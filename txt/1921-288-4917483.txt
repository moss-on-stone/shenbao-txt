# 1921 - 288 - 4917483

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
時評 
[國民存亡之根本問題（老圃）]  
　　前有西人著論謂今日北京政府不能爲國人所信任應由各國撤銷承認撤銷之後亦不承認南方政府但承認中國之國民以各省省議會代表此其言之得失記者姑弗深論但須爲國人告者則外人之屬望於省議會者如是 
　　近日聯省自治之說風行一時蓋欲變更約法而行聯邦之制此制果實行則各省省議會爲立法機關其職權之廓大當然與今制不同此其言之得失記者亦姑弗深論但須爲國人告者則國中人民之屬望於省議會者又如是 
　　返而觀之各省省議會則委靡波流爲武人所左右者旣如彼甚囂塵上爲社會所厭惡者又如此果北京政府一旦實行撤銷而以此類省議會爲惟一之總代表果聯省自治一旦實行成立而以此類省議會爲惟一之主人翁不知此類省議會果有此資格有此道德否 
　　故曰武人跋扈寇盜充斥非國之災也財政破產外患憑陵非國之害也上無法下無道廉恥淪喪無日矣 
[命令]  
　　十月十九日大總統令　森丕勒諾爾布加輔國公銜此令 
　　又令　吴祖耀晋給四等嘉禾章此令 
　　十月二十一日大總統令　特派齊耀珊兼賑務處督辦此令 
　　又令　聞春榮加陸軍中將銜此令 
　　又令　司法總長董康呈請任命陳道章署河南高等審判廳庭長馮忠邱信炘署浙江鄞縣地方審判廳推事均照准此令 
　　又令　司法總長董康呈請任命魏金壽吴則韓爲京師地方檢察廳檢察官曹忠元爲浙江永嘉地方檢察廳檢察官均照准此令 
　　又令　蔡運升董士恩均給予二等大綬寳光嘉禾章伍連德高鳳城馬忠駿闞朝壐均給予二等寳光嘉禾章周玉柄魏紹周顧次英均給予二等大綬嘉禾章張煥相于芹均給予二等嘉禾章何守仁給予三等寳光嘉禾章張曾榘胡永奎鄂雙全王琳傅閏成盧維時程祖勳徐鵬志魏武英劉德權文子鐸均給予三等嘉禾章林世瀚翟鍾祿馬志道沈德澡譚長序何裕康王亞良王銘鼎富春田林廷藩王建宗李墉趙賡臣鄒立剛莫德惠張萬川均給予四等嘉禾章此令 
　　又令　馬士貴晋給三等文虎章此令 
[國内專電]  
　　北京電　東京急電日政府訓令赴美全權大旨（一）擬訂英美日或英美法意日同盟或改訂英日同盟以維持日本在中國特殊地位爲原則（二）縮小海軍以能維持太平洋日本委任統治區域及中國沿海爲限度（三）陸軍制限以能維持日本在中國特殊地位爲限度（四）移民及食糧工業原料品問題日本在中國特殊地位惟各國在中國機會均等開放門户主義應尊重之（五）西比利問題適用機會均等門户開放主義（六）主張開放太平洋沿岸（二十二日下午三鐘） 
　　北京電　日本二次覺書送到後某要人主張此案俟召集國會後付國會公决以此先行答覆日使惟未决定（二十二日上午十二鐘） 
　　北京電　施使催顏外長赴美謂英法總理出席我僅駐使似嫌冷淡顏覆外交吃緊坐理需人太議希主持（二十二日下午三鐘） 
　　北京電　交部函詢外部現聞美國議題綱目有優待運價中有錯誤本部未審詳情事關重要特此函請查覆（二十二日下午三鐘） 
　　北京電　本月到期日債計興亞公司日金十七萬四千九百元興業銀行日金五萬二千二百元土屋顧問薪水一千二百元准由正金銀行在本月所放鹽餘内扣還此外中華滙業銀行欠息中日實業公司欠欵勸業銀行轉賬各欵由部另籌（二十二日上午十二鐘） 
　　北京電　潘前向華北借千二百萬法郎元記借百萬元因閣潮潘令中止交欵日内陸續交齊 
　　北京電　港報北伐計畫川湘黔各出二師粤滇桂共出六師六混旅編運輸隊十營軍需品先辦四十八萬五千戰費先籌百萬槍械由石井工廠造一時萬難實現 
 
 

Page 9

 
 
   
 
 

Page 10

 
 
[國内專電二]  
　　北京電　吴佩孚電唐式遵半繳械半退出鄂境現由孫傳芳張福來盧金山王汝勤各出兵一團分中左右三路肅清餘部（二十二日下午三鐘） 
　　北京電　三姓自前清開闢爲吉林重要商埠吉督現派伊蘭道尹兼該商埠局長從事擴充展寬地面已准擬辦彩票籌費經部批駁 
　　北京電　美使函催湘鑛借欵外部電趙恒惕速核覆（二十二日上午十二鐘） 
　　北京電　黑督電解裝俄兵共計軍官八十七兵士四百七十七日人二十二名韓人二名華人十七名均於巧日（十八）由海站遣送出發 
　　北京電　探報庫倫現駐有勞農軍六千餘人蒙軍約二千人均分住各商家日用吃食歸商家供給現庫尙有華商一千餘家恰克圖後營子亦有勞農軍三千數百人桑貝子旗北亦有一千五六百人又伊爾古斯克現有華工三四千人均染有共產主義（二十二日下午三鐘） 
　　北京電　周自齊安格聯定二十五日由滬渡美（二十二日下午三鐘） 
　　天津電　前清遺老周馥號（二十）日逝世 
　　天津電　鄂軍連長郜慶祥私通川軍意圖反戈未遂在逃曹錕下令通緝（以上二十二日上午十鐘） 
　　漢口電　吴乘楚振艦哿（二十）晚到岳馬（二十一）到汨羅查防蕭派副官周炳坤艦長趙進銳赴岳歡迎徐家集站亦開花車一列至岳等候養（二十二）晚或可到省 
　　漢口電　吴電蕭轉令漢廠趕造槍彈存儲備用（以上二十二日下午四鐘） 
[國外專電]  
　　檀香山電　聯太平會新聞大會今日行獻旗禮中國代表董王許皆致演詞印象頗好王許今日隨中國參與太議代表團赴美（二十二日） 
[公電]  
　　廣東程潛來電　各報館鑒接奉大總統令内開總統府代理參軍長參議中將銜陸軍中將林修梅於民國八年起義衡永功在國家本大總統就任以後擢任參議旋代理參軍長職務悉心肇畫深協機宜比以染疾給假調治方期早日就痊長資倚畀遽聞溘逝軫悼殊深着派陸軍次長代營部務程潛前往致祭由財政部撥給治喪費二千元並由陸軍部派員經理喪務應得恤典着陸軍部從優擬議呈候核奪以示本大總統篤念勳賢之至意此令等因奉此本部自應遵照鄭重辦理查林公於本年十月十五日午刻在廣州韜美醫院病故享年四十有二歲現由本部遵令特設治喪事務所於廣州二馬路廣西會館舉辦治喪事宜林公從戎二十載爲國勤勞辛亥丙辰覆滿討袁俱建奇勣六年護法之役首義衡陽身經百戰尤著殊勳盡瘁國家一疾遽終同深悼痛諸公感念賢勞諒具同情所有林公病故各情特先電陳其平生事績及追悼時日當即另電詳告并以奉聞陸軍次長代理部務程潛叩銑印 
　　南京來電　申報轉江蘇六十縣父老昆季公鑒簡日開會緣連日旁聽席上有人妨害秩序守衛不能維持多數决定禁止旁聽乃以搗亂爲利者在塲外集有形似學生流氓者數百人藉口要求旁聽鬨入會門會塲擾散議員散出有人指名尋毆傷及周凱陳同倫等數人並衝入松江公寓搗毁門窗搜打議員經會外警察竭力鎭壓同人始得出險特此撮要佈聞江蘇省議員池朝幹左保南朱世瑾陸曾燕馬顯忠周乃文瞿同川馬甲東王景常曹績安等八十七人同叩 
世界路透電 
[上西萊西亞與德政府]  
　　二十一日柏林電　伏瓦資報評論上西萊西亞問題之决議深信產鋅之地將全落波人掌握又煤產百分之八十五鋼產百分之七十鐵產百分之六十五亦屢波蘭所有故德國已失其貴重之稅源又謂協約國必須承認和約今須重加修正獨立社會黨機關報主張速與波蘭開談判妥定經濟條件德意志報則要求堅决拒絶此項决議 
　　二十一日巴黎電　德總理韋士博士之地位似已較爲穩定多數社會黨已表示信任現政府之志願中央黨頃宣布主張維持韋士博士之權力右民黨則仍反對韋士博士多數社會黨與民黨刻籌備之財政問題使組閣難以有成但據辨論報探悉不日可以商得同意 
[日使之華府會議談]  
　　二十一日倫敦電　日本大使林權助男爵今日在某宴會演說述及華府會議問題謂日代表之赴會具有一種深切道德之意義即必須覔獲共同原則與共同了解是已日本自入列國之林深有賴於英美之輔助感德無涯海軍部國會秘書愛末里氏答稱吾人不願再見甚至更大於今次之戰爭故華府會議當知應掃除危險材料之任意堆積余望盎格魯撒克遜國與吾人大聯盟國之日本密切討論後能得良果惟吾人仍需海軍以防絶糧並維持交通蓋帝國無此即不能久存也 
[法土新條約]  
　　二十一日君士坦丁電　據安哥拉電稱法國與基瑪爾政府簽定條約法國允修正界綫此後將循巴格達鐵路而達尼細平法國已得經營該鐵路之讓與權 
　　二十一日巴黎電　巴黎時報評論法土條約之簽字謂波容氏從事此項談判志在使法俘得以開釋今已獲有效果約中涉及畫定土耳其叙利亞界綫及西里西亞撤兵之辦法界綫似與倫敦會議所議定者相同至於西里西亞撤兵事法國須俟得國際條約所規定就經濟見地之各項保障始能　行撤兵約中並未涉及協約國會議所將解决之政治與經濟問題 
　　二十一日巴黎電　某報今日載基瑪爾氏代表比克蕯米培氏與白里安氏之談片比氏謂彼信最後之勝利必屬土軍土軍占有地利决計出死力擁護獨立 
[葡京革政餘聞]  
　　二十二日倫敦電　葡京消息仍簡而矛盾但地方刻已安靜革命警砲係一巡艦所放該艦即派兵登岸占據兵工廠及重要地點並未流血暗殺情形今仍未明晣至於革命之發生聞係判定前總理平杜氏罪名國人不甘服所致蓋平杜氏所犯者爲無關重要之罪名而軍事裁判所竟加以重懲也 
　　二十一日倫敦電　海軍部接葡京英僑之電請後已命英軍艦加萊浦索卽由地中海開往葡京聞葡京現頗安靜葡京英使請葡政府妥事保護英人之生命財產當局覆文否認英人處危險中且謂政府有大軍維持秩序英使來電報告十月十九日夜間有武裝之平民數隊殺死前總理桑土斯氏及有名軍官兩員並刦掠俱樂部若干所 
[美國鐵路工人爭端]  
　　二十一日芝加哥電　今日勞工局已辦理鐵路爭端並召集雙方代表於二十六日來見故勞工團體苟不欲與政府爲難則本月三十日可無罷工風潮蓋勞工局之决議未必能於三十日以前發表也 
　　二十一日芝加哥電　勞工局以與鐵路領袖會商之報告呈遞哈定總統未經發表聞其中含有下列建議（一）鐵路實行七月間勞工局所許减之運費（二）非俟七月間所减工資轉爲運費之減輕鐵路不得再請續減工資（三）聯合會中止或取消罷工命令勞工領袖接受前二議惟稱未能取銷罷工之議若十月三十日前無辦法罷工即將實現 
[英愛和會現狀]  
　　二十一日倫敦電　英愛和會今日開會一小時半後宣告延會至星期一日 
　　二十二日倫敦電　昨日英愛和會新芬黨代表未於豫定時間到會致外間有會議已發生重大頓挫之謠言而新芬黨領袖伐勒拉氏所致羅馬敎皇之電聲明愛爾蘭民國乃民選代表所宣布且經公民大會所通過愛爾蘭固願與英國和睦友好但不能廢棄愛護國家自由之念望敎皇勿爲英皇覆電所紿而信愛爾蘭人民忠於英皇云云更使人信前說之確實有責任各界覺伐勒拉氏此舉過於冒昧雖會議幸未因此决裂但該電已使一最複雜問題增多許多困難 
[法總理之信任演說]  
　　二十一日巴黎電　白里安氏今日在衆院起答議員之質問要求議院無條件信任政府且謂彼願繼續進行和平政策全國之當同心協力今視前又爲重要繼述及外交政策堅主宜與協約國同一步趨白氏演說畢大受議員之歡呼 
[英國之棉紗業情形]  
　　二十一日倫敦電　孟郤斯特商會會長史托頓氏稱輸出業貸欠計畫是否將大爲對遠東市場之棉貨出口商所利用殊堪疑問只須雙方有適用之信用則目前財政之便利固甚寬裕也與東方市塲貿易之困難在物價初則騰漲繼則暴落今市况漸平穩商務已有逐漸恢復之象 
　　二十一日倫敦電　愛勒滿布克諾爾公司現開辦往來於利物浦南洋羣島中國日本問之商船航業其第一艘由利物浦出發者爲孟郤斯特城號輪船此後一月復有新船一艘名西姆拉城號者繼之出發 
　　二十日倫敦電　英國克羅賽斯温克威斯紗廠擬收買波爾頓之海登紗廠已有成議果爾則紗錠將增至一百五十萬枚之多爲世界最大之棉紡公司 
[美國限制種棉]  
　　二十一日倫敦電　美國棉商聯合會之機關棉業新聞載稱美國南部現有人宣傳主張棉農棉商與銀行家互相協助以限制一九二二年之棉產額務使較一九二一年之產額尤爲低少各値棉會已通過議案贊成將棉田區域限至三成之一而將其餘二成改種食物並通告棉農謂棉田多寡當以目前紗廠進棉之量爲根據不可盡信商業大恢復之樂觀言論 
[英相之言動]  
　　二十日倫敦電　首相喬治氏告國會謂關於商業及失業之局勢自拿破崙戰爭後未有如今日之惡劣其原因不外一語戰爭是也又謂彼建議請國會撥欵三百萬鎊使退役之人民得移居殖民地 
　　二十一日倫敦電　喬治氏擬於十一月五日乘愛葵台尼亞號赴華盛頓俾在軍備會議開幕日之午後趕到首相將離英五星期之久大約貝爾福氏亦將同船赴美 
[各國近事記]  
　　二十一日倫敦電　莫斯科英人消息莫斯科現組織一公司經營海外貿易以從中獲取佣金爲主創辦人乃從前莫斯科重要商人此種組織乃俄國對外貿易不由俄政府直接辦理之第一步 
　　二十一日巴黎電　駐法美使今日照常辦公惟入署包裹均須開啓由保護便署之憲兵察視 
　　二十一日芝加哥電　冰鮮業工人多數投票贊成罷工 
　　二十一日海牙電　今日第二議院以四十五票對二十八票否决共產黨提出請政府即撥振濟俄災經費議案 
　　二十一日華盛頓電　國務院宣稱對德和約調印後美兵將於兩星期内開始退出德境 
　　二十一日巴黎電　日本大使署否認阿眞廷京城所傳日本欲得智利海濱外某某數島爲海軍根據地之說 
國外要聞 
[德國特約通信（王光祈九月三日）]  
　　Erzberger被剌後左派之反動 
　　德國政府因履行協約國最後通牒遂有加稅之議因有加稅之議遂發生左右兩派利害之衝突右派各黨採一致行動以抗左派左派各黨亦互相結合以敵右派故近來德國政黨形勢大有由多數政黨而併爲左右兩大政黨之趨向自此次中央黨左派首領愛爾池擺改Erzberger被剌後此種趨勢愈見明瞭現在德國内閣係由中央黨左派社會民主黨民主黨三黨所組織故其態度偏於左派因此左派各黨遂欲利用政府權力以壓制右派各黨而右派各黨旣未加入政府則純採破壞主義出於暗殺據德報所載數年以來左派黨人爲右派所暗殺者已有一百一十五人之多此兩派在各處之地位不同因而所取之手段亦互異也惟右派各黨雖未加入政府而在敎育界司法界軍警界中則仍握有實力德國智識界爲守舊黨之中心所有全國學校及文化機關（如博物館圖書館之類）幾全握於此輩舊黨之手故德國青年思想除一小部分爲新黨（即左黨）所感化外其餘大都爲復辟思想所彌漫英國某報曾謂德國之軍閥派已不足爲歐洲之患而所可爲歐洲之患者實爲今日德國之智識界最近德國某大學贈國性民黨首領羅登道夫Ludendorff將軍以名譽博士學位而海岱擺改Heidelberg大學諸敎授更發表宣言以諛羅登道夫德國智識界思想之舊於此可見一斑新黨自革命後亦屢欲將敎育機關取而代之然敎育人才非旦夕所可造就只好仍聽舊黨盤據自愛爾池擺改暗殺案發生後新黨中人遂覺敎育界之改造不可再緩連日新黨報紙皆謂吾輩新黨勢力不可不加入敎育機關非將此種思想陳腐毫無人道（指暗殺）之大學生剷除凈盡德國不能安寗云云此爲暗殺案發生後之第一反動其次司法界亦爲舊黨所盤據司法官係終身官吏故革命後未能多所更動然司法界旣係舊黨則對於舊黨之訴訟遂不免加以袒護譬如暗殺左黨之事屢次發生而凶手絶少緝獲最近社會民主黨首領夏特曼Scheidemanu與國務副總理保兒Bauer在鄕間消夏一日之中接匿名信六十餘封略謂君如不改變政策君將爲愛爾池擺改第二云云此皆司法界縱容凶手使暗殺之風日以增長之結果也故左黨要求政府盡將舊黨法官逐出法院而代以民選之法官然彼輩舊黨法官只有法律智識若一旦被逐出司法界彼輩將何以爲生此亦爲頗難解决之問題聞法官公會業已提出抗議矣此爲暗殺案發生後之第二種反動再其次爲軍警界亦爲舊黨之巢穴舊黨旣以軍閥派爲中心則一般軍警當然與之深表同情舊黨旣得軍警爲奥援益肆行無忌故前日陸軍總長與内務總長會銜布告以後軍警不得參加國性民黨之任何集會而左黨更進一步要求組織工人警察此爲暗殺案發生後之第三種反動左黨旣欲將右黨巢穴之敎育界司法界軍警界根本推翻並欲將右黨之言論界加以取締日前内務總長命令舊黨機關報十種停止發行十四日其報名如下（一）DeutscheZeitung（二）DeutscbesTageblatt（三）DeutschesAbeudblatt（四）SpandaverTageblatt（五）VolkischesTageblattinSpandan（六）HomburgerWarte（七）ＶolkiseberBeobachter（八）ＭiesbacherAnzeiger（九）SiiddentscheZeitnng（十）DeutschesWachenblatt惟MiesbacherAnzeiger與VolkiscbeＢeobachter兩報在巴燕境内發行巴燕者德國舊黨之地盤也巴燕政府對於中央政府禁止該兩報發行之命令置之不理而該兩報不但繼續發行而且言論較之昔日尤爲激烈巴燕地方會議更提出抗議謂中央政府侵犯巴燕地方政府之權利中央政府對之亦莫可如何也左黨方面則又要求中央政府凡在其和政體之下而爲反對共和之言論與行動者皆須一律禁止以絶右黨鼓吹之途此爲暗殺案發生後之第四種反動左黨旣向政府提出種種要求以取締右黨之言論與行動復於八月三十一日愛爾池擺改安葬之時由社會民主黨獨立社會民黨共產黨三黨聯合舉行全國工人大示威運動是日柏林方面約有工人二十五萬人喀什方面Cassel約有工人十萬人佛蘭克方面約有工人十餘萬人其他各城人數亦衆同時舉行遊街示威運動是日記者亦曾往參觀各商店因恐暴動早已一律關閉滿街滿巷無慮數十萬人每一羣工人隊伍之前例有執紅旗者一人此外或懸諷剌畫或書激烈語最可笑者有一工人執一爛布製成之偶像頭帶軍帽腰掛指揮刀上書曰此羅登道夫也每羣隊伍之前間或有軍樂隊前引工人高唱國際歌聲調激昻每行數步即由領袖工人大呼推倒軍閥等語而羣衆則揚聲和之五光十色一如吾國學生之游行運動惟吾國學生游行運動大都嚴肅而凄凉德國工人游行運動則激昻而快活此其不同之點也是日街上不見一位大學生更不見一位警察兵故未釀事變此次運動即無異表示左派三黨將合力工作之意故日來左黨報紙上盛唱工人應該組織一致戰線之議此議若成則德國政治上將發生極大變化此爲暗殺案發生後之第五種反動總之此次愛爾池擺改之被剌不但無損於左派之勢力而且益促左派之團結愛爾池擺改亦可以暝目矣 
國内要聞 
[北京通信（穆）]  
　　日本聲明書送到後之外交 
　　日本方面之魯案復文喧傳多日果已於昨日下午五時日使至外部親遞矣今日閣議顏惠慶業已報告大槪惟以復文甚長繙譯尙未完竣略一討論决定俟譯竣以後於下期閣議再爲詳細之研究據外部人云譯竣以後當即公表以質國人至今晚有通信社發表原文者則得自日使館方面者也 
　　此項復文名爲聲明書再聲明前此「無論何時可以開議」之說而誘我以直接交涉其駁詰我所提節略之要點（一）爲巴黎和約之效力謂駐華德使之對華聲明爲德國因巴黎和約已抛棄其根據中德條約所獲得之山東權利喪失交還中國之能力即爲中國已承認和約而節略所言無條件交還爲破壞巴黎和約之效果（一）爲中國參戰在日德間權利移轉之二年後不能以如此事實認爲租借權自然消滅之理由要皆以片面之主張爲立說之根本自我國觀之固自有反加駁復之餘地蓋日人所謂權利移轉未經我國承認而巴黎和約我因魯案而拒絶簽字固顯著之事實也 
　　但聲明書最足注意者爲我當局曾經密示之一點當九月底時我國節略尙未提出某代部方持異議日人方面即有一種流言謂與我當局曾有私人接洽於所提辦法頗爲同意如果駁復日本將持以反詰並聞本月五日日使至外部時日使亦提及此說顏惠慶答以本總長絶未之知但即令當局中有人私相談話而旣非外交部之正式表示自不能爲國際間論據日使無以答也而此次聲明書又復提及此說謂中國政府當局曾將希望辦法密示日本有非正式的表示又謂顏外長於小幡歸國前曾面述希望之意此兩層說法（一）對政府用要挾手段（二）對我國民與政府用挑撥手段觀顏惠慶前此之口頭駁詰似彼身尙不致有秘密交涉然所言如此靳氏又適於此時銷假國人實不能不責政府當局及顏氏速爲眞相之說明而於日前報紙紛傳日人以百五十萬秘密活動者尤不能不深加考察矣 
　　今政府對日之如何辦法固未决定然愚聞外交方面仍擬於譯竣公表以後暫不與交涉而先求人民之意見但日前又紛傳一說謂日人亦不急急與我開議惟先設法在華盛頓方面打消我國之提案使此案不能解决然後再圖直接交涉故此次聲明書仍不過打消華盛頓會議提出魯案之一手段據外人方面所傳說則華盛頓會議能否提出殊無把握即令提出亦仍將成一懸案現美國方面將以第三者資格加入此項交涉而於華盛頓方面在大會之外助兩國解决之今其聲已大播於都下矣是此案前途頗難樂觀然今日所聞則顏惠慶仍擬赴美與會擬於二十七日出京乘三十日由滬赴美之船以往已於今日閣議時發表此意據接近顏氏者所談則謂顏氏已知外交上之最近趨勢而以駁拒魯案係自已經手深恐華盛頓會議不能提出而欲親身一行於該會中謀提出之法蓋所謂萬一之想者惟是否如此國人亦只有拭目以俟之也 
　　至顏氏又欲赴美之說則說者傳其有三種原因一謂英法意三國派外交總長或閣員赴美我國以此相對之關係不可自輕其分量必須顏氏一行二謂施顧二人意見尙未消融近二人各自來電催促顏氏俱謂非彼親往不可爲求施顧之和衷計不得不往三謂前此顏之不欲前往者以内閣動搖惟恐政局變動已身失其地位而成斷線之風箏今靳已銷假顏氏自可放心前往而對於魯案則又爲一特别原因在此三種之外者吾人注意魯案則於顏氏之行動尤不得不注意矣（十月二十日） 
[英美報之二次日牒論]  
　字林報論日本魯案二次牒文略謂觀日本二次牒文而知爭論不足以成事徒增意氣耳日本覆文無待詳論但有一要點可注意者則日本現已答覆是已蓋東京方面固有置中國覆文於不理之說也雖日本迄未讓步然一再聲明前議此與日本在華盛頓之地位大有禆益若中國仍不弛其目前堅决之態度則將自招不利蓋中國須知欲得其現所要求之在魯權利其唯一方法惟有運動列强爲中國故向日本宣戰而已此非可僥倖成功者也故實際上惟有提出若干答案之辦法今距華府開會之期時日無多已不及有何議定且從中國觀察點言之中國亦不須在開會之前有何協議但提出答案旣可在華盛頓不被人視爲抱有崛强不理之態度且可 
 
 

Page 11

 
 
爲在華盛頓請求國際仲裁之先步也 
　　大陸報二十一日北京電云此間日本當局絶對否認日本始終有將魯案提交他人仲裁之意並謂此種消息係東京無責任報紙所發蓋以魯案公斷之意實與日本依據對德和約而得之地位相抵觸換言之即日本佔有膠州之權旣可發生疑問而付仲裁是不　承認對德和約之無效力也此次日牒之目的乃欲以此事實爲中國與世界告並表明日本之提議非爲華府會議行將開幕而發但爲顏外長與日使小幡間談話之結果耳此以日牒未必能有補於中日問題之解决牒文中且指斥十月七日中國覆文之失禮衆視此次日牒爲一種政治作用而在華人觀之此牒尤不能增進兩國間之美感也 
[内閣中之靳潘現態]  
　　靳氏繼續任職於二十日到院視事適値閣議之期因即出席國務會議討論各項問題共計五起（一）魯案之善後（二）太平洋會議應付之方針及總代表問題（三）鄂西軍事問題（四）西南北伐事件（五）財政問題聞討論時間頗久决議辦法如何尙無所聞而財長問題有謂潘復眞除者一二日當見明令有謂奉天方面來電力保高凌霨者惟潘復長財之心頗熱故日來爲預備眞除財長極力進行借欵以博奉直軍閥歡心目下進行者共有四筆價額計有千萬之譜已成交者則有華北銀行之法金五百五十萬佛郎惟條件甚苛約定九四交欵利息一分八釐交欵時須將利息先扣半年抵押品則指定鹽餘潘以鹽餘爲擔保此時恐難照辦乃又出一策以抵押他項借欵之鹽餘另換别的擔保品而騰出明年三四月份之鹽餘爲應付此筆借欵條件之用大施其剜肉醫瘡之手段但聞此項借欵尙須扣除前欠十餘萬元（華幣）加以佛郎折合華幣又須銷耗若干成到手者實只有三百萬佛郎以此欵應付各方面之需求定不敷用不知潘氏將以何爲繼也 
[湘省之學潮續聞]  
　　自湘省兵士毆打學生學生决議罷課後政府及各校長深恐因此發生重大枝節遂於十三四兩日經若干次之磋商辦到以下各事始得學生之許可將罷課原議取消（一）由政務廳長至學生聯合會向學生道歉（二）由省公署以正式公文分致各校慰問受傷之敎職員學生（三）派敎育科各科員分赴各校撫慰學生（四）由總司令擔保以後斷不至再有兵士毆打學生事實發現（五）由各校長爲同樣之擔保如有上項情事發生各校長即提出總辭職乃十五日甫經上課本日即復發現兵士毆打學生之事是日爲北門外雅禮大學第五次運動會之期各校學生前往參觀者甚多行至北正街即有明德中校·聯合中校·第一中校·青年中校·羣治法校·甲種工校·六校學生横被兵士毆打以青年學生文濟水彭乾受傷最重且實施毆打者竟爲整隊游行之軍士其帶隊長官不惟不加制止且抽出佩刀向文濟水肩部猛力砍去文遂立時昏倒血流如注彭乾亦遍體鱗傷吐血不止其餘被毆學生以實行毆打者爲整隊之兵情形尤爲狼狽學生聯合會聞報異常惶懼除請敎育會向政府嚴重交涉外並發出通告定於十六日上午特開緊急會議以圖救濟聞一般學生旣憤且懼多數主張實行罷課以全生命俟政府有確切之保障再來求學 
[閩南戰機又動]  
　　發現自治軍旗熾　　大田安溪同時告急 
　　閩南民軍宋淵源王榮光楊漢烈前此佔領永定德化安溪三邑根據地旣畫爲北軍收復遂退守永德安交界地方近又將其餘黨改編爲自治軍以爲捲土重來之計最近王榮光所部已進攻大田楊漢烈亦暗襲安溪日前大田安溪知事均電省告急李厚基即飭馬步雲王獻臣兩團前往剿辦連日已在五斗烏石上智湖頭各處開戰北軍不嫻地勢稍爲退却民軍遂乘勢進攻現在駐紥安城附近北軍均紛紛開赴前敵而民軍葉定國一股亦潛入大坪及蓮若山一帶聲勢頗大李督昨又飭唐國謨旅長派兵會同剿辦就上述各節觀之閩南戰雲又在瀰漫中也 
[一起再起之皖學潮]  
　　法專風潮完全爲倪系中堅賄出學生搗亂推翻校長光昇藉圖報復現該校已有一部分學生覺悟許省長業令安慶道尹李大防查辦不識能就此平息否也茲錄該校學生范鑄等一百三十七人之宣言於後「敝校不幸本月十四日上午倐有三五同學無端肇事全校秩序立被擾亂連日以來乃未平息頓使燦爛學校根本動搖殊所痛心外界輿論僉謂此次法校風潮含有政潮金錢之臭味風聲所播影響殊深同人等身在事外對於此種風傳莫可究詰但以事出非常環境萬惡謠諑之起何莫無因惟在風潮未起以前校外即發見盜揑敝校全體學生名義傳單及假造敝校學生自治會名義各電顯係外界奸徒從中搗亂業經各級級長領銜通電申明有案及風潮發動更足以證明内外勾結之黒幕可爲痛哭同人等以玉石未分人言可畏爲尊重人格計保全名譽計維持學校計用特鄭重宣言表明一切并自十八日起組織臨時自治會維持現狀庶同人學業不致被少數所犧牲學校前途不致被少數所破壞除具呈省署敎廳請予維持外伏望各界人士主持正義遏此滑滴敎育前途實多利賴除三五肇事分子及因事請假回籍外實數一百五十四人謹此宣言一師昨日開除學生八人經各方調解一律召回上課風潮可望平息詎十八日晚忽有學生王光强等假討論上課與否之名義召集開會遂多數簽名主張上課衆人簽名之後王乃大書於簿首曰否認八人入校羣情憤激互相辨論以致用武學生汪列燧丁柱中受傷甚重學生楊絜矩楊起琮二人被拘於暗室敎廳張繼煦廳長聞信趕至閉門不納旋許省長親至該校始啓門時已夜深許分囑張敎廳負責維持校務警署長保護校内秩序於是張敎廳即宿該校許并云明日自有辦法次日第一區學界諸人假懷寗縣敎育會開緊急會議到者百餘人議决提出辦法三條推舉代表八人要求省長照辦（一）查辦主使敎職員（二）責成敎育廳長辦理善後事宜（三）令行地檢廳嚴辦行兇學生一波未平一波又起一農風潮甫經收束而法專一師繼起更烈將恐不易解决也 
[廣州通信（平）]  
　　孫中山出巡與北伐 
　　孫中山於十五日出巡赴桂將來是否由桂出發湘邊實行北伐尙須抵桂後察看形勢始能决定此時暫未發表但觀其種種籌備則此行必有大舉可知也聞孫此次出巡隨行者有胡漢民陳少白陳羣鄧家彥焦易堂胡毅生及參軍秘書等五十餘人各界歡送者人如山海孫是時立於寳璧兵艦正中對衆演說略謂此次出巡赴桂慰勞軍人份所應爾爲我國前途計希望此時實行發展諒大衆亦表同情今蒙歡送惟有銘感於心云云衆皆歡呼萬歲聞孫本擬先赴南寗與陳總司令面商進行大計然後經由柳州長安遄赴桂林巡視各軍隊惟李烈鈞及滇黔各將領現已集合桂林凖備軍事大會專俟孫到即行開會故孫或將先赴桂林亦未可定至各軍連日籌備出發極形忙迫聞將以許軍全部爲第一路李協和部爲第二路李福林部爲第三路昨孫手諭李福林着該司令即率所部集中韶州聽候後命並特任參軍李朗如帮辦該軍軍務現李已通飭省外各營於月内赴省集合改編聞約先編步兵三支隊砲兵一營以李雍李芳鄭詠琛充支隊司令其幕府人員亦經調用李肖巖陳藻卿等隨軍出發開拔軍費先經總統府發交十萬元並以本軍出發路程係由韶取道入湘須於沿途酌設兵站已派定兵站委員六人擔任籌備其地雷隊亦已組織成立趕緊訓練以備開赴前敵並由航空局撥定飛機四架以供調遣聞李軍部衆皆以向未出征爲憾此次得遂請纓之願莫不踴躍効命云云至第二軍長許崇智現奉孫令帥師北伐業將所部集中昭平酌量改編共分步兵六支隊砲兵二營衛士隊三營續備隊六營茲以砲兵衛士隊均未編足亟應抽選擴充其砲營特委梁士鋒督飭選編衛士隊則委吴理澤選編均限日編妥開赴昭平集合聞其幕府人材現經徵集爲王體端韋汝聰陳銘鍾楊福田蔣文漢等二十餘人皆知名之士昨已分别啓程赴桂許部爲粤軍勁旅所向有功現充當前鋒其先聲已足奪人矣 
　　此次孫中山赴桂名爲出巡而實征湘其主張非常堅决所有府中啓秀樓之眷屬與一切傢私行李先於十三日向福軍借得第九號輪船運送赴港嘗對人云此行如獲勝利則會師武漢將以南方統一北方倘或失敗亦不復回粤故總統職務表面上雖云暫交與伍廷芳代理實則祇係辦理例行公事若重大要件仍由大本營主持向來府中辦事得力人員除秘書長謝持暫留粤外其餘均隨同出發 
[中葡交涉之近訊]  
　　葡領對四項要求完全拒絶 
　　中葡防軍衝突交涉自粤政府向葡領提出四項要求後葡領久不答復又經李交涉員錦綸再三催促至昨十三日下午始有回文答復省公署略謂粤政府所提出四事皆非事實查此次兩國兵士啓釁曲在華兵則第一第二兩項要求道歉及懲革開砲軍官之二事毫無理由第三項要求葡船以後不得駛過銀坑灣仔華界則葡國現認該處乃屬葡界非俟清查界務之後葡船不能因粤政府之要求致礙行動至第四項要求禁賭一事此屬葡國内政範圍粤政府不能過問云云觀以上措詞葡政府對於粤政府之要求經已完全拒絶此項消息傳出後各界人士皆主張督促政府對葡採嚴重之手段並已電全省各界一致爲外交當局後援大約此事一時不易了結須俟駐京葡使南下始有解决之望也 
[蘇議會之爭長潮（七）]  
　　今日（二十一）午後二時半蘇議會開會議員到九十九人正搖鈴開會時大門外學生已如潮湧警察雖竭力維持已有二人越牆過警笛齊鳴全場紛然於是劉振殿朱鏡明等大駡朱紹文太搗亂混賬忘八等惡名詞不絶於口朱紹文見勢不佳絶無聲響趙雪屠方等亦面面相覬一部份膽小議員則設法他遁斯時如潮之學生已蜂擁至會之二門因警察排列不得入乃飛奔入松江公庽打破窗壁毁壞桌椅等物松屬議員陳同倫時在庽中遂敬以老拳非多數警察阻止必釀大禍時已五鐘學生猶怒不可遏謂非打死某某議員不可聞有人見南北兩張勢必兩敗出貲投機冀償大欲已有人受其牢寵代爲奔走果爾則人心之險惡已極議會前途更不堪問矣 
　　另一通信云蘇議會本日（二十一）又聞大會選舉議長議會大門外聚集多人守衛長手持油印禁止旁聽通告與警察勸人散去其時有數記者相偕入内未遭禁止殊覺優待查閱禁止旁聽油印謂接本會議員王朝幹等八十七人函請於下次開選舉大會時禁止旁聽云云殊椹駭異（按省議會暫行法第三十一條省議會之會議公開之但依省行政長官之要求或議員之提議經多數可决者得禁止旁聽）夫選舉議長有何秘密可言過半數之議員通函亦不能與提議經多數可决者有同等效力而金陵俱樂部議員爲此意圖秘密投票一面由該部議員將反對者强拉出塲一面僱用流氓在外候打反對之人本日來會旁聽者以各校學生居多數羣集門首要求宣布禁止旁聽之理由北區警察署劉署長及守衛長再三勸導極力攔阻令學生舉代表二人到内談話守衛長請示臨時主席王詠梅答覆其時業經振鈴開會王詠梅始終坐於議長席上不肯出見守衛長與劉署長往返再三毫無辦法劉文輅等猶强拉各議員入席口呼他鬧他的我們選我們的屠方張福增等謂選舉依法公開禁止旁聽是議會違法趙雪謂若議長可以秘密選舉是議長如私生子彼時多數議員立於塲外臨時主席復令人邀之入塲未數分鐘即宣佈散會鈴聲響後金陵俱樂之議員仍大呼散票馬顯宗朱鏡明忽大聲護駡呌囂多時無人置理而罷彼時王詠梅於宣佈散會退席後又復入席劉振殿遂令其重行宣佈散會鈴聲復振各議員始相率出塲立於院内之學生久候多時見會散尙無答復一聲號召立於門首之學生一齊擁入大駡要錢不要臉之議員而若輩僱用之流氓百餘人亦一齊擁入各議員見學生衆多不敢遽出學生則大呼未拿錢之議員請走我等在此候與拿錢之議員拚命朱元直先出門回庽學生鼓掌歡送之周凱行至江寗公庽門首將登車被學生抓住向索名片因起衝突周凱大聲呼打在旁之流氓即上前向學生亂擊幸警察人多劉署長聞聲趨至先將周凱送登馬車復令警察捉拿流氓將學生拉開一面將流氓逐散一面將受傷之學生送其歸校事後調查計被捕流氓六人學生方面受傷者聞有十餘人當時有一受傷之學生負痛當衆演說金錢選舉議長之罪狀學生哭劉署長亦哭是誠蘇議會之怪史也 
　　張一麐致省會電云省議會同人均鑒出京五旬因未帶寒衣故於十四晨由津浦北上不及話别良用歉然近見十六日報載陳議員琛通電有一麐爲人傀儡受人包圍等語陳君以敬愛鄙人之故恐其爲傀儡受包圍感甚感甚但事實昭昭恐煩父老昆季之顧慮謹就經過情形爲陳君釋疑八月二日接蘇友聯電稱省會當選萬不可辭辭則無以對投票諸君嗣後江南北函電數十通促其應選莊君思緘趙君劍秋已電復蘇友代爲應允吴縣十餘公團委託代表三人入京督促走非絶人逃世何敢固辭是月二十六日因事赴鄂而岳而寗而滬而杭得十月一日召集之訊依法赴會此後同人往還者百十次三日陳君亦來兩次因出外未値四日晨答拜陳君則已至俱樂部矣是日遷入省立第一醫院翌日即回滬省親開會時本可出席惟省議會法二十七條議員於議案涉及本身者非經省議會之許可不得與議硜硜之性以爲議長問題同人旣涉及鄙人依法即當廻避是以有客必見公宴必到而選舉議長則未一出席雖責以墨守法律不敢辭也十日由滬返寗冀開會有期循例與議因選舉未畢仍不出席走與議長絶無問題每見同人屢以口頭表示生平不爭權利人所共知陳君乃諷以辭職不知陳君所據見於法律何條陳君不能强走以辭職猶朱君不能强走爲傀儡也談讌均可表示何必以文電爲張皇行動本極自由毫未有包圍之影響日來在京料理私事聞有開議消息當即束裝赴寗以從諸君之後走與南通爲三十餘年老友相愛之篤過於陳君願以愛江蘇者愛南通此鄙人之志也專電奉達諸君自愛張一麐皓 
[内務部之籌賑談]  
　　内務部昨又咨復江蘇兩長略云交通項下附收賑欵均經國務會議議决用途現截收之期已到爲數亦屬有限又准賑務處復開查常稅釐金附收振捐原係指定爲振災公債基金訂有條例不能挪作别用估計該欵收入亦僅達二百萬元上下核與發行各災區債票數額僅足相抵碍難再行劃撥其海關附加稅抵借賑欵一項係由内財務委員會主持辦理所借外債四百萬業按各災區如數匀配放賑現已無餘至交通附捐分撥五成急賑一項前准交部函知自本年二月起按月撥欵十萬元送處本處以辦理春賑需欵方殷勢難稽延特指此欵預向各銀行墊借先後發放八十萬元悉數分配作賑由交部解欵項下陸續付還須本年十月方可足數等因各到部查各項附加稅旣准分稱實無餘欵可撥惟各省水災慘重籌欵賑濟刻不容緩除由本部已將海關加稅餘欵函外交部商撥百萬元以便酌辦外仍請先行就地先予籌欵趕辦急賑以資救濟 
[杭州快信]  
　　浙省議會昨（二十一日）選出建議股審查員季亮沈本朱章寳金鈞趙俠等十三人今（二十二）日休會一天 
　　舊台屬臨海上海水災較重官廳辦理災賑本年七月已告結束糶米九萬餘包用欵七十餘萬現報銷尙餘一萬餘元紳商會議暫存銀行生息以備荒歉省令會稽道提作道屬公用省議員張鴻材昨已提起質問 
　　軍警衝突案盧督已組織軍法會審選任旅長郝國壐團長施承志高審廳長陳福民憲兵司令馬鴻烈等爲會審官并函請上海何護軍使派員到庭陪審 
地方通信 
[蘇州]  
　　縣公署焚燬烟土　吴縣公署自本年四月至八月所没收之烟土烟　等物經郭知事呈報省署核准於二十一日會同蘇城稅務所長陳廷英曁高檢廳道尹公署所派各員在舊時大堂上中心分擺大菜檯先將各件一一檢畢無誤然後置之大堂天井中架火焚燬至五時許始行燒盡各委分道散歸覆命 
[鎭江]  
　　呈報災歉情形　丹徒縣屬各鄕夏秋之交霪兩連綿山洪暴發田禾被淹收成歉薄　經張知事親歷各鄕詳細查勘一律完畢昨已將各區圖成災成歉分數曁應蠲應帶應緩應豁銀米科則數目開具清摺通報上官核辦矣 
[揚州]  
　　騐收沙河壩工　束關城外沙河壩南段前遭江潮鼓盡決口十數丈經運河工程局派技正陳丕平督工修堵業經完竣由陳報經該局委稽核科長黄選璋會同江都王知事於二十日下午前往騐收工程 
　　維持敎育經費　縣公署頃奉敎廳訓令以蘇省本年自入秋以來風雨爲災低窪之田俱成澤國偏災疊告已有五十餘縣之多秋收歉薄可以預料農田已受損失賦稅自必蠲减查蘇省敎育經費本以忙漕附稅爲大宗正稅旣難定額附稅亦必因之短絀敎育前途至爲可慮然敎育事業與國家命脈有關非他事可比斷不能以一時之災歉致有中途之停頓該知事負有策進全縣敎育之責亟應事前籌備預策維持毋任臨事徬徨致難措手所有各項敎育仍當依舊切實進行其附稅減收經費不敷支配之處尤當别籌欵項以資彌補云云 
[鹽城]  
　　印贈職業敎育調查報告書　鹽城人士籌設貧兒敎養院推張逸笙君主任其事張君復推王宗海成德齋二君（趙健飛君願自出資斧同行）往寗無蘇滬等處調查設施職業敎育槪况以資考鏡茲王成二君已將調查所得編爲報告以地方爲經以學校工廠爲緯名之曰「職業敎育調查報告書」由黄任之博士題簽在南京印就於十六日寄送各界閱覽藉以提倡職業敎育之推行而普及云 
雜評一 
[議會與公民（默）]  
　　自蘇議會搗亂後各地團體公民駡議員之電日必數起可知各地團體公民尙要好議員尙不欲使江蘇之議會遺譏蒙垢至於如此也然旣要好議員何以當時選舉議員一任少數人舞弊運動而不稍顧問名爲民選而民實未選試問當日之民何往耶議員旣以金錢賣買而來今日自然以金錢賣買償其慾公民旣放任而不顧問於前今日自然收放任不顧問之果試問今日駡議員之公民當日果皆曾憑良心以選舉否也果皆曾盡力以監督之否也如其未也則今日且勿駡議員應先自駡又試問今日之駡議員者果皆已知議會之重要否也果皆有改良議會之誠意否也如其有也則今日且勿徒駡議員應先謀所以挽救之方法思所以自盡其責任 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[北京發起之全國國民外交聯合會]  
　　代表三十餘人將由京來滬 
　　國聞通信社云　自北京各團體發起在滬開全國國民外交聯合大會討論外交問題之後各省多表示贊同而日前在滬開會之全國商敎聯合會亦議决電表同意茲聞北京方面代表陸續來滬籌備開會者當有三十餘人亦有已經在滬者現正會商開會辦法大約不久即可確定一切擇期開會據個中人云北京方面發起該會係用北京各團體外交聯合會名義所謂各團體者爲數約在五十以上純係一種羣衆運動性質並不具有何種黨派關係在内且各團體爲數旣如是之多亦决非一二政黨所能操縱其中代表如蔡子民張一麐劉揆一饒漢祥向乃祺羅正緯王正毅陳振先李治東徐堅白劉冕執等亦均非力能互相操縱者前有人謂此等聯合會爲李景龢一人所組織則殊非事實無論李究竟是否有此舉動卽使有此舉動亦决無此聯合各團體之可能也云云又北京各團體發起該聯合會曾有宣言一紙其末段云此次外交之成敗以吾國之統一與否爲斷政府之能否統一固不可知我國民則自初即無不統一之說國民對外之一致即國民之表示統一之特徵巴黎和約拒絶簽字山東問題拒絶交涉皆我國民對外一致之表示及成功也國民意思一致之表示即爲國是國是所在當局者雖欲逆行而不可能外交方針其一例也欲謀統一之表現須有統一之機關太平洋會議發起以來我國内團體應時而興者不下數十起此外公私各團體對於外交問題特别研究或主張者亦不勝計其宗旨殆皆一致分之則神離而力薄聯之則體合而用大竊本斯義爰有北京各團體國民外交聯合會之組織並發起全國國民外交聯合大會對内一致爲對外一致之表徵對外一致即對内一致之張本凡我國人盍歸乎來云云 
[全國商會聯合會第十次開會記]  
　　議决要案　　分電中央　　今日休會 
　　　日下午三時全國商會聯合會在總商會議事廳開第十次會議届時有鄂川贛晋豫湘閩皖蘇浙十省代表四十餘人出席主席聶雲台報告二事（一）商務印書館屢次來函敦請各代表參觀該書館印刷所請各代表確定時期以便該處按日以汽車來迎衆以明日（二十三）上午須參觀救火會銀行公會及錢業公會之宴已無時間再往他處復决定於二十四日上午九時三十分齊集總商會再一同前往參觀商務印書館（二）報告江西代表羅某講演北京籌備國民外交大會之大略次議審查案中取締釐卡情形由審查長蘇民生解釋討議結果此案根本問題首在裁釐釐裁則卡員無所據而施其苛索之伎倆若僅函咨省長財廳責令整頓無論與虎謀皮未必有濟即使取締有效而一時之歛戢决不能保永久之安全惟於釐金未裁之時亦不能不有一急則治標之辦法擬請財政部電飭各省財政廳速將各省駢拇枝指之稅務分卡大加裁併以爲裁釐之預備一面由各省商會分别調查各地應裁各卡報告省事務所轉報本聯合會具文呈請財政部實行裁撤少一處釐卡自少一處苛索之弊較之請省廳整頓者稍爲可靠至統一五成係贛省單行稅法全國旣非一致即由本聯合會函請南昌總商會就近逕呈贛省長核准取消其印花稅所得稅貨物附加一成稅三項本會均有專案提出交付審查即由各該專案審員案内提出報告本審查會似可無須置議次討論印花稅案以命令變更法律加貼之印花江蘇等省即未照貼現政府最厲行加貼印花之處係直隸省現擬請直隸首先反對加貼如政府與直隸爲難各省當爲後盾多數通過旋討論裁釐加稅審查案辨論甚久結果仍以原案付表决通過其審查報告云審查兩案　案主旨其第一案係主張調查進口貨價爲將來修正稅則時預備估價以期達到切實値百抽五之張本其第二案係主張加重進口稅曁洋商在内地設廠製造貨物之出廠稅雖意見稍有不同而對於整理海關進口稅之宗旨則一惟本會比次開會之最大目的即係要求國際稅法平等曁國内釐金一律裁撤兩事已於敎商聯席會議對外宣言中明白表示態度此次忽退而言加稅言切實値百抽五雖按之實際上不得不有此逐步進行之舉而爲力爭上遊計似仍不能不維持其宣言之大綱經審查員再四會商擬分數步辦理而以貫澈此次宣言之主張爲最要其第一步擬由本聯合會即日電請政府迅電華府我國代表速將國際稅法平等案設法提出以免再蹈巴黎和會延不提出之覆轍其第二步應請政府宣告中外表示裁釐之决心其第三步在國際稅法平等案未經解决以前應請政府根據民心協議速與有約各國精確估計貨價以期達到切實値百抽五之稅率其第四步警告政府對於無約各國之新訂商約如墨俄等國此後訂約時必須將國定稅則明白規定萬不可再以最惠國條約之權利率爾畀與其第五步督促政府速依照六年所頒布國定關稅條例釐定稅率尅日實行而我商民於裁釐之主張旣已貫澈則對於裁釐後之義務亦不能不盡擬自全國釐金定期裁撤國際稅則尙未修改時即召集全國商會聯合會第四次大會於漢口集議發行裁釐抵補公債辦法及發行額數以資抵補而均權義並修正决定致政府電文云「北京分呈國務院外交部財政部農商部鈞鑒國際稅法平等爲我全國商民所主張巴黎和會延不提出致誤時機良堪痛恨此次華府會議請尊重民意迅電我國代表設法提出以免再誤並請我儕之决心宣布中外以求原諒如果釐金已裁國際稅法尙未解决我國商民對於中斷期内應收之稅額擬另妥籌抵補公債不令公家爲難乞速鑒核施行並希電復全國商人聯合會叩」議决審查案後蘇民生提議謂日本今又提出魯案第二次照會此時吾人對於政府應下一警告衆鼓掌蘇續云今擬一電稿在此請公决衆無異議决定即晚拍發電云「北京國務院外交部鑒魯案日本復文已送部對於吾國主張完全拒絶請速電飭華代表根據日本取青島時聲明完全交還及我國未簽德約理由將該案提交太會仲裁母再游移致隳㚥計全國商會聯合會叩」此時主席聶雲台因事告假由蔡文惠主席繼續討論提議案件（一）土布免稅請續展期案議决查照以前關於土布之議决案辦理（二）請修正商會法及公斷處章程案議决審查後再議（三）統一幣制以洋爲本位停鑄銅元案議决付審查添周雲松爲審查員（四）保護航商案照原案通過内容係呈請海軍部派艦保護（五）輪船行駛川江民船多遭浪沈損失生民貨財案議决致電外交部請備文知照各國公使轉飭各國駐重慶領事及巡江司取締輪船（六）普設工商學校案議决一方面請政府舉辦一方面由各省自已酌量情形分别進行（七）裁併實業廳改隸省署案議决暫保留原案（八）建議太平洋會議代表力爭國定稅率緊急動議案議决歸併以前所提同樣性質之案件付審查議畢散會今日星期午後開審查會午刻十二時則分應救火會銀行公會錢業公會之招待故休會一日 
[蘇議會爭長潮之電聞]  
　　請議員保人格留顏面 
　　將立碑揭示不肖議員姓氏於鄕里 
　　請敎商農市鄕團會議撤消議員 
　　勸正派議員扶持正義 
　　申報館轉南京省議會葉理封俞祖望二公鑒效電敬悉以公等之明乃亦同流合汚人心之壞尙復何言數日來會塲紛擾咎果誰屬解鈴繫鈴責在公等請速犧牲一切以保蘇民人格且留桑梓顏面敬進忠告青浦旅滬公民胡善繼倪光耀叩禡 
申報館轉南京省議會全體議員均鑒本届議會開　兼　以選舉議長爭執迄未解决重要議案擱直不　費時愒日意氣是鶩清夜問心安乎否乎最駭人聽聞者諸君犧牲多量之金錢得一議員頗匪易易不得不取償諸議長藉資抱注視議會若市塲以議長爲競賣此種事實蚤已喧騰衆口母庸諱言一列議席則身價十倍諸君之計誠得矣其亦一思人格乎要知不義之財不足以遺子孫諸君即捆載而歸祗可驕一時之妻妾有胡面目復見江東父老乎今日最爲中國之大患者莫不曰專横之軍閥腐敗之官僚諸君如此行爲亦知爲軍閥官僚所竊笑乎我三千萬衆之顏面爲君等掃地盡矣苟不平心靜氣及早悔悟即日開議以贖前愆我全省公民不待羣起而謀最後之對付並將以不肖議員姓名立碑揭示鄕里與天下共棄之利害得失幸自擇焉江蘇公民胡善繼徐琳張壽仁潘承鐸倪光耀叩養申報轉嘉定縣敎育會縣商會縣農會市鄕公團全縣父老昆弟公鑒本縣省議員侯兆圭周凱近在省會舉動各報登載遺羞桑梓今更利令智昏竟至越席咆哮出以毆打賄賂公行喧騰全省議會尊嚴名譽掃地凡屬嘉人無不痛心疾首我邑人文素著今竟出此不肖議員先哲有靈亦當雪涕即我嘉人尙有何面目以對全省人民務請貴會等糾合全邑公民開會集議撤回以保我嘉名譽臨電憤慨竚候辦法嘉定旅蘇公民楊鄂聯徐志熙等叩 
　　申報館轉南京省議會朱德軒張繼高諸公均鑒連電均悉公等反對金錢派議員力竭聲嘶甚矣　憊竊維正義自在人心是非自有公論敝邑縱出不肖議員邑人尙多正派仍乞扶持正氣仗義力爭同人不敏願爲後盾嘉定縣公民楊鄂聯徐志熙顧樹森潘文安等叩養申報館轉六十縣父老均鑒逕啓者吾蘇三届省會召集多時未聞謀蘇人幸福轉而金錢搗亂寳琳等函電交馳促其反省孰料不肖分子尤趨尤蠻如斯議員人格完全喪失吾人决不能坐視破壞唯有籲請輿論宣傳公意一致撤回厚臉議員吾蘇寗無議會殊勿願彼等貽羞吾蘇人也寳山縣旅滬公民錢寳琳潘鴻疇戴克頣等同啓九月二十一日 
[租界與華界之界石交涉]  
　　松滬護軍使何茂如君以滬北華界管轄之新民路地與租界虬江路接近而來安里一帶尙屬華界境内邇因滬北工巡捐局所立之馬路界石迭被公共租界工部局拔去前經查悉飭令淞滬警廳轉飭阻止在案乃工部局近來仍有發生拔除界石情事業據滬北工巡捐局呈報核辦到署查該處旣爲華界區域則工部局自應各守界址不得侵越以符定章而免交涉昨經函致駐滬交涉使公署照會工部局照章辦理勿得侵越權限擅自拔除馬路界石以符條約而重主權云云 
　　江蘇特派交涉公署近准閘北工巡捐局長許人俊函稱閘北虬江路之東新民路來安里東首完全係華界範圍所有該路設施事宜向歸敝局辦理近英工部局越界奪權擅將敝局所立馬路界石全行拔去經敝局查明復建並函知該管警區阻止後復將新立界石悉被拔下實屬侵害路權除呈報松滬護軍使外相應函請貴交涉員查照迅與領事團嚴重交涉并索償界石損失以保路權云 
[市鄕經董呈請減賦籌振]  
　　上海縣地方欵產經理處總副董及各市鄕經董因本年秋間風雨爲災收成歉薄農民損失甚巨特聯名公呈上海縣知事公署請轉呈江蘇財政廳省長公署减征糧賦並籌春賑以蘇民困原呈如左呈爲災重民困請准大減糧賦並懇籌備春賑事竊上海全縣農田稻二而棉八本年夏曆五六月間亢旱四十餘日棉稻均極焦悴七月得雨稍能發育而十七八九等日風雨大作棉稻均受損傷八月初八日起連日滂沱大雨中秋始霽又値浦潮狂漲水爲潮阻不能下洩平田一片汪洋稻盡發芽棉則花鈴腐脫高田僅收花二三十斤低田則零星數　而已農民每畝收棉百斤　　中　以此推算全縣秋收不及三成矣伏查本邑八年秋歉邀免銀米一成民間元氣已傷上年收亦微歉更乏蓋藏而米價奇昻一石竟至十元以　嗷嗷八口寅食卯糧天降鞠兇又罹奇阨哀鴻徧野慘不忍聞安度一冬已極僥倖明年春間不知若何景象董等目覩地方困苦情形不敢壅於上聞爲亟聯名籲請俯賜矜恤准予大减糧賦以蘇民困一面籌集賑欵待至明歲春長酌量散放俾小民安於春耕不致流離失所撫宇之仁地方之幸除呈外謹呈 
[上海縣分組募賑捐]  
　　上海縣沈知事昨致各紳商函云敬啓者現奉賑務處令開蘇省水荒災區甚多亟待辦理急賑令即速爲籌募捐數以拯災黎等因伏念上海爲富商巨賈薈萃之區向來他省遇災無不以滬地是賴歷年捐輸難以數計此次本省告此災祲轉瞬冬令災民露宿風餐情狀尤爲悽慘籌辦賑災刻不容緩茲擬分隊勸募定爲四組（甲）組每人認募二千元（乙）組每人認募一千五百元（丙）組每人認募一千元（丁）組每人認募五百元以期衆擎易舉早集鉅資先由鄙人認定甲組籌捐二千元以隨諸君子之後素仰執事樂書爲懷奉呈捐册一本敬祈察照即乞認定捐額廣爲勸募一俟集有成數並希迅賜擲交敝署以便彙解母任感禱云 
[中外要人抵滬紀葡公使周自齊]  
　　駐京葡萄牙領袖公使符雷台君由京南下乘滬寗路特别快車於昨日（二十二日）晚十時到滬交涉公署派科長陳震東到站照料一切 
　　前財政總長周自齊於昨日（二十二日）由京南下乘滬寗路車將於今日（二十三日）下午十時到滬路局已備花車迎迓矣 
[霍亂症昨日更多]  
　　滬上霍亂症近日仍有發現昨日染患霍亂者尤多北京路紅十字會醫院病房已無隙地該院現象宛成一夏令時疫醫院而救治之成績則似勝之昨經工部局衛生處檢騐病人排洩認爲眞霍亂者十人幸尙無夏令間死亡易而且速之恐慌云 
[青島停止檢便]  
　　上海今夏霍亂盛行幾有舉市恐慌之象現届秋凉疫勢終熄青島現對於上海首先解除檢查昨由青島日本民政署警務部電知上海日本總領事館云「從上海本月二十三日開來青島之船舶廢止檢便」 
[旅滬皖人告誡皖學生公電]  
　　自加制裁　　恢復名譽 
　　旅滬皖人團體因連接皖省函電報告省城「法政專門」「第一師範」「第一中學」等各學校均發生重大風潮法政專門學校且因少數學生僱人搗毁校長敎員住室與敎職員爲難官廳亦無法維持以致敎職員於十七日全體出校並經印發宣言寄送到滬特於昨日下午二時在新新社開各團體聯席會議到會各團代表二十餘人羣以此次風潮係出於倪馬等洩貧運動用金錢賄買少數學生專心搗亂大足爲皖省學界名譽之玷决議公同去電切加告誡原電如下安慶蕪湖學生聯合總會并轉各校學生會民喦報皖江報公鑒吾皖學生於姜案拒李二役頗博聲譽今忽有受賄利用攻擊「法專」「一師」「一中」職敎員爲倪道烺騙除障碍爲李兆珍復仇之事發生騰笑四方令人羞憤其事雖爲少數所爲希望學生界純潔分子起而自加制裁并盼受人愚弄諸生速返迷途恢復已失之名譽則幸甚幸甚旅滬安徽新新社皖事改進會自治協會皖民公社學生救國代表同志會叩 
[各路商界總聯合會選舉延期]  
　　改爲三十一日下午二時實行 
上海各路商界總聯合會第三届選舉前經議决推舉籌備員八人從事籌備昨晚（二十一日）八時各籌備員在勞合路會所開會僉以原定二十四日恐手續種種預備不及且前此議决通告各路商界聯合會徵求人才以重會務起見聞凖延至本月三十一號下午二時實行選舉云 
[雙穆案又訊一堂穆少帆自白經過]  
　　雙穆爭選一案業奉高檢廳將原告穆湘瑤（少帆）押發上海地檢廳訊供判押候究各情迭詳前報昨午又奉派員提訊據穆少帆供海門丁家橋人開承泰油米店生理名少帆湘瑤二字實係受人愚弄出外揑冒及至此次涉訟之後商人之父知事不妙命我於十五日聲請撤消是實問官判令還押聽候核辦至於參加人穆湘瑤（抒齋）該廳並未往傳云 
[揭發增租之積弊經租賬房之過也]  
　　昨有住居閘北之公民紀某等致函閘北商業公會略云邇來南北市發生加租風潮大都爲經租賬房及收租人所釀成先向各租户加租索費稍不遂慾即藉修理房屋爲由勒令遷讓另招租户以便索取小費或預受他租户挖費故意不收租金迨滿三月即以欠租不付爲詞呈請官廳押遷或遽行揭去屋上瓦片或於門外建築竹笆實屬妨碍租户之居住安寗行動自由設遇火警禍患不堪設想竊思房東與租户有賓主之誼即使有加租之必要亦宜和平商議何得以强迫手段對待租户致傷感情况年來社會生活艱難已達極點凡賃屋以居者均屬經紀貧民爲多應請貴會領袖諸君子爲一般租户設法維持消弭此種風潮云 
[務本女校廿周紀念會第一日]  
　　本埠西門外務本女子中學校自故邑紳吴懷久君創辦以來瞬届二十年初賃屋於小南門花園衖繼遷至西門外生生里紀元前三年始特建校舍於西門外黄家闕路辛亥光復時吴君長上海縣民長無暇兼顧校務遂將是校捐歸縣立歷届畢業生達七百餘人在校學生五百餘人茲於昨日起舉行二十周紀念大會各級敎室均陳列成績所有室内佈置均由學生自出心裁新奇可觀下午一時在校學生演劇其秩序（一）趣劇務本之二十周慶祝（高小部（二）正劇十萬元（高小部）（三）正劇懺悔（中學部）（四）趣劇喝白茶（高小部）（五）正劇遺產之罪惡（中學部）是日天雖微雨而來賓絡繹至者幾及三千人散會已八時許聞該校校友會於今日上午爲創辦人立興學紀念碑下午亦演劇慶祝來賓仍須憑劵入場該校並刋有紀念錄述二十年來之槪况云 
[約翰大學消息]  
　　約翰與金陵之英文辯論題爲「中國應採取聯邦制度否」金陵擇定正面約翰則主張反面將於十二月八日晚八時在約翰校内舉行又約翰校内各級之英文辯論題爲「今日中國大學能否男女同學」第一次競賽定於本月二十八日晚舉行 
　　該校物理學部今年新添攝影學一科聞衣司德門柯達公司願贈送該校各種攝影具全套如攝影具放大影具冲洗器具及藥品等約値美金六七千元現上海江西路柯達公司接得總行來電已將該貨配齊裝運約下月可抵上海云 
　　該校近由英京倫敦購得最新式天文學儀器一具聞該儀器係英國惠爾遜博士所發明價値四十金鎊云 
　　該校理科學會又於上星期五（二十一日）晚八時開會請該校物理敎員華爾德博士演講「分光原理」SpectroscopicAnalysis 
　　該校足球隊素負盛名上年獲得東方八大學足球競賽錦標現已開始練習舉馬德泰爲隊長曾學魯爲幹事員卜威廉敎授與克列福君爲主導員 
　　校内法文研究會於日前舉行本學期第一次常會校長卜舫濟博士蒞會演說法文之重要該會請校内法文科蒲鄧法女士爲主導員 
　　約翰大學同門會上海支會於昨日下午假本館三層樓開會討論十月二十九日（即本星期六日）交誼會事到者有劉鴻生唐觀翼胡蘭生牛惠生蕭智吉繆恩釗張竹平議决於陽曆十月二十九日下午二時至六時假小沙渡路愛文義路轉角十二號半胡積藩君住宅開本次同學交誼大會所定秩序爲（一）雀戲（聞此項游戲係用ScientificMetbod分派各隊從事比賽頗饒興味）（二）提線戲（三）音樂（胡宣明夫人）（四）聖約翰音樂隊（五）跳舞（六）拖繩其餘種種游戲不能枚舉聞此次通函到會者已有二百餘封届時同門聚晤定多興趣也 
[滬上美國學校募捐團四誌]  
　　昨日爲美國學校募捐最後之一日下午二時該校校長報告總數爲十三萬六千一百零四兩所缺一萬三千八百九十六兩於午後晚間當可極力募得並謂已電前美使克蘭及新金山各商會會員勸募今晚必難取决也中國人助捐者有朱葆三君捐五百兩並謂將來希望美國政府能助以巨欵云 
[美術家赴日考察回國期]  
　　青年會聿光圖畫函授部主任張聿光君及晨光美術會會員朱應鵬君赴日考察美術並參與帝國二科兩大展覽會聞調查公私立美術學校及社會上各種研究美術之組織頗爲詳晰現已在日起程不日即可來滬張君回國後對於該校函授部必有一番振刷而朱君對晨光美術會亦必爲一度之改革二機關聞信之下均在籌備歡迎云 
[俄畫家茄爾梅高夫展覽會紀]  
　　俄畫家茄爾梅高夫周游歐亞各國頗爲各國人士所賞鑑此次來滬昨日起在公共租界黄浦灘滙中飯店開展覽會出品二百餘幀陳列五室由其經理耶失引導參觀大小縱横燦爛輝煌所製出品泰半風景畫派雖不新藝術甚精縱觀各畫風景畫之長處在能表現晨曦夕陽用筆健爽着色冷靜吾國西洋畫家之急急求新高攀後期印象派者觀此當能自退猛省藝術之不可速成也到塲參觀者除西人外中國人有王一亭宋子欽方思藻唐雋汪英賓等八九人聞在滬開會數星期後將往天津北京等處再開展覽會云 
[寗波同鄕會徵求消息]  
　　寗波同鄕會徵求會自十五日開幕以來各組組長組員徵集會費連同入會書等繳入會中者已不在少數該會爲鼓勵精神增加興味起見議定每星期三將各組徵得分數報告一次以表成績而促競爭是日適爲該會常期演講會之期到會聽講者甚衆於傳播消息至爲便利又此次徵求雖兼賅新舊會員猶恐徵求或有未周爰由會中特派專員持蓋章收條向舊會員徵收會費俟彙交會中後再將會證塡就分送云 
[一週間之金融狀况]  
　　本星期中本埠銀市異常緊迫中外均患缺銀拆息最高漲至七錢同時洋釐因拆息抬高市價遂日趨下游最近已跌至二分以下先令連縮四辦士又回長二辦士現時掛牌計四先令内盤結價爲三先令十一辦士七五市面蓋有漲縮不定之象因之金價逐漸高漲較上週約漲十餘兩今錄經過情况於後 
　　洋釐　本星期洋價逐漸跌小星期初價爲七錢二分三四釐其後連跌不已最小到七錢一分六釐二毫五考洋價致疲原因顯然受銀拆抬高之故目下本街存底仍異常缺乏而買户日見其多故市價連跌不已至客帮需要一週中漢帮仍有辦去但銀市奇緊銷胃已減其他烟台帮及各帮均少辦去總之本星期洋市異常清淡惟本街存底旣無來源亦薄或謂銀市較鬆洋價可回高大約二分以上之價總可坐定云 
　　銀拆　本星期中銀市奇緊拆息漲至七錢已達最高之價本週中適當陰曆九月底各種長期放欵錢莊皆欲收回兼之銀行討還押欵日必數十萬故銀市驟見 
 
 

Page 15

 
 
奇緊現在本埠中外銀行皆患缺銀市面異常緊迫故華商銀行公會曾有拆出銀兩維持市面之議惟尙未成交現在考察市面陰曆九月底以前銀拆斷難望鬆也 
　　先令大條　本週中大條來電報縮不已本埠金業紛紛向銀行結價因之先令市面異常疲軟星期四以前先令連縮四辦士據金商觀察謂目下先令市面頗呈長縮不定之象未來市面極難推察惟以本埠銀根之緊迫觀之先令或未易過縮來星期可望放長云 
　　標金　本星期標金市價已見漲高星期一自二百九十餘兩漲至三百兩以上其後即漲落在五六兩之間一星期中變化甚大蓋以匯價之漲縮不定標金市價之漲落遂亦異常活動惟先令結價已較上週縮小故結果金價較上週漲起十兩之譜據業中人云來星期市面亦難觀察滙價漲縮不定標金市面當視匯價爲轉移也 
[本星期之成交紗數]  
　　本星期中紗市冷淡足資報告者極少英商紗廠及日紗均少售開惟同豐紗廠開出二十支紗二百五十包十月期價一百七十七兩印廣紗本週雖無到貨成交約計三百八十包其中十支紗計三百包均係四川帮購去價自一百四十兩至一百五十兩十二支紗八十包係内河各帮辦去價自一百五十三兩至一百五十五兩本紗市面因銀根緊急交易亦屬清淡計成交不過七八百包而已價鬆數錢至二兩左右不等小包紗交易四千五百包 
[本星期印日紗進口之調查]  
　　本星期進口印紗計一萬零五百零六擔日紗五百九十六擔自元月迄今進口總數計印紗十三萬四千六百三十三擔日紗十萬零五千九百六十二擔本週中出貨計印紗三千九百八十七擔日紗四百八十九擔計運往南京印紗一千一百四十九擔九江印紗一百二十六擔漢口日紗三十一擔高州印紗三百九十九擔　紗七十九擔烟台印紗一百八十擔天津印紗三十擔牛莊印紗九百六十九擔日紗九擔日本印紗三擔香港印紗五百三十一擔日紗二百二十擔本地印紗四百五十擔日紗一百五十擔其餘别處印紗一百五十擔本週止本埠計存印紗三萬零三百六十六擔（尙有一千五百九十二包未出）日紗十一萬零三百三十五擔云 
[美盛公司棉市報告]  
　　中美新聞社譯美盛公司棉市報告云上星期間棉市仍見軟弱然前途或可樂觀棉紗市亦軟弱價格跌去二三兩交易所則跌去三四兩四川江西汕頭安徽及北方商人向本埠紗廠購去約三四千包交貨仍佳利物浦市中等美棉現貨爲一二·三三紐約市現貨爲一九·二○孟買市十二月份至正月貨爲三七四盧比上海市十一月份至十二月份貨爲三一兩通州棉爲三六兩太倉棉爲三三兩華棉出口總額自本年九月至今日爲二萬九千八百三十五擔 
[印人擊斃印人之詳情]  
　　行兇人業已拘獲 
　　二十晚有一印人穆拉者倒臥於南京路中國營業公司後面之江西路某弄内血流滿地由華捕查見馳告捕房當派西捕往查西探在附近地方見前充巡捕之印人覺那徘徊道旁頗有醉意乃向之盤詰據該印人稱有印人八九名赴江西路民昌里與營業公司之看門印人聚賭飲酒未幾穆拉與另一印人名蘇汪者互相口角相率出外蘇汪用一端釘有尖銳利器之棍向穆拉腦後猛擊以致穆拉受傷倒地此係渠所目覩者云云捕房除將受傷者車送公濟醫院並將覺那暫時拘留外即四出拘捕行兇之人受傷者昏迷小醒延至夜問二時許斃命而行兇者已於二十一日午後在戈登路被捕二十二晨捕房將蘇汪解至英公堂審訊但被告堅稱不知此事堂上以案情重大諭令被告覓律師辯護俟下星期四日再審云 
[南滙臧典獄官犯罪五誌]  
　　南滙縣管獄員臧汝鑫前因尅扣囚糧姦宿犯婦馮陳氏等奉諭着上海地方廳派員蒞南查辦當將臧汝鑫並所目翁耀南看守丁海山朱瑞三等帶回檢廳收押候辦在案茲悉此案地檢廳奉諭之後先派孫檢察官喬裝密往南邑詳細偵查則地方上人言嘖嘖咸謂本縣監獄中腐敗不堪甚至將已禁犯婦馮陳氏吊到家中姦宿等情孫即返廳報告復會同郭檢察官各帶吕沈兩書記官並法警朱萬沅李受之等於本月十七號乘輪到南匯寓中和旅館於是地方上商民人等得此信息其中受有寃抑者紛紛投遞稟帖請求伸雪郭孫兩君謂本委等係奉諭查辦案件而來此外民刑訴訟果有寃抑非本委等所能干涉乃將各稟分别擲還着赴高等廳請求可也於是郭君等查得該獄中各囚獄所做工藝品物行銷各廠收入賬欵與各廠所付不符且每日囚糧亦有尅扣情事因命朱李兩警將關係各人證傳齊於十八號在南滙公署警察所中特設預審庭　處經郭孫兩君連日審訊至二十號始畢查臧汝鑫寓所即在該監獄外面經郭孫兩君親往搜查所有獄中收付賬簿俱在警察所抄獲又據各商號聲稱每届月終以前臧必來取空白發票故奉諭將臧等帶回檢廳候究云 
[今日之會]  
　　今晚（二十三）八時四川路青年會德育演講會請凌浩主講「和平之根源」 
　　本埠基督敎救國會查經班今日（二十三）午後三時在青年會會客廳開會討論一切各公會男女信徒有志研究聖經敎義者均可入座 
　　本埠徽州旅滬學界同鄕會本日下午一時假座西藏路寗波同鄕會舉行安徽急賑游藝大會各團體表演游藝均是一時之選並有中國公學之英文雙簧臨時加入 
[布廠公會成立會預備會紀]  
　　布廠公會前届議决推舉籌備員於十九日下午二時開成立大會預備會先期函聘各廠執事爲籌備員是日到會者甚衆首山吴君玉書等推舉朱仲齋君爲主席朱君堅辭公推吴玉書君爲主席陶莘農君爲紀錄首由主席宣佈開會宗旨畧謂本會籌備會成立已届八載成立大會亟應舉行以固本業團體請諸君分隊徵集會員定期舉行成立大會劉再榮君起立云各業均有各業團體際此潮流所趨急應各謀本業之發展即是本業上之光榮徵集會員辦法仿照綢布業成例每廠當由人會諸君紹介會員至少須三人以期羣策羣力共謀進行衆贊成過鍊石君起立云本業爲吾錫發達事業先應寬籌經費以固基礎聞公會中經費異常缺乏斷難進行謀本業之發展固應固結團體組織公會必須經費寬裕現從廣義徵集會員收費與否亦請公决衆謂現在徵集會員祗可暫不收費以後入會必須收費以資維持丁芥軒蔣子康二君云本會預備會成立宜分部推舉幹事員公舉吴玉書程錦棠二君爲籌備主任丁芥軒劉再榮二君爲總務員陳倬雲吴仲炳王宴清陳叔卿唐子照五君爲調查員蔣子康唐根元二君爲交際員朱仲齋陶莘　二君爲文牘員各任義務爲本業謀發展固結團體洵屬義不容辭各幹事員自即日起分部辦事云 
[勸業銀行發行紙幣]  
　　南市工巡捐局昨奉江蘇財政廳電開奉江蘇督軍省長會令開准財政部電開查勸業銀行發行紙幣早經呈明大總統批准在案現據該行呈稱定於九月九日發行應請電咨通飭一律通行等情爲此電請通電所屬各征收機關一律通行等因合行令仰該廳長即便轉電各機關一律通行並先出示曉諭俾衆周知等因合亟轉電仰即一體遵照並先出示曉諭俾衆周知云 
[全球交易之日本職員]  
　　全球貨幣物劵交易所職員據日紙上海日日新聞刊載除各報所載之各國職員外日本職員理事有荻野芳藏川又貞次郎鈴木圭三監察有橋本信次郎等諸人云 
[攻訐豆業交易所之批令]  
　　本埠南市有人組織豆業交易所前經豆米業萃秀堂公所開會反對昨日下午邀集豆米兩業又開特别大會經蔡裕焜主席報告萃秀仁榖兩公所同業設立之上海雜糧油餅交易所發起人等已將發起組織同業交易所之始末情由詳細叙明分呈農商部曁松滬護軍使上海縣知事請將該豆業交易所籌備處勒令撤消禁止進行茲將松滬護軍使署批示·及上海縣知事訓令宣布如下（一）松滬護軍使署批云呈悉據稱該所股東新記等號誘同仁榖公所司　另設同種類之交易所顯係違法背約各節如果屬實仰逕呈農商部核辦可也此批（二）上海縣知事訓令略云案據上海雜糧油餅交易所發起人代表蔡裕焜等呈稱（中叙原稟從略）據此查本埠豆業籌設上海豆業交易所未據呈縣有案茲據該業商蔡裕焜等呈稱各節究竟是何實情合先令仰該公所迅即查明具覆以憑核奪毋稍徇延 
[襪業盛極而衰無限制自由競爭之結果]  
　　自紗襪絲襪流行以來商界以其本輕利厚故紛起設廠購機製造閱時未及十年而東南數省幾於遍地皆是其中資本雄厚實不多見前數年間因提倡國貨呼聲正高而原料紗絲市價便宜故業此者類皆坐獲厚利今因受紗絲價値昂貴影響轉成本重利微不能合算以致一般小廠相率停業合計蘇浙兩省已有全體十分之四其照常支持者亦多減少出數並停製絲襪該業之不振槪可想已 
[體育家又弱一個]  
　　體育家張達三歷任各校體育敎師服務非常熱心年來又在海鹽前浙江督軍朱介人所辦之興武學校任體操敎師近因籌備該校運動大會積勞成疾竟於本月十五號溘然長逝聞者傷之滬海公學同人擬於二十四日開追悼大會並聞滬地張君之同志亦擬不日舉行追悼會云 
[河南副劵開奬紀]  
　　昨爲第二十二期河南救濟有奬副劵開奬之期在南市久大碼頭舉行自午前九時半開始至午刻十二時始竣開出五大奬及經銷各票號如下頭奬一千一百六十九號漢口振華公司一奬七千七百十號本埠葉宏茂三奬二千八百三十三號漢口義大利四奬一萬三千六百號本埠萬利發又四奬一萬九千二百九十三號本埠善利全五奬五百十八號本埠飛來福又五奬二萬零零十六號蘇州快得利又五奬二萬二千四百八十九號杭州萬利全 
[潤昌莊夥捲逃案之餘波]  
　　范詠春控王懷德家屬騙洋 
　　范詠春在公共公廨呈訴已逃潤昌莊夥王懷德之叔王惠如等騙洋二萬二千元一案昨由捕房將王惠如及王懷德之妻冷氏解至公共公廨第一刑庭先由原告代表甘維露律師上堂聲稱原告因悉丹徒地方之正泰昌醬園係王懷德所開稟請函訽丹徒縣知事據復該醬園乃王伯明開設現查悉實係王懷德所開請求再函該縣知事切實查復或請移傳王伯明來案證明云云繼由王冷氏之代表海司格律師到堂辯稱王冷氏與本案並無關係因王懷德前犯刑事延穆安素律師代表已奉具結開釋原告范詠春係穆律師之繙譯與王懷德有銀錢往來與被告不涉且原告所進稟詞不甚清楚控數甚巨彼欲扣留冷氏易提王懷德之故敝律師須遞呈抗告請將原告稟詞取銷云云又據甘律師聲稱原告無此思想且須補具英文稟詞堂上可准被告覔相當保數等語經張襄讞核供商之義副領事費君判王惠如還押王冷氏交五百元舖保仰原告補具英文稟詞展期兩禮拜再訊 
[宋子文控赫門洋行案之判决]  
　　字林西報載稱華商宋子文控洋商赫門洋行租屋延期不讓並蹧蹋房屋一案已奉大英檢察公署判决着被告赫門洋行賠償原告損失費銀二千八百兩房租自一月一號起至九月底止每月二百二十五兩由被告交清作爲了案 
[花子船傾覆訊船夥與波臣爲伍歟]  
　　船户孟子全於前日在公義碼頭承裝花子一百八十包爲商人喬初樓之貨着赴北市某輪船交卸不料駛至中流時適風狂水急加之小輪經過浪湧以致舟子支持不住全船傾覆孟與妻並兩船夥俱皆落浦當經隣舟趕攏設法救起孟等三人尙有一夥已隨波逐浪而去 
[救濟會查出被拐婦二人]  
　　二十三歲安徽婦人陳張氏又十九歲鎭江婦人陳氏均遭拐匪誘拐於昨乘公平輪船動身當將兩氏藏匿貨艙閒中旋被救濟會探員虞占順余長林高金林等到輪查獲立送　檢廳奉訊判將兩氏交會留養候查傳家屬來案具領 
[捕房懸賞緝拿刦案關係人]  
　　近數月來楊樹浦一帶迭出搶刦之案經該管捕房陸緒緝獲盜犯解由公共公廨訊辦茲查得住居該處附近華界之阜寗人顧實恒·海州人劉四兩名與所出刦案均有關係惟顧劉等業已聞風避匿該捕房捕頭深恐若輩日久遠颺爰稟准英美總巡麥高雲君每名懸賞洋二十五元購緝顧劉一匪務獲懲治 
[汽車撞傷小孩]  
　　昨日下午三時餘有一千五百四十號汽車駛經虹口吴淞路撞倒九歲男孩倪金生跌傷頭部當由閡行路捕房九百四十號華捕到來押令汽車載送受傷小孩往同仁醫院醫治一面帶該汽車入捕房稟候捕頭發落 
[洋人跌斃]  
　　字林報云本埠怡和洋行職員史美登氏星期四晚偕友同歸行至法租界黄浦灘見有電車在法領署前轉入法大馬路擬乘之回家故奔就之詎意路旁置有鋪地石塊時値七時半路燈未甚明亮致奔越時爲石拌倒跌傷内部當由其友送入醫院療治奈無效果夜間即斃云 
[虐媳翁姑各押六月]  
　　住居法租界之王亭鰲與其妻孫氏將養媳吴阿招毒打致遍體鱗傷適有包探梁大寳巡緝經過聞得哭聲甚慘入内將王夫婦並籐條兇器一併帶入捕房昨解法公堂請究先由梁探上堂稟明前情繼由鄰居丁德餘倪根華等上堂證明時常毆打情形王亭鰲夫婦供認將媳婦訓責官判被告不應凌虐養媳慘無人道着各押西牢六個月以儆吴阿根送堂留養聽候家屬具領 
[指控行兇尙無證據]  
　　四馬路第一春菜館主耿洪義指控張仁根（即戇大仁根）持斧將其後頸砍傷圖害一案昨晨由公共公廨復訊即據原告代表上堂詰據原告供稱向爲漆業現開第一春菜館與人素無仇隙惟開設菜館後對鄰同業趙雲家諒因同行嫉妬來與我言須尋着我迨至本月七號夜十一時行經廣東路自由坊突遭被告用斧砍傷逃逸當時追拿未獲曾觀見其面遂懸賞洋五百元報捕得將被告拿獲請爲訊究張仁根供在西門開設鞋作與原告並不相識當被捕後雜於人犯中令原告辨認第一次不能指出迨至第二次指出此事實遭寃誣求釋經中西官核供以被告前在法租界犯過刑事恐非良善惟本案尙無證據須再詳查判張交五十元人洋並保候展期再訊 
[房東與房客之衝突再誌]  
　　閘北寳興路某公司經租人欽連生控租户王吴氏等拆毁竹笆一案由五區轉解司法科已紀昨報茲悉段科員因此案關係加租問題已解送淞滬警廳司法科核辦矣 
[違犯烟禁案彙錄]  
　　廣東人王金福租賃虹口東漢壁禮路一千零四十七號房屋出售鴉片烟土門庭若市致爲該管捕房華探目沈阿炳包探尤雲卿得悉前日下午協同一百七十六號西探密往將王拘獲抄出烟土數十磅售土價洋三百零四元小洋三千五百十三角帶回收押昨解公共公廨請辦王延律師請求從輕發落承審官陸襄讞以王金福破壞烟禁律應嚴懲因商之日副領事田中氏判决監禁西牢兩月起案現洋銀角悉數充公烟土送交江海關焚燬 
　　唐毛弟在虹口密勒路一百四十二號屋内私售燈吃洋烟經該管捕房華副捕頭邢紫垣訪悉前晚帶同九十七號西捕密往將唐及烟客孫雲生拘獲連同烟具帶回押至昨晨解由公共公廨訊實判决唐押西牢三禮拜孫罰洋三元充公烟具銷燬 
　　浦東人陶桂臣在虹口嘉興路九號門牌屋内私設燕子窠容留烟客顧雲生張順揚開燈私吸鴉片烟被該管捕房中西包探查見當將陶等一干人拿獲連同烟具帶入捕房捕頭畧詰一過諭飭押候解廨請究 
[誌謝]  
　　昨承中華圖書館惠贈第一三二期「禮拜六」兩册又中華書局惠贈第一三○期「英文週報」一册併此誌謝 
來件 
[華商紗廠聯合會懸賞徵文]  
　　茲　調查土布業起見特懸賞徵文各項條件開列如后 
　　甲内容一布機式樣（繪圖連附屬品）二布機價値（附屬品「如綜扣之類」價値及壽命）三各地產布品質價値之異同及工作法之異同（如僅能調查一地之情形亦可如能兼及他省者多多益善）四每人每日工作幾時出產若干五紗布時價工資利益工資以當地各項之工資平均數爲標準）六絡紗經紗上漿各種手續及其用具用料又每項手續所費之時間七各地慣用之紗牌名支數及當地紗店銷紗總額八鄕人對於用紗之品評及其喜忌條承九布之名目尺寸重量及分等級法十布之去路十一當地產額十二每年出布暢旺季節銷布暢旺或滯鈍季節十三販運情形及釐金稅則十四織花布及愛國布之調查（加無則缺）十五手織與力織之比較十六輔助家庭織業之方法及關於以上各件改良之意見 
　　乙條件一不限字數以詳明爲度二繪圖不嫌其多三收件以陽曆十一月底截止道遠者酌量展期四稿件請郵寄上海香港路十號華商紗廠聯合會 
　　丙奬額第一名三十元第二名二十元第三名十元第四五六名各五元如佳作多則名額奬金當酌推廣如内容不合格則寗缺毋濫 
雜評二 
[議員之虚實談（旡用）]  
　　虚而可以虚到底也則實固無所用之然虚自虚實自實虚之究不能敵實也試以虚實二字論議員僞造選民虚也縱因木已成舟而將錯就錯其是非固大白此過去的也穆湘瑤當選省議員而第穆湘瑤突如其出此兩穆湘瑤中誠疑其有一虚一實在今虚穆湘瑤現其形實穆湘瑤堅之信此現在的也選舉議長云用金錢爭論多時各執一理以爲天下事可以虚飾也不知黑幕重重將次揭破使虚者不早自悔悟必致眞憑實據和盤託出彼時虚實不辨自明此未來的　噫虚實二字何與議員結不解緣而關於議員問題往往發生虚實問題乎虚者實之實者虚之兵家之訓非所論於議員議員而虚焉虚之義爲空終必議塲一空是撤冋解散之兆也 
公布欄 
[江蘇高等審判廳]  
　　民庭判决　倪建侯與陳華春爲債務涉訟控告一案（决定主文）原批及假扣押命令均予　錯　告人之房屬米店等項財產無庸　扣押　左君弼　債　涉　對於本案判决聲訴更正一案（决定主文）本廳本年九月二十六日判决事實欄内載每月以一分起息一語准更正爲每月一分二釐　王身生與姜渭濱爲賠償　價涉訟上告一案（判决主文）本件上告駁回本審訟費歸上告人負擔　朱繼山與查石麟爲存欵涉訟控訴一案（决定主文）本件控訴駁冋控訴審訟費歸控訴人負擔 
　　批示　俞步雲一件呈請迅予傳審由呈悉查本案業經本廳定於本月二十七日下午二時公開　理並於十一日塡發傳票在案即該民届期本廳候審查也此批以上十月二十二號 
[江蘇高等檢察廳]  
　　批示　任毓林等狀悉狀稱各節如果屬實應向海門縣知事公署起訴此批　趙順祥趙張氏據訴已悉候令催吴縣知事迅予送卷核辦此批　黄家銓狀悉姑候調卷核辦此批　朱芹香張和尙狀悉本案上告准予撤銷此批　李祖元聲請撤銷上訴及聲明被誣請仍准上訴等情呈遞二狀荀三小子補具上訴理由呈遞一狀沈小弟　對於王治英案請求傳證質訊以明寃抑等情呈遞一狀以上四狀業經本廳　閱函送同級審判廳核辦仰即知照此示以上十月二十二號 
[上海地方審判廳]  
　　判决主文　（民一庭）一件判决忻自康等與林如域貨欵糾葛一案主文林如域應償還忻自康經理之公大魚行貨洋一千六百五十一　四角二分三釐忻佑生經理之公順魚行貨洋一千二百八十八元七角八分六釐　訟費用歸林如域負擔　一件决判黄鶴齡與錢王毛租屋涉訟一案主文錢王毛租賃王順泰第十三號第十五號房屋着即遷讓亞應償還王順泰租洋六十二元交案給黄鶴齡具領許林記租賃王順泰第十號房屋着即遷讓並應償還王順泰租洋十六元小洋四十角交案給黄鶴齡具領本案訟費錢王毛負擔三分之二許林記負擔三分之一　一件判决焦坤培與唐同鍋借欵糾葛一案主文唐同鍋應償還焦坤培洋九十元利息照約計算至執行終了之日止如無力償還應由孔復興負貫代償訟費歸唐同鍋負擔　一件决定劉旭東與錢阿寳租船糾葛一案主文本件訴狀准予註銷　一件判决鮑子延與秦緝之房屋涉訟控訴一案主文原判關於鮑子延家在該典地上建造之房屋並應設法撤去之部分撤銷秦緝之第一審對於鮑子延拆屋之請求駁回本　訟費　秦緝之負擔　一件判决邱金華與陳福順因　糾葛一案主文原告人之請求駁回訴訟費用歸原告人負擔（民二庭）一件判决　儀生訴吴有慶因會欵糾葛一案主文吴有慶應償還黄儀生八月份會洋十元嗣後亦按月付十元付至會滿（計五十四個月）爲止訟費歸吴有慶負擔一件判决洪游氏訴游海　請求確認婚約一案主文原告人之請求駁回訟費歸原告人負擔　一件判决金發與馮大鑒因租屋糾葛再審一案主文本廳本月十五日之决定更正之本案廳候本　定期傳審　一件判决高海峰與施月亨租屋糾葛一案主文被告人應償還原告人洋七十元零七角訟費歸被告人負擔以上十月二十一日 
[上海地方檢察廳]  
　　批示　董子　狀悉案已判决該民如欲請求私訴另向同級審判廳具訴可也此批　王有龍狀悉仰即來廳饒訊此批　張　生狀悉查此案前因罪係輕徵免予起訴張春岩如果藉此導　仰即請求警察保護可也此批　洪游氏狀悉案正偵查毋　此批　李　奶狀悉　正偵查所請保釋之此未　縣准此批以上十月二十二日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
家庭週刋第十號 
[父母對於子女之重大責任] [  谷劍塵]  
　　吾人旣承認家庭爲社會根基後則對於家庭組織及家長之責任不可不加充量之注意中國素重複級家庭制以雜棵故家庭往往呈不寗之象姑媳交謫兄弟鬩牆致社會國家咸受絶大之影應可悲亦可恨也歐西小家庭制法至完善苟能實行於我中國造福當自不淺顧我國人受幾千年惡習之縛束驟然加之改造非急切所可能且恐蹈欲速則不達之弊故吾人苟念念忘社會及家庭之改革者不妨就其次一等之辦法而對於大家庭中父母之頭腦輸入一種清醒之靈藥耳此靈藥爲何即勸告爲父母者速變更昔日果有之舊責任而注重「新的重大責任」之子女求學費是也 
　　複級家庭制被「五世同堂」之子孫主義所制服故其意義莫不趨於「造民」一途所造之民是否健全是否有獨立之精神槪置不問但求兒輩早達「成人」之日而爲之娶妻育子舊家庭本爲富有倚賴性者之養成所爲父母者旣錯誤其所負之責任惟盡職於「養育」一締婚」二事不於重大責任之「學費」「敎育」着想宜乎中國多游惰倚賴放蕩之「奇生蟲式」國民也夫如是國烏得不弱社會烏能免於擾亂乎 
　　「婚姻」甚於戀愛爲男女一身幸福之所繫故婚姻大事除男女二者享有特許之權利外父母不得預爲之急更不能因「子孫主義」之故而爲之急也惟於「子女敎育」則方爲父母所應負之責任良以敎育爲立身之本國之文野胥覘於是在今日學術競爭之世界益不可緩何中國複級家庭中之父母獨於此重要問題不加之意乎爲告世之爲父母者汝等對於子女之重大責任僅「敎育」一事旣育子女即應爲籌學金及敎育之道愼勿復作舍本逐末之舉而貽誤有用之青年也 
[論偉大之婦人] [  厚生]  
　　譽男子者莫不曰狀貌魁偉碩學多能今吾之譽婦人者亦當曰偉焉大焉不冀其因夫苟活而欲其能有獨立之精神美之紀爾曼夫人ＭrsGilman嘗著「婦人與經濟」（WomenandEconomics1906出版）一書詳論婦人經濟獨立之可能及經濟不可不獨立之理故其言曰「女子之爲奴隷者或女子受男子之憫憐而生存者對於富有遠大健全理想之男子不能傳適當之種族必也脫離此種關係而後惡影響乃能幸逃蓋將來人類之如何皆於婦女之適於職業與否以决之」是則今時婦女之修養如何即足以覘得新國民之何似矣今述偉大婦人之要件如左 
　　一　擴充理想域　吾國舊婦女夙蒙三從四德之舊根性自以爲從父從夫從子而外他非所能矣故一旦夫死子亡而後或投環自殺或守節没世致將自我獨立之精神盡行抺殺寗不哀哉此吾願今後之婦人當擴充其理想域放大其眼光須知吾於生育子女之外在社會上亦占重大之位置豈可仰人鼻息從父從夫從子以了吾一身乎 
　　二　增廣智識界　理想旣擴充矣然婦人之天性喜遐想與幻想故必當增廣其智識界令其理想有所根據不致空中樓閣創爲神鬼怪誕之說而膝下子女食其福也更匪淺鮮矣 
　　三　力求健身體　茲據美國紐約大學以「汝（指學生）理想中所願娶願嫁之人其在身體康健資財富饒容貌美麗乎」爲問題其結果述如下 
　　資格　　男子　　　　女子　　　　合計 
　　富饒者　二十六人　　十二人　　　三十八人 
　　健康者　七十九人　　四十八人　　一百二十七人 
　　美麗者　七十六人　　十五人　　　九十一人 
　　由右列之表可知美國紐約大學中之學生無論男女皆以願得健康之身體爲良配矧吾國婦女之身體素來荏弱對於衛生與體育方面嚮不講求今後婦女豈可不力求健康乎 
　　婦女之理想苟能擴充則舉一切之偏見與迷信皆可破除更加以普通之常識切要之學理與公民之必要寓於健康之身體中庶能養育子女訓育善導於社會上於家庭中將都成爲偉大之人物焉吾言至此吾實有厚望焉 
[家庭瑣談] [  求已]  
　　我人處家有一必須具有之學識即經濟政策是也夫經濟之於人猶水之於舟不可須臾離舟行於河一旦水枯舟遂失其完全之效用人處於世一旦經濟窮迫便無活動之能力雖有虚設之家庭亦等於無家可歸甚至家離子散遭種種不平等之壓迫無一非受經濟之牽制故我人旣自立於世組織一完好之家庭於理財一道不可不加意謹愼惟不能貪而忘義吝而不仁祇須量入爲出母事揮霍足矣每見世人於不義之財則貪得無厭於行仁之事則慳吝不施吃着嫖賭之中任意揮霍妻妾子女之身裝飾華貴至使羣小覬覦臥食不寗及至銅山頽倒金穴枯竭於是牛衣對泣徒喚奈何又有小康之家心羡紳富之華衣貴飾起而踵效不顧家中之柴盡食空更可謂不計利害者矣 
　　父母之愛其子女非特天性亦且人倫之常也然而愛之當得其中庸之道苟溺愛逾恒放而不敎則愛之適足以害之世之爲父母者於此不可不注意也若鄭武姜之溺愛叔段衛莊公之寵護州吁是皆愛之而反害之也孟軻母之三擇其鄰竇燕山之義方立敎斯則得其愛子之道矣嘗聞故老述一盜當臨刑時喚其母至前曰兒將與母長别矣念幼時溺愛之恩不能去懷乞母出胸前乳與兒一吮以爲永决之紀念母信而與之盜遂盡力嚙去某乳尖曰兒之有今日皆由溺愛所至也敢以一嚙以爲報此雖荳棚瓜架問無稽之談然亦具有深意焉世之溺愛其子女者可以悟矣 
[家庭諺語] [  張嘯麃]  
　　穿不窮吃不窮算計不到一世窮 
　　棒打出孝子驕養忤逆兒 
　　常將有日思無日莫待無時想有時 
　　朝朝防火夜夜防賊 
　　孫兒有理打太公 
　　養兒防老積榖防飢 
　　男子吃飯如虎女子吃飯如數 
　　養兒不讀書空養一羣猪 
　　家有良田萬頃不如日進分文 
　　坐吃山空 
　　子要親生隔着肚皮隔層山家雞打得團團轉野雞一打滿天飛 
　　日圖三餐夜圖一宿 
　　家有一條心黄土變成金 
　　敗子回頭金不換 
　　家裏籬笆編得緊外面野狗鑽不進 
　　娶妻娶德娶妾娶色 
[家庭趣話] [  朱思忠]  
　　某兒最喜歡賭博有一天偷了十幾塊餞方纔要想出門到賭塲裏去恰巧被乃父看見了急忙上前扯住他就將狠粗的蔴繩捆綁起來關在一間黑漆似的小房子裏某兒對哭對喊道父呀現在是解放世界你快點與我解放了罷父怒道你旣然曉得現在是解放世界豈不知道改造時代嗎然則何不將你的邪心改造呢 
　　某兒將要就寢的時候就把皮鞋和雨傘放在牀邊母訝問何故兒道因爲昨夜得了一夢恰巧碰着一陣大雨落得遍體淋漓所以今夜預先防備恐怕再落咧 
　　某兒喜歡弄火父誑他道火不可作玩物否則要成遺尿症的（以此言誑兒吾紹很多）兒訝道然則阿母終日燒火煑飯何以未成遺尿症呢 
[婦人之言（上）] [  張枕綠]  
　　他的妻子扯住他衣角問道「你剛從公司裏回來不安安靜靜的休息一會兒却取了一大卷的鈔票想往那裏去」 
　　他轉身微笑逍「難道你還當我拿去狂嫖濫賭不成我是要去給爺的」 
　　伊把他的身子納在一只安樂椅上自已也掉過一只圓凳來對他坐了接着說道「我還有話問你呢你帶了多少錢本日五十塊錢的贍養費你不是已在前天交去了麽」 
　　他答道「不過一百塊錢本月的贍養費固已交去了但這是前天我去的時候爺特别吩咐我的恰巧我手頭尙有此數不至違他老人家的命他老人家急於待用我不如趁早帶去給他」 
　　伊輪着指頭說道「還有什麽特别需錢之處呢老家裏每月的開支房金八塊錢老夫妻兩口兒一個四叔一個女傭四人的伙食約計二十塊錢小叔的敎育費約五塊錢女傭的工資三塊錢一切雜用消耗等費就算要十四塊錢那單仗你這個大兒子津貼的收入也已足彀出入相抵了何况那已娶親的第二第三兩個兒子也有津貼老家的責任那已嫁的女兒又有按月十塊錢的津貼給母家從來一文不少的他老兩口兒並無意外的化費算來要這筆欵子何用你莫非果眞是有用途却拿此話來搪塞我」 
　　他微微皺眉說道「你的計算固是不錯只你有所不知我那二弟自從去年分居以後爲着生活問題從事於投機事業跟着一班人到交易所去做空盤生意至今外塲面雖還維持得過去暗裏已經虧空不少他雖不自量力過分冒險總算營業損益乃是商家常事也還四張了爭奈三弟一因缺少敎育二因成婚太早禁不起一個小家庭的負擔他常出着重利向人借錢去做賭本輸得没法了只得去糾纏爺弄幾個錢去他到爺處取錢不止一次了他也曾向我借過錢第一次我給了他第二次却嚴詞拒　他所以他不到我家處來了但我前天聽得爺的口音這一百塊錢也是爺因纏他不過許給他的我原想此欵但供三弟的浪費於爺毫無益處可是父母有愛子之心兄弟當也有相憐之意而且我手頭終比他們寬舒些何必因此微事失他老人家的歡心 
[寡婦問題] [  吴毅儔]  
　　我國習俗丈夫過世之後例不能改嫁他人否則爲婦女莫大之羞焉此固爲我國舊道德中之美德質之現世潮流得無有違人道主義否以鄙意而論若青年婦女一旦失其所天爲翁姑者宜力慰其心曉以大義勸其再嫁若平日品行端正者方可成全其志恐有虧晚節也至恃尊長之威行專制之手段或因貪利而逼其再醮或因固執而强之守寡未有良好之結果者也主持家政者其鑒諸 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
（第一百零八期 
[星期增刋]  
[一週間國内外大事撮要]  
　　本國之部（默） 
　　魯案日提二次節略 
　　閣潮靳已到院視事 
　　西南北伐聲中之曹張吴 
　　商敎聯會之内外宣言書 
　　中國沉悶之時局至本星期内略著變化之跡象其一爲山東問題該問題自我國覆牒發出後卽傳日本將有二次聲明書以引誘我當局直交蓋我之覆牒本尙留有活動餘地也果也於本月十九日日使小幡奉其政府訓命以文字極長之二次節略致我外交當局内容除聲述　次節略之誠意及反駁我覆牒外末并含有仍希望直交之意我國方面對此已於二十日閣議席上討論一次决定再覆文拒絶并以日本二次節略係宣言式我亦發表一宣言申明拒絶之理由故以目前情况觀察我之魯案方針確已决定但外交瞬息萬變非至當局再有表示後總不敢斷言其必不直交也其二爲内閣問題自靳請假後雖屢次表示不幹然一般人早料其决非眞有不幹之意不過以各方面欲撤潘而潘又挾靳同去留故不得已以辭爲應付耳今潘旣竭力謀到蟬聯則靳當然可以銷假據京電十九日靳已到院視事漫天風雲陡然消滅閣潮至此亦可謂告一結束但靳之難題甚多固不僅一財政而已此後又未知能敷衍幾日耳其三爲戰事問題川直之戰上星期已略告結束本星期似在辦理善後中無甚可紀惟西南北伐一事則已愈逼愈近孫中山於十五日出巡即爲北伐之先聲一面與陳商軍費一面即配置軍隊以備出發北方對於此舉初以爲未必實現故亦不甚注意迨至近日始瞿然以驚中央與曹吴張已迭商應付方法奉之欲伸足於長江已久今得此機會又欲令張勳督兵南下曹吴於此旣須禦粤又須防奉今後一旦開戰其糾纏蔓延决非前此湘川之戰所可比擬也其四爲上海商敎聯合會開會問題我國民向無團結之能力亦無團結之機會故對於國事從未有一聯合研究之機關發一種有力量之主張以表示我全國國民之公意今全國商敎兩界在上海開聯席會議得此機會以决定救國方針發表一重要之宣言雖未必有若何影響然亦未始非國民自决之一動機也 
[世界之部（圓）]  
　　各國太會代表問題 
　　游疑兩星期變幻莫定之太會總代表問題至本星期仍傳外總顏惠慶氏决意不去之消息顏之辭意其始發生於閣潮與經費問題繼則徐靳亦力嬲其不去蓋魯案交涉彼方正欲乘隙再尋嘗試之途若顏赴美中央無人負責抗爭反將僨事又外交大員俱經派出國内調度亦應有人主持基此原由故顏氏亦樂於留京云至總代問題施顧有積怨顏旣不去不便支配故政府有不派總代以命令次序分席次之說惟國民方面頗屬意於英使顧維鈞氏已由全國商敎聯合會聯席會議發電推舉矣以上星期五以前之消息也至昨日（星期六）則京電謂顏氏已在二十日閣議席上表示三十日赴美之意是總代問題又似轉挽矣 
　　各國方面無甚發展日本代表已出發法意比葡荷亦均派定英國除首相喬治尙須看内政爲轉移外其餘各員亦已確定 
[列强在華勢力範圍之原委（二）通一]  
　　英法英俄問交換承認利益 
　　前期本篇備述列强在中國構成勢力範圍之第一方法即一國對於中國某部或已得中國之了解認其在該部有特殊之利益關係或因其土地與東亞接壤發生密切關係而中國允許不將該部讓與他國其末節曰「中國歷届向各國不將其土地之某部讓與他國之宣言略盡於此吾人讀此即可知中國苟對一國對於某地某區作一度不讓與他國之聲明則該地即可認爲該國之利益範圍而彼即可享開拓該地之優先權矣」茲將第二方法叙述於下 
　　列强在華利益範圍之構成又有一更爲嚴厲之方法焉其法維何即列强集而相謀不顧中國之意念一經互得了解即自爲支配是也此項利益範圍創自一八九六年其年一月十五日英法兩國在倫敦對於中國滇蜀兩省所簽定之宣言實開其端宣言之第五欵曰「英法兩國政府允在中國滇蜀兩省因一八九四年三月一日之中英條約及一八九五年六月二十日之中法條約而獲得之商業及他項利權利益以及此後英法兩國在該兩省所得之任何利權當由兩國及其人民均沾之兩國政府並允運用其勢力指揮其外交機關使中政府維持兩國之均勢」此約簽定時未嘗課及中國初滇蜀兩省爲英法逐鹿之塲英之權利不爲法承認反之英亦不願尊視法所獲得之權利至是兩國爲解除誤會調劑利權起見特訂是約申明一國自中國所得之利權又一國可共享之是滇蜀兩省因此宣言而同隷於一聯合利益範圍之下對於英法兩國幾全行開放對其他各國則從茲劃爲禁域不容其插足窺伺矣 
　　其次搆成是項利益範圍者爲一八九九年四月二十八日之英俄條約該約對於中國鐵道利權之支配甚爲詳盡十九世紀之末葉各國互向中國要求土地租讓權而於路礦權亦爭之甚力其爭路權也分爲兩派法俄比爲一派英德美又爲一派兩派對峙之勢以爭築京漢鐵路爲第一幕訂築此路之合同其出面者爲比國而俄法爲後援是路以英國利益範圍内長江流域之中心漢口爲終點英人之反對此舉固爲意中事比與英抗衡其勢不可同日而語法俄則爲英之勁敵故此路苟由法俄出面修築英人反對之勢必極猛烈此所以法俄甘爲後盾而使比爲前鋒也法俄令比人組織一銀公司一八九八年五月問該公司開始與中政府商議興築京漢鐵道事其事内幕英國自不難偵獲之一八九八年五月二十二日倫敦太晤時報即有中比間磋商新聞之發現後四日英國駐華公使麥克杜納爾氏得政府電令飭其力破法俄密謀嗣麥公使復得蕯利司伯萊爵士LordSalisbury電令謂「比國現所要求之讓予權不僅爲一種工商上利權而竟爲對英襲取其長江流域利權之一種政治上之行動矣」該電復令麥公使向中政府申明謂中國若以滿洲利權讓予俄國山東利權讓予德國同時復以長江流域利權支配於他國則英國斷難坐視對華不能維持友誼態度矣同時麥使復向中國提出建築粤漢鐵路之要求以爲桑榆之計中政府覆稱俄國實未嘗與聞此事華俄道勝銀行未必有投資於京漢鐵路之舉然該路條欵竟以六月二十七日簽定而允許道勝銀行之投資權矣英使謂中政府此舉自毁其信用中政府自毁信用當予英國以滿意之酬報英國關於鐵道讓予一節頗受中國不良之待遇今特向中政府要求修築下述各路之權（一）天津至鎭江（德美若願參與此路英可允之）（二）河南至山西（三）九龍至廣州（四）浦口至信陽（五）蘇州至杭州而達寗波（六）北京銀行團所定南達長江之線其條件完全依照比國所訂之京漢路約辦理英國恐祗提出要求尙不足以屈服中國乃更訓令麥使曰「中國政府若不立即允我所請則吾當認其爲毁棄信用而以訂立京漢路約一事爲中國有意仇視英國之舉動英國當有以應付之君（指麥使）與海軍提督商議後可規定時日限中政府如期答復」此直與愛的美敦書無異中國經此恫嚇即承認英國要求此項要求之是否公允茲不具論惟各國在華利益之支配與其經濟均勢之維持皆犧牲中國之利權以爲之則於此可見也當時英國某著述家曰「吾人抵禦俄法兩國之時中國處於兩方鋒鏑之間刀槍穿中國之總理衙門以過」其言頗足形容當時中國所處之厄境 
　　同時英復與俄爭路權於滿洲其情勢之嚴重與京漢路事相若一八九八年三月俄國謀握滿洲北直隸之路權故向中國要求辭歇京奉鐵路監督英人某而以某俄人代之並要求山海關以北之鐵路線全由俄國建築資本由俄人供給俄國提出此項要求後英國滙豐銀行即於一八九八年六月七日與中政府訂立建築牛莊北京間之路線資本由英人擔任而以該路作爲墊欵之抵押品俄國當然認此爲英國侵犯其利權之行動其時兩國間若無滿意之協定爭端必極險惡俄國有鑒於此一八九八年八月十二日特由其駐英代理公使來蕯MLssar氏訪裴爾福Balforur曰英俄問之困難情形可由兩國自行調停之在俄國之意俄在滿洲所得之路礦權利英國若不侵佔則俄國對於英國在財源較廣人口較衆之長江流域所得之權利亦抱同樣態度裴爾福答稱各國若能按照所定利益範圍對於各項路礦讓予權得一妥善之協定或竟將中國完全開放予世界各國以經商均等機會則裨益於各國者當非淺鮮云云其後英俄兩國再四磋商卒重行劃定其利益範圍並允互 
[國際聯盟二次大會開幕之攝影] 上月五日國際聯盟開二次大會於瑞士日内瓦吾國代表顧維鈞氏被推爲主席舉行開幕盛典圖中高坐演臺中央者即顧氏其左爲總書記屈倫門EricDrumond其右爲總繙譯喀墨林Camerlink 
相尊視範圍内所得之利權惟亦申明山海關牛莊間之路綫已由匯豐銀行與中國訂約承築當不在此例該協定於一八九九年四月二十八日在聖彼得堡以換文構成之英國代表爲駐俄大使蘇格脫SirCbarlesSScott俄國代表爲外交大臣慕萊維CountMouraviewo此項換文世稱蘇慕合同茲將原文迻譯如左 
　　「英俄爲免除兩國在華利益衝突之誠意所激動見中國數部經濟上地理上形勢之嚴重特訂約如左 
　　（一）英國允許不爲英國自身或爲其人民或他國人民要求長城以北之鐵路利權並亦不間接或直接阻梗俄國政府在該境内所有鐵路讓予權之要求 
　　（二）俄國允許不爲俄國自身或爲俄國人民或他國人民要求在長江流域之鐵路利權並亦不間接或直接阻梗英國在該境内所有鐵路利權讓予之要求 
　　兩國訂立本約並無侵犯中國主權破壞已有條約之意旨故即當以約文通知中國政府該約旣可解除英俄間紛糾則鞏固遠東平和保全中國權利自亦胥賴乎是」此等換文式之合同其效力果將何如乎其開端謂訂約國爲免除兩國間在華利益衝突之誠意所激動此種誠意果可爲訂立此約合法之基礎乎末又謂解除英俄間之紛糾即所以鞏固遠東平和保全中國權利中間又言及中國數部經濟上地理上形勢之嚴重然求其所以減輕此項嚴重形勢之道則未嘗提及一言以蔽之此約無他目的不過使英俄尊崇彼此之利益範圍耳長江流域英之利益範圍也故俄國允不侵佔其鐵道權利長城以北滿蒙各地俄國之利益範圍也故英國亦允不侵佔其鐵路利權此項換文自表面上言兩國互允不侵彼此之經濟區域自實際上言則兩方正式承認彼此在華之利益範圍也故蘇慕合同之明効爲以經濟區域宰割中國保全訂約國在華利權則有之至謂保全中國自身之利權則甚難索解也（未完） 
[吾國太會代表團道經日本時之談話]  
　　廢除二十一條　　解决魯案　　否認不統一 
　　本月五日第一批出發之吾國太會代表團八十八人經過横濱時英文日本廣知報記者訪問其秘書施紹常君叩以中國對太會所處之方針若何施君謂廢除二十一條要求與滿意解决山東問題爲中國代表赴美之主要目的將來太會開會中國代表必將致力於此二十一條如能撤除則遼東半島亦可恢復中國之主權而山東遼東兩半島則於中國之生存安全有極重要關係山東問題深入國人腦髓永不能忘口有說說山東問題筆有述述山東問題故早已定有堅决之見解不甘稍有讓步今者日本之直交節略旣經北系政府拒却則將來解决之方法或在華盛頓直接交涉或以兩國協定提交太會或以此案全部聽太會解决大約中國均可視爲滿意總之解决山東問題而能使中國四萬萬人民表示滿意則無論其出何方式吾人終當歡迎之且中國之所重視者非徒政治主權而已若鐵路若商權若礦產皆於中國有生死之關係也 
　　廣知報記者繼叩以中國代表是否將有撤廢二十一條之請求施君答稱中國人民亟盼其代表定須提出此項請求遼東半島之舊俄國租借地本可於後年期滿交還故主今乃以有一九一五年之二十一條要求而更延長九十九年該處土地於中國之生存安全有重大之關係當爲貴記者所深悉前在凡爾賽和會吾人固已有廢除之請求今在華盛頓仍當堅持初志賡續請求也 
　　中國代表團主任秘書三人一爲施紹常專管大會事務一爲吴君專管普通事務一爲黄君專管繙譯編纂事務華盛頓應用之一切文件均歸施君保藏 
　　中國代表爲駐美施使肇基駐英顧使維鈞及國際聯盟會萬國法庭裁判官王竉惠博士外長顏惠慶之爲總代表雖未見明令而據施君言或亦將赴美出席也伍朝樞博士雖經北京政府敦請而而伍現任南政府外交次國際聯盟二次大會顧主席離會之攝影 
長其是否受命據施君言在彼等放洋之前尙未有所聞惟施君又謂假若事前未經磋商則任伍之令必不貿然頒佈故雖無確證可指而事前北京政府與廣州政府之必經一度接洽則可斷言從前凡爾賽和會伍朝樞之被派爲代表其事亦若此也 
　　施君繼言彼深信伍氏必將代表南方加入中國代表團蓋中國人民决將對外表示統一之現象也中國實未曾分裂所謂南北對峙者不過政府之不同也在人民方面始終統一和好故稱中國分裂者謬論也南北人民未曾有些微之嫌隙美國南北戰爭時之國情吾國未之有也例如本團中粤藉者有十餘人之多吾曹和衷共理友善如兄弟故自嚴格言之廣州實未曾有政府不過爲一意志堅强之臨時政府耳吾國内統一之呼聲無日無之是可表示吾國之眞相也 
　　中國雖祗被邀討論遠東問題未經邀其加入縮减軍備會議而據施君言中國對於縮減軍備問題實至關切全國人民以及軍隊領袖均已覺察减少軍事設備之費用爲急不容緩之事日報記者詢稱華盛頓議决縮减軍備而北京政府無力實行則如何施君答稱此非力量問題實爲喚醒軍閥之問題云 
　　施君末謂以上談話均係叙述自已個人意見不涉北京政府或中國代表團也 
[日本對太會之確定方針葛錫祺譯]  
　　日本政府對於太會之方針前於外交陸海軍三部會議之際整理原案愼重審查嗣復由内閣會議及其他機關定其大綱不日當奏明日皇訓令全權據日報所載其内容大略如次 
　　（一）軍備限制問題 
　　維持世界和平爲日本國民最所希望之事故美倡軍備限制會議日即率先加入蓋欲與列國和衷共濟努力以竟其成也日本對於本問題則以爲日本軍備限制之最小限度以無礙於自衛爲主換言之即最小限度之兵力而爲自衛上所必需者不能不使之存在此即日本對於軍備限制問題所持之主義須明告於世人之前者 
　　海軍　日本海軍之國防方針並不在以他國軍備爲目標而擴大者蓋鑒於本國之地理形勢自衛上之必要而定之至軍事費之負擔近年逐漸加多者其故在於目今之國際關係不能抑制軍備之競爭故將來如能將國際間發生紛爭之原因剷除凈盡而得以保障國際間之安全則日本自願與列國協定限制軍備之大事以减輕國民軍事費之負擔此爲日本所切盼亦須明告於世人之前者 
　　陸軍　日本陸軍兵力亦爲自衛本國及保障向海外發展之國民之生命財產而以最小限度爲標準此與海軍同一用意敢云别無野心存乎其間列國間之關係倘能日趨和好則日本亦自願互相提携限制軍備關於陸軍限制之具體案則以有國富·人口·位置·廣袤·地形·比隣諸國之狀况等種種關係甚爲錯雜故在太會議席上如何决定須仰本國政府之訓令此外如航空費及有毒氣體使用之限制則可與列國協議之 
　　防備　太平洋島嶼之防備問題與軍備限制有聯帶關係他國對於洋上島嶼如有撤去其攻擊的武裝設備及將來不復設施之協定實爲日本政府之所希望全權宜聲明日本目前在太平洋諸島上並無威嚇他國之設備即在日後亦無此種存心 
　　（二）太平洋關係問題 
　　日英同盟　太會或積極的進行得與國際聯盟同其趨向英美日三國彼此調和能成爲日英同盟之替代品乎抑英美法意日五國調和共同保證太平洋方面之和平乎此原有待於會議之進步而非可逆料者也然無論如何就與東洋和平有重大關係之日本而言則日英同盟實爲大可研究之重大問題日本政府對此旣往二十年間爲謀東洋和平而發生之日英同盟原無抛棄之存心然苟有可爲日英同盟之替代品較爲有力之同盟或彼此竟得互相調和則日英同盟之自然消滅日本亦自無否認之理 
　　委任統治　關於雅浦島問題日美問之交涉已在進行中且爲甚有希望此外關於一般委任統治問題宜與列國協議之其接受委任統治之各國如取機會均等主義悉令委任地開放則日本政府亦自有樂與響應之意旨 
　　中國　中國之存亡影響之及於日本者至大故日本根據向來之大方針極力希望其獨立保全此無待贅言者也又中國所希望之主權尊重利權收回治外法權之收歸關稅之改正等等此就一般原則言之亦斷無否認之理至其時期如何宜有與各國協議之處中國之財政救濟問題爲此次會議之重要案件宜與四國借欵團接洽而審議之關於此點尤宜根據獨立保全之趣旨而謀解决之法 
　　山東問題　山東問題措置之光明正大當爲各國所共諒其自中國提出之中日協約即二十一條案則以爲追溯旣往反爲有害無益宜竭力辯明以求各國之原諒　　西比利亞問題　日本之駐兵西比利亞已向列國聲明現以與赤塔正在大連會議之中故關於本問題當由政府隨後再行訓示他如東支鐵路問題可與列國協議之 
 
 

Page 23

 
 
　　人口問題　此與中國及西伯利亞問題互相關聯各國對於日本因人口過多而發生之經濟上自然之發展或疑爲有利益壟斷之意或誣爲有領土的野心者此實爲日本最所抱憾者也日本國民對於英國領土及美國本土旣不獲自由入國則向滿蒙及西伯利亞人口稀少方面逐漸移住此爲人口增殖上勢所必至者而别一方面又實爲世界人類開拓其廣大之原野發掘其萬古之寳藏也全權宜於凡百機會竭力解釋以求列國之鑒原並須努力說明日本主張爲人道上之正當者 
　　要之日政府訓令全權之趣旨如上所述蓋就其犖犖大者而言至於小節之取舍則由全權臨機應變以處置之但關於國家之重大案件更須仰國内之臨機訓示云 
　　全權態度　全權委員宜取斷乎自主之態度其應守者則儼然守之始終以正大光明之論調戰勝於議席之上 
[軍備限制與太平洋問題之日人論調]  
　　譯太陽雜誌坂本俊篤著葛錫祺 
　　主張軍備限制當自軍器限制始 
　　指斥美國洋上防備爲有攻勢性質 
　　太會不當濫議特定國問題與旣成事實 
　　作者於大正八年春第四十一議會最終之日關於對德講和問題向政府當局提出質問如左「觀今日外電知聯合國似欲以極嚴厲之講和條件使德國海軍縮至將來世界海軍班伍中不見其存在爲止聯合國果得遂願則世界列强海權之平衡必致大起波動試問政府當局處此時期將持何種見解」 
　　今者世界大勢不幸爲我言中未及半載海洋界上到處失其海權之平衡換言之即世界海權之平衡大起動搖英國於歐戰前在北海方面傾其全力戰後則自北海方面弛其警備美國亦以爲戰後對於大西洋方面已無防備海國之必要擇其艦隊中之精銳者悉數集中於太平洋今則其勢力介巴拿馬運河而與大西洋艦隊相呼應大有爭霸太平洋上之慨世人咸知往昔世界海權之中心在於地中海豈知一變移於大西洋再變移於太平洋與世界政局之推移相爲表裏竟成此不可分離之形勢此次美國大總統哈定氏發起之華盛頓會議對於軍備限制問題與太平洋問題視爲一而二二而一者蓋亦不外於前述之理由也 
　　軍備限制之基本　軍備限制論之出發點因世人所見各各不同遂致終結點生極大之誤謬所謂差以毫釐謬以千里者也此不可不急爲是正之如次或曰六尺之杖截去其半猶不失其爲杖三尺之杖截去其半則不得爲杖矣論者以六尺三尺爲比較其議論之出發點已根本錯誤亦無怪其有不得爲杖之終結點發生觀現在日本與他國海軍勢力之比較日本原爲三尺之杖他國則皆六尺故有此等議論也鄙見以爲軍備限制之標凖不宜以現在勢力之比較爲其出發點余欲是正之之要點即在於此 
　　軍備限制之議論應自白地出發換言之即不宜置現在勢力於心目中而以此爲出發點也奚言之現在英美海軍之勢力所以遠過於日本者以彼英美之海軍計畫着手較早日本則進行較緩因彼早我遲之關係遂發生彼衆我寡之比較論者欲以此偶然之對比爲軍備限制之出發點而欲自此减去幾成天下寗有此不合論理之限制歟當初波拉案預擬五年間縮减海軍軍費五成云云者其所陷之誤謬亦正與此同也余曾一再指摘其誤謬幸波拉本身旋亦自知其謬今則已將縮减五成之說更正矣 
　　論者或曰尊說旣得聞命矣然所謂白地出發云云者究何所據也余應之曰今者十一月上旬華盛頓會議席上由各國全權諸使會商後方始協定之軍備限制標凖即此也此項標凖一經决定則以後各國艦數以及排水量之限制等等凡屬於技術方面者可由隨行之專門委員等依據全權議决之條件局部規定之可也規定之結果以具體的數字表示之則假定三國平等以英美日爲主各令有八四艦隊二隊或於三國問容許幾分之等差譬如議定英可有八四艦隊二隊（二十四隻）美可有八八艦隊一隊（十六隻）日可有八四艦隊一隊（十二隻）即其例也更以此標凖與現在各國勢力（製造中或計劃中）相對核逾限者制之勿令多不足者縱之使達到標凖而止此種對核驟視之似頗煩瑣其實亦不甚困難也 
　　各國軍備之標準酌量各國之地藝形勢海外貿易之多寡殖民地之有無以及國防上之關係不妨稍存差别此非他國所可强制者國際聯盟規約第八條曰「聯盟理事會爲資助各國政府之審議决定起見應參酌各國地理的地位及諸般事情編製關涉軍備縮小之案件」此之規定洵爲妥當之手續所謂軍備原爲相對的甲國减縮如許乙國當以此知足大有折衷之餘地存乎其間自不待言也 
　　實際上此標凖以英美日三國國際地位之重要取三國平等制乎抑如上述考核國情容許幾許之差異乎此爲國家大策屬於各國全權各奉本國訓令後彼此協議之範圍今茲未便先行揣度 
　　軍備限制與軍器限制之關係軍器限制實即爲軍備限制之根本世人當知軍備限制與軍器限制二者互爲表裏不能分離者也余關於此項問題亦曾向議會提出質間如下「今者列國海軍之軍器競爭殆不知其伊於胡底（此爲廣義的軍器包括軍艦在内）今日甲國製一器明日乙國亦製一器各欲勢力匹敵不致有爾多我寡之慮結果遂致國費逐年增加由十百而千萬 
[世界最大之汽船]  
德國商船俾士麥號載重五萬六千噸機器馬力六萬二千匹可載乘客四千一百人船員一千一百人爲世界最大之商船今歸英國白星公司改名曰偉大號 
由千萬而億兆其增加亦不知伊於胡底國民殆將不勝其負擔此種趨勢設任其自然則國帑充足之國愈見其强大其較爲羞澀者日陷於悲境終至勢力上失其平衡勢力失其平衡即世界和平發生破綻之預兆也故處此時期對於軍器限制問題非微歡迎之不暇事實上應由我國進而提議之當局所見如何」軍器競爭實爲最無意味之事今殆爲世人所周知門外漢一聞今日新戰艦長門（艦名）一艘之力足與昔年戰艦三笠（艦名）三十四艘之力相匹敵便覺得長門有偉大之能力新艦長門之力偉大固偉大矣然所謂能力云云者原係相對的而非絶對的日本有能力偉大之新艦長門他國海軍亦未嘗不有等諸長門甚或有勝於長門之戰艦者如美國之新戰艦其能力且勝於長門五成故不能以有長門故即斷定日本海軍之强盛也當日俄戰爭之際日本戰艦三笠之新銳爲他國所罕見故在當時三笠之對外却較勝於今日長門之對外也當時以日金一千二百餘萬元製成之三笠以時勢言之較之今日以日金五千餘萬元製成之長門竟難分其孰優孰劣則軍器競爭之爲無意味不益彰明昭著乎哉日俄戰爭以後明治四十一二年頃年年七千萬元内外之海軍經費一躍再躍至今日而變爲五億蓋七倍餘矣縱令金價减半於前今昔之比亦不下四倍軍艦一艘之價旣四倍於前則海軍費亦連帶四倍於昔實亦無足奇也海軍費之增加如此其烈而相對的勢力仍未見有絲毫增减軍器競爭之弊不益明顯乎十餘年前美國羅斯福氏曾抱一意見謂「限制海軍費莫妙於經各國協商之後將今後所製軍艦之排水量加以限制此爲限制法中之最簡捷者」此正與作者今日之軍器限制論如出一轍假令當時羅斯福氏之意見爲各國所採用則戰艦一艘之製造費推其極亦不過至於一千五百萬元左右而止决不見其有四倍以上之加多也即八八艦隊依然告成而國民之負擔得减輕七億元也不僅惟是八八艦隊且將見其早已告成矣如此鉅額之糜費各國均毫不吝惜結果仍未能增減其勢力之絲毫愈思愈覺其暴殄矣假令改變方針施用此鉅額之金錢於文化事業方面則國民之受惠殆無可限量也以上所述無非指斥軍器競爭爲無意味之舉且爲軍備費負擔加多之主要原因讀者明乎此端即可了然於軍備限制問題之解决苟不求之於軍器限制則軍備限制之根本已失其流弊必致軍備限制之大問題徒成一篇不切實察之空論幸世人及政府當局三致意焉 
　　軍備限制之標凖旣定甲國可有戰艦幾艘乙國可有戰艦幾艘雖云並其艘數亦一併明白規定然苟不將其每艘能力連帶規定則各國仍將競製能力偉大之戰艦一艘能敵數艘於是前項規定之艘數又成爲一紙空文矣原來戰艦一艘之能力與其排水量（即噸數）爲比例限制其排水量即爲限制其能力之簡捷辦法至其艦價由每噸之估價加計可知噸數愈少艦價亦愈廉羅斯福氏所主張海軍費之節減宜由各國協商限制其排水量云云者蓋即此意也此之辦法莫非使軍備限制之大問題不成爲一紙空文而各國軍備負擔减輕之曙光當亦由此啓報其黎明焉 
　　太平洋防備問題　勢必與軍備限制（軍艦潛航艇航空穖）問題同時並發者即爲太平洋上島嶼之防備問題也欲論此防備問題須以一國之全體軍備爲對象决不能如世人空論太平洋上防備宜撤不宜撤之簡單也此問題與地勢有密切之關係故其防備爲攻勢的抑爲守勢的宜由地勢判决之俗語有所謂對河之爭鬭者太平洋上日美對峙之形勢略與此語相似但介乎日美間之河其河幅之闊實有五千餘哩之多故所謂太平洋者不僅有太平之名且足令日美兩國存在於不能辜負其太平名稱之天然地勢之上然此天然地理之關係至一八九八年美國合併檀香山羣島以及美西戰爭之結果於遠東獲得菲列賓羣島於南洋獲得瓜姆島外來太平洋上另晝一黎明時期矣美國早已視檀香山爲將來太平洋之鎖鑰（KeytoPacihc）觀於七十餘年前大總統泰衣列爾氏之宣言此島再不容他國染指一語可以彰彰明矣美國向該島王朝時代租得之珠港軍港今居然爲太平洋中心美國海軍中前進根據地以啤睨太平洋上之波濤矣自巴拿馬運河開通以來益令此戰略地點身價增高十倍此恰與圍棋妙手預投一棋於棋盤之一角當初視若無關緊要洎乎局面開展而此寂處一角之棋忽現其呼應之活勢蓋同一手段也至於瓜姆島與檀香山島相較其帶有攻勢的色彩更爲顯著曾任該島知事頗有聲望之尼捕拉苦大佐激賞該島在戰略上之價値曾向造船協會提出條件竭力主張修築該島使成爲太平洋上萬夫莫敵之金湯地吾人觀此可以知其梗槪矣又觀軍事專門家尼氏之議論知菲瓜兩島中尤以瓜島爲遠東策戰根據地之屬於攻勢的性質於此知太平洋上對河爭鬭之時代業已過去海權爭奪之可能性逐步增進其機會焉吾言設不幸而中則處於此大洋兩岸之兩大海軍國不能不根據睦鄰之誼講求所以維持太平洋之和平於永久者今者哈庭氏登高一呼號召列强共商削除太平洋四圍之爭端而議及軍備限制之大問題吾人應視爲永久和平會議之一大福音也吾人希望苟能如願則與軍備限制問題相伴產生之太平洋上島嶼防備問題爲欲令其永久不負太平之名則對於此等島嶼彼此訂盟互相撤廢其防備或至少不使加多於現在之防備實爲太平洋會議常務之急如瓜姆島者吾人應視爲訂盟撤防中之首屈一指也 
　　對於華盛頓會議之希望　余對於華盛頓會議之結果不無有幾分杞憂此蓋以會議本身似决定於忽促之間而其應召諸國間似亦無精打睬不見其十分高興英人先開預備會議於倫敦之提議自受挫折以來微見停頓之象其次對於日本之提議「凡關於特定國問之問題及旣成事實不宜有所論列」表面雖竭力敷衍而裏面則似有欲言未吐之隱態余因此欲有所質疑大總統哈定氏究有幾分自信力以提倡此大會議乎第一就軍備限制問題而論所謂軍備限制理論上不能不包含世界各國全體限制之一方面旣有國際聯盟會存在雖云未能有十分成績然正在種種設法調劑今則他方面又有華盛頓會議於特定國間另開一會議實不無令人難以捉摸其線索若照美國當初計畫此次會議與國際聯盟不相牴觸英美日三國間以親密的態度公同討論此後對於海軍費不宜濫加擴充則其理由尙不難明了吾亦以爲華盛頓會議非遵循其當初之主張則且易與國際聯盟會混淆終必令世人不能領會其端緒所在余更欲進而警告曰此次會議應以日本提言爲根基不宜濫議特定國間問題及旣成事實其易招各國紛糾者宜竭力避去更宜避去學究的討論致迂遠而不切於實際大凡欲殉世界人民之公意公開會議者不得令各國委員失其開誠布公之機會更不宜令賣名家徒競其雄辯質言之此次會議須物色眞摰明晰毫無一點私心之議長將問題範圍務令其限於局部努力造成軍備限制之實在成績其議案未曾議决之前種種紛爭足以障礙進行者均宜盡力掃除則華府會議庶幾不失其精神而成爲有意味之會議矣 
[巴黎和會魯案失敗之秘史（四）任堅]  
　　美國前國務卿藍辛氏平和會議秘錄之第十八章 
　　余以上未將日本代表之修改提議述及蓋自白立斯將軍函中即可了然其一無價値無非藉此爲要求之掩塞計耳總統旣明瞭白將軍滑德先生及余三人對於日本要求之態度及次日（即四月三十日）大四會議即取决此事則當然爲威爾遜先生默認矣是夕余始得報次日晨記錄於筆記如次「中國已被棄於日本呑噬之下一完全平民的領土而竟斷送於獨裁政府之掌握凡中國所欲得者總統咸允讓諸日本或且過焉此消息昨夜總統令倍格雷斯丹諾傳諸中國代表余則由中國代表某君處探悉之中國代表某君告余曰倍格先生謂總統唯力是視不能一手援助中國蓋不得不勉允日本之要求以救濟國際同盟特遣余前來代達歉意 
　　消息之惡莫有甚於此者然余於三日前已預料及此（見上文所載四月二十八日筆記）余固深望總統之臨陣不惶爲此案中流之砥柱而今則砥柱倒矣從此之後中國所存之主權皮殻而已其經濟支配其核也則已轉移於日本矣嗚呼 
　　夫中國在國際同盟保障之下得保全其完全政權揆諸論理雖或不爽無如在事實上日本已主宰數百萬中國人民矣且所謂保障者其價値如何猶未及試騐不克斷其爲利爲害然日代表在會義前關於中國國際事務俱可隨時加以梗阻乃事實之尤昭昭者也 
　　余深信當時總統已知國際同盟飄搖不定欲謀救出危境乃不得不犧牲一切以殉之其結果則中國供其犧牲以解免日本之威嚇不知按事實以觀察日本之威嚇特法螺而已此間批評之沸騰激烈莫有甚於此事吾心甚爲戚戚蓋見總統前此所受各國之許多善意歡迎從此均將化爲流水余對此各種指摘實未有適當之解釋可以伸答此固無可置疑者 
　　從上述山東問題之處置及總統扶助日本要求之理由不難了然余與總統對於凡爾賽條約第一百五十六第一百五十七第一百五十八各節决議之意見大相懸殊於中國地位之正直初無異議惟關於取消德國權利之法律上辯論則余自信較爲堅耳總之吾兩人意見不同之點在（一）以正義待中國不若使國際聯盟經國家分子承認之重要（二）若日本退出和議則足以妨害聯盟之組成（三）日本若不滿其要求則將退出和議此種見解余始終反對即在凡爾賽簽字後至今猶絲毫未變也 
　　一九一九年八月六日余旣被召至參議院外交委員會之前即告以吾意謂縱不斷送山東與日而日本亦必簽字於凡爾賽和約與國際盟約之上然余之所以不加以反抗者其唯一理由係服從合衆國總統之决議而已兩週後爲八月十九日總統與參議院外交委員會會員在白宫會議總統答覆處置山東案之質問謂按其觀察若不以山東與日則日代表之簽字决不能得又有人通報謂日代表曾受他人授意若和約上不載山東權利歸日則决不簽字云云 
　　總之威爾遜先生在一九一九年夏季之意見恐至今猶固執未改而余之見解與感觸亦未有絲毫更變所與前不同者惟以參與攘奪中國之正當權利自覺憤恨羞愧之心與日俱增如此而已 
　　當時美國諸委員聞此「大四」會議之决議痛惃至於極點其中數人竟有疑議若關山東問題一節在和約上發表則將辭職或拒絶簽字者其時德國全權大臣已抵巴黎意代表將自羅馬歸來與否又未確實各小國代表不滿意之言論四起其勢足使國際形勢十分險惡若明白背叛總統是愈足以增重地位之危迫吾輩實未敢負此重任然當時美國委員之聽命「大四」之决議實至猶豫嗣後中國代表以不能保留山東條欵而毅然拒絶簽字美國委員對於山東問題之處置旣極反對於先故對中國不折不撓之態度自以爲唯一愛國舉動符合政治家之行爲而深許之矣要之中國關於山東事件理直氣壯毫無私見自凡爾賽和約成立後中政府完全拒絶對日依照和約之規定以開議磋商是亦極正當之行爲也 
　　解决山東案件總統當　美國各委員參議并與中日代表磋商此實違反慣例雖總統意志未嘗稍有顯示然常有所諮詢且嘗令余往日人處商議藉窺其趨向然何以於此而特異常軌抑以吾等視中國要求之正當而與其見解相同乎抑以彼所决議者之過遠於正義而欲求同僚之有所指示乎抑以此事爲法律問題將德國權利轉移於日實不合法理因欲利用律師言於日代表較爲有效乎是則不得而知矣然即此以論其最後之取决亦未有較取决其他複雜困難問題之符乎慣例也按諸事實總統雖未遵白將軍函中之勸告然其下詢末議之美談亦不可没也 
　　山東之處置及其磋議之記載至此告終其結果不過至於無保衛之餘地如此而已美國輿論一致詆斥其太違公道而大背乎國際道義之原則未有以便利或必要爲藉口而竟靦然放棄無或疑慮之公理者也萬目睽睽咸見弱國之因政治不理軍備未充而遂受盡侮辱今以結歡於一尙武統一之强國而置公理於不顧此則人民反對和約聲浪之所以增大而美國參議院之所以拒絶接受也此事全局乃秘密外交之結果世之責備威總統參與克里滿沙喬治之秘密會議者於是多得一大好之證據矣（完） 
 
 

Page 24

 
 
   
 
