# 1911 - 253 - 4913868

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月二十二日内閣奉上諭禁烟大臣奏職官烟癖未除據實糾參各摺片開缺典禮院直學士李擢英前軍機章京孫笥經均著革職永不叙用所有爲孫笥經出結官典禮院學士易貞内閣閣丞華世奎該大臣等奏稱出結係在本年續定章程以前可否量予末减等語易貞華世奎應得降一級調用處分均著改爲罰俸一年欽此 
　　上諭本日引見北洋大學堂畢業學生考列優等之陳繩著賞給進士出身改翰林院庶吉士欽此 
　　上諭本日引見進士館遊學畢業之陸軍部候補主事饒孟任法部候補主事王汝榆均著以員外郎仍留原衙門補用欽此　　上諭本日補行引見陸軍貴胄學堂畢業考列上等之陳繩著補授陸軍副軍校欽此監國攝政王鈐章奕劻那桐徐世昌廕昌署名 
[宮門抄]  
　　二十二日召見内閣總協理大臣倫貝子澤公 
[評論]  
　　中國鐵路近談（無名） 
天下。事每出於意。料之外。政府以川人之易與。故於幹路國有政策。於收。歸一切。之預。備重於粤。湘漢而輕於蜀。不知破裂之機。反自蜀人兆之。此我。所前。言者也。 
　　粤路之交。涉始稍衝突而繼即平。定湘鄂路之。交涉以端方之故。未有。何等動靜。政府心中。以爲此事。幸。可無事矣。而豈知蜀。人之。反對一。起而粤人。之保路會即隨之而。起。且又。通告湘。鄂以爲四省一致。之進行。是川省之路事必牽及於。湘鄂粤三省無。疑也。而况贛。路之反對又見告也。 
　　嗚呼中國自辦之鐵路。紛亂若此。不知何日始能。告成。而東三。省日本。所築之鐵路與俄國所築之。鐵路均各奮勇前。進工程迅速。期於明年。盡能一律告竣。而東督。以此之故。傳電告急是中國之所謂防。外政策與外國之所謂侵掠。政策即以鐵路。一端論。勝敗。之數。固已不。可同日而。語矣。 
夫此。次鐵。路之擾。亂政府之錯。不在今日。而在當初借欵簽約。政策發表之時。蓋當時旣有資政院。以爲人民意思之機關。苟欲營此重。大之事。又且有反汗商辦之舉。奈何不詢衆意。交資政院會議。而貿貿然爲之。無怪人民之大爲反對。若至今日則借欵已成。勢處騎虎。後顧茫茫。只歎大亂之速成而已。矣。嗚呼。 
[專電]  
　　重慶洋商電致上海各洋行疋頭各貨暫緩運川 
　　重慶道電告各省督撫重慶貿易如常已妥爲防範聞成都謀逆敗露首要已獲惟因電線阻斷未得確情 
　　川督趙爾豐電奏亂匪已退外人因恐波累避往宜昌已派軍妥爲護送 
　　内閣會議更改川省路線問題主張先將川路及股欵接收辦妥然後商議 
　　奥使經外部屢次磋商已允電飭澳門浚河艦卽日 
 
 
 

Page 4

 
 
馳往他處 
　　滇督李經羲電奏滇省官制應與腹省稍異因夷民雜處邊境須多設官缺 
　　倫澤兩貝子奉攝政王召見面諭皇室典禮不妨參用西制惟不可輕忽祖制 
　　農工商部奏擬訂直省實業勸懲章程奉旨依議（以上北京） 
[譯電]  
　　國務部接有電信報告四川大局情形謂此次之事係豫備大舉推翻政府據外間傳説中國境外之革黨會社現正籌款接濟亂民並派代理駐紥成都惟此種消息從何而來則不得而知（華盛頓） 
　　明年將重開萬國禁烟大會日本及他國將以編訂管理麻醉劑法律之論料呈會討論 
　　法國内閣於二十日集議德國覆文衆皆認可駐德法國大使將於本星期内以覆文通報德國法國以强項之態度拒絕德國要求摩洛哥特别權利並謂法國辦理交涉始終以和平爲宗旨 
如被逼至不得已之地位則將宣布交涉詳情而德國何以願守秘密之理由勢將盡露德國各報仍竭立攻詆英國謂其暗行干涉摩事柏林股票市仍未活動 
　　據巴黎電稱法國覆德之文於昨夜遞至柏林法國之期望巴黎時報巳載其大略法國擬以軍力財力扶助摩王末菜哈菲特摩王則負行政及經濟上應有之擔保摩王旣得法國助力一切庶政仍可作主凡關於公共事業各國均有同等之權利德國須允以所定新制呈交阿爾其西拉斯條約簽押各國認可後始能實行 
　　法國讓德之領土其面積可及法國版圖三分之二其南界線起自里哇呂里及里白納維中間之堤東北至於桑海河沿河東南而至孔戈其北界綫由宇班希河不能行船之地而推至東西兩面並圈入一三角形之地以第十緯線爲界至卡姆龍斯邊界爲止 
　　路透電社得有消息柏林人士聞政府並未要求摩洛哥特别權利咸具樂觀一節並不確實德國今要求沾潤摩洛哥全境鐵路及運輸事業之利益百分之三十而在塞士境及其他有德國特别利益之各處則要求沾潤利益百分之六十且不僅爲運輸事業凡與德國利益有關者均在其内法國之覆文於某某數端自然不能承認惟文内亦有可望令柏林歡迎者該覆文有使交涉續議之性質惟各國經濟均等權務須作爲將來交涉基礎今豫料此事如可滿意解决則法國將以孔戈之在以易北卡末倫斯土地之一部分云法國各報豫料法國覆文必能受德報之歡迎據柏林電稱股票市復受震動此因法人提回資本之故居多至恐慌交涉結果猶其次耳 
　　西班牙軍隊與摩人激鬥後已大獲勝仗是役共死十八人傷七十七人敵軍死者約七百人 
　　西班牙西北部起有激烈之革命罷工阿維杜礦丁曾欲毁壞鐵路橋梁皮爾巴地方已頒行軍律軍隊曾開鎗驅逐亂民 
　　泰晤士報聖彼德堡訪事電稱有律師名巴格洛夫爲變籍之猶太人在劇場座上向首相斯徒來賓背後開鎗兩響幸未擊中觀客今欲將該刺客加以私刑 
　　意大利伊太那火山仍在噴火熔汁已流過叟克曼脱那鐵路損壞沃田甚廣並埋沒村莊數處 
　　葡萄牙保皇黨聞已大張勢力預備由西班牙邊境率隊攻入今有五千名之大隊携帶機器砲聚於邊界附近某地以候巴黎或倫敦革黨議會解到軍餉即將舉事西班牙與葡萄牙政府均注意該軍之舉動據里斯本電稱保皇黨近謀大舉已被發覺並在維安那杜卡斯台洛地方拘獲黨人二十名内有陸軍大尉海軍牧師各一員（以上倫敦） 
　　墨西哥革黨首領馬特洛及里伊斯之黨羽近復在各處機鬥以巨萊地方爲最烈兩黨支持數小時之久卒由馬特洛之黨獲勝是役死者九人傷者二十人里伊斯黨人鬥敗後竄入美境請美員保護聞其他各處亦有黨人互鬥里伊斯黨人曾請政府保護臨時政府總統巴拉 
猶预不决但終必被逼預聞此事止遏内訌（墨西哥） 
　　法國陸軍部中尉搿萊利君所乘之飛艇在利泥地方忽然墮落管駕飛艇之茄米納君立即跌死搿萊利君則因機械著火被燒成炭 
　　法國陸軍第六軍團统領祁即將軍已簡爲陸軍部大臣（以上巴黎） 
　　墨西哥總統狄斯奎告退後巴拉君暫攝國政墨西哥國民甚爲歡迎 
　　墨西哥自巴拉攝政後革黨已一律解散地方平靖（以上鈕約） 
[公電]  
　　申報館轉各報館曁義賑諸大善長均鑒太湖廳洞庭東山孤峙湖中入夏後雨多晴少湖水日漲至七月初經旬大雨十二三又狂風驟雨湖水陡漲四五尺所有高低田地淹沒盡凈雞犬牲畜盡被漂沒低區房屋水深二三尺不等人均避難小舟中或露宿山頂一片呼號求救之聲慘不忍聞現在陰霾蔽天雨猶未已水勢不退似此奇灾實數十年所無灾民朝不保暮待賑孔急除就地説法拯救並禀報各大憲外迫乞各界大善士急救如蒙賜款乞交招商局施君祿生道勝銀行席君錫蕃彙解謹代數萬災民九叩首以請命洞庭東山全體士民公叩（蘇州） 
　　華洋義振會福沈兩會長轉各報餲諸大善士鑒震邑水灾横扇尤重 
 
 

Page 5

 
 
街道房屋盡在水中飢民乏食失所萬分惶急急請從速救濟震邑横扇區自治所公叩（蘇州） 
　　江蘇義振會及事務所諸公嘯及效五電均悉諸公中心好仁勤求民瘼維桑與梓誰不知感聞者興起必多於救急良有大騐裡下河專派軍隊護運川省商購米穀各節俟面晤兩院時再爲商榷喣日昨躬歷皖南被灾之區周圍六百里皆成巨浸廳舍漂蕩百不一存情形極慘不日即至故鄉一查濱江千餘里非一手一足所能兼及廉委唐封翁錫晉爲總查唐旣推爲老手而於里閈見聞尤洞悉底藴必能與諸公時時上下其議論以極吾民之疾苦也煦養（南京） 
　　各報館義賑會鑒昭文白茆鎭全區被淹事迫急速救援自治會叩（常熟） 
要聞一 
[商務印書舘將來之好望]  
　　商務印書館經理張元濟前因在中央敎育會時反對軍國民敎育以市學部之歡心外間皆不解其故迨中國敎育會出現其分子除商務印書館外大半皆學部中人於是始知其作用所在蓋張元濟欲替商務印書館推廣生意其所出書籍必受學部審定欲使學部審定不與爲難則非與之聯絡不可中國敎育會蓋其媒介品也當時稍有識者對於該會莫不欲取消之乃日昨張元濟呈請立案聞學部果率與批准略云該會會長等組織中國敎育會規模遠大志慮閎深所稱以應世界趨勢定敎育方針（眞是危險）察社會現狀求敎育進步（能多商務印書館幾册書便是進步）爲宗旨卓識熱忱深堪嘉尚所訂章程二十條條理秩然甚屬周妥應准如呈立案其章程内會務各項尤應實力推行（推行商務印書館生意也）以爲敎育發達之助本部實有厚望焉（轉錄帝國日報） 
[川路大風潮種種]  
　　十八日午後三點鐘旅京各界代表劉聲元等赴慶王府泣陳川中危迫情形府中守衞初則峻拒不理經各代表萬般哀求始允許劉聲元一人暫入旋又被數人推出是時未入各代表同聲大哭圍觀者不下數千人亦多揮涙相持四時餘府中傳言請代表到商廟詳述一切各代表仍不離王府一步少頃來一戴紅頂者婉勸到高廟徐商辦法當時代表中有倡議以半數人到高廟楊盧及某某君等仍留王府待後信於是劉聲元等大多數逕往高廟只餘楊君等三人堅跪不去守衞等勸解無法遂以五六人拖一代表擲於府外楊君尚跪在門外遂有一兵以脚踢楊君于五六步之外楊君將奪其槍以自殺被六七警察拖夾而行直至高廟時戴紅頂之吉某方詳詢一切劉君聲元及盧劉等數君详述一通吉某遂命人取政治官報之上諭其意蓋欲使代表等看上諭中有違制論三字俾代表無言以對當時楊君卽云請不必取官報代表之來與國有問題及改約問題無關係因川中情形危迫只懇朝廷速解倒懸他非所及云云步軍統領烏正堂於十一時即到劉君略述來意並陳上慶王之公呈烏答云民政部於十五日接川電云匪人搶打某局所似非平民與督憲之衝突帝國日報所登各節已由總廳函詢矣並云諸君關心桑梓我亦同感朝廷也久知川人苦情明晨當到慶王府面述一切得有確信即送全蜀館請諸君暫先歸寓各代表謝烏正堂之特别關切號哭徒步至定府街時欲再至王府不意守衞兵及警察已預防之持鎗十餘排如防大敵代表始埀首喪氣而歸時已十九日午前二點鐘矣上慶邸公呈錄後四川旅京紳學商界代表劉聲元阮峘李孔陽黎廣芬郭宗渠楊贊堃張炳楨李根念劉肇洵邱鐘俊駱輅李徵足廬象淵等謹呈四川變生不測危急萬分泣懇迅速挽救事竊川路問題迄未解决延至今日警電疊傳竟有意外之變戮斃多命等語代表等距川萬里廻顧桑梓均有身家性命關係卒聞此變痛徹心髓竊念川禍至此爲人民計固當力予挽救爲朝廷計亦當早爲收拾只得泣懇據情代奏以弭鉅患川民幸甚大局幸甚四川京官接漢口來電聲明成都電綫已斷今發之電係由成都差人送至資州再由資州轉發據云十三日提倡爭路諸人開會集議擬不納税并組織義勇隊至十五日川督遂將首要五人捕獲是日午間忽來大幇亂民約有三千之多各持火把闖入督署意圖燒燬及抵督署大堂被護兵鎗擊死傷十餘人餘卽退散同時又有亂民在署後預備夾攻怱聞前隊同黨已被擊退遂如鳥獸散 
川省路事風潮劇烈僑寓成都之外國人民刻已遷往重慶暫避現有英國砲艦二艘德國砲艦一艘駛抵嘉定窺伺一切現在重慶安靜如常雖經别處糾合聯 
 
 

Page 6

 
 
盟罷市該埠並未附和又聞成都至資州電線自十六日起已阻斷但兩處相離約百英里電局仍接收成都去電惟聲明如有延阻不任其咎云四川此次激變實因端方率兵入蜀蜀中傳聞將以兵力脅迫遂由保路會代表率同數萬人赴謁趙督陳請阻止端方入蜀趙督不允代表衆即言辭激烈趙督當塲喝令狙擊除鄧孝可被拘外共擊死四十人傷者甚多衆情急遂與官兵衝突 
督辦鐵路大臣端方於十八日起節入川巳誌前報兹悉十七日下午五點鐘護送之陸軍三十二標一營管帶董作泉率帶所部搬運子彈數十箱登輪隨從人員文武巡捕戈什差弁號房護兵計共五六十人於是晚七時上船端大臣則於十二點鐘後乘楚强官輪來漢至大吉商輪時鄂省文武各員漢上各國領事皆赴該輪送行端大臣因迭接内閣度郵二部及川督密電分别擬復甚爲忙碌少頃鄂督瑞制軍亦乘輪至與端大臣密議良久始握手言别十八日天甫微明卽展輪上駛該輪並未附載客貨特開快機赶二十日午間直抵宜昌由宜起早起程前進計八月初三四日可抵重慶並聞端大臣未起節以前已通電沿途地方官只須代覓宿舍無庸供張所有隨從均優給川資嚴禁需索至所帶隨員聞有徐道之棨田道吳沼李守常度等數人内中以川籍者爲多 
卾省施南鄖陽宜昌三府屬之歸州巴東來鳳咸豐保康等數州縣皆與川東毗連宜昌工人數萬聞知川省風潮大有解體之意如不預爲防範則亂機一發莫可遏抑大局必致糜爛爰由鄂督派軍趕赴川鄂邊界扼要駐紥以防匪人乘機煽亂昨鄂督又飭陸軍三十二標一營管帶楊正坤率該營赴宜昌之歸州設防三營管帶李汝魁率該營赴施南之咸豐一帶防堵二十九標三營管帶張楚材率該營赴鄖陽之竹保一帶分紥如果川中釀成大亂即令該營入川彈壓以期攝服現該營等均已治裝由兵工鋼藥廠撥解子彈六十箱不日卽雇商輪裝載往宜昌分道赴防 
鄂督瑞制軍於十七日午刻奉閣部密電當卽派巡警道王履康在漢口鳳台旅館將所庽之四川諮議局副議長蕭湘拿解至省交武昌府看管聞蕭於十五日方到漢乃反對鐵路國有之激烈者也 
另一友人函告云四川諮局副議長蕭湘由京來漢甫至旅館即被鄂督所派之戈什差弁會同巡警拿住押解渡江而去聞其原因係川人反對鐵路國有事公舉蕭爲川人全體代表入京謁見閣部大臣多方要求遂鼓動川籍京 
官立會抗拒十六日京師得川人圍攻督署警信内閣總理卽命民政部步軍统領拿蕭禁錮蕭逆料必有此舉一聞川中騷動即濳乘快車赴漢民政部　捕未獲立即電請直鄂江各督在火車輪船碼頭攔截鄂督得電立派差弁會同巡警道所派警察在車站守候蕭下車時該差弁等聆其口音知係川人即尾隨之至鳳台旅館僞云某當道請其議事挾之至省當禀奉瑞制軍發府看管未知將來如何處置也 
小説 
[無名罪人（三十三無名）]  
　　愛姑慨然答道。你這地説時你跟了。我到此地。我不但心中一。些不怪你而且我。又十分感激你我眞是可憐那犯人的。人你不來。我也正。要去尋黑見律師勸那。犯人上控。克路不侯爵聽了不勝榮幸。答道。姑娘如要看那黑律師。甚是容。易的他住在。盤爾得。街的。你到他家裡。去尋。他好了愛姑想了一。想倘若自己。去尋律師恐怕他要問。出自已的姓。名來。尚在躊躇。未决小侯爵早知。其意。便説道倘若姑娘不便去。尋黑兒律師。我可替姑娘去尋他。敎他竭力勸犯人。上控是了愛姑。點了。點頭小侯爵又説道。倘若以後有事相。商姑娘你。可。約我誰的家裡。愛姑道。我一晌不出來交際我並無可去相約的人。家小侯爵見。這般説早知愛姑的意思。便答道。這麽。也好因向。身邊取。出一張名片。來説道我給姑娘。這名片姑娘如要。和我相商甚麽時。照着。這名片上。的住址寫封無名的信給我。信上只寫着公園或路角處。及那相見的時刻。我便前來。和你相見。説罷將名片放在。橋欄。上等愛姑自取。愛姑見他一。切舉。動甚是有理。心中稍安。小侯爵又説道。姑娘。請你放心。我今日跟你來此。我並非是那世間輕薄兒。的舉動。我郤眞。心要救那犯人。我見姑娘。和我。同心故此不嫌冒昧。貿然。來的只是我。雖知道姑娘。有心救那犯人。我郤不要知。道姑娘。和犯。人的關。係我也。不要探。你姑娘的出處。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二版H ] 
要聞二 
[雲南保界會之哀聲]  
　　雲南保界會致諮議局聯合會函云片馬交涉事件發生以來新舊巳經兩载或云勘界退兵或云退兵勘界英人與政府彼此相持迄無解决之一日竊思片馬爲滇西重地廣沃平衍士民衆多且控扼川滇藏在省之衝爲國防所必爭之地其關係如是其重則保守宜如何愼嚴前者滇大吏缺乏學識味於形勢迭經劉萬勝石鴻韶兩次劃界任人愚弄所喪失之地不下數千里前車已覆不暇究詰而來軫方遒英人復乘去冬中俄交涉之隙變本加厲持均勢主義驟調重兵進據片馬今者北淸之外交旣已失敗而雲南爲中國西南屏障片馬又滇邊要防倘再疎忽不特雲南瀕危大局亦受其影響滇人迫於危機不忍坐斃勞心焦思奔走呼號拮据組織始有保界會之成立其宗旨在聯絡我中國四萬萬同胞振作精神監督政府使我國界大防對於外人之無理强求有以抵禦對付之不使失尺寸土地也敝會名雖成立勢力甚形薄弱初章改章一佈再佈而中多掣肘不克實力進行不意日昨敝省諮議局忽接貴會來電謂片馬交涉聯合會已代提作專案捧讀之下全滇千萬餘人舉手加額以爲貴會爲全國人民代表居言論立法地位魄力雄厚機關尊嚴則片馬外交事件得蒙貴會提作專案竭力主持政府雖昏愚諒不敢顯違公論南淸交涉或不至再蹈覆車也卓識鴻猷欽感莫旣特滇人全體對於片馬事件利害切膚誓以死力爭之無論退兵與否而---界不得不勘地理歷史行政等蹟證據鑿鑿不收復舊土還我河山不止政府倘再因循貽誤抑或有秘密締結其他失權賣國諸約滇人死　不承認中國雲南保界會同人等公叩 
[桂邊土民鋌走之隱憂]  
　　是誰之過歡桂邊上石土州改流後设明江廳其廳署卽建於寗明州城東之明 
江墟西與憑祥土州毗連均歸寗明州管轄近自上石收歸憑祥其一切徵收均非明江廳所有乃明江墟紳士聯名上京請割寗明東邊一帶歸其治理當上請時暗中聯絡村莊一二紳士將十寨人民槪行冐簽聯禀寨中人多有未及知者迨李司馬臨蒞創建衙署徵收錢糧和紳復爲之沿村勒捐不論有田無田由村攤派每村不下數百緍之多明江本屬旱田其村人多種瓜菜薯蔗等雜糧以爲生活面積縱横僅二十里之遙地狹民寡名爲十寨五十三村而村墟寥落數百年來其徵收較他處獨少邇來大寨村人皇駭汗下奔走相告僉謂歸轄寗明治下垂二百年均宴然無事今乃叧立一官種種加徵我輩何以堪此特據情電禀撫憲察核又因各紳每施壓力四出兜拿勒令畫押認可否則多端陷害或誣以革黨或以莫須有之事相架陷而各人抗違益力暗中捐錢上訴各紳偵悉其事更復要擊於路致赴省垣者皆係星夜奔馳繞道越南東渡而西至居民之投入法國敎者已二三百名之多　聞此次赴省控訴若不得請則效片馬故事求法國保護云云當道若不及早設法處置恐將來一發不可收拾矣　　桂省土匪蠭起桂　沈秉堃近日有電奏到克思州府屬上林各處匪徒蠭起四了擄掠勢頗猖獗現已派兵前往勦辦矣 
[蒙人搶掠華商]  
　　烏里雅蘇台商團近日有電到京謂烏屬之烏梁海蒙人聚黨搶掠華商並鎗斃商人四名現已飛禀駐烏將軍請兵前往彈壓 
[庫倫添練新軍之爲難]  
　　庫倫辦事大臣三多以庫倫近年以來金礦捐頗爲盛旺去年截至年底收税至四十八萬兩之多乃咨商軍諮府以此項經費盈餘添練新軍經軍諮府許可入奏不料今年金砂税收入大爲減色自正月至今所收不過十萬兩以致兵備處現已設立而一兵未練欵項支絀三大臣近日又電商軍諮府請 
撥助練兵經费爲軍諮府所痛駁以此案旣經上奏借金砂税爲練兵經費而忽請撥助鉅欵是與前奏顯相刺謬云云三大臣接電後頗爲焦急大有左右爲難之勢 
[鄂省會議劃分公債辦法]  
　　鄂省自經張文襄創辦各項新政力圖自强每年遽增行政費數百萬税捐不敷濟用則借外債以维持綜計歷年所虧多至一千餘萬將來惟望後湖官地變價塡補計不敷者約近數百萬上年由諮議局議决將内由重息之零星借款二百萬提出另借輕息之欵攤還茲已借定實行惟此次公債係爲新政之用多 
 
 

Page 11

 
 
屬國家性質故前此預算列於國家經費類刻度支部擬改列地方行政經费類電商數次鄂督均不承認但部中執議甚堅昨鄂督特召集四司四道及要差人員至會議廳將此次公債從前係作何用屬於國家性質者若干屬於地方性質者若干會商逐一劃分以憑咨部定案聞此欵多屬於購艦練兵設廠造械種種之用惟用於學務上者尚勉强可插入地方行政云 
[浙省各府裁併首縣之手續]  
　　裁併首縣一事浙省首先限實行各府反對者絡繹不絕已紀昨報日來雖經增中丞决計實行而紹郡官紳反對尤力茲將各府近狀錄下 
　　紹興紹興府溥太守電禀省憲文云據山會紳董胡元駿等面稱本日爲驟裁兩縣城鄕紳董惶急特開大會僉以篠電各情日險一日非緩裁定多不測且地方審判設立期在明年卽遵部飭亦不應年内驟裁接奉效電人心益危懇請轉電暫緩等語知府察核情形確係實在明日萬難接手事危時迫特先電告知府琦叩號（另山會城鎭鄉紳董胡　駿等公禀詞同（當由增中丞復電云溥守號電並胡紳元駿等電悉所陳裁併首縣未能依期接手稍緩旬日尚無不可惟該守前電以災賑塘工同時並舉可否飭增令陳令暫行留郡差委幕僚及辦事人亦擬酌留所需夫馬薪水及行政雜用能否作正開銷於效電照准何以接奉效電人心益危殊不可解若慮審判廳未設政務綦繁不妨多派帮審即恐莠民滋事亦於皓電飭令相機辦理是諸事已有辦法似不至無所措手且此案前奉諭旨交由會議廳議决已經遵飭各府實行歸併倘復遷延觀望正恐兩縣呼應不靈轉多貽誤地方素聞山會差役把持舞弊較各屬尤甚誠恐若輩勾串煽惑應責成該守嚴加約束勿任妄生事端並轉致胡紳等知照院藩馬印　　金華浙藩吳方伯以署金華府知府啓守請咨赴引遺缺業經詳委候補知府周守志靖接署現在府治首縣裁歸該府直轄限期實行啟守亟須赴引周守未能尅期到任自應委員接護以便將裁併事宜如期妥籌辦理昨已札委金華縣知縣楊大令淸綬暫行接護矣 
　　湖州湖州府夏太守以奉飭歸併首縣湖郡現値勘災吃緊兩縣又均賠累其困難特别情形逈異他郡力難勝任禀請上峯遴委賢員接替續又據禀稱以感受署熱轉患濕瘡兼發痔疾因勞加劇寒熱間作病勢加重請賜給假迅迅予遴員接替等情聞藩憲吳方伯以夏守現適因公在省本司察核病狀尚屬實情自應准予給假一月以資調治所有府篆昨已札委歸安縣知縣吳大令繼彪暫行護理矣 
[軍諮府派員蒞鎭閲台]  
　　軍諮府委查各省砲台之陳治五蔡耀堂接耀庭榮尚之四觀察於二十一日由申同乘快車蒞鎭維時鎭城文武各官以及鎭江一路各砲台員弁咸詣南門車站歡迎各砲台亦高揭彩旗鳴砲志敬有頃四觀察乘輿至江邊大觀樓旅館暫駐行旌廿二日上午十時同往象山雩山焦山都天廟各砲台查勘一周將一切形勢詳細繪圖繼閲各守台弁兵水陸兩操次至東馬頭查閲水雷局聞四觀察在鎭閲畢後擬往金焦二山游覽勝跡然後偕乘兵輪赴圌山江陰一帶閲台云 
[厦路大會紀聞]  
　　厦門路局本月十五日舉行股東正式大會道廳以次各宫及紳商學界到者百餘人由陳星耀太守肅賓人席搖鈴開會是日外洋股東均未來厦葉淸池總理亦未到會當由陳太守與各股友磋議多時决定辦法一議總理暫不舉人二議派紳董三人分赴南洋各埠與各協會商榷續招路股以便完達漳州目的當選定鄭霽林楊鶴九黃復初三人爲出洋招股員至查賬員除留舊員四人之外新舉四人餘各執事均一仍其舊俟股欵招齊公選總理至此路或歸商辦或歸國有問題亦俟招股回廈時另議衆咸贊成乃搖鈴閉會 
各埠通信 
[東三省]  
　　自來水照常出售營口自來水道因鐵管損傷隔斷流通十餘日未得给水現已修理完竣於十八日早十點鐘後閤埠給水所皆照常流通惟因水管停流鐵管生鏽以致水色黃濁經技師試騐後於午後二鐘餘始能收票賣不云 
[山西]  
　　同蒲路工之成績 
同蒲鐵路工程業已畧誌前報茲經詳細調查知洞塗河橋墩樁木已成十分之八第八號六孔大橋地脚已成十分之九約七月内可以全行告竣一二兩號明橋四六兩號涵洞已告成五號將次就緒火車房全座墻壁均次第砌完　器廠庫房墻脚土壕築就材料廠庫房墻己壘一半門窗均已安妥車站 
 
 

Page 12

 
 
之大廳及公事房全行完事由榆次至太谷土工亦一律告成大約不久即可開車廣東 
[惠州亦報水漲]  
　　惠州自早稻收割後天晴至今無雨是以農夫多種禾麥預備晚造收割詎料近日大雨傾盆東西江尤甚於是河水因而驟漲兼以兩江之水倒流惠城故惠城之水日漲數尺湧及街衢如府城米街下水門之沙下縣城之省渡頭鹹魚街招魁坊東江沙等處皆被浸數尺所有鄉間薯麥多被浸去市上米穀售價驟增前售每穀百斤二元五毫今增至三元三毫前售每元米二升今减至一斗九升云 
[戴相國安葬白雲山]  
　　南海戴文誠公鴻慈靈柩寄厝佛山松蔭圍其公子曾諤於十六日奉柩出葬省城白雲山是日佛山警局四衙特派兵勇沿途保護官紳戚友在豆豉苍英漿酒館備筵致祭冠裳甚盛鎭人沿途聚觀者擠擁異常闔鎭婦女亦多有往觀者 
福建 
[閩口砲台之虚設]  
　　軍諮府派委部員劉家佺楊袓謙李鼎新楊尚志調查閩口砲臺當選派之時軍界已得消息及各部員到時軍界又先期得電十三十四等日各礮臺即紛紛預備以待部員之閲看參謀官項模並遣人到省另備洋菜十八日各部員到長門先閲電光山礮臺並無演礮以係陳統領直接管轄也十九閲划鰍砲臺（項模兼帶）並試演放以一船距三百米達爲標並上插一旂共放十八响均無一中惟浪花濺入船上次閲水魚營演水雷旱雷各一次閲禮臺演擊南北龜十餘响僅一中念日閲烟臺金牌兩處礮臺亦以船爲標十二响亦無一中念一日看閲陸軍僅觀基本操練即遇雨遂八營合演各種體操旣畢參謀旋請往吃洋菜二十二日閲厂石曁南北岸礮臺演放亦無命中二十三日始到省陳統領初操每日閲一處定十九日至二十五日止初不料如是之遠聞此次招待費陳統領共報銷六百兩項模亦私费數十兩云 
[巡長拆毁神像之風潮]  
　　厦門巡警四局分區長徐雨人駐紮鳳儀宮内該宮向多神像徐巡長臥房後神龕上塑泥神尤爲厦人所敬稱爲祖師王爺徐巡長乃將該神像打爲粉碎又將神龕拆作柴燒擬將其地闢作客廳廟鄰各店户以徐巡長毁滅神像不法已極當發　單一時各店一律罷市聚集千數百人擁至廟内定欲得徐巡長而甘心幸徐早避後經總局科長警長聞風赶至勸諭再三衆仍不散及允嚴辦徐巡長乃始散去黃警長回局後一面牌示將徐撤差交一局巡官看管衆紳董仍復禀請道廳加重處置未知加何了结也 
湖南 
[重申種煙之禁令]  
　　兼署湘藩黃伯雨方伯以禁種烟苗部限嚴切去冬今春經趙前司兩次委員周歷各屬詳細巡查其認眞嚴禁勸令種户改種雜糧者固屬不少而陽奉陰違任聽奸民私種者亦在所難免曾分别詳請嚴行懲處在案現在節交秋令又値烟苗下種之時爰即專飭各屬務各切實嚴禁督同圖保隨時親歷鄉村認眞查勘如有違禁私種立即剷除將種户帶案重罰種烟地畝一並充公務使頑民知所儆懼毒卉凈絶根株以祛煙害倘有奉行不力一經委查明確定即照章詳參決不寛假云云 
[湘省大吏禁運銅元出口]  
　　湘撫楊中丞以近來省内省外各商埠每多倒閉店舗之事抱其事由實因各錢店及各雜貨店濫出票紙又類多不備現錢以致民間持往兑換無以應對動輙至於倒閉加以各埠奸商每因貪圖小利私運銅元至漢口沙市等處不顧市面實屬非是應即嚴行禁止以資維持爰即派委專員前赴岳州雷灣花畹岡等處一體截查限至七月初十日爲止如各該商在初十日以内携有大宗出口者由各該委員照數發給印票至漢口湖南官錢局匯兑處兑取或至長沙官錢局兑换如至初十以外尚有大宗銅元出口者即爲有意漁利應將所運銅元全數充公至商旅携作盤川亦只准在二千枚以内過多照章處罰聞己出示曉諭一體遵照矣 
江西 
[餘干煤礦成立]  
　　江西勸業道傅春官觀察開辦餘干煤礦已歷四年著有成效每月出井約在百噸之數屢經礦學家化騐煤質之佳與東洋煤不相上下轉運潯漢等處銷路頗旺現擬招集股分擴充礦利改爲官商合辦定名餘干煤礦股分有限公司已訂招股章程十七條詳請馮撫查核矣 
[贛省尚留毒卉]  
　　贛押馮汝騤現接外部佳電以英會報告宜春萍鄉萬載分宜等縣偏僻之地尚多栽種煙苗希速查明設法禁絶等因當經馮撫復電云北京外務部鈞鑒佳電敬悉贛省上年查禁烟苗萍鄉萬載分宜實已盡絶根株本年查勘亦無復種之處宜春一縣上年　有煙苗嚴飭剷拔本年復查種煙地畝早己改種雜糧該印委徒步搜至上北鄉楊家嶺深谷之中有荒地一小塊見有煙苗即經剷除並將種户及鄉保德辦此查禁袁屬烟苗實在情形也惟該四縣偏僻之處山嶺複雜人跡罕到誠恐該印委等履勘或有未徧旣據英會報告指出自應特别注意除於上月撰發禁種嚴切告示通行曉諭並行自治禁煙各團體實力勸戒外本年冬間仍派員履勘各屬荒僻處所不使寸土再留毒卉以肅功令云 
湖北 
[軍官搗毁靴店]  
　　鄂軍二十一混成協某營兵士熊某昨至長街馬萬順靴店購靴强贬其價致起口角被店夥朋毆身受微傷該兵與本營排官廖某係屬至戚回營泣求該排官立率十餘兵士前來將該靴店搗毁一空毆傷店夥數人始提長而去幸店夥扯得肩章二對立赴恊司令部鳴寃恊統黎元洪即傳該營管帶澈究旋聞該管帶撥將該排官撤差熊某賫革管押三月其餘隨往兵士一律收禁自新室一月當經全營隊官等央求以廖排長素無過犯乃從寛記大過二次罰薪半月以償該靴店損失仍押自新室一朋以示儆戒 
安徽 
[何其慘無人道]  
　　皖省北門外離城十五里之毛嶺地方有方姓者家頗小康素行慳吝其族某甲固贫曾至其家行竊然亦未獲實據日昨某甲又至方門窺視方即呵責致互起衝突方遂呼集數人將某甲拖至其室乘夜間用石灰揉瞎其眼某甲哀號達旦次晨揮之門外復使人問甲爾眼尚能視物否甲不知其意答以僅有些微光方乃復以針刺其目繼則竟將其眼珠取出甲號痛之聲達於里巷該處地方人民大動公憤以爲甲即係竊賊亦應送官懲辦何得用此非刑慘無人理刻已將某甲昇至省垣審判廳禀請騐訊以伸寃抑 
浙江 
[電燈用物暫請免税]  
　　杭城大有利電燈公司日昨移請勸業道略稱本公司開辦以來案蒙撫憲籌撥官股振興實業但開創之始一切支銷自應設法從儉以保股本然本公司逐日所燃之煤需用浩繁由滬採辦陸續運杭其經過沿途卡局可否轉詳核准暫予免釐三年俟發達有期再行照數捐納并祈即發護照以免留難損失則官商兩受裨益等語董觀察以該公司係屬官商合股開創之始自應設法維持該公司所請運煤到杭暫免完厘三年惠否准予照辦特咨商藩司核復云 
[禁止溺女惡俗]  
　　温屬平陽縣田大令澤深通詳省憲略云平邑向來慣於溺女視爲泛常此等慘酷之事若不嚴禁則每年所戕女嬰曷可計算查平陽合境丁口册男多女少於配偶一途萬難均平西哲有言世界上女子負絶大毅力凡古今碩士偉人莫不產於女子之腹故西人對於婦孺尤必力加保護况婦人生育是其應有義務無論生男生女同係朝廷赤子似不容聽其溺斃特擬嚴禁辦法八條送呈上峯通飭禁止以保女嬰而匀配偶 
[淸談（平子）]  
　　自幹路。國有問題發見後。湘鄂川粤人民。紛紛以保守權利故。反抗朝旨。萬衆。呼籲。而封。疆大吏。坐鎭其間。顧朝旨則怫輿情。誠哉。其令人左右爲難者矣。 
雖然。此大足以見。封疆大吏之才力。今日者湘省何如鄂省粤。省又何如。而川事之糜爛乃竟至此。噫嘻夫非封疆大吏之咎。　誰咎耶。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬上民食大恐慌九誌]  
　　藩庫撥欵購米滬道劉觀察前據城自治公所董事禀請設立平價處以濟民食當經詳奉督撫批准電奏奉旨准行業由官紳墊欵採購米石在南北兩市分段開辦茲奉蘇藩左方伯撥銀四萬兩由道轉交城自治公所董事承領會同商會及米業董事赶緊購米運滬平售觀察當即備函送交所董具領 
　　米價漸見鬆動近日天氣暢晴内地米船相繼到埠是以昨日米價已見鬆動新粳每石開盤十元零七八角其次零三四角不等秈米開價九元左右惟高白破甚少其價仍須十一元三四角　　平米减價南市商船會館内附設之平價售米處購者甚衆茲因客米已到市價稍减爰於即日起將所定之價每升减錢五文洋價進出仍照衣牌已分函北市各分局一體照辦矣 
　　上海縣告示奉府憲戚札本年七月十四日奉撫憲覃電内開米價漲落由於年歲之豐歉來源之衰旺自非米行之咎然有意高抬或囤積居奇不能不由縣查禁以平市價務各飭屬剴切曉諭仍不准貧民藉端滋事爲要並盼電復等因到府奉此合就飛飭札縣立即遵照電飭剴切曉諭仍不准貧民藉端滋事並將辦理情形具報撫憲曁本府查攷母違此札等因到縣奉此合再剴切曉諭爲此示仰闔邑米商人等一體知悉米價業已漲至極頂貧民日食維艱大憲電飭凡儲米待售各户一律平價出售而米行米店更須力平以保營業而固治安倘敢陽奉陰違有意抬高價値以及囤積居奇情事一經查出定行提案從嚴究懲痞棍造謠煽惑及借此訛詐曁貧民藉端生事一併嚴拿分别詳辦决不稍寛其各凛遵 
　　浦東開辦平糶閘北巡警局長上滬道劉觀察函云昨奉來諭以接局長兩次報告浦東閙米辦理情形均邀鈞鑒除分致李紳鍾珏曁上海縣田令趕緊設法撥米平糶外飭將辦理情形隨時奉告等因奉此本日晚間一鐘據二路分局游區長澤寰禀稱昨接局長手諭並李平書函遵即函邀劉董擷雲於二十二日早晤商偕往城自治公所商准先領米一百石於二十三日裝運過浦二十四日開辦平糶酌爛泥渡楊家渡之間地名洋涇廟設局一處懸牌定價糶米給籌保護彈壓一區任之洋涇鎭設局一處保護彈壓三區任之塘橋六里橋一帶另商該處盛董茂祥轉託葉紳佳棠擔任七十石亦於明日領運過浦即在塘橋設局彈壓保護四區五區任之此項暹米每石尚須八元五分待湘米到時或可减至八元七元現於今晚先行出示曉諭以安人心届時再當妥爲照料部署已定大局可以無慮等語局長查該區長辦理情形尚爲妥協仍飭隨時督率該路各區並派出騎巡隊隊官長警一體妥爲防護彈壓以維治安而副憲屬合肅馳禀 
　　浦東二路巡警局告示 
照得前因米貴貧婦遽爾爭　現商紳董設法亟急開局平糶一在本局左近俗名洋涇古廟一在洋涇鎭中兩處派人照料二十四日開門遠者儘可早到米價懸有一定米包亦非過糙一百十文一升總比市價公道售按定價購買切勿喧譁阻撓凡在浦東窮民均各一體遵照 
[俄領催提沈研傳]  
　　俄總領事格羅斯君函致滬道劉觀察略謂華商沈研傳虧欠俄商道勝銀行鉅欵延不淸理節經函請飭廨提追迄今仍未見廨員將沈研傳提案任其延宕不理本總 
 
 

Page 19

 
 
領事函催亦不答復故再函請飭廨迅將沈研傳勒限提追倘再延遲本總領事惟有禀請駐京大臣向外務部交涉 
[城議事會秋季會期]  
　　城議事會秋季開會於八月初一日開始每日以午後五時至八時爲會議時間 
[取締膏店吸户之文告]  
　　本縣田大令昨日接到松江府曁辦理松悄稽核吸户牌照捐處會銜示諭數十道當卽飭差遍貼通衢其文如下照得吸户牌照原爲稽查銷數及取締吸烟人數起見疊經剴切曉諭在案近聞各土店多有違背定章不憑照售土以及憑舊照混售情事縱有持照來購者亦不　牌照後面方格内照章注明　目加盖戳記似此藐玩功令殊屬有碍禁炳前途現當倒换秋季牌照之時並應重申禁令以爲廓淸烟毒張本除派員密查外爲此出示曉諭仰各土商知悉嗣後吸户來店購十務須騐明是否新照按照吸量於後面方格内註明數目加盖戳記並據實登記循環簿以便稽核倘有不憑照私售及憑舊照混售等弊一經查覺或被告發定即從嚴究辦决不姑寛其各凛遵母違 
[無賴冒名索詐]  
　　僧人正心近以建醮爲由與陳阿三等在新閘一帶募化捐欵前日被無賴張阿大遇見張卽冒充暗差華捕將陳等拖至重慶路弄内詐去小洋八角銅元三十枚旋經包探張天林查悉即將張阿大拘押捕房昨解公堂經寳讞員會同英康副領事會訊屬實判張押兩月小洋銅元交陳等領回完案 
[合股造屋之糾葛]  
　　葉春陽控范餘慶吞沒紅利一案前晚由廨提訊據原告供稱故父友生於光绪三十年間與范合股設立公司起造英大馬路虹廟附近房屋至前年拆股所有七年紅利銀一萬一千餘兩悉被吞沒應請究追訊之范供當時言明如有盈餘先淸押款且合同載明二十五年爲期紅利應俟期滿分派並不侵吞德襄讞以兩造各執一詞判范交保候移請商會查明兩造所訂章程俟復到再核 
[拐匪要求覆審]  
　　粤人藍芝蘭前因串拐男女小孩十五口擬趁財生輪船帶往香港等處販賣被美捕房包探蔣榮生將藍及其同黨王筱軒王章氏等一併拘解公堂訊實分别收押在案茲藍以判押西牢一年實不甘服央人具禀公廨求請復訊業奉批准昨晨由廨知照捕房將藍解案經王襄讞會同英翰副領事略訊一過判仍帶回捕房候吊查原卷即日午後復訊再核 
[惡淫和尚收監]  
　　淫僧張榮生因妬奸起釁持刀將廣西路六百二十四號雉妓院内妓女浦愛寳戳傷由角判令押候該妓傷愈質究在案茲浦妓已愈昨由捕房將淫僧解廨與妓質訊屬實官以該僧淫兇已極着押西牢半年浦妓斥退 
[私吞罰欵之敗露]  
　　認包船捐之連錦堂去冬在自治公所控被運泥鄉下船户夏永全等抗捐行兇毆傷收捐人譚桂香一案經裁判所飭拘時均已逃回川沙屢提未獲後忽央出陳春英陳阿炳兩船户倩王家馬頭𢡟昌洋紗號主陸竹坪轉懇商務分會坐辦董事張樂君及干湘春爲之關説得以奉諭罰洋一百五十元了案不料近日夏忽偵知案中祗繳充公洋七十元尚有八十元被吞當將二陳扭案經湯裁判研訊夏供明前情並稱川沙廳差索費三十二元祗付十元餘倩顧順英担保訊之陳等供認由懋昌店司龔阿妹來託後將洋七十元繳案充公其餘作爲用費求鑒判陳春英押繳洋八十元俟繳到再行察究陳阿炳顧順英斥退 
[查究勒索罰欵]  
　　自治公所警務長訪知上月某日有川沙航船户徐阿三被搭客周進高同妻某氏竊取洋一百元當時被徐察出扭住毆打突有管帮姜應春大毛同邱某出頭干涉謂徐不應毆人勒罰修馬頭费洋五十元昨特飭將姜等傳案餘由湯裁判研訊供認不諱判姜等交保繳還洋五十元另再罰洋五十元充公並令速將邱某扭案併究 
[飭催竪還界石]  
　　英副領事寳君函致滬道謂七千一百七十五號契地界石被人拔去請飭竪還等情劉觀察准即飭由本縣田大令飭令周鍾聯照舊竪還迄已日久尚未禀復觀察爰復札催着即提案勒限照辦 
[居民擾累已久]  
　　閘北川虹路天保里均濟里一帶曾由巡警總局會同防疫所圍以鉛皮將房屋薰經紀洗本報茲悉該處房屋共計五十八幢業已一律薰洗完竣門前所圍鉛皮昨亦撤去各居户已陸續搬回原處矣 
[書業商團出巡記]  
　　日前商團公會奉到滬道札開因米荒恐釀風潮飭令分隊巡邏防患未然等情該公會當即轉咨書業商團酌派巡哨已於十五晚起由該業商團總司令部劉舜卿陶叔言周長康會同會　等戎裝督隊冒雨梭巡前晚又奉劉司令命令選派操員於小北門内起直至東門一路分段站崗並專在西南一帶斜橋等處分班巡邏查該商團開辦僅及三月已能實行其輔衞治安之主旨若非辦理得宜曷克臻此 
[西人乘車胡閙]  
　　西人愛萬求亨司前日在虹口乘坐四十四人電車到站不肯下車一百二十八號賣票號胡興甫令其補購車票詎即行兇並將各車票搶去擲於路上八百二十四號巡捕上前干涉亦被兇毆後由印捕聞警趕來始得獲住解至捕房據該西人稱是法國人故於昨晨派三道金線捕頭及中印巡捕與電車司事人等一併移送法領事署經總又案蓋獄君訊知該西人並不隸屬法國實無領事管束故仍帶回解送英公堂訊明判罰洋五元充公如無力繳洋改押一禮拜 
[關守辭差之批詞]  
　　防疫所會辦關絅之太守具禀辭差奉　道　云來禀閲悉前因閘北發見鼠疫應辦檢查防範各事者頭緒紛繁特設臨時防疫所以專賞成該守到差後辦理頗能得力自應始終其事何得遽行諉辭所請應毋庸議至該所與警局共辦一事本道前已面諭　丞遇事和衷商辦嗣後當不致再有爲難矣併即知照 
[車夫無福得橫財]  
 
 

Page 20

 
 
　　江北人徐賢根前日携値洋三千餘元之珠花四朶大珠一夥至泥城外麥根路裕興押店付質被包探陳雲忠查見以其形跡可疑帶入捕房昨解公堂請究徐供小的向拉東洋車度日此項珠花係坐客婦人在中旺弄地方遺失經小的拾獲是實判贓存捕房徐押候查明失主於下禮拜一再行訊核 
瑣聞 
[城内]  
　　比追拐孩○汪毛氏控干景雲張二等串拐伊孩價賣無蹤一案張二旋被季廣義保出逃匿將季獲案訊押限交在案前晚經縣署帮審承明府升座花廳提案復訊汪毛氏供稱丈夫在湖北不婦人自去年被干景雲與張二拐賣兩個孩兒至今二月初五日據張二供指兒在揚州往尋無着干景雲胆敢運動季廣義將張二保　逃匿無蹤希圖滅証脱罪地步五月初八日小婦人路見張二與季廣義一同行走季實知情串通拐賣求恩追究質之季廣義供張二前住滿庭坊現己不知搬往何處受押在所不能往尋明府諭曰六月十八日堂訊諭限十天着爾交到張二逾限挺押情殊可惡喝令笞責七百板始供寛限一月始能交到又詰干景雲供汪毛氏係與張二姘婦毛氏之孩兒實　死者朱錦堂及張二所拐價賣何處實不知情乞恩明府以其刁猾喝令笞臀四百板仍不招實判限季廣義准一個月交張二到案違干比追分别還押候再研訊 
　　是否亂倫覇產○陸家典控堂弟陸培卿亂倫硬覇盜收田糧等情到縣經帮審承明府提訊陸家典所有三百六十五號屋基地及三百二十一號坟地被伊盜收粮田二分五厘住屋三進係是父輩四房分派小的住居裏面今年三月二十四日被伊將出入之總弄砌斷不許進出又三月初五胆敢揑名誣控現在東西房屋被佔六間並敢姦佔阿嫂四鄰儘知可訪可查乞恩追究質之陸培卿供向來出外營業在家日少父輩共有田地二十八畝五分九厘未有分據又三百十九號及三百二十一號共有四畝七分早被家典之父出賣湯姓爲業由湯姓轉賣小的住屋總弄仍照老例今年將屋修理即被藉端誣指亂倫等情弄堂並未砌斷且去年九月初一涉訟已蒙恩斷了結求察核卷明府得供查核兩造供詞各執判各退去候飭差查明再核 
[逆媳年幼無知]  
　　城内孔家弄三號門牌梁鼎臣偕子阿四及媒婦梁唐氏扭媳婦梁洪氏至一路分局控稱兒媳洪氏不守婦道違忤等情經德區長升訊之下姑念年幼無知從寛着該婦之翁領回管束和好了事 
[兩元也要攤還]  
　　嘉興人陶三毛在途與南京人楊宗仁互扭站崗勸阻不服帶局請究經德區長升訊惚供稱被楊借去英洋二元屢討無着以致扭毆情事區長判五天歸還一元十天還淸了案 
[珠還合浦]  
　　劉薛氏控張阿根鄔生堂等拐賣伊女阿寶價賣靑浦縣境得價分肥將張訊押着交阿寳到案再行訊核在案已由原差前往靑浦張蓮塘沈姓家將阿寳提回禀復候讯前晚經縣署帮審承明府提案復訊劉薛氏供六月初二女兒不歸查知係被張阿根串通其妻毛氏及鄔生堂等誘拐今蒙提到求恩給領詰之劉阿寳供被拐賣沈姓爲委尚要轉賣等語又詰張阿根供稱雙目不明此係鄔生堂聘賢等拐賣乞恩旋據阿寳之母舅薛某投案供稱小的已經查明沈姓出洋一百三十元價買爲妾張阿根得六十元鄔生堂得四十元聘賢得念元酒資費去十元由張鄔二人主賣幸追得早否則又被轉賣求察明府得供判張還押候提同黨到案核辦阿寳交其毋領回管束團聚 
[道批五則]  
　　黃起宗禀批此項租價如果　係陳阿松等積欠何以疊次　催延不遵繳所稱賄差不爲無因仰嘉定縣迅予改差勒提嚴行追繳毋任抗延切切抄黏並發楊俊傑　批據送到南洋勸業會奬憑一紙閲悉候給示保護並分行縣廨曁城自治公所一體立案可也奬憑發還杜顧氏禀批此案昨據該丞禀復正在批行茲該氏又以單串交其經理歷年收租原據未經收回嘵嘵置辯是非集證質訊不足以折其心此等案件旣向由法廨訊理仰法租界會審員　丞核案秉公斷結具報毋任訟延切切杜阿海等禀並發黃本鈞禀批案經批府提究來禀旣聽調停息事姑准銷案仰松江府遵照住提續禀並發沈唐氏禀批來禀如果屬實亟應懲辦抑上海縣查明情形併　要証韓順卿金錫華到案從嚴澈究具報抄黏並發 
[道轅紀事]  
　　候補知縣陳鴻恩昨日到道禀知奉浙藩司委赴上海採辦粮米差高陸行工巡局員縣丞嚴善增到道禀見候補知縣鄧瑞星禀安四路三區區宫日本警務畢業員郝達仁禀知昨日到差 
閘北 
[巡警總局批詞]  
　　民人張少卿禀批據禀是否屬實仰騎巡隊孫隊官據實禀復毋稍袒延原禀併發仍繳徐　富禀批察閲來禀語多費解究竟是何案情旣據赴四路分局具控仰蕭區長尅日飭傳被告訊明辦理毋違禀發仍繳沈蘭亭禀批所禀有無别情候　司法課立傳孫沛臣到案訊核 
[查究起火]  
　　新閘橋路洪安里某花紗號樓上軋花間内前日起火即由商團及崗巡等帮同撲滅四路一區蕭區長以該號保有火險恐有别情飭提經理人袁慶堂到案候 
訊 
英租界 
[洋商索債]  
　　英商道林洋行控揚樹浦公興機器廠經理徐馥　不還借款前日午後由廨會訊原告西人哲斯德延博易帮辦律師上堂譯稱徐於西歷一千九百另四年間三次向原告借去銀三千五百兩立有借據現連利息共銀三千九百五十兩一再向索延約不付嗣由徐央友董昌園等理勸按月拔還二百五十兩陸續淸理詎議定後又不照付是以控請飭追質之董供稱被告本人現不在滬此事己向原告商明按月拔付商人惟代爲介紹而己王襄讞商之英康副領事以董旣經在塲理勸自應帮同料理判交人　並保着照所議辦法每月拔還二百五十兩照據淸理違干未便 
[無可推諉]  
　　董銘石控唐昌齡胡振發等不付運鹽駁費鋃一千零六十餘兩前晚由廨提訊原告由梁登州到堂代表請追質之兩人供詞互推判唐胡均押限半月交銀如違嚴追 
[弔驗戳記]  
　　泰順亨號主陳家泰控术蘭亭奚鶴鳴等不還造屋墊銀九千三百餘兩又嚴子山附控朱等不付工資錢一百餘千文前晚由廨集訊朱等供稱此事係夏芝濤經手且存欵尚未領足求請提夏讯追判朱奚押限七天將領款戳記交案並候補傳人証到案再訊 
[塗銷廢契]  
　　徐蘭堂控吳木根與保人吳茂生串吞地價洋二百七十元前晚由廨將地保後步雲傳豢証明此事中已過割遂判將案註銷並將徐所呈廢契塗銷 
[能否繳洋]  
　　三馬路永安號控甬人應全榮騙取値洋七十餘元之香皂香水由廨判應押交貨洋再核在案昨奉中西官復訊應供求交保料理問官不准看押兩月如能繳洋隨時酌核 
[補提人証]  
　　周建臣控劉二人龍王德山串拐伊家十四歲女兒英小由廨判將劉王押候查究在案昨日復讯劉等供稱周女下落聞戴姓老婦與維某均能知悉判二人還押候補提人証到案再訊 
[怙惡不悛]  
　　過犯沈　生周土生均復來租界行竊工部局　竹等物被　查獲昨解公堂訊明判沈押西牢九月周押半年期滿均仍逐出租界 
[女子圖逃]  
　　濟良所昨解在所圖逃之常州女子楊三寳到廨禀稱該女由其兄押入寳和里楊婦嚴陳氏雉妓院内爲娼因竊洋逃出甫於前日奉發到所官以該女實不安分着改發棲流所三月期滿捧配 
[曾否退婚]  
　　女子陳阿妹前被其姑　虐由廨判將其姑濮劉氏押女所一月女留養濟良所一年期滿准其未婚夫濮阿金領回完姻在案茲届期滿昨晨由所將女解案請示據女母陳錢氏投訴濮姓業已　婚求請領回判暫留本廨候傳濮阿金到案再核 
[聚賭罰洋]  
　　李阿連在嘉興路豐和煙紙店樓上聚賭被捕查獲昨將李傳至公堂訊實判罰洋十五元充公賭具銷毁 
[幸未燎原]  
　　前日午後南京路志大瑞茶葉店内因炒茶葉遺火積薪霎時濃煙四佈幾致不可收拾幸在白晝得以灌息僅毁茶　　今日尚有本埠新聞轉入第五版 
 
 

Page 21

 
 
葉多斤 
美租界 
[與人何尤]  
　　東洋車夫余阿三昨報捕房云拖　過西華得路被二十五號電車撞壞車身捕頭詢得余自不經心斥退不理 
[胞弟捲逃]  
　　鮑阿明住密勒路七百八十三號昨投捕房報稱被胞弟阿招私取金飾多件不知去向捕頭諭令退去候再查究 
[調戲婦人]  
　　王胡氏昨扭無賴萬阿寳至捕房控被在百老匯路攔住調戲捕頭准予查辦 
[姘夫無良]  
　　徐許氏控被姘夫苗阿四無端兇毆請爲究辦捕頭飭氐自行扭案控告法租界 
[馬夫受罰]  
　　野鷄馬車夫趙根福前晚駕車在途不點車燈致將周記生之小孩撞倒由醫院醫愈昨送公廨請究趙供是夜行車並不疾馳該孩有在途中亂奔致遭碰中撞西官乆趙不點車燈已屬違章姑寃判罰洋三元充公 
[馬車違章]  
　　一百十一號華捕前夜出差見有王阿六等駕馳馬車由夜花園回來互相爭跑該捕喝阻不聽即鳴警笛招集他捕帮同追　時有某二兩號馬車乘間逃去未能拘住昨將所獲各人解廨讯究供稱逃逸兩車並不相識聶司馬商之顧副領事判罰洋十元充公並令補捐執照 
[無知誤犯]  
　　朱連生時慶夫王阿七三人俱因挑售無印牛肉被捕拘廨請辦據稱係在内地購來因不知租界章程以致誤犯聶司馬商之西官判各罰洋五角充公 
[限期還租]  
　　收租人王省三投廨控稱房客應年生戴元保俱欠房金數月不付　已逃走請爲追繳應供祗欠洋十二元求恩　限措還判交保限一禮拜付淸 
[海上閒談（亮渠）]  
　　久雨初晴。又是承平氣象矣。坐馬車。游花園。吃大餐。看夜戲。一若積多日之游興。有不得不暢發者。然而當風雨連綿之日。遠近告災。人心皇。亂固莫不憂形於色。而以節衣縮食互相戒勉。也。今已盡忘之矣。不知風雨雖止。荒歉已成。不過上海人尚未。見其現象耳。明年米糧匱乏。呼籲無門。不知若何情狀也。言念及此亦當。知所返矣。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[河南巡撫寳棻奏查明司法大員曁審檢各官被參情形摺（續）]  
　　　　又原參初級審判廳推事周恕輕率貪鄙夙有劣聲夤緣程源深得充今職有老婦訟子忤逆周恕詰以刑事民事婦不能解遂不准理遇有投狀者輒與地方互相控諉一節查候補知縣周恕向充開封發審委員法司因其聽斷尚明委充初級審判廳推事必謂其夤緣程源深所得未免太苛各廳甫立各級審判權限間有彼此推求之時周恕在廳頗爲輿論所譏查其原因大半以蒞事間涉輕率所致尚無貪劣實跡可尋至老婦送子忤逆並未指出姓名無憑根究又原參舒樹基於盜案並不遵章協緝省城饑民麕　上月竟出强盜殺死事主案兩起小民含寃負屈呼籲無門和爾賡額惟源深之言是聽若罔聞知一節查河南自永夏告災時有饑民就食然均隨時資遣回籍不令麕集焉有白晝搶刧之事惟本年三月二十一日夜有李得魁行至曹門迤北荒地被不識姓名人奪去制錢二串現正飭緝贓犯所稱東關盜案當即指此至祥符縣自地方審判廳成立之後命盜各案均由該廳管理差役紛紛退散緝捕遂以稍鬆旋經臣飭舒樹基恊同督飭司法巡警認眞緝捕兩月以來拿獲盜犯二十餘起是舒樹基之遵章協緝確有明徵河南本係腹地蚩蚩之民多不知司法獨立爲何事州縣衙門一旦不理詞訟鄉閭未知其原不免妄生怨謗隨經一再曉諭婦孺皆知起訴有所足見法司並未置若罔聞亦何致怨詈之聲播於道路以上各節經臣再三查覈証以人言竊惟和爾賡額老成廉謹辦事不苟其用程源深實在係臬署舊幕冀收駕輕就熟之效及至聞有劣聲卽日决然辭退其爲毫無瞻徇固可共信至委用陸文治周恕亦因開庭在即不能不就地取才於情理並無不合高等審判廳廳丞怡齡並無串通程源深及聽廳員曠職程源漢亦非該廳丞所用案卷具在可以按籍勾稽地方推事長連廷璋文理並無小通辦理王恩藻胡定銘等案亦並無違逾法制之處祥符縣知縣舒樹基被參任用門丁曁不遵章緝盜各節均經查明並無其事自應均請免其置議程源深以刑幕派充科長應如何束身圭璧勤愼趨公乃竟廣通聲氣籍勢招搖實屬不知自愛其胞弟程源漢派充主簿雖非從落卷中搜出究屬不避嫌疑罔顧名譽程源漢年少氣浮操守難信辦理報銷一案雖經更正究難保非有心嘗試查程源深又名前遠保有鹽大使實職江蘇婁縣人現在京奉鐵路行車監督處辦理文案雖已離法署而當差仍在豫境程源漢亦尚在省逗遛難保不别滋事端相應請旨將候選鹽大使程前遠即程源深即行革職並其弟程源漢均驅逐回籍交地方官嚴加管束俾示懲警候補直隷州知州陸文治候補知縣周恕均查無貪劣實跡惟法官職司重要該員等意氣未融且自任今職聲名甚覺平常均應撤去法官署任由臣隨時察看用示薄懲而觀後效除將豫省司法事宜督飭各員認眞整理外所有查明司法大員曁審檢各廳人員被參情形並酌擬處分綠由謹恭摺據實覆奏是否有當伏祈皇上聖鑒訓示謹奏宣統三年七月十三日奉硃批著照所請該衙門知道欽此 
[御史陳善同奏叅河南提法使曁審檢等官各款片]  
　　再審判之腐敗各省固大略相同而其翫法殃民各廳一致者以臣所聞則莫如河南省城之甚提法使和爾賡額衰庸昏葸各廳用人行政盡歸劣幕程源深把持招權納賄聲名狼藉高等審判廳水怡齡仰其鼻息去冬考試書記源深胞弟源漢由刑幕報考以文理欠通被黜源深乃搜之落卷中令怡齡用充高等主簿源漢恃乃兄之勢膽大妄爲無　不要高等審判廳開辦費實止五百餘千源漢浮報至一千一百千有奇高等檢察長李瀚昌查知不肯蓋印源漢乃核减三百千以八百千具報由怡齡蓋以關防串通源深朦禀和爾賡額核消瀚昌向怡齡詰問大起衝突該廳日收外府州縣狀詞或五六起或十餘起而　理者寥寥數月來審結者不過四五起均係撫臬發交之案推檢各員惟鎭日吃花酒打麻雀而已地方審判廳推事長連廷璋心地糊塗不通文理文告判詞鄙俚不堪民間傳爲笑柄各推事均不心服時相齟齬廷璋又好自用嘗拘留一知縣胡定銘又以搜索逃妾之案命司法巡警率同事主改選知縣王恩藻並不持票冒充檢察官撞門入室揪扭年逾七十之開封府經歷李敬璜扯落髮辮一片弔拷其僕孫福及廚役牛姓官界譁然禀控撫臣查辦有案地方檢察長陸文治本纨袴子氣燄薰灼同僚有冒及部章者輒擲書相詆人皆畏而惡之尤與廷璋水火祥符縣知縣舒樹基文治之姊夫其門丁何姓以婪贓聞去冬缉私局捕送駝脚一案連司當批釋放樹基私禁數月勒索百四十金駝脚鬻其女以付之即何姓關説由土街寳德通號過交以故文治亟賞何姓方引爲爪牙敲贓索賄物議沸騰初級審判廳推事周恕輕率貪鄙夙有劣聲夤緣源深得充今職曾有老婦訟其子忤逆周恕固詰以是刑事是民事婦不解遂不准理婦大罵而去其荒謬多此類遇有投狀者輒與地方廳互相推諉舒樹基於盜案並不遵章恊捕前布政使王乃徵曾嚴行札飭有該縣有恊捕之責不得置身局外徒工伺應等語現在該省城内飢民麕集街市之上白晝搶奪上月東關内竟出有强盜殺死事主案兩起詞訟案件較未設審判廳時更增數倍小民含寃負屈呼籲無門怨罵之聲播於鐵路和爾賡額惟源深之言是用若罔聞知深恐擾亂日甚不免貽誤地方應請飭下河南撫臣寳棻切實查辦從嚴參革以爲翫法殃民者戒臣爲維持司法起見附片具陳伏祈聖鑒謹奏 
要件 
[諮議局蘇屬常駐議員丁祖蔭金祖澤劉永昌呈督撫兩院馮大臣文]  
　　爲蘇屬沉災條陳賑撫辦法敬備鑒擇施行事竊維天降沉災禍我東南霪雨潮流浸淫五屬室家風雨旣棲止以無方斗米千錢尚購求之無路若不急籌善後恐將釀爲亂階議員等忝膺人民代表痛心時局艱難不 
 
 

Page 27

 
 
得不上叩鈴轅爲民請命管見所及敢備諮詢 
　　一續請恩施以普皇仁也本届災荒業蒙奏請錫帑聖恩汪濊慶洽在吳惟災區旣廣普及爲難賑撫期長庫儲易匱應否再據各州縣告災實狀臚陳聖聽倘得憫念民艱立頒鉅欵則百萬災黎益沐皇仁於無旣矣　　一速施急賑乆澹沉災也濱海田廬漂搖殆盡腹地積潦彌望汪洋亂民可以彈壓而平飢民必以賑撫而定地方儘有公欵杯水車薪無救毫末應請迅撥鉅款遴員分蒞災區切實施放小民早得一日之食卽早活一家之命縱屬庫儲支絀想大憲民依爲念必能挪移閒項設法寛籌先其所急也 
　　一採購米糧以資民食也月内米價日昂米糧日乏在儲旣罄預計不過數日之粮一旦有錢無米共恐慌有不堪設想者近悉電購湘米不日可到惟仰食者多非數十萬石所能接濟川省年豐採運較易應請電商川督採購一二百萬石設法赶運南洋暹米已經電詢亦宜定購運華一面再飭官商備價購回以濟内地民食民食足而民心自此安矣 
　　一續放工賑以興實益也以工代賑昔人多言其利今災民旣衆食力維艱且低淤之區向恃圩岸爲保障隄防失恃至有今日潰决之虞是宜預集常賑欵項召集災民尅期修復旣可自食其力又得有益地方善後之計此先務也 
　　一急興水利以利民田也救荒祗以治標處今日而不爲標本之兼治江蘇將爲瀦淤之域水患必無已時古來言三吳水利者莫不言引湖水以達江矣旱則蓄湖水以漑田潦則洩田水以入湖農田利源胥在於是今者湖身積淤不容多量之水江身淺窄又無傳洩之途内外壅塞泛濫遂以爲厲查道光十四年林文忠公撫吳適値蛟水暴發大濬三江民被其利今通江大河如白茆港等處皆已淤塞多年霪雨所至遂至宣洩無從水災安得而不烈欲爲治本之計急宜檄委熟悉水利專員分道開睿計畫一面奏撥鉅欸或下局議舉辦公債工賑並興三江大治東南水患或可從此稍殺矣 
　　芻見五則是否有當伏乞口憲迅予鑒核施行災黎幸甚地方幸甚謹呈來件 
[湖州水災報告書]  
　　敬啓者浙西三郡湖州地勢最低水之年成灾極易本年五月梅雨連緜河水已極酣足閏六月十七十八等日狂風急雨拔木偃禾西南諸山起蛟泛洪奔騰傾瀉水漲七八尺高出隄岸漫溢田疇沾塘數百里禾皆漂沒七月初二日起東北風大作急雨如注連晝澈夜經旬不休山田倒㘰圩田沒隄太湖之水倒灌而入潴蓄無地於是西南各鄉俱成澤國東塘一帶亦間漂沈其時早稻結實未成大水浸淫頓變朽爛晚稻柯苗尤短沒水而萎秋收絶望人心騷然查湖州水灾以光緖己丑年爲最烈以今相較實又過之已丑水灾在八月下旬禾稻己多成熟冬間水退尚得收割二三今則顆粒未成無遺秉滯　之可拾灾甚已丑者一已丑米價每石不過四五元乞糶隣封尚易周轉今則每石八九元而且鄰境遏糶無米可購蓋藏旣罄坐以待亡灾基己丑者二近日晴雨無常水勢仍不減退垂沒之圩洪流齊岸稍一激動頃刻湮沈已沒者旣盡淪亡未沒者危如呼吸灾甚己丑者三灾象如此七縣相同程安德武爲尤甚灾區極廣賑撫難　農民何辜遭此在厄饑饉之後盜賊繼之天之悔禍維遲人之思亂已極言念及此能不寒心書此告哀尚願我賢官長鄉先生急籌畫而拯救之也湖州七邑灾民頓首 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還游戲文章 
[手鎗炸彈合上貪酷官吏書（愛）]  
　　貪官汚吏庸臣怯將諸位。大人鈞座。公等或參樞密。或膺封疆。或爲監察地方之重臣。或爲率領士卒之巨帥。雖公忠體國。不乏其人。而貪刻殃民。豈少其吏。攷朝廷置官。原爲安撫士民而設。何諸公作吏。俱思圖維利祿而來。碌碌庸庸。已難免尸位素餐之誚。營營亟亟。却都爲家園田宅是謀。其甚者添專制之羽翼。作權門之爪牙。助燄成災。爲虎作倀。賣路賣礦賣國。目中竟無一人。保爵保祿保家。心内想有千載。視子民若仇敵。懼鄰國如天神。防家賊百萬雄兵。勢如泰山。壓卵。對外侮數千殘卒。心似敗葉。驚風。共事可哀。其情亦可嗤矣。鄙等生成烈性。天賦雄心。祗因强項。不屑爲仰面之求。遂爾。隱身與俠。客爲伍。然目擊羣公施虐。時思爲。箭之離絃。心念。百姓擾安。轉致如劍之藏匣。倘羣公前非力改。自不步刑軻。聶政之塵。舊惡不除。必終爲孚琦恩銘之續。趁此時霜鋒匿。彩。轉意。無妨待他日榴彈開花。追悔何及。願公等一揩睡眼。三復斯。言。則大局幸甚。公等亦幸甚。肅此虔頌。勳安 
海外奇談 
[罪犯之結婚（欽）]  
　　巴黎有一罪犯。名考梯阿。判罰八年苦役。在苦役期内。與其表妹名勃浪去成婚。按考梯阿曾犯竊案。並有他案。當審判考梯阿竊案時。其表妹在旁聽審。表妹向人曰。余甚愛考梯阿。不論此案若何判斷。余必以誠心待之。即彼竊案累累。余必嫁之。考梯阿良心發。現感激其表妹之誠心。痛改前非。禀請司獄要求與勃浪去結婚。司獄允之。有工部局防兵二人。帶考梯阿至梅里結婚廳。新婦亦隨至。服白色結婚衣。身上裝飾橘子花。趨前與考梯阿握手。爲時甚久。二人这愛情。在百度之外。見之者皆爲歎息。時考梯阿惟一手自由。一手爲防。 
兵緊縛二人交談數語。即簽結婚據而别。新婦能自由自在。而新郎須服苦役八年。而後得出焉。夫一美麗妍媚之少女子。而願與一下等罪犯結婚已婚。後而又願隔八年後始得相聚。誠奇事也。 
[巴黎將造中國寶塔]  
　　巴黎將造中國寳塔一座。但其計畫。須得賽㾗大吏贊成後。始可開工。辦培龍街中國使署前。雖有形如寶塔之大門。然非眞塔也。 
脂香粉豓 
[紀豔集王次回疑雨集句和狂狷感金原韻（俶髠）]  
　　一聲輕喇畫屏東。花鳥頭扤細風。想得雙文深意在。不妨聊坐壁衣中。 
　　也知鴛閣未成眼。紫玉愁源恐化烟一自暗傳心事後。笑容含忍益嫣然。 
　　單枕難憑一辟寒。藏烟隔水靚粧殘。忍言。妾面羞郎面。掠鬢初齊側眼看。 
　　喜是殘尊未涸時。偎人剛道莫想思。羅中袖口葳蕤鑰。只許檀郎獨自知。 
　　誰敎傾國更憐才。只要檀郎笑口開。更有銷魂人不。見香絲壓枕落玟瑰。 
　　砌就銀灣烏不渡。悔因詳愼得蹉跎。匆匆風影驚分處。欲掩嗁痕涙。轉多。 
　　依微薌澤留髠飮。笑挽流蘇背燭光。暖語未終天忽曉。一生。多累爲柔腸。 
　　何曾房老能勾管。小憩黃昏坐徹宵。有約試看還再到。莫應愁損　華腰。 
　　簫史求書展練裙。奇香雖秘得先熏。心知餉姊須珍重。澹宕新詩似白雲。 
　　新舊難分話短長。肯敎閑事得相妨。情悰易被人猜料。何事嫌疑到桂堂。 
游記 
[游古漪園記（綺琴）]  
　　南翔有古漪園。人皆知之。園有張李三先生祠。知者甚少。先生爲明鼎革時殉節者。其事蹟勒石藏諸祠壁。野老題詠甚多。垂兩百餘年。土人知之。不敢言也。余游南翔訪古。見園中厕後一矮門。蔓草蔽路。瓦礫飄零。余捉襟而入。行數十武。有屋曰張李三先生祠。有門而封。外廊有野老題詠之碑。其事蹟碑封於祠壁。窺窗見塵封。亦不能覩。余異之。出詢守園老叟。叟驚曰誰引君入者。余曰。見外間石刻李流。芳記。知此處必有僻境。故探幽得之。叟曰。君猶未知其底藴。今絪羅已弛。爲道一二吾亦聞於鄉人。相傳當明烈皋上賓。福王監國。南都自史閣部殉節後。太倉州各處皆起義兵勤王。張李三先生亦隨侯 
 
 

Page 35

 
 
氏起義兵。事敗闔家殉節。當李成棟欲盡戮闔邑。先生獄中上書。甘爲戎首。一邑回春。而三先生之六親全斬於園中矣。今之土墩。爲三族埋骨處。上有竹向南垂。内廳堦石。血痕如新。此皆眞蹟也。鼎革後。邑人哀慕忠義。私立香火祠於園中。四面崇封。矮門嚴。扃春秋之夜在園中野祭。不敢洩漏。其他詳實吾亦不。知余聞其言。觀十墩竹堦石血。果皆不謬。再將野老題詠。合之老叟所述。得片羽而已。惜未能探其碑文爲。恨日暮火車將。到匆匆出園秋風瑟瑟。汽笛鳴嗚。頃刻又履繁華之地矣。嗚呼忠義之士。殺身成仁。足爲天地間流芳。不可磨滅也歸而誌之。 
[見見聞聞]  
　　五馬路某客棧内寓有翰大一個。逢人輒以名片相。示曰甲辰翰林某。某意甚得也。每日舍餐霞。外惟與茶房义麻雀爲戲。同寓張某因其自稱翰林也囑書屏條四幅。則筆勢奇橫如蟹爪。别字不可勝數。稱張曰賢契。索酬四十圓。張弗與。則　堪其擾。卒爲代付棧金十五元八角而罷。鈍根（ 
[心直口快]  
　　滬上募賑捐。須藉游戯塲中徵集　款。可見滬上之社會程度 
　　滬上各會舘。存積公款。。專作演戯擺酒之用。不肯興辦學堂。可見滬人之酒肉情深。四川堅拒鐵路借債。國有政策。端方即帶兵入川。滬上無一人向政府協爭。總算不管閒事。 
　　郵傳大臣任事以。來第一善政湯　潛革職。第二大偕外債鐵路國有。第三從嚴勦辦川人。第四諒必斷送囗囗。 
宋朝有。秦檜。高麗有李完用。終國有臣先壞。三公遙遙相對。眞好　煞人。 
[戲攷吳下健兒]  
　　魚藏劍亦名子胥投吳。又名吳市吹。簫子胥出關後。遇漁丈。人渡江（劇名蘆中人）瀨女乞食。（劇名浣紗女）皆囑其勿告。追兵。二人遂。投江。以死明之。至吳國。盜簫行乞。見專諸。勇而孝。結識之一日至市適遇吳公子闔廬出遊隱身 
窄巷。以簫聲動之。公子聽簫聲知非常人。呼出與語見其狀貎魁梧奇偉深相愛悦載。至府中委以重任後刺王僚破楚國。覇中原皆出。自子胥之力。子胥亦位至首。相焉。此劇於見吳公子時一段悲調二六板。極難宛轉如意。字字綻出。孫菊仙以此劇爲拿手此段尚可聽。他伶多含糊耳。 
小説 
[短篇小説無稽之談寄重]  
　　川人爭。路已至流。血那被趙屠户格斃的人。只爲爭路枉死。一靈不昧。哭哭啼啼。向鬼門關而去。原來鄷都就在本省。朝發夕至。這天正是中元。節冥王照例出巡。那一班鬼魂。仍照在四川。督署前環求趙屠户的樣子。將冥王圍住。哭訴生前如何遵奉先朝諭旨。入股辦理川漢鐵路。如何被施曲章虧倒路欵。如何被賣國賊奏請把幹路收歸國有。以及全省商民。如何激憤。官吏如何壓制。我等如何向督署哀求。不料趙爾豐硬说我等作亂。圍攻督署。被他略施在巴塘屠殺手段。格斃我等數十生命哀請伸　。冥王道。你們説的話。雖然有理。但是這許多情節。我一時也記不淸楚。應該有一張呈詞。我好核情照辦。况且據你們説。商辦係屬奏案。案中緊要的人。又是大員。我的。衙門辦不下來。好在你那先朝皇帝。及原議借欵造路的前任湖廣總督張之洞。都在陰司。不妨據你們的呈詞代奏。自有結束。各陰魂聽冥王一番言語。頓然省悟。只恨來時匆忙。未曾預備狀紙。面面相覷。那冥王知他們未備呈。詞遂説道。且先退下去補詞。候批各鬼魂遂公推幾個通文墨的爲起草員。不表衆文鬼叙述前案。請辦禍首。且説德宗景皇帝。自龍馭上賓後。那一班軍機大臣。也陸續追至行在。一日召見軍機大臣。張之洞。鹿傳霖。戴鴻慈等。正在垂詢立憲政。體大權統自朝廷。庶政公諸輿論的話。戴鴻慈即奏道。近據夜遊神報告四川。全省百姓現爲鐵路收歸國有。大起風潮家家户户。供着陛下神位旁邊還寫着還兩句上諭。抵制現時法令。而且追思陛下前德痛哭。流涕。聲聞全川。比陛下棄臣民時。還要痛切。景皇帝説道。原來川民近日如此舉動。怪不得朕時覺心神不安。念念想到庶政公諸輿論。却是他們寫着哭著精。誠感格。所致。川省百姓愛國心。如此富厚眞眞。難得。君臣正在議論。忽見大學士孫家鼐。入朝奏道。臣閣收本處。據原任都御史陸寳忠。呈遞五殿閻羅。代川省寃鬼奏參國賊一摺。呈請御覽。景皇帝當啟閲原摺。細看一遍。赫然震怒道。川漢鐵路係朕批准商辦。商民集股。已有成數。本可毋庸再借外。債。川路所以未經造成係因路股被施典章爛放虧倒。於百姓何尤。現施典章旣受。冥誅姑免。置議但是。四國借欵。是由你。（説至此日注張之洞張即跪下）主張。草約也是你定的有此前因。自有後果。現在川民拒欵爭路枉死多命殊爲可。憫若仍同心抗拒。川省大局糜爛何堪設想。應如何辦理。平此風潮。爾不得置。身事外張之洞伏在地上。暗想借款從前主。張。本想那筆折扣。還我私債。不料景皇帝召我隨班。未經定議。折扣倒被老盛。弄去。還説續成前議。壞我一世英名。地却得著實惠。現在追原禍始又牽。到我。身上。我向來看。風頭。最尖。伶且推一推。看風行事。主意已定。遂奏。道借款。雖臣主張奪路並非臣意。現在川省官民交惡宜速。派重臣。前往查。辦究竟情形如何以備對付。大學士鹿傳霖曾任。四川總督川省情形熟悉且前次查辦貽穀。一案破除。情面認眞查覆。請派鹿傳霖赴川查辦。俾得眞象。當邀允准。鹿傳霖遂奉旨查辦去了。究竟。鹿傳霖若何。查辦且俟其復奏再説。 
 
 

Page 36

 
 
   
 
