# 1899 - 259 - 4909497

 

Page 1

 
 
[廣學會擇著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華救著書十載信足端風教而杜窕言天下大同此其左劵合括宏旨藉貽通才○新學彚編四卷哀西瀛旅客名篇開束土導師先路理明法備言飭意賅八角○中國度支考二卷詳稽奏報購舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購圖書集成局啓 
[重印三國志出售] [  圖書集成局啓]  
　　三國演義一書意主忠義旨歸勸懲雖近裨官小說之所爲面語皆有本足與正史叅觀其笨墨之豈心思之難久己膾炙人口本局現用新銷鉛字重爲排印校讐縝密紙墨精良每部仍訂十二本定價碼洋一元六角卽日在申報舘帳房及申昌書豐發書　　者諸卽購取可也此佈 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又重付手民校前益加精美惟紙墨工料日漸加昻是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[書本報紀粤省膏捐蜀省燈捐後]  
　　本月十六日本報紀不服抽捐一則略謂廣東全省烟膏現經商人楊佳泉等具禀善後總局納餉承辦一切章程悉仍其舊無如各烟膏店恐一歸商辦未免受虧爰於本月初三四五等日邀集多人在承抽烟膏牌費公所肆行滋閙楊懼具呈南番兩縣旋縣南海縣主批示曰大憲核准該商等承辦烟膏牌費仍照官辦抽繳各膏店儘可照舊遵抽何得妄造謡言意圖挾制候飭差彈壓如敢玩違滋事立卽拘案究懲番禺縣則爲之出示嚴禁不准再行滋閙又十五日報沙渚禽言第二則云覆中奉節縣徐大令現奉大憲札開無論大小烟館均須至縣領有憑照方准開燈并分上中下三等抽釐上者每户抽錢八吊中者六吊下者四吊分兩季繳呈如有新設烟寮者須　同業五家具保否則卽以私開論許同業扭禀究懲云云執筆人綜觀此兩事竊歎兩省大靈於挽回弊習之中寓操縱利權之意雖曰搜剔過嚴然因時制宜究不得以有乖政體訾之也夫鴉片出於印度其性寒而斂又能提振精神當國初時外洋諸國貿易澳門携帶鴉片來華因此流入中國藉佐樂餌之霈遇肝胃氣等疾服之有奇騐迨後漸次風行購者日衆好事者爲之熬煉成骨就燈吸食蓋至是始不以爲醫疾之妙方而以爲趨時之玩物上至公卿大夫下至農工商賈矜奇炫異轉相效尤至道光年間林文忠公總制兩粤創議禁烟定法販賣者殺輕者流吸食者黥期以三月不悛分别刑責又延醫配藥施給貧民外洋来粤之躉船勒令繳出烟土二萬餘箱並所搜民間烟具均付一　一時雷　　行中外商民　不　首遵約未幾則臣競進讒言謂事苟操之過蹙深恐輕開邊　於是延議林公遣戌伊犁而禁烟之令　弛自此隄防一潰不可復收迄於今吸者愈盛售者日多市廛繁密之處　論矣卽零星村落户口寥寥亦必有烟館數家聚犁雲鋤雨之流服賢牽牛之輩一燈相對吐納烟浸業此者利重本微於是差役地保相率向之索取陋規藉分餘潤巡檢等員之分駐村鎭者更以抽收燈捐據爲利藪小民之膏髓漸竭貪人之囊槖　豐議者早謂時至今日禁烟之議旣不能行則何如明定章程凡開設膏店烟館者准予報名領帖遵繳帖費若干如此則利旣歸公且亦不至漫無限制豈非一舉兩得之事今粤蜀兩省果建議創行倘他省仿此逐漸推廣利益當亦不貲雖於政體似有未合然較之羅雀掘鼠騷擾閭閻者尚覺稍勝一籌或曰方今土價日貴吳芙蓉洞主結不解緣者己覺萬分爲　若冉明抽捐欵勢必價值更昻蚩蚩者更保從購吸不知烟之爲物本極昻貴其在富厚有力之人事務殷繁心疲轉惓又或偶膺小疾他藥醫治無功藉此提振精神消除煩垢猶之以參苓輔氣蓮桂補心價雖稍昻亦斷不因此區區忽生各惜若貧苦小民本不當輕於違犯故僕謂凡民間日用必需之物宜輕其稅金俾抒民困苦烟則雖稅至極重亦不得目爲厲民且閭閻或畏其價昻不復吸食尤屬愛人以德之事此中權衡在上者不可不深思也若禁令旣不能申漏巵又不能塞非和特益於國卽民間吸者日多亦豈閭閻之福哉 
[本館接奉電音]  
　　昨日午後京師飛雷傳来上諭二道敬謹譯登○八月十六日奉上諭瑞洵奏口外致祭差使理藩院所派隨往司員向来體制請飭詳查定例申明遵守等語著理藩院查照向章核議具奏欽此同日奉上諭許應騤奏特叅文武劣員請旨分别降革一摺福建建寗府知府程嘉佑性躭安逸難期振作著以同知降補署順昌縣候補知縣姚景沂聽斷不明致釀人命管帶福强軍左路前營補用副將孫東軒性怠志慵營伍廢弛泉州城守營叅將張得貴不知檢束縱兵擾民均著即行革職姚景沂張得貴均有被控案件仍著歸案照例訊辦餘著照所議辦理該部知道欽此 
[俄日近聞]  
　　京師訪事友来函云傳聞日来旅順大連灣一帶時有日本兵船游弋俄人亦屯糧運械汲汲不遑旁觀揣測情形謂兩國交情難免因此決裂然滬上則寂無所聞也 
[俄營新埠]  
　　天津國聞報云俄人之佔據旅視也世人每謂其擬作屯軍之所若是則海參威恐漸就衰頽然細心察之不但並不衰頽且更事業日新月盛目下各商船往来如織向之荒凉滿目者今己店肆如林所設東洋語學堂亦極奂輪之美其他兵營也砲臺也道路也以次修築要皆肇固堅牢其供工役者以中國及高麗人爲多紛然雜然不下數千輩亦可卜其地之將来繁盛矣 
[玉帛修和]  
　　香港循環日報登倫敦来信云某報曾載俄德奥三國君主定於西　十月某日在俄屬波蘭省土地理威士城相會以輯邦交而敦友誼 
[日儲斷歴]  
　　香港循環日報譯登日本長崎報云近聞日本皇太子擬往游歐美二洲藉以考察風俗政治商務工藝但婚期將届是否禮成然後首途抑遊罷歸来涓吉合卺則刻尚未得其詳也 
[蓬山桃李]  
　　香港循環日報云中國學生之留學日本者約共八十人雖年之長幼不同然皆駸駸乎學有進境就中年齒最弱者爲湖廣總督張香濤制軍之文孫由貴族院議長　　公送人學習院　業學習院長特選教習一人爲之督率有見者謂其儀容舉止大有貴人風學問亦佳中外均屬望焉在成城學校者計五十人其初入學也軍紀 
 
 

Page 2

 
 
嚴肅一一遵行所則慣習成風無復如曩日之敏銳然其中才學超卓者亦不乏人間有解英德語言學成之日可爲良將者在日華學堂者計三十人頗能專心學習日語此堂隸外務省管轄教授普通學以爲入專門學校之階梯其中有欲習政治法律者有欲習農工商者户别門分趨向不一高等師範學校向有留學生八人類皆熟諳日語目下己有一人在駐日星使館爲通譯官此外入大學農科者一人其餘則講究教育之術云 
[鐵路瑣談]  
　　天津國聞報云督辦蘆漢鐵路大臣盛杏蓀京卿於本月初九日自上海乘招商局海晏輪船北上察看由保定至定州鐵路工程又云中國政府業己議准由龍州至南寗設立鐵路其欵貸自道勝銀行至於由山西太原府至正定之鐵路擬歸俄八經理所有工程師乃路工應用器物均由俄人承攬特確否未敢知耳 
[臺民不靖]  
　　日本長崎埠訪事友来函云臺灣上酋盧錦春部下王秋煌所部之人邇来常出没於基隆一帶東歴八月九號有二十餘人往劫蚵榖港黄姓家掠去資財甚多并將事主殺害十二號午後瑞芳警察分署派出護送郵便物之原田幸吉率同脚夫等人行至三貂嶺突有士民二十餘人銃刃齊舉原田幸吉力不能敵以致被戕所携信物掠去過半瑞芳分署聞警立派巡役一名壯丁八名會同瑞芳憲兵屯所長大森文太郎所派上等兵一名飛步往援而土民己四散分馳無從蹤跡矣 
[調勇赴台]  
　　杭州訪事友人云台州黄巖縣亂民應萬德揭竿起事勢甚猖獗前經台防統領雷參戎帶勇剿捕迄今半月尚未敉平文報到省後督辦防務之李健齋爵廉訪於本月初旬札飭調赴寍波之述武左右二營迅赴該縣恊同參戎相機行事剿撫並施兹又由撫憲札委准補台州府徐太守承禮前往辦理太守奉札後己於中秋前一日首途矣 
[軍節過津]  
　　天津采訪友人云廣西提督蘇子熙宮保奉詔来京陛見旋卽諭令查勘廣州灣租界并赴清江招募勇丁本月初九日宮保銜命出京乘火車抵天津小駐督憲裕壽帥率同司道至車站恭請聖安宮保暫假紫竹林春元棧爲行轅當日壽帥卽至棧中拜會次晨宮保以禮答拜聞勾留一二日卽須航海赴滬然後折赴粤東也 
[改設稅關]  
　　香港循環日報云中國向在長洲島設立稅關歸九龍稅務司管轄現在此島己割隸英國稅務司遂擇唐下島另建關廠榷取稅金按唐下島在澳門之南相距十五西里商舶往来業己照章報騐矣 
[天津官塲紀事]  
　　新授四川成都將軍綽勝享軍帥哈布於本月初九日清晨請訓出都十一點二刻行抵津門督憲裕壽帥率同司道赴車站恭請聖安次晨軍帥赴督轅拜會午後壽帥赴紫竹林春元棧軍帥行臺報謁○聞之官塲中人云直隸提督聶功亭軍門定於九月初三日由蘆臺起程校閱部下各營行軍操法 
[武林官塲紀事]  
　　杭州訪事友人云西湖孤山之麓建有新安朱文公祠奉旨春秋致祭蓋公爲理學名臣扶翼聖教故莘莘爼豆百世不祧也本月十二日爲仲丁致祭之期府尊林太守委教授翁廣文以金詣祠行禮公之裔孫朱君韞輝禮延文廟執事生助祭冠裳蹌濟　管和鳴頗極肅肅雍雍之慨○部選桐鄉縣圱縣方雨亭大令嘉澍籍隸閩省以名孝廉起家本月十一日領憑到省因途次感受風寒請假五天藉資調養俟奉到飭知卽須涓吉履任也 
[閩省官塲紀事]  
　　福州訪事友人云建寗府金太守學獻因有教案經上憲檄令交卸己於本月初十日遄返省垣矣○詔安縣方大令朝榘經上憲檄令交卸另候差委督辦南臺保甲局務丁司馬振德現己調署連江縣篆本月初七日交卸後近遺局務由上憲委候補通判朱别駕清澤辦理○委署南安縣康店司巡檢吳少尹宗彥惠安縣典史沈少尉忠亮均己禀辭赴任○候補通判彭别駕壽松禀辭赴光澤稅氂局○調署福安縣馮大令樹勛禀到 
[松郡官塲紀事]  
　　松江訪事友人云署理華亭縣劉謙三大令瓜期旣屇將次交卸聞新任王大令得庚己在省垣禀辭有擇吉本月二十四日接篆之說然尚未見明文也○城守營楊遊戎克明訪聞泗涇等處每有梟匪大開賭塲殊爲閭閻之害因當卽撥兵一哨前往驅除是亦除莠安良之道也 
[鷲嶺秋雲]  
　　杭州訪事友来函云日前青浦珠街閣名醫陳蓮舫比部應某紳之聘来杭寓居小營巷顧少嵐觀察公館中省中求醫者幾於踵趾相接聞比　勾留數日卽須回里也○杭州各善堂前由藩憲惲方伯敦請高白叔内翰樊介軒楊雪漁兩太史經理嗣因楊太史以精力不繼兼以養正書院事務殷繁難以兼顧力辭是職方伯知不能强乃將一切事宜統歸高樊二君辦理○武林自月初放晴後田禾頗有起色至十三晚復大西夜以斷日屏翳君興不稍衰四野農氏咸謂若不速放晴曦恐晚禾難免有碍也 
[上海官塲紀事]  
　　新任蘇松太道余晉珊觀察定於本月十七晚乘某輪船往白門謁見劉峴帥然後赴蘇一行事畢回滬擇吉履新○昨晨署理蘇松太道曾經郛觀察命駕至敬業書院拜會新任道憲余晉珊觀察余觀察飭丁擋駕○兩江督憲委員余瑞雲司馬貞祥奉檄来申辦理推廣租界事宜昨日命䔍至縣署拜會王大令晤談良久而别 
[示諭照登]  
　　欽加四品銜補用直隸州調署松江府上海縣正堂王爲遵札出示曉諭事奉本府憲濮排單札奉奉布政使聶排單札開據鎭江府詳據鎭江西城保甲總局候補知縣劉令照青禀稱查佐雜衙門定例向不准擅受民詞每届年終由該縣加結申詳候查防範何等嚴密不謂利之所在竟有甘蹈水火而不顧者邇聞各處佐雜衙門有等不自愛惜之員無論是非曲直祗須原告備洋數元連禀投送愈豐愈妙且有不必禀詞教令扭赴减控立予杖枷看管苟被告之人願以倍蓰賄求不難轉屈爲伸情同兒戯况豺狼差役一處不下二三十名此輩不給工食還須入卯重規安得不見人思噬飽其慾壑收其本錢上下搜羅擅作威福等功令猶弁髦視堂官若聾聵欺子民同魚肉結差保作心腹小民何辜祗得飲泣吞聲誰敢上訴彼刁詐紳商益加狐假虎威武斷鄉曲似此擅受民詞之害較諸私受陋規不啻慘同剥膚擬請一面行查嚴行禁革一面恩塲通詳請飭各屬一體查照辦理凡各佐雜衙門概不准私受民詞分防尤甚仍檄行各縣將該衙門白役革退是則法行一方而一方受福法行天下而天下受福等情到府理合據情通詳仰祈憲核批示立案等情到司據此查佐雜衙門擅受民詞大干例禁當經前撫憲丁明定章程凡佐雜到任出具不敢私受民詞切結由印官加結甲送立法不爲不嚴旋因奉行日久漸形縱弛各屬分防佐雜安分供職固不乏人而距城稍逺之處仍不免有濫受民詞私行拘押之事甚至協防汛弁亦復夜郎自大擅受擅提復經前撫憲張札飭通行各屬出示曉諭並於每年開篆後照案出示一次仍由正印官隨時訪察在案兹核来詳該令所禀雖未指明何處何官自必有所見而云然惟如此擅作威福魚肉鄉愚閭閻何堪受此荼毒亟應申明定例由各州縣嚴行示禁務使城鄉市鎭週知况各州縣爲親民之官耳目較爲切近嗣後應由各州縣按季將所屬佐雜各員並協防汛弁有無擅受情事分别開摺送司查核札府轉行遵辦等因由府轉行到縣奉此除分别移行遵辦外合行出示曉諭爲此示仰諸色人等一體知悉嗣後爾等有控告事件皆須赴縣具呈聽候核辦不准餽送佐雜衙門陋規呈請提押致干重咎各宜凛遵毋違特示光緒二十五年八月日 
 
 

Page 3

 
 
[示禁重載]  
　　二十三七捕巡方保甲局爲曉諭事照得大道康莊行人有益橋樑損壞墜淵堪虞但修理之責雖在堂董而保衞之法仍在居民所以善於保衞者惟有輕載一法而不肯輕載者半由車夫貪利半由行户省費不肯激發天良其勢全賴牧民者禁止兹有車夫重載四五百斤黄荳硬上裏倉橋壓壞橋石本委目覩情形責爲痛恨當卽帶回笞責示儆祗恐懲一未必儆百爲此示仰鋪户車夫人等知悉嗣後重車不准上橋必須運貨過去如敢故違立提重究决不寳貸切切特示 
[建築水池]  
　　本邑南市蕭家廠由法界工部局中人購地創建自来水公司開工迄今己將三載刻下水池房屋均己落成聞尚須開築絶大水池俾多蓄清泉不虞缺乏至中國内地自来水廠現在亦己開工並在大東門外馬頭籌備渚水之所他日工竣後居民飲和食德其受惠當亦無窮矣 
[勘修馬路]  
　　本邑南市新築馬路甫及三載己凹凸崎嶇行者咸憂蠒是本月某日江海關道曾經郛觀察接奉上憲札文會同電燈廠委員朱森庭明府工程局會辦委員司徒貽芬司馬次第履勘見毁壞之處甚多爰妥商籌欵從速興修司馬奉諭後刻己購辦石子黄沙雇工鋪砌又因近日浦江潮水漫溢馬頭均被衝傷故於前日飭家丁逐叚查明禀知觀察以便一律估修 
[邑宰騐死]  
　　昨晨英美租界公廨讞員翁笠漁直刺函致上海縣署内開有金浩南控陸彩亭將女許伊爲媳後另行價賣一案當將陸彩亭收押候訊嗣因患病無人具保發交棲流公所醫治昨喚倒斃所中兹據所董前來禀報合行函請詣騐云云午後五下鐘時縣主王欣甫大令帶同書役刑仵人等鳴騶蒞所地保陳惠亭禀稱小的奉所中董事老爺喚令報案後查得陸彩亭並無親屬在滬所中司事呈閱某醫所書藥方二紙大令逐一閱視隨飭仵役細心相騐旋據唱報死者委係因病身亡並無别故大令離座親視一周諭令司事好爲棺殮發壇暫厝以待屍屬来滬領回 
[迎神志略]  
　　美界北浙江路新建會審公廨落成後定於昨日舁送福德神像入座己將路由錄登前報昨晨十點半鐘時署中各執事排齊儀仗迤邐而出前導除旗鑼傘扇外有衝鋒灣號馬執事馬鼓吹對馬逍遥傘二十余頂萬民傘一頂繼以清客吹彈花十景牌清音八拍劾印頂馬隂皂隸黄衣會臂鑼臂香香亭提爐六房書吏執香恭送土地偶像端坐緑呢顯轎周游各處及入署暫置堂上各執事一一叩首然後舁入祠中竭誠供奉 
[英界火警續述]  
　　英租界望平街外國墳山對面某墊子鋪失火情形昨己略誌報端兹悉起火者實係二百二十號房屋周恒泰墊子店延及南鄰二百十九號容姓薙髮店北隣二百二十一號文光齋刻字店至二馬路轉角處四百五十三四號古香室箋扇店門面雖未被燬而後樓貨物己被祝融氏搜括一空當火熾時店中人皆深入睡鄉不及知覺及火燃蚊帳始蘧然驚醒以致九齡女孩與一婢女葬身火窟事後從瓦礫中檢出則己股膚焦灼慘不忍觀矣 
[竟見各執]  
　　意大利國商人駕百爾納投本管領事署控綸華繅絲廠延慕里納里二西婦監工訂立合同兩年期滿由廠中給子川資回國今忽悔議不給請爲究追意領事計細君照會英界公廨讞員翁笠漁直刺訂期前日午後會訊原告代慕里納里投案請追綸華執事人葉鴻壽倩哈華托律師帶同繙譯至案訴稱綸華繅絲廠前雇慕里納里兩西婦管理工務曾立合同俟二年期滿給資回國乃兩西婦一赴漢口就婚一在别廠工作廠主以其有名無實不付川資所立合同應作廢紙直刺問哈律師曰二婦回國川資應給若干答稱大約五百兩之譜直刺商之計君諭葉曰不論西婦何往須將川資照給存在計領事署俟回國時方准收取子限三年爲期哈律師謂三年之期太逺宜改作二年酌貼銀若干兩將此銀存在本律師處由本律師出立憑據交領事收執計領事謂此銀須當堂交與本領事不能存在律師處原被駁詰良久直刺謂計領事與哈律師意見不合然自本分府觀之彼此皆未免固執太甚哈律師曰如計領事意見不合須歸寓滬西人商務會中公議酌斷計領事不允直刺謂若然則此案今日不能斷結須訂期覆訊矣兩造遵諭而退 
[養蒙塾規]  
　　一本塾學生以二十名爲額計分四班識方字者爲四班生讀小書者爲三班生讀學庸論孟者爲二班生讀經書者爲頭班生分班教習譬如頭班生有十人每日合十人共授此書以收師逸功倍之效識方字　仿此　二本塾學生旣分四班則頭班學生須由二班推升二班學生須由三班推升三班學生須由四班推升依次遷升不得攙越　三本塾旣參西法分班謀讀則師生坐次不能不仿西法假如其塾南向先生應靠西壁東向學生西向俾取左手之光或五人一排或十人一排則視屋之大小爲定　四書案　一尺五寸闊二寸厚之板爲之長短視屋之深淺各生派定坐位籖名案上不得亂次坐凳大小亦一式五塾中置書架二一爲師用一爲學生用每架分四層每層分五格合二十格每人各認一格以儲所讀之書不得亂堆亂疉六本塾旣定分班教習之法然各生資質智愚不同譬如每班十人其十人中有可日讀十數行者或僅可讀數行者則祗能照數行者定共常課俾歸一律蓋書貴熟不貴多也識字者同七各學生無論從前己讀過何書旣来本塾則須就本塾首尾完全之課課之先令入三班以次而升惟從前所讀之書未便聽其荒棄仍於課餘時帶温八本塾學生春冬兩季每日清最九下鐘上學傍晚五下鐘散學夏秋兩季每日清晨八下鐘上學傍晚六下鐘散學十二下鐘放飯一下鐘到館倘學生家有事故須由家屬来塾知照方准給假每月不得逾二日其假期曠出之課須於下日正課完畢時補讀九本塾每年正月二十日開館十二月二十日散館端陽中秋兩節各假三日其餘小節各假兩日總計每年解館不能逾五十日平日不得解館以免荒課如師有要事假館逾三日者須自延代館照章課讀倘逾十日則由本塾另聘他師十本塾學生清晨到館讀書者將上月所授之書背出並温理熟書後方教以生書認字者將上日所認之字理過並帶理熟字後方教以生字並由師將逐日所認之字隨時講解字義讀書者亦如之十一頭二三班學生旣上生書後必令熟讀數十遍午後寫字一方並將讀過之書責令默寫二三十字其初入三班不能默寫者則由師將讀過之書摘寫數字與認課畢與之講解惟所講者不必性理文章祗須淺近之書取其易曉也各生如能讀書上進固屬幸事否則必令棄書就賈故珠算一道萬不可廢各塾師務須隨時教授以爲將来學業地步二十二各塾均須立功課册一本將學生姓名列表其上每一頁分二十一行以二十行列學生姓名師列首行但稱某先生不名學生姓名下分四小行塡註四項一性情二儀節三功課四雜事褒貶聽師註定察課日送交察課董事鑒核如平日先生有事外出亦須在册上註明何時出門何時歸塾十三清晨未開館前傍晚旣散館後或作事或看書或會客悉聽師便餘須竟日在館一意課讀如有客到未便請見倘有要事晤商遇一破例亦須在功課册上註明以便查考十四本塾每月由察課董事到塾察課兩次功課分上中下三等察課者各帶名號圖章並帶上中下木戳三個如察得該生功課與平時功課册上先生所註合符者印上字稍不符者印中字大不符者印不字按期存記分春夏秋冬四季彚核上字多者奬給花紅下字多者罰跪戒飭以示勸懲十五本塾事屬創辦經費不敷故不另延司事所有塾中一切事情均須先生照顧各學生凡水旱烟酒一概禁止瓜果餅餌亦不准帶進並不准帶銀錢貨物及諸玩具違者扣下交其家屬收回仍罰令該生跪十六塾帥修敬接月致送洋銀八元三節各送節敬兩元本塾專爲培植寒苦子弟起見督教不得不嚴然過嚴則傷天地之和如學主有不率教者輕則罰跪重則掌責惟不可擊首免傷腦氣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　有顧關和者前在孫姓家當輿夫旋將孫姓所雇傭婦王顧氏誘至州沙匿跡其姊陸顧氏家後爲王顧氏之夫王栢春所知偕其姊金王氏投縣控告未幾經己革十圖地保金梅亭之夥張阿海尋獲索酬不遂仍復縱逃迨縣主土大令訊明將顧關和收押待質所限期交出至今未據交到因飭差赴川沙關提到案前晚由帮審委員馬明府研訊顧關和供小的管押己久王顧氏避匿何處無從得知求鑒陸顧氏張阿海同供現在小婦人及小的訪明王顧氏己回洞庭山原籍明府謂各人均無實供可惡己極喝令將顧責三百板還押張責三百板限十日内尋交王顧氏陸顧氏發交官媒看管○日前英界公廨函送在寳和里野雞妓院竊物之捕役夥蔣阿三到縣王大令諭令收押候訊前晚經馬明府提訊蔣供小的在署充當捕夥是日行經寳和里口妓院傭婦欲拽之入内小的不允致被鳴捕誣指竊物求鑒明府怒其刁狡喝令重責千板押候再行查究 
[英界晚堂瑣案]  
　　前日盛杏蓀京卿札行公廨内開華盛紡紗廠執事人丁道平侵吞股本銀九千九百五十餘兩私開布號飭卽提追等因讞員翁笠漁直刺接閱之下卽派差役將丁道平提案入晚升堂研訊丁供稱光緒二十三年九月友人周少卿卽聿修堂與盛大人股開華盛紡紗廠共計存本銀十萬兩倩職員經理一切用周收買棉花先在南通州分設怡盛雲號繼在海門設分號均與盛大人訂立合同至年終結算共虧蝕本銀一萬二千三百八十兩由周付銀一萬一千兩盛大人付銀四萬兩俾爲怡盛雲買花之用嗣後通州海門兩號買花各欵均支用華盛廠股本至去冬閉歇共虧銀九千九百餘兩經怡盛雲出立期票五紙約於今春三月内付清曾繳過銀一千兩可否求盛大人將合同交出去年盛大人曾派陳令英赴海門通州兩分號查帳明係光緒二十三年虧蝕銀三千餘兩二十四年所有布疋存在牛莊無從核算統計前後各欵盛大人應付銀一萬二千兩方能抵付怡盛雲之期票並非職員吞没尚求明察直刺謂丁曰據爾所供盛大人尚應交出銀兩然本分府查閱来文謂爾擅將廠中鉅欵私開布號究竟有無此事丁答稱悉係子虚直刺怒謂爾眞刁狡著卽還押勒限十日將所虧銀兩如數繳案違干比追○前者陳元弟控馬聘三匿帳不交圖吞貨欵讞員翁直刺訊供屬實諭將馬交人保出子限二旬呈出各帳迄今逾限己久仍置之不理前晚飭帶案覆訊馬供此事實被冤誣尚求明察直刺喝令笞責二百板不意馬身懷洋烟當受杖時伏地潛吞差役瞥見立卽奪去禀明直刺直刺飭送仁濟醫館救治候愈後再行訊核○樂生輪船買辦蔡彤春控副買辦李霞明有心舞弊致失貨物讞員翁直刺訊供之下諭令將李交人保出赶緊料理旣而李控蔡欠債不還直刺因命提案覆訊蔡供監生自奉憲諭卽於七月十二日親往天津查檢各貨仍無丁落乃李反稱曾倩駁船公司總辦楊子京代查需費洋銀三百元欲向監生索取然監生於此事所費己屬不貲此欵應師李賠償求恩公斷李供小的於本年二月初三日上船迄今數月從未領取工資一家數口無可度日照算各帳蔡應給逺小的洋銀二百零一元九角叩乞究追直刺謂蔡曰爾與李旣屬賓主姑念李貧苦不堪著酌還洋銀一百元蔡遵諭當堂將洋銀繳出禀請給李李叩謝而退 
[英界公堂瑣案]  
　　包探費阿銀解竊賊趙阿川到案禀稱此人屢次犯案解經大老爺懲辦今又至吉和輪船竊日本人某甲所携銀表一枚銅質報時鐘一架皮袋一口經小的緝獲人贓送案請究甲投案領贓趙供小的因見各物遺在艙中貪小拾取不敢行竊襄讞委員張柄樞司馬商之白繙譯官判令笞責五百板管押一年贓給失主領去○包探顧阿六解流氓張光和至案禀稱此人日以訛詐打架爲事前日向顧吉榮藉端强借不遂所欲卽飽以老拳顧投報捕房由小的拘張送案請究顧投案申訴前情張供向索舊欠不敢行兇司馬判責三百板管押二月○五百二十號華捕解小竊陳阿根到案禀稱此人係著名賊犯近又至垃圾橋北首某姓家撬門圖竊適經小的查見是以拘送請究陳供小的窮苦無聊不得己而作此下賤之事尚乞施恩司馬判責三百板管押半年○包探顧福其解歹人王順生至案禀稱前晚外國墳山對面失火時此人乘危强奪秦生順家空皮箱三口適經小的所見拘送請究秦投案領贓王供小的偶貪小利爲此順手牽羊之事後當痛改前非司馬判責二百板○包探秦少卿解馮德青到案禀稱此人向在屈臣氏藥房爲煞拉夫虧空洋銀四百元經藥房主查出送入捕房捕頭倩小的解案請究馮供小的略有虧欠並無如許之多司馬著押候交的實人保出限七日理明 
[法界公堂瑣案]  
　　陳中元住老北門外大街對門卽源興野味店日前源興店夥周小順串同友人李明州將陳女大寳引誘捲逃所有金銀首飾衣服等物值銀一千餘兩陳開單投報捕房旋在英界四馬路將周尋獲扭入捕房解經讞員翁笠漁直刺研訊以兩造均住法界爰飭差押送法界捕房昨日堂期捕頭解請讞員朱森庭明府訊究陳供監生住老北門外向爲醫生另在英界二馬路設診疾所長女大寳年十九歳本月初七夜被周串同伊友捲逃藏匿求恩究追周供小的雖與李素識然此事實與小的無干故翁大老爺不予准理明府以周不得置身事外著押候覓的實人保出限五日内尋李交案如延嚴比○前者周敬堂控楊伯英經手售地掯勒地價銀一千兩經朱明府訊供著楊將銀繳案候查明是否單地不符再行核辦昨日楊持八月二十六日期票銀一千兩呈案周稱此票不能作憑請追現銀明府謂卽使繳到現銀亦須查明方准具領爰令原告邀同原中徐敬千到案候訊楊亦邀得主永記到案候傳同地保訊明如果單地不符定須從嚴究辦○趙曾氏前控孫明山經理棧務侵吞各欵經朱明府訊供飭孫繳銀三百兩給趙曾氏具領聽候酌斷盤費扶柩回籍昨日堂期趙曾氏遣抱告外甥吳又新投案代質明储謂爾舅母因何不到呈詞何人所繕所控各節毫無憑據顯有不實吳呈遞帳簿明府給孫明山觀看孫供此帳早己了結二人在堂爭辨明府一并叱退候下期傳到趙曾氏復訊核奪○勞安之前控曹升甫曹仁卿等在海參崴辦貨通同舞弊侵吞銀四千餘兩迭經明府訊供交保出外邀中理處昨日堂期原被告偕經勸之嚴茂堂蔣仲元投案嚴供爲魯班殿董事奉諭邀同兩造理算無如兩造帳目均有不符無從清理至勞所請之姚張二人又因意見不合將帳簿取去嗣另行邀中理算兩造本係親串勸二曹出銀二千兩將前後各帳一併了結兩造尚未允許今奉傳訊據實禀覆明府著將二曹交原人保出限半月内將帳理明禀候核奪○沈和卿遣抱告吳增祥控金三子兪蘭生串吞鉅欵經明府迭次訊供押候嚴追昨日吳又投案請追明府著將金兪帶案略詰數語仍命還押飭包探傳諭金王氏吳友立限五日内帮同金三子兪蘭生措銀五百兩繳案候核延干未便○吳守天訴稱在永興里某店爲夥車夫王阿二竊去絲布一百餘匹當時搜獲六匹餘由王倩宋阿榮擔保情願交還今王忽逃避無蹤特將宋扭案請追宋供先曾退保求恩明察明储以宋臨事退保顯有不合著交的實人保出限七日内尋王交案絲布六匹給失主領回○朱阿順訴稱在小東門外順風樓茶肆門首擺設餅攤被朱新士搶搶錢筒一個内儲錢一千五百文小洋銀六角當塲追獲送案請辦明府判將朱新土枷號半月期滿笞責三百板○朱明言禀稱前晚四點半鐘竊賊陳阿三撬門而入竊去衣服二件追至新街由巡捕拘獲贓己被陳之同黨取去今特訴請究追 
 
 

Page 10

 
 
陳矢口不承明府著押候查明禀復核辦○王陸氏禀稱在小東門某姓家爲傭前日主人命送節禮回来雇車至小東門被車夫胡寳林吞没火腿一條是以鳴捕拘案請追明府判責胡二百板飭陸氏回禀主人免予賠償○包探禀稱徐秀卿在鄉間竊取熨斗一枚衣服二件由巡捕拘獲送案請辦明储判責一百板贓存捕房待失主認領○包探禀稱偷兒陳潮生竊取時新樓茶館水烟袋一枝由茶博士查獲人贓送案請辦明府判責四十板贓給還失主○包探禀稱陳吉林將香烟一箱送小東門外會德豐錢莊被王阿二搶去當塲追獲送案請辦明府判責二百板○寍波府屬象山縣人陳仰之被同鄉人李雲才騙至上海許薦某處生意將鋪蓋行李雇車運往中途逃逸陳進退無門至法公司碼頭投河自盡經巡街捕救起送入捕房昨日捕頭命解請朱明府安揷明府惻然憐憫與何繙譯會商賞給川資洋銀四元飭探送至輪船遄歸故里 
[美界捕房紀事]  
　　昨日清晨偷兒林金福混入蘇州河某姓駁船上竊取衣服適爲某號巡街捕所見拘入捕房捕頭令押候解送公堂禀請讞員翁笠漁直刺訊辦○昨日清晨江北小竊張阿四混入裏虹口某鄉民家竊取衣被旋由某包探緝獲人贓解送捕房捕頭令押候轉解公堂禀請究辦○昨日跑灘賊許阿虎竊取虹口某馬頭貨棧中所儲舊鐵適爲某號巡街捕所見拘入捕房捕頭令押候解送公堂禀請核辦○昨日亭午時有賭徒混名缺嘴阿二者至北河南路天后宮前設攤誘賭適爲某號巡街捕所見扭入捕房捕頭令押候轉解公堂禀請翁直刺嚴行懲辦 
[作善降祥]  
　　前者李珊庭大善士偶患中風名醫束手特至敝堂吕祖先師前叩求仙方服藥數劑卽奏奇功兹屇中秋佳節先期頒到規元五百兩移助敞堂施醫給藥等費作善降祥書言固歴歴其不爽也請登報牘藉達謝忱滬北天后宮前廣益善堂司董嚴信厚葉澄衷施則敬唐榮俊等謹誌 
 
 
 

Page 11

 
 
   
 
 

Page 12

 
 
   
 
