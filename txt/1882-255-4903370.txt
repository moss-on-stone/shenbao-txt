# 1882 - 255 - 4903370

 

Page 1

 
 
[縮本南巡盛典出售] [  點石齋主人啓]  
　　牙籤玉軸鄴架紛羅固藏書家快意事也然而驢背船唇提挈累重行遠者弗便焉高廟南巡一書民間向不易得以出自御賜者居多今三齋購得善本仿巾箱本而變通之倩人繕寫一通校勘數次圖則鬚眉畢現字則點畫分明外束錦函内裝綢面縮成八本定價四元五角披閱一過學全盛時之氣象規模不啻身親而目覩所願留心掌故家早賜垂鑒焉現定於八月十五日出售上海在申昌書畫室發兌各外埠售處仍遵薙例此佈 
[本舘遷移]  
　　啓者本館與申昌書畫室諏吉於八月初三日遷在英租界三馬路大禮拜堂南首諸君欲上告白以及買本館暨點石齋書籍統祈光顧各外埠有鯉信鴻詞寄示信封面上請照此開明當無遺悞此布[  申報舘主人謹啓]  
[論叭喇糖公司之利]  
　　利害相乘者理也消長相倚者數也勤而得富危而得安此又千古不易之常道也有利而無害有長而無消富矣不必勤安矣不知危雖天下之廣有是業乎曰有則近今之叭喇糖公司是叭喇有地厥土上上樹藝五榖一歲可再穫無水旱之憂而性尤宜蔗植之蕃如煉之雪如蓋宇内之美産也大狀師担文知其利歆動於衷求租地于該國王國王允之計得地六千英畝核之華地則三萬六千畞矣以九百九十九年爲限担文狀師旣得此地則大利可興鴻業垂創八莫不謂狀師將獨擅其利而永守其業矣而殊不然狀師以爲天下之美事必公之於人方足以昭大公圖久遠於　舉所得之地畵歸之公司不取分文價值何舉之豪歟按該處天時甚正凉燠得宜無疫癘之患故赴之者不啻適樂郊遊化域每　公司船開附航而往者千數百名不等夫人衆成市工價便宜非又公司之一利乎現在糖己開造惟尙無機噐故出貨緩滯而微司事者擬購機器以廣之其銷售之處則中國各海口外若格爾格得亦外洋之大碼頭也暢銷者要推印度京城爲第一殆嗜之者多歟該公司董事六人担文爲議事之領袖其次若旗昌行之佛弼司豐泰洋行之韋托瑪會德豐行之魏公洛協隆行之羅君豐興行之李錫郎季君專做糖生意牌子甚好至經管銀錢則爲啊咖喇銀行有如許名人爲之整理銀行爲之收付而經營之穩可知矣公司共集銀二十五萬两作五千　每股五十两以餔造屋置器之需而地皮六千畞以極小價目計之每畝值銀六十两共核銀三十六萬两是該公司之本名雖二十五萬金實巳六十一萬金矣况造屋置器雖動用股本而物固在也其地價之銀非巳爲意外之利乎每股五十金卽值一百餘金矣附股諸君股分方集即得此保蓰之利甚幸事也西人業此經營而最稱饒富者名曰勃郎素以財雄於西國盖其辦事精明億則屢中究心於糖業輪蹄帆影跋涉於道路以糴賤販貴獲利共八百餘萬金矣華人中亦有冨商其名譯自西又曰許象德亦此中之陶朱公也與勃君或差有不同要皆多錢善賈力足以低昂巿價綜是以觀該公司利源之漙有非他事所得與之並論者何則自來經營一道其至要者約有數端曰貨物之來源宜裕治理之司事宜精接濟則欲其　出售則欲其大今該公司之設植蔗者地旣沃美而廣饒源不患其不裕主持者名盡久馳於中外事不患其不精抑且事未辦而利巳厚著名銀號復任其通融各處海口又有巨商以轉運出售之速卽資接應之需挹注無虧易擅居奇之利此固不待智者而始辨也中國目與各國通商以後西法盛行股份一端華人昔視爲畏途　以有用之金銀付託於素不相識者之手生意進出無從而詢之夥友藏否不得而問之且必數年以後利則獲分其餘鈍則須增其股本爲自巳之貲財反聽他人之主宰且事多西人爲政言語不通嗜慾不同保無我詐我虞乎故股份之設除久於洋行生意者外他人皆裹足不前未敢問鼎近則中西相習儼若一家熟知洋商精於理財尤崇信義附股者有利必析毫忽無私於是此風大開若保險若開礦近若電氣燈自來水均立爲公司華人皆趨之若騖購之恐後至招商織布等局華人固自立公司而西人且附股矣蓋風尙之一變也然諸公司或有得有失不能穩擅利權良以公司之道藉衆力以台成必須主其事者之得人而後可以操勝算否則才不勝事每致僨敗今該公司諸君皆著名人傑創業之基非常順利所謂地利人和胥於是乎在滬上諸公往往聞公司一開踴躍從事吾知此風一播當必有老於此道者悉心籌算欣然喜奮然進以期捷足而先得者矣 
[埃事電音]  
　　倫敦初三日發來電報云埃及對力格比地方巳爲英兵所得擒獲埃兵甚多并大砲四十尊埃兵之逃逸者被英軍馬隊追迫直遁赴荒沙僻逕是役也英軍死傷不過二百人而埃兵多至二千人阿拉比遭此大敗有不能成軍之勢且其部下兵丁畏英如虎阿拉比亦無法可施也又字林新聞紙云英國自印度調赴埃及之兵亦得一地名賽革西格在蘇彞士河邊則英軍之得勝可知矣 
[牛庄來信]  
　　字林報載有牛莊西人來信云崇將軍現在招募兵勇每名月給銀四两農民多有投効者得該處西成巳慶也 
[電線損壞] 　　 
　　自上海至天津中國電報昨聞因黄河内水線損壞祇能達到濟寍州須俟日内修好津滬方可傳音也 
[出洋行程]  
　　楊商農司馬奉調出洋迭經登報兹接到電音知巳於中七月二十二日行抵法國之巴黎都城一路平安無恙楊君學識優邃洵不愧爲出使才也 
[河燈盛會]  
　　七月晦日相傳爲地藏王誕日各處皆燃香燭於地以申敬禮而杭省尤甚念九日　需　放回燈施放燄口香花縹緲煙霧迷漫令人目不暇接蕭山西門起至西泠十里水程帆檣𠼫尾排列約計有二百艘内中老媪少婦持珠念佛之聲通宵不絶有延僧人施放燄口者有延道流及優婆塞者鐃鈸丁當梵聲琅琅紥草　把插燭于其上問以荷花燈及紙錠等物隨流而下觀者两岸如堵牆然所費殊屬不貲而要皆歸於無益何不移此以助賑捐則施惠於飢民當勝於媚神以求福也 
[續遺擁擠]  
　　浙江張霽亭學憲於上月念九日續行補遺赴考者人數極多約計千名以外盖皆以前數科正 
 
 

Page 2

 
 
塲録遺綦　而補遺反寛故皆舍正而就續也是日係小開門而仍在儀門點名又無名次高脚牌考者無從循序皆一擁而進蟻聚於儀門前爾時大雨如注甬　上不能駐足競擁而上人氣薰　勢如縣府考及書院點名有考籃被挨破者有衣服遭擁碎者流汗相屬氣喘無聲至陸續點進一補再補而爲時巳十點半鐘出題巳十一點鐘及放頭班巳六點鐘而繳　者約巳有五百人由側門放出僅容一人而後面擁擠又復異常與有點名時無少差别可謂苦矣至七八點鐘時尙有照爥録卷者大約淨場巳將十點鐘金憲之寛容可謂至矣 
[局騙宜防]  
　　金陵試院前直街一條每逢科塲客貨輻輳店鋪林立邇來賣洋廣貨者金碧輝煌尤爲奪目一日旁晚有两客赴店欲買金表一對衣服華麗意氣飛揚店主以爲此貴介也屈意承迎卽出上品物與看客乃指瑕摘疵都不稱意因取價重者相示反覆把玩評論巳定隨手出腰纒两包一則英洋六十餘元一則銀票數紙將欲兌付適來一跟役年不及二十面目可人衣亦整潔口操北音云老太爺巳至因有要事喚少爺速回寓處二人前怱怱納洋元銀票於袖巳出店門數十步而主人方謂交易巳成因事而阻若有懊惱意客見其狀卽冋步向店主曰吾且將洋元存爾店並開示所寓地名明晨爾帶表两對到寓定價可也店主喜甚當卽應允請客人内在帳桌上寫字並將洋元大數點收客卽出櫃作别晚來揭算日八款目取閱所存洋包裯袱宛然與初示之包略無參差洋數亦復無訛惟子細顚簸其音似異諦視之則皆夾銅也駭異殊甚急令店夥查看各色玉噐巳失去翠牌两塊帶釣一個約值洋五十元始知巳中騙計卽照所開地名往探則係候補某太守公舘並無到店買物事蓋二客託此以相誑云 
[秋闈新例]  
　　金陵試院内各色章程愈辦愈密惟塲後零碎字紙滿地抛棄不必皆考客之過也卽如包裹物件隨在皆有字迹而每號門前並無惜字竹簍蓋亦寓防弊之意今歲于明遠樓下添砌字爐两座旣堅且大最爲有益又每號門楣上而有磚彫某字考客人塲舉頭尋閱不甚爽目今於門旁粉墻上大書某字圍約徑尺明眼人固一覽瞭然短視者亦不費眼力最簡最易之事向來所未經籌及者一旦布置井然人皆稱便可見承辦者貴遇事留心也 
[甘霖徧漑]  
　　江西南昌上鄉自六月初旬起不雨至七月十六日始得甘霖田禾皆巳霑足比户耕氓咸欣欣然有喜色云 
[江西官報]  
　　藩憲牌示吏部咨覆儘先前補用縣丞俞慶咸准補新喻縣縣丞員缺應行飭赴新任候補班前先補用通判吳鋆准補南康府通判員缺應行飭赴新任吉安府照磨孫兆謙據報患病問缺所有該照磨事務以試用縣丞湯瀾署理南昌府同知崔國榜泒充廉差所有該同知印務以正任臨江府通判李玉成代理 
[誘嫖勒詐]  
　　前月某日傍晚寍城有某甲者道經西門見一少婦立於門左凝眸而視有似屬意者甲素喜遊蕩遂與調笑婦卽招甲八室啓帷下榻以待未通欵曲先索纒頭甲因囊中羞澀支吾而巳未幾婦之夫偕隣人推門直八甲不能逸遂被拘拿將衣服剥去聲欲送官究治隣人爲之解勸罰甲出洋數十元勒寫筆據期半月歸清至期婦之夫復偕隣人持據向甲索洋拉入茶館啜茗甲以衣服被剥銀洋無措目瞪口呆形如槁木彼二人則如狼如虎恫喝多端勢將用武衆人詢知緣由共抱不平查出筆據塗銷二人自知事敗當卽逸去 
[提督進署]  
　　新任浙江提督歐陽軍門前假校士館爲行轅兹悉前任張車門巳遷公館於章耆巷故歐陽軍門擇於本月初三日進署僚属往賀者絡繹於道頗覺熱閙云 
[安慶瑣聞]  
　　皖江護城圩綿亘近百里爲懷桐两邑接壤之地也其中荒壤皆成膏腴居民賴以種植今夏江潮大漲農民照舊何護先是承看梅林閘門者閉築不力江水倒穿人圩農民幾難措手大憲聞風請張軍門查知立諭桐城邑尊陳雲溪明府卽輕騎簡從至該處將閉閘不力者笞一千枷號示衆圩董疲玩者立子斥責時六月十七至二十日四晝夜北風大作波濤澎湃直撲人圩堤埂幾破陳邑尊帶同馬踏石巡檢朱少竹並懷邑吳委員不辭勞瘁晝夜彈壓轉貸樅陽因利局百五十金交各圩董轉給爲保護資見有枵腹搶護之窮民卽當粥食圩藉以保是眞恩威並濟者也近日安慶清軍府陳君復到圩彈壓一切實心該圩允慶安瀾矣又聞吳邑尊今年三月間甫經蒞任汰劣差百餘名積案數百件次第訊結懷德者謂古循良吏無以加焉 
[更調大帥]  
　　某省某軍門武功素著而不屑以毛錐子從事專閫巳十餘年幕中延一浙友專管文書軍門外雖叱咤喑嗚風雲變色内實陟黜于奪一以幕友之言是聽巳但唯唯盡諾而巳有中軍某旗負两膺卓薦今春循例北上署其印者爲某參府豔其缺而思阻其回任謀於幕友啗以金友遂以前中軍年力就衰揭之制府若竟忘其爲迭膺卓異也者此在文官衙門斷不致任顚倒自相子盾若是無奈軍門槪不能自主於是制憲果加駁飭責令據實禀覆奉文後賓主相顧失色摭拾瑣事甚至指其懼内諸款以實之刻間前中軍固然勒令休致而軍門亦將效種菜遺風矣夫以專閫大員出則導前人則擁後允宜開拓心胸放寛眼孔以期無負委任卽使目不識丁亦是英雄本色正可延一二通儒正士相助爲理而乃苟且將就自謂不攺茒檐啜粥家風而不知莫大前程竟悞於他人之手書云知人則哲其謂之何 
[新土盛行]  
　　揚州現到一種烟土不知産於何路其價極廉所煮之膏約有七成分两然吸時則與各土不同上烟於斗必須先有一老癮者吸其膏吸盡出其灰用水和成丸上斗燒之方可吸灰可吸三四次愈吸愈醇如初次即吸其膏則乾烈如火入喉如焚能吸其膏者皆人極貧癮極大專門傳食各烟館以當此役開燈湣亦樂有其人爲烟客衝此頭陣而若輩卽借以過癮於是贈其名曰鐵喉龍噫自鴉片入中國其禍巳大乃現在愈趨愈下謀利之心愈急製造之法愈精而害人之術愈毒江河日下不知伊于胡底也 
[出蛟誌異]  
　　越城臥龍山春秋時越土勾踐築宮於其南之麓今紹興太守衙署卽其故址也其山週圍十有餘里而山之北最僻人跡稀少廬舍無多七月十五清晨大雨傾盆約一時許雨酣時霹靂一聲就近居民皆震駭洎雨止出户瞻眺街巷黄泥赤水猶没脛也而河水亦驟漲數尺突見山腰奔裂十數丈咸以爲奇一呼羣聚幾附而爭視之其穴深約丈外餘水尙湧始知爲出蛟附近古墓新塚盡被冲發礦磚枯骨纍纍於道甚至有貪得之人謂中有漢慕其磚可寶其玉可求攀登鋤掘數目不絶噫彼蛟得雲雨而去固其宜也在泉枯骨旣遭暴露又被蹂躪深可悲矣 
[吸烟搆釁]  
　　昨日下午有四人口操寍音至外虹口正豐街潮州人所開之小烟舘内吸煙四人俱非有癮者故將所餘煙膏打成煙泡欲懷之以歸潮人取槍出灰甚少致與爭論寍人不服遂相杻毆而潮人卽喚潮州小工數十人至將四寍人攅毆俱各受傷一寍人復重逃歸其餘三人俱被巡捕解人捕房管押當卽解公堂審斷矣 
[野雞奮鬥]  
　　白渡橋北堍鐵店内喚野雞小工扛抬鐵器有潘順林奚坤坤两人乃該處地方找物之老野鷄也聞喚卽往復有數野鷄奪扛致相毆打番奚二人頭顱巳被打傷血流滿面尙有一人受傷稍輕迨巡街捕至數野鷄各鳥獸散而此三人者以受傷未及速走乃將潘奚 
 
 

Page 3

 
 
及某帶人捕房捕頭驗明傷處先將潘順林奚坤坤送同仁醫館敷治 
[馬車傷人]  
　　昨日下午五點鐘時英界大馬路有馬車絶塵飛駛至陸稿荐店東首與一東洋車相撞東洋車夫倒地被馬車碾傷頭頸 
[两馬互驚]  
　　鐵馬路大橋北首有野雞馬車一輌有两馬夫坐其上一馬夫控韁在前一馬夫在後復牽一馬而行追行過大橋所牽之馬竟不肯行而駕車之馬向前直奔馬夫不敢縱轡欲從後面跳出倉猝之間竟跌於車下雖未受傷而手中所牽之馬早巳驚逸該馬夫卽奮步往追不知尙能控馭否 
[掛失判罰]  
　　前日報列粤人劉東仁至恒德典掛失贖衣一案昨日法公堂復訊據羅漢生稱及袍係新做故能質洋十一元餘今被穿舊泥污不堪願出洋五元將袍領回翁太守詰之掛失保人談德林究竟是衣爲劉爲羅談則答稱實情不知底細悞爲作保衣服却係羅爲配身翁太守謂羅漢生旣願交洋五元着爲繳案羅聞論卽當堂呈繳太守即將皮袍給領遂問劉東仁贖袍共出洋若干答稱十四元光景太守謂冒名圖吞本應枷責今姑念生意中人從寛免辦关再罰洋十四元充作善舉繳清釋於如不遵照即責二百板枷號示衆　據法包探稱劉有箱子一隻存在捕房内有衣服諒尙值洋鎖匙在伊身畔太守令取匙開看如足相的卽將劉釋出以便取洋呈繳領回箱物云 
[英界公堂瑣案]  
　　顧巧大至公堂遞禀聲稱前開元順雞毛肉骨店因誤收買絲頭十餘斤係是徐姓失贓報案由捕吊贓解訊奉判罰洋了結在後有周和尙及名長林者屢至我處自稱捕房包探聲言徐姓失贓未齊勒令我交出旋經人排解略給茶酒費了事兹又有李阿四到來則稱周等令彼邀到茶館迨到茶舘又以失贓未齊爲詞且欲將我吊打等情我無從置辨被勒索洋八元爲此訴捕拘到李阿四周和尙二名送案請究李供周令我激顧祇給我錢四百文周供另有别人向顧勒索我祗得洋八角並未令李邀顧富捕頭禀稱周曾疉犯竊案又敢冒爲包探情實可惡請爲嚴辦身畔搜得洋一元呈案陳太守商之夏領事隨判周繳洋八元管押三個月設無洋繳案則押至年終遞回原籍李則管押三月呈案之洋先交顧領俟周繳到銀洋再行給領○秦安育訴稱在怡和廣貨鋪帮夥有邱開善冒刻怡和圖章到全亨洋貨鋪冒取洋傘二頂由全亨關照始知其弊爲此報捕請辦薛捕頭稟稱邱向爲洋廣貨生理今則冒刻南順記怡和等圖章向德錩全亨等各號冒取物件并知邱自巳書字盖印令鈕阿順往取今將邱鈕二人一併獲到並搜出圖章與取貨之字條一併呈閱陳太守隨判邱責百板枷號一月期滿再行管押三個月鈕則管押二月○西人某挈同廣婦馮氏訴稱失去銀洋十元金簪珠圈等件由捕在押舖查到珠圈并問明該押鋪云係婦人往押者卽由捕房查得犯竊之周阿大拚識一婦想卽此人卽將周拘到西人謂曾見周到過我處今將人及珠圈一併請究周堅不承認夏領事謂周行竊無疑陳太守判責周百板押候過堂訊追珠圈給還失主○新關辦公洋人訴稱失竊貂皮大衣二件約值銀二百两查問出店鄭阿蘇則稱見巳歇之細崽趙阿大在大司務朱阿大處曾見趙清晨携出一包爲此盤問趙朱两人堅不承認交捕送究鄭供與同趙供携出者係單被一條不敢行竊朱供實不知趙阿大有無行竊情事夏領事謂該洋人失竊之衣值價甚鉅揆度情形定必趙姓行竊朱姓知情包庇請判押趙一年朱則半年失物再行細查○薛捕頭稱有洋人到錢莊將洋兌錢該莊夥則稱洋係銅質其實巳被掉換由該洋人報捕飭拘該莊夥趙炳年送案請究銅洋呈閱趙供並無掉換情事乞爲明察夏領事以趙有心掉換詣罰陳太守隨判罰趙洋一元撥充醫院經費銅洋劈毁○蘇鄉人薜伯壽禀稱昨遇素不相識乙人誣我欠彼洋一元被拖往大橋北首同伴甚多僅拘到馮兆來一名請究馮供係張姓托我向索者惠捕頭禀稱馮顯係拆梢請爲懲辦陳太守隨判馮荷枷一月發頭門示衆　 
[法界公堂瑣案]  
　　法公堂昨據捕房解到在途扭打之王和尙周蓮寳两人并在周之身畔搜山鐵鏈一條小鎖一把呈請究辦訊據周蓮寳訴稱在縣署捕頭王紀根名下爲夥因在茶肆聞得崇明人王和尙在原籍領一十齡男孩到滬販賣故擬拘之進城被伊等三四人毆打祗獲到王和尙一人翁太守詰其有無腰牌縣中此案何人告發周蓮寳答稱腰牌在老閘上縣中無人控告然巳訪知求請送縣等情翁太守謂旣無告發卽屬訛詐豈身爲捕夥送縣卽可没事乎又詰王和尙據供崇明人在外大橋當馬夫因同鄉人施和尙在崇明縣涉訟需錢將兒子託倪長長領到上海經周蓮寳經手賣與十六罐土行講定洋十六元倪長長向周取洋周蓮寳僅付錢六百又稱若要洋只有三元倪長長無法邀我向其取洋不允反將鐵鏈恐嚇翁太守着將两人暫押令王和尙招倪長長到來着法包探帶同王周两人前往十六舖領孩赴捕房訊辦○周雨田控周萬生在碼頭肆毆鳴捕將萬生拘押昨解公堂請訊誰周萬生早在英公堂控周雨田欠洋七角五分索討不還糾同劉協生逞兇毆打英公堂屢傳不到今知案在法公廨因出票拘提來差禀明前由將信呈閱翁太守卽將周雨田交差帶去并諭以劉協生未曾到案該差奉諭卽帶周雨田歸案矣○木牌撞船一案昨日法公堂集訊據同生木行俞錫麒供稱萬茂行木排因一人撐駕不定撞散我排致碰損垃圾船但是船首尾均破今旣撞壞應賠洋两元但禍由萬茂應令出洋垃圾船户袁子香稱不願賠洋但求令伊將船修好而俞錫麒又稱船巳朽敗如何要我全修旋據法包探禀稱袁子香之船果巳破舊但尙堪裝運垃圾今被碰成一孔致沉於河底同生巳將萬茂木頭念四支扣留太守謂然則爾自稱祗須賠洋两元却要扣人木頭念四支兇很巳極隨問萬茂行該木每值若干答稱值銀六七錢之則太守乃斷令同生交還萬茂木頭其垃圾船撞破之處两家公同出資雇匠修理其餘舊損不涉如有不遵稟候懲辦 
[揚鎭洲災書畫社助賑恪]  
　　上年豫晉奇灾書畫名家减資助賑松江盛澤諸社均成鉅欵當此各處偏災掦鎭沙洲又遭水患同人等擬在鎭江集成一社專助沙洲災賑由鎭江電報局收發掣票登報爲憑請樂助善士將書畫各件連潤資送交電局七日後憑收票取回原件書畫均皆輪號不能點景點人信資力金槪行自給諸　樂於助賑亦不致草率了事并將書畫諸君姓名及潤貲列後王爵棠書畵任愼恭書紀亭蘭李儀卿書張瑞岩山水方子駿書陳寅谷書梅竹劉仁卿山水王乃亭書張芝湘山水花卉芥航蘭竹六淨山水王杏耕書陳哲人書方友梅花卉蔡守愚書蘭竹吳雲溪山水李朗齋山水張廉泉書屏幅四五六尺二三四百文楹聨三四五六尺二三四五百文紈摺扇二百文大字每尺二百文尺頁每尺二百文山水加半堂軸照屏加倍横幅與屏同陳哲人朱子家訓四元如欲指明何人照章加倍點景再加倍輪號點景者亦加倍并售全杜尺頁計二十二張每部四千六百文[  同人公啓]  
[募賑踴躍]  
　　頃接本埠協賑公所來函云福建分募賑欵公託曾伯厚孝廉收解倘八閩官紳善士有樂助江皖浙水災賑捐及元魁奪彩會捐可就近送交省城内南後街安民里賜進士第曾宅代收即掣收票轉寄上海公所彚解災區不悞惟元魁會欵代收後須寄上海塡給會單以憑得彩後騐單照兌云 
[更止]  
　　昨接待鶴齋主人來函云其尊甫鄭秀封先生壽誕係本年十一月同人公刊徵詩啓悞爲二月乞爲改正云云兹卽照録更正 
 
 

Page 4

 
 
[接録福州裕昌洋行收解第二批水災賑欵清單]  
　　裕豐洋行盧國智捐五元蔡以和二元盧國成一元仲濤一元蔡應墉一元鄭業一元盧國柄一元黄友如一元區寳山一元盧國衡半元盧國焜半元春茂茶棧春茂棧十元誠德堂十五元樹德堂十元三和堂四元楊通裕三元楊孔雀三元順德堂二元吳應良二元晉源號二元余春泰一元周源春一元敦善堂一元譚鶴儔一元吳慶泰一元余裕泰一元鄭合順一元羅永盛一元廖福利一元陳和盛一元合順號一元謝景仁一元共合到規銀三百十八两九錢三分○附福州第三批收解水災賑欵芳名清單自來捐泰然氏三元閔斯哉廿元十一齡童子丁丙章錢一百五十文廣福居半元天福洋行林秉臣捐十五元林永堅五元謝敬軒一元林仲材一元張石齋一元楊鍾嚴一元揚硯朋半元林阿秩半元晋泰木行經手吟薇花館捐十元琴韻書屋十元八木捐廿元恊春全三元郭正興四元蘇光興四元乳溪耕讀陸元空虚生五元許寳善六元公泰成棧三元王光順二元三雅義二元合記二元吳氏二元燕貽堂莊二元西柳軒二元浣蘭軒二元福號四元培芝草堂二元就將子二元雲間子二元不留名二元慶善堂鄧二元復興棧二元升茂二元安興棧二元萬順行一元聚亨行一元黄泰茂行一元留耕堂一元義泰茶棧義泰茶棧四元蔡長元壽二元聚昌號一元四和成一元陳又新一元春華號一圓公和鈺一員李春順成一員郭正興一元蘇致中和一元美順泰一元繆有記一元繆舟記一元錦泰春一元楊長順一元世綵堂廖一元黄玉删一元毛朗齋錢六百文公信號錢六百文春萬成錢五百文生興和錢四百文黄少山錢四百文興隆號錢四百文榮春號錢四百文元隆盛錢四百文鄧泰茂錢四百文生春振錢四百文金成春錢四百文廖貫吾錢四百文張裕豐錢二百文張茂興錢二百文嶽泰號錢二百文甡興發錢二百文義利洋行唐耀垣捐十元唐煥章一元唐玉庭一元唐文英一元唐爵祿半元黄阿梧半元容國華半元吳柏庭半元歐陽禮明半元陳開榜半元裕昌洋行莫靄樓三元莫門古氏三元莫文年一元莫文劬一元莫文熞一元莫文炳一元翰園氏一元恊泰茶棧　泰捐十五元鄭紫卿五元鄭善卿四元潘錦堂二元朱益記三元鼎興隆林四元永泰春二圓金泰春二圓廣泰昌二圓常興盛二圓恆泰春葉四圓葉恊記四圓隆成泰徐三圓樹德春鄭二圓金泰和王二圓春成泰周二圓玉團春林二圓侯光順一圓羅春盛一圓義順利羅一圓羅生盛一圓羅榮盛一圓萬利成一圓長順泰一圓金春成一圓福德隆二圓余春泰一圓恊泉一圓泰源興二圓繆惠記二圓萬春隆二圓福泰來一圓萬升和二圓仁春二圓福長春一圓培桂堂二圓王子恆六圓恆德堂三圓美德堂五圓同和茶棧同和玉記棧五圓楊撝山十員馬頴生六圓王萬成三員吳瑞春一圓楊耀良十圓萬泰春二圓長和興二圓乾泰隆二圓陳星齋二圓鄭志道一員潘碧溪一員黄隆泰一員濤記一員永和甡一員遂記一員豐茂泉一員劉寳桂堂二員勝榮一員恆春隆四員益枝生三員四宜生三員裕豐三員益利春三元恊和成三員元和生三元福泰隆二元恊同成二元萬回春二元福同成二元隆泰春二元享泰三元林德清五元捷泰二元奪元森二員德昌隆二員隨善氏一員華大三員生泰茶棧譚達堂十員藹德堂十員保親堂十員心意堂添丁十員騰順星五員遇聖堂三員無名氏三員吳質夫二員泰美德二圓均義堂二圓藉經堂二圓譚杰卿二圓裕豐隆一圓謝森記一圓元　恆一圓　茂隆一圓德全號一圓生順隆一圓裕泰隆一圓萬興成一圓永發和一員寳珍順一圓永升隆一員亨和順一員周隆茂一員余隆豐一員程益成一員森泰隆一員共合到規銀三百三十八两九錢一分 
[浙省撫轅抄]  
　　七月二十八日乍理事同知善禀知軍需局委騐收孝亷堂工程差○二十九日調署台州府郭式昌交卸湖州府事來省禀謝調署叩見新授金華府張楷新選温州府單大經均由京領憑來省禀安知府張免由京騐放回張礽杰禀知厘捐局委調辦蘭谿厘局禀謝準補福建厦防同知程起鶚禀見謝步謝酒辭赴閩廣東候補通判范鼎由福建來浙稟見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宏農女史雙行小楷助賑]  
　　十六方雙行摺扇二百四十文紈扇全面二十方摺扇單行二百文雙行倍之三十方女扇雙行五百文泥金加半餘件不書以八月初一日起至月底止欲書者祈交四馬路口天昌參行代收或大東門内虹橋南首立大米店七日取件筆資先惠以便繳電報局彚解賑濟或寄至新北門内新街墨錦堂法帖店代收亦可 
[電氣燈]  
　　泰西奇巧眞百變能向空山捉飛電電氣化作琉璃燈銀海光摇目爲眩一枝火樹高燭雲照灼不用蚖膏焚風吹不滅雨不熄一氣直欲通氤氲忽如月流光又如虹吐燄曜若銀粟輝燦若紅蓮艶申江今作不夜城管絃達旦喧歌聲華堂瓊筵照宴樂不須燒燭紅妝明吁嗟乎繁華至此亦日極天機至此亦盡洩窮奢極朽恐不當世變驚心若電掣我欲刖設千萬燈光明四射分星辰不照高堂與華屋常照窮簷紡績人[  龍湫舊隱甫稿]  
[自來水]  
　　黑龍幾條伏水底倒吸吳淞半江水滔滔汨汨來不窮鬼斧神工乃有此黄浦之水多濁流涇渭雜出泥沙投西人妙得淘汰法一洗滓穢無滯留挹彼注兹源不竭灌漑萬家資麗澤不勞汲引水自來利巳利人誠善策雖然洋塲日闢城北隅其間藏穢還納汙流水之垢可蕩滌人心之垢難湔除世俗變遷日益劇一飲狂泉成痼癖同流合汙雖由人激濁揚清是誰責君不見聖人在上黄河清銀河倒挽洗甲兵我朝聲教訖四海不用區區製造務專精[  龍湫舊隱甫稿]  
[懷味馨室主人]  
　　清才應是幾生修到處留題誌勝遊始信文人多慧業斷無名士不風流境非寫遠偏遲晤事有同心託唱酬知否前宵曾人夢一彎月恰照樓頭[  上海單恩藻黼卿氏脫稿於琴川]  
[移居吳淞秋感寄味馨室主人二律]  
　　尋得幽林好卜居不妨蹤跡混樵漁蓴鱸歸興逢秋起花月間情付夢餘開卷徒增千古恨懷人多藉數行書生涯自笑如鷗鳥身世浮沈任毁譽數家籬落不或村細雨寒窗獨閉門四壁虫聲牽别緒半窓燈影逗詩魂新愁易惹惟尋句舊事難忘爲受恩寄語知音原有約月圓花好酒盈尊[  壬午仲秋藏鋒逸史未是稿]  
[藏鋒逸史移居吳淞以詩寄懷依韵奉答]  
　　江邊結宅便移居山可樵兮水可漁不屑宰官輕五斗爲耽文史足三餘半窗海日朝披畵滿樹秋聲夜讀書似此襟懷眞磊落未知誰毁與誰譽爲嫌城巿愛荒村半剪吳淞緑映門閱盡繁華如泡影喜無塵夢櫌驚魂天涯各抱覊棲感交誼深同骨肉恩我欲相尋話烟水知君藏有酒盈尊[  壬子仲秋味馨室主人初稿]  
 
 
 

Page 10

 
 
   
 
 

Page 11

 
 
[光緒八年七月二十四日京報全録]  
　　宮門抄○上諭一道録前○發抄旨五道○大臣志奏酌擬咸安宮官學事宜槢子○署直督張奏特叅搶護不力各員弁革職留工片○都統恭奏古城領隊大臣病故出缺請旨迅賜簡放摺子○七月二十四日兵部太常寺太僕寺八旗两翼值日無引見○孫家鼐假滿請安○阿昌等塲差完竣覆命○恭王請假十日○召見軍機○皇上明日卯正至壽皇殿行禮○發抄徐延旭奏接任粤西藩篆並謝恩奉旨知道了欽此○國英奏卸署粤西藩篆回任日期奉旨知道了欽此○劉長佑秦捐生　恩洪等攺奬移奬奉旨該部知道欽此○李鳳苞奏請將在公病故之海國供事崇明縣增生王訓詒優卹奉旨着照　請該衙門知道欽此○李文敏奏病請賞假奉旨着賞假一月欽此○○奴才志和謹奏爲酌擬整頓咸安宮官學事宜仰折聖鑒事　查雍正年間創立咸安宮官學旋定滿漢教習十五員官學生一百十名一切體制在八旗景山各學之上其地近隸禁垣踵唐宏文崇文之　廊舍精美廪給充膄自道光二十三年教習月費學生膏火與官學供給均循例核減課試因之曠怠同治年間編纂 
方略借學舍開館修書於是學生到學益希徒存文具奴才廣壽前奉命管學酌後漢書房考試每月两次而繙譯例課尙屬有志未逮比奴才志和管理官學奴才廣壽正在假中竊維屢奉諭旨整頓八旗官學咸安宮事同一律應卽及時復舊以副上意而育人才適滿總裁寳昌等漢總裁葉大焯等先後函商到學集議雖講堂齋室半巳傾欲慱士弟子粗合册籍两條規其在課試猶存較之八旗官學整頓尙易爲力反覆斟度一切學規擬由該總裁厘定總期寔事求是不徒爲一時動聽而巳竊謂課試旣復則教習月費學生膏火與學舍之工程官廚之供給自應與一併議復其請自部庫者固當量予變通其發自内庫者亦當曲謀調劑謹於規復舊制之中仍寓叅酌時宜之意以期制用有節歴久可行查官學教習十五員每員由部月支銀三两每季支米五石三斗學生一百十名每名由部月支銀二两歲支米二十一石二斗道光以後减成給發教習月得銀一两八錢學生月得銀一两三錢季得米各一石有奇此項銀米應懇恩飭下户部准予照數實給無庸减成惟教習官學生銀米例由該旗具領今奴才等與該總裁會議擬遵照嘉慶年間梁上國奏定章程學生或任意告假酌罰公費若支領仍由該旗學務無憑操縱應請以此次奏准之日爲始以後教習學生所得銀两由奴才等按月派員赴部支領教習隨領隨給學生銀两統於總裁二十五大課日期當面發給學生米石仍由該旗赴倉支領照章開放以杜中飽而愧素餐此公費之急宜籌復者也滿漢總裁教習學生供給每年例支銀二千九百餘两道光二十三年攺爲减半給發咸豐四五年攺爲銀錢各半又加八扣於是餐錢令料僅属虚名總裁教習面試之例隊廢今議將學生挑選足額滿漢總裁月課两次教習月課六次若仍折給扣發實屬不敷支應查舊例按日核算爲數本優此項課程總裁月課及稽查教習學生到學月或六七次教習學生到學月凡八次應查照道光二十三年核减章程將滿漢總裁教習學生各員名供給准發五成實銀毋庸扣算告假日期卽巳足敷支應如課試始勤終怠管學大臣卽照章停發指名紏叅此供給之急宜籌復者也學舍歲久失修頽傾穿漏宜加箿治俾諸生横經有地奴才志和於五月十六日徧加勘歴擬將至聖殿五間酌量估修整潔值房官廚附行補葺奴才等嚴飭司員就欵興工不得虚估浮冐以杜糜費此學舍之急宜籌復者也似此安飽兼籌教養並至數年之後當有成效可覩惟奴才等以爲凡事欲求整頓不難於詳稽規例而難於曲盡事情不難於聳動一時而難於力持久遠官學舊章鈐制旣密品課亦詳何至俸廪略一併裁學業遂形沈隕今日詳加厘定若不抉其受病之處攺絃而更張探其立法之源反本而復始恐卽今博規復之名轉瞬蹈荒嬉之習非奴才等所敢出也然則欲學務之時措咸宜而相持不敝準情酌理約有三端一以會選責總裁咸安宮官學體制夙優不得僅以背誦經書充數例有專條今照章整頓自應遴　十五以上二十以内能文之士方符舊式惟向由管學大臣送學讀書當挑選之時人數過多恐其中有頂替傳遞等弊迨人選送學總裁則以旣經挑補未便過事吹求况管學與總裁欵接本希易生隔閡若不將事權歸一卽此無形之畛域便爲叢弊之階　擬嗣後挑選學生卽由管學會同滿漢總裁秉公遴校試以文藝以免互諉而愼初基一以津貼　教習乾隆嘉慶之出年豐物賤士重官尊寒畯邀一命之榮斷無啼飢號寒之慮重以月錢歲廪僅足自支今若墨守舊規冷局微官强以文法束縳使其資生無策殊不足以示體恤巳請旨將滿漢教習部給銀米如數實支仍懇恩准於奴才衙門公用欵下酌籌每員歲給津貼銀十六两俾該教習等私計稍充益得盡心訓迪至漢教習夏秋两季應得衣帽及三年一次應得羊皮袍褂等件仍照章行知該衙門具領一以考試勵學生查咸安宮官學乾隆二十三年奏准官學生内有情願考試者不定年分槪准考試繙繹中書筆帖式旋准咨送吏部考試庫使今學生旣嚴定課程自當予以奬勵除十年出學循例飭行應懇天恩飭部凡遇考試繙繹中書筆帖式庫使等缺應查明咸安宮官學生報考名數酌定中額數名以示優異如此則八旗子弟以八學爲榮爭奮於學庶惰逸者皆自濯磨而穎異者咸資造就矣奴才等爲培植旗儀整頓學務起見是否有當伏乞聖鑒施行再奴才廣壽尙在假中是以未經列銜合併聲明謹奏奉旨巳録○○張樹聲片再上年李鴻章飭清河道史克寛於獻縣朱家口闢新河滹沱由古羊河復歸子牙故道因子牙河两岸堤工關係緊要年久失修又飭前天津道吳毓蘭等督飭各縣勸諭紳民於今春認工修築其土方過多民力不逮者劃歸官辦均經李鴻章奏報在案四月工竣後臣卽飭議修守事宜按照舊章實令献縣河間青縣靜海大城文安印汛各員督民分段修守各保田廬又因地叚綿長飭天津道等添泒員弁分駐險要各處恊防近五月底六月初各處迭次得雨上游山水驟發譜河同時盛漲子牙河至一丈數尺撲岸冲堤勢甚湧猛復飭一體嚴防乃献縣西岸高旦村遽有漫口清河道由克寛保定營叅將陳本榮候補知府惲桂孫等先後馳往查報高旦村本有引河舊閘閘外築攔河土壩六月初六日漫破土埧冲起閘板水卽破閘而出倒灌高旦村舊引河而八古羊河下歸五官淀等處約走溜十分之二該道史克寛不分畛域巳先嚴督挂柳護住口門加做閘板攔截水勢設法搶救刻下溜巳减半擬於閘外堵口等情具報前來除酌籌經費飭該道等趕緊相機堵合仍嚴飭沿河各段加意防守並令史克寛就近派員馳　漫水各處察看被淹地面多寡情形輕重有無應行酌量撫恤之處另行核辭外查子牙河堤本係民工向無叅處高旦工叚又不在此次劃歸官辦之内惟滹沱新復故道正在整頓修防藉紓下游積患之　載管員弁搶護不力咎實難辭亟應查叅以示懲創應請旨將汛官献縣主簿成邦典及派令駐防高旦到工遲廷之羊兒庄反　　　運一併革職留工効力獻縣知縣王福謙平日於防守事宜尙屬認眞上年搶護各險工尤爲出力此次高日村漫中該縣巳先期公出署獻縣典史車瀚代行縣事甫經數月雖皆咎有可寛究屬未能先事籌備巳由臣將王福謙車瀚各記大過一次用示薄懲其疏防之村董人等飭卽分别責懲所遺主簿員缺直省有應補人員應請扣歸外補理合附片具陳伏乞聖鑒訓示謹奏軍機大臣奉旨着照所請該部知道欽此○○烏魯木齊都統奴才恭鏜跪奏爲古城領隊大臣因傷發病故出缺請旨汛賜簡放以重職守恭槢仰祈聖鑒事竊奴才于光緒八年五月十七日據署古城恊領魁慶等呈稱頭等侍衞古城領隊大臣勝安本年四月初八日至古城初十日接印任事因自京赴任恐逾限期加站速行積勞過甚致令舊傷復發加以途次屢受風寒愈增沉劇新疆醫藥两難調治岡效延至五户十四日辰刻身故其領隊木質關防照例封儲公所暫行看守並呈齎履歴清册一本等情呈請轉奏前來奴才查該領隊大臣勝安萬里奔馳到任甫經一月遽爾身殞實堪憫惻猶據稱該領隊惟以國恩未報旗務未修伏枕哀鳴聲涙俱竭並無一言道及後事戀戀孤忠尤深感佩其身後僅有次子恩長隨侍任所年甫十四歲尙属幼穉景况蘢條艱苦萬狀現在應俻殯殮衾棺等件巳由奴才轉飭該管恊佐妥爲照科可否仰懇天恩照軍營立功後積勞病故例優卹之處出自逾格鴻慈所有古城領隊大臣因傷發病故出缺請 
旨迅賜簡放以重職守各緣由除照抄齎到出身履歷清册呈請軍機處俻查外理合恭摺具陳伏乞皇太后皇上聖鑒訓示謹奏軍機大臣奉旨勝安着照所請交部　卹欽此 
 
 

Page 12

 
 
   
 
