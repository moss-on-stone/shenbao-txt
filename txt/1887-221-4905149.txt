# 1887 - 221 - 4905149

 

Page 1

 
 
[新印淞濵花影出售] [  申報館帳房啓]  
　　上海爲名花薈萃之區來游者如入羣玉山頭衆香國裏往往以未得遍觀爲憾花影樓主人爰於花叢中選得解語花百人索取小照延名手慕繪成圖玉貌花容栩栩欲活每一圖後附以賛語用石印照成分釘上下二册外用錦套裝潢極爲雅致每部碼洋　　一角滬上南北申昌及各書坊各經賣申報人西園帳房俱可購取各外埠均由申昌書畫室及賣申報人經售倘欲躉買則請移玉至本舘帳房面議可也 
[石印殿本直行康熙字典出售] [  點石齋主人代啓]  
　　康熙字典一書縮印創自本齋比年踵起者甚衆早巳四海風行現本齋復得殿板初印一部精美齊整洵爲罕世奇　因仍縮印中號直行每部分裝六本碼洋二元五角悉數售與愼記已於本月卽日出書零躉購者請至逢源里愼記面議可也 
[石印增廣詩韻合璧後附檢韻出售] [  點石齋啓]  
　　合璧一書係湯氏輯珠璣集成音義註異同辨及漁古軒而成附以詩腑典腑誠韻學之善本也厥後翻本迭出增補不一或文選解題賦彚錄要　虚字韻藪初學檢韻兹合各家互見者悉爲增入復以子史題解增列第四層卷尾書眉幾無餘紙尤爲簡而能賅用宋字依原本行列重鈔再三詳校石印成書較之他本韻脚顚倒字畫譌脱者實爲精審閱者鑒之合裝六本外加綾匣定價兩元南北申昌掃葉江左文玉芸湘萬卷各書坊均有寄售躉者從廉請至千頃堂面議 
[用藥宜辨說] [  旌德鮑佐桓拜上]  
　　讀貴報本月初六日登客述醫學之弊一論稱有某名醫之門人某行道有年醫理亦頗精熟一日爲人開一方紙内有一味曰三角胡麻又一味曰充蔚子病家持以取藥藥鋪夥笑之以鼻以爲胡麻充蔚子一而二二而一者也何以重開乎病家信之登門而詰問焉醫生大驚令往他藥鋪詢問數家莫不皆然乃知其失在於承訛襲謬非一朝一夕之故亦非僅一人一家爲然也乃遍查本草以示之則明明書曰胡麻卽脂麻一名巨勝子性甘平益母艸一名充蔚其子卽充蔚子微辛苦寒其性與主治不同病家始無言而去先生曷不大書特書以示人俾售藥者必須審愼庶幾不至貽悮此其所以救弊者爲功大矣等語當檢本草並無所謂三角胡麻惟充蔚確有三稜者祗因該門人開方偶然疎忽胡麻上多添三角二字致該藥鋪夥執定爲一之說其實乃兩悮耳今將二物莖葉花子敬爲貴報詳細陳之以資考證按李時珍本草綱目胡麻名巨勝一名油麻又名脂麻卽今之油麻葉名青囊莖名麻䕸古時中國祗有大麻漢使張騫始自大宛得油麻種故名胡麻以别中國之大麻也且有遲早兩種黑白赤三色其莖皆方秋開白花又有帶紫豓色者節節結角長約寸許有四棱六棱者房小子少七棱八棱者房大子多皆隨土地肥瘠而然今市肆間因莖分方圓之說遂以充蔚子僞爲巨勝以黄麻子及大藜子僞爲胡麻誤而又誤盖充蔚子長一分許有三棱黄麻子黑如細韭子味苦大藜子狀如蝨虱及酸朿桃仁味辛甘並無脂油不可不辨充蔚卽益母一名野天麻又名猪麻因猪喜食之也爾雅名蓷卽充蔚也陸機云蓷益母也故曾子見之感思出於近水濕處甚繁春初生苗如嫩蒿入夏長三四尺莖方似黄麻莖葉似艾葉而青一梗三葉葉有尖歧寸許一節節節生穗叢簇抱莖四五月間穗内開小花作紅紫色又有微白色者每蕚内有細子四料料如松子有三梭褐色者藥肆往往以作巨勝子貨之其草生時有臭氣夏至後卽枯其根白色白花者入氣分紫花者入血分治婦女經脉不調胎産一切血氣諸病眞妙品也按時珍係明萬歴中人亦爲二物莖棱相似易於互僞故辯之又辯書之於册不意至今日仍有互相悮會者但胡麻在榖部充蔚在草部截然分明豈容牽混然亦不能單咎一人故曰方藥兩悮凡業醫者必先叅熟本經講求各藥功用默記於心庶臨證擬方不致茫然悮配盖藥有專長之性卽如同一發散也而桂枝乃散太陽之邪柴胡則散少陽之邪同一瀉火也黄連乃瀉心火黄柏則瀉相火同一滋隂也麥冬乃滋肺隂生地則滋腎隂同一解毒也雄黄乃解蛇虫之毒甘草則解飮食之毒巳有不可盡解者又如鼈甲消痞塊使君子殺蛔虫赤小豆消膚腫蕤仁生服不眼熟服多睡白鶴花不腐肉而腐骨至於豆之令人重榆之令人昏合歡蠲忿萱草忘憂則又不可解者又有一物之微而分爲數用者如當歸頭止血上行身養血中守尾破血下流全活血不走更如蔴黄之發汗其根節反能止汗可見古人致知格物互相發明俾後世有切於用其餘製方之體以及煎服等法亦宜講求蓋藥有君臣佐使方有大小奇偶觀仲祖傷寒論金匱諸方藥味甚簡取效最捷故後世萬不能出其範圍且每方之後均載明各法或煎或泡或煎水减半或十去二三或止煎一二十沸各有意義大都發散之藥及芳香之品不宜多煎取其生而疎盪補益脂膩之藥最宜多煎取其熟而停蓄此其總訣也至服藥亦有熱因寒服寒因熱服又有先服藥而後飮食先飮食而後服藥或緩或急或多或少各隨其宜故方藥雖中病而煎服失度其藥必無效故業醫者不可不潜究於微也因見貴報屢登醫論仰見心切匡拯故僕不揣議陋推廣及之是否有當謹以質諸高明政之 
　　本館前論胡麻充蔚之辨祇欲使藥鋪中人稍知詳審而已非有他也明明書曰胡麻而以多書三角二字遂以充蔚子當之充蔚固有三稜然三稜之藥亦不止一充蔚豈但有三角二字卽皆可以妄指而將胡麻二字抺煞乎兩咎之說意似稍偏惟所言用藥各法尚覺詳明故存之[  本館附識]  
[諭旨恭錄]  
　　六月二十一日軍機大臣面奉諭旨本月二十五二十六二十八日均着推班欽此○二十二日内奏事處口傳奉旨畢道遠現在請假所有派出六月二十五二十六日聽戱著卽撤下欽此 
[印電譯登]  
　　昨聞印度傳電至滬言今歳印茶之至外洋者有二千六百萬磅之多去歳祗一千八百萬磅今歳新茶較去歳爲佳價亦廉於去歳云 
[詳述安鄉匪閙情由]  
　　宜昌訪事人來信云前報登湖南安鄉會匪閙事云云兹悉該匪分紅黑二會紅會各用一銅錢纒以紅線藏在身邊黑會則以黑線纒錢爲據紅會首周萬鎰黑會首張乃能又有紅黑二會之總會首不知其名此皆現在拿獲之匪首所供出也又云黑會首張乃能向與安鄉縣差役潘某熟識滋事之日該差苦口勸張攺惡爲善張不但不聽其言反於是月二十四日晚殺潘祭旂卽紏衆在三汊河地方起事與是處大姓吳蔡二家爲難吳去三汊河僅五里幸卽脱逃得免於難當時大小茅屋瓦房共被焚燒百餘户吳姓竟無片瓦寸椽隨擄得民船十餘艘竄 
 
 

Page 2

 
 
入湖中不知去向當事起時正值欽差查辦事件恩薛兩星使在南省當據安鄉華容兩縣所禀入奏九重矣兼署總督奎樂帥聞報立時派委該處選鋒營總兵官陳總戎海鵬督率砲船緝捕現已捉獲散會首八九名有解往南省卞中丞處者有綑縳在該總兵官營内者宜昌鎭賀鎭軍帶領董千戎會哨以保北境某日晤陳總戎籌商辦理事宜旋偕董千戎回宜昌沿途分巡水道陳總戎則須拿獲黑會首方能回省繳差也 
[帝京談屑]  
　　禮部咨行各旗營恭照七月初一日孟秋時享太廟皇上親詣行禮所有文武官員例於午門跪送跪迎相應咨行各衙門卽將有無應行跪送跪迎之官員卽日咨覆本部以憑核辦○内恩豐倉連日開放内廷各項太監等口分老米三千數百石此米圓整潔白每石可易京蚨二十七八吊不等○三旗侍衛續辦事章京歳支養廉銀例由廣儲司於歳杪開放該章京應得去歳養廉銀迄今已逾半載迭經請領並無支發之信現由正黄正白兩旗章京分禀本管堂官請由侍衛處咨催内庫從速開放並知曾鑲黄旗禀請堂官以便咨催未知堂官如何示諭也○宣武門内迤東火神廟殿前有榆樹一株高聳三丈餘樹榦甚粗三人合抱二十一晚風雨雷電交作其時鼉鼓三敲忽聞有聲如裂帛此樹竟折一枝枝葉杈枒横於胡同之上西邊油鹽店墻壓倒一半其折枝有三尺徑圓所奇者風不甚大而樹竟爲折附近之人相率往觀廟主赶招木匠將枝鋸斷以免横架巷口云○新疆巡撫衙門添設内院筆帖式已登前報兹聞吏部行知各部院九卿大小衙門侍衛處於本衙門京察一等之筆帖式中通曉清文繙譯人員願送新疆内院之差者造具履歴册咨覆前來以便彚齊揀選帶領引見 
[河流湍急]  
　　客有自固邑至京師者言永定河水甚大湯湯浩浩怒濤聲若牛吼客於十里鋪地方渡河大號渡船浮於渾流中猶然顚簸幸舟子人多得保無恙誠亦險矣渡畢至晚河水拍堤險工迭見幸兩岸防汛文武官兵晝夜梭巡竭力搶護幾無片刻之暇其由　林于垡攏各庄黄村一路進京亦多泥淖之處行旅苦之道旁田禾大半被水淹没大有碍於秋收然則沈災猶未澹歟又接天津信云大名府屬開州大新莊黄河漫溢延及鄰近各州縣並山東之濮州范縣夀張陽榖東阿平隂館陶禹城一帶地方小民蕩析離居苦難言狀東撫飛章入奏奉旨截漕五萬石隨漕輕齎銀兩由中丞振撫至開州被災並由傅相奏明矣直東兩省災害頻仍未知伊於胡底哀我蒸民其何以堪 
[津門紀要]  
　　江北河運漕糧全帮抵津經鈔關查騐放行於二十一日盡數挽八北河赴通州交納○天津道胡雲楣觀察前代江西省委員招商續造漕剥船一百艘現經工竣停泊西沽一帶於二十日禀請傅相騐收○湖北督撫札委候補道胡聽泉魏庚臣兩觀察押解剥船二百三十三艘分作兩起附於江北江蘇河運之後於二十日前後到津渡黄濟運沿途稍有損傷現經委員募匠修飾俟完竣後禀請傅相騐收發各州縣剥漕聽用○京師規復制錢擬於七月初一日放餉對搭當十大錢發放而寳泉寳源兩局鼓鑄錢文或不敷用預飭沿海各省督撫一律開爐鑄錢解京各督撫早已遵行現在起解錢文陸續到津並遵照新章禀由大憲飭地方官會查件數斤兩以免缺漏○今年酌撥江蘇漕糧試行河運者計十萬餘石而江北漕糧仍照向章河運者亦十萬餘石江漕分十起由糧道馬植軒觀察蘇漕共八帮由潘太守學祖督同押運委員挽運到津赴通交納漕船水手不免沿途滋事當將情罪尤重者梟示兩人以昭炯戒○天津自前月廿八日起或日一雨或間日雨雨必滂沱如銀河倒瀉不特溝澮皆盈且長安道上潦水生魚潢污没馬來往行人殊不稱便也 
[通州水患]  
　　北通州自五月二十八日起霪雨兼旬河水漲落無常低窪田疇被災者十有八九本月十八晚復大雨滂沱道上水深過膝行人阻隔經時不洩城外地闊風尤狂暴凉棚大樹吹倒無算於是河水盛漲漫溢壩樓前長堤裏外河一片汪洋盡成澤國東至燕郊北至阜河均可陸地行舟十九日早東門外土壩有河東菜傭八人乘船過渡甫至河心緣河流湍急全船觀覆救起三人其餘五人逐流南下至夜風雨又作沿河圩堤危在旦夕鄉人急用柴草棉衣布被等物竭力堵禦幸保無虞惟平家　大堤被水漫溢决口四十八丈水趨東下淹灌寳坻武清香河等縣許仲韜觀察正在病中聞此信音五中焦灼急委幹員馳往堤工相機堵築憶去歳修此堤時曾費帑金五萬兩一旦决潰將奈之何因此運河水倐洩六七尺河運船隻均停擱河西務一帶不能前進大約非起駁不可然則漕船運通恐費許多周折矣 
[扶桑晴旭]  
　　日本報云外務大臣井上伯有退職之事其辭表巳上矣○前報載日本海軍大臣西鄉伯來崎云云兹悉本月初七日卽帶同各隨員及長崎縣書記官中村君警部野間口君及佐賀縣鎌田知事借乘高島炭坑夕顔汽船前赴佐世保港巡視公事旣畢卽往有田皿山游覽○日本攺正條約已會議至數十回滿擬將次告成矣不料攺正之中尚多窒礙内閣諸員意見各有不同前月廿九日外務大臣井上伯咨照各國全權欽差謂此次會議條約暫且延緩日期云○昔年小松宫親王遊歴歐洲今年英后登極五十年之期卽電命小松宫代日皇行祝禮英字新聞云六月十一日日本親王小松宫到倫敦停車塲我國君主派各員導入旅館殷勤欵待當親王初至倫敦卽有英軍艦發砲廿一門士官均出　極爲恭敬盡禮云○八月初九夜長崎租界松枝町三十七番館白耳義人某甲與隣館美人某乙突然爭鬥甲操刃傷乙面上數處旁觀者咸莫辨其緣由云○長崎居留地南山首俄領事公館側新建禮拜堂及海軍病院目下已動工約計本月中可告竣矣○東京於八月三四日風伯施威異常跋扈宫中各御物均受其災此外危樓高閣及大樹喬柯亦被風吹倒云○東京大佛方廣寺由豐臣秀賴公倡建巨鐘其鐘上之銘均用英文以便西人之來游者易於識辨云 
[韓使抵日]  
　　日本報云今次朝鮮派駐紥日本之閔大臣泳駿於西歴本月初七日十二點鐘時坐郵船會社肥後丸至崎隨帶叅賛官金嘉鎭書記官全良默安吉夀繙譯官安駉夀附從三員朴正源閔致玩韓點教更有司役厨子白樂賢等五名暫留萬歳町上野屋次日午前十點鐘時拜會中朝領事官復次第拜各領事下午乘原輪往東京并聞朝鮮此次新築使署計費洋一萬二千圓有日本佐賀縣士族某君年纔弱冠學問宏通游學至韓閔君見而大賞此次來日卽命充作隨員又有駐紥東京公使署書記官川上立一郎奉日廷之命伴同閔君赴任云 
[豫撫南下]  
　　河南巡撫倪豹臣中丞於十九日由津起節循豫河南下其座船用小輪拖帶並撥水師砲船護送聞至臨清後卽由陸路赴豫履新津郡各官恭送行旌者均在茶店口火神廟茶座頗覺輿馬喧闐也 
[道憲示諭]  
　　欽加二品銜江南分巡蘇松太道龔爲出示曉諭事據紳董曹基盛方文杰曾鈺徐駿等禀稱良醫濟世功嫓良相而有餘夏日張威人至夏時而多症儘有茅檐惸獨呻吟床褥而無醫蒿户單寒俯仰藥餌而罔策目睹耳聞寔堪憫惻爰集同志各罄阮囊在西門外設立普善醫局延醫診視内外科一切雜症惟事係創舉兼恐閒人諠譁有碍善舉禀請給示前來合行出示曉諭爲此示仰各色軍民人等知悉地方設局施醫事屬善舉爾等如有病無力延醫者卽行前往診視不准閒雜人等滋擾十咎切切特示 
[急痧倒斃]  
　　昨日虹口青雲里内小工王桂生忽患急痧横臥地上巡街捕見之舁至捕房送入同仁醫院醫治無效隨卽身亡報明捕房派包探楊阿炳傳該處地甲查王並無親屬在滬因卽報堂棺殮發壇召認○前日午刻英公廨民壯紹興人某甲在署内土地堂旁忽患痧症旋見沉重經民壯頭目請挑痧人到來見甲手足縮緊卽云此是吊脚痧設用針刺針頭上帶有白絲出者尚可救治否則無效隨連刺七針皆有白絲帶出衆目共見咸以爲挑痧人所言不虚諒甲無碍矣不料挑痧人去後甲更垂危由頭目禀明蔡太守親自出觀命在頃刻詢得甲有姘識婦住居附近因命舁送歸家并給以各種痧藥及返家至夜半氣絶身死而家無担石無力備棺昨晨禀諸太守太守給撫卹洋二十元 
 
 

Page 3

 
 
[七月初一日丙辰朔上海所見日食分稍時刻]  
　　點石齋纂脩經策輯纂一書皆江浙諸名宿天文算學西學一門剡溪支君所纂詢及七月朔日食分秒時刻君云日食各省不同一省之中各府州縣不同欽天監所頒只有各省分秒時刻而不及各府州縣乃爲推算上海日食分秒時刻於左食分七分一十四秒初虧未初一刻十三分五十三秒食甚未正三刻二分五十八秒復圓申初三刻十二分三十九秒食限總時二小時一刻十三分四十一秒日躔宿度黄道星宿初度六分五秒赤道張宿一度三十三分四十五秒日食方位初虧右偏下復圓上偏左 
[因病發堂]  
　　前日傍晚時發押水利廳之浦東人宋順順患病沈重鄢主簿遂親至縣署簽押房向蒯大令請示大令謂凡有公事須由門丁轉達烏得貿然至此豈欲與宋說情耶主簿謂奉發之人旣經患病理應當面禀陳倘或病斃奈何大令謂卽使病斃亦有本縣在與閣下無干主簿遂不辭而出怱怱乘輿赴道轅禀訴大令亦卽乘輿而往伸訴情由事聞於提右營陳鈺卿叅戎亟至道轅爲之勸解龔仰蘧觀察各勉以勤愼辦公和衷共濟云云遂各告辭回署大令隨飭差將宋攺發普育堂醫治 
[不認主使]  
　　徽人汪新義被潘順生刃傷斃命其妻蔣氏報經上海縣蒯大令驗明傷痕將兇手潘順生帶回訊究潘供稱由奚明春主使大令遂飭差提奚質訊等情前日原差將奚提到大令庭訊之下奚供稱潘向汪索欠紛爭小的曾經解勸並未主使行兇小的亦生意中人豈有教人㓾刃之理潘供此事確由奚主使卽使解府解司小的亦必供出大令謂爾自已行兇尚欲貽害他人耶隨謂奚曰爾旣訊無主使事情可卽退去訊至此屍妻匍匐案前籲求重辦潘以伸丈夫之寃抑大令諭令靜候將兇手解省定奪 
[英界公堂瑣案]  
　　萬夀期内停訊三天昨始開堂問案各捕房移送犯事人共三十餘起訊至午後一點半鐘始竣今將要者照錄於左○各釘書作坊集資爲盂蘭會沿路化錠巡捕喝阻不依拘二人至捕房押候解訊云云已登前報昨日西包探紀林禀稱伊等在大馬路化錠有違租界章程我以喝阻不依遂拘敲鼓之王阿二至捕房不料會中人齊至捕房喧閙其中薛仁彩尤爲兇横拾石在手似乎欲擲因又拘拿當經捕頭傳通班探捕到來伊等始散時洪掌了尚高聲附和是以再行拘押當衆人喧閙時我被擠失帽子值洋二元五角今將三人送案請辦薛供小的在釘書坊爲夥不敢閙事諒被錯拿王供小的亦係作中夥友正在敲鼓並不肇釁洪供小的浦東人向爲泥水匠前夜經過捕房門首駐足閒觀致被拘往其實事不相干賈副領事以若輩旣違定章又敢恃衆閙事請辦薛以儆蔡太守謂華人每逢新秋時節集資爲盂蘭勝會因無知識致違租界定章當人衆喧嘩時殊難指實爲首者觀薛人尚忠厚姑判管押七天再賠失帽洋二元五角土罰洋一元洪罰洋半元以示懲儆○公平洋行控稱王松年曾將房屋抵銀本利無着請判令由行管業蔡太守飭差傳王庭訊王求寛限一月過期聽憑管業太守允之着卽具限兹已屆期公平洋東投英領事署催追賈副領事照會太守傳王到案謂爾自限一月之期現已將滿曾否備銀王稱現仍無力太守謂然則惟有任該行管業而已王請將抵借據發還太守轉告賈君賈君謂房歸公平管業請給諭單抵借據無用矣如公平欲轉賣則可將此契給人觀看現在不必追還可在契上載明管業作廢字樣太守曰然隨訂於禮拜四着公平行呈契註明○包探楊阿炳禀稱信大雜貨鋪主陳有生報稱莫阿五冒刻長春鋪圖章寫字條至伊鋪誑取荳油菜油共洋四元及拘獲油已賣去得洋二元矣今特送案陳申訴前情莫俯首求恩蔡太守判管押二十八天賣剩之油及洋交陳領去○包探顧阿六禀稱恊茂錢莊夥何忠春扭粤人鄭阿四至捕房據言鄭持僞票二紙計一紙二十七兩一紙十二兩逕河收銀察得冒刻圖章希圖混收銀兩究詰來原支吾莫對爲此送請究懲何申訴前情并呈僞票請將已付之本莊票較核鄭供小的開設土行票由蘇人王姓買土用下並非僞造蔡太守謂爾旣稱票因賣土用下安有先不向該莊　對之理今姑押令着交據供之蘇人王姓到案再行核辦僞票存堂眞票還何諭以下次到堂再須呈案○包探陸阿長緝獲行竊成順鐵行鐵輪盤等件之許阿坤包順寳及銷贓之張阿林押至浦東爛泥渡葛月樓舊鐵行吊贓并起出工部局所失鐵件解案請訊蔡太守飭將許等押候提葛到案再訊以上各情巳詳前報昨日包探陸阿長秦少卿禀稱小的等前往提葛據云舊鐵行係地保李福春股開卽爲行中經手爲此一併提案評包張各執如前葛李同供舊鐵皆由小桂子來賣並不知是竊贓太守判許管理六月包張各三月贓父失主認領葛李均交保着交小桂子究辦○包探賀東生禀稱陳金軒報稱鹿居聚興棧失竊洋一百五十元今查得洋由茶房王阿毛行竊盤詰之下稱有七十元借與沈阿和沈在李錦生妓院爲傭巳用去六十元祗存二十元爲此同尋沈李送案并呈繳現洋二十陳供無錫人洋放小箱中安置抽屜内王阿毛認竊求恩沈供小的與王相識言及欲至李家妓院爲傭無可措借銀洋王允借給交李李供收到沈洋七十元容卽措繳蔡太守飭將工管押着該包探帶同李交洋七十元再行核辦起案之洋暫時存堂○饅頭店主王沛林訴稱小的原籍天津同鄉王三寳突來硬借洋三元不遂逞蠻小的久知王係流氓爲此報捕拘案包探顧阿大禀稱土確是流氓去年八月因與同類肇釁身受刀傷投案喊寃送歸縣署辦理王供小的被沛林欠錢三千因向借洋三元並非訛詐蔡太守問被沛林欠洋有人知道否答稱有張八施五楊三知道太守押令知照張八等三人投案核辦○包探唐青山禀稱汪公館報失衣服十一件銀銀三元徐子朝報失錫事件今由小的緝獲陳阿金起到衣物惟銀洋無着張祥稱是汪公館家丁領贓徐亦投案請領陳認竊求恩蔡太守判管押一月贓父失主分别認領○鉛捕頭稱怡和洋行扛夫頭陳　荃報稱前有韋永興在縣署控伊欠洋已繳一半其餘交保限繳旣有保人在案理合着保交人今韋及原差高德榮逕至我處提人我不願去欲將銀交保人繳案云云但上海縣差旣至租界提人應請本官備文來此派差協捕拘拿豈容違章逕提爲特鳴捕拘差韋投案聲稱小的在縣控陳欠工洋千餘元此項洋銀陳在羅三元名下時結欠現在怡和行巳繳過洋五百元尚有六百五十八元交保限繳延宕迄今保人避匿爲此偕差前往陳供本欲繳洋然總應先向保人理論該差供稱此案躭延日久前有原差提陳無著故本官加派小的帮提信票呈案蔡太守以該差不照向章原屬不是惟陳被控有案理合移歸縣署陳又稱小的情願暫在案下請唐買辦到來具保繳洋太守謂如果唐買辦允與爾保則可 
[法捕房瑣事]  
　　本埠西鄉虹橋鎭人徐迪英撑駕糞船爲業日前來滬停泊北關外城河浜内偶不經心被小竊偷去錢二千五百文短衫褲一套未曾將賊拿獲已付之無可如何不料該竊少不更事竟然再往趁船上無人一人入艙竊物一人在艙板上接贓偷得棉馬中一襲正欲退出適徐回船當將兩人獲住解案請究一人名陳阿六年十四歳一人名高阿勝年祗十三歳同供有名阿三者呌我等偷物阿三住法界吉安里逐　在城隍廟啜茗前次棉衣亦是伊竊王司馬着將兩人管押飭法包探往拘阿三昨日法包探己將阿三獲到管押捕房俟今日解案○小竊瞿桂榮浦東三林塘人於前晚混入煤炭店内圖竊被店中人拿獲送入捕房據供在家種田度日父母巳去世後帮傭爲活作梁上君子纔半年耳然不過俞鄉間之物租界中從未竊過旋據法包探禀稱浦東某教堂中失竊兩次約值錢數十千曾寫信與巡捕頭請爲查緝今瞿桂榮慣竊浦東物件因之盤問曾認偷過一次現在備捕頭已寫信去問卽日有回信王司馬詰瞿據供連我共有三人教堂之物第二次是秦關春傅林春所竊王司馬着將瞿桂榮帶回暫押俟回信來滬再核○租界之推東洋車者皆有烟霞痼疾十中竟居其七不吸烟者僅得三分所謂吃刀 
 
 

Page 4

 
 
趁錢快樂用也有浦東高橋鎭人周味榮者拉車度日因欠開烟館之章阿莊烟錢三千六百數十文前日又去吸烟章不肯開燈致相齟齬吵閙不休鳴捕送究王司馬詰周據供拉車爲活在伊店中吸烟已有四年前日又去吸烟一百六十四文囑伊暫爲掛帳伊不肯在後竟不開燈我住在伊家司馬詰其每日吸烟若干答稱至少須一百八十文司馬謂拉車人何得有如此大癮隨諭章阿莊嗣後不准伊住倘伊再來卽當鳴捕以便重辦 
[上海文報局内協賑公所瑣記三十四]  
　　十五日蘇垣潘仲溪寄來祝洪氏病愈完願洋四十元十九日李更初爲祖父瘧疾求速愈洋十元二十日常郡慕萱居士爲母氏求肝病速愈洋十元二十一日王安夀求病愈洋十元二十二日揚州田桂庵爲子痰疾求愈洋四十元助賑療病一舉兩全因彚撮之神其佑之○李養源堂主人好義無窮因災賑孔亟月有所助僂計爲數不少十五日又交來英洋二十元斯眞以災民爲心者○二十二日江西南豐縣胡絢臣來規元二十四兩二錢函云春間接使君受福啓曾募欵寄上兹又接降祥册雖勸募爲難不得不量力酌助○二十四日蘇垣李坯園先生續助賑洋四十元解囊不吝我亦拜倒○二十五日製造局總辦聶仲芳先生交來臺北陳展堂觀察助爐坯洋一百另八元合庫銀七十二兩仁澤遥頒曷勝感戴○少思生助來金戒指一只計重四錢示云天不厭禍水患頻仍全賴好善之士量力捐助僕無長物爰將戒指一只助振祈爲易銀解去并願諸仁人節縮相助庶於賑務有濟 
[重晤蘭仙卽言别]  
　　幾年成小别愁緒亂山多驀聽携琴至相期踏月過鴻泥方印雪驪唱又聞歌莫折臨歧柳秋情奈爾何申左夢畹生稿於賓紅閣時乙亥觀蓮節後四日也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[棲流公所啓照登]  
　　竊聞局開和濟熟樂可以回春方寳衛生經騐貲乎日用拔　疴於倉　繼　藥所難周普救隨宜無域不夀斯　丹家之秘妙何妨廣沃慈仁柳亦當厄之宏施詎異灾賑衣食也敝所目覩籲連心仔利濟前因慈谿馮幸夫先生家藏神效普濟丸照方終合敬送遠近稱神敝所求獲北方依法配製用治單開各征無　捷如俘鼓而於鴉片尤爲奇妙　癮　　　戒除誤服者卽能解　種種神速眞有不可思議者爰卽照刊仿單敬謹傳送第試辦方始未故列報邇來戒烟獲效　業已多人而　近求藥　亦復紛至習來如蘇州太倉常熟等處盈本城南书各鄉無不專函求取旣流傳於在遠諒經效之已多返厥初心差堪自慰特是舍丹一　　積成多玉札千枝費宜周轉况雜症乃四時皆備非痧暑　一候所同通年並計資費實多敝所苦規模之簡陋忠傳施　　能欲求妙藥之廣傳惟冀仁漿之共進昨蒙蘆隱子於取去丸藥後卽寄用公費二元足徵善念周詳可勝感佩所望同善諸君子咸懷晋濟量助福緣或備之於緩急不厭抛磚或　之而夀康因思造塔庶幾仁施無盡夀字同占是則敝所所深幸也夫 
[陳寳渠太守抱孫誌喜詩以賀之並博靜生世講一粲]  
　　寳樹臨風世德滋忽傳消息茵孫枝杖朝合享含飴樂驚座還欽冠玉姿乍試啼聲識騏　載瞻庭際簇蘭芝吉逢先立秋三日慶協西成祝有詞[  倉山舊主走筆]  
[採蓮四詠之一呈霧裏看花客青藜閣主人北濠居士海上忘機客吟壇郢政]  
　　滿腔懲態有誰憐惜得輕舟盪翠烟生小吳娃偏解事採花不採並頭蓮[  苕溪花縣後人小洲松稿於聽濤仙館]  
[奉題榆山人醫論]  
　　夀世鴻文手自編仁心仁術德無愆獨開生面成千古一貫能將道統傳却笑庸醫呆執法還稱家秘自矜奇試看此卷何圓活游刃　餘總合宜[  龍山樵子宋景純稿]  
[立秋悼并和驪睡軒主立秋書感原韵]  
　　一葉辭風已可知驚心連理早分枝黄門有淚憐秋候玉鏡無緣欲暮時貧賤夫妻誠足重消磨歳月任淹葉傳來妙句何清逸異曲同工却訴誰[  種榆山人胡悦彭稿]  
[上海三馬路與昌恊公所陳竹坪經收山東直隷賑捐六月廿一日第七百廿四次清單]  
　　本埠元豐昌寶號汪蘭生先生第三抗交來漢口衆首人續募獲盛　洋四元邱永有米敦義　益晋厘　部四户各洋二元朱怲泰霞川不書名立生下龍川氏徐洪興世興源汪復字七户各洋一元汪邸香錦洋三元朱大全嚴六兩友配銀一兩八錢瑞昌銀一兩二錢微遠行銅七錢李厚珊錢六鎭四分萬顓銓銀六錢二分林振興陳用堂　和祥宋永茂同義全黄泰興黄泰興七户各銀六錢晋豐泰　五錢熊復泰三錢四分朱大全錢十千文宏慶興經募錢七千文陳義豐經募錢四千文全義棧仁和源永盛昌　恆大協興同義森永興和福源祥順福德源祥永舉公椿茂福成怡義利　寳華樓同升　莊仁興福成泰祥和谿日盛增義成行晋豐泰致合永同人豫羅　盛永盛源同茂源大有利蕭　翁募森寶齋乾泰茶行胡一山全茂昌德源祥金庭公店三十五户各錢一千文怡心　錢六百文不書名錢五百文無名氏錢二百文以上十九户總共合紋銀六十四兩五錢八分五厘合申規銀六十六兩七錢二分○靈字册功字第三百另三號西中和里江次山先生交來知過軒求事利洋一元　子林都戎求接任清吉洋一元以上共洋二元○新册第五萬三千三百四十號石邑寳成典衆友總管敢福筵洋三元使君受福福册克齋洋二角保平　銅洋一元紹華倫省居士二户各錢四百文夏無名氏沈嘉祿保福查肇禎河南星六户各錢二百文保安康寳寳　居永樂加康各錢一百文又康字闖不留名洋一元勿具銅洋一元有求必復錢五百文勉過齋克齋各錢四百濟堂無名氏儉省居士三户各錢三百文國泰民安亡名氏免灾悔三三户各錢二百文浦儉省居士錢一百廿文免口舌佑平安無災民藥順官采取名寄山東保安康李紹華德再山連生九錫堂陳十二户各錢一百文以上三册共合洋十元二角銅洋二元錢三百六十文○金瑞芝洋一元周信成洋二元求牙痛立愈洋二元張翰求子病愈洋一元吳洋五角不留名洋一元申報舘交來省三居主人刋報移資助賑洋四角錢八十一文○蘇州嚴保之先生交來新册蘇州張小林先生醮資移賑洋二元銅洋二元○○本日共收英洋二十一元規銀六十六兩七錢二分銅洋四元小洋十一角錢四百四十四文合併聲明 
[上海三馬路與昌恊賑公所陳竹坪經收山東直隷賑捐六月廿二日第七百廿五次清單]  
　　靈字册莫字第一百四十號本埠同整公埠同整公棧交來程綏予先生經募天津黄積德堂洋五元安徽程靜觀堂洋二元以上二户共洋七元○又册緣字第六百五十五號蘇州恆興寄來力微錢九百文不留名錢五百四十文鮑不留名榮德堂各錢五百文王云卿不書名氏各錢四百文李不留名有心無力何不留名王姚不列名蔣恭甫王姓七户各錢二百文殷林無名孫龐俊卿六行堂各錢一百文以上共洋五元○又册無字第三百九十四號　昌號王啓綱先生交來存德堂洋廿元鐵生洋一元七角敬睦堂仁夀堂百忍堂三樂堂四户各洋一元董少配洋三角以上共洋廿六元○又册緣字五百五十八號杭州馬市街　號寄來孫永春求生千延嗣得蒙神佑如願得子再當量力捐　先助洋五元○又册錯字六百八十四號鎭江過財十洋一元安樂堂洋五角夢雲軒寳蓮堂有心堂三户各洋三角愧煞主人求安氏三多堂三户各半二角以上來洋三元○作善降祥曲江隂章善士寄來章立本堂章彬康二户各洋五元○萬家生佛册第二千一百十七號潮州茶陽吳存安得彩移賑洋四十元○救命摺山陽縣署寄沈天和局來長白居士保規健胡廷瑋三户各洋一元霽月齋師竹齋各錢五百文陳豐年三百文珠樹德堂王錢一百文景松堂保能堂一　堂承志堂陳懋卿滇行堂宋尚甫藕化舘九户各錢二百文以上共來洋六元錢二百文○本埠洋先生交來語花室儉資移賑洋十二元申報舘交來張逸名罰欵洋二元高葉氏因患乾血巳有年餘刻又吐血不止求速全愈洋四洋煤炭迈所勸解業中免一訟事省訟費移賑洋十元陳笠菴畫潤移賑洋一角半　聞韶先生田京汪棧寄來金陵合義堂銅洋五元　利記　一元五角力薄子洋一元一角大團鎭合記銅洋一元本日共收英洋一百三十二元銅洋六元小洋七角半錢二百文合併聲明 
[上海三海馬路與目協賑公所陳竹坪經收山東直隷賑捐六月廿三日第七百廿六次清單]  
　　靈字册德字第六百五十一號像章城南謙吉堂寄來方際虞　父母病痊洋十元古　韜洋十元以上二户共來洋廿元由福興潤屇來○又册機字五百九十九號清江公積堂募來不書名洋五元不留名鏡清氏無名氏忠貞堂芸軒室五户各洋一元以上六户共洋十元由政大局來○又册錯字第六百廿六號漂陽德豐莊經募求夏季平安人洋五角不書名　彝堂祗有此章泰生一貧如洗人蘭陵外史不書名七户各洋二角不書名洋一角以上九户合洋一元又德豐同人舊銅表一只銀邊眼鏡一副由　報局交來餘又册功字六百另九號吳麗先求合家清吉自身萬病除消洋一元又募葉氏保佑夫君安泰並求子嗣洋二角月記求父　清泰昭記求自身病除亮記求亡妻冥福明記求亡兒冥福蘭記求先人冥福圃記求先人冥福保記佑記八户各洋一角以上十户共合來洋二元○又册成字九百十三號本埠協洋莊交來無名氏洋九角又册成字廿九號青溪居士錢一千文又康字册無名氏洋一元五角五分又三户各洋五角又一户洋四角五分又一角洋二角又一户洋一角以上三册共洋五元二角虚對洋一個○馮門海氏　次子永章病速痊洋十元輯民氏爲永妻李氏病速愈洋十元蓉香居士洋四元施敬修完應洋一元無名氏錢一千文徐夀松爲子可新血症咳嗽全愈洋一元　笠菴先生畫潤移賑洋六角五分○上虞鹽公堂友人交來因妻病减　藥實移賑求速痊愈洋一元○鴻福來票行交來心在天氏向鴻福來購買吕宋票一張得中五彩移助純陽正氣丸五百服又求妻心胃氣痛速愈助純陽正氣丸五百服以上共來一千服○本日共收英洋六十六元虚對洋一個小洋八角半錢一千文　銅表一只銀邊水晶眼鏡一副純陽正氣丸一千服合併聲明 
 
 
 

Page 10

 
 
   
 
 

Page 11

 
 
[光緒十三年六月二十一日京報全錄]  
　　宫門抄○諭旨三道錄前○分缺單○户部翁奏治麟請列入國史孝友傳摺○　奉錦道廷奏報接篆日期階○廣西撫李奏舉知府熊夀山等十三員摺○雲督岑奏副將楊發貴等留滇補用片○豫撫邊奏遵查司道各庫摺○又奏報管解漕銀日期片○六月二十一日理藩院鑾儀衛光祿寺正黄旗　日無引見○八額駙假滿請安○内務府奏派紫禁城内值年派出嵩申○兵部奏派查齋之大臣派出致麟烏拉喜崇阿敬信秀吉崇禮安興阿德福吉恒○召見軍機紹祺敬信雙齡胡隆洵○光緒十三年六月分缺單小京官太常寺博士尹肇熙捐離任京府通判順天府督粮周之辰革知州雲南南安雷震遠丁知縣湖南寗遠施鑑槃革山西天鎭裘宗圻近四川江油王恩沛及鹽源顧同　修墓州同四川崇慶全銀爵故直州判四川資州周文訓不謹縣丞廣東番禺楊甲秀逾限巡檢廣西武緣兀夀榕湖北漢陽文俊俱近典史陜西同官董化霖咸陽　世勳俱近四川銅梁邵文淵不及○○革職留任户部尚書管理國子監事務臣翁同龢等跪奏爲已故儒臣孝行可風籲請列入國史孝友傳以彰至行恭摺仰祈聖鑒事竊維朝廷制治以孝爲先人臣致身資於事父此天地之大經古今之通義也伏見故國子監司業治麟生有至性其學術以宋儒尹焞爲宗律已教人鞭僻近異同治初年該員之父景廉任伊犁叅賛旋統兵剿賊其時該故員年僅二十匹馬出關往來省視比長承侍左右色養無違景廉之疾篤也不欲人侍側該故員屏息户外聽於無聲有呼則敬唯有所苦則抑搔扶持終夕徘徊風露中履跡重沓倦則倚檐柱以息四十餘日用是成憂勞羸困之疾其父旣殁該故員病己深矣旣塟越小祥鹽酪不入於口醫者以豕肉汁進謂得此可脂膏五藏該故員屏而不飮臣等見其瘦骨柴立亦援古人居喪有疾之禮諄諄勸諭該員閔默涕泣而巳苫塊之中編次其父遺稿一字之誤反覆審訂至於嘔血數碗死之夕遺書猶在旁也臣等以爲魯襄亡而予野毁不見絶於春秋此聖人教孝之微意然則卽死於毁歴代史策猶且褒揚之况該故員蒸蒸之孝徵於平時孚於輿論衆著於宗族師友之間者乎我朝功令孝子有旌閭之興國史列傳特立孝友一門光諸四年蘇松太道馮焌光以孝行可嘉准予立傳臣等竊惟太學爲教化所出之地該故員事親盡孝無愧人師臣尋誼屬同官見聞確實合無仰懇天恩特降諭旨准將前國子監司業治麟列入國史孝友傳仍由館臣咨行該旗查取事實清册以繼纂輯用以風勵天下臣等謹合請恭摺具陳伏乞皇太后皇上聖鑒謹奏奉旨已錄○○署奉錦山海鹽道兼按察使銜直隷候補道奴才廷彦跪奏爲恭報接篆日期叩謝天恩叩祈聖鑒事竊奴才於五月初十日奉北洋大臣李鴻章行知以准盛京將軍慶裕事開奉錦山海關道廣蔭現患痰疾禀請開缺已准所請並請旨揀員調補此次輪應直隷揀員署理飭令奴才馳往營口接署等因遵於十八日由天津附輪航海馳抵營口二十二日准奉錦山海關道廣隂委員齎送關防文卷移交前來奴才卽於是日恭設香案望闕叩頭祗領任事伏念奴才滿洲舊僕世受國恩農部分曹洊登郎署方粤西之出守旋直北以隨班未報涓埃遽膺繁劇查營口濵臨遼海南通各省北拱陪都當商　輻輳之區爲華洋薈萃之地舉凡籌防經武察吏安民曁中外交涉事件在在均關緊要自維　昧隕越時虞惟有隨事隨時禀承北洋大臣盛京將軍奉天府尹認眞經理不敢以暫時攝篆稍涉因循以期仰答高厚鴻慈於萬一所有奴才援署篆務日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○暫護廣西巡撫二品銜布政使臣李秉衡跪奏爲愼舉粤西府廳州縣賢員以資治理而勵人材恭摺仰祈聖鑒事竊維人材奮興每資觀感而在荒瘠多事之區則需材尤亟得人愈難粤西地處極邊民情强悍兵燹之後元氣未復伏莽未清捍衛撫循非廉幹愛民之員不足以資整飭臣蒙恩簡放來粤三載於兹雖未常駐省中而隨地隨時接見屬僚披閱公牘無不就事留心審核曾將尤爲庸劣者先後叅劾多員其過失尚輕可望自新者亦分别記過停委不稍瞻徇惟是鼓舞人材激揚並重果其爲守兼優才識足濟亦應上達宸聰上年恭逢計典除將實缺合例確有政績之桂林府知府秦焕南寍府知府向昭然東蘭州知州調任奉義州知州李霑春荔浦縣知縣吳燾上思州知州張塏恩隆縣知縣熊繼軒六員均經考核再三切實臚盈具題申異外其循聲較著者尚不乏人查有柳州府知府熊夀山江西增員生强毅敏練論事有識能斷訟獄不避怨勞所屬素多盜賊督捕不遺餘力地方收效題補梧州府知府陳書均湖南拔責生敏練果斷任泗城府烟瘴多年平反大獄調客鎭安府力清積牘事之棘手者獨能措置裕如題補鎭安府知府署桂林府知府將兆奎湖南舉人穩練有爲前署鬱林直隷州民多去思查辦案件絲毫無欺委任繁劇極臻妥善　梧州府知府候補知府何耀章廣東監生廉敏有爲治郡除奸能任勞怨統帶砲　查辦灾賑均有實效委以繁車事務竭盡心力必期有齊誠屬賢能候補知府陳如金浙江監生幹練精審歴任地方措置妥當辦理厘務兼統水師振作整飭無不妥帖候補知府袁思韠貴州舉人廉　有識調委邊防差使逐事認眞仍出以審愼志趣不苟表率足資署平樂府知府桂林府同知趙慶番直隷監生清勤質直辦事實心决不可染仕宦習氣桂平縣知縣李宗庚浙江優貢生月守有爲歴任繁鉅均有政績連年地方多事除暴恤民出以實心無不精當允爲循良之選署歸順州知州思恩縣知縣黄詠沂湖南副貢生勤練果敢任思恩縣時五峒土匪初平辦理盡善調署歸順州邊缺撫流氓禁奸暴聨絡防營均能妥恊輿情愛戴署陸　縣知縣補用知縣　興周雲南拔貢生遇事有胆識聽斷緝捕均極勤能署永福縣事時值灾旱奸民肆搶立馳往親縳首犯懲之勸富户糶榖濟以官米頃刻安定調署陸川縣嚴懲强豪聚衆挾制之風爲之一歛實有應變之才署馬平縣知縣候補知縣左秉壎廣東駐防進士勤樸隱韻署馬平縣缺最瘠苦事繁多盜安良除暴實力實心士民感戴宣化縣知縣蕭憲草奉天進士樸敢勤兼宣化多大盜巨案屢出重賞躬親搜捕前後獲盜數十名近日搶劫頓息辦理仍不少懈敢爲緝捕認眞之　調署賀縣知縣興業縣知縣李昶四川進士老成端謹勤敏愛民不求急切近功實爲安靜良吏以上十三員或久任地方或歴經差委認眞考察均屬桂省出色賢員臣知之旣確未敢壅於上聞謹據實臚陳據懇聖慈俯賜嘉勉俾各員有所觀感益自奮興於吏治實有裨益臣爲激勵人材起見是否有當伏乞皇太皇上聖鑒訓示謹奏奉硃批另有旨欽此○○岑毓英片再臣前准部咨本省人員保舉　叅補缺應廻避原籍其他省保舉各員應照章奏留省分補用等因前來查總兵銜儘先補用副將哈勒崇依巴圖魯楊發貴係雲南人補用游擊陳復勝係江西人儘先補用遊擊楊玉光儘先補用守備彭福芝程正光俱係湖南人均在滇山力年久熟悉邊情據臣標中軍副將屈洪泰造具該員等履歴清册先後詳請收標補用等情前來臣覆查該員等打仗奮勇均堪留滇委用惟楊發貴係本省人員已保至副將雖與定章稍有未符但滇省正辦邊防差遣需人必須熟習之員以備操防台無仰懇天恩俯念邊省營伍需員該員等情殷報効勅部註册留於雲南各歸原班補用出自逾格鴻施除將該員等履歴送部查核外謹會同雲南巡撫臣譚鈞培雲南提督臣黄武賈附片具陳伏乞聖鑒訓示謹奏奉硃批着照　請兵部知道欽此○○頭品頂戴河南巡撫臣邊寳泉跪奏爲遵例盤查司道各庫恭摺仰祈聖鑒事竊照每年奏銷後例應將司道各庫逐一盤查兹屇奏銷光緒十二年錢粮之期據布政使劉瑞祺按　使邵友濂糧儲鹽法道鍾瑞各將庫項收支實存數目造册呈送前來當前往逐一盤查計瀋司庫儲丁耗正雜各欵除軍餉籌欵動支外存銀六十九萬四千三百五十九兩一錢四分一厘臬司庫儲驛站减半裁扣塘撥工料等項除栘辭支發外存銀二千八十二兩一錢八分粮鹽道庫儲漕鹽正雜各欵除支解外存銀十六萬八千四兩五錢六分一厘按欵稽核查與應存各數相符並無虧短所有奏銷後遵例盤查司道各庫緣由理　恭摺具陳伏乞皇太后皇上聖鑒謹奏奉硃批户部知道欽此○○邊寳泉片再豫省應徵光緒十二年分漕折銀兩前經兩次奏解銀一十萬兩在案兹據布政使劉瑞祺粮儲道鍾瑞又於州縣解到漕折内湊集銀五萬兩定於六月初八日委員管解起程赴部交納詳請奏咨前來臣覆查無異除咨部外理合附片陳明伏乞聖鑒謹奏奉硃批户部知道欽此 
 
 

Page 12

 
 
[光緒十三年六月二十二日京報全錄]  
　　宫門抄○諭旨一道錄前○豫撫邊奏審明王德儒叩閽案犯摺○又奏審明盧文耀叩閽案犯摺○又奏撤任柘城縣單履謙等摘頂留緝片○又奏守備賈青山勒合休致片○六月二十二日吏部翰林院正白旗值日無引見○莊土德銘各假滿請安○慶福請假十日○畢道遠續假二十日○欽天監呈進日蝕圖○召見軍機續昌高萬鵬希朗阿龍湛霖○○頭品頂戴河南巡撫臣邊寳泉跪奏爲審明叩閽案犯按例定擬　摺仰祈聖鑒事竊據滑縣民王德儒叩閽呈訴尹自得等賣粮舞弊等情一案經刑部訊供奏請發交　籍督撫提集人証卷宗秉公研訊照例辦理卽所控得實仍治以衝突儀仗之罪奉旨依議欽此欽遵咨解回豫由臣行司飭提人証卷宗至省質訊兹據藩司劉瑞祺臬司邵友濂督同署開封府知府陳桂芬審明擬獲解勘前來臣親提研鞫緣于德儒籍隷滑縣與尹自得葛鳳山鄰村素識無嫌道光初年郭美臣　糧地三頃餘被沙佔壓不能耕種郭美臣逃荒外出粮銀無著道光十二年九月十淵情等控縣飭令櫃書孫朝樂等查明尹成玉等將地開墾成熟按例　完糧銀結案十六年尹自得將地一項一十畝憑中賣給王振明管業按例遇割粮銀三兩七分七厘王振明與子王富　續將地七十三畝轉賣與　大章等爲業分别過割清楚王振明剩地三十八畝糧銀一兩一錢九分光緒二年王振明病故王富貿易外出地畝荒蕪糧事葛鳳山令王振明近族王晉氏完糧十晉氏呈控該縣批飭查傳王富完糧嗣葛鳳山墊完歴年錢糧王富仍未回歸向王富近族王德儒推索王德儒給錢三千文查明糧册知係尹自得賣給王德儒見尹自得領種鄧美臣地畝均已成熟地多糧少疑尹自得飛灑詭賣與王璞等赴縣呈控前代理縣周恩濂票差賈清魁傳訊並飭户書陳文幹趙桂元協司該里大户荆玉　等查丈尹自得地畝與糧例相　　無　灑情弊集案訊明斷令王振明遣糧應由王富完納葛鳳山向王德儒索墊杖責示懲王德儒不肯具結將其掌責結　王德儒聞尹自得開壑郭美臣沙壓地畝尚多又量時詭寄孚進江等名下心疑尹自得等賄串朦弊卽以刁賣糧銀等情由府赴前藩司巡撫衙門具控批縣勘丈訊斷前縣於滄　訊明仍　前斷結案王德儒懷疑莫釋復赴巡撫衙門呈控尹自得之子尹青雲亦遣抱呈控批府提訊王德儒不敢回歸起意京控卽以前情添叙瑣碎情卽央過路不識姓名測字人寫就呈詞進京在惇親王曁都察院呈控均未准理王德儒一時惆急在道旁叩閽呈訴解送刑部訊供奏奉諭旨咨解回豫飭發審辦行據該縣將人卷解省聲明葛鳳山病故取具族隣甘結申送據藩司劉瑞祺臬司邵友濂督同開封府知府陳桂芥審明擬議解勘訊供前情不　嚴詰尹青雲委無飛灑詭賣糧銀陳文翰等亦無賄串朦弊　事應卽擬結　例載聖駕出郊衝突儀以妄行奏訴旨仗一百發近邊充軍等語此案王德儒以控　情訊係事出有因懷疑誤控並非有心誣告惟輙敢在道旁叩閽自應按例問擬王德儒除京控未能應實輕罪不議外合依聖駕出外衝突儀仗妄行奏訴者仗一百發近邊充軍到配折責安置葛鳳山奉差催粮因墊完功王振明糧錢向王德儒索墊本干例議前已由縣訊明杖責且已病故應　庸議尹自得並無飛灑詭賣糧銀陳文翰等亦無賄串情弊均毋庸議尹自得領種郭美臣地畝按則完糧王振明遺粮飭縣查傳王富著追與王德儒　干除供勘另行咨部外所有訊　　由理合恭摺具陳伏乞皇太后皇上聖鑒飭部議覆施行謹奏奉硃批刑部義奏欽此○○頭品頂戴河南巡撫臣邊寳泉跪奏爲審明叩閽案犯按例定擬恭摺具陳仰祈聖鑒事竊據嵩縣文童盧文耀叩閽皇訴高阿岐等架誣串訛等情一案經刑部訊供奏請發交犯籍督撫提　人証卷宗秉公研訊照例辦理卽所控得實仍應治以衝　儀仗之罪奉旨依議欽此欽遵咨解回豫由臣行司飭提人証卷宗至省兹據藩司劉瑞祺署臬司鞠捷昌督同署開封府知府　桂芬審明擬議解勘前來臣親提研鞫　盧文耀王之平均隷嵩縣與高西岐隣村素識光緒四年荒旱發欵賑濟　縣督飭紳耆易錢施高西岐東向紳耆史金鑲等價置賑錢二十兩按市價應合制錢二十四千業已如數交由史金鑲等施放廬文耀疑其取巧侵吞曾向高西岐查詢彼此爭吵　人勸散十一年五月間喬投德子媳喬吳氏與盧文耀無服族弟盧　通姦喬俊德同子喬等桂查知將喬吳氏責打喬吳氏畏責逃至盧春家藏匿喬俊德找可誤聞係被盧文耀串通盧春誘拐控縣先後票差王景明董田張雙印往傳均值盧文耀外出王景明等各向其家勒索飯食錢四千文花用盧文耀因高西岐前與口角有嫌疑係高西岐主唆架誣串差勒索由府赴司其控批委隣封會訊差傳盧文耀未到訊明喬吳氏實因與盧春通姦畏責避匿並非被誘潛逃將盧春等分别枷責收贖詳奉批銷十二年正月十六日盧春因貧難度揑稱閻姓呈控王之平係殺死閻鼎三兇犯如能出給錢文可爲了事向王之平撞詐王之平查無其事心懷不平邀元素識之陳會尚重將盧春捆縳送官行至中途歇息盧春辱駡聲稱欲將王之平等殺害王之平氣忿起意將其兩眼　瞎喝令尚重擒按陳會用身帶火紙竹筒將盧春兩眼睛控出棄擲路旁適曾驢走至憶及盧春曾回伊妹調戱卽用脚將其眼情殘毁盧春之母盧日氏控縣騐訊未結盧文耀復悮信訛傳盧春眼睛係　　西岐等所挖朦弊不究一時情争卽以前情並裝點鎖碎情　自寫呈詞進京在道旁叩閽呈訴解送刑部訊供奏奉諭旨咨解回豫飭發審辦行據該縣將人卷解省聲明盧春已在任芬家因毒身死是否自尋短見抑係被人謀害尚未審定兹據藩司劉瑞祺署臬司鞠捷昌督同署開封府知府陳桂芬審明擬議解勘前來聲明王之平業已監斃訊據各供前情不諱應卽擬結查例載聖駕出郊衝突儀仗妄行奏訴者杖一百發近邊充軍又兇徒挖瞎人眼晴發近邊充軍又蠧役詐贓一兩至五兩枷號一個月杖一百各等語此案盧春文耀因被縣善查傳勒索飯錢並被人挖瞎其無服旅弟眼睛輒進京在道旁叩閽雖經訊明事出有因懷疑悮聽尚非有心誣告仍應按例問疑盧文耀除京控未能盡實輕　不議外合依聖駕出郊衝突儀仗妄行奏訴者杖一百發近邊充軍例擬發近邊充軍到配杖一百折責安置上之平因盧春藉案撞詐將日捆縳送官復因在途辱駡稱欲殺害輒喝令陳會等將盧春兩眼控瞎亦應按例問擬王之平合依兇徒剜瞎人眼睛發近邊充軍例擬發近邊充軍業已在監病斃應與訊無凌虐之刑禁人等均毋　議　役土景明與董田張雙印先後奉票查傳各向盧文耀家索取飯食錢四千文訊非同時嚇詐無分首從自應各科各罪王景明重出張雙印均合依蠧役詐贓一兩至　兩杖一百枷號一個月例擬杖一百枷號一个月滿　折責革役照例刺字曾驪雖未帮同剜眼用脚殘毁盧春挖出眼睛亦應酌量問擬曾驢請酌照不應輕笞四十律擬笞四十折責發落高西岐訊無挾嫌唆誣串索朦弊挖眼情事應與訊無聽唆架誣之喬俊德均　庸議盧春與喬吳氏通姦業已由縣擬結惟向王之平撞詐錢文雖未到手亦屬不合現已因毒身死應毋庸議其被毒身死正案　俟訊明另擬詳辦逸犯陳會等飭縣緝獲另結無十省釋除供招另行咨部外所有擬議豫由理合恭摺具陳伏乞皇太后皇上聖鑒飭部議覆施行謹奏奉硃批刑部議奏欽此○○邊寳泉片再臣前因代理柘城縣知縣候補通判單履謙辦事不能得力行司撤省旋據代理縣禀報四月二十九日夜被賊入署拒傷勇役劫去存署解司留支等銀四千餘兩捕務實屬廢弛已極當飭歸德府　查勒緝賠解去後迄今雖據報獲數犯批府提審尚未取有確供是否此案正盜殊不足信單　謙二經撤任未便轉令置身事外相應請旨將撤日理柘城縣知縣候補通判單履議摘去頂戴留於該縣地方協緝柘城汛把總郭桂齡着經制外委張玉崑一併撤任責令迅將此案贓盜悉數弋獲以杜諉延謹附片具陳伏乞聖鑒訓示謹奏奉硃批着照所請該部知道欽此○○邊寳泉　再准南陽鎭總兵楊芳桂咨稱調署南左營守備河北鎭左營守備賈青山因昔年出師感受潮濕本年夏間觸發舊症兩嚴疼痛恐難騎射應請撤任調養等情查　例軍政之年未經考騐以先不准告病如有告病卽令休致等語今該守備於本年軍政我考以前省報患病自應照例辦理除將該守備撤任委員援署外相應請旨將調署南左營守備　北鎭左營守備賈青山勒令休致以　營伍所遺員缺豫省有應補人員容臣另行揀員請補謹附片具陳伏乞聖鑒訓示謹奏奉硃批着照所請兵部知道欽此 
 
