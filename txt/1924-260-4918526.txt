# 1924 - 260 - 4918526

 

Page 1

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *   
 
 

Page 2

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *   
 
 

Page 3

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *　　　　時評 
[　　寛與嚴告戰事當局（冷）]  
　　嚴以治軍而寛以待民是謂節制之師亦即常勝之軍反是者雖有兵而不軍雖能戰而不久用之剿匪或可勝用之作戰則必敗 
　　何謂寛以待民所謂寛者非奢望也即不令人民受不應受之損失地勢旣當戰區彈火斷不能免然逃難之民當閔惜之殘破之餘勿毁滅之形疑之犯當審慎之勿與戰事有關之人與物當保全之何則人民非敵多害人民與敵無損故也 
何謂嚴以治軍所謂嚴者非濫殺也能使戰士毋以勝敵與發財之念相聯搶掠與酬功之說爲一又毋以戰敗之後志不得逞刦略以取償於民無論或勝或敗勿令戰士志不在敵而在利利不在敵而在民則其軍爲有紀矣 
[國内專電]  
北京電晚報載直軍對東北中左均取守勢以全力應付右路合一三兩軍渤海艦隊由山海關南北中三道抄出夾攻因現戰線爲凸字形抄出則成一字形戰術上易於策應等語（二十三日下午八鐘） 
　　北京電閣議顔交出致孫傳芳電原擬令孫以全權辦理浙善後改正爲與夏省長會同辦理通過又衆院對彭議員被捕請顔出席謂本人旣合法通過自應出席旋議戒嚴令結果未詳（二十三日下午八鐘） 
　　北京電飬（二十二）軍警聯席會議（一）函財部飭廠趕造現洋（二）由兩署函交部禁止奸商商運糧出境（三）通告商會諭各商勿居奇物價（四）請辦平糶（五）提前設粥廠（六）夜間軍警巡查街巿晝間泒探緝造謡匪徒 
　　北京電　馮軍一師三旅今日開拔凈南北苑留守僅一團外人謂馮軍開拔甚快吳自率第三師陸續到京在郊外繞赴京奉線開拔亦快在京通尙有某某等軍未開拔 
　　北京電王克敏昨將軍費撥付總司令部及分配各軍軍需處後始通知就職 
　　北京電孫岳所統第十五混旅全部抵京曹令維持京城治安實行衛戍職權至衛戍司令先由聶憲藩代至相當時期任孫 
　　北京電王克敏商安格聯發崇文門庫券二千萬請安保管基金安以崇關舊債甚多且指撥軍餉有案無基金可何管王請之再安答考量（二十三日下午九鐘） 
　　北京電安格聯通知財部六釐十一月十日抽籤十二月一日還本財部尚未决定於何日公表聞某方主張借用中籤欵三個月故巿上對抽籤消息不甚興奮昨晨安格聯由青島回京發布釐補抽函後下午即與王克敏會面安對借用關欵不允謂目前關稅固减收不多但均上兩月出入貨物自江浙戰起東北繼之今後關欵必少予對整理案内各債在中央未解除本人保管之職務以前惟有就收到足定何項補抽之欵即行通知財部至應否抽籤發布責在財部日前某方主暫借金融中籤本金三月結果金融爲補付去年九月者已延一年未能再緩致失公債信用 
　　北京電外傳政府提用法賠欵不確吳不主張解决賠欵案（二十三日下午九鐘） 
 
 

Page 4

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *　　北京電財部向匯理借五萬鎊以德債欵作抵（二十三日下午九鐘） 
　　北京電府商張懷芝前敵執法總司令便宜行事張已允定造大刀六十把 
　　北京電國際聯盟會朱兆莘辯護禁烟成績時某國代表言朱氏想在外日久尚望朱親赴本國一查云云列國對我烟業仍依據拒土會所畫之區域圖爲準 
　　北京電漾（二十三）閣議例案法部提夏口地方廳及看守所經費不敷擬請將湖北各廳縣訟狀各費酌加成數以三年爲限限滿停止議决照辦（二十三日下午八鐘） 
　　北京電孫傳芳之中路前站孟昭月之兩團與潘國綱部妥協入衢州孫二十日由浦城電告（二十三日下午一鐘） 
　　北京電連日京奉路爲運兵無一定時間到站（二十三日下午一鐘） 
　　北京電日俄會議今日宣告暫行休會 
　　北京電交吳令路局軍隊要加開車預趕備不許推諉怠惰致誤戎機　　北京電吳諭各軍隊不准扣留機車車輛 
　　北京電閻治堂由京奉專車開赴榆關 
　　北京電胡景翼見曹（二十三日下午八鐘） 
　　北京電曹傳見援軍副司令曹士英張金標 
　　北京電聶憲藩暫兼衛戌司令已指令發表 
　　北京電聞孫岳將爲戒嚴司令 
　　北京電交部息滄石路借欵五百萬無其事又英使館亦言未聞其事或係另一國籍公司所辦但事實上先付墊欵五百萬一節任何國公司辦不到因滄石已築路基只須數百萬便可成功路透所報借欵說尚待證（二十三日下午一鐘） 
　　北京電英法美日將聯合聲明對華内亂取不干涉主義（二十三日下午一鐘） 
　　北京電連日發現急病死者報界任某住户顧姓等（二十三日下午一鐘） 
　　北京電暗盤陸釐現六六四五玖陸二四五金融長期無市（二十三日下午八鐘） 
　　天津電據交通界息養日晚府派曹諮議專車過津赴前線面彭董兩司令視軍容 
　　天津電津埠戒嚴後甚安謐惟養（二十二）早天緯東大馬路發生暗殺案 
　　天津電據益世報載直奉兩軍在榆關萬家屯接戰共有三次一二次係直十五師獨力陣地無出入　三次葛樹屏旅生力軍加入養（二十二）戰甚烈互有死傷奉稍却直恐有伏未進仍對峙據外人自戰地返津述直軍勇奉亦不弱直優點軍械兩足奉恃險以逸待勞此戰可稱旗鼓相當算中國可觀戰事似非旬日可結云云 
　　天津電新車站昨今兩日直軍過津赴前線有十三二十二十三第九第三等師曁十二三四等旅軍需極豐星夜馳往 
　　天津電交通界盛傳吳使今日過津站台戒備嚴惟迄未到津 
　　天津電津戒嚴司令部設城内鎭署設軍法軍需文書稽查等五處每處科長員就鎭署曁警處原有鎭正處副丁振之任高等探長（惟上二十三日下午六鐘） 
　　濟南電省署附設魯省後方籌備總司令處熊爲省費計係由省署財廳警廳人員組成現又委龔積柄爲籌備股長史久光爲軍務股長熊毅爲軍需股長 
　　濟南電五師參謀長張士銓由京回濟謁鄭報告接洽經過五師軍械長押槍彈三十萬發由濟赴浦口 
　　濟南電陸軍十三師連長周萬春由濟寗招兵四百名運濟入京（以上二十三日下午五鐘） 
　　漢口電張允明爲援蘇鄂軍總指揮第四旅歸其節制 
　　漢口電洛副官孫寳璜馬（二十一）由鄂赴京　　漢口電蕭派員在魯招新兵千五百名馬（二十一）運省 
　　漢口電警處長崔振魁奔母喪　馬（二十一）晚赴津（以上二十三日下午五鐘） 
　　長沙電省議員王克家在大會報告余與日領爲同學日領赴舍間談改憲案伊謂湘中本無意改憲係受壓迫現在直奉有戰事如奉天勝何必再改且省長由中央任命根本上推翻聯治余答云改憲委係自動如省務員之産生先選舉後圈任非驢非馬普選制度民選縣長及普設法院等條均有修改之必要改憲與對外無關湘人始終主張聯治將來改憲如省長由中央直接任命固變爲中央集權但先由人民選舉再請國政府任命自無悖於聯治主義總之改憲必在主義以内與根本取消或名存實亡者不同等語 
　　長沙電衡山官紳致籌賑會函請提欵萬元修南嶽路以　工代賑 
　　長沙電沈部鄧瑞溦陸雲高沈榮光鄧右文等來電敝省戰事純爲内部問題與貴省無關我公關懷鄰難同人欽感乃聞道路傳言敝軍有聯合某系侵占貴省之意悠悠之口本不足辯人非至愚豈肯舍己耘人等語 
　　長沙電議會養（二十二）專選司法司長 
　　長沙電唐榮陽定有（二十五）就常澧鎭使 
　　長沙電法界多人擬提案改憲時改草司法制度採四級三審制（以上二十一日下午十一鐘） 
　　香港電胡漢民廖仲愷譚延闓禡（二十二）赴 
韶謁孫商後方事務 
　　香港電孫科禡（二十二）離粤赴奉 
　　香港電張國楨奉孫命赴東江與陳軍議和聞張所携條件　中有劃潮梅爲陳炯明軍給養一項 
　　香港電李烈鈞定漾（二十三）起程赴日 
　　香港電李福林定漾（二十三）就市長職 
　　香港電陳炯明黨昨會議討論與孫言和事林虎洪兆麟反對和議最烈即議决先解决廣東後解决大局 
　　香洪電禡（二十二）國民黨中央執行委會通告以青天白日旗爲黨旗及軍旗以青天白日滿地紅旗爲國旗 
　　香港電劉顯潛代表張瑞麟抵粤携劉函請孫討曹 
　　香港電石青陽箇（二十一）離粤赴滬 
　　香港電北伐滇桂軍未赴韶湘軍開拔亦未多孫昨由韶拍十萬火急電來省催各總司令陷（三十）前齊集韶關誓師 
　　香港電洪兆麟葉舉篠（十七）抵惠州籌備反攻洪部陸續由汕開至楊坤如部已進至鐵岡與菉蘭滇軍隔河而陣 
　　香港電駐省許崇智及劉震寰兩總司令部均戒嚴恐將開戰因許軍曾在台山廣海將劉部李捷繳械（以上二十三日下午七鐘） 
　　厦門電陳國輝銑（十六）入德化城即晚令所部徐飛龍林清龍向赤水追擊李金標李部退守赤水上湖洋一帶待吳威援兵 
　　厦門電南安官橋等四十餘鄉因高義部陳清祺擾民甚大聯合謀抗 
　　厦門電警備司令部總參議林知淵新由滬返定敬（二十四）再赴滬 
　　厦門電船户陳吳械鬭因官廳武力彈壓暫息（以上二十三日下午十鐘） 
　　九江電九江紅十字會救護隊箇（二十一日）午前十時出發赴寗同行者有吳金彪夫人及其公子（二十三日上午八鐘） 
　　揚州電皖馬電皖商速解三十萬 
　　揚州電　養（二十二）運使統領集鹽商籌定蘇餉十萬（以上二十三日下午二鐘） 
特約路透電 
[中國戰事中之南北]  
　　二十三日北京電今日命令褫張載揚浙省長職以夏超繼之 
二十二日哈爾濱電　據未證實之消息張作霖已在奉天簽定一約承認蘇俄政府 
　　二十三日北京電據外人消息奉張與蘇俄所訂之條約乃關於中東鐵路事 
　　二十二日北京電官塲稱山西閻錫山允出兵二旅攻奉並助子彈百萬政府已電謝 
　　二十三日北京電　班禪喇嘛電致北京政府謂望於秋末前偕圖光呼圖克圖抵京 
[中國與聯盟會]  
　　二十二日日内瓦電中國代表所提選舉了聯盟行政會非永遠六會員時世界輿地區分及人種兩層應加考慮之議案今日巳由議會通過議會又通過委託管轄權委員會之報告及關於奴隷事件之報告 
　　二十二日巴黎電巴黎辯論執論亞洲關係之日見重要謂中國之不脱離國際聯盟會乃極要著云 
[聯盟會中之减軍公約]  
　　二十二日日内瓦電公斷與裁减軍備公約之臨時草稿尙待修正者現已發表第一條修改聯盟會章第十二條文字禁止入會國對於其他入會國從事戰爭惟抵禦侵略舉動者或得聯盟會同意而行事者不在此例第五條規定以不允將爭端提交和平解决或不允遵從行政會一致决定或公斷或司法裁判之國爲戎首及關係國際公約之事件以海牙法庭爲公斷員而聯盟行政會則負决定是否違法作戰及施行相當懲戒之責又有一條准許照會不入會國請其在與簽字本約國有爭端時服從本約之規定凡對於戎首國應施之經濟上財政上懲戒問題須依照第七條由聯盟會經濟與財政機關决定之第八條規定簽約國須向聯盟行政會預先擔任其所能立即實施以厲行本約條文之海陸與天空軍力限度簽約國得供給其全部或一部海陸天空軍力以助受侵略國惟軍費須令侵略國擔負之本約如在一九二五年五月之前不爲行政會永遠委員國之多數及其他十會員國所批准則取銷召集裁減軍備大會之請書本約非俟裁減軍備之計畫通過後不生效力行政會即將草擬裁減軍備之計畫至少須在距開會時兩個月以前送逹各國如大會裁減軍備之計畫不在大會所限定之時日内通過則本約亦不生效力凡參與大會之任何國如不於限定時期内實施裁減軍備計畫則不能享本約之利益本約有一附件規定關於本約文義之爭執須提交國際法庭决之 
　　二十三日日内瓦電昨晚聯盟會辦理裁減軍備問題之委員會討論公斷草約英代表漢德森發言對於利用英國海軍一層有重要之保留謂英海軍必須保持其行動之完全自由英政府之意以爲英帝國决不致有反對會章或反對此約而作戰之舉動故祇預料英帝國可以聯盟會同意爲會章而加入戰爭之事件英政府確知遇有此種事件時爲全部利益及英國特殊利益計英艦隊實有應以其所需自由與聯盟會合作俾懲戒得迅告成功早日結束之必要英政府於是提出保留辦法凡因英帝國擁護聯盟擔任戰役而起之爭執不得提交永遠法庭解决之此種保留並不限制聯盟會所擬辦事業之價值蓋永遠法庭而竟成管轄軍事動作之機關人所不欲也故英政府不得不保障英艦隊行動之自由此與世界各國之共同利益並不相背云比恩博士報告股員會對此草約之討論情形謂此約在懲戒一層並未越過會章之範圍簽字於此約者亦並不擔任任何新義務不過其原義務經此而愈確定且愈有效耳股員會所議定之約乃由造成一種方法以逹弭戰日的之一念而來責任綦重但渠希望第三委員會與議會及各國政府皆能力闢困難而不使億兆生靈以和平二字屬望於日内瓦者爲之失望云 
　　二十二日日内瓦電摩塞爾問題英國反對土國所提召集公民大會之議但贊成指派專家委員會惟土國仍堅持召集公民大會之要求 
[英自由黨反對英俄條約]  
　　二十二日倫敦電愛士葵氏致書某訪員抨擊俄約政府界殊爲失望　蓋政府界以爲自由黨必將施術贊助英俄條約現文而圖修正所未接受之各條欵也惟今日自由黨代表與人接談者　皆不抱政局將引起即舉行大選之意見自山黨希望政府及早變計以免此事在下院中掀起風波並建識政府應與俄國重開談判破此難關 
[俄大公自居帝位]  
　　二十三日柏林電　俄國大公西里爾發宣言舊告俄人謂帝位未便久虚彼已即位爲帝聞大公目下不欲正式通告列强擬仍僑寓德國宣言書中允恢復敎堂大赦叛國者及以土地給農民 
[日本郵船會社風潮]  
　　二十三日東京電今日爲全國休假日日本郵船會社龍工事無實在發展此事影響甚大故衆甚注意之昨日發表之董事會宣言巳引起罷工者之答辯罷工者態度强硬謂各支社均將出助之海員除一部分贊助總裁外餘均守中立如牽入漩渦則事勢將愈擴大聞董事部定明日續開會議 
[各國近事]  
　　二十二日美國西哇塞特電　英太子今日啓程赴加拿 
大送行者甚衆 
　　二十二日巴黎電　埃及首相柴魯爾今日赴倫敦與英相討論英埃未决諸問題柴氏語路透代表謂渠望能消除政局之障翳 
　　二十二日倫敦電前著名探險家維琴士上尉發見通西北利亞北部之海道今復通行蓋蘇俄政府會租英船三艘由此道航行其中一艘已由葉尼塞河載木料駛抵倫敦計行四十七日 
公電 
　　北京通電各省衙門均鍳本日令特任林虎爲寰威將軍此令特任爲麟爲翰威將軍此令郭敬臣著頒給五獅軍刀一柄此令敎育次長羅鴻年呈請辭職情詞懇切羅鴻年准免本職此令任命湯中兼署敎育次長此令京馬（二十一）印 
　　郝國璽通電上海聯帥盧·總司令何·總司令陳·總司令張·副 
司令潘曁各報館·轉全浙父老均鑒閩浙原爲唇齒之邦兄弟之誼本無仇視之理自野心軍閥僥倖入閩敲剥之餘望屬與心以浙爲東南完善之區庶富繁盛遠勝於閩轉思染指遂其貪　吸剥　脂資養爪牙祗圖一己之私利不顧國家之興亡榮辱淪廢人道泯絶司馬之心昭然若揭此次四省攻浙閩軍着着向我浙邊增兵我軍奉令防守温處原係浙軍應有之天職不意孫傳芳所部突於十一日由松溪政和侵入我境擊退我慶元守軍十二日又在小梅擊退我防守部隊當時我軍以志在守土又因與閩省人民無仇不忍侵入閩地故至寒删等日在龍屬麻皮領防堵苦戰兩日仍用正當防禦不以詭道取勝爲能乃彼則多力欺詐亂我軍心或利用戰地匪人作爲嚮道或穿着我軍服制轼充同營以致我軍不支但兵不厭詐古有明訓勝敗常事亦何足計所堪痛恨者彼竟將我軍遺留鎭地之傷兵用力盡行戮斃甚有梟首剖體以爲快者此種行爲在國際戰爭尚且不許何况國人内爭同胞一體而竟殘忍至此謂非人類豈得爲過又查龍泉失守彼軍大肆搶掠三日慶元失守則任當地劣紳吳鳳翔爲知事勒民月出軍費二十萬元慶地瘠貧安能受此負擔商民痛深剥　解脱無術求生不得求死不能此種苛暴現象　堪爲我浙人民父老爲虎作倀意存歡迎者戒也國璽目維統軍之術不能盡守土之職致貽父老驚憂負罪實深慙汗無地一息尚存暫圖雪恥除現在仍整頓所部相機再行恢復外所有孫軍苛暴殘忍慘無人道之行爲不得不向諸長官父老之前痛哭陳明尙冀進而敎之爲幸温處防軍司令官郝國璽叩號印 
國外要聞 
[西歐通信（昭實）]  
　　倫敦會議觀感錄記詳 
世界大戰起自一九一四年七八兩月之間倫敦會議月爲期乃自一九二四年七月半始以同年八月半止十年前後有此兩大紀念前者爲大戰後者爲平和治亂禍福適得其反不可謂非時運遷變之一轉機說者謂一九一九年對德對奥對匈之和平條約未能爲世界造幸福大戰後四五年屢開國際會議多空言而鮮實用終無一次能以『功德圓滿』四字相慰藉者獨此各協約國對德會議偶以英國當軸爲東道主居然能以公約四件解除大戰後之一切糾紛倫敦人士外交手腕之靈明誠爲其他諸國所弗能及此表面之論也 
若進向歐洲各國一一觀察其内情則知協約諸國與德國之漸趨融洽却如瓜熟帶蒂落倫敦會議諸當軸縱能有所建樹不過成爲時勢所造之英傑近數年來英法爲德故感情上未能十分圓滿而美國則袖手旁觀此種時局本非長治久安之策英爲戰勝國論金融巳恢復原狀論生計則尚稍有困難美在世界大戰後雖以强盛冠天下但在歐洲方面爭端未了元氣未充美國銀行所積現金旣乏流通之術各國對美所負債務更無清理之期法比兩國情形相同法總理並恩賚遣兵調將進佔德境蘆河hubr流域等處然一再遷延殊非了局德人意志雖甚堅强自經數年來之敎訓創鉅痛深亦頗思藉此融洽得一轉圜餘地是以倫敦公約果 
能如願照行歐洲列强間數十年之太平盛治即將由彼數國當軸成之機遇之來其巧捷有如是者 
倫敦公約分數種巳成立者凡四件一爲賠欵委員會與德政府互締之約二爲協約國各政府與德政府間關於第一件公約實行事宜所成協定三爲協约國與德政府間互締之約四爲協約國各政府間互締之約以上四件約文除第一件於八月九日成立外其餘三件均成立於八月十六日倫敦會議閉躉之時英總理穆都納james 
ramsaymacdonald製弁言略稱『比利時·不列顚· 
（包括加拿大·澳大利·紐絲綸·南非·印度·在内）法蘭西·希臘·義大利·日本·葡萄牙·羅美宜·塞寒賽·（即南斯烈夫）諸政府·德政府·賠欵委員會諸代表曁特定全權avecdcspouvoirsspecihquementlimites之美代表）茲集英外部由英總理兼外長穆都納主席根據一九二三年十一月三十日賠欵委員會所派專門委員四月九日之報告議定下列諸約此項約文　彼此均有聯帶關係不能單獨存立參與訂約諸代表須於本月三十日在倫敦開特别會正式簽字其中未經德國參訂『 
之件須即抄送德政府』應俟德法比三國代表另行開會 
蘆河流域退讓條約』應俟德法比三國代表另行開會議訂 
　　第一件公約凡三欵係對實行美將軍大懷dawes所定計畫規定德政府與賠欵委員會兩方面之義務如遇兩方意見不相合時並規定由公斷法庭處理第二件公約凡六欵第一公斷法庭三專員之選派方法第二德國對協約國供給煤炭礦産化學品等項替現金作抵償之詳細章程第三對於上欵供給物品事宜應設委員會以處理之第四預籌南方意見不同時之調處方策第五預防財政上金融上所發生之一切困難同題（如金價高時某國要求多付現金金價低時某方要求以貨抵價均須有專門家切實研究方可使之各劑其平)第六遇有上欵操縱之術manoeuvio須以一委員會處理之第三件公約凡十一欵第一欵最重要大旨略稱茲爲實施四月九日賠欵委員會專門委員所定之計畫雙方均有應盡義務德政府所當履行者（一）迅即批准此項計畫 
（二）迅即設立實施此項計畫之機關（三）創辦銀行並設國鐵道公司（四）速向賠欵委員會簽發鐵道債劵工業債券交付之在彼德國履行上述之義務時八百兆金馬克之助德借欵即告成立同時各協約國所當履行者（一） 
凡自一九二二年一月十一日以來在德國國境以内關於庫藏經濟諸法令効力之限制一律解除　關於稅局關津森林鐵道諸設施官廳之職權一律恢復其原有之稅局等各機關均任趕早成立（二）凡自一九二三年一月十一日以來一切礦産無烟煤kohs礦以及農林航工各類業産經由佔領機關没收管理或暫行出租者一律發還原主（三）撤退佔領時所位置之人員並歸還所佔領之房屋器用（四）對於旅客貨品車輛之交通種種限制悉數免除（五）協約國各政府爲保德國庫藏經濟之統一起見敦促來因河域委員會迅將一九二三年一月十一日以來所頒法令逐一更改第二欵迅即頒行應有之新法令俾克趕速實施專門家所定計畫第三第四第五各欵規定賠欵委員會法比諸政府及德政府所應履行之事件及時期（未完） 
國内要聞 
[議决對奉戰策之梗槪（景文）]  
　　全由吳佩孚主持 
吳佩孚之對奉計畫記者日昨通信中　已略爲報告兹聞昨晚府中聯席會議即照吳計劃將大批總副司令一律正式發表頗爲神速據府方密訊昨日對奉曾議列席者除府曹外爲吳佩孚王承斌馮玉祥王懷慶王毓芝及顔惠慶以次各閣員惟陸錦王克敏高凌霨李彦青四人平時不離府曹左右者獨未出席開會時首由吳佩孚提出對奉計畫謂須即日頒發討伐明令以壯士氣曹初猶主張稍緩經吳略加解釋後亦即唯唯無言其餘列席人員均惟吳之馬首是瞻更無異議因此大批命令遂即席擬定由閣員署名漏夜交印鑄局發表惟原擬設置之總兵站因司令人選問題曹主任李彦青吳堅持不可結果暫擱不提又擬設軍運處以趙繼賢爲總司令各路局長爲副司令一事亦因吳毓麟之建議改由交通部以令發表此對奉各令决定發表之經過情形也 
至於軍事計畫聞以第一路之彭壽莘軍在山海關取攻勢由渤海艦隊酌撥修竣軍艦一二艘　掩護出關其第二路之王懷慶軍在朝陽取守勢第三路之馮玉祥軍先遣隊在赤峯亦暫取守勢俟全隊齊集前線時再取攻勢至第二路之所以獨取守勢者則以王懷慶部軍械未甚完備且未經歷戰陣故也此外吳所部之第三師全軍已奉命陸續開拔北上集中豐台以資居中策應並負拱衛京畿維護運輸之全責(按豐台係京奉京漢京綏三大鐵路交滙之點)各方布置旣妥行見喘息甫定之奉直連境居民又須重遭一度糜爛矣 
 
 

Page 5

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *　　第二張 
國内要聞二 
[北京通信（隨波）]  
　　開戰後之張吳態度對奉討伐令旣下直奉二次戰爭遂正式宣告開幕從此以後雙方當開始决鬭矣當張作霖赴錦州之前一日有外國某領事見張作霖於保安司令部曾詢其對直之意見張曰予此次出兵非在報復往昔戰敗之恥實爲國人請命要求曹錕退位以謀南北統一至於繼任之人選則以南北公意所推應請段合肥出任鉅艱惟吳佩孚如尚擁其兵力而不釋則絶對不能贊許故吾不能不以武力解决之予之軍隊已逼近朝陽直軍如果應戰自予所歡迎否則予亦不避戎首之嫌將先行襲取熱河奉浙本爲一家直旣攻浙已不啻間接攻奉奉爲遵守盟約起見决不能袖手旁觀也云云奉張之言如此則其態度可知據奉方議員言張作霖之意思在擁段出山己爲之副然後將奉軍分駐馬廠長辛店通縣包圍北京以行其三年前之故智對於關内外地盤除熱察綏三特區須囊括以去外至少彼必再得兩省督軍地盤爲己有故張此次出兵實抱有絶大之願望有某耆老日前見張曾勸其勿興戰禍謂奉不犯直直决不敢先來相犯張曰吾必與吳佩孚一較手段成敗在所不計其爲對吳而戰早具有决心矣 
　　張氏現在錦州設大本營親自指揮榆關朝陽赤峯三路奉軍進攻總糧台設於溝帮子張亦不時前往視察據外人所傳張每日必與上級軍官會議一次客非外國人則不甚接見見外人且必痛詆吳佩孚以爲快某日張見某領事謂奉天軍隊巳逹三十萬某領問餉械如何張曰槍械一層連年以來所置巳多不足爲慮餉項則奉軍向不拖欠中外所知臨時軍費擬籌五千萬奉天省自擔任五分之三其餘二千萬吉黑兩省各認一半不但奉軍所需巳足且可接濟廣東軍隊此即奉天所有之能力也然據外人調查盡東三省之軍隊關赴前線不過二十萬人而巳 
　　至與張對手之吳佩孚樂觀正與張同在江浙關戰消息未到京以前吳即告人謂浙事不成問題十日便可解决予現時惟有以全力對付奉天其對於軍事上之佈置則較前次直奉直皖兩役尤爲周備所有關於軍事文件無論巨細必親自批閲吳來京今巳三日第一日半夜到京一夜未睡第二夜商議下討伐令至二時餘方假寐片時而第三夜復開軍事會議坐至夜深日間則拂曉起床視爲慣例吳未來京之前某某等上級軍官均向財部索鉅餉否則不開拔吳到京即聚各人於一堂謂予爲直魯豫巡閲使無論三省何處有事予必親往諸君職責所在苟有軍事發生便當視如己事不必問餉項如何又謂設王巡閲使此時在鷙熱河任所於奉軍犯境時能聽部下索餉而不應敵耶此時王懷慶亦在座默然無言次日即部署開拔其他各軍不復敢有一言矣 
　　吳在京居留若干日現尙未定據其左右言　當尙有一禮拜戰事如緊急或即出駐豐台聞吳對於北京之政局亦將有一番刷新之計畫至對於軍事上布置則觀所發表之對奉命令便可瞭然矣（九月十九日） 
[奉直兩方作戰之形勢]  
　　奉軍佔開魯之日人消息　東方通信社二十二日奉天電云據總司令部參謀所語開魯已爲吳俊陞之第五軍所佔領二十三日奉天電云總司令部發表二十三日晨六時奉軍確實佔領朝陽獲俘虜約六百名野砲六門機關槍八枝來福槍二千枝其餘無數軍需品直軍向凌源方面潰走二十二日天津電云曹錕之子曹士藻與曹士傑二人已於昨日午後帶衛兵五千赴山海關戰線一般人謂與奉軍司令張學良對照可稱爲有趣味之事 
　　榆關朝陽小接觸榆關方面防軍聞於十八日下午五時起發生衝突雙方軍隊均沿京奉鐵路附近之三五里内作戰依外人之情報謂奉軍爲張學良部之朱軍直軍爲國軍第十五師全部兩方交綏之後直軍奮勇異常業將奉軍擊退同時奉軍復以飛機示威又據使館界消息十八日山海關之戰事祇能認爲前線之小衝突大戰之期當在三五日後朝陽方面昨日府院復接凌源來電云銑晨直軍二十六旅五十一團在大西溝將奉軍擊退直軍向前追擊在八道營北票大坡戰甚激直軍發砲將奉軍火車連橋皆打壞北票之奉軍乃退又據官方接朝陽來電（一）朝陽鎭守便咸電稱咸早六時奉軍約兵力一旅包圍朝陽寺小槍機關槍陸砲山砲同時向我並發我左翼隊遂即全數進入陣地竭力抵禦（二）阜新梁統領咸戍電稱清河門有俄人數十名新立屯彰武等處奉軍實行侵犯我境燕家營子又來奉軍兩團携有鉅砲向阜新前進（三）朝陽寺係屬朝陽地境奉軍節節近逼槍砲齊發王總司令一面電龔使會同劉張兩旅長督飭所部固守其地合力拒敵並飭阜新梁統領嚴加防範一面飛飭大軍星夜開拔以備應援 
　　兩軍前哨相距約六公里天津某外社消息聞山海關方面奉直前哨線之地點均在關外之東以郊野爲界兩間距離約六公里自十七日下午起即有斥堠之小衝突現在兩方配置在山海關附近之直軍似兵數上較爲優越又北京消息本日有多數日人家族由山海關到津據談該地之日人居民現經日本守備隊收入兵營避難昨日該地之直奉兩軍開始戰門之際當在山海關目睹其狀未行以前奉軍飛機一架在陣上飛翔來往專意注察直軍陣形並施種種威嚇行動出發以前尙未見兩軍有若何進展也先兩日奉軍在山海關外迤東約十二華里弱之地點進出甚多當時即在其所掘成壕塹布置砲列並造一堅固陣形直軍則在距離長城前方約一二華里餘之地亦造穏固壕塹列成陣勢 
　　兩方之空中消息京津泰晤士報載稱奉張飛機隊於十八日早八點半在山海關連擲炸彈數小時至十一點始息但除民房被毁數間外并無重大損失軍隊亦無死者直軍亦派飛機隊前往榆關查看敵情聞張氏之飛機係屬『配居』與『布力古』式兩種與法飛行杜阿西所駕駛者相同駕駛人員多係俄人據奉方傳來消息謂張擬將僑居哈爾濱藩陽之前俄白　軍官悉數羅致聞巳得俄人百名至於飛機之確數雖不得而知但據某軍官云奉張飛機約有五十架北京航空署昨日起亦大活動飛機多架巳向關外出發署長趙玉珂昨巳離京赴山海關照料一時當不歸京　　中央應付東北之計畫直奉軍已開始攻擊熱河榆關喜峯口各要隘形勢均極吃緊總司令吳佩孚與曹氏連日討論之結果（一）密令各路軍隊尅日開拔各赴指定防區急籌進攻並向榆關喜峯口等處前進(二)先調得力軍隊解决朝陽戰事將奉軍追繫退却後再謀熱區防務（三）由先鋒軍向榆關擴充防線俟各路集合後同時分路急進（四）總司令親赴前敵以勵士氣（五）預定兩星期解决直奉戰事俾免延長時間（六） 
各路進攻計畫仍依前定方針進行（七）各路軍隊限三日内一律開赴前線不得再延時日以上僅爲各軍前進之規定關於作戰計畫因關軍事秘密不便布露然聞十路軍隊將來開赴前敵時計有九萬餘人後援尙不在内他如各路軍隊開拔日期巳由總司令部分電各統兵長官三日内一律開動京奉沿線一律布置大批防軍後路各軍亦令凖備待發日前財陸各部均招集緊要會議討論接濟前方各軍餉彈辦法據財部人云前方應需之欵至少須凖備二百五十餘萬元而後路各軍開拔費尙不在内此欵巳列入中央軍事特别開支項下矣究以何欵作爲指定之數雖無眉目然聞已由崇門稅收各省應解稅欵及交通收入項下提墊發給關於各軍應需械彈中央除責成各兵工廠竭力趕造接濟外並聞王懷慶之第十三師彭壽莘第十五師以及前方各旅團所需械彈巳田後路凖備充分皆足長時間戰事之用 
　　奉軍布置秦皇島海防　據營口特訊張作霖所部各軍陸路戰鬭力雖較往日進步惟海防軍務尚未完備張氏恐蹈前次直奉戰爭之覆轍故對秦皇島方面之海防非常注意水上警察所長沈鴻烈氏亦主趕辦海防以備萬一經各方同意現擬組織海防軍曾邀大連政記公司經理張本政氏至奉會商結果决購政記公司之輪船二艘配以武裝以營口爲根據地擔任渤海防務該輪一名祥利號一七九零噸他名廣利號一零二三號前者價洋二十三萬元後者十八萬元業已購妥略加修理即可應用日前由南滿鐵路至營口大砲二尊機關槍數架即係配用於該船者 
[吳佩孚對中西記者之談話]  
　　謂絶無與張作霖和解之餘地 
英文導報載稱十八晨本報記者柯樂文謁見吳佩孚氏於其行轅吳氏明白表示與張作霖决一勝負之决心且更切實表示其確信必能戰勝張作霖吳氏星期二徹夜未眠星期三又盡一日之時間協議軍事至星期四晨六時始恢復常况七時半即接見來賓記者與吳氏初接談時即詢其數年來所主張且又刻苦經營之武力統一政策現時巳否逹到採取最後手段以實行之時期吳答稱確認時期已到先浙江次奉天再次廣東繼吳氏又明白表示雖彼目下對於奉張問題極其注意但彼極覺與所有主要反直派爲最後的戰爭之時期亦至吳氏云浙江事件十日内必可了結但在他人手内之事而完全與他人職權有關係者彼則不甚注意彼並不以爲再須調遣軍隊往援蘇齊吳氏談及張氏時其語調頓變激烈彼意蓋以爲除非東三省完全投降彼絶無與張和解之餘地彼擬親自指揮討張軍事盡其全力以觀其最可恨之敵人被逐吳氏云張作霖垷已公然反叛北京拆毁山海關附近之鐵道前數日其軍隊且攻擊直軍於朝陽一九二二年直奉休戰時沿奉直邊境所劃之防區已爲張氏首先破壞故戰事責任已落歸張氏擔負吳氏謂彼不欲久居北京此來僅爲調動軍隊迨動員　畢當即他往云云 
　　另據新聞編譯社消息呼本社記者赴吳巡閲辦事室見其非常忙碌筆不停揮白處長皆極忙碌據白君所言吳使觀察極爲樂觀現目的只在奉張父子中央以數倍之精鋭臨之　僅以肅清奉天爲目的不久可了前日軍事會議結果王馮軍隊立行出發各分路王懋宜任凌源復興一帶馮煥章任開魯復興一帶故王使昨日巳親赴凌源督戰現尙未到總攻擊之期若必要時吳總司令亦須前往視察然今則尙未定云云 
[張作霖赴錦情形]  
據日人方面消息張作霖接到洛吳入京之報告後隨即召集各軍官會議决定發表出兵之理由其唯一之名義即爲擁護段祺瑞並將此意通告駐奉各領事請其轉逹各本國政府俾明不得已動兵之眞象張氏於十七日晚乘特别快車向錦州出發臨行時各界到站送行者甚衆張氏對送行者云此次直奉交兵實屬不得巳之舉動但信决不至如前此之失敗因奉軍飛機戰鬭力及重砲隊甚有力量加之可戰之軍士有二十餘萬糧餉充足佈置周密决可取勝等語其態度頗有不可一世之概至車丫後方任吳光新爲鎭威軍第六路副　司令協助正司令許蘭州擔任接濟前線軍需並於保安司令部内新設軍事日報編輯處擬將時局現狀及前敵軍情隨時報告人民十七日起業巳按日發刊 
[外交團討論北京時局]  
上海泰晤士報十七日北京通信云今晨外交團開特别會議討論北方戰事所引起之時局使館方面現已移轉視線於北方不甚注意江浙戰事當日之主要議題爲（一）聯合保護外僑生命財産問題（二）維持北京天津間之交通（三）駐紮華北外軍之分配英使館對於直奉戰事尤爲注意聞業正式致牒北京政府要求京奉路配支特别車輛停留某地點備緊急時之用聞各國對於聯合保衛分配華北驻軍一節已有具體决定不日即將公佈又日人所辦之順天時報紀載戰事消息最多今日忽有警察一隊在該報館門首　禁止賣報人代賣違者拘罰查該報爲日人機關中國官廳權力所不及而警廳則以爲該報紙紀載江浙直奉兵事消息失實不能不加取締日使館業巳向外部嚴重抗議同時并請警察當局准其發行此事爲北京新開界有趣味之問題預料當有一番舌戰也 
[五使對淞滬問題重提三條件]  
　　拒絶向浙商榷　　堅持黄浦江不得作戰 
淞滬劃分中立區問題迭載前報昨據東交民巷消息我國除於十六日以通牒答覆五六國外　並未派人向五使當面說明意向十七日五使會議深以我國所提出之五條件難向浙方磋商故翟樂第於十八日午後將五使决定之通牒親送外部拒絶以北京方面提出之條件向浙商榷且堅持黄浦江不得作戰如兩方有何舉動亦不得擾及外人之交通否則即取相當之手段云云又聞關於英美法義日本五國駐京公使要求劃淞滬附近爲中立區域一事五公使前後兩次訪問外交當局口頭談話並提出書面要求經政府於前日午刻以書面正式答覆同時並由外部派秘書分訪關係各使說明答覆意旨後各報對於覆文内容之記載頗多揣測確聞外交當局深恐以訛傳訛轉滋誤會决擬於一二日内將此事之前後經過情形正式披露以明眞相又聞英美法義日五國駐京公使因接到我國關於淞滬中立問題之答覆有請於十九日正午以前見覆之要求曾於十七日下午三時在義使署臨時會議决定即日答覆我國大略情形巳見昨報頃據確聞五使對於我國之答覆文中不允轉逹浙軍並謂前此提出之要求祇要中國政府予以容納其目的即可逹到惟爲喚起中國政府注意起見再將主張之三點提示中國政府其三點如下（一）兩軍在上海附近交戰萬一外僑生命財産至危害時各國當執武力防止之手段（二）黄浦江面雙方海軍開戰之時各國亦當執同一手段（三）吳淞口出入之各國船隻若加以砲擊或防害時各國亦當謀自衛之策但聞我國方面以五使此等主張固一面爲各該國僑商之安全起見然他面却不免有利於浙軍片面之處故仍不能贊同故有日内再行答覆五使之說 
[北京國務會議討論軍事]  
　　討論軍事問題及京畿治安 
昨日（十九日）國務會議十時餘顔總理及外顧陸陸海李法張敎黄農高交吳相繼到院顔總理比謂本人因國務院事繁關於内務部一部分之職務擬委託薛子良次 
長偏勞分負責任藉資助贊免致有所隕越本人對於部内之事尙多不接頭處本日閣議擬請子良仍舊列席以備諮詢而免隔閡云云衆贊成當即囑秘書長孫潤宇電請薛内次列席閣議並因關於軍費問題異常重要復電催財長王克敏出席十一時二刻王薛相繼出席顔宣告開議首報告據某使館所接滬電内稱浙江第一師師長潘國綱及杭州警察轼長夏超在杭宣佈獨立等語此項消息得自外人方面頗稱確實東南大局指日可平惟國務院尙未接到正式官電云云衆主張致電南京齊夑元查詢眞相次關於（一）軍事問題（二）軍 
費問題（三）淞滬中立問題（四）京畿治安問題曾爲長時間之討論内容關係秘密不便宣布但關於第四項之京畿治安問題議决由外交内務司法三部會商辦法再行核奪全體閣員並訂於本日下午五時在公府萬字廊集會請示决定一切次法張提出請以恩華爲司法次長敎黄提出請以湯中兼署敎育次長一致通過次陸陸提出請任命曹祖培爲第二十三師步兵第四十五旅旅長案及特授林虎馬麟爲冠字將軍案均一致通過次内務部提出新疆東莎各屬被水冲刷川邊瞻化等縣被匪蹂躪請蠲免錢糧案議决由内務財政兩部會同審核再行呈請蠲免最後議例案數起下午一時始散會又聞是日某閣員報告自江浙戰事起後謡言孔多幸賴軍警得力維持治安惟此時軍事倥偬人心浮動防範似宜更力嚴密是否有依法宣布戒嚴令之必要多謂此時若突然戒嚴人心愈爲惶惑須詳加審愼結果决定交内務司法外交三部核議後再提出閣議次外顧報告淞滬中立問題巳於日前通知使團惟使團會議結果多不滿於政府所提之條件我軍對於淞滬戰事宜審愼前進以示尊重各使之意見全體皆無異議隨談軍費問題財王報告軍費能籌得若干現在尚難預料惟有盡力籌盡連日迭向各方接洽巳略有頭緒且看數目之多寡耳至軍費需用多寡問題前曾請示於吳巡閲使詢其最低限度據云愈足愈好令我量力而行財王述畢僉謂俟王財長籌得後再說遂散會時巳十二時三十分矣 
自浙盧離杭後中央態度如何頗可注意昨日閣議開會顔惠慶當衆報告畢多數意見以爲此際對張載揚似應採用一種懷柔政策以期時局早告奠定某閣員並主張即日下令以浙江督理一席　諸張氏藉安浙軍之心但督理一席府中早已决定　孫傳芳且張載揚之態度究竟如何亦未有所表示故經衆縝密討論結果决定公推農高晋府請示辦理同時對於夏超之撫慰及陳樂山之處罰亦將一併承商解决 
[外報紀潘軍過金華情形]  
　　上海泰晤士報十八日金華通信云數日以前聞贑閩邊境已發生戰事但未有確實消息及至昨日聞浙軍受挫現正退却至晚又得一電城中立現恐慌據稱潘國綱自衢州退却已抵蘭溪并向金華索軍餉三萬五千元商會已集洋一萬元送往昨晚十一時有軍隊二千人乘船抵城知事爲之尋覔地點并供給食物此等軍士均係驻在贛浙邊境今日縣署之前羣集此輩軍士各商店相率閉市人民咸驚嚇欲絶旋經知事磋商遣散結果凡有槍械子彈者各給五十元繳出槍彈及制服其無槍者各給三十元脱去其所着之制服現各兵士已如約離城城中復安謐如常聞蘭溪金華之間尙有若干潰軍惟已卸去槍彈服裝近處各縣對於此等潰軍均不免供給欵項閩軍行將抵此商業完全在停頓狀態押當店多巳閉門 
[浙師長潘國綱自白通電]  
　　浙師長潘國綱昨自百官發出兩電一致盧永祥一致各界茲錄如下（電一）聯軍總司令盧鈞鑒銑篠　將江山失利情形電陳請示遵并予處分篠晚在蘭谿奉鈞電抽調勁旅援助命即堅守一時軍氣稍振惟官兵激戰一畫二夜死傷過半存者巳失　鬭力急須整理而蘭谿無險可守比復電陳實情請迅派兵扼守嚴東關 
 
 

Page 6

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *第二張 
容職部得在桐廬部署再會合反攻巧皓在桐廬待援不至又專差至建德發電籲請及皓晚留守司令之子杜偉由杭至始知鈞座巳出駐龍華張總司令亦隨節前往請命無從待援無望瑕顧部伍傷心萬狀不得巳將所部撤回五夫原防留此一線之延以待後命綱奉職無狀負罪實深惟此次失利全因第七團之第一營不從命令伍支隊長佔領陣地時本令位置溪邊附近而乃開向相距廿餘里之大隊寒日開戰派人促其來援不應午後九時綱至陣前派工兵林營長往傳令全團火速前進至次早六時仍不至三四兩團久戰力疲死傷千餘以致不支而仙霞關自楊軍開拔并無軍隊接防綱途次電飭防守巳被敵佔領第四旅旅團長與孫軍曾通函電綱到後又派張國威前往據稱爲緩衝計並可探得敵情以便我布置完全綱初不之疑致爲所誤綱忝爲司令失敗至此責其喪師無所逃罪惟論者誣以通敵則實不甘受聞前電多壓擱未逹故復具列事實伏維鑒察綱雖愚昧尚明大義從公旣久受知巳深俟軍隊到逹五夫即趨赴行轅聽候處分潘國綱叩馬（電二）國綱奉職無狀喪師失地自維無顔以對浙父老分應解職待罪豈敢嘵嘵有所陳訴惟昨到此間始得諸傳述及見諸報端皆舍失敗之罪而加以通敵附逆之名此則人格攸關不可不辯綱未赴衢前第四旅早任衢防楊軍自江山開拔後該旅竟主張放棄仙霞關輕易入於敵手綱於途次得報去電派兵制止已屬無及治綱抵衢以後該旅盛張孫軍威勢謂我軍設備未周爲緩敵之計巳與孫有函電覊縻並派該旅砲兵隊長張國威前往接洽俾我軍整備面後戰故綱不之疑綱於初期布置以第八團及該旅砲兵隊當常山以第二旅之五營及砲兵當江山而以第七團爲總預備隊緒戰以後知常山方面無一個之敵而孫率盧孟兩旅之衆隨張國威之蹤跡由江山方面猛撲而來綱知重點傾注於江山親赴前線督戰即命第七團增援進至距江山　里之後溪街附近該團始則藉口兼顧常山繼則堅持不能分割不聽指揮嗣由伍支隊長再三商撥一營援助該團面允而隠將全數開抵江常之間之大陳村並將電話交通斷絶十五日第二旅苦戰一畫夜損傷過半至翌日拂曉而軍中遽傳第七團向我右後包圍之謡於是軍心摇動自右翼起崩然潰退綱知大勢巳去遽返衢州與汪旅商收容之策而第七八團不顧友軍但傳退却之令綱不得巳遂並龍游蘭谿而不能稍駐矣旣抵桐廬始知省中情勢大變綱前後向盧張兩長電告皆捺塞不通且揑造洛陽與綱私電始恍然於全局之癥結乃在於斯夫綱個人不足惜乃因綱而摧殘第一師至於此極曷勝痛心綱俟率殘部逹五夫後即赴盧總司令軍前聽候處分惟罪罰固所當受而是非不可不明是用具陳事實仰逹清聽謹俟我國人及我浙父老悉心察之以爲公判也潘國綱叩禡 
　　附錄張國威二電如下（電一）江山急董統帶建德知事探投過境潘師長鈞鑒祈即電郝旅長遵照孫督辦魚電迅速退回原防爲盼復張國威叩洽印（電二）江山龍游萬急曹知事姚統捐局長蘭谿董管帶建德知探轉潘師長伍旅長汪旅長石團長余團長胡團長施團長俞隊附林營長鈞鑒前得潘師長復電僅云退避究以何處爲止及如何處置請火速明白表示態度保全地方候孫督辦飭處置俘虜及對付浙軍之方法立盼電復由江山電局轉交張國威叩巧 
[浙局變後之温處軍事消息]  
　　永嘉通信閩浙軍隊確已正式開火慶元龍泉相繼失陷人民恐慌異常城内居民大半遷移西枬兩溪暂避十九日下午甌海道公署出有布告謂盧督辦離浙正式客軍過境以禮相待人民各安生業等語人心稍定不料二十日郝司令由處回温又遣兵赴瑞平防堵兵隊調動民心又爲驚惶頗聞郝司令以未接正式電文不敢卸責已電省請示矣（二十一日） 
[甬埠訛傳之虚驚]  
寧波於二十日晚十一時忽然發生謡言謂二十一日晨甬興輪船到埠裝有敗兵三千來甬於是商舗居民輾轉相傳莫不驚慌失措所有銀行銀樓錢莊綢莊一切店舗咸將貴重物件黑夜搬運藏匿一般居民亦將家内所有細軟珍品或託寄外人處或雇船運至鄉間是夜店舖盤貨居民藏物親戚相告友朋通訊街上行人之多比日間爲尤甚及至翌（二十一日）晨自東門街至西門以及糖行街錢行街雙街等處　均緊閉店門全體罷市至八時餘甬興江天兩輪到埠後見無敗兵知係訛傳各店始相繼開市照常營業自戰事發生以來甬埠商民之恐慌以此次爲最甚　恐非一二日所能鎭定至此次謡傳由來聞係東門一帶店舖首先搬貨當二十日下午十一時蔡立茂玻璃店搬運貨物出外時途遇毛紳詰問何故搬貨該店夥友應彭義答謂今晚至江東某鹹貨行知該行接有滬電謂明日有敗兵三千來甬因之搬運等語毛紳得耗後全城居户不多時亦已徧聞以致驚惶萬狀也應彭義次日由三分署傳訊否認惟該署以事關造謡巳將應解鎭署核辦矣此外尚有種種傳說毫無影響無記載之必要警察應布告略云各該商民務各安居樂業切勿輕信浮言倘有好事之徒造謡惑衆定即據案嚴辦又甬總商會通告各商舖云今晨不知何人造謡有潰兵人甬之說頓時人心恐慌各商舗遂紛紛關閉查戰事遠在蘇省杭州秩序井然各軍政長官保護地方斷無潰兵入境之理即或有少數兵隊來甬亦均有各級軍官督率記律嚴明萬無其他舉動凡我商人務各照常營業幸勿無事自擾除由警察轼嚴密偵查造謡之人按律懲究外特此通告云云鎭守使署道尹公署鄞縣公署同時亦均出有布告禁民造謡 
　　二十二日下午二時據車務處消息謂有第二師陸軍六百人二十二日上午巳由杭至五夫下午四時半可以到甬（二十二日） 
[宜興軍隊開回之外訊]  
大晚報二十日丹陽通訊云據確實消息有魯兵三船多屬菲徒於昨日經過此間要求當地人民每名發洋五十元後每名給以十元乃欣然而去此類軍隊乃由宜興開回並未參與眞正戰事訪員過高資時有鐵路職員稱魯兵過境每名索洋九元後命舟子開入揚子江前赴揚州由此觀之前說實確也 
　　二十一日鎭江訪函云十九師全部已由宜興滿載贓品抵此在英租界紛紛脫去軍服工部局秘書開萊氏曾以此軍委棄各物徵實此事按十九師乃楊春並統帶楊今仍在宜興助白寳山作戰 
[崑山快信]  
　　昨日蘇軍後方盛傳巳攻過黄渡但據前線回來之某參謀云蘇軍確已前進攻過二重河道再過一道橋即可逹黄渡現離黄渡三里 
　　齊督在安亭車站督戰沿鐵路正面由魯軍擔任攻擊左右翼均第六師軍隊蘇軍陣線係弧圓形 
　　前傳馮玉祥軍隊至前線實係豫軍一混成團之誤客軍臂纒紅布均書援軍字樣 
　　昨日下午二時浙軍佯退所遺機關槍大砲甚多　魯軍追擊被左右兩翼浙軍截擊死傷百餘人 
　　昨日蘇軍俘獲浙軍二十餘人内有一連長下午四時有二浙軍徒手至蘇防線蘇軍正在盤問二人遽乘不備搶一機關槍而逃被蘇軍追獲槍斃　 
　　南京基督敎青年曾在崑辦理軍人郵便軍隊包裏銀錢凡郵局不寄者紛向青年會寄遞 
　　由南京請來之西人工程師一名帶同工人鉛木器具抵安亭即至前方搭浮橋 
　　自南京獅子山運來大砲聞可射三十英里因坐力太重所築水門汀砲台尙未乾須三四日後可放（十九日）　　昨晚至今晨全夜劇戰陣線無大變動今晨蘇軍飛機四隻仍向浙陣地飛散傳單 
　　齊仍在安亭督戰今日上午槍聲略减午後復有戰事聞今晚又將劇戰蘇浙兩方均到有援軍 
　　昨今兩日傷兵運往南京者百餘名崑山各臨時醫院已滿紅十字救護隊甚忙 
　　連日運送槍彈糧食不絶（二十日） 
[常州快信]  
　　蘇軍原有八支隊現增客軍改分爲十五支隊均已開赴前線將有大激戰　 
　　此間得崑山消息齊督行營於二十日上午由崑山進駐安亭督戰 
　　常宜運輸司令陳鈞宇現奉齊委爲常州守備司令　　縣署奉十九師長楊春普號電催撥經費一萬元 
　　巢湖匪三十餘人前晚蜂擁至前横鎭之華家塘各持手槍運刦吳開生等九家有蜀山遷來之難民王某受有重傷共被刦去現銀二千餘元（二十一日） 
　　宜興駐軍奉令調赴崑山於今晨一時許過常兵站司令先時囑縣署軍需代辦處趕辦麵包數千斤柴草一萬斤竹竿六百根以應急需 
　　航空員米嘉禾崔黄初奉齊諭來常察勘飛機地點姚知事派盧李兩警佐陪同米崔兩君赴東郊察勘惟飛機停泊塲所須有平地二百畝寛闊方能合用東郊附近無此合用空地米崔兩君遂於二十一日下午乘車赴崑呈復 
　　齊電令駐常野戰司令部何副官犒賞在本邑之傷兵何於二十一日至傷兵療養所按名發給大洋十五元牛肉兩罐鴿子兩罐并一一詳詢病狀 
　　宜興儲南强任振米武進馮曉青惲禹九無錫楊翰西華藝珊等聯合太倉唐蔚芝許九疇嘉定戴伯寅寳山金巨山崑山朱貢三青浦夏光禹諸紳發起兵災善後籌備會已擬定辦法數條（一）請求收束軍事（二）調查各縣被災損失向中央取償（三）辦理清鄕（四）救濟金融 
　　安尙鄉發生連刦十餘家盜案縣委胡承審員於二十二日上午前往踏勘（二十二日） 
[南京快信]  
　　此間陸軍醫院及臨時傷兵醫院治愈之兵士巳逹數百人均馳往原軍所駐地點編入部隊 
　　紅十字會連日由前方運回傷兵較前爲少 
　　徐州守　司令吳鴻昌代募新兵二千餘名昨（二十一）由津浦車運到浦口　委員領帶過江至下關澄平码頭登岸發配各部隊敎練 
　　軍署參謀長劉玉珂奉齊電召赴崑 
　　閩軍孟昭月盧香亭佔領江山後同時來電捷報 
　　鄂派第五混成旅援蘇前站巳到全部不日抵寗 
　　鄂蕭來電第五混成旅已由夔萬集中宜昌即日來漢乘輪來寗聽候調遣 
　　補充第一團新軍昨（二十一）日已開赴前線 
　　軍署兵站抑運員宋玉芝帶同護兵二名由津運來麵包二十包餅乾四百二十箱於昨日抵寗　即轉送崑山各軍應用 
　　海軍司令署接京電政府又發明令任杜錫珪爲海軍總司令温樹德副杜即電謝並定即日就職 
　　江蘇陸軍第四旅派一團十二連排長吳愼修由徐招募補充新兵二百二十八名乘津浦車來寗 
　　此間商會聞皖馬令蕪湖商會嚴禁運米出境擬電馬請收回成命免此間米價再貴 
　　省防司令王桂林副司令王健飛保安隊團長王固磐連日深晚均親至朝陽堯化各城門視察以防匪徒混跡 
　　韓省長通令各縣知事謂以後各縣警察各應負緝捕盜匪責任不將藉端推諉當地駐有軍隊亦須會同辦理 
　　寗垣城内外各戱園均因戒嚴未能開演惟夫子廟之慶華茶園近日日戲仍照常演唱 
　　下關慈善會創辦粥廠救濟難民於二十二開始 
　　南京女子賑恤傷兵團除巳購送牛乳分給各站傷兵調養外近更積極募捐擬製備絨衣等物送傷兵禦寒浙江旅寗同鄉會因浙局變化電本省諸要人乘機運動省自治免牽入時局漩渦 
　　本埠緞商王長炎等不服省會警察廳禁織寛緞布告向省署提起訴願請求撤銷韓省長當令該廳會同總商會詳加核議具復核　 
　　停泊下關之各國軍艦甚多警廳諭令各區遇有水兵登陸須妥爲照料 
[蚌埠快訊]  
　　十八晚九時蘇省募兵員梁世英由濟南招新兵六百名乘專車過蚌赴寗 
　　十九日江蘇警備隊第七營排長彭荃棻由徐州招新兵二百五十名乘第九次車運往前線備用 
　　補充第三營營長蔣洪率第九十兩連運送步槍子彈十二萬粒機關槍子彈十五萬粒砲彈二十發十八日下午五時由蚌乘專車赴浦 
　　傳省政府向湖北兵工廠定購快槍六百隻以備各縣3 
增防領用六安知事汪箎聞已備價請領二百隻 
　　舒城友人函稱該縣離城六十里　西北小天山附近日前發現大股刀匪計約二百餘人槍械齊全聲勢洶 
湧六安王團長得訊已派隊前往追剿 
　　盱眙土匪聞自第一旅王團率隊痛剿後現已略見平靖由雙溝至盱眙河道亦巳通行（二十日） 
温樹德晋亦前所聞 
　　渤海艦隊開赴秦皇島 
青島通信洛吳因東北吃緊會電召温樹德晋京參與陸參海軍聯席會議温於十七日午前十時搭車西上同行者有青島軍警督察處長關步霄至温氏之參與聯席會議聞專爲東北問題請示洛吳將來海軍攻防之方針並接洽欠餉及開拔費惟温在未赴京以前業經接到洛 
吳電令謂東北防務吃緊速將楚豫海圻調赴秦皇島温遂於晋京之前一日由山東銀行匯給天津大沽楚豫艦開拔費四千元並令該艦即時開赴秦皇島同時電令海圻凖備出發昨據海圻電稱擬於今日（十九日）起錨永翔艦業於日前添足煤彈暫在青島前海灣中停泊待命聞渤海艦隊最新之艦當推永翔温會語左右此次出發將以永翔首先一試云此外即以同安艦爲戰時必需之要艦因同安爲魚雷艇噸數最少速力甚大海圻出發必須有同安掩護倘遇障碍該艦儘先驅除云但該艦現仍在青島港政局修理温以軍事吃緊昨又函催高恩洪趕速飭令該局加工修理内有倘若貽誤軍機惟高是問等語聞温之計劃在一星期以内同安艦必須修理完成以便開往秦皇島以備掩護海圻之用云肇和海琛兩艦均在青島由各該艦自行修理内部温亦令速趕修將來青島烟臺之防務將以該兩艦分擔其責云温氏晋京之前一日又檢閲部屬嚴令操練陸戰隊一部將隨永翔開往秦皇島温氏臨行囑參謀長代拆代行對於軍事上積極凖備近兩日來　軍之運輸煤彈等事已心碌不堪矣（十九日） 
[魯議會之重要會議]  
　　鄭士琦聲明服從中央 
山東省議會臨時會二十日續開大會以十元出席費定於是日實行故護員之到會者有九十八人之多下午三點開會議長宋傳典主席首由秘書長報告本會日前爲反對本省當局調兵往蘇參與江浙戰事會議决分咨軍省兩署執行并請其通電表明態度兹鄭督理巳有覆函前來文曰『敬覆者頃准公函誦悉一是貴會敬恭桑梓愛護和平仁人之言甚感甚佩查本署前准吳巡閲使電轉齊巡閲使電開駐徐蘇軍開拔豐碭一帶空虚可慮商請酌派魯軍填防等因本署當以徐屬緊接魯疆夙稱多匪區域兼顧徐防即所以自保魯境因允酌調軍隊前往鎭懾魯省綰毂南北地當要衢將來如何應付自當秉承中央命令顧全本省治安妥愼辦理士琦服務魯省逾二十年視魯省爲第二故鄉苟利於魯不敢不勉承敎通電聲明循職省分殊有未安統希鑒原爲幸此復山東省議會鄭士琦』報告畢後萬光煒臨時動議謂本會前次議决反對出兵時將墊借軍餉一節漏去近十餘日來本省供給參戰各軍軍餉已不下三四十萬元而中央猶派大員來東索餉百餘萬元以本省財政之枯窘實不能供此無饜之求應由本會咨逹軍省兩署聲明山東爲中立省分不能再供給參戰各軍軍餉主席以變更議程討論萬之提案付表决通過朱名焯謂無庸變更議程僅備一咨文即可李潤紳謂本省處中央勢力之下當然須受中央支配中立云云實談不到咨文上只可實陳山東財政困難無餘力供給軍餉不必有中立字樣主席以萬光煒原案及李潤紳之修正案付表决通過次按議程討論省署交議常會期内未議完之十三年度地方預算案有主張重行審查者有主張接續討論者爭執逾一小時之久雙方幾至用武最後主席以贊成十三年度地方預算支出門重行交審查會審查者起立付表决秘書報告起立者三十一人少數贊成重行審查之劉在勤等十餘人大呼有疑義請反表决對方之李長德等則謂不能反表决一時拍桌敲凳秩序大亂主席乃大呼請諸位就座發出席證各議員當即各回本位全場寂然無聲迨秘書散出席證時樓上參觀者七八十人全體鼓掌議員孫維藩遂未領出席證即行出斱出席證分畢時已五點摇鈴散會 
[魯鄭應付時局辦治]  
濟南通信鄭士琦自接到直魯海疆防禦總司令命令後於十九日下午六點在督署召集緊急軍事會議列席者爲濟南鎭守使施從濱督理署參謀長宋振綱等議决事件如下（一）直奉失和山東海防骤形吃緊决由第五師第四十七混成旅第二混成旅各挑拔精兵五百名協助渤海艦隊防禦青島龍口烟台三處海口（二）洛吳及豫張迭來急電稱豫軍北上防務空虚請本省派軍前往塡防决由駐平原之第七旅抽調二營駐東昌之第四旅抽調一團留守濟寗之二十混成旅一營抽調兩連往豫省塡防（三）各軍開拔需餉較平日多數倍决飭財政廳長龔積柄通令各縣知事從速墊解下忙錢糧以濟急需并嚴訂奬懲辦法冀易於收效至深夜十一點始行散會 
軍務倥惚中之汴梁雜訊（蒼） 
　　鄭州擠兌陶立死耗 
自東北開戰洛吳北上指揮此間人心雖未十分騷動而金融界頗呈紛擾現象各銀行因民間兌現者多頗感周轉不靈就中洛方所創辦之河南省銀行於昨今兩日鄭州支行持票兌現者擁擠非常雖經軍警極力維持并拘留數十人外仍無效果該行爲維持信用計特於今日延長辦公時刻并用粉字高貼大門歡迎兌現由晨臷鐘至下午八鐘爲止連日巳兌現數址萬元而鄉郊農民持票溷集門前者仍衆蓋此輩得消息較遲故也有謂該行發票幾至二千萬而實資不及十分之三以致擠兌此則完全謡傳該行鈔票現在市上仍可通用於此風鶴不靖中忽有陶立死事之耗陶自崇關解職後即奉洛命由隴海西路工程局轉任汴洛總局局長據路界員司言自陶任職後路務革改頗多陶氏爲人不修邊幅人多誤認其身分其對守衛閽兵笑史頗多陶則自恃與洛吳爲貧牋交且曾留學法國尤通會計一門視局長蔑如也聞洛吳對陶死頗爲悼惜巳從優厚恤其家族矣又聞陶此次係病死北京非死局内據交通界消刻洛方巳暫委李某代理局長矣 
[尙有要聞及地方通信轉入後頁]  
 
 

Page 7

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *　　第二張 
國内要聞三 
[魯商聯會之糾紛]  
濟南通信全國商聯會定本月二十五日在濟開會現距開會之期只餘四日乃濟南總商會與山東省會聯合會爲爭代表資格事仍相持不下商會聯合會十五日已將出席全國商聯會山東代表十五人投票選出而總商會長張肇銓又於今（二十）日在該會召集開會到會者三十八處商會代表不及全省商會之半數而十五名代表亦竟産出預備與商會聯合會方面抗爭商會聯合會爲此亦於今日召集開會議决（一）由會長于耀西名譽會長周嘉坦向官廳交涉全國商聯會事谦由該會擔任（二）預防總商會冒用山東商界全體名義以現在北京全國商聯會已派胡炳堃來濟接洽開會事宜决定派人向胡陳述風潮經過以免各省代表爲總商會所愚也（二十日） 
[青島稅務機關近事]  
　　安格聯到青視察　五商行反對稅章 
國聞通信社青島通信云總稅務司安格聯氏於十六日來青膠海關張燈結彩表示歡迎外間亦頗注目聞安來青任務係因該關稅務司李家森行將回國安氏特來視察稅收情形以便派人接替趁便調查港務情形及港務局所收碼頭稅是否與船鈔相抵觸以爲將來徵收船鈔之張本故對於港政方面頗多調查當晚李氏特在萬國俱樂部爲安氏洗塵大宴賓客高恩洪及各國領事均列席安氏在青停留一日巳於昨晚(十七)趁輪北上中外人士均赴码頭歡送 
　　膠濟路新設之商貨統捐局自本月上旬即經成立局長方作霖亦經通告就職啓用關防惟沿線各商家反對之聲浪終未停止外傳擬武裝徵收一節方氏亦不承認該稅原定本月十六日開徵現以種種障礙未敢冒昧從事特函致各機關藉口商民未盡明瞭章程展期至二十一日實行開徵據知其内幕者云該局緩期開徵之原因乃由於糧食鷄蛋棉花菸草牲畜等五商行之反對其餘雖巳疏通無大問題深恐因此而波及全局故不得不愼重云云該五商行因貨捐報稅章程稅率不等其中最困者厥惟該五項出品故同業一致反對且糧食鷄胥棉花牲畜四商行尤爲劇烈因此項物品均爲民生所必需非比菸草之可以奢華品目之也聞現在正雙方磋商改訂稅率該局局長且竭力挽人調停冀早解决二十一日可以實行抽捐免再誤期云云 
[北京長貨人民對代表之宣言（雲月）]  
　　意在八九兩月同時解决 
財部所委之十機關會議交易風潮問題業經兩次會議均無結果惟會議席上對於九月份以三成或四成交割巳將成熟而對於八月份交割問題似巳成過去不再討論之概一般長貨賠錢人民彷彿又至八月二十四日之景况矣故昨日金融維持會又有廖勁伯等二百十餘人之聯名公函分致各該機關代表兹覓得該會致某公會代表原函一件照件録如下兩次造謁陳述此次金融風潮緣起並本會後善意見備承垂注更荷調停正義漸紳篆感曷極昨聞十機關會議執事有賠錢人民允出三成賺錢方面要求六成主張九月份以三成交割八月份已成過去不再討論之說無任詫異此項公債所以如是暴跌實綠交易所違法釀成如以爲合法買賣人依法律祇能負證據金半額責任如以爲違法則不法　買賣應全部宣告無效敝會揭樂此義再四宣言即對於貴會兩次陳述亦胥本此旨前次執事在銀公會對九月份主張以二成交割敝會雖不無懷疑然固未嘗不深諒執事息事寗人之意第二次造謁仍本此意與執事熱商並諄諄以勿再增益爲請承允三成之說遍詢銀號及賠錢人方面均無是言不知執事果何據而云然也特别閣議令財農兩部籌議善後財農兩部不自負責而以委之於十機關（此種會議敝會雖指其不當然固未嘗不欲觀其後效）所謂善後係指八月交易所之舞弊人民之損失亦均以八月爲最查閣議當時九月份甫經開市距交割期尙有一月事屬方來寗有善後今乃避重就輕捨八月而專議九月不特非一般人民希望之素意恐亦非當日閣議之原意也事至今日吾人希望不僅在有調停貴在調停能實行一般人民於八月交割巳痛鉅創深希望會議有所救濟今乃别無救濟而但計九月萬一不能實行則亦何必多此一番會議與執事之苦口調停乎區區之見竊有未安古人有言一家哭何如一路哭願執事之熟計而利圖之也金融維持會二百十餘人同啓 
[湘桂邊境之戰報粹]  
　　沈鴻英敗退桂林　　李宗仁勸陸下野 
長沙通訊廣西戰事如何以交通上之關係消息不能靈通兹聞沈鴻英自違反和議襲據桂林後猶復分兵兩路進攻興安灌陽蓋以陸自桂林不守即退興安故沈復自興安進擊也及退興安以後沈復來攻陸以初敗之餘勢莫能敵乃復退駐全州與湘軍共同防守興灌本成犄角之勢興安旣敗灌陽自不能守於是原駐灌陽之湘軍第四師第二旅之第三團乃由團長廖磊令退灌陽全州間之文村按湘軍開駐桂邊原爲防守湘邊並以調和陸沈使彼此相安庶湘邊亦無驚擾不意沈軍得隴望蜀於旣佔興灌之後仍分道撲攻全州湘軍爲自衛起見不得不予迎擊乃由第三旅旅長葉琪率同第二師第十二旅之周盤一團及本旅之蔡鑑何培基各一團向灌陽反攻沈軍大敗廖團聞報亦自文村前進沈軍愈不能支共死連長一員傷營長一員士兵死傷百數十名湘軍遂於六日仍佔灌陽陸軍亦同時進擊興边沈軍因聞灌陽敗耗紛向桂林退走陸軍遂同日收復興安並預備即日前進以期恢復桂林然則日前湘軍退回永州之謡可謂全無根據矣 
現駐柳州之桂軍司令李宗仁日前發出蒸電列銜趙省長劉師長唐師長葉旅長請勸陸氏下野以靖桂局原電節錄如次奉讀葉旅長寢電語重心長至爲銘感敝軍此次舉義宗旨以廣西人民自决之精神謀廣西内部澈底之改造期逹自治之目的陸幹卿雖爲軍民前輩實乃廣西公敵但使陸氏能審定時機必不肯爲已甚查此次沈部鄧總指揮瑞澂鄧旅長右文進兵桂林其目的專欲使陸氏罷兵下野並無與貴軍爭奪全州之意望翠微兄婉勸陸氏犧牲成見以靖桂人云云（十六日） 
[粤省東莞軍團衝突案餘聞（木庵）]  
　　雙方和解之約文　　莞城内外之刦灰錄 
粤省東莞軍團衝突案業告解决巳見十二日通訊現因雙方簽約和解之結果日前駐防東莞與商團衝突之西路軍嚴兆豐韋冠英部已離防他去刻由西路軍總司令劉震寰另派西路軍第二旅長譚啓秀部塡防　至於前由桂軍委派之縣長楊森巳撤差由劉另委張一楚接任此爲官軍方面之退讓至商團方面因官軍撤退報效軍費四萬五千元二萬元爲正式賠償費載諸和約二萬五千元係冰炭敬該和約業於莞城解圍之翌日（七日）簽字其和約原文如下一爲雙方簽約和解事緣莞城十二坊商團曁附城各鄉鄉團因事誤會致與西路討賊軍發生衝突本邑旅省同人誠恐久弗解决殊非地方之福因特召集旅　　邑同人開會推舉容萬里何夢生回城　并由邑人邀請大德國茂理牧師等出作調人幾經苦勸現幸雙方均巳諒解情願即日各息紛　惟紛爭旣息自應簽立約據以便互相遵守永不再起糾紛容萬里何夢生等不勝馨香禱祝也已計開和約八條（一）軍隊出入須解除武裝（二）原駐羅統領軍隊除省渡頭外照舊駐紮解决後即明令布告不得藉端報復尋仇（三）新來之兵一經解决應即拔隊回防（指嚴兆豐韋冠英覃德各部）并不得以别師名目復增兵駐莞以免人民驚慌（四）此次肇事全係雙方誤曾實與商鄉各團全體·或個人·均無關係日後不得借端加以爲首滋事或附和等名目藉圖陷累（五）一經解决布告之後各商民應即日開閘恢復交通各商團部應即各回原處（六）十二坊内照舊不得駐兵自歸商團保衛（七）全城恢復原狀不得株連（八）縣署各徵收機關因罷市及事變影響而致毫無收入及水陸兩路槍械子彈並一切軍實或有損失以及因以耗去之軍費并附城居民有因軍事致受特别損失者（如房屋店舖被焚之類）其他此次西路軍與商鄉團誤會不拘何種損失一概包括由調人墊償償毫銀共二萬元限解决佈告三日内送交縣署核收分别派給調和人容萬里·何夢生·茂嘉禮·楊森·盧少歧·和解人韋冠英·嚴兆豐·張勵圖·黄樹　·葉藻帆何月湖陳任垣温廣田·擔認依期交銀人詹樹藩中華民國十三年九月七日簽約一至此次調人對於籌欵一節業已組織一善後會辦理此事其由商家方面報効軍費之四萬五千元係由城内外商店分担依商店營業之大小列爲上等科一百元中等科八十元下等科五十元欵項彚齊即繳交墊欵人支配此雙方訂立和約之經過也而莞城内外經此次兵禍之損失以夏曆八月初八日官軍援兵假辦民團惹起雙方劇戰一役爲最鉅計男女老糼慘遭横死者三百餘人焚去城外舖屋村居四百餘户被搶掠者三千餘家災黎失所者五六千人事後調查所得各處魚塘水邊男女屍體纍纍無人掩埋當解圍之後城中民居幾已十室九空路上絶尠人跡刻下流亡者尙未回家故城市頓呈蕭條之象莞城西門外之火塲當火起時係由西門市之安福質肆焚起延至迎恩街廣行善堂前止計被焚去店户三十餘問焦棟灼　頽垣碎瓦彌望皆是其未被火之民房均重門洞開笨重家具狼藉地上直至鞋鞋街均呈同一景象蓋各户皆遭搶掠之餘主人失蹤無復爲之收拾殘餘之情形也北門外由北門市起延燒至鎭海街止計燒去六十餘家火災之區餘燼猶爇鎭海街至文興街光明街一帶被搶掠數遍被搶之家室無遺物而濠籬貝與南門外之崗貝渡船澳各村市鎭已成坵墟東門外東門市安靖鄉經焚燒搶刦之後居民無家可歸已散之四方矣附城各鄉於戰事前後被火被刦者有板橋鄉·梨川鄉·樟村·羅村等耕具田舍已付一炬哀鴻遍野難民之有戚串者多就近往依其戚現道　脉瀝洲篁村等處難民驟增五六千人其無親友而來省者約千人統計此次莞城人民之損失在百萬元以上災區之廣有非十年後不能恢復原狀者而此次桂軍祇損失百數十士卒韋冠英部死旅長楊楚藩一人而已（九月十九日） 
[川軍最近狀况]  
成都快信劉湘丁憂後即欲回籍奔喪雖經袁祖銘金漢鼎李樹勛等苦勸在渝治喪迄未應允已於九月一日搭圇到瀘取道隆内大道返大邑原籍其參謀長王陵基接洽賴劉各軍巳受混成旅長職在漢陽鐵廠領槍五千枝不日運渝將趙元吉楊啓文兩部改組成立楊春芳師長請在瀘設立川滇邊督行署原爲抵禦外軍侵防之作用李樹勛之二師部隊巳調驻渝埠預備開拔到瀘但李病未愈劉又丁艱該軍移瀘恐不免因此暫擱北軍于學忠部已移駐施南張允明部正移駐忠　黔軍師又向酉秀進駐防止一軍入川故川東南各軍現亦不遑寗處也（九月十一日） 
[鄂蕭代敎育界索股欵]  
鄂督蕭耀南電財政部云歌電悉前咨擔保辦法業將礙難承認及鄂校危迫情狀一再電逹在案連日各校敎職人員紛紛來署聲稱各部對於米釐欵股毫無誠意解决致令各校　炊各敎職員枵腹從公羣欲相率來京赴部請願環求哀懇情詞迫切雖經本署婉言勸止若不從速解决徒託空言恐终有無法應付不可阻止之一日中央積欠湖北各欵不下數千萬鄂人體内外相維之義向未有積極之請求惟米蘆爲學欵所自出長此稽延敎育破産即在目前情形殊非他項欠欵所可比擬務祈垂念困苦情形速將此項股欵設法匯寄俾垂絶之敎育得一線生機則全鄂人士感荷無旣矣立俟電　蕭耀南眞 
地方通信 
[蘇州]  
　　近訊兩則（一）半月前赴滬避難之蘇人前昨紛紛返蘇車站擁擠一如赴滬時情形（二）蘇屬各鄉盛行擄人勒贖自東渚許姓被擄三人以五百元贖回後前日浦莊開設南貨店之張履伯亦被擄以六百元贖回昨日通安橋亦發生擄人案被擄者尙未贖回 
　　常熟 
　　警分所兜捕巢湖帮匪本邑南鄉練塘辛莊張家橋等處忽於秋節後到有大批巢湖帮匪先後搶刦南門外曹錦其魚船並勒詐鄉民銀洋縣署迭據呈報前日委派練塘警分所長吕葆忠及倪朱兩巡緝員督率探警用輪船拖赴詶塘登岸後當晚馳赴莫城吕舍其時大隊帮匪早巳得訊遠逸次晨吕分所長復率警探乘輪向洞港涇開後據報匪船巳開赴錫境留有二三匪首在練塘張家橋等處吕分所長遂將圇船開赴湖蕩停泊一面由倪偵緝員領同便衣幹警十餘人各挾手槍另僱農船至練塘鎭茶肆中拘獲匪首盛世國一名又在該鎭磗坯堆内搜出快槍一枝子彈一百顆據盛匪供認夥刦曹姓魚船不諱其船現泊湖蕩南張家橋附近倪等遂赴張家橋復在該鎭拘獲匪首徐敬之一名並搜得曹姓魚船常晚仍由輪船將盛徐兩匪押解到縣經趙知事親自提訊派警飭傳曹錦其到案認領被刦之魚船魚桶一面仍令吕分所長率領保安隊十六名偵緝六名分僱民船由輪拖赴南鄉一帶梭巡 
　　無錫 
　　兵禍雜訊　連日東南西各鄉居民均聞有大砲之聲城中更深夜靜之後亦聞有微聲可見宜興戰事之烈縣知事馮祖培連日夜間微服出外梭巡視察各崗警是否稱職邑中商店上燈後即收市行人稀少入夜後大小各街巷商團·警察·消防隊巡邏絡繹不絶地方安謐光　門外馬路各旅館住客寥若晨星而該管警察第一分所巡官秦鏡清每夜至各旅館檢查則極嚴水警第二區長兼太湖守備指揮官程星三佈置太湖等處防務極忙兵站駐錫處長徐景華連日奉令辦理軍糧事務甚忙　澄錫交通斷絶巳久前日始有小航船一艘開行藉以運輸各種貨物各路民信包封停止巳久不能投遞本邑電話　近來日夜可通話青城市浮舟村發起組織保衛團有推石清麟君爲團總之說地方維持會討論發起組織蘇省兵災善後籌備會昨晚又到宜興傷兵兩名連日安亭宜興等處之難民由紅會救濟到錫者甚衆均由慈善家收容富安鄉盜案已拘獲丁瑞榮等盜匪六名 
　　南通 
　　救濟災民之近聞南通地民方紳耆憫念江南災民流離失所業巳組設救濟所收容到埠難民　連日該所主任薛蘅·錢沐華及幹事孫銓等在任港勘察借屋並搭蓋板廠頗形忙碌聞縣署又於二十二日奉韓省長箇電云瞿知事　哿電悉此次南通收容難民極多地方士紳籌欵维持於先該知事勞來安集布置妥善至深嘉慰此後來通人數亦未必多俟得紅會報告再行電知慈善之事惟心所安務仍隨時設法收容爲盼省長韓箇 
　　佈防聲中之雜訊通如崇海聯防公所自十日成立以來佈置業已就緒總辦關子安擬請上峯將總會辦各職分别核示加委俾昭鄭重特抄録章程呈請督省二署備案又二十夜九時許有飛機兩架經過通邑興仁鎭地方曾用瞭望燈下窺旋即飛去因時值昏夜未能細辨爲何省所遣及前往何方又石港市籌防分會附設國技團及保安團巳於二十二日呈報縣署立案一面積極辦理 
　　鎭江 
　　兵禍尚　速了（一）邊萬全樓旅館昨日有一軍官率護兵四名携帶軍衣八大箱上貼駐津江蘇陸軍被服廠封條交與陸軍一師應用另有挖溝時步兵所用之鐵　三百件（二）據由寗抵鎭之某君云鄂蕭派旅長克瑶率領所屬乘招商局江華輪船東下二十二日中午抵南京分駐下關以便改乘火車赴崑山援應（三）鎭江警察廳長劉志正奉十九師楊春普師長令招新兵故派警數名俟上下輪船抵埠時即在江邊持旗梭巡以便有志從軍者隨往局内近數日巳招到數百人矣（四）淮揚鎭守使署派張順問赴許浦謁見馬玉仁鎭守使禀商要公二十二日由鎭乘江華輪東下在通州登岸 
　　楊州 
　　議會請派警隊　邑屬下水鄉議事會議長焦楙以黄珏橋地方港汊紛歧值此時局不靖難免不有盜匪爲患並據商農報告前情遂轉函縣署請於新募警備隊内抽調一排前往該鎭駐紮協同警區保衛地方即經曹知事於二十日訓令警備王隊官酌核辦理 
　　兩長電飭解欵軍省兩長前電江都縣知事曁商會飭籌軍餉十三萬元並電齊司令守提一案其詳情迭誌本報昨（二十）兩長又電縣曁會著即速解探錄原電如下縣知事商會長均鑒德密前以軍需急要業將該縣籌欵數目電逹趕速會籌逕解軍署在案迄已兩旬除銅山·崑山·江浦皆如數籌解外其餘各縣間有報解者亦與所派之數相去懸殊且竟有分文未據報解者若非觀望即屬玩延直視軍需如兒戲要知目前需要急於星火戎機所繫大局所關倘有遺誤誰任其咎特再嚴電飭催限電到三日内仰各該知事等立即會同商會按照原派欵數迅速清解以應急需勿再遲延致干未便佇盼電復督軍齊省長韓效 
　　令撥道尹公費淮揚胡道尹以本署九月份行政經費一千九百餘元經財廳支配在江都省稅内劃撥特函曹知事迅速撥給以資備用　廳令撤回稅委財政廳前以各縣牙稅收入欠旺委員至各該縣整頓以資催徵原定期間兩月目下限期已過由廳於二十日通電撤回並仰各縣認眞督委催解江都之廳委任重已遵令辦理回省惟在此期内該委越俎代謀巳催完憑證二十八張除正稅外每張二元八角之江都敎育經費亦爲該委帶去未識將來若何歸償也 
　　軍隊商借木板淮南緝私第二營營長趙世澤以該營由石港開揚駐防來時忽迫未將臥具携來士兵多席地而臥兹已天寒特向商會　向木行商借舖板一百四十副以資備用聞各行所儲木板早經縣署借去此際實難應付由會函復查照矣 
　　六合 
　　皓晚特别戒嚴近因時局不靖防務加緊詎於昨（十九）晚警備隊長張寳山得有一種謡傳消息因下持别戒嚴令委派警備隊士武裝巡防并請各店十時閉門以防不測 
　　回六輸送卒給資遣散　前番招募之輸送卒現巳陸續回來楊知事以此等無業游民聚集一方保無釀成意外乃派警備隊檢查人數每人發給遣　費二元押送出境 
　　定購警備隊軍衣近來天氣漸寒警備隊軍衣尙付缺如兹由縣署籌借一千餘元招入承辦棉夾軍衣各一百二十六套計洋一千三百元現該承辦人巳領帶第一期欵洋五百元日夜趧製遵期分繳各項軍衣　　裝運軍用寸傘赴寗十九日督署電令楊知事購辦雨傘一萬把巳紀本報兹已購就雨傘五千把僱由慶泰小輪運省以供軍用 
　　秋災委眞下鄉勘荒本年夏秋雨水稀少　西北鄉秋收歉薄業經楊知事呈報一過兹由上峯派委李君嶽衡到六勘荒巳於昨（二十）晨親往四鄉巡視情形以憑轉報 
　　平湖 
　　水警署消息彚誌駐平湖水警第二區第九署前奉令調巡船十二艘赴嘉興王江涇駐防現奉令冋防故昨日各該巡船已分别馳回原防矣又第二區區長俞肇同辭職水警　令委第九署（駐平湖）方景銘（字旭初）升補方新區長奉令後已於二十一日赴禾視事 
　　紹興 
　　時局不靖中之各方消息（一）紹興縣立各敎育機關主任以時局不靖敎育經費恐被移借特於本月二十日下午在縣敎育局集議辦法經衆决定同赴縣署晉謁姜知事爲口頭之聲請維持外二十一日由女師校長朱兆辛·商業校長馬斯臧等聯名呈請知事函知參事會於縣敎育經費項下先行提存四個月儲存敎育局藉以維持現狀並將各敎育機關每月應支經費妥爲保存無論如何别項急需萬難暫爲移借（二）浙軍第一師潘部兵隊一千餘人由蕭山臨浦經過紹興轉道曹娥開回五夫原防紹縣姜知事恐居民有所驚慌特出佈告安民勸勿移徙（三）紹興米糧向來採自外縣邇因受軍事影響來源缺乏米價飛漲加以僑外之紹人回里者　衆民食堪虞現聞士紳鮑香谷等擬請知事函知參事會將凖備金内墊借各米商銀洋若干俾各米商携欵採辦救濟民食聞參會方面除各項應支外僅餘一萬七千元可以借給米商 
　　　和縣 
　　二大鎭迭曹盜刦和邑南鄉之後港橋鎭距城約四十餘里突於昨日（二十一日）下午七時半來有盜匪二十餘人携帶快槍六支手槍二支刀棍十餘根搶刦常瑞康布雜號等十餘家貨物銀洋損失不貲　將居民劉某捆綁去後行至南義鎭又將警所槍械子彈搶刦一空新巡官謝某幾遭毒打並勒令鄉民領路向含邑而去嗣經白渡橋鎭警佐馬骥之及戚橋鎭巡官王某先後來縣報告高知事比派洪隊長世清率衛隊數十名星夜馳往該鎭查騐及追捕外並派班長甘率衛隊二十名向含邑追趕 
　　宜昌 
　　宜荆汽車路籌備進行　湖北自襄陽道尹熊晋閣創辦襄沙汽車路後　繼之者有襄鄖鎭守使張聯陞之襄花汽車路兩路現皆告成　建築以襄陽至花辕一路爲最精美宜昌當川楚之衝在交通上商業上文化上皆有創設汽車路與荆沙聯貫之必要故此間商會人士起而創辦於月前組織宜昌荆門汽車路籌備處兹聞該籌備處於呈省備案後即派代表穆子斌親赴襄陽參觀並與熊道尹接洽路線辦法在熊以宜荆汽車必聯貫襄沙路線故擬劃宜荆汽車路爲襄沙汽車路之支線在宜昌商會方面僉以宜昌至荆門爲宜昌　陽荆門三縣所募股修造當然自爲幹線不能視爲支路此爭點尙在討論之中俟公司成立後再看有否具體辦法該籌備處所雇工程師李仲扶廣東人原爲川漢鐵路工程師昨已由宜出發暫勘宜至荆門路線約二百八十餘里半月以勘可畢其間旣無大山且有官道修築汽車道較爲便宜費事不大預計本年以内可告成功兼以此間籌辦者皆系聲望素著之重要紳士招股一層亦易解决聞所定公司股本爲四十萬元以五十元爲整股以五元爲零股其章程正在審核之中尙未公布並聞公司總理擬請荆宜鎭守使十八師師長盧金山擔任蓋宜昌軍隊複雜苟非利用軍閥恐事實上反有障碍對於此項籌備熊道尹亦委一籌備員宋懷玉來宜意在壟斷一切嗣經商界查覺對宋頗表反感唯以熊面子關係仍請其吃一碗閑飯而已近該籌備處又擬籌刊一種日報專門鼓吹及報告工程事務情形亦在商榷之中大約下月間即可出刊 
 
 

Page 8

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *   
 
 

Page 9

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *本埠新聞 
[盧永祥抵滬後之戰事消息（五）]  
　　昨日戰事沉靜　　今晨將有大戰 
　　滬杭路橋昨被烽毁　　客車完全停駛 
　　昨日各方雖無甚戰事　而嘉興方面滬杭路橋梁忽被炸毁致客車停駛全路交通斷絶嘉興嘉善等處巳有搶案人心極爲恐惶昨晚盧永祥巳飭路局備車擬親往黄渡南翔督戰故今日當有大决戰姦分錄昨日消息如下 
　　（一）昨日滬杭路橋被炸毁：交通斷絶 
　　路橋被炸之交通界消息滬杭路王店嘉興間之第七十八號大鋼橋於二十三日上午十時不知被何方以炸彈炸毁同日十二點三十分嘉興站東外揚旗離站一里許之第七十一號橋梁亦被炸毁損壞重巨橋面軌道均墮入河中路局聞訊巳飭洋工程師訂於今晨八時開救險車前往察勘情形以憑核辦 
　　滬杭路上下行客車於二十三日起完全停駛 
路局杭滬間電報照常通行 
　　昨日滬杭路由杭開滬之三號頭班車於九時許駛抵硤石時杭站忽令將該機頭解下開回杭州致該客車停留硤石嗣後該站接至嘉興站八時四十五分所發之電報謂路線有阻三號車萬勿前進云云而北站開杭之 
四號快車巳於八點四十六分開出北站兵站司令部恐杭方有扣車情事當即電令開回該四號車甫抵新龍華遂於十點四十六分退回北站停留硤石之三號快車於十一時五十分退回杭州所有車價概行退回 
　　自嘉興兩路橋先後被炸後嘉興嘉善間人心恐惶失措各店户逃閉一空土匪乘間搶刦鄉間尤甚路局昨晚接得該兩站電告謂店户已閉市站内斷炊乞賜救濟云云 
陳樂山之第四師及十師三十八團楊化昭部兩營於前晚先後開赴楓涇松江石湖蕩三站擇隘駐紮 
　　臧致平於昨午四點二十分由南翔來滬即赴龍華再晤盧氏報告軍情 
昨有路局職員自南京來滬云蘇軍自崑山起迄安亭外揚旗止沿鐵路線軍隊密布約有三萬之衆前日新由南京運來之蘇軍聞有一混成旅之衆分赴黄渡嘉定一帶應援崑山以西至無錫止確無駐兵各站員司除安亭一站概由齊督委派津浦路人員抵任站務外餘站仍由本路職員充之至外傳安亭築有砲兵及由獅子山運來之大砲一尊均屬不確云 
　　昨日上午十一時所得消息據路局消息閩軍先鋒隊二十三晨已抵杭垣 
　　昨晨十時四十分路局接嘉興站八點四十五分發出之電報略謂王店嘉興間軌道已阻斷各車停發並電致斜橋硤石兩站杭來三號特快車勿進 
　　龍華總司令部接杭來三號快車駛抵硤石後杭垣電令將單機頭開杭快車擱置硤石知杭已扣車立即電致北站迅將開杭之四號快車開回上海 
　　昨日杭路四號特别快車於十時開出後將抵新龍華軍務處去電阻止前進於十二時左右退回北站票價退回 
昨日滬杭客車完全停駛 
　　前日（二十二）杭段内所有機車及各項車輛概行調滬　　滬杭路橋多座被毁又一訪員報告云昨日（二十三日）上午滬杭甬車務處接嘉興車站來電云上午十時在嘉興南門外小城隍廟邊第七十八號鐵路橋樑被人炸毁（離滬約一百九十六華里在王店嘉興之間）上午十二時尙有七十一號及六十四號鐵路橋樑二座亦被人炸毁（在嘉善嘉興之間）又聞三十一號橋亦有損壞之說（在松江之西石湖蕩之東）路局得電之下故由滬開杭之特别快車馳至半途仍退回上海南北二站乘客所購之票照原價退還又由杭開滬之特别快車車務處通電致杭州亦照滬上辦理因此滬杭路之交通斷絶各車往來不能直逹行駛惟上海松江間之軍事專車仍可通行滬寗滬杭二路車務處巳貼迪告在站上二路之交通均被阻矣又由滬上至杭州電報及長途電話在嘉興嘉善之間電桿亦有損壞於昨下午八時起亦有被阻云 
　　滬杭路嘉興站東西兩橋被毁又訊昨晨十時許上海北火車站忽接嘉興電報謂王店嘉興間之七十八號鐵橋爲人炸毁故北站開出之特别快車至新龍華即折回乘客購票者退回票資由杭開出之特别快車同時得訊後亦開回杭站刻下自楓涇以至松江沿途皆駐有重兵云 
又昨日下午十二點半嘉興車站之東又炸毁七十一號橋梁下午巳盛傳嘉興有掠刦者嘉善車站巳無食物可購市街各商店相偕閉户鄉間土匪乘機打刦聞浙軍將於今日下總攻擊令盧擬親赴前線督戰惟至昨晚八時許尙未見有特車開至前線至嘉興王店間所毁之橋梁係何方主動一時未能　實路局擬於今晨八時以救險車往該處察看又聞七十八號橋梁面積較青陽港之橋爲大該橋未被毁前附近田禾間早巳預理地雷云 
　　鐵路局長問題滬寗杭兩路管理局二十二日續接蘇齊通令特派吳夢蘭爲兩路局長任筱珊另候任用　惟路局迄未奉到交部正式命令聞任局長以軍興以來辦事諸多朿手昨巳呈請交部辭職一面飭知各　處預備交代手續以期早卸仔肩然按照滬寗路借欵條例凡更調局長繼任者須徵之銀公司同意（債權國代表）方可任命云 
　　（二）昨日各方戰訊岑寂 
　　盧永祥親赴南翔督戰聞盧永祥於今晨一時半由北站乘第二十八號臥車親赴南翔督戰同行者有何豐林·楊化昭·臧致平·范參謀某副宫及衛隊兩連隨帶新式機關槍四架大砲彈十箱步槍彈百餘箱 
　　昨日各路無戰事　二十三日戰訊更沉悶日間各路均無戰事黄渡站僅聞極稀之步槍聲入晚稍劇聞聯軍總攻擊令巳下定於今晨（二十四）三路進攻限日克崑山預料今晨將有大决戰 
　　黄渡方面之戰訊昨日上午三時黄渡方面之蘇軍仍用大砲轟擊浙軍以砲還擊之至六時停戰黄渡渡車站之新任替班站長李春華被流彈傷腿部巳送仁濟醫院醫治又下午二時許蘇軍之飛機二架上掛紅布一塊在黄渡南翔之間察看軍情未擲炸彈即向嘉定瀏河方面而去迨至下午九時至十時半之間雙方槍砲復作未分勝負陣線仍未變化又下午十一時半由龍華車站運來擊飛機之新式砲二尊及子彈四十餘箱專車開往南翔又聞盧永祥擬於今晨乘車將往南翔黄渡等地督戰即將下總攻擊令云 
　　婁塘新到魯軍嘉定北門外十二里之婁塘鎭二十二日到有魯軍三千該邑大戰之期即在目前 
　　石岡門之戰訊大批援蘇豫軍昨日午前二時許開至南翔附近馬陸鎭西北方之石岡門地方　與聯軍臧致平所部接觸兩軍均用機關槍及陸戰砲攻擊至天將拂曉聯軍第二路司令陳樂山部開到生力軍一營加入戰鬭同時又有楊化昭部從嘉定方面開來兵士一連豫軍乃退四五里至午後一時許到鹽鐵塘及方太鎭左近地方激戰下午二時龍華飛機隊駕駛大號飛機一架並携炸彈等品開赴前方助戰 
　　瀏河昨無戰事瀏河二日來雙方戰事頗形沈寂昨日自早至晚并槍聲亦不聞傷兵來滬者亦較前日减少惟昨日軍士由滬運往瀏河者有數十輛之多劉家行白塘橋東堍義塜上駐有浙軍約百人羅店亦有三四百人現滬太長途汽車路自滬至瀏河所過各橋梁均派有護路警守望塘橋·三官堂橋等均另增兵士四五人至六七人不等外來車輛除紅會白十字會藍十字會及運兵車外概不准通行至瀏河陣線仍以河爲界　　嘉定來客之戰事　談據自嘉定來滬之戴君云前日嘉定方面有蘇飛機二架自西北飛來盤旋嘉城久之抛下炸彈十餘枚最大者可逹二十四磅墮下時其聲甚響地爲之震幸未傷人一彈炸毁南門小街楊姓竹園佔地約一畝一彈毁南大街胡姓花園另一彈則擊中西門大街之顧振豐竹刻店昨日上午兩方祇用排搶相擊下午三時後較烈戰線仍在西門外竹梢弄云聯軍籌備總攻擊之决心昨據軍署消息自前日各司令軍事會議决定縮短防線施行總攻擊後即調兵遣將增援各前線並由龍華運出大批子彈分撥各軍（此項子彈箱貼有民國六年封條）聞有即晚總攻擊之說昨晚六時半本埠聞砲聲十餘響似係瀏河口外海軍艦隊所發並聞盧子嘉宣言業巳布置妥貼即使剩一兵一彈亦無反顧嗣後無論何人有來說和者即以謡惑軍心論罪云 
　　聯軍軍官之來去忙聯軍第二路總司令陳樂由偕同嘉湖鎭守使王實隨帶砲兵一連步兵一連於前晚（二十二）下午五時半由嘉興　車來滬計掛花車一輛三等客車三輛廂車二輛下午七點三刻抵南站下車當乘汽車至高昌廟總司令部與盧總司令及龍華何副司令有所面　陳樂山當夜仍乘專車回松江又昨日（二十三）上午十時松江防守司令王精甫由松乘坐專車來滬略帶衛隊一排至龍華站下車　與盧何二氏面陳佈置軍事情形畢即於下午四時半由龍華專車前往松江悮令部嘉湖鎭守使王賓於　昨日（二十二）午刻十二時由龍華使署乘坐汽車至高昌廟司令部與盧總司令有所接洽　　前夜昨日嘉運來之兵械前夜（二十二）下午十時由嘉興開來專車一列計掛　　車六輛均裝第四師軍械至南站停留尚未卸車又下午十一時又由嘉興開來專車一列共掛車輛二十輛計裝第四師砲兵二營第五連一連並大砲四尊砲彈二十餘箱以及各軍用品行李等均在南站下車運往高昌廟又昨日（二十三）上午五時由嘉興開來專車一列計掛車輛十輛又裝第四師步兵二連至南站下車運往高昌廟又上午八時由南站運出拉夫一百餘人至黄渡又上午十一時由嘉興開來專車一列共掛二十五輛計裝第四師第三十八團全團軍隊至龍華站下車並大砲四尊砲彈機開槍彈快槍等共裝三車亦在龍華卸下又昨夜龍華站有兵士專車及裝運軍械開往北站分運南翔黄渡前綫云 
　　蘇軍運到歐戰時軍械據淞關洋員云近日新由北方開來蘇軍中所用之砲係一千九百十八年歐戰時所造共有十餘尊其炸力極猛且有用留霰彈者係意國所造云 
　　龍華飛機視察軍情龍華聯軍司令部連日由航空隊分頭開出飛機赴前敵視察軍情昨（二十三日）目晨至暮共開出飛機四架分赴南翔·莆渡·瀏河·嘉定·等處視察軍情約需三小時回龍華司令部一次報告前敵一切軍事詳情云 
　　蘇飛機至龍華偵察昨日下午二時許蘇軍方面有二飛機自安亭方面飛出至龍華盤翔有頃偵察軍情　　蘇軍飛機飛駛吳淞一帶昨日午後二時許有蘇軍飛機一架自吳淞浜南張華浜方面飛來由淞西鎭往北至砲台灣轉向西北面去飛行極高仍有印刷傳單擲下 
　　（三）各西報之消息 
文匯報之戰訊文匯報云據龍華陸秘畵長昨夜發出之公報稱昨日各陣線無甚戰事蘇軍雖在黄渡與嘉定問進攻但雙方陣地仍如舊狀觀於本日上海各醫院運到之傷兵爲數寥寥公報所云殊屬確實惟蘇軍逐步緊逼總攻擊有隨時實現之　浙軍自稱瀏河陣線未有變動但一星期前汽車得直逹瀏河兩日前僅准駛至羅店外若干里今則除軍用汽車外悉不得駛過羅店矣盧永祥今仍　兵至前敵軍隊子彈運往南翔者絡繹不絶楊化昭何豐林均親自指揮戰事出發之軍隊軍械精利且經久練臨陣後當能建立戰功聞由宜興退下之軍隊曾於沿途刦掠湖州被害尤甚因所傳消息多相牴牾故不能知其眞相　今晨上午時　滬杭鐵路嘉興東之七十八號橋爲一炸彈所毁晨八時由滬赴杭之火車於十時三十分開回車中有客五百人杭州赴滬之第三號火車於十一時五十五分開回杭垣曾於沿途缷客午後三時由滬赴杭之火車亦宣告停開至該橋爲何人炸毁現尙未悉陳樂山所率之第二軍早有由宜興退守松江之說此橋之毁是否即退軍所爲抑由陳調元所率之蘇軍進逹該處毁之今仍爲疑團今日瀏河方面砲聲隆隆前二十四小時内陣地無大變動據各方面消息南翔夜無戰事今晨雙方各發砲數次無重大損傷南翔車站今有一神勇之童據稱隨閩軍奔波到滬年方八歲能開來福槍而尤善施放機關槍因被阻赴前敵參戰終日徘徊月臺哭泣不已其父及其伯叔等刻在南翔前敵諸女眷則巳返里臨行時雖力阻其與諸尊長同赴上海戰地而此童堅不之從今此童以車站旁之貨車爲家每日飲食皆由駐月臺之兵士分給之浙軍如果爲泚童之勇氣所感動則無怪其能以寡敵衆死守至今也 
　　大晚報之戰訊大晚報云今日據龍華陸秘書長稱至今午止各陣線沉寂無消息陳樂山所統率之第二軍已安然由宜興退至松江及滬杭鐵路一帶各地點軍中之第十師巳抵上海現駐龍華製造局兩處隨時候令出發昨日盧永祥曾派數百人至瀏河黄渡兩處陣線又派數營至各處其實數未悉第十師携來之野戰重砲數尊亦運往黄渡瀏河目下後方兵力日厚浙軍司令於制敵一層益有把握今日據陸秘書長稱孫傳芳今仍駐衢潘國綱已赴杭垣目下浙人蔣尊簋方在滬組　排除浙省軍政界非浙人事務旦夕將赴杭協助潘國綱逹此目的潘於此次浙變並未同謀如孫傳芳圖抵杭垣潘將率浙人同拒之故上海今可免受杭州攻擊云　　字林報之戰訊字林報云據觀戰者稱蘇軍發砲猛轟毫無凖力所加於浙軍之損傷至爲微細數日來蘇軍以南翔車站爲砲火之目標但砲彈非越過車站　落於車站附近之曠地故猛轟數日車站完全無損齊夑元巳將司令部由崑山移至安亭附近　蘇軍飛機迄今未見奏功雖曾以足球大小之炸彈擲擊南翔車站但均落於附近稻田中紅十字會星期日曾派數人至瀏河見浙軍陣線巳進展至一星期前之　地 
　　大晚報之崑山快信大晚報載特别訪員摩特希特十八日由崑山蘇軍司令部發出快函云今晨齊夑元偕參謀長乘專車前往安亭擬親　蘇軍大攻擊此舉定星期五夜實行有南苑到此之飛行家二人各駕飛機隨專車飛往前敵蘇軍司令堅信此次攻擊必能占據上海因可用之兵悉加入火線也星期四晚有大砲兩尊安置距二十五道橋後約二哩此砲乃法國製造似由江隂砲臺移來口徑爲十二生的米逹南京至蘇州各埠所有之鐵工木工悉經招來製造浮橋俾將此砲運過二十四道橋此次蘇軍進攻如不獲勝則蘇齊恐無能破浙軍陣線蓋司令部中諸人之意北方不復能派援兵來此也　　字林報紀海籌駛回原因字林報云海籌巡洋艦由吳淞開往瀏河背盧降齊後今又駛回吳淞棄齊助廬聞該艦駛入揚子江後艦中兵士睡醒見四圍景色已異即質問軍官軍官告以擬加入杜錫珪海軍以逹全國統一目的衆大譁謂林總司令刻仍在滬願仍留滬於是軍官乃被迫駛回吳淞 
　　（四）各通信社消息 
　　閩軍有巳到杭州消息東南通信社云據旅滬浙紳消息孫傳芳部孟昭月盧香亭兩軍巳於二十二夜進省城夏定侯周恭先等因事前已有接洽即布告全城市民勿庸驚惶又據軍界方面消息　孫軍孟昭月部已於昨夜抵閘口昨晨（二十三）省城方面有人赴閘口迎孟昭月進城現孟軍一旅駐於南星橋盧香亭部巳由龍泉出發正在途中孫傳芳由衢州致電夏超等有奉命來浙即日抵省面商善後等語云 
公平通信社云昨晨八時半孫傳芳先鋒隊巳抵杭州浙江内部頓呈紛亂狀况聞有一部份浙軍將與抗拒地方難免糜爛滬杭車昨巳停駛 
　　閩軍大隊巳抵蘭溪　遠東通訊社云閩軍進攻衢防自汪張變化後即由常山長驅直進兹悉孫傳芳於二十一日扺衢州所部第十混成旅長孟昭月即於二十一日率領全部由衢州順流開到蘭溪聞該部恐潘部在嚴東關抵抗故擬在蘭溪駐紮數日俟後方各部到齊後再待東下 
　　蘇軍前鋒抵長興遠東通訊社云自浙局内變陳樂山全部巳奉命開回向黄渡瀏河各地作戰對於宜興一路放棄作戰計劃聞蘇軍初未深進後偵悉浙軍已無防兵蘇方特令陳調元部前進前鋒已抵長興一帶盧永祥擬往南翔遠東通訊社云二十三日午刻浙軍總兵站部奉命令滬寗北車站備花車一輛及頭等客車三等車各一輛聞盧氏擬親往南翔視察前方情形　　石岡門戰訊遠　遠東通訊社云嘉定南翔間之石岡門二十二日夜兩軍交戰更爲劇烈槍砲之聲連旦不絶嘉定南翔聯軍均用全力猛攻蘇軍受夾攻之勢仍向西退至黄墻 
　　昨日南翔無戰事遠東通訊社云昨（二十三）日下午據南翔方面報告兩軍皆取守勢不聞砲聲下午四時以前並無戰事秩序尙安 
　　青浦戰訊中國新聞社云青浦聯軍原有楊化昭第二十四混成旅四營二十二晚五時第四師十五團第一第三兩營開到後原擬改取攻勢嗣因蘇齊計劃以瀏河甚難得手迺變更戰略集全力以對青浦一蓋據此可直撲松江斷聯軍後路是以二十三日該處戰事極爲激烈聯軍仍取守勢又據一報告青浦方面戰事近日來益見劇烈蓋以蘇方猛力進攻冀斷聯軍後路而黄渡劉河諸方又急切不能攻下故竭力加厚兵力於青浦前日聯軍　陳樂山部尙未開到不能不退却以待援故一時誤傳青城已失守兹據青浦來人云二十一晚當蘇軍猛攻時聯軍曾退守青城故城内槍彈如雨居民咸挖溝以避迄至二十二晨方停止攻擊現在聯軍陳樂山·巳開去二營應援預料該處即將有大戰公平通信社云青浦方面聯軍於二十晚分三路進攻小西門外二軍激戰於古塘章堰間迄前日傍晚未息北路相持於重固附近二軍旋得旋失鏖戰最烈青浦城中現新由松江來生力軍二營在孔宅（離白鶴江十二里）掘壕築壘并在孔廟内土山架有巨砲云　　蘇齊援兵大批東下中國新聞社接南京特派員報告鄂軍第五混成旅張允明所部應齊夑元乞援之請巳於二十一日乘招商船開抵下關蜂擁上岸分住旅館民房要求寗方墊發欠餉後藉故請其東開約於今日可抵崑山又山東潘鴻鈞旅全部亦係應援而來亦巳到寗分别乘車東下所有欠餉及開拔之恩餉當未全數領到預料此兩軍抵前線後將有一番激戰云 
　　婁塘開抵大隊蘇軍公平通信社云嘉定北門分婁塘鎭向無二軍蹤跡二十一日上午忽從太倉方面開抵蘇軍一萬五千人該鎭居民業已逃避一空 
　婁塘開到蘇軍之又訊遠東通信社云嘉定北十數　之婁塘鎭　　二日開到蘇軍七營到鎭後掘壕甚忙預備進攻嘉定但昨日並無作戰 
 
 

Page 10

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *　　第三章 
　　蘇軍有向婁塘增兵訊國聞通僧社云昨日嘉定未有大戰惟　婁塘方面齊軍於前晚開到數營該處在嘉定以北距離十里齊軍在太倉駐有重兵其攻嘉定向由西面之錢鳴及西北面之朱家橋面進今在婁塘駐兵殆因戰事不利而改易方向云 
　　方泰鎭續到蘇軍遠東通訊社云黄渡北之方泰鎭常駐該鎭者不過數百人二十二日由黄渡方面續到二千餘人一面陸續調赴黄墻增防一面爲黄渡後盾 
　　浙變問題中之鱗片國聞通信社云自浙江局部發生變化外問傳說潘國綱部不戰而退惟據潘部軍醫朱某致其在滬家屬之函亦可略知梗概原函云（上略）由杭至衢勾留十日十六日衢地謡甚人心惶恐本地人相率奔避兄即日晚徒步至龍游此處離衢六餘里山道崎嶇困頓窘憊同行七八人苦痛萬狀嗣聞人言前軍一部分不聽司令指揮惟三四兩團應戰頗力但衆寡恐不敵耳嗣乘船沿江而下昨晚十時至桐廬恐須略駐（下略） 
　　褚輔成見盧永祥遠東通訊社云二十二日下午浙江省自治法會議主席褚輔成氏親往龍華見盧永祥探詢對付時局辦法盧云對於戰事宜進不宜退擬於三日内會所部進攻崑山并連日接奉天來電謂奉方戰事頗順利囑堅守待援云 
　　海籌艦尙在吳淞口外遠東通訊社云海壽兵艦去而復返巳載昨報兹悉該艦於前日下午確巳駛回吳淞口外當即以無線電請海軍司令部派艦前往接洽司令部接電後即派艦駛出吳淞口但見海籌艦停泊甚遠又行駛回另用無線電講海籌艦自行駛回吳淞并派員到司令部接洽至昨日（二十三日）下午尚未見該艦駛回 
　　（五）各方電文彙錄 
　　盧永祥覆各團體電聯軍總司令盧永祥昨復電總商會等各團體云上海總商會縣商會錢業公會·中國救濟婦孺會·中國濟生會聯義善會·仁濟善堂·廣益堂普益山莊·新並育堂均鑒皓代電養日奉悉慈懷悱惻苦口婆心良可嘉佩惟愛護和平本係素志交綏以前倘彼方稍有悔禍之心弭兵未嘗無術無如四省攻浙蘇爲戎首干犯衆怒曹實罪魁和平竟至絶望國人孰不痛心呼籲無靈豈僅今日諸公果欲謀眞正和平當先去和平障礙辛亥事起國人并不求武昌罷兵先請滿廷退位洪憲稱帝國人并未請西南停戰先請項城去職今日之事正復相同倘僅以停戰爲上策何異勸國民一致降曹溯當師行伊始永祥迭有宣言討賊本人民公意成敗關全國安危忍一時之痛苦方能謀永久之和平蓋當毒蛇螫手之會須有壯士斷腕之心今也義幟高張響應四起舉國俶擾豈僅東南子輿氏有言養一指而失肩背是爲狼疾之人若謂任賊猖狂我姑閉户譬之腹心聽人宰割手足宣言中立藉非至愚必係奇妄况敵燄方熾殺人爲快彼雖亡國以殉亦所不惜强與言和何異與虎謀皮由前說則停戰即是降敵由後說則停戰等於緩兵諸公娓娓陳詞恐曹氏亦將竊笑敵笑諸公猶曰言者無罪若國人視停戰降曹爲一事公等其謂之何倘諸公謂停戰並非降曹則請諸公先示國人以去曹之至計年來國人痛恨曹氏不可謂不酷滬上無論大小新舊各報始終不見大總統三字輿論如此嚴重寗非國民武器諸公明知國賊未殄而先自棄武器是肉袒牽羊率國民以降曹耳降曹而得苟安尙爲正義所不許况停戰即不啻甘居於彼征服地位欲苟安而不可得乎直魯豫苛政如虎川鄂竭澤而漁公等寗不聞而心悸耶總之今日之事是順逆問題非利害問題利害觀點不能盡人而同順逆區别即是人禽所判諸公雅負時望富有新知大義炳炳詎待縷述惟國賊不除永無和平和平關鍵匪在停戰諸公若有不戰屈人之法永祥寗不樂從倘置處分國賊爲後圖徒以停戰爲先務則玉碎固諸公所不肯瓦全恐亦有不能是兩失之矣猥承謬獎敢罄肝鬲願諸公熟思而審慮之盧永祥漾 
　　夏周覆蔣伯器等電浙局變化後旅滬浙省要人蔣伯器褚慧僧屈文六等曾電杭州夏超周鳳歧詢問對浙事辦法昨日蔣等接夏周覆電云伯器慧僧文六子白徵五文慶聘耕諸先生均鑒　電悉弟乃迫於張省長之命暫維現狀已懼勿勝而督座復有以浙還浙之諭桑梓有關誼難諉卸力微責重一時正苦無具體辦法辱承明問諸公皆鄉邦賢逹定有匡時偉略宏濟艱難但視弟等力所能及無不樂於承敎也夏超周鳳歧養 
　　京直旅滬同鄉致洛吳電京直旅滬同鄉會董事昨電洛吳要求嚴飭各將領恪遵軍紀電云我直饑饉師旅間歲一見今又大水之後繼以大兵北望鄉雲痛心曷極前閲報載鈞座致齊使佳電諄諄以嚴申軍紀愛護閭閻爲念讀者感泣受者銜恩仍乞本此仁恉嚴飭各方將領恪遵軍紀勿肆騷擾爲子遺留一綫生機則造福匪淺矣旅滬京直同鄉會長董蘭舫副會長趙南公·高恩關·曁全體董事等叩禡印 
　　奉天方面之戰報（電一）急上海盧嘉帥鑒密我軍自佔領朝陽寺後即向朝陽縣城進攻敵方十三師一旅合之熱軍混成旅遊擊隊兵力不下萬人連日激戰敵軍傷亡甚衆節次潰退所餘尙有二十餘人依恃桃花白鶴鳳凰各山憑險頑抗我軍奮勇進擊連奪險隘至禡日午後八鐘將朝陽縣城完全佔領俘獲敵軍二百餘人步槍及子彈砲彈無算敵人殘衆向凌源退却我軍現在正追擊中作霖漾巳（電二）上海盧嘉帥鑒密我第六軍穆旅於養申佔領開魯特聞作霖漾午 
[（六）客述各地情形]  
　　洞庭山近狀安謐之函告洞庭山位居太湖之中前因江浙戰事居民紛紛遷避來滬兹聞太湖戰事巳停同鄉會特函本山詢問昨接復函略謂太湖兩軍戰事巳告終結蘇軍指揮官業巳回省銷差現下東山僅有陸軍兩連分駐白湖門等要隘本山治安問題由江蘇水警第八隊蔣振公隊長盡力維持現有淺水兵輪四艘槍划五十號　係蔣隊長指揮分派各港汊駐防蔣亦日夜乘坐兵輪四出巡查邦匪歛跡地方甚形安靜來船及航船由蔣隊長分給旗幟照常通行始終並未間斷地方獲益匪淺本山父通等現巳恢復原狀請傳告各同鄉儘可回家安居云云故一般遷避滬上之洞庭山同鄉目下均作歸計云 
　　錫滬間最近往返一次之情形最近有某君由滬赴無錫又由錫返滬據謂由滬赴錫係乘江輪固已擁擠不堪駛抵鎭江時因江邊工人深懼拉夫故匿跡不做生意於是在滬上船時携有箱籠少者尙可自行携帶上岸其帶有箱籠多者竟大受其窘因必須自己拖帶上岸旣無苦力代勞自己復不能拖帶多少並有顧此失彼之苦且平常有肩輿及車輛現並此而無之更爲不便矣某君登岸後至車站詢知火車每日裝客者甚少大多數係運兵等等車站上戒嚴甚緊時已車過只得在車站附近小客棧苦宿一宵次日乃趁車赴錫在錫接洽後仍由錫赴鎭轉乘輪來滬聞無錫地方自衛方法甚妥惟金融極緊因城内一切開銷增多而來源窘少尤窘在各工廠每廠有數百人或數千人皆係一日不作一日不食之苦民故停工旣萬萬不可不停工則每日供給工資等開銷復爲數不資且貨品亦難連銷也 
　　崑山安亭難民所述慘况崑山安亭等逃難人民所述遭難情形至爲慘痛據謂崑山安亭等處雖一小家庭而兵士及土匪光顧者必有若干次大致第一次兵士入宅先索現洋及珠寳第二次來者則索各種細軟貴件第三次來者索一切應用衣服用品第四次來者則雖鐘瓶盆盂亦携之而去第五次來者連花架木器亦肩負以行第六次來者則屋中無所有亦必徧搜天花板地板與茹帚等及掘覓階石等處因恐難民將珍貴物品密藏其中也此眞可謂無微不至矣尤妙者搶得各種手飾珠寳輒套藏手臂及衣囊中其鈔票等物則安放於　腿布内一經纍纍然所得巳豐往往將身上所穿之號衣脫棄地上手中槍枝亦抛掉不要却披穿難民衣服跟隨大衆難民一齊逃難去矣其所棄之槍枝及號衣則爲土匪流氓所得又得槍械於是亦公然戎裝赴人家搜括如是者循環扮演而人民體無完膚矣 
　　自蘇繞道來滬避難者之所述據由蘇繞道鎭江來滬避難之某君述十九日由蘇乘車赴鎭情形足徵蘇地居民之恐慌兹將某君之照錄言如下 
予（原居蘇城胥門内）因蘇地恐有危險故十九日携家眷赴鎭以 
便乘長江輪船至　十九清晨　車出城經萬年橋行人聚集而觀飛機者途爲之塞飛機出盤門方面迥繞至閭門八時抵車站乘客己滿至九時餘聞今日九時半之車難以啓輪因昨日由西開往崑山之兵車共六次所有機車皆被扣留旋聞脚夫云停在月台外之客車五輛即預備開甯因無機車故無從拖帶少頃見旁人己有購票者而售票之門未開據已購票之人云係托脚夫向票房内特别設法每票另給小費二角故得通融十時脚夫替乘客携物件從小路上抄至停在月台外之車上者絡繹不絶予亦率家人同往避開行時上車之擁擠也不料坐甫定而護路隊兵士二人來謂此車尙欲拖兵至崑望即下車不得巳携物下車同行之老婦幼孩因上下不便甚至哭泣者至十二時見由崑開甯之空車兩次僅有兵士十餘人乘客咸望趁此空車西上而站長與軍官皆不許一時餘又有空車八　赴甯在蘇站停留時見由車上搬下軍米十餘石硬柴數十　係河南第三混成旅由前敵運至駐蘇之野戰病院也二時至站上之酒排間内吃蛋炒飯人多飯少不數分配平素售二角小洋之麫漲至四角尙應接不暇予家共八人出洋二元僅購得炒飯兩盆湯麫三碗乃分食之候至三時許見由崑山方面開來專車二輛少頃守備司令偕緝私統領乘此車赴崑隨從兵數十人亦同往至四時許始由崑山放回機車一輛乃開始售票五時半由蘇啓輪車上客人擁擠不堪購二等票者因無二等車亦在三等車内暫權抵無錫因由寗開兵車赴崑又停留二句鎭至常州因等客車交車又停一時許沿路每隔三電杆木設一岡位由踐路兵在此站岡夜深人靜狀極可怕至夜半一時餘始抵鎭江車中乘客因飢而小孩啼哭者慘不忍聞予夜膳　購得茶葉蛋十枚輿家人分食平時由蘇至鎭車行僅四小時今日七時出門在站候十小時車行又八小時一日未得飽　始知避難之苦况矣現乘輪抵滬巳覓得旅館悽身云 
　　重固避　人所述昨有重固避難人述稱重固本不在戰線區域之内兵禍似可幸免自折鶴港一役蘇軍南駐舊青浦迄今兩週中間聯軍雖前往截擊仍退回松江此十數日中駐守舊青浦之蘇軍清閒無事至本月二十一日午後二時有二十餘人到鎭擁往鄉董家募餉二千元何董即招葉商董商酌均以無司令部明文當籌送五十元不允拉二人往司令部出鎭里許先有罕候之二十餘人用種種威逼以何董爲質令葉董回歸籌欵即向朱紀周家商借五百元二人雖脫險身纒之數十元亦被搜去至三時又有多人蜂擁至盛炳初家毁門而入搜去二百八十餘元葉何之所以籌撥五百元者原冀保全重固之財産詎至翌晨七時復來五十餘人打毁源泰典墻壁抬去衣包數十個至十時即回二十三天未黎明又來多人自北至南搜索殆徧内無貴重物件者打毁門窗雜物臨去時槍傷典舖傭工二人鄉民三人有章堰來鎭之老嫗槍子自臀部入小腹出即行斃命云 
[（七）海面上之消息]  
　　美艦大隊開華昨據本埠美人傳出消息該國馬尼剌遠東海軍軍港之駐亞艦隊現巳得本國政府電訊將所有該隊驅逐艦完全開入中國境内以防護戰事之波害其僑商其辦法則分爲兩大支隊（甲）隊則以十四艘驅逐艦及三艘淺水砲艦由胡龍旗艦統率駐泊上海以保護東南方面之僑商揚子江下游亦歸其統轄故前日調離上海之伊勢白爾砲艦及潑里德驅逐艦均又電調還申昨日已開還上海留駐吳淞口外之三夾水（乙）隊則用驅逐艦十艘由亞拉　號統率自斐逕赴天津等處以保衛東北戰區内之本國僑民渤海亦由該隊兼轄頃聞此隊亦已出動云 
　　英艦續來上海自江浙戰事發生後英國曾調巡洋艦兩艘砲艦兩艘來滬駐防嗣因安徽亦參加戰事蕪湖以次揚子江下遊各地英國僑商紛請保衛該艦隊安德生司令即將水鴨號厉艦調往寗鎭各處漢口以上亦派兩艦由威海等處逕行駛往防護日來江浙戰事自盧氏去杭來滬後上海益見嚴重戰線更爲逼近安德生司令爲加厚本國駐滬艦隊之實力起見又從香港電調任特萊克號砲艦開滬係協保航輪埠棧並護衛租界昨日上午該艦已經到申即行駛入浦江 
法海軍之歸國今日法郵船安德來朋號由滬返法有該國駐華之海軍官兵七十三名因瓜代期届由該國由越南另調新海軍一大隊不日來滬接替並加厚戍兵實力故該官兵等便撤歸本國今日離滬 
　　商船改艦續訊烟台政記公司之升利及興利兩輪在安東爲奉張扣留以之改作兵艦政記主張政本氏曾往交涉奉張僅畀以四十萬元金票作爲船價兹查悉升利之排水量爲二千七百噸興利僅一千三百噸該二船原爲舊輪所改造刻下甫經修竣至安東即遭張氏扣作軍用今聞其船中職員海員等仍舊雇用以資熟手奉張巳經各　薪資兩月一面立時將二商輪改裝鐵甲限二十五號完工二十六號便須實行裝架砲位云 
　　北洋航　清衰北洋航業在近數日内大受打擊而尤以秦皇島一路所受之直接損失爲最巨緣該處開灤煤礦局每月開行上海·香港·漢口·及寗波·等處之輪載煤輸出者月在六十餘班本年外洋各輪之兼赴大沽·天津·運貨者以載量大·吃水深·之船舶均取道秦皇島現因奉直交戰奉天當局巳通告中外各商該處爲軍事區域於必要時即名輪亦必令其停行云云致日來此間之往秦皇島一路之中國船頓時停止惟開灤輪尙在行駛中 
[（八）中外當道之保護治安]  
　　租界當局籌議聯防辦法近日租界方面巳由義勇隊·海軍陸戰隊等分段出防并於交界處佈置鐵網瓦筒等戒備森嚴人心頗安惟法租界徐家匯等西區新租界地面遼闊接近華界防務重要昨特商准公共租界當局於形勢緊急時酌派界内軍隊調赴法租界協防以重租界治安業巳商妥聯防辦法云 
　　熊知事通令鄉警保護居民代理上海縣知事熊育衡以江浙戰事現正方殷前經招募臨時保安隊一百名分發閔行等鄉保護商閭在案兹因戰事劇烈各處鄉民人等有携物到滬避難者誠恐各地流氓土棍乘間擢物情事昨特分令所屬各鄉六區警察分所所長一律派警梭巡保護以安行旅 
[（九）各處保衛團消息]  
　　閘北保衛團　訊上寳兩縣閘北保衛團所屬一·二·三·四·五·六·各支團業已陸續呈報成立並開始出防夜間口令由該團每日赴四區警署領取轉發各支團並定明日（二十五）上午六時召集各義務團員開操由副團總兼敎練長尹邨夫及敎練員陳安甫鄉緘三·同負敎練之責聘請實山縣議會副議長俞葆　·上海縣議會副議長李佑之·爲稽查孔錫鵬爲醫員昨頒發『各駐防所團丁守則』照錄如下 
　　（一）聞警無論巳睡未睡須立即整製待候命令（一）遇巡　逮捕盜賊須協力　同捕捉交與原　　送　區（一）山保衛團獨力捕獲之盗賊須先解駐防所備案後再行移送　區（一）各分防所每日須將本日經過情形造表報告各駭駐防所（一）遇有　近火警立即出隊邦同警察彈　（一）在所不准豳酒賭博　容留婦女（一）在所不准閲看不正當之書籍（一）無來不准在所　　近閒眺成在鄒近小茶肆啜茗（一）每日告假每班祇准一人其時間以二小時爲限（一）不准私自拘捕人民（一）不准干涉成　入巡警拘捕烟賭事件（如案犯有拒捕之事發生則帮同巡　拘捕之） 
　閘北保衛團第六支團昨日成立上寳兩縣閘北保衛團業巳成立第一二支團團丁等巳於前日開始出防其第六支　轄境較闊西至北四川路北至張家行東至兆豐路南至胡家橋周圍有二十餘里原定義務團員六十名團丁三十名而團本部因所招之團丁一時不克到齊故特先派十名於前日由排長董泰亨率領前往第六支團到差由朱靜庵董鯉庭支團長點收後以救火會房屋狹小特將第六支團遷往分水廟昨日（二十三）午後三時舉行成立大會柬邀該管五區三分署孟浩吾署員及巡官巡長曁胡家橋救火會·商聯會·虹鎭救火會·物華消防隊等各團體到塲觀禮首由朱董兩團長率同書記兼坐辦唐經綬曁義務團員（制服尚未製齊向服常禮服）及排長·團目·團丁（均制服）向國旗及團旗行三鞠躬禮畢排長團目團丁等向團長等立正舉手致敬朱董二團長先後致詞並請孟署員致訓詞畢排長即率團目等向孟署員巡官等致敬禮末由朱團長致謝詞禮成孟署員率同長警數名及各救火會會員消防隊員等（均着制服）排隊導引團目團丁等在境内游行一週至五時餘始各散歸入晚即由團長等派定駐防地點由排長督同團目團丁實行出防云 
　　閘北十一路商聯會徵求保衛團員閘北十一路商界聯合會昨爲徵求閘北保衛團團員特發通告云啓者本會前准上寳兩縣閘北保衛團來函請爲設立團員報名處等情事關地方公益業已照辦計本會會員加入爲該團團員者巳有六十餘名繳費者祇有半數查本會各路範圍遼闊關於維持地方秩序允宜共起自衛以冀防患未然凡志願加入保衛團者請於日内來曾報名爲幸報名處在大統路本會云云 
　　南市保衛團昨訊南市保衛團發起後因所定辦法不能一致以致停頓兹因時事緊張保衛不容稍緩前日經各團副會議後公决繼續進行所有辭職之團副四人請董事會分别致函挽留其團部辦事處亦於昨日遷入救火聯合會辦事昨日六時各團副在救火聯合會開會討論組織手續及支配團員出防地點等事至七時餘始行散會並定今日下午二時續開董事會云　　組織保衛團束區團部之函請贊助　滬紳姚子讓李平書·莫子經等昨接滬南東區商業聯合會函云敬啓者時局緊急地方治安問題刻不容緩前聞諸公熱心籌劃組設上海南市保衛團不勝感佩頃者敝會區内各業公所代表及各商號會員紛紛來函聲稱以東區商業繁盛地面遼闊防衛尤關重要閥北董家渡等處保衛團均經成立本區自應從速組織等情因於日前邀集各業董集議一致主張依照尊處立案章程東區提前辦理暫定團員一百名自籌經費定名爲上海南市保衛團東區團部并另組董事部酌訂簡章辦理一切事宜祇以事關公益爲特代爲函逹務祈諸公俯予贊助是否可行之處佇候示復以憑轉告各業籌備進行無任盼禱云云 
　　江灣保衛團開董事會前日上午十時江灣保衛團在崇善堂開第一次董事會董事到會者十人議决各案列左（一）選舉總董案議决今日出席人數不多應於下屆董事會選舉（一）推舉團總案議决江浙風雲日緊自應早日推定以便進行團務兹推嚴慈蓀君爲團總徐志千陸鑑堂二君爲副團總（一）王紹庭君提議先籌經費後定步驟案議决經費爲事實之母亟應預爲籌定兹以團員九十人計規定正額三十人由士商自費擔任約計服裝槍械費洋一千五百元附額六十人器械服裝由團中供給約計洋一千三百元　又經常費洋三百元臨時費洋四百元推王雨孫倪苑香·倪苑香蔣文芳·沈耀庭·四君面謁許代董請於鄉公欵内支撥（一）應否增推名譽董事案議决應　推舉兹推徐起之·葉子衡·郭楚琴·嚴穆如·甘日初·侯南軒·六君爲名譽董事 
　　楊行自衛團之佈告實山縣楊行鄉自衛團之六言布告一通其文云照得本團成立專爲時局糾紛旣恐地方擾亂又懼賊匪横行羣起力圖自衛保持一鄉安寗一切組織辦法仿照保衛章程團董共同負責團員按時出勤遇有可疑形跡立即查詰分明凡吾全鄉父老各宜防患認眞謡言切勿輕聽守望尤要　心本團鄭重布告伏希一體運循 
　　浦東塘橋鎭設立保衛團浦東塘橋鎭昨由鄉　盛茂祥·鄉佐高大年召集本鄉議員開議　聯席會討論地方治安問題議决設立保衛團（一）徵集團員六十名（二）購備快槍二十支手槍十支（三）制服六十套（四）各市集·各鄉村購備警笛銅　聞即日由鄉　佐呈請上海縣備案着手開辦云 
　　浦東張家樓鎭商團之成績浦東張家樓鎭商　自民國元年成立有會員三十餘人有精良之槍械癸丑之役高昌廟敗兵紛紛渡浦卒賴張家樓商團之力洋涇鎭一帶得保無恙故鄭汝成鎭守使取締商團他處商團均經繳械解散獨該鎭商團碩果僅存此次江浙兵禍浦東風鶴頻驚該鎭商團領袖屈柏春君即召集全體團員整埋隊伍軍械每晚出防遇有形跡可疑之人即加盤查以是地面安寗雖聞砲聲而秩序安穏如常 
[（十）救濟兵災之昨訊]  
　　紅十字會消息昨日紅十字會救護情形分述如下（一）前日下午六時至十二時計運到瀏河傷兵五人黄渡二人閘北新營盤病兵一人又昨日上午一時至下午五時計運到黄渡傷兵五人瀏河二人嘉定二人廣東一人并據廣東兵士云係陳炯明部因在黄岡剿匪受傷故由汕頭搭太古船來滬同行者十數或傷或病均巳投其他醫院矣（二）該會昨接北京總會公函略謂福山李爲章等請設分會已照准（三）該會昨又接南潯吳江兩分會來電云戰區救護本不分畛域潯震相距僅十二里分會等迭次協商尤認有互助之必要惟以地分蘇浙彼此通行爲難用請貴處轉電各省軍事長官准許屆時一體通行並通飭所屬軍隊查照南潯吳江兩分會叩馬（四）昨日各醫院所有傷兵爲時疫醫院七七總醫院一○九時濟醫院一二三公立上海醫院一一七商務印書館五四南洋醫院四三粤商醫院四二至新普育堂及同仁亞東廣慈寳隆等五院報告均未到（五）何豐林昨特倩第一軍副司令部副官長楊大明到紅十字會各醫院慰問傷兵據云吳淞砲台灣均巳去過除營長以上另有特别規定外連長每名賞給大洋二十元排長司務長十五元兵士五元云 
　　滬城紅會救護傷兵滬城紅會救護隊此次又在南翔·黄渡·等處一帶戰地救出傷兵二十一名皆形容憔悴或傷手臂或傷雙足該傷兵等因與淞滬警察廳辦公人員有密切關係故於昨午後一時先到警察廳接洽咸在頭門外席地而坐至三時許由汽車將該傷兵等送往新普育堂及上海醫院醫治 
　　兵士死傷之淞訊吳淞總軍醫院自戰禍發生至今收容各前敵運來之傷兵共有四百餘名現大半已告痊愈未愈者祇連官長等百餘名留院療治中國公學内附設之軍醫分院自設立至第十三日共到受傷兵士四百八十四名後來者巳無地可容經劉軍醫官等設法假水産學校爲第二分院關辨迄今亦將收滿其因傷重斃命或運時不及到院死於火車中者計七八十名經各醫院備棺收殮除有家屬收領外無人收領者抬埋於四明公所北首石牌樓附近塜地及四明公所東首談家浜附近前清内洋水師之義塜上兩處共有五六十具因天氣炎熱兼之棺板又薄敎臭味不堪蛆蠅滿佈該二塜均在由淞至寳之大路旁側故日來淞寳人民出入其間者祇得掩鼻而過或繞道海塘出入頗費周折云 
　　各同鄉會之救濟消息旅滬南翔同鄉會昨日由南翔救來難民二百六十五人除自投親族外尙餘九十一人由該會送北浙江路八百二十號靈學會收容所另有張日高一名受有流彈巳由該會轉送紅十字會醫院療治又安亭同鄉會於昨日下午特召集各同鄉會議討論出發救濟各項事宜又嘉定同鄉會連日往本鄉城内外救出難民甚多無親友寄居者均留養收容所約計婦孺巳逹二千餘人指派職員分途照料日來仍陸續前往施救惟以經費有限恐難儘量收容故望熱心人士加以贊助俾資普遍云 
　　崑山戰地災賑會開始放賑此次江浙戰爭崑山首當其衝故該處居民棄家避禍來申者爲數甚夥然貧寒者居十之七八兹由崑山張識塵包笑雄及上海紳商發起崑山戰地災賑會該會早巳成立兹聞該會近向某公司定製餅乾千磅將於日内分交各慈善機關代爲分給災民云 
　　縣聯會請保安會救濟難民江蘇縣議會聯合會以各縣避難來滬者日多一日而天氣將寒衣食難繼昨特函請上海保安會請爲救濟一面分函嘉定·太倉·青浦·崑山·各縣旅滬同鄉會與保安會接治辦法兹將原函錄左 
『致上海保安會函』逕啓者蘇民不幸刦兆紅羊鏖浹旬遽難收拾苟蒿目夫災區即關心於民瘼烽烟所至閭井爲墟戎馬所經流離載道計各縣避難來滬者不下數十萬人其間以嘉定·太倉·青浦·崑山·四縣爲居多數此等難民倉皇出走資斧未充秋盡冬來興嵯衣褐其艱窘之情狀非楮　所能宣貴會應時發起合有力之團體以人道爲前提頃贖宣言以保全治安救濟難民爲宗旨利溥仁营生死肉骨凡　蘇民九頓以謝敝會徇各縣問鄉請求不忍難民束手坐斃客死他鄉　特代遠情愫懇厮貴曾諸位幹事先生惻隠爲懷　施救濟得庇萬間廣厦勝造七級浮屠此敝會所馨香禱祀以求者也除分函各該縣旅滬同鄉會推定代表前赴貴會接洽並報告各縣難民實數外合行備函奉逹即希查照示復爲荷此致上海保安會『致各縣同鄉會函』嘉定·太倉·青浦·崑山旅滬同鄉會公鑒敬啓者戰事已及浹旬各縣避難來滬者益見增多長此曠日持久衣食難繼近日各縣同鄉屢託數會設法救濟兹以上海總商會縣商會銀行公會錢業公會等八十一團體組上海保安會以救濟難民爲宗旨敝會頃特備函懇祈救濟各縣避難人民兹將原函印附台閲即請　會迅速推舉代表前赴天妃宫橋總商會内上海保安會與虞洽卿·方椒伯·盛竹書·禇先生接洽辦法並報告各縣來滬難民人數以便設法敢容時機追切爲特專函奉逹即希查照爲荷 
　　月浦等鄉人逃難之慘狀寶邑盛家橋月浦北川沙羅店等各市鄉居民自江浙戰端開始時逃往崇明者頗多後因該處紮有寗閩海軍所帶來之陸戰隊故紛紛逃回家鄉中有百餘名（婦孺居多）因川資告罄經過楊行鎭時該鎭自衛團救護隊詢據該難民等云係瀏河新鎭人於第一次聞砲聲時忽促之間逃往崇明十餘日刻因囊中罄盡饑餓難行言次哭泣不止經自衛團總部按名給資果腹后餐而去其月浦等處之鄉民因聞該處不久亦將開砲故各鄉民於昨晨紛紛逃避經過淞鎭時扶老携幼成羣結隊共約七八百人在淞鎭東碼頭或雇行風小船往崇明堡鎭登岸步至六滧或搭崇班大運朝陽至堡鎭再往六滧暫避　所過者均係貧苦鄉農情形頗爲狼狽 
　　藍十字會救濟前綫難民　閘北慈善團藍十字會昨日發派隊員赴各處救濟者計有第一路姚祥生等赴紀王廟觀音堂等處共計救護來滬難民有二十餘人其餘頗多因看家未肯來滬者該會將於今日繼續赴該處運載第二路爲姜懷素等赴羅店等處計運載來滬者有七十餘人其中有二十餘名由該會收容外其餘均自行分投親友該會前昨兩日中收容難民有百餘名男子則寄於裴家橋　粥廠婦孺則寄養於慈善團内計有王陳氏等九十二名兹錄男子之名額如下全阿二龐阿金·施阿小·王信之·吳德林·丁金生·張定如·孫德祥·盧桂生·陸阿林·陸泉寳陳茂之·陳阿金·陳雪生·陳秋生·莫行舟·張行舟·張榮華·沈阿春·陳少泉·黄海生·黄阿毛·黄培根·劉和尚·翁阿根·鮸海青·鮑雲青·徐阿毛·顧餘成·顧阿祥·趙玉林·王鳳祥·顧林·張阿桂·金伯庸·　　白十字會消息　中國濟生會白十字救護隊昨日之救濟消息如一（一）隊員鄭廷甫朱醒亞林瑞慶於昨日上午五時半僱帆船四隻由蘇州河乘潮出發觀音堂營救該處大批難民聞該地西北之重固東北之黄渡東南之南翔兩軍不時接觸流彈紛飛該隊員等出發此地殊爲冐險（二）第三收容所（靜安寺）昨日收容黄渡難民二人（三）第七收容所昨日收容嘉定難民五人婁塘十人 
[（十）（一）拘捕刺花黨訊]  
　　閘北拘捕剌花黨昨聞連日閘北方面居民因不聞砲聲人心漸定避往租界者亦陸續歸來不料前日起四區五區兩署曁各分所奉到陸廳長訓令嚴拿臂上剌花之無業游民長警等有在茶坊酒肆檢查者有直入人家搜捕者以致謡言又起一般工界中人惶懼不安更有婦女因其夫或子被警拘去疑係拉往戰地當夫役在家啼哭情景最爲可慘五區李署長前日首先將逮獲之十一名解科又五區三分所亦拘獲裁兵四名五區二分所拘獲游民三名四區一分所拘獲游民及剌花黨九名昨日先後解科侯訊核奪 
　　剌花徒自取其咎城廂内外各警局奉令查拿剌花黨流氓押赴前敵充當苦力日來雷厲風行有前在新北門蕙芳茶樓爲薙髮匠名阿七者其雙手臂皆剌花紋昨午有友人向之詰問爾臂剌花何以不拘阿七云巡警與我認識所以容情不拘友曰然則爾將剌花顯露能在民國路新北門一帶往來否阿七曰可及至門外即被查崗巡長所見立即拘入警署申送警廳發交司法科訊押該友等得悉前情有所不忍擬懇商號加章求保云 
　　私招兵士被拘案昨聞警廳偵緝隊士黄信福日前任閘北新橋仁和茶樓緝獲馬玉成私招之義勇隊兵士王學昭·嚴相朝·李春望·孫金山·等四名並在王學昭身 
上抄出委任狀三紙巳詳前報兹悉此案業經警廳司法科劉科長提訊察閲此項委任狀簡陋巳甚王等供詞亦極支離故傳該探黄信福到廳質訊再行核辦 
[尙有有本埠新聞轉入後頁]  
 
 

Page 11

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *　　第三張 
本埠新聞二 
　　工部局復廣西路商聯會函廣西路商聯會現頒發會員證明書前函請工部局核准立案昨接復函云會長先生大鑒頃接九月二十二號來函所稱貴會發給會員證明書一節本局自當核准保護此復代理總巡强森啓二十三日 
　　 
[（十二）關於戰事雜錄]  
警廳通令扣留散兵淞滬警察廳陸廳長令飭所屬各區署警所云南自日暉港小木橋東自吳淞引翔港西自北新涇曹家渡北自江灣眞茹等處若日來有敵軍敗兵逃入本廳所屬範圍區域以内者無論三五成羣或徒手或手持軍械者應即一并扣留悉數解廳訊明發落 
　　南碼頭拘獲携帶金鐲現洋之匪徒前晚有身穿便衣口操湖北音者四人由嘉定方面附搭民船來滬駛經南碼頭浦面爲水巡隊巡船獲住盤詰若輩言語不符形色倉惶當任伊等身畔搜出金鐲四十餘副及現洋數百元一併拘解至隊於昨押解警廳訊究 
　　寳山上海間電綫被人割竊電報局由滬直通瀏河等處之商用電綫本設於沿海塘岸前日突然中斷致往來電報不通吳淞張華浜電綫局特派工頭由吳淞以北沿海塘一帶查勘旋發見寳山南門外獅子橋起至東門外止中間一段約有二三百尺巳被人割斷當經該工頭查明後即行報告總行經管理員飭派工匠趕往修理以便交通 
　　華商電氣公司所受之損失華商電氣公司各電車行駛各路者現因地方戒嚴一律提早進廠現該公司核計自戰事開始以來電車事業每日少賣車票有六百千之譜又電氣事業亦受同等損失電事電氣二項每日有千餘元之影響云 
　　電阻阿眞廷飛機來滬大晚報云阿眞廷駐滬代表加里爾氏今晨宣稱該國飛行家柴尼氏昨抵香港後本定明日飛至上海昨日接交涉使署交來盧總司令函謂上海刻有戰事請該飛行家展緩首途加氏接函後即提出抗議謂柴氏抵滬後擬停泊浦江與戰事無關加氏昨夜曾以盧函事電告柴曻請其駐港以聽後訊但恐電到時柴巳出發耳 
　　三團體通告各工廠勿掛外旗上海對日外交市民大會曁提倡國貨會鑒於江浙兵興以來華界各廠户屢多懸掛洋旗經調查股先後報告屬實以兹事關係國貨前途昨特遍發通告文云逕啓者江浙發生戰事人心惶惑好事者又復播弄是非謡諑頻傳以到商民以訛　訛更形驚擾比來内地工廠商店突然縣掛洋旗英美法意色色有之甚至更有縣用日旗者疊經本會宣傳股先後報稱以兹事微僅關係國體即個人之良心廉恥不無斵喪殆盡要思此項旗斾即使有兵燹之關係亦必無圓滿之結果况有多數工廠商號俱屬憑空懸掛毫無根底徒然貽笑彼邦永留國之污點同人等亦知本埠入會工廠深明大義不至贸然甘冒愚策第恐紛居雜沓一或顧慮不周易入歧途爲特據實聲明已掛者望爲撤收未掛者務加愼重以全國貨而保國粹不勝迫切上分禱之至 
　　被扣絲經不日可到滬本埠絲業會館因滯蘇絲經五船計三百三十一件即欲解貨請代表孫夢九君與上海總商會孫籌成君赴蘇交涉早誌本報兹悉此項絲經因水運不便决繞道鎭江改從長江運滬巳由孫籌成君向蘇州關監督稅務司交涉妥貼允將在蘇已繳之關稅如數發還　并請趙守備司令訓令所屬軍警保護放　所有改運手續則由豐順公報關行與孫夢九君向蘇站站長曁稅局直接交涉亦巳辦妥於十九日裝車由蘇運鎭昨日絲業會館巳接報告謂不日即可由招商輪船下水運滬矣 
　　交涉被扣絲經代表返滬上海總商會派赴蘇州與官廳交涉滯蘇絲經之孫福基君昨偕絲業會館所派之代表孫夢九君同乘招商局江華輪船來滬巳赴絲業會館報告經過一切情形 
　　蓬萊女校照常上課蓬萊路愛羣女學校自江浙戰事發生後曾停課兩星期旋即照常上課刻雖戰事甚般仍未中輟云 
[無線電臺之颶風報告]  
　　據顧家宅無線電台昨日下午五時報告颶風中心午刻在經線一百三十五度緯線十六度離此在一百二十英里以内風向西北行 
[昨日四團體公宴孟祿博士]  
　　今晨博士乘輪赴斐列濱 
全國省敎育會聯合會退還庚子賠欵事宜委員會·江蘇省敎育會·中華職業敎育社·國立東南大學·等四團體於昨午在靜安寺路卡爾登飯店公宴美國孟祿博士到者袁觀瀾·黄任之·沈信卿·郭秉文·張君勱·趙石民·黄伯樵·王顯華·賈季英·趙厚生·鄭曉滄阮介藩·陳光甫·潘競民·汪愼夫·馬崇淦·等二十三人入席後先由袁觀瀾主席致歡迎詞繼孟祿博士致詞表示個人對於庚欵用度之意見由王顯華翻繹末郭秉文報告組織董事會經過情形至三時盡歡而散聞孟祿博士定於今晨乘批埃士總統號赴斐列濱兹將演詞錄下 
　　孟祿博士之演詞略謂今日承各團體公宴甚爲榮幸美國退　庚子賠欵完全出於誠懇友誼至如何使之有正當用途全在各團體贊助曁基金董事會之善於處置美人對於退遠庚欵用途者意見甚多有主張以之作商業上之活動者有主張以之償遠中國其他外債者有主張以之作中國善舉或水利者更有在華之敎會中人主張以之辦理敎會事業者但美國國會討論結果仍一致主張用於中國文化及敎育事業此種辦法當爲貴國人士所樂聞至基金董事會其中分子極爲純正且係中美兩國極有經騐人員所組織取公開態度惟請願撥用此欵者巳有三十餘團體之多如何支配分潤可待輩事會從長計議以上爲經過之事實今再發表鄙人對於庚欵用途意見共有二種（一）爲不應爲者（二）爲應爲者第一不應使政府藉口有此退欵而减輕其義務因庚子賠欵有限設政府以此而卸其籌欵維持敎育之責則庚欵用畢後勢將陷敎育於恐慌地位則中國敎育界反將受庚欵之累故鄙意以爲庚欵祇宜用以積極推廣敎育不宜僅用以維持現狀由反面言即一種不正當之用途或明知其不能長久之事業不宜使用此欵又如北京考古團體亦擬動用庚欵此種機關雖亦重要但有五處殊不經濟可合辦一大規模者較爲有益具希望中國人自辦以免古物落於外人之手第二爲應爲之事亦有數種意見（一）此欵須用以辦理普及鄉村敎育質言之此欵應輔助直接有益羣衆之事業而含有普徧的性質者何者蓋追溯庚欵來源實係中國多數國民所負擔且此欵來歷係一般無意識者所造成自當以此欵辦理普及敎育但中國地面廣大欲以此欵辦理普及敎育實屬不敷可先辦幾處模範鄉村敎育機關使羣衆對於敎育市政衛生實業均逹到高尚程度待所辦者己有維持能力即可將此欵移辦其他鄉村學校如是逐漸推廣收效自宏總之庚欵應以多數辦理鄉村敎育蓋用於敎育較之養兵害民實不可同日而語（二）應用庚欵增進中學校内之科學敎育先培植科學專門師範人材使其研究若干年然後赴各處中學敎授俾學生對於科學有一種興趣以人材養成國民有創造能力（三）應多設立實用工藝學校此則需欵甚鉅目下中國雖有工業學校然太膚淺對於化學農林礦産·等科學急宜設立專門大學詳細研究以資實用俾美國麻省理工大學實現於中國此外如開溶運河等水利專門人材中國尙付缺如亦應從事栽培然此項提倡科學敎育用費當不致妨碍其他敎育用途鄙人並希望中國敎育有獨立之精神與外國敎育得並駕齊驅更望庚子賠欵用於有益之途以促進中國之文化敎育事業增高中國國際地位在座諸君均爲中國敎育界知名之士尙希實力進行以逹美滿目的云云 
[明日赴法留學之三女生]  
安德來朋船定於明日（二十五日）上午十時由黄浦碼頭開往法國乘該船往里昂留學者有何玉蓮·陳健吾·蘇愛蘭·三女士兹將三人之略歷錄下（一）何玉蓮女士安徽石埭縣人安徽省立第一女子師範畢業前任安慶女子中學及女子模範小學藝術敎員現現赴法國里昂中法大學究研美術（二）陳健吾女士安徽慮江人北京女高師數理化科畢業前任吳淞中國公學數學敎員兹赴中法大學研究應用化學（三）蘇愛蘭女士安徽太平人即素負文學盛名蘇梅女士之胞妹本埠美術專門學校畢業現赴法中法大學研究美術 
明日赴法之三女學生蘇愛蘭　陳健吾　　何玉蓮 
[新閘路禾豐米店被刧]  
前日下午七時許有盜匪六名突至新閘路一千零九十·九十一· 
九十二·號門牌禾豐米店以兩盜在外把風四盜擁入店堂各執手槍夥友人等被嚇莫敢聲張盜遂將賬　捕屜内大小銀洋約共一百元搜刦而逃該處爲靜安寺捕房轄境事主旋即報捕謂六盜皆穿短衣顔色藍白黑均有所執手槍約長尺許　頭當爲派令中西包探前往該店查勘一過通知各捕房一體　緝 
[南京路商聯會今日複選]  
　　南京路商界聯合會本届初選職員業已選出徐乾麟等三十二人昨該會分發通告定今日在該會會所複選正副會長及各科職計員云 
[中西區清潔歸張才記承辦之布告]  
　　滬南工涇捐局姚局長昨發布告云爲布告事照得中西區清潔捐承辦商人宋鏡心辦期届滿前經本局援　擬定招商投標法呈奉軍署核定遵辦在案本月十六日當衆開標商人張才記以最多數得標兹據該商預繳二個月捐欵並出具認保各結前來除諭飭該商自本年十月一日起遵奉承辦二年並呈報省運署察核備案曁咨請警廳查照保護外合行布告仰該區内商民人等一體周知此布 
[提督輪之火警]  
　　提督公司某輪船前日由美開駛來滬泊於浦東白蓮涇大萊碼頭昨日上午十時正在卸貨之際貨舱忽然起火内儲紙頭火油等物　燃燒極易無法施救當由停泊該處之美國砲艦水兵竭力灌救而海關水巡捕房亦派護寗小輪前往　　施敎计至午後六時尚未撲滅是役損失頗鉅云 
[浦東沈家衖鄉民家被刦]  
　　浦東沈家衖東首草庵頭地方鄉民池桂生家　　　十時許被暴徒五六人闖進臥室刦去金銀衣飾　約值百元左右翌日經池開單投報該管警署飭緝 
[偵獲投函嚇詐人]  
住居西華德路之醫生蔡幼笙於上月二十五號　本用十三號迭接恫嚇信函索詐洋八千元蔡當將此項函件送往捕房請爲查究前日由總巡捕房特别機關包探王長根偵悉投函嚇　之江北人蕭小春匿跡所在密往拘獲昨解公共公廨請究經陸　　會同美領雅君略一質訊判蕭押候查明改期再審 
[私携軍械押六月]  
　　本地人沈甫金携帶手槍一支子彈七粒在北　路西　　　設包探姚錫卿查獲解由公共公廨押候訊究已誌本報昨晨提審據中西包探上堂稟稱被告巳在捕房供認此項手槍係在逃之張姓交伊同往法租界搶刦烟土未成而返行至北海路被捕不諱應請懲辦云云質之沈从手槍係住居遠東旅館四百十五號房間之張姓託我代爲携帶至福建路中途被捕查獲云云並延甘維露律師代辯中西官核　以沈不應私携軍械判押西牢六月槍彈没收 
[罷工案中銅匠判押三月]  
　　百老滙路南洋烟草公司銅匠顧順章被控於本月十號早煽動該廠男女工人全體罷工經公共公堂判顧交五百元保候訊在案昨晨提審原告代表楊國樞律師述明案情並令見證郝賢明杜匡恒等證明被告因反對更換廠内蛒部份之工頭遂煽惑工人能工情形而被告亦延律師辯護經李襄讞商之美領貝君判被告押西牢三月或問洋一百元充公示儆 
[指控騙銀案註銷]  
　　麵粉交易所二十號經紀人祝涵甫控江西路已閉怡豐錢莊司賑裘慶治及股東等於上月十號騙銀八千六百八十七兩五錢業由包探尤阿根將裘抱解公共公廨着交二千兩保候訊在案昨晨提審據祝訴稱裘與在逃之兩人到交易所自稱係怡豐莊股東救兼司賬購買麵粉四萬包當付我該莊票數紙到期往收初則游約嗣竟將莊倒閉等語質褣裘供在怡豐爲夥並非股東該莊因銀根緊急閉歇股東係范尚成等我並未同往原告處購買麵粉等語旋由兩律師辯論之下中西官以原告不能證明被告係怡豐莊股東因判將案註銷 
[公共公廨訊案彚錄]  
　　昨日公共公廨訊理之民事訟案併誌於下『洋商』（一）瑞典商瑞中洋行訴周淑青欠銀案被告代表慕思律師聲明被告認欠請求分期拔還堂諭本案原告所訴之欵被告旣經承認應着該被告如所訴之數按月拔還一百兩並利息堂費償清完案被告限三天内交舖保（一）瑞典商普愛堂訴俄人尤卜可夫欠房租洋案堂諭限被告十月十號前付原告銀一千一百十五兩如違押繳（一）俄人　羅司基延許理律師訴張裕泰欠欵案堂諭本案業經兩造公正人判被告應償歸原告洋三千五百元完案着被告限三天内如數還清逾期傳追發封該被告産業備抵（一）美商協隆洋行訴華榮紗廠經理吳祥麟不付貨銀案堂諭着被告償還原告機器價銀四百四十五兩五錢並油價銀八兩四錢前令賠償原告律師費十五兩利息自即日起按年八　計算限十日内統共計算儻償三分之一三十日内再償三分之一兩月内清償未清償以前廠内機器不得移動（一）美商德士古洋行訴鴻義號等欠欵案堂諭准改期訊（一）英商狄克延甘維露律師訴張錦餘欠貨欵案堂諭原告呈證確實應着被償還原告洋一千二百零八元九角五分飭將厚餘號啓封所有物件由本廨拍營備抵並飭第三被告到案執行（一）美商華昌贸易公司延臺維斯律師訴華豐號經理陳繼堂·股東關芝高·沈迺卿·王芑孫·汪才增·定貨靛青不出請追損失銀四萬一千八百二十二兩八錢五分案堂諭展期再訊一華人　（一）王梓濂延台維斯律師訴永利行主楊彦賓欠廣告費洋案被告延羅傑律師　請求免予交涉堂諭原告前交之保取消被告准具一千六百元結免交保者兩造互商和解（一）復興祥訴馬國祥等欠貨欵案堂諭馬國祥黄蘭記具結出外帮同原告將機器售　得價交與原告一面具報不敷之欵有力時分償（一）中西大藥房訴趙慶元擔保案堂諭着趙慶元於十四天内償還原告銀七千五百兩並自起訴日起至清償日止按年八整利息及堂費被告仍由原保負責免交新保（一）鮑善知延雷聲布律師訴程培軒欠借洋案堂諭程培軒請求開釋不准候函請安徽甯國縣將程培軒財産查封拍賣執行（一）田雲伯延慕思律師訴夏榮棠戴南麟欠鑽石價銀案被告延高露玲雷聲布兩律師請求開釋堂諭各交二百元舖保出外料理（一）胡季卿訴袁　夫等欠欵案堂諭准改期訊理（一）莊氏訴徐森和不償賠欵洋案堂諭原告請求撤銷照准（一） 
義利印刷所延慕思律師訴沈茂勳用空賬洋案堂諭原告代表聲稱　造有和解希望准改期　禮拜再核（一）袁榮芳延朱樹楨律律師訴鍾夑實欠借洋案堂諭被告避匿抗傳着飭保人顧林華到案訊奪（一）協森木行延朱樹楨律師訴陳煥章欠貨洋案堂諭着被告償還原告洋四十元完案（一）通　銀號延樊克令律師訴趙子芳透支往來銀案堂諭限被告兩禮拜内到案質訊如再違延即于缺席判决（一）易文治延許理律師訴卓樂生王拔如徐春榮顧延齡等破壞名譽請追損失銀二萬五千兩案堂諭改期（一）曾毓芳延羅傑律師訴盧信不給佣金銀案堂諭被告無故不到原告呈堂之證據認爲確鑿可信應准予原告請求缺席判决着被告給付原告銀九百五十兩（一）朱鴻生訴葉增揚欠借欵案堂諭改期一月候登報十四天傳第一被告葉增揚到案訊奪 
 
 

Page 12

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *第三張 
商業市况 
[釐拆趨勢均疲]  
昨日洋釐旱市七錢二分午市七錢一分七　較前日驟跌三釐中國進洋四十餘萬餘皆平平市口極知一聚即散可見交易不旺姚花停秤甬洋反運來申各貨阳塞洋用微細釐價尙防績跌銀拆早午市均掛一錢五四幕極爲　動劃頭銀家家皆多巳無市口金融狀况蕭條不堪矣 
[上海銀行國内匯兌行市報告]  
　　昨日京津來電銀洋滙内盤均甚平穏與前日不相上下計京銀爲一千零五十四兩津爲一千零六十二兩京洋爲一千零十三元五角津爲一千零十二元五角漢電申票價爲九百九十八兩較前跌去七兩洋厘爲七錢零一厘半銀拆四錢據漢口來訊申票市價倐漲倐跌多係虚盤當地現洋缺乏洋厘常站在七錢以上各行莊營業方針與本埠相彷彿故銀根雖缺銀拆則尙平穏此間漢滙昨日仍未開盤 
[英美匯市電訊]  
　　昨日神户因節日無電倫敦銀價近遠期均長一八七五辦士計掛三十五辦士滙兌市英美跌一分計四元四角五分八七五日英跌零六二五計一先令九辦士七五 
紐約紐約銀價漲二五計六角九分七五滙兌市美英跌三七五計四元四角六分二五日美弗動計四十元零三七五云 
　 
[外匯仍無起色]  
　　昨日星期二先令開出弗動法滙大五法郎持一千四百十五法郎香滙小二五掛七十一兩荷匯大二五掛一百九十九盾餘滙均無更動各匯内盤市况仍難起色而銀行交易尙旺故開出價較前日爲好後則旋次繼鬆計銀行賣出十二月份先令價三先令四辦士零六二五賣進三先令四辦士一二五賣出美滙價七十六元二五買進七十六元三七五又賣出東涵價五錢二分半買進五錢二分三七五嗣後銀行賣出十二月份先令價三先令四辦士一二五買進三先令四辦士三七五又賣出十二份美匯價七十六元二五買進七十六元三七五又賣出十二月份東滙價五錢二分六二五買進五錢二分半至收盤時先令仍軟美滙未更東滙則仍鬆計銀行賣出十二月份先令價三先令四辦士零六二五買進三先令四辦士一二五賣出十二月份美滙價七十六元二五買進七十六元三七五又賣出十二月份東滙價五錢二分五六二五買進五錢二分四三七五成交數計由台灣銀行買進十二月份東滙廿萬元價五錢二分半又三井銀行買進東滙十萬元價五錢二分五六二五又三菱銀行買進東匯十萬元價五錢二分四三七五又住友銀行買進東滙十萬元價五錢二分半午後市况仍見疲軟計銀行賣出十二月份先令價三先令四辦士零六二五買進三先令四辦士一二五賣出美滙價七十六元三七五買進七十六元半又賣出東匯價五錢二分半買進五錢二分三七五嗣後交易不多惟美滙價仍無更動計銀行賣出十二月份先令價三先令四辦士一二五買進三先令四辦士一八七五賣出美滙價七十六元三七五買進七十六元五角又賣出東滙價五錢二分四三七五買進五錢二分三一二五至收盤時英美價無更惟東滙仍鬆計銀行賣出十二月份東滙價五錢二分三七五買進五錢二分二五成交數由台灣銀行買進十二月份東滙十萬元價五錢二分三七五 
[標金難以見好]  
　　昨日星期二大條銀來電近遠期各長一八七五均掛三十五辦士故十一月份標金毛盤小五錢日美來電弗動日英則小去○六二五其時金價小至二百五十五兩九錢後至先令揭曉時因東匯較前日爲緊人心見好金價漲至二百五十六兩四錢復回小至二百五十六兩其時市况尙俏買户頗多是以金價復漲至二百五十六兩九錢（全市最高價·）未幾銀行進出之東匯價復鬆人心皆反向其後市勢並無樂觀因東滙價並未見好計金價小至二百五十五兩五錢後回高至二百五十六兩收盤價爲二百五十五兩九錢全市交易甚形不暢九月份登賬價二百五十七兩十月十一月份均爲二百五十六兩補水二百六十兩烚赤交易不多人心略好計做開三百十六兩五錢較前漲銀一兩午後市况先呆後疲交易不暢計開盤爲二百五十五兩八錢先令揭曉時金價爲二百五十五兩四錢後因賣户蜂湧致金價小至二百五十四兩七錢（全市最低價·）後祗回起四五錢即行閉市收盤價爲二百五十五兩較上日收盤價跌銀一兩六錢全市最高低相差爲二兩二錢補水爲二百五十九兩 
[港日兩票繼續上漲餘無變化]  
昨日各種現貨外幣交易較形清淡其中祗港日兩幣銷路依然不惡故票價繼續上漲老頭票成交買價爲七角三分三釐較前日好起一釐香港票改貴三釐價買九角七分半餘如英美荷法坡坎德俄諸幣進出相等價格一致前盤 
[公債趨勢轉佳]  
　　昨日華商證劵交易所公債票市况趨勢轉佳其漲高原因大部份由於買户增多所致變化情形分述如下 
金融金融大票現貨開盤七十六元四角比前日收盤價略漲三角嗣後賣户不多買主見勁故市價步步趨穏收市七十七元六角較早帀又高一元二角九月期開盤七十七元三角其後因需給關係市價似有逐步向上之勢收盤七十八元零五分較前日回高一元五角半十月期（除息）晨初由七十六元半高至七十六元八角旋因賣户較多成交價逐漸低至七十六元二角半午刻進出相等各盤行市常在七十六元六七角左右收市七十六元七角計漲一元二角 
整六整六現貨只晨間做出數盤開盤六十三元九角小至六十三元半最後六十三元七角較前日大九角九月期晨初只做出兩盤價由六十四元小至六十三元八角午刻受主甚多成交價節節向上最高至六十四元八角收盤雖回落一角較前日巳回高一元八角十月期進出之暢旺爲近數週來所罕見開盤六十五元旋即高至六十五元半此後在六十四元九角至六十五元二角半之間盤旋甚久午刻貸户較减　格堅俏收　六十　元八角較前日好　一元三角 
七長七長現貨祇晨間做出一盤價計五十五元半與前日行市相同九月份期貨進出雖稀但價極穏固收市五十六元七角較前日回高九角十月期成交價晨初常在五十七元三角至七元六角之間午刻由五十七元六角逐步高至五十七元八角比前日大一元三角 
九六及整七九六公債前市買户甚多價由二十三元四角逐漸大至二十四元二角午刻進出交易無甚軒輊故市情和平收市二十四元一角較前日漲高一元一角整理七釐午刻略有交易價由六十五元高至六十五元四角五年大小票則依然無市 
[紗花軟弱]  
　　現紗昨日星期二現貨棉紗交易平常祗有廣東汕頭蕪湖福建等數帮略有購辦爲數稀少本紗一百餘包日紗二三百包本廠紗小去二錢五分或五錢日紗小去一兩川帶連日巳買進不少觀此花價日跌流水又漲故暫時停手以俟廉價機會再行購買廠家均未開出 
　　期紗標準期紗近期漲銀三四錢遠期反跌二三錢三品紗無電報告美棉現期跌四十個磅音遠期跌三十六個磅音印度棉花朋掰而漲五個羅比奥浮辣漲三個羅比白路處漲一個羅比現棉現貨棉花昨有崇新廠買進現貨棧交本花五百包價三十六兩五錢又溥益廠買進現貨棧交本花五百包價同上申新廠買進現貨送廠通花五百包價三十七兩永逹裕買進現貨棧交漢口花一百五十包價三十六兩横濱帮買進現貨棧交餘姚花一千包價三十六兩六錢至三十六兩四錢又通州花碼頭過秤者價三十六兩四錢 
　　 
[粉市步趨穏健]  
　　昨日粉市有逐步穏健之趨勢銀根和緩津烟閩粤等帮均見活動蓋天津一埠日需現粉六萬包更兼關内外各軍軍需浩繁烟威亦各須萬餘包閩粤等省亦不過弱月底交割期近抵補者多市面之步佳自在意中昨日上午開盤現期即回漲分餘蓋因本埠銷路較暢惟遠期各月均見平疲刀十兩月僅跌數厘十一月份雖開兩盤而傾跌有一分半之差度純係套頭關係午後開盤空頭與廠家抵補益見踴躍客帮則注意遠期非僅十一月份逐盤照常開拍而十二月份亦將發動各月市價均有一二分之漲度收盤結果本月份價爲一兩八錢七分半較前日收盤計漲二分二五九月份爲一兩九錢二分較漲一分二五十月份爲一兩九錢六分半較漲一分半十一月份爲一兩九錢九分二五較漲一分二五標準粉成交額上午計二十二萬九千包下午二十萬四千包收市十九萬二千包共計六十二萬五千包較前日增十一萬餘包股票上午成交十五股價由四十七兩五錢跌至四十七兩一錢午後好起七錢成交二十五股價已升至四十七兩八錢 
[絲市續跌]  
昨日洋莊絲市益趨傾賤因歐美市場行市均現呆滯滬埠華絲商鑒於戰事不息羣謀削價售現以致各絲市價逐步見跌廠絲昨由法莊購去下等貨十担絲價較賤三四十兩七里白經毫無去路川魯黄絲經亦無談判八繭灰經由日莊購進上等貨二十担行情又賤三十兩 
[祁寗紅茶市面堅漲]  
　　昨日星期二本埠洋莊茶市祁甯等路之紅茶交易仍頗爲暢旺英美德俄各莊需求甚般市勢極爲堅挺全市總計成交祁門寗州温州兩湖等路之貨四千零四十四箱祁甯兩項紅茶開出市盤較前業巳提漲三四兩觀察市情尙有續漲之趨勢至綠茶市面較前雖略爲見佳然貢熙一項仍趨呆滯且存底豐厚市面仍未能認爲樂觀昨市成交珍眉貢熙秀眉蝦目針眉蕊眉等項綠茶總計一千四百三十七箱其中珍眉一項最佔多數開出盤價較前日亦無高下 
[煤價迭漲]  
　　昨日星期二爐灶煤銷路頗暢價迭見增漲山西煤每噸又高一兩餘泗汀煤各廠需要漸增故走胃亦廣惟小輪船煤形勢依然呈疲昨日全市各貨售出共爲三千七百餘噸比前日更增一百餘噸云 
[木市平淡]  
　　昨日星期二各木市况均趨平淡營造木器二帮尙無大宗銷路造船廠木作雜户去胃依然疲弱客帮如蘇州無錫常州杭州等處因時局不靖運輸阻滯毫無辦貨態度市場上交易頗呈清靜之勢全市成交十二萬六千餘尺售盤均無甚更動 
[五金清淡如前]  
　　昨日各帮胃口依然萎靡不振北路沿海各口岸祗有配搭花色關係躉批商品不過問津而巳本埠及長江帮亦甚爲淡薄售價祇粗洋元頭每捐跌落一錢餘法西釘及折鐵瓦等大致未動 
 
 

Page 13

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *自由談 
[餐櫻廡漫筆] [  蕙風]  
余仲姊月芬（桂珊）資性秀　歲未笄五　卒業能爲小詩詞仿歐陽率更楷法勁逸端麗嘗手冩爾雅直音授余讀剌繡尤工先中議公近衰蚤寢夜逾午需茗飲則姊氏烹進以爲常一夕秋高月皎姊起忽見綵雲喜甚亟呼先慈同觀而綵雲遽散比先慈出唯見光氣氛氲而巳尋常所謂月華大都繞月如輪由狹而闊由三色五色乃至若干色姊所見若摺疊扇全舒者然亦繞月而不逮月徑之半蓋舒未及半也其後姊適同邑黄氏（俊熙）庚辰庶常改刑部主事亦佳士有才名姊僅二十餘齡嬰徵疴遂以不起意者綵雲遽散即蘭摧之預兆乎某書專記滬瀆故事近人所鈔撮也有製造麝香之奇秘一則略云麝香爲瘍科要藥署藥亦用之運銷蘇滬歲值鉅金比年日本雖有人造麝香終不敵我國天産之佳相傳産麝處所業此者祇甲乙二姓獵者得麝臍則二姓分購之製成殻子經久不變乃可輸販南來其製法極秘從不洩其至滬也駐在般實牙行夙所指定所携殻子僅極小包裹而巳主者爲之特闢一室關防嚴密少罅隙必愼封之侯磋商貨值定某某若干各書一紙授客訂期交貨唯客之命是聽期將届飭牙行役者備沸水數十器納諸室　揮役出闔扉加鍵誠衆毋窺窺有罰少選遥聞室内灌水聲水器互觸聲百聲繁碎逾炊許聲止扉啓商品羅列滿室矣乃權其重量交納如約（節錄某書止此）桉蘇頌圖經本草麝香有二等第一生香乃麝自剔出者名遺香其次臍香捕獲者剖取之又有一種水麝奇品也臍中皆水瀝一滴斗水中用灑衣物其香倍於肉麝說見酉陽雜俎由來舊矣滬上秘製麝香疑即 
水麝若干滴所爲則一小瓶盛之足矣然水非實質香將安傅密室之内若干實質從何得來是又一疑問矣倭人造麝香其法亦不傳與吾國闇合否耶 
[避難新法] [  健雄]  
江浙開戰後居民紛紛避難慘痛之狀不可言喻特草此以示之 
　　（一）房屋方面 
（甲）飛機式中華國民之住宅須一律仿飛機搆造法以建築之遇洪水爲患則浮家水面免葬魚腹遭烽火連天則全家飛昇遠避槍砲可謂適宜於水深火熱之環境矣 
（乙）火車式家屋尺度合於火車每間下置四輪分列兩旁當此軍閥爭覇内亂迭起之秋一聞風聲不佳則納各家於軌道中附掛車頭直逹目的地旣不致被擠脫車又可省購票等手續更無庸喊賣票先生救命（蘇州車站情形）不亦妙乎於一般大官僚之家眷尤爲適用 
（丙）穿地洞在各家房内掘地洞一個自東半球直穿至西半球大小如井（如欲通過行李者亦可稍微放大）吾 
儕小民無錢避滬而又不甘屈死者一至上天無路入地無門時則可投入此洞瞬息間中華民國之國民一變而爲美洲人矣較之避入租界尤覺安全 
（二）身體方面 
（甲）服藥男女大小難民各服注入鋅中之稀硫酸或鹽酸其重量以各人之身體大小而定待人體内發熱則成輕氣使人升天如兒童所玩之輕氣球綫斷時然得翺翔雲霄環遊全球不作砲火餘生反爲世界旅行蓋亦悲中之樂乎迨地上千戈巳息腹内輕氣亦消化凈盡則仍還家復操舊業居然又可爲太平百姓矣 
　　（乙）煉身古人有所謂銅頭鐵頭者亦有百煉此身成鐵漢與三緘其口學金人等語人人能成銅頭鐵頸鐵漢金人則水火無患糧食何用任彼窮兵　武於我絲毫無損何庸避爲此爲我國民性中之最要者也 
（丙）變相優生學之效力世已公認我國民亦須引用此法而能生鹿之足鵬之翼於是疾走善飛得免於難人或以余爲輕視同胞乎請閉目自思歲無寗日民不安居尙得謂人之生活耶雖欲不爲禽獸恐亦不可得矣噫 
[介紹但二春之（弟弟）] [  鵑]  
自中國影片風行以來乃亦有所謂影戲明星顧吾於一般明星中獨服膺小明星但二春二春年甫六齡爲吾友但杜宇姪孫平日恂恂見人頗羞澀而一登銀幕則一舉一動一啼一笑無不於稚嫩中見老練雖曰杜宇導演之功而二春之絶頂聰明要亦不可及也近作（弟弟）一片迭映於夏令配克與恩派亞二春藝術有突飛之進步較之（棄兒）等於兒戲　戰時 
相去不可以道里計雖統觀全片不無小疵而二春之主角實足令人擊節歎賞以視美國之賈甘柯根正無多讓也 
[旅舍訪問記（上）] [  无公]  
自軍興以來避難者視海上爲安樂窩紛至沓來各旅館均有人滿之患後至者十叩柴扉九不開徘徊路側往往興望洋之嘆而恨無廣厦千間惟求一席之偏安者更大有人在日昨偶隨友至旅舍訪其難親則見其蟄處一室室有床一榻一桌椅數事視其旅館之聲價則向所售價小則一元二大則一元六而巳然其時壁上已無向所懸之價目牌問之難親則日須納宿稅二元八也 
二元八之價目似爲大矣按其實則亦不貴蓋此種房間向日雖不過售一元六而少則不過住一人多則不過住二三人今難親有母一妻一妹一子女三奶媽一連其本身計有八人人僅納三角半固何常貴哉 
室有八人而床榻僅有其二於是夫妻與幼子則踞一床以榻奉其母妹及子女與奶媽則購蓆兩張屈其席地而睡早收夜張亦不以爲苦矣箱籠什物置於一隅洗濯之衣服尿布則張於床之左整理尙稱清潔非如隔壁房間之什物凌亂尿布凌風高揚也 
[海上蜃樓（一○五）] [  釧影]  
第十一回輪産毁家植才興廣厦澹妝靚服媚　有名花 
祖書城道不但是上海便是蘇州近來年紀大的婦女向學的很多現也是近來一個好現象啊他們也是感於少年失學要想在　盛年的時代能補一些兒有志竟成也正未可厚非我前天回到蘇州去有幾位已嫁人的姊妹居然也天天挾着皮包帶着石版天天去上學到了夕陽西下暮靄蒼然的常兒他們都從學校裏回來左右鄰居的老媽子小丫頭常常聽得他們老遠的瞧見了就喚道太太放學了嗎那太太也就含笑的答應道是啊放學回來了覺得這句『太太放學了』的一句話觸耳得很因爲從前只聽得官官放學丁或是少爺放學了小姐放學了那到是常聽見的如今却聽得太太放學了的話可見現在太太們的好學之勤了楊白蘋道聽得蘇州近來還設了個師範傳習所四十多歲的老師宿儒也去肄業只怕將來『老爺放學了』的話也有聽得到的大家說笑了一陣祖書城也便回去到了平報館裏辦完事後便到止樓中閑談季蘭馨却一個人在那裏吃大餐祖書城道怎麽你没有吃夜餟吗李蘭馨道說也笑話本來一個朋友從日本回來約我吃夜飯約的是六點鐘我們在四點鐘起頭义八圈麻雀碰完了再赴友人之約也差太多誰知在第八圈上上家一連就連了八副莊碰完了連忙跑得去誰知已經散了只得到報館裏來向隔壁一品香叫了大菜到這裏來吃早知如此那邊碰完了和很好的菜我因爲要赴這位日本歸國的朋友之約却撲了一個空正是駝子翻筋斗兩頭不着實你是什麽時候來的祖書城道我今天挨着城南女學校上課上完了課便到此地來的季蘭韾道呵呀說起上課我明天又要去上課了祖書城道我起初没有知道原來王紉佩的夫人也在城南女學校肄業因爲今天聽得學生們喚他王師母方纔知道季蘭馨道你没有知道啊我是老早就知道的你可知道城南女學校還有一件軼聞呢祖書城道什麽軼聞可以講給我聽聽嗎李蘭馨道這還是去年的事有人問我我也不大明白並且我也没有問過楊白蘋也没有問過王紉佩人家這樣講我就這樣聽罷了祖書城道到底是什麽軼聞你别賣關子了爽利一點講給我聽聽 
破涕爲笑[  鵑]  
天天說時事說來說去無非是戰士的血飛肉薄人民的顚沛流離簡直乏味巳極要是因苦痛之餘說幾句憤激的話罷怎奈防民之口甚於防川我們還有甚麽話可說唉血河涙海中的生活使我們苦悶極了我們還是說說笑話破涕爲笑罷 
　　（星期五起本欄專載新笑話投稿極歡迎或撰或譯不得逾一百五十字如有剿襲陳文者一經讀者告發當予以名譽上之懲戒） 
啓事關於戰禍之文字積稿甚多請勿見惠 
　自由談部敬啓 
　　徵求畫册兹因友人託購『趙千里』山水盡册一本（珂羅版印）滬地各大書局及圖書館詢求殆遍旣無售者且不悉爲何處出版海内文豪如有珍藏是項書册願割愛者請先函知當備價趨候或知爲何處出版示知亦當報相當之酬答惠覆請寄上海申報館二樓田兢宇可也 
 
 

Page 14

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *   
 
 

Page 15

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *本埠增刊 
[製糖公司開幕在邇]  
愛多亞路中華國民製糖公司前所購辦德國機器今巳到齊各種佈置亦將完備現收第二期股欵定陽歷十二月初正式開幕云 
[宜樂酒樓之刷新]  
天潼路乍　路轉角宜樂永記酒樓自魚生開市以來營業　　　現裝電話號碼爲北三九五九各種菜肴可叫至家或向樓預定菜淆均可接洽云 
[新到繁魚肝油]  
中英藥房新近由挪威廠運到大批原裝　魚肝　每瓶内容八兩每瓶僅售洋四角云 
[大觀園浴室明日開業]  
北泥城橋大觀園定建新式洋房營造浴室四面臨街車馬便利佈置裝修次第竣工明日開幕云 
[出版界消息]  
　　東南大戰史爲最近詳細之江浙戰事記錄内有五處大戰日記及五處大戰地圖附戰事軼聞一卷尤爲特色每册特價大洋一角五分 
　　東南戰事盡報戰事非圖畫不能明晰此報係海上名畫家精繪擇要紀載左圖右史閲之與實地觀戰無異附有戰事要人圖像及戰場地圖每册特價一角以上兩書均由四馬路上海圖書館代售 
[評弟弟新片]  
『弟弟』新片之結構全寓警世米線全部用橙黄色攝印以免損觀衆之目力亦爲其他影片所不及但二春表情較前進步其兄爲陳君飾陳君之表情頗佳因其面部奸惡扮劇中人之暴兄頗合飾賣花者爲賀女士表演夙受歡迎飾瑛兒者爲另一賀女士表情自然飾麟兒者天眞爛漫態度自然亦爲我國電影界之小明星也（賓） 
[俠義少年影片將開映]  
新中華電影公司所攝之『俠義少年』業巳告成兹定於本月二十九日先在八仙橋恩派亞影戲院開映此片立意高尙穿插新奇有三層樓屋頂大門空中跌下及海面上火輪追逐水裏尋仇云 
 
 

Page 16

 
 
1;第一萬八千五百二十六號;中華民國十三年 西曆一千九百二十四年九月二十四號
星期三 * *　　 
[婚禮新誌]  
妙機公司經理張維君與邱非比女士結婚巳誌前報昨日下午四時在横浜橋廣東中華基督敎會禮拜堂行禮邱女士乃香港雅麗氏産科畢業生曾在港縣壺三年結婚後卜居蓬路德興里五八四號仍縣壺濟世云 
[學務併載]  
　　務本女校巳照常關課西門縣立務本女校本學期新舊學生共有五百餘人自八月二十日開校後前日正式授課云 
　　明强中學昨日巳開學北四川路明强中學因舊有校舍不敷去年在閘北宋園附近購地興工迄今告竣昨日開學聘定滬江大學畢業生孫鶴年李啓宇二君擔任敎務云 
[醫訊二則]  
　　人和産科學院在霞飛路爲女醫士張湘紋創辦現因莫利愛路十六號新校舍於本月底竣工故開學期改在陽歷十月四號校址在法租界不受戰事影響新舊學生共有五十餘人本學期添聘吳彝珠醫士何琴蓮醫士華嶽靈女士爲敎授云 
　　孟養翳院密勒路五三零號李文斌向營商業日前忽擀自疾頗劇得西藏路　波同鄉會北首孟養醫院沈院長治愈近以業務辛勞致患吐紅因又往診爲之施針病亦釋然云 
[新世界游藝談]  
金小樓之汪派歌時太沉甚不能討好聽客兹亦在新世界客串結果尚圓滿聞該世界將聘小樓在髦兄班演唱而該班之伶界前輩翁梅倩不久即須脫離矣（澄北狂人） 
[黄玉麟之汾河灣]  
更新舞台黄玉麟新演汾河灣飾柳金花素服淡妝儀容清雅楚楚動人出塲形容思夫念子之情意十分週到一般覊旅他鄉者設身處地無不惻然有動於中及與仁貴問答之際或驚或喜或拒蜂蝶之狂或怒游戲之　更能演　情節宛然如興令觀者一若親觀當年薛仁貴汾河灣一段佳話幾次開門復閉貞靜幽嫻之態亦與他伶演來不同進窰後一種十八年離情别緒一旦相　悲壽壛集之態處處都到佳境也（筆花） 
[集會表]  
　　陽曆本月時間　　點地　　召集者　　　 
廿四日　京路南京路商界　合會　選正副會長 
廿四日下午四時　商　納稅　人會全　理事會 
廿五日各路商界防盜委員會各路商界防盜委員會全體委員會 
[天氣報告]  
徐家圖天文臺昨日午後四時三十分氣象預報云天晴而寒中國海濱有秋季時令風琉球東南有低壓昨日午後三時前二十四小時内本埠氣温最高八二·四最低六一·五去年同日最高八四·七最低六二·四 
 
