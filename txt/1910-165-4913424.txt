# 1910 - 165 - 4913424

 

Page 1

 
 
   
 
 

Page 2

 
 
上諭 
　　監國攝政王鈐章五月十六日内閣奉 
　　上諭駐藏大臣聨豫奏稱光緒二十五年已革達賴喇嘛咨稱第穆呼圖克圖阿旺羅布藏稱勒饒結賄延瞻對康巴喇嘛使用邪咒圖害達賴生命請撤銷呼圖克圖及靖善禪師名號等因茲據布賚綳寺洛嶺朱倉喇嘛等偕同第穆本寺喇嘛等聨名禀稱穆呼圖克圖阿旺羅布老稱勒饒結並無劣跡竟被奇寃臚列案情懇請恩施等語此案旣據聨豫查明第穆呼圖克圖無端受禍良堪矜憫第穆呼圖克圖阿旺羅布藏稱勒饒結着加恩復其靖善禪師名號並賞還第穆呼圖克圖准其轉世所有該寺内財物田産飭由口口查明如數給還以彰公道而維黃敎該部知道欽此 
　　上諭瑞澂楊文鼎電奏湖南常德府濱河築城地勢低窪本月初間黔省久雨山水下灌又因上遊發蛟河水陡漲初五日以後大雨如注晝夜不息城門水深八九尺下閘坍塌堤障潰决沿河田廠悉遭漂没小民蕩析離居覽奏深堪憫惻加恩著賞給帑銀二萬兩由度支部給發着該督撫派委妥員前往詳細查勘辦理急賑母令災民失所並設法補築圍隄俾得復業用副朝廷軫念災黎至意該部知道欽此軍機大臣署名奕劻世續鹿傳霖假那桐吳郁生 
　　宫門抄五月十六日召見軍機張瀛 
論說 
[論刑訊不易廢之原因與革除之要點（復）（續）]  
　　天下紆繁曲折。變幻百出之事。問有如訟獄者乎。以世變之日奇。人情之日險。而所演成之事實。多紆曲而難知。往往偶摭一事。反覆推求。以爲得其似矣。乃未久而演成此事之情狀暴明。竟與向所推求以爲似者逈異。蓋比比也。吾人旁觀諦事。立於渺不相關之地。本無中情之蔽。又不爲外物所蒙。然而所研求得者。乃什九非事實之眞相。况乎亭獄之吏。一話一言影響於兩造。生命財産者至鉅大。以一人簡短之心慮馭萬變之紛來。其不爲外物所蒙蔽。而洞了獄情之眞狀者。亦僅耳。是以泰西法。治國。於鞫獄一事。設有專署。立有專官。一獄之興。有檢事爲之搜查。豫審官爲之豫審。證據旣備。事實已明。然後開正式法庭。爲最後之公判。蓋綜計一訟案。自始至終。必經若干次之訊問。若干人之研求。而後判决。誠以司法事。務繁委錯變。觝滯煩費。旣　風塵掌鞅。縈心他事者。所能兼理。又非一人之心思。知識所能了斷。今中國决獄。除新設之審判廳外。類由州縣處理。夫州縣轄境。自百數里至數百里不等。一邑之内。錢榖兵防。禮樂敎化。與夫工程保卹之屬。事無鉅細。一一取裁。在平時簿書倥傯已常日不暇給重以倡行新政以來。一切學警工商。以及自治統計。調查交通等政。無一不隸其職内。卽無一不懸爲考成。此雖龍馬精神。亦有所不濟。更何能於庶政之外。兼理。刑名。然則地方官决獄。而出於刑訊。固爲法之所不。許而要亦爲勢之所難能免者矣。夫得一囚而榜掠之。鉗桚之。勒令自承。與反。覆諦求。以發見案。情之眞相者。其爲難易何如也。人情無不畏難而樂易。况又有四參之法箝束於後。案牘之煩。縈擾其神。而險難之庶政。且錯出於其旁。彼州。縣自顧考成。雖心知其違法。而亦有所不暇計。夫天下最有力。者惟法。與勢而已。而法每不敵勢之堅而難破。刑訊之禁法也。而刑訊之不易除勢也。勢之所逼。雖日執鋸以伺其後。而究難使其革面而。洗心。可斷言也。 
　　不寗唯是。中國審理主義。多采糾問。而糾問之結果。恒重自白。故往往有証據確鑿。情實無疑。而以囚狡不承之故。案懸而不能結。夫人情莫不畏罪。欲其自白。實勢所甚難。今於甚難之中。而求其不難。則舍嚴刑拷逼外。殊無他策。彼豈有讐於被告哉。考成所在。夫亦不得不然耳。今夫口供之不足爲典要。殆爲近世法家所公認。蓋自事實上論之。人固有抱不得已之苦衷。而甘於認罪者矣。自人情上言之。一言出而即罹於罪網。微論天下之至狡者。即天下之至愚。彼亦不肯無故自述其惡。以蹈於刑罰。故自白者天下之最無足憑者。也各國决獄大抵注重証據。苟証據不備縱令被告自承。亦不得論罪。獨吾國問刑規例。則專重口供。嗚呼此尤刑訊不易廢除之大原因也 
　　綜上所論列。則國家而欲改良審判。革除刑訊其道有二。一審判廳提前辦竣。二訴訟法從速頒布。蓋地方初等兩審判廳一律成立後。地方官旣不能管理訟獄。而審判廳。又係專管審判事務。自可悉心審理。不致再有刑逑这弊。且有訴訟法。以保障被告利益明眎審判準繩則審判官。更不能有違法之舉動否則雖日日言禁止刑訊。而刑訊終不能絶迹於問刑衙門。也願以此貢諸主任司法行政者。 
專電 
[電一（北京）]  
　　收回劉公島一事由洵貝勒會同外務部往商兩次英使意頗活動要求六欵甚秘聞難辦到 
[電二（北京）]  
　　魯撫孫寳琦電奏魯省交涉繁多辦理棘手擬設交 
 
 
 

Page 3

 
 
涉司請飭外務部遴選熟悉外交人員奉硃批著政務處憲政館議覆 
[電三（北京）]  
　　學部唐尚書因沿江各省學務辦理多有不合擬飭力加整頓並嚴定提學司考成 
[電四（北京）]  
　　海軍大臣因被江浙奏參數日未到署平常之事均由參賛經辦現正將參案議覆 
[電五（長沙）]  
　　湘陰匪徒起事經官兵擊散拿獲六名 
[電六（蘇州）]  
　　日本實業團于十五日午前九時半到蘇中日官民至車站迎迓者甚衆團長近藤代表全體訪謁撫憲旋由中國官民在留園公請午餐撫憲及商會總理述歡迎辭近藤團長答詞致謝宴畢該團至日本租界各家懸掛日本國旗歡迎之撫憲旋至日本領事館答拜是夜日本人協會邀請該團晚餐十六日午後團即由蘇起程前往杭州 
[電七（東京）]  
　　德國布倫瑞克攝政公阿勒伯達贈日本皇帝及皇太子以布倫瑞克國寳星顯理獅子王勳章此寳星爲德國最古最高之勳章阿勒伯達及妃於陽歷六月二十二日微行至日光 
[電八（東京）]  
　　哈爾賓俄國學生觀光團於陽歷六月二十一日到東京 
[電九（東京）]  
　　陽歷六月二十二日本官報公布日本拓殖忆官制該局總裁桂太郎侯爵業已請訓 
緊要新聞一 
[薩鎭冰不滿意於程文炳北京]  
　　薩鎭冰日昨由寗電致海軍處請爲工奏其大略云沿江一帶梟匪雖多尙稱安謐惟程文炳所統各營不甚得力設有事端不足以資鎭懾海軍處接電後遂令參將沈某統帶長江一帶各巡艦遇事直達海軍處不歸程文炳節制已於初九日具奏奉旨允准矣按此則已略見前報專電 
[澤公不畏軍諮海軍兩處之勢力北京]  
　　度支部現辦預决算各部院已將支付各欵列表送部惟軍諮處海軍處屢催未送事關憲政籌備澤公之意擬一面咨催一面奏請飭下速送否則定以貽誤要政論蓋澤公聖眷方隆故敢如此辦理也 
[豫學堂監督反對國會北京]  
　　上月二十八上午十鐘河南旅京各界在湖廣會館開國會同志會當日到會者百餘人豫校學生居其多數越數日該鹇監督陳某聞之大怒立召學生等大加申斥謂爾等須知學生不准干預國政乃是學部定章爾等肆行如此倘召意外之禍本監督不能負此重咎又嚴諭學生中凡未簽名者以後不准與聞已簽名者須迅速親赴幹事員處撤消如有不服輕則記過重則革退 
[俄人外交手段之圓滑北京]  
　　俄國爲要求庫恰鐵路特在恰克圖調兵示威已誌本報茲聞俄人恐因此釀生國際惡感反於外交不利特於日前田俄使照會外部謂該國兵隊在恰克圖附近地方確係操演並無别意並請中國派員參觀觀此則可見俄人外交手叚之圓滑矣 
[中國陸軍大臣將次離德]  
　　文匯報載十五日柏靈電云中國考察陸軍大臣濤貝勒及各隨員近十日内曾遊閱德國各處陸軍及諸兵工廠現己回抵柏靈其最後遊閱之處爲康斯丹士湖之佛里安特里區沙甫曾於該地與齊泊林伯爵同乘飛船昇空遊覽約一點半鐘之久今日已偕中國駐德公使蔭昌陛辭德皇 
[調查山東租界售烟詳情北京]  
　　山東京官日前會議該省禁烟事宜將次就緒詎意某處租界洋商竟行暢銷殊與本省禁烟有碍故經議定秘密派人赴該租界調查情形後再商議抵制辦法刻聞所派之調查員已於前日起程矣 
[粤路公司報告成績北京]  
　　郵傳部近接粤路報告粤漢幹路由黄沙首站起至石碑坑止共十五站計華里一百五十里九二業經先後通車載客由石碑坑至舊横石一站計華里一十里四九合計一百七十里四一經已興築完竣於四月二十四日通車 
[粤督奏報籌辦統一財政情形北京]  
　　粤督袁樹勛具奏畧云粤省籌辦統一財政一事臣於上年七月間到粤後即督飭前署藩司沈曾桐詳悉籌議以茲事體大頭緒紛繁先就該司署附設統一財政籌辦處通盤籌辦嗣正任藩司陳夔麟抵任臣復與該司悉心討論以爲財政一事爲預備立憲之本原行政經費界限不明則預算無由舉辦是故欲查巳往之弊必從清理財政始欲除以後之弊必從統一財政始提綱挈領約有三端一曰設立公所藩司衙門爲用人行政總匯旣將財政一端特别注重必先組織一獨立機關方與庶政不相凌雜擬照新設司道建立公所成案於藩司衙門籌欵擇地建築財政公所就粤省向來經管財賦事項酌定科目設置專員分司其事一曰裁撤局所財政權限旣專各局所雖職掌似異同屬駢枝無取多立名目自應一律併裁 
 
 

Page 4

 
 
惟查各該所成立已久案牘紛繁欵項轇轕若不大加詳愼遽行改革挂漏必多似應酌量難易分别期限次第裁撤所裁等局用欵即可撥充財政公所經費有盈無絀一曰實行統一各局所旣經裁撤一切收入欵項除鹽關兩庫外均歸公所委員經理存儲司庫絶不假手書吏嗣後各局署應支欵項按月預算列表均赴司署請領下月决算列表報銷表册有一定程式支領有一定時期其鹽關兩庫仍遵章按月造册送核併彙核通省出入欵目按季編造統計書以示整齊畫一之義當經飭據該司擬訂統一財政辦法曁財政公所分科辦事章程及職掌各條另册咨部一面遴委諳曉財政人員優給薪水一切向有陋規悉數裁革即於二月二十五日開辦其關涉財政之釐務清納稅契善後等局統限四月初一日以前次第裁撤惟是欵目出納專責固在藩司而簿籍鈎稽考成亦關疆吏二十一省之内政外交關係財政有賴乎酌盈劑虚裒多益寡者正復不少查奏定九年籌備清單調查歲出入應各督撫同辦是該公所成立以後旣爲全省度支之淵匯臣署亦應按時撥給始有督率之方而免隔閡之慮擬飭照臣前在東撫任内辦理新政成案遴派講習財政之幕職一員委充該所參議以備顧問而資籌備毋庸開支薪水夫馬俾省糜費仍由臣懍遵諭旨督飭該司將全省財政通盤籌備認眞整頓以仰副我皇上綜核度支之至意 
[河南藩署設立財政公所北京]  
　　吳重憙前在汴撫任内奏云竊維行政以理財爲大綱而布政司衙門實總筦財政之關鍵非設立專所組成財政統一之機關不足收挈領提綱之效豫省財政向章除地丁正耗漕折等項歸布政司經理外所有糧鹽釐稅籌欵事宜由糧鹽道及釐稅局籌欵所司道分司其事自上年由臣先後奏請將糧鹽道缺並釐稅局籌欵所分别裁撤所有事務胥歸該司經理以一事權惟是該司政務日繁不得不籌設專所爲該司衙門辦公之地當經飭由藩司在署内建設財政公所一處將該署舊設之專欵所比較所交代局一併隸入分設三科科復分課由該司督率科長課員訂定辦事細則認眞辦理以期責有專司事權統一惟開辦伊始須有熟諳財政之人擬仍酌聘幕友在所分任其事得以互相討論以免舛錯之虞該所建築經費共用庫平銀二千五百兩開辦經費共用庫平銀五百餘兩其常年經費共需庫平銀一萬六千餘兩此外如有活支之欵再行隨時詳請開支並均由該司竭力撙節不准稍涉虚糜茲據布政使朱壽鏞將擬定辦事規則曁科長課員職任權限銜名清摺詳請奏咨前來理合恭摺陳明 
[切望江北提督認眞辦事北京]  
　　署理江北提督雷震春奏竊臣奉命署理江北提督於三月二十七日束裝南下道出江寗會晤督臣張人駿將江北應辦事宜籌商一切於本月十五日馳抵清江十六日准署理提臣王土珍將江北提督關防曁王命旗牌漕河一切文卷齎送前來臣當即謝恩祇領任事查清江據南北之衝提督兼兵民之責際此頻年荒歉民氣更易於譸張内帑空虚兵食時虞其支絀則撫綏而消隠患訓練以張新軍擣味如臣恐弗勝任臣惟有隨時隨事矢愼矢勤與督撫臣和衷共濟以仰副朝廷信民足兵宵旰圖强之至意再臣由蘆漢鐵道南下經過直隸河南湖北江南等處麥秋將熟地方安謐合併陳明五月初四日奉硃批知道了江北地方緊要所有練兵緝匪恤民綏疆一切事宜隨時認眞妥辦母負委任 
[晋撫舉薦孝廉方正北京]  
　　晋撫丁寳銓具奏略云據藩學臬三司陸續會詳據各屬先後保送孝廉方正增生李蔭國等均係各該縣紳衿耆庶鄰里合詞公舉禀由儒學曁地方官查明事蹟取具册結由本管道府州覆核加結送司出具考語轉請保荐前來臣查驗該生李蔭國等事親以孝律已惟廉品行端方符鄉評於月旦性情純正垂閭里之風徽旣據公推官邀曠典除將兩結送部並咨該生等限七月内赴部考試外謹將姓名開單呈覽　李蔭國　翟相臣　吳　瀾　劉清渚　田學元　王書勳　王　楷　閆培眞　趙殿魁　秦文蔚　石生輝　徐源東　高毓雋　賈錫嘏　賈應榮　劉登山　蘇昇輝　蘇昇頌　王汝霖　耿麟祥　杜　誠　張克儉　李定祥　尹　勛　張　錡　馮鳴泰　郭芸田　李佩綸　石　璜　楊汝楫　裴綿齡　陳榮義　劉志詹　王祖清　焦懐炳　張志仁　張業燿　張杜蘭　陰毓龍　孫林生　崔端學　史廷颺　劉鼎彝　吉廷彦　安國棟　姬兆豐　陳謙光　封必榮　王泰階　温克讓　茹作栻　王晏林　張之仲　李振漢　李道在　孫靜瀾　薛養靜　陳光烈　楊墨田　席從禮　姚　循　安于恒　薛國華　石爲星　張樹鼎　孫廷幹　蘭承榮　頊鼎馨　彭占元　張庶林　李廷誥　趙國鈞　李　文　劉鑑古　曹九有　傅汝綬　黄懋勳　劉　　　張鑒清　丁　佩　白志嘉　李澍洲　孫貽謀　魏　綽　石啓盛　劉　澍　朱庭珍　邢殿元　齊寶璽　趙國弼　龐黼華　高尙德　李　荃　徐一清　王進賢　李臨沼　解　卓　賈善政　魏日靖　宫桂　　姚向洲　李景泉　宋弼良　鄭化國　劉兆瑞　管如梓　李永清　以上共一百七名 
[京師近事]  
　　近日外間紛傳軍諮處王大臣有議設製造軍械總廠風說殊屬不確蓋此事陸軍部專靑不屬於軍諮處大約陸軍部因接到考察製造大臣朱京堂條陳設總廠辦法該部尙侍會商軍諮處耳 
　　禁衞軍前次運軍火一百四十箱失去一箱等情現經調查得實係共三十箱在天津裝車時忽少去一箱正在查究而第二次車到津站已將遺下一箱裝至惟斯時東車站站長未知前情忽有軍火一箱無人認領 
 
 

Page 5

 
 
以爲情節可疑不免有傳訛之處後經禁衞軍飭人提取始知實係官物 
　　廣州將軍增祺現在假滿昨已有摺到京仍係奏請開缺聞樞府以增袁勢不兩立不如暫允增乞退另行位置所有廣州將軍一缺有簡農工商部尚書溥頲氏之議 
　　貽榖之案久未議結據法部中人曰所有布丹丕爾一節業經查明該官犯亦無異辭大約當處以發往新疆之罪其餘各節因各處尙未覆到未能議結 
　　學部因接鄂督咨稱湘省亂後財政異常困難請將遊學經費暫從緩解等情該部接咨後旋即咨商度支部辦理聞該部現已核准暫爲缓争解俟財力稍紓從速匯解 
　　民政部因前飭各省督撫查明本省地方所有歷代帝王陵寢著名廟宇其他周秦以上碑文等項古蹟勘明基址座落處所應如何設法修理保存之處該督撫應飭地方官查明轉行咨報到部存案等因迄今各省仍未能詳細報到故於日昨咨催各督撫迅速查明勿再遲延 
　　某邸日前向攝政王面保開缺巡撫吳重熹歷任藩學撫等任辦公愼練故擬保請簡派充憲政編杳館抑或資政院協理提調等差 
　　鹽政處閩粤科員錢承鋕已升天津造幣廠副監督所遺之缺聞晏提調擬保度支部司員汪錫珍張開琦呈請督辦大臣點派接充 
　　永七鹽務參案聞督辦鹽政大臣業已會同度支部調查清楚定於十二日覆奏該總辦林某辦理不善之處已經洗刷無事 
　　郵傳部徐尚書因川漢鐵路開工在卽昨委本部顧問官李春湘觀察充任總工程司與該路總辦詹天祐觀察公同籌畫辦理 
　　理藩部壽子年尚書因該部瓣奏設立諮議員曹汝霖現升外部侍郎不能常川到署擬將該侍郎改爲顧問官不必常川蒞署至所遺諮議員一差已屬意章宗祥不日具奏 
　　已革太監李德海素以放賬爲生特於日前手持錢袋赴某姓家取利正值某姓婦穏臥烟榻吸食鴉片李某亦素有癮癖遂就榻而吸正在得意之際突闖進警察數人索看烟照無有當時鎖獲並將烟具烟膏等項連某婦一併帶去刻聞已訊供不諱備文解廳罰辦矣 
　　陸軍部測繪學堂去歲一班之畢業生雖已奉旨賞給副軍校等職然皆未派差每月例給月薪二十金實不敷衣食之資前曾聨名具禀學部可否准入優級師範肄業又未蒙允准故近來各生莫不叫苦云 
　　民政部内外城二廳前數年間由外間調用委員不下數百人至年前因經費不濟屢經裁撤現僅可敷用又日前肅邸面諭二廳丞謂從此不得再調外員入廳當差二丞廳已遵諭照辦矣 
　　山西汾州紳士張慶麟日前致其京友及同鄉京官函稱鄙人在鄉連接湘省告賑公函不忍使湘中父老受此飢饉願備銀一百萬兩自赴災地散放賑濟飢民 
[時評]  
　　其一 
　　湘省會垣之匪亂。敉平不過月餘。而湘潭又亂。今湘陰又告警矣。哀哀湘民。死於荒。死於水。死於匪徒之焚掠。死於戡亂時官兵之縱戳。罹可死之道四。嗚呼。寗有孑遺耶。 
　　人當將死之際。其計較必審。彼知均死耳。夫又何所畏懼。而不爭一日之短長。以緩須臾死也耶。然則爲湘省善後計。必當有以造民於不死。而不可奮獅子搏兎之兵威。以陷民於死。有斷斷然矣。 
　　竊願湘之大吏實圖利之 
　　其二 
　　農工商部。除頒給關防鈐記。核派各公司各商會總協理等外。幾無所事事京都人士向有閒曹冷署之目。官斯部者。其閒散眞可憐人也。 
　　今該部有組織中國實業團調查會之議。擬亦選派實業家前往各國調查實業。夫中國實業方始萌生。所宜有事者多矣。其他未聞大部有所規劃。而獨此實業團一事。急起直追。效顰東家子以自豪夫亦緩其所難。而急其所易者歟。 
　　雖然。大部亦從此可稍有所事矣。豈不。快哉。 
　　其三 
　　各省釐卡弊竇之深。中飽之渥爲各局所所未有。聞與其事者。雖至微末之差。而每歲所入。尙有三四千金。至若煌煌總辦。則歲入且以十數萬金計。故外官之需次者。恆願得釐差而不願任實缺。其足動人艶羡如此。 
　　今稅務大臣。擬派員分往清查。以爲裁併之預備。其事甚善。深望所派各員。類皆公正無私。不爲苞苴所動。則此中窟穴。不難一掃而空。而國與商。且交蒙其利矣。 
　　不然以督撫籌辦之敷衍。而派員調查。而調查。而調之結果。仍不出。於蒙蔽寗不令督撫目笑也哉。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[錢莊倒閉牽累官界之餘波杭州]  
　　杭州鼎記慶餘等銀號先後倒閉釀成金融恐慌波至全省種種事實疊詳前報惟該兩莊欠人之欵以各州縣地漕等欵爲最巨先後禀請追查之案多至數十起聞温屬縉雲縣梁令耀煊昨日二次通詳略稱知縣前禀交由慶餘莊代解漕項曾否到庫請賜追查當奉儲憲批斥謂該縣欠解漕項正耗四千餘兩迭經電覈嚴提僅解少數奏限期迫仍以經解錢莊倒閉爲詞希圖搪塞實屬藐玩已極罔顧考成飭卽勒限報解違卽揭參毋貽後悔等諭奉此查知縣前在任疊奉各憲嚴札頻催東挪西移設法張羅湊集正耗銀二千一百兩於本年三月二十九日先交慶餘莊兌解已奉印發庫收續又籌集正耗備公等銀一千七百五十九兩另於四月初八日仍交該莊並禀知憲鑒在案詎該莊於四月十一日倒閉旋經商會公議以四月十一日以前各州縣交解欵項公文到者作爲公欵儘五月内掃數解清等語伏念知縣一介窮員縉雲爲著名瘠缺經年賠累已經不支仍乞憲恩就近札飭杭州府嚴追赶解其餘尙欠正耗備公等欵計銀三百十九兩零已典質衣物於五月初六日掃數清解矣又前署湖屬武康縣洪令子靖疊次具禀各憲以知縣署任應解地丁正耗銀七千七百餘兩奏銷將届迭奉嚴檄欵關正帑考成攸關遵卽將征存洋七千七百五十二元零悉數寄交鼎記銀號尅期上兌事隔兼旬突報倒閉查詢是欵分文未解籲請迅賜飭府從嚴追繳云又海寗州張牧懐信通禀各憲以該州代解織造匠糧米二百二十五石地丁正耗銀三千兩耗羡銀一百八十兩糧餘銀十五兩糧捐錢九百千一併解交慶餘莊尅期上兌事隔兼旬未據照解函電催詢據稱准四月初十日上兌不料十一日遽報倒閉奸儈伎倆顯懐叵測欵關正課鵱不能任其委延仰乞迅賜飭府嚴追繳解各等情聞勸業道董觀察巳據情移知總商會妥速核辦矣 
[梁鼎芬堅辭曲阜監督武昌]  
　　前鄂臬梁鼎芬去冬經學部奏派充曲阜學堂監督梁屢辭不就茲又接學部尙侍來電以迭奉函電未蒙允許本不應以此事相强惟曲阜學堂之設出自我公奏奉特旨允行朝廷尊師重道頒發内帑風示海内將以此校維持正學必有人師爲之表率公設敎粤卾土林欽服此次奏充監督衆論翕然不意誠意未孚乃致峻拒公一日不起茲校一日不開揆諸奏請初志恐亦不能恝然務祈力疾强起布置一切執事身在江湖心存魏闕當不至屢凟爲忤也聞梁當即復電云沁電敬悉詞意嚴重氩悚萬分足疾加劇鄂無醫擬即回粤調治蓋毫無俯就之意也 
[呼海路籌欵之困難黑龙江]  
　　江省由呼蘭至海倫修築鐵路問題提議三年迄無辦法頃經諮議局提出議案七條呈奉江撫批行謂江省築路於國權邊備墾地殖民均關切要而呼海一線地當繁盛獲利可期籌辦更不容緩茲閱所擬經畫大端一節首站自應設在馬家船口以便哈埠運糧再由馬家船口正線另接支綫至對靑山以爲向南展拓之基礎其海訥一叚路工可暫置爲緩圖乂實地測估一節呼海地勢平衍自宜寬軌所議擬用輕便軌道之處應無庸議培植鐵道人材一節如專爲四百餘里之路管理需人特設學校功少費繁似未爲得計至目下最要之著首在籌欵來牘所議分官股商股齊昻鐵路押欵按畝付股就事入股五端就事入股之法以路綫所經地畝就令付股徵諸民情殊多不便又以在事員工薪資按成入股爲數無幾徒於用人一面多所妨礙江省地曠民稀正以招徠撫恤爲急如照所議大戶尙不爲難小民受累已甚况地方百費胥取於民斷不可更加擔負致涉苛擾齊昻鐵路業務尙未發達養路乏資廣信公司官銀號皆爲營業性質自未便令以流通資本抵押呆物致有賠累之慮爱盤籌計惟有官股商股二層較爲實。在辦法即先修呼蘭一叚未爲不可云云又聞江省呼海鐵路一議係公署行政議事廳所發起計自呼蘭達綏化由綏至海倫共長七百餘里其時有某議員議覆由本省官銀號墊撥銀三十萬兩作爲官股首先提倡俟路成後指餘利爲歸還近聞此議又經議事廳　駁略謂江省官銀分號爲提倡各項實業而設所議未爲不可惟該號創辦伊始資本僅四十萬兩今若提出三十萬兩該號未免空虚恐所出之銀元銅幣風聲所播益易受擠决難照辦云 
[東省近事種種]  
　　物國極東殖民會議長斯托羅伊賓首相昨特開會提議極東殖民事項茲將所議事項照錄於左（一）準備擴張極東。殖民事（前阿穆爾總督多賀瓦伊斯集制定阿穆爾及烏蘇里一帶哥薩克種人給與地並後貝加爾州哥薩克所屬不用地均接近中國國境擬一律作爲殖民地）（二）阿穆爾沿岸工事防止中國人入境緣俄政府之建築事業便用工人必由歐俄各地招雇（三）複線鐵路急速佈設（四）對於殖民地開鑿道路（五）對於殖民事業財源之研究（六）移民保護之方法（七）鐵道沿綫地方派遣稽察隊之事 
　　日人開放旅順以該口扼黄渤海中權南可映帶登州半島藉以聨絡滿洲商業故此項議案發生彼邦海陸軍民政署各長官均極賛成工事之進行亦異常迅速茲聞開港章程巳經　定計共二十欵内分八十二子目將該口内之西部海面稍行縮小更將自老虎尾水道起至口外一帶水面定作第三區開放該區全任商船出入並由海軍保護藉免遭險冀與大連一埠有齊驅並進之觀 
 
 

Page 11

 
 
　　吉林至延吉向經敦化縣靑兒嶺善化甸子等處有八百里之遙况中有最高度之張廣才嶺攀越爲難從前日本偵探隊私行測量由韓國茂山府渡江北走夾皮溝直達吉林祇有五百餘里此路道甚平坦但匪類濳藏商旅不敢投足該測探日人久將此路經過地址繪具圖說報告其政府將來吉會路綫由此劃定實意計中之事我國外交家不識能否先事籌之 
　　鴨渾兩江採木公司程理事長前於四月初爲擴張木材販路曾派員分往奉天營口大連烟臺崴海等處聨絡木商刻該員等已先後回埠據云各埠查察銷路情形頗爲不振日員橋口理事長則謂經營方針雖困難必當達到擬再親往視察約日内即將出發知 
　　鴨混兩江木業自乙已年日人勢力侵入後即日見退步及客歲木牌到埠因價格屢跌賠累更鉅再爲本年上江食糧較去年價昻一倍兼不易購以致從事砍伐者多半途中止茲據個中人云以此預算本年木牌下運約僅三千五百筏比之上年當縮减六分之二五云 
分類新聞 
[政界]  
[派員清理全省訟案杭州]  
　　浙臬李廉訪奉到撫院札開案奉電傳上諭御史儼忠奏州縣懸案不結監禁多人無辜被累請飭認眞查辦以維憲政等因查地方官承審案件例有定限不容稍事稽延迭經本部院遇案查催並隨時飭司委員前往會審清理乃查閱近來各屬月報清册監押項下未結命盜等案不知凡幾且恐尙有隠匿及漏未列報者似此玩愒因循實屬晃成事體現值舉行新政改良司法之際若不將積案先行清理恐權限不明於審判前途大有妨礙欽奉前因自應遵照辦理除省城商埠業已由司報明委員前經審理毋庸再委外合行札司立卽選派長於聽斷之員分赴各廳州縣會同印官將未結命盜雜案及上控自理詞訟限文到二月内一律審理完結錄供詳辦所有牽連人證一經訊明應卽釋放以省拖累如不一律清結委員不准銷差並卽由司將承審印官詳請從嚴參辦勿稍徇延至各屬造送清訟月報多未認眞應如何切實整頓併卽田司妥擬辦法一體飭遵具報切切等因到司本日業經廉訪遴派妥員分别札委卽日出省杭屬杜光佑嘉湖二屬黎澤耀紹屬黄增塋寗屬朱世傑温屬稽宇台屬趙熙光處屬王汝賢金屬羅文標衢屬藍瑞堯嚴屬黄壽慈 
[桂藩不准禁米出口之慷慨廣州]  
　　桂垣米價向甚平賤近日每百斤驟至四元各紳開議以刻尙未至靑黄不接之時米價如此騰貴則將來更不堪設想不得不先事預防卽由奏君步衢聨名具禀藩憲請禁米出口旋奉批云查前年阻禁東省以遏糶故頗有責言且商販改運越米海運漸通影響所及上年桂省米榖遂有滯銷之象大抵封閉之策利於不耕而食之民農民轉困非所以勸實業也米榖號爲桂省出産大宗售所有餘民之所利自非荒歉何得輕言阻禁應毋庸議 
[外務部電催粤省速設交涉司廣東]  
　　日昨外務部有電來粤以粤省華洋雜處交涉繁多亟宜設立交涉司以專責任督院准此擬從速籌商設立矣 
軍界 
[瑞督南湖閱操之眞相湖北]  
　　鄂督瑞莘帥日前傳諭陸軍第八鎭統制張虎臣軍門混成協恊统黎宋卿協戎預定於十二日早九句鐘親至南湖檢閱鎭協大操軍門協戎奉諭後即傳令各標營隊員弁兵目各自檢點停當預備整齊限於十二日早六點半鐘均著一律常服齊集南湖各依隊伍次序整立候督憲駕臨開隊操演以肅操務惟當初九日陸軍十五協奉到南湖閱操明文時先在本操塲演習止兵士分隊整步各營管帶騎馬指揮之時適三十標某管帶因不自愼被坐馬掀翻在地跌傷臂膀手腕左足等處臥地良久不能動側同寅當命兵士二人扛回公館延醫診治據云他傷俱輕惟左足較重不知有無殘疾之虞 
[海軍處咨取粤省砲台形勢廣州]  
　　廣東當南洋門戶將來興辦海軍實爲最重要地點現經海軍籌辦處咨行來粤飭將粤省沿海各炮台形勢繪具全圖咨送到處以便查核並將各臺現存礮位若干尊設立若干年造清册呈閱云 
[粤提派船巡緝獅子洋廣東]  
　　粤省秦提軍以近來東江新塘烏涌獅子洋等處時有商船被匪行刧雖經防叚扒船隨時救護而防叚相距過遠兜緝爲難察看情形實有鞭長莫及之勢查該處近接獅子洋海闊浪洶舢扒難期得力現爕特通辦理將奉裁之同濟輪船配足勇械切實巡緝扼要駐泊以期保衞商船節節相通以免顧此失彼之虞 
[悍匪聨絡崇正團之可慮廣西]  
　　岑溪宗正團蓄意與官紳爲仇然以軍火不多故尙未敢十分猖獗近聞有悍匪廖亞雙爲之附和廖曾親至其家云若有官兵來攻定當暗助快鎗數十桿以資抵禦因此該團益有恃無恐現偵悉廖亞雙之巢穴在岑容藤交界處地名三塊田該處山深林密搜剿艱難其會議處則在藤縣波塘之合水該匪徒原有快鎗四十餘枝近又與東匪聨合添多快槍五六十枝以故邇來打單拜會擄掠村莊截刦行旅絡繹不絶云 
[札飭蕪關騐放軍裝蕪湖]  
　　蕪關道李觀察刻奉稅務大臣札飭畧云准陸軍部知照准安徽巡撫咨稱皖省砲隊一營所用法國克魯蘇廠過山管退快砲十二尊前因兵變遺失零件與逸信洋行訂立合同如式添配於去年冬間鈔錄合同咨部並合同内載明限五個月期内裝船運滬現届裝運之期請轉咨稅務處飭由上海蕪湖等關於報運時騐明皖撫護照所開名色件數均符按章放行 
學務 
[中學堂無謂之風潮浙江]  
　　嘉郡中學堂某生前日未曾請假外出至晚回堂則己）酣醉異常拍桌罵人事爲監督所聞擬即斥退該生父兄聞知亟來堂面懇請念其初犯從寬薄懲監督許之當將該生記大過三次罰令在監學室自修事巳寢矣詎某生仍抗不遵諭監督謂旣不守規則又不遵命令萬難姑留某生逕揚長而去乃次日又自進堂并運動三年級學生十餘人要求監督收回成命不允復圍住監督迫令同見府 
 
 

Page 12

 
 
尊或挽或推頗爲所窘云 
[籌畫勸學所敎育會經費安慶]  
　　皖紳洪思亮前經遵章創設勸學所及敎育會因無經費可籌當具呈前任懐寗　兪令炳章籌撥的欵俾資開辦該縣據呈後一再籌畫旣無官欵可撥又無捐欵可抽旋糾集各鄉紳董集議擬於漕米串票項下帶收錢文濟用當經各鄉　認可刻已具禀請上台立案 
[派送官生入法政學校蕪湖]  
　　蕪關道李梅波觀察刻送法政官生曹樹培韋承元濮永熙劉鍾麟沈秉仁徐壽昌李家駿王邦慶陳元彬徐曾景嚴開運陳凌漢卞祖琛黄大章楊煌撒鳳翔歸宗元吾蘭墀程啓曾張綬藻馬錫彤牛允政等二十二名於十一日入皖江法政學堂肄業 
實業 
[議明石子礦産之界限安慶]  
　　宿州境内之鳳皇山所産石子甚多現經該州紳士糾約團體議明永歸津浦鐵路取用地方不得把持如有各種礦産則歸本地查勘集股開採鐵路亦不得干涉等情禀由該州詳明撫憲核示立案 
[常山縣禀報農會成立杭州]  
　　衢屬常山縣王社松大令日前具詳勸業道以疊奉憲飭提倡農工裕民生　即經會商紳董先行組織機關茲據各界代表徐希俊徐式圭鍾肇晋等聨名呈稱設立常邑農務分會傳知合屬士民特開大會照章選舉附牛徐廷熊爲總理其餘會職各員一俟分别派選再行開送銜名先請詳咨立案前來知縣查該生徐廷熊於地方公益頗稱熱心人無間言鄉望輿情尤稱融洽堪勝總理之任禀乞詳咨立案等情到道本日奉董觀察核准並飭遵照部章尅速造送履歷銜名及章程規則各三分以馮咨部給札頒戳俾專責成 
雜記 
[香山大閙道巫捐詳情廣東]  
　　承辦香山道巫僧尼捐之王進自奉縣令核准給示開辦即租下歧陽里舊易昌店設局抽收先於本月初一日各僧道等衆即聨同罷業抵制復連日派人分赴各鄉籌議對待之策至初六傍晚時該　門首即麕聚多人往來辱罵後愈聚愈衆至晚間八點鐘途爲之塞即將該局拆毁九點鐘該區巡警彈壓不住馬協鎭即率勇數十人馳往彈壓行至廣生行門首被衆用磚石亂擲擊傷面部及肩際護勇卽放空槍示威衆愈憤激洶湧上前將馬協坐輿毁碎隨將該局窗門瓦面盡行毁拆所有器具雜物亦毁壞無餘巡警正局張巡佐亦被磚石擲破頭顱該捐局内人等早向瓦面濳行遁去不至受傷拆至十點鐘時方畢各人復擁至悅來正街前承辦屠捐現承辦海防經費及甑捐之陳善餘住宅毁牆而入陳聞風偕其眷屬向後鄰某宅逃去衆即將該宅拆毁復放火焚燒所有衣服器具槪行付之一炬各處水車聞警赴救爲大衆嚇止不許灌救該宅祇許向鄰右將水喉射擊故鄰右幸未殃及馬協復馳往彈壓卒無法解散是夜十二點鐘復擁衆到上基鹽埠毁墻入内該埠中人以來勢兇猛卽命巡丁放鎗抵拒轟傷數人（聞有一人回家後即　傷斃命）羣情愈憤冒險前進放火將該埠燒毁埠中貯鹽甚巨被　後業人復將埠内之雜物及食鹽奪取翌日各人前往該埠奪鹽者尙絡繹不絶初七日夏捕廳帶同各區警局巡干數十人到該埠看守各閑人之往取鹽者仍肩挑背負任意奪取經巡士攔阻亦置之不恤午後始將閑人遣散卽用板片將該埠門口及毁開之墻孔釘密是日上基一帶商店均閉門罷市暫避其鋒此事初起時邑令適於是時下船往省及未在塲彈厭初七早縣署發出四言告示到處張貼大致以紳辦巫捐爲地籌欵應否照准聽候官辦爾等良民立宜解散勿再聚衆致滋事端云 
[楚人擬與東洲區官大開談判廣西]  
　　桂林東洲區在押儿人某甲係湖南寳慶人於日前晚間在該區警局拘留所脫逃被警兵查知跟蹤追緝該犯即逃回船中警兵上船緝捕該犯即縱身跳水久尋不見次早其家屬送飯至所警兵云此人昨已釋放該家屬詰以是何保人具結區官不能答該家屬大憤遍請寳帮在湖南會館集議擬向區官追出原人未審如何了結也 
[軍學各界乃亦米麵參食耶武昌]  
　　鄂省近日米價奇昻每石售價十二二串而且夾源缺乏僅恃官購之西貢洋米爲接濟現距秋熟之期尙遠情形極爲可危瑞制軍因查省城人口軍人學生工匠藝徒爲數約十餘萬日需食米極鉅現在來源短竭應量爲變通特札飭各標營學堂工塲一律米麵參食以資補助而顧大局 
盲話 
[說權力]  
　　成同以前權在中央。咸同以後。權在四方。權在中央。斯彊束之治易流闒冗。權在四方。斯彊吏之治易流强梁 
　　闒冗之極至手足不能衛其腹心。如徐廣縉陸建瀛之於髮亂是也。强梁之極。至腹心不能制其手足。如劉坤一張之洞之於拳變是也 
　　二者孰。優曰强梁爲優。大厦之成。搆衆材以輻輳雖不必其皆杞梓也。然得一杗一桷之維持。亦足以支持夫數日。否則大權奉之中央疆臣不事事徒汲汲焉以其位爲寄。禍變之。來到一。郡則一郡壤。到一省則一省壞。明季之亂。可爲殷鑒。 
　　然而今之主持中央集權者若不知之矣。識者曰。是殆所謂知二五不知一十者乎。 
[說責任]  
　　一事有一事之職掌。一人有一人之責任。若兢兢焉令人負其責任。而不予以視事之職掌。自有心人視之。鮮不以爲非愚則迂。 
　　乃部臣之對待於各省彊吏。保守治安責任率全以寄之。矣若其所謂保守治安之職掌者。則齗齗焉不之予也。今日者如。度支部之對待各　鹽政。如海軍處之對待象山命案。不其然　　者曰此必非大局之福。 
探險錄 
[西部蒙古游歷談（廿六）]  
　　烏城中央政廳以喀爾喀將軍帳幕爲最重要。該將軍謹奉京師朝命。與鳥里雅　　將軍之命。關於喀爾喀要　。由喀爾喀將軍襄辦一切另有喀爾喀將軍管拿之軍事及行政各衙門。辦理烏里雅　台附近官冢牧畜業與行政上事務更有三部衙門由札薩克圖汗音諾顔汗土　圖汗共同設立專辦該三汗人民所有事宜。由烏里雅蘇台將軍節制之。兵營及郵政局。規模整頠可觀郵政局辦事員則以華人爲多。駐劄旗兵由滿漢蒙民編成。亦行。徵兵之制惟年。齡不同。 
　　二商場烏城商場牛耳。山西人司之。其次爲直隸人。當同治間東干人不軌侵入烏里雅蘇台山西商人大遭蹂躪直隸人乘間以資本投入恢復　市至于今日遂有與晉代興之象。 
　　山西商人烏城約十二家。以牧畜爲主。每年由烏里雅蘇台運致　化城又訂購粟鼠毛。爲實物交換以博鉅利　於烏菩薩湖烏蘭固木地方杜爾　特人游牧地時爲行商。交換小麥筱麥等糧在烏里雅蘇台棧房磨成麵粉轉賣中原各地。已來生意年盛一年。並另有音飾　工等商　　山西人　源豐富冠絶中原諸省。以故。游歷。中國各省者。無不見有山西人商　。是山西商　。洵足代表中。國。之善於商戰矣 
 
 

Page 13

 
 
   
 
 

Page 14

 
 
奉　帝國部在定淸國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲證又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十六次五月十八開十五日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
 
[首屈一指]  
裕麒觀察大人賜鑒久欽○風度未遂瞻韓遙念○芝輝彌殷藻頌專啓者○尊處亞支奶戒烟丸早經○譽滿環球近閱報章已於前月增價改良凡隸黑籍莫不同感○盛德惟遠方函購展轉相託難免魚目混珠刻敝局創設官戒烟局歷試一切藥餌以○尊處首屈一指惟敝局係爲盡義務起見將來需藥甚多特投函來前磋商可否減折若干以及如何杜僞如何寄帶或作爲○尊處代認分銷之處敬乞○詳爲示復想我○觀察存心利濟具有熱忱必可共表同情以維此善舉也如何分銷程章即乞開單詳復俾有遵循不勝企盼待○命之至耑肅卽請○籌安○如𦤎東鄕巡警局法部趙公� 
館趙梓谷頓首 
 
[大美國面部專科女醫士吉凌漢由蘇回滬]  
本醫士前經蘇省巨紳聘請醫治内眷現已醫愈于六月九號即華五月初三日早車回滬凡患面麻紅痣黑瘢雀斑瘰瘰瘡疤疙瘩縐紋髮低鬚多鬚黃髮白烟容酒滯皮膚粗糙以及面部一切不美之色均請照常來院醫治憶自開院以來倐忽半載承各界諸君紛至杳來醫愈以上各面病老已還少媸已化研醜已愛美者數百人我泰西本有專視並不科爲奇異而中國開闢數千年來實所未有誠千載一時之奇遇患面病者請來本院仍與經理嚴子湄君接洽可也再本院設有膳宿所外埠來滬就醫旅館行臺諸多不便敝院特設請潔安靜房間預備住宿至干飲食中西俱備悉聽尊便英大馬路東Ａ字十一號本醫院啓� 
 
[花翎五品銜候選布政使理问創办太倉農事會楊西台君保証自来血爲治失血遺精之絶對品]  
五洲大藥房主人惠鑒謹啓者僕身體素弱素有肝陽上升遺精失血之症因限於經濟並不加意于病之所由來自戊申春在浙省供差奔走未免過勞致精神痿頓愈發愈劇不勝其苦百藥因之罔效不獲已染芙蓉癖病雖鬆减烟患更烈是年冬十一月丁憂回藉亟思脫離黑藉一時竟乏其術迨至去年服林文忠公戒烟丸祇能代烟不能斷癮六月入自治研究所聽講並商諸現充諮議局太鎭議員陸君誦芬洪君伯賢發起農會聯合紳商學界于六月間成立僕旣荷委任僅辭去副會長之職勉力擔任總理并創設農事試騐塲一區藉以逍遣則痼疾亦因之漸除奈失血遺精之症仍舊時發時愈正在求覔方藥適逢○貴藥房人造自來血風行海内僕于今春三月因事赴申親至○貴藥房購得自來血一打服之藥未及半果然精神煥發舊恙悉除迨得服罄而痼疾已消滅于無何有之鄕矣○貴藥房所製人造自來血功效之大世界上實占第一優勝地位不啻金丹轉世矣勸同病者亟早購服延年益壽可操左劵區區微忱即祈埀鑒僕脫離苦海得以完全人格未始非出自○貴藥房所賜也藉答○雅誼毌任感禱耑此敬請○台安四月初十郵寄花翎五品銜候選布政使理問創辦太鎭農事會太倉楊西台叩上○住太倉大東門内○大邊巷弄太史第楊本宅寄○大瓶二元小瓶一元二角每打二十十二元託局函購原班回件諸公惠購請認明全球商標爲記每瓶加附五彩認眞劵一張値洋一角方不致悞○總發行所上海四馬路老巡捕房對門五洲大藥房抄登　 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　要摺 
[庫倫辦事大臣三多等奏蠲除積弊加給薪津摺]  
　　奏爲蠲除積弊加給薪津以勵邊差而紓蒙困恭摺仰祈聖鑒事竊查接管卷内有圖車兩盟沙畢等三處屢報災祲不堪供應歷年息借華俄債欵疊經報官索欠者約計不下百萬餘兩詢之各旗戸口牲畜產業竟有以一旗之牲畜估計價值不足抵其債數者加以每年供應木旗及各路台卡差使年復一年虧累更鉅臣等目擊時艱有不能不深慮其難而籌消隠患者也又查有本年正月間據該三處會銜報稱自光緒二十九年起至宣統元年年底共七年内庫倫大臣署及印房司員筆帖式委員領催等需用修理衙門及器具鋪墊等項合銀十八萬餘兩支應馬匹食羊柴炭等項尙不在此内似該三處屢報困苦自屬實在情形有不忍緘默不言者昔朱子曰凡民有患難勢可言則爲言之臣等督同印委各員詳細妥籌擬將該三處每年應供庫倫大小衙門差使除柴炭羊三項照章核定數目由三處供應仍發給官價外至各官調任修署添物按照等級嚴定章程以示限制由三處解銀交印房估工承辦其餘隨時修理衙署及傳用器具等項差使自此次查明後統由大小各員等自行籌備將數十年說盡不盡之陋規痛掃十餘任欲裁未裁之秕政悉除庫倫各差旣免即各旗有假公濟私勒捐攤派之事亦難影射去積弊杜中飽二者兼得之矣惟蒙困旣紓而各員之公費不敷又不能不量爲加給查庫倫印房各員等每月應支薪津優者四五十兩次則一二十兩即臣三多每月養廉鹽菜銀六十兩化私爲公津貼銀三百六十六兩副都統隨甲銀六兩後地租提取辦公銀八十三兩又兩盟一沙畢每月送修署銀五十兩統共銀五百六十餘兩臣綳楚克車林每月養廉津貼銀一百五十餘兩在前十數年尙堪敷衍無如今昔之費用逈殊物品之昻貴尤甚無論如何節儉竭蹶時形等而下之拮据可知以是三處求免之請疊申而各官之取携如故無他卽元臣許衡所謂窘於生計所致也夫懲貪必先養廉厚祿所以勸士近年各部各省裁陋規加薪公實爲正當辦法庫倫各官自宜增給薪津同沾德澤臣等非不知司農仰屋籌欵維艱苟無辦法曷敢上瀆宸聰查上年閏二月間駐藏大臣聨豫因公費支絀曾經懇恩賞加津貼以資辦公本年三月間復因奏調道府人員道員每月請給薪水四百兩知府每月請給三百兩其整裝歸裝銀兩仍按部章核發較之邊務大臣趙爾豐奏調道府薪水三二百兩之數更有加增庫倫與西藏遠近雖差而地方緊要用人行政艱苦情形似無稍異合無仰懇天恩俯念邊局擬請賞加薪津以濟公費除臣等應否賞加出自聖裁所有印房滿蒙漢各員擬參照邊務大臣趙爾豐奏准章程量爲核减現在滿漢各員及繙譯等官不過十餘員蒙古五六七品等官及筆齊業齊共計雖有四十一員分四季換班每季駐班僅止十一員滿蒙漢各官統計亦不過三十員每年通盤核算除舊有之薪津銀一萬兩有零外擬請每年賞加各員薪津銀一萬二千餘兩在朝廷則多施雨露在蒙衆則少耗脂膏臣等愚以爲一舉而數善存焉謹繕清單恭呈御覽如蒙俞允俟命下之日每年共應支若干擬先儘庫倫外銷公欵項下開支倘有不敷再由庫倫金礦稅欵項下暫行撥發照章奏咨核銷俟就地籌有的欵仍將此欵解部以重庫儲况金礦逐年漸有起色蒙困一蘇商務亦可興旺稅額自必加增解部之欵不至較往年甚絀也臣等爲蠲除積弊加給薪津以勵邊差而紓蒙困起見除咨部外是否有當謹恭摺其陳伏乞皇上聖鑒訓示遵行謹奏宣統二年五月初四日奉硃批度支部議奏單併發欽此 
本埠新聞 
[改過局押犯脫逃續誌]  
　　城内改過局光脫大帮押犯己畧紀昨報兹悉該局共被逃出三十六人現己陸續拿獲三十人其餘楊阿木等六人則不知去向今將各訪員報告詳情分别錄下（城内訪稿）十五日傍晚城内改過局押犯數十人同時衝出看役王松林上前攔阻即被用刀連截三刀左肩受傷最重各兆犯遂卽奔至大門首將防衛之洋鎗携取數枝往小北門一帶逃逸該處守城巡警出爲攔住亦被各犯用刀戳傷不敢阻止該犯等出城後四散奔逃旋由西區巡警及北區巡敬先後拘獲李學甫等十六名一併解送城仙一路巡局由德正巡官審訊據李學甫供廣東人今年由縣送押改過局今日由老犯人起意商同逃逸求鑒顧世泉供在縣犯案於本年二月念九日送押該局胡和尙供去年六月初八日由縣送押張阿全供本年二月由縣送押楊毛毛供去年六月十五日由縣送押汪貴君張阿五李庚興三犯同供本年由一路巡局送押陳樂山供由巡警總局送押高阿桃供去年四月初三日中總工程局送押熊錦春供由工程局於去年十一月念五日送押孫阿大供本年二月初四由工程局送押丁湘春供去年七月十八日由縣送押黃正祥俞桂福同供去年十二月念七日由巡警總局送押賓楚卿供本年正月三十日由縣送押德巡官以該犯等膽敢商通逃逸情實可惡判一併移解縣署聽候訊辦是晚半夜時卽將李等十六名解至縣署收所候訊（南巿訪稿）改過局押犯脫逃後卽由該局委員馬鍾珣查點人數有三十餘名之多先將賓楚卿等二十一名開單分送總工程局及西南兩區請爲協緝當由西區三十八號巡士在小西門外查獲瞿阿全羅阿友兩名并由區探查獲諸阿炳一名俱有脚鐐立即解局管狎繼由局中通班巡士偵探在各要隘嚴緝見有泥水匠張毛毛在大逹碼頭行走形跡可疑一併拘局昨經陳裁判研訊瞿供小的前因看守己閉源元莊房屋失竊被逮送縣轉禁兹由同號押犯湖北大毛爲首糾衆脫逃求恩寛宥諸供小的因與人打架由縣發押五年刻下己閱四年羅供因賭覊押張供小的之兄在法租界開設粥店並非由改過局逃出求察判瞿等三人一併送縣歸案訊究張留候查明是否安分再行發落（英美租界訪稿）改過局押犯顧阿生逃出後雇坐東洋車逃至虹口被粤 
 
 

Page 19

 
 
探鍾鐸查獲昨解公共公堂請究顧供廣東人年二十四歲前因攫奪婦人金挖耳被獲收押改過局一年所有同押各犯因平日食不充饑深爲怨恨昨晚適由局員帶出點名遂乘隙偕逃出城分散求宥德襄讞商之英雅繙譯官判顧犯解送上海縣訊辦（法租界訪稿）前晚六點餘鐘有某號包探在新闢之拱辰門吊橋北堍見有手持洋砲脚帶鐐銬之押犯多人竄入法界該探上前拘捕各犯即持鎗抗拒後有二號西探目及落差之一百零二號上差之一百三十九號兩華捕到來帮拿各逃犯即向西北奔竄至南支家橋宰牲所附近闖入舖戶躱避各探捕急吹警笛集衆兜拿宰牲所西人聞聲出視見各逃犯人數甚多且帶有軍火因卽携取手鎗對衆施放轟倒沈七子潘高發兩犯然後始得將沈哭寶王阿毛周小林陶松林林福喜陳壽生陳阿大等七人擒住並奪獲洋槍六枝一併押解捕房受傷兩犯送往醫院療治其餘七犯押至昨晨解廨候示旋有滬軍營左哨哨官周文彪改過局司事程祖培同投公廨聲請帶回訊辦聶司馬略訊一過准即連同傷犯交來弁帶回並商請顧副領事飭派包探護解入城所有受傷之沈七仔潘發高二名亦於昨日傍晚舁送縣署潘半途斃命置放新闢拱辰門吊橋上一面由馬委員片請本縣田大令委捕廳趙少尉往騐沈到縣後因見其受傷三處勢亦可危飭送上海醫院醫治 
[海贛永豐三廠股東會續紀]  
　　十四日海豐贛豐永豐三公司股東繼續開會仍由主席許久香君宣讀脩正禀稿公决迅速 
呈遞股東三小鄔君提議訴訟開機當分投辦理以免停機愈久　折愈多公决遞訴訟禀後卽應呈請出示曉諭再有匪徒借飢聚衆搶刦情事按照强盜本律訊明正法倘取拒捕並准格殺勿論俾可從速開機以免公司虧折過巨海豐　豐駐滬經理李君耀先報告海豐開辦以來營業情形略言海豐開辦四年兩遇水災老股存本二十萬共已　過官利餘利十二萬八千七百餘兩海豐産地銷塲均占優勝地位所以發達較易又報告贛豐開辦以來營業情形略言光緒三十三年海州黄豆豐収土法油坊皆優　厚利贛豐因所購外洋汽機不合榨豆之用受虧甚鉅旋即改用螺絲壓機以爲補救之計僅開機數月除彌補短虧外並獲有官利餘利去年海州水災黄豆顆粒無收往外埠購豆不免受虧所以暫停官利本年淮北雨水調匀麥已豐収豆亦大有希望贛豐獲利亦可操劵又主席報告海豐贛豐上年發起人權宜暫推總協理　組織董事局情形略稱泰西重商國日富强中國輕商國日貧弱鄙人棄官經商　兾實業發達可以轉弱爲强又見張李直君創辦大生紗廠及各項實業公司居然將通州造成一新世界鄙人慨念徐海地瘠民貧迫而爲盜致干大辟者每縣多至數百人因聨合同志在宿遷創辦耀徐玻璃公司在海州創辦海豐麵粉公司贛豐餅油公司俾貧民可以自食其力不致流爲盜　擾亂地方治安是於振興商業之外兼爲保全除海大局起見當爲天下所共諒今海豐業已發達贛豐亦有成效惟耀徐製造玻璃爲最精工藝練習藝徒伎藝非五六年未易嫻熟股東因獲利較遲不願接續投資發起人多無力應付更致調欵受虧幸賴海贛兩廠協助往來未致遽形傾仆去臘添購新爐用欽較鉅益覺不支以致牽動海贛兩廠亦有呼應不靈之勢蓋此時耀徐巳欠海贛兩廠往來規銀二十八萬兩均經付息尙未償本發起諸君公同計議日本島田玻璃公司得國家補助八十萬元歷十八年之久始能發達中國競立玻璃廠爲抵制洋貨挽回利權計耳今漢口北京兩廠業已虧歇博山一廠亦開彩票困難可知苟因此卽令耀徐破産不但中國玻璃一業永被外人攘奪且恐海贛兩廠受此影響故爲權宜之計將耀徐一廠與海贛兩廠帳目劃清另推海　兩廠總協理並組織董事局保耀徐卽所以保海豐贛豐也耀徐欠欵二十八萬除由發起人張季直君余壽平君丁衡甫君及鄙人籌欵墊還八萬兩外淨欠海贛兩廠一十萬兩辦法　海豐第四届帳略及董事局議案前創辦耀徐時尙未設立商部創辦海豐贛豐時尙未頒發公司律故以前三公司均未開過股東會組織董事局鄙人顧全耀　大局致令海豐贛豐欠欵較多深覺愧對海贛股東易地以觀假令耀　發達海　豐困難鄙人亦必以耀徐協助海贛兩廠局内辦事人之苦衷或爲衆股東所原宥也今值股東開會應將詳細情形據實報告惟冀察核公决復海贛豐滬帳房書記哀丹生君報告余總理代表朱曉蘭君協理朱葆三君董事樊時勛君查　員陳子琴君辭職情形　股東公决不允辭職股東嚴子均君提議去年暫推之總協理及董事局原係權宜之計此次開正式股東大會總協理旣經推舉公决自應承認惟董事應照兩公司股東分　以分權限面免推　　替成總理代表朱曉蘭君協理朱葆三君同報告旣承公推誼不容辭惟海贛兩公司　欵甚　應請董事分擔責任協力維持海豐股東徐浩如君　贛總協理旣　衆股東正式推舉即衆股東血本之所倚賴應請　協理實力擔任兩公司財政及營業進行方法董事局亦應補助總協理遇事協力維持全體股東賛成龍孟臣君徐浩如君王小鄔君朱瑩如君又公同提議旣承朱曉蘭君朱葆三君認可股東同深感謝惟贛海兩廠仍應分清界限各立董事局以專責成全體股東賛成茲將兩廠正式公舉職名開列如下 
　　海豐股東公舉朱曉蘭君爲總理代表朱葆三君爲協理張季直君樊時勛君嚴子均君李雲書　丁价侯君倪錫疇君竇价人君爲董事（内以竇价人君爲坐辦）陳子琴君朱幼鴻君王小　君丁荃生君爲查帳員 
贛豐股東公舉朱曉蘭君爲總理代表朱葆三君爲協理　季直君李雲書君樊　勛君竇价人君嚴子均君倪錫疇君丁价侯君爲董事（内以竇价人君爲坐辦）陳子琴君龍　　君陶湛春君朱幼鴻君爲查　員 
　　股東　浩如君提　海州風氣强悍此次焚掠之後交涉之事必多許久香君經營兩廠煞費苦心仍應推爲名譽總理擔任與地力官紳交涉事宜全體股東賛成徐浩如君龍蓋臣君朱塋如君王小鄔君又公同提　耀徐欠贛海兩廠規元銀二十萬兩應劃清由贛海兩廠各擔任若干以便分任償還全體股東公决辦法開例於下（甲）按照兩廠額定股分攤派由海豐擔任十二萬兩贛豐擔任八萬兩（乙）將來公司　有餘利以一半分派各股東一半代耀徐彌補欠欵本年未分之紅利亦照此辦法（丙）本年股東應分之一半餘利現當進麥需欵之際展至來年三月初一日發股息時一併發給（丁）所有耀徐欠贛海兩廠二十萬兩之息金此次開會後應由耀徐擔任　付（戍）原議耀徐以宿遷砂地鎭江棧房抵押此項　欵換給耀徐股票一層應毋庸議若砂地棧房價值是否相當應請新舉總協理董事局察奪妥辦復由竇价人君提議辦事必有權限方有責任贛海兩廠事務殷繁擬請陳伯芳君爲管理兩廠事務經理張書樵君爲兩廠財政經理全體股東賛成請總協理董事局酌議　行　浩如君朱　如君　議旣經組織董事局應由總協理董事照章實行並請查帳員核實查帳報告各股東全體賛成事畢遂散會 
[私鑄銅質小銀元續紀]  
　　袁鑫甫（即阮鑫甫）因與同黨陸根松柳仁生（卽郁仁生）賃居英租界西大路第六百六十九號屋内私鑄銅質小洋在市混用經總巡捕房中西包探將三人一併查獲並抄出機器等物解奉公共公廨訊判袁等押候補拿同黨併究在案昨日復經該探等將阮之同黨葉阿金何榮生送廨請究先據中西包探禀明緝獲袁等及機器各節訊之袁供向爲修理鐘表生意去年七月下旬由何榮生囑往靜安寺路一百四十二號洋房修理留聲機器並鑄銅質小銀元後因洋東回家停歇嗣由沈等將機器運往西大路另賃房屋鑄造是實寳讞員遂與英康副領事下堂騐看機器旋復升座磋商以案須詳訊判阮等五人一併押候禮拜五再行訊核 
[難民出外墾荒續紀]  
　　前日到滬之湖北天門縣難民已於昨日清晨乘輪赴吉林省開墾荒地並不騷擾需索地方官供給川資昨日午刻又有由漢來申之難民數百人仍借關帝廟住宿據云卽日動身亦不稍有囉皂云 
[水手一去不回]  
　　滬道蔡觀察昨出牌示云照得英輪士則士甸號帶來患病水手津人楚和前於四月十六日准英總領事函送到道經 
 
 

Page 20

 
 
當日發交普育堂暫留治病俟有便輪開津帶送回籍所有該水手在英輪存有儲積洋九十四元四角並經函准英總領事如數開具支票送道轉發該水手持赴英署領洋正核辦間據普育堂董報告該水手於十七傍晚稱須赴道取錢出外至十八日尙未回堂不悉究往何處令人莫測來堂時尙有木箱一隻並未帶去請予飭查等情隨卽飭人訪查迄無下落現准英總領事函催領洋銷案前來合亟牌示該水手楚和知悉務即刻日親身來轅聽候將支票交給領洋若遇便輪遣送回津切勿耽延自誤 
[冒充文生之破綻]  
　　姜學禮冒充鹽城縣文生招搖撞騙並向船戶趙文彩以雇裝洋布爲由騙洋念五元曾誌本報昨經閘北四路一區黄正巡官提案覆訊姜仍狡賴巡官詰問何年入學是何考題姜始俯首無詞旋有陳錫春投案訴稱姜來申未久同鄉中被騙者已有多人應請嚴辦判姜還押候再訊究 
[華商義勇隊賽奪月杯]  
　　上海萬國團練會華商義男隊十五日在靶子塲打靶賽奪六月份月杯第一班石運乾君打三十七分獲得銀杯一只第三班陳文龍君打三十分超過二班分數照章獲得二班銀杯並升爲二班隊友 
[學堂畢業彙紀]  
　　吳淞復旦公學高等預科兩班學生定二十二日下午三時行畢業禮高昌廟南洋中學定二十日下午二時行第六次畢業禮梵王渡約翰學堂定二十六日午後暑假并給正館備館中西學畢業證書 
城内 
[無甚重傷]  
　　許時恭前晚抬子許阿二到縣供稱兒子阿二向來推車度日今有同鄉同業之徐小六向阿二硬借銅圓二枚不遂卽遭兇毆身受拳傷求驗其兇手徐小六業已逃逸帮見唐三拘護到案當由田大令派委趙捕廳驗得許阿二稍受微傷並無大碍諭令抬回自行醫治唐三收押俟傷痊再訊 
南市 
[查見眞贓]  
　　十六舖邱源利潮烟號去年四月間失竊衣服二十餘件報明總工程局查緝未獲昨日忽在隣近楊永興小客棧内瞥見該棧主婦楊林氏所穿之拷綢衫褲及晒出之　馬褂的係原贓立卽報局提訊氏供出洋兩元向人買得質票又費洋五元贖出判氏戒責五十下留候查明再訊 
[不認轉嫁]  
　　木工許巧元之妻陸氏上月初乘夫患病以出外傭工爲由托王徐氏等爲媒轉嫁於董家渡向爲花業之單慶榮爲妻得洋三十元昨日被許尋機報明南區將氏解至工程局訊究氏供夫病負債是以在單處帮傭借洋三十元代夫還債餘無别情判氏戒責一百五十下交夫領回管束徐氏戒責五十下交保單申斥出釋 
[盜匪搶刦]  
　　錢家宅沈姓家祠忽於十一日清晨來有外路口音之匪徒三人闖入看守祠堂之錢瑞榮房内搶去綢布衣服十餘件並連搶附近四五家茲沈已報明總工程局派探嚴緝矣 
閘北 
[妬姦衝突]  
　　江北蕩婦吳秦氏向與石子工頭戴　記（即戴三）姘識近又與前充法界巡捕之高良臣卽高三有染前晚被戴撞見大起衝突由崗巡拘送四路三區昨解一區經黄正巡　訊得　起妒姦男女均屬無恥遂一併申斥判各具改過結交保開釋 
[償還傷費]  
　　鄉民張炳生至四路一區控稱前日在寳山縣境金二圖氷廠附近小河内捕魚被黄掌生張阿毛等用刀戳傷手腕將網奪去求請提究昨經黄正巡官傳到該圖地保陸榮堂諭令取回魚網給張具領並飭黄張二人償還養傷費洋五元如違提究 
[分期理債]  
　　住居永順里之沈子鰲圖賴陳紀仁借洋一案昨經四路一區黄正巡官覆訊判沈先繳洋十五元餘限七月底繳清交保開釋 
[拘獲竊賊]  
　　薛殿卿昨日摸取行人李乃生銀洋兩元被李覺察扭交崗巡拘入四路一區押候究辦 
[查獲搶匪]  
　　巡警總局偵捕隊官周二尹前日帶同　捕在三路一區境内來安里緝獲專在租界攫搶行人財物之匪徒李阿二　阿二姚阿生等三人解回總局押候訊辦 
[英租界]  
[罰洋了事]  
　　捕房代表侃克律師控英美電車公司五十二號電車上二十一號司機人蔣富華於西歷五月廿三號在浙江路開車不愼撞倒小車坐客楊如桂跌傷頭面一案昨經公堂復訊蔣由電車公司代延哈華托律師上堂辯護中西官以原告傷勢已愈判蔣罰洋十元充公開釋 
[洋商追欠]  
　　德商順全隆洋行控余鶴記不理虧欠銀兩昨由包探將余傳至公堂押候德領堂期解訊 
[婦女行兇]  
　　姜阿四控被唐胡氏毆傷頭面昨經公堂傳訊中西官以被告未到判姜退去候傳氏到廨於下禮拜五訊核 
[怙惡不唆]  
　　唐炳榮控陳子生攫取綢衣由探查　昨解公堂訊知陳係過犯判押西牢一年期滿仍逐出租界 
[婢女可憐]  
　　張劉氏誘拐湯吉軒家婢女秀貞昨奉公堂訊明秀貞因遭陳凌虐逃出致被張劉氏誘拐判氏押女所九月女發幼女所留養 
[敗壞家聲]  
　　徽州女子孫小妹被人誘拐來滬賣娼前日被其兄孫利生尋獲控由捕房昨解公堂訊明孫供無顔領回判孫小妹發濟良所留養 
[候傳人証]  
　　英商大古洋行控金雪齋余錦泉串騙存棧苧蔴一千九百餘件計值銀一萬四千兩一案昨奉公堂復訊原告延哈華托律師上堂請追判金等還押候移傳人証於下禮拜一再訊核奪 
美租界 
[情節離奇]  
　　粤婦陳阿金昨至捕房報稱婦人家居北四川路二百三十七號屋内咋晚呌粤妓陳　鳳來家彈唱詎被竊去金戒兩只請究捕頭飭探往查知係噯昧起　當飭該粤婦自投公廨控告 
[妓女呌苦]  
　　北四川路二百八十一號門牌粤妓陳阿五昨至捕房報稱近來每夜有廣東流氓多人來院滋擾捕頭諭候飭探查明再行核辦 
[酗酒滋事]  
　　某洋人昨日沈醉在乍浦路胡閙並將八千八百八十八號東洋車推翻致損　輸當由印捕將該洋人拘入捕房飭令賠洋三元斥釋免究 
[洋人行兇]  
　　某洋人昨雇張小友子之人力車至南　路給貲過少張索加未遂反被該洋人用石鑿傷面部而逸張卽報由捕房飭查行兇洋人禀復核辦 
法租界 
[孀婦受欺]  
　　孀婦談氏上年在丹陽原籍被族中無賴逼醮於王姓氏因已生子女堅持不允逃至上海賃居瑞福里不料近又爲在申族人談富談金馬二人偵知時往滋詐並密招該族無賴唆使王姓來申於前日守在里口小茶館内候氏出外硬拔過小木橋由英捕拘入捕房轉送英廨訊辦 
[兜售淫畵]  
　　無賴王如炳前日手持淫畫至　輪船向西人兜售當被拘交巡捕送入捕房解廨請究上供此物係出洋二角買來並非自造求宥判押捕房三天　册銷毁 
[仍照前斷]  
　　木行夥錢啓誠用空洋二千元被控由公堂判限一月先還洋一千元餘分五個月拔清茲因錢尙未保出復由原告施東松投案請追錢供小的已還過三百元現因失業難以籌措况代用應酧客人之費尙未除去照算所欠無幾求减聶司馬以公堂斷定之案未便更改判錢還押著速料理 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[休寗縣丞周頌年上皖省大吏理財意見書]  
　　竊維强國之道莫先於理財而理財之道莫要於因時審勢理財於今日其事爲至急理財於今日之皖省其勢又處於至難蓋今日之貧非貧於天地之不生財實官吏之不善理財度支之不能節財也我憲台總理全省財賦機關盈虚消息繫於一身使積習不驟然屏除政治不能改良進步利權不亟軒挽救財用則日見艱難近世之言理財者無非農工商礦諸政現已次第籌辦此固治本之說也又有鹽房糧膏一切雜捐暫累吾民此亦治標之說也邇來又奉憲飭所有薪廉核减二成釐金比較酌加二成此於治本治標之外不得已而思撙節以資挹注也夫欲圖具久遠無窮之事功固非崇朝所能奏效若僅出其權宜有限之物力亦將旦暮不能支持緩則治本急則治標統緩急而兼籌之誠非開濬利源不可開源非先節流不可而節流双非先從除弊去害入手不可蓋天地生財止有此數不長則消不盈則耗防其消則日長杜其耗則日盈是除弊去害爲節流之先導而節流卽開源之良方也用敢不揣狂愚謹就管見所及條舉四端敬陳其說於左 
　　一曰省浮費王制以三十年之通制國用皖省出入欵項歲支歲收對照表册恒不相扺祿俸之費兵餉之費無論已而驛站之費轉運之費送迎供張之費建築土木之費或可酌減或可徑裁不辨别緩急輕重籠統於支放之欵核减二成未見其有濟也近如新政各署局歲耗巨帑徒爲位置私人養尊處優之地覘其成績不過高大其洋房豐優其薪水精美其服食點綴一二留學生以鋪張門面已足括其能事恒見充優差者非學生即四方投効之士非候選即丁憂不合例之員皖省非邊遠省分人才何至於消乏縱或借材異地非眞有過人之才識豈容濫竽充數近聞甚有一人而兼六七差者薪水之外又有公費公費不已又給夫馬運動愈大則兼差愈多憲眷益優則薪金益厚所謂辦公者不過一日一至畫到而已吏治如此非但新政無進行之日實於財政有莫大之影響當此國計艱難之秋設一局自有一局之事用一人當收一人之效是宜斟酌損益凡關於此項局所可併者併之可裁者則逕裁之何必徒有虚名致糜國帑至於此項野雞人員非有奇材異能不得攙雜委用當一律改用本省候補曾習法政或專門學堂畢業者凡係兼差槪不准兼支薪水破除情面務在實行似此認眞辦理旣可免引用私人之弊亦足昭疏通僚屬之公庶於吏治財政均不無裨益耳 
　　一曰戒靡俗漢文之世可謂小康而賈誼猶請賈人乘車衣繡之禁况今日乎士紳之家姑不具論若今之官塲出則裘馬輝煌入則花團錦簇陳設必仿西式安會必用西餐冬有消寒暑有消夏飲食徵逐一食何止萬錢义麻雀則一底數百元賭牌九則千金一擲邁舉豪情慷慨如泥沙而不惜徒襲風尙之侈不知物力之艱竟委窮原試問此揮霍之資非浮開而取諸上即苛虐而剝之民而何是宜懸爲厲禁少一糜費之人即少一漏巵之事多一惜物之人即多一藏富之家昔湯文正陳文恭皆行部所到即以訓欲齊民爲首務探其本矣此亦財政無形之一問題未可目爲迂緩之談也 
　　一曰覈耗羡雍正乾隆間議以耗羡爲養廉蓋實見夫用之不足不得不取之如額近年來雜欵已通提儲爲公用矣夫其勢旣處於萬難則宜通盤籌畫計莫如仿照奉天廣西等省辦法覈其缺分之繁簡匀定公費之多寡何爲民所應納之數何爲官所應得之數劃分清晰不使稍有朦混然後將其盈餘涓滴掃提庶不病民又不病官始足以塞其口而杜其弊今不此之務而徒搜括盡錙銖之微凡有所徵求亦不部其力之能給與否而意必取盈下之申覆亦必多方輾轉以爲彌縫抵制之計隨機應付訖無了日嗚呼財政之紊亂如此尙望其萬目具舉有清理之日哉無惑乎州縣則每以浮收勒價被控矣佐職則每以受民詞收陋規獲譴矣何也責人以廉而不足以養其廉也泰東西各國任用官吏無不厚其俸糈未聞有减及俸廉之政體是以人人自愛無中飽之習無作奸之爲觀乎此可以悟矣 
　　一曰杜侵蝕皖省釐卡分南北中三路并茶釐大小共六十餘卡自光緒三十一年徵解稱旺嗣後逐年遞减雖經嚴定功過而有江河日下之勢其實取之商人蓋有倍蓰其數者加抽苛罰徒飽司扞意外之肥蓋由於各卡之報銷牙釐局之總覈以至實徵之册存據之書從未列表普示於民商民無能窺之何怪此輩之上下其手以爲財政之蠧乎茲聞擬將比較酌再增加又擬提取中飽另立盈餘名目等辦法雖曰藉資挹注爲一時權宜是仍間接而累商民不啻多縱虎狼日睨商人之側以肆誅求非爲公家理財也爲官吏罔利而已亦非徒爲官吏罔利也直爲公家斂怨而已興一利即興一害究之所益無多易滋紛擾茲與其枝枝節節而𤨏屑爲之何若仿照江西廣西成案改辦統捐爲一勞永逸之計於商民無留難之苦於官吏無舞弊之虞於公家有盈餘亦井不損失藉此清理之時改良而整頓之計無善於此者以上四者皆除弊也弊除而利乃見亦去害也害去而利乃彰查皖省要政繁興庫儲奇絀當此上下交困之日不可一日無財則節流又不可不有以導其流其惟舉辦印花稅乎蓋印花稅雖多取之於民較之鹽房糧膏一切雜捐其弊究輕較農工商礦諸政其利較速使能得人而理斟酌盡善則自有之利可以擴而充之未有之利可以創而興之已失之利可以挽而復之特患有治法而無治人耳 
小說 
[中國偵探小說繡衣盜（二十五）]  
　　第七回拿竊犯縣尊勒嚴限訪宵人名捕到姑蘇 
　　姚觀察忙忙碌碌的。布置了一回。又治了幾席酒。請了幾家鄰舍。姚觀察和周伯武倒狠投契。兩下談起來。十分合式。又先到撫台衙門去禀見了喀中丞。喀中丞和他談了一回。覺得這個人來得狠漂亮。旗人是最愛漂亮的。所以喀中丞倒狠器重他。姚觀察見了喀中丞之後。又去拜會藩臬兩司。和糧道蘇州府。還有什麽總捕督三首縣。但凡是蘇州省城裡頭 
 
 

Page 27

 
 
的現任官。姚觀察一個個都去拜會。那斑藩臬以下各官。都知道喀中丞已經見過他。大家都紛紛的來回拜。登時把一條極冷落的靑蓮巷。一霎時熱閙起來。這位姚觀察本來談吐圓融。應酬溜亮。又具著一付會拉攏的本領把這。一班人。都拉攏得十分要好。更兼這位姚觀察又是揮金如土。仗義疎財。朋友裡頭。有向他借錢的。姚觀察都是慨然應允。一諾無辭。在蘇州住不上一年。就大家都傳說起來。就是蘇州本地的那些紳士。也都和姚觀察往來。姚觀察又常常的開筵宴客。眞個是門庭若市。冠蓋如雲。官紳兩界裡頭的人提起這位姚觀察來。没有一個不知道的。姚觀察有兩個最知已的朋友。一個是江蘇候補知州齊永惠。一個是現任總捕廳赫心泉。和姚觀察都是換帖兄弟這位齊大老爺。本來是個窮鬼。雖然和姚觀察換帖。却見了姚觀察。口口聲聲的叫大人。自已却自稱卑職。姚觀察呌他不要這樣的稱呼。他那裡肯聽。姚歐察也只得由他。齊大老爺本來。没有差使。家裡頭。乂窮得淌屎一家人口的。用度。和自已嫖。賭的費用。差不多都出在姚觀察身上。姚觀察一天不看見這兩個人。就覺得心上不爽快。三個人不是你來。就是我往。這一天姚觀察正一個人躺在書房烟榻上吃鴉片烟。忽見赫司馬在外面走了進來。姚觀察見他縐着眉頭。愁容滿面。不知道他爲著什麽事情。連忙讓他坐下問。他爲什麽這個樣兒。赫司馬嘆一口氣道。不必說起。總是我一時倒運。碰着。這樣的事情。如今實在没有法兒。只得來奉求你老弟。替我想個法兒不知你答應不答應。 
國外新聞 
[土外務部大臣宣言]  
　　十五日倫敦電云據君士　丁電稱土爾其外務部大臣里番脫巴沙在議院宣稱英國對土之態度極盡友誼外間所傳槪不足信 
[英國更調陸軍要員]  
　　十五日倫敦電云據官塲宣布哈密爾登將軍已簡爲地中海統帥陸軍少將艾華脫君已簡爲陸軍高級副官陸軍中將亨脫君已簡爲其勃萊脫總督法蘭巨將軍則已簡爲内國陸軍監查官 
[英上議院問答防務]  
　　十五日倫敦電云陸軍部國會次官羅卡斯君在上議院答諸議員質問各事據稱殖民公會一舉大約一千九百十一年之前尙不致成立至自治殖民政府是否贊成由地中海統帥查察各地陸軍一節並不趕前提議據羅卡斯君聲稱地中海統帥之職包括查閱南斐西斐北清南清馬里脫斯錫蘭海峽殖民地及其餘各地之陸軍云 
[美國旋風肇禍]  
　　十五日倫敦電云羅斯佛君率其從人於星期六日啓程赴哇斯脫灣後鈕約忽起旋風吹覆小艇數隻游客之觸電及溺水死者約十人傷者多人 
[德國宫廷近聞]  
　　十四日柏靈電云德后己於昨日偕郡主赴亨寳閱看賽馬德皇近數日來已能於室中微步 
[美總統批准鐵路議案]  
　　十四日柏靈電云美總統塔孚脫君已將鐵路議案批准（以上譯字林報） 
 [G 
[京都天寳齋人參鹿茸灵芝野术海狗腎扶陽種子衍慶丸]  
天下馳名○種子仙丹○靈驗無敵○舖在上海二馬路中市西鼎新里内交易○若服他家藥不靈請來一試虛言欺人罪我惟天 
本草云海狗腎一名腽肭臍其性大爲扶陽補腎養精堅固一切諸虛百損五癆七傷夢遺滑精腰酸骨痛四肢乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精淸如水精冷如冰或未交精先洩洩而不射雖年輕損傷體弱之人服之轉弱爲强雖白髮老翁久服陽足宛如幼年久戰不倦任情歡樂藍田種玉左劵可操扶陽種子效騐神速此乃本齋獨得秘寳非他家大言欺人毫無實際可比常服補命門益丹田開胃健脾海絡壯筋培元固本義精烏鬚黑髮轉老還童却病延年多子多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每兩二元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○扶陽煖腎種子膏每張一元○扶陽第一海狗腎每條洋十元功勝鹿茸十倍遠近函購托郵政局最妥信局愼防作弊上海二馬路西鼎新里内天寳齋啓 
 
[金陵三醉樓大酒館廣告]  
金陵爲古王者之都　商賈輻輳官紳紛集　近値會塲開幕更見遊客如雲　使無山海珍肴　無以助高人之興有杏花邨店何處尋買醉之方　本主人竊本斯意　特造紅磚高大洋房　聘請頭等庖廚名手　水陸紛陳　雲露滿閣　烹調悉合衛生　伺應尤能週到　倘蒙諸公惠顧　望樓憑眺　三江之風月長留舉酒言歡萬里之溪山常在　價目旣極便宜　辦法均照滬式先行交易　即日開市　惟希光降南京三牌樓勸業會後大馬路紅磚大洋房内三醉樓謹啓 
 
[真正立止遺精第二良方]  
廣東彭壽堂○包愈遺精○立服立止○屢試屢騐○活人無算○假冐甚多認明地址牌號爲要○託郵局匯洋函購外加寄費一成 
市上遺精諸藥絶少見效如欲一料服完即可全愈再服一料永不再遺者惟本堂所製陰陽八卦丹確能如此效驗此丹功專補腎佐以固精益髓清心止夢安神利水之品使心腎兩交自然魂夢安而精竅固不論新舊遺精有夢無夢服後其精立止永不再洩誠有水火旣濟之功陰陽相生之義服久腎關煖健可以一索得男此無他精髓充盈故也惟此種良方四海之内只本堂一家獨製服者誌之每料四元中盒二元小一元外貼固精封髓膏尤妙每對一元二角○金鎖固精丸每兩三角每盒四兩一元治遺精久白濁立刻見效賜顧者認明抛上海抛球塲南首河南路七號洋房　廣東彭壽堂交易内懸上海縣禁止假冐告示爲記 
 
[劉潤記遷移廣告雙加重杭官紗放盤一月]  
本莊在三馬路開設劉潤記綢緞莊三十餘年今遷移三馬路户部銀行東首石庫門内交易特别改良各色眞正雙加重花素杭官紗鐵線紗實地庫紗庫金漳絨湖縐羅紡天青緞披套元青貢緞廣尺開剪紅藍花素緞軸壽幛紅藍綢呢壽幛綢綾對聯字樣裝璜比衆考究貨美價亷减價放盤一月以廣招徠　 
 
 

Page 28

 
 
   
 
 

Page 29

 
 
 [G 
[庚戍年外交報十年紀念增刋兩册]  
本館延定留學外洋法政專家撰著國際法學論說並於正月臘月各增一册逢五發行共出三十四册預訂全年本埠四元五角外埠五元二角外國六元辛丑至已酉九年報價詳裁本報所登廣告　再本館現因商務印書館翻造房屋隨同暫移四馬路畫錦里口一俟新屋告成仍回原處交易　上海外交報館謹啓 
 
[申明杭州成泰復桕油行切莫交易]  
自來入義通商各貨成交一言爲定如有贏虧不能反悔此大例也今春有杭州成泰復柏油行於三月二十日着出使戴友瑞卿由松及青而後到角兜售敝店同和福十五元五角龍芳六十件又附售巨興復十五元五角龍芳十件十三元八角西桐十担一律成交他有排路程單爲憑且係初次交易欲通後日往來想必的實可信故與定議不料他回去後守候多日該貨不來而油價飛漲至十八元八角專信去催竟以敝行並不敎戴友到角見覆又專函責以戴友持有貴行排路程單何得云並不敎他到角也該行理屈詞窮厥後回信竟有以戴友年輕之人其言不可作數云云可笑之至明明係派友下來兜售之貨而價漲則貨遂不交試問價落而貨即解來小號可能因受虧而不認平按此貨出入爲數區區他已如此滑脫倘交易更大决定更不可靠且該行派出之友多係不可作數之人一處如此各處皆然爲此登報申明小號受欺情形奉勸我同業切莫再受該行之愚弄也　珠街角同和福燭號謹啓 
 
[治牙聖手]  
治牙一道萌牙於泰西我國近亦盛行上海業此者指不勝屈常有旣鑲後逾數日或十數日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅視王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額　揚先生洵治牙之巨擘矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑　市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徵汎愛之雅意謹譔數語敬爲有牙患者告　沈仲禮龐萊臣周金箴朱葆三同啓 
 
[好立克麥精牛乳]  
最補飲料無上食品 
經理處上海仁記路二號文達羅洋行 
本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
 
[農工商部織錦工業廠駐滬分局廣告]  
本廠在京開辦行遠銷貨正副票銷售已久誠信昭著順直各界無不歡迎因申江爲商務振興之區萬商薈萃之地遵奉部章派員駐滬設立分局以便南省各埠批銷凡欲購銷者所惠臨上海南市吉本祥衖内本分局批售可也再四月份正票二彩由硤石快得利售出副票頭彩并四彩雙號均由杭州大富售出第九會正票第一會副票五月念三日開彩合併佈聞本局廣告 
 
[奏辦湖北籤捐票大彩電報]  
五月十四日開第廿會五大彩電報●頭彩一萬四千七百七十四號●二彩二萬四千三百五十七號又二萬三千六百五十二號●三彩四萬七千八百六十七號又二萬九千一百二十五號●四彩四萬二千九百四十九號又四萬四千一百三十四號又五萬二千六百另二號●五彩四萬五千另四十二號又一萬五千另九十三號又一萬九千五百十六號 
 
[上海五洲大藥房人造自來血遠埠經售處] 　　 
雲南省城新源書局蒙自萬來祥石屏萬和祥蘭州華英新書館廣西梧州廣西新報館營口東西兩號成文厚書局緬甸總售處陳斗南君烟台中西大藥房重慶本藥房分莊暫寓陜西街寳興公棧内 
 
 

Page 30

 
 
   
 
 

Page 31

 
 
 [G 
[新大昌洋行]  
本行開設滬上多年承蒙　中外紳商嘖嘖稱美無容贅言因本行各貨完善之故也今又經理意大利有名廠家自製之礬石能做各式用塲如檯面等其貨極爲堅固有四尺長二尺闊者又有四尺半長二尺三闊者圓式自二尺至三尺半者以上之貨本行常備以副賜顧之便此等礬石在意大利向稱首屈一指現在滬上各大洋房皆用此礬石如永年人壽公司内設之貨是也如蒙紳商賜顧不論何樣皆可走字本行立能照式備到倘要顏色紅綠均可隨客點中如有不信請來本行一試便知 
二洋涇橋北堍新大昌洋行謹啓 
 
[高田商會總經理美國威斯定好斯大西廠電氣廠之規模]  
敝行專辦内外軍械附屬品鐵路車頭貨車客車鐵軌電氣電燈工程紡織紗布磨粉榨油紙烟造磚瓦救火車水挖泥開荒打米鑄銀造紙印書鋸木製麫等各樣新式機器金銀銅鐵鉛煤等採礦機械船底防介塗料及各學堂用品科學儀器動植物標會等文明利器無一不辦開業旣久名馳内外價値公道品質堅固如遠地不能面議即請函告敝行亦可 
上海現有貨物二打米機器。救火器。洗米機。製麵機。避雷針。電話磁瓶。等多數 
上海高田商會設在英租界博物院路第八號電話二四七二總局高田商會日本東京麴町区有樂町一丁目一番地支店英京倫敦·美國紐育·日本大阪等 
 
[艾羅補腦汁]  
艾羅醫生　竒汁補腦腦筋受補　百病俱好助人精神　益人智巧使人健康　綿人壽考發行以來　最多功效中國外洋　暢銷俱到價有一定　瓶分大小仿單證書　留心取討細細參觀　藉防假冐總發行所上海三馬路中法大藥房分發行處各埠中法大藥房廣告 
 
[上海興利洋行告白]  
AJANOWITZER,VIENNA 
CONDENSEDMILK 
MADEINAUSTRIA 
BESTOUALITV 
HORNBRAND 
ReslatorecTrademark 
永年頂上牛奶犀牛老牌爲記 
歐洲罐頭牛奶惟本廠處和暖地生養黃牛肥壯力享故採之奶與衆不同食料潔凈其奶味香力足本行定運犀牛牌禀准領事註册存案中外行商不得冐用恐　貴客未敢經售倘别行糾葛不涉　買客之事特登報白奥國分設上海興利洋行啓 
本行廠在奥國有年選製牛奶蒙貴客讚稱運消中外馳名已久定運異樣永年犀牛眞牌今已存案中外行商不得冐用混消貴客賜顧認明不誤奥國分此興利洋行犀牛牌牛奶聽頭比别家牌號分量加重 
 
[老太古公司]  
倫敦崙格西火險公司柯里仁火險公司叭喇定火險公司雙司勞洽其火險公司家定火險公司 
啓者本經理以行上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
 
[祥茂洋行（召租告白）]  
本行所有座落法界之空屋如欲租者請至本行帳房面訂租金格外公道小租免收特此佈告 
 
[秘製墨魯窩兒]  
華譯鰵魚肝油精丸 
墨魯窩兒者即華言鰵魚肝油精丸也此油之功用能治内傷　　吐血陰虚癆瘵肺痪咳喘肺管發炎童子身體軟弱肌肉不生等症無論老幼服之均能立着神效但其味腥　胃弱之人或不能下咽而况詐僞日多每難辨别不但無益且有大事本藥房因詳加考究以化學提取此油之精秘製爲丸此丸之力寳具二十五倍之功效凡平時服油一瓶者改服此丸不啻已服二十五瓶魚肝油矣價亷功倍莫過於此而且一粒服丸不論胃强胃弱之人皆可呑服以小瓶　之隨身皆可携帶年老者以之補血生精孕婦以之圖胎滋乳小兒隨意與食尤以糖果無異易化易長疾病不生一幼男婦服之開胃健脾身强力健服丸一個身能抵服油兩年之功　挽回造化培養後天之一大補劑也　雄亞兒藥房謹啟 
服法每天服三次每次二丸上海中西各藥房均有寄售 
ChinoisShanghai 
 
 

Page 32

 
 
   
 
