# 1898 - 286 - 4909162

 

Page 1

 
 
[蒙遊紀略接前稿]  
　　其地面亦高於海面六百四十丈全地皆山卽瀚海亦山也阜而聳者多石露骨成峯者少所見石色白雪之白者有諸黑如漆紫如豬肝青如魚膽紅且赭黑白相錯雜點相成如聚流沙者皆得見之攷其質火成水成者均有質中藏水晶墨晶銀鐵及千層紙悉已騐得阜而平者多硬砂間石子如粟米者成路一似滬地馬路妙造自然　處有軟沙車行無聲轍跡深尺許朔漠方略載軟沙陷人没馬蓋卽指此而瀚海則所經者其尾僅三十里後出塞錄載瀚海在歸化城西北地無水泉或七八百里或五六百里行人必兼程而過間值些小泉小方得相息誠行軍之畏途也海内產石殊佳五色俱備玲瓏明透不異琥珀每晨旭初升遥望大地如鋪錦罽亦異觀也按瀚海蒙人稱曰高壁卽戈壁也西起伊犁東至外蒙古土謝圖汗部落今所行者土謝圖汗之尾雖不闊而產石五色一如所載乃瑪瑙也瀚海之垠產小樹金皮諺謂金樹按圖麗琛異域錄稱金桃皮樹此指其本而名之張文端漠北日記稱金雀本皮色如金可師弓箭器具葉如天冬有芒正夏開黄花塞外嘉值也此指其形而名之實則以其皮色如金可歸弓　　物也蒙人不力田惟以蓬米爲天生然不易逢且多產於東而大漠之中葱韮野生或謂下有金銀此其苗也其信然歟僅蔴菇爲土宜攷其生處必在氈廬舊基曾得人氣者雨後如蓬發且有她居故有毒謂出自馬矢中者非馬矢中產者肉蓯蓉也然非鹵地不生挺若馬勢外紫中白蓋里泊最多蓋里泊卽長春眞人西游記載北過撫州十五日東北過藍里泊盡邱垤鹹鹵地始見人烟十餘家南有鹽池今則鹽池無恙邱垤猶存邱垤之上叢生蓯蓉惟人烟僅兩家耳足徵遷徙之無常抑今昔之異同乎砂磧之間尤多蜥蜴盈知累百似不畏人大道左右窟居狐貉其孔小者居野鼠背黄間灰腹白尾短孔之略大者狡兔之宅其中者紫貓之穴紫貓食而不飲交如人其他則豺狼當道耳又有黄羊似羊而馬蹄色黄可獵爲食至於汗山之上鹿麅成羣喀爾喀之道狗能載途其禽也沙中百齡最多他如秦吉了鴻雁之外似鸛而略小大如鵝身紅脰黑翮末似鶴羽亦黑項腹及頭皆白嘴短而銳鶩掌雁足嗷嗷其音翔而不飛未知其名汗山之下有牽牛而過者毛　　然色青無角厥名曰犀吾斯之未能信豈乘騎於李　之裔而不能見然於温嶠之燭犀耶青犢耶吾未敢以驕人而語也按汗山一名憨山元秘史謂之不兒罕山綏服紀略圖害志謂之汗阿林攷蒙文山曰烏喇阿林是其譯音之訛文也在興安嶺北土喇河南喇今皆書作拉卽庫倫之南十餘里也然庫倫蒙文猶言營也國書譯其音曰苦冷蓋指其地旣苦且冷而名而出塞錄亦譯作苦另皆指此而云土人别之以吉林相近之庫倫曰東庫倫以今之庫倫當土謝圖汗者曰大庫倫按大庫倫分三聚落東曰東營子以木爲寨中列土屋計百家奉管商有　長曰十二甲係仁皇　招之來巿者中曰中營欽使各官及王公貝子衙於此西曰西庫倫喇嘛招在　漢文曰廣教寺　皆　商專通蒙巿而蒙人無士農工賈四民咸仰漢人雖尚牧之外惟獵狐狼鹿　伐木取蔴　爲生計而諸　皮　生巿木僅作薪歲賦一項年　定額羊一頭茶三包馬四包牛駝每六包銀　隨時折算十年前茶一包折銀三四錢今則折作一兩矣二十三年　家三次此後一歲四賦民不能城往往賣其二歸賦其一此稿仍未完 
[本館接奉電音]  
　　昨日上午京師飛電傳來上諭三道懿旨一道敬謹譯登○八月二十九日奉上諭聨尋著補授通政使司通政使欽此同日奉上諭錢　　奏假期届满病仍未痊懇請開缺一摺錢應海著　　假一個月調理毋庸開缺欽此同日奉上諭内務府奏護軍統領擅請坐補護軍各缺請旨懲儆一摺内務三　　　守衛禁門出入護從差務得要遇有缺出應由該統領等照章分别等次禀由該管官揀補以照愼重乃本年七月　出有　軍各缺該統領等並未照章聲明率請一律坐補實　辦事糊塗跡近朦混所有　黄旗護軍統　通　正白　護軍統領恒裕均著一併交部議處以示懲儆欽此同日奉慈禧端佑康頤昭豫莊誠壽恭欽獻崇熙皇太后懿旨國家振　庶務凡有益於國有便於民者均應隨時興辦以植富强之基前因商務爲當今要　特諭　坤一張之洞就沿江沿海一帶先行試辦兹據張之洞奏稱應於上海漢口設商務局以聨絡川陜湖北雲貴湘粤等處工商　求工廠　作商貨鐵路等事並酌擬辦法等語商務爲利源所　創辦伊始不在恢拓規模而在考求實際現在財力未裕所　經　 
官籌商借皆當以核實爲主毋稍虚糜該督所擬辦法各條均尚扼要武漢上海爲商務大宗張之洞責無旁貸　　　率在事各員加意講求認眞經理隨時會商劉坤一與上海局聨格一氣務期中外流通確有成效不得徒　空詞致負朝廷力圖振興至意欽此 
[逋臣問答]  
　　循環報云上月二十一晚德臣西報採訪人與康有爲　　欲查　中國情形及康出亡　　見其身材中等面部豐隆容貌頗美查其出京之時並未得英使臣及使署人員相助惟至上海由重　輪船下　士　　舶始得英人保護當與採訪相會係由本港著名華商爲之傳語該商首向採訪人代　　意謂康蒙英國欽使及各官商保護甚爲感激其到港後不肯接見　　者良以闻皇上被人謀害胞弟亦不保首領　心如焚故無心相晤耳康繼言曰皇太后不肯授　權與皇上　理庶務西歴一千八百八十七年中國政府擬　欵　千萬兩以創設海軍詎僅裝造定遠威遠濟遠鎭遠經遠五　所　之欵將以大加修理頤和　旣而政府又　欵三千萬兩欲興　　路　又將大半裝璜御園致原議築路至盛京竟因欵項不　築至山海　而止夫車路海軍爲國家之　政　人　之而因隆一人之頤　置要政於不顧雖有一二臣工出而　阻亦置弗恤且意見不無　執不肯步武泰西法律政治向來深居簡出未嘗接見臣工其得面聆　調者惟侍奉太監及二三王大臣而已採訪人問曰太后平日日理國事假何臣之手康答曰中日未失和以前李鴻章最得信任中東戰後李亦失權太后所專信者惟恭土與榮祿耳然國家大權盡在太后掌握宮監李連英奸　詭詐得權尤重於諸大臣連英直隸人賄賂公行所有督撫皆由其援引故積資甚厚李鴻章大不如他當未歸政之前太后尚或與大臣相見歸政後則祗見内監等臣而已我说曾得見一次兩年前祥麟汪鳴鑒二臣奏請聖上獨攬大權因此一奏祥汪二臣致干吏議祥籍隸满洲汪則汪蘇人也惟嗣後皇上雖漸振乾　然事多牽制不能大展權衡自德據僇澳皇心不安有退　之意至是太后始假一定事　任其獨斷　行此等事係由内官之可靠而言我由湖北人御史高燮曾所薦翁同　及禮部尚書李端棻亦留意於我有謂翁爲守經黨實非也實翁李二臣屢欲薦我在拿上左右以備顧問我自　召見卽奉旨在總署行走西歴今正三號曾　總者王大 
 
 

Page 2

 
 
臣會議各大臣皆以客禮相待會議三點鐘久當時我祗勸中朝維新政治步武泰西政教然各大臣之意多不主更新之意者故榮祿當時問曰我國何故攺變祖宗成法我答曰列祖列宗皆無總署今特創設庸非變政之始基乎斯時我首議整頓法律延聘洋員會同我及三數官員　訂法律及各官職蓋此爲最要之著庶務之更當由此類推而築車路立海軍議學堂曁各新政亦當次第續辦但法律官　　不肯變則其餘庶務雖變無益不幸皇上未如所議先變他政致有今日之　會議翌日恭王及翁師傅將所　具奏雖聞恭王深　我才然當時所議亦不以爲然蓋謂祖宗成法不宜驟變惟翁則深韙其議後蒙皇上許我具奏條陳政治我卽奏請皇上將中國　習及祖宗成法變更並勸皇上效法日本及俄先皇彼德又請諭飭各大臣到宗廟矢誓力圖變政此我摺内所陳第一事也至於次件亦不外勸變法律政治其第三事則請設局代遞臣民倏奏我曾詳陳政體皇如主腦軍機如舌御史如目督撫如手足今無合宜之律例如人無民不能操動靜之權而皇上遂不能周知民隱我又請皇上簡用少年才智熟識西國政治人員與皇上襄議治理不次拔擢毋庸拘以貲格并請設十二局以分理庶務此疎旣上　皇心甚爲嘉納允如所請發交總署會議乃恭王榮祿許應騤皆以爲非惟皇上著令再行詳議覆奏我所條奏多蒙皇上採納見諸施行想亦閣下之所知也我曾呈二書以供御覽一爲日本攺革攷一爲俄皇彼德振興攷後復上疏請皇上速行變政切勿遲延皇上答以諭旨并召見於仁籌宮垂詢二點鐘之久時適俄據旅順大連　皇心弗悅雖則聖躬孱弱然尚精　皇上額　鼻直眉清目秀面色青黄二望而知爲聰明之主當時面奬以所呈之書甚爲有我覆以中國貧弱皆由振興遲玩所致皇上深以爲然且調謂被守舊諸臣所誤我復奏以國勢弱極然及今補救尚未爲遲卽奏陳普法戰後法國復興情形且謂法之償欵多於中日之欵法之失地二省而日本祗割一臺灣乃法旋蹶旋興我國則三年尚不能復振皇上答以何故我答以法國旣敗大臣地亞士出示諭民亟革諸弊聨合一心務期盡　前恥因是兆庶一心故能元氣　　　中日戰後於今三年守舊大臣匪特不知振興且阻撓新政故日復一日依然故我我並請皇上試觀日本變法歴盡許多艱　　日本武備黨其權更大於中國守舊黨乃日皇能以善法摧用少年新進且遣聰明子弟肄業泰西故能變爲强國後又詳諭彼德變政　奏請皇上如慮人材不足用可聘用英美名士相助爲理在皇上以爲中國雜新亦已有年然就我觀之則實未嘗更變故用許多譬喻以啓迪聖心　皇上答以心甚憂懑無以移化諸臣且權難獨操我卽奏稱如皇上旣無權以黜退舊臣任用新進則凡事皆無能爲力皇上　言　　　大臣不肯留心西法及講求振興我覆奏云各大臣或亦有是心但事務繁多年力就衰心有餘而力不足無可如何我又奏請皇上更變科舉廢棄八股皇上答以深知西學當從中學當變是必如奏以更科舉我又奏派宗室出洋游歴以熟習外務迨皇上垂詢將　　復　尚有多事條陳當隨時具奏並勸皇上與各國輯睦以聨友誼皇上答以各國皆屬教化名邦甚願與敦睦誼惜諸大臣未能體此意外　　西　客歲十二月時我曾勸皇上與英聨盟也迨後我奏請皇上何不將新法明諭天下皇笑而不言我遂陛辭而出自西歴六月而後我　上封章惟不再蒙召見我之章疏皆直達皇上毋庸大臣代遞所請變法張蔭桓雖心深喜悅然究未嘗與我聨合至於此次禍端則因　望上將懷塔布李鴻章等罷職開差若輩遂向皇太后前跪求安置且謂皇上似此施行則老臣舊職恐難再立　廊諸臣旣覲太后復至天津　見榮祿綠榮素爲太后所信任故求其借箸代謀其後皇上降明諭責我久留京歸不赴上海管理官報局是皇上知有變而促我　也我奉此諭心甚驚疑至晚復接奉皇上密書本月初三早連奉密諭二次卽會議寮屬妥籌善法旋請美國教士李提摩太代求英使則英使避　北大河繼謁美使又避暑西山倘是時英使在京必能善爲處置斷不致有今日之事當我在京衆情安謐仍未料有此變初四日友人告以事機危急時我尚在廣東會館詰早離京行李交弟照應我卽搭事至墉沽欲搭渣甸行連陞火船船人見行李鮮少言須在行購儎紙方准　搭我遂回天津投宿客棧有人勸以剃鬚微服我安於天命却之初六早附搭太古公司重慶輪船祇坐平常客位因行李少恐啓人欵也當將出京李教士留居彼寓中惟我因皇上所命故立意離京　並未與英使署有信息來往亦未嘗接英使署函當船過烟毫亦無變動及抵吴淞始據英領事請過依士渠砲舶安居此事想必李教士商諸英公使電飭領事保護者也我深感英領事及重慶輪船主之恩皇上命我出外覓人保護君國故我意欲親近英國緣英爲天下最公直之邦前者兩次助土耳其雖傷多軍糜巨餉亦不惜故我料英國將來必助我大皇帝也當我在上海曾請英領事電達外部求助護中國以愚見而論英必能助我皇上及維新黨誠如是也則英爲我國之最好友人矣倘英不肯助我一皇上吾恐西伯利車路旣成俄人轍跡將徧於中國如英能護中國我知皇上及維新黨永遠不忘英國之德也談將畢復言曰聞梁啓超之親族被新會縣拘監伏望英國官商早爲設法保護也以上乃由西報撮譯其中所有干及皇太后之語槪節而不登 
[裁併局所]  
　　廣東訪事友來函云粤督譚制軍以現奉上諭各省辦公局所著認眞裁併卽飭藩司妥議嗣據議定廣東交代局係催核各屬欠欵及結報交代捐輸局係管理報捐事宜均係藩司專責昭信股票局現已奉旨停辦前派各委員均應撤回文武各官未繳之欵應由藩司催繳其紳民已認未繳之欵應由地方官收解以上三局均應裁撤歸併藩司衙門辦理營務處僅止審辦盜犯與廣州府衙門所設　局相同應將營務處卽攺爲發審局嗣後各營縣拿獲盜　卽解該局由臬司督同廣州府審訊現聞已將裁併緣由卽日電奏矣 
[擬募漁團]  
　　昔左文襄公總督兩江時曾編漁團以充水師蓋取其熟諳水性也邇以時事多艱江南提督李壽亭軍門以吴淞口外水師廣艇其中兵弁大半老弱不足以資防禦擬招外海漁夫充廣艇水軍聞已商之南洋大臣劉峴帥不日卽當招募矣 
[局員諭話]  
　　本邑南巿沿浦灘馬路所派巡街捕勇每於落差後在外酗酒滋事爲馬路工程局委員朱森庭明府訪聞特於前日命捕頭工榮培傳同捕勇四十五名齊至局中諭以馬路派有捕勇原期不時梭巡朝夕無怠藉以懾匪類而安良民如有年已衰老及吸食洋烟者一律裁汰嗣後當此職者務宜植立街頭不得私吸香烟及與人交談如有違犯一經查出立卽斥革其各凛遵毋違云云捕頭聞諭率領衆捕勇唯唯而退 
[輸將踴躍]  
　　本邑下忙錢糧自經黄大令設櫃開徵各董保卽踴躍輸將爭先赴櫃完納昨届第四卯各董保及花尸之完納者多至銀三萬餘兩大令以各董保等如此急公深堪嘉尚遂於傍晚時飭門丁持花紅銀牌並在糧串項下每兩提錢五十文賞給各地保各地保領賞後無不歡呼鼓舞而去 
[佔地議捐]  
　　南巿沿浦灘各木行時將木植堆積隙地馬路工程局委員朱明府以現在馬路築成巿面日漸興旺所堆木植例須抽捐以濟公欵因特禀明江海關道蔡和甫觀察准如所請明府於昨日拜會木商董事面議一切想各商必當遵從也 
[收回護照]  
　　前者滬上米糧缺乏厥價奇昻各處米船亦鮮到滬小民嗷嗷持　難有不能接濟之　幸江海　道憲蔡　察軫　民　諭令上海縣黄大令發出護照一壬數百張分給本埠各商携往各處採米運滬銷售俾得不　　乏今届新穀登　米石源源而至是以昨日黄大令飭差向各商將前領護照有揭悉數收回以便查核備文申覆道憲 
[滬城小火]  
　　昨晚八下鐘時本城西門内高家弄某姓祠堂内祠丁　炊　火致　　如　　　　中　　　　　　　　　　　　　本城水龍聞警馳至竭力撲救得　息滅僅焚去平屋一間迨文武各員陸　一塲業已火滅烟消矣遂各分道返署各水龍亦次第而 
 
 

Page 3

 
 
[聽候攤派]  
　　會　豐洋寿　辦徐文述虧欠洋東銀一萬七千餘兩經朱明府提訊飭將恒利廣貨店生財底貨拍賣作抵迨後怡康錢莊美最時魯麟二洋行及豐裕等各家續控欠銀一萬餘兩　將元利廣貨店封閉昨日各原告投案請示明府與何繙譯會商著各原告靜候示期拍賣將銀交案聽候攤派 
[控請押追]  
　　本邑人朱萬山在南馬頭開設地貨行前晚不知如何遺火幾致成災房主劉紹九恐遭波累函請馬路工程局押遷局員朱明府命十二圖地保將朱拘案子限三日遷往他處 
[露聲哀]  
　　昨日南巿新馬路倒斃一無名男子由巡街捕勇報知捕頭王榮培命十六鋪地甲查明並無屍屬當卽報由同仁輔元堂備棺　　舁厝荒阡 
[上海縣署瑣案]  
　　昔年寳源祥公司由黄鑑代買地數百畝需銀十餘萬兩後以黄從中舞弊少交一百四十餘畝且有揑造假契及私行盜賣以及找價未清計共差洋銀一萬五千餘圓涉訟至今屢訊未結隨又由寳源祥執事人控稱黄鑑故後其子黄大經串通書辦朦請印諭前晚黄大令倩襄讞委員李二尹提訊寳源祥執事人投案訴稱查有周炳年户名之地於光緒八年由黄鑑交到承某完糧已十餘載迨光緒十七年將此地租與瑪禮遜起造房屋至光緒二十一年黄大經化名周德心黄小堂朦請印諭當經會同册書禀明在案去年忽又揑僞光緒十七年所給假印諭倒塡月日與瑪禮遜契號相隔至四百餘號朦換第二千四百四十一號道契租與壳件洋行控蒙黄老公祖查知伊遂將袁前憲他案底稿割截黏接朦禀憲核此案卷宗僅有前後而無中叚僞稱前已遺失後在字紙簍内尋出以致不全然光緒十七年旣有印諭何以至光緒二十一年再請契據　歴年糧出均在寳源祥務求究辦並追所缺田畝及洋銀一萬五千圓書辦龔姓禀稱此案係已故之包龍山經辦黄大經供稱此事素由故父經手不敢朦混作弊二尹令原被告將逐項細帳查對明確禀復訊斷○膏捐局函送掯繳膏捐之謝潤泉請追前晚李二尹提訊之下謝　稱小的係某烟館夥計今館主已投案求老爺傳訊可也旋有龔碩生者投英界稱小的於本年八月十四日開張洽昌　烟館先於七月内浼石春揚投膏捐局報明旋由膏局中人胡坤生在恊順昌烟館會晤言明所開係小烟館月捐至多亦祗洋銀一圓後開張甫及十日局中並未來館收捐突被送案二尹飭原差帶謝赴膏捐局認捐領照○今夏上婁兩縣交界之七寳梅家弄一帶飢民肇事焚毁教堂婁縣屈吉士明府與堂中司鐸一再熟商賠償銀六千餘圓旋經圖董梅祥迎等禀稱情願照數繳賠惟此事係錢玉樓起意錢家資富有應令認賠一千二百圓錢執意不從請爲訊辦黄大令飭差提錢到案倩李二尹訊供稱圖内向有定章遇有意外之事按　合圖田畝攤派梅姓有田四千餘畝僅認賠洋銀二千餘圓小的祗田百畞反勒賠一千二百圓是以心不甘服二尹曰伊等指稱爾係起意之人故須多賠錢堅不承認二尹問　再三錢仍執定前供遂飭收入待質所聽候覆訊定斷 
[南巿捕房瑣紀]  
　　無賴孫阿榮前晚至南巿新馬路洞庭山馬頭曹東生粥店内藉謀果腹詎旣飽後非但不名一錢反竊取布鞋一雙而逸覺察後立卽追獲扭交巡街　勇解　捕房捕頭十榮培命先管押俟解赴工程局請訊○大馬頭裏街正大恒洋貨店夥曹姓之子某甲不務正業在外遊蕩昨日在新　路爲父所遇扭交某號巡街捕拘解捕房捕頭命押候解送工程局請訊○羅長卿欠費忠祥洋銀三十元在途相遇向索紛爭由二十二號巡街捕勇一併拘解捕房捕頭以事兹索欠不予准理命十六鋪地甲帶往理勸○昨晨捕頭王榮培派九號十一號三十八號四十號二十九號六號等暗差巡捕前往馬路一帶梭巡當在萬聚馬頭及會館馬頭兩處地方查見秦阿有於糖果攤中安設賭具誘人賭博遂與同類之王永發一并拘獲解　捕房押候解送工程局訊究 
[英界公堂瑣案]  
　　黄韓氏禀稱昨日小婦人行經二馬路忽遇王阿四之馬車風馳電掣而來避讓不及致被撞倒碾傷足骨幸爲四百零八號華捕　見拘獲送案請爲訊究王供黄韓氏在途彳丁自不小心尚求明鑒鄭大令商之福繙譯官判罰王洋十元以三元給氏作養傷費七元撥充善舉○包探李星福禀稱錢阿林前因犯案發收攺過所昨忽乘間逃出幸被小的所見是以送案請訊錢供小的現已攺過自新不敢再蹈前轍尚求恩宥大令判交捕房管押一月期满斥釋○湯元記控王德標搶取烟葉子五捆由包探張阿五拘獲送案請懲王供烟葉在馬頭上拾得不敢强搶大令判責二百板以儆○包探顧阿六禀寍波人王載豐前因訛許滋事遞解回籍已有五次今復來申扭案請辦大令判責一百板仍交捕房遞解回籍○羅意慕控王阿四在安樂里火塲行竊顔料由包探倪順泉扭獲送案請究大令判責一百板○包探金阿三禀許容容許桂千將席子義身畔所佩對時表一枚沿途攫取由容容遞交桂千飛步奔逃因將容容送案請究容容供小的並未攫表桂千亦不知何往大令著將容容帶回捕房暫押候禮拜將桂千拘獲到案覆訊○程交禀稱前晚愼和祥洋貨棧失火時小的搬取衣箱突被廣東人陳阿平强行搶去投報捕房由包探費阿銀　獲人贓詎料箱内之物已搜括一空叩求訊辦陳供所取衣物已經質洋七直元因賭輸罄大令判責二百板帶回捕房管押三月○沈包探禀張元林在公和祥馬頭竊取舊鐵送案請辦張供偶然貪小出此下策大令判責二百板枷號兩禮拜 
[法界公堂瑣案]  
　　日前有十一號五十七號兩華捕落差後至浦東爛泥渡索取僵資被流氓朱春泉等紳衆兇毆剝去衣服並將對時表洋傘等物一併攫去當卽報知捕頭飭拿朱等到案經朱明府研訊供出同黨金阿篤起意復飭包探拘金到案昨禮拜六朱明府會同何繙譯廿座包探將金阿篤及在押之朱春泉陳掌珠張九子並傳同兩華捕一并解案請訊十一號華捕禀稱當渡浦時由金阿篤先行動手喝令衆流氓帮同攢毆嗣經拘獲除吊到各贓外尚少對時表洋傘熟羅套褲等物求請追給金阿篤供向爲舟人爾時運貨至杭並不知伊等打架之事陳掌珠供在南巿駕划船與金並不相識包探禀稱朱前有姘婦交地保帶回勒令回籍前日携有長衫短衫爲巡捕目擊已渡浦來申明府正擬飭傳到案適該氏在外深望爲包探拘拿到案供稱長衫短衫寄在虹口表與套袴實出不知明府得供判賠洋十四元朱出五元其餘三人各賠三元著押候交洋再核　　東門戲館街烟鴇王吴氏前控顧大喜金小關子等誘領烟妓四寳扭案請追經明府訊供飭提高六子到案訊究昨日堂期包探將高　案　訊高供四寳實係小的領出現在蘇州曾向該鴇商懇償洋六十元已經首肯兹先交洋五址元請給王吴氏先行具領明府恐有不實不盡著將顧六子禁押捕房顧大喜等著交的實保人限三日内將四寳交案候訊原告斥退○李福叙上期遞禀公堂控汪士新欠銀四百零六兩有奇明府准詞出票飭提適汪外出將店夥程志澤拘入捕房昨日堂期包探傳同原告解案請訊程志澤供稱此項並非小的經手求准交保出外待店主到案復訊明府准予交保限三日内理明禀復核奪○莊金珠上期遞禀控英界施桂堂欠洋二百元　賴不還明府准詞出票提施到案昨日堂期傳同原告訊問明府判交保出外限三日内理明禀覆核奪○包探禀稱扒竊錢連卿在城内捋取小孩手鐲一枚携至城外遣同黨陳阿三向小押店質錢爲探夥拘獲解案請辦明府判將錢枷號半個月責二百板陳阿三笞責二百板先行釋放○包探禀稱偷兒蔣小培在江裕輪船竊取水烟袋一支當塲拿獲拘案請辦明府判責四十板贓存待領○包探禀稱葉阿黄陳掌書在金利源棧房竊取海參一包爲巡丁拘獲人贓送案請辦明府判各責四十板贓存待領○包探禀稱陳順福竊取平紗馬褂一件向小押店質錢爲探夥拘獲解案請訊明府判責二十板贓存待領 
 
 

Page 4

 
 
[迷方是導]  
余秋初臍右生疽徧謁時醫不獲效漸且漫腫頂陷有殆狀聞友人言過玉書明府精内外科活人甚衆雖極危症應手輒愈其治病實有得精意於古法之外者迥非時下懸壺者可比因往求治承　明府切脈製方早晚連進參茋大劑並贈敷藥一宿而根束頂突旬日而瘳奏功可謂神速近來醫家推孟河費伯熊馬培之二先生明府亦籍隸無錫毗陵之間洵多異人且明府以名孝廉官吾浙循聲卓卓則是文章經濟又超出於費馬二先生之上如明府者眞有兼人之才過人之行者矣余旣感且欽不自能已亟思圖報而明府非醫流不可酬以資因登報以鳴謝忱在明府存濟世心現宰官身固不欲以此弋名利而鄙人所以刋登報紙者亦欲爲世之病夫作迷方之導非徒效時俗標榜而已也明府公館現寓杭州崔佳巷云　　　錢塘周夢梅謹誌於龍湖旅次 
[京都天寳齋花柳毒門聖藥無憂]  
經驗良方　愈人甚廣 
京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黄珠粉血珀極品上藥泡製久練成丹專治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨内一切毒氣且能生育無害屢試屢騐必發必中輕者五天全愈重者七天絶根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里口石庫門内便是 
天下馳名廣東宏仁堂大藥局仙傳萬分竒效異法卽愈耳聾丸此丸專治耳聾耳鳴耳痛耳響耳脹百發百中效若仙丹 
[小腸氣一見斷根包愈耳聾天下第一良方]  
天下馳名廣東宏仁堂大藥局仙傳萬分奇效異法卽愈耳聾丸此丸專治耳聾耳鳴耳痛耳響膏耳脹百發百中效若仙丹 
小腸疝氣之症治藥紛紛如欲立刻見功絶無僅有本堂獨得奇方秘製小腸疝氣膏藥專治七種疝氣無論隂囊腫脹隂核偏墜諸醫束手痛苦萬分但將膏藥貼上立刻腎囊縮小氣鳴脹消妙在能將膀胱寒濕之氣一掃而空重者二張輕者一張包愈屢試屢騐神效無敵如貼雙料則藥力大而取效尤速矣每張雙料一元單料五百六如内服神效疝氣丸雖數十年老症三日包能斷根愈後永不再發患此者一試便知每盒一元○本堂仙傳異法卽愈耳聾丸奏效之速製煉之精無出其右無論男女老少兩耳聾閉一切耳内之症服之包能全愈雖二三十年耳聾老症藥到竟可病除屢試屢騐神效莫敵因此丸奇效萬分敢稱第一絶非誇口凡患此者一試便知其眞正耳聾聖藥也每盒一元鋪分上海三馬路西富春里内宏仁堂兌 
[立愈耳聾天下第一奇方]  
天下馳名廣東陳恒德堂秘製奇效耳聾丸○不靈還洋○假冐甚多購者認明 
耳聾一症皆因腎水下虧相火上炎或鬱火傷肝以致耳聾目昏視聽不靈總因心腎不交陰虧陽僭而其病原尤在氣虛血脉不能流通呼吸不能靈捷氣逆則虛火向上故有耳鳴耳響耳脹耳痛言語不聞等症本堂存心利濟得祖傳奇方不惜工本秘製此丸專治一切耳內之症無論男女老少兩耳重聽雖二十年三十年老症服之立見奇功轉聾爲聰補眞陰生津液攝納浮陽退除虛熱重者二大盒斷根輕者一大盒包愈妙在神清氣爽身强體健永無復聾之患眞治耳聾之天下第一奇藥也虛言欺人罪我惟天每大盒四元中盒三元小盒一元均無折扣○各埠信購原局回件信力自給○分設上海英大馬路萬康醬園對門德仁里內石庫門廣東陳恆德堂謹啓 
[真烏鷄白鳳丸]  
存濟堂藥局天下馳名開設法馬路東永興里口各埠並無分店餘者假冐　貨眞價實假冐甚多購者留神 
天下凡事當先盡人事然後可以待之於命若人事不盡歸咎於命不亦愚乎夫婦人無有不育之理其所以不育者大都身體虚弱難於受孕或經水不調或赤白帶下種種病症未除安望其受孕之理必須平時補救自然一索而得白鳳丸爲婦人調經種子之要藥治赤白帶效騐如神其方則一其製法竟有大相逕庭者如製不得法卽不效用藥如用兵假如兵雖壯而不訓練不得謂之精煉藥之道亦然我輩以藥問世首重製煉認眞選藥白鳳丸中以烏骨鷄爲君如皮烏骨不烏之鷄不能用也本堂志切濟人不惜工本總期功效出衆藥到病除方始無愧茲覔得徹骨皆烏綠耳反毛白鳳鷄若干只於天醫黄道吉日精製丸藥若干料以問世願天下乏嗣者咸登多子堂焉定價每洋一元丸藥五粒不折不扣至如何服法另詳仿單如婦人身子虚弱者服此丸十元卽可懷孕矣厥功甚偉幸勿輕視之本號精製各藥因貨眞效速爲别家所不能及因此業巳馳名然生意一盛嫉忌者有之假冐者有之故於壬辰年禀蒙○前任上海縣正堂袁給示嚴禁假冐在案此風稍息無如人心不古不免日久玩生不得不另立新章以絕其弊以後凡承遠方賜顧無論託局託友寄帶本堂十日一登淸單於報俾可接筍不致隔膜也彼此幸甚 
[壽康土莊督製烟膏自運各土]  
道地各土批發寄售華興公司創製燕窩糖精　大匣四元　小二元 
開設法界三茅閣橋自辦大小洋藥川雲西土零躉照批精製各種烟膏刻土價飛漲照本發兌價目刊於下九龍膏每洋九錢○陳小土還灰一兩二○大土清膏每洋一兩○宿膏還灰二兩二○陳雲土膏還灰二兩四○冷膏還灰三兩四○陳膏還灰二兩五○陳碭土膏還灰二兩○川膏還灰二兩九○公膏還灰二兩八凡蒙仕商賜顧者請認壽星爲記庶不致悮上洋三茅閣橋壽康土棧白 
[上海布捐局蔣犀林太尊題華興公司燕窩糖精說]  
人身中肺爲華盖氣質之最清者也清輕之氣上布於天清陽上升斯濁陰下降不然濕邪阻隔中州上下便成兩撅矣經云肺主氣肺爲嬌臓又曰相傅之官治節出焉其在天爲燥在地爲金在體爲皮毛在變動爲嗽五臓之中惟肺最難調攝治不得法百病因而乘之華興公司主人深明保肺之要此燕窩糖精之所由製也盖人生百病先從肺入肺氣一固自百病不生余素患肺疾自壯至老埀四十年頗苦之其倖保孱軀以迄於今不過略辨藥餌服食之所宜不致戕其性耳故每患痰氣上乘初則以清揚之品解散之甚則燥金燔熾常取毛燕摘清盛以布袋煎水服之肺可漸潤氣可漸舒然揀摘洗刷究不便於臨時更不便於客地華興公司主人苦心孤詣仿求西法取上品燕窩剥膚存液吐棄糟泊釀成清華日者沈子徵壽翁餉予一盒予正發夙疴取而食之香色俱佳效應如響尚思向主人請益乃忽於過訪壽翁得與識面傾談之下甚爲脗合固知華興公司主人通品也其所製良方壽世種類甚夥不獨燕窩糖精也然卽此之製適中予病實獲我心大凡藥餌服食益人之物貴炮製得宜古人云用方須用法不善用之卽參茋苓术偏勝亦足爲害究不若燕窩糖精不偏不倚不熱不凉清而能腴補而不膩之爲上也謂予不信試嘗試之　光緒戊戌夏五月蔣一桂犀林氏甫 
[泰西妙製上上補品燕窩玉液]  
泰西未士括打秘製如敢冐效立刻禀究加以重罰先此聲明每日九點鐘至五點鐘在虹口崑山路二十號洋房發售外埠函購信力自理 
此液善治虚損勞傷無論男婦老少受補不受補四時可服每服片刻卽覺周身舒暢精神煥發妙在色潔味香人人愛服每日三次連服十日面色如轉紅潤一月可長肉十磅百病不生歷經中外士女試騐確有與憑識者辨之每瓶大洋四元小瓶二元如購十二瓶價可略廉此液無甜質攙雜燕窩之原色原味一試便知○戒煙普濟水俟過足煙癮之後癮一錢者亦服此水一錢癮大照加三日便覺烟味漸淡半月愈覺吸煙無味而癮斷矣每瓶一元 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[試初誌]  
　　江蘇提督學政瞿子玖大宗師按臨寍屬已紀前報兹接已門訪事友函云宗師於上月二十日開考先試駐　　　　　　　邑經古二十一日考駐防及江寍府屬七縣童生經古二十二日考駐防江寍府　　縣江寍縣生員正塲二十三日考旬容　水高淳　　六合五縣生員正塲二十四日覆試生員經古　開考之先卽飭令提調巡　各官　守外塲又飭各學教官　諭　童應名時不准　　　　　務宜格守塲規二十一日考試童古之塲有某學　生被童生擠至公案之　宗　大念當將廪生發學戒飭是日有　元童生陳　　　　　　宋璋出號遊行爲宗師所見立飭承差將兩童帶至案下罰跪兩點鐘然後逐出旋掛牌示將兩童正塲扣考塲規　　於此可見一　　將　　照錄於後生員經古題周禮作材飭材化材斂材生材證義日東則京夕多風日西則景朝多陰說兵交使　　　諭管子以本當　　論整頓江海兵輪策論寍鎭鐵路爲旗民籌生計經商屯墾孰便策沙田宜　種植物說論泰西專　　　　幣之益非弭　廣證通商約昌成案彚纂書後　歧光折光異同說敵國砲臺可以攝影輿圖可以　　言其已事以作兵家之　　　察以歲八月　　　　　采異域方言說漢高祖馳入趙壁奪張耳韓信印符論古者剌史入爲三公　官出宰百里宜如何變通　行　西魏創府兵　祖庸調度法至唐太宗始收其大效論韓蘄王爲淮東節度使迎商惠工山陽遂成重鎭論金陵爲四方根本論發音板以舊木爲佳說草木成煤廣證焙茶醫蠶新義煤與炭同原異質而煤氣可點　炭氣可滅火詳言其理曉庵新法度百分西人亦有一象限作百度每度百分之　何均不行日光爲熱之原則高山熱度應大於平地何以反少空中電氣與化學家及測侯家所言空中諸氣何者相近養氣各原　除　鎢外俱有愛力不必借熱力之助者共有幾種譬如甲乙丙三鎭已知甲距一百八十厘距丙二百十二里乙甲丙角六十度又一碼頭丁住乙丙直綫之外距乙十二里乙丁甲角七十八度三十分擬於丁處造三　路通各鎭問至甲至丙路各若干設如沙田一處上等九分之二可常種稻中等三分之一棉稻輪種下等九分之四棉麻輪種通計六年可得稻二十三萬二千石棉八百七十萬四千斤麻六百十四萬四千斤若以下等田八百畝加中等可得棉九百四十七萬二斤問各等出若干每畝所得各若干生員正塲題我亦欲正人心息邪說義孔子成春秋而亂臣賊子懼義君子之中庸也一節義畏天命畏大人畏聖人之言義庶民安故財用足財用足故百志成義　生古覆試題左傅天有六氣降生五味發爲五角試闡明其理兩漢剌史守令多以武節著論泰西監政考以水佐耕者豐得以省挽　之勞以水　守者險得以限戎馬之足論徐海連歲告災豈關天時無亦水利之不修地力之未盡也因地制宜試求長策魏禧氏議以四書五經命題而以策論制體說色差光差論電氣吸鐵之理格致家所說不同何說最近化學家取燐始用便溺繼用動物骨但植物中亦可取否凝質使流流質使凝恃氣不恃樂說今有抛物綫形横徑二十四寸自心點出一綫至横徑與曲綫相遇之點其長二十寸問曲綫而綫若干童生經古　周禮五地植物皂物膏物覈物莢物叢物試卽今名廣爲引證伸明稻人稼澤之法古者保介日在田間勸農可行之於今否楚莊士無日不　軍實而申儆之論江淮形勢論齊用田單燕用樂毅使惠王不以騎刦代將勝負之數當如何陸贄請罷瓊林大盈二庫論舉辦民　策和合化合論墾荒清丈有何善法奏西各國分併原始兵勇宜習測量在陣繪圖說俄國東海濵省有不冰海口試言其處華紗不敵洋紗宜講求種棉之法離心力與攝力相持說公法遇强横之國必有以抵禦說電氣與空氣有無愛力說　養與養氣愛力各種金類所不及說五金類可化電不能磨電其故安在喉之生童與簧管同理 
[美界捕房紀事]  
　　廣東流氓陳阿平前月底乘北四川路仁智　第十六號甬人郁姓家起火時闖入十五號房屋粤人陸姓家搶取皮箱一口内儲綢皮若干襲所值不菲嗣由失主投報捕房前晚經沈費兩包探在天撞路將陳查獲吊出原贓送入捕房押候解送公堂請鄭瀚生大令訊究○江北小竊李友仁昨晨濳入蓬路德榮里甬人某姓家竊取報時鐘一架携之而逸適爲包探沈阿鶴所見以其形跡可疑立將人贓拘入捕房押候究辦○賭徒王阿唐專在天后宮前設攤　賭昨爲包探孫光華所見拘解捕房押候轉送公堂懲辦○本邑人朱長和在公和祥碼頭以小工度日昨午忽竊取洋布二疋爲某西人瞥見當塲拘　　交二百六十九號巡捕送入捕房押候訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年八月二十日京報全錄]  
　　宮門抄○諭旨二道錄前○齊撫張奏爲審明圖財謀殺外祖父身死按律定擬摺○閩省邊奏爲遵旨變通武科敬陳管見摺○又奏撥勇巡防起支餉數片○又奏爲謝恩摺○蘇撫奎奏保能員片○豫撫劉奏爲書院需才調員訓迪片○八月二十日禮部宗人府欽天監正紅旗值日無引見○克王假满請安○　欽泰謝授正藍漢副都統恩○龎鴻書謝授直隸大順廣道恩○文琳文治各續假十日○補用道府徐禎祥等謝恩○徐中堂續假二十日○徐士佳預備召見○召見軍機龎鴻書徐士佳○○頭品頂戴山東進撫臣張汝梅跪奏爲審明圖財謀殺外祖父身死兇犯按律定擬恭摺仰祈聖鑒事竊前據蘭山縣詳報案犯宋甲圖財謀殺外祖父金鳳來身死棄屍不失一案前撫臣李秉衡因情罪重大批司行提犯卷至省發委濟南府訊辦兹據該府劉景宸審明議由臬司解勘前來經臣親提研鞫緣宋甲籍隸蘭山縣與外祖父金鳳來素睦無嫌金　來之長女宋金氏卽宋甲之母其次女呂金氏係宋甲之二姨母嫁與金鄉縣人呂姓爲妻光緒二十三年正月十六日金鳳來邀同宋甲赴呂金氏家探望金氏將金鳳來等留住二月二十日金鳳來回家呂金氏送給金鳳來銀三十兩京錢五千文女皮襖一件宋甲在旁目　隨同金鳳來由呂金氏家起身回歸宋甲憶及貧難起意將金鳳來殺害可以得錢使用因　　便不　動手二十九日行至縣屬馬蘭山僻翻地方金鳳來行走乏力與宋甲在路旁坐歇宋甲四顧無人乘其不備順拾地上石塊毆傷金鳳來偏　　跌倒地宋甲復用石塊連毆傷其腦後立時殞命宋甲慮各敗露復起意棄屍滅跡將金鳳來屍身　棄山溝携取銀錢衣物走回將銀錢　　嗣金鳳來之弟金鳳祥因聞宋甲獨自回歸前往查問宋甲答稱金鳳來並未同回旋經該縣陳公亮訪聞差查並地保王會祥瞥見屍身業被　　殘食各處查問屍親適金鳳祥走至認明屍身　累陳公亮親詣勘騐獲犯訊供通詳前撫臣李秉衡因情罪重大批司行提犯卷至省發委　南府審辦該府劉景宸因查卷宗未齊禀司飭縣　　申司發府劉景宸訊因犯供游移禀司飭縣訊取金鳳祥供詞　府核訊劉景宸審擬解　該司毓賢因恐案情未確駁經劉景宸訊因犯供　殿禀司飭縣訊取屍女呂金氏供詞申府核訊劉景宸審照原　由司招　提審供　前請不諱詰無起釁别故及知情同謀加功並帮同樂屍　後容留分贓之人案無遁飾查律載謀殺外祖父已殺者凌遲處死等語　案宋甲因與　祖父金鳳來同赴呂金氏家探望回歸行至中途該犯曾見呂金氏送給金鳳來銀錢衣物起意圖財殺害輙用石塊毆傷金鳳來立時身死棄屍不先實屬惡逆自應按律問擬宋甲除棄屍不失輕罪不議外合依謀殺外祖父已殺者凌遲處死律擬凌遲處死先於左面剌兇犯二字除將全案供招送部外理合恭摺具陳伏乞皇上聖鑒勅部核覆施行謹奏奉硃批刑部速議具奏欽此○○頭品頂戴閩浙總督臣邊寳泉跪奏爲遵議變通武科章程敬陳管見恭摺仰祈聖鑒事竊准兵部咨軍機處會同本部議攺武科章程並擬定大槪章程十條恭錄諭旨通行各省遵照又咨議覆黄槐森攺試洋槍一摺令各省按照兩次原奏逐細叅詳熟察情形指陳利弊各抒所見等因先後咨行到閩竊維近來泰西各國專以火器爭長據此而言武備槍砲之用誠宜急講然禦敵不能不變新章而試士似難盡癈舊法我朝龍興騎射超越前古满緑各管將士均以弓馬課其殿最卽八旗文塲必先考過騎射方准應試二百餘年遵行弗替誠壹之也武科則騎射外覆試以弓刀石蓋騎射以騐其工候之淺深弓刀石以觀其膂力之强弱果能致遠　中舉重挽强以此呈材效技推之槍砲亦豈有異術哉近年軍營出力各員率以槍砲立功而騎射多不如式誠以槍砲可取辦於臨時弓矢必練習於平日故有習槍砲而不能長於弓矢者未有習弓矢而不能施放槍砲者定例武員必打仗受傷始准免騎射而攺習槍砲是槍砲之易於騎射明矣若一律攺槍砲則遊惰之民獷悍之輩學之數月卽可精熟中的者多將何以第高一而定去取不特此也軍火一項例禁兵貴　合衆之憲器械必取其易齊校士貴有出衆之材藝勇必求基特異臣悉心籌度並與在省司道再三商酌擬請嗣後武傷除童生人數衆多未經投管過於　漫連同應試營兵均無庸試以鎗砲仍照舊章考試外查武科外塲地球一項稍嫌其贅似可裁去攺試六槍以能中四槍爲合式其餘内外塲　請毋庸變更鄉試之前各縣武生卽赴就近防練各營學習槍法三月始准申送赴省鄉試其洋槍軍火由營備辦毋庸本生購買取中武舉冉送海口砲臺學習三月始准咨送赴京會試之後除授職各員外無論新科舊科已未取中年在三十五歲以内者槪須還台研求槍砲之寗平地形之險要攻守之機宜另派教習隨時指授學足三年由砲臺統領察看出具切實考語呈報分别進士舉人派發水陸各營哨各官補用如有不常在臺練習或不受教誨卽隨時報查黜退如此立法所謂勤教練嚴管束立限制設條規示鼓勵定處分各節均不外　似覺簡易可行不要别滋流弊至鎗砲格式閩省多不齊備未能酌定應由南北洋大臣奏定聽候部議請旨頒行遵辦外所有遵議雙通武科章程緣由是否有當理合恭摺其陳伏乞皇上聖鑒訓示謹奏奉硃批兵部議奏欽此○○邊寳泉片再福建省垣城廂内外五方雜處良莠不齊南台倉前山一帶洋房林立巡防彈壓尤關緊要向來南校塲駐紥防勇數營自倭防以後因餉絀裁减議有福字中及福靖前兩旗弁勇共七百餘人近因各國兵船絡繹往來北路之東冲東路羅源之厦門連江之東岱各海口皆可横插入省人心不免浮動根本重地原駐兵力殊覺過於單薄現在　　騹勇二百六十餘員名將福字中福靖前兩旗攺作兩營合作并勇共一千零一十員名分叚巡防按期操練以壯聲勢而靖地方於本年五月十九日題騐成軍起支糧餉據福建善後局司道具詳請奏前來臣覆查無異除咨部查照立案並將起支餉數日期另行造册咨部外謹附片具陳伏乞聖鑒謹奏奉硃批該部知道欽此○○頭品頂戴閩浙總督奴才邊寳泉跪奏爲恭謝天恩仰祈聖鑒事竊奴才於光緒二十四年四月二十六日覆陳叅將廉凱被叅各節並自請議處一摺恭閱邸鈔六月初一日奉上諭邊寳泉自請議處著　恩寛免等因欽此　　之下咸悚莫名估念奴才知人識　馭才疎但恩節取寸長冀得蹶張之用不　弊生尺籍轉滋　　之虞了閒不密於事前彈　致煩乎事後乃蒙命以查覆諒其　徇庇之私自知咎在疎忽猶曲被優容之典免交吏議渥荷矜全奴才惟有益矢愼動時深惕　　　　　　　惟期公漸生明庶克恊乎事幾以仰酬夫高厚所有奴才感激下忱理合繕摺叩謝天恩伏乞皇上聖鑒謹奏奉硃批知道了欽此○○奎俊片再親民莫如守令課史尤重循良當此時局艱危全在得人而理奴才查有鹽運使銜　選道上海縣知縣黄永暄　宮十有餘年且歴年行績確見施行有裨時局　如振興教化疏築隄渠弭忠恤災一切固卓有可觀其調任上海已歴七載辦理交涉先事豫　　　立　　合機　尤能不檄不隨堅　大體器識卓越洵稱遠到之才可否仰懇天恩准將該員黄承暄交部　領引　量丁　川出自　裁謹附片　　伏乞聖鑒謹奏奉硃批黄承暄著來京預備召見欽此○○劉樹堂片再豫省開辦學堂需才孔亟　有外發福　　　知縣劉　綬留心時務於天算測繪等學尤有心得現領憑赴閩道出豫省臣擬將該員暫留豫省辦理學堂以資訓迪如蒙俞　應　　將　　文憑　　　　總督代繳謹附片陳明伏悸聖鑒訓示謹奏奉硃批著照所請吏部知道欽此 
 
