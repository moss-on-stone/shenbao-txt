# 1902 - 244 - 4910556

 

Page 1

 
 
[新印大字本正續資治通鑑并通鑑目録出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目録三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之涑水原書洵稱全璧今本局覓得精本用新籌大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閲可也此啓 
[書鄂闈文告後]  
　　自去歲欽奉綸音自後大小老試均改論策經義朝廷所以毅然决然與民更始者豈不以數百年來士子沈溺於八股八韻之學於中國制度典章外邦風尚政教茫乎未有所覩以致靈智日塞見識日乖自非大爲更張不足救空疏無用之弊而俊偉之士轉無以自見哉明乎此則庠序之士宜如何究心於經濟之學旁及各國政治藝術融貫中西蔚爲世用即當更張伊始於所謂西政西藝者不能驟然抉其精微神其變化而於中國之政治史事則固宜精心研究俾得由中以逹外博古以知今夫如是庶不負國家期望之盛心而人才可期其日振不意觀於今日應試之士而深可異焉其自甘暴棄者平日束書不觀迨屇塲期則廣搜坊肆懷挾之書滿紙陳言令人可厭號爲知新者則又矜奇弔詭剌取新民叢報及近人所譯和文諸書中各字面詡詡自得號爲新奇由前之説其迂腐頽廢固不足責矣由後之説似乎閲新書研新法與三家村學究不可等量而齊觀然其弊也囂張謬戾不特有乖於學術抑且有害於人心如是而言新學何足以得人才更何足以强國勢哉今者湖北巡撫端午橋中丞以試塲將近深恐應試士子誤於歧趨特出示預爲告戒并列簡明章程七條其尤要者謂文字以雅正爲宗凡文理荒謬者自干貼例本屇試題兼中西政藝發言爲文不拘一格然亦自有法度第一塲第三塲所試史事經義擇言尤宜雅馴近日文體多歧如改良基礎目的問題二十世紀四萬萬人之類不可枚舉徒令閲者生厭自本漢文家有相約不用此種文義者效颦拾慧宜可得己若夫革命流血等説則詞涉悖亂即當貼出以正文體諸生務宜檢點勿致自誤前程云云苦口婆心訓戒良爲周至竊嘗推而廣之人情喜新惡舊固中西之通理亦古今之恒情故書有作新之説詩有維新之文周禮有觀新之語行政然作文亦何獨不然惟所謂新者必須於平正通逹中極深研幾别有妙悟庶足闢新理而暢新機若中無所得徒刺取罕見字面自以爲花樣翻新則昔人論作古文之法謂不能得史漢精微而徒襲用古時之地名人名或掇拾冷僻之字以艱深文其淺陋則謂之字古而文不古僕則謂今之作文者不能窺歐美政要而喜用改良基礎目的問題二十世紀四萬萬人等語則謂之字新而文不新弊雖不同而遺笑於通人則一嗟乎以今日國勢之貧弱人才之消乏識時之士允宜研求經濟有用之學庶出其所藴猶得效用於國家若降而以文字爲短長兢兢於一字一言之微己非朝廷變法造士之初意乃并此所謂文字者亦且牛鬼蛇神爲學士大夫所齒冷不亦重爲外人所譏笑耶今者桂月將圓　期己近各省士子之踏省門而賦槐黃者咸有如水如雲之盛竊謂今日矮屋爲文之俊彦即他時封疆决策之名臣尚其愼厥始其毋爲奇邪所惑庶人才日盛國勢日强彼空疏無用之徒自不敢再騰其口説是則中丞此示雖祗爲鄂中言而各省應試士子皆能服膺勿失其爲益不亦大且遠哉 
[中英商約]  
　　中朝簡派吕鏡宇尚書盛杏蓀宫保與英國專使馬凱君議訂通商條約相持數月始有端倪本館以此事關係非輕未敢率爾登報迨前晚己將草約畫諾一俟兩國朝廷批准即可見諸施行爰排日録登以供衆覽至此外通商各國果肯遵照辦理與否則刻尚未得而知也其約文云大清國大皇帝大英國大皇帝兼五印度大皇帝因曾於光緒二十七年七月二十五日會定議和條約之第十一欵内開大清國　家允定將通商行船各條約内諸二視爲應行商改之處及有關通商各件事宜均行商議以期妥善簡易等因兹欲按照該條約將各該約章事宜分别改修商定是以大清國大皇帝特派欽差辦理商約大臣工部尚書吕海寰太子少保工部左侍郎盛宣懷大英國大皇帝特派欽差整頓通商行船各條約及更改進口税則各事宜便宜行事全權大臣五印度二等寳星總理印度事務大臣政務處副堂馬凱各將所奉全權大臣便宜行事之上諭互相恭校俱屬妥當現將會議修增各欵開列於後第一欵向來發給存票曾有延擱推原其故係因此等存票由監督經理而監督又與海關相隔遥遠現議定從今以後所有存票悉歸海關發給自商人禀請之日起如查係應領者於二十一日之内發給此等存票可用以抵入口貨税惟不得减扣倘請發存票之人欲圖混騙一經海關查出須罰銀照其所圖騙之數不得逾五倍或將其貨入官第二欵中國允願設法立定國家一律之國幣即以此定爲合例之國幣將來中英兩國人民應在中國境内用以完納各項税課及付一切用欵第三欵中國允許凡民船載貨由香港往來廣東省内各通商口岸所納之税連釐金合算不得少於海關徵收輪船所載相同貨物之税數第四欵中國人民曾己屬資鉅數購買他國公司之股票雖衆人悉知究竟華民如此購買股票是否合例之處尚未明定故中國現將華民或己購買或將來購買諸或公司股票均須認爲合例凡同一公司願入股購票者各有本分當守自宜彼此一律不得歧異中國又允遇有華民購買公司股分者應將該人民購買股公之舉即作爲己允遵守該公司訂定章程並願按英國　公堂解釋該章程辦法之據倘不遵辦致被公司控告中　公堂應飭令買股分之華民遵守該章程當與英國公堂飭令買股分之英民相等無異不得另有苛求英國允英民如購中國公司股票其當守本分與華民之有股分者相同並訂明以年所開各節凡曾是控公堂而己經不予准理之案與是欵無涉第五欵中國允於兩年内 
 
 

Page 2

 
 
除去廣東珠江人力所造阻礙行船之件又允准將廣州口岸泊船處整頓以便船隻裝載貨物既整頓之後允爲設法隨時保持其工程歸海關辦理而經費由華英兩國商人照卸裝貨物抽捐充用至應抽苦干歸該商等與海關議定又中國本知宜昌至重慶一帶水道宜加整頓以便輪船行駛又深知整頓之費浩大且關係四川兩湖地方百姓所以彼此訂定未能整頓以前應准輪船業主聽候海關核准後自行出資安設施拉過灘利便之件其所安設利便之件無論民船輪船均可任便聽用仍須遵照海關議定章程辦理但所設之件不得阻礙水道或阻礙民船暢行其標示記號之臺塔及指示水槽之標記由海關酌度何時何地相宜備設將來如有可行條陳整頓水道及利於行船而無害於地方百姓且不費國家之欵中國應和平酌核[  約文甚長容俟排日賡續]  
[俄編艦隊]  
　　京師公報云邇者俄國政府選取公司輪船編爲義勇艦隊以供臨戰時巡洋之用其在黑海及太平洋者共有三號名莫連士克二名夫路孫三名莫士克刻己配齊砲火下椗洩巴士特勃海港此外尚有兩號一爲蛤斯特羅麻一爲俄列路則在黑海各口巡行其原在黑海及太平洋之軍艦計共一十六號曰搜拉特佛重八千五百五十六墩每一下鐘時行十九海里曰阿里約路重七千九百九十墩每一下鐘行十九海里曰黑鐵路布路古重九千五百墩每一下鐘時行十九海里曰特羅士拉伍古重八千六百三十五墩每一下鐘時行十二海里有半曰陀母勃夫重八千六百三十五墩每一下鐘時行十二海里有半曰你西你能古羅得重七千八百七十六墩每一下鐘時行十海里曰西拉西半路重一萬零五百墩每一下鐘時行十三海里曰哈巴羅夫克重二千五百墩每一下鐘時行十三海里曰古羅聶西重一萬零五百墩每下鐘時行十三海里曰阿蛤鐵里士拉夫重一萬零五百墩每一下鐘時行十三海里曰哈路孫重一萬零二百二十五墩每一下霪時行十九海里有半日牙也夫重一萬零五百墩每一下鐘時行十三海里曰勃路陀阿瓦重一萬一千七百墩每一下鐘時行二十海里曰威沃路嚘　　萬墩每一下鐘時行二十海里曰威沃嚘更重一萬墩每一下鐘時行二十海里曰勃嚘阿伊重一萬墩每一下鐘時行二十海里按此事譯諸日本報觀此亦足見日人與俄相忌無時不留意於彼中軍旅情形也 
[英國電文]  
　　英京倫敦來電云英國外部侍郎克倫博恩氏近在下議院宣言曰現在中國因償軍費所負甚重吾英業與各國商定必設法使之减輕更將戍滬之兵酌量撤退但各國如不允許則我英亦難力排衆議而爲之也 
[美電文]  
　　汕頭嶺東日報譯登美京華盛頓來電云邇日中國駐美大臣伍秩庸星使聞朝廷有派員瓜代之説意氣頗極和平似不以此事介意者然按星使自西歴一千八百九十七年四月即華歴光緒二十三年三月奉使到美與我美前任總統麥根利及現任總統勞士委辦理交涉事宜甚爲平允中國定例出使大臣三年一任進　使蟬聨而下遲至今日始有庖代之人耳 
[鐵道述聞]  
　　汕頭嶺東日報云由直隸正定府至山西太原府之鐵道曩由山西巡撫岑雲卿大中丞奏請向比俄兩國貸欵興修併歸蘆漢鐡務大約刻己奉旨俞允矣 
[續録北浮大臣袁慰創設保定警務局暨警務學堂童程]  
　　第十六節凡夜間宜加意察看之事開列如左竊窺門户或潛伏暗處或梜持麥物在不應出入之地出入者　陰誘行人犯淫者烟氣猝然騰起或薰燎氣味異常有起火之虞者未及關閉門户或外面曬晾服物未經收入即就寢者梯笤等物可以充竊盜引火之物置於門外者高唱戲曲或打鼓鳴鑼擾攘喧闐妨人安眠者第十七節凡遇有事故先察其大小輕重或禁阻或婉諭或急報局之或帶犯人並被害者往該管局内須隨機應變善爲區處開列如左無論爲何緣由有人被戕殺時有人暴死或受傷時有犯重罪及禁錮脱逃時值解犯逃遁即須捕捉時外國人對中國人或中國人對外國人横暴無禮有釀成事端之勢時第十八節凡患病負傷之人必須實力救護遇有迷路之穉子糼女詢明住址送歸其家住址不明帶往該管局内候家人尋覓認領第十九節凡受傷屍體應行相騐者切毋移動宜急飛報該管局内等二十節凡遇有民人喧譁滋閙宜温語勸解如不聽從則帶往該管局内誡懲如一家滋擾不與他人相干當勘酌辦理第二十一節凡遇有瘋狗行走宜先防其咬傷兒童急報該管局内兵擊第二十二節凡夜深及初曉時尤須格分加意形迹有可疑者立即究問第二十三節凡有訪問　理方向人家住址　鎭莊名目者應以實告第二十四節凡本省及外省貴客經過尤須於路上經章護送第二十五節凡巡兵在該管界内爲人解紛皆分内應行之事事後不得索謝分文並不准藉勢凌虐第二十六節凡拘獲人犯應送分局審訊輕者斥出或取保釋放或分别懲罰重者送總局奸拐命盜送縣第二十七節凡商民人等有不平事赴局控告者立即傅訊不得留難巡兵書役不准需索分文第二十八節凡防營勇丁衙署差役在途滋事者拘獲到局問明原委後送回該營署懲辦第二十九節凡拘獲人犯如非要案從寛保釋後仍須依期赴審章程未畢明日續登 
[江蘇優貢榜]  
　　江蘇提督學政李蔭墀大宗師選優貢生己於本月初二日出榜承金陵友人抄寄前來爲特照登左方以副先覩爲快之意計正取六名韓兆鴻江寍府學廪單鎭蘇州府學廪徐彭齡松江府學廪陸炳章太倉州學廪陳延昌儀徵縣學廪丁錫福海州學廪副取六名錢崇威震澤縣學廪朱錦綬吴縣學廪溤善徵通州學廪趙維城長洲縣學廪陸蕖元和縣學廪方爾謙儀徵縣學廪 
[文星蒞浙]  
　　杭州訪事友人云浙江正副主考朱李二星使於上月二十六日酉刻行抵姑蘇次晨解維向嘉禾進發二十九日傍晚抵省仁和錢塘兩縣主先在塘棲鵠候迨憲舟至馬頭下變内河水師營勇施放槍砲以表敬忱杭州府宗子材太守率同兩縣主登舟禀見略叙寒暄次日清晨撫憲任筱沅大中丞學憲張變鈞大宗師暨將軍都統織造率同僚屬或至馬頭上恭候至辰正兩星使相携登岸各官恭設香案跪請聖安然後依禮相見隨由執事人役排齊儀仗迎入督憲行臺 
[監臨閲闈]  
　　杭州訪事友人云浙江鄉試向由撫憲入闔監臨本届任筱沅大中丞舊恙初痊奏請由學政張夑鈞大宗師代辦蒙恩俞允宗師爰於本月初一日録遺事竣後接受監臨關防望闕謝恩悉依儀注未幾即排導至貢院内外將棘牆等處閲視一周蓋亦恪遵成例也 
[黃堂受篆]  
　　松江采訪友人云署江蘇松江府知府許子元太守浙東右族久宦京師欽奉恩綸補授揚州府知府嗣奉上峯調署松江府篆本月初一日傍晚太守行抵郡城就校士館小駐吉時既届本任余石蓀太守委府經歴孫少園叅軍舁送印綬至公館太守朝服而出望闕　恩然後　拜印禮既復升坐大堂受屬吏書役叩賀隨退入廳事接見華婁兩縣主及佐雜各官翌日牌　初四日謁廟放告初五 
 
 

Page 3

 
 
日黑卯考録代書初十日閲視城垣 
[上海官塲紀事]  
　　前日本任長江水師提督奉旨調補福建陸路提督黃芍巖軍門秉節來滬將赴閩省履新昨午命駕赴文武各署投剌至上海縣署時縣主汪瑶庭大令飭丁擋駕○前日蘇松太兵備道袁海觀觀察亡媳發引之期屬下文武各員咸往執紼觀察因於昨日命駕往各處謝步至縣署時縣主汪大令飭丁擋駕○新選陜西醴泉縣干莘田明府籍隸滬江將赴新任昨至縣署拜會縣主汪大令互談良久然後興辭○江南提督兼南洋兵輪船總統李壽亭軍門於前日乘舟來滬就南市董家渡下碇昨日午前保甲總巡朱森庭明府蘇松太兵備道袁海觀觀察先後登舟謁見○新委南市二十三七鋪巡防局員江蘇候補州判高文軒别駕涓吉前目到差視事隨定於十一日往拜各紳董亦官塲通例也 
[商訂局章]  
　　本邑南市驗棉局己於八月初一日開辦昨日保甲總巡朱森庭明府命駕詣局與帮辦委員何吉生明府花業董事程吟園商訂章程並　程速延花業中人四名常川在局遇有鄉人之販棉來滬者隨到隨騐不得任意留難 
[探究釘作]  
　　英商圖書集成局經理人投英美租界公廨控陳沁記王裕記等四家釘書作違背承攬延擱書籍致局中定出九通股書不能如期發出請爲嚴究等情前晚讞員張柄樞司馬升堂集訊圖書集成局司事周淡軒到案聲稱陳沁泉等均立有承攬裝訂本局書籍限定每月釘出數百萬莫詎料自去年臘月迄今每月祗釘出二十萬頁以致所印九通不能如期出書殊爲誤事務求訊究陳等同供現在釘書之人萬難招致以致所攬書籍不能准期釘出以後當竭力從事赶爲裝釘然每月祗能出書一百萬頁尚求鑒宥司馬飭各覓妥人保出如再有違仍須提案嚴究 
[火阱青蓮]  
　　前日妓女周小寳奔至英美租界公廨控惡鴇霸阻從良讞員張柄樞司馬向之研訊供稱小婦人年二十有二生長江西當十一歲時被歹人誘來滬上售入某鴇所設么一妓院中倚門賣笑後轉售與新清河坊某妓院時遭惡鴇鞭撻困苦難堪今欲得一有情人成了眷屬七十鳥多方掯阻是以投案求恩如蒙拔出火坑則世世生生馨香頂祝矣司馬著發交棲流女所擇良婚配所携金荳蔲盒銀水烟袋金臂釧金練條暫存案内既而迎春坊妓女高文秀接踵而至值日差向之盤詰則泫然曰奴被蟻棍蔡公順售與惡鴇姚周氏今欲擇人而事姚鴇設計留難故叩求青天大老爺恩賜超拔耳值日差人内禀明司馬諭令暫交官媒看管 
[棍徒兎脱]  
　　昨日英美租界會審公廨讞員張柄樞司馬飭捕役洪福至虹口捕房恊同某包探拘拿賭棍瞿龍龍暨二十三保圖地保朱楚卿及至則瞿朱早有風聞己相率銷聲匿迹矣 
[上海縣署瑣案]  
　　前晚清江人王永昌與甯波人郁長裕在南市南碼頭扭毆被二十三七鋪巡防局勇拘入局中既而郁嗾令同鄉人七八十名各執木柴任情滋擾撫標滬軍營管帶龍葆珊遊戎巡行過此飭勇驅逐若輩堅不肯散遂將吴占奎周毛毛郁根源三人拘獲連王郁解送至縣縣主汪瑶庭大令升堂研訊十二圖地保顧桂榮禀稱王與友人戲謔誤擊郁首郁略與争論被王號召多人扭住毆擊巡防老爺聞之派勇拘拿某船廠工人聞而不平羣往報復悮將義園茶館中物擊毁一空小的向之喝阻致被拉去頭髮幸龍大人率勇到來拘獲三人衆始逃逸訊至此有薛錦安者投案訴稱小的開義園茶館王郁在街上扭毆被局勇拘去隨有多人贸然闖入小的茶館中不問情由恣行毁物今開列失單呈請電鑒王供小的係淮安府屬清河縣人去冬胞兄來滬謀事音信全無小的因於五月某日前來訪尋借宿小東門外某小客棧中今日獨行至南碼頭適有一物墮下觸及郁頭遂疑小的有意侮辱互相扭毆以後情形均不知悉郁供小的係甯波某邑人在某船廠中工作是日與王相遇伊等共有六七人調笑間向小的頭上猛擊一下小的與之争論致被若輩攢毆幸船匠某甲奔回廠中呼衆來救時小的己被拘入局中後事概不知悉周供小的係修船匠偶至南碼頭訪友適龍大人出巡致被悮拘求恩省釋吴供王向郁訛詐不遂反敢行兇小的前往解勸並不相干郁根源供小的係長裕之弟時己安睡有人來言長裕被人毆傷是以前往看視大令惡吴刁狡喝責三百板其餘四人各責二百板周嘵嘵强辯因又掌頰一百下隨將王押候遞解回籍郁交人保出周等三人各枷半月發犯事處示衆○前有邱榮卿者控麥劉氏誘伊妻周氏至某處聽唱花鼓淫詞並與吴順發撮合成姦携物逃去大令准詞飭差往提未獲前日邱又投案呼寃大令向之研訊邱供刻下妻子己由岳母送歸日夕吵閙不休并將髮髻剪去小的略予斥責吴竟前來尋釁叩乞提懲大令著將周氏交案聽候訊究○二十二保十二圖地保陸榮卿控徐福全訛詐行兇大令研訊之下陸供六月三十日小的因事回家行經某茶肆入内啜茗徐忽指小的浮收糧錢逞兇圖詐並將糧串奪去爲特扭案請究徐供小的所完錢糧倩人核算知被陸多收錢二百六十文六月三十日遇諸某茶館中斥其不應浮收陸變羞成怒竟爾揑詞誣控求鑒大令判令掌頰十下陸亦掌頰十下 
[滬南瑣志]  
　　前日南市萬裕馬頭船户戴阿二承裝蔡長發舊貨店内敗絮二十餘件往某處交卸駛抵浦東陸家嘴時己黃昏失足墮入浦江各船夥赶急打撈則己體冷於冰魂歸泉壤矣○前日崇明人徐金郎徘徊於南市馬路中某號巡街捕見之帶至捕房捕頭令轉解工程局襄讞委員黃二尹研訊之下令函送普育堂暫留以待家屬認領 
[美租界捕房紀事] 　　 
　　昨晨甬人某甲雇坐小車至虹口下車時遺忘衣服一包被車夫張某携之而遁嗣由包探沈阿岳查獲解入捕房捕頭令押候轉解公堂禀請讞員張柄樞司馬訊辦○昨日午前棍徒劉阿二携花骨頭至北河南路天后宫左近設攤誘賭被某號巡街捕拘入捕房捕頭令押候解送公堂禀請懲辦 
[疑圑待破]  
　　自上月二十七日本報登嚴防致疫之後迭有人來館力白乾大肉莊確無其事及詢之訪事友則謂並非烏有子虚以意揆之殆屠户中有牌號髣髴相同者以致道路讕言悮以傅悮耶一个疑圑刻尚未經打破也 
[拾遺糾繆]  
　　前日本報附張所登美租界捕房紀事内醫生蔡幼香訪事者誤書蔡小香又江西官報内周光棨空棨字張承鋆空鋆字文柄堃空堃字林金鏞空鏞字黃宗敟空敟字趙宗璜空黃璜字華煇空煇字此皆字模所無手民忘未刊補者又派辦政事處悮政爲正解嗚珂悮珂爲河塘江口石守謙誤江爲汪會昌縣周思成往雲都縣悮思爲恩悮雩爲雲候補道文聚奎辦清賦局脱去清字文闈外供給悮供爲俱劉恒悮恒爲陋皆己經校出排字人忘未改正者至昨日報報所登欽奉電傅上諭常德府知府著岑春煊補授等因則實爲岑春煦蓋譯電者之悮也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探倪順泉解王懷芝俞阿八到案禀稱伊等二人行竊某棧房内所存鉛鐵售與爛泥渡某號今尚未往吊贓先行解請訊核讞員張柄樞司馬商之德總領事署佛繙譯官著帶回捕房押侯吊到原贓再行訊核○包探顧阿六解榮和銀樓主張永和及婢女朱阿成到案禀稱前者此婢行竊范敏庭家金臂釧指交小的盤詰聲稱原贓由張出洋銀十元收買小的訪諸左右鄰均言彼時榮和業己開張既而再三向此婢根求堅稱向張兌得洋銀十元即易小銀錢回家藏抽屜内不知如何忽失所在今特解案請即懲朱婢執定前供張不認收贓鳳祥等四銀樓夥以張横被寃誣環求省釋司馬判責婢手心二百下交范領去張前後供詞不符情有可疑著還押捕房限一月繳贓違則管押半年○包探何阿春解姜長星到案禀稱此人在榮陞鞋店習業前日乘店主外出時竊取櫃内所儲洋銀二百五十七元並鞋料對時表等物僞將後門撬開裝作被竊之象報由小的前往查緝姜託病欲回原籍旋由小的搜出對時表質劵是以解請訊追姜供詞一味支吾司馬判責五百板押捕房二年期滿遞解回籍并著保人王振桂照贓賠銀違則管押捕房三月○蕩婦王小妹擊毁葉王氏家報時鐘報由包探王長桂解案請訊葉王氏投案申訴前情王小妹供小婦人向索所欠洋銀七元並未毁物包探李星福等投案禀稱小的等查得此婦兇悍異常無惡不作前曾串囑某包探誣指船户潘阿富及丁某强搶金戒指奉判各責五百板管押半年勢將瘐斃實則並無其事請爲核奪司馬商之佛君即將潘丁開釋王小妹鞭背一百下枷號半月遊行示衆期滿逐出租界○包探趙銀河解僧人崇禮到案禀稱此僧窝留香粉弄五臺山佛　　乘間行竊同店某僧所佩銀質對時表報經小的拘獲送案請究司馬判責手心三百下遞解甯波原籍 
[法租界公堂瑣案]  
　　汪金奎朱全福余桂軒王阿狗迭因犯案奉讞員杜枝園大令判令逐出租界兹又行竊某西人家金戒指一枚經包探緝獲人贓解案請辦汪供此金戒指係小的在賽馬廳左近拾得並非竊贓朱余王同供此事小的等並未同謀大令判將汪枷號半個月期滿責四百板朱全王各責三百板○賊犯沈阿林掩入葉子祺家内室行竊洋鏡抽屜内所儲翡翠壓髮及金銀各首飾報捕拘獲解案請追沈供小的在彼處喚賣蘆粟不敢犯竊叩乞恩施大令著押候嚴比○東洋車夫傅桂元見某西人遺失皮夾袋内儲金錢一枚小銀錢三枚因即拾而藏匿經包探緝獲解案請懲大令判責一百板贓存候失主認領○竊犯張阿林在仁濟醫館治病乘間行竊某甲衣服飛步奔逃跌折足踝昨日由包探送案請究大令姑念己成殘廢免予刑求著自行回藉贓給還失主○范康才前控榮興牛肉莊主孫祥林積欠洋銀三百四十餘元經大令交保出外限一禮拜内理楚昨日原被投案訴稱業己央人理勸先歸洋銀二百元其餘出立十一月底期票求恩銷案大令准之飭即具結存查○陳錫安徐阿狗陸寳生行竊江裕輪船某客所携衣物經包探緝獲人贓解案請辦大令判各枷號半個月發馬頭上示衆期滿各責三百板○陳阿二楊書寳在太古馬頭貨棧中行竊藥材麻袋被包探緝獲吊到原贓解案請辦大令判各責一百板 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年七月十九日京報全録]  
　　宫門抄諭旨均録前○廣西巡撫丁奏爲調任山西籲請陛見摺○山西巡撫岑奏爲晉省續裁防練各營旗並常備各軍辦理大概情形摺○又奏爲遴員署理藩臬道篆片○歸化城副都統文奏爲辦結四子郡王旗教案緣由摺○都統奎奏添練馬兵藉保商旅片調補山西巡撫廣西巡撫臣丁振鐸跪奏爲微臣調任山西叩謝天恩恭摺仰祈聖鑒事竊光緒二十八年六月初八日接閲電傅閣抄光緒二十八年五月二十八日内閣奉上諭岑春煊調補廣東巡撫丁振鐸調補由西巡撫等因欽此當即恭設香案望闕叩頭謝恩伏念臣猥以菲材忝膺邊寄值匪氛分不靖時事多艱籌策經年遲疏寡效撫躬循無愧悚交縈復蒙恩量移晉省自天聞命渥承雨露之施遷地豈良倍懔冰淵之念查山西幅員遼闊壤錯漢蒙交涉糾紛情撥民教舊俗固稱勤儉新政尤待更張舉凡綏靖地方消弭外釁在在均關緊要如臣庸闇深懼弗勝惟有仰懇天恩俯准入都展覲跪聆聖訓俾有遵循庶幾隕越無虞冀以仰答 
高厚鴻慈於萬一所有微臣感激忱並籲懇陛見緣收理合恭摺具陳伏乞皇太后皇上聖鑒訓示謹奏奉硃批著來京欽此 
署理四川總督調補廣東巡撫山西巡撫臣岑春煊跪奏爲晉省續裁防練各營旗並常備續備各軍辦理大概情形恭摺具陳仰祈聖鑒事竊臣前於遵練晉省常備續備各軍奏内聲明將防練各軍分起裁遣一面派員分赴本省民風較强之州縣會同地方官按照所擬募兵章程精選愼募不限成軍日期等因各在案兹查撫標練軍中營前營右營左營晉威中營左營晉威副中營大同鎭所屬之練軍步隊前營太原鎭練軍步隊中營並誠信中左右三營衛隊三營均己陸續裁撤歸併具大同太原兩鎭未撤練軍各營旗亦均裁汰老弱挑留精壯编作續備軍所有原日營名旗名悉按奏章續備軍更改新名以免歧異此裁改晉省防練各軍之情形也常備軍原取招募本省壯丁有家室之重有户籍之居以矯勇營之弊若限定時日招募既恐濫招游手無益戎伍又虞苛派民丁别滋流弊當於札委招募之初節經飭令剴切曉諭期於樂從現據報招募人數己多需以時日即可成軍計撫標常備軍各旗成軍者現爲左翼步隊第一二三四旗右翼步隊第三四旗馬隊第一旗續備軍成軍者爲太原鎭步隊第一二三四旗馬隊第一二三旗大同鎭步隊第二三旗馬隊一二三四五旗均各按成軍日期開支餉項未成軍以前另支小口糧撫備常鎭軍前奏本擬設親軍衛隊一隊刻因招募挑選未齊暫以挑留己撤之誠信衛隊馬步各哨作爲撫標親軍衛隊此後再照章添足以得奏案此晉省常備續備各軍辦理之情形也臣維晉省民風本弱餉力又絀欲圖整軍之效較各省爲尤難刻下晉北大同一帶尚駐有忠毅五營粗敷分布當俟該軍裁撤或移駐時再續備軍設齊以紓餉力晉省潞澤一帶民風不靖教堂林立防備宜嚴現酌撥馬隊一旗暫駐潞屬以重地方刻下練兵尚未全裁各軍亦未盡撤凡續備軍駐紥處所皆視情勢之緩急防緝之重要酌撥駐紥俟異時緑兵客軍全撤再由接在撫臣察看情形按照奏章辦理至常備軍砲馬各旗應俟馬匹購齊即可設立就目前而論晉省僻在一隅兵力之盈虚似無關於大局然綜覽形勢遼瀋則藩籬盡撤津沽則門户洞開右輔嚴疆軍防尤亟顧今日軍營積習前滌殊難苟不以信賞必罰時時淬厲其精神則新創之軍亦等於舊日勇營虚糜餉項臣自維謭陋深有明恥教戰之志愧無明恥教戰之才一切造端諸多疏舛幸護撫臣趙爾巽新任撫臣丁振鐸均能實事是求是知必有以匡臣不逮以仰副朝廷整軍經武之心此則臣雖去晉而尤未敢恝然於晉事者也所有晉省續裁防練各營旗並常備各軍辦理大概情形各緣由理合恭摺具陳伏乞皇太后皇上聖鑒謹奏奉硃批知道了欽此 
岑春煊片再藩司趙爾巽欽奉上諭護理山西巡撫所有藩司篆務自應委員接署查有妥察使吴廷斌堪以署理遞遺臬司篆務查有冀　道胡湘林堪以署理其冀甯道缺查有在任候補道太原府知府吴匡堪以接署各專責成除分檄飭遵外理合附片具陳伏乞聖鑒謹奏奉硃批知道了欽此 
署理將軍印務歸化城副都統世襲二等男奴才文瑞跪奏爲烏蘭察布盟四子郡王旗教案辦結謹將辦理情形恭摺具陳仰祈聖鑒事竊查烏蘭察布盟四子郡王旗於光緒二十六年效尤仇教案情重大前經調任將軍信恪奏奉諭旨嚴飭該旗派員來绥會同議辦欽遵札飭該旗遵照在案本年五月間該郡王遵派蒙員抵綏適法使亦派其叅贊官端貴前來歸化城查辦教務奴才嘗飭奏調辦理蒙旗教務直隸候補知府壽勲將該旗生計艱窘無力擔賠鉅欵情形先可該叅贊剴切告知該叅贊慨允减讓當於五月二十九日開議統全案賠欵該教士擬索銀一十餘萬兩經壽勳與該參贊等連日磋商議定案内釀禍官民均免追究該旗認賠教堂銀十一萬兩除將本年四月間調任將軍信恪代該旗籌墊銀一萬五千兩扣除外尚欠銀九萬五千兩自光緒二十八六月起至二十年年底止分期陸續交付即於六月十一日蒙教兩造書立合同署押完案查法參贊於此案雅敦睦誼所定賠欵爲數既减爲期亦緩惟窮蒙籌欵維艱而疲玩又其積習倘愆期不付必啓煩言即如逹拉特旂上年議定之欵至今尚未清案德使又屢次催索前鑒不遠竊用隠憂查該四子郡王旂可以設法抵欵者惟有地租一項因教士堅索現銀致無成説昨經該郡王呈請以地畞交官懇代籌付奴才當即督辦懇務大臣貽穀商酌該大臣力顧大局樂成此舉又以旗地利磽薄各商均不願 
承領事亦中輟論現在該旗窘迫情形非由官援助幾别無籌措之方顧度支正苦拮据奴才區區之意究不欲蒙旂賠欵累及公家擬仍督同壽勲並各蒙員於智盡能索之餘就該旂地畝内再籌辦法如竟難期集事亟當咨請部示遵辨以免失信而重交涉所有四子郡王旗教案辦結情形各緣由除分咨外務部理藩院查照外是否有當謹恭摺馳陳伏乞皇太后皇上聖鍳訓謹奏奉硃批該衙門知道欽此奎順等片再自察哈爾至庫倫一帶爲俄商往來運貨之通衢前以口外地方遼闊適值地面不靖曾於光緒二十七年正月間准前直隸督臣李鴻章咨開轉准俄國公使函商等因咨令設法布置藉資保護以安行旅時以庫欵支絀奴才等設法籌措慬練馬隊三十名分途安撥實有不敷分布之勢而防範難周况現在俄商往來運貨近日益多而察哈爾毗連之一邊熱河等處間有馬賊出没在在堪虞自非添練馬兵嚴防周密設有疏虞殊爲可慮昨復據俄商聲稱亦以請添派馬兵否則即由自行保護等語伏維添兵易而籌餉難際此欵絀用繁實己無從籌措查二十七年十月十七日准直隸藩司咨准行在户部奏准單開茶酒等項非民生日用所必需重徵尚無甚妨碍擬令就現在抽釐數目再加三成惟茶釐一項係歸奴才衙門抽收遵即勸諭該商等欽遵辦理據該商等禀稱以現在生意蕭條商力實有未逮惟有竭力先行報効庫平銀一萬兩容俟茶路暢銷商等食毛踐土自應仰體時艱力圖報効當經據情咨覆去後奴才等再西籌思擬請添練馬兵七十名並前練馬兵三十名共一百名每年需用餉項銀一萬兩之譜兹有該茶商報効銀一萬兩如蒙俞允擬即由此項先行動用以便擇要安撥庶冀保護周密俾免疏虞實於交涉事宜深有裨益合無仰懇天恩俯准出自逾格鴻慈奴才等爲保護俄商愼固邦交起見是否有當謹附片具陳伏乞 
聖鑒訓示謹奏奉硃批者照所請該部知道欽此 
 
