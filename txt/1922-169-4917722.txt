# 1922 - 169 - 4917722

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[知難（冷）]  
　　今之新得勢力之人漸有知難之意矣盖新得勢力之人往往咸欲一顯其生平之志願而在旁之人又從而附和之於是無論爲公爲私皆有不如其志願不得之勢迨至一經放手而阻碍甚多明瞭之徒乃覺世事之甚非易易己意之亦非盡善而一往直前之氣不能不因之審愼焉此即知難之謂也 
　　雖然余又以爲知難可也知難而即棄置不顧不可也人於難易之間往往不自審度因其易而輕舉因其難而又輕止其失均也 
[命令]  
　　六月二十四日大總統令　　直隸省長高凌霨呈請辭職高凌霨准免本職此令 
　　又令　特任王承熾爲　　省長此令　　又令　特任檡錫鈞爲殆　將軍此令 
　　又令　任命逹　爲將軍　將軍此令 
　　又令　特任阮忠　　安　政務　　長此令 
　　又令　陳源亭簡業斅均授爲陸軍少將此令 
　　又令　全國菸酒事務署督辦董康呈秘書章保世鄧伯鑾呈請辭職應照准此令 
　　又令　署海軍總長李鼎新呈科長楊景斌因病呈請辭職應照准此令 
　　又令　陸軍部呈請將劉起高徐思伯加陸軍礮兵少校銜均照准此令 
　　又令　陸軍部呈請授汪時璟爲陸軍二等軍需正應照准此令 
　　又令　安田鄕補給予三等文虎章此令 
　　又令　蕭繼榮給予四等嘉禾章此令 
　　六月二十三日大總統令　齊振林龔維疆均加陸軍中將銜姜文熙加陸軍軍醫總監銜高崇加陸軍軍需總監銜藍任大陳乾齊星棟李志元姚受唐王風淸汪韜凌元洲李寳茂鄧翊華華世中雷炳焜均授爲陸軍少將高景褘洪百新均加陸軍少將銜漆英授爲陸軍軍需監王琨芳授爲陸軍軍醫監秦曾源周仲曾均授爲陸軍軍法監葛鴻鈞加陸軍軍醫監銜此令 
　　又令　李鍾岳鄭謙均晋給二等大綬嘉禾章楊志澄塔齊賢均晋給二等嘉禾章李竟容給予三等寳光嘉禾章周錚劉鏡淸昀晋給三等嘉禾章王家　胡炳壽均給予四等嘉禾章此令 
　　又令　尹家詔晋給三等嘉禾章陳文學曲鴻年卜綸章均晋給四等嘉禾章此令 
[國内專電]  
　　北京電　黎將明令卹伍召饒漢祥歸屬草程璧光旌表案亦定（二十五日下午一鐘） 
　　北京電　滬禇某電京同人遭變倉皇出走到滬十餘到港八十留粵數十行李盡失望撥欵援救閣决滙四萬往（二十五日下午一鐘） 
　　北京電　津中行運現洋十五萬至滬過馬廠爲二十六師截充軍費案津公會電曹放還曹復留充軍費已電財部在欠餉内撥還並電財部查照津公會擬通電明是非（二十五日下午一鐘） 
　　北京電　閣决府經費二十四萬八千黎諭減爲十萬薪俸擬作小學指揮處由部發放阮忠植爲皖政務廳楊會康爲贛實業廳又保奬條例十五條及限制分發辦法六項通行京外又法部修正覆判章程（二十四日下午九鐘） 
　　北京電　王占元宋小濓回言張作霖託病不面張宣言中央如允我要求我當服從否則我之保安司令係人民所賦予者非中央任命實無聯絡必要（二十四日上午十二鐘） 
 
 

Page 5

 
 
   
 
 

Page 6

 
 
[國内專電二]  
　　北京電　美國無缐電報伍廷芳患肺炎病故黎擬得正式電報後特令予以飾終之典（二十五日上午十二鐘） 
　　北京電　王占元電院張作霖允與彼會晤故中止入京且候其到綏（二十四日下午九鐘） 
　　北京電　朝陽奉軍敗退沈家台毅軍傷亡四十奉軍七十大窰溝黎樹溝阜新大義州又到大股奉匪十三師已抵濼平凌源（二十四日上午十二鐘） 
　　北京電　曹陸在津宣布參戰借欵細賬中有兩筆曹錕川的（二十四日上午十二鐘） 
　　北京電　黎語左右約章炳麟入京願師事之（二十四日上午十二鐘） 
　　北京電　直魯豫三省土匪現有十萬人之多頗爲當局所躊躇（二十五日上午十二鐘） 
　　北京電　贛公圑電請撤回毅軍常部（二十四日上午十二鐘） 
　　北京電　府院否認陜軍援贛（二十四日上午十二鐘） 
　　北京電　王士珍兩電保定爲鍾世銘説項迄無回音（二十五日上午十二鐘） 
　　北京電　曹鋭建議乃兄宜懲吳笈孫郭則澐徐世章張壽齡傾其貪囊吳未允會銜（二十四日上午十二鐘） 
　　北京電　賴發洛呈估價徵税貨物估價辦法財農税三署准核定照行（二十四日上午十二鐘） 
　　北京電　劉湘皓日來電贊成裁兵廢督（二十四日下午九鐘） 
　　北京電　外部漾（二十三）咨交部詢明劉符誠妥爲籌備撤消客郵（二十五日下午一鐘） 
　　北京電　航署函交部批准航空條約應先籌備國際飛行塲請撥欵酌辦（二十五日下午一鐘） 
　　北京電　梅爾思函部滙豐拒用兑換劵（二十五日下午一鐘） 
　　北京電　英使正式照會承認埃及爲獨立國（二十五日下午一鐘） 
　　北京電　航署派陳虹杜侖到滬設備遊覽航空（二十四日上午十二鐘） 
　　北京電　陳光遠歸津出資四百萬辦公司（二十四日上午十二鐘） 
　　北京電　外部咨交部催留哈學費謂關國家體面勿漠視（二十四日上午十二鐘） 
　　北京電　十九電曹鄰丹使館非避丹館譯錯更正二十一電夏壽田爲會秘長府秘長尙虛席待饒孫丹林代夏壽康只任秘書（二十五日下午一鐘） 
　　北京電　曹陸鍾住宅全封（二十五日下午一鐘） 
　　北京電　院令張文生查究壽州兵變主動（二十五日下午一鐘） 
　　北京電　昨（二）（十）（四）申兩院茶話提案（甲） 
八月一日起月撥歲費四百（乙）兩年中歲費不足應享之全額分月補發（丙）參院改選任满之議員補足兩年歲費（丁）三年停止職務六年解散中有未領歲費者應照預算補還（二十五日下午一鐘） 
　　北京電　國際聯盟代表顧王不赴歐將另派其一已定陸徵祥（二十五日下午一鐘） 
　　北京電　萬國紅會今秋在暹京舉行東方大會吾擬派員（二十五日下午一鐘） 
　　北京電　英使照會南京附近有政變其發動地在蘇皖交界之處所有在留英國人民及財産請貴政府注意保護政府以南京附近未嘗有變化朕兆頗費研究（二十五日下午一鐘） 
　　北京電　顔昨（二十四）謁黎謂伍逝世總理速定黎請維至八月一日再組正式内閣（二十五日下午一鐘） 
　　北京電　伍廷芳二十三晨一時肺炎病故府擬電唁使圑要人甚表悼惜（二十四日上午十二鐘） 
　　北京電　府院吳商定對滬某問題動不如靜（二十四日上午十二鐘） 
　　天津電　黄陂夫人抵京 
　　天津電　贛陳徑（二）（十）（五）日到津寓河北新宅將有京保之行 
　　天津電　直軍已回榆關紅會開回津後報吿戰事可吿結束 
　　天津電　王占元至綏中與奉張把晤張言願竭力擁戴政府 
　　天津電　張紹曾因劉鎭華反對請辭陜長（以上二十四日下午十一鐘） 
　　漢口電　駐岳北軍共五混旅吳擬將二十四師一旅及魯豫各一旅調開封助馮剿匪二十五師及鄂軍槪退鄂境巳電召魯軍旅長張克瑤赴保協商聞沈軍回桂係由贛西取道零陵道回桂林 
　　漢口電　江漢監督陳介電京辭職李作棟馬定伯均運動繼任 
　　漢口電　二十五師軍隊商定由中央發六成鄂任四成（以上二十五日下午七鐘） 
　　漢口電　吳電蕭岳州直軍撤防須劃岳爲中立區域湘鄂均不駐兵蕭擬派張聯棻赴岳朱兆　赴湘協商辦法 
　　漢口電　吳擬日内來鄂籌商岳州撤防辦法並收束贛事　　漢口電　黎派李書城赴湘商收束鄂軍孔庚夏斗寅等部聞沈鴻英部將由贛回桂（以上二十四日下午五鐘） 
　　成都電　省中已得雨米價漸跌 
　　成都電　劉湘通電仍主肉税作教育費 
　　成都電　陳樹藩巳親到紫陽萬源仍設有行營司令部 
　　成都電　成渝馬路測量隊已測到内江月内卽可竣事 
　　成都電　井瀘鐵路籌備員催用費已由劉湘准撥欸三十萬不日卽當開工（以上二十四日下午十二鐘） 
　　香港電　陸海軍安民布吿已辦好略謂六年護法徒苦吾民此次粵軍請孫下野海軍本贊同因行動之間偶有誤會致商場受驚現巳聯合一致請孫下野地方治安當協力保護等語葉舉湯廷光已蓋印魏邦平因辭職未蓋印 
　　香港電　陳炯明擬推魏邦平長粵 
　　香港電　鍾秀南敬（二）（十）（四）就財廳長職 
　　香港電　粵漢前山水冲崩路基現已修復火車可直達韶州 
　　香港電　黄强定儉（二）（十）（八）率部由雷州開　返省（以上二十五日下午十鐘） 
[國外專電]  
　　紐約電　伍廷芳噩耗扺美舉國表示悼惜新聞紙載其生平事績占篇幅甚長（二十四日） 
特約路透電 
[北方政局記]  
　　二十五日北京電　内務部長張國淦　議開放三海爲公園聞總統韙其議已諭張籌備實行 
　　二十五日北京電　張國淦　减政閣義裁撤内務部人員數百人浚河委員會亦在裁撤之列又撤除出版檢查 
　　二十五日北京電　薩鎭氷爲閩省長之議仍在考慮中有人建政府宜先商諸李厚基以免阻撓 
　　二十五日北京電　華字報頗受高恩洪停登交通部廣吿之影響非至政府財政有起色時此項廣吿未必再登 
[日本西比利亞撤兵説]  
　　二十四日東京電　據官中宣稱政府决議於一九二二年十月杪撤退西比利亞濱海省之戍軍並將施行保護日僑之　當辦法據有責任方面聲稱撤兵之舉今日可行蓋俄國已稍變其共産主義且因列强旣邀勞農政府參與日　瓦及海牙會議當可助進與勞農政府更好之關係也當退兵之際聞將派軍艦泊於海參崴 
[德國外交長被剌案]  
　　二十四日柏林電　今日衆院聞賴齊諾博士遇害消息秩序大亂社會黨之參與股員會議者一躍而起羣指國民黨領袖希爾佛里志氏爲行兇人欲施毆撃希氏急由便門遁走始免於禍社會黨之出此蓋以希氏昨日　痛詆政府之賠償政策而尤注意於賴齊諾博士此案發生後衆議院休息室中互相詬詆之聲甚形激昂 
　　二十四日柏林電　賴齊諾博士今晨由家中乘汽車赴外交部時有二人同乘汽車緩駛其前以手槍撃賴命中後開足速率逃去賴之外出有一婦人偕行五分鐘後載賴屍歸家兇手共開六槍並擲炸彈一枚有一彈自賴口中穿過行兇地點乃在柯尼斯街與愛爾特納街轉角警察現正乘汽車自行車在柏林四處追緝兇手此案含有政治性質無疑邇來當局屢接警吿謂黨人將於六月二十八日起事此案出後更足徵警吿之嚴重内閣接賴氏噩耗即開會議考慮保護民國方法普魯士國會今日午後開會社會黨美葉氏演説之際曰希爾佛里志氏唐恩氏施洛塞氏里乞特氏里成白格氏昨日甫抵柏林今日卽出賴齊諾被戕案此實反革命之舉動也時極左黨席中有［剪除兇手］之呼聲賴氏遇害後衆院即呈非常之景狀急進黨議員起與民黨議員旭志將軍爲難旭志乃退出議院俄而社會黨議員恩特萊勒氏持花圏入院上　帝國旗號書［贈希爾佛里志氏］字樣即有數人擒携花圏之少年擲之梯下而交與警察夏中節全國舉行大日耳曼祝典波資丹國民軍掩其戰時之徽章奏樂游行各街興登堡上將曾參與波資丹之祝典據伏瓦資報載稱巴伐里亞著名黨人愛斯乞里志氏在賴齊諾博士遇害前四小時扺柏林庽某大旅館案出後警察往查已不知去向按賴齊諾博士爲德意志電氣公司經理上年被任爲善後總長今内閣成立改任外交總長 
　　二十五日倫敦電　賴齊諾博士之遇害衆皆視爲德國内亂之起點德國帝制黨陰謀頗熾外間盛傳不日將有推翻民國之大革命現信殺賴者乃前軍官所組織之秘密政治會中人自賴氏與過激黨簽定拉巴洛條約後其政治地位即漸轉弱迨賴氏主張德國當竭力履行凡爾塞和約更遭狂妄愛國者之痛詆説者謂賴氏出缺後總理韋士博士恐難覔得相當人才以長外交今内閣正當風雨飄搖之秋遽遭此變恐將因以傾覆則歐洲之時局又非一時所能安定矣 
　　二十六日柏林電　内閣全體昨日午後出席衆院議員希爾佛里志氏入院時衆大呼［兇犯］共産黨與社會黨傾向保守黨坐席狂呼［除此兇犯］韋爾博士希　勸衆肅靜衆向呼曰［爾將爲其次］議長洛白氏卒乃恢復秩序熱切宣布兇犯乃由暗殺機輔助洛白氏演説畢左黨大呼［民國萬歲］總理韋士博士曾稱讚賴氏在日諾瓦會議之功績且謂　固民國之事業决不因賴死而止末勸心愛自由者併力保衛祖國衆大歡呼社會黨議員狄特满氏起稱社會黨接確實消息賴齊諾博士之遇害乃帝制黨與軍閥起倒民國之信號狄氏懇請全院勿加漠視 
　　二十五日柏林電　衆院左黨議員今日集衆舉行捕獲民國之示威運動政府縣賞三十萬馬克購拿暗殺賴齊諾博士之兇犯政府並禁止軍隊舉行夏中節之祝典總統已宣布戒嚴並設立特别法庭審訊全國之政治罪案 
[英國上將被剌案餘聞]  
　　二十四日倫敦電　韋爾森上將遇害後警察所拘獲之嫌疑犯今已　釋十二人 
[中法實業銀行改組與訟案]  
　　二十四日巴黎電　巴黎晨報探悉中法實業銀行改組事之磋商現已議定大網僅餘細則數條尙未商妥閣員已贊成調查銀行事件委員會之建議董事裴諾特氏之控案今日續審證人供詞皆關於二十萬佛郎贈與金不正當之兑換及三十萬佛郎不正當之收入兩事有董事數人之供詞謂初不料裴諾特氏將佛郎折成銀兩否則必不贊成給以贈與金 
[各國近事紀]  
　　二十四日紐約電　維廉羅基菲勒氏即約翰羅基菲勒氏之兄今日逝世享年八十有一其塋地建築頃始吿成甚形壯麗需費美金二十五萬元 
　　二十五日倫敦電　南愛爾蘭選舉最後之結果如下贊成和約派五十八席反對和約派三十六席工黨十七席農黨及超然派共十七席 
　　二十四日新新拉蒂電　美國勞工聯合會通吿决議案反對美政府承認俄國勞農政府 
　　二十四日倫敦電　北　爵士雖仍未起床但病已漸愈其醫士因爵士仍有心弱之象均禁其視事 
　　二十四日比京電　赴莫斯科爲社會革命黨控案充辯護士之樊特維爾特氏巳回抵比京據稱列寗氏之病確甚沉重 
　　二十四日意國拉泊爾斯電　英國飛行家白萊克氏已飛抵此間 
交通大學無線電 
[贛戰情形]  
　　漢口電　贛省北兵主將顯未能約束兵士美砲艦摩洛加西號一俟裝煤旣足即將開赴南昌常駐該處以保護外人産業至於教士等則由柯克查夫號載出美艦長已將此辦法咨吿漢口美領事 
[孫中山憤語]  
　　香港電　孫中山仍駐巡艦中對人聲稱不願在北京壓力之下辭職渠爲陽爲同志陰蓄奸謀之部下所賣渠可向國會辭職伹不能部下辭總統職 
[菲島請願圑與美總統]  
　　華盛頓電　菲島請願圑昨謁哈定總統哈定告以現尙非菲島獨立之時機美國現雖未許菲島獨立然决不施退化政策請願圑現候菲島議會之訓示再定行止圑中領袖研究哈定答詞覺言外有擴張菲島自治權之意請願圑將於七月一日赴紐約應該處菲人商會之請大約將盤桓數日聞請願圑　於請願國會之權限現發生問題 
　　華盛頓電　哈定總統　菲島獨立請願圑發表之言含有許菲人組織更爲寛大自由政府之提議請願圑現向菲島議會徵集意見圑員中有以哈定計畫將壓倒菲人獨立要求爲慮者全圑將於七月底向菲圑員塞巴斯與氏提議改組或廢除出版管理局 
[德外交長遇害記]  
　　柏林電　德外部總長賴齊諾博士爲人槍撃登時殞命兇手二人俟賴氏乘汽車自家出外時亦乘汽車隨之迨兩車並行兇手向賴氏連放兩槍後即開足速率逃去賴係猶太人前曾參與日諾瓦會議密與俄代表簽定德俄條約其外交手腕爲各國與會代表所驚異昨夜賴氏尙與駐德美使霍夫頓氏聚宴故美使署掛半旗以哀之 
　　柏林電　賴齊諾遇害　德政府聲稱即將頒發命令設立非常法庭審理國民黨謀亂案件並在普魯士布吿戒備狀　凡軍人之集會及軍人之示威行動皆在禁列 
[美議院與陸軍]  
　　華盛頓電　參衆兩院聯會參院贊同衆院所定將二千七百下級軍官編入後備册之條文衆院亦贊參院將海軍飛機運送艦增至六百五十三萬七千元之規定 
　　華盛頓電　衆院以一七五票對三九票通過兩院會議之報告故參院所定陸軍在役兵士十二萬五千軍官一萬二千之限額已爲衆院所贊同據陸軍部預計六個月内至少須裁汰軍官二百員參院亦通過兩院會議之報吿贊成六個月内大佐職位以下軍官不得升職之規定 
[美商船之將來]  
　　華盛頓電　聞哈定總統請國會議員之與商船及農業有關係者下星期四日宴會以討論商船津貼案 
　　華盛頓電　航務部與商船機師公會代表會商决定目前工資與服役條件六個月内不得更變此後如無預 
先一個月之知照則仍繼續有效 
[美煤工交鬥後近狀]  
　　赫林電　罷工之煤礦工人接煤礦工圑領袖魯益思氏指斥仍在煤礦工作者爲破壞共同罷工罪人之通電後大起騒擾致有襲攻非曾員之舉動知事接暴動報吿後立命兵士千人凖備出發以防續起械鬥現查見死 
 
 

Page 7

 
 
二十七人但衆意死者或不止四十人 
[坎拿大大風]  
　　坎拿大薩斯加通電　昨夜旋風大作由薩斯加乞汪之東万吹至瑪尼土巴交通阻斷農産損傷房屋倒坍損失詳情現尙未悉 
[各國近事記]  
　　東京電　官塲消息日本將在十月底撤回西比利亞日軍 
　　華盛頓電　日使署稱雅泊島條約在一個月内可望調印 
　　紐約電　墨西哥煤油股價於劇烈漲跌之後忽於六天内由五三漲至一八六紐約證券交易所現已開始調查飛漲之原因 
　　紐約電　銀行與信託公司之票據交換所本星期儲欵　少三·六三五·二○○元 
　　杜白林電　南愛共和黨領袖伐勒拉氏否認與聞韋爾森上將暗殺事（以上二十五日） 
[公電]  
　　杜錫珪聲明無派兵來滬事電　上海教育會商會各報館均鑒近因滬報登載鄙人向吳巡閲使指撥精兵三千改編爲陸戰隊帶滬駐紥以致地方人民頓形驚惶謠言亦甚等語業於號日電何護軍使切實聲明並無此事是此項謠言發生之疑竇一經何護軍使明白解釋各界當已諒解乃聞滬上謠言仍未平息官廳因謠言而秘密戒嚴地方即因戒嚴而愈生驚恐謠言亦因之而愈甚是不啻治絲　棼之也夫運兵　數千之衆無論舟軍皆爲衆目所共睹旣不能從空飛渡又不能秘密運輪徽特無此計畫且亦無此談論縱使自蔽於今日豈能欺掩於將來區區此心天日共鑒此種無根據之浮言本可置之不理第念人心惶惑有礙治安用掬眞誠特爲解釋除再電請何護軍使嚴禁緝懲外特電奉聞請爲公布俾免人民誤信謠言自相驚擾毌任企禱杜錫珪敬印 
　　蔡成勳通電　各報館均鑒年來苦兵爭久矣民生憔悴物力凋殘赤子何辜遭此荼毒直北之烽烟甫靖贛南之鼙鼓又驚戰禍相尋幾寗息均是同胞并非異族有何不解之仇隙竟至骨肉以相殘　奉大總統停戰命令軫念民艱言詞愷惻讀之有不澘然淚下者非人情矣今南軍倡言北伐取道贛疆略地爭城殘民以逞百姓重罹水火慘狀所不忍言試問干戈相尋之原因　覺無詞以自解如爲護法問題而黄陂還都國會恢復舉數年之爭執已一旦而貫通南北旣表同情彼此應無隔閡乃於和平之導綫猶復戎馬以相特謬誤相仍何所取義爲因地盤問題生存競爭對外則然至於權利之念應非所望於豪傑况軍民兩長相率去職對國對人毫無藉口之處於此而圖休養正苦不遑詎可再陳兵戎重殘元氣成勳奉命援贛率師南來正因贛禍日亟深恐地方糜爛本保境衛民之義盡爲國效命之心抵贛　來目覩瘡痍重哀戰禍但有渴望和平之念并無統治希冀之心天日爲昭神人共鑒今者統一之規櫫已揭和平之障碍悉除人懷厭亂之心天有悔禍之意亟應趨向大同共圖民治若猶延長戰爭是謂不祥謝省長遠涵秉節鄕邦誼關桑梓亟盼軺車速來共圖戢亂現在成勳嚴陣以待固守原防靜候定有解决辦法即當統率援贛各軍退出贛境以示上遵元首和平之旨下慰贛人望治之心彼南軍亦應共體斯旨毌得逗遛贛境再種兵端倘仍任意進犯即屬甘爲戎首自當合力追逐以謝贛人成勳爲息事寗人起見謹佈愚忱維希亮察蔡成勳漾印 
　　四川教育各圑體通電　上海申報時事新報民國日報北京中華教育改進社晨報廣東羣報轉各機關各法圑各學校各報館及四川同鄕會均鑒四川謀教育經費獨立前經省長明令劃撥肉釐定於四月一日實行在案又已三令五申經三軍軍長劉成勳明令該防區抗不交出各學校學欵無著敎職員令學生前往質問屢拒不見并勾結省議會副議長熊華及議員故不通過前案各校學生於六月十三日到會請願劉熊等竟縱兵殺戮學生當死三人重傷四十餘人成都文電不通異常危迫似此凶暴慘無人理全省學校忍無可忍已一律罷課務懇急救餘俟詳聞全川教育改進會重慶中等學校教職員會重慶商學聯合會川東學生聯合會泣叩漾印 
　　無錫縣商　電　上海申報新聞報商報轉江蘇省各總商會各商會曁商會聯合會事務所均鑒皖糧禁運蘇省商業自受其困敝處已電部省力陳利害請予開禁尊處諒具同情應請協力電爭毌任感幸無錫縣商會有 
　　東臺來電　申新時報轉六十縣各法圑鑒韓紫老長蘇已見明令蘇人治蘇衆望喁喁乞即一致電促就任以慰雲霓東臺縣商會長陳康任厚璜農會長汪淮李萃地方欵産處總副董張景觀周嘉詠勸學所長周國江印敬 
國外要聞 
[德國特約通信（王光祈五月九日）]  
　　日諾瓦會議中之俄國問題（四） 
　　日諾瓦會議猶一兌換店也各國以若干［義務］來兌換俄國若干『權利』去日諾瓦會議又如一典質所也俄國以若干土産來押借各國若干金錢去故吾人若欲研究日諾瓦會議關於俄國問題討論之情形最好先列一表述明各國所欲者爲何物俄國所欲者又爲何物然後再叙雙方交易之情形則更覺其有條不紊别饒興趣茲請先將雙方所欲表列如左然後吾人再以第三者之眼光以判斷其是否『公平交易格外克己』 
　　各國對於俄國之要求可以大别爲四（一）禁止施行宣傅政策問題（二）承認新舊債務問題（三）退還外國私有權問題（四）將來之法律保證問題 
　　俄國對於各國之要求可以大别爲二（一）各國接濟俄國財政問題（二）承認蘇維埃政府問題 
　　今請先述俄國對於各國之要求以次再述各國對於俄國之要求俄國此次赴會其最重要之目的殆無有過於各國接濟俄國財政一事者故四月二十日俄國代表齊吉林致函英相喬治卽以各國接濟俄國財政一項爲承認英相提議之交換條件函中並謂外國財政接濟爲重修俄國之必具前提若外國對於俄國無財政接濟之辦法則俄國對於一切債務亦無法擔任云云四月二十四日俄國代表圑在專門家委員會中提議亦以外國財政接濟爲討論俄國問題之先决條件四月二十九日齊吉林復致函意相亦謂各國對於接濟俄國問題至今未有詳確報吿深爲遺慽云云蓋俄國方面對於承認戰前戰後債務問題皆視外國財政接濟一事能否得到圓满目的爲轉移且恐各國口惠而實不至俄國徒喪失若干權利而絲毫無益於事故必先得各國財政接濟之確實回信然後對於各國之要求始级還價英意方面頗知此中消息故於四月二十八日政治委員會開會時特提出致俄通牒將其内容分爲兩部其第一部分卽叙述各國關於接濟俄國財政之辦法其第二部分始條列各國對於俄國之要求據該通牒中關於接濟俄國財政之規定則英國方面可擔任二千六百萬鎊意大利可擔任『國際財圑』資本百分之二十（按國際財圑即用以重修俄國等國者）比利時可擔任二萬五千萬法郎其私人資本尙可擔任十萬萬法郎之譜日本可擔任八百萬元法國方面雖自身尙在重修之時然其政府對於『國際財圑』之資本願與英國共投相等之數量此外願供給俄國火車頭一萬二千個貨車二萬五千輛客車三千五百輛又關於農業之器具及種子亦願盡量供給其餘各國或投資本或盡人力亦無不各自認定所以接濟俄國之法觀此則俄國代表亦可謂不負此行矣惟上述各國接濟之數是否足扶助俄國脱離經濟難關是否足令俄國心安意满則似又未許輕易武斷據俄國代表Ｒakowski致財政委員會之公文則謂俄國政府大規模整頓農業之計畫在三九年之中約需二十七萬萬九千四百萬金羅卜以修理灌漑購買農業機器肥料之類又整頓交通事業在六年之内　需六十萬萬金羅卜此外整理工業所需亦復不少云云然則上面各國自認接濟之數是否足以敷用而能令俄國满意斯誠一絕大之疑問也且俄國所希望者爲各國對於俄國國家財政上之接濟而各國所允許者則只對於俄國各種事業上之投資亦爲俄國代表所不满意日來意大利方面擬出而調停將各國對於俄國之財政接濟分爲兩種一種爲投資各項事業之用一種係直接交與蘇維埃政府自用惟其用途限於從事公共利益英國方面亦謂俄國若能接受五月二日各國之通牒則英國願將擔任數目由二千六百萬鎊改爲五千萬鎊其餘各國亦可酌量增加云云上述英意兩種辦法或亦爲促進俄國問題解决之一道也 
　　俄國此次赴會之目的除財政接濟外則爲承認蘇維埃政府問題蘇維埃政府雖已成立數年蘇維埃制度雖亦已行之數年然以其未得各國正式承認之故終缺乏國際法人之資格現在各國旣與彼國代表共議於一堂事實上早已等於承認矣所缺乏者只名義上之承認耳然惟其是名義上之承認各國乃不敢輕易給予蓋一旦名義上加以承認則蘇維埃制度在國際間遂取得合法之資格矣此爲採用代議制度之國家所極不喜者也故法國聲明非先得蘇維埃政府之確實擔保後不能輕易承認於是俄國代表鑒於此種情勢遂不得不積極起而爲要求各國正式承認之運動並聲言各國一日不正式承認則彼對於戰前債務一日不能擔任又齊吉林與捷克斯拉夫外交總長談話時並表示倘若各國正式承認蘇維埃政府蘇維埃政府對於凡爾塞和約亦可發表一宣言視爲旣存事實而承認之並尊重凡爾塞和約中關於俄國之各項規定云云蓋欲以此爲承認之交換條件也 
　　吾人照目下情形而論俄國對於各國之兩種要求（一）外國財政接濟（二）各國正式承認當可不難達到所不可知者其代價爲何如耳換言之彼承認各國之要求其犧牲程度至於何如耳讀者諸君欲知俄國兑換兩種要求之代價請讀記者下次關於各國對俄要求之通信 
國内要聞 
[現内閣之命運]  
　　日來顔内閣傳有動搖其中暗潮難可言盡顔日前對總統表示辭意後决定由國務院分電唐紹儀孫洪伊岑春煊陳烔明等請其來京共商國是二十三日復向某方面探訽據云該項電報尙未拍發政府當局深悉唐孫等現在所處之地位若隨便打一電報請其來京必不能有若何效力不如先挽出與彼等較爲接近者分頭接洽若得相當效果再下請帖則於事實上較爲有利不過此項接洽唐孫等之代表人選頗難物色詢之府方亦謂尙尙覔得至黎氏對於此事頗有所策畫聞已决定辦法兩項（一）唐孫岑等如果應召來京即將内閣根本改組（二）爲維持現狀起見仍勸顔氏暫居揆席至董高二人則確已凖備辭職高氏較董日來受人攻擊尤烈據交通界人云攻擊高氏者係新交通系之所爲該系大有取而代之之意 
[吳使箇電後之政局]  
　　近日北京之政局頗爲混沌而對董高等頗多加以攻擊内容殊難詳述茲節錄直系某報之言論亦可以略見一斑矣自吳使箇日通電發表後北京方面空氣陡然大變大約有二種議論一則認爲内閣必有一部分改組一則認爲曹吳兩使已有衝突之兆今先就第一説言之原因本非純由吳使箇電而起但如就吳使此電之由來言之則此種事實必不可免尤爲顯而易見原來董高兩長前次赴保時曾携有各種計畫就商於吳使（即星期日特别閣議及近日所發各道之重要命令指令是）但吳使並未大加可否後晤及曹使時略有所述曹更唯唯諾諾而已而董高兩位總長認爲巳無問題同京後遂大行特行其政策尙幸所謂馮玉祥爲蘇皖豫剿匪總司令一事雖經擬好命令尙未發表故此事尙未至大出岔子此外如各省長之發表蘇省兩監督之易人皆爲窒礙難行之事各方電報紛至沓來曹使聞之頗爲不满然猶以爲此等事均先得吳使同意以曹吳之關係苟果爲吳使所主張曹亦不妨代爲受過乃問及吳使之後吳謂我亦未嘗與聞於是曹使大怒謂此事完全上人當矣吳乃言我今日即通電撃明此箇電之所由來也此電旣出則近來内閣所主張之財政問題用人問題吳使完全不負責任然則責任又將誰屬乎昨夕外間所傅財交不日易人之説即因此而起以吾人所聞此事原非絕無根據但因面子問題及人選問題二三日尙難實現而高定庵雖好出風頭然與吳使交情較深或尙可　保其地位也又據保定消息吳使箇電發出後一時頗有影響保府與論可分爲二派一派謂北京近日少數政客任意孤行對於各省軍政財政全不先爲通盤澈底之計畫而後再言整理徒以高調相號召逐日下令多所紛更實非所宜結果則名譽敗於一般政客實際上地方大吏極感爲難統一愈無希望故爲國家前途計頗主張政府須爲有實方有計晝之改造其一派則謂今日局面旣已如此只有因勢利導略去一二堅僻放言之人採納各穩健分子仍爲局部改組徐謀發展此二派各有勢力大約仍以穏健辦法希望能爲局部改組云云此説亦可與前項所言相印證也至於曹吳兩使發生意見之說則殊爲一種謠傅近日以戰後失業者之多及各方面同時減政之影響一般無聊政客閉門造謠對於所不快意者巧立名目務相傾陷此亦爲現今流行病之一不知吳之於曹不論個人感情之厚卽以歴史上關係論之亦斷不容拆開者據某君言自開戰以來曹吳間之關係逈非尋常不特親戚雖親不如自已親之電報傳誦一時卽長江各督及馮王各軍對於子玉固願欣然相助對於曹使登高一呼尤爲踴躍一旦事平一二攀附之徒乃欲分道揚钃意圖離間不犄曹吳不肯上此大當卽直系諸公亦斷不肯自殺以貽笑外人也其言如此眞相如何則不敢斷耳 
[保方所擬之國防計晝]  
　　常備軍額定爲四十萬　以軍爲單位軍分三旅 
　　全國劃分爲三十二區　另編近衛軍三旅 
　　某方面消息保定方面以廢督裁吿竣之後亟須續開國防會議以參謀總長陸軍海軍兩長及各省裁兵監督組織之以參謀總長爲主席專事研究全局守勢的國防其目的不外守衞疆土擁護國體維持和平保持國家威嚴增進國民幸福數事在此標準之下應研究者厥爲兵額編制兵制等問題擬議之辦法如下（一）常備兵額定爲四十萬人各國常備兵額之决定皆以人口地理財政國是政略及鄰國狀態國際關係爲標準茲定爲四十萬人僅占人口千分之一無可研究我國領土有七十一萬數千方里占據世界第四位之領土擁有世界人口四分之一而國家收入不過與西班牙一小國相埓故言國防當以財政爲第一標凖各國陸海軍費至多不及國家收入三分之一近數年吾國收入約在四萬五千萬至五萬萬元之間三分之一約得一萬五千萬元按現在軍隊之編制及餉項給與令草案每師年需二百零五萬七千七百五十九元茲定兵額爲四十偶人軍餉一宗巳逹八千數百萬元其軍事行政教育測量馬路各項經費兵器被服糧秣衞生材料各廠原料及製造經費與夫退伍官兵撫卹金及其他演習調查建築各種開支至少非三千萬元以上不足分配並海軍之一千七百餘萬元計算巳超一萬五千萬元故國防兵額採用四十萬人實爲最大限矣（二）常備兵糄制以軍爲最大單位國防軍額最大單位按地理交通兵力運用便利而决德法俄奥諸國因國境毘連交通便利動員集中至爲迅速故平時將軍爲單位日本四圜環海無驟然被人襲擊之虞交通未臻完備故平日以師爲單位至戰時乃編制成軍凡採用軍單位國一軍兵力不過兩三師絕無如吾國一省督軍擁兵至五六師以上之多者中國今日國情師爲單位已嫌太大何能言軍然國境旣廣交通不便如以旅爲單位直接中央於統率指揮教育經理方面殊多困難似宜採用小規模之軍爲最大單位卽以常備軍四十萬人編爲一百旅騎砲工輜屬之每軍兵力三旅實力亦殊不薄（三）軍區劃分就兵事地理上之形勢定爲三十二區（四）兵制問題按臨時約法第十四條人民有服兵役義務之明文卽實行徵兵制也惟在今日警察尙未普及户籍法尙未實行籌備殊屬不易故暫時仍採募兵制度各軍兵額卽由其軍區内募集之（五）近衞軍之組織近衞軍之組織當無分南北東西何族何系由各軍中平均選拔共最優秀者組織之以四旅爲限專以護衞京畿則政治中心可以穩固 
[財部擬訂公債基金之辦法]  
　　本息由總稅務司撥付 
　　公債基金不特關係國家威信其影響於社會經濟羣衆生活者尤非淺鮮各地銀行界對此多所論列並經全國銀行公會聯合會議决辦法數條呈請施行在案茲據政界消息財政部對於此次基金業已擬具議案業交國務會議茲特照錄於下案查本部抵押三四年公債及整理金融公債額外債票計共四百三十五萬七千五百九十元除列入此次償還短債案内計可收回百分之五二九二外其餘剩之額外債票會經本部擬具善後辦法呈准照辦嗣因償還外債案内道勝銀行曁威克斯廠借欵不願受領八釐債券騰出二百餘萬元復經本部呈准悉數撥作收回前項額外債票之用各在案惟查外債方面因增加參戰借欸展期利息並鹽業金城兩行代借華比銀行法金曁勸業銀行代借匯業銀行日金各欸致預計可騰出之債劵祇餘一百三十二萬餘元除照國務會議議决已撥可法部債券五十萬元抵發法院經費外僅剩債劵八十二萬餘元以之收回前項額外債票已屬不敷且各受押債權人亦不願再受領該項債券紛紛函呈另行設法補救前來本部再四思維惟有將該項餘剩之額外債票商由總税務司承認爲特種債券此項特種債劵應付本息仍在總税務司經管三四年公債基金項下撥付如此辦理債務旣可淸理而本息亦屬有着茲特擬具整理額外債票辦法十二條提候公决 
[舊議員之意見各執]  
　　六年舊國會自移京籌備後聞已報到之議員確有三百餘人其中約分兩派（一）政府派（二）護法派在京之議員以政府派爲多故護法派每有活動則政府派必多方抗阻之因之猜忌愈深黨見益甚最近如林森彭介石之來電及李載賡等在中央公園之擬議其明證也查廣州舊議員林森等一百九十六人曾於日前聯名通電來京略謂恢復六年國會本爲護法派最初之目的固無反業之餘地惟兩院中凡在粤已除名之議員及曾充非法國會議員或非法政府官吏者在法律上實已喪失資格例應一律不准列席否則各行其是云云某要人接電後因急於恢復立法機關頗欲復電贊成以免縣而莫决不意事爲政府派所聞大起恐慌同時適有李載賡等數十人在中央公園來今雨軒開談話會作不信任内閣之擬議政府派遂聲明不承認來今雨軒之會隱行聯絡某要人並在六國飯店設筵欵待議員以便組織一新政黨以資協助聞已有一部議員表示同意矣某方面所述前在來今雨軒之舊議員等三四十人近以議員雖在會外擬議亦屬交換意見之一種其行動言論斷不容他人干涉擬於日内再召集同志作第二次之討論非達到推翻現内閣組織一南北混合之强有力内閣之目的不止也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[新舊省長之糾紛]  
　　陜西······福建······河南 
　　自廢督之議定而各省省長已次第産生因之引起糾紛亦復不少茲就所聞錄之如下 
　　陜西省長張紹曾長陜明令早經發表惟聞張氏以國是未定不願出膺疆寄故有養電到京呈請收回成命原文云北京大總統國務院鈞鑒閲公報見有特任張紹曾爲陜西省長之命令捧讀之下曷勝惶悚竊維法統雖已　張而人心尙未底定倘因輕動疆吏誤會叢生國是前途反滋搖惑況劉省長治陜有日未便驟更即或治分軍民力圖綏靖則省長一職亦宜特簡賢能俾資治理敢祈俯鑒愚誠收回成命不勝屏營待命之至張紹曾會叩養又聞張氏此次長陜原因係由於吳子玉之保薦蓋吳使以陜省亂甫平瘡痍滿目非有富於政治軍事經騐者斷難勝任幾經籌畫迄無相當人物惟張氏經驗宏富學識優長故不得不請其屈就乃與黄陂電函磋商黄陂亦極表贊同因是明令發表此張氏長陜之由來也惟張氏自法統恢復後自以志願巳遂擬從此避囂津門不問時事來電辭職當然在人意料中聞政府對於張氏入陜希望甚殷已於二十二日致電張氏敦勸其能挽回與否外界雖無從懸揣然張氏旣聲明與吳使取一致行動倘礙於吳使之情面慨然擔負收拾陜局之重任亦未可知 
　　福建省長　日來旅京閩人無　任何方面均向府院兩方要求簡放薩鎭冰爲福建省長蓋就閩人中充任省長最爲合格而不遭人反對者祇有此人舊議員圑曾向府院接洽福建各縣聯合會亦推舉　表往謁黎顔顔謂薩公長閩不特爲貴省人一致推薦即府院亦極表贊同但薩總長是否肯回福州就職諸君不能不先向本人接洽各代表謂薩公素來熱心桑梓又極服從中央命令果政府加以任命某等又以鄕誼迫之定不至固辭某等但望總理俯從閩人之請即予任命云顔首肯謂當於二十四提出閣議各代表即興辭而退定即在車子營全福會召集各縣代表聯合會討論省長及制定省憲兩問題云 
　　河南省長　國務院消息二十三日上午九時河南各圑體代表赴院請謁顔揆由陳秘書代爲廷見各代表謂此來係代表三千萬豫人之公意對於省長張鳳臺之種種失政與論極爲不滿請政府俯從民意早日撤換遴選豫籍之聲望學識較爲宏富者出膺斯席以脱豫人於水火末復對於本省裁兵廢督及軍隊防地均有所陳述陳允轉逹後約日再見各代表遂興辭而去又聞繼任人物政府與保定接洽結果擬畀之王毓芝所遺直魯豫巡閲使署秘書長一職則擬以夏壽田接充並經閣議通過惟因馮玉祥方面事前尙未徵求同意二十三日始由京保雙方電商馮氏一俟覆電到京此項明令卽可發表 
[廢督裁兵之進行觀]  
　　曹吳通電召集會議說　徵集各省之意見 
　　據保定消息曹使對於廢督問題已决定自動的辭却督軍以爲北方各省倡决定召集廢督會議二十三日會銜通電分致各省督軍略謂月下時局廢督之聲浪日高吾輩不可不努力促成之以順與情因訂日内在保召集代表會議届時乞派員與會爲荷云云聞會議之項目大體如下列六欵（一）廢督後軍區畫分法（二）廢督後之國防佈置（三）廢督後之淸鄕辦法（四）廢督後之高級軍官安置方法（五）勸吿南方各省同時取消類似督軍之總司令（六）巡閲使及都統護軍使鎭守使等職有無撤廢之必要以上各項保定方面已分别擬具意見書但此非一省一區之事故必邀同各省開會討論從長解决現在蘇鄂豫魯等省本在常川駐保之代表但尙須各該省督軍加委任方能出席會議其餘各省届時亦當派遺專員赴保此項會議之主席大約爲曹　閲使吳使則副之開會時曹不出席則由吳爲代云 
　　吳佩孚前日發出箇電謂廢督裁兵關係百年大計非俟統一後不能進行於是國人高唱之廢督裁兵以爲旦暮間可實行者乃必有待於統一之後矣據漢口電稱湖北督軍蕭耀南前有廢督裁兵請自隗始之通電以表明心跡現於二十二日接吳佩孚來電謂廢督裁兵當於内亂戡定後着手實行其未實行以前仍望眞心任事云云又據督署某要人傅出消息謂巡督兩署均接到吳使由保定發來之密電稱彼本人將於日内辭去巡閲一職所有使署各項事務仰令副官處會同蕭督收束一切至各官佐士兵俟將各項署務收束完竣後着卽乘車赴保聽候調用 
　　外交部因據太平洋會議善後委員會所提之裁兵勸吿特分函各省咨詢裁兵方針原函略云准太平洋會議善後委員會函請對於裁兵案件通盤籌畫預定方針送會備閲等情事關國際倌約貴省究能裁至何程度有無預定方針亟盼示知以憑彙覆 
[直奉議和之述聞]  
　　楡關善後之花樣　熱何調停之條件 
　　據津埠消息直奉停戰條約僅規定奉軍撤退日期並未有其他條件張作霖將要求唐文高復職方可將所扣留之火車一律交還直軍方面因奉軍已遵照停戰條約完全撤退出關亦由防線退後二十二日並抽調五千人係第三師一旅回河南原防其餘軍隊將以山海關爲集中地 
　　關於直奉媾和一切善後事件中央曾於二十二日密電王占元宋小濓二氏囑令以錦州爲會議地點邀約張作霖親至該地開誠面商以期早日解决乃據二十二晨續得消息張作霖因病不能赴錦與會王宋二氏已於二十三早由山海關乘車回京茲錄王宋漾日致中央電兩則以資參證（一）（銜略）接養電轉奉大總統諭敬悉當先赴錦約張上將軍孫督軍等商洽辦理特先奉復乞轉呈王占元宋小濓叩漾（二）（銜略）奉養日二電敬悉刻接孫督軍烈臣來電張上將軍因病暑眩暈不面陳占元小濓同叩漾 
　　另訊奉軍撤退後直軍並未前進現在由山海關至秦皇島一帶之秩序由京奉路警會同薊楡鎭守使軍隊共同維持京奉路北京至山海關間已完全通車熱河方面兩軍之軍事行動經米振標從中調停業已停止進行茲聞雙方所商議之條件如後（一）駐於熱河境内之奉軍全數撤回奉天仍歸張作霖節制（一）撤回之奉軍經過沿途時由駐在軍隊妥加照料（一）汲金純授爲將軍府將軍（一）撤回奉軍並不繳除武裝（一）中央不負奉軍欠餉之償付將來歸奉時由張作霖淸算之 
[鄧振瀛長蘇教廳之京訊]  
　　江蘇教育廳長發表後旅京蘇同鄕初皆不知其人深以爲訝旋經探訪始悉其履歴如下鄧振灜號詩庵湖北江陵人日本早稻田農科畢業生曾充北京蠶桑試驗塲塲長農商部僉事民國六年上海絲繭總公所與各國合辦蠶桑改良會奉農商部派爲監理官駐滬有年高恩洪爲電料處長時鄧與之爲娱樂友朋頗爲密切此次隨高入都故得蘇教廳長諸同鄕以教廳長一職關係教育前途頗爲重要而江蘇教育尤非極有經騐之人不克勝整理之任故對於鄧氏頗表示不滿之意 
[紀北京中國大學慰勞會（巿隱）]  
　　北京私立中國大學自王正廷博士接辦以來經濟雖不十分充裕而内部精神則比之從前較爲充實茲値夏假巳届王氏特發柬徧邀各教職員到校開慰勞大會備有西餐六月二十日下午七時各教職員陸續齊集計共一百餘人會塲設於第二教室入席後王氏起立演說略謂一年以來承諸位先生熱心維持鄙人實在是感激非常而尤以陳校務主任素先生備受辛苦尤令　加倍感激　先　平常有一　　我所　　一受　苦太過面之左部卽覺痺麻不靈今日他已辛苦到如此地步我實不忍再纏他現在陳先生暫行休息六個月我希望此六個月連暑假算在内我將請陳先生到靑島住幾個月吸吸海邊空氣並爲略賂規定靑島教育在陳先生休假期中暫請余同甲先生代理至於校内籌欵事宜將來倚仗慕先生李先生之處甚多又言本校附屬中學本年不招生以資結束所有舊班仍照常辦下去以辦至畢業爲限期其有始有終陳主素起而答詞略述一年以來皆賴諸位教員職員公同維持所以不至隕越余同甲起立演說略述王陳兩先生熱心維持教育之意並言鄙人勉力暫時擔任各事照常進行繼則慕李兩君演說慕係資本家昔曾任該校教員與王氏爲莫逆交其演說一莊一諧極饒趣味譬己爲出嫁女子今日復返母家兩君演說畢教員鍾耐成起立致詞首言教員同入在校服務義務興權利相對待並無慰勞可言不過今日王先生所以特用慰勞兩字者實因我輩教員尙能有一點維持學校之熱心故耳此種盛意我們應該感激次則提出兩項問題請同人討論（一）爲本校以前欠薪謂現在本校巳窮得如此寗有餘力償還民國十年前欠薪與其學校時存無錢還人之心各事不能放手教員時存有債可索之念而錢卒不可得依我個人意見不如爽爽快快捐給學校作爲基金不卜同人之意見何如（二）爲教員會謂本校設有教員會巳多時但每次開會到者極少請大家商量一下如以後要此會可協力維持起來如不要此會即可將名義取消演說畢王氏請大家自由發表意見逾數分鐘無人發言王氏乃就捐欠薪一層發抒己意謂十年度以前欠薪在學校雖不奶說不還但是撥度形勢希望之程度極小依我意見也不如悉數捐作基金可留爲永遠紀念慕氏復起而續言謂此層我極贊成我願捐一千元作基金所有以前欠薪並願悉數捐入不過人各有志最好由各人簽名王氏復言此事極簡單只要由諸先生寫一收據給學校由學校基金委員會寫一收據給諸先生則手續已畢此時由庶務員取到簽名簿數册分别簽名未幾全體簽畢其有少數不願意者亦不便獨持異議昔宋太祖杯酒釋兵權此則可謂杯酒釋債權矣簽名旣畢有教員美人歐道根（Ｅdgan）演說復繼之以慕君學動之滑稽講演當時並發出勸捐基金册及章程等件人各一束直至十一時賓主始盡歐而散（二十一日早） 
[岳州直軍撤防之眞因]  
　　黎黄陂前日頒發明令所有駐岳直軍全數撤退由湘省派警接防惟此令之由來外間迄未明瞭茲據保定方面確息岳州撤防係趙恒惕代表周禮赴保簽字之結果曹吳電京請總統特頒明令前日閣議之第一案即爲此事聞撤防後之辦法所有北軍於七月三十以前完全離開湘境退駐鄂境其地點將另有規定據周禮云湖南已編綀警察二百名爲接防岳州之用此後湘軍不駐岳州北軍亦無駐岳之必要吳使爲踐戰前宣言故毅然簽字 
[湘趙又决意辭職]  
　　歡迎譚組庵回湘 
　　趙炎午自繼譚爲總司令名雖實行們羅主義實則於北於南均有所結合降至今日西南圑體已破碎無餘統一之局已具雛形湘省之新自治政府能否成立實一絕大疑問而趙之蝙蝠式政策能否得北方之諒解尤不可知有此一層趙已難於立足以其斷不能自毁其自治之旗幟而投於統一之旗下也不寗惟是即湘省内部諸問題趙氏亦殊難收束如第二師第四旅之改編以鄒序彬旣不肯即時移交而唐榮陽又不肯以無拘無束之混成旅一變而爲師長管轄下之步兵旅故至今尙未完全解决而連類而及之張輝瓚亦不肯再回警務處長原任趙氏對此實無妥協之方又如陳嘉祐之實行加入北伐使贛局一旦平定旣不能不爲謀收束之方而陳趙間之感情又至爲惡劣其不能受趙之支配可以斷言趙旣對内對外均感困苦則不若於此時一走可省多少之麻煩爰决計辭職並歡迎譚組　回湘繼任省長因於日昨在總部召集軍政各界要人特開會議表示辭意趙氏演說略謂時局變化湘省自治將不免大受打擊處此環境斷非駑鈍之才所能維持現局恒惕亦何忍將三千萬湘民所慘淡經營之自治事業自我壤之故决意辭職歡迎譚前省長回湘維持現局望諸君一致發電敦促期其必返云云各要人先後發言皆不過空空洞洞之語爲循例之挽留殊無爲切實之擁戴者蓋各要人明知時局旣變不惟留之無益且亦無切實留之之方法也散會之後趙氏即以極誠懇之意思致譚氏一電歡迎其即行回省並特派前任財政廳長楊仲衡爲代表定於今日先行赴滬迎譚回湘復恐譚之不能必至又擬卽日再派代表繼續往迎不知此久寓滬濱之譚三先生意嚮如何也 
[仍在臥病中之李厚基]  
　　對時局已略露態度 
　　李厚基由厦門歸抵省垣後外間相傅李病已愈對於接收臧致平軍隊一節頗表滿意顧自粤孫逃入軍艦浙盧自請廢督陳光遠去贛而蔡成勳抵贛種種消息先後到閩說者謂李於此時不得不表明態度矣乃竟寂然無聞嗣經探悉李仍在病中其症候如前年但不甚劇由廈回省後足不履秘書廳辦公廳一切公事皆其弟厚恩主之周邦濟醫治尙鮮效騐又復延林可濟仍未見起色間亦下床在房中散步據醫者言非徒濕熱症也現在對於時局微露態度者有二（二）以黎黄陂就職無可反對去電謂我公復職薄海騰歡延垂絕之法統慰蒼生之霓望謹電致賀伏乞睿鑒（二）以大勢所趨裁兵恐不能免擬於延平或厦門設一大工廠以爲將來改兵爲工之計劃此間各報多有紀載但未知能否實行耳 
[閩教育界之新潮流]  
　　要求加薪　經濟公開 
　　閩教育界之要求加薪者向惟小學教員呼籲最切現福州厦門兩方面業已暫告結束卽龍溪小學教員加薪先福州厦門而發生者亦先福州厦門而收束近則此種潮流竟鼓盪於龍溪中學界蓋該縣中學教員薪俸之薄亦過於各縣物價騰貴生活程度日高則繼小學之後而要求加薪亦勢之不得已者聞其目的自下學期一律增加薪俸方肯就職否則當改營别業云 
　　福州中學教員因午節請補發舊欠被各校長私匿發覺後遂發生學校經濟公開問題近日逐漸進行并訂各校長於二十一日下午到中等以上教職員聯合會協議事先有通知各校長者該校長等乃先行擬具辦法呈請教育廳批准咄嗟之閒卽經修正令遵都爲六條（一）每年學校編制預算應由本校校員會協商定之（二）每月末日應編造前月份計算書（三）計算書造成後應於本校校員會公布之（四）計算書中項目得摘要印刷分配各本校校員（五）各校預算書計算書應按期呈請教育廳審核公布（六）以上各項自奉官廳批准之日實行届時各校長僅列名函覆并未到會與議各校教職員以所定辦法頗爲簡括不患疏漏但患不能實行當日函復請自七月一日起實行此外如有應加詳審之處俟研究後再行奉逹等語惟自下所共見及者厥有四點（一）計算書於校員會公布後應加以揭表否則如風過耳無足追覓焉能知　不　不實之處（二）計算書送廳審核須限在本校揭表後若干日否則一經審核公布頗難否認（三）甲校校員對於該校帳目有明知其不盡不實而碍於面子不願提出者可由乙校校員提出（四）計算書揭示後所有單據應任憑校員索取檢查大約該聯合會對於此項問題將另持組織一部人員以期貫澈目的云 
[川省政潮未息中之學潮]  
　　川省政潮明爭暗鬥至今迄未罷休而在此逨離撲搠中又突然發生學潮川省異多事矣此次政潮人人皆知係熊克武劉湘兩派互相激盡劉湘宣布下野熊氏無法出臺又不肯遽爾甘休該派因此挑起種種波瀾近來政潮之所以不能平靜者實該派有以使之然也此次省會教職員全體因要求學疑獨立休業以待宗旨正大稍有人心者皆當予以贊成獨該派有意反對散布謠言謂爲政治作用其意以爲學欵獨立爲劉湘政策今番教職員休業無異挽留劉湘教職員聯合會乃發宣言謂政治運動係狗的生活非人的行爲同人絕不願爲云云各校學生靜待數日仍無結果乃舉行游街警吿當局並到議會請願再靜待數日見省議會中尙未將此案提出日昨遂特開評議理聯席會議舉出代表向議會催促在會議員因到會人數過少（熊派議員未到）且議長未到（亦熊派）不能開議各校學生又派代表到議長熊小岩（名　）寓所請其到會學生代表只到八人熊接見後出言不愼並引法律威嚇謂學生無故侵入人家當派僕從出街呼警看管學生代表中有高師二人逃出卽奔回校通知在校同學當卽集合多人到熊寓時熊已避匿學生尋之不得憤將其會客室中陳設毁壞數事後有警官到來勸解大衆始散今日各報俱載其事惟熊氏機關之某報則謂此次搗毁熊宅之事與日前騐弊案極有關係因省議會則此提議僞鑄五角銀幣案熊議長亦贊成查辦廠長曾子唯因此含恨於熊故趁此機會用金錢賄買高師少數教職員嗾使學生搗毁熊宅以洩私憤該校學生三百餘人擁入熊宅肆行搗毁計毁損衣物家具等項約共值銀五千餘元云云俱與事實不符今日教職員與學生均有會議籌備對付辦法學潮旣起勢非一二日所能解决也又聞學生擬再集隊到省議會請願議會刻正在討論中（六月十三日） 
[附北聲中之川政局]  
　　川局恒視大局爲轉移現在大局情勢旣變川局因之受其影響前數日之川局本有一種聯合辦法近因大局影響各方不能不靜待時機以資應付茲將川局近態述之如下劉湘下野後各方將領與責任代表同集成都商議解决辦法有種種提議有主先行在省設立各軍聯合辦事處然後在資中或在成都開一軍事善後會議推舉首長者有主須將以後辦法一併在現時解决者目前尙未有結果熊克武派見大局驟變正好貫澈其附北之主張贊成先設辦事處并欲藉聯合之力排除劉湘勢力劉成勛對於川局則不願擔任過渡以召惡名遲遲不表示意見因此各軍聯合辦事處不能遽爾成立熊派各代表聞昨日又在社中聚會大致不出三數日或有主張發表至今日得一可靠消息謂此間各將領已由劉成勛領銜通電贊成恢復舊國會曁黎元洪復職如是則川中局面當生變化矣 
　　川省當道對於政府意見向分三派一派贊成南政府一派傾向北政府一派主張不南不北第一派劉湘頗贊成之如所派赴粤代表王湘與在川代表胡忠亮皆與中山表示好感第二派卽熊克武派之主張劉湘之參謀長王陵基亦有此意兩人目的雖同而進行各别第三派以劉成勛賴心輝等爲代表今劉湘宣布下野第一派不能抵敵二三兩派因此成現在之局面惟川省軍人之空氣最爲複雜今日如此明日又可如彼此一通電能斷其有若何堅决主張殊未敢信困劉湘下野已失其鹿須當共逐熊克武劉成勛皆有首長之希望卽使宣布附北各自其目的未必能相容以共安樂且劉湘下野各軍尙未絕對表示允許北方政局非旦夕可定且距川最遠勢力難施川東劉湘但懋辛各部隊伍并未各撤回防禍機尙伏接觸甚易殊不能作樂觀耳尙有一事足記者卽川省議會事件是也該會近來爲熊派議員所左右劉湘未下野時高呼倒劉劉旣倒後該會并無辦法非熊派員近提出選舉省長案熊派議員因在附北之際靜待時機反不出席於該會前日熊派議員駡人逃席者近又反被人駡此亦川局混沌中一 
 
 

Page 11

 
 
趣聞也 
[西報紀廣州之變局]  
　　世界新聞社譯大陸報十八日廣州蒲克女士通信云前粤省長陳烔明宣稱南方政府爲中國統一之梗突爲出人意料之舉動佔據廣州迫孫總統伍老博士及各官員出走陳部粤軍二萬五千人由葉舉率領於星期五日午前三時許突攻省城開砲猛繋孫中山軍隊均在贛省北伐中省城空虛激戰一兩小時陳軍得手包圍總統府天明時中山易服於砲火猛烈之中逃至珠江一兵繿内此皆共衞隊忠勇擁衞之功衞隊計二百人結果死者甚衆伍老博士當變起時正在安眠羣僕聞砲聲卽逃僅有一忠誠小厮喚醒老博士吿以事變博士起則省長署已爲陳兵所圍不能逃孫中山之英文秘書陳友仁亦寓省署兩人待至三小時後有一汽車插白旗從兵士密布中馳來車中一軍官聲稱因伍等之友人爲之説情許伍陳逃生伍　乃由兵士護出避居友人家中孫科伍朝樞及其他官員均逃中山夫人一時不知下落夫人年輕而勇爲美國某女校畢業生曾追隨其夫歴經患難於天明後由衞兵護之出府夫人不即逃而欲曉變兵以大義俾知此舉爲叛逆而悔罪披誠顧變兵不聽夫人乃不得不逃衞兵亦死多人星期五天明後廣州及沙面全由陳兵佔領外國人不能往來造幣廠兵工廠政府各機關及巿政廳均被搶刦一切案巻携取一空粤軍軍官六十人署名張貼布吿謂護法目的已逹溥請孫下野然孫中山則百折不回不肯退讓茲由陳友仁君處取得中山之宣言云『余巳召回江西北 
伐軍之一部北伐軍在江西節節勝利以對付陳烔明及其叛軍此次之變乃以檘惡之奸叛情形爲之』星期六日午時孫中山之海軍開始轟繋陳軍岸上陳軍還砲結果略死數入午後五時許海軍又一度開砲但不久卽停此次孫陳間之决裂久在人意料中識者早謂廣州非孫陳二氏並居之地蓋兩人政治上意見相差太遠無融和之望數日前中山召廣州各報記者開談話會謂省城陳軍太多應於十日内離去陳部各將領對孫感情本已甚惡至是而破裂之機成熟矣此次事變之結果如何不能逆料有人以爲西南政府恐從此不能存在南北戰車從此可了蓋陳烔明之各將領已公然贊助北方反對北伐陳氏現正與吳佩孚通消息也但一般華人自中山被逐後袒孫之輿論乃有春潮怒漲之勢大多數人似皆贊助孫氏工黨中人聲稱總統　公道待彼等又有般人謂孫熱誠愛國爲中國謀幸福歴數十年此次護法尤勞苦功高云（譯者按中國人最重道德無論愚夫愚婦皆有一種根本的道德觀念此次陳烔明叛孫之舉出於一般人意料之外所以出於意料之外者不在政治問題而在孫陳問之友誼關　一般人皆從道德上着眼故覺陳氏此舉斷不可恕而政治上之是非不與焉中國人之思想如此此正中國人之特色而陳烔明之失敗已基於此一點人心之中吾國民拭目俟之可　） 
[杭州快信]  
　　省教育會定七月二十五日上午開常年大會選舉正副會長及評議幹事各員新舊會員限二十日前繳納會費頒給證書 
　　省教育會今日上午因省議會裁减補助費案特臨時評議會杭州明德醫院下午亦假該會延德國醫學博士白朗士演講婦女衛生之研究 
　　北京陳震福昨條陳盧督辦及各法圑以裁兵必自興業始臚舉辦法十條循序漸進不下萬言 
　　新任教育廳長朱國楨擬於七月二日下午詣省教育會講演並宣佈辦學方針 
　　各縣議會成立後多數主張地丁項下帶徵自治附捐以十一年度爲限議决通過呈請省署飭財廳核議復准已分别咨部備案 
　　綢業觀成堂與絨經料坊發生問題相率停工現經官廳竭力調解漸趨和平本星期内可開工 
　　高審廳令趙鏞署湯溪承審員謝瑞麟署安吉承審員 
　　省垣中城一帶近日發生時疫觸渠者立時斃命致倒斃甚夥如二橋朱源興酒店主及官巷口正生肉店經理均無病出門驟罹斯厄聞杭縣看守所連日瘐斃人犯亦有是症發現 
[南京快信]  
　　齊督因省政問題昨約徐果人議長到署談二小時 
　　省議會昨日大會不足法數未能開議 
　　馮玉祥派路艮慶來謁齊督有所接治 
　　下關鄕民反對淸潔所風潮仍未平息淸潔所經理耿華堂以被毆受辱家中全被摀毁巳向法庭起訴但鄕民敷千不能指出爲首檢廳拒不受理 
　　省立法政專門學校校長王甸伯辭職赴京就舊國會義員職省廳擬即以該校教務長王伯秋接充免起爭潮 
　　駐鍞第十九師師長楊春普丹徒縣知事張玉藻電兩長報吿彈壓鎭湯馬路不日開工别無阻撓 
　　財廳委藍世勳赴丹徒查案吳無爲赴南匯監視屠宰税投標馬儉餘赴赤山湖驗收河工 
　　儀徵縣知事吳立莊呈鹽業苦工風潮幸已解决請咨鹽務署飭所勿輕易更章免生意外兩長令飭仰候轉咨鹽務署察核飭遵 
地方通信 
[蘇州]  
　　虞紳挽留撤防蘇軍　蘇軍第二師六圑三營十一連官兵駐防常熟以來該處賴以安謐茲朱鍞使以該速少數兵士目前小有鬭毆頗爲該縣士紳所不满特命唐圑長將該連調回嚴加操練再行派往事爲該縣各界所悉深以兵去匪來大爲惶恐該縣士紳陳某等前日具呈使署竭誠挽留略謂貴軍駐常以來地方治安隱賴保障近年迭遭荒歉宵小日多正仰貴軍駐防鎭攝茲聞鈞使欲將駐軍撤回公民等爲全邑治安計環懇免予調動實深感盼云云 
　　蘇紳歡迎韓省長公電　蘇紳潘祖謙等昨電海安歡迎韓省長文云海安韓省長鑒公調任鄕邦政府有容人自治之機省民以還我使君爲樂公爲國計爲鄕計若高蹈不出陷省於無政府狀態决非心所安且亦不能獨安也宋范文正以蘇人守蘇至今稱頌今所患者宗族交游之光寵耳但前年吾省創蘇人治蘇之説南通張嗇老有無論何人長蘇不得援引一人之勸吿煌煌大文由蘇社印刷傳布吾省三千萬人實聞此言本社同人當奉以周旋爲公後盾並以報嗇老望速起就職佇聽德音平社社員潘祖謙邵秋年金祖澤方還等叩養 
　　女子職業學校展覽會　女子職業學校近在校内組織銀行部業於二十三日開幕是日並舉行第三次成績展覧會自上午九時起到男女來賓二千餘人各項成績如籘器毛巾繡貨等均有可觀而尤以繡貨爲最如教員金靜芬所繡之潘紳祖謙小照形神畢肖更爲傑出下午四時起表演餘興迨七時演至悲劇孔雀東南飛焦仲卿投海一幕校務主任王振之適因急痧病故校内致表演中輟散會 
　　獲究刦案關係人　天庫前楊姓家前晨被盗搶刦等情已誌昨報茲悉昨日下午四時許金閶社長宋友農據包探報告十間郎屋之流氓與該案頗有關係云云旋經宋君約同包探巡官巡長等前往將該處游民全數捕至三區審問卒訊出三人與刦案有關當即備文解至總區轉解縣署一面命巡士通知楊姓投縣認對搶刦時該三人是否在埸其餘未供認各人現尙收押警區候訊明續解云 
　　縣署焚燬烟土　二十五日爲吳縣公署焚燬烟土之期上午八時許由衛隊將没收之烟土烟膏烟具等件搬矣大堂上點明共計一百二十餘包天并中用稻草梗柴等物砌成圓形將烟土等架上至十二時左右各長官代表均陸續到齊下午二時許郭知事偕同各長官代表等列席監視焚燬由衛隊用火燃着霎時火光隆隆盡付一炬焚畢各官分道而散 
[松江]  
　　准恤朱校長遺族　四德女校長朱孝植主持該校校務前後不下十年去秋朱君因病身故身後蕭條經職業學校校長張芝第二高小校長楊前烈等證明惠實呈廳請恤遺族縣署核與省訂補助各國民學校教員遺族恤金辦法相符當卽轉呈教育廳並省長核示業奉省長批准候彚案核辦矣 
　　警所例會記　縣警察所於六月二十四日午後集合各分所長各分駐所巡官各派出所巡長舉行本月分例會一等警佐張簡齊主席首由主席述明滬上近日謠言情形囑各分所長巡官等切實注意地方治安丹事載運旅客往來均應隨時檢察惟此種辦法應出之秘密不可徒事張皇以免地方驚擾次第二分所長高竣提議請仿照吳縣巿鄕警察及水上警察辦法組織義會遇有各處長警死亡任何巿鄕長警均各助洋一角五分俾盡同事義務在席與會各人均極贊同惟主張以一角爲限另一訪函謂巡官馬亮鄕主張舉辦長警儲金庶任職久得數多任職暫得數少且以自己之錢爲退職或身後之用庶免受人撫恤亦可保全人格云云結果公推一區巡官錢佐伊新橋巡官馬亮欽會擬辦法交下月常會討論 
　　謀夫案預訊紀　衛氏謀夫案二十四晚十二時續行預審並先補傅衛氏胞妹衛小弟及六十下四兩圖地保到案訊問迨至黎明退庭祇究出與衛氏有關係之某甲等踪跡而關於謀害事實仍無確供故已連同兩地保一併判押候訊 
　　張緝刀傷髮妻凶犯　縣屬小崑山鄕史家村鄕民費阿六刀傷髮妻一案已經縣署委令警所吳檢查偕同陶檢驗更下鄕驗明委係用刀砍傷兩腿頸項等四處無誤茲傷勢雖劇如果調護得宜尙不致殞命云云惟兇犯費阿六已被知風逃逸故已呈明縣署通令跴緝矣 
[常州]  
　　縣署騐契會議　武進縣公署爲减價驗契事於二十四日下午三時召集各鄕董佐在署開會到者二十餘人姚知事曁孫廳委均列席姚知事首先發言謂减價驗契全省一律本邑木便獨異務請諸公盡力勸導以增税收次劉佩衡發言謂民間驗契自民國元年開始辦理至民國四年加緊嚴催凡緊要之契均經驗過現未驗者大都不甚緊要騐與不驗無甚關係此次再行嚴催殊無良好之成績次孫廳委謂劉君之言甚是但各鄕擬設驗契分所俾可就近勸導如税收不旺對於財廳亦可卸責次白靜齊謂民間之契無甚緊要劉君已先言之當此農忙之時各鄕如設驗契分所徒增人民惡感不如先由四鄕董佐勸導一面由縣多發布吿使民間咸知驗契之必要如税收仍不旺再議其他方法姚知事孫廳委均然其言遂决定先照此辦理至四時許始行散會 
　　勸學所長三次辭職　武　勸學所長徐化吾已兩次呈請辭職縣署一再勸慰挽留昨日徐君又進辭呈原函略謂教育經費異常短絀有破産之勢學競力小任重應付無方近以籌劃學欵編制預備諸事夙夜焦勞以致精神困憊胃納不强醫生謂非息心靜養難求速效當此教育現象岌岌可危之時斷非病軀所能應付爲特再呈鈞署仍懇准予辭職另行派員接替以重職守而免貽誤云云 
[鎭江]  
　　水災義振會撤銷附設南馬路商會内之鍞揚水災義振會刻已結束撤回嗣後關於振務一切事宜槪歸滬會接洽云 
　　查獲大批川土　二十四日午後五時太古下水某輪船由漢抵鍞下椗江心維時鍞江海關洋扦手等登輪搜查當在貨艙中查出樂材十五包每包内藏有川土十五件（每件約重半斤）共計一百餘斤遂將藥材包悉數用划船載至關前一併舁入驗貨廠由理船廳洋員等飭各水手將藥包逐一拆開並將川土提出封存關署禀明税務司轉電總税務司請示辦理聞販土之人已不知去向矣 
[揚州]  
　　鄕民反對墾荒風潮　便益門外對河昆連省立蠶桑模範場之無主荒地前經塲長蔣曉舫呈准實業廳收入該場開墾栽植桑苗該荒地上墳塜亦責成該塲保存乃爲臨近居民吳廷棎等所反對先行晙使阻撓繼復率衆拔毁已植桑苗故由該塲迭函縣署示禁並將吳等拘縣懲辦附和吳者僉謂該場違背人道任意掘毁前人墳墓集婦孺老幼至千人以上或持神香或執屍骨於二十三日下午閧至縣署稟訴前情環求釋放被拘之人勢甚洶洶縣署警隊上前阻攔致誤傷老嫗兩人江知車遂傳諭該民等推出代表呈述允爲和平辦理得暫行散去未悉若何了結也 
　　縣署請平米價之公函縣公署頃函商會云近來米價步漲每石至十二元以外人心恐慌非平價不足以維現狀請即召集米董會議增價出售不得囤積高抬並將逐日米價呈報備查以維民食云云 
[南京]  
　　義教校地借用廟字之公牘　江蘇義務敎育期成會請� 
　　校地得借用廟字呈文及議案省批茲錄如下「江蘇義務教育期成會呈」爲議决校地得借用廟字案請令廳飭縣查照辦理仰祈鑒核事竊本會於五月二十七日開臨時大會由會員提議校地得借用廟字案當經到會會員詳加討論僉以現値推行義務教育之時需用校舍甚多如一律建築公家無此財力暫時借用廟字多數認爲可行當經到會會員一致議决陳請省長令廳飭縣查照辦理理合檢同原議案備文呈請鑒核施行「附校地得借用廟字原議案」所謂義務教育云者凡隸中華民國國籍之人民都負有此種責任並不因宗教不同卽可顯然歧異在民國元二年時各邑藉廟興學頗有多處於理並無不台祇以少數人操之過當致生周折官廳爲息紛起見槪予出示保護自此以後學校欲假用廟字逐覺爲難已辦者停辦未辦者更末由擴充前途甚受影響現値籌辦義務教育需用校舍比前十倍竊意除購置或用公産外倘得借用廟字於經費短絀之區旣不無裨補而僧道一流亦不致假信教自由之條並國民應盡之責而放棄之請由大會議决呈請省署飭知各縣查照施行「省批」來牘閲悉查廟宇爲寺廟財産之一管理之權法令屬之住持但教育爲國家之命脈有教無類人同此心僧道猶是國民旣受國家法律之保護自應蓋國民一部分之義務佛法廣大身猶可捨更何有於蔽身之屋古人可以捨宅爲寺卽今人何不可因寺以設校現在實施義務教育各縣正苦舍缺乏據呈前情於無可展布之中爲利用公物之計且借用手續無戾於法實哀諸情審愼周妥良堪欽佩應候令行教育廳轉令各縣遵照辦理希卽知照 
[徐州]  
　　農會與教育會互評　鐲山縣義務教育因無的欵進行經省署迭令嚴催當由縣署召集行政會議公决加徵一分畝損專充義務教育經費列入十一年度地方費預算案詎當場有少數反對教育者極力破壤并私謂如有人出言反對願以加徵畝捐俟收入後即全數撥給酬勞後經多數明晣事理者主張交審查會審查及次日付會公决破壤教育者猶一再以「農民不能擔負」之語出而反對結果教育爲四釐五保衛團警備隊占一釐五合共六釐當塲因不能再行反對遂於散會後卽由縣農會全體名義電訐於省署財廳省會而縣教育會等亦去電聲明請爲主持公道茲將兩電錄後農會等電云南京省長王財廳長嚴省議會鈞鑒銅山連年匪患農民失業　里早壚今凶荒之餘又遭水雹赤地茫茫流亡過半乃止税乞振而縣教育會及少數董事復運動加税置縣巿鄕農會否認於不顧查本邑附税已增越正税三倍違法再加誓不承認乞駁斥以蘇農困呈續上銅山縣巿鄕農會會長張壽臣等叩效教育會等電云南京省長王財廳長嚴教廳長胡省議會鈞鑒銅山義務教育保衛圑事務所警備隊經費奇窘勢難支持經曹知事依法召集會議當場全體公决於十一年度每畝帶徵七釐畝捐與論翕然乃縣農會等藉口反對遺誤要政乞主持公道銅山縣教育會耿明逹巿鄕教育會王靜修農本姜文彬巿鄕董劉德昭等叩　 
[蕪湖]  
　　職業教育之成續　蕪湖東門处安徽公立職業學校開辦迄今不過一年而鐵木二工廠之設備已極完備營業方面亦日見佳象現在二廠出品已不下數十種頗受各界歡迎上月間曾包修素日行駛無爲縣之德昌小輪一艘因該輪機器均已損壤完全由該校工廠重新代爲製造刻已完工試行時成績極佳足爲職業教育前途慶　 
[嘉興]  
　　二中發生學潮　浙江省立第二中學校三年級學生五十餘人因與數學教員孫彰伯意見齟龉該級全體學生遂於二十四日向代理校長黄則韓請求撤換孫教員黄校長不允所請遂於二十五日上午一律離校日内將發表宣言書以明眞相未知若何解决也 
　　習藝所製造滅蠅器習藝所所長薛玉麟新近發明撲蠅器具日可滅蠅數千頭現已諭知各藝徒如法製造業已製成千具特具呈官廳請求出示廣爲行銷現縣署除分令所屬各機關購置外並佈告各居民購置矣 
[杭州]  
　　胭脂隨風飛舞　二十三日下午一時許忽來一陣狂風紫荊冠巷孫源茂余義記胭脂作坊内攤晒數百　胭脂一時席巻而起向空飛舞隨風鼓盪高至半天仰望如鳶近地一帶無不以爲奇觀有傅爲天降紅色棉花者並有愚夫婦言天公收去作爲彩色轉瞬間飛散塵埃沿途小孩多有拾得胭脂者惟聞余孫兩坊損失胭脂計有二百元之鉅云 
　　杭垣開辦電車之部文　浙江省公署准交通部咨復云案准咨開據浙省大有利電氣股份有限公司呈擬在省垣改築馬路之路線内分别緩急次第敷設軌道行駛電車以利交通請先行立案等情除指令並分咨外相應咨請查核見覆等因准此正核辦間復准農商部咨同前因到部查該公司擬在省垣馬路路線内添設電車爲便利交通起見事屬可行惟所請先行立案一節並飭遵照電氣事業取締條例繕具各項書類圖表分呈本部及農商内務兩部再行核辦准咨前因相應咨復貴省長查照飭遵可也 
雜評一 
[吿不干政者（默）]  
　　不干政云者非僅避干之名也必須能舉不干之實今日保一職明日薦一人固干政即表面不保薦而直接間接暗中諷示於人使人迎合其意而保薦之者亦干政也直接間接暗中諷示於人固干政即不諷示於人而人之與己有關係者或藉己之勢力以成其勢力者踰越權限濫行保薦亦干政也何也彼雖無保薦人之意而人則已藉其力以保薦人即不　爲其所保薦也故眞能不干政者必使與己有關係之人或藉己以成其勢力之人皆能謹守權限不越分干政而後乃能舉不干政之實不然彼昌言不干政者雖自信無他而實則早爲人所蒙借其名義藉其餘威以送人情布牙爪不問稱職與否惟己派之人是用政局且將因是以擾亂人能曲諒　不于政之苦心耶今日之中央政府已露此種現象竊願昌言不干政者愼防於其微也 
 
 

Page 12

 
 
   
 
 

Page 13

 
 
本埠新聞 
[杜鍚珪復何豐林電]  
　　造此謠言者不知是何心肝實堪痛恨 
　　松滬護軍使署昨日接准海軍杜總司令由北京海軍部來電云何護軍使鑒箇電敬悉前致號電辱承宣布藉釋羣疑無任欣佩乃聞滬上謠言尙未平息造此謠者不知是何心肝實堪痛恨除電上海教育會商會各報館俾明眞相外務請嚴禁緝懲以安人心是所至禱杜鍚珪敬印 
[戒嚴時期中之鬆動觀]  
　　如此看來不久可以解嚴 
　　商請縮短戒嚴時間城厢内外閘北等處自奉令實行戒嚴以來每晚十二時後交通斷絕禁阻行人車輛進出商界多感不便現南巿各業商代表等紛赴縣商會陳述此次每夜阻止交通後商業上往返頗不便利大受影響况近來天時不正發生霍亂等疫癘民間每有延醫呼救尤屬大生阻隔其間有生命關係尙有臨時發生一切緊要事機頗形棘手是以請會長代逹護軍使俯念民情能否予以通融將戒嚴時間寛放等情聞該會會長面謁何護軍使陳明種種狀况請求將戒嚴鐘點展緩實行刻奉何使准予寛展至夜間兩時實行戒嚴業已令知淞滬警察廳長轉令所屬各區署所一體遵照 
　　水上一律縮短時間　松滬何護軍使以華界水陸區域實行戒嚴以來已有數天每晚除陸路上行人車輛阻止交通外其浦江内行駛船隻亦一體阻止在案茲據縣商會陳明商業頗多障碍故自昨晚爲始准予展緩兩小時均於兩時後阻斷交通已令淞滬警察廳長遵照外其水上交通亦已一律照辦矣 
　　廣發通行證以便行旅　南巿各業商因此次奉令實行戒嚴後每晚十二時後出入不便凡持有通行證者尙可騐明通行舊有通行證雖經徐警廳長傅知有效但大半已經繳銷故仍有紛請縣商會轉呈警廳補給執證通行庶免阻滯聞昨日爲始已補發通行證約計數千份之多云 
　　嚴拿造謠之人　松滬何護軍使以滬地前有海軍杜總司令帶兵六千名來滬之謠會經分電去詢均稱事屬鳥有本署接有復電在案現卽證明則此種謠言必係好徒意圖挑釁乘聞擾亂治安值此大局不靖之際豈容造謠生事自應嚴禁緝辦以維地方安寗故於昨日通令本埠各軍警一體訪查凡有造謠惑亂者卽行拿辦云云 
　　本來可以不搬家　邇來滬上謠言蜂起以致軍警兩界頒佈戒嚴命令而軍署與兵工廠等處防備吏嚴警察廳與各區所並各處要道入夜後加派雙崗斷絶交通所以商民人等頗爲恐慌高昌廟及斜橋以南居户之搬家往北巿者日有數起事爲警察廳訪悉以該居民等輕舉妄動未免擾亂人心爰令飭所屬各區所轉諭出差各長警勸諭人民切勿將家搬遷俾免損失如果勸諭不聽卽强制拘究云 
　　法律上之觀察　此次上海戒嚴據某某法律家等之研究云戒嚴之原因如爲六千陸戰隊來滬而起則一俟是否有無陸戰隧來滬之事證明卽可定奪戒嚴與解嚴之宣吿以戒嚴之最要手續爲呈報大總統且本國軍隊開移於本國境内亦不得視爲非常事變也如僅爲謠言則憑尋常警探之力足以偵防斷不必宣布戒嚴如割鷄之用牛刀也據聞滬上各法圑旣接到杜氏之電明白聲明則何護軍使自必卽行解嚴以免商民　疑外人駭怪云云 
[姚桐豫等對國會議員之諍言]  
　　爲議員不信任顔閣···迎合軍閥發也 
　　聯合通信社云旅滬國會議員姚桐豫盧鐘嶽等昨因報載北京議員謀不信任顔閣又向保定接洽請示授意特致書兩院同人請勿妄自菲薄原函錄下　參衆兩院同人公鑒立意國國會誠爲神聖不可侵犯之機關乃以組樴分子不齊往往爲此詬病其實機關自機關分子自分子國人果具判别能力不宜因觖望於議員之故遂併國會而厭棄之厭棄國會無異犧牲自身吾國代議制度仿行伊始與舊歴史本不相容人民脱離專制未久缺乏政治常識對於國會忘其爲自身集合體一聽有力者任意蹂躪未嘗出爲後援若非　　有人天下事寗堪問乎往不可誎來猶可追假使爲議員者亦忘其人民集合體但憑一己之私不顧天下之重或耽逐近利或求媚武人是貶損國會之尊嚴其咎不在他人而在吾輩矣滬報載北京專電議員以閣員無分商量提不信任顔閣案又載議員們向保接洽請示授意之處以便凖備等語由前之説譽之者曰熱心政治毁之者曰躐取官僚由後之説譽之者曰剌探國事毁之者曰迎合軍閥無論心事如何而此奔競行爲分子旣爲與論所不容議會恐爲國人所輕視此次繼續開會南北尙未統一滬粤且有違言總統復職問題須待依法解釋過渡内閣維持現狀何妨竟聽政府自爲支配吳佩孚更有聲明不干政之通電諸君雖欲活動政治亦宜俟憲典完成之後發生正式政府以行我閣揆同意之權此時果能南北携手同趨軌道吾輩受十年之教訓爲百世之殷憂毖後懲前正宜全神注重制憲明職責而慰渴望不可妄自菲薄失此千載一時之機會憲會法定人數能否足額尙待異日反對法統希圖破壤者大有人在正苦無隙可乘舉動偶一不愼影響所届國會之命運繋之一波未平一波又起天下且從此多事心所謂危不敢不吿願留意焉旅滬同人姚桐豫盧鐘嶽白 
[章太炎等電請孫中山來滬]  
　　聯合通信社云昨日章太炎褚慧僧兩人連名致孫中山一電原文如下廣州探送孫中山先生鑒徐世昌伏罪我公内踐前言外從與論翩然下野信若舟靑無任欽佩時局尙有糾紛望公惠然來滬賜以教言鵠立待命章炳麟褚慧僧叩 
[孫中山夫人昨日抵滬]  
　　國聞通信社云據某方消息孫中山夫人因粤變發生業於昨日乘輪到滬寓其私宅據云中山並無來滬之意尙在粤從事籌劃云 
[慰唁伍梯雲之兩電]  
　　張南通電廣州探送伍梯雲世兄鑒賤辰辱蒙尊公書贈聯語正深感念忽聞大去悼怛萬狀務祈世兄節哀順變善當大事并願粤局大局早日平定則尊公九原之靈或可稍慰乎專電馳唁挽言郵寄張謇有印 
　　孫洪伊電　廣州探送伍梯雲先生鑒頃得港電驚悉秩老仙逝粤亂横生喪我耆宿人類之靈光頓殞國家之元氣凋殘匪特西南之不幸亦國家之不幸也謹此弔唁藉致哀忱洪伊叩 
[福建路商界拒借新債之通吿]  
　　聯合信社云昨日報載高總長新借銀圑欵二千萬以中東路作抵本埠福建路商界聯合會會長特備函通吿各路一致否認一面快郵代電致大總統國務院外交總長魯督辦各省議會各圑體各報館云謹啓者頃閲報章某總長向外國新銀圑借欵二千萬以中東路作抵押品按共和國制度以民意爲旨歸國民對於國家利害關係莫不羣策羣力爲政府作後盾圖邦國之榮光某居位未及匝月膽敢斷送國權當茲全國人民方大聲疾呼協力儲金以謀取贖膠濟鐵路奈一波未平一波又起况中東路關係國防倘落外人之手非特主權旁落不幸而生國際交涉危險何堪矧斷送國權之借欵彌補黨爭之軍實言之痛心聞之切骨國民永遠否認言論所在公義昭彰萬一掩耳盗鈴遽爾簽約則曹陸章前車猶在殷鑒非遙而商民之精神如故犧牲何妨倘該總長侮過中止服從民意則國家幸甚商民幸甚福建路商界聯合會啓六月二十五日 
[鄂籍議員上黎黄陂代電]  
　　黎大總統鈞鑒慨自民國六年督圑肇釁復辟禍起伯烈不獲與公共患難糾合豪傑南走粤中建立軍府仗義護法以期剷除軍閥統一宇内卒因南方政府受北方政府傳染間亦發生非法之舉伯烈力綿才薄無補時艱心灰意墮抑鬱欲絕不得已伏處漢皐賣醫自給苟全性命不談政治者久矣茲聞我公以各方之敦促具難言之隱哀提出廢督裁兵等件始允暫行大總統職權維持現時秩序公誼私哀欣慰曷極惟伯烈久居漢臯目撃鄕艱有不能不本我公廢督裁兵之旨而爲鄂人請命者吾鄂自辛亥首義以來生命財産犧牲無算燦爛武漢化爲焦土富庶施宜屢經兵刼益以我公入都湖北淪亡人同俘虜地類征服以靡有子遺之骨血供無厭軍閥之需索私飽不巳繼以兵餉兵餉不已繼以戰費民窮財盡幾不聊生迄至今日萬刧莫復以財政言之但見横徵暴歛羅掘無遺紙幣充斥立見破産以民生言之但見工農失業商務凋殘流離載道瘡痍满目以教育言之但見學校荒蕪生徒零落奔走呼號停課待欵歴歴苦情罄筆難書種種慘狀更僕莫盡推厥根源實由吸無數金錢蓄養兵士有以致之也兵士之蓄養實由擁兵稱雄之督軍有以致之也然則廢督裁兵誠爲救時急務標本兼治莫善於此伯烈豈不知此中情勢繁難關係重大非一手一足所可立致然以愚見所及廢督裁兵之舉行之他省較難行之湖北則易何也自我公魚電轟傅曹吳兩使首先贊成蕭督衡珊尤爲義奮當斯時也我公以一紙命令撤去湖北督軍改任蕭督爲師長或總司令則湖北之督自廢矣駐在湖北軍隊原係北洋調來即令各將領將所駐湖北各軍調回原防以待中央設法退伍至湖北改編之兵不下三師名雖鄂軍實皆北人可令直隸陸軍部調至北京拱衛京師則湖北之兵自裁矣川湘兩省雖曰多事然該省將領旣與吳蕭調和於前又復致電贊成於後信誓旦旦絕無再犯之虞粤贛稱兵雖曰叵測然有章太炎先生主張將湖北立於緩衝地位之通電可援無論何方軍隊不許入於鄂境南方倡言自治於鄂必表同情他如僻遠州縣蕉苻間有不靖除由省長就地募綀警備隊外飭各屬勵行圑防妥籌保甲區區盗匪自不足患是湖北固無駐兵之必要也廢裁之易孰易於是至於善後之責則以愼選省長爲先近來軍閥專權不惟督軍省長半屬軍人即等而下之之官吏亦莫不爲軍人所佔據我公旣云廢督裁兵振刷民治當於文治派中擇人任爲省長决不可廷用軍人暗崇軍閥失民治之精神違廢督之本旨吾鄂歷史向稱多材其道德高尙鄕望優隆者耆舊之中頗不乏人知名之士屈指可計苟得一人以爲省長恢復民國二年各縣自治條例嚴吏治綀民圑建巿塲興實業宏教育厚風化開源節流百廢具舉將見三楚人民及時生蘇武漢元氣漸次回復一省行之各省效之我公卽不言統一而統一之道自在其中夫我公之於湖北旣屈桑梓之邦又係首義之地果克先行廢裁必能事半功倍不然則是公始而爲人所欺者轉而欲以欺人不獨威信墮地即此次出由更無價値之足言也伯烈愛公以德愛鄕以言愚　之見幸垂察焉不勝翹企待命之至國會議員張伯烈叩（馬） 
[魯代表之促廢魯督電]  
　　北京大總統鈞鑒竊維我公入都之始卽以廢督裁兵號召於天下攝位以後又復明令實行風聲所佈寰宇同瞻迺者各省督軍旣以一致電復贊成而浙前督盧永祥業巳率爲首倡足徵威令所至大信昭彰惟是山東督軍田中玉屢請以身作則而迄以未獲政府明令不便實行羣情惶惑疑懼轉滋我公旣主張於前當然實行於後何以於該督之請不蒙嘉納豈以爲時機未至抑視爲無足重輕信誓猶存盟言難食用敢電懇鈞座卽日明令該督准共辭職解除兵柄在該督旣求仁得仁自無遺慽而我公更因機利導轉得其宜此不僅爲魯省人民之慶幸巳也臨電悚惶迫切待命上海國是會議山東代表崔藩等叩有 
[贛人主張贛自治之宣言]  
　　聯合通信社云日昨贛人湯斐予等發表主張江西自治宣言書一件文曰竊以今日江西問題之解决厥爲南北統一大局敉平之樞紐同人等念切邦國義難緘默用特宣言如左共和垂統大法久虚軍閥專制内亂相踵蒙禍至深之人民乃奮起自决於是省自治之要求遍於全國無間南北吾贛其一也自陳楊爲梗盗憎主人而省憲末由萌芽自北伐改道援贛移師而全省夷爲戰區吾贛自治之前途誠至不幸然自法統旣復南北爭議根本消滅吾贛今日所處之地位因巳脱離軍事範圍而爲自治省區之一其有假借名義延長戰禍敢以贛省土地人民供其犧牲者即爲吾贛三千萬人之公敵吾人除承認李公烈鈞編定所部贛軍受命政府維持地方而外不特北伐之衆應歸原防援贛之師當然引退即舊有駐防式之各軍亦無一不在裁撤之列蓋不撤退異軍則停戰爲空言不取消駐防則自治無保障不承認省自治則統一無由成率斯道也禍變之來循環無端非憑武力爲民治之障碍即假法律爲政爭之武器此則十稔以還一切亂原之所在竊願與國人共起鏟除之者茲就贛事略發其端凡我邦人盍興乎來湯漪符鼎升周澤南王侃李國珍羅家衡黄序鵷黄攻素歐陽成郭同王有蘭 
[黎黄陂與黄炎培來往電]  
　　黄陂致黄炎培電　黄任之先生國家多難禍變紛乘奠定中樞端資羣力昨有明令請執事屈長教部蒼生霖雨薄海欽遲爲國求才望公若歲特虚前席佇候高軒何日首途望先電復元洪寒 
　　黄炎培覆黄陂電　北京大總統鈞鑒恭奉任命謹電顔總理請代懇辭兼陳衷曲乃梗日由寗轉到寒電温詞敦促感悚萬分炎培自民國三年辭謝行政願爲職業教育勉服徽勞藉謀社會國家根本救濟數載以來以鈞座之特加贊助同人之一致提倡教育界觀聽漸易乃者忽膺特簡命長教育未嘗不怦然生感中外報載鈞座慨捐廉俸以一部分充京師學校經費想見四方風動樂效馳驅祇以炎培社務校務本良心之主張受公衆之委托雖事業限於局部而責任亦有專歸苟非善後有資勢難仔肩立卸共和國民在野在朝同爲服務幸承垂愛敢掬哀誠伏求准予懇　選賢另簡臨電不勝惶恐之至謹復黄炎培有 
[國是會議國憲草議委員會紀]  
　　星期四開二次會 
　　國是會議憲草議委員會於昨晚開第一次開會到九人章太炎亦到會發表意見由委員長沈信卿主席先由章太炎出示其新撰之大改草議衆意僉同謂於草憲時當採納此主張之精神次崔藩謂國憲未成以前各省應速成省憲俾地方自治早日實現當由衆推定起草員草擬通電一則俟下次常會通過議畢即散會 
[徐瀛等懇吿京蘇同鄕]  
　　深防延宕時日 
　　江蘇省議會省教育會省農會各總商會各報館轉全省各公圑曁父老昆季均鑒頃電北京江蘇同鄕會文曰北京江蘇同鄕會公鑒報載貴會對於省長問題頗懹疑於韓國鈞别提顧維鈞鈕永建楊蔭杭張一麔錢崇固冷遹等認爲可任省長者留待下會取决等情查顧等七公江南人也灜亦江南人或爲夙所欽仰或爲與聞議席或爲最近歡迎於上海國是會議决無不贊成之理惟灜等於蘇前會力主去伊通而倡蘇人治蘇者誠以吾省自項城取消自治以來河間又移駐北洋重軍及警察伊通繼之十年之問悉將吾人服兵權警察權財政權收税權官吏權以及其他關於地方自治各權剝蝕凈盡幾成爲北洋系之征服地老弱轉乎溝壑丁壯流爲盜匪其上焉者亦舍其田而耘人之田此情此景與印度高麗有以異否今幸黄陂尊重蘇人主張調任韓國鈞長蘇此正回復吾人自由時也而韓又早以電辭新命聞矣當此督軍似廢非廢軍隊似裁非裁之際卽提顧等諸公而顧等諸公未必肯出反致延宕時日有碾進行使彼耽耽虎視者仍得遂其大欲何如轉請中央促韓履任京内外各予以助力俾得駕輕就熟鎭懾而指揮之韓素著威望於此間或猶有一缐希望之可期否則諸多掣肘恐仍無裨於實際凡事取之以漸則易成反而行之適足以致敗惟同鄕諸公圖之臨電迫切諸乞明教等語務希一致主張不勝企禱江蘇國是促進會南京各界聯合會徐灜等叩敬 
[中行聘馬寅初爲發行部長]  
　　北京中行近電聘經濟學家馬寅初博士爲發行部部長（卽前之總司劵）實行整理紙幣惟上海商科大學又擬聘馬博士爲教務主任馬博士因雙方均有關係兩情難却尙未定局茲將京滬往來電文錄后（一）中行副總裁致商科大學校長電商科大學郭校長馬君事此間早有成約實難遵命幸賜鑒亮並懇轉逹馬君萬勿游移璈（二）中行致馬博士電商科大學轉馬寅初兄已發表兄爲發行部長亟盼北來何日啓程電復王克敏張嘉璈漾 
[福州發現肺炎疫訊]  
　　大陸報云本埠頃接福州消息該處巳發現肺炎疫教會醫生西人曾染此身故昨日大學教授薩愛慈氏自福州來滬據稱渠於三日前離閩時疫勢尙未蔓延云 
[總商會交替訊]  
　　會長不支夫馬費之報吿函 
　　上海總商會正副會長聶雲台秦潤卿因交代在邇所有任内未領夫馬費結存之欵應向衆報吿以淸手續昨特具函各會董云逕啓者其杰祖澤於九年就職之初曾宣言任内應支夫馬槪不受領悉數撥充本會公用在案嗣後會計處每月照送依照宣言並未收受均經隨時轉入本會新收項下計邀鑒察本年二月開全體會員會時曾將此項結存之欵列入本届預算當衆報吿並荷是日到會諸君公鑒計自就職之日起以迄本年七月預定交替之日止共二十三個月應支夫馬二千三百兩兩共四千六百兩業已悉數撥作本會公用茲當交替在邇再函逹本期常會内報吿以資查考而淸手續云 
[商品陳列所長辭職]  
　　致總商會會董函 
　　本埠商品陳列所所長昨致書總商會會長聶雲台等要求卸職原函云雲台潤卿會長曁議董諸公均鑒敬啓者上届選舉成立世澤猥以輇材謬蒙推爲本會商品陳列所委員去年六月間陳列所急待開辦所長難得其人又被公推兼攝所長職務當以事繁責重固辭未獲洎乎開辦之後復又上書求去仍未見許迄今一年幸承指示機宜差免隕越但汲深綆短倍增惶悚近以精力不繼難再擔任幸本届議董改選適世澤兩任期满照例休息所有連帶陳列所委員長兼所長各職務準備移交何日接替乞先明示所有常會議决所長月支夫馬費一百兩曾經聲明不受嗣由本所會計遵會長之命自上年六月起至本月止計十二個月共提存元一千二百兩世澤鑒於本所經費支絀即將此欸作爲陳列所之補助金區區之隠敬爲共白此上祇頌公綏云云 
 
 

Page 14

 
 
[中國紅十字會全國大會紀]  
　　報吿會務　下月三日再開會修改章程 
　　中國紅十字會於昨日午後三時假總商會開第二次全國聯合大會先期束邀來會之各省區一百六十餘分會代表此外出席者復有蘇督代表何宗清·蘇省長代表沈寳昌·江海關監督姚文敷·及宋漠章·王一亭·鍾紫垣·楊小川·盛竹書君等五百餘人首由議長楊小川君宣布議事日程當請公推主席·衆即推楊君爲主席楊君固辭乃推盛竹書君爲主席主席致辭謂本會範圍甚大一切事宜全仗各分會羣策羣力共謀進行希今日到會代表努以促進本會應有之職務云云繼由理事長報吿會務及總會來電與蔡副會長廷幹來函聲明總會正副會長不能出席原由電云﹁中國紅十字會辦事處鑒函報五月有日開會並請會長蒞滬及設法籌欵等語查京奉辦理救護尙未竣事會長及代副會長均不克赴滬至撥欸一節此間救護需欸甚鉅現亦尙無着落大會費用更無把握總會漾﹂函云﹁逕啓者此次召集大會討論改良會務鄙人職責所在極願參列其間共同研究以期日有進步與國爭光昨承函囑到會當即電逹總會詢汪正會長大燮應否提出意見派人代表列席尙未得復頃接貴處交來總會致各分會蒞滬代表快郵代電内載此次應照章選舉常議員嗣後常議會應設於總會所在地以符定章等語前電雖未得復而總會業已來函囑同前因似此情形鄙人届期未便到會以免有所歧誤專此奉布即希代逹各分會代表諸君查照蔡廷幹啓﹂次有寗波代表發言謂今日大會正副會長均未出席在法律上尙有疑問不如改稱　懇親會嗣經滬北分會常州分會等解釋略謂此次大會係常議會議决當然合法主席即以合法不合法付表决贊成合法者多數並决議下月三日下午二時再在總商會開會修改章程旋請議長楊小川君演説至五時散會茲將該會年會報吿附錄於左 
　　會務報吿詞　本會自民國二年十月三十日開統一大會於上海之中西旅社水流電駛忽忽已逾十年此十年中殺機大開宙合變色本會負責滋重更事亦滋多約舉之曰﹁恤兵﹂曰﹁救災﹂曰﹁卹鄰﹂曰﹁醫療﹂曰﹁拓分會﹂曰﹁徵會員﹂先請以﹁恤兵﹂言棨始於癸丑革命繼以蒙匪南犯豫匪白狼之縱横又繼以英日會師戰德於束隅又繼以帝制之役又繼以復辟之戰又繼以南北之分立又繼以直皖兩系之稱兵又繼以眞黔川湘粤桂之交閧始發難自贛潯束北走皖蘇又北逹張家口而南蹂躪皖豫之交又束北際靑鳥又西面川湘又西北而陜西又束南而閩又南而粤又西南而桂又北面京津方數萬里之間蹈鋒鏑呼籲無路者幁指求其數不能終本會曁江蘇之南京鎭江直隸之京兆天津江西之九江南昌吳城廣東之廣州汕頭安徽之蕪湖滁州臨准關正陽關湖南之固始山東之濟南四川之華陽成都新津重慶寗遠雅州嘉定叙州瀘州自流非榮縣涪州忠州隆昌萬縣仁壽宜賓湖南之長沙常德岳州湘潭衡山未陽寳慶辰州洪江麻陽貴州之銅山安順雲南之昭通廣西之梧州百色福建之福州·各分會以哧組織救護醫隊掩埋隊·留養院捍大難冒奇險肉骨而生死扶傷而瘞亡其事旣昭昭在人耳目而尤使本會跋前疐後幾於智力俱困者莫九年華僑二千餘人阻兵海參崴不得歸往載之出險若其先則嘗於對德宣戰而後凡我以學以商僑寓於德奥兩地經本會援助生入國門者都百數十人於例得附書次曰﹁救災﹂於二年有江蘇徐州利國驛·山東韓莊之旱於四年有山東高密·浙江衢縣開化常山龍游之水於六年有安徽皖北數十縣之水於七年有江西萬安泰和吉安淸江樟樹鎭豐城進賢南昌·曁京兆直隷百餘縣之水於九年有直隸山東西河南陜西北五省之旱有浙江福建之水於十年有江蘇安徽湖北之水有湖南之旱本會遴員　衣與食四走以活之拯此勞人出諸水火旣心瘁而力瘏而上海七年之風·十年閘北之火皆數十年未觀之　弔其亡存又未嘗敢不竭力也又次曰﹁卹鄰﹂歐戰作應萬國紅十字聯合會請醵金八千元以資之檵以二千元助日本鹿兒島地　後之急賑繼以邊防醫隊偕英美日諸國並駐於俄之　參崴其在八年八月英法美意日紅十字會代表集瑞士之加納議開紅十字會聯合會於日來弗本會亦選代表蒞會先民有調曰親老仁隣又日招招舟子卭須我友雖不敏不敢勉又次曰﹁醫療﹂兵厲氣也水旱非時之氣亦謂之賊故往往醵爲疫　本會於是有臨時醫院之設期以一時之人力彌造物之憾而當北省肺瘟蔓延面南行以曁八年九年江蘇板浦浙汪南潯先後以疫吿本會輒以醫與藥馳應其請所以重民命焉溯本會締搆之始即　總醫院及醫學堂於上海之徐家滙屬西醫董其事旣經總醫院地偏西病者不便又分設巿醫院於北巿之北京路·南巿之十六舖旣又以入夏疫盛設時疫醫院旣又以外人舊建之防疫醫院行李弗稱便遂自建淞滬防疫醫院於吳淞作始旣鉅一弗愼將臏絕而餗覆逐日競兢志於鑒飭至十年又收總醫院别組醫務圑董之不再假手於人本會醫療事業之缺憾至此稍稍輕矣又次曰『拓分會』　幹必有枝有五官必有四肢本會與分會之相需亦若是自甲辰迨辛酉稽分會之籍都百八有奇而成於八年以來者得四之一有奇頻年　鼓之聲時作今歲紀澇來歲紀乾封亘十年無一樂歲氓之蚩蚩旦旦引領幸一享家給人足之樂乃適得其反面猶留此皮骨不盡委於溝壑則分會實與有力不可泯也又次曰﹁徵會 
員﹂美紅十字會員得人口總額十之六本會會員僅僅三萬餘人得人口總額萬分之一弱鏡未撫顔先赧矣然猶幸有此三萬餘之會員加賜本會使得有所藉手列於國際之林本會實拜嘉之夫社會期望本會者何限世界指視本會者何若而十年以來本會所得列舉以告者僅此内扣良知常耿耿未能自釋張我漢京宏此遠謨是所望於來者其十年後至開會前之數月有救奉直之戰痍傷有恤上海胡家木橋之火有時疫醫院之添建病房有巿醫院之置産議遷有俄災游行運動之參加舉其凡用備稽核若夫金穀出納之數别詳徵信錄剞　葳事可共參之 
[交大董事會交部已允重組]  
　　本埠交通大學爲大學董事會事爭持已久該校同學會亦曾竭力呼籲趙晉卿箇電亦主張重組至昨日該校始接北京交通部總長高恩洪氏覆趙晉卿電允重組董事會原電如下﹁箇電敬悉交通大學董事會能以在野名流組織不爲黨派政潮所利用弟無不樂於同意俟代表來京再行商定洪漾﹂該同學會代表穆杼齊胡敦復趙晉卿三君已於本月二十日起身赴京現當已與高總長把晤不日必可將辦法詳細審定宣布矣 
　　又該校學生會以交部對於此次學潮已主張唐滬兩校分立京校歸併辦法業已宣滬校即改爲上海交通大學（或謂南洋大學）曾開大會討論並舉定潘世宜胡瑞祥·陳靖宇·張惠康·茅以新·陳育琳·諸葛恂·袁丕烈·賈存鑒·九君爲審查委員審查滬校獨立後之大學大綱及大學董事會之組織大綱該委員於前日開會愼重審查歴時過五小時已於昨日將結果露佈茲將大學組織大綱之重要者數條摘錄於後﹁（一）本大學（面洋大學）設董事會其大綱另定之（二）本大學設校長一人由董事會舉出由交通部呈請大總統任命之（三）本大學經費由交通部指定的欸及其他籌得之欸充之（四）本大學校長有主持全校教育管理及會計事務之責任並統轄各科科長曁教職各員稽核其稱職與否而掌其進退（五）本大學行政事宜須由教職員所組織之上議會與學生組織之下議會討論决定之﹂又上海交通大學或南洋大學董事會組織大綱修正如下（一）人數董事會以董事十七人組織之除交通部派代表二人外由在校學生教職員·同學會·董事會·四圑體舉出呈請交通部長函聘之（二）資格董事資格以舊同學教育界實業界中之學望素著能關心本大學前途而又能輔助校務之進行者或於大學經費能負相當責任或特别扶助者爲標準（三）選舉法每次選舉董事五人由學生舉出二人教職員舉出一人同學會舉出一人董事會舉出一人其選鑒時間之次序應爲（一）在校學生（二）教職員（三）同學會（四）董事會其當選董事不得重複第一次董事會由在校學生教職員同學會各舉董事五人組織之（四）任期董事之任期除部派一人外定爲六年二年改選三分之一連選者得連任第一次舉定各董事之任期應於第一次開會時以抽籖法分定二年四年六年者各五人董事如因特别事故缺額時由董事會補選其任期至原任董事期满爲止（五）職權董事之職權爲甲選舉校長乙規書本大學一切進行事宜丙制定或修正大學大綱丁維護大學經費及審定大學預算戊彈劾校長己簽證大學文憑﹂並聞該校即擬將大學大綱與董事會組織大綱先付學生大會通過再交一學生教職員並同學會共同組織之委員會詳細審定再呈交通部採擇施行聞此共同組織之委員會將由上列三方面各推代表三人組成之云 
[江亢虎還國後之新計晝]  
　　聯合通信社云江亢虎博士還國後各機關咸請其於教育新聞兩界主任事務博士問主張自動的組合一宣傅文化的機關以講學課文·藏書·出版·四大事業爲主體深得滬教育家之贊同將在接近區域中闢地百餘畝爲宏大之建築博士於昨晨乘快車赴寗北上料理家事順道赴天津一行約一月後返滬云 
[昨日到淞之美兵輪]  
　　吳淞口外昨日新到美國兵輪三只（一）華龍（二）埃士（三）沙撲來（均譯音）聞該三兵輪來滬迎　美國海軍大臣某氏定於八月一號開往漢口天津等處云 
[閩學生案提起抗吿]  
　　陳國瑞不服預審决定 
　　國聞通信社云閩粤學生爲閩當道被誣殺人一案已歴二載迄未解决本月十六日始經上海地審廳預審决定將劉開祥林佑民陳晋昌林壽昌江秀淸劉友賢等六人宣吿免訴惟内有年歲最幼之陳國瑞一名以有殺人嫌疑决定移付公判各在案嗣因陳國瑞不服預審决定特委託楊春綠律師就原决定關於手續法上不合各點製成理由四條提出抗吿業已送請上海地檢廳移送同級地審廳轉送江蘇高審廳矣 
[工商圑體討論澳門事件紀]  
　　昨日下午二時本埠工商等圑體爲澳門葡人慘殺華工事聯合開一會議本定北四川路底懹恩堂　會場後改至靶子場北靑年會體操場到會圑體爲各工會與各路商界聯合會等共約四五百人三時許振鈴開會公　　工商圑體爲澳門事件開會攝影推楊春綠主席當報吿澳門葡兵慘殺華工之詳細經過情形畢次金豹廬馬少奎唐豪虞植卿孫鏡亞李中張占剛倪漢英張益華等九人各有激烈之演説次討論對付辦法當經全體討論結果（甲）手續上辦法一發表宣言二促廣州政府據理力爭（乙）實體上辦法一取消中葡條約收回澳門二葡政府向我國正式道歉三嚴辦加害者四優恤被害者討論畢李中起立謂今日之會極不易召集鄙意宜組織委員會交涉事由委員負責此案一日不得圓满結果則委員會卽一日不能取消全體贊成通過當議定委員人數十一人定本晚八時在逢吉里總會由各圑體公舉 
[取締汽車行之先聲]  
　　滬埠汽車事業年來益形發逹於交通方面洵日見進步惟租界内汽車行雖多然除三數家規模較大·佈置週妥者外餘皆賃屋一兩問停置汽車出租而其屋内四壁不堅固者居多且所存殘司令（卽汽油）每超過公共工部局規定重量之外租界救火會會長以此種車行設若發生火警殊屬危險因商請工部局設法取締現聞該局巳决定凡開設汽車公司之屋須於四璧改砌水門汀並須於屋内另築一水門汀之室以爲儲藏汽油之用業已傅諭各汽車行主統限於本年十二月三十一號依法辦竣如逾期查出尙有未曾更改裝修者即以違章論控官傅究云 
[滬北工巡捐局復浚浦局函]  
　　爲修建吳淞江木橋事 
　　滬北工巡捐局致上海浚浦局函云接五月二十九日函以吳淞江木橋形狀危險祈卽裁奪等因准此查吳淞江即藴藻浜原有木橋本非敝局建築現在該處歸入吳淞商埠範圍應否修建牢固巳由吳淞商埠局辦理相應函復請煩查照爲荷 
[滬北馬路開工矣]  
　　中興路與光復路同時並舉 
　　滬北工巡捐局許劍靑局長規晝建築中興路及光復路工程曾誌前報現悉此項工程業於昨日（二十五）開工中興路由排溝入手光復路自東至西先築駁岸該兩路爲閘北首要之路且係公債指定之緊要工程故許局長尤爲注意將來建築落成於滬北商業巿政必可增色云 
[昨日之金融巿况]  
　　昨日午前銀幣爲七錢一分六釐三毫七忽半下午收盤七錢一分六釐半比前日小二五因係星期故到頭及用路均無整數 
　　銀拆上下午皆二錢二分因届星期各銀行封關循例各錢莊預備解欸外人方面大批大條現銀到後銀根漸鬆華人方面幸出口貨活動亦可不虞緊促矣 
[新蔴到申]  
　　昨日太古鄱陽輪到有沅江蔴七百件九江蔴三百五十件又有轉口蔴三百四十件聞潮州帮所　其沅江蔴計分謙記扦三百件上逹公扦二百件萬順增扦二百件九江蔴則牌子較多未曾詳細查出共計本街貨一千零五十件均由南北苧蔴同業預先派定完訖而價因昨日禮拜故未開盤約在今日可開大致開盤沅江蔴統票約二十兩零五錢標頭約再加一兩絲蔴統票約二十二兩左右聞産地沅江蔴行收每擔洋三十元合申成本須二十兩出關九江蔴産地每斤收錢四百五十至五百文不等以九百二十一兩滙水合之到申成本亦在二十二兩故頭次開盤巿面預料穏定至於今庚收成沅江蔴較去年稍歉九江蔴則與去年相仿仍有八九分年歲云 
[桐油巿况]  
　　洪江桐油自鍞江售開十六兩四錢江北帮陸續有交易聞鍞行手貨單薄者已喊十六兩六錢而申地桐油業吃進十六兩價後暫未再行追加因恐愈鬧愈大内消必致碍手故取穏健主義暫將手積消去再計以冀巿面站立也支白桐油前幾日因洋莊停辦巿勢略趨疲軟今聞洋莊又成二百噸故巿已稍形轉機但秀油仍逐步提升因洪江油巿價旣漲内地多爭取之故 
[全浙公會成立會紀]  
　　通過簡章　組織幹事會 
　　全浙公會於昨日下午二時一刻開成立大會到者八十餘人公推杭辛齊主席先由籌備員禇輔成報告籌備經過情形次由簡章起草員説明簡章草案之用意即由主席將草案逐條誦讀稍有修改旋即通過簡章通過後即分發選舉票選舉幹事用記名連舉法當推定檢票員及開票員八人次禇輔成等發表關於改革本省意見其施行辦法衆主俟幹事會成立後再行計議旋即散會當選幹事姓名列下禇轉成杭辛齊邵仲輝蔣智由斯烈虞洽卿李徵五顧乃斌盧照先高爾登黄女叔許逹夫徐建侯張申之阮性存莊之盤林子桐顧企韓徐聘畊趙成之周佩　王乎川陳素子蔣著卿童亦韓方靑箱姚吾剛等三十一人 
[醫界反駁部訂規則文　七種窒碍難行]  
　　江蘇全省中醫聯合會反駁管理醫士規則呈省公署文云呈代管理醫士規則流弊滋多窒碍難行環請咨部收回成命事竊報載上海警察所接警務處文云自本年三月二十一日第二一七三號政府公報載内務部制定管理醫士規則公佈行全文云云奉此公布後與論譁然擎情駭異　懷自危之心民有不安之象茲由江蘇全省醫圑中華醫藥聯合會神州醫藥總會上海中醫學會神州醫院惠旅醫院滬南北廣益中醫院仁濟堂位中堂廣益南京醫學研究會鎭江醫學公會揚州醫學公曾無鍚中醫學會松江醫藥衛生協會溧陽神州醫藥分會常熟醫學會等各舉代表在上海開江蘇全省醫界大會集議討論僉謂規則中無倡導保障之文隠伏醫界無窮之患動言處罰流弊滋生不教而誅是謂殃民有罰無賞是謂不恕多端束縛碍難認允顧呈忱悃約有七端竊以中國醫學棨端最古代有傅人迭著明效邇　西醫束漸人競趨新政府未設倡導之方中醫乃無進步之望苟欲加之振作自宜傅採與情折中盡善庶幾昌　國學鼓勵醫林一旦驟頒規則强與執行致啓醫界之惶駭而疑内部之偏戾此管理規則之窒碍難行者一也培植人才國家有責瞖關民命尤爲當務之先政府於西醫亦知與學育才何獨於國學而反忘之教部旣無中醫科目之規定内部亦無鼓勵倡導之趨向今規則所定之中醫學校及傅習所一無根據縱有熱心與學者其數未能普及以此定繩資格勢有難行應請内部先立其大者然後資其成效此管理規則之窒碍難行者二也人民有納税之義務國家無例外之徵收政府無倡導中醫之措施久已視同陌路乃欲徵收照費與論疑爲苛歛内部其又何辭此管理規則之窒碍難行者三也醫者雖　營業然　　善性質中瞖取費旣視西瞖爲謙貧者又復施醫給藥問其收費若干呈報殊無標準蓋瞖非商業貨品之交易其收費須視病者之厚薄而定此管理規則之窒碍難行者四也中醫診手續綦繁凡遇重症原錄底本輕者隨宜應付而已今責之以兩聯單糾葛頓添醫乃太苦更有處罰之條乃來無妄之禍此管理規則之窒碍難行者五也至言醫者將治愈轉治死亡三項分列呈報又遇傅染病及中毒時據實向官應呈報苟門診每日數十號傅染病多至數十起不呈報則蔑視法令呈報實有爲難此管理則之窒碍難行者六也至醫治錯誤或方藥不符由官廳分别輕重處分又用藥物及其他　法墯胎照現行律治罪在官廳謂馬重視民命保無挾嫌尋隙跡近誣訛醫蒙不白之寃將以何法善後此管理規則之窒碍難行者七也舉此七端叢生疑慮縱欲屈意遵允其如隱患無窮用特臚列陳詞仰祈察核轉呈内部俯順與情收回成命務從根本改組以維醫界而策安全實深戴德謹呈江蘇省長江蘇全省中醫聯合會會長李鍾珏 
　　尙有本埠新聞等轉入後頁 
雜評二 
[靑年防騙管見（旡用）]  
　　上海之騙局殆司空見慣不足爲異然類施於缺乏教育之鄕愚與夫柔懦之商賈罕有對深受教育之靑年試其術者也奈何最近所傅或假學校以收學生或藉銀行以試行員甚至深入内地廣誘多數靑年轉往他埠其術不外以易獲之名利爲誘惑之餅餌靑年功利心勝亟謀進取見而深信不疑贸然入彀虚擲金錢喪敗志氣滋可痛已防制之法一靑年方面凡見此種機會之時必先詳細審察其事是否近理所示我之利益是否能公之於我夙非相識之人其招我也要我先投以資者復須向可靠之公圑或熟識之友人詳加探訪苟非確知其底蕴切勿輕入其漩渦寗失機綠毌落圏套審愼將事所得多而所失少焉一公圑方面見有此種新發生之機關而爲本圑所未知者稍費幾許之手續與精神密事偵查果有疑義務爲摘發蓋我之用力有限而一般社會之受　無窮矣一其他方面如二房東左右鄰居與夫熱心人士設遇何種可疑之點或先事密偵或隠吿關係機關使鬼蜮伎俩無掁展布爲虺之摧由反手也要之機變之巧事後觀察似甚奇妙然節節注意則破綻必多洞濁奸謀破除易易吾顧靑年之遇事審愼公圑與夫一般人士之熱心注意若輩設計雖詭　售者亦僅矣 
 
 

Page 15

 
 
本埠新聞二 
[呈請撥查封産欸開浚蒲滙塘]  
　　泗涇李脩則等以蒲匯塘河淤淺日甚關係上靑松三縣水利及交通亟應籌劃開浚爰特聯名具呈松滬護軍使滬海道尹兩署請將此次私鑄銅圓案内查封欸産撥充開浚此河經費原呈如下呈爲蒲匯淤塞急事開浚懇將私鑄銅元之查封欸産移充浚河經費事竊松屬之蒲滙塘爲上海靑浦松江七賓泗涇等商埠往來要道年來該塘淤塞已逹極點徽特就近田畝灌漑維艱即各處行商咸受影響開浚問題已成刻不容緩之勢故七賓商民李友賢籲求省長於前公民李炎馥懇請道尹於後羣情惶急已可槪見惟念事無鉅細非欸莫行該河之遲不開浚向以經費枯窘爲一大原因近見報載蒲淞巿趙登鰲私鑄銅元案内有犯事人之房産查封等語想該項查封欵産爲數决非織小以之移充浚河經費當亦不無小補且該犯事人即是蒲淞巿上之上以本鄕之貲財辦本鄕之公益利權旣不虞外溢工程又藉以易成籲懇鈞署本惠商惠民之懹作以公濟公之舉便三縣之舟楫灌萬頃之田疇祈將查封欵産悉撥浚河費用庶河工方面事有憑藉較易成功將來巨工吿成頌德歌功曷有涯際脩則等地處鄰區對於該河久受淤塞之累用敢不揣冒昧具呈籲請鈞署鑒核施行不勝戴德之至 
[家庭日新會講演會紀]  
　　黄勝白君演講﹁小兒衛生﹂ 
　　提倡小兒常帶三分飢寒及建築公園 
　　家庭日新會昨開演講會黄勝白君演講﹁小兒衛生﹂其詞如左『凡外人來吾國宣傳學術及吾國人接受西方學術的時際往往都有只知其一不知其二的毛病所以實行起來不免有誤會及錯繆之處即就小兒衛生而論鄙人曾在報端見某外國人在某會講演嬰兒衛生專注重初生時預防淋濁入眼幾佔全講詞二分之一其實中國人此病尙少又英國小兒多患佝僂病（即骨弱症歐洲人簡稱爲英國病）故其醫家鼓吹小兒吃在灰水若在中國此病絕少乃衛生家亦奉爲圭臬殊覺多事（至於石灰水之防乳質消化更不必述）又有主張小兒食後多食水果者（即大人亦多奉此爲衛生之經其實中國食物爲混合制肉質本少身中需水不多强食水果反多作瀉機會（猶之大菜雖富肉質足救中國素食之偏但絕不及中國菜烹調之美燒煮之透）凡此偏見盲從皆所謂只知其一不知其二也須知衛生一科最要在風俗習慣之改良不先知社會習慣之缺點而驟引他人成法以來相繩譬如宋人資章甫以適越終歸是個無所用之抑豈但無用且有遺患譬如舍混和爛熟的肴饌不用去嚼那生吞活剝的牛排不但不適口也能傷腸胃 
　　講到小兒衛生先須知國内小兒疾病死亡的統計再參以社會撫育保抱的情形方可談到衛生及改良若如中國毫無統計可言社會風俗各别加以吾儕見淺陋何敢貿貿然妄談小兒衛生今天仍不過就書本子上一點見解略加討論還是不免仍犯只知其一不知其二的毛病實在慚愧得很 
　　中國有一句古語呌做﹁要得小兒安常帶三他饖與寒﹂實在是句有經騐的名言因爲小兒毛病以消化器病及呼吸器病爲最多也是小兒死亡最多的原因而兩種病之來因實皆以過飽遇喛之故 
　　關於小兒消化器病據外人統計表觀之外國小兒之死於吐瀉或腸炎及其他消化器病者往往估死亡總數百分之五十其原因多因西俗兒母以牛乳哺兒而不肯自哺因有錢婦女習於交際嬉遊不顧自哺其子貧家婦女大率加入勞工亦不暇自哺其子加以鍊乳公司盡力鼓吹民間迷信牛乳故相習以牛乳飼兒因此小兒夭亡最衆綠服牛乳之小兒其抵抗病之力遠不及服人乳者故西國衛生家現方大聲疾呼矯正此事但在中國因婦女家居無事奶媽又易壽故小兒易得人乳當可無慮及此惟中國婦女哺兒無定時最謬者小兒每哭即以乳與之以此小兒皆患過飽而生極利害之腸胃病據鄙人所見因此死亡者亦着實不在少處 
　　所以説常帶三分饑者並不是使小兒受饑不過使其不過飽耳大率小兒服乳每隔三四小時一次每次八九分鐘每日五六次已極足過此則易生吐瀉發熱等病此外大人口嚼食物含哺小兒致小兒因傅染污穢而生腸胃病者尤所習見此等惡習慣亦切宜去之 
　　至所謂消化器病者太撤如傷風感冒流涕欬嗽以及肺炎等小兒因此夭亡者亦不減於消化器病推其原因實以小兒皮膚欠於鍜餗皮膚抵抗力太弱故易於感冒 
　　中國小兒襁褓圍裙重茵疊褥且多蟄處室中門窓緊閉少見陽光空氣一朝氣候有變立即感而傷風故當早春晩秋海上小兒以此病入醫院而死者非常之多 
其原因皆由平時衣着太暖之故所以説常帶三分寒者但不過使其不過暖耳從前外國亦是如此後由醫家鼓吹始有鍜錬之法小兒生數日後即須時往原野陽光中呼吸新氣甚至有日以冷水激兒肌膚以冀養成其不畏冷之習慣者但此等冷水鍜錬法亦是矯枉遇　不但無益而且有害故現代醫家已加以反對其實日光與空氣乃天然養料舉世生物皆資此以生小兒　此尤甚大槪小兒自生後三星期直至七八歲除大風雨聲外宜日日往原野嬉遊若干時以受日光空氣之鍜錬不但免呼吸病且能堅强身體所以一座﹁茂林芳草的兒童公園﹂實是小兒衛生中一件最不可缺少的器具幾與每日衣食一般重要海上中國人之居室鱗次櫛比如豚楄如蜂窠空氣之壤不但不宜於小兒亦不宜於大人鄙人很希望家庭日新會提倡此事速建一一中國小兒的兒童公園』庶幾中國小兒也得享受這天然資養料（空氣日光） 
的機會』 
[沿浦塡泥應劃留公路之呈文]  
　　浦東塘工善後局董朱日宣呈上海縣公署文云爲浚浦局於二十九圖轉購王姓沿浦地一段塡泥至浚浦界線照章應留路地此後迤南塡築劃留注意查案請賜核轉飭知照辦事竊查浦東沿浦土塘自奉籌辦善後淸宣元間浚浦工程在界浜口北寳山縣境沿浦江岸塡築接壤而界浜以南爲上海二十九圖沿江除民田外所有廢塘及留步公地歸董局管理彼時查悉界浜口沿浦有王姓地一方出資築圩向浚浦局工程灌泥塡高董局察看地利當即計劃如能沿江水灘照浚浦界線統築圩岸將泥漿通灌與裡面土塘接壤均平則腹地廬墓農出永無水患受惠甚廣該段塘工毋庸時刻隄防若僅江邊不與土塘貫接則田間其中形同溝壑勢難耕種董局再四籌維熟權損益所損微幾所利甚溥當籌築圩之資請免灌泥之費爲一勞永逸之舉此項工程本爲地方謀違大之利益擬於工竣之後就沿江留築十丈寛馬路不准建房造屋以備華人興闢商塲之局面由董局種樹管理隨時修築其迤南昆連之五十三圖直至東溝口出浦地面大都掛號洋商亦宜一律整理趁此定章藉以防範曾於宣統元年三月將籌劃利害情形繪圖呈請轉商浚浦局免繳灌泥之費當經代理知縣李修梅出示曉論詳奉蘇松太道蔡移商浚浦總局復稱商之總營造司奈格據云稟内所開各處地段名目多未明晰未便即行核復務請該董等親自或派員來局會同前往勘明地段果於灌泥之處相距不遠方可灌泥塡高再界浜口王姓地一方向浚浦工程處商議灌泥塡高將來應出灌泥之費等語轉行到局奉經前赴浚浦局與總營造司奈格面商據稱灌泥之費必項照土方算繳此時有泥可灌遲則未能許定祇得商議先將局管公地一段築圩灌泥以成其事惟請免灌泥之費未逹目的未便因噎廢食爰擬按畝灘資一法最爲持平地旣獲益名義相符在公家與管業多數之大户無不樂從而零星小户難免吝惜旋奉前蘇松太道牌示以據委員詳細　復塘工局稟准灌泥築圩以固土塘實爲久遠之利益小民無識難於圖始殊堪浩歎農民旣稱無力繳費本道酌予變通所有已塡之民田應攤費洋准令塘工局代爲墊繳日後此用或有買賣或作别用即應責成現業主將局墊灌泥工費按本計息照畝攤還行縣轉飭遵辦在案茲查二十九圖界浜口轉角浚浦局工程處轉購王姓地一方計三十畝沿浦塡泥築至浚浦界線於界浜小道航行已有妨礙亦應設法補救此後迤南昆連之五十三圖直至東溝口沿浦各地勢必一律塡築所有董局早年規定沿江留出十丈寛馬路不准建房築屋以備華人興闢商塲之用久經呈明奉准在案浚浦局亦有成案可稽該局之地本屬公家此時旣已塡至浚浦界線沿浦十丈寛路線亟應照案劃留勿任建造其靠北首界浜沿岸之地亦應照章劃留三丈寛公路以利交通俾符成案理合繪圖查案具文呈請鈞鑒核轉滬海道尹特派交涉員函知浚浦局查照已經塡至浚浦界線之處亟應劃留此後沿江各户赴局報請塡築預爲注意一律劃留並令行會丈局會勘實爲公便再自界浜口迤南至東溝口沿江留寛十丈路線前經規定有案東溝至西溝一段亦擬照此辦法西溝以上則已不便置議合併陳明謹呈 
[女體操校畢業紀]  
　　本月二十三號中國女子體操學校借公共體育場行第十四期畢業式到會者除邀請各界來賓外尙有畢業生等是日下午二時開會行禮其秩序（一）全體向國旗行禮（二）唱國歌校歌（三）給憑給奬（四）校董教職員致詞（五）畢業生贈紀念品於母校（六）來賓演説（七）十五期生致頌詞（八）試教各校學生表演首爲啓賢學校男女生之國技與舞蹈唱歌等次爲精武義學學生國技與表情唱歌後爲初級小學生表演國技均嫻熟可觀可見該校畢業生試教之成績優良也（九）爲該校畢業生所編滑稽新劇一幕表演時形容社會中一般女子之不受體育教育以致體格不正而當教以改正體操之必要頗得社會教育之旨趣次爲表演舞蹈及滑稽跳舞國技等均優美活潑至爲可觀更有一節歌舞用中國戲曲而合於西式之舞節表演時歌聲悠揚飛舞相應爲舞蹈中最爲特色散會時已鐘鳴五下晚間又有叙餐會云 
[教員加薪問題之反響]  
　　上海小學教員公函教育行政機關請求加俸嗣由教育行政人員籌擬辦法五條已誌前報茲有教員張益之對於此項辦法不能满意又函教育行政人員嚴詞質問原函如左頌唐伯華紳齋叔香諸君鑒聞十六日報載有上海小學加薪辦法數則殊　詫異民國建元教員每月三十元初等校長三十元級任二十五元在當時可謂適當今則生活程度日高即事務上各校生徒年有增添任重事繁今姑舍事務而言生活生計愈難而所入仍是十年前舊况試問如何支持公等所訂辦法每年加月薪三分之二是每月只加一元數角試問目前生活程度比較義年是否祇貴此數辦法中又有在一校任期满五年不兼他校課程者得加薪云云尤堪詫異若云因生活狀况而加則任期不分久暫授課無論校數物價昂貴等受影響若謂照年功加俸則夙有專章祇須照章辦理彼教職員以教育爲淸高事業勞苦窮愁相率隠忍茲以忍無可忍不得已而有此要求在諸公亟宜斟情酌理宣佈適當辦法即云無欵可撥亦應開誠布公共籌善後而公等倚紅偎翠分内職務淡焉置之訂此滑稽辦法諸公其將何以自解云云張益之上 
[靑年畫會開幕之第二天]  
　　昨日爲靑年晝會展覧會開幕之第二天適值星期故中西來賓較前日更多會塲招待對於觀者頗能盡解釋之責使人均獲得藝術智識聞展覧日期至今日爲止云 
[北區公學之懇親會]  
　　海寗路北區公學定於七月二日即舊閏月初八日在本校開第十二次懇親會是日上午展覧成績下午二時至六時表演游藝八時至十二時並有新劇以助餘興云 
[孔聖堂施醫給藥]  
　　孔聖堂同人在西門外白雲觀隔壁德善里組織醫藥部延請各科醫士八人每日午後一時至四時施醫給樂業經淞滬警察廳長給示保護現届署令病症發見甚多由該醫藥部主任王濟川製成施診劵廣爲分送不收號金俾地方貧民稍沾實惠云 
 
 

Page 16

 
 
[美丁副領事升調訊]  
　　駐滬美副領事丁瑞門氏升調廣州正領事將於出月一號乘輪前往履新所遺公共公廨正陪審任務則自下星期起由副隌審官美約副領事接替選遺約君副陪審一席另由美總領事遴員派充 
[行員投考後之疑竇]  
　　聯合通信社云旬日以前有香港華利銀行籌備處駐滬辦事處考聘行員之廣吿刊登滬上各報一般賦閒在家者咸相孪報名赴考並納證金五兩（照廣告云此項證金係爲限制報名起見取與不取槪於考試日發還考期及地址另行登報通告）日昨投考者赴該辦事處探詢考期則不見辦事人踪跡詢之附近居户謂已於前日遷去此中疑賚令人難以推測云 
[甘肅副劵開獎紀]  
　　昨日爲第九次甘肅救濟振災副券開獎之期在西門外共和影戲院内舉行茲將開出之五大獎號碼及經銷各票號照錄如下頭獎三萬七千四百四十七號紹興全號二獎二萬六千五百十八號本埠善利全三獎三萬四千一百十四號鎭江善利全四奬一萬零五百三十七號杭州義利源又四獎四萬七千四百零五號杭州義記五獎一萬九千九百十三號漢口分局又五獎四萬八千五百五十八號本埠時利和 
[浦東同人會企業儲蓄圑職員會紀]  
　　浦東同人會企業儲蓄圑昨開職員會討論儲蓄結束辦法議决事件照錄如下（一）檢查收到備户之信多數主張發還（一）第一次發還日期定陽曆七月十五號星期六下午三時至五時十六號星期日上午十時至下午五時二十二號星期六二十三號星期二十九號星期六三十號星期日時間同上（一）先還本七成以滿洋爲限所有零角及利息併入總結束一併發還（一）領欵儲户領欵時須携帶儲欵簿以便核對倘儲户届期不來領取過期之後須待總結束時一併發還（一）聲明委托儲户不能親自來領務於七月十五號前來函聲明委托何人代收字樣（一）贖路儲金來函贊成移轉者甚多因手續上不便故决定發還後聽儲户自行存放銀行 
[商民呈控偵探之誣艮　能否認眞澈究]  
　　淞滬警廳偵探邇自緝辦盜緝案件以來每將良善商民誣指盜黨藉端敲詐受害者甚衆茲有王道才劉維義等因被警廳偵探串詐不逐致遭誣害故於前日其呈何護軍使要求提署澈究以安良善等情常以該民等所呈各節是否屬實亟應秉公查明懲究昨已訓令該廳長迅即分别澈究矣 
[鄉民控圖董塡官河]  
　　鄉民陳國震前日具呈軍署略謂圖董地保擅將官河塡平串合售賣求請緝辦等情昨由何使批示云呈文抄件均悉此案旣經控由上海縣令飭巿經　查復核辦自應仍該縣呈訴除據情訓令該縣查案秉公辦理具報外仰即知照云 
[徐惠霖請與俄女離婚之審訊]  
　　一品香餐館主徐惠霖前延巴和律師投法公堂控稱原告前娶俄國女子司拏僕夫爲室詎該女子私行背逃請求准予離異等語判着至俄國教堂取消婚約聽候再核在案昨又傅訊先由被告司拏僕夫代表逖百克律師聲稱奉諭後至俄教堂取消婚約該教主因係正式婚姻故拒却不允惟原告娶被告時在教堂内立誓故此被告以爲正式夫妻前查原告在案請求離異即可説明兩造確係正式夫婦按照中國法律對於此種婚姻作爲無效然被告方面即受莫大捐失被告向在原告處爲傭原告見其美麗故此要求成婚是以同至教堂結婚現察原告第一稟詞内聲明正式結婚要求離異弟二稟詞忽稱被告乃係側室原告旣知中國例不應欺騙被告當時被告恐爲側室故與原告正式成婚今原告竟以被告爲妾被告乃一弱女當時原告並非要與被告結婚實情愛其美麗之故被告遇人不淑應請查照對於風化道德上辦理請追四萬元捐失至於原告控告被告捲逃一節實情有意毁謗名譽等語徐惠霖由巴和律師代辯稱被告在原告處爲使女時明知原告有髪妻况當時結婚原告言明有前妻並未欺騙現在被告請求四萬元之損失此種損失從何而來　請明察中西讞員判退去聽候覆訊核奪 
[移提盜犯史如崑]  
　　楊樹浦捕房華探吳長凱西探掰培脱前日投四區報稱有阜寧人史如崑任治下小麥塘地方係夥刧該捕房境内某姓家案内之盜犯當經顔署長派警將史協提到案暫行收押聽候公堂移提究辦 
[路搶短衫]  
　　無鍚人李阿三昨在西華德路攫取老叟周子貴手携之香芸紗短衫一件飛奔而逃經周大呼巡捕與探趙光璧趕來帮同追獲人贓拘入捕房稟請捕頭核辦 
[徐小山否認帶土]  
　　徐小山在申購得烟土四十五兩擬乘輪船動身往内地行至南巿新馬路爲巡警查獲人證徐賄以洋元請勿解究該警拒却立解到署移送憸廳當奉提訊徐一味否認堅稱誤拘官判徐收押烟土存案候傳該警再訊 
[又一違章站電車踏板者]  
　　浦東人張金發在愛文義路搭乘電車因站於車之脚踏板上有違交通章程第三十二條之規定當被巡捕拘入捕房捕頭讑張存洋五元作保聽候公堂傳訊 
[騙子伎俩之翻新]  
　　寗波人李生元昨至五福弄一百七十三號門牌理髪店兜攬裝置電風扇生意店主毛志國允許購裝李即投湖北路福來電料公司聲稱欲購電風扇該公司派夥携電扇一架同往該理髪店代爲裝就毛以爲李亦係公司之夥當將價洋九十二元給李手收李即乘隙携之而遁於是始知李係騙子先冒公司之名而來兜攬生意繼冒理髮店之名而向公司誆騙子電扇後由毛投老閘捕房報告派探陸根生將李查獲收押候解公共公廨訊辦 
[婦人受騙]  
　　婦人王黄氏前日投老閘捕房報稱伊在南京路先施公司屋頂花園游玩時被江北人施有桂騙去金戒兩隻鈔票洋二十元等情當經捕頭派探沈阿岳協同西探將施拘獲帶回捕頭詰訽一過命押候查明解送公堂訊辦 
[强剪髮髻之訟案]  
　　浦東楊家渡地方之胥廷奎向以修理洋傘爲生有馬三者今年二十五歲曾在胥處爲學徒胥妻劉氏現年三十五歲前經胥廷奎查得馬三與　妻劉氏有通姦情事曾投地檢廳訴請提究當由該廳提齊人證到案研訊之下以無確實證據當將變方申斥判該氏交原告領回管束了案日來胥劉氏在家聲言擬剪髮入佛門修行等語前日下午馬三奔至氏處乘氏不防用快剪將氏頭上髮髻剪去逃逸事馬胥廷奎察知向詰前情並有田意耕作證目覩馬三用强剪氏頭髮於是胥乃投三區一分所控告派警將馬三拿獲連同胥廷奎胥劉氏證人田意耕等一併轉送地方檢察廳經檢察官訊供各執判胥田分别斥退該氏與馬一併收押候查明氏髮是否爲馬三所剪再行核辦 
[于淸元詐騙學生　又一靑年上當案]  
　　前日有學生王可一等扭于淸元至四區一分所控稱于在治下設立某某煤礦公司籌備處招入在該公司爲辦事員每名須先納報名費五元及中學畢業之文憑聽候考試錄用學生等繳費後靜候多日杳無消息今向探詢見該公司籌備處之牌子已撤去始知受騙請求追回文憑報名費云云經劉署員質訊之下判解司法　昨奉段科員轉解淞滬警廳究辦矣 
[袁阿三失女案]  
　　無鍚人袁阿三住居曹家渡有女年十九歲向與其姪女何袁氏同居日前忽然失踪袁至姪女家查詢據云袁女匿跡之所有住派克路之謝廷良謝陶氏夫婦知情將謝扭控四區經顔署長研訊之下謝供此女實與同廠姊妹行陳阿小偕逃餘不知情奉諭暫押候查核辦 
[誌謝]  
　　杭州興忠苍婦女學社所出之﹁婦又旬刊﹂現自第七十五號起改新聞紙式爲書卷式内容甚佳昨承惠贈一册又大世界贈閏月份游劵十五紙誌此併謝 
來函 
[交通公司臨時經理張謙培函]  
　　各股東公鑒逕啓者夏曆五月十九日本公司以經濟困難函請與股諸公開會討論共圖善後詎料是日到會僅及十人祇就收到股權論不及半數提議各條何能表决履行而公司現狀竭蹶萬分幾有不能維持之勢謹再爲各股東詳陳實在情形靜候解决查自辛酉三月起截至壬戌四月底止新舊股欵項下四萬一千餘元尙有借欵誤作股欵者前後借欵項下六萬七千餘元尙有息金未曾列入者各項欠欵項下九千六百餘元尙有本月份零星尾欠未淸者是股欵居十之四猶不足借欵居十之六而强債生息息轉本相繼增高無已即使營業暢旺尙難彌補遑問月受損如何支持索債則相逼而來愈催愈緊營業則收入短减愈愈多長此因循奚堪設想謙培素未研究航業本不應肩此重任祇綠王君籌民創辦南濟兩輪非常艱窘迫於世誼暫任維持一面將兩輪賡續進廠一而刊印簡章設法招股滿冀股足船成立即開會另選藉報知己無如事與願違船雖修而股不足額一時困於修理費絀以及種種添備又不得不臨時調欵俾資應付一年以來竭奔走之勞經營之苦苟足以有利公司之處無不維力是視乃營業旣有無羸債欵又有增無减固非始願所及推厥原因良以　培辦理不善　至貽誤股束遷累債主自取咎戾夫復何言際此艱難困苦羅捌俱窮借貸無門乞援罔應計窮勢逼不得已而詳陳與股諸公急圖補救謹佈緊急動議案三條伏祈採擇（一）股欵旣難招致負債急待淸償而營業前途又無發展希望不如快刀斬亂絲迅將兩輪全行出售及早收束雖屬抵不足數折尙有限　如蒙多數贊同再爲定期開會以便磋商價格並議支配辦法（一）股束中如有志航業不願將兩輪全售亦有變通辦法或去一濟陽留一南陽濟陽作價五萬五千元南陽作價六萬五千元南陽船身較長速力較勝易人經辦或有圓滿結果事未可知除現收股欵四萬一千元統作南陽股份外再由各股東攤認現金二萬四千元合成上列價目即以所出現金及變賣濟陽所得船價悉數淸償債欵不足則由謙培個人酌量賠墊以爲辦理不善相常之處分如償債外尙有餘資仍歸公司收入决不含混惟分認二萬四千元之股數務須從速揟交不能延誤否則恕難遵辦（一）公司營業失敗成以謙培經理失當所致如能另易賢才重振旗鼓容獲勝利所有各項債欵有人切實負擔陸續淸還將兩輪重爲整理徐圖發展事在人爲未可預料以上三條無論贊同何種辦法函到後儘十日内明白答復以便取决多數尅日施行惟復信時務祈加蓋印章以昭愼重設於　議三條外另有妥善良方並祈指示無任企盼除各股東另送通知書外恐有郵便浽沉特再登報奉聞務請見報後逕復南巿信泰里本公司收取爲荷交通公司臨時經理張謙培謹啓閏月初一日 
公布欄 
[江蘇高等審判廳]  
　　批示　張天授呈爲檢送證明律師免試資格文件請核轉由前據該具呈人檢呈憑證請送甄拔律師委員會　議等情業經轉送並先行批示在案茲准該委員會函開當經開會審議該員所送文憑係普通學士文憑應將可以證明所受學科文件送會再行核辦請查飭遵等因到廳合再批仰該具呈人遵照此批▲金慶榮呈爲高鼎芬擔保欠欵案請令縣執行由呈悉巳令該縣迅予依法辦理矣此批▲考取承　吏姚元義呈爲常熟縣挾嫌濫押請飭令保釋由呈悉該具呈人旣因案在縣羈押應候該縣依法核辦所睛着無庸議此批▲馬壽恒呈請撤銷登錄由呈悉應准轉呈司法部核辦此批▲孫薪傳等呈爲請飭高郵縣遵令改組縣司法公署及新式法庭由呈悉查各縣司法公署因籌　維艱暫緩設立並未飭縣籌備改組來呈未免誤會至新式法庭已另案通令與修矣仰即知照此批▲秦式卿呈爲與余鴻鈞等公路涉詮縣署執行違法請救濟由呈悉已將來呈鈔發飭縣查明原　妥速依法執行此批▲葉錢川呈爲縣署不准當事人賈狀自繕請飭令禁革由呈悉所訴是否　實無從懸揣候將來呈抄發飭縣查明整頓務照定章　理此批（以上六月二十五號） 
[江蘇高等檢察廳]  
　　批示　王希賢（即王喜賢）狀悉准予上告此批▲劉祥生狀悉查閱抄呈庭諭原縣已限令秦和尙等將爾妻交案給領候令原縣迅予依法辦理可也此批▲李師綱狀及附件均悉候調卷核辦此批▲吳愼齊等狀悉候調卷核奪此批（以上六月二十四號） 
[上海地方審判廳]  
　　公示送違（全文在本廳揭示場公布）第八三號（簡易庭）一件張志鈞與柳耀庭等因租屋糾葛一案（判决主文）陳永成石志鴻各應償還新盛公司房租洋四十一元均繳由張志鈞具領張志鈞對於嚴恒發及陳永成石志鴻其餘之請求均駁回張志鈞對於柳耀庭之訴訟准予註銷張志鈞負擔六分之四陳永成石志鴻各負擔六分之一右仰被告之陳永成知照 
　　批示　一件錢　芝爲與凌桂春會欵紏葛狀陳控訴理由請求傅審由狀悉仰即遵照本廳本月七日命令迅繳審判費洋六元三角以憑核辦切勿違延自悞此批▲一件汪寛也狀請執行由狀悉業已當庭論知矣此批▲一件黄雲亭狀保莊苑卿由准保此批▲一件朱綏初狀領摺據由准領此批▲一件郭榮森狀領案欵由准領此批▲一件陳德友狀領案欵由准領此批▲一件趙俊山狀交案欵由准交此批▲一件余永祥狀保李明睴由准保此批▲一件顧瑞祥狀交案欵訟費由准交此批▲一件顧桂生狀保顧森記由准保此批▲一件金姚氏狀交案欵由准交此批▲一件盧元英狀請執行由狀悉准予傅追此批▲一件顧瑞祥狀領契摺等件由准領此秕▲一件張雨泉狀交案欵由准交此批▲一件徐爕曾狀交案欵由准交此批▲一件陳慶錫狀領案欵曁訟費由准領此批▲一件周驥良狀請執行由狀悉查本案判决尙未確定所請應從緩議此批▲一件張　祥狀請傅案押追由狀悉查本案判决尙未確定所請應從緩講此批▲一件蔣念萱狀請嚴厲執行由狀悉巳飭　矣　候嚴追此批以上六月二十二日 
 
 

Page 17

 
 
   
 
 

Page 18

 
 
自由談 
閒話 
[夜行記] [  旡]  
　　本月二十二晚十時許檢訪稿中有警廳卽行遵令檢查行人之報凡無通行證者不許通行余以時促未及前知領取通行證則今夕第一日冀可説明來踪去跡得執行者之諒解而歸寓爰怱怱輯稿葳事時將二鐘乃乘車行向者取道民國中華兩路以此次戒嚴主要點在西南一帶余旣住城内特改從城内行免梗阻焉詎車至老北門卽有兩武裝崗警阻車勿進余詢以今已戒嚴歟車弗能通矣警曰然余遂出資給車夫單身入城警不余阻亦無索騐通行證之舉余此時知車已不能通於城内矣（然見一包車仍可通行）復南行沿新舞臺左側之路而南而東或西崗警未余問至侯家浜一警突以口令詢余余不知口令先應以『我』便卽其前吿以須往何處係從何來警曰何若是晚余曰報事極晚今夕提早矣警曰無通行證不可行余曰廳令甫知時晚不及領證但余之來踪去跡已明吿在君執行公務者庶可不我疑歟設不信余可給名剌爲證警初不可旣而徐徐應曰姑予我名剌余乃出名剌與之警審示再三曰君手挾包係何物余曰應用之書件警曰須檢示余可之就電燈下逐一檢示且示以各信曰此皆友人寄我者蓋足徵余言之非虛矣警獨取一小册審示如是者約十分鐘他行路被留者三四人矣余復謂之曰君服務認眞余亦良快惟余旣以實吿似可放我行矣今夕爲第一夕領證不及亦屬事實警無以難曰可余乃行此警之辦事確認眞但熊度欠和婉設遇梗直者以與爭恐必有行其所謂職權者余此時默忖易地以觀浸假而余爲警執行職務時决先以和藹之熊度對蓋和藹亦可以逹我盤查之目的不必厲色焉然不足語於彼東行南折遇警先吿以﹁今夕戒嚴不及領證余往某處者﹂三語有觀察余色而信者有尙懹疑而詰者余於此道非常經由故不能如老馬之識途偶見小巷輒審辨警之見者便疑而問至某處（約在三牌樓南）途徑曲折已迷方向見兩警余以前言吿兩警曰君所欲往之處方向已誤恐不實言次亟欲檢身畔余行正熱汗流殆浹背矣欲余解衣良得乃解外衣紐任檢一警伸手檢腰際無何物乃釋余此時轉詢余欲往之處究取何途警初囁嚅旣乃吿余逐折回南行入凝和路矣中經黑弄小巷野犬作唁唁吠余夙畏犬至是亦不畏而不通之巷約歷三四此皆突下戒嚴令而余享受之經騐也入尙文路見崗警吿以故殊和藹且云明日可往取通行證較便余良感蓋鈞是執行職務此柔而彼剛在吾人遇之確顧人之先以柔道對我也余竊思此次戒嚴要必防制或有不逞者來襲某某處則其要點不在城内無關緊要處稍寛决不誤矧盤查之目的在别其爲良爲善好感對待惡聲相加結果不能有異曾不如以好感之爲愈也然此執行者之程度問題非一朝一夕之故而該管長官苟嚴予諄吿若輩中無所主惟長官命是聽者亦可稍加改善已當局其念哉 
遊記 
[渡美國意利湖觀納格拉瀑布記（六）] [  陳萱自法國寄]  
　　　　下流水勢却極平衍藴爲納格拉河駛車者謂可通舟檝輪近瀑布時水聲如雷轟四圍一白無際如縣綀如瀉銀浪花飛來如雨毛骨爲寒疑在冰天雪地中予目鏡着水至不能淸辨若去鏡益不能見一物至馬蹄瀑下水勢湍急舟乃不能前進轉柁回輪迅速異常至嗒輪處依舊風淸日朗乃相率更衣神氣大爽同行有美婦人三數曩者粉面朱口至是一變而爲靑臉白唇雖實鏡重開朱粉新施一時頗難復其舊觀予等見其神色　然頗堪失笑循山麓間行見山腰有十餘人着黄衣黄冠携杖攀樹試造峯登極視遠人如蟻聞深冬雪夜此行稱奇勝焉由是復乘電梯至上岸巳十二時有奇腹枵乃至飲食館中午餐飯後略購風景照相等數事復駕車以窮上流之勝首至其地之公園園蓋就天然風　　無獨有偶秀才人情紙半張 
景而略加人工點綴者遠挹靑峰近瞰流泉逈非他處由完全人工建築者所可及園則有望瀑布臺憑欄一眺加拿大瀑與馬蹄瀑歷歷如在目前程君順元携有攝影具因攝數幀以誌紀念循是而至急瀨所謂三姊妹鳥也ＴhreeSister　Islands 
瑣聞 
[吳郡金石書畫會開幕之先聲]  [Z蔗> 
　　展覧古今名人書畫 
　　崑山萬巻樓主人馬梅痴富收藏精鑒别所藏宋元明淸名人墨跡不下萬餘件近年寓居吳門專事搜羅古物以資遣與茲特約集同志組織吳郡金石書畫社爲發揚國粹推闡藝術起見定於夏曆閏月初三四五日開古今名人書畫展覽會其地址在蘇垣富仁坊巷新構巨厦先期印送入塲劵萬纸并赴崑山與吳氏玉犀館王氏相里山莊顧氏横山草堂李氏平泉書屋等諸大收藏家接洽從諸家之中剔選書畫精品三四百件運蘇陳列想届時定必琳琅滿目以餉吳郡人士眼福也 
小説 
[社會小說人間地獄（一三四）] [  娑婆生]  
　　第二十回　酒綠燈紅鄕親聯愛蒂　筆繁絃　野柄播情苗趙棲梧遵我和玄曼全呌了你們兩人呢嘯秋道我一時没有好的人才只得呌了菊香罷蓮孫道不瞒你們説我可眞正没有玄曼道這句話我可眞不相信你這樣漆亮人才又在這上海漂亮的地方如何會呌不出漂亮的倌人姚嘯秋笑道和尙你莫説他漂亮他心裹狠有幾分書獨頭的脾氣呢上次呌一個謝玉英算是詩妓他送了他一本詞後來謝玉英嫁了他那一本詞埋没在破銅爛鐡裹面他因此生了明珠暗投之感心裹狠不高與你們想不是迂麽玄曼歎道如今的世界求知己巳難求文字的知己更難蓮孫再要向女閭裹求文字知己那更是笑話你這感慨豈不是無謂據我看起來這謝玉英肯收你的那本詞藏起來還是一個不可多得的倌人柯蓮孫點點頭對嘯秋道總是你多嘴謝玉英的事巳成過去何必提他呢趙棲梧道以前種種譬如昨日死不提也好但是你呌什麽人快點説出來不要耽擱了功夫嘯秋道有了有了蓮孫自己不想着我倒替他想着了説罷忙振筆一書寫好了局票交與蓮孫瞧蓮孫只見上面寫淸和二謝翠紅蓮孫忙對嘯秋道阿婉今年雖有與謝翠紅合做的這句話現在還没過正月半恐怕阿婉還没進場呢這時候呌一個陌陌生生的人來有何趣味嘯秋道阿婉現在没事也許進場跟局了我們不妨試試看玄曼道阿婉什麽人嘯秋道我先將這四張票子發出去再和你細講説罷忙呌堂倌來發了出去又催堂倌趕緊先拿幾樣肴饌來下酒玄曼道你可以將阿婉對我説了嘯秋便將薇琴的事和蓮孫在薇琴那裹認識阿婉的現在阿婉出來另行組織的話約略述了一遍趙樓梧道阿婉我雖不曉得薇琴我們却是久已聞名了可惜伊人已渺一面綠慳柯蓮孫道去年年底我在杭州還看見他他説今年春天要來上海獨開門户現在正在組織進行呢正説之間門帘外邊有一片嚦嚦鶯聲問十三號在那裹姚嘯秋忙道誰在外邊問呢説着立起來走到門邊往外瞧恰巧那外邊的人聽了堂倌的指點也往裹走兩人幾乎一　蘇玄曼瞧得淸楚忙道秋波來了往外一招手道這裹來棲梧蓮孫聽了玄曼的話一齊往外邊瞧果然見一個十三四歲窈窕流廲的女郎臉上含着笑容帶一半矜持一半嬌羞的樣子走了進來一雙如露如電的晶瑩眼波向四座一射盈盈的向玄曼身旁一坐呌了一聲蘇老玄曼笑道你怎麽又呌我蘇老了呢秋波忙淺笑道我又忙記脱哉和······尙玄曼也笑着答應了一聲秋波道劃一我要問你你也不是和尙爲什麽大家呌你和尙也要呌我喊你和尙是什麽道理玄曼道我眞是和尙不過不是在中國出家的秋波道哦原來你是外國的和尙所以能呌局吃花酒 
[餘瀋] [  丁戊]  
　　魏武之子孫雖不肖亦須饒有英雄氣若曹鋭之以讓地爲禮曹汝霖之以負國爲智斯被賡二爺曹夢蘭所聞亦所唾棄矣 
　　象山之徒作文就正於師曰『自遜抗機雲之死山嶽英靈之氣不鍾於男子而鍾於婦人』陸宗與之故鄕父老爲立碑以誠子弟斯何以對西子湖濱賣歌爲活之陸菊芬更何以對秦淮河上賣歌爲活之陸　芳（即張勳弄臣小龍長勝胞姊）耶 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道德經濟四項外增教育科學宗教巿政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圏若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙陃種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽歷）即可向本館取酬其領酬時之署名蓋章須與投稿時同 
　　（一）問答一項專爲喜閲本增刊諸君實有疑義藉便討論起見當採要登載恕無報酬 
　　（一）投稿者如不願取酬或不願將所署之名發表者請於原稿注明剛函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[新名辭] [  老圃]  
　　人有恒言畫鬼魅易畫雞犬難此爲畫家言也若殉流俗之意則喜觀鬼魅而不喜觀雞犬以雞犬皆陳舊而鬼魅爲新奇也今人有著論題曰共和者其文满紙陳言讀者昏然思睡其後乃改題德謨克拉西見者曼聲朗誦乃恍然大悟德謨克拉西之奥妙然其文固未嘗易也又有人作古文不過了了數語讀者皆以爲淺陋其後乃改爲新體凡之字皆改爲的字又加入無數日本譯語如主觀的客觀的相對的絕對的積極的消極的可成的不可能的的字之數大增其文之篇幅亦大增讀者逐以爲新文化然其意固未嘗易也觀此知今世風俗最重新名辭識時務者類能運用一二故北洋正統舊名辭也一變而爲法統則新名辭也督軍舊名辭也一變而爲善後督辦則新名辭也古書中舊名辭類多陳腐今人不喜襲用割據藩鎭舊名辭也新名辭則曰獨立自治殺人放火舊名辭也新名辭則曰武力統一狐羣狗黨舊名辭也新名辭則曰政社法圑鑽營奔競舊名辭也新名辭則曰運動宣傅由此觀之中華民國雖不能革其舊染之汚而自新然其所用名辭固未嘗不日日新又日新也 
　　更正　二十三日常評﹁北京城﹂第七行若董卓之遷都也句﹁若﹂字係﹁昔﹂字之誤合亟更正 
道德 
[增高女子人格之消極和積極方法] [  姜采庭]  
　　自五四運動以來男女平權之聲浪高入雲際誠哉處此二十紀時代順世界之潮流竟成鐵案毌庸贅言但非首先增高女子人格萬不能達最後之目的我本來課忙不能作文第觀現在社會上發見許多越軌行爲覺得非常煩惱駭人聽聞女子人格墮落殆盡所以特地述幾種救濟方法以冀熱心改革家竭力提倡雖屬常談我認爲最重要刻不容緩之圖不得不爾我之所謂消極的卽革除一切無人格的事積極的卽提倡一切有關女子公益事業的 
　　（一）廢娼　生活程度一天高似一天一班職業落伍人之子女迫而爲賣性生涯不獨巳墮落者没減少反日日增加長此以往何堪設想此爲增高女子人格起見不能不速卽運動廢除者也 
　　（二）不納妾　近年來貧富階級日漸懸殊貧者子女賣與富人爲妾者時有所聞以面貌之美惡分上中下三等上等四五百元中等二三百元下等數十元於是有等人時作此種買賣介紹生涯從中分利喪心病狂幾無人道此爲增高女子人格起見不得不勸彼貲本家及大人先生發慈悲心勿逞獸慾以納妾也 
　　（三）不蓄婢　以金錢買得肆行其凌辱手段使此種女子日處愁苦黑暗之天地中永無見天之日同是人也何苦如此此爲增高女子人格起見不得不勸大人先生們勿再以重大罪　横加諸女子之身也 
　　（四）取締妝飾品　有一班女子鍞日整容忙金釵銀釧及種種五光十色之飾物妝得如花其意安在無非妖媚男子以實行其情慾渴望勸諸姑姊妹們迅速自覺須知自己是人自有人格切勿出此 
　　（五）多辦女子職業學校　救濟一班年長失學者以養成其生活技能則不軌之行爲自然消滅禮義生於富足誠哉是言我縣女學僅一學生二百餘人今春開學時因房屋狹小入學者多被拒絕我很認爲不合下期當設法推廣之 
　　（六）推廣人生觀　中國女子受數千年專制之毒除三從四德無才便是德賢母良妻之人生觀外别無所事我以爲現在婦女解放是天經地義此婦女界當抖擻精神者也（乙種酬） 
衞生 
[婦女經期之衛生] [  李璋]  
　　婦人月經之作用不外乎姙娠若使月經缺少或全然缺乏或不調順則有不姙娠之患故月經之於婦人最爲重要宜注意衛生而爲適宜之靜養茲將衞生之法述之於左 
　　（一）當月經來時宜使精神安靜不可有驚愕悲哀憂苦種剌激 
　　（二）月經來時須靜養其身體忌運動勞働腰部非常疲勞尤爲有害 
　　（三）月經時宜攝取易於消化之食品忌飲食富於剌激性之飲食物並不可暴飲暴食 
　　（四）有消渴症之婦人行經時宜就牀蓐 
　　（五）行經時宜禁房事 
　　（六）行經時不可受寒下腹部及腰部宜使之温暖 
　　（七）行經期間内不可入浴 
　　（八）月經布宜用消毒脱脂綿 
　　（九）女子於開始行經之第一期因其心理有莫大之變化故爲其母者當教之十分安慰及各種衞生法 
　　（十）女子於開始行經之第一期若覺其下部疼痛或有他之異狀則宜受適當之看護（乙種酬） 
法制 
[男女應受同一法律之制裁] [  老廬]  
　　無論何人身蹈法網即應受法律制裁固無男女之别此古今中外刑律之所同也乃不謂内地愚氓竟有疑婦人可以犯法者月前瓜揚馬路開築路工之第一日鄕中無識男婦受人嗾使集衆數千環攻辦事人員受傷者數人（事詳本報五月八日來函門之﹁瓜揚築路遭禍顚末書一中）余因家兄受傷甚重特往探視因知圍撃之時鄕人以婦女爲先鋒滋事以後男子多逃婦女則否一若婦女犯法可以逍遙法外者噫異矣頃者官廳社會各方面均主張逮捕一二眞實滋事之女流使之與男子受同等之刑罰以警將來此法誠善然余以爲仍是治標方法治本方法則在教育果能教育普及人人均知守法自無此等誤會今即未至教育普及時期亦應厲行社會教育時時糾正社會誤點最好乘相當機會將男女均應守法之理加意宣講其映入愚民腦筋較易吾知社會教育家必以鄙見爲然也（乙種酬） 
經濟 
[商店宜改財神堂爲儲蓄箱的意見] [  鄭維均]  
　　空心大老官不可不做 
　　荷花大少妓院歡迎 
　　中國舊式商店的店堂裏十中之九掛着一座木籠裏面供一個木偶俗稱﹁財神堂﹂每逢初一月半必祭祀一次這都是迷信商人無意識的舉動以爲財神木偶能保佑營業發達財源隆盛其實完全是妄想所以鄙人來提倡將這種無謂之舉革除並當改做别的有益事情 
　　商人營業首當注重道德但對於儲蓄一道尤不可輕視因此鄙人有改財神堂爲儲蓄箱的提議竊以爲我國商人大多没有儲蓄的習慣稍有餘赢便抛棄於賭塲酒館茶樓以及種種不正當的地方若遇到困苦顉連的時候便借貨無門恨不得早有些積蓄於是就發生求財神買彩票等不正當的思想看他的結局實在是可憐可悲 
　　財神堂非但没有好處而且每月要化費許多香燭費商人若能把這件無益有害的傢伙廢去改做一只儲蓄箱鼓吹店中夥友大家儲蓄或限定每月儲蓄若干或隨意儲蓄總要使店夥養成良好的習慣這對於店夥個人固然有直接的利益而對於商店也有間接的好處比較那種迷信的舉動自然勝過幾倍鄙人私見如此未識能得商界諸公的同意否 
　　查我國舊家庭中亦有供財神者這種惡習非快快革除不可最好亦與商店同一辦法設儲蓄箱從事積蓄這非特是提倡儲蓄的一法亦未始非破除迷信的初步啊著者附識（乙種酬） 
巿政 
[關於夏令衛生之巿政] [  星實]  
　　西哲有言覘一國文化之高低必視其傅染病之多少以爲衡其國之文化發達者對於公衆衛生之方法必嚴密周詳而傅染病以少其國之文化墮落者則不知有所謂公衆衛生之政治而傅染病必日以加增吾國内地巿街泥濘不治穢物充途蠅蚋叢生微菌紛集普通居室通風無法痰睡遍地而居其中者談笑而道不以爲意西人調查吾國人口死亡率者謂死者百人中之七十五由於傅染病可不懼哉近者各地主張自治頗有注意刷新社會舉辦巿政者當此夏令最易發生疾病之時於公衆衛生尤宜重視茲舉其必要之數事如左 
　　（一）衛生演講　吾國人民之不講求衛生半由於牢守不良之習慣而膜視衛生之方法半由於無防病之知識雖欲衛生而不得其所以衛生之道是二者皆非剴切講演不爲功宜請熱心之醫師或社會之有衛生常識者組織講演會説明居室之宜求淸潔食物之宜求新鮮傅染病菌之宜如何防止更繪成圖説四處張貼或用幻燈試演將病菌在汚穢塲所發生之狀病菌由蚊蠅携帶及以腐敗食物塵埃濁水爲媒介侵入人口鼻之狀病菌在人體内繁殖之狀人體受病菌後器官損害以致生機絕滅之狀一一印入人之腦經則自然重視衛生而於飲食居處可逐漸改良矣 
　　（二）病菌撲滅　病菌皆發生於汚穢之地故有管理巿政之責者不可不設法剿除病菌之巢穴並勸人各就其居地之範圍内同時行之例如掃除堆積之垃圾塡塞不潔之井池徘泄積滯之穢水芟除蕪雜之叢草修理陰溝陽溝以期水道之流通整頓旱厠水厠以免糞穢之四布禁止沿街設魚肉攤水菓擬以謀巿面之淸潔則夏令潛伏之霍亂痢瘧等病菌可以減少矣 
　　（三）食物檢查酒樓飯館爲個人之經濟計往往以隔夜剩餘不甚新鮮之物售之於人况在夏令早晨食物經數小時即將腐敗倘店主人不肯棄置有來購者聊以充數而貪口腹之人又昩然食之則足以致病是宜嚴加檢查禁止又如吾人好肉食而夏秋之間恒多病獸故牲口進屠塲必須驗視肉類入巿肆又須檢察如有病症立即火化爲宜其他一切售水菓或熟食者皆母許以腐敗者售人其陳列肆間時亦可令備紗罩庶蠅蚋不致飛集是衛生行政上所不可忽者也 
　　（四）置備急救藥水　全巿之中一有患病者當立即延醫診視如爲傅染病須令速與他人隔離並宜先備各種急救藥水如霍亂藥水喉砂血淸之類患者如有力購買即可令其出資購服無力者不妨施捨如此則縱有疫症發生亦不致蔓延矣 
　　以上四則不過舉其大略願有推行巿政之責與熱心贊助巿政之進行者一留意焉（乙種酬） 
 
