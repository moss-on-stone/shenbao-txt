# 1917 - 116 - 4915882

 

Page 1

 
 
   
 
 

Page 2

 
 
 [H第二　 
時評 
[議會與外交（冷）]  
　　今日外交問題之要點在於議會此人所共知也然尚有一義爲人所不盡知者今日政府與議會之要點在於外交是也 
何則外交問題祇俟議會之通過而巳餘無他事也是外交問題之要點在於議會之說也然外交問題而果通過於議會則政府與議會間自無問題假使不能如願而爲議會所不通過則外交巳成騎虎之勢不得不進行政政府與議會二者决不能兩全故曰政府與議會之要點又在外交也 
　　是故此次議會之對於外交問題益爲中外所注目焉 
[命令]  
　　五月一日大總統令茲制定縣司法公署組織章程公布之此令 
　　又令茲制定縣司法公署審判官考試任用章程公布之此令 
　　又令司法總長張耀曾呈請任命唐紷翰爲江蘇高等審判廳推事應照准此令 
　　又令司法總長張耀曾呈請任命蘇宗軾署浙江高等審判廳書記官長應照准此令 
　　又令江蘇省長齊耀琳呈請任命李恩露爲松江縣知事陳思爲江陰縣知事姚炳熊爲儀徵縣知事周光熊爲淮陰縣知事郭曾基爲漣水縣知事王元章試署泰興縣知事應照准此令 
　　又令　兼署山東省長張懐芝呈舉劾屬吏請分别奬懲等語德縣知事金榮桂志慮忠純才堪大用莒縣知事周仁壽才識宏深堅苦卓絶均着交國務院存記調署泰安縣知事曹光楷操行廉潔悃愊無華調署長清縣知事魏正鴻穩練周詳能持大體均准晋給六等嘉禾章調署惠民縣知事鄭慶萱撲實耐營勤求民隱調署冠縣知事林介鈺幹練有爲措施悉當均准給予七等嘉禾章長清縣知事彭一卣貪庸溺職物議沸騰署臨沂縣知事蕭仁暉年老昏瞶縱屬殃民平陰縣知事張寅燮勾結劣紳藉案捐罰署博平縣知事方頣恕辦事　頇操守難信均着交文官高等懲戒委員會依法議處惠民縣知事徐德潤疎懶性成難期振作嶧縣知事周禮緝捕不力要政廢弛郯城縣知事盛挺森因案勒捐頗滋物議曹縣知事曹倜烟禁鬆懈迭被控告鄆城縣知事張芝輔辦事迂緩治績平常冠縣知事王廷璿訊案粗率不洽輿情試署單縣知事陸棪烟禁不嚴濫用丁役德平縣知事周　審案遲延罰欵含混濰縣知事劉士翹捐罰不明致招民怨利津縣知事黄立猷馭下不嚴斷案草率均着免去本職此令 
　　又令陸軍總長叚祺瑞呈遵議請將大同兵變案内軍官分别懲辦等語晋北第一混成圑圑長李敏用人失當着卽從寛褫職留任步兵第三營營長王承緒疎於管敎應即褫職鎭守使孔庚雖未能先事預防惟臨時布置周密並未擾及地方事後復督兵進剿尅日肅清應准從寛免予置議餘如所擬辦理此令 
　　又令陸軍總長段祺瑞呈准呼倫貝爾副都統勝福呈請以達什達賫陞補鑲藍旗副管應照准此令 
　　五月二日大總統令特任李經羲爲財政總長此令 
　　又令任命陸壽圖署襄鄖鎭守使署參謀長此令　　又令陸軍總長段祺瑞呈浙江嘉湖鎭守使署副官長伍崇仁另有差委應請免去本職伍崇仁准免本職此令 
　　又令陸軍總長叚祺瑞呈請任命金鴻亮爲嘉湖鎭守使署副官長應照准此令 
　　又令兼署内務總長范源濂呈准新疆省長楊增新咨稱省會警察廳警正余執中不守官箴熊湘另有差委請予免職等語佘執中熊湘著均免去本職此令 
[專電]  
　　北京電今日下午四點兩院議員赴迎賓館茶會共二百人叚總理表示第三步不能不實施苦衷謂德潛艇損害雖不如前俄單獨議和近多風說因此懐疑派愈覺莫釋但俄主和僅社會黨一部分法使言不能成事實現雖前所謂免害者難有達到然爲國際地位公法人道及促世界和平計不得不出此途矧德巳得罪無可挽回何如接近其他諸國諸君愛國甚於政府此案政府日内提交國會深盼一致同意王家襄答將來提到國會兩院同人必本良心履行職務叚復請湯化龍演說湯搔首者再卒無詞段乃舉杯各員畧用茶點散 
　　北京電今日迎賓館談話會段總理報告外交引美德已宣戰古巴巳加入又言俄德單獨講和爲不確法使曾接本國來電俄政府對之有不單獨媾和之聲明云王家襄答總理報告外交兩院同人謹當本諸良心以國家爲前提竭誠討論四時半散 
　　北京電今日迎賓館談話會段及各國務員均蒞會議員意見示一致明日决不提出於國會仍預分各派邀集與政府交換意見大約提出之期當在下星期三四又以電話詢張耀曾政學會是否反對據云並未開大會討論惟目下各派形勢尚混沌故政府又主稍緩提出 
　　北京電昨日下午迎賓館之談話會後各派形勢極混沌結果難預測政學會均反對張谷閣議旣與聞將辭職以謝本黨研究會多贊成益友社不一致丙辰俱樂部等亦反對似對叚感情上關係非眞正反對外交方針報界同志會分布上海一千六百七十一人請願宣戰之電但署名者無一重要人物不足引起多數注意 
　　北京電段總理訂明晨在國院集各督軍及代表决議宣戰後防務 
　　北京電日英俄各公使昨在法使館會議段總理於加入已具决心協約方面應將條件早日解决遂偕赴迎賓館面伍外長日使發言協約國願以絶對的好意與中國磋商如貴國議會或以條件未决而致懐疑則各國並可相當宣言務使議會徵信 
　　北京電段總理派王寵惠今日赴滬將政府不能不宣戰苦衷轉達諸名流解除誤會 
　　北京電今日國務例會因下午三時閣員須赴迎賓館與議員談話僅會議二小時將提交國會之咨稿審議送府蓋印决暫緩數日提出其餘宣戰佈告等均未議及 
　　北京電在京各督軍明日假迎賓館宴兩院議員代政府疏通　　北京電軍事會議改每星期二四六上午開議 
　　北京電張勳撤回軍事代表李慶璋據稱遇事改由電商 
　　北京電李經羲擬考察財政一月再行履任元首去電敦促仍請延期楊壽枬已將應行整理 
 
 
 

Page 3

 
 
要點製就計畫書連同屬員名册送津備核 
　　北京電馮副座續假三月元首許給一月 
　　北京電交通長繼任人物府院意不一致許無留理有程璧光暫兼說 
　　北京電府諮議商德全少將梁寳琛袁英南下聞係銜命調查船廠出售得賄事惟曹次長巳於衆院質問後上有辯明書程總長亦當夜進府力辯毫未與聞請解職查辦 
　　北京電新華票議續發行 
　　廣東電陸巡閱使冬日（二日）起程乘廣明巡輪回武鳴陳督軍東下當在柳州會晤 
　　廣東電此間番攤復活說謡傳甚盛 
　　清江電淮泗有奸徒潛佈烟種拿獲多人訊爲古寨王姓賄使縣正嚴緝澈究 
　　東京電英領哥倫比亞州礦業家擬將所採磁鐵礦石運至日本巳經駐該地日總領事申請日本當局按該礦附近海岸得泊大船運費當較低 
[外電]  
　　哈爾濱電五月一日爲工人休息節期哈埠於是日舉行慶視會游行各街參列其間者不下一萬五千人天氣尚屬晴好会五處進行各冠以持紅旗之軍樂隊人皆佩帶紅色薔薇花各業圑體皆派人舉會其中最爲顯著者爲婦女共和黨及鐵路工廠中之中國工人蓋中國工人之參與公共節期慶祝會前所未有此爲歷史上第一次事也中國工人各持紅旗上書中華民國人民致俄人之祝詞隊前有中國鼓手班所以店舖不分工私一律停業晚間各大街甚爲擁擠戲館影戲場及餐館莫不熱閙異常是日秩序甚佳（二日）字林報 
　　北京電外人與華人之開通者近因各部裁撤洋員甚不滿意於政府各部行此不幸之政策者以敎育部與交通部爲最甚北京大學近藉種種　由辭退洋敎員多人内有三英人故英使已提出嚴重之抗議英使又因鐵路所雇英員多被裁撤事亦向政府質問許世英入長交通即注意於郵政竭力欲破壞郵局洋員之地位有識者之意則謂當局於改革郵務之前當先知中國在萬國郵務聨合會中之地位以及各國在中國所設郵局爲中國所欲撤除者之問題（一日） 
　　成都電蜀人述其反對羅佩金之理由如下蜀軍第四師含有曾爲盜匪之分子解散之固屬當然惟羅佩金查抄劉國鎗砲解散劉部下軍隊之手續殊不合理不過爲排斥蜀人與添招滇兵而已再一九一七年羅佩金將蜀兵大宗軍餉吞爲己有滙至上海某銀行故蜀軍軍官不復能再忍受滇軍需索壓制之手段而蜀人全體皆贊成劉存厚向羅開戰之行動今滇軍旣在皇城附近縱火焚燬民房數百間又在新東門刺死無辜平民許多城墻且爲血染紅雙方感情乃愈惡矣以上皆蜀人之言路透訪員僅轉述之並不表示意見（二十五日） 
　　以上路透電 
　　北京電段總理今日在迎賓館開茶話會招待國會議員午後四開會五時告終院議員出席者四百餘人段總理及各部總長等均列席執主人之役由段總理報告外交之經過及現狀說明政府旣决取第三步即將在議會說明尚望諸君勉予同意等語詞頗單簡參議院王議長謂政府之苦心可以深諒惟現尚不能表示意見此問題雖非始自今日然須更加充分考慮俟政府正式提出之時始可决定贊否云云其餘議員亦無表示意見以今日之茶話會情形觀之政府之外交方計能否通過尚未能明　　（三日） 
　　東京電現在歸國之大使館參事官田付七太氏奉命授爲特命全權公使派駐智利時國 
　　（三日） 
　　北京電日本林公使及各國公使先後往訪外交伍總長祝中國對德宣戰之决定希望速即實行並述宣戰之後協約國必表好意於中國云云惟對宣戰條件並未有所議論（三日） 
　　東京電由美國赴俄視察之爾特氏確定取道日本該氏來日之後關於經濟及他日美和協上將見發展（三日） 
　　北京電日本林公使昨日午後往訪外交伍總長後復晉謁黎總統勸請迅速實行對德宣戰（三日） 
　　北京電四川電云成都城内除留四川軍兩營外雲南軍全部及其餘之四川軍悉於四月二十六日退出城外此次四川兵亂人民之死傷者三千餘人毁損房屋一千餘户（三日） 
　　奉天電奉天軍警兩界之暗潮一時幸稍平靜詎日前第五十四旅長孫烈臣所部之兵復與警官衝突軍界對警務所長王永江之反感頗激故張督軍不得已乃令王永江辭職以防波瀾再起（三日） 
　　東京電派駐中國另中部軍司令官步兵大佐高橋於蒐丸氏奉令免職昨日任命第三師圑參謀長步兵大佐神頭勝彌氏繼其後任（三日） 
　　以上東方通信社電 
[戰電]  
　　倫敦電巴塞斯特氏今日在下議院宣稱戰爭内閣現議實行强逼發給口糧如經通過則准地方官設立必要之機關（二日） 
　　倫敦電每日郵報載稱喬治君現已澈查海軍部政務泰晤士報載稱卡森爵士似將離海軍部因與某爭案受枰擊之故但案與海軍無關卡森爵士與部中同僚並無意見泰晤士報又稱政府似將停止宣布沉船之數蓋下院議員多不滿意之故　　（二日） 
　　倫敦電英皇下諭諄勸國民節省各　榖食旦謂各家所需之麵包至少宜較常時減少四分之一馬匹之芻秣亦宜大爲節省並令各敎堂敎士於後四星期日宣講之際宣讀該諭且謂今勸民所爲者皇巳躬自行之自二月起皇室巳實行節食云（二日） 
　　倫敦電法軍　本營路透訪員電稱英法軍之攻勢迄今所得之結果爲迫令興登堡調其聚集以供他用之預備兵助戰德國預備兵在西歐者顯有四十四師之多其中三十三師已調入戰線因死傷甚衆故泰半已調回重行編制德國現不恤浪費軍隊希望與俄單獨媾和之局可成現信敵軍總數共有二百十九師在西歐者共一百四十三師四月份英法軍所俘敵兵共有六師之衆（一日）　　倫敦電土國公報云高加索土軍已佔據末虛俄軍向北退走（二日） 
　　倫敦電海格將軍報稱聖康丹與蘭斯間砲戰頗烈德軍在伏基薩爾襲擊敗退（二日） 
　　華盛頓電瑞士公使今日與威爾遜總統會商瑞士糧食問題威爾孫總統復謂美國非至有絶對必要時不欲斷中立國之接濟（一日）　　華盛頓電威爾遜總統已命檢查自美國發出之海電以免有人以消息傳與敵人由美通至墨國之電報電話亦須檢查（二日） 
　　華盛頓電政府擬儘速派少數軍隊赴法因協約國以爲可以騰出運糧之船供運兵之用也財政總長美亞杜宣稱美國第一次假與法意之欵其數各有英金二千萬鎊（二日） 
　　芝加哥電今日小麥價大跌蓋聞瑞士公使與威爾遜總統會談時　言德國現有大罷工德首相將於星期四日提議媾和之故（一日） 
要聞一 
[俄京備戰中之工程與敎育]  
　　字林報五月一日俄京專電云俄國黑海艦隊砲擊基拉沙姆口岸港内船隻供土軍之差遣者多被擊沈岸上糧倉等屋亦被擊毁突厥所遭實際上之損失極爲重大該口岸今巳成廢物非大加修葺費若干時日不能復其原狀也海陸軍總長因黑海地關緊要該處海陸軍人與工人和衷共濟勤於供職殊可嘉尚特電請黑海艦隊總司令轉向各界代致欽謝之意末斯科電稱預備隊連日出發開往戰地登車之際軍容嚴肅圍觀者歡呼送之俄國以俘虜建築穆爾芒鐵路近日中央紅十字會欲知其生活與工作之情形若何特派慈善會興基維女士偕紅會女會員一人前往調查興女士即曾在奥國調查俄俘營者管理道路橋梁工程之大員現請政府籌措一百零五萬五千盧布爲津貼鐵路工人組織工術研究會之經費而政府已准撥三十五萬盧布以供穆爾芒新城市政之需學生界近發起編制女工隊從事農務之舉志在以女工補足男工從軍者之缺額並增進農田之出産敎育部深韓此議已飭和國各中學校長竭力襄助共策進行末斯科市政鐵路不久將開工起築刻在俄國之法國經濟圑委員成爾克氏已函致末斯科　市尹請其詳告關於此項鐵路之事宜矣前俄京大學敎員柯台賴氏因政見獲罪於前朝致被罷黜今敎育部已請其復出擔任功課俄國敎會所辦各級學校之敎員定於五月二十五日起至六月一日止舉行大會共商敎育問題 
[對德宣戰問題之西訊]  
　　字林報四月二十九日華人通訊云昨日軍事會議第二次開會各督軍與各代表悉來與議都四十人凡贊成對德開戰者署名於紙片彙送總統庶總統對於各督軍意見不致誤會其中有主張立即富戰者亦有主張稍緩者段總理不爲俄德停戰之謡言所動决意行其對外政策不問俄德間有何變動蓋俄國即使國革命而退出戰局英法美三國聨合之力亦足以創德奥而有餘此固有責任之中國官員所深信者也上星期各督軍由叚總理介紹正式拜會協給國公使此事足見段總理爲全國軍界領袖所擁護國務院之對外政策無論如何必不可更變矣總理現與各政圑領袖討論其政策庶對德宣戰案交國會求同意時不致有所留難昨日午後日使林權助往晤段總理討論要事内有日本總選舉及中國加入戰局之問題宣戰案何日送交國會今尚未定反對派勢力不小故此案暫時似未能提出惟軍界領袖旣多數贊助國務院之政策而中國在實際上今又處於武人行政之下反對黨無實在權力一經勸解終可俯就範圍商人之反對戰事者今亦漸無聲息云 
[北京特别通信（六十八）（飄萍）]  
　　軍事會議之餘興 
　　宣戰問題之决行 
　　今日（五月一日）之國務院中開有三種會議即軍事會議國務會議國際政務評議會是也三種會議皆互有關聨而今日軍事會議之中乃發生一種奇彩與政治以有形無形直接間接之影響非細是不可以不記 
　　今日軍事會議之議題除裁兵節餉問題與各督軍擁兵自衞之主義不能相容無帶從解决而外所議至爲平　凡如各師軍法密之調京考騐如變賣舊營産以建造新營如服裝之採用國貨如徵兵制度之仍未决定等是也會議旣畢督軍及代表等二十餘人遂排闥而入閣向例閣議旣無旁聽席又無閣員以外之人列席今茲舉動出於例外吾人無以名之名之曰餘興其時閣議方始所討論者即爲外交問題督軍代表等如公民之請願於國會遂各述其所懐將思立功撫髀興歎是可哀矣其首先發言者爲倪嗣冲次之則張懐芝再次之則孟恩遠李厚基不知此時總理對之如何感想閣員對之如何感想則非記者所能記矣 
　　閣員旣對於諸位將軍與以相當之敷衍仍議外交問題討論頗爲詳密蓋閣員之腦筋澄靜絶未因各督軍代表等不速之客一來而亂其神思也聞伍外長主張宣戰而未言加入程璧光亦如之張谷等對於根本問題無所反對惟覩此國内情形應出於愼重叚總理折衷之遂决定宣戰問題先行提出於國會外交進行至是乃又告一段落段總理即以會議結果進謁元首元首對於提出國會之正當辦法自無異詞遂以咨文蓋印聞段總理日内將着手於疎通國會待有眉目即行提出今日之閣議固完全由内閣自由决定者也然則將來國會對此問題亦必以完全自由之形式爲之通過殆無疑矣 
　　近日之國際政務評議會漸入於奄奄無生氣之境蓋不如從前之可重視矣是否因與軍事會議比較吾人心理作用覺其如此抑果有此現象殊可感歎今日該會之所議者仍爲宣戰以後之種種手續然則果至於宣戰以後該會必當再研究以後之以後其結果今尚未可懸測也今日又有報告之事謂駐德顔使巳定今日（一日）自柏林出發前赴丹麥中德斷交爲日久矣我國公使乃至今日而始可以出境是非弱國外交現象之一端歟 
[李經羲通過參議院]  
　　昨日參議院投財政總長李經羲同意票議員出席者二百零六人先由段總理說明李之歷史謂李君由前清歷任湖南藩司雲貴總督於財政上有莫大之經騐且富於籌畫力望貴院予以同意云云總理正欲退劉芷芬提起質問謂内務總長何以久未提出　長　此時不得爲題外質問遂由秘書散票議長宣告用無記名投票表决法在場人數二百零六人除本席依上次决定主席不得參與表决外尚餘二百零五票指定黎尚雯等四人爲監票員依法投票投票畢議長報告又有續行出席者一人投票者共二百零六人宣告開票檢票結果票數二百零六票名刺二百零六名刺票數相符除廢票三張外得同意票一百六十四票不同意票三十九票多數通過 
[交通總長問題之各派主張]  
　　許世英之辭呈再上後聞將批准關於繼任交通總長問題各方面所傳不一致昨日國會議員丁世嶧氏語人云交通一部各方面之活動於政界者皆視爲唯一之金融機關無不欲　爲己有現在覬觎此地位各欲提出一人以承管此金融機關者約有三派一則爲某當道其天然之勢力不欲將此一塊肥肉屬之不同統系之人故其所擬提出者爲楊士琦一爲舊交通系欲恢復其固有之勢力故葉恭綽往來南京欲啖某要人以重利而其所欲捧以出台之人物則爲舊交通系中比較的能活動於現在政界之龍建章一爲研究會亦欲趁此時期先行取得財源所自出之地以爲活動張本而其所擬之人則爲汪君大燮總而言之各派所推舉之人物皆爲利用交通機關可以爲金融上之活動以達其最後運動選舉攘奪政權之目的而已余（丁君自稱）謂今日之交通部萬不可爲此種人所得今日交通總長適宜之人物有兩個條件一則不要錢一則有大刀濶斧之手腕確能廓清積弊者余以爲現在能具備此兩個條件者惟岑西林足以當之故余以爲今日之交通總長惟岑西林最爲適宜也或謂岑西林之人物應使之加入確有系統之政府組織中以如此不三不四之内閣而令西林加入似近於犧牲西林余謂現在有何國務之可言凡言組織有政策有系統之内閣者皆所謂寛皮大話無裨事實者也故今日能有一部得人整理部務所謂整頓一部算一部較爲切實云云丁氏之言如此可知今之對於交通繼任者之人物除以是三派外又有主張岑西林之一派矣 
[澈查委員會受賄說之動議]  
　　昨日衆議院關會褚輔成提起動議謂近日報紙上多有登載陳錦濤鈕傳善因烟酒公賣局事以銀十萬元運動本院預算委員會此種謡言甚多本無足怪但此事不獨於本員名譽有礙且於議會名舉有關此事北京各報及上海各報均有登載本席雖敢自信必無其事然實不敢斷定其他預算委員無此舉動故本員動議咨請政府飭令檢察廳切實檢察澈底根究以免國會議員永在嫌疑之中云云馬驤贊成之並提議查完上海租界報館之法因無人理會而罷議長以動議付表决大多數贊成逾時褚即將擬成之稿及剪下之報紙趨至議長前交與議長供秘書草擬咨文之資料大約日内卽可咨　政府矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政潮中之兩院質問案]  
　　衆　　　員以爲現時政界　潮發生其絶大原因卽由財政部受賄交通部舞弊政府收買存土及四川變亂四案所致均急欲政府將此四案最近辦理　形來院明白宣布以釋羣疑前次大會經郭議員同提起動議請總理曁司法交通兩總長出席該院紧備詳細質問經大多數可决後因許世英氏不來遂致擱置茲聞該院議員多數仍堅持前議以爲此等　要質問非敦請總理及司法交通兩　長於今日出席該院不可已由該院於日昨專函咨達國務院並聞多數議員以爲交通部此次舞弊與財政部受賄情節事同一律而數過之如政府徒以免主次長職而了結此案不但無以對國人且無以服財政部故對於此事辦法尤異常注意想届時必有一番質問並聞衆議院議員蘇祐慈等數十人日昨特又提出關於交通部受賄案總次長當然爲連帶係政府何以遽令王黻煒辭職質同書件措詞異常激烈不日當可咨達政府又次長免職見命令之後許總長本約即日提出辭呈因繼任問題有商酌之餘地許氏亦頗有轉圜之希望乃延擱一日於昨日始行提出元首巳决意准免本職辭呈到府之時元首卽飭院草擬命令當呈請蓋印惟今日公報尚未發登至繼任之人元首之意仍屬意張國淦氏總理亦極同意惟張氏旣表示拒絶之意亦頗擬及汪伯唐氏將來究竟誰屬此時尚不能預定也王黻煒免職後已於昨日挈其東洋夫人倉卒出京矣 
　　參議院議員劉彭壽等提出關於交通總長許世英及津浦各路局長等受賄違法質問書一件連署者王伊文等三十餘人黄議員樹榮亦提出質問政府對於交通部賄賣差缺有無澈底查究書一件連署者爲朱甲昌等二十餘人均巳由院咨達政府限三日内明白答覆其劉彭壽等之質問書略謂交通部自許世英充當總長賄賣差缺朋分巨欵以至購車租車假設公司串通舞弊種種怪象不堪枚舉政府苟稍有覺察當早經嚴行懲辦無庸國會之曉曉乃聞近雖派查淆一再遲延故爲其留彌縫之餘地一若以次長王黻煒一人辭職即可了結此案者是何對於財政部則雷厲風行對於交通部則徘徊瞻顧縱無偏袒亦使人嘖有煩言議員等不勝疑惑謹依法提出質問限七日答覆 
[郵政總辦易人之磋商]  
　　交通部郵政總法人帛黎自三年請假回國後每六個月續假一次月領薪水一千數百兩近來又届假滿聞帛黎之意擬卽脫離斯職要求以代庖人鐵士蘭繼續其總辦之職所有事權悉如其在郵局時而自己則不復再來中國任事部中之意擬認可其不來中國惟以後雇傭何人係部中主權帛黎不能干預現正在磋商中聞中國郵局共任用外人一百二十人後人薪水自一千八百兩至四百兩止又常有　數月升調一次加薪一次而所有局中辦事及服勞役者則係中國人中國人之薪水至多者不滿二百兩少者三四十元近來規定郵務員郵務生名目中國人薪水極不易加增畢業生在局中辦事而薪水不及外人十分之二三此等章程部中未嘗改定近郵務婉局長擬於更換西總辦時訂明權限章程以資整頓 
[打箭爁有匪亂消息]  
　　字林報四月三日箭爐　訊云南路匪亂復作勢殊猖獗近有大批匪黨在打箭爐邊界及河口境内從事刦掠殃及村落七所且攻擊喇嘛廟一所打箭爐防兵乃上年新任鎭守使自滇軍中挑選携來者當道接匪亂消息後即派兵前往剿捕惟匪黨於陸地所施戰術滇兵未之能習故雖將匪黨擊散而己隊死傷亦衆打箭爐防兵聞之頗爲戒懼逃者甚衆軍中缺額旣多不得不募人以實之於是工人受其影響爲之徒減鎭民乃大不便近者謡諑紛起謂藏人不日將攻打箭爐人心惶惶不可終日當道出示嚴禁播謡違者處死裏塘亦有匪警聞該鎭已處於受圍地位通至巴塘之電報業巳中斷裏塘境外電線全毁南部匪黨聲勢浩大聞共有六七千人之多裏塘防兵嘗與匪戰於距鎭五英里之熱泉裏塘之兵於陸地固有經驗然是役亦頗失利陣亡隊長一員兵士多人戰地似仍爲匪黨佔有打箭爐曾派兵往援行至十二英里外之某處爲大雪所阻前四十八小時内雪未稍止大約前途山隘已壅塞不通矣但裏塘東有新羅河口西有拉農巴塘南有湘鎭均有發兵援之諸路之兵一旦會集則裏塘自可轉危爲安也南路目下防守頗固自打箭爐以達巴塘駐兵地點不下十處以地勢與兵力論終當戡定匪亂但恐未必一時即能奏功耳蓋匪性狡詐且泰半挾有利械良騎華兵軍械固佳而臨陣之時則不能如匪之出死力以相搏加以匪黨聚散無常迫之緊則四竄而無從追擊繼復稍稍集合行其故智故此輩實爲社會長久之害此間華兵不置馬隊其屢戰不能大捷者坐是故也 
[成都羅劉開戰初紀（成都通信）]  
　　此次蜀省遣散川軍四師軍隊羅督本擬留步兵一旅嗣因陳師長同劉軍長去電中央反對羅氏遂出其不意突然將該師完全解散所有早經規定之一月半恩餉亦尚未發給羅氏於十五號將四師遣散後即於是日指令陳氏飭將師部旅部量併取消并將已領未發之欵一律繳還其令文云案查該師長前因裁兵延玩業經撤任另委該師旅長盧師諦管在案惟查該師所轄部隊品類殽雜軍紀廢弛滋擾地方情形迭據查報有案現爲整軍節餉計不能不悉予遣散經本督軍於本月十五號將該師駐省各圑一律資遣（其實無資）其分駐中江綿陽安縣灌縣等處各圑營亦各派員分投辦理該師旣經全體解散該師師旅兩本部亦無存在之必要自應即日取消至該師巳領恩正各餉係由該卸任師長請領仍應責成該卸任師長尅期造報並將巳領未發之恩餉即日全數繳還以重公欵云云此項令文係四月十五號羅督一而散軍一面令知陳氏者其時陳氏尚未他往當即呈覆羅督云督軍麾下頃奉鈞令飭將經手請領各欵造報已領未發之恩餉即日全數繳還等因竊查前項恩正各餉係由鈞署預算令解散三圑之費並無其他部隊正餉在内當經面陳并正式文請因久未奉批各圑營二三兩月正餉又未領到一月已撥之欵又未領全各圑營紛紛力請不得已勉挪分濟（第十三圑第一營及預備第一圑已散三連費亦在内）支發有據部存無餘亦經於交代時通知盧旅長經其面轉鈞座現在經手之軍需處長尚在鈞署文卷冊籍亦不知是否在部即使在部部有守兵員司亦不便入辦此事爲霈經手未了之件即無鈞令亦正趕辦惟現存可否准用軍需出辦師部舊地可否　經手未完各員入辦用特呈請核示云云此文係十六號早派人所遞者其時陳氏已出省矣旋聞旅長盧師諦亦被逮昨羅又在軍署内之煤山將捕回之四師某兩營長鎗斃刻孫澤霈圑長及吳慶熙屯殖總辦均已逃到新津川軍劉成動混成旅長處灌縣江兩處之軍經滇軍前往圍城未能解散巳散之軍亦聚於彭灌等處睹茲情形日内必有一場大戰矣 
　　自中央　留羅督允許其裁兵計畫後羅遂首先將川軍　四師師長陳澤霈取消四月十五號派滇軍將四師預備圑及四師司令部軍隊解散是日各散軍宿營附近　街均斷絶交通成都人心驚惶萬狀　門外昭覺寺解散之兩營亦皆入城散兵旣多軍警未便立驅出境是晚各散兵在各街滋事怒駡羅督商民見此情形均將銀錢貨物槪行藏匿第四師獨立圑第十三圑及第十四圑皆紥在川北綿陽茂縣安縣德陽等縣羅督又派滇軍第二十一圑及十一旅約共兩圑前往解散魏圑長甫往茂縣已爲該處之軍偵知立起抗命復逃向灌崇一帶而去並將灌縣大掠十六號羅督得報立派警衞圑第三營竇營長率兵一營到温江截擊逃軍竇營長出城時已關城矣乘夜趕到温江意蓋以川北四師軍隊約共三圑有餘若不速爲制止一旦完全變亂勢將不可收拾也十六號夜羅督又發出六言韻示語甚含混係宣布第四師軍隊罪狀者 
　　羅督將陳師長取消後并力謀取消劉軍長連日軍署密開會議磋商商辦法但川軍皆以留氏爲首義要人頗擁戴之現駐成都川軍皆欲與羅氏决一雌雄四月十六號白晝各軍隊營地均非常戒嚴西較場北較場派多數衞兵守衞舊將軍衙署係二師砲二圑守衞該處係順河街平日並不禁人行走自十六號起亦斷絶交通新西門係川軍範圍甫入夜即派軍防守前日各營派出步哨尚僅在宿營附近自十五號以來幾無一街無哨兵較之周駿將進成都時戒備尤嚴昨劉存厚軍長已退到外北鳳凰山該處係二師三旅兵力頗厚十五號夜鳳凰山之軍到新西門城下西較場將機關槍四挺縋下運赴鳳凰山十六號早一凰山又派軍一營到西較場運大砲四尊子彈多箱到城門口並不掛號强運出城甫出城即跑步而去其長官往日僅佩指揮刀現增持馬鎗此足見羅劉之戰事在旦夕間矣 
[川亂聲中之鄂聞]  
　　四川之亂表面爲羅劉交惡其内幕則直爲滇蜀交爭如唐繼堯之出兵昭通援羅川議會之通電攻訐滇軍而滇議會亦發通電要求嚴懲劉存厚此其顯著者也昨漢口商界得川中私人來電滇省新派之軍已抵叙州若然則川禍前途正未有艾現中央特派查辦使王人文張習巳出京由京漢路南下二十九日午刻抵漢王耀庭代督當派副官蔣秉忠招待渡江請至軍署午宴漢口川商關心桑梓亦特請查辦使於是日下午在川主宫赴歡迎會並詢其收束軍隊意見惟外間傳有一說查辦副使張習因與王正使意見不洽並未同行來漢此事是否眞確須俟續聞當日該查辦使因川事緊急不能躭延即夜乘鄂督軍署專派之楚安巡防兵輪往且昌俟到宜後再換川江淺水輪入川聞川滇兩軍現雖俱退出成都但省外各屬川滇兩軍林立衝突仍日有所聞鄂省王代督軍因川禍未巳潰竄宜防鄂屬利川咸豐恩施建始巴東秭歸興山各縣毗連川東向來盜匪未靖誠恐潰逃各軍勾匪竄入鄂境除電令與川接壤各縣駐紥陸軍嚴爲警備外另由宜昌調步兵一圑馳往邊界分紥以資防堵何代省長亦通電各縣知事督飭保衞圑協助巡緝以保治安又聞王子春督軍因川亂影響鄂中伏奔思逞現在軍事會議已將對德問題通　其餘議案無關重要擬委任上校穆恩棠代表列席己則即日回鄂昨鄂軍署已接其預備南旋之電矣 
[蘇鄂滇三省長之自治意見]  
　　江蘇省長齊耀琳覆内務部電云内務部鑒勘電悉自治制度各國不同要在體察國情方能導揚民氣前清自治章制取法東鄰行之數年不無扞格弊在分區過多資格過寛員額過於繁冗監督過於放任成事不說來軫方遒及此釐訂之初應有折衷之論擬請規定辦法以組織縣地方自治爲第一期俟完全成立再就其縣酌劃爲三四區或五六颧定名爲區自治不必再標城鎭鄉名稱以杜爭議至資格員額監督三者皆爲重要問題因噎廢食固屬不宜得魚忘筌尤非眞諦深望權衡至當制定良規自治前途庶其有豸 
　　湖北省長王占元復内務部電云北京内務總長鑒前准勘電承詢自治意見當以事關法制必須適合國情已電各縣考查請俟復到加具意見備供審核等因於東日電達在案茲先略陳管見藉獻芻蕘查自治要義在輔官制所不及同屬行政性質貴能因時制宜使一國政務有兼程並進之功無顧此失彼之慮歐美人民素具政治實力故國家立法寗以重權授之自治圑體俾地方事業藉此發展國利民福實攸賴之我國事屬草創未易言此肖清末季始訂自治章程頒行各省試辦歷時未久其事遂廢民國元二年間各省繼辦自治本無統一法規率皆自爲風氣民情囂張官權旁落地方行政紊亂已極往事之失可爲殷鑑今欲根本建設不必侈言歐美成規但須周察本國利弊現在財政奇絀各省皆然地方稅捐均有指定用途其巳撥作自治經費者爲數究屬有限財源旣竭何能再事搜括致爲民病此舉辦自治不能不視地方財政狀况定之也自治職員例由選舉而出選舉資格若不從嚴限制將見濫竽充數流弊叢生是自治適所以自亂殊非國家統一政權之本意此舉辦自治不能不視地方人民風習定之也官治　治必須互相維繫乃可以見行政之敏捷然自治權重則官廳等於虛設但期有利私人不惜横加干涉妨害公務從前自治紳董誤解法律意旨竟認自治爲立機關對於官治行政亦行指揮監督權稍不遂意彈劾隨之致令地方官吏無事可爲此種弊害若不預爲防止則貽禍國家信非法律可挽救此舉辦自治不能不　立法政策一爲商榷也占元以爲自治制度係屬行政統系現　行政法旣未頒行則自治一端似無完全獨立之理不若先辦早級自治並採佐治制以示模範所有下級目治範圍更廣將來徐圖擴充自易著手若必同時舉辦則人財兩困窒礙良多非至計也是否有當敬祈採擇 
　　雲南省長唐繼堯復内務部電云務部鑒准勘電垂詢地方自治意見竊以爲此項制度宜采用兩級制以鞏固憲政之初基此爲應先决之問題茲將應采兩级制之理由分析言之近來民智漸開與元年以前毫無政治思想者不同觀於各縣公民請恢復自治及籌備情形已可槪見應制定完善之自治制度以慰輿情此徵諸民意應采兩級制者也各縣幅𢄙遼廓縱横有廣至千餘里者村落習俗龐雜紛歧各城鎭鄉應辦事件縣自治必不能一一代庖各城鎭鄉私有財産亦决不肯聽縣自治之支配如下級自治付之闕如如殖藝然根荄不立枝幹何依此徵諸事實應采兩級制者也至於議員名額應仿照前清章程以人口爲比例斟酌規定務期裁減之中仍寓折衷之意資格及各自治機關職權前清章程尚稱嚴密略加修改卽可推行再查本省從前舉辦鎭鄉自治並不切實調查户口照户口滿五萬以上者爲鄉之規定辦理惟就固有之村鄉保集區域爲鎭鄉之區域遂發生自治機關過多之弊此亦願先行防範切實籌備者也愚見所及是否有當尚希卓裁 
[鄂省陳時案判决當選無效]  
　　鄂省當選參議員陳時被趙光弼等指爲年齡不合向高等廳訴訟一案自上月二十四日高審廳二次集訊以後代理廳長陳長簇雖主張陳之證據有效欲予陳時勝訴無如會議時各推事均以陳時所提族譜等有僞造痕跡碍難有效陳長簇廳長迫於衆議亦愛莫能助祗得於二十八日開庭宣告判决認原告勝訴陳時當選無效其判决書主文爲被告陳時於本届湖北改選參議院議員之濴選無效訟費歸被告負擔二十八字（判决書全文約四千言因冗長不錄）聞陳時自聞敗訴懊喪異常决於法定期内提出上訴狀以圖挽救惟國會新近議决參衆議員選舉訴訟不適用普通上訴程序則此案即使陳時上訴恐大理院一面亦未必受理也 
[廣東奪嫡案之結束（平生通信）]  
　　自鄧善麟奪嫡案發生發爲粤省一大異聞閱報者無不欲一知其究竟日前巳將其事之本末報告矣查此事之發生初則由於兄弟爭産暗潮洶湧而外人利用之從旁揷入欲攫得航政局長一席於是鼓動波瀾此一爭端遂愈弄愈大鄧善麟者現充粤東航政局長也鄧華熙逝世後有某氏頗有航政局長希望一面用航業商人名義探告鄧善麟勒收船户陋規一面即乘其兄弟爭産之時而竭力鼓動故黄逢吉自承爲鄧炳麟舅父控告鄧善麟之時即鄧善麟航政局長地位摇動之時也但鄧華熙之庶子二長爲本逵少爲善麟此次鄧家喪事其承重孫某爲本逵之子言奪嫡則當責本逵而控告者獨專指善麟此則專因航政局長職位問題而發生故也朱省長頗聞此事原委故初次批黄逢吉控告呈文謂其中顯有别情特令鄧善麟自行呈復日來鄧善麟復文業已發露矣其詞不免自將家醜盡行揭出今不必全錄摘其大略則言鄧炳麟前因在鄉與族中寡婦有私故爲其父所出並縷述何年何月在官廳存案何年何月其父下級目治範圍更廣將來徐圖擴充字據故此次喪事其兄本逵之子爲承重皆由遵守遺命今黄氏舍本逵不言而專攻善麟亦實所不解其措詞大槪如此並聞善麟又將前清官廳公文及鄧華熙遺囑字據律師簽字花押鄧炳麟領銀字據皆一一點石影出作爲附件並爲呈上以作證據以數十年之新舊文據乃能一一彙存可見鄧華熙之立意廢此子甚爲堅决矣自呈文上後朱省長批云呈及附件均悉查鄧炳麟係經命故紳華熙於前清三十三年分給銀兩令其自立門户與之斷絶關係炳麟領銀簽字有據鄧故紳復經憑同律師何崇禮立有遺囑民國四年黄逢吉出名控訴又被地方高等兩廳批斥駁回則黄逢吉來署呈控各情顯非眞相本案應予註銷此批出而鄧案遂作一結束矣又日各報登有粤紳七人長函名字以歐家廉爲首名力攻鄧善麟爲不合者今又於各報中登有歐宅辯正謂閱報刋有歐家廉投函似係干以預鄧府家事並攻擊粤紳多人深爲詫異家廉何嘗有此函件實係冒名揑攻則登函者亦别有人矣而鄧善麟在航政局勒收陋規一節經嚴財政廳長派石懐慶往查其復文又謂出名控告之商人劉文杰實無其人所告殊無實據則並一律洗刷清楚矣頗聞鄧氏兄弟積不相能鄧炳麟自被父屏逐後居於鄉中境遇甚貧當華熙未逝世時炳麟曾致函與善麟縷述苦境請其能分産一萬元日後即無他種轇轕善麟接函後以爲數太多特凂其戚居間調停略爲減少有成議矣囑炳麟在西關文園小酌然後同回家見華熙事卽可了詎知届時忽因他人阻止事又中變及至華熙旣逝爭産之事日益迫近在炳麟初意不過欲申前議但能分産一萬元於願巳足而外人利用之乃由黄逢吉出名控告其事愈弄愈大遂至有如此之結晚也 
[皖省近事]  
　　安徽省議會上年議决取消一五加徵案官中行案查騐補抽案學租劃歸地方稅案牲畜屠捐歸併地主稅案官廳均未照議實行昨日（三十號）該會特將以上各案提議公决擬向參衆兩院請願不達目的不止并於九日推舉代表赴京 
　　懐寗縣李家嘴搶案盜犯業由安武軍總司令部軍法課訊明確實判照軍法處决聞將於今日執行安豐兵艦昨奉令聞往浦口迎接倪省長 
省議會本届會期議員公費旅費昨由財廳照撥洋一萬元 
[蘇省會第一日開議紀]  
　　昨日（十二日）午後一時省議會第一次開議届時不足法定人數延至二時餘始振鈴開會議長報告到會人數八十人因照議事日程聞會陸議員家鼒起言今日陸君文椿等有緊急動議請變更議事日程附議者五人以上議長以變更議事日程付表决多數贊成更以應禁止旁聽與否付表决贊成禁止者少數遂開議議長更聲明此外尚有戴思恭等提議一件應合併討論遂開議首由陸家簡述本報前載之檢察廳來函加以攻擊其言龐雜先言檢廳侮辱本會與楊石等犯罪爲兩問題本會應對第一層討論乃其後言論又專爲楊 
 
 
 

Page 7

 
 
　　石等辯護攻擊檢廳公函諭令二字似謂檢廳請省會諭令又似檢廳諭令省會所引刑律各條比附不類然表决時贊同者巳得多數陶議員鍾箎主張起訴高等廳外又須通電大總統國務院司法部云云表决未起立各員亦心折陸陶二人長法律此難問題非兩君不能辦理遂推二人爲人表向高檢廳起訴實則不得逮捕是否即不得收押尚待解决之問題當未經解决之先司法官職在守法法無明文即無遵守之必要况議員人格本極高尚苟被嫌疑即當到庭自白撥雲霧而見青天怒馬張弓似乎不必此件　决後即照議事日程開議第一件六年度地方預算案第二件六年度省立名營業機關特别預算案行政委員說明大致王議員撰曾質問上届歲入項下有實業收入本届何以未列委員答省長爲　備擴張實業起見將此項卽留存各實業機關不歸財政收入門内並非有所短少王議員景常質　官紙局發行狀紙是否便民之道行政委　答覆迄未滿意後稱至審查會中討論該二案均表决付審查第三件加征附稅兩角五分案主張不付審查否决者以季議員通議論最爲透澈大致謂議决預算爲本會權限今省長於閉會中擅行咨部加稅開會時咨交追認蔑視議會如是故此案倘準通過則將來種種議案省公署皆得自由裁量議員雖有如無不可者一漕南特稅現尚主張爭回而此附稅增加即以漕糧歸中央收入爲前提故如追認以後對於漕糧一層更難啟口云云主張付審者查爲董允成陳件盟等以此項追認案與從前附稅三角係另一問題照章　議案應付審查其内容緣寗屬一方恐取消二角五分之附稅而另加畝捐則寗屬之負擔較重故主成立實則二角五分之是否即係三角變相交議案中巳不能自掩其跡且即使另是一案而於未交議之前先行咨部核准施行然後交議追認不得不謂之違法此案兩方爭執甚久未表决而散時已六時矣 
　　附陸文椿等緊急動議案本月二十日江甯地方檢察廳致省議會公函對於本會議員楊石等一以爲有重大嫌疑一以爲不能免犯罪嫌疑夫嫌疑之有無該廳雖有偵查之權但省議員之地位受特别法之保障豈得輕言收押乃於省議會開會時間各議員到廳聲辯該廳長竟勒令取保始免收押迨錢副長到廳後勒令出具保狀始將各議員交出於法津上已犯强暴脅迫之嫌疑矣該函又稱嗣後於本案繼續偵查不惟吳輔勳等始終不到卽被保之楊石等亦匿不見面等語夫議員個人行爲其到庭與否自有法律之地位該廳亦當盡法律上之手續除村求本會准許逮捕外容客藉口嫌疑任意蹂躪又云諭令各員依法投案省議會爲全省立法機關該廳長是否有諭令本會之職權抑尋繹函意將由議長諭令議員乎則議長亦無諭令議員之權且省議會暫行法第二十八條之規定該廳長豈不知之乃對於本會議員勒取保狀希圖於開會期内任意逮捕推翻省議會根本法非僅蹂躪議員應由本會對於該廳長提起刑事告訴以爲瀆　違法者戒請公决又戴思恭等提議解釋檢廳公函案昨讀　　地方檢察廳高方潞致本會公函前半叙議員楊石等訴訟　錢副議長具保各節有顧全議員體面及體惜不可爲不周等　已軼出法律範圍以外姑不具論末　請貴會查照希即諭令　議員依法投案無任藐玩致干未便云云益深詫異查本會係法人機關並無代檢察廳傳諭各員投案之義務且本會以全體議員組織而成議長與議員一律平等無論何人均無諭飭議員　案之榴即省議會暫行法第二十八條之規定得以要求許可　捕而此次楊石等被訴一案是滞確有犯罪事實抑是否係現　犯罪及關於内亂外患犯罪之嫌疑均須研究即或確有嫌疑亦應依法辦理斷不能濫用職權使本會行無義務之事至錢君崇固果曾出具保狀亦係個人行爲與本會無涉而高方　對於本會忽加公函謂諭令各員依法投案母任藐玩至干未便該廳長旣爲法官諒深諳法律自必有所依據若以意氣用事不照法定手續則刑律上瀆職之罪本有門文規定該訰長是否應負法律上之責任案關解釋法律究應如何對待之處請公决 
地方通信 
[松江]  
　　因姦挖目案詳情張澤鄉民邱阿祥因在姘婦吳氏門首探望致被本夫周木然獲送妻兄吳阿照處由吳糾人挖去邱阿祥左目並持刀砍傷面部經邱母顧氏報警獲住從犯吳阿良併送縣署驗究已誌前報茲悉此案巳經劉承審驗明邱阿祥左目係用剪刀剪碎而右目之下亦用刀刺傷以致眼珠突出且滿身拳足傷有十餘處之多命在呼吸行行判送上海新普育堂救治次提行兇從犯吳阿良研訊據供邱阿祥本爲成衣前因姪女吳氏邀伊裁製衣服是以姘識偕逃去冬吳氏潛回即由伊姪吳阿照主配與亭林寒二十八圖周木然爲妻詎知邱阿祥四月二十七日下午乘姪婿周木然外出渠竟入内求歡並迫姪女同逃及行至一里許姪女因忘帶川資是以一同折回在房取物時姪婿木然適值回家遂將邱阿祥執送與民姪阿照處治即由阿照約集民等數人將邱阿祥眼珠剪碎現在正兇吳阿照巳經潛逃等語劉承審以所供邱阿祥重偕吳氏圖逃各節如果屬實自應執送官廳依法究治不應擅自行兇殘人視能法律俱在碍難寛容除另緝正兇吳阿照等到案外吳阿良一犯大約須依刑律三百十三條論罪其邱阿祥之母邱顧氏因伊子視能已毁即使生命保全亦已不能作事且家况清貧賴于裁衣度日今吳阿照等似此忍心害理置伊母子於死地故又擬陳訴縣署請求斷以撫恤云劇園一再肇事松江唱演新劇之始主其事者莫不以補助敎育開通風氣爲言詎開演以來不特排演淫劇貽害青年而各劇員之遭若是非亦復時有所聞其間尤以雲間第一社肇事最多昨晚該社伶人小楊猴等復因攤派戲資不均互相毆擊至兩造均遭傷創而止而三秀社後臺主任郁無聊亦於昨晚闖入某姓女子室内被該姓捉獲飽受攢毆經郁伶願具不敢再犯甘結始行釋出現該社經理莊某以郁伶破壞社名譽驅令出社聞諸輿論咸謂優伶凶淫至此若再聽唱演則松江之風俗人心不知伊於胡底云 
[蘇州]  
　　西山禁會交涉自常熟賽會肇禍釀成命案後王道尹即通令各縣一律嚴禁以維治安詎四月二十八日爲洞庭西山舉行元山會之期該處行政委員劉君鑒於墅里海虞因會發生鬭毆命案先期示諭禁止不意各鄉民仍舊抗命不遵劉委員當即雇舟前往將爲首兩鄉民拘送來蘇交縣署懲辦乃各鄉民連日與劉委員爲難索還被拘之人縣知事據報後已委某警佐赴洞庭山宣慰并調查情形矣 
　　提倡遺民奉祀吳江縣署據邑紳陳去病呈稱本鄉朱家浜有明高士戴耘野先生隱居之處先生原名戴笠與王錫闡潘　章吳炎等齊名號稱四遺民著述宏富隔水有庵擬加修葺以奉祠祀而昭崇敬李世由君已批准捐廉五十金爲倡於上已日復率本縣各校學生致祭以示表彰風義之至意 
[無錫]  
　　賽會肇事泰伯市所屬徐府莊日前忽發現一種揭帖大書於某日准行出會事爲該處圖董偵悉即面詰賽會中之執事有無其事一面報告於市董鄒茂時擬和平勸令解散不料會中執事誤會其意且有匪徒從中挑撥惡感以致將木偶强抬至該圖董所居之戴家村中以爲挾制各圖董見已無可理喻當卽會同鄒市董來城訴諸縣署楊知事即派警察第二分所長吳棆率帶警備隊及水警巡官吳正榮分乘鎗船五艘前往彈壓昨日駛抵徐家莊傳諭地保轉飭會中執事迅將抬至戴家村之木偶舁回詎無人應允吳巡官不得已即飭警備隊代將木偶舁回廟中並在某茶居正與各董商議根本解决方法忽聞警笛亂鳴即有土痞地棍數百人潮擁而至先將七圖圖董陸詠梅扭住痛毆繼且聲言將鎗船五艘盡行焚燬聲勢汹汹幾與警兵開釁幸鄒董多方勸說鄉民尚不允罷手復逼令鄒董書立字據五張准其出會並允不追究肇事之人始漸退去吳分所長等於風潮劇烈時見勢不佳潛從茶桌下匍伏而逃由驚士數人挾之出圑刻聞鄒董等已星夜來城將此事始末面訴蜂事尚未定有對付方法該處匪徒則依然未散揚言與各董尋仇恐其禍尚有未止也 
[揚州]  
　　鄉間憨直𨺗氷雹此問今日（一日）午后雷聲四震落雨少許面北鄉槐子橋一帶天降氷雹甚多今歲雨澤稀少二麥已受摧殘經此一番氷雹打折麥莖更爲損傷亦揚地之天災歟 
　　藝徒學校開幕江都縣敎育會爲提倡職業敎育起見特請縣中開辦藝徒學校一所由縣委任前第六師附屬小學主任張祺曾爲校長籌備一切張君巳於日前在蘇灑延聘技師多人并在揚敦請各科敎員組織就緒特於今日（一日）行開學禮行政官及各界人士均蒞校觀禮聞下星期即行授課 
[杭州]  
　　白晝刦洋之鉅案昨（二日）晨杭垣延益誠昌爾錢莊裝往紹興現洋五百元鈔票洋一千元角子三萬八千萬當飭棧司二人押送至西興詎料該棧司由杭渡江抵西興沙地乘人力車時突來暴徒十餘人將所有現洋鈔票角子盡數搶刧并鎗傷延益錢莊棧司飛奔向聞家堰而去當經杭總商會飛報警務處曁警備隊請予飛電各縣派警跴緝務獲到案不知能弋獲否 
[嘉興]  
　　東門出現鉅刧案嘉興東門一帶自火車駛行後商業日見繁盛茶寮酒肆旅館飯店不下數十家惟以五方雜處匪徒易於混跡前晚（二號）三鼓時火車站附近之富貴得意樓（距東城門不及半里）突來盜匪數十人明火執仗並持快鎗利刃叩門而入迫令該店主婦將銀洋交出被刼去現洋二十餘元鈔票洋一百元衣服數十件旋又至間壁寳昌雜貨店劫洋數十元迨鄰人齊集兜捕則已呼嘯而去茶店夥友某曁雜貨店主張海門受刀傷頗重該事主即於三號赴縣請驗張知事曁水警俞署長等蒞場勘騐並探詢刧奪情形現已飭屬一體協緝 
[案慶]  
　　壽縣盜匪猖獗駭聞壽縣瓦埠鎭於本月二十一日忽來土匪數十人各持快鎗大肆搶刦先從張輔臣鹽行下手搶去錢物不少復同張蔭南張雲樵張之綸張之綱等家自午後四時搶起至八時止搶去銀錢衣物等件約數萬金臨行時復於四處放火防人追擊自宓子祠以東直抵東栅欄房屋幾焚大半是日被禍最慘者爲張蔭南家房屋旣均被焚復有十齡之姪亦被擊斃弟媳受傷甚重至張雲樵之妻及其西席陶某亦被匪綑綁痛打其姪媳亦被匪用煤油灌燒胸部命在旦夕又葉姓之女十餘歲亦被擊死旋經事主報縣經邱知事到鎭勘驗屬實聞張蔭南詰問邱知事謂何以到任數載從未下鄉查察以致匪徒猖獗如此並請嚴限五日獲案並聞此次匪禍近因由於該鎭演戲聚賭圑防局長不禁致土匪混入釀此劇繼現在該處居民猶風鶴頻驚夜不安枕云 
[九江]  
　　禁止外人獵取禽鳥潯陽道尹吳竹樓前以某外人要求九江警廳塡給狩獵執照特呈執省長應否按照成案隨時禁阻抑或適用狩獵法另外加以限制請示核辦當經戚省長電請外部解釋略謂前清宣統元二年核准漢口英商請獵取禽鳥辦法是洋商獵取禽鳥有一定限制此外各色人等能否遊獵條約均無口文民國二年公布之狩獵法亦未聲明華洋一律改訂鎗彈進明新章體面洋人得報運鎗彈似洋人遊獵又在許可之列究竟洋人遊獵應否按照成案隨時由地方官婉言禁阻抑或准亦適有狩獵法外加以限制由地方官指定地點及派驚監視云云刻已由外部核覆以限制洋商獵取禽鳥製凍出口辦法係專爲漢口等商埠而設外人在内地不能開設行棧獵取禽鳥製凍出口亦係營業自應禁止至狩獵法原係對於本國人之規定如適用於外人恐反使洋商得在内地享狩獵權利藉以營業惟在中國之外國官吏及爲中國服務之外人或敎士游歷等人偶然游戲獵取禽鳥及爲研究學問起見考求動物者自不在禁止之列仍應按照改定鎗彈進潬新章及保護外人遊歷辦法辦理云云聞戚省長巳轉飭吳道尹知照矣 
雜評一 
[各省長之自治覆電（一子）]  
　　普通自治之意義起於一地方之事業常有一種特别情形一方之人同其利害而能合力營謀且官吏之知此不如地方之人自知之悉也國家乃劃出此部分之事業以委諸人民之自治旣有自治之事業則不可無自治之機關國家乃又於法律上規定其職權以與官治劃然爲二故自治之設不啻奪官治之權也自治之權愈大則官治之權愈小故以常情言之官吏未有不利官治之權大者今當重訂自治權限之際一徵意見於各省官吏則各省官吏之欲削自治權以伸張官治權者又人之常情也雖然今日爲國家辦官治者安知他日不爲地方辦自治故各省之官吏能以國家之眼光論自治而勿以官吏之眼光論自治庶乎有公平之理論今各省中果有公平之理論者乎閱者試集三日來本報所載各省長之覆電而一讀之必有以判别之矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[可驚可怖之大氷雹]  
　　昨日（三號）下午四時雷聲隆隆自西南方起五時後天地陰霾風勢益厲至六時三十分雷電閃爍風雨並至刹那間忽下冰雹幾如身入戰線鎗林彈雨相偪而來猛烈之戕可驚可怖一時南北各道种行人絶跡車輛皆停至六時四十分暫止越一時詐冰雹又下其勢更猛大者如雞卵小者如樟丸其質明晶其色潔白實爲從來所未見浦江中各船户咸於倉卒之間帶纜抛錨恐慌萬狀沿浦外馬路各店舖居家亦多閉門所有各舖户之玻璃窗玻璃天幔以及各花園之玻璃花房大半均遭擊碎直至八時以後始行停止地上气積者有數寸之厚惟目下小麥蠶荳菜子及飼蠶者正宜天氣和暖遭此打擊勢必大受影響聞上海縣沈知事擬於今日派員下鄉周遊察勘並據年高之人言謂前清雍正年間聞亦有此大雹此後則從未見過云 
[洪述祖在滬被控六誌]  
　　暗殺前農總長宋敎仁案内之要證洪述祖近由日本來滬化名張皎厂又名張覺安寓居公共租界北山西路棣隆里六百二十一號門牌因不理德商韋爾押欵銀一萬五千兩被控公共公廨逮案嗣經旅滬民黨得悉商由首領孫中山柏文蔚等延請代表律師偕宋君之子宋振吕帶同洪之照片到廨認明張皎厂確係洪述祖扭入駐廨西捕頭寫字間經該捕頭查明案卷將洪寄押滙司捕房復解公廨諭着押候訂期研訊原告又添聘代表律斯預備辯護並由地方檢察廳檢察此案證據移送公廨證明請爲早日引渡各情已迭誌本報茲悉宋君之家屬與民黨各偉人恐洪神通廣大在押日久另生枝節昨特商請代表律師函催公廨從速訂期開審聞關讞員業已照請陪審西官美博副領事訂期開審惟被告代表畢士華律師以此案情節重大要求公廨將各種證據給予閱看俾可預備辯護手續云 
　　又聞上海地方廳林檢察長於本月二號派往公共公廨投遞公文請早引渡之司法警長梅南枝副長王錫堂法警韓瑞生等即於當日返廳禀復一切昨午林廳長又接公廨來文請將宋敎仁於西曆一千九百十三年即民國二年二月十號被害始至武士英在海運局六十一圑營倉押所服毒斃命並二次革命起義應桂馨在獄脫逃止所有案卷錄送到廨以便訊究等語林廳長卽飭錄事書記各員將全卷調齊趕速抄錄送廨備考 
[安南副捕頭被匪傷害]  
　　法新租界山路捕房一道頭金線二十五號安南副捕頭於昨晨四時巡緝至吕班路文德里前見有匪徒五六人偕同進里該副捕頭當卽隨後而入正欲拘拿該匪等突出手槍開放一彈擊入該副捕頭喉間一中左肋登時倒地旋即氣絶各匪四散奔逃後爲左近顧家宅所駐越南軍士聞聲到來並用電話通知各捕房施石正副兩總巡得報立卽傳同探目黄錦榮沈德福及通班包探並中西各捕親往該處四面搜查已由該處崗警拘獲在途飛逃之山東人某甲一名後又續獲嫌疑人三名經施君略詰數語諭令解回大自鳴鐘總捕房聽候盤問口供再行核辦一面嚴飭各探捕從速緝拿各匪到案重究並諭將該副捕頭屍身車送廣慈醫院騐明棺殮 
[判决長康里盜案]  
　　美租界承拉白司脫路長康里二百號門牌陸觀甫家於三月十一號被盜匪海州人鹽廣才（即閻廣才）孫尚本糾同鄭雲卿王六周戴生王勝先等持械入室刦去值洋一百餘元之金飾携贓圖逃開鎗拒捕經司捕房八百五十一號華捕開鎗還擊彈傷孫匪腿際由華探目馬阿美西探目泮林士將鹽孫兩匪當場擒獲抄出手鎗子彈解送公共公堂訊供管押嗣鄭雲卿等四人在新閘路某茶館内被總巡捕房華探目陳雲忠包探張林泰等拘獲知照滙司捕房將鹽孫兩匪併解公堂迭經中西官訊供明晰判令分别押候核辦在案前日午後又由該兩捕房將鹽等六犯解廨復訊先由中西西包探禀明案情將各被告在捕房之供單並手鎗子彈呈案請究訊之鹽孫兩匪供認搶刦不諱鄭雲卿等四犯則互相推諉終王崧生襄讞與美博副領事會商之下以此案業經研訊明確鹽廣才孫尚本糾黨夥刦拒捕開鎗罪已成立判押候錄供備文解往護軍使署按律懲辦鄭雲卿王六各押西牢五年期滿逐出租界周戴生王勝先與盜爲伍均非善類押候函送上海縣公署遞解回籍抄獲之手鎗子彈一併充公 
[再誌李佳白之開訊地點]  
　　法租界霞飛路尚賢堂主任美國博士李佳白君曾爲對德問題在渠所擔任編輯之北京晚報論說中發表意見頗持異議旋經美總統威爾遜君閱悉當即電令駐華美使芮君轉飭天津美領傳案預審判交美金二千五百元保出候電請美總統核定開訊地點再行訊核在案茲悉美使芮君自接津領呈文報告預審情形並請核定開訊處所後當即轉電威總統請示核奪旋得覆電以駐華按察司向駐上海應將此案移滬訊理該公使接到此電立即轉飭津領迅將是案移解上海美按察司署審理刻聞駐津美領已檢齊卷證不日解送到滬駐滬美按察使勞平及君現亦奉有電令故巳在署籌備開訊手續一俟卷宗人證解送到申即須訂期開庭審判云 
[第三批赴法華工定期出發]  
　　招募赴法華工之道信洋行經理梁耀卿昨接法國招工局主任吕的而來電謂麥賽地方之船塢近因趕造軍艦工作甚繁請將第三批招募之華工一百名於五月十二號由滬出發望勿延誤云云梁耀卿當卽傳知各工人於十二號清晨齊集道信洋行以便送乘法國郵船奥大利號放洋赴法 
[會勘烟苗員月底抵滬]  
　　本埠行政各官廳昨又接到江蘇省公署來電略謂會勘烟苗英員甬領陶樂爾君已於上月二十三日到寗二十六日即會同本署特派員俞壽璋同往徐州淮海一帶周臨會勘大約陰曆三月底邊方可勘畢抵滬云 
[兩路辦事機關之合併]  
　　滬寗滬杭甬路局江局長改組兩局編制及裁減員司各節已誌前報茲悉滬杭甬辦事機關本租民屋附近滬寗路局内部辦事亦各分擔職務現因兩路合組各科如繙譯文牘核算等皆須歸併一處以便辦事敏捷江局長業飭滬杭甬各科趕將文卷料理清楚卽日遷入滬寗路局合併辦事仍依照原有各科各義加以兩路字樣至内容一切仍須分别辦理辦事員司亦各區分職務以節經費而資聨絡聞已呈請交通部核示云 
[四月份海關之收入]  
　　江海關收稅自歐戰起後尚未受何等影響每月平均收數恒有九十萬左右各國商業除德奥等國貨物絶跡不來少收稅額外日本對華貿易異常發達以補德奥綽然有餘茲悉四月分本埠海關共收九十七萬有奇較之上兩月征收洋藥稅之時尚不懸殊云 
[上年度海關收稅報告]  
　　海關報告民國五年中國各口岸收入稅鈔之詳數如下 
　　口岸銀數 
愛琿三一.九二一三二一 
三姓四四.五七三八二七 
滿洲里二一三.五七二三二三 
哈爾濱二九七八○六.九七九 
綏芬河三四八.四三二八六八 
琿春.二一.八八二三六九 
延吉關二一.七○四四四五 
安東七四二.七三九.一一九 
大東溝九七八八六一 
大連二.○三一.八四三九○六 
牛莊六六四.五九六四二○ 
秦皇島二六八.三三五一七四 
天津四.四二一.八　五五○九六 
龍口四四.三○八○○三 
烟臺四九五.○六六八四九 
膠州一.六九八.六六八五四 
重慶五二○.四二八五○ 
宜昌一二三.五八三一四五 
沙市五三.九七二二六三 
長沙六二四.五一三一七九 
岳州七九.七○二六七○ 
漢口四○一一.○一七六六五 
九江四六○.六一九三四七 
蕪湖五四五.九五三.二六一 
南京三八三.五二二.一九九 
鎭江三八一.○五六.八三七 
上海一一.三二四.五一七.六四五 
蘇州二二二.三三三六八五 
杭州三一三.六九九.五六二 
寗波四七九.八三五.五○六 
温州六一.三四三.四七四 
福海一三二.八八四.五四二 
福州五九二.七當九.四五一 
夏門四二八.一一八.三八二 
汕頭一.一二四.七九二.九○二 
廣州二.二二二.七二五六八九 
九龍一九二.七一九.○一三 
九龍鐵路五五.一六二六八三 
拱北一二六.八八○.五三五 
江門二二七.三二八.一五一 
三水二○三.八七一.二四二 
梧州五五一.四六九.七八二 
南甯一六三.三五二五二六 
瓊州一五二.九二七.二六○ 
北海八一.二三○.○八六 
龍州三.八四五四七七 
蒙自三四五.七三四.八一五 
思茅四.三○四.一四五 
騰越五○.二七一.二○六 
總數三七.七六四.三一一.二五九 
[外人旅居中國之詳數]  
　　西曆一九一六年外人旅居中國者之詳數刻由海關佈告如下 
國籍洋行人民 
美一八七五.五八○ 
奥一九二九六 
比一七二八六 
英六四四九.○九九 
丹麥一六八九七 
荷蘭二九二七七 
法一一六二.三七四 
德二八一三.七九二 
匈牙利二三四 
意四四四○○ 
日本一.八五八一○四.二七五 
瑙威七三二七 
葡萄牙四七二.二九三 
俄一.四二二五五.二三五 
西班牙二八三六六 
瑞典四四二三 
無國籍八一五九 
總數四.七二四一八五.六一二 
[最近輸出之土産]  
　　邇來外洋船到滬不多出口貨幾有停滯之象茲悉怡泰輪船公司格林蓋爾號（載重三千九百六十四噸）自抵滬後至前日出口開往法國媽雪而司及其嫩唉等埠本埠各洋商裝出土貨不少調查列下隆茂洋行生牛皮九十二件棉花五十包苧蔴二百五十五件揀淨鴨毛一百十包永興洋行生油七百二十三件蠶繭三百四十六包蛋黄一百四十八件絲頭下脚八百六十八包高林洋行生牛皮三十四件臺祿洋行絲頭下脚二百十五包蠶繭二十七包寳隆洋行花生肉三千五百件蛋白七十六件安利洋行榈子五十件苧蔴二件百利洋行絲頭下脚二百三十包沙咪洋行蛋白二十二件某煙公司紙烟一百八十三件華商布疋土毡二百五十二件猪油一千四百二十件生油六千七百四十件又美國太平洋公司哥倫布號船自香港抵滬後亦於前日出口開往美國共裝協隆洋行蛋黄一百四十八件寳克洋行灰絲十八包泰和洋行白絲五十五包百利洋行灰絲三十五包愼餘洋行草帽七件草帽緶八件景昌洋行白絲二百八十三包灰絲九十包達昌洋行白絲五包平和洋行烟葉三百件華商山東綢十五件田鼠皮三件 
[飭緝掘棺盜物之犯匪]  
　　淞滬警察廳昨日通傳各區署所文云案據省立第二師範學校長賈豐臻函稱前日有六齡幼女身故卽埋葬於斜土路莊家宅後面舊墓地在徐家滙東廟橋西南卽是不料是晚被掘棺賊撬開即將幼女身上衣飾剥去計菉豆大眞珠一粒墨綠時花緞夾襖一件花洋線布棉袄一件品紅棉綢褲一條襯布衫褲全身及洋線布被褥并毁壞屍體身首皆有血跡昨日午後四時即報告徐家滙鎭警局已由局長到場勘過諒已詳報貴廳在案查盜棺案件罪狀非輕該墓地在斜土路側卽在貴廳管轄範圍之内現旣有此種不法行爲發見理應由貴廳嚴究務獲眞盜處以死刑（按現行刑律二百六十二條發掘墳墓而損壞遺棄盜取屍體者　處一等至三等有期徒刑又第二項發掘墳墓而損壞遺棄盜取遺骨遺髮及殮物者處二等至四等有期徒刑）此事不僅關係個人實於地方利害匪淺倘貴廳偵探得有此事頭緒即乞賜示無任盼望等情據此除分行外合亟令仰該所隊遵照迅即飭派幹練警探嚴密偵查務獲正犯解廳重辦母得稍涉疏忽致使倖逃法網切切此令 
[趙阿春發送檢廳訊辦]  
公共捕房華捕前在虹口拘獲趙阿春抄出手鎗一支子彈五粒解送公共公堂申送護軍使署訊辦在案茲悉此案業經護軍使署軍法課訊無重大關係昨午備文飭警將趙阿春並鎗彈等發送地方廳按照通常程序訊辦即經檢察官預審之下判趙收押鎗彈存案候辦 
[勸業場連發巨聲後之查究]  
　　滬城勸業場連日發生巨聲並拿獲嫌疑人黄阿明由一颧二區二駐所申送警察廳請訊各情迭紀前報茲悉此事未發生之前該場曾接到由郵寄來恐嚇信數封要索洋五千元並稱若不依從將以激烈手段對付等語下署代表闞某住法新租界或在虹口某旅館等字樣該場經理以此等信函數見不鮮置之不睬不料本月初九初十十一等三夜竟連次發生炸　彈火藥包等類是以該經理將此信函報告警廳已飭偵緝隊士從事偵查至在押之黄阿明亦已派探往查是否在祥發源報關行爲出店再行核辦惟聞黄阿明原籍寗波旅滬寗波同鄉會以其實係無辜被累行將開會爲之設法保釋云 
　　據另一訪員報告謂黄阿明被拘後昨巳由警廳偵探查明實係誤拘回廳禀復卽經司法科將黄提出當堂安慰省釋矣 
[巡警擾害商民之結果]  
　　浦東北蔡鎭居民朱金照家被張江栅第七區巡警入室搜查煙賭無着致起衝突該警開鎗示威各情迭誌本報茲悉南滙縣葉知事以該區員王承清辦理不善以致激成衆怒咎無可辭書記夏錦柏縱容巡警滋擾商民亦屬不合飭令一併撤差另委龔耀中爲第七區區員黄杏苑爲書記昨已到差視事所有肇事之巡警丁鳳舞蔣振奎蔡奎禮等三名着卽斥革訊辦以儆效尤 
 
 
 

Page 11

 
 
[緝私兵士不得隨意開槍]  
　　兩浙緝私統領前日通告各緝私營文云案查所部第三營第四隊船長丁長富率兵巡緝因追捕私梟兵士開鎗誤斃農民周象山一案嗣由屍妻周盛氏赴縣呈控轉呈督軍署請示奉令着由該營長查明具復以憑核辦旋經該營長咨營金山縣知事撫恤屍屬具結銷案查梟匪販私例應查辦惟非遇有大帮梟匪持械拒捕不得隨意開鎗揑詞虛報尤不得誤傷人民致干嚴究合亟通令周知仰各該營長轉令各緝私隊嗣後巡緝私梟非遇大帮梟匪持械拒捕不得任意開鎗致使誤傷人民云云 
　　又上海縣署據塘灣鄉農會會長丁汝舟呈稱據調查員何毓桂報告邇來兩浙緝私第三營時有兵士携帶槍械在鄉遊行並不擅自開放槍彈以及踐踏農田情事際此耕種時期鄉民林立田野誠恐流彈或有誤傷鄉民及田苗被損之虞自應請爲嚴禁等情爲敢呈祈縣知事轉咨兩浙緝私統領飭禁等因沈知事當即轉請蔡統領於昨日通令各營約束兵士嗣後不得開槍致有貽誤尤不得履行田野傷及禾苗以重軍紀 
[反出售甬興輪船之近訊]  
　　寧紹公司董事會近將甬興商輪售於三北公司經各股東得悉以其擅訂合同蔑視股東即組織股東聨合會羣起反對並邀律師阻止過户後由朱葆三等出爲調處希望和平解决等情巳紀前報茲悉此事經朱葆三張讓三李徵五諸君連日向三北公司主任虞洽卿君商勸擬將甬興船退歸寗紹公司管業所收定銀亦如數退還惟甬興船現由三北公司出租每月所得盈餘亦由虞君推歸寗紹公司享受至各股東能否滿意就此解决尚難臆測云 
　　又一訪函云寗紹輪船公司股東聨合會因該公司董事會議售甬興輪與三北公司一事出而反對各股東於上月二十七日在四明公所開會否認茲已由總商會會長朱葆三與該公司股東會董事張象山等在一品香番菜館一再磋商大致就緒可望和平解决惟退還定銀貼償耗息換立租約各端因該會巳定本月二十三日假北商會開股東大會俟各埠股東到會多數表决全體通過方可履行現各股東在上海四明公所掛號者已達三萬餘股尚有大多數股東巳在寗波股東聨合會事務所掛號届時開會人數必多故昨日該會辦事各職員於下午五時復開臨時會議討論種種辦法大致不達將甬興輪船收回保管之目的不止云 
[酌減工巡捐局之用費]  
　　江蘇齊省長查得上海工巡捐局辦理各項工程所支工費比較各省埠開支更爲浩繁爰特委派本署實業科員劉鍾璘來滬調查該員已於五月一日抵滬庽居公共租界孟淵旅社前日巳赴總避調查並與朱局長會商減政辦法良久始别 
[美律師續論保護野禽之要旨]  
　　字林報昨載美人佑尼士律師續論保護中國野禽之文原文頗長其大旨可分四節始言美國施行保禽法後之成效次言内地頑童覔取禽卵及獵夫受冰鮮業中人之資僱到處獵禽任意殘殺將使中國野禽靡有孑遺之危險繼言外人游獵者往往持鎗呼犬終日馳聘田野間只求氏獲野味不知愛惜生靈之殘暴未言上海所組織之保禽會家極力進行出其勢力不難補救中政府苟以一紙訓令致各稅關不許野味出口則以獵禽爲業者勢必減少而野禽即可保全生命此乃最有效力之補救方法也云云 
[再誌演講圖書館以用辦法]  
　　寰球中國學生會與江蘇省敎育會於前日在西門敎育會會所開會請沈紹期君演說圖書館之功用及辦法略情已紀前報茲再將沈君演辭詳錄於下圖書館一事各國無不注重蓋其效果能促國家之富强佐工商實業之進步關於敎育功效尤鉅茲先將各國圖書總館列表於左請諸君一觀（五國圖書總館）美二五七所二四○○萬冊德一四一年二二○○萬冊英一○七所一四○○萬冊法一○一所一六○○萬冊日二五所二三○萬冊又查美國中學圖書館有二百五十所師範學校圖書館二百○二所醫學圖書館八十八所法學圖書館三百五十二所專門圖書館二百五十七所由此可知圖書館之設各國無不注重凡一國之行政經費當有一定之支配未可偏重如中國每年陸軍費約居行政費三分之一而敎育費至少且全國軍備仍未能較勝於人此即偏重之弊也欲知各國之决算情形請視左方（四國决算比較表）中國行政經費四百三十二兆元内陸軍費一百五十六兆元國稅三百八十八兆元日本行政經費五百五十一兆元内陸軍費七十八兆元國稅六百零八兆元德國行政經費一億七百兆元内陸軍費三百八十七兆元國稅一億七百兆元英國行政經費一億八百九十兆元内海軍費四百四十三兆元國稅一億九百兆元各國圖書館無君不備凡若工學商學陳列滿室不可勝數且工人商人咸受敎育日在圖書館研究學術因增進知識而發達營業者不少今取各國工商業之競爭比較之便知其槪（四國紡職廠比較表）英國二萬九千所三百七十五萬工人價值九兆七千萬兩美國二萬一千所一百五十萬工人價值八兆七千萬兩日本六千九百所五十萬工人價值一兆八千萬兩中國一千三百所九萬二千工人價值五千六百萬兩（五國商業比較表）美三百兆元英二百四十一兆元德一百八十四兆元日一百五十二兆元中三十一兆元觀右兩表卽知中國工商事業之程度吾人如不急急研求而漏巵外溢終無已時故敎育不可不求普及而圖書館尤宜從速組織云云 
[慶賀局種農校運動之優勝]  
　　此次滬海道屬高等小學校聨合運動會以上海縣立乙種農業學校最占優勝當經該會會長王道尹給以優勝旗及奬章奬狀並由松滬護軍使道屬十二縣知事交通部工業專門學校等各贈金牌銀章銀杯等物以資鼓勵日前該校與賽學生乘輪返校時該校全體學生整隊在江干燃放爆竹歡唱校歌以示迎賀閔行鄉敎育會亦於上月二十九日開會慶賀是日四鄉各小學校學生及來賓到會者甚衆先由敎育會會長黄譜蘅及第六區學校委員陳采苞等相繼演說並致頌詞末由該校致詞答謝奏軍樂校歌而散是晚卽在該會舉行聚餐觥籌交錯備極歡洽茲將頌詞謝詞錄下（鄉敎育會頌詞）大陸龍蛇玄黄化血執梃撻兵男兒本職緊吾中華民氣不武學界沉沉四千年許一聲霹靂震於寰宇喚起青年體育是務貴校學子濟濟鏘鏘奪得錦標我武維揚名譽雀起人材鳳翔講學以耨訓練樸勤旣練其體又鍜厥心三育兼備日上蒸蒸敬致蕪詞聊表微忱（第六學區學務委員陳采苞頌詞）今日吾鄉敎育會慶賀乙種農業學校聨合運動會優勝之期詎是校凱旋甫三日同鄉之來覩斯會者數以千計鳳深幸我鄉學校之注意體育得農校爲發軔也顧吾鄉自創設學校以來歐化輸入雖較他鄉爲早而校中所注重者舍德育智育外體育絶少講求然而矍圃習射觀者堵牆有文事者必有武備吾鄉農校諸世兄於農事作業而外其於體育之講求亦不遺餘力值茲風和日麗士氣發揚縣屬運動之優勝旗旣已得之於前道屬運動之優勝旗復又得之於后於數十校比較之中獲獨一無二之奬品其榮幸莫與比倫由是而鍜練尚武之精神結合圑體之能力其影響於吾鄉各校者詎有涯涘哉（　　上海縣乙種農業學校謝詞）今日承貴會諸君子以敝校縣屬及道屬高小校聨合運動會連獲優勝特開會舉行慶賀並備盛筵以留紀念又蒙致詞頌美愧無克當敝校此次對於聨合運動會不過表示平日成績起見非敢别有希冀乃兩次倖占優勝迭荷護軍使道尹知事分贈奬品又經貴會飫以郇氏之廚醉以公瑾之醴錦詞璀璨極纒綿繾綣之忱什襲珍藏留感激涕零之念惟是極盛雖難爲繼精進乃更無窮策勵後生奮揚武事此則敝校同人等所永矢勿諼也夫 
[學生會日校旅行松江]  
　　寰球中國學生會日校日昨（二號）由校長楊德鈞曁敎職員等率全體學生於早晨七時搭車赴松江旅行學生於火車中合唱校歌頗爲歡娱及至九時抵埠歷遊東嶽廟方塔錢家花園醉白池諸名勝以錢家花園佈置精密酬白池泉石清奇爲最堪玩賞學生至此頗樂繼由校長率領至野外遊覽沿途森林竹石甚爲爽目敎員乃令學生多人實地寫眞並草遊記以爲學業上之補助旁晚乃搭晚車返滬 
[浙江旅滬公民會又開籌備會]  
　　本埠霞飛路新漁陽里二十二號浙江旅滬公民會籌備進行迭誌報端茲悉前晚八點鐘該會發起人又開籌備大會當由某君起立報告經過大略旋由某君提議略謂本會籌備有日而臨時職員尚未舉定殊於進行前途有碍似非卽爲推選不可當由大衆贊同推定如下正會長夏爾鈞副會長黄奠華會務長陳浩波文牘長黄奠華會計長梁康年交際長林華挺調查長蔡國寳其餘職員約十餘人不克詳載是晚散會時已十二下鐘矣 
[紅十字會接管吳淞防疫醫院]  
　　吳淞防疫醫院前由上海總商會籌欵興辦光復後各省協助常年經費不能照撥勢難久支經該商會呈請中央每年在江海關撥費洋五千元移交中國紅十字會經管現奉稅務處批示謂所擬將吳淞防疫醫院移交中國紅十字會經管每年由江海關代征碼頭捐項下撥費銀五千元以後即由中國紅十字會分期支領各節自可照辦惟遇有關係該醫院重大各事宜仍望協同整理以維公益公云前日已由商會錄批函知紅會查照該會會長沈仲禮接函後卽於昨日下午會同商會會長朱葆三院長甘日初理事長趙芹波醫生黄培元等乘新關河泊司小輪前往吳淞接收傍晚返滬 
[丹陽旅滬同鄉會熱心公益]  
　　鎭屬丹陽在昔本爲七省要道　邑紳商各界之旅滬者甚衆惟向無聨絡機關嗣經商界孫瑞康劉景文裴仲燮等發起組織旅滬同鄉會爲旅滬同鄉造幸福爲地方謀公益自民國四年秋成立設事務所於盆湯弄洋布商業會於是陽邑旅滬同鄉聞風興起咸來襄助一時簽名入會者數千人當即闰茂立大曾舉定職員辦理會務迄今三載每逢夏秋之交特聘同鄉著名醫生每日在會施診施藥惠及貧病實非淺鮮日來會務漸形發達今春職員會議時經衆公决向公庭呈請立案并咨租界會審公廨以便將來遇有同鄉婦孺被匪拐帶來滬經公堂破獲擬發堂留養者可以送交該同鄉會資送回籍安插將來會務再見發達并擬對於各項公益一一次第舉行現聞該會職員會議决訂於夏歷本年三月十六日仍在盆湯弄該事務所開常年大會已專函通知各界旅滬鄉人届時并擬聘請名人到會演說兼提議本年所有應進行各案以便當衆公决舉行云 
[縣商會補驗印花之結果]  
　　上海縣商會組織蘇省印花稅票發行機關後即與各商號訂定承銷稅證數目所有各商號居户舊存稅票均經呈送到會補驗蕪戳此項手續巳於四月杪截止所有經辦補驗各業商號牌名及居户姓氏所驗稅證若干昨已造具表式送請上海縣公署轉呈省署查攷矣 
[楊交涉員之去思]  
　　本埠廣肇公所各董事因前駐滬交涉員楊小川君在任時聨絡工商感情頗洽是以會同工商研究會華商旅滬維持會商帮協會南北商會等十餘圑體恭刋銀質紀念牌一座匾客二方訂於本月六號送往法租界寳昌路仁和里楊君庽所昨行分函列名各圑體請於是日各推代表兩人蒞所會齊於午後一時送去並預備軍樂一班彩亭二座各代表均乘馬車隨行並聞届時楊君備有西式茶點接待云 
[保存水爐公所義塚之談判]  
　　坐落白克路之溧水水爐公所義塜去年被前行頭潘有耀徐愼卿等冒領長庫方單轉換道契擔銀銀朋分當經新行頭杭國治等聲訴江寗旅滬六縣同會同會函請縣公署查明追究嗣由沈知事函訂同鄉會正副會長來縣談判前日正會長李悅生副會長劉瑞青評議員陳伯恭翁季平陳錫卿及溧水代表華流庭新行頭杭國治等同詣縣署由沈知事派委科員李世欽陳薇生接見面允由同鄉會將存案之銀一萬餘兩先行領去湊數贖回道契一面由縣移廨立案給示勒石以後不論何人不准再有變賣情事至潘徐等侵用公欵若干再請司法衙門訽案究追以重公欵而維善舉公同議决而散 
[續獲命案嫌疑犯三誌]  
　　流氓林嘉康於本年正月十六號在新閘山海關路被同類用刀戳斃後經捕房拿獲關係人陳仁才解奉公共公廨訊明判押西牢四年茲經捕房續獲案中牽涉之張寳卿（即鷹爪鼻寳卿）及其妻張丁氏先後解奉中西官諭着分别押候補傳人證再訊在案昨晨由廨復訊先由中西包探上堂禀明前情訊之被告夫婦延律師到堂辯稱原告所控案情毫無證據且丁氏係屬案證請爲暫釋如奉傳訊可令投質等語會審員王肇之君商之美柯副領事判陳仁才帶回西牢張寳卿還押張丁氏准交二百五十元人洋並保候再訂期研訊 
[何苦以性命相搏]  
　　寓居新閘馬霍路一各一百四十三號門牌之蘇州人沈洪生近因失業不願覊留滬上前日勸令姘婦吳阿菊同回原籍詎被阿菊之母吳張氏極力阻止沈遂憤憤知烟圖盡經婦察悉報捕將沈車送廣仁醫院救愈於昨日傳同吳張氏母女將沈解送公共公廨請究據沈訴稱前在閔行釐卡當差時吳女阿菊在滬賣娼當爲贖身與我同居屈計將及一年現因無事上海開銷甚大欲回原籍詎吳張氏阻止不許是以氣貧圖盡等語並由吳張氏母女上堂訴明沈吞烟圖盡各節中西官判沈開釋以後勿再輕生 
[小孩相打之禍端]  
　　浦東楊家渡東首謝家宅鄉民謝阿福之子現年十一歲前與鄰居陳金堂之小女在外玩耍互相毆打後各歸家訴知父母謝阿福袒護己子向陳詰問一言不合亦起衝突陳金堂被謝推跌浜内嗣經旁人調停寢事詎陳歸家後即患疾病臥牀不起延至前日身死陳妻某氏以病由毆打而起遂將謝扭控三區一分駐所請求伸雪當經孟警佐詰明前情判解地方檢察廳預審核辦 
[縱火行兇之謬舉]  
　　青浦人萬錦章前與文監司路一千八百四十七號門牌婦人倪張氏之女沈倪氏有染近因失業無錢使用倪氏又與他人姘　時以白眼相加萬頗懐恨於前晚二時半懐刀突入氏家尋釁倪氏將萬推出閉門不納萬遂將石片擊碎窗上玻璃將火油澆於門窗上縱火圖燒當經隣人李阿二石老桂等聞聲趕往將火撲滅鳴捕將萬拘入捕房昨解公共公廨由中西包探禀明前情並將在萬身畔搜出之刺刀一把石片數塊呈案請察並由原告沈倪氏偕證李阿二等上堂證明被告行兇縱火各節訊之萬供稱與倪氏姘識已久近因失業彼與他人交好我亦置之不問前日因向倪氏取還衣服等件擬欲回籍詎氏不允是以持切水菓刀向之恐嚇求宥中西官以萬縱火行兇屬實判押西牢二年示儆 
[救濟會又獲拐匪]  
　　太古洋行四川輪船昨將開行時由救濟會偵探虞占順王緯文等查獲拐匪晏鳴鸞并被拐之江北女子張寳寳一併拘送地方檢察廳訊辦 
[拐賣小孩案從輕發落]  
　　曹連山控李連生誘拐伊家六歲男孩阿高領至法租界南褚家橋圖賣等情由捕將李查獲解送公共公廨訊供收押在案昨由捕房將被告之父李永康與李併解公廨請究經王襄讞會同美博副領事質訊之下以原告所控證據充足本應究辦姑念被告年輕判李永康交一百元人洋並保將子連生領回管束如一年内再犯刑事除將李連生提案嚴辦外並罰保人洋一百元充公 
[車夫尋見逃妻]  
通州人奚渭順住居小南門外推車爲業其妻周氏被同鄉紀阿二拐逃匿居閘北新民路前日被奚尋獲鳴警拘入四區警署押候訊辦 
[兩騙案同時告發]  
　　長浜路二百三十六號門牌磁器店主顧壽泉指控崇明人楊仁山與在逃之某甲揑寫字條騙取磁器五百隻又張根發亦控揚仁山騙取值洋二百二十七元之鐵條十三擔昨由捕房派探將楊拘解公共公廨請究原告投訴被騙情形並由見證婦人顧王氏到堂質證經中西官向楊略訊一過判令押候查明再行訊核 
[原告自願息事]  
　　新閘白克路四十七號門牌何桂堂之媳蔣氏（即蔣雪𡎘）被女子王素貞牽引與蕭雨田私識捲逃經何得悉控請公共公廨將其媳逮案訊明即經堂上向氏大加申斥後判交何領回管束並飭緝提蕭雨田王素貞等到案嚴究在案茲悉被告等均因不能出現一再央人向何商懇免予深究何已允應故昨晨何桂棠復投公廨請求吊銷提票免予深究中西官以原告旣願息事准如所請諭　提票吊銷 
[存欵糾葛甚多]  
　　俞紀生投公堂控稱商人前開藥店時有洋三百元存在同業葉姓處現今該存欵應歸沈連科交還向索不付求追等情沈供商人並未欠俞存洋又無存摺豈能作憑求察俞稱存摺未曾帶來今有賬簿可證呈鑒讞員以糾葛甚多候七天後查明核辦 
[醉漢無從取供]  
　　徐文晋前投公堂控稱向沈阿狗購得坐落二十五保九圖内地六分六釐一毫價洋二百六十元當付定洋九十六元約期立契詎延宕至今堅不允立求追等情沈供民人情願立契因該圖地保王國祥不允蓋戳故此未立因於昨日傳到地保王國祥詰訊據稱查得該地係由沈阿狗於上年九月間售與某公司已經過割今一地兩賣故不允蓋戳原告又稱商人向沈阿狗購地時係在前年十二月間尚未立契該地保不允蓋戳豈有上年九月間售去反肯蓋戳之理顯見該地保從中作弊於求訊究而沈阿狗飲酒大醉到堂問其口供頗爲含糊難以質證聶讞員判沈管押候傳中保等到案訊明核辦 
[工巡捐局批示兩則]  
　　丁春濤禀違章造屋由據禀已悉查該處場作房屋係於民國四年十一月問據匠頭陸新記領照建造並未違章該屋旣係建造不合該業主事屬切己何以時閱一年之久始行覺察殊不可解旣據聲稱火患堪虞候即派員履勘明確再行核辦可也此批 
　　羣樂戲園商陳慶訊稟請核減照費由據禀已悉查本局戲園執照以三等爲最少之數該商請再核減之處碍難准行仰即遵照此批 
[雜評二]  
[刑律固非可意爲增重也（庸）]  
　　發掘墳墓盜取殮物至損壞及於屍體誠爲盜賊中之慘酷行爲固不能以殮物之豐遂謂謾藏足以誨盜而使掘墳賊得以末減也特是新刑律於此等罪犯其最重之刑亦不過一等在期徒刑而止非如前清律例（指所謂大清律例）之得科死刑其科刑之輕重果與社會程度有合與否此别一問題惟刑律旣一日未修改則犯罪者應受之刑罰亦一日不能增重雖以代表國家之元首依其職權但能特赦減等使死刑變爲無期徒刑而不能使無期徒刑變爲死刑吾見賈豐臻之函淞滬警廳請緝掘棺盜物一案欲務獲眞盜處以死刑也（函中語）而深以爲異夫賈君固省立師範校長也何至於法律之外復有奢望意者賈君乃深研敎育學而未嘗措意於法律學乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲代青島櫻花歡迎中國觀光圑啓] [  喋瑣]  
　　（事見本報四月二十九日專電） 
　　竊聞蘭亭修揳曾傳韻事於當年金谷賞花亦播美談於後世而况清和四月正廚開櫻笱之天咫尺三山竟會集冠裳之盛以下國之微葩辱嘉賓之謬賞者乎伏念貴國自花王退位芍相閒居自由之卉齊放園林工和之花徧生山谷固已賞不勝賞游難盡游矣况近日者梨花嬌艷高居元首之尊芝草芬芳位列百揆之上雖蘭生當户曾遭非種之鋤而菊隱東籬每預深宫之宴加之楊花如雪管領春色於之江大樹參天廕庇烟花於南國凡此千紅萬紫皆足娱情覩其鬭艷爭妍胥堪悅目不謂諸君子更不遺葑菲采及芻蕘擬聨合官民組織觀光圑辱臨荒島來賞微花竊思敝島櫻花根植蓬萊本爲天上神仙之嘉種移栽茲土聊開殖民海外之先聲桃緋杏絳輸其茜媚之姿（見李賀詩注）雪綴雲裝呈其融酥之態（見皮日休詩）足令過客停驂遊人駐足然而携壺花下雖多木屐之郎君而挈　花前罕覩衣冠於上國茲何幸諸君子於公退之餘作遊春之舉結圑體以偕來不間山林廊廟競鏕而戾止更多劍佩雄冠（圑員中有朱參謀長馬鎭守使等）此時也此景也較之隋煬帝之看瓊花更形熱閙比之熊大王之看梅花（見某報諧文）尤覺風光即衡以龍華孤兒院之看桃花亦倍爲踴躍直足使野卉增光空山生色敝島山神及櫻花花神等不勝雀躍無任驩迎用修小簡恭候惠臨庶幾繁英霰集堪　蕭頴士而高吟紅粉風流不讓張茂卿之獨占謹啓（五） 
家庭常識 
　　藏珠珍珠觸遇漆性則易裂而晦故不可置於未退漆性之器中（栩按鐵器亦忌） 
　　洗珠用綿布一方將珍珠攤於布上再用荸薺一個破開合於珠上擦之後用燈草吸乾其水漬則可增其光彩 
除脚汗用蘿　纓煎湯洗脚數次即無[  曉濤]  
磨硯硯台上黑蹟久即不易先去用極細磨刀石一小塊在水中擦之即去 
癩狗向藥店中購蜈蚣　飯飼之自愈[  甘泉山人]  
理燈鬚燈鬚捲曲頗難理直可用沸水之熱氣薰之則不理自直 
磨墨可以醋代水則烏黑而有光 
灌天竹春季以鹹菜水灌之極能令茂[  竹庵]  
治癬癬疥雖小疾然極纒綿難愈或告余用鷄蛋黄（須煑熟者）數個在銅鍋内儘燔燔至油出將此油和白蘚皮蒼术末塗之可效試之良郄然[  天父]  
　　臘燭易然中國臘燭每不易然可用香灰和以火油將燭端蘸之點時甚易與蘸樟腦者無異[  浩然]  
詩話 
　　日前詩話載廉南湖先生與高麗吳少坡女史唱酬詩後卽得和作甚多霜鐘應響芥珀能投殆亦聲氣相感而然也選錄一二以誌文字因緣一廬胡洪湛君和云涼州三調譜騷憂落日南湖　一樓潦草琴尊留雪爪翩翩裙展盡風流亂雲鼓角邊城夢明月鄉關故國愁聞道欲携雙不借西泠山水恣清遊老圃胡觀韶君和云南湖嘯傲樂忘憂况復身登謝眺樓傳合壟黄非俗吏詩同李杜藐時流燦開才子千花筆代掃僊姬萬里愁未與盧敖同汻漫西冷諸勝讓君遊靜庵宋家鉢君云鴻飛天外寫離憂楊柳南湖罨畫樓移入花香簾底住掬來月影水中流春風故國三更夢落日扶桑一段愁賸有閒情資閱歷河山帶笑待君遊又徐勵吾君有游戲文章投稿戲代史天遜女士和云塵寰擾攘亦懐憂豁我胸襟百尺樓高挹星辰離大陸俯觀滄海藐横流飛行絶迹誰同樂解脫深心莫獨愁待寫旁行斜上字翻成七律當嬉游可謂異想天開足供一噱 
工業須知 
[育蠶簡法（三）] [  經常]  
　　（十五）給桑茲將每日之給桑回數分量列表以明之 
續刋小說 
[南斐洲脫險訊（九續）] [  劉鳳生]  
　　是日細雨朦朧九句鐘行經一處地平而多石余貸佛蘭一水瓶貯以水復行下午三句鐘見烟囱高立於前佛蘭生詢余以何處余曰此恐荒僻之鄉似余等前此沿海岸所經之地也佛蘭生曰余意此處爲斯外柯門余向之笑蓋余久不作再見城市之想矣惟余此時覺嬴弱不堪足尤痛苦左人等急欲前進意欲擔斯外柯門後再飭人助余於是渠等復行余乃獨身踽踽頗患岑寂幸日光下射遠見黑烟自烟囱内裊裊而出主乃大樂仍努力前進精神爲之一爽距烟囱約一英里半遥見三人牽一馬前來余招手示之彼等即迅速而至余乃知三人已入吾等聨隊附於斯外柯門警察官矣彼等扶余上馬直至斯外柯門旣至則有守兵數百人迎立於前有奉白蘭地酒者有進咖啡茶者更有進舁牀者余飲白蘭地少許守兵等扶余上馬有頃遂入醫院守兵等鼓掌歡迎者再踴躍異常睇爲安唐遼斯醫院轄理者爲陸軍少佐馬法特君馬君人甚和藹醫院中諸執事人亦各慈善可喜初至醫院時余脈跳三十八次次日看護婦置余於天平以權輕重余大驚蓋聞已失去三十九磅矣數日後余體益壯可以自由行動居此問約十日一日有守兵領余至陸軍官前官詢余以被拘之故余告以顚末官給余宣判辭一紙文云（英國伍長馬克愛而尼亞因戰事被擄爲囚按律無罪送還本軍）是日陸軍官卽飭人送余至勞爾斐西海灣翌日乘雅典汽輪回開普墩告病假一月輪中見德人六名余告以自佛蘭斯方丁陸軍監牢逃出彼矢口不信余亦不與多言後聞法官亦屢聞人言惟彼終不信有此事嗚呼上帝哀憐我等俾今日得歸故軍會當激厲士卒復我之仇乃所願也（完）（不受酬） 
長篇小說 
[寫情小說柳暗花明錄] [  常覺小蝶天虛我生合譯]  
　　是書原著者爲英國小說名家卻而斯佳維佳氏工於寫情尤善形容社會故大受一般人士之歡迎前刋妍媸鏡亦出佳氏手筆讀者當已見一班中間雖復參以鄙意但其材料固自佳也茲篇結構尤細密且複雜而情景逼眞忽離忽合陸放翁詩云山重水複疑無路柳暗花明又一村此篇文境似之故即以名吾書丁已三月天虛我生識 
　　第一章（一） 
　　六月之晨曉日作黄金色破林烟下射絲絲如女兒之額髮時有油碧之車駕銀鬃細馬穿林度樾而前止於紅瑶村老牧師門外馬未停御者已一躍下啓車箱之門則一妙齡女郎翩然而下雲裳　窣似畫中之仙嬌呼曰赤柏汝母掣鈴吾當掩身入一駭若儕汝但以我提篋至可矣言次即褰裙碎步入花鐵之門其中爲沙路路旁夾以翠柏日光下沁作小圓影有如鑲石女郎一一蹈其碎影而過推綠呢之門轉身入一精裝之書室室中老人方作書女郎乘不覺立投其懐發爲嬌笑老人一震所握之筆乃脫手而飛墨壺亦倒紙上盡污黑瀋而女郎乃樂甚嬌呼曰阿父亦料兒於此時歸耶言次力抱老人之頸以吻親其重皺之額老人乃拭目笑曰　德汝歸何早誠非老人所料來試以面向我嗟乎吾親愛之孺子汝今長矣言次以手捧女郎之壓端相不已老賬笑合乃至不容一線　德則即坐於椅臂之上笑曰兒果長耶然兩年以來吾父豈猶期我矮小如昨惟兒之長亦有因彼芳柰夫人者每飯必强兒加餐雖欲不長又焉可得特未知我阿姊見之又將云何蓋彼爲我贈行之衣皆齊膝矣言時則自俯視其足曰父試觀我着此短窄之衣寗不類於跳舞之伶人然吾父曾不加老而家庭景物亦復如故兒心之樂直無可以言語形容則又親其老父之額廻視室中一週然後卸衣及冠仍坐椅臂之上曰吾在校中時時夢見吾家及吾姊弟醒後思之輒復惆悵父乎汝當未知我思汝之苦耳言次復投身於老人之懐時雲之髮乃與白鬚相雜又曰父亦知我兩年以來思家之念何若然父非女郎當不之知吾父乎吾語然乎老牧師不答但握其手點頭而笑然老涙已濕其眼角嘆曰嗟乎孺子汝父憶汝殆如汝之憶父蓋近日以來吾固無日不屈指以數汝歸期汝今歸矣但望此後勿再離我而去薏德曰阿父吾不歸則已歸則永永必弗再去老人笑曰此難言矣然今日者歸程抑何迅速乃爾女郎意得曰今晨渡峽風色至利遂得乘早班車歸父乎汝乃不知我在車中實猶嫌其行不速也雖然阿姊如何矣而阿弟卜蓓亦當佳老人曰均佳薏德曰吾亦度其佳蓋吾姊生平從未知病之一字爲如何事至於卜蓓　　則又不禁笑曰嗟乎此頑皮之孺子吾誠無可言矣雖然彼今何往者老人曰彼有何事哉非弄舟即釣魚耳至於汝姊　　薏德曰姊乎則吾能料之彼必又挽其提筐載福音之書往人家以傳佈聖經然乎然吾父之意亦當望我能爲此歟老人笑曰母須今我視汝當不下於汝姊唯汝從芳柰夫人游其所學已何如薏德笑曰得之矣蓋吾爲法語亦幾類於巴黎之人故攷試時遂得上奬芳柰夫人贈我以雷信全集凡十冊今在行篋中父苟欲者則吾可以假汝一讀然而父必不能解也老人不禁失笑薏德又曰其次則爲德文在理予亦當得第一顧同學中乃有積其零用之錢以購洋蠟睡而讀書者故兒祇得以第一讓之至於音樂則卽婆修羅曲亦巳精之學問佳矣而吾體乃大弱父不見我額上皺紋乃重疊如老嫗耶言次則俯首顰蹙作態老人乃撫其頰曰老矣老矣天下果有如是之老嫗者則人將力求其老而唯恐其不老 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之愼重民命]  
　　成祿案（二） 
　　譯字林西字日報 
　　（見本報甲戍年正月二十五日） 
　　已革提督成綠在甘肅妄殺人民數百經御史吳可讀參劾一事其奏疏諭旨先後詳錄於京報昨上海字林西字日報論及此事曰御史旣爲言官不免言人之短故其疏内亦不免於隅涉小失且爲言官亦有悮信風聞而蹈於不能盡實之處今欲求御史班中無一人言不失實者是猶欲在我敎師内務求無一人弗虔眞也其可得乎然中國御史之内古今常見節勇忠誠者亦多有其人矣夫中國古今官僚賢奸不等故復設御史稽查而舉劾之誠要職也乃近見御史獲咎者頗多不免爲之一嘆御史之職在於糾惡欲考求其所糾之是非但問其居心誠實與否果有眞心雖事不實猶當不坐咎或查係挾私則應譴曹差逐之俾不列於仕版也若視之猶他官遇有小失卽行譴責降官是將塞御史之口而使之不敢直言實無異於將御史一舉而廢之也近提督成錄縱兵殺戮實爲殘忍御史吳可讀因參之志在照例重辦反得重責該御史無乃大寃乎據英七月内該御史疏稱成錄在高臺向民徵賦縱兵殺戮民人二百反上捷疏僞稱伐逆得勝事聞於朝以事屬得大諭令諸大臣議罪與議者軍機大臣及刑部各宫恭親王則爲首也議定係屬有罪從情實處辦觀於此則民人實被殺戮無疑旋成祿禀供該道縣二人報稱該屬民人皆叛先是因軍餉不敷向民間徵納民人與委弁抗措復派兵勇同往而殺掠隨作云夫道縣是否以皆叛相告亦難深悉然成祿爲統兵大員於未行慘戮鎗掠之先固宜自行查實而後始可動兵中國例載一條曰假稱作叛以致人民叛殺以殺罪科斷故在京師審辦亦以爲成祿宜坐殺罪故一面具奏云此案内或有可恕之處請旨定奪吳可讀聞而卽又上疏請立行正法諭旨復令會議並將吳可讀之疏同議大學士等又擬罪屬應得亦請從嚴斷制諭旨遂令將犯員監候又責吳可讀以多事降銜三級夫御史所稱兵勇所歷視民人如魚肉順逆不分惟肆殺掠民人抗拒亦勢所必至此言其殆屬實已有歷徵然則行擾民而後殺戮罪已顯見乃以爲常習故宜從恕不可重辦乎該禦史參疏言雖過直然直言亦其職内之事今所參慘惡至極大臣會議亦稱有罪該御史以爲旣有罪則宜盡法無恕其言若無益則置之可也又保至重加責也使其言不實則薄責亦可又保至於降調乎今國人皆爲之憤然不平即吾聞之亦不以爲快矣西字新報之論如此特譯之亦足見中外人情固無大異云 
尊聞閣筆記 
[方氏（見本報壬申年十二月二十七日）]  
　　柯某雄於財佛鎭仙城均有設肆行賈漢鎭其室人方氏尤好行其德者也先是某家道微氏以匲資助某經紀而氏勤儉居積數年間家道蒸蒸上氏性慈惠婢女有過絶不加以厲色准勉以自改再三犯者雖以家法從事但施責後仍爲勗勉語使其悔悟婢秋香氏媵婢也自以年稍長不願適人願終身相倚氏亦任其意也詎忽誘其僚婢桂香私逃竊去首飾約三百餘金氏不爲動也旣而謂銀物不足道所惜者桂香姿品頗淑今爲人所誘難保不墮落青樓秋香幼在吾　家年十四隨予出閣距今十有四年平音任勞固不意其有此變也隨使人招所親王某至使爲偵訪或得回桂香免落好人之局實陰德事王去後旋有傭婦亞三至三嘗傭氏母家因是日至西關黄沙媒媪五氏家媪固與三通家舊好纎悉不隱低語謂有私貨二件據其大者言欲設法沽其小者於青樓得資平分以吾計當先沾小者其大者嗣爲設法務使其不能脫籠復去遂引三登樓秋香等一見三面驚魂如碎叩頭如搗蓋識其曾傭主母外家乾也三夷然無動色慰之曰無恐予不過曾傭汝主母外家於汝主母分無統屬且辭工日久尚有何繫念而必敗汝曹事哉且吾與王媪退家獨不爲媪地乎科香猶恐三洩漏自願隨圖後報囑使勿言三矢以誓詞王媪亦代爲辨白秋香等始安之三曰事不愼密終虞有敗以予所見當匿别所王媪曰此樓外人罕得登者今有貨在人尤當杜絶外人未至遽洩漏也三仍勉以特愼遂辭出媪以苟有售主可爲通達有福當共享也三辭出一路揣思試往探秋香主母觀其意向何如遂抵柯宅氏見之互問寒喧畢三曰姑奶襟懐素免今何似有憂色氏舉秋香等事以告三曰有所夾帶否氏曰約值三百餘金三吐舌曰姑究將如何找尋氏曰苟得回桂香其餘皆在所輕三曰已逃何尚戀戀氏曰彼諒無此意殆爲人所誘耳所以欲復得之者恐其流爲娼也三曰苟獲秋香當何以處氏曰其資未散則取還其資而善遣之决不將伊惡賣以致傷我慈惠也三曰姑素寛洪天人共仰此秋香等之所以無能爲也氏叩其故三曰不言則負姑慈惠言之則傷舊好此事實難兩全氏曰汝果能爲我地當一槪弗究三曰但恐吾破舊好情此後覓食維艱氏曰生養死葬一爲子家經理汝可放心三乃以所見告且曰此舉當以老成男子兩三人同往足了事若經地保恐事驚揚太不爲吾舊好地氏曰汝度足以了事則惟伊所欲遂立招親友男子三人與三同往王媪尚以爲售主也問之三隨機應變以爲然遂背媪語男子等使僞爲售主及一見桂香驚曰何在此桂香見諸男中有係主人戚屬遂無語驚顔如土王媪亦不知所措三亦佯失色諸男子曰柯宅現失兩婢當並在汝家其夾帶首飾值三百餘資若并交還則佛面相看王媪曰實有二人在此其夾帶則槪弗知乃促秋香出秋香膝行請曰罪只在我今巳知悔但求勿難爲王媪則當人資歸璧王媪此時但求了事遂急遣秋香等行諸男子曰此事窩拐在汝人贓現獲當送官究治但柯宅慈善姑從寛置不問耳王諾諾連聲稱謝及歸柯宅氏色仍不遽厲但問秋香汝何變心至此秋香以所盜首飾呈回叩頭求死氏泣曰名雖主僕然吾待汝不啻妹也汝倘不欲在吾家何不直告而爲此詭行乃乃其所欲秋不敢言氏曰但爲詭行難再留但汝母家已無人今念前情以三十金授汝而使三爲爾擇配以了終身秋泣而謝氏薄懲桂香使改悔遂置此事於不論焉方氏之度殆巾幗中所罕覩者矣 
神話 
[元宵扶鸞戲（見本報甲戍年二月二十二日）]  
　　易春谷詩人元宵無聊偶與友爲扶鸞戲乩詩曰燕語鶯啼春事奢晴烟初散曉風斜綠楊隄畔蘼蕪路間殺東牆滿苑花易等愛其清麗叩問爲誰曰馬湘生爲西蜀秀才問何事至此曰夙慕吳中風景繁華因而挾資往遊乃所見不逮所聞留連一月有餘茫無所遇薄遊貴地佳麗頗多不覺勾留半載矣今夕萬籟無聲一輪皎月諸君風雅忍負此良宵乎易爲設酒果乩語詼諧瀾翻層出恨相識晚因戲問冥中亦有粲者否乩曰有乃歷舉十餘人有阮蘭卿者易向與暱因懇邀致并焚香帕數事須叟乩動則蘭卿至矣書曰莫恨離懐結須知别夢沈瑶琴空倚月何處覓知音蘭固善琴蘭死易遂與曲中張芸香訂交每聽琴聲輒追憶故蘭詩及之且云妄以葑菲賤質辱君物色方幸長諧遽成永訣猶荷埀念夙好厚賜鑫珍不勝銘感然妾更有求者妾生前孼累身後仍罰烟花儻念疇昔恩情以黄紙泥金書金剛經三卷焚之便可超脫苦海易允之又乩曰湘生公子迷戀花柳纔頭已罄君旣相契願力勸早歸並望贈以川資免彼家庭譴責也易因大焚楮鏹贈行馬連書感謝字乩遂寂焚變日夢阮來謝巳改作道裝矣 
 
 
 
 

Page 18

 
 
   
 
