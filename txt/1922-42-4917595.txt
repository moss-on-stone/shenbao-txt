# 1922 - 42 - 4917595

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[虚空與圓滑（冷）]  
　　近年來政局之秘訣皆以虚空與圓滑以應萬變虚空以使人莫測圓滑以使人不能堅執而時局遂得久以苟延然虚空與圓滑僅能爲苟延之計而决不能使事解决事不解决則終有結算之日結算之日至而虚空與圓滑之秘訣遂亦不能施其技矣今殆其時乎 
　　不然梁閣之潮已月餘於茲矣奈何今尙一無進步耶直奉之爭亦數旬於茲矣又何今尙一無變動耶調停之使滿於途和平之說傳於口然而於事實上依然無效則此虚空與圓滑之秘訣其不能收效也可知矣然則今之主持政局者尙何所恃哉 
命令 
　　二月十七日大總統令特派董康爲償還内外短債委員會會長此令 
　　又令參謀總長張懷芝呈科長宋德玉懇請辭職應照准此令 
　　又令參謀總長張懷芝呈請任命王篤恭爲科長應照准此令 
　　又令申振林晉給一等大綬嘉禾章田友望黄玉均給予二等大綬寳光嘉禾章李際春褚恩榮劉景沂牛夢林均給予二等寳光嘉禾章王世榮富連瑞均晉給二等嘉禾章唐有恒晉給三等嘉禾章傅珍馬燦斌周學俊景松金均給予四等寳光嘉禾章此令 
　　又令俞應望給予二等大綬寳光嘉禾章此令 
　　又令關炯給予二等文虎章此令 
　　二月十五日大總統令任命李廷棟署江蘇烟酒事務局局長此令 
　　又令任命何序忠爲察哈爾全區警務處處長此令 
　　又令内務總長高凌麝呈准察哈爾都統張景惠咨請任命何果忠兼察哈爾警察廳廳長應照准此令 
　　二月九日大總統令陸軍總長鮑貴卿呈陸軍軍法裁判處處長殷鴻壽懇請辭職殷鴻籌准免本職此令 
　　又令任命陳登山兼陸軍軍法裁判處處長此令 
　　又令任命何果忠爲察哈爾全區警務處處長此令 
　　又令任命張樹棻署徐海鎭守使署參謀長此令 
　　又令任命張誠熙爲陸軍第十八師步兵第七十二團團長此令 
　　又令李鴻文授爲陸軍步兵上校此令 
　　又令王錫品授爲陸軍騎兵上校此令 
　　又令陸軍總長鮑貴卿呈請將劉文卿授爲陸軍步兵中校並加上校銜潘福堂授爲陸軍步兵中校李輔國劉寳泉均授爲陸軍騎兵中校魯禮賢授爲陸軍步兵少校並加中校銜周成年周春霖曹鳳魁劉熙鑫葛殿貴張憲陳德順均授爲陸軍步兵少校李萬祿姬永勝丁在朝李金樑韓廷耀曹作春李占魁朱東周均授爲陸軍騎兵少校李文衡授爲陸軍砲兵少校梁秉玉授爲陸軍工兵少校尙少田授爲陸軍三等軍需正段廷珍授爲陸軍二等軍法正鄷錫霖授爲陸軍二等軍醫正孫奇齡高毓崑均授爲陸軍三等軍醫正均照准此令 
　　又令陸軍總長鮑貴卿呈請任命劉書春爲陸軍第十八師步兵第七十團團附聞其多爲第七十二團團附金魁山爲第七十團第一營營長吳承緒爲第三營營長閻從江爲第七十一團第一營營長周忠遠爲第七十二團第一營營長穆漢章爲步兵第三十六旅少校副官均照准此令 
　　又令陸軍總長鮑貴卿呈請授梁呈玉爲陸軍砲兵中校吳子元穆慶有陳德耀李樹祥陶貴祥李子珍爲陸軍步兵少校郭奉先張福萬爲陸軍騎兵少校張鴻元爲陸軍二等軍醫正王國坦爲陸軍三等軍需正楊鳳寳爲陸軍三等獸醫正吉衡譙金聲爲陸軍三等軍法正均照准此令 
　　又令署司法總長董康呈請任命周召棠署甘肅高等檢察廳書記官長應照准此令 
　　又令參謀總長張懷芝呈請任命吳鵬飛爲江寗鎭守使署少校參謀董鍾瑤爲徐海鎭守使署少校參謀孫德華爲陸軍第六師二等參謀官吳經禮爲江蘇陸軍第四混成旅參謀長均照准此令 
國内專電 
　　北京電東海因時局無法解决已三日夜不睡王承斌由奉來京昨見東海言奉天態度不可測 
　　北京電津息梁辭職决心又變謂關外硬則續假關外軟則辭職 
　　北京電奉直代表在京磋商對白宫地位决維持至任滿對内閣直讓至去梁留葉奉尙未允梁態轉硬假滿不續不銷不辭聽憑免職 
　　北京電王承斌由奉調停歸京未得要領昨電已報昨夕徐派孟恩遠赴奉向張切實疏通如孟不諧再派鮑貴卿赴奉王承斌因吳赴漢偕遲雲鵬赴保（十八日下午三鐘） 
　　北京電顏昨赴湯山今日回出席閣議顏又函府要人請轉總統於二十一日卽行批准解除代理總理職務（十八日下午三鐘） 
　　北京電今日閣議顏在席上宣言下次决不出席旋議王學伊爲甘警務處長蔣棻爲涇原道尹鹽署運銷廳長任王其康又議决所得稅委員會組織法東省特别區經費月增三千元留歐美生欠費滙二十萬又議膠濟路民辦案内務部財政部農商部會銜未及會印卽行通過（十八日下午八鐘） 
　　北京電津電話段派段古香赴奉與張接洽某項問題又京中投段者不絕於道又粤電徐樹錚抵桂林充孫文參議長因徐報効五十萬之故（十七日下午一鐘） 
　　北京電津電話靳親筆書一千餘字致張作霖請爲久遠計勿顧目前利益意在調停兩大勢力之接觸此書派于化龍携奉于尙未歸 
　　（十七日下午一鐘） 
　　北京電段宣言不受人指揮但若有人擁戴未嘗不受（十七日下午一鐘） 
　　北京電津電話三十天以前兩大勢力决不致接觸三十天後則非敢知（十七日下午一鐘） 
　　北京電吳佩孚銑電孫文北犯請中央電令晋皖魯豫各省籌增援隊並請寬籌餉械俾應緩急 
　　北京電曹錕銑電孫文北犯關係大局甚鉅至於軍事設施應請由中央通盤計劃鄂贛防務請逕電蕭陳預籌防禦錕不負責任 
　　北京電保定電吳佩孚將赴岳州與湘趙各師長會晤後然後返洛　　北京電重慶電院陳樹藩率兵一旅抵四川虁州北二百里之大寗縣該處爲川軍鄧錫侯部駐地劉湘電鄧歡迎陳（十八日下午三鐘） 
　　北京電奉張現禁止現欵出省外交團提出抗議（十八日下午三鐘） 
　　北京電趙倜張鳳台銑電催速籌鄭州商埠以鳳台暫兼督辦俟籌辦就緒再請另簡大員專辦 
　　北京電田中玉覆府膠路督辦以三代表中選一人充任至副辦請任楊晟（十八日下午八鐘） 
　　北京電交部以哈埠市民請撤東路技術部理由電施肇基 
　　北京電施紹曾呈十年終結算軍隊運經隴汴兩路費五十萬又三十八萬洋員要求籌還（十七日下午八鐘） 
　　北京電財部函蘇督駐京委員田錦章海軍經費日内照撥 
　　北京電部令湯薌銘直接與三妙爾公司駐華代表摩斯在漢磋商商場借欵湯意卽以京漢地畝作抵（十八日下午三鐘） 
　　北京電三姓自開商埠章程二十四條已核准（十八日下午三鐘） 
　　北京電西藏辦事長官經費積欠一百零五月之多（十八日下午三鐘） 
　　北京電財部批求新廠魏翰仰將水面飛艇製造計畫送核 
　　北京電小吕宋疫盛厦門唐關督照會領事表决該口施行防疫法 
　　北京電胡維德代敎育部向神戸大阪華僑借五萬爲留學生接濟部允代還（十八日下午三鐘） 
　　北京電甘肅各界聯合會電院反對潘齡臯謂爲挑撥漢回釀成西北隠患徐仁鑑狼狽爲奸張英華市井小人請速罷免（十八日下午三鐘） 
　　蘭州電刻值春種伊始督省兩長恐愚民偷種烟苗除派員嚴查外又撰極嚴厲布告發行各縣切實禁止以期肅清毒草（十七日下午四鐘） 
　　天津電曹銳偕邊守靖巧（十）（八）日秘密赴保僚屬無一往送 
　　天津電馬聯甲來津住倪宅談皖事盡日偕倪道杰赴蚌 
　　（以上十八日下午九鐘） 
　　漢日電湯薌銘已由京返漢聞因三妙爾借欵不成擬以京漢南段地畝押欵作基金開辦商埠銀行卽由銀行發行市公債二千萬元作建築漢商塲經費刻正向京洛接洽 
　　漢口電川訊劉湘勢力薄弱川軍多擬擁第二軍長楊森代劉爲川總司令楊有兩師兩混旅兵力又聯絡鄧錫侯一師兩混旅以自重川局恐將有變 
 
 

Page 5

 
 
   
 
 

Page 6

 
 
國内專電二 
　　漢口電曹代表關鳳樓姚善亭吳代表李養田武星樓篠（十）（七）日同到鄂與蕭接洽 
　　漢口電孫傳芳派二師參謀長陳陘屏赴渝與劉湘商川鄂和議陳電告劉允派參謀長來鄂續商條欵（以上十八日下午十鐘） 
　　香港電李友勳田鍾榖胡若愚楊益謙鄭開文龍雲等聯銜電孫略謂北伐議定籌備宜先用懇唐公於此最短期間先行率旅旋滇積極籌備卽當會師漢沔共掃逆氛 
　　香港電省總商會派代表調停粤路風潮許總理允略加工價工人仍未滿意惟現無罷工表示 
　　香港電陳炯明昨午召海員新會長蘇兆徵及代表討論調停辦法陳意欲將恢復工會一律復職議定加薪三者同時解決蘇等亦允已飭交涉員函英領轉港政府 
　　（以上十八日下午七鐘） 
世界路透電 
[南北愛爾蘭爭狀]  
　　十七日倫敦電官塲中視貝爾法斯之現局已有進步全城及邊界今日殊形安靜惟雙方均甚活動北方集有軍械精備之特别警士二萬人被擄之平民均經開釋惟有警士約二十名仍拘禁南愛爾蘭 
　　十七日倫敦電今日下院復辯論北愛爾蘭方面所提出之愛爾蘭自由邦案之修正文薛西爾痛責政府失信愛士葵勸儘速通過此案貝爾伐斯議員摩爾思掊擊政府謂首相喬治或其他閣員曾向北愛爾蘭首相克萊格聲稱勘界問題無關重要而　南愛爾蘭高林士則允以大改界線云喬治起而自辯謂從無此言統一黨麥克尼爾亦攻擊政府謂某某閣員之言論已表示政府之棄賣北愛爾蘭甚於所慮張伯倫力言議院議决此案之重大關係並追述政府與伐勒拉氏談判時之情形謂當談判進行至某點時政府曾料戰事將復作凖備於必要時除將所有軍隊調入愛爾蘭外招募新兵十萬作若干月之惡戰張伯倫又謂閣員對於疆界委員會一事並無兩種言論凡發表於公共者亦卽向談判中他方面私人而發之言論也云云克萊格氏謂高林士所稱愛爾蘭代表聞英政府言疆界委員會涉及大批土地一語可以注意張伯倫答稱首相從未說過大批土地又稱關於劃界之公文應作如何解釋其責在委員會之政府不過派一爲各方面所信任之人主席而已尙望南北在委員會集合以前有所協定否則主席者將覺自己爲對敵兩黨間之調人面不爲公判人矣事已至此無可中變變則必生内亂若議院竟拒絕政府之議則内閣定不復爲議員之領袖且不願再爲其代理人矣下院後以三百零二票對六十票否决北愛爾蘭方面之修正案而愛爾蘭自由邦案遂二讀通過張伯倫起稱高林士已將被擄者四十二人釋放 
[印度鐵路之罷息消]  
　　十七日亞拉哈巴特電東印度鐵路印人之罷工風潮已延至加瑪爾泊衆視此事殊關重要蓋建造與修理總工廠共用工人一萬一千名乃設於該處也惟考帕爾與摩格胡爾塞萊間車站之車務人員均已上工 
　　十七日喀爾喀特電不與政府合作之義勇隊二百人因違法集會被判監禁一月至六月不等 
[南非罷工近聞]  
　　十七日約翰萊斯堡電勞工聯合會幹事部已贊成罷工人有勢力團體提出解决罷工之計畫其内容甚形複雜要求工人照罷工以前之基礎上工並建議政府與聯合會再開會議 
[意内閣之失敗]  
　　十八日倫敦電意國波諾米内閣復遭失敗其結果將使日諾瓦會議展緩舉行預料意國會行將解散蓋此爲解除葛籐之唯一方法也 
　　十七日羅馬電意國下院今日以二百九十五票對一百零七票否决信任波諾米内閣案 
[德國繳付賠欵]  
　　十七日巴黎電德國今日繳付賠欵三千一百萬金馬克此爲開恩斯會議後第四批所繳之欵 
[英國生活代價]  
　　十七日倫敦電英國生活代價仍見低落據當道報告一月一日視戰前高百分之九十一二月一日視戰前高百分之八十八 
[各國近事記]  
　　十七日倫敦電簽字四國恊約之美法英日已正式照會葡荷政府謂四國决議尊重葡荷在太平洋之權利　　十七日墨爾邦電澳政府派參議員巴克海浦氏至華調查中國與澳洲貿易狀况 
　　十七日雪梨電南威爾斯首相杜萊氏今日在此演說之際力勸工人抵抗有色人種之勞工輸入北澳 
　　十七日巴黎電俄國銀行家一人及其助手一人被欵參與近今損壞法國財政信用之運動已由當道下令驅逐出境 
　　十七日倫敦電據荷蘭確實消息史汀萊斯氏願貸欵與荷屬東印度之說全無根據且荷屬東印度總督近嘗儘力取銷一九二○年與史汀萊斯氏所訂之合同 
太平洋路透電 
[滙豐銀行常年會之演說]  
　　十八日香港電匯豐銀行今日開常年大會主席愛特金氏演說略謂上年獲利甚鉅計洋一千一百萬元左右所以能獲此鉅利者除新資本外尙有三種原因即（一）餘利中無須扣除債劵之折價（二）東方本地商業活動（三）上半年未受商業墜落之影響本銀行雖與變化不息之世界匯率相角逐但本行之運用頗爲僥倖至在其他方面則本行之獲利能力實立於甚穏固之基礎銀市大有起落據不盡可恃之統計中國吸收六千三百萬盎斯而安南政府亦收買二千四百五十萬盎斯以供兌現之用此種特殊要求乃夏秋數月銀市堅定之主因印度政府儲有七萬四千萬盧比之現銀在若干年内當不入市購銀此後銀市繫於中國及印度交易所之需求二者皆爲銀市中極不確定之要素世界商業與金融今尙在紊亂狀况中惟主事者漸有舉措較爲合理之好氣象英政府似擬積極撙節政費如是當可得較戰後數年更爲穏健之事熊也以言中國則從前狂亂無識之政策現已產出所不能免之結果北京政府以其空虚之財庫貧乏之信用今乃不能履行對於外債之義務查此外債係近數年所借而未有擔保品之保障者有識者在昔即已知擔保品之保障爲不可少矣中國政治上與軍事上之黨派今猶互吸國家之膏血爭養大軍兵額之大雖參與華會討論限制軍備之其他各國陸軍併合計之亦無以逾此中國寳無不付債欵之理由國家地大物博民庶如中國者奈何自處於破產之地位其實中國信用非不可大加擴張中外資財非不可用以發展祗須恢復良好政府與安寗狀况耳此事惟在中國人民好自爲之氏又續言曰吾人屢聞以公道待遇中國及恢復中國應有主權之呼聲吾人對於此種天然合法之志願必當表示同情但中國必須先以公道待遇自己及近數年來處不良政府下默受疾苦堅忍勸懇之人民而後始能振振有詞進行此項要求中國之領袖其棄其政治競爭統一全國處於一政府之下減少其陸軍至適合新時代防務需求之限度維持其内國秩序改革其行政而以誠實爲重則中國即不必敦促各國承認其要求此種承認將自然而至其外友必將常隨其意旨予以助力而求不背其國民之自尊且將對於大國民之感覺予以正當之考慮氏又述及銀行團事謂中國如有任何妥善計畫發行内國公債以之償還國以短期債欵或依大衆贊成之條件籌募外債以供建設用途而請助於銀行團則銀行團殊願協同華人各銀行予以最誠摯最有力之輔助建設有力之穏固政府固須歷長久之歲月但此大國中之新政治制度現已方在發展之中而重要事業如鐵路之類何以任令延緩至無窮期此誠令人莫解也以余觀之此事惟待華人輿論表示何時可利用銀行團之學識與財力以福利其國家耳 
公電 
　　北京江朝宗來電申報鑒鄙人對於皖事始終維持正義貴報庚日載鄙人啓事係屬揑造特電聲明江朝宗巧 
國外要聞 
[德國特約通信（王光祈十二月三十一日）]  
　　一九二一年之德國 
　　今日爲一九二一年最後之一日當記者未著筆以前謹先祝讀者諸君新春快樂並敬祝中華民族健康 
　　一年以來記者對於德國政治社會狀况已先後通信報告惟通信係按期面發而事實則隨時變化究竟一年以來德國外交内政經濟之進化如何恐讀者諸君或尙有難得要領之感記者此篇通信即所以彌補此種缺陷也 
　　德國一年以來之外交可分爲三大時期第一期爲倫敦會議第二期爲上西里亞問題第三期爲賠欵延期問題當今年春季協約國在倫敦會議德國賠償問題時德國外交當局將全副精神皆放在美國身上以爲英法之間對於賠償問題雖已意見一致無法離間然若美國出而仗義執言英法亦當略爲退步賠償責任未嘗無减輕之望故當時參預倫敦會議之德國外交總長西蒙竟敢拒絕協約之請談判因而决裂其時德國所希望之唯一救星卽係美國美國方面亦謂賠償期限分爲四十二年似嫌太長因德國擔負戰禍責任只能罰及曾經參與戰爭之人若四十二年則並後裔而罰及之矣云云德國於無聊中得此安慰殊爲可喜以爲世界上之愛我者當莫彼美若矣孰料倫敦會議破裂之機法國軍隊占領來因三城協約國最後通牒忽焉而至而美國乃袖手旁觀不加援助於是專持親美政策之外交總長西蒙不得不引咎辭職是爲德國今年外交之第一次失敗第二期爲上西里亞問題英法對於上因里亞問題意見極不一致其時德國唯一希望即在英國之仗義執言於是德國當局全副精神皆放在英國身上孰料後來協約國最高會議將此事委之於國際聯盟解决其結果大反德人所期而英國此時又以維持國際聯盟威信不肯加以補救是爲德國今年外交之第二次失敗第三期爲賠欵延期問題德國此次無力支付正二兩月到期之賠欵特派前重修總長那提老前往倫敦運動英國方面頗願帮忙於是德國當局又將全副精神放在英國身上但是後來英國所提出放棄權利之種種計畫皆以法國同時承認放棄某種權利爲前提換言之法國犧牲英國始能犧牲逈不如德國當局之所預期總之德國一年以來之外交無論親美親英皆無多大效果此後或將全副精神放在自己身上較爲可靠也 
　　德國一年以來之内政可以分爲四段說明第一今年三月共產黨之起事是爲德國極左派之暴裂蔓延中北德意志一帶其結果因其他穏健工人不贊成此舉因而失敗故此次之暴動與其謂爲政府軍警所削平毌寗謂爲工人自身所解决第二巴燕問題之發生是爲德國極右派之暴裂巴燕者德國復辟派之地盤猶中國當年之徐州與今日之奉天也今年爲取消民防軍及解除戒嚴令兩事幾脫離柏林政府而獨立然當巴燕喀爾内閣與柏林費爾提内閣勢不兩立之時竟由巴燕地方議會自將喀爾内閣推倒一切困難皆迎刃而解足見巴燕地方人民能對付一羣身經百戰之軍閥舊黨而中國奉直人民對付不了兩個庸懦無能之張作霖曹錕第三收受最後通牒問題左派（如社會民主黨等）主張收受右派（如國民黨等）主張拒絕結果主張收受者之議通過於是主張收受之社會民主黨遂毅然加入内閣爲積極之負責而主張拒絕之國民黨遂翩然下野决不作苟且之妥恊其出處進退之間光明磊落與天下人以共見而中國今日之政黨則何如第四新稅問題左派主張重加直接稅使資本階級獨當其難右派主張偏重問接稅使一般國民平均負擔具結果左派健將之愛爾池擺改遂不免因此而犧牲而德國大學生劊子手之威名亦大播於世界矣 
　　德國一年以來之經濟就金融而論則馬克由美金一元五十六馬克跌至美金一元三百一十馬克紙幣則由八百萬萬加至一千一百萬萬之譜就生產而論則出品日多商業日盛今年夏季爲物價最廉之時冬季物價驟漲然人民因懼加稅後物價再漲於是紛紛購物故冬季國内商業特别發逹就銀行而論則今年夏季大賺　錢爲歷年所未有最近又因馬克忽漲大折其本亦爲歷年所未有就政府財政論則可謂羅掘俱窮朝不謀夕德國資本家曾擬用私人名義向外借債以供給政府然該資本家等又提出種種苛刻交換條件爲政府所不能容納者因而此事至今擱淺總之統觀德國經濟政府財政雖極困難而人民生產力却甚豐富故世人謂德政府窮可也謂德國窮不可也 
　　以上係從德國一年以來之外交内政經濟三方面觀察至於今年中德關係亦較往年大有進步譬如中德和約之簽字兩國使節之交換威廉博士中國文化之講演佛蘭克府東方美術之展覽留德學生中德文化研究會之成立蔡元培之來遊留學生之大增皆爲今年特有之現象對於中德親交皆加以直接或間接的促進不少記者甚望明年今日中德關係之進步當更有勝於今年今日也 
[華人入美之消息]  
　　星報十七日紐約電云紐約導報載稱古巴及其他西印度羣島現滿駐華人待機潛入美國美國雖嘗禁止歐洲合法移民入境而華人自古巴入美者現有數千之多今某島一處已集有五千人待機出發而輪船之由東方來者輒載有華人故其數尙將源源增多現信有人在西印度羣島與美國間專以私運華人爲務其獲利甚豐每人所納之費輒在美金千元以上且在輪船起椗之前收取故無没收之虞如私運之輪船被捕則華人將喪失其所繳之費而得免費回國 
[赤塔代表在華府之表示（續）]  
　　上華盛頓會議書 
　　此時正值赤塔憲法議會已將各項法律制定行將閉　之時旅居赤塔之日僑乃欲圖獲得太平洋沿岸全境之森林及其他租借地而日軍司令部則施行强迫之壓力并利用匪徒及紅鬍子以强迫遠東共和國政府放棄遠東俄民之利益服從日政府之要求遠東共和國政府曾屢次提出條件與日政府開始討論日軍之撤退而恢復國内和平日政府竟置之不答憲法議會亦曾作同樣之提議皆未得覆雖當憲法議會業經閉會政府亦已正式選出國内實業貿易皆開始發展日軍仍繼續進行其固有政策未稍變更五月二十六日賣國黨受日軍之賄賂開始攻擊由憲法議會選出之遠東共和國政府日軍將海參崴政府保衛隊之武裝解除與謝米諾夫黨及高佩爾黨以機會使得攫取政權將其移於國民叛黨麥庫羅夫兄弟之手麥氏奪得政權後立刻解散省議會由在議會中之少數黨徒得日軍保護召集新議會建設彼等所謂之（德謨克拉西）待勢之匪徒遂乘機屠戮居民赴各處姦淫擄掠貿易因之停頓沿海省各項事業之進行皆遭莫大之打擊遠東共和國政府雖屢次欲圖恢復海參崴治安皆受日軍之牽掣而不果所有政府對於日軍違反條約之抗議均被置之不理附於書後之日軍與謝米諾夫黨訂立之條約（公文第一件）明言日軍將從三面圍攻遠東共和國此條約之原文現爲遠東共和國外交部保存於赤塔其計劃由在蒙古之日本浪人援助恩琴組織軍隊進窺赤塔高爾恰部下以殘暴在伊爾庫次克著名之西捷夫將軍率領匪徒駐於黑龍江中國岸上圖獲黑河再由謝米諾夫率兵駐古蘭垜奪取哈巴羅甫斯克於是乃得包圍遠東共和國全境再舉謝米諾夫組織（德謨克拉西）政府與日本僑民以特别利權其計劃雖如是乃恩琴軍隊被遠東共和國軍隊所蕩平西捷夫被當地居民驅走惟彼狡黠之謝米諾夫見勢不佳亡奔海外另待時機現藏於遠東共和國外交部之另一公文中載日軍希圖滅亡遠東共和國之種種計劃又在宣言中表示日本之高貴意志設法形容遠東共和國政府之（波雪維幾）色彩以亂外人之觀聽使其不明遠東俄羅斯内部之情形與日本意志之眞相（未完） 
國内要聞 
[張作霖備戰消息]  
　　字林報十六日北京電云據奉天消息張作霖現調兵集餉占用火車凖備戰事殊爲活動而段祺瑞亦適在此時逃往天津京人士視此爲旦夕將有戰禍之確證 
　　奉天通信云張使爲奉直意見問題昨又在使署招集六省區各重要軍政人員大開會議列席者有吉黑兩督軍張汲兩都統及綏遠都統馬福祥之代表王某張作相總參議吞漢章參謀長王永江財政廳長談代省長等結果甚秘東海爲徵詢繼任内閣意見日前曾派將軍府中將熙彥由京來奉謁見張使陳述東海屬意王士珍與田文烈惟張對之絕不表示可否之意見僅以軍人不干政爲言熊度甚冷淡熙氏刻已返京保定曹巡閱使爲調停張吳意見日前亦派二十三師師長王承斌乘京奉專車來奉謁見張使陳述曹使調停意見並欲重修舊好共圖大局張使對吳頗露不滿對曹雖多敷行語然亦隠有責備意故所談仍不得要領聞該師長已於今晚乘專車返保覆命 
[張作霖有撤回關内奉軍說]  
　　今日關心時局者多不注意内閣問題面視線咸集於奉直兩方之熊度蓋兩方果能諒解不至於衝突則所謂内閣問題者將不成爲問題矣現聞奉直兩方對於駐兵問題已告解决查奉軍之駐在關内者爲南苑一師北苑一旅通州一團廊坊一旅馬廠一旅山海關一團總計爲一師三旅又二團之衆皆歸張景惠管轄現張作霖决定除第十六師係保衛近畿軍隊未便調遣外其餘盡行調同以示奉直兩方之和叶又聞南苑　軍已有奉令開拔者（　係第二混成旅）但是否可靠尙未探悉惟奉軍軍官之眷屬均已先期回奉則似稍可靠也至直隸方面此次當然極感張氏之　步現爲顧慮奉軍開拔之後土匪乘機肆擾巳飭令各鎭守使舉行清鄉以防匪患於此又有一事應行附述者即王承斌張景惠之行踪昨早接到奉天方面電訊謂張王二氏已於十五日由奉啓行計程昨晚可到聞王回京覆命後尙擬赴保一行其行期即在今日（十七）也 
[吳馮反對九六公債電]  
　　張弧發行鹽餘公債吳佩孚曾一再通電反對但張弧自信可以疏通故一面派員赴洛一面又與吳駐京代表往復磋商然疏通之後並無何等結果聞吳前日又有元電到京仍堅持反對此外陜督馮玉祥亦有佳電逕致張氏促其打消該項公債兩電措詞均頗激烈茲錄其原文如下（吳佩孚電）北京大總統鈞鑒密接海軍司令杜錫珪文電據稱海軍餉項月僅五十萬元舍從鹽餘項下指撥别無可恃之欵張財長始終未肯慨允近且藉口抵辦九千六百萬元之債劵無欵可撥不知其用意何在等語情詞憤激代懇設法伏念海軍關係至重而餉額爲數甚微並此而無籌措之方誠何以責其報國之效該司令等迫不獲已擬暫從鹽餘項下指撥藉資維持現狀權衡緩急萬難諉拒財長張弧於民窮財盡之秋勾通梁士詒議行九千六百萬鹽餘債券内冀居奇外言還欠名爲减息實則竭源黑幕重重人言嘖嘖若竟悍違民意激怒全國恐成各省與財部斷絕關係之慘局權利壟斷於一二私黨怨毒咸集於中央政府 
　　未識張弧能以何法挽救而上報我大總統之知遇也事關國家命脈義難緘默伏祈大總統防患未然先事遏止並飭財部在鹽餘項下照撥海軍餉項以恤下情臨電不勝屏營待命之至吳佩孚元叩（馮玉祥電）北京財政部張總長鑒密竊聞立國之道首重民生民生不遂即召亂亡我國以借債爲政策人民之擔負日重財用之困乏益甚時至今日民不聊生若巧取民財以求苟且圖生之計是自殺也是速亡也我公重掌財政以來當益知國家之困難知從前借債之非計力圖挽救爲國民留有餘力培我國脈以自保身家乃聞有舉辦九千六百萬鹽餘公債之議不禁爲國家危爲人民痛惟借債不可以立國盡人而知我國因借債之故抵押關稅關稅有餘是抵押尙未淨盡若指定關餘復舉鉅債是何異牛山之木斧斤伐之牛羊又　而牧之乎且關稅自主我代表壇坫力爭口血未乾又以關餘作抵舉此鉅債何以昭信於友邦擔負償還此公債者仍是全國國民非財政總長也爲國家經理財政之公僕當然取國民之同意萬不宜獨自爲政作此秘密之行動以斯國家以虐人民請速打消此議以免惹國民之反對玉祥忝負保國衛民之責不得不進此忠告促我公之覺悟凛民意之難欺區區愚沈諸希明敎署陜西督軍馮玉祥叩佳 
[償還債欵委員會之組織]  
　　不許報界參預 
　　張弧爲敷衍外間反對鹽餘公債而組織之（償還短期債欵委員會）前日由財政部員司開會籌備時有某某主張該會組織原案委員係由財政部員審計院員及報界各二人組織之實有未妥如將報界加入則内部之事項完全表露於外在辦事上有種種不便結果議决將報界加入審查一項完全推翻遂於星期二閣議時提出通過並推内長高凌霨爲該委員會長審查外債而以楊壽枬爲審查内賬主任現北京報界擬提出質問以爲政府取銷新聞界之加入審查必係各項債欵中有不實不盡情事否則又何必怕報界宣布萬一不容報界參加則當開會時應許報界旁聲如並此不許尙何財政公開之可言是政府以財政公開爲名而實行其秘密政策而已聞報界對於政府將有所要求云 
 
 

Page 7

 
 
京中新成立之監督財政會 
　　前日（十五）下午三時國民財政大會假金魚胡同海軍聯歡社開成立籌備會到會者均預先簽約遵守宣誓首由主席述經過情形後卽由劉冕執發言謂本會係取最純潔最眞摯之熊度以監督政府財政所以今日到會同人必須個個純潔個個宣誓否則留劣跡於社會將以後國民監督財政之機會一併喪失則吾等不啻爲中華民國莫大之罪人吾等不特積極的應遵守盟約而消極的亦不可爲人所利用務逹到實行監督之目的次由向乃祺透闢財政革命之趣旨再則謝紹敏相繼發言謂現在政府財政已經逹於破產地位其原因純由國民放棄責任以致政府大膽借債舞弊營私其條件若何用途若何實收若何皆未一一公開卽如此次九千萬鹽餘公債細考其中黑幕重重名爲整理内外債實則飽當局之私囊供個人揮霍本會果熊認眞監督國家前途霑受莫大利益云結果遂决定數項如下（一）本會籌備宣告成立（二）發表宣言反對鹽餘公債（三）質問財政部舊債成立之時期（四）調查鹽餘公債内幕（五）警告銀行公會（六）清查財政當局拍賣中行官股善推舉吳鼎昌等十餘人爲代表赴財部銀行公會交涉一切旋卽撮影散會 
[敎育部又鬧飢荒]  
　　敎育部經費之困難已逹極點新舊兩年關由財部領得十萬元勉發兩個月薪俸並附有兩個條件（一）於二月十五日以前再發薪一月（二）嗣後部薪按月於二十五日以前發放各部員於窮極無聊之際得此消息不啻綸音下降於是紛紛到部並同時將積壓公文三千餘件批閱完竣直鬧得手忙脚亂方期到時可以發薪孰知直至十五日仍全無消息有部員某某等待不耐煩即直入會計科打聽消息該科員答以薪俸　遙無期敎次陳垣因二月十五日之發薪又不得履行祇行趕赴財部與張弧商量辦法張不過答復趕緊設法之一種普通應酬語而已於是陳垣回部即命秘書處具辦公文向東交民巷華俄道勝銀行借欵三十萬兩因恐該行爲難遂另附一種特别請求爲（如貴行能向他處代爲設法轉借尤爲感謝）等語至於道勝行如何答復尙不可知不過部薪一項祗籌欵五萬即可發放而此三十萬兩之借欵則不知另有何種用途又該部連日收到各省敎育廳及縣知事解到之敎育恊欵亦爲數可觀如日内借欵不成時聞陳垣爲完全信用起見擬即以此項協欵發放部員之薪俸 
[海軍部注意引水]  
　　是亦關係海權之一 
　　海軍部咨農商部文云海軍部爲咨行事案據海界委員會倪文德等呈稱竊文德等自奉府院部處委派討論海權事宜除本國領海界限巳經確定丈量方法請由海道測量局查照辦理及沿海燈樓燈船戰時應由海關移轉海軍管轄業經稅　處飭令海關遵辦外惟各口引水一事現時全係外人充當爲最難措理之事長此因循不但華人航權被其剥奪且中國右在戰時各口無一華人引水可以僱用而外國人引水爲敵船嚮導亦無法律可以制裁中法之役有案可據實貽國際之羞除呈請鈞部咨商交通部各派專員修訂引水章程以昭愼重外查各口華人引水富有引水資格者誠不乏人同治七年九月初十日赫前總稅務司申呈總理衙門文内稱同治六年五月三十日起至七年五月十一日止各口引水者計二百零三名内有華人一百零三名英國人四十名美國人三十五名德國人十名丹國人六名瑞國人六名荷蘭人二名奥國人一名等語卽此可證今查上海口引水就上海吳淞二處與東沙燈船及大戢山二處往復航線之中無一華人充當引水滬口如此他口可知喧賓奪主之原因雖爲同治七年引水暫行章程不善所致其最大障礙足以阻止華人充富引水者乃係外國水險公司與外國航商及外國引水三者聯合所致凡進出口船隻用華人引水者該水險公司不爲保險去年夏間上海外國人引水組織揚子江下游引水公司其發起之人爲外國商會英國海軍軍官外國水險公司公會及吳淞漢口引水公會按此事實即可引爲確證日本在明治以前在日本各口引水亦多係外國人日人知其弊而救其偏自設水險公司對於日本船舶及所載之貨用日人爲船員及引水者槪由該公司承受保險不數年間引水營業盡爲其本國之人日人愛國出自至誠遠慮深思堪以作則查招商輪船總局曾設水險公司該局商船及其所載之貨由其自保如能推廣保險範圍對於本國商船槪爲保險其中外商船若因僱用華人航員或華人引水爲外國水險公司不保險者由該局水險公司承受庶於國際上之地位及主權均大有裨益凖備補救之法實基於是此爲本會之所蘄望也擬請鈞部咨請交通部行商招商局顧全航權勉爲辦理并咨行農商部咨行各口商務總會勸令本國航商仰體政府提倡航術之意對於水上保險擇向該局所設公司保險以保國權而勵航業等情據此查該會所陳各節頗中竅要國權所在自應維持除照咨交通部請行商招商局遵照辦理外相應咨請貴部查照酌核辦理可也 
[關於鹽務之糾葛截稅扣欵加價]  
　　國聞通信社北京通信云鄂省軍民兩長因徵收鹽務水程捐截留鹽稅引起外團抗議一案迄今尙未能解决當外團抗議提出之後財部鹽署除電洛吳請電鄂省解除截留鹽稅命令外一面逕電蕭劉交涉無非以鹽稅關係大借欵抵押等詞勸勿干涉而鄂省截稅由來原因稽核所曾有約在前每月由鹽稅項下撥十萬元作爲協欵其條件爲不准鄂省當局再干涉鹽務鄂省忽欲抽收鹽務水程捐每擔一元稽核所認爲背約干涉鹽務停止其協欵鄂省因以截留鹽稅財部鹽署旣因外團之抗議電鄂省勸勿再截鹽稅自不得不再勸其取消水程捐鄂省當局接部署電復並有覆電到京謂截留鹽稅事係因稽核所停撥協欵祇須稽核所按時照撥當然不再截留鹽欵至於水程捐一事對於稽核所認爲干涉鹽務行爲者力予否認謂此種捐欵係鹽商願意報效並非干涉鹽務且與鹽務正稅無關與借欵擔保更不生關係稽核所不能加以責難尤無取消之理所謂水程捐係商民願意報效之語誠善自爲說可令人失笑矣部署接鄂省如此回覆頗形棘手對於外團之抗議遂覺無法答覆此案因以迄今縣擱外團則亦未嘗催問蓋外團抗議之來其要點重在反對水程捐而截欵其次也緣鄂省鹽稅協欵自上年九月分起停撥算至今年二月已五個月如照鄂省要求照撥協欵共須撥出五十萬元現在鄂省所截留者而未逾應撥之欵故不亟於催詢但水程捐之爭執恐終不能以懸擱爲了結耳 
　　新近京漢車解運鹽欵經過保定又有扣留之事發生據銀行界鹽政界所傳其扣欵行爲與各省截留性質大不相同乃等於强刼緣該欵並非直省所收而截留備用實係他省解運經過中途刼去該欵係山西河東鹽運使所收鹽稅解運至天津中國銀行轉交外國銀行存儲者其數爲生銀十四萬一千二百餘兩銀元一千元按借欵合同鹽稅須交銀行團之各國銀行均存河東無外國銀行故規定每月解至天津轉交在山西起運時山西督軍並未截留且派一連長率數兵士護解乃竟經過直隸而被扣據云當時該欵扣去不給收據經護送人要求始允照給外交團對　當然注意開會時已研究及此抗議之來勢屬必要但現在實尙未提到而稽核所洋員則確已先提出質問矣 
　　淮南食岸商人因錢價虧耗要求改洋碼加鹽價近日糾紛愈甚兩淮鹽運使丁乃揚現因此來京與鹽署籌商辦法但欲求妥善解决　屬不易因食岸存在本　根據可言完全爲少數鹽務所壟斷把持黑幕重重久爲地方人民所疾視出資者獲利甚鮮而鹽夥之闊綽比擬顯貴加以近年因錢價低落虧耗甚多内部遂有不支之勢淮南食岸共有七數十縣人民之食鹽均歸此七岸食商專賣比因虧耗難支之故其江苦岸之同福祥（此岸食鹽店之牌號）竟致擱淺雖名義上尙存在實則轉運不靈停止運鹽業已數月該岸原名江甘五岸以其售鹽地點爲江都甘泉高郵寳應天長五縣江甘合治遂成四岸食鹽停運此四縣人民乃均陷於淡食之恐慌中矣現僅恃各分店宣告脫離總店運銷鹽斤暫維狀况因該岸之倒敗其他六岸亦俱牽勳所以有改洋碼加鹽價之議實則同福祥一家力主其事冀藉此捲土重來而必强拉另六家合力圖謀但改洋碼加鹽價均爲人民增加負擔地方各團體羣起反對紛紛電京請勿允許勢難尅日解决而各縣淡食恐慌又有不可終日之象丁運使來京聞擬籌商官運食鹽暫時救濟云 
[赤塔代表之東俄時局談（續）]  
　　雖然過去兩月間舊黨軍隊之耀武揚威者俱被國軍所阻而不能進同時農民團體咸揭竿助戰謂數月以内必能肅清舊黨固非過實之論也梅果洛夫前派大將鮑德威夫至前敵視察狀况歸在海參威議會報告詳情據云各處農民反對内亂甚烈對於梅果洛夫政府及高佩爾軍隊毫不信任農民中老弱婦女而外凡能手執軍器者皆編練成軍襲擊舊黨之後哈巴羅夫克斯巴師克間之鐵路交通完全斷絕橋樑炸毁者不計其數夫斯言出自舊黨之口當非失實吾人但視民心向背如何即可斷言舊黨之命運矣鮑德威夫之報告甚長關於農民擁護赤塔反對舊黨之紀載列舉事實至多不暇逐一叙述至於海參威之内部狀况尤非一言所能盡各派之紛爭内閣之辭職國務總理之潛逃中外報章咸揭其事無煩予之喋喋而非社會黨會議之封閉報紙言論之不自由在在易失民心以故謠諑四起皆謂海參威不久即有政變外人由海參威南來者多具同等之觀念即予所謂（日軍撤退之日即梅政府推倒之時舊黨於二十四小時以内必如鳥獸散）也 
[新疆擬遣俄舊黨回國]  
　　新疆督軍楊增新日昨有蒸電抵京請將安置古城之俄舊黨分批押解回俄原文略云據居留古城俄舊黨敗兵參謀長迭尼梭夫軍官威勒根等呈稱敝官部兵自解卸武裝留居古城以來安分守法不敢稍有越規行動去冬駐古伊軍叛變該叛亂官兵迭次來營要求俄兵附和助攻官軍敝部官兵素明大義以受督軍優待收撫决不忍從逆當經一再拒絕不敢妄動惟敝部首領阿年闊夫久被拘留省城現時留質古城者僅有百餘人均思回俄謀生擬懇督軍從寬將阿年闊夫及現留古城之部下俄兵百餘名一律釋放發解回俄各安生業等情查安置古城之俄敗兵自迭次解除武裝後尙稱守法惟久留我境究屬不便而新黨屢來要求引渡亦不勝其煩且古城接近布爾根河該處有新捉之俄黨七八百人尤難保不乘機勾結爲患籌惟再四除留省之阿年闊夫一人未便釋放回國外所有駐古城这俄官兵擬一律解送入關轉送回俄每起以二十人爲限分五起發解完竣由古城寗夏綏遠以至北京所需車輛川資除由新省分别按數發給外應請轉飭寗綏一帶經過地方官隨時照料監視以利遄行是否有當伏乞示遵 
[京聞拾零]  
　　昨日（十六）國務會議後交通内務財政農商四部會同請將膠濟路定爲民有之呈文業已遞入公府大約兩日内即可由明令發表據某外人之批評謂見報載此事似政府有迎合民意之作用但關係亦甚重大蓋五年之間外交上不能絕無變化膠濟路之收回或不免發生障碍今旣定爲民有且永遠規定不得變更是可以杜外交上情勢變遷之影響不失爲補救魯案之一法惟五年之　國民努力之成績如何則與中國國民在世界上信用有　　不可不注意耳 
　　昨日内閣會議中司法部提出取消承審制度案其所根據之理由則係此種制度實不妥善早已有意取消且華會業已閉會各國　派員來華調查司法若不及早取消恐爲撤廢領事裁判之累討論結果業已通過取消 
　　段祺瑞赴津後各方揣測均謂與時局有關聞政府方面亦極注意昨晨張懷芝由東站出京聞係奉命前往請其回京段本人已於昨日發出通電聲明此次赴津與時局無關 
　　内務部以國際禁烟會對於中國禁烟不力迭有責言前日特發出通令以後各省如發見烟苗五處者省長撤任各道如發見烟苗三處者道尹撤任各縣如發見烟苗者縣知事撤任 
[湘西軍隊之暴行包庇烟販勒索商船]  
　　字林西報湖南通信云湘省年來商業凋敝而鴉片營業反而大昌黔省與洪江及洪江與常德之間鴉片爲大宗營業之一聞土業之資本共計有四百萬元之鉅軍人之包庇烟販則事實昭然無可諱飾洪江各土店均有軍隊駐守小工搬運烟土亦均有軍士沿途保護桃源一帶則軍人對於販烟及商船另具一種熊度設立若干陸軍檢查處徵收種種陋規該檢查處人員及洪江之軍隊均屬蔡鉅猷部下檢查處爲近月來新設之機關陽以查烟爲名陰行徵稅之實凡過往船隻兵士均向其徵各種小費有所謂檢查費憑照費開船費等等總之商船有一舉一動無不徵費此項檢查處現已設定十四所商船每處均須受檢查而船主每處均須納規費是故船主非但受陋規損失且因屢受檢查之故躭擱時日貨物運費亦受損失除上述之陸軍檢查處外尙有水上警察亦按站檢查航船抽收費用商民艱苦於此可以想見至販運烟土船隻經過檢查後該檢查處即報告其前站俾得照樣徵費以防偷漏云 
[山西通信歐滄]  
　　模範省交通事業 
　　山西省之位於中國區域似偏近西陲自國境全圖觀之實居於正北西非正西山則良多其距北京不過一千餘里耳浸假苟無鐵道之便非二十餘日或匝月莫能逹交通之艱阻爲何如乎緣山西全省共計一百零五縣素無河運水港航帆不通鄉曲之氓幾終身不諳舟楫爲何物山行崎嶇以驢騾供其驅策原行泥淖并駱駝而爲舁轎因之轉運非常艱難生產亦無由發逹平民生計且日見窘迫而無由發展幸正太京綏兩路先後告成交通上始稱便利惟正太路係由法欵建築由太原直逹正定京綏路則爲自築國有張家口直逹大同閉關自守之山西與外省互市交易者賴有此耳其餘同蒲鐵路由大同直逹蒲州一直線僅築成榆次間一小段同成鐵路由大同直逹成都一横斜線勘測且未能遑言建築山西鐵道之交通大槪如此而交通上之困難亦大槪如此幸閣錫山氏有省道之籌備鉅細靡遺經緯犂然其計畫蓋已成功十之三四矣是烏可以不紀 
　　綜觀閻氏省道計畫分省縣鄉三種辦法而尤以省路省修縣路縣修鄉路鄉修爲綱領太原省城爲中心點南至運城北至大同訃一千八百餘里定爲通省幹路由省南至平遙爲一段由平遙至臨汾爲一段由臨汾至運城爲一段由省北至忻縣爲一段由忻縣至代縣爲一段由代縣至大同爲一段自省城設立路工總局以來監縣工程通籌全省事宜按其施工之程序先就幹路分段修築同時并陸續展修縣路鄉路原定計劃爲六年蕆事省路前三年修幹路後三年修枝路今已動工二年成績尙頗有可觀其區别大枝小枝大枝兼小枝之辦法（甲）其定爲大枝路者五（一）由祁縣經過武鄉沁縣高平至晉城（二）由忻縣經過定襄至五台（三）由崞縣原平經過寗武神池五寨至保德（四）由新絳經過稷山至河津（五）由運城經過解縣至永濟（乙）定爲小枝路者六（一）由太谷經過榆社至遼縣（二）由陽曲經過嵐縣至興縣（三）由霍縣經過隰縣至永和大寗（四）由臨汾經過鄉寗至吉縣（五）由聞喜經過絳縣至垣曲（六）由寗武經過朔平至平魯（丙）其定爲大枝而兼小枝者二（一）由太原經過清源交城文水至汾陽爲大枝再由汾陽至中陽離石則爲小枝（二）由代縣至繁峙爲大枝再由繁峙至靈邱廣靈則爲小枝計全省幹路共十三條其修築之法提高路身施以碾壓距離亦寛綽可喜記者聞諸自外縣來省者對於閻氏省道均頌揚不置 
　　閻氏交通計畫爲各省曁中外人士所　稱者尤有汾軍路一事吾國以兵多糜餉爲國家之大害此在三尺童子皆有以知其然顧以腐敗之政府與多才之政客終莫能想出一彼善於此之方法蓋節餉必先於裁兵裁兵必先於退伍而退伍尤必先有消納方術其現役也有若贅瘤其遣散也流於賊盜其爲國與民之害也則一閻氏乃化無用爲有用由太原至汾州府路線平遙臨汾間一段即由陸軍長官督率各士兵建築者其成績與淞滬軍路相伯仲孰謂裁兵非一蹴所可能現役軍人遂一無所用哉山西汾軍路六百餘里固績效彰彰矣太原基督敎青年會至將陸軍修築汽車路施工狀况攝片裂爲電影今歲舊曆新年在新南門大街本會開演記者曾兩次往觀之警醒動人此指晉南省路言之至於晉北現在亦已修至代州即古之所謂（雁門關）者是又忻州至五台縣一段亦已築成五台本閻大督軍發祥地交通素苦不便閣錫山氏慕陸榮廷修築南寗至武鳴汽車路之故事而忻然從事於此今其晝錦歸來高歌大風電掣風馳僅需三小時耳所惜晉北汽車公司管理不善時有壓斃人民之事發生晉北一帶上坡轉角本難駕駛然當局若不從嚴取締於人民生命地方安寗均有關係惟求遇此等事從嚴科刑重罰司機人自不敢再玩視生命矣 
　　記者按吾國古代職方司路對於交通本極注意不謂今之所謂政府者於百政廢弛之際下一道（八股式）的修路命令其用意在欲藉整頓交通自治之美名以减少各地方人民反對中央之分量獨夫奸滑誤國戀棧寡恥不從實際上着手惟以敷衍爲政策愚而可憐矣數年以厀來陳炯明在漳州提倡省道國人始注意及之惜其轄境過狹僅及於汀漳建之三十七縣浙江吕公望兼省長籌備省道規模宏遠矣齊耀珊繼吕長浙而全部推翻今者廣東之陳烔明與四川之劉湘皆亟亟於籌畫省道近方着手未若山西閻錫山之已尅日程功按照其原定計畫民國十四年所謂省路縣路鄉路者皆一律竣工設使方今各省之萬惡督軍飯桶省長胥發生一種覺悟而盡如陳炯明閻錫山劉湘之所爲則中華民國交通行政事業其庶有豸乎（二月十五日） 
[蘇督長請禁交易所]  
　　江蘇齊王兩長昨咨農商部文略云查交易所一項名爲平準市價而旣有定期約期之交易害已等於買空賣空卽在東西各國行之亦有不能完全無弊祇以商民程度較高能穏健自持尙覺利多害少中國則人民嗜賭博性成一見有利可圖遂爭以此爲博場而不惜僥倖行險自上年各地各業先後呈請組設以來一般因投機而失敗者不知凡幾始則損害祇個人經濟繼乃及於市面金融頃雖經過陰曆年關而商民輕生逃匿與夫銀行錢莊商號虧折倒閉之事迭有所聞考其原因多有交易所關係可見交易所之設於中國現在情勢尙不相宜此次張會長所陳種種弊害情形俱屬實在夫固不僅南通一處爲然竊以國家頻年多故災匪迭乘蘇省現狀所幸賴以維持者全在商業若因交易所之流弊而商業根本爲之動搖後患何堪設想燮元瑚等同負守土之責實難坐視屢經請命中央設法補救而交易所之數反無減有增爲地方計爲人道計實難再忍應請貴部將未經領照各所一律宣告解散其巳經領照各所並咨由本省公署就近督飭所屬切勸改營他業以絕流弊而安地方相應咨請查核迅速見復施各 
 
 

Page 8

 
 
自由談　家庭週刋第二十五期 
[範家庭組織之要素（丄）] [  花佛樓主]  
　　社會也者集無數家庭而成者也家庭之良否社會之良否與焉今之家庭何如乎敎育之墮落無甚於今日生活之窘迫無過於今日衞生之不講無出於今日其丁口稍旺者則谿勃堂前詬誶廚下而婢媪之制不良多妻之風大盛皆爲不佳之現象說者謂社會之萬惡皆由一般家庭造成之非過論也稍有血氣之青年則奮然發爲過激之論思與舊家庭宣戰然成績毫無徒破壞而乏建設致一般老者嘆人心不古風俗澆薄一至於此也我意欲改造家庭不必分舊與新但得組織之完善如一夫一妻及少數兒女以愛爲主體不背經濟之原則而能謀社會之活動卽所謂模範家庭是也我以爲模範家庭之組織在今日實不容緩矣蓋模範家庭不特可以增人類之幸福且能同時進社會之程度於無形何以言之卽我國今日之社會可謂黑暗極矣一旦有光明爛燦之模範家庭峙立於其中彼惡家庭之份子自慚愧不安而羨慕仿效矣例如我輩固甚明扶養兒童之方法者與其執途人而告之徒營而無益不如以身作則示以我輩之成績抱出晳白肥胖之孩子給他們與黄皮瘦骨之孩子作精神和物質上之比較他們以爲利害切己殆無不殷殷相詢邇時可以告之矣如小兒應何如軟飲食應何如纔能滋養易消化食眠應何如的時間纔能使嬰孩得益如是則獲益巨矣不然創爲新舊家庭之爭論徒事倍而功半耳茲將模範家庭組織之要素分述如下 
　　（甲）物質方面 
　　模範室庭之組織最佳者即一夫一婦之小家庭制也然在今日之過渡時代勢難如此在兒媳若脫離了父母豈不是致彼等於死地於心何忍故不妨納父母於組織之列非不欲澈底改造也實勢不得已也茲再分經濟交際衞生職業敎育等項說明之 
　　（一）經濟與職業模範家庭之夫婦皆需有經濟之獨立能力不藉重遺產制度不專靠男子賺錢夫婦共同工作共同擔負生活之消費如是一則可以減輕男子之勞力一則可以使男女兩方面之位置平等然職業又　如哉曰兩方面要需選擇自由大槪就各人性情相近及生平對於該職業有深刻之研究或經驗無論勞心勞力皆可也惟非正當之職業不在此例 
[家庭與小說] [  張凰]  
　　我敢大膽說不論那一個家庭中至少總有一兩本小說在着不是前輩遺傳下來的便是小輩新買的代價果是極徽佔地也是很少有了但供閒暇時候的消遣没有了也不妨事看來家庭和小說的關係似乎細小不足論了但我不是故意說得利害些那薄薄的紙頁裏正夾着家庭禍福的源流呢 
　　從前有許多竭力齊家的家長認定上說是利少害多的蔡止家人看小說一在家中發現了小說册子就立刻撕擲字紙簏裏去或是一把火燒掉了他的用意在要家人不致受那壞小說的影響自然是好的不過那辦法却完全錯誤了小說中的事情不論結構得怎樣多少總有引人興趣的能力所以稍稍識得幾個字的人就是七八歲的小孩子也没有不歡喜看小說的家庭中閒息的時間最多自然是一個給家人們紀念小說的好機會當家長的縱使十分嚴厲十分明察難减家人們對於小說的興趣就難禁得家中絕無小說那專制禁看小說以防遺害的法子委實愚笨得必無效果的現在那些當家長的大都明白了這層道理取着寬放主義不加于涉了不過完全不加干涉又是不行的做家長的極該負那鑑别小說之責至少要揀不足侵損人心的册子才許家人去看 
　　據我說來做家長的最好利用家人們　迎小說的心理設法奬勵將小說作爲補助敎書　因有　　有價　的小說使人看了實足增進智識不少家用項中可隨時支出買小說的錢來家人們看看可將小說中的事實厭述或記所感或加批評種種方法隨時可定誰能講述得最好的還可得奬物如此旣是考練記憶力研究文藝又可博得合家的雅趣豈非一舉數得 
　　我有一個朋友他家中人可說全是有小說癖的他家每星期有兩次限時看小說的聚會大家聚在一室中各執一卷悄没聲兒的出神細看到了限止的時刻上就齊捲卷了每月有兩次小說奬勵會能做文的動筆寫不能做文的用嘴講家人們輪流推出評判員來奬物由家長籌備着據說他們因此都很有進步這個辦法倒很有趣我想有許多人家可以照辦 
[家庭瑣聞] [  駕厂]  
　　我住的地方是南京城外市面雖不熱鬧空氣倒也新鮮左右前後的人家約摸總有三十餘家大都上中社會的人物若問他們的家庭裏却是賢愚不等也有些開通的也有些愚腐的還有幾家迷信的很有些可記的事兒我今把他寫在下面博大家的一笑右鄰第三家姓吳一家共有五口吳某有一個兒子年已十六歲了不幸前月患咳癆身死家裏的母親嬸娘想念的狠一天招了個女巫來請他關亡那女巫胡亂的念個咒念完了伸伸懶腰打了幾個呵欠然後說死者到了家中人爭着上前問話女巫作死者的口氣說道我死的好苦呀若不是某醫生用錯了藥我那能夠死這也是我和他前生的寃孽命該如此我也不敢怪他家人聽說他死得寃枉一齊放聲大哭正在哭得傷心的時候不妨吳某從外面走進呼他兒子的名字問道你死的前幾天我給你講解的一篇國文你還能回講麽女巫瞪着眼無話可答吳某伸手拿了一根難毛箒照着女巫亂打女巫哀求道老爺别打了吳某說道我打自己兒子與你何干女巫没法祗得跪地求釋這才把他放去唉可惜像吳某這樣的人太少不然那當女巫的必不敢再欺哄婦女了 
　　左鄰第五家姓王夫妻俩去冬妻亡親友都勸他聘訂閨女續絃他却一心要覔個寡婦人都笑他痴呆後來就娶了某寡婦伉儷甚篤有好奇的人問他是個什麽意思他說我國男女不平等的事很多很多最著的要算婚姻制度男子續絃好像理所當然女子再嫁就呌做失節一般男子也都不願娶那寡婦不說他的八字凶就說他不發旺人家唉要知婦女的生活大都不能獨立一旦夫亡怎麽能夠生活我想打破舊社會的惡習所以以身作則啊 
　　對門那一家姓張他家裏掛了一塊金匾上面寫着貞節可風四字聽說他這匾的來歷因爲他的長女嫁給何某爲妻結婚還没一月何某就染疫死了女以爲這是樹名的機會到了跪在柩前哭着說道夫吓 
　　你慢慢兒的走呀你妻一刻就來和你同嘗夜台的滋味啊說完走進臥室自縊死了當時哄動全城一般腐儒紛紛作詩文唁弔親友就送上這塊匾額表揚他的節烈一時個個贊嘆道人像這樣才算死的不屈呢後來何家的人死盡張某恐怕女兒的節名埋没所以把匾抬回來掛着唉活潑潑的人斷送在古禮上眞正可嘆可憐 
[烹飪叢談（上）] [  寒影]  
　　昔隨園老人著有食譜一書搜羅山珍海味言之綦詳良以烹飪雖屬小技亦家庭間必具之常識也僕本老饕素喜此道聊將鄙懷一得貢獻於我讀者之前非敢輒自擬於隨園也惟是山珍海味吾不敢言茲請將家常日用者略爲論次作烹飪叢談 
　　我國習俗中人以上之家率皆以烹飪委之僕隸殊不知僕隸所治之肴饌未必盡適口且恐不合於衛生故吾以爲不如主婦或相當之人自任之傭僕爲其助手可耳此中自有興味切勿以爲賤役也 
　　一饌之適口與否全視作料之宜否爲斷能鹽若醋若醬油放時皆不可不愼過多或過少皆能損口味且須辨别其性質之宜於何種作料不可妄加也初學烹飪寗少置作料味淡可再加過多則無法减之矣習之旣久自能得心應手也茲將魚肉蔬菜分爲二類 
　　（甲）魚肉類 
　　（一）　肉肉之烹議法至多且煩茲專述紅炖之一種餘皆不贅紅炖之法至爲簡易將肉切成片或方塊後置於罐中（罐之形式不論置紅泥小火爐上煑之不宜用鍋竈）加以醬油三成水六成料酒一成（其成數視肉之多寡爲定大槪淹没肉一二寸）煑至肉變紅色即成矣 
　　（二）牛肉牛肉以煑至爛者爲合於衞生其煑法與猪肉同惟須多費時間耳水煑乾後可再加煑至肉爛爲度 
　　（三）羊肉羊肉有清炖紅炖二法紅炖與猪肉同清炖則不置醬油專用水與料酒煑之以爛爲度若防其有他項氣味可先於沸水中洗潔之 
[贅壻列傳（上）] [  烟橋]  
　　依着字書上解釋起來那個贅字　有無用的意思譬如人家生了一個贅　却有些割之不可留之奈何的感想不料贅壻狠是普通儘有人家擁了巨大的財產没有亢宗的兒子近支的幼輩覺得十分隔膈幸虧有一個慰情勝無的嬌女便早早的招了贅壻替他傳了一脈香火從來歷史上狠習見的因此便發生了許多雙姓像那（陸費）（曹吳）等等成了掌故中間有爲着意外的變更却有時佳壻的確成了贅　也是不少在下把所見所聞記在一起給有意坦腹的人們研究一下 
　　姓陸的年紀已經五十多歲了他有一個兒子正在牙牙學語的時候他開了一所肉舖自己每天早晨起來監督著夥計們工作覺得没有帮助照顧的人有時節他要到四鄉去收猪那肉舖更失了主宰雖是有一位司賬的王先生究竟不是自己家裏人總有些放心不下他的妻子對他說不如把女兒銀寳招了婿可以把賬目交給女婿等到兒子長大成人然後給兒子去料理那銀寳年紀十七歲很是能幹很得他父母的鍾愛因此這個問題竟得了雙方同意招得一位畸零孤兒在鎭上同業店裏管賬的很是勤儉他一種誠實活潑的情性對了姓陸的眼光便一躍登了他心嵌上的寳座了不上幾年姓陸的夫婦雙亡他的兒子還是不到十歲幸虧他的姊姊提携保育只差少讀了幾年書没有得到一個職業待他二十歲的那年他覺得時常向姊姊手裏討錢用很覺不便後來他覺悟了以爲這遺產的繼承只有我是合着名分的與姊姊和姊夫没有相干他曾經把這個主見和律師商量筆師很是熱心就替他做了一張呈稿提起訴訟他的姊姊接到傳票很爲詫異怪道他連幾天不到家裏來原來在那裏磨拳擦掌預備厮殺事如此便也背城借一不肯退讓也請了律師辯訴此來彼往兩敗俱傷到子無借可債無品可抵的時候趕緊鳴金收兵已是損失了大半好像說笑話兩個孩子爭餅反給和解的人咽下了肚那是一般的迷陣結果各分一半但是兩面心裏却各有不平的意思呢 
　　倪夫人有兩位千金大的招了婿替他主持家政很是得力倪夫人常對着人說人家養了兒子那裏有我家女壻那樣能幹那樣依順呢並且兒子好了娶的媳婦却不容易得到和女兒那樣孝順呢因此他十分留心要替小的女兒也招了一位如意郎君將來移種種兩行玉樹可不是晚福彀受了麽他覺得大壻只有保守的美德没有進取的勇氣他相攸的標針就在這一點了後來有一位在上海洋行做跑街的雖是名目上不大體面但是實際上却非常實惠他老人家很精明便毅然决然把他招贅了不想兩位佳壻氣味不投意見不合有一回小壻主張提用一千塊錢去做花邊生意已經得了他岳母的同意誰知大壻却非常反對以爲這個危險的投機事業萬萬幹不得兩下起了一回極大的種突幸虧倪夫人慣做和事老說這一千塊錢由我自己私房中凑出來去做生意不要在公賬裏支動罷那纔了結 
 
 

Page 9

 
 
   
 
 

Page 10

 
 
國内要聞二 
[湘省政局之變化聯粤將佔勝利]  
　　湘省地處衝要爲南北所必爭自北伐之聲日高兩方注視尤甚就南北現勢而論直之於湘較南尙稍佔優勝因長岳交通便利直軍不崇朝即可抵長南軍由　永北行道路修阻故孫氏甫得湘直携手之耗即異常注意遂趕派吕超代表來湘以偵查此事之實情並誘致趙氏之南向吕旣抵省即審知湘省軍閥之主張　不一致惟各系實力主張聯粤者實佔優勝使聯直如果實行則省内將立起紛亂於是遂盡力游說趙氏勸其拒絕聯直之請求以維湘局現狀並謂興師北伐原爲援助自治之完成與湘省之首倡製憲同一心理湘省尤當量力援助以昭示實行自治之初心恰值主張聯粤一系之軍官對於聯直問題不惟作消極之反對且有逼使掛名政學系之政財兩廳長即日去職之行動（聞某師長曾於日前以命令式之函件分致兩廳長指定委某某等爲縣知事某某等爲釐局長皆爲不能做到之事實兩廳長憤甚卽同時呈請辭職）趙氏旣爲吕等說詞所窘又被粤系軍官逼迫萬不能不趕速表示熊度以圖暫顧目前爰决計准政務廳長吳景鴻財政廳長鍾才宏辭職另覔接近粤系之人物代之藉資應付目下正在物色替人一俟確定即將發表又榷運局長一職爲湘省收入獨厚之機關非一併改任粤系中人不足以昭信仰爰擬亦予撤換繼任得爲前任駐粤代表楊丙現在楊氏已由粤抵滬不久即可旋省俟其至省後即將明令改委湘局之變化是又一幕矣 
[魯商埠商業同人大會紀]  
　　捐助贖路籌備經費嚴定錢業發票章程 
　　商埠商業同人公會係城内外一般小錢莊商人所組織成立已經兩月對於慈善事務及愛國動作均表示充分之熱誠當本月十六日山東外交協會提議發起籌欵之時該會遣派代表到塲聲明對於贖路機關之籌備請願捐出大洋千元作爲籌備經費並犧牲後來補給股票之權利當由外交恊會同人表明意見謂本日會議僅限於籌備贖路機關之鼓吹發起並非由外交協會直接的發起故此項捐欵本會同人未便接受一俟我東各法團及重要士紳發起該機關時本會同人擔負介紹云云日昨該會因整頓會務起見招集全體大會下午四點開會由正會長吕竹年君主席報告去年施放貧民棉衣事後即說明華會交涉之結果謂將來籌備贖路時我會捐出大洋一千元作爲籌備經費此件係董事會中議决究竟同人對於犧牲股票權利之意思有無異議各會員均謂捐此少數欵項略盡國民義務股票一節不成問題大家情願犧牲遂通過嗣由吕會長繼續演說略謂本會會員均係小錢莊商人我輩自己經營之商業因附帶出有零星錢票之故頗受一部份人所反對據鄙人向學界方面考究知外界之反對亦深有理由蓋因發行紙幣乃國家之特權譬如大銀行大錢莊發行紙幣亦必政府許可乃得發行不過儲蓄銀行未能普遍設立以前似此商埠地面尙有利用此項零星錢票之必要何以故呢即如我濟垣方面小本營生之貧民不下幾千百戸而賴此小營業以生活者男女老幼不下幾千萬口此種推筐擔囊之小營業者所用資本不過十千八吊合計起來不過三兩塊錢而且一次使去數次數十次歸還零零星星非常煩瑣雖有一般大錢莊大銀行而小營業者勢難罫接與之通融故我輩開設之小錢莊對於貧民生計利益甚溥即各錢莊發行零星錢票藉資流通大家亦甚便利不過錢票之發行不可冒濫萬一任意濫發雖如北京中交兩行資本之雄厚尙且有不能兌現之現象我輩爲維持自己信用計爲保全他人財產計必須訂明顚撲不破之章程大家一律遵守然後本會之組織方爲不虚如有違犯先由本會自行取締免受外界干涉總商言之自己行爲正當不怕他人反對而反對者疑團解釋以後且可變爲贊成請諸同人將本會章程嚴行規定以資遵守並預備呈請立案當即推劉佐廷等十二人爲修定章程員而散 
[海員工潮之新趨勢]  
　　廣州民治社消息云海員工潮經幾許磋商仍未得要領自港政府解散海員會之令下形勢劇變現在雖有各界出任調停而海員意思則均以爲不恢復總工會直無磋商調停之餘地是以對於調停即逕列恢復總工會爲先决問題日前香港行船館海員派代表奔走兩方調停初則銜香港華民政務司意思來省繼又銜駐省海員意思回港至昨十日該代表黎玉書等三人又偕工團總會代表黄金源鍾鶴林陳杰卿等來省報告向港政府交涉情形海員辦事處因此特於即日十二時在廣西會館開全體同人大會并歡迎該代表等主席爲陳炳生宣佈開會理由畢即由該工團總會代表黄金源鍾鶴林陳杰卿等演說發揮勉厲海員積極堅持到底之言淋漓盡致嗣由香港海員代表黎玉書宣佈香港華民政務司意見略謂華民政務司對於恢復工會之要求離允所請但該招牌宜改名地址宜遷移云云主席當詢各人意見當時全體海員皆謂改名移址是與從新創設工會何異無論如何必要恢復原狀方能調停因即决議再派 
　　代表黎玉書等三人回港報告一面又電復華民政務司及東華醫院遂宣告散會附電文如下（一）致華民政務司云香港華民政務司夏大人鑒代表黎玉書等到省聲稱俯允恢復本會惟招牌略改一節經開同人大會議决求將本會原狀依舊恢復俾得派代表到港磋商駐粤海員同人同叩灰（二）致香港東華醫院電云香港東華醫院各界諸君鑒同人經再電撫華道請恢復本會原狀乞恊力代請海員等已選代表並聞駐粤海員同叩灰 
[田中玉對新疆中英交涉意見]  
　　主張速廢英商免稅成案 
　　山東督軍田中玉近爲新疆英人勾引華民入籍事致政府一電條陳應付辦法茲錄其文如下大總統鈞鑒國務院外交部均鑒頃接新疆楊省長函稱英人在新散發英國國籍票勾引中民冒入英籍凡中民入其殼中者抗糧抗稅抗官無所不至並將葉城縣知事桂芬呈報電文寄閱請爲主張公論以維邊局等因到署查國籍法第十二條第一項第四欵載依自願歸化外國取得外國國籍者喪失中華民國國籍本條第三項旣限以内務部之許可復申以第十三十四兩條之制防是人民國籍之轉移何等嚴重此項法典係就各國規例參互考訂而成合對内對外通權利害而定旣非一國之自爲政令斯爲各國之共守信條新疆爲我完全領土主權無恙之區英人乃竟有散發彼國國籍票引誘我民註册入籍以煽動抗糧抗稅抗官種種不法之事其欺我愚民侮我官吏擾害我秩序蔑視我法典試執公法以質之英人彼亦無詞以自解英政府夙尙和平現方挈公理以繩國際上之豪右正汲汲廣樹義聲之暇何屑出此不韙主張以自累丘盛德且自魯案解决後英代表旋即有交還威海衛之宣言彼旣不利吾之土地又何庸利吾之人民况此逃楊歸墨作奸犯科者在一國爲叛徒在世界爲莠類英爲純潔高尙之邦更何至招納莠類以叢污垢以自亂其品流中玉獸察此中實情必係英商總巧爲營利之圖英領事假爲邀功之具恃新疆地方之遠阻内可以乘駐在國家監察之所不周外可以蒙本國政府視聽之所不及遂有今日之舉迨經地方官出而抗議在彼理窮詞屈則乃諉爲該國政府所定以擴塞而嘗試之此種行爲不獨我所不許如果令英政府察知情僞亦必痛加斥責也夫領土與主權人民實爲立國三大要素權之不保土於何庇民之不存土亦就削今英以勾引入籍奪我人民以抗糧抗稅抗官剥我主權是其政府雖無利我土之心而其官若商乃實行亡我土地之實履霜堅冰試一念其漸之所至大有令人不寒而慄者新疆地廣民貧鼎革以還省自爲政外而各處恊餉斷絕内而乞欵中央則又百呼而迄不一　口惠而絕無實心計十有一年之中楊省長牽蘿補屋備費艱辛所以一手拮据而尙有可以勉强支持之餘地者則專恃南疆各縣糧稅收入藉供天山南北兩路軍政各費之需今葉城知事原電竟有帕合普一莊數百戸華民全數註册冒充英民抗不納稅之事脫令此風一長尤而效之以一莊而牽動全縣以一縣而牽動南疆各屬至此姑不必高談主權之隆替更不必追問領土之增削而但就維持現狀言之已足絕新疆全省之生機其危險曷可思議楊省長撫新旣久百姓歸心今番帕合普之事原係出自少數冥頑叛國之徒非所論於其他民良俗厚之處無論英人如何勾引而懷惠者自懷惠負恩者自負恩所慮牽動全局一層原斷不能落到如此地步然就事勢以推陳利害誠不能不懸此深憂遠慮藉以礪我直追急起之圖總之茲事遠繫新疆土地之存亡近關該省財賦命脈之絕續實政会所急宜爲之設身處地着想務有以弭其患而謀其所者也應請大總統迅飭外交部提向英使並電致我國駐英公使合力嚴重交涉務將英人在新散票註册辦法根本撤消並請英政府將牟利之商總冒功之領事分别撒辦一面電告楊省長嚴令各地方官將違法冒入外籍人民查明懲罰其有抗糧抗稅抗官情事分别盡法痛懲母稍瞻顧俾遏好萌抑中玉尤有進者爲治莫要於正本弭禍尤急於塞源愚民畏法之心往往不能勝其貪利之念彼其所以挾外籍以抗官者大率爲抗糧抗稅之利必迫而出此英人以有抗糧抗稅之利而誘吾民入籍吾民即以有抗糧抗稅之利而被誘於英人利之所結亂之所階事有必至奚怪其然揆厥禍源則以當日中俄陸路通商章程曾有俄商在天山南北兩路貿易暫不納稅之條英以最惠國特權起而援用成案於是以俄商免稅故始有英商免稅之事以英商免稅故始有華商冒充英籍希圖免稅之事始也商以冒籍抗稅繼且農以冒籍抗糧終則一切無賴地痞惡棍又相率冒籍以抗官作惡有商貨免稅之約斯有會查國籍之例有當日會查國籍之例斯有今日公然散會勾引入籍之舉弊竇旣開愈推愈廣一着之失萬害隨之回首前非可勝浩歎頃者中俄訂有伊犂臨時通商條件俄商在新實行納稅而陸路通商章程亦奉明令廢止核以法例英人所享最惠國條欵原已根本消滅顧實質雖經消滅而手續尙未完成謂宜由政府向駐京英使妥爲恊議或互換照會或另訂則例將從前英商在新免稅成案正式聲明撒消將以後英商陸路運貨出入辦法比照海關稅率釐定成規如此辦理則外商在新皆負納稅之義務彼將何所挾持以爲煽誘華民冒入外籍之具此又對於英人註册一層有不期取消而自取消之要圖也此案在前此中俄伊犂臨時通商條件告成或以明令廢止中俄陸路通商章程之日本應同時通知英使辦理方稱允恊失此未圖已嫌延誤然能趁茲註册問題發生之會探原提出旣可挽全省商業損失之利權復可杜奸人勾引愚民之途逕以全案言之則一舉兩得之道以注册問題言之則釜底抽薪之計也俄人據約市易於内外蒙疆及天山南北兩路之間垂四十年其所以毒痛我西北邊境者曷可勝計中玉前任察區飽嘗憂患於外商免稅貽害之所至體察頗詳故不憚縷晰陳言藉　鈞察際茲時局艱虞之日邊疆交涉之困難尤復千百倍於内地個中孤苦情况殆惟當局者身受之而自領取之耳楊省長以此案通行各省請求主張公道其愼重交涉保全領土之深心誠可敬佩而其一手一足支拄全疆孤懷耿耿求助汲汲之處尤可惻然於懷是用代爲請命敬懇力予主持以保國權而維邊局是幸田中玉叩文印 
 [P南京快信> 
　　淮揚鎭守使馬玉仁因事尙留寗昨日下午三時又謁齊督談二小時辭出須明後日回防 
　　財部委郭燊充駐滬調查貨價特派員昨日抵寗謁見兩長即辭赴滬 
　　蘇印花處長李湛田調淮安關監督遺缺尙未委人兩淮運使丁乃揚昨由京返寗 
　　熊希齡孫寳琦昨過寗北上南開大學校長張伯木昨辭齊督回津 
　　一農學生因官廳袒盛昨在學生聯合會開會籌議對付方法惟結果如何未悉 
　　睢寗士紳陳錦公控蔣知事勒加畝捐幾釀民變請電縣取消以蘇民困 
　　馮夢華連日與兩長籌商春賑辦法昨事竣回滬 
　　省議員王朝幹等函王省長請通令各縣如有市鄉董事當選議員者應卽遴委接替王以無案可稽昨咨内務部請爲解釋 
　　紙烟捐總辦汪瑞闓委沈榮袡充紙烟捐查驗所所長省署昨令丹徒張知事協助保護 
　　通濟門昨到湖南難民二百八十餘口已由賑務處給資押送出境 
[杭州快信]  
　　自盧督實行兵工築路案後浙軍一二兩師部莫不注重工業每團挑選軍官二員保送工業專校肄業爲將來各團營樹工藝敎育基礎業已實行上課矣 
　　環湖馬路定本年六月工竣現工務處日用汽車運輸材料派員督促進行商民紛紛呈诅沿湖濱設立公埠 
　　浙運使蔣邦彥昨（十七）電京辭交行總理職 
　　浙省民信局限期掛號案延不遵辦現又奉交通部咨催已通令各縣趕速查照辦理母任玩延 
　　杭州紙箔交易所現已遷設新市塲洪福橋組織將次完備定三月中旬開幕 
　　吳興陸同源謀殺寡嫂案（即新血手印案）屢决屢翻現又奉大理院第四次發回更審高等廳前日開庭後昨（十七）已宣判仍處無期徒刑 
地方通信 
[松江]  
　　水警署派員查汛水警專署長沈葆義深恐所屬一二三四五營各官警藉口舊曆新年疎於防範爰飭徐亞伯督祭員前往舊松太兩屬按汛查察以重防務業己由閔出發先至金山松江奉賢次至南匯川沙上海再次至　定太倉青浦等縣聞每營須查十五日統限七十五日查竣 
　　電燈廠烟筒斷折本月十七日午後西門外電燈廠之機車烟筒無故自折致電機無法運行電燈完完全熄火該電廠業已趕僱工匠從事修理惟以受傷甚重大約須一星期後方克修竣 
　　廣育院改組情形育嬰堂附設之廣育院自委新院長錢劍石接手後業將敎職各員完全退約另聘即會計庶務一職向須由堂董聘任者亦經錢院長另聘徐　生接任至内部原設之竹木籐縫四工科祗將竹工廢除改製文明傘餘仍照舊學生方面歷年中途退學者極多茲經錢院長通知家屬如果學生不俟畢業中道退學者須將學膳衣服書籍等費完全賠繳 
[蘇州]  
　　水警廳長出巡水警廳趙雲生廳長以水警自一二兩廳合併後區域旣廣僚屬衆多各屬員供職是否動愼防務是否完備未易週知故除派員分赴各區考察外并擬即日乘坐淺水兵輪親至太湖巡視一周再至宜興常熟無錫等縣巡查聞須一星期方能返蘇 
　　二師剏闢新村蘇軍第二師各營兵士自辦理工塲以來成效頗著現第五團團長又擬定計畫就附近空地闢一新村所有應備一切設置如警院工塲商塲運動場等均就營中原有者移設或另行措備槪由營兵自營自居 
[無錫]  
　　肉業罷市之第七日無錫縣商會自接縣署勸内商開市之公函後於十八日午後邀該業董事蔣鴻聲及肉業同人在商會開會由王正會長及單副會長勸各店先行開市再待解决免得再遭損失蔣董與肉業同人咸以爲然即行散會赴西門外棉花巷公所中會議先期全城同人均集公所聽候消息當由蔣董事宣布縣商會長之勸導開市情形衆皆感動而贊成其議茲定於十九日全城一律開市照常營業至縣商會方面己將肉業遵命開市情形覆縣並請設法减稅以恤商園一場罷　風潮至此始告一段落矣 
[鎭江]  
　　銀根鬆動鎭江錢業昨開會議以銀根業已鬆動時值春令各業均須辦貨需欵浩繁所有銀拆應予减小公議自本丹十六日起銀拆减開二錢（即每日每千兩計算）以便活動 
　　油價增漲　地豆油價去臘頗爲平穏詎自舊曆新正開盤以來價目逐漸增高揆厥原因一則來源稀少一則原料（即黄豆）缺乏因去秋江南北各屬豆田均被水淹收成歉薄各油廠均無存豆紛紛停車以致油價有漲無落昨日開盤每石石增至十五元左右聞尙有續漲之勢 
　　辦理春賑鎭城對江新洲老洲一帶去年夏秋之交慘遭水災民情困苦應即舉辦　振現經該洲王吳各董就地募集捐欵並向揚中鎭江各商會請求撥助討得振欵三千餘元昨己携往災區散放矣 
[揚州]  
　　縣署添聘承審江都王知事近以刑事承審員楊羲麟久假不歸於十六日函聘曾充三等警佐之程孝毅承乏楊職以董司法　　善堂請彌錢虧揚城各善堂經費收入純屬鹽釐（以錢計）支出則以銀圓計算去歲以錢價太低虧耗一萬餘串現該堂總董魏仲蕃預算本年連閏月約虧兩萬餘串特函商塲運食商事務所請定籌補方法以彌虧空 
　　頒發商會　記江都縣商會改組後曾報由縣署轉呈實業廳請農商部頒發鈐記現聞此項鈐記巴經頒到縣署轉給該會啓用矣 
　　大橋暫設木橋江都大橋鎭商會近查該市大橋爲大達公司駁船撞毁後　未修復殊屬妨碍行人擬將兩端堵壩暫設本橋以便行旅所有往還船隻令其繞越行駛日昨特函請縣署派員履勘以昭愼重刻經王知事委員前往矣 
　　巡士姦拐婦女江都某警察分所三排巡士張文魁先姦南門街許姓之童養媳復串拐於東營賣淫現經養媳之父查悉昨奉張等扭送警察第四分駐所轉解縣署訊究 
[南京]  
　　委查各校預算省長公署昨令省立各校長云查學校之根本在經費經費之支配在預算本公署對於各校預算夙極注意是以上年十二月有飭令速編十一度預算送由敎育廳核轉本公署審核之令惟審核云者非主其事者實地調查則於各項經費先後緩急之間不能得正確而昭平允茲特派本公署第三科科長吳邦珍自即日起周歷全省各學校將十一年度預算編製情形詳細考察具報核奪除訓令敎育廳長知照外合行訓令該校長 
知照 
　　電留水利督辦省農會等昨致府院電云北京大總統國務院鈞鑒太湖水利與蘇浙兩省農田有絕大關係王督辦以欵絀工艱自劾辭職陶會辦繼之兩省團體羣起挽留益見民意推崇之所在務乞迅予慰留撥欵維持引領北望鵠候明布江蘇省農會江蘇感是會議促進會南京各界聯合會同叩銑 
[九江]  
　　火此影　商標之糾葛九江裕生火柴公司爲商會副會長金至大集股創辦惟未俟農部批准先行開幕致起糾葛前歲製造白馬牌火柴漢口燧華公司以其與彼紅馬　種突訴諸法庭聞紅判决白馬牌無效所出之貨應一律焚　近聞裕生公司裝運白馬牌火柴出口約值銀八千餘兩燧華公司謂其假冒商標已被扣留金甚焦灼或謂昔年九江榮昌公司爲獅子牌火柴與某公司涉訟敗訴後曾將出貨一律售與某公司得價半數不知此案如何了結也 
　　商會推定國是會議代表全國商會聯合會議開國是會議九江商會己推定蕭懋謙廖洪箕兩君爲駐滬代表聞蕭廖兩君不日起程赴滬以便參與 
　　維持紅會醫院九江紅十字會醫院向恃五釐米捐爲常年的欵其餘各方面捐欵不過爲補助金去歲禁米出口此項收入减少以致入不敷出今歲幾有停頓之勢近洪岳如院長以此係慈善機關辦理有年似未　遽行停止擬將該院範圍縮小一面邀同軍政紳商學各界領袖磋商維持辦法 
[安慶]  
　　自治評議會成立展期許省長蒞任伊始曾將皖省自治籌備處改組并以該處有設評議會之規定通飭各縣選送合格士紳爲評議員到省組織評議會原定一月十日以前齊集省垣舊曆年前各縣選送之評議員即己紛紛首途乃限期已逾因舊曆年關尙多未能趕到是以展限一月所有巳經報到者均在省守候孰知期限又届仍未到齊烈省署發出代電再行展期兩月惟各縣已到之評贛員久居旅舍　有進退兩難之勢 
　　英山縣將設電報分局皖省英山縣與湖北蘄水等縣昆連地處邊隅離省　遠交通極不便利前年遭鄂省潰兵竄擾地方大受糜爛該縣人士深悉交通阻滯不但遇有匪警消息不靈即商業上亦感困難因是公請設立電報分局以利交通業經電政監督處呈奉交通部滙委電政工程委員孫沈兩君前往該縣查勘路線以該縣與太湖霍山兩分局均有三百餘里太湖道路平坦霍山路途崎嵎擬定接太湖路線繪圖呈部俟奉覆准即行購置電　籌設一切 
來函 
[北京賑務處來函]  
　　逕啓者查上届海關附捐徵存餘欵截至本年二月底止約可得銀三百萬元茲由本處財務委員會議决先儘現收之二百二十萬元按照各省災情鑋重酌暈分配除將分配數目及查放機關分别函電各該省及旅京各義賑團體知照外相應抄錄分配表函請貴報館查照登布以供衆覽賑務處啓 
　　海關附加賑捐分配表 
　　省别分配分數數額撥放機關 
　　江蘇百分之十八三十九萬六千元上海華洋義賑會 
安徽百分之十八三十九萬六千元上海華洋義賑會轉交安 
　　徽華洋義賑會 
　　湖南百分之十一二十四萬二千元長沙華洋籌賑會 
　　山東百分之十二十二萬元山東華洋義賑會 
　　湖北百分之八十七萬六千元漢口華洋聯合救災會 
　　浙江百分之八十七萬六千元上海華洋義賑會轉交杭 
　　州浙江華洋義賑會 
　　貴州百分之七十五萬四千元貴陽全黔義賑會 
　　河南百分之三六萬六千元河南災區救濟會 
　　四川百分之六十三萬二千元以下四省在華洋放賑機 
　　關尚未組織就緒以前暫 
　　緩分撥 
　　陜西百分之五十一萬元 
　　甘肅百分之三六萬六千元 
　　江西百分之三六萬六千元 
　　右表係就上届海關附稅餘欵徵存二百二十萬元之數先行分配下餘八十萬元俟第二批續行支放並擬於餘欵内酌撥直隸賑欵及會計用費 
雜評一 
[武高師風潮感言（默）]  
　　校長挾軍警之力以驅逐學生此爲最荒謬之事年來軍警摧殘敎育之事數數發現學潮激盪元氣大傷至堪爲敎育前途浩歎然從前之事類皆因學生結大團體舉行大請願政府武人倉皇失措乃借武力以應付此猶不足深怪若夫爲一校細故校内起有小小風潮而校長亦倉皇失措借軍警之力以應付則其糊塗狂妄更爲可駭無論學生所爭爲合乎情理之爭卽使不合情理亦决不至大逆不道爲校長者豈無其他方法使學生覺悟使爭潮平息而必借用軍警武力以對付盜匪之法對付學生誠令人百思而不得其解也論者謂近來學風囂張動輒挾罷課以與校長敎職員爲難苟長此縱容姑息不加整頓敎育决無改進之望其言固未嘗不是然欲加以整理亦當從根本上求之使校風逐漸轉移若欲藉軍警以立威信使校風轉移於暴力之下則非特學生振振有詞風潮愈激愈大而敎育前途亦且愈入於黑暗之域正不啻自推其婆波而自助之瀾所謂南轅北轍卽此是矣武昌高師之事非卽爲挾軍警立威之校長一當頭棒喝乎 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[電請宣布德賠欵交涉之經過]  
　　將該欵撥充敎育基金勿任經手官吏勾串舞弊敎育界四團體昨致北京電云北京大總統國務院外交部財政部敎育部交通部鑒德國應付我國賠欵探問約有華幣六千萬元除津浦湖廣路債抵扣及德商要求發還財產外僅允付我現欵八百萬元政府有遷就允許之意甚爲駭異查德旣應賠六千萬元自應悉付現欵何得巧立種種名目任意抵銷難保無經手官吏鈎串舞弊情事應請政府將交涉經過據實宣布並請責成主管機關嚴重交涉并將該欵悉數撥充全國敎育基金以免種種弊竇國民即以此覘政府有無外交財政一切公開及尊重民意之誠如或任意遷就國民誓不承認立盼電復中華敎育改進社籌畫全國敎育費委員會江蘇省敎育會中華職業敎育社巧 
[張君勤演講華僑與政治能力]  
　　二月十八號上午八時本埠徐家滙松社曁南學校商科請張君勱演講到會聽講者除全體學生外有敎職員王祉偉傅復天魏守衡朱可久吳閫孫等由商科主任高踐四主席介紹數語即語張君演講題爲華僑與政治能力略云我國僑民在南洋羣島者千數百萬何以皆不能操統治權而受治於人推原其故無非因缺乏政治能方而己試觀香港一島華人約四十萬英人不過數千然操統治權者爲少數之英人而非多數之華人新加坡亦華人然而英人少而該地統治權亦在英人掌握之中且英人殖民地徧五大洲遠非他國所及豈因他國海軍力薄弱或經營殖民地落英人之後或他國人不如英人之好大喜功乎皆非也世界各國及歐戰前之德國海軍力皆不薄弱然殖民地皆遜於英至於經營殖民地以法與英相比法人實不在英人後今日加拿大及印度從前皆法人經營也然現在皆歸英屬可見殖民地之多少不在經營之先後若謂他國人不如英人之好大喜功其說尤非蓋近世歐人之好大喜功者當推德前皇威廉每年常輸多金以經營殖民地法國於殖民地亦常資助但英國對於殖民地不惟少資助且反得殖民地之助如於一九一二年新加坡送一無畏艦與英是也故吾謂一國殖民地之多少不在其海軍之强弱經營之先後及是否好大喜功而在其人民之有政治能力否政治能力之要素有四第一曰有組織能自治英屬加拿大澳大利亞南非洲等皆能自治皆有組織即上海英租界之工部局及香港新加坡之殖民政府雖組織不同而爲自治則一但他國殖民地之爲自治者則不多見遠者且不問即以上海法工部局局長由法總領事兼任一端而論可以知區别之所在矣吾人於平時處處需用自治能力譬如合十餘人組織一球會必有約法必舉職員不需經費若此十餘人能相處莫逆秩序井然是謂能自治有組織否則組織全無團體瓦解雖欲玩球不可得矣游戲如此社會亦然英人羣居即能組織即能自治故殖民地獨多政治能力之第二要素曰經濟獨立英國各殖民地財政皆能自給故行政得不受中央政府干涉請再以組織球會論若學生組織球會請校長資助經費則校長必加以種種限制而球會不得自由故殖民地若仰給中央政府必失去其自由而不得自治且恐中央政府因負擔過重不能源源接濟致殖民地不能久存因此知經濟獨立爲政治能力要素之一也第三欲養成政治能力須愛護僑居地吾國人在外作商常存滿載而歸衣錦還鄉之意視僑居地如旅館一切不問不聞故華僑雖多而常受治於人也法國人之赴遠地營業者其存心與吾國人略同當我在巴黎時每見法人自殖民地歸國作富家翁但英人則不然每到一地即生愛護之心作久居之計經之營之不遺餘力一方面謀個人之生計一方面盡市民之天職内外兼顧公私並重市政修明而個人亦受其福也英人殖民地徧五大洲且能常居主人翁之地位者未始不以其人民皆有愛護僑居地之心且能盡市民之天職也尙有一端在廣義的政治能力範圍内亦爲要素之一即我國漢朝太史公所謂變其政不易其俗是也英人治殖民地常取犖犖數大端於政治上有重要關係者整理之其餘人民習俗槪置之不問倫敦東部爲唐人街鴉片賭博無奇不有雖在英國都城附近英人亦置之不問新加坡華僑所居之地雖污穢不堪英人亦不干涉英人對他國人實行其不易其俗之主義如此放縱人必有疑爲别國大遭失敗英人之不强人所難似不可指爲别有作用也總之政治能力之要素有三一曰有組織能自治二曰經濟獨立三曰愛護僑居地能盡市民之天職此外尙有附帶條件即變其政不易其俗英人能行是四者故殖民地徧五大洲吾國人因好爭意氣無團結力不能組織不能自治且皆存衣錦還鄉之心不知盡市民之天職故僑胞雖多而皆受治於人諸君將來苟能不作無謂之爭團結自治且勉盡市民之天職不難易楚幟爲漢幟變奴隸爲主人也云云言畢掌聲如雷末由主任高踐四言張先生結踚雖遠大但前四節語極切實可以練習二字包括之蓋所謂政治能力者决非空言所能得平時諸生於校内自治會學生會演說會經濟研究會等加意練習則政治能力不難養成也請諸生起立表示謝意旋即散會照常上課 
[本埠俄災賑濟會籌備消息]  
　　俄國旱災爲近古所未有歐美均早有大批振濟我國與俄接壞關係尤爲密切未便膜視業由京津慈善家發起俄災振濟會推舉熊秉三君爲該會董事長王葆眞君爲幹事長主持振務特先後來滬邀請本埠要人及各團體各報館會商共籌振濟辦法大槪情形昨日已誌本報茲將熊王到滬後籌備消息續誌於左熊王到滬後連日分途訪本埠各要人磋商籌備手續積極進行十六日上午熊秉三君訪商會長聶雲台於私宅由熊詳述京津方面發起該會經過情形嗣請聶贊助聶欣然允之略謂救災恤隣事關國際善舉不獨滬上商界當竭力贊助卽我全國商界亦當仁不讓諸君子旣發起於前某當竭棉力勉隨於後云云約談兩小時之久熊始辭出十七日上午王葆眞君邀同本埠鈕永建君往訪敎育會長黄任之略述該會發起經過卽請黄贊助黄謂救災恤隣於義所不容辭於情亦未能已敎育界雖能力薄弱當勉隨諸君之後力爲鼓吹云云談畢王鈕卽欣然辭出復邀道路建設會幹事長吳山同往華豐紗廠晤青年會會長王儒堂君磋商邀請本埠要人各團體及各報館開聯合大會討論籌振事務聞該會駐滬辦事處尙未擇定地點暫在西藏路一品香九十七號接洽云 
[留美學生昨日放洋]  
　　北京敎育部選派留美學生浙江姜琦吉林胡體乾董其政江西吳有訓柳報青等自費生劉雨若吕超然葉鴻年項競朱如濡等均於昨日下午四時在新關碼頭搭渡輪至吳淞口乘（中國）號郵船放洋寰球中國學生會游學部主任許兆豐君親在碼頭指示並照料一切頗爲週到途中及抵美時應行注意事項指示尤詳並贈關於留學之印刷品多種務使諸生無感困難聞此届放洋學生之護照由該會介紹者計姜琦等四人艙會由該會代訂者計胡體乾等七人又浙江公費生俞平伯因事不克起程擬於夏季再行渡美該會游學部裨益學生誠非淺鮮云 
[罷工風潮將息之航訊]  
　　港船來滬日多 
　　昌興輪船公司之日本皇后號昨晨五時五十分已抵上海惟開期尙未訂定又蒙梯格爾號則於下午五時許尙未進口故已改期於今日赴温哥武至中國號已於昨日四時開駛赴美又招商局之新華輪船昨日下午四時亦已抵滬又該局久泊在滬之南洋班輪新昌號定自今日起開始航行汕頭據此情形觀之則罷工風潮當已逹和緩之時期矣 
　　大阪公司之台東丸現亦接港電已經離港開出今晨可至上海怡和洋行之新江輪公和號現亦自港來滬法郵船安德來朋號今日亦可從香港經過定二十二號早晨進口同日來申者有樞石邦金邦格林泰來等輪又藍烟囱公司之愛格斯號好時洋行之芝森杜埃號及意國郵船脫羅司亞號等輪均將在此二三日中經香港開來惟出口船除郵船外内海商輪仍無確定行期云 
　　天祥洋行之臺卡砲台號此次由滬裝往紐約貨計有羊毛二千件華茶二千二百箱芝蔴七百包羊皮一百十八件猪聚一百件紗頭二百三十九件草帽邊二十七箱大阪之安第期丸昨日赴歐運比貨以樟腦爲多餘爲啤酒 
　　法國郵船公司去年由該國船政府發下之德輪三艘均係作爲賠償欵者早紀本報今法政府又有數輪將交與法公民事使用一名美因Ｍain計一萬零五十八噸係一八九九年所造前爲亨寳勞合公司所有一爲撥里齊新Prinzessin計六千三百八十一噸前爲德國東菲公司之船一名斯帝介垣德Steigerwald計四千八百三十六噸該輪前爲亨寳美利堅公司所有尙有一輪名ＬrucieWoermano亦爲四千八百三十噸今法公司議更名稱及重行修理之後再行派定航路線云 
星報云據海關報稱昌興公司之日本皇后號已由香港抵滬於午前五時五十分下椗足淞口外惟據昌興公司職員聲稱未聞該船抵滬消息但海關則堅稱該船已在吳淞口外此事殊可異也 
[紳民反對長江技術委員會]  
　　本埠士紳爲聞組織長江技術委員會事特電北京府院部云北京大總統國務總理内務外交各部總長鈞鑒探聞浚浦局洋工程師海德生以該局内容已被玨等揭發復利用中央技術官員内應推總稅務司出名力薦海德生並上海巡港司在滬設長江技術委員會擬將浚浦局納入其中竊謂長江事關數省亟應公開徵集民意協定行政方針再議治理程序庶爲正辦若先惑於技術之曲說及海關可墊經費之甘言不惜蹈浚浦局及順直水利委員會之覆轍玨等見聞較確爲國家主權計爲桑梓利害計不容緘默應請鈞府迅令將長江技術委員會停止組織一面另選純正人員籌議進行以弭隠患事機迫切伏乞鈞斷指示無任悚感新舊國會議員李鍾玨姚文柟秦錫圭省議會議員穆湘瑤黄申錫黄炎培秦錫田前上海縣縣議會議長莫錫綸上海市經董陸文麓慈善團經理凌紀椿楊逸叩篠 
[國是會議之漢口商會代表]  
　　商敎聯席會議總事務所昨接漢口總商會來函推定國是會議出席代表原函云敬復者昨准貴會宥日代電以陽曆二月二十八日召集國是會議囑卽推舉代表届時赴滬與議並將代表姓名先行電告等因准此經推定敝會會董王君義甫秦君　卿爲敝會代表除分函王秦兩君查照届時赴滬參與會議外合將推定代表姓名先函奉逹即希台察爲盼漢口總商會啓 
[市民居住權運動之發軔]  
　　房客總會之大計畫 
　　國聞通信社云自去秋各處加租風潮紛起而後房客羣謀反對而反對最力組織最備者當推大通路新康里房客聯合會該里房客共計四百餘幢單幢房屋原租十四元房主通告自去年十月分起加租五元當以該聯合會之一再抗爭全體一致不付新加租金卒由會審公廨之出面調停自本年起每幢加洋三元雖所减未及半數然以房客反對房主在法律上言實與所有權有種突而該里房客居然能以全力對付卒逹减加之目的實爲公共租界中破天荒之創舉其後新康里更擴充範圍與鼎元里永吉里民良里悅來里等房客聯合會進而組織房客總會一方面集羣力以反抗上海全埠房主之非法加租一方面更爲房主房客謀調和俾逹和平解决之目的總會成立以後經辦事件不下數十餘起房主方面實受極大打擊現在總會地位在華界及法界已具極大勢力卽以情形複雜之公共租界亦承認總會要求而有限制加租之公告如南京路泰和里於去年冬間房主哈同發出通告以修理爲名勒限遷移該里房客爭持無效後且圍打竹笆掀瓦毁窓經總會及各路房客聯合會之協助請交涉署向公堂嚴重交涉卒由房主提出要求情願撤去竹笆賠償遷移損失延遲至正月底方始遷讓此後房主氣燄日益消减現在雖仍有數處加租然一經總會交涉房客皆佔勝利茲聞總會中人以長此在房主房客兩方面擔任調停實非根本辦法租界市民衆多對於居住法權尙無正確保障雖經浙江路商界總聯合會一度提議亦未曾進行因有擬以全埠房客力量從事於市民居住權之大運動務逹成功目的惟以茲事重大非羣策羣力不能有效先擬徵求會員共同努力至此次徵求辦法將於本星期日委員會會議時詳細討論研究妥善方法公布實行云 
[順大里房客反對加租續聞]  
　　閘北寳興路順大里房屋因房東陳順記加租爲數至鉅該里房客乃組織房客聯合會一致反對等情見報　茲悉該房客聯合會一面呈請警廳維持一面函致房東婉商免加現已得警廳批示飭該管五區署長依法裁制房客聞之甚爲感慰惟房東覆函則堅不肯讓且直斥房客去函爲語多荒謬並以反對加租目爲蠻野舉動房客見而大憤决議一致團結爲堅决之對待並舉代表往見五區署長杜君請其遵照廳批依法維持云 
[地方自治實行有期]  
　　本省施行自治自經省署通令認定施行自治區域各縣知事遵照辦理後業經本埠各團體籌備在案昨聞省署對於施行地方自治日期業已規定四月一日實行已通令認定自治區域各縣遵照云又聞本埠各團體籌備自治以來對於市政已動議有所對付滬南工巡捐局長姚志祖已頗不安聞已向當道露辭職之意云 
[十五舖納捐人分會明日開會]  
　　上海市納捐人會成立以來各路之納捐人分會如小南門之南區十九舖等均已先後成立本城十五舖各路分會現由該舖紳董凌伯華林稚周等發起組織因該段商舖林立人數衆多故已假定火神廟爲會所定於本月二十號（卽陰曆正月二十四日）開會昨已通告本段各路代表知照矣 
[市民公會之發起]  
　　聯合通信社云地方自治現當恢復之際城内南市納捐人會業已紛紛成立英租界方面僅由商界聯合會舉代表十人法租界舉五人前往參加租界各納捐人未能十分滿意且商聯會限於商界一部份市民應享之權利亦不平均前日四馬路五馬路北海路吳淞路天潼路福德路愛而近路克能海路界路海寗路百老匯路北四川路山西路法租界各路（以上均商界份子爲多）南京路福建路河南路愛多亞路山東路（以上學界及房客爲多）共一百二十八人特假山西路某會開會討論僉以對於自治問題不肯放棄公决一致加入上海地方恊進支會一面推舉籌備員周伯堯張滇叔等十人假浙江路一四二號設立事務所尅日組織市民公會先從徵求會員調查戸口入手云 
[各團體會議第二次籌備會紀]  
　　昨日午後一時方在組織中之中華民國各團體會議在浙江路上海各路商界總聯合會開第二次籌備會列席者如次樓鴻晝（浙江省農會）熊本旭（湖北各界聯合會）蕭劍秋（四川國民自治共濟會）喻育之（留日學生救國團）毛一豐（旅滬福建同鄉會）等其餘列席者大多數爲上海各馬路商界聯合會之代表共計三十八人由喻育之主席經衆討論先將章程草案擬定（草案附後）次議定三月五日開成立會届時再通過章程進行一切至五時散會茲將其章程草案列左 
　　中華民國各團體會議章程草案（一）本會議定名爲中華民國各團體會議（二）本會議以改革内政實行民治以救危亡爲宗旨（三）本會議以中華民國各地團體組織之（四）凡贊成本會議宗旨之團體均得加入但須具正式公函（五）本會議開大會時每團體祇限一代表出席（六）代表有選舉被選舉及提議於大會之權（七）本會議開大會應推定臨時主席自第一次會議推定臨時主席後須於每次散會前推定下次會議之臨時主席但延會時不在此限（八）本會議開大會時須四分一代表之出席過半數出席代表之可决爲有效（九）本會議設總務文牘會計三股總務股若干人文牘股若干人會計股若干人每股各設主任一人其主任及股員槪由大會選舉（十）本會議文件除當塲議决須經大會通過外槪由文牘股負責（十一）本會議對外發表文電由臨時主席簽名（十二）本會議每逢星期三六兩日午後一時開常會一次如遇緊要事件由臨時主席召集臨時會（十三）本會議經費由各團體量力分擔但經大會議决得募集特别捐（十四）代表有違背本會議章程時由大會議决予以相當之懲　（十五）朱章程經本會議十人以上之代表之提議三分二以上之出席代表之可决得修改之（十六）本章程自議决日發生效力 
[護軍使署看管電報生]  
　　松滬護軍使署時有電文拍發故由電報局派調報生二員在署設立報房以便就近發電近何護軍使爲愼重軍電起見曾經致函電局論令報生妥愼辦理嗣該局復函語多牽混何使閱後大怒除去函詰問外並於前日將在署之報房電報生龐嘉禾及徐某二人暫行看管以便澈查 
[日總領之禁烟與嗎啡政見]  
　　前昨兩日上海日日新聞連載駐滬日本船津總領事辯明東京國民新聞記載船津氏在天津之種種記事末由該報記者（上海日日新聞）詢問總領曰今爲駐滬總領事將來如發見日本人販賣雅片或嗎啡之事是否僅予以拘留抑仍執在天津時之政見而予以驅逐出境處分船津領事明確回答曰（必予以驅逐出華境處分）云 
[寳山會務彙誌]  
　　寳山袁觀瀾君自月初出京返里近數日間與寳邑各界相接洽疊經開會討論要項（一）市鄉經董聯合會集議義務敎育進行方法由錢玉如主席（二）勸釜所集議新學制與舊學制過渡時之辦法由顧珍彝主席袁君連日出席發表意見詳加討論昨日縣敎育會開常會由王詠仁主席提議事件畢後以正會長錢印霞作古當卽投票補選聞袁觀瀾君當選云 
[交大滬校三大建築之近聞]  
　　交通大學上海釜校自改組以來對於校務及各種設備上均積極進行以期日臻完善去年冬間該校敎職員及學生等創議在校内建築體育室學生會集室養病室俾學生於研究學術外同時亦得修養身心鍜鍊體力並發展學生自然之個性但此項三大建築需欵甚鉅該校以限於經費不得不求海内賢逹解囊資助俾得早日觀成該大學校長董事會以及敎職員學生等除先行自認捐欵外特積極分頭募集擬於今年夏間興工全體學生原擬寒假期内向諸親友捐募祇以假期短促遠道學生不克返里深以爲憾故學生全體擬今春舉行游藝大會募集欵項以爲資助本月十三日該校各級學生代表開籌備會議由陳體榮主席首先說明開游藝會之理由並由各級代表討論後議决於陽曆三月中旬擇星期六及星期兩日借夏令配克戲院或寗波同鄉會舉行由校内各同學及各團體一致進行並請滬上各校作友誼的協助對於辦事方面共分總務會計文牘交際幹事等股以便各司其事分頭進行云 
[愛國女學演劇籌欵建校舍紀]  
　　國文專修科學生表演（空谷蘭）新劇 
　　愛國女學國文專修科學生爲籌欵建築校舍起見昨晚假座新舞台表演（空谷蘭）新劇中外士女往觀者樓上下均滿共約二千餘人開幕後先演趣劇（覺悟）甚饒意趣次爲單人舞亦蹁躚有致張英榖女士復於空谷蘭新劇之前後演舞火棍兩次嫻熟異常甚爲優美下（紀蘭蓀中將挈其新婚妻陶紉珠女士歸其表妹柔雲本寄養於蘭蓀家久有嫁蘭蓀意至是失望憤且妒紉珠爲村人女柔雲遂時謂爲鄉愚譖於蘭蓀母且語貌時侵之紉珠忍不與較後因宴會時柔雲稍受衆賓之輕慢則益恨紉珠讒之於蘭蓀蘭蓀怒與紉珠反目紉珠念不可居乃遺書於案泣别其婚後所生之子良彥携其婢易服他適至車站其婢先登車紉珠未及登而車行出軌婢死面毁但有紉珠名片在囊中蘭蓀追尋得之以爲紉珠死哭而葬之柔雲乃欣然嫁蘭蓀矣良彥年漸長乃覓師求學紉珠得此訊卽設法變其音易裝就之幸其家人不疑得久居柔雲終惡良彥及良彥病乃下毒於藥思斃之爲紉珠所奪乃自白前事柔雲羞愧自裁紉珠遂與蘭蓀復爲夫婦如初）當表演此劇時飾紉珠遺書别子一節悽婉動人輔之以哀音促節之西樂益覺酸楚座上客多有涙下者飾柔雲之醋意及尖刻語淋漓盡致飾小鬟翠兒之活潑潑地且引吭高歌兩曲頗覺動聽飾蘭蓀之語熊均甚適合飾蘭蓀之母青柳夫人的是老嫗熊度及口吻飾數男女賓内有衣服極詭異甚至有懷果以去者可謂形容盡致矣其餘亦多佳處雖間有微疵究屬瑜可掩瑕也約至一時許始演畢而散 
[吳淞商埠局愼重衞生]  
　　限期埋葬暴露尸棺 
　　吳淞商埠局近以淞地天花盛行萬安橋一帶及鐵路兩旁尸棺暴露實屬有碍衛生茲擬設法取締限期埋葬如有逾限不葬即就原地代爲埋平插立標記費用向該家屬追繳其無主尸棺籌設公墓掩埋業已分函淞滬警察廳寳山縣知事吳淞商會及鄉公所請其派員於二月二十五日下午二時到局會議辦法卽便實行云 
[昨晚滬寗路特快車又遲到]  
　　昨日（十八日）滬寗路由寗開滬之特别快車因津浦路車到浦口遲一時之久滬寗車等候乘客渡江拾車故昨晚到滬已十點三十餘分鐘計逾時三十餘分鐘且在寗渡江時津浦車上行李及粗重郵件不及換車須於今晨抵滬云 
[杜錫珪抵滬]  
　　海軍第二艦隊司令杜錫珪氏昨日由寗乘滬寗路十號快車到滬 
[三新紗廠罷工再記]  
　　雙方堅持尙未解决 
　　楊樹浦路八十七號三新紗廠細紗間男女工人一千二百餘人要求增加工資不遂罷工牽動全部粗紗間織布間全體工人四千餘名一律罷工各情已誌本報茲悉該廠罷曱迄今已有一星期之久仍無解决希望而工人方面亦堅持逹到加工目的惟該廠仍抱定觀望熊度以致雙方所受損失頗鉅云 
[吞珠案續聞珠己泄出鄭朱氏提廳收押]  
　　金家牌樓章長生家被同居婦人鄭朱氏行竊珍珠二十四粒爲張沈氏將原贓交出當塲證明致鄭朱氏情急將珠吞入腹中報警解廳發堂醫治一案已紀昨報昨午地檢廳接新普育堂醫生來信内稱鄭朱氏自到堂後曾給飲藥水所吞之珍珠二十四粒已於本日從腹中泄出得保無碍應請派警前來將該氏提回貴廳訊辦可也檢察官准如所請飭警將氏提廳着收押候示 
[一週間各銀行交易之調查]  
　　本星期内先令市面統扯縮去半辦士大條近期共小去二五遠期小去一二五東滙共漲七半美滙小去半元標金星期一爲三百二十一兩六錢最小至三百十九兩五錢最高至三百二十八兩五錢昨日收盤爲三百二十六兩九錢先令看軟金價後形不致再高絲交易無開過茲將各銀行交易錄下（星期一）友華銀行買進三月份先令二萬鎊價三先令四辦士三一二五又賣出三月份美滙二萬元價七十二元六二五大通銀行賣出三月份東滙五萬元價六錢五分二五（星期二）住友銀行賣出大連滙票五月份三十萬元價六錢五分一二五三井銀行賣出大連滙票五月份十萬元價六錢五分一二五正金賣出本月份現東滙四萬元價六錢五分半大通買進本月份先令五千鎊價三先令四辦士三七五又賣出三月份美滙二萬五千元價七十二元三七五安逹賣出三月份先令一萬鎊價三先令四辦士一二五友華買進三月分先令一萬鎊價同上（星期三）友華賣出三月份先令一萬鎊價三先令三辦士九三七五麥加利賣出又一萬鎊價三先令四辦士又五千鎊價 
 
 

Page 15

 
 
三三九三七五大通賣出三月份美滙七萬五千元價七十二元五角又出先令五千鎊價三三九三七五又出先令二千五百鎊價三三八七五（星期四）交通買進三月份大連洋二十五萬元價六錢五分二五台灣買進大連洋二十萬元價六錢五分安逹買進三月份美滙二萬五千元價七二三七五朝鮮進三月份大連洋三十萬元價六五二五至六五三七五大通買進三月份東洋二十萬元價六五二五又二月份十萬元價六四八七五至六五麥加利賣出三月份先令五千鎊價三三七五友華出四月份先令五千鎊價三三六二五又買進二月份美滙二萬元價七十二元七角五分又買進三月份日洋十萬元價六錢五分五（星期五）安逹買進三月份先令一萬鎊價三三六二五道勝賣出四月份先令一萬鎊價三三三七五至三三二五華比賣出四月份先令一萬鎊價三三三七五友華出三月份先令二萬鎊價三三六八七五至三三二五麥加利出二月份先令一萬五千鎊價三三五大通買進三月份東滙十萬元價六五六八七五又出四月份先令一萬鎊價三三三七五又買進二三月先令一萬鎊價三三六八七五至三三七五（星期六）安逹賣出三月份先令五千鎊價三三五大通買進本月份東滙十萬元價六錢五分七五又賣出三月份先令二萬鎊價三三二五華比賣出二月份東滙五萬元價六錢五分六八七五 
[一週間進出銀洋之調查]  
　　本星期以來洋釐逐小至七錢二分星期四五各銀行略有購進乃回高一二釐中西各銀行錢莊由北京來洋五萬元蘇州來洋三十萬元鎭江來洋八萬元蕪湖來洋十八萬元寗波來洋八萬元蚌埠來洋三萬元長江來洋六十五萬元無錫來洋二十五萬元杭州來洋四十一萬元大條進口三百七十一條運往大連洋十五萬元麥加利匯豐星期一交銀爐烊去五百七十二條茲將進出口數調查錄下（星期一）懋業銀行由北京來洋五萬元又交通銀行由蘇州來洋五萬元又鎭江來洋五萬元又蕪湖來洋五萬元（星期二）中國銀行由寗波來洋三萬元各莊由長江來洋二十萬元又無錫來洋十萬元又蘇州來洋十萬元（星期三）華義銀行由英公司來大條一百六十九條中國銀行由寗波來洋三萬元交通銀行由蕪湖來洋三萬元又蚌埠來洋三萬元匯豐由英公司來大條二百零二條（星期四）中國銀行由寗波來洋二萬元交通銀行由鎭江來洋三萬元各莊由長江來洋二十萬元又蘇州來洋五萬元又無錫來洋十萬元又裝至大連洋十五萬元（星期五）中國銀行由杭州來洋十萬元又蕪湖來洋十萬元各莊由蘇州來洋十萬元又長江來洋二十五萬元又杭州來洋十萬元交通銀行由無錫來洋五萬元（星期六）中國銀行由杭州來洋二十萬元 
[一週間之金融調查]  
　　國幣上届調查之日洋釐收盤爲七二四之後因杭州蘇州無錫等埠來源甚多而出口祗有大連十五萬元所以逐漸低落最小十四日到過七錢二分零五釐嗣因各銀行趁此機會收買三百萬元至十五日回高至七錢二分三釐半前昨兩日又小去一釐上下但各大商業之用度仍未發展以是三月底期洋最小開過七錢二分四釐昨已回好一釐一二五而市上江南小洋價較廣東小洋一百元相差三釐半據云皆係减輕分量及成色之關係云 
　　銀拆此一週間銀折仍平平常在二三分之間大約爲香港海員罷工問題各商貨略受阻碍故銀兩之出入有限且各大錢莊分送往來摺尙未一律惟連日津帮及川帮買進棉紗頗旺下星期内須一併裝船之時銀拆亦必升高廣東香港海員罷工事已可解决各輪船多開駛矣 
　　各國匯兌此一星期先令掛牌又縮半辦士計三先令三辦士半美法等國亦均變更各銀行結價甚軟故自四月份期金開盤以來金價步高較上週漲起六兩之上觀此形象先令尙看軟弱金價則漲多跌少也 
[昨日之金融市况]  
　　昨日銀幣市價仍見高較前日大六毫二忽半爲七錢二分二釐七毫五三月底期洋亦大半釐中國與匯豐兩銀行買進現洋四十萬元各埠仍有運到者故市面尙有看小之勢 
　　銀拆仍係二分無甚漲落昨雖星期六銀行收欵不多惟匯豐收進元三十五萬兩麥加利花旗道勝友華等四十餘萬兩銀拆看星期一或有更動云 
[美盛公司棉市報告]  
　　中美新聞社譯美盛公司棉市報告云一星期來棉市狀况頗有猛進之勢因中等美棉與印度棉價俱增高之故中國棉市亦頗不惡大可購買棉紗市况初甚穏固後價增高一二兩交易約有六七千包運往廣州汕頭漢口江西安徽福建四川及北方諸埠利物浦中等美棉現貨爲一○.二一紐約棉市現貨爲一七.九○孟買棉市三月期爲三四五羅比上海棉市通州棉爲三三兩上海棉爲三○兩太倉棉爲三二兩華棉出口總額自一九二一年九月至今日爲十三萬六千五百六十五擔 
[中華勸工銀行股東會紀事]  
　　　中華勸工銀行於去年十一月間開業昨日舉行股東常會公推王儒堂主席報告上年營業狀况後即照章選舉監察人當選人爲顧子槃陳學堅鄭松亭候補當選人爲席聚星陳青峯徐靜仁是日到會股東頗多僉以去年營業不滿四十日所得盈餘除各項開支及攤提各項費用外純益金己有陸萬餘元均非常滿意云 
[小錢莊經理携欵潛逃]  
　　投機失敗之又一人 
　　北市鐵馬路大橋某小錢莊開設有年生涯不惡向有小往來各戸摺子出入較同行利息略厚經理某甲近因營投機股票失敗不能支持遂於前晚携欵潛逃共計欠人一萬數千兩店中惟剩學徒一二人業由債權人保管查明實數控追矣 
[勞働聯合會徵求會開幕]  
　　聯合通信社云中華勞働聯合會於本月十八號下午七時假北四川路懷恩堂舉行徵求大會秩序如下（一）主席報告（二）演說（三）拳術（四）滑稽雙簧包夢遊汪鳴飛（五）戲法（六）催眠術汪鳴飛汪良傑（七）跳舞（八）影劇（九）新劇（十）散會 
[地貨商業公會之籌備會]  
　　國聞通信社云本埠地貨行一業在新閘老閘吳淞路頭壩路等三段均有四五十家之數向無公同會議之所刻由吳淞路陳裕紳行虞植卿君發起邀集楊順興行楊增福徐合成行徐炳生陸桐豐行陸關勝代表沈濤生姚和泰行姚志淵同順行陳松林等於前晚（即二十一日）下午七時開組織地貨商業公會籌備會公推虞植卿主席當由虞君發表組織公會之梗槪略云目今潮流欲謀諸事之效果非從聯絡交情互相協助不可欲謀聯絡非組織公會不可回想吾業散處三段各不連絡以致彼此作事各不相謀實深憾事故此鄙人不揣冒昧發起斯議望在座諸君速至新老閘接洽進行共謀同業幸福云云至九時散會 
[駐葡代辦公使卸任回國]  
　　駐葡代辦公使郭家驥君現卸任乘法輪回國約本月二十三日抵滬隨帶行李等件曾電請許交涉員查照聞己派員届時照料并函江海關監督轉知稅務司免騐放行云 
[運通銀行夥侵占巨欵案]  
　　以小票當大票歸公共公廨管轄 
　　公共租界九江路八號門牌美商運通銀行夥鄭振翼朱維善被該行買辦韋伯卓查出串通吞用巨欵報告閘北五區警署將鄭朱二人捕解淞滬警察廳轉送上海地方檢察廳後該銀行大班延律師在公共公廨刑事科狀訴鄭朱兩人吞用賬洋二萬元朱己經票提到案因其無五千元之保在押捕房並由廨致函檢廳移提鄭振翼到案訊究昨晨十時半開庭審訊檢察廳並不將鄭振翼送到故原告代表許一律師請求再函該廳催送而被告朱維善之律師聲稱本案未開審之前請求堂上着該銀行買辦韋伯卓於朱被捕後將在鐵箱内搜去由韋簽字交朱收藏之字據呈出而後開審云云韋即聲明否認其事許理律假遂將案情譯述一遇而對於韋報告警署之緣由亦加說明大致以韋之家係在閘北華界虹江路自此事發覺兩被告與保人同至韋家承認日内歸還韋待至兩日祗送還千金因恐被告逃避以故就近報告五區警署將兩被告逮捕此本案被告所以解往檢廳之眞相也該律師即命韋伯卓站入證　供稱家住華界虬江路我於運通銀行一千九百十八年開幕時即爲買辦我與朱維善之胞兄朱繼星相識其時繼星與汪某共同出信擔保舉薦朱維善爲跑街汪等兩人皆在銀行界故其同薦一人我當相信鄭振翼係維善表兄由維善介紹充司賬之職去年十一月二十四號鄭在行内打電話到我家告知用空之事蓋因月底大班須查點存數鄭恐彼時破露故不若先自報告我即邀同保人朱維善之兄着鄭朱二人前來我家根究私用確數鄭朱承認用空銀一萬一千四百五十兩洋六千五百元並云日内歸還乞勿報告大斑保全彼等體面我故當時未言至二十六號保人與被告同來我家祗交銀一千兩被告且云須往寗波設法我恐其去而不轉因此命人赴就近五區警署報告將鄭朱捕去兩被告己在區供認串通吞用欵項二十八號爲星期一我到行與西人查倉始察出被告舞弊方法係以小票之數常大票點如百元者爲大票十張即屬千元共作一包此次檢點千元之包内每包祗大票兩張爲表而以小票爲裏結果查明兩被告串通吞用之數計銀一萬一千四百四十六兩洋六千四百九十九元五角開具賬單送由兩被告親筆簽字承認至於我做驃金生意係個人資本今帶有賬簿可查從未與朱維善合做投機事業云云被告之律師乃起而向韋盤駁直至午後一時猶爭辯不已經俞襄讞商之美副領事丁瑞門氏援筆諭曰本案訴訟主體與内地不同告訴人旣屬洋商而發生結果地點又全在租界當然由本廨管轄今已先將朱維善公開審理應再函請地方檢察廳將在押之鄭振翼解送過廨定期併案續訊一面函請警廳於本案續訊時轉飭第五區訊問被告口供之警員到廨作證汪朱保信附卷此諭判畢退庭朱維善仍無人保由捕帶回捕房收押矣 
[房東違背契約之敗訴]  
　　判還小費並償損失 
　　洋人乃也提史前延賚美律師代表投法公堂控稱原告前向陳偉記租賃房屋訂有契約當時付給被告小費銀洋不料被告違背契約請求追還小費等語判下堂諭飭遵在案昨經中西官商明堂諭諭曰此案經本公堂訊明着被告交還原告小費洋三百餘元外再償還原告損失洋五十元堂費亦歸被告負擔 
[公共租界中之烟案]  
　　公共捕房專查妓院之中西巡捕前日午後查至漢口路二百十八號門牌妓女花彩舫院内見有鴇婦俞陳氏與陳廣壽在小房間内吸食鴉片烟向之詰問詎該鴇等行賄洋八十六元求勿干預該捕等遂將賄洋及陳與陳鴇一併帶入捕房稟明捕頭諭着分别收押昨晨併解公共公廨即據該捕等上堂訴明前情並將賄洋烟具一併呈案請察訊之被告男女延律師到堂辯稱被告等所交之洋擬作罰欵並非行賄實不明定章云云經陸襄讞核供商之義副領事費君姑念被告等無知從寛判各罰洋五十元連同賄洋一併充公烟具銷燬 
　　老閘捕房與總巡捕房中西包探前日在所管區域内各破獲燕子窠一所（一）浙江路一百五十五號屋内拿獲主人姜阿有陸阿餘烟客張阿弟徐瑞林陳阿生唐阿新蔡禮門張子林婦人陳朱氏陳張氏等十一人（二）九江路三十一號屋内捉獲主人金旭人烟客裘金生周金生等三人連同烟具麻雀牌一併帶入捕房着將其主收押烟客准各存洋十元保出昨奉公共公廨傳案逐一訊明官判姜陸金三主人各罰洋二十元餘人到案者罰洋三元不到者保洋充公兩處烟賭具併燬 
[旅滬浙人請禁賽會請派警勒令解散]  
　　國聞通信社云浙江旅滬學會因寗波地方擇定陰曆二月二十五至二十七日舉行賽會特致函寗波警察廳長請其禁止函云寗波南鄉姜山地方地處鄉僻民識愚閽前清年間常有一種迎神賽會之舉每於春季捐資舉行巨大糜費周屬可惜而就地鄉民因此荒廢正業甚至典衣質物擲金虚牝奔走號召舉國若狂一般遠近無賴之徒復利用時機勾通地痞設攤誘賭沿途招攬形同化外竊盜詐僞之案由此會造成者實指不勝屈地方有識之士惄焉憂之乃於上届賽會呈由貴廳嚴前廳長核准派警下鄉勒令解散在案方以爲地方惡習從此可除乃聞今年又有不肖之徒希圖借此漁利復慫恿鄉民倡言發起且聞己擇定陰曆二月二十五六七三日爲賽會之期等禁令於弁髦遺地方之隠患若不繼續嚴禁即上届官廳派警解散之功盡棄將何以保威信而維治安查該處係貴廳二區三分署管轄區域爲特備函凟請務乞查照上届辦法即予派警下鄉勒令解散以除惡習而弭隠患實紉公誼 
[又有花砲作火藥爆發灼傷兩夥]  
　　滬南大南門外上海地方廳迤東煤屑路南得勝里六十六號門牌永泰祥花砲作内昨日午後一時許有年約二十餘歲之夥友某甲在彼做工拼合硝磺火藥用手磨碾碎火藥不料磨碾過久熱力過度登時藥性勃發轟然一聲滿室通紅烟火迷廳不可收拾甲之頭而身軀兩手灼傷旁邊工作之一夥亦遭波及爆傷頭面手足焦頭爛額不堪忍視當由該作主陸某及隣居等聞警馳往將餘存硝藥並引火之物一併取出竭力撲救始得熄滅後將受傷二人舁送附近之新普育堂求救經醫生立即敷治據云傷勢頗劇恐難保全性命 
[各學校新消息]  
　寰球學生會夜校法租界打鐵浜嵩山路底黄河路口一六六號寰球中國學生會夜校向設有高級商科及英文商業科二部高級之程度略與大學預科相等惟對於技能科目如縮寫打字簿記等尤特别注重英文商業科共分八級其科目四級以上有簿記翻譯作文商業算術商業地理等四級以下則授以讀本文法會話商業必要知識等爲學生進出商業專門學問之基礎所聘敎員類皆學識經騐兩俱豐富之人年來頗爲發逹去年有學生三百餘人本學期起復益加改良增加必要學科寛放鐘點並加添學額聞除前日考取新生數十人外現尙須續招新生在該校開課日（二月二十日陰曆正月二十四日）以前均可隨時報名投考云 
　　南京路商業夜校南京路上海商業夜校本學期應商界之需求特設商業會話專科聘請美國大學畢業奥士賚女士主任其餘各科均由富有敎育經騐者主任已於十三號晚開課來學者頗多聞尙有餘額可插班云 
　　民國路義務學校民國路商業聯合會中西義務夜校昨日下午七時舉行春季始業或新舊生報到者頗衆首由該校主任吳亮生導領學生行禮畢繼有敎職員訓詞聞定於下星期一正式上課現尙有餘額云 
　　珠玉業學校本城侯家路珠玉業學校於昨日上午九時行開校禮當由主席王友松報告本校張秉鑫因有要公至京未克蒞席計本届學主到者共有三百餘人繼各職員與諸生行禮畢聞該校學生中有半數爲免費收費生每學期三元各學生課業用品均由該校發給槪不收費現定正月二十四日正式授課云 
　　坤範女學梅白格路坤範女子中學業於舊曆正月十九日行春季始業禮二十日正式上課昨晚六時由校長俞文耀女士邀集全體敎職員舉行聚餐會並由敎務長謝蔚譽討論本學期學生增多須添設課堂改良學制以策進行云 
[海寗路聯合會開會紀]  
　　海寧路商界聯合會前晚（十五日）七時開會到者二十餘人公推李笑如主席報告開會宗旨虞兆芳辭退會長余仰聖辭退評議衆力挽留嗣請吳有三講演團體底精神發揮盡致羅功甫講演公共事業底觀念詞多勸勉後討論一切進行主主針時己鐘鳴十下遂散會 
[銀行集益會選舉職員]  
　　銀行集益會谥昨日下午二時在道勝銀行内開常年大會會員到者七十餘人首由秦容甫君報告開會宗旨當塲投票選舉正副會長及會計評議員等至四時當衆開匭秦容甫得四十六票當選正會長史久鰲得四十一票當選副會長席炳章得三十一票當選會計員鐘鳴五下搖鈴散會 
[建新公司春宴紀]  
　　昨晚六時上海建新公司設宴東亞酒樓邀請各界人士叙餐到者約百人至九時許始盡歡而散 
[監獄長宴請法官]  
　　前日午後江蘇第二監獄典獄長吳棠　分監長楊宣猷因有要公詣地方廳拜會審檢兩廳梅黄兩廳長面商一切良久而别昨日吳楊兩監長假倚虹樓宴請梅黄兩廳長並請推檢各官陪座 
[順直會館之一年報告]  
　　徐家滙顧直會館昨發表上年收支欵目報告清單除支出外計實存洋一萬四千八百二十八元八角陸分又發表該會館董事長協董及值年各業董名單如下名譽董王芷颺徐輔洲張蔚齋會長董蘭舫總董姚石蓀恊董孟澍卿公舉四值年銜名新仲記泰昌號瑞益祥源順祥公舉各業銜名銀錢業義興銀號沙瑞峯大通銀行師厚齋邊業銀行商筱舟大生銀行邱秀峯洋貨綢緞業隆順號賈耀蓀隆聚號張象臣元隆號王子波泰昌號張捷臣雜貨業源順祥林晉賢萬有號王曜堂瑞益祥周鑑堂華昌號蕭子申米糧業成發號張子周源泰義賈煥章公興存馮省三瑞生德宋蔭卿洋雜貨業信泰成陳稚安春記號崔墨林德祥厚張錫三美成號李少溪水菓業義成號陳俊田德順成李澤清起泰號周從剛厚記號尙竹軒海貨業隆昌號張質督源豐永王靜泉酒館業六合居同興樓五金業義源長秦桐軒新仲記孟澍卿元泰祥駱義波慶源隆孫玉堂竹木業水盛號李煥章泰昌恒趙少堂天義成夏捷三靴鞋業裕興隆閻惠卿海華號袁筱雲玉振成劉玉甫書業泰東　　局趙南公鴻文書局丁彬卿自强書局李馨甫龍文閣傅豪成轉運公司周吉山陳怡堂陳杏初杜玉山 
[軍士赴龍華操演]  
　　混成第六旅一團第一營營長賈萬勝以時届春令正當士兵練習操演之期故於昨日督率全營士兵携帶槍械及行裝需用之背包水瓶等件前往龍華大操塲演習各種操法直至下午四點時操畢始排隊而返 
[俄總會拍賣生財]  
　　九江路之俄國人所設總會因欠房租經業主英商新康洋行稟由公共公廨給諭將該總會生財拍賣得欵繳存公堂聽候攤派現在該總會之生財己經拍賣得價洋一千八百零七元七角五分而其所欠房租與工部局捐欵共計銀一千三百七十二兩五錢尙有其他欠欵昨經陸襄讞會同英包副領事及俄員儀君核准原告律師之請求諭將俄人總會拍賣之欵准新康洋行及工部局並其他判定之債權人領去倘有餘欵應即繳存公堂候核 
[失愼即熄]  
　　南市老馬路潮惠會館北首裕興箓筍行昨日傍晚六句半時樓上洋台口所堆之舊報紙竹筐内忽然火發頃刻烟火迷騰幾肇燎原當由隣居急發電話通知東區救火會未幾各區救火會立驅皮帶汽車馳往施救時己由衆隣帮同將火救熄未致成災當即分别折回後由崗警查知立即回報該管第一區警察署王金山署是飭傳起火之店夥顧永年到署聽候核罰 
[聚賭吵鬧鬭毆記]  
　　甬人胡士久住閘北寶興路銅匠爲業前晚因樓下同居李三徒李根徒兄弟在家聚賭胡惡其吵鬧下樓阻止致起衝突李以茶壺擲傷胡之頭額由崗警一併拘入五區昨解司法科核辦 
[愛而近路之小烟案]  
　　蔣芝橋在愛而近路某號屋内私售燈吃洋烟被包探陸連奎陳玉山查悉協同西探往將蔣與烟客朱蓮塘郭松業黄桂卿朱金福張國紀拿獲昨己連同烟具解至公共公廨由中西官訊實判蔣罰洋二十元餘人各罰洋三元一併充公烟具消燬 
[趙阿三在無錫賈維賢之誘拐事實]  
　　鹽城婦人趙郭氏住閘北興隆里有女阿三本月初十日忽然失踪昨該氏偵知係鄰居同鄉賈維賢所拐將賈扭控四區經顏署　長訊問之下曹承認趙女現藏匿在無錫業已解送檢廳訊辦矣 
[尙有本埠新聞等轉入後頁]  
雜評二 
[政治能力（旡用）]  
　　余嘗謂我中國之學說富於民權而淡於政治旣淡於政治則民權亦不能得切實之保障而卒受侵害故就歷代之多數國民論雖謂爲缺乏政治能力亦無不可張君君勱演說華僑缺乏政治能力特在華僑言華僑耳 
　　雖然政治能力非先天的苟養成之自漸表現不觀諸學校學生乎在昔私塾生徒之狀熊適如專制國之國民牢守不在其位不謀其政之舊見一二十年前之學校學生表面雖稍活動實際仍多拘束例以政治近似開明專制最近則漸如立憲政治有促起學生自治之槪徒以開放伊始不無太驟之弊論者遂有訾爲藩籬將撤者然青年自治之責任心視前爲進此爲政治能力可逐漸養成之一證也 
　　或者謂政治思想發逹政爭之弊滋甚微獨政權在上民與爭之官民之猜忌起政權在下我與爭之中外之意見生余竊爲不然政治有正軌各循正軌决不衝突彼因政治問題而衝突者猶非眞有政治能力而眞有政治能力依法相與界限極清又奚衝突之爲慮故養成政治能力實爲吾人今日之第一要義 
 
 

Page 16

 
 
本埠新聞二 
[監犯病斃]  
　　案犯倪炳榮前奉法庭判决發送漕河涇第二監獄執行在案邇　該犯在獄染病不及醫治於昨倒斃報由地檢廳委派何檢察官沈檢騐員等前往騐明因無家屬令由善堂棺殮 
[私賣燈吃罰百元]  
　　法捕房探目沈德福偵悉永安街第六十五號門牌樓上有陳洪生在内私設烟具容人在内過癮違背禁令前晚稟明西探同至該處抄出烟槍烟具等物甚夥帶入捕房諭令交保昨日傳至法堂請究先由西探稟明前情並將烟具皇鑒詰之陳供認私賣燈吃不諱中西官判陳罰洋一百元充公烟具没收 
[索陋規攫皮馬褂]  
　　曹阿四前向虹口港内糞船戸馬畏福索取陋規不遂攫去皮馬褂一件被包探尤阿寳獲解公共公廨昨經中日官續訊得實判曹監禁西牢一月示儆 
[游僧無厭之受辱]  
　　常熟人徐萬年在閘北大統路某茶館内剃頭爲業有游僧福會迭犯行竊拆梢等案經各警區拘辭多次徐性喜茹齋佞佛見該　困頓時常施以金錢詎僧一再糾纏强索硬化前晚又至徐處滋擾由茶客鳴警拘入四區押候訊辦 
[沿途便溺之儆戒]  
　　南市關橋港（即肇嘉浜浜基）由滬南工巡捐局興工填塞後預備退屋放寬老百渡之道路不料該處己填浜基内有人在彼便溺以致穢氣四佈有礙衞生現經各商家公函該局由姚局長函請第一區警察署下署長連目飭知該叚崗警注意查禁聞已按日查獲便溺者多至十餘人定章應每人罰洋一元因皆苦力之徒改爲拘留二十四小時其有力者仍着照章繳呈罰金然後開釋 
[賣淫畫押西牢三禮拜]  
　　江北人戴維高前日下午因在浙江路兜售淫畫被西捕查見以其有碍風化當將戴與淫畫一併帶入捕房昨解公共公廨經中西官訊實判戴押西牢三禮拜淫畫焚燬 
[賭徒之小懲]  
　　無賴朱金三陳小弟吳金發前日午後因在西藏路以紙牌三張作爲賭具誘賭歛錢被一千三百二十七號華捕查見將朱等三人一併帶入捕房昨解公共公廨經中西官訊實判朱陳各押西牢一禮拜吳押三天分别示儆賭具燬去 
[竊鉛條訊結]  
　　山東路時事新報澆字房於舊曆去年歲底及新年歲首迭次失竊鉛版爲數不少當時由該館開單報告公共捕房及淞滬警察廳謂求嚴緝經淞滬警廳偵緝隊偵探符正之陳幹卿等在小南門外南倉街破獲是案竊犯李德明陳　狗孔萬龍等三名起獲原贓數百磅押解到廳發交司法科訊供明確險將起案原贓先給失主具領外李陳孔三犯函送地方廳昨日午後該廳推檢各官開庭辯論該館遺澆字房領袖倪友根爲代表投案請究質之李陳孔三犯俯首無詞惟求寬宥問官即諭辯論終結判李等三犯還押聽候判决倪退去候示 
[竊鐵七百磅各押西牢兩月]  
　　陳小林宋四明串竊黄浦港内日商運輸公司船上之鐵七百磅經水巡捕房包探何阿春拿獲昨晨連同嫌疑王計發解山公共公廨中日官質訊之下以王無干開釋陳宋　竊屬實判各押西牢兩日示儆 
[匪徒搶刦醬園]  
　　本埠西鄉白利南路鄭家渡泳源醬園前晚九時許突來匪徒數人始以沽酒爲名推門而入繼出手槍利刃喝止聲張將櫃内銀洋鈔票盡數刦去迨附近申新細織廠之守門巡士聞警馳往匪徒早已遠颺無從追捕矣 
[西崽偷大衣]  
　　律師穆安素指控西崽陶寳發與比隣某西人家西崽王妙成串竊值洋一百二十元之大衣呢帽等情昨由捕房將陶王二人拘解公共公廨經中西官分别訊明判陶押西牢半年期滿逐出租界干因供不承認着帶回捕房候查明再訊 
[過犯又來偷物]  
　　湖北人王慶雲因先後行竊陳鳳祥黄兆豐等值洋二十餘元之衣物山探將王查獲昨解公共公廨經中西官訊知王係過犯判押西牢一年期滿仍逐出租界 
[竊賊分别押儆]  
　　周仁記作塲夥姚康祺顧二郎兩人串竊塲内木板數十塊又陳阿餘竊取胡成德家棉被一條又唐良慶竊取首禄里四號婦人唐張氏家之棉襖等物爲探偵悉先後將該竊等一併拘獲吊出原贓帶入捕房昨日併解法公堂請究詰之姚等供認行竊判押一月十四天不等贓給原告領去 
[公共公廨訊案彙誌]  
　　昨晨公共公廨民四庭由李襄讞會同英包副領事訊理各案如次（一）張延鐘訴貝潤生不付造里價銀四萬七千五百餘兩案法果本案與瑞大木行訴貝潤生及瑞康號訴張延鐘之案一併提前併訊（二）虞仲宜訴胡淦甫扣留蛋白案結果據宋士粮呈稱兩造均願和平了結瞪書應即准予註銷（三）胡淦甫訴虞仲宜欠銀案結果註銷（四）正新號訴華害衍不理貸銀案結果展期七天再訊簿一册支票二紙存案 
[介紹新刋]  
　　（新敎育）第四卷第二期現己出版是期爲學制研究號内容多係研究新學制之著作材料較通常更爲豐富昨承該杜惠贈一册特爲介紹並誌謝忱 
來件 
[中華敎育改進社附設籌畫全國敎育費委員會職員]  
　　熊希齡主任北京香山慈幼院 
　　黄炎培副主任上海江蘇省敎育會 
　　陶知行總書記南京東南大學 
　　（一）計畫部（主任以下以姓字筆畫多少爲序下同） 
　　蔡元培（主任）北京大學沈恩孚江蘇省敎育會 
　　金曾澄廣州高等師範學校馬叙倫杭州第一師範學校 
　　孫科廣州市政廳陳寳泉北京香爐營頭條胡同 
　　二十 
　　陳潤霖湖南省敎育會轉傅曾湘北京西城石老娘胡同陳伯苓天津南開大學郭秉文南京東南大學 
　　湯爾和北京醫學專門學校蔣夢麟北京大學 
　　嚴修天津南開大學轉譚熙鴻北京大學 
顧孟餘北京大學 
　　（二）關稅部 
　　張一驅（主任）上海長浜路長樂里王家駒北京法政專門學校 
　　張一鵬律師轉 
　　　　張一鵬律師轉 
　　施伯安上海淮海銀行梁啓超天津南開大學　　 
　　孫寳琦北京稅務處張元濟上海商務印書館總廠　　張謇江蘇南通賈士毅鎭江關監督署 
　　蔡廷幹上海鍾榮光廣東嶺南大學 
　　穆湘玥上海德大紗廠聶其杰上海總商會 
　　（三）賠欵部 
　　范源濂天津日和界太和里王寵惠北京大學蔡孑民君轉李煜瀛北京東城乾麵胡同汪兆銘廣東省敎育會 
　　汪大燮范靜生先生轉李建勛北京高等師範學校 
　　李士偉范靜生先生轉余日章上海青年會協會 
　　吳稚暉蔡孑民先生轉阮尙介吳淞同濟醫工專門校 
　　史家修上海申報館胡適北京大學 
　　袁希濤江蘇省敎育會陶履恭北京大學 
　　張嘉森上海張家花園馬爾鳴路張國淦北京西城紅羅廠 
　　張繼 
　　（四）公借部 
　　張嘉璈北京中國銀行周作民北京總商會　　宋漢章上海中國銀行馬寅初北京大學 
　　陳輝德上海商業儲蓄銀行談荔孫北京大陸銀行 
　　錢永銘上海交通銀行 
　　現已由中華敎育改進社將委員會經過情形函知未到會人員分途積極進行 
中華職業敎育社通訊 
　　社址上海西門外方斜路三四八號 
　　茲有社員多人屢　雜誌均以地址變更經郵局却回亦有入社時未填詳細地址無從寄遞雜誌爲亟開錄於左見報以後尙希將現在地址迅賜通知以便列入正在印刷中之同社錄否則暫將雜誌停寄以免虚耗郵費倘有同志或係親友知各人住處者亦請賜函通知不勝盼切計開陳文林君孔弼卿君朱貫微君王士才君戴仲元君鄭笏承君蘇曾安君王璉齋君羅延建君胡智丞君陳筱峯君韓備吾君張卓侯君韓進寄君潘光烈君沈逹夫君姚國楨君方善圻君　紀鏞君王季謀君夏信元君馮國勳君曹文奎君王化君高鵬君徐　方君畢繼昌君吳　周君何永昌君范珊琳君干青路君周崧生君吳在新君何寄重君張秉生君黄萸僧君竺藕舫君何葦如君朱懷曾君林温伯君高承元君曾旨堅君侯浩昌君余竺民君冷旭初君李竹企君姚祖蔭君樓金淼君葉祖林君李榮記君梁祖衡君葛培林君葉漢丞君江孟君君張仲吉君何　英君殷子白君蔡仁茂君吳元海君虞有芬君黄詠台君陸子章君宋仁溥君邵籋雲君陳家芳君張菱舫君姚百川君王搏九君王儒舟君徐賡華君汪愼夫君張輯五君徐東湯君吳傑璣君葛光植君胡鏡波君王奎五君沈若愚君卓貞吾君俞守正君姚桂孫君 
公布　 
[江蘇高等審判廳]  
　　民庭判决朱震從與向積嶸等因校欵涉訟控告一　（决定主文）本咎抗告　回費用歸抗告人負擔朱永　與張又新等爲祖田　訟上告一察（决定　文）本案　　　回楊蔣氏爲　　　曷對於宜興　審　宜　諸相却一　（决定主文）本　聲請管轄錯誤移交江寗地方　判廳迅予依法裁判莫　濱等與周德安爲債務涉訟再抗告一　（决定主文）原决定撤銷周　安之抗告駁回 
　　民庭判决馬曰　與馬普本因山石涉訟上各一案（判决主文）本案上告駁回審訟費由上告人負擔主夏氏與王鋆因田價及承　涉訟抗告一案（决定主文）原批撒銷本案應由泰縣知事公署迅予依法審判鎭士琦盛德新因債務執行再抗告一案（决定主文）本件再抗告駁因再抗費由再抗告人負擔（以上二月十八號） 
[江蘇高等檢察廳]  
　　批示劉成武狀悉查爾與陳等旣有互毆之事在陳是否受傷及遺失洋元雖係一問題然不能因此即可謂其爲誣告今原　能　列爾罪名即不成立刑事問題如果對於判爾賠　之部分有所不服則家　私訴　即以民事狀逕赴江寗地方審判應訴請核　　即知照此批陸聲　狀悉查閑　經自行具結何得事後窒言謂爲逼勒况據來狀所訴在爾即處於原告訴人地位照律并無請　移轉管轄之權所請應均無毋庸置議此批陶理堂狀悉此案前已明白批示矣毋庸多凟　批楊　生等委　立人辯護呈遞一狀唐思恭即唐桂生請求補傳人　呈遞一狀以上二狀　經本廳查閱　送同級審判廳核辦仰即知照此示二月十七號 
[上海地方審判廳]  
　　公示送達（余文在本廳揭示塲公布）第二九號（民一處）一　捈國樑佳與柳　記因欠欵涉訟一　茲本廳續定於二月二十五日上午十時爲公開審理日期仰該被傳人柳慶記依期　廳候訊母違特示右仰被傳人柳慶記遵照第三零　（民二庭）一件金丙聲與傅盈餘等因欠欵紏　一案經本廳定期二月二十五日上午十時半續訊仰該被傳大傳盈餘等依期來應候訊毋違特示右仰　傳人傳盈餘傳　餘遵照 
　　判决主文（民一庭）一件决定吉振之與　竹笙　項　訟聲請銷案一案　文本付訴狀淮予註銷一件列决趙金根與陳　寳等田畝涉訟一案主文原告人之請求駁回本案訟費歸原告人負擔一件判决蔡順發與傅陳氏等因租屋及停柩糾葛一案　　傳陳氏居住蔡順發之房屋俟蔡順發將房屋基地交還地主錢瑞林時應即遷讓其屋内所停傳陳氏之夫傳增祥棺木於蔡順　　地時應由傅陳氏傅佑根傳和尙設法遷移蔡順發其餘之請求駁回本件訴訟費用歸蔡順發負擔三分之二傅陳氏傅佑根傅和　負擔兰分之一一件判决姚回裕與姚阿成等追　衣件涉訟一案主文姚阿成廳債　姚阿裕棉花七十三斤　子一只長方橙四只布被一條能一條短褲二套藍布三十五尺稻柴一百斤銅勺二把剷刀二把藍布帳一頂碗三十只香燭十一副食三口夾褲一條毛藍布三十五尺瓶　　頭十五個含米三十斤錫茶壺一把錫酒壺三把錫燭台一對姚阿裕對姚苗生之請求駁回訟　歸姚阿成負擔（民二庭）一件判决傅陳氏　蔡順發因贖地斜葛一案主文原告人之請求駁回訟費歸原告人負擔一件判决朱筱連與倪運春水靛糾葛控訴一案主文本件控訴駁回本審訟費歸控訴人負擔一件决定顧永清與朱經貽佃地斜糾葛抗告一案主文本　抗告駁回費用歸抗告人負擔 
　　　　批示一　厲廣熙狀請迅賜　審判决由狀悉本案　造爲烟酒牌照糾葛涉訟業經迭次開庭審理因兩遣供詞各執爰又迭次向烟酒事務分局調取牌照　根以資考證詎該局迄今尙未檢送自難　予傳審該原告亟望判决請求迅審尙不足責惟該代理人王言綸身充律師理應諳悉訴訟程序乃狀稱如爲保護被告訃應責令被告自行提出證據豈可由鈞應爲長期之調查永不進行致令彼告得乘間逃避風聞被告已逃往他處官應當負遲延之責等語其意似謂本廳袒護被告將案故意延擱者實　荒謬該律師嗣後代人撰狀倘再信口雌黄本廳爲維持威信計决不姑寬也批一件温季　狀讀備案由查該產是否與潘氏毫無關係無從端悉所請備案之處碍　照准此批一件福民公司經理薛浩軍早爲延不　訂租約請求備案由據薛沐生延不續訂租約各節　可再向催告毋庸遽請備案此批一件孫普和狀請撤銷楊萬興一部分執行由狀悉楊萬興一部分准免執行此批一件邵寳鄉狀請傳案押追由狀悉准予傳參執行此批一件湯　山狀請迅賜查封由狀悉准予即派員查封批一件沈英標狀請抄錄由准抄此批一件張箴石狀爲抵產被封請求劃出由狀悉着即來家候　此批一件劉書恩狀交家欵由准交此批一件朱鴻卿狀交案欵由淮交此批一件冷欣甫狀領保單曁訟費由准領此批一件孫晉和狀請將畢奶奶一部分銷案由狀悉　奶奶一部分准免執行　批一件姚福卿狀領案欵由准領此批一件李俞氏狀請銷案由狀悉准予銷案此批以上二月十七日 
　　批示一件楊志山狀請銷案開釋中狀悉准將王李氏開釋完案此批一件高汝寳狀請函縣協助執行由狀悉候函囂　城縣公署迅予查封標　此批一件　傑狀請迅予從　執行由狀悉候　　嚴厲執行此批一件主象寳狀請鑑價標賣由狀悉者墊交鑑定費洋九元以憑核辦此批一件黄守成狀請給領擔保銀由狀悉准予來廳繳證具領此批一件顧長生狀交案欵由准交此批一件王連生狀保顧長生由准保此批一件朱錦榮狀　　福兆隨傳隨到由准保此批一件魏慶祥狀交查封費銀由准交此批一件徐海榮狀交案欵由准交此批一件樊炳成狀請續傳原告到案面商由狀悉准傅原告來案訊　此批一　嚴吉甫狀交遷棺費由准交此批一件楊沈氏狀請執行由狀悉已限期繳欵　此批一件沈從周狀交查封費由准父此批一件曹金全狀交案欵由准交此批一件陸松舟狀請執行由狀悉准予　家執有此批一件范運桂狀請銷案並開釋被告由狀悉准將被告開釋此批一件　　生狀交銀洋由准交此批一件徐五麟狀請寛限由據狀已悉此　一件王有清狀請傳案究明眞相由狀悉　已確定仰即　判　洋　廳給領毋庸多凟此批一件李星記狀請查封標　由狀悉仰即來廳候　此批一件李星記狀交查封費由准交此批以上二月十六日 
　　牌示一件據王堃山狀請調查一案由案經查　如句容縣公署認爲有再行調查必要之處俟來查照辦理可也所請暫母庸議此批以上二月十六日 
[上海地方檢察廳]  
　　批示黄阿榮已訊諭矣此批王張氏暫不淮保此批紀立成狀悉此批火陳氏狀悉仰即　傳投訊此批王顧氏暫不准保此批以上二月十七日 
 
 

Page 17

 
 
　週間大事撮要通一 
[華會尾聲]  
　　數月來轟動全球之華府會議巳轉瞬而爲歷史上之陳績再過數來復其消息恐將絕跡於遠東矣綜讀四週來關於華會之紀載可别爲公佈及各國對於華會結果之輿論兩端茲分叙之 
　　公佈之追違華會所立之條約凡八四國太平洋條約（或稱四國協定）五國海軍條約五國潛艇毒氣條約六國海底電線支配條約九國中國關稅條約九國條約（路德决案及有關中國各問題之决案皆包括於此約内或稱之爲九國協定）美日雅泊條約及中日魯案條約是也四國太平洋條約見本刋第一百十六期美日雅泊條約見去年十二月十七日本報上二約皆於上年十二月十三日簽字其餘六約皆於自本月一日至四日間簽定五國海軍條約之略文見路透電按是約各國可有之主力艦計美國大戰艦十八艘共五十七萬零六百五十噸英國大戰艦三十二艘共五十八萬四百五十噸法國大戰艦九艘共二十二萬一千噸意國十艦共十八萬二千噸日本十艘共三十萬一千噸五國所有其他主力艦皆須拆毁各國主力艦補換之噸數協定如下美英各五十二萬五千噸法意各十七萬五千噸日本三十一萬五千噸並規定主力艦每艘噸數以三萬五千爲限大砲徑口不得過十六寸除主力艦外不得造載八寸口徑砲位之軍艦凡拆毁之艦及平時商船不得於戰時改爲軍艦各國飛機運送艦之噸位及太平洋島嶼防禦工程亦有詳確之規定此約效能至一九三六年十二月底止各國如願廢約應於期滿前二年發通告毒氣潛艇條約議定毒氣絕對禁止潛艇則有限制九國關稅條約規先即在上海開修正稅則委員會增至值百抽五明年起值曰抽七五四年後值百抽十二半是後每四年修改一次九國協定中列有撤消外兵開放門戸防杜中國鐵道歧遇外人請减中國軍隊公佈中外政治條約及無線電台等項中日魯案條約於四日下午五時四十五分簽字約文共十一條附則八及會議錄四條其大旨如下（甲）關於普通事件者（一）膠澳租借主權完全歸還中國由中國自動的闢爲商埠日本不設專管或公共租界（二）日本放棄承襲德人之優先權（三）青島海關完全移交中國總稅務司管轄（四）租借地内原屬中德之官產無償歸還中國政府日本者酌給原價幾成贖回其餘共產若道路自來水等歸青島市政廳管轄電燈廠由該廳招商承辦電話收回官有（五）青島埠頭倉庫作爲膠濟路附屬物當另議之（六）膠濟路沿綫之礦山即德人經營之淄川坊子金嶺鎭三礦交中國特許之公司由中日合辦日本之資一不得逾中國者（七）海底電綫青島烟台間及青島上海間兩綫其一部份由日本移充青島佐世保海底地绕上餘悉交還中國（八）青島鹽塲由中國備價收回惟允輸出特定量於日本（九）無綫台於轍兵日由中國備價收管（十）沿膠濟路之日軍分期撤回（乙）關於鐵路問題者膠濟鐵路由中國發行國庫支付券贖回十五年清償五年後得一次付清該路主權完全同上中國收回鐵路評價以德國賠欵額五千三百萬金貨馬克加以日本之投資額爲原則另由中日兩國合組評價委員會以中國人爲委員長日本人爲副會員評判之膠濟局長任用中國人中國酌用日本人爲車務長及中日兩國同等權限之會計師均受局長管轄以支付券付清之日爲限濟順高徐兩路需用資本歸國際資本團承借烟濰鐵路由中國自行建築若用外資亦由國際資本團承借 
　　各國之輿論華會所定各約尙須得國會之通過方始發生效力茲將英美日三要國對華會之熊度略述之 
　　美國輿論對華會之結果殊不一致言論界毁多譽少有詆哈定鑄成大錯美國於西伯利亞滿蒙及太平洋海軍問題向日委曲求全者十一日哈定以美國所簽約文七件提交參議院請予批准聲稱有此各約疑慮可袪平和可期此約除增進和平外並無他種條件云美參院對各約之意見定將爲全世所注目者也 
　　華會以六日閉而英之國會以是日開幕英皇致辭盛稱華會功績英相喬治統一黨議員赫金氏等咸發同樣之宣言是英國對於華會已表滿意矣 
　　日本雖自華會滿載而歸然其一部份人民對於太平洋問題各協定表示大不滿意本月六日特組織國民聯合大會作拒約運動與會者類皆爲有名學者及議員 
　　慷慨陳辭痛詆華會協定之衊視其主權决議始終拒絕之云 
[美國州憲之製訂通一]  
　　美國 FhomasM.Cooley原著 
　　史略 
　　美未獨　立時有州十三雖各自爲政仍逮屬於大不烈顚統治權之卜未嘗獨樹一幟也革命興時異勢遷旣與母國脫離關係乃各因其地方與人民之需要建設自治政府焉十三州中除二州外皆訂立新憲以奠民治法治之基礎羅台島Ｒhode與康奈克底格脫Comecticut二州仍從卻而司第二所佈之憲章以爲政者垂數年其他十一州則咸製訂新憲其訂憲之手續因民情地勢之有殊都不相同數州脫離英國覊絆後卽取消殖民政府開公民大會推舉代表組織議會而建設臨時政府其憲法卽由議會製訂之然亦有另舉代表耑訂憲法者訂憲手續最合法理而嗣爲他州之規範者爲曼賽區賽司曼州人民特舉代表組織一議會其唯一之職務爲訂立州憲法旣告竣復由人民公衆表决之乃宣告成功（按新漢姆許亞ＮewHampshire之第二憲法亦經人民批准而後宣告成立）普通言之各州憲法未嘗違政治特權操諸人民政府自身不能製法之根本原則所相異者祗手續耳 
　　美始以十三州立國然嗣後新州陸續加入以至今日遂巍然成大國焉考後進各州加入之後亦皆召集憲法會議或擬訂新憲或就舊有者加以修正 
　　憲法本爲永久之典然時勢有變遷昔以爲需要者後或等於具文昔以無關大旨者今或有不可無之之勢故憲法歷若干時後每有修正改訂之必要若祇修正可由議會爲之苟須改訂增減則往往召集憲法會議鄭重從事數州憲法關於召集此項會議有特别規定其他則訂明歷若干時後當重付審查由人民自决是否有修改之必要 
[州憲之製訂及修改]  
　　製訂或修改州憲時左例數端似巳成爲不易之原則（一）本有之十三州外陸續加入之新州未得中央立法院允准狀時不能擅立憲法其新憲之範圍即以允准狀所定之範圍爲範圍製憲之人以適合允准狀所定之資格者爲限中央立法院認請求加入之新州爲合格而允其加入之前往往提出數項條件使其承認例如其憲法當爲適於共和制度當有確定之境界敷足之人口及無牢不可破足以危及國家組織之惡習中央立法院對於上列各端皆表滿意然後允其加入而付以製訂州憲之權 
　　（二）各州修改憲法之權皆操於有政治組織之民衆然自法理上言凡爲憲法所承認有此權利之人皆得與聞其事 
　　（三）中央立法院及聯邦憲法對於製訂州憲俱有限制故民衆對於州憲之意見亦必循法定之手續以表示之人民若以州憲有不滿之處而願修改之先當審察其所提議者是否與中央立法院之議案及聯邦憲法相抵觸（四）州憲條文之或增或改其權皆操於民衆之代表然此種代表被選時其標明之職務苟非爲修改憲法者亦不得與聞其事尤有進者卽正式代表按實權而言亦不能擅自增改憲法蓋其所討論之結果是否有當仍當取决於民衆也憲法會議祗足代表最高治權之一小部份其職務祇爲以憲法應增應改之點演爲程式製成字句以待民衆之通過耳 
　　（五）州憲之所增改者不得與聯邦憲法相抵觸例如不能因增改而取消共和政制或使向爲聯邦憲法所明白或隠刮禁止各州施行之事端因增改而可實行之 
　　（六）苟不背上述各端州憲可隨時增改之 
　　美國各州憲法關於修改一層現皆列有明文或有按期召集憲法會議以爲之者或有便州議會召集憲法會議者或有使州議會隨時請人民召集憲法會議者多數之習慣則由議會擬訂修改案而令人民表决之此種修改一經人民最後之表决即成爲憲法之一部份 
　　州憲之内容 
　　普通言之州憲包有下列數端（一）州境之界限（舊州都無此條）（二）州政府之結構凡行政官吏立法機關司法機關等之名稱職掌與其權限皆於此部中臚舉之蓋咸默認三權鼎立之原則焉（三）權利法典對於人身之自由財產之安固凡市民天賦之權利悉列舉於此部中（四）承認地方自治制（五）羅列行政及法律之雜項若學校民團徵稅歲入公債公獄病院勞工彈劾憲法修正方法等 
　　美國州憲察其已往脫化之象頗有自簡就繁之勢新州憲每較舊者爲長維傑尼亞第一憲法祗二葉其最新者佔十一葉依利諾一八一八年之憲法有五葉其一八七○年者增至十二葉半新漢姆希亞一七七六年之憲法祇六百字而南達柯太者竟有二萬六千字之多新憲中所列繁瑣之欵目本可聽州議會自由考慮之然製憲者每條舉羅陳不厭其詳焉 
　　州憲之根本原則 
　　州憲之根本原則已屢述於上文茲復綜叙之聯邦憲法予聯邦政府以行政司法立法之權力凡權力未曾規定於聯邦憲中者則全歸於各州或其人民凡爲聯邦憲法所禁止者亦不能施於各州若此禁律祇限於一州或數州則他州仍得度勢棄置之州憲並非授各州以權力之保證書其効能祇爲分配州政府之權限限制其動作以保障社會或人民之權利耳州議會秉有完全立法權力若其所立之法不與州憲及聯邦憲相衝突皆能有劾 
　　州憲之解剖 
　　　訂州憲雖極考慮週詳然難免辭與旨相左惹起疑問之患左列各條爲避免此患之原則 
　　（一）適於實用之憲法其辭意必極確切不能一時作彼解一時復能作此解 
　　（二）訂立憲法當以願立此憲之民衆之意念爲主觀此種意念當明白包括於憲法中而不宜須經揣摩索解而始得其旨 
　　（三）吾人當綜閱憲法全部以窺各節之規定究作何解是否與大旨相違憲文全部及其各條是否俱有明確之旨趣及效能於其辭句亦宜加以週密之考慮其所指者當爲自然而普通之解釋若述歷史當以歷史上之解釋解釋之述及專門事件當察其所用辭句是否爲適宜之專門名辭 
　　（四）州憲之辭句或意義當與普通法律不相違而可相發明者爲最宜其所規定無論全文細則當有實行之效能吾人考慮其意義時當知州憲非爲一州法律之源凡所規定皆就普通人民所知之法理彙而訂之使遵其範圍有實行制治之效力者也 
　　（五）憲法之效用當以將來爲主觀此爲制訂普通法律之規則然對於憲法亦然 
　　（六）若憲法付授一普通權力或享用一義務則其運用此普通權力享用此義務手續上之權力亦同時秉有之此等隠刮的權力不當待揣度辯論而後覺明顯若實行一憲法所賦權力之手續旣極明顯則他項手續自在未曾隠刮之例若所賦權力爲普通的則其範圍亦爲普通的非有限止之明文不得禁其範圍之擴大若憲法對於權力之施行刑罰之執行已有詳細之規定則此項權力此項罰律不得加諸細則所定範圍外之事端例如議會不能增益憲法所定選舉人資格之範圍或擴大憲法所列之理由以撤除官員也 
　　（七）一憲法旣告竣而已發生效力矣然往往仍有疑慮不明亟應解釋之點存乎其中憲法旣經固定其解釋應按照情形旁求而得之 
　　解釋憲法之助力 
　　（甲）若憲法之某條有疑竇以此條之目的或爲應行之事或爲應防之弊詳加攷慮其眞意每可因此而得 
　　（乙）審察憲法會議之議事紀錄亦能爲解釋憲法之助然議事紀錄每不明白指出含有疑竇某條之主旨故仍甚感困難假設憲法會議對於該條巳示有明白之意旨然仍不足爲憑蓋憲法之權力得諸人民而非授自會議故辭意有兩可時其眞正之意義不可以憲法會議人員之意想爲主觀而當以普通人民批准此憲法時對於其字面所得之了解爲衡斷 
　　（丙）他州同時代及施行歷有年所之憲法每有可引以攷證一州憲法之價值若憲法辭句之結構亦爲同時他州憲法可引用而無疑竇者則其爲凖確也可斷言 
　　指導及命令條文 
　　普通法律之條文往往祗有指導而無命令的效力指導條文示施行之普通範圍而不嚴格限制其手續上之細則至若命令條文則有處處恪遵之必要受其節制之事端苟不依之而行即屬違法而無效然憲法之條文不能有此嚴密之區中别吾人若以諸州之憲加以嚴密之考慮實不能謂此條頓爲指導的彼條純爲命令的蓋其所規定皆有限制權力之效能旣爲指導復有命令性質也 
　　州憲與立法之關係 
　　諸州憲法往往對於立法手續有詳細明白之規定州議會不能稍違之議會可立可更可除之法皆無關行政大綱者也數州憲法訂明州議會通過一案須於一院中經過三讀而此三讀不能於同日中舉行之惟亦規定若遇緊急事件即可以規定之大多數通過之議會通過一案記事錄須聲明其未嘗違背此條然若未遵此條而得司法機關之贊同則該案亦可視之爲已正式成立數州之憲時亦訂明議會中最後通過一案時其紀事錄當紀明贊成及反對之票數此種規定議會不得違之多數州憲中復有一極重要之規定謂一議案不能涉及毫不相關之兩事而該案之主旨當於其標目中明白表示之此條有防止居心叵測之政客藉某問題之發生牽附他事以施壟斷之弊復可減少議會被人攻訐之機會而使人民洞知其所討論者究爲何事若簡單之議案其主旨儘可於其標目中得之者則自無流弊可言且該案實行之手續亦無須煩議會之考慮而爲之詳訂規程若一案之範圍不能盡寓於其標目然實皆盡屬於其標目所指足有實行之効能而與草案中被拒之一部毫不相關者則此案亦可得謂之合乎憲而正式成立然若一案之標目極爲明瞭考其内容則包括不相容之兩事則此等議案當歸無効 
[日人口中之陸軍使命]  
　　雄霄摘譯外交時報　 
　　余讀此篇以其言辭之誇而慾望之奢也故譯之以示國人 
　　世界三强鼎足之勢今日世界安危之樞軸繫於英美日美英日者實世界之鼎足也鼎足之勢成則世界安否則危昔之英日同盟近之華盛頓會議卽藉以樹世界之鼎足而保人類之安寗者也以英美之强而無日本介於其間則非相持而爭雄即互結而横行天下故日本於此尤爲鼎足之重鈞此即日本對於世界之使命也 
　　然日本國土狹小富源不充謂其鼎足世界母乃不類殊不知日本固有領袖東洋代表亞洲之實力也其爲世界鼎足之一者非藉日本單獨之力及以亞細亞代表之資格而居之也證之巴黎和會華盛頓會議事實昭彰不言可喻即在將來國際折衝之塲日本仍當以此資格與列强相周旋 
　　日本代表亞洲之資格果何在乎此則熟審世界大勢者類能道之其民族之特質歷史地理之因緣文化經濟之關係無一不爲日本代表亞洲之條件日本代表亞洲並非以亞洲全部視爲日本領土亦非有佔領地域之慾念存乎其間不過欲連合亞洲爲經濟上之一單位以與英美二大勢力相對持造成鼎足之勢以奠世界和平之基礎耳 
　　中日之聯合環顧亞洲大陸可與日本連合而擔此重任者捨中國其誰所謂東亞一元主義實我上下同聲公認者也苟中國能注意於國際趨勢之推移而覺悟中日提携之必要則日本不但承認中國之門戸開放且須開放日本之門戸以供中國之利用凡日本之文化資本軍事能力以及一切智能財產將全爲中國及全亞細亞用中國開化之早遠過於日本然其近代文明發逹之速率則有遜於日日本頗念其舊文化之惠澤而欲以新文化報之此中日連合之第一要素中國今日經濟之困厄　 
日本之資本作有無之相通以經濟的運用而增進共同之利益是爲中日連合之第二要素至於第三要素則國防軍備之通用是也 
　　日本之軍備非僅爲防衞日本一國而已其目的任務在保亞洲之安寗及世界之平和歐戰期中鎭壓東洋之禍亂維持太平洋印度洋及地中海之秩序者日本軍備與有其力焉可知日本軍備非爲自國而設亦非爲軍國主義之利器其陸軍二十一師實可謂之亞洲之保安軍中國之十字軍試思中國之割地租借皆在日本未興之前及其旣强中國領土始免列强染指此非中國有賴日本之明證歟中國旣不能自强自保日本乃不得不竭其民之膏血以充軍備而保東亞之安全 
　　中國於東亞一元主義之下所獲利益已非淺鮮然享權利而無義務寗得爲公日本所責望於中國者非欲其尺寸之土地亦非欲干涉其内政侵害其主權也不過中國旣與日本聯合而爲世界鼎足之一則支持鼎足之力不可不分擔之中國所能分擔者無他開放其門戸而供獻其富源是已 
　　總而言之日本旣竭其文化之能金錢資本防衞實力及所得之國際威權以造成此鼎足之勢中國亦宜貢獻富源勞力以盡其責以東亞經濟結合構成世界三大勢力之一單位苟能如是非徒爲日本之幸亦卽中國之福非徒爲亞洲之利亦卽全世界人類之益也 
　　對華策略日本國民向好和平未嘗有挑戰侵掠之慾念所求者惟國家之存立與國民之生　耳近因人口過剩工業發逹逾度故食粳原料頓形缺乏國民生活於是有岌岌可危之勢以鼎足世界之國民而遭此生活困厄寗不將激成禍變乎中國旣與日本同肩重任自應有無相通以資救濟然不幸中國國是紛紜變亂迭乘旣無開源之餘暇自乏供給之能力日本生死所關似不得不以鎭定其禍亂啓闢其富源引爲己任 
　　日本扶助中國之法其道安在曰勵行華盛頓會議中採擇之對華四大原則一也組織國際對華新團體又一也此即所以維持其獨立保全其領土開放其門戸增進其富源也然此不過和平時代之方法耳設至世變相乘戰雲忽起東亞乾凈之土驟變爲干戈之塲則所謂四大原則國際團體以及其他一切妙法恐將悉歸無效而實力尙矣申言之即日本與某某國交戰之時將被迫而以單獨之實力擁護中國使敵國或第三國無下手之隙苟日本無此實力或有之而不克發揮則中國之經濟狀熊將立見潰亂敵國或第三國之勢力將剩虚而入其結果爲中國破裂亞洲瓦解日本於此刼運中亦將不克支持世界鼎足之勢旣失人類之紛亂墮落將不知伊於胡底也故日本不可不有保障中國之實力 
　　陸軍之使命以上所言雖爲揣測之辭然天有不測風雲人有旦夕禍福事變之來有非可預知者况世界强國喪失於歐者正求補償於亞將來之極東太平洋上自爲羣雄角逐之塲利權相爭衝突是虞禍機之發實難逆料日本旣以保全東亞擁護中國爲任則不論或和或戰對於經濟富源之開發及國民生活之安寗不可不有保障之力爲此保障端賴其軍備軍備主力厥爲陸軍蓋地理關係使之然也 
　　今之持限制軍備說者蓋不過隨聲附和猶未知日本陸軍之職務也日本陸軍之職務分晰而解釋之在戰時須分三部第一爲接戰地域之兵力第二爲保全中國之分遣兵力第三爲保留於國内之預備兵力第一即直接决勝之具第二乃藉之以致戰爭資源者也第三則一面爲國内之警備一面爲戰塲之後援此三部者各有專責不可偏廢故日本之陸軍兵力必須足敷此用而后可 
　　且戰時日本所最感苦痛者莫如國際聯盟所規定之經濟封鎖政策夫平時之日本國民且不能離中國之經濟關係以維持生活何况在戰時更何况在經濟封鎖之時故日本之陸軍必須異常雄厚異常活動能爲國家爭存立爲國民爭生活方足以應未來之變故其先决原件不外乎擁護中國以使東亞能自給自足日本國民犧牲多大之民脂民膏以維持陸軍之軍備者實圖能自給自足也 
[太平洋會議之眞相伯衝]  
　　三衆叛親離之日本 
　　日本之生死關頭 
　　此次太平洋會議中日本之地位最爲奇異在會議中之舉止行動亦最爲困難偶一失愼非特於外交上失 
 
 

Page 18

 
 
利即於日本國内政治上亦有重大之關係世界各國中惟日本尙在專制政體之下一切立國大計均由少數軍閥派及神聖不可侵犯之天皇主持之國民之建議及輿論之主張鮮有爲政府所採擇者近年以來舉世倡自由民主之說其聲浪所及亦爲日本學者所吸取以致扶桑三島間亦爲社會主義及過激運動諸學說所衝動而以勞工界爲尤甚日民之蠢然欲動者久矣故日本在華會之外交旣不可不趨重於軍閥之主張又不能不稍從平民派之建議爲日本代表者其責任固重且要也加以日本近數年來對於中俄諸國及太平洋羣島之侵略政策又爲世界各國所詬病美國之所以召集此太平洋會議者又無非爲探試日本此後之外交方針則此會之召集不啻與日本以自新之機以恢復外交上名譽及聲望故日本若不以眞面目對人此後各國對日之感情將從此而更壞苟日本眞能以眞面目對人則又恐遭國人之反對此日本之對於太平洋會議所以遲疑不决難以驟然應召也 
　　原敬之死爲日本代表團一大打擊 
　　日本對於華府會議旣爲内政外交之生死關頭爲日本當局者即不能不通盤籌劃以對付之原敬首相自接美總統哈定之赴會召請書後頗費躊躇者累月軍閥派諸人且屢有爲原敬獻議拒絕此請書者原敬煞費苦心力排衆議决然應召以爲日本苟不赴召此華府會議必遭打消以美日間感情之惡日本雅不欲負美國之盛情且原敬之爲人又係傾向平民而思爲日本建立一番事業與世界潮流相共進者則旣有此日本與世界重修舊好之機會烏不可取之遂慨然以日本之俾斯麥克自任經營數閱月組織一新舊相貫之代表團籌劃一内外相融之外交政策孰知天不助日本於華府會議開會之前數日此日本有學識有膽量之原敬首相竟爲反對者剌死於東京車站時日本代表團到美纔數日一電飛來驚惶萬狀笑容滿面之華盛頓竟成爲東京第二愁容驟作悵然不樂哈定總統且作極哀痛之唁詞謂原敬之死爲華會之大不幸日本代表團中人更如喪家之犬不知如何是好痛哭流涕者有之買棹歸國者有之神容若失者有之其他諸國之代表團更相顧失色以爲大變之來風雷莫及非特日本對於華會之態度將有所變更即華會前途之成敗亦將從此而受影響美國政府鑑於日本與朝鮮感情之惡劣英國與愛爾蘭印度埃及諸屬地之衝突中國南北二政府之暗潮遂加派警察及偵探保衞日本英國及中國代表團諸人之出入起居以防東京慘事之發現於華盛頓一時風聲鶴唳坐臥不安爲新聞記者者遂不必東奔西走探聽消息耳目所及皆係充篇幅之絕好資料矣 
　　加藤氏在華盛頓施行首相之職 
　　原敬首相旣遭慘死日本代表團卽缺少一中心力一時各代表紛紛集議發出一正式之宣言謂原敬旣死而原敬所遺之政策代表團必當推行之而無阻然代表團雖作此種之宣言而外間之疑竇仍不可打破因原敬内閣中海軍大臣（卽在華四代表之一）加藤氏向握大權其勢力幾不亞於原敬今原敬旣死則加藤氏卽有統馭一切之權加藤氏又爲軍閥派之一其在華會中所主持者不爲軍閥思想所朿縛者幾希則加藤在華之舉止及言論斷非原敬原擬之舉止及言論無疑並聞各代表未離日本之前均接有恐嚇信件謂各代表若不以日本帝國之利益在華盛頓與各國相爭則必無生還之希望觀各信之語氣又似係軍閥派所發者若是則加藤氏在華府之政績雖未必非係軍閥派所主使恐十之六七已非原敬原有之政策中所能容納者也觀乎日本總代表德川氏返國之狀况由郵信車中脫逃不肯與羣衆會面狼狽以避見東京車站之歡迎隊其間蛛絲馬跡可以尋矣 
　　日本代表團之形形色色 
　　日本代表團之大小與中國代表團相等亦有一百五十人左右總代表爲上院議長德　氏海軍大臣加藤氏外務次長埴原氏及駐美大使幣原氏副之此一百五十人能否稱職能否各用其長爲日本出力吾儕局外人不得而知惟據天津益世報錢君伯涵言（錢君與日本代表團大隊同船赴美）謂日本代表團　船上每日集議討論抵美後進行之方法而每抵一埠無論檀香　　無論西雅圖無論芝加哥無論華盛頓必有一種極大方極得體之宣言發出此種宣言又必早爲預備印就發出其宣布之前亦必爲代表團中有責任者所修正與通過觀此則知日本代表團組織之佳較勝於中國代表團而代表團中之領袖亦能到處顧及先事預備不若中國代表團領袖某高等顧問在船中每日僻坐一隅僅以熟讀外國人所編之中國年鑑爲能事也（中國代表團在慧目邦郵船中前後二十餘日開會僅三四次所議者又係無關緊要者入他國國籍之某高等顧問終日閱讀中國年鑑不顧他事）日本代表團抵華後其組織亦極佳凡華會中一舉一動一言一語無不好爲編製便於查閱而關於日本各問題之低細及綱要又皆先事妥爲編就一索卽得凡他國新聞記者以日本各問題及新聞詢之莫不好爲應答不若中國代表團之憧憧於凱羅旅館偶有詢之者恒答以（不知）二字也 
　　日本四代表之小影 
　　日本向例凡於國際會議派赴代表列席之時其所派之總代表除交際外無大權力執大權者必爲次座者三年前巴黎會議時日本總代表爲西園寺氏西園寺年邁髮白除穿着禮服赴宴會及作正式或無關緊要之演說外在代表團中無足重輕凡事皆由牧野主持之此次華府會議亦然總其事者爲上院議長德川氏而執實權者爲海軍大臣加藤氏德川氏和顏悅色處處以禮待人年歲雖大而穉氣時現凡有以日本風土人情問者德川氏必詳爲答覆聽者不倦苟有以日本外交上各大題詢之者德川氏必佯稱不知而推之於其他三代表故德川氏在華盛頓各國代表團中享有最滑稽外交家之盛名其次爲海軍大臣加藤氏加藤氏雖居要職而身不肥大細長而消瘦面黄眼小髮半脫面上無笑容多皺紋卽笑亦不動人歡故望者生懼有第二（克來盟索）之徽號再次爲外務次長埴原氏埴原氏身矮有短鬚言語模糊不清楚終日張口作唏唏笑新聞記者均遠而避之再次爲駐美大使幣原氏幣原氏較埴原高而肥辦外交甚銳利然不幸多病奄奄牀第之間外間與之接觸者甚少 
　　巴黎和會之覆轍重蹈 
　　巴黎和會時日本代表頗受各國代表之誚謂日本代表鮮有能說英語者雖牧野稍能說述而譏笑之者羣稱牧野之英語帶德國口音一時傳爲雅謔故今此華會之代表團日政府决派能說英語者充之然四代表中雖德川與幣原之英語尙稱差强人意而一則僅用於交際界一則多病不能用加藤則剛愎自用雖識英語而不用之凡演說及問答均以日語出之於議席上始終以英語對人者爲埴原埴原以口齒不利說英語時若小孩喃喃學語狀說來說去總覺模糊不能聽聞者生厭而加藤之全用日語其目的爲譯辭若有錯誤不妥處可歸咎於譯者而問答之間又可借翻譯之時間思索妥善之答語其用意固甚深然日語頗不雅聽又加費時太多故加藤之言論爲全會所不願多聽者又貴族爵位名稱向爲自由及民治之國民若美國國民者所不敢而日本代表團獨多此種名稱若德川公爵若加藤男爵若幣原男爵等故美國國民中多有輕視之者是日本代表團之在華盛頓者雖其團體之組織甚佳而形式上言語上及名稱上均有不受人歡迎之處 
　　許士氏之當頭一棒 
　　華府會議之第一日許士氏卽以詳細之裁减軍備案提出一破重前外交上之慣例且演說之間又頻以手指日本一若此案之提出全爲日本而發生者日本代表團遭此大砲之攻擊驚惶莫知所措倉卒間加藤氏起立答許士曰貴國所提議者敝國於原理上甚爲贊同此答旣出美國之國際公法專家羣相討論謂原理上贊同當作何解全案贊同乎抑一部分贊同乎其討論之結果謂原理上贊同當指全案贊同而言一時（原理上贊同）一言傳爲美談而不知日本之解釋法與美國國際法專家異不數日日代表發出宣言曰許士氏所指之美日海軍十與六之比例於日本爲太少日本非堅求十與七之比不可輿論復爲大譁以爲改十六比例爲十七比例爲不贊同原理之鐵證何言原理上贊同爲加藤對於輿論並不置辯想亦無置辯之餘地耳 
　　日本外交之三大秘訣 
　　日本外交之秘訣爲隠忍觀望與留難三語美國代表團堅請日本取消十七比例之要求時日本代表團謂須俟東京之訓令而此東京之訓令乃若大旱之望雲寬越數星期而不至不幸於此數星期内海電又遭間斷更與日本以觀望之機一觀外間空氣之傾向如何其實裁減海軍之議案雖已電告東京而日本能否贊同十六比例之權則在海軍大臣加藤之手固無待乎東京之訓令也此數星期中日本代表團不作一具體之言論新聞記者偶有探詢之者除俟東京訓令一語外不作一辭東京訓令之久久不至一若幣原臥病之久久不起一日加藤方與新聞記者談話時某記者問幣原之病是否以日美問海電不消化而生加藤爲之勉强一笑此外亦未作一答日本之隠忍心亦可謂之甚矣除此數星期内日本大施其留難政策不使美國代表團對於中國各問題有具體之援助而緊要問題如二十一條欵如滿洲問題日本均竭力使之不能提出於大會美國以欲求裁减海軍案成立亦不能强與日本爭論及山東問題直接交涉開始後日本始允海軍案十與六之比例至此而日本之留難及觀望政策告大成功然各代表團及輿論界均非是之即同盟國若英國其代表團中亦有非難之者 
　　東京消息之不張氣 
　　當日本代表團等待東京訓令之時東京傳來之他項消息頗與日本代表團之宣言有衝突之處自許士氏宣布裁减海軍案後越二星期日本最大及最新式之軍艦加賀丸ＫagoMaru在神戸下落成試水禮此加賀丸在許士所提案中亦在破沉之例而在日本宣言對於許士案原理上表贊同之後此艦竟行落成禮華盛頓各國代表對於日本之宣言其信任心因之爲减去大半且於神戸落成禮時觀禮者數萬人演說者頗衆加藤氏之代表某氏且聲言此加賀丸爲世界文明之保障而對於裁减軍備會議及議案反不置一辭則加藤氏在議席上之宣言視之爲烏有可也此外又有一消息爲來自東京者謂日本如酌减海軍則海軍省支欵項下所餘之欵擬悉數充作增練陸軍之用日本陸軍已逾定額今再增練之是何用意非爲侵略東亞大陸而何耶觀於同時自倫敦來之消息謂英國海軍部已訓令各船廠對於海軍之工程悉數停止則英日二國對於裁减海軍案誠意之不同可想見矣 
　　加藤禁止日本新聞記者團開會 
　　日本各報派赴華會之新聞記者共計約六十餘人此六十餘人中大半均爲青年富於新思想者對於加藤主持華會之一切政策及强持海軍比例之熊度頗不滿意某日此六十餘人竟共聚開會擬發表一種反對加藤所持熊度之文章後被加藤知悉立即遣人阻止此會遂未開成而一篇大好文章亦竟爲加藤收去而不能宣布然此禁止開會之消息瞬即傳至美國新聞記者處美國著名之聯合通信社ＡssociateaPress竟拍發此消息至全國翌日美國各報上多有贊美日本新聞記者團者在華盛頓之各日本記者他國之新聞記者與之遇時亦必握手稱善祝之頌之日本記者遂皆欣然自樂初不料此輩無名之新聞記者竟敢與貴族如加藤男爵者一試雌雄誰謂日本輿論界無人哉 
　　日本失去外交上自新之一大機會 
　　日本外交政策向爲世人所詬病而對於中俄侵略之手段又爲全世界所恥笑日本政府非不知之也亦以騎虎難下無機會自新耳以中俄二國之大人民之衆彈丸如日本者欲與之抗其最後之勝利日本必不能得日本亦非不知之也徒以中俄人民對於日本感情如是之惡劣不知便用何法足以恢復之耳近年以來日本盛倡中日宜親善之說以取好於我中國人民然徒有空言而無親善之誠殊無濟於事中日以文字上文化上地理上歷史上種種之關係固宜相扶相助而相親善然非俟日本取消其侵略政策後不爲功此次太平洋會議美國一方面固欲求裁減海軍之成功而一方面爲與日本以外交上自新之機會苟日本政府中有遠識者於許士氏提出裁減軍備案後日本卽提出無條件退還山東輟兵西比利亞之確期取消二十一條件否認滿洲之各種特殊勢力則不特中俄二國之感情可一旦轉而爲親善而全世界輕視日本之心亦可轉而爲重視乃不此之圖而反於山東問題如此固執滿洲及西比利亞問題如此禁止他人聞問重使中俄二國對日 
 
 

Page 19

 
 
之感情較前爲更劣豈日本前途之福哉我知原敬苟不死日本代表團所取之熊度必有異於此者 
　　美國排日熱度仍未稍減 
　　美國人民對於日本之感情未必因華府會議而轉佳加利福尼亞排日運動依然進行而無退夏威夷羣島日美居住問題之衝突其期愈接而愈近即美國之輿論界對於此次日本代表團在太平洋會議之舉止亦大爲不滿意對於日本代表之口是心非頗有指謫之者對於中日及中俄各問題依舊大聲論詆日本之不德而美日二國國民間個之接觸亦仍到處有决裂之虞美日間之戰禍因此華府會議而延緩則有之若云因此華府會議而銷除則斷無此事也 
　　四國協商爲英國　日之滑稽手段 
　　日人方以爲此次所成立之四國協商爲英日同盟之繼歡忭鼓舞以慶祝之殊不知英人方面則目之爲驅除英日同盟之利器而亦引之爲自快英日同盟久無存在之餘地英人非不知之然所以遲疑不决不取消之者徒念昔日英日二國之交誼雅不欲先自下手以傷日人之情耳惟英日同盟一日存在英美感情必不能進步而英國現勢又非聯美不可利用日人之期已去不若間接取消英日同盟之爲是於是而老於外交之英國總代表貝爾福氏遂與美代表團造成此四國協商之空物似同盟非同盟之條約以續日本之親善美國上議院對此四國協商之熊度未知何若批准與否又未能必即不批准仍有英國追隨美國之後以阻遏日本後日對於此協商之各種誤解以英美聯手而與日本敵則日本勝利之機萬難預必而英日同盟反可長此隨東流而入大海無論美國上議院　批准此四國協商此盟斷無復存之希望矣 
　　日本因英美携手而成孤立之勢 
　　此次太平洋會議中英國代表與美國代表處處携手無論裁減海軍問題潛水艇飛機問題山東問題等英美二國代表無不具同一之熊度足臻英美二國此後有携手而左右世界之勢英美本係同文同種美日又本係彼此仇視者則英美之接合即英日之距離英日關係旣淺日本於外交上遂成孤立之勢德國國勢未强不足以與之締盟也法國國勢太弱又不足以與之締結也環視世界非小弱無力之國即感情惡劣之邦更無一國足以爲日本外交上後援者故太平洋會議可謂之爲日本外交上一大慘劇 
　　西比利亞之傾向如何 
　　自俄國革命以後日本視西比利亞爲囊中物屢試其侵掠政策日政府時派大兵入俄界名爲驅除新黨實則助虐成暴與舊黨克爾却克謝米諾夫等相聯手以虐待農民而據地爲己有赤塔政府有成立之希望時更設法以剗銼之以致西比利亞幾成無政府狀熊而日本遂得藉口維持治安而久居焉此其情形英美諸國非不知也徒以歐洲經費狀况困難無暇顧及或干涉遠柬耳此次在華盛頓會議中赤塔政府代表雖不能列席與議以提出西比利亞事請各國下公斷然一方面將日法二德關於互誓對俄侵略政策之密約披露一方面又將西比利亞五年以來日本侵略之成績上書許士氏並表白於天下凡讀此文者無不對日本抱切齒痛恨之心是則非特西比利亞人士因此華會而復仇之念更切即世界之輿論亦必痛詆日本日本雖設法阻止赤塔代表之列席會議而其結果反較與赤塔代表面質之爲劣謂日本外交家之無遠大眼光誰曰不宜 
　　山東問題之大錯 
　　山東問題自巴黎和會中中國代表拒絕簽字之後已成爲世界外交上重大之懸案者幾及三年天下清議之所指無不非日本而是中國故日本萬不能有久據之理爲日本設想遲早終必將山東交還中國不若豁然一覺悟不以條件而及早退還之爲是以結中國人民親善之心乃日本不計及此反枝枝節節作無謂之討論務必逹中國人民所反對之直接交涉而甘心旣直接交涉矣又不肯决然以誠意相見對於膠濟鐵路又必堅持十五年國庫券贖清之辦法及運輸與會計諸權使中國人重加怨恨山東省萬無歸割於日本之希望膠濟路又遲早必須交還中國何必爭此十五年之權利以失中國人之心故吾謂日本此次在太平洋會議中失去一極好外交上自新之機會 
　　日本國民對於和會之成績滿意否 
　　日本此次在美之舉動由日本内部觀之可謂不痛不癢其會議之結果旣不能取悅於軍閥派又不能爲民治派所贊同前記者回國時在東京晤某報某記者日人談及此次會議之結果某君謂日本民治派對於山東問題之解决法及二十一條與西比利亞問題之處置法於日本代表團所持之政策頗形失望而軍閥派則對於裁减軍備案四國協商及太平洋島嶼武裝限制諸問題均痛駡代表團諸人爲喪權辱國云觀乎德川氏回國時狼狽之情形及東京協定拒否華盛頓會議國民聯合大會宣言書之狂熱可知日本内政上受此會議之影響極爲重大前途變機更有不能預測者則日本此次在華盛頓所得者恐尙不能償所失也 
 
 

Page 20

 
 
   
 
