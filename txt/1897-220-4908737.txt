# 1934 - 220 - 4908737

 

Page 1

 
 
[鄉試條對秘書○中東戰紀恭摹御容懿範曁中外人地諸圖纊載密電六萬言眞秘書也翻刻送究]  
　　廣學會著中東戰紀八卷本忠愛之忱上治安之策今第三次重印恭事皇上御容皇后懿範龔牆如見雲日同符更繪中外名流曁黄海戰地諸圖以資考鏡價仍一圓五角○戰紀　　四卷載李中堂　征電報六萬言百爾君子密疏數十篇曁各鄰國密約各西報譯論之屬合諸初編所綠皆萬金不換之秘本百思不到之眞詮取價七角○文學國策二卷爲振興新學者先路之導卽爲光昌文治者榮業所基取價　角○　例鄉會試第三塲歲科試經古場皆兼時務題目風檐角　　忌襲謬承訛以上三書於中國重文新政東洋搆釁實跡歐洲交涉隠　考核謹嚴搜羅宏富合爲一套取價二圓○　臣合泰西新史攬要及時事新論圖説以揣摩各國百年來之政策中國十年來之情形悉人條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考巿售書處寄售[  圖書集成局代啓]  
[善堂董事宜重俸薪論]  
　　上古之世風俗雍熙人民仁壽四境之内無一夫不得其所固無所謂善堂也自後世情漸薄氓庶益繁周官之法不行王政之風已息於是鰥寡孤獨窮民而無告者雖君柜亦不能養欲給求盡彌天地之缺陷於是民間善堂之議以興凡通都大邑以及僻壤遐陬均有好善之人創設斯舉如恤嫠育嬰施幾　棺施醫掩埋等類凡可指者口不下數十處又以堂中之事散漫無稽也於是有人以董率之膺斯任者大抵選性情誠篤節操潔廉又經地方紳士列名具保有司給予札文至堂中出入各欵年終必刊刻徴信錄羅列清晰卽下至歲時之酬神演戲鄉里之修路濬河亦莫不有領袖之人竣事後則以一紙清單黏貼通衢任人觀覽是誠法至嚴任至重矣然而人之品類賢否旣不齊貪廉卽不一其中辦事勤勞持躬耿介者固不乏人而一經任事肆意侵漁不恤人言不計後患藉公欵以飽私槖者亦比比皆是於是百口沸騰千夫指摘甚至爲人告發涉訟公庭若輩之劣名固無可湔洗而公家之欵項亦無可歸償在爲董事　固不能寡欲清心潔身自好而推其立法之意亦實有未盡善者何以言之蓋王道不外乎人情旣欲其爲伊尹之任必不可再責以伯夷之廉昔人云倉廪實而知禮節衣食足而知榮辱故凡仕宦之有祿糈士人之有修脯商賈之有俸薪百工技藝之有工價皆欲使八口之家可以仰事俯畜然後得以一心任事况今泰西諸國富强之基蒸蒸日上然其所以國無廢人人無廢事者皆由立法維嚴待人實寛蓋廉其名而貪其實固大雅所深譏任其事而享其利亦常情所不禁今試爲爲董事者平心以察之設身以處之在富貴者平日居大厦飫珍羞出則濮從風趨車騎雲擁其養尊處優之意固已習慣自然而欲使之庶務躬親勞心勞力雖使蘇張巧説於前韓白按劍於後其不願爲董事也亦可不煩言而决矣若夫單寒之士或一氈坐擁藉修脯以贍家或萬里幕遊向硯田以覓食筆耕墨耨終歲勤勞雖有勤敏之才公正之念無如勢有所不逮事有所不能苟舍己而芸人亦達人所不尚且不特此也旣爲董事則必有飲食酬應之煩車馬往來之費種種繁瑣不一而足苟非染指於中不持貧者不能使之富抑且富者可以使之貧是則合而觀之董事果無人願爲乎是又不然苟能於地方各善舉議立定章公舉樸實耐勞又能操守清潔之人以爲董事其薪水則量局面之大小事務之繁簡而輕重之必使足贍其身家而後已夫人苟非甚不肖孰願爲此寡廉鮮恥之事乎其所以暗肆侵蝕而悍然不顧者亦其勢所不得不然耳今旣明定章程優給薪俸每年出入各欵略仿泰西議院之意果有辦事勤勞持躬耿介者留之而肆意侵漁不恤人言不計利害藉公欵以飽私槖者辭之如此則事有所勸懲卽偶有庸劣貪黷者亦不至盤踞終身以爲地方害昔人云立法苟善可引不肖者使之賢立法苟不善亦可逼賢者使近於不肖誠有見乎立法之不可不愼也雖然法良矣意美矣而人情鬼蜮防不勝防法立於弊之外弊仍生於法之中俸薪之給雖優而侵漁之心如故是眞别有肺腸而非予之所敢知亦非予之所得論也已 
[本館接奉電音]  
　　昨晚十一點鐘時京師飛電傳來上諭三道敬謹譯登○七月初八日奉上諭山東正考官着陸寳忠去副考官着李桂林去欽此同日奉上諭山西正考官着王祖同去副考官着姚舒密去欽此同日奉上諭河南正考官着管廷鶚去副考官着華俊聲去欽此 
[派署首相]  
　　日斯巴尼亞首相賈那華氏被義大利人放槍擊斃已登前報現接七月十三日倫敦來電云日廷派兵部大臣馬色土署理首相之缺 
[俄兵駐高]  
　　日本訪事譯鎭西日報云俄國陸軍駐劄朝鮮一事日本加藤公使曾照會朝鮮及俄政府詰問此事究竟如何定議俄政府照覆云俄高條約中無俄兵不准駐劄朝鮮之條况俄兵駐朝鮮與各商務絶不關碍是與條約不悖應准俄兵在朝鮮各境照尋常旅客一律通行云 
[社員籌臺]  
　　日本訪事譯朝日新聞報云日本社員某自東京至臺灣寓居客棧一日向新民政局長論及辦理臺灣事宜略謂臺灣自歸我國後經總督府極力綏撫因時制宜燦然可觀然敝社員尚有未盡洽於心者思條陳一二以備採擇雖辦事貴乎專一本不敢妄議紛更惟政治所關不忍緘默現臺灣經費支絀尤以節省爲先卽如總督府中冗員數十虚糜薪俸似應力加裁汰而當道漠不考察何也局長答曰臺灣新歸統轄整頓之法條緒甚多裁汰冗員非不在整頓之中但有要於汰員之事者尚多如欲採擇施行譬之客棧中菜單水陸備陳美味羅列安見此肴佳而彼饌不佳乎目今臺北山中道路多未開通議者謂宜卽興辦鐵道以通絡脈只因近日物價騰貴人工隨漲故籌辦不易總事者尚未得善策以開辦耳 
[神京雜爼]  
　　京師訪事友人來函云六月廿三日俗傳爲馬王誕廿四日爲關帝聖誕每屆此兩日京師之馬王廟關帝廟處處作會或招梨園或演雜劇更有聘請子弟文武各會歌舞進香熱閙非常但此兩日每每爲雨敗興今年連朝晴朗天公可謂做美矣聞安定門外外館街巿中公議邀請子弟各部會沿街玩耍居民兩旁高搭看臺廿三日恭祀馬王計會十五六部廿四日至關帝廟進香有六七部至二十餘部之夥遊人咸集較之别項作會者尤覺盛飾云○京師富紳陸幼珊已故陸小珊大令之公子也寓前門外迤西北炎扇饒有資財性喜揮霍近更勃然興發新起少林五虎棍會一部名曰樂舞昇平排演旣成於六月廿六日在打磨廠福壽堂飯莊邀請都中各部老會會首齊集莊上設筵欵待名曰開排酒饌旣畢新會登塲刀矛對舞拳棒齊施鑼鼓喧闐齊聲喝采陸旋率合部角色下臺登車縣綵奏曲由福壽堂而西經大栅欄各部老會相送在後觀者夾道直至北火扇陸家門首諸會始散○今夏京師雨澤略少四野農夫無不雲霓之是望六月廿九日午刻陰雲四合甘霖頓沛午後雨勢益大向晚不止連宵達旦檐溜如瀑次早稍晴 
 
 

Page 2

 
 
半日午後濃雲又布大雨傾注較廿九日之雨尤大初二三日陰雨不定統計大雨四晝夜之久初三日晚雷聲大作至夜雨息初四日放霽京師溝渠處處濬修將及二載此番大雨之後南城外向年積潦處今皆順流而下車馬行人無復從前泥淖之苦矣○永定門外馬家堡鐵路馬頭近來日盛一日城門内外新添一種大車載人往返每車可乘七八人每人不過當十錢數百文而己六月杪城中一婦人與數人共乘大車往馬家堡閒遊已距馬頭不遠矣不意車翻諸人皆幸無虞獨婦人被車軋傷至不能起立同人扭車夫至永定門南城外坊喊控當將車夫收禁次日坊官會同城内清化寺街南城司署帶同仵役同往馬家堡莅騐俟騐明傷痕輕重再爲訊辦○崇文門外磁器口某缸店門前地僻而敞恒有人便溺其間刻值盛暑缸店人惡其穢臭雇人滌除凈潔禁人便溺六月杪有蕭姓仍在該處便溺缸店人阻之蕭素强横忿忿而去糾集三四十人并其弟各持棍棒前來尋釁缸店人盡悉蕭非善類已預約比鄰木廠工匠二十餘人羣集以待移時蕭果謾駡而至諸匠見蕭等持械而來遂各執所使斧刃等具一擁而上蕭兄弟皆受重傷蕭弟一腿骨折不能起立蕭則脇下斫斷一骨猶復勉强奔至清化寺街南城司署喊告比至署前不復能起官役擡蕭回至缸店門首鎖帶兇犯二十一人而去經官騐明兩人傷痕取供詳城不日當卽送部惟蕭兄弟受傷皆重生死尚未定也○六月杪○皇太后梳頭太監某竊取宮中多物而逃皇太后悉某太監好賭特傳懿旨諭步軍統領榮仲華恊揆向賭局搜捕恊揆訪聞東單牌樓迤北石大人胡同向有德七爺所開寳局因派弁兵二百餘人前往捉賭藉搜太監德恃王府爲護符持六響洋槍以侍官兵覩室中無人知賭局已散德又持槍以待遂退回禀覆刻聞四處搜求某太監雖無下落而京師賭博之塲則皆掩旗息鼓矣 
[北通州近聞]  
　　北通州訪事友人來函云六月二十一日倉憲提騐浙江第三十二起漕糧二十二日提驗江蘇第五十五起漕糧又浙江第三十三起漕糧二十三日提騐江蘇第五十六起第五十七起漕糧二十四日提騐江蘇第五十八起漕糧糧又浙江第三十四起漕糧二十五日提騐江蘇第五十九起漕糧又浙江第三十五起漕糧二十六日因雨停騐二十七日提騐江蘇第六十起第六十一起漕糧二十八日提騐江蘇第六十二起漕糧又浙江第三十六起漕糧二十九日提騐江蘇第六十三起漕糧又浙江第三十七起漕糧騐訖遇雨槪行交局結至六月底江蘇尚餘未交漕糧九起浙江未交漕糧九起天若不雨約在七月初十日左右總可全漕告竣○漕糧爲天庾正供船户盜米罪例綦嚴近來剝船户運米到壩全完不欠者固多然小欠大欠者亦時所不免前日浙江某起剝船户裝米二百石竟敢盜米七十餘石以坭土實於袋中船户逃逸無跡江蘇某起剝船户裝米二百石亦盜米七十餘石船户亦逸只留管船看守若輩胆大妄爲莫此爲甚江蘇糧道陸觀察浙江糧道鄭觀察擬俟全漕交峻後將大欠船户詳請倉憲按例治罪以儆將來效尤○山東督糧道桂耀廷觀察交漕公竣於六月二十一日禀辭倉憲由東關碼頭買舟回省○鮑輔臣遊戎佑卿通州人由武進士欽點花翎侍衛乾清門當差期滿部選湖北宜昌鎭遠安營遊擊聞遊戎於六月二十一日起程前往湖北履新○俗言小車不偷五榖不收其言雖俗其事則確北京御河橋旁其羅弗洋行由外洋運來料貨瓷器數十箱從天津裝船運通交永全棧雇小車推運進京到本行交納行至中途車夫胆敢開箱偷去瓷器若干件旋有人持所偷之物誤到本行售賣被本行人看破將人並物扣留詢明係由小車偷竊得來赶卽赴通報案由鼓樓後寳源樓飯鋪西街玻璃鋪起出贓物傳案審訊究出車夫多名惟貨物係零星售賣一時未能繳還昨北京總理各國事務衙門行文通州内云其羅弗洋行失物過鉅務將偷竊之車夫按名拘拿所失貨物按件追繳俟審明後一律解送總署聽候發落傳聞所開失單計近年所失物件約值銀兩萬兩但未識能璧返秦廷否也○六月二十六日皇上萬壽是日黎明文自張觀察武自傳恊戎各率屬員蟒袍補褂在鼓樓後關帝廟拜牌○南鄉小馬莊某姓有馬一匹因起黄病而死有徐姓婦出通錢一百五十文購馬頭歸家烹而食之少時毒發遍身青腫越日身死尚有二人亦食因馬肉毒發急請醫生灌救未識性命如何○張家灣上碼頭某甲年逾知命撫有一子年七歲視如掌上之珠一日孩出門被鄰右守夜犬澨之傷痕極重甲怒甚提刀尋犬適遇鄰右夫婦在門前站立兩下舌劍唇槍各不相讓甲益怒舉刀亂砍傷婦八刀傷男二刀傷犬數刀氣忿而歸事後男婦並犬一併舁至州署請驗○新任通州嚴刺史奉尹憲檄委調署通州於六月二十九日由京到通闔署書吏丁役前往西門外迎迓嚴刺史排導進城先入西街公館内少憩隨卽親詣道署府署禀見諏吉於七月初一日午刻接印刺史歴署三河香河武清涿州等州縣除暴安良勤於捕緝卓著政聲今莅斯任想定有一番振作也○入伏以來田疇久未渥沛甘露農夫望澤孔殷六月二十九日清晨陰雲密布牛毛細雨午後急雨滂沱直至七月初二日雨師尚未返駕溝澮皆盈北運河水繼長增高平堤泊岸若再不晴山水暴發恐東北鄉又成澤國矣 
[竊石宜懲]  
　　蘇州友人來函云蘇城自兵燹後橋梁有全圮者重建之有傾側者修補之皆一律完整行人便之邇來經地保報董橋石被竊致橋欹側者不一而足現在又報楓橋南高攀橋側首校經橋被竊橋石九塊跨塘橋共被竊石有四座之多聞自青陽地開闢租界以來需石浩繁以致宵小之徒竊石賤售地方官若不訪拿究辦恐以後竊者更多而橋梁皆須傾圮矣 
[刼船類誌]  
　　蘇州訪事人函云本月初三日有沈阿大所撐之東山航船載運客貨由洞誔開往崑山路經蘇州婁門時值旁晚風色極順拽滿蒲帆箭激而去比鼉更二下將近唯亭三里之遥地名沙河蕩是處汊港紛歧有一盜舟泊於小港瞥見沈船又以前後並無别舟盜黨五人一躍而上手執利刃將航工搭客嚇禁在旁肆行刦掠搭客身畔所藏之錢洋及舟中所載白米二十餘石被搬搶一空約共值洋四百餘元噫萑苻充斥遍地荆榛有捕務之責者尚望加之意哉○本月初十日常州七信局有公開脚划船一艘携帶銀洋貨物甚夥向由夜班開至無錫是日划船適開至七墅堰陽湖金匮交界之處時交三鼓突遇盜舟一艘截住去路船夥噤不敢聲任其登舟搜括幸一人忽生急智暗將洋四百元抛入河中尚有四百餘元均被搶去貨物亦被搜奪一空盜舟遂揚帆飛槳以去划船驚魂稍定卽返常州報官請緝然各官憲諗知盜黨縱横屢經出示黏帖通衢謂無論航船客船等切勿夜行冐險詎信局等只作具文今果遭此刦掠亦可謂自貽俟戚也已 
[金陵小火]  
　　金陵訪事人函云四松街有綢業之某姓於昨晚不戒於火遽兆焚如幸爲家中人知覺遂邀集街隣多人竭力襄救未至冒穿屋頂比及水龍駛至早已烟銷火滅矣 
[吞烟不救]  
　　揚州北河下某姓女郎年已及笄嬌養性成日前偶因細故爲堂上訓斥女默默歸房登榻偃臥迨至夜半其母聞女轉側呻吟視之蓋已吞服烟膏母大駭立倩人醫治奈受毒已深返魂無術未及天明竟爾逝世此種女子可謂不知重輕死無足惜者矣 
[第二十六次會訊租船案]  
　　昨爲第二十六次會審信隆洋行控支應局租船之期清晨十點鐘時原被告及所延律師小威金生担文均集後馬路廣肇公所候審未幾承審官蔡和甫觀察英總領事韓能君偕同譯員鳳太守薩副領事升座集審担律師起問支應局委員徐君次舟曰武寗船壞爾當時卽知道否答當時不知後來接得南洋電信知信隆已兩次發電致南洋先言駕時壞後言斯美壞及到信隆行詢問白納處則言並不知何人發電或者係繙譯龔朗甫發向詢究竟何船壞機器則言實是武寗卽斯美駕時則並未損壞繼忽又言據老管説駕時亦小有損傷其實則並不壞船均是説謊當時曾向追問此船出租與爾行我係經理人何得不先關照竟私發電致南洋卽使船壞應該修理亦只好將情告我知曉由我發電禀知南洋大臣或籌防局曾大人何得如此白納處一味推諉龔朗甫未幾又謡傳寗州船被信隆洋行開往香港而信隆洋行有信來關照供畢當將原信呈堂略謂寗州船已安抵香港所有一切修理費用開單呈閲請早爲撥下以便轉給　夥目下各夥逼迫大 
 
 

Page 3

 
 
有不可稍緩之勢故已　控　再遲延恐多周折更多費用等語信係六月十六日接得担律師問曰彼時籌防局總辦曾道臺在滬否答曾大人在滬問第一次扣　是否卽是此日答不知因非我之事也担律師曰非也所問者係何日扣船答事甚機密故而不知問未接信之前爾有風聞寍州開往香港之信乎答略有風門因有一中國差船從别處來滬見寍州船所走海道是往香港而去該差到滬卽將情禀知曾大人曾大人寫信問我是時我適患病接信之下立卽扶病而起乘車至信隆洋行與白納處寳納及王姓華人等向問寗州船何往答言不知當向説明有差船見其開往香港究竟何意據答是做生意因白納處前曾有退還兩船之議故問其旣欲退還何故又往香港曰納處答稱有一律師名威金生曾與商議如欲弄中國須將船開往香港否則不能弄我卽問伊威律師係極有名望之人何故設此壞意白納處言威律師與英領事如一人他要如何卽可如何等語此往問寗州船開往香港之情形也及回卽將此情形告知曾大人後來信隆洋行又遣人送來信一封册子四本均是華文旦並不簽字閲盡知係四船用去各帳因其並無洋文帳故卽遣人往索洋文帳豈知白納處答稱中西文帳一同送來問此四本册何帳答每船一帳均是開支向籌防局索償者且向索收到之帳並不向索洋帳因其所開之帳逐次增加我意以爲或是華人所開洋東未必知曉故向索洋帳以試其洋東究竟知否且知英吉利係有教化之國其屬民必不如此豈知不然問此帳係爾之族姪同開答無每次均是信隆遣人送來請我轉呈曾大人者開四帳計數若干答未核算因不肯准照其請其總數約有四萬餘兩且其中最多者係油漆之帳供畢將帳呈堂薩副領事見所呈帳上露有角籖遂問徐曰此籖何來答是我黏上並非原來問四册内可有細帳答因無細帳只有某某行計銀若干兩至其購備何物作何用塲均不載明且油漆之帳最多不知漆在何處問有無票據答無旣無票據又無貨物如何可認此帳卽此信之前有信一封係領事簽字者來索償銀二萬五千兩曾問其何用亦不答後言均是墊辦各物之用我卽向言所謂墊者係我無錢備辦請爾墊錢謂之墊今一切我皆不知何得謂墊他竟無言回答問其索取帳單則推言在領事處曾問其可有帳否究竟如何合成此數彼言威律師與英領事合算竟要此數我想如此話係眞英人素來信義昭著决不至此如此話係假何以有英領事署印信担律師又問爾究竟肯認多少答我所允出者亦有一帳係法文此則均與曾大人商議允准者第一欵係修電燈費銀五百兩第二欵添購鋼純呂宋純等計銀一千一百六十七兩其餘係武寗江寗新福建寗州船牌船照等費共計銀五千五百十七兩五錢起初尚好每欲添購物件必來商議张竟絶不提及任其自言問修電燈爾如何允法答信隆來商我以此船在出差時亦須修理故而允其所請間第二欵如何允准答純索等件差船上亦是應用之件後來欲我出領船照費我不允白納處言此事雖不相關然於合同無損再三懇請故發電商之曾大人往返數次勉强應允後忽又來言船底鐵板損壞又與曾大人電商數次令其購備此時正在油漆問原告來索此欵時有無尚有比此帳稍長之帳一紙答有卽索一萬二千爾之帳我並不允准總之此事應出之欵如差船可用之件均皆允准如改作商船之後之物卽不允出訊至此已十二點二刻遂皆退堂於午後三點鐘時又升堂集訊仍由担律師問徐自訂立合同時交船在何日停止在何日答新福建六月初二日起八月二十四日止每月租洋二千三百元武寗船五月初四日起七月十六日止每月租洋一千三百元駕時船五月廿三日起至扣住江寗船日止每月一千五百元江寗船五月十四日起至扣船日止每月租洋九百元總共計租洋一萬八千元除收過洋六千二百七十八元尚欠租洋一萬一千七百二十二元担律師曰租船欠洋業已説明尚有借欵項下再行説明徐君次舟答曰信隆洋行前後共借去銀七千六百五十六兩一錢内應除去保險費銀三十兩第一次借銀一百二十二兩係代付煤洋第二二千兩據言行中無銀發付辛工故而借去第三四百六十元據言與人涉訟領事官斷出費洋否則行要被封矣説之至再始被借去第四一千兩因其允可還船故被借去第五六百兩據言行中分文無存甚至火食不繼第六一千兩先寳納來懇商後白納處亦來數次據言係出保險費應允之下忽行中買辦蔣伯恒來取此銀我卽付交及至次日寳納又來取銀我卽回其此銀已被蔣取去矣及至以後不知如何事後聞得蔣伯恒因知信隆將倒故先來取銀以爲到手一文是一文也此銀是官家之銀並不起利至今分文無着且皆由錢莊劃付由該行司帳王承祥經手如王到案卽可明白原告律師威金生謂此事本律師亦須詳詢因今日尚有要公且俟明日再行詳問乃卽退堂約於今晨十點鐘再審 
[水手刃]  
　　有日本輪船一艘名登新馬路在浦東船廠修理本月十三日晚間各水手聚處閒談不知如何口角内有木手一人突出利刃戳傷水手一人腹背左胸三處均受大創兇手見已釀成巨禍卽行逸去至夜半時被戳之水手因傷斃命而逸去之兇手疑尚未有大害遂於十四日回船詎日領事已派人在船守候當卽拘住擬解往日京按律懲辦 
[委查購地]  
　　南匯三灶地方有武生葉某盜賣親戚杜姓遺地建造教堂事爲杜姓族中所聞將地主之柩先行埋葬以致糾葛涉訟公庭旋經牧師禀知主教函致道憲劉觀察札委前署靖江縣葛蕃甫大令前往密查大令親至該處訪悉情形復至南城拜會邑尊汪大令晤商一切前日回滬趨轅禀復請道憲核示 
[柳營演武]  
　　昨爲本埠提標右營秋操之期周元龍叅戎扎委城守李采臣千戎於清晨率同標下健兒整隊出小南門至校塲操演千戎恭行祭纛禮畢升坐演武廳傳令開操施放排槍及刀叉各技直至亭午始操畢而回 
[節日停訊]  
　　昨禮拜四法公廨堂期緣中元令節例應停辦公事捕房應訊各案歸下期禮拜六解堂集訊英讞員翁明府亦函致美領事并各捕房照便停訊一天 
[賽會例誌]  
　　每逢三節好事之徒舁城隍神出巡賑濟孤魂怨魄本屆中元令節在會諸人循例舉行午後鐘鳴三十神像由邑廟起行除尋常旗鑼傘扇外更有灣號馬鼓吹馬執事馬對馬皇命馬等各數十疋並有俊秀孩童數名飾以金珠衣以羅綺名爲小犯人清音沿途奏技鸞簫鳳管聲韵修揚惟是下午以後陰雲似絮小雨如酥以致紅男緑女之往觀者徒恨天公之不做美也 
[賑濟幽魂]  
　　兹屆中元令節上海縣黄大令循例飭傳僧會司帶同戒僧十二衆至内監設壇建醮賑濟監斃無主幽魂並飭設壇在大堂左側亦用僧衆十二人以祀孤魂想冥冥中定頌大令之德不已也 
[償洋了事]  
　　蘇人阿三向習紥珠花本年二月間投宿法界林發客棧是晨將夾被竊出向長生庫質錢爲棧主尋獲扭訴捕房捕頭姑念初犯飭償洋一元免解公堂兩造各遵斷而出後棧使阿弟反被阿三騙至英界晝錦里取洋乘間逃逸潛回蘇州前日棧使偵知阿三來滬住城内晝錦牌樓向索前欵反遭毆辱指爲拆梢訴知地甲送局究辦旋經地甲盤詰實情知曲在阿三同往陳巿安橋新開之誾園烟館開燈評理者仍遵捕頭前諭償洋一元另購傷膏藥二張爲之醫治阿三自知理屈一一從命計費去烟鈔二元數角其事遂寢 
[請提歸案]  
　　法大馬路徴康錢莊雇用陸漢章爲經手開設未及兩月虧空至一萬餘金潛行逃避莊卽閉歇莊主蔡徴麟將陸婦某氏扭送捕房旋又扭送洋貨掮客倪愼齋聲稱被欠洋銀六千餘元請爲押追捕頭准之旋被康明瑞洋行買辦徐某扭送陸漢章至英公廨請追欠款並請移提莊主蔡徴麟歸案訊辦蔡以莊在法界應歸法公廨辦理禀請鄭大令出票將陸移提歸案辦理 
[毆人逃逸]  
　　本邑人韋雪卿賃屋楊樹浦大純廠對面開設某飯店因生意清淡以致虧本積欠房金若干此房係華盛布廠之業故經收租人金某將房屋封閉江北流氓蔡阿三畜有畫眉鳥一頭適寄懸於該飯店内欲入取鳥金阻不許蔡將金揪住痛毆而去金大受損傷奔回 
 
 

Page 4

 
 
訴知總辦盛荔蓀觀察立飭司閽之印度人多名協同巡丁前往捕捉蔡已避匿無蹤不知所適矣觀察復諭隨時遇見當拘赴巡防局重辦 
[路斃堪憐]  
　　滬南大東門外太平碼頭昨日倒斃無名男屍一具年約四十餘歲面黑有髭上身無衣下穿藍洋布單褲足穿蒲鞋形似卑田院中人當由地主訴知十六鋪地甲報明同仁輔元堂照章給棺收殮發壇浮厝 
[法捕房紀事]  
　　崇明人施少綸投法公堂控小東門外戲館街鴇婦曹阿珍縱使烟妓愛林硬拉入内留宿吞没洋銀五十餘元及紡綢衫袴銀鐲首飾等物鄭大令准詞飭提龜子阿福烟鴇曹阿珍解入捕房昨晨捕頭先行訊問准將阿福暫行交保曹阿珍押候補提烟妓愛林到案解送公堂請問官訊究 
[美界捕房紀事]  
　　昨午有醉漢某甲至漢璧禮路第一千一百四十一號門牌某湯團店果腹計食湯團餘個向之索鈔非但無以應反以惡語相侵店主喚交一百二十八號印度捕拘入捕房禁押○昨報登成衣匠陳茂榮投捕房控被陸阿東拆梢一案昨經捕頭派包探石金榮將陸拘獲解入捕房押候送廨訊究○偷兒張和尚潛至蘇州河中某鄉船上竊取綢布衣服若干件事主投報捕房捕頭飭包探竇如海拘入捕房押侯解送英公堂訊辦○御者張阿海昨在北河南路裝配馬車三百廿九號華捕見之以其有違定章因卽拘解捕房押候送解訊究 
[善捐聨誌]  
　　事不能有順而無逆人當拂逆之來計惟有力行善事庶可感格天心書祥迪吉易著慶餘其理豈有或爽哉敝所作奉延齡求安子求病愈免災禍樂助賑欵洋三百元裕康土棧交來蕪湖無名氏求店平安洋一百元杭州傳道堂同仁第九批賑洋二百五十七元五角江上漁隠求病愈無錫顧信成堂爲子病祈愈保平安各洋三十元恩周瘠壤慶洽華堂可勝忻頌又萬霞如善士爲令嬡出閣將喜筵資五十元移助本堂善捐藉爲諸親友造福節繁文于溽暑之時漙實惠于阨窮之子仁術仁心加人一等矣上海六馬路仁濟善堂籌賑公所制施則敬等謹誌 
[善人是富]  
　　前承王東序大善士光降敝堂親見求醫給藥踵趾相接情殊堪憐故而善念頓生慨助規元一伯兩以濟善舉並有李玉臣翁亦以襄善爲懷添助規元十五兩以佐藥資而全貧病皆緣敝堂恆産毫無經籌非易是以慷慨解囊陸續襄助將來福壽綿長獲報豈有涯乎[  滬北廣益善堂葉成忠嚴信厚施則敬唐榮俊謹啓]  
[同心共濟]  
　　謹啓者弊堂施醫給藥經費不敷全賴諸同仁陸續輸捐庶抵接濟兹蒙李玉臣善士助規銀十五兩茂泰號助洋十五元順源號福安號峻峰號各五元鴻發號順裕號王振昌許和成陳揚中善士五户各兩元萬安號坤發號各一元體大造之好主恩周蔀屋本宏施而獲報福備箕疇除掣給收條外謹展謝忱奉揚盛德[  上海虹口元濟善堂董事嚴信厚施則敬等謹啓]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英公堂移送誘領女孩之王阿二談陳氏至縣蔣刺史提　王供江北入在滬推小車度日與　陳氏姘識數年同　　山家園有鄰居張葉氏再三來與姘婦説要與他女兒爲媒某日小的與姘婦領孩至又袋角卽被巡街捕瞥見獲解公堂轉送至　小的實在並無誘拐女孩等事該女孩已由張葉氏帶回江北去矣談陳氏供與王阿二姘識餘供與阿二略同刺史得供遂判王阿二與　陳氏姘識實屬　恥已極究竟有無誘拐著先將王阿二枷號一日發二圖示衆談氏還押再行訊究○前據蔣學忠控堂弟華春勒繼伊子等情經蔣刺史訊供　交嗣書在案前日又經蔣剌史集訊蔣學忠供有糧田十八畝房屋二聞生有女兒招贅周生林爲婿本欲承繼華春之長子土生爲嗣子因伊時抱小的夫婦毆辱並將女兒女婿逐出硬要將田房交付小的不允時來吵閙故不願以土生爲嗣求請作主蔣曹氏供與伊夫學忠略同蔣華　供生有三子長子土生承繼與學忠堂兄爲嗣因欲房屋一間伊卽聽信女婿周生林讒言不肯給與土生居住蔣土生供華春是生父因伯父　後小的嗣與伯父爲子被伊婿生林挑唆以致不允叩求恩斷周生林供岳父蔣學忠因土生時常辱駡不願承繼爲嗣並非出自小的挑唆薛古忠供是地保蔣土生承與學忠爲嗣小的並不深悉某日學忠來家訴知卽經小的開導土生備辦香燭服禮奈土生堅執不允周生林並無挑　情事求鑒剌史得供判曰訊得此案呈案合同係屬至公自應遵照辦理旣立土生爲嗣所有田房請三股均分土生一股周生林一股蔣學忠一股以爲夫婦養贍之資著各具遵斷結備案蔣土生違許嗣父在所不免卽著笞責二百從寛斥釋○前報紀葉順昌被人毆斃迭經黄大令會　蔣刺史研訊實係凌景星毆傷身死訊供明確當因凌患病尚未收禁仍在押所邇因病勢頗重由看役禀明黄大令孩示昨日奉飭著官醫赶　赴所診治未識能否有效 
[上海巡局瑣事]  
　　楊樹浦華盛紡織廠屢次失竊銅鐵　物巡丁潘阿木疑小工袁新吉所竊因於前日同某甲將袁扭住欲往租界　經　防局袁極聲呼喊經巡勇將二造一併拘獲禀請李葆初二尹立卽升堂訊究潘供安慶府屬某邑人刻在華盛廠充當巡丁因廠内失去　銅知爲袁所竊因奉總辦飭將袁拘送案下請懲二尹謂爾之意本欲往租界去今旣拘案改稱奉總辦飭送所供顯有不實遂飭保持片往總　處詢問旋覆並無其事袁供湖北人爲布廠小工現居治下華順北里第二十二號房屋廠中失銅小的實出不知巡丁潘阿木忽同某甲向小　拆梢並被帶回家中肆意搜查並無一物又被扭往租界小的情急呼勇拘案求請明鑒二尹據二造供詞潘阿木顯有拆梢情形然非澈底相究總難水落石出判將袁新吉暫行看管某甲交潘阿木帶回候飭保甲查明再行提案訊核○本邑人江阿大因向祖母吳氏强索銀洋經吳氏　控巡防局由姚殿卿二尹笞責後具改過切結釋放回家前報已紀之詎阿大釋出後故態復萌向祖母大言滋擾不稍悛改吳氏於前日午後又奔赴局中喊控姚二尹大怒立命地甲迅將阿大拘致升坐研訊謂前次將爾責辦冀可改過從新何意轉輾怙惡不稍悛改爾祖母吳氏年已就　爾不思奉贍反敢行兇滋擾實屬法紀全無卽着移送至總巡局請究經鍾明府接函後立卽提案研詰之下知其屢次違忤法無可逭命　　籐條二百下移送改過所覊禁以冀悔悟○南巿生義弄口劉宗得所開之成衣店前憑田錦松薦趙福福做工因欠找工資洋四角趙卽邀田往請劉宗得至某茶肆啜茗一言不合以致口角互相毆打劉稍受微傷當由傍人出爲勸解寢事詎劉被毆之下心有不甘具詞投控於十六鋪巡防保甲南局經局員鍾偉臣二尹准詞提案研訊之下以田錦松不應在塲助同毆打判責一百板趙福福畏罪逃避當將其子金保判笞二百卜著交趙福福到案訊究○張阿狗有烟槍一枝價值洋蚨五六翼欲賣與人於四年前有在張公館之庖人潘某説及有人欲買好槍張卽將槍父潘携去豈料潘取槍後杳如黄鶴張跟蹤至張公館詢悉已經辭去張無可如何至前日有人説及潘某現在榻水橋廣東人所設之烟館内吸烟正在吞雲吐霧之際張卽上前扭住將衣扯落潘子永元得悉情由卽糾集薙髮匠阿狗等數輩前來與乃父報復張阿狗亦邀同俞鐵頓張阿二等到來將永元扭至茶館評理欲將乃父所騙烟槍賠償詎永元一味兇蠻因互毆各散潘永元被毆後心有不甘卽投總巡局控訴鍾明府立卽拘集人証提訊張阿狗供四年前被永元之父騙去烟槍現在探悉來申向索原物並無别情潘永元供訴前情並稱父親被張剝去衣服求追究明府曰爾父旣不來案本委將爾等送縣辦理潘答曰父親已至杭州明府遂判張之烟槍事隔數載無從查究著將俞鐵頭等各責一百板從　開釋並諭以嗣務須安分營生 
[金陵官報]  
　　七月初十日宿州營守備吳天祥海州營守備陳治尚均由京引見回均見儲材學堂候補楊禀知法文敎習郎恆今日到堂　　　　　　　　道　　　會辦上海機器局金陵營叅將楊福田到由京引見回同知李文藩銷海運津局差通判羅繼琛銷儲材學堂工程差又陳元楨東路彈壓知州湯華袞　門點　　　知縣　　　官監臨行轅照料謝委文闈差候選縣丞劉炳光辭回湖南正副主試武巡捕都司李錫齡期滿雲騎尉吳連喜均辭赴清江接主者崇安輪船劉德輝　　　　　　　　雷　　　馬超羣均到接上江學憲回江西巡檢馬守忠見○十一日　徽學臺李端遇到會皖南鎭李占椿知府陳琦辭赴通泰公幹直隸州劉運吉禀知由滬會估　船工程　　見　　　陳元楨奉司加委三路補點名處彈壓差知縣王以乾奉湖兆督銷局咨調差委卽辭又吳兆林謝委文闈中路搜檢差又門廣綸到由蘇來又黄彝凱禀知卽用知縣馬瀛煥　　　月初九日卯時病故開平礦務洋人米海厘繙譯李士　又分省知府周學熙本省礦務候選州同吳亮曾均到見藩轅牌示銅山縣利國司巡檢陶瑞徴期滿遺缺掣得典史　　　堂又沛縣夏陽司巡檢高遠程期滿遺缺掣得主簿張樾又沛縣訓導管廷　病故遺缺查有訓導陳伯龍均堪以署理 
[蘇省官報]  
　　七月初六日通判陳寳樽禀辭赴盛澤厘局差知縣王壽華禀辭赴滬又田實榮由嚴家厘局來禀謝奉飭留辦海州吏目捐升過班試用知縣王　　　　寗來蘇禀到○初七日知縣田寳榮禀辭回嚴家橋厘局吳縣主簿王嘉懋禀銷盤門外巡緝兼彈壓差巡檢蔡恩錫禀銷海　　局差○初八日撫憲趙頃奉上諭升補刑　　　侍郎同知鄧文堉辭赴江北勸捐又吳其昌禀知委赴太傏公幹卽辭通判德山禀辭赴江寗文闈差知縣費鴻年禀辭赴江北　　府經歴劉廷琛巡檢申士林均由　　　　　　又　丞裕禀銷上海貨捐局司員差又舒炳　禀知到中路二叚夏防巡查差又何天綬禀銷中路二叚夏防巡查差撫轅牌示照得本屆應入軍政各員聽候本部　　　　　　　　○初九日常熟縣朱禀到並謝奉委簾差知縣方　由松滬而靜　　巡檢張兆咸由湖南回○初十日同知黄琪禀辭赴江寗文闈差府經歴許之琛禀謝奉　　　　　　　　○十一日荆溪縣鄭禀到知縣張恭　禀銷海運津　差又楊萬選禀銷吳　貨捐分局差並禀知丁母憂卽辭回籍布倉大使問第榮禀銷婁門旱關差巡檢　　　　　　　　　旱關差南路二叚巡查委員典史王棟禀知兼辦南路一段巡查卽日到差○十二日藩轅　示照得金壇縣　缺前以舊海防新班先知縣鄭鍾祥請補業奉　　　　　　　　　飭令前赴新任同知周懋鎬銷江北　資假知縣周恩懋禀銷海運津局差又許慶春禀辭管解餉赴金陵委署金山縣典史林守亷禀辭赴任南路一段巡查　　　　　　　　　滿病仍未痊暫行銷差 
[江西官報]  
　　六月初六日知縣徐嘉縣委員皖淘井署建昌縣楊長　缷事清理交代回劉　壽揷委厘差吳崧高拔委知縣俱禀謝行知從九盛家祥裕　　　　　　營周步雲缷九江前營遊擊事回另補縣左彚鈞興國公幹回從九周　源　　　魚溜保甲准補貴溪上清司羅濬　　赴新任又署安仁典史徐兆鰲期滿調省以　　　　　　清司在任安仁典史方瑞麟回任○初八日補用縣張紹　禀謝酌委優缺一次行知又禀仍回上饒厘卡另補知州　級由京回又禀謝順直賑捐加　品銜未入陰　　　　　　服來江○初九日候補府徐元霖候補縣劉至健俱由撫州公幹回代樂安縣向冠羣缷事清理交代回王藴輝接辦善後局文案汪守棪接辦善後局事務金　縣新選　　　　　訓導趙汝明南城縣新選義寗州學正李緝熙俱禀謝考　傾　署永豐沙溪司黄兆棠請假回省就醫以候補　史施恩溥暑理○初十日兩江候補遊擊徐壽椿接管法　　　　　事務吉安守備黄壽山缷署建昌守備回又禀往九江前山東平原縣楊德成禀往湖北署瑞金縣趙峻缷事清理交代回又禀知丁母憂策嶲拔委一次縣丞潘沅臨江　　　　减平回王峻湖北賑捐奬加藍翎邢躉祖駐守闈外天車 
[邗江官報]  
　　七月初二日王分轉　　禀知赴省公幹○初三日　　尹　銷西監查　差俞少尹枚劉楊公幹○初四日華蕩營千總洪千戎新有　正陽開鹽課　　申報舘恊振所經收順直山東川東鄂省賑捐七月初一日至七月初十日止第十九次清單○七月初二日隠名氏求平安洋一元朱氏爲求壽洋五元○初三日　　　出險人　保合家康健洋十元○初四日無名氏斷保合家康健洋五元古虞無名氏洋三元石西亭洞　石柱卿爲求病痊洋十元山塘楊春林敬募洋十元○初五日法　　　　洋二元硤　銅洋十六元六角陸仲册罰洋二角五分○初六日潘氏爲千兒病愈洋一元胡啓洋洋一元○初七日施與敬爲二小兒痛痢求速痊愈洋五十元七夕平按　　　　　洋一元錫文記洋十元銅洋一元二角○初八日少思生洋十元砂石順成局來旅居子洋五元供收洋一百廿三元二角五争銅洋十七元八角 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月初二日京報全錄]  
　　宮門抄○粤督譚奏爲揀員調補要缺知縣摺○將軍恩奏爲呼籣等處燒商各願集捐賑銀懇請弛禁開燒摺○楚督張奏提督巡　上江及下赴江皖緣由片○又奏天門等縣被水撫卹片○豫撫劉撫奏爲請者簡放城守尉摺○黔撫王奏爲揀員請補遊擊守備名缺摺○七月初二日刑部都察院大理寺鑲紅旗值日無引見○德雲富勒亨額預備召見○都察院奏派專司稽查　派出裕德○召見軍　德雲富勒亨額○○太子少保頭品頂戴兩廣總督臣譚鍾　頭品頂戴廣東巡撫臣許振褘跪奏爲揀員請補省會首邑要缺知縣以資治理恭摺仰祈聖鑒事竊照番禺縣知縣惠登甲升補南雄直隸州知州已准吏部核覆所遺番禺縣知縣係衝繁疲難敢要缺例應在外　員題補查番禺縣爲省會首邑政務殷繁時有發審要案必須聽斷明敏尤貴操縱得宜非精明幹練才識俱優之員不足以勝煩　臣等與　　兩司於通省現任各員内逐加遴選兹查有東莞縣知縣劉秉奎年四十八歲江西信豐縣人由廪貢生考選癸酉科救貢甲戌科朝名二等　三名引見奏旨以知縣用欽此旋遵例捐指分廣東試用光緒元年五月初八日到省復遵海防例加捐本班儘先補用題署翁原　知　二十年調補東莞縣知縣於光緒二十一年五月十一日到任該員實心任事治具能張以之調補番禺縣知縣洵堪勝　查番禺縣　　　　今　　補與例稍有未符惟番禺縣缺最爲緊要人地實在相需例得據實陳明專摺奏請據藩臬兩司會詳前來合無仰懇天恩俯　　　官　　缺緊要准以該員劉秉奎調補番禺縣知縣實於地方有裨如蒙俞允該員係現任知縣請調知縣銜缺相當毋庸送部引見　　　　縣知縣係海疆衝繁疲難最要缺例應在外揀選調補俟接准部覆另行選員請調臣等謹恭摺具奏伏乞皇上聖鑒訓示再該員係　　　　　罰案由另造清册送部又該員東莞縣任内並無欠解錢糧又無承審案件及承緝未獲盜案已起降調革職叅限合併陳明謹奏奉　　　　部議奏欽此○○奴才恩澤跪奏爲呼蘭等處燒商各願集捐賑銀懇請弛禁開燒詳查不礙地方恭摺具陳仰祈聖鑒事竊去歲者　　等處雨水爲災秋收歉薄軍民實有乏食之虞是以奏將呼蘭等處燒鍋自本年正月起一律停燒俟秋成如果豐稔再請弛禁等因奉旨　　在案嗣因厘局各員禀稱呼蘭一帶燒商各家皆出有錢帖民間藉資周轉且稱所燒並非正經食糧如必經年禁止則其生理必微　帖無出　間反形窒礙如能准其照常開燒除每筒本年照章交納課銀二百兩之外各商情願出捐助賑奴才當以所禀旣不礙於地方又可資助窮禺　係兩便之道隨卽批准令一律報捐去後旋據厘局並呼蘭綏化兩廳具報隊荒閉及停燒無力出捐各燒鍋不計外呼　現有燒鍋二十九筒　捐銀六千兩呼蘭廳現有燒鍋二十一筒共捐銀四千二百兩綏化　現有燒鍋刀筒共捐銀一千八百兩以上三　統共捐銀一萬二千兩此　併漠河金廠提撥呼蘭賑欵銀内使用專案奏咨查核外仍催令各該衙門卽將弛禁各該燒鍋應交本年課銀迅速催齊送省以　　充餉　　需至各該燒商等捐銀鉅萬賑救災黎赤能以好善爲心不可不示鼓勵合無仰懇天恩可否准由奴才衙門奬給六品功　　　　　　　之處出自逾格鴻慈所有呼蘭等處燒商各願集捐賑銀懇請弛禁開燒詳查礙地方緣由理合恭摺具陳伏乞皇上　　　　　　　　　　奉硃批著照所請户部知道欽此○○張之洞片再長江水師定章提督以半年駐下江半年駐上江周歴巡閲察看弁兵勘惰歴　　　報在案兹長江提臣黄少春本年三月二十五日到鄂巡閲漢陽荆州水師並駛赴湖南駐扎岳州察着岳州鎭標營伍先將上游各營校閲　　與臣面商一切卽於五月二十二日沿江東下依次校閲所有提督巡閲丄江及下赴江皖各緣由理合會同長江水師提督臣黄　春　　　　伏乞聖鑒謹奏奉硃批知道了欽此○○張之洞等片再湖北地方本年春夏之交霪雨過多連綿果月江漢水勢汛　均早而　水大汛疉臨勢更洶湧旬日之内陡長三丈有餘所有官民各隄均經發欵以工代賑飭修完固惟濱漢之京山縣屬唐心口民提上年被水　　口門甚寛口内積水已成深洪施工不易本年甫將積水設法宣洩赶築合龍而大汛卽至水高於隄人力難施遂致漫隄而過該縣　　尚止一　之地災不甚重惟天門漢川二縣地居下游首當其衝田廬多被漫淹麥收失望現仍一片汪洋驟難涸復又崇陽縣地方於五月初六日　　　風大雨如瀉衆山之水同時湧漲頃刻高至丈餘建瓴直下如頂灌足該縣地處山陬河港淺狹未能容納一時泛濫横流致城内及東南各　　帶地方悉被冲淹房屋冲毁二千數百間人口淹斃七十餘名禾苗槪行漂没田地多被沙壓遽難懇復蒲圻縣地處崇陽下游同時暴兩盛漲　鄉亦被漫淹又孝感縣地方於五月初旬連朝暴雨勢若傾盆山水河水同時漲發無可宣洩東西南各鄉濱臨湖河田畝槪被漫淹二麥無收　苗未能栽揷又興山縣地方四月中旬迅雷疾雨時閲兩日山水暴發漫入城署東南各鄉豆麥正值黄熟槪被淹没巴東縣屬後鄉建始縣　　北各鄉各因雨雹春收亦皆失望據各該縣禀報前來臣等查天門漢川二縣上年均係被水之區受災甚重今則又遭巨浸收成無望益形　　崇陽本屬山區歴無水患兹復罹此奇災小民惶駭慘苦尤堪憫惻均應急子賑撫臣等業飭藩司分撥銀錢鉅款崇陽並發米三千石委員　　解往會同各該縣各就地方情形賑糶兼施或以工代賑俾得民困早紓毋任流離失所蒲圻孝感被水之處亦卽飭令分别酌量撫卹至興山　東建始各縣均因上年被災現在賑務尚未完竣並飭一律加賑以資接濟此外濱臨江漢各屬低窪之區雖亦據報被淹情形較輕現在節　　早仍飭趕緊設法疏消以期涸復補種統俟秋收覆勘分别輕重再行辦理所有天門等縣被水撥欵撫卹緣由謹合詞附片具陳伏乞聖　　奏奉○硃批崇陽猝被山水情形最重其餘被淹處所均著一面疏消一面上緊賑撫欽此○○頭品頂戴河南巡撫臣劉樹堂跪奏　　守　　病出缺請旨簡員補放以重職守事竊據駐防滿營印務佐領倭什春等禀報城守尉德元因得暑瀉病症醫藥岡效於光緒二十三年六月十七日在署因病出缺等情臣現將城守尉印務檄委廂藍旗滿洲佐領倭什春謹理外所有城守尉員缺　○旨簡員補放以重職　　謹恭摺附驛具陳伏乞皇上聖鑒謹奏奉硃批兵部知道欽此○○貴州巡撫臣王毓　跪奏　揀員　補遊擊守備各缺以實營伍　　仰　　　事竊查擬補都匀恊右營遊擊陸登庸因病呈請開缺調理所遺員缺係　三槍第七缺應用儘先人員請補又關洞營左軍守備徐　先因病出缺業經臣會同督臣恭　　行題報所遺員缺係第六輪第二缺應以揀發人員請補臣查有儘先叅將　匀恊　營都司江瀚清現年五十歲貴州遵義勝　進士投効軍營剿賊出力保花　僅先　　借補都匀恊左營都司光緒十六年請咨引見承領實授劄付回黔到任供　　查有都司銜升用守備安義鎭標中營右哨千總何其榮現年四十七歲貴州廣順州武　　入軍營効力歴拔安　鎭標中營右哨千總於光緒十八年軍政荐舉卓異十九年　平　安廳效匪劉燕飛案内出力保奏是年六月十九日奏上諭著以守　升用並　　司銜欽此二十年因千總任内俸滿卓異併案給咨赴部引見承傾實授　付回黔到任供職臣到任未及三月例不加考據臣　中軍叅將尚宗　查得　先　　都　　　營都司江瀚消當差　愼人地相宜堪以借補都匀恊右營遊擊員缺又准安　鎭總兵蔣宗漢查得教同銜升用守備鎭標中營右哨千總何其　　　　熟堪以升補　　　左軍守備員缺合無仰懇天恩俯准將江瀚清借補都匀恊右營遊擊何其桑升補　洞營左軍守備各缺實於營伍有裨如蒙俞允江瀚清　　　　　卽行給咨赴　　見何其榮業於千總任内卓異俸滿併案給咨赴部引見邀免送部並懇敕都給予剳付以符定制除咨部科查照外謹會同雲　總督臣崧　貴州提督臣羅孝　　　恭摺具陳伏乞皇上聖鑒訓示再江瀚清所遺都匀恊左營都司員缺黔省現有應補人員應請扣留外補合併聲明謹奏奉硃批兵部業奏欽此 
 
