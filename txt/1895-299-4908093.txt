# 1895 - 299 - 4908093

 

Page 1

 
 
[重印西事類編出售] [  申報館人啓]  
　　西事類編一書　摭歴任　　參隨游歴外泮所著日記大而兵刑禮樂小而風土人情類别門分參以議論留心洋務者　不得不　置　編也本舒前曾付諸手民流傳子世走及數卸鄴架已空而問價者仍源源而來因之重爲排印刻已裝釘告蕆工料較前者益精每部碼洋三魚　分購者請臨本埠申報舘及申昌書室各外　則概歸申昌及經售申報人出售 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[華人宜通西文說]  
　　有言語而後有文字言語者所以逹人之意而文字者又所以逹其言語也韓昌黎所謂言之精者爲文是也舉凡國家之大事治民之法制以及忠孝節義讜論名言莫不藉文字而後布於天壤傳諸久遠偉哉廣哉文字之有益於世豈有量哉天地間萬事萬物能垂諸億萬年而不廢可以與天地同休者其惟文字乎是故地球各國古時未有輪舟帆舶也亦未有火車鐵路也道路不通商賈不興各君其君各子其民彼此不相往來然而無國不有文字其文字制造之法雖不相同而通情逹意以利用則一也苟有一邦不知文字之利益但知以言語通情逹意已往之事以結繩爲記卽不成其爲國而爲獉獉狉狉之野人不識不知之生番矣從可知日月之所照霜露之所墜無論東海西洋島嶼僻壤不生人則已苟有人焉則必有言語有言語則必有文字實爲天地自然之理我中華文字肇自蒼頡三代而還其法益密其用益宏載聖人之道者曰經記國家之事者曰史詩以言志歌以永言下逮莊騷詞賦古文時文等莫不各有體裁各有規模學者專意研究畢一生精力尚有不能得其奥窔者嗚呼中華文字之精深富麗恐他國無有能及者矣雖然中華文字以象形諧聲會意爲主而西文則源出於臘丁文字卽古羅馬國字也考其成字之法用二十六字母相並成聲可以千變萬化至於無窮天下萬事萬物皆賴此二十六字母書之其連合之法或二三字或五六字間有七八字至十餘字者於是以其連合之字而調音定音而成言積言而成句又可審其音而成新字又有一種阿喇伯數目字若中國號碼字之類西洋各國因其便用俱通行之其數不過九字然自小數至於億萬數祗用此九字而無窮期所書之字皆係横行讀法自左而右以左幅之頁爲首與我中國之字自上而下讀法自右而左以右幅之頁爲首者適相反也然以中西之字較其難易則華字難而西字易何也華字一字一音而書法又各自不同西字則祗此二十六字母其聲音亦不出二十六字之範圍華文自上而下筆劃不能相連西文則自左逹右一字而可以一筆書成華文與言語絶然不同而西文之淺者卽言語也是故西國童子不過讀書數年而已能觀淺近之書又能運筆作書信論說等我中國苟非絶等聰頴子弟未見有讀書數年卽能觀書作書信論說者也可知中西人非智愚之有殊實文字之有難易也獨是天地不能終古而不變東西洋不能永遠而不通西人來華亦屬循天理这自然自通商以來我中華人士見其國家富强器械精堅天文地輿格致製造算學礦學化學等靡不考究精詳窮理深奥不免欣羡而有志西學者或淺嘗而輙止或泛鶩而不專或得其皮毛而未悉實濟卒無有成一藝可與西人相頡頏者何哉蓋因文字不通則彼言之雖極淺極顯極詳極細而我尚茫然終覺扞格而不能會其通齟齬而不能獲其要雖有翻譯一法亦屬迂道而行不能直捷翻譯者何以洋文而譯成華文也自數十年來京師同文館上海翻譯館以及各省教會翻譯各種西書不下數百部有志西學者可購其譯出之書而觀之依其法而試騐考究之似與觀西文之書無以異然此中大有分别以西文而翻譯華文是不得已也聊勝於無耳且亦不能完全也不過一鱗半爪耳况西國事物名目往往爲中國所無而文辭語氣等又與中國文法逈然不同是故翻譯之書恒有辭不逹意之患似是而非之弊而西國講究各種學問之書奚啻數千萬卷今所譯者不過萬分之一耳豈能得其要領哉夫學者僅知其萬分之一而欲求廣其識見增其學問不亦難乎噫今世學者用力於科舉之學而無暇及於洋文或視洋文爲異端而不屑考求殊不知當今之世無論西學之不能不講卽一切華洋交涉之事亦日繁一日苟其不明洋文安能周旋於其間哉余是以知洋文必將盛行於中國此時會之使然吾輩因時而合其宜可也雖然從事西文西學固爲知幾之士識時之傑然必以我本國文字學問爲始基而後能融會中西之學貫通中西之理若蹈浮薄少年之習略識洋文略暗西語便詡詡然誇耀於世以爲中國文字學問不足學不必知棄若弁髦視若贅疣則非余之所敢知也 
[本館接奉電音]  
　　昨日午前京師飛電傳來上諭三道硃筆一道敬謹譯登○九月初十日奉上諭甘肅鞏秦階道員缺著李光久補授欽此同日奉上諭降調前任山東巡撫任道鎔著來京聽候簡用欽此○十一日奉上諭户部奏遵旨議覆直隸總督王文韶奏望都縣糧賦懇恩量爲减免一摺直隸各州縣錢糧久經厘定惟望都縣仍沿舊制糧賦較他邑爲重該縣地瘠民貧小民遷徙流亡實堪憫惻加恩著照所請准免望都縣差徭及退出反地三項額徵糧賦减免五成著爲令以蘇民困他處不得援以瀆請該部知道欽此同日奉硃筆崇勳補授鴻臚寺卿欽此 
[英電譯登]  
　　前日倫敦來電云中國許償日本之兵費定於九月二十二日先付銀三十兆日本卽將遼東之兵退去 
[臺厦續聞]  
　　厦門訪事人來信云九月初三日臺南府城因餉絶兵丁譁潰日本兵船乘勢入城上匪又乘勢四鄉搶掠劉永福大將軍亦無用武之地祗得暫退内山徐謀克復之計核計臺南兵勇六七千名均被日本掠獲分派兵船日昨電報到廈已由兩兵船先載一千五百餘名至金門島交卸餘俟續至厦泉各處金門分縣萬雲程二尹鵬赶卽禀報厦門提道二憲立派中軍劉毓仲副戎章文甫二尹二人前往彈壓照料一面由提道兩憲電請邊制憲派兵輪撥籌欵銀分别咨遣送回兩粤楚湘江右三江等處各歸田里俾免流落異鄉兹已由省電復著先在稅釐項下指撥萬數千元按勇兵之遠近給川資之多少大略至多不過每三四元或一二元不等由道憲印發三聨票委石潯巡檢到船點名按名付票待船到地登陸時由船主管駕照票付銀以昭核實○倭人掠獲臺灣潰兵在船三日并不付給飮食迨 
 
 

Page 2

 
 
至初七日載到金門時各兵已將餓斃下兵船時小杉舨一只滿載一百餘人忽因湧浪人衆將船激翻溺死海中無一人救起者緣皆飢餓就斃之人無力泅水故也並聞此次兵勇在金門登岸實因餓甚見食卽攫幸地方文武官紳商民原情當卽煮粥施給得免滋閙去○臺灣自屬日本國所轄恐奸民匪類在港外搶刦者逃出本國地面無從查獲故葉觀察特早一月卽札由臺北回厦之從未各員充當巡查三叚街巿而提標亦派武弁分叚巡緝○保甲局委員韓舜卿少尉一琴報丁内艱道憲遴委廖樹棠二尹芾辦理所遺義倉委員差委易濟安少尹充當稅釐支應委員駱二尹藩憲輪委署理協海縣丞另委二尹來厦接辦監做厦門砲臺工程委員朱司馬病故省憲特札張懋生司馬來厦接辦亞士爹利士厦門三船先後於重陽日鼓輪入口載來臺南兵民男婦老少二千四五百名均言臺南府軍民土匪互相搶刼倭兵又姦殺淫虐民不聊生慘無天日臺民何罪而遭此大刦耶 
[日本近事]  
　　長崎諏訪神社例於舊歴重陽前後賽會三日今屆定期初四日起迎神至大波户塲由寄合酒屋各町爲首適在崎日人有迎接二十四聨隊軍士過境之舉熱閙遂倍於往年惟華人鮮有往觀者第一夜豐後町卽肇火災據云火起於糖店因製各色糖果爲賽會時禮物生意過盛夜忘息燈以致失愼殃及比鄰多家○東京所設大本營自日皇廣島回京迄今凡遇軍務悉於此會議本月十七號之夜二點鐘時忽接緊争報參謀次長川上氏及寺内石黑野田各氏與各將校在營會議自三點鐘起至鷄鳴時始退午後二點鐘時復叙將校會議宫中往復使者相續於道直至十八號之夜二點鐘時各官始散出○威海衛所駐日兵二千名於十六號載回某日已在門司港上陸○朝鮮派駐日本公使高永喜到任纔二月餘忽奉政府召回據某日報言高係閔妃之黨今閔妃失勢故另派前任駐日公使金嘉鎭庖代 
[太守到省]  
　　蘇州府遺缺知府有太守泰前經上憲請補常州府缺兹已奉部覆准太守於初九日由金陵來蘇詣各憲轅禀到初十日經藩憲牌示飭赴常州履任 
[統領易人]  
　　蘇省緝捕營統領李質廷軍門自前年到差以來一切捕務無不克勤厥職近以年高體弱屢乞開去差使撫憲趙中丞俯如所請准予銷差所遺十三營統領一差聞已札委駐紥吳淞之陳軍門兼統云 
[日員勘地]  
　　日本委員赴蘇勘閱租界與地方官議立章程曾登前報兹悉三委員在盤門一帶勘視之下皆不合意意欲閶門外南濠以及上新橋等處爲租界特請於當道以該處直逹胥門開闢馬路葑門外之新陽地開濬河道通逹各處云云聞地方官刻下尚未應允是以三委員暫寓火神廟靜候當道回覆但不知果能如其所請否也 
[皖山秋色]  
　　安慶省城墨子巷有金陵世族陳㴻棠二尹印沛霖者其平日厚道待人尊師教子二公子名亮寅赴寗科試科掇芹香電報遙傳闔第欣慰於是門盈賀客都誇此日登龍座滿高朋競許他年展驥玉堂金馬翰苑木天意中事耳主翁謙謝再三卽命開筵欵曲把酒言歡姑錄之以爲佳話○皖垣入秋以來天久不雨農家望澤甚殷雖月之初三日夜濃雲密布急雨跳珠然卽開霽未識日内能否大沛某霖以蘇民困否 
[裁兵節餉]  
　　蕪湖訪事人云駐紥蕪湖及東西梁山攔江磯等處精健四大營本由良字山字等練軍改併而成惟練軍冋不足額名爲每營五百名實祗三百人爲一營富海氛猖獗江防戒嚴安徽巡撫福中丞特仿行軍章程令每營添募精壯二百名兹者和議告成餉需奇絀駐蕪精健全軍統領劉子幹觀察接奉中丞來檄飭令仍照舊制每營裁剔二百名卽以八月杪爲期除餉銀照數發清外加給恩餉一月俾裁剔之勇藉作還里川資此檄於八月杪奉到觀察卽轉檄西梁山精健前營陸筱賓副戎東梁山精健後營徐月亭叅戎攔江磯精健右營沈秀川副戎一體遵照妥速遣撤至觀察自統之精健左營冋駐蕪湖者則於本月初五日督同帮帶及各哨官升坐軍帳將全營勇士按名點騐挑留三百名餘卽善言遣散并略捐廉俸每人贈銀五錢令卽刻檢點行李派委哨弁棚頭帶領登舟於初六日清晨掛帆渡江向蒙毫一帶進發聞東西梁山及攔江磯等處之前後右三營亦於日内先後裁减剔下之勇皆派委哨弁押送沿途不准稍有逗遛西梁山精健前營陸統帶並將北轍南轅各要隘分派妥弁到處駐紥以防同時裁去各散勇或有半途偷下流爲匪類者此亦防微杜漸　要著也 
[逆案補述]  
　　前報逆案紀聞一事兹接厦門訪事人來函云此事烟逆子已逃屍親恐拖累四鄰當卽棺殮埋葬未經報官况其子乃自幼抱養實非親生似可又當别論也合應更正免再誤傳 
[躉茶喫虧]  
　　茶商在淡水臺北採辦茶葉每年約以四十餘萬箱爲率今春因日本欲佔據臺灣各茶客均赶前採辦裝運貯厦以爲居奇孰料西人早已識破華人之機竟置厦門運到之茶不顧轉向臺北自往選買致與茶棧中人爭購夏秋兩季之茶因之厦門茶葉大盤迄今未開而安溪内山之茶更無人過問恐本年茶商有數家難以支持不免倒閉之虞云 
[江寗試事十一誌]  
　　金陵訪事人云龍大字師考試江寗闔屬生童已畢牌示轅門於月之初七日奬賞是日黎明一等生員及新進各童無不衣冠到院恭候發落但聞三聲砲響九門洞開由儀門直逹大堂排列儀仗聲威煊赫笙管嗷嘈遙見紅羅傘下有巍巍然者羣從自後簇擁而出知爲文宗升座矣於是諸生金頂輝煌魚貫以入至堂上行打躬禮分班侍立宗師挨次奬給花紅告以砥文脩行等語諭勉再三諸生唯唯而退隨後接見諸童所諭一切大略如前諭畢鼓吹送出聞文宗定於初九日赴通州 
[有冤必報]  
　　中秋後有一湖南勇丁某甲自用小刀向喉間刎割未死奔赴廈防廳署喊控到署已口不能言以筆書供稱姓王在臺北淡水身有洋銀八元被伊見財殺害今特殺伊報仇云云分府知其爲冥冥中之報應也當送醫院爲之醫治不旬日已病斃在醫院中矣 
[清溪閒話]  
　　金陵訪事人云某氏女家住黨家巷年可十七八丰姿綽約麗若天人父母擇婿大苛以致荏苒青春依然待字女深懼嫁不及時致有摽梅之感每於黄昏後必在門前小立以遣綺懷顧家世書香浪蝶游蜂終莫敢聞香而至獨六合人某甲居同里閈夙具探花手叚陡興問柳情懷蓬島青鸞音書暗逹趙家赤鳳來去無蹤久之而雲暗巫山竟成神女襄王故事迄今數月不覺暗結珠胎荳䓻香含三月雨櫻桃子結五更風從今輸與章臺柳比較腰肢便不同此腹皤然漸爲阿母所覺察乃於前月之杪蓮漏三滴乘隙偕逃相約至友人某乙家小作勾留擬欲携歸六合不料次日家書忽至因有要事著速赴某處句當甲斯時進退維谷搔首踟蹰遂將女託其友人代送回里友諾之行至中途需次某飯店店主人見而生疑問之枝梧以對意是拐賣也天明卽扭交地保送入縣署請懲辦縣主訊確口供將乙笞責三百板女因家中人不願具領另行發落而甲則翩然遠逝竟以李代桃僵矣若乙者欲作黄衫幾沈黑獄豈非如諺所謂熱人招惹是非多乎○某甲曾當營務帳房每月薪水不過十金而素喜作狹邪遊杜牧之載酒江湖幾贏得青樓薄俸今夏在釣魚巷三槐堂妓院往來躤柳眠花殆無虚日比中秋節屆人月雙圓號召朋儕大開讌會維時鶯鶯燕燕逐隊而來履舄駢闐爭妍獻媚蓋不知其爲空心大老官故思博取纒頭之錦也甲酒酣耳熱廻顧某妓腕上無金跳脫遂謂鴇曰是區區者繄獨無相形未免减色行將購以贈之鴇喜逐顔開泥首以謝閱二日甲自外來語次出所携銀票付妓妓固略識之無者反覆展玩見係足數曹平銀三百三十餘兩不禁喜出望外甲戲拍其肩曰以此購籠臂釧尚憂不足乎於是令鴇與之俱行至寳慶銀樓檢定金釧一雙的係新花樣銀樓夥素識鴇因卽交與持歸是晚甲遂繡閣眠香不復聽戟門畫角矣次晨披衣而起言此釧式樣頗佳吾家牀頭 
 
 

Page 3

 
 
人恐未見過願携歸示之未識卿卿首肯否妓笑曰是何不可之有鴇聞言急喚其子袖之同去行五六里許至城北一機房將入門向鴇子索金釧囑在門外少候許久不出待至傍晚鴇子腹枵難堪入内催促晤機房主告其故始知甲前在本街左近間居今日來此小憩片時已由後門他適於是廢然而返而妓及鴇猶以爲甲雖欠夜度資及金釧價三百餘金尚有銀票若干可抵意必復來候至四五日音信寂然乃將銀票持至北門橋天和本店對照始知其爲僞繕登時目瞪口呆手足無措只得垂頭喪氣將釧價照賠而已 
[賽馬再誌]  
　　昨係賽馬之第二日雖陰霾四合細雨如絲而賽馬塲邊仍覺人多如蟻是日又賽十次第一次六馬共賽高易勝第二次七馬共賽海關冩字勝第三次十七馬共賽順全隆勝第四次五馬共賽公和祥洋人勝第五次六馬共賽公平代平和勝第六角五馬共賽梅而敦勝第七次十三馬共賽又順全隆勝第八次九馬共賽又順全隆勝第九次八馬共賽馬立師勝第十次九馬共賽又馬立師勝觀者雖絡繹於途而衣袖淋漓莫不恨天公之不做美也 
[靈櫬來滬]  
　　昨報紀福州將軍慶軍帥靈櫬將到黄大令飭差預備恭迎一則兹悉靈櫬已於昨日午後抵埠本縣黄大令前往迎祭 
[續辦縫工]  
　　紅帮裁縫欲加工價相約停工滋擾英捕頭令包探拘拿爲首把持之馮瑞榮等解經英讞員屠别駕訊供笞責管押按上海縫工專製西衣者曰紅帮帮中人復分門别類寍波人專製男服多本地人及南匯川沙人專製女服學業旣成須至軒轅殿入行領得同業單爲憑始能工作至製華人衣服者亦須入行惟柱首司事則紅帮本帮各有專責自日本人效西人裝束後製男服之工人多於製女服者現在寍波人約有三千餘名亦改而製男服本地人及南匯川沙人之製女服者約六七百名蓋寍波人之航海赴日本者亦在上海入行故相去若是之懸殊也兹屆秋季賽馬之時寓滬西國官商士女及賽馬各西人各捕房中西巡捕均須衣服簇新寍波人某某等藉此向作主索加工價從前西人所開新衣店所雇工人每日工飯洋銀五角者現須加至七角半華人所開之西衣店所給飯食資每月約八九圓察其工藝之高下再定工值之多少議尚未定一律停工致西人所開福利公司泰興洋行及華人所開各西衣店無人工作主顧催取衣服終日呶呶作主無奈雇本地人及南匯川沙人工作某某等以本地人及南匯川沙人祗可製女服不許製男服擁至各店尋釁毁壞物件迫令停工本地人及南匯川沙人以同業行規並無我等不准製男衣之事况寍波人亦有製女服者豈容若此把持遂羣至軒轅殿評論福利公司西人以工人紛擾如此而工作不能躭延爰投報捕房捕頭派捕前去看守豈知某某等復糾衆在中途欄阻工人不能前去諸西人忿恨已極將情禀知英領事領事飭捕頭拘拿滋擾之人解送至英公廨屠别駕訊辦之際有未經拿獲者蜂擁到堂向質証之華人尋釁華人言並未出首控告此事實由西人報捕拘拿爭閙間由某號華捕八號西包探二十二號西捕拘拿吳茂章鄭金香俞國餘陳生陽金怡香五人於昨晨解送公堂請判夏金芳鄭金生投案供稱小的等昨奉大老爺訊斷後各自回家行至中途吳等多人擾攘多端求爲訊侒吳等同供稱小的等不敢尋釁惟向之略詢情形而已别駕判各笞　三百板管押兩禮拜並諭夏鄭曰如以後各縫工照常工作可無庸議否則爾等可具公禀前來聽候核奪 
[縣案]  
　　陸何氏前日傍晚時在上海縣大堂伺候黄大令公出回署攔輿喊冤大令訊問之下聲稱小婦人年十七歲母親金氏寄居治下有年小婦人於去年憑媒適於寗波鄞縣人陸姓爲續妻當受茶禮洋一百圓娶過後安居無事刻下丈夫不知何意欲賣小婦人於平康卽有兩鴇婦到家議定身價洋三百圓氏不願爲娼是以投案喊請伸冤求大老爺仁慈電鑒拯恤弱女免入泥途大令得供頗覺可憐諭發官媒暫爲看管候堂訊核奪○本城舊校塲萬元醬園乃杭州人陳少枚所開雇海鹽人方錦山爲擋手方不善經營向與各錢莊匯劃往來結欠南北巿各莊銀七千五百兩至期無還經源亨洪生聚生等莊聨名投縣呈控聲請提追黄大令核准其詞飭差將方提案前晚請委員夏明府升坐花廳提訊原告陸雨倉孔俚廷王再榮投案同供監生等各莊合計被萬元醬園結欠往來銀七千五百兩皆有期票爲憑分文不歸店東陳少枚家私殷實避匿不面由經手人方錦山包賴債欵雖曾央人議以四折歸償各莊以吃虧頗鉅不能答應因而投案呈控求恩嚴追方錦山供在萬元醬園爲擋手生意刻已停歇各欠欵均是小的經手自應理勸清楚但是折償各莊均未應允兼因居停陳少枚患病回籍醫治小的不能專主要候函催來滬以便面商折償清理今蒙訊追尚乞施恩寛限明府得供判將方錦山收所著令赶催店東陳少枚來申料理并飭方錦山亦向各原告商勸允洽禀覆銷案○前准英公廨移送滋事流氓李阿生到縣請爲侒辦到縣後由值日差暫爲看管前晚亦經夏明府提訊供稱小的原籍蘇州現在滬北虹口德義樓麫館爲夥並無小皮匠别名某日因在街購物見有一羣人圍而兇毆勢甚難解小的近前觀看致被巡捕悞拿移解案下實係遭冤叩求明察明府以李刁供不認著收待質所候冉復訊核究○前由法公堂移送王中理報失銀洋並將同棧疑竊之劉寳連劉春泉李桂華三人箱内起出摺子票布等物一併移縣到縣後屢經黄大令夏明府研訊劉不供認判令收所飭提萬安樓接客人到案質訊在案俱紀前報兹經原差將該棧接客人彭如玉到案王中理亦投案催審前晚又經黄大令升坐花廳提訊彭供在萬安樓當接客王舉人來棧時有洋廿元存在棧中嗣取去十四元尚剩六元將此作抵房飯資尚屬不敷劉寳連等共有五人來棧至竊物之兩人是劉等同夥請向劉等根究王中理供職員守候多時典質迨盡難以度日求恩带追劉寳連等三人同供行竊之兩　實不認識是王自同來棧小的等與此事無干現在兩人不知逃往何處小的願將衣物現洋賠償求减讓王供所失共計七十餘兩大令判酌减賠償檢點劉等衣物值價十五元再有現洋五十元湊成廿元又有碎銀十六兩零將此三項作抵並諭彭如玉將存棧中六元仍給王收用房飯錢祗可棧中認虧速卽回籍勿得逗遛王遵斷具結收領賠欵叩謝而去大令並諭劉等三日内務將竊物之兩人交案究辦如違備文解歸湖南原籍交地方官追究判畢喝令各笞二百板仍飭還所彭如玉亦遵斷而退 
[美界捕房紀事]  
　　陳阿榮洞庭山人也旅居滬上賃得第二千三百九十八號東洋車載客以餬其口前晚十點鐘後停車吳淞路萬陽樓茶肆門外蜷伏車中越時鮮血直噴溘然長逝由二百二十八號三道華捕回報捕房捕頭傳三圖地保費全全至令查明料理昨晨查得陳子阿二年甫十有三齡囊無半文束手無䇿因報請某善堂給棺收殮○昨報紀崇明人王福泉跌傷右足投同仁醫院求醫包探金阿狗知其曾犯竊案因卽拘入捕房捕頭嚴詰數次王供認曾竊衣服若干件失主共四五家原贓均窩藏同鄉人施阿春處因令金探往蓬路西華里將施解送捕房押候送請英讞員訊究○前晚積竊李子良躑躅於漢璧禮路意欲施其倆伎經包探張阿五拘獲在身畔搜出大小押票十餘紙因卽押入捕房候送請屠别駕究辦○余欄生賃居天潼路第七十二號房屋前晚有偷兒雮門入内竊去綢衣若干件昨晨訴諸捕房請爲查緝捕頭允之○前晚有妙手空空兒毁吳淞路第一千一百七十八號門牌潘恒泰烟紙店之壁側身而入竊去大小洋銀十七八圓昨晨店主訴諸捕房捕頭倩包探倪順泉勘明被竊情形屬實留心查訪 
[汴賑電音]  
　　開封浙江會館婁壽之周鼎臣鄉長鑒沁河漫决災區甚廣現先募銀二萬約尚有二萬擬請二公與嚴茂枝太守會同姚伯愼陳硯香先生擇尤查放想蒙俯允乞電示則敬○施子英善長鑒來電已募沁振兩萬同深感謝但此間災區甚廣敝處人手不敷務求尊處添請三五人早日來豫協同散放以期妥速可否乞示杰寳霖叩○壽鼎茂諸翁電悉此間無人可邀仍求就近設法振銀兩萬應否匯解豫撫轉發抑交何號請併示則敬○施子英善長鑒電悉此間人手實乏尊處能設法來一二人否振欵請匯交開封吳太守轉發並乞函致豫撫查照杰 
 
 

Page 4

 
 
寳霖○開封撫院景帥鈞鑒馬中丞發下振銀一萬零卽由卑府湊足汴平足銀二萬交日昇昌等號轉匯惟到汴需持擬懇憲恩行司照　發交嚴守作霖曁浙江會館婁紳壽之周紳鼎臣等偕同義賑熟手領赴災區擇尤查賑仍當廣爲募解施則敬禀○開封浙江會館　婁周三公頃交日昇昌等號匯奉汴平足銀二萬兩並電懇景帥行司先墊交公等照義賑辦法擇尤查放偏勞感甚則敬○施子英善長鑒頃閱粤撫馬中丞致豫撫電開由粤勸集義捐一萬六千二百八十兩託滬局轉匯杰等散放等語未識此欵卽係足下所說之二萬抑係二萬外續寄者均祈逐一詳復爲叩杰寳霖○施子翁善長鑒前次來電謂又有二萬如果靠得住擬先將頭批二萬儘解懷慶屬散放俟續到二萬再解　屬如此則省費周折人手亦敷用但必第二批有着方可如此辦理否則衛屬不免向隅特詢祈速示以便布置一切杰寳生作霖仝叩○施少翁鑒前電承俯念災黎撥義振四萬兩今又奉令郎電由廣捐一萬六千零湊足汴平二萬兩俟匯到卽交茂之壽之諸公確查　放未識此欵在四萬外抑在四萬内仍望廣爲募解樹堂印○開封撫院景帥鈞鑒電示敬悉滬局收數日絀曾電懇玉帥募助嗣奉函示約可得二三萬連滬局湊足四萬昨電求先墊汴足兩萬卽是此欵仍懇墊發應急職父久病未愈謹代禀復則敬○浙江會館嚴婁周三公鑒昨電請景帥行司墊發汴足兩萬不知准否頃電示將二萬儘解懷慶候續到再賑衛屬卽請照辦惟能否速解無從懸擬最妙請茂公回明景帥如屆時接濟不著仍求先墊應急敝處無論如何爲難當再解二萬歸墊則敬[  上海北巿絲業會館籌賑公所施則敬子英甫鈔登]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　二百十十六號華捕解朱和尚到案禀稱此人與四百十六號巡捕王新元爭鬧是以送請訊懲王捕禀稱小的無端被朱辱駡求賜重懲朱供稱小的開設荳腐店今日天未黎明四百十六號巡捕來店買腐漿店中人不允小的聞之始令賣與此捕旋於落差後來店尋釁小的並無不合故與理論致被拘拿别駕謂爾不應與捕爭鬧判令管押兩日以爲冐犯巡捕者儆○錢阿大飮酒過醉沿途調戲婦人馬阿春見而斥之錢老羞變怒與馬爲難經三百八十九號華捕拘解公堂請判馬投案申訴情由錢供稱小的因酒醉糊塗以致肇事以後定當痛改前非决不敢再行胡鬧矣别駕判令管押一禮拜以爲倚醉胡閙者儆○包探沈金隆禀稱昨日江興山手持西字信一封至某洋人處收取夜度資洋人以並未宿倡指交小的江言此信由蘇阿坤囑令持往故一併解請訊判江供稱此信由蘇托小的代往取嫖帳不料另有一洋人住居此屋致被悞拘蘇供稱此信由王姓托小的收取洋銀寄往鎭江現今王不在滬上别駕判將二人各管押五日以爲悞收嫖資者儆○薙髮匠張阿二在楊大福處爲夥前日竊取楊之布衣三件鞋一雙經包探孔阿才緝獲人贓送請究辦别駕判令管押三日以爲漁獵人財者儆○包探孔阿才解毛祥山到案禀稱此人迭犯積竊昨又竊取張永興客棧中棉被一條經小的拘獲人贓送請究辦張投案領贓毛供稱小的係湖北人迭次犯竊其實該死如今只乞大老爺格外施恩别駕判令笞責四百板管押兩月期滿遞解湖北以爲積慣行竊者儆○包探金阿狗解竊物之船户胡阿土請辦六十六號華捕解竊取高妙成家水烟袋之劉九芝請辦别駕判令將胡管押兩日劉笞責一百板以爲暗中掏摸者儆 
[法界捕房紀事]  
　　豫新公司在菜巿街新建房屋甫竣工昨日忽被甲乙二房客將大門燬壞經公司中司帳扭控捕房克捕頭令押候解送公堂訊究○居於自來火行西街之胡小和因爭奪自來火將歪頭阿三之子毆傷旋經三十號華捕將胡拘獲喚車舁受傷人赴八仙橋捕房捕頭令將胡管押受傷人送請仁濟醫館醫治○源順興新衣店主倪姓於昨晚娶媳一切執事由籮間頭目徐阿六承包翌晨算帳兩下齟齬倪子竟將阿六髮辮揪住拳足交加嗣經旁人勸令兩造同赴捕房控訴捕頭因事屬細微令出外自行料理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
