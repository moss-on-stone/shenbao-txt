# 1896 - 276 - 4908390

 

Page 1

 
 
[新印各書籍發售] [  圖書集成局啓]  
欽定二十四史全書實洋五十元○欽定四史書寳洋四元二角○隨　三十六種實洋五元○刑案應覽洋七元○景岳全書碼洋三元○沈氏　疏碼洋四元○繪圖三國演義碼洋一元五角○駁案彚編碼洋二元○明季南北　碼洋一元二角○欽定六　處分則例碼洋一元二角○補住洗寃録碼洋六角○康熙字典碼洋二元五角○三家醫案碼洋三角○醫　賸義碼洋三角○臨證指南　洋一元五角○花月浪碼洋四角○　霞客遊記碼洋六角○永晵昇平碼洋三角○玉堂字彚碼洋二角○徐氏十三種醫壽碼洋一元六角○大清會典碼洋一元六角○何興碼洋一角五分○六科準純六套實洋五元五角○醫門法律碼洋一元○醒也姻緣碼洋一元四角○繪芳録碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[本報三紀黄堂課士書後]  
松郡陳蓉曙太守自本年五月十八日始課試闔郡高才生每月舉行所有第一課題目評取甲乙曁六月十八日第二課題目前已兩登報簡兹於本月十六日又將第二課所取超等二名朱祥黻張錫恭特等三名林祖溍等一等十二名唐遇良等二等二十名劉鍾龢等備等十二名張世昌等并新取超等一名秦錫田特等三名倪宇梁等一等二名張作楫等二等八名陳鴻翊等照訪事人開來甲乙次序逐一登報其所給超特一等奬賞自洋四元至錢五百文有差二等以下無奬如前後録七月十八日第三課題目兩道是爲黄堂課士三紀本館執筆人瓠落中年賣文海上旣不獲與時流角一日之長曷禁别有會心藉抒半解讀第三課第一題云間保甲一法權輿周官弭患安良久著明效惟是生卒來往以及遷業改圖旬月不查情形迥别填注設循環簿據流寓仿互保舊章信官固不如信紳用獨尤不如用衆敷衍　難言治理紛更又最易擾民五方雜處之區積久已敝之法因時因地各舉所宜務在簡要易行不必侈陳高論按保甲良法久成具文欲核實以舉行要在官紳合志無任差保舞文大率官紳之於地方有一分實心斯有一分實力有一分實力斯有一分實效當官凡事皆然豈徒保甲是故甲長得人而十家治牌長得人而百家治里長得人而千家治其最要關頭則在官長不時嚴密抽查雪夜霜晨邏巡弗懈倘值地方有警　門禁首宜謹嚴委員常川駐宿營房日間留心船詰人夜二鼓後扃門繳鑰弗任門卒配鑰私啓比聞郡城四門每效初更後卽閉似乎門禁嚴矣實則時啓時閉無非爲門卒生財之道前此法越中日有事之秋雖嘗委員駐兵排砲欲演不過虚行故事亦幸而無事耳府城門禁如此屬邑可知若滬城繁富之區七門各奉憲委文武員弁司啓閉者數人衆所共知無煩贅述竊謂欲辦保甲當由府移營首嚴門禁次則寺院客寓烟館博塲最爲藏奸之藪非得賢員紳董實力稽查不可然必欲水清石出則凡在官人役將何恃以爲生弊必去其太甚世無陸清獻于清端其人豈易高談上理哉至於因地制宜則府　與屬邑情形不同上海異他邑又不同惟上海爲五方雜處之區租界用西法縣中亦叅用租界章程差役探夥巡防線捕其人雖紛紛不一然習處旣久居民皆得指而識之若府城及他邑或亦仿用包探苟無服色明辨將隐射戤冐讓弊因之而生指鹿爲馬張冠李戴其患恐有不可勝言者矣若夫第二題則問田畝荒熟混淆由於鱗册不齊不準同治間松屬清丈未蕆當年中國之故究屬何因此時未竟之功是否可續云云竊聞同治年間清丈各邑皆未全辦惟青浦尤爲叅差其故伊何當以詢之耆老今若續行舉辦自有頭緒可尋又云牧令因於催科不遑撫字此在他邑自屬實情若以上海而論則宰斯邑有惟送迎酬應之不暇遑論催科更遑論撫字凡在衝繁州縣大抵皆然欲杜此病宜由大府陳明或煩言官入告今後惟本省長官過境許令屬員供張伺候此外惟欽差馳驛辦事大員各省現任督撫提鎮主考學政　一切　公人員領有兵部勘合者得同此例否則均所應禁如此著以爲例布告天下庶幾牧令力有餘閒得以精細審斷講求教養然松郡外邑如奉金南青地皆簡僻與上海情形迥殊苟能振作精神各以賢良自勵卽撫字之道亦可寓於催科之中又何憚而不爲哉 
[諭旨恭録]  
　　七月初七日奉上諭桂斌等奏撞騙真使案内訊出要証楚勒圖本供詞請旨辦理一摺此案前據桂斌等叅奏當經諭令步軍統領衙門按名嚴傳送交理藩院研訊所有案内之劉逹喇嘛依什札勒參等曾否到案著理藩院查訊具奏楚勒圖木著解京交理藩院質訊該衙門知道欽此 
[英電譯登]  
　　本月十六日倫敦來電云坦姆司報述及英外部大臣語諸李傳相曰貴國增稅之議其意甚善但本大臣須先咨詢上海及各埠商會方定從違又云此事德廷須視英廷如何應允然後核議施行俄國亦在法國則行文駐亦使臣俟得回文冉行商議又云英人多謂中國讓俄人獨沾利益後聞李傳相言並無讓地與俄之事至自黑龍江邊造築鐵路直逹滿洲南境固屬美事然中俄兩國議尙未諧 
[英報譯登]  
　　倫敦某日報云外間傳言英女皇維多利亞氏以春秋已富國事倦勤擬讓位與太子有知者謂女皇前已屢次欲行授禪之舉事迄未成不知此次太子果肯端冕踐阼否也 
[神京秋雁]  
　　京帥業羊行者皆山西人每當夏令生意最盛而羊價亦最廉蓋五六月間北地草方茂盛羊客遣牧奴驅羣羊入張家口抵京一路且牧且行不資芻豆餧養之力則費用輕而驅逐易羊又肥美故每值此時諸羊客爭先而來畢集德勝門外僑寓於各羊行行中有人代客牧養又復日日代客與京城諸小販交易發售按常年行情每羊一隻值銀一兩五錢上下極肥重者亦不過一兩七八錢之數今年端節前諸客正在張家口外屯羊五月初一日天忽雨雹竟日不止大者如椀次日繼之以雪六出如掌連下三四日于初四日始止平地冰雪積三四尺許羊無草食而又苦寒凍餓死者十之七八繼時諸客已將進口皆預赴張家口稅局報納羊稅總計到口之羊二十二萬數千餘隻計納稅後倒斃者不下十七八萬隻之要夥所以今夏到京之羊甚屬寥寥與往年大相懸刻羊價大漲每羊計值白金二兩五六錢至二兩七八錢不等每夏宰羊小販家爭貼報單减價出售不過當十京錢五六百文卽可買肉一斤今則每京蚨一吊有奇絶無敢帖報落價者諸羊客旣折羊隻又句羊稅僉謂今年生意賠累實甚雖漲價亦無濟於事矣○天橋附近有小巷名老虎洞旗籍某甲與某乙同院而居甲妻日與乙過往談笑無少避忌甲疑二人有姦中心　　　　臭釋今春甲出妻以爲緑色頭巾從此可脫卸矣詎妻竟嫁於乙而乙亦不移家仍與甲同院居甲氣憤莫伸於六月杪斫乙及妻各七八刃乙斃而妻未死尙存一息奄奄報官來騐甲指乙與妻通妻則供稱某已出妻有休書可証或　中 
 
 

Page 2

 
 
預將休書竊回未知其確否俟續聞再録○六月杪雨後有内城甲乙丙三家之孩皆十齡上下結伴出東直門外看會歸途三孩皆泅入護城泄中洗澡乘凉甲孩入水深處致兇占滅頂乙丙兩孩懼而奔告甲家聞子沈溺急至城外撈獲子屍慟子死於非命歸而控乙丙兩家於官經和事老人出爲排解令乙丙謁甲陪禮甲怒始消訟事乃息○前報紀琉璃廠東門茶館門首邵姓瓦匠心痛而死一案當北城司陳指揮相騐時有附近官廳營兵某擠入衆中探視司役禁其擁擠某自恃營兵抗衡不服與役口角喧閙指揮聞知令將某營兵鎖交坊署究治嗣經該營兵夥伴多人謁陳指揮央懇并聲稱某兵新入管伍不解官事求恩寛恕陳指揮復諭某兵以此處與官廳接壤值地面有事理宜彈壓不應來擾屍塲既經多人求情免送究詰令責某兵竹杖四十板然後釋放云○某甲天津人業洋鐵器爲生設肆於前門大街六月廿九日晚甲偕友人乙丙至安南營娼寮作狎邪遊同止宿焉甲年近半百又抱採薪體氣孱弱致中夜陽脫而死妓懼告鴇母乙丙亦驚起院中人見甲氣已絶張皇無措乙丙乘鴇妓忙亂之時竊啓甲囊潛取囊中銀鈔三十金白銀七八兩首飾一分納入懷中逡巡而逸蓋乙丙偕來時卽知甲囊有物而鴇與妓皆不之知也詎兩人行至南火扇與下夜局勇撞見勇窺其行止怱遽疑係梁上君子扭住不放又由兩人腰中搜出諸物益不釋放兩人情急乙乃實述其所自來丙竟乘機遁去勇鎖乙同赴娼寮又復鎖帶鴇妓同來甲鋪甲弟在鋪聞知大驚失色復偕至娼寮覘視果係兄屍局勇乃將全案送交北城司署陳指揮當卽往騐見甲屍有傷痕一處乃復請於城憲於初二日飭五城司官會騐詳確險係死後擦傷蓋娼寮人於驚懼中挪動中屍所由致也刻甲弟暫購棺木殮甲停柩於娼寮之中俟案結而後再議治喪云 
[沙渚延凉]  
　　沙市采訪友人去張雲生大令前接省中電報悉俞觀察及舒太守同於六月十五日蒞荆接印遂飭役在洋碼頭搭蓋草棚爲關道行轅又於拖船埠鋪設太守茶座十二日昌和輪船抵埠太守挈眷而至大令恭請登岸太守稍稍休憇卽命駕入城○自太守蒞郡後旋訪知俞觀察乘問津差輪船至荆張大令每日朝出暮歸在洋碼頭伺候六月十七日下午遥見天際有青涸一縷測以千里鏡知係觀察坐船不逾時卽行抵江邊砲兵陸兵次第鳴鎗致敬觀察旋登岸入城○署理荆州府余堯衢太守因實授斯缺之舒太守已陛見出都行將交卸是以屬下紳商向蒙晉接者醵貲公製萬民傘一頂德政牌四對筮吉六月十四日由御路口進南門送至府署牌上大書中典化俗上藥治人恩周虎渡德被龍山愛留棠舍澤溥茅檐歌興粒我念切鞠人蓋官塲之酬應宜爾也○新任沙市分司李少尹德悦接篆後卽出示嚴禁私錢違者重懲不貸有王某者向開米店貧民購米往往必以私踐掗用積之許久已有數緡一日王私行出售突爲少尹偵知命差役帶至衙署立子重懲亦足見其風行雷厲矣 
[江流九派]  
　　九江采訪友人云誠果泉觀察札委朱明齋少尹赴鄱陽浮梁貴溪弋陽林正春少尉赴上饒廣豐鉛山玉山興安蕭鐵梅少尹赴餘千樂平德興安仁萬年薛嘉生少尹赴德化德安瑞昌湖口彭澤錢紹曾少尉赴星子都昌建昌安義各縣查禁小錢蓋所謂例差也○入秋後天時酷熱寒暑表升至九十八度居民之患暑熱症者大都不可救藥藥肆及棺木鋪無不昕夕不遑○上月十一日天忽放晴歴二十餘日從未見屏翳氏惠臨田禾乾涸可虞人民易受疫症九江府尹太守會同德化縣慶明府自初五日起禁止屠宰齋戒沐浴求沛甘霖并出示街衢謂天乾物燥之時人民尤宜小心火燭聞德安縣鄭明府瑞昌縣沈明府奉新縣鍾明府亦均設壇求雨○江防同知曾司馬德化縣慶明府何甲總局吴明府會同商議擬於城廂内外設立太平水桶以防火患 
[潤州柳色]  
　　鎮江采訪友人去入夏以來暘雨應時農田沾足反立秋後及威宣趙盾炎氣偪人午間火傘高撑寒暑表升至九十六七度以致急痧時疫實繁有徒岐黄家蹀𨇾街頭昕宵要六南鄉一帶病者尤多比户呻吟幾至死亡相繼日來早晚稍有凉意病魔或當稍稍潛蹤矣○旅居京口之粤人每年七月中必舉行盂蘭盆會誇靡鬥富冠冕此邦本屆七月初六七八三日景雲臺山白林巷大啓道塲陳設陸離幾致目迷五色其中如商彛周鼎瑶草琪花羅列滿前爭相炫耀庭中彩棚高搭柱間簷際悉綴琉璃燈恍疑入不夜城中幾於不辨昏曉更有絹糊走馬燈密掛詹際製就人物戯劇繫以髮絲一遇燭光人物自能行走門外東設傀儡戲雖曰木偶亦能靈動如生所惜如　茸無能者徒是任人　弄耳每值夕陽西下皓魄東升南國佳人西園公子輕衫團扇結隊游行宛如身在畫圖中幾忘却人間煩惱直至參横月落而衣香鬢影依然不絶於途洵一年盛事也○本月初六日午刻有某甲者雇一南灣子船高掛旗燈大書欽命分巡某處兵備道人之見之者皆以爲逹官顯宦也而卡中巡役則伺察獨精船至瓜州上游巡勇瞭見船身入水頗深心知有異招以手而呼之曰大人往何處公幹舟子掉頭不顧布　高掛其駛如飛巡丁急乘船往追躍入船中悉心查緝則所載雜貨洋布甚多於是將船扣留照例議罰而所謂大人者已聲息俱無不復能裝出大模大樣矣嘻○夕陽影裏枷板聲喧裏下河新稻旣已登塲米遂來源日旺粤商躉盤收買上熟者每石值洋銀四圓左右次者三圓六七角視半月前每石約减去四五角○新河南首河水清漣游魚可數本月初八日薄暮某姓兄弟駕扁舟一葉容與中流其弟舞勺之年自矜好身手獨自摇櫓其疾如梭不料櫓繩忽斷撲通一響跌入波心其兄見勢不佳泅水往救然苦於無力挣扎遂致同入波心比及家屬聞知急往撈置河子業已返魂無術矣 
[鷲嶺鴻來]  
　　杭州訪事人云東街一帶爲絲綢兩業聚集之所兵燹後市面零落街道石板類多損壞之處現在生意日興往來人衆今年五六月間積雨成潦泥淋路滑新橋宗春源綢莊主人慨然助資雇工修理首先倡捐洋五百元并勸同行及絲業中隨緣樂助以成善舉計自艮山門起至招寳堂共計工價約需三千餘串現在集資已有成數當擇日開工也○杭地梅雨連綿至中伏猶未放晴秔稻不無浸損今自上月十九日後紅日高懸天時炎熱被水之苗芃芃滋長吐花結實頗爲繁茂轉歉爲豐可預下焉○准補諸曁縣朱　甫大令前因廻避呈請開缺當奉撫憲札委辦理温州漁團刻下大令已由藩憲詳請調補歸安本月初一日大令晉省并謝飭知俟奉部覆後再行履新○仁　學訓導朱麗川廣文秉鐸武林已屆六年現屈俸滿呈請撫憲考騐○浙江補用遊擊龔善之遊戎才寳籍隷江蘇梅小巖中丞撫浙時委帶親軍營兼理製造事宜厥後劉仲良制軍亦倚任之曾委署嘉恊遊擊前年劉制軍又調赴川省當差現在由川請咨回省於本月初禀到○藩轅牌示蕭山縣教諭缺委拔貢詢問教職沈鍚齡署理秀水縣縣丞缺委試用府經歴馬世忠署理○新選宣平縣劉靖侯大令肇甲隷籍安徽由京領馮赴浙於初一日禀到呈繳文憑暫寓老人和堂俟奉飭知後再履新也○湖州府屬之武康縣某村於上月中旬蛟水爲災衝圻房屋員害田禾民人被淹者亦數十家當由縣主禀報到省日内卽當委員前往勘荒矣○張某者住居清波門與姚某素稱莫逆前月張因遠出託姚照管家事妙日　往張處姚妻素妬悍遂疑有私本月初姚赴城外爲禁門所阻不得歸家妻候至黄昏時分見夫未歸遂率同女㒒前往張家找尋叩門至再大肯開姚妻愈加動疑肆口大駡張妻聞之亦怒拔關而出立批其頓姚妻大肆咆哮在街　滾鄰人再三勸慰始命人送之而去次早姚回得知其事將妻大如責備并至張處點燭謝罪○近來各處閙教之案層見疉出杭人素來畏法不敢與教士齟齬日前有一西人經過太平橋適一七八歲小孩在門前頑要見其異服異言不覺畏懼奔逃傾跌於地西人好意將孩攙扶而此孩反大聲叫喊啼哭不已家人急爲出視疑西人播　嘖有煩言幸該西人深通土語力爲剖辨并將一切情形細述一遍衆始釋然 
[山塘暮雨]  
　　姑蘇采訪友人云胥門外蠡墅附近有新谷鎮焉鋪户居民頗形繁盛鎮上最熱閙處名曰賽北街本月初五日上燈後忽 
 
 

Page 3

 
 
來盜匪十餘人撞開街上某姓家大門闖入内室任意搜括所有洋銀數十圓衣服若干件悉數攫之而去翌日事主　軍報安地方官許爲跴緝至十三日偶入茶肆見近處鄉人某甲所穿竹布短衫的係失贓遂報知汛官拘獲訊供招出短衫在某鄉地上拾得汛官乃飭兵士將甲解送吴縣署請核○本月十三日下午織造署帳席某君至烏鞦橋附近某茶肆品茗盧仝七椀凉沁心脾突來甲乙二人不問情由恣行毆擊直至受傷沈重始釋手奔逃旋經人報知其家舁至蘇州府署控訴桐太守騐訊之下飭元和縣訊理葉潤齋大令奉文後和　差拘甲乙到案各笞一千板暫行禁押俟某君傷勢稍愈再行究辦旣而道路傳言謂甲卽前年經某君斥出之㒒嗣以屢向某君纒擾送縣遞回原籍因之深懷忿恨此次濳來省會糾同某乙行兇蓋以報前仇也未知然否 
[靈輭將到]  
　　前日報登前江蘇按察升調山西布政司陳舫仙方伯之靈櫬將次抵滬本縣黄大令飭辦差人役在虹口怡和碼頭整備迎接祭奠等情兹悉靈櫬由天津起節非附招商局之新濟輪船卽讓均輪船來滬今明定可抵埠並聞須在法界登岸云 
[二尹辭行]  
　　前署上海縣縣主簿蔡蓮墀二尹保昌交卸後已赴道縣禀見禀辭行將取道赴蘇然後再赴無錫高橋司巡檢署任 
[驪曲雙聲]  
　　法國新簡駐滬總領事刻已履新前任吕班君定於禮拜六卽本月二十一日乘法公司亞勒輪船回國吕班君蒞滬已三年有半法之人皆心焉欽之於其去也製就一銀杯相約於前晚送至署中以爲别敬其爲首之法公司執事更代諸商敬致祝詞法工部局董復出布啓令法租界中人於禮拜四卽十九日午後四下二刻時齊集工部局廳上恭送行旌 
[賽馬有期]  
　　本埠秋季賽馬已由會中人核定九月二十七八九三日想露白葭蒼之地螿寒蜨瘦之天斜照一鞭當益覺興高采烈也 
[土木大興]  
　　虹口西華德路下海廟地方三年前居民寥落房屋無多今則逐漸興旺刻有某洋行買辦周某購地若干就是處建造小菜塲一所並興造市房數百幢俟竣工後禀請工部局議立章程將外虹口老街及源昌路等處菜巿遷往是處交易刻已雇匠興工矣 
[拆梢被控]  
　　鄔金生前曾充當巡捕旋因其父鄔棠林開設博聞報館遂改而任館中訪事之職前晚糾同館中人馬介清至復新園設筵特邀四馬路四如春　團店主邵阿和赴席正讌飲間金生取出新聞底稿一紙某標目曰蟻棍黨惡中言阿和串同各包探專向各路販賣人口云云阿和閲畢金生聲言如不賂以洋銀若干須將此稿登入博聞報阿和諾諾連聲取得底稿後卽以藉端敲詐等情奔投英界捕房聲訴捕頭立遣包探顧阿六將金生及馬拘入捕房後博聞報館中人以洋銀一百圓爲質保二人出外昨晨仍由捕頭解案阿和投案遞禀申訴博聞報館敲詐情由並呈金生所繕新聞底稿一紙别駕逐細察閲並不取供卽著將原被告交人保出候過堂覆訊核辦 
[移緝賊贓]  
　　元和縣葉大令移文上海縣署内開據優廩生費樹逹遣丁費升禀稱家主居混堂巷六月二十八夜三更時被賊竊去衣飾所值甚鉅開單遣身報明求請移會鄰封恊拿等情合行移請飭捕緝查等由黄大令遂飭捕役徐文赶賢嚴緝務獲解究 
[木工墜地]  
　　木工王蘭生昨日在楊樹浦橋東首瑞記紗廠做工從梁際墜下受傷頗重當由同夥舁至虹口同仁醫院求治未知能無碍否 
[上海巡局瑣案]  
　　前晚沈七安等乘醉至瑞豐弄王羅氏家借端騷擾後經比鄰某烟館值堂人某甲至十六鋪巡防中局控訴李蘭史二尹立飭勇丁往拿到局訊究之餘判令笞責一百板交人保出具結存案○昨日　竹街毛家弄口顧素卿家房客某姓適有鄉親至家因喚沿街唱灘黄人一試其技正在彈唱時適素卿回家聲色俱厲卽扭至十六鋪巡防中局禀訴李蘭史二尹判令將唱灘黄人責手心一百著勇丁押送出境 
[英廨晚堂瑣案]  
　　錢錦如何元同投英公堂遞禀控與乾泰莊往來被欠銀兩向索不啋乞爲提追等情屠别駕准詞飭提間而何錢已將該莊正經手曹震甫莊東陳增壽扭案前晚别駕飭差傳齊通案人証研訊何稱安徽懷寗縣人在蔡樹文等所開之恊盛匯票號爲夥與乾泰莊擋手曹震甫等往來共銀九百四十餘兩除收外尙欠四百十二兩號東遣小的投案求追錢稱在彩章綢莊爲夥與乾泰莊往來計被欠去現銀共六百廿餘兩經經手之顧道村迭向索取而該莊忽倒查開閉僅三十餘天均正擋手曹震甫曹桂生卽冠山昆季曁曹之妻弟陳衍慶等作弊所致欲想吞没今該莊已倒案求劯訊追質之李文惟卽頌堂聲稱在英嘉洋行爲買辦與該莊曹震甫往來被欠實銀九百八十餘兩齊呈往來摺扣乞恩鑒追别駕謂曾接西洋總領事來函以西商哈味控乾泰莊票銀一千兩可是此欵李答稱此係另欵與小的無涉又提陳增壽卽紹禧供稱乾泰莊係監生合股所開延曹氏昆伸仲爲正副擋手溯自令四月廿九日開張僅三十餘天卽行倒閉合同不及繕寫計十股每股銀一千六百兩共銀一萬六千兩緣因股東周雲仙曹子章等一股未交銀兩忽然倒閉監生已虧去銀三千餘兩今唐炳奎等雖係股東因合同未立都卸肩於監生先前所付股銀一概謊稱存項况尙有錦泰豐王琴甫同興泰等處銀共一千二百餘兩若能收齊歸還錢何欠欵惟股銀無著無可措歸求大公祖研訊該正副擋手曹氏昆仲曁開石灰店張伊人保出之副擋手胡倪良等應令交案究追况西洋人哈味所控一千兩乃係廢票因莊倒閉票落於李頌堂之手串出西商呈控應求飭李料理唐供在鷄鴨毛行爲經手先曾糾李入股開乾泰錢莊未允雖由曹震甫邀約小的實未入股乾泰開張後與之往來存銀六千四百兩兹將存銀筆據及手摺吾核曹供係乾泰莊正擋手該莊乃十股合開計唐炳奎周雲仙曹子章李文惟卽頌堂陳紹禧等惟帳上祗陳增壽等三人列名伊等如何附股未知詳細帳簿五本呈案其餘六本不甚緊要容再檢呈官問該莊聞設祗三十餘天卽行褂閉總由爾等辦理不善或係舞弊侒吞揆度各股東推諉陳增壽一人者皆因合同未立之故查閲各詞均推無股人能盡信乎張伊人供開石灰行該莊副擋手胡倪良係小的保出云往嘉興等處找尋在股之周雲仙求恩寛限半月准小的覓保出外催令胡姓來案可也别駕訊得各供遂判到案之股東唐李等四人押候覓保出外候訊該莊正副擋手曹震甫曹桂生厥罪惟均令管押土地祠内核处股東各帳哈味銀一千兩旣係廢票責令李頌堂清理其同興泰等處應收銀兩着同原差逐一往收多寡悉行繳案未到案之股東仍候補提何錢二人叩謝而退○陳世福扭控胡阿木担保妓女林雪香欠洋五十元被胡吞没等情屠别駕於前日午後情帮審發落之羅東谷二尹研訊陳供蘇州人來滬傭於妓女林雪香處被欠洋五十元後林妓嫁人此洋交與中保胡阿大手收被胡吞没扭案請追胡供詞含混二尹以憑據確鑿豈容抵賴判胡押候交保限一月内如數還洋陳叩謝而退 
[法界公堂瑣案]  
　　小東門外源太昌烟店中人私刻林裕隆仿單鬭將低貨混售經林裕隆店中人知悉遣人往購皮絲執有發票然後向之理論源太昌置之不理致被具詞控訴公堂昨日禮拜二堂期包探將源太昌店夥王鵬飛解案林裕隆店主林信隆投案伸訴情由並將低貨及發票呈電王供稱源太昌店主郭應龍有事往寗波此貨向掮客買來不知是真是僞大令謂前經上海縣黄大老爺出有告示不准冒牌混售爾店竟敢私刊仿單實屬可惡遂飭包探帶同原告至源太昌將低貨及私刊仿單板一并吊案王押候覆訊核奪○偷兒陸恒功在英界壽康顔料店竊取顔料一百包携至洋經浜南生裕顔料店求售蓋未知二店係一人開設也生裕店中人認出原贓當塲拘獲送入捕房昨日解至案下生裕店夥董寅生壽乘店夥下杏春投案伸訴丁稱此貨將裝某輪船暫置門房前晚九點鐘時被賊竊去不圖卽持至分店求售陸供認不諱大令問賈值幾何丁稱每包值銀二錢大令著將陸押候笞責一百板贓給失主領回○包探禀稱賊犯蔡長生竊取招商局江孚輪船上紫銅 
 
 

Page 4

 
 
拘案研訊供出同黨金阿戅今已拘獲解請訊懲大令問同黨共有若干人金供稱小的與阿和順福及蔡皆同黨得贓外曲伊等售無小東門城下某店得洋銀四圓二角大令著押候飭包探帶同該竊吊贓再核○包探禀稱倫兒王阿四手携水烟袋一枝熟羅套袴一雙冋小東門外菜押店質錢向之盤詰知自城内竊來因之解案請訊王供稱小的係蘇州府屬某邑人向爲縫工在三牌樓子香作塲内做工兹欲回家短缺盤費故擬將此物質錢大令著押候笞責一百板贓存捕房待領○包探禀稱竊賊嚴阿和竊取不知姓名人之洋傘一柄當塲拘獲人贓解案請訊嚴供稱小的不敢行竊此傘實在地上拾起大令著押候笞責五十板贓暫存待領 
[美捕房紀事]  
　　住虹口有恒路之日人某甲前晚十一點鐘就户外小解某洋房庖司某乙經過濺及於足與之理論甲取鐵棒當頭猛擊額角處致被洞穿乙疾呼巡捕四百四十七號華捕到來一併拿送捕房捕頭飭將乙送至同仁醫院敷治並給以字條諭令傷痊後自投日本領事署控告甲卽釋出○前晚九點鐘有甲乙丙三人先後至北河南路某茶肆啜茗臨行甲悮取乙衣由此口角互相扭毆旋經三百七十三號　捕一併拘解捕房捕頭詢問之下令押至夜半釋放 
[同心行善]  
　　日前埭溪繆山氏投函本館恊振所云近閲貴報所登直隷安徽兩省洪水爲災當其冲者人無噍類其波及者亦遍野抑嗷待賑孔殷實不宜緩謹將節省日用積銀十一兩六錢五分申四錢五分計元十二兩三錢四分七厘合洋銀十六元九角六分交全盛信局奉上祈檢收彚轉聊作一杯之助云耳常昭鹽公堂惠書云昨閲報悉東臺縣屬新興草堰等塲濵海帶翥塲灶民居風潮爲患悉成澤國淹斃人畜無算似此哀鴻嗷嗷待賑孔亟雖力與心違誼切桑梓爰募得隐名氏英洋廿六元三角由局寄呈伏乞檢收彚解散放並祈掣復乃禱又龔君鴻揆手二云素仰慈輝悵鳬趨之攸阻久欽雅望竊螘慕以難名卽維太善長大人履祉綏和升祺晉吉仰詹德範欣幸奚如兹爲内子生産得保母子均安謹完心願特備光緒小洋銀二百角交靝順信局寄上卽祈照收匯助湖南賑捐卽祈掣付收條仍由原局帶回爲盼明知杯水車薪無濟於事然以少積多仍有望於大善長也又積慶堂江求病全愈並保合家平安助洋銀三十圓之數君者或集腋以成裘或傾囊而布惠同心行地廣結福緣食報非虚有不禎祥雲集者哉敬綴蕪詞聊申藻頌 
[壽筵移助]  
　　何君恒才來函云慈親七旬大慶承滬上諸友隆儀介祝理宜設筵奉謝因念山東順直决口被災節壽筵洋三十元移助賑濟爲諸友造主云云同日奉到何寅記助賑洋一百元求身體康健合家平安蔣季卿求病愈助賑洋四十元作善降祥報施不爽餘慶之喜自可操劵請登報章用彰盛德[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
 [G 
[禮拜三拍賣]  
准十點半鐘 
本行於十八日拍賣鵝牌人馬色羽毛大紅虎圈虎牌几雀魚牌雙鳳紅嘰紅佯單鳳呢二磅七五三磅二五雙聯官牌紅布三磅半三磅七五雙聯親兵各布另有霉破八四藍龍僧帽藍龍五福布十磅藍藍五福十一磅藍七子布市等貨此佈　怡和洋行告白 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞老太古帳房啓 
[禮拜四拍賣]  
啓者禮拜四卽本月十九日十點半鐘拍賣路燈九老羽毛　嗶嘰九老小呢船牌九老羽綾九老彩二美彩九獅羽綢十一磅彩三元十磅十二荷花彩人鎗十磅紅四美紅三元紅人鎗紅萬壽圖市布八磅四五子登科紅萬壽紅三元烏金三元藍彩人鎗藍三元金二美藍四美藍人鎗洋房雙人綠九獅七磅藍三元藍四美藍人鎗採蓮圖原布八磅彩三元花邊藍獅七磅紅三元紅彩人鎗花邊藍獅藍三元挺市洋標八磅雙松鼠細斜紋十五磅老人頭十四磅松鼠老人頭雲獅九獅粗布十二磅荷花人鎗九獅吉慶細布拍賣荷花劉軍圖彩四美紅五星紅金星七十二線紅雙路燈馬頭紅二美白金三元六十四線烏金三元藍雙路燈藍洋房光毛市漂布等貨特此佈聞　七月十五日元芳行啓 
[禮拜四拍賣]  
於十九日兩點半鐘在北呢城橋西首唐炳記鴨毛棧内拍賣皂桔四十餘担拍定至後現銀出淸面拍可也金記啓 
[禮拜五拍賣]  
於二十日兩點半鐘在公和祥棧拍賣剪口鐵鐵絲純鐵板什鐵等約計數千担貴客欲意者届期請至該棧面拍是荷　壳件啓 
[上海文宜書局告白]  
歇徒一節早已聲明現華雲卿回申情知理屈挽友懇說據云其事實係南溽人方定甫陸續將貨運出囑雲卿代銷故不深究今定甫見事已露避匿家中俟　到申定行嚴究不貸再賜顧者務祈將信直寄敝局以杜替冐等情爲此登報 
[禮拜五拍賣]  
准於廿日二點鐘在招商局　棧拍賣稍漬磁鐵花面盆四十箱該時請至該棧面拍可也此佈　倍發行啓 
[精校晉記出售]  
蕭山郭孝亷糼山箸晉記六十八卷先是其曾大父任之病晋史蕪俚嘗爲摘繆二卷先生承先志竭十五年之力冗者節之類者合之繆者正之俚者潤之　欽定四庫提要稱其論事必達其要記言必覈其寔雷翠庭先生稱其有李延壽南北史之才而無新唐書事增文省之先誠不朽之作也讀是書勝讀晋書多矣白宣紙裝訂廿四本洋十二元寄售江浙各書肆諸君子先覩爲快排印無多求近購閱可也　浙紹奎照樓啓 
[上海中西大藥房]  
萬應爛脚藥 
爛脚如不整治腐燈成　終身痛苦臭氣難聞此藥無論新久皆能去管拔毒收功價洋三角 
[上海中西大藥房]  
三陰瘧疾酒 
三陰瘧者午後發也有牝牡寒濕瘧鬼之别久成痞蠱服此藥酒當可立愈價洋五角小三角 
[源來字號]  
本號向在渝城專辦頂上川土發客今分設上海法大馬路永興里内如蒙　賜顧請認字號爲記庶不致悞 
[只此一家老行]  
天成 
英九月份雙票出售雙張十三元四角單張四開照算分條洋七角函購上海棋盤街北首石庫門内原班帶奉不悞 
[戒烟捷徑]  
戒烟之善惟上海之京都同德堂誠推第一鄙人烟癮二錢以洋四元購該堂槍上戒烟三香膏五兩不及一月卽離苦海特此鳴謝大通雷記上 
[招工塡泥]  
商船會館南首馬家廠地方有順祥元號船塢及源來冶坊後面船塢皆要塡泥如有人願攬包塡者請至英大馬路仁大當與黄東面議 
[遺失提單]  
茲新濟輪船七月初　進　　唛藥材四件該提單在途遺失今向招商局補回提單申明作廢特此聲明　恆泰啓 
[廣東益三堂始創眞方]  
秘製奇法三日包愈珠珀白濁丸 
本堂始創奇法秘製三日包愈白濁一方巳歴年久天下馳名獨用珠粉琥珀調元等味爲君佐以除熱利便止痛清濁等妙品製成藥丸無論男子腎水虧弱心經火旺宿娼受毒濕熱内秘小便淋濁尿管痛癢服之立刻止痛清濁應效如響輕服一瓶包愈重者再服一瓶除根此種良方四海之内獨本堂授祖傳秘製之良方屢試屢驗之妙藥倘若不效包退還洋每瓶價洋一元○珠粉下疳散每瓶七角無論小便破皮腫爛流膿搽之立愈○珠黃八寳化毒丹每瓶二元包愈天下毒門之聖藥○鋪分上洋鐵馬路天后宫東首大街開張 
[惜餘英文學塾]  
秋涼復館 
惜餘先生粤人也能操江浙語設帳授徒兩載于茲矣所授一切書史文法尺牘地理算學繙譯等課靡不講解精微譬喻明晣而循循有序足令學者有捷效之功而無躐等之弊也　先生敎習之餘且承接測量田土繕畫中西房舍渠道等圖並繙譯建造章程各式文件潤資甚亷帳設後馬路章東明酒莊左鄰茲因停夏期滿復于七月十六啓敎日夜如常有志者幸毋因循此佈　從遊生周鳳侣啓 
[華童書院]  
在武昌路十號門牌日夜專敎英法二文定於西歴九月一號開舘特此佈告格辣蘇薛而法同啓 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
[謝謝謝]  
月初赴胡家宅三山公所明經子處占謀事云北方遠處機會月半後至戚相邀今由天津來函果獲美事浙寗龔廷傑謝 
[丕朕靈效清補丸告白]  
BEEOHAMSPILLS 
啓者本藥房現有新到丕朕靈效清補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙兹由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽 
如胃不消化　口淡無味　作嘔作酸　胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虚弱發暈　四肢軟弱　睡不成寐　睡夢不安　精神惝恍　頭腦昏昧　心熱皮熱　兩脇疼痛　大腸燥結　小便剌痛　膀胱受濕　皮色黃暗　脊痛耳鳴　胆汁太多　瘡疥痔瘡　手足凍决　黄疸濕漬　用力過度　血分不足　月經不調　傷風傷食　時作瞌睡　頭剌腦痛　懊惱肝怒各等症　諸尊賜顧請移　玉到香港中環大馬路或到　粤省雙門底上街威建大藥房内方不致悮卽各埠西國藥房皆有寄賣特此佈聞 
香港威建大藥房謹識 
[票設三萬○新章增彩○頭標六萬]  
快發財又送附彩 
本行久設自運吕宋大票常得大彩早巳聲明加送彩票不取分文今售英九月票雙張價洋十三元又送附彩一雙張單張四開照算分條洋七角附送二條躉批公道紅票現兌信購卽奉上海四馬路 
[後日開彩快來發財]  
[墨西哥國家大票]  
頭彩淂英洋拾貮萬元 
英八月份墨西哥國大票准於華七月二十日開彩全張八元對開四元分條五角小洋照貼諸財翁請速奪標紅票兑付現洋函購原班回件信力自理各外埠貴商寳號如欲批拆代售價錢格外克己英六月份對號單已到此佈　三洋涇橋北五馬路口南順泰總經理處帳房啓 
[丹桂茶園文武花旦登塲告白]  
山陜第一等名角 
三盞燈 
新演 
伐子都 
准於十八夜准演 
[收買火油罐]  
啓者本廠今要收買舊火油罐子如有者請至本廠面議可也此布　江蘇藥水廠啓 
[英大馬路萬有利告白]  
一本萬利有 
VENYOULEE 
上海抛球塲口萬有利 
吕宋票一物以紙售洋全憑信實本行售出頭二三大彩早經屢次登明得彩甚旺亦叨購者之福遠路信寄原班回件雙張十三元單張四開照算分條大洋六角半○寄售法字入門每部洋三角 
[吕宋發財大票]  
英九月分批發雙張公道分條大洋六角三分新章程定有頭彩請諸翁大家發財紅票代勞申三馬路南石路　　天寳賚范財記大家有同啓 
[紡紗織布機器出售]  
啓者伯拉脱兄弟公司開設在英國洼面亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞 
[耳聾復聰]  
閱申報見英大馬路京都同德堂百藥俱全效騐時有余耳聾十年亦購耳聾藥試試連服一月癎疾告痊眞如戴二天矣　皖垣勤學齋主人謹識 
[分條大洋六角三]  
錢運來 
英九月分吕票批發雙張格外紅票申足信購上洋棋盤街南首面東高大新房 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　童教廉迥控盜賣學田一案黄大令飭傳二十五保九圖地保收押至晚升坐花廳　　　保黄才寳禀稱小的家住西門外現充二十五保九圖地保圖内學田約二十畝向由羅叙金羅丫頭王應全姚阿茂姚金松姚土林卽長生等承種田　由禮書收去代繳客冬小木橋地皮掮客張樂圓及曹梅卿嚴姓杜姓等人向各租户商賈打鋪橋北學田十畝旋盜賣與葉澄衷按畝給洋銀九十圓逼令小的畫押宣老爺諒未得知現奉大老爺訊究求提羅姚姓等租户質對便明大令諭令交差看押靜候補提人証再核○朱調梅控秦大綱誘拐弟媳殷氏旋據龍華巡防局員嚴二尹將人証移至總巡局轉移至縣前晚帮審養員蔣刺史升堂訊問調梅訴稱弟媳殷氏生有女兒夫故後忽於上年臘月二十五日出門二十八日在秦家遇見詰悉被秦姦誘向領不　　知地保仍遭掯阻是以赴大老爺案下控陳朱平章朱錦鍾訴稱小的等是族長殷氏去後由調梅尋獲一切細情小的等並不存細秦供稱上年小的由殷氏之舅母趙陸氏説合出洋銀六十圓聚以爲妻後調梅强欲領回小的以有媒有証却之致被控告旋浼秦雪亭給一信致龍華巡局勝老爺始得解送總巡局轉送大老爺案下如今妻子已懷孕叩求公斷殷氏供稱小婦人之夫名卿和逝世三年祇生一女舅母作主醮與秦姓所有洋銀六十圓爲亡夫擇地安葬之用地保沈步澐禀稱小的所轄圖内地方甚大小的住處與朱家相隔甚遠調梅確曾令小的向秦家領回殷氏圖董張姓稱此事有關風化請公祖皆離刺史笑謂君亦未免媧於迂執矣隨著將殷氏交人保出俟臨蓐後再究 
[英界公堂瑣案]  
　　包探趙銀河禀稱賊犯湖雲卿至鄉間某姓家竊得布衣一件携之來滬向某押店質錢小的見其形跡可疑詰出真情解案請判胡供稱小的向當皮匠目下因病不能執役無奈竊物以　然盾别駕判令管押兩日○二百二十九號華捕解途中調戲王傳氏之流　王阿林至案禀稱今日王傳氏因事不克投案請大老爺先將阿林訊懲可也阿林供稱小的係　波府某縣人昨日途中與素識之王傳氏略説笑話不敢調戲叩乞鑒原别駕判令枷號三日發捕房門前示衆○包探陳阿九禀稱昨日寗妓府屬某邑人姚阿土約同阿高寳山二人至野鷄娼婦金墨蘭家作狎邪遊乘間竊取房中銀水烟袋一枝而逸及金娼報捕後捕頭遺小的查獲起到原贓送究金娼遣龜傭某氏到堂申訴并請領失贓姚等同供稱小的等豈是問柳尋花之輩實與金娼係兄妹行此次欲向商借洋銀金娼自厡將銀水烟袋給小的付質别駕聞之卽從寛開釋烟袋給龜傭具領○包探陳阿九解陳雲才至案禀稱前晚此人至六馬路强取岳林寺佛店僧人梵衣一件報捕後捕頭遺小的拘拿送究佛店僧某甲投至案下合十低眉訴稱僧人昨在六馬路施主某乙家建設　壇正在諷經時陳忽强將袈裟取去今旣獲案求准領回陳供稱小的係寗波府屬某邑人餘供一味支吾别駕判令笞責一百板發回捕房押送回籍按佛店久于屬禁此僧旣已違禁開設復敢因失衣細故呶呶然瀆訴於官長之前誠可　贍大妄爲者矣○包探顧阿六禀稱昨日　張氏與蕭忠潮沿途口角滋閙不休適爲小的查知一併解案請究顧張氏供稱小婦人係寗戲府屬某邑人與蕭相處有年近日伊不顯家用故與忿爭蕭供稱小的與此婦姘識因其時時出外向之申斥竟敢譁囂别駕判令分别掌頰一百下嘻拼頭何事也而公堂之上居然直認不辭其心尙有廉恥乎哉雖賢長官批頰示懲其奈老面皮未必知痛何○包探趙銀河禀稱賊犯吴福生在四馬路某烟館過癮乘值堂人不備竊取烟槍而逸旋由值堂人張元昌扭獲解案請懲張投案請領失贓吴供認行竊叩首求恩别駕判令笞責一百板○評説人滕杏生因跌斃命已紀報章旋由其友願出資棺殮推無現錢可付一切均由地保徐錫耕代賒旣而知滕有餘資存在捕房是以不願任此地保乃於昨晨至捕房欲　所存洋銀領出清還各帳惠副捕頭恐有不實不盡將洋銀移送公堂地保亦卽投案禀訴並呈代賒各物之票别駕者繕寫領狀然後給領 
[法界捕房紀事]  
　　公館馬復興里有泰和客棧焉昨日上午甲乙丙三人入棧訪友適其友他出棧夥某丙以閉門羹待之客　棧夥不應傲慢致相口角夥一味蠻横竟將洗優桶之帚向客連擊數下帚爲之斷適爲某包探所見將棧夥拘送捕房捕頭申斥再三復命押候究辦旋經棧主央人保出○公館馬路迤西某氏婦偕同伴雇坐小車赴某　絲廠工作流氓某丁沿途調戲迤爲善街西人所見喚某號巡街捕拘入捕房捕頭令押候究辦 
[金陵官報]  
　　七月初六日繼理兩江營務處候補道桂候補道程儀洛銷假辭赴蘇　帶南字營張國林拘見知州張願慶知縣高振聲均銷假周恩楙辭回蘇捐升知縣兩淮鹽大使藍和光辭赴都○初七日播臺瑞見城外保甲局候補道袁見辭赴湖南中　王城守恊楊督左宋遊府武均見叩寗登灜州兵船何心川辭裝難勇赴岳州賽壽兵船徐振鵬到上海來鹽城縣劉崇照叩謝飭知回任調辦吴淞騐補釐捐邵伯釐捐知縣拖以　辭知縣吕承溝奉府委發審正　　並到差弑用縣丞對芳　票知派寗差委並銷海運差祥雲輪船李家泰到送來繞帶赴滬回直隸州魏乘銓初五日並未請假○初八日沙張州緝私候補道丁辭厘捐局候捕道　候補道錢德培同知章銓知府吴增僅通判恩芳知縣查宗仁均禀知在復成倉開工平治廠基同知余貞祥　如赴遽公幹委辦邵伯釐捐知縣讀清時辭知縣尹佑　甄别黄樹臣運判松壽布理問蔡應元縣丞章濬　大使章榮本均繕履歴承龔雲騎尉朱錫江騐看均奉示布倉大使　殿魁禀知倉署改銀圓　錢局　示已讓縣丞葛炳庚奉丞隨同押散勇回湘卽辭鹽知事彭長慶由揚來成靖民船徐九成赴岳州祥雲輪船李家　赴湖南均辭裝難勇同知對　栻　縣孫友馬　　辭戲之禄德黄金誠王世楨張狀彩戲光禀知閲卷畢○初九日海門同知王賓委　　貽縣左元齡安徽來均到知縣蔣嶙李芳巡檢寗夔均禀知押散勇回湘卽辭縣丞章濬　　　　數天鹽大使章榮本辭回楊巡檢嘗登瀛禀知起服回省　臺瑞請假三天蘇諸牌示署太倉直隸州陳謨禀請交缷赴引遺缺查有請補該州之蔣體梅堪以先委署理○初十日徽寗遣葉視到見城丙保甲局候補道　候補道錢德培東知奉飭起支薪夫銀兩海門同知王賓鹽城縣劉崇照委署豐縣邵承灝均辭赴任知縣尹佑湯承襲雲騎尉朱楊江均見會辦善後局　　山東　　局候　這潘學祖到由籍來銷修墓假謝委駐滬坐辦南洋紡織局知府孫明廉請感冐假數天知縣孫友壽游毅之黄金鉞王世楨戲光楊　　均　知閲卷洪恩培謝假赴蘇貲啓南東知奉部文起　回省周衍齡謝委儀風門保甲差陸　銷假長發禀知知縣承厚丁父憂松齡辭解銀赴清江鹽知事屈壽椿到解　來城外保甲局候補道袁禀知今日黎明押送　勇開船赴湘 
[江蘇官報]  
　　七月十三日南江營務處候補道桂嵩慶由寗來候補同知李文濤募知赴寗見制憲莫深辰展假三天知縣林鈞擇禀知交缷　婁縣任事回並感　假三天梅崇　銷假沈祖燕五天錢國　三天均請感冐假慶潯理禀謝奉委赴重慶探通裔船形卽　試用通判陳鴻材廣東人五品頂戴江蘇候捕班捕用知縣戴　　湖南人均由京領照來省東到分發江蘇試用府經歴徐瑞麟湖南人禀到並請暑疾假三天縣丞麟心沂　澤絲捐期滿銷差回分發江蘇人員騐看　新海防例指　　縣　　鈞湖　縣丞錢紹勛巡檢鮑家準均浙江進士指省知縣鄭　福建應補呈請從九品張寳琛浙江臬　六月分考試候　同道州縣月謙出案超等王慶埏楊錦江沈　新孫　年宋緝初特　陶聯琇翁有成楊士麗蔣子蕃張　　錢國選姚守彛洪爾振一等林廷堦董觀瀛林　　林　辰藍　廣麟查燕　富光祖汪國奎趙樹楷孫壽　張寳　　　　吴　鄒　　　子亨二等王顯鉁江炳李思棠陸冠廉汪祖父高守訓唐典胡顯動凌邦璽統錦胡　元　　　　士鴻態兆姜王垎鈞高麟超楊炳　李福冕霍　炳劉　　　文范孫　三　　潘宜經李　善胡　韓國楹松年張明允答景寅鄧復興德印撫轅牌示七月十五日各　行番文廟播憲武　　　文昌梟憲太陽糧道風龍神錢道天后沈道　雲　用神朱道宜振火神丁道猛將首府吕祖　捕都廟長洲郡廟元和都士地吴縣○十四日總理兩江營澇處候補道桂　慶船已開行管禮留防太湖水師右營記名提　　　甫湖　人由寗來知縣都守他禀銷管解京餉赴都回鮑德麟禀銷海運津局差洪恩培由寗來方　銷湖　假陳香祖　感冐假四天孫寳毅銷假程慶明請　疾假三天從九吴　孝事　　飭換蘇差委江　轅牌示通州吏目藍汝濟捐升遺缺查有遇缺先用州吏目朱大頤　以　　　辦上海製造局候補道劉麒祥之宫太太　誥封夫人　　封一品夫人李夫人於六月十三疾終滬寓擇於本月二十日發引 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年七月初七日京報全録]  
　　宫門抄○諭旨二道録前○桂撫史奏報剿除西隆積年巨匪摺○江督劉奏揀員借補陸路都可摺○又奏揀員借補陸路守備摺○奏揀員更補知州摺○又奏委員署理知縣片○七月初七日禮部宗人府欽天監正黄旗值日無引見○松溎謝管幼官學恩○常明謝授通政司副使恩○載碠謝授侍衛班領恩○睿王請假十日○召見車機懷塔布皇上明日卯正至醇賢親王園寓金棺前行禮畢還海○○頭品頂戴廣西巡撫臣史念祖跪奏爲勦除西隆州積年巨匪恭摺具陳仰祈聖鑒事竊照廣西向多伏莾臣到任卽以整頓捕務購拿匪首爲安民要政查泗城府西隆州屬之道逹村有積匪徐三綽號霸王負固恃險結黨多至數百號召動可數千爲患多年趨附日衆近數年成燒殺一家數命或分派惡黨四出刼掠案至一百五十餘起之多不惟泗城各屬受其擾善鄰省屢犯案咨拿今春疉據泗城府曁西隆州　　該匪所踞之處路歧山險軍火甚多且與苗衢頭聯絡又與貴州積匪王占魁等及雲南一帶匪徒聲息相通勢日猖獗亟宣　　　維該匪歴年雖經緝拿總未輕動兵力蓋恐偪成騎虎一發難收且兵少無益兵多遠近震驚首逆萬一脫逃更貽後患非籌稳著未宜浪勳因密飭該府會督營屬先誘解黨羽分截去路然後次第稳進昨據泗城府知府王方田禀稱遵照指示重懸賞格多派間諜分散免罪告示以解其黨該匪巢要路有五遵飭會商營帶防營遊擊廖清齡迅遏前一路凌雲縣知縣陳鳳樓率練丁斷結一路署西隆州知州吴楚書署右江鎮標右營遊擊劉保生各率兵練分堵左右兩路西林縣知縣高銓西隆州州判謝錫恩各率鄉團拒守西林一路並將要渡一律封禁於三月二十二日由遠而近稳慎偪攻該匪徐三先已聚衆千餘砲械甚整意在惡戰是時脅從者已見賞格告示驟然瓦解乃率其悍黨拚死迎敵兵練環進槍斃匪自羅椿明等數名該匪見四圍漸偪知臨絶地遂又抽百餘人奪路圖竄進單緣高坡地方該匪猶恃快槍死鬥防練兵勇用火器圍轟始將該匪徐三併其子徐林六其孫徐小洋其黨寉三轟斃梟首竿示各路共生擒匪黨吴秀瀾等二十四名奪獲砲械甚多開單馳禀聲明砲械兵練各歸所得配用據臬司營務處轉詳前來除批飭將擒獲各犯訊供懲辦在逃餘匪仍懸賞嚴緝徐三巢穴平毁查明有無資産分别充賠案贓一切善後事宜妥籌辦理以清餘孽而靖地方外臣伏查徐三係著名巨匪稔惡多年黨與旣多巢穴險固此次該泗城府知府王方田督率營屬不避艱難竭力捕拿旬日之間渠魁授首克除大憝深快民心辦理尙爲妥速不無微勞可否由臣酌量請奬以示鼓勵之處出自鴻施所有捕除西隆州積年巨匪各緣由理合會同兩廣總督臣譚鍾麟恭摺具奏伏乞皇上聖鑒訓示謹奏奉 
硃批另有旨欽此○○頭品戴兩江總督臣劉坤一跪奏爲揀員借補陸路都司員缺恭摺仰祈聖鑒事竊准部咨江西羊角管都司崇福病故遺缺係陸路部推之缺應用儘先人員旣據扣留外補應令照章揀員請補等因臣查該營都司住紥贑州府屬之會昌縣界連閩粤彈壓巡防均關賢要必須精明幹練之員方足以資整頓臣於儘先各員内逐加遴選查有副將銜兩江儘先前補用遊擊譚青山年五十二歲湖南湘鄉縣人由武童於咸豐十年投効吉字營洊保千總銜藍翎把總同治九年歸兩江督標候補十年請假投効陜西軍營出力遞保以守備仍留兩江補用嗣於克復烏魯木齊瑪納斯各城在事出力案内經前陜甘督臣左宗棠奏保光緒三年九月初五日奉上諭譚青山著免補守備都司以遊擊仍留兩江儘行前補用並賞換花翎欽此又於克復板城托克遜吐魯番滿漢兩城案内出力經左宗棠奏保光緒四年二月初四日奉上諭譚青山著賞加副將銜並賞給克勇巴圖魯名號欽此嗣因在營並無經手未完事件於光緒八年回標候補咨准部覆註册在案該員年力正健營務認真以之借補江西羊角營都司洵堪勝任核與借補限制亦屬相符合無仰懇天恩俯准以兩江儘先前補用遊擊譚青山借補江西羊角營都司實於營務地方均有裨益如蒙俞允俟接准部覆卽行給咨送部引見以符定制除將該員服歴及前在他省並無叅革朦保情事切結咨部查核外謹會同江西巡　兼提督銜臣德壽恭摺具陳伏乞皇上聖鑒訓示謹奏奉硃批兵部議奏欽此○○頭品頂戴兩江總督臣劉坤一跪奏爲揀員借補陸路守備員缺恭摺仰祈聖鑒事竊江南狼山鎮標中營守備徐殿魁病故遺缺接准部咨係題補第五輪第二缺應用儘先人員行令揀選請補等因伏查是缺守備駐紥通州城内有城倉庫獄之責且爲産鹽之區塲灶環繞匪徒私梟最易混迹非精明强幹緝捕得力之員難期勝任兹查有兩江儘先補用都司葉增福年四十四歲安徽巢縣人由武舉中式光緒三年丁丑科武進士以營守備飭薦兩江督標中營試用八年隨車東渡朝鮮於歴年防護案内經前直隷督臣李鴻章奏保十一年十月初三日奉上諭守備葉增福著以都司仍留兩江儘先補用並賞加遊擊銜欽此嗣於北洋海防出力案内保奬補都司後以遊擊補用二十年十二月仍回原標候補該員人材壯健緝而勤能以之借補是缺守備洵堪勝任核與借補定章亦屬相符合無仰懇天恩俯准以儘先都司葉增福借補狼山鎮標中營守備員缺實於營伍地方均有裨益如蒙俞允俟部覆至日卽行給咨送部引見以符定制除飭取該員履歴及前在他省並無叅革朦保切結咨部查核外謹會同江南提督臣譚碧理合詞恭摺具奏伏乞皇上聖鑒訓示謹奏奉硃批兵部議奏欽此○○頭　頂戴兩江總督臣劉坤一兵部侍郎江蘇巡撫臣趙舒翹跪奏爲揀員更補海疆要缺直隷州知州恭摺仰祈聖鑒事竊太倉直隷州知州程其珏因案開缺所遺太倉直隸州知州要缺前經兩次請以上元縣知縣陳　陞補均准部咨以該員本任内有承緝事主賈啓祥等被刼及經徵地丁未完各案展叅均例關降調議駁應令另行揀選等因自應遵照辦理伏查例載州縣應調缺出俱令現任人員内揀選調補如無合例堪調之員准以候補人員請調又題調要缺道府同知直隷州知州酌量以候補人員請補將該省如有截取記名分發人員應先儘酌量請補又如係奉旨命往或督撫題明留於該省候補者酌量先儘補用各等語該州地處海濵管轄四縣政務殷繁必須精明練逹之員方足以資治理查江蘇省直隷州一項並無簡缺可調亦無奉旨命往及題明留於該省候補人員其截取記名分發班内亦無科甲出身之員復於各項應補人員中逐加遴選惟查有曾任實缺京員截取分發直隸州知州蔣體梅年三十九歲江西鉛山縣附生因伊父蔣志章在陜西巡撫任内積勞病故欽奉恩旨照巡撫例賜卹旋經前陜甘督臣左宗棠具奏於同治十年十二月初六日奉上諭伊子俟服闋後由該部帶領引見候旨録用欽此光緒三年四月十九日經吏部帶領引見奉旨著以主事分部行走欽此簽掣刑部河南司行走是年八月請假回籍措資五年在江西省賑捐局報捐員外郎陞銜十三年八月回部銷假當差九月赴吏部投供十七年十二月初二日引見奉旨刑部雲南司主事員缺著蔣體梅補授欽此是月十五日到刑部雲南司主事任十八年閏六月在山東藩庫捐免歴俸九月復在直隷賑捐局報捐花翎經本部堂官保送十一月初六日由吏部帶領引見奉旨著交部記名以直隷州知州用欽此十九年三月遵例赴部呈請分發省分補用旋在部報捐指省江蘇四月十二日引見奉旨著照例發往欽此八月初一日到省該員係附生出身由曾任實缺京職截取以應升之外官候補照例毋庸甄别考試覆查該員年力富强才具稳練以之請補太倉直隷州要缺知州洵堪勝任與例亦屬相符據江蘇布政使鄧華熙等會詳請奏前來臣等往返函商意見相同合無仰懇天恩俯念員缺賢要人地實在相需准以截取分發補用直隷州知州蔣體梅補授太倉直隷州知州實於海疆要缺有裨如蒙俞允該員係截取補用直隷州知州請補直隷州知州銜缺相當毋庸送部引見亦毋須查造叅罰謹合詞恭摺具陳伏乞皇上諭鑒訓示謹奏奉硃批吏部議奏欽此○○劉坤一片再者理甘泉縣知縣方臻峻調省另有差委查有山陽縣知縣程鑫堪以調署甘泉縣事所遺山陽縣缺查阜蜜縣知縣虚維離堪以調遺遞遺阜寗縣缺查有候補知縣黄在福堪以署理據潘臬兩司會詳請奏前來除批飭遵照外謹會同漕運總督臣松維江蘇巡撫臣趙舒翹附片陳明伏乞聖鑒謹奏奉硃批吏部知道欽此 
 
