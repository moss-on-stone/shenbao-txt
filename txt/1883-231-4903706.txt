# 1883 - 231 - 4903706

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近日購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齋卽可開印現在已將書樣攺作直行紙張加寬字樣放大而股銀仍每股一百五十兩按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間廷臣搜輯　籍將以分門別類彚成一編以爲藝林之大觀五易塞暑始蕆事進呈　乙覽　賜名古今圖書集成仍　命國臣重加編校趙十餘年未虐雍正時復　詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歷象下至方吳以及明倫博物理學班濟靡不畢備　則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝　消沈流傳漸少若再越數世恐無存其名而盡縮容滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百脫每股共出規一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售公司股單一張其書定價每部韵六百兩上下裝潢當格外精雅外以文木爲箱俟發售三月卽將所售之書　照股勻攤以昭公書盡停止其售　之事本齋亦願經手惟每百兩取回用銀五兩耳現在附股者雖源源而來而尙未滿額務望速來掛號以便早日開工至開工後不再收股欲入股者請先將銀五十兩交至申報當由申報館點石齋董用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此齋開印版口之大小悉照此原樣　其字巳狡點石齋所印之康熙字典放大葢取便於　閱也如遠處諸君亦願入股其股銀可由票號匯來收單卽交原票號帶回轉寄當亦無悞也　刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家茍欲爲鄴架曹倉增色伏祈是上來人股爲盼再本齋所印各書均選用極品之淂字跡能歷久不磨雖越千百年來而墨色仍如初外洋亦有古時石印齋畫流傳今取閱之從無　漫澌滅等弊　石印書籍與照相理同而事異其中工料大相逕庭故照相年久或有落色而石印書籍則可無此慮也誠恐諸君不察用特附及 
[自來水價宜變通說]  
　　自來日用之物爲盡人所必需而又必擇價廉者而購之如食鹽之類是矣私鹽之價殺於官鹽則人多樂就私鹽官鹽之價等於私鹽人多樂就官鹽價殊則私鹽易銷價均則官私不滯何也色加白而價不加多也夫鹽有調食之用水爲資飲之源飲食並重故肌渴同稱審是則飲政之修不容或緩說在海上之剏設自來水公司也按自來水機器之始瑞士國人實濫其觴法蘭西人本其製而攺增之益臻精妙至於製水之法要不外乎引蓄注射上下盤旋本館曾一再著爲論說言之綦詳無煩贅及然于用之之效固未嘗言也其效維何一曰却病人之致病之由本元而外或中寒暑或搆焦勞大都山飲食醖釀而成食物之不潔存於渣滓飲水之不潔含於氣味渣滓有形氣味無形有形之不潔易去無形之不潔難除滬人之濵浦而居者風潮不至尙得汲飲淸甘城廂內外枕河夾岸之居居就飲河渠僅資潮汐每當潮汐初至擔夫爭汲水僅沒脛其色如墨脅肩橫担以桶代瓢刮取汁漿引滿而去污潔淸濁不暇計也而其旁之滌溺器者分執竹篠飲馬於漕其聲蕭蕭立下風者莫不掩鼻滌棄之餘復與水合而下流擔桶適承其弊元氣淋漓是之謂功德水資以爲飲者有不受其患者乎目前疾疫之多未始不由於此一且攺用自來水則諸弊可除諸患可免除弊免患則其功效可知矣一曰防火海上人烟稠密墉比如櫛宇次若鱗市亘東西檐交南北不戒於火必致蔓延諺云火燒旺地勢使然也官衙堂局救火之器不過水龍火龍之是資而所謂水龍火龍者雖攺西製以器而神實仍以水爲用往往龍器岔集取水無從亦惟束手旁觀徒事喚嘆而巳卽如日前英租界寶善街夫愼時值深宵羣龍夭矯藉洗管之水收滅火之功自今以往惟願無處不用自來水卽無處不設水管偶有火警取之左右胥逢其源不啻百斛源泉隨地湧出洵救火之一奇也彼公司之設雖曰圖利而操術可謂至仁此邦人士咸樂其有成恐其不速前聞以本月之朔爲開用之期乃今巳逾期數日未見開用想因所創規條尙須擬議姑徐除云爾又問該公司現擬將自來水包出由承包者再散包於各路之挑水夫頭每担定價幾文繳歸公司準挑水夫頭從中酌加幾文俾藉爲食力之資惟每担不得過十八文如是則該公司只須每日稽查水表如今日共用若干担水便向承包者照算法甚簡便固是有利而無弊然蒙以爲英法美三租界各有支河地勢旣非一律則平日購水價值亦不從同其近河地方不過四五文一担若去水較遠有貴至十數文一担者茲若不論地勢凡用自來水之家定以劃一價目則其本來欲十數文一担者今卽略加一二文或亦樂從若本來只有數文一相今忽倍增其價卽明知自來水淸潔恐仍願抱甕掣瓶向河干而汲取盖銖錙必較人之常情不盡由貧富之懸殊也夫至購飲者少則該公司之水未見暢銷其獲利亦必較薄何如分以地叚某處購河水本欲十四文一也兹則定以十五某處本欲五文一担兹定以六文以原價之高低爲新價之贏縮則民間之飲者必多將見排街挨戶或飲或用無非取給於自來水而該公司之生意有不蒸蒸日上乎或謂分叚定價事誠善矣然不有指束話西從中滋弊乎不知西人之制器最巧其於公司內旣能置一總水表以稽出水之總數何難於各叚加置一表以稽分數乎事必統籌全局庶克有成吾知該公司熟悉人情亦必念及於此果能算無遺策使各舖戶均用自來水將見海隅蒼生飲淸有願和甘之福相與享受於無窮飲水思源是誰之力有不相率而頌公司之仁者哉 
[沙岺來信]  
　　○華商沙　開地公司在沙岺辦理事務人馬里生先生致書於上海經理人馬立師洋行日本公司之地現在種植烟葉甘蔗二物非常之好刻已試有成效將來可以廣種綜計且下一區之地所種共四萬八千株甘蔗已將收穫俟收穫後卽須接種禾稻也本公司前購海過可作碼頭之地現在地　驟貴有人在本公司所購之左近買得者計價每塊洋五千元本公司近在西埔街建造房屋鱗次櫛比儼同市鎭皆在河之兩岸其河闊四十尺水口極使有此房屋可使他處來此作工之人居住而其來人帶有家眷尤爲妥便盖所造之屋皆便於居住眷口其中圖圃有拳猪養　之所一切莫不周到大約兩三月內卽可告竣矣房屋在近之地均宜種植食物目下已種有胡椒薯莨加非極形繁殖又造一馬路直滓伊盧浦勒地方將次可以成功此路一成則所產菜蔬什物販運極便而獲利亦厚也本 
 
 

Page 2

 
 
公司之地就目前價值而論每畝已值洋十元購者皆爭先恐后至於地上所產又有纻麻名曰呂宋　極爲豐收績以爲貯職以爲布將來婦人　子皆可爲之亦有利可獲也有自他處來者觀於本公司所創辦各事凡開路築室種植諸法皆謂辦理得法因地制宜最爲正辦各家之開墾者皆當以此爲法此六月初三日自伊盧蒲勒所發之信也按該公司所購之四萬英畆其本銀只有三萬元今照來信所云此四萬畝地已值英洋四十萬加以海邊之碼頭地可共得四十餘萬元核之每股除去本銀約可凈賺洋百元光景不滿一年而獲此大利他日徧地成熟植物滋生其利更不可以計算矣敢爲有股諸君賀賀 
[投誠續信]  
　　○台匪黃金滿投誠一節久有風聞而不敢信其果確兹接台友來信謂已接奉明文金滿現在台郡之楚軍樾字營內充當哨官手下帶有數十人自以帶人太少意甚怏怏想當道者必當早爲之地也 
[温州雨雹]  
　　○上月十七日十一點鐘時忽見東南天黑雲一朶二龍蜿蜒空際一白一黑温人謂之龍掛俄而狂風驟號怒雨直瀉繼以霹靂數聲風雨始息次日郡城雨雹片刻卽止 
[狹路相逢]  
　　○某甲者毫州人向　軍籍凱撤後無家可歸流寓秣陵水西門外適有某氏揚郡之儀徵人也去歲祀竈後偶因與夫口角負氣出門時有戚串在秣陵爲傭氏乃附舟至省迨登岸造訪戚某已隨主人赴任此外無一人認識不得已仍回河干則原船已不知何往進退正無所措有老婦見而詢之憐其無歸招至家中度歲並許遇使送之還家氏喜從之乃某甲本與老婦比隣而居時託其漿洗衣物一旦見氏細詢始末以爲奇貨可居及今年新正後某氏思家念切而一時又無便船某甲探知細情乃詭言欲赴揚州老婦不知其詐遂託其將某氏携至儀徵甲卽慨然允諾此正月初旬事也乃去後數月杳無信息夏初適有熟船赴儀老婦乃告明氏家住址託爲致聲及船戶抵儀訪至婦家告劉原委則某氏並未歸家氏夫某乙正苦無處尋訪聞知此信星夜赴秣陵尋至老婦家中詢悉顚末始共知爲某甲所賺然甲自與氏偕行後查如黃鶴並未回來聞他人言端節前曾遇之於城中第乙與甲素不相識老婦又不任奔走乙携婦之幼孫爲眼綫往來各處前日遇甲於桃葉渡口乙直前扭結送至保甲分乙委員以事關拐帶人口登卽出訊甲亦自認不諱據云渡至浦口地方登岸北行乃爲卡員所賭見其行跡可疑再三詰之幸營中有甲熟友出爲作保始得脫身遂將該氏帶至巢縣售與某丙爲妻得身價七十餘元現在如要原人但須仍至巢縣卽可提到云云言語之間一若事不于己毫無畏懼情狀委員見情罪較大遂卽移縣以便關提至該氏於行至浦口當被盤間時未將實情吐出或係爲甲駭禁或係甘心同逃則甲未經供出須俟該氏到案始能詳悉也 
[橋中得碑]  
　　○杭垣之艮山門俗皆以壩址門呼之盖因水城相對有一巨橋名壩址橋故也其橋旣高且長上構一亭飛楝連　橫約三四間門面其瓦上從無鳥雀停止相傳當時有風來捷故靈跡猶存也橋之內外別爲兩層初無知之者前年橋忽坍卸乃下層坍去而上層儼然不動亦足異也當時紳董卽議修造奈工程浩大巨欵難籌祇得暫緩於今春集議成事卽於五月間賈工興辦現將橋石盡行折卸忽於橋中得大靑石一方橫幾盈丈其上大書聖跡重光四字如漢之八分大篆筆法古勁但無欵識年月等字殊不可解相傳此橋於前明萬歷時重建或此碑爲明代之物未可知也 
[荊沙瑣述]  
　　○柁桿洲在巴陵西百餘里屹立洞廷湖心徑二百數十丈洲有二　相歧商船過此視風色之向背而寄泊焉然洲非天成者康熙年間發帑金二十萬在波濤洲漭中紥木成牌塡石沈下爲基上覆以土鉅工也事竣餘銀三萬餘兩生息爲歲修之賣乾隆六年其中丞奏請將餘銀撥作別用洲因年久失修漸就傾圯前年長沙鄉紳陳某禀請重修李玉階中丞已爲之入奏矣十中丞受事以爲湘省工程尙有急於此著擬請從緩辦理奉　廷寄令督撫各委大員勘定工程緩急兹故湘委龐方伯鄂委荊南道曹觀察於二月入湖勘畢回轅起先悞傳觀察洞庭之行爲踏勘藕池決口新漲之南洲盖謂此也○江陵古船官也故靑鳥家傅會其名謂沙市爲船行地寶塔爲桅望江亭爲艙文星樓爲舵咸同間亭燬於火樓倒於風迭經募化重建葢地方人爲風水計深恐船無艙不能載無舵不能行也近來塔雖矗立江干而年久失修磚石剝落登者惴惴惟恐陷足艙舵固無恙也將毋有桅折墻傾之懼乎○愚夫婦之敬城隍也不如其敬十殿閻王故不吃城隍齋必吃十殿閻王齋其媚十殿也又不如媚無常故不遍拜十殿必專拜無常沙市城隍廟土坡突起高於平地數十級兩廓塑地獄變相慘酷可怖東廡立無常粉面微冓戴高帽被白衣媚者呼之以爺朔望焚香褚膜拜踵相接肩相　也有擅靑囊術者言自峨眉來覽巫山玉泉之勝龍神蜿蜒跟蹤至此孰意天然穴星竟爲無常一席佔去惜乎地靈不鍾人傑乃孕鬼雄也然廟踞高阜形勢家所忌謂爲孤峯獨　是果有穴禽耶何以無常香火今猶不减於察觀察不知其僞也接待如禮胡用治晚名柬觀察謙讓又面壁焉出則拜蔣太尊太尊以試事廻避乃之縣署邑尊欵洽間覺其人雖談吐俊邁畢竟優孟不同於孫叔虎賁實異於中郎姑以言挑之曰相違無幾日何身體之發福也某曰是乃家兄卽謝茶辭出且曰翌日有紈扇對聨數事面求賜教邑尊亦頷之送客返詢之署中識胡者則曰胡之弟方念餘歲閉戶讀書從不出外此旣非胡亦並非胡之弟想係打秋風者所假託也邑尊登時飭差邀名來署差問其棧主人曰汝棧胡姓客有謂其僞充紳宦者汝知之否棧主大詫曰焉有斬水胡某而人以爲僞者因歷舉其科分以明其不僞蓋棧主本黃州人素悉胡之家世但未識隱山眞面彼自名爲胡棧主卽認爲胡不知胡非僞乃冒胡者之僞也時某亦聞其說大聲曰于係往某處中途駐此已定以明日行矣偶然拜會並非圖送下程者何僞之云差不敢動而去翌晨邑尊函致保甲局令查實此事則某已於先夜兎脫行李亦無留者詢之馬頭人未嘗爲之擔肩卽棧之東夥亦不知其何時挑去也○上淸宮之監紀掌印汪法師茅山支派也自籍來將從正一眞人於間水漲封峽不得進適接眞人書言已自夔陸行回荊囑令駐沙暫候遂庽於江右會館沙市疫氣盛行有凂法師作淸吉醮壇者法師謂眞人回時當奉送設壇二日爲地方解厄菰龐館湖州人所修相傳有狐年久不爲崇狐性多忌而狐與湖同音故攺今名會舘演劇相戒毋得讞狐否則伶人分帳聲出場人數攤派必與錢數不符祝之乃巳亦小懲寓大戒之意也汪法師來湖州自人顧某請於汪使作法驅之成書符禁錮使不至再觸其忌汪特持重猶未許云○天后宮旁某　　店東夥八人一夕暴斃其四有同鄉客借宿次日客與夥又斃如前夕之數據聞先一日有挑賣筲箕某候於店之門良久入內言擔頭所遣八箕係汝店三人一同買定由猪場跟來給價付物店中人以並無此事叱之出懊惱而去不料兩日內卽有八　　疫而死成賣箕人所遇卽三界內之瘟使歟聞者惕惕有議及建醮禳疫者夫使無此等傳言彼星冠　斃仗劍噴水之儔豈眞能餌金丹而餐玉液不飢餓於我士地耶○七月間江水大漲較之去年大汎又高尺許沙市東三十里之觀音寺隄身忽崩 
 
 

Page 3

 
 
行省某丞曾勸該船戶立　頭漁　斷商擁盜謂之漁團頗稱得江左侯相札委某直較係紹興人陳大令係湖南人來滬議辦漁圑並檄飭　松兵備使者爲督辦更擬遴委總辦一員以專責成諒不日卽可到滬侯相整軍經武於此已見一斑 
[殺人放火]  
　　○前夜二點鐘時狂風怒號浦潮大至遙見西南方火光燭天知有失愼情事昨早探悉法捕房於隔夜十二點鐘後經西門外斜橋地方之海關造册處夏公舘用馬車送到西字信一封并言羅家海外國酒店主洋人現在染病在公濟醫院而有搶劫放火之事故以馬事送信來法捕頭知該洋人非法國人當飭西捕送至英捕房而英捕頭以事在租界之外例不經管覆之皮捕頭乃飭人往探知火巳熄滅昨晨五點餘鐘有一東洋車夫自到法捕房稱姓潘名阿四在該洋人處做包車生意初二夜分聞外面犬吠聲種花園之某華人疑有小竊入內四面查察我亦起身惟聞大呼阿唷之聲種花園人被外來兩人似游勇模樣者用刀砍傷撲地大司務聞聲而起亦被砍傷倒地當此之時我實膽怯避於後面河浜適潮水大至下身盡濕後聞主母亦大聲疾呼不知存亡俄而洋房起火我不敢出看挨到天明潛至東人之友哈利生先生處囑我投報等語法捕房詰其住在何處答稱住在八仙橋法捕頭令其自去倘有事詰問再爲飭傳迨翁太守臨捕房時皮捕頭將情禀明太守先至英會審署與陳太守晤商諒必飭人通知縣署矣查該處離西門四里之遙名羅家灣該洋房在肇家浜口係二十五保九圖該地保吳興山聞信後卽往查看見洋房業已灰燼惟後面小屋兩椽巍然獨存地下橫臥一屍卽大司務也滿身血污的係被戳身死而種花園之華人遍覓不得惟尙未在瓦礫中扒尋該地保除雇鄉人看守外卽赴縣具報矣嗣聞該處鄉人云夜間火發時因風大槪未聞見惟翌晨見有粵婦携一小孩　　向東粵婦或係主母耶且其侍者亦不知下蓄嗣因英捕房飭傳潘阿四研詰其語言與在法捕房所說不符旋將潘阿四送到業經管押法捕房挨縣署傳詰按此事與去年張金鑑一案如出一轍其細情容訪明再錄 
[魚船軋損]  
　　○禮拜六招商局之江天輪船由甯波回滬將泊碼頭時潮水湍急有某魚船一時不及避讓致被輪船軋壞船尾幸離岸不遠得以赶緊設法救援時有打野雞者四人跳入舢板欲爭先扛運貨物不意輪葉轉動舢板船立時領覆四人紛紛落水兩人幸卽救起尙有兩人則已問諸水濵矣 
[本埠風信]  
　　○徐家匯天文臺能神父致書於西字報云近有風暴自上海之東南來漸折而東由東向北云云故前晚及昨日風聲怒號屋專皆震窻壁皆戞戞有聲老屋嚴墻以及門窓之摧損倒塌者指不勝屈聞裹虹口東首工義局後面新造房屋尙未盖齊前夜忽被風吹倒五六間徐家匯馬路兩旁樹枝吠折不少又浦東有擺渡船三隻一船擱　木馬頭之樁上兩船同時覆沒而人則無恙又順泰馬頭有駁船一隻裝載鋼條至某輪船酒風顚覆幸舟子經救生船救起又美國公司馬頭之木級板被潮衝沒禮查洋行門前之馬頭被潮刷成一窟窿其他小舟碰撞傾覆一時亦難計數想長江大海風勢必將更甚箕伯之威殊可畏哉昨午後三點鐘風猶不息老巡捕房前及低窪各街道與　城彎內浦難等處潮水陡漲平地約高三寸許行人躑躅歧途幾致望洋興嘆云又往來寍絞之惇信輪船應昨早抵埠乃遲至下午五點鐘未見進口想亦爲風水所阻也 
[船沈瓜浮]  
　　○禮拜五有賣香瓜者小舟滿載游泳於黃歇浦中突被駁船碰撞船則立卽沈下瓜則滿浦浮漾賣瓜者隨與波臣爲伍矣東陵侯生計亦有幸有不幸也 
[領取傷費]  
　　○前被西捕砍傷之周福龐厚田兩人於禮拜六復投法公堂訴稱業蒙于大老爺面論謂此事法西捕亦是無心爾等知欲伸寃自當照律懲辦然爾等亦是窮人現在醫院多日廢時失業亦堪憫惻倘願領養傷資當於禮拜一三點鐘由領事官約斷該西捕則從寬辦理等語因此請示翁太守謂旣係王大老爺所諭爾等如願領養傷費當候酌給周龐兩人同稱願斷給養傷資太守謂然則爾等於禮拜一到案候示 
[更正]  
　　○前報吞烟身死一則實係福茂客棧非恒茂也合亟更正 
[湖上泛舟謝周虎如孝廉招飲賞荷卽請諸吟慶政和]  
　　○六月六日天氣酷赤日飛空火雲惡修竹招風風不來對坐客窓人不樂周子邀我放舟行一蔁飄然水面輕繞郭廻環數十里漁村烟水浪頭淸隄柳多情笑迎客垂楊繫舟江岸窄鄉里兒童走且驚不衫不履是何人掉頭又向烟深處荷花鎖翠疑無路隨意且從花徑入四面無人荷葢緑蓮花出水亭亭立捲起篷窗看不足主人謂客且開樽香醪宜對美人傾羣花環列看痛飲碧　杯好吸長鯨滿飲一斗又一石歡然不醉亦不醒忽聞美人撫掌笑君等放浪眞淸妙狂不及亂醉不顚再飲一筩通七竅座中名十皆酒星浮以大白　　抱美人大笑笑不休如此行樂世無儔仙薌水國饒淸福藕花多處卽莫愁君不見拖長袖拽大帶項冠道旁立不解汗流浹背動不得　頭不敢低頭拜不滿五斗亦折腰相公不顧况徒勞脫却朝衫甑釜空兒女啼飢繞屋號安得一簑一笠荷魚竿此中垂釣卽仙曹 
　　春漁席時熙未定草 
[同周虎如孝廉席春漁太定曾蘭亭刺史王德軒茂才泛舟荷花蕩得絕句六首]  
　　○湖光萬頃浪油油中有仙人載酒甌一幅江山歸艇子天風輕送采蓮舟　十里荷花映日開風吹香入酒盃來花間放棹花間醉勝似桃源走一回　淸凉世界水之涯六月人乘八月查刼外紅塵飛不到靑山遙映白蓮花　人間　自有神仙一棹扁舟第幾天載取碧筒和露飲者生多活一千年一家一個采蓮船葉葉花花總換錢三百靑銅沾斗酒月明醉臥晚風顚　酒滿金樽花滿舟乾坤今古盡無愁夕陽歸聽吳娘曲暮雨瀟瀟水上樓　皖江養泉丁泮林甫草 
[緑牧丹七絕八首]  
　　○富員場中別樣妝鼠姑愛學竹枝娘封王自是尋常事也向通明　緑章　魏紫姚黃且漫論緑衣昨夜拜君恩仙春館裹新承寵第一香凝翡翠魂　本是繁華隊裹人容顔偏稱　枝新也應瓊島飛來種淡掃春山學太眞　萼緑仙人懶書眉謝娘池上見丰資沉香亭畔惺惺後一段春雲繞　絲　酒醒時簡退數霞翠袖靑袍學士家信是人間眞國色花花如葉葉如花　翠幔高張碧玉堂雲間鸚鵡想衣裳緑珠一斛藏全谷賜向東風滿洛陽　蔥瑤爲珮翠爲床四壁芭蕉照靚妝共箇染衣應勝柳又添顔色又添香　仙姿應住翠微宮染就螺鬟笑倚風手抱　華寫傾　雙端合碧紗蘭 
　　皖江養泉丁泮林甫草 
[浙省撫轅抄]  
　　○六月二十七日同知王綜交仰寗郡船貨局回省　王文郁禀知藩委騐收大山圩工程差　李鏡瑣解京餉差回省禀到　樂淸縣丞　禀辭任　○二十八日曹　成禀知着飭請　金華縣　代理餘杭典史俞　鈺禀謝府委代理禀辭赴任 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[密拿痞棍]  
　　○漢　痞棍甚多雖新官到任必將伊等列榜曉示而著名者或畏罪而遠屬後起者輙乘間而竊發此其人竟如衣鉢相傳綿延不絕豈頑民之未易化歟抑官府　訪之不力也聞上月初九日胡都戎帶差數名明察暗訪至半邊街林香露茶肆與差等分桌啜茗有一人適與都戎共桌適見一人在門前過衣衫華美共桌者冷笑曰似此氣象何異公子王孫然本來面目則不過痞棍耳烏龜耳都戎遂問所言伊誰共桌者曰此卽訪案有名之曾明高也或又呼爲曾益之彼與妓女賽金表裹爲奸彼倚妓爲錢樹子妓倚彼爲護身符都戎聞而默識之稽察處所居之處卽委四員帶勇於黃昏時候往圍其屋排闥直入值曾與差役王春及妓女同桌抹牌聞打門聲驚惶無措王春卽囑曾同登樓入廼臺而逃王送曾出　臺門自將　臺門踏住指點逃處俟曾去巳遠方欲下晒臺委員拘之而問伊釋曾之故王不能對乃敲折其手而反绑之與妓女賽金並拘回署其間壁無門牌之妓寮亦因　詰支吾同時帶案現在賽金己　交漢陽縣發官媒看管王春則在二府衙門覊禁諒當治以故繼之罪也 
[預禁朝山進香示]  
　　○革職留任兵部尙書湖廣總督部堂涂爲預期曉諭嚴禁率衆朝山事照得湖北黃陳縣北鄉木蘭山上有廟宇供奉元武神像每年八九月門毘連鄂省河南各州縣及附近府縣暨該縣城鄉民人向立有會一會一旂不下數百起屇時各率會中人朝山進香一人在前執旂鳴鑼口宣　號各隨一二百人或數十人不等彼來此往絡繹於途該山廟內道士藉此漁利相沿已久不以爲怪本部堂查及集　燒香本干例禁况現在各省正在查拿邪教匪徒誠恐匪黨混入其中良善反被牽累自應　行禁止以除陋習而靖地方合行出示諭禁爲此示仰軍民諸色人等知念爾等當知佛果有靈起念卽能感格何須入廟燒香福如可禱舉頭卽是神明儘可在家敬禱若以祀神禮佛而輒糾集多人鳴鑼揚旗則是顯違禁令定于拿究轉因求福而致召禍愚莫甚焉自示之後務各交戒其子兄勉其弟將集會朝山一事永遠停止倘有頑便之徒屇匪仍敢斂錢糾衆故蹈前轍一經查覺定卽嚴拿從重究辦决不寬貸本部堂愛民如子嫉惡如仇不忍不教而誅故特預爲諄諄告誡爾等急宜悔沿愼勿之身試法自貽伊戚其各凛遵毋違特示 
[恭輓黎文肅公]  
　　○夫子人中鳳羽儀王國肅淸名滿天下事功靑史錄碑載羣生口去思軍民哭經濟與文章無容賤子說賤子受恩多銘心且刻骨我初聞公名公視黔中學禮樂化干戈寇盜漸平復我從軍黔南公方藩篆握見公慰我心卽蒙公刮目錫我經世編令我勤誦讀左右效驅走十餘年　育試我以牛刀公喜吏不俗責我以軍旅公曰軍肅穆教我兼勉我諄諄誨澤渥或爲雷霆怒或爲時雨沐一一難具陳愛之如骨肉平生知己感　愛公尤篤隨公到京華隨公歸鄉曲隨公入西川隨公視漕督追隨日已久仁慈深普覆一旦騎箕尾令我心如割絃外想知音牙琴不復作淚洒湘江水　首望衡嶽祝公子孫賢麒驥騰驤速今生未報恩留待來生續嗚呼天蒼蒼舍公將誰屬　西蜀席時　謹呈稿 
 
