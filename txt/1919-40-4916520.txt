# 1919 - 40 - 4916520

 

Page 1

 
 
   
 
 

Page 2

 
 
   
 
 

Page 3

 
 
時評 
[懺悔（冷）]  
　　據各方所得消息北方總代表已於今日蒞滬矣南北和議當可不日開始矣余則以爲此次雖名和議而實則懴悔也 
何也和議云者各道己之是各示己之長以求互相讓步而抵於互相允洽者也今則不然議和之兩方各有對於國家國民而有負疚者故此次之議和席上先應各道己之非各示己之短謝罪於國家國民之前然後羣議改過遷善之方以求將來之補救此則此次和議之本意也故曰懺悔 
[專電]  
　　上海消息朱桂莘已於今晚（十）（六）十二時半抵滬寓德華銀行同來者爲吳鼎昌方樞汪有齡施愚四人 
　　北京電各省長官復兩院長對國際聮盟協會電一致贊成　　北京電政府因中日新交涉又派員駐電局儉查故新聞電多被稽壓（十六日下午三鐘） 
　　北京電巴黎電中國各密約本擬文日提出嗣因日專使於陽日將彼國擬提各約送我專使閱看我亦擬先送日專使接洽再提出以示親善（十六日下午五鐘） 
　　北京電英使照復外部修濬遼河經費准予提用闗餘 
　　北京電龔心湛昨偕財代次長赴津係接洽某項借欵 
（十六日下午三鐘） 
　　北京電徐今邀馮入府討論時局（十六日下午三鐘） 
　　北京電院電桂陸武鳴請飭梧闗騐放糶米（十六日下午三鐘） 
　　北京電吕調元今日出京赴皖省長任（十六日下午三鐘） 
　　北京電湘張督控案交諭卾王督查辦（十六日下午三鐘） 
　　北京電陜省自軍興後廣種烟土勒捐肥己政府已密查明確俟軍事結束後擬嚴切辦理 
　　北京電財部編製八年預算擬按照七年度原報數目並參照五年核定之數編列（十六日下午五鐘） 
　　北京電元首對於祀孔决行跪拜禮已飭由部擬訂辦法 
　　北京電張一鵬監視焚土政府擬特給勳章以彰勞績 
　　北京電留美學生監督定沈步洲（十六日下午三鐘） 
[公電]  
　　廣東舊國會議長通電省議會商會敎育會農會工會各報館均鑒巴黎和平會議各國代應有絶對自由發言權茲據中西各報載稱我國代表提議宣布中日密約及歸還膠州灣等問題原本美大總統威爾遜宣布和平條件之第一條不得私結國際盟約之要旨乃駐京日使竟向我國恫嚇干涉代表發言不徒違背國際公理抑亦大反此次會議之原則按世界和平會議之原則所以謀世界永久之和平東亞永久和平即爲將來世界永久和平之基礎溯自中華民國國會自六年六月被武力迫散後所有中日締結之一切密約借欵契約早有宣言我國國民斷難承認又民國四年强迫訂立之二十一條條約等均有妨害東亞永久和平者必須於巴黎和會概行提出要求一律取消始足維持東亞永久和平而逹世界永久和平之目的今我國内和平會議業經開始無論結果如何我全國國民對外均宜採取一致之精神期以國民全力爲我國代表之後盾贊助其交涉之成功尤應先將駐京日使向我國非理干涉之情形聲叙於各協約友邦求國際上公平之評判嗣後我國代表始能自山發表其主張而得所保障歐戰連年波及世界卒之强權失敗正義伸張諸弱小邦皆藉霽雲重開之和平會議得以興滅繼絶扶弱抑强獨日言親善之東鄰反蔑視我國違背公理同心禦侮責在國民爲此通電全國希一致進行無任翹企參議院議長林森衆議院議長吳景濓副議長褚輔成曁全體議員等叩元印 
　　留日學生快郵代電各報館轉全國父老昆弟均鑒日本乘歐戰紛紜之際據我青島旣不退還復要求我二十一條及迫我結軍事秘密協約凡此諸項皆我國脈攸闗現值歐戰媾和千載一時機會留東同人除電請美大總統各國委員歐美各報及本國特使主張公道力爭退還取消外仍望我全國父老昆弟毅力堅持一致奮起速組國民外交後援團體以爲後盾留日學生全體公啓 
[各通信社電]  
　　北京電陸徵祥於文日（十二日）宣布密約前曾通告日代表得其默認外交消息日本願借練兵欵二百萬元以二十年爲償還期 
　　北京電今日（十五）閣議闗於國防軍案及陜西畫界事 
　　北京電錢閣昨（十四）電李純囑告南分分地各守免滋誤會 
　　北京電岑西林急電質問朱啓鈐延不赴滬之故　　北京電徐東海電朱啓鈐謂因戰事未止國防處裁撤應緩商惟終當就緒國防軍限一月内編成分駐西北各地（以上十六日） 
　　以上上海平和通信社電 
　　南京電李純定議俟北代表完全到滬即撤消南京會議事務所 
　　南京電朱啓鈐瀛着亦於十六日夜車隨行已劃定上海德國總會之一部份爲行寓 
　　北京電南方電爭以張紹曾督陜 
　　北京電劉鏡人電告日美協定保管西比利亞鐵路辦法七條已宣布 
　　北京電財部籌議京鈔兌現辦法俟八年公債四千萬着手後準備實行 
　　北京電參陸處計議援陜許蘭洲一師現雖停戰仍令駐陜協防其名義仍隸奉軍全師兵費完全由中央撥給 
　　北京電院電陳樹藩監視員未到前停戰事宜由該督先行負責勿令各軍再生衝突 
　　北京電陸徵祥來電稱病辭職府院均致電慰問　　北京電院頃將財農兩部所訂稅率表寄巴黎預備提出和會並電陸使力爭務逹目的（以上十五日） 
　　北京電徐昨語錢各省爲新交涉紛紛來電措詞激昻大都未明眞相可將交涉經過情形電各省長官傳知人民靜待中央解决勿過激烈致生枝節 
　　北京電參戰軍改組暫不實行 
　　香港電廣東省會因翟省長干涉開會事各議員異常憤激決計推翻另舉已向軍府開始爭議 
　　香港電陸榮廷欲以馬濟或沈鴻英代莫榮新督粤粤人則議舉胡漢民爲省長期與桂系對抗暗潮甚烈（以上十六日）以上中孚通訊社電 
　　北京電民國八年短期公債條例共計十四條（一）總額四千萬元名義八年短期公債（二）利息七釐（三）每年以二月二十八日八月三十一日爲發息之期（四）償還期五年第一年發息從第二年起抽籖償還本金（五）以鹽餘爲擔保（六）每百實收九十三（七）無記名公債（八）分一萬元千元百元十元·五元五種（九）公債及利息可作一切租稅其他現金使用（十）公債得隨意賣買及抵押（十）（一）若公債經理人有損害公債信用之時當受懲罰（十）（二）發息與償還本金之時收審計院及財政部會同監視（十）（三）此項公債發售與發息及償還本金概由中國交通兩銀行及各分行財政部機闗及政府委任之各官廳或指定之銀行及公司行之（十）（四）本條例由公布日施行（十六日） 
　　北京電萬國新聞記者俱樂部於昨日成立出席共有六十一名京津時報社長汪立元當選爲會長辛博森當選爲副會長其他又選定各委員（十六日）　　東京電巴黎來電云國際聮盟委員會現正討論依據英美法三國所擬定之三條案而起草之聮盟規約草案其重要問題爲預防戰爭之强制仲裁裁判所之件法國委員對於國民突然遭遇他國攻擊時爲自衛起見有無執行如何之手段之權利一問題巳有所劉意該委員會議事時可特記之事即日本委員曾表示其偉大之希望曰爲使聮盟案之審議圓滑起見將於開總會議時協力於此事云云意大利及希臘兩國委員似不日亦將表同意於聮盟案（十六日） 
　　以上東方通信社電 
　　北京電新近發行之短期公債條例如下總額四千萬元週年利息七釐於一九二十年及一九二五年還本此欵專備救濟金融之用（十五日）路透電 
　　東京電東京巿商人望月軍四郎氏爲供敎育中國留學生之施設捐金五十萬元托柳澤博士辦理（十六日）共同通信社電 
[路透電]  
　　十三日倫敦電今日下議院開會時波拉勞氏宣稱政府已命審查賠欵委員會中之英國代表提出賠償之要求内有賠償兵費及因戰爭所發生之損失委員會現正計議所將要求之數額付欵之手續及强令繳付之方法議員藍堡氏質問國會有權更改和約之條欵否波拉勞氏答稱參與和會者約二十餘國和約詳欵豈能逐一交諸國國會討論波拉勞氏又稱就英國而論和約須候國會表示對於該約之意見後再行調印波氏之言表示租約可由國會具體贊成或具體否認 
　　十三日倫敦電維也納繼續傳來羅馬尼亞大舉起事消息似與一月二十八日所傳者同一事實此事迄今未經他方面徵實故消息之來源殊爲可疑 
　　十三日巴黎電高等軍事議會已通過展長休戰條件之决議案其時限甚短德人如下履行所訂條欵及迄今所未履行之條欵則此約將立即失共效力新條欵中有德人應即停止與波蘭交戰並不得越過畫定之某線此次休戰條約不久將以新約代之該新約則正由特别委員會草擬之新約中最可注意之點爲其效力至預備和約簽定之日爲止而非如以前之暫時有效協約國之取此舉似又使協約國與德國之闗係減少危險休戰新約之時限旣長協約國不得不要求更嚴厲之條件協約國已施行威爾遜總統之主義使德國不能再興干戈一面且注重法國殷切之志願予以保障使免受他國之突然攻擊新條約中將有協約國應監督德國解除動員與裁减軍備等欵 
　　十三日巴黎電協約國國際海運議會議决應以奥德商船載運軍隊回國並供給物品與歐洲各地昨共有商船七萬五千噸可供航海之用 
　　十三日倫敦電巴黎公報云國際同盟會委員會接受起草股員會之報告後已進行草案之二讀並已通過最後稿四分之一有餘協約國審查賠欵委員會開會時杜爾斯氏與塞末貴族曾先後發表美英之意見 
　　十二日巴黎電闗於展長休戰條約之條件已得完全同意三日來所以構成此項條件爲和約條件中之具體一部者討論之精嚴無不目之爲締結世界穏固和局之要圖協约國務期沿此方針訂海陸及天空條件俾爲最後之媾和條件焉明日福煦統帥將於會議時依據此項主義草擬條件送交德人察閱限以短少之時間而令其承受之 
[法國無線電]  
　　十五日里昻電前法國國務總理李泊氏於星期五日在法國參議院討論被蹂躪區域之現狀時有主張迫令德國擔負一切必要賠償之必要其演說要點如下德軍所犯之破壞殊足顯明德軍在我國被蹂躪區域行動之罪惡在德國尙未承認其當局所犯之罪惡竭其能力設法補救之前吾人急宜自行計算德國所能付償之數目 
　　十五日里昻電二月十五日巴黎倫敦間滙兌率英金一鎊合二十六佛郎法國公債劵巿價如下三釐公債六十四佛郎七○一九一七年四釐公債七十五佛郎三○一九一八年四釐自由公債七十五佛郎一九一八年五釐自由公債九十一佛郎三五 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[國際同盟之條文（續昨）]  
　　第八條維持和平須將各　軍備滅至最　度以無碍於國家之安寗奥　際義務共同行動之實施爲限此項主義各締約國均承認之而各國之地勢與情形亦特别注意焉實行减少軍　之計畫由行政議會擬定之而準諸解除武裝程序中所載之軍力程度軍事置備如何始稱公允亦由行政議會决定之以供各政府之考慮與施行凡已經議定之限度苟未經行政議會之允許不得逾越之締約國咸以局部工廠之製造軍火與軍器頗足招人反對爰囑行政議會籌畫方法以阻免隨此種製造而起之惡影響並兼顧各國之未能自製造軍火軍器以保其安寗者之需求締約國擔任各不隠藏其實業之可適合於戰事作用者之情形或其軍備之程度締約國允完全坦白交換闗於海陸軍程度之消息 
　　第九條組織永遠審查會向同盟會建議闗於第八條條例之實施事宜與一切闗於海陸軍之問題 
　　第十條締約國擔任尊重同盟會中各國之土地完全與其現有之政治獨立並擔任保全之以杜外侵如遇外侵或遇有外侵之虞行政議會得籌議實行國際義務之方法 
　　第十一條任何戰爭或戰爭之威嚇無論其是否與任何缔約國有直接之闗係要爲與同盟會有闗係之事締約國有權採行認爲適當有效之任何行動以保障國家和平締約國於此聲明承認每缔約國有友誼的權利如遇闗於國際交涉之任何情勢足以擾亂國際和平或擾亂和平所恃之國際良好了解者得請委員團或行政議會注意及之 
　　第十二條締約國允遇彼此發生爭端不能以尋常外交手續調處時非先將所牽涉之諸問題與諸事端交由行政議會仲裁或調查並候仲裁員判决或行政議會建議發表已閱三月不得開戰即在三月以後仍不能與同盟會中遵從仲裁員判决或行政議會建議之國開戰無論何案依本條之規定仲裁員應於相當時期内判决之行政議會應於爭端提出後六個月内發表建議 
　　第十三條締約國允無論何時彼此爲發生爭端或異見而爲彼等所承認應提交仲裁且爲非外交所能美滿解决者彼等願將全案提交仲裁受理此案之仲裁法庭應爲雙方所協允或彼此間現有任何條約中所規定之法庭締約國允願以誠意實行所下之判决如有未實行判决者行政議會得建議宜取何善法使判决發生效力 
　　第十四條行政議會應規定建設國際司法永遠法庭該法庭一旦成立得以聽訊雙方依據上條提交該法庭仲裁之任何事端而判决之 
　　第十五條同盟會中各國如彼此間發生爭端似可因以决裂而未如上述提交仲裁者締約國允將此事移交行政議會發生爭端之每方面概可以爭端報告秘書長由秘書長辦理各種之必要籌備以便詳密之澈查與考慮雙方允儘速以彼等爭案之一切紀載連同有闗係之文件通告秘書長而行政議會可即傳諭宣布之行政議會之經營得以解决爭端時應發表文告叙明爭端之性質解决之條件及適宜之一切解釋如爭端未曾解决則行政議會應發表報告詳列一切必要之事實與解釋及行政議會視爲正當可解决爭端之建議如其餘行政會議會員除相爭之雙方外對此報告予以一致之同意則締約國允不向遵從建議之一方面開戰並允如有任何方面不肯遵從則行政議會應提出使建議可發生效力之必要方法如此項報告不能繕具則大多數之國責當發表文告叙明彼等所信之事實與彼等所視爲正當之理由而少數國亦有發表此項文告之特權行政議會遇有依本條所規定之任何案件可將爭端移交委員團决之但須經相爭之一方面申請始可移交此項申請須在提出爭端後十四日内爲之凡移交委員團之案件委員團之行動與職權應依據本條與第十二條闗於行政議會行動與職權之規定 
　　第十六條締約國如有破壞或違背第十二　　　者則此國應視爲已施行對同盟會其他各國昨戰之行爲其他各國擔任立即對之斷絶各種商業上或財政上之闗係禁止其國人與違約國人民間之各種往來並阻止違約　與無論是否在同盟會之任何他國人民間各種財政上商業上或私人上之闗係行政議會遇此事件職在建議使同盟會中各國各出有實力之陸軍或海軍用以保護同盟之公約締約國允在依本條規定所執行之財政或經濟方法中彼此互相扶助俾縮少損失並允彼此互相扶助以抵制違約國對於同盟會中一圖而行之任何特殊方法締約國願許相助保護同盟公約之任何締約國之軍隊假道於其地 
　　第十七條如同盟會中之一國與非同盟會中之一國或兩國全未列名同盟會者彼此發生爭端締約國允向未列名同盟會之國請其接受行政議會所視爲正當如同盟會一分子之義務所請之國旣接受此種請書則同盟會所視爲必要之修改得適用上述之規定此種表示一經披露行政議會即應調查爭端之情形與性質並提出其所視爲最佳而最有力之辦法如所請之一國不允因爭端之故接受同盟會一分子之義務此種舉動若列名同盟會之一國行之將成違背第十二條條例之事件則第十四條之規定得適用以抵制有此行動之國如所請之雙方皆不願爲此爭端而接受同盟會一分子之義務則行政議會可取阻止戰爭之行動或發阻止戰爭之建議而使爭端得因以解决 
　　第十八條締約國允授權同盟會託其全部監督某某國之軍械軍火貿易惟在此項國家内取締此項貿易有爲公共利益之必要者始可行之 
　　第十九條殖民地與土地因此次戰事之結果今不復受治於前有其地之國家之主權與現爲依照新世界奮勉情形今尙末能自立之人民所居住者則以下述主義施之文化之尊嚴託付在謀此種人民之幸福與發逹凡維持此託付使之歷久不變之保障應於同盟會憲法中詳載之可使此主義發生實際上之效果者其最善之法在以此種人民之守護權託諸以其材力經騐與其地理上位置最能盡其責任之先進國而先進國應以代同盟會受託管理者之資格接受此守護權至於委託之性質視此人民發逹之情形地方之形勢與經濟之狀况等事而異某某人民前屬諸土國者已逹一種發展階級可暫時承認其爲有獨立國之存在但須由受託國予以趨向發逹之指敎與扶助直至其能自立時爲止爲此種人民選擇受託國必以該人民之志願爲主要條件至於其他人民則處於地方行政必由受託國負責之階級尤以中斐爲甚而此項受託國措施地方行政須受條件之約束以擔保信仰自由維持公安與道德禁止奴隸販賣軍火貿易烈酒貿易等事並不得建築砲臺設立海陸軍根據地及除警察所需外以軍事訓練施諸當地人民且須予同盟會中其他各國以工商業上之均等機會此外土地如西南斐洲及南太平洋某某羣島等處或因居民稀少或由地方狹小或因與文化中心點距離遼遠或因地與受託國相接或因他種情形最宜受治於受託國法律之下而爲受託國之完全一部但受託國須受上述保障當地人民利益各條件之約束受託國無論受何等之委託須每年向同盟會報告託其管理之土地各事受託國所施行之管轄權其範圍之大小如先未經締約國逐層議定須由行政議會於特别條例中明白規定之締約國允在同盟會地點設立一委託審查會以接收並考查受託國之常年報告在襄助同盟會使委託條件得以遵行 
　　第二十條締約國願勉力獲取其國内及工商業闗係所及之各國内男婦幼童工作之公允仁惠條件而維持之並允設立永久之工務局爲同盟會機闗之一部以期逹此目的 
　　第二十一條締約國允應由同盟會之機闗訂定辦法爲同盟會中各國商業獲取運輸之自由與公允之待遇而維特之除應有各節外且尤留意於一九一四年與一九一九年間曾遭兵燹各區之需要而訂特别辦法 
　　第二十二條一一般條約規定所已設立之國際局所如經訂結此項條約之方面認可締約國允將此種國際局所　於同盟會管理權下就根本言之締約國允凡將來所設立之此種國際局所皆須置於國際同盟會管理權下 
　　第二十三條締約國允嗣後同盟會中之任何國家所訂之條約或國際契約應即在秘書長處存記且儘速由秘書長發表之此項條約或國際契約非經照例存記者皆不發生效力 
　　第二十四條委員團有權隨時勸告同盟會中之諸國重行考慮所不適用之條約及賡續實行有碍世界和平之其他國際條件 
　　第二十五條締約國允所有條約義務凡與此約條件不適合者皆由此約取消之並莊嚴承認此後不締結與此約條件不適合之任何契約凡任何國家之署名此約而加入同盟會者於署名此約之前如訂立與此約條件不適合之任何義務則該國責任所在應立即設法取銷其所訂之義務 
　　第二十六條此約之修正文由組織委員團各代表之國三分之二及組織行政議會各代表之國批准時即發生效力 
[巴黎會議之京聞]  
　　法報之憤激態度 
　　益世報載里昻轉來巴黎二月十日無綫電云今日美國議和代表宣言謂現有一陰謀影響於法國及其他各國輿論若長此不已則巴黎斷難保有平和議會可預言也而法國各報所發表與夫傳播於世界足以亂思潮之信用而其妨進步者亦已召抗議屢矣蓋法國輿論以爲無論何事使他人所見與之違異者則以偏袒德人之罪加之英美代表之態度每受如許之苛評是以美大總統威爾遜抗議謂此種論調不絶則平和議會之舉動必爲之淆惑然有爲之說者謂現勢之成爲如是現象雖不足諱然終將有空氣清潔時也目下巴黎情形殆無異於百年前之維也納會議其時亦有訛言詭謀以對付異己者也夫以疑亂信之術得逞而公正之態度難以維持事已至此將來延長停戰條件之費斟酌必受其影響無疑蓋自二月十七日起重新停戰法人甚贊成加新計畫於條件之間英美以其作用之嚴酷對於該計畫不甚贊成但調停之結果將於該條件中之新節目會商報酬之特點焉爲是策者蓋欲以停戰新條件爲最後平和條約之一部分而其中包括軍事規則以爲德人之善導且欲解除鎖港之禁使食物及土產之應於急需者得以輸入此其報酬也法人自反對寛弛鎖港之禁若軍事上得讓步則不反對讓步者何即克魯伯槍砲廠所在地名伊遜者及其他地點爲法人佔領是也且法人尤欲佔領萊因河左岸而奪取西疆諸砲臺焉而其主張之最要者則將裁減德國軍隊至二十五師團或更少焉今日午後最高軍務院開會闗於此種最要之計畫討論至三時之久其結果大概贊同下一星期開會即當交與德國停戰委員並有美國文官巴魯奇及麻公縻將偕該委員等至斯巴若德人承認其公文則永久和平之基賴此新停戰條件以植之矣 
又云闗於國際聮盟會法人主張軍事上特點甚力至徵兵制度及縮少軍備各問題一致贊同之後美大總統威爾遜對於法人堅拒扶助德國之經濟及其應需物品一種計畫提出抗議以是國際聮盟會最後之草案遂爾遲滯然過去數日問之空氣至今漸臻清明其故蓋由一種調停辦法使該會計畫不能不變更但歐人受戰禍甚深一時未能袪其惶惑彼視黷武主義不啻妖怪雖列强保證該會能保護法人而法人未能釋然也彼等根據肉體爲楣之說以爲較優於該會準備以道德或商業爲楯者焉又以爲廢棄平均勢力之舊格言與夫裁減軍備則無異將法國政府歷年政策之重要者胥從而廢棄也英美兩國代表嘗就此點而解釋云法國將受商務上保護且得其協助但此種協助無異將法國之舊貿易政策而盡毁之雖言者力爲保證卒無大效而皆視協約國與德國之闗係及對於平和停戰條件足以長德人之驕今有一種觀念發生以爲下一星期停戰條件當爲和約上之軍事最後一節然此停戰條約　於德人　山之　　　可以消而使德人不得不　覆恩　以　　　平和條件也 
[新交涉中之密約問題]  
　　北京新聞編譯社消息云中日新交涉似停頓矣且人宣布密約之電訊頻傳矣與論界稍現冷靜然而交涉之緊要闗頭尙未過去良以交涉之舞臺不在北京而在巴黎交涉之要點不在宣布密約而在廢止密約而所謂密約者尙未完全正式成立今有人焉現正締結正式密約國人所應以全力注意之點在此曩日北京所稱之中日新交涉爲小幡公使之口頭警告警告之後使無第二步辦法其實警告者不過中日所交涉問題之枝葉而今則中日二國確已同意宣布密約中國方面以陸使渡歐時未將密約之全部文書隨身攜往今已以某某等項電逹各專使矣故宣布之舉不日將在巴黎實現而其存廢之交涉必隨之而起（一）二十一條密約（二）軍事協定（三）膠濟鐵路交換合同（四）高徐順濟鐵路之預備合同第一項之來歷爲國人所没齒不忘之條約其實非條約乃以武力强制執行之命令也第二項以對德宣戰而發生當然以停戰而無效第三項第四項尙無正式合同故無完全效力且第二項以下皆未經國會通過根本上無效力之可言也上述四項之存在其影響於吾國國家者無待贅述國人之力爭廢止諸約蓋爲國家之生存計不得不爾也乃聞權量已赴日本住東京帝國旅館擬訂諸草約之正式合同其進行極秘密云 
益世報云國防軍之處置將爲和平會議首先提出之問題徵之一般輿論均謂國防軍不撤除斷無和平可言乃日前聞有日本駐在上海武官松井大佐接該國參謀總長訓令屬令向南方派陳述國防軍基於中日軍事之協定勿於和平會議中提出此問題該訓令雖係囑爲解釋實則無異干涉我和平會議松井氏曾持電歷訪南方各要人其電令之大意云參戰軍之設立基於中日軍事協定之精神在日本軍官訓練之下此爲確定之事實如南方派對此有所誤解實爲遺憾所有借欵第一批已存朝鮮銀行中政府有隨時撥用之自由我國不能更加干涉惟北方又催付之第二批借欵我政府正拒絶撥付望向南方派解釋一切此次和平會議中勿提出處置參戰軍問題爲要 
又云此次中日新交涉固爲日本前内閣援段之餘殃而亦我國親日派之惡果乃觀日本某報竟舉此一重公案完全缷責於段派謂北洋軍閥派仍欲取參戰借欵之餘額日政府前旣聲明對於段派無論如何要求當然拒絶該借欵及兵器之引渡云云此等論調頗動聽聞其實即其外交上之一種手段當交涉初發生時外間即傳日使將以某種秘密爲挾制段派之舉昨就某方面剌探段縱有要求總統令顧王兩使對於青島問題勿多發言之說已經總統拒絶不能成爲事實但日人欲利用之以間接保護其已得之權利已無可諱段非童駘何必奉命惟謹而聽其指揮則其内幕中闗係又不問可知現在南北注意者爲處置國防軍問題此項機闗本爲參戰之改稱參戰處又基於中日軍事協約故國防督辦處中有外人十數人執重要職務現旣無戰可參軍事協約當然在解除之列而因一派人保存國防處之故不加裁撤是予外人以操縱吾國軍事之機會政治前途異常危險是故欲謀中國永遠建設非先撤國防軍不可欲撤國防軍非宣佈種種密約不可否則極大政潮又在醖釀中矣 
十一日上午山東議員王默軒艾韻笙謝一臣劉雲平劉少儂杜助廉赴公府請見詢問中日交涉情形總統派吳秘書長接洽據吳氏云中日交涉已經結束山東之高徐順濟兩鐵路實有抵借日本欵項之事其數目爲兩千萬元草合同已成立墊欵已交付二百萬然以今日情形視之該項欵合同儘有廢止之餘地也 
[東京通信（心危）]  
　　日本有發表秘密條約消息 
　　輿論界對我專使之論調 
　　朝鮮留日學生之近况 
　　日本歐洲講和會議漸次進行本報所傳謂二十七日因青島問題中日兩國委員爭論激烈於是繼而起者即有小幡日使之警告此誠近日外交上之一大事件也據東報言小幡氏之警告我政府僅依據其講和使之一電純爲單獨行動即其向西報記者所言亦謂無其政府訓令此則不能令人無疑也其講和使固已列席於世界會議宜與我使堂堂正正辯其曲直於議席之上何以忽向我政府交涉苟以前條約實無疑　可摘則何秘密之有反而言之若果有不利於我國者則當茲世界和平最後之期正宜依據威總統十四條件中撤廢秘密條約一項辦理而將山東協定及軍事協定公表於天下以求世界各國之公平判斷也 
今日日本政府已電命其全權特使將中日問秘密條約内示於五大國會議此說由報知新聞所傳眞否雖未可逆覩然日本議會中如望月小太郎屢次迫其政府宣布秘密協定（前函已有陳述）是可知該項秘約之存在不惟有害兩國之邦交抑且起兩國人民之惡感彼政府亦知此項秘密有傷感情誠不如公開之爲愈故竟成爲事實亦未可知特未知其能一律盡行發表而絶無隠匿否耳茲更觀其輿論如報知新聞今日（九日）社說云中日協約迄未明白宣布其内容如何固無由知悉第由各方面所傳消息而綜合之殊以爲並無嚴守秘密之程度而現内相内田氏對於議員之質問僅以與中國約定不公布一語塞責而已然則若得中國承諾則仍不妨公表也且今中國委員希望公表至爲熱烈日本政府予以同意而公表之則不惟國民可得了解即列强亦可釋疑政府對於公表若有無限疑懼潛伏其中眞所謂疑心生暗鬼者也云云由此觀之則日人固亦有贊成公表者矣 
日本輿論界對於此次外交問題其說不一而神經過敏則如出一辙也其對於王正廷顧維鈞兩君之態度則嫚駡毁謗時有所見對於唐紹儀君之電亦以爲背信忘義其目我國各團體之運動以爲排日思想之發露其言論界之以客氣用事誠爲遺憾如日日新聞云如唐紹儀氏者對於時世頗能了解而爲其女壻顧維鈞所動發不謹慎之通電此誠出吾人意表之外者可見唐氏亦自假面的親日主義回復其親美主義之面目也顧維鈞氏於中日交涉時曾投稿於英文京報排日甚烈於日美經濟提携亦極力反對所謂傳統的排日主義者王正廷氏亦精通英語而不曉本國大勢以其爲南方派遂不免暴其對於寺内内閣之反感其他施肇基魏宸組等均爲英法留學出身選充委員而曾爲駐日公使之胡維德氏對於日本尙能諒解者不與焉今以日本對華抗議爲由全體活動縱列國無援華壓日之舉而中國之以外制外之思想在所不免也云云報知新聞則云吾人對於中國參戰本不贊成今果於外交上横生障碍其原因皆由於中國有發言之權於和平會議云云　　卜新聞爲前内閣後藤新平之機闗報則云現政府只知謀南北妥協而實際對於南方表示善意以致今日講和會議之南方派委員王正廷氏有不謹慎之舉動此後如撤廢督軍則成羣雄割據之勢若撤國防軍則成總督政治之實云云此種言論光怪陸離殊令吾人不解也 
邇來因講和會議有民族自决一項人民亦大受激刺前已有在美上書於威總統者日來東京朝鮮留學生秘密運動者殊不乏人前日曾聚集二三百人欲至衆議院見大岡議長要求參政權後爲日警所知加以干涉更於昨日約六百餘人集於朝鮮青年會又爲警署所知帶同正服警察五十名命令解散捕去二十一人加以審問第其結果如何未得其詳 
[天南通訊（一）旅行記者抱一]  
　　八年一月記者三渡南洋二十五日乘法蘭西公司斯芬克思船行游侣可十人有通英語者有通法語者有通粤語者有通閩語者乃至有通馬來語者團體組織之完善自謂爲歷次旅行所未有 
大洋郵船記者所屢乘者法國郵船食用尤奢華如酒類聽客取飲爲他國郵船所無有此行令余生大感觸則以歐戰故事事改從節儉如食僅兩肴雖頭等餐室亦僅如此有法婦携小孩食僅與孩一肴且爲敎以儉食　包之限制雖不及所聞於歐洲之嚴厲然亦不得額外求多中國人尙有因　包外廓之强硬不易咀嚼而割棄之者歐人絶無之食頃刀七不更洗餐巾須半星期一更洗皆以侍者減少故食時撤除音樂凡此等等皆所以表示節儉歐人幾超黄人而過之某君夙倡儉德者慨然曰此歐戰之好敎訓也 
二十八遇香港客有自廣東廣西來者盛道兩省城賭風之烈幾於不成世界廣東每街之兩端均設賭　使行客任何通衢不得錯過長堤一帶尤甚某街歸某軍隊保護界盡甚嚴凡行巿上見電燈最明處卽賭場也入其中任何飲食物任何服用物皆有之有鴉片有娼妓聽客所爲享盡權利而不取費但須盡入局之義務耳入著名之大旅館管理者伺候者皆寥寥卽來亦心不在焉存寄物品莫肯負責蓋百業之人皆集中其精神於賭也有某縣知事缷職獲五六萬金入賭場大利語人曰早知賺錢如此易何必辛辛苦苦做知事不數日乃并其五六萬金而去之矣全巿之人皆視金錢如無物謂今日爾囊中物安知明日不入吾囊中也省城如此他縣可知一客曰子述廣東每年尙有二三百萬元賭餉之收入若吾廣西以桂林之素號貧瘠自開賭元來男賭不足濟以女賭然公家賭餉所入僅數十萬不更寃枉耶有心人除盡室以避地外竟無他法一客曰吾不解當道多賢明豪傑之士奈何聽其横流不爲挽救此等慘禍直過於洪水猛獸吾輩當作救焚救溺看法一客更喟然長歎曰吾所慮者社會中毒日深即使立刻下令禁止而人民皆不願復爲正當營業蓋正當營業任何獲利舉不足抵其儻來之無限也時諸客方環坐大餐堂縱談罔忌記者獨旁坐沈沈以思思夫吾所接於耳者苟且徼幸縱欲敗度之風如此而所接於目者節衣縮食利羣損己之風如彼而天偏欲挈此兩種社會使相遇於大競爭之場拚箇死活則將來之結果尙忍言耶 
又有客述西江一帶盜風之甚擄人勒贖名曰拉生幾於數見不鮮恰與綁票之名遥遥相對商船之出入須以砲艦護送坐中直隸高陽某君言此等事尙不爲奇某要人客歳去職後偶歸其原籍直隸某縣一夕赴縣知事之邀宴旣至命空輿先出城返途次遇大帮拉生者拉之以去而不知其爲空輿也幸哉否則民國史上將留一大笑話某君誠篤君子必無誑言惟某要人爲誰且諱其名 
明日至法屬安南矣請俟續訊詳之 
[外交要聞]  
　　遣送敵僑行將實現十二日敵僑委員會委員日本船津辰一郎氏英國巴德氏法國普拉色氏美國德尼姆氏會於外交部協議遣送敵僑辦法其協議之結果須報告於公使團會議求其同意日昨午前十一時巳在英國公使館開公使團會議四國委員復於午后二時齋公使團會議之結果集議於外交部 
各協約國清理德奥債項年前已經施行茲聞最近中英間闗於奥債發生一小糾葛日前英國公使據倫敦 
政府所派之清理敵欵專員報告特派專員赴財政部交涉略謂據查奥國戰前對華有六釐債票三十七萬 
三百餘鎊輾轉歸於英政府之手現在英政府自應要 
求中政府之趕速補償本利云云財政部詳細調查知此項債票確爲奥國債欵之一然該項債欵不過從前向瑞記洋行所訏結其債欵之大部分實係委託奥國代辦軍械軍艦兩種歐戰發生所購之品停頓未交此項本欵實無補償必要至其利息亦應不計業於日昨 
具文答復英使矣 
南潯鐵路借欵據外交界消息云此項借欵日來進行頗亟有日内即將簽字消息 
 
美使署接舊金山電京漢鐵路局長王景春氏交通次長葉恭綽氏及和議會委員邢則珂氏（譯音）到埠據王氏云赴美之職務在徵求投資及協辦擴充京漢鐵路並建築中國其他各幹路且請美國合謀中國實業與礦務之發展又云中美兩國當設互相貿易之巿場以通銷本國之貨物美國與歐洲比較更接近於中國之貨船各方均可通行而此等船隻可自由運載美國貨物前來中國而中國之出品亦可運往舊金山以便分配於美國各部云 
北京中外通信社消息云頃聞全國鐵路協會昨日開會時會長梁士詒言部員王景春等在歐洲近發議論擬將中國全國鐵路歸國際團體共同管理并引稅闗鹽務爲比謂外人管理中國之事成績較優云云梁君 
 
 

Page 7

 
 
　　並自言反對此說按中國今日正在提倡改正稅則撤去治外法權以完全獨立國之權利而乃有人忽發此奇異之論未知是何用意也 
[國際聮盟同志會講演紀]  
　　北京國際聮盟同志會組織情形已詳前報該會已於十二日在北京大學法科開講演大會是日會員到者千餘人該會理事汪大燮蔡元培嚴修王寵惠熊希齡王家襄梁士詒等均到場演說首由代理理事長汪伯唐致開會辭次由林宗孟報告本會成立之經過及章程之大概並演述國際聮盟現時之趨勢及茲會結合之必要次由王亮疇報告該會之决議案九條並逐條聲明理由經大衆贊成將原稿修整後即電巴黎顧專使及該會理事長梁任公請其設法在和會中提議鼓吹最後由主席介紹新到會會員令會員自書姓名住址交北京大學校長室以便彚印會員錄五時三十分散會該會是日備有速記所有演說詞俟譯成發表又聞該會事務所已定在石逹子廟歐美同學會内本月十六日擬開職員會再議進行方法茲將該會决議案九條錄下（一）本會贊成國際聮盟並盡力促進其成立（二）本會贊成中國加入國際聮盟（三）國際聮盟之組織凡聮盟各國應按其土地人民及商務之比較派出相當代表（四）聮盟各國應減少軍備（五）聮盟各國遇有爭執應受仲裁裁判如不遵守裁判聮盟總機闗通知聮盟各國各定執行方法（六）聮盟各國應設立國際稅法院遇有不願受仲裁裁判之爭執由該法院審理之其判决執行與前條同（七）國際法另編成法典每若千年得酌議修改（八）聮盟各國互保國家獨立及領土之完全（九）條約應在聮盟總機闗存案 
[京聞零拾]  
　　禁烟通令頒布後大總統恐馬錦門督察長稽查難週特密諭於内尉官選出十二員分赴各要站稽查春　前三日分别首途更派幹員數名專赴山東膠濟路密諭以據報該路時有某國人包販藥品烟土嗎啡等該省長官畏葸袖手務須嚴密偵查隨時電聞 
日前京津滬三處拒土會及拒毒會在北京開聮合會北京代表爲山維悲天津代表爲饒柏森章元善上海代表爲伍連德共商該會等發展辦法遂定北京拒土會爲萬國拒土會（按土字意義係根據海牙和平會禁土條約包括各種毒物）天津拒毒會爲萬國拒土會直隸分會上海拒土會爲萬國拒土會江蘇分會 
奉軍師長孫烈臣謁見大總统時傳述張作霖語云倘自和平會議開會日起一個月内和局不能告成便認南方無謀和誠意應棄和謀戰東海未納此種主張西南各首領前曾極力主張陜西劃界事責成張紹曾前往茲據軍界某要人云張氏迄未應允謂秦省軍界人員意見極深斷非望輕才淺者所能勝任惟某要人已覆電勸慰 
唐少川昨電政府謂國會議員尊重此次會議特權僅條陳意見用備採擇此外不加干預議案由總代表完全主持又朱桂莘擬携秘書一員擔任速記聞巳决定秘書鄭威昨已呈報中央 
山東省長沈銘昌業已發表聞當局之意原擬閩魯二省一齊發表惟閩省方面張元奇旣辭謝汪聲玲亦不願往須另作計較而魯省方面張魯督時出巡閱剿匪一切善後事宜皆待省長辦理其情形較閩省爲急故特先發表元首以沈從前在豫省辦理清鄉事宜頗著成績故有是命 
陜西政務廳長瞿壽禔日前來京晋謁當局聞於八日回抵秦中又政府前派往陜省調查之余詒亦已於十日行抵西安 
[鑪邊危急之警訊]  
　　裹塘已爲藏番佔去 
　　近得康定來函云理化已於本月四號失陷邊軍第四營青營長得雲彈盡繳械投匪知事劉欽宣被押其餘各情尙未探確陳使以鄉匪如此鴟張亟欲親身出闗大張撻伐無如後方餉彈無着未敢輕率饑軍深入其地現雖派諶張周賀等營率隊往禦然行至雅江即無欵前進由瞻化赴理援軍亦同此情尙停滯在途且鄉匪傳言將撲雅江以故雅民一夕數驚在邊人士聞成都　有籌邊處之設莫不引領延竚急望來蘇陳使近已將對川對邊情形迭電向熊總司令陳述請其速撥欵彈解邊救濟不識省内已有所籌備否茲將川邊最近來電錄下 
　　電一　成都熊總司令鈞鑒兩電奉悉拔隊出闗齡情尤急于公自巴理告警兩月前早已迭電屢凟殊自八月至今東匯西撥僅得五萬元又係零星隨到隨解前方故現在一錢莫名三十一號電諒早備覽如蒙速籌十萬以上欵彈齡即督師出闗敢言指日恢復數月以來所陳文電均係事迫情急在在可徵牛體仁於本日返省當可面陳奉派李參謀來更能得邊地眞象惟聞省中有未知齡之苦心者謂齡屯兵對内此語實無心肝内地軍隊實因無欵開拔并非有欵盤踞至添兵一層係前藏番戰事激烈損失過多故先後招募漢夷士兵補充實爲對番起見并未超過預算成案至以後後方如能由籌邊處辦理則省雅兩局亦請裁減如公終不以齡言爲信川中將領尙多熟悉邊情之人卽請早日揀替以免因齡誤邊陳遐齡叩文印 
　　電二成都熊總司令鈞鑒眞寒兩電諒早逹覽切盼示覆頃奉轉唐聮帥電敬悉惟我軍開拔在途急急待欵前進巳迭電陳明在案又據德榮舒知事由中甸電稱鄉匪分股撲縣移住窪嚬請兵及欵等情除復唐聮帥請飭孫司令永安俟我軍欵彈到時即由裹稻進攻未到以前查酌情形暫爲鎭攝併酌借舒知事伙食外至欵彈兩項務望查照眞寒兩電迅賜發給迫切待命陳遐齡叩删印 
　　電三急成都熊總司令鈞鑒删電敬悉理陷巴危瞻雅兩路援兵專待欵彈不能前進失次急電皆披肝瀝膽之詞茲旣允竭力籌濟齡當竭力恢復惟望將欵彈兩項查照文電早發一日則齡可早拔一日如仍前遷延零星撥兌隨到隨盡不惟無濟於事且恐多生支節况齡所請皆公所允非格外邀求至如浮議齡固不惜公旣谅齡齡復何辭退遐齡叩銑印 
[蔡濟民遇害之續聞]  
　　卾西南軍各領袖意見不洽致起紛爭軍署昨接駐宜王師長電告本月初間駐紥利川縣屬之南軍要求其领袖蔡濟民將援卾之川軍一律撤去利川管轄地方所收之稅欵可專爲彼軍領用以免川軍分佔之虞蔡氏對於斯舉力加拒絶而其所部南軍竟乘川軍不備深夜攻逐川軍雙方戰鬭非常猛烈地方大受損失人民遭災甚巨知事胡恩浦棄城而逃蔡濟民乃被亂軍剌斃刻下利川境内仍係川軍駐守蔡部則紛紛潰散聞牟洪勳蘇成章尙在利川縣城意欲恢復舊狀川軍極端否允所有防邊軍隊現已嚴加戒備潰兵等尙不敢越境竄逃又卾軍致粤電云國會張亞農轉湖北國會議員諸公鑒頃得惡耗蔡總司令幼襄在利川被害謹先電聞詳情容再續報臨電滄然惟餘涕流唐犧支衛定國孫彬陳雄軍彭蒞羅玉璋鄧毅朱澄宇廖定三杜邦俊彭澤芸同叩江按蔡君名濟民湖北江夏人辛亥武昌舉義之有功者也民國成立授以勳五位充陸軍部軍事諮議及袁氏叛國蔡即潛返漢上力籌反抗此次護法軍興又謀獨立於武穴爲人所賣幾於身死逃赴施南與牟猷軒會同靖國軍血戰十餘次屢獲勝利今竟被害民黨又弱一個矣 
[紀湘西匪患之猖獗]  
　　湘西之桑植慈利等屬發生妖匪情形已誌前報現聞南北兩軍雖經合力防剿然以該匪等人數過多（實數已及萬人惟有槍械者則不過數百人）蔓延甚廣近據軍界確息現在該匪勢力已漸形薄弱 
舊日靖州所屬之各縣匪黨亦甚猖狂某機闗所派之調查員現已報告來省特將該縣被災區域照錄如下（一）該縣寳田地方人民約八百餘户盡遭焚掠且殺斃居民十餘人（二）陽隆地方人民約五百餘户全數被焚殺斃居民十餘人（三）麻塘冲老屋場岩頭帶子街蕭家田畫皮冲栗木灣大水　蛇洞細岩溪水獺溪于家灣芋頭冲新莊各處人民約萬餘户均被刦掠一空人民損失約數百萬殺斃居民數千名（四）堡子脚大龍圖大水冲長田尾洒溪宋家團石溪斑竹大洪江門頭灣小坡寨高村管子塖白岩塖仲村坂坡等處人民約四萬餘户均被刦掠統計損失約在二百萬左右（五）大巿紅坡福桑園鬧谿于澗新路舖半山坳老團槐櫬等處人民約萬餘户被刦掠損失約在五六十萬左右（六）翁江居民二百餘户盡被焚刦並殺斃居民三十餘名（七）小巿居民八百餘户盡被焚掠並殺斃居民二百餘名（八）若水居民三百餘户盡被焚掠殺斃團丁及居民四十餘名所有初等小學校高等小學校警察局保衛團防局一概焚燬（九）金坪岩脚二處現尙駐匪朗江青浪坪二處亦爲匪蹂躪（十）坂山地方現爲匪之巢穴 
辰谿瀘溪兩縣匪勢亦張而以瀘溪爲尤甚該縣素爲會匪密佈之地故稍稱殷實者均非入公口不足保全身家近則無論何人如不入公口卽立被奇禍一般流民遂乘此機會紛紛入匪而會匪之暗長潛滋乃日甚一日現在開山拜把已彰明較著行之此亦湘西之一大隠憂也 
[蕪湖快信]  
　　馬聮甲在樟樹收束安武軍隊伍出月初即可告竣馬將有會辦全皖軍務消息 
皖省安武軍一路第五營張子俊軍隊前日由樟樹開回填防之七路第一營薛星甫軍隊又奉令開赴蚌埠各回防地 
倪督軍去冬在蚌埠建築長江巡閱使公署工程將次告竣 
省公署電召各縣省議員到省定本月二十日開臨時會聞係將上年通過鹽斤附加捐改作股咨省長公布實行並將咨鹽務稽核處核奪字樣撤銷改爲咨鹽務稽核處備案 
護理省長李維源及各道尹高等廳各縣知事各釐局長刻均赴蚌埠祝倪督軍十三日壽 
蕪湖新築之海闗房屋三月内卽可落成該闗定四月一日遷移各輪船公司躉輪届時亦一律移靠租界蕪湖居民執有房產者以疊次所受損失甚鉅刻由多數發起組織房產公會於十一日假農會開成立會公推李仲絜爲正會長李葆舲黄朋三副會長吳怡生爲名譽會長 
蕪湖近日中等米價每石已漲至四兩二錢上等米四兩六七錢人民惶恐深慮商人藉辦糴米影射外運日内擬開會取締以固民食 
連日廣帮米號所雇來蕪裝米運粤之鐵船計通州和生平庫丸東洋丸台灣丸山西夔州共七艘潮帮米號所雇來蕪裝米者計北海義生九江三艘 
[淮商對借運蘆鹽之憤慨（續）]  
　　第三電北京交通部鈞鑒頃聞湘商代表在京具呈請將湘借蘆鹽援照上年卾岸借運核减火車專價辦理現經鈞部駁斥未准并謂前定湘借運價在湘商已大有利益再减運價致於路欵有礙等因仰見鈞部保持路欵洞察隠微實深欽佩伏思上年五月鈞部准將湘借運價核減過半在國家路欵收入已受大宗損失本係從權辦法乃湘商竟欲援照卾借之特價實屬慾壑難填况現在岸棧場三處淮鹽壅塞并無借運之必要幸我鈞部燭照其奸未准所請惟該商等欲望未已難保不自恃手段靈敏設詞朦陳湘督代請鈞部一經允准則該商等此次獲得意外莫大之利益固可朋分私肥且借運之利該商等即入腦經則將來謀借之心必致較前愈熾此後淮鹽之積壓場灶之困苦與夫國家路欵之損失該商等祗便私圖愈置不顧矣全局所闗爲害至大惟乞鈞部俯念借運蘆鹽有礙鹽法有損路欵於國於民有害無益矧此等弊政於當局名譽闗係尤望毅力堅持無論該商等如何蠱惑概予嚴厲拒絶庶足以端政局而保路源商等情急勢迫泣血呼號伏祈矜恤不勝引領待命之至淮南通泰場商公垣茂等濟南七公司大德等曁通泰濟南憶萬丁灶全體同叩文 
　　第四電北京分呈大總統國務院鈞鑒商灶等冬日電呈淮鹽積壓籲懇取消湘省借運蘆鹽十萬引乞飭該岸運商仍就棧場趕運大批淮鹽到岸濟銷倘該商等竟置淮南場灶於不顧即准商等納稅繳租自保民食嗣因未奉批令又經瀝陳灶艱於眞日電懇速賜電令并以駐漢某華稽核員營私借運病國殃一請　明令飭將借運鄰鹽之案永遠停止計已先後仰邀鈞覽自應靜候解决惟聞湘商代表在京具呈云云（中略）惟乞鈞座俯念借運蘆鹽有乖鹽法有損路欵於國於民有害無益矧此等弊政於當局名譽闗係尤重迅飭交部毅力堅持無論該商等如何蠱惑概予嚴厲拒絶庶足以端政局而保路源商灶小民不吝電費再四誠懇委出情勢急迫我大總統夙體下情必當洞燭營私者之奸謀而不忍使商等及億萬丁灶生命斷絶也泣血呼號伏祈矜恤引領待命不勝九禱淮南通泰場商公垣茂等濟南七公司大德等曁通東濟南億萬丁灶全體上叩文 
[粤省在蘇購米之部電]  
　　粤省請在蘇皖兩省購運糶米五十萬石李齊兩長曾經復電拒絶其電文已誌前報現財政部又來電請於蘇皖分運電文錄下南京李督軍齊省長堂密虞電敬悉查粤省請在鎭江蕪湖一帶採米五十萬石運粤平糶一事上月有日曾准電稱米禁未弛礙難通融皖省來電亦以收成歉薄祗認接濟五萬石經部轉知去後旋接粤省復電以哀鴻三千餘萬杯水車薪無裨於事懇請仍按五十萬石迅賜核准並迭據粤中善娃商會來電及旅京粤紳來部聲稱粤省向來產米有限豐年亦須仰給於江皖暹羅越南等處來米以資接濟近值暹越歉收洋米早爲外人重價購求來源已絶而粤省米荒尤甚巿值大洋一元僅購米十一斤左右全省人民嗷嗷待哺不得不仰江皖迅予接濟等語情詞急切當經國務會議議决應由蘇皖兩省分任接濟蘇省以二十萬石爲率皖省連同前准五萬石以三十萬石爲率除前准五萬石外一律暫免闗稅仍令照完蘇皖釐捐等因查粤省災祲旣重際茲和平伊始自宜一視同仁未便堅持米禁過爲謝絶况本年蘇屬各地尙稱豐稔院議又令照完釐捐於疏通存米活潑金融亦不無裨益務祈按照院議二十萬石之數准予採運以示救恤而廣仁施無任盼禱財政部印 
[南京快信]  
　　朱總代表今晚赴滬李督通令各機闗長官均赴滬寗車站恭送並加派軍警沿途保護今晚又在署公宴李督因病請齊省長齊鎭守使陪席 
施愚今晚同朱總代表赴滬李督昨晚在内室與施密談甚久聞施日内仍須回寗一行 
方樞昨晚由京有電致朱總代表内容甚秘密略聞係闗於國防軍問題方准即日出京南下 
軍署顧問白堅武胡慶培奉派駐滬辦事李督派傳逹兩名逐日輪流往來寗滬遞送報告 
李督連日仍未見客要人因公晋謁者均在内室接見李督聘新聞交通社主任大同通信社特派員何重勇充本署顧問月送郵電費二百元 
李督接中央來電稱已電令陳樹藩許蘭洲等停止一切軍事進行以免阻碍和局 
軍署接參陸處電告軍官補助團已於十五日成立皖省長吕調元已抵安慶省城昨來電道謝軍民兩長過寗招待盛意 
[杭州快信]  
　　此間官場接齊省長由江寗來電改期今日晚車旋浙督署代表范參謀長政務馮廳長等已於本日早車聮袂赴嘉興迎迓 
各縣敵僑訴訟案奉部令催結束現已一律呈報到省高等審檢兩廳昨彚總送部查核 
杭總商會顧金兩會長十六日致南北代表電云經年戰禍民不聊生長此爭持國將不國幸值天心厭亂諸公爲國宣勞執兩用中全仗一言九鼎扶危定亂必期長治久安諸凡解釋糾紛破除隔閡增進國家利福保持社會安寗舉國人心惟公是賴謹掬誠懇佇候德音又致新參衆院李王兩議長電略云此次國際聮盟協會交相推重深愜鄙私利國福民希望無極 
杭商張某在省城大井巷組創　　抛亮機廠業於前日成立呈請　　廳備案保護 
地方通信 
[蘇州]  
　　滬探來蘇捕盜正月初十日有上海包探馬阿美等來蘇會同間區第二分駐所派警前往五涇浜某姓家拘捕盜匪范某及婦女一人並起出贜物各件當由該探等押解赴滬歸案辦理茲悉此案係上海周廉甫家被刦之案先在滬上捉獲范匪同黨許小金等並在某旅館起出槍彈八十餘粒據許供出范某藏匿在蘇故由滬探來蘇拘捕 
　　禁止抑制上訴高等審判廳林廳長通令各縣知事云各縣知事中有不脫前清習氣恐人民上訴設法抑制如延不判决及聲明上訴時效之類本廳長爲滌除積弊起見特通令各知事如再有抑制之事發生當依懲戒條例第十條嚴行懲戒　　蘇州電燈廠案之道批蘇州巿民協會會長劉傳福等日前具呈道署以蘇州振興電燈公司辦理不合聮請飭縣嚴防流弊一面協議由本巿集資自辦經王道尹指令云據呈已悉查蘇城電燈公司前以傳聞業經出賣並有抵押外欵之說當以電燈營業闗係地方治安詎容私自出賣或任外欵侵入即經分行廳縣確查核辦在案在未經查明之前自不得任其朦混註册後即先行呈請省長核咨農商部備案所呈集資收回巿辦是否可行仰吳縣知事會同蘇州警察廳查核明確妥爲核議具復察辦並轉知該紳商知照此令又振興電燈公司董事祝大椿等以增加股本更舉董事監察呈請備案亦經王道尹指令云據呈已悉該公司此次變更内容前據蘇州巿民呈稱有暗售與外人情事業經令行該知事會同蘇州警廳確查具復在案現尙未撲復到所請備案之處應俟復後再行核辦仰吳縣知事轉知該公司知照此令 
　　廳令緝盜水警二廳趙會鵬廳長近據商人謝寳奎呈稱由松江雇船裝運棉花十包花核三十擔擬運滬銷售詎駛至華界附近浦江突被盜匪攔刦携贜逃逸等情當以事闗盜刦究竟是否在於該處亟應調查明確以憑飭緝除指令外特訓令第二區轉令第三隊王隊長並各偵探迅速偵查嚴密拿緝　　商團二部開會觀前方丈内商團二部開辦迄今成效卓著現經該部部長定於本月十六日在事務所開第五次職員大會集商一切進行事宜昨已通知各職員一體知照矣 
　　坍屋傷人湯家　敦化橋塊燒餅店及錢糧店房屋均己年久失修近又陰雨連綿故於昨晚十一時許忽然坍塌耀餅店主不及避走竟遭壓斃錢糧店主婦亦被壓傷旋由該管警區聞悉派警到塲照料並飭地保報縣請騐 
[無錫]  
　　胡代使之回國消息代理駐墨西哥國公使胡振平生長於無錫之天上巿卒業於英國倫敦大學財政科供職外交界有年隨使赴墨民國三年駐墨公使陳籙回國政府命胡代理迄今已將五載近自墨國函告鄉里戚友謂遠托異國老母在堂已屢次除請辭職迄未核准現擬告假回國不日即可首途　　新舊稅所長之行蹤稅務所長梁素文奉令調省遺缺以武丹稅所長太史格調任梁所長已於日前派人將其眷屬伴送赴寗已則趁昨日夜車晋省而新所長太史格已於下午由武進乘車來錫暫住新世界旅社定十五日接事聞梁所長之調省實因江陰某而廠運錫布匹照章免稅無故被扣旋即充公該布廠主心不甘服星夜赴京控訴以致藩職 
[鎭江]  
　　去歳商業狀况續誌顔料煤鐵在戰爭時代獲利最巨戊午年度尙在戰爭中故木地顔料業若增泰來煤鐵若興仁慶昌恒孚永昌仁等仍享豐利惟不若乙卯丙辰之優耳鎭郡荷花塘大照電燈公司向稱發逹去歳城内外各商店因洋油價昻大半改用電燈以故該公司生意更利巿三倍歳底結束約獲利四萬數千金 
　　預備增設小學丹徒一邑高等小學校曩昔本有四所前任章知事因節省經費裁去二所茲倪和甫知事因敎育部定章每縣應設三所故擬於日内在西城外添設一所或增添商業學校一所俾坡外學生得以就近向學焉 
[揚州]  
　　組織巡船防匪高郵湖河一帶港汊紛歧時有匪徒出没現省警備隊第二團統帶官陳有珍高郵縣知事胡克之特組水巡船八隻分兩隊一由警備除正隊長李生祥督帶（計小船六隻）專巡各鄉港汊一由警備隊副隊長統率（計大船兩隻）梭巡湖而以保行旅 
　　米價驟漲揚州米價本極低廉近因蘇米出境行將實現各四户居奇不售致來源稀少值價日漸增加較之一星期前每石已漲六角十五日陸陳評價處售出之米價己逹六元左右 
　　運使返津兩淮段運使十五日回返津庽署中公事委由塲運局正局長兼一科長周　丞代行職攫 
[杭州]  
　　全浙縣視學會議全浙縣視學會議於十五日上午九時開會各縣視學到者六十餘人伍廳長致開會詞後督軍代表黄文欣君訓詞略謂現今社會不患物質文明之不進步而患精神之萎頓又勉各視學宜有附勞耐苦之精神次省長代表馮季銘君謂視學如醫生旣須洞見廠結尤須善用方劑次伍廳長謂視學於視察外尤當爲國民之模範以謀勝任而喻快次來賓杭縣景知事謂各縣情形不同方法不同今得互相研究機會甚佳次省敎育會幹事華挺生君謂敎育於從世界潮流之外尤當存所革新今日之革新對於社會家庭文字均宜注意次會員邵金綬君謂各縣情形不同會議時宜體察情形母强爲劃一次沈純常葉志翔君均主重道德教育次洪成淵君謂宜於統一主義之下取多方式使各縣有回旋之餘地旌由籌備委員金致和君報告廳長指定新登視學洪成淵君爲正主席定海視學王守鍔君爲副主席洪君就席後定十七日開議今日上午九時開談話會以資接洽 
[嘉興]  
　　縣屬發現盜案兩起縣屬北鄉施家圩農民施煥文家於前晚二鼓時被盜匪二十餘人刦掠損失不資業經事主施某 
開單報知就近警所轉報到縣飭屬查緝又南鄉范家埭鄉民何某范某等家亦於同日晚問被刦損失約共六百餘元范某因不及逃避被盜圍住用械擊傷左臂幸未中要害現亦已報縣騐緝 
[武昌]  
　　新交涉之卾聞中日新交涉消息傳來曾經王督軍致電外交部詢問此事内容聞部復電有外間所傳尙多誤解及敝部辦理此事總當有以慰我國人之心等語昨崔警廳長晋謁王督即以部電告之囑當民意振發之際固不可以制止但亦須於暗中略加注意俾免釀成非意之事尤須注意不法之徒趁機造謡煽惑人心更宜處以鎭靜庶免人心益增惶惑云云　　和平期成會成立武昌和平期成會爲李隠塵湯實合諸君所發起客年曾開預備會數次卒未有成茲因和議旦夕即可開幕特於入號在涵三宫開成立大會到會者計二百餘人公舉李開侁爲正會長時象晋爲副會長到會各團計省議會敎育會省農會武昌律師公會夏口律師公會法政協會法政研究會國是研究會自治促進會時中講學會法政學會等均一致承認當即分電北京上海南京廣州知照電文如下平和期成會鑒茲由各團體組設武昌平和期成會本月八號舉李開侁爲會長時象晋爲副會長成立伊始一切進行尙希時賜敎言爲盼武昌平和期成會叩齊 
[南昌]  
　　現金之暗中流出總商會前以本城現金缺乏呈請官廳禁止現洋出口即間有商店赴滬漢販運貨物隨帶現金須開具數目通知商會向財廳代領護照行之巳久近聞有一般奸商因販運銅元利息甚厚乃紛紛搬運現金出口販運其搬運之法聞係委讬通濟公司揑稱販貨領得裴照周而復始凡該公司承運現金經過闗卡均可免蓋騐消戳記是以巿面銀根日形案迫矣 
　　江西銀行之進行江西銀行遲遲尙未開幕者因從前認定商股之張紹軒陳小梅包竹峰周扶九諸人股欵三十餘萬未能繳齊現聞龔鄒兩行長擬於元宵後擇期開幕所有張紹軒等認定股欵均限於元宵前繳到聞張認十萬元包陳周三人各認一萬元 
[奉天]  
　　京奉路擴充京劵京奉路黄姑屯南滿新站三處利用京鈔兌購票劵開辦有日現又由交通部京奉路局將兌換京鈔購票劵處所擴充數處（一）營口（二）溝帮子（三）錦縣（四）新民其新民車站換劵處所已於本月十號開辦其餘亦正在籌備中此項利用京鈔購劵之三站统計年須損失七十餘萬元地方若不利用京鈔三站損失更鉅現爲補救起見酌將各線擴充以輕負擔 
雜評一 
[和平之聲（默）]  
　　錢覆唐總代表元電謂外間人言彼此宜一笑置之吾謂笑亦須出於誠意也否則如以前之陜閩問題彼此唇槍舌劍往復駁詰表面雖言和好而實則强顔爲歡仍時時以非笑譏笑之口脗出之則笑又奚益哉 
今朱總代表已來滬矣一旦開議能舉國内一切疑難大問題從容解决於兩代表談笑之中而一破從前之愁雲慘霧則全國人民將同聲歡呼以迎此一笑矣所謂南北和平之聲者非歟然而兩代表果能以一笑解决此難局耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會開幕前之要訊]  
　　平和通訊社消息云朱總代表接錢閣來電巳於寒日（十四）宣布停戰辦法五項 
此問據陜西專人來述北軍現方四路進兵向靖國軍攻擊不已囑與北方嚴重交涉 
各省平和期成會聮合會召集在即所有各省分會推舉代表各姓名除已經披露外近南京河南湘西浙嘉雲南五處代表亦均派定茲探錄各代表姓名於左南京錢崇固鄭爲成王潤身黄奎鮑貴藻王春生鄭巽河南張之銳湘西張伯良浙嘉顧芷佩雲南張鎔西 
又一消息朱總代表寒日電致唐總代表定十六日夜東來滬現聞朱氏今日（十七）清晨即可抵滬因前德領署尙未籌備妥洽暫庽德華銀行樓上今日十時朱氏將往訪唐總代表故南代表改在下午四時仍在愚園事務所會議（原定上午會議） 
[陜中戰事尙熾]  
　　劃界之說竟無效力乎 
　　某方面昨得三原于右任君念函云西路戰事尙未停止東路戰事復緊急劉世瓏妾宏謀宼興巿（蒲城縣大鎭五路防地）攻我荆姚闗山（　潼縣大鎭三路防地）陳樹藩親率衛隊欲向交口（臨潼大鎭三路防地距渭南縣城十餘里）方面渡渭大施攻擊張錫元率全部策應陳軍節節進逼大有向高陵三原施行總攻擊之勢西路不能得志凶鋒又轉而東一意挑釁破壞和局勢非盡行屠戮八百萬秦民不止弁髦北京政府命令猶其餘事此函望轉少川龍門及南方代表問諸公究有意救陜西否右任謹率全部垂危之陜軍以待後命 
[基督徒對和會之請願]  
　　本埠耶敎徒四千五百餘名特派代表俞國楨等三牧師將請願書捧呈南北和會代表因朱總代表尙未抵埠故俞牧師等昨日先赴卡德路唐總代表庽所晋見當即延入客廳接晤面遞請願書茗談而出今日（十七）三時在式弌堂開聮合會以便商訂拍電等事俾促進行各敎友又於今晚七時半在慕爾堂開佈道團辦事議會已由總務部主任龐子賢君分别通告 
[闗於遣送敵僑之消息]  
　　遣送敵僑事務局昨日星期各職員仍照常辦公並不休息計是日報到者約共百數十人其中有願回國者有因病請求免遣者有暫請免遣俟病愈再行回國者紛紛不一並有德婦地爾立（譯音）聲稱因伊夫被日本俘虜如果回國勢必保護無人願求免遣均奉該局諭令靜候示知聞該局自開辦以來頭緒紛繁尤以洋務科更爲複雜洋務科主任陳世光及譯員楊小堂自一月二十九號起對於籌備遣送手續幾無須臾之暇聞該局之組織雖係各機闗調員兼任但對於敵僑情形不免生疎陳主任向爲檢查所主任於敵僑情形尤熟故多賴以支配云 
本邑各機闗昨奉江蘇督軍省長會銜電開遣送敵僑出境辦法前經通電在案現各該境内有無僑居敵國人民固當詳細調查而在中國傳敎之敵國人民亦在遣送之列誠恐各屬疏漏特再通電仰遠查明有無前項應行遣送之敵國人民應即按照規定辦法辦理一面將姓名年籍及眷屬人數立即册報倘調查草率或因循延誤將來境内發現敵僑致不及遣送定于嚴譴仍先電復爲要 
遣送敵僑事務局昨奉内務部删電開頃准外交部知會准英館電告現有輪船三艘准於三月一日以前可到上海一爲（譯音羅意）可載六百人一爲（譯音羅塞拉）可載七百人一爲（譯音阿梯而司）可載千人尙有第四號到期未定等語特電查照 
管理敵僑財產事務局自成立後已將内部分爲總務執行兩科總務科辦理文牘兼保管案卷主任爲秦銘直副邵樹華執行科辦理敵僑登錄呈騐接收財產主任爲陳世光副曾勉濟楊念祖外設中西顧問二人中顧問爲陸逹權兼執行副主任西顧問爲西人某此外設庶務沈竹生一　專辦一切庶務昨巳分别委定到差任事 
滬北分辦事處昨有敵　克倫拔敖茨二名報到填具表册又德僑哈納現住閘北華興坊向在海闗辦事請求免遣又德僑課拔向在上海廣東路永年營造處辦事亦請免遣又德僑特而克司克姆潑住寳山路華興里因患病請求免遣以上各德僑均由該分辦處函知事務局查照 
淞滬警察廳長徐輔洲昨日訓令各區署所隊文云案奉江蘇督軍李省長齊會銜電云文日代電開接遣送敵僑事務局盧督辦蔡會辦眞電開此間敵僑候船所雖經指定恐不敷用尊處來滬敵僑請暫緩出發俟有船期當預先電知寗杭接近不至有誤並希轉飭各交涉员爲荷除電復眞電悉寗垣鎭江等處敵僑交通便利已飭俟電示再行出發惟興化碭山兩縣有敎士數人離滬較遠擬仍先期出發以免延誤等因譯發外仰卽遵照辦理並復等因奉此除分行外合亟訓令該署所隊仰卽一體遵照又訓令云案奉江蘇督軍李省長齊寒日代電開頃接國務院電開查敵國人民存留財產按照管理敵國人民財產條例均應接收管理惟祗能妥爲保管萬不可遽行使用以免有短少毁損情事致損國家名譽特此電逹至職司保管之地方官廳並請切實告誡須知此項財產旣歸國家保管其性質即無異官產損害官產觸犯刑章事涉外交尤宜注意等因除分行外希卽轉令查照辦理等因奉此除分行外合亟訓令該署所隊仰卽遵照妥爲辦理此令 
[省令催報縣境插花]  
　　上海縣知事昨接省長公署訓令云案查民國六年五月准内務部咨開查劃一疆界爲施政要圖我國郡縣相聮沿襲舊制插花之地迄未清釐平時則胥吏藉以侵漁遇事則鄰封互相諉缷不謀整理流弊何窮除直隸山東湖北雲南四川等省插花各地經本部按稽舊志分别提出行查劃分外應請貴省長轉飭所屬就近查明如有此項插花屬地應卽繪具簡明圖說彚齊送部以憑核辦等因當經抄登第一千二百五十四期省公報令行財政廳各道尹通令所屬查明繪具圖說二份送核在案除寶山縣已將插花地段繪圖列表呈送曁奉賢縣聲明境内並無插花地段外其餘各縣均未據具報合亟令催該知事仰卽尅日查照前令迅速辦理如無插花屬地亦應詳晰聲明母再玩延此令 
[縣署呈報稅欵旬表之省令]  
　　江蘇省長公署指令上海縣知事呈送一月　　　　兩稅旬報表云呈表均　　　　　　　　　　　　留縣五成解省表列七年忙　　　　　　附稅銀八元三角六分八釐續限加價以四一折合五成省稅銀三元四角三分一釐來表列銀六元八角六分二釐係將留縣五成一併列入殊嫌牽混其上旬止已徵數攔所列七年加價是否將留縣五成併列在内仰於造送次旬報表時一併查明剔除更正仍於備考欄内註明征起銀數及折合標準數以資查考至表未說明據稱酌留額支經費等語查前據財政廳呈復本署飭查省稅劃欵數目文内該縣並無應行留文之欵如係國家經費應由國稅支出未便以省稅留撥應卽悉數清出專案報解以清界限並仰遵照辦理餘交財政廳核明令遵表存此令 
[稅法請願代表赴歐之餞别]  
　　主張國際稅法平等會日前曾舉定赴歐代表施省之榮月泉現聞該代表等行將定期起程赴歐列席已由該會同人函致各業代表訂於二十日假滬北卡爾登西飯店設筵餞行請各業代表届時陪座 
[齊浙長已回杭]  
　　浙江省長齊耀珊氏日前因公晋京現已事畢南下歸途曾過津庽並挈眷同來已於昨夜（十五日）抵滬其眷屬於本日（十六）趁由滬開杭之早快車赴杭所有行李器具等項則裝由慢車運杭齊省長則由滬杭甬鐵路局長特備花車一輛附掛於下午二時五十分開之特别快車前往杭州 
别一消息浙江省長齊耀珊氏昨晨七時餘由寗抵滬先期已由軍警機闗派隊迎護齊省長拜會盧護軍使及政界要人　即於午後二時許在北　上　回杭徐警廳長沈　事馮監督　　　等皆至站送行 
[烏鎭路之暗殺案]  
　　阜寗人徐鳳石年五十八歳素無職業住閘北烏鎭路興隆里一弄第五家近因患病臥在家内前晚八句餘鐘有操同鄉口音之甲乙二人以送信爲山誘徐起身突出手槍連發二出擊中徐之腦部立時殞命徐妻杜氏不敢聲張任兇手揚長而去事後投報四區警署經張署長詰據該氏供前年二月阜寗縣署偵探來滬捕拿盜匪李士榮李學明二名山氏夫充當眼綫以致結讐盜黨因滬上該黨甚衆故氏夫去年匿居原籍不敢出行邇缘景况窘迫不得已復來上海謀生遽遭仇殺等語張君得供即往出事處勘查一過昨飭十圖地保投地檢廳報請檢騐一面嚴緝在逃兇犯到案究辦另一消息阜寗人徐鳳石同妻徐杜氏向居閘北烏鎭路興隆里一弄第一家平屋内不知所操何業邇來徐因患病臥床不起前晚七時許忽有甲乙兩人突至徐家聲言由江北原籍到此此處是否爲徐鳳石府上徐在床聞聲答稱柯事甲曰帶有一信件遂探囊摸索其時徐在臥床將頭伸出擬接來信不料甲袖出手槍向徐連擊二槍甲等遂奔逸無蹤徐所受二彈一由口内射入洞穿腦後而出一從咽喉而進由後頸穿出當即因傷致斃時適徐妻杜氏因事他出迨回家覩狀大駭狂呼一時鄰人畢集當由該處崗警聞聲趕至詢悉前情立即飛報四區警署飭派探警兜拿無着由該署長親詣徐家察看即據同居之徐道旺聲稱頃聞有人到此問訊與徐言談未幾陡聞槍聲我因害怕不敢出視等語尸妻徐杜氏訴稱丈夫徐鳳石今年五十八歳由原籍搬遷到申已有七年與人無仇惟丈夫原籍有一生甥某姓家資頗豐於辛亥年間遭士棍勒索未遂夤夜將住屋放火焚燒並將某姓一家八口謀斃五命當經該處官廳懸賞緝拿前年丈夫因事回籍得悉前情立投阜寗縣公署出首願作眼線當由該縣飭派探警隨同丈夫來申偵獲是案兇犯三名解回阜寗縣訊實槍斃此次丈夫身遭暗殺諒係若輩同黨報復所致署長得供當命將槍珠二粒帶回一面立飭二十七保十圖地保沈岐山投報地檢廳請騐適逢星期休息奉林廳長諭飭該地保先往尸場預備一切聽候派員蒞騐又一消息住居閘北烏鎭路興隆里爲石子業之徐鳳石係江北人前晚九時許被仇人藉送信爲由入内適徐　臥在牀見係送信勉强坐起送信者係二男一女　　何信該仇人即出手槍向徐連發二響彈中腦門血流如注立卽斃命該匪等携槍而逃徐婦見夫受槍拚命追拿該匪復響手槍徐婦追趕不及業報廳請騐 
[船户被盜傷及船夥]  
　　船户馮琴生本月十三晚裝載洋油桐油等貨並德和洋貨號囑寄崑山陳春記洋二百元駛至三江口地方被盜搶刦馮之船夥郝阿寳當盜上船時郝稍與抵抗卽被盜匪用刀戳傷頭腦及乳旁等處血流不止事後由周巧林米船將郝等解救帶回上海郝旋於前日因傷身死郝家眷住居浦東六里橋地方郝故後家屬不願報騐由船主給資從豐棺殮一面已由德和等出場具呈官廳跴緝盜匪 
[賭徒拒捕毆警]  
　　浦東洋涇港口某洋棧後面一帶邇來賭風甚熾前晚該處江北草房内有人挑頭聚賭經淞滬游巡第四隊巡官戴鴻恩率警前往拘拿詎該賭徒等膽敢喝打拒捕扯破巡警制服在場賭博者共有五六十人被乘間脫逃過半僅獲青口人張木生侯連江北人王妙林楊五球及崇明銀海賈林生等十七名解由三區二分駐所經王警佐略詰一過以事闗拒捕毆警判飭將一千人解送警廳司法科訊辦 
[貨船南北帮决鬭未成]  
　　南巿浦江有一種貨船專以裝載　粉雜貨各品（名謂出門船）此項生意向有配船名目卽跑碼頭一流人物本年以來有南帮首領周天生因北帮李阿發裝載客家　粉北貨爭奪生意積不相下連日各邀同帮多人在南碼頭小茶肆爭論不决乃至浦東白蓮涇迤南陳家巷各糾百餘人意圖决鬭事爲該處警局所聞　肇　端　　長警　往　　　　而散聞昨日　船部中之　於經騐者多人出　　處當可和平了結矣 
[記烟酒聮合會開會]  
　　烟酒聮合會昨開星期常　首山主席陳良玉起言現在歌洲和會業已開會我國南北亦將統一從此世界大同政事修明皆有更新之希望　烟酒兩業年來所受稅則之痛苦宜趁此時期積極進行以逹改良之目的應請諸君詳　討論陳祝三起言我西菸所受之影響一爲公賣一爲陜禍陜人新自戰地來者言南北雖經畫界而三原之東仍有砲聲隆隆照此情形恐於國内和平實有闗碍究　曲在何方應要求南北和議代表先行注意次洪少初起言查公賣定章旣徵公賣之後不得另徵他稅爲今之計應先要求政府將烟酒兩項所有貨稅牌照稅及種種雜稅先行廢除以爲统一之準備次俞葆康起言現在烟酒旣設專署而不從廢除雜稅上着想偏從歸併雜稅上着手全是爭權問題於商民之困苦全不相闗要知稅政權限上多一層變更卽我商民多受一層苛累且近來局員頻更全是位置問題恐無暇計及整理稅則也次提議團體聮合會事至五時餘散會 
[紹酒公會年會記]  
　　紹酒公會日昨二時闗常年大會首由巢漢卿報告去年清理債務五十餘起次由裘如邦報告去年同業虧耗情形皆因苛稅所致今第六棧經理王闓敷擅自加稅壓迫同業不交賬目濫支肥己置同事股本於腦後請共籌對付辦法當由股東朱樂平等言業於前日在浙紹公所會議公舉代表巢律師行從分局調查一面要求撤換經理一面在法庭起訴追還被呑之歷年盈餘否則一概改報洋闗以免稅苛公决着手進行散時已六鐘矣 
[浦東電氣公司之籌備會]  
　　浦東電氣公司原發起人童世亨吳大廷穆藕初張蟾芬葉惠鈞朱叔源錢新之吳藴齋周志文張叔良等昨日在一家春宴請浦東當地紳商及警界要人商議進行方法公推童君爲臨時主任報告立案經過情形略謂此次爭辦浦東電燈事業者共有四家之多今敝公司巳奉交通部核准立案則其餘數家自在取消之列惟某公司經理恃有民國四年道縣批准舊案有電部反對并朦請縣署發給布告之事不知電氣事業取締條例第二條載明凡經營電氣事業者非呈准交通部立案後不得開辦及使用電氣工作物彼何能獨違法令擅行開辦即在三四年以前曾禀部註册有案可查而依公司條例第七條所載經註册後滿六個月尙未開業者該管官廳得以職權解散之况彼固未嘗呈部註册僅在道縣備案而又事隔數年旣不興工開辦又不呈請展限時效早已消滅决無死灰復燃之理至敝公司旣經呈准立案則苟不背電氣事業取締條例第五十六條之規定交通部决不能出爾反爾無故取銷試舉一例以證之湖南長沙省城組織第二電燈公司經交通部核准立案後舊公司縱百計阻撓終歸無效因此街巿之上桿線混雜不免時起爭執近由湖南省長爲之劃分營業區域以便民河南北爲界咨部備案界外桿線飭令互相遷讓以免紛爭彼在同一巿區崛起經營舊公司尙須遷讓桿本退避三舍况浦東方面本人在南巿範圍之内彼旣遷延不辦自失機會豈有見人興辦復謀覇阻之理現惟有積極進行從速開工杜人覬觎并報告總額十萬元已由原發起人認定半數尙有半數留備諸君分認以示利益均霑之意并通過招股章程十條當場簽字加入發起人者報界方面爲倪菊裳警界方面爲劉春圃尹村夫曾獻亭松彭年紳界方面爲潘作臣劉頡雲沈杏苑商界方面爲高畫三潘志文陳桂春何靜之奚顯庭顯華等均各踴躍認股後又議定暫設籌備處於西門外林蔭路中段西大吉路滬西尙德學校以便互通消息 
[殖邊催兌事務所開會]  
　　本埠殖邊銀行自民國五年五月初停業後瞬經三載雖由催兌事務所一再嚴催毫無開兌希望昨日又值星期午後各債權仍假西姚家弄思敬學校内開會以時在年初除該所各發起人外到者尙少入座後首由主任報告上　　　　　　一切開支總數互相稽核一律　　　　　　　　　月十六日北京殖邊銀行總管理處　股東大　　告卽倩文牘葉君具函催請各股東立案提議弗丹延宕　將原稿交衆閱看衆議俟闗股東會後觀其有無動靜再謀進行旋即茗點而散 
[李督軍派員考察防軍]  
　　江蘇李督軍近派參謀陳敎懋調查各屬所駐軍隊風紀及駐防是否得力已由甯出發昨特令行各屬知照大約不日將至蘇滬一帶 
[閩督派員至京領械]  
　　閩督李厚基現因福州補充兵各團營軍械不敷特派李副官率帶馬弁陳同文等四員於昨日由閩抵滬擬即北上請陸軍部核發軍械領回濟用 
[馮國勳赴京]  
　　缷任江海闗監督馮國勳前日夜車赴甯轉道赴京聞回申後將赴河東運使新任 
[定貨不交案彚誌]  
　　日商興業洋行延代表律師在公共公廨控王佐堯夏歧生秦揚生不交定購牛皮請追損失及定洋一案前日經王讓讞會同日副領事林出君復訊先由原告代表律師上堂陳明案情繼由原告司賬人投案證明付與被告定洋情形即由被告王佐堯之代表律師向王詰據供稱此項定貨牛皮一百擔係與葉姓交接雖貨未完全付清而所收定洋除交過之貨價外餘均退還葉姓等語中日官得供會判候再訂期訊核 
又袁利生控王子良楊滄洲不交定貨棉花三百擔請追損失一案前日經王襄讞會同英卓副領事傳訊據原告代表律師上堂譯稱原告曾向被告定購棉花當時立有成單限期交貨言明每擔價銀二十五兩五錢原告旋將該貨轉售與日商安部洋行每擔價銀二十七兩嗣因被告逾期不交致安部向原告追賠損失銀三千餘兩當向日人再三商懇賠去銀一千五百兩應請追賠原告所受之損失等語被告王子良等亦延律師到堂代辯並向原告駁詰一過中西官得供判候復訊再核 
又瑞大鐵行主朱潤齋延博良律師控裕昌鐵行主沈阿根不交定貨請追損失一案前日由廨傳訊據原告代表律師上堂譯稱原告於前年四月間向被告定購舊鐵二百噸當時議定價格訂立合同限期十月交貨並付被告定銀一千五百兩嗣因原告將貨轉售與源昌鐵行新大洋行兩家到期被告不交定貨致源昌新大向原告索賠銀一萬餘兩因此控告請追損失被告沈阿根亦延律師到堂代辯中西官得供判被告仍交原保候再訊核 
[各學校消息彚誌]  
　　梅白格路頤康里坤範女子中學昨日（十六）考騐新生由校長謝吟雪命題考試聞投考者亦頗踴躍該校定二十二日下午行開學禮其正式上課則定於二十四日 
　　閘北西藏路中公益里振華學校内部組織向分日夜兩校日校爲高小國民兩科夜校分英文班國文班聞今歳更圖擴充添聘教員男學部新增商學經學等科女學部增加剌繡繡結家事鐘點曰校現定十七日夜校定二十晚開學 
　　城内魚行橋光華女學已於十五日開學今年特設職業科授以縫紉剌繡造花摘棉現定十九日正式上課 
　　城内唐家弄日新兩等學校本學期增添課程推廣學額已於昨日行開學禮學生到者五十餘人定十七日正式上課 
[浦東高小校聮合會定期開會P ] 
　　浦東高小校聮合會昨發通告云本會曾於一月二十二日開會滬上到會者上南川奉共八校當時公擬草章並集議進行方法僉主於三月二日即已未二月初一日開成立大會於上海南巿馬家廠浦東公所並照草章第一條通告浦東公私立男女各高小校屆時務請各校長或校推代表一人與會共商聮合各事乞於是日午後二時賫臨實深盼禱 
[謝復初等發起民議會]  
　　旅滬各省公民謝復初等集合同志發起组織民議聮合會昨日下午三時假二洋涇橋愛多亞路二十號爲臨時事務所特開成立會計到會者如沈卓吾胡震獅譚英浦鄭元伯謝仲復許綬丞及原發起人席錫藩謝碧田陳濯江聶充文吳衡之葛伯誠陳復初陳蔚秋鄭月波陳耀卿杜次珊游蔭喬崔通約等數十人略事休息即振鈴開會當經公舉謝復初爲臨時正幹事員陳　江爲副幹事長朱菱溪爲名譽會長後遂推朱爲主席即向衆宣述組織該會之緣起職讀宣　書並討論　章　項經衆略加研究修正通過並推定臨時職員因爲時已晚即擬鈴休會所有進行各事俟下次會期續議 
[永外和平會請推粤代表來滬]  
　　策進永外和平會昨致廣州電云廣州中華國民策進永久和平會馮譚張諸先生鑒賜電敬悉己由本會分别代轉粤省爲護法策源之地諸公皆國民信託之人必足　時勢之要求造建全之輿論南天槶首曷勝歡迎即希推定代表來滬共策進行無仠禱盼上海國民策進永久和平會劉人熙等叩銑 
[浦東公所將開職員會]  
　　浦東公所會於去臘聞會舉定董事幹事各業代表調查員等茲定三月二日（即陰曆二月初一日）午後一時開職員會籌議進行事宜昨已遍發通告 
[邑廟元宵之之熱鬧]  
　　前日舊曆元宵適天氣融和故城内邑廟豫園勸業塲及各茶肆酒樓無不游客如雲而星宿殿大殿前後行人摩肩毂背擁擠不堪途爲之塞宵小乘此時機大肆摸竊手段被摸失物者竟以百計是亦不免掃興也 
[中華利濟總局開幕談]  
　　閘北小菜塲附近北西藏路以西公益里中弄内有紅地白字横招牌高懸過街五色旗交又其下即近傳新開之利濟總局也是局係宋君爲總辦錢芥塵注漠溪姚禹琴黄體仁四君爲會辦局中人言昨日（十五日）開幕無他特别典禮今晨惟總會辦中有親行蒞局者外間傳言有謂係十三日開張各分售處紛往掛號自去臘十二月二十五日以來即已絡繹不絶入門樓下爲交易所局員上櫃者十餘人二樓雅室殆爲重要局員聚晤之所因有冠服麗都者駐足共上也樓下客室甚暗黑必非總曾辦小憇地蓋尋常交易上談話處耳公益里　口某烟紙店内有紅紙横貼署曰（財源旺地）其專爲代售利濟劵者不問而知利濟劵聞係由商務印書館刊製須至二十方可發賣故各家雖有張利濟劵等紅招者亦不過預開利巿而已 
[綢緞業限制放盤]  
　　滬士綢緞一業近年頗稱發逹去歳各同業競爭互相放盤且有不顧成本者生意雖屬熱鬧暗中實難獲利放賬一層折耗尤鉅各同業有鑒於此特於新正由緒綸公所邀集同行决議自已未年始重訂章程無诠現售放賬概無折扣以經營業 
[查騐壽險公司資本]  
　　中華商立壽險公司前曾呈部註册嗣奉農商部令章程内容應照所指各節改正旋經該公司遵照呈复已奉都批准予註册備案茲因農商部咨行汪蘇齊省長查騐資本令行上海縣沈知事查明詳復故沈君特往該公司照章騐資騐得該公司資本存　各商號與所報之數相符業已據情詳復省長咨部查照矣 
[慈善會之新事業]  
　　法新租界肇周路天佑坊内滬西慈善會内設立之孤貧學校擇於二十日開課該會主任徐子賢以該處貧苦子弟無力就學者甚多故於本學期起除原額外擴充學額二十名徐君又以會中常年施醫藥施材及施衣米等善舉已次第舉辦惟施種牛痘一科尙付闕如故邀集各董開會議决於本年起聘定醫生加添牛痘一科定於二十日起即在該善會施醫藥　内逐日施種 
[滬杭路更換新橋等站鋼軌]  
　　滬杭甬鐵路軌道稽查日昨查見新橋與明星橋段内有多數鋼軌已經損壞不適於用若不更換則行車上殊覺危險特於昨日裝鋼軌一車由上海南車站掛往該處並由該稽查預派二人在彼等候於當晚更換完竣 
[路局發給議員免費車證]  
　　滬寗杭甬兩路管理局昨奉交通部電令現因參衆兩院業已閉會各會員由京旋里者頗多亟應援案優待自即日起至三月五日止凡各議員經由京奉津浦滬寗滬杭各路者應查騐會員證書給與頭等免費乘車證一張每人准帶僕役一名給予三等免費證一張此項免費證即由各該路指定各大站站長臨時發給並將辦理情形彚報等因該局長任小山君奉電後常即分飭兩路車務處轉飭南京蘇州無錫上海松江嘉善嘉興杭州等站自即日起凡有蘇松浙籍議員在本路乘車者准即查照辦理將該議員證書號數抄存並向該議員索取收條彚報交部候核 
[范九思傷勢未減]  
　　本月三號夜英租界愛文義路道逹里范詠春家突來盜匪四名碰開大門登樓圖刦當經范父九思覺察潛至天井中狂喊捕盜致被盜匪袖出利刃戳傷腰際倒地嗣山捕房派探車送醫院醫治一而飭緝凶匪究辦已誌前報茲悉范九恩山捕車送出東路仁濟醫院雖經西醫竭力將創口川藥敷治迄今將屆兩星期飲食雖未見减惟傷勢有增無退頗爲危　據西醫云因其年逾花甲精力已衰如傷勢再不見輕恐有性命之慮 
 
 
] 

Page 11

 
 
[乳傭毒斃幼孩案檢騐未竣]  
　　經仲濤訴乳傭劉陸氏用紅頭火柴上赤　毒斃三個月之姪女一案當　地方檢廳將該氏訊供收押並派員往騐以外表並無傷　奉諭將該孩尸體函送上海醫院剖腹檢騐已紀前報前日已將該孩剖解以憐毒尙未充分發見須由醫生將　腑川化學檢騐方明眞相昨日已由該院函復到廳定期化騐並請檢察官届時蒞院監視 
[被告不到累及保人]  
　　茶商皖人洪敬齋控同業謝　飛謝聘臣不付票銀二千兩及八釐利息一案由廨訊判被告交保候訊在案前日經李襄讞會同英包副領事訊據原告代表律師上堂陳述案情並稱被告業已逃避要求缺席判决着保人照數賠償當據謝之保人宏源號主張秋蓉投稱謝仲飛因事回竊請求寛限將其交案中西官得供會判張秋蓉另覓舖保限予三禮拜將被告交案倘逾限不到着照原告控數賠銀違千未便 
[烟紙店夥被傷平復]  
　　法大馬路四百六十二號門牌恒康烟紙店本月八號晚上被　徒二人以購物爲由突入店堂搶刼洋銀店夥戚晋尤上前攔阻被匪開放手槍擊傷左手胸部經捕房車送醫院由西醫將彈取出用擊敷治現已平復昨日出院捕房恐該匪等日久遠颺故諭令各探捕四出嚴緝到案聽候重懲 
[證人說明欠欵案經過]  
　　前恒豐洋行買辦蕭耕垣　王星齋欠欵一案前日經張讓讞會同美丁副領事復訊據證人顧馨一投稱兩造糾葛我曾以個人資格從中調停據原告云被告欠銀四千餘兩而被告云祗欠一千餘兩我勸原告情讓囑被告償還銀二千五百兩當時被告將銀送來交給原告並未出立收條旋原告致信與於我定要銀三千兩我將原信給王閱看而王允在薪水内扣還繼據原告云被告之薪水俱已支去我遂再囑被告酌量還些惟我調查時並未查賬我想此事總可和平了結不料竟致涉訟且我與原告係屬親戚現被告所做之恒豐公司我亦有二千五百兩股份並推爲葷事從前我向恒豐洋行買過機器其時原告爲正買辦被告爲副買辦生意乃福白耳西人與被告經手出立憑據均由原告在場一同簽字等語中西官得供判候改期再訊 
[訂購鐵板案斷還定銀]  
　　沈根記延律師在公共公廨控錢季玉違背訂購鐵板一千擔之合同請追損失洋三千元並定銀五百兩一案前日由廨復訊據見證婦人徐吳氏上堂證明兩造合開鐵店拆股闗閉情形並稱雙方因何涉訟我未知悉繼由兩造代表律師互相辯論中日官核供判原告控追損失理由不足應即註銷着被告償還原告定銀五百兩違干未便 
[大婦不願與小妾同居]  
　　向在日商某洋行爲跑街之胡詒　被其妻胡沈氏在公共公廨探抛棄不顧一案由廨訊供各倩巳紀前報前日又經王襄讞與日副領事林出君續訊據原告胡沈氏供稱被告若不與接離開則我不願同　免再虐待繼山兩造代表律師其辯良外中日官核供會商之下判令兩造分居由被告每日津貼原告鑒養費洋二十五元完案 
[錢債案之過堂候訊者]  
　　汪友青在公共公廨控王仰之私用存本銀二萬零零五十五兩洋一千二百四十八元又黄春榮控計阿星請追名譽損失銀一千五百兩又袁春踹控王渭生違背契約攘奪生意請追損失洋一千元又蕭鳳笙控虞錦雲不　貨洋一百十七元各案前日由探將各被告傳至公堂經中西官判分别交保過堂候訊 
[警區釋放碼頭小竊]  
　　南巿第一區警察署趙署長曾於去年陰曆年闗撥派長警專在境内各輪埠碼頭拘拿竊匪解署收禁以免在外滋擾現因元宵已過特將拘押各竊匪約計五六十名於日内分批開釋仍令長警押遂出境不准再在碼頭逗留 
[竊案破獲兩起]  
　　積竊王紹軒前晚串同在逃之某甲至虹口西華德路二千七百三十二號門牌居人王阿狗家撬開後門入内竊得呢大衣一件短衫褲四套携贜圖遁適被包探王少廷查見將人贜一併帶入捕房禀明捕頭奉飭押候解廨請究又無賴朱裕才昨晨串同張小三仔等至虹口港何阿筱駁船上竊取煤炭被船夥李阿德瞥見鳴由一千零九十號華捕將朱張二人拘獲帶入捕房經捕頭略詰一過着押候解究 
[索債釀成傷害]  
　　住居閘北新民路江北人郭全洪前日扭季同寳至四區一分所控稱氏妻錢氏懷孕六月被季毆傷胎氣腹中疼痛異常請爲究辦經楊署員訊據季供因向郭索討欠錢四百六十文起釁口角並無毆打情事奉諭一併轉解司法科聽候核辦 
[竊賊押候解究]  
　　在大世界充當門丁之韓林昨晨扭竊賊陳子文至法捕房聲稱陳以找尋朋友爲由潛入樓上大菜間内撬挖鐵箱幸被民人查悉上前拘捕詎陳膽敢持刀行兇後由巡捕到來帮同拘獲求究經捕頭詰據陳供民人實係至該塲找尋朋友不敢行兇亦無行竊求察捕頭當令管押聽候解堂訊究 
[酗酒滋事]  
　　向在其洋人處爲侍者之徐阿弟前晚偕同同伴汪老三胡新奎等在某酒店内飲酒大醉行經法界愛多亞路在途胡鬧當由某號華捕上前理論詎徐竟敢向捕行兇後由該捕鳴吹警笛號召各捕到來帮同將徐等三人一併拘入捕房經捕頭詰詢徐等一　支吾諭令管押聽候解堂訊究 
[棉衣五件祗剩當票三張]  
　　四區四分所前日解行竊北新涇孫雲卿米店内棉衣五件之丁澄垣一名送至閘北司法科經段科員訊據丁供認所竊衣服均巳質錢化用惟剩當票三紙奉判收押候傳到失主再行核辦 
[上海縣署批示七則]  
　　丁順元即丁仁元爲陳明事實泣求恩賜省稱免累　辜以安生業由該民原供僞糧串一紙係醫生陳暉元交給該民曾經該民於擾亂之時開列陳陳元姓名住址存案備查茲又稱僞糧串一紙由余少章交給該氏顯見任意諉缷究係何人僞造何人交給無論爲陳暉元余少章均着該民傳知家屬遨同來案抵質喬李氏爲劣保奸販勾串盜賣共有祖產陳求扣契止稅並求究由吳顧氏周濓渠等控案訊據地　趙晋生供地由喬姓贖回出賣音契投稅並無糾葛業經銷案茲稱喬來生盜賣已赴法庭起訴等情着候法庭訊判二十五保七圖地保張志浩爲轉立華商道契請飭業主領用印契山劉平瑜户單地一分五釐由張濟昌賣與周樵公爲業准會丈届函送四千九百七十號官契五千零七十一號草契已於民國三年立官契投稅來呈謂未領官契查報不實殊屬荒謬特斥嚴沈氏嚴壽祥爲揑契暦稅請求調騐併准傳訊嚴究由據稱活賣田畝倪省三撌不放贖係屬民事着赴法庭起訴凌景雲爲受抵出單　濕糜爛呈請換給印諭山出單霉爛無從考核眞僞未便因舊地保吳朝德出結證明率准給諭究竟此項但畝係何户承糧着切實聲叙並檢查糧串送核爛單結均存周穆敬爲呈請備案由據稱沈華觀户張士奎户田單各半紙由張佛金等賣與該民爲業因領官契致田單於途次遺失等情着立官契投稅叙明官契號數投稅日期另行呈縣備案朱金章爲誠恐後患陳請備案保護由候提二十八保南十二圖地保查訊核辦報紙糧串存 
來件 
[舊參議院華僑議員沈智夫爲赴巴黎和會請求各國取消苛待華僑條例致海外僑胞書]  
　　敬啓者智夫謬承推舉代參國政三載以還無甚建糧以答　胞之期望　夜捫心良用於挹然凡闗於華僑之利害疾苦亦巳知無不爲爲無不力至對其備受外人種種不平等之苛待尤爲抱痛在心極謀補救徒以苦無時會不得不默爾而息耳今何幸人道戰勝强權公理大明於世各國復悟兵凶戰危爲禍至烈圖消除國際間之惡感　聞世界大會於巴犂以謀全珠永久之和平而强人權人道主義於天下智夫反覆　思　爲我華僑聲訴疾苦千載一時之　會川在國會捉議咨請政府切飭赴歐世界和平會大使提議要求各國盡行取消其苛例以彰人道之公而蘇橋民之困然猶以政府之提請仍厲一方之事而僑民亦應　行　願以　并進之功以是之故智夫亟思南返調查籌畫趕赴巴黎以爲我僑胞申請蓋若捨此時會而不圖終無復出　　之一日嗟我竊僑亦神靈之胄矣乃環顧各國之民罔不得平等之待遇獨我　僑則不然智夫世居海外凡耳所聞日所見亦已引爲至恥極辱之事我僑　亦有具同情思所以祛之者乎天下事自在人爲决無絶　不可能者况苛例純由於國界種見面生實至不公不平者也方國家主義盛行之際各國或不以爲非今當大同主義寳現之初友邦必　自省　根巳勳矣拔之何難且苛例木悖乎人情更非根於法　情理之不中者當難久持勿衰百事皆然豈　乎此當歐戰之初　也德乘累勝之權威大有席捲　陸包舉全球之勢淺見者流亦鮮不以德必能逞共志矣曾幾何時一蹶莫振循受城下之　是知徒恃强權弗　公理之不可以長久立也明甚智夫有見於此竊雖不敏亦收决此等苛例之不克水存焉雖然使亦有無代價之事乎夫物之易求者其值或低物之難得者共債必高理勞之所必然當爲吾人所洞悉歷　各邦苛例之起原大抵由於過重己圖若民之利益而藉口他人習慣之不良自治之不力遂不惜違背情理而爲之主因已在此矣乃欲其抛棄久享之利權甘從世界之公理豈得謂之易易幸際茲列圖懲於戰禍之劇烈羣思　陳之潛消知謀世界之和平在圖國際之互相尊重耳使非然者則以智夫之愚曷敢徒憑理論之正眞罔顧事勢之困難貿貿然謂所志之必得行哉且主是會之盟者誰非力助協約國之美總統威爾遜氏乎威總統者非嘗宣嘗發皇人權人道主義及人類之應平等待遇乎而美國者又非慨然漸予非律竇人民自洽之實權乎論者謂美國之民眼光恒及乎全球而不僅限於新陸有决泱大國鳳　觀於此而益信惟美亦有苛待華僑之特例也此次威氏已有維持公道之宣言署知美必能仗義執言而先自除之以爲各國倡可無疑義今時勢雖可乘情理雖可恃而吾人若不亟謀自治想切呼號猶恐不足以促各友邦之反省而間執其口因以立除其苛例是所不可不自覺也夫所謂自治呼號云者在智夫視之則以爲一種無上之代價矣請得一畢其說夫人必自侮而後人侮之先哲重謂今古莫殊我　僑之在海外也起居飲食不能盡合乎衛生公共場所　克全守其秩序事實雖掩莫可諱言然亦祗由列國風俗習慣之不同原屬弗足經得乃以耳目之所激刺竟足爲致怨之階而取　條例遂因之以起我　僑乃不知自治以絶其源復罔識聮合以維其後例之日可有由來矣自治之道維何竊以爲首宜組織華僑聮合　　以振興敎育研究工商　絡　清互相勸助　守法律重保公安爲生旨是誠爲赴世界和會請願所必先舉之問題焉請願之道維何先宜調查　待之詳情并聮合一氣以爲進行之援助果居者均具堅苦卓絶不拔之粘神及不逹共志弗已之决心智夫雖不才亦安敢有所愛惜而不爲我華僑請命　挽狂　於旣倒而奮折　於已墜耶诏有之曰至誠能動天地泣鬼神貫金石感草木况同爲人頽寗有不可感動者哉廼若焦唇　舌認　任勞亦已思之深慮之切矣雖無包胥之才借具堅貞之志名利可棄生命可捐而此目的不逹則此心何忍此身何安且智夫忝爲華僑識員代表民意大義所在良心所知其敢當仁而讓規避艱苦乎故智夫此行國内人士聞者莫不壯之而政府諸公亦極爲贊許因並任爲宣慰奉宣至意諮詢疾苦而與我僑胞一宣叙也啓程在即晤覿匪遥謹布往懷唯我海外父老昆仲共鑒之民國八年二月二日 
[來函]  
　　敬啓者儆會足球隊於十五日午後三時與滬寗車站辦事員比赛足球地扯在奉根路兩而比賽員齋集操塲汽笛一　競爭遂起第一次爲四與一之比第二次二與一之比結果青年會得勝球數爲六　　之比請登入貴報爲荷青年會體青部郝伯陽謹啓 
雜評二 
[菸酒問題（庸）]  
　　菸酒公賣當創辦之初鈕傳善氏實爲署長本離財部而獨立後因長財政者爲集權起見遂撤銷專署而改隸於財部此次規復舊制設立專署說者謂將發生借欵闗係故先行另組機闗以爲對外之作用無論當局設署之眞意果爲借欵與否借欵之交涉果在進行與否而要之專署之設立不外人之問題對於收入尙未必能認眞整理使有實效可覩更安望其改良稅制剔除繁苛以減輕商民之疾苦於酒聮合會謂菸酒旣設專署而不從廢除雜稅上着想與商民困苦全不想闗抑何厚望此專署也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十四）] [  一之]  
　　我國恒言常曰（東西南北）而不曰（北南西東）此中頗含天地間自然之理即以我國第一巨埠上海而論亦頗符合此自東向西自東南向西北之原則上海舊城偏在東南隅而上海最上等住户所萃處之靜安寺路及冠絶東南之愛儷名園（俗名哈同花園）均在西北以上海較高之建築論若永安之天韻樓憑欄凳眺固未嘗不高逈入雲但就庭園性質與靜安寺路屹峙斜陽之各大洋樓比論仍屬不可同日而語蓋若天韻樓等正若紐約之渥奐大樓與美京紀念華翁之碑塔可以暫遊而不可以久處者也可稱之爲崇宏瑋麗而仍不足以清曠閒適等字加之也可稱之爲滬巿之大建築而不足爲上海全部優美高尙之名區也有記錄之價值而不足供騷人墨客之流連與名流高士之託足也故在西北區各宅第之大洋樓不必甚高而自見其高不必甚廣而自見其廣處空氣清新之地便覺憑欄一望即足藹滌　褾若在巿集塵囂之中雖即置身雲端亦不足使六根清淨美國之巿集而論紐約則蜂窠之大樓也芝加谷則烟霞之深阱也（芝加谷爲美國第二大坡終日烟　蔽天自街心仰望雲霄猶墮深阱而翹首向地而祗一狹長之空隙耳）費城多敗壁頽垣璧珠堡嘗無風自霧（　珠堡屬紐約省工業之大城也）凡此數者均足以見巿集之聞决不能有清雅之致高樓旣多空氣愈窒光線愈形缺乏不足爲益而反爲害中人以上自必不欲移住其間此各大城於巿區外必别闢有精美靜適之住宅區也 
記者旅美時常於羣籍中搜考自東西趨之原因有謂世界文物自東半球而漸及西半球故如美國各大名城其最初登岸之人必先集於巿之東端其後生聚日繁其營業亦獲利較富厚者每欲擇新處所而廣置幽勝之第宅焉日光運行每先東方而後西方故世界趨勢人事遷變亦以自東及西爲順自西及束爲逆云 
記者審思良久竊謂上述原因不過其一端也我國俗諺不云乎（留得朝南屋世代兒孫可享福）若循上述之趨勢言則當者之築新居必取其向南或面東者可無疑矣向南取其受光較多面東以其能得晨光所裨於衛生者較厚故凡城巿展布之方向莫不羣趨西北而各城之東南部遂專爲巿塵之所叢集也 
老申報 
[光緒元年四批出洋肄業官生姓名籍貫]  
（見光緒元年九月初四日） 
　　林聮輝年十五歳廣東廣州府南海縣人沈德耀年十四歳浙江寗波府慈谿縣人唐榮俊年十四歳廣東廣州府香山縣人林聮盛年十四歳廣東廣州府南海縣人陳福曾年十四歳廣東廣州府南海縣人唐榮浩年十三歳廣東廣州府香山縣人吳煥榮年十三歳江蘇常州府武進縣人劉玉麟年十三歳廣東廣州府香山縣人黄祖連年十三歳安徽鳳陽府懷遠縣人陳紹昌年十三歳廣東廣州府香山縣人周傳諤年十三歳江蘇太倉州嘉定縣人黄耀昌年十三歳廣東廣州府香山縣人陸德章年十三歳江蘇松江府川沙廳人鄺國光年十三歳廣東廣州府新寗縣人金大廷年十三歳江蘇太倉州寳山縣人鄺炳光年十三歳廣東　州府新寗縣人沈德輝年十二歳浙江寗波府　谿縣人梁不旭年十二歳廣東廣州府番禺縣人吳其藻年十二歳廣東廣州府香山縣人王仁彬年十二歳江蘇蘇州府吳縣人馮炳鏈年十二歳廣東肇　府　山縣人陶廷賡年十二歳廣東廣州府南海縣人陳金逵年十二歳江蘇太倉州寳山縣人盛又揚年十二歳廣東廣州府香山縣人李汝淦年十一歳江蘇松江府華亭縣人梁登鰲年十一歳廣東廣州府南海縣人沈濟昌年十一歳江蘇松江府上海縣人潘斯熾年十一歳廣東廣州府南海縣人周傳諫年十一歳江蘇太倉州嘉定縣人譚　芳年十歳廣東廣州府香山縣人 
右第四批出洋官生三十名俱係出洋局中所考選取錄者聞訂於本月十六日由上海搭附萬昌公司輪船前往美國肄業其携帶官生之委員業經李伯相奏派區太史諤良其護送出洋之委員札委鄺參軍其照並悉區君到美後接任駐洋局總辦之缺鄺君到美後接任駐洋局繙譯官之缺云按區鄺二君皆籍隸東粤文章經濟卓越一時前次幼章出洋亦是鄺君爲之率領茲則得任總辦繙譯之職自必久於其道而諸生之獲益良多矣瞻望行旌曷勝健羨 
 
[太白樓（古蹟圖十四）]  
常識 
[步行須知（上）] [  恩永]  
　　美國樸朗喬治原著 
　　太白樓在濟寗南城上唐李白客游任城時縣令賀知章觴白於此後人因建樓焉 
　　多數人步行未能得法蓋未習步行之正當方法也然欲計畫一一定不移之步行方法使人人皆可適用亦正不易至予自己則始終用（趾跟式）之步法趾跟式云者膝不　曲面脚跟常比脚趾先落地之謂也此式頗與條頓陸軍進行時所用之鵝式步伐相髣髴步行時腰際摇動能增行之速度當兩臂向前擺時腰可隨之而動足將落地膝切勿彎最先至地者脚跟最後離地者足趾此脚跟到地以後他脚尖始可離地身體亦當正直勿斜兩臂摇之愈高行走愈速舉步亦覺輕易 
余之操練每日五十英里或七十五英里之步行也則第一來復余每日在户外行五英里至七英里第二來復每日行十英里至十二英里兼作户内行走以增速度第三來復每日行十五英里至三十英里第四來復每日約行一小時專練脚之姿勢使就正軌第五來復恐生厭心止練習兩日第一來復之練習初學者易患兩腿筋肉發硬之病非二三日不能痊可最宜謹防者也 
無論何人練習步行其最妙之秘訣即走孚而已不必兼作他種運動以爲資助惟余間亦用五磅重之啞鈴以鍜練臂膞筋肉步行長途時兩臂摇動可有力焉苟走未多時臂即疲倦者是未經鍜練之故也或以跑比走較有益於呼吸唯余之練習方法中從未用跑蓋跑時所鍜練之筋肉與走時所鍜練之筋肉大不利同以跑之筋肉面欲作步行之用果有效否余殊不敢信余意以爲欲操　步行之筋肉固無過於徒步面走走則此種筋肉發逵活潑不但運動迅速且可持久不疲故除走之一法外其他皆屬次要則不可不知也 
走速而遠肺臓自能伸展如加以深呼吸伸展尤甚懽一呼一吸最好由鼻出入苟遇氣促不得已而必用口者可口鼻並用至呼吸復原而止余至開姑練習值呼吸不順時則擇一高而且陡之山山山　向上進行初則徐繼則速至山巓則用最急之速度行走多次至疲而止余以爲如此攀山爲練習步行最良之方法惟余行時胸部抬高便於深呼吸兩肩向後展開身體妾勢　向前俛如拉重物然但此種運亂用力　甚初習者慎勿過於勉强 
無論如何余腿之運動姿勢絶不使之有所變更余守余之趾跟式步法惟謹惟篤成登山或下嶺或履平地余無時或違此法余凶郊外步行者上山則傴侫其　變其步法此種行走易於疲憊余滋不取 
小說 
[名家寫情小說神聖之愛情] [  胡寄塵先我同譯]  
　　第三章離别 
　　此時忽有輪舶來自法蘭西齎杜爾夫人嬏氏畫至老人　憊恐不能久於摩世甚望佛及尼歸法蘭西使習禮儀而承己嗣此書即促佛及尼行也杜爾夫人聞信爲之骸鬱旋謂或行或止宜任佛及尼自擇初有牧師某杜爾夫人家事多取决於彼是時牧師謂佛及尼宜行且曰此上帝意也佛及尼行矣汝宜勉㫋汝身汝家他日皆有無窮之幸福也佛及尼澘然泣曰上帝之意吾必遵依是時余亦預聞是事頗欲阻佛及尼之行顧於事已無濟行且東裝矣而保羅失望尤甚嘿然不能作一言久之馬格蘭德詔其子曰嗟夫吾兒母作幻想矣汝之身世吾之身世今宜告汝佛及尼固世家女汝乃農家兒汝眞痴矣保羅不解馬氏反覆釋之而涙與聲俱保羅曰噫吾今而知佛及尼之疎我矣吾今而知佛及尼之欲行矣是夕二人復崇棕欄下話别佛及尼以温語慰保羅曰嗟夫保羅吾行爲汝故也他日歸來汝亦可富母鬱鬱自傷汝身且善事苦母與吾母苟汝不負約吾身終屬於汝矣兩人夜半不歸兩夫人命我促保羅返余遂謂保羅曰汝妹且留此汝宜從我歸夜過半矣保羅無言是夕保羅遂宿於我所度此殘夜黎明即拔闗而出至海濱則見黑婢曼利立高崗上引領望天末保羅曰佛及尼何往哉曼利回首掩面而泣保羅趨至海口尋海舶停泊處噫已於夜半載佛及尼去海天茫茫不可見矣而保羅復痴立於山岡上注目天水相逹處半日不肯去其後余適尋至乃挈之歸杜爾夫人百計慰之不可得保羅哭曰今生無再見期矣當日相聚我或出言不慎今日亦不及乞佛及尼諒我也噫今生無再見期矣嗣後保羅即乞我敎之讀蓋欲與佛及尼通音間也又嘗披覽與圖孜孜不惓指圖中遥遥之域知其意中人居者也匆匆一年有半杜爾夫人得佛及尼消息知佛及尼巳安然在巴黎其書爲佛及尼親手所繕中多鬱鬱不自聊之語謂在巴黎不及在家之樂其書曰嬏氏望我彌切而事事必依其指示社會交際多尙奢華於吾尤不宜吾於課暇輒治針黹以遺長曰今寄還數事皆女所手製也以貽吾母及馬氏阿母又有一冠可贈哥明多又有一巾可贈曼利更有花種可播之園中也嗟夫吾身在巴黎而心在家所尤苦者此意無人可告語耳是時保羅心急如焚而書中無一語及己若佛及尼已忘保羅矣蓋此外復附一短札及手織囊槖以貽保羅者也 
[自由談之自由談] [  分耳]  
　　滬人所最喜觀者莫如大出喪其所經出萬人如堵儀衛旣至則歡欣鼓舞以迎之而喪主亦必窮極壯麗惟恐人之不歡欣鼓舞一若忘其爲喪事也者相習成風蓋有年矣昨日胡君寄梅黎殯觀者亦復塞途然馬巡樂隊商團華隊之後即繼以靈輒一切無謂之綠飾汰除淨盡良足爲喪家法或曰其如太負觀者之盼望何嘻　殯也而樂爲人所盼望乎哉 
 
 

Page 15

 
 
   
 
 

Page 16

 
 
   
 
