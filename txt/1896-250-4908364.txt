# 1896 - 250 - 4908364

 

Page 1

 
 
[告白冐名] [  天南遯叟告白]  
　　天南遯叟素不預新聞之事自申報四篇諭外各家報館從未捉筆邇來遷入城西杜門謝客年已七十豈肯輕易就人幸勿冐用賤名饒舌誣人特此聲明 
[論德教習自强軍因及其兵制]  
　　有熟習泰西掌故者謂余曰統地球上九萬里國不一國而獨德意志一國兵制最備其兵亦最多蓋德意志無一人不爲兵其人年二十能勝兵卽編入行伍計充戰兵者三年充守兵者四年充圑練兵者五年如有兵事戰兵不敷圑練兵仍可酌量調遣至五十歲而始罷不復宣力行間其法雖世家子弟亦必當兵三年乃許仕進不願者以病告廢棄終其身故其兵視泰西各國爲最强間嘗攷其兵制一曰白得能平時每隊五百八十人出戰時增以留守兵可多至一千二百人一曰監本納每隊二百五十人合三白得能曰勒其門合二勒其門曰索苟得合二索　得曰特拂城一將軍主之人數約二萬二千有奇出師時增馬兵四隊大砲二十四尊用白得能或來福鎗兵爲先鋒　步兵二特拂城馬兵一特拂城又有夸大敏十二尊每一夸大敏用二勒其門馬兵殿後爲護衛夸大敏者駕馬而行之大砲也此砲兵除守國外有十三枝分屯十三處總計國中官弁有一萬三千八百零四員兵三十一萬九千八百二十四名馬七萬三千三百零七匹臨時檄調十日内仍可得兵七十萬人此兵制之大較也夫德本小邦舊名普魯士後與各國聯盟稱爲日耳曼聯邦當我中國同治十年間旣勝法之拿破侖第三因合大小二十五邦聯爲一氣始改今名嗣是軍勢益壯國勢益張兵制亦遂有增而無减溯普法之戰法曾償其兵費英金磅二百兆磅德遂以之增練水師置大鐵甲船二十六號巡海快船三十四號砲船七號魚雷船四十五號又備雷艇一百零五號統以武職如中國提督者三員每船鎗砲兵都二千七百六十人屈計德意志合衆國而立新名也度不過二十年事耳而能高視闊步稱雄於五大洲之中幾若無敵於天下豈偶然哉南洋大臣張香師知其人可用其制可學而能上年由鄂渚移節兩江承和議告成之後朝廷爲節省經費起見先令前敵各防營一律遣撤繼令二十一行省防營照數裁併後又令二十一省經制之緑營亦以裁汰老弱爲名存三去七夫裁兵節餉原司農持籌仰屋之苦衷然藩籬旣撤門戶都虚堂奥一空閨闈洞見此爲一時權宜之計則可而非長治久安之上策也因仿德國籍丁壯爲兵之法自二十一歲至二十八歲其中三年爲行兵三年爲守兵一年爲教練兵二十八歲後又須爲圑練兵五年其法甚善乃奏請設立自强軍募力田子弟未經投營吃糧者三千人延德弁爲教師各分爲隊以訓練之去冬委員赴安徽之鳳頴江北之淮徐江南之句容一帶選農民十八歲至二十者騐其身體結實舉止純樸挑入尺五籍中將三千人分作六隊就城北擇地建造營房每日卽在小營操塲分班操演以爲嚆矢先聲將來此三千人者果能得德人之傳授小之坐作進退大則虎略韜鈐一一不但貌似而且心傳則推而廣之一如佛家傳燈錄所謂以一燈而傳之十燈百燈千燈萬燈仍無非本此一燈之光燄爲之祖而使燃者互相傳述如無盡藏安見十年之内不將遍天下之言兵者皆知捨舊技就新法一舉而兵制爲之胥變國是爲之日强焉　非民可使由不可使知之妙用哉從來成大事者不惜小費當德員之來也優餼厚食不啻古人之壇席而且訂立有年限之合同限内不能辭其職而罷其權議者以爲矜寵太過不知欲用其人不如此不能使之就我範圍且不如此又誰肯離鄉井涉重瀛來爲我開此草昧哉現因護軍營管帶於四月間與教習格老司君爲操塲事相齟齬劉峴帥以諸西員作客省垣諸多不便議將該軍遷至吳淞口俾地近滬江飮食起居較爲舒適一面飭原紥吳淞之班統領將全軍移駐　子林刻下洋操提調沈觀察已將添建營房等事禀報告竣昨據本館派駐金陵訪事友函稱自强軍准於十八日拔第一第二第三三營由寗首途矣從此吳淞口添此勁旅不特足固金湯卽諸教習亦可優游自在不至有意外侵陵矣峴帥誠善於處置哉[  未完]  
[諭旨恭錄]  
　　六月十三日奉旨直隸宣化鎭標左營遊擊著李如淵補授天津鎭標右營中軍守備著宋春華補授欽此 
[答案讞成]  
　　十九日倫敦來電云從前在答浪司華利肇事之陳生兹已訊明定罪監禁十有五月至襄同肇事之數人其一爲韋爾白監禁十閱月一爲惠鐵監禁七閱月此外尙有三人各監禁五閱月其中武弁罪滿之後不准爲官 
[海豐亂耗]  
　　廣東訪事友人來函云廣東惠州海豐縣屬有土匪曾乃灶等聚集匪徒有數千之衆逼勒附近各鄉揭竿倡亂聞已有十餘鄉脅從矣邑尊聞儆帶同營勇往捕勢不能敵急電來省請大憲發兵前往剿辦云 
[海水爲災]  
　　揚州訪事友人來函云本月十八日上午邗上官塲接到袁浦發來電信據稱龔榆縣境濵臨大海十五夜狂風大雨至十六黎明忽然海嘯洪流漫溢衝毁各村田房不少淹斃人畜甚多並衝去鹽堆等語按浦上距該處尙有數百里之遙電音亦略而不詳究竟若何容俟續聞再述 
[日高雜記]  
　　本館派赴日本友人來信云日廷所簡常駐朝鮮公使原氏名敬者於東歴本月初五日挈眷抵仁川初六日卽乘小輪船赴韓京初七日接篆履新十六日在明禮宮呈遞行外臣覲見之禮○朝鮮派駐美國公使李君範晉於本月十六日赴任○本月二十一日東京來電云邇日岐阜縣大雨連綿以致各水漲溢火車及電信均不通行岩手縣前已海嘯成災兹又遭洪水之患 
[日下紀聞]  
　　京師訪事人郵簡云距右安門外十里有中頂娘娘廟每年六月初一日開廟一天京城内外走會者多往進香廟與豐臺十八村接壤各村居民皆招集親朋看會遊廟今年城内諸會蒙皇太后於四月間傳赴頤和園進獻歌舞咸邀恩賞諸會益興高采烈莫不擦拳摩掌預備來中頂廟行香獻會兾邀神佑適是日天又晴明遊人愈衆紅男緑女絡繹於途城内會來者二十八班四鄉遠至者二十班其太獅少獅少林五虎棍開路對又高蹺秧歌雙石頭跨鼓之類均早曾經御覽其未及呈進者又有中幡鑼鼓吵子跨旱船諸班花色爭勝奪采均自前一天夜間扮齊故事燈火照耀踏遊鄰近各村有接會者駐足玩耍各顯其長直至初一日午後遊歴始遍遂次第至廟中進香後分頭散歸亦輦毂下一大觀也惟兵部槓箱一會不曾行走羣皆指爲闕典聞此會最邀皇太后欣賞賜銀最多會 
 
 

Page 2

 
 
首閻姓又向兵部經承大衆捐集多欵製辦采衣修理箱籠原擬至中頂廟又將奪魁不料因排演未齊未能如願○六月初有人自京南來見鐵路地基已自津沽而西築至海子西南角距蘆溝橋不過三四十里電線杆亦安挿齊妥惟行車鐵軌尙未造成想不久亦當解到矣○戶部衙門已於六月初三日開工匠役雲集現在正清厘地址掃除瓦礫署外及皇城垣下堆積石木灰瓦甎料鱗比杈採車馬行走頗形客狹云○慶和園閙事之太監前已將二犯發出處决當因聖旨面諭薛大司宼令其量爲分别另擬罪名故未行刑刻又傳言薛堂到署詳察康熙諭旨考核該兩犯罪狀互相比較實無開脫之路二次覆命仍請照原定斬决科斷定案矣現因六月爲皇上萬壽之期故暫緩處决云○五月杪斬决之棍徒趙老係直隸人其友某甲代購棺木甚美并多與劊子手錢央其縫紉頭項殮後停柩於南下窪城隍廟六月一日甲代招集趙老生前朋友爲之開弔廟中弔客竟日不絶夫趙一棍徒耳而同聲相應者死後又意氣如是可見京師此等同惡相濟之風洵非王法所能禁止矣○六月初間前門外紫兒胡同水井被人夤夜潛投煤油於其中次早汲水者以氣味難聞爲之淘井三日味仍不絶語曰百里不唾井此人之惡作劇未免太非人類矣 
[北通州近聞]  
　　據訪事人魚箋云六月初一日倉憲提騐江蘇第五十起與五十一起漕糧初二日提騐浙江第三十一起漕糧又江蘇第五十二起漕糧初三日因雨停騐初四日提騐江蘇第五十三起漕糧初五至初七三日皆因雨停騐初八日提騐江蘇第五十四起漕糧又浙江第三十二起漕糧初九日提騐江蘇第五十五起第五十六起漕糧初十日提騐浙江第三十三起漕糧○通壩每日提騐漕米由船扛裝卸堆堤岸按號排列俟倉憲坐糧廳憲騐訖批飭北員雇夫風颺近有一種匪類暗結黨羽十餘人名曰拖塔雜入颺夫内假作風颺乘船戶不察用笆斗挖米手拖而去旁有接手持袋等候拖至卽傾入袋内手脚靈敏異常有人蘭阻動輙拚命船戶畏其兇鋒敢怒而不敢言昨有北員獲得拖塔者將人贓送交官船禀明倉憲當卽飭差搜出竹牌十根發交坐糧廳審訊廳憲問其姓氏供稱馬姓又問竹牌何用供稱挖米足一斗送到卽給竹牌一根晚間按牌數核算每一竹牌給錢三百文廳憲怒其坐地分贓重責數百板禀覆倉憲飭州會營嚴拿逸犯務獲究辦奈若輩聞風遠颺已不知去向矣○江蘇浙江漕糧計自六月初十日止江蘇尙餘八起浙江尙餘十一起未騐若無陰雨本月二十左右卽可全漕騐竣云○江北江蘇河運上月杪尙未入山東境至今仍無確信伏汛已届似此遲延恐將來到壩時當在重陽時節矣○六月初四日東陵司官到石壩官船會同坐糧廳通永道托騐浙江撥交三色兵米定期開斛監收○同日撥交京糧白糧起運石霸由裏河轉運到京聽候京倉騐收○西倉滿監督恩光由京倉調通倉數年來辦理倉務指置裕如兹因差滿經倉憲奏留未識能否邀准也○正任開州學正調署通州學正恩信齋廣文順選授山西長子縣知縣兹奉藩司飭知卽行交卸進京引見○潮白河决口前經通永道張觀察禀請制軍撥派練軍一千名來通堵口觀察親往住工督催赶辦奈時値伏汛合龍日期尙無把握耳○連日陰雨溽暑薰蒸時疫因之盛行霍亂痢瘧等症幾於比戶皆然業醫術者罔不利巿三倍○西海子無量寺供奉平天上帝地藏菩薩年久未修殿宇傾圮佛像剥落住持不忍坐視募化無方叩求紳董公議演戯集資俾成善舉於六月初九日起聘請京通子弟二簧外邀各班名角在廟内演戲四天每人隨帶香資三百文未知得此一番資助於廟工究不無小補否○浙江副將白桔生北通州人係原任工部尙書白小山之文孫進京引見藉此回籍掃墓於六月初六日買舟赴津航海赴任○前河南候補府劉晴嵐太守罷官後僑寓通州奎星樓巷内素壇歧黃大行醫道前因染患時疫一病而終身後蕭條聞者悼惜○前報北壩天聶九兒年二十一歲城北孤山人在北鄉一帶歴犯明火路刦覇佔民妻并命案十餘起前由州役購線拿獲當堂供認不諱孫邑尊抄錄供詞通詳各大憲昨日接奉大部由省過府轉飭六百里加緊釘封公文一角内開處决斬犯聶九兒一名當叩移知城守營遵照六月初八日八點鐘邑尊傳集通班差役伺候少時柴守戎亦帶步隊齊至同坐大堂飭差赴内監提犯捆綁當堂點名由兵役押該犯由州前出北門至北糧巿喝令斬首邑尊傳諭將首級發北鄉阜河曹宅犯事地方懸竿示衆 
[杭州官塲紀事]  
　　據訪事人寄語云本月初九日午後浙省接到刑部釘封文書令將某犯一名照例正法臬憲聶仲芳廉訪當卽札飭錢塘縣束大令監斬初十日大令卽在監内提出該犯如法綑綁押赴清波門外城守張都戎帶同兵卒四十名一路護解出城斬訖邑尊回衙循例先詣士榖祠拈香畢照例升坐大堂通班差役人等站立兩廂擊鼓排衙然後退堂聞該犯係吳家松新昌縣人刃傷事主例應處斬者也○浙省官錢局兌換新鑄制錢搭用銀圓屈計已三閱月矣巿面因此一番周轉頗覺生色洋價亦爲之漸起就現在而論每元可易千文局中易錢章程每日初以四百千爲限後因銅鉛不繼爐爲暫停遂每日減換百千以三百千爲限本月朔日德大令由滬採辦銅斤來杭次日卽行開工並添雇匠人日夜鼓鑄出錢愈多大憲卽令每日准換五百千矣惟所用銅斤仍不敷周轉尙須陸續添辦刻下德大令仍奉委赴申採購並聞大令擬常川駐申以免僕僕道路其轉運一節另由防軍局憲委候補府經楊叅軍蘧徐叅軍文彬往來領解俾資接濟兩叅軍已於初十日禀辭就道矣○杭省新闢租界大開馬路計馬路需用亂石甚多擬就近設法採辦仁和縣伍芝蓀大令於初十日親赴塘棲查勘石山回衙時日已西墜矣隨有武林門外地保報稱郭家兠地方因毆斃命一案禀請相騐邑尊於次日清晨帶刑書仵作前往相騐其詳細情形尙未得悉容再訪聞 
[梨花山逭暑]  
　　寗波采訪友人云郡治東鄉上周岙出一命案傳聞該岙中聚族而居者多至數百戶有某甲者向猶子某乙索會錢乙圖乾没以致鬥毆甲立足不牢墮於山下受傷沈重移時卽氣絶身亡家屬聞訃之餘赴縣泣求詣騐楊大令卽於十五日帶同仵作書役騐視明確將乙帶回暫押訊供核辦○郡治西門外甲乙丙丁四人皆紈褲少年也某日相約買棹至月湖仿杜少陵丈八溝納凉故事調氷雪藕其樂無涯問夜何其早已銅龍將竭乃拏舟由西水門返驀見門已破壞支以竹篙於是步上城頭向巡城官聲訴巡城官以其深夜闖入營内有犯軍規喝令所部勇丁扭之使下四人倔强不服以致各受微傷次日巡城官復以深夜闖營等情愬之提道二署四人亦不肯輸服欲向提道面禀情形以上係采訪者來函經執筆人稍加删潤者核其情節頗涉支離究竟如何請還質諸當時目擊者 
[淮燈舫]  
　　據訪事人函云月之十四日江寗縣奉到部覆由蘇臬司衙門轉行到縣係釘封公文一角胡大令當卽禀明督憲恭請令箭在牢獄中提出盜犯二名一爲劉正科一爲邱祥據述二犯兇悍異常前盜刼鄉民某甲家搜括無所得因將事主縛住以火炙其足逼使自言銀錢藏於何所甲痛不可忍據實告之盜如言以往果獲洋蚨八十元得意逸去後經事主入城禀官喊請追究由前任翁笠漁大令先後飭差緝獲釘鐐監禁錄供上詳在案現照律正法將該犯二名如法捆綁頗倔强當受綁之初頭忽返顧以口嚼儈子手臂肉脫血溢痛極儈子手用刀戳傷其眼以布束其頭面雇夫役扛之以行解赴笡橋巿梟首示衆維時督中恊王軍門城守恊楊軍門並率領督標營勇丁在塲彈壓迨至鐘鳴十二下時砲響一聲該犯已身首異處矣○省城自强軍移駐吳淞一節經司道斟酌議定督憲卽委沈仲禮觀察先赴該處估造營房並檄飭原札該處之班統領將全軍拔赴獅子林駐紥騰出營房與自强軍接住先後據報所有添造修飭各事一律告竣督憲因傳令分起移營除緩行之各營軍丁尙須按期操演外計步隊第一第二第三等營已奉總辦洋操管務處檄飭該管帶著卽傳諭哨弁以下各軍士一體遵照定於月之十八日由寗起程此爲頭一起餘營何時拔隊須候示諭遵行日來該步隊三營知應先行各自收拾其洋教習及營哨弁繙譯諸君亦皆料理行裝整隊首途並向各處辭行逾常歴碌 
 
 

Page 3

 
 
[香港風災]  
　　前晚本邑徐家匯天文臺接香港電報云港地附近忽起大風至夜間復有人得電報言大風已至香港至毁壞房屋舟艦若干且俟後信再述 
[奉札傳諭]  
　　上海縣黄大令接奉上憲札文内開近來查得各屬竊盜各案愈出愈多民何以堪亟宜認眞緝捕以靖閭閻又訪聞各屬典質鋪當進賊贓破獲後地方官飭役查吊有種奸猾典商往往不肯承認又有承認而必須勒給利息方肯取看者此等惡習殊堪痛恨應令傳諭典商嗣後凡遇當物之人察其形色慌張務須盤詰來歴不得混當設或有誤當等情奉官吊取速卽按號檢出以便澈究倘敢抗違立提該商懲治等因想大令當遵照傳諭矣 
[梟犯寄監]  
　　前有南匯縣解府訊勘之鹽梟林器余阿三胡潰發徐阿明四名刻經松江府陳太守過堂勘訊飭解赴蘇垣過可訊辦其中徐阿明一名情罪較輕發回原縣收禁候示昨日解至上海禀請寄禁縣獄黄大令遂飭收入内監聽候備文解赴南匯 
[教士遇險]  
　　天主教神甫褚君經江南主教倪君遣往崇明縣境教堂傳教本月十八日喚舟回滬午後出口未遠忽狂風驟雨並駕齊驅舵工力不能支以致全船覆没褚君及所帶華人某甲扳住松板在海面浮沈閱二點鐘時始遇南洋某兵輪船救起前日行抵滬上在虹口天主堂小住昨日已往徐家匯大堂矣 
[誣姦可惡]  
　　前者鄉民曹炳華陳毛郎謝金華及某甲四人在本邑南巿喚坐渡船回去行至中流船婦朱桂林與其父乍浦阿四添索渡資陳等不依與之爭鬧桂林心生一計回滬後串同十六鋪地甲裘鎭及夥役喬子山誣指四人調戲强姦勒索清音酒席等費陳等不遂其欲裘喬遂唆令桂林赴保甲總巡局誣控一面擅將陳謝拘押閱數日始解局請究鍾明府提訊之下陳謝同供稱伊等誣陷圖詐求大老爺雪覆盆之寃明府喝令鞭背掌頰各數十下又跪大練良久仍稱寃枉如故明府訊無實據發交裘甲看管候補提曹再訊昨日曹投縣訴稱桂林串通地甲朦控行姦刻聞陳謝兩人發交地甲看管竟百般凌虐又欲牽害小的本應投局備質實因不甘遭地甲之侮是以籲求大老爺移提陳謝及桂林並傳裘喬集訊黄大令諭候批示核辦 
[匪類横行]  
　　楊樹浦一帶時有匪人結黨成羣擄人勒贖必其家賄以重賂始將所擄之人交還此種事已行之數次矣良善之人畏其報復不敢控官只得飮恨呑聲出錢了事邇者各紡績局逐一開設類皆雇用女工若輩益爲奇貨可居據爲利藪聞若輩羣推張桂卿爲頭目張曾在裏虹口犯命案經上海縣拘拿懲辦數日前又擄得一小女子女之父母出洋銀三十圓贖回至前日忽由楊樹浦捕房黎捕頭察知督率巡捕數人下鄉查問鄉人有告以顚末者并指張之羽黨所在黎捕頭遂麾令追逐追不甚遠見前面約有三十人手執刀槍各捕爰飛步追上若輩捨命奔逃旋被拘獲其一各捕仍窮追不捨有一人躍入池中某號印度捕卽入水拘住遂一併帶回管押以待查拿餘黨查其地有老虎灶四家爲若輩麕聚之處經捕解送會審署訊懲所望他日捕頭將已獲之二犯解訊時高坐堂皇者盡法以治庶地方可以安謐否則若輩濳滋暗長勢必天荆地棘行者居者皆將視爲畏途矣又聞前日有某洋商之女被所用車夫竊取金釧官僅判令枷號五日似此過於輕縱未免使若輩藐視官刑兹者懲辦匪人意者不援罪疑惟輕之條以致漫無法紀乎 
[匪類成禽]  
　　前日塲樹浦捕房黎副捕頭咨照虹口捕房好副捕頭請派包探施奎江率同華印各巡捕往拘匪類旣至是處匪首張桂卿膽敢率衆抗拒致將探夥二人戳傷諸探捕奮勇兠拿匪類漸漸逃竄惟中有獨臂孫榮者自恃膂力過人捨命格鬥旋經印度捕擒獲解入楊樹浦捕房 
[弔喪停訊]  
　　昨日禮拜四爲法界公堂訊案之期適讞員鄭大令命駕至江南製造總局吊奠劉康侯觀察之德配因飭家丁咨照捕房暫停訊案英讞員屠興之别駕亦因弔唁所有公堂案牘不及訊理預先知照各捕房暫停解公事一天 
[滬北諺言]  
　　四馬路石路口新開之儀園茶樓生涯頗盛其樓下則轉租於隆盛馬車房昨日午後不知如何樓板忽然塌下一間茶客亦隨之墜下至樓下之馬車亦被壓壤三部有甲乙兩茶客手足壓傷當由巡街捕將受傷之人舁送仁濟醫院醫治○有金某者衣履翩翩在四馬路花天酒地日以爲常前晚留宿某妓院至晨龜鴇均未起身甲忽整衣怱怱而出龜鴇見其神色有異立卽扣住詢問則見甲身畔藏有首飾匣一只當卽扭送包探聞尙須查問别案然後解送公堂也 
[滬南零拾]  
　　羅天保者向挑糖擔在南巿一帶沿街喚賣今已改業昨同弟旭初路經梅家弄張合興糖坊前該店向天保討取舊欠天保謂欲討舊欠須出帳簿一視該店卽以帳簿出視天保不問情由竟將帳簿搶之而去店夥往外奪還遂致互相毆打經旁人解勸始散刻下天戶王雙子王三子兄弟二人在内吵閙勇丁姚福生上前查問雙子三子乘醉將姚號衣扯破毆打受傷當卽帶局究辦李蘭史二尹著令王雙子倩醫將勇丁福生醫治判責三子四百板交保了案○十六鋪中局昨拿獲盌擔上聚賭之李金三一名解局訊究李二尹判責一百板具結釋放 
[淞北閒談]  
　　前晚十點鐘時外虹口老街姚順興鐵店夥伴互相口角吵閙不休悞將火油燈觸翻霎時火星遍地幸左右隣襄同撲救得以轉危爲安○虹口漢璧禮路第八百二十號門牌整容店係本邑人楊某所開雇崇明薙髮匠陳東牛爲夥邇者楊因生意清寥將生財盤頂與陳自行開設前晚價尙未經議妥遂致紛爭陳畜忿於心突取生烟吞服至昨晨楊見其神色變異立卽舁送捕房捕頭令送往同仁醫院求醫醫生　得受毒已深氣息已將不屬急命舁回氣已絶矣 
[會審案略]  
　　德商瑞記洋行投德領事署控華商王益記徐子記曾於華歴光緒二十年八九月間來行定購松白煤三次計四千二百墩言明貨到後一個月内出貨至今已有二十一個月之久尙未出貨須請照會英公廨傳催等情當由德總領事施君妥博據情照會前來屠别駕准詞飭差傳王訂於前日午後三點鐘會審届時由德繙譯單君維廉蒞廨會審原被告亦各延律帥到堂申辯先據原告律師哈華托倩舌人蔡玉季訴稱哈律師今日係代瑞記洋行到堂呈控所有王益記徐子記定購白煤三次計四千二百墩每墩價銀十五兩立有合同載明貨到後一月内出貨後因遲延不出曾由王益記來商將貨抵押與德華銀行計銀四萬五千兩當時銀行須要王徐均在據上簽字而所簽之字惟王益甫一人故筆跡亦係一手此項銀兩卽付交英國煤價之用故此項白煤祗須王一人來出可也被告律師担文聞之倩舌人羅誠伯傳言曰本律師係王益記所延代辯者惟王事至於徐子記之事則並不干涉所立合同上王益甫只有二千二百墩現在王甚願了結此事惟原告所爲之事内有違背合同之處故尙頻减價瑞記洋東禮門曰担律師之言甚是惟徐子記一節當時曾由施總領事照會黄道臺後接覆文内稱徐子記亦係道臺定煤之事並無干涉至二千墩煤合同上均是王益甫簽字須得問王况徐子記與瑞記交易甚多徐子靜亦時常到行從未提及定煤一節卽將煤抵押與德華亦是王益甫一人作主並未關照徐子靜而所收煤銀共有六次之多約在一萬八千兩左右亦是王益甫一人交來定煤一事實與徐子記無關担律師檢查各據謂徐子記向與本律師亦有往來信件所簽花押與合同上之押一色無異况尙有一信係由貴廨代交王益記者信中言語大略謂伊所定瑞記之煤須得早爲設法了理若一日不了恐瑞記之心一日不甘等語此項白煤係因公而定而信亦係徐 
 
 

Page 4

 
 
子靜之親筆可請堂上將信與合同上之花押筆跡比較是否相符别駕比對之下謂信與花押筆跡略同俄有壳件洋行東克老克上堂稱王益記徐子記向瑞記定購白煤三次均係商人經手合同上簽字有兩張王益甫在寫字間親筆所簽至尙有一張王益甫取去據言送至城内　徐子記簽字担律師曰然則二千墩合同之字却係徐簽乎答稱然惟往返均是王一人作主徐則並未到塲克老克供畢而退又有被告所延騐煤西人到堂担律師謂此人名哈威因熟悉煤務故王曾請往騐看且有騐單一紙謂此項白煤係英國頂上之貨惟堆存在華順棧之空地上頂上並無遮蓋之物歴經風雨不免有受捐之處照目下而論約須每百兩虧耗五兩之譜禮門又稱此煤無甚受損之處商人亦可請人往騐况合同上載明貨到後一個月須要將貨出清則一月之後商人並無責成矣又有華人張福堂據稱係做煤炭火油等貨掮客曾向王益記購白煤八百五十墩後見煤在露天未免損壞故而退還禮門與辯駁多時時已鐘鳴六下中西官以堂供未畢不能判斷遂卽退堂定於翌日午後二點鐘再訊昨日兩點鐘屠别駕會同單繙譯又復升堂先據禮門供稱據担律師言徐子記所定之煤與王無涉何以將貨抵押與德華銀行時王可以獨自作主簽字並不關照徐子記其實徐只簽合同上一字耳而付銀等事均王一人所爲担律師曰此事關鍵重在合同上簽字耳至於付銀一節則徐有銀兩託王代付亦無不合至於押欵一節以貨抵銀與此案毫無關涉若要問此層須與抵押時瑞記亦簽字或煤係瑞記代爲贖出方可問及　徐子記之信已經認定購煤一事此信卽可作徐子記實在定煤之証據兩造律師反覆辯論多時然後屠别駕商之單繙譯謂此事徐子記旣　定煤各簽合同則事雖王益記一人經理倘有嬴餘自當照派今旣虧本亦當各認王益記願將自已簽字之二千二百墩丁理至徐子記之二千墩由本分府給諭與瑞記洋東逕行售支癰有虧本之處再向理說如徐不認彼時再傳王益記互相質証單君深以爲然原被告亦皆遵諭而退 
[新昌人參號聲眀六月初十起念日止遠方購藥清單内附存濟堂清單]  
掦州張公館再造丸三十元寶應萬公館再造丸廿元清江至德堂再造丸兩元吳江長豐再造丸一元同里中和順記再造丸一元同里李掌綸翁再造丸三元京都蔚盛馬公寶十元京江楊子春翁再造丸十元金陵謝公館馬寶再造丸共二十四元白茆裕大再造丸必孕丹共十二元塘棲嚴君桐翁馬寳十二元徐州陳大夫第狗寳四元衢州鹽局再造丸八元○存濟堂兌出安宵劉哲夫翁内痔丸兩元松江廖臥龍丹痧氣丸四角崑山陸小亭翁痧氣丸四元大圑成章號紅雲丹兩元蕭山胡公舘肝胃散四元蕪湖董雲梯翁日鳳丸十　　　 
元　江恆豐號猴棗回春膏共五元無錫周裕大號肝胃散兩元泗經高子培翁内痔丸四元拌烟藥三元二角又益生號内痔丸兩元一併聲明請遠方購藥諸君均覽如報上無名定係假充請卽函致以便追究本地門市交易一槪不登而免瑣屑諒之 
[呈控姘婦]  
婦人沈李氏卽小金鳳呈爲横潑便覇求飭押還事竊氏夫沈炳成之姘婦陳楊氏卽二寳　氏至胡寳玉誆氏袁家係巨富有数千可爲養家之資不料伊心難測安心陷害於氏于今竟敢糾同黃沈氏及流氓阿羅等十餘人佯爲捉姦實則捲擄飾物而去經捕房將原　吊齊呈案陳楊氏父起不良將氏家財產一切物件硬覇不容氏管竟然不許歸家竊思陳楊氏使氏爲此騙袁也何得硬覇氏之物產其心何居　然易見况伊素來分居各立門户且伊與氏夫姘識而巳膽敢將氏家財物橫潑硬覇情同匪類若不求恩飭差送氏歸家押還氏物氏一婦女無處容身實難活命爲此叩求憲大老爺恩賜飭差將氏送歸追還財物以超蟻命而儆横覇戴德上禀　 
[聲明土豪佔地欺孀實情]  
缘氏有祖遺基地在西門九　地方前因營葬無資故於去年十二月將該地央中價賣立契交割與受主釘界之日忽有地隣著名土豪陳錦標硬要佔地十餘尺不遂所欲藉端需索洋三百元因伊前曾租過此地堆放造油之棉花子有草屋三間退租催拆故意遲延女流無知其爲索诈禍根據理争論勢將用　蜜不得巳扭控保甲總局蒙鍾大老爺訙明强佔属實斷令氏償伊拆費洋七十八元限陳錦摽十日内出地詎陳錦標之婦陳徐氏突將中入馬錫泉扭縣　控胆敢謊報失竊方單鈔票千餘元之多毫無形迹駭人聽聞其居心陰詐巳可槪見復經保甲總局移縣歸案聽候憲斷而陳錦標目無官長到縣後具大神通私保出外延某訟棍砌詞上控所指無憑只　刁猾不顧情虚一經訙質水落石出國法凛然罪無可遁查陳錦標本係從前伏誅土匪混號捋光之義子凶惡成性在西門私造棉花子油害人致病罔干例禁特强凌弱無所不爲其婦悍潑尤甚人皆以女流氓自之卽前日在縣妄供伊家有物產値數千金在氏地上一語可知氏地只有伊退租後未拆去之草屋之椽堆放花子石灰而已川外别無一物所云物產者卽私造棉花油車之架在陳錦標自已屋丙請官履勘詐僞立見似此蓄意謀佔明欺女流孤寡無告罪滔天况氏負販度日不做不食受此訟累積忿塡胸爲特伸訢緣由伏求仁人公鑒寡婦周張氏寃啓乙京都同德堂六月十六至二十日清　○嚴杜假冒　特定新章　遠埠信購　五日一登　報上無名　卽係假充　一經查出　嚴究不鬆本堂藥品數百種名馳天下衹此一家遠近均無分局邇因不肖之徒專門假冒現巳查明嚴辦一面會商信業首士重整新章來洋一元本堂　給帶資酒力五十文多則遞加以養其亷隨到隨送隨收隨發倘再有串通假冒等弊定從嚴辦不寛　商賜購　可放心託局寄帶本堂五日一登報章以昭信寳來信洋數録下如　全泰盛一元二角大通德記號一元洙涇徐子翁一元青浦徐來復堂六元通州李復昌號一元南匯夏梅翁一元福州沈公館八十六元燕　王南翁三十元浙江錢敬翁廿六元新倉葉茂春號一元坎鎭餘生號一元柯橋謝　翁二元丹陽緝私局二元奔牛孫同昌號一元海鹽徐府二元陳墓朱經德堂一元太倉老正泰號十角乍浦曾信泰號三元松江許康翁一元乍浦林增荗號一元曹莊潘榮盛號二元一角平湖東裕荗二元四角寗國府保康號六元江陰泰生衣莊二元大通督銷局一元唯亭陸永源號四元甬江新榮昌號五元周巷義興號一元掦州周公館四元梅里彭宅二元蕪湖恆利源三元無錫隆荗號二元仙鎭西成號一元如　昇昌恆號三元通州廣源號一元堂州通順局五角如　恊興昌局一元寗波洋廣總局一元蘇州蔡記行三元䂾石汪松翁一元安徽和泰典二元四角嘉興陳益豐十角綀塘信昌號八角紹興易蓉翁四元八角常熟裕大號一元海監一枝堂一元常熟劉大成號一元本埠交易一槪不登外埠由局寄購無論數目大小特定新章五日一登報章倘有不願刋登來函另書别號以便心照此係嚴杜假冒起見　聞者監之　上海英大馬路五裮街口京都同德堂藥局司事謹録 
[百花祠主太乙神針法炙專救癟螺寒痧兼炙風癱四肢不仁]  
住胡家宅百花祠藥局 
太乙針炙秘傳神　救治危症起死回生歴救癟螺寒痧全活無算夏秋三月减收藥本半價兩元四角飛號加倍貧病施診給藥風癆瘫痪氣虚血枯起晚難行向例邀診十元遠路購針每枝百兩細傳炙法并授神咒 
[始創各省馳名第一家傳百草萬病囬春蒸膏�P ] 
粤省保壽堂天下馳名男女百病 
鋪分上洋天后宫東首坐北朝南門面近多假冒購者留心 
本堂家藏秘製百草萬病回春一膏已歴世代各省馳名耑治五勞七傷左痽右瘓遠年風温筋骨疼痛翻胃噎嗝肝胃氣痛痞塊　瘕癆瘵吐血咳嗽氣喘肚腹偏痛膀胱七疝諸般　脹新舊瘧疾夢遺白濁痴呆瘋　　疽瘰　疑難怪疾無論醫藥不能取效者一貼此膏包可立愈昔年太極具人流傳濟世膏云○人患宿疾難醫治○獨我回春膏來除○按正穴道貼我膏○毋須服藥起沈疴○此膏眞有水火旣濟之藥方却病延壽癀　之妙藥令人無病常貼男卽煖腎壯陽固精女卽調經受孕得子誠乃百草回春萬靈萬妥雙料黃緞一張寳洋八角單料紅緞五角雖遠年宿疾一經貼此其患隨日卽由毛孔拔出故而功效如此神速遐邇争購各省馳名可恨有無恥小人紛紛效尤以假亂眞以後諸君賜顧信局寄帶寄寳自付認明牌號膏藥仿單　　請看下月初一日申報庶不致悞]  
 
 

Page 5

 
 
[頤壽堂参茸五鞭壯陽酒]  
開設上洋棋盤街北首朝東門面發兌各項参茸蠟丸膏膠丹散藥酒藥酒貨眞價實　一無欺遠處信購原局回件五鞭者驢鹿馬海狗腎野馬之鞭也能治陽　陰痿腎冷精稀房事不舉舉而易洩以及肥人痰多命門火衰或烟瘾過深陽精消　等服之壯陽補血益腎塡精且喜藥性和平不燥不熱情殷種子者請賞試之○大瓶洋七角半○小瓶洋四角○一在南京貢　東街癀亨洋廣貨號○花市大街維亨茶食號寄 
[耳聾復明]  
凡患耳聾之症皆由肝腎不足兼氣血兩虧或因　火上冲故有耳嗚耳聾耳痛等症無論男婦老少新染舊疾服之数日奇功立見倘若不效原洋奉趙每盒一元另有珠黃八寶吹耳散每瓶五角倘兩耳遠年聾閉耳竅不通常流膿水或扒挖所傷均用棉花揩净將散吹入包可立愈 
[消痔去漏]  
始創包醫疝膏六角　獨奇者無論囊腫如瓜卽將膏當日貼上卽見腫脹漸漸隨日自消倘患症年深加服疝丸包治半月脹腫全消一元本堂良方獨秘三十六種珍珠熊胆八寳化痔聖藥天下驰名無論男婦老幼經年　月大便痛苦膿血漂流百藥無效卽服卽愈自然痔漏漸漸日消滋陰降火清金巽常立騐每盒一元○熊胆消痔散每瓶一元將散搽上不須三日硬塊化軟根除蒂落所謂熊胆一物善治痔漏之功也不靈亦可包退還洋舖分上洋鐵馬路東首大街坐北朝南雙開間門面廣東益三堂啓 
[天下第一神效普救英神丸]  
大瓶一元小瓶半元 
人之身也百脉流行七竅貫通是故風寒暑濕熱各得其門而入神農嘗百草以辦藥性岐黃定治法而療人疾千古以來如盧扁者能有幾人乎本堂主人博考方書　求普救英神丸仙方製煉精工修合道地治男婦老少内外雜症者無論何病依方服之包能起死回生誠救急仙方壽世金丹應騐病症臚列於後治一切陰症　傷寒感胃　時症咳嗽　氣急吐痰白痢噎喝反胃鬼祟邪氣悞呑毒物山嵐瘴氣不服水土瘟疫熱病中暑霍亂痧症　二十四樣氣滯氣痛　三十二種風並疯狗咬　七十地般痰　並痰迷心竅諸瘡腮腫疳瘤癰疽疔𤻤無名腫毒左癱右瘓口眼歪斜酒傷洋烟癮積聚宿食　嘔吐咳嗽　眼目痛腫　頭痛喉痛　牙痛　背痛　腿痛　腹痛　鼻　乾� 
疼破流黄水咽乾口苦心煩内熱肚腹膨悶結胸水腫氣膨黃腫失心顚狂癧疾淋症吐瀉　大便閉澁　小便短赤　紅痢　久痢脱肚　痔漏　腸風臟毒婦女週身左右脇塊痛經閉經水澁少經前腹痛經後腹痛經來腰痛血暈赤白带下　血崩　乾血癆　小兒食積　　塊腹大　小兒急慢驚風　婴兒胎毒只服三丸弱者一丸婴兒半丸不許多服病重不妨再服空心将丸匢圇送下片時腹痛卽大便如係白濃爲寒　黃涎爲熱　長絲爲樍　肉卵爲驚　大蟲爲痞　小蟲爲蠱多下病愈不必補以米湯有病無病每逢交節開水送一二丸瀉一二次永不生病延年益壽　仕商賜購請認明上海五褔弄口英大馬路門懸　各大憲匾額　上海縣吿示方不致悞遠購原班回件上海各班信局經信業公所首十重整新章凛遵　憲示尤願隨到隨送如來洋一元本堂優給帶資酒力五十文多則遞加以餋其亷不論寄洋多寡本堂五日一登報章以昭信實而杜假冒順此佈陳並希　公鋻　上海五褔弄口英大馬路京都同德堂中華大藥局主人新安江于獨釣客孫瑞鏡湖謹識 
[新開日東洋行棉紗發]  
本行向運上海頂好白花在大坂設厰精製上品棉紗不惜工本久遠馳名運到中國各省均稱貨高價廉今特設上海分行批發如蒙貴客賜顧請至法大馬路第三十七號門牌交易庶不致誤 
[上洋洽昌煙膏批發]  
開設法界三洋涇橋南　吉祥街口坐東朝西石庫門自運大小洋藥零　照箱批發監製各種烟膏發客○清膏每洋八錢○陳宿膏還灰每洋一兩七○老陳膏二兩二○陳膏二兩五○公膏二兩八○冷膏三兩二○還灰六成平頭外加格外克巳以擴招徠如有低次包退回换倘蒙　绅商遠近函購請認明招牌不悞 
[神效辟瘟專治螺痧靈藥]  
時疫一症乃四時不正之氣從人鼻口而入暗伏五臟流布三焦一朝發洩有性命之優且最易傳｀染斃命甚速良可悲已　螺痧症近年來各省均有輕者一二天重者一二刻卽成不起之症搂此症本　陰寒今年入夏以來寒氣逼人大江南北患是病之人甚多購藥紛紛應接不暇是症極是辦論初起四肢發冷頭昏眼花十指尖上螺紋　下　治斃命本堂幸得良方刋告四海特製此藥治　螺痧子午痧吊脚痧及上吐下瀉腹疼如錐四肢冰冷不省人事等症用此藥一瓶重四分重者兩瓶小孩减半熱姜湯送下有起死回生之功每瓶收　本洋四分貧病不取分文舊年蘇藩憲鄧方伯購施千金迭經試騐救人頗多緣是方專用熱燥香散之品陰寒之症非此不爲功好善之士廣爲備施功德無量　上海五褔街口京都同德堂啓 
[新出神效立愈小腸疝氣奇药]  
天下馳名廣東宏仁堂大藥局發兑　近多假冒購者留心 
小腸疝氣之症治藥紛紛如欲立刻見功絶無僅有本堂獨得奇方秘製小腸疝氣膏藥專治七種疝氣無論陰囊腫脹陰核偏墜諸醫束手痛苦萬分但將膏藥貼上立刻腎囊縮小氣嗚脹消妙在能將膀胱塞濕之氣一掃而空重者二張輕者一張包愈屢試屢騐神效無敵如貼雙料則藥力大而取效尤速矣每張雙料一元單料五百六如内服神效疝氣丸雖數十年老症三日包能斷根愈後永不再發患此者一試便知每盒一元　鋪分上海三馬路西廣安里内宏仁堂兑 
[天儀茶園]  
六月廿一夜演隨　大减價桌椅每位洋二角大新　申江奇聞文武頭本新戲大賜福妙麟案 
[天福茶園]  
六月廿一夜演 
大减價　包二角 
財源褔溱　挑燈夜戰　佛殿訴冤　金府關亡　奪取金陵　全本石十回　交帳　送禮　殺嫂　投山　偷鷄　探莊　　中相會　惡報難受 
[丹桂茶園]  
六月廿一夜演 
天氣炎熱大减價正廳二角義妖尋夫　水漫金山　美人巧計　第七八本雙雙第十本　並蒂蓮　蛇拾　並蒂蓮夜夢　必正　堂樓　解夢　斷橋　玉鐲　撇家　嫖院　來富　唱歌 
[天仙茶園]  
六月廿一日演滾古山　打龍袍　祭長江　二龍山　打櫻桃　演火棍　董家山　殺四門　鐵蓮花　取金陵 
[六月廿一夜演]  
殺府　逃國　五岳朝金頂　鍘包勉　一捧雪　雙搖會　鼎足三分　新安驛　小五台　 
[拍賣]  
啓者今請壳件洋行於禮拜五卽本月二十一日下午三點鐘在本馬頭拍賣檳榔壳七十九簍特此佈聞公和祥啓 
[禮拜五拍賣]  
准於廿一日十點半鐘在金利源十六號棧房拍賣飛鲸船來稍有水漬赤糖六百卅九包届時請至该棧面拍祈隨帶定銀爲要此佈丙　發行啓 [P禮拜六拍賣> 
啓者禮拜六卽廿一日十點半鐘在本棧不限價拍賣各色海馬官牌牛牌　牌等呢尺三尺六尺九等元青絨美人元羽綢爵禄竹布等貨此義記洋行啓　丙 
[小輪船出售]  
啓者今有小輪船一艘名元實長五十尺闊十一尺高五尺四寸吃水二尺六寸全船以硬木造成機器之力甚大行駛甚速船内外倶臻完善與新造者無異如欲買者請至申報館面議可也此佈 
 
 

Page 6

 
 
[禮拜二拍賣]  
啓者今有電線鐵絲一千餘担銅絲數十担准於廿五日十一點鐘在本行拍賣貨存吳淞　實號如合意者至時面拍可也此佈實源洋行啓丙 
[請看潮州新奇焰火]  
滬上焰火　多均邀賞　惟潮州焰火素稱超羣加以電光新法其中變化巧妙無窮花様繁多筆難　述實属出奇制勝與　不同本　不惜重貲故特聘請來滬掦名業巳到申準於是月廿三晚卽禮拜夜在本園大放光明伏祈賞鑒　乎海外奇觀足堪游日騁懹爾每位收洋二角味屯園啓　 
[丹桂茶園　新戲告白　第七八九十本新戲　並蒂蓮]  
霍定金　夜夢　必正　朱半仙　堂摟　解夢　文必正　撇家　嫖院　二奶奶　私織　來富准於廿一夜演 
[靈靈靈]  
胡家宅三山公所明經子課命奇騐百發百中僕轇　久累請卜之云十八日　友排解事　結果絲毫無差 
滬北黃倘賢 
[天褔茶園]  
廿二夜請看希奇文武新戲尉　公戰周倉秦叔寳助戰 
[新到閙鐘]  
本行現有英國新到小樣閙鐘每隻售價一元五角其式極佳如欲購者請至小行面看褔利公司告白 
[同文館夏]  
啓者本館於英七月廿五號起歇夏一月九月一號重開諸生欲來　業者預早數日到四川路五十八號本館報名是荷掌敎布茂林啓甲 
[收買火油罐]  
啓者本厰今要收買舊火油罐子如有者請至本廠面議可也此布江蘇藥水廠啓 
[榭恒記告白]  
啓者袁清泉並恆記所登之報因事未妥以作罷論現今　中議妥租與恆記擇日開張所有從前往來均向原主理楚與恆記不涉恐未週知特此登報聲明　王錦文袁清泉仝啓　　　　　　　　　　　　　　　　　　　　　　　　　　　　　　　 
[只此一家老行天成]  
英八月份　票出售雙張十三元四角單張四開無算分條洋七角函購上海棋盤街北首石庫門内原班帶奉不悞乙 
[召租]  
本局有虹口乍浦路舊電燈公司洋房一所倘欲開設機器等厰最爲相宜欲租者請到本局議租可也招商總局吿白 
[仍舊開印急痧方法]  
此書急救各痧方法齊備每本洋七分躉購每百本五元今將續印欲印送者卽付定洋以便併印管可壽啓　 
[荗生紡織有限公司]  
本公司紡織股份業已期满准廿三日始可更换正股份單務請與股諸君　前之　股單至本公司對易可也恐未週知特此佈告 
[白濁靈丹]  
前月悞人妓院酒醉之後友人恿慫忍精未洩致患淋濁尿管剌疼流濁不止見申報頌掦五福弄口京都同德堂珠珀五淋白濁丸極好因購二兩三日服完其病全愈特登報誌謝太古小工李具 
[保火險告白]  
啓者本公司於一千八百零三年在英國倫敦開設迄今已歷九十年計貲本銀八百餘萬兩今託美查有限公司經理上海分行事務中國客商賜顧者請至申報舘帳房面商可也其保險之費照大市一律特此佈聞　英國倫敦永平公司上洋經理人美查有限公司仝啓 
[巴勒保險公司]  
[英國倫敦北英商老保火險公司資本銀二十四兆有餘]  
又家定保火險公司資本銀十五兆有餘啓者本公司在上海專保中西二商火險一切房產各貨物已十有餘年據有外國　柄國家准據在上海辦理火險之事現本行仍開設在五馬路第二號門牌諸君賜顧者請至本行面議自當悉心照辦其保價與别家一律特此布聞巴勒洋行啓 
[英大馬路萬有利告白]  
呂宋票一物以紙售洋全　信　本行售出頭二三大彩早經屢次登明得彩甚旺亦叨購者之褔遠路信寄原班回件雙張十三元單張四開　算分條大洋六角半○寄售法字入門每部洋三角 
[每洋百念瓶]  
本號向運廣洋各貨荷承官商惠顧多年茲又陸續新到撇蘭紗女衫各色香雲紗拷綢幼細夏布痧氣丸紅靈丹每洋一百廿瓶二馬路悦生　啓� 
[汪啓綬謹白]  
有事赴湖往返旬日恐勞玉趾謹告病者月初回申再行佈述 
[靈騐痧藥] 廣東普仁堂 
本堂揀選上藥用正麝香處製各種救急痧俱能扶危活命功力神速皆爲普救便人耳諸君光顧請認招牌○萬應痧氣丸大瓶一角小瓶每洋一百廿瓶○八實紅靈丹○諸葛行軍散○射香臥龍丹○時症白痧散大瓶一角半小瓶每洋一百瓶○靈寳如意丹○萬應如意油大瓶一角中瓶五分○萬應午時茶每洋八盒○立止頭痛膏○馮了性藥酒○並各種蠟丸膏丹發售貨眞價實廣東普仁堂铺在上洋棋盆街 
[皮酒减價]  
啓者本行出售之紅手牌巴德皮酒久已遠近馳名今新到大小瓶均有價值便宜如貴客欲賈者祈請至本帳房可也計大瓶每桶四打計價洋十一元小瓶八打價洋十三元如買十桶以外扣佣可也此佈　美最時行謹白 
[匯票被]  
五月廿一途中被竊失去紹與保昌支申　康莊兌票二張保字第七十七號五月底期元二百兩保字第七十二號五月底期英洋二百元已向前途説明作爲廢紙望各寳號切勿收用特此聲明景鎭乾　信局啓 
[恒泰呂宋票行]  
本號久設自運呂宋大票今售英八月份票雙張十二元二角五分單張四　分條照算賜顧者請速至外大橋北乙 
[新開京都味純園]  
本園開設寳善街西口百花樓茶館對面包辦酒席京蘇大菜家堂便飯隨意小酌本月廿一日開張特此佈聞乙 
[上洋肥皂發售]  
啓者本厰自　外洋頂上物料自造各色上等洋肥皂發售如貴客欲定造　子並各花樣均可定造倫欲辦者請至三馬路美查公司申報舘帳房面議可也特此布聞江蘇藥水厰啓 
[敬頌神針]  
上海四馬路胡家宅北平安里張靜軒先生善針炙係楊樹浦鐵舟和尚之高足放於人身穴道獨得眞傳不差毫髮　僅恃銅人　爲生活者其治病也不　時令雖隔皮綿衣服亦能針治並不血出亦不甚痛楚去夏余左臂患風氣痛延君針治頃刻見效紳缩照常去冬又患中風左足不能開步復延君針治三次一面仍服諸名醫方藥刻下居然能㨇牆摸壁而行先生之技其神矣乎用特登報　掦以申感谢拜　告世之有同病者　菰城錢昕伯謹白乙 
[地門電報已到]  
今接電報英七月份頭彩第八千三百四十三二彩二萬八千四百九十三百十七號查得　　由本行批出容後細詳聲明此佈泰安祥啓 
[收兌紅票加伸]  
售英八月份呂宋大票雙單張照市公道分條六角半○並售墨西哥票○什商欲要發大財祈函至棋盤街中金隆里口上同大有洋財運來啓 
[灜華洋行] 從三馬路新關後　至大馬路抛球塲東首便是 
本行專辦精美磁銅牙漆竹各種器皿時新綢緞各式綢傘花簪　金屏風名目繁多不及細載紳商賜顧者請至本行面議可也 
[每洋一百廿瓶廣東鹿芝館射香痧氣藥]  
本館虔製各種痧藥百發百騐皆由藥料眞實功效神速凡遇時疫痧疹中風中暑中痰一切危急等症服之藥到回春挽臨危之命奏起死之功○諸君好行善事隨特預備此種丸散存心普濟方便世人其功不淺亦可爲　德之小補也○萬　痧氣丸○八實紅靈丹○神效臥龍丹每洋十瓶小百廿瓶○諸葛行軍散每洋十瓶小八十瓶○時症白痧散每洋十瓶小四十瓶○萬應午時茶每洋八盒○藿香正氣丸○太乙菩提丸每洋五十丸並如意油紫金錠鵝喉散各項蠟丸發售　鋪在上海英老巡捕房對門分號杭州太平坊 
 
 

Page 7

 
 
[賞工]  
啓者本樓西法影相不惜重資加料加工馳名遠近今春欽差頭等出使大臣太子太傅文華殿大學士一等肅毅伯李傅相過滬聞本樓攝影精妙令至行榬影照合家歡對坐獨立放大諸相均能　眉畢現豐采如生極蒙稱譽昨頒到赤金賞牌一面係飭名匠所製文日鏡無蓄影於奬賞之中寓勸工之意本樓蒙此珍賞自當精益求精以答　恩並酬惠顧諸君子雅愛茲將賞牌缩印登報可見本樓影法精良迴異别家實非虚語也重訂價自四寸四張一元六寸二張一元八寸二張二元十二寸二張四元古粧服飾不加分文放大面議　四馬路東首光繪樓謹白 
[閨閣必需之物]  
日花露艷容宫粉○市上香粉咸用生水梅片故多搽面色必慯本堂此粉專供内延之用本質珍貴芬芳細腻其氣勝各家香粉幽雅且去斑黠化皮膚之苍色常用　老還童嬌嫩百般故艷容非徒取潔白馨香已也大瓶一元小半元係螺絲晶瓶套以錦匣宫禮相宜○珍珠去斑粉每瓶半元○八寳潤膚嫩面粉○玉容散大二角小一角○纏足外洗藥二角○洗牙粉二角○潤膚洋蜜○引見皂印　散○搽牙菓子盬○五香生髮油均一角○生髮香水四角○秃髮重生散一元上海五福衖口京都同德堂白 
[褔和告白]  
啓者行獨運派雷　紙烟風行各埠遐　馳名○各寳號有欲定辦請○駕本帳房面議本行又專辦呂宋各厰各種頂上雪茄及各國名烟烟絲紙烟等一應備全兼批呂宋逐月大票並收紅票格外克巴淌蒙○中外仕商賜顧雇請臨上洋英界在馬路鴻仁里口謹啓 
[七月初十日開彩亦中]  
英八月票零　批發全張十三元分載照算條頭六角半兼兌紅票信購去馬路 
[紡紗織布機器出售]  
啓者伯拉　兄弟公司開設在英國泩面亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈閔 
[廣東趙同春堂馳名龍涎香戒烟丸同春堂戒烟丸]  
此丸能以少制多以奇制勝應效如神包易戒斷内用犀牛黃以去頑痰龍涎香以化烟樍正大山人參北鹿茸以培元而補氣其餘术芪苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而必引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顔容戒斷後轉弱爲强更喜腎元稪固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角　上洋老巡捕房對門開張分設杭州太平坊開張金陵江西温州山東蘇州鎭江無錫蕪湖發售 
[取材於電]  
本行經理西門子厰尃辦電報各種材料各種電機及水雷用電綫並兵船　臺以及各厰各　　街路需用各種電燈並錢路電氣車一切俱全貨眞價廉各省官商如須購辦請惠臨敝行看　議價可也上海信義洋行謹啓 
[參茸扶陽乾健丸]  
當謂伯道無兒人生恨事推原其故亦人謀之不臧也本堂　有參茸乾健丸一方承遠袓之秘授得　扁之眞傳其性　而不燥温而不熱能補坎離未足之氣能助天地再造之功换骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺数陽事为舉或舉而不堅未交卽洩與及年久白濁頭暈眼花耳嗚目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而之嗣與嗟者將此丸常服則枯楊可覩生　之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晩每服三錢淡鹽湯送下無用戒口小丸每兩錢三百文大丸每盒四個洋一元○一分寄杭州保佑坊申昌書局○一分寄九江廣泰源洋貨店○一寄江西省城磨子巷羅春臺○一寄安慶倒　獅羅春臺○一分支蘇州閶門中市梁愷悌本號○要分寄吳城鎭羅春台○棋盤街廣東梁愷悌堂啓 
[參茸坤順丸]  
易日乾健也坤順也乾健面坤順化育之功效在是矣本堂秘有良方旣製成乾健丸能使男子益髓固精今有製就坤順丸并令婦人調經受孕弳云男子以固精爲本婦人以調經爲樂二者相需爲用　難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宫寒冷　思怒　所致其人必面黃體瘦四肢無力夢寐不寗噯悶呑酸咳嗽潮熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占熊夢之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同　梁愷悌堂啓乙 
[杭州德記號]  
發外國藥水香水丸粉糖片各貨倶全照申批拆信購卽奉近多假冒賜顧認明大井巷元元銀樓間　石庫門内 
[渤海藏眞减價]  
是帖初印所賸無多今更從亷每匣八册售洋四元托棋盤街文瑞樓四馬路吉羊樓二馬路千頃堂均有寄售 
[克利馬爾沙斯罷利辣]  
此藥清熱行血去腐生　　秋風湿故治楊　泛頂腎　　　急慢疔　　　　疥　癣　　不　耳出　水風湿背痛骨節　疼面色不清　效如神惟治癞瘡與蛇皮膚等服此樂水之外再用克利馬　　治皮膚諸病之肥皂時洗患　其效更速婦人女子小兒無病常服不　免生疹　更使其膚白　此樂每　有五十服之多并附量杯一只每日三服每服一杯故西　諸　咸謂價　　妙之樂賜　者請　牌記　不致悞　寄上海良　藥房大英醫院老德記藥房　臣氏大藥房　　藥房代售 
[英商泰隆洋行經理佑寗火險公司泰隆保險]  
啓者本行經理佑寗火險公司自英國一千七百十四年設立倫敦京城耑保各國房產家私貨物資本甚鉅實事求是克巳招徠承蒙貴紳商信保生意愈推愈廣遇有賠欵均從迅速　已周知諸尊賜顧請駕臨二馬路泰隆洋行帳房面議可也由司事　錦章謹啓 
[靈而且穩]  
僕患烟癮多年惜無良藥閲申報上海五褔衖京都同德堂傖上戒烟三香膏靈而且穩由局寄購二洋甫一月將二錢老瘾戒脱松江馮仁山白 
[中西啓蒙館]  
業師戈　尹以詩家而擅金石尤長西文曽經出洋館二馬路興申里多載茲增新額日夜華英並敎欲專習西文或寄膳倶可○　書扇面潤四角鐵筆三角門人同啓 
[廣東霍天行堂老鋪]  
馳名正麝香痧氣丸每洋百三十瓶 
本堂屢年夏令捒選上品藥料虔製○正麝香痧氮丸每洋百三十瓶○八寳紅靈丹○諸葛行軍散○八寳如意丹○臥龍丹○白痧散○大每洋十瓶小百瓶○人馬平安散大每洋廿瓶○太乙辟瘟丹每洋三十塊○武侯辟瘟散專治時行瘟疫每大瓶二角○平安如意油每洋十瓶○純陽正氣丸每洋百包○萬應午時茶每洋十盒○消暑甘露每洋百三十包○仙傳種子小蜡丸每粒五角二角○九轉連環煖腎丹每兩一元○連環煖腎種子膏藥大張六角小三角半○天地人三才戒烟白餅子每瓶廿塊可抵烟癮五兩洋五角○家傳眞三日愈白濁丸加料大瓶一元小二角○始創參茸戒烟提神丸每粒大錢二文丸藥太多不能盡列○鋪遷上洋虹口廣東街頭　開　世醫炎南氏監製 
[元豐順洋行告白]  
啓者本行在中國經辦英京倫敦美克勝呶叮啡爾砲及藥彈公司之事又經辦英國登模司船厰鐵厰公司之事又經辦英國惠鐵島燒油機器公司之事又經辦比利時國拷克而公司所造各種機器惟該公司所造軍火並不經辦賜顧者請至本行面議也此佈 
 
 

Page 8

 
 
[新式火油引擎]  
啓者亨司排阿克老時厰所造之保險火油引擎爲天下最靈梗之牙擎不拘軋花紡紗吸水打米等機器可以帶之運轉如意代煤氣省人工最爲合用旦極潔净每一點鐘工夫每疋馬力僅用火油一磅可也運動靈巧無出其右請移玉至二馬路泰隆洋行觀看亚可陳述一切功用爲告　二馬路泰隆洋行告白 
[新出外科靈妙百益愈瘡藥]  
此藥新出不久西醫家　經考驗實效彰彰凡瘀血積膿皮爛瘡家百症大則　疽小則　毒損傷滋水淋漓經試百藥不見收功日久成管旋發旋愈根株未絶以及風濕　　牛皮惡痒等症無不統治洗净患處照單試用按日换敷卽見有膿者生新奏功甚神屡試不爽瘡恙初起用以敷貼兼能消散實爲外科第一之聖藥價四角　中英大藥房　 
[餘姚湖地戚氏脩譜]  
我族宋初居河南汴梁南渡扈從至臨安嗣後宋祚旣移亞卿化公遂隠餘姚湖地爲遷姚始祖舊請脩於嘉慶甲子迄今九十三年需脩孔亟茲議續脩凡遷徙異地祈卽開明世系詳註居址速寄上海匯豐銀行交戚勤齊收或逕寄餘姚湖地戚氏宗祠限期一年愼勿遲悞特佈光諸丙申五月浙江紹興餘姚縣湖地　戚氏宗房紳董仝啓 
[上海華英大藥房]  
家用良藥萬國馳名湀已賽會美國赤城醫會嘉許給與文憑金牌獨禁止效颦一家經理上海華英 
[美國安醫秘製各藥列下]  
治痰藥　補益藥　生髮水　補益丸　糖衣丸　瘧疾藥乙 
利　局机造堅㨗木輪逐日下午二點徃蘇州雙日下午徃杭嘉比前週到　搭請旱降臨水脚照舊價 
[天儀茶園]  
新到名角 
本園不惜重資特往京都内城南府聘到正與第一等名角老生電光紅小徽州正旦子玉旦玻璃翠等現已至申静養數天　吉登　起務請諸君是荷特此登佈聞園主告 
[合豐衣莊]  
本莊揀選原典估衣專辦各色綢缎時式新衣自運粗細皮貨不合包退回换加工重料克已定價每兩七角承蒙賜顧童叟無欺盤街中 
[九製清凉百花果子鹽]  
此鹽用百花果子製成性味甘美顔色雪白馨香適口老少宜服功能開胃健脾清火解毒滋陰潤肺去濕利便專治喉痛牙痛口舌枯燥大便秘結濕熱太重目赤唇乾每晨用開水冲飲則終日身體爽快或爲食盬大有補益如用之擦牙則牙齿潔白堅固無比屢試屢騐神效異常統年常服其功尤大每瓶二角小一角 
廣東宏仁堂鋪分上海三馬路富春里西首廣安里内 
[義記洋行保險]  
啓者本行於英一千八百九十六年二月六號起經理孟皆司　火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也　司事沈韻慶　主人謹白甲 
[四香千金至寳丹]  
肝胃心痛不靈還詳 
諺云千金易得一方難求本堂心存濟世家藏獨秘方用眞正龍涎香枷楠香川麝香上沉香佐经君臣極品十餘味配製精良愈人甚　無讑男婦肝胃心痛經年累月胸膈閉塞痛極難忍者服卽立刻全愈止痛斷根之妙僞言欺人罪我惟天每匣只取工本洋一元鋪設上洋鐵馬路天后宮東首大街廣東益三堂老鋪啓 
[立止頭痛膏]  
廣束鹿芝館神效巽常每封七文 
袪風薄荷錠○治頭痛頭昏磨擦太陽立見功效每錠洋三角三馬路口上洋老巡捕房斜對門 
[老太市洋行經理]  
倫敦崙格西火險公司劳洽爱司眞火險公司　　　定火險公司　　　　　　　　　　　　　　　　　　　　　　　　　　　　　　　　　　　　　 
啓者本行經理以上三保險公司事務現可代客保房屋棧房及各屋内所存衣服生財貨物等保費格外公道貴客欲保者請盬面議可也 
[明治火險]  
三井經理多年賠欵迅速如有房屋貨物傢私均可照保價極克己如蒙賜顧請臨四川路十七號面議 
[東京水險]  
專保中西各口洋面平安水漬均照英國章程接辦設有不測立卽賠償無讑禮拜夜深均可啟印賜顧者請送交三井帳房 
[夏季紳出售]  
文武八角單文六角李四香算學十一種兩元金元剳記六角堪與一覧八角　洋　議三角感舊集小傳三角湖海詩小傳三角古文小口一角半　原堂論文三角半石印鐘鼎古　拾遺六角謝啟昆小學考二元四角金石萃編補正一元六角　　　窓異草一元○寄售家刻黑龍江外記○吉林外記○湛然居士集○浙東　防錄○庸庵文編外編○此外名目繁多不及細載賜顧者請至上海棋盤街醉六堂購取 
[新連檯列國文武新戲]  
　頭二本　人頭當夜壺 
東周戰國古典大梁范睢窮投中大夫須賣門下爲舍人後被魏相箠之至死棄尸坑厠守卒救之易名張禄謁者王　引見秦王得相印封應候須賈出使秦國偶然相逢范睢假扮窮酸誆賈至相府大宴賓客逼須賈飮水食草剥其袍害割其鬢强要魏齊人頭方和須賈歸魏復奏　　人頭雪恨龍兵現已習熟择吉試演至期務請諸公早降小園一觀接演三四本特此佈聞天仙茶園謹白 
[止立白濁丸]  
　　廣東杏林軒 
白濁之症多因酒色過度熱毒傳中敗精傷腎而玩要花柳塲中者染之爲尤最　夜酒固濕熱疲精而更受妓婦毒氣所攻恆患斯疾其初或紅或白刺痛淋漓若不早爲關治勢必蔓延本軒妙選良方專治五淋白濁諸症屢試屡騐每瓶洋二角半並有花柳搜毒丹靈效非常每瓶洋五角　分設上洋抛球塲乙 
[墨西哥國家大票]  
頭彩　英洋拾貮萬元 
英八月份墨西哥國大票准於華七月二十日開彩全張八元對開四元分條五角小洋照貼諸財翁請速奪標紅票兑付現洋函購原班回件信力自理各外埠貴商寳號如欲批拆代售價錢格外克己此佈三洋　橋北五馬路口南　泰總經理處辦房啓 
[六月二十日錢銀洋並匯票行烈]  
新　　收市七錢二分九六二五銀拆八分洋找頭七錢三分銀找頭八百七十文市錢一百二十七千文卡錢一百二十六千文衣　九百三十文足赤三百二十九兩　金三百二十四兩銀行電匯銀票三先令零二五銀行現銀票三先令零二五銀行三十天期票三先令零二五銀行四個月期票三先令零三八 
[六月二十日進口輪船禮拜四]  
益利輪船由長江鴻安公司安慶又由長江太古公司新裕又由天津招商局鎭東又由油頭招商局江天又由寗波招商局 
[六月廿一日出船禮拜五]  
橫濱九輪船下午三點鐘開長崎神户橫濱等埠三菱公司永生又晚往汕頭香港省城怡行　連妟又晩往長崎神户橫濱怡和行飛鯨又開往神户壳件行安慶又晩往長江太古公司鎭東又晩往汕頭厦門招商局得富利又晩往琿春禪臣行北京又下午往宁波太古公司新裕又晩往烟台天津招商局牛莊又晩往营口太古公司 
[六月廿二日出口船禮拜六]  
益利輪船晩往長江鴻安公司褔和又晩往長江怡和行廣利又晩往香港省城招商局江天又下午往寜波招商局 
[六月廿四出口船禮拜一]  
長安輪船晩往長江鴻安公司萃利又晚往長江　　行 
[六月廿五日出口船禮拜二]  
　馬西　　又開往神户三菱公司 
 
　 
 
　 
 
 

Page 9

 
 
[上海縣署瑣案]  
　　前日川沙撫民同知劉乙笙司馬飭差解賭棍張文泉至縣前晚帮審委員將剌史升坐花廳提　張供稱小的係高橋鎭人前在川沙小本營生偶與陸生泉俞東東等賭錢輸去一百文被廳署差役拘拿　案劉大老爺訊悉上海　人遂於笞責外遞解回籍剌史判令笞責一百板著具改過切結交人保釋又問原差曰來文内有陸俞兩人何在禀稱業已逃避剌史頷之○去年正月毛顯榮經伊母送　懲治違忤之罪收入所中日前蔣剌史提案察看是否改悔毛供稱小的烟癮已戒除凈盡胞兄顯棟在輪船支應局及松滬釐捐總局當書辦願來作保叩乞施恩剌史著仍還押所候伊兄來案保釋兹有親戚某中具函到縣求保前晚刺史又飭提至案問爾兄爲何不來保爾供稱兄長無　來此剌史曰本應重笞二百板今姑從寛飭具改過切結交差帶往支應局交伊兄保去取具保狀呈案備查○劉德昌在縣控妻子吕氏不守婦道逃回母家日久不歸叩求訊究前晚蔣刺史提訊之下劉訴稱小的係揚州府屬某邑人在北巿某洋人處當細崽呂氏向在英界寳善街某龜所設花烟館賣倡去春小的以洋銀一百二十圓爲之賴身娶以爲室未幾忽有外愚私自逃回母家屢接不歸求爲究辦呂氏供稱小婦　原籍淮安府屬某邑人年方二十並未賣娼丈夫凌虐不堪是以回母家暫住剌史一再開導飭具改過切結交劉領回管束并取具領狀備查 
[英解晚堂瑣案]  
　　金雪雪偕工部局管水碼頭西人投英公堂聲稱悞公之小工譚春元譚文明昆季凶毆詐洋請爲傳案究儆追繳等　　别駕准出傳單飭傳前晚原差將寳山縣七圖地保童福寳經手付洋之張子香解案請訊金投案訴稱上海人在工部局拉水車上次管水碼頭之西人令小的將偷懶悞公之譚文明譚春元昆季指交經西人訓責數下分散後譚卽糾約同宗無賴等人將小的先則毆打始而拔至離申六里之張家宅鄉間置閉空屋說兩譚已被洋人打傷須給洋廿四元始肯釋放否則置於死地無奈通信家中措借洋元交由張子香過付始　小的釋放卽訴知西人請傳案究追而張等在沁芳圍烟間允出洋六十元囑小的求銷兹蒙訊供乞恩追辦質票呈電童保供稱寳山縣七圖地保當日拔人勒洋均不知情肇事後譚之祖父得知已將兩譚送請寳山縣尊訊押在案求恩將兩譚移案究辦小的爲此受押務乞省釋張供與金雪雪中表叔姪確被譚等置閉空屋寄信小的前往金自允出洋廿二元五角央小的至伊家取洋廿四元交金妻手收可以往詢日前在沁芳烟館金要六十元方可求銷等語求恩明鑒别駕得供以行凶勒洋之兩譚未到無從訊結遂判童福實張子香覓保出外候備文移請寳山縣將譚春元昆季送廨復訊核辦金斥退○李竹貴扭控沈振山誘逃髮妻等情到廨屠别駕提訊之下李稱松江人來滬已歴八年爲剃髮匠妻子本住城内小的在租界營生日前歸家妻子不知去向查詢鄰佑僉稱有一年輕之人領去城外居住小的以怟有沈振山到過家中故向往索奈渠不睬扭案求追質之沈供嘉定縣人向在上海現當某木輪上燒飯之役李妻並非逃避由現在某西人處爲馬夫之伊妹夫領去轉託蟻媒三阿姐送入雉院作皮肉生涯李要押洋四十元合小的作中不允初十夜由某署之號房名芝堂者代李至雉院内取洋三元衆皆得知今李恨小的不允作中將小的扭案朦控以冀洩恨倘大老爺不信求飭差查訪如虚甘辦别駕訊得李竹貴誣控情眞本擬懲辦姑寛申斥一番著差揮令逐出○莊文田扭控費桂山誘妻來申拘獲至廨請究屠别駕提訊之下莊稱閔行鎭人來滬現在泰源包飯作爲廚司髮妻姚氏本住閔行不知如何被費桂山領來上海幸小的在路瞥見扭案求辦質之費供在閔鎭黄浦司衙内充當弓兵與姚氏父母本來相認前日因事來申姚氏要到滬至上林里親串所開客棧之某甲處訪尋伊夫住址所以偕來詎甫　馬路被莊瞥見不問情由一并扭案並無别情求恩明鑒質之姚氏供稱閔行人父母均在開設烟間上秋八月回娘家居住丈夫卽音問不通不得已而偕費桂山冋來上海欲至上林里夫堂嫂處詢問現愿隨夫回刦别駕訊得旣無别情遂判莊文田當堂將妻姚氏具領完聚費桂山斥釋 
[法界捕房紀事]  
　　某戲園司帳人某中與蕩婦某氏姘識已有年矣兹者氏又與小流氓某乙有私中恨之時思有以中傷前日行經公館馬路適與乙遇一言不發揮拳便毆旋卽扭入捕房呶呶　訴捕頭以　屬暧昧一併麾之使出翌日甲父某丙投捕房控稱兒子被乙毆傷　甚沈重捕頭遣包探將乙拘押隨經人保出俟堂期解訊○昨日八仙橋小車夫某丁至某飯店果　値堂人向索飯資百餘文丁靳而不予以　口角爭毆擊毁盆碗旋經飯館主某戊指交巡捕拘入捕房捕頭以　屬絀微命丁償小洋銀二角械至十二點鐘時開釋○積竊某已持拷綢　甲生絲短衫各一至新北門外擬向某押鋪質錢經某包探之夥投某庚所見拘入捕房捕頭令押候堂期解訊○大自鳴鐘對門天成昌烟館前裝有洋臺以便餐霞客憑闌眺望前晚八點鐘許欄杆柱上所裝獅子忽望其一適中路上老叟某辛之頭血流如注　三畫華捕張湘寳巡綽至此向天成昌執事人根究執事人告以烟客高某之子偶立臺上戲將獅子搖動以致墮落街心捕遂將叟與高一併送入捕房捕頭倩人舁叟至仁濟醫館療治高交人保出俟叟傷痊再核 
[美界捕房紀事]  
　　昨晨偷兒陳永耕由北蘇州路某木行竊得木一株負之而出途經包探倪順泉緝獲解入捕房捕頭令押候解送公堂請究○粤東賊犯麥阿根竊取周阿二家東洋車經某包探獲送英公堂笞貢一百板未經旬日又在武昌路某姓家圖竊經三百三十八號華捕解入捕房捕頭令押候再送公堂請辦○昨晨有甲乙内三日人王逢路日本整容店　　工薙髮不知緣何觸怒致將店中器物毁壞多多店主怒甚喚二百十一號華捕將三人一併解入捕房捕頭令押候解送日本總領事署請辦○昨蜄鄔阿根鄔玉來奚月山三人至吳淞路爭毆經二百八十三號華捕一併拘解捕房捕頭詰知初犯從寛開釋○賊犯張錫榮由某處算得衣服一包昨晨携至北蘇州路經包探竇如海緝獲解入捕房捕頭令押候查明失主何人然後解送公堂請辦 
[㓗治静室善治外症]  
天下馳名上海五褔弄口　京都同德堂藥局 
本堂主人志存濟世合藥多種善治五淋白濁赤帶下魚口便毐下疳橫痃楊梅精毒花　毒風小便腫爛上頂下墜一切險症上海五方新　尤多此病貿易塲中一經傳染顔面攸關苦態甚本堂潔治　室包治各症不效分文不取遠方購用藥名　下 
[秘製應騐良藥]  
八寳　黄解毒丸　珠珀五淋白濁丸　三日花柳搜毒丸　外治花柳萬靈丹　楊梅結毒回生丸　　銀瓶装八神丸　同德　春回生丸　立止淋濁陰陽膏　百寳珠黄生肌散　善洗花柳毒門藥　神效外治　　　　珠珀一品品化　人參赤白帶　五鞭　參茸種　保膏腎固精種 
[石印全圖再生緣]  
是書風行海宇久矣惜坊刻木版模糊錯悮不堪入目閲者憾焉本局因特倩善書者精楷鉹　將訛文錯字校正無遺其紹皇甫氏之一門忠孝儒雅風流劉氏父子之氣燄　天作威作福　元帥神武眞人之通天術變幻萬端情節離奇令人不測面孟鹿君劉燕王諸美人冰霜節操百折不回卒之月缺重圓良緣美满卓絶一時於章回小説之中可謂開生面無出其右者矣无妙在其文理不淺不深亦風亦雅鈔　旣竣復倩名家精　圖像冠之卷首卽付石印舉凡印訂裝潢式式工雅覺此書頓改舊觀分訂廿本價洋兩元石印　圖前後七國志每部洋六角　賜顧者請至上洋棋盤街十萬　樓本局不悞 
[南浦去思]  
客有自閩南來者爲余述浦城官運局委員宋子鶴大令以今夏四月差满乞假旋里展　其臨行錢送之依戀之深談之有令人色飛眉舞者先是四鄉紳士聞公將有遠行奔走偕來排日綵　申餞二月之間靡有間日至行之日除文武同寅司巡常例外城内居民鋪户結彩然豋張盛筵燒火爆絡擇不絕而工農拱手亦塡溢街街城外則官紳有送至五� 
　者有送至數十里者有送至百餘里者莫不揮淚眞不啻江　陵所謂送君南　　如之何也者亦委員中得民心之盛極耳客日宋公自先緒十一年委查　浦邑　務稔知浦邑有官　私盬二名目官盬者奉憲委辦者也私盬者民間自相販賣者也局丁與販夫時常滋事數　命案卽行厘定章程詳請立案相安無事者于兹十餘年矣公前後三至斯邑于地方公事無不留心歴任浦城邑候過有重事件多請裁商而行他如創造育嬰堂施中午痘修橋梁路亭無不慷慨解囊率先倡助尤喜敬禮文士加意栽培有茂才學問　長書法工妙而貧　不暇治生者爲之經营家用勉其努力于學問之涂　數輩矣至查埠所至自城及鄉必擇其中之公而正者與之往來訂交勸民爲善孜孜罔倦卽下至耕夫販豎無不假以辭色遇有　眦爭必爲剖　睾排解　而息訟者不可勝數去冬邑之人以瓜期將及預集紳耆　請郡邑轉詳乞留以格于例弗許都人士欷歔歎息有廢　忘餐者故於其行也爲立長生祿位于育嬰局凡去思之頌送　之圖一若歌詠踵　尚未　共眷戀桱綿之意者余日如客所述和同之化夫豈　美於古人哉因爲之記以俟夫顴民風者得焉 
[公平洋行保險]  
啟者本行保險向例多年信　而行今告者現下加保號錢生財貨　保價格外公道望欲保　新請至本行面議可也特此佈告甲 
 
 

Page 10

 
 
[此售生縫衣機器]  
乃爲市上最好 
如貴商光顧代客轉買者　　外　廉本行俱有諸多各色機器出售特此佈聞　上海　司洋行告白 
[繪圖神相鐵關刀P ] 
原印蘭同心録洋一元 
破衲雲谷山人精于神相不傳之秘口訣多坊間刻本重重錯誤部位大差今兑須秘本精抄石印以廣流傳得此秘書可断吉凶禍福照書取騐奇妙如神指迷解厄至實也洋二角半上海棋盤街飛鴻閣書莊啓 
[善治遺精]  
種子藥踓多欲求　便妥速惟上海五福弄口之京都同德堂所製之藥無愧焉鄙人素患遗精数年未愈去夏購同德堂五鞭丸陰陽膏兩種用之宿疾卽除尤喜者室人秋間身懷有孕刻下幸得一男登報鳴謝　感德人刋 
 [P天寳洋行經理水險]  
本行經理福得南水險有限公司專保洋面輪船銀錢貨物等事今接領事文憑據有權衡一切章程均照大律倘蒙賜顧請至五馬路天寳洋行可也經理人貢倍而白 
[燕補丸] 善能利大背四肢等 
此丸專治　　　汁不　　　消化大　　　身熱　　　　痔瘡膀胱　　　腎等症無不　治凡各症　　經　者此九　推第一小盒　一角大盒二角五分 
[竒騐各種要藥]  
上海華英大藥房 
戒烟保元藥救生烟妙藥　頭眩目晕藥　秘製止痛藥　骨節疼痛藥　潤肺止咳藥　點面痣神藥　　專治反胃藥　風火牙痛藥　　神安眠藥　鷄眼脱根藥　精製烏　藥　百補固精藥　奇效白濁藥　跌打損傷藥　文武痴癲藥　耳聾復聰藥　湯火起泡藥　消退雀斑藥　刀傷止血藥　舒筋活絡藥　除咬髮癣藥　神效吐血藥　立止肚痛藥　調經種子藥　婦科血崩藥　風癬除根藥　汗斑除根藥　兩腋狐臭藥　立斃臭虫藥　花柳角虱藥　治大痲風藥　肝胃氣痛藥　晕船平安藥　小兒遺尿藥　喉症保命藥 
[滋肌香蜜膏]  
本藥房澤上品藥料製成蜜膏比各種蜜　功勝百倍現在冬令之時不免肌膚燥裂皆因北風釀成之故若不餘先調治後恐皮開　瀾大不雅觀然本行之蜜膏是泰西名醫製成倘能日　　之非但不生凍　面且　装氣色光潤云云望　君先行試用方知本藥房登報不虚耳上洋老德記藥房啓 
[罕見之物]  
本堂於貢貨内提三寸長廿結西洋參每支　洋三角又　正柳　　朝珠一副售洋五伯元枷楠香末每錢售洋一元能怡百病善藏香珠手揑成　者方眞購者鍳之又杜盛　同　德麝香　每個半元如假包退　上海五福弄口京都同德堂告白 
[銘謝贈]  
鏡湖仁兄司馬世大人　雅鋻　洞明　　有公　駱成驤拜贈 
鏡湖大兄　國手鋻寳授龍宫　李經　題　 
駱公　殿撰爲小兒受業師李新吾太史本吾皖名下士經濟學問冠絕一時昨道出滬江均以横額見贈拜　之下感篆莫名惟有益加愼庶不負一片期望之殷謹陳数言以銘謝　上海五福弄口京都同德堂主人新安江干獨釣客孫瑞識 
[鴻福來彩票為記]  
上海鴻福來○只此一家○並無分出漢口 
小行大彩連　中外　知時有假冐故送彩票经絕途弊今售英八月吕宋票雙張十三元○附送彩票一雙張單張四開照算分條七角彩票照送函委卽奉上海四馬路 
[燕製各種家用良藥列後]  
一燕製補丸此丸功能平肝解血熱專治血脈不和　筋不安頭痛胃不消化大便閉結腸胃無力胆汁不和以及一切肝火等症服之立見奇效二燕製除痰聖藥　此藥善治傷風咳嗽哮喘癆瘵以及肺部氣管各症皆療治　三燕製補血除　藥　此藥功能補血　胃凡胃脘作痛飲食不消吞酸曖腐以及小兒瘧疾蟲　等症服之立奏功效四燕製去風藥酒專治夏令時疫痧症無論吊脚痧絞腸痧或婦女小兒頭痛抽搐一切危急之症無为燕到病除實有起回生之妙五燕製解血毐藥　此藥專解血毐凡　　　疽腐瘤溃　　脹猪羊　瘋骨節腫痛花柳疔毒面上雀痣　點以及一切皮膚頑癬諸症服之皆　神效　六燕製引病出外膏藥　凡損傷各症皆可以此藥外搽或咽喉腫痛筋骨疼痛四肢麻木以及一切瘋濕盤踞隨處作痛皆可此藥引病出外誠神技也　美國大闢醫士精製奇驗各藥　此藥皆燕君精心䖍製通行海内各國已歴六十餘　皆稱神效無匹且各國名醫均藥用之治療各症無不如意且宇宙之間各大藥房均有代售非藥之神奇安能如此　燕醫生父子藥房分設英大馬路卅二號求必勝經理 
[洋務新書]  
歸安錢念　觀察極　博書留心經世曾兩次出洋凡中外　地及中外交涉事件無不隨時者察洞澈源　箸有是俄界　　注八卷每部洋一元又著中外交涉　要　四卷光緖通商综　　十六卷兩種洋一元皆條　精　識　通明爲中朝上大　所稱賞今寄本坊印行　　　中外時務者請向上海　　堂書坊　取� 
[司各脱魚肝油發售]  
新製萬應如意追風膏藥發客　英京司各脱魚肝油公司謹　 
乳白魚油○化痰潤肺○補而不燥○滋而不滯固氣養血○平肝開胃○堅長筋骨○肥壯身體善治内傷○色慾癆　○咳嗽吐血○陰虚陽痿小兒瘦弱○疳積夜啼○請爲服之○立垂危 
中國各埠寄售處　香港中還威建大藥房○上海棋盤街普太和　粤東雙門底建分局○蘇州閶門巿普太和漢口流通巷威建分局○紹興水澄橋普和　佛山鎭汾流街永安號○江西洗馬池普太和　汕頭永和大街廣萬春○京都大　欄普太和厦門關帝廟前同昌號○南京果子街廣來居　天津紫竹林内元彰號○福州南台寳德司　常州鼓摟華英大藥房○寜波江北岸生記號 
[代客精印書畫帖]  
本莊今請精於石印五彩錢票仿單牌號友人專代客印造各色書畫等等　并抄底　　　訂等事倘各處有委印者請至上海一　樓後門對　○理文　　莊圓　價可克巳处埠託局限期不　　本莊主人謹白 
[不朕靈效清補丸告]  
　者藥房現有新到丕朕靈效清補丸發售此丸能治百病神效奇㨗歐　人向奉爲至寳金丹但該處行世有年面中國則莫知其妙茲由威建大藥房代理舉凡男婦老幼均可服食倘患所列症目者若服数丸其應如　舟車易帶尤便居家誠保身之聖藥眞靈便而至善也其如何服食丸數寡悉詳單列所治各症以備觀覽如胃不消化　口淡無味作嘔作酸　胃痛胃脹　口氣蒸　　呹氣打噎　心痛肚痛　心跳心翳　擎　怔忡　肝經不和　肝火頭痛　頭暈目眩　虚弱發暈　四肢軟弱　睡不成寐　睡　不安　精神　恍　頭腦昏昧　心熱皮熱　兩　疼痛　大腸燥結　小便刺痛　膀胱受濕　皮色黃暗　脊痛耳嗚　胆汁太多　　疥痔瘡　手足凍决　黃疸濕漬　用力過度　血分不足　月經不調　風傷食　時　瞌睡　頭　腦痛肝怒　等症　諸尊賜　請移　玉香港中環大馬路或到　　　門底上街威建大藥房内方不致悞卽各埠西國藥房皆有寄賣得此佈聞　香港威建大藥房謹識　　 
[廣東普仁堂金鎖固精丸]  
普仁堂藥丸店 
一身俞脉全貨眞精如火資油油傾火　　漿玉液惜之如金不窬濫　焉然或先天不固思　傷脾元氣或　夜夢遺洩以至神疲體倦心中恍惚此丸係用正北鹿　巴配入健脾固精等藥專能收凝元神保固精液　腎　　强筋長髓並止夢遺每兩洋一角　鋪在上洋棋盤街開張 
[名醫到滬]  
沈君玉君浙東右族甬上名流夙　岐黃深通靈素旣得不傳之秘何妨小試其能而君則愼之又愼奇方探赤水元珠精益求精絶技追盧醫扁鵲久　妙手　佩私衷特邀海上之遊請　中之術　四馬路東華里今定六月十日開診爰登報首敢告同人從此菊水香分舉世沐慈航之渡杏林春滿活人兼良相之功欲証金言還祈　試幸甚　　澄衷朱葆三王松堂丁欽齋謝元木阮寳亭同啓 
[新印無邪堂答問]  
義　朱一新先生經濟文章爲士大夫所推重　組後南皮張香帥延主粤東書院　席院中諸生有所質問先生必舉要義以告　久成無邪堂答問五卷全書學　通　體例完善其西學西教新彊鐵路吉林兵防等数十條尤非　拾洋務浮文者可比茲付石印以公同好每部洋一元賞鋻者請至二馬路千頃堂及各書坊購取 
[名醫到滬]  
浙轺與　君先生精　男婦方　　　同豐　内特以告諸求醫者　戚光榮王榮　 
[聲明眞束洋芝蘭香肥皂]  
　眞芙蓉散東洋奇珍香粉 
此肥皂專治臉上油腻烟色黑氣而奇香觸鼻餽送親友頗見新奇每盒四塊計錢一百四十○奇珍香粉能使容嫩色潤每版洋二角○芙蓉散專治面上斑點酒漬粉刺早夜開水調擦數已立效每瓶錢八　四　○永平丸專治肝胃氣等症每瓶洋三角　上海　　街　　祥福號一家山　 
[廣東普澤園]  
　痧藥一百廿瓶 
驟染時症危險不測全頼上藥起死回生本園存心救人次貨不賣上等痧藥每洋大十四中廿八小一百廿瓶珍珠活命散紅靈丹大十四小八十瓶行軍散平安散臥龍丹中廿八小八十瓶白痧散大世五小九十瓶午時茶九匣辟瘟丹吕伷方茶廿塊如意油大十二　廿四瓶正氣菩　　和　　丸　十粒丸多未　　美上海棋盆街 
[新告白]  
　　發利 
本行專理煤氣燈事務卽如發售各種籠　管子反修理装新等事且備　各色奇　煤氣燈物件如蒙見賜卽知專妙貴客光顧者請　本行面談其價值　　公道或問　手人元昌洋貨號在虹口百老匯路第一千一百八十　亦可　南京路十八號　　利啓 
[新音琴]  
本行新到大小八音琴内敲　鼓　音甚妙　　简　　　　　　　　　俱全　　外從　凡官神富賜請駕至英路三號便得利 
 
 

Page 11

 
 
[廣東謝濟世堂小腸疝氣膏葯真真靈騐]  
去年在金陵省垣見家兄由信局購上海英馬路泰和里西百具在廣東　　常疝氣膏丸用之斷根心　異之蓋家兄年逾五十矣僕素患小腸加氣之症十有二年　時疼痛萬分腫脹如瓜各　疝氣藥膏　罔效因購該堂雙料疝氣膏二張疝氣丸二盒内　外貼立　氣　脹南至十日而病竟靈然矣且愈後身强體健步履如飛　後不满十日　得久年　疾一月除根斯亦奇矣敝友王君因患萝遺精滑致面　　　　　　　　日齊世堂疝　　己如此藥可　王遂購立止遺精陰陽八卦丹二盒雙料固精包念膏二張用之亦　痊愈心感無　　　　行於報端　　之同病者更可　津　　安張静　拜 
[王記官輪船局]  
　平　湖 
本局輪船專走上海平湖今　於五月廿三日起毎逢單日上午開駛專便搭客以及拖帶貨物如蒙賜顧請至本局買票所有貨物照章完税幸勿夾帶爲要　上海局設　馬路橋南　　平湖局設東門外吕公　　 
[拍賣輪船]  
有彝陵暗輪船向走宜昌漢口不日拍賣未拍之前　貴客欲買者請至小行面談故預先登報該船於英一千八百七十七年所造船身柚木機器水鍋爈子於一千八百八十三年换過　　一百冊一丁裝重貨二百廿四噸喫水七尺空船五尺燒煤每日燒東洋煤四五噸可載上等客位四位二等客位八　　該船於一千八百九十三年進塢大修刻抛下　　拍定後卽付現銀再欲知其詳　　至小　面是荷壳件洋行啓甲 
[清凉痱子香粉]  
上海中西大藥房 
此粉專治暑濕熱　痱子諸　凡夏天用以搽於皮膚無不清涼　體香氣　人婦女　子尤宜常用去　售缺斷到無多賜顧者請早來購每盒價洋二角五 
[大東陽金腿號]  
上海新開 
本號開設在英界三洋涇橋北首專辦南北金腿松花彩蛋其價公道格外克已貨眞價實以廣招徠今擇於六月二十日開張什商光顧須明本號招牌庶不致誤大東陽金腿號白 
[拍賣東糖]  
本行准於每逢禮拜一四早十黠鏡在本行拍賣Ｂ唛四　車糖拍定卽收定銀限兩禮　　清如過期不出將定　罰去下期　拍特此佈聞　老太古帳房 
[河朔景星女史大六壬課]  
景星掃眉才子也数學通神屢登前報是以問奇者日無虚畧千載下僅有其人余因是再記之以爲天下告設硯法界東新橋街恆豐里對面　振侯代白 
[拍賣打油機器]  
啓者本行今有打油機器一部貨　在牛莊　來洋棧拍賣日期待　再定届時至本行此先行佈告齊源洋行啓 
[名醫到申]  
　水郭　珍先生精治眼科　　　上法馬路萬　春店内凡　明　　者卽來來醫也　　裕陳楚珩公 
[辟瘟疫藥散]  
上海中西大藥房 
去年夏秋大熱時症　少今　冷熱不匀乍寒乍暖以致貪凉致病由重痧而變瘟疫每逢時疫傳染　速然　患預防　生家最爲要　茲有辟瘟疫藥散只須遍　門前陰　坑厠以及堆垃圾處自能辟疫包不傳染西人家家倶　故無瘟疫　症保身侖者　早購辦每盒價洋二角半睗顧認明牌號庶不致　 
[三興硍硃聲明]  
啟者三興硍硃店自開創以來歷經四代所有硍硃丹粉各色颜料一向倶我黄氏監工製造幸蒙諸尊賜顧　得遠近馳名今　夥漬算各　别志我黄氏　守先人遺　特於招牌内禁加入一黄字以杜假冒貴客光顧請認明　三興　　不致悞　買　貨也　　東　三興　啓 
[京都華英大藥房]  
上海分此 
茲本藥房開設京城前門外觀音寺中間路北首運售經驗西藥廣東蠟丸藥水藥酒菓汁花露香粉香皂香水及照相器具外科刀針一應皆全如蒙賜顧祈請移玉爲盼謹　於六月望日開張生意價當克巳以廣招徠特此佈啓 
[遺失派司]  
茲遺失安輝船進口１００１．４０紅銅皮派司八張共四十箱巳向海關説明作爲廢帋此佈　厘洋行白 
[遺失棧單]  
今有泊來生船進口目頭　１０７８．９７盒子棧單六件有出過兩件尚存四件途中遺失改棧單巳向招商北棧説明作廢無有特此登報謝木記 
[英八月呂宋票批發]  
雙　張公道分條六角四小洋每加錢三萬利文紅票代勞申棋盤街北石庫門内 
[廣福和公烟]  
本號提油皮大土翸監製正色陳　公烟批發價目平頭格外克巳賜顧者請至三馬路中朝北門　　六月初五日開張先此佈 
[記洋行保水火險]  
啓者本行以添英　來使水火險公司計存本銀六百萬兩正專保各客出口銀錢貨物洋面水險併保岸上房貨　　　　物其保價格外公道欲保者請至本行帳房面儀可也 
[恩深再造]  
余於四月初二日起患寒熱至初十後日漸沉重飮食不進大小便不通一日昏暈数次　醫束手乃蒙洋行東家推　利記醫生診視是時瘢巳發出醫生卽用皮帶將大小便疏通連服藥水数次漸覺寬舒稍知人事並蒙醫生招至其家日夜診治除服藥水外　以牛乳代粥飯調養一月有餘余病霍然如獲再生之年惟念醫生待余不　父母待子焉爲特登報掦名以誌盛德　　浜　宋仁卿　誌 
[告白]  
敬啓者三興自製入漆硍硃黄丹鉛粉各色顏料向來我黎家先祖始創不惜資本加工精造歴經百有餘年　蒙貴商光顧　得中外掦名今於光緒廿二年六月吉日加多黎氏眞造字印於箱面之上大包之頂小包之内貴商光顧請認明黎家三興號招牌爲記以别眞僞粤束黎三興號謹識 
[掃盡叛逆]  
天儀茶園新戲告白請看第十一本 
本園不惜工資特請名角　成数本新戲承蒙諸君賞觀之後可稱奇妙故而今軿十一本掃盡叛逆現己每日排練卽日軿成之後撣吉登　試演至期再行登報　聞小園　啓 
[寗波商輪局啓]  
啓者海門輪船專　鎭海　　　　海門　　派　華六月二十日廿六日開行此後照　定日期來　無悞如蒙　貨　　請先　全本　　　是荷 
[]  
英國第一著名朶白生倍老厰所造紡紗　機器專歸敝行一家在華經售並無别行經手該厰在英開設巳歴百有餘年各國紗厰皆喜購用卽中國各紗厰所購巳有十五萬錠子之多出紗著有成效人所共知又經售利物　厰所造織布機器華特厰之引　鍋爐軸輪等件以及格利内而蓄水　火機器名厰電燈機器均　價　相貨能包購倘蒙○貴宧商賜顧請至憋行看　議價可也　上海瑞生洋行告白 
[快發財又送附彩]  
英八月票卽華七月初十開彩 
本行久　自運呂宋大票常得大彩早巳聲明加送彩票不收分文今售英八月票雙張價洋十三元又附彩一雙張單張四開照算分條洋七角附送二條　批公道紅票現兑信購卽 
[戒煙玉液参片]  
上海普太和 
此片得自秘傳重用上藥扶理正除邪不入烟膏其色雪白無論新舊無他病精神易戒斷戒後保　　種子不益健開胃潤顏延年　價　换骨神丹○毎瓶廿片價洋一角每瘾一錢服餅三片五日一減其瘾不期自斷○外有龍涎戒烟丸每大瓶五角中二角半小一角白戒烟丸每瓶一角　棋盤街轉角大洋房開張 
[遺失期票]  
今遺失聚生莊票一帋第二千三百零一號本月廿五期規元七十二兩七錢七分已向前途説明作爲　　　各寳廢紙　　收莊號切勿　用　昌利號啓 
[祥源漆號聲明假冒]  
近有無恥之徒在外私刻本號園章向同仁和冒騙三興硃二百兩今已查緝此人如獲送官究辦嗣後如有字條取貨須要送至本號蓋印方可爲憑倘各寳號尚未週知特此佈聞 
[江蘇藥水厰告白]  
啓者本厰現在請　英國　上造皮皂之工　可造各　皮　隨心所欲其價　之外洋進口者更爲便宜如各貴客欲來　造向樣式等禮拜出若干或每月出若干如欲將自已招　印上亦可商議稍緩　日各種樣子可出特此佈聞 
[頂上痧葯]  
廣東　　齊 
本齊捒選上口藥料精工　製麝香痧氮丸○八寳紅靈丹○麝香臥龍丹○諸葛行軍散○萬應午時○藿香正氮丸○正氣辟瘟丹○夏天需用各項丸散膏丹發售貨眞價亷諸君採買請認明招牌爲記庶不致開分　上洋英界老巡捕　房門 
[新到紳]  
軍文六角文武八角京城朝市叢　六角電報暗碼新編二角四字類賦四角○　選唐詩題解　編二角江左書　啓 
[良醫]  
錢君　五　推拿術治愈　　風應手　效尤精子　炙一切特　有針到病除之技現假　三馬路逢源里裕　仁紗　莊以告求醫者曹珊　謹白 
[告白]  
　南市米行　　　爲因　播記半途拆股事所罕　　巳拆出　　　受　　　中出　　　　　最　特昆聲明許琴生 
 
 

Page 12

 
 
[光緒二十二年六月十二日京報全錄]  
　　宮門抄○　旨二　錄前○將軍依　奏叅道員不遵　硃批把持稅務摺○又奏請將革道驅逐回籍不准逗留片○大臣神奏請將西陵各　使援案　正片○雲督崧奏泰將應行廻避揀員對調摺○又奏揀員調補遊擊摺○豫撫劉○奏查明上年下忙錢糧完夕　目　○六月十二　　部鴻臚寺鑲黄旗値日中書料引見一名兵部二十二名提督衙門二十五名正黄蒙五名正　蒙八名錄曰　　　○頤和園十名○吳樹梅續假十日○倉塲奏　船五日回空○召見軍機廖靜恒楊頤○○奴才依克唐阿跪奏爲道員不遵硃批把持稅務希圖中飽據實糾叅以期整頓恭摺密陳仰祈聖鑒事竊奴才於本年二月初五日奏請整頓東邊　圖各項稅捐派員會同道府徵收以杜漏巵而裕餉源一摺三月初一日奉到硃批知道了著實力整頓毋任　館欽　　　在案當　劄派候補道王頤勳等前往東邊候補知縣凃景濤等前往昌圍會同各該道府徵收去訖嗣查署昌圖府知府陳震　　　會徵向無異說惟東邊道張錫鑾於王頤勳等未到東邊以前先自來省　見謬以向有定章罄東邊所入供東邊所出嘵嘵置見該道尙未辨明利歸天家惟深怨奴才奪伊等利權並有每年呈父督署四萬兩此外不能開報者十餘萬兩等語　經　覆曉諭時事艱難如果係毫無益於公朝廷何貴辦此稅捐現在奉旨整頓各項稅務不可不涓滴歸公以除積弊儻本年收　暢旺再當奏請賞給數萬兩津貼該道辦公該道始行回任迨奉到硃批奴才復經欽遵飭知王頤勳等馳赴東邊在沙河子地方設局會徵該道張錫鑾　不公同商酌自於沙河子大東溝長甸河三處分派總辦帮辦委員書差等二百餘人竟有一局委員至干四名　多者委員俱加薪津而巡差反皆减撤工食故使走漏意已顯然各項稅欵俱歸伊等經收奴才所派之王頤勳等一槪不容過朋　　每月　終告以收捐總　其實欵均送道署從未解省分毫外有興京遼陽藏嶺開原各局八九處亦派總辦帮辦所派之員並未禀明奴才更不商之　頤勳等是該道心目中不但視會徵之王頤勛等如同贅瘤卽奴才恭錄硃批之飭知亦皆置若罔　良由從前此缺肥美全靠捐　　　奴才整頓大失所望該道遂任意抗違總欲令收數大减陷奴才前奏不實之咎似此把持居奇若非希圖中飽何以於奉　旨捐之公事不容他人著手如是其妒現查其册報正二三三個月僅收銀六萬餘兩除東邊開銷所餘無幾按數核　尙不及往年未　整頓所收之額卽自四月重新整頓然已敗壞數月少收十餘萬兩再興京各局二月分共收東錢五干六百餘千開用三千六百　千　用皆該道私人竟成尾大不掉之勢奴才賦性愚庸本不嫻於吏治推算更非所長該道一味欺蒙跋扈奴才之精神衰邁伊等妨奉陰違百計阻撓實覺查不勝查與其至秋後而徵不足額何如及時舉發尙可失半得半以爲補牢之術且欲除弊而不除作弊之日　觀望效尤者衆各處稅務均難整頓萬不得已擬請旨將該道張錫鑾先行開缺免致掣肘應如何懲辦之處斷自宸衷奴才　　擅擬如蒙俞允卽由奴才揀員前往署理不但稅務可有起色卽地方亦不至廢弛奴才於該道期望甚殷是以稅捐一事不憚　三誥誠無如始終不化竟敢公然違背硃諭倒行逆施此理此情實難隱忍奴才爲遵旨實力整頓毋任中飽起見是否有當理　叅摺密陳伏乞皇上聖鑒訓示遵行謹奏奉硃批另有旨欽此○○依克唐阿片再前於光緒二十二年正月初七日欽奉上諭前據依克唐阿奏叅奉天候補道余濬等貪縱酷虐各欵當經諭令李培元確查具奏兹據查明奏稱候補道余濬攬權納賄向上營私准補營口同知陳忠偉貪婪暴虐蠧政害民協領英飢依附余濬耗帑勞兵證諸卷宗叅之輿論該員被叅各節均屬實有其　請旨懲辦等語奉天營務吏治久形廢弛若不將此等劣員從嚴懲處何以挽積習而資整頓余濬陳忠偉英凱均著卽行革職永不叔　餘著照所議辦理該部知道欽此欽遵分飭遵照在案該員等旣奉旨斥革應卽各回本籍閉戶自新除陳忠偉業經回南外查該革道余濬近將半年仍復逗留奉天盤踞省城聞有勾串結黨伺聽公事各情雖尙未經發覺而該革道遊幕奉天吉林兩省又充三省練軍翼長操權旣久黨羽甚多現在徘徊觀望心實叵測旦前在吉林劣跡多端曾經前將軍公崇綺查辦奏叅在案兹復怙惡不悛難保不别滋事端相應請旨飭將已革道員余濬驅逐回籍不准在東三省遊幕充差以免貽害地方是否有當謹附片密陳伏乞聖鑒訓示遵行謹奏奉硃批另有旨欽此○○祥霖片再據各内關防司員等禀稱叅查陵寢尙茶　尙膳副委副内管領等向由茶膳上人香燈拜唐阿内揀選挑補其由茶膳上人挑補者仍支原食錢糧由香燈拜唐阿挑補者亦僅改人茶膳上人額内名目並未設有專欵其監造供品祭禮執書皆係兼充承應一切要差未能各專責成已屬不敷分派近凶一幕東陵差務較繁官役尤爲不敷承應不足以昭敬愼擬請仿照光緒十九年署理總管内務府大臣奉恩輔國公光裕奏請東陵改設專缺成案請將各陵尙茶副尙膳副委副内管領等十三名添給隨缺餉銀米石開底缺另行挑補以符原額而重要差等情禀請核辦前來奴才伏查西陵各陵所設尙茶膳副等係由茶膳上人内揀選每遇祀典皆係兼允承應核與東陵差使均屬相同缺額未能一律自屬不敷分派典禮攸關殊非愼重合無仰懇天恩俯念差使重要准照東陵光緒十九年奏請成案將尙茶副六名倘膳副六名委副内管領一名仍照頂食錢糧數目改作專缺至遞遺茶膳上人及拜唐阿名缺另行挑補庶　各項差務以專責成俾昭　愼相應請旨飭下總管内務府議覆施行是否有當謹附片具陳伏乞聖鑒訓示謹奏奉硃批該衙門議奏欽此○○頭品頂戴雲貴總督兼署雲南巡無奴才崧蕃跪奏爲實缺叅將應行廻避本省循例揀員對調恭摺仰祈聖鑒事　准兵部咨雲南永北營叅將李德濊籍隸本省例應廻避行令於兼轄之貴州省實缺叅將内迅速揀員對調等因奴才等遵卽往返咨商查有貴州黎平營叅將王得貴籍隸貴州亦例應廻避堪與李德濊互相調補合無仰懇天恩俯念該員等均係例應廻避之員准以貴州黎平營叅將王得貴與雲南永北營叅將李德濊互相調補實屬人地相宜與例亦符如蒙俞允李德濊係曾引見之員並懇勅部換給劄付令赴調任王得貴俟接准部覆卽行給咨送部引見以符定制所有實缺叅將應行廻避本省循例揀員對調　由謹會同署雲南提督臣蔡標貴州巡撫臣嵩崑貴　提　臣羅孝連恭摺具奏伏乞皇上聖鑒勅部核覆施行再雲南巡撫係奴才兼署毋庸會銜合併聲明謹奏奉硃批兵部議奏欽此○○頭品頂戴雲貴總督兼署雲南巡撫奴才崧蕃跪奏爲揀員調補遊擊員缺以實營伍恭摺仰祈聖鑒事竊查雲南昭通鎭中軍遊擊朱文德於光緒二十二年三月初三日在任病故業經奴才另疏題報在案其所遺遊擊員缺係題調之缺自應照例揀員調補以免員缺虚縣奴才於通省應調人員内逐加遴選查有普洱鎭右營遊擊劉全忠營務熟悉任事耐勞以之調補斯缺洵屬人地相宜與例亦符除將該員簡明履歴送部查照外合無仰懇天恩俯念員缺緊要准以雲南普洱鎭右營遊擊劉全忠調補昭通鎭中營遊擊於營伍地方兩有裨益如蒙俞允該員係對品調補無庸送部引見並懇勅部換給札付令赴調任所遺雲南普洱鎭右營遊擊員缺係題補之缺容俟接准部覆再行遴員請補所有揀員調補遊擊員缺緣由謹會同署雲南提督臣蔡標恭摺具奏伏乞皇上聖鑒敕部核覆施行再雲南巡撫係臣兼署毋庸會銜合併聲明謹奏奉硃批兵部議奏欽此○○頭品頂戴河南巡撫臣劉樹堂跪奏爲查明光緒二十一年分下忙徵收新舊錢糧完欠數目恭摺仰祈聖鑒事竊照下忙徵收新舊錢糧完欠分數例應專摺奏報歴經遵辦在案兹據布政使額勒精額查明光緒二十一年各屬下忙徵解地丁正耗錢糧銀數分數及帶徵光緒十九二十等年地丁銀兩並據糧儲道王翰將光緒二十一年漕項完欠數目分晰開單造册呈請奏咨前來臣覆查無異除册送部外理合　繕間明清單恭呈御覽爲此專摺具奏伏乞皇上聖鑒謹奏奉硃批戶部知道單併發欽此 
 
