# 1894 - 282 - 4907717

 

Page 1

 
 
[重印四史告成] [  圖書集成局啓]  
　　四史者何史記前漢書後漢書三國志是也本局前曾排印出售價廉物美購者盈門未及一年篋笥巳罄兹重復鳩工排　字跡疎　紙色精良　對裝漢略不苟且每部分爲六十册僅收實價洋銀四元有欲躉購若干者請臨申報館帳房面議 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛序始先生逐回評點益覺無微不至有美必臻本局以雪白連史紙印成裝釘亦極華美卷首冠以銅板繡像百數十幅每回又增入畫圖二幅誠可盡善盡美髮憾無遺者矣兹巳告成每部分裝十二册碼洋一元五角如欲躉購請移玉申報館帳房面談可也　 
[三百八十八號畫報告白] [  點石齋啓]  
　　中國海軍在鴨緑江大勝倭奴情形早經繪圖報　事後津郡紳商以德員漢納根時在海軍副提督之任戮力戎行厥功尤偉爰著賀辭由李摶霄大令率同至漢軍門公　朗誦宣賀漢軍門謙讓而後受盖循西例也餘若香港某報舘分送牙山捷信六倭奴見而阻之致被送報人一齊擊倒又崇明南境之石頭沙預置水雷屢　貨船偷稅暗渡卒罹奇禍皆時事之不可不知者兹特舉其岸略耳卽日出售幸早賜覽爲盼 
[練兵水陸難易說]  
　　中國此時與倭人開仗說者多以爲水軍恐中國不及日本陸軍則日本不及中國蓋日本之水軍仿用西法較中國爲精詳且時時出洋游歴雖其未經戰陣與中國同而其創制也較早中國海軍創設不過十餘年且從未至海外游歴以習見風濤沙線熟諳夫行駛之利鈍槍砲之取準水道之測量古風占水相去遠近平側迎擊追攻旁敲側擊一切諸法皆未必語焉而能詳故中國水師止可用以守口不可用以禦敵於驚濤駭浪之中至於陸兵則日本之兵軍食本不甚飽騰又以攺作西裝之後步履頗不甚便其槍砲雖多所製利器要亦與中國相彷彿卽其訓練之法亦未能出奇制勝亦不過照舊法而稍爲變通其用兵也亦不過分作幾路包抄夾擊其截刼糧道斷絶後路與夫各處埋伏等計仍是兵家所常有彼所能者中國皆能之以故牙山之戰中國可以以少勝多倭兵雖衆無所用之幾幾乎望風而靡竊以爲中國陸兵本稱精銳前者左文襄公出關辦理新疆軍務收復伊犁俄軍大爲畏服西字報曾載其語以爲中國之軍行步如飛俄兵之被追逐者幾於足無停趾卽諒山一役以法人之强悍尚且敗於蘇馮兩軍則中國陸軍固足以横行無敵者也詎又知陸軍之强而反有平壤之敗海軍之弱而反有大東溝之捷此又事之不可逆料者也此時而爲中國計則第一在於選將第二在於練兵兵之未練者不可用也倭國兵制仿自德國其法凡國中之民無論何業及歲則必令入伍當兵三年之後仍令各歸其業倘國有兵事則仍由田間招之以歸兵籍故其爲大言也曰通國之人皆可爲兵此等兵固未必可謂之勁旅然究曾經在伍三年則營伍規模戰陣進退自必稍有所識卽使悉數遺忘而温習數日卽可記憶較之驅巿人而爲兵則不同也中國之兵其緑營原額則直可以不必作數彼所謂老將也者除汛地城門而外别無所用其檀槍者則烟槍而巳其善砲者則烟泡而巳故往往一遇戰事皆招募勇丁以實行伍而老於用兵者則凡於招募之際選擇自必精嚴而且必先爲陳明成軍之後必須半年或三月不出仗俟訓練旣成之後乃出以應敵此則老於兵事者之識見若草茅初進以及專恃血氣者則但招集成營卽可以之出戰抑知將不與兵習兵不與器習坐作進退皆不如法而欲其能收殺敵致果之效烏可得哉練兵者先練其步伐使皆能絶足奮步一氣直前可以追及奔馬非教之見敵而逃也戰而勝可以追奔逐北不使敵人得有漏網設有小挫亦可以脫身收隊以作後圖蓋所貴乎戰者貴乎有益於國家非但以一死塞責者也步武旣成則進以槍砲之準頭坐作之行列凡一切安營布陣整散變化抄襲埋伏據險扼要等事以次訓練約計資質之佳者三月可成遲鈍者半年亦可以用彼以爲練須一年二年者則爲養精蓄說計否則借此逗留者耳水兵之練較陸兵爲難陸兵之槍砲脚踏實地尚易取準兵船則高低轉側隨潮上下其勢不定必隨勢高下遠近然後可以命中否則徒費藥彈無非送入龍宫無所用也步履則不必如陸軍之捷然兵船亦有步伐非可以參差不齊而第一要著尤在乎練膽身在舟中與船併命船存與存船亡與亡身與船直同一體而第軍心皆定而海戰必能奏功昨曾論及之而猶恐中國之人膽小者衆故再爲之進一解欲軍士之膽壯第一在乎謀定第二在乎器利第三在於有退步有此三者則無論爲水軍爲陸軍無有不膽氣百倍者而有此三者則海軍之練更易於陸軍矣中國此時不患兵之不能用患在將之不能用兵亦非選將者之不能擇善而使由於將將者之賞罰未盡嚴賞重固足以示鼓勵　輕卽不免生玩心夫刑賞者爲上之大柄所以驅策天下之英雄豪傑卽人人樂爲所用者也可不慎哉可不嚴哉 
[本館接奉電音]  
　　昨由京友電傳諭旨七道敬謹譯登○九月十二日奉硃筆遺陳學棻爲正考官徐致靖爲副考官欽此同日奉硃筆知武舉著徐樹銘去欽此同日奉硃筆内簾監試著端良王鵬運去欽此同日奉硃筆這塲内彈壓著副都統定昌去欽此同日奉硃筆這收掌試卷著王玉如朱黻去欽此同日奉上諭溥良奏年滿保舉教官請旨奬勵等語金壇縣教諭丁賜綬講求實學才識明通著以知縣升用淮安府訓導張元度植品端方學有根柢著賞給國子監典簿銜寳應縣教諭邵長濬才優守潔督課殷勤海門廳訓導陸景興學養兼優士林矜式均著交部議叙另片奏廪生崔朝慶積學功深尤精算術著以教職選用並將該生員咨送總理各國事務衙門考試欽此同日奉上諭直隷候補道徐建寅著交吏部帶領引見欽此 
[紀左軍門陣亡確情]  
　　西人有在平壤觀中倭交戰者回至盛京作書相告云左冠亭軍門本在盛京帶隊駐防當倭人啓釁時接天津電信令赴平壤地方進剿軍門接電後卽帶兵渡鴨緑江馳赴平壤每日行一百餘里趲程迅速旣抵平壤麾下之兵不過四千當開仗時别軍巳退惟左軍門誓死不走當時葉曙卿統領逆料平壤地勢並無險要可扼若倭兵來攻萬萬不能扼守遂與諸將商議拔隊同退免爲倭兵所乘諸將皆以爲然惟左軍門忠勇性成自以奉命東征誓當爲國宣力豈可旅進旅退坐失事機葉統領及諸將置之不顧各携鎗砲輜重而退左軍門見諸將各懷意見無計挽回遂以孤軍扼守誓捨身以報國當倭兵進攻時奮力抵禦惟軍中砲位不多無從施展神威然軍門仍激厲將士歃血力戰有極大之砲一尊由出洋肄業之某學生管理未幾中砲而殞左軍門乃親自然點時軍門巳中敵彈致 
 
 

Page 2

 
 
傷一腿效死不去屢發大砲殲斃倭人未幾又中敵彈軍門遂陣亡麾下弁兵相率退走軍門誠可謂勇略蓋世忠義絶倫者矣彼畏敵張皇未戰先退者對之能無顔汗 
[倭船受創]  
　　昨報紀鴨緑江之戰倭官自述松島船死九人傷四十六人而不將受創情形和盤托出猶不免意存掩飾兹閱倭國最著名之日日新聞詳述松島船受傷情形歴歴如繪據云松島被中國鎮遠鐵甲船奮力猛攻擊傷甚重當日十二點鐘奉水師提督命預備開戰分派砲手六十二人管理各砲不及一點鐘時砲手或傷或死祗剩六人船面巳成糜爛但見屍骸手足狼藉縱横滿船皆血忽鎮遠鐵甲船以三十七墩重之大砲裝開花彈施放擊中船身將松島右邊大砲一尊擊瓌連砲及架盡行轟倒及砲彈墮於船面登時炸開船面一大半均巳破損不堪擊成一大洞砲手頭目中砲而殞屍身飛向空中不知何往惟其帽及千里鏡尚在船上又中第二砲但見滿船皆火船中人赶緊撲救得以漸熄然弁兵受傷及殞命者不少以上皆日日新聞所述松島受傷如此之重則其餘各艦亦可概見矣試問倭人尚敢藐視我北洋海軍哉 
[病入膏肓]  
　　俄皇近患疾病延醫診治昨接倫敦十四日來電云俄國皇家醫生謂俄皇曰此一種病雖醫國手亦難奏效以我視之 
約視息人間僅有數月耳 
[烟臺防務]  
　　烟臺訪事人函云威海鞏軍今又來烟招勇惟烟人之强壯者早巳應募他往怯弱者流不堪入選以故招募多日尚未成軍○邇者海防營分設堆卞散布街衢所以查奸宄而安閭閻也今因新任撫憲李中丞將次來東查閱海防遂撤兵歸伍以資操練○威海旅順二處官紳眷屬近日多至烟臺爲避地之計各鋪户亦相率遷來因此駁船挑夫異常忙碌威海旅順二處形勢險要固若金湯而膽小如鼷者竟至不敢安居想惑於倭奴散布謡言耳○新任撫憲李中丞接印後卽入闈監臨及三塲事竣　榜未發以海防關繫緊要遂於初二日啓節閱視海防駐烟之嵩武營及海防練軍連日勤加操練以待臨時校閱○海防營添募練軍百餘名以足兵額一時應募者紛至沓來不日成軍蓋以此營爲彈壓海口而設不須徵調他往故人皆樂於應募也○自倭奴犯順以來烟口整軍經武不遺餘力初四日道憲又親至南山一帶閱視形勢添兵設防○前因中倭搆兵銀價陡長蓋以提欵撥餉銷路浩繁勢所必至也詎意不數日間大爲跌落比平日行巿每兩反减去大錢二百收藏之家甚覺向隅以是知國寳流通逈非倭奴之羅雀掘鼠水窮山盡者可比○兵丁所穿號衣原有定制東省緑營向來黑心紅邊自軍興以來各處防營隨意縫製無非取色樣鮮艶以壯觀瞻近見勇丁經過烟臺所穿號衣白心紅邊花樣又一變矣○東省民食每仰給於江南除上海大米而外復有鹽城海州等處爲之接濟價廉而物美爲貧民所倚賴自倭奴犯順上海及鹽城等處禁米出口烟臺米價爲之驟漲貧民數米而炊不免愁眉雙鎖矣 
[倭船游弋]  
　　本館派赴烟臺專訪軍情之人來函云初八日接威海來電言有倭船七艘在威海口外游弋往來多時始相率颺去此時中國各兵船入塢修理當巳告竣何不一鼓作氣截其歸路使無遺類耶 
[烟臺訪事人述朝鮮近事]  
　　昨接本館派赴烟臺專訪軍情之人來函云本月十一日有人由仁川口附英兵船行抵烟臺述及近日朝鮮内地無甚動靜韓京中僅有倭兵八百名隨處彈壓蓋恐鮮民肇亂也倭官動以假情假義籠絡鮮民見有失業者每名每月發給鮮錢四千以資養赡自以爲鮮民必將感德而不知鮮民洞燭其隱有退而腹非者八道地方俱由倭人設官分職妄立法制多設禁令欲以脅服鮮民然鮮民之視中國也如父視倭奴也如仇旣非小惠私恩之所得而要結又豈嚴刑峻法之所得而驅迫也哉又有人言及前由仁川出口時見倭兵船一艘行至口外十八家島地方觸礁擱淺後又有倭艦駛至見而往救方欲拖帶出險不料船身巳分爲二截可謂天奪其魄矣 
[謡言勿信]  
　　倭人之稱兵犯順也動輙散布流言冀以惑我軍心昨接烟臺訪事人信言據西人傳述旅順口迤東約二百七八十里有一口岸被倭人登陸以意揣之當仍在洋河沙河子口等處按北洋各口防守十分嚴密倭兵如果舍舟登陸則我以陸軍大隊扼其前水師兵船截其後釜魚阱獸有不自取覆亡者哉 
[鄂督北上]  
　　昨日漢口來信云兩湖總督張香濤制軍奉諭旨進京商議機密業巳起程矣 
[電傳甲午科雲南鄉試題名全錄]  
陳祖虞會澤附　袁嘉榖石屏優　劉　增尋甸廪　李尊先曲靖廪　束於亮蒙化廪　李　源呈貢廪　李膺唐新平廪　楊篤慶平安廪李淇園蒙自廪　楊雲卿呈貢廪　邱永孚永善附　保九成昆明廪　宋　藩昆陽貢　孫文遠昆明廪　趙興胥江川增　諶世英曲靖廪楊兆龍昆明廪　施江欽雲府附　江命職會澤附　劉憲邦新興廪　宼從義昆明附　李尚德雲府廪　趙耀基鶴慶廪　湯仰賢昆明訓鹿濟美雲府廪　畢　宣呈貢廪　戴長齡雲府增　吳樹梅昆明附　李慶霖昆明增　琅輔國昆明教　蔣應樹昭通副　沈興廉會澤廪姚思敬浪穹廪　張樞蔭安寍監　楊保齡昆明附　張懷芳河西廪　周寍永河西廪　楊祝元鄧川廪　羅　梁河陽貢　趙千悟通海廪杜鴻鈞鶴慶廪　楊　清昆陽增　桂良椅昆明廪　錢克寛宜良貢　何瑩仁鹽井廪　胡開雲大理附　趙國珍蒙化廪　楊瑞鴻大理廪徐嘉彦昆明廪　孫行梁石屏廪　李馥園蒙自附　陳　度廣西廪　徐馥德建水廪　羅其章昆明廪　尉鳳庭定遠廪　饒啓炁澂江廪林春瀧永昌貢　詹太和廣西廪　楊潤德元江貢　張立志太和優　周覲曉昭通增　宋　暉羅安廪　繆雲章廣西廪　王唐心王海增李儷舜宣威廪　湯　瑞鶴慶廪　趙　鏐通　　　陳循昭通海附　范彭勸　　增　鈕銳質建氷廪　賀名顯羅平廪　周思立臨按廪蹇　衡雲南廪 
[副榜]  
甯纁銓　　廪　李海陽尋甸廪　李若開鎮雄增　張有常河陽增　鄹倚雲　　增　王志恕昭通附　范宋濂河西廪　魏式銘　　附曾文藻雲川增　張廣用趙州廪 
[電傳甲午科廣東鄉試題名全錄]  
梁錫祥　梁殿元　朱　煊　葉大垣　莫如鴻　張世進　陳伯檀　易賢翰　趙純煕　舉榮昆　張其鎮　潘家桂　陳耀榮　金俊基曾廣華　阮廷芳　楊壽昌　羅楊熊　區坤元　陳仲夔　祝嘉祥　楊雲祥　陳學韶　商衍流　麥秩嚴　陸錫祈　劉榮恩　羅殽華麥炳鑑　蘇作榘　林　憲　劉彦芬　馮心坏　莫　圻　關爕基　繆國均　陳炳　　李鳳池　徐兆楨　侯家具　廖佩詢　梁元任陳桂榮　張廣弼　朱寳榮　朱澤年　詐炳耀　張紹勤　馮子相　黄汝剛　潘樂熊　朱崇禮　吳台東　李萃英　陸壽昌　李　敦彭炳光　廖相周　李保極　潘應鑑　薛維屏　葉衍藩　林贊統　馬之饐　崔斮榮　許榮桂　周思鎬　黄桂瀛　梁慶年　吳　宗周湯耀　梁殿勤　左　沛　林鏡流　梁廬鏘　李兮臣　邱雲鶴　羅之章　李鑑湖　林廷咨　謝樹彬　胡錫侯　黄錫倫　莫文龍盧　婷　符仕龍　陳寳均　馮禧招　嘉　浙　廖恩瀣　黄　頴　余嵩年　唐聞佐　林廷生　圄榮光　李錫康　馬雲鴻　徐廷待何景濂　黄防藻　潘燿文　張清琛　司徙蘭　張文英　勞佗華　蕭永康　朱崇鑲　黄　嵩　裴　副　黄鍾俊　麥　亮　利　璋 
 
 

Page 3

 
 
雷超常　孔廣田　招寳蕚　鄧憲禹　梁永思　楊　森　陳慶祜　程鏡清　潘飼景　李沛泉　檜　孚 
[五羊仙蹟]  
　　本館訪事人由廣東來信云統帶沙基巡防營宋守戎葦飛不洽輿情被商民向各大憲禀訴大憲立卽撤去差使所遺營勇札委儘先把總陸把戎鴻圖接管○藩司成竹銘方伯憂勞成疾刻尚未痊不知向日能喜占勿藥也○連日大雨傾盆幾如天上銀河從空倒瀉風伯又從之爲虐偃禾拔木攪海翻江河水繼長增高一漲二三尺許聞西江某基圍巳被衝决小民致歎其魚時届深秋忽遭水患父老咸謂見所未見云○徐花農宗師考試優生頭二塲均巳告竣取列正貢四名陪貢二十四名定期九月初四日會同督撫覆試計正貢第一名王國樑琼山人第二名許炳照番禺人第三名黄僑生南海人第四名譚啓科歸善人 
[袁江客述]  
　　揚州訪事人云清江臧家馬頭爲北鹽船聚泊之所其地距鹽棧數里向來鹽船掛號後由棧依次秤付委員委員卽雇薄笨車運送至船然後護解南下去歲兩淮運司江都轉重定新章每批北鹽限五十日内銷差逾限則記過蓋每批有五百引之多成本攸關不得不出以鄭重也各員遵奉至今無敢或懈刻有從袁浦來者云立秋節後日有大隊兵差過境各兵旣抵浦上卽舍舟登陸地方官應接不遑日派差役在外招雇小車凡土牛以及二把手一律搜括無遺致臧家馬頭北鹽船無車可載連檣守候巳歴數旬各委員屈計日期恐或逾限晨夕企望惶急非常然果係實情則上游自可曲子原諒也 
[浙省官塲紀事]  
　　杭州府陳六笙太守前因政體違和請假醫治現巳就痊惟體未復原尚畏風寒遂於初九日復請假數天俾和晏心調　○各處防軍所需軍械均由省城接濟局員支應不暇故藩憲添委方司馬駿帮辦軍裝局務巳於初九日到差○保甲提調孫太守期滿現由臬憲委候補府張　生太守濬萬接辦并總辦發審局務○武試錄遺現奉徐宗師札飭各學定於十五日取齊○武闈提調丁都轉彦監試萬觀察福康於初十日親詣羅木營查勘馬槽蓋因秋雨連綿恐泥土鬆裂不能一律平坦當飭總理廳赶爲修治也 
[夜巡嚴密]  
　　杭友信云海疆有事深恐宵小乘機竊發故浙省保甲提調張蒓生太守嚴飭各叚委員認真巡緝夜間栅欄一律於二砲上鎖各大憲輪流巡夜如更栅夫有不力爲防範者卽將該員記過 
[邑宰公旋]  
　　日前上海縣黄大令將虹橋鎮王豐崙家盜刼案内陳阿五顧阿妹巢湖阿小三犯帶往青浦昨日黎明回滬舟泊觀音閣碼頭縣署差役聞報往迎大令先赴道轅禀見然後回署將陳等三犯收禁 
[賽船紀略]  
　　昨爲寓滬西商秋季賽船之第一日午後卽由船牙在該處一帶驅逐草船水巡捕亦乘杉板船往來巡視西商齊集杉板廠鐘鳴三下始操舟下水至草鞋灣取齊共賽五次每次二船四人四牀第一次紅旗勝二次紅十字白旗勝三次藍旂勝四次白旗勝五次藍白二色旗勝直至崦嵫目墜暮色催人始各分散是日天氣晴明傾城士女聯襼偕來沿浜一帶俱有小本營生喚賣食物莫不利巿三倍矣 
[虹口火警]  
　　前晚二點零五分鐘捕房鳴鐘報警旋分二下探悉美界天潼路一百十一號門牌萬順永烟紙店失慎火從樓上而起登時冒穿屋頂勢甚猛烈救火西人卽將東首一百十號裕生肉莊之屋面拆卸火勢向北延至頭壩路四十一號房屋斯時租界中皮帶車紛紛馳至吸取自來水竭力灌救火始息滅共燬樓房二幢惟頭壩路轉角處之小菜行當火熾時三面皆燃彼獨無恙殆有天幸也 
[巿儈居奇]  
　　火油一項年來銷路日旺而巿價亦時有漲落彼業中之狡猾者以爲奇貨可居倘手中並無存貨動以千百箱抛盤銷售操奇計贏以遂其所欲如遇貨物滯銷則又布散謡言以冀巿價增長如近日揚言某夾板船裝載火油來滬在新加坡洋面損壞實則並無共事不過欲使巿價頓增以遂其奸詐之計耳實有現貨者反被把持抑勒貽害巿面實非淺鮮賢長官豈可置之不聞耶 
[轟傷工匠]  
　　滬北某洋行承辦軍火雇匠製造水雷及開花砲中之管形如曲尺長徑三四寸向在虹口工作近忽遷至西門未及一月在西門外萬和醬園對門泥弄中假張姓房屋作工昨日上午十二點鐘裝成之箱不知如何炸裂轟然一聲無異天崩地裂立將屋面揭去墻亦同時傾倒在塲作工者六人同罹是厄其受傷最重之一人不特焦頭爛額且下竅流血一息淹淹其餘五人皆受傷甚重立卽報知作主倩人舁送仁濟醫館療治不知能無性命之虞否 
[搗破行窩]  
　　前日保甲總巡葉臨恭司馬命駕出城至二十三七鋪巡防總局會同戴憶珊二尹編查門牌至鈎玉弄地方某姓家見有房屋一間陳設床帳並無一人在内二尹飭地甲向某姓訊問屋内有無人住則稱有王秋倌者棲息於此王日在街坊收賣舊貨至晚必偕一女入内不知爲誰二尹恐有匪人藏匿回局後又飭地甲往查地甲於晚間前往果見男女二人問之不答遂從床上將二人拖出婦蓋麻子阿弟之妻也卽送本局請究二尹將王申斥一番押令出境婦則交其夫領回 
[劣油充公]  
　　西門外巡防局查核門牌至褚家橋見有售賣花子油者兩家並搜出石灰包以其私造劣油顯干禁令飭將石灰包及所點之油一并舁入局内發善堂充公該作主出言挺撞送上海縣從嚴究辦其一勒令閉歇不准復開 
[不認濟匪]  
　　本邑南巿恒祥豐和元吉泰萬成公衍源五家豆麥行將麥八百餘石售與天津客李萬春等分八船裝往浦東上棧經委員查獲禀明江海關道劉觀察一面函請上海縣黄大令提齊訊鞫此巳登諸前報矣觀察細核情由以其顯違禁令定有漢奸在内飭縣重提研訊務得確供適大令往青浦鞫盜由帮審委員葉司馬提訊金奎江鮑永春陳應成王少亭唐裕來五行夥以次長跪案下司馬曰前次所供均巳照錄供單禀呈道憲毋庸重說惟爾等各行由天津人買麥總有一人主謀設計包裝出口接濟匪人其人現在天津或在上海是何名字可速供明五人匍匐乞憐同稱並無主謀濟匪之人實因各客均是多年主顧誠實可信且並不裝運出口是以將麥售付自奉道憲大人明示之後祗做本處貿易所有出口生意巳槪行停止司馬怒曰試問裝上洋棧與出口何異乎爾等犯如此之案道憲大人盛怒難平爾等尚在强辯乎喝令從重掌頰鮑叩首求免司馬問以前售過多少堅稱未售司馬曰不必狡賴可吊帳簿查核設巳售過定子重懲各人同供稱請大老爺吊查實未售過問究有漢奸否各稱實未有漢奸司馬叱令退下又提天津人李萬春邢蔭堂田品卿傅桂山趙子甫王雨田到案諭以何人囑爾等來申買麥此人現在何處從實供明不許藏頭露尾同供稱均由號家派至上海坐莊或巳十年或巳二十年矣實無私運出口接濟匪人情事曰旣派爾來此辦貨爲何不領護照顯係私販無疑究竟何人主謀供明免責同供稱小的向來不請護照司馬怒曰現在是何時勢爾等豈不知耶嚴詰至再李供稱陳和太報關行勸小的買麥并謂現在不能出口可代上洋棧以覘動靜司馬曰若是則陳和太卽係主謀之人又供稱不是主謀惟代爲上棧而巳司馬曰旣可代爲上棧總可設法出口爾總是受伊唆使不問可知李所供一味支吾司馬曰飭將李等六人分發三廳管押金等五人仍交差看管候提陳到案再訊 
[續獲兇犯]  
　　山東小毛等在虹口朱家宅某船廠戳傷船匠陳兆興陸福順迭經拘獲行兇之瞿小狗等解訊惟在逃之山東小毛瞿銀大等尚未弋獲昨晨上海縣黄大令飭差二名會同英廨差役至虹口美捕房知照捕頭飭華捕一名協同二圖地保至朱家宅將瞿銀大拘獲送入美捕房禀明捕頭將該犯帶回縣署候訊 
[巡局瑣事]  
　　南巿二十三七鋪巡防局委員戴憶珊二尹訪聞董家渡一帶有匪徒擺設擲骰小賭攤誘騙鄉愚遂於前日下午督率地 
 
 

Page 4

 
 
甲局勇前往拘獲賭徒沈阿弟胡阿七范阿四等三人回局訊問沈等俯首求恩二尹判各責五十板驅逐出境○前晚十點餘鐘時戴二尹又帶局勇多名出外梭巡行經鹽公堂地方之大栅尚未下鎖二尹大怒飭將栅夫錦堂傳至輿前喝責五十下爲疎忽者儆 
[英界公堂瑣案]  
　　一百二十九號華捕禀稱昨日有江小寳至彚司洋行吵閙經該行洋東指交小的解案請究彚司洋人申訴前情請爲究辦江小寳稱本地人小的之妻現在該處傭工因聞妻與侍者有不端事是以往喚回家並未吵閙洋東亦在可否求老爺與洋東一言將我妻辭歇宋通剌商之佛譯繙以現姑先將江管押五日以儆其吵閙之非至所言妻有不端事著洋東將伊妻交案後再核○謙和洋行寫字西人控侍者朱海生不聽使喚且紏人來行吵閙交案請訊朱稱被欠工資十日計洋三元三角向索無著故與理論並未紏人吵閙宋通刺判朱海生交捕房管押十日所有工洋由洋東交捕房轉給具領○陳得勝前因犯事曾經二次遞解今又潛來滬上經包探何瑞福拘解至案請爲判斷宋通刺略訊情由判令笞責一百板押候備文仍遞紹興○三百五十號華捕禀稱昨日小的在外巡街見有馮阿華之友在路小便小的見而喝阻馮出外强阻是以拘解至案請爲究辦馮供寍波人因有友人在路小便小的告以不可如此不料華捕悮將小的拘案通剌判將馮管押三天○六十七號印捕等拘解在虹口聚賭之陳國明周阿大吳阿巧及賭具等物至案通刺訊明情節以陳周雖亦往賭情尚可原各押七天吳阿巧實係老賭徒著交捕房管押一個月○包探孔阿才禀稱曹榮興竊取朱明生等家紗馬褂一件烟鎗一支及衣服等件拘獲人贓送案請究朱等投案伸訴前情并請領贓曹榮興供崇明人實因病苦致犯行竊通剌判交捕房管押一日期滿遞回原籍○張榮生先後行竊陳子範等八家衣服報捕後經包探緝獲人贓解案張供本地人家有父母無資養赡不得巳而出此下策通剌以張屢犯竊案斷難輕恕著笞責一百板交捕房管押三月贓給失主領去○孀婦楊胡氏投捕房報失翠飾衣服等件經包探黄四福查係其養子楊祥生所竊拘案請訊該氏投案申訴楊供認私取母物質錢使用如蒙恩宥情願回家安分度日通刺判管押五天期滿交保○東洋車夫朱曹東推車不慎致將洋人霍得之大衣一件撞破此衣新時約值洋二十元洋人申訴前情朱曹東稱無心悮撞通剌以朱却係無心且貧苦異常勢難照價賠償商之佛繙譯判令將朱管押十天○馬夫陳阿榮拉韁太快與别車爭先一百零六號印捕以其易於肇禍且有違租界定章故拘案請判通剌判罰洋五元○四百零三號華捕禀稱昨有應全記施隆生二人因賭錢爭毆致將應之腎囊揑傷今應在醫院醫治據醫生言須十四天方能痊可現先將施送案請究通剌略問緣由判將施仍交捕房帶回候應傷勢痊愈再行訊究 
[好生之德]  
　　昨蒙陳鉅美翁經募交來救狗經費洋五十元朱少梅翁經募三十一元敝堂領出之狗運蘇巳有十五批合計一千二百四十二頭現滬局存有一百餘頭不日卽運第十六批竊維狗數如此之多除蘇申兩處建造屋廠巳費二千餘貫外開辦至今源源不絶日積月累經費茫無把握惟願諸大善士接有敝堂簿册者或解仁囊或集義腋俯念刦餘之狗生命實繁將來百福千祥亦並恒河沙數臨風拜祝無任禱祈[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甲午秋浙江鄉試官板題名全錄]  
陳修榆鎮海廪　葉景葵仁和附　邵藕田東陽增　邱炳珍烏程附　孔昭冕山隂附　陳達鵬鄞縣廪　屠善生秀水廪　錢鏡容山隂附胡錫書上虞監　姚清瀾諸曁附　周鍾麟諸曁附　蔡銘恩山隂廪　余本立山隂增　凌康嗣奉化廪　吕家騏新昌附　包延青歸安廪謝覲黻寍波廪　陸鴻觀慈谿貢　趙家芬慈谿教　樓思誥錢塘附　任壽彭海鹽增　蘇寳仁仁和附　何鳳翔蕭山附　黄德照鄞縣增姚庭炘仁和附　姚壽廱杭府官　應德完永康廪　蕭慶玲紹興廪　朱仁壽海鹽貢　李景祥鄞縣貢　周顯誤會稽附　唐玉書卽縣附朱鳳祥慈谿附　鄔泗瑛錢塘附　駱子超諸曁附　閔次顔烏程貢　任德修海鹽增　王紹堪會稽附　吳和聲杭府附　姚鳳鳴臨海貢吳勞煦錢塘貢　俞昌言鎮海附　金嘉禾仁和監　周秉成諸曁廪　高拱辰紹興附　沈毓麟烏程監　周積蘭桐鄉廪　王懋政蕭山附錢　曾上虞廪　王樹榮湖府附　鍾壽昌紹興附　孫禮潤錢塘拔　童文崇慈谿附　顧耀乙紹興廪　俞函三新昌廪　錢世清紹興附徐　棠桐鄉增　袁廷禧鄞縣貢　唐明鑲海寗附　龎孝修定海貢　嚴　弼山隂貢　金冶良山隂附　丁樹藩烏程廪　祝文修新昌附　慶叙山隂廪　袁寳泰錢塘廪　林景翰鄞縣附　王文溶嘉善增　朱傳恒嘉興附　曹樹培錢塘附　長　興駐防增　朱鴻頡會稽廪童重佑鄞縣廪　鄭世椿寗波廪　沈懋政平湖增　張鈞衡烏程附　朱保圻秀水廪　宋祖同錢塘附　陳熙亮鄞縣附　厲紹唐鄞縣廪金載熙仁和附　韓鈞濓鄞縣廪　張承載蕭山附　俞桂彬仁和副　莊賡思鎮海附　袁鏡澄鄞縣監　繆綸藻山隂附　范采晉會稽附朱鳳儀錢塘附　金鼎銘義烏貢　李宗泌杭府附　顧梓培錢塘附　王齊曾鄞縣附　文　杰駐防附　程良騵錢塘廪　王　棟仁和增范　晉蘭溪增　裘黼平嵊縣增　楊占鰲奉化廪　傅　霖奉化廪　盧光垕鄞縣貢　繆毓初嵊縣附　葉恩鏣太平廪　謝萱德鎮海附袁本喬鄞縣增　連正釗龍泉廪　周龢鼐會稽貢　譚之標嘉興廪　王熙亮蕭山增　譚日森嘉興貢　楊守正仁和附　胡振濤鎮海附王國楨金華附　周峴緒諸曁貢　嚴濟寛鄞縣優　陳兌謙蕭山附　徐瑞驥嘉善廪　戎獻琛慈谿貢　王恩元上虞優　王廷揚金華附陳鍾洧蕭山附　朱鏡涵餘姚附　迎　續駐防附　應萬選永康增　林兆芹鎮海附　徐紹麟餘姚附　郭心庠諸曁附　汪祖成秀水廪計爕鈞嘉興廪　朱鴻祥縉雲附　潘　鈞歸安附　包康年鎮海附　周瑞章鄞縣監　華翊運鄞縣副　李鏡燧紹興附　施積圻鄞縣副林翊勳鄞縣副 
[副榜]  
俞錫慶山隂貢　馮丙然寗波增　陳祖鏞餘杭附　胡元恩海寍附　裘大章嵊縣增　王寳基海鹽廪　何家璘山隂附　周啓源寍波附李章粹鄞縣附　董振璘長興監　趙鶴書金華廪　王毓俊諸曁貢　戴日華奉化監　張美翊鄞縣貢　胡同鈞鎮海廪　徐煥章長興附奚會坫平湖附　周錫璜嵊縣廪 
[兇犯宜懲]  
　　上海縣待質目新兩所收押之地棍徐春春朱東生兇横異常無惡不作且勾串管門人項正慶朋比爲奸每將收押之人凌虐索詐日前錢某氏因其子錢照榮管押從閔行來滬携食物錢文來探被二棍吞没一空阻不使入又有王旭成者經英公堂送案管押某日伊女至所申探視二棍亦多方勒索該女遂奔至宅門哭喊適黄大令公出未回家丁胡某聞知俟大令回署據情禀訴想大令必有以懲之也 
[上海縣署瑣案]  
　　船户宓聖林卽金林及張晉英曹妙生陸茂林裝載米石駛至下海浦經巡查局勇丁緝見將四船扣留并解宓等至道轅道憲發交上海縣訊究黄大令訊得四船欲往川沙遂將宓等暫行管押據情廪明道憲道憲札委葉司馬前往查騐四船米石若干確與宓等所供相脗合前晚各米行遣夥來案具保黄振生願保宓聖林張晉英由葛田卿具保曹妙生陸茂林由王鳳錦金玉相黄春高黄和尚保釋司馬飭各具保狀存案并諭令宓等切不可裝米出口宓等皆唯唯而退○倡婦徐菊芳投縣訴稱鴇婦强偪爲娼時時凌虐前晚葉司馬升堂提訊徐倡訴稱小婦人不願爲娼鴇母抑勒不放叩求恩准從良司馬著具自願從良切結飭發普育善堂擇良婚配 
[法捕房瑣事]  
　　八仙橋某車寓主在沂春園茶館收取車資爲無賴某甲竊取小洋四角當塲拘獲送入捕房捕頭命押候究辦○小東門外野茡薺茶食店有某乙購買食物一轉瞬間爲扒手竊去烟壺一枚當卽投報捕房將扒竊某丙拘獲捕頭命押候究辦 
[虹口捕房紀事]  
　　虹口頭壩某飯店挑水夫某甲昨晨挑水一担行至吳淞路口遇乙丙二黑人未知如何觸怒乙丙將木棍猛擊致將甲之頭顱打破鮮血如注經三百二十七號巡街華捕至一併解赴捕房未幾黑人某乙如飛逸去祗將甲丙拘入捕頭訊問原由甲因畏事求請免究捕頭著黑人出小洋數角給甲養傷一併釋去○寍人麗明重季順福並啞子共三人向在虹口各碼頭行竊煤炭等物昨晨又至公和祥碼頭竊煤被管碼頭西人偵悉當卽拿獲遣小工往喚包探江阿三至將三竊交與江探拘入捕房捕頭命押候解送英公廨究辦 
[鉅欵助賑]  
　　接誦微力子善士函述内室張氏八月二十三日六十一歲長兒四十餘歲客居在外不克回家以博母歡而六七年前諸弟析産分居各自生理幸内室積省洋五百元一充祝壽之資因見報章所詳災區水旱洊臻不忍坐視移助賑需其洋由仁和土棧交來容卽　解正在需賑孔殷而善士慷慨傾資詞多急切是誠能見其大者福壽綿長可爲修德者頌矣上海北巿絲業會館籌賑公所施善昌謹誌 
 
 
 

Page 10

 
 
大清光緒二十年九月十六日申報附張 
 
 
