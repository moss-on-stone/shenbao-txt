# 1896 - 267 - 4908381

 

Page 1

 
 
[繪圖隋唐演義出售] [  圖書集成局代啓]  
　　隋唐演義一書久已膾炙人口雖裨官小說而　摘舉正史筆法淸　旣無　　委瑣之句洵爲雅俗共賞之書因坊本漫邊仗　奇素主偕本　　鉛排印板旣精工紙尤潔白每部碼洋一元二角欲購者祈至本埠各書坊取閱可也此佈 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多廣浮　取之詞難詩心得　溪鄒翰張先生時下通才喜朁　世有用之學平生　中西名士　抗談經濟凡有心得輙筆記之因成洋務叢談全部此　其一種也凡天文寺輿及泰西各國沿革風俗兵刑禮　　化盟會編年　政之涉於考　者　　其精瞭如指掌兹託本局代卽每部實價洋七角託鎭江文寳閣上洋申昌文瑞樓寳善分局各善坊寄售 
[續衛生說]  
　　有客問於執筆人曰前日讀貴報所箸衛生說將光熱空氣與水與飲食反復推闡可謂曲中窾要詳盡無遺矣願貴報所言西法也西法非華人所能盡知卽使知之而欲令服賈之儔食力之子事事必求其美善始得却病而延年試問能乎不能不將令子之一片婆心等於空言徒托乎執筆人曰嘻子何見之淺也今有人焉雖恃其一手一足之烈以求朝饔夕飱然自蚤至於昏黃安在無一息之閒暇及此閒暇之際或行吟樹下或徙倚溪邊枕石潄流各適其適不特天光可以常得且藉此以吸空氣時時得以推陳出新如花木然更何患緑葉靑枝不能使發榮滋長乎貧家冬無煤火使之滿室温和又不能狐裘黃黃章身適體然苟絮衣絮被年年易故者而新之費去數千文錢尙不苦其拮据以是云熱當不致於熱氣之不敷矣至於水鄉間所汲較城市而尤淸取而飲之當不憂腸胃之受其汚穢而又夏則入河游泳使渣滓去而淸光來原不難壯其筋骸全無疾病惟飲食一道貧家每從事儉約萬不能如當家子之飽飫肥甘然苟食之以時不令過飢過飽卽使數日不嘗肉味而春菘秋韭烹飪精良毋生熟之失調毋餒敗之入饌以之果腹誠較勝於海錯山珍然則前論所言之光也熱也空氣也水也飲食也豈獨富者而能調護適宜卽繩樞甕牖之家亦何致因囊内空空遂使衛生或失其道乎客曰誠如子言然則每當滬上時疫流行時何以上等人家鮮致傳染其遇疫而死藥石無功者獨此肩挑負販之人與夫車夫船戶等輩乎曰是亦有說彼肩挑負販之人與夫車夫船戶等輩但得衛生合度斷不致於遇疫喪身且平日力作辛勞四體時時運動揆之於理當較富者而筋骨充强惟若輩昧於養身食則飢飽不匀睡則枕褥汚穢日以鴉片爲性命一燈相對室小於蝸臭汗蒸騰不思澡袚得資則更消耗於花烟之館雲天雨地耗精敝神凡於衛生一切事宜不特全不講求且事事與之相反而欲不促其年壽嗚呼蓋亦難矣且子欲不見夫田家子乎平時不識不知順帝之則彼其人烏知講衛生之術而朝作夜息習以爲常蔬食布衣祗求温飽當夫犁雲鋤雨望杏瞻蒲以視肩挑負販之人與夫車夫船戶等輩其辛苦殆又過之而畢世勤劬　有疾癘老之將至猶是負暄曝背其樂融融蓋一則率其天眞一則多所耗損也然則衛生固盡人皆能而何必處處倣行西法哉抑僕尤有說焉大凡衢巷之間穢氣薰人觸之實易致疾而魚肉之類偶經越宿更不宜付諸庖廚今中國於淸理街道等事情視若具文無復有人焉悉心整頓而魚肉之肆不似四國之責人專理一任將越宿之物出售與人然則人於居家時卽於光熱空氣水飲食五端隨處攷求務期合度而行道之頃果腹之餘保無有觸穢中邪以致災生二䜿者所望有治民之責者以西人之法爲法衢巷則勤於糞掃市肆則嚴以稽查庶民間烖害不生咸登壽域乎若夫衛生偶乖其法以致遇疾而求醫凡爲醫者類皆遇事模棱時以病人爲射者之鵠胸無主見信手開方愈則居已其功不愈則人執其咎醫學之不明久矣半死於病魔之爲祟半死於醫者之無能蒿目當時良深太息此則當效泰西創設醫塾之例與夫攷試醫生之章當道者尤不可不亟亟興辦者也 
[諭旨恭錄]  
　　六月二十八日奉上諭鎭國將軍載瀛之第二子著命名溥儼欽此 
[首善紀聞]  
　　京師訪事人手畢云前門外西河沿長街數里下有暗溝以資宣洩近因年久失修溝淤不揚每大雨一過積潦難行經街道察院陳侍御璧督飭溝夫將應挑者挑之應穵者穵之使水得以順軌流入河中又令沿街多留溝眼俾積潦藉以消泄刻下工程將次就緒因大張示諭曉諭本街居民彼此互相衛護以期行之久遠兹將示語照錄於左街道察院示淤溝穵通泥窪墊好嚴禁泔水隨處傾倒晴則潑街雨尋溝道如敢抗違著修積潦又街道察院復於通衢添雇修道人夫實令按日打掃修理務使道途平坦雨後如有不順流入溝之處卽係疏通未暢該夫役當沿途察視務令一律毫無積水又令各鋪戶每家日出京蚨數文以養贍此項修道夫役按門面之短長定出資之多寡各鋪戶以爲每日出資有限而車馬行人往來便捷彼此均欣欣然遵照辦理蓋此事於各鋪戶受益良多故無不樂從也○六月中旬都中連朝陰雨至十六日大雨傾盆經一晝夜之久西山山水漲發護城河水長盈丈波浪洶洶十七日天晴有泅者甲乙兩人同來河岸甲自恃膂力過人跳入河内洗澡適猛浪迎頭將甲擊下水去甲施平日水力尙能浮出水面一露其首距水來正急三浮而三没乙在岸上瞥見甲力不支躍入救甲遂亦一去不返次日兩屍浮出猶左右手互相揪扭可見兩人羲氣雖死不釋有足多焉又有七人結伴至宣武門迤西上游河岸意將澡身乘凉旣至有六人見水狂不敢下其一則獨自跳下遂裹入旋流竟不得出六人無措返告其母其母次日來閘口尋覓見子屍浮出痛哭不止傳者謂其母年已七十餘子年二十三歳此外更浮有孩屍一具又女屍一具均不知其墜落之由　順天學政徐文宗會灃自六月初八日按臨貢院考試八旗遼學生童十八日試畢起馬暫回私宅歇暑刻已傳諭本衙門吏役人等定於七月初一日起馬出京按臨保定府考試值此炎天暑雨而怱遽若是殆因明年爲拔貢之歳故不得不赶前考試云兹將生童各試題并滿蒙漢軍童生前十名詳錄於左六月初八日生童古塲題解愠阜財賦以可以解愠可以阜財爲韵詩題賦得夏雨雨人得人字初九日八旗生員歲考通塲文題民非水火不生活至使有菽粟如水火經文題世篤忠貞服勞王家厥有成績紀于太常詩題賦得晝長吟罷蟬鳴樹得吟字初十日滿蒙童生正塲首題琢之次題有世臣詩題賦得荷風送香氣得香字十二日漢軍童生正塲首題以爲有鴻次題守先王詩題賦得珍簟淸夏室得淸字十四日滿蒙漢覆試通塲題器之十五日同日考優補歲考優文題學而優則仕詩題晚吟多是看山回得吟字補歲文題學如不及經文題土潤溽暑詩題賦得鉏禾日當午得禾字補兩次欠歲者加一文一詩文題人一能之詩題飲酒彈琴銷永 
 
 

Page 2

 
 
夏得銷字十六七兩日考試武童十八日貫頂新進文武諸生進見文宗各勉勵數語諸生退出文宗卽出棚回私宅矣滿蒙文童正塲取進前十名嵩緒文灃全順德鈺端緒塔齊賢恒晉寳珊藴馨松秀漢軍童生取進前十名挨錄徐𤥻芝聨治張蔭棠劉虎臣董棫董應春鄧淸泰李鴻模田玉成庚緒六月十二日漢軍諸童入塲後一應差人某赴文宗案前指控四盤靑衣人趙四窩藏私人傳遞詩文文宗立命搜查趙將其人扮作差人服色灰土汚面蒙以棉被令作呻吟搜者至趙對以塲前運送供給來者因來此適患暑症不起云云使者覆命趙急喚起其人囑出挑　其人飛逸而逃移時文宗聞知大怒立拿趙至堂上重責以桌腿二百臀肉飛裂復枷號示衆試畢之日大張革條於貢院門外將趙革退永不復用 
[火警餘聞]  
　　漢口訪事人寄書云上月廿六晚漢口夾街某篾墊鋪失愼兹聞十方菴古刹與該鋪相距甚邇當火熾時烈燄如星飛落在該刹後院之竹栅上主僧率人取水澆灌無奈火燄若連珠此滅彼熾幾乎不可收拾矣主僧忽令將門緊閉集諸沙彌在佛座下禮　且擊鼓鳴鐘冀以虔誠感格乃我佛有靈居然轉危爲安火息後所有被災窮民大都一肩承兩口無以爲生并有全家數口者風棲露宿無地可容言之潸然兹聞有善士某已籌資分給俾各免其枵腹矣 
[蘋花溪延秋記]  
　　湖北采訪友人云卾省有地名新堤地極褊小商務不甚振興兹因釐局某員不洽民心以致市中閉門者三日刻已公同具稟控諸省垣未旘省憲如何判斷也○漢口善堂多至四十八家去冬以雙月米餉貧戶者僅一十一家張香帥心焉疑之札飭漢陽府縣各官轉飭鎭上各圖地保將各堂支收粥米簿據弔查誠杜弊之一端也○省垣鼓鑄銀圓局向附於鐵政總局之内兹者香帥以鐵政旣易爲商辦應將銀圓分析一淸現已就城外擇地興工以便鶯遷於此矣○公濟益銀號貲本甚富專以官項匯票爲大宗兹者大吏已就地設官錢店不免利權外溢故號主卽將號收歇以免折閱之虞○漢陽府所轄一州五縣去歲均遭水旱之災而其中以漢川爲受災尤重刻今五屬早稻已收滿車滿篝差可彌去年缺憾其間揷秧較早者已有新米運至漢皋求銷是以市上每升陡减錢四五文小民聞之不禁喜形於色○前者張香帥所訂武漢划渡章程業詳登於報兹又恐若輩視若具文因委龔明府瑞淸帶同江河水捕暗行偵察遇有違禁者一律嚴懲　 
[湓浦新秋]  
　　上月廿八日鄱陽輪船上水有武穴蔴客倩夥帶寳銀十隻盤費洋十三元綑在行李之内未到九江卽被扒手竊去該夥禀報帳房帳房轉告西人飭令閉艙搜索當在某處搜獲原贓交該夥領收重責扒竊之人揮令上岸○初一日午正日食九江文武各官均備香案行禮并令各廟宇僧道誦經鳴鼓救護○漢口電報局學生金昭明患病請假回滬初一日辰刻附江寛行至九江病故值此火德方炎多蒙九江電局總辦汪芑孫明府盛景屏二尹飭令在九華門外搭棚收屍移此安頓赶備衣棺殯殮一面電告漢局及其親屬死者有知當啣結高深于地下矣○現任江西贛縣彭星伯明府之少君挈眷赴任中途受暑初一日已刻在潯物故查知與紀人和號内有舊因請其代備棺木停柩茶菴古刹并電告贛署緣潯城近患急症不逾刻而斃者日有數起過客亦不能免○義渡局在四關外起造房屋初一日辰刻有木匠在屋架上墜下跌斷左手送院醫治○初三日吉和輪船上水高陞棧接客夥欲捷足先登聳身一躍跌入江中幸小划船救起然已碩鼠果腹矣 
[西江宦譜]  
　　江西訪事友人來函云江四藩憲翁小山方伯因近來官塲多酌委而少輪委易啓弊端故先將實缺人員次第飭回本任隨將卽用候補人員分作十班明定次序輪流委用以杜優瘠之偏所有六月分州縣輪委單開列於後第一卽用班俞官圻第二新班陸垣第三老班陳席珍第四卽用班黃增榮第五拔班蕭雲經第六正班劉則敬第七新班崇泰第八揷班實缺同通第九卽用班楊國漳第十新班邱承榮 
[天竺香烟]  
　　杭州訪事人函稱按歲時記云夏至後第三庚日爲初伏第四庚日爲中伏立秋後逢庚爲末伏而不知者弗問立秋之先後輒謂中伏以下十日卽爲末伏也杭人素佞佛因相傳有燒伏香之舉每逢三伏天氣咸往紫雲洞天竺等處禮拜觀音謂今世燒伏香來世免受人制伏其說謬妄不知出於何典惟閱本年時憲書七月初七始交末伏而愚夫婦不暇詳察誤以二十六日爲末伏是日恭逢預祝萬壽之期各屆懸燈結綵以表敬　進香者以爲是待香客也不覺往來如織因是遊玩之人趁此愈形熱閙天竺山門外向有腐乾店十餘家惟某甲在紫雲洞生意最稱巨擘蓋香客至彼必買數百塊或數十塊携歸以贈鄰人是日適有三人向購二百塊客初以小銀圓四枚找錢十二文甲以此等小洋市上不收客因於囊中取錢四百甲又謂錢小必須剔換因此躭延多時櫃上買客繁多早將存儲腐乾售賣一空僅餘三四十方祗得婉懇還錢詎客等不受以致兩相口角中店人雖多而香客愈聚愈衆僉謂旣無貨何必收錢旣收錢貨不彀又何必易錢徒然躭延人家工夫太無情理遂將招牌兩扇一閧除去後經人出爲調停令甲在寺内點燭一對并向客等叩首賠禮其事乃寢○杭省先時苦雨自上月十八夜霽後乃迄今旬日陽光四射炎威逼人好雨竟不一見遂令火傘高撑無從逃避居民患暑症者實繁有徒而年老瘦怯之人率多不起不孩類多驚風殤亡無算直至二十八日申刻陰雲漸合雷聲不絶於耳山雨頻來風滿樓正是此景少頃風果搖搖如吼而苦熱之天遂一變爲淸凉世界矣晚間阿香偕箕伯蒞止一震一陣移時卽息迨鼉更二躍驟聽簷溜如瀑布鷄聲甫唱尙聞滴溜有聲次早起視缸中已積水大半蓋杭人家家儲此煎菊花茶故尤覺欣欣有喜色也從此膏雨依旬豐年可慶不特農夫慰望而病夫亦可立起沈疴矣○杭有李生者住武林門外霞灣地方向以教讀爲生平時爲人方正取與不苟今年失館寒士生涯不問可知矣一日至大關前探親路上擲一手巾包内儲珠飾并信一封係申江某茶棧寄杭三橋址張某者因思非分之財取之亦難安享况此信物乃自託人帶來其人倘賠償不起豈非性命攸關因親詣張處詢問明白面交主人主人深爲感謝而遺失之人乃主人之舅亦在其旁由是轉詢姓氏住址并出洋十元以酬勞李堅不受謂我如要索謝不如不將原璧歸趙之爲愈乎孟子云辭十萬而受萬豈欲富者之所爲耶主人深韙其言不敢相强而思有以報之會有某大賈欲在吳興創設一典囑張代覓司帳之人張以李誠實可靠力爲推薦事已諧矣而李終以萍水相逢不肯膺此重任力辭帳房願就錢飾一缺而爲之從此蒸蒸日上弗虞坐守之難且進益較豐不大勝於坐冷板凳乎 
[誘賭釀禍]  
　　杭州訪事人函云揚州人孫二者浙省候補縣某大令之紀綱僕也寓居杭地湻佑橋家有妻女各一上年大令得釐局差使孫隨之同往今年五月間承主人命來杭購買物件爲素所相識之王某誘之賭博初則小勝贏得洋蚨二十餘元繼則三戰三北將自已所有現洋衣物盡行輸去復因急欲翻本又將主人買物之欵輸去五十元左右情極無奈遂萌短見暗購阿芙蓉膏服之幸其妻知覺急舁至廣濟醫院救治得以不死而五中鬱結遂成心疾終日喃喃獨語總以無顔復見主人爲言妻憤王之所爲與戚某商議欲具呈控告後經人調處令王出洋五十元以償其主人之欵而自已之物則不能原璧歸趙矣自此之後孫病漸愈而大令亦於本月因公晉省得知其事命人喚至公館中非惟不加責備反以好言相慰但戒其以後弗可再犯仍挈之而去噫如孫者幸遇其妻之早覺得以不死又遇主人之寬和不致失一枝　否則卽不入於枉死城中將來恐難免飢寒交迫流落他鄉賭之爲害可勝言哉 
[禾中近事]  
　　嘉興訪事人函稱初三日黎明時正在睡鄉忽聞門外號筒聲呵殿聲相逐而過卽披衣起亟爲華子魚之出　乃已不見動靜矣約片刻間前聞之聲忽又由遠而近前導先有親兵數十名繼見府城汛嘉興汛兩汛官及保甲張委員各乘錦馬迤邐同行最後則嘉秀兩邑尊之輿從儀仗詢之知係監斬兩盜犯并悉此兩犯係由平湖縣解來過府前經郡守及兩邑宰會訊定案具詳上憲今飭就地正法又此項釘封前日已到因值萬壽花衣期内故延至今日郡守以解主　　　　　　因飭兩　縣將該犯斬訖將頭發回該縣示衆云○上月二十九 
 
 

Page 3

 
 
日晚約九點鐘時突發狂風風頭甚猛吼聲若雷飛沙走石屋瓦皆搖宋襄公云是何祥也吉凶焉在風過後雨遂降片刻卽止今杳悉是晚係南門外碧光寺後出蛟是日各鄉船隻被風吹覆不少云 
[罪犯正法]  
　　斬犯楊芬才係大盜尤田雞之黨前禁奉化監中逃逸後又在鎭海搶刦拿獲解府寄禁鄞縣監中詳請就地正法本月初五晚接到釘封文書鄞縣楊穉虹大令於次晨會同城守蕭叅戎飭役提至大堂綁赴南門外法塲正法該犯兩目炯炯沿途駡不絶口是眞愍不畏死者也 
[寗郡辨志丙申春季課案]  
　　漢學超等唐繼盛施世杰胡玉縉郭謙益繆楷陳漢章張藏炯黃德照施仁紞秦鏡濠特等金賢松王序賓戴康鄭鈺陳錫哉孫冕馮華第金葆光陳鳳洲張鴻桷○宋學超等虞偉祺陳錫哉秦鍾濠鍾觀誥王亨彥孫康駿趙嗣勳葉晉受王福瑗江起綸特等陳漢章顧淸廉周承皞吳仁綸鄭之灃王崇瑛保釐東孫國仁王受疇○史學超等王福瑗周震隆陳漢章謝行溎吳佐淸施仁紞吳兆祺阮丙炎夏啓瑞李湟祥特等阮熊飛張錫琪林鳳鏘孫邦榮樂靖亢李師濓吳仁綸耿覲文吳允武蘇象賢○算學超等王瑩馮徵王汝成曹仰欽樂季耘陳其虎陳漢章儲桂山特等汪成教張鼎濬孫德準范猷銘陳賢佑馮沅曹仰山劉慶墀王芾棠○輿地超等江起鵬施宗範趙文衡方爾咸孫璆孫國仁施仁紞陳錫哉周震隆鄭鈺特等范章周世棠孫念祖張鴻桷林端揆鄭示祚余葆光吳灝柴正衡張德容○詞章超等馮善澂尤金鏞王錫韓江義修孫玉峰保釐東顧倓基湯遠規特等顧侅基李昌祺蕭章煥耿覲文江于灃張錫琪俞函三董淵沈治聞周汝棠 
[棠舍文言]  
　　前任法界讞員葛蕃甫大令奉檄署理靖江縣事兹瓜期已屆上月初三日交卸到省稟知各大憲將次回滬兹錄其告示一通臨别贈言循循勸勉足見大令之心乎民也示云欽加運同銜特用府補用同知直隸州署理常州府靖江縣正堂曷爲臨别贈言共勉爲善事照得本縣來宰斯土忽忽一年好惡與我民同休戚與我民共故有益於地方者不惜財不畏勞不避怨如保孀卽恤孤貧誅農桑獎士類廣宣講以啓愚昧增義塾以養童蒙整頓保甲籌辦巡防凡此設施已經略見槪念時事應辦猶多惟虛願之難償實撫衷而滋憾所有切要數端本縣到任之初已爲我民言之今本縣受代而去深恐我民歴久漸忘用再申明以爲臨别之贈其共勉旃計開一敦實行一端士習一笙名節一戒賭博一息鬥毆一禁竊牛皆詞意懇切告誡諄諄其保孀章程六條詞語甚長不及備載 
[上海官塲紀事]  
　　浙江藩司龍方伯委徐明府督解京餉路經滬上舟泊北河南路大橋之下昨日命駕入城拜會各當道旣而上海縣黃大令特派民壯至泊船處小心照料○江蘇候補道承伯繩觀察在滬小駐已見報端昨日淸晨命駕入城分往各衙門辭别蓋將赴蘇垣也 
[請查僞信]  
　　前報載江海關道黃觀察淮安徽壽春鎭總兵郭善臣鎭軍來函内開有親戚在長江一帶往來被棍徒劉仙臣韓鴻藻馮海珊蔣益堂霍樸雲等五人敲詐等因隨飭英界讞員將劉韓馮蔣霍移提送縣黃大令訊供之下中有叩求交保者此皆前報所已詳兹悉某日觀察接奉鎭軍覆函内開前者並未致函亦無親戚在長江一帶被詐之事遂諭飭大令將在案諸人一倂交人保釋昨日鎭軍又致兩函到道請將此案查明 
[示期丈地]  
　　昨日上海縣黃大令懸牌署前略謂爲牌未事案據生太公司職員陶棟繳價承買沈家灣地方無糧官地業經給照存案合行牌示丈量爲此仰原役薛貴遵卽傳同傳招各書亭耆人等及原業戶沈姓於七月初十日午後伺候本縣會同委員前往該地丈量毋違特示 
[局主被押]  
　　本埠森昌信局承接上月初九及二十四兩日蔡觀察寄緊要公件兩函至湖北撫署近接來信知兩函均未投到因於前日派家丁至局檢查底簿局夥出言不遜家丁受辱而回稟知觀察觀察怒甚函請上海縣署提究黃大令立飭馬快將局主錢玉成提案至晚升坐三堂訊鞫錢供稱小的係寗波某邑人在治下開設信局已歴三十餘年蔡大人因前後所寄函未經遞到派家丁來局稽查夥友不知以致待慢及小的聞知其事立卽函致湖北稽查矣求恩交保出外容俟查明下落然後稟陳大令著收押所中限五日内查明禀覆如違提比 
[嚴拿犯婦]  
　　揚州府寳應縣人童徐氏於光緒十五年謀斃親夫事發潛逃來滬不知匿蹟何處前年携一幼孩在西門外行乞經楊鏡巖軍門送交普育善堂留養其時寳應縣某大令已將姦夫拘獲因無質証所供一味遊移嗣卽在獄瘐斃大令因此經上游撤任及今春寳應差役某甲到申緝知其事卽僞爲抱病入堂求醫果見童徐氏在隨投上海縣署報明一面回寳應稟訴詎料童徐氏自知敗露潛由堂之後牆逃逸堂中司事函知黃大令正在嚴飭差役查緝而兩江總督劉峴帥淮揚道桂觀察已先後行文來滬飭縣速卽查獲要犯解歸辦理毋任漏竊等因大令急派差役薛貴等多名四處購緝目前風聞有人見童徐氏在西鄉二十一保十三圖塘灣鎭遂禀明大令立將該圖地保喬坤帶縣前晚大令升坐三堂研訊喬保禀稱此事小的不知惟悉圖内有蟻棍翁正南販賣婦女不知卽是此婦否大令怒其供詞含混喝令笞責二百板限三日内將童徐氏交案當賞給洋銀三十圓如違嚴比旋又枷號交差帶往鄉間協提務獲此事本館早有所聞因未據訪事人報知特於昨日另倩友人入城訪明如此究竟喬保能查獲與否且俟日後再詳 
[火未成災]  
　　前晚三更時本城邑廟東首馬正興班鼓店藝徒某甲持燈至屋後小便遺火柴堆中霎時烈燄狂飛濃烟四塞合店諸人見而驚起汲水以灌幸未延燒得卽熄滅 
[查辦流民]  
　　汛弁被毆屢登報牘自經譚家宅鄉民環求江灣鎭董事嚴君轉禀寳山縣核示後沈明府諭令靜候履勘一面飭地保拿獲爲首流氓訊辦前日午後沈明府帶同書吏人等赴江灣鎭嚴君接入同仁堂茗談片刻由譚鳳岐張佩二地保導至譚家宅勘視被傷花稻實屬不少近處鄉民皆已遠避明府問起事者何人該保禀稱王雲山楊友全二流氓爲首明府諭令速拿到案懲辦餘候核示 
[小流氓宜懲]  
　　滬上流氓之多甲於各埠然經捕房一再嚴拿却亦稍稍歛跡不料近來有種小流氓大都年未弱冠學業無成相與鬆其辮窄其袖三五成羣往來里巷口唱淫詞見有年輕婦女輒多方戲謔誠惡習也昨有某姓女在日昇樓後某老虎灶泡水小流氓蜂擁上前評頭品足女忿甚斥以正言流氓等亦反唇相譏適有行路人見而不平勸解使去詎流氓遷怒於此人圑圑圍繞不知意欲何爲後經人欲爲代喚巡捕彼等始懼而散蓋捕房拿辦流氓素嚴故也 
[咎由自取]  
　　鄉人張某家於新閘迤西有地一區約畝餘藉種菜以餬口春韭秋菘老圃滋味良不惡也乃近來將地出租於洋商竟得番佛數百尊因卽置辦時式衣服戴金約指日往來於四馬路胡家宅等處欲人疑其爲滬上之闊少且物色平康風景與梅春里某雉妓熟識往來旣稔日前金約指被該妓取去向索不還聲言須得英鈇十翼方能奉趙否則作爲小貨亦無不可由是兩相爭閙恨恨而散未幾妓忽托故他出至晚示回院主某甲疑張誘之他往因卽據情報捕將張尋獲向問妓之蹤跡張茫然不知後又軋入英大馬路中園烟館再三盤詰張以該妓强取金戒尙未交還今忽走失又向我索人豈以我鄉人爲可欺耶一時紛紛擾擾爭閙不休旋有新閘某圖地保老關出爲排解　兩造赶緊找尋該妓如果無著再行了理 
[因妻受辱]  
　　寗波人施茂生住居虹口武昌路妻某氏於前晚與鄰居口角衆鄰惡其潑悍羣起攻之施見犯衆怒出爲服禮衆以其治 
 
 

Page 4

 
 
家不嚴連批其頰施大受窘辱回家購烟膏吞服旋經家人察知情人舁赴同仁醫院求治得以一嘔而愈 
[西孩溺斃]  
　　昨日上午十點鐘有泰西小孩七人乘杉板至虹口郵船會社碼頭黃浦灘洗澡迨浴畢祗剩六人一則不知去　孩父聞信赶　卽雇杉板船打撈杳無蹤跡聞溺斃之孩西洋產年十一歲現居乍浦路 
[英辭瑣事]  
　　今歲春夏之交天氣陰晴不定蠶事歉收以致繭價大漲間有做抛盤鮮繭者莫不大虧其本有許鳴卿者曾向新闡某干絲廠抛售鮮繭若干擔後因各莊無繭可收價亦陡漲彼知事不得了遂效黃鶴之高翔前日爲該干絲廠所見當卽扭送新閘巡防局由藍二尹飭轉送到廨别駕署暫押候訊○婦人單孫氏此次隨同張劉氏來滬游玩張心懷不良欲將孫氏價賣事爲孫氏看破昨晨將張劉氏扭住大聲呼補後由二百十四號華捕將兩婦拘入捕房捕頭飭轉送英公廨别驚著暂交官媒押候訊奪○婦人戈王氏携其夫妹阿金同來滬上住居鐵大橋藉做工餬口詎鄰人姚叔平見其略有姿首多方挑逗遂與有染暗去明來已非一日醜聲渐播阿金自念受愚本非所愿今鄰里皆知有何面目立於人世因卽潛購阿芙蓉膏背人吞服翼了一命比至晚間毒發呼號嫂急向盤詰問出眞情卽舁送仁濟醫院求醫一面將姚扭入英公廨值日差據情入禀屠别駕以案關人命著自行投縣喊控 
[法捕房瑣事]  
　　蘇州吳江縣盛澤鎭某氏女過門童養年已逾笄尙未完姻邇來被縫工某甲誘至上海賃居法界昇平里第十號屋内女之翁與英界開泰客棧主某丙素來相識托丙代爲偵緝前日丙遇甲於途向之盤詰甲反指丙爲滋擾立喚巡街捕適某包探經過將二人拘入捕房捕頭訊悉前情飭將某氏女一并拘押候堂期解訊丙著交保出外找尋氏翁來案備質○興聖街某玻璃店之友某丁將所穿之夏衣脫下隨手安放逾時不翼而飛丁遂將某戊之衣穿去戊以不能李代桃僵向丁理論不服拘送捕房捕頭命押候堂期解訊戊著自行投案備質○小東門一枝春街某花烟館之妓倚門賣俏將凳橫亘於途某號華捕以其有碍道路喝阻不理拘入捕房請辦捕頭姑念無知初犯從寛罰洋一元釋出○十二號垃圾馬車行至城河浜馬蹄忽蹶將所設之舊貨攤撞倒毁壞物件攤主投訴捕房捕頭判賠洋三元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流氓兎稅]  
　　昨日小南門外大和樓茶館内有流氓二十餘人互相爭論卽俗所諎喫講茶也二十三　巡防局　　信立飭局勇往拿至則流氓已簡風遠避 
[案]  
　　愛香室洋貨號移殷春生呈控錦曁洋貨號主蔡錦甫欠銀閉逃一案經署别　訊供備文江陰縣　　張紀生到案訊押淸理各情已詳本報蔡錦甫之母周氏將欠　子銀洋之花懷珠扭案前晚傳齊原被别駕升堂提訊殷供前收洋一百　尙有一百廿元存案均係蔡錦甫所繳張紀生亦係錦豐股東未缴分文核算被欠洋七百八十餘元除收領外尙欠　　六十餘元求恩究追蔡供江蔭人去年五月間出資本三百餘元在法界開設製豐洋貨號張紀生之股東雖有其說屢次催付股本銀洋均被誘約花　珠所欠之欵張紀生未到案時花云已付張手兹張已到案花又云恒生義號慶元兩處之貨銀係花作保要在此二百餘兩内扣除鎭江等各埠約可收歸帳洋一百元之　餘　無有求恩原宥質之花供在法界某東洋莊生意慶元恒生　等店貨欵均小的與錦豐號作保蔡張是中表兄弟奉押後小的代　愛杳室求情花費茶酒資二十餘元除恒生義等店扣帳作抵外須找小的洋二十餘元蔡稱此係謊言花稱有帳可稽不難核算兩造爭執不休别　謂旣有帳目自有水落石出之時張供並非股東錦豐五月開張小的至八月間始行入店爲夥况所有花懷珠處之欵今已到案求恩追究别馬謂　曰令蔡錦甫將供出之帳洋一百元繳案給領就此完結何如殷核算所欠甚鉅務求訊追别駕隨判曰蔡張兩人　禁無益且供貧困尙有外帳再收曁花懷珠處帳目未算姑念人地生疏且無店家可保著與花懷珠一倂斥出分别收算惟殷須派人同蔡錦甫往收倘半途逃遁扭　　辦仍　殷春生領存案一百二十元之遵斷切結與張蔡花等甘結送候釋出○福興潤信局吞没寄信客許如元之洋元前日許持該局收條何索該信局執事李仲英鳴三百三十三號巡街捕拘入捕房轉送英公廨屠别篤命分别押候於前晚升堂研訊之下李投案供稱寗波人任福興潤信局爲夥前次許如元送來洋傘五把洋肥皂一條囑寄鎭江嗣因鎭局將原信及傘皂退回註明無處可送等情許客在收條下添冩英洋一元被局吞没爭閙之間大關本局聲名情同訛詐鳴捕送究質之許供山東人推東洋車度日二房東楊石氏寫信二函一註洋傘肥皂另一函内洋一元係寄鎭江伊女手收迄將匝月旣無回信又無收條向追邀次前日將傘皂原信退回洋元之信被吞幸有收條呈求電核别　閱畢　訊該氏供鎭江籍洋信乃寄與前夫所生之女傘皂寄與親串託他照應女兒今遭局吞賴反誣氏等訛詐乞恩明察别　怒　李曰察核收條洋元乃一筆所繕且供詞尙屬可信爾局吞賴己可概見本擬究辦姑寛者賠英洋一元給氏具領完結收條存查 
[英捕房瑣紀]  
　　周阿二周少泉二流氓將徐長金戳傷一案當時經包探將周阿二拿送英廨至今覊押少泉得以漏網昨日上午周少泉手持利刃奔至徐處聲言須將阿二保出方可無事不然當以此物奉贈徐駭甚卽奔告捕房捕頭諭以速喚走街捕拿獲而周已奔　矣○昨晨有西人某甲因醉酒在百老匯路任情滋事經五百另三號三百四十七號華捕拿送捕房捕頭令暫行禁押俟其酒醒後核奪○江北女流氓名阿鶯者居楊家灣地方前日下午爲小孩起見與朱姑娘口角昨晨復邀至彩毫樓茶肆評理唇鎗舌劍之餘互相扭毆竟致頭破血流旋　三百四十八號華捕一倂拘入捕房捕頭以婦女竟敢如此兇悍可知飭送英公堂請讞員訊辦○顧阿昌前晚在楊樹浦圖竊爲九十一號印捕拘入捕房禁押昨晨黎副捕頭咨照虹口好捕頭遣包　范通才將顧拘至押候送英公堂究辦○徐　居西華德路其子名德海年約七八歲年日上午偶出戶爲東洋車撞仆致手臂碾傷經四百六十九號華捕送至捕房捕頭飭將車夫禁押捕房孩送同仁醫院敷治○糞　戶徐掌二昨日上午舟泊蘇州河畔有八歲之男孩忽從船尾跌入河内初救無蹤想已隨屈大夫去矣事經四百三十號華捕報知捕勞○寗波　氏婦卜居百老匯路四百三十二號屋内聞該婦曾犯拐案刻已經人告發昨日上午英廨讞員屠别　飭差二名咨　虹口捕房好捕頭遣包探施至江協同將該婦拘至捕房捕頭略詰數語令原差帶回公廨禀覆 
[各善長各實號六月份淸單]  
　　唐茂翁每月趙　翁半年吳渭醫半年各六元陳善翁五元戴耘翁四元戴綏翁李先翁義昌成黃省三半年四戶各三元朱葆　黃佐翁譚幹翁陳望翁兩月徐俊翁兩月徐棣翁邵順捕捐年　順記老順記戴生昌和昌成十一戶各二元源豐潤洋一元八角　最時十五角一層樓十三角莊源大十二角何瑞裳何植園周蓮塘張金和錢晋友金松泉陸全　韓甫曦柳鶴亭陳少輝層月吳仁翁存濟堂錦章宋晋　福昌順泰祝原昌　順記　悅生復叅兩月廿戶各一元五層樓錢八百錢康延康晉和餘愼餘惠泰元甡元藏衍大厚康永豐存德鉅亨恊算宏元寳和泰源成大正大承裕寳順升大彚康崇餘同豐寳源徵餘永康　大　大恊大晉大義善源　祥餘源福康源吉嘉綸介福元章四十戶各六百北无成裕盛　永裕成泳記　意謙記繼述堂陸七戶各六角萬有全瑞昌各五百萬和祥　昌豐大宏生益益記　昇　昌泰李　大吉康文賢閣可熾順愼餘堂和源恆來源永康公恩補齊梁煥南天益龐竹卿十　　各五角四海昇平樓靑蓮閣恆升成春瑞芝書屋林　月五戶各四角恆合祥春　王教本大章萃園五戶各錢三百亦新園啓泰其萃樓九和宏章　久章何恆　旋　豐　記　升福來洽恆茂晉昌錦章恆　元泰十六戶各三角　蓮樓五雲日昇樓廣盛元利義成翁愼記一壺春七戶各二百通裕金合順萬椿祥順寅記森和恊愼大昌復　綹善鴻昌利亨源順恆生咸泰怡　萬榮順徵昌元茂元順　　永恊昇熾大曹德大純泰升泰沈元來生大錢大隆史恆茂同昌瑞和三元同慶樓恆生善卅四戶各二角永愼　　堂范恆唐三戶各一百恊茂祥萬興二戶各一角又一文捐錢十四千五百廿二文洋十五元一角五分共計洋一百廿九元四角五分又錢四十三千五百廿二文[  益堂啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年六月二十六日京報全錄]  
　　宮門抄○教職單○江督劉等奏揀員請補知縣摺○卾撫譚奏遵旨查明據實覆陳摺○江撫德奏留防水陸各營陸續裁减情形摺○六月二十六日推班○陳邦瑞謝授内閣侍讀學士恩○召見軍機○皇上明日　事召見大臣後進内入齋宮○光緒二十二年六月分教職單教授福建卲武林毅福州江西瑞州劉文藻　州俱舉正諭奉天鳳凰李恩銘天津安徽無爲崔有瀚　國山東榮城張甲升萊州陜西韓城柳楊輝興安甘肅狄道劉覲恩鞏　安定王偀平凉浙江　淸呂念修金華福建海澄曾宗昭福州貴州平越晉揆炘遵義俱舉訓導奉天蓋平托普正白漢河南　津竇麟祥陳州廣東和平陳思乾廣州雲南易門趙運煌廣西俱舉奉天岫巖郝崇光順天歲山東蒲台孫啓佑濟南山西長子耿愼言平定孝義季　洋解州廣西天河劉錦元梧州貴州施秉張可楨安順俱挨山西芮城梁喜濟代州優復諭直隸鉅鹿房振奎宣化福建大田　鳴鏘福州四川射洪馬紹融龍安俱廩直隸望都阮文　宣化貴州安南顧建中都匀俱恩河南宜陽季永業衛輝廣東高明劉仕焜廣州俱舉雲南永平王藩雲南副復訓直隸安州朱鳳藻河間奉天金州冉增　　定順天文安高振淇保定安徽鳳陽陳之煒寍國江西高安尹巨藩南安雲南河西解秉仁澂江俱廪湖北武昌蕭益渠漢陽挨○○兩江總督臣劉坤一江蘇巡撫臣趙舒翹跪奏爲揀員請補要缺知縣恭摺仰祈聖鑒事竊照吳江縣知縣李汾上年計典案内叅劾革職接准部咨於光緒二十二年二月二十日奉旨後第五日行文照限減半計算扣至三月二十日作爲開缺日期歸三月分截缺所遺吳江縣知縣係衝繁難三項要缺例應由外揀員調補該縣界連浙省汊港紛歧爲匪徒出没之　戢暴安良政務煩劇素稱難治臣等於通省現任知縣内逐加遴選非現居要缺卽人地未宜實無合例堪調之員惟查有候補知縣　道濟年四十三歲安徽定遠縣監生遵籌餉例報捐縣丞續捐兩淮鹽大使在部攺捐知縣指分江蘇試用光緒十二年七月初十日蒙欽派大臣騐放覆奏堪以發往奉旨依議欽此十月到省十六年委辦木植解京經工部保奏帶領引見十月十八日奉特旨方道濟着以知縣儘先卽補欽此十二月回省順直賑捐案内捐加同知銜並加一級請補鹽城縣知縣奉部覆准十八年六月到任辦捐加二級丁憂開缺回籍守制二十年服滿在京起復在長蘆鹽捐局報捐分發加三成歸候補班補用二十一年七月十四日引見奉旨照例發往欽　八月十一日到省新章考試取列二等查該員幹練有爲堪膺繁劇以之請補吳江縣要缺知縣洵堪勝任雖請補調缺與例梢有未符　人地實在相需例得聲明奏請據蘇州布政使命華熙會同江蘇按察使吳承路詳請具奏前來合無仰懇天恩俯念員缺緊要准以候補知縣方道濟補授吳江縣知縣實於地方有裨該員係候補知縣請補知縣銜缺相當毋庸送部引見亦無須查造叅罰　合詞恭摺具奏伏乞皇上聖鑒訓示謹奏奉硃批吏部議奏欽此○○頭品頂戴湖北巡撫臣譚繼洵跪奏爲遵旨查明覆陳恭摺仰祈聖鑒事竊臣承准軍機大臣字寄光緒二十一年十一月二十五日奉上諭有人奏湖北襄陽縣惡役李柏林於本年中秋毆斃蔣姓身死該縣知縣湯炳堃勒令和息意欲含混了結請飭查辦等語著譚繼洵確切查明據實奏叅原片著抄給閱　將此諭令知之欽此遵卽派委候補知府吉爾哈春前往密訪並飭該管道府就近確查旋據各將訪查情形禀覆互相　證尙屬相府隨將案内犯證委提來省行司飭發武昌府審辦兹據該府李方豫審明議擬解由臬司勘轉到臣並據布政使王之　按察使惲祖龔將該縣楊炳堃被叅各節覆加查核會詳前來臣提齊犯證親訊無異復叅以訪查情形逐加確核如原叅惡役李柏林因徐姓孀婦何該役索欠該役將徐孀毆詈將姓爲徐孀雇工向前勸阻被毆斃命該縣知縣湯炳堃反將徐孀夫弟打押勒令和息節查李柏林會充襄陽縣差役因　公斥革該革○借用該縣禮書徐明浩之母徐宋氏錢六十千文屢討未償光緒二十一年八月十五日徐明浩之孀嫂徐夏氏帶同雇工蔣汶先往索李柏林　患病臥床伊子李三央緩蔣汶先斥騙致相爭毆李三踢傷蔣汶先下部移時殞命徐明浩邀同屍妻蔣李氏等報經該縣湯炳堃　騐因徐明浩到廠較遲該縣當予戒飭交差管帶旋卽省釋並非勒和責押迨李柏林將李三送案投首該縣卽行訊俱通　按例擬辦親訊各供僉稱蔣汶先實被李三踢傷身死委非李柏林毆斃供證確鑿復調該縣卷該縣據報獲犯卽辦其無勒和含混了經情　尙屬可信怡徐明浩到廠較遲尙非大過該縣湯炳堃旣經戒飭又復交差管帶究有不合相應請旨交部蔡議以示薄懲又原叅　縣向　路差最爲兇惡自經巡撫譚繼洵訪聞飭拿焰始少息該縣湯炳堃到任收受班規遂復分路魚肉鄉里與家丁色結無惡不作一節查該縣差役　係分路承充遇有公事各歸各路承辦故有路差之名歴年旣久流弊滋多臣到任後卽經訪聞飭拿擇尤懲辦並該　道府出示將路差名目永遠禁革攺定三班輪流值日章程遇有應辦之事由縣酌量簽派又准各歸各路辦理並按月造具三班卯册分齎該管道府查覆該縣湯炳堃仍係遵守攺定章程並無收受班規縱令分路魚肉鄉里及聽丁役勾結無惡不作各情事惟是該縣路差由來已久錮弊甚深訪諸鄉民有謂官雖禁革而該役等奉票後仍間有各取熟習之鄉私相換票承辦之事切實追求未獲確據但旣　此說亟應嚴防以期除弊務盡湯炳堃本係署事之員現已調省飭令該本任知縣梅冠林回任臣業經嚴切面諭再將換票之弊隨時密查禁革有犯卽行重辦以示懲儆總期弊端悉絶蠧除民安毋任再蹈故轍致滋擾累並仍嚴檄該管道府認眞考察如　該縣查禁不力據實揭報臣卽從嚴叅辦斷不稍事姑容至革役李柏林現經訊非毆斃蔣汶先之正兇惟查另有被控詐贓之案其平日玩法蠧民已可槪見自應嚴行究溿但屢經刑訊該革役恃無質證狡執不承襄陽距省窵遠紛紛提質恐致拖累本擬仍將該革役發回由該管道府就近傳證質訊從重懲辦適據江憂縣詳報該革役已在押病故無從追究應毋庸議除李三毆斃蔣汶先一案循例另行薛疏具题外所有查明緣由理合會同湖廣督臣張之洞恭摺覆陳伏乞皇上聖鑒訓示謹奏奉硃批湯炳堃著交部察議餘依議欽此○○頭品頂戴江西巡撫臣德壽跪奏爲江西留防水陸各營弁勇業已陸續大加裁減恭摺覆陳仰祈聖鑒事竊照江西省自同治年間設立防營當時軍務初平水陸各軍遣撤無幾留防弁勇不爲不多嗣因疉次裁汰復於光緒九年十一年兩次大加删减並全裁長夫自此以後爲數較少分防各路已形單薄緣江西幅員遼闊界連湘卾閩廣浙江安徽六省其吉安袁州贑州南安等府與隣省交界之處崇山峻嶺隘口林立加以民情素稱强悍匪徒易於煽惑遇有事端猝發緑營旣不得力不得不藉資防勇卽如　都縣匪徒王時隴負隅抗拒並廣東南雄州匪徒謀攻南安府城又湖南　縣會匪竄入龍泉縣境圍攻永寗縣城以及前歲萍鄉大安里匪徒勾結窸擾均事起倉猝幸防營密邇馳赴查辦立時樸滅不致滋蔓難圖久經前撫臣德馨奏報有案前年徵調北上及赴上海等處防守諸軍自撤回江西後當將各營添募弁勇悉數裁撤統計裁减各營弁勇三千四百餘員名曾經臣先後奏明是已恪遵部議辦理現復將親軍小隊全數遣散并更攺營制酌裁水陸各營弁勇計五百七十餘員名綜核江西省僅存陸軍五千五百八十餘員名水師二千六百六十餘員名核與部議裁減三成數目相去無幾臣督同各司道悉心籌畫江西現存水陸防營弁勇數已不多實屬難以再减且臣前次巡閱營伍於吉安贑州等處一帶地方留心察看分防各要隘弁勇深虞勇力太單徒以限於防營無多不克加增惟有設法騰挪擇要布置以期周妥是江西防營不敷分布係屬實在情形如能多省一分卽多得一分之益自當隨時察看情形儻此外尙有稍可裁節之處卽行斟酌辦理斷不敢聽其虛糜稍涉粉飾其各營統兵將領由臣認眞簡校勤加訓練並革除空額扣餉情弊嚴申禁令有犯必懲以期仰副聖主整飭戎行撙節餉需之至意據善後總局　道具詳請奏前來所有江西留防水陸各營弁勇業已陸續大加裁减緣由謹恭摺具奏伏乞皇上聖鑒訓示謹奏奉硃批該部知道欽此 
 
 

Page 13

 
 
[光緒二十二年六月二十七日京報全錄]  
　　宮門抄諭旨一道錄前○將軍依等奏報遵咨叅劾疏脫各官緣由摺○湖督張等奏請揀員升補水師員缺摺○署陜督陶奏揀員訊補左營守備摺○又奏揀員請補右營守備摺○又奏委署副將遊擊各缺片○湖督張奏委員代防萬城大堤摺○浙撫廖奏請旨簡放運司並先委員署理摺○川督鹿奏甄别道員片○又奏委署知縣片○陜撫張奏報知縣接任情由片○蘇撫趙奏爲委署知縣片○六月二十七日禮部宗人府欽天監正紅旗值日無引見○馮文蔚謝授詹事恩召見軍機皇上明日卯初至大高殿壽皇殿行禮○○奴才依克唐阿良弼跪奏爲彈壓移居宗室主事春熙等看管鬆懈遵咨叅辦恭摺奏祈聖鑒事竊奴才等前准宗人府咨爲廂紅旗景恩佐領下因案移居來奉之宗室如山屢次脫逃光緒二十年閏五月十四日奏明將該宗室解回盛京牢錮圈禁於是年七月二十五日到配八月初三日復又乘隙潛逃似此看管鬆懈非偶然失於防範疎脫者可比等因當經按照來咨將該管官主事春熙專管官記名副族長學長德琛飭造銜名淸册咨送宗人府分别擬議叅辦去後兹准咨覆行令自行奏明辦理方與原奏相符等因前來查宗室如山因案咆哮公堂屢次滋事不服管束經宗人府奏明奉旨於光緒二十年二月初五日將該宗室由兵部解交來奉嚴加管束作爲移居當經札交宗室管主事等撥房安置辦給錢糧後乃竟二次私逃回京經宗人府查如山旣已移居仍復不安本分迭次脫逃實屬目無法紀復經奏明奉旨將宗室如山從重解回牢錮圈禁於是年七月二十五日由兵部押解创奉飭交宗室營主事等遵卽牢錮圈禁勿任擅離滋事去後乃竟乘隙潛逃似此看管鬆懈非偶然失於防範疎脫者可比但應如何擬議叅處宗人府則例並無似此專條亦無辦過成案事關宗室官員疎脫人犯應請由府擬議謹將看管鬆懈之宗室營主事春熙專管官記名副族長學長德琛據實奏叅請旨飭交宗人府分别議處以示懲儆所有遵咨叅劾疎脫各官緣由理合恭摺其　奏伏乞皇上聖鑒謹奏奉硃批另有旨欽此○○頭品頂戴湖廣總督臣張之洞署理長江水師提督臣彭楚漢跪奏爲湖廣長江水師所轄各員弁因事出缺揀員分别升補並照章聲明請旨定奪恭摺仰祈聖鑒事竊查接管卷内長江水師員弁出缺而係開單會奏請補兹查近日所出各缺經臣楚漢遴選歴練營伍熟諳水師之命正揚王長發章益勝劉震坤萬之遴高道賢曹友山徐勝松向光甲張榮暉廖河淸十一員均係由已經借補官階遞請升轉相應照章聲明可否准其徣補之處恭候欽定理合彚繕淸單恭呈御覽如蒙俞允俟接准部覆卽將鄧正揚王長發章益勝劉震坤萬之遴高道賢曹友山七員給咨送部引見其徐勝松向光甲張榮暉廖河淸四弁懇敕部一倂頒給劄付以以昭信守除飭取該員弁等履歴咨部外謹會同兩江總督臣劉坤　恭摺具陳伏乞皇上聖鑒謹奏奉硃批兵部議奏單倂發欽此○○頭品頂戴署理陜甘總督新疆巡撫臣陶模跪奏爲揀員　補守備員缺以裨營伍恭摺仰祈聖鑒事竊查甘肅凉州鎭標左營守備李元成經前督臣楊昌濬奏請借補玉泉營遊擊員缺奉部覆准在案其所遺凉州鎭標左營守備員缺係第四輪第三缺輪用預保人員該省預保無人應以揀發班内人員抵補等因行令遵照去後兹據護理凉州鎭總兵章鳳先呈稱查有補用守備凉州鎭標前營千總劉延功營務諳練辦事可靠以之請補與例相符合無仰懇天恩俯准以該員請補凉州鎭標左營守備員缺傳資得力如蒙俞允該員係兩次俸滿曾經引見人員應請飭部發給實授劄付以符定制除飭取該員履歴淸册另咨送部並所遺千總弁缺容另揀弁請拔外謹會同署甘肅提督臣張永淸合詞恭摺具陳伏乞皇上聖鑒訓示再臣到任未及三月例不加考合倂陳明謹奏奉硃批兵部議奏欽此○○頭品頂戴署理陜甘總督新疆巡撫臣陶模跪奏爲揀員請補守備要缺以裨營伍恭摺仰祈聖鑒事竊臣接准部咨西寍鎭標右營守備袁盈發病故遺缺係第四輪第一缺應用儘先人員行令揀員請補等因當經檄飭西寍鎭遵照去後兹據該鎭呈稱揀選得鎭屬喇裸營千總李向蔭可以徣補並喇裸營向在哆吧上五莊適中之地方去年逆回連日圍攻營城勢甚岌岌該弁督率軍民防守堵禦營城得以無失實屬奮勇可嘉平日操練兵座供戎尤勤以之徣補斯缺洵堪勝任呈請核辦前來臣覆查無異第核與部定章程稍有未符惟現在軍務尙未大定旣據該鎭聲稱防守營城極爲得力兹當用人之際不得不稍予變通藉資鼓勵合無仰懇天恩俯准以李向蔭升補西寍鎭右營守備員缺如蒙俞允應請飭部先給署劄俟甘省軍務平定卽行給咨送部引見以符定制除取該員履歴淸册送部外謹會同署甘肅提臣張永淸合詞恭摺具陳伏乞皇上聖鑒訓示再臣到任未及三月例不加考合倂聲明謹奏奉硃批兵部議奏欽此○○陶模片再延榆綏鎭屬定邊協副將劉連陞撤任遺缺查有記名總兵延榆綏鎭標右營遊擊劉輔軍堪以調署遞遺遊擊員缺查有升用總兵留陜甘儘先補用副將韋得勝堪以委署除分飭遵照外理合附片具奏伏乞聖鑒謹奏奉硃批兵部知道欽此○○頭品頂載湖廣總督臣張之洞跪奏爲委員代防萬城大堤恭摺具陳仰祈聖鑒事竊照湖北荆州府萬城大堤濵臨荆江爲全郡及下游各屬田廬保障每屇夏秋二汛例應督撫輪年赴堤督防如有應辦要事未克分身前往奏委該管道府就近駐工代防歴經辦理在案本年輪應總督前往督防惟省城事務重要應隨時督同司道籌辦未能在荆久駐所有夏秋二汛督防事宜自應照案委員代防以專責成查有署荆州府知府余肇康精明勤練辦事認眞堪以委令代防現經檄委該府督同在工文武員弁親駐工所晝夜梭巡預備守水器具遇有險要工叚卽行槍護務保無虞並札飭署荆宜施道曹南英隨時稽察督同辦理以期隄防穩固所有委員代防萬城大堤緣由理合會同湖北巡撫臣譚繼洵恭摺具陳伏乞皇上聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲運司因病出缺請旨簡放並先委員署理恭摺仰祈聖鑒事竊據鹽運司經歴傅廷藻申報兩浙鹽運使惠年於本年五月間感發舊疾醫治無效延至二十七日寅時出缺等情查運司筦榷鹺綱事務繁重亟應先行遴員署理以免曠誤查有杭嘉湖道王祖光守潔才明老成訓練前經署理是缺措置裕如情形熟悉堪以委令接署遞遣杭嘉湖道員缺查有候補道鄒仁薄勤明幹練振作有爲堪以委署除分别檄飭遵照並將該故司身後事宜督飭妥爲照料外所有兩浙鹽運使員缺應請旨迅賜　放以重職守謹會同閩浙督臣邊寳泉恭摺由驛具奏伏乞皇上聖鑒訓示謹奏奉硃批另有旨欽此○○鹿傳霖片再查例載捐納道府籖掣分發者試用一年期滿後該督撫察看才具分别堪勝繁簡專摺奏聞又通行内開道府以下候補人員卽以到省之日起予限一年詳加察看出具切實考語奏明分别繁簡補用又查道府以至未入流凡由曾任各官保舉並非應升之階行令試看一年分别奏咨甄别後方准按班序補等因查有候補道華國英已經試看一年期滿例應甄别由藩臬兩司造具履歴淸册塡註考語會詳請奏前來臣查該道華國英才具明練　愼安詳堪以留省照例補用除咨部外理合附片具陳伏乞聖鑒謹奏奉硃批吏部知道欽此○○鹿傳霖片再署華陽縣知縣高維實調署梁山縣知縣遣缺應卽委員接署以專責成查有長　縣知縣鄧元鏸穩愼勤能堪以調署華陽縣知縣印務該員任内並無經徵錢糧未完展叅及承緝盜刼已起四叅之案據藩臬兩司會詳前來除檄飭遵照外理合附合具陳伏乞聖鑒謹奏奉硃批吏部知道欽此○○張汝梅片再盩屋縣各縣李汝鶴人尙謹飭惟於該縣應修城廟各工程先則竟聽紳董任意捐派致啓訟端後又不能秉公判斷以致衆議沸騰實屬輿情不洽經臣將該員撤任遴員往署以重地方除檄飭遵照外相應請旨將鑿屬縣知縣李汝鶴開缺俟有相當缺出另行請補所遺員缺陜甘現有應補人員應請扣留外補合倂陳明謹會同署陜甘督臣陶模兩片具陳伏乞聖鑒訓示謹奏奉硃批吏部知道欽此○趙舒翹片再吳縣知縣凌焯另有差委所遺吳縣知縣係省會要缺政務殷繁必須遴委精明幹練之員接署方足以資治理查有准補興化縣知縣項兆驤堪以署理據蘇藩司會同臬司具詳前來除批飭遵照外謹合詞附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十二年六月二十八日京執全錄]  
　　宮門抄○諭旨一道錄前○署陜督陶奏叅革貪劣文員摺○大臣魁奏假期屆滿仍請開缺調理摺○御史李奏叅浙省諱盜情形片○浙撫廖奏查明知縣勘緝商船被盜尙無推諉情事摺○署陜督　奏請補知縣摺○六月二十八日推　○吏部呈進秋季搢紳召見軍機皇上明日卯初二刻升中和殿着版○○頭品頂戴署理陜甘總督新疆巡撫臣陶模跪奏爲特叅貪劣文員读　斥革以肅官箴事竊維設官分職無論正佐均宜恪守官箴其有貪劣不職者自應隨時嚴叅不容姑待兹查有捐升道員分發四川試用前甘肅古浪縣知縣黃炳辰貎似有才心實　酷於徵收額糧擅定折色陸成勒令農民每石交銀二兩六錢浮收過倍農民納本色糧過四成者竟令退糧補銀或拒而不收多方留難其徵收草束亦全攺折色每束勒錢十九文審理詞訟藉城工爲名動輒科罰錢百數十　不等悉飽私囊更倚監生張應龍爲腹心蠹役俞廷秀爲爪牙恫喝魚肉無所不至濫用非刑鞭背輒以千　屬種貪酷直堪髮指經前督臣楊昌濬查明撤任該令工於謀　託人赴直隸海防捐局報捐道員指分四川希圖規避又查有五品銜　缺皋蘭縣紅水縣丞查德朗性情浮躁行爲貪鄙初任布政使司照磨遇事招搖甚滋物議及升補紅水縣丞值回匪不靖招募土勇　意需冐縱庇勇丁强伐民樹一千餘株其衙署馬厩需用麥豆輒令百姓供應信任劣生張希孔藉修理卡房苛派民錢五百串以致　怨沸勝撤任後並不聽候查辦自請修墓開缺尤屬異常狡猾據布政使曾鉌署按察使周綬會詳揭叅前來臣查該兩員貪虐之　一則援例捐升一則藉詞回籍若不立予糾叅何以　官邪而蘇民困相應請旨將捐升道員分發四川試用前甘肅古浪縣知縣黃　辰五品銜開缺臯蘭縣紅水縣丞查德朗一倂革職永不叙用俾奸巧之徒稍知警戒除飭司將該兩員貪婪各欵照例查辦並將劣生蠧役分别懲處外理合恭摺具奏伏乞皇上聖鑒訓示謹奏奉硃批另有旨欽此○○奴才魁福跪奏爲假期屆滿病勢增劇懇恩俯准開缺回旗調理恭摺仰祈聖鑒事竊奴才前因患病請賞假調養於五月初四日奉硃批著賞假一個月欽此現在假期已滿骽疼筋縮運動維艱較前愈重心跳痰壅諸症不時作止兼之飲食大减精力愈憊奴才自維多因前在南省軍營年入積受潮溼繼而出口二十餘載又受邊地風寒漸至衰朽三年氣頟俱虧以致病日增劇草地向無夔醫僅有喇嘛療痛不諳脉理何堪延治奴才受恩深重正思力圖報稱無如邊疆重任病軀難支恐有貽悞負罪非輕惟有籲懇天恩俯准開缺可否俟新任帮辦人臣達新到任卽將叅贊大臣印鑰報匣等件移交該大臣暫行代理傳奴才早日回旗調理倘能就痊卽當泥首宮門求賞差使斷不敢稍耽安逸自外生成所遺叅贊大臣員缺敬祈迅賜簡放以重職守所有奴才病劇籲請開缺回旗調理緣由理合據實繕摺具陳伏乞皇上聖鑒訓示謹奏奉硃批另有旨欽此○○李念兹片再查近來各省盜風甚熾搶刦之案層見疉出推原其故皆由地方官規避處分以諱盜爲長技或誣事主虚報推託不理成藉空言賠償諳中消彌以致匪膽愈大盜風愈熾實則地方官諱盜匿報階之屬也臣聞本年閏五月間浙江紹興府上虞縣之買　渡地方有商船停泊夜間忽來盜匪數十人明火執械上船刦去洋銀三千餘元該商等赴上虞縣呈報詎該縣託故推諉致令盜衆館醫竟未追緝該商復赴紹興府呈報當經該府批縣會營協緝而該縣猶復任意推卸始終玩延實出情理之外臣維緝捕盜案係地方官專責况各處　　營勇甚多難保無在外游弋結夥搶刼情事全在地方官勤於捕務俾知有所歛跡乃該處盜衆多至數十人　讓多至數千圓如此巨案衆目昭然而該縣竟敢取巧規避一味玩延縱盜殃民貽悞地方莫此爲甚相應請旨飭下浙江撫臣查明叅辦且該省盜風素熾曾經給事中臣褚成博奏叅已奉諭旨切責應再請飭下該撫臣通飭各州縣實力整頓捕務毋任玩視以　地方而安　閣謹附片具陳伏乞聖鑒謹奏奉旨已錄○○頭品頂戴浙江巡撫臣廖壽豐跪奏爲遵旨查明知縣勸緝商船被盜尙無推諉情事恭摺覆陳仰祈聖鑒事竊臣承准軍機大臣字寄光緒二十一年十二月二十八日奉上諭有人奏本年閏五月間浙江紹興府屬上虞縣貢岙渡地方有商船被刼該縣託故推諉以致盜衆飽颺竟未追緝等語著廖壽豐確切查明據實叅奏原片著鈔給閱看等因欽此欽遵寄信到臣遵卽行司遴委候補知縣周志凊馳往會同紹興府知府霍順武接照原奏所叅各部查得貢岙渡卽龔岙渡係上虞縣所屬該處濵臨湖江其對岸沿江一帶係屬天漲沙地坍漲無常向未升科迤西卽與會稽縣交界事主王文杰等雇坐船隻赴新昌嵊縣採辦烟茶於光緒二十一年閏五月二十七日道出上虞停泊龔岙渡對岸歇夜三更時分被盜多人上船刦去票洋現洋共三千四百十元並零星衣物王文杰等就近赴上虞縣喊報該縣儲家藻以該處並無民糧又未據指寳地名諭俟查明勘辦一面派捕追緝該事主復赴府具呈經該縣查明會營協緝估贓詳報嗣因疏防限滿據該管府道開揭送司詳請　叅在案尙非託故諉延惟此案失贓較鉅現雖獲犯林道桂王富二名是否正盜尙未據訊取確供緝捕不力咎有難辭應請旨交部議處等情由藩臬兩司核議會詳請奏前來臣查戢盜安民全在講求捕務辦理從嚴譔縣儲家藻於事主王文杰等刼案事前旣疏於防範事後又不將贓犯悉獲馳報雖非託故推諉究屬緝捕不力相應請旨將上虞縣知縣儲家藻交部議處除仍飭會營勒緝逸犯務獲追諉究擬詳辦以重捕務并通飭各屬將緝捕事宜實力整頓如有廢弛疏縱隨時嚴叅示懲外所有遵旨查明知縣　緝商船被盜尙無推諉緣由理合恭摺覆陳伏乞皇上聖鑒訓示謹　奏奉硃批著照所請該部知道欽此○○頭口頂戴署　陜甘總督新疆巡撫臣陶　跪奏爲請補知縣員缺以裨地方恭摺仰祈聖鑒事竊據甘肅布政使曾鉌署按察使周綬會詳稱漙　縣知縣劉　光調補海城縣知縣寍朔縣知縣傅維祜調補四寍縣知縣均奉部覆准業經簽　次序報部在案各省升調遺缺出例用各項候補進士卽用委用大挑議叙捐納截取進士舉人各項人員又道府以至未久流無論何項到班仍以五缺計算等語甘省知縣升調　一項自停止變通章程後已用至本班捐納試用知縣程德音准署隆德縣止其次兩當縣缺以本班截取進士知縣蘇保國　署尙未奉准部覆今　掣第一之渭源縣缺甘省現無鄭工新班先各項花樣人員照章過班接用各項班次應補用之分缺間拔貢本班先均無用分缺先有人到省日期與缺分同月比照甄别人員計算下月補缺之例應　扣補輪應本班拔貢無人進士卽用　先有人未足一年亦應　補應以進士卽用本班科分甲第名次在先之楊增新一員例得請補查該員年三十九歲雲南蒙自縣舉人光緒已丑科會試中式二百九十五名貢士○殿試三甲第一百二十五名引見奉旨以知縣簽掣甘肅光緒十五年九月二十日到省嗣丁　起復來日委署中衛縣知縣交卸無悞查該員年强才裕任事實心以之請補渭源縣知縣與例相符實堪勝任其籖掣第二之寍朔縣缺例用各新班花樣及揷班曁先用班次或無人或未限滿均與前月楊增新抵補拔貢正班應接用孝亷方正本班前先本班均無人復應各項候補進士卽用相間輪補到班上次寍遠縣缺係用曾任實缺應升知縣此次應以進士卽用知縣本班科分甲第名次在先之張庭武請補查該員年三十三歲河南安陽縣舉人光緒已丑會試中式一百十九名貢士十六年庚寅補行殿試三甲第七十三名引見奉旨以知縣簽掣甘肅光緒十七年三月初十日到省現署大通縣知縣該員年富才明留心吏治以之請補寍朔縣知縣與例符合人地亦極相宜會詳請奏前來臣到任未及三月例不加考准旣據該司等聲稱該員楊增新年强才裕　事實心張庭武年當才明留心吏治合無爷懇天恩俯念員缺緊要准以楊增新補授渭源縣知縣張庭武補授寍朔縣知縣期於地方有裨如蒙俞允該員等係知縣請補知縣銜缺相當毋庸送部引見該二員署任内均無叅罰案件謹恭摺具陳伏乞皇上聖鑒訓示謹奏奉硃批吏部議奏欽此 
 
