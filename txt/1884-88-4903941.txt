# 1884 - 88 - 4903941

 

Page 1

 
 
[代印四書典制類聯音註出售] [  點石齋主人啓]  
　　四書典制類聯一書詞華富有攷據精詳久爲藝林珍本惜坊間翻刻魚魯頗多兹特詳如校對凡一字一音無不推求確當其字體悉依舘閻寫法用照相石印法縮成四本外用綢套計價每部洋七角於本月十二日出書如欲躉購亦可發售處仍在三馬路申昌書畵室及各書坊惟所印無多伏希早爲賜顧 
[續鎭朝鮮治安策] [  東遊客稿]  
　　一邊防宜愼也塞守桃林潼關在望險稱楚國漢水難踰窺其扼要之形誠爲天設愼以禦防之力端賴人爲朝鮮海岸回環山川繚繞運如襟帶洳坎險之難攻奠類石磐當屯兵以嚴護今則建新營於國内又將募勁旅於江華以固吾圉旣周且密然口岸不祗一處也往來不僅一途也兵力單微安能篇及是當於窮鄉之地沿海之濱或數十村而立一官或數十户　推一長仿土兵之制唇齒相依　圑練之規爪牙共奮共爲守望嚴以查稽凡異言異服之人可怪可疑之輩皆擯無令入阻勿使前而爲之長與官者又不時按道逡巡之分門告　之庶幾邊疆鞏固宼不能牧馬而來開蹇　　客莫　　鷄以度矣一桑麻宜樹也條　　　　　　　　典天官利逾絲絮桑麻之車自古然也朝鮮峻嶺崇山惟見松林密密長堤曲陌祗排柳樹株株以及墻下餘母宅旁隙地或　　　　　杏桃並無所謂桑者休言桑土之旣蠶漫向桑田以稅駕利無由獲俗奚自敦乎况泥土肥腴陌阡上下多植椒與烟草等物而麻則殊寥寥也祇爲適口之謀𣉟痂結癖本異不毛之地扼腕殊深縱栽有木棉收功最廣而棄同管蒯載績何資利不因乎民寳將業於地矣實殖傳曰齊魯千畝桑麻其人與千户侯等朝鮮去齊魯僅一海耳土宜未必縣殊風化自能相及亦何不亟思改圖耶一耕種宜勤也勸當小卯青旗載出於芳郊耕勵男丁緑野勿虞其草宅此孝弟與力田並重國家以治野爲先也朝鮮民習遊嬉性多怠緩其起土也集多人之力共持一噐以相將其往耕也無合耦之風詎統三時以並務祚芟不事穮袞失宜是謂惰　安望樂歳推原其故皆爲君者　求太過索取甚苛故民不肯力耕耳如仿中國之規行升科之法民無所困倉箱多積蓄之儲年卽不豐杼柚免空虚之慨謂有耘耔或懈播種弗勤者吾未之信也一官之祿俸宜厚也古者祿以養廉吏多清白祿以馭富廪有朽紅故　重夫三樂卜雉膏之食鍾頒夫萬優蒙駿惠之加意至深恩至渥也朝鮮循乎古制每月惟以米豆布帋等按品級而等差之奈微乎其微　而又薄反不如鷄鳴爲利龍斷求登尚足謀餬口之　得養身之具故有已膺爵位仍慨鴻嗷者幸人情猶尚乎敦龎祿俸不嫌如瘦鶴不敢飲盜泉之水而能却暮夜之金也倘厚厥匪頒隆兹錫賚不愈將餐懲其素捆勵夫丹也哉一道路宜修治也路無障塞載於禮經道極蕩平詳於洪範此固行人之利何非王政所關乎朝鮮層峯鳥道絶少坦途曲徑蠶叢無非險域卽通衢廣陌亦無非地形凹　石影縱横微特服重之牛載物之馬每虞跌蹶輒受傷殘將來往之行人往還之婦女樵童牧子賈䜿役夫無不舉足維艱心生畏縮折肱有戒體恐顚傾而老態龍鍾杖須扶竹病軀豺瘦屐不勝苔者無論已國王方多遊觀求福應丹青作繪建殿閣於宫中土木頻興修廟祠於山畔何不分其涓滴平彼道途使之頌如砥如矢之詩上無偏無頗之頌也况商務日盛逺人雲臻輻輳盈衢貨財載道此事更亟當講求哉一田宜墾壙宜開也地有廢田而不開墾之則地之生機窮山有諸壙而不採求之則山之寳藏隱府修惟六榖原係乎民天品判者三金亦關乎國用奏薰琴之一曲民阜其財考箕範之九　福先以富自古聖君哲后皆以此爲要圖也朝鮮地處震方俗敦井里田土之沃饒也非類窮荒之境惟集則生山川之鬱結也偏多鍾毓之靈其華久秘地可耕者尚有數百萬頃山可鑿者不下數十餘區旣異不毛有如是耳無奈因循愒日更張不欲改絃遂教貧苦成風上下皆如懸磬自棄其寳夫復何尤今而海禁大開商民紛至墾田之策掘壙之謀聞己有陳於王前者王庶幾其次第舉行之則朝鮮之君幸甚卽朝鮮之民幸甚推諸四方之來賈是邦者亦莫不幸甚[  此稿未完]  
[北甯戰事詳述]  
　　北寗失守之前後情形前經据香港訪事人來信備錄於報兹又接到本館所託越南採訪西友上月念五日海東所發一信其言較詳爰再錄之據云法兵之第二隊尼格禮也所帶計有小輪船九艘越南本地船四十隻兵船五艘一曰北路未遏一曰篤郎伯一曰意格來一曰慕世固當一曰加拉賓定於初九日黎明登舟適以連日大雨初九早尚復不止兵士跋涉不便遂緩至是日晚雨止乃令於二點鐘登舟一切均已預備以路中昏黑乃截竹爲炬灌油而遍揷道旁燃之以代燭光同白晝遂陸續下船次弟啓行沿河一帶約有二十里逺近命其在彼取齊其本地船則皆用小火輪拖帶少則以一拖二多則以一拖七啣尾而進至次日黎明悉已齊備隨令北路未遏篤郎伯意格來三兵船各載兵八百名以爲前驅小輪船拖本地船繼之而以加拉賓慕世固當兩兵船爲之殿時天已開霽至十點鐘杲杲出日十二點鐘行到一處土名太平河其旁皆山西面山上皆廟由太平河北行約三十里卽北寗該河水闊而深河路平直其阔與上海法祖界黄浦相似行至山與廟皆盡處而該河分爲前後各兩條後兩條西達河内東至海防稍前兩條一指西北邊偏西行念四里卽抄北寗之後路北寗城則離河口六里又一條亦指西北而偏於北則可以直達中國地界此處各口最爲扼要法人恐有人在此阻禦或卽在此調兵故於數月前已派兵船守住該處法船經此處時已有法兵船三艘在彼一名阿司比格一名林司一名廖伯於是即調兵一千五百名登岸於山上廟内住宿此一隊卽舍舟而陸初十下午六點鐘阿司比格裝越南士兵三百名先行向北寗而進餘船則皆宿於此十一早各船皆行以廖伯船爲之先導全師悉進惟内有慕世固當加拉賓兩船則獨向河内之路而去時法人水陸並行十二日行至福山山上本有華兵駐紥　頓防堵比法兵至則該處己闃其無人尼格禮也卽於此處調兵登岸計爲時兩點鐘兵士畢登遂具晨餐餐畢派客兵一隊往東邊一山駐紥輪船正欲開回之際忽有華兵來攻東邊之山時華兵未携巨炮故未能得力倘有巨砲則不特東山之兵必爲所敗而且法人之輜重粮食均可一裏而獲也然其時法兵亦未放砲華軍遂 
 
 

Page 2

 
 
直前進攻適法軍有兩兵船後至開砲拒敵集山之客兵亦放鎗應之華兵即退有死傷者皆舉扶以去過入山中兩日按兵不動此隊兵有兩將統之不時騎馬巡哨號衣皆黑色旗幟亦皆鮮明攻東山之日十二點鐘閒西邊有砲聲知西路有警至晚西營法兵來報已踞有駝爽及郵亭兩山尼格禮也按兵不動以待迷祿元帥時迷祿中河内啓行不由正路取道北寗恐有華兵阻禦特趨政徑尼格禮也所趨之路亦然盖避實擊虚亦常法耳當法兵船之進也去北寗十五里有一河口名曰臘卑華兵以石塞其河又築砲臺於左側法船來時華兵開砲擊之惜砲係舊式不甚得力法船上還砲相擊華兵遂棄砲臺而退法船爲石所阻不能卽追迨揮兵搬開石塊則華兵已退至一山頂名塔高山上有克虜伯砲守甚固尼格禮也麾兵攻之鏖吕頗久法兵爲華軍擊傷三十五人陣斬六人六人之中一係兵弁見華兵有傷而臥於道旁者該弁過其前突被受傷之華兵一槍擊死又有一人係越南土兵驚墜河中淹死其時法兵又欲趨捷經以抄後路華兵乃退蓋華兵先於山後造一橋卽從橋上渡河而去山上華兵死傷頗不少克虜伯砲爲法軍所得迨法軍入北寍則華軍已悉數退去矣十七日迷祿令尼格禮也帶本部兵由塔高山後之橋渡河往追華軍直抵朗松又派廖伯兵船由水路追襲其時則並未從往故未知其詳但二十日閒迷祿令尾格禮也回兵於念五日己抵海東矣 
[東報譯錄]  
　　日本大坂府下之巡查往任於巡行之際遇外國人言語不通諸形不便今後擬立稿子一張發交巡查携帶在身如逢外國人遊獵遊歴馬車禁止之處及問姓名等語應須質問各要言載明英文於摺内以便應對○近來内務省以各地方報解要犯來京者或因路途遥逺諸形跋涉是以擇神户港居中之地建築監獄署一所歸内務省管轄派官專任凡各處報角要犯來京者悉就近解交神户監獄署覊抑後卽由該署派差彚解來京聽候查辦云○駐紥釜山港總領事前田氏前以請假回國兹閒同三坂及大庭兩隨員於二十四日注祁月坐蓬萊丸輪船回任矣○英國新簡來東京部蘭它公使業於上月二十一日二點鐘謁見日星呈㴲國書矣 
[麥秀同歌]  
　　有久居琉球者於該處民情風土言之甚詳用筆以存之據稱那覇地方爲琉球第一富饒之區其東西卽泉崎若狹町久米等五村雖士農工商各守職分然士亦有與平民交接至今尚未脫其舊弊其交接之閒指使有如牧夫之與牛馬向來之所謂士族今則分爲有祿無祿兩種無祿士族皆改業農工商者多散布四方有祿士族咸居首里那覇照舊潘時給以公債祿者只四十餘名恃利息爲活者多但上士女亦閒織夏布皆彷中國方法惟久米村大半係中國後裔多就宦途皆暴中國之風而輕日本至居家日用噐具及書籍等物或傳自先世或得之今時無不什襲珍藏學間規模崇尚不替見日本則稱倭人畏懼特甚巡查兵勇視如蛇蝎更有可笑者該處之人現經出仕百有餘員改換洋裝不過八九名當巡查者只三名耳惟穿常服依然結髮其餘世家平民無一肯剪髮者無論士民善使棍棒日事操練喜習拳法手刀能斬磚瓦十數張一如刀切若有事之時則以捥力從事云 
[暹船抵日]  
　　前月二十三日有暹羅國帆船一隻名刀利大者由上海載什貨鐵噐各貨駛来長崎時皆以爲未立通商條約之國恐不准開艙起落貨物及買賣等事乃日本稅關另有一例内載如過未有立約之國能遵奉日國童程准具禀地方官求請願　日國章程辦理附以船牌然後由地方官照會稅關監督不但准於買賣卽詞訟亦　准理故該船業經禀准與通商船隻一體辦理矣此事有關入國問禁故錄之 
[添設船廠]  
　　海軍省所轄船廠業已造成堅艦數艘惟目下正當擴充海陸兩軍之際僅有横須賀及長崎兩船廠不敷製造是以擬就西海道擇一良地添築一　復擬將前與外國人所買神户之紀魯米船廠遷至廣島鎭相近之處因神户舊址本可造船惟船渠太淺且風風浪過激不能兼修船隻故此次派員前赴該處查勘基址也 
[朝鮮近事]  
　　二月初八日王世子十一歳生日諸臣皆入宫朝賀文執笏武佩刀左右分排容儀頗　是日也因設恩科八道儒士皆杖策而来冀得一第以爲榮應試者約有二萬人題爲繼照姿天縱賦以題爲韻七字一句如楹聯式第二句以繼字落脚與第一句對並行寫是爲一叚第四句以照字落脚與第三句對並行寫厚爲二叚餘仿此非文非詞非策非論卽名爲賦而與賦逈異不知創自何人也無試院號舍惟就王宫後之山畔徧支帳棚士子頭戴黑扁　據地而坐促膝而書各帶白帋書於其上無所謂試卷閱卷大臣令二人持其紙之兩端一目之下錄者留不錄者擲於地任人踐踏當差者拾出賣與市𢋨以油傅之出售於人無論官民或包裏物件或製作雨衣鋪於轎底皆以此帋爲之盖取其價賤耳初十日又開科取士只詩一首以五福壽爲先命題七言十二韻盡一日之力尚有不能完卷者何詩思之澀歟○深山大澤中多猛虎獵人往往持鎗挾矢徧處搜羅正月杪有獵者十餘人在城南四十里外之荒山上共逐一虎恃其人衆捨僉窮追虎堟　狂奔毫不回顧忽竄入一澗中四　峭壁無路可逃以爲食其肉寢其皮在此舉矣不意虎奮威一嘯山谷震鳴外有一虎聞聲馳至衆方反兵相向澗内之虎回身躍起撲倒一人昏不知人正驚覆閒外虎至前又將一人啣去衆遂奔散後尋被虎撲倒之人則骨肉無存惟見流血一泓而己○仁川口中國所分地界崎嶇不平欲令華商出貲墊之而來者僅二十餘家未能　此鉅欵聞國王已將發帑興工俟墊平時再賣與華商任其搭盖房屋然目下役尚未興不知竣工在何日卽竣矣議價出售又不知在何日卽議定矣而灰與磚瓦此地所出無多價且甚昻或運自中國或另開窰　製萬不能急切齊備其造房屋也更不知在何日以勢論之以持揣之恐今年未能就緒也○二月之初天無過煖蠅有出土而飛者虫有蠕蠕而動者或謂地處海浜往歳三四月間猶寒冷蟄藏之虫尚坏其户今先驚蟄而飛動焉皆恒暘之所致耳 
[居然情種]  
　　寍城西南鄉布經寺跟王姓子在王公林某店爲徒某店有一女年相若而貌亦美艷兩相悅特未亂耳然某不知也且告王曰汝能勤愼吾當以女妻之王由是福加奮勉自此事無小大盡心力而爲之某更信其忠直遂託其照管店務上月某作武林之游比其歸也查檢店資半爲王製　女衣某大怒逐王出門王憤極仰藥自盡女聞凶耗頓足哭曰我與彼雖無媒妁之言實有父母之命王爲我死我何生爲逕造王家改服守節說者謂事雖不可爲訓然王爲女死女爲王守其志亦有足取者誌之爲離恨天中添一公案 
[助桀爲虐]  
　　寗城石柱橋住有奉化婦人林張氏平日開賭抽頭以隣人朱阿良爲耳目日前自開烟攤之小阿全在林張氏家聚賭賭至夜半囊錢己空忽生一計徉謂衆曰腹中鹿鹿不拘何物略充飢腸再作勝負何如衆皆然之或就搨吸烟或隱几假寐林張氏則入廚下暖酒烹肴小阿全乘機　取桌上之洋奪門而仕迨衆人追出門外已不知去向小阿全知事終不了商諸營弁馬歪頭馬曰汝與阿良有隙不如賈禍於江東一面令小阿全密賄林張氏佯爲誘賭搶洋皆出阿良之計一面雇人拖阿良至新橋頭茶坊當衆毆辱反勒其出貲賠禮阿良有口難分奔縣喊控當經朱邑尊飭將小阿全朱阿良分别責枷林張氏掌責驅逐出境房屋封鎖入官惟馬僅呵斥而已故寗人咸嘖有煩言云 
[女子難養]  
　　秣陵人某甲卜居利涉橋下性極慳各平時戚友告貸不肯輕拔一毛然有登徒子之好家中本有一妻前年復在袁浦購買一妾另搆别墅以居之而甲則往來其間朝秦暮楚意甚得也不意其妾小小年華願效碧玉之嫁汝南王久與某乙有染今年正月杪竟席捲各物隨乙同逃後被甲偵知匿處親往押回乙乃揚言妾本乙之原配被其父母盜賣今旣尋得必須索還遂持利刅日赴中家尋衅妾亦終日勃 
 
 

Page 3

 
 
谿不安於室甲恐遭毒手遣妾隨乙而去並付路費數十元於是桃葉渡江杏無消息矣又有高郵人某丙流寓秣陵居於八府塘側以水販爲生終日在外日暮始歸其妻素淫蕩每伺丙出卽招所懽入室又於僻處常作幽會前日爲丙所覺痛加　楚妻再三婉求誓不復　故轍丙始罷手次日丙復出外貿易妻席捲所有與所歡偕遁迨内歸家見雙扉虚掩方疑妻在鄰舍及入門後見什物散亂始覺有變及查檢細軟則匣笥已空不覺勃然大怒日愽白刃四出尋覔不知能相遇否也合觀二事以甲之貪多務得廣田自荒固無怪獨宿鴛鴦隨人飛去乃如丙之兩兩厮守而亦入宫不見則可知女子之難養而帷薄之不可不修也 
[禁遊寺觀]  
　　鄂省武昌東城外長春觀素住道友迤東有洪山寳塔一座自兵燹後稍加修葺每年三月念八日爲東獄大帝聖誕城内外士女皆来遊嬉兼敬神逺愿故每年逢此時日雲鬟鬆鬓皆摩肩接踵而来閒漢等亦卽扶肩搭背任意嘲譁平時地方官亦未申禁去年此時正教　約期舉事幸天綱恢恢踈而不漏當卽破案現在神　將屇兩司與各道憲巳剴切示諭一應軍民人等今年三月今八日東獄聖誕除飭該觀住持照常關閉外爾等如有還愿進　諸事各就自己家中獻祝不得違抗自取咎戾此亦安不忘危之意也 
[氣候失調]  
　　楚北一帶於二月初三日天氣忽然大熱午後卽隂雲四布風雨交加由是連朝霪雨至初五日復見滕六稅駕當時雖覺寒氣逼人究屬時當春仲令轉陽和自不能積雪爲山也初七日方能晴霽自此旬日之聞晴多隂少十八日乃春甲子又復大熱一時風雨驟至旋卽轉冷二十日　後風和日麗頗有春象至念四日黄沙撲而箕伯北來忽晴忽雨令人莫測午前水底雷聲隆降然午正微震二聲卽寂然無聲矣二十五六日風雨纒綿春寒倍作寒暑表忽跌至四十七八度且江中水漲極緩時或停頓現在水勢祗在十九尺微零云但氣候有如是之不調春花恐難免减色矣 
[江西官報]  
　　二月十二日藩憲牌示大庾縣典史錢亮祖據報病故所有該典史事務以試用巡檢周慶瀛者理十三日又示署安逺縣盧承　據報病　所有該縣印務以候補縣郭豹斌著理十七日又示石城縣典史何廷楨據報病故所有該典史事務以試用縣丞鄭祿康署理同日撫憲牌本部院於二十一日親詣南昌考棚甄别豫章書院生童提調並頭點官候補府姜秀　稽查彈壓官建昌同知董允斌隨塲约誎收養官卽用縣周鳳藻候補縣場青　編貼坐號官監院　官張希僑又示現在報名投課候補各州縣俱定於本月二十一日辰刻來轅聴候考試○二月二十三日藩憲牌示吉安府鍾珂引見回省應卽飭令回任南昌府賀良楨飭回本任又署靖安縣李興賓調省差委所有該縣印務以正任泰和縣高廷楨調署又新選新淦縣丞王秉恕現已到省應行飭赴新任 
[袁江官報]  
　　金陵籌防局委員陳雲村大令奉江藩憲委接新任制憲曾爵帥己於上月二十三日捕浦矣癸未科翰林何研蓀庶常由京回楚於二十三日抵浦知府用署海州直隸州章刺史价人自省來浦　卽赴任淮揚海道徐仁山觀察奉左侯相委辦理復淮局工程差候選府經歴徐國霖奉漕憲委查探上游水勢差 
[寧事近]  
　　秣陵自二月望後天氣忽隂忽晴而春寒尤爲料峭上月二十六日午後聞東北震震有聲良入始罷是爲省垣今年第一次聞雷故特泚筆記之○江浦朱家山工程現已一律報竣不日卽須專摺入告故水利局總辦梁檀　方伯於三月初一日黎明渡江　往復勘一切以使就近收工云○漕　爲天庾正供不可或有短缺江安十府漕糧現己一律兌竣故張屺堂儲憲定於三月初二日就道先赴汜水以便押運北上也 
[縣試初覆案]  
　　初八日上海縣黎邑尊發縣試初覆案共取一百六十九名今將前列姓名錄左　沈元福　李宗鄴　郭廷鉁　汪煥明　陸櫂庠　孫詒謀　劉欽謨　范熙澤　吳鍾英　莫炳坥　陸　瑛　杜寳璿　孫維藩　梅豫棖　包飛鴻　潘譽杰　沈瑞甲　朱梁　嚴兆瀾　顧光裕　劉欽亮　計慶楨　張　樂　瞿尚德　朱光照　陳顯增　祁祖亮　宋日宣　奚慶良　徐熙芳 
[日員南行]  
　　本埠日斯巴尼亞署領事官倪君緣有要公於昨日乘法國公司輪船南行其日行公事則請大西洋之領事官代爲辦理已於初五日接手云 
[法兵來滬]  
　　法領事照會道憲稱現有安南回來之帶傷兵丁八十名駐劄在四明公所左近空地恐居民人等見之驚慌滋事函請飭上海縣派役彈壓等情邵觀准卽札縣黎邑尊立派通班差役前往彈壓　 
[憲節過滬]  
　　昨日探得江蘇臬憲許星臺廉訪乘坐民船甲小火船拖駛由外河直抵寳山縣境察閱應修海塘工程矣 
[火工慘斃]  
　　前日製造局有燦火工匠無錫人沈　元因趕做夜工立在生鐵爐中用鏟刀刮去鐵銹不料刀柄悞撞火油燈燈墜盧中以致滿爐皆火沈　切不能躍出在爐中亂滚樓上人　之古將水潑下火油著水勢更猛烈致將沈　元煖斃爐中頭額焦爛手足脫落而鏟刀仍緊握於掌令人　忍注視旋經陳監工給其妻洋三十元俾得棺殮云 
[黑夜墮河]  
　　前夜十二　鐘時外虹口招商局碼頭有某甲往喚杉板於時月黑江空東船西舫悄無人聲甲忽失足落水迨碼頭船聞聲出救則已影滅咅沈付諸東流矣 
[私受身價]  
　　南翔人顧阿慶之弟名得順於上年六月　病故其媳王氏僅十九歳上年十月間忽然不見正所謂鴛鴦獨宿何曾慣化作西樓一縷雲也在後託人尋訪知被蟻媒吳　榮誘至上海於十二月問賣於徐某爲妾阿慶聞信來滬邀同地甲向吳理論吳初則諉爲不知及顧欲控官究追吳始將王氏交出阿慶領至老北門外又　徐某糾人奪回一面央人給阿慶身價王氏則仍歸徐呆爲妾阿慶旣收身價並不回家前日親族人等來滬尋見阿慶卽同至上元樓評論並究王氏下落阿慶一味支吾遂被扭至西門外乘船而去聞欲赴嘉定縣控請關提人証也 
[招領瘋人]  
　　同仁輔元堂來書云初七日六點鐘時在念五保十三圖徽州會軍西首營門前溝口有一人年的三十左右投水尋死賴營勇瞥見救起　知會該圖保正朱錦棠楊貴昌將其人送到同仁輔元堂問之不答似有瘋顚之狀今送人普　堂暫爲收養倘有親族望速來領回乞登貴報藉使　之 
[英界公堂瑣案]  
　　王小度稱李阿金何元保陸阿憎等欲向陳阿福拆梢洋二元我在傍勸解詎李阿金等以我强預人事將我毆傷幸遇巡捕一併拘案陳阿福供李阿金以我碰撞伊等向我　釁索烟酒服禮費洋二元我不允被其拉扭王小度秉公面斥李阿金之非李卽將王毆打李阿金供向陳阿福索欠洋二元因與爭諭王小度帮陳積欠遂與爭毆何元保陸阿憎同供我等係在傍解勸者陳阿福又稱與李從不相識有何欠項黄太守商之哲總領事以李等無端訛詐情殊可惡隨判各押二月○洪金何稱被賊竊去衣服一包出外搜尋適見竊犯持包坐江 
 
 

Page 4

 
 
北小車上前欲拘該賊葉包而遁我卽追趕獲住一人謂我誤拿然面貌頗與竊犯方彿爲將車夫及贓一併交捕送案郎阿生供在路行走突被拘　誣　朱　哉供是車　先有一人持包屏生我　旋卽　包而遁黄太守謂旣據車夫朱棲哉認明郎阿生並非竊犯應卽開釋贓父洪金保領去○紅帮裁縫婁　堂控失某船主父做之大衣呢料認見黑人所穿大衣卽所失之原贓交捕送案黄太守飭將黑人暫押看婁　到某船主投案再斷已列前報昨據婁悅案稱船主現已夾滬因患病不能投質且由捕房派人　明船主黑人所穿之衣確是原贓黑人仍執如前黄太守商之哲總領事謂該船主雖未投質旣由捕房查明可將衣交婁蔭堂領去轉給船主該黑人管押迄今己有半月餘毋　議罪開釋了案 
[法界公堂]  
　　前報捲逃被獲一案昨又集訊原告徐錦春遞禀請追歷年積蓄洋四百餘元併稱尚有箱籠一隻藏於德順　王阿姐處請爲派人同去奩看翁太守閱詞後隨同傍跪者何人答稱係表弟素所親信者周氏供並無洋銀亦無物件携出所有箱子一隻是娘姨之物先寄八仙橋現聞搬在跑馬廳　須前去探聽目下求爲斷合嗣後不敢爲非太守問原告欲斷合否徐稱覆水難收求請斷離旋據　婦王陳氏上堂供稱並無物件寄存我處太守着原告帶同王陳氏至伊家查看有無箱籠物件再行稟覆周氏仍押捕房○前報控竊無憑一案黄太守因原告係法國人故送注公堂究辦曾經翁太守集訊詎該法人謊稱周阿友已在英公堂認竊周阿友供並未行竊何能認實惟洋東尚欠我五十五天工資求請追給翁太守以該法人供詞不實面晤黄太守詢明周阿友當時並未認竊故昨日注捕仍將周阿友解法公堂原告法人因有事未到先將周阿友工洋十五元　案翁太守卽將面晤黄太守一節述知捕頭併謂該法人雖將工洋交到然照九元一月核算尚少一元五角究竟該法人尚欲辦周行竊仰照此了案捕頭以該法人亦未申明爲詞太守謂然則控竊並無實據隨　將法人交案之十五元並前次在周阿友箱内搜出之英洋十三元零星小洋等一　交周　友具保領去○新街管房人楊金隆稱吳阿儔於前夜三點餘鐘同三四人在新銜呌喊適遇十八號華捕囑其安分吳等卽將該捕扭打我上前解勸致被扯碎號衣請爲　辦太守問該捕曾否到堂答稱木到訊之吳阿濤何得夤夜在外滋事災稱向在老船廠做小工前夜偶至新街遊玩後因醉不知因何被該捕毆傷頭面請騐太守騐得吳之頭面果有傷痕謂楊金隆曰此傷想係汝打巡捕本經打人之責爾河　擅自打人實屬不合吳阿懤夤夜　新街酗酒滋事亦非安分之人姑念受傷不與深究惟楊金隆擅自毆人深爲可惡飭將扯　之號衣　還嗣後須格外守分　違　卽提案嚴辦兩造諾諾而退 
[浙省撫轅抄]  
　　三月初一日區　禀知本日到湖墅船局差謝毓琇禀知臬司委望江門稽查姜叩見秦豳銷鳳山門臬委調辦湧金門稽查差黄寳璋臬委城隍山保甲差孔昭連中一叚從九汪楨清泰門俱禀銷稽查差孫明棟禀見辭赴鎭海柴橋厘局差○初二日杭通判周炳熙禀知受事署杭通判黄貽橋禀知卸事○初三日府知事賈延暉禀知藩司飭知請補杭州府知事缺叩謝從九李燾禀知藩委分處差遺叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
