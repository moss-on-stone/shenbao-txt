# 1893 - 344 - 4907420

 

Page 1

 
 
[增廣新聞] [  申報館主人啓]  
　　本館今歲以來各處添設訪事友人博采旁搜必詳必盡以故新聞山積美不勝收今者精益求精更復擴充篇幅凡　朝　也渙汻臣下之　　海外之郵音民間之委語以及奇聞艶蹟佚事閒情一得郵筒卽登報牘庶幾多而且速無負諸君子賜閱之盛情乎敢布區區伏　均鑒 
[妙藥售資助賑] [  申報館恊賑所謹啓]  
　　嘉定徐君聞韶僑寓金陵垂十餘年專以救治呑服生烟爲事活人無算有口皆碑其藥必親自監爐䖍誠製煉以故依方施救無不著手成春茲有諸善士槪解腰　囑徐君煉藥出售所得之價悉數助入賑捐昨承寄到一百二十瓶計病痊子江君助四十瓶卯金氏代病痊子許願助六十瓶王樂山得子助二十瓶由本館恊賑所出售每瓶洋銀五角集有成數立卽彚解災區旣以拯飢又堪續命一舉而二善備詎非莫大陰功　　告　海仁人尙其及早解囊惠臨購取庶無負諸君子施濟之願而亦以騐徐君之藥可回生焉肅此布陳伏祈德鑒 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書部連箱子三隻定價洋五十六元有欲上下千古淹貫三長者請移玉申報館帳房購取可也此布 
[論博覽會之有益]  
　　今將執途人而語之曰西人作事每勝於華人在聞者必以爲揚西而抑中强者則怒於言懦者則怒於色矣平心論之西人作事有遜於華人者亦有過於華人者試以賽會一事言之華人之賽會除尋常節會不計外如天津之皇會揚州鎭江等處之都天會江浙等處之水會率皆窮工極巧不惜浪費貲財先聲所播使聞風者踴躍偕來興會非不豪也財力非不富也而試問此舉之果有益於地方乎則斷斷乎其不然也西人亦有賽會之舉其興會之豪財力之富更有遠過於華人者然揆其命意之所在與華人之徒侈美觀無裨實事者固自不同其設博覽會也蓋謂一國之人才智有限其議求各種工藝製造各種物件果能月異日新登峰造極與否不可得而知也必也舉天下萬國之工藝與夫所製之物聚於一處使老成諳練極有名望之人一一比較其優劣品評其得失而後能者可以翹然特出表異於衆不能者亦可觀感奮興是則是效勿阻於中道勿入於歧趨設會之本意如此其與國計民生固有絶大開繫况設會之處遠方人士不遠千萬里而來人蹤雲集貨物山屯市面自必大爲生色其獲益固非一二端所能盡至於設會之費雖屬不貲然游人在會縱觀者例得收取觀費以之相抵自可綽綽然有餘裕故西國凡遇國家有絶大喜慶事卽設此種大會使遠方來觀之人誇爲盛事播爲美談當咸豐元年英國始建博覽會於倫敦開設一百四十一日往觀人數六百零三萬九千一百九十五人觀費計得四十二萬四千三百二十二英磅咸豐五年法國建會於巴黎斯開設二百日往觀人數五百十六萬二千三百三十三人觀費計得十二萬八千零九十九磅同治元年英復建會於倫敦開設一百七十一日往觀人數六百二十一萬生千一百零三人觀費計得四十萬八千五百三十英磅同治六年法復建會於巴黎斯開設二百十七日往觀人數八百八十萬五千九百六十九人觀費計得四十二萬零七百三十五英磅同治十二年奥國建會於維也納開設一百八十六日往觀人數六百七十四萬零五百人觀費計得二十萬零六千四百七十八英磅當西歴一千八百七十六年爲美利堅建國百歲之期建設大會預告各國届期往賽其會堂長一千八百八十尺闊四百六十四尺内高八十尺有奇中國日本携物往賽各占地七千二百九十方尺方廣約過一畝近時美國以適届科倫布探得新地四百年之期復建會於芝加高埠雖以地叚偏僻往觀之人未若前此之多然美人之建設此會不偕貲財誇多　靡已足使聞者嘖嘖稱羡向時日本亦曾設會獨中國尙未舉行夫以二十一行省之廣所出物產足供世用者何可勝數所惜於工藝一門尙未講求遂任他國之人販運以去製成貨物仍運至中國銷售華人厭故喜新爭相購取每歲銀錢之流入外洋者不可以數計固不僅鴉片一宗爲中國絶大漏巵也故欲收回大利必自研究工藝始此時中國工藝尙無進境者患在上之人視爲末務絶未聞設法以提倡之致令下之人安於樸陋狃於常法坐視利權之見奪於他人因循玩愒視爲固然欲矯其弊宜仿西法開設大博覽會在通商大埠擇定會塲先期布告各國請其運載所出諸物同赴斯會將所陳之物互相比較孰者見優孰者見絀庶華人之識見自必因此而日廣識見旣廣然後運以精心持以果力此後工藝自能日異月新不難與西國相頡頏至於設會經費雖屬不少然有觀費足以相抵不必過慮况設會之處五方輻輳廛市尤隱受其益哉質諸識時務之俊傑當不河漢斯言 
[本館接奉電音]  
　　昨由京友電傳上諭一道敬謹譯登○十一月初七日奉旨淮安關監督仍著常恩接管欽此 
[都門雜記]  
　　上月二十四夜有甲乙二人聨袂至蘭福家娼院作狎邪游各眷其一團坐斗室說地談天正在興高采烈之時忽聞轟然一聲屋頂坍下諸人未及奔出齊壓於瓦礫堆中龜子大驚急往扒救則俱已昏迷不醒身受多傷矣○前聞某侍御奏叅科塲舞斃一摺奉旨留中兹訪聞所奏者爲已經斥革之舉人因何文理筆跡不符務須澈底根究云○提轅咨送賭犯百餘人至刑部刑部司員究出爲首開賭者爲南大餘係爲從刻皆已招認畫供南大狡展異常笞臀數十板上月二十七日復跪練一點鐘之久仍未供招○本年三月黄王氏控張李氏誘賣女兒黄大妞子刑部連訊數十堂供稱黄大妞子雖從張李氏家賣出而起意誘賣者實係在逃未獲之薛成至黄大妞子賣在何方迄今仍無下落現由刑部行文五城司坊通緝俟拿獲後再行治罪黄王氏與張李氏姑令回家聽候提訊○上月十一日洪四砍傷李鴻致死一案已見報章旋經李妻投報兵馬司坊官相騐拿獲凶手騐得頭面三刀一刀致命手背脅下各一傷李生時與其妻同供稱向操估衣業家住火神廟左近洪開燒餅鋪與之爲鄰被欠錢九十餘千屢索不還反說欠伊之錢十一日忽糾合德九陳大李大等數人來家尋事致被砍傷洪所供大略相同遂卽送交刑部二十七日刑部司員提洪研訊洪供詞改變稱李欠小的燒餅錢十餘千十一日往索李云有錢亦不還汝小的遂向之怒罵李云汝必欲錢我去取來遂入内取刀猛砍小的搶刀還砍以至受傷德等數人並非小的邀去乃在塲解勸者小的傷李之後卽往素識之王二家中將刀抛藏牀下此事王並不目覩亦不知小的殺人至明晨小的逃往通州經官人拿解承審司員見其供詞呑吐叱令掌嘴數十下候提人証再訊 
[星軺日記]  
　　本館京師訪事人云出使英法義比大臣龔星使考同文館繙譯學生拔取洋文漢文俱第一 
 
 

Page 2

 
 
者爲法文前館學生劉式訓號芝生洋文第二者爲英文前館學生楊書文號仲欽漢文第二者爲英文前館學生丁炳如當考試時有並非同文館學生而亦與考者一爲鄧定堅一爲沈少江名次俱在十名之外旣揭曉星使定於上月二十一日給發奬賞洋文漢文俱第一者每卷奬洋銀四元第二第三奬三元四名以下各奬二元復送燕菜席二桌以酬諸生之勞○龔星使於上月二十三日照例徧謁駐京各國使臣調取總理衙門繙譯官聨君永副教習文君佑供舌人之職二君俱未與考試者 
[文人輕薄]  
　　京都文人每見人有過舉不但不爲隱諱且多撰成對聨以相訕誚一對之成往往天然巧妙機趣横生殊足令人絶倒此亦輕薄之舉無足取也本年癸已恩科鄕試三塲策題爲謄寫者所悮事後主試自行檢舉不料竟有好事者製成匾額一方上書人地生疎四字下有一聨云司徒託體姜嫄可憐簡狄凄凉當日虚徵元鳥瑞拓跋建都統萬爲問平城寥落何年改作赫連王見時報 
[閩火兩誌]  
　　簡放提督楊秋成軍門西平寓居閩省城北府巷地方上月三十晚四更時不戒於火家丁在黑甜鄕中驚醒火已破屋而出赶急喊救軍門只著短衫忙携小星及兒女數人從後門逃避所有箱篋衣服及大小器具悉爲回祿神所有幸四圍悉築高垣火不能飛越雷池一步及官中水火兵來援火燄已衰不勞施救矣軍門現在朱鎭軍祺祥公館中暫駐遣人在塲中檢得鎔化番銀約二三百兩左右焚去服物值萬金以上良可惜也本月初一日晚二更時水關外咫尺許倉前街有做燭芯之某甲偶爾失愼火烈具舉霎時蔓延適西南風甚緊勢益披猖左燒至闊埕街右燒過板橋俗呼菜頭橋邊和春板行止前面有珣山三界寺幸隔一水貝宇琳宫依然無恙時鹽道龍觀察督辦保甲局楊觀察督中協萬協戎及城内文武員弁皆親臨督救駐紥南校塲立達等營弁勇得信最早赴救尤速將近火民居拆毁數家以斷火路始免蔓延至　鼓四通烟消火息約焚去民居百餘家近日閩中市景蕭條商民已束手坐困今又遭此巨災恐不免號寒啼飢矣泚筆及此不禁爲之愴然 
[潤州失火]  
　　鎭江訪事人云本月初四夜譙鼓二撾城内石頭巷某姓草屋不戒於火幸大安堂水龍近在咫尺一聞警報立卽馳至繼而城外寳蓋山天主堂及各善堂洋龍紛紛馳至無如天時亢旱河水乾涸施救未能得力加以封姨肆虐火焰愈張俄而在城文武各官呵殿而至飭令勇兵將火路拆斷又得天主堂龍夫在網兒橋挑水而至各洋龍竭力灌救火始息滅是役也共燬茅屋八家瓦房四五間至起火之由因某氏嫗以天氣寒冷燒蘆柴以取煖氣不料火星飛入積薪中遂致一發難收被災者盡係寒苦小民翌日黄觀察飭役查明按戶給以蘆席聊蔽風霜斯誠好行其德者也 
[石門火警]  
　　嘉興府屬石門縣西門外城根某姓竹器店於上月三十日午後二點鐘時失火鳴鑼報警各水龍齊出施救無如風力甚緊轟轟烈烈轉瞬蔓延文武各官到塲彈壓指揮撲救邑尊將頂帽抛入火中仍不少衰燒近某油車該坊夥卽將坊屋拆毁數間火路始斷得以救熄計燬房屋五六十間幸在日間人口無傷待救熄時已初更聞係竹器店主煎熬洋烟於爐火純青時往他處購物遂致遺火延燒芙蓉膏誠禍水哉 
[皖垣火警]  
　　安慶訪事人云本月初二夜鼉鼓三下省垣西門外忽然失愼光燭半天出戶探之知火起於四眼井後街某姓天方教中人牛肉鋪幸風不甚利兼之各善局水龍紛紛出力得以轉危爲安只焚去牛肉鋪一家左右鄰均慶無恙 
[簡員查案電音]  
　　鄂省訪事人云其日京都有電音來鄂云蜀中出有要案上命湖北巡撫譚敬甫中丞爲欽差大臣入川查辦所有撫轅事件歸湖廣總督兼理張香帥及司道府縣等官一聞好音卽詣撫署道駕日來中丞公事旁午應接不遑一俟廷寄到來卽須携帶隨員起節向蜀中進發矣 
[會匪正法]  
　　蕪湖拿獲哥老會匪首劉高升解赴安慶省垣嚴鞫直認不辭承審各大憲錄取確供禀請沈仲帥示下仲帥於本月初三日已刻恭請王命飭撫標中軍米海秋叅戎帶同兵目飛騎至懷寍縣署會同邑宰章榦臣明府由獄中將劉提出綁赴北門外斬决當劉拽出獄門時信口胡言如痴知醉臨刑面不改色談笑自如眞性成桀　者歟旣斬將首級裝入木籠懸竿示衆聞尚須傳示沿江各埠俾若輩知所畏戒云 
[信船被刼續述]  
　　前報紀往來嘉興杭州之信局划船在長安過夜被盜搶刦云云兹聞杭局已往海寍州報案經州尊帶同書差捕役乘舟往失事處覆勘情形當卽飭捕會營赶緊緝拿據報福潤局失洋信一百二三十元並貨物十餘件此外二局所失無幾云 
[太守接篆]  
　　新簡鎭江府知府彦詠之太守秀於本月初一日傍晚抵鎭在六吉遠棧暫駐襜帷擇吉初六日午刻接印已紀前報兹悉太守飭辦差人等將府署灑掃潔凈並將墻垣修理頭二門粉飾一新至初六日上午太守自行臺乘輿過打索街由小門入城迤邐至府署其時王明府及書吏差役在大堂恭迎太守降輿步入上房小憇片刻午膳畢時已鐘鳴十二下太守以吉時已届遂朝服而出排列香案望闕行三跪九叩禮祗領任事府署各書差依次叩見在城文武印委各官齊往賀喜輿馬喧闐太守與各官略一周旋卽詣道署謁見黄觀察然後往各衙門拜客繼至丹徒縣署王大令迎入花廳欵以茶點至三點鐘時始呵殿而回 
[設筵祖餞]  
　　署理鎭江府譚少柳太守卸篆後擇定初八日起程鎭城文武各官於初四日午刻假鎭江關道署設筵祖餞陪座者爲保頤菴統　黄幼農觀察彦詠之太守鄭叅戎國祥海防同知錫司馬昌丹徒縣王伯芳大令等並召梨園子弟登臺演唱清歌　舞輝映一時至酒闌客　魚更已三躍矣 
[記勿剌施招工事]  
　　亞美利加洲形如飛魚地分南北其在北洲者曰美利堅曰墨西哥曰蜚力多尼亞曰厄馬刺其在南洲者曰卡倫卑亞曰波理非亞曰智利曰拉巴拉打曰巴拉加曰烏罅加曰勿剌施曰巴剌俄拿南洲諸國以勿剌施爲大勿剌施占南亞美利加洲之半縱横約英九千里地勢平曠山嶺盤紓江河頗多前明宏治年間葡萄牙人探得其地見其土沃而曠徙國人墾關之後葡萄牙爲西班牙所併勿國亦折而入於荷迨葡萄牙復國率精銳渡海逐荷人而復踞其地益開阡陌買阿非利加洲黑奴以助耕作遂爲海西大部嘉慶年間葡萄牙王爲法人所逼逃至勿剌施法師退葡王歸國卒命其子王勿國而以其女王葡其子不諳勿俗勿人逐之歸立其世子爲王國之貴人相助爲理由是自立爲國分十五部戶口四百餘萬民分六類其面紫者曰土人乃亞美利加之土著也曰白人歐羅巴各國之流寓者也曰葡人葡萄牙之徙居者也亞非利加洲之鬻身爲奴者曰黑奴贖身隸於民籍者曰黑民土母而白父或黑母而白父或黑母而土父者曰雜人種數旣别風俗互殊勤惰亦各分焉其地產棉花白糖烟葉加非紅木牛皮藥材金沙碹石及各色寳石地力甚厚百榖皆宜惜戶口未繁農作不力已墾之土不過十之三四餘則蓬蒿雜遝林木陰翳蛇蟲禽獸出没其間雖有珍異之產甘委於草莽人咸惜之迨至今歲春間墨西哥國議招華工開闢草萊而勿剌施亦思奮勉冀興地利而益庫儲於是特委使臣至華議約欲招工役以資開墾乃約未議立而内訌迭興使臣聞儆言旋由是盜賊蠭起城邑淪亡觀時勢者咸謂招工之議或者無暇顧及矣近日勿刺施主復遣公爵禮底路取道申江擬北上京華與當軸諸公議立招商約章云按勿剌施卽前日所論之巴西國是也 
 
 

Page 3

 
 
[法重邊防]  
　　海防法報言法廷以海防一地遠隔本邦大有鞭長莫及之勢深恐一旦國家多難東方之國乘勢襲取不可不先事預防故特命水師提督派水雷船四艘駐守其二艘已妥爲整備倘或有事卽可應敵餘二艘姑置閒散俟事機緊急時聽候調遣并札飭越南東京管理砲臺營叅將會同海防管砲法員至都絢地方察看沿海形勢建築砲臺以防敵軍闌入一時旅居海防之法人得聞是耗咸欣欣色喜頌總統之能見遠大安不忘危焉 
[苗人思亂]  
　　英京太唔士日報云日前法軍在暹國美江用槍轟斃山苗數名聞獲罪之由緣法將命其斬荆開路山苗不遵故以軍法從事也事後苗人忿怒異常卽東京一帶諸苗亦無不忿忿不平欲圖倡亂按暹越一帶諸苗種類甚繁若一爲亂恐法軍無能抵禦也至法軍在越所招士兵亦均欲謀爲亂推其故因法將過於刻酷以致軍心思變然諸苗若果揭竿而起則法國必委其罪於暹羅以爲此事必暹廷主使故至於斯暹國君臣恐又不免受法一塲魚肉矣 
[瘡痍未復]  
　　暹法之役雖未認眞戰陣然已交閧數次所戕性命亦覺頗繁兹接濵角來信言前月暹法交兵之際有二法官爲暹兵所獲其一業已斷去一手事後送回法官延請兩醫診治能否痊愈刻下尚不能决云 
[芝罘日記]  
　　烟臺訪事人云某鋪夥於薄暮時負銀二錠至某處中途被匪人用鐵器擊傷搶銀逸去及夥甦醒則匪已不知所之矣○邇者匪黨沿途刦物顧忌全無道憲惄然憂之嚴飭海防堆卡及保甲廳汛一體嚴行巡緝一日芝罘汛某弁行至一小店前見有多人圍繞詢之則僉指一人曰若約黨四人托言在厘局街修整店鋪賒去貨物若干允於開市日付價不料翌日卽相率潛逃今得狹路相逢故向索取也弁以其情同撞騙難保不别犯重案因卽會同巡司拘拿送縣其人出　品奬札呈案騐之係河工外奬嘻旣已翎頂輝煌而猶行同無賴何名器之濫竟若斯乎○商民之來往旅順口者向皆由電報局掣票以便稽查乃有小店中人自行附載屢禁屢犯視法令如弁髦道憲劉觀察厲禁重申違則究辦諒此後不敢再輕於一試矣○青州之地舊本利於蠶桑近世江浙盛行而東省反有闕如之憾博平縣某大令禀陳大憲條舉育蠶植桑之法請准頌示民間撫軍准之卽通飭所屬試辦大令遂出示勸諭若果可收成效則其利甚漙賢使君眞惠我無疆矣○賭博害人各處有之而以芝罘爲尤甚前任道李觀察曾出示禁止新任劉觀察復重申禁令雷厲風行乃近有一種著名賭徒肥馬輕裘酒肉徵逐恣行豪縱幾如公子王孫句誘富豪借花骨頭傾其腰槖較滬上所謂牌九司務惡蹟益復昭彰何觀察尙未之聞見耶○劉觀察頒貼條諭大旨謂過往散勇及由海參嵗載回之傭工人等迅速出境勿得逗留如違查究蓋亦除莠安良正本清源之法也 
[松郡濬河續誌]  
　　松郡西門外濬河一事迭登前報兹悉迤東第一第二叚並最西之第五叚已次第竣工迭經松江府恩太守婁縣張大令親往勘視先後開壩所有各捐欵除業經照收外尙有延宕不繳者迭次催追依然如故張大令面諭各河董按戶開呈編入長單飭差嚴催務必繳清始能事了上月杪張大令親蒞第五叚工次察看有私佔泖田之顧和在道旁面請大令籌欵開濬倉城河道大令以此係農河萬難集捐興辦顧報定前言瀆請不已大令怒甚令差役拖下笞責該差等畏其勢燄不敢動手大令手批其頰數下喝令帶回縣署圖保盛某與顧有葭莩誼再四哀求始得斥釋 
[鴛湖棹歌]  
　　浙撫崧振帥前有出轅閱兵之信兹聞年内决不出轅須待明春開印後再行擇吉前赴各屬校閱營伍是以嘉協分汛弁兵已於本月回汛以專責成○日前秀水縣劉大令訪悉有人開塲聚賭卽派差勇前往拘獲數人訊供之下著各責數百板荷以巨枷發犯賭地方示衆 
[欵待文星]  
　　四川主考朱星使琛試差已畢告假回里改道由水路東下道出渝城小作勾留赴文武衙門曁各同鄕處拜會江西江南兩會館情深桑梓延請星使赴宴並召梨園子弟登臺演唱欵以侑觴求書匾對一副敬謹懸掛以爲鄕黨光星使旋於十月十八日起行道府縣等官咸至江干相送如儀 
[宜市清淡]  
　　往歲宜昌各號棧房堆貨幾無隙地今年上貨甚少各小工亦艱於覓利大約本年生意不及往年三股之一蓋洋紗線運入川中銷路不旺商家因而裹足惟洋廣雜貨及布疋等尙有運來者環顧市廛有心人能無今昔之感耶 
[朝鮮郵畢]  
　　十月初一日仁川領事劉君赴漢城謁見袁星使事畢乘輿返仁川行至龍山未及渡江大雨驟至急投同順泰號暫避號中人不納將所携衣被抛之門外以致濡染淋漓劉君怒歸至漢城愬於星使星使立飭拿究以儆兇頑嘻何號主之强横若此抑劉君果有不滿於號主之處歟執筆人不敢置一詞也○今歲南三道告歉以至糧價過昻近日韓王下詔開糶禁止糧船出口日本人不能運往糧價得以漸平○朝鮮人李甲私販紅參官捕之急走不知所之旣而訪知與朴某善官逮朴嚴鞫朴茫無以對官怒喝令斃於杖下嗟乎罪人不孥古有明訓而朝鮮乃竟罪及其友何律法之苛若此乎 
[醉漢吃虧]  
　　農人阿五家於上海西門外沾塗之暇喜與紅友爲緣道逢麴車口流涎頗足與飲中八仙平分一席前晚不知在何處飲至酩酊躃𨇨而歸行至竹籬邊倐見黑影一團疑係匪人奮力扭住正欲掄拳毆擊突二匪自後至此拳彼脚將阿五擊仆塍邊復出小匕首戳傷腰腹數處血如潮湧痛極而嘶比家人赶來則匪人已去如黄鶴矣 
[鴇婦技窮]  
　　揚州人名大媽媽者向在小東門外開設花烟館雌虎聲威傳播遐邇爲該業中之領袖其女名三寳向與某西人姘識富有貲財藉放印子錢爲生活近以素姘之西人魂游地府女遂别抱琵琶又與住居虹口之某西人結露水姻緣如膠似漆另有一西人恐財庫爲他人所據將三寳送入捕房令將所放之債逐細檢呈不得含糊了事翌日清晨大媽媽投捕房欲將其女保出捕頭以爲數甚鉅未便准行該鴇乃鎩羽而去 
[淞北瑣聞]  
　　打包小工楊和携其外婦雌老虎阿鳳賃居美租界漢璧禮路開設小烟館以餉烟霞窟中人每當璧月流輝銀燈乍上阿鳳卽塗脂抺粉高坐櫃前浮蕩少年聞香而至雲天雨地調笑無猜烟火神仙眞南面王不與易也有楊海全者夙與阿鳳善旣又涎比鄰某甲婦經阿鳳撮合結成露水因緣甲旣有所聞忿然曰老子生平不慣帶緑頭巾何物小么兒竟敢鵲巢鳩占乎遂留意伺之前晚楊又與婦叅歡喜禪甲偵確情形破扉而入突從被池中禽出飽以老拳聲言須扭送官衙請爲懲辦楊叩頭如搗蒜阿鳳更佯爲解勸將女夫淫婦留入已之烟館中甲無如何連呼晦氣晦氣○江北人阿珠傭於燮昌自來火廠與同業餘姚人高升夙有嫌怨前日又互相口角遂糾同江湖阿海三和等衆無賴分持鐵尺伺於廠邊九點鐘時高升工畢而歸衆無賴胡哨一聲按倒於地拳足交下幾於急雨斜飛洎居人聞信奔來早已呼嘯而去矣 
[脫却布褲]  
　　某姓豆腐店主積欠南市平安街韓同昌蘆柴行錢若干索之再三終無以應昨日店主行經柴行門外爲柴行主婦所見遂招之使入責以屢屢食言店主亦反唇相稽言多傲慢行主婦怒喝令行夥扭住褫其身上藍布褲以抵宿逋店主無可如何　顔而去街頭彳亍居然一無袴公矣 
 
 

Page 4

 
 
[小心火燭]  
　　上海縣黄愛棠大令以時届隆冬火災洊告特出四言告示發貼各城門其文曰時届隆冬風高日燥火燭堪虞防患宜早居民鋪戶各宜自保凉棚赶拆柴莫堆灶無事之家熄燈宜早油性烈不用最妙保甲更夫傳諭週到倘有疎忽嚴辦不饒 
[洞房遭刦]  
　　浦東廿二保十八圖張家橋地方有朱某者務農爲活家道小康生一子年已弱冠前年由友人陸姓等爲媒聘定東鄕三里許鄕人某甲之女擇吉本月初七日完姻至前日朱家整備諸事懸燈結彩煥然一新傍晚時雇羽士到家誦經卽俗所謂下預告也羽士喃喃誦畢卽有傭人燃放鞭爆聲若春雷火星墮於屋後草房上朱父子均未覺也至二鼓時收拾一切各自就寢三鼓方轉草房中火勢大發延燒　房朱父子及家人等均從夢中驚醒披衣起視已不可收拾矣朱情急先命子將各小孩救出已則協同家人及諸鄰人汲水灌救無如杯水車薪無濟於事該處離鎭較遠鎭上亦無水龍往救相與束手坐視至四鼓後火始息共燬平房七間草房二間朱子卜鳳情殷棲凰地少遂於昨日赴岳家成親美眷依然故廬已失能不爲之慨然 
[焚鏹貽禍]  
　　南市小武當南首有吳金林者有一孫女年尚幼穉近爲二豎所困適有比鄰同源蠟店主某甲之女亦患疾病請女　看視女巫播弄神通以爲有鬼爲崇遂於晚間在吳家門前焚化冥鏹吳以爲不利腹誹久之至前日吳之孫女因病而殤吳歸咎於甲登門問罪甲佯若弗聞吳遂告知地甲爲之排解甲自知理屈向吳負荆請罪並招清音一部於昨日午後在小武當神前演唱始寢其事 
[鄕孩走失]  
　　浦東高橋鎭相近某氏婦近患外症遂於前日携六歲子來申就醫借住縣署南首某客棧中午後該氏挈子在棧前游玩轉瞬間怨失所在立卽找尋杳無蹤迹未知能珠還合浦否 
[爭缺復控]  
　　供事徐譜笙前晚扭姚蘭洲徐少堂至上海縣控稱供事係紹興人前與姚等爭本邑海關舍缺涉訟在案當蒙前憲迭次訊供判姚將舍缺給供事執管並有徐少堂爲中迄今事隔多年姚匿延不交因此情急扭案控告求請訊究值差禀明黄大令飭令靜候訊供 
[查勘佔路]  
　　滬南十六鋪陸家石橋上有顧姓開設新合裕小米店以門前橋欄有碍進出私行拆去已列前報兹悉此事爲同仁輔元堂董事曹君紀雲汪君靜岩所聞特於前日午後往勘見合裕門首所裝之披水板甚闊大半佔碍街道富卽傳到十六鋪地甲裘鎭面諭一切並令轉告合裕限三日將披水板鋸去一半禁止橋面擺設攤基如敢故違禀局提究 
[人証解縣]  
　　張仲全張伯全在英公堂控稱在同文書局爲描字無端被工頭劉品卿許靜岩萬玉其誣指行竊私行吊打蔡太守訊供之下著候送縣已列前報前晚太守備文飭差將原被解至縣署黄大令著分别看管聽候騐訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[歐西問欲]  
　　五方風氣不同俗尚亦異固有無足怪者荷國某處所建之屋宇必虚設一門戶平時並不從此出入惟遇有婚嫁則洞闢　扉比翼鴛鴦由此相將入室迨喜筵已畢依舊嚴加封鑰如陶靖節之門雖設而常關此外惟宅主之喪其柩始由此出是亦歐西之殊俗爲華　所未聞者也故紀之 
[譯西報記日本事]  
　　日本漆器現已銷流暢旺無地無之從前德川將軍癖嗜此國人以當王者貴咸有是癖各藩遂將屬地盡植漆樹無何將軍晏駕好者漸稀土人欲興地利咸將漆樹斫去改植他木旣而歐洲之人復好漆器重灜遠涉重值以求日本漆工復行興旺惟是樹少漆稀不敷所用遂轉購中華之漆雖其貨不亞東洋惟多有用楓油蜜糖攙雜者價雖相宜而光澤遠遜故西人轉有不悅之心然則爲日本計欲保利源非增種漆樹不可也○有客自日本來談及刻下日本銀之多爲從來所未有各銀行中現銀堆積如山苦無生放之路日人之挾有巨資者因而湊齊股本開設公司商辦各項生意計東京一城期年之内開設各項保險公司多至十一家是以日本商務頗覺蒸蒸日上但本處日商以邇來銀價甚賤多有欲將餘閒之銀運至上海香港兩處發售者因兩處銀價略昻也 
[緑頭巾]  
　　粤東某甲年逾不惑服賈省垣往往曲巷狎游逢塲作戲近與新塡地天羅巷某院校書狎數月以來雨意雲情不覺幾經　　　不意春風幾度豆䓻胎含夜雨連番桃花子結校書言於甲曰猥蒙見愛妾幸有身若鴇母知之恐不免瓜未熟而卽摘之矣君將若何甲聞言自計年將半百尚艱於嗣久思納妾亦未必能徵蘭與否盍脫其籍歸置側室倘幸而生子猶勝負以螟蛉卽許校書備價購之校書曰此則妾所素願而君之惠也妾富爲君保重遺體倘幸而生子君固得一線之延妾亦母以子貴矣甲卽脫其籍而携之歸香巢始定僅四閱月卽居然生子載弄之璋彌月設畺酌以宴親朋甲之伯叔心竊非之比之以牛易馬以吕易嬴不許其子入族其妻鄕居聞夫納妓作妾醋意頓起心不能平乃手製緑頭巾一頂並作手書於甲子彌月之日從鄕寄出爲甲賀儀是亦可謂惡作劇矣 
[龜鴇誑財]  
　　秦淮有麗人焉王其姓蘭保其名來自蘇臺花月間綽約多姿風流自賞性黠而媚少年子弟入其彀者往往纒頭一擲累萬盈千雖蕩産破家而趨之者仍如鶩也今夏某公子尋春白下一見生憐定情之宵眷注尤甚從此鴛鴦作對蝴蝶成雙如影隨形如魚得水花前月下誓爲並命之禽門外蕭郎不復能見其蹤跡矣公子思以千金購置簉室示意於鴇兒鴇允之而公子忽有事他往怱促問將箱籠寄頓麗人家鼓輪徑去鴇乃與龜公計議悉行乾没連夜徙家人面花枝不復能覩公子勾留十餘日買棹而回甫卸行裝卽來妝閣而枇杷花下門巷依然繡箔開時杳無人影旣訝緑珠之物化又疑紅拂之私奔展轉徘徊莫能自主詢諸鄰里茫然不能對回寓消停悵悵無已囑童僕晨夕奔走偵訪行蹤一月有餘毫無頭緒一日行至城東角見蘭保之弟彳亍而前尾之旋進一竹籬門其地頗幽僻乃歸告公子立呼輿馬臨其家鴇一見駭然旣而笑謂曰老身新營此屋敬候貴人何珊珊來遲使我家姑姑望穿秋水也公子不語但問蘭保何在鴇曰今早盼郎君不至乘輿至觀音菴燒香京紳座前問歸期此刻猶未返也俄而蘭保歸兩頰微紅酒香四溢公子心已了了入夕覓箱籠啓鑰而徧尋無有詢之頗涉支吾次日問諸鴇鴇曰此間僻靜多穿窬盜故暫寄他處稍緩當奉原璧歸公子亦姑頷之自是鸚哥駡客燕子嗔人情意迥非昔比而囊中物又被賺去無可以整歸裝遂走謁邑宰將顚末歴陳趙大令立出硃籖飭幹役帶官媒往逮旣到案略詰數語卽將老元緒笞責五百板荷校示衆鴇及蘭保押候再訊此本月初二日事也旣而蘭保倩人緩頰願處小星之列卽以所存箱籠抵身價銀特不知公子一縷情絲尚能牢牢繫住否錄金陵訪事人語 
[濬河餘話]  
　　金陵修理水關疏濬河道前已迭紀報端日來壩已築成將興工作上憲恐乏人辦理未免將國帑虚糜特調揚州清淮河工老手數員襄贊其事大約日内行將戾止矣 
[金陵祈雪]  
　　金陵訪事人云自入冬以來而雨澤過稀入地遺蝗恐留餘孽大憲因於本月初一日飭府縣就龍王城隍二廟設壇祈雪倘不能默邀天眷大霈祥霙則必出示嚴禁屠宰矣 
[寗國祈雨]  
　　寍國一帶自晚稻登場後至今滴雨全無農人播種二麥初時尚欲少待繼乃愈久愈晴及今從事鎡基則已如石田之莫能耕鑿是以大半猶未下種官府撫字心勞近日紛紛設壇祈禱甘霖想蒼蒼者必當有以慰下民之望也 
[委員更調]  
　　福建興泉永道許秋槎觀察於交卸之前數日將厦門各委員一律分派差使及新任吳觀察下車之始略有更動義倉委朱二尹運鴻無告育嬰善堂委沈二尹光斗猪牙公所委李叅軍紹光保甲總局委王滋圃二尹港子口分卡委王心田二尹分投辦理以專責成 
[改聘山長]  
　　川省渝城字水書院山長鄒魯山先生邑中名進士也現因卜築鄕間往來城市殊形不便遂自行辭謝耿大令擬延請成都廖孝廉平來院主講桃李新陰當另換一番眼界矣 
[創興紡織]  
　　川東道黎蒓齋觀察擬設廠紡織棉紗曾派高君錦堂赴滬查看一切以便設法兹因上海織布局已付刼灰觀察又添派洋關委員張君應六前往漢口織布局探訪規模冉行興辦想有志者事竟成當拭目以俟之也 
[客寓封閉]  
　　松江西門外莫家弄同順客寓係金某所開投宿之人難保有良而無莠上月杪嶽廟巡防局員吳君查緝至白龍潭地方途遇一偷兒立時拘獲解送婁縣張大令提訊之下偷兒供出曾於月前偷竊某當夥銀餅等物並扳該寓寄頓物件張大令怒甚立卽派差持票前往將該客寓封閉以爲容留宵小者戒 
[滬城零拾]  
　　有趙增祥者向在道署當鼓手邇來稍有積蓄央某蟻媒撮合娶某花烟館娼婦爲妻賃屋道前街於前日遷進至晚與妻及其兄山祥其弟桂生在樓下絮談家事適班鼓店主名雲仙者道經是處見門尙未閉駐足以窺增祥見之喝問爾何人斯來此圖竊耶雲仙以訪友對言未畢增祥卽令山祥桂生及隋永奎華小華等四五人扭住痛毆雲仙孤掌難鳴以致右足受傷跛而出外○前日邑城王家弄顧姓家傭婦抱小主人至後花園閒玩徘徊荷池之側偶一失手孩忽墜入池中傭駭懼非常急入水將孩抱起雖不致喪性命然已骨折心驚矣 
[大令騐屍]  
　　滬城小東門外護城河第二十六號門牌寗波人郁阿福所開老復興小客寓於前晚七點鐘時有川沙泥水匠張姓望門投　付寓錢七十文翌日十一點鐘尙效袁安之高臥該寓主入内視之見張面帶病容急詢是何病症答稱向有痰迷心竅之疾卽俗所謂羊癲風赶卽報知捕房延至下午二點鐘身死由捕頭飭探報知同仁輔元堂分局該堂卽飭司事帶同堂夫至該寓騐視屍身以便備棺收殮因該屍口角流出黑沬指上亦有傷痕未便收殮回禀堂董投縣報騐昨日上午十點鐘由值日差持黄大令名片知照大自鳴鐘捕房捕頭預飭包探郁廷湘帶同通班探夥到塲伺候先由十鋪地甲張仁預設公案縣署書差人等早已齊集至十一點二刻鐘時大令鳴騶莅止旣升座先帶十鋪地甲張仁旋據副甲唐二投案禀稱據該寓主郁阿福云前晚七點鐘有川沙人爲泥水匠之張姓到棧投宿至次日十一點鐘尙未起身旋聞氣喘吁吁入内盤問答稱素有痰迷心竅之疾當卽報知捕房延至二點鐘時身死大令命帶該寓主到案供稱死者姓張年二十八歲素患痰迷大令問爾何以知之供稱未死時先已問明將年歲注於簿上大令命吊簿據由該棧司帳陳阿寳呈案大令閱視之下又訊陳係何處人何時到此陳阿寳供復興棧已開設十八年小的係本地虹橋人今年正月由寓主用爲司帳每月辛工錢一千二百文張姓投宿之時並無病症當晚看定牀鋪先付寓錢七十文旋又出外晚膳畢進棧住宿至次日十一點鐘猶未起身聽其聲音似有病症當由小的知照寓主投報捕房以下供詞與棧主略同大令入棧親視一週問屍在何處寓主禀稱在樓上大令復命值日差等上樓檢視禀稱樓上内外兩間外間另租他人裏而一間中間用板壁隔斷死者另臥一室板壁外有二客及老嫗住宿大令命將屍身擡下飭仵作如法檢騐又離座親視見死者右手中指及小指均有傷痕皮已退去血液模糊問何得若此旋據寓主及地甲同投案下禀稱因未派人照料於彌留時被鼠嚙破並無别情大令將該地甲及寓主再三申斥謂旣經報騐不應漫不經心命退下旋由仵作將該屍反覆檢騐復用銀針揷入喉内約一點鐘之久將針拔出呈案請騐旋據喝報並無傷痕大令將銀針閱視又離座審視無訛用硃筆塡註騐得死者週身並無傷痕復騐銀針亦無服毒痕迹卽由該地甲出具切結將死者用棺盛殮標封發壇迨騐畢鳴騶回署報時鐘已一點逾十分矣 
[巡局瑣案]  
　　南市十六鋪北叚更夫張阿金前晚出外支更有竊賊王阿三者混至泉漳會館門前介順鹹貨行中倫竊物件打成一包負之而出行未數武被張遇見當卽拘送巡防北局請辦並將賊贓解案祝翼雲二尹提訊之下失主投案領贓王供稱係寗波人來申已久向爲小本生意借住洽興街潮陽人鄭錫侯所開裕森泰小客棧中近來缺乏本錢初次犯竊二尹立飭局勇將鄭及栅夫朱大寳提詰判將王阿三笞責二百板交捕管束栅夫朱大寳疎忽難辭著笞八十板棧主鄭錫侯容留竊賊亦有不合本當究辦姑念苦求着候核示更夫張阿金緝捕勤能 
 
 

Page 10

 
 
著賞錢數百文○前日十六鋪長義豆行主王竹仁扭王永慶至十六鋪保甲中局控被借錢滋擾李蘭史二尹提訊之下竹仁訴稱與永慶有一面之交伊時來借錢難拂其意屢次付給今日又來纒擾受累不堪扭案請究永慶俯首無詞二尹以永慶藉端詐擾殊堪深恨大加申斥着竹仁給錢二百文永斷葛藤令永慶具結備查○王阿愚陸忠孝二人皆作小本生意邇來各販天津梨售賣前日下午王悞取陸之梨籃一隻陸上前索取王不服遂相爭毆陸用力過猛竟將王之髮辮拉脫王怒不可遏互扭至十六鋪北局控告祝二尹以釁起細微著陸備香燭鞭爆向王服禮了事○滬南新馬頭穗裕米行學徒薛阿林前日上午奉行主之命往浦中貨船上杆樣比至馬頭喚渡卽由船户濮龔仔攬載旣到向索渡資濮以所給太少爭索之下將薛扭毆薛回訴行主卽投十六鋪保甲中局禀請提究李二尹立飭局勇將濮提到著備香燭向穗裕行請罪服禮以息紛爭 
[英界公堂瑣案]  
　　昨日美副領事易君孟士偕新任美總領事漢君德至公堂觀審旣升座包探秦少卿協同公廨捕班趙金及昭文縣公差拘昭文學附生楊同標至案禀稱縣主大老爺奉兩江總督劉大人札飭查拿訟棍錢子安等楊亦案中人綽號大壞小的訪知逃避在滬是以來此緝拿楊供稱生員與錢素不相識且生員在家安分讀書不涉訟事今來此祗十餘日忽地被拘蔡太守飭留候移送上海縣解歸昭文辦理○包探唐寳榮江阿三同禀稱江北人張萬高前因犯事送請大老爺遞解回籍今又來滬是以拘安請懲張供稱小的在籍不能度日不得已來此謀食現方患病務乞施恩蔡太守飭押候遞解回籍○包探朱銀生禀稱小的查得張阿四張明友李六利等駁船户在英公司某輪船上竊取大土十枚約值洋銀一百六七十元售與向開南貨店之陸春平因此一併送案阿四明友及李均俯首求恩陸供稱小的不知竊贓是以悞買蔡太守飭朱探將一干人帶回捕房俟失主到來覆訊核辦○包探唐寳榮禀稱船户徐木林倩湯樓生宣蘭芳銷售樹柴突有某柴行主施大郎以湯並無行帖不許經售拉去樹柴八十擔徐遂據情投報捕房今將施拘案請訊徐　稱樹柴八十擔值洋銀二十元湯宣同供稱小的等目見施將樹柴拉去施供稱小的係崇明人在治下領帖開行湯是白拉故向理論蔡太守謂湯旣無行帖施儘可控告不應擅拉樹柴施又稱此項樹柴值洋銀十四元今忽報稱二十元是以小的已措齊繳案矣求大老爺如數給徐小的方可另行控告太守飭徐將施所繳柴價領去○包探唐寳榮江阿三同禀稱小的等查得王阿大陳阿三余阿四串竊東洋參六包值洋銀十五元售與某藥店主王金生今特一併拘案阿大及陳余同供稱小的等不合行竊惟乞恩寛金生供稱伊等言參由東洋帶來小的故敢收買蔡太守判令將阿大等三人管押一月金生罰洋銀十元以充某費贓存捕房待失主認領○包探顧阿六禀稱積竊顧順高近又竊取水烟袋銅銚等物經小的拘獲窮詰始知竊自俞阿興等三家今將人贓送案俞及朱阿增張恊仁均投案領贓顧供稱小的係江北人連次犯竊死有餘辜蔡太守判令發捕房管押二月贓給各失主分别認領○二百八十號華捕禀稱昨日小的巡街時見徐雲亭曹銀高董來林三人互相打架是以一併拘案徐供稱曹向小的合會小的已交付洋銀不少今會忽散去故向索還曹等飛步奔逃小的因追上扭結曹供稱小的與董皆會總首會虧欠非干小的等之事徐定欲向小的等索償以致口角董供與相同蔡太守判令各罰洋銀五角如不願繳則管押三日 
[惠濟飢寒]  
　　謹啓者敝堂奉南市正昌順洋貨號因前晚隣右失愼蒙各莊號曁諸親友協力照料幸保無虞惟倉猝不周特將酬謝筵資洋三十元移助施粥爲諸君造福無涯又紫石山人施粥洋十四元守敬堂楊施粥洋十元無名氏新棉衣二百件舊棉衣二百件蛟川閒客棉衣洋三十元眼前功德實惠均沾竊以本年各省災荒流亡羣集敝堂開廠以來每日就食不下二千餘人鳩形鵠面慘狀難名轉瞬風雪嚴寒何堪設想惟願菩薩慈悲解推濟困心香一瓣頂祝千祥乞登報章佈請公鑒[  上海六馬路仁濟善堂董事施善昌等謹誌]  
[助振摭要]  
　　賑需告急之時若不募資補救彼顦顇無依者腹枵而不勝飢餓兼之凛凛朔風砭人肌骨其凄楚更有難言者所賴各處仁人量力佽助俾瑟縮者流獲霑厚澤較之尋常善舉不止倍蓰焉隱名氏大善士由恊昇莊來規元五百兩劉丙翁大善士爲令愛病求速痊洋四百元寓宜　濱隱名氏爲尊閫分娩母子平安倍助完愿由寳和莊來宜平九九銀一百兩合規元一百零二兩四錢六分揚名顯親未遂子洋一百元鄞縣呂仁丈獻昌爲右脚腫爛求速愈由久成茶棧來洋四十七元本埠大東門外天豐寳號邱仁丈孚遠爲鄰居失愼承親友惠顧協力扶持得以敉平將謝筵資移助洋二十元委解災區傾鉅欵以救災胥呈　慨憫時艱而種德悉植綱常瑞集門庭總由積福渥膺美報不爽纎毫上感天心直捷於桴鼓耳[  上海北市絲業會館籌賑公所施善昌謹誌]  
[助振彚登]  
　　謹啓者敝堂接奉恒孚銀樓經募各户並桶捐零户共助賑洋一百十四元八角銅洋三元元源莊交來無名氏洋一百元加刺巴裕興號陳光秩善士洋五十元由香港振茂號轉托振興號交來又杭省萬承志堂馮聽五仁翁來知白齋求病愈洋五十元蘇省無名善士爲七旬大慶筵資洋五十元山東無名氏洋三十元清江何承德堂保合家平安洋二十元先後祗領具徵菩薩心腸善善交孚億萬生靈同深預祝合登報章叩謝鴻慈[  上海六馬路仁濟善堂籌賑公所施善昌等謹誌]  
[廣東官報]  
　　十月二十四日候補縣丞文蔭禀知委蘆苞廠辦事○二十五日候補府蕭禀銷江蘇賑捐差禀見候補府潘禀到禀謝留辦後瀝厘厰禀見鹽運同瑞禀到卸事回補用直隸州關廣槐禀到禀謝留辦江門厘務禀見准補連州秦福和增城縣杜森寳藥逕司郭俱禀謝禀辭赴任候補鹽巡檢杜廷瑾禀謝委平櫃長墩分局差候補巡檢徐佐清禀辭委解京餉○二十六日准補連州秦福和禀見禀辭赴任○二十七日准補肇慶府文禀見禀辭赴任候補府何仲鳳禀　解香　貢進京回候補通判鮑家鼎禀知委勘修沙角等砲臺差 
[福建官報]  
　　十月二十日委署長汀縣尹翼經禀見禀謝委通判李春輝禀見禀明接辦稅釐提調通判高企辛自金牌回省銷差禀見知縣單昭瑾禀見禀辭赴通濟門釐局府經高岡禀見禀謝委署峰市縣丞事府經范廣敬缷辦長樂稅釐分局禀到禀辭赴可門海防分局縣丞袁英騏禀明調辦本局文案兼交代事務禀見縣丞倪源壽禀銷烏龍江稽查差縣丞何祖琦禀銷烏龍江稽查彈壓渡船差藩憲示照得調署永福縣典史王永頤病故遺缺應以試用巡檢潘作楨署理特示○二十一日興糧通判楊萬清專丁來省禀明興糧廳任内經徵糧米米耗兩欵埽數解清通判范倬缷辦湯嶺稅釐分局回省禀到又禀明奉委解山東賑捐差署永定縣馬辰琯缷事禀到鹽場鄧駒禀辭赴　寗縣官運局○二十二日卽用知縣何慶輔勞績班前補用知縣劉錫渠俱自京禀到試用知縣姚景沂自京禀到委署長汀縣尹翼經禀見禀銷交代局文案禀辭赴任知縣李敬禀接辦交代局文案委署峰市縣丞高岡禀缷辦善後局文案兼交代事務委署二十四都巡檢徐　清禀謝委委署將樂縣典史丁椿榮禀謝委從九品葉笵禀明接辦善後局稽核差○二十三日知縣馬世樑禀明奉藩臬兩司委在閩縣帮審差禀接辦委署峰市縣丞高岡禀缷辦官醫差巡檢吳培基禀謝委辦漳州舊鎭釐務差寗洋縣典史呂嘉謨禀謝飭知禀辭回任從九品劉瑞源禀明奉委官醫局差並接辦從九品魯鈞禀明奉委前赴雲霄開辦釐務○二十六日府經聶維瀾禀銷催興永驛站耗羡銀兩差○二十七日同知廣志禀明委解京餉邵武縣高淑勛禀明邵武縣任内正雜各欵掃數解清鹽塲顔鍾秉缷辦莆田課厘禀到巡檢張錦華自京禀到○二十八日鹽塲黄紹裘缷辦仙遊課厘局禀到○二十九日鹽塲金振聲缷辦洋墩官運局禀到巡檢錢松齡禀明委東門保甲分局從九品尹承緒由京起服來閩禀到○三十日邵武縣廠淑勛禀謝回任飭知十一月分壽辰單初二日道臺十二日延平府劉老太十三日興泉永道英官太廿一日汀州府胡官太廿三日致用書院謝山長福州府唐官太廿七日臺灣布政司　 
[浙省官報]  
　　十月廿二日代理甫陽縣林志仁專丁來省禀謝改爲署理前署嘉興縣金廷棟交缷回省禀到候補縣葉慶熙禀知交案銀兩掃數解清府照磨朱炳朗捐免騐看來省禀到縣丞盛尚頤禀知防軍局委山東查硝磺差叩辭○廿三日何兆愷由壽昌提案回省禀到陸爾昭禀銷餘昌二縣勘　差布經歴孫茂蔭禀知臬司委衢州府晨查班館差○廿四日候補府李金池禀知藩司飭知文闈記大功一次叩謝李襄國禀奉飭知一年期滿留省補用叩謝布經歴孫茂蔭禀辭赴衢州府屬查班館差 
[鄂省官報]  
　　十月二十二日候補府朱滋澤赴大冶工次禀辭湖南候補縣胡醴慶源吳正衡俱管解四批京餉赴京來省禀到辭准補鶴峰州吏目李樹森禀謝赴任○二十三日缷辦孝感釐局事候補縣潘誦捷回省赴兩院禀到見並本憲台札委分辦文案禀知謝候補縣丁炳廷禀見奉委武昌州帮審案件禀知試用知縣任本垚分發來省禀見○二十四日候補通判金講廉候補縣丁炳廷俱奉委武昌府讞局帮審案件○二十五日候補縣彭溥孫侯昌錦俱奉藩臬憲委武昌府讞局帮審案件禀知准補黄安縣黄陂站巡檢汪寳琛禀見謝飭飭知藩憲牌示沔陽州沙鈟巡檢員缺飭新選之張邦烈赴任黄岡縣倉子埠巡檢缺飭本任之韓百揆回任○二十六日委用縣汪齊輝缷代理孝　縣事回禀到候補府經歴吳雲琦起服來省禀到候補從九蔣桐家屬赴兩院禀知病故○二十七日候補轴知施啓華奉善後局委赴上海公幹禀知候補通判童絢勳赴兩院禀知丁母憂○二十八日委辦崇陽茶釐局候補通判程懋昭收局回禀到候補縣袁鏞惲元復俱管解五批京餉分發試用從九陳寳晋由京騐看來省　捕巡檢曹雲亭赴兩院禀知丁父憂 
[金陵官報]  
　　十月二十九日辦洋務局候補道蔡赴鎭江公幹辦儀徵淮鹽總棧候補道曾新授鎭江府彦秀均辭直隸補用道張鼎祐到由京來知縣顔濟時銷品岸測捐差縣丞羅兆煌由蘇來分寗同知周昌鳳銷善後局正辦銀錢所卽辭赴孔家涵釐捐差大使王慶棻到銷河運差回縣丞吳聲晉奉委儀鳳門粥廠差巡檢宣炳元謝委查豐沛蕭陽四縣牙帖差卽用縣莫鎭疆到由蘇來禀知奉臬司委查上元江寗江浦六合四縣保甲差藩轅牌示清河縣翁延年調省另有差委遺缺查有試用知縣葛毓清堪以署理 
[上海北市絲業會舘籌賑公所施少欽經收順直山東河南山西賑捐六月十二三日第三千六百十五六次清單]  
　　十二日休邑佐氏由金可仁先生來洋二百元安定氏求外症速痊消災免厄四十元沈紹基還生經資移助求關煞開易長易成十二元山陰楊氏芸生鏡蓉祈佑清吉十元蘇州陳子敬求氣喘速愈十元蘇州惲季文求保二兒順責病速愈十元沙市同震銀樓　祥雲手范氏由江通船寄來銀二兩合錢三千文又錢一千文邗江隱名氏求平安洋二元通州白蒲鎭嚴子呈募姜安德堂一元又　玉蹸二又嚴鄭氏求病痊一元無名氏一元浙湖慶昌勉力子對開洋一元○宜興贊育堂趙偉臣續募同善堂公善堂各洋六元吳受銓盛和號杜晉懷沈兆蓉蔣叙方五户各二无順陳士林吳有邦之滾蔣一堂富奎富春順德蔣金盛德明玉甫高順龍洪奎順初尹春林杜永生杜三實裴松大吳汝昌沈思甲沈萱榮吳洪大阿川岳高耕大育常陳行　　林 
 
 

Page 11

 
 
邵岳祥杜　甫戴　奎　順耕朱來大培大王立成沈天大柏昌金南沈又昌梅集茂奎三王開義楊洪春馬煥章洪川賀金川李春芳陳生榮陳茂元王澤之王聽之　　　黄文龍李家村伍殿榮朱裕海五十六户各一元邵川大志開一元蔣洪盛順林一元蔣法昌高順法一元蔣岳盛聽珍一元朱茂生　川一元朱坤榮陳德昌一元吳金　　一　吳耕大時大一元馬赦狗永廷一元馬定昌榮二一元馬川毛品文一元賀新寳能大一元金殿賓賀大榮一元賀秀文川定一元賀行安亨大一元賀雲礽法榮一　　生奎　詮大一元蔣岳榮戚生榮一元馬明大壽休一元蔣廷山陸順金一元朱富林和二玉山一元蔣道奎全保吳東福一元共八十五户合一百元○十三日甫京桂誠記　土日願　　由彤源莊來洋五百元無錫助賑書畫社募隱名氏求病速愈洋三十元心誠子廿元天津源豐潤詹廿元西湖隱者求病速愈廿元漢口有成銀號無名氏由寳順　來　　　　霖記號許兆祥求病速愈十九元映豪氏十元遂初氏由元豐昌蔣來十元曹笑梅十元樹藝堂藏抽居士十元蕪湖徐氏求夫病速愈八元金陵皇城陳子雲求降福消　六　　湖周敦睦堂主人祈保瘧疾速退平安四元程姓求内人病愈小兒平安四元梅訪記一元○汪星垣先生來泰興何月樵善士募壽筵助賑洋一百元無名氏因眠不成寐求速　四十元福善堂四十元留餘堂何四十元期熙堂廿元敦睦堂無名氏張芷源無名氏樹德堂卞敦蔭堂李叙蘭齋五和齋雙鳳堂蔡李公順十户各十元周德元周祥元各八元丁緑野堂秉記少記朱寳如福德堂餼耕堂汪陳氏戴裕豐潤德堂王元慶無名氏十户各五元李升恒堂聚廳堂于古松堂三户各四元丁均昌丁松茂堂筱記無名氏三户各三元　芬堂丁緑野堂孚記李恒源李古仙楊曉峰無名氏張全盛無名氏十户各二元王秉綸韓實卿丁松茂堂止記王丁氏丁靜齋錢濟川宋九和邵子與鄒裕昌不書名無名氏樹德堂無名氏專香居十四户各一元無名氏錢一千文許鼎盛六百文瞿恒利四百文共六十户合洋四百六十三元○又泰興縣郝少山邑尊募張泰恒戴一書戴義和王元慶李公順周益豐周恒益周履恒周祥元周德元十户各洋十元無名氏五元朱小魯潘朗齋陳子引余筆農沈漱泉戴輝吉胡振吉朱筱湖張蓉浦朱竹軒汪蓮溪全輯五邵仲言江耀卿卜敬湖胡華坡吳靜濤嚴春農吳芸生李璧予廿户各三元天來泰敦倫堂無名敦倫堂四廫各一元子周文甫各錢一千文壽姑娘四百文無名氏三百五十文敦睦堂無名氏各二百文無名氏吳芸生無名氏胡華坡四户各洋二元無名氏興茂絲行無名氏周雲鵬無名氏程六吉三元齋楊震泰茅暢生王泰昌同善堂無名氏十二户各一元至寳堂無名氏不留名無名氏不留名存德堂不留名七户各五角補過堂四户各五角不留名二户各五角六順堂夏中和堂各四角崇禮堂積善堂無名氏積善堂無名氏蔡雙鳳堂升恒堂七户各三角施善堂四知堂無名氏公善堂無名氏公善堂孫仲符無名氏朱儀卿孫希五培心堂四知堂封不留名四知堂林周之培心堂孫次松十八户各二角無名氏洪義大各錢八百文陸泰源陸蔭桐各六百文汪義興吳永茂華同興殷本立勉力子五月各五百文無名氏四百文苪蘭亭苪正亭苪筠波苪吉甫苪復興五户各三百文無名氏二百三十文張盤玉二百文無名氏三十户各二百文又一百五十文共一百四十五户合洋二百十八元○湖州姚守翁寄來安吉連老師奉陳大宗師諭勸募吳乾昌周厚卿程彩陶蘇琢臣徐趨庭張遜齋藩官山睚貽賢徐聚齋汪明奎弭災子汪明魁謝雲仙章如甫鄭金義怯病消灾免禍定省保康平安廿一户各洋一元無名氏胡仲雲俞天德陳順和四户各五角又樂老師募李華亮洋二元王佳陞金文謙倪性王象泰汪期源金松柏堂陳倫生蘇逹如恒昇潘慶榮劉炳煥雷應福陳鹿萍章如甫十五户各一元陳天甲胡阿唐合一元蘇時清陳昌利蘇杏元蘇琢臣程世連蘇明房陳順和楊乃鼎八户各五角共五十户合洋四十五元○江西臨城釐卡馬威伯善士募種玉山房藍錢廿千文鄧　士五千文力不足子三千文無名氏鄒春芳各二千文公記萬搏九楊義藩饒太和大測堂馬許德孚逢春生七户各一千文寄岳雲軒張饒心甫各洋二元霽光堂周濟興行信聚號三户各一元共十七户合洋四十元銀三兩六錢八分○　陽義隆潤募恒昇陳塤堂王培記呂錦山王信泰李平翁六户各洋一元陶光福王仁　王友仁堂夏雲記四户各五角共十户合洋八元恒心堂王德記各銅洋二元 
 
 
 

Page 12

 
 
   
 
