# 1934 - 79 - 4908596

 

Page 1

 
 
[諭旨告成]  
　　光緒二十二年冬季諭旨本館瑣虫營義館來破謹譯登于報兹又校以　抄　章排印成秩裝釘齊全每本收回工科洋銀六分寰海臣民有欲敬耿綸特者請移玉本館購取可也 
[彚解振捐] [  申報館恊振所謹啓]  
　　川鄂洊飢餓殍盈野睿耕無望轉徥流離其强者更嘯聚於交界之區蠢蠢欲動本館素以籌振爲務時時心竊隱憂幸諸君子蒿目時艱依舊襄金慨擲因又集銀一千兩會同仁濟堂解往鄂省以濟災民特是杯水車薪深恐無稗於事所望薄海善士大發慈悲普救羣生功德正未可限量也再前者所撥川東振銀一千兩係會同電報局解往合餅聲明肅此布陳㐲維德鑒 
[報紀襄陽閙教系之以論]  
　　本月廿一日本報載湖北襄陽府南昌縣所屬界山地方有匪徒結黨閙教於去年十一月十八日夤夜攻破堂門拘趙司鐸之司事王玉麟去吊起拷掠錮禁一室次晚又蟻聚七十餘人各持刀槍麕至教堂四面搜尋司鐸幾欲得而甘心焉時有火夫某甲引司鐸避至鄰家屋内適有一八旬餘之久病孀婦臥牀不起司鐸隱身臥榻後得免匪徒僅搶刧器物而去汛弁陳把總聞信卽至教堂護送司鐸從鄰境保邑小路兼程而出二十日匪徒又將新造教堂及鄰家住房一併焚毁八旬餘之病孀亦遭焚死又殺斃一黄姓教民教民七八十家均被驅逐王玉麟被匪禁錮十餘日幸府道各憲派員會同地方文武官員向匪黨威嚇始將玉麟釋出嗣匪徒見禍事不了竟聚黨至千餘人爲負嵎之計高竪順清滅洋四大字旗號遍招黨羽四出擄掠提道兩憲以匪徒猖獗禀請士憲調勇前往詎匪愍不畏法燃槍拒捕將黄統領麾下之某兵手指轟落統領大怒令兵一齊放槍擊死匪徒三人禽獲五人匪徒始退迄今匪徒仍聚散無常云云閱竟不禁爲之髮指化日光天之下竟敢如此之目無法紀哉歴年以來各省之焚燬教堂戕害教士卽罄南山之竹亦書不勝書前去年又有山東之海豐縣江蘇之泰州福建之古田等因閙教之案致朝廷賠欵累萬盈千文牘往返唇焦舌敝禍及官長害連紳士匪徒之惡其堪擢髮數乎究其滋事之原則或因謡言或由細故藉端起釁致成燎原雖朝廷不存庇護之見務獲盡懲官長皆存保護之心力求安靜肇事之後無不西人之言是聽西人之計是從卽無事之時而凡有教堂之處無不出示曉諭諄諄告誡亦可謂慮周藻密矣而何以一波未平一波又起豈法令之不能行於若輩耶抑若輩眞不堪訓導耶現雖匪徒仍聚散無常然烏合之衆終不難氷消瓦解猶幸火夫解事司鐸未傷汛弁護送得離危地否則如從前天津滇南之案將復見於今日又不知費無數周折矣然人雖無恙而教堂已燬現在西人雖未聞有索取賠償之說而有例可循斷無不欲賠償之理在若輩蠢如牛馬身家性命本所不計一死亦足以塞責矣而國家當府庫支絀之時兵力不足之候不過賠償已爲幸事適或因之開釁則其害豈非不可勝言耶况西人辨事必根深蒂固其傳教至中國也約章載定須地方官一體保護其欲約明保護者誠恐有不測之禍中國旣許保護則凡有滋擾之人自當從嚴懲辦竭力周旋在不識時務之人往往以中西爲異教雖不以閙教者爲是而或尙以設教者爲非於是藏匿婦人挖心取目之謡終不能絶不能絶而閙教之事其能終免乎李提摩太君仍著保護無辜論詞旨婉曲以解華人之疑惑論中有云西國教士惟求中國簡派明白大僚查考西國各教如眞有礙於中國王法風俗卽請將各教士一律驅逐回籍按照萬國公法治以應得之罪倘係平空誣衊揑造謡言必須赶緊設法整頓並遍國曉諭使各人疑心氷釋不特中外人相安無事卽各國大局亦得和好如常不致有意外之虞觀此知西人之教亦頗正大其欲行之中國也無非欲華人之爲善耳中國人人能克自振作則中國自有聖教未必遽遜於西人若但視中外爲秦越而不問其教之若何吾恐輕視彼教之人愈多則進奉彼教之人亦愈衆蒙意欲弭教禍須廣設學堂使人皆讀書識字苟人人能讀書識字則見識日廣風氣日開知彼教猶之吾教不必進彼之教而亦不致生疑忌之心則庶幾相安於無事乎 
[上諭恭錄]  
　　二月十二日太常寺題三月初二日祭歴代帝王廟奉旨遣凱泰行禮兩廡遣溥良堃岫松安綿文各分獻欽此同日又題三月初十日祭先農壇奉旨遣溥靜行禮欽此○十三日奉上諭此次内務府三院等處京察一等圈出人員著該堂官再行出具切實考語帶領引見圈出之御茶膳房委署主事全福堂筆帖式松蔭文起重英文珣文蔭吉堃繼森清桂廣霖增年泰雲廣儲司筆帖式泰泉榮桂會計司筆帖式德貴掌儀司筆帖式繼英漢章文緖營造司筆帖式廷輔掌關防管理内管領事務處筆帖式增祺御藥房筆帖式文順御茶膳房筆帖式松泉上駟院筆帖式恒有武備院委署主事德佑委署庫掌廣恩筆帖式廣惠奉宸苑八品苑丞裕斌靜明園六品苑丞濟良靜宜園六品苑丞明誠頤和園七品苑丞榮來均著交吏部記名照例選用所有一等官員筆帖式達他等均著准其一等加一級至年已逾歲之副内管領德浩等均著照舊供職欽此同日奉上諭長萃等奏搜捕松蟲一律凈盡一摺所有各陵儀行海地及後山一帶各樹松蟲旣據該侍郎等奏稱一律搜捕凈盡長萃英年著卽行回京供職嗣後應如何隨時搜捕之處著責成溥齡等督率兵役認眞辦理該衙門知道欽此 
[本館接奉電音]  
　　昨日下午京師飛電傳來上諭一道敬謹譯登○二月十一日奉上諭福建按察使著李興銳補授欽此 
[領事到杭]  
　　杭州訪事友人來函云美國領事佑尼干君於十四日來杭帶同繙譯衞理君拜謁撫憲商辦通商事宜十五日英國駐滬領事韓能君亦由申乘坐小輪抵杭卽偕繙譯海林士君叅贊寳爾訥君領事孫德雅君親詣撫轅拜會省中洋務局員亦帶同繙譯先行在署伺候以便傳話聞兩國領事此來係爲察看租界情形以便營造公署之事叙談多時始行告别仍回拱宸橋行轅暫駐 
[議挑海河]  
　　天津訪事人云海河爲九河下游水深溜急從無淤塞之虞前數年雖小的積滯而輪船尙可於潮汐盛漲之時往來無阻自去夏五六月間河水大漲由白塘口至紫竹林一帶節節淤塞進口之船未能中流容與迄今各船均不得到埠以致紫竹林地面各項生意理覺蕭條有丹國工程司名德麟得者向英法二國駐津領事官共議禀商王　　挑挖海河聞此欵由各洋行及中國海關招商局捐辦通共估需工料機器銀二十四萬兩機器擬購自丹 
 
 

Page 2

 
 
國刻已經德麟得及各國領事官禀商制軍矣至是否可成須俟制軍奏明後再定行止 
[方物將來]  
　　天津訪事人云日前有友人談及中法兩國交誼日益加厚法國大伯理璽天德敬獻我大皇帝方物近由法國寄來禮物尙未到津己電諭駐京欽差照會總署代奏月之初八日總署電詢王夔帥如禮物到津卽便專員送京呈進夔帥接電後卽函詢法國領事官何時到津以備派員照料進京 
[東報譯登]  
　　日本東京日日新聞云東歴三月十一號之晚七下鐘時得札幌郡電信言頃間夕張煤礦山中所用自來火燈忽然爆裂以致火勢飛揚立時焚斃四人傷十人亦意外之變也○横須賀爲神奈川縣所屬日廷於此間築一大船塢以便修治兵船東歴本月十號之夜鐘鳴十一下越四十分時横須賀町宇山王五番地忽然失火幸得海軍救火隊及横須賀救火隊盡力施救而火烈具舉頃刻間已焚去民屋一十四家直至一下二刻時始造熄○和歌山縣日高郡印南村印南廻漕合資會社賃得一小輪船名曰遠賀丸僅容積四十六噸擬由大坂來往紀州田邊諸處東歴本月四號將晚六下鐘時開赴兵庫縣屬和歌山翼日三下鐘時行經紀州御坊遂寄泊焉迨裝缷各貨畢卽於四下鐘時開至日高郡名田村大字楠井沖海濵悮觸暗礁損及船底搭客急紛紛喚渡登岸而所載貨物已損失若干矣○東歴三月五號臺灣總督乃木氏報諸政府曰某日宜蘭守備隧長少佐江村氏探知距樵溪之南二千米突處夫立希莊有李阿成之徒蟠踞公埔莊有林大旺之徒蟠踞乃會同少尉永田朝倉二氏各率一小隊於二月二十號天未平明鐘鳴二下時兠圍掩捕得將李阿成轟斃并拘獲形蹟可疑之臺民三十人二月二十五號之夜一下鐘時江村氏又督率第七隊憲兵合同警察官至宜蘭迤西隘西圍與土兵交戰有四土兵中槍而仆捕得形迹可疑之臺民五十餘人帶回訊辦大嵙崁守備隊長少佐山脇氏查得三角湧東南相離九千米突之雞頭山有土民會集因於上月二十七號派駐守三角湧之少尉久富氏往彼偵察土民約三十名誓死抵禦久富氏與之鏖戰良久擊斃土兵五名其餘逃入生番境内日兵死一名并傷巡查一名奪獲士兵所用槍四枝刀八柄二月十二號崁頭厝臺灣守備步兵第四聨隊第十二中隊少尉秋田氏督率下士以下六十名及憲兵巡查若干名至竹頭壮巡察土兵頭目簡壽全及其弟簡勞番糾衆抗拒究以寡不敵衆未幾二簡卽授首更捕得土兵一名有一巡查身受微傷二月十四號有人密報土兵頭目柯鐵潛优田藔莊因派崁頭厝步兵聨隊第十二中隊長大尉飯田氏督率中隊會同憲兵若干名向田藔莊進發槍砲交轟天驚石破忽柯鐵不知所往日兵紛紛墮入陷阱中足底有傷者三名旋將土兵所結之屋舉火熸之始振旅而返○東歴本月八號之夜十下鐘越三十分時横須賀町字汐五番地後藤蔦雄家忽報火起時適北風猛烈延及鶴之湯屋火勢益張三面齊焚霎時間四十番地迄四十四番地飯塚市太郎家六番地迄九番地關口市太郎家四百八十八番地迄三百四十番地辻重二郎家同歸於盡警鐘響處海軍救火隊數千名及横須賀町救火隊全數出援而風狂火烈人力難施迨至二下鐘時火始漸漸衰退而居民二百八十六户已化作刧灰矣 
[晴川春樹]  
　　湖北采訪友人云茶磚一項他埠所無有之自漢口順豐新泰阜昌三家始三家者雇用磚工至千餘名之多積苦荈如山春之磨之壓之摶之裝疉成箱運赴外洋牟利今歲定於本月中旬某日一律開工併力經營夜以繼日此誠絶大專藪也惜爲工者在西商而不在華商耳○湖北巡撫譚中丞將赴都述職某日有廷寄到鄂著張孝達制軍兼署撫篆於是屬下各執事紛紛往賀輿馬喧闐○漢口匹頭一業以太平帮爲盛東邦次之僅謙益祥瑞生祥二家然皆貲本甚鉅多財善賈獲利無涯邇來太平帮約集十餘家創興公業聞信和裕義順詳已集有成數擬卽恢復舊業别啓新圖其餘則尙無頭緖也○漢口磚瓦一業銷路甚廣前任漢陽府逄子政太守飭報捐濟餉而業此者心思不一持論各殊刻始集議有成已公同覆禀府轅遵照辦理矣 
[海東觀日]  
　　烟臺采訪友人云東省各處駐防營今春由撫軍派某廉訪次第校閱正月初六日已輕車减從向各處按臨矣○二月初二日爲百花生日烟俗咸於是日祀財神鞭爆之聲不絶於耳其有劉盤龍之癖者正月間賭興未闌皆於是日盡一日之長以花骨頭互角勝負○入春以後天氣嚴寒至本月初三日始暖意烘春晴光微露嗣是復連朝陰雨路滑如酥矣○官吏嚴禁私錢街市中無有敢私藏鵝眼者以致孔方兄益高自位置每銀一兩僅易錢一千二百有奇洋銀每圓易錢八百四五十文○上年冬季雨雪經旬道途泥濘行人之購物收帳者類皆困苦不堪今值水涸之期馬跡車輪自然輕輭詎意春雨初齊積雪漸融山澗之間氷水暢流儼同飛瀑各處河水亦因之出槽崩壤橋梁行者裏足此爲歴來春間所罕見者也○霜梨園名旦不知其姓氏淡妝素服愛好大然人咸以水仙花目之一日嗔司鼓者未得應絃合節戲語其僕曰是當截其指以示儆僕素戆一聞是語卽奉令惟謹袖小匕首而往適司鼓者持雙槌假寐遂出七首刺之驚痛之餘已如晉師之舟中可掬矣旋自知冒昧肇禍乃奔赴官衙出首特不知南面者能愛花如命不使檀心蕙質狼藉摧殘否○二月初七日上朋村人舁龍母偶象至烟臺進香雜以擡閣香亭誇多鬥靡中有跴高蹺者以梨園子弟扮成戲劇或具劍拔弩張之概或饒脂柔粉膩之情得得行來幾與長狄僑如不相軒輊觀者咸顧而樂之 
[拓州雜錄]  
　　宜昌訪事人云某處江口忽於去冬起一漲灘是處適當輪船出入孔道以致不能暢行而枝江左近亦有漲地輪船不能往河北只能在河之南岸行駛若裝貨過多尤有擱淺之慮誠不便也○御欵叚馬鄉里稱善人此馬伏波傳中語不謂今人有喜爲後塵之步而轉肇事者有某甲具伯樂癖往歲買得花馬一騎無事時常乘之游玩前日馳向東山寺地平原一片芳草萌芽駐馬縱觀大有攬轡澄清之意歸途遇一老婦手提油罐甲正騎馬蹀𨇾而來老婦避讓不及爲馬所撞跌仆於地經人將老婦扶起自云無恙惟所携之物業已跌碎務須照賠詎甲身無半文乃向左近人家借錢與之而以馬爲質步行而歸取錢還之遂策騎疾馳而去○上元以後各鋪户陸續開張惟不及往年之盛向係開市祀神極爲熱鬧今歲皆草草了事等之餼羊告朔而已蓋以生意清淡經營日難牟利巿者有江河日下之慨也○興山飢饉文武各官均捐廉助賑以救災黎兹悉歸巴等州縣亦因去歲歉收民多菜色紳董募捐馳書告糴宜昌城内鹽局惲觀察派委員往四鄉勘騐情形以便集資買米發給哀鴻歸州巴東均派人禀求發賑歸州准給三百石巴東准給五百石杯水車薪恐不足以濟事某處鄉民夫妻子女計共四口夫以年饑不能得食出尋野菜樹根等物聊作充飢之用小孩無知向母索食母無以應而又不忍小孩之哀啼遂以泥和成二餅誑謂小孩俟煮熟時可食詎意待之久久見夫不歸而孩飢餓之狀又不忍睹自念終塡溝涸不如早了餘生遂往屋後自縊而死夫歸不見其妻問二孩母在何處孩答以在屋後烘餅往屋後視之則已懸死大慟亦投水而斃彼二孩者父母旣亡想亦終歸於死傷心慘目尙有甚於此者耶安得各省好善君子慨解囊金源源接濟俾饑民得苟延性命免作餓殍其爲功德豈有涯哉 
[憲示謹登明]  
　　頭品頂戴兵部尙書兼都察院右都御史總督湖北湖南等處軍務兼理糧餉張頭品頂戴兵部侍郎兼都察院右副都御史巡撫湖北武昌等處地方提督軍務譚爲曉諭事照得南北各省現在欽奉諭旨開造鐵路經過地叚所有估用民業田地山塲應由委員會同地方官傳集業户眼同勘丈分别等則按照民間常價由官核定酌中發給不准居奇抬價此地球萬國通例我中華已辦之津榆京津現辦之蘆溝保定各路勘地給價　係照此酌定章程一律辦妥民間遵行毫無異議現在開辦幹路由漢口漢陽迤邐而北誠恐該處紳商民户未悉定章或多人爭買或業户居奇以致地價駕責大工難於速成查興辦鐵路乃朝廷利民經國之要政兲利所及必須公溥國家創此盛舉自當使 
 
 

Page 3

 
 
各項商民一體受益斷無任令賣地之家獨受大利之理且鐵路雖設公司内有户部奏明借撥銀款經費盈絀皆須隨時核計奏明值辦豈容地棍市儈壟斷挾持阻撓要政合亟剴切示諭爲此示仰官吏紳商軍民人等一體知悉凡鐵路經過之處兩旁田地嚴禁私相買賣及倒塡年月商抬時價等弊並飭各地方官六個月之内不准印契以免射影瓜葛聽候洋工程師勘明鐵路車站應用之地揷標釘樁分叚丈量照章由官給價用杜爭執而重要工如敢違章牟利致有私售倒塡影射把持朦混印契諸弊查出定將契約作廢仍行懲罰凛遵勿違特示川 
[聨禀緝盜]  
　　廣州省城博聞報云肇城近日盜風猖獗搶刼頻仍或一夜而數刦或連日而數案甚且畫持械聨羣剽掠民心惶惶莫知所措景福圍及城北文社各紳董曁十三叚地保思患預防連日赴道府縣各憲衙禀請移營派撥兵勇認眞緝拿日前城北文社各紳復赴肇恊衙門聨禀兹將禀稿鈔錄如左觀此可見人心惶恐各紳士之爲地方起見者大憲定必俯如所請以除盜賊而安閭閻雖亡羊補牢猶爲未晚也其禀詞曰具聨呈肇城北紳耆舉人余嵩年黎啓瑞藍翎待衞林煥忠武舉林煥饒廪貢生武子韜張玉泉附貢生王天鈞杜冠灜胡傑廪生馬呈圖梁廷銘李潤祥附生梁杭州胡焱森梁葆楨梁兆銓王埴仁胡桂年王燕宣陳詠陶王朝政張錫元范錫謀謝衍礽武生譚十煇監生黎名葆職員黎少儀等爲搶刦頻仍共切憂危聨懇嚴行緝辦以靖地方而安閭閻事竊紳等所居貼近城之北隅烟户紛稠安居樂業地方向賴清平從未聞賊匪搶刦有如此日之猖獗者去臘二十九日夜突有賊匪十餘人搶刧隔崗桂華耀家本年正月十三晚又搶刦檀前林社慶家越夜復至圖刦不成至正月二十五晚又搶刦草塲李長安家尤瞻玩者正月二十九日僅酉刻時候有匪十餘人直入忠勇坊郭勇鵬家用刀砲嚇禁婦女財物搶刦凈盡約值贓銀一百五十餘兩疉據事主經投不堪設想又連日頻聞甘家巷某姓被刦城西及學前橷街某店又被刧種種擾害莫可勝言紳等境内事主多屬小販營生或祗婦女在室故未禀報忖城市之地而盜賊充斥若此不得不共切憂危因念賊匪無線不來無窩不聚非有窩家勾引斷不至如此猖狂查搶刧忠勇坊郭姓賊匪抱贓由塱外而逸則防禦隘口最關緊要紳等爲安靖桑梓起見除禀道府縣憲外理合聨呈禀報伏乞爲民除害嚴緝購獲毋使滋蔓而靖閭閻闔境戴德 
[接錄安徽何潤生大令條陳徽屬茶務]  
　　一頒行茶引折衷定數不準溢額以運到之先後按批挨銷各節命意在保護茶務恐各商漫無限制任意爭設跌價搶先有虧血本事固可行第其中不無窒礙如鹽之能定額請引者因煎有定竈産有定例商有定名銷有定岸計口授食不難按滋生之册約略概其大數况又權自我操而茶則非是山户之種植不一其人年歲之豐歉决難預計倘茶豐而引少茶將無可銷之路或引多而茶歉引又爲廢棄之端斯殆小焉者也緣産茶之區非僅中國而銷茶之處又屬外洋旣不能逆料出産之多寡又不能計彼行銷之暢滯此所以難於頒引定額論者謂一經改引卽須按年認課又須預完捐厘商力不支决不能行等議以爲無須請引之詞要皆皮毛其說耳至按批挨銷原爲跌價爭售而設遵以行之誰云非善第其中亦多未便因緑茶名目不一人之嗜好不同西商有喜購此種花色者有喜購彼種花色者有先到之花色尙未利行銷者有後到之花色己可暢銷者旣不能强令照購卽斷難責令挨銷也就其不可遵行之中而擬一可以保全之策莫若信泰西準商專利章程爲便查徽屬茶商率多散漫無稽世守其業者固有之而逐年更易其人者亦復不少如商本重大開號已久尙知顧全大局認眞揀製冀保本號聲名西商以信爲主往往見素有聲名牌號之茶箱運到逆知其貨不甚駁雜卽願高價受買彼素無聲名者則不能故同一花色而價判低昻足見各商急宣自修自保惟商情不一人心莫測每有微本新商一見本棧牌號不利行銷每詭其所謀暗盜他人牌號褾判茶箱妄存冀倖减趺爭售不一而足敗壞市面莫此爲甚亟應飭局查明各産茶之地額定商棧之數由官給發印照定其牌號始准開設自此次招定以後只准報歇不准私添該商等所立牌號准其專利若干年如在專利年限内有他人盜其牌號者准禀官比例治罪似此則各商等知無他人可與爭衡亦無他人可以添設必能各自振作各保聲名各加講究各圖利益庶可挽回於萬一旣額定商棧必須舉一總商或隨局辦公或住公所經管規條兼以聨絡官商聲氣稽查各商製茶優劣則官與商無隔閡之情商與商有爭自琢礪之意欲杜盜牌號之弊又應仿照鎭江抽收桐油捐按桶黏貼印花一法若茶已成箱由各商報由總商向局請發印花塡定本商牌號不准預請空白不經局書之手不准局使需索硃費違卽禀究將所請印花黏貼各本號茶箱箱面運抵上海由局對騐印花捐照是否相符設有冒名一望便知立予懲治自無盜人牌號之慮可期各自認眞交易未始非補救之一得也一添設小輪拖帶茶船以免風雨阻滯誠爲茶商赶帮行運之要策查徽府所屬六縣惟婺祁兩邑地接江西所銷洋莊茶船必取道於鄱陽今旣由該省紳士禀請援照内河成案分設小輪行駛該茶船自可一律拖帶毋庸更議行見該二縣茶商爻占利涉永無望塵不及之虞其餘四縣毗連浙省洋莊茶船必須取道於徽之新安浙之嚴陵富春等江再達錢江新安至嚴陵計程四百餘里内不下百餘灘小輪萬難創設惟所幸灘雖多尙無更舟起駁之勞由嚴陵而抵錢江計程二百餘里乘風卽速無風猶可施縴亦無十分阻滯之憂惟行走紹興内河則必須抵義橋搬運過塘及到曹娥仍須過壩不數里又過百官壩數易其船由百官抵餘姚縣屬復有河清横山馬車陡門等壩堰不一而足由是始至寗波及到寗上棧下棧裝載海輪甫抵滬瀆下輪存棧種種煩難因爾茶箱每多破損不獨修整需工抑且易啓西商挑剔之隙似此徽茶成本較重於他處而獲利實不易易苟准徽茶由杭嘉内河載運抵申則前項苦境胥於是免仍照寗紹各卡章程驗票放行洵爲體卹徽商之根本其不敢徑由杭嘉行運者實爲過杭必須加納塘工捐銀以故各商舍所易而就所難商之較及錙銖出於不得已耳伏思塘工捐欵固爲正用第現在海塘大工早經告竣所有歲修月修等費亦復無多該省前已議有的欵可以挹注况此項塘捐雖有征茶之虚名久無抽收之實濟咨請停止應無不可之理何則方今朝廷亟以振興商務垂念商艱爲第一要義凡食毛踐土者又當仰體宵旰焦勞之至意爲業茶黎庶一洗積習而空之庶幾保此利源孰云非是此稿未完 
[上海官塲紀事]  
　　司馬承謨經上憲札飭起解京鉛數十萬斤於去歲十一月某日抵滬旋因北洋氷凍故卽在滬度歲現在春氷旣泮己擇於本月廿四日將京鉛裝上新裕新濟二輪船運往京都交缷昨日飭丁持函知照上海縣辭行○昨報紀滬上各官公讌聶仲芳方伯云云兹悉是日係江海關道劉康侯觀察主席客爲前臺灣巡撫邵筱村中丞及聶方伯胡芸臺歐陽韻生沈受蒼諸觀察揚規圭唐爾仙二觀察及陸元鬯太守作陪談知盡驩亦宦海中之佳話也 
[移請催捐]  
　　浦東三林塘河工業將竣事此河係上海南匯交界之所是處有五圖係南匯縣所轄尙有捐欵一宗未曾交到故上海縣黄愛棠大令於昨日備文飭差赴南匯縣請將該五圖中之捐項催收以便註册報銷云 
[英界火警]  
　　昨晚鐘鳴兩下忽聞捕房中蒲牢怒吼旋分四下知火起於英界急出訪探知係寳善街天儀戲園失火經救火會洋龍聞警飛馳而至恊力灌救始得息滅其起火之由及焚去房屋若干俟探明再錄 
[買辦失竊]  
　　太古洋行武昌輪船昨日停泊碼頭買辦楊某因事外出將房門虚掩被妙手空空兒掩入竊去摹本縀皮袍褂二件富卽開單投報小東門捕房請爲查緝值班捕頭禀知大自鳴鐘捕房克總巡立飭包探至該處勘視並無形跡當卽據情禀復想務須查獲也 
[禀求交保]  
　　昇泰茶葉店主方錦華因賭被拘解經鄭大令訊供判罰洋銀三百元嗣後方無力繳洋着改爲枷號兩個月期滿責釋刻下方妻張氏病勢垂危該店夥張錦堂遂於昨晨投捕房面求克總巡代遞禀詞准暫和交保出外置備飾終之事一俟事畢由保交案補枷克總巡以其情詞悱惻飭探騐明病勢若何將禀詞代遞禀請讞員鄭大令核示未識能邀俯准否 
 
 

Page 4

 
 
[送院醫治]  
　　江北某邑人扛夫朱慶兒昨在順泰碼頭起運洋糖偶一失足糖包壓斷右足脛痛極而昏伏地不起當經工頭設法舁送同仁醫院求治當由曹陸二醫生赶用西法接續諒可免殘廢之憂矣 
[  傳訊屍屬]  
　　本邑西南鄉虹橋鎭人王長發被顧炳生陳百香陳百安等毆傷落河身死由王之母弟等投上海縣控告當由黄愛棠大令詣騐明白將是案人証收押屢次訊供本報均已詳紀之矣惟顧炳生尙未到案前日大令飭原差速將顧炳生及其屍屬等至案以便訊供核奪原差奉諭之下遂於昨日將顧炳生等傳案候質矣 
[捕廉比役兩誌]  
　　龍門書院肄業生拔貢生項君前於十四日晚被竊洋蚨三百餘翼當卽報縣並將更夫廚司等送案訊問前日上海縣典史蔡少尉飭差將二十鋪地甲汛捕傳案嚴比甲捕一味求寛少尉以其辦公疎忽喝令各責三百板限三天内務將人贓並獲送案究辦如違定干血比不貸○南巿十六鋪鼎裕洋貨店某日被偷兒掩入竊去洋布數十疋報請緝獲迄今多日未經破案前日蔡少尉飭將十六鋪地甲裘寳森及汛捕陳金傳案訊比裘等苦求不已少尉著將裘甲重責四百板陳金責三百板限三天破獲否則再行重比裘等諾諾而退 
[美界捕房紀事]  
　　吳淞路第十三號門牌内粤婦某氏之婢女珠蘭年已及笄月前曾經逃逸旋在貼鄰庖丁某甲家尋獲領回管束未與某甲多事不意前日又失婢所在氏遂疑甲所誘搜尋不獲以致忿爭旋互扭至捕房伸訴捕頭詢得誘匿無憑碍難准理諭令自行查緝一并揮諸門外○浦東某鄉人王某昨因事來滬途經虹口崑山路第十七號洋房門首因見室内鋪陳華麗心同往之不覺邁步而入正在東張西望詎爲傭婦所見疑爲竊賊立卽拘住白之洋東函送捕房請究旋由捕頭飭探洪阿寳往查委無别故卽從寛斥放○某絲廠女工阿鳳碧玉年華緑珠丰韻前日夕陽在山時自廠工畢而回鳳頭微步細蹴香塵行經北河南路有無賴渾名鬎鬎頭等數人欺其荏弱肆行調戲鳳粉肋發赬忿極狂呼二百四十九號華捕聞聲赶至餘人飛步奔逃祗將鬎鬎拘獲扭送捕房捕頭怒其輕薄飭押候懲鳳稱謝而退然已雲鬢蓬鬆芳心幾碎矣○本地人張某向以脩皮鞋爲業昨至日本郵船會社某輪船兠攬主顧不意該輪某水手失去皮鞋數雙搜尋不獲疑張所竊遂卽扭送捕房捕頭以控竊無憑姑飭押候派探訪查核辦○積賊許阿裕屢犯巨案經廨懲辦判押四年期滿釋出詎賊性未改又竊得蓬路二百五十三號門牌陳士林家貴重衣物值價二百餘千消贓花用昨爲洪包探查明尋蹤跴緝知許又在英界犯案已由英界包探拘押捕房洪探因卽禀明麥總巡移歸美捕房以憑吊贓解辦○某西人昨自某酒肆沽飲而回途經太平路地方酒性勃發手舞足蹈胡鬧不休途人恐其肇事因喚三百廿八號華捕雇車載送捕房捕頭見其醉態可掬飭押候酒醒時再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[會訊類誌]  
　　英商有恒洋行控房客蔣耀甫結欠房租昨晨屠别駕命傳案會審有恒洋人帶同買辦至案申請究追洋六十七元蔣耀甫供照算傼欠洋五十一元洋人又稱蔣人甚刁狡現亦不願其再住請飭遷出中西官互商之下著蔣耀甫繳洋五十一元繳清後赶卽搬移○德商美最時洋行投德頒事署控華商延康洋貨號主李錫君定貨欠銀向催不理當經德領事據情照會英公廨請爲究追屠别駕傳孚於非日午後二點鐘會審單繙譯　　　　　人控延康洋貨號主會向該行定買花絨等布計虧欠價銀七千三百餘兩今日行主因事未來請爲追給質之李錫君供向美最時行購絨布一百箱除出過外向有五十餘箱未出因臥病數月是以躯延尙有餘銀一百餘兩存在該行求請寛限容出外付銀出貨中西官互商之下著將李錫君交保子限二個月備銀出資李遵諭而退 
[上海巡局瑣案]  
　　前報記高昌廟迎神塞會行至南市董家渡左近有釘鐵油麻店所掛招牌被會中人擊破云云兹悉店主名榮和係天主教中人開設事後將情訴知二十三七鋪巡防局局員姚邵兩二尹立卽函至高昌廟巡防局員請將肇事人查明懲辦○施品瑞曾欠江姓洋銀若干屢索不還前日江投十六鋪巡防南局控訴局員鍾偉臣二尹飭地甲將施提到究辦後經施友出爲擔保限期歸清乃得暫行釋出 
[英界公堂瑣案]  
　　包探趙銀河禀稱前日賊犯汪大榮掩入大馬路北誠信烟館帳房竊取牙柄綢洋傘一頂經司帳人投報捕房捕頭令小的查獲送案請懲北誠信烟館主某甲遣人投案領贓汪供稱小的係本邑人向在某洋行執役失業後無資果腹不得已而犯此尙求大老爺格外原情屠别駕據情商諸薩副領事官然後判令笞責五十板贓給還失主○包探黄四福禀稱某衣店主王桂生失去某綢莊往來之摺旋被某姓家傭婦范包氏拾得昨日持至綢莊冐取貨物適被王見向之索還氏允之忽有流氓陳阿福者揷身而入唆令氏索酬洋三圓以致沿途爭鬧由三百零五號華捕拘入捕房捕頭令小的解案請訊王投案申訴前情范包氏供稱小婦人拾得綢莊摺旣被原主查見理合交還實因誤聽陳言以致與王爭鬧今已知過惟乞開恩陳供稱小的見王與氏爭閙故勸王略給洋銀自問並無不合不料竟至蒲伏訟庭别駕判令將陳笞責二百板范包氏管押三日○名探顧阿六禀稱竊犯錢信才竊取黄同和家酒壺洋傘各一售與朱九松所設冷攤報捕後捕頭令小的查獲人贓解案請判黄投案領贓錢供稱小的流落此間初次犯竊尙求寛宥免予施刑朱供稱小的素以販賣舊貨爲生實不知是竊贓故牧收買嗣後自當格外小心矣别駕判令將錢笞責五十板朱管押一日○包探韋阿尤禀稱竊犯王阿炳年僅一十有四已犯竊多次曾解請大才爺訊懲今又連竊朱氏王姓余等家綢布衣服及零星器物各失主紛紛報捕捕頭令小的查獲吊出各贓解案請訊朱氏等皆投案領贓王供稱小的係浙江寗波府屬某邑人父母皆亡流落在滬欲謀衣食以致爲非别駕飭韋探帶回捕房解回原籍贓物給各失主分别領回○三百四十五號華捕解范子郎至案禀稱昨日此人扭住華朱氏奮毆致有微傷適小的巡街至此見而拘獲送氏至仁濟醫館求治醫生言約須三禮拜方可告　今特解范請訊華朱氏投案訴稱小婦人向范索物以致被毆范供稱小的一時失手尙乞開恩别駕判罰洋銀五圓給該氏養傷費三圓○包探石金榮禀稱吳仁生竊取李仁金之布衣物件經小的緝獲人贓送請訊斷李仁金投案請領失贓質之吳仁生供行竊該死叩求大老爺匿典别駕姑念苦求從寛判責五十板○二百五十四號華捕拘解陳阿三至案禀稱此入昨推塌車撞傷東洋車夫陳大之足經小的拘送案下請爲訊究陳大供被阿三所推塌車僮傷至仁濟醫院醫治據言須四個禮拜方能痊愈陳阿三供偶不經心以致撞傷求爲明察别駕以無心之過從寛將陳阿三交保俟陳大傷痊後貼還醫院飯資○水巡捕唐寳榮拘解鄉人楊成坤吳定榮至案禀稱楊吳兩人撑駕柴船攔截江中以違定章送案請究楊吳同供鄉愚無知不識租界規矩求恩寛宥别駕姑念鄉野農民從寛斥釋 
[江西官報]  
　　正月二十八日府經江福煃解督憲養亷並時憲書金陵回禀知順直賑捐奬加五口銜州判金沛田禀謝儘先補用行知同知倉爾楨知縣孫沙昌毒張事基備禀謝加級紀錄行知四川丁憂知縣楊儀成由德興籍來省○二十九日萬安武索司倪肇紳請假回省就醫以林志忠署理泰和典史馬維翰期滿調省以金紹美署理 
[今將丁酉年隨報分送册捐及施藥捐謹登於左]  
　　求顧子依心愿助洋四十元金益號助洋廿五元競齋主人無名户兩户各助洋五元程階平翁洋四元上官志翁衙錢洋三元一角鄭梅溪王心容杏花樓主人洪貴昌洙涇大成典勉力同人五户各洋二元姚府洋一元七角四主堂一元五角甬夢氏王燦翁隱名氏遺德堂汪張旺黎性敬大豐號七户各洋一元免災子洋八角廣昭鏞棉力子無名氏郭聚龍四户各五角吳華庭董耕書除病氏吳公館四户各四角務本堂三角公興浮萍居士合餘三户合洋一元楊漢臣王一軒章育雷無名氏無名氏無名氏六户各二角范雲書莊東園朱更痴朱市隱紀朗生南潯山人六户各一角江夏陽生錢一百宏大莊銅洋六元共收洋一百零九元八角錢一百文銅洋十八元銅飾三兩五錢敝堂恆産毫無需資孔急幸蒙各埠善長陸續頒來藉資接濟乞登報牘謹揚善緣滬北廣益善堂唐廷桂殿信厚葉成施則敬啓 
[上海虹口元濟善堂經收正月分送堂一文愿常捐清單]  
　　天順祥洋十元韾桂山人陳留郡扶風郡惜陰居士望杏軒公忍堂崇陰書屋謙受軒平陸郡天申軒主淡然山人三經堂凌雲書屋頑石居懷萱氏錫息居士寳樹軒念椿士職思呇養心居士安雅堂永錫居士育麟主人王璋生追遠居士憶岵氏愛之生懷橘思薨熊居士豫章郡尊遠士報劬氏隴西郡夢美逸臾補拙居敦厚堂武林郡追本山人燦樂居士華道人四知堂王槐堂獅峰居士頴川郡扶風貝葉貽慈居士群有餘生補不足齋四十八户合洋十九元二角韋旭賓李春華各五元古黔西川胡氏隱名氏張樹芬錢昕伯李鎭　葉氏力不足愿平安黄爵庸廣號遺德堂汪永成碗店各友麥汝秧麥林氏二小姐孫少爺福保孫小姐桂珍隱名氏張福旺唐梁氏花女惠春二十户各一員隴西記保記無名氏三户各三元譚祐四元無名氏嘉泰號邱氏徐慶三唐藴輝堂王心容洪昌布號陳公館王心容杏花樓十户各二元良昭庸無名氏無名氏廣修斌鄭明忓葉祐望綿力子坤記沈楊氏尤户各五角錢辰生李鎭韋李本照張起顧志鴻程榮九奚林卿鄧林興蕭昇平李永富屠阿元䍜　峰鄭伯軍北萬興無名氏第一痴人求平安李源江十八户各二角不留名無名氏不書名錢觀官錢如官吳華庭李亥子七户各四角少于吕保興石輝廷江夏陽生洪惠生朱少雲雲樂居七户各一角沈蕉記李善念各三角六分無名一角八分覺是軒子貴鴉頭合一元二角廣張曉二角五分無名氏二角五分李怡壽堂三角五分李少田六角袁松記鄭崇儉堂各三角寳昌永三角五分李次翰三角令善堂乾裕莊各一元二角免非子八角無名氏六角共收洋一百十二元四角○侑觴樓銅洋二元○求愿子助楊依心願施粥洋六十元茸城五齡童子施粥洋十元唐鏡墀施粥米約四十五觔洋二員又一員張童氏施粥洋一員 
 
 
 

Page 10

 
 
   
 
 

Page 11

 
 
[錄]  
　　宫門抄○　　　　　　　　　　　　奏爲委解京銅起程日期摺○又奏匯到銅本銀兩片○粤督譚奏爲覆查保甲摺○又奏請將倡建贍族義　　　　　　　　　　○江督劉奏爲總兵留江差委片○奏總兵陛見回省飭赴新任片○湘撫鹿奏甄别千抱緣由片○黔撫嵩卖展緩盤查倉儲片○又奏各省解到恊餉數目片○湘撫陳奏爲特叅不職各員摺○二月十二日工部鴻臚寺廂黄旗值日内務府引見四十一名○前科布多幫辦大臣額勒春病痊請安○全福謝異恩○遼陽城守尉耆徴到京請安○文治續假五日○工部奏派查勘西陵工程派出鳳鳴○召見軍機額勒春耆徴○○三品頂戴督辦雲南礦務臣唐炯跪奏爲委解十六起二批京銅運員考語及起程日期恭摺抑祈聖鑒事竊據布政使裕祥詳稱十六起二批京銅現當起運自應遴員委解准糧道英奎轉據署雲南府知府林紹年申稱查有試用知縣王嘉福年富力强熟習銅務堪以委運由道覆查該員行走勤能辦事奮勉加考咨司該布政使查騐屬實詳請委解前來臣覆加查看尙與考語相符並據該運員禀報於光緖二十三年正月二十二日自滇起程臣已檄飭赶緊赴瀘兌銅雇船開運毋得耽延至委員鈐結隨解樣銅俟該連員到瀘兌收禀報至日另行專咨報部合併　明所有委解十六起二批京銅運員考語起程日期除咨部查照外謹會同雲貴總督臣崧蕃雲南巡撫臣黄槐森恭摺具陳伏乞皇上聖鑒謹奏奉硃批户部知道欽此○○唐炯片再據布政使裕祥稱天順祥商號匪解到湖北銅本銀四萬兩江西河南福建各一萬兩於八月十六九月二十三等日飭庫騐收訖理合附片陳明伏乞聖鑒謹奏奉硃批户部知道欽此○○太子少保頭品頂戴兩廣總督臣譚鍾　頭品頂戴廣東巡撫臣許振褘跪奏爲本年覆查保甲完竣據實上陳仰祈聖鑒事竊各屬編查保甲向於秋收後責成該管道府州縣親往認眞查勘督撫於歲底彚奏一次　經遵照辨理於光緒十三年二月十九日奉上諭著各直省督撫嚴飭各屬將保甲事宜認眞辦理不得僅以造送册報敷衍塞責用副朝廷戢暴安良實事求是之意將此通諭知之等因欽此當經通飭各屬欽遵辦理在案兹届光緒二十二年秋收後查辦之期經管道府州縣親往各屬抽查造具册結由蕃呆兩司會詳請奏前來臣等查粤東地處海濱盗風素熾加以五方雜處良莠不齊密邇港澳逋逃最易全在地方文武認眞稽察實力巡防平時守禦旣嚴則匪徒自不敢窺伺現在内河水陸各處及近省各海口均經撥輪　各船派調兵勇按叚駐紥聨絡梭巡前經議定整頓保甲章程奬勵員弁官紳投稽察嚴緝及通飭各屬率同公正紳耆認眞辦理見值抽　完竣臣等仍飭屬隨時實心經理務期匪戢良安以仰副朝廷綏靖海疆之至意所有覆查保甲完竣緣由謹繕摺具陳伏乞皇上聖鑒謹奏奉硃批知道了欽此○○譚鍾麟等片再光緖四年二月間欽奉上諭給事中崔穆之奏各省倉糓請飭整頓一摺著各直省卽將常平倉榖賈補足額社倉義倉所以濟官倉之不足並著　諭紳民次第興舉地方官經理得宜著有成效准其奏請奬勵等因欽此當經恭錄轉飭欽遵辦理去後兹據布政使張人駮詳稱據香山縣在籍花翎候選道繆間培倡建贍族義倉捐銀一千零一十兩以爲買榖備荒之用等情詳請具奏　奬前來臣等伏查士民人等助賑備荒捐銀一千兩以上者例得請旨建坊給與樂善好施字樣兹香山縣在籍花翎候選道繆福培倡建贍族義倉捐銀一千兩以上核與建坊之例相符相應請旨准將在籍花翎候選道繆福培自建一坊給予樂善好施字樣以示旌奬餘咨部外臣等謹合詞附片具奏伏乞聖鑒謹奏奉硃批著照所請禮部知道欽此○○劉坤一片再據記名提督前廣東南澳鎭總兵萬國本呈稱前因祖塋年久失修禀請代奏懇恩貧假三個月回籍修墓現在假期已滿修墓事竣呈請代春等情前來臣查該提督萬國本夙膺　寄謀勇兼優上年十一月蒙恩補授廣東南澳鎭總兵員缺旋奉諭旨著開缺另候簡用欽此欽遵在案該提督年力正强性成忠愛前在江南管帶防營並補署各缺整頓營伍深資得力於江南地方情形尤爲熟悉合無仰懇天恩俯准將萬國本留於兩江差遺委用俾臣得收指臂之助出自鴻施謹附片陳請伏乞聖鑒訓示謹奏奉硃批著照所請仍著該督隨時察看毋稍廻護欽此○○劉坤一片再新受徐州鎭總兵劉青煦前經遵旨入都陛見現已回省經臣飭赴新任並統帶徐防各營營務以重職守所有銘軍馬隊三營仍令前徐州鎭總兵陳鳳慺統帶駐紥余州照舊巡緝俾則街力除分飭遵照外謹會同漕運督臣松椿附片陳明伏乞聖鑒謹奏奉硃批知道了欽此○○鹿傳霖片再查定例千總等官年底甄别彚咨報部其甄别不及百之二三者如該省無衰庸戀缺應行甄别之處該督撫等卽將無可叅劾緣由聲明具奏等因歴經遵照辦理築查四川各漂營額設千總一百十四員每年例應叅劾三員光緒二十二年分查有綏寍營右營右哨吳孝德遲悮差使降爲把總提標中營左哨干總王懋德胆大妄爲斥革共計二員此外各標營千總除現駐臺藏未經回省不計外其在營各弁經署提督臣夏毓秀與臣陸續調省考騐尙無衰庸戀缺之員未便拘於定額率行充數致有屈抑仍隨時留心查看如有才庸技劣之員卽行分别勒休叅革以肅營伍斷不敢拘泥甄别年限稍有姑容除咨明兵部外所有光緒二十二年甄别千總不及分數緣由理合循例附片具陳伏乞聖鑒謹奏奉硃批兵部知道欽此○○嵩崑片再查黔省存儲倉糧例應年底委員盤查又奏銷上年各屬經管當社榖石收支數目造具册結及應造榖數黄册照例均於十二月内分别題咨自咸豐四年以後因剿辦逆匪碾放軍糧兼以地言被賊蹂躪秋糧减免不敷支給兵丁月米俱係碾動倉榖以供支放間有餘剿榖石被賊焚掠奏准豁免各屬應存常社榖石未能籌欵買補按年造報歴經前撫臣及奴才奏請展限奉旨著照所請該部知道欽此恭摺檄行司道遵照在案兹據布政使邵積誠糧儲道黄元善會詳稱現在苗教各匪雖輕蕩平而應存各屬倉榖因恊餉支絀未經買補所有光緒二十二年分各案倉糧仍難依限查辦等情會詳前來奴才覆核無異合無仰懇天恩俯准展緩俟庫項稍俗撥欵賈補後截數造報再行盤查以符定制而重倉儲餘咨户部查照外謹詂片具陳伏乞聖鑒訓示謹奏奉硃批著照研請片部知道欽此○○嵩崑片再光緖二十二年九月分收到各省解黔軍饟銀數業經奴才奏報在案兹查十月分收到江蘇省恊饟銀四千兩廣東省恊饟銀一萬兩四川省鹽厘稅恊饟抵捐等銀四萬兩共收銀五萬四千兩據布玫使邵積誠申報前來除咨部查照外謹附片具陳伏乞聖鑒謹奏奉硃批户部知道欽此○○頭品頂戴湖南巡撫臣陳實　跪案爲特叅疲玩不職各員擬請分别懲儆謹專摺具陳仰祈聖鑒巢竊臣於上年到任後曾將庸劣及溺職貽悮各員先後奏叅欽奉上諭分别降革數月以來雖羣吏才品不齊亦尙不敢顯爲民害惟敷衍因循久成風氣或性情素躭安逸或才具本屬毋庸旣已無意於民又豈可使爲民牧且疲玩之習不懲治具皆爲虚設優游粉飾貽害無形斷難稍從寛假查有永定縣知縣秦爾坦心地糊塗舉動荒謬並有縱　　役情事湘潭縣丞代理黄茅巡檢謝發榮不知檢束腸譏漲勝郴州良田巡檢戴樹滋任性輕率聲名平常以上三員擬請旨卽行一併革職通道縣知縣單家榮才質襄庸難明振作擬請勒令休致沅江縣知縣郭鵬榮才具庸懦洽輿情惟其子途出身文理尙優擬請改以敎職歸部選用善化縣知縣顧玉成操守雖尙無他而解怠陳率不勝繁萬不敢以訓補在前稍涉廻護除先行撤任外擬請將該員開缺另補以示懲儆此外如有溺職之員容再確加考察隨時分别糾劾以期仰副隔于整飭吏治至意可此次米劾不員　蒙俞允所遺各缺除　化　　　補不計外其必定通道沅江三缺俱係簡缺湖南賓現有　補人員　請扣留外補所有特叅疲玩不職各員擬請分别懲儆織由據此臬雨司並該等道府揭詳前來匯會同督臣張之洞專摺具陳伏乞皇上樂鑒訓示謹奏奉硃批另有旨欽此二二　 
 
 

Page 12

 
 
[光緒二十三年二月十三日京報全錄]  
　　官門抄○諭旨二道錄前○提督蘇奏請將修築砲臺鑿石開河之出力員弁從優奬叙片○總兵劉奏報接印任事日期摺○皖撫鄧奏審明叅革人員將不干已事違例赴部妄揭按律加等定擬摺○閩督邊奏循例校閱省標營伍情形摺○皖撫鄧奏爲察看知州留省補用片○粤督譚奏報委著各員片○鄂撫譚奏遴員接署知府片○二月十三日内務府國子監正黄旗值日内務府引見四十五名○阿公請假十日○彭壽續假五日○掌儀司奏十五日祭奉先殿澤公行禮○召見軍機○○蘇元春片再沿邊關隘修築砲台鑿石開河變爲大道一千七百里中屹若長城鞏固轉輸胥便行旅無虞固不惜夫工貲亦借資乎勇力尤賴各該統領分統營務管帶帮帶等深明大義努力圖功責成正副哨弁隊目勇丁於蠻烟瘴雨之中盛署祁寒之際不辭險阻不憚劬勞監督工程終年力作間有染受炎瘴身故者多猶復賈勇直前不稍退怯卒于七年之内一律告成工匠之費雖繁營衆帮工所省尤屬不少每念羣策羣力不敢壅於上聞相應籲懇天恩准將在事出力員弁兵勇附入五年邊防例保案内從優請奬以示鼓勵出自逾格鴻施附片上陳伏乞訓示謹奏奉硃批准其酌保毋許暖濫欽此○○記名堪勝提督江南徐州鎭總兵奴才劉青煦跪奏爲恭報奴才接篆日期叩謝天恩仰祈聖鑒事竊奴才欽奉恩命補授徐州鎭總兵員缺本年十月入都展覲仰蒙召見二次聖訓周詳莫名欽感陛辭後遵卽南下行抵江寗省城奉督臣留坤一行知飭赴新任十二月二十三日行抵徐州府城二十四日准署徐州鎭總兵陳鳳樓將關防文卷等件委員齎送前來當卽恭設香案望闕叩頭謝恩祗領任事伏念奴才屢權閫寄未報涓埃沐逾格之隆施迓温綸之寵命拜颺魏闕幸遂瞻雲就日之沈作鎭徐方彌切履薄臨深之欋查徐州地當衝要總兵責在操防蒿目時艱慮萑苻之未靖留心武備貴紀律之加嚴自維薄植菲材深懼弗克勝任惟有恪遵宸訓勉竭愚忱隨時隨事禀承督臣認眞經理以期仰答高厚生成於萬一所有奴才接篆日期並感激下沉謹繕指叩謝天恩伏乞皇上聖鑒謹奏奉硃批知道了欽此○○頭品頂戴安徽巡撫臣鄧華熙跪奏爲審明叅革人員將不干己事韋例赴部妄揭按例加等定擬恭摺仰祈聖鑒事竊查接管卷内據池州府經歴張文照因撤任叅革卽以池州府將監獄徇情借與貴池縣覊禁人犯並未詳咨立案近有署貴池縣知縣柯劭憼將截留遇赦援免流犯僧大輝濫禁監斃例有處分請立案查辦等情用收藏預印空白書寫倒塡在任日期分投督撫並刑部衙門申禀當經督臣並前撫臣均批申斥並飭縣將僧大輝監斃一案據實詳辦並准刑部以該經歴旣已分詳督撫并不聽候查辦率用公文在部投遞此端一開必致紛紛效尤奏請將張文照撤任提省審明從嚴叅辦奉旨依議欽此等因咨行到前撫臣福潤因查該經歴張文照業已撤任叅革其申文内旣牽及貴池縣柯劭憼與藩臬兩司姻親恐有袒護之語未便飭司審辦當經札署安慶府知府楊綜清將該經歴提案量明審辦去後兹據該府查訊明確擬議解勘前來臣親提研鞫緣張文照籍隷江蘇儀徴縣報捐府經歴指分安徽省到省候補于光緒十六年咨補池州府經歴是年十二月初十日到任池州府同城之貴池縣監獄毁于兵燹所有人犯向租民房覊禁時虞疎脫光緒初年府監修復該前縣楊同福禀經該前府夏允升批准將該縣人犯寄禁府監府縣各犯分號禁管各有禁卒以專責成遇有事故分别查叅修監銀兩僅支府監一分修理縣監銀兩照章扣解歴二十餘年均係照辦張文照抵任卽面禀該府查明更正該府以歴有年所相安無事未經准行二十年十一月十六日有績溪縣解赴陜西配所流犯僧大輝經青陽縣遞解到貴池縣該前縣劉錕因查該犯恭逢是年八月十六日恩詔應准查辦當經截留造册詳名並將該犯寄禁府監候示劉錕因未奉到批示缷事該縣柯劭憼抵任因僧大輝原犯情罪雖不在准免之列惟條欵内究未指明應准援免亦未遞籍適該犯在監患病無人承保飭令散禁醫治嗣經臬司以該犯應准援免札飭遞籍保釋時因犯病沉重查詢不願前進仍行散禁醫治詎僧大輝醫治罔效病故禀府札委青陽縣騐訊詳報嗣經前撫臣督同藩臬兩司查張文照遇差訛詐生事妄爲卽撤任奏叅革職時值該縣柯劭憼因公在省張文照疑係該縣所爲遷怒謾駡用收藏預印空白申文禀帖書寫池州府循情將府監借與貴池縣覊禁人犯並未報部立案並以該縣柯劭憼將逢赦援免流犯僧大輝濫禁監斃請立案查辦等情倒塡在任日期分赴督撫並刑部衙門申禀當經督臣並前撫臣分别批飭申斥一面飭縣將僮大輝監斃一案詳辦並經刑部接據張文照申文奏奉諭旨飭令將張文照提審嚴辦咨行到撫臣轉飭安慶府查審明確擬議解勘臣親提復鞫據供前情不諱並據供明藩臬兩司與柯劭憼並無戚誼因誤聽人言申文内冒昧列陳究詰不移案無循飾查例載官民告訐之案察其事不于已因懷挾私仇以圖報復者内外問刑衙門不問虚實立案不行仍照違制津杖一百再加枷號一個月係官已革職者與民人一例辦理等語此案已革府經歴張文照因撤任叅革心疑貴池縣知縣柯劭憼所爲輒敢摭砌並不干已之事違例妄揭希圖查辦報復謬妄已極自應按例加等問擬張文照應照官民告訐之案察其事不干已因懷挾私仇以圖報復者内外問刑衙門不問虚實立案不行仍照違制律杖一百例上加一等擬杖六十徒一年係已革之員照例與民人一例辦理解配折責充徒所指各節照例立案不行該縣柯劭懲與藩臬兩司並非姻親已據張文照供明係誤聽傳言胃昧列陳應毋庸議僧大輝在監病故刑禁人等訊無凌虐情弊飭取管獄官貴池縣典史職名詳叅除供招咨部外所有審擬緣由理合恭摺具陳伏乞皇上聖鑒敕部核覆施行謹奉奉硃批刑部議奏欽此○○頭品頂戴閩浙總督臣邊寳泉跪奏爲冬操校閱省標營伍情形恭摺仰祈聖鑒事竊照福建省會各營官兵每届冬季應行校閱合操後於十二月十三日將督標曁福州城守六營弁兵調集校塲逐加簡閱合隊操演陣勢聨絡步伐整齊並調全福中左右三旗練兵福靖中前霆慶中三旗勇丁演試洋槍洋砲排比連環均屬合法復閱各營官兵馬步弓箭鳥槍抬砲中靶者多籘牌雜技亦俱跳舞便捷軍裝器械堅利鮮明馬匹臕壯各營將弁兵丁内有技藝優嫻者分别奬賞存記稍差者勒限練習覆考核辦後仍督飭各將領申明紀律勤加訓練庶幾精益求精咸成勁旅以仰副聖主整飭戎行至意所有光緒二十二年冬校閱省標營伍情形循例恭摺其陳伏乞皇上聖鑒謹奉奉硃批知道了欽此○○鄧華熙片再勞績保舉候補直隷州知州應於到省一年後察看考核奏明分别繁簡補用歴經循辦在案兹查有補用直隷州知州石承伯自光緒二十一年十一月初五日到省之日起扣至二十二年十一月初五日止試　一年期滿例應甄别據藩臬兩司會詳請奏前來臣到任未及三月例不加者旣據醫臬兩司詳稱該員石承伯頗有遯練　力正富堪地留省以繁缺補用除咨部查照外謹會同兩江總督臣劉坤一附片具陳伏乞聖鑒謹奏奉硃批知道了欽此○○譚鍾麟等片再准部咨疏通正途案内嗣後各省州縣缺出令將輸委班次並出缺日期每届三月奏報等因歴經遵照辦理兹光緒二十二年夏季分出有署饒平縣知縣劉孚京調署揭陽縣知縣遺缺係揀委簡缺例應按班輪委今因該縣地方緊要酌委試用知縣林禧徴署理不入班次積缺計算又豐順縣知縣鄧衍潛調省差委遺缺　用委用試用班以試用知縣俞煐署理又遂溪縣知縣嚴崇德調署順德縣知縣遺缺輪用正途班以敎習分發試用知縣葛長春署理據廣東布政使張人騣列册謹請具奏而來除册除邵外臣等謹合詞附片具陳伏乞聖鑒謹奏奉硃批吏部知道欽此○○譚斷泃片　再　　知府高蔚光現據禀請開缺回籍修墓除另有恭疏題報開缺外所遺築務亟應委員　署查有補用知府吉爾哈春心地樸誠才具穩練堪以署理據湖北布政使王之春署察使矍廷韶貧詳前來除檄飭遵照外所有黄州府員献相應請旨飭放以遁職守謹會同湖廣督臣張之洞附片具陳㐲乞聖鑒　　　　　　　　　　　　　欽此 
 
