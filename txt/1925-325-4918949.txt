# 1925 - 325 - 4918949

 

Page 1

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *   
 
 

Page 2

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *   
 
 

Page 3

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *   
 
 

Page 4

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *時評 
[整理（冷）]  
　　各省之人民官吏苟欲整理地方者不在其他之務多改革第一在不許部下濫招兵第三在清除境内之散兵第三在廓清境内之盜匪第四在處置境内擾民之稅吏知事及警察第五在掃除境内各種阻碍交通之行動第六在不濫增機關此六者而能實行第一步整理之能事畢矣何也第一須境内之居民得以安居得以樂業然後其他整理乃有所着手也 
　　第二步之整理乃爲財政整理財政必須可以取財之地又須有力能輸財之人故第一步中二三四五各條爲不可少之預備整理財政又必先不濫增支出之財又須漸去妄費之財故第一步中一與六兩條爲不可少之預備若舍此不圖而徒於名義上求改革人物求替換我恐愈整理而愈起紛擾也 
國内專電一 
　　北京　張口議不倒段不散關會改革中樞（二十八日下午八鐘） 
　　北京　馮覆府不來京仍抱不干政主義一切事聽中央主持 
　　北京　府决葉恭綽准辭龔心湛兼交長陸夢熊交次許世英爲秘長張伯英先代（二十八日下午八鐘） 
　　北京　昨夜府議准朱深辭職任衛興武兼警察總監今日丑刻發令 
　　北京　曾毓雋在警衛司令部與鹿鍾麟隔屋由慈光典招待 
　　北京　某實力方面認翁敬棠回京已至時機命翁回京銷假翁今晨由津入京同行者有十餘人之多翁控訴法郎案第三呈已在行篋措詞催法庭將全案人證歸案審訊預料李沈章三閣員須到案國民軍方以財部將法郎案數百萬整數付奉認有散究必要不因近日李之百方提供而回復感情清賬還是要算的（二十八日下午一鐘） 
　　北京　津電話（一）張學良派日人某到灤州謁郭謂君之此舉非擁吾乃陷吾於不能做人尙望速籌挽救辦法郭言張氏父子對我狠厚吾非不知感吾爲救三省人民兼爲雨帥策善後望斷然行之非拆台也日人不得要領而走學良致郭一函則郭未示人外傳學良晤郭實係錯誤（二）黎左右已入治裝時期黎耳軟呼之欲出國民軍對黎出尙未同意多數主實行委員制不必黎過渡因八十三天後又須歡送一回民亦勞止矣但張口對黎出謂無成見（三）魯來之軍經李景林繳械已九批日人尙鼓吹李未反奉係看法不同（二十八日下午一鐘） 
　　北京　國民軍息熱河闞朝璽電郭李贊成和平派代表到張口謁馮 
　　北京　今日國民大會下午一時在景山集合各區警察監視學生因朱深之免職而警察盡撤故各校準備頗自由朱深昨夜將警廳交代後赴交民巷（二十八日下午一鐘） 
　　北京　國民軍要人云馮已覆段不來京對曾毓雋事不提（二十八日下午一鐘） 
　　北京　此間有識者觀測張作霖如認錯可以付兵權於比較穏健軍官而與郭行成尙可保持操縱三省之權若以兵隊討郭須知潰兵如山倒奉軍中如郭者正多不知張取何途（二十八日下午一鐘） 
　　天津　駐楊柳青之某旅一部於宥（二）（十）（六）夜忽然變態西行未擾及地方（二十八日下午四鐘） 
　　天津　郭松齡在灤州扣留之趙恩臻高維嶽齊恩銘裴春生四軍長及旅長曁下級軍官等共二十餘人昨晚押解來津送交督署李囑朱參謀長妥爲優待並將各下級軍官分别給資遣散 
　　天津　李景林對領團聲明本人當竭全力以保省境安全守嚴正中立之態度至外人生命財産本人負完全保護之責（二十八日下午四鐘） 
　　天津　馮玉祥近電李督勿因東北内部之變而易和平初衷爲國爲民應本素志維持到底 
　　天津　鄧寳珊對保定地方行政仍電商李督維持李以和平條約所關决不放棄責任（以上二十八日下午五鐘） 
　　天津　直軍第二旅砲隊一營及步兵第一營均由馬廠來津駐韓家墅又該旅輜重一營由保來津現駐扶輪中校 
　　天津　據外訊郭軍之一部勘（二十八）晨佔領榆關張作相部宥（二十六）夜退出關外張學良宥（二十六）抵秦皇島勘（二十八）午派顧問某日人代表赴昌黎晤郭商解决辦法另訊郭已電奉張提出要求條件（一）魯歸岳（二）直歸馮（三）熱歸李（四）郭本人統馭東三省（二十八日下午四鐘） 
　　天津　許蘭洲蘇錫麟由營口乘天潮丸感（二十七）晚抵津向直李晤商郭軍班師問題（二十八日下午六鐘） 
　　天津　奉軍師長裴春生高維嶽趙恩臻齊恩銘及某某兩旅長團長二十名在灤州被郭松齡拘捕感（二十七）晚解津直李優加保護（二十八日下午六鐘） 
　　天津　李景林擬將直隸陸軍第一第二第十九三師及第一二三四混成旅改編爲四軍以李爽愷爲四軍總指揮以馬瑞雲爲第一軍長胡毓坤爲第二軍長張憲爲三軍長王丕煥爲第四軍長 
　　天津　住國民飯店之奉系要人吳晋昨接奉張電令速收容在津之奉系要人改道葫蘆島回奉（以上二十八日下午三鐘） 
　　奉天　開往關内之郭部某旅敬（十四）晚忽開回山海關附近有所要求經張作相極力勸慰無效小有衝突旋又有某某兩旅出關行抵榆關附近張學良聞訊趕到曉以大義亦不聽正在相持中徑（二）（十）（五）晨第九師長汲金純聞訊率所部抵榆關鎭壓當午駐熱境之闞朝璽張九卿湯玉麟萬福林穆春等各軍長同抵榆關協議維持辦法結果未詳宥（二）（十）（六）汲金純湯玉麟同車來奉報告一切省城人心尙安靜惟恐不逞之徒乘機造謠現已宣布戒嚴 
　　奉天　張督派車連惠赴魯晤張宗昌畢庶澄派陳桂第由青島來奉報告海軍佈防情形（以上二十七日下午七鐘） 
　　哈爾濱　奉天事此問僅憑東方社電傳但官署得確息已妥洽人心安金融今亦平穏（二十七日下午六鐘） 
　　哈爾濱　濱江鎭守使昨議戒嚴報已刋載但未正式宣布（二十八日下午一鐘） 
　　鄭州　劉鎭華舊部張治公聯合吳新田集中岳陽縣希圖舉事聞孫岳已離長安有到潼關訊 
　　鄭州警備司令楊瑞軒本撥歸李紀才節制隨同攻魯昨以局勢緩和晋省商要公（以上二十七日下午九鐘） 
　　開封　國民軍早與魯方開火王爲蔚佔臨城李師馬吉第旅佔兗州頗獲勝利毅軍第三混成旅張團昨率全部向曹州開拔 
　　開封　由京至鄭車已通惟彰德一帶軍隊仍扣車不已岳特派運輸司令王纘緖赴彰取締以維路務 
　　開封　岳在鄭開動軍隊已經就緒昨晚偕顧問馬驤返省（以上二十六日下午六鐘） 
　　開封　段派代表謁岳請表示態度浙江代表戈寳勝寢（二十六）抵省 
　　開封　班禪電岳督願調停時局並擬來汴一行 
　　開封國民二軍十四混成旅長田維勤係吳佩孚舊部因開拔遲鈍特電岳督願待罪立功岳委其充十五師長 
　　開封　昨岳委李雲龍爲北路執法處長郭振才爲東路執法長（以上二十八日下午一鐘） 
　　徐州　沁（二十七）早一時蘇軍支隊司令李奇鳳率兵一營由臨城來停二時東去二時浙軍三師參謀長方參帶步兵一營砲兵三連由東來向南去八時皖軍第五師梅鳳章團長及所部由徐回蚌十二時靳雲鶚之代表裴髭慶由寗過徐北上午後二時白寳山由臨城來徐即日轉車回海（二十七日下午七鐘） 
　　蚌埠　沁（二十七）酉刻聯軍二十四旅派楊品山運大砲二尊過蚌北上戌刻皖軍第二旅二團團長秦慶麟率本團一二兩營由前線回蚌未下車候令南下車站派專車赴宿迎馬祥斌來蚌約今晚酉刻可到（二十八日下午四鐘） 
　　漢口　吳蕭均主顔惠慶攝閣宥晚會議散後分電馮岳孫及新奉系徵詢意見 
　　漢口　京漢路北行三次客車感在宜溝鎭折回聞因前方軍車甚多 
　　漢口　路訊國民三軍及建國豫車分駐順德石家莊保定大名等處前駐防偃城國民二軍阎旅業開駐彰德所有偃城駐馬店均由毅軍接防 
　　漢口　宋大霈感（二十七）派排長于瑞龍赴漢廠起運迫撃砲十尊豫東鎭署參謀長周炳臣感（二十七）在漢廠領拍撃砲四尊砲彈四百顆（以上二十八日下午四鐘） 
　　漢口　蕭宥（二十六）電吳齊報告奉軍内變情形大致如昨電又續電謂據駐京代表電稱郭松齡已越過山海關宣布張作霖罪狀吉黑兩省大部分軍隊已響應郭張作相全軍解散張學良被軟禁京中奉派要人全逃津段有辭職意 
　　漢口　豫岳分電東北兩路不問奉方内部若何但須照預定計劃急進 
　　漢口　軍訊·張培榮軍佔固安奉軍退入濟南李紀才部三旅佔領長清趙官鎭距濟南僅百里（以上二十七日下午十一鐘） 
　　漢口　軍訊張培榮軍感（二十七）佔領濟南豫軍王爲蔚部晚到濟孫電前敵各軍急進肅清魯境（二十八日下午十一鐘） 
　　漢口　唐少川函吳謂討賊軍宜明正是非吳現托劉奇瑤携覆函赴滬面唐大意謂正名定罪誠爲急務太炎巧電或有爲而發懇商太炎與公司則轉旋亂局恢復治軌彌復易與等語 
 
 

Page 5

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *接國内專電一 
　　漢口　馬濟儉乘車到漢寓南洋公司總部因投効軍官多至千餘人擬就萬松園總招待所設軍官團敎授軍事學術月給津貼定東成立（以上二十八日下午七鐘） 
　　蕪湖　聯軍第十二軍司令王普今日出示佈告禁止造謠以安人心（二十八日下午四鐘） 
國内專電二 
　　北京　英使照會外部和記羊羣爲察官廳没收特抗議索償（二十八日下午一鐘） 
　　北京　財整會函外部請通知各國使館將各該國僑民抵押借欵開單列表送會查核（二十八日下午一鐘） 
　　北京　關會已分配人員夫馬費委員二千秘長一千處長五百秘書及帮辦三百股長二百八處員一百六至八十辦事員八十（二十八日下午一鐘） 
　　北京　中俄分委員會今日開商約分委員會（二十八日下午一鐘） 
　　奉天　加拉罕宥（二十六）午後一時抵奉張派副官處長兪沐潭王永江派高清和到站歡迎加下車後逕赴該國領事館休息四時進城訪張張留讌席間談中俄事甚洽今晨乘南滿快車赴大連乘輪晋京（二十七日下午一鐘） 
　　吉林　俄屬廟街改稱那威西比利斯克 
　　吉林　加拉罕有（二十五）日過長到奉當晚由水道赴津（以上二十七日下午一鐘） 
　　哈爾濱　吳俊陞今日午後五鐘過哈赴奉 
　　哈爾濱　東鐵取消工業大學年補助費七萬五千元畢業生改作技士不作工程師此爲蘇俄抑制白俄與華生之手段並報復該校不肯與該路合作改學制 
　　哈爾濱　日領館辦徵兵事儉（二十八）截止 
　　哈爾濱　總商會今日改選公斷處長穆文煥當選（以上二十七日下午六鐘） 
　　哈爾濱　于冲漢辭特區長官奉張委張煥相兼張今日接事凡新調哈官都惴惴特區政局將又一變 
　　哈爾濱　稅局主道裏設糧市總商會贊成俟查定地點再辦（以上二十八日下午一鐘） 
　　漢口　蕭沁（二十七）午到漢弔唁張福來晚赴總部晚餐（二十八日下午七鐘） 
　　漢口　黎㴻儉午後三時接任財廳長 
　　漢口　警廳在六七九等署挑選幹警三十名接防英界感（二十七）由交署照會英領署儉（二十八）午十二時實行原駐英界二師軍隊同時撤退（以上二十八日下午四鐘） 
　　重慶　賴心輝敬（二十四）入成都省署辦公渝行署實行撤消 
　　重慶　王陵基定下月東日將衛戌司令交通英接收惟城門守衛已由通英部擔任 
　　重慶　湯子模由湘入黔屬錦屏派其師長羅覯光謁彭漢章即來川請求收容 
　　重慶　渝商業共進會議决購械辦商團各帮已簽字照辦（以上二十八日下午七鐘） 
　　長沙　唐生智令所部軍隊集中醴陵候趙檢閱何旅長健亦由衡赴醴趙令派赴醴隨員訓練總監喬岑輔與參謀副官及弁兵等十餘人準備出發 
　　長沙　提征田賦案業已通過定出月蒸（十日）日開征 
　　長沙　議會將通電否認以裁釐爲關稅自主條件（以上二十七日上午十二鐘） 
　　廣州　寢（二十六）下午一時東園罷工委員會内因會議衝突該會副會長曾子嚴中槍受傷即送公醫院調治兇手旋被扣留該會即夜通告各報館不許登載此事 
　　廣州　港政府負責代表周壽臣羅旭和遮打爵士及班辣西人有（二十五）日偕粤代表團乘輪抵粤寓亞洲酒店政府派楊西巖招待連日與政治委員主席汪精衛接洽解决罷工事項日間將召集各界開會討論進行 
　　廣州　政府命令着蔣中正飭部於一月内掃滅東莞增城封安博羅惠州河源等處土匪散兵 
　　廣州　南征軍梗（二十三）下總攻撃雷州令傳迥（二十四）佔雷州 
　　廣州　范石生在粤所招新兵千餘已由梧赴邕轉百色入滇連日續有第二批新兵過梧西上並帶大帮軍用品隨行 
　　廣州　合益輪渡迥（二十四）由石岐開來省城午後六時經白花海面遇匪輪截刦全渡財物被刦一空擄去搭客八十餘人 
　　廣州　政府派飛鷹艦泊中流砥柱海面檢查入口船隻罷工會議决封鎖全粤港口各港口内糾察隊防守（以上二十六日下午十鐘） 
　　香港　省民黨徑（二十五）會議汪精衛伍朝樞等列席討論改選中央執行委員多人及對付京右派法 
　　香港　省電楊西巖簡琴石定儉（二十八）來港商解决工潮 
　　香港　汪精衛准劉玉山辭職所部交朱培德收編（以上二十八日下午八鐘） 
　　揚州　馬玉仁感晚來揚（二十七日下午六鐘） 
　　揚州　省視學夏承楓勘（二十八）在鎭九師演講訂陷（三十）來五師講演兼視察各校（二十八日下午五鐘） 
特約路透電 
[中國近事之外電]  
　　二十八日北京電　昨夜有命令准警監朱深辭職以衛興武爲代理警監朱深蹝跡不明有人謂已避匿交民巷現有大隊警察圍守交民巷志在阻止政界中人遁至該處 
　　二十八日東京電　據可恃方面消息日政府料中國於關稅會議未閉幕前不致有大戰爭閉幕後恐軍閥各首領將作混戰徐樹錚今日謁見幣原男爵請日政府輔助中國臨時政府幣原答稱日本擬嚴守中立 
　　二十八日東京電　駐滿洲日兵共有一師又鐵路衛兵四隊陸軍省視此已敷保護日僑生命財産如有必要則將增加外交省接滿洲消息謂日僑現組織自衛義男隊惟日政府已命日人嚴守中立 
　　二十八日舊金山電　夏威夷移民督辦因接海外密報有人謀圖私運華人入美故率隊搜查由遠東開抵之某船遍搜兩次無隠不及卒無所獲將離船時有一搜查員在最深之艙内偶揭一棺之蓋見内臥一中國少年旁置食物行李於是乃揭視其餘十棺無一不有人在當局之意今已發覺私運外人之大陰謀由東方某社指導一切船中海員按名得賄甚奢 
[法國組閣將成]  
　　二十七日巴黎電　白里安與各方面討論終日後實際上新内閣現組成白里安總理將兼長外交以洛歇爾長財政班樂衛長陸軍萊巨斯長海軍裴里爾長殖民部 
　　二十七日巴黎電　白里安解决法國財政之策在羅致著名財政家商實業家銀行家合組顧問委員會 
　　二十七日倫敦電　倫敦佛郎各價今日開盤爲一二三又十六分之十五合英金一鎊比昨日高起三佛郎又十六分三七匯市又起色是否由於官場之援助或歐陸之收買抑如法國組閣困難之銷釋現尙未悉 
[德國會核准公约與聯盟會]  
　　二十七日柏林電　德國國會以二七八票對一八九票今日核准德國加入國際聯盟會又以三百票對一七四票批准洛迦諾條約 
　　二十七日柏林電　國會以二九一票對一七四票三讀通過洛迦諾條約包括保安公約公斷條約及德國加入國際聯盟會三種外交界等旁觀席甚形擁擠總理路德與外交長史特萊斯曼將於星期日往倫敦簽定此約然後内閣將總辭職以便改組贊助此約各政黨之混合政府 
[英德商約談判之中止]  
　　二十七日柏林電　半官消息英德代表關於因英德商約而起各問題之谈判現中止因雙方雖對於關稅之實施已有恊定然對於約文之解釋各有意見也聞商約所載英政府擔任不徵收與德國特殊有害之稅一條即爲解釋各異之點德代表稱英國所徵德國出口貨之稅如樂器鋼琴等類應援照上述條文即予註銷或大爲裁减 
[英國之稅則紗工]  
　　二十七日倫敦電　商部五委員會即審查關於保障實業法之請願書者已發表報告主張對於包裹紙按值徵稅百分之十七·五附以若干除外事項再製造物品中所用爲原料之包裹紙其值超過製造品全值百分之十五則所用包裹紙亦照值收稅百分之十七·五某種刀具（除外科用刀及機器用刀外）剪刀剃刀及叉等皆按值收稅百分之三十三皮製與布製手套亦收稅百分之三十三惟絲製或人造絲製者則因已得充分保護故徵稅較輕 
　　二十七日倫敦電　孟却斯德紡美棉之紗廠今日投票多數贊成紗廠聯合會所擬將每週工時由三十九小時又四分之一減爲三十五小時之提議但贊成票七三·○○○反對票二○·○○○董事會認爲票數不足未便續减工時 
　　二十七日倫敦電　孟郤斯德紗廠聯合會今日開會大多數决定不贊成依照戰時棉花管理局辦法組織蘭開夏棉紡業管理處並加入工人代表之提議 
[英國無線電罷工風潮]  
　　二十七日倫敦電　無線電報員之罷工風潮與陸地電台無關但電報員公會即發出罷工通告者自稱在英商船司收發無線電報之職者百分之九十八係其會員已通告無線電報員於船隻入港後到會報告不得續簽定新合同惟在海上之船隻因現行合同尙未作廢故不受防碍一般輿論以爲商部必欲實行其關於無線電報員之條例則必有許多船隻不能開行 
　　二十七日倫敦電　聞商部鑒於無線電報員之罷工已暫不實行每船至少須載無線電報員三人之條例電報員公會稱電報員不允續定合同者已逹二百人利物浦與格拉里戈各有一船赫爾有兩船現皆因此停駛商部之撤銷每船至少須載無線電報員三人條例乃袒護船主之行動徒使政府所頒條例起人疑念貽人笑話耳赫爾兩船後由商部結予證狀照常開行有航業公司數家對於電報員未發减資通告故未受影響 
[各國近事]  
　　二十七日墨西哥城電　墨西哥衆議院今日通過煤油案實行憲法第二十七欵之規定凡外人在墨西哥置有水陸産業者如不入墨西哥籍須於三年内售去其産業此舉與墨西哥汕礦公司至有影響此案現送交參議院考慮 
　　二十八日愛爾蘭杜白林電　昨夜有人衣衛兵制服入芒特覺監獄刦去十九犯警察四出偵查迄無所獲 
　　二十八日東京電　聞在莫斯科參與薩哈連讓與權會議之日代表已奉命如不能與蘇俄當局協商妥洽則即回國蓋非與蘇俄當局商妥在經濟上不能開採該處之没礦煤礦也 
　　二十八日雪梨電　罷工英海員今日已依僱主條件照常服務 
公電 
　　北京通電一　各省衙門均鑒臨時執政令督辦江蘇軍務善後事宜楊宇霆著免去本職此令特任孫傳芳督辦江蘇軍務善後事宜此令督辦安徽軍務善後事宜姜登選著免去本職此令特任鄧如琢督辦安徽軍務善後事宜此令京徑（二十五日）印 
　　北京通電二　各省衙門鈞鑒臨時執政令釐金名目創於清季祇爲臨時籌餉而設衡諸古代關市之徵於義本有未合且就各處通過貨物節節抽收於工商業之發展影響甚鉅邇年以來政府深知其弊屢有裁撤之議顧以各省區軍政要需賴茲挹注因仍舊貫未予蠲除惟長此遷延殊非體恤商民整飭財政之意著財政部會同財政善後委員會將各省區釐金及類似釐金之通過稅捐一律委籌裁撤並將預備裁釐之先及實行裁竣以後各省區原恃釐金之支欵如何確實抵補詳擬辦法及進行期限呈候核奪此令京宥（廿六）印 
　　包頭馮玉祥通電　各報館均鑒有日致盛京張督辦一電文曰萬急盛京張督辦鑒慨自江浙肇覆禍及直魯延逼京幾風聲所至民怨沸騰閣下鑒於輿論之不容故對外宣言佯以退讓爲詞而暗中則節節進行不遺餘力重兵環境迫我宣言祥以關切之私曾上寸箋將閣下顚倒錯亂之設施逐一披露期望根本覺悟藉以維持大局不致糜爛詎意告者諄諄聽者藐藐近復主持分途進兵再圖擾亂長江閣下何不思之甚忍令生民塗炭國本動搖而不爲國家人民一設想耶祥承閣下不棄迭次欲與全作用敢本君子愛人以德之意凡人之所不敢言不忍言者爲閣下一言之作爲最後之忠告請即平心靜氣一詳察之語云得人者昌失人者亡况共和國家民爲主體不顧民生焉能立國乃自奉軍入關四出騷擾因所部有公取公用之實致民間來要吃要穿之謠試思軍興以來閣下兵威所及之區横征暴歛觸處皆是苛捐勒索有家難歸凡所收人多歸中飽軍食告竭重累人民民欲偕亡豈能獨樂誦讀古訓良足籨規爲閣下計全國民情旣已共棄無民執興爲治理應及身引退者一也再則滬案發生全國人士奔走呼號惟恐或後蓋鑒於强鄰之侵略無厭吾民將無噍類民之不存國將奚託閣下偏不注重民生忍心爲虎作倀縱容軍隊解散學生殘害工人此爲識者决不忍爲閣下乃甘違民意竟悍然爲之而不顧就令犧牲國家亦所不恤是誠全國人士所爲痛心疾首而一致聲討者矧閣下不顧國家大計輕舉妄動愚昧無知每一念及輙爲痛惜現在舉國救亡矢集一身自宜引各自責以謝國人理應及身引退者二也至若民國成立幾於無歲無戰無年不征究其癥結所在可以一言而决曰帝制軍與共和之思想衝突而已閣下思想始脫胎於張動繼效法乎項城對於效忠民國者則視爲分讐贊成帝制者则引爲同調所謂復辟以來諸戰役無一非閣下之一誤再誤暗中操縱明爲主持所釀成其思想之腐舊揆之現代新潮流實有背道而馳之勢夫以德意志之强盛威廉二世之英武其勢力之雄厚較之遼東三省大小奚若只以思想背乎新潮遂至一蹶而不振閣下應知大勢所趨誤入歧途不自警覺倘再事前驅禍更難測於身於國兩無裨益此觀察世界潮流理宜及身引退者三也綜上三端而覺閣下對於中華民國建國之根本旣多輕視則國計民生焉能得所補益但爲閣下前途計白山黑水旣係舊游之鄕猛將謀臣復多識時之士倘能本平民政治之精神毅然以三省政權完全還之國民則終老田園晚景亦自足樂較之徒爭意氣違反民情而權爭雄長於一時者其得失奚啻天淵耶祥爲愛惜國家計愛惜三省人民計愛惜閣下及其左右英才計謹貢片言敬乞察之等語特電奉逹伏維亮察馮玉祥有印 
　　全國商聯會電　各報館均鑒吾民苦兵革久矣民國成立十有四稔無日不在干戈擾攘之中萁豆相煎池魚殃及對外則貽人訕笑對内則徒苦民生所爭者一己之私所失者九鼎之重目今關稅特别會議各國代表薈萃都門期挽旣失之主權共圖最後之勝利所關至鉅中外咸知倘因兵爭發生影響良機坐失補救維艱此其大者至庶政因以不舉百業因以凋零全國饑荒胥在諸公之一逞諸公通電皆以和平爲目的以愛國爲指歸徵諸事情竟至相反國號共和不能圖子孫久遠潮流日惡恐將演心腹殷憂後世隠患無窮百年難逃清議諸公捫心自問母亦有愧天良敢乞各方以國爲重趁此解甲息兵言歸於好俾中央折衝樽爼早奏膚功使小民魂夢不驚永適樂土祚國福利千載一時本會業於本日議决通電聲請掬誠哀懇諸乞鑒之中華全國商會聯合會臨時大會會長張志良王文典·曁各省區代表吉林張松齡·越南河内華僑歐耀庚·海防華僑陳友琴·河南黃仲箎·陜西張繼宗崔雲松·斐律濱華僑胡諸清熱河趙公謹李東萊謝桐森·湖南吕鵬搏·新疆黃立中苗淇發袁進業·四川江經沅·綏遠張崇午甘肅雲維儒·湖北郭漢英劉鶴年·京兆安迪生王建中王恩澍·山東邱砥之張文炳·浙江童蒙求·奉天韓毅·旅俄華僑王會卿徐程九·江西盧芳張家驤·安徽余啓沂·荷屬坤甸華僑徐景雲·福建卓宏謀·黑龍江傳崙·京師關中敷·山西王肇泰梁世發·廣東吴貫因·江蘇聞漢章勞念祖陸伯鴻王孝賚·川邊楊紹業姜郁文·貴州黃德堅·荷屬三馬林逹華僑何海鳴·荷屬泗水華僑林有壬·直隸張興漢叩哿 
徐州張俊峯電　各報館均鑒俊峯奉總司令命令率領聯軍第三軍於宥口進佔臨城向兗濟前進餘再奉聞浙閩蘇皖贛聯軍第三軍軍長張俊峯叩 
棗莊張培榮等電　各報館鈞鑒銑電諒邀鈞鑒本月十六日敝部在山東棗莊與奉軍第七軍趙憲堂旅激戰一日繳截槍械俘其旅長以下各官佐十七十八兩日復與奉軍第七軍軍長許琨在棗莊激戰至晝夜之久始將該軍完全撃散收獲槍砲無算謹再通電奉聞山東兗州鎭守使第一師師長兼魯軍總司令張培榮副司令吳俊卿馬登瀛叩皓 
　　南京地方自治恊進會聯合會電　申報鑒奉方肆虐穢滿中原孫聯帥首舉義旗不匝月而東南底定現值收容整理凡百庶政亟待設施本會忝爲地方自治法團理應詢謀僉同恊商改建爰聯合浙閩皖贛蘇五省地方自治恊進會定期十二月六日在寗舉行五省區聯省自治大會磋議省政並舉行五省歡迎孫總聯帥大會萬祈浙閩皖贛蘇五省區之省及縣市鄕各級地方自治協進會尅日委派代表兼程蒞寗幸勿濡滯除另函通告外特布全國地方自治協進會聯合會儉 
清江浦紅卍字會電　申報曁各報館轉諸大慈善家公鑒敝會救濟隊哿日由揚出發次日行抵清江以揚莊碼頭王營西壩五里莊等處爲戰爭劇烈之所受災最重敝隊前往救護遇有傷亡兵民遺骸均即掩埋并帶乾糧散振親歷災區目覩慘狀盧舍爲墟餓莩載首瞬届隆冬又無棉絮啼餓號寒待哺孔急並聞海州板浦大伊山等處災况重敝隊能力棉薄用呼將伯除電敝總會曁各分會籌欵施振外敬乞諸大善士本善真人同之心施惻隠好生之德籌募鉅欵速予振濟俾百萬災黎得慶更生臨電不勝迫切待命之至世界紅卍字會江都蕪湖聯合救濟隊督長楊士香曁全隊同叩宥 
 
 

Page 6

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *國内要聞 
[奉派内部大變化（四）]  
　　段祺瑞或將下野　曾毓雋改禁府内 
　　鹿鍾麟派隊警戒段邸　姜登選有被殺謠傳 
　　梁鴻志告假一個月　李思浩避難公使館 
　　段祺瑞請馮玉祥入京　李景林助郭松齡攻奉 
　　東方社二十八日北京電云二十八日馮玉祥一派之大官語東方通信社記者曰極有人格之段執政基於自己對於時局之觀念結局或將下野至昨晚爲止某要人尙表樂觀態度然今晨以來態度又驟變 
　　鹿鍾麟受段執政嚴厲之抗議遂以曾毓雋拘禁執政府内爲條件於二十七日上午十時將曾釋放曾氏即被禁於執政府内 
　　二十八日閣議决定交通總長葉恭綽准予辭職由龔心湛兼任交通總長又准執政府秘書長梁鴻志告假一月以許世英代理執政府秘書長 
　　二十八日鹿鍾麟以保護段執政之名義派兵一大隊警戒段邸 
　　二十七日天津電去爲郭軍所拘捕之趙思臻高維嶽齊因銘裴春生外十餘名之高級軍官於二十六日半夜由榮州護送至天津外問謠傳姜登選被害但郭軍方面否認之一說姜氏受郭之運動已與郭合作 
　　據歸自　州者言姜登選確已被害蓋郭欲延聘姜爲顧問姜拒之且大駡不休郭氏遂萌殺意 
　　張學良覆郭松齡電去余不能叛父君欲作奉天督辦欲經營東北皆任君之便 
　　電通社二十七日北京電云張學良與郭松齡會見之後張作霖將自引責退職緩和政變段執政於二十六日閣議爲收拾奉軍内訌及北京政局起見要求馮玉祥入京 
　　時局急變後北京各車站均被馮軍包圍監視奉系行動財政總長李思浩已避難某公使館 
　　李景林將帶三旅團及大量軍火助郭松齡 
　　二十七日東京電去東京各報均載滿洲增兵然在閣議苟日僑生命財産不陷於危險决不增兵至增兵風說之所由來係因戌兵交代軍隊時有去來惟當局對此次政變甚爲注意將觀察進行再定臨機應變方針 
[馮軍勢力重入北京之外訊]  
　　北京暫時可無危險 
　字林報二十七日北京電云軍事形勢因各方領袖人物之結合仍未確定故猶未能完全明瞭國民二三兩軍先鋒隊之進抵京西使京人士大爲震恐但此時奉系及安福人物雖多决意走避而豫陜軍之目的似在天津京中暫時當無危險據華字報紙消息郭松齡雖仍在山 
海關附近擁有十萬大軍而在關外已屬失敗李景林發動過早今旣與張作霖脫離關係有被豫軍自山東前進包圍之虞豫省之聯絡頗可懹疑外間多謂岳維峻此時對於吳佩孚反較對於馮玉祥爲接近惟對於本人利益更爲切實之圖今方進佔山東直隸馮玉祥不欲與任何方面開釁現旣佔據北京祇須豫方不加干涉亦不反對豫岳之行動日人方面謠傳張學良已與郭松齡會商時局若輩堅信小張已不忠於乃父云云 
[張樹聲報告保定衝突經過]  
　　張樹聲十九日致電馮玉祥報告保定衝突經過詳情及善後辦法原文如下萬萬火急包頭鎭馮督辦鈞鑒岳部鄧師之劉旅長紀帮率所部於十七日夜二時步一營乘車先抵保定車站與直軍之李師榮馬吕三旅發生衝突並經樹聲偕李督之楊雲峯岳督之李史代表執政代表馬良魏海樓前往制止始各諒解馬瑞雲榮珍兩旅因駐城外先退保定東方板橋高陽一帶暫駐吕旅因在城内經聲等調解雙方認可由劉旅讓出東南兩城關縮小警戒線後由聲偕同執政代表入城監視吕旅於夜九時出城李督接楊雲峯電話李督决不認可二軍代保塡防大有不可遏止之勢聲等婉言李督始電話令保定迤東軍隊不准擅行開槍並竭力退讓以表誠意合作違者軍法從事對雙方各傷亡官兵百名左右甚爲痛惜除就近報告鹿司令外想我憲仁關爲懹可否急發鉅欵派員不分畛域撫恤傷亡官兵不勝禱盼之至夜二時鄧師之馬旅已到聞寳珊明日必來保再行電商岳督以便撤兵南進但俟一軍到保再撤並不准絲毫干預地方政事劉旅長定於城四門各派兵一排守衛不准其他官兵入城以保治安其餘大部隊均駐城外營房以免商民驚慌劉旅來保以援助一軍抵抗佔據三河之奉軍爲理由實不知雙方合作之事聞該旅傷亡官兵不勝懊喪並云須有岳督命令經聲竭力勸慰始安查雙方衝突原因由於劉旅所派之連參謀長與 
保定軍所派之高參謀長事前於于家莊接洽談話間稍欠妥當以致兵車一列於到保定車站時發槍衝突兩軍格鬭時至毀西關之鐘表舖物品事後劉旅長賠償五百元該商頗感派樹聲當時除嘉奬該旅長愛商民必得好結果外並轉禀告於執政樹聲對於該旅將官及參謀人員除告以應注意事件外於夜四時偕馬良魏海樓等回京李督力持和平主義令人欽佩我憲可電李督辦慰藉以聯感情爲妥關於雙方合作事一諛豈可再誤現在合作討吳進行之附千鈞一髪應請鈞座電岳督辦並飭鄧師迅速開回大名一帶並請由我第一軍派兵開赴保定塡防以免再生誤會所有保定雙方如有扣留槍械子彈及軍需品等應請鈞座轉致鄧師雙方發還以符信約不勝禱切餘容續禀張樹聲叩效 
[直魯奉軍退却步驟（舜年）]  
　　天津通信鎭威軍近已覺悟樹敵太多環境日非鎭國兩軍全作終歸無望故令鯉直兩省軍隊處處退讓以保存元氣張宗昌業已豫備專車如兗州不守即將在魯軍隊一律退至黃河北岸分駐宴城禹城平原荏平高唐濟陽恩縣陵縣商河等處本人則退駐德州由大名一帶撤退之奉軍現均向清河故城棗强景縣東光武邑衡水等處集中由保定一帶撤退者則向新鎭霸縣文安河間等處集中同時並令保大兩道各縣知事所有稅欵即日掃數解省如無現欵即日衋量購買米麵柴草就近送交德州滄州馬廠獨流天津等兵站執取收條准予作正開銷第十九師李爽愷所部昨已開往冀縣據由灤州逃難來津者言該地駐軍調動極忙灤河除已搭成軍用浮橋六座外並在附近挖築戰壕埋設地雷前駐北倉之飛機隊昨亦移駐軍糧城薊州遵化遷安等處均埋地雷喜峯口馬蹄峪口馬蘭關禁止行人往來熱河近來增兵已逹三師四旅形勢頗形緊張昨日（二十一）張作霖在瀋陽召集軍事會議張作相張學良闞朝璽均趕往列席依形勢測之魯省不守則守直隸倘直隸亦不能守則全軍退回關外回復去年戰前之狀態矣馮玉祥岳維峻孫岳雖均屬國民軍旗幟之下實則不相統屬各自爲謀奉軍讓出保大防區及天津海口公用本爲張作霖聯馮之禮物誰知保大竟爲二軍捷足先得李紀才率兵入魯旬日之間已得曹州濟寗鉅野定陶金鄕魚台單縣鄲城濮州等十餘縣更得聯軍聲援魯省不難取得三軍更繼二軍之後窺伺山西此雖與一軍了無關係然一二三軍聲氣素通馮玉祥究在嫌疑之列觀上述鎭威軍之配備可知張作霖對馮不能釋然於懹矣然馮玉祥尙擬請岳維峻將鄧寳珊部調回保大歸一軍接防以符鎭威退讓之原議此事縱然辦到亦不出一二軍之互換條件與鎭威軍恐終不利也（十一月二十二日） 
[豫軍到後之順德狀况]  
　　上海泰晤士報順德通訊云豫軍軍鋒所指恐慌隨之此間紳商僅聞豫軍將到之消息即已驚惶萬狀趕速收拾貴重物件儲藏安全地方今自豫軍開到業已數日而此數日中刦掠及其他强暴事件不絕於耳封車拉夫騷然無寗日糧食麫粉及草料等予取予求多不給值即偶而給值亦非常之少大隊兵士四處游行一切舉動類皆趁興所至似無理由可言車站成爲一大軍營軍隊乘車北上與步行而來者絡釋不絕車站附近民房居兵殆滿屋主人皆他徒避之更有一端足見南兵之性情者即其到順德後便釋放囚犯其意蓋欲令若輩隨軍服役也事後僅有數犯重逮返獄其餘大多數已入軍中矣奉方所委之捐稅委員於豫軍未到前挾欵潛逃刻正懸重賞購致矣 
[豫軍攻魯之急進]  
　　歸德通信自撤防令下後豫岳對於軍事行動並未稍懈西來軍隊由此逕過者計有陳文釗之第四師由虞城進攻單縣王爲蔚之第五師開往徐州沿津浦線攻魯豫岳直轄之國民二軍第九師長李紀才由柳河進攻曹州直趨濟寗第三師長田維勤之第十四混成旅步兵一二團砲一團由西開來二十二日下午四點到兩列車下車待命前進二十三日夜十一點三十分田維勤率其全部抵歸共載兵三列車但均未下車田部軍隊袖章均標一田字以資區别昨晨（二十四日）接豫岳急電謂前方吃緊令該軍火速東下沿津浦線北進與王爲蔚合力攻魯但隴海路車輛缺乏不敷應用昨晨七點田軍掛一列車運往徐州八點又續開一列車往徐即北進今午又續開一列車往徐田維勤昨晚專車赴汴晤岳面商軍事預科田氏日内即親赴前線督戰也（十一月二十五日） 
[陜軍紛紛出關　孫岳亦擬赴豫]  
　　西安通信自直奉開火後所有陜西軍務帮辦李雲龍直接所部之基本隊伍赤炳文丁增華各旅均已先後出關聞赤現已抵鄭縣丁旅已至陜縣李雲龍本人現在陜洛之間因李前次在豫西攻撃憨玉琨頗佔勝利故豫西各縣暫即由李擔任至必要時李部仍須開往豫東因李係國民二軍中能戰者之將至西安治安問題原擬由孫岳負完全責任不令出關近頃以來東方戰爭空氣日趨緊張孫本人下令所屬各部積極預備亦擬率隊出關至督辦職權有楊虎臣代拆代行之說但楊自今夏南下以來除基本軍隊不計外而新战之軍無莫土匪陜西八九十縣强半均有楊之招兵旗幟而向日爲律師與地痞者亦有現任爲楊之旅團營長者自李雲龍在省城内將楊之團長劉某槍斃後楊之擴張聲勢始形稍嚴東北方面楊佔領之韓城旣已爲麻振武所得而邰陽又轉瞬將爲麻振武所有楊之勢力現在西路歧·寳·汧·隴·一帶日前又又派兵赴漢行至鳳縣被吳新田部阻回現楊本人在寳鶟仁壽山患病楊在省城方面則已散貼布告謂再不收容地痞貽害地方云云然人心已失且與陜軍各將領權利衝突故楊代督一事恐難成爲事實即孫岳本人近亦恐楊萬一因代而不捨於本人不利故亦有不願出關之意但孫之各部隊現仍陸續由草灘上船東下孫氏本人遲早仍須出關一行孫自到陜後毫無發展其始因攻吳新田時并未加入戰團致省西各要地盡爲捷足者先得及至省城又受李雲龍之牽制孫之出關或係根本上另謀向外活動也（十一月十六日） 
[岌岌可危之濟南]  
　　張將以濰縣爲支撑點預備逃走 
　　吳梁等部倒戈潘旅獨立 
　　泰安南之大汶口已被張培榮軍佔領 
　　濟南通信濟南現在三面受人包圍魯南聯軍節節進逼西北西南兩方已入豫軍範圍至於東南白寳山已佔領日照諸城張懹斌已宣佈獨立四面皆敵僅餘德州一面尙可北退然天津方面空氣異常嚴重魯軍北退能否不發生糾葛尙屬疑問今日又據某方消息謂郭公齡部在灤州倒戈名爲排斥楊宇霆實爲馮玉祥勾結切斷京奉線電線張作霖聞訊張皇失措總司令部備極恐慌故目下張宗昌之退路已絕除由青島脫逃而外别無亡命途徑張之一船策士多獻計與豫軍决一死戰勝則尙可立足敗則祇得下塲張頗然其說昨已傳檄各軍司令激勵將士并在濟南附近急急佈置軍事一面將兵力厚集膠濟路線作爲退路據聞豫軍現已逼近濟南昨晚已至濟南迤南之圖山距濟約六七十里濟南已陷於混亂狀態濟南附近居民逃避一空各村莊全被軍隊佔據又據日人方面消息濟南西南兩面已無魯軍踪跡張宗昌將出走現在濟南東南一帶佈防并於前日由濟開出八列車沿膠路佈防如博山張店·周村·濰縣·高密·膠州·各處均多吃重之點以上各處現已大軍雲集濰縣尤爲緊要聞張擬在濰縣設備鐵絲綱地雷等防禦工事並掘戰壕忽忙配備將來即以此爲支撑點以便由青或由烟從容退却也二十二旅鄧團昨率所部及工兵若干携帶工作器具開赴濰縣以備在濰作大規模之工事畢庶澄對於海防尤加謹愼已將各艦調泊各港除海圻已在前海外又派楚豫永翔兩艦開駐前海以重海防 
　　另一通訊張宗昌自二十三日開一大規模之軍事會議後决一死戰議定分一二兩路反攻第一路總司令褚玉璞第二路總司令許琨前方各軍悉歸褚許二人節制其計劃爲兩路軍隊光由泰安合中反攻兗州膠濟沿路防務由畢庶澄及膠東剿匪司令尹德山負責畢已於昨晚返青島預備軍第二十二旅今日開往博山者有兩列車外加給養一列車尹德山之司令部設在濰縣邢士廉之二十師殘部亦在濰縣各軍以槍械不足奉令往收各縣民團之槍備用德州臨清聊城一帶防務由預備軍總司令王翰鳴帶所部負責辦理青島·烟台·龍口·三處海防統由畢庶澄部渤海艦隊維持諸城海防則由膠澳護軍使張懹斌擔任張宗昌爲鼓勵前方將士計今日發出極沉痛之佈告激勵作戰并令各軍官務須痛哭流涕向士兵宣讀但軍心已渙散恐亦不足以動之也此外據由濟寗兗州回濟之某軍官云豫軍入魯者並不甚多曹州之失係因吳長植及梁世昌部一旅一團兵士倒戈濟寗係因前中央第一旅長潘鴻鈞招集舊部宣佈獨立兗州係因張培榮之第六旅將褚玉璞部逼出此次褚玉璞許琨反攻若再失敗將來入濟南者必爲張培榮吳長植等泰安南之大汶口有已被張培榮軍佔領說將來結果張宗昌必將沿膠濟路東退而濰縣扼膠濟路中樞尹德山之態度實大堪注意總之今日勢濟南已在岌岌可危中矣 
[勢將東下之魯省軍事]  
　　張宗昌亦將來青　青島有宣布獨立說 
　　青島通信魯軍東下喧傳多日前日盛傳張宗昌業已來青茲查不確第畢庶澄赴濟甚爲忽促當畢氏赴濟時曾帶海圻等艦四艦長謁張宗昌面領機宜據外人推測張氏召各艦長之用意即預爲最後一走之妙策至昨日畢氏已率各艦長返青據聞昨日濟南形勢益緊畢返青時曾沿膠路沿線濰縣高密各縣親自下車佈防並有訓諭激勵將士同時又接濟南電話謂于總參議已乘車東下約晚五六時抵青劉司令袁司令均已開車東下計一時之間共開八列車故昨早十時去濟之客車只開到高密東下之車除軍隊外多係官眷並有張宗昌亦將來青之說魯軍軍事漸趨膠東將來張氏是否來寗負隅一戰尙未敢知但膠東商民已風鶴頻驚矣青島謠言愈傳愈烈自數日以來即謠傳青島將宣佈獨立至昨晚形勢尤加緊張但青島大權全握畢庶澄手畢爲張宗昌提携而起獨立拒張恐非事實或者張以大勢已去令畢脫離省政府暫且保存一部分勢力亦未可知惟近日因大軍雲集商民萬分惶恐各商戸勉强開門所有值重之物已朿之高閣商埠局長趙琪因消息緊急已於昨晚赴濟港政局長孔逹係張宗昌妻弟恐懼特甚已將細軟之物完全運走近來醞釀恢復膠澳督辦說甚盛據聞趙琪曾接濟南電話恢復督辦志在必行繼任者非畢庶澄即潘復趙當即召集會議預備交代畢已於昨晚回青候督辦令發表後即預備接印視事（二十五日） 
[益趨嚴重之皖南局勢]  
　　鄧軍在貴池登岸　皖軍在大通佈防 
　　蕪湖人心惶恐　官商合維地方治安 
　　蕪湖通信皖南王鎭守使拒絕鄧如琢部於皖南駐兵已爲不可掩飾之事鄧部初本擬過蕪時分駐若干嗣悉沿江各處佈防嚴密遂皆過蕪上駛惟鄧處此有進無退之時屯兵之所勢在必得故前日過蕪江裕商輪所運之步兵及砲隊約兩之衆已均於昨日在大通上游六十里池口登岸池口爲貴池咽喉仍屬皖南防區且亦爲皖中與皖南交界之地該軍登岸後即將電局反守並裝設長途軍用電話皖南防守司令楊思熙徐獄雲等認此舉完全爲對皖南備戰行爲除調重兵於大通以東嚴密佈防外楊正司令並擬即日遄赴大通以便相機應付惟其目的仍在保守原有區域殊不願輕啓釁端也今日下午駐蕪之三旅機關槍連及一團第一二兩營均分乘民船與小輪開往大通又扣封小輪八九隻及拖船多隻以備應用緣前調往津浦線攻奉之三旅徐漣第三團今晚即可開拔回蕪亦即轉往大通增防也至王鎭守使則以皖南形勢之緊迫已决定日内返蕪矣 
　　連日軍事當軸以鄧軍紛紛過境爲阻其登岸於沿江一帶架設大砲機關槍及滿佈崗兵極形嚴密兼之封船拉夫是以人心恐慌異常富有而膽小者已多陸續遷避今晚六句鐘鄧部秦虎臣之第二旅乘江靖輪抵蕪因該軍本定在蕪登岸市面益爲驚恐旋該輪即行上駛而江口一帶皖軍亦即撤防始稍寗靜惟聞某外商接大通來電報告形勢嚴重請予實力保護故一般人逆料鄧軍由貴池登岸或即以大通不靜爲藉口而佈防也蕪軍因調遣佈防所餘無幾本埠治安問題益爲重要現警察廳長與商團團長協商分段設防九時後斷絕交通商團團員亦均集於團本部澈夜不眠 
　　另一通信自鄧如琢率部過蕪上駛後此間形勢似已略見緩和讵意於二十五日下午及今晨均有拉夫情事是軍事上必有若何變化已可測知嗣據軍界確息鄧部於二十四日乘江裕輪上駛於行過大通時在大通上游鐵板洲地方離輪改乘駁船登岸紛紛開往貴池於二十五日下午四時有四營之衆已進駐貴池駐防大通之三旅補充團長鮑蘭芬得訊後當即急電蕪湖防守司令部該部據報今日（二十六）遂由三旅一團長兼皖南防守正司令楊恩熙率領所部楊亦舟一營乘輪開往大通此間防務頓又加嚴並由防守副司令徐獄雲負責處理惟貴池居大通腹地距離祇有六十里進窺大通易如反掌故此間軍事當軸對於大通佈防視爲極關重要假令不幸而發生誤會則已預定計畫以大通爲第一防線荻港爲第二防線蕪湖爲第三防線至於鄧如琢本人自過蕪上駛後近已抵省並聞鄧氏此種舉動亦已預定策略擬以皖南暫爲根據地與贛省溝通國民軍現在武勝關積極增兵即係將來鄧氏與國民軍聯絡爲解决上游各問題之預備此中線索固有蛛絲馬跡之可尋也皖南鎭守使兼皖軍總指揮王普聞將於日内返蕪親爲規畫一切至前次開赴蚌埠加入前方之皖軍三旅三團徐漣軍隊業已由蚌開抜回防聞今日（二十六）可以抵蕪但馮紹閔部已有一團之衆於二十四日進駐和州合肥原有馮部駐紥一方苟有發動必至牽動全局而皖南之從此多事又不待吾人之贅言矣此間拉夫風潮頗烈各商號所僱工役甚衆實恐一旦被拉故已報告總商會請發給白布符號加蓋總商會關防以資識别至四鄕則多被地保假名拉夫滋意索詐鄕民多聞風逃避因此社會上益呈恐慌不安之象（二十六日） 
[鄧如琢返皖後之皖局]  
　　鄧如琢最近表示　大通徐鮑兩營衝突說 
　　安慶通信盛傳鄧如琢此次返皖係因在蚌不能與皖軍合作特率所部退回省垣實行其查辦安徽事件之職權并有一種傳說謂皖贛聯軍副指揮紹閔已調所部十二營進駐皖南當塗以窺蕪湖之背因之皖垣方面謠諑頓起人心惶惑昨日當塗省立第十中學并靜仁職業等十餘校來電報告謂各該校均被贛軍第三師軍隊佔駐學生不能上課敎員無處安身惟電文簡略詳情尙待續聞鄧如琢係二十四日清晨乘日輪襄陽丸抵皖是日由水路輸送到皖之軍隊係中央第一師混成大隊爲任某所統帶現分駐於安慶城内奉直湖北兩會館此僅係一支隊尙有多數將陸續運到所幸鄧軍紀律尙佳商民能安心營業懹寗縣知事胡汝霖辦理兵差手忙脚亂鄧氏諭令駐軍地點應擇相當之會館廟宇紳商各界以鄧氏此來係查辦事件必能造福鄕邦有人發起定於二十六日下午在省敎育會開歡迎大會先期發出傳單邀請各界届時到會鄧到皖之日紳商各界紛紛往謁鄧極力表示對於皖省政治决不干涉并令各廳道速電北京請吳炳湘回皖主持民政聞各廳道已遵囑由代行省之政務廳長江紹杰領銜拍電請吳回皖吳氏願回與否當爲明眼人所共知惟據政界消息中央將有江紹杰護理省長之命令發表因職權較勝於代行俾免以後遇事請示於吳之麻煩也鄧氏現仍駐於該軍第一旅司令部預備之查辦使行轅係在督辦公署鄧氏不肯遷入昨晚各廳道均至司令部有以大通徐鮑兩營發生衝突擾害商民事請鄧氏就近派隊前往彈壓鄧氏答稱此係皖軍事未便干涉復有人詢問鄧氏倘貴軍在蕪登岸與皖軍第三旅軍隊發生誤會將如何處置鄧氏答稱予對蕪湖事件决以和平方法處置之云云說者謂鄧氏爲中央特派員辦事件之大員且鄧氏亦皖北阜陽人與王普尙有戚誼雖有誤會亦易解釋外間傳說殊不足信惟新任烟酒事務局長高霞雲鹽河釐局長王濟均於昨晚怱怱離皖下駛聞係應召赴蚌垂詢稅收情形有無其他關係尙不得知（二十六日） 
[杭州快信]  
　　聯軍孫總司令原擬到寗後即行來杭已由浙省官紳籌備歡迎凱旋現聞孫因蘇政待理尙無來杭確期故浙省人士已籲請夏省長速電孫總司令早日凱旋坐鎭兩浙夏省長特於昨日派政務廳長蕭鑑警備隊總參議徐樂堯定二十九日乘車出發赴寗携有夏省長函件呈請孫總司令早日回杭用慰民望 
　　督省兩署轉知各界謂孫總司令返斾之期尙未確定俟有準時即行飛佈 
　　聯軍總司令部野戰軍械局現派康湘齡押運大砲兩尊及開花鎦彈百餘箱昨下午掛箱車二輛轉送到杭已交軍械局存儲 
　　第五軍第二支隊長斯烈現率所部十一團由徐州南下已抵寗垣聞將轉赴宜錫一帶暫駐 
　　督署軍服庫今日發出新製棉服一萬餘套運往南京轉送前方各軍分配禦寒 
　　本届省議會常會因議長沈鈞業在京未返會務悉由副議長主持詎十六日行開會式後瞬將半月日日延會各議員態度消極聞須至下月初始能足法定人數 
 
 

Page 7

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *   
 
 

Page 8

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *   
 
 

Page 9

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *國内要聞二 
[徐州要聞]  
　　豫軍陳文釗部閻曰仁旅長今午率所部官兵由豫開來聞其人數共計一旅今日到者祇一團明日呀有續來者 
　　皖軍馬祥斌司令今（二十五日）午率其留徐軍隊由徐啓行聞係開回原防 
　　前因軍事驟興本埠紳商組織軍事招待處支應各方軍需柴草近日大局已定斯項招待處原訂昨日結束嗣因某軍尙未開拔招待處亦有未了事件故現下仍舊存立惟撤消之期確已不遠矣 
　　今日有某營兵士因違犯軍規經司令部查實插耳箭游行示衆經此懲辦各軍紀律較前益肅 
[孫傳芳蒞寗後之軍民兩政]  
　　孫傳芳蒞寗僅四日所接江北徐淮海揚地方呼籲匪盜焚掠民不聊生之電不下數十件鄕鎭固無論矣揚州非戰區而城内且日出搶刦盜案昨孫面語陳調元請其擔任江北剿匪司令以清内患至蘇省軍事孫主張收束而不發展對於恢復江蘇第二師一事已向江寗鎭守使朱熙切實表示不能贊同孫以大勢所趨人心所向言及裁兵無不樂從若招兵增師違背民意在陳調元之任蘇軍總司令係蘇省軍官所推舉對於蘇軍不得不求發展孫則地位較異對此自難贊同現在第二師旅團營長各軍官虽經委任多人新兵雖已招募滿額究未正式成立取消亦甚易易也孫傳芳對於蘇省民政已疊次向蘇人宣言主張仿照湘滇晋等省統治昨已决定先任一民政司長爲過渡辦法電召陳陶遺來寧商酌陳覆電沁（二十七）日來省其能否就任民政司長殊未可知連日外間傳說孫氏對於蘇省民政有召集全省紳耆會議之說探諸總司令部則謂尙未正式見諸事實因召集紳耆之人選未能確定此項會議之發生則因蘇紳多有以蘇政還之蘇人之請並有條陳設諮訽機關如省參事會或省務院之類而欲此項諮詢機關之成立自非委任或聘任所可産生也故擬召集全省紳耆及各法團開一會議由會議中議决組織省參事會或省務院之暫行法及選舉或推舉章程再行依據辦理惟此會恐非一月内所可解决蓋中央政府在此一月内不知如何變幻連日孫所接各方對於政府意見主張甚多全國政局尙在飄搖風雨中遑論江蘇一省民政耶 
[南京快信]  
　　孫對蘇省現行官制决定有所變更已將蘇省長改爲江蘇民政司遴委陳陶遺爲司長答鼎康現飭令省署各科將一切事務趕即結束預備交代軍政司長有任楊文愷消息孫將以聯軍總司令名義統轄蘇省軍民兩政其隸屬民政之各機關聞日内將有新組織 
　　孫入督署後於各界代表謁賀時其可紀之談話（一）國家之病在於軍人喜言政治文人喜談軍旅不知各盡所職（二）平時愛兵如家人戰未有不勝平時不發餉有威無恩戰未有不敗（三）人民擁戴長官而加以尊稱者原希望長官爲人民做些有利事業若所行於人民無利而有損雖口頭恭維而背地必然唾駡 
　　孫委陳調元任江北剿匪司令江蘇總司令部聞將重行改組 
　　省會警察廳長現改委聯軍憲兵營長汪其昌接充 
　　馬玉仁在寗接洽江北軍務刻已事畢於二十七日夜車赴鎭轉輪回淮 
　　五省聯軍總司令行署編制現暫照原來組織分爲八處每處三科將來尙有變更 
　　孫定每日下午二時至五時接見來賓 
　　徐屬此次兵災以宿遷爲最重該縣旅寗紳士黃以霖吳鴻昌等一而請當局撥欵趕辦急賑一面向各方募賑以濟災黎 
　　寗垣長途汽車公司呈請聯軍及江蘇總司令部禁止軍人無票乘車已經照准 
[北京市民與警察大激戰]  
　　北京大學敎職員滬案後援會等三十團體發起之關稅自主國民示威運動大會昨日（二十二）爲舉行示威之期各校學生及市民照預定計畫於上午十二時在東北城者齊集北京大學第三院在南城者齊集師範大學在西城者齊集法政大學中以東城與南城方面參加示威人數爲尤多警察廳自得消息後即傳知内外城各區署嚴加戒備阻止各校學生結隊游行並諭知於必要時得取適宜應付手段各區署得諭當於上午派出大隊警察及保安隊將各該區署學校大門嚴密包圍就中以北京在學師大法大三校尤爲警察當局所注意自上午十時起北大方面自沙灘漠花園以至北河沿一帶即有中一區派出警察及保安隊百餘人荷槍實彈往來梭巡時學生市民結隊赴會者多被阻止或解散然三五成羣聯袂而往者如歸市至十二時許該院大操場已有五千餘人至師大方面亦由外右一區署長張厚田派署員劉景文帶同巡官長警便衣警察多人密佈南新華街一帶其戒備嚴重亦不亞於北大方面其他如法大方面亦由内若二區警察及保安隊嚴密包圍羣衆五千人旣集於北大時已正午當由總指揮下令出發時門外警戒益加嚴重保安隊持槍露刃嚴陣以待數千羣衆因屢次交涉結隊游行無效知血戰終不可免亦儼如赴敵之兵均躍躍欲一戰甫抵門首即與警察發生衝突警察持槍相向羣衆亦以竹竿爲武器奮躍而前旋又以瓦礫互撃飛磚走石流彈所至傷者甚夥據報告羣衆受傷者有北大敎授馬叙倫于樹德林玉堂等此外游儀聲黃英左宗祥等亦均被重傷約計六十人其傷重者流血被面當即舁送醫院警察方面亦傷數人劇戰結果警察卒不支相率披靡退去羣衆遂結隊出經東華門至南池子口忽有大隊警察迎面飛奔而至勢甚洶洶欲强制解散游行隊然羣衆乘戰勝之餘威衝鋒陷陣奮厲無前警察又徐徐引去惟奪獲傳單旗幟甚夥至是羣衆遂得逹天安門南城方面羣衆集師大者約八千餘人當出校門之際與警察發生衝突戰事頗劇時有保安隊排長于元春帶同隊兵張季龍等並有憲兵第八連排長蔡文錦等聞警馳往羣衆見大軍雲集形勢緊急當奮勇衝鋒冀得通過然終以軍警方面兵力過厚不得逹羣衆憤激之餘乃持磚瓦熱水壼等向軍警陣線抛擲一時呼聲震天瓦片如雨注沸水亦淩空而下軍警方面亦以瓦石還撃酣戰良久雙方均旗靡轍亂馬仰人翻然終以羣衆人數過多軍警方面陣地漸形動搖羣衆乘機猛攻軍警披靡四散軍警旣敗外右一區署署員劉某欲見師大校長協商解决方法旋由學生推出代表交涉不得要領然是時羣衆已均結隊出校惟大旗及傳單等被軍警掠奪殆盡羣衆受傷者約四十餘人南路游行隊自師大出發行經外右一區第三分駐所當以旗竿瓦石將該分駐所及半日學校搗毀行經該區第六派出所又毀該所門窗玻璃磚瓦橫飛破窗而入所中長警皆蜷伏几下暫避不敢稍動游行隊沿途高呼口號路旁觀者如堵行至正陽門内戸部街時警廳門前警察如林戒備森嚴學生立門前痛哭流涕高聲講演一部分羣衆乃蜂擁直趨警廳守門警察退入二門羣衆旋毀門首佈告牌示並摘下「京師警察廳」牌匾萬人齊呼如慶凱旋時有汽車一部飛奔而至欲由大隊中馳過羣衆阻止無效憤不可遏碎其汽車車中乘客亦倉皇遁當是時警廳與内左一區聞羣衆搗毀牌示摘取牌匾適總監朱深未在辦公室立即以電話報告代理總監董翔周聞報回廳詳詢經過情形當即轉報執政府請示辦法當游行隊正向北進行時有消防隊及保安隊多名由宗人府繞出直撲游行隊羣衆力不能敵乃折而南至天安門至西路羣衆集於法大者因警察阻止出校有多人踰垣而出分頭向天安門進發下午三時市民集天安門者約二萬人宣告開會由陳啓修主席報告開會宗旨繼即討論提案結果議决（甲）關稅自主案（一）本大會主張絕對無條件的收回關稅自主權如列國不能容納此種主張中國政府應即宣而解散關稅會議中國政府如依前條所述原因解散關稅會議應同時向列國聲明於極短期内自行宣布解除一切關稅條約實行關稅自主（三）本月十九日關稅會議所議决之關稅自主案係以裁厘列入條約實即以裁厘爲交換條件此項議决與無條件收回關稅自主之主張相違顯係中外代有意用關稅自主之空名欺弄國民本大會認爲全國國民應一致堅决反對並應對於中國關稅代表提出嚴重之警告（乙）民衆自由案近來政府及各處軍閥屢次摧殘民衆愛國運動本大會認爲根本的剥奪人民自由極端反對國民應當一致嚴重的警告政府以後絕對的尊重人民言論集會結社之自由提案通過後即議决發表通電羣衆大呼口號畢即整隊出發出前門經大栅欄觀音寺至廠甸再由西河沿前門戸部街回天安門散會 
[英日不認關稅自主之謠傳]  
　　字林報二十七日北京電云此時關稅會議似在飄搖不定之中昨夜盛傳英日政府不認自主成議但今日未能徵實大約係一想情願之謠諑也 
[湘趙將二次出省閱軍]  
　　檢閱三四兩師軍隊 
　　湘趙以現值國内多故軍事不能驟廢因採精兵主義特組設陸軍訓練處以謀軍隊術科之改進一面親出省外檢閱各軍以期周知各軍之實况抉擇訓煉之方策自前月赴常德閱軍回省即擬繼續赴寳慶衡陽檢閥三四兩師軍隊適值湘西驅逐賀龍軍事發生益以考試縣長法官未竣全國敎聯會又在湘垣開會未果成行茲者賀龍已出湘境各種考試告竣决擬日内乘株萍車赴醴陵檢閱第四師第二旅八旅九旅等部隊此爲湘趙第二次出省閱軍已飭參謀副官兩處籌備一切一俟今明日軍財會議結果天氣晴好即行出發所有隨行閱軍人員經已指定如下陸軍訓練處長張輔華訓練專員徐權高霽塢·省署上校參謀晏成猷·軍醫課長蕭蔚霞·軍務課員陳勵·秘書傳君劍·副官易閭·朱愗忠·又譯電　員約三日内回省再擇期赴寳鄕檢閱第二師部隊 
[閩粤戰爭可望和緩]  
　　入閩粤軍向贛邊移動　蔣周雙方隠忍言和 
　　汕頭通信粤軍在潮梅敗退入閩其數約有二萬之衆在各方觀之粤軍此次再在閩南歸宿仍足貽粤局前途之隠憂然目下如蔣介石乘勝尾追入閩爲根本之解决而實力尙有所未逮蓋蔣陳兩軍若在閩南作戰周蔭人當然不能取六旁觀態度閩周與粤陳前有共同攻守之約前次粤軍出兵東江閩周曾助艦助械人所共見然則粤軍之後旣有閩周閩周之後又有浙孫蔣若出兵閩南勢必一髪牽動全局故無論如何目下潮梅之蔣軍斷不敢與閩省輕啓戰端因此閩粤之間暫時得一線和平之望十五日汕頭蔣介石特電第三縱隊程潛所部屯駐永定暫緩進兵程潛已於二十日從閩邊返汕矣至閩周方面因東南戰事尙未結束奉軍猶未棄魯省大敵當前閩浙爲聯軍之後方亦不欲與粤省輕啓戰端致牽動北方之局勢且入閩之粤軍勢大在閩南自由籌餉委任縣長大有喧賓奪主之勢周蔭人及漳州之張毅因之殊覺難安故自得蔣介石電要求驅逐陳軍殘部後張毅特在漳州下戒嚴令不准他軍入境周蔭人亦命蘇埏蔣啓鳳兩旅暫緩入浙蘇調往汀州蔣調往泉州董勝標調往漳州吳大洪調往　田協同張毅李鳳翔迫陳軍出境近聞劉志陸已集中武平將聯同熊略等部入贛惟洪兆麟部在漳浦南靖尙未移動現潮梅方面蔣軍聞得粤軍有入贛之傾向亦逐漸向蕉嶺平遠佈防如影隨形閩粤戰爭從此或可望和緩矣（十一月二十三日） 
地方通信 
[無錫]  
　　通湖支路積極進行　無錫通湖支路自經滬寗路局長沈叔玉親自查勘規定路綫以後即擬具說帖呈由交通部核准進行茲又奉到部令限於本年年内築成故沈局長近日對於此路進行甚力前日特派工程師彭某及測量員馮某等來錫從車站起過黃埠墩一帶測量地形土方至下星期可以完竣預定在黃埠墩附近建築貨站而貨物裝卸及旅客上下則在河埒口及大渲各設一站全路所需築橋經費約佔八十萬元若築木橋則五十萬圓已足敷用 
　　棄家投軍者何多　錫邑於本年夏間起商界青年之在商團服務者咸感受社會壓迫之痛苦生活之困難先後棄家從戎者計有三次第一次十人第二次三人第三次三人前二次均由家屬中途尋回其第三次之三人則已在上海投入浙軍或任司務長或任正目後亦由家屬尋回前日又有元大米行夥陳某天豐行夥張某梅某逹昌祥綢緞店夥陳某四人亦棄家赴滬投軍事前四人曾揷血爲盟誓同甘苦詎携帶行李起程之際爲各行行主所悉先在車站守候即行勸阴陳等始怏怏而回聞陳某新婚未久故其家庭尤爲着急又陳等四人均爲商團團員 
　　姦殺案判處死刑　天上市龍團岸鄕民李阿二撑船爲業上年與隣女伍三妹引誘成姦旋復同逃至宜興以適值戒嚴居住不便復遷回無錫住西門外棉花巷女幼時早字朱姓其母得悉女之下落遂先與朱家說明後將三妹尋回出嫁朱家夫妻感情甚洽李聞而大憤至舊曆六月十三日三妹歸寗李阿二亦由上海返錫兩次與三妹途遇三妹默不與語李愈憤乃持刀將三妹戮斃旋復自戕以期同歸於盡幸受傷甚輕解縣後迭次審訉屬實昨已由陳承審員判决處李阿二以死刑 
　　續徵水利經費之主張無錫水利經費於十三年起就忙漕項下帶徵至十四年上忙止共徵起銀四萬餘金以水利研究工程兩主任辭職水利工程完全停止欵亦爲各方挪用侵移殆盡旋由地方耆紳函請縣參事會停徵以減輕人民負擔嗣經參事會議决停徵故本届下忙銀兩啟澂時布告中未曾列入然亦未明言停止而縣議事會適補開上年當會議員嚴慰蒼以主任辭職係個人問題而興修水利則爲全縣農民生命攸關不可因個人之去留而妨碍及百年大計遂提出議案主張續徵經多數議員之討論以主張各有不同交付審查復經審查員詳細核議以徵收後不能切實保存徒供少數人之侵吞移挪不如逕行停徵遂决定暫停惟嚴慰蒼又爲水利研究會會員以此事關係甚巨研究會主任現雖辭職應由會員自行召集業已通函各會員定於下月六日召集大會以解决各項重要問題一面由農會會長顧彬生等擬具計劃書向縣議會請議主張維持原案繼續帶徵 
　　財政廳催解田契稅　南京財政廳長李耆卿君近查本邑所有田房契稅自前知事林幹材交代迄今尙分文未解昨特電楊知事飭將前後徵存之欵限於日内如數滙解省庫以濟急用 
　　二區水警警官之更調駐錫水警第二區長自薛如江接任後對於内部職員均有更動原任稽查員朱緩另有他就經薛區長委陳榮泉接允陳原任縣警察所第二分所長在楊名鄕局新鎭現尙未交卸故尙未到區任事區署會計員新任爲方鳳韶李鄴爲帮辦會計員聞過爲文牘員錢崇焱·楊松亭爲錄事原任區署先鋒官郭天鏡兼任車站稽查員稽查一切薛區長又因冬防吃緊擬將駐防各汎地之警官分别對調以重防務 
[江陰]  
　　第六混成旅將由徐來澄　戰事移北江南底定聯軍總司令孫馨遠氏已蒞寗所龍軍隊亦紛紛開拔撤退回防江陰因要塞關係日内須調大軍蒞澄駐紥昨晚（二十六）八時許有暂編陸軍第六混成旅第一團副官任之勤（守樸）奉令由徐抵澄寓招商旅館當晚至縣署與王知事接洽詳詢管房地點謂最少須有一團開澄駐防應即早爲預備 
[常州]  
　　籌備歡迎孫傳芳過境聯軍孫總司令抵常後有返杭消息沿滬寧路各縣均在車站籌備歡迎武邑縣署亦於二十七日雇定紮彩匠在車站懸豐結綵並紮花牌樓一座綴以歡迎凱旋四大金字頗爲尞目 
　　縣署奉令不許招兵武邑縣署昨接鎭江警備司令董鍾瑤來電略謂奉陳總司令電開大江以南不許募兵如非總部逕電各縣即係假冒由該司令速通知各地方行政長官等因合亟電逹查照云云 
[鎭江]  
　　東門上方寺匪徒行刦鎭江東門外上方寺常有匪徒攔刦近雖時局漸安而匪徒仍未絕跡昨日下午六時許有丹徒鎭鄕民何子仁來鎭身帶大洋十二元行經該地忽有匪徒二人向前將伊撩倒於地將洋刦去故城鄕人民多視該處爲畏途天色稍晚即不敢從該處行走 
　　于會長赴省就職鎭江商會會長于小田近奉陳總司令委任爲沙田局會辦兼官産處會辦于君奉委後常即赴揚向陳總司令面辭經陳總司令一再敎勸于仍未允昨又由省來電促令即行赴省就職于君知難辭謝已於昨日率同隨員二人乘車赴省定於今日就職視事 
[揚州]  
　　張中立旅開抜江蘇第二師第三混成旅長張中立之軍隊前由揚開一部份至仙女鎭駐防近又於二十七日開一營至泰州其騰出之營房已由砲兵第四團軍隊前往塡駐矣 
　　邀請各商談話兩淮鹽欵監收事務處主任陳禹言於二十六日邀請運商蕭衡才·許樹滋·康隆吉·曹月甫·唐企松·陳德修·陳篤卿·賈頌平食商許雲浦·胡仲辛·李振青·龍雲峯·徐卓卿·朱石梧·劉茂椿·徐養之·顧贊卿·甘午亭·朱幼滋·朱聘之·劉居吾·武仰賢等二十六人開茶話會討論各商從速檄稅運鹽濟銷事宜聞除皖外其他食岸及鄂湘西三岸均紛紛投稅矣 
　　省防營名稱又易江蘇省防營第一混成旅張中立所部之軍隧自聯軍討奉後屢易名稱最近始改歸第二師節制編爲第三混成旅詎孫總司令限制招兵並否認該師成立是以張之軍隊又去歸附前日又禀承陳司令暫歸第八軍節制均一律臂裏「八」字符號矣 
　　查災委員曹元鼎回書徐省長委任江北調查兵災委員曹元鼎前數日怱傳有在淮泗交界之魚溝地方失踪茲悉曹已於昨日經過揚州前往南京復命船泊鈔關碼頭時電話江都趙知事曁邑人李振卿以歸舟急迫不即進城辭行也 
[海州]  
　　兵災會代白軍請餉電上海申報館轉海州同鄉曁全省諸父老均鑒甲子禍江南乙丑燬江北兵劫甚天災向誰訴苦乃多一次兵事必增出右干團旅有形之兵刦年有一次無形之負擔日有增加吾蘇將永淪地獄矣近閱孫總司令佈告有禁止招兵與禁招土匪之文恭讀之下似有生機然招兵補充者日有所聞又不禁心寒而膽碎此全省父老所當奮爭者也吾海在南士紳紛紛請振本屬要圖翘首以待者數十萬人民而實則爲白軍請餉尤過於請振軍興以來四縣各籌給養魯軍入海籌供白軍者爲魯軍所攫兼以潰兵决盡財物一空白軍回海供給依然查海屬麥豆沐灌略有收成東贛春秋水旱兩災食糧仰賴沐灌現兩縣小麥封貯不得外運糧價飛漲戰事若再延長給養悉取民食孑黎何以爲生務早設法爲白軍索餉倘給養有資則吾民流亡可免雲天在望掬淚以呼立盼進行以拯道黎無任企禱海州兵災調查會叩 
[南通]  
　　劉橋區命案近聞劉橋區鄉民張元福被人縊勒致死主兇爲康如係白蒲區徐家橋人現已逃走兇犯劉福堂業被拘獲解縣究辦據劉供稱因康如與金姓女之私生子係託張元福送至唐閘育嬰堂張以此事曖昧事後向康如索賄否則不守秘密康如惶急無法乃請劉福堂約人誘騙張元福飲酒後在萬步蕩將張縊勒斃命曾由徐福及趙六鬼兒帮同移屍此案發覺後死者雙目已腐眼睛被蛆吃空情狀極慘聞縣署昨已派役訪拿逸兇務獲歸案訉辦 
　　紗業公會開會紀南通紗業公會於二十七日下午三時開會到者甚衆首由程者栽主席報告開開旨旋即票選葉彙荃等十五人爲會董公推張遑董爲名譽總董邱炳文·管建模·主世祿·王春榮爲特别董事繼由各會董互選程者栽·張秉鈞連任爲總副董散會時已薄暮矣 
[嘉善]  
　　委勘盜刧縣屬白老鼠灣漁戸包龍官於舊曆十月朔夜被盜六七人刧去魚蟹曁棉被衣服多事前日狀告到縣縣署當派警所巡官吕　馳勘屬實函令水陸警團一體嚴緝務獲贖盜以靖匪氛 
[嘉興]  
　　縣參會請還軍用墊欵嘉興縣參會去年供應軍差係山積穀欵内撥偕現除省稅撥還四千元外尙少二千八百六十元六角八分八厘現由會函請縣署於準備金内儘先撥還以清手續詎縣署據函後以準備金前任汪知事尙未称交清楚無從撥還函復到會知照縣參會以汪任準備金曾核准指撥充作除螟經費故此項墊欵應請於現征準備金截留撥還二十八日又由會函縣察核矣 
　　商情之最近狀况嘉興商軍年來疊受軍事與歲歉之關係當業異當清淡加之禾地各商號扭於舊習不知改良致居民購置貨物均在鄰縣採辦因之營業上亦不無減色最近商市食米因産額減少奸商私運故價格　　增漲布業多削　出偉以　招徠襪業則因原料昻貴多有停停識者藥業雖值冬令行銷補劑之際然以年歳關係主顧亦見减少其餘魚行肉舖亦因成本加昻食户减折總之百物昻貴平民生計艱窘故商市亦因此而愈現蕭條耳 
 
 

Page 10

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *敎育消息要聞 
[敎育部徵求圖書]  
　　敎育部訓令各省敎育廳云查圖書館之設所以宏社會敎育之措施騐國家文化之進步舉凡近代著述皆應並納兼收俾無遺漏今世東西各國圖書館所藏卷帙皆極繁富雖藉購求之力亦由徵集而成本部有見於此擬徵求圖書存儲各圖書館以期極典册之大觀供士民之蒐討近准國立編譯館函稱意見相同合即令行該廳轉飭所屬切實勸導廣軍蒐集凡有商店出版及私人著述圖書應以四部呈送廳署由廳分配以一部呈部轉發國立京師圖書館以一部逕寄國立編譯館以二部分存省立圖書館及各該地方圖書館藉以騐社會與時進化之機而彰國家文物聲名之盛此令 
[湘省敎育會改選之風潮（吾）]  
　　湖南省敎育會現在職員任期業經屆滿照章應須改選故先後經該會評議幹事兩部票選李希賢·楊國礎·梁應乾·吳楚春·蔣育寰·李濟民·阮湘·唐梗獻·黄毅·熊亨瀚等爲籌備員并由該籌備員票舉李濟民爲正主任阮湘爲副主任但湘省敎育界黨派甚多而其團體又頗堅固此次改選羣思染指故其於選舉籌備員時互相聯絡運動是以各派均皆有人參預其間迨選舉主任時除團體之接洽外更以路界關係相號召故其結果西路李濟民當選主任其在敎育界素佔勢力之某兩派人士心大不滿若再依此辦法進行必遭失敗乃聯合謀商箝制之法除一方面授意本派籌備員於籌備處召集會議延不到會使其難足法定人數開會不成一方面則印發傳單大肆攻擊并各處聯絡一致進行西路李濟民自被選爲主任即依法迭次召集會議討論進行但因不足法數均行流會後又見攻訐之印刷品出現其西路同人亦當仁不讓於是針鋒相對各發傳單多方攻擊將來正式選舉時必有一番熱閙云惟該會會章規定其幹事係由評議員選舉其評議員之産生除由省會各校敎職員而是本會會員開會推選五人外其餘均是各縣敎育會勸學所各縣選舉一人故連旬以來各黨派向各縣敎育界運動當選評議員者亦極進行較之省會爭端尤甚該籌備處依照手續函致各縣敎育會勸學所推選評議員又省會評議員五人係由會員票選上屆改選時省會會員興增二三千人其未曾畢業之學生亦均加入故此次對於新入會會員頗軍注意由評議幹事兩部開會議决設立會員資格審查會票舉楊伯雋·劉馭皆·羅毅·羅傳短·周漢藩·宋先覺等爲審查員於二十三日下午四時開第一次會議公推羅傳矩爲主席報名開會意思楊伯雋云上屆本會會員與評議員内有未曾畢業之學生此次改選審查資格其未畢業之學生可否准予參加應須先行討論以免於選舉時發生糾紛語畢經在座之人互相商議多時議决（一）未曾畢業之學生不能充當會員與評議員除規定於本會辦事細則中外并函知籌備處函致各縣敎育會勸學所知照（二）草擬本會辦事細則并請羅傳矩修改文字交會通過施行議畢散會 
[蘇敎廳呈復三農請欵修理農場]  
　　江蘇敎育廳呈省長文云呈爲查復省立第三農業學校請欵修繕農塲草舍情形仰祈鑒核事竊前奉鈞署第九二五七號訓令内開案據第三農業呈請修理農塲云云此令等因奉此當經遵令委派職廳科員周綱仁前往查明復候核轉去後前據該員復稱科員遵即前往云云謹候訓示祗遵等情並附粘件前來據此廳長查該校農塲草舍據復確有修繕之必要價銀八百元尚無不合至此次修繕費用該校十三年度經費項下旣有盈餘似可即在該欵内提前如數撥給俾便興工所有遵令派員查明該校請欵修繕農塲草舍情形理合備文具復是否有當仍祈鑒核示遵謹呈江蘇省長江蘇敎育廳廳長胡 
[蘇義敎期成會請撥欠發補助費]  
　　江蘇義務敎育期成會呈省長文云呈爲請令行財政廳於十三年度欠發各縣省欵補助經費設法救濟以維敎育敬祈鑒核事竊准江蘇縣立師範聯合會第三屆當值學校校長鄭雲齡函開義務敎育之推廣端賴師資師資之培植尤需經費特各縣之師範經費諸多艱窘前蒙省議會議决各縣由省欵每年補助現洋二千元藉資維持而十三年度至今未發一文十四年度轉瞬又過數月雖由敝會呈請敎育廳轉呈省長照數撥給乃近奉敎廳轉知省署訓令内開呈悉所有請撥十三年度各縣應得之補助費應候令財政廳查案核辦云云是十三年度經費撥給尚需時日同人異常焦灼除再呈請敎育廳轉呈省長從速救濟外敢祈貴會就近向省廳隨時催促等語當經本會幹事員會討論僉以推行義務敎育與國本攸關而義敎之推行首賴培養師資現在各縣成立師範學校或講習科者以經費窘絀大有難以維持之勢懇請省長體念敎育爲國家命脈令行財政廳於十三年度各縣應得之省欵補助經費設法救濟以維敎育而培國本實爲公便謹呈 
[蘇八中拒長風潮仍無解决辦法]  
　　江蘇第八中學拒長風潮迄至今（二十六）日仍無解决辦法茲將日來關於此事之所見所聞分錄於下（一）鮑校長雖奉省長指令促其從速回校處置一切但該校長截至本晚仍無來揚消息（二）校中僅有一星期之糧學生迭電敎廳請維持廳令鮑氏設法鮑即電請揚紳任馨山代爲賖挪但電到揚時任已晋省（三）調人徐公美前日回省聞今晚又將來揚此來是否仍爲此事尙不可知（四）凡拒鮑派敎職員除有家在揚外餘均閉居宿舍並於宿舍門首高贴「凡學生來見者一槪謝絕」（五）五師任校長雅不願見同城同級之省立學校糟到如此每欲出面調停又爲本校及八中學生所注意因而决不預聞（六）刻下迎拒兩派敎職員雖皆離校而彼此偶一見面語言動輒觸角幸經中立派校醫陳邦賢等多方化解彼此始少衝突（七）揚州學會聞於此事有所主張其宣言萬一鮑氏知難而去深不希望他屬人氏置足其間並有提出唐御仲（農學博士現任東大敎授）陳蘭　（兩江價繼帥範學業現任揚州私立中學校長）爲繼任之人材（八）八中校友寧分會致徐省長胡敎育廳長省署漢科長文云蘇省第八中學鮑貴藻無力維持到校復走弦誦幁輟　舍飄搖半月以來四百青年失學堪嗟斷炊復急揆諸鈞座維持敎育之苦心斷不忍以聲譽卓著之八中竟以一人而長此停頓務懇收回成命以解倒懸至於繼任人選同人等本不應有所論列惟累月風潮癥結所在確由於人選問題同人愛校心切曾於删日開會議决下列諸端一口行純正學術豐富不受任何黨派操縱者二服務敎育界有年著有成績者三熟悉母校情形並有發展之能力者敬請採納從速遴選而免糾紛臨書憂惶不勝迫切待命之至 
[全國各日報將出國語特刋]  
　　全國國語運動大會總籌備處於十一月四日開第二次會議議决由本會請求全國各大日報於本會運動期内（明年一月一日至三十一日）輸出國語特刋一天自該會請求函發出後現上海申報·新聞報·時事新報已允於一月一日刋出時報·商報已允於一月三日刋出其餘各地日報不日即將决定云 
[常熟童子軍界近訊]  
　　省會派員視察各團江蘇童子軍省聯合會因欲知戰事以後本省各縣童子軍事業實况故日前特派常任考騐員章駿君分赴各地調查實在情形以便編列精確統計章君於二十四日來常翌日由縣總敎練員趨騁珍君偕往各團視察聞城内各團以市立女校·市立十六校·一高等團精神最佳二十六日下午四時縣聯合會復請常君在一高兩中操塲講演世界童子軍趨勢聽講者七百餘人至六時散會 
　　一高童子軍舉行宣誓禮常熟童子軍事業年來進步頗速塔前縣立第一高小組織童子軍最早而隊員人數亦最多日前（二十六）日下午二時舉行新隊員宣誓典禮宣誓者共九隊計五十四人待請江蘇省童子軍名譽總敎練員童君疇證誓升放唱國歌外由蔣校長志爲報告該團成立史略後乃由該團敎練員周君和甫率領各隊至國旗前宣誓每隊宣誓畢章君復一一與各隊員握手以示祝賀之意斷由章群講述童子軍宣誓之宗旨及意義末由童子軍表演餘興歡呼散會是日來賓除各團隊員外隊員家屬到會者亦屬不少 
　　女校童子軍團近况常熟女童子軍素稱發逹本學期除市立十六校之幼女團及市立女學之童子軍照常進行外其他如淑琴女師以校内經費竭蹶（省欵之補助費積欠逾一年）縣立女高以敎練乏人（原有敎練員抱病請假新隊員尙未着手整理編制）該兩校童子軍訓練暫時有停頓之象故全邑女童子軍隊員總數已不如上學期之發逹矣 
本埠 
[省敎育會幹事員常會紀]  
　　江蘇省敎育會於前日（二十七日）下午五時開幹事員常會出席者八人袁會長主席「議决事件」（一）中華敎育改進社來函寄到第四届年會議决各案請酌加採納設法施行議自當就本省敎育現情酌量辦理即照復（二）全國國語運動大會總籌備處來函十五年一月一日至三十一日爲運動時期請組織籌備會規畫進行議交推行國語委員會就實際施行方面討論簡單之辦法「報告事件」（一）報告本會函請徐護省長蒞臨本會二十週紀念會得復已請滬海道傅道尹代表致詞（二）報告徐護省長皓日復電敎育各欵前經飭各縣妥爲保存不得挪用已再令切實維持並咨請軍事長官通飭所屬一體遵照（三）報告江蘇敎育經費管理處函寄十四年十月分國省稅收支報告（四）報告新任江蘇財政廳長李廳長函告接事日期 
[中華足球會球隊比賽紀]  
　　上海中華足球聯合會昨日舉行第六次比賽茲將甲乙二組各隊比賽情形錄後 
　　（一）三育勝持志（甲組）三育與持志昨日下午三時半在中華棒球塲比賽裁判員吳邦偉二隊開始後三育居順風五前鋒宋佐才黎實駿（上半時）史友惠程貽澤（下半時）楊關西孫炳粦精練無匹在持志球門前猛攻不已中堅朱璆前衛邵樂平阮聖鐸又加入前鋒聲勢益壯内衛丁人鯤饒惠生守門員何春輝在内防守嚴密異常持志方面見對方攻撃兇猛調回前鋒注意防守當時其健將歐陽旭輝紀金水均未與賽在塲球員如談逹鏵倪光祖倪孝同何毓蔚斯義興等雖各盡其所能亦不能挽回於萬一九十分内二隊比賽之結果爲十一與零之比三育勝 
　　（二）光華勝南方（乙）光華大學乙組於昨日下午一時半在中華足球塲與南方大學作奪標比賽伍繩武爲裁判員上半時南方居順風地位光華因犯規被罰十二碼球負一球下半時光華取攻勢球常在南方門前故勝二球結果二與一之比光華勝 
　　（三）澄衷勝同濟（乙組）澄衷與同濟二隊於昨日下午三時半比賽於中華足球塲裁判員爲彭世楷雙方頗見勢均力敵結果澄衷以一對零獲最後之勝利 
　　（四）南洋勝家星（乙組）南洋大學乙組與家星足球隊原定昨日下午三時在南洋大學比賽周家騏爲裁判員待至規定時間家星球員尙未到齊故作失敗論其比較當爲一與零比南洋勝後南洋商請該隊作友誼比賽並借球員數人加入家星隊藉資練習而收比賽之實際利益結果三與零之比勝利屬諸南洋　　（五）江南勝聖芳濟（乙組）昨日江南學院與聖芳濟足球隊在公共體育塲比賽趙煥先爲裁判員三時起賽未及三分鐘江南前鋒攻進一球上半時爲一與零之比江南勝下半時雙方攻守均佳無分勝負結果一與零之比江南勝 
[中華隊與淮美比賽美國式足球紀]  
　　昨日下午上海中華隊與鹽城淮美中學在中華棒球塲比賽美國式足球觀者約在數千以上二時淮美與中華二隊人員各據要隘俄而裁判員亨生警笛一鳴中華隊遂首先開球踼至淮美區域内中華隊隨勢擁前旋進旋退四分後已見中華隊人員挾球直進敵門區域之後乃得六分照章有繼續利益即置球於敵方球門口約十五碼間再踼一次當時踼出之球由二柱之間穿進故又得一分第一時間（十分鐘）結果七與零比中華隊勝二分鐘休息後雙方繼續攻撃斯時中華隊人員精神活潑眼光迅捷於十分鐘内挾球過綅者七次踼球穿柱者又七次觀衆歡呼敵人震駭第二時間結果三十五與零之比中華又勝第三時間及第四時間中又過綫二次穿柱二次而淮美隊人員則於四時間中一無所得二隊比賽結果五十四與零之比中華隊全勝附二隊名置於下「中華隊」（指導員）卜特飛（管理員）沈嗣良（隊長）林恩照（隊員）郝伯陽謝惠源庶觀祥陳啟東李啟寛金君陳寳球李壽慈巫振芳李錦沛李振有李博文薛信福何錦燦史久華史久榮張國勳露　臣「淮美隊」戴元龍沈靜吾劉干耀孫定談程毓瑍孫德安劉光濤孫廣濤路日學殷壽廉季經川 
[今日南洋樂羣比賽足球]  
　　下午三點二十分......在中華棒球塲 
　　執華東足球界牛耳之南洋將於今日下午三點二十分在法租界天文臺路貝勒路轉角中華棒球塲與素負盛名之樂羣足球隊比賽經雙方同意公請馮建維君爲裁判員徐振東吳邦偉二君爲巡邊員此次比賽關係至重苟失敗即無得中華足球聯合會錦標希望南洋隊攻守兼備奔馳極速而尤以中鋒戴麟經右内鋒徐樂傳蹴神妙中堅駱美輪精悍勇敢守門周賢言靈敏活潑皆不多覯之人才也樂羣隊球員皆係多年老將身臨百戰經騐豐富左内鋒李惠堂歷任遠東選手迭獲錦標其蹴射方法别有一派可稱絕技故中外人士咸許爲遠東各國足球界之第一明星内衛哈元貞一蹴驚人在國内爲手屈一指中堅梁官松曾於去年赴紐絲倫比賽亦屬善戰之將雙方俱抱必勝之志未知鹿死誰手也在該次比賽之前一點一刻起先由光華大会學與嶺南足球隊比賽聞今日嶺南隊將全體出席與光華一較優省預料今日棒球塲觀賽者必在五六千人以上塲内秩序難免案亂聞聯合會方面擬商請南洋大學派幹練童了軍一隊到塲維持云又爲避免進塲擁擠起見特提早於十二點半售票以免觀衆有票不能進塲之慮票價仍取小洋二角茲將本日各隊比賽詳表列后 
與賽隊名　組别　時間　球塲 
嶺南與光華　甲組　一點一刻　中華棒球塲 
樂羣與南洋　甲組　三點二十分　中華棒球塲 
嶺南與南中　乙組　上午九點半　中華棒球塲 
三育與樂羣　乙組　三點　南洋大學 
復旦與甲子　乙組　三點　徐家滙復旦 
郵政與體育塲　乙組　三點　公共體育塲 
徐滙與浦東　乙組　一點半　中華足球塲 
[各學校球戰消息彙誌]  
　　滬江勝之江杭州之江大學足球隊昨日在申與滬江大學作友誼比賽三時起賽忽脫爲裁判員初起之江隊乘一鼓之氣猛力前攻滬江稍一不愼爲其攻入一球厥後滬江踼進五球上半時五與一之比滬江勝下半時滬江仍占勝勢又獲三球結果八與一之比滬江勝聞之江隊今日日寗將與金陵大學足球隊比賽 
　　復旦勝曁南昨日下午二時江灣復旦大學足球隊與曁南學校舉行友誼比賽上半時結果爲一與一之比無勝負下半時球常盤旋於曁南球門前守門員雖防守週到仍被復旦攻進二球此後曁南反攻亦烈遂亦踼入復旦一球末後復旦又踼進罰球一次下半時結果三與一之比復旦勝二隊比賽結果四與一之比復旦勝 
[關於商大行政改組之所聞]  
　　上海商科大學行政業已改組屢誌本報茲據另一消息此事亦由副校長與敎務主任不能合作所致商大行政向用委員制敎務主任職權甚大而副校長到校後略有改革遂起衝突及開學後學生會有詰難副校長制度之函件副校長置之不理遂成僵局敎務主任辭職蔣校長因改聘潘序倫氏繼之副校長亦辭職不幹 
[上海法政大學行新校舍奠基禮]  
　　上海法政大學近因學生日多原係租用校舍不敷容納前已擇定法租界金神父路徐家匯路口爲新校址於昨日午前十時舉行奠基禮到有該校代理校長沈儀彬敎務長郭衛董事張一鵬·沈寳昌·沈爾昌來濱沈卓吾·吳山等學生六百餘人均到塲觀禮該項工程現由昌生營造廠承造佔地七畝餘課堂·宿舍·辦公室·圖書館均係四層上等洋房約計明年三月可以完工云 
[兩江女體師歡送劉權逹君紀]  
　　西門公共體育塲兩江女子體育師範學校因球術敎員劉權逹君因事回粤該校學生特於前晚開會歡送之首由主席馮文襄致辭略謂吾校球術敎員有王成棟·簡貽孫·劉權達三君劉君以兩赴遠東隊球獲勝得名生等方慶良師難得乃忽因事回粤雖此後尚有兩先生不乏指導然盼劉師遇有機會再來掌敎爲幸云云詞頗懇切旋由劉君答謝願盡力爲本校贊助並約後年遠東運動會在滬舉行時再見衆鼓掌次敎職員簡貽孫王慕仙等均有演說全體學生公送劉君銀盾一座以爲紀念餘興遊戲茶點攝影而散 
[普惠義務學校將開游藝會]  
　　再門普惠義務學校本學期來學者驟增致冬青園路及方浜橋金家坊兩處校舍均嫌狹窄緣於月初併遷於靜修路聞該處房屋計二十餘間以致一切開支較前益鉅現擇於舊曆十一月初五日假座於少年宣講園開一游藝大會將所得劵資悉充該校經費云 
[南大附中之英語演說會]  
　　麥根路南方大學附屬中學本學期由馮建維碩士接辦最近由該校高中學生葛鴻蓀居志權等三十餘人組織英語演說會前晚七時在該校大禮堂開會由會長葛鴻蓀主席次由馮建維碩士及該校大學部敎授黄念遠碩士等相繼演說其餘尚有餘興如英文歌·京曲·音樂等末茶點而散 
[上海報學會今日開成立大會]  
　　上海報學會訂於二十九日上午九時假勞勃生路膠州路口大夏大學禮堂開成立大會 
 
 

Page 11

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *自由談 
[小經驗] [  瑾岡]  
　　白果一物·功能縮尿·多食則有害·稍曉衛生者均知之·但和以冰糖煮而食之·能治遺精·此爲經騐中得來者·若謂予不信·則余將作藥房之廣告曰·請君一試·方知余言之不謬· 
三言兩語[  鵑]  
　　這幾年來我們所瞧見的好戲一齣又一齣的瞧得多了我們眼見那位孚威上將軍向著百尺樓頭一步步爬上去誰知剛到頂上没有立穩偏有人拔短梯拍撻一聲竟一箇倒栽葱掉下來今年我們又眼見這位鎭威上將軍也一樣的在梯頂上摇欲墜了這兩箇不必再說不知道那第三筒爬上去的脚跟可立得穩立不穩到了明年不要也照樣的跌落下來要知爬得高跌得重快小心些啊性命要緊 
[唐夫人埋玉補記] [  清癯]  
　　余前爲夫人作此記適以事到滬未及覩殯儀之盛兹得友人所述足以補記之爰賡續於下 
　　此次顧少川氏爲其夫人唐寳玥營葬事備極隆重而主辦者則爲方少川（嘉定婁塘鄉人·）極精明幹練人第知唐夫人之夫爲顧少川而顧少川之丈人峯則爲唐少川一則爲民國第一任總理一則爲前駐美公使外交總長翁壻齊名傳爲佳話而不知在嘉顧氏宅中筦其出納者又有一少川人稱之爲三少川雖榮譽地位不同亦罕聞已 
　　當領帖之日南翔之車站及輪埠均標揭白色旗幟上書「顧宅招待處」時在站招待者爲第一鄉警察分所某君適車到站有一姓湯者見其旗幟遂屬目焉某君趨前迎之以爲由滬來弔之要人叩其姓其人應曰「湯」某君逆億必前敎育總長湯爾和無疑不遐詳詢其名爲之僱車導至輪埠已登舟乃相與欵洽某君謂辱臨弔奠招待有所不周其人聞言疑慮半晌詰之曰「顧宅老太太去歳已營葬矣前月開喪以昔齊盧構兵補行成主之禮余亦來嘉弔奠今番有何喪事乎」某君以唐夫人年正芳齡遽爾香銷玉殞烏得目之爲「老太太」始悟其人非弔客而詢之曰「君非到顧輯卿家乎」其人曰「然顧君邀我看菊花到此」於是相與一笑其人欲償還車資於某君某君卒不受某君回未幾而湯爾和與羅度幹專車蒞翔僱人力車直達徑赴顧宅少川爲之歉然不置點主本定於發引之前一日嗣因夫人之子德昌裕昌福昌未到候至午夜卒未成禮初簡請黄君虞孫司其儀君固長者明日三週星期一爲交通大學課務所覊晨間乘輪已到校矣詎夫人子旋即到嘉於是專足促黄君回黄君躊躇者再竟返曰「苦我老夫矣」迨禮成已夜分時砲聲續續不斷隣近聞者皆從睡夢中驚醒 
　　其儀仗中清制有所謂六執事者用者往往不知其非禮必誇耀其銜頭以爲闊綽主其事者方苦無以副之有趙某者固傖夫也援書立書「勳位夫人」及渾稱「内閣總理」八字以標之見者無不捧腹而西門外有商團臨時加入送殯以趁熱鬧鄉人不知其用意呼之爲「喪團」亦趣聞也 
　　夫人之墓穴在邑之南郊穿壙者以糯米汁爲題凑外加以水門得泥工程之巨爲邑中所未有已封穴夫人三子方到旋啓而復臨之以盡禮焉噫·羨門潛闥玉匣珠襦乃遂永附一坏之土以長埋於地下矣 
[餐櫻廡漫筆] [  蕙風]  
　　鄞忻紹如譔梅占春傳序云余自遯荒後落寞寡歡今春讌某氏園客有善飮者談明季復社故事聞妓梅占春工牡丹亭諸曲則遣致之來羞歰可憐良家子也詢問家世棖觸余懹作梅占春傅梅占春剡城人年十六七纖小儇麗不著意修飾而姿致天然家故中貲其父賈人也薄女紅不爲使就隣家讀顧善病作輟無時師愛其慧恒即家授之漸通句讀最後乃之縣之省求所謂女校者而肄業焉未幾亦棄去桑海之際邑遭蹂躪父有肆在里中盜瞷其貲俠以去勒贖千金家人驚且憤旣贖父出死喪枕藉貲遂罄占春年旣長侘傺無聊則雜取牡丹亭石頭記諸小說而日浸淫之爲隣所紿暱焉母不知閑檢家日落比來甬上媒瞷女慧說之隸樂籍母惑之占春執不從則以死要之曰寗忍吾爲道僅耶始居北里愧憤不自勝獨與吾友某善書問往還情詞悽惋席次語及身世輒烏邑泣下一日中酒迺載指駡其曹偶曰若何爲者若倡耳我豈與若儔哉嗟乎人生處喪亂之際所遭不幸顧此則失彼千迥百折不惜自裂其名如李陵陷身匈奴思欲得當報其主王右丞以遺世高致而圩於僞命豈非賢者哉一日委蛇終身蒙恥士夫好持苛論而悠悠之口狎侮横加且夷之與噲等伍如斯類者蓋大可悲也雖然寗爲玉碎母爲瓦全古今弱女子且然何况士夫獨其中有甚不得已者其身雖辱其名旣裂而充其羞與噲伍之心重諒其所遭之不幸則如陵之忠義右丞之高尙寗當以辱身而掩耶君子觀人於其晚節占春其愼以圖終矣占春工書牘自署劍眉諱其姓故不著著其可感觸者紹如名江明光緒末進士安幾知縣其人文筆雅絜品詣絕高君木云 
[奇特之語助詞] [  菊屏]  
　　吾國有種奇妙不可思議之語助詞旣不同於白話之這那的咧又有異於文言之之乎者也誠莫誠其何由而成者一例也顧其語之繁不勝枚舉而我人於言談之頃連續而出脫口都是於此可以知語言統一之難期矣茲彙於次復於每類之下各舉成語一句繋以釋文俾明其用亦吾國白話辭典中不可或缺之怪例也 
　　立拉類别立拔拉患瀉者之大便聲 
　　立賴（入聲）類七立尺賴大財主數錢聲哩（平聲）嚕類嘰哩咕嚕枕上數說夫婿聲 
　　零龍類平蓬龍軍樂隊送喪打大鼓聲 
　　零冷類每零孟（上）冷迎婚時細樂低奏 
聲 
　　哩（平）賴（平）類迷哩媽賴花輿前喇叭狂吹聲 
　　哩（平）樓類希哩吼樓老痰火之鼻息聲 
　　立六類七立促六新夫妻枕上談情聲 
　　立來（入）類雪立失來（入）賊伯伯之舉步聲 
　　力賴（入）類劈力拍賴戰塲上的槍砲聲 
　　哩（平）羅類希哩呼羅老婆婆吃熱粥聲 
　　哩賴（平）類衣哩唉賴門窗啓閉聲 
　　立落類吉立閣落烏龜登樓聲 
　　接此種成語類皆有音無字此篇但就字音相符者信手拈出實無字義可言閱者諸君倘以别字責之則此篇固可名之爲别字彙抄也 
[應乾和尙圓寂之異聞] [  清癯]  
　　滬上小南門外陸家浜上有所謂海潮寺者（今名留雲寺）其檀越無慮數百而寺産號稱百萬可爲叢林之冠住持爲應乾和尙台州人道行極崇而爲衆僧所信仰一月前從事土木以寺之後埭改建舊宇延堪輿家相之謂宜西偏之角亭卸去方可動土否則必不利應乾然其言而不果行遽大興工作今巍然四層崇高之巨厦固猶未落成焉應乾軀幹健碩素無徴疾自動土後即面露不豫而神志亦復大異於昔然咸不之奇也後忽投繯者再經覺得解而蘇自是乃知其有崇特終無術以禳之遂於月之二十五日三時許圓寂人傅其跏跌危坐宛然如生實則拳曲其背竟傴僂不伸厥狀甚怪眞不解其因也應乾年六十餘無鬚余昨至該寺得瞻其遺象爲錢塘文光手繪道貌古偉異於恒流不禁令人起頂禮香花之意而恨不及○龕中之金身果何若也 
[評可憐的閨女] [  小蝶]  
　　明星影片進步之速令人可驚而最近作品可憐的閨女一片尤覺超軼尋常睘者予觀馮大少爺已極表滿意顧以情節過於單調不能迎合普通社會之心理是片則明白曉 
[誘惑（廿八）] [  天笑]  
　　沈慧英出了旅館心中躊躇猛可裏想起他不是說某大學的學生嗎他旣然是大學的學生自然是在某大學裏肄業從前因爲我們約會了他總是告假出來如今我旣然幾天没有出來他當然在學校裏念書我只到大學裏去訪問他就得了沈慧英本來有個親戚家的弟兄輩在大學肄業的便僱了一輛黃包車前去車中籌思見了小蓮敎他早早完婚我們難道就不能過日子了嗎到了那大學過了門前一條橋跑進去就是門房門房裏見一位漂亮的姑娘便問你找誰沈慧英道這裏有位學生名字喚做汪小蓮請你通知他說我要會他門房想了一想說我們這裏的學生没有名字喚做汪小蓮的沈慧英想難道我記差了嗎親眼瞧見他的名片還有某某大學四個字怎麽會弄差便差此地是某某大學不是門房道是啊只怕汪小蓮是個别號他的學名喚什麽知道他的學名就好了不然我們學堂裏姓汪的人不少去通知誰好呢沈慧英道他的學名就叫汪小蓮門房道學生中没有這個名兒沈慧英問了半天不得要領只得悵悵而歸心想難道他的學名果然是不叫汪小蓮嗎子細想想這汪小蓮三字確不像是個學名他仍舊回到陶家過了三天他姑母到陶家來看望他沈慧英從前一向未離過母親的便問他姑母道姑母我母親好嗎姑母歎了一口氣道不用說了你媽自從你出來以後一天到晚在家裏哭你爸爸還是逼着他要你這個人吵得不亦樂乎沈慧英聽了心中想爲了我的事牽率到母親不得安寗我又一時不得回去汪小蓮又找不着怎麽好呢想到此不覺伏几大哭陶太太一面勸慰他一面和他姑母說他本來很傷心了你這門一說更引起他的傷心來了我們出來游玩游玩散散心吧那沈慧英遍覓情人還痴痴的望着汪小蓮可託終身却不知道汪小蓮以爲對於沈慧英的事已告一結束横豎錢也騙到手了金鋼鑽戒指也騙了來咧人家身敗名裂他們却逍遙事外又要想到别個女人身上想法子因爲上海地方是個拆白黨的獵埸儘有許多女子入他的陷阱的 
 
 

Page 12

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *　 
[商酌（下）] [  張耀華]  
　　Ｄ君又問我道「聽說你近來又做了一篇長寫情小說不知又蹂躪了多少人啦」我笑說「你這句話又說的我不懂了老實說我恐怕有許多人又要來說我去蹧蹋許多閨閣人物所以在這部小說裏完全描寫倡門裏的人物一則描寫閨閣人物很覺作孽知道的人說起來又派我不應該不知道的人又說我完全空中樓閣所以現在描寫倡門的事物他們總没有話說了」Ｄ君斜睨了我一眼道你說做小說總要寫實纔好那嗎你這篇小說描寫倡門裏的事情你又不去玩的如何能够寫實呢」我說「這完全是朋友告訴我的」Ｄ君說「我有些不信」我道「你不信嗎這是千眞萬確的」Ｄ君搖搖頭說「我不同你爭這個了有什麽妙句嗎」我道「有一段還有意思一個人在客棧裏開了房間擁着妓女Kiss忽然外邊吹來一陣微風把窗帘吹起了半幅遙見天上微星數點一鈎斜月一陣賣茶葉蛋賣桂花白糖粥的聲浪和着笙歌之聲同他一塊的朋友要瞧他Kiss情况被那陣風吹起了妓女額前的短髮就瞧不清楚到天明的時光他坐了黃包車出去見許多倒糞夫正在那兒倒糞有一個女子在曉風殘月裏披了一頭青絲提了把茶壼拖了拖鞋極像他昨晚擁在身旁的妓女」Ｄ君聽罷了拍掌道「好呀這一段倒完全是虚搆的」Ｄ君呷了一口茶在餅乾筒裏挖了幾塊餅乾吃樓下一陣嘈雜小Ｄ君Ｓ姊他們打倒樓上來了 
　　　　　　　　　我幾次想做一篇小說實在没有好的意思於前幾天忽然有幾位朋友他們約了我去我迴想到與Ｄ君的一段談話忽然有動於中於是就託朋友替我叫一個妓女在未叫之前我問可以Kiss嗎朋友說可以便毅然的發了出去等到來時這面孔到很像我熟識的一個人便同他瞎談了幾句便實行我的Kiss主義剛擁着他的時候牕外也來了一陣微風吹起了牕帘半幅天空中疏星數點鈎月西斜牕外賣茶葉蛋賣桂花白糖粥的聲浪和着笙歌之聲那妓女額前的短髮也吹起了幾根 
　　曉風殘月裏釡丰黃色車歸來心中想這不是我去做了這篇小說中的人物嗎可惜只管痴想没有留心瞧着或許馬路上也有一個散髮的女子啦歸來寫了出來問普天下人及Ｄ君做小說要這樣取材還可以免强過去嗎大家商酌商酌罷 
　　暢裁剪處絕無睽隔如沈慧英别家以後沈父之吵鬧當慧英之投其姑母皆略去不演極見經濟而觀者自能了解所以爲貴也 
　　此片佳處言者已多可以母贅惟倚虹頗嫌此片收束草率予則喜其不蔓不支適可而止於小蓮述舊時適見慧英夫婦同車而過尤見呼應不盡之意 
　　明星出品旣以此片爲最佳而織雲表演亦復遠勝人心戰功惟初遇小蓮應有羞澀之態而庵中一節楊七姑云此就是你的未婚夫織雲表演應亟匿面不見因此時之慧英决難乎爲情見其夫也此皆大純之小疵而導演者不能辭其責也宣景琳飾楊七姑自然之極此種堕落女子使人觀之但起憐惜之心絕無憎惡表演可謂神矣他若王獻齋之陰險王吉亭之浮滑皆能用得其當試令二王易地而處全劇必爲減色是知一劇之成功選角尤不可不愼也 
游藝消息 
　　商務影片部近訉商務書館影片部汪福慶君導演之巨片「上海花」現正日夜趕製·不日即將出映·該片已在該公司作一度之試映·其成續之佳·可與舶來名片相頏·實爲我國電影界空前作品·又任彭年君導演之「情天刧」·業已全部告竣·定下月六日起公映·日昨在該公司試映·參觀皆係商務之重要人物·時值華僑巴城影片公司經理郭君·及天津新新影片公司韋耀卿君·因公前往·亦列席參觀·觀後極爲奬譽·當即各定購該片各一部·並由攝影師廖思壽君導往第二攝影塲·參觀「上海花」之偉大佈景·該項佈景·在我國電影界中·實係初見·其費用需三千餘金云·[  老八八]  
　　神州公司新片神州影片公司第三劇「道義之交」·開攝多日·已成四分之一·演員除了丁子明原俠綺二女士外·復添聘多人·並有兩童角·由導演劉君橤之令愛劉媛媛女士·及汪君煦昌之令姪大星君充任·活潑伶俐·稚態可掬·將來眏諸銀幕·定能博觀衆歡忱也· 
　　青年會夜校新劇團同樂大會北四川路青年會夜校校友·自上月組織新劇團以來·積極進行成續已有可觀·現擬定於本月二十八日星期六下午二時開第一次同樂大會·由夜校新劇團團員表演趣劇「李代桃僵」·正劇「犧牲」云·[  國]  
　　友聯影片公司消息新片秋扇怨·定十二月十三號·在中央試片·一月十號·仍在中央大戲院正式公映·在本埠未映以前·擬先在蘇杭等處先行開映·本埠未映·而先往外埠開映·此創例也·特羨蘇杭等處人之眼福不淺·[  歸燕]  
　　好友社之游藝會虹口好友社·係胡曉秋邱在思王文豪等所組織·去歳耶穌聖誕日·曾一度演其「好少年」新劇·於基督學校現定二十九日·（今日）假座寗波旅滬公學禮堂·開游藝會·節目有胡曉秋之京戲清唱·邱在思之幻術·士龍月琴女士之無蹈·及「弟弟」·末則演「流芳百世」新劇云·[  秋]  
　　誌謝兩江女子體育師範將於下星期日假座職工敎育館開一游藝大會·昨承惠券二紙·又崑劇傳習所假座笑舞台演崑劇一月·承惠散劵二紙又正誼标房今日假座寗波同鄕會開第三周紀念大會·承惠劵四紙·并此誌謝· 
 
 

Page 13

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *本埠新聞 
[變化中之時局觀]  
　　孫傳芳召集蘇紳會議聯軍總司令孫傳芳自進駐督署後因蘇政急持就商特召集蘇省各屬士紳會議昨據由寗來滬之某紳云孫傳芳此次召集士紳會議討論之範圍約有數端（一）蘇省財政頻年虧耗自軍興後尤興無米爲炊之歎特邀集各屬士紳諮詢各縣確實稅收以求剔除中飽漸裕財源（二）徐代省長迭次宣言堅决辭職而省政應如何改革尤急待解决故特徵詢諸紳意見以定從違（三）此次軍興淮徐清海受禍最酷振恤救濟端賴諸紳扶助進行商定實惠災黎辦法（四）軍事結束已近將來各縣駐防軍隊應依地位需要酌量駐防其餉糈供應亟須統盤籌劃尤恐地方遽生疑懼特召諸紳預爲解釋俾軍民誤會不致發生又云孫氏此次召集會議係取談話形式徵詢各紳之意見以决定蘇政之具體方針江南北各屬士紳大半已蒞寗謁孫（東南社） 
　　擁黎運動之昨訊自北京形勢突變後擁黎之說大盛昨聞此事計議後尙無顯著之進行前日唐宅之晤談未得結果孫傳芳方面似尚未予以同情據章太炎氏之觀察以爲馮玉祥尙擬拉攏段氏以迄關稅會議之成功爲止又有人以此詢之唐少川氏據唐氏言本人對此不願有所表示因一論及此事深恐外間誤及本人欲出山之問題也但余以爲祇要各方面同意任何人出來都好合肥現因各方不同意故有謂爲違法譬如歐戰爆發之前一日聯盟國人民至德國商店購物或有德人交往並不違法一經交戰聯盟國人民而猶與德人往還者人即斥之爲好細爲違法及戰事告終邦交恢復则雙方之往還又不違法矣如此所謂法者本屬無一定者云云（國聞社） 
　　李根源前日到滬黎派要人李根源氏前日由津抵滬現寓哈同路民厚里某宅昨據接近李氏者語人云自京津滬漢頻傳擁黎黃陂繼滿八十一日未了之任期聲浪日高黎派嫡系聯翩麕集津門密議勸駕黎氏本人雅不願出任艱難故特派李根源來滬與唐少川章太炎各名流接洽要公能夠得圓滿成熟之時期亦必在南京建設政府李氏在滬必徵得各方面意見有根據充分地步黎黃陂方可正式有所表示云（公平社） 
　　姜登選被殺之傳聞據某方接天津二十八日電訊謂姜登選被郭松齡拘禁後郭聘姜爲高等顧問姜大駡郭不應叛張郭怒殺姜又被郭拘禁之齊因銘趙恩臻高維嶽裴生春等已由濼州解津云云（中國新聞社） 
[昨日所得之戰訊]  
　　豫軍王爲蔚部將抵濟南豫軍王爲蔚部之先鋒隊將抵濟南刻正步步前進大隊集駐崮山一帶司令部暫設大汝口奉軍紛紛由膠濟鐵路退却聯軍之第四軍盧香亭仍駐臨城徐州一帶 
　　豫軍弓富魁部已佔德州昨日據聯軍方面消息豫軍中路弓富魁旅自二十四日晚進攻德州與奉軍激戰至二十五日下午仍不能得手嗣後方大隊趕到繼續進攻於二十六上午佔領德州兵工廠德州以下之張宗昌殘部除少數逃散鄕間外餘均被繳械姜登選部退至滄州一帶（遠東社） 
　　張宗昌尙在濟南昨據濟南來滬之某君云張宗昌部自徐州退出後五軍六旅先後倒戈軍心渙散不可收拾豫軍節節進逼張部步步退讓一星期前退守泰安時二十九旅旅長許琨等尙圍背城借一無如各軍士不用命臨陣無鬥志見敵即潰自固鎭一役以來竟未見開過一仗故豫軍能不費一彈連佔要塞現張宗昌尙在濟南至不得已時擬放棄濟南遁往青島其眷屬已完全赴青並聞張在濟建築一極美麗之屋一所俟將來出走時擬付之一炬現已購就火油八十聽樹柴數百擔預備焚毀之需 
　　奉軍殘部集中青島昨據本埠日人方面接青島電告云自張宗昌離魯後濟南以南之奉軍自二十六日起紛紛沿膠濟路集中東段及青島一帶計有畢庶澄·褚玉璞·邢士廉·等部約有一萬餘人其餘均逃散鄕間故膠澳及濟南間秩序非常紛亂（遠東社） 
　　孫傳芳調謝鴻勳駐蚌埠昨據聯軍方面消息總司令孫傳芳以攻魯已由岳維峻主持聯軍後方除派白寳山鄭俊彦抄襲山東路外謝鴻勳之第四師則調回蚌埠駐紥以固津浦路線 
[孫傳芳覆江浙兩省縣聯會電]  
　　江蘇全省縣議會聯合會·浙江縣議會聯合會前曾會銜電請孫傳芳實行自治昨（二十八日）日該會得孫氏覆電云（上略）有電敬悉一年來江浙南省屢見兵戎商民重困言之滋痛茲幸驅除障碍江浙一家同舟無胡越之分接攘有弟昆之雅鑒覆轍於前車納羣份於正軌芳雖不敏敢不惕厲諸君代表民意洞　利病之源尚希隨時指示俾資匡策爲盼爲禱孫傳芳沁印 
[傅道尹之財政統一談]  
　　國聞通信社云昨日滬海道尹傅疆對客談及蘇省財政統一問題大致謂蘇省財政亟宜統一李錫純未長財廳以前即以統一江蘇財政爲其就任後唯一之希望惟本年十一月初曾奉孫總司令電令滬海道尹代收道屬各縣稅欵藉便彙交惟僅限於十一月爲止十二月份决不過問且所謂稅欵亦僅限於各縣署收入其他一切稅收係由宋雪琴氏負責辦理現有人對於此點略有誤會亟應聲明蓋此項誤會非特與余之初旨不合抑且與事實不符云 
[交通當局通電辭職]  
　　江蘇電政監督昨奉葉總長鄭次長來電聲明業已辭職不再到部辦公茲錄兩電如下（一）電政監督鈞鑒本月二十日葉恭綽因病呈請辭職奉令慰留二十五日再行呈請尙示奉准茲以病體不支已電執政府秘書長陳明此後對於部務不再負責特聞葉恭綽感印（二）電政監督鑒本部葉總長業於哿日遞辭呈蒙指令慰留有日又續遞洪年養日遞辭呈蒙執政退還諭留感日又續遞自儉日起停止批閱公牘祇候執政批准特逹仰轉電各局知照次長鄭洪年感印 
[孫傳芳眷屬昨日回滬]  
　　一省聯軍總司令孫傳芳之眷屬於昨日（二十八日）下午七時許由寗乘坐中快車抵滬下車後換乘汽車向租界方面而去 
[王九齡昨日赴日]  
　　前敎育總長王九齡到滬後旋即赴杭游歷茲聞王由杭返滬後寓於靜安寺路滄洲旅館四十九號房間已於昨晨率其幼子乘輪赴日本去 
[宋雪琴昨晚赴寗]  
　　因孫傳芳暫時尙不返杭聯軍辦事處處長宋雪琴於昨日乘晚車赴寗接洽一切外傳宋氏前晚赴杭說係誤傳 
[許交涉員自鎭赴寗]  
　　江蘇特派許交涉員日前因乃史勤○病故原籍特電禀外交部南京軍民兩長請期服假二十一天並即乘車回籍治喪等情已誌前報茲昨探聞許氏業已由鎭赴寗面謁軍民兩長禀承一切 
[吳淞要塞司令易人]  
　　吳淞要塞司令丁縉縉奉聯軍孫總司令來電因有要公着即兼程赴徐等因丁司令奉電後立即赴徐所遺要塞司令業由江蘇陳總令委任董述輝暫行代理以重要塞董司令已於本月二十四日抵淞接任視事並即呈報通函各機關查照 
[吳淞各法團電請挽留林司令]  
　　駐淞砲台灣守備司令林顯揚此次奉浙軍第一軍軍長陳儀面囑赴徐加入前線等情故林司令已於昨日飭令駐淞稽查處沈稽查長將稽查處撤銷各稽查員符號委任狀亦一律收回遣散稽查兵則仍回司令部歸入隊伍房屋亦已退還事爲吳淞各團得悉昨特拍電南就孫總司令挽留其文云南京孫聯帥徐州陳總司令鈞鑒駐淞守備司令林顯揚蒞任以來維持防務保衛地方軍民安堵市○不驚茲聞奉令撤防羣情惶悚懇祈俯順輿情免予調防以保安寗迫切待命吳淞商會市公所敎育會農會叩感 
[徫隊團昨晚赴寗]  
　　聯軍總司令之衛隊團一部分已於昨（二十八日）晚乘滬寗路由滬十一點三十分鐘夜快車赴寗 
[小站亦售聯運票之批准]  
　　交通部第十三届車務總管聯運會議因國内聯運車票包裹行李向來只以各大車站爲限對於各小站尙付缺如前此各路小車站乘客遇有購買聯運車票或寄行李包裹者深感不便各路有鑒及此特將上項情事於會議時提出一致通過請示交部以後無論大小車站均一律發售聯運票接受聯運行李包件等云業已由交部批准并决定以民國十五年四月一日起實行 
[津浦路今日售兗州車票]  
　　兩路車務處昨日（二十八日）接津浦路局來電略謂該路已奉聯軍總指揮部命令定於今日（二十九日）起客車及貨車已可通至山東兗州府車站云云因此滬寗滬杭路二路各大站已出售通車票至兗州矣 
[軍政執法處提訊私自招兵案]  
　　淞滬戒嚴司令部偵探周少舫在閘北華盛路大通旅館内破獲私自招兵機關當場拘獲自稱團長之孫寳坤營長陳爲鴻·韓學山·及團附營附連長吳錦堂·楊在清·劉嘉成·王玉成·孫小泉·顧小三·姚敦武·張文豐·傅福臨·葛如祥·蔡德清·朱常雲·劉四亭·陸寳福·并婦人孫周氏小孩一口搜獲江蘇收編第一旅第四團關防團長小章委任狀袖章符號等件共裝一皮箱解奉司令部發交軍政執治處審訊昨日下午經周法官提案逐一隔别審訊因人犯衆多直至傍晚六時許全案人證尙未審完當判還押未訊各人定今日繼續提審所有供詞因關軍事未曾宣布 
[冒名招兵之函請嚴究]  
　　淞路要塞司令部副官致保衛團函 
　　淞路要塞司令部副官劉安邦昨函閘北保衛團云報載貴團第三支團團員張瀛洲·高鳳鳴·等拘獲形跡可疑之張榮海·婦人趙金鳳·二名並抄出紅白臂章一塊·詰之張供云徐州人前蒙聯軍前敵司令盧委託招兵因不足額無功旋又蒙駐淞康劉二副官委託招工得酬資三十三元臂章亦由劉副官所給云云閱之不勝駭異查吳淞方面只有守備司令部及要塞司令部兩處軍事機關詢及守備司令部並無康劉二姓之副官鄙人旣充要塞司令部副官並無委託他人招兵情事近日滬上發生假借軍官名義在閘北一帶招搖層見迭出事關名譽爲此函請貴團將該犯切實訊供究竟何人指派臂章銀洋何人所給務期得明眞相並望訊明見復爲盼 
[寳山各公團復陳徐之敬電]  
　　寳山縣各公團昨復南京陳總司令徐省長一電原文如下南京陳總司令徐省長鈞鑒竊奉鈞部署庚日通電協助籌欵屬在國民自當勉盡棉力惟寳邑財政困難冠於全省謹略陳梗槪敢瀆鈞聽沿海塘工爲東南保障歲需工費爲數甚鉅前清向例由蘇松太各屬帶徵協貼民國成立欵歸省撥邇來省庫支絀責成縣署内地方籌借數逾十萬餘金其難一也地處要衝水陸軍警星布棋列餉糈緊迫時需挪移就近兩年核計已及三四萬元懸宕無着其難二也寳邑忙漕徵額不過十六萬元本年上忙早已徵解下忙冬漕以減徵流扺僅及五萬元而縣署扺借國稅乃至二十餘萬元益以軍用墊欵八萬餘元雖以十五年忙漕全行作抵不敷尙鉅爲全省所未有之現象矧每月規定行政司法監獄水警等費全年亦須三萬元是十六年忙漕亦已無可抵借若以民國十七年之忙漕作抵則期限太長恐無應者且聞各縣本年忙漕尙未抵盡十五十六年更無論矣而寳山獨令籌借十七年忙漕同屬省民負擔太分軒軽商民何能忍受其難三也上年戰事延長至兩月之久厥後大軍○集十餘萬之衆供應頻繁刦掠殆盡子遺未復十室九空此次戰事開始吳淞爲後方守備之區輸送供應絡繹不絕未及匝月已逾萬金民力旣竭來日方長其難四也寳邑素稱貧瘠旣乏富商大賈復無銀行錢莊零星凑集上下交困其難五也茲經全邑公團聯席會議僉因上項種種困難殊難再爲籌借奉電前因用敢合詞陳請鑒核務懇體念民艱免予籌借母任歉悚之至寳山縣議事會·寳山縣參事會·吳淞商會·羅店商會·寳山縣市鄕董聯合會·同叩敬印 
[領權撤廢委員會預誌]  
　　英日均派代表 
　　領事裁判權撤廢委員會定十二月十八日在北京開會日本派定長岡春一爲代表英國亦派定駐滬高等法院長唐納爲代表僑滬英人聞訊甚喜唐氏於一千九百十六年來華一千九百二十三年昇任駐滬高等法院長來滬現定來月初北上出主席 
[今日各界舉行五卅半週紀念]  
　　地點在西門公共體育場 
　　全國學生總會·上海學生聯合會·各界婦女聯合會·上海市民恊會·上海反帝國主義在同盟等團體以今日爲五卅慘劇後半週年紀念又適值星期例假特於事前聯合籌備於今日下午一時假西門公共體育場舉行「上海市民紀念五卅半週年大會」聞至昨日止各項事務俱已籌備就緒官廳方面亦曾派人前往接洽云 
[使團將會議滬案調查報告]  
　　大陸報云據合衆通信社二十七日北京電稱領袖荷公使已將滬案司法調查報告書三份錄副分送各公使現料今夜或明日使團將開特别會議而報告書或能於星期日以前發表亦未可知不過尙未能徵實耳 
[納稅華人會選舉委員開會紀]  
　　上海公共租界納稅華人會於昨日下午四時開選舉委員會議决（一）選舉票根用委員私章應用何人私章案公决須用篆文印章以杜流弊并决定由吕委員靜齋將篆章交辦理人在票根蓋印（二）開選舉大會時選舉委員應擬稿報告籌備選舉經過案公决請由書記代爲擬稿報告（三）投票時間爲十二月五日决定雖遇風雨亦不再事變更議畢散會 
[道尹署半旗誌悼英太后]  
　　交涉公署一昨接奉北京外交部訓令懸掛半旗爲英皇太后誌哀茲悉滬海道尹公署昨亦奉省署知照令飭轉知各縣遵照一體半　誌哀除於道尹公署懸掛半旗外業經轉飭各懸遵辦以陸邦交 
[外人不動産承租登記之通令]  
　　江蘇省長公署訓令第一零三五號通令各地方審判廳·各縣知事·第一高等審判廳文云案准外交部咨關准司法部咨團查外人照約准許租建之不動産本部擬依照不動産登記條例第四條原有名義之規定以承租名義登記一案業經呈明臨時執政於十四年十月二十八日奉指令呈悉准如所擬辦理並交外交部查照此令等因除分行外鈔錄原呈咨行查照等因准此除分行各省區相應鈔錄司法部原呈咨請查照並通行各道體一件知照可也等因並附抄件到署准此除函知各道尹及高等審判廳外合行抄同原件令仰該廳長·知事·廳即便一體遵照此令計抄件（照錄司法部呈文）「司不部呈爲外人照約准許租建之不動産擬依照不動産登記條例第四條以承租名義登記請鑒核示遵事查本部前據浙江高等審判廳呈稱嘉興地方分庭報稱查外國佈道團體因佈道之故在中國内地建屋本爲條約所許惟中國對於不動産之所有權向不能畀外人享有茲有天主堂人民購買基地聲請爲所有權保存登記應如何辦理據情形請核示等情當以事關條約咨外交部去後旋准先後咨復敎堂置産所用契紙向有承租與買契兩種該天主堂購買基地如係承租契紙自可認爲租借權如係買契則該天主堂購地因土地所有權外人不能享有登記條例對於外人有特别之規定嗣經往返商榷復准咨部擬於不動産登記條例第三條增加承租權一項或聲明中國法令未另有特别規定以前外人照約准許租建之不動産一律以承租權名義登記俾敎堂置産無論買契租契均可適用等因本部以承租權字樣於現行法律尙無根據此項權利惟有依照不動産登記條例第四條下半段應從原有名義之規定以承租名義登記與約章旣屬相符於條例亦有依據兩部一再會商大致相同正核辦間據京師地方審判廳呈稱天主堂聲請登記所有權是否准予登記請示前來復經本部以此案應仍以承租名義登記咨商外交部旋准十四年三月二十日咨復天主堂不動産權利以承租名義登記一節該天主堂能允就範圍本部自無成見等因咨復過部經行知就師地方審判廳遵照案茲復據浙江高等審判廳呈稱嘉興地方分庭呈報前呈天主堂向人民購買基地聲請爲所有權保存登記一案究應如何辦理請示到廳案關涉外事件須有法令依據等情呈請核示到部查所有權外人依例不能享有本條擬仍按照前經兩部會商外人照約准許租建之不動産依登記條例第四條下半段應從原有名義之規定以承租名義登記較無窒碍所有此項辦法業經提出國務會議議决事關涉外應請即予明令公佈俾資遵守理合具文呈請鑒核訓示施行此呈臨時執政」 
[電車工人保單昨已給領]  
　　電車公會失業工人之保單業經駐滬英總令事將保單送交交涉公署轉發並由交涉公署牌示照領等情業誌前報茲聞該工人等特派代表湯子方持江淮公所公函前往交涉公署請領當經交署將英領發來之張錦泉·倪心海·王經才·李連廣·張阿福·史全德·張德全·陸新橋·吕福申·吕道生·曾小林·張穰·吳元湖·畢根元陳汝知·等保單十五張交與湯子方帶回由江淮公所負責轉發各該工人等具領 
[奉賢新知事明日接任]  
　　兩浙青村場知事屠聿同現奉孫總司令徐省長會委代理奉賢縣知事所遺場知事一缺現由秦運副使委任朱聲鳳代理定於本月三十號赴南高橋接任 
[縣議會定期開臨時會]  
　　上海縣議事會現定十二月七日起開臨時會十天昨由該會議長莫錫綸分致各議員通告云逕啓者茲訂十二月七日（夏曆十月二十二日）起開臨時會十日務請台端逐日午後二時前到會以便準時開議倘有事故必須請假時亦請預先書面通知俾便按照議事細則第二十三條之規定辦理 
[縣知事飭吏催解忙銀]  
　　上海縣知事張受之現因冬漕已將開辦而下忙錢糧尙未掃數迭奉江蘇财政廳飭催繳解昨特諭飭催征吏分催各圖地保將下忙糧銀掃數清繳以便彙解 
[蒲淞市議會議决案]  
　　蒲淞市議會於昨日下午一時開冬季常會三讀會計到議員蔣稄廉王午山等十五人所有議决各案分錄如下一件官契手數料撥增恤嫠案議决請董會照案辦理以惠窮黎而符前案一件請追認縣代用小學添聘庶務員案議决該校庶務向歸各敎員兼任未設專員現該校長不照向章辦理添設庶務員未免虚廉公欵 
 
 

Page 14

 
 
1;第一萬八千九百四十九號;中華民國十四年
西曆一千九百二十五年十一月二十九號
星期日 * *應致函董會及校董會一體否認以昭公允而節麜費一件請追認縣代用小學敎職員貼膳案議决該校敎員一經貼補膳費其他各校勢必援例要求恐難應付未便通融照准請董會否認仍照前校長成案辦理一件請撤換縣代用小學校校長案議决該校長辦事擅專麜費公欵理應撤換應函請敎育局團载呈縣長查核辦理以資整頓一件請追加校役工食案議决除第一校外其餘各校每月增加二元請董會照議增加撥給以昭公道一件私立振新學校請歸市立案議决請董會致函學務委員調查成續酌量辦理一件請各區速辦保衛團以重防務案一件組織鄕保衛團案一件莊家涇請辦保衛團案（以上三件因事實相同併案討論）議决新涇鎭爲蒲淞市第一團虹橋鎭爲蒲淞市第二團諸翟莊家涇爲蒲淞市第三團江橋爲蒲淞市第四團四鄕村莊再行推廣支團以資還近策應開辦經費應先就地籌集云 
[閘北市公民會昨開籌備會]  
　　閘北市公民會昨日下午二時開第十三次籌備會議到會員三十餘人公推宋士驤主席首由主席報告籌備經過情形並謂本會根據江蘇暫行市鄕制章程産生現閘北市議會旣經成立冬季常會業已閉會本會有監督市政之權應早成立以鼓自治之精神經衆討論略以本會會務即應積極進行萬難再緩准定下月一日選舉職員正式成立俾便進行主席付表决一致通過議畢散會 
[鍾可託赴寗演講宣傳　　中華國民拒毒會總幹事鍾可託君於日昨乘滬寗車赴寗應南京金陵大學之邀在該校演講拒毒運動並將赴寗垣各團體口頭宣傳 
[浦東三區署嚴密禁烟]  
　　浦東三區署長王金山自到差以來對於界内私開燈吃查禁頗爲嚴厲前晚又派劉巡官帶同長警在陸家渡查獲私售洋烟之紀阿土曁吃客施廣圭·陸毛毛·王土生·唐儉泉等五名連同烟具全副併解至署旋又往日新里婦人沈許氏家抄獲烟具全副曁吃客陳少峯·丁子奎解署又游巡第三隊趙隊長是晚飭警在其昌棧居民陸和尙·陶生它二家抄獲烟具各一副連同吃客王林併送到署王署長以事關烟禁未便擅專於昨諭令押解警廳發落 
[電請援救盧商]  
　　宿遷旅滬紳商朱大成黃志新等昨電北京江蘇同鄕會謂魯軍第七軍軍長許琨臨退時將宿遷縣知事盧宗吕商會會長商佐成帶往迄未放還盧商二君家屬痛不欲生屢請釋放均未得復請諸鄕長就近分電執政及張總司令請飭許軍長迅將盧商二君釋回不勝盼禱之至 
[各保衛團消息]  
　　總商會保衛團兵工廠保衛團團長張玉亭致總商會謂浙軍警備第一團第二營第四連目兵十人前駐稽查處照料鍊鋼廠現於昨日奉令撤回理合具文呈報請即查照是荷 
　　閘北保衛團閘北保衛團第三支團解送寗安旅館容留姦宿一案經該團探訪隊隊員曹漢卿·姜國楨·等前往調查據云女子趙金鳳又名周喜鳳係宜興人於去秋八月内來以賣淫爲業新發常州等處旅館時見其踪跡本月十三日初入寗安旅館時衣服濫縷興張永海姘識由張爲其購置新衣現張金錢用盡該妓無所希望欲脫離而不能故爾反噬並非被拐云 
　　諸翟鎭保衛團諸翟鎭保衛團自發起聯防以來地方漸見安靜惟當此冬令將届四境匪盜勢必乘時猖熾後患堪盧故向例冬防不得不提早黎行故於十一月二十五日特邀集闔鎭紳商開籌備會於團本部計到會者共五十餘人推團董黃文富君主席報告開會宗旨次由團總侯積嵐發表意見謂浙奉戰事以來游兵散勇匿跡於近處流爲匪盜者頗多如我蒲淞市境内迭出盜案是其明證幸近與北新涇團警聯防後漸呈安靜然冬令匪起商民未可安枕須互相羣策羣力盡力戒備開辦冬防不容或緩惟有兩種困難情形殊爲阻碍進行一爲經濟竭蹶一爲人數單薄應謂在座諸君討論云云當有張善文沈伯逹兩君起而提議結果議决（一）經費按照常費自本月起加徵一倍以作冬防開支（二）擴充臨時團員若干由各商號各殷戸派出一人充任之（三）各團員經派定後值日出防如輪期不到予以相當懲戒議畢散會 
　　董家渡保衛團第二支隊新西區董家渡天主堂保衛團第二支隊（前報誤作第四支部）已於前開董事會並選舉職員通過招團員四十名須身體强健富有服務精神者爲合格現已招有足額復經總團派醫生考騐有無疾病但冬防已届團員首應操練故由董職員會定每晨六時半下操並點名以别勤惰聞該支隊已惜得皮業公所爲司令部團員下操均踴躍異常 
[水警砲艇出洋保護漁市]  
　　駐淞水警第四區所屬第十六隊第一二三號警艇因去年戰事失修致滲漏難行經區長呈明廳部撥欵修築刻已工程完竣適外海泗礁嵊泉山等處捕捉鮮鮝鮮帶魚上市呈請保護由池月喬區長令飭十六隊第一二三宋雲張三分隊長率駕三警艇駛往外海各島　巡洋保護漁市已定於本月二十九日　出發昨日該三分隊長在淞購辦食糧柴菜等應用物品尅日動身前往巡緝 
[議請取銷華商手槍執照之新章]  
　　滬上商界中之正當商人需用自衛防身之手槍其出入於租界方面者或各行號商佩爲抵禦危害者均由駐滬領事簽给執照並常年繳納照費在案茲聞法租界對於此項問題已有更變之舉向例一年爲期每年納銀五兩者今已改爲四季換照每季納銀二兩現華商方面對於此種變更深慮不便每逢商人之事忙或往外埠者一轉瞬間倐已届期故已聯合公同提議之下擬紛請上海總商會縣商會銀行公會錢業公會等公函駐滬法總領事查照請爲取銷新章仍照向章辦理勿爲更變並聲明此係正經商人自行防備之需原有自衛之性質云云 
[無軌電車擴充線路　共十三條]  
　　上海公共租界電車公司現謀廣張無軌電車線路延長里數共計四十一華里其中有工事已竣有正在工作者亦有尙未着手者全部竣工須在一二年後附錄新線路如下一西藏路二愛文義路三由麥根路通戈登路四魯濱孫路五由愚園路通曹家渡六福州路七四川路八天潼路九吳淞路十漢璧禮路十一華德路十二海寗路十三兆豐路等 
[國貨維持會評議會紀]  
　　中華國貨維持會昨開第五十四次評議會汪星一主席孫錚紀錄茲將議决各案彙誌如下（一）主席緊急動議以自五卅慘案以來國人心理非常覺悟而於提倡國貨爲根本救國一端尤屬一致進行不遺餘力迨爲時稍久情勢變遷全國人心又趨冷淡國貨滯銷如故洋貨充斥如故鄙人目撃心傷爲特提出緊急議案敬請本會同人整飭精神繼續奮鬭案「公决」（甲）通電全國毅力堅持提倡國貨初衷以期贯澈根本救國之目的（乙）登報籲請全國各界實行宣誓服用國貨（丙）將服用國貨宣誓書儘先分本埠各級學校及公團請查照實行然後推及各省（丁）函請各界儘先購用國貨（本埠諸君請至各國貨商塲採購）（二）會員上海磁業公所函請公函皖財政廳懇求撤銷投標新章維持原案「公决」照辦（三）九畝地商界聯合會定陰曆本月十六日假座本會開正式成立大會函請允可案「公决」准如所請照章辦理（四）陰曆本月二十一日爲本會第十四届選舉大會之期亟應查照成例公推大會職員藉昭鄭重案「公决」查照前届成案分别辦理議畢散會 
[捲烟特稅消息彙誌]  
　　南市閘北仍照認稅辦理上寳區捲烟公會爲新特稅局於十二月一日開征事於昨日午後三時召集全體會員開緊急會議討論辦法到者有五十餘人公推裘塘林爲主席報告各同業頃接新局通告定於十二月一日起實行開征惟納稅辦法並未宣布應請到會同業討論辦法多數同業主張推舉代表數人到局詢明此次征收欵項辦法當場推定陳恩祺等四人爲代表遵即赴局晋謁朱偉杰局長當面要求南市閘北毘連租界營業與别處不同應請體恤商艱仍照認稅辦理經朱局長允該代表所請准將南市閘北兩處各菸商納稅辦法仍照認稅辦理並不派檢查員往查故各代表認爲滿意而退遂返會將接洽情形報告而去 
　　各鎭設立分征處上寳區捲菸營業特稅征收局新局長朱偉杰定於十二月一日起實行開征茲爲便利各鄕菸商起見各鎭設立分征處閘北分征所主任朱平閔行分征所主任朱瑛寳山分征所主任陳典章浦東分征所主任黃斌北新涇分征所主任陳雨蒼等業已紛紛設所成立 
　　函告兩總局電報掛號號碼承辦江蘇全省捲菸特稅總局昨致各機關函云本局爲來往公電便利起見業將承辦江蘇全省捲菸營業特稅總局名義在寗滬兩處電報局分别掛號寗總局爲九一零五滬局爲三九五九所有各機關因公致電本局應請查照電報掛號辦法辦理爲荷 
[兩商聯會消息]  
　　民國路商聯會民國路商業聯合會昨通告該路各商店略謂頃接各路商界總聯合會來函内開茲因俄國變政以來吾華商積存俄幣爲數甚鉅現奉部令調查分别塡報所有本路各行號會員如積存有俄幣者祈將新舊各種類票額張數詳細分别列表報告以便彙轉報部爲將來交涉之考證希勿延悮等因迴來報告到會者日有數起待雲集後併請總聯合轉部 
　　北福建路商聯會北福建路商界聯合會於昨晚八時舉行常會到者全體職員由正會長徐　洲主席王一衛紀錄首由主席報告會費及收支數目畢繼報告前次總聯合會來函調查罷市損失旋即分别向各商號調查總計數目爲六萬五千餘元並將詳細報告表經衆過目即轉送總聯合會查核次謂總聯合會來函調查俄鈔數目經衆討論分頭詳查至有眉目時再行開會全體通過即行散會 
[函請催兌下關勸業銀行鈔票]  
　　南京下關商埠商會致函上海總商會謂下關勸業銀行開設未久發行鈔票二十餘萬元去年七月停止兌現轉瞬迄今業已年餘津滬等處該行照舊營業故各商家來函咸請貴會轉函上海勸業銀行請其從速開兌以維血本而全信用茲悉該會已據情照轉矣 
[國際賽槍華人報名之踴躍]  
　　本年國際賽槍訂於下月五日舉行其報名與賽之辦法業誌報端查國際賽槍係萬國賽槍會例行比賽之一種每年於秋冬之交舉行以觀各國射撃之成績選派手續由該會各國董事組織之定例每國出場舉賽之代表以三人爲限其距離爲二百碼·五百碼·六百碼·三墩用最小牛眼靶比賽我國方面由該會華董王衍慶君辦理現聞先後報名備選者已有十人計萬國商團中華隊有王衍慶·干庭輝·李玉書·楊仲綽·何楚翘·王伯笙等六員法租界中華義勇團有莊悅如·李繩祖·陳如松·劉志鄕等四員並定於明日（三十）及下月二日午刻十二時半在虹口靶子場先行預賽以備參核成績選派能手爲國增光云 
[全蜀會館曁旅滬公學籌備處成立]  
　　全蜀會館曁四川旅滬公學於昨日午後五時假座愛多亞路者益處川菜館開成立會先期柬請報館記者及旅滬川僑届時到者有旅滬川人王秉恩·王秉必·漆樹芬·郭沬若·許之麟·郭步陶·鄧懋修·李晴帆·燕翼·盧作孚等數十人及報界嚴諤聲·顧執中·余榖民·陸傑夫·徐竹園等席間由籌備主任石榮廷起立歡迎來賓報告籌備經過情形及將來進行諸端演辭甚長娓娓動聽次由籌備副主任何魯述辦學旨趣及將來希望均深得座客歡迎掌聲時聞觥酬交錯賓主咸歡宣言及簡章衆均稱善一致通過席散時已鐘報九時矣 
[皖省磁稅招商投標之反響]  
　　上海磁業認稅商人近經皖省華陽方面磁業窰廠等來函述及該省財政廳對於同業認稅一再增加稅額已迭增無已刻已增至年繳九萬數千元之鉅尙稱稅未足額不能滿意故有變更辦法特訂新章招商投標並經布告定於陽曆十二月中旬開標等由因此項招商投標辦法殊欠妥善未免有業外人揷足致起糾紛徒滋騷擾且滬上同業不免受其影響營業上大受打撃亟應設法請勿實行以圖救濟公同議决函請上海商會轉函皖省財政廳長請即收回成命仍照章辦理蓋恐投標實行後殊與拍賣性質無異且輿民元省議會議决案有所抵觸云云 
　　附錄資業公所致中華國貨維持會函如下逕啓者安徽華陽磁捐一項曾經敝業於民國十一年呈請改歸商辦在案現安徽財政廳忽訂新章并出佈告改爲招商投標承包同人等逖聽之餘羣起驚詫此種新章如果實行關係敝業前途實非淺鮮查該處統捐於民國十一年公推同業吳商廷端承辦至今認繳稅額自七萬三千元歷次加比竟增至九萬六千元之鉅且近年洋磁充斥商業凋敝今去兩年更受戰事影響銷路旣改以致運來之貨不多即如今年吾業停運已月四月之久捐欵無出幸賴吳商按月墊解虧累已屬不資倘再實行投標新章則羣起競爭進本售價均不顧及勢必公私咸受其害爲國課計爲營業前途計對於招商投標一法萬難承認除分電安徽省公署曁安徽財政廳外茲以事關稅務相應函請貴會予以援助并乞代函皖省財廳撤消新章維持原案以體商艱實級公誼此致中華國貨維持會上海瓷業公所謹啓 
[救護消息併誌]  
　　紅十字會中國紅十字會總辦事處昨與各方往來函電併錄如下「清江分會來電請寄棉衣」紅會總辦事處昨接清江分會王叔相來電云莊得三先生鑒在滬晤敎其佩蒙助棉衣乞速寄星北即派員往運王寳槐徑該會當即復電云清江紅十字分會王叔相先生鑒電悉振濟棉衣前日已寄星北轉交特復莊籙感「宿縣分會來函」紅會總辦事處昨接宿縣分會中西醫院院長蔡廣陵醫務長蔡黎棠議長王如玉理事長任傳倫等來函云敬啟者敝會長陳清啟八日由滬回宿九日即至醫院查看傷兵慰問一切並每人賞給大洋五角以作零用之資又與吳君廣文籌備購製棉被數十餘床以濟傷兵禦寒之用似此熱心善舉理合具函呈報 
　　紅十字會紅十字會救濟消息如下「南京辦事處致濟生會函」世界紅十字會南京辦事處昨致本埠中國濟生會函云敬啟者敝會今由金陵大學孟君廣滋護送奉籍官弁七人附車來滬轉輪北上并驅轉函奉謁而希貴會與敝會駐滬辦事員杜君肖嵐接洽與此項難民同等待遇一併資遣回籍無任感禱「常州分會救濟部來函」中國濟生會昨接紅萬字會常州分會救濟部來函云敬啟者茲有奉籍離官佐曁眷屬劉李氏并子三歲及田子裕王鳳等四名來常刻已嚴冬念思北返敝會當即發給川資即派員督送至滬附輪北歸至乞貴會協同照料轉送奉天原籍俾北部愚氓得免前途之嘆仁慈大德共誌勿賤便復爲荷此致中國救生會世界紅萬字會常州分會救濟部啟 
　　濟生會濟生會消息併誌如下「清江分會來函」中國濟生會昨接清江分會函云敬復者昨上庚電諒邀慈鑒頃奉初四日快函敬悉一切馬頭鎭美國基督敎紅十字會救濟婦儒分會主任周星五曾來分會要求請領餅饅清振常經分會派員率領救護隧隨帶餅饅先後至該鎭急振兩次未予假手於彼以盡實事求是而貨實惠於災民曾經報告我總會在案現已分組調查災區被災姓名俟許吳穆諸公蒞浦磋商振撫辦法再爲詳細陳　再昨今兩日分會救護隊隨帶麥饅至西　　河邊急振戰區後之荒民頗以奉聞「查賬員吳介壽之報告」在揚曾發一快函諒邀台察連日因領船購覓米麵略作勾留於初八晚將災區用物載運前往初十早抵清江隨即拍電告慰諒亦到現與清分會王會長請君籌備詳查被災最重之區先從淮陰縣屬近處着手推而至泗閩遠處各鄉分别輕重振放至在清地購糧食稍有斟酌現此間市面尙未十分恢復大商詀與當典亦未開市在地商會并擬先辦平纖 
[法捕房函請迎提滋事華人]  
　　淞滬警察廳前日接法捕房電話略謂有華人三十二名在法國滋事業已押登法公司輪船日内來滬約泊浦東華棧碼頭届時請派探前往協同迎提等情江廳長當即傳諭水巡隊劉隊長於昨飭探前赴該碼頭守候 
[聯軍遣回大批民夫]  
　　昨行後五時十分車由南京遣回民夫四百七十餘名由運輸司令陳漢雄扣車二輛轉送杭州給資遣散云 
[婚禮併誌]  
　　李過婚禮　前日（二十七日）爲江蘇二區烟酒局長李玉階與武進過女士婚期禮塲設牯嶺路普益代辦所是日場中布置備極典麗男女來賓到者極衆本埠官場如滬海道尹傅疆·警察廳長江政卿·浙軍辦事處長宋雪琴·松江運副秦中行·等百餘人均先後蒞止下午四時結婚由宋雪琴證婚上海縣知事張受之致頌詞並請來賓代表劉雲舫演說劉君長於辭令莊諧並陳聞者鼓掌不絕是日男女儐相爲陶家瑤之兩公子及袁女士等並有淞滬警廳全體軍樂隊到場奏樂頗極一時之盛 
　　尹王婚禮閘北保衛團團總尹村夫於昨日（二十七）下午四時在西門唐家灣村廬與黃蘭瑛女士結婚證婚者爲唐少川氏男儐相爲嚴佑明·汪東平·二君是日男女來賓多至三千餘人本埠各官廳如嚴司令·江廳長·許交涉員·均有代表到塲致賀閘北保衛團·總商會保衛團·及淞滬各市鄕保衛團各官佐及團員均戎裝到場道賀並維持秩序黃女士由南洋女子師範畢業即在母校服務多年其尊人黃守溪君曾歷任天津海關道天津招商局總辦兩廣電報局長其叔黃代農君曾任江蘇藩台云 
[在杭拘獲之兩綁票匪解申訊辦]  
　　老閘捕房以揚錢根·盧佳河於本年十一月十六日在寗波路第一五○號内擄去樂容峯之小孩樂彭臣禁閉勒贖該二犯已在杭州捕獲拘押杭縣第二區警察署内禀請公共會審公廨呈經交涉公署轉行杭縣警署將該楊盧二犯帶回歸案訊辦現准復稱已將該楊錢根·盧佳河·二犯點交來探解申歸案訊辦 
[婦人收取租金中途被刧]  
　　並被匪徒戳傷 
　　住居滬西勞勃生路一百九十四號門牌之婦人徐馬氏於前晚八時三十分離家往莫干山路碼頭向租船戸收取租金二十元該氏收到租金後回家不意事被小工陳某知悉暗隨該氏迨其行至勞勃生路曠地處又來小工之同黨二人三人將徐馬氏撃倒地上出刀將其下部戳傷並將租金二十元一併刦去而逃該氏無法抵抗祇得事後投普陀路捕房報告後由捕房將其送入仁濟醫院治療傷處 
[兩刦案併誌]  
　　前晚七句餘鐘虹口肇勤路二百五十七號門牌邱姓家突來盜匪四名闖入内室出槍恐嚇翻箱倒篋將值洋七十元之衣飾現洋刦取逃逸又前晚九時許楊樹浦界邊齊物博路一千九百二十二·三號門牌某雜貨店亦被盜匪兩名躍入店堂出槍恐嚇將賬櫨上大小銀洋十五元搶取而逃後由各事主分投該管捕房報請查緝 
[昨晨寳興路盜刦未成]  
　　昨日上午十時許有匪徒四人各執手槍闖入北寳興路寳興里二十三號門牌居戸戚姓家圖刦事主高聲呼救該匪等不及搜刦在室内時兩匪各開一槍退出門外另一匪亦開一槍而逸事主之妻額上被槍珠擦過稍受皮傷事後偵緝隊李隊員派偵探王柏森前往調查據其房客鄥姓婦云該匪均操北洋音一穿○嘰袍子一穿黑呢袍餘兩人皆穿華絲葛袍子該探歸隊報告後李隊員已飭適班偵探分頭跴缉務獲解辦 
[法按使暫代民庭陪審]  
　　法會審公廨民庭陪審代理副領事辣被郎氏因病逝世後所遺之缺刻因無人承乏暫由按察使杜搿君（譯音）庖代於前日起蒞廨審理 
[香工全體罷工]  
　　滬埠南北市租界城内浦東等處香業大小各店鑒於目下生計日高原料飛漲無已售價低廉難以支持血本爰由業董等發起邀集同業各店主議决批發門市照價增價二成一致通過贊成各情已誌前報茲悉該業香作工人以各店議决增價惟香工每日所得工資洋三角處此生活艱難時代所入不敷顧養自給故由各帮工頭發起提議增加工資維持現狀當即邀齊各工人集議向作主要求每天照舊數增加五成乃各作主以香工加資未久今忽於同業增加市價之際要求加資如此之巨殊難承認因之雙方爭持不决各工人以作主不允要求遂於前日起全體一致相率罷工連日仍在文明蔡樂居茶樓商議以待解决 
[查禁海軍漁業保衛團之省批]  
　　劉河鄕公所等前因海軍部漁業保衛團騷擾商民經電請江蘇徐省長懇請撤去後昨該公所奉省長署第四五六二號批云「元電悉查海軍部瀂業保衛團騷擾人民迭經通令取銷在案前據來電已令行太倉縣飭警查禁此批」 
　　尚有本埠新聞轉入後頁 
 
 
] 

Page 15

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *本埠新聞 
[控追汽油船價洋及損失案之審訊]  
　　堂議改期續訉 
　　美商自益德延慕思律師在公共公廨狀訴耿華堂·吳仲梅（即吳仲謀）購買汽油船不付價銀及損失等情一案昨由李襄讕會同美領具君傳審先由慕思律師聲稱本年一月間原告與耿華堂訂立契約將汽油船一艘出售與耿計價銀五萬兩如届期不履行契約交欵每日應賠償損失耿祇付過船價三百六十五兩尙欠四萬九千六百三十五兩耿欲試該船速度遂於一月八在吳淞試行是日原告邀西人二名同往耿亦帶領多人均屬水警廳人役該船甫出吳淞口突遇一水警巡繿該艦中人即躣登汽油船溯江而上開駛約兩小時原告命將船駛回耿不允以再須開足速率俾知能否於一小時内行駛二十五海里原告遂允再駛一小時詎耿仍不願將船折回着開赴崇明其時船内武裝警察且出槍示威原告祇得依其主張駛至通州附近繼得停泊是夜耿與水警等均登陸次日偕水警等復上船命駛回滬船行至淮門青龍港左近汽油告罄不能開行擱淺於該處原告乃返滬購買汽油迨回轉原處而船已無踪影嗣悉係吳仲謀乘原告返滬之際率武裝船一隻將汽油船帶往南通州所有船内之二西人亦被在通拘禁四十日之久因有一四人係意籍經意領事署抗議始得釋來滬該西人乃於多數人中指出奪船及將其拘禁者確係吳仲謀故原告併予起訴追償所欠船價及每日照約應賠之損失雖被告否認一切然皆有證據證明云云該律師即向證人開設飛隆汽車行之飛隆阿根詰據供稱與耿華堂·吳仲謀·皆相識前知吳在警界耿充閘北違禁物品稽查處長我與原告亦相識正月間原告因其船被扣託我探聽我得悉船在通州故往訪張嘉賓詢其能否設法張以伊通州有友人可以帮忙惟須費七八千元後言定三千元但原告無欵以須將船先行取回當時未有結果未幾二西人被釋來滬而吳亦被拿獲至我與張會談數次有一次吳亦在塲但吳未發言我之得悉該船之在通州係由何姓友人告知等語復由吳仲謀之代表薛賚律師向該證人駁詰一過中西官諭改期續訉 
[撈獲小輪失事之兩屍]  
　　上海拖船公司阿木林小輪日前在淞失事溺斃俄人舵工一名跑街張鐘麟一名詳情已迭誌本報茲因該兩屍迄今已逾一星期尙未撈獲詎至前（二十七）日午後四時餘華人張鐘麟之屍身忽然仍在該處（小輪失事處）浮起經附近小船戸瞥見當即將屍撈起擱置該小船頭上正擬关具赴滬送信時又有人云北首砲台灣對面浦東脚亦浮屍一具當經救生船駛往將該屍拖至救生局碼頭認明係俄人屍首其時適有停泊張華浜之俄艦俄人二名認看一番抄錄名姓而去迨至昨晨經吳淞救生局收殮其張鐘麟之家屬聞信後特於昨晨購備衣帽到淞收殮後仍雇小船裝載赴滬安置 
[亂倫案證據不足注銷]  
　　住居開封路十七號門牌之無鍚人吳正培現年四十一歲在某飯店執業僅有一女二十年華去歲招　李　　爲墙至本年四月間李夫婦因故遷居新閘路前日吳在途遇見其女忽起爭執爲包探韓　亭查見將兩造拘人新閘捕房由捕頭詰問其何故口角據女供今年三月間被其父强行姦污頃又欲近伊同歸捕頭以事涉暗味遂將吳收押昨晨解送公共公廨據女供稱自三月間被親生父親生父吳正培强姦後至四月十九號又被强姦當爲丈夫撞見以顔面攸關故未聲張遂與丈夫遷居新閘路昨在途中與父相遇父欲迫我回家因與爭吵等語據吳正培之妻上堂供其女所言均非事實質之吳亦否認有此滅倫之事謂伊其禽獸至爭吵則係因女壻不事執業爲金錢問題云云中西官核供以所控證據不足判將案注銷被告開釋 
[李財廳長眷屬昨午赴寗]  
　　江蘇財政廳廳長李錫純眷屬昨午由滬乘滬寗路花車附掛中快車赴寗 
[昨日之軍事運輸]  
　　駐紮高昌廟砲四團二營内之閩軍第二十四混成旅張俊峯所部第二團第二營營長王其堃昨派步兵二十名並連長一名因要公及軍用零星等件由滬解往南京旅部於今晨（二十九）上午三時半由南站掛車一輛附掛貨物車到北站換乘滬寗路早快車至南京又浙江督辦公署衛隊團派兵一排押運軍醫科樂科一鐵篷車附掛於昨日（二十八）下午二時由杭開滬之七號中快車來滬轉運南京又駐滬浙江督辦公署宋處長昨派范押運員在徐家匯信誠軍衣公司購辦棉軍衣六百套裝鐵篷車一輛附掛於下午一時四十分由滬開杭之中快車運往杭州又昨晨（二十八）上午七時許由嘉興第五軍裝出軍米及軍用品各一輛由嘉興附掛於區間車來滬至麥根路轉運南京又昨日（二十八）下午一時許由新龍華開出專車一輛裝載老龍華護路隊兵士三名押運槍械至北站解送閘北戒嚴司令部 
[何嘉祿委任稽查長]  
　　淞滬警廳閘北偵緝隊隊員李虎臣前日奉蘇屬緝私營統领何嘉祿訓令以該員歷辦緝捕差使頗著勞續茲爲整頓緝私事宜特委該員爲本統領部稽查長以資臂助等因李君奉委之下已即日至差視事 
[水警第四區官員之更調]  
　　駐淞水警第四區督察員孫煥文奉池耀宗區長令調往崇明第十七隊升任第二分隊長孫督察員已定日内蒞崇接任視事所遺督察員一職經池區長委任沈某接充其第十六隊第三分隊長吳芝福忽於前日患病身故遺缺由池君命第十七隊某號巡官張九之升任以上各該員刻已分别到差接任視事並有羅昌壽者刻已委爲第四區調查員之職 
[陸崧侯今日壽辰]  
　　前上海市總董現任上海市徵訪局主任陸崧侯今年七旬雖鬃髪蒼白而精神甚爲矍爍今日爲陸君壽辰經其親友等在迎薰路新宅爲之設宴稱觴陸君素性淡泊且以時事多艱不欲舖張堅辭不獲故祇在宅設筵聊盡杯歡 
[煤屑路昨午火警]  
　　昨日午刻煤屑路無敵牌牙粉廠後而茅房被火其時北風甚熾乾茅着火其勢極猛該廠急用藥龍噴射而就近消防隊亦即馳至取水激灌遂得熄滅未致延燒聞其起火之初係山三屑　工人望見茅屋面上起火急即喊救而茅屋中工作之人並不見火疑火種係由外面抛入現該廠已决將所塔茅房一律拆去改造正式廠屋云 
[保護大豐粉船之電復]  
　　清江浦太豐麵粉廠因裝運麵粉船隻道經該地每有該處軍事長官令飭封捉以致大受颢響經上海總商會會會董即該廠駐滬總經理顯馨一據電後已電請該處陳總司令飭屬妥爲保護粉船等情茲聞昨已接奉回電以該廠之運粉船戸當已飭屬妥爲保護矣云云 
[吳雲卿誘賭之罰鍰]  
　　山東路福泰祥呢絨店主吳雲卿引誘振成花行夥張永馥賭博張盜取欵項盡輸與吳案發張被公共公廨判押二年吳提案存洋一千元保出候審昨又續訉原告代表律師以張年幼無知致爲此輩賭棍引誘前已由張供認欵係賭輸並經金繼堂證明張欵係輸與吳應請從嚴罰辦而吳延蔚賓律師辯護孫襄　核供衛之義領蘭君判被告吳雲卿不應糾賭着罰洋五十元示儆 
[探夥私擅拘人一併解究]  
　　五區第九派駐所巡長劉子青日前據住居雨園牛奶棚後而吳姓婦人報告失竊木料四根刻在陳家橋山東人石瓚家尋見原贜請究當經該巡長傳石詢問據石供出洋二元買下當因事極細微將木料給失主領回了事詎前日忽有寳山縣偵探王春之夥劉得勝將石瓚拘押中興路一號民房内一宵希圖敲詐被劉巡長查悉一併拘解區署轉解司法科昨移地檢廳究辦 
[續獲騙取押櫃案内關係人]  
　　日前有沈心培·熊文祥·沈黃成·施阿炳·王錫昌·陳富坤·印召富·等七人扭倪錫林至四區控被倪以代荐定遠輪船茶房爲由騙去押櫃二百零四元經司法科移送檢廳預審收押聽候起訴公判在案前日沈等又扭張仁之到案控稱當時張冒充定遠輸船買辦鄭巧霖與倪通同串騙案發潛逃今被尋獲等情經劉署長質訉解科奉竇科員研訉之下張供在安樂宫西飯店爲式拉夫與該輪管事鄭巧霖相識餘詞支吾昨移檢廳歸案併究 
[招領泰興迷路女子]  
　　泰興女子吳同女在花廠做工昨因迷路由四區崗警查見帶署經劉署長訉問之下據供年十五歲父母均在原藉住親戚家地址不明奉諭留養候領 
[租用木器質洋之糾葛]  
　　凌友樵前投法公堂控婦人陳老五不理担保代租木器一案昨又傳訉先由原告律師菱斯門稱被告前代陳阿才其人至原告木器店内租用木器十五件價值五六百元之數言明每月租洋六元不料租去後甫經兩個月陳阿才將木器私行質去逃逸當向保人陳老五理論詎被告祇將質票兩張給與原告故此報告捕房將被告拘案解經刑事公堂判令交保着原告補禀另以民事起訴在案查被告於刑事堂期承認担保應請堂上訉追被告陳老五由賚美律師代辨稱被告始終未曾代陳阿才担保現今陳阿才在案可證請追損失等語詰之陳阿才供認向原告處租用木器因有急需故將木器質洋六十元化用現今核計當本利息及租費共計欠洋一百元實有其事並無托陳老五担保之事陳老五供原告起訴後婦人即將陳阿才尋交原告自已釋放中西官判以訉得被告陳阿才承認租用木器私質應着交保限清被告陳老五旣無關係何以將陳阿才尋交原告顯見亦有關係請追損失一節應毋庸議 
[欠欵限期理楚]  
　　丁月芳昨投法公堂控同泰和烟袋店主嚴永慶不理欠欵洋一百六十元被告立有票據呈鑒求請訉追詰之嚴供認欠欵一時無力措繳求請寛限料理中西官判嚴求慶交保限一個月理楚 
　　史久成昨投法公堂控稱前由被告馮歧鳳陳旭良劉德潤等不理虧欠往來貨欵　索不付求請訉追詰之被告馮陳供認欠欵惟並無如此之多求請核斷劉德潤供商人之欵已經理楚並不虧欠中西官判馮陳兩人欠欵除付外餘欠限七天還甭劉德潤案證據不足將案注銷 
[盜匪王才明禁押五年]  
　　江北盜匪王才明於本年三月十六日糾黨持械搶刧福建路三百二十九號門牌押店之銀洋四十元近被包探嚴阿慶·朱漢波·獲解公共公廨押候訉究在案茲經該探等查得東西華德路四百五十七號門牌邵文慶家前被盜刦去值洋七百元之財物亦係王所爲昨晨傳同兩事主將主解廨山邵襄識會同義領蘭君質訉屬實判决王盜押西牢五年期滿再核並逐出租界 
[盜匪候復訊核辦]  
　　淞滬警察廳前據滬北高郎橋警察署呈解事主徐子卿等家被刦案内獲盜劉阿四（即范小蘇子）一名到廳經司法科員孫金章前日命傳事主徐子卿到案訉據供稱本月二十五夜二時半突有盜匪十餘人各執手槍利刃破門入内呀操北音搶去現洋鈔票金飾衣服等作並存一盜將民妻戳傷三處當報該管警署緝獲盜犯范小蘇子一名認明確係用刀戳傷民妻之凶盜請求嚴辦等語質之范小蘇子供词狡鹿堅不承認一味諉賴孫科員以該盜業經事主指認無誤豈容圖賴一再駁語始據　江默認　令收押候再復訉核辦 
[竊戲衣人贜並獲]  
　　閘北胡家木橋慶异戲園前晚有竊賊曹光才扒墻進内竊取戲衣六件而逸爲該園司賬處叔淵瞥見喊警帮團拘獲抄出原贜押解五區三分署昨送地檢廳訉辦 
[誘拐案解地檢廳訊核]  
　　永興路梅安里居民黃存金之妻黃孫氏日前忽失踪跡當時託人偵訪去後茲經人報告其妻係遭同廠女工秦徐氏勾引與張海卿通姦潛逃黃立投警署控告派警將張及秦徐氏拘獲惟孫氏仍無影踪因案關誘拐命備函於昨送地檢廳訉核 
[俄人無照開設酒排間之拘究]  
　　俄國人猷赤因在靶子路八十六號門牌開設酒排間未向工部局捐務處捐領執照昨由捐務處西員查見以其違章當即咨照虹口捕房業已請廨訪傳該俄人到廨訉究 
[誘賭之拘究]  
　　甬人倪成林昨在唐家弄串黨設攤誘人賭博欺騙歛錢被一百八十一號西捕查見當將倪扣獲連同賭其帶入捕房捕頭諭飭押候解送公堂請辦 
[塌車撞傷小車夫身死案之訊結]  
　　塌車夫李祥生·張江蘆於本月十三號在北河南路拖車不愼將小車夫宰全扣撞傷身死經公共廨騐訉等情已誌本報昨由包探候阿寳提同車主李大將兩車夫解廨中日官續審終結判决兩車夫各押西牢四個月李大給予死者家屬洋一百二十元如無力繳洋改押二月示儆 
[騙售膎鷄蛋分别押儆]  
　　沈桂芳·趙掌生前日向虹口天潼路四百八十五號門牌陳洽金蛋行騙得　蛋九百六十枚携至虹口小菜塲呌賣被包探車學曾查獲昨解公共公廨中西官質訉之下以沈係過犯判押西寘一年期滿逐出租界趙押三個月分别示儆贜交原主領去 
[私携烟土之罰鍰]  
　　寗波人王愛德前日携帶鴉片烟土經過百老滙路被包探劉問軒查出拘入捕房昨解公共公堂質訉得實中西官判王罰洋十元烟土銷燬 
[公共公廨訊案彙錄]  
　　昨日公共公廨訉理民事訟案併誌於下（一）英商中國鎜井公司延羅傑律師訴九江晋濤自來水廠股東陳正鄜欠鏧井工程費運費川資銀四千二百二十三兩二錢六分案被告延甘維露律師辯護堂論着被告律師其　訴狀提前排訉（一）美商美亞公司訴孫叔明孫掉雲欠保險費銀案堂諭改期再訉（一）喬祖榮請求執管已故姑母喬瑞祥遺産案祖榮之父喬贊庭延海德禮·朱樹樍·兩律師反對堂諭喬祖榮之請求駁斥不准（一）喬長庚延甘維露律師訴陳大能欠洋案被告代表慕思律師請求改期堂諭被告赴揚州未回准予改期此後排審應由檢察處於十四天内通知（一）丁思範訴南洋旅社王震伯程永瑞等租屋糾葛案堂諭准原告代表律師之請給諭第六被告王頌堅本案未執行以前不准將悅昌文記綢莊股份抵押或變賣並不得妨碍營業及給諭第七被告陳楚湘並諭胡慶餘堂照原告請求狀第二第三欵辦理第三被告代表何飛律師之請求復審駁斥並諭令程永瑞江新旅館按照原告請求狀辦理程永瑞交五千兩保 
[誌謝]  
　　昨承國貨評論社惠贈第一號國貨評論刋一册謝謝 
　　校正昨日報載北四川路某書店刦案一則其中被拘之人在公廨供稱係住居北四川路二百十七號茲據確實報告此人並非庽居該號特此校正 
 
 

Page 16

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *　　北京專電 
　　前場玖陸開盤三八一最低三六九收盤三七五五成交二百十餘萬後場玖陸開盤三十八元五角至三點半飛漲至四十元零五角五成立約五百餘萬交易所以已與前塲收盤價相差三百元即宣告停市暴漲原因傳有付息之消息而金城大陸鹽業各銀行均大批購進現市間暗盤又漲起三百元爲四十三元五角可銷（二十七日下午五鐘） 
[厘縮拆長]  
　　昨日星期六幣市各價均趨平穏洋厘於上午爲七錢二分六釐後爲七錢二分五釐六毫二忽五較前日小去七毫五銀拆轉升先爲一錢六分後爲一錢四分較前日大起六分小同行做開各價祇衣牌小去二文價二千四百五十三文其餘各價均與上日相同未有漲落如江角仍爲六錢一分三釐廣角五錢七分六釐銅元三百三十八千文角坯一百九十五文貼水五十文云 
[國内匯兌市况]  
　　上海銀行十一月二十八日國内匯兌行市報告云今日津漢兩埠銀滙市價均趨上漲洋匯京津均各漲五角其餘未動安徽臨淮蚌埠兩處已可通匯惟祇可少數開封鄭州因軍事大數不能滙茲將各處賣價列下京公砝爲一千零五十二兩五錢津行化爲一千零六十兩五錢漢洋例爲一千零三十五兩七錢五分京洋爲一千零十三元五角津洋爲一千零十二元五角漢洋平滙臨淮爲一千零零七元蚌埠爲一千零零六元烟台爲一千零十六元九江爲一千零零四元長沙爲一千零零一元蕪湖爲一千零零一元五角安徽爲一千零零三元五角蘇錫常鎭寗通杭仍爲一千零零二元云 
[神戸英美匯市電訊]  
　　昨日神戸滙兌市况暴漲午前來電日美賣價改爲四十三元二角半較前躍起三角七分半買價明年期爲四十三元五角較漲五角日英賣價二·三月期一先令九辦士三七五較漲○三一二五買價一先令九辦士四三七五正午來重日美賣價四十三元三角一分二厘半較午前續高六分二厘半買價現貨爲四十三元五角日英賣價不動買現貨爲一先令九辦五午後無市 
[日本匯市暴漲]  
　　日本滙市比來漸趨漲風美週漲至四十三美金十六分之一英匯漲至一先令九辦士十六分之五攷厥原因約有三端一貿易順調當初預料入超爲五億元後祇二億數千萬元二國際貸惜之改善三荷蘭銀行及美國國民銀行向上海紐約帮買進口匯逹一億數千萬元之鉅此後情形當視上兩行態度及印棉買進數量而定正金掛牌與市面行情相差一元正金銀行近有改訂行市之議 
　　又訉正金銀行因市塲日滙上漲掛牌亦改高四磅音對美四十二元二分之一對英一先令九辦士十六分之一外國銀行帮對於日滙仍投機買進故市塲比前日再高二磅音對英賣價一先令八辦士八分之三對美賣價四十三元四分之一市面仍趨漲黑惟此市面能繼續至何時一般皆抱疑懼 
[法匯掛價改緊餘各不動]  
　　昨日星期六各滙掛價頗穏祇法滙續小四十五法郎改掛一千九百四十五郎餘價皆與前日同如先令仍爲三先令一辦士半印滙仍掛二百零五羅比七五美匯仍掛七十五元半港滙七十七兩二五東滙仍爲五錢七分半嗬滙一百八十六盾半新匯七十五兩半均未變動 
[英美日三匯趨穏]  
　　先令昨日掛價並無更動仍爲三先令一辦士半銀行交易平平價亦趨穏市况仍祇上午半日之賣買計做開元月份賣價爲三先令一辦士四三七五買進價則爲三先令一辦士五六二五後始終未有升降價雖較前日改長零六二五然於實際上不可謂鬆蓋上日收市之價並無有實在成交也 
　　美匯昨日仍掛七十五元半亦無變化銀行交易依然甚清做開之價於半日間頗趨穏定未有漲落與上日收市相同元月份賣價爲七十五元半買價計七十五元六角二分五午後仍照例無市 
　　東滙昨日市况尙穏掛牌之價亦無上落仍爲九錢七分半銀行交易賣買尙佳但不甚湧旺做開暗盤結果實際上較上日亦未見疲仍然仿彿如上午做開賣出價爲五錢七分二五即弱至五錢七分一二五復又轉佳至五錢七分三七五收市爲五錢七分二五買進初則相差二五及收盤時仍祇一二五計買價初爲五錢七分小至五錢六分八七五未有成交後回奸至五錢七分一二五收盤買價未降仍爲五錢七分一二五午後依然休業無市半日賣買成交者約有數十萬元 
[標金回小六錢]  
　　昨日星期六大條近遠期均縮零六二五計近期掛三十二辦士零六二五遠期爲三十一辦士九三七五美匯兌開盤勿動仍爲四十八元四角半收盤　大一二五價四十八元四角六二五銀價小一二五爲六十九元一二五日美大六二五計四十三元二五日英大一二五爲一先令九辦士三七五元月份標金市况初尙堅極實因人心已轉疲勞以是結果較上日稍弱計開盤極好一錢爲二百八十一兩一錢略小四錢後曾即好至二百八十二兩爲全市最高價後因賣戸　多故又小至零九錢先令揭曉呧法國續緊餘均未動銀行開出各價亦尙　穏象故金價開虶起四錢爲一兩三錢後祇略有升降及日匯暗盤較軟以是金價於一兩二錢時即小去九錢爲二百八十兩零三錢全市之最小價較最高時相差一兩七錢日滙内價轉好至五錢七分三七五賣出時金價亦隨漲至一兩八錢後因日滙又稍鬆一二五以致金價再跌去一兩三錢爲零五錢往後買者略旺故又好起八錢爲一兩三錢但全市人心不佳是匯内價雖未見弱金價即難定立致又小到二百八十兩零五錢收盤較上日回小六錢焓未市價續漲計開盤價爲三百二十八兩收盤又好五錢爲二百二十八兩五錢結果較十日好起一兩五錢標金結價本月份爲二百七十九兩十二月份二百八十兩元月份二百八十一兩補水二百七十九兩交易仍頗暢旺市勞或將回弱云 
[公債市况仍盛]  
　　九六始漲終跌上落逹四元餘各穏定 
　　昨（二十八日）各債期貨市况仍屬旺盛市塲人氣較交割前無稍　色内仍以九六市面爲最佳整六次之金融七長甚清現貨交易惟九六整六尙旺餘各寥寥合計全日期貨成交總額逹七百七十五萬元中九六公債六百三十七萬五千元整理六釐一百零七萬元金諫僅二十二萬五千元七長祇八萬元現貨共開出四十六萬元九六公債二十七萬元整理六釐十三萬三千元金融四萬元七長一萬七千元至昨市各債期現貨市價七長金融整六等趨勢均甚穏定前後市祇上落數角惟九六上落仍極烈在前市時以京訉昨價飛漲故期現貨於開盤即較前日飛漲逹四元許後以賣方抛出稍旺獲利者結賬增盛市價因是漸漸下跌其高代差額以九六期貨十二月份爲最巨前後市計上落三元九角較前日惟九六期貨十二月期回跌一元整六現貨回漲八角餘均上落在二三角間七長現貨較上週末漲高一元四角又日市開做新遠期貨交易僅做開九六整六二種茲分述各債如後 
　　金融公債金融千元票現貨祇前市稍有做開價九十二元七角較前日續小三角期貨十二月期九十二元八角比前市漲高二角較前日好起一角一月份僅前市成交一盤價九十三元三角半比前日略大半角 
　　整理六釐整六現貨八十三元一角比前市漲一角較前日回漲八角期貨十二月期八十元零九角半較前市小一角半比前日續漲四角半一月期八十一元四角比前市跌下二角半較前日亦漲二角半二月份期貨亦已開出價八十二元三角比前市跌下二角 
　　七長及九六七長現貨及十二月份期貨均僅前市稍有交易現貨價七十三元五角較上星期六日漲高一元四角期貨十二月期七十四元二角比前日好起三角九六現貨前市初開即飛漲至四十六元六角後市收盤跌至四十三元二角比前市陡降三元四角較前日續好二角半期貨十二月期四十二元六角比前市跌下二元三角較前日回降一元一月份新期貨四十二元二角比前市亦飛跌三元一角半 
[九六加收證金問題續訊]  
　　議决四項即日實行 
　　華商證劵文易所對於九六公債加收證金問題自經紀人公會於前日（二十七日）提出後該所理事會即於前晚召集經紀人開聯席會議結果决定四項昨日已公告於市塲其辦法與前日所述微有不同茲錄如後 
　　（一）九六價在三十元至五十元（每百元）時每票面萬元繳納本證六百元特證六百元計一千二百元 
　　（二）九六每一月期每經紀人成交額在五十萬至二百萬時仍照前定辦法繳逾額證金每萬元四百元其在一百萬上至一百萬時每萬元繳六百元自二百萬至一千萬止每萬元繳八百元 
　　（三）每日漲跌比較上日記帳價格以四元爲限過此限定即暫停交易辦理追證 
　　（四）以上三項即日實行其現存九六舊交易每月期每戸在一百萬·外者每萬須補繳逾額證金二百元 
[紗花平疲]  
　　美棉疲弱原棉不振致市况有帶軟之勢 
　　昨日星期六美棉初因南方棉農售出而跌繼因廠商購進而漲卒因出口減少又疲計期貨跌六至十二磅音現貨跌五磅音英棉期貨跌二點現貨跌五點印棉因利物浦市價較堅市况挺秀計孟加拉漲二羅比奥姆辣及白羅溪漲三羅比大阪現紗二十支藍魚·十六支福島跌一元二十支紅財神·十六支三馬跌二元本埠紗花因美棉平疲三品跌小同時陜花陸續來申廠需不濃漸有趨疲之勢茲將期現紗花市况分列於後 
　　現紗紗布入鐘標準因實行交割停拍本月期交割數量一千九百包交割價一百五十七兩總價銀二十九萬八千三百兩交割品雙喜一百五十包聚寳盆一百包其餘一千六百五十包均自行交割茲將交收兩方數量及其牌號列左 
交貨　交貨　收貨 
永裕　五○包　仲記　一·二○○包　逹記　一○○包　貿昌　一○○包 
公記　五五○包　天隆　五○包　長豐　五五○包 
榮興　五○包　怡隆　一五○包　信誠　五○包 
昶記　五○包　瑞元　九○○包 
　　現紗客帮方面雲南帮進十支金城·大發·雙喜·童子軍·二百包江西帮進十六支水月·文明·丹鳳·八十包其餘内地汕頭寗波天津北帮威海衛等帮進一百五六十包賣價又跌二錢五分至五錢餘牌市價列下 
十六支大發　一五九·二五　二十支立馬　一七七·二五　十支金城　一五二·○○ 
十六支鴻禧　一六○·二五　二十支豐年　一七三·五○　十支大發　一四九·二五 
十六支金貨　一六三·五○　二十支水月　一七三·二五　十支童子軍　一四九·七五 
十六支丹鳳　一六○·五○　二十去鴻禧　一七○·五○　十去雙喜　一四九·二五 
十六支水月　一六二·五○　二十支雲鵬　一七○·○○　十二支孔雀　一六○·八五 
十六支文明　一五一·七五 
　　期棉通州標亦因交割停拍本月期交割數量九千六百擔交割價三十五兩五錢總價銀三十四萬零八百兩交割品以陜西花爲最多火機花逋州花次之茲將交收兩方數量及其牌號列左 
交貨　交貨　收貨　收貨 
恒鑫　一○○担　仲記　一·六○○担　大孚　一·○○○担　振大四○○担 
茂記　九○○担　長豐　二·二○○担　益豐　一·○○○担　泰興　二·一○○担 
公記　一·○○担　興元　一·二○○担　公記　一·○○○担　仲記　一·二○○担 
泰生康　四○○担　鴻泰　二○○担　永利　五○○担　長豐　一·六○○担 
怡隆　一·九○○担　泰生康　四○○担　利昌　四○○担 
　　現棉公會消息姚花到一千包通州花到四百包南北市花各出十萬斤收價與上日同各花價於後 
火機花　二五·○○　内外進　二○○包　現貨送廠 
北市花　三五·○○　内外進　二○○種　現貨送廠 
南市花　三四·七五　内外進　二○○包　現貨送廠 
南市花　三五·五○　蘇輪進　二二○包　購貨送車站 
[美棉週末統計]  
前週　上週 
本季上市之花　八·六九五·○○○包　九·二二八·○○○包 
總出口　二·二六七·○○○包　二·四五一·○○○包 
運日本及中國者　三七二·○○○包　四二二·○○○包 
廠用（包括加拿大）　二·七四八·○○○包　三·○一九·○○○包 
全國存棉　三·○五三·○○○包　二·二七四·○○○包 
在紐約者　四一·八○○包　四一·○○○包 
全世界棉産　五·八八九·○○○包　六·○七七·○○○包 
美棉　四·七六九·○○○包　四·九五○·○○○包 
[大阪紗市續跌（廿八日大阪電）]  
　　棉紗現貨因四圍環境毫無活氣月末最終之三品市塲自前日來即續呈軟弱狀態兼以期市交割在即買方更形觀望三馬二十支十一月期價爲二百九十六元成交五十包其他無人問津行情小去三元 
[大阪布市疲軟（廿八日大阪電）]  
　　棉布因中國方面需要爲動亂所阻僅有一部分微有進意今晨紗市軟弱買方態度益强遂致不能成交 
[洋莊絲市不起]  
　　昨日洋莊絲市殊無起色歐美各莊對於華絲需胃甚衰本埠各絲價雖均跌小而去路仍淡廠經計怡和祇進三跳無牌絲二十包價尙堅定七里千經惟逹昌添烏鎭細貨二十包行悄仍疲川黃揚返經信孚筆噬等行買成中下等貨八十五包絲價平定八　灰經僅由三并上等陳絲購去二十包價仍疲廉云 
[橫濱絲市稍趨混沌]  
　　生絲因下午停市無行市可報惟人氣稍形混沌絲屑市况亦極閑散 
[洋莊茶市甚形清淡]  
　　昨日星期六本埠洋莊茶市甚形清各歐莊均近來匯率步長不敢多進俄莊昨市亦無交易但貢熙銷塲仍可望繼獲活動昨日全市僅由美昌·福時·愼餘·等洋行買進珍眉秀眉兩項總計二百二十六箱珍眉售盤五十二兩秀眉售盤自二十兩至二十三兩市價均較前約跌一二兩云 
[期粉近疲遠堅]  
　　洋麥運到五千餘噸：期粉成交十和萬包：現粉出口六千五百包 
　　昨日期粉市面近疲遠堅緣市塲中盛傳有七八千噸洋麥運滬以致人心轉虚近期均不補購茲經切實調查僅祥茂洋行運到洋麥五千餘噸係各廠前定之貨計申大立大二千五百噸信大一千噸阜豐長豐一千五百餘噸共計五千餘噸下星期一可望起艙近期轉趨疲滯後還期套色亦淡而價尙堅定各月期粉成交額共祇十九萬包上午開盤後現粉砲車開出數千包價二兩三錢半係大連帮購去又麥根牌數千包價亦二兩三錢半係粤帮購去緣各廠因有洋麥接濟可望製解遠期抛購雖形寥落而價尙堅定惟近期則傾跌半分收盤價本月份爲二兩三錢九分半十一月份爲二兩二錢七分十二月份爲二兩二錢七分二厘五正月份爲二兩二錢九分二厘五下午開盤後交易益形清減市價盤旋收盤結果本月份價爲二兩二錢九分二厘五較前日收盤價計跌七厘半十一月份爲二兩二錢七分較跌半分十二月份仍爲二兩二錢七分二厘五不動正月份爲二兩二錢九分二厘五較跌二厘半期粉成交額上午八萬六千包下午六萬二千包收市四萬二千包共計十九萬包現粉計由恩特面立風號郵盤運往西貢三馬牌六千包又奉天輪盤運往威海衛兵船牌五百包云 
[糖市續漲]  
　　昨日荷蘭到電各盤續漲一盾之八分之二一九二六年一月份爲十盾○半二月份十盾○六二五以此申市劃盤人心大好現貨Ｎ嘜八號漲至六兩三錢五期货本月六兩三錢後又升至六兩三錢五十月份六兩三錢五收盤六兩三錢七分五十一月份六兩四錢五至六兩七錢五正月份爲六兩六錢至六兩六錢五但現貨實銷仍然呆疲故市情之趨漲實因産地好而起也各盤價錄下 
　　兩 
東三二五　六·二０　東四溫半　六·六五　二十號中砂白　五·四０ 
三溫半　六·三０　燥荷白　六·四０　生砂赤　四·八０ 
三七五　六·四０　棉荷白　六·三０　九號渣赤　四·九０ 
四溫　六·五０　二十五號粗砂白　六·二０　十號荷赤　五·０ 
四二五　六·六０　二十號粗砂白　六·一五　十二號高荷赤　五·一０ 
[五金市况無大變更]  
　　昨日五金市况因受時局變卦人心頗覺搖動但北路封河在即需備之貨不得不略爲裝辦因此市塲尙不致十分寂寞然現下外洋定價亦無上落觀大勢情形紐約較倫敦稍優英盤四八張紅鳥牌白鐵皮每順二十八鎊十五先令又慧星牌二十七鎊十先令又雜牌二十六鎊九十磅馬口鐵每箱一鎊○一先令又一百磅一鎊○二先令大條青鉛每順三十九鎊美盤四八張白鐵皮每噸一百四十九金元九十磅馬口鐵每箱五金元五角又一百磅五金元六角又二百磅七金元四角大條青鉛每噸一百八十八金元但定價中鉛類略有上落餘皆平穏 
 
 

Page 17

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *[天氣報告]  
　　徐家匯天文台昨日下午四時三十分氣象預報云天晴甚寒黃海有强烈之北風至西風不等東海之南有北風至東北風不等日本海有旋風因低壓東進之故另一低壓逗留於小笠原日本之間又昨日下午三時前二址四小時内本埠氣溫最高五四·一最低四一·六去年同日最高六九·八最低三七·○ 
[浦東女子生計槪况　葉良德]  
　　浦東自海禁通後洋布之舶來品充斥市上於是土布銷路一落千丈紡紗織布遂廢棄而不爲即使有紡織者亦祇供自己之被褥與襯衫之用耳素號三林塘之標布名滿大江南北時至今日亦將爲舶來品之洋布搶銷殆盡然而浦東水陸之交通又不便利一般資本家惟有坐擁巨資競相購置田産對於經營工業向鮮投資者是以偌大地方除沿浦有外人開設之數廠外至於本地人自己集資開設之工廠絕無僅有於是浦東一般女子之欲謀生計獨立者舍渡浦而西或就沿浦洋商所開之各工廠工作外别無他法其經濟恐慌逹於極點幸而近日城鎭各區之小資本家鑒及於此稍稍設立小規模之工廠以收容女工焉茲將大略情形述之於後亦可謂女子生計發韌之初也 
　　針織凡城鎭之中機聲軋軋者大都係織襪廠也織襪廠雖非大規模之工廠但各廠中亦可收容女工多則百餘人少亦數十人是項工作分搖紗·織襪·縫口·慰燙其搖紗及縫口不必限於在廠内工作均發往各戸在家工作故較爲普及且浦東生活程度稍低工資一項可以稍賤於是各鄕各鎭襪廠林立營業均頗發逹約計女工每日可得三五角不等 
　　花邊是項花邊專銷洋裝用洋線結網然後挑出花紋若窗帘·台單·以及碗匙之屬均可爲之外人因吾國女工工資便宜乃委託華人承辦設莊於内地各區分發洋線於各女工在家挑製其手續有二一先發出結網俟網結就後繳回核算工資二挑花即將結成之網發出於網上挑好花紋後繳回核算工資不過其花紋有指定式樣者或自由挑出者但此種事業時有時無至於所得工資較搖襪爲豐但不能恃久祇可作輔助生計耳 
　　毛巾恒見鄕婦肩負包裹叫販毛巾此則於家庭中自置毛巾機一二具購紗織成渡浦負販也然尙有設廠置機數十架或數百架招集女工織製暢銷於内地各雜貨店復有承滬上之大廠家代出定貨者是項工作分紡紗·織巾·漂洗·三種沿浦及川沙一帶此項毛巾業最盛但不事研究墨守成法故出貨不能十分精美營業以之日漸衰落且織毛巾之工作較爲笨重一般少年婦女往往不屑爲又所得工資甚微故織毛巾大都中年以上之婦女爲之已爲女子生計中之陳舊工業矣 
　　除上述三項工業以外尙有中華火柴廠開設於浦東之周浦鎭其製盒及裝盒亦用女工擔任不過其工資更爲微細故祇一般老嫗及小女往廠中領取木片及印刷紙黏合之又僻處鄕間之女子除在家料理家政及栽種園藝以外於農忙時亦有爲農業上之工作如棉田中之鋤草·穫棉·以及刈稻割麥甩稻打麥等事被雇工作而取工資者也 
團體消息 
[復旦大學請吳任之演講]  
　　上星期五復旦大學特請漢陽鐵廠總辦吳任之博士演講鋼鐵之製造吳君爲我國鋼鐵界之前輩學識經驗均極豐富演講大綱大致凡七（一）地球上鐵之容量僅約占全球物質百分之四（二）二三千年前人類已知鐵之效用但鍊鐵之法尙極幼稚（三）近代鍊鐵法之小史（四）鐵鍊爲鋼之小史（五）鋼鐵製成各種商用品之手續（六）鋼鐵業與文化之關係及現在世界上鋼鐵之用度（七）中國與英美各國鋼鐵業之比較此外吳君又用圖表說明自礦石鍊成鋼鐵用品之手續詳晰無遺聽者極饒興趣講演畢掌聲雷動賓主盡歡而散 
[光華科學研究會之進行]  
　　光華附中科學研究會於昨晚（二十七日）開會由胡昭望主席略謂職員若不選出恐團結力不堅故舉職員結果睚會長爲章顯華副會長蔣鵬書記任松藩幹事陳申武·戈俊孚會計戎誠齋又選出各部部長爲物理學巫建海化學朱堯章生物學不願選若有報告臨時推舉一人論理學潘炳麟並請胡昭望費堯二先生爲顧問該會於昨晚本擬請胡昭望演講「科學常識」後以時間關係不克果行聞下星期五將請費堯演講進化論云 
[大夏大學消息一束]  
　　劇社進行狀况大夏大學學生對於戲劇富有興趣者頗不乏人於是發起一大夏劇社現已有社員數十人聞該社成立後擬於新曆元旦表演新劇云 
　　女同學會將演新劇該校女同學會自宣告成立後開會數次最近决定於新曆元旦表演新劇由該會游藝部負責辦理聞表演之劇本爲郭沫若先生所編之卓文君云 
　　附中學生會成立大夏附屬中學學生會執行委員會宣告成立聞該會游藝股擬於日内舉行游藝大會慶祝其成立云 
　　報學社成立會報學社爲光華大學國民大學大夏大學等校所組織擬於本禮拜日在大夏大學新校舍舉行成立會届時聘報學名人演講云 
[文大學生組織雯社]  
　　戈登路文治大學文科學生羅瑞雲等日前發起文大詩社同學加入者現已逹四十餘人之多於昨日（二十八日）上午十時在文大第二敎室開成立大會首推羅瑞雲爲主席報告籌備經過繼即通過章程九條議决定名爲「雯社」并章推定羅瑞雲爲社長姚楚英柳定枰爲書記敦請該校詩詞敎授陳去病先生爲名譽社長指導一切并根據社章第八條游賞决定於下星期日全體出游半淞園同時邀請該校敎授職員同往游覧云 
[中國工程學會介紹職業]  
　　該會會員中現有機械工程師電機工程師及土木工程師各數位均畢業於國外著名工科大學曾在國内外工廠及鐵路上任事有年現欲改就或待聘凡國内各機關各工廠及各學校有須此項專門人才者請與上海愛多亞路五十號和昌商行内該部委員接洽可也 
[江西會館加入工界董事及職員]  
江西會館經費向來專恃商捐以資挹注惟此次整頓工界聞之異常奮發現除舉有董事同負責任外並另推出特别董事及交際調查各職員多人共襄進行故該會館特定今日（星期日）下午一時開歡迎會藉便磋商徵收月捐辦法云云 
[兩江女體師游藝會已定期]  
　　兩江女子體育師範學校學生游藝會已定十二月五日（即下星期六）在南市職工敎育館舉行節目完全由該校學生擔任除表演名歌劇「木蘭從軍」外並有該校學生之京劇賣馬·武家坡·珠簾寨·李陵碑等連日各校之推銷游券者異常踴躣云 
[女青年會畢業生組織籃球隊]  
　　前女青年會體育師範爲中國女體育校中高級者其畢業生之在上海者頗多大都擔任中國各女校重要敎職現由黃翠英·秦醒世·張紹進·王仙露女士等發起組織一籃球隊藉資練習而聯感情已於前星期成立借天文台路中華體育協進會棒球場爲練習地點每星期一下午五時以後爲練習時間指導者聞爲蔣湘青及吳邦偉兩君云 
[中華女子中學之演講]  
　　小南門中華路中華女子中學夏開辦校主宗韻清女士謀校務進行起見擬於每星期六下午請人演講下星期六則有袁觀瀾演講云 
[菊社聚餐會]  
　　菊社社員定於今日聚餐已發柬通告各社友云 
[醫訊]  
　　有利銀行勞萊爾Ｌ·Ｌａｕｒｅｌ脚患濕氣遷延十年之久屢治無效嗣就診於南京路柯納醫生竟告全愈云 
[南方國專丙寅級同學會成立]  
　　南方大學國學專修科丙寅級同學昨以選舉出席該校年鑑委員在該校第六敎室開會全級同學均到除選出田宏韜等五人任年鑑委員外又有人提議本級同學行將畢業應有一種表示藉以連絡情感交換知識當經全體公决組織同學會當塲推舉籌備員五人計劃進行聞已訂於本月三十日晚七時在該校第六敎室開成立大會云 
[青年會今晚演講]  
　　四川路青年會今晚（二十九）請謝頌羔碩士演說（中國基督敎的新運動）講畢加演活動電影歡迎各界士女往聽云 
[婚禮誌]  
　　同德醫院醫生徐君先青於前日（二十七）由沈雲扉醫師及吳君介紹與該院女醫生汪又傑女士訂婚於九畝地中華國貨維持會是日往賀男女賓客百數十人由舒蕙貞女士演說亦娓娓動聽禮畢聚餐徐君與汪女士勸酒頗殷次久記社諸友彈唱甚歡夜午始散聞徐汪均係同德醫專高材生畢業後即由該院聘爲醫生云 
[壽禮誌]  
　　律師陳霆銳博士之尊翁舲詩君昨爲六十雙慶禮堂設在二馬路太和園滿璧懸有各界所贈祝詞賀聯往賀者甚衆晚六時大宴賓客並演戲劇以助興云 
 
 

Page 18

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *[羣大同樂會紀]  
　　羣治大學學生會爲娛樂身心起見特於昨晚七時在該校禮堂開同樂大會除全體學生到會外尙到會外尙到有男女來賓甚夥首由主席易敵無報告開會旨趣畢即表演各種游藝（一）諧談（曹孟其張振家）（二）絲竹（游藝組全體）（三）閩曲（沈觀憲）（四）京調（孟祥斌汪鏡清張國涵）（五）洋琴獨奏（魯倫）（六）雙簧（汪鏡清孟祥斌）（七）笛戲（袁瘦梅）（八）魔術（蔣用宏）（九）滑稽劇（游藝組全體）各種表演極有精采繼進以茶點極一時盛云 
商塲消息 
[美倫呢之暢銷]  
　　南京路五十一號硯記洋貨號最近運到滬上新流行之美倫呢（即毛巾布）多種大小格條子等均備價每碼自七錢半至八錢左右不等該呢製女子之斗蓬及駝絨皮衣等最爲合宜如欲另剪各洋貨號及綢緞鋪等均有出售又有新到之印花羽綢冲印度綢冲絲葛花布等客帮函索樣品附郵票即寄云 
[中國内衣公司冬季减價]  
　　南京路中國内衣公司向以四季内衣及西裝用品馳名自昨日起舉行冬季大减價二十一天機織全毛絨線冷衫銷路甚廣原價五元减價期内九折現祇售洋四元五角云 
[裕昌號口琴廉價]  
　　棋盤街北交通路口裕昌號發售千餘柄之手把鋭昨日一天盡數賣完今日繼續將德國銅面口琴减價出賣原價每只大洋六角現祇售小洋二角 
[大批絲棉華服廉售]  
　　時届冬令各界競備禦寒之具本埠盆湯弄内老高陽里四號彩霞申莊近用餘杭上等絲棉製成大批袍襖被褲其面子悉用最時式之鐵機緞華絲葛各種料件本擬運京嗣以戰阻擬特别廉價在滬脫售尺寸大小各式俱全欲購者可往面看云 
[悅新昌永記銅鐵床放盤]  
　　四馬路西浙江路口悅新昌永記銅鐵床特虽大放盤五尺方全銅床售七十元五尺圓全銅床售四十三元五彩半銅床售念六元優等鐵床售十二元大放盤祇有十天云 
[隆茂廠發明仿製本碱]  
　　南門外聚興里一弄五號隆茂瑞記碱廠搜集原料遵照我國古法參以外洋新法加工精煉本碱出品精良定價克已優待批發以期挽回權利云 
[乾發源廉價中之營業]  
　　抛球塲乾發源皮貨局總店及北四路北京路南首支店舉行冬季廉價該局係百年老店辦貨李元章閱歷甚深經理毛逢紫素尙實事求是節虚浮開支减輕成本聞日來營業甚覺暢旺云 
[一中公司大减價贈品]  
　　棋盤街口一中百貨公司前日起舉行大減價並有毛襪化妝品風景日曆等贈送尤以線襪及毛織品最爲顧客所樂購並經理女子工業社各種化妝品云云 
[先施洋雜部之貨品]  
　　先施公司樓下洋雜部廉價貨物甚多如印花夾邊巾每打八角及六角半各種絲圍巾每條九角半及一元五角白衛生衫褲每件六角全毛内衫每件一元九角半女界手提袋每只五角至一元長統男毛襪每三雙一元什色羢喼帽每件五角西裝領帶每條五角全行圍巾每條元二角半另有合時各種男女皮手套價極便宜云 
[永安之玩物及木器]  
　　永安公司玩物部近陳列各種玩具極爲齊全以備各界冬至送禮之需且在此减價期中定價亦特别低廉各種大小洋囝囝均照定價再打八折間有七折者又上等游戲具如賽馬球戰及有趣味之戲具每套價自一元二角至五元八角半又鉛皮製小汽車等玩具售價尤較便宜云 
　　又四樓木器部新到大批時欵各樣傢私銅床鐵床地毯並本國製造新式銅鐵床兩種凡家庭所用物件均一律特别减沽故購者極衆云 
[大成參號將廉價]  
　　南市鹹瓜街口大成參號今冬特派專員向各産地認眞採購現已大批到滬預定陽曆十二月一日舉行冬季廉價二十一天云 
[德利首飾店減價]  
　　浙江路小花園德利首飾店大減價二十一天各貨一律照碼八折鑲嵌飾品工洋减半新到鑽石鑽戒鑽圈等及孔雀毛花顔色鮮明每朶三角起五角至七角云 
[榮耀公司新到電燈]  
　　北京路石路東榮耀公司新到德國燈罩璧燈多種有象牙水晶翡翠瑪瑙等色鏤到刻極爲工細爲家庭點綴必需云 
[久咳刃製藥廠擴充]  
　　唐拾義父子藥房久咳刃發行以來已三十餘載功效甚著各省風行現爲供不敷求特擴充範圍由三馬遷移至愛多亞路廣西路口五開間洋房將上海製藥分廠放大數倍日夜趕製以應各界需求云 
[環球藥房星期日廉價]  
　　北泥城橋西新閘路環球藥房每逢星期日廉價一天所有各種藥品悉照原本出售如散拿吐瑾大瓶二元一角寳威麥精魚肝油大瓶一元九角六分溥清導丸每瓶三角餘如百齡機自來血補腦汁則均一律七折云 
[南洋公司鐘表廉價]  
　　福州路晝錦里東首南洋鐘表公司該公司營業側重外埠批發今因市况蕭條存貨堆積爰是特舉大廉價月將各貨照本門售冀圖脫貨云 
出版界消息 
[國貨評論刋創刋號出版]  
　　貴州路國貨評論社所編之國貨評論刋創刋號業已出版每册實售三角除貴州路該社發行外四馬路書局如大陸進化等多有代售 
[曉報續贈明星賀年片]  
　　曉報三月刋前爲優待定閱者起見曾備單雙頁明星賀年片數種贈送自登報露佈後遠近定者逹千餘戸第一批明星片已贈送一空現正趕製第二批並因雙頁片不甚適用第二批完全採用單頁凡直接定報全年仍贈兩打該片用彩色精印並由名畫家張君蓀繪以圖案該報五十一期今日出版載有曼殊上人之遺著膭珠案頗爲名貴云 
電影界消息 
[「新人的家庭」將開演]  
　　明星公司新片「新人的家庭」一劇現全片俱攝製完竣卡爾登影戲院已取得該片之首映權預定連演三日夜日期正在排選聞該院對於中國影片選擇非常愼重故中國影片之開映於該院者多在日間而能連演三日夜者則以「新人的家庭」一劇爲創始云 
[福田滿洲參觀影片公司]  
　　日本東亞影片公司明星福田滿洲君抵滬後於前日由周世勳奥村規君等陪同參觀明星影片公司流覧各部辦事室及攝影場聞福田滿洲將於明日請張偉濤君攝一紀念片云 
[記大亞新片「疑雲」試映]  
　　劇本大致述一少女名杓玉霜敎授於民黨巨子林漢强之家適巨風將漢强已翻就之民黨密電吹落於玉霜之前全璧盡知漢强恐其洩漏懇守秘密玉霜當即指天引誓詎爲林妻李氏所見妒心怒熾而玉霜之未姰夫杜志芳亦於斯時來找玉霜不覺於李氏一表同情三方誤會幾演成情天慘劇後因志芳來投民黨漢强爲之剖白一切志芳雖於玉霜團圓而李氏因妒火過熾咯血而亡 
　　飾柏玉霜者丰姿綽約舉動表演皆臻上乘首次身登銀幕竟無癈可索李氏之妒狀演來逼眞且蓮臉柳眉怒笑苦淚亦銀幕上不可多得之良才也飾志芳者英爽勃長身玉立演失望時之情態不覺爲之一揮同情之淚後於向玉霜悔罪時曰『難道要膝跪謝罪嗎』全場哄然飾漢强者全劇最注目之要角也而能對付自如跼蹐不露明星流亞也而光線清明背景富麗不費舶來之品其宗旨無非敎愚化頑興引愛國之心瑕疵雖有如郵差直登内堂書信不露幕上眇眇瑕疵不足以掩大純也（映紅） 
雜俎 
[養八哥法]  
　　禽畜之飼養法猶人之於衛生也蓋不可不注意焉金魚兎貓之畜養法報端已經見載而於八哥一則猶未見有披露愚潛心畜禽對於養八哥·鴿子·黃頭等略有經驗今茲就八哥論之 
　　名稱及形狀八哥一名鴝鶺哵哵鳥八哥蓋其俗名也身首俱黑色雙翅有白毛數點頂有冠毛一簇雛者鮮有稍長則生 
　　選擇選擇之法以頭大及脚跟一色者爲佳（或純黃或純黑）若黃白或黑白相間者則學語甚難 
　　籠籠以竹製之方圓不據中設跳槓外罩黑布籠衣晨則揭起晚則放下底用鉛皮或木板以承糞 
飼食雛時每日飼以荳腐或青蟲漸大則用雞卵拌米晒乾裝入籠旁食罐中或飼以瘦肉少許又將蝦貫於竹絲揷於籠壁彼自能啄食 
　　沐浴如天氣漸暖須常將籠底揭去座於清水盆中令其自浴則羽毛日見豐澤矣 
　　敎語敎八哥言語宜於幼時敎之大则不易其法須將其舌下堅便透明之膜一層用手指輕輕揭去然後掛於靜寂之所敎以言語相習旣久自能符效若將能言之八哥掛於籠旁敎之則見效尤易然舌膜旣去不久復生歷二月之久須復揭一次則言語如故矣 
　　有不養於籠中而竟養諸院庭者須於其幼時將翼羽剪秃使不能高飛至性馴亦不思飛逸矣然家中不可有貓狗庶免危害 
[徵求]  
　　鄙人現徵求二月六號申報自由談及六月一號十一月念二號本埠增刋多份如有肯割愛者請寄「本埠新閘路東新康里一千零六十三號少年書報社鄙人收」當各奉相當酬贈經安邦啓 
[讀者通信]  
　　韓招漢君鑒祝湘石君通信處爲北河南路中華音樂會 
　　編輯部啓 
[本刋投稿條例]  
　　（甲）文字 
　　（一）文字分「述要」「書報介紹」「藝術評論」等欄· 
　　（二）述要欄如工業商業出品之說明及調查·學藝團體事業之調查及叙述等·範圍不拘· 
　　（三）書報介紹·以最新之文○出版手爲限·加以評論亦可·其關於政治經濟法律社會等類者不取·關於無聊之小說及小報·一槪不登· 
　　（四）藝術評論·以「運動」「繪畫」「音樂」（歌曲附）「舞蹈」「攝影」「戲劇」（愛美的）爲範圍·若用浮文套語·作無謂之諛揚者·一槪不登· 
 
 

Page 19

 
 
1;第一萬八千九百四十九號;中華民國十四年
西曆一千九百二十五年十一月二十九號 星期日 * *藝術界 
[歌劇「茶花女」略說] [  孛羅]  
　　今夜九時一刻在夏令配克表演 
　　這是意大利歌劇家韋爾諦氏譜的四幕歌劇原名（Ｌａ　Ｔｒａｖｉａｔａ）取材於于法國小說家小仲馬的「茶花女」此書中國坊間已有譯本他的譯筆怎麽樣我們也不必去理會劇情大致相同可不贅述但是要請讀者注意到一層便是小說和戲劇雖然同是文藝作品但是彼此有許多不能苟同處譬如梅特林克的「茂娜凡娜」在劇本上的情節和改編映演在銀幕上的「愛國女兒」幾乎有十之六七不同處正是爲這個緣由假使我們手裏拿着原本的名人著作坐在劇塲裏要去對證台上的劇情這樣便要大上其當了 
[歌劇的樂式及其他（二）] [  若谷]  
　　爲看歌劇諸君作 
　　登台藝員都穿着鮮艶華麗的服飾總以恰合劇中人物的身位不但衣着方面都要經過精密的考慮和配置即是身材容貌方面也必須在藝員中詳細選擇如「里哥雷多」一劇中里哥雷多是一個駝背跛子飾里的藝員必須是一個身材腫肥的侏儒又如「蝴蝶夫人」劇中的巧巧山是一個日本女子藝員當以女子飾之自不必說但是這個女藝員在大規模的歌劇轉裡大槪是用日本女子的（如日本三浦環女史即世界著名的串演「蝴蝶夫人」的女藝員）中國的戲劇只有「新劇」間用男女藝員合演外其他如「京劇」等是常用男藝員兼飾青衣花旦的 
　　歌劇中藝員的做工無論喜怒哀樂詼諧悲壯言語歌唱舉止姿勢都是用音樂的抑揚徐緩來做標準所以在臺下指揮樂隊的樂長不特要有統率全體樂隊的能力且當用精密的態度去析解劇中的情節在歌劇場中的指揮樂長簡直可以算是一個導演員像這樣的重要指導員在中國的戲中是從來没有的 
　　歌唱是歌劇中的主要原素在舊時劇本中所有的歌唱都是蒐集各種曲調合組的所以「各自爲政」不能一氣連貫在每曲唱完中間大槪要雜用說白及吟誦（吟誦亦類於說白不過略有音樂相和王光祈君譯做「說白式的歌唱」）到了近Ｒｅｃｉｔａｔｉｖ自從德國歌劇革命家華格那（Ｗａｇｎｅｒ）氏出世後凡是歌劇的一幕都是從頭到尾綿延不斷雖然不是一口氣唱完中間或有休息的地方但是樂調終是始終一轍不能隨意更換中止在舊時的歌劇樂隊不過是藝員歌音的附屬品在近代則各自奏演有若中國舞台上藝員唱的歌音完全與樂器相同所以我們看西洋歌的時候應該一方面注聽台上的歌唱一方面還應該注聽台下樂隊的奏演 
　　每逢台上有劇中主要角色出場時台下每用一種特别「導調」（Ｅｉｎｌｃｉｔｕｎｇ）這是一種調子拿來專門代表一個人物或一件事物的特徵在看歌劇有經驗的人一聽了鞭種導調不必再看台上便可以知道是誰出場了每逢全劇終了後台下另奏用一種「閉幕曲」（Ｎａｃｈｓｐｉｅｄ）或譯做「收場音樂」就是中國一般文人欣賞音樂時所用「餘音繞樑」成語的意思 
　　上面寫的都是關於歌劇上的零散普通知識讀者如要得較更詳細的說明可以參考王光祈君著的「西洋音樂與戲劇」一書裡面有西洋歌劇進化史七章叙述很有條理又傅彦長君著的「意大利的歌劇」（音樂界第六期）「歐洲著名歌劇略說」（音樂界十二期）二文凡是要去看西洋歌劇的都值得拿來做參考 
[安其利哥及其「馬利亞」] [  濤]  
　　世界名畫及其作家（五） 
　　此乃意大利僧畫家安其利哥Ｆｉａ　Ａｎｇｅｉｃｏ創作也本爲佛羅倫斯布商公會所繪後於一千七百七十七年至今懸在弗勞倫斯之由飛漸美術館 
　　此畫乃繪在木刻上此種木刻在一千四百三十二年爲著名雕刻家比利所成安其利哥在上繪一較人更大之馬利亞及耶穌旁有十二小仙女在窗板之背則有聖彼得聖馬克之像在窗板之裏則有聖約翰（浸禮散徒）及聖馬克二人之像因聖馬克乃此布商公會之守護神故前後共有二此圖在一千四百三十三年開始工作因安其利哥之用極明顯之色彩及最佳之金銀調和故得排入世界十二名畫中之一畫之中心則爲坐在尊位上之馬利亞手中抱嬰孩時代之耶穌四團之簷板上十二小仙女亦極美麗吾人觀之彼等眞似自天而降下者此畫自懸由飛漸美術館後恒爲人所描摹也 
[安其利哥小傳]  
　　安其利哥以一千三百八十七年（日期無考）生於意之維克黑烏（Ｕｉｃｃｈｉｏ）出身中等父母名無從查考十七歲時進杜米尼哥敎堂爲小僧居一年即升任爲正僧在此時代内彼已顯出畫家之天才其他之僧或以聖經上故事作爲講經而彼則不然時以此種故事繪成圖像唯此時之畫今皆已泯滅故無從考究但據一班考古學家謂彼時之畫極受當時意大利名畫家馬萊古（Ｌｏｌａｎｙｏ　Moiaco）畫之影響又據某名評畫家謂彼之第一作當在弗羅倫斯但亦皆無從覩考傳說不一然最能確者則彼之第一作當爲在當地所居之廟宇内所作一幀壁畫今雖存在但已破壤零落無從覩其眞像一各四百十八年至一千四百三十六年之間在飛蘇爾過其僧正之生活一千四百三十六年由此地被調至弗羅倫斯之馬哥道院一千四百三十八年爲敎堂中祭壇上繪一壁畫是後再作數畫今大半已失去一各四百四十五年應敎皇之請蒞羅馬一千四百四十七年之上半年居羅馬爲某敎堂之圓頂繪一壁畫但不久即爲保羅第三敎皇所毀滅是年六月至奥維妥而爲堂地某敎堂繪一壁畫無何即返羅馬居尼哥拉司第五敎堂一千四百五十五年逝世於羅馬葬於此地之米内伐敎堂 
　　綜其生平爲貧窮者唯一之友從無怒色其生活 
 
 

Page 20

 
 
1;第一萬八千九百四十九號;中華民國十四年
西曆一千九百二十五年十一月二十九號
星期日 * *乃極神聖極自尊的作畫時極爲耐苦有時畫夜不臥而畫時從未修改其第一筆蓋其畫皆屬神道之類彼意此種畫不能絲毫修改否則恐失神聖本來之元氣也 
[日本西京明清時代中國畫展覧會記] [  胡伯翔]  
　　日本京都帝室博物館於乙丑之秋舉行第六回特别展覧會陳列桑名鐵城氏所藏明清時代中國名畫百數十幅蒼翠秀逸各極其妙予於是時適與予友蔡君子廬同作扶桑之游道經西京因參觀帝室博物館偶然得見是會獲睹前人名蹟欣喜奚似乃爲之記 
　　陳列畫品以山水居多人物次之竹石花鳥則不多覩作者俱爲前代名家才名道藝久光吾華是篇僅就當日所見約略述之不能一一具載乘興并略陳鄙見非敢軒輊庶昭斯道耳 
　　周玄素「漁翁對話圖」絹本水墨筆法蒼勁渲染渾厚爲明初山水能手 
　　馬文璧「瓢仙人圖」絹本設色神態自然清逸可重 
　　陳無欲「篙人棹激流圖」紙本水墨寫篙人激流之狀極得體勢補景亦復幽澹簡遠有一碧萬頃之槪 
　　鄭顚仙「漁童吹笛圖」絹本水墨人物以爛熳之筆法寫之淋漓有趣 
　　張天馳人物山水三幅俱絹本水墨「老松鳴鶴圖」·「莊子夢蝶圖」·「道院馴鶴圖」人物超脫山水　法峭挺雄岸有氣頗似吳小仙風格其「馴鶴圖」一幅尤爲精絕老氣紛披中復含冲雅之趣非學術淵蓫者不能臻此 
　　沈石田「林亭聽泉圖」絹本設色用筆精到位置穏密胸中邱壑妙奪天然古邁清奇之氣直撲人眉睫泃爲神品余生平所見白石翁之畫以此爲最精是會陳列諸名蹟母有逾此者僅平山之「道院馴鶴圖」差堪伯仲 
　　唐伯虎「赤壁圖」絹本設色清思妙境並超奇絕惟與景不甚相似其有象外之思歟 
　　周舜卿水墨金箋扇「風雨歸舟圖」·「淺水停棹圖」二幅高古蓊　出入於李唐夏馬之門雖乘興數筆已覺難能 
　　仇十洲金箋扇「青綠山水圖」織濃秀麗於蒼潤中帶嫵媚氣 
　　馬惟秀「騎驢訪友圖」絹本設色人物頗佳有唐宋畫風 
　　謝時臣山水三幅「夏山觀瀑圖」·「華山仙掌圖」俱紙本設色「山齋雅集圖」絹本水墨其中以觀瀑圖較佳寫層巒臨江於烟雲飄渺中作飛泉二疊人物頗小遠景風帆三五孤岸一片而已 
　　關虚白「秋山縣水圖」金箋扇水墨章法甚簡筆緻挺秀 
　　李士逹四幅「竹裏泉聲圖」絹本設色閒情逸致余流運其中矣「鍾馗秤鬼圖」紙本設色寫小鬼恐怖之狀極有巧思「騎驢尋尋梅圖」金箋扇設色「石湖圖」金箋扇水墨亦有可觀 
　　吳文仲「谿山絕塵圖」絖本設色結構出奇頗能自立門戸 
　　盛念菴「梅柳臘圖」·「舟子閑夢圖」·「秋山觀瀑」圖」俱絹本設色「秋郊策蹇圖」金箋扇設色「桔木寒鴉圖」金箋扇水墨五幅皆佳寫景設色有曠朗彌高之槪人物亦典雅 
　　宋登春·吳田女·水墨金箋扇各一幅俱爲小品能手 
　　藍田叔二幅「天目喬松圖」絹本設色石上植老松數株蒼翠欲滴「山村避俗圖」紙本水墨樹石並皆高古蒼勁筆勢縱橫飛　非常人所能及浙派山水至田叔爲盛極藍濤「牡丹圖」絹本設色濤爲其次子作畫頗得父風寫牡丹鮮艶疎澹兼而有之 
　　袁爠山水圖絹本設色寫水鄕之景絹舊墨淡神彩已失 
　　龔半千山水四幅「山水圖」「荒柳圖」俱紙本水墨「雲林山居圖」絹本水墨「溪流激石圖」紙本水墨其「荒柳圖」尤爲精絕筆酣墨飽任意揮洒之槪活躣紙上寫荒坡石柳老氣紛披極凄凉蕭遠之至「雲林山居圖」墨氣沈着可重 
　　虞　之「菊花小禽圖」絹本設色鈎勒甚古賦色亦清麗脫俗 
　　陸痴「梅柳渡江圖」橫幅絹本設色兩岸垂楊孤村椅山面水背嶺梅塢一片景極幽致山石多用挑筆氣韻亦佳 
　　袁文濤「溪山行旅圖」絹本設色溪水曲折從山坸流出人物有在橋上者荷傘沿岸歸來者運糧過山者皆有生態樹石亦佳實寫景能手 
　　章古愚「蜀道行旅圖」絹本設色棧道連雲極寫山路曲折迴還人馬困頓之狀絖染頗自然生動 
　　侯梅「松溪聽泉圖」渲本水墨老人松下聽泉神采詡詡狀極幽閑賦色亦佳 
　　高其佩三幅「老松羣鷹圖」「九老圖」「牡丹圖」俱絹本設色鈎勒極其蒼老正確其松鷹一幅尤爲高古不愧指墨絕作 
　　高西園「雪石圖」「春溪烟景圖」「晴霞淨艶圖」俱絹本「天香清蔭圖」絖本四幅俱左手所作體裁用筆能舒已見而不拘成法 
　　黃瘦瓢「柳溪掉舟圖」絹本設色柳條鬆散生疎而有逸氣餘無可取 
　　沈南蘋二幅「雪梅羣兎圖」絹本設色白雪紅梅相映成趣羣兎或起或伏章法甚佳「老松雙鶴圖」紙本設色蒼松古樸極有骨氣雙鶴亦甚工緻南蘋老人曾居日本三年彼邦朝野無不知名故此二畫最爲觀衆注意 
　　蘇虚谷「竹石圖」紙本水墨竹石俱佳堪稱逸品 
　　鄭板橋「竹圖」紙本墨竹數竿有風雨之勢惟竹葉太弱 
　　奚鐵生二幅「松溪瀑布圖」蒼茫瀟灑氣韻自然「春江棹舟圖」亦清潤可喜 
　　扇册則有金陵十二名家一册清四名家一册周天球·徐象梅·　半千·周舜卿·文徵明·雲江·各一册兼有佳作 
　　其他尙有邊景昭·朱一樵·王子裕·丁南羽·友石先生·戴道默·許友眉·八大山人·魏考叔·石濤·目存·王安節·與風·石鼎居士·沈熙遠·江岳南·馬江香·張大風·葉榮本等作品以非其精品故不錄 
　　上列呼圖俱爲明清時代吾國名家手筆乃以國事漂搖文藝日就式徵世往物移遂散至各國而以東瀛爲尤甚今茲桑名氏所珍藏者乃其一小部分桑石氏精鑒賞鬤曾見其所著「明清畫與其畫法」一論頗有見地其將致重逾於前而保於久乎 
　　是日陳列共分三室室之四周障以玻璃壁橱内懸立軸大幅室之中央各置玻璃橱數事内貯卷册小品光線溫和設備極佳 
　　至於帝室博物館所陳列者皆古代所遺各種貴重物品兼有中國製者蓋京都爲日本之首都已千數百年明治時始東遷實彼邦人文薈萃之區也 
　　吾國文化已數千年珍物日就散失不組織美術館以保存之反受人之愛護予與孑廬游覧至比悵觸無藝爲之慨然 
 
