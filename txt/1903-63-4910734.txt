# 1903 - 63 - 4910734

 

Page 1

 
 
[正通志出書并發售新編九通全書目錄啓[  ] 圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書　　　繁檢閱或多不便爰不惜重貲禮延通才博學將是書條分件繫編成九通目錄一書語節繁蕪事無滲漏提網挈領井然秩然現已付印不日出書定價每部大洋一元六角曾購本局九通股票者僅收工料大洋八角以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸難　鑒 
[皇朝政典類纂五百卷開印招股啓[  ] 圖書集成局白]  
　　是書纂錄皇朝政治典章及奏請集部　八百三十二種其大恉自開國以迄嘉慶二十四年以　　事例皇朝三通六部則例　　爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華　錢爲主而叅之邸鈔奏案各部　行　家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　東終始備舉　遺方今崇尙　學朝野上下咸究心經世之務官書卷帙繁重購　匪易私集事　龎雜抉摘尤　是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之　海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[杜僞鈔說]  
　　日人之行使僞鈔票先被破獲者爲中國通商銀行繼被查出者爲英商匯豐銀行時不越三旬風波之起幾如銅山西崩洛鐘東應一時商民之藏有鈔票者咸惴惴焉懼不能行用競往銀行收取現銀聞匯豐於一日之間竟發出洋銀多至數十萬其餘如麥加利匯理正金道勝各銀行雖外間尙不聞有僞鈔流行而前往持票取銀者爲　亦殊不少　以鈔之爲物持數寸之紙往來於貿易塲中旣非若寳銀之有成色可稽又非若洋蚨之有聲音可騐徒以市間信用旣久定貨購物彼此各無異言一旦弊端旣起如疾雷之不及掩耳初不知已所　者果孰僞而孰眞中心驚惶亦在人情之内竊思以目前而論欲籌整頓之法宜先將拘到之日人嚴定罪名夫前此通商銀行所拘之犯日官曾以私造外邦僞鈔無例可援因卽從寛釋去不知國家讞獄凡無專條可引者必須於比附得之嘗閱宋史趙開兼宣撫處置司疏通　引民以爲便時宣司獲到僞引三十萬獲盜五十人有司議治以死罪　　旣將允行而開以爲重攺定黔罪後之論者每謂開失之過寛致　煕之閱奸僞　生竟至莫可究諸然　曰此　　代之事與今日時勢未盡合也　憶嚴年前西報載一事云德國人閣勞司及穌魯司僞製鈔票携至印度行使被其騙者不一而足控經地方官查得穌魯司向爲石印工人閣勞司則起意爲此遂商通在德國某處製成爲數甚巨後偕至印度行於市廛計共値洋銀二十二萬一千圖另有各國銀行僞鈔票僞金磅票歴次推鞫直認不諱遂定閣勞司罰作苦工十年穌魯司罰作苦工八年可知作奸犯科之事西國亦未嘗無其人徒以各國　律本較中國爲輕故並無科以死罪之說然旣罰作苦工十年與八年在西律中亦已不爲寛縱惟愚意律例之事本與時爲變通從前風俗　厚奸僞尙少偶有一二狡詐之流稍予薄懲已足使之生畏今則作僞者紛紛而起苟非風行雷厲科以重刑其何能使宵小之徒心生畏懼故此次之事所望操刑罰之柄者不少寛假盡法以懲庶若輩不敢再肆狡謀而人心可以稍定至於預防流弊之法宜於市廛繁盛之處專設一騐票之人則贋鼎自無從混入嘗閱金史載府州縣鎭各藉辨鈔人給以條印聽與人辨認隨貫量給二錢貫例雖多六錢即止今京師於人烟稠密之區必有專司騐票之人凡向店鋪購物者店夥必持票往騐每貫給大錢一文良由所行鈔票驟觀之雖眞與僞無甚區别然一經個中人察視筆跡紙質固自可分况現在各銀行所行之紙幣皆用機器製就雖數萬張亦無叅差彼作僞者縱摹仿極工豈能毫無破綻是則騐票之法果行奸人知僞票不易售欺則僞造之風不期息而自息防患未然之法殆亦可行之今日者哉若夫存鑒於前車之心爲因噎廢食之見棄置鈔票不復通行則銀行必致受虧市上亦多不便計實至拙事必難行有維持市道之責者其亦採此芻言而亟思變通乎 
[俄路已通]  
　　香港循環日報云俄人所築東方行軍鐵路今已由京師接至法國北境開黎斯城所需經費合英金九十兆磅深恐火車一通將來爲致盡奪英國郵船公司之利因由英京倫敦乘火車東下祗歴一十九日卽可直逹京師較之輪船减去二禮拜旅費亦因之可節省若干也 
[俄市漸興]  
　　日本某日報云俄人自開闢西伯利亞鐵路市面卽日漸振興回溯西歴一千八百九八年商旅之出其塗者祗九十一萬九千七百八十名迨一千八百年增至九十六萬六千五百五十一名其中上等人五千七百三十八名中等人五萬三千九百三十七名下等人三十七萬一千六百三十四名此外俄民之遵奉官諭移居鐵路附近者一千八百九十九年約三十萬五千四百二十六名一千九百年約二十一萬一千九百七十三名是年火車所售客票共得銀六十一萬四千百四十四圓貨物運費共收銀二萬七千七百五十六圓所運之貨以魚肉果品　西伯亞部新開各礦所出之煤爲多其中托磨司他州某礦當一千九百年出煤至八萬一千三百墩觀此亦足見俄人銳意經營使商務蒸蒸日上也 
[危戰述聞]  
　　英京倫敦來電云西歴三月一號美洲危地馬拉國逆匪與官軍戰於卡路拔諾埠相持至十二小時之久官軍大勝擒獲逆匪若干名奪得軍器不少刻聞德人之避難者擬請危政府與逆匪議和以免兵連禍結至英國海軍統領開司利將軍現方駐兵托利以獨海口 
[英廷行賞]  
　　美京華盛頓來電云英國駐美使臣某君調停危地馬拉之事頗著勤勞邇者英廷賜以米　賢 
 
 

Page 2

 
 
路大十字寳星以酬勞　論功行賞禮所宜然也 
[英藩游印]  
　　英京倫敦來電云英皇近命其弟誇痕諾托公爵航海東下巡行印度各處問俗采風已定於西歴二月二十七號由倫敦乘節啓行矣 
[英艦遭風]  
　　英國各地颱颶爲災前已兩次譯登於報兹又得英京倫敦來電云西歴二月二十六號午前有英軍艦二艘一名鐵利之苦路一名鐵利夫伊之捕由花利撲以獨出口迨三月一號午後駛至普利磨司驀遇大風以致桅傾柁折船中機器亦多半損傷不得已令商船名路卡尼息者將艦中人渡登岸上然後帶至利烏矮捕路入塢興修 
[鐵艦紀數]  
　　德國某報登有各國師船表計西歴一千九百三年英國共得鐵甲巨艦四十八艘册註六十二萬七千墩法國三十一艘三十萬六千墩俄國二十艘二十二萬一千墩德國十四艘十四萬四千墩美國十二艘十二萬六千墩此皆製造迄今未逾二十五年之久者若計至西歴一千九百七年各國新製鐵甲船告成則英國可得五十四艘七十四萬九千墩法國三十一艘三十四萬四千墩俄國二十六艘三十萬二千墩德國十九艘二十一萬三千墩美國二十一艘二十六萬墩 
[法通路電]  
　　法京巴黎司來信云法人近用新法創設軌道電線擬募集勿郎八百萬圓舉賢諾及誇他痕二人總理其事就各處火車站左近每隔數里設一電局俾得互相警備以免車行衝激奇險迭呈蓋亦防患未然之道也 
[韓事述新]  
　　高麗漢城來電云俄人近向高麗政府要來欲承築由京以逹義州鐵路日本駐高使臣林君權助於西歴二月十七號移書相戒略謂貴邦若允所請殊於東亞和平之局有妨我日决計與之爭持勿謂言之不豫也至俄國駛赴仁川之軍艦名幾利耶他者已於三月一號開回旅順矣 
[遼冰已泮]  
　　日本某日報云日内牛莊一帶春冰已泮輪聲帆彩絡繹於途日本郵船公司因卽派定輪船名伏木丸者於東歴三月七日清曉六下鐘時由神户載運人貨繞出烟臺旅順以抵牛莊按伏木丸容積一千八百三十九墩今歲遼東天氣温和以故開河之期較往年爲早也 
[熱河都統錫統制奏酌擬熱河礦務章程摺]  
　　奏爲酌擬熱河礦務章程繕具清單恭摺仰祈聖鑒事竊查熱河山多田少物產不豐而藴蓄礦產甚富自咸豐初年卽議開礦當時利源乍啓人多未諳辦者尙少近年以來風氣大開恐後爭先趨之若鶩更兼民蒙股集華洋　存壟斷之心漸啓爭奪之熱若不妥籌良法釐定章程將恐上無所持下無所守糾紛錯雜不惟於地方有所不宜卽礦商亦大不利奴才心竊慮之檢查歴次外務部咨總局頒發各章往復尋繹並訪察邊塞情形略得梗槪謹擬辦礦章程大綱四條細目二十四條叧繕淸單恭呈御覽應請敕下外務部核覆以資遵守是否有當理合恭摺具陳伏乞皇太后皇上聖鑒訓示謹奏奉硃批外務部議奏單併發欽此○開礦條規一呈報總局熱河現經奏設求治總局礦務胥在其内所有商人禀請開礦呈驗貲本合同皆赴該局投遞不准向委員私室請謁科房關說以絶弊端凡禀報事件批解課銀亦如之一咨明外務部凡禀開各礦應由都統查明一切均與定章相符方予咨明外務部查核俟覆准後始准給照開辦其在外務部呈請者亦須咨明熱河都統委查果無朦混窒礙俟咨覆核准始作爲准行之據無論蒙民一體遵守 
一聲明股貲凡開礦資本應先於呈内將是否已貲或集華股或有洋股若干詳細聲明不准隠匿朦混致滋流弊一呈驗合同凡借用洋欵及招集洋股議訂草合同後禀請都統曁外務部覆核儻與定章不符礙難照准不得以草合同作據一詳明四至從前開礦者往往假借地名希圖狡賴如平泉已有舊礦而請辦八溝赤峯已有舊礦而請辦哈逹之類遂致易啓訟端糾纏難結嗣後禀請初辦必須於呈内詳細註明四至及距縣里數繪圖貼說俾可員查明以杜爭竸一委員查勘凡禀開各礦無論在外務部呈請咨文到都統及先在都統呈請均須札由總局轉飭地方官詳細查明是否在他人承辦界内及有無各項情弊如距縣治窵遠亦可委員往查均俟禀覆覈定儻有瞻徇禀覆不實則惟原查之員是問委員盤費由總局發給不准向該商需索饋遺違則究辦一由官試辦熱河礦產所在多有現在需欵孔亟若僅恃商辦不足以興利源嗣後探有礦苗旺盛之區並無商人開辦及辦而報賠停閉者即由總局派員暫按土法試辦所需成本卽在礦稅項下動支作正開銷一切利益均歸國家俟有成效酌量擴充統俟一年彚奏委員優給薪水儻查有絲毫弊端卽行叅究礦廠限制一指明地叚礦地標佔迹近壠斷嗣後呈請開礦應指定地名大礦在二十里限内小礦在十里限内不准向時豫指數處在限制之外如開辦之處已報升課方許復請他處查明無礙方准開辦一劃淸界限礦地界址務須分明儻有兩礦毗連難免互相侵越嗣後新開之礦不准在舊礦窿口相距二十里之内以杜爭端一區别新舊凡舊有各礦或因苗線隠閉或因無力開辦業經封閉者是已歸還公家不得據爲已有若易人禀辦自與舊商無千惟新請開採之人亦須據實聲明以便查核舊卷因何封閉有無别項轇轕方免爭訟一禁私易承辦官商凡批准開辦之礦或因財力不足或因窿老山空卽應呈請封閉不得私相授受如有添股易人之事果無私毫弊端亦須先行呈明遵照新章按照初請試辦之法咨候外務部覆准給照另繳押課銀兩方准接辦違者究治一照給蒙地山分熱河東西處率皆蒙地向章辦礦除國家抽收課銀外仍給蒙旗應得山分今應仍照舊章凡開新礦須向蒙旗商定山分禀局存案一限制官吏開採凡就地在官之人開辦各礦流弊滋多嗣後槪行禁止如有願辦者官卽先行咨部　省吏卽飭令罷役方准開辦至乾股一項尤當嚴禁違者查明究懲[  此摺未畢明日續登]  
[閩議裁兵]  
　　福州訪事友人云閩省水陸各營頻年一再酌裁照原額已减去三分之一近日閩浙總督許筠菴制軍又建去兵留勇之議奏奉諭旨允行正月某日電傳到閩卽電召水師提督楊西園尙書陸路提督黃芍嚴宫保來省商議迨二十七日黃軍門節麾已抵省垣矣 
[粤軍攺制]  
　　廣州訪事友人云粤東大憲遵旨興辦警察事宜先將各處甲局更章委臬司吳廉訪綜其事旣而兩廣總督德靜山制軍商諸撫憲李勉林中丞以粤省勇丁七八十營歲耗國帑二百萬金而盗賊依然猖獗遂次第裁併分爲常備續備各軍及巡警軍額定一萬五千名其中各軍專事操防巡警則專司緝捕由鄭鎭軍所部安勇内調出二千名歸巡警局訓練如有年力衰頽不耐勞苦者卽由局中剔除另行選補 
[惠匪猖狂]  
　　廣州訪事友人云粤東惠州府屬前因土匪蠢動防範維嚴月初某日突有土匪擁入府屬歸善縣平山司署　斃護署勇 
 
 

Page 3

 
 
丁八名司官幸逃入府轅得免於難刻已遣丁來省禀陳一切情形矣 
[漢皋火警]  
　　漢口訪事人云上月二十六日之夜八點鐘時漢鎮六度橋後城邊某姓蓬户内不戒於火一時紅光燭天警鉦震地幸賴各鋪水龍飛馳而至竭力施救得卽熄滅計燬三十餘家 
[浙省官塲紀事]  
　　杭州訪事友人云兩浙寗紹分司運判缺前經運憲黃幼農都轉詳請以萬副轉一奇請補業已奉到部覆遂於新正某日札飭赴任副轉擇於二月朔日接印任事○去臘大學堂散館後撫憲誠果泉大中丞札飭米都戌榮貴督帶親兵一棚在彼防守現已開學以故所駐親兵仍由都戎帶回箭道安營○省城敷文書院向於二月初二日甄别是日適逢丁祭期由監院禀請撫憲誠果泉大中丞示改日期現奉中丞批示定於二月初四日舉行○去年浙江提督學政張夑鈞大宗師考試杭州迨事畢已届歲凍新進諸生入學事宜未經舉辦現由府尊錢太守示期二月朔日舉行 
[漢皋小志]  
　　漢口訪事人云長清開濟兩湖三公司向有小輪船數艘兹由某日商賃定一俟江水稍漲卽須依期來湘江○日前夏口廳所轄舵落口出有盜案紳士議請廳尊馮小竹司馬派勇前往擇緊要設戍以保商旅而安閭閻司馬准之業已派出防勇三十名常川駐守矣 
[上海官塲紀事]  
　　昨日午前上海縣主汪瑤庭大令乘官舫赴松江謁見府尊許子原太守○上海縣汪大令蒞任以來計至今春已屇期滿聞由督撫憲保留一年○昨晨川沙廳撫民同知陳桓士司馬因公來滬趨詣蘇松太兵備道轅謁見道憲袁海觀觀察面禀要公繼至縣署投剌縣主汪大令延入花廳茗談片刻而别○江南機器製造局砲遂營教習張千戎裕春現奉署兩江總督張香濤宫保札文飭卽交卸赴省聽候叧行差遣 
[驅逐私梟]  
　　前晚木邑北新涇巡防局員梁仲畏二尹以境内續到大帮私梟帶領槍船數十號分投停泊地保某甲目見數十人各持刀械登岸遊行勸令他往若辈不從開空槍恐嚇聲言定欲在此開塲賭博等情飛禀蘇松太兵備道轅道憲袁海觀觀察立卽傳到上海縣主汪瑤庭大令面授機宜適浙西鹽捕營管帶吳參戎因公來滬舟泊十六鋪浦濱大令卽飭差禀知其事請督率勇丁前往驅逐一面飭公役薛貴多派夥役協同辦理 
[嚴懲拐婦]  
　　前年小東門内成衣匠顧蘭洲家失去一孩小字銀泉疑鄰人俞毛弟黃周氏誘拐具詞控諸上海縣署縣主汪瑤庭大令飭提管押後卽經人保出本年正月黃周氏在英界彤德里邱愛寳家將銀泉尋獲遂與俞邀顧同往向邱理論隨扭控於英美租界公堂讞員張柄樞司馬訊知銀泉被同居之王曹氏拐賣俞遂入城將王曹氏扭解至縣聲請管押旋經司馬派差將銀泉及見證王錢氏解縣前晚大令升堂研訊黃周氏供小婦人與顧爲鄰顧自失銀泉不問情由貿然扭小婦人至案後又將丈夫逐出不許回家家中器物攫取一空迨小婦人蒙恩釋回不久丈夫卽病故今正某日偶至彤德里賣花忽見銀泉在邱家因卽邀俞及顧前往認明喚令包探解送公堂然小婦人遭此訟累家破人亡皆由顧任情誣控所致求恩公斷王錢氏供小婦人賃居彤德里與邱爲姊妹行王曹氏之女王阿鳳向傭於比鄰某甲家前年王曹氏領銀泉至小婦人處言係阿鳳私生今阿鳳將賦于歸無以備妝籢故欲將此孩出售時邱正在小婦人家閒坐卽向之議定身價洋銀二十元越三日王曹氏倩人繕就賣身契領銀泉至邱家交納收取洋銀小婦人並不作中阿鳳亦未到塲叩求明鑒阿鳳供小婦人與母親分居母親拐賣小孩之事初未知悉迨後得有洋銀二十元始縷述其事囑小婦人愼勿洩漏因此小婦人不敢妄言王曹氏供前年母親病故乏貲棺殮向人借貸後因逼索難堪不得已拐取銀泉出售與人藉濟然眉之急自知不合尙乞施恩顧供兒子今已尋獲求恩給領至悞控黃周氏及俞實由王曹氏及對門童阿銀自稱目擊其事並唆使小的指定兩人所爲旣而童又借給小的洋銀五元作爲訟費洎小的扭俞及黃周氏兩人到縣後童忽索還借欵小的苦無以應致被將器物搬去先是小的曾向黃周氏借用桌子兩張現亦被童所攫總之此案皆由小的思子情切致受王曹氏愚弄自知鹵莽尙乞施恩大令判將王曹氏掌頰二百下釘上脚鐐發交官媒管押銀泉給顧領去著顧給黃周氏洋銀十元以償所失黃周氏被累多時情殊可憫當堂賞給洋銀二十元阿鳳及王錢氏均交人保出 
[比捕緝匪]  
　　去歲除夕南市元益錢莊傭人某甲收得洋銀三百五十五元行經泉漳會館左近　被匪人持刀砍傷攫銀而逸事後報經保甲總巡朱森庭明府限捕嚴緝至今尙未破獲昨日明府飭傳十六鋪地甲汛捕到局喝令各笞責一千板展限五日務獲贓盜如敢玩延定當革去卯名從嚴究治 
[愼毋疑慮]  
　　邇者中國通商銀行僞鈔票甫經絶蹟忽又有人僞製英商匯豐銀行每紙五圓之鈔票行諸市肆以致人皆持票而往支取洋銀蟻聚蜂屯踵趾交錯甚至麥加利道勝東方正金各銀行所出鈔票亦人懷疑慮堅不肯收然僞鈔雖製自日人而日本正金銀行總理人長鋒郎曾禀請本國駐滬總領事小田切君照會各華官嚴禁華人僞造彼國鈔票我知華人素日奉公守法斷不敢暗中作僞有壞市情爲告　闠中人誠不必誤信讕言以致平白地紛紛擾擾也 
[西儒講學]  
　　上禮拜四美國名儒李君佳白在六馬路格致書院申論中英政治之異同雖雨雪紛飛而往聆者仍履綦交錯所著講義已登本月初十日報章兹者李君又定於禮拜四卽本月十四日之晚八點鐘時仍在院中暢發中俄兩國政治異同之旨寄語留心時事者尙其巾車而往入座同聆乎 
[正月分缺單]  
　　知府廣西平樂康際清故雲南雲南張恩洪勒休知州雲南甯州馬堃榮開缺另補山東濱州劉其偉保升通判山西汾州任金如故湖北宜昌黃玉森丁知縣直隷雞澤張道源保升江西德安沈祖懋近癀東興寍王克鼎革四會方朝　降陜西長武畢振銓安徽蕪湖李文斛江西安遠汪立元廣豐桂森廣東瓊山葉士模俱丁廣西雊容杜夢麟修墓州判雲南姚州胡永輝故山東濱州李炬保升吏目甘肅岷州萬紹光故貴州麻哈趙師曾近典史山東魚臺奎桓革 
[涸鮒銘恩]  
　　日前本館協振所承大豐洋布號陳留記大善士助票元一百兩又萍薌劉氏病愈還願助洋銀三十元當此米珠薪桂之秋凡兹完善之區猶苦難資餬口矧孑遺黎庶呼庚呼癸其情更覺難堪今承大善士義粟仁漿宏施疉下行見起溝壑而登袵席豈獨食其德者啣環結草感激弗諠哉拜領之餘謹書數語以鳴謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　前日陸金松等四人在南市篾作街顧晉發家聚賭被十六鋪巡防中局勇丁拘獲局員黃衡堂二尹略詰口供飭押矣提顧訊核昨日勇丁將顧解局二尹研訊之下顧供稱此事實係混名油氽黃豆卽虎全者起意二尹著將陸等交人保出顧押候提到虎全然後懲治○前晚南市鹽碼頭駁船夥周桂生陳福生在大碼頭左近天順茶僂賭博忽聞人聲譁然疑係公人捉賭遂登屋奔逸狙伏鄰右鄭義盛草貨店中店中人悞爲偷兒拘送十六鋪中局局員黃衡堂二尹訊明飭將所毁之　修整完全從寛開釋○項六卿之妻某氏以丈夫被汛捕誣竊拘押十六鋪巡防南局因之投控保甲總巡局總巡朱森庭明府飭差將項帶案研訊之下以汛捕不應任意誣人判責一百板枷號一月發十六鋪示衆 
[英美租界公堂瑣案]  
　　包探陳洪德解崇明人江元章到案禀稱伊向當小車夫正月初七日見管文錦之女童寳出外購關水僞稱汝母在通州染病囑伊帶回致被騙至新闢公共租界中某圖地保家浼人求賣地保覷破投報捕房捕頭令小的前往拿獲傳管詢明解請　辦童寳供年十一歲江俯首求恩讞員張柄樞司馬商之美總領事署白繙譯官判責五百板枷示二月期滿之後發押西牢二年然後遞　回籍童寳給管領回○句探趙銀河解陳林生到案禀稱此人前在某銀樓爲夥同事顔某囑尋其子炳卿旋從吳淞尋獲　之來滬誘入某烟館勒出洋銀五十元字據報由小的拘獲傳顔請究字據呈電司馬判罰陳洋銀十元○包探陳雲忠解張阿福到案禀稱此人在張姓家當馬夫主人失去　衣畫册烟袋報由小的起到畫册餘俱無著向之盤詰不認行竊反糾人向其主滋閙故恃送案請懲司馬判責三百板枷號半月發　事地方示衆○包探陳雲忠解瞿氏到案禀稱伊在余姓家爲乳媼主母失去緞褲等物報由小的在伊處搜出余遣家丁投案禀稱此傭不自認過反敢紛爭請卽究辦司馬判責手心一百下○包探顧阿六解陸梅亭到案禀稱此人係剪綹賊行竊壬正林衣袋内洋銀數元故由小的送請究治司馬判責三百板遞解回籍○包探方長華解張阿三王羅林到案禀稱伊等二人串竊張連生洋銀數元故由小的送請究治司馬判各貴二百板分别遞解回籍○包探趙銀河解陳竹生到案禀稱此人曾犯竊案解經大老爺訊明遞解回籍今又潛來租界中由小的拘獲送請究懲司馬判責三百板遞解回籍不准再來 
[法租界公堂瑣案]  
　　英界萬源祥珠寶店被賊行竊珠寶値銀一萬二千餘兩報捕查得畢阿坤劉阿小所爲劉已逃回鎭江因將畢拘入捕房管押旋經包探竇如海前往鎭江吊出原贓未幾劉復來滬在新北門外與自稱某探夥役之盛耀廷互相毆擊扭入捕房昨捕頭令包探一併解案請訊竇探偕某號西探持英美租界公廨信票呈請帶回訊辦盛供小的向爲牛肉店夥與盛素識是日扭毆實緣向索所欠洋銀三元而起讞員孫建臣大令問盛是否探夥竇探禀稱並非小的夥役大令與法總領事署費繙譯官會商將劉交竇探帶去　押候枷號一個月責三百板○淮安人殷王氏被其夫殷鳳帶來滬上托蟻媒趙文玉押入鴇兒王葉氏所開花烟館爲娼得身價洋銀一百十元旋有狎客陶　亭者出資爲之贖身王鴇不允殷王氏遂投訴捕房昨日捕頭令包探將一干人解案請訊殷王氏供去冬小婦人被丈夫領來　入烟花今夫叔來滬詢知丈夫已故小婦人志切從良求恩超豁大令飭仍還押著陶給還身價洋銀四十元另覓妥人具保○無錫人殷阿銀管文君承攬法界工部局清潔事務先我定銀三百兩每月再交銀五百九十兩倩同鄉人馮樹勳轉托楊洪泉作保本年正二兩月欠繳銀三百餘兩由楊墊付旣而殷管將各叚糞穢轉包與人昨日馮投案遞禀聲稱管現已逃避不知所之請向殷追償墊欵楊聲請退保大令與費繙譯官會商　將殷押候覓人保出限三日内交還墊欵延干未便○顔毛氏訴稱丈夫顔東林將五齡幼孩托邱道昌賣與廣東人柯德榮得　銀四十五元小婦人只此一子是以備齊原價呈請贖回大令飭柯將孩交　顔毛氏收回原價各取具領狀存查○薙　匠徐春和訴稱前日同業王桂香糾人訛詐將刺刀連戵三下血流不止療治未愈叩求究辦大令判將王枷兩個月責五百板○車户張金寶劉玉劉　氏訴稱小的及小婦人連次失去車輌今由周長生在馬金林家尋獲送案請究大令判將馬枷兩個月責五百板○魏榮卿訴稱顧金發來店購物乘間竊取鈕扣一匣是以送案請辦大令判責二百板○包探禀稱偷兒朱阿榮潛入江孚輪船行竊某客所携衣服持至某押店質錢小的見之解案請辦大令判責三百板○車户周文進　稱李阿之行竊車上油衣等物被小的查獲送入捕房今已解案請卽訊懲大令判責二百板 
[美租界捕房紀事]  
　　前日傍晚時有某甲者自稱虹口捕房二百二十一號華捕至西華德路福昌成鞋鋪購取縀鞋一雙令鋪夥陳阿根隨至捕房領價及至後門囑陳暫候甲竟潛從前門逸去陳植立移　不見甲來知已受愚據情聲訴捕頭允俟派捕查緝○前晚小工頭目杜某以江北小工王阿三在公和祥　頭工作偶一失足墮入江心因卽投報捕房捕頭詰知屍首未獲令卽設法打橯○昨晨偷兒劉阿桂撍入穿虹浜左近鄕民某姓家圖竊被事主扭入捕房捕頭令押候解送公堂禀請讞員張柄樞司馬訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九年正月二十九日京報全錄]  
　　宫門抄諭旨均已錄前○倉塲奏申明定例懇請特頒諭旨摺○杭嘉湖道崔奏接署臬篆謝恩摺○駐藏帮辦大臣訥奏奏假期届滿病仍未痊懇恩開缺摺○豫撫張奏調員襄理洋務片○川督岑奏爲派員赴東賽會並釐定遊歴章　片 
臣桂春臣劉恩溥跪奏爲申明定例懇請特頒諭旨飭遵事竊維朝廷歲糜倉粟豢養旗兵原期實惠均霑生計不致竭蹶乃法久滋弊匪法奸儈踞爲利　把持勾結牢不可破兵丁任其　蝕官長受其挾制積重難返養成倉儲巨蠧光緖二十七年臣恩溥與升任侍郎臣榮慶　奉諭旨切實整頓經營璧畫三載於兹釐定新　剔除積弊從前所謂外煽身後成事散事各種匪類已屏迹不敢復出臣桂春視事　始深恐該匪類　故　復萌隨時督同司員明查暗訪出示諭禁並咨行工巡局嚴密緝拿務期積蠧盡　倉政日肅而現在猶有大礙旗營生計者則莫如甫利放債兵丁指米抵錢一事壽旗兵家計率多貧薄恒苦告貸無門外來奸商於八旗地面徧設陷　名爲碓房實則帳局輕本重利預借零支兵丁　目前之便易入彀中應領甲米預指作抵開倉時該奸商等雖不敢如前之明目張膽親來拉運而各旂領米出倉或半途交結該商或　自送至該鋪任其尅扣往往米一石僅抵京錢二十干上下迨有急需又不得不指下届甲米復向借貸層遞積欠永無了期是兵丁虚受　　之恩實收盤　之害旗營生計關係匪輕亟應嚴行禁絶查例載各都統副都統將該旗應領米石全數領出督同叅佐領事押赴都統衙門暫卸卽行傅集各兵丁按名散給又開放八旗米石如有米商鋪户人等將兵丁米石違禁預買者將兵丁責處用過鋪户銀錢不准償還儻奸商等仍敢　討叅佐管領等爲之調停了事許兵丁等自行出首將索債人從重治罪該叅佐管領嚴行議處各等語是定例本極周詳　能恪遵辦理米商自不敢違禁預買兵丁等卽不致爲索債人中途截留乃例禁綦嚴奉行不力近來各旗應領米石並不押赴都統衙門傅集兵丁按名散給遇有商人預買叅佐領催仍敢調停了結例成虚設無怪奸計愈工旗丁愈困臣等公同商酌與其叧懸厲禁轉涉紛更莫若申明例草易於遵守擬請旨飭下八旗都統等嗣後該旗應領米石遵照定例督同叅佐領事全數押赴都統衙門暫卸卽行傅集各兵丁按名散給如查有碓房及放債人等將兵丁米石違禁預買者兵丁照例懲辦用過鋪户銀錢不准償還　奸商仍敢索討或叅佐領爲之調停了事分别從重治罪嚴行議處其米局碓房　利放債將兵丁米石抵還者亦照商人違禁預買例除用過銀錢不准償還外仍治以應得之罪倘佐領等不實力查禁任　兵丁等私將米石售賣抵債亦照調停了事例嚴議至外三營積習尤重竟有匪人重利放債用米作抵名爲買短米以苦累兵丁者應請一併飭下各該營大臣一體遵照認眞辦理現値大局甫定亟須培養元氣倉務利弊分别興　臣等責無旁貸至關領出倉米石兵丁等曾不得沾實惠全在該都統副都統及管營各該大臣認眞整頓查有弊混執法嚴懲方可消市儈之陰謀蘇旗營之積困該都統大臣等受恩深重必能力除績習同濟時艱也所有臣等申明定例緣由謹恭摺具陳伏乞皇太后皇上聖鑒訓示謹奏奉旨欽此 
二品銜　理浙江按蔡使杭嘉湖道奴才崔永安跪奏爲恭請奴才接署臬篆日期叩謝天恩恭摺仰祈聖鑒事竊奴才於光緖二十八年十二月十六日接奉護撫臣誠勳行知浙江按察使湍多布因　出缺委奴才署理臬司篆務等因並將浙江按察使印信文卷飭交前來當卽恭設香案　闕叩頭祇領任事伏念奴才漢軍世僕供職詞垣田編修　西副考官　授國子監可業洊升侍講轉補侍讀仰荷聖恩簡授山東運河道嗣因榖缺補授浙江杭嘉湖道柴愚滋愧旣　列夫淸班樹建未能復疊　夫外任涓埃未報臬事權陳伏查浙江當江海要衝臬司爲刑名總　三章執法除暴乃可以安良重譯偕來外交尤難於内政奴才檮昧懼弗克勝惟有勉竭駑駘隨時隨事禀商護撫臣認眞經理不收以暫時　篆稍涉因循以期仰答高厚鴻慈於萬一所有奴才接署臬篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
三品頂戴駐藏帮辦大臣奴才訥欽跪奏爲假期届滿　仍未痊籲懇天恩俯准開缺調理恭摺仰祈聖鑒事竊奴才前因夙疾纒綿急切未能痊愈雖於去歲十二月二十八日恭摺請假二十日當蒙恩准欽遵在案隨於假期之内上緊調治本擬俟内　稍愈即行銷假當　無如受病日深精神虧損兼以肝木當令鬱結之氣更覺痛悶難勝據酋家云病在營分血不縈肝非寛以時日難望如期　效伏念奴才以休致之員特蒙異恩仍　以駐藏帮辦大臣重任受恩深重具有天良但使精力稍可支持何敢自甘暴　乃陳疴莫愈難效馳驅縱令勉力從公而　勢　未見輕辦事必多貽誤現在假期届滿徬徨終夜窹寐難安再四思維惟有籲懇聖慈俯准開缺緩爲調理儻能仰叨福庇醫治就痊卽當泥首宫門求賞差使萬敢稍耽安逸自外生成所有奴才病難速痊懇請開缺調理緣由理合恭摺具陳伏乞皇太后皇上聖鑒謹奏奉硃批另有旨欽此 
張人駿片再豫省路　已闢交涉日繁近又兼管河工修防緊要事機之多數倍往昔刻正添練常備一軍攺習新操一切餉章營制集思廣益在在均須得人查有指分江　試用道袁照黎樸實勤能　守甚謹三品銜分省補用知府景啓熟悉操防兼通洋務花翎四品銜分省補用直隷州知州鄒道沂心術端正履　謹嚴以上三員平日遇事認眞講求均能不辭勞瘁臣知之較眞合無仰懇天恩俯准由臣調豫差遣委用以收指臂之助出自鴻慈理合附片陳明伏乞聖鑒謹奏奉硃批著照所謮該部知道欽此 
岑春煊片再現在朝旨渙行新規日啓如興學練兵警察農工商鐼諸要政均先後奉旨通飭舉辦臣備員疆吏敢不認眞督勵所屬　作夜思期有當宵肝憂勤之萬一竊以爲外國變通興盛之道莫不有本未　有先後焉有宏綱焉有細目焉交互循環牽一髮而全神俱動變其未而不變其本與效其迹而不明其意不惟無效流弊轉多卽能知其本明其意矣而不能熟察中國近日之情形加以適宜之措置仍恐勞費而無功此其道决非薄書俗吏所能知輕躁書生所能識是必得明逹之官俊　之士分往各國分門考察而後能以其所得實見施行臣久蓄此意於懷適日本往重慶領事德九作藏以明年日本大阪賽會勸臣多派官紳士商前往考察臣已飭商備辦赴賽物品查有成都府知府沈秉堃明敏練逹器識宏深堪以派充總辦蜀商赴日賽會事宜並考察各項學術政治專員奏調四川差委分省補用直隷州知州汪聲玲樸實愼密暁暢軍事堪以派充赴日攷察陸軍專員並令沈秉堃汪聲玲愼選文武隨員責令分門考察復選帶聰頴工匠學其易學之工藝往來需用盤費飭司設法　給惟是司庫奇絀資遣之員必不能多臣區區之愚不僅望各員前往東洋並望各員遠遊西國擬請嗣後川省實缺候補文武各員如有自備資斧願往東西各國考察各項政治學術者隨時由臣考騐給資前往實缺者免其開缺回華果有心得能任一職卽由臣酌量奏請獎勵如　允准則自資游歴者衆仕途漸有人材較之派遣學生收效當能更速臣愚昧之見是否有當附片具陳伏乞聖鑒訓示謹奏奉硃批　　所請該部知道欽此 
 
 

Page 14

 
 
[光緖二十九年二月初一日京報全錄]  
　　宫門抄諭旨均已錄前○政務處奏爲遵旨議摺變通科塲新章摺○署江督張奏武職大員被控收受統費訊明請旨懲處摺○川督岑奏在京收集振捐擬照山東造册緣由片○東撫周奏武職大員貪鄙騙詐分别懲警片 
政務處大臣和碩　親王臣奕劻等跪奏爲遵旨議奏事光緖二十八年十二月十七十八等日准軍機處片交御史楊士夑奏請變通科塲新章及知貢舉監試等官仍派京員各摺片又給事中熙麟奏爲鄕會試仍用謄錄及内簾監試請派京堂科道各摺片奏覆奉旨者政務處會同禮部一併議奏欽此臣等詳加察閱楊士夑原奏試藝宜變通一條内稱頭塲攺試五論比舊例加增敷衍完卷者頗覺從容結撰精心者實患　迫　語自係爲愼重遴取起見查設科取士原以待軼羣之材果其積學能文正可以多見長似不必慮其怱迫又所請頭塲試五經論一篇本朝　故論一篇等語意在尊重經術預防偏重查上年十一月臣等會同禮部奏准變通科舉章程聲明考官合校三塲不得偏重原定四書義五經義攺試第三塲實寓始求博通終歸純正之意嗣後各考官果能悉心披閱合校三塲秉公去取自不致啓重未輕本之漸易義爲論似屬無甚區别原定頭塲試中國政治史事論掌故之學卽包舉於政治之中似亦無庸添設臣等竊以掄才大典立法不厭求詳熙乾隆兩朝試塲命題時有增損或出自聖裁或採取臣工條議然皆係行之數科以後果有窒礙始議更張無非因時制宜未嘗朝令夕攺今朝廷軫念時艱痛除積習攺章伊始甫行一科遽事紛更殊非正體該御史所請試題移攺之處應請無庸置議又所稱謄錄未可廢一條意在　微杜漸與熙　摺内所陳大致相同查上年臣等因劉坤一張之洞等電稱　錄積弊亟宜删除是以議准奏請試辦今該御史等或稱辨認字跡偏重楷法或稱熟　字跡轉以避嫌屏棄各節其弊亦不能不防惟本年各省鄕試尙無此弊明年會試擬請暫行照辦嗣後應否仍用謄錄之處應田　部斟酌情形隨時　請辦理又所稱割截卷面易滋弊端一節查此條辦法本係一時權宜行之日久誠恐不能無弊擬請以後鄕會試卷毋庸割戳卷面應由該監臨知貢舉督同彌封官加用堅厚紙張嚴密彌封蓋用關防以防漏泄又楊士夑熙麟叧片均請知貢舉内簾監試仍以京員照例簡派等語臣等前會同禮部奏准借闈會試照鄕試監臨之例以該省巡撫充知貢舉誠以本省大員呼應較靈惟向例知貢舉係滿漢各一員擬請來年由禮部先期奏請簡派滿知貢舉一員前往其漢知　舉擬請仍派河南巡撫就近充辦旣符體制尤於塲内外應辦事宜較爲周密内　監試向派科道職司糾察擬請簡派内簾監試滿漢各一員前往以昭愼重其外塲監試等官仍由本省遴派妥爲辦理所有臣等核議各綠由是否有當謹會同繕摺具陳伏乞皇太后皇上聖鑒訓示謹奏奉旨依議欽此 
太子少保頭品頂戴署理兩江總督湖廣總督臣張之洞跪奏爲統兵武職大員被控收受統費拖累斃命各情訊明請旨懲處恭摺奏祈聖鑒事案據前管帶新湘左營已故總兵錢永勝之妾姜氏呈控統領新湘營本任湖北鄖陽鎭總兵陳基湘收受統費並軍功許福春等以其叔許季眞充當錢永勝營内文案牽累寃押病斃各情迭赴臣衙門具摺當經臣飭營務處司道提案研審訊據錢姜氏供稱光緖十七年十二月該故夫錢永勝委營新湘左營統領陳基湘薦其戚易　　在營内司帳每關領餉提存銀二百兩送給陳基湘嗣於二十三年改營爲旗每關約提存銀一百五六十兩不等均按關開有清摺歴年摺據多在手内本年二月錢永勝病故喪費無出商請文案許季眞代作禀詞求將故夫錢永勝逐年提存銀兩給領詎陳基湘昧良呑蝕飭令丹徒縣帶同勇役搜查摺據未被抄去現存帳摺三扣先行呈核據職員易谷　供稱與陳基湘係屬至戚薦在錢永勝營内管帳此項帳摺並非伊寫惟曾聽人說錢永勝每關領餉後送銀八十兩攺旗後送銀伍十兩伊亦並 
據許福春許承休等供竊伊叔許季眞於三月内代錢姜氏作禀乞思基湘　怒許季眞謂係棍徒扛訟移縣覊押禀請治以訟棍乏罪於九月　患病保出十月内在保寓身故各等供查錢姜氏所控陳基湘提存銀兩易　農以管理帳務開報收支之人於管帶致送統費竟諉諸得自傳聞供詞極爲閃　錢姜氏富堂呈出淸摺三扣内二載有支送統領費每月計銀二百兩其餘攤派亦多查騐紙色墨光均非可以揑造許季眞爲管帶家屬作禀乞思亦屬恒情陳基湘率行移縣覊押牽累病斃保寓是錢姜氏等禀控陳基湘倚勢欺凌咎實難辭等情由營務　司道訊明禀請核辦前來臣查各勇營統領向各營官需索統費幾成相沿陋習通弊營官旣出重費以下層層剝削額安得足練安得精是故營將恒視統營爲產業以營多爲增產果其索費不多斷不致爲營官挾制控告該鎭陳基湘每月收受統費二百兩之事旣有錢姜氏呈出摺據又有挾忿押辦許季眞一節斷非全屬子虚雖據營務處移查該鎭覆稱各營關餉均有印領可憑所控統費並未出有收據然此等陋規豈能給付文據查錢姜氏帳摺所開易谷農所供數目雖有參差其爲陳基湘按月收受統費則毫無疑義至許季眞被押雖經保出身故而陳基湘率行挾忿發　禀請按照訟棍懲辦以致久拖病斃亦屬橫暴妄爲該鎭充當統領多年不能公廉率屬所轄管營官僅止四員内有二員一係外甥一係其親家其爲營私便已已可槪見至　練一事全不關心臣面加詢問一槪模糊茫無以對查該鎭陳基湘收受規費被人告發而且挾忿拖累徇私廢弛當此講求練兵之際未便稍事姑容現已將該鎮撤去統領相應請旨將統領江南續備單新湘營本任湖北鄖陽鎭總兵陳基湘以都司降補以示懲儆所遺該營統領由臣叧行遴員接統一面通飭各營務須掃除積習嚴禁統領　索營哨官攤派勇丁實力訓練以肅戒行儻復有前項弊端一經發覺仍隨時從嚴叅辦所有統兵武職大員被控收受統費拖累斃命各情訊明請旨懲處緣由理合恭摺奏陳伏乞皇太后皇上聖鑒謹奏奉硃批叧有旨欽此 
岑春煊片再川省　捐開辦已逾三月省局所收不及千金各屬亦未報有成數良由南北各省屢來川中辦捐有力者多已奬叙領銜加以今　災茫甚廣拳亂初平喘息方蘇何心榮進而寄送實收於各省又以道途紆遠造報太遲招徠不易適聞山東在京辦捐已請順天府代行咨部給獎事甚便捷人情較能踴躍因擬令川省前派赴京勸募之委員甘肅候補知縣劉宗誠在都收集各捐造具淸册呈請順天府尹核月咨部一次核准頒照亦由府尹逕發該員轉給捐生承領得奬迅速可免輾轉守候之勞將來各省所收川捐如數目稍多亦可仿此辦理由該省督撫造報届時由臣先行咨部立案俾昭愼重所有川省在京收集振捐擬照山東造册由順天府代咨緣由除分咨外理合附片具陳伏乞聖鑒訓示謹奏奉硃批該衙門知道欽此 
周馥片再　營將　自行報効者居多其中不乏勇敢可用之才而心術不端敗壞營務者亟應據實糾參以肅戎政查有管帶武衞右軍先鋒　後路右營提督銜記　總兵健勇巴圖魯陳泰交貪鄙騙詐不知悛攺儘先副將董經奎行爲猥鄙來歴不清以上二員相應請旨卽行革職並撤去陳　交勇號併不准該二員報効各營以示懲儆又已革記名總兵廣東赤溪恊副將張邦福被革後復來臣處報効迹近摺摇不知自愛該革員係安徽合肥縣人應交原籍地方官嚴加管束不准復出滋事理合附片陳請伏乞聖鑒訓示謹奏奉硃批覽欽此 
 
