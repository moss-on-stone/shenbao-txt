# 1892 - 184 - 4906901

 

Page 1

 
 
[石印學彊恕齋筆算] [  點石齋代啓]  
　　是書爲梅小巖河帥所輯其中勾股推側及創造火輪機器電氣等類之法無所不備邇歳國家取士增立算學一科欲精此衞者遘得此書無不瞭如指掌事半功倍也今本齋印成每部十本價洋二元四角寄上海各書坊代售 
[三百零四號畫報告白] [  點石齋啓]  
　　甬人孫某少年輕薄遇人新婚最喜閙房一日有中表親周某合　之夕慮孫故智復萌遂於房門上設機預防孫不知遽被中傷是可爲好事者戒焉他若捕蛇之奇術釣魚之神通勇夫借賽會以炫奇無賴託降神以惑衆義丐之拾金不時富翁之誘妓相凌海人者自取其殃好勇者愍不畏死隨題墓繪妙肖入神後附新輯點石齋叢鈔每篇繫以一圖皆說部之菁華也他若山水人物各册頁悉仍曩例准於十六日出售此佈 
[蔬談]  
　　時當小暑炎熇逼人主人正垂簾焚香命奚童揮蕉扇默坐調絃鼓梧葉舞秋風一曲心澄然如古井不波汗不敢出一闋方終諸客畢至推琴而起相與撫掌縱談恰論及夏令當薄滋味節飲食適有以冰壺先生餉者開罇嘗之其味鮮其氣香其色淸潔謝而受之客曰此物出於何處何以有此名曷以告我主人曰廣諧史中有冰壺先生傳數萹有以名蔓菁者有以名　　者此　壯之吾鄕又名倒督爲家鄕之美品夏間食之最宜客曰豈特夏日相宜冬月亦何嘗不可食哉主人曰冬月則此物殊少盖此物製於冬間新製則不可食若隔年者則又不能留至如是之久故冬間例不得食且所以宜於夏者以其淸淡潔淨與薄滋味之旨相合也客掀髯而笑曰有是哉子之迂也夏月之薄滋味者莫過於蘇州人蘇垣無男無女無老無少皆持雷齋六月間食物店家多以素菜出售甚至欲購葷菜而不可得此風他處所未有也然而他處之人夏間亦不見其皆遭疾疢蘇垣之人暑日亦未始絕無痧症是故薄滋味之一說不過禮記中有此一語豈遂足以爲圭臬乎且僕見天下之讀書而不信書者矣子之言毋乃泥甚主人正色以告曰客毋然讀書而不信書則是讀書而不識字者也琴吾知其爲琴也菜吾知其爲菜也於何知之因識字而後知之彼不識字者見琴亦知呼以琴見菜亦知呼以菜而示以物則識之示以字則弗識并有數目不能辨順逆不能知此種人　爲可厭亦極可憐蓋目不識丁者固不知書之足重也客奈何亦爲此言耶客唯唯謝過因曰子言及此僕更不能無所疑也今之讀書人往往言敬惜字紙卽吾子亦曾論及之竊以爲上古結繩而治後世聖人易之以書契今因其書契也而敬之惜之何不聞上古之世其於繩也亦敬之惜之乎自古及今凡有字之物無論儿杖盤盂皆有箴銘則皆有字也至於今而字跡尚存乎古時字皆刻於竹木尚且日久澌滅况近時之寫於紙上者乎前者醉六韋書坊被燬於火有人因念及字紙之灰飄蕩污穢大爲可惜欲設法收取包載以送之海中此善舉也而人或竊笑其迂子以爲迂耶否耶主人怫然曰客休矣夫水之無源者其流不長木之無本者其榮不常子何出此忘本之言也音倉頡造字天目爲之雨栗鬼且爲之夜哭可知字之爲物足令天人共欽而顧謂可輕褻乎哉嘗見巿井中人不知惜字往往其子弟多頑鈍不靈書香世族未有不以惜字爲訓者而客乃爲此言然則各處善堂創捐惜字之會皆將謂之非善舉乎哉客曰誠如是則僕之疑愈滋矣近見造自來火者匣上皆有招牌字跡及用之己罄則將匣隨手抛葉僕嘗以事入城兒道旁垃圾堆中踏匾破裂之自來火匣殊爲不少又見有潮州烟包紙每包於頂上名烟之外又有方圖細字數行而此等紙張多爲烟館中揩抺洋燈所用以無紙灰之故揩畢則隨手棄擲以致藩溷之間亦皆有之居家婦女亦有爲省儉起見而討取此等烟己紙以餬窓褙浦包爿任意作踐若不知其上之有字也者大人謂西人則不敬字紙乃華人而亦如此惜字之說又誰信乎主人曰西人不惜字紙殆亦西人中之椎魯冥頑者耳若正經商家以及官塲則亦何常輕褻盖非此卽不能作事非此卽不能爲人夫造字者西方有西方之聖人東方有東方之聖人聖人造此字以教後世原不定欲令後人敬之而後人念其有功於人世者如是其大且遠當必有肅然動於中者雖欲褻之而良有所弗忍也故此等以字跡爲招牌者皆不思之故也西人牌子或以飛鳥或以美女往往用花樣而不用字牌子旣老自然通銷則彼自來火匣及潮烟包紙何嘗不可以幡然改圖也哉 
[本館接奉電音]  
　　昨由京友電傳上諭二道敬謹譯登○六月十三日奉上諭福潤奏特叅徵收錢漕舞弊營私之知縣請革職拿問一摺山東調署惠民縣知縣本任陽信縣知縣焦維霖在陽信縣任内經徵錢漕與解支數目不符難保無侵吞情事焦維霖著卽革職拿問交福潤提同經管書吏人等督同研訊按律懲辦餘著照所議辦理該部知道欽此同日奉上諭前據都察院奏己革總管椿齡遣抱呈訴被叅寃抑並有牽涉馬蘭鎭總兵各節當經諭令貴恒周德潤馳驛前往東陵查辦兹據查明覆奏此案有無寃抑應以所分界限是否管理樹株爲斷現據貴恒等查明儀行樹株爲内務府兼管紅樁内外海樹爲緑營專管八旗官兵值班上夜自道光十二年奏定畫界章程應北由羅圈牆南至神廚庫爲巡邏界限並不管理樹株道光十九年東西馬牌北砂山儀樹被竊統將八旗内務府開叅實係錯誤此次西下下牌北砂山地叚旣非八旗專管又非巡邏所及自難予以處分己革孝陵總管椿齡值班防禦文鐸玉林原叅革職處分均著准其開復椿齡所控英亷各節據貴恒等分晰查明皆屬牽涉所及質之椿齡則稱事屬誤會或稱得自傳聞卽著毋庸置議英廉辦理此案並未查明定章輒照道光十九年成案辦理實屬疎忽英廉著交部察議餘著照所議辦理陵寢樹株關係緊要經管各員自應認眞看守著光裕意普英廉嚴飭内務府緑營於應管儀樹海樹查照例章畫淸界限各專責成毋得稍有疏虞致相推諉該衙門知道欽此 
[茶船抵英]  
　　婺源輪船由漢口裝茶首先開往外洋己列前報兹接外洋電信知是船於十三日早十點鐘行抵倫敦所載茶葉是日己有售去者與在華進價不相上下云 
[太液新荷]  
　　吏部爲批示事據甘肅寗夏府知府在任卽選道祝維城呈稱江西拔貢生由工部郎中截取 
授廣東廣州府遺缺知府旋在京聞訃丁父憂開缺本年正月服滿四月赴部起復二十九日奉旨補授甘肅寍夏府 
 
 

Page 2

 
 
知府查職係特旨賞給道員經部歸班註册雙單月不入班次俟補缺後扣限銓選現己補知府應如何扣限銓選批示遵行等因具呈到部查該員前由工部郎中奉懿旨著俟補知府後在任以道員卽選等因欽此今簡放知府應俟到任咨報到部後按到任之日扣足五十五日限期遇有各項道員歸部選缺不入班次卽行銓選相應批示○新進士授庶常者例於翰詹奏派八人作教習兹經翰林院繕具翰詹銜名請派壬辰教習庶吉士於五月二十四日具奏奉硃筆圈出詹事府司經局洗馬榮慶左春坊左贊善高賡恩翰林院編修龎鴻文張筠朱祖謀張亨嘉馮煦劉世安均著充爲教習庶吉士翰林院侍講淸銳著充爲繙譯教習庶吉士欽此○神機營營務翼長以據營務處委員博端呈稱去歳大雨連綿祖塋被水冲刷若不作速興修誠恐冲刷愈甚修理愈難擬援案請由本營雜欵項下賞借銀兩俾資修墓所借銀兩分月由月支公費扣還等情當蒙王爺批准借銀五十兩在案至該委員所借之銀應如何按月扣還之處伏乞王爺鈞鑒批奪當經慶邸批小每月扣還銀一兩○戶部山東司示傳黑龍江領餉委員佐領穆克登額等請領練餉銀兩本庫前定於六月初四日開放今改於六月初十日開放相應示傳該委員等務於是日辰刻赴庫支領莫誤　考試漢廕生經吏部奏請欽派大臣閱卷於五月二十四日具奏硃筆圈出閱卷禮部尚書李鴻藻吏部右侍郎徐郙刑部左侍郎薛允升豐試御史聨　鄭思賀欽此得旨後李大宗伯等由西苑趨入内廷上諭館命題考試合將取列等第履歴照廕生李福洙山東廪貢生年三十一歳原任河南巡撫李慶翺之子前在山西布政使任内承廕一等第三名從二品漢廕生盧震鏊江西人年二十九歳原任浙江布政使盧定勳之孫一等第四名正二品漢廕生張梓浩廣東人年二十歳前福建臺灣鎭總兵張其光之子二等第一名正二品漢廕生彭自强湖北監生年三十歳原任吏部右侍郎彭久餘之孫二等第二名從二品漢廕生洪洛江蘇廪生年三十歳現任兵部左侍郎洪鈞之子前在内閣學士任内承廕二等第三名正三品漢廕生薛邦襄江蘇人年二十七歳原任都察院左副都御史薛福辰之子二等第四名正一品漢廕生榮墩正白旗漢軍人年二十歳原任世襲續順公爵善佑之子二等第五名從二品漢廕生李開藩湖南人年二十六歳原任湖北田鎭營協副將李宏試之子○總管内務府大臣爲知照事總管劉德廕傳奉懿旨皇太后於六月初十日由頤和園還蹕南海所有應行前引扈從以及跟隨關防侍衞官員人等均於是日卯刻在頤和園門外伺候等因奉此相應知照各衙門凡有應行傳派預備之處煩查照辦理○選授禮部鑄印局員外郎陳璧現己到部經春官請堂憲諭派在儀制司行走陳玉雙副郎業於日前進司視事矣○新任太常寺少卿花翎世襲奉國將軍溥少典常善擇吉於六月初四日辰刻履任先期經典籍廳示仰闔署官員及樂舞三生書吏廚役皂役人等知悉至期一體謁見各宜凛遵毋違○廂監旂滿洲都統爲咨報事本旗現有補放印務章京一缺二人補放驍騎校一缺二人補放察哈爾驍騎校一缺二人共三排六人於六月初二日加班帶領引見相應附黏排單咨報奏事處查照 
[黔中大火]  
　　貴州都匀府丹江通判屬治安堡屯民陸小連家於三月初八日申刻因晚炊失愼適值狂風大作火勢益烈堡民竭力撲救無如此處房屋都以竹木造成勢等燎原猝難奏手至初十日始行撲滅延燒居民一百三十八戶房屋約計七八百楹公揖義榖倉房付之一炬榖亦悉成灰燼楚傷男女廿餘名口牲畜物件不計其數李别駕成英事後往勘情形向義榖局撥借榖石先行賑濟並申詳撫院核辦又黎平府永從縣屬管團寨民人李洪興家於二月十五日午刻因打鐵矢愼適封家姨助虐勢甚披猖延燒屋字五百餘間焚燬衣物器其甚多并斃牲畜數頭男女數名口直至次晚始行撲滅查知罹災者計有一百一戶内有捐輸義榖皆爲祝融氏收拾凈盡旋由黄明府禀請撫院撥欵放賑崧中丞藩得報後分飭該管道府就近派員馳往會同該地方官親勘災區妥爲籌撫並飭藩司籌撥欵項分解災區核實散放毋使災民失所業己飛章入告矣 
[獲匪續聞]  
　　昨紀邗上印委各員在南河下緝獲匪徒一名云云兹聞經府尊親提研訊或稱尚有一人同時拘獲意者其假榻之居停歟至如何訊供關防嚴密側聽者未便臆揣惟據傳說並未用刑該匪己供認不諱當飭釘鐐發縣監禁小心看管一面飛禀上游大約批回卽須起解赴省矣 
[軍政紀聞]  
　　今歳輪應舉辦軍政之期江蘇水陸各軍凡係實缺副叅游以迄都守千戎六項人員皆須投提轅報考譚軍門先期檄飭各將弁於本月初十二十三十分三期校閱馬步鎗靶聞初十頭期除免某水師副將騎射外計共較閱中左右前後城守鎭江金山柘林靑邨等緑營叅遊都守千總馬步箭並淞南北太湖水師各營弁鎗靶軍門高坐堂皇悉心較視區别優劣殊爲愼重云 
[花縣將臨]  
　　新授婁縣夏邑尊己飭家丁來松投遞紅諭示期本月十七日接印任事增中書吏人等預備一切擬山境恭迎暫假試院爲公館 
[封房備抵]  
　　松江西門外徐某向以包辦曰糧爲業夙性慳答所雇夥伴均係粥粥無能上年冬徐貪得無厭所辦白糧竟合常熟長洲崑山靑浦等九縣之多以常熟姚鼎豐米行爲坐莊遣子某中常駐其間爲指臂之助並存銀七八千兩於該行奈中心計不工頗耽聲色今日秦樓明日楚館而姚又爲之推波助瀾曲意逢迎甲於是益復大摇大擺延至今　姚將行閉歇席捲而逃計共短交常崑等縣漕銀一萬四五千當卽移會婁縣將徐所有房屋住宅發封備抵刻己飭差標釘矣 
[命案彚誌]  
　　王習之者鎭江丹徒縣人也年二十六歳向在蘇城西貫橋堍西美巷口德豐錢鋪爲夥寄人離下稍得蠅頭屈指己將七載爲人頗極忠厚甚合鋪主意去年具父在家病故王自以遭家多難鬱鬱不樂本月初又　竹　王閱華撕成粉碎初八日又接閨中人手簡王喜日望外摇頭擺尾朗誦數四驀圈嗤然一聲又扯做紙條兒從此口中喃喃不纔嘗面壁自投白務乞甲冤或問之則云我有大寃將訴於閻羅案下不日當自刎也或以反手自扣向空曰勿動手我當自縛錯主見其狀　瘋癲恐有不測急倩人覓其妻弟某甲至囑中雇舟送回鄕里王語之曰汝將速我死乎我若回家一門不保矣十一日淸晨撫憲奎中丞道經處王忽趨出大呼伸寃中丞卽命停輿　差詢問旁人代曰其瘋中丞遂置之不問午後鋪主與甲偕上至某茶肆一甌相對藉遣悶懷從容勸其回家養疾王忽拍案大叱曰我何疾哉惟有人欲砍我頭顱誠不如自梟其首毋爲他人所算也言畢惶遽下樓甲急尾其後見其疾趨回店取靑蚨一百翼聲言將惠茶資及行出店門驀尚右鄰某　鋪中攫取大剪刀一柄向南飛奔甲與鞋　中人慌忙赶上見其自向喉間極力一戳登時倒地血如泉湧細視之喉管己斷須臾斃命中尚年幼見此情形驚慌無措當卽逃避店主報知地甲以人命攸關不敢隱諱遂投吳縣署報請相騐十二日己刻凌大令帶同刑仵人等臨塲檢騐仵作喝報死者係自用右手將剪刀戳進氣血二管皆斷計深四寸三分委係自刎身死並無别故大令離座親自檢視一週卽傳錢鋪主及　鋪主　詰顚末著鋪主備棺速將妻弟某甲尋到眼同收殮並諭將王所有行李及應付薪水交鄰右人等過目送至本署存案俟其親族來領諭畢飭差將剪刀帶回存庫遂鳴騶而返○月初某日盤門外某木作以所收學徒小有過失略加箠楚其徒倔强性成突起一脚正中師之小腹富卽斃命鄰人見之將徒請獲報知地甲赴長洲縣署請騐沈大令臨塲檢騐據仵作報稱因翻肚而死大令親視無悮屍親自愿備棺求免　封大令准之飭將學徒帶 
 
 

Page 3

 
 
回署中訊辦 
[蘇臺攬勝]  
　　新任江蘇巡撫奎中丞於本月初六日在滄浪亭行轅接印本報己紀其詳兹聞中丞接印後卽用全副儀仗至胥門外接官廳請太夫人升輿迎進行轅又用緑呢大轎迎其夫人等同進行轅各屬僚紛紛叩賀踵接於途中丞連日出轅拜客殊形忙碌○馬某者揚州人向在中路保甲局當長隨之役家住觀前横巷内去年二月間娶同鄕某姓女爲室女雖出自小家頗知大義事姑以孝事夫以順鄰里無閒言馬初時伉儷甚敦近來漸有外遇置牀頭人於不顧氏婉言相勸馬變羞成怒遽以老拳奉敬女因此鬱鬱不樂然猶勉强支持料理家務奉侍晨昏未嘗少缺而其姑性甚悍潑稍不如意卽作申申之詈以子出外不歸歸咎於媳忿詈之餘繼以鞭楚本月初七日午前不知　故姑又大發雷霆有翻江攪海之勢女自念生不逢辰何必靦顔人世於是引鏡自照整理靑絲悉取嫁時衣服妝扮一新旋以腰帶一束懸於姑之臥房外引頸自縊迨下午姑始知覺赶卽放下則己隕玉多時返魂無術矣慘哉○前任江蘇巡撫調任廣東巡撫剛中丞本擬俟秋凉後遄赴嶺南因接得兩廣總督孚制軍電信催促赴任中丞遂涓吉初十日辰刻起節是日新撫憲奎中丞及藩憲織造以下文武印委各官在城紳董均至碼頭恭送由撫轅一路至胥門各鋪戶咸焚香點燭慇　跪送更有黄冠卉服之儔手爇瓣香跪伏道旁以伸葵霍之忱中丞一一頷之九有　　不捨之意至接宫廳降輿與各官一一相見少坐片時握手言别迨中丞登舟撫標各營及水師砲船均各升砲鳴鎗聲震山谷旌旗影裏烟焰迷空當有小火輪數艘前導中丞坐船亦用小火輪拖帶迨鐘鳴十下展輪逕發時有總捕府惠司馬及候補道府等數員乘舟恭送至滬水師統領龍軍門水師正前營李軍門等各帶砲船沿途護送府遵及三首縣亦乘官舫恭送出境聞中丞瀛　須俟金風薦爽時然後買棹來迎云按剛中丞節抵滬江本報己泚筆紀之兹又接蘇州訪事人來函詳述在蘇啓行時情景苟非德澤入人之深何能如是不可以不紀○新任江蘇巡撫奎中丞於初九曰　刻行拜門禮是日淸農撫標各武員咸集撫轅頭門伺候迨鐘鳴八下中丞排導而至當有戈什哈惠員將大門緊閉中聞供奉香案升砲數聲中丞望門行禮禮畢大啓正門遂入内拜會前任撫憲剛中丞坐談良久興辭而出卽回行轅○初十日八下鐘新任撫憲奎中丞在滄浪亭行轅拜本是日精晨蘇州府魁太尊及長元吳三首縣以及在城文武印委各官均至轅下伺候俄聞巨礮三聲見一官員奉黄布包一個供於正中香案上中丞朝服而出又升巨砲三聲行三跪九叩禮於是各官以次行禮又聞砲聲三起大開正門一武弁將黄布包内本章　手高擎緩緩步出旋卽上馬飛馳而去中丞與各官小作周旋各官始興辭而返 
[賭風大熾]  
　　松郡婁邑張莊沈涇浜打鐵橋及靑浦所轄之廣富林時有賭徒盤踞抽頭漁利有劉盤龍癖者相與呼朋喚侣買棹前來一擲千金自稱豪舉匪徒見利心動挈同黨羽多人乘間竊發兾圖攫取誠地方之憂也聞華金交界之淞隱鎭亦時有無賴作牧猪奴戲以誘良家子弟有心世道者宜如何防閑懲儆也 
[邗江官報]  
　　初六日杜分轉際辰由通屬差次來初七日通分司項分轉禀知回署鹽捕營徐都戎委會辦江甘五岸差調署運河同知施司馬培曾來揚公幹初八日宣分轉兆態由京回銷解餉差 
[粤撫行以]  
　　前任江蘇巡撫調任廣東巡撫剛中丞抵滬在滬北天后宫旁星使行轅暫駐襜帷己列前報兹聞中丞於昨日亭午時排導入城向各衙門拜客至縣署時袁海觀大令飭家丁擋駕聞中丞定於今晨乘法公司輪船赴粤履新並聞江南提督譚軍門泛舟來滬暫泊小東門外至中丞行轅拜會並以話别云 
[淞濱談塵]  
　　昨日有浦東人某甲糾集多人將船戶某乙軋住在大東門外某茶肆評理唇槍古劍大逞威鋒議論多時尚未散去有知其事者謂甲家住浦東生一女正當碧玉之年未見紅絲之繫前月中旬被某乙甜言密語勾引芳情遂如竊藥妲娥乘風飛去在滬北某客棧爲雲雨之會被甲偵知消息欲投縣署控告之自知理屈遂將甲女釋回甲從頭至尾悉心盤問頓將悶葫蘆打破以乙所爲太不近情故興問罪之師後不知其究竟○某甲在　南董家渡相近賃屋而居前日甲有事滬北及回時暮色催人行至大東門外城下忽有一人迎面而來擦身而過乘勢將甲所持鵰翎扇及洋傘攫之而逸甲本欲追赶繼念本領不甚高强恐遭毒手遂任其揚長而去 
[酗酒傷人]  
　　包探唐寶榮至英公堂禀稱前　瞿榮榮投捕房報稱在虹口被吳和尚等誤認爲仇人拔刀剌傷富卽拘獲殷松松問明實被吳和尚剌傷著令指獲吳和尚至瞿榮榮受傷數處有一處己近腰眼勢甚危險據醫生言須二禮拜方可平復今特送案請訊瞿榮榮供係上海八十二晚路遇向不認識之吳和尚口呼王毛毛往何處去知其錯認卽欲辯别不料伊舉刀直剌慌忙閃避己傷三處一在左後肋一在左後脇近腰眼一在左肩胛流血被體立時暈倒由巡捕扶起同至捕房報明前情殷松松供係上海人當夜與吳和尚在壚頭覓醉見瞿榮榮招呼吳和尚欲借洋五元吳不允有頃出外不知向以將瞿剌傷我並未目覩先被包探將我拘獲旋與吳一併交案吳和尚供係上海人向以種花爲事當夜與殷松松同飲瞿榮榮忽向我借錢兩相　龉先被毆擊是以持刀格拒瞿榮榮稱與吳從不相識並未向伊借錢　　又稱兇刀無著諒己抛棄矣蔡太守謂案關醉後傷人飭將吳和尚　送上海縣訊究瞿榮榮隨文投騐殷松松旣己指交吳和尚從寛開釋 
[籲請伸冤]  
　　可徒林氏投上海縣訴稱係吳江縣人來滬傭工己歴多年丈夫業己逝世前年小婦人至姚子泉家傭工去年五月主人因病築世所開絲棧卽行收閉主母姚華氏有洋　百　藏在箱丙今年三月初一日忽被姚華氏之弟華松甫竊去一百元人卽避匿其時尚無人知　至初七日主母移居他處安排旣畢查點數目缺少洋銀一百元疑小婦人行竊報知捕房由包探　瑞福前來搜查將小婦人歴年積蓄洋銀九十二元指爲失贓一併取去並將小婦人解至公堂管押一月今幸釋出心實不甘來案控告務求仲冤袁大令准詞飭差汪鉦將司徒林氏傳案聽候訊供核辦 
[流氓不法]  
　　流氓戴三和曹再明卽唐載明徐阿四沈金生等毆傷瞿阿順傅如林由廿七鋪巡防局拘獲移送上海縣　訊當由袁海觀大令請帮審委員宋二尹研訊之下判將沈金生枷號半月戴三和等從見開釋此己紀諸前報者　兹　三和等釋出後復逞凶惡之性不减於前名流氓張拳舞　欲得瞿傅而甘心瞿等早有所聞退避三舍尚幸未遭毒手前日晚間戴等三五成羣在南門外大街横行不法迭肇事端一見婦女使任意調戲旋有該處染坊中人駐足觀看卽被戴等批頰數下衆人代抱不平欲羣起而攻之卽有好事者出爲　勸若輩始紛紛散去似此恃强　弱有司牧之責者其可不從嚴懲辦耶 
[英界公堂瑣案]  
　　緝私勇丁與遊獵船　手齟龉解案後由蔡太守訊供飭合查明再訊此己列諸前報昨據包探陳阿九禀稱奉飭協同憲差及包探秦少卿查　尚無鹽句實據秦少卿禀稱奉飭稱查巡鹽勇丁確有　船向泊南巿惟無鹽包前據遊船水手供據孩子言杉板船被人撑去細查孩子亦無着落至當時如何緝見私鹽如何追奪杉板皆無人作証惟聞大衆言係遊獵船上人多事至奪回之舊杉板長不過十二尺現己擡來周阿桂供在遊獵船爲水手當時追赶被巡勇將杉板奪去由岸上孩子報信因卽追上奪回孩子係在彼拾柴者不知住居何處無從指交小的右掌傷痕因巡勇持刀恐嚇小的將刀　住突被一抽以致勒傷孔成德　道元施成水王桂三等同供當侍見船中實有鹽包是 
 
 

Page 4

 
 
以往道被遊船水手所阻將鹽包抛入浦中小的等號衣均己遺失蔡太守謂此案候本分府會商緝私營水師統領核辦至杉板船業己騐過卽行發還○包探唐寶榮禀稱陳瑞山因案管押捕房四月二十五日有同押犯人王阿三等與陳口角繼以凶毆致受重傷當送醫院療治尚未解訊迄今傷勢略愈惟右腿尚不能運動解案請發落陳瑞山供係松江人因業管押被王阿三等擊傷右腿迄今尚難行動王阿三金了頭陳阿寶曹祥等同供因陳瑞山食粥太緩略加斥賣不敢逞　蔡太守飭將該犯等仍交捕房帶回查明究竟如何起釁於下禮拜一覆訊○包　黄四福禀稱顧阿寶前因犯竊遞回原籍今又逗留　上連竊數家衣物查獲人贓送案米阿二李海山應寶生張友山張阿三陳賢隆等同稱被顧挖門行竊己由包探吊贓求請給領顧阿寶供係崑山縣人犯竊尚求施恩蔡太守判顧阿寶笞責三百板仍行遞籍贓給失主分别認領○包探何　福禀稱沈阿寶因犯竊案八次驅逐出境今又混跡租界意圖行竊拘案請訊沈阿寶供係本邑人欲乞痧藥偶至租界中以後當銷聲匿跡矣蔡太守判笞沈阿寶二百板立時驅逐不准逗留○蔣桂生訴稱在仁濟醫院傭工有施時林者因身受傷痕進院醫治不料伊鬼蜮爲心乘人不備行竊衣服十餘件爲鄰人所見大呼捉賊追獲交捕務請嚴辦施時林供係崇明人向在原籍耕種餬口此次帶洋十圓來滬尋弟尚未遇見洋己用罄適有同鄕人以拖車爲業者向小的借洋不遂其欲卽被砍傷頭面遂至醫院求治行兇人不知何往小的在院竊衣原屬一時糊塗蔡太守飭將施時林押候移送崇明縣發落贓給蔣桂生領去○張沈氏訴稱係蘇州人今在尚仁里妓院傭工　遇素不相識之蔡木全肆意調戲爲巡捕所見拘獲送案一百八十六號華捕禀稱當時小的不穿號衣確見蔡木全向張沈氏調戲向伊喝阻伊尚言調戲有何緊要因此拘拿送案蔡木全供係吳　人在路與張沈氏磕碰不敢調戲蔡太守判蔡木全枷號七日發捕房帶往犯事地方示衆○二百四十六號華捕禀稱何瑞昌高坐馬車上自行拉韁又不諳控縱致馬横衝直撞馬夫王阿三前曾奉諭不准聽憑坐客拉韁此次何得袖手旁觀爲此一併拘案何瑞昌供係寍波人以後自當改過尚求恩恕王阿三供此係何客之咎與小的不涉蔡太守判何瑞昌罰洋兩元王阿三罰洋三元撥充西醫院經費○包探張九意禀稱楊阿生在王阿三名下爲下灶乘間行竊王之洋銀五元二角及將楊阿生查獲業己購置綢衫褲鞋襪等件今特送案王阿三供係本邑人在洋行爲庖人用楊阿生爲下灶被竊洋銀五元二角似此行爲當將伊生意停歇楊阿生供係廣東人今年十五歳以後不敢再犯行竊蔡太守謂楊　生犯竊本應重辦姑念年幼戒責一百下贓洋無著卽將綢衫褲鞋襪作抵給王阿三領回○包探孔阿才緝獲屢次犯竊之沈阿男問明曾竊孔張氏等衣物寄與江北人袁德勝家由周紀元經手典押得錢分用袁德勝受寄竊贓雖未得錢然小的往查時伊佯稱不知及吊贓後沈阿男　認將贓寄與袁德勝爲此一併送案孔張氏稱失竊衣物己由捕房獲賊吊贓今請給領黄王氏稱兒子黄正元亦被行竊報捕起贓請爲給領沈阿男供係華亭縣人屢次行竊自知咎戾贓雖寄與袁德勝並未分得一錢由周紀元經手典贓周紀元供係蘇州人爲沈阿男典押衣物不知其來歴不明袁德勝供係江北人悮寄竊贓並未分得一錢蔡太守判沈阿男笞責二百板押候遞回原籍周紀元笞責一百板袁德勝管押七日分别示儆贓給失主分别認領 
[法界房紀事]  
　　某甲不知何許人日沈酣於烟霞窟中以致衣食不繼猶幸多生一手得以暗中漁獵貲財意者果如諺所云天無　人之路歟前日在八仙橋南首某烟室開燈呼吸乘人不備竊取衣服及烟槍一枝正欲脫逃經值堂人望見當塲拘獲送押捕房○前晚有偷兒某乙竊得某車行東洋車一輛正在拉之而走經失主尋獲將乙拘送捕房○某丙窮　聊賴乃與其友某丁串合在公館馬路賃屋一椽自稱由某處派來分設字　比鄰某鞋店意其必長袖善舞與之相親致被哄取鞋數十雙計洋銀十餘元其餘各　所哄亦復不少至晚意圖席捲而逃適有閽者察破隨情以甲尚欠屋租扭送捕房管押 
[饋樂鳴謝]  
　　際此炎暑薰蒸調攝稍　卽易滋生疫癘昨承南巿雷桐君堂以純楊正氣丸痧樂蟾酥丸見貽是亦可謂好行方便矣卽當代爲分送以揚仁風並綴　言藉伸謝悃 
[會講鄕約]  
　　謹啓者今日庚子本堂虔拜聖經上海儒學宣琴山老師曁鄕約總局董張雪堂司馬恭臨拈香卽就正廳供奉萬歳龍牌率同講生談任之夏竹塘郭上治三君開宣御製歡善要言聖諭廣訓並講感應果報善書堂董衣冠瞻視規模整肅環聽者實繁有徒此爲第一期嗣後訂定每月初三十七兩日午後會同宣講凡衿耆仕商老幼人等均請來堂觀聽俾得互　勉勵是所厚幸登報奉聞伏乞公鑒上海六馬路仁濟堂公啓六月十四日 
[隂行其德]  
　　凡人筮仕登朝民生之休　攸關所宜撫字維殷爲天地彌縫其缺陷而未可一概論也今有補缺齋善士俯恤山東順直災歉頻仍助二七寶銀二百兩合規元二百十五兩一錢由壽康莊交來委解拯濟不必問其或出或處而救世之忱己縈諸寤寐彼災戶顚連乃出資以彌補並無祈福字樣識見超卓洵難得其人矣[  上海北巿絲業會館籌賑公所施善昌謹誌]  
[樂於勸善]  
　　浙江督學部院陳大宗師賜函聆悉接寗紹台道吳福茨觀察信並募得寍波府胡練溪太守等二十一戶眆英洋共計四百二十七元並勸捐册二扣由日昇昌寶號匯到承毛藎臣先生　莅交來委解　振聲先生經辦臥牛山紡織局以歸接濟振翁苦心孤詣勞勛不　保全節婦煢兒不知凡幾生面别府洵無量功德振翁　籌五千金疉　電催正在羅掘維艱奉大宗師代　鉅欵容善昌再措一併匯解文風丕振聽鶯噦以臚歡闓澤頻霑合殊資而種福惠施絡繹計出纒緜彼瘠壞茅詹當亦奉爲生佛也際備覆函并收條一一開呈外用請布聞上海北巿絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　五月二十二日候補府沈廷垚禀知釐捐局委洋貨總局差禀見叩謝常紱禀見叩辭回寍郡總局同知季綸全禀知釐捐局　義　釐局禀見叩謝通判徐樹淵交卸常山釐局回省禀到叩見銷差候補縣戴洪禧禀見叩辭赴鎭海船局差正任江山縣典史羅堃禀知　軍局委估建府司獄署禀見候補府照磨金歐禀見銷淸訟差禀奉厘捐局委濠河厘卡差叩辭牌示仰按察司衙門解役卽提後開人犯於本月二十五日己堂解候本護院勘審　違特示計開儈月惠閔興旺涂鈺凉二十三日統領浙西緝私等營記名提鎭龍殿揚由蘇來浙禀到叩見卽辭杭府陳禀知代辦牙厘總局提調事叩謝代理湖州府張琳交卸厘捐局事務禀見大挑縣馮炳奎禀見銷台屬催地丁差候補縣竇文翔由湖郡催程安德三縣南米差二十四日候選道吳昌言上海來禀安候補府尹彦釗禀知厘捐局委辦海昌厘局差禀見叩謝卽辭赴局同知季綸全禀見辭赴義橋釐局　繆鈺禀見銷　山蕭諸三縣米石差桂冬榮禀知藩司委嘉善公幹叩見姚景夔禀銷海寍催南米差候補知州晏向辰禀知二十一日交卸艮山門絲捐差請脚疾假大挑　范澤漙禀見銷摧嘉　南米差蕭治輝禀知臬司委會同倘鄕縣查勘逃犯處所並赴嘉興守提兵役差禀見卽辭候補縣陸爾昭禀銷寍慈奉象四縣地丁差並禀知臬司委讞局帮審差叩見禀謝彭循堯禀知藩司委提烏程南絲折價銀兩差叩見咨補新　巡檢汪内熙禀銷　磺差回省禀到二十八日候補府沈庚垚禀知臬司委兼保甲提調差候補縣歐景芬票知臬司委候番公所差禀見叩謝金廷棟禀知臬司委金華縣會審案件差四見鎭海縣教諭宋學沂禀辭赴任就職教諭陸永年由京來省禀到叩見准補石門縣主簿陳鳳階禀知奉部復核准叩謝候補府經歴徐恭立禀銷嘉興就　假二十九日同知劉錩馥　　局來省禀到禀見卽辭卽用　左冝之禀知藩司委催於昌二縣地丁差卽辭大桃縣趙登詒禀見禀辭赴紹屬發審差銷讞員帮審差鄭遇夔禀知藩司委赴浦江公幹禀見　　伍　寅禀知藩司委提壽昌丁庫差禀見卽辭候補縣丞王德勳由京分發來省禀到主簿汪家鼐禀銷海　津局差 
[録王辰年三月初一日起至四月底止第六十九期至七十二四期戒烟名單]  
　　龔彩雲年三十一歳江南太倉州南太倉州人現住三馬路向作布業業上癮五年每日　烟八分作二次吃保人震大燭號○夏阿萃年二十六歳蘇州府吳縣人現住電報局向就局中公事上癮三年每日吃烟三錢作三次吃保人同昌泰烟店○會長福年三十二歳南京江寗縣人現住江海關辦公上癮八年每日吃烟三錢作三次吃保人同昌泰○張庚五年四十歳浙江人現住法界新　向作錢業上癮十五年每日吃烟二　作二次吃保人必得成洋行○委友成年三十八歳浙江紹與府人現住泥城橋向作棧房生　上癮七年每日吃烟二錢作二次吃保人小克門永淸船局○何蘭孫年二十七歳蘇州長洲縣人現住四馬　回作米店生意上癮五年每日吃烟　錢作二次保人西　　　　居○彭樹淸年三十歳上海縣人現住案來衞向作木匠生意是癮五年每　吃烟一錢作二次吃保人長順木作店○吳祖仁年三十八歳江蘇鎭江府入現住五馬躍向業洋賃上癮四年每日吃烟四錢作二次吃保人寶善街寶源成擾○李福生年三十一歳山西人現住元芳洋行上癮四年每日吃烟一錢作二次吃保人曾福長○許宏興年四十歳　北江夏縣人現住六馬蹈向作烟袋生意上癮十三年每日吃烟三錢作二次吃保人百　里楊福亭○陳光有年二十八歳湖北江夏縣人現住二洋經橋向作水烟袋生意上癮七年每日吸烟二錢作二次吸保人又楊福亭○黄柱亭年二十二歳湖北江　縣人現住日香里向作水烟袋生意上癮五年每日吸烟三錢作二次吸保人楊福亭○許萬興年二十八歳湖北武昌府人現住三洋經橋向作水烟袋生意上癮二年每口吸烟四錢五分作二次吃保人王協　　袋店○嚴勝觀年三十四歳蘇州府人現住八仙橋向作布業上癮十年每日吸烟一錢作二次吃保人胡宅仁昌南貨店○諸正海年二十五歳上海縣人現住南碼頭向業繩索店生意上癮八年每日吸烟二錢作二次吸保人諸義興繩索店○徐萬興年三十歳湖北江夏縣現住百香里向作烟袋生意上癮十年每日每日吃烟二錢五分作二次吃保人又楊福亭○以上各名　己除鎗第七十三期俟後再録以供衆鑒[  上洋平康里恆濟戒烟局李經馥何鏞鍾洪南誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
