# 1884 - 13 - 4903866

 

Page 1

 
 
[致股印古今圖書集成諸君啓] [  申報館點石齋主人啓]  
　　本齋仿印圖書集成前將石印之小字樣身擺版之大字樣各印一紙隨信分寄有股諸君　憑違　現計巳有一半回信寄到皆以大字樣爲醒目　　願用擺版其喜用小字者止有二人然排印大字紙張本數較之石印約加兩倍有餘其中實須折閱惟此書倡議巳久開印未便再遲明正須得動手　早日完工全書送閱庶足以慰諸君之懸盼所有遠近各埠尚未奉至覆音者未知信被浮沈抑係公務怱忙無暇作荅但本齋急欲開印未遑久侯兹　截至年底爲止如諸君仍無回玉諒必均以大字爲佳可無疑議矣再此書股分前雖塡至一千四百股及向各外埠收回票根知遞數尚未塡出者有二百餘股差幸日内來掛號者尚不乏人核計所差無幾本齋現擬於一千四百股外復自多印數百部加價發賣以冀稍寳津貼故此後入股者如尚在一千四百股内其股銀仍照原議一百五十兩設來者稍遲在一千四百股以外每股價銀須一百八十兩仍按三次照付恐未週知特此預布伏希垂　 
[任伯年繪山水總神圖出售] [  點石齋啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事新來本舘　議一切惟須在上海覔一殷實大鋪作保方可訂定也此布 
[論各報述法越信息]  
　　法越之爭中西各報言人人殊本館亦既照有聞必錄之例備列於報至昨報所載西人自河内致香港對里加拉夫報館之信係十一月二十八日所發此爲最近之消息然綜觀各信息無論地之遠近時之遲速有可信者有可以不信者有可疑者有可以不疑者有可信而仍不能無疑者有可疑而似亦可信者有疑信各半而已爲人指出者有疑信相參而尚無人論斷者何以言之如李威利之死法兵兩次十三之敗及目下桑台之地爲法人所攻取此事之可信者也法軍既得桑台而遂謂劉永福遭擒遇害并奪獲銀洋二百萬法兵腰槖中銀條裝滿等語此事之不可信者也桑台之失而　得並云河内亦已恢復此事之可疑者也然桑台之得電音四逹而又增兵增餉愈增愈多初時佛郎克五百萬繼而九百萬今十七日既得桑台而二十日又闢門議事核定佛郎克二千萬此何爲也哉由是觀之則或者桑台之失而復得法兵之勝而復敗爲無可疑矣然而中國官塲如金陵金閶各處傳來信息則又謂劉軍屢敗將次退至廣西邊界中國邊防愈加吃緊是則劉軍之敗卽桑台失守遭法軍逼迫所致一敗至此又將何以圖恢復如恢復之功出於北寗駐紥之華兵則何以各報所述收復桑台一節並未述及華兵且西人二十八之信猶桑台並無華兵是華兵與法尚未見陣也河内西人信中謂法人攻桑台時有北寍華兵往攻河内此則圍魏救趙之計亦意中事然苟華兵而必欲行此計則必悉銳往攻厚集兵力志在必得乃法兵守者僅五百人華人卽不得逞其志而又從容收隊以去此等情形殊不可解謂欲使法人攻桑台之兵聞警返救乎顧何以攻之不力卽行折回不啻特地與法人相見以兵戎而又示之以弱其意何爲此中疑團更爲難索解人矣謂桑台河内皆已恢復故法人皇皇然議增兵餉此以見法兵先勝後敗之確誰然中國官塲之傳聞又何自而來謂桑台必未恢復河内更無舉動則此時法軍但注意於進攻北寍又何爲而分兵一半以回河内苟法人果有分兵之舉是華兵攻河内之說爲眞中法兵端業巳開矣中法旣開兵端法人必將有辭於中國何以至今寂無所聞夫以劉永福百戰之將智勇足備前此戰無不勝而今日桑台一敗蹶不復振必不至此則此時法軍雖得桑台身入重地亦不免爲危道故分兵河内以成犄角之勢然北寍一隅船不能進水師無所用之陸戰非法人所長亦有進退維各之勢增兵增餉職此之故顧吾以爲法人既用如許兵餉欲以全力取越南卽使全越皆爲法人所得華人絶不與爭恐亦得不償失其所用之兵餉又將何從取償乎如欲索償於中國則中國固有辭矣兵端開自法人屬國理當保護折以公法法人從何置喙如欲襲據瓊州臺灣舟山等處爲要挾之地則日前早已論及之台灣地險路曲進攻不易舟山有英國兵船駐泊必有保護該處以踐夙盟之意法人舞熥爲力瓊州一處雖孤懸海外守之匪易然粤東刻已厚集兵力崖山高廉俱可倚爲犄角恐亦未必遽能逞志且無故稱兵以壞商局亦必犯萬國之不韙法人雖强横究不敢攖衆怒也然則屢次增兵增餉似以必取越南爲心法人之志誠有不解其故者矣總之法人之增兵增餉其爲屢敗之明徵則固可信而並無可疑焉蓋法人軍報極爲祕密惟前此李威利陣亡無從掩飾此後敗者不一次而從無一言露於外至桑台之捷則又張大其詞其獍獪之謀誠有不可測者然余則以爲不難以意得之也法人雖無敗信而屢有增兵添餉之信苗非敗績何待於濟師兵則由數白添至數千餉則由五百萬佛郎添至二千萬大都越南敗信則匿不以聞而既敗之後不得不請兵濟餉此則無可諱言者卽此以揣測之則法人目下猶復議添兵餉不已其勝負之數當不難臆度而知矣論事當詳審其理彼誇張及呌囂者又何足與議於斯 
[整頓錢業]  
　　近來日廷留心銀價高昻可謂無微不至於十五日大坂地方官將府下業錢店之做空船者收押九十餘名因人數過多年近歲迫趕卽訊問判斷至昨日已有釋放回家但案關罰鍰之罪而久繫覊所誠非體恤之道故未結者亦一律交保也 
[遊歴歐洲]  
　　大山陸軍卿素有遊歐之志欲親歴各國查閱兵制期回國時將已國兵事務歸盡善以期精益求精此次奉命出洋已酬夙志隨帶步兵桂副將並步兵地智遊戎隨同赴歐期於明年二月下旬附輪先往土耳其國查勘屯田兵制順歴德法英等國而回云 
[日本民數]  
　　日本全國人口近照其册籍查考統計男女三千七百一萬七千三百二名口比之第二册籍於明治十四年間所查人口三千六百三十五萬八千九百九十四名口只越二年之間已增六十五萬八千三百零八名口云 
[政府布告]  
　　此次得悉政府第四十六號布告將全國徵兵條例　正其例以全國男子自十七歲至四十歲者皆須當兵凡有職業之人年滿二十歲亦應充兵三年芿滿始得仍歸本業如父母年未六十及官吏府縣議員人等一概不能免役惟生徒在大學校及官立學校課讀准予緩期至前有納金雇代一例卽行廢去云又政府第四十七號 
 
 

Page 2

 
 
布告始募東京至西京鐵路股分擬集股本洋二千萬元按年七厘起息限於五年之内集股二十年歸還云 
[新更官制]  
　　聞日本九州地方議設總督一員將現在之各縣令改爲議官陞各分巡之郡長爲施政牧民之官云 
[西京大火]  
　　日本報言上月念六日西京地方大火焚去房屋六百五十九所内有棧房一百念三處廟四處銀行三家作坊四家有兩人焚斃受傷亦有數人日間起火直至晚間十一點鐘無可延燒火始息烟誠非常之災也 
[日皇騐船]  
　　日本向德國購有兵船名做過歇現已駛到前月念五日日皇親往觀看水師大臣迎接引導水師各冯皆隨駕而往至船後本欲開行據稱該船每點鐘可行十七諾脫嗣以天時已晚且風勢亦大故未開行但審視一周起駕而回扈從者甚衆各兵官亦均謁見迎送皆升炮念一門日皇之勤政於此可見一斑矣 
[革查郵信]  
　　阜康庄主胡雪巖方伯前偕王藥農觀察同赴金陵已列本報該庄除各處存欵之外另有公項追繳之銀三十萬兩尤爲緊急庄主無可設法聞浙江德方伯已爲代籌十萬兩左侯相念其前功復與梁檀圃方伯共籌十五萬兩俾資彌補並聞近日接奉上諭胡方伯己奉旨革職發交左侯相查辦矣 
[京口招兵]  
　　京口西門外萬壽宫内地方宏敞月前曾有統帶楚軍凱字營袁統領奉札至鎭召募勇兵日來己有二百我人報名登册願賦同袍昨因袁統領晉省公幹刻己回來隨卽出示曉諭擇於本月十五日辰時諭令各勇聽候點名入册並諭各帶噐械以備挑選優劣云 
[皖垣大計]  
　　欽命頭品頂戴安徽巡撫部院兼提督軍門兵部右侍郎右副都御史裕爲曉諭事照得三載考績澄叙官方本年安省舉辦大計現經本部院督同兩司秉公查辦除恭疏題奏外合行榜示曉諭爲此仰官吏軍民人等一體週知特諭卓異官八員鳳穎六泗道任蘭生安慶府成善寗國通判德壽宿州何慶釗懷寗縣尹起鸞五河縣易華俊布政使經歴吕熙榕建德縣教諭劉立誠叅劾六法官二員 
不及官舒城縣廖燻年老官徽州府教授汪際虞光緒九年十二月初八日榜 
[設桶勸捐]  
　　寗之山北賑捐局紳董等因今秋疉患風潮兩次被災較重雖蒙府憲宗太守撥欵開賑無如災民衆多不敷施賑現屇冬令歲時將闌啼寒呼饑不堪入耳於是仿行年前蘇滬辦法造木桶數具分設江下江東各要路隨人樂助亦未始非聚米爲山集腋成裘之德可知該紳董等爲災民計者亦無微不至也 
[懷遠船失事詳述]  
　　招商局之懷遠船觸礁沈覆其大略已登昨報兹得胡姓搭客回　據述該船於上月二十九日由上海開行前赴香港出洋時甚爲平安約行二十四點鐘在石浦洋面遇風觸在小魚山暗礁不到數刻船卽沈下當出事時船主卽令放舢板救人内有一舢板共坐二十餘人無如風浪大作時時傾側坐客陸續落水及至小魚山祗剩一裝燈一撞鐘一水手一燒火侍者一胡姓而已是時舢板亦壞而船旁尚有一人在水赶卽拖起業己凍死此人年約五十餘有鬚面瘦衣有圖印霍西益記姓戴身穿皮袍並背心頭戴風帽當經此五人動手埋諸小魚山麓其餘小艇未知漂泊何處船中搭客九十二人水手等七十三人又有西人六名船主大副二副及司機器者三人今僅得五人返滬海上風波誠可畏也然該船舢板不止一隻或者另有人乘舢板得慶更生亦未可知胡等五人又因杉板船翻覆扒上魚山該處又無船隻經過　向鄕人告知情形始得進食及至第九日始有福建釣船經過呼救附至西埔以至寗波又轉坐江天船來滬投報招商局該局當派海晏輪船於今日上午前往查看並通知各家屬欲尋屍身者卽可乘坐此船前往又聞該船之失事初由二副意欲避風行駛傍岸以致觸礁然擱于礁石水猶不至遽入尚可待救乃船主急于救船設法拖下以致不灌入船立時沈没刻下則僅見桅杆露出水面而已 
[美兵會操]  
　　美國泊在上海之兵船計有三艘一名利基孟係美水師提督之坐船一名瑪瑙格司一名租義阿打昨日三兵船各兵奉提督之命調以登岸試行操演於下午一點半鐘坐小艇上浦灘排隊由大馬路至跑馬塲開操計有洋槍八隊每隊四十人大砲四尊每尊以二十人管理兩尊係十二磅彈兩尊係格林快砲又有策應兵一隊並有醫生及軟輿三架另有開路兵一隊合計共有四百五十人初時各隊分操良久合成大隊有提督船上之大將親自教練有水師樂班奏軍中之樂操至四點鐘整隊而回開路兵前驅繼以西樂洋鎗八隊從之以大炮四尊及炮手兵爲之殿由大馬路入江西路折而南從三馬路紅禮拜堂經過又折至法租界大馬路迤東仍至浦灘然後登舟往來之時大馬路兩邊萬衆聳觀殊爲熱閙其軍容之嚴肅更不待方矣 
[嚴禁招摇示]  
　　欽加同知銜署理上海縣正堂黎爲出示曉諭事照得本縣訪聞近來有不肖之徒揑造本縣信函妄假上司衙門爲名向各局告帮招摇撞騙大爲不法除嚴密訪拿外合行出示曉諭爲此示仰闔邑軍民人等知悉如有前項不肖之人持函招摇立卽扭獲來縣以憑究辦扭解之人决不迤累其各遵照切切特示光緒九年十一月日示 
[限期追銀]  
　　泰昌洋行前控龐珍記卽龎世珍托丁硯林將繭衣一百三十担光景轉交伊行寄往外洋消售當照巿價八折核算墊付銀兩今得來信照售出之行情核銀尚應向找銀七百餘兩由前任陳太守會同德國領事庭訊着龎料理在案兹由泰昌行復請領事照會華官提追經施繙譯函致黄太守飭差傳龎到案并令該行邀同經托之丁硯林投質昨晨會同施繙譯庭訊泰昌行東開呈細帳申訴前因丁硯林供龐因有繭衣托我轉交泰昌行寄販至外洋方明一切章程經平和洋行打包始由泰昌行交船裝連出口墊付銀兩俟外洋信到再行核算現據泰昌行接到清單售得之價銀除去墊欵外尚須向龐找銀蓋寄販須加水脚關稅保險等項也龎則禀稱我係小本營生素不知寄販名目震泰絲棧之丁硯林兠攬我將繭衣托伊轉交泰昌行運至外洋消售然當時每　滬市行情十一兩由泰昌行墊付我銀八百餘兩言明俟外洋信到定有餘銀行情較滬必好我指望信到收銀詎泰昌行反要我找銀殊出意外且我從未到過泰昌行皆由丁經手其爲誑騙可知丁又稱龎托我寄販時言之鑿鑿豈容翻悔太守商之施繙譯折斷龎世珍償銀四百兩分二期繳齊每期五天龎尚置辨太守隨命押追 
[嚴辦魚販]  
　　蔡亦如投法公堂禀稱在小東門外開蔡文泰魚行有行販三和尚者欠行中錢七千五百餘文數日前伊有魚一担放在行中魚客陳姓問曾秤過否伊卽將陳客掌頰稱魚從喬永和行秤來何得誣我作賊拉到茶館吃茶我卽出爲調處允其服禮完結詎三和尚之同夥名阿洪者糾集行販人等將我位到十六舖索酒席十桌洋十元不得己允其料理始放我回行後又來吵閙因之鳴捕送案後又有婦人領同小兒至店　閙稱嚇壞小兒要保三年無事翁太守詰之三和尚據供伊等誣我作賊故不甘心太守謂此是巳往之事當作罷論右云嚇壞小兒恐後生病未來之事且待果眞嚇壞再理但現在伊控爾欠錢七千五百餘如何付還答稱俟歲暮歸償太守謂旣已涉訟不能到歲底限三日還清又謂蔡亦如曰倘伊等再來吵閙卽可鳴捕以便嚴辦 
[報縣騐屍]  
　　法公堂昨據捕房解到男婦三人據鍾朝榮稱在一枝春茶肆對面開薙頭店學徒唐阿囝係李景春薦來阿囝家在十六 
 
 

Page 3

 
 
舖鐵錨弄中常欲回去初十日又出外不歸故我于十一日囑　頭往詢伊家詎十四日下午其母唐陳氏將唐阿囝扛來撫之己僵明係藉屍圖詐翁太守詰之原告唐陳氏據稱在外傭工現住鐵錨弄我子阿囝今年十九歲在該店學徒已有三年十四日荐頭李景春雇小車將我子送回稱係染病視甘口内有洋烟流出明係服毒好好在店何致如此因用板門扛送心店而店主又不許進門板門尚在街上人已氣絶翁太守詰之李景春據稱在老北門内老虎灶唐阿囝由我與挑薙頭担之陳司務荐到鍾朝榮店中十一日鍾向我說唐出外不歸嘱我往詢　家當日無暇故未往詢至十三日晚唐回店似有嘔吐之狀故店主不肯收留喚我送出爲時較晚因卽在客寓中暫住一夜至十四日雇車送回據法包探稱唐陳氏本係原告因鍾朝榮稱伊將已死之人送到店中故一併管押解案翁太守謂已死之人何可扛來扛去着將男婦三人一併送縣并着法包探赴縣請騐嗣經黎邑尊於下午四點半鐘帶同刑仵書役人等臨騐先傳十二鋪地甲略詰緣由着傳薙頭店主鍾朝榮卽宗朝珍荐頭李景春據差役禀稱未曾帶出當傳屍母唐陳氏據供十四日　頭李陸兩人將我子扛來已經氣絶不知如何身死求請伸冤邑尊隨飭仵作騐得實係吞服洋烟身死隨飭收殮旋據屍母唐陳氏求自行棺殮邑尊俯如所請着具自行收殮切結備查隨卽回署其時已五下鐘矣 
[撞翻舢板]  
　　前日下午有小沙船一號進口駛至陸家嘴角撞翻舢板兩隻人卽墮水幸卽救起惟有洋二十元錢二千文則已爲河伯所有矣 
[正誤]  
　　初七日報載寍波議將道頭舊建英將華爾建功塔拆卸改築砲臺等語兹悉係甯人訛傳其實並無此事合亟正誤 
[陳家木橋賑局來往電音]  
　　十二月初七日寄津賑局五六七年南相善士有願加捐補奬可辦否新解之捐亦求實收三百張請卽發下不再具牘○津賑局復報五六七年直捐補奬難辦新解直捐容發寔收○蘇州來報寔收到卽寄明日可匯一千○鎭江來報賑無欵可解奬是否已捐者加捐速復○金苕翁復報電示五千寔無處劃解嚴欵二千五百遵墊請由旱班匯津○初八日順天尹憲周來報施邵徐張盛鄭經諸公家楣被叅然春撫籌款正在吃緊百萬災民性命呼吸存亡務求諸公力助勿以家楣去留爲顧慮佑之兄處規銀五千兩又銀五千兩均已交收楣寄○復順天尹憲報諭悉當仰體公忠愛之忱如常籌解請墊嚴紳五千已解還餘五千是否他處請墊明日解銀五千兩分交金道嚴紳以免轉折施邵徐張道處當轉致○初十日山東施子英潘振聲兄來報初十十一二十三電均收濟陽災重兩次收到萬金及會館解來二千連各處放剩之欵僅敷此間散放約十五蕆事再有款解當另辦一處會館寄來衣藥並六號信收到請轉致表敬○寄山東施潘兄東处灾民已至窑灣三萬餘清江五萬餘揚州二萬餘雜以淮徐災民愈聚愈多左侯截留設廠然聞尚有一二十萬人沿河而南皖蘇旣籌留養更難恊濟災民一離故鄕未易歸束公等能請中丞於西南境優給冬賑留之使止否能奏請蘇皖移粟以免移民否能移賑蘇皖交界之區暗爲截留否連復淮北民悍災民叢集實切杞憂捐款稍有成數再行彚解○寄嚴佑翁東省災民紛紛南下左侯截留設廠然尚有一二十萬人沿河南下勢難普濟必致流徙非加厚東赈不能引之使歸市窮捐竭解東無欵公能言於同鄕奏發積榖一二成速作移粟之計否攘外必安内救荒戒移民飢寒盜賊杞憂寔甚直賑恐難續濟 
[嚴佑之明經直隷寳坻縣十一月十八日致陳家木橋賑局書]  
　　頃奉十月十三十五二十十一月初四賜示并柳少兄函拜悉一切弟不才感公盛德爲效馳驅但求源源接濟斷不有初鮮終寳坻災狀與文安無異明春若不工撫兼施則數百庄人民必致流徙溝壑弟臘月半前將寳坻辦畢卽擬接辦雄縣安州等處惟望速爲接濟俾免坐以待欵災黎幸甚弟亦幸甚復請台安作霖頓首 
[金茹人先生直隷賑局十一月十五日致陳家木橋賑局書]  
　　連寄各函度蒙賜察佑翁處已由京兆墊付規銀五千兩順直共收二萬八千五百兩計撥武清五千兩大城二千兩平糴四千兩嚴佑翁一萬兩以上俱順屬撥賑天津一千兩青縣一千兩靜海一千兩獻縣二千兩粥廠二千兩以上　直屬尚存五百兩候撥又棉衣八千件計撥籌賑局二千件大城縣二千件覇州六百件保定四百件嚴佑翁二千件嚴紫翁一千件核數相符弟所辦順直各縣南捐協欵賑過戸口容當陸續寄示以後佑翁處有款能酌分直属否獻縣之四十餘村文窪之百餘村爲順直被災最重之地弟昨到津明日仍卽囘局杳戸口開廠並另辦平糶華棉諸事敬請台安福曾頓首 
[潘振聲孝廉山東濟陽縣十一月念五日致陳家木橋賑局書]  
　　前奉手函想早逹到弟于十二日同各友分投查戸低窪之處仍是水旱不通子英兄到後因濟陽南鄕道銘不通同來北鄕親歴水區不辭辛苦令人欽佩得電信知請中丞墊來五千金因念濟邑災區之廣不减齊東惠民而所來賑欵尚不敷用因將此五千金及子英兄帶來二千金一并查放濟邑天寒歲暮災民生死呼吸多賑一分勝於尋常十倍商河四十餘村與濟陽毗連必須帶辦苦無餘欵尚有海豐數十村霑化百餘村亦待賑甚急此外應賑者尚多距此較遠姑以不聞不見置之商河等犬牙相錯觸目傷心實難恝置所望諸公廣爲設法使東省災黎同登仁壽如有續欵早賜電音肅請善安潘民表頓首 
[接錄蘇州天庫前電局内順直山東沙洲賑捐公所經收十一月廿四廿五日清單]  
　　潘仲溪先生來第廿二次醬字一百三十四號吳讓三募廿二戸洋三元錢六百六十文醫字二在五十四號　恩臨募二十四戸洋二元錢二百六十文醬字二百五十五號吳恩臨募四十五戸洋四元錢五百廿文醬字三十二號吳恩臨募三十戸洋四元找出錢六百八十文醬字六十三號吳恩臨募十三戸洋四元錢五百七十文醬字七十號沈杏生募二十五戸洋二元錢三百文醬字一百四十六號張芹波募十三戸洋三元錢一千八百文醬字三十號王耕香募十二戸洋一元錢八百文以上八册實來洋二十三元錢四千二百三十文○揚州禾嘉　項耕娛項詩侣先生來東台夢香仙舘求父腿疾速愈洋二元○德大興友洪立庭五十壽辰節省酒筵助賑洋六元錦字二元張紹璜紹銓求保父病速痊十元方雨卿二元俞長春分店夥友六人拆年東四元○祝同心先生富貴源頭册同字四千七伯八十七號願安子二元[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十一月二十六日清單]  
　　蘇州府署楊實翁來常熟楊勤記指直隸文安賑洋三百元正○高郵丁鏡齋先生寄來高郵學周恂卿先生經手四省水灾册蘇字九十二號宋沐清募雲間書塾二元三愚堂一元蓉鏡堂二千文慶再生子一千一百文高寳齋手一千文二銘堂文思堂　粥主人柬山草堂菊生記五戸各玉伯文賦梅居槐蔭軒最樂堂無名氏薌手馮芷庭五戸各四伯文安定堂三伯文無名氏一伯文以上十七戸洋三元錢九千文又蔣醉園募潘谷於　吉生二戸各三伯文修齡四伯文共錢一千文以上二册實收洋十二元○金陵賑所吳君蓮生胡君蓉卿來知過子五元善讀堂李四元又來江寗府各學校官節省團拜酒席費三十元○爲陶印官求無病無痛一年四季平安四元[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十一月二十七日清單]  
　　金匱學署可園公寓殷君還甫楊君叔賡來時雨齋壽愿洋五十員時雨齋壽餘洋八員隨壽助賑楊藝翁龔手無名氏華廷桂三戸各二員浦文田二員又二伯八十文張仁基昆仲洋六員楊硯耘手無名氏三員張蓉舫梅村衆善嚴手高義興黄冠山蔡翰臣顧寳善談仲懿程秋苑吳伯記陸子記蘭在谷十一戸各一員錢子瑞五伯文計共二十戸洋八十六員錢七伯八十文又來陳茂源手程恆裕張紹念鮑義盛俞合盛四戸各五伯文公和四百文張藹琴手森茂同昌二戸各洋五角胡俊卿手敬業二員彝訓二員崇雅一員仁遠一員保賢氏一員陳著存一員三角陳呈祥七角篤慶燕貽義豐益豐繼祖氏萬隆六戸各五角益茂三角洪茂菊坪各四伯文十六戸共十三員錢五十一文以上二十三戸實收洋十六員錢二伯五十一文○程莘翁來光風霽月堂壽筵助賑洋二十員蔣淡泉募無名氏十員力不足齋酬愿祈安二員安節局徐子春先生桶捐洋十七員對開一個錢三千四伯四十六文内計鴻　堂處一伯十文松茂室處五伯文餘隱五員義大號處五伯文人和震記處天祿程記十員旭玉堂一員無名氏一員又對開一個又錢二千三伯三十六文[  原辦桃塢協賑同人謹啓]  
 
 

Page 4

 
 
[接錄上海陳家木橋金州礦務局内順直山東等處賑捐公所經收十二月初十日第三十三單]  
　　九江新關委員朱何經募第二批現銀念兩洋五址元錢一百五十千文○顧尚德七月間寫曹青章王三福以地租作賑一百五十員○松陽童子續助十元代耕山房祈老母康健三元潘駿一送壽萱室湯餅會二元潘嘯林送壽萱室湯餅會二元潘枚生送壽萱室湯餅會二元潘八太太送壽萱室湯餅會二員○天津行營製造局來富貴源頭册同字五千二伯九號高仲珩湘平銀念兩王筱雲遂心堂各十兩張嗣韓八兩四錢八分慶合八兩顧廷一吳鳳珊各四兩龔魯卿歐陽滿各三兩宋運生吳雨亭顧仲良倪琴如馬　南邵亦芳劉　如黎　常仲卿吳羹梅董星齋十一戸各二兩張廣生一兩五錢二分李虎臣龔厚葊張海峰譚文華劉瑞珩程少譚魏少澄李子鑰牛湘浦九戸各一兩以卜三十戸共湘平銀一伯零三兩由成記號合交來規元一伯零八兩七錢三分四厘○上海電報局助發濟寗報費三十四元五角八分又助發通州報費五十五元二角以上初六起初十止第三十三單共收規元一千四伯零四兩三錢五分四厘洋二千零二元合元一千四伯五十三兩四錢五分二厘現銀念一兩三錢申合元念二兩三錢六分五厘錢一伯六十千零七伯三十四文合元一伯七兩一錢五分六厘銅洋二元烊見元三錢五共合規元二千九伯八十七兩六錢二分七厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月二十七日京報全錄]  
　　宫門抄○上諭一道錄前○吏部寳等奏酌擬崇文門稅務章程摺○又奏遵旨查明覆奏摺○黔撫林奏接收學政關防片○十一月二十七日理藩院鑾儀衛光祿寺廂白旗值日無引見○王季璽龍淇霖各謝授起居注官恩○長麟謝在批本處行走恩○直隷副將玉崑謝恩○謨公請假十口○召見軍機玉崑○○臣寳鋆臣閻敬銘跪奏爲酌擬崇文門稅務章程恭摺具陳仰祈聖鑒事臣等奉旨詳改崇文門章程已將尚賢劉恩溥所奏各節遵　具奏竊維崇文門徵收稅課係國家維正之供正額盈餘均有定制京師爲萬方輻輳之區地稱首善惠商便民尤屬當務之急近來劣員猾吏蠧役奸商因緣爲奸遂至上虧國課下累民生爲害不可勝言亟宜設法整頓以重稅務而除積弊臣等謹於尚賢劉恩溥原奏内所未經議及者酌擬十六條恭呈御覽 
一嘉慶五年欽奉上諭各關稅局如再有訛索擾累等事從重治罪等因又道光二年欽奉上諭嚴禁崇文門稅局需索蠹弊等因應令該監督將諭旨二道敬謹繕寫懸挂該衙門大堂俾資永遠遵守一奏派宜擇本屬也向來正副監督到任後事皆責成奏派委員總理一切文則用印稿司員武則用印務叅佐其人率以明白幹練心地端直者充選故能上顧國家正課兼　鈐制騐貨家丁免滋流弊近來或叅以親故等人以致堂官家丁狎熟牽掣種種弊端在所不免正本清源必自奏派委員始一堂委宜戒濫派也奏派向止二員恐有别項差故則堂官泒委員以佐之此項委員亦當以一二員爲是緣廉正樸實之品本不多覯而人多則牽制亦多近聞堂委之員多至十餘員或二十餘員不等非浮薄少年酒食徵逐卽艱窘末吏或喜事生風實於公務無益亟宜裁汰以端浮囂而杜撓亂一各口宜擇妥員也崇文瘦向有分局例設於蘆溝橋東壩海淀半壁店南口穆家峪張家口等處派員駐守以愼分司需人旣多勢不能盡取本屬明幹人員悉派稅差致曠本職故向來　督每擇素識之人量材器使然亦不容　用情面以私廢公且張家口東壩兩處中外商人紛錯於途查核甚非易事奸巧猾商藉端影射亟當詳遴明白曉事之員常川駐局中外茶商交涉倘有疑竇卽禀明監督迅速行文總理各國事務衙門詳察辦理不得漫任冗員有妨稅務一蘆溝橋東壩半壁店穆家峪海淀張家口等處口岸向設委員分駐稽　近年監督所派委員未能一律在局駐宿一切公事悉由家人書吏經手　滋流弊亟應申明舊章由監督飭令分司稅口委員輪班駐宿督同書役家人認眞辦理以除積弊其各口委員每處祗需四員由正副監督各派二員庶免人浮于事一京城十三門向來監督但派家人書役分駐巡查惟各門距務較遠委員耳目難周致有勒索留難等弊擬請嗣後安定東直朝陽東便廣渠左安永定德勝西直阜成西便廣安右安十三門均由監督揀派廉勤人員每門二員輪班在宿稽查不准曠悞違者叅處所有十三門委員應需飯食津貼銀兩由監督酌量籌給奏明辦理一海巡宜調營弁也海巡向用家丁世家大族世僕老練或不敢恣肆妄爲近來仕宦之家僅多招募泒爲海巡惟知藉端滋擾得財賣放比比皆然未革偷漏之弊徒滋勒索之端營弁究係官屬儘可行文步軍統領衙門調取來署該衙門巡役清册點交該弁該弁亦得海巡津貼當差並可勤奮矢志倘仍不得力卽由該監督自行叅懲一光緒九年給事中樓譽普奏崇文門海巡請按名給發號衣腰牌嗣經該衙門奏稱若給子號衣腰牌轉恐恃有官物四出招摇流弊更甚且於密查偷漏益多窒碍等語竊惟該巡役無號衣腰牌則恃無查考肆意妄爲有號衣腰牌則奉官緝　被拿者旣不敢拒捕往拏者亦不敢詐擾至巡役藉詞密查實在搜求攫取無所不爲仍請飭下該監督將巡役每名各給號衣一件並各給印花腰牌均寫明某門海巡姓名有訛索者准商民指名禀究庶幾眞僞可辨而棍徒蠧役不　冒充如有僞造號衣腰牌冒充巡役者嚴行究辦其製造號衣腰牌經費准由盈餘項下開銷至巡役向無額數散漫無稽莫可究詰擬請飭下崇文門監督將巡役酌定額數每門若干名務上及十三門共若干名造册咨報戸部查核嗣後每屇年終造册咨部遇有更換隨時咨報一例載各關徵稅料則責令該管官詳刻木榜竪立關口街市並責令地方官將稅則刊刷小本每本作價二分聽行戸頒發遵照倘該管官將木榜不行設立或書寫小字懸於僻處希圖高下其手者查叅治罪又例載已革之稅概行刊榜曉諭各等語現在崇文門未將稅則及巳革之稅刻榜竪立地方官亦未將稅則刊刷頒發以致商民無從周知亟應申明舊例略加變通所有徵稅科則應由該監督認眞詳刻木榜其例應免稅之貨逐款開明另刊木榜一併懸挂稅務衙門門外及十三門曁各稅口並由該監督將商稅則例現行比例增减新例及免稅各條刊刷成書於每年八月初三日監督到任後發給各行戸經紀一本使商民共見共聞其刊榜刷書經費准由盈餘項下開銷一例載乾隆四十九年奏定丁梨脆棗最下之物不過近京所産卽有興販亦止於肩挑背負嗣後應豁免稅銀庶近京小民不無所補等語嗣後除水梨係屬客貨仍照例收稅外至近京西山等處所産丁梨毋論是否肩挑背負應一律免其送務徵稅蘆溝橋及各門亦不准私收稅錢飯錢違者懲辦 
一例載各關商民輸稅塡寫收稅紅單二紙一給商人收執一送部查察其有不給紅單或納銀數多給票數少及私將紅單撤回多徵勒索者許商民首告究擬嗣後崇文門收稅擬請用三連票根一給商人一存該衙門一送戸部以備稽查如有前項情弊一經商民首告照例究擬一例載崇文門稅課令本商自行完納若貨到而本商未至准店舖代報納課等語惟往往有數家之貨該行到務呈遞騐片只寫一家字號易滋弊端嗣後貨物報門無論數家共一貨車總須各分各單不得數家併作一單僅寫一家字號致涉牽混至各門每日送務手本亦須將各鋪字號一一分寫不准籠統以杜行戸影射漏課及巡役矇混誣拿等弊一行次重責成也商賈納稅必由行次原爲事期簡易責有攸歸乃蚥相沿竟　作弊之　平日串通本處書吏臨事賄嘱騐貨家丁賣放營私視爲故事而該衙門所辦漏稅不過偶拿一二貧民或負私酒或賣鷄蛋者反爲敲撲以示官威行次弊端反置不問是當飭奏委司員隨時逐行詳查倘敢仍前作弊立予嚴懲毋稍輕縱一崇文門拿獲漏稅客貨該委員過堂時並不言明罰銀數目輒先令畫供認罰迨畫供後委員於原供内批罰銀至數百兩數千兩之多交坊覊押勒繳殊屬不成政體擬請飭下崇文門監督嗣後遇有應罰之案除按照例定倍數擬罰外務須先將應罰銀數示知該商並於供内寫明令其輸服畫供不得刑逼勒罰所罰旣有限制庶商民力能呈交罰欵亦不至虚懸無著每月實收罰欵若干分列貨物欵項案由分註本稅銀若干罰欵幾倍銀若干明示稅務衙門門首咨明戸部庶儆偷漏並有稽核一崇文門照例騐貨納稅放行不准留難勒索咂後每日各門送到　李貨物到務無論天晚必須當日騐完不准押送客店延至次日方騐違者卽將委員監督叅處一崇文門監督到任向係出示曉諭嚴禁官店至每日務上未　騐完之行李貨物押送店内有押至數日之久者其拿獲漏稅貨車有押至數十日之久者無官店之名有官店之實該店串通差役藉漁重利商民受累不堪爲歴年未除之積弊嗣後崇文門附近客店如敢容留務上交押之車准被押之人赴城喊控卽由該城御史將委員查明叅處並將該店勒令封閉店商從嚴懲辦以上各條或叅核舊列或酌擬新章總之立法必先防弊任事尤貴得人應請旨飭下崇文門監督隨時督飭委員認眞辦理實事求是期於國課民生兩有裨益所有酌擬崇文門稅務章程緣由謹恭摺具陳伏乞皇太后皇上聖鑒謹奏奉旨已錄○○大學士管理吏部事務臣寳鋆等謹奏爲遵旨查明據寔覆奏仰祈聖鑒事本月初四日内閣奉上諭御史張人駿奉此次記名御史芝吏部郎中王琛沾染市習性好摴蒲請飭察看等語着吏部堂官察看如果聲名平常卽行據寔叅奏欽此臣等查王琛河南進士由庶吉士散舘改官知縣捐納郎中掣分戸部行走於光緒六年選授臣部郎中八年保送寳泉局監督奉硃筆圈出九年十月由戸部送御史引見奉旨記名以御史用該郎中在臣部考功司行走二年當差動愼並無貽悞該御史所叅性好摴蒲一節徧加訪察人多謂其向有好賭之名近來頗知收歛此外實未聞有别項劣跡惟旣被人指摘不爲無因應否將該郎中記名御史撤銷之處恭候聖裁所有查明覆奏緣由謹繕摺具陳伏乞皇太后皇上聖鑒謹奏奉旨已錄○○頭品頂戴貴州巡撫臣林肇元跪奏再臣准吏部咨光緒九年八月二十五日奉上諭孫宗錫着開缺在貴州聽候查辦貴州學政着楊文瑩去欽此遵卽恭錄諭旨分别咨行在案兹於十月十七日該學政派令貴陽府敎授駱樹遴將關防齎送前來臣於是日接收敬謹封存俟新任學政臣楊文瑩到省卽當派員齎交任事除咨部查照外謹附片具陳伏乞聖鑒謹奏軍機大臣奉 
旨知道了欽此 
 
