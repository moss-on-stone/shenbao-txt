# 1891 - 129 - 4906488

 

Page 1

 
 
[第二次聞二十四史] [  圖書集成局啓]  
　　啓者本局所印二十四史紙墨精艮校讐詳盡縳心參酌有美畢臻是以招股之時購樂者卽爭先恐後迨去冬告竣除善出股票外局中尚留書二十部現可出售每部收現洋五十六元并以購者源源而來深恐不能通給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前己購　票目今尚未取書者請卽移玉求取以便先覩爲快也肅此布聞伏維雅鑒 
[分局遷] [  點石齋啓]  
　　啓者本埠分局問設　二馬路横街三　樓　　内發兌石印各種書藉歴有年矣今因修築房屋擇定四月初一日遷在四馬路横街南首仁濟醫舘對門　蒙貴客光顧　認明庶不致悞 
[重印聖武出售] [  申報舘啓]  
　　聖武記孫邵陽魏默深先生所纂先生抱經世才不獲見諸行事乃　史館秘書私家箸述薈成是記自開國龍興以迄道光年間洋事條分縷析年不詳載　其中曩所　者早經售罄蔡復排以鉛印以潔白紙張每部十本碼洋六角卽日出售有欲討論堂故者請向本埠申昌外埠申昌　　售中報人　取爲盼此佈 
[論和約條例亟宜變通]  
　　中國自與　西各國通好以來西人之來華地者日益衆華人之往西國者亦日益多以故西國皆派欽差以駐於華京中國亦派欽差以駐於各國欽差之下又有邻事等官以辦華洋父涉之事凡所以保護本國之人民也夫所謂保護者非專以煦嫗噢咻寛縱姑息爲也必也嚴其約束喻之情理有本國人而欺侮外人則曲本國而直外人有本國人而受外人之欺侮則絀外人以伸本國之人凡若此者皆非欽差所能躬親其事大都皆領事官之職也顧領事官必須有辦理之權而後可以盡其職之所當盡而和約條例亦必使兩邊各得其平彼此可以一律然後成公平之道昨有華友之熟于西律者爲余言及中西和約目前宜量爲變動者約有數端卽如領事一官租界中各國皆有領事而領事之中有辦理之權者惟有英美兩國其餘各國則錢債之案三百千以外卽不敢擅自專斷若人命等重案更無論矣夫領事旣無辦理之權則人或不之憚於是有恣横等事旣不能專辦則必移解他處如法國則凡遇重案送往西貢西洋或有重案送往澳門若此則一案之訊理必須逺赴千萬里外設或原告爲中國人誰則肯從往質審者乎夫中國之人亦有各省籍貫之不同倘以西人而控中國人華官之在上海者亦無辦理之權而必送往原籍地方官辦理則滇黔諸省地隔萬里試　原告西人其肯隨之前往以聽判斷耶西人之不能從華人以聽原籍地方官判斷猶華人之不能隨西人至外洋聽斷也此一事極爲不使所宜亟爲變通夫先時創立和約中國諸大臣未悉外洋情形未知外洋律法故不免有所隔膜扞格之處至於今日則中國簡便臣出駐各國己歴年所又有遊歴人員採風問俗著書立說以上良於　座諸大臣潛通默會博訪周咨聞見旣多情形洞燭當此之時正宜與各國駐京欽差基酌盡善或由中國欽差之駐紥各國者與其外部大臣悉心商訂應增者增之應减者减之當因者因之當革者革之盖此事原期於彼此有益非一偏之見也前日沈兆龍命案陸大令侃侃而爭法領事竟直告以無定罪之權此非法領事之節辭葢實言也然法領事但有關釋之法以是爲護持本國之人而竟無定罪之權以服華人之心以折華官之氣則皆定例之有所窒碍故也西例驗屍當剖視肢體臟　華例則但憑洗寃錄一書從無剖屍之事此又中西條例之不同者也西人而毆死華人苟不剖騐不足以服西人之心如必剖騐反益以增華人之痛此事之必不能行者也卽華人而毆死西人倘照西例亦須剖屍騐祖則華人之仇殺西人者且將稱快不置設死者之子孫稍在中國沾聖人孝弟之教者亦必惄焉不安於心雖曰習慣自然亦終覺有天良發見之時則此例之不便者非獨華人見爲不便卽西人亦未必遂以爲甚便也若當議變通約草條例之時此類推凡有近乎此而爲中西不同之尤者必當持之以平行之以簡秉之以公守之以正而後辦理交涉之事各有所把握而不至於齟齬天推己及人之謂恕己所不欲勿施於人此種道理西人或未曾體會然報復之理響應之勢彼亦何嘗不知中國之所謂不便者亦彼國之所謂不便者也則中國苟能悉心斟酌商之外洋令領事俱有辦理之權條例咸有相通之處吾知外洋亦未必執灤不從也桃應問於孟子曰舜爲天子臯　爲士瞽瞍殺人則如之何瞽瞍爲舜之父舜於此時其如臯　之執法何是則所謂有權而無權者也孟子告以舜於此更無他計惟有竊負而逃己耳然則竊負而逃乃以子待父之道若非父子則必有法以處此若至於有法而無法則意者權不屬之故也中外交涉之件近來日見其多謀國者所宜亟爲變通妥爲籌畫毋令後人笑其拙也可耳 
[詳述蕪湖鬧事情形]  
　　此次蕪湖因民教不和致啓釁端本舘連日將接到電信及傳聞之詞先後列入報章而尚未詳起釁之由兹接蕪湖訪事人來信於此案起釁情由詳哉言之用特登諸報牘俾閱者得以先覩爲快焉來信云陽州教堂被謡言煽播衆情洶洶不意事甫平息而蕪湖又接踵而起曾不崇朝竟將全堂焚燬一空爲禍更覺慘烈緣蕪湖天主堂建在江口横街下首建造己有三年爲安徽一省教堂之領袖向極平安並有女學堂一所此堂專爲教育女孩而設平日讀書刺繡工課秩然爲之師者係教中守貞不嫁之童貞女課徒之暇有時出外勸人令其皈依入教又能爲小兒治病施以刀圭亦頗見效無如無知愚民妄生猜忌謡啄沸騰此風到處不免本月初三日爲教中禮拜之期下午無事女師二人携藥囊出外講道行醫施其妙手行經河南岸中假此處門户櫛比適某姓小孩嬉戲門前騎竹弄梅憨容可掬年約六七歳滿頭癩痢令人可憎女師偶用手撫摸孩卽痴若木雞其父母見教中女師懷疑己久至此遂勃然而起不問情由扭住呐喊指爲迷拐幼孩一時左鄰右舍羣起攻之拳足雨下執送保甲分周並將幼孩二名送往謂被用迷藥所誤囑令勿語稟知道憲解交蕪湖縣訊辦其時一路閒人無不隨聲附和跟蹤　視遂致大堂上下　刻人山人海濰擠不開王邑尊見人勢過衆立卽步出簷前面諭衆人略謂果係妖婦本縣自當審　懲辦爾等毋得恃 
 
 

Page 2

 
 
衆生事致于未便言之再三衆始少退是時堂中神父早己得信立卽會商英國領事官及洋關稅務司照會道縣力辯女師無迷拐之事請卽釋放是夜邑尊升堂訊問觀者愈聚愈多邑尊謂如幼孩能言卽將女師釋放至初四日幼孩忽然言語邑尊卽將女師釋放兩點鐘時邑尊至神父處致語謂此事己了不勝欣喜四點鐘邑尊回去先是初三海關西人向神父言道署中亦聞外面謡言四起如果有警可至海關暫避云云匪徒有意造言生事己爲人所共悉此初三日下午至初四日薄暮之情形也方幸意外葛藤旋起旋斬未始非地方之福不意初五日清晨忽又謡言四起謂江口東嶽廟羽士所生女孩上街購物倐忽不見少頃又有某姓幼孩忽失所在諒係妖婦昨暮放出暗中又施狡獪兩家父母不辨是非均往天主堂大鬧一時以耳爲目喜事生風者攘臂直前勢如潮湧聲若山崩愈聚愈衆至午後兩點鐘時忽有人大呼此時可動手矣衆卽拾取磚石向内亂擲勢如雨下適有武弁至擒獲一人王邑尊及小營饒守戎均己聞信飛馳而至挺身向衆勸導衆始爲之稍斂邑尊見麕聚之衆尚未散去深恐釀成巨禍飛輿至道署禀明情形道憲立卽咨調水陸各營弁兵前來藉資彈壓詎料大兵未至而衆人己將教堂前後圍　聲勢洶洶旋由堂之東偏將圍牆推倒數丈一擁而進雖有饒守戎所帶兵勇數十名在此彈壓究因寡不敵衆無從堵禦有二兵爲亂衆所傷由是益無忌憚長驅直進有上五層洋樓槍物者有在樓上縱火者有在花園折花拔樹者一時人如蟻聚内外夾攻不逾時四面火起烈燄亘天呼聲動地亂衆猶以爲未足欲燒領事署幸洋務局員孫太守在塲彈壓急向衆人分辯謂此乃英國官署與彼教如風馬牛之不相及爾等素蒙優待今若此何以爲情衆始稍定但入圍牆並不騷擾一彈指頃忽聞前街喊聲又起謂凡有天主堂市房均須縱火居民店鋪一聞此說倉皇不知爲計急向衆哀懇云屋雖可燒惟我等無辜殃及非倉卒所能遷移可否曲予矜全由是兇鋒暫息然自江口起迤邐至長街所有店鋪一律閉門但見洋樓之火光燭霄漢風雲爲之變色逺近待巷無不驚懼失色不知所措而諸無賴搬搶什物方踴躍從事如蟻附羶如蠅逐臭道憲成觀察急請水師營謝遊戎蕪采營王遊戎及各城守官弁督率兵勇到塲彈壓觀察又飛輿而至繞堂巡視並至領事署及洋關率兵保護無如亂衆愈聚愈多搶掠物件毫無顧忌官兵熟視而無如何在後衆人又擁至女學堂及對面新造浴堂毁門拆屋搶奪窗户頃刻墻穿壁倒變爲瓦礫之塲而毗連洋關新造洋樓五幢以備西人居住者又被縱火焚燒東邊樓上火勢滿屋上下窓户均被無賴搶去道憲及各局員巡至是處見此情形立飭拿獲放火者四人派兵押解至縣一面命人取水救火幸卽撲滅不然濱江米棧土棧及新關俱岌岌可慮矣時己將交十二下鐘道叅縣局各員無一不徒步往來週巡各處鳴鎗彈壓衆始漸漸散去各官亦次第鳴騶回衙而水陸各弁兵則仍執戟荷戈徹夜巡守先是初三夜己有謡言教中人都紛紛避上躉船稅務司及領事亦派西人通宵梭巡水營饒守戎夜間巡緝尢爲勤奮至初五日午後風聲愈緊新關急將案牘稅册移置躉船各西人亦相率避人躉船間有如趙子龍之一身都是胆者仍在屋中皆佩刀自衞天主堂教士三人先一刻己由練兵護送至躉船嗣慮躉船不妥恐匪人踵至累及别人遂坐小船至鎭江是日自午後閙起直至次日天明闔街居人無不惕惕驚恐且懼火星飛散延燒民屋水龍又不能出救魂飛胆落徒喚奈何洋樓之火直至天明未息燦爛如赤城之霞而搶物之人亦通宵不絶緣教堂正在添造木料銅鐵堆積如山貧而無恥者爭相檢取踴躍直前而不自知其胡行犯法也其愚昧也可憐其凶很也可恨此初五日情形也以上係訪事人所述昨日下午一點鐘時太古公司之德興輪船由蕪湖來滬船中載有英領事夫人及西婦小孩十六人神父三人由鎭江來據該船上人言該船由漢口於初六早五點鐘抵蕪泊近躉船其時除海關西人外駐無各西人均至躉船上暫避凶鋒英領事並未受傷至該船上囑勿開行該船遂小泊以待躉船上之西人又移至輪船上藉圖安穏及益利輪船開行不逾時衆又滋鬧至十二點鐘稍覺平靜鐘鳴二下烏合之衆忽又喧譁滋擾擁至海關圑圑圍住其時海關西人在内各持兵器抵敵短兵相接亂衆亦有受傷者蕪湖道出有告示謂如係良民便當歸家安分如仍行滋鬧即係痞棍當開槍相擊而衆仍不畏懼蜂屯蟻聚約有一萬人至五點鐘望見江中濃烟陡起衆譁言法兵船至矣後知來者實係皖撫沈仲復中丞因回皖撫任道出　兹乘坐兵船一艘隨帶小兵船二艘英領事立即上船禀訴情形請其設法保護沈中丞首肯卽升號旗待小兵船行近與之同進停泊江岸卽飭地方官前來訊悉情由派兵二百五十名上岸保護海關至六點鐘在船上放空砲數聲以示恐嚇由是衆人漸漸散去砲聲乍止大雨忽降衆人不能駐足各鳥獸散至六點半鐘業己冰消瓦解所派之兵仍於夜間往來巡緝聲砲示威至以後如何了結一俟接有續信再行詳細備登 
[俄儲受傷近信]  
　　初七早有電到駐滬日本總領事公舘云俄儲面傷幸是輕微並無大碍纒裹傷處爲之攝養醫員亦言可期速愈矣先是日廷待儲君以國賓之禮欵迎優遇靡所不至忽有此狂漢妄爲大不敬事於是官民舉皆愁傷莫揩云查俄儲今尚在西京西京與大津相距十八華里前日因擬觀琵琶湖之風景乃游大津而遇此害日皇旣親往西京問候俟全愈後想當不日相携同赴東京也以上皆東人所函述錄之以供衆覽○又接本舘長崎訪事人來信云西歴五月十一號午後六點鐘西京來電報本日午後二點半鐘俄國皇太子由西京至近江國大津遊自滋賀縣署出來之際中途大津町有路旁巡查拔劍將太子横額截傷三寸餘幸隨員及供奉員急將綳裹住復請太子回縣署目下尚在療治查悉該巡查係本縣森山警察署誥巡查津田三藏事後視其精神錯亂宛若顚狂經尢導警部將該巡查先砍一刀然後擒住○又接續電云太子傷冋淺本日午後三點鐘乘火車赴西京寓所○又來電云俄太子遭此驚駭電奏日皇後日皇非常惶懼傳旨準於十二號午前五點鐘乘火車直赴西京間太子疾十二點鐘定卜駕到此次非常之事外人斷莫能測其詳容俟續報 
[種火二志]  
　　鎭江來信云本月初二日南門外燕兒河某姓家突被匪徒種火遂肇飛災幸洋龍飛駛而來汲水噴救始得立時告熄然己焚去草房八九家矣○是日之晚鼉更四下忽又警鑼亂鳴逺近各洋龍紛紛馳逐啓窻一望惟見紅光燭天直至曙色初開火光始稍殺晨起往探方知火起於得勝門外袁公義渡旁是處多係柴篷不知如何開罪於匪人以致乘隙種火所儲　蘆六七百擔一炬成灰延及附近草房又焚去數十户云 
[花潭香影]  
　　江西豫章經訓各書院儲有諸書供人觀覽兹德曉峰中丞深恐日久　蠧委員前往稽查旋查得經訓之書完好無恙豫章則稍有短少云○德中丞委員查勘清江縣成災田畝旋訪知臨川縣濱江之處亦有廢田遂又委員前往會同日官履勘○上月二十五日書街某鞋鋪遺烟灰於樓上破布堆中頃刻濃烟密布旣而炎威上熾屋柱通紅四隣驚駭異帛急爲汲水灌熄次日新巷某糊裱鋪又因遺火破紙堆中以致釀放火患幸卽救熄不致蔓延論者謂轉瞬炎夏光隂大氣燥熱况逢府試士子雲集郡城寄語有身家者尚其格外小心綢繆未雨哉○署理南昌府曹朗川太守本示期三月二十四日舉行府試嗣以南新兩縣册卷尚未辦齊遂改於二十七日開考○宜春萍鄉等縣向產煤鐵鉛錫上年湖廣督憲張香帥委員帶同洋匠查勘之後出示通衢勸令大興礦利本年果有遵示購辦機器者日内宜春之煤錫萍鄉之鐵鉛日有數百車運至袁州改由水路運往本省及各外省行銷將來所出愈多獲利愈大謂非香帥之所賜歟 
[錄上海縣袁明府覆法總領事華君書]  
　　逕復者頃接來函閱之深堪詫異盖因沈兆龍命案本縣未到任之前早聞衆人傳說己悉此中原委祇以事屬耳聞猶未敢據以爲憑迨抵任之後細核原卷沈兆龍之死由於傷係經前任陸大令照會貴總領事眼同騐明毫無疑義至巡捕亞沙尼將沈兆龍毆拖擲地又用脚踢當時旁有見証會審供詞確鑿可馮貴總領事執法無私久深欽佩今來函所云不足擬罪者或因亞沙 
 
 

Page 3

 
 
尾狡賴之故而遂至倖免大凡兇手到官往往以狡賴爲脫身之計故案有見証雖無兇手口候亦卽定案中國之例然卽他　之例亦然此案沈兆龍被巡捕亞沙尼毆踢身死彰明較著早經陸大令通禀大憲在案兹本縣細加叅核王聚生等之供本巳足據卽就三道巡捕頭所供三月十六日晚有華人受傷車送捕房伴送之人說在新開河西被西捕打傷當令華捕將受傷人送到醫院一面卽去找亞沙尼未見後見他仕房内手貼膏藥等語查亞沙尼身當該處巡捕正在值班之時設非心虚何故擅離汛地是其行兇走開預爲今日狡賴地步顯而易見人命重大爲中外觀德所繫自應照例辦理以見貴國之公道而輸衆人之心若如來函所云則是行兇之人狡猾無供即可不必抵罪恐適啓我小民效尢之風日後遇有此等案件因之籍口又將何以折服况目前如此議釋不獨沈兆龍含寃未白卽伊之眷屬亦斷不能心服了事本縣忝權斯邑於此事而不爲秉公置議揆之情理心實不安想貴總領事一視同仁必能和衷計論總期有以慰死者之心禁兇人之燄而兼杜他日之釁關繫實非淺絲倘竟草率完案在中國人民未能心悅誠服姑不具論恐各國聞之亦將不直所爲而貴總領事夫豈其然除將指辯各條先行詳組另錄外合布寸函詳達清聽仍希另訂日期會同秉公定擬所有本縣企慕之忱容卽依期趨謁面聆雅教專此所頌日祉今將來單所云逐一辨明一云沈兆龍傷處並不深入未必因此斃命外國醫生察看必須剖騐格不能行等語本　卷查沈兆龍受傷三處其最足致命者在左太陽穴一傷盖此處剖位虚軟要害有傷卽足致斃不必深入爲車且凡傷由刃戳方能深入而致命不必盡爲刃戳也至於剖騐一層中國向無此例沈兆龍之傷顯明在外更毋庸剖騐而知工云各見証所供不符並叙王金生初後供情本縣卷查案内無王金生之名惟有王聚生經前任陸大令會訊據供當時係與沈兆龍及另有龔阿寳同行看見該巡捕與沈兆龍相碰沈兆龍被該巡捕先打耳光後拖髮辫擲在地下又被脚踢當卽不省人事會審數堂供詞相合三云龔阿寳供詞不符本縣卷查龔阿寳屢次供明當時伊與沈兆龍及王聚生仝行伊走在後見該巡捕將沈兆龍打倒在地加以脚踢先後供詞如一四云趙永清所供各節本縣卷查趙永清供稱伊在該處開店是晚開門出看望見西捕踢跌倒之人三脚西捕至東而去伊只見西捕背後不長不短等語是無論向來認識與否而背後自難看清面貌至謂脚踢必猝不及防安有俟趙永清走近看明一層本縣以爲趙永清走近或正在該捕脚踢之時看見亦在情理况案内己有王聚生龔阿寳見証足可爲憑也五云見証等並無一人能認明指實該捕或係别捕所毆亦不可定等語本縣卷查王聚生所供行兇之西捕係屬九號當堂指明確實六云沈兆龍被毆之處較爲僻險每有匪人經過或有見其收錢乘間毆攫亦未可知等語本縣查匪人謀財必在單身孤客此案沈兆龍同行三人其時不過十點半鐘並非夜深人靜匪徒何敢出而嘗試况九號巡捕行兇己明有見証無可推諉七云毆打之事必有多人圍看如見該捕毆人受傷勢必將傷者毆者一併扭送捕房等語查巡捕係屬公差自有着落不如尋常過客慮其逃匿聞定欲扭送也以上各情統望明察本縣趨謁之後卽當定期再行會同定擬所有前任陸大令函致亞沙尼另事雖與此案無關然可見亞沙尼兇不止此次中國定例有加等問擬之條自應彚核辦理 
[祖帳騷歌]  
　　上海縣袁明府於前晚在敬業書院公舘特備筵宴爲陸春江大令祖餞並請松海防同知劉乙笙司馬羅少耕太守宋莘柴二尹作陪一時水陸紛陳盡歡而散 
[奪我使君]  
　　卸署上海縣陸春江明府定期於初八日起行前報己紀之矣昨日午後二點鐘時其瀛眷先行出署至大東門外大碼頭乘坐官舫俄而明府排齊全副儀　並德政牌三十餘對萬民傘十餘頂自縣署起行縣署大堂有各房書吏伺候把酒儀門頭門則有皂快頭捕頭等各差役跪送把　明府出署同西見各雜户設有香案降輿步行迤邐由三牌樓太平街果子巷彩衣街出大東門至大碼頭沿途又有閔行鎭塘口鎭浦東高家卷陸家巷等處鄉釐設筵把酒邑尊逐一致謝本城各業董事及仁濟堂　施少欽諸善士均衣冠伺候明府至碼頭與各董逐一接見各董先以杯　致敬繼請脫靴以志不忘明府謂本縣下車以後愧無德化曷克當此各董再三固請卽命從人將靴脫下明府遂命駕登舟各董在江千一揖而　並　礮奏樂經過之處兩旁店鋪均設香案沿途觀者扶老携幼無不嘖嘖稱羡至晚明府解纜先赴松郡　見府憲其瀛眷則先回里珂云 
[考試代書]  
　　上海縣袁明府定於昨日考取代書前日有　滇修錢培元畢世成等八名均赴承發房報名投考昨晨九點鐘時明府在院公舘升坐公案富堂點名畢命題考試聽候釋取題係整理書　積弊說 
[循例點名]  
　　新任上海縣袁海觀明储示期本月初八日查點書役己見前報昨日上午十點鐘明府由敬業書院公館排導至縣署升坐大堂先點各書次點各差後點各鋪地甲點畢卽行退堂與陸春江明府晤談片刻興辭而出 
[屍母喊寃]  
　　錦源麫館夥沈兆龍命案本報己屢書不一書前日傍晚時新任上海縣袁明府拜客回屍母沈顧氏攔輿遞禀求請伸寃　向該氏婉言開導並囑靜候查辦毋庸多瀆該氏叩謝而退 
[妾薄命]  
　　佳人寡偶每歎飄零浪子尋春恒多溥倖如某氏女者殊令人聞其事而興慨矣女生長潇湘雲夢間色同桃李之鮮妍性比楊花之輕薄情人碧玉未嫁汝南而豆蔲梢頭春光己洩月明柳下人約黄昏感帨驚厖不以爲恥旋與所歡某甲泛棹西泠山色湖光終朝相對自謂可以偕老是鄉矣孰知秀色不可以療飢徒手不能以煮米旅居旣欠相向咨嗟甲遂割愛將女鬻入娼寮得番蚨六十翼曾不逾時浪費己盡有狎客某見女而帨之欲爲脫籍甲貪心未饜百計阻之又將女誆至滬上在興聖街某花烟館押洋四十元女遂倚門賣俏與無鹽嫫母爲伍而甲所得不義財轉瞬又罄依舊兩肩一喙别無生財之道由是時往女處索借女恨之刺骨昨日將甲杻入捕房甲居然以藁砧自居不以戴緑巾披蓑衣爲恥備捕頭着一併管押候解公堂請訊 
[案待覆訊]  
　　鳳祥銀樓執事人兪慶雲投英捕房訴稱粤人史瑞臣先欠銀十四兩六錢繼又持西人支匯豐銀行票六十餘兩來兌去金練等件計價銀五十二兩五錢兩共六十七兩二錢及持票至銀行收銀據言是廢票情同誑騙找尋史瑞臣避匿不面求請提究支票呈閱麥捕頭查得史在大北電線公司生理禀明蔡太守簽票由領事官簽字飭差張福協同包探秦少卿拘拿史瑞臣先至捕五麥捕頭命移英公廨太守飭署押俟會訊核辦○長利洋行西人台維投英領事署控王某曾租地基造屋租金無着請爲傳追英畐副領事據情照會蔡太守飭傳王曾訊王請西律師小威金生於昨晨到堂甲辨業己抵劃過割何得再控原告西人台維未到太守商之富副領事俟傳台維到案再行訊供核辦 
[英界公堂瑣案]  
　　前報紀泰和染坊出店陳陽生至順泰棧房取靛樣致被疑竊毆打等情兹悉己由順泰洋東禀明富副領事着買辦席子珊投案請免差提領事照覆後太守准如所請昨晨席投案候示陳揚生申訴前情並稱醫樂耗資及替工錢約有二十元席稱因棧中時有失竊情事加意提防泰和染坊不應令素不相識之人前來取樣致擾釁端太守謂陳揚生係泰和染坊出店並非竊賊如係竊賊亦應送官究辦豈容擅用私刑爾經差傳抗不投案咎更難辭席稱當日投案大老爺業己退堂太守謂各捕房解案必在清晨十點鐘爾豈不知乎判罰洋二十元給償陳揚生席一再求减太守謂區區之數不過略償陳之耗費至遭毆一節尚未判抵爾果堅欲求减乎席始遵斷繳洋而退○顧連生訴稱在德源館爲司帳昨夜有龔乾元等食炒麫因滋味不佳將麫交與帳臺囑送至大南門外答以往返路遥不能如命伊卽擲毁水烟袋一枝值洋 
 
 

Page 4

 
 
六角及華捕至又與華捕爲難華捕稱聞喧譁聲前往查問謂炒麫不佳應歸咎於廚司何得與司帳人尋釁毁物亦須賠償龔卽與小的爭閙拉脫號衣鈕攀三道頭華捕稱見龔與華捕爭扭上前恊拿亦被拉破短衫龔供醉後起釁現願賠償毁物蔡太守判龔賠洋六角再罰洋二元以一元賠修號衣短衫一元充西醫院經費○前報紀李和尚遭吳光福糾人拔至彭土廟毆打勒索等情昨據包探稱奉飭恊差補提黨羽均己聞風逃避今將吳江福解案詰訊吳供通州人曾在福利行拖包車現己辭歇並未紏人拔李包探稱二圖副地保曹錦堂亦知吳拔李情形曹投案稱當日聞痞棍拔人至彭王廟小的追至中途卽遇該處人言己有人調停李給吳洋八元了事因卽折回太守謂吳江福横行不法豈容狡賴判答二百板押候遞藉仍飭包探緝拿黨羽送案懲辦○包探稱昨見王桂山在坑厠自縊立卽解救據言有洋二元至天后宮前薙髮擔上薙髮被楊裕春將洋攫去遂尋短見今將楊裕春送案請訊王身畔身有質票五張王供本邑人母親織布五疋囑小的出售得洋二元以爲贖衣之用洋放衣袋中至薙髮擔上薙髮被楊摸去向索遭毆楊供在老虎灶上挑水度日昨在天后宮前玩耍突被包探拘拿至王所控各節實係子虚蔡太守飭將楊暫押着值日差帶王查問伊母質票五紙所質何物並查楊是否在老虎灶挑水稟覆候核○前報紀妓女張寳卿控李雲甫以尋友爲名行竊水烟袋一案昨據范阿榮聲稱與李相識曾與同購纔紗長衫旋被取去質錢我確未至張寳卿家張寳卿訴稱帮獲人贓之陳和尚現亦到案陳和尚稱聞張大呼捉賊管門人不敢動手小的見李袖内有水烟袋因之奮勇拿獲李雲甫供詞支吾太守謂贓証鑿鑿豈容抵賴判由管押七天贓父失主領去○華捕控江晉德碍路不聽驅逐蔡太守飭俟工部局西人投質再訊己列前報昨據西人稱見華捕拉住江晉德令至捕房江不肯行亦拉住華捕之手遨前令同至捕房太守問華捕因何欲拿江普德華捕稱有許多人看視照片有碍道路囑令走散江晋德肆意辱罵止欲拘拿反遭毆打致碎號衣號帽江晉德供並未罵伊太守判罰江洋三元賠修衣帽○包探稱江寗縣差錢順來滬暫住客棧被孫可安行竊眼鏡烟筒衣服及文書二角富獲人贓解案錢順稱因公來滬尚未投文暫在客棧寄宿一宵失竊公文衣物幸由包探拿獲人贓今請給領孫供　行竊蔡太守謂孫行竊公文害人不淺判笞一百五十板備文遞籍贓　錢順領去嗣後當差務宜謹愼○熊義坤稱失竊衣服水烟袋由捕緝獲人贓請領楊連寳供認初次犯竊蔡太守判管押廿八天贓父熊領○包探陸阿祥稱番菜館夥粤人曾阿得與王阿香金阿金至粤妓王阿三處尋釁報捕拘案錦名洋行西人稱土阿三租賃我行房至曾前去尋釁碰碎火油燈幾肇焚如囑令報捕送究王阿三稱今日黎明時曾來叩門甚急及起身己被將門推開擊碎火油燈以致火勢炎炎幸經鄰人幫同撲　曾供是夜醉後欲至相識妓女處尋歡悞至王阿三家叩門寂然不應用力推進致相口角並未擊碎火油燈王阿香金阿金同供與曾同鄉而兼同業惟不與之同伴擾事王阿三又稱曾阿得確係肇事惟王金二人是否　之同來不能指實蔡太守問土阿三與曾有仇隙否答稱素不往來安有仇隙錦名西人稱修理房屋須洋十五元太守判曾阿得罰洋十五元王金兩人開釋○包探稱梁雲德屢次犯竊此次又竊馮漢仁等四户衣物吊贓送案馮漢仁張阿福虞阿福徐阿高等各請領贓梁供籍隸粤東連次行竊尚求施恩蔡太守判捕房管押四月期滿遞藉贓交失主認領○包探稱前夜隆茂洋行門口被賊掘穿一孔帳房失竊錢十餘十三道頭西捕巡緝至此見此情形叩門詢問管門人張小金不肯開門西捕疑張小金行竊拘至捕房暫押旋由買辦言張小金素來誠實斷不行竊洋東平日知照　許深夜開門故於西捕叩時堅臥不起隆茂洋東亦函致捕房請將張小金開釋張暫押時被老犯林雲生李阿福訛詐不遂肆意行凶遂將林李二人送案張小金稱押在捕房時林李二人逼索規費欲將衣服質押小的不允伊等卽肆意毆打揚言欲磨洋錢皮殺我辛卽開釋不然難免毒子林李二人供詞支吾蔡太守判各吾一百板仍照原斷管押 
[法捕房瑣事]  
　　前日有小流氓數人手持鐵彈在法馬落天香樓茶館與人口角當經巡街華捕知覺將一人拘入捕房押候訊究○偷兄某甲前在英界犯采覊諸犴狴期滿釋放前夜又在法界景姓家行竊當爲包探所見立即拘拿送捕管押 
[浙省撫轅抄]  
　　三月二十八日江蘇候細同知王賓由上海來省禀到○二十九日仁和縣高錢塘縣束禀知前灣司許於四月初十日未刻起程由下馬頭登舟改發河南候　縣宗得福禀謝給咨禀見卽辭赴豫卽用縣尹椿禀見叩辭解京餉赴　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　教習知縣李紹閔赴兩院禀赴大冶鐵山支取銀錢候補巡檢吕德和奉鐵政局委赴大冶鐵廠禀辭試用從大李鶖奉委隨林令赴大冶石灰窰工所監修工程禀謝辭藩憲牌示均州知州印務詳委候補知縣虞汝霖署理武昌縣縣丞員缺飭准補之毛隆昇榖城縣張家集巡檢員缺飭准稱之居珩俱赴任候補道蔡奉委會同總辦輿圖局務進見知謝藩憲牌示長樂縣縣丞員缺詳請以海防新班先補用縣丞焦騐莢黄梅縣縣丞員缺詳請以海防新班先補用縣丞夏獻衡俱咨補松滋縣典史員缺飭准補之涂耀庚赴任候補副將周得勝赴大冶鐵山廠禀辭候補縣任彤光赴漢川查騐提工陳光斗奉委解二批京餉禀知辭 
[閩中官報]  
　　委署清流縣高楓禀辭赴任巡檢張祖綬禀明接辦南門盤查巡檢費延祿卸辦延平木排到閩清縣典史孫盛唐禀明委解梁革守玉瑜赴新疆戌所藩轅牌示泰寗縣典史蕭來儀查無其人遺缺應以海防儘先補用典史李崇鏗請補又建安縣房村巡檢沈增病故遺缺應以海防新班先用巡檢章其鏞請補 
[邗江官報]  
　　三月二十七日酉刻運憲江都轉由省公幹回轅二十八日白分轉璧由京回揚禀銷解餉差二十九日梁垜塲周鹺尹到揚四月初一日泰分司沈分轉由金陵回揚是日軍廳施翰臣司馬七十壽辰在城印委各官均往祝嘏 
[錄上海北市絲業會舘籌賑公所施少欽經收順直山東賑捐三月初七至十四日第二千七百八十四至九十一次清單]  
　　十二日王大吉王春山病愈完愿洋一百元阮祚門運紏售去畫移助祈保平安由德清陳宏翁寄來五十元劉燕翼堂由江義和來五十元又無名氏二元金澤陳少山募陳韻友爲子邪退完愿四元無名氏四元戴氏二元張姓求愈一元泰源號銅洋十日元○十三日王碩園求病愈三十元無錫廉錫芝錫文求父母病體全愈十五元川沙司獄署二齡小孩王百齡求止嗽化痰四季平安二元孫世仁堂求子平安二元唐門還願一元五角朱姓祈頭濕速愈永後不發還愿一元○十四日机垣朱子級翁募張陳氏求乳巖速愈洋五十元常州湛明堂劉因女病許愿由厚康莊來五十元江西吉水縣署募文水氏廿元又酬愿六元吳燮安求病速愈及妾六甲安穏十五元寳邑慕廉室求合室平安十元清江陳雲樵募蕭駱氏十元又栗塢樵子一元心安老人求出門平安五元無力子求室人生產迅速平安五元姚瑞祿爲女病愈完愿一元湖　吉恆豐包瑞菴翁寄來淮安鹽城湖　鎭問經堂募第三十九批朱桂蟾洋四元李成有崔之榮各錢一千文李永苞米桂喜崔金珠問經堂四户各錢五百文朱祥國曹長有吉萬珍三户各四百文朱桂芳夏大全無名氏徐惠生黄登言五户各三百文夏盈斤夏呈祥朱桂枝管魁元沈有書劉桂春六户各二百文朱國明夏發祥夏大昇錢長有朱桂景楊懷玉楊懷餘陸曰高陸曰胡朱撫國張增壽十一户各一百文又募第四十批李燦東無名氏一元馬次球一元錢五百文季炳文錢曰千七百文祁偕馬爲爰薛士銘夏巍華四户各一千文瞿文津朱春宜朱春錦馬良甫左富林季觀瀾六户各五百文朱春和玉治卿周祥成三户各錢三百瞿儒芳唐緯坤楊杏村楊成林楊俊林成策六董觀儒萬興文王貞女孫鴻慶馬貢揚鄭德修夏蔚文夏業定朱連先季廣華戴其華十七户各二百文陳保漣陳玉璋錫士謙蔣月樓吳術志孫祥元虞鴻儘張總堂王曰謙李冠堂劉子衡周曰仁簫祖章譚文德楊仲芬王正廣馬軾王建中張露香張華芳王祝昌朱守先朱春連王東元朱春池廿五户各錢一百又募第四十一批成玉印無名氏各一元于孫氏管戴氏丁福蘭趙吕氏洪德富五户各錢五百文成餘九夏雨人各四百文冷管氏王陳氏李周氏梅鮑氏黄必應成乾泰張折之陳純伯吳玉周九户各錢三百汪祁氏王伍氏管徐氏黄五徐潘氏李周氏黄必潤周應德周應太成守印成仿印成華周孫氏夏丁氏倪李氏成秀章問經堂十七户各錢二百瀟秀巖洪李氏張管氏王子氏陳貞女陳孫氏信和童延步陶連芳嚴鑄金熊忠義李吳氏成執印汪佩香葉允中汪守賢威取印成仕印成德印成文山成文廣倪席珍張廣太汪俊卿王鄧貴夏錦和廿六户各錢一百共一百五十二户合洋四十七元 
[上海四馬路文報局内恊賑公所經收順直東賑捐三月分下旬清單]  
　　廿一至廿九日止蘇藩署鄧從善堂讀募第十二批賑欵洋一千二百五十六元曲本埠百川通票號交到細户另登報章嘉興電報局交到武惠堂曹銅洋六元幼童王乃章拜年錢移賑二角蕪湖萃升恆號交夾心餘氏二元常昭内河局經交浙紹餘姚厘局陳八元高郵武廟賑所丁玉軒翁募悟菴經手二十元無名氏病愈愿一元嘉定祥泰成銅洋二元隱名氏銅洋十五元蘇州鴻發行四元蘇城得見齋交來陸黎青四元幼童王乃烱拜年錢移賑兩角海外逋客廿元無名氏售去銅洋移賑五角○本旬共收英洋一千三百另元九角計規元九百五十三兩五錢三分三厘銅洋廿三元烊見規元五兩另三分九厘兩項共合規元九百五十八兩六錢七分二厘連前共規元一百十七萬八千二百十七兩四錢零八厘前共解過規元一百廿一萬二千零六十三兩二錢五分六厘實凈墊解規元三萬三千八百四十五兩八錢四分八厘歙并聲明 
[上海六馬路仁濟善堂籌賑公所施少欽經收順直山東賑捐三月廿一至廿九日止清單]  
　　順直安平劉大善士來九八規元七十一兩七錢五分壽州石頭埠鹽卡善士來罰欵本洋五十元隱名氏善士求母病愈合家平安來洋六十元胡遵訓求病速愈十元隱名氏陳和記土棧二户各六元半耕軒張仁山二户各五元許香圃爛板洋五元馮少林徐敦禮壽筵移賑二户各四元善同頃三元千乘王氏隱名氏願孕安程來鳳朱葉氏病愈完愿無名氏求目疾速愈龍寳楨病愈完愿林俊英張福康無名氏媳病愈完愿十户各二元四户各一元放心齋一元無名氏五角陳和記又來銅洋三元鼎裕莊來銅洋十一元共收九八規元七十一兩七錢五分本洋十五元英洋一百廿八元五角爛板洋五元山東存之善士來洋十五元無名氏來洋三元共收洋十八元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年三月二十八日京報全錄]  
　　宫門抄○發抄硃批五道○安徽道王奏解關監督養廉辦公銀兩摺○蘇撫剛奏飭緝販私梟匪片○又奏解運冬漕糧米放洋日期摺○江撫德奏拿獲越獄脫逃人犯審明議擬摺○三月二十八日户部通政司詹事府廂白旗值百無旨見○卓公假滿請安○貴存謝放熱河副總管恩○瀅貝勒請假五日○裕公續昌各請假十日○彥秀松壎預備召見○吏部呈進夏季搢紳○掌儀司奏初一日祭奉先殿倫貝子行禮○召見軍機崇禮彥秀松壎皇上明日卯初二刻升中和殿看版○發抄鹿傳霖奏出省閱伍奉硃批知道了欽此○又總兵董新元留省奉硃批着照所請兵部知道欽此○又寗陜廳上年復徵銀兩奉硃批着照所請户部知道欽此○又查明陣亡殉難請卹奉硃批劉鈞等均着交部分别旌卹該部知道欽此○又保安縣王嘉言等對調奉硃批吏部議奏欽此○○二品頂戴安徽鳳頴六泗道兼管鳳陽關稅務臣王廉跪奏爲奏聞事竊照鳳陽關監督每居一年期滿例領養廉銀六千兩辦公銀六千兩向在徵收關稅正盈銀兩項下開支前因廬鳳道兼管稅務己有道任養廉足敷公用是以將關任養廉辦公等銀解送造辦處充公嗣於乾隆三十年二月間前監督臣卓爾岱具奏交銀摺内奉硃批嗣後關任養廉内每年賞汝銀一千兩卽後任亦照此辦理欽此欽遵在案光緒二年復關以後收數短絀歴於正稅内提撥養廉辦公銀各一千兩奏明解赴造辦處交納亦在案兹於光緒十六年二月初一日起連閏扣至十二月底止一年期滿徵不足額並未存有盈餘銀兩惟有仍照各上届在於關稅正銀項下提出養廉銀一千兩辦公銀一千兩二共銀二千兩解歸造辦處公用又鳳陽大關徵收稅銀每兩向有節省歸公銀七分並裁革傾銷火工飯食等項銀七分歴經遵奉奏明解交造辦處充公本届一年期滿共徵歸公銀一千八百七十九兩九分九厘九毫傾銷銀一千八百七十九兩九分九厘九毫又徵收關稅積存平餘錢餘銀三千二百六十一兩一錢四分四厘一毫向爲解部平飯及添補各口經費等用除循例動支銀三千一百二十六兩一錢四分四厘一毫外仍存平餘錢餘銀一百三十五兩又關稅内有充公一厘爲添補平飯及一切辦公之用撙節支銷計餘銀三十二兩八錢以上六欵共解銀五千九百二十五兩九錢九分九厘八毫除委員解交造辦處兌收外理合繕具清單恭摺陳明伏乞皇上聖鑒謹奏奉硃批該衙門知道單併發欽此○○剛毅片再江蘇地方濱臨湖江毗連河南山東安徽浙江四省多有販私梟匪出没無時滋事釀案臣於前年七月初旬跪聆聖訓有聞辦梟匪之諭陛辭出都下懷莫名欽悚到任以來卽嚴飭地方印官曁各營將弁認眞稽察遇案卽辦有犯必懲毋許稍涉寛縱一面懸賞朝拿著名匪首盡　重辦自去秋臣派管帶撫標正前營記名總兵龍殿揚等將稔惡首犯王均蒽拿獲正法之後其餘羽黨咸知渠魁授首各自聞風解散或逺颺歛跡或改業務農亦有投營應募願充眼線以自効者迄今數月官引頗見暢銷惟此等不法匪類所在貽患根株難淨伏莽堪虞臣仍督飭各屬員弁小心防範加意查拿無任鬆懈致生事端以仰副聖主除暴安民之至意所有私梟解散官引暢銷緣由理合附片具奏奉硃批知道了欽此○○江蘇巡押臣剛毅跪奏爲恭報江蘇省海運冬漕糧米頭批放洋日期專摺馳陳仰祈聖鑒事竊照蘇州等屬光緒十七年起運十六年分冬漕除酌提河運漕糧十萬石其餘漕曰糧米仍由海運業經臣酌定辦理章程開單會摺奏報一面飭催各屬上緊徵收並令折色縣分妥速辦齊米石提前運滬盤騐兌裝各在案兹據蘇州藩司鄧華熙臬司陳湜糧道景星會詳據海運滬局委員詳稱本年蘇省起運米石遵經招　沙衞東船取具承攬核給修費飭令赶緊修艌堅固排泊候兌嗣據各屬陸續剥連漕曰糧米到滬除將應連全數白糧並長洲等九縣補連上届觸缺白糧曁分撥漕糧正耗米石交招商局輪船裝運外其餘漕糧就己到者隨時督飭斛兌配撥沙衞各船承裝現計兌竣頭批米船六十隻共裝交倉漕糧正耗米一十四萬二千一百九十五石零並隨裝經剥食耗等三欵米三千七百九十二石零沙船耗米一萬一千三百七十五石零當卽發給水脚等銀取具該船户等領狀互保實裝米數各結查明水手籍貫携帶器械塡給聯單於二月初十日起委員押令陸續開出吳淞駛至崇明十滧海口候風放洋等情轉詳請奏前來臣查本届江蘇省海運漕白糧米照案招雇沙衞各船並分撥招商局輪船分運承裝抵天津後仍由南省糧道自行運至通州交兌所有天津雇剥轉運一切事務繁重均應提前赶辦俾得如期運兌無誤交倉兹據詳報頭批放洋日期應照案咨會總統南洋兵輪前壽春鎭總兵郭寳昌派撥輪船出洋巡護催䟎並分咨本省鄰省沿海水師按叚防護仍飭滬局催提其餘米石赶緊剥運兌裝接續放洋並催令招商局輪船赶緊分批裝運開駛外謹將海運漕米頭批放洋日期會同署兩江總督臣沈秉成漕運總督臣松椿恭摺由驛四百里馳奏伏乞皇上聖鑒謹奏奉硃批户部知道欽此○○頭品頂戴江西巡撫臣德馨跪奏爲斬候人犯越獄脫逃於五日限内拿獲審明議擬請旨將管獄官交部照例議處恭摺仰祈聖鑒事竊臣前據署清江縣知縣湯鼎烜禀報監禁斬犯孫則篙越獄脫逃於五日限内拿獲等情當經臣批飭將犯解省提同刑禁人等確審擬辦兹據署南昌府知府曹秉濬提集審明議擬由司勘轉臣親提研鞫緣孫則篙籍隸清江縣先與羅再十之妻羅朱氏通姦因羅再十小功堂兄羅再八得眼不能續舊起意商同姦婦羅朱氏謀勒羅再八身死審依謀殺人造意者斬監候律擬斬監候秋後處决先於左面刺兇犯二字接准部覆該犯事犯在光緒十五年三月十六日恩詔以前不准援免應於光緒十七年秋審情實之犯收禁清江縣監後進右邊監房籠内孫則篙自知所犯重罪必無生路起意乘間越獄脫逃光緒十六的七月十七日該署縣湯鼎烜奉本府王之藩札委赴新建縣地方查勘隄工是月十八日傍晚典史耿守章進監收封騐明各犯刑具如法鎖錮諭令刑書李銘勛禁卒劉才更夫游和營兵黄大容小心防範是夜四更時分風雨交作更夫營兵進房避雨與刑禁人等均因困倦睡熟孫則篙卽扭斷鐐銬脫除紅衣褲扳斷籠栅挖通内監墻窓椽木踰外監墻逃逸刑禁人等驚覺追捕無蹤報經典史耿守章禀縣該縣湯鼎烜聞報當卽回縣會營詣勘勒拿孫則篙在不識姓名人剃頭担上揑稱病後髮長央令將髮剃去日行山僻求乞夜宿孤廟凉亭二十二日逃至與清江縣交界之高安縣周田地方卽經該縣湯鼎烜督飭典史耿守章會督兵役及刑禁人等家屬協同高安縣兵役將該犯孫則篙拿獲禀稱批飭解省發委署南昌府知府曹秉濬審辦兹據訊擬由司勘轉經臣提審據供前情不諱究明逃後並無行兇爲匪及有人知情容留刑禁人等亦無鬆刑賄縱情弊案無遁飾查例載犯罪在獄囚禁僅止一人乘間穿穴踰墻脫逃原犯斬監候應入情實人犯改爲立决等語此案孫則篙原犯因姦起意謀勒本夫堂兄羅再八身死間擬斬監候遇赦不准援免應入秋審情實監禁在獄輒敢越獄脫逃實屬不法自應按例問擬孫則篙合依犯罪囚禁在獄僅止一人乘間穿穴踰牆脫逃原犯斬監候應入情實人犯改爲立决例擬斬立决刑書李銘勛禁卒劉才更夫游和營兵黄大容疏脫斬犯越獄脫逃於五日限内由各該家屬恊同兵役獲犯究辦例得免罪惟該役等任意貪睡致犯越獄脫逃究屬疏忽刑書李銘勛禁卒劉才均應照不應里律各擬杖八十更夫游和營兵黄大容各應照不應輕律擬笞四十分别折責發落仍革役革伍不知姓名剃頭担無從查傳此案斬候人犯越獄己於五日限内拿獲管獄官例應免其拿問仍革去頂戴革職留任現經臣將該典史撤任　看相應請旨將管獄官清江縣典史耿守章交部照例議處有獄官調署清江縣事大庾縣知縣湯鼎烜事前經該管知府委赴鄰縣查勘隄工己出本境確有案據可稽並非虚揑且於五日限内督同將犯捕獲請免查參所有協獲鄰境斬候越獄犯人一名之應叙職名係高安縣知縣錢寳昌相應開報除全案供招咨部外理合恭摺具奏伏乞皇上聖鑒勳部核覆施行謹奏奉硃批刑部速議具奏欽此 
 
