# 1919 - 90 - 4916570

 

Page 1

 
 
   
 
 

Page 2

 
 
   
 
 

Page 3

 
 
時評 
[責人（冷）]  
　　古之人其責人也寛其責己也嚴今之人不能如此其責人嚴責己寛者已屬難能而可貴矣大抵祗知責人而不知責己猶其甚者其責人也必至無可再責而其責己也乃至無一可責 
不知責人之道在得其當人乃俯首若人非其罪而我昧於情雖以至重之語加人人旣不服而旁觀者亦不直也容有益乎 
[專電]  
　　北京電院電張瑞璣轉索乾州被扣郵件並商明雙方軍事長官嗣後對郵司郵役郵件加意保護（七日上午九鐘） 
北京電錢電熊克武陜省早經停戰屢有切實證明其他諸端已詳通電中央渴望和平敦促開議已非一日而西南代表朝云開議夕復翻異多方延宕迄無確耗方謂我公關懷大局必有以促進和平而乃徒摭耳食之談囗擾戈之語竊爲我公惜之區區誠意惟在和平統一他非所知掬臆質誠恕不覼答 
（七日上午九鐘） 
北京電院復朱恩緩歌電悉借欵時會艱棘籌借綦難請先就義振設法以濟急用（七日上午九鐘） 
北京電院電吉省長膠濟及高徐濟順各路並無與日人訂新約事報載失實轉達省會（七日上午九鐘） 
北京電此間各機關今爲種樹休息明日國會紀念均放假 
（七日上午九鐘） 
[各通信社電]  
　　漢城電今日漢城長官諭令朝鮮商人開舖營業否則將有不利按商舖已關閉二十四日警察現設法强迫商人奉命日兵駐守街衢韓人多被擒者（一日）路透電 
北京電陜事準派員查辦閩不另派畫界專員均已電朱啓鈐查照 
北京電張瑞璣電請催張錫元退兵渭南 
北京電張瑞璣現在興平辦理西路劃界事宜日内即返省 
北京電調張聯陞回荆襄 
北京電朱啓鈐電三日内如無陜西戰訊即續開議（以上六日）以上平和通信社電 
北京電錢電朱和會續開一切問題務以大局爲重不必苛求細瑣俾得早日結束 
北京電朱電請將所有重大議案作一次提出免生枝節元首深然其説 
北京電朱恩紱請准由部借外債三百萬元爲湘賑之用 
北京電陸使電蒙古獨立除德奥有援助意外他國均謝絶（以上七日）以上中華通信社電北京電魯督張樹元抵京假館總布胡同吳總監 
宅即謁當局 
北京電張弧俟在津接收三月份鹽餘欵即旋京北京電政府將准李厚基逕與陳炯明派員商劃界事以鼓浪嶼爲會商地點已電滬朱轉唐總代表接洽一切 
北京電院議通令京内外禁濫發官電 
北京電許蘭洲電告派楊參謀長謁陳陜督商洽收撫郭樊辦法已同意實行 
北京電内部准直隸黄河河務局局長呈請薦任葉樹勛爲南岸分局長程長慶爲北岸分局長（以上六日） 
北京電政府將從湘督之請照福建辦法任湘紳秦炳直爲清鄉督辦 
北京電政府决就哲里穆烏召達卓索圖錫林郭爾四盟中擇其素親中央者分任宣慰同盟各部 
北京電北洋漁業公司有人謂其附外股農商部正在調查（以上七日）以上中孚通訊社電 
北京電吳鼎昌於昨晚謁見錢總理將於本日晋謁徐總統七日） 
北京電今日午後四時外交部及日本公使館雙方議定後同時發表參戰借欵契約（七日） 
廣東電廣西議員陸榮廷之股肱覃超於二日由滬回粤因報告議和會議實情於三日啓程赴南寗 
廣東電華僑議員等聯名電致南洋華僑云傳聞北京政府特派許世英勸誘華僑應募八年公債請斷勿應此項公債之募集（六日） 
東京電朝鮮現又再起騷擾傳聞日本政府四日開内閣會議時已决定將執斷乎之處置（六日） 
東京電蒙古喇嘛僧八名今日抵東京佛敎四團體及多數中國留學生往迎之該喇嘛僧等訪問中國公使館首相官邸外務省等（六日） 
東京電日本外務省已正式發表承認波蘭國 
東京電日本駐華財務官小林博士已提出辭表中國政府聘爲法律顧問之舊大審院檢事板倉博士定於十二日赴任（七日）以上東方通信社電 
東京電對華新借欵團有風傳日本不加入者此决非事實日本以率先勸誘美國借欵團慫慂其加入之關係上無論當加入新團體乃當然所必至也 
東京電德川公爵之赴華游歷延期（七日） 
東京電野田遞信大臣於昨日招宴章公使開送别午餐會（七日） 
東京電喇嘛僧之視察團一團於昨日抵日京迎者多至九千人（七日）以上共同通信社電 
[美國無線電]  
　　五日巴黎電威爾遜總統近患小恙今日漸佳今明皆休養不視事大約星期一日之大會議總統可以加入兹據總統之親身醫生葛雷生海軍中將云總統已無恙矣 
五日巴黎電福　上將自唐齊克來電通告協約軍事會議之協約軍隊在歐洲者共一千二百二十六萬三千人刻已解散者祇百分之二十五云 
五日巴黎電美國海軍總長丹尼爾及其隨員已往意大利會晤意官員 
五日巴黎電上星期日威爾遜總統會議於法總理克勒滿沙之室内力請同事諸公和衷共濟將諸事歸束務期一致對德 
五日巴黎電孟祿主義之修正案及日本所提種族問題皆未加入已修正之國際同明約章中將來或於和會開會權大會時提出云 
五日巴黎電日本之種族平等問題澳總理許士最反對英政府亦不贊成蓋恐自後引起印度問題也五日巴黎電瑞士在歐洲本以純粹之中立國著名近亦欲加入同盟但不願棄其原有之中立同盟委員會之意見則以有背約章若加入同盟必不能再中立云 
五日華盛頓電今日陸軍部通告云算至三月二十一日美國所製第十二號自由式摩托作軍用者共二萬零四百七十八具 
五日華盛頓電今日參謀總長馬希氏云阿欽葛爾之軍事情形甚得手協約軍决不至棄陸登舟美國軍隊定於六月之末調出之 
五日華盛頓電近來日人移居菲列濱島者日衆今日菲島上議院院長兼獨立委員會會長宼松氏否認此説略云日人往來菲島者固不少但近日並無增多之説再日本政治對於菲島除發展商務外想無他項用意云 
五日紐沃令電紐約銀行副長便宣氏在銀行家大會演説云美國之財力已遠勝英國可以鉅欵長期借出至於工業商務與運輸均大進步云 
五日紐約電兹據巴黎之美報協會記者電云五月中旬美國會將開特别會議總統届時可歸再上議院或將提早先開云 
五日華盛頓電代理海軍總長羅斯福氏布告巡洋艦名加代奴及加爾凡斯頓者又砲艦名撒克門司多者鷹艦第一第二第三及潛水追逐艇若干艘已奉令直駛向英國之坡此茅斯港報告於美海軍司令新姆司中將該軍艦將來之行動應受海軍大將克那卜氏之指揮惟羅氏不承認該軍艦等奉命開往俄國北部僅言稍遲或往該處耳美艦現在俄水面者僅名約克登之砲艦一艘在穆爾滿斯克地方不日即當開回美云 
路透電 
[歐洲和議近記]  
　　二日倫敦電今日下議院因和會處分償付賠歀之問題辯論甚烈有若干議員表示疑慮恐德國規避償付全數之謀竟告成功以爲目前德國固有破産之虞但若發展其利源則德國力能清償且集於巴黎之代表其職務在交出債單若决定德國能付幾何則非其職務至於設法償債乃德國自己事也波拉勞氏答稱俄國里甯政府提出和局條件之説想無根據渠與首相皆無所聞至賠欵事英政府仍主張向德獲取所可得諸德國之欵額英政府對於此從未爲威爾遜總統之言所動就戰局全部難題察之確得今後之和平乃美國目的之一吾人與法國情誼和好吾人與美國則不乏誤會苟非吾人與法美兩國得極密切之了解以此爲戰局之結果則所失必多英政府承認同意諸國中其所遭之困苦有更甚者兹願善遇之但關於處分賠欵一事英政府必須公正對國也云云 
三十日巴黎電巴黎盛傳和會美國代表曾考慮能否與俄國過激黨開談判一事協約國各報聞此消息一致竭力反對大約此議不致提出 
三十日巴黎電四代表會議之主要困難乃在薩爾大煤區應否割讓法國法國急需該地以抵付其北部煤礦之損失解决困難辦法似將定爲三種疆界白土地曰經濟曰軍事薩爾區域則將列入經濟疆界 
三十一日巴黎電據和會各界聲稱歐蘭都氏牧野男爵斯末資將軍哈何斯大佐所組之委員會决定以日尼瓦爲國際聯軍會設在之地點協約國則極主設在不魯塞爾俾其所受痛苦可得精神上之報償 
二日巴黎電據某界聲稱德國大約須出賠欵英金四五千兆鎊 
三日巴黎電法國外交界現信來因河左岸將作爲中立區域由法比軍佔據之至賠欵付清而後已三日巴黎電西班牙亦欲加入國際聯盟會 
三日巴黎電巴黎日報謂四代表會議議决德國應卽付現欵佛郎六千兆枚及交出各種股票原料商品其數約值佛郎三萬兆枚媾和草约中並不開明德國所應付之賠欵總數惟開列德國所應付給之各國國名另設一協約國委員會每年規定德國應付之數三十日巴黎電波蘭總統巴特里夫斯基氏已啓程前來巴黎 
三十一日巴黎電丹齊應否作爲波蘭之城四代表仍未議决量近提議則擬將該地作爲自由城 
三十日巴黎電半官公報云二月十二日土政府致文駐君士坦丁法英美意大員承認開放博斯波魯斯及韃靼二海峽之主義惟説該諸大員須保持土耳其土地之完全 
[協約國與俄匈]  
　　一日倫敦電路透電社得悉柯爾恰克海軍大將之兵今已進至鳥發西五十餘哩西比利亞軍最近之攻勢曾俘敵六千人獲戰品無算又在鳥發獲大船十四艘據俘虜聲稱紅衞軍士氣沮喪薩瑪拉一處逃者有一萬八千人之數 
三日倫敦電路透電社探悉協約軍在末滿斯克之境狀頗足令人憂慮派兵往援乃極重大事美兵一隊已趨赴末滿斯克海岸而英兵亦將繼進衆料過激黨不久將在亞昌格爾進擾協約軍驅之入海按白海在此後兩月内仍將凍冰協約軍將仍爲兵所阻隔敵軍人數較衆故協約軍或將遇苦難之時日亟宜援助不容稍緩末滿斯克爲温水口岸非至協約軍退出亞昌格爾後協約軍不能退棄之今日西俄大局頗類昔年美沙波太米亞之克特但出兵援救則尤關重大今埃容賽將軍已被簡爲西俄總司令其人軍事經騐頗優故一般輿論皆屬望之 
三日倫敦電陸軍部報稱高加索希庫爾將軍佔據台里克河夫拉狄加夫加士鎭最後擊敗過激軍十萬人俘虜五萬人並獲武裝火車十三輛砲二百尊高加索北部已無過激黨蹤跡希庫爾將軍現以哥塞克兵等組織新師 
三日羅馬電意兵已在小亞細亞亞達里亞登陸出示宣布意兵之登陸乃爲該處騷亂損及耶敎徒所居區域之故 
二日倫敦電今日巴黎公報云斯末資將軍現赴匈牙利調查關於休戰之某種問題因高等軍事議會欲知此消息也 
二日巴黎電據官中宣稱斯末資將軍已代表協約國政府赴匈京調查羅匈兩國關於因該會和會所定新界線性質發生之事端 
四日倫敦電巴黎各報訪員斯末資將軍已赴匈國率有英國隨員十二人奉命調查匈國之現狀及匈羅爭端衆意以一國代表從事調查其收效可以較速且較有力斯末資將軍今顯代孟琴將軍赴東蓋孟琴將軍仍居法國也 
四日倫敦電北俄英軍司令部戰報云三月在十一日過激黨猛攻波里化碩基東面之英軍四次翌晨復行進攻均爲英軍所敗英軍俘虜中有聯隊長一員據稱此次攻擊乃求分一勝負云 
三日倫敦電路透電社得悉柯爾恰克海軍大將之兵四百人近着雪鞋由西比利亞北進加入北俄協約軍據確實消息俄迭薩防兵兵力近已大爲增厚法司令深信必能扼守該鎭過激黨已抵俄迭薩之外防外防甚爲鞏固 
[德國之近狀]  
　　三日柏林電末尼克各報載稱巴伐尼亞政府現與俄國磋商聯盟事宜所持理由爲協約國糧食之接濟殊不足恃而俄國允以榖濟之云羅爾區之罷工風潮已延于克虜伯罷工者今已有十二萬人亨邦境之鑛工已全體加入罷工行動羅爾鑛區代表已命於十日停止守護鑛穴之舉故恐將决水淹鑛 
一日丹京電柏林消息佛蘭克費特之大局大有進步刦掠者死十六人内有女子四人愛森與波春罷工風潮僅稍蔓延 
二日柏林電柏林五金業之用人三萬同盟罷工二日柏林電伏錫斯志報韋瑪訪員電稱多數社會黨已與政府商妥在國會提議修正憲法將勞兵會制度加入憲法 
二日柏林電德政府拒絶巴伐里亞聯邦提出參與和會之要求 
[各國近事記]  
　　二日倫敦電國際工制委員會集議三十五起今已畢事但其報告未能使人完全滿意以各國中有爲憲法所束縛不能接受各種義務者也報告書分兩段第一爲條例四十一條依據英國所擬草章而定第二爲宣佈大綱之文九則此項大綱擬列入和約凡僱主與工人之集會權男女工資之平等每星期工作四十八小時之制度外國工人與本國工人待遇之平等皆包括於宣佈文中條例第十九條甚關重要此條爲應付美國某某聯邦憲法之特點起見故有工會議决各案必須於一年内提交各國合格當道以便核匯制定法律之規定再確使各國遵守工會條件之機關業已設立是以國際聯盟會之秘書長可指派僱主工人與局外者各一人合組審查會且許人向國際聯盟會之永遠國際法庭呈訴如缺席之國不允遵行此法庭之裁判其他諸國可採行經濟方法以抵制之尙有可注意者英國印度等藩邦或任何國之領土此後得由國際聯盟會行政議會認爲完全自治可依照條例享受敎訓擔負義務與締約之各大國無稍區别至於非完全自治之領土則工制之實施除本地情形斷不能適用者外由丹國擔任之 
三日倫敦電愛倫貝將軍一日電稱埃及時局確有進步開羅安靜他處亦漸肅清惟埃及上部仍稍有騷擾但三月二十八日至四月一日已漸減十二自行隊刻在埃及上下兩部備戰而從蘇丹出發之軍隊已抵魯克索爾 
一日華盛頓電英國驅逐艦四十餘艘偕美國驅逐艦六十艘將聯合巡洗於下月美國飛機飛渡大西洋之路線届時運兵艦之渡洋者亦將陸續不絶 
三十一日巴黎電聞比國司法部决議驅逐境内之德人 
[公電]  
　　熊克武致徐錢電（銜略）頃奉軍政府轉唐總代表及各代表銑電當即致電北京徐菊人錢幹臣兩先生文曰急北京徐菊人先生錢幹臣先生鑒和議繫國家安危經無數波折始獲成立今竟横生障碍致使停頓且呈破裂之象言之可爲痛心誰啓釁端誰尸其咎已往之事實所共聞知固未可以口舌爭也近頃來公嘗以三令停戰自謂以誠意求和矣前此劉存厚之襲攻近日陳樹藩之激戰三原富平涇陽等處悉被包圍全陜人民益陷水深火熱中此猶可諉爲陳樹藩等之抗不奉令也至若中外報載在陜北軍之餉械輸運不絶即劉鍾方面亦時有接濟戰禍之助成抑又將誰諉乎參戰軍之擴充軍事協定時效書之簽定拚國家於一擲拂衆意以圖逞此猶可諉爲主戰派之脅迫以行也至若參戰借欵之提用八年公債之籌發蔑視和會甘犯不韙抑又將誰諉乎且公所持與西南義軍言和者以能統一北部也彼阻碍和平之主戰派諸人於公皆爲部將即或抗不奉令或迫公以所不堪正宜著其罪惡嚴加懲處今乃先自屈服又復巧爲廻護則是本無控御部衆之能力而徒與義軍作無謂之周旋本無排除和平障碍之决心而徒爲憂危念亂之虚語則是内欺國人外欺友邦并自欺其代表以此停戰戰安可停以此求和和安可得自始至今凡公所謂誠意者似亦不能自持試撫衷自問果足博國人信任否耶克武治軍蜀中一年以還保持地方靜待解决每念生靈何辜横遭荼毒終夜徬徨憂心如擣又懼内亂紛乘或竟引起國際之戰爭而深冀迷信强權主義武斷主義者鑒於暴德覆轍而翻然改圖不謂遷延歲月危機日迫和會停議之惡耗傳來國人之屬望已絶川中將士無不憤恨塡胸北向爭欲一戰者當知西南義軍喋血冒死求伸民意歷兩年而不少衰此必須先有一二開誠布公之舉動以平其氣而决非無責任之空言所能和緩事至易明公無再計若能察度大勢俯從輿論則第一宜罷免陳樹藩撤退在陜北軍以爲統一北部實行停戰之保證第二宜尊重和會予代表以全權而遵守其議决各案若並此尙不肯爲則一面言和一面作戰古今中外無如此矛盾辦法且今日旣不能以停戰號令部將他日又何能使部將服從和議以理而言和固無從置議以勢而言即議亦難期必效若是則克武無以答國人之屬望釋將士之憤激亦惟有忍悲揮戈收淚口絶而已何去何從惟公圖之熊克武叩卅一印特聞務請一致主張排除障礙以建設永久眞正之和平武雖不敏擐甲以俟熊克武叩卅一印 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[蒙事問題之外訊]  
　　華北明星報云庫倫都護使陳毅於本月一日曾電呈政府報告外蒙各王公等業在庫倫召集會議其結果以各王公等雖贊成自主主義然不願招惹外力參預故日前謝米諾夫曾邀請各蒙古王公與之通同一氣確經各蒙王力予謝絶足徵此次外蒙所爲一切與謝米諾夫毫無關涉至於活佛哲布尊丹時常多病雙眼失明陳護使最後陳請政府對於蒙事宜用感勸政策謂能如此則外蒙斷無亂事之可言云云聞黑龍江督軍現奉政府命令飭於該省地方籌設一邊防事務所專司邊防事務以免蒙古亂徒侵入該省謀爲不軌據奉天督軍張作霖致哈埠巡防管帶電稱許蘭洲旅長所帶之奉天混成旅現仍駐紥陜西惟目下該省旣已確實停戰則此項軍隊無留秦之必要擬調赴滿洲與西比利亞邊界地方以資阻守蓋以可薩克軍統謝米諾夫用離間之計煽動蒙古自主主義而蒙人智識淺陋易受其讒言因是東省軍民長官頗以此事爲憂不寗維是有一般愚蠢華人受謝米諾夫之利誘入黨充作爪牙刻下往來滿洲與赤塔間絡繹不絶至俄國官長亦窺破種種危險情形因是於中東鐵路往來客車中盤查旅客異常認眞獨對於形跡可疑者特加詰問搜查尤嚴 
[中東西伯利兩路解决消息]  
　　華北明星報哈爾濱通訊云協約各國曾於海參崴開軍事會議中國除派駐俄劉鏡人公使代表與會外又加派賈中將參預會議查此次各協約國召集斯會之宗旨係討論各協約國在西比利亞及中東鐵路軍事運輸各問題藉以補助日前莫力斯氏所召集之鐵路會議之未及提議事項聞中政府因要求與協約各國在中東鐵路享同等之利益擬捐助該路一部分之經費以供各協約國管理該路之用并聞中政府所擬捐助該路經費之欵將向美國商借 
哈爾濱道裏道外兩商會於日前同時接到海參崴華僑商務總會函稱各國協定之西伯利亞鐵路及中東鐵路共同管理案於三月十七日午後發表其一部分大致如左（一）中東路主權西伯利亞鐵路歸各國共同管理中東鐵路係中國主權所及完全得各國承認（甲）中國在該路得依據中俄原訂合同有設立督辦之權（乙）中國在該路沿綫有自由設立警察之權（二）西伯利路管理西伯利亞鐵路共同管理之辦法係由派兵駐在西伯利亞之各國代表組織委員會以資監督甲）委員姓名英國薩扎爾斯耶里阿杜意國喀斯比爾中國劉鏡人日本松平俄沃穆司克之烏斯杜維哥夫美國斯米士法國哥爾朱阿哈埠商會接得此函以爲會議行將就緒運輸當較前便利糧商盼望糧石出口價格因而暴漲小麥每舖得由羗洋四元二角漲至五元八角大豆每舖得由羗洋二元七角漲至三元六角其餘亦皆提升惟不似糧石提升之暴耳 
頃又據北京消息某方面接威埠來電西伯利中東兩路管理權業經議定仍歸美日兩國分段管理長春哈爾濱間歸日哈爾濱海參崴間歸美由三站經伯力至赤塔歸日由哈爾濱經滿洲里至沃木斯克歸美我國僅取得中東一段之護路權云 
[歐戰死亡人數之調查]  
　　中美新聞社云美國陸軍部調查各軍死亡人數共計七百三十五萬四千人悉依協約及敵國官府報告又經參謀總長馬希氏立一表如下俄一百七十萬人德一百六十萬人奥八十萬人法一百三十八萬五千人英七十萬六千七百人意四十六萬人土二十五萬人比十萬二千人布十萬人羅十萬人塞十萬人孟十萬人等美五萬人 
美軍從戰於法者算至休戰日（卽一九一八年十月十一日）共二百零五萬六千一百二十二人用英法美意四國之船運送及戰畢調回大半乘美法船其已抵美境者皆在紐约登岸卽行遣散 
[紐約倫敦之金融]  
　　中美新聞社接紐約消息云當地金融市面並無大變動惟已有活潑氣象紐約銀行公會之各銀行共有準備金四千三百萬元（超過法定數）借出之債則減五千八百萬各銀行往來賬之常年利息自三釐四分之三至六釐三個月之短期行息五釐半商業往來匯票拆息亦在五釐半以上市面現欵交易仍未大活動公債之發行卻甚踴躍第八次國庫劵五億元定額今出售數已超出四千二百萬至於股票市面上下情形不一城中電車公司以生活程度日高開支大加要求加價紐約之鐵路公司今已清理賬目因此電車鐵路股票皆跌又國際匯兑近以英法不表同情深受影響英美間匯水已跌至四元六角二分美法間祇二零八法郎意大利之公債票仍在市上做買賣惟匯水亦跌祇七零四分之一麥爾（意幣）美政府近又借與意政府金七千五百萬連前之債共十四億九千一百五十萬美國一月份商務出口五億八千八百萬進口二億三千五百萬日政府購入美國庫劵值洋三億日元以上所述皆華爾街（銀行匯票交易所皆集於彼）之報告倫敦則有龍巴街金融消息略云英政府之取締金融政策以取美國制度將來存欵及國庫劵之利息皆將減輕又聞英國銀行董事云現金準備仍不可動英國所借美債算至二月二十八日共計四十億三千二百萬元日來英商十分注意對外貿易孟指斯脱商會於三月二十日特開大會决定派一商業觀光團來中國内有棉業製造代表船業代表及官吏等人 
[西貢船塢成立記]  
　　法國無線電社西貢通信云上月十九日越南總督在西貢舉行製造局船塢成立典禮此塢專爲承造三千至四千噸之船而設蓋建造船舶工程艱鉅而在平地泥濘之所尤難奏效此所以有船塢之建築也連屬該船塢者有鐵屋數座如圖畫打樣室等亦皆爲該造船工場所需要者查已成之建築物需用材料内有水泥一千八百桶石片四百五十方邁當一沙三千八百方邁當與軟鋼一百六十桶是日清晨八時越南總督沙洛氏蒞臨船塢寳星煌耀態度從容偕行者爲交趾長官馬斯伯洛氏海軍上將愛斯底納氏率海軍大小官員歡迎如禮遂偕赴船塢附近通衢所築之高台舉行典禮當時主賓相繼演説首由水力工程員報造建築工程情形凡材料之支配工程之進行悉由該員獨力任之海軍上將繼起演説曰迂舊之法不得不先行革除而後新法可行進步始著復曰吾法蘭西各項行政不免發生困難情形惟此間一切尙無十分棘手處蓋自吾總督以海軍製造局經費列入藩屬預算案以來所有困難已稍減矣又曰去歲十一月終接奉法國政府訓示令建造三千一百噸之新艦現此事正在籌備中所需鋼板機械等皆將由美國陸續接濟苟此新艦一旦在越南造成行駛海上非但爲吾藩屬之福亦吾法蘭西之榮也越南總督之答詞頗長主旨在欲堅守其所主張之政策昔年曾有人極端攻擊之斥其政策之不合顧沙氏政策今已卓著成效贊助而維持之固吾人之責也沙氏惟一之政策欲發抒種種計畫以展拓越南經濟上之勢力而組織越南艦隊亦爲其計畫之一歷來越督其能懷抱堅决之主義實行其計畫者除杜美氏外惟沙洛氏一人而已縱沙氏籌畫之政策未必能一一收完滿之效果然苟無人提倡而鼓勵之則將永無成效可言故吾人宜匡助之未可以其計畫未必有成而遽起責難之也 
[龔財長辭職之原因（冷眼）]  
　　日前財政總長龔心湛氏因與靳陸軍衝突憤然辭職赴津總統因一時覓替無人派田文烈徐樹錚二人赴津挽留龔氏感首座厚意遂偕田徐二氏返京次日仍到部照常辦公惟龔之辭意已非一日不過因發生衝突而實行耳目前雖仍到部然四面受敵依然如故恐終不能久留也兹列舉其原因如下 
（一）財政困難今日財政之困難爲民國成立以來所未有各省解欵旣截留停止大宗外債因南北和議未定無法磋商每月經常收入除鹽税餘欵四五百萬元外寥寥無幾而經常支出月需一千五百餘萬元臨時支出不與焉各署行政經費尙可拖欠數月而軍餉則刻不容緩龔氏受任之始幸得銀行團放回關餘四百餘萬始得渡過隂曆年關今則一錢莫名而各軍事機關又日夕逼索欠餉八年公債又遭各方反對龔氏點金乏術坐此大藏椅子誠有束手待斃之勢故不得不出於辭職之一途也 
（二）銀行絶援財部每月開支各項經費向依中交兩行墊欵爲挹注今因國庫空虚借貸無門經常收入除各省印花雜税等項外爲數無幾銀行鑒此情形欲其墊付鉅欵勢必不能龔氏於中交兩行感情不甚浹洽故財部頻呼將伯而兩行終未應命鈔票墊欵旣絶對停止現洋墊欵又非有確實之擔保不能通融中國交通同爲國立銀行同屬於財部範圍之内今亦無法如此龔氏不得已乃向各小銀行四處告貸月納一分五釐之利息此種情形鳥能維持現狀乎 
（三）減政難行龔氏到任之初本其皖系財政家之薪傳首唱減政主義以救財政之窮困如裁併駢枝機關京外軍政經費减發二成搭放八年公債果能循序實行未始不無小補無如裁併駢枝機關因權力難及未能實行即財部附屬機關因種種窒碍亦未能裁併一處平日所宣言之裁員問題至今不能下手此减政之不能實行者一呈請總統將京外軍政經費自三月起一律减發二成大遭内外之反對靳陸軍之冷譏熱諷司法界之提起公訴如此之類不一而足龔不得已乃將原案取銷此减政之不能實行者二减支二成經費旣難辦到復規定自三月起於薪俸中搭放八年公債二成現除財政部本部外餘皆各自爲政幾無有一部能奉行者卽國務院三月分經費依舊照十成發給其他可知此减政之不能實行者三此種最後政策旣遭失敗則惟有出於辭職而已 
（四）與靳衝突靳龔兩氏本無絶對不相容之處初因軍費减支二成靳氏期期以爲不可彼此遂釀成惡感繼因外蒙獨立派軍赴庫向龔面索開拔費一時未能應允遂大起衝突及龔氏由津反京而靳又以辭職聞現雖經有力者調停靳亦已不復堅辭惟此後各項軍餉爲數旣巨又難延緩財部處處與靳氏有直接關係而靳又不能稍事通融實有令龔氏不能不下台之勢（五）議員反對龔氏本係議員出身爲安福派中之一分子昔日擁護上台者爲議員今日欲推倒之者亦爲議員從前兩院選舉龔爲財政總長本挾有無窮希望不意龔氏到任後無法敷衍於是同黨議員紛紛渙散今日提起質問明日提起彈劾雖非盡屬安福同人要亦不滿意於龔氏者居多日昨光雲錦等又提起彈劾錢總理案而目的專在龔氏一方政界風潮正方興未艾也 
總之龔氏目下身在重圍之中財政困難旣如彼各界反對又如此實有令人不能再居之勢欲脱除煩惱祇有辭職遠引一途令乃戀戀不舍去而復返豈龔氏於財政前途已有把握各方反對者已可疏通耶則非局外人所能知矣 
[醖釀中之大生銀公司近况]  
　　梁士詒之大生銀公司現下起草委員正在從事總則之超草大約不日即可告竣經全體大會之承認則行成立聞梁氏擬令南方銀行界均行加入該公司現已派代表赴上海接洽一切 
又據日人消息鐵路統一問題今尙甲論乙駁未歸一致而梁士詒氏所謀劃之大生銀公司旣經成立該氏對本問題之旗幟愈覺鮮明據確實消息梁氏對鐵路統一問題最初表贊成交通次長葉恭綽氏赴歐時本問題旣已發生該次長對於共同管理持反對之意見梁氏欲派遣葉次長赴歐乘其不在謀新舊交通系之握手以便本問題之進行葉氏在美與美國當道接洽之結果改共同管理之名稱爲統一於是阿卜脱氏來華梁氏之計畫旣著著進行遂有大生銀公司出現相傳近來梁氏與林長民氏意見不甚相合故銀公司之成立尙有許多障碍 
[洪述祖已執行絞决]  
　　主謀剌殺宋遯初之洪述祖前經北京地方廳判處無期徒刑洪氏不服上訴於高等廳高等廳維持原判洪仍不服上訴於大理院高等檢察官亦即提起附帶上訴附帶上訴者即附帶於被告之上訴也同時宋遯初之子亦呈檢廳伸寃故大理院遂判改死刑判决後當即收入監獄經過總檢廳呈司法部交高檢廳種種手續前日其表弟莊思緘爲預備後事昨日（五日）上午十一時在京師分監執行絞决當執刑時該犯甚爲從容寫書信五封詞致均佳聞三信係致其三愛妾者皆爲處分財産之事又立有遺囑監刑檢察官照例訊問據該犯供稱自知因渠一案之故致使南北不能調和吾年已老亦可一死以贖前愆云云聞絞决該犯機器本係購自法國初時先用一狗以爲試騐後曾絞决兩犯均甚得法詎洪被絞後身首即分離經司法總長及典獄長親到查考身首分離之原因乃請專門醫學生三人爲之縫好據云係年老肌肉不堅且係身量過重所致 
另一消息宋案要犯洪述祖昨日上午十時四十五分由高等檢察官張汝霖到西交民巷京師分監監視執行甫上絞機將立脚之板抽去洪之身體肥碩立墮地坑中頸斷頭落血肉横飛執行官吏頗爲失措立請示司法部後乃由北京醫學堂派學生三人將其落下首級用針線仍爲縫諸頸肉之上外則帖以硼砂膏待今日由彼家族領去收殮 
[山東公團致歐和會要電]  
　　聲訴青島問題山東省議會敎商工農各會爲青島問題分致歐會中吾國及英美法意四國各專使一電兹錄如下（致陸顧王專使電）自日本佔據青島數年以來吾國始終抗議不認日本承繼德國權利嗣經吾國加入協商更無與日人單獨締約之理乃去年九月政府　聽一二私人換文訂約啓日本以後來藉口之資陷東人於没世不復之慘屬在國民同深憤慨迫切呼籲若罔聞知不知政府是何用意查此種密約旣未經國會通過復不由元首蓋印且於威爾遜宣言大相反背對内對外均無所可今歐洲會議將次解决失此不圖悔且無及此事關係吾國存亡務望力主取銷勿令千載一時之機敗壞於一二宵人之手全國人民實受其賜（致英法美意四國專使電）自日本佔領青島德人在山東所有一切權利敝國始終抗議不認日本有承繼之權嗣敝國加入協商更無與日本單獨締約之理全國上下主張僉同其去年九月與日人所結膠濟高徐順濟鐵路各約乃敝國一二私人秘密商訂未得國會通過且與美大總統宣言顯然違反對外當然不能生效此案關係東亞和平與敝國更有直接利害務望諸公力持公道勿惑浮言所有關於青島及膠濟各路問題確以敝國爲主體不容參第二國之要求須交和平會議公判由德直接交還以維公法而固邦交母任企禱 
[新衆院五日常會紀]  
　　兩派又起奮鬭新衆院昨日（五日）下午一時開會王揖唐主席延至二時始足法定人數議員出席者二百零七人政府委員三人先由秘書長報告重要文件次由主席報告議員請假在七日以上者三人可决者二人否决者一人遂照議事日程開議第一案修正國會組織法第五條衆議院議員選舉法第九十八條案初讀政府委員説明主旨太略謂國會組織法五條蒙古十九人改爲二十人衆議院議員選舉法第九十八條哈薩克一人下加呼倫貝爾一人説明後解樹强主張依法付審查政府委員要求省略審查表决多數遂省審查即開二讀會二段合並討論無修正照提案表决多數三讀會文字無修正遂守全成立接議第二案民國八年三月至九年二月本院預算書（審查報告）委員長烏澤聲逐項報告衆無異議付表决多數通過第三案工商會組織法案（魏福錫提出）初讀提案人説明理由略謂中國自海道交通以來工商多未發展每多落外人之後兹以提倡工商業起見故提出此案何海鳴謂此案本員甚爲贊成但對會員資格不無疑問蓋工爲勞働家之一其代表非有知其甘苦資格不能爲之代表符定一主張付審查表决多數又以付法典實業二股審查表决多數第四案僑務局官制草案修正案（何海鳴等提出）初讀提案人説明主旨略謂我國僑工動輒數萬萬非數人兼任所能辦理故本員有此修正光雲錦解樹强等主張將此修正案政府所提之僑務局官制案審查會令併討論表决多數第五案擬請政府維持中交票價建議案（羅正緯等提出）延前會無討論主席以成立付表决多數第六案請政府援照棉業成案設立荼業管理局簡派大員督辦其事並請撥借官費維持茶業建議案（黄立中等提出）提案人説明理由後周棠謂第五案前經二次表决請財政總長出席均經可决此次當然有效繼續請龔總長出席陳光譜謂此案已經通過現討論六案周議員當討論五案時是否在場周謂當表决時未聽明瞭吳文瀚謂可俟六案完畢再提起臨時動議又接議第六案衆請黄立中將棉業成案提出再行討論周棠復登台演説請財政總長出席光雲錦謂按之先列臨時動議所議决在第二次當然不生效力於是全場秩序大亂人數不足遂宣告延會時方三時 
另一消息昨日衆院開會時議員杜棣華請主席先以電話請龔財政總長出席王揖唐却之謂照議事日程俟議到第五案時再説及至第五案王揖唐問此案是否成立請大家表决蓋安福系不准變更議事日程欲將請龔氏出席一層作爲今日臨時動議一經表决不得多數即打消無事故非安福系主張前次表决繼續有效昨日議程上亦注有延前會字樣認爲非臨時動議之案所以議至第五案時王揖唐開口就問是否成立彼意欲乘非安福系之不備糊塗表决則前會所已表决之出席質問輕輕推翻而龔心湛可以不至受窘不意事爲周棠所覺察當即發言謂此案前日經過兩次表决今日當然繼續前日之表决請財長出席答覆况本院今日議事日程明明注着（延前會）字樣則應以今時接議前日未了之案王揖唐謂第五案業付表决周議員發言已遲及至第六案議完周棠又登台陳述繼續前日請龔財長出席之理由安福光雲錦見勢不佳授意同系議員一閧而出據聞非安福派决定非達到龔總長出席質問之目的决不甘休云 
[蘇省之棉産近狀（靜觀）]  
　　蘇省産棉之區以松太通三屬爲最夥其他及蘇之常熟揚之裏下河等處亦間有種植者農商部上年特派第二棉業試騐場場長高文炳前往該地調查棉産狀况計所到十有一處費時及三月之久據其所報告知蘇省産棉總量六七兩年平均約實棉六百萬擔可得棉花二百萬擔每擔價額以三十元計即共得六千萬元至運銷外洋就上海一埠調查六年總額爲七十九萬擔七年總額爲八十三萬擔其中運往日本一國者六年約六十一萬擔七年約六十五萬擔至外棉之輸入量在六年約二十七萬擔在七年約三十八擔輸出入兩項抵銷即净輸出土棉於外國者在六年則五十二萬擔在七年則四十四萬擔若平均六七兩年間棉花進口净量約得三十三萬擔此三十三萬擔皆美棉也美棉纎維長而細紡紗各場多樂用之今爲蘇省計上海一隅已設有紗廠多處每年需要之量必日益增多勢當推廣棉區輸入美棉種子先求無需外貨之輸人然後再求供給於他人照美棉實棉一百斤製得棉花三十四斤計算即蘇省每年應需美棉實棉一百萬擔以普通地力論假定每一畝能收穫實棉一擔即應需一百萬畝每一畝種實棉約五斤即需種五百萬斤合計之即五萬擔矣此一百萬畝之棉區如何設法推廣五百萬斤之美國棉種如何設法移植則地方實業行政機關與農業團體似不可不公同負其責任也 
[京華短簡]  
　　昨日（五日）星期六國務會議海陸兩總長未到其他各總長均出席繼續討論出兵防邊案聞此案内容關係重大田中玉陳毅及參戰處均有主張提擬從根本上討論具體辦法非一二次會議所能决議故昨日仍未完全决定次爲曹錕電呈收束軍隊核減軍費辦法照准並决發指令奬勵其令文擬就略謂該使裁減軍隊爲各省先導具見體念時艱力顧大局深堪嘉尙所擬辦法交財陸兩部迅核辦理云云又湖北政務廳長决定任命王鄂督所保之韓光祚即日下令 
政府對於四國公使抗議八年公債問題已於四月二日答覆公使團接到此項答覆後當即移送銀行團刻銀行團對於該答覆正在研究中 
財政部因提用三月份鹽税餘欵曾向關係銀行團交涉請求交付聞銀行團現已决議將上月分餘欵三百六十六萬七千元由上海天津兩處關係銀行於七日交付財政部已將此旨通告財部 
國防軍訓練處現擬設立軍械局軍醫院車電處三機關其地點即分設於通縣保定西苑等處已由該處軍務課訂定章程其成立之時期約在四月間 
張敬堯近有一要電到京内係呈請核准借欵並請速爲裁奪其借欵條目約分數項債權者係日本興業會社其要點如下（一）欵額四百萬元（日幣）（一）年利八釐（一）限期十五年償還（一）抵押以建築商埠之所有物所有利益爲抵押（一）用途興辦實業及軍政補助費一俟中央核准之後卽可簽字財政部以張屢次索欵無以應付特將張電提交國務會議業於昨日議决照准 
陳樹藩違法種烟冀以所獲大利藉資軍實乃事爲某國敎士偵知電告北京萬國禁烟會及公使署遂引起外交問題陳樹藩覩此大懼遂急電某要人謂兹事於我有三不可此項陳述之結果某要人亦頗同意現聞陳已飭其栽種烟苗之區域從事剗除將來如何雖不可必然陳之種烟計劃已受絶大打擊矣 
[中美新聞社之北京雜訊]  
　　通信員頃接在陜督陳樹藩署中供職之某可靠華人通信員來函謂陳督預料今年陜省鴉片税可收一千二百萬元業根據此宗收入向湖北兵工廠定購新槍五千桿供該省北軍軍用並以欵項从給奉軍司令許蘭洲用以收買南軍首領郭堅及樊老二現郭已爲在陜奉軍第一旅旅長樊爲奉軍某團團長陳許之所以收買郭樊乃預期不久續有戰事故欲收二人爲己用云該通信員又謂目下西安謡傳陳許漸相携貳許欲推翻陳自爲陜督揆諸事實則許且已與于右任暗中携手擬以予爲陜省長許則爲督軍至陳與于絶無接近之象就現狀觀之陜省永久和平爲時尙遠張瑞璣尙在三原與于右任商議擬聯史拍電報告北京及上海謂陜省已無戰事于氏對於此層之辦法如何西安尙無所聞惟料于實在觀望以待本省或有關於彼自身之新發展至張瑞璣氏西安人多視爲眞正爲中國大局設法極望上海和議重開惟其辦事手段不免迂曲耳 
衆議院各股股員昨日一時至三時開會討論政治財政各問題其主要者爲國家平等中國對於滿蒙之主權取治外法權關税平等取消各口岸外人租界及外人開礦權利等經辨論之後王保羣氏主張併爲一决議案并主張各國權利平等中國對蒙藏應有宗主權中國關税與各國均等取消各埠外人租界及不許外人有開礦特權經大多數贊成通過當即咨請政府電達巴黎華代表又人種差别問題亦經討論决議以此事旣經日本在和會提出中國不必再提云 
徐總统於隂曆三月三日上己節特召舊文學界有名耆宿至瀛台煑茗賦詩前清遺老梁鼎分樊樊山趙爾巽等均到中國舊習文人於上己節踏青賦詩賞玩春景是日諸遺老均有吟詠於出宫时呈諸總統徐氏文名素著且善作書今雖政務殷繁以中國文學有喪失之懼猶時以維持爲己任云 
俄使昨向外部抗議派華軍至外蒙謂此舉違反中俄蒙一九一五年之約惟説者多謂此約實已無效以此輩已有五百人赴庫倫又五百人赴恰克圖皆逾於該約規定之數也至此次中政府又擬派兵至赤塔附近伺察謝米諾夫之行動恐俄使亦將提出抗議政府接庫倫中國長官陳毅電告謂蒙古王公於四月一日開會反對獨立行動蒙人近有叛亂之事奉天軍曾於上月開往鎭壓某旗之亂事叛兵死四十人但以前並無叛亂云云 
[審訂鐵路法規會開會（五）]  
　　五日上午九時交通部審訂鐵路法規會在鐵路協會續開第十九次討論大會會員到四十餘人首由主席關會長宣告接議第二十九條鐵路運輸規程案第三十九條第五項由主席提議改正條文爲男客不得擅入女客室及女厠所第十項由會員首鳳標陳福咸提議將如有汚損須一律照價賠償句删除第四十條由主席提議於列車通過山洞時須燃燈火句下增加及閉車牕一句第四十三條第二項由會員佘垿代表丁鴻賓提議將免票改爲免費票第四十六條由主席提議將旅客句下以便二字删除第四十七條改爲鐵路得令其賠償號牌費第四十八條應按照第三十三條規定核收運費句改爲應按照第三十三條辦理第五十二條如逾二星期句改如逾十五日會員首鳳標唐士清陳福咸龍學競祝開源丁平瀾代表吳修源等將鐵路應揭示招領句改爲鐵路應揭示或登報招領第 
 
 
 

Page 7

 
 
五十三條上半改爲依前條揭示或登報招領後尙不來取時鐵路得招商拍賣以下照舊第五十四條由會員任關東提議增加一項條文爲前項未規定之物件得分别比照辦理第六十條第一二兩項略有修正第五章第六十二條由會員陳福咸報告本條第二項保險費二百元之限制審查會以爲過嚴因旣將原草案之貴重品運送删除則本章之保險運送不能不稍從寛展以資補救故擬改爲五百元較爲適當仍俟大會公决會員魏武英主張將本章删除分歸第二三章内并不定限制經會員唐士清龍學競魏詩銘首鳳標錢世祿任關東陳福咸孫鴻哲代表王鼎中等互相討論時已十二時三十分會員龍學競請主席指定人員調查聯運章程擬定妥適辦法再行表决當由主席指定魏武英唐士清首鳳標三人參酌審查遂宣告散會星期一續議 
[天南迅訊（五）]  
　　馬來半島旅行記者抱一富豪陸佑公益家張文炳大盜敎育教育會自新加坡乘火車渡海上馬來半島沿海西北行一日夜而達檳榔嶼其間經過地方若柔佛若芙蓉若吉隆坡若怡保若太平皆極富庶華人隨地皆是寳藏猶未盡洩也論最近華僑大資本家必推陸佑 
陸佑粤人本黄姓幼爲人奴流徒至海外以開錫鑛起家其富幾不可以數計英屬各埠到處有陸佑街街兩旁建築物皆其産也僅吉隆坡一埠陸佑年收屋租一百五十餘萬元其他各市集爲陸佑所創建者不勝枚舉吉隆坡爲雪蘭莪州首都兼爲霹靂彭亨芙蓉雪蘭莪四聯邦施政之中心地凡四聯邦及雪蘭莪本州立法行政司法之總機關皆集於吉隆坡市之一隅其旁爲郵局爲銀行爲警廳皆極大之建築遊其間者但覺峻字嵯峨干雲蔽日環以高花大木匝地成隂恍如身遊歐美名都不可方物而不知此偉大之基址皆我華僑大富豪陸佑所捐贈英政府感之因總名此建築曰陸佑屋前三年陸佑歾歾之日僅其遺産印花税之納於居留英政府者已達四百八十餘萬 
今請再述一人張君文炳者居馬來半島之龍邦埠初馬來半島火車票行李票行車時刻表以及一切廣告皆僅用英文馬來文而無華文華人苦之張君乃向鐵路公司要求添用華文不理訟之於法庭不直以無佐證也未幾而華人之購三等票者紛紛坐頭等車室詰之咸以不解英文馬來文對公司照章重罰之罰金旣繳照章給予收據數年之間受罰者不知凡幾張君乃悉以送諸法庭訟遂得直今則三等車票及車站一切布告皆兼用華文每站至畫一自鳴鐘形以針之所指示開車時刻旅客同聲稱便而不知張君之爲此一事奔走謀畫歷時九年耗費更不知凡幾矣其生平行事大率類此近又爲華人要求華燭税率須與洋燭同等正在進行中其所居龍邦無一匪類來者令其指明欲往之地點計其川資若干而三倍給之故匪類不敢留亦不忍留張君本富有資財盡傾於革命事業及上述之公益事業而絶不後悔 
吾述陸佑以代表華人殖産之能力述張文炳以代表華人公益之熱誠雖然僅一馬來半島類於陸張者已不可盡述其他各地又豈勝述哉 
怡保太平之間有大盜焉窟於深山中器械精良手段高絶皆粤之廣州人其出也先遺書富豪責送若干金於某地不理則刦之自歐戰後居留政府兵警之力薄甚竟不能制余至怡保之前一月怡保市受害甚烈或曰此羣盜乃龍濟光餘黨也 
馬來半島之敎育余二年前嘗徧觀之今皆有進步吉隆坡著名之尊孔學校以五萬金購地十四畝於山麓以九萬金建築校舍敎室商事實踐室商品陳列室咸備在鳩工中校長宋君木林總理何君小褚校董葉君隆興等熱心與能力可驚也雪蘭莪霹靂二州各成立一華僑敎育室合學董敎員共同組織咸有欣欣向榮之象 
[奉天近訊]  
　　再誌政界之新潮流遼瀋道尹榮淑章因營口西義順事件爲張兼省長所不慊早有去職風説而東邊道尹方大英則固爲張氏所欲去者近來三道尹一律更調之説甚盛據聞繼任遼瀋道尹者爲政務廳長史耀五史氏遺席以洮昌道尹都林布任之並以昌圖縣知事馬績卿升任洮昌道尹方大英調省以安東縣知事陳漱六繼之惟昌圖安東兩縣之繼任者爲誰尙未探悉該三道尹之發表殆不出本星期内此外若財政若警務若交涉員聞尙在醖釀中大約早晚亦須更易至高等審檢兩廳長新任秋顔兩氏已於前日接篆視事惟聞三月三十一日晚張使忽接司法部電云沈梁二廳長辭職遺缺暫以高級推事代理咨請秋顔先行代理之處應母庸議速取秋顔詳細履歷各二份以便審查呈請明令簡任云云張使接電後於一日晚復將秋顔二氏召入署中仍諭令到廳辦公奉天政局將從此更換一新矣 
續紀造幣廠罷工風潮造幣分廠工人四百餘名因　利不發與廠長對抗激成罷工風潮兹聞該工人雖經各科員勸導擬於二日照常工作惟廠長仍持强硬態度日昨返廠後並未表示何種辦法且謂各工人即令解散亦所不惜工人等益覺不平故自三十一日起至本日（二日）仍未工作聞諸工人之主張非將單廠長撤任不可業已分途揭禀以期達到目的謂雖閙到坐監獄亦所不懼云云此事雙方各持强硬態度不易解决今昨兩日愈形險惡不知將來閙到何等地步 
[贛省會通過夏同和查辦案]  
　　贛省議會二日開第九次大會午後二句一刻始足法定人數邱玉麟臨時動議云查辦實業廳長夏同和案本席主張請議長變更議事日表列爲第一題以便儘先討論陳鏡第云查照議事細則有議員五人以上提議可主張開審議會龍議長先將邱説付表决多數次將陳鏡第主張開審議會付表决亦多數龍議長退席遂開審議會由審議長主席並扃會門以示秘密旋又决定公開許新聞記者入場邱玉麒登台發言謂本席與鄧君朝貴提議查辦實業廳長夏同和之種種違法均有證據（一）擅離職守夏氏自去年無故晋京數月後現又兼充督署書記處長且規定每日以幾鐘赴軍署辦公而置本省實業事件於不顧是其溺職者一也（二）放棄省有礦權查城門山鐵礦係歸省有礦權母庸贅述而夏氏身充本省管理實業長官應如何審愼保護不謂計不出此迨王揖唐等朦部惟許及本會自行發覺而夏猶視爲無關輕重其事前旣有失察及秘不通告省會之咎事後又一味推諉農部此其違法者二也（三）斷送鎢礦當贛南發現鎢礦時夏氏不但不顧惜本省權利且思出種種詭謀欲將鎢礦送歸部有復一面集合股本在贛南一帶收買鎢沙以致西華山一帶鄉民爲爭利權毆斃人命何止百計此夏氏違法殃民者三也據以上大略卽可查辦邱説畢審議長曹俊又問衆人云大家仍有討論否慮常云查辦夏氏之三提案可合併爲一案庶條分縷晰温肇祥云查辦夏氏罪狀剛經邱君宣布衆無異議可請審議長即將此案交大會付表决盧常主張先由審議會將原案文字修正再報大會邱玉麒贊成譚振臨時動議云本席於三月二十一日提出質問實業廳征收鎢砂税欵四十餘萬元之用途於三月二十七日即由省長轉令實業廳據情答覆不謂該廳迄今尙不答覆亦係違法請於查辦案内加入此條洪彝云夏同和旣果有溺職罪狀可不必再交審查會審議長擬先將盧常主張三案併付表决劉濬源主張先將譚振国入一條付表决趙可文不贊成三案合併謂查辦夏氏三案主體雖同而事實各異且以文字用意亦各有不同陳紫星贊成趙説審議長又擬將譚振主張付表决趙可等主張另由譚振提出議案以免與原案意旨抵觸審議長又以三案合併一案付表决（少數）鄒恩沛卽主張請審議長仍照原案分三次付表决全體通過饒正音云根據議事細則手續經審議會通過後仍須交審查會林中桂等反對饒説謂案關緊急旣由審議會表决即可交大會無庸再事審查衆以三查辦案均已表决交大會遂請審議長宣告審議會完畢再請龍議長復席續開大會是時已三句二刻龍議長就席乃振鈴宣告續開第九次大會審議長曹俊向龍議長報告審議會審議結果畢退還議員席龍議長乃將報告向衆重述一遍僉以案情重大主張二讀三讀會同日舉行以便查辦公文早日發出請議長付表决全體贊成鄒恩沛陳祖怡劉濬源等以該案均經印散一切内容大家均已詳悉主張省略宣讀議案以節時間多數贊成龍議長送以二讀會秩序將查辦夏同和案逐一付表决（一）劉濬源等提議查辦實業廳長夏同和違法溺職禍國殃民案（二）邱玉麒鄧朝貴提議查辦夏同和違法案（三）洪彝提議查辦實業廳長夏同和對於九江城門山鐵礦舞弊案均全體贊成通過趙可以剛纔表决係二讀會請議長根據議事細則第六十條再以三讀會付表决以完備手續遂由議事課長書於黑板云贊成查辦夏同和案三讀會同日舉行者請起立（全體起立）饒正音以三讀會係修正原案文字仍須請大家將文字修改妥當邱玉麒等主張飭秘書照本日連開一二三讀會情形附原案咨請省長查照龍議長乃將三案逐一付表决全體贊成而查辦夏同和案遂完全通過矣 
[皖省近事]  
　　安徽省議會第二届第二次臨時會昨日已正式開議首惟舉各股審查員及預算審查員次宣布省署交議八年度地方預算案 
省議會今日上午八時開預算審查會分股核議八年度地方歲入歲出預算案 
鹽觔加價案省議會二次修正咨交省署執行後由省署覆以案關國家鹽政未便執行云云昨該會已將是案提交特别審查會討論矣 
本月六日爲植樹佳節省森林局函請各界各校至城西洪水塘廣照山植樹場舉行植樹典禮 
皖敎育廳以各小學校笛鼓隊所用鼓號本爲旅行時以助餘興惟傷力耗氣過甚實於小學生身體有關日前特召集各校會議多數主張廢止鼓號刻由敎育廳通令各小學校一律廢除而重衞生 
帮統史星珊現奉倪督委任爲安武軍第八路統領業已視事並就該署組織統部 
[制憲倡導會電請維持]  
　　國民制憲倡導會日前在寗垣毘盧寺開成立大會李督派軍警前往解散詳情已誌本報兹該會又電李督請予維持其文云國民制憲倡導分會鈞鑒敝會成立伊始曾經内務部批以國民提議制憲及憲法問題世界各國從無認爲違法先例該會所請備案自應照准等因令行京師警廳遵照在案寗省分會發起兩月有餘近旬以來各地組織成立者多至七十餘處是國人重視制憲之熱忱已可想見兹閲本日京報忽有寗官廳解散國民制憲倡導分會之風傳不勝駭異竊思敝會以徵集國民全體公意爲研究關於制憲問題法理上及學術上之資材旣經内部批准有案可稽復無溢出法律範圍情事京報所載自係傳聞失實之言惟事關制憲前途又屬全國民意發育之始不得不仰懇鼎力維持進行敢布腹心飭候明敎國民制憲倡導會幹部叩 
[南京快信]  
　　北代表方樞江紹杰昨日早車由滬來寗謁李督後晚事即偕施愚同車回滬 
陸榮廷代表鈕傳善已由華洋旅館遷入軍署西花園下榻贛陳光遠代表譚毅湘張敬堯代表蒯毅均於昨日晚車由滬來寗 
齊省長胡財廳長辭職經北政府來電慰留均不再辭淞滬警察廳長徐國樑調魯以趙殿英暫代即發表 
南京造幣廠現將開鑄銅元查此項銅幣係由贛省託甯廠代鑄以濟市面輔幣之缺乏刻已運到日銅數千擔聞須數月後方可鑄竣定十日開始工作 
省議會在省議員不到六十人故連日均開預算審查會昨錢議長用快函催促回籍各議員迅速來省免悮會期 
省議員沈惟賢被選爲預算審查長昨由松江電省稱腦病續假乞另選 
陸徵祥昨復電蘇議會承電紉感力所能及敢不勉圖又皖議會電蘇議會請協電恢復城鎭鄉自治又通告四月二日舉行第二次臨時會開會式 
新國會議員蔣士杰葛夢樸昨由京回寗聞係蘇議員公推回甯調查浦口扣留之米及上海無錫下關三税所長勾結包運等情事 
昨日清明午前九時齊省長親赴朝陽門外萬壽寺第一造林場行植樹典禮各機關人員各學校學生均參與行禮 
全省典業定本月十日在四象橋浙江會館開常年會各縣市鎭典業代表均已抵省賃定門帘橋大觀樓爲事務所 
蘇商會聯合會已於五日閉會 
蔡廷幹在滬辦理遣送敵僑事竣昨過寗轉車北上 
敎育胡廳長昨訓令各縣知事調查七年度蘇省境内有無外人設立學校速塡表册送省以便報部 
徐州鎭守使張文生電省報告巨匪草上飛已在沛縣就獲擬即就地正法 
[杭州快信]  
　　浙運使蔣邦彦抵任後以規定公費不敷分配現向鹽務總署設法擬仿照兩淮辦法酌量增加 
南京曁南學校旅行隊抵杭後連日參觀各校今日（七號）已由黄校長督率乘早車返滬 
司法部訓今已委任黄文翰充金華地方審判廳民庭長即日南下 
齊省長昨派政務馮廳長代表率同實業雲廳長敎育伍廳長錢塘沈道尹杭縣景知事午後一時赴江干包山舉行植樹典禮直至傍晚始返 
王家襄昨由滬來浙寓方谷園宋宅 
吳興陸同源殺人案高審廳又訂期十五日開審全案人證已飭該縣王知事一律拘致違惟該縣是問 
菱湖商會電請免加絲捐項下浙西水利經費奉令駁覆 
地方通信 
[松江]  
　　兩機關植樹盛况本月六日李潤之縣長偕同縣署三科主任顯稼軒科員袁玉兩四科主任莊頌清一等警佐那鶴年幾會會長吳步蟾及該會全體職員於上午八時在縣立植樹塲内舉行植樹典禮自李縣長以次各手植樹苗一二株不等植畢即在植樹塲内合撮一影復因縣敎育團公有林亦於是日上午行開幕禮全體復往城北公有林塲觀禮計是日在塲贊襄者除來自縣立植樹塲者外另有防守王司令代表孫副官凱廷國立師範附屬中學校長陸規亮縣視學倪伯英紳士吳伯良林塲總理錢魯詹及市立各國民學校校長等三十餘人林塲大四十餘畝共分四區本年先在第一區内植樹千株在塲各人各植紀念樹一株各於樹上標一紅簽上書某某手植字樣旋又集成一處合撮一影而散 
教育會開會紀事縣敎育會於六日上午舉行四月分職員常會正會長吳致祥主席議决二事如下（一）會員張子謙答復統一學校敎育意見書分選擇敎材訂定學歷支配時間三項一案决議由會摘錄原文致函各國民學校徵集意見並由會製成　表請各校將現用敎材分别塡入儘月内交本會付下届常會討論（二）下届研究題公推會員錢天聲擔任議畢午餐餐後並集全體職員合攝一影始和散去 
[蘇州]  
　　屠宰税不給印照之呈控吳縣各市鄉屠宰税自顧義增認辦後對於收税事宜非常嚴厲肉商嘖有繁言日前復至黄埭鎭收税並不照章塡給財政總印照僅給予經徵處收條且每月祗發一紙各屠户向之詰問置之不理遂由興記憶記等八家報山董事楊則庭朱少臺轉呈到縣温知事據呈後以顧商違章收税殊爲不合立飭於兩日内將擅出收據不給印照各緣由明白具復以憑核辦 
飭繳獵證吳縣温楝坡知事近以狩獵規則曾經内務部通令遵行每於陽歷十月至次年三月爲狩獵期間凡獵户所川槍枝應呈送就近警區查騐烙印編號塡給證書以便隨時稽查至三月期滿將説書繳銷至十月狩獵時再行騐槍給證現在狩獵期限已滿而各獵户呈　證書殊屬寥寥特咨行警察所轉令各分所嚴令各獵户將所領證書迅予繳銷云 
[南滙]  
　　賑捐省奬之發表南匯四年度義賑經邑紳顧德鈺等呈請省長核奬後除團體奬給區額外應得奬章者今始發表計得二等奬章者朱佩珍等六户三等賈善禮等五户四等馮成等二十六户五等楊世偉等三十八户云 
[揚州]  
　　舉行植樹本届植樹典禮在農事模範塲（即天寗門外省耕舊舍）舉行由佟知事柬邀各界是日上午陸軍黄旅長南參謀長督軍署執法官蔣志林（蔣因審某案由李督派來）營長劉張等警界陳區長等學界陳賜購焦汝霖等及模範塲主任蕭祺等均至該塲由佟知事領帶各植松柏一株行禮撮影而散 
鎭揚定期通電話鎭揚長距離電話已由兩局長商定一切將兩埠川户號碼編定訂於四月十日起通話其簡章以五分鐘爲一次每次收洋二角逾五分鐘作兩次計仍不得逾三次云 
委客棧主人爲調查員淮運使以塲運局有調查員十數人尙不敷調遣特添委鎭江萬全樓主人劉廣炎充調查月給薪資二十元給發委狀於六日令該委到差 
呈報勘壩塲運局前因鳳凰壩土坡潰决恐碍鹽運委員顧守璜前往查勘現該委已逐細查勘從緩修理於六日呈報該局核奪 
催訂鹽引四岸運商事務所現以皖北各岸需鹽孔亟函請場運局咨該岸確運局迅將皖北辛亥秋綱掣分各岸票數清單咨揚以憑訂運 
[安慶]  
　　太湖造林之省飭吕省長令太湖縣知事云該縣夙擅山林之利桐梓衫竹各項所在皆是尤爲地理所宜應由該知事親赴西北鄉勸導鄉民於以上各種設法培植加意提倡一以興山地固有之利一以免沙土下流之害輕而易舉裨益宏多仰即遵照辦理 
請撥官基爲公共體育塲前次敎育廳擬請撥官基設立公共體育塲當經省署飭令選擇相當地點建設現該廳查有城内北花亭隙地堪以建築惟場中有舊操塲一片係前清武備練軍營租作操練之用應請轉咨督軍備案轉行各級軍營一體知照 
[武昌]  
　　炭山灣淹斃鑛工大冶炭山灘煤礦日來發生水患其第九號井内忽焉水出如湧挖礦工人多罹斯劫除救治復生之外淹斃工人李盛祥等十人窿巷倒塌諸多幸該廠隨時救濟始得恢復舊狀實業廳聞耗亦派技士楊曾謙前往查勘情形至於淹斃工人則由廠每人給卹金六十八串 
津貼留京學生之省咨省長署函答省議會云准貴會函請查復發給留學北京專門以上學生津貼各項情形等因到署查此案津貼總額年計洋一萬五千六百元六年九月間貴前會咨明列入預算由本署調查學額酌量支配每名至多不得溢出百元之數如學額減少除欵存留學額增多儘欵攤派六年度暫定人學每名百元專校每名八十元師範每名四十元年分兩期籌匯旋據京校各鄂生紛援前例請求津貼本署比以費額旣有限制其援例請求者各與定案無乖自當視同一律惟人數驟增自不得不酌量變通就以前暫定之數九折支給以昭公允其尙有續請者併於下届彚辦計六年度上期共十一校學生二百零三名下期十一校學生二百二十名至七年度學校已增至十八校學生人數除陸續據報畢業退舉者不計外已達四百八十餘名此後有無續增尙難逆料津貼數目勢不得不再爲攤給以免偏枯 
[濟南]  
　　日美烟公司之競爭英美烟公司向在青濟鐵路旁之二十里堡收買原料設曬烟塲有地一萬二千坪近在該堡附近又買地七萬坪擬爲建築大工塲之用該公司獨買東産原料及在東發展之計畫於日本製烟事業大受影響目下青島計畫中之日華烟公司對於此事頗爲憂慮已派幹員赴哈爾濱調查東亞烟公司事業以謀對抗云 
著匪就獲之續聞日昨曹州鎭守使張培榮電稱素擾　曹一帶之巨匪野狸子今在觀城境葛家寨經二營緝獲該匪罪大惡極或解省懲處或就地正法請示遵辦張督已飭迅將該匪就地處死至其被獲之原因據觀城人云該匪屢被攻擊立足無地遂暗投於觀城縣葛家寨李某（係其至親）家藏匿於地穴巾暫避耳目不意其妻歸寗在途中與其子偶言及之竟被便衣軍事偵探所聞即報鎭署當經張鎭使撥派軍隊隨同探員前往將該寨李宅包圍進院搜尋由地穴内搜出該匪及其親信黨羽十餘人並李氏家屬均一併就逮云 
雜評一 
[國會紀念日（默）]  
　　回憶第一届國會召集時國人屬望於將來者爲何如然而召集之後即被解散解散而復召集召集而再解散擾攘由是起兵爭由是興變亂迭乘迄無寗歲由是國會紀念一次國人之希望益消滅一次至於今日表面上雖有兩國會而實際正以有兩國會而爭愈不已和會重開而後此問題爲解决時局之關鍵能有適當方法以解决之乎苟無適當方法以解决之則南北之爭依然不息故國人希望於國會前途之如何進行猶其次而希望因國會有適黨解决而時局得以早日解决者爲最切也此今日國人對於國會紀念之一般感想也然而和會中人對此國會紀念感想將何如對此國會紀念日之和會重開感想又將何如哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開之第一日]  
　　决定九號開正式會各種議案一次提出限兩星期會議竣事昨日之會議情形北方代表辦事處公布云七日上午九時南北總代表及各代表到會兩方代表互相談話首爲接洽陜事經過情形次及參戰軍八年公債參戰借欵等事遂定明日開談話會後日開正式會散時已逾十二時 
國民通訊社消息七號午前九時起南北代表齊赴德國公會開談話會和議停頓月餘之久今日幸賡續開議各界精神爲之一振探聞今日所議之事第一爲陜西問題張瑞璣昨自西安來密電一通略云口密江電敬悉三原電已通查詢電局由粤滬致右任電已照轉而右任迄未去電想不久亦有電去也戰事確已停止等語據此今日會議時對於陜事尙無如何爭執所希望者惟在實行長江三督東電主張對於陜事另派大員查辦辨明以前之是非保障以後之衝突是已第二即係國防軍參戰借欵軍事密約八年公債各問題首由唐總代表發言逐一詰問朱總代表究竟如何辦法朱答謂軍事密約北京政府本擬宣布因會議停頓以致延擱參戰借欵因日本已交付北京政府存匯業銀行本可自由提用曾屢電阻止迄無效果八年公債辦法全國認非正當之舉亦迭電勸阻之其他如國防軍停募問題均應確實商量解决方法云云末後協商開會方式雙方决定各種議案一次提出并議决限兩星期完結明日八號仍開談話會九號開正式會今日午後四時起至七時止南代表在唐總代表宅特别會議聞所議之事亦係商量正式開會之準備唐朱兩總代表接三原三月二十九日于函報告陜西近况如下（一）相橋雙方業已退兵無戰事（二）興市情形如前（三）乾縣我軍仍爲敵軍包圍無報告（四）紅崖渡情形如前（五）張瑞璣本日已抵三原據云曾勸告陳氏撤兵退防及我軍自由拍發密電本日張君致陳樹瀋一電文曰西安陳督軍劉司令鑒豓日到原晤右任伯英均贊成和平惟停戰以後務須撤兵退防並得自由拍發密電璣言旣已和平停戰則退兵發電當然不生問題卽乾縣關山圍攻亦當退步請核辦賜覆璣叩豓等語據此則我軍前所報告敵軍尙未停攻自非虚語云云以上各條係本日經過情形特此奉陳 
聯合通信社消息昨（七日）星期一爲和議停頓後第一次開談話會之日兩方代表自上午九時即齊集德總會南代表章士釗未到有疑爲因閉門政策不行負氣不到者開會後首由南代表訽問陜西戰事究作何狀北代表舉張瑞璣自西安所來明密兩電謂爲陜戰確已全停視此當可質信此次電報南代表亦已接到密電中有于右任所以無電殆因下筆困難之故南代表爲顧全大局起見對北代表陜戰全停之認定無多爭執嗣談及八年公債緩發參戰借欵停支參戰軍收束各問題北代表謂八年公債非惟南方反對北方亦不贊成至參戰借欵參戰軍各問題吾兩方雖已大體協定方針而具體辦法尙未議及非吾人迅速開會不能得有辦法討論至十二時兩方意見頗覺融洽遂决定今日（八日）再開談話會明日（九日）開正式會議並定嗣後逐日加班會議以求急速成功至會議方式一照從前所定規則無所改動扃門之議不復成爲問題我盼望和平之國人得此當能滿意前日（六日）靶子路唐宅會議時反對扃門之空氣彌漫議席當時桂籍代表曾彦君尙有重要陳述當爲閲者告曾君因主張扃門者所執理由與外傳武鳴單獨媾和之謡不無關係特當席鄭重聲明謂和議當有所讓步有所遷就余（曾君自稱）贊成之若遷就而至於屈服余反對之余自廣西來時武鳴對余曾預示方針及最大之限度迄於今日桂中歷次來電表示未嘗有所更改最近對於單獨媾和之謡又有密電特别聲明謂此等謡傳全係段黨造出藉爲離間吾人挑撥吾人之計實際絶無影響因此余敢斷定今後和議倘竟不諸武鳴自有用力之處吾人會議倘舍去光明正道而不由尋詭密門徑殊無所取云因此一席談話遂將扃門政策根本打破不可謂非和議前途之大關鍵也又聞此次和議所以速開之理由張瑞璣電告停戰長江三督來電催議爲表面轉圜之近因其根本總因則因歐洲和會將於四月中旬告竣美總統威爾遜定於二十日起程返國我國和議尙有重要案件必須借重歐洲和會始能解决者南方代表以國家利害爲前提不憚忍痛含辛曲爲遷就經幾度磋議後遂有從九日起逐日加班會議之重大結果云 
平和通信社消息今日上午九時南北總分代表除章行嚴吳鼎昌兩君未到外（章因有事未出席吳赴京未返）均全體赴德國總會列席談話首議陜事因張瑞璣已有密電致雙方代表聲明各路軍隊退駐地點惟乾縣屬許屬子尙有問題唐總代表即言照張瑞璣密電所述各路軍隊旣已雙方退駐是停戰情形已可想見惟于右任至今無密電來前終不無懷疑然余亦普非因此即持不開議也次即談及參戰軍八年公債參戰借欵問題唐言以上懸案皆病國害民不能不設法結束貴總代表旣對此事反對有何解决辦法朱總代表答曰總須速開正式會議方可詳細研究遂約定明日再開談話會一次至九日即開正式會議散會時已正午十二句鐘矣今日談話會席上扃門會議尙未有人提出但從北代表方面傳出消息俟再開會議時宜設法促進和局早日告成聞有人主張嗣後擬每日分上午下午開會兩次以兩星期卽將各案議畢亦不過聊備一説耳今日談話會散後南代表於下午三時齊集老靶子路一百四十號唐宅開緊急會議關防嚴密聞情節異常重要云 
王廷楨自浦口來電朱總代表並請轉各代表唐總代表並請轉各代表均鑒停議忽忽數旬陜事至今爲梗一以已得張電爲信一以未得于電爲疑疑信譸張始終乖迕大難來日坐耗空言全國憂惶何待言狀廷楨之愚以爲陜事在善謀根本之解决而不在僅爭現狀之分明蓋陜省不可分爲兩省亦由中國之不可分爲兩國試問和解之結果豈能隨所謂停戰劃界爲終了之處分將來旣當有另行解决之方此時又何必過爲爭持之執况議題之等於陜事者何限大於陜事者又何限以一隅而頓全局尤非所以慰中外之喁喁廷楨讀李王陳三督軍及吳師長東電深佩即日開議及一次提出議題爲至當不易之論應懇兩總代表及各代表諸公深念國家危亡關係之重人民沉痛呼號之切迅納前言即開議席將所有應議各題作一次提出協商簽家宣告中外俾雙方當局立與執行則國人感激諸公有如再造蓋議不定則諸公負其責議旣定而雙方不執行則當局負其責此時正不必逆臆何方之無誠意亦不必預爭何事之難就範要之不議之議在公例决非惟一之折衝而不戰不和在國民尤感無窮之危慮今日之事雖爲雙方之言和終是一家之協議即稱對等究異兩國爲敵國則停議事立斷邦交爲一家則不議又何裨事實與其以停議致無期之混沌何如以速議斬立斷之亂機諸公雖各爲雙方當局所簡派實同爲全國國民所承認大公無我神聖不侵開誠布公指揮可定此在諸公之有决心與否耳廷楨尤願諸公勿以各方一時之是非爲是非而以全國全世界永久之是非爲是非排除衆難毅然開會和衷共濟永解糾紛以定此一髮千鈞之危局廷楨不敏亦旣服膺秀山師之偉論願竭駑鈍隨國民之後察其視聽以効馳驅臨電竦息急不擇音統乞鑒原佇待來命王廷楨歌 
施南來電軍政储唐總代表鈞鑒奉國會林吳褚諸議長皓電北庭於兹軍事方議收束之時忽又違法募集公債四千萬元以鹽税作抵並向銀行團抵押巨欵無論正式國會未經通過非法政府無權募債而巨欵爲戰禍之導綫歷年往事班班可考北庭此舉不論有作用與否應請鈞府與總代表嚴重交涉力謀制止以救危局而申民困臨電無任迫切惶悚之至唐克明叩微 
旅滬舊國會議員致唐總代表書少川總代表閣下自和議開始北廷隂戰陽和攻陜益急我公抗爭無效乃有四十八時之通牒和議停頓殆數十日矣而北廷之攻陜如故編練國防軍如故提用參戰借欵如故發行八年公債如故對於執事所要求者一切置之不理而惟促令開議最近徐世昌竟以命令行之蓋其心目中早視公等爲其僚屬也北廷愚弄執事欺蔑南方如此其甚焉有續與講和之理不謂公竟承認本月七日繼續開議通牒之效力全失宣言之信　何存無惑乎交換權利之説道路紛傳而愈推愈遠也惟和議續開已成事實徒加責難於事何裨兹欲與公商榷者卽將來應行提議之問題是也西南出兵之主旨簡括言之一曰護法二曰討叛護法者何國會問題是也討叛者何禍首問題是也西南舍此題目則爲叛亂和議棄此題目則爲投降兩年以來段祺瑞及其黨徒曹汝霖陸宗輿徐樹錚靳雲鵬等勾結日本軍閥借外力以殺同胞舉軍事財政鑛路一切權利贈諸異族賣國之賊人人得而誅之則懲治罪魁誠爲當然之舉乃和議開始同人一再請求公皆始終拒絶至謂我當代表一日决不提出懲辦禍首之語不知公何愛於賣國賊而必曲爲寛假竟蔑視軍政府委託之條件而敢於上下其手也公之言曰懲辦個人有何益處不如取銷國防軍舉段氏勢力根本剷除云云同人之主懲辦禍首非置裁國防軍於不問以爲必須禍首罷斥而後國防軍失所憑依庶可達裁撤之目的也今公爭持兩月不惟國防軍並未裁撤反擴充至九師十二旅之多公亦知不能逹取消之目的也則又變易其詞謂國防軍係徐世昌之軍隊非段祺瑞之軍隊前後互異如出兩人竊所不解公之主張所以失敗至此者皆由於避難就易之一念若再敷衍塞責將益陷於窮途此次開議宜執擒賊擒王之手段將賣國禍首提議懲治此層如果辦到則障礙業已排除和議進行必有一日千里矣國會旣已集會於廣州恢復之説於義不通且不能適用今所欲言者國會自由行使職權是也西南出兵以護法爲職志能否達護法之目的純視乎國會問題之如何解决爲歸和議旣已續開則國會問題應當即時提出以謀一正當之解决錢能訓麻電且認爲南方爲法律戰爭深以公之不提法律問題備加詰責據公復電以爲一經開議即當首先提出今已届實行提出之期竊願公力踐前言無爲錢能訓輩所不直也有熟悉内情者謂公於法律問題擬置最後必使政治問題一切解决然後提出則公犧牲國會之心理可以窺見一斑矣國會爲北方極端反對之問題苟各種問題已有結果設因國會之故抗爭至於决裂必爲中外人心理所不許公於此時可以解説於衆日吾對於國會非不盡力而受四圍之壓迫莫可如何也公意是否如此雖不敢信以爲眞竊願公從速提議一灑外間之疑惑也同人本日開會公認禍首問題國會問題爲此次和議之重要關鍵當卽推定温世霖王法勤茅祖權李錡劉奇瑶張秋白六君面謁台端敬聆意見專此函達敬請籌安旅滬國會議員黄汝鑑方潛李燮陽丁象謙何陶許森張浩牟琳張書元王試功周震鱗張佩紳汪噦鸞彭介石陳九韶李積芳羅上霓彭養光姚桐豫陳家鼎謹啓 
[商業公團開大會籌備會]  
　　商業公團聯合會前次大會議决開一團體大會發表對内對外之意見已誌前報昨日該會公議先開一籌備會準備大會一切手續並議决通告各公團其通告錄后謹啓者本會現定四月十日即舊曆三月初十日午後四時開籌備會並歡迎籌備員預備大會時一應手續務請貴籌備員准時蒞會不勝企盼之至再公團中凡未經派定籌備員者務乞即日推定開具姓名及個人通信處地點於兩日内正式具函到會幸勿再遲尤爲盼禱 
[旅滬贛人反對賣鑛之文電]  
　　江西旅滬商業公會致北京電北京大總統錢總理鈞鑒江西九江城門山鐵礦民國二年經省政府買歸省有有案卷契據可憑復由省政府撥欵開採亦有議會預算可證現忽聞王揖唐徐樹錚李盛鐸饒孟任曾毓雋等以仙居公司名義朦呈農商部立案一面以之抵押外債充其辦黨及繼續助戰之費此觀江西省議會質問實業廳長時之辨論言之確鑿惡耗傳來驚駭萬狀竊以救國須先和平和平又莫如先止續戰借欵王徐等竊礦抵押外欵其賣國肥私固爲國法所不許即借給戰費障碍和平亦爲救國者所難容伏思政府主張和平保全國權昭告天下至再至三俯懇本此公意盛心即令農商部將王徐李等朦呈該部開採城門山鐵礦案註銷以保和平而維礦權贛省幸甚國家幸甚臨禀不勝迫切待命之至 
江西旅滬同鄉會致商業公團函敬啓者江西九江城門山鐵礦其關係重要與漢冶萍水口山鳳凰山三處相等世所共知贛人有鑒於此設法開採於民國二年經江西省政府買歸省有有契據案卷可憑復經省政府提欵開採亦有省議會預算書可證近年因國家多故變擾相尋進行稍緩此亦事勢所當然詎意主戰派王揖唐徐樹錚等串通江西敗類李盛鐸饒孟任輩始用假名後用眞名朦由農商部立案向某國密押鉅欵一以籌繼續主戰之資一以遂賣國肥私之謀計之凶狠事之確鑿江西議會歷次討論該事及發出函電與敝會上南北和會代表節錄言之頗詳想早在洞鑒之中伏思欲救國亡須先停戰欲實停戰須先止主戰者之借欵王徐等將城門山礦密押外欵其斷送礦權貽禍國家固爲國法所不許而其移資續戰破壞和平亦非熱心救國者所能容貴會宏願救國倡導和平有所表示傾動中外城門山礦事關國權而其移資續戰并碍和平懇請貴會鼎力援助本愛國厭戰之熱忱電請北方政府撤消王揖唐徐樹錚等之案以免戰禍而維礦權臨頴不勝禱切之至 
旅滬贛人致贛督軍省長電南昌陳督軍戚省長鑒城門山礦地權礦權俱屬省有證據確鑿想在洞鑒之中王揖唐徐樹錚李盛鐸等欲奪歸私有抵押外債助戰肥私賣國亂政國法固所不許贛人尤誓死不認懇即飭廳將該礦照繳存省會一面根據王徐李等竊礦抵債實情電請北京將該案註銷以便贛省繼續自辦事關重大務希垂察施行 
[交通部專校反對搭放公債]  
　　交通部上海工業專門學校日前接交通部訓公職員俸給搭放二成公債該校唐校長以萬難實行即行電復交通部反對其電云北京交通部總次長鑒五九九號訓令謹悉本校各敎職員俸給均預訂合同函件支發現欵倘强搭公債旣失信用必致羣起反對實屬不能遵辦乞賜彚咨文治陽 
[華僑平和期成會開職員會]  
　　前日（六號）下午二鐘華僑平和期成會開職員會並歡迎南洋吧達維亞華僑陳金山傅溪水及美洲華僑陸肇强三君由正會長李登輝宣布歡迎誠意繼由副會長朱遐九宣言和會開幕華僑極抱樂觀以爲和議指日解决遂陸續返國冀着手興辦實業詎和會停頓華僑多灰心欲去昨鄙人晤菲律濱華僑李清泉君等觀其對於國内時局多嘆息不置華僑每抱一團熱火而來不久即冷如氷凍而去良可惜也繼討論華僑聯合會進行方法朱遐九報告華僑聯合會係民國元年經臨時政府承認正式政府亦繼續承認民國元二年爭華僑選舉代議士爭廢外人苛待華僑條約成績甚著惟近年來内閧不息華僑返祖國者均相繼避去遂使該會沈寂無聞今國内和平可望華僑回國辦實業者必多當然設法整頓各職員一致贊成積極進行繼李登輝報告會中經費困難情形并言捐助本會經費最多者爲張仁普洪夢揆二君其餘職員亦均有捐助鄙人代表本會致謝并云華僑聯合會尤望諸君贊助進行繼朱遐九宣布對於南北和會之政見四項經衆討論俟和會賡續開議後再行發表 
[和平聯會第十五次評議會]  
　　全國和平聯合會昨日在麥根路十五號開十五次評議會簽到者二十四人計十四省區出席者二十二人主席李傑報告已足法定人數宣告開會首先報告湖北省農會已推寇應祥李宣迦兩代表到會黑龍江敎育會函告代表李耀先已起身來滬又該會評議員張警堂派赴陜西組織分會已得該省省商敎三會同意魯省議會代表王樂平提出電請歐洲和會解决退還青島意見書該會參議杜竹宣等函請清查會欵據實公佈以息流言各文件旋經各席討論僉以會欵曾舉審查員澈底清查應請各審員詳細報告路由會計審查員沈敦和李堪等相繼略述前會計科送來賬目含混不清無法審查且收支各欵均未登載月日并無收據細數當經議决由主席於次日午後召集會計審查會并函請前會計正副主任到會詳確答復時已五鐘主席宣告用會 
[商會不續舉和平聯會代表]  
　　總商會昨日致全國和平聯合會公函云逕啓者四月四號准敝會會董聞漢章君函開漢章於前月三十號因家事回常州原擬不日返滬是以未先請假詎知到舍後不能脱身擬請給假一月務祈俯允至和平聯合會正在進行之際漢章旣居代表名目未便久曠厥職懇請另推賢能免致貽誤乞將漢章代表名義取銷向和平聯合會代陳下情等因本月六號敝會常會提交公議皆謂聞會董請假懇向和平聯合會取銷代表名義自應據情代達惟另惟賢能一層目前無相當之代表可以續舉應即連帶聲明等語相應備函奉達即祈貴會查照爲荷 
[國會開幕紀念之慶賀]  
　　今日（八日）爲國會開幕紀念之期滬上行政司法軍警各機關均停止辦公城内大小公私男女各學校亦放假一天救火會與紅十字滬城分會等均懸燈結綵高懸國旗以誌慶賀 
昨日上海地方審檢廳張林兩廳長會銜發出牌示一道略謂照得本月八日爲國會開幕紀念日本廳循例停止辦公一天仰訴訟人等一體知悉特此布告 
滬寗滬杭甬兩路管理局昨接交通部電令略云本月八日（星期二）爲中華民國國會開幕紀念本部直轄各機關均應於是日懸掛國旗並放假一天誌慶等因該路局長當即通飭車務機務工程材料等處遵於本月八日一律懸旗放假一天惟全路上下行各列車仍照常行駛云 
[租界納捐人會提案之修正]  
　　公共租界納捐人常會時工部局所提交之議案第五項現由英人柏醫生與法人佛萊松醫士提出修正文擬於該議案中列入工部局津貼寳隆醫院經費銀二千兩如該醫院之華董不能給予以後該醫院不用德人之充分擔保則將停付字樣此修正文昨已經工部局佈告於衆矣 
[總商會常會議决之要案]  
　　上海總商會於本月五號開第七期常會所有提議各案中關係重要者紀其公决情形於下 
（一）地方審判廳諮詢習慣案公决中國商業習慣凡拖欠貨欵向無計算利息才昭逾期不還經兩造商允改貨欵爲借欵另有契約規定期息亦偶有之事至於普通借貸之利率仍視市面利率之大小爲標準其或大於市率或小於市率則必於借貸時出於兩造之同意非普通利率也即照此議案答復 
（二）續募未收公債備付陳列所建築經費案公議前年募債時未曾借過之各業各會員以及丁戊兩年以來之新會員先行查明續募如不足時再行商酌（三）江海關税務司請將假期呈請政府改定案公决查照税務司先令來函及改定之假期單由本會呈請農商部税務處核示一面仍函請税務司報明總税務司查核 
（四）浚浦局來函日本商會提議擴充上海商港計畫詢問本會會董是否同意案公决答復浚浦局擴充商港乃極大計畫本會應視政府主張爲表示且不知若大經費如何籌畫故未敢貿然表示意見 
（五）愛惜日光撥早鐘點案本日英國商會請本會會長晤商撥早鐘點案各洋商皆得同意惟候上海總商會切實答復如得同意並請登報布告公議旣經各方面一律贊同本會自應允從衆議即答復英商公會並將决議錄抄送可也 
[浦口扣留私運米糧之結果]  
　　日前浦口扣留之私運米石經江蘇督軍省長將已經裝車缷下之米酌按二成充公其餘各米飭令在本省運銷不准私運前日浦口利興等轉運公司及駐滬轉運浦口各轉運公司等現接到金陵關省會警察廳令文照錄如下本監督廳長前奉令委查辦浦口存米當經會同查明呈復兹於四月四日奉督軍省長訓令内開據呈已悉查蘇省禁米出省已歷多年屢經省議會議决公佈並由本省長迭次佈告凡浦口裝運米石除軍米漕米外祗准本省境内流通倘有私運出省者一經查實卽行充公誠以蘇省米禁於條約民食均有極大關係不得不嚴厲進行各該商民應如何恪遵禁令共同維持乃披閲來呈據稱利興等轉運公司運至浦口米石共有八千餘噸之多内僅元泰稱有皖米一千四百餘噸餘皆滬寗錫各地轉運而來詰以運往何處則稱天津或稱濟南以赴天津爲最多數十三日利興等六公司裝車米石計共八百餘噸指運天津因該監督等奉令查辦該項裝車之米陸續缷下等情是各該公司將蘇米指運省外已由該監督等調查明確毫無疑義似此違犯本省禁止豈容一律寛免應將浦口已經裝車缷下之米酌按二成充公以示懲儆其餘各米勒令在本省境内運銷即責成該監督等查明此項米石確數分列辦理具報並將二成充公之米妥爲封存派員看守聽候核辦此令清單存等因查裝車復缷之米前據該公司開列商號細單存案兹奉前因合行令仰該公司等卽便查照後開各商號噸數遵令提出二成點交母違此令 
[川商請復郵寄貨包保險例]  
　　商帮協會因旅滬川商郵寄川省貨包自郵局停止保險後損失甚鉅特擬整頓方法十條分函北京郵務總管及上海郵務局長請求採擇施行其函云敬啓者竊據旅滬四川商帮馬裕隆等稱川省數載以來兵禍迭啓匪氛大熾交通阻滯輸運維艱吾商不能直接運貨幸賴郵局代寄包裹其運費之巨到埠之緩不敢較論惟求其穩妥二字保全血本藉覓微利其情亦堪憐矣乃自去年秋冬以後商等迭接各埠函電以所寄貨包甚至半年之久不能遞到或先發之包較續寄之件遲遲旣久始行接收竟有多數潮濕霉爛不堪包面字跡之模糊無從辨認其有完善未濕之件亦皆擠壓不成樣式損失之數不可勝計推其原因從前有保險之例管理局員負賠償之責自備輕便郵划僱人駕駛取其載輕日速一切皆愼重將事近日宜局不遵舊章每以至賤之價僱用敝舟滿載貨件或附搭於他項貨船以郵包作爲底載抑或開往坪善壩以上私行搭客並添載物件致有攔淺遭風之事以致遷延潮濕擠壓等弊相逼而生夫國家設立郵政原係便利商民今竟如是出之不啻視國家郵政爲兒戲商人血本爲泥沙用特公訴苦情並妄擬整頓方法十條懇請分别代呈北京上海各郵務局轉飭宜昌以上各局認眞整頓體卹商艱維持商本並恢復保險舊例庶各局負有責任商等少受損失則國家郵政之信用亦足以保全等情到會查川商訴陳郵包損失各情宜昌以上各郵局咎無可諉所擬改良方法亦尙妥愼合行據情呈請轉飭宜渝各局切實整頓以維商人血本而固郵局信用仰乞察核賜覆 
[仁榖公所特别大會紀]  
　　會商行家買米不斛事米糧出口被阻致廠家售與行家之米延不出斛由碾米公所函請仁榖堂米業公所定於初七日開特别大會商議解决等情已紀前報昨日届期大東門外仁榖公所預先籌備一切迨至午後華商雜糧公會會長葉惠鈞南帮公所董事嚴少泉碾米公所張樂君錢貴三等先後蒞會廠家到者三十餘家米行同業到一百十七家開會後先由張錢兩董報告開會宗旨略謂信昌益盛等廠被全安和泰等行購買機米逾期不斛鄙人等雙方皆居代表地位對於此事應避嫌疑惟有作爲調人從中疏通理勸不能發表一種意思請諸君原諒等語維由益盛廠代表朱安生信昌廠張杏園及和興瞿成記兩代表等起言謂廠家與行家買賣向以一言爲定今全安和泰生源等行家購定之貨共有十二車數近萬石業已逾期多日延不出斛棧房充塞久堆貨必因之霉變所受損失難能擔任廠家亦因而受營業之阻碍因令照償棧租庶資賠貼議至六時各行家均派人到會惟全安迭往催邀未至且全安爲最多數是以尙不能表决旋因時已將暮遂各散去 
[萃豐衣莊倒欠案之近訊]  
　　公共租界福建路三馬路口萃豐綢緞衣莊於上月（舊曆）二十日倒欠張雲江李學昶等存欵八萬四千餘金九成等蘇杭湖濮各綢緞莊二萬七千餘金鼎甡等十八家錢莊銀十三萬金並東方華慶股欵三萬金共計二十七萬餘金萃豐店主兼經理之楊慶桂棄店避匿不面當經各債權人屢次假天后宫内總商會集議並將該店所存貨物生財由各債權人看守一面登報通告楊慶桂出面料理等情迭誌前報昨日午後又經各債權人聚集於總商會公斷處僉謂楊慶桂避匿 
 
 
 

Page 11

 
 
迄今所有該店房金等耗費甚巨今擬先將該店貨物生財公估出盤盤價若干先行攤派嗣後再行設法偵尋楊慶桂追究云云衆咸贊成旋有張雲江願出銀五萬五千兩如各債主允諾者今日（八日）下午二時先交銀四萬七千兩餘銀兩禮拜内繳清其銀請總商會公斷處秉公攤派每百兩應派銀二十八兩各債權人均無異議旋即散會已傍晚矣 
[總商會編刊同人錄之預備]  
　　總商會昨日通告各業領袖公啓云敬啓者按照本會定章每年舊歷三月間調查入會各帮各業各會館各公所之代表有否更舉俟得復後編刋華文同人錄各在案現届三月調查之期所有貴業前舉入會代表是否仍舊抑或另舉本總商會未及周知即請貴業將本年公舉來會代表之會員台銜年歲籍貫店號住址電話准於本月二十日以前詳開送會以便換給證書彚刋同人錄再行分送務祈迅賜示知爲禱 
[取締車輛分則之布告]  
　　滬南工巡捐局姚局長昨發布告云照得限制大車載重分量向有定章凡大貨車及馬貨車載重均不得過二千斤以防輪軸積壓太重損壞路面本局屢將原定規則連同徵收車捐章程布告周知在案但恐日久玩生或有裝載過多重量逾限情事除仍遵取締各種車輛規則辦理外合再嚴申定章將大車取締分則擇要布告仰卽遵照限制母稍違逾致干懲罰切切此布 
計開大貨車（即板車）（甲）輪軸須堅固完好（乙）載重不得過二千斤（丙）所載貨物寛不得過輪軸（丁）所載貨物不准過高免蔽車夫之眼（戊）街道狹窄處均不准行（己）每車至少須有四人管理（庚）日入至日出須有點明之燈馬貨車（甲）輪軸須堅固完好（乙）載重不得過二千斤（丙）街道狹窄處均不准行（丁）日入至日出時須有點明之燈 
[華人酒棧執照之新例]  
　　工部局八日出示佈告自本月一日起實行關於租界内華人酒棧之執照條例如下（一）此項執照不許轉讓（二）執照號牌應釘於門外顯著之處牌上號碼不得汚毁而執照應陳列於屋内顯著之處（三）領執照着須許值差巡捕衞生處人員税務員及調查有執照房屋之救之會人員隨時入内察視（四）所售之酒不得容人在棧内吸飲（五）衞生處或其受有委託之代表索取酒樣以便化騐時該酒棧須以其儲售各酒之樣品供給之如俟化騐酒質惡劣不潔不合衞生或不宜吸飲則酒須充分由工部局酌量處置之不給賠償（六）棧内不得有喧擾無秩序之行爲或容人聚賭及窩藏匪人（七）勿以任何種類之贈物給與工部局所僱之人（八）如上述條例有一違背者則執照得由工部局收回或停止發給再領執照者所存保證金之全部或一部得由工部局酌量充公而領執照者亦得由工部局控告之 
[滬杭路籌備建築醫院]  
　　滬杭甬鐵路擬築鐵路醫院曾經任局長呈請交通部核示在案兹悉此事已經交部核准按照滬寗辦法惟醫院地基尙未指定故由該路任局長特飭總工程師克禮阿君勘地建築現經克君勘定拱宸橋材料處舊址堪以建設當經繪具圖樣呈明局長一面飭知建築測量員前往詳細丈量擇日興工 
[滬寗路要人北上原因]  
　　英文滬報云滬寗鐵路局某要人現因要事赴京蓋全路貨車尙覺不敷應用貨棧尙欠完善故擬改良現有之運貨辦法以應需求也下關渡江辦法亦有爲人指摘之處聞所擬改革諸端約需費百萬元擬半由滬寗路局所獲之餘利提出餘者則發行債劵以籌集之 
[直督贊美戰勝紀念畫]  
　　戰勝紀念畫事務所自發通電於各省後其主幹人項世澄（松茂）孔廣海（雲桂）昨日接直督曹錕來電云戰勝紀念畫事務所諸君鑒來電誦悉紀念畫出版有期定卜洛陽紙貴不脛而走旣揚國輝復裨慈善一舉兩得敬佩良深自當竭力提倡用襄盛舉也特復曹錕魚 
[二届檢定敎員之縣署布告]  
　　上海縣沈知事昨發布告云案奉敎育廳第五○四號訓令内閣檢定小學敎員委員會案呈（中紀三日本報略）合行令仰該知事知照此令等因到署奉此除分行外合行布告境内應受試騐之小學敎員來署領取各項書紙並缴納檢定費銀元一元務於五月二十日以前塡送本公署以憑彚送母延特此布告 
[女青年會之保嬰法講演會]  
　　上海女青年會爲研究保嬰之法昨日通告各學校云一國根本在於嬰孩然中國嬰孩以保育之不合法殤於襁褓中者不一而足即獲長成而衰弱多病亦難成偉大人物兹上海女青年會特於四月十一十二兩日舉行保嬰法講演會主任之者爲滬江大學紀師母會中陳列各種圖畫及模型并講述一切保嬰之美法如衣着居住等如何始合衞生之道苟荷各界惠臨參閲無任歡迎惟十一日男女賓統爲招待十二日專招待女賓如承青年婦女惠顧尤當特别招待入場劵不用此布 
[請追殖邊銀行欠欵]  
　　中法實業銀行昨延逖百克律師代表至法公堂控殖邊銀行不理往來欠欵銀三千餘兩該行閉歇後尙有鈔票之欵亦不兑現請求訊追被告由賚美律師稱殖邊銀行中賬簿已經一併吊至北京現由中政府派人清理賬目尙未理清原告儘可至北京具控現上海並無的欵可抵請求核奪逖律師又稱上海旣無人負責應請堂上准予缺席判决中西官判聽候核奪 
[張祖培被拘三誌]  
　　江蘇特派交涉員楊晟前接横濱總領事電請截拿粤匪張炳經楊交涉員商由盧護軍使選派稽查員會同公共捕房包探並日探中川在春日丸拘獲張祖培一名解廨訊供並不爲匪等語判令暫留調取證據再核等情已誌前報兹悉此事業經往返電商據聞張炳實另有其人所拘之張祖培係屬誤拘業經函由公廨訊明釋放云 
[會樂里搶案三誌]  
　　三盜匪判决引渡 
公共租界雲南路會樂里三百九十七號門牌雉妓院鴇婦周姚氏於上月二十三號夜被盜持械入室刦去值洋六百餘元之現洋金飾報經老閘捕房由特别機關中西探目在附近天津廟弄六百十九號屋内拿獲盜匪海門人陳楚郎（即仁甫）張慶郎通州人袁大等三人搜出原贓絲巾飾物及新式手槍兩支槍彈三十九粒一併帶入捕房解經公共公廨押候查明澈究等情已誌燧報昨由捕房將一干人證解廨質訊即據西探壳羅香華探目張子卿帶同事主周姚氏等相繼上堂禀明前情並將手槍子彈贓物呈案請察並據線人恒關林投訴是晚行經雲南路會樂里口聞有盜刦見被告等狂奔當即尾隨至天津廟弄被告等走入屋内我即記明該屋門牌密報張探目協同西探目等往將被告等拿獲搜出贓物手槍是實訊之陳楚郎供稱是晚在天津廟弄燕子窠吸食洋烟致被拘捕實未犯案求察又據張慶郎供稱所有贓物係在馬路中拾來並非搶刦手槍亦不知何來求鑒詰之袁大供稱原籍通州來滬祇有兩天此事實不知情等語經關讞員核供商之英卓副領事以贓證確鑿豈容狡賴會判被告三人一併押候錄供詳解護軍使署按例懲辦手槍子彈併附起案原贓交原告具領 
[盧家弄命案五誌]  
　　柳順昌紅木作夥張銀寳等兇毆長康祥翻砂作學徒李阿榮斃命並將該作主計文彩砍傷頭部報經地方檢察廳騐明判張收押候究等情迭紀前報兹悉死者之父李發本母李童氏等多人到申後以李氏三房祇此一脈今兒子李阿榮死於非命實因翻砂作主計文彩督飭不嚴致肇此禍乃遷怒於計連日糾衆向計滋擾計即至地方廳禀報昨日午後該廳飭傳屍父母到案問話據李發本稱年四十六歲童氏四十一歲鎭江西門外人向來耕田度日我子阿榮年二十歲將於今年九月間成婚此次慘死請求伸雪李檢察官得供判令退去候追緝帮兇各犯併案懲究 
[輪船火艙間内抄獲烟土]  
　　海關緝私隊前日午後在浦東其昌棧碼頭英公司輪船火艙間内抄獲烟土一百餘磅當用小輪裝回海關存儲候熾一面仍由各扞巡在彼輪看守所有小工上下須經檢查方准放行 
[查獲行李内之私鹽]  
　　昨日長良川丸輪船進口駛抵浦江時有八九人從該輪内起缷行李轉雇舢板划船過渡浦西適爲緝私營安濤兵輪兵士所見疑有夾帶遂即下船將行李各件詳細檢查其中均係私鹽計大白板箱兩隻木桶四隻黎子籃四隻鞋籃二隻共獲私鹽一千八百餘斤惟該私販等因見下船查緝立即潛逃登岸而逸當由安濤兵輪管帶胡以愚將查獲私鹽情形禀解宋統領核辦 
[浦東鄉民之迎神賽會潮]  
　　浦東川沙縣境馬橋地方土地廟土地偶像於本月初四日舉行賽會游行至寳山境高橋地方該管淞滬警察六區二分駐所蕭煥文警佐率警攔住不准過境拘獲鄉民四人管押候究該處鄉民等不服翌日（初五）復將偶像舁入該區境内有意與巡警爲難人數衆多聲勢洶湧蕭警佐情急飭警向天器放排槍三排該鄉民始各散去神轎偶像等物遂爲巡警所燬因此鄉民欲與巡警爲難之謡流傳不息昨蕭警佐據情詳報徐廳長核辦 
洋涇鎭南首之三壯廟前日（六日）自晨至午漸集鄉民數百人要求廟主舁像出游該廟主陳姜林以早經具結警署再三求免衆人不允强將偶像舁出其時該管三區二分駐所王簡文警佐亦率警到來向衆善言開導各會首漸漸散去始得攔回聞昨日龍王廟今日老白渡之俞家廟均有賽會云 
[謝復初赴杭]  
　　浙江實業廳長雲海秋以所創商品陳列館建築將竣一切組織及徵求貨品亟應籌備進行故特電邀駐滬徵品員謝復初赴杭商榷謝接電後業已於前日乘滬杭火車赴杭籌商該館進行事宜云 
[肉業議定繳納屠税辦法]  
　　本邑屠宰税因前包認之顧聚霖不洽輿情經全縣肉商於顧試辦期滿時公同議决攤認等情已誌前報兹聞肉商方面以顧仍隂圖謀挖於是羣起反對邀集同業開會議定四月一號前税欵照交四月一號後一律緩交俟同行達到公攤目的再行發單知照 
[商務書館寄宿所己未同樂會近聞]  
　　三月三十日晚開會到者七八十人請美國博士樂靈生君演説（中國之希望）略謂中國自古有最可寳貴之金科玉律三端曰誠意曰愛人曰敬神苟能發揚而光大之中國前途實有無窮之希望云詞意懇摯令人起敬 
四月二日晚開會請該館經理張菊生君演説一本館之歴史及將來之希望）歴史爲資本組織進行之段希望大致以貫澈二十年來普及敎育社會生計之二大目的爲望并勸同人苟能事而有恒蠲除私見則將來同人之希望無窮云聽者百餘人莫不動容 
該會定九日晚間八時半請會員黄警頑君演講一個人之生活一張屏翰君演溝（歐戰之敎訓）想届時又有一番興味也 
[植樹節宣講紀]  
　　少年宣講團於植樹節出發游行宣講第一隊往閘北新民路宣講王維民講中國人之惡習李謀邦講世界人種之不同范宗銘講敬重國旗申夢世講烟酒之害范宗煒講宣講與地方之關係聽者甚爲擁擠下午一時至四時散第二隊顧西眷陶德章等往龍華一帶分贈印刷物並在茶坊宣講處世要道返申已六時矣 
[礪金同學會年餐會預誌]  
　　奉賢金滙橋礪金同學會定於月之二十二日上午九時假遂園棣卾軒開年餐會已由該會會長孫象邢具柬邀請各會員届時赴會 
[麩皮公會整頓會規]  
　　麩皮業生意近年頗爲發達爰在豆市街設立公會已届三載同業入會貿易向不禁阻以致漫無限制現經會長趙茂茂沈春江等爲整頓會規起見特於即日起入會者每人給予憑劵俾得入内交易如未入會而無證劵者不得入會云 
[後新街空屋中之火警]  
　　法租界後新街四十六號門牌空屋中（該屋因翻造故住家已於日前　出）前晚十二點時不知如何起火登時烈燄飛騰冒穿屋頂當由瞭望台瞥見鳴鐘告警急由救火會各員騙皮帶車到塲灌救得熄未肇巨災 
[檢察官渡浦騐屍]  
　　浦東二十四保十六圖地保馮順泉昨投上海地方廳報稱昨日下午六時許圖中董家渡碼頭凉亭内忽發現男屍一具年約二十餘歲查無家屬除報告三區三分所警署外爲此來案請求相騐午後林廳長委派李檢察官沈檢騐員等渡浦前往相騐 
[電車撞斃鄉人]  
　　本埠西鄉人錢雲生昨日上午十一時許行經新閘路醬園弄口遇有某號電車駛來不及避讓被撞倒跌傷頭腦昏暈不省人事由新閘捕房八百零五號華捕查見前來車送醫院無奈受傷過重不及醫治旋即身死由院用電話報知捕房派捕將屍車送斐倫路騐屍所候報請公廨相騐 
[經界糾葛案之踏勘]  
　　潘延亭與周發發因經界糾葛控經寳山廳公署訊明判决周不服上訴於上海地方審判廳前經該廳合議庭研訊一過以兩造供詞各執且察閲當事人所呈各項並不明瞭判令退去昨日午後由簡推事官等前往高橋鎭附近鄉間詣勘明白再行核辦 
[不認鞋作股東]  
　　陳文奎邱順記康禮記隆叙榮順詳等數户延達商律師爲代表至法公堂控步雲鞋作股東顧雲記不理往來貨欵銀洋顧亦延巴和律師稱顧雲記並非該作股東亦係該作之債權人被欠銀一千餘兩今有該作主趙漢章之母顧氏在堂可證原告等曾於日前託人至顧氏家中令伊至公堂時誣攀顧雲記爲股東應請訊究達商律師又稱顧雲記曾有信函一書可以證明實係該作股東信函請鑒趙顧氏稱此作實係兒子趙漢章個人所開因病被經理劉鏡蓉捲逃與顧雲記不相干涉日前實有一人至婦人家中令婦人誣攀顧雲記允許事後給婦人洋二百元是實原告等稱商人等並無囑顧氏誣扳之事中西官判退去候復訊核奪 
[賣煙與吸烟並儆]  
　　通州人王俊臣在虹口嘉興路一千四百九十六號門牌屋内私設烟榻容留南京人汪金道朱侯榮李三子張金福施榮元李中華何德海開燈吸食鴉片被包探周小弟偵知與九十八號西探協往將王等主客八人煙具四副一併帶入捕房收押昨解公共公堂經中西官逐一訊明屬實會判王俊臣罰洋一百元無力缴洋改押西牢三月餘人各罰洋五元或各改押七天分别示儆烟具銷燬 
[搶土與賣土之懲罰]  
　　潘季賢前晚在公共租界河南路東棋盤街六十八號門牌鴻泰士棧内購得烟土數包携至馬路被無賴王阿五所見上前攫取逃逸經潘喚捕帮同追獲人贓一併帶入捕房捕頭誌悉前情飭探劉文軒與西探堯克往將鴻泰經理鄭海生夥友高良勝拘入寫字間盤詰之下以其故違烟禁諭令存洋一千元保出昨晨將王及鄭高與潘併解公共公廨請究即據中西包探上堂稟明前情並將烟土呈案請察訊之鄭高兩人延律師到堂辯護中西官向被告王阿五研訊屬實以王係過犯判押西牢一年期滿逐出租界高良勝不應私賣烟土故違禁令着罰洋五十元充公潘季賢鄭海生開釋 
[借欵不遂行兇之懲儆]  
　　湖北路三百九十九號門牌爲測字之鄧東城指控用人吳福林無故行兇並將石灰擲眯雙目致受微傷等情昨由捕房將吳拘解公共公廨請究先由原告上堂訴明前情訊之被告供稱因向原告借欵無着是以行兇中西官核供以吳兇横已極判押西牢半年示儆 
[行兇攫物之定罪]  
　　李咸大控陸阿松朱桃樹等在浦東三林塘鄉間行兇攫物一案已經地方審檢廳開庭辯論終結聽候宣判在案昨日午後刑庭長端木棻會同賀檢察官開庭飭提陸朱兩犯到案研訊之下判令各監禁一年以儆判畢飭令還押聽候上訴期滿送監執行 
[匪徒攔搶銀洋]  
　　松江人汪一儀於前晚八時至南市十六舖紅十字分會看望親友行經協成里弄内被匪二人要截用刀恐嚇搶去褲帶内大洋十三元小洋二十餘角事後汪投報淞滬警察第一區署趙署長諭候派警查緝 
[懲辦搶飾匪徒]  
　　匪徒王根福先後在新閘梅白格路成都路白克路等處攫取婦人楊王氏吳奚氏吳朱氏等金簪逃逸被控捕房前日由探將王與嫌疑之孫阿毛一併緝獲拘押昨晨解送公共公廨請究經中西官研訊明晰判王押西牢半年孫無干省釋 
[買棉袍不名一錢]  
　　大東門内彩衣街某衣莊昨日午後有一少年向購縐紗棉袍一件計洋十元有零該少年將棉袍穿着察着長短即乘間飛奔逃逸該店追之不及即投報一區二分所稟請查緝 
[輪船内銅鐘無人承認]  
　　南市大達公司永利輪船日前自浙省温台一帶開駛回滬船内發現古銅鐘一具高約二尺餘計重一百餘斤上鐫乾隆某年鑄造字樣聞係普陀山某寺之物不知被何人行竊而來查問鐘主和搭客均不承認當經該輪買辦張某報告淞滬第一區警署後即由趙警正派羅巡官帶同巡警前往該輪將鐘起存警署候查傳失主來案認領 
[質衣被鼠咬傷之賠償]  
　　胡連成昨至法公堂控稱日前商人將價值四十餘元之外國衣服一套質與義豐押店内今商人備本往贖不知如何衣服上有大洞兩個當由商人向伊等理論詎該店夥等不認賠償故此扭案請訊詰之義豐押店主稱此洞實係鼠咬常票上註明蟲傷鼠咬各安天命令將質票呈請鑒察原告又稱質票上並無此項字樣如若載明商人豈能令其賠償聶讞員察閲得票上字跡模糊不明遂判着被告賠洋十五元完案 
[途遇捲逃姘婦]  
　　海門人沈文華住居老垃圾橋向與婦人朱王氏姘識日前該氏乘沈他出捲取衣飾而逃昨逃在閘北胡家不橋遇見友人張瑞寳與該氏同行當即喚警拘入五區三分所經唐署員略訊一過命解司法科核辦 
[扭控串拐女兒]  
　　住居閘北海昌路之江北婦人張陸氏之女小紅子年十八歲日前逃逸無蹤昨始尋回盤詰據云係被何信林姜學文二人所串拐當由張陸氏將何姜二人扭控四區警署請爲訊辦 
[女工不服指揮]  
　　閘北長安路錦華絲廠管門巡警張金波前日將女工張阿大張阿三陳吳氏吳金妹吳小老漢陳招弟張阿保蕭王氏等八人拘入四區警署報稱該女工等不聽管車人張保英蘇茂卿之指揮侍蠻行兇上前喝阻亦遭毆打云云張署長諭令暫押聽候查明起釁原因再行核辦 
[車夫在途互毆]  
　　黄包車夫趙金昌張義崑馬許之馬惠昌于林昌馬玉其王利福紀福田馬小玉梁阿二不知因何起釁昨在提籃橋附近楊樹浦路互相兇毆經一千四百六十一號等華捕查見將趙金昌等十人一併拘入捕房禀明捕頭飭各存洋保出候示 
又塌車夫陸馬與同業張炳咸在百老滙路爭裝貨物起釁互相扭毆經一千一百三十九號華捕查見以該車夫專在途打架均屬違章一併拘入捕房捕頭飭各存洋保出候示 
[馬夫拉韁不愼肇禍]  
　　北山西路八百九十二號門牌馬房馬夫陳大明因駕馳五十二號執照之馬車至江灣路不聽二百三十三號印捕指令被拘保釋後又因拉韁不愼沿途狂奔撞損電桿木及黄包車多輛其馬逸至虹口天潼路附近始經巡街捕帮同攔獲復又帶入該管捕房飭令存洋保出聽候公堂傳訊 
[控追房租兩則]  
　　江錫章昨至法公堂控房客桂金生虧欠租洋四十二元逃逸今始尋見扭案請追詰之桂金生供認欠租請求釋出措置歸還中西官判交保限十四天還清又蔡元昌前至法公堂控楊泰生不理房租洋一百餘元求追後楊歸還洋三十元餘欠游約不理仍求訊追楊供商人實因店中生意不佳無力措繳請求寛限措置判交保限七天内如數還清 
[道署批示照錄]  
　　滬海道尹公署昨批楊世棠呈爲燈塔捐欵久被把持請求給示保護仍歸商會經收以期整頓而維公益由云呈粘均悉候令寳山縣知事轉函吳淞商會查案經收以重公欵並曉諭各船商查照比批粘存 
[誌謝]  
　　中華書局近刊行中華英文週報一種每遇星期六發行（第一期業已出版每期一册定價四分）中有論説小説新聞等欄昨承惠贈一册書此誌謝 
來函 
[商業公團評議員謝俠遜等致該會副主任幹事湯節之書]  
　　爲電斥梁任公及善後各事節之先生閣下逕啓者本會日前開職員會由執事爲主席報先出口各業公會謂梁任公爲親日派現在歐洲受誘濟私阻碍和會取消中日密約之提議事同賣國應通電全國去電申討執事執告時參以己見謂鄙人極不願梁任公之主張應通電申討話到此處手舞足蹈聲色俱厲其時第一席副主任幹事鄰君靜齋謂未得確實證據未便草率從事鄙人亦當場反對謂任公係親協約各國素不直某國之所爲並非爲親日派報紙所載各節係有人故意煽惑未便信以爲眞幸勿發生誤會輕率從事有失本會由五十餘團體聯合組織之尊嚴即經全體通過散會後復上一函謂任公確與某國反對並非親日派電斥一事務須愼重將事萬勿誤信浮言等語原函具在均可檢閲迨至翌日閲大陸報所登一電知台端竟已拍發本日閲本埠各報所載國際聯盟同志會及國民外交協會并蔡元培王寵惠范源濂各電謂梁之主張直接交還青島及膠濟鐵路各節實足代表我國人且能左右世論渠之是否袒日已足證明焉有阻碍和會取消中日密約之提議駟不及舌噬臍何及執事素來熱心會務佩仰異常惟是事誤於偏信固不能爲賢者恕往者不可諫來者猶可追深盼此後對内對外各事務須格外愼重免致發生誤會諸多未便至幹事會開會時鄙議　予評議員到會陳述意見每團以一人爲限但不列表决之數是否有當尙希提交評議會共同討論爲盼（下略） 
[第一區救火會來函]  
　　本月四日晚深夜三時三十五分鐘邑廟東首錢浩良所開之錢鑫錦呌貨店失愼計燬去房屋六幢查錢浩良常州人向在邑廟擺設呌貨攤後來與人借發及糾會租借朱隆興烟袋店房屋一間聞設錢鑫錩呌貨店家眷亦住在内所售均是磁盆茶杯料貨及洋傘草帽等物嗣因欲保鉅險加放雙開間即由金星火險公司保有險銀五千兩其實店中貨物不及所保之半數且均係同行拖來本年正月間錢即有縱火之意是以預先將眷屬遷回原籍至二月二十後先將店中貨物運去兩大箱夥友問伊何往則云與人在漢口股開呌貨店至二十七日又運去兩箱店中存貨生財不過千元嗣錢之知友聞悉彼欲起不良曾一再勸止並邀同往杭州進香往返苦勸仍無效果初四日回滬之後即於是夜火起錢之知友均長嘆不聽人言將來必受牢獄之災聞此次種火係由邑廟開設天順祥骨牌店之汪慶棠須先接洽共同作用其放火係出資另雇專門放火之人所放先將粗草帽數箱鋪擺滿屋澆用汽油將大門緊閉燒着之後從後門而出現在警廳頂審之下判錢押候傳同汪慶棠及店夥人等到案詳細研訊再行核辦 
雜評二 
[禁止迎神之感想（庸）]  
　　每歲節届清明各鄉鎭輒有迎神賽會之舉傷財肇事舉村若狂其間有由警察以强力禁止者亦有禁止無效而聽其舉行者蓋每歲丁此時會必有一度之紛擾而鄉民與警察之間亦每因此增一重之惡感鮮有能圓滿解决者也 
天下唯變更慣習最難况迎神賽會尙含有數千年迷信神權之根性治本之法非普及敎育不爲功警察的壓力執行而善不過銷弭於一時執行而不善且以激意外之變故觀於此而知義務敎育之不可緩也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十四）] [  一之]  
　　美國排斥我僑民輒藉口於人品之混雜而我僑民中因在本國窮無所歸乃不得已而冒重險涉重洋者大抵其智識甚缺乏復無良教育爲指導難保其不捉襟見肘處處呈露其瑣陋之狀而不期無形之中竟至授人以柄也更有進者我國政府之於赴美華僑大抵皆取放任主義日本政府之對日僑大抵皆取干涉主義日本政府鑒於華僑被擯之由曾自請於美國政府謂此後日僑赴美不必美國過問其卑下猥賤在禁止之列者日政府當自行干涉禁其渡美故連年日本僑商之渡美者皆數一數二之大資本家絶鮮鳩形鵠而之小工賤役但在美國排斥遠東及移民之風潮未發生前旣經渡美各日僑日政府又擬設法維持其原有地位使其不至喪失其固有之天然發展良機此又日政府之遠謀至計爲我中國方面夢想所弗及也 
最先渡美諸日僑共窮無所歸飄流轉徙無所適從之困象實與我中國僑民相苦我中國僑民聚處之唐人街絶鮮婦女足跡共生活之奇特亦幾與南洋某島中之野郎村有百男子而不能見一女子者約略相似日本男子雖多散處各地而無日本街三字之標的然共獨居生活之艱苦狀况又足與我諸華僑同病相憐也日政府有鑒於此深慮久經渡美者無新家庭相維繫近之或興衣錦夜行之嘆而若干年後競賦歸歟遠之終貽伯道無後之憂而賡續無人終成絶響乃復困心衡慮而有寫眞結婚之政策焉蓋凡已在美國久住之諸日僑本可向其祖國移眷以渡美也此輩赤貧暴富之流渡美之先旣無其人屑與相攸渡美旣久復無其時捨去一切毅然歸國以求耦也欲得折衷之法亦惟有廣羅日本女子小影映諸報端俾彼旅美日僑見之怦然以動求凰之意念耳 
迨諸日僑選擇旣定其中選之日本女子乃購二等艙船票聯袂以渡新大陸及抵美國西境之口岸日本男子親迎而挈之歸則儼然爲夫婦矣日本政府此策對於友邦頗足杜其藉口之端對於僑民不獨足以固其原有地位並足以堅其愛國之眞誠也語云天下無難事祗仗有心人彼日本諸當軸誠今世之有心人也 
老申報一 
[搶和尙（上）（見光緒二年正月十八日）]  
　　去冬在某園見所演奇巧姻緣一齣殊屬可笑顧共知爲戲非必實有其事也乃昨接友人自京師來信謂有趙姓兄弟二人分居各住作小販經紀弟居城内兄居城外然雖分炊而尙無嫌隙即妯娌亦和睦時相往還但趙大素貧窘人又懦弱借債不辭重利有錢主綽號閻王者每借千百逐日本利拔還以月計之不止加二如兩月不歸子倍於母稍不如意百般勒索趙大受閻王牢籠時借其資始猶按時應付繼則拖欠不能如期遂將子作母逐漸加增積至數千餘竿閻王逼迫不啻索命趙大無計唯以卑詞求懇一日閻王又訪趙索資瞥見其妻艶之遂留意焉及晤趙大與約償債之期色更峻厲謂如逾期不付我便以汝妻作抵否則今日便係你死我活趙大亟欲出謀生涯被纒不過商之於妻只得暫時允之所謂火燒眉毛且顧眼前也於是閻王索劵而去妻素賢惠日夜嗚咽願拚一死以實閻王威逼之罪趙大篤於伉儷不時隄防之其妻因改計擬將遠遁趙大謂此策甚妙阿弟老二在城内磚塔胡同住家汝即先期往依并告以故吾弟必憐而納之也 
 
[徐州黄樓（古蹟圖五十四）]  
　　樓色黄位於徐州東北隅之城上相傳東坡守彭城旣治河水之變又修繕其城作黄樓於東門之上義取土能制水而土之色黄故名黄樓中供東坡兄弟及東坡之女蘇姑神像徐人云當時河水泛漲城不没者三版東坡登東北城擬與城俱盡幼女蘇姑因自投於水水勢隨落後人思其德惠特立像祀之徐地古蹟之最著者也 
常識 
[省用熱氣簡便之方法（上）] [  守眞]  
　　譯大陸報ＭＲＳＯＨＲＩＳＴＩＮＥＥＲＥＤＥＲＪＥＫ（原著）不論何地之住户均欲節省燃料不僅節小費而已愛國者應如是也雖歐戰業已告終吾人爲維持工業計仍須貯煤洵以船舶運送軍人遄返故土使美洲人及歐洲人温煖在在需煤在各住户亦知應如何節省燃料乎 
今兹國中人士提倡節省燃料吾聞之審矣換言之即可生熱之空氣愈多需煤愈少也室内之温度以六十四度爲得中果空氣仍含潮濕則室内之温度以七十度或七十度以上爲宜住户欲節少燃宜按下列之方法 
（一）煤氣燈龍頭之底或其他燃火煖爐之上端宜安放一貯水淺鍋 
（二）傳熱器之内部宜安放一貯水淺鍋熱氣上升之蒸水可從傳熱器穿入室中被熱氣爐所煖限制空氣内侵之具（三）室中傳熱器之旁被熱水機所煖宜安放一有棉炷之貯水淺鍋 
（四）用可與傳熱器接連之汽門散佈蒸汽於空氣中各住户所居之室每日宜用水兩升蒸成空氣空氣入室旣冷且乾室中之煖氣挾水氣外溢水氣缺乏則盛盆水總之空氣愈濕生熱愈速節煤亦愈夥也 
烹飪及燃火均需燃料司煖爐者須知展放燃火之器具俾火力達於最高之度惟壓迫燃火器具時勿過於用力致耗煤大多也 
氣候嚴寒時狂風猛吹烟囱内流動之空氣亦　猛烈知此理者　鮮妄啓風閘門火中之風力頓增一倍矣斯時燃火之法宜緊壓烟囱上之空氣否則空氣頻頻輸出徒耗煤散熱而已住户不注意及暴風雨期内之窗牖殊足異也暴風雨期内之窗牖厥聲玎璫縱冷氣入室中斯時宜有以温煖之不能不耗煤若干也不寗惟是暴風雨中之窗牖西向或北向者足以阻止風力是時前門及厨户出入處宜於向北躱避風雨之所止復出費少許建築之流動之空氣輸入自少燃料之消耗亦可末減矣 
小説 
[溺鬼復生] [  雄倡]  
　　白德世半晌始日二人貌乃酷肖天乎老友吾今乃信君言爲非誣謬也柏曰其貌乃至相肖斯人伊誰吾今頗欲知其所在並前禮拜中所爲何事似乎禮拜日晚間彼已在是間盡毁私書等物柏言時則點首嚮罏火似解意者罏中則紙灰一積已成煨燼柏又曰容吾更至臥室一觀言已遂踰狹隘之堂塗引路登樓臥室中物則皆整列有序無復凌雜似備主人不時歸寢故精潔至是衣則懸之椸上鞾履則均置梯頂帷幔之後其旁尙有篋笥一堆時白德世則已入一臥室然其煤氣之燈忽爾大呼柏累堪迴顧見白德世植立一妝臺之側案朑大開手中則一小束柏亟問曰是爲何物白曰此中均字紙顯然非屬魯師摩菲力之物柏累堪取而解其縛一一翻檢言曰噫吾輩得其人矣此類書札爲一女子近日寓諸高泰萊寫字房中一人名曰木雷菲力者試覘此書上日期尙未踰兩禮拜以書牋及住址與牋上香氣馥郁測之此婦蓋揮霍成性雅有好尙者也白德世遲疑曰此物胡乃至是柏曰吾意凡是書札禮拜日晚中始到彼時奸徒乃至此易衣死者之衣遂置其書札案上意將仍納之囊中旣乃忘懷迨禮拜一晨其傭婦見而移置案屜中初未展其書詞句言至此忽有人大聲呼曰汝輩中敦敢動者吾彈立貫其腦言者方立門次門則洞開其人執一手槍嚮二人且發白德世木立如痴柏累堪仰視見其人反映鏡中一秒鐘間目光與之相觸其人方立門中旣怒且懼一轉盼間此幅畫圖已渺則柏累堪已一躍至室隅熄其煤氣之燈令一室沈黑燈光垂滅時白德世陡覺失足顚墜於側則脅間斗爲柏累堪石拳所中方其墜地時一彈蚩然半出繼以槍聲哄然則巨鏡己受彈而粉碎復連出二彈如貫珠似有物墜地隆然靜臥不復一動其人槍再發彈乃直嚮隆然墜地聲處口中疾言曰汝自謂已跡得乃公耶請飲此彈於是嘿然復出二彈柏累堪本蹲伏一坐榻之後則一踴而起其人未及再實其槍柏累堪己力舉一坐榻之趺躍至門次舉榻力叩其人之顱砰然有聲其人受擊立暈臥地不復能動矣於是復明燈而堅縛其手足不逾刻已畢佐以白德世之力柏累堪遂復曳其人至榻趺之下縳諸床闌之上旣已乃以實彈之槍授白德世屬爲留守柏則馳取其汽車嗚嗚直嚮富米警所旣就庭鞫案乃大白則其人實名曰木雷菲力與死者爲叔伯兄弟曾傭於巴黎高泰萊珠寳公司司筆札以是得此消息知將有金鑽寄往倫敦魯師摩菲力許獻售於印度某親王親王行且歸國此金鑽則即其所訂購乾也官中又逐步跡其去巴黎後之行事揚言在告實則設謀冒爲其族兄圖攫取此金鑽彼於前禮拜日之下午抵英直赴白爾奈村旣至彼村舍見魯師摩菲力方獨處又目覩其入水鳧游遂謀害焉一如柏累堪推求所得者金鑽則果搜得諸其身畔此策旣巧絶但以一着之誤即遺彼書札於村屋中方圖遯時忽又思反而取之乃就擒耳不然縱以柏累堪之推求亦終無由跡得其人也（完） 
[自由談之自由談] [  不冷]  
　　掩飾中國人又有一特性無論其事之可告於人與否苟於己稍有所不利苟稍不體面者必設法以掩飾之掩飾之技又極淺薄轉瞬而自行暴露即爲人知然而明知人己知之而依然又復掩飾是殆習成根性矣 
右中國人之性質二 
 
 
 

Page 15

 
 
   
 
 

Page 16

 
 
   
 
