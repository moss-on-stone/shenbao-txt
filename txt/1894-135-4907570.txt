# 1894 - 135 - 4907570

 

Page 1

 
 
[合肥相國賜壽鹽原底照印出售] [  點石齋啓]  
　　合肥相國名振華夏功盖　區天下咸知其功　亦房　養　所有七秩賜壽　今本齋覔得屬　仍用硃砂套邊　畫壽章與原板一樣臺不　小紙墨印工並皆佳妙有目共賞無庸自述外加錦函每部定寶價洋三元又歴代賦　每部　價　洋十元賞鹽家祈移玉至上海棋　　申　　本分局各書坊購取其餘各省京都廣東福　四川成　　　南京杭州向各分局亦可此佈 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖墓繒精詳如張茂先　　章宫有千門萬户之觀又如馬伏波聚米爲山形勢宛然在目計　成每幅　　五角　　摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[三百七十三號畫報告白] [  點石齋啓]  
　　陽湖吏某甲一夕夢入冥署見上坐五神旁列亘缸歎百中貯黑汁旋有衆鬼入合飲少許而去據謂入世後一見便當成　盖已　法　　　　　刼數也哉他若烈女之建碑乞兒之吞石　野之神兵大戰擔前之幻跡何來採藥而遇仙蹤相地而遭冥譴將媳代女固嫁女之奇　　　　二　亦納妾之笑柄及所附叢抄等圖說准於十六日出　此佈 
[勸各鄕鎭施種牛痘說]  
　　古無所謂種痘也亦無天花之患說者謂漢伏波將軍馬援片交阯時得染此症後卽遍地流傳人遂目之曰虞　　　千百年來凡幼孩必發天花無一能免者至近世而醫者有種痘之法種之而發其患較輕人皆樂從岐黃家遂增出　科一項字典痘字下註神痘法凡痘汁納鼻呼吸卽出意者卽種痘之濫觴歟余雖不習醫然暇時喜披覽醫書知論　首推錢仲陽陳文中二家錢用寒凉陳用温熱朱丹溪祖錢非陳以犀角地黃湯爲主世皆宗之厥後萬氏魏氏費氏胡氏秦氏管氏翁氏翟氏聶氏代有傳人徐靈胎先生愼疾芻言謂痘爲小兒之所必不免非惡疾也天氣温和之時死者絶少若大寒大熱其元氣虚而稠密堵閒或不治其始欲透發其後欲漿滿皆賴精血爲之乃時下庸醫當未發以前用大黃石膏數兩以遏其生發之機而敗其元氣旣而用蚯蚓數十蠐螬數個及一切大寒大毒之品如蜈蚣蝎子雞頭　尾之類又地丁銀花等粗䊪之品數兩煎汁而灌之增其毒而倒其胃此等惡物卽令醫者自服之亦且胃維腸裂而死况孩提乎大聲疾呼可謂至矣而其所箸洄溪醫案則謂沈冠雲之女痘密黑陷而無漿醫者束手余曰姑以補托之法進之用地黃歸身黃茋人參等藥聞者咸笑後一服而漿來明日以參貴停服余謂精力不充毒發未盡必生　　後果臂灣生二毒治之而安余長孫女種痘點密而色深痘醫束手余用清發之藥并令時含紫雪丹未幾赤色稍袁將就寢往視忽變灰白色而咬牙余曰症變虚寒矣此所謂亢害承制也卽用人參鹿茸等藥托之三鼓而瘡色復紅形漸高起仍用清火養血之方而漿成可見痘爲人之生死關頭旣不可成見自膠亦不可稍爲疎忽凡爲父母者能不於此加之意乎顧種痘較時行之天花善矣然小孩旣不免困苦父母又須時刻隄防夜不得眠晝不得食必至漿回痂脫始得安心尤或虞其滿面裝花外觀不雅自泰西牛痘之法傳至中華而施種隨心萬無一失雖古稱醫中之聖當亦望而却步甘拜下風矣西醫之言曰種痘之益人所共知然必知之眞擇之審乃可種之用人痘漿不如用牛痘漿之爲妙蓋人痘漿遇有疔毒麻瘋等痘或小孩氣體不佳者種之反受害不淺故莫妙於取之牛身然牛身之漿其力微嫌暴烈小孩不免有寒熱不舒之病莫如用牛漿傳種於人後取所發之漿轉種他孩種時以小刀輕輕刮之不可多見血見血則漿必浮起其性不能傳入微絲血管中種後三四日卽起小粒五六日上漿色曰略藍七八日清漿起泡其毒盡發於股表現紅暈一圈十日發齊紅暈處略腫十一日後紅暈漸退漿漸轉黃碉十四日結紫痂至二十三日而脫落惟留一痕曰色終身不消其便易蓋有如此者嘗謂泰西醫法雖極精微用以醫華人或不奏效惟收生及種痘之法百發百中千萬人中無一二人僨事者中國收生冋以穩婆從事心粗手硬時或有性命之虞然以男女之嫌禮宜謹避苟不至萬無生理斷不肯延及西醫種痘則已海内風行凡在省會之區及通商各口岸無不設有施種牛痘局以惠貧孩獨僻壤窮鄕經費難籌設局未能遍及茅檐蔀屋小孩之爲天花所厄者每年多若恒河之沙上月下旬鄙人壓綫稍閒渡　旋里聞有一事實足慘目傷心一鄕農貧不聊生生有一孩無力延醫種痘不知悮聽何人之說取他孩痘痂入粥中餧之謂與種痘無别未幾毒性大發孩卽渾身潰爛而殤又某姓家一孩亦以此法試之雖未夭殤而亦瀕死者數次愈後疤痕滿面如菽如珠噫使有人施種牛痘何　若斯鄙意此刻各處城鄕皆有善堂之設施醫給藥掩骼埋胔善舉良多所費不　何不稍爲節省移作施種牛痘之資况牛痘苗其價甚廉上品者每管需洋銀半圓可種三四孩種法亦極便捷但使　之數月卽可出而救人人亦何憚而不樂於爲此耶因抒鄙見於報首以勸世之保赤心誠者 
[諭旨恭錄]  
　　四月初七日奉上諭步軍統領衙門奏拿獲結夥持械刨穵墳塜盜犯請交部審辦一摺所有拿獲之高四劉大等二名均著交刑部嚴行審訊按律懲辦未獲之馮順周二馬大等三名仍著步軍統領衙門順天府五城御史一體嚴拿務獲究辦餘依議欽此 
[本館接奉電音]  
　　昨由京友電傳上諭五道敬謹譯登○四月十四日奉上諭依克唐阿奏奉懿旨　叙謝恩摺未用黃面紅裏著交部議處欽此同日奉硃筆稽查廂黃旂漢軍旂務著端良去欽此○十五日奉上諭前因上駟院於恭備應差馬匹全行貽誤諭令巴克坦布等查明叅奏兹據奏稱因是日遇雨道路難行是以遲誤請將署堂郎中世序交部議處等語該院於慈駕臨幸要差臨期輙行貽誤非尋常疏忽可比所有署堂郎中員外郎世序曁是日應差各員卽著查取職名一併交部嚴加議處廐長廣泰文鐸文清廣桂海祕均著卽行責革以示懲儆欽此同日奉旨由進士出身之滿漢侍郎内閣學士三品京堂及四五品京堂内未與考試試差者俱著於本月二十八日在上書房考試其不願赴考者聽仍向禮部聲明於開列考官本内扣除欽此同日奉旨新進士著於本月二十八日在保和殿朝考欽此 
[薇省絲綸]  
　　户部爲咨行事所有户部寶泉局漢監督户部郎中阿麟現已選補四川潼川府知府所遺監督一缺應行咨取六部郎中員外郎帶領引見請旨簡充相應咨行貴部卽於一等人員内揀選一員出考保送如一等不得其人或有經手未完事件准以二等資深人員出考保送務於卽日開送過部以憑核辦○吏部爲示傳事所有 
 
 

Page 2

 
 
俸滿教職梅鬱九鄧光繩二員本部於四月初二日帶領引見相應示傳該員等於初一日晚在内城左近住宿初二日寅刻穿天青褂備帶補褂元青褂並佩帶對子荷包手巾赴左翼門外本部下處書到聽候排班帶領引見並先於二十九日辰刻衣冠赴部演羽口奏履歴如是日不到卽將引見扣除○正白旗護軍統領處爲咨行事印房呈稱本旗出有護軍叅領一缺例應咨取二等侍衛雲麾使鎭國輔國奉國將軍前鋒侍衛副叅領公中世管佐領子男輕車都尉等與本旗應升人員一體揀選相應咨行貴衙門卽於前項人員内保送一二員務於三日内造册咨送本旗以憑辦理○豐益倉漢監督工部堂主事文炤現已調補本裕倉所遺豐益倉漢監督應卽揀員充補經祥許兩倉帥查有倉場委用監督吏部堂主事李文晉應行充補除檄飭遵照外已分行吏户二部查照矣○吏部爲咨行事所有陜甘總督衙門筆帖式瑚圖禮六年期滿應行更換照章咨取六部九卿等衙門筆帖式揀選充補相應咨行貴衙門卽於一等筆帖式中揀選一員出考保送如一等不得其人或有未完事件准以二等律帖式出考保送務於卽日開送過部以憑辦理 
[暫緩出巡]  
　　四川總督劉制軍前擬出省巡閱營伍兹因政體違和請假一月巡閱一事尚須展緩一俟銷假後再行示期出省 
[風裁峻整]  
　　浙江學憲徐季和宗師蒞任以後儀節頗嚴凡遇文武巡捕堂叅時端坐堂皇慨不答禮叅畢略與拱手而已風裁峻整於此可見 
[犯官無禮]  
　　護浙撫劉中丞秋審各縣人犯已登報牘兹聞當日犯官周福清由府監提出押解撫轅審勘後給以錢物周福清將所給各物向中丞抛擲幸站立各員遮護不致被其擊中中丞不與計較但微哂而已 
[鄕人械鬥]  
　　閩縣所屬琅岐衙前鄕陳姓與黃浦鄕陳姓相離不遠去年夏間因田間爭水起釁衙前鄕某甲被黃浦鄕某乙毆斃兩鄕之民逆如冰炭之不相容現又因互爭洲田爭鬥不休經鄕耆禀官諭令罷鬥上月間兩鄕又互擄人口請官押放閩縣陳尺珊大令立卽籖差將黃浦鄕陳番仔帶回縣署其時二鄕人心洶洶各出器械以决雌雄紳耆恐釀大禍又赴縣署請官諭止大令正在批准間初六日衙前鄕人某甲等糾衆持械直抵黃浦鄕兩陣對圓如臨大仗不料反爲黃浦鄕所勝傷斃一人披靡而遁黃浦鄕某乙乘勢追入巢穴欲爲掃户犁庭之計衙前鄕某甲等召集合鄕人衆同仇禦侮振臂一呼鄕民二三百人四面來援奮身格鬥一可當十鏖戰半點鐘之久黃浦鄕某乙等紛紛敗走受傷二十餘人殁於陣前者計有十三人衙前鄕人以爲窮宼勿追遂鳴金收軍大令聞報駭出意外卽於初八日禀明制軍帶同胥差下鄕一面請調營勇以壯聲威閩中凡遇官府下鄕必先擇民屋爲駐足之地俗呼爲公館隨帶之人皆由鄕民供給如兩鄕控告每先到理屈之鄕故鄕人以官先到爲辱後到爲榮命案則必先到兇手鄕後到苦主鄕此次大令下鄕先至黃浦鄕因此鄕民嘖有煩言現聞大令已遺丁上省催調營勇前往會辦矣閩中械鬥之風素熾若非嚴辦一二何以戢凶暴而安良善哉 
[演劇滋事]  
看樓廚房則設於東看樓下之廊屋僕人赴西看樓上菜必須自東而西正在高擎而出忽被伶人將盤碰翻僕人某甲向伶人索賠伶人不允兩相爭論遂致用武甲亦不肯相讓衆僕齊出帮助各逞威武戲亦停演頃刻之間戲塲變爲戰塲幸司事等出爲阻止未釀大禍然甲已受傷當召班首到廟問以如何料理班首自知理屈願出費養傷外並備酒筵四席標紅演戲事始得寢 
[監院受窘]  
　　杭州紫陽書院四月朔課杭嘉湖道委某員到院點名給卷是日某員爲某姓執柯乃與監院楊君少山商酌謂今日包封可否酉刻呈送俟銷差然後敢治私事楊君似嫌酉刻太早恐不能繳齊改至戌刻當時院役先已散歸楊君回至下珠寶巷家中並不往飭院役知會考生至黃昏後忽然飭价催取包封而卷數僅得一百七八十本重飭院役向考生催繳合成二百餘本呈送憲轅而其餘考生尚未知限期仍照舊章至黎明送院役處聞包封已去係爲監院所悮各持卷至同善堂興問罪之師蓋楊君係同善堂塾止也考生五六十人旣入門喧譁嘈雜竟有高聲辱駡者楊君深藏不出使人出爲調停謂諸君共有若于卷另作包封呈送如何初時考生疑其爲退兵之計以誑已也及再三說合始各允從考生旣散楊君卽乘輿往杭道衙門禀見親自呈繳 
[閩垣紀事]  
　　南臺上渡一帶爲木商囤木之所向有妙手空空兒乘機偷竊前日有某甲者率黨行竊被排夫偵知振臂一呼追騎雲集偷兒皆鳥獸散惟甲無路可奔翻身入水逾二日屍始浮起其屬卽赴侯官縣署報請相騐侯官縣張大令准詞於初十日派員往騐據仵作騐明受有微傷飭令緝凶究辦○有王苕雲者自稱帮辦全臺營務處四品銜候選正郎投禀海防廳略云故父原任浙江巡撫謐壯愍公有祖遺翠翡朝珠一掛因螺江陳紳王紳家借觀於前日遣丁吳進卽銘銘前往討回并飭收租金詎吳丁將租金三十二千與翡翠朝珠質出錢一百六十千文在臺妓暖仙家供嫖賭之資經戚友來報親到其家果見暖仙并别家妓女寶玉細株細猴玉屏茉梨團聚賭博欲將吳丁擒回暖仙以爲尚欠錢文反將吳丁鎖閉樓上恐遭毆辱只得退回請先拘吳丁一面拿獲各妓根究海防廳朱子　司馬批其禀尾云察閱所禀情節該家丁吳進卽銘銘殊屬荒謬已極候先飭拘訊明察追究辦○福州都統一缺懸曠已久現奉恩旨簡放綽公於初十日到省自督憲將軍以下文武各官皆出城迎迓頗形熱閙○閩中近日拐風甚熾益香亭營房里張公館鴉鬟金雀年已及笄初七日出外竟不回家偵騎四出絶無影響又錢塘巷孟公館之親戚某甲有婢女年方十二三亦被人拐去城隍山林文豹之子年十二亦於初六日被人拐去未知能珠還合浦否○閩縣陳尺珊大令現奉憲檄調署建陽縣所遺閩縣篆委樊大令明逵接署擇於本月十九日履新○出南關三里許有亭翼然方外緇流每於暑月煮茗以餉游客謂之茶亭迄今茶肆林立儼有盧陸遺風官於其地設立茶卡以便查騐北諸湖東一帶所來之茶○福州近日天氣炎熱初九上燈時雷雨大作電光閃爍簷前滴溜幾如澗底泉鳴閱二點鐘始息次晨有人自西關到來言有某僧被雷震斃又南臺鹽倉前榕樹一株大可數圍亦遭雷殛使殷仲文見之必曰此樹婆娑生意盡矣○聶太守元龍現奉憲委代辦科試提調○正誼鰲峰鳳池三書院由督憲甄别均已揭　越山書院膏火較别院爲少係由福州府唐太尊考試本月初九日在貢院點名給卷各生領卷後紛紛回家於次日午後始行繳卷習俗相沿固已久矣○近日各商載米來閩不下十萬石巿面米價因之跌落每石可减銀一錢零○福州府唐蓉石太尊親臨貢院考試駐防及十縣文童弊絶風清士論翕服至初六日終覆○閩省船政總局於去年奏造船塢開辦迄今尚未告竣督憲譚文帥檄令候補道孫蘭江觀察澐辦理船塢事宜以專賁成觀察奉檄後卽於初六日赴督轅禀辭 
[武林小誌]  
　　浙省留下鎭距城十八里啓建海松大師祠共經費由居民集腋而成並無僧俗在外募緣有某甲者本係世家子因瘁嗜洋烟兼好賭博爲父所逐貧困無聊遂僞立綠簿在城中化緣每愿五十文杭人之佞佛者以所費不多咸樂解囊一日募至聯橋張姓家張在留下衣莊爲夥知其託名募捐將緣簿扯碎甲勃然大怒與之吵閙張立喚地保將甲送官究辦旋有人知爲某氏之子恐傷體面向張緩頰張本不欲選事遂令其服禮而去○林筱軒居於金衙莊年逾不惑有一女名慧珍纔五齡愛之如掌珠立夏日在門前遊玩一去無蹤林在各處鳴鑼尋覓并徧貼招紙迄今尚無下落林思女情切狀若痴顚日在街坊逢人便拜口稱還我女來家人恐其或尋短見令人陪伴不離左右然終非久長之計惟望天鑒苦衷速令珠還合浦則幸甚矣 
 
 

Page 3

 
 
[潯江雜佩]  
　　長江水師提督黃昌岐爵軍門簡閱湖口鎭標水陸各操事畢於本月初五日午刻揚帆過九江各官俱赴江干迎迓○彭澤縣劉鼎三德安縣艾少棠瑞昌縣陸松溪湖口縣萬秀峯四明府及湖口茶局朱子涵觀察厘局崔蘭嶼太守套口厘局趙朗元剌史南康營郝司高筱圃都戎伺候德大中丞巡閱後卽分道遄回○稽查輪船扒手委員范玉珊明府出示懸掛躉船略謂屢奉嚴札新章扒竊剌面爲始　之有犯卽剌不問贓值幾許因恐頑梗無知會縣諄諄告語乃敢怙惡不悛安心不顧羞恥旣獲實犯眞贓豈徒枷責而已爲此特諭挑夫務守碼頭規矩每每扒手混雜皆由爾等擁擠借事攘奪客物行徑何殊扒取何况敢於割竊尤屬目無法紀所有在官夫頭亦須自分鰱鯉勿　良莠混　以免干連自已示後倘敢故違并照新章辦理○茶巿方興各處男婦工人來城揀茶者紛紛如蟻德化縣薛俊甫明府恐人衆易於滋事乃率同捕廳兼保甲委員朱明齋少尉朝夕彈壓以期安靜無譁○本月初八日恊和祥茶棧夥陳甲登樓工作失足墮下氣息奄奄舁至醫院以藥灌之半晌方甦隨舁回棧中調理○甲乙丙三青皮手持三竹竽下系以線日在大街小巷欺誘鄕愚賭博捕廳朱少尉見之喝令帶回笞責一千板枷號示衆 
[營口客談]  
　　督辦東三練軍事宜定軍帥奉旨會辦北洋海軍卽赴旅順口會晤李傅相查閱各海口砲臺藍傳相　出列　吳故也聞定師定於三月二十三日由陪都起程沿途地方官已預備供張嗣忽改至二十七日所帶隨行員弁共六七十人另有兵數百名○湄雲兵輪船於初三日午刻進口請領餉銀閱日仍回旅順○今歲營口生意寥寥時逢初夏尚無帆影輪聲將來三伏之時更不知如何寥家也○運糧船尚未回南油豆節節貶價洋貨布匹亦一律從廉○小錢業已禁絶巿中通用官板大錢目下現錢僅敷行用不見多餘銀價平平每兩易東　人千五六百文 
[軍門頌德]  
　　昨晨撫標滬軍營統領蕭雲卿軍門督率部下健兒恭送德政牌萬民傘萬民衣至道轅前導有大刀隊洋槍隊大旗隊軍門乘馬殿其後旣至聶觀察欣然接見謙讓再三而後受軍門茗話片刻卽興辭而出 
[大令赴省]  
　　上海縣黃愛棠大令於前晚十二點鐘時訊案畢卽命駕登官舫用小火輪船帶赴蘇垣蓋將謁見名大憲面禀要公也 
[刑訊淫兇]  
　　陸阿大因姦謀斃吳錫華一案前已屢記報章前晚黃大令飭差帶集人証覆訊先提陳金元至案諭曰爾等今將解省勘訊前次所供恐或遺忘當照前覆供一遍陳供稱小的係南匯人三十歲去年十一月二十六日陸擬將吳謀斃小的尚未得知至三十晚小的赴喜筵回路過合佛廟與陸相遇云已將吳揢死囑小的帮同拖至田中小的初時不允陸欲將小的致死小的懼而允從略加拖曳卽回家以後都不知矣大令謂爾前者屢次供明今忽翻變深屬可惡喝令掌頰四十下問吳沈氏與陸究在何時成姦何時用刀爭鬥供稱自正月成姦至四月周浦有人來糾吳去帮同打架吳是有本領之人因稱伊爲教師打畢回家見陸與沈氏在一處卽欲拿捉陸乘間脫逃至六月吳又見而欲殺陸從樓窗逃脫後袖藏利刃尋吳報仇小的向之奪下以後情事小的實出不知大令曰爾前供始末情由均經爾手今何說不知耶喝令　背陳叩首求恩稱小的願供十一月二十六日陸與小的啜茗邀同阿東商酌候吳出門路中結果伊性命隨囑張安仁邀往上海回卽動手大令曰吴死後陸如何欲爾帮同將屍抛在浦江供稱小的途遇卽帮同曳至田内實未抛入浦江大令曰爾又翻供耶喝令鞭責又供稱陸許小的洋銀二十元小的一時糊塗帮同拖曳陸拖上身小的拖下身大令曰陸動身時曾邀爾否供稱邀過小的適在摇寶並未應允後赴親戚家喜筵是以相遇大令曰陸與吳究竟有何伊怨供稱因姦敗露兩不相容大令飭提張研訊供稱小的係本縣人二十九歲向操布業失就已一年去年十月二十日至吳烟館中躭擱吳喜賭錢囑小的跟伊帮忙十月二十六日陸守候西街橋畔欲俟吳過時推入河内因小的同行且閒人甚多故未動手二十九日陸問小的曰吳何時到上海爾須告知因欲託買零物也問之吳沈氏言擬於二十九日到上海因雨阻未去小的隨於三十日誘吳動身旋將情告陸三十夜小的行過全佛廟遇陸及阿東問吳何在小的言在後二人卽脫下衣裳託小的收管赶上將吳謀死死後三人同回三林墉告頟吳沈氏以後陸常住吳沈氏處大令又提胡阿東研究供稱小的係華亭縣人向習鐵工吳被人謀死小的不知大令曰前者爾已供明今思抵賴乎喝令鞭責阿東叩首求免照前供認稱陸與吳沈氏私通四月六月兩次被吳捉姦持刀欲殺陸遂逃去以後之事小的不知大令曰爾助陸動手將吳揢死尚稱不知乎供稱小的因欠吳沈氏烟錢三千數百文陸又許洋銀二十元貪財受愚於三十夜同至合佛廟遇張問知吳在後卽赶上將伊推倒小的撳住伊脚陸又住其喉事後小的卽回家不知細底小的上有老母並無兄弟妻子求大老爺格外施恩仔小的狗命大令曰供單上爾有兄弟供稱是堂兄普非親兄大令曰目今想著老母事已遲矣現欲解省聽候憲示可也又提陸至案曰爾所犯之事前已供明今可照前實供以便解省陸供稱小的與吳沈氏並無姦情堂時吳母囑小的暫認以致受愚小的與吳實因鬥鵪鶉起釁吳欲小的賠洋銀三元致結成不能之分十一月三十夜小的因收帳遇吳向小的索取洋銀小的不給吳將刀戳小的小的乘勢揢其咽喉以致倒地大令曰去年相騐時帶爾到塲演勢歴歴供明今忽更變爾豈尚在夢中耶喝令掌頰四十下又鞭背四十下始供稱正月小的與沈吳氏通姦至四月六月二次被吳捉姦小的乘間逃逸吳將吳沈氏責駡并揚言欲將小的與吳沈氏二人殺死後吳沈氏將癬樂置糖芋艿内令吳吞食吳惟吐瀉而已並不身死又邀燒香山拳師點穴亦不死小的遂與吳沈氏商議若用刀戳死必有血跡用繩勒死必有傷痕推入河中又可扒起計惟用手揢死方爲妥善吳沈氏稱妙卽囑張同到上海小的約同阿東金元從事適在摇寶皆不願去後黑夜行至合佛廟張問知吳在後小的卽赶上彼不及隄防被小的推仆揢住咽喉經阿東邦同撳死死後將屍曳至田中回至三林塘吳沈氏言屍身在田恐有人見小的因偕金元至是處將屍曳至周家渡抛入浦江吳沈氏供稱小婦人與陸並無姦情陸將吳謀死小婦人亦不得知大令曰爾前已供明今稱不知實爲刁狡喝責籐條吳沈氏始叩首求恩供稱小婦人與陸自正月起通姦以後情形與陸供口相合惟陸謀死吳後始告知小婦人小婦人卽啼器不休大令曰伊活時爾欲置之死地旣已謀死何尚哭爲吳陸氏又供稱癬藥置糖芋艿内之事小婦人實未幹過大令提陸質証陸供稱吳沈氏向小的言曾置癬藥於糖芋艿内吳沈氏供稱陸問吳食糖芋艿爲何吐瀉不止小婦人戲言曾置癬樂於其内實非眞情大令再三盤詰始得供認又供稱小婦人妹子現在躭擱吳家父親已將妹子許字與人須領回遣嫁大令准之 
[竊賊送縣]  
　　倪阿二至新閘某雞毛棧竊取雞毛若干窩頓於夏新陽家棧中人查悉將倪夏拘送巡防局局員飭轉送上海縣值捕徐文禀明黃大令大令飭帶候訊追 
[牽涉門丁]  
　　金陵人楊少芝不知何故至英廨管押所門首探望當被另案覊押之湖北人潘少卿扭住以楊誑騙當票等情赴案控告由值日差禀明宋通剌飭將楊押候訊問前晚通剌升堂訊理潘供職員有金鑲藤鐲及白玉班指等當票二紙計當本錢四十六千被楊誑去雖曾收過洋五元尚未言明售價若干屢經職員找尋楊避匿不面現因職員另案管押無可料理爲此將伊扭喊求追楊供向爲古玩　客潘確有當票二紙托小的代售旋經小的售與寧波陳大人因價未議妥以致未能料理清楚求恩寛限容小的理處潘又稱昨有楊之同鄕人李耀南向職員理勸折償洋二十元了案職員吃虧太甚尚未應允通剌謂李係何等人供卽憲署李門政通剌以案關牽涉本署役人未便判斷飭一併押候移解上海縣署辦理 
 
 

Page 4

 
 
[准領養媳]  
　　女郎余阿根被姑袁陸氏凌虐受傷去秋經蔡太守騐明傷痕飭將阿根交官媒看管候提到袁陸氏及女母余高氏再植嗣因袁陸氏住居城内唐家弄曾栘請上海縣衙門關提袁陸氏抗不到案近因袁陸氏與女母余高氏一再商懇余高氏憐女兒在押日久情願罷訟於前日具詞投案求銷宋通剌於晚堂提訊余高氏供稱通州吕泗港人丈夫逝世遺下兒女小婦人惟藉傭工以度日衣食難周曾將女兒阿根憑媒詐與袁陸氏爲媳九歲時過門童養迄今將九載常遭凌虐今蒙傳訊求老爺斷給親母袁陸氏領回完婚惟不得再有凌辱情事阿根供年十八歲今因在押日久情願隨同婆婆回去惟恐仍遭毆辱袁陸氏供本邑人並無凌虐養媳事實被親串唆使小婦人此後不再將養媳蹧蹋求請給領通剌飭袁陸氏當堂出具以後不得再有凌虐如違重究切結存查並謂阿根曰爾姑如再將汝毆擊許爾投案喊控 
[不日成之]  
　　附近高昌廟之望大橋地方河道年久漸淤潮水不能灌入日來經鄕人集資開濬以利農田○西門外馬路橋爲車馬往來孔道星霜屢易橋漸頽零邇經董事集資雇工筮日重建行見虹腰雁齒煥然一新揭厲之嗟可以免矣 
[虹口雜聞]  
　　江北人陳阿雪年五十有四向在虹口當小工前日午後四點二刻時在公和祥馬頭藍烟囱之某輪船内裝貨突有貨箱從高墜下壓傷頭額鮮血淋漓經工頭某甲雇人舁至同仁醫院求醫醫生雖療以刀圭總難保全性命也○寧波人張寶德向在湖北製造局當機器匠其妻某氏賃居美租界西華德路天賜里昨日亭午因事赴甬東正欲出門忽桌上所置洋銀三餅不翼而飛忿怒不堪竟欲投江自盡幸隣人婉言勸止然已險矣 
[案情補錄]  
　　昨報列宏元等各莊被大生恒倒閉結欠莊銀請追股東朱勤生等到案等情兹悉大生恒係朱莊吳葛四姓合股開設朱莊葛三股東已經料理惟吳姓名下尚未繳銀是以各莊禀請提吳到案訊追云 
[疑悮]  
　　昨日本報紀新聞報館訪事人邱阿四吳再香陳子琴繕就新聞串詐萬壽宫住持僧人明性以致被控一事其持以索詐之原稿上物地花天句細參物字疑是佛字之訛不知是否 
[正悮]  
　　本月初五日法公堂案内原告訴詞有歡喜留女在家不知是何緣故悮作與和尚結歡喜緣事關名節合亟更正又本月十三日報載勘地雨阻一則會丈局夏芝蓀明府悮作夏子谷二尹合附正之 
本主人精習岐黄師傳秘方十餘年來歴包男女大症兒科險症均著手回春活人無算醫痊毒門永不復發妙在依舊添丁種玉所以包醫者願立保單保無後患依舊種子如遠方不便來局祇須寫明病原或濁或疳或淋或帶或新舊結毒本局製有搜毒散犀珀丹調經治帶　天種玉等藥按症給藥開方先行購用一料計洋十元輕症一料卽愈重症開明服藥後情形再行給藥亦可包治痊愈另有喉科兒科救命妙藥生精補血種子靈膠太乙法灸神針包愈風痹大症皆本局活人秘寳滬上人所共知者如怡和錢杏翁裕隆葉小帆丹核周鳳林園主點石齋沈君　署徐公均經本局醫全後一無他患近而易証可查可訪非比說眞方賣假藥之流只知賺造孽錢草菅人命如悞服别家之藥不能生育者亦可開明病情購藥一二料包能挽效却病添 
丁 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[盜匪投降]  
　　前有三法人一名列士一名包也一名杜羅士被東京盜賊擄捉勒贖今已數月議猶未妥至前數日忽將三人釋放聞者多不解其故緣此處盜匪分爲十隊共計七百人中有五百人皆善於快鎗發無不中屢爲法人之害究以棲身緑林終非久計其渠魁願率黨　向法人投誠而恐不見信故先將三人釋放也以上乃西報所言按前者直亂黨擄捉怯人要約割地之事是豈割地已成言歸于好法人諱飾　爲賊匪投降歟抑别有一事歟姑錄之以質知其事者 
[産金甚旺]  
　　西歴五月二號新金山美利濵埠來信言答歲域多利省採得礦金計有六十七萬一千一百六十二安士較諸上年多一萬六千六百七十安士由是觀之此處産金之旺尚未有艾也 
[情見乎詞]  
　　西報言馬庇樓地方一日某府官方升堂審事突有婦人上堂向官禀訴略謂本身某氏配與某甲爲妻方謂旣聯二姓之　可永百年之好不料氏夫二三其德甘抛結髮之恩反鍾情於某婦自念遇人不淑何堪曰頭厮守久已與之决絶由是空房獨守涙眼頻揮忽　已踰十七載今聞氏夫經已身故雖夫也不良棄同秋扇而念及香火之情究不忍將其遺軀落在他人之手故求官恩准飭令某婦將氏夫屍骸給回如禮殮葬生死銜恩等語官查舊律以婦人旣見絶於夫例無領葬之條遂批斥不准 
[株連賭徒]  
　　某總鎭之公子爲賭棍孫惠然所騙由揚州拘獲來省送府署訊辦前報曾紀其事李小軒太尊及發審委員連鞫數堂均未能確實招供追欵亦未呈繳惟云此項巨資瓜分者甚多晴提到諸人方有著落現聞太尊飭縣關提所株連之人大半有身家者未識明鏡高懸能不波及無辜否 
[英界公堂瑣案]  
　　一百零一號印捕禀稱邱芝芳在天后宫内擲骰有違租界章程拘案請懲邱供寧波人貧苦無聊藉此餬口叩求恩典宋通刺判將邱枷號五日○包探張阿五禀稱馮阿富在元芳路竊取胡明正家衣服三件由小的拘獲人贓送請究辦胡投案請領贓物馮阿富認竊求恩宋通剌判押五日贓給失主具領○三百五十二號華捕禀稱錢李氏在篷路與韋兆蘭口角小的向伊喝阻錢李氏竟敢辱駡且欲扭毆是以送案請究錢李氏供寧波人夫爲皮匠此捕與小婦人有染是以懷恨通剌以兩造均非安分之徒著將該氏暫押候交伊夫領回嚴加管束未幾伊夫投案請將錢李氏領回通剌准之○三百十七號巡捕禀稱陳阿多在浦灘竊取張阿二之麻袋二百隻由小的拘獲人贓請訊宋通剌判將陳管押十五日贓給失主領去○三百四十六號華捕禀稱賭犯陳榮義屢經拘案懲辦今又在某處聚賭經小的拘獲賭具呈堂宋通剌以陳屢經犯賭殊堪痛恨判重責一百下枷號五日賭具銷毁○一百八十四號華捕拘酗酒滋事之羅三元陳阿全顧阿錢等到廨宋通剌訊得羅陳情有可原著卽開釋顧管押三日以示儆戒○包探何瑞福禀稱西人假張園内安塏第跳舞事後失去玻璃碗盆檯毯等物小的查有陸阿秀曾竊玻璃碗三隻磁盆一隻昨日吳春元手持檯毯一條在法界付質適爲法包探所見解歸案下請爲究辦陸認竊求恩吳供寧波人父親在浦東祥生鐵廠爲夥檯毯係交虹口洗衣作洗凈故命小的往取宋通剌著將陸管押三日再行交保吳春元暫押捕房候伊父來案具領旋有侍者陳照芳投案請領贓物吳父亦至請將吳春元領回通剌謂須倩人來案具保方准領回 
[法界公堂瑣案]  
　　恊泰祥新衣店主錢順生於光緒十七年十二月三十日在湖州販運縐紗來滬當被新關扦手洋人查緝怱忙之際失去縐紗一包疑爲陸起堂所竊報捕解至公堂訊問之後後縣辦理迄今已逾三載現經人調處了案昨禮拜六堂期陸起堂朱珍山投案朱供在别家作夥因與陸起堂認識在恊泰祥門首經過進内小坐店主錢順生適失縐紗誣指小的行竊十八年正月初八日到堂訊問十五日送縣小的前後覊押一年經人保出受屈難伸今縐紗案已破實爲李阿安所竊因此投案請治錢順生誣竊之罪陸起堂供李阿安竊取之後藏在伊妹夫處李本係船户小的因扦手洋人到來怱忙之際急將縐紗車載回店至明日檢點缺少一包以朱曾來店悮指爲竊拘入捕房解堂送縣小的經人保出留心查緝知爲李竊上月二十六日錢順生已收到洋三十元案已了結同轉謂爾不應冐昧致累他人著將錢順生押候提到李阿安一面諭原告倘有人在外調處明白禀覆核奪○通事禀稱葉薇生拘押捕房時與王殿卿朱甫卿二人言及從前王包探曾得過王之原告洋一百元朱之原告洋三十元因王送兒子至捕房禁押吵閙事年十日以前同轉命提王殿卿朱甫卿到案王供去年三月二十七日王包探云原告已出洋一百元勸監生亦出洋五十元此事在六月初四日押至兩月從未過堂同轉謂此因原告不到並無别故朱供葉薇卿禁押捕房自已言明給洋三十元葉微生供並無此語當時朱棣卿逃避將其兒子拘住不能私自禁押倩王包探陪至捕房且云租界之事不須花錢惟非租界内者不理小的與王包探並無交接况小的係原告何必花錢實係朱甫卿挾嫌誣害同轉謂朱係爾之被告久押捕房作何了結葉供小的於去年十一月管押至本年二月保出同丁東昇等往洞庭山找尋朱棣卿同轉謂爾等自不小心不應將朱放走著將葉交保限一禮拜内將股單清理明白又問朱甫卿朱供葉在捕房曾言王包探若在此間我不押朱當禁押三年同轉謂爾何以肯代兄久覊押朱供鄭頌坪葉薇生等謂小的云可暫時拘押待爾兄出外料理同轉謂爾在此將如何朱供願給紙筆寫信至兄處同轉著將朱甫卿還押候傳王包探來案覆核○吳炳榮控朱世恩定造肥皂悔議不出經葛同轉提案訊供飭令交保出外向原告商辦已紀前報昨日朱世恩偕張炳生呈到肥皂樣原告吳炳榮亦投案聲稱此樣在大方棧檐下風打雨淋以致霉爛同轉問因何不將整箱呈閱朱供應重笨不便取携同轉飭探隨同原被看明原樣禀覆核奪○施炳章控學生朱阿福私收帳欵洋五百餘元葛同轉准詞飭提到案先問原告帳項曾否對過施供往九江後皆朱經理一味糊塗朱阿福供係學徒共經手放帳三百餘元其餘並非小的經手同轉謂旣經放帳理應交納清楚著交保出外邀同薦保將帳對清禀覆核奪○鴻發棧主婦張王氏投案呈具領狀包探將崔作經之保人劉起高解案請訊同轉謂旣據賠洋尚少金環亦應酌賠劉供無力賠償求恩明察同轉著先賠一半其餘出票按期歸還命提在押之寉作經到案謂曰爾不應將門内之物以拾取論現著爾將王榮卿交案劉爲薦保業已受累劉供實在無力叩求　典同轉署押候繳洋十五元俟交到王榮卿將洋給還崔還押劉交保著遵前斷繳到之洋二十元給張王氏具領○郁包探禀積竊陶阿春在工部局作塲内竊取木料解案請訊同轉飭押候枷號半個月期滿笞責八十板 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年四月初六日京報全錄]  
　　宫門抄○諭旨二道錄前○晉　張奏　　逆倫重犯先行正法指○又奏彚報京控案件起數片○又奏更換防營管帶員弁片○東撫福奏調署知縣各員缺片○又奏秋冬二季委署知縣各缺片○粤督李奏請開復已革同知片○又奏保舉遵　給咨赴部片○閩督譚奏請　復知縣處分片○四月初六日吏部翰林院正黃旗值日翰林院引見四十二名○李鴻藻等塲内專摺請安並呈進試卷○懦塔布謝查城查倉恩○多培許涵度孫賦謙長春預備召見○熙貝勒玉書各請假五日○桂公阿公恩普各請假十日○召見軍機薛允升多培許涵度孫賦謙長春○○頭品頂戴山西巡撫臣張煦跪奏爲審　因　砍傷本生繼母身死逆犯照例先行正法恭摺仰祈聖鑒事竊據署絳縣知縣黨步衢禀報該縣民人任法椿因瘋用鐵鍬砍傷本生繼母任陳氏身死一案當因情罪重大批飭提省發委太原府督同審辦去後兹據署太原府知府徐秌審明擬議解由按察使張汝梅覆審勘轉前來臣親提研鞫緣任法椿籍隸絳縣務農度日自幼出繼與緦麻服叔任扶清爲嗣已死任陳氏係任法椿本生繼母任法椿與任陳氏分居另度平素孝順並無違犯光緒十九年十月間任法椿忽患瘋病時發時愈鄕地任執桓鄰佑任如榮任連升當欲報官鎖銦任陳氏與任法椿之胞弟任錦椿因其並不滋事免報十一月二十四日早任法椿持鐵鍬在村外地内取土瘋病復發手持鐵鍬跳舞適任陳氏赴鄰村有事路經瞥見慮恐滋事上前喝阻奪欽任法椿卽用鐵鍬砍傷其右眉叢腦後連髮際倒地任法椿跑走經郭貴身趨至瞥見向任陳氏詢明情由通知任錦春任如榮任連升前往看明忙同擡回調治詎任陳氏傷重移時殞命任錦春投知任執桓報經署該縣黨步衢差緝相騐任法椿跑至城内大街跳舞喊嚷卽經原役拿獲解經該縣提騐任法椿目瞪神呆語無倫次難以取供飭醫診視據稱六脈洪大患瘋屬實飭醫調治禀報旋經提騐該犯神清氣爽語言明晰瘋病已痊訊供通報飭提省發交太原府督同委員審辦覆鞫任法椿供認不諱詰無裝瘋揑飾情事解經臣親審無異案無遁飾查例載爲人後者於本生父母有犯仍照毆父母律定罪又例載繼母與親母同又子毆母殺者凌遲處死又例載子毆殺母之案無論是否因瘋照本律問擬於審明後恭請王命若距省在三百里以外卽在省垣正法仍將首級解回犯事地方梟示又瘋病之人親屬鄰佑人等容隱不報不行看守致殺他人者照知人謀害他人不卽阻攩首報律杖一百各等語此案任法椿因瘋病復發用鐵鍬砍傷繼母任陳氏身死實屬罪大惡極查該犯雖經出繼惟於本生父母有犯例應仍照毆父母本律定罪自應按律問擬任法椿合依子毆母殺者凌遲處死律擬凌遲處死業經臣於審明後恭請王命飭委按察使張汝梅中軍叅將方致祥照例將逆犯任法椿卽在省垣綁赴巿曹先行正法仍將首級解回犯事地方懸杆梟示以昭烔戒犯弟任錦春鄰佑任如榮任連升鄕地任執桓於任法椿染患瘋病不行報官鎖錮致任法椿因瘋砍傷任陳氏身死亦應按例問擬任錦春任如榮任連升任執桓均合依瘋病之人親屬鄰佑人等容隱不報致殺他人容隱不報殺人者照知人謀害他人不卽阻攩首報律杖一百例各擬杖一百均折責發落鄕地任執醒公罪免其革役郭貴身赶阻不及應毋庸議除將全案供招咨部外所有審明因瘋砍傷本生繼母身死逆犯照例先行正法並將不行報官鎖錮之親屬鄕鄰人等分别議擬緣由理合恭摺具陳伏乞皇上聖鑒敕部核議施行謹奏奉硃批刑部議奏欽此○○張煦片再前准部咨京控交審案件無論奏咨每年將已未結數目分兩次開單具奏並摘錄案由註明交審月日及未能審結緣由聲明咨部等因歴經遵辦在案兹查自光緒十九年七月起至十二月底止晉省並無新奉交審案件所有舊管光緒十七年十二月二十二日准順天府府尹咨交李張氏一案因該原告始終並未到案復飭高平縣原籍查傳亦無蹤迹已照原告兩月不到之例奏請銷案仍俟查獲該原告李張氏如審明所告虚誣卽治以誣告之罪兹據按察使張汝梅會同布政使胡聘之詳請具奏前來臣覆核無異謹附片陳明伏乞聖鑒謹奏奉硃批刑部知道欽此○○張煦片再查防練各軍管帶營旂之員遇有更換應卽隨時具奏歴經遵辦在案兹查暫行管帶臣標步隊左營練軍大同鎭左營遊擊周岳亭現飭仍接帶步隊右營練軍所遺步隊左營練軍仍飭臣標中軍叅將方致祥接帶管帶臣標馬隊旂練軍候補遊擊王枝發現委署澤州營叅將所遺馬隊旗練軍仍飭候補都司姜國勝接帶以資熟手而專責成除分檄飭遵外謹附片陳明伏乞聖鑒謹奏奉硃批兵部知道欽此○○福潤片再署城琥縣事准補青城知縣韓光斗飭赴青城縣本任所遺城武縣篆務查博興縣知縣李銓堪以調署署理寗海州知州恩奎飭回濮州本任所遺寗海州篆務本任陽榖縣知縣劉承寛堪以調署代理益都縣知縣梁錫祜調省遺缺查海陽縣知縣陳公亮堪以調委署理菏澤縣知縣胡啓煐飭回堂邑縣本任所遺菏澤縣篆務查歴城縣知縣宋森蔭堪以調署恩縣知縣何式珍調省遺缺本任壽張縣知縣吳鴻章勘以調署武城縣知縣丁福昌代理邱縣知縣所遺武城縣篆務查文登縣知縣裘祖諤堪以調署各該員任内均無三叅限滿已起四叅命盜案件及錢糧未完有關降調展叅處分據藩臬兩司會詳前來除批飭檄遵外謹附片陳明伏乞聖鑒謹奏奉硃批吏部知道欽此○○福潤片再定例州縣缺出先委正途一人次委勞績一人再將各項委用試用人員輪委一人於應署班内統按出缺先後察看人地相宜之員酌量委署無庸計其科分名次並試用年限俟屆三月彚奏一次歴經遵辦在案兹據藩司湯聘珍將光緒十九年秋冬二季分所出知縣各缺曁委署各員班次銜名造册詳請具奏前來除咨部查照外謹附片陳明伏乞聖鑒謹奏奉硃批吏部知道欽此○○李瀚章片再據廣東海防善後局司道詳稱已革廣東試用同知前代理防城縣知縣孫鴻勲熟悉欽越邊情前委隨同李受彤等辦理界務周歴履勘不辭勞瘁實屬異常出力李受彤等現經擇尤詳奏請奬該革員在事最久未便獨令向隅應請奏懇開復原官仍留原省補用並請免繳捐復銀兩等情詳請具奏前來臣查該革員前因不洽輿情及欠交公項銀兩經臣會同前撫臣奏叅革職查追嗣據交代局司道詳報所欠公項銀兩分别交抵清楚復經臣核明奏報在案該革員年力正强才堪造就前同李受彤等勘辦界務曾經咨明總理衙門有案嗣因熟手乏人仍令始終其事洵屬異常出力可否仰懇天恩俯准將已革廣東試用同知孫鴻勲開復原官仍歸原省補用並免繳捐復銀兩俾昭激勸之處出自俞格鴻施謹會同廣東巡撫臣剛毅附片具奏伏乞聖鑒訓示謹奏奉硃批吏部議奏欽此○○李瀚章片再二品頂戴按察使銜廣東候補班前先補用道周炳勲前於順直賑捐案内奉旨交軍機處存記欽此後因統攝水師緝捕出力臣於光緒十九年二月附片保奏奉硃批周炳勲著交部帶領引見欽此旋委署雷瓊道印務又經附奏聲明俟交卸後冉行送部奉硃批吏部知道欽此該員現已交卸並無經手未完事件臣查周炳勲精明幹練熟悉地方情形歴署督糧道高廉欽道各缺辦事認眞循聲卓著去年署理雷瓊道整飭邊防講求吏治辦理交涉事件悉臻妥洽洵爲監司中出色之員堪備　朝廷器使除給咨赴部外謹會同廣東巡撫臣剛毅附片陳明伏乞聖鑒謹奏奉硃批知道了欽此　○○譚鍾麟片　再前署閩清縣知縣文熾短交光緒六年地丁一千一百五十九兩零耗羡四百九兩零米耗二十兩零節催未解經前督臣何璟彚案　奏叅摘頂勒追嗣於九年間清厘各屬交代查明該員尚有欠解漳平縣任内正雜捐欵八百七十六兩零又經前署撫臣張兆棟彚摺　奏請勒限訊追各在案兹據福建藩臬兩司督糧道會詳該員已將閩清漳平任内短交各欵照數解清候彚入光緒二十年秋撥並十九年奏銷節年公費稅契各册内分别造報請將原叅處分開復等情前來相應請旨俯准將前署閩清縣事候補知縣文熾原叅摘頂給還並註銷續叅勒限訊追處分以資觀感除咨部外理合附片具陳伏乞聖鑒訓示謹奏奉硃批著照所請該部知道欽此 
 
 

Page 13

 
 
[光緒二十年四月初七日京報全錄]  
　　宫門抄○諭旨二道錄前○陜督楊奏保留律帖式摺○又奏委署道員片○江督劉奏甄别鹽大使片○湘撫吳奏報徵收新舊錢糧完欠數目摺○陜督楊奏請將革職已故知縣開復原官片○江督劉奏叅革前辦倉埠委員片○又奏採訪兩江忠義第九十五案請旌摺○湘撫吳奏籌解上年冬季分節省銀兩片○豫撫裕奏三鎭各營暫緩校閱摺○四月初七日户部通政司詹事府正白旗值日翰林院引見六十八名○四川道玉銘謝恩○漙顧等粥廠完竣覆命○熱河副總管英麟請訓○江南織造文煦服潢請　安○常英桂春預備召見○德隆請假十日○那公續假五日○提督衙門奏拿獲盜墓賊犯高四等二名請交刑部○召見軍機玉銘英麟文煦常英桂春○○太子太保頭品頂戴陜甘總督臣楊昌濬跪奏爲年滿筆帖式堪膺地方之選謹援案奏留恭摺仰祈聖鑒事竊查定例各省督撫衙門筆帖式六年期滿如有才具優長堪膺地方之選者該督撫出具考語奏請送部引見候旨錄用等語兹查臣衙門筆帖式瑚圖禮鑲白旂蒙古普恩佐領下人由童生考取繙譯選補理藩院筆帖式光緒十三年十二月十一日奉旨陜甘總督衙門律帖式員缺著瑚圖禮補授欽此於十四年三月十二日領憑出京五月初八日到任連閏扣至二十年三月初八日歴俸六年期滿除咨部開缺外應俟更替之員來甘卽行給咨回京臣查瑚圖禮才具明練辦事穩成在甘六年平日留心吏治兩次委代簾缺於地方情形亦甚熟悉可否仰懇天恩俟該員引見後以知縣仍發回甘肅補用之處出自聖裁理合恭摺具陳伏乞皇上聖鑒訓示謹奏奉硃批吏部議奏欽此○○楊昌濬片再甘肅寧夏道世杰經臣派委進京隨辦慶典分叚點景事宜所遺道篆應卽委員署理查有候補道胡宗溎明練有爲堪以委署除檄飭遵照外理合附片具陳伏乞聖鑒謹奏奉硃批吏部知道欽此○○劉坤一片再准部咨勞績保舉鹽大使補缺有關具題按照章程應由該督詳加甄别具奏等語歴經循辦在案兹有勞績保舉州同銜知縣用補用大使柴九齡試用期滿據兩淮鹽運使江人鏡造具履歴清册詳送甄别前來經臣甄别該員公事穩練堪以留淮補用並遵章考試取列三等除將履歴册咨移部科外謹附片具陳伏乞聖鑒敕部查覈謹奏奉硃批吏部知道欽此○○頭品頂戴湖南巡撫臣吳大澂跪奏爲湖南省光緒十九年分徵收新舊錢糧截至年底止完欠數目循例奏祈聖鑒事竊照各省徵收錢糧例應於年底截清完欠銀數專摺具奏歴經遵辦在案兹據布政使何樞詳稱湖南省光緒十九年分司道庫額徵地丁起運存留驛站及隨漕淺船南折驢脚並蘆課各稅等項錢糧正耗共銀一百三十九萬四千九百九十五兩九錢八分四厘六毫截至是年底止已完銀九十二萬七千三百三十二兩二錢三分二厘四毫未完銀四十六萬七千六百六十三兩七錢五分二厘二毫又上屇奏銷案内應徵舊欠光緒十四五六七八等年正耗共銀一十二萬四千二百一十七兩三錢一分六厘已完銀五萬一百二十七兩八錢四厘未完銀七萬四千九十兩二錢三分二厘又湘隂益陽巴陵臨湘華容武陵龍陽沅江灃州安鄕等州縣並岳州衛應帶徵光緒十四五六七八等年灾緩地丁正耗共銀二萬二千四百九十一兩四錢三分八厘已完銀一千二百四十一兩一錢九分七厘未完銀二萬一千二百五十兩二錢四分一厘飭據各該管道府州確查俱係實欠在民等情詳請具奏前來臣覆查光緒十九年分應徵新舊錢糧截至年底止所有未完銀兩均係實欠在民並無以完作欠情弊現在督飭司道嚴切催徵務令於奏銷前一律掃數完解以重帑項理合循例具奏並將完欠數目分晰繕具清單恭呈御覽伏乞皇上聖鑒謹奏奉硃批户部知道單併發欽此○○楊昌濬片再已故前任平羅縣知縣陳季芳在任虧短銀糧前因限逾二叅未能清交經臣奏叅革職飭司勒限追交在案兹據藩司沈晉祥臬司裕祥會詳稱該革員虧短前項銀糧已據該家屬設法完交清楚業經現署任文培夏造具交代册結詳請咨送户部查核相應會詳請奏前來臣覆核無異合無仰懇天恩俯准將革職已故平羅縣知縣陳季芳開復原官以資觀感謹附片具陳伏乞聖鑒訓示謹奏奉硃批著照所請該部知道欽此○○劉坤一片再據辦理湖北督銷淮鹽局江蘇候補道楊鴻度禀稱查有前辦長江埠倉兼隔蒲潭子店委員候選知縣歐陽蕚於辦理倉務時虧短課本銀一萬八千兩有奇當經疉札嚴追並委員前往守提嗣據陸續報繳現銀及以契據備抵飭縣變價外尚短庫平銀七千餘兩未據完繳雖據聲請展限設法掃解而課欵絲毫爲重豈容日久延宕卽將歐陽蕚撤差發交漢陽府看管勒限嚴追並禀湖廣督臣札飭湘潭縣將歐陽蕚家産並夥開之土棧查封備抵以期課項有著不致虚懸禀請叅追前來並據歐陽蕚遣婦譚氏來臣衙門禀求寛限卽經飭交楊鴻度赶緊催繳清欵相應請旨將候選知縣歐陽蕚暫行革職以爲任意侵挪者戒所有叅革前辦倉埠委員欠解鹽課緣由理合附片具陳伏乞聖鑒訓示謹奏奉硃批著照所請該部知道欽此○○頭品頂戴兩江總督臣劉坤一跪奏爲採訪兩江忠義列爲九十五案懇恩敕部議旌恭摺仰祈聖鑒事竊兩江採訪各屬陣亡殉難官紳婦女人等業經奏報至九十四次在案兹據承辦委員以各屬陣亡殉難紳民人等尚有未及奏請旌表者不忍聽其湮没禀經善後局司道委員查明當有安徽歙縣壽州鳳台縣殉難官紳團丁士民陳安泰等共計二千六百六員名歙縣壽州鳳台縣殉難婦女汪程氏等共計六百九十六口作爲第九十五案開造事實清册詳請核辦前來查江蘇安徽各屬地方於咸豐同治年間疉遭賊擾蹂躪極深該官紳士民人等或守禦被害或遇賊自戕忠節昭然實堪矜憫合無仰懇天恩飭部照例議旌以闡幽濳除循案將事實清册咨部查核外所有兩江第九十五案採訪忠義緣由理合恭摺具陳伏乞皇上聖鑒訓示謹奏奉硃批著照所請該部知道欽此○○吳大澂片再據總理湖南善後局務布政使何樞等詳稱光緒十一年九月欽奉懿旨裁勇節餉當經遵議裁撤湖南陸勇三營水師一營並將留存陸營長夫水師船價油燭裁减五成支發綜計每年可節省銀一十二萬餘兩聲明自光緒十二年起專欵存儲分批提解赴部交納已解至上年秋季分止歴經詳請奏報在案所有上年冬季分節省銀兩自應如數提解以濟要需現籌備湘平銀三萬兩折合部砝庫平銀二萬八千八百九十六兩一錢六分六厘四毫交給本年頭批京餉委員候補同知諸福應知州甯彝訓搭解赴京詳請一奏咨前來臣覆覈無異除咨户部外理合附片具陳伏乞聖鑒謹奏奉硃批户部知道欽此○○頭品頂戴河南巡撫奴才裕寛跪奏爲奉命查閱營伍先將撫標營練及駐防滿洲營並駐劄省郊各勇營擇期校閱三鎭各營未能一時查閱擬請展緩恭摺仰祈聖鑒事竊奴才於光緒二十年三月初九日准兵部咨二月二十日奉上諭本年輪應查山東河南江蘇安徽江西五省營伍之期河南卽派裕寛認眞查閱等因欽此欽遵咨行前來仰見朝廷整飭戎行諄諄訓誨跪聆之下欽悚難名伏查豫省歴屆閱伍皆先閱各鎭營次及撫標駐防等營顧三轄地遼遠周歴查閱程途紆折往返有需時日奴才現在兼署河督篆務各廳正在辦理春廂不日便須親歴南北兩岸勘工騐料若卽繼以閱伍無論先赴何路相距動逾數百里桃汛甫過河工修守機宜瞬息難料本亦未敢遠離兼以秋審將屆一經遠出則按程繼日必逾例限現擬查勘工程後卽兼程回省將撫標營練及駐防滿洲營先行定期認眞簡校駐劄省郊各勇營亦卽一併操閱此後卽應勘辦秋審均可就近兼顧河防待秋讞事竣已至四月下旬大汛瞬臨彼時河臣或可差竣回任奴才如出省接閱各鎭營正在五六月間天時炎暑弓力綿輭校閱本不甚相宜且鄕試臨邇一交六月一切科場事宜又須督同次第部署勢難分身而本年恭逢皇太后六旬萬壽奴才奉旨入都祝嘏秋間卽當奏請交卸北上校閱三鎭各營目前實屬赶辦不及奴才回任約計已在冬臘月間又當冬防吃緊之際兵練調操則邊隘空虚殊於地方有礙似宜緩至明歲春間再行查閱所有奉命查閱營伍先行校閱撫標等營俾得兼顧河防三鎭各營一時未能查閱擬請展緩緣由是否有當理合恭摺具奏伏乞皇上聖鑒訓示謹奏奉硃批著照所請欽此 
 
 

Page 14

 
 
[光緒二十年四月初八日京報全錄]  
　　宫門抄○諭旨三道錄前○大臣奎奏逹賴喇嘛回山日期摺○晉撫張　奏揀員更補要缺同知摺○又奏分别叅革勒追逃犯片○又奏飭道員赴任片○滇撫譚奏借發阿陋井柴本銀兩摺○蘇撫奎奏恭報海運漕糧全數兌竣放洋日期摺○直督李奏同知呈請開缺回籍片○晉撫張奏查明各屬交代清楚摺○四月初八日禮都宗人府欽天監正紅旗值日翰林院引見六十七名○方連軫鄭秉成預備召見○大額駙續假五日○禮部奏派稽察中左門派出賡音布○又奏派護宴之大臣派出福森布○召見軍機廖壽恒壽耆方連軫鄭秉成○○奴才奎煥跪奏爲逹賴剌嘛親至大招攅招事畢回山日期恭摺奏聞仰祈聖鑒事竊奴才前據掌辦商上事務第穆呼圖克圖靖節禪師阿旺洛桑稱勒拉普結禀稱逹賴剌嘛於本年正月初六日下山親赴大招諷經爲國祈福曾經奏明在案兹該逹賴喇嘛循例於本年正月初六日由布逹拉山赴大招諷經攅招當經飭派駐防西藏官弁兵丁迎入大招在彼護衛奴才隨時前往照料以期周妥留心查看逹賴剌嘛率同僧衆諷誦經典洵屬出於至誠實能仰體聖主高厚鴻慈振興黃教之至意正月二十五日攢招事畢逹賴喇嘛於是日回山仍飭派官兵護護以昭愼重復於二十九日奴才親赴布逹拉山看視該逹賴喇嘛一切極臻妥善所有逹賴喇嘛親至大招攢招事畢回山日期緣由謹恭摺奏聞伏乞皇上聖鑒再帮辦大臣延茂現任因病請假是以未經列銜合併聲明謹奏奉硃批知道了欽此○○頭品頂戴山西巡撫臣張煦跪奏爲揀員更補要缺同知以資冶理恭摺仰祈聖鑒事竊照薩拉齊撫民同知周桂敷於光緒十九年十月十一日在任病故遺缺前經臣奏請以朔州知州姚啓瑞陞補欽奉硃批吏部議奏欽此兹准部覆以姚啓瑞任内有承緝事主周李祥被刦一案三叅到部例關降調核與陞補例章不符駁令另行揀補等因自應遵照辦理查薩拉齊同知一缺地處極邊幅員遼闊民蒙雜處訟獄繁多非精明練逹之員難期勝任臣督同藩臬兩司逐加遴選現任同知乃通判州縣中再無堪以陞調人員惟於候補同知中查有截取記名分發同知閻繼宗現年六十五歲係直隸永平府灤州人由廪生中式咸豐已未科舉人同治十一年六月遵例報捐内閣中書七月到閣光緒十年十月補授中書歴充國史館校對本衙門撰文會典館協修管理　誥敕房兼稽察房事務充文淵閣檢閱並典籍廳行走十七年十二月俸滿截取記名外用同知十八年九月呈請分發原掣甘肅因親老告近改掣山西十九年二月十二日引見奉旨著照例發往欽此領照起程五月初二日到省該員穩愼老成講求吏治以之請補薩拉齊撫民同知甚以勝任與例亦符據布政使胡聘之按察使張汝梅會詳請奏前來合無仰懇天恩俯准以截取記名分發同知閻繼宗補授薩拉齊撫民同知洵於治理有裨如蒙愈允該員係截取同知請補撫民同知銜缺相當毋庸送部引見亦無叅罰案件所有揀員更補要缺同知緣由理合恭摺具奏伏乞皇上聖鑒飭部核覆施行謹奏奉硃批吏部議奏欽此　○○張煦片再前據托克托城廳革書鄭儀呈控卸署該廳通判議叙試用知縣許涵鴻所用門丁史桐山等弄弊詐賴一案臣以控涉該管本官虚實均應澈底根究當經批司飭提全案人証來省發交太原府督同發審局委員審辦去後兹據按察使張汝梅詳報飭委試用巡檢聯恩前往提集史桐山等押解起程於本年二月十七日行抵忻州住宿客店經代理該州知州楊逢春簽差護解次早起解間詎史桐山赴厠出恭乘間逃跑官親朱秉義亦乘機躱匿等情臣查史桐山朱秉義均係案内要被該印委宜如何小心防範乃竟任令脫逃實非尋常玩忽可比且難保無聽囑賄縱情弊若不從嚴叅辦嗣後地方官縱丁索擾一經告發委提輙又縱丁逃匿以致無憑追究相率效尤於吏治大有關繫署該廳通判議叙試用知縣許涵鴻於革書鄭儀控告門丁舞弊是否通同許索知情故縱抑僅失於覺察未便因史桐山等在逃遂令置身事外相應請旨將前署托克托城通判議叙試用知縣許涵鴻暫行革職歸案質訊並將押解疏脫之試用巡檢聯恩先行摘去頂戴勒限一個月恊同代理忻州直隸州知州分缺先用通判楊逢春嚴拏史桐山朱秉義等務獲倘限滿無獲再行分别叅辦謹附片具陳伏乞聖鑒訓示謹奏奉硃批另有旨欽此○○張煦片再新授雁平道恩霖現已到省應飭赴任供職以專責成除檄飭遵照外理合附片具陳伏乞聖鑒謹奏奉硃批吏部知道欽此○○頭品頂戴雲南巡撫臣譚鈞培跪奏爲借發阿陋井柴本銀兩預採供煎以顧課欵恭摺仰祈聖鑒事竊查前准户部議覆嗣後如有必需煎鹽柴本卽應遵照奏案先期奏明始准出借以昭愼重等因當經轉行在案兹據鹽法道普津會同布政使史念祖詳稱據阿陋井大使陳文燦詳借光緒二十年分柴本銀六百兩卽在道庫征存鹽課項下如數借給飭該大使出具印領將銀發交殷實竈户採備供煎以顧課欵仍照例自次年夏季起分作四季在於竈户應領薪本項下扣收隨課解繳扣繳不足飭該大使賠繳照例叅處承借之員遇有交卸查未逾限實欠在竈者准其移交後任扣繳清還並飭將前借十九年分柴本銀兩扣解清欵以符例案等情詳請具奏前來臣覆查無異除咨部查照外所有借發阿陋井柴本銀兩預採供煎以顧課欵緣由謹會同雲貴總督臣王文韶恭摺具陳伏乞皇上聖鑒訓示謹奏奉硃批户部知道欽此○○頭品頂戴江蘇巡撫奴才奎俊跪奏爲恭報江蘇省海運漕糧全數兌竣放洋日期專摺仰祈聖鑒事竊照蘇州屬光緒二十年起運十九年分征收漕曰二粮除酌提河運米一十萬石内遵旨截撥順天直隸賑撫米五萬石折價濟賑外其餘米石仍由海運當將頭批米船於二月初十日兌竣放洋業經奴才恭摺由驛會奏一面飭催上緊撥運接續兌開北上嗣據具報兌竣二批米船三十五隻共裝交倉漕糧正耗米八萬三千六百三十八石零隨運經剥倉耗三欵米二千二百三十石零沙船耗米六千六百九十一石零於二月二十日起陸續放洋赤經奴才分别咨行騐收防護在案兹據署蘇州藩司陳湜署臬司黃祖絡糧道吳承潞會詳據海運滬局委員詳報末批米石催據各屬接續剥運到滬詳愼選騐米色現已全數兌竣計配用沙衛等船二十隻共裝交倉漕糧正耗米四萬六千九百八石零隨運經剥倉耗三欵米一千二百五十一石零沙船耗米三千七百五十二石零一律發給水脚等銀取具領狀互保實裝米數各結查明水手籍貫携帶器械塡給聯單於二月二十八日起委員押令開出吳淞駛至崇明十滧海口守風放洋聯檣北上所有派撥招商局輪船裝運交倉漕糧米三十六萬五千石白糧全數正米七萬二千餘石現已據報起運漕白共米五萬七千八百石其餘米石亦卽接續運赴天津等情詳請具奏前來奴才查光緒十九年分冬漕除酌提河運漕米一十萬石内遵旨截撥順天直隸賑撫米五萬石其餘米石照案仍交沙衛各船並招商局輪船分裝由海運赴天津轉運通州交兌今沙衛各船承運正漕米石業已全數兌竣放洋北上辦理尚稱妥速除分别咨行騐收防護以期迅抵天津赶早剥運通倉交兌仍飭催招商局將輪船承運米石掃數裝兌開行另報外謹將沙衛等船海運正漕全數放洋日期會同兩江總督臣劉坤一漕運總督臣松椿恭摺由驛具陳伏乞皇上聖鑒謹奏奉硃批户部知道欽此○○李鴻章片再順德府同知邵景龍年六十九歲山東文登縣舉人由候補同知補授今職兹據該員以接到家信知先塋年久失修漸就塌損禀請開缺回籍修墓等情由藩司裕長臬司周馥具詳前來應請准其開缺除咨山東撫臣外理合附片具陳伏乞聖鑒敕部開缺所遺順德府同知係光緒六年定章後所出第四缺直隸現有應補人員應請照章留歸外補謹奏奉硃批吏部知道欽此○○頭品頂戴山西巡撫臣張煦跪奏爲查明各屬交代案内並無征存未解銀兩循例繕單奏聞仰祈聖鑒事竊查前准部咨各省交代册報徵存未解銀兩如逾二叅日久未據提解報部卽由户部奏叅將結報之員革職並令分别已未完結半年彚奏一次等因歴經遵辦在案兹自光緒十九年十月初一日起至十二月底止各屬已結交代共四十二案内除前任大寗縣知縣張式良前任托克托城通判汪爾艎等任内虧短正雜各欵銀錢等項另案叅追外其餘各府廳州縣均無徵存未解銀兩據布政使胡聘之造册請奏前來臣覆核無異除清册咨部外理合開繕清單恭摺具陳伏乞皇上聖鑒謹奏奉硃批户部知道單併發欽此 
 
