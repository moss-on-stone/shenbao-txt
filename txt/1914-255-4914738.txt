# 1914 - 255 - 4914738

 

Page 1

 
 
   
 
 

Page 2

 
 
時評 
[外交上之迎拒（冷）]  
　　外交上有迎有拒而後有回旋之地若有迎無拒或有拒無迎則所謂外交者特一種板滯之機器而已無需乎外交人才也自來中國之外交其始則有拒無迎其後則有迎無拒千案一例幾成爲中國外交之定格是蓋了無足怪外人要求權利自不得不拒之拒之而迫以强力自不得不迎之弱國庸人身當其境者舍此自無他法雖然苟於權利利害之間稍稍權其輕重審其情勢或以迎爲拒或迎一拒十此中大有作用雖在弱國以能者當之未必其無術以處此嗚呼此余所以聞政府通告各國欲以革命賠欵議定各端先行付欵而歎中國之外交所謂迎拒之間者略有一線之曙光焉我於是稱道政府不置命令 
　　二月十九日大總統命令兹修政約法會議議員資格審定會組織令公布之此令又令任命孫寶琦爲高等文官甄别會　員長此令 
又令任命梁啓超爲幣制局總裁此令又令任命汪榮寶爲駐比利時國特任全權公使此令 
又令特派劉若曾爲政治會議委員此令又令任命趙秉鈞兼署直隸民政長此令又令據雲南迤西鎮守使謝汝翼電稱迤西一律肅清裁撤鎮守使缺並給假就醫等語雲南迤西鎮守使缺准即裁撤謝汝翼督師平亂卓著勲勞着即來京另候簡用此令 
又令羅本特給予七等嘉禾章此令又令外交總長孫寶琦呈請任命王樹翰兼充奉天營口交涉員應照准此令又令代理國務總理孫寶琦呈據蒙藏事務局轉據西寗辦事長官廉興呈請任命王權爲秘書應照准此令又令兼代陸軍總長周自齊呈請授馬國良爲陸軍步兵上校羅開榜爲陸軍步兵中校馬國明爲陸軍騎兵少校應照准此令又令兼代陸軍總長周自齊呈請授張福楨爲陸軍騎兵少校應照准此令又令國務總理熊希齡呈據臨時稽勲局局長許寶蘅呈稱本局現已裁撤所有秘書張景羲調查員郭鳳山雷焱何知非均已由局飭令停職應請免去本官等語張景羲郭鳳山雷焱何知非均准免本官此令又令財政總長周自督呈稱多倫縣知事邱廷榮於奉撥善後欵項强分畛域藉詞搪塞實　玩視要公不顧大局請將該知事免去本官等語邱廷榮准卽免去本官以示懲儆餘如所擬辦理此令又令代理國務總理孫寶琦内務總長朱啓鈐呈據兼署奉 
天民政長張錫鑾呈稱紏劾溺職誤民各員請予懲處等語奉天懷德縣知事趙榮山濫　　欵任意開銷靖安縣知事郝延鍾辦賑過　罔恤民艱均着併褫職以示懲儆此令又令代理國務總理孫寶琦内務總長朱啓鈐呈據新疆兼民政長楊增新電稱署輪台縣知事李桂森貪劣不 
職受賄有據應請先行謕職歸案訊辦等　該知事身　民社應如何奉公守法廉潔自持乃　受賄至五千餘兩之多旣經查有實據應卽先行褫職候該省法庭按法訊辦以儆貪墨而肅官常此令二月二十日大總統命令兹制定崇聖典例公布之此令又令司法總長梁啓超呈請辭職梁啓超准免本官此令又令特任章宗祥爲司法總長此令又令任命董康署大理院院長此令又令敎育總長汪大爕呈請辭職汪大爕准免本官此令又令特任嚴脩爲敎育總長此令又令敎育總長嚴修未到任以前特任蔡儒楷暫行署理此令 
又令蔣雁行給予二等嘉禾章此令又令代理國務總理孫寶琦呈請派王勁聞爲文官高等懲戒委員會事務長應照准此令又令代理國務總理孫寶琦内務總長朱啓鈐呈據河南民政長張鳳台電稱實業司長謝桓武呈請辭職謝桓武准免本官此令又命署財政總長周自齊呈據陜西國稅廳籌備處處長呈稱考核辦理驗契各員請予分别獎懲等語陜西咸寗縣知事方大柱長安縣知事屠義肅自開辦至今均騐契五萬餘張各收騐費一萬九千餘兩洵屬著有成效應給予五等金質單鶴章以昭激勸缷任鎮安縣知事韓德潮抗辦騐契揑報災情應卽褫職以爲玩視要政者戒此令專電 
北京電官中發表已選定報到京之约法會議議員如直王劭廉李渠奉袁金鎧陳灜洲吉齊耀珊徐鼎霖黑施愚秋桐豫蘇莊藴寛馬良皖孫毓筠王揖唐浙蔣尊簋朱文劭閩嚴復王世澂鄂劉心源張國溶湘陳壽田舒禮鑑魯柯劭文王丕煦汴王祖同王印川晉賈耔田應璜甘顧鼇秦望瀾桂張其鍠關冕鈞滇朱家寶嚴天駿北京電前外部通告各使謂調查損失賠償會議多次懸案未决甚多若必俟解决後始實行不特賠誤事機於實在被害之洋商亦大苦痛現爲體恤計已咨明財政部將洋商所開確實損害照數支付其付欵證書卽由本部分致各使館轉交各商另呈領照英文京報昨社論標題正當之辦法專論此事謂除向來以妨礙中國福利爲能事之國家外必皆表歡迎外交部此次用意可與前電參觀北京電梁任公受幣制局任僅一時蟬蛻關係京論恐嚴修未必來蔡係前北洋候補道直教育司長汪以次長董鴻褘派赴試驗知事故今日尚到部意極欣然已電蔡速來袁已電英倫令嚴速歸北京電丁恩有辭意實因顧問章程彼於權限要求八條袁未批准故暫赴粤調查待後命各省運使羅振方歐本緒張厚璟董佑臣曹鵬飛楊葆昂等前曾來京會議一次近方回任有一派與此系反對者謂彼等與張弧關於丁恩之要求權限最大者爲用人由稽核所專主一節頗有關係余尚未敢置信丁恩鹽政意見須俟調查各省後發表故彼於章程中特設華會辦一以便代理其職　　北京電孫道仁呈稱負咎良多兼以指摘交加實難自解請仍加懲處以安下懷形迹大似譚延闓　　開封電確山明港一帶有第二師備補第二圑駐紥據報十六日並無戰事路透電所載官軍挫敗等語絶無影響開封電趙倜於巧日赴汴晤段總長祺瑞面禀要公約三四日回信陽開封電政府又發給王占元兵餉三萬元王司令卽準備一旅向商城出發　　濟南電拿獲黨人劉乾一桂馨山卽交軍法課訊實槍斃查劉乾一曾經柏文蔚委充阜陽縣知事桂韾山與陳其昌秘密煽惑軍隊破壞不諱　　徐州電吳鳳藻率匪黨數千人在炎劉廟吳山廟圖謀起事被殷恭先軍隊擊斃二十餘名擒獲十餘名餘匪俱逃竄無蹤現殷恭先督率三營留守壽州並聞亂黨有招致江北士匪赴皖附入白狼之謡　　廣東電粤省選舉約法會議議員當選者爲梁士詒張蔭棠杭州電屈民政長國稅廳籌備處胡處長派定財政司張壽鏞秘書屈爔赴北京財政會議今日（廿一）北上 
　　南京電財政部預算會議此聞派金猷琛施懷榮已起程北上南京電交通部擬將寗省鐡路抵還蘇路欠欵之說現已作廢另以他欵償還　南京電金陵關監督舒禮健現在北京傳聞將任蘇民政長南京電省長接國務院電今年春祭暫承舊制南京電省長接贛榆電仲八焚刦陰 
平鎮旋被擊散南京電海安市河三里廟三段一律竣工省公署已得報告南京電韓省長擬委魏家驊爲江北河工總辦南京電巨匪戴如升等已在揚會訊確實由馬玉升電請都督示遵南京電江寧知事左杕周將調任銅山遺缺擬委趙興霙署理南京電江寗市自治業已取消特約路透電 
北京電聞白狼率匪二千名佔據正陽關附近諸山要隘其中半數均携有新式來福鎗現有官軍一萬五千名聚集汴皖邊界向正陽關進發豫料官軍將以二萬五千人與匪開仗叚褀瑞已發令凡查見五人以上同行者均須帶至最近村莊盤間來歷以阻白 
匪分頭竄逸北京電傳聞厦門警察與人民大起衝突北京電財政部已宣布鹽政處洋顧問章程其要點爲凡關於出産輸運各事必先商諸洋顧問始能實行北京電約法會議議員每省各舉兩人舉定者已有十三省北京電尊孔章程業已宣布孔子嫡裔之封號　舊世襲嵗俸二千元祀孔經費嵗額一萬二千元並於孔子嫡裔中選任奉祀八員亦世襲成都電裏塘及附近各處現復安謐察木多之華軍現向西進行數日迎敵三西徑譯音之藏人未見大勝成都電打箭爐新軍因餉薄天寒不敢用命張使頗受窘尹之舊人因政府允付之津貼迄未照發亦多怨讟廣州電此問已舉定梁士詒張蔭棠爲約法會議議員當時投票者共四十六人 
 
 

Page 3

 
 
譯電 
[北京電]  
　　征剿白匪極難著手據官場消息本月十四日有匪二營越過附近之官軍行抵太湖縣又據當道宣稱現將以大軍四萬名從事剿匪須四月餘始能奏功並令各省分任剿匪經費北京電壽州屬下之土匪響應白狼進逼壽州城民心大震北京電英文京報今日載有社論論列國對於中國鐡路問題所施之詭計文内初言英俄法三國協約能否持久尚屬可疑　言三國之政策除在歐洲外未見其能一致進行而在東亞圑結利益尤屬難事末戒英國當於遠東實行更　進取性質之政策北京電袁總統命令宣布尊孔章程孔子嫡裔仍襲前清封號嵗俸二千元祀孔經費嵗額一萬二千元政府於曲阜孔廟所用之祭司四十人給以銀印並嵗撥四千元爲看護孔陵經费柏林電據聖彼德堡電社　息奉天近發覺謀畫第三次革命之秘密會支部在事者似卽倡二次革命之人東京電西門子東京支行經理郝門君自本月二號下獄至今未釋其罪殊不能成立蓋指其消滅浦萊君之勒索證據也日本司法大臣通告各報謂自本月七號起已從事豫備起訴郝門君舞弊諸事衆意第一次之逮捕狀乃屬詐計冀藉此蒐集起訴之証據惟所得之材料顯不足成立舞弊之罪狀故至今尚未起訴而郝門君每日必受數小時之絇問且須先處污穴數小時且有異狀之人於鐡栅前瞋目視之鞫問之裁判官及國家律師毫不說明案情見面即加威嚇且出辭多無狀法庭之意顯欲以此困擾郝門君使供詞矛盾而逼其承認舞弊而已駐日德國大使里克司伯爵已向日政府提出抗議日本德僑對於日本當局者之舉動極形憤懑且料德國人民亦將反對此舉公電 
農商部致各省民政長電據籌備赛會局駐京美公使苪恩施函稱該國政府特派代表巴拿馬萬國博覽專員三人來華　導　品赴賽現已抵粤不日來京業由局派員前往接洽等語應即通令所别出品協會曁商會一體知照其沿途經過各省所屬出品協會曁商會於各代表到會時妥爲招待農商部印清江浦蔣護軍使電都督民政長將軍都統各使各軍師旅長鈞鑒江北於前軍使任内有招安隊一營現已完全解散收回鎗械資遣回籍江北地方秩序井然恐有傳聞失實特此電聞雁行叩效印要聞一 
[陳璧案（一）]  
　　（二月十八日北京通信）（遠生） 
震驚一時耳目之前清已革郵傳部尚書陳璧謀殺親姪陳繩案本報去臘已略記其事兹已於本月（二月）十七日午後一時由地方審判廳公開審判檢察官爲胡國洸氏推事長爲張蘭氏律師汪有齡氏未開庭前請求旁聽之人已經人山人海法庭限制本定旁聽者五十人而是日庭前庭後之隙觀者幾無立足之地陳之第三姨太太（平安）第五姨太太（如意）均被傳審故婦女之入旁聽者亦多開審後至五時許方散由推事長宣告此案辨論非一堂所能終結判將陳璧收押看管璧以最凄慘而鈞磔之福建京話請交保放回照舊派巡警看管推事長不許謂没有這種辦法璧謂生病推事長謂看守所内仍可吃藥璧謂我年紀大了推事長謂比你年紀大的更多的多於是遂將此赫赫一時之陳璧氏押入看守所當此之時（四 
民在法律之前皆爲平等）之觀念令人油然而生也余今將詳述當日公判情形則必須先將此案中情節卽陳璧等所受之嫌疑先爲叙出而後讀者乃有頭緒兹分别詳記如下陳璧所受嫌疑之主因由其家丁黃貴供稱璧與其子陳繹密謀害陳繩去年八月二十八號夜璧與繹在房内密談多時二十九早璧即乘早車赴津而二十九夜約一點鐘時陳繩卽被害據黃貴供稱是晚繹將彼唤出房内帮殺陳繩黃貴到陳繩之房繩已熟睡其時有敎讀兼管賬之周文潞有家丁張義黃顺廚子成升在場當由周堵繩之口張義鎖頸黃顺拉手繹即接去成順手中之刀連斫幾下身死（繩身共受六傷頸後四傷前一傷當顱一傷）卽用被裹擡出東院門外投置井内云云而據警廳及法庭搜出各種証據及心証與璧及繹有關者约如下述（一）繩被害之後許久方尋出屍身面璧及繹不久卽於平報登一廣告云陳繩字伯台二十六嵗閩人參謀本部科員陸軍大學校肄業勤務嗜學安分供職八月三十阜外出至今未歸身穿灰布長袄羽毛馬褂而方無鬚如知其所止請投西城東斜街陳宅本人歸時即酬洋一百元此等廣告實故意淆惑侦查耳目當日法官並詰問璧等旣係失蹤何以知其身穿灰布長襖羽毛馬褂汪律師辨稱尋人廣告事所恆有且出於愛護之心至問何以知其着此衣裳則自由其向日穿着此衣斷定其斷定其穿灰布長襖羽毛馬褂者即猶斷定其平日面方無鬚也全堂爲之莞然（二）屍身未發見以前繹致函繩之胞弟陳紽第八頁中有園中圈地馬號及水井均經詳細調查毫無可疑果爾則何以事後又復發見此節據汪律師辯護謂一時尋覔不着也是有的（三）屍身未發見前璧曾致函福建原籍謂揆其原因莫可摹索其黨禍暗殺乎無証據不能斷爲確証繹又曾致紽函謂大家討論均以伯台（繩之字）弟或因有國民黨証被人恫嚇而逃又日衆人子細推敲咸謂此事恐與黨人有關係其信與致參謀部匿名信如出一轍所謂參謀本部匿名信者乃繩死後不數日參謀部卽接到一匿名信謂陳繩勾通亂黨謀投炸彈等語因是大衆疑繩或因黨禍而死及事後追思乃推定必由犯罪人故爲淆惑之計也（四）又此參謀本部所得之信據一官中人語我云與璧家敎讀周文潞見前之平日字跡如出一轍故因周文潞不能不疑及璧潞所謂年紀比璧大的多得多者現已收監兩月餘矣（五）璧八月二十九早車赴津繩即晚被殺可見璧係計定後行（六）璧另一家丁董升供稱宅内水井四口平時用水均由璧指揮自繩失蹤璧即不准僕人澆水似屍身在井璧早已知之此節據汪律師辯護謂璧家中有姨太太有家丁園丁有廚子人多口雜凡此等人傳布口語據本律師平常所經騐十句常有九句靠不住且以陳璧之身分何至每用井水必自己指揮也（七）璧在津已有不日逐出陳繩之言並平日對繩常出惡聲（八）九月十二璧第三妾（平安）第五妾（如意）曾命任順以竹竿繫一鐡鈞在井撈物被璧瞥見即阻止不许（九）屍見後于陳繩房發見一手槍璧卽大駡謂何得私置軍械將來必遺害我全家（十）法廷訊問璧曾禁止五姨太太與陳繩說話有此事否璧堅不認謂我祗禁止你们女人不應該時常同男人說話大抵此案陳璧嫌疑以黃貴口供最重而輔以以上各項之推証至當局者推究璧之犯罪動機或因疑其姪與五姨太太有私或因疑其入國民黨將有大禍連累其家也此案出現後除警廳照常偵查外繩之姐丈黃曾勛首告警廳謂伯台確係璧之父子同謀殺害因將家丁黃貴任二任順陳升焦某及周文潞等一一拘訊同時將陳璧看管在家將陳繹拘訊一次旋即取保放出故黃曾勛之首告實爲此案發動之主因又益以參謀部人以與繩同寅關係致憾繩之枉死亦頗爲之偵查故法廷另有參謀本部調查報告爲心証之資料因此飛沫及於汪律師汪有戚人謝某謂汪不應爲陳璧辯護遍發傳單痛加詆斥汪君則謂辯護罪人是律師天職並非專爲報酬縱有横禍亦所不恤汪君是日出廷尤極侃侃之致也（未完） 
[公使人物之一席談]  
　　陸宗輿駐日全權公使陸宗輿於日昨（十七日）下午四時半快車赴津卽日放洋東渡是日外交部人員以及日本使館駐京人員到站歡送者頗形熱閙云汪榮寶駐比全權公使王廣圻業涇開缺兹聞政府以比館事務殷繁此缺不可久懸現正在物色人物外界傳說如曹汝霖汪榮寶林長民李景稐均有希望大總統本屬意於曹惟因曹在部中甚爲得力且孫總長代理國務總理一切部務端賴曹次長一人經理若遽易生手恐有礙部務之進行所以擬曹外放之事業已作罷現於前列三人中遴選一人而以汪爲最有希望云雜評一 
　　無名 
關鹽路礦中國財政除地稅之外取財最多者唯關鹽路礦四種而已關與路爲已成之局鹽與礦爲方始之局然關鹽路礦四端終必盡入外人之手而後已關鹽掌其權路礦營其利所謂中國之四大權利也約法議員約法議員各省之到京者已有十三省矣是所謂選舉者大半已告成功也選舉而開會開會而議决議决而公布其問固勢若破竹然是不久而新約法又將出現矣雖然中國之事突起者多不知其間尚有他事發生否 
 
 

Page 4

 
 
   
 
 

Page 5

 
 
   
 
 

Page 6

 
 
　　二 
　　　　　中之約法會議　　　　備約法會議議員選舉事宜刻正舉辦　　　事務亦均迅速進行兹據最近所得消息錄下（一）　　選舉事宜預測二月三十日以前均可一律辦　各議員齊集之期三月中旬以前到京者必可逹全數三分之二三月二十日左右此會議即可開幕矣（一）此次各省舉行此項選舉其揭曉者如浙江之朱文劭等及各省調查之被選人多充現在政治會議議員將來約法會議成立政治會議之議員當减去十之二三有謂政治會議議員之缺額不補者聞政府尚未確定此事云　　各省之報告選舉約法會議議員日期本規定本月二十號爲限廼日來除直隷浙江已提前舉定正式電告中央外各省已陸續將有被選舉人資格報告到京刻政府以各省旣已將本省選舉人及被選舉人調查完竣自應一律提前舉行選舉昨已飭由内務部通電各民政長一體照辦兹將各省報告被選舉資格者彚錄如下四川曾彛進傳增湘江蘇莊藴見許鼎霖陜西高增爵王恒晉福建林長民嚴復安徽王揖唐孫毓筠楊士琦江西趙惟熙蔡儒楷謝遠涵湖北張國溶劉心源湖南舒禮鑑夏壽田雲南朱家寶袁家穀貴州陳國祥熊範輿奉天許世英袁金鎧吉林齊耀琳　　霖廣東梁士詒龍建章張蔭棠廣西唐景崇于式枚山西梁善濟渠本翹河南王祖同王印川甘肅秦望瀾　　善聞蒙古中選舉約法會議議員其有被選舉資格者係南漢人一爲顧鰲一爲叚世垣云　　院制之交議將來政府擬採用一種特别之總統内閣制曾誌本報兹據總統府方面消息此議確定現在之國務院擬仿唐朝中書省制度改組即設中書令以下各官惟其相當中書令之名稱或稱宰相或用别名尚未决定此等長官對於總統負責任對國會不負責口聞此項制度俟約法會議開幕後提交該會議始行决定云 
[周總長視事後之中央財政觀]  
　　財政會議之組置財政爲現今重大問題除由財政部專任其責外總統擬在府中特設一財政會議萃集於財政上有學識經騐之人材詳加討論研究以發見整理財政最完全之方法以資實行並聞已擬就組織方法（一）由各省民政長派選一人（二）中央各部各派一人（三）財政部添派四人（四由大總统） 
指派四人　　改正關稅之進行周總長以關稅改正提議各國旣多數贊成自宜速圖進行以裕财源昨特同孫代理總理商　此事進行之辦法如下（一）對於該提議除已正式答覆各國外其未經答覆者宜由外交部備文再行催促（二）爲圖該關稅修正之進行宜商諸各國駐京公使速組織關稅修正委員會（三）卽日各海關監督將近三年内輸入物品之價格分别列表呈部將來議價時方有把握　　國庫舞弊之查實國務院於上年冬令審計處覆核財政部庫藏司帳目曾誌前報兹聞該處派員查對該司帳目業已三月現將　事探得所查結果略誌如下（一）支付命令與庫帳數目不符（一）支付命令取消後仍登支出（一）貨幣换算摺簿上法價與時價所載不同（一）一命令分記數帳（一）數命令共記一帳（一）有帳而無水單（一）庫帳結數與會計司帳結數不同（一查出遺漏隨） 
便補賬此外獘混尚多其最重要者係查對銀行匯水表云 
[新國會之前途]  
　　組織之辦法國會組織法雖已令内務部籌畫然尚未聞有若何把握良以國會若在憲法未成以前設立將來憲法仍不免有束縛政府之處倘經久不立旣恐與論難平而憲法終無産出之期據事實言其進行辦法蓋將先使約法會議成立將約法增修完竣卽依據約法上之規定組織一憲法會議俟民國憲法訂出後再由憲法中制定國會組織法云院制之主張新國會是否仍取兩院制誠屬一極應研究之問題惟國會組織法旣委諸内務部辦理故朱總長前曾通電各省請參酌各國成案準乎民國情形究宜採取一院制或兩院制請各抒所見迅速條陳現部中已陸續得有復電内中多數主張採用一院制　　顧問之條陳約法會議本係短期機關約法增修完竣之日卽爲該會取消之期現總統府有顧問某某等條陳此事略稱國會議員之選舉誠非易事據内務部籌備表觀之至速須在民國四年方能召集伏查立法機關豈宜長久廢弛約法會議成立在即其議員資格規定甚嚴國民定然信任惟是約法完竣該會取消一班人才解散可惜何若卽予改充國會議員輿論必可歡迎而國會亦得早日觀成實一舉而兩得也　　調查之爲難改組國會自以調查爲入手内務部早已通知各省民政長辦理除相近省分如直隷山東山西等雖有復電到部但以前訂選舉章程現時頗不適用故難着手調查請另訂變通章程以便遵照辦理其餘省分至今隻字未復内務部亦異常爲難除由電催未復省分迅將調查情形報部外一面擬會同法制局籌商一切辦法云 
[試驗塲中之絶妙口技]  
　　昨日（十七日）爲知事甄錄試騐第二次舉行之日午後四點鐘友人爲述此次試騐情形如左予本日七點鐘始起床至試場後已鐘鳴八句矣予點名班次在第十七牌至是呼點已過予不得已傍徨場外待全牌呼點畢始行補點此時已近十一句鐘矣卷面所註爲日字號至號棚中應考者已填满座位人人皆吸雪茄煙霧蒸騰無異一大俱樂部坐甫定俄有警官數人抱題紙至頒發各人視之則爲論題二道第一爲政在力行不在多言論此題出於史記申公傳惟與原文不符第二題爲管仲治齊孔明治蜀王猛治秦異同得失論以上二題以一藝爲完卷題紙頒竟諸先生吟哦之聲作矣其意似揣摩題中之意旨兼以唤起自家之文興也者然爲聲不一調亦互異蓋雜東西南北之人聚於一堂遂不得不有此異樣之聲韻也此時予正選擇宜作何題兼用聽官領受耳旁之好音心中至爲怡樂今且不妨一一冩出之以餉讀者然非予身親其境者亦不知試驗場中尚有如此之妙趣也諸君知有奏口技者乎此日場中之聲音較口技爲尤妙也有類蚊鳴者蠅語者寒蛩泣於牆隅者殘蟬噪於枯樹者又有如病人轉側臥榻之呻吟聲新嫁娘臨登彩輿時之啼泣聲最奇者竟有如梆子二簧之演習青衣小嗓聲者衆聲雜然並作悲喜愁感各極其妙忽窗外靴聲磔磔劍聲鏘鏘自遠而至衆皆止吟愕顧則見警官一員率巡丁數隊繞行廊下氣概之雄赳筆不能述予不解何以試場中乃陳如此之重兵以作監臨詎慮有意外耶抑示威運動耶或有文事者必有武備用以壯觀瞻耶噫予亦不得不於衆聲中而雜以嘆聲矣俄而午膳至矣有驚官數人往各坐頒食每饌爲一白紙包中函麫包數小方實以火腿之肉衆受食如承神胙此時吟哦聲住咀嚼聲作矣然文思枯窘者則不遑食仍苦吟不已忽有一先生欲行大便懇警官急引至厠所歸後則大呼喊謂其服鏡不知何往四方搜覓而此眼鏡覓不翼而飛矣此時予已繳卷退出場外以後情形遂不得知出試場後警官不即放行謂須繳卷至二百人始放行一次不得已耐等踰兩小時始下放行命令街上道路泥濘不堪車夫居奇坐至琉璃廠竟要大洋二角若在平日銅元五枚足矣歸庽後壁上鐘業已鳴四句云 
[省議會之消極的前途]  
　　籌辦之爲難各省省議會業已遣散大總統令内務部妥爲辦理但内務部係行政機關祇能任籌備之責至其組織法如何更訂及其他種種修改之點均關立法權限似應委諸約法會議討論故内務部現在對於此事無從著手辦理擬俟將來提交該會議辦法再凖照籌備云　　存廢之問題各省省議會由政治會議主張一律造遣散永不設立其理由以中央旣有國會代表國民各省無設立省議會之必要或在中央設一下議院以代表省議會之權限（有以約法會議改組之說）凡各省立法事件均歸該院管理云　　省制之關係省議會與省制甚有關係現省制行將廢除則省議會之名稱已不適用無論省議會是否如舊設立或歸下議院辦理必須俟省制解决後方有把握或將來每道設一議會亦未可知但縣議會决在消滅之列云 
[粤省財政之大恐慌]  
　　粤省紙幣風潮愈湧愈大自去嵗十月以後價格有低落而無升涨政界維持無術始則電請中央設法接濟繼則希望財政監理官到後發行中央新紙幣以更易舊紙幣迨監理官到後無聲無臭一籌莫展於是改變方針磋商借欵始則議借欵於内地商民無如政界失信已久不足引起商民之信用繼則議借欵於外洋銀行圑苦無切實之抵押品從而罷議轉議借欵於外國商人幸而磋商允恊草約已訂無如約雖訂而欵不能提借欵又不足恃是時正值舊曆年關緊追庫空如洗幸得此借欵草約已訂之虚聲閧動一時所以紙幣一元尚值六成軍民相安舊曆新年可以挨過其實借欵中變此事不能久掩議者早料新年過後銀市開盤（粤中銀市於舊曆新年休業十天至十一始開盤）必有莫大之風潮矣　　自入新年而後商業各行各標長紅聲明不愿行用紙幣政界亦漠然視之惟頒一二文告以禁制終無維持之策有商界某曾獻一策主張仿從前闈姓辦法每月開票三次分三等派彩除派彩之外仍可以吸收紙幣二三百萬此百萬紙幣卽在商會當場燒燬此策一行紙幣逐漸减少由有而無價格可以逐漸增高當時商界頗多贊成是說無如性質近於開賭官紳不敢負責此議卒不能行商界益多怨懟日前因籌辦公益銀行擬募商民資本曾在總商會集議此會議表面上則謂籌辦銀行然說者謂商界中人多抱悲觀预料財政恐慌必在目前矣　　會議而後不及一句而紙幣果大低跌低跌之速以十八十九二十三日爲最十八日早市紙幣價格由六成跌至五九午市竟再跌至五七晚市竟至五五至十九二十則各街錢銀店均停换紙幣其换者僅值五成二三街市之中軍民皆有恐慌之象幸軍隊稽查嚴密故尚形安謐此數日間低跌如是之速其原因多端一由於借欵中變二由於金庫已空各機關領支經費紛至杳來均無以應於是搜括存欵前時香港廣東銀行開辦時政府有股本九萬元乃亦向之提回此消息傳出人民益加恐慌又向來軍界發餉均是銀毫及紙幣無發銅仙者此次因紙銀皆竭發及銅仙此事報紙一經登載而人民愈不信用紙幣矣有此兩大原因而會逢其適又遇財政司長嚴家熾於十九早請假回籍外間益疑其因理財乏術而去嚴家熾在粤與商民尚能浹洽屢次下港商議借欵甚爲商民所注視乃忽然請假人竟疑其因借欵無望而去矣計此數日間市面恐慌已極都督省長乃出示維持聲言三日後當有詳細辦法兹將佈告列後　　照得粤省紙幣低折雖經官廳多方設法維持並迭次勸告商民十足通用乃市面價格低折如故且日一甚日查粤省現行紙幣概係胡陳執政時所印發迨取消獨立後本都督民政長并未增發一紙是此等紙幣濫發之惡果全屬胡陳所種而政府征收一切錢糧釐稅等項仍係全收紙幣十足計算並未稍折分毫實與現金兩無歧視蓋政府對於此等紙幣收入雖明知暗受虧損然爲粤省大局計不得不勉爲其難詎　官廳則竭力維持商場則故意低折其中更有一種痞棍俗名爲淡友者買空賣空暗計低折祗圖私利不顧公益竟與政府其保治安之苦心大相背現在熟察商場幾有不愿行用紙幣之意如果多數表决政府爲勢所迫亦不得不俯順輿情卽將通省之一切錢糧釐稅等項改爲現金收入以免軍餉無着激生變亂但若照此實行則前發之三千萬紙幣必致貽累通省不可收拾在政府茹痛猶少商民之受禍甚大官廳亦何忍出此今與吾粤商民約凡各行店買賣交易以及舗租一切交收之欵自經此次佈告限三日後均應以紙幣爲本位十足通用其不及五毫者始用毫銀不得再分紙銀兩價如各行店買賣有定約在前及當押衣物銀業按揭均照原訂銀毫及東西紙幣分别交收亦不得藉端抑勒所有官廳收支亦一律照此辦理倘有拒絶纸幣及任意低折者則是有意破壞大局與亂黨行爲無異一經查出或被指控有據定卽嚴拘到案從重究辦以昭儆戒除分派軍警隨時訪拿低折紙幣痞棍并通行各屬認眞遵辦外爲此佈告商民人等一體遵照本都督本民政長言出法隨愼勿以身試法自貽後悔再維持紙幣辦法現正與紳商各界切實妥議定於三日後另行詳細通告合併飭知此佈 
[山西煤油礦條約之研究]  
　　山西煤油礦條約於本月十二日成立其詳情已誌報端兹悉此項煤油礦並不以山西一省爲限其以山西名者以該省煤油礦最爲著名兹爲伸述之如下陜礦之前史我國煤油礦除山西外厥爲陜西該省遍地皆煤油礦他處且勿論以延長（陜西延安府延長縣）一處論之礦區面積不下二千八百八十九萬方英里所有業經測定之油井不下數百處以此比例陜西煤油礦之豐富可想外人所謂開放陜西礦區足以起寰球石油界之革命者卽此也在前清時陜人自行開採開有油井四處均得良好之成蹟爾時陜撫議助商以官欵四萬元以資擴充議未果改議增加資本爲六千萬元收歸官辦亦未果最後議爲官商合辦由公家撥欵六百萬元由民間出欵四百萬元共合一千萬元併擬在該處創設貯油糟兼在地下埋設鐡管通至三河以利運轉議旋定矣武昌事起遂以中止此則我國曩時關於陜西煤油礦之籌畫述之亦足以證明我國非無獨力辦煤油礦之 
實力也　　借欵之關係先以山西繼以陜西我國煤油礦略已净盡其他如四川甘新等省皆遠不如山陜故此次礦約之訂以西北境煤油礦歸美孚公司管理者殆不啻舉全國煤油礦而悉與之也日前美孚公司副總理在紐約宣言係稱该公司以一千五百萬元（美金）借給中國方有着乎處云云　　條約之要點煤油礦條約内容已略布露兹揭記所聞如下以質國人（一）煤油開採區域山西及我國北部之他處煤油礦全體（二）公司股分之分配公司股分美人佔百分之六十二分半我國百分之三十七分半最多亦不得過百分之四十五分（三）年限美人所享權利以何時終止未定年限惟美人有不能履行條件時得將條約取消（四）煤油用途中國海軍艦隊所用煤油概由中美煤油公司供給之 
[銀行經理國庫之磋議]  
　　中國銀行浙江分行經理金百順君日前爲本行代理國庫負責甚重今奉總行函催未便稽延函請省長速籌辦法見復接收昨經省長函復略謂查浙省支出國家經費旣用浙江銀行墊發及抵押欵項一百萬元而軍票之兌現公債之本息皆須隨時應付尚不在内國庫改歸貴行經理凡從前浙江銀行墊發抵押各欵自應一律歸結清還軍票公債二項並應由貴行照常兌付此一問題也國家經費需欵浩繁預算雖已成立而淡旺收數懸殊固須隨時調劑卽以臨時發生欵項而論取給墊欵亦復相需甚殷如本年五月五日應還禮和借欵五十三萬餘元轉瞬卽已届期欵在預算以外正費籌措遇有類此應墊鉅欵貴行能否擔負自當先行商榷庶免臨時周章此又一問題也因此二問題懸而未定遂致遷延貴行前奉部飭兼籌並願妥愼恊商自必確有計畫應請准予見復俾得早日解决實爲公使 
[大連自由港制存廢問題]  
　　大連商港吾國雖設有海關僅抽輸入内地及由内地運出之貨稅而出入該埠與租借　之商品概不抽取實爲自由港岸兹日本實業會代表長濱川上兩氏因該國當道議擬撤廢自由制一切參照山東膠海關施於青島之辦法大連地方日人實業方面必多阻碍特於本月初十日偕赴旅謁見該國福島都督要求罷議一仍舊制福島答謂此事利害得失殊多牽繫斷非一朝一夕所能决定必先研實在目下正在調查中兩君來意未能確覆尚祈相諒云云該南代表當日卽興辭返連地方通信 
[北京]  
　　豫同鄕歡迎田民政長田文烈長豫民政之命令下豫省甚爲注意日前由留京同鄕發起在豫學堂開會歡迎到會者五十餘人公推袁少明君主席報告表示歡迎之忱大致略謂吾豫近年以來伏莽孔多白匪猖獗民間騷擾日無寗夕其近因固由軍民不能融洽所致其遠因實由吏治窳敗使然今以追隨大總統三十餘年之换亭先生長吾豫民政兼會辦軍事當不難融洽軍民刷新吏治拔吾豫三千萬同胞出水深火熱之中而登諸袵席之上此則今日鄙人率同鄕諸君代吾豫三千萬父老兄弟歡迎田先生之熱誠也云云方幹舟何梓亭袁季縝諸君皆有演說田君答詞謂貴省匪亂叚總長以總長資格兼領都督事務加之大兵雲集自不難指日蕩平其善後事宜當斟酌先後輕重緩急使民得以休養生息爲要用人行政當以事實爲準不可執一以爲衡鄙人此次長貴省民政雖不敢必有成效惟仰體大總統命令期無負袁總統及諸君今日歡迎之雅意云當撮影而散 
[廣東]  
　　編定軍隊後可節省百餘萬龍都督以粤省軍隊經奉中央編制先將濟軍　撥編綀其原有陸軍亦即歸併統限三月一號編定其老弱軍士一律裁汰派員遣送回籍計此次編定可節省軍費年計一百二十餘萬有奇云　　拿獲大聖會皇帝軍師近有何鳳山李某等數人在順德桂洲設一大聖會又名西竺敎初則設壇書符踏罡念咒謂入會可以醫病消災引誘無知男女踵門求敎者甚多何某因此乘機大張旗鼓又謂入會可以消除水火兵燹之患由是其名益噪而附之者更衆李自號爲皇帝何自號爲軍師並私製白地藍邊之號衣數百件另有軍官之軍衣多一半邊月形銅鼓喇叭亦多置備又以桃木爲劍貼满符咒謂可禦刀鎗種種妖言邪術不一而足兹爲龍督所聞特囑警察鄧廳長派撥游擊隊馳往將何某李某等共三人拿獲及將號衣各件起出李某吐供語無倫次昨已一併轉解來省歸案訊辦　　越南人之文字禍法領事曾請龍督撥派軍隊到河南某客棧拿獲越南人二名隨晴卽解領事署龍督以該越南人在廣東地方並未犯罪旣據領事指爲法國罪犯應交法院訊明因即解送檢察廳據訊得該越南人供稱並無犯罪行爲惟前著有越南亡國史海外鐡血史兩書出版因觸法政府之忌即將該兩書紫 
 
 

Page 7

 
 
止發行並將該兩人通緝有案現游歴到粤不料爲法領事引拿等語隨法領事又向檢察廳索交檢察應以據供該兩人係屬國事犯依萬國通例國事犯應受駐在國保護不肯解交而法領事則稱該兩犯係犯私罪惟不能將私罪憑證繳騐故檢案應仍堅持不解現聞法領事電該國公使向中央交涉法院亦電司法部將案由申明以備對付並聞該兩越南人精通漢文能屬詩詞書法亦佳惟未悉其姓名云 
[杭州]  
　　設廠自造學校用品浙江各學校用品向至上海購用現由美術家沈鏡山朱企嘉等組織學校用品公司擇定清河坊前戈文洋行地址自行設廠專門製造定於四月一號開幕其中用品計分理科器械）（化學藥料）（博物標本）（恩物獎品）（各種文具）（體操器械）該公司業已成立果能力求精進其發逹正未有艾也　　營長拾獲僞符號砲兵第六圑第二營營長林顯揚拾得白布符號一方上有都督府中有沈其智右列軍務課長左有第九號等字樣所蓋圖章模糊莫辨據該營長言此符號由筧橋入城途中拾得云云但該符號與都督府式樣種種不同其爲奸徒揑造招摇撞騙亦可斷言現聞林營長已將該符號呈送都督府通飭查拿澈究矣　　追加臨時禁烟經費浙省添設浙東禁烟督辦業經朱都督委任張我陽擔任斯職刻聞屈省長以此次委員督辦禁烟派兵巡視所需經費須一萬五千元及將來招待英使旅員會勘需費三千元此項經費皆係臨時支出並未列入預算昨特呈請中央准予追加以資進行　　新訂編審户糧辦法浙江户糧亟待清理兹聞省公署已訂　審辦法八條特誌於下第一條以清理户粮整理舊册爲主旨由縣知事督同徵收入員辦理第二條在魚鱗圖册燬失之各縣所有業户糧産暫以舊有糧册爲根據第三條依本省徵收地丁暫行章程及徵收抵補金章程之規定編製田賦清册及徵册（田賦清册每年編審一次每五年换造一次徵册每年編造一次）第四條製發民細户摺於各業户以爲承糧之證據第五條凡業户所有之移轉應呈請换給户摺如户摺有遣失時並得呈請補給其辦法另以推收規則定之第六條凡業户領取前項户摺按照摺開所有之産十行以内納銀元五分之手數料十一行以上每十行遞加五分第七條編審必需之經費由縣知事以手數料之收入分配支給之第八條編審户糧限每年上忙開徵前一律辦理完竣 
[紹興]  
　　力闢停學堂復科舉之謡言紹興自城鄕停止自治進行後謡言迭起謂廢除學校在即一切認捐可以不繳助産亦可原復因之一般仇學者又蠢蠢欲動該縣金知事有鑑於此特出布告謂敎育行政以普及爲方針自治範圍以興學爲先務現在議事機關雖奉令停止所有執行事宜仍由本署委員辦理以專責成至振興學校培植人才尤爲立國之本萬難視爲緩圖亟應設法推廣兼營並進以收整齊發逹之功近查城鄕内外間有無知莠　妄逞臆說以爲議會已停學校行將銷滅考試復見科舉不久舉行以訛傳訛影響所及適啓社會玩視之漸遏人文進化之機以致抗繳學捐風潮迭起阻撓學務交涉顂仍辦學者因而灰心求學者轉多紛志謬說流傳貽害非淺爲此凱切布告仰城鎮鄕居民人等一體知悉須知吾國人民非愚非惰所以不能與先進諸國共躋富强之列者徒以敎育缺乏不能發展其道德智能耳自今以往益宜注意敎育竭力提倡其固有之學校固須共同負責認眞辦理卽未設小學之區亟宜集資妥籌照章設立以廣裁成若議會之停止本與敎育事業毫無妨碍幸勿誤會以阻進行有厚望焉　　保存詩巢古蹟紹興城區臥龍山麓舊有詩巢三楹内供白居易方千秦系陸游楊維積徐渭六君子栗主紹人捐有田産以備春秋祭享并修葺屋宇之用至满清時代則僅留一羽士着守門户漸漸圯墜數百年古蹟不久將銷滅矣邇聞城區徐某邀集風人逸士擬捐資修葺此亦存古之一端也 
[鎮江]  
　　鎮守使分轄要塞新任鎮江鎮守使施君從濱蒞鎮後以戒嚴之際防務宜嚴業與駐鎮各防營官長佈置周密並以駐鎮第五師二十圑曁混成旅各營駐鎮要塞第一旅全部均歸施君節制以一事權嗣聞馮都督擬將寗澄淞四處要塞歸寗鎮松　各鎮守使分轄不設總司令日内施君卽兼轄鎮江一路要塞云劉知事注意藝術丹徒縣知事劉鳴復以城廂各校敎育紛歧特令男女兩等小學校除照章敎育外併設藝術一科研究藝術竅要爲日後藝學之發展每逢星期一三六三日爲講授之期以重敎育雜評二 
[步陶]  
　　新式之科舉知事試騐種種布置一仿科場然形式的非精神的姑勿深論今兩場已過親歷場中風味者爲述箇中情况乃眞令人低徊於十五年前之矮屋生涯不已編號相類也放排相類也頒發之題吟哦之聲以及點名填卷等殆無一不相類也所不同者其惟麫包一方火腿兩片而已惟在應考者一方面言則大俱樂部之雪茄烟東西南北之異樣聲韻號棚中之梆子二簧青衣小嗓亦可爲前此棘閔中未有之特色且科舉在秋節今方爲春初時令固大異矣然而據場中人云有蚊鳴有蠅語有寒蛩泣有殘蟬噪謂非秋景其可得乎或曰誠如子言彼固云場中有登彩輿時之啼泣聲矣其將以應試之縣知事爲何如人乎余無以難因相與擊節贊嘆曰新式之科舉　　古式之院制以養老尊賢之意而擬設元老院蓋溯灘於漢制也今國務院又有將改中書省之說或謂本之唐制但省中人物易爲何種名稱尚未確定耳夫漢也唐也在歷史上之名詞固各異矣而其爲中國之舊制則一也而其非今世新流行之法規又大旨相同也乃一則擬之於日制之元老院一則因總統内閣制之問題而議及其殆所謂合古今中外而鎔冶於一爐者乎然而國家建官設制各有精意徒兢兢於形式名稱之更易抑已末矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[謡諑聲中之警廳戒備]  
　　近日各處謡言又起閘北徐警廳長因此於前日訓令保安警察曾隊長警備隊徐隊長偵探隊翟探長及各區署長署員等於每晚六時起至天明止親率長警各於所轄境内認眞巡緝以衛閭閻而安民心 
[江邊碼頭之設防]  
　　製造局江邉碼頭爲相對浦東之要點故奉鄭鎮守使於昨日命令所部在該處碼頭左右安置八十磅快砲兩尊並派海陸軍警各一排自卽日起在該碼頭日夜輪流守防 
[調兵防守海邊]  
上海鎮守使鄭汝成君以浦東川沙等處鄰近海邊所有防兵誠恐不敷巡防昨命令第七旅旅長臧和齋君調派第二營機關槍排長汪銘甫親率炮兵一排在製造局軍械科具領機關鎗兩支子彈數十排於昨晨九時率水師炮艇兩隻開往川沙駐紥該處白龍港口之海神廟内會同前星期調往第一營駐浦隊各軍在該邑海灘等處嚴加防守以免黨人由海道潛來滋禍云 
[七誌探警拘捕黨人之意外]  
　　長江巡閱使駐滬偵探員在新寗輪船緝獲擬赴通海等處之黨人仇鸞爕等五名一案因内有同行之日本人金井篤助山口德志一傷一死駐滬日總領事有吉明君遂啓交涉故由中央電飭鄭鎮守使將獲案各人一併解交江蘇都督馮國璋君嚴行訊辦兹悉有吉總領事因此案金井山口兩日人所受各傷業經醫生騐明其槍珠確由背後彈入偵探所指謂爲該日人情急自戕殊不足憑故有吉總領事據屍親之請特向華官大開交涉要求恤償頗巨且英總領事亦以新寗輪船係英商産業偵探不應擅自登輪搜捕事後又擅傳英商用人指該輪賬房茶房而言有違定章亦與華官交涉故此案現雖已將仇等一千人移解寗垣而本埠鄭鎮守使薩督辦楊交涉員仍與日英兩總領事談判尚未解决也 
[通緝回華起事之黨人]  
　江蘇馮都督接總統府會議軍事處電開頃奉大總統令現據密探呈報偵悉黨首黃興孫文李烈鈞柏文蔚岑春煊陳炯明廖仲愷等現均在日本籌有的欵議派林悌彛等携帶鉅資先擬運動海軍密謀起事兹林已由日本起程來華潛往長江上下游一帶煽動應請核辦等情令卽通電各都督嚴緝林悌彛等獲辦等因電請遵照辦理云云馮都督准電後除密函長江張巡閱使嚴密查緝黨人林悌彛等拿辦外並已密致上海鄭鎮守使曁駐滬海軍李總司令等一體遵辦矣 
[浙探偵悉黨人開會密議]  
　　駐滬浙江偵探王某前晚偵悉有黨人葉某江某在法界寶昌路某號洋房内集黨一百餘人開會密議並演說紀念宋敎仁革命事故於昨日報告偵探長孫君轉禀上海鎮守使鄭汝成君核辦矣 
[籌議推廣租界之對付辦法（續）]  
　　本埠官紳因推廣租界問題籌議對付辦法昨曾錄登五條兹尚有五條續錄於下（一）越界之電車路軌應如何改廢或議收買（一）租界以外居住之洋人凡關於衛生保護各端應如何能令深信勿疑間執其保護不周潔浄未辦之口（一）租界外洋人租地按圖印給道契所在多有此爲外人管業中國官民承認之鐡劵現在議界有無不認此項地契之方法（一）外人定欲擴充租界現已堅拒此事有無通融辦法可以通融至何地位亦應詳細討論（一）總核前後情形應持何種根據爲開議之權輿應計何等結果爲終議之歸宿候衆論僉同再陳明中央示遵辦理 
[暗殺犯臨刑之態度]  
　　暗殺商務印書館總理夏粹芳之兇徒王慶瑞迭經公共公廨訊實商准外交圑將王押解鎮守使署已於前日午後在滬杭車站附近鎗斃各情已誌本報兹悉當該兇犯於監内提出時並無懼色亦不倔强旣至刑場王稱今日天雨及至行刑時王盤坐被褥上向大衆拱手而言曰與諸君來世再會言畢低首受刑眞可謂愍不畏死矣 
[望平街暗殺案牽累小客棧]  
　　柴啓藩在公共租界四馬路望平街口暗殺李榮升（即韻笙）並黃包車夫小弟逃逸後在法租界復犯糾黨搶刧案經法包探將柴等緝獲解奉法公堂訊明前案將柴移解公共公廨論着押候查明並緝拏主使之甲乙兩人到案併究在案兹悉捕房連日偵緝主使人未獲惟查當時出事之後卽至界内大小各旅館調查有無寓客出外不歸均稱並無棧客不歸而柴曾在捕房供稱事前寄寓蕪湖路九十九號順發小客棧内故於昨晨將該棧主董桂生拘解公堂請究據包探嚴桂金禀稱出事後曾往該棧調查據稱並無寓客出外現柴在捕房供稱未出事前寓居該棧已有月餘查其循環簿上亦無柴名姓不但有違定章抑且情節可疑是以將該棧主拘案請究關讞員得禀商之德領師君判董押候訊核 
[力策地方公益進行之通令]  
　　上海縣洪知事奉江蘇省行政公署通令文云案照地方自治會現奉大總統令停辦當經通令并訂定執行細則飭遵併先經電令知照在案此次停辦係指自治機關而言並非將自治範圍内所辦敎育公益事宜遽予廢止卽前辦自治人員亦係選自公民爲地方服務誠恐鄕愚無識悮會停辦之意旨阻撓地方公益攻擊前辦人員甚至痞棍流氓挾嫌圖報造作蜚語誣害善良殊非地方之福應由該縣知事切實查禁勿任譸張并撰擬布告剴切曉諭俾一般人民咸知此次停辦專指自治機關而地方公益事宜非惟不得停滯且須力策進行務即善體斯意明白解釋以期家喻户曉是所切望除分行外合亟令仰該縣知事遵照此令 
[支給縣視學俸給旅費之更改]  
　　上海縣洪知事奉江蘇省行政公署通令文云敎育司内務司財政司案呈查縣視學一戰前經訂定暫行規程并規定俸給表由各縣知事遴員專案呈請委任其職務係輔助縣知事視察全縣地方敎育行政事宜所有俸給公費等項悉在縣行政費内支給歷經辦理在案惟自奉財政部號電縣行政費銳减支配用途倍極艱窘本公署雖已將事實上爲難狀况電陳財政部請求特准增加縣行政費三分之一究係假定之數而各縣自奉内務部停止自治職薪水以後地方經費差較寛裕本公署爲通籌兼顧之計前曾訓令各該縣縣視學俸給及調查費改由地方支給暫紓政費之窮嗣後各該縣知事務各按照前頒俸給表分别辦理并隨時督飭認眞服務一俟奉有部定規程再行飭遵此令 
[新閘路又出刦案]  
　　昨晨二點三十分鐘新閘路二十四號門牌突被匪徒七人各持手鎗及刀一擁入内搶去鑽戒及金珠首飾鈔票約值洋三千元聞該匪徒皆操北音均未就獲云 
[泥城外梭巡嚴密]  
　　公共租界總巡捕房捕頭麥君以邇來泥城外馬立師等處迭出刦案除嚴飭中西包探購線緝拿盜贜務獲懲辦外昨日復加派荷鎗馬差多名並暗差中西探每晚自六點鐘起在泥城外一帶梭巡至天明始回以保租界治安 
[西人被刦案之調查報告]  
　　閘北馬家宅西洋人羅帝戤司住宅於舊曆本月初五夜被盜行刦並拒傷事主當時由該處巡警拘獲嫌疑犯馬祥生等解送地方檢察廳訊供不認稱被探警誤拘押候查明核辦在案兹由汪檢察長飭據司法巡長王錫堂調查具報略謂查該西人羅帝戤司比鄰有馬木林者蓄猪甚多其蓄猪之處與該西人住宅最近該西人曾以穢氣薰蒸有碍衛生控經寶山縣審檢所將木林傳案於舊歷去年十二月二十五日判决飭令搬遷詎木林陽奉陰違仍在原處因此該西人繼續起訴是月二十八日復奉提案限令搬遷否則押辦於是木林始遵諭遷去不料延至舊曆本年正月初五夜該西人家有被盜搶刧情事惟是否木林等所爲實難預料自此案發生後巡警薩督辦以該處警區並原有警備隊近在咫尺實屬廢弛警務嚴限三天内破案否則一併嚴處於是警局即將馬祥生拘獲復供出同黨多人均經該警先後解送到案讯押在案惟此次該西人具報被刧巡長曾親向詢問據稱祗失大洋三元小洋四角及表戒等物察看該西人住宅四周皆圍竹笆大門上亦無損壞形迹其臥房門上略有損傷據刑三三言乃父邢妹妹當時曾入該西人家大門之内所有巡警起獲各贜則在馬祥生家抄出兇器在馬木林家抄出其時馬連生尚帮同敲洋油箱報警各匪將事主拒傷後送該西人往公濟醫院醫治者爲馬祥生馬鳳明馬木林馬金生馬連生等多人訪諸該鄕父老以聲名最劣者爲刑妹妹馬木林馬祥生馬金生邢三三等現在逃逸無蹤者爲刑妹妹馬金生馬木林等調查邢富生邢小毛朱佛林張福生馬鳳明馬連生等或則耕田或爲小工該西人被刦一案未聞有在場之事目下該西人傷未告痊仍在醫院其住宅因無人照料則由警局撥派巡警每班三名日夜輪流保護云云汪廳長諭候飭提在押之馬祥生等到案復訊再核 
[總商會對於維持會之答復]  
　　旅滬華商維持會日前開會詰責總商會總協理不允代轉交通部電報等情已誌昨報兹將總商會致張樂君等諸君函錄下徑啓者日前旅滬華商维持會爲招商局與本公司繼續營業舊合同事敝會未能代轉交通部之電曾與來會諸公面述此係該局營業性質本會未便貿然照轉萬一必須本會轉電則應開臨時議董會議等語並未拒絶今維持會來函切責有十四圑體要求不允何賴有此總恊理嗣後倘如前壓抑亦恐難再勸導維持等語廣登各報殊多非剌敝總恊理被舉沗任不得已而當此職務雖有勞怨亦復何辭特不知閣下對於此事是何意見尚祈賜敎爲荷 
[又到北洋警察]  
　　昨又續到北洋巡警二百名警察督辦薩君命駐南市圖書公司聽候訓練派巡所有向住該公司訓練已熟之各警除調撥二十名前往南市分廳當差外其餘悉數分撥各署區調派站崗矣 
[滬南警廳分署遷移之預備]  
　　滬南警察分廳長崔鳳舞君以分廳署爲中華銀行舊址係屬租用每月租金亦復不少值此經費支絀亟應力求撙節因念大東門内前清上海道舊署空廢未用房屋甚多以之組織滬南分廳極爲適宜昨特派委總務科長張鼓晨口政科長顔璧城兩君於午後親詣道署察視一切不出兼旬當可實行遷移矣 
[改組警署之規畫]  
　　南市警察分廳長崔君前曾邀集所屬各警署長署員會議劃定區域曾紀前報兹又查得浦西浦東原有之三區警署地點太廣恐有巡察不周之虞是以擬定添放一區設立警署至所有各區之分署擬改爲派遣所每警署委署長一署員二巡官則改分三等其第三等巡官則駐署辦事一二等巡官則駐派遣所每署並派侦探一副探二其派遣所另於巡警中察其資格稍優者拔充警探業由崔君擬定辦法呈報薩督辦請爲核奪矣 
[警區請添長警]  
　　滬南警察分廳所轄二區第一分署因該分署轄境遼闊户口繁盛所有警察不敷分布特具呈崔分廳長請加派長警兩排以資分派崔鳳舞君接文後當已轉呈薩督辦核示遵行矣 
[徐警廳長令查舊烟案]  
　　昨日閘北警廳徐廳長訓令各區署長文云案准上海第二初級檢察廳函開本月九日奉地方檢察廳令開案查民國二年十月起至十二月止計判結烟土案四十二起所征罰金除扣囚糧醫藥外應提獎勵洋九十八元四角八分連同清表令發轉送等因奉此相應將表及獎洋函送轉給各區以示鼓勵等因到廳准此查二年十月起至十二月止各區解送烟土案件係在本廳成立以前未據補報無案可稽除分令外爲此令仰該署長遵照將二年十月起至十二月止所有煙土案由犯人名姓解送月日詳細開具清册尅日呈送以便分别核發獎銀並轉飭所屬各分署一體遵照辦理 
[崔廳長催索詳圖]  
　　法人要求在西門外自斜橋直逹徐家匯路推廣租界曾經鎮守使鄭汝成君移知淞滬水陸警察督辦薩鎮氷君轉飭南北分廳長轉令各區警署分署等迅將所轄區域地點路線及巡警崗位分别造册繪圖貼說呈報備考在案兹由滬南崔分廳長查得本分廳所屬各區域地點崗位正在規畫之際業已催令各該警署分署迅速繪圖呈覽矣 
[說明騐契利益之文告]  
　　上海縣知事公署昨接江蘇省行政公署國稅廳籌備處會銜布告一道遵即發貼揭示場其文如下案照本省前遵財政部劃一契紙章程制定江蘇省騐契施行細則於民國二年十月一日起以六個月爲限並經委員會同各縣知事催令各業户趕緊將民國元年一月一日以前所置田地山蕩房屋各項不動産之契據無論已稅未稅依限呈騐填給新契每張收紙價銀一元註册費一角其民國元年一月一日以後典賣未稅各契均填給新契照章納稅百分之五均各在案乃自開辦以來已四閱月各縣業户尚未悉數呈騐固由該縣委未能剴切勸導實力舉辦亦由各業户未喻此意羣相觀望所致查民國成立國體旣已變更騐契之舉正以保障人民財産之權利非徒爲國稅收入計畫現在全國騐契條例及契稅條例業奉大總統敎令公布惟查契稅特别印花及契約用紙定式尚未經部頒發且本省前定六個月限期亦未届满仍責成各該縣委嚴催各業户速將所執各項不動産契據於本年三月三十一日之前趕緊呈騐其成立契約在民國元年以前者不論已稅未稅但收紙價一元註册費一角卽成立契約在民國元年以後者亦應趕早投稅可仍照百分之五完納若待至現頒騐契條例契稅條例實行時則未稅之白契概須按照百分之九補稅譬如賣價一千元之契據現在呈騐母庸補稅所費者只有一元一角將來呈騐必須補稅所費者多至九十一元六角若契價愈大則納費愈多試一比較孰爲便宜孰爲吃虧顯然可見想各該業户必不願不早呈騐致補巨額本民政長本代處長深恐各業户未及周知用特詳晰說明廣爲布告其各敬聽轉相告語速來騐契愈早愈妙勿貽後悔是所厚望特此布告 
[閔行解送形跡可疑之男女]  
　　駐閔步隊第一營三四兩連王鄒二連長迭奉上官令飭嚴加防範是以每日凡遇由滬赴閔之小輪抵埠時親督士兵在碼頭嚴密稽查昨日查有林月周一名携帶輕年婦女奚氏一口在閔行逗遛數日見其形迹可疑當向盤詰言語支吾特將林月周及奚氏一併拘解閔行第一區經季區員解送上海縣警務所呈請景毓華君訊究矣 
[藏匿女尼所生之小孩]  
　　女尼金蘭控同庵飯司能道藏匿伊未出家時所生小孩阿珠等情昨奉公廨王裏讞會同英哲副領事升座特别公堂研訊原告投案求究中西官以被告未到諭令退去候傳被告到案下禮拜六集訊 
[押懲女拐子]  
　　虹口武昌路二百四十九號居人徐阿全控鄰婦沈孫氏串拐其九嵗女孩林妹等情由廨訊判孫氏押查在案昨奉公堂復訊原告偕証蔡蔣氏王道生上堂投訴前情求究訊之孫氏供仍狡賴奉判孫氏押女所三年如能將女交案准予酌改押期 
[候查是否親生女]  
　　浙江路七百號門牌妓院鴇婦吳顧氏因容留幼女吳阿媛違章由捕將吳鴇與女併解公堂訊判吳鴇罰洋三十元開釋吳阿媛發濟良所留養在案兹悉吳鴇以阿媛是伊親生並不賣娼昨延律師上堂聲請復訊並求將女給領中西官會商之下判女仍留濟良所候查明再核 
[串賣有夫婦女]  
　　周浦婦人劉奚氏日前來滬找尋伊夫詎被匪徒林月舟探知情由串通蟻棍傳雲樓等將氏誘匿希圖價賣該氏知非好意在途鳴警將林拘送地方廳經檢察官訊供之下以傳雲樓等誘賣有夫婦女亟應嚴究當於昨日飭派法警秦庚堯前往高昌廟左近拘拏詎傳一見法警卽登屋奔逃旋由秦警竭力追捕始得獲住解廳收押候辦 
[滬寧鐡路局長通告改用關防]  
　　滬寧鐡路管理鍾局長日前通函上海縣公署略云本局遵奉交通部令改訂名稱定爲交通部直轄滬寗鐡路管理局總辦改稱局長先經分别呈報函知在案兹奉交通部令刋發木質關防一顆文曰交通部滬寗鐡路管理局關防又滬寗鐡路管理局局長小章一方遵即祗領啓用合行通告查照云云 
[私立學校合併後之請求]  
　　本邑西鄕諸翟鎮附近有莊敬淞濱兩小學校皆私立性質今嵗該兩校校長議决合併前日經總理楊春膏具禀上海縣公署呈請立案認爲公立學校洪知事以所禀是否可行候令行蒲淞市總董函致學務委員查明具復再行核奪 
[徵求賽會物品]  
　　蘇省籌備巴拿馬賽會出品協會上海分會設在南商會曾經上海縣洪知事委任吳杏濤爲坐辦並由總商會舉商董王省三爲商界坐辦經紀前報兹又續奉韓省長電令趕緊勸令商界徵集應赴巴拿馬賽會各項品物送由分會裝潢妥治然後彚齊呈請省協會查收辦理刻總商會已舉定八員分勸各業徵求物品昨日南商會常會亦舉定六員廣爲籌勸矣 
[協緝無頭命案之兇犯]  
　　寶山縣闕三圖嚴家角地方上月二十號發現無名男屍一具當由該圖地保談杏林投報第二初級檢察廳經戴檢察官　騐該屍身被刀傷六七處委係因傷身死查無屍屬飭地保具結收殮候緝兇犯究辦在案昨由上海地方檢察廳致函閘北警廳請飭各區署一體嚴緝此案正兇歸案訊辦徐廳長當即分令所屬各區署遵照協緝矣 
[驗明並非毒斃]  
　　江湖醫生王開昌被控用藥致斃李光言陶金榮兩命一案法公堂判李光言已經收殮母庸置議陶金榮着屍親紀氏將屍扛往輔元堂聽候檢騐核辦在案昨讞員聶君與法副領事德君以據紀氏所禀伊子患有癬疾敷王末藥以致毒斃不比有傷痕者易於檢騐故特邀請法國名醫某君偕同捕頭蒞場將屍騐得上下身均患疥癬所敷之藥並無毒質實係因病身故與王開昌無干騐畢由捕頭諭令屍親自行棺殮王開昌還押候星期一解堂請中西讞員發落 
[急痧斃命]  
　　舟山人李高龍前日至塘山路友人某甲處忽患急痧由某甲雇車送往百老滙路七百八十號其兄所開之烟紙店門前被捕查見當送同仁醫院不及救治而死報經捕房屍送騐屍所候騐昨經屍兄李雲章投捕房求免相騐捕頭准予備棺收殮 
[練勇是否違警被押]  
　　海軍永豐砲艦練勇莊益錄於本月十四號因公登岸迄未回艦銷差兹間該練勇在途違警致被拘押惟拘留何處警區尚未明晰故由永豐艦長報告海軍司令部經李總司令公函巡警薩督辦請飭所轄各警區查詢近日有無拘留練勇莊益餘其人係犯何案請爲詳查見復云云 
[軍官升任]  
　　現駐製造局之十三圑圑長臧和齋君於前日接任第七旅旅長事務所遺十三圑圑長一缺業奉第四師楊師長選委該圑第二營營長周孝騫升任遞遺第二營營長一差奉委田子浚君升補均於前日任事各將升任日期報由楊師長轉呈陸軍部查照矣 
[查拿痞棍]  
　　駐浦步隊第一營營長廖守忠昨奉江蘇陸軍第二師朱師長令云訪有痞棍廖褀胃充軍事偵探在上海蘇州一帶聚集無賴多人在外招摇撞騙遇事生風實屬愍不畏法應仰該營長緝拿懲辦母任漏網云云廖營長當即飭屬緝拿矣 
[流氓擾害行旅]  
　　嘉興人朱錦有前日乘滬杭火車來申時已薄暮突被流氓多人混充接客乘機攫去皮夾一隻内有現洋十二元鈔票兩紙計十一元小洋七角並零星物件後即追獲王阿榮楊桂生二人送至二區詰明不諱飭送分廳司法科預審搜出中華戲園銅牌一塊揚供認分得贜洋四元三角判留候補提同黨併究 
[第一任美總統誕辰之紀念]  
　　今日爲美國第一任總統華盛頓誕降之辰旅滬美國總商特在英租界大馬路議事廳内開設跳舞會由駐滬美總領事致函本埠各華官預會以誌慶祝而聨睦誼故本邑洪知事特於昨日偕同本公署譯員黃輯虞君先詣該會預祝云 
[解送串騙犯]  
　　前報紀住居南林里之浦東人黃士英串同妻母沈倪氏誆騙李俞氏運動費洋一百五十元經戴檢察官預訊屬實聽候起訴核辦在案兹悉檢察官以案關串騙已於前日將該被告解送地方廳究辦矣 
[僞票騙布]  
　　協祥洋貨店主投法公堂控稱前有胡永康來購去洋布三疋當由店夥偕同送去取洋付來莊票一紙詎係僞票今由英界拘獲移送到案求請訊究胡供認用僞票騙布不諱判押九月期满逐出租界 
[私印支單之被控]  
　　安和祥票號經理陳伯周控朱友村冒名至某印刷廠私印廣東大信銀行存銀支單五百張等情昨由捕房將朱拘解公堂請究原告偕二十七號西探目上堂禀明前情並將查詢不實之電稿呈案請察訊之朱供詞支吾聶襄讞會商德領裴君判朱押候查明再訊 
[烟犯罰鍰]  
　　高品山在直隷路二百五十九號屋内私設烟榻賣烟被老閘捕房捕頭查悉前晚由探將高與煙客侯金生張阿二姚松林張阿梅汪榮仁王阿媛連同煙具一併帶入捕房昨解公堂訊供不諱奉判高罰洋十元餘人各罰洋五元一併充公烟具銷燬 
[聚賭受罰]  
　　梧州路一千四百二十五號居人毛王氏因容留毛錫昌王唐氏等在家聚賭抽頭昨由捕房將毛王氏傳案訊實判罰洋二十元充公無洋改押女所三禮拜以儆 
[起火與雉妓違章並罰]  
　　西新橋街德順東里二十一號門牌起火一則昨由捕房傳到起火之張阿大及二房東曹明東同住之蔣李氏等解送法公堂請訊張供火雖在商人房中所起惟起火時商人適在樓下故不知如何起火並未保險曹供當時商　亦有事出外故未知起火實情李氏供住在後樓見前房有火喊張上樓施救已經不及是實捕房禀李氏係野鷄妓女未領捐照有違章程請究判張押十四天罰洋十元李氏罰洋五元曹開釋 
[烟妓院不准再開]  
　　劉寶寶投法公堂控稱商人行經小東門外先被烟妓朱周氏搶去帽子一頂又被鴇婦王阿金强拖入内周氏見商人指戴金戒向商人借看式樣取去不還故報捕拘案求請追究捕房禀稱該 
 
 

Page 11

 
 
　　　因拉客　　五次今再　　爲　　周氏供劉　　入内並無　拖及取金戒之事王供後來不敢再犯求宥聶讞員判　所控無遇將案註銷惟王阿金不應迭次違章判罰洋二十元着卽闭歇不准再開 
[客棧違章]  
　　南京路第一行臺天津路致遠旅館均因不將棧客姓名登載循環簿上被捕房查悉以其違章昨將該館主江清記姚仰泉併傳到廨訊明奉判各罰洋五元充公以儆 
[債務理清開釋]  
　　交通銀行控沈譜琴不理欠銀八千餘兩業經傳訊在案兹因沈已向原告如數理清前晚由原告代表律師至公堂聲請銷案中西官准之卽判准予銷案被告開釋 
[證人證物未齊]  
　　葉美甫控徐采臣徐志偉股開華綸綢莊吞没股單盈餘等情業經傳到徐采臣訊核在案前晚奉公堂復訊兩造各延律師到堂互相辯論因所供各執孫襄讞與美强副領事判被告交原保候諭知保宏保險公司將前吊存之帳簿送案查明有無盈虧並候儶提案中要證再行核奪 
[判决案未便更改]  
　　吳光照控朱坤泉不理伊故父抵洋八百元本利等情因朱迭次臨訊不到缺席判朱繳還原告本利洋一千元在案兹朱忽延律　　奉　共　　於前　復訊該　師向　上　　前吹　　　　父所欠卽使　據父債于還則被告居次原告應向被售之兄控理不應遽向被告控追並據朱福生上堂擔任願爲此案的被應與伊弟坤泉無涉聶襄讞核供以此案迭次傳訊被告始終不到亦未聲明業經缺席判决未便翻異因與觀審西官奥領克君判候轉保着交一面飭提朱坤泉到案限一月内將斷定之洋一千元繳案如違即查封保人之店業備抵 
[串竊鑽石案之定讞]  
　　德商美最時洋行控車鑽工匠顧金富曹善良李福林洪鳳生胡子鄕周大錫等串竊鑽石消贜與珠實　客李金卿等情昨由法捕房將顧等七人速贜一併移解公共公堂質訊明晰判顧曹各押西牢一年半周大錫無干省釋李金卿押半年李福林與胡洪二人各押一年起案贜物交原告具領 
[公共公堂瑣案]  
　　流氓張阿毛因在引翔港攔路剥取陳阿四皮袍被控捕房由探將張拘解公堂訊供收押在案昨晨由廨復訊屬實判張押西牢一年示儆　　沈玉蘭控黃禹廷又張芾卿控毛佑臣均錢債糾葛又陸關寶控姚福寶吞産等案昨晨均奉王襄讞會同英领哲君升座特别公堂集訊均因人証未齊判准各展期一禮拜再訊又羅堯臣控王金生欠洋十八元五角一案判被告已將洋繳案着再繳堂費洋五元完案 
　　共復開　　　　　　　　　　　　　　　　　　　　被　　去值洋三百元之金　一副又大沽路二百二十五　　人王阿巧前晚在馬霍路亦被匪搶去金戒一只業經分投新老閘兩捕房飭探查緝未獲於昨禀請麥總　通飭各捕房中西包探一體偵緝　　奚德義控陳阿全行竊銅壼物又邵耀軒控陳金生竊取衣物又賀祁禄控徐松福朱阿弟串竊錫燭扦又過犯姚阿三復來租界均經包探查獲昨將各人併解公堂請究經中西官分别訊明奉判陳阿全押三月境陳金生押西牢九月徐押半年朱押一月姚押一年期满均逐出租界雜評三（宇） 
[暗殺犯臨刑之態度]  
　　殺人最慘之事也而實施殺人手段者則不知被殺者之痛苦今暗殺犯王慶瑞竟於臨刑之時從容自若左顧右盼曰今日天雨又向觀看之人曰來世再會一若不知人之痛苦者在已亦不知痛苦是豈人情之常耶彼蓋以事已至此無可倖免故强示從容以欺人耳語云人之將死其言也善彼并片時之善意而無之矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[敬告政府及美孚公司] [  東埜]  
　　政府與美孚公司訂立條約已成以延長石油礦歸其承辦譽之者曰輸入外貲振興實業　之者曰以實業管理權讓諸外國託辣斯之手是皆非探本之論也視其後管理之法如何耳我國興辦實業　矣設公司招股份與盛者一而虧折倒闭者九其失敗之道不一端而經理人之揩油則其最大之原因也况在油水濃厚之公司　　今公司已歸外人承辦似已無華人摺油之餘地然管理之權屬之外人而員司工匠等等仍爲華人占其多數若以油頭滑腦之人而實行其侵吞揩擦之舉朝進一人焉揩其油暮進一人焉揩其油延長産油雖豐富其能堪此大揩而特揩否耶　　我政府我合資之煤油公司欲望公司之延長而不倒煤也必自嚴禁揩油始（二） 
尊聞閣詞選 
[無題] [  莾漢]  
　　風懷自笑花前减狂態偏難酒後持淺淡眉痕隨意畫纒綿愁緒寸心知閒情醉膩陶濳賦擅口香憐宋玉辭綺靡不須裁艶體聊將哀怨寄遐思荳𦸅風華碧玉年織腰楚楚動人憐良緣枉被鳩謀誤喜語難憑鵲報傳且向蓬門壓金　暫調玉柱理朱絃知音最愛窗前月坐到三更不忍眠　　垂垂楊柳拂妝樓一幅湘靡半掛鈞才子不辭花下拜美人合對鏡中愁含情不語徉爲病忍笑難言俯幣羞慢道明珠堪慰寂惟將恩愛結心頭　首蕭娘未嫁時　　進步好矜持幾從密月叮嚀約轉損臨風顧盼姿綠蠟滴殘湘竹　青蛾盤　蜀山眉羅檽識透相思味念遠傷離只有詩 
[和耳似悼亡] [  符生]  
　　地坼天崩付杳茫共和世界道云亡人問何處堪容足薇蕨西山也斷腸　　湖水澄清可似灰（西湖云香灰底）蓮與西去幾時回傷心夫壻多情　夢裏招卿卿不來　　延陵世澤幾多年負米何來　底錢一旦分離傷奉倩一羣兒女哭蒼天傷心慘目到遺國恨煞當年　諸符我自吟詩弔狂客秋風零落露如珠 
[和閑閑甲寅元旦韻] [  耳似]  
　　百年三萬六千日一萬二千我已過唤醒詩魂呼燕子軟調醉語怕鸚哥累人總爲妻孥苦識字從來憂忠多獻嵗稱鵤聊共樂當筵欲效楚狂歌處公新正四日四十大慶廣集名流一樂也 
[亂後雜感] [  巢仙]  
　　生成孤憤空存性老困風廛益自傷大好年華消逝水心酸家國兩茫茫　　客居淞滬本無聊况值烽烟暮復朝庾信哀情江令恨無端彚合産心苗　　埋骨西郊戰士多將軍今又復山河不堪满目滄桑變熱閙門庭瓦礫窩　　六朝故地戰雲深名將如林帶甲慌試問誰如曹武惠令人追念到而今　　招兵之後又裁兵兵散無歸匪日盈刦掠姦淫焚擄殺諸多慘劇禍蒼生　　寄語當今富貴家若逢喜慶勿奢華普天飛徹哀鴻影兵燹凶年慘並加　　互相標榜各争奇時局如斯似奕棋所幸人心未全死尚知國敎祖先師　　終年經濟困難遭妙策全憑借債高祗救燃眉一方面不防權假外人操 
　　時艱已似病纒緜分剖憂深百沸煎縱有武夫不怕死文官誰不愛金錢　　孹畫非無治世謀實行無日枉推求屈原一肚傷時語著出離騷表素憂 
自由談話會 
救奢莫如儉救贫亦莫如儉　　自由談發起儉德會入會諸君紛紛贊成誠盛事也雖然世能崇儉者鮮矣一身一家且難况於一國中國人之行事往往徒託空言而無裨實效又或倡言於始而無以善持其終故予謂當從良心上做去予亦會中一分子勉人卽以自勉也　　治國如治家數十年經營而不足一旦敗壞則有餘人當知經營之者甚難而敗壞之者甚易也嗟乎處此家國摇落之時代欲挽無術欲訴無從欲哭無涙天地雖大厠身何所眞有舉世莫容之慨矣[  寄塵]  
　　儉德會規則一不狎邪二不賭博三不必以酒肉宴客四不必華服五不輕寒素　　入會者福建陳鏡秋高行顧柘村天津北洋法政學校康筱潭邵伯董亞夫歙縣凌空吳庭正吳縣吳城方矩上海水朝宗漢陽江漢沔陽凌雲丹陽姜亮弼姜猷宏姜智囊吕樂磻浦東徐焕榮杭州浮生慈谿徐茂棠夥縣程寶田山陰徐長源 
醫話 
[家庭之學校衛生] [  丁福保]  
　　一虚弱之兒童 
天機活潑可愛可慕之小兒無端而體發熱候口吐乳汁咳嗽頰作腸胃疼痛父若母必惶急異常皇皇然延醫治病惴惴然祈天永命念兹在兹寢食俱廢此人情也然病狀頭著危而易安一有轉機靡不立愈若乃面色蒼白頸　腫脹耳翼菲薄肌　柔軟而無熱無痛飲食如常品行若大懦學業冠儕輩師長褒之鄕黨稱之則其父母方且色然喜諭勉以遠大自期而自醫者觀之則必目爲腺病質否則患貧血患營癢不良患神經過敏凡此數者皆爲虚弱之朕兆有虚弱之朕兆當頻年抱病病而不易治治而不易愈愈而往往復發或兼患肺結核之危症中年殂落無大器晚成之望設此時告其父母曰哲嗣有疾鮮不如桓侯之忌醫而拒扄鵲也鳴呼若而人者惟醫者爲之危懼爲之灑涙已耳　　余自行醫以來視察學童其虚弱者竟居其半夫虚弱者實全體皆病非僅體内之一二部分變其常態也所謂如此無熱無痛之慢性病較諸發熱發痛之急性病其險重也奚止倍蓰爲父母者當時時驚愓於前平日無論有無病象宜常乞兒科醫施健康之診斷一月之中約一二次有則加意療癢以爲之備愼母俟病床屬續之時相與號咷也　　虚弱治療之法因人而殊或宜運動或宜滋養或宜轉地或宜服藥或宜水治但法雖不一而心貴有恒一月不治繼以二月二月不治繼以半載即經二三年之久亦當終始弗渝蓋必期之以嵗月而後可反弱爲强也然今日行此法明日又用他法更迭變换亦必無效又治病果有效與否在對症不在多金稍蓄餘貲供醫藥之需已足矣揮金如土詎有裨耶　　凡虚弱之兒童往往易罹感冒易起胃腸病易生　疹易患目疾少小發腦膜炎者長必易罹肺病男子年及冠多神經衰弱之症女子年及笄多煩腦心悸之病終成殘廢之民不能竟其學業良可悲矣 
小說 
[玉女魂（三十）英國羅生女士著）] [  中華雪英譯]  
　　第二十八章當邱洛德絶命之時正夢脫洛維奉調返紐約旣至卽訪彭爾考問邱洛德消息並孕子之獲生與否蓋夢脫洛維終以邱洛德之失敗禍肇於已自娶樹黎亞後雖日處温柔此心常覺不屬及遇彭爾考叩以所託事彭爾考神致惴恍言語支吾謂與邱洛德相睽久已亦不知其作何狀夢脫洛維變色曰此事吾不之信以邱洛德先時之清藻何至敗行至於不可收拾彭爾考汝知之事非兒戲果此女之去由於汝之强偪吾必以汝命　之言已出即趨邱洛德之居至則門户静闭闐無人居訪問旣徧終遇前時所僱之傭婦傭婦歷言邱洛德患危病度奇窮又爲凶暴所偪不得已力疾冒嚴寒重雪夜趨紐約嗣此亦不聞其音耗夢脫洛維聞言驚痛幾成狂易卽返紐約時已傍晚又詳訪於貧嫗賤婦之區此種貧婦皆藉洗浣軍中兵士穢衣度日者終亦未得蹤跡忽聞近處禮拜堂鐘鳴似報窮入喪事大驚卽趨叩之遥見羣人舁槥過乃越禮拜堂尾之行途遇一兵若現痛容爲槥中人灑涙夢脫洛維叩問何人之喪兵鞠躬曰不審其詳但知爲貧家女先爲奸人所愚從一浪子旣有孕浪子忽背盟他娶夢脫洛維聞言嗒喪屏息呆若木雞兵士又續辭曰十日前之某夜時風雪嚴猛我適遇此女自鄕間來色慘身顫裏單薄周身透濕爲導之投克萊敦夫人乞周急夫人斥逐不納女遽發狂痼夢脫洛維不待復聞握拳掌額狂呌曰痛哉死者爲邱洛德耶邱洛德果死耶適聞兵士言意者其邱洛德矣邱洛德必遇害即飛步趨窀穸大聲曰止止少待勿封慕門待余殺害人賊（意謂已也）爲死者復讐太姆北爾叱曰汝何人鹵莾若是塟禮嚴肅汝敢阻撓使我亡女不安於地下增我悲痛夢脫洛維驚悚直視曰君爲邱洛德之父耶君誠長者吾卽夢脫洛維旣乃長跪哀乞曰吾爲陷害君女之妄人坦懷於此乞君加鞭嚴治我罪速鞭否則我抱痛而活亦無生趣太姆北爾嘆曰果汝爲害我女之妄人汝自問當得何罪上帝未與我以鞭笞妄人之權我不敢代天行罰惟此墓中人爲我愛女汝如懔天罰當常省之夢脫洛維恍然大悟躍起奔歸迅暼若飛電拔刀尋彭爾考時彭爾考酗醉夢脫洛維狂猛而進旣近突　刃於彭爾考之胸力透其背彭爾考立斃夢脫洛維亦受微傷以血脈潮湧熱血飛　至於暈絶不省人事旣又狂言　語口呼邱洛德之名日夜不絶樹黎亞極力調治不敢稍懈得漸次痊復顧自是悲憤伊鬱時發顛狂又長日流連邱洛德之墓上灑涙浩嘆賚恨以終　　太姆北爾旣葬邱洛德卽携幼孫及乳媪返英至抵家時家中人之若何悲梗閱書者當能體切得之不煩贅述也自後羅仙復盡其日月培養幼孫孫漸長能孝順酷類其母太姆北爾夫婦爲稍慰名之曰小羅仙後十年燕爾立奇老人死喪葬畢以他事移居倫敦一夕祖孫自外歸見一女丐坐門首丐見主人歸舉身欲避以殘弱甚屢起屢仆太姆北爾命僕取入室且飲食之丐病少愈注視羅仙大笑曰夫人爾乃不知救活之女丐爲何人耶如知之必復舊恨丐婦非他卽偪殺令女邱洛德於寒冰致大玷君家清白之惡人也又顧視小羅仙嘆曰天佑善人是女大類其母善人有後惡婦死無地矣太姆北爾夫婦慰解之復飲之酒丐婦飲少許曰婦以無行被棄於良人已七年矣此七年中淫詭凶譎害於吾手者又不勝計終亦貧病交偪且述負重重爲債家所控捉將官裏去以爲此身必死於獄旣而得友人憐恤爲清吾負出諸死地且周恤之以驕懶慣不能自給友人又倦於周恤絶之淫穢旣彰無復有人收拾不得已乞丐度日然枵腹已兩日矣昨夜腦痛若裂又露臥石地益不能支天罰所加適當我罪此身去死近矣太姆北爾固深惡克萊敦夫人之爲人至此卽又不　是夜留諸其家次日送之醫院延數星期而死於是世界中又少一毒物矣（二）（完） 
[社會短篇翁媳戰紀] [  揚州泣血]  
　　二月九日下午四時二十分余偕友人往公園啜茗假座南偏玻璃房中間其地爲商餘雅集門左粘白紙長幅大書某某縣議事會六字東間斜設一桌有茶碗烟桿紙吹陳其上而闐無人焉詢堂倌知將有賭局也未幾一老翁一中年婦一少婦一美男子二僕婦且笑且語而來堂倌携雀牌尾之　　倒篋入坐未一局少婦嫌桌陋命撤之宛轉嬌音一入堂倌之耳即奔向余等所坐之中間肩一桌而去猛觸門檽作巨聲一不顧物質之毁傷者少婦甫坐定又嫌其牌陋非家物不可老翁命僕婦往取及其返也已閱時三十分遂各抖擻精神奮臂大戰其坐位翁與少婦東南向中年婦與男子西北向目光灼灼成斜度銀物堆几輸贏不少惜送茶者吹煙者賣雜貨者往來如　又時有男女　立　之左右作壁上觀老翁遇佳牌且掀髯大笑或聳身鼓掌四顧觀戰者若奇文之須共賞二僕婦倚門立聞笑聲則向人啗嘴似不直其所爲隣席受　咸散去　　是役也其主將爲老翁歷任泰海鹽分司蓋本城庽公之最富者中年婦其愛妾也男子其哲嗣而少婦其賢媳也此事甚怪而翁視之甚樂家庭之間翁媳嬉戲於賭局知禮者尚嫌其無别况洒樓茶肆不擇地而行之十目所視十手所指其嚴父之所爲乎 
 
 

Page 15

 
 
   
 
 

Page 16

 
 
   
 
