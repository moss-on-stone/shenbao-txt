# 1890 - 297 - 4906297

 

Page 1

 
 
[二十四史第一次出書告白] [  圖書集成局啓]  
　　本局所卽二十四史墨必選擇上品可保年久决不龔色紙則一律用雪白連史　不參差本可早日告成　以精益求精不免稽　　日　巳　　二十餘史第一次　出晉書宋書南齋書梁書陳書魏書北齋書周書隋書南史北史舊唐書元史等十三史共書一百六十二本與股者血找足　銀三十元卽可持票前來提取并付第二三次書崇各一紙其第二次至本年九月終可出史記前漢書後漢書三國志新唐書新五代史　五代史遼史金史計九史第三次至本年十一月終　出宋史明史計两史現在尙有股票出售每股洋五十元至第二次出書時截止務請速來購取否　全書告竣後當另定價洋也其書分盛本　三口大小一式製極工羅椎取書時每口須另加洋六角此布 
[出售上等洋皀] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香　製時用水甚少故製成之後堅緊耐久與衆不同有欲澡身而浴德者盍早購取乎 
[論人巧]  
　　古人有言人巧極而天工錯雖一事一物之微人固有可以參天地之造化者自古及今何國不然結繩之治變爲文字徒涉之苦變爲舟車大而制禮作樂小而梓匠輪輿人心以愈用而愈出人巧卽愈出而愈多迨至今日乃羣推西人之制作爲不可及夫西人之智豈眞突過華人哉說者謂西人之制作雖極新奇而其初則皆出於中國鳶飛二日霧造五里木牛流馬之法銅瓷玉石之用何嘗不爲中國所先有至西人攺絃而更張之翻新出奇遂以爲獨得之秘見之者亦不之察但詫而異之謂見所未見問所未聞而不知此亦禮失則在野之一端故中國之講求西法者固非西法不談非西制不用而西人之中亦有喜用中國之器食中國之食居中國之居者此皆獻故喜新之常情不足異也夫生今之世而必欲擯西法而不言迂矣生今之世而必欲棄中法而不用抑又妄矣西人之所以可重者能用心耳中國之人若皆能如西人之肯用其心精益求精變更思變則充其量何獨不可以駕乎其上又何必以新奇而震驚之哉且吾嘗細察西人之新製矣以僞也而可以亂眞以劣也而可以充美最妙者爲電線傳音輪船渡海近年以來愈出愈奇而其來華之物大都涉於游戲者居多巳覺不如從前所來之物胥歸有朋其游戲諸物非不耳目一新而大半抛金錢於無益之地論者或以爲西人之智慮亦若漸形其竭殊不知以人之智力而惟日孜孜不憚其煩當必有精疲神瘁之一日究不如造物之日出而不窮也西人所造之物大都有所取法有所憑藉其一無憑藉而造之最奇者厥惟自來火盖五行之生根於先天未有人先有五行天之生此五行以供人之用而五行之中各有其質金吾知其生於山與水木吾知其産於土水吾知其有源而匯於海若夫土則更到處皆有顯而易見惟火之爲物則無質必附他物之質以爲質鑽木可以取火擊石可以得火此夫人而知之者也然鑽木取火之法至今久巳失傳但存此說而巳若火石之用今猶盛行自外洋自來火來中國而取火之法又因之一變正不知格物之理何以有此便捷輕利之法若云自來火用木爲質是亦木中有火之左證顧何以苟非置藥其端則雖終日劃之曾無星火之出又何由而知此數種藥置之木條之上自能出火此其技直與先天所生者無異是不極神奇之至乎火無質附他物以爲質故必藉木質以爲用而此數種藥物可以一舉手而卽燃覺先天五行初無自然生火之時反不若人力所製者之靈而便也中國取火之法最巧者爲火柴又名發赤以木爲薄片焠硫於其銳取置手爐上卽燃然必見火而後燃苟無火以引之卽無用矣自來火則不需乎此但一舉手無地不燃無時不燃以前由外洋運來至於今日則多在中國製造前曾至燧昌自來火廠觀其製造之法殊爲神奇之至由是言之西人所製各物之中其以自來火爲首屈一指乎有深明西法者曰子以此爲最亦何見之隘也夫西人製造之奇特更有甚於此者如雞蛋生物也而西人竟有以石灰硫磺等物合而煉之製成雞蛋無數與眞者無異可以供食夫生物尙可以製而成則充其量直將奪天地造化之奇豈但與造物者同工而巳哉自來火奇矣自來水更奇所謂自來水者非滬上自來水公司所置各處龍頭内所噴溢而出者滬上自來水取之不竭救火尤妙非不可貴然仍取黄浦之水以分注各龍頭初非一無憑藉如自來水者也我所知者西人以輕氣養氣合而煉之卽可以成水又可於水中取出輕氣養氣使有水變爲無水此則其神妙尤爲不測此外如此類者甚多不特五里之霧可造卽千里萬里之電可通而其電卽由人力所造也不但三日之鳶不下卽千仞萬仞之高可以乘毬遠探而其毬則又出於人工也嘗與西友言惜乎西人不能使人生翅於肋以快遊行乃如前此所見西女華利附毬而升持傘而下遊行自如毫無阻碍則亦與生翅何異華人卽有此物亦决無此大膽之人敢附之以升此其所以讓西人以獨步推西人爲絶技也夫華人之巧豈果遠遜於西人也哉　 
[本館接奉電音]  
　　昨由京友電傳諭旨八道敬謹譯登○九月十六日奉硃筆着許應騤爲正考官惲彦彬爲副考官欽此同日奉硃筆知武舉着廖壽恒去欽此同日奉硃筆内簾監試着增濟牟蔭喬去欽此同日奉硃筆這塲内彈壓着副都統耆齡去欽此同日奉硃筆這收掌試卷着楊奎傳李有榮去欽此同日奉上諭許振褘奏查明河工劣員據實叅劾等語候補直隸州州判朱鎔庚候補主簿蔣恩培前爲上南工總遇事把持結黨朦蔽迨開辦鄭工復充工總益漁厚利實屬貪劣管私亟應嚴行懲儆朱鎔庚蔣恩培均着卽行革職永不叙用並驅逐回籍父地方官嚴加管束不准稍有逗留餘着照所議辦理該部知道欽此同日奉上諭許振褘奏黄河两岸工程修守　穩霜降安瀾一摺本年黄河两岸險工迭出經許振褘督飭在工人員設法搶護現在各工悉臻平穩晋慶安　覽奏實深寅感着發去大藏香十枝交許振褘祗領虔詣河神廟恭代祀謝用答神庥仍着分飭該道應等認眞防護毋稍疏懈餘着照所議辦理另片奏請將修防出力之道員墏勵等語前署河北道衞桂森着以道員歸候補班儘先補用開歸陳許道蔭保河北道明保均着交部從優議叙以示鼓勵該部知道片併發欽此同日奉上諭御史吳兆泰奏請停止頤和園工程一摺頤　園殿座卽係從前大報恩延壽寺爲高宗純皇帝侍奉孝聖憲皇后三次祝嘏之所殿宇一切 
 
 

Page 2

 
 
均係舊有工程朕仰維慈禧端　康頤昭豫莊誠壽恭欽獻皇太后垂簾聽政二十餘年宵旰憂勤不遑暇逸朕親裁大政以來倍隆頤養　兾稍盡孝思是以將舊有工程量加脩葺恭備慈輿臨　藉資養性怡神並擬於大慶之年敬踵乾隆年間成憲躬率羣臣同伸祝悃此朕區區尊養微忱庶幾仰報萬一並非創興土木自肆游觀光緒十四年二月朕降諭旨申明天下臣民當巳共喻該御史備員臺諫豈獨未知乃輒以工未停止有累聖德並以畿輔被災决河未塞等詞摭拾瀆陳是於朕孝養之心全未體曾實屬冐昧巳極吳兆泰著交部嚴加議處欽此 
[京師閒話]  
　　中營協戎張子芳票示南北東西四營知悉本月初三初六初九十三十六十九等日皇太后皇上駕幸頤和園計自阜成門外起至頤和園止道路甚長一切修墊看守曁臨期站道防護各項差事本營弁兵不敷分布飭令四營各按照一汛派弁三員兵三十名協濟本營弁兵一體充當四營遵卽如數派往是以初三日協戎按　阜成門外往頤和園一帶分爲五叚五營弁兵各按地謹肅將事均無貽悞又聞張協戎請示於福大協揆四營弁兵協濟本營當差均係自備資斧往來奔走不無微勞可否於弁官加予優奬字樣於衆兵給予奬賞銀两大協揆應允俟差竣後卽行辦理○得勝門外武會試之辰字圍偶于初四日起更時失於戒愼致祝融氏逞威不巳兼封家姨前來助虐登時光焰冲霄一切葦蓆支盖監射棚較射棚監射較射二大臣寓所曁後面廚房等處盡付一炬黎明卽考試之期監射較射二大臣驚惶失措赶傳衆棚匠運移繩木蓆　不辭勞瘁連夜支搭幸無　悞試事○五城練勇除向例一城五十人外每逢秋暮冬初各城添募一二十人不等分佈關外以防賊盜今五城御史深恐在京災民衆多宵小易於潛匿况兼夜深天寒更須嚴密搜緝是以公同擬定一城添募二十人各按地段挑選其應選者或能技藝或能槍刀一長可取定無棄遺非徇情者可比例也 
[臺北郵書]  
　　記名提督高楚珩軍門登玉於上月來臺投効適值駐防東門外之定海副營營官趙鉅齋叅戎因病乞假劉爵宮保遂命軍門前往接帶兼統領定海正營軍門奉檄後諏吉本月初二日赴防供職屬下員弁均詣拜謁衣冠蹌躋盛極一時○劉爵宮保之長公子蘭谷觀察本在原籍家中前因爵宮保政體違和來臺奉侍目下爵宮保經名醫調治病巳减去十之八九大約再加珍養卽可大安公子遂於初二日向堂上叩辭挈眷乘駕時輪船内渡前辦撫轅行營官醫局事吳浩泉明府亦附是輪全申江換船遄返浙江本籍○鳳山縣李榮生别駕因事禀請開缺大憲以現任淡水縣李麗川明府調署遞遺淡水縣缺以曾權鳳邑之吳禮堂别駕署理吳君現在奉檄赴香港公幹業經上游發電飭令迅速回臺矣○臺北所産硫磺前經劉爵宮保奏請行銷浙江河南等省以陳心源二尹總司其事現二尹公事繁劇不克兼顧禀請上憲以陶西園大令勷辦浙江吳寳丞司馬勷辦河南俾資臂助云○水轉脚下游至基隆一帶鐵路基將次築竣沿途橋梁亦巳告成本可令火車行駛矣乃前月下浣山洪驟發衝壞五六渚路基數十丈橋梁間亦有損壞者總辦黨幼雲直剌得信後立卽馳往履勘飭匠星夜興修恐一時難以竣事也○中路輪路工程由駐防各軍分段修築刻巳築至新竹縣界由此直達臺南尙有一溪之阻溪名大甲廣數十丈爲南北萬流總匯之所繞溪有两道可通一土地平衍惟稍窵遠一路徑較近而叢山峻嶺開闢爲難以是論者各執一端莫衷一是本月初一日黨幼雲直剌遵陸親往勘定以便尅日興工 
[慘遭火葬]  
　　松江西門外錢涇橋弄内某姓於本月十三夜四鼓時被洋油手照誤觸於擱樓上懸掛之冥鏹登時焚着猛烈莫當夫婦曁女三人拚命而逃倉皇無措未及將十餘齡男孩喚醒以致無從施救竟被祝融氏焚斃額爛頭焦慘不忍覩計共燬去房屋两進約四五間鄰佑幸未殃及據聞當火熾時距該地四五十家之大倉橋水龍赴救遲延是以有某紳甚爲不平云 
[匪人縱火]  
　　本月初七八晚漢口火災巳詳昨報查漢鎭荒神野棍拐匪流氓棋布星羅無惡不作據龍家巷柴垸夥稱垸主人頗有積儲曾購得蘆柴若干猶未運到家中除銀錢外尙存衣箱十餘口衣服旣多什物亦夥當火熾時前門旣被火封箱籠須從後巷搬出不料甫至門外卽被匪類强奪被衆我寡無可奈何惟有隱忍不言拊膺浩歎而巳至大火路之火則被匪人所縱無疑緣數日前某姓六七歲女孩忽被匪人誘去連日尋訪蹤跡全無乃於晚間獨行僻巷中一燈熒然女孩十餘口有悲啼者有吵閙者三四漢子以果餌飼之遂闖入室中遍視並非所失之女漢子心虚奔避當場扭住一漢交保送縣請懲祗以孤掌難鳴仍被遲去未及多日卽遭縱火致荼毒十餘家云 
[揚火警]  
　　十二日傍晚揚城埂子街太平碼頭西首某姓烟間失愼維時西北風甚厲火乘風威勢更猛烈幸本街水龍首先馳至各處龍亦陸續到來三面圍澆祝融氏始歛威而返地方文武各委員均到場指麾　壓緣火塲逼近埂子大街行店林立設非調度得法卽不堪設想矣事後查悉被災者七家瓦草屋共約二十餘椽悉成灰燼至起火之由傳說紛紜莫衷一是惟肇禍之某烟間主據云係著名青皮日昨甫經地方官拘獲正枷示教塲兹家室又罹是危眞所謂禍不單行也 
[揚屬望雨]  
　　暢晴日久鄉人盼雨幾於望嚴欲穿緣節令巳逾重九春麥萬難再延且揚郡有逢閏不栽十月麥之諺現聞各鄉感從事桔槹車水栽植惟下種後仍須細雨洒潤方可有濟不識蒼者能如人心意早遣雨師稅駕否也 
[燒鍋弛禁]  
　　直順两屬被水成災經崇侍御齡奏請申禁燒鍋以裕民食奉旨俞允諭令直隸總督飭屬一體遵行此皆迭詳前報者也兹據口北道吉觀察順宣化府汪太守守正具禀督轅謂宣屬十州縣曁多倫廳等三屬今歲雨暘時若並無荒歉之區民間日食向以菽麥小米爲大宗大田所産查有苦高粱一種味苦而澀不堪入口祗以供燒鍋之用實於民食無妨統計轄下燒鍋多至數百家如果停歇一年不特窮民坐失生機且恐商户貪利私燒吏役藉端訛詐關外地方遼闊查不勝查擬照光緒十二年奏案免其停燒分别資本大小每户酌捐銀數十两約可得銀二萬两悉數解津分撥賑濟實於災民有裨等情李傳相據禀奏乞恩施恭奉硃批着照所請欽此至天津府屬禁止燒鍋之示迄未頒行說者謂傳相絜長較短酌盈劑虚或當照口北辦理未可知也 
[攔路奪物]  
　　上月杪怡和洋行輪船在漢口開行時各信局紛紛上街收集信件以便彚寄有億大局某夥年未及冠上街收得信件並洋銀四十元水烟袋一枝從襪子街繞至大街回局交代不期黑暗中突來匪徒两人意欲奪取銀洋某緊握不放旋被將水烟袋順手奪去某上前追赶當有年紀稍長之匪黨阻住去路牽衣纒擾某孤掌難鳴遂牽住匪衣正在扭結適乾昌信局夥經過此處詢知其情帮同將匪徒扭住送往都閫府請究通衢大道之間該開徒等胆敢乘人不備肆行搶刦是眞愍不畏法者矣 
[穗垣談屑]  
　　粤東省城内謙壽　號開設有年頗稱殷實近因司事人私將貲本移往别處貿易盡行虧折遂至不能支撑前日竟約同諸伴濳行逃逸鋪内什物席捲一空聞倒欠人家存項約有萬两之多云○前因雨澤稀少首府两縣曾於八月初旬設壇祈禱果於初十十一两日迭沛甘霖方以爲厚澤均沾有秋可望詎自此以後涓滴不見亢旱如前各屬田禾勢將枯槁大憲關心民瘼焦灼萬分連　禁屠祈禱各處鄉民深慮禾稻歉收紛紛來省購辦米石以爲禦冬之計遂致省城米價日見增漲貧民覓食維艱將何以餬口耶○學憲樊介軒文宗上月廿九日考試廣府闔屬文童經古應考者共四千餘名文宗見人數過多丑初放門開點迨東方旣白始行點畢有某甲混入塲内代人捉刀兾獲蠅頭之 
 
 

Page 3

 
 
利被巡差所見立卽拿獲發交提調官審辦○某甲前日由港射輪來省船旣泊定中携帶行李登岸行約丈許忽然僵臥在地有人近前撫視見其身冷如冰生氣巳絶未幾卽有人將屍領回備棺成殮人生如夢幻泡影斯言誠不虚也○學憲牌示初七日考增城新寍龍門從化新安文童初九日考新會文童十一日考東莞清遠花縣文童十三日考香山三水文童十五日考順德文童十七日考南海文童十九日考番禺及旗籍赤溪並番禺東莞新安客籍文童粤東文風素盛文宗鑑别尤精童子軍中果有毛遂其人者自當頴脫而出矣 
[宜昌近事]  
　　初一夜城内警鑼亂鳴查知學院街頭小十字街某米鋪誤將紙煤跌入火油箱内致兆焚如計燬門面二間幸水龍齊聚得卽救滅○近來天氣漸寒宵小每易竊發夜間失竊時有所聞并到有客賊手持利器故事主莫不驚懼若非勤求捕務恐閭閻未得高枕無憂也○水勢巳漸消退前此稅務司上川所雇民船每日行無多路因該船主所雇拉縴水手不能得力工錢又不發足致繂夫沿路逃逸不肯爲該船拉行故開駛計巳旬日止到得歸州地界計程不過三百餘里其後去之川領事工部等船轉赶上前行傳得非加錢另雇水手恐一時不能徑抵也○宜昌英國領事衙門向係租賃民房近年覓得地基一叚卽在洋碼頭之後街巳將圍墻築就極其堅固其中房屋尙未動工惟天主堂現巳盖造两處極其華麗惜外人不得入内游觀云○日來時症漸减不似前此利害惟瘧痢甚多尙易於醫治也○四城雉堞久經風雨剥蝕多有倒塌近聞有人募捐修整又有人因城内大東嶽廟两廊向無十殿亦欲募化捐輸新建十殿神像云 
[恭題霜降]  
　　本月初十日節　霜降是　巳刻九江鎭標選鋒新動等營在鎭轅取齊循例恭迎霜降遊守千把等員均用全副儀仗帶隊由都府巷至大街出西門往大碼頭轉洋街繞出南門灣進大南門迤邐至大校廠罷列整齊施放排鎗各員就神前行禮畢始各散隊分詣各署賀喜一時旌旆飛揚戈矛森立潯陽江上大有荼火之觀男婦老幼之空巷來觀者若堵墻焉 
[本埠官塲紀聞]  
　　上海縣知縣前奉憲札以正任江甯縣知縣陸大令調署現聞蘇藩轅巳有牌示以南匯縣知縣袁海觀大令調補云 
[滬上官塲紀要]  
　　調任湖北藩憲黄子壽方伯於昨日下午四點鐘時來滬舟泊小東門外巡捕房碼頭江海關道憲聶觀察提右營陳叅戎松海防同知劉司馬上海縣陸邑尊及印委各員均往　迓禮也○通州裴浩亭直剌日前因公晉省昨日乘舟來滬至縣署拜會陸邑尊晤談一切是何公事外人不得而知也 
[大閙戲園]  
　　現在上海有外國戲班名斯登里每晚在圓明園路外國戲園開演巳有數天前晚西人第二日賽船後有洋行中西人數名飲酒巳醉前往觀劇喧笑異常戲園中人勸阻勿聽冉三婉勸仍不聽命巡捕勸令出外仍倔强不依巡捕亦不敢動手俄而戲臺上之伶人忽持木棒而下向喧閙之人亂揮旁有兵船水手數人惡其攪　清興於是一擁上前帮助伶人毆打後經多人勸解始得無事其時園中觀劇之規矩人及婦女輩巳有引去者按中國戲園中閙事者多係下等人今西人之觀劇閙事乃係洋行中人恐不免爲華人所笑麴生之爲禍洵不淺哉 
[包探獲賊]  
　　英包探何瑞福查得江西人王海三劉德富湖北人夏雲亭俱係對買賊拘拿盤詰供認在棋盤街萃豐衣庄借購物爲名竊得熟羅長衫又在祥豐衣庄竊得藍縐紗夾衫仁和衣庄竊得縀披風石路益成衣庄竊得綢衣三件某新衣店竊得洋布衫　四套麥家圈德昌衣庄竊得甯綢馬甲一件寳善街興記綢庄竊得素綢三疋盆湯弄萬生利顧肅庄竊得繡花縀袖八副益昌綢庄竊得紡綢一疋九江路毛慶祥綢庄竊得素綢一捆共三疋金隆里久華銀樓竊得銀手釧三副戒指一枚法租界吉祥街義和銀樓竊得銀鈕扣七十五粒大馬路鳳祥銀樓竊得銀手釧一副城内老祥太竊得桌圍因帶至捕房禀明捕頭分别吊出賊贓知照各失主認明大約卽須解送公堂訊辦也 
[未經相騐]  
　　何王氏一案巳紀報端兹據訪事人報稱該氏年巳七十有餘本月十二日行至中途氣塞仆地其戚胡三海見之扶送回家灌救不及而斃前日午前陸邑尊旣莅屍塲胡卽禀訴前情屍子何關記叩求自行棺殮邑尊俯如所請仍將何等帶回侯訊遂乘原舟命駕返申時巳日晡矣 
[英界公堂瑣案]  
　　某輪船管帶孫某遣家丁顧孟榮禀稱家主之妾某氏乘馬車游靜安寺突被流氓顧純伯抛磚擲石家丁向之喝阻胆敢逞蠻請爲提究朱明府飭差提該流氓研訊供詞一味游移遂喝令笞臀二百板枷號示衆該流氓一再求恩明府姑從寛宥攺爲管押七天期滿具結交保○包探秦少卿禀稱小的見程　昌形跡可疑搜其身畔有押票四紙所押對時表皮統各一　竊自松江華亭縣境武舉顧進昌家并稱曾充華亭縣某捕役夥今特解案請究程供稱小的曾充華亭縣捕役王阿大之夥搜出之押票四紙有二紙係巳物至表及皮統則向親戚顧姓借來如今惟求恩宥朱明府飭押候備文連押票解送華亭縣就近傳失主訊辦○姜仁榮控任昌鈿行竊綢縐衣服飾物朱明府訊供之下飭將任押俟移請上海縣吊贓訊辦此巳詳紀報章矣昨日姜訴稱現巳備本至城内各當鋪贖出原贓計共質本洋八十元任有胞兄楊茂福現在仁巿安橋鳥木作爲夥願代賠償因昌鈿攺姓爲任以致弟兄姓氏各别任供認竊衣并稱楊非胞弟且亦無力賠償　府飭仍管押俟傳楊間明是否同胞能否代償再行核辦○莊鴻昌訴稱昨夜途遇顧春泉等三人似醉非醉阻住糾纒忙亂之中將水烟袋奪去幸逢巡捕拘獲送懲顧及杜長卿陳錦山同　稱小的等醉中閙事乞賜恩寛朱明府判令各笞一百板○張保生訴稱母親吳氏與潘元紀同居因核算積欠房租以致口角被潘咬傷手指現在某西醫院醫治潘供稱小的不敢逞蠻朱明府飭押侯該氏傷痊投案訊斷○周來發訴稱小的在招商局中棧支更小工薛和尙掩入煤棧竊煤經小的人贓並獲買辦以爲此係細微之事免其交捕送官詎料薛反乘小的出外時紏人扭毆爲此報捕拘案薛供稱小的當小工度日不敢行兇朱明府謂爾旣犯竊又敢行凶判令笞責一百板枷號十四天發頭門示衆 
[法界捕房瑣案]  
　　製造局小工楊福曾娶再醮婦崔姑娘旋被捲逃獲送公廨葛同轉屢次研訊着楊邀各媒人到案訊供一切情形俱登前報昨晨楊偕巳故媒人俞金奎之子俞二及姚陳氏寉姑娘之母某氏等投案候訊同轉問楊曰上期本分府令爾邀到崔姑娘之姊迄今爲何不來姚陳氏供稱崔姊因病不能來案昨日倩人至小婦人家言及崔捲去之物情願如數檢還並還楊鷹洋十元以償身價同轉詰崔母曰爾女捲逃之物均在爾處爲何終不交來崔母呈遞禀詞一味抵賴同轉謂爾女嫁楊顯有媒証且楊在製造局作工時爾曾令外甥乾生送飯至彼有工頭趙德明等目見無用抵賴不承卽命將崔逮案問楊之物件究在何處供稱實被誣控同轉曰爾母女幹得如此好事尙敢來案矇混實屬可惡之尤本欲將爾母女一併重懲姑念爾母年邁爾可代母掌頰四十下隨諭令楊偕各媒向崔姊處取還原物下期來案禀覆候核○捕房包飯人畢松培控黄渡人姚鳳春於五年前虧欠糞錢一百零七千餘文葛同轉着將姚押候人錢两保昨晨畢投案禀請比追同轉將姚提案問爾如何擬押捕房不思料理姚供稱須小的回家措借此間祗有糞船一艘約值錢五六十千願暫時作抵將小的釋出限半月内理還畢稱是船祗值錢一二十千不足抵償欠欵目下姚仍向清潔局買糞請將此船暫交清潔局收管同轉飭將姚還押交保出外赶緊料理復憶及畢在捕房包攬詞訟私受押犯陸禮春鷹洋七元經捕房察出禀請追究當經訊悉着陸之學徒沈反隆邀同顧靜安之子西園顧祥泰帽店夥王桂亭來案質訊遂着將靜安西園及沈等傳進問王爲何不來供稱因妻病重怱促回鄉問西園曰日前沈由畢保出後是否給洋與畢西園稱沈曾偕土來店 
 
 

Page 4

 
 
並未見有他人同轉謂畢曰西園等乃牛意中人素不多事是以不肯直陳但沈曾稱親手交付洋元鑿鑿言之諒非誣說遂着具攺過切結嗣後不准包攬詞訟隨令將陸帶案問聞爾在押尙不安分稱出外後仍須向顧滋事確胡其事否陸連連叩首稱嗣後不敢行兇同轉着掌頰一百下押侯交　實妥人保去○管口分設上海萬順義號可事王耀亭被號主虧空銀一萬六千两致元大亨等五錢庄將王控押葛同轉着將所存磁器檢交各錢庄公攤餘候再行追究此巳詳登前報者也昨晨命將王帶案問爾爲何挺　不理王供稱目下有李泰昌號中唐星庭爲之經理擬將小的保出偕各錢庄夥往營口向號主理算同轉謂爾所稱存貨本銀有六千两之譜今據各莊禀稱所存磁器憑市價估計約值五千两左右並不能抵六千两之欵王供稱目下售得若干銀照五庄均派可也再少若干不妨同往收取問今夜舟子控稱曾爲爾代墊釐金銀七百餘两爾應付給供稱向來舟子由營口裝貨時先領每擔水脚銀九錢一路來甲共過關卡二十餘處俱由舟子付給釐金到申後付還舟子此次因小的巳在押所是以未能算還聞轉着押候趕緊函請唐向各庄懇情方可保釋○上月二十七日長利洋行控應士隆欠房租洋十七元五角昨日葛同轉飭提全案問爲何不思料理供稱小的家中尙有木匠器　現在覊押日久無人向外措洋謂爾有妻子爲何不爲爾赶緊料理供稱妻子王氏初次來申不知事務必須小的出外始得向親友借錢謂如有妥當保人方可准爾交保時應王氏懷抱嬰孩在公堂下應稱一時無人可保今將妻子暫爲代押待小的出外措借洋元可乎同轉允之着將王氏暫留令應出外赶緊向長利洋行料理○本月初一日洋人亨特生控陳新甫欠交房租洋八十八元昨日葛同轉問如何不還供稱屋中尙有生財日前收租人許以有人肯給價洋五十元小的因嫌不敷　添幾許現今未得回音復提欠自來火公司租洋十元零四角之俞中和欠陳朱氏租錢七千二百文之潘桂林詰訊均稱求恩釋出定當限期交楚同轉謂今日原告不來仍還押所下期再行核定○上月二十八日裕記報關行控舟子陳阿虎竊去樟腦甚多查知售與慣收賊贓之季竹亭經包探拘季妻陳氏至案葛同轉着押令將季交出昨晨陳氏之表兄瞿錦昌持保單投案聲稱季避匿不知去向今清將陳氏暫爲保出限半月内將季交案同轉准之復命帶陳至案謂爾巳管押多時爲何不思向裕記料理供稱小的實在並無餘錢如何是好同轉着笞責一百下枷號示衆待料理明白始行釋出 
[名成完愿]  
　　朝朝染翰侍君王此乃儒生殊遇鄉里播爲美談可見望重木天洵推名貴實令人豔羡焉而不能巳者上海王有常太史榜印全綱應本年恩科會試得膺詞林之選回憶啓程時曾經助賑許獲雋後再助委求關聖籖尋繹語氣有直上青雲景象揭曉後竟報捷甫接電音亦爲之眉飛色舞現出京返滬親詣絲業會館關聖神前焚香叩謝續助英洋八元隱名四襌訖施少欽先生彚解救時之願基於此矣泍恩波於太液翰墨流香輸振欵於窮詹粥饘分惠可見天之報施纎毫不爽凡志遂顯揚者其毋沾沾於文字而遽忘其遠且大也可霅溪青藜閣主人謹　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
