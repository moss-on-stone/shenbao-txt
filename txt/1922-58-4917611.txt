# 1922 - 58 - 4917611

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不成不敗（冷）]  
　　惟在中國多不成不敗之事今舉其大者則梁閣也鹽餘公債也直奉之融和或衝突也皆犖犖可見者也 
　　他若北伐之遷延至於今日歐洲參戰之究竟有無其事今尚莫明直皖之戰段系旣敗而今仍得活動粤桂之戰陸敗而今尚有餘力即有稍稍成敗之跡而其不成不敗之精神實足以歷數年而無改此又得以舉事證明者也 
　　攬政之徒深悉國人有此不成不敗之習慣故苟得政柄惟堅持得寸則寸與死守勿去之二法以浮沉於各種之風潮而其位乃得永久焉然而其國事尚可問耶 
[命令]  
　　三月五日大總統令外交總長顔惠慶呈請任命袁思永兼寗波交涉員應照准此令 
　　又令財政總長兼鹽務署督辦張弧呈請任命黄寳楠爲秘書應照准此令 
　　又令陸軍總長鮑貴卿呈本部科長殷同懇請辭職應照准此令 
　　又令陸軍總長鮑貴卿呈請任命張陶爲科長應照准此令 
[國内專電]  
　　北京電昨夕晤外銀團要人談今後鹽餘是否放還據答鹽税除付債外謂之鹽餘現中政府層層將鹽餘抵押則鹽餘無幾况西南及關外鄂洛截留鹽税若不糾正不但無鹽餘而且有鹽虧因還債不够是必開單向政府找付鹽虧今日之不放鹽餘卽爲防止截税而發生之鹽虧倘中國能保持去年十二月之鹽欵狀態則外銀團仍可放還鹽餘（六日下午二鐘） 
　　北京電董康擬有呈文請將去年經手借欵人員一律歸案對質并請頒明令徐意審查有毛病時再　 
提人顔意亦主張緩發 
　　北京電交部呈府膠濟路收回後歸民辦收回時中央組一過渡機關至實行民辦時裁撤此項機關名稱請明令確定（六日下午二鐘） 
　　北京電京漢地畝吳佩孚主埠路合辦向官錢局借欵以路産作抵湯薌銘原擬抵押三妙爾公司現作罷（六日下午二鐘） 
　　北京電由奉歸者談伍朝樞高談法理當事者不之聽而結果南方開口要錢亦非空口白話所能致現雙方相同之一點僅爲對吳此外則各有心事（六日下午二鐘） 
　　北京電參陸處派員齎壽禮赴津祝段壽段擬發一通電勸告統以覘各省區附和本人究有若干但措詞甚難（六日下午二鐘） 
　　北京電蔡廷幹呈院請派滬交涉員許沅爲修改税則會名譽副主任已准蔡不幹說非確 
　　北京電徐示意鍾世銘代部務鍾力辭（六日下午二鐘） 
　　北京電廣東全省代表陳履中等呈院孫文北伐已經實行應飭國軍嚴防相機痛剿請接濟陸榮廷林正煊以資掣肘（六日下午二鐘） 
　　北京電王迺斌由奉電辭東路督辦（六日下午二鐘） 
　　北京電交部員陳天驥傳葉恭綽命料理交代部務（六日下午二鐘） 
　　北京電陜省長電院請以薛篤弼爲政廳長（六日下午二鐘） 
　　天津電津商會接東三省商會電請聨合拒絶日本金建問題 
　　天津電奉張保張勳統毅軍東海推諉直曹恐不贊成 
　　天津電徐派徐邦傑虞克定來津勸段回京段拒未見（以上六日下午十鐘） 
　　天津電四日午前十點霞飛到津下午兩點訪段祺瑞法日兩界警兵密布抵段庽所晤面時由前陸次羅開榜陪坐并任譯傳霞飛并致謝參戰意（六日上午十鐘） 
　　哈爾濱電張煥相帶員巡視哈綏路各林場 
　　哈爾濱電奉訊王廼斌不能就督辦繼任者大約王景春惟俄人方面希望李家鏊（以上六日下午四鐘） 
　　漢口電蕭劉江日准吳電熊祥生改代爲署並電財部力保聞熊聲明僅允擔任兩月 
　　漢口電駐武穴第一旅一團二營與水警衝突傷警十餘名蕭派參謀偕一團長於支（四日）前往查辦　　漢口電岳州方面極安靜湘趙受環境壓迫不安於位派員向吳請示吳擬令蕭赴長沙接洽因蕭難分身將改派張福來刻張又移駐湘陰 
　　漢口電吳派顧問董公祥支日到鄂卽赴岳宜查防（以上五日下午十鐘） 
　　漢口電湘趙因各團體要求電蕭請將前線直軍酌量撤退如直軍由汨羅向岳州退駐三十里湘軍亦由白水向長沙退駐三十里以示雙方退讓蕭以前方防線爲吳所配定未便變更已覆趙拒絶 
　　漢口電敎職員聨合會歌電敎部署理敎廳長錢葆青思想腐敗並乏常識請速簡賢能來鄂接替錢亦自知站不住提出辭職 
（以上六日下午七鐘） 
　　香港電海員與港政府間之各問題昨夜已完全解决海員公會今日復開明日有數船開往廣州載海員回港今日有工團約十個宣告罷工機師公會亦在内全市無軍車人力車來往預料明日均將上工華商允助欵二百萬與罷工者清理各務沙定槍擊華人問題港政府允由司法員澈查如有華人無辜受傷則將予以撫卹（六日） 
　　香港電晨郵報載稱廣州市民三萬聚集廣西會館討論港政府阻止華人回廣州問題决議呈請當道與政府交涉此事 
 
 
 

Page 5

 
 
   
 
 

Page 6

 
 
[國内專電二]  
　　香港電海員代表昨夜與船東會議時主張罷工者均須復職雙方辯論甚烈未有結果今晨在市政廳續開會議據英文各報載稱工資問題除海員與港政府有關者將於今日午後解决外餘均满意解决廣州美領事及美孚煤油公司大班均抵香港居間調停 
　　香港電今日會議船東承允如在罷工解决後六個月内而仍有工人不能復職者則由船東償以五個半月之半薪（以上五日） 
特約路透電 
[大罷工已全解决]  
　　六日香港電罷工事已全解决 
　　六日香港電今日特别公報宣布罷工事已完全解决海員已允上工並公布取銷政府前宣布海員公會爲非法會社之命令華人數百名各携旗幟隨從舁海員公會木牓者至會所舊址復懸牓門前羣衆異常欣奮懸牓時燃爆竹揮旗幟以誌慶公會内外亦满掛旗彩西人住宅之僕役現已開始上工 
　　六日香港電廣東省長秘書即廣州代表主任致書各報中有言曰昨日會議之前何東爵士曾語余謂渠聞爭點之未解决者其一爲罷工者復職之前應付半薪爵士切願忽任船東與代表間之異見爲满意解决之重大障礙渠將竭力使此爭端得速結束爵士擔任調處此事余乃申謝爵士之厚意且以此情通告諸代表余今須聲明者爵士之態度確有良好影響及於諸代表而使空氣爲之安恬吾人深覺會議之際苟於半薪一事有所進步則皆出於何東爵士仗義斡旋之力云云 
　　五日香港電廣東省長秘書兼交涉員秘書盧君語路透代表謂吾人今日所爲者乃船東與海員代表間之事務增薪要求已由船東承認雙方已商得同意海員復職問題亦經满意解决此爲昨晩所未解决之爭點輪船未回香港以前海員之未復職者船東允給五個半月之半薪一旦復職卽停止發給此問題昨晩亦未解决但經何東爵士之斡旋遂得議妥船東允按月付薪而何東則擔保其餘之數此爲爵士今晨所告余者其餘關於政府之爭點如何解决余尚示敢豫言余嘗以此詢諸英領事哲美森博士博士謂未必有何大困難諸代表對於會議之進行情形甚爲满意至海員何時上工余不能定此須視海里福克斯君如何處置該問題余晤海君時擬向建議由海員公會之代表以傳單通告香港人士聲明定期某日上工同時海君或將出示布告公衆代表今希望於明日回廣州至中彈殞命之三人及受傷之八人想港府定能以妥善之法處置此案路透代表問以如何始謂妥善答曰不外懲罰開槍肇禍之人或撫卹死傷之家屬耳雙方代表草擬合同休息之際廣東總商會代表出語路透代表謂渠對於經濟問題之解决殊爲满意並以議定之增薪辦法示路透代表如下江船增百分之三十廣州澳門外國江船及中國内海輪船增百分之二十爪哇太平洋歐洲澳洲航路之輪船增百分之十五觀此海員所提出之九項要求已有五項償願其餘四項意見未能和洽 
　　六日香港電昨晩第二次會議由坎浦氏海里福克斯氏及佛來歇氏代表政府藍氏愛特金氏白拉特氏雖出席而無參與討論之權會議歷二小時半之久各問題全經解决海員代表已通告會員令即上工海員罷工雖已解决而迄未附和海員之造船廠與電氣公司所雇之華工及人力車夫轎夫均於夜半宣布罷工據謂乃因昨日海員合同未商定前各工會曾發傳單令工人於今日罷工此次通告未及取銷之故 
　　六日香港電在吾人記憶中香港從未有如今日所見者之奇特現狀昨晩列會各代表議畢離席後少頃華文傳單遍布全境佈告事已解决雙方满意是時人皆以爲今晨可見漸復常狀詎知星期六日正式提出如談判决裂則凡不罷工各工會亦將於星期夜一律罷工之威嚇表示竟成事實雖合同已簽而同情罷工終未終止故今晨恢復常狀之希望遂全銷滅街中交通其所可見者僅一二人力車與肩輿耳武裝兵士分乘汽車巡邏街市重要地點由團練兵守之汽車夫於星期六日罷工故汽車交通僅以政府所有與私人所有者爲限而私人汽車復被留充公役機師公會昨晩罷工以致造船廠全行停止雖海軍部之機關亦然平地與山上之電車亦復停駛並通本已大感困難今日乃愈甚中外商舖幾皆半開其門銀行於武裝團練兵保護之下經營其義務洋商雖照常辦事然華人職員多不到且亦無事可辦童子軍擔任開電梯及傳遞信件之役苦力有執役者但在警察監護之下歐人躬執家中雜役常見有兒童爲其長者送飯者人數衆多之機關如學校等以供給食物之役責成管理員其困感尤甚華人間有安閒散步街中視同休假日者特别公執現已發出證實會議之解决且取銷對於工會之禁令想罷工者當可因以恢復其工作矣 
[北巖爵士之東方評論]  
　　五日倫敦電星期畫報載北巖爵士對佛萊塞氏之談片北巖極言東方根本上改變之迅速謂以渠視之亞洲業已醒悟現方擬於數十年内成就他人於數百年内所成之事業買賣本性吾人本自東方得來將　必有一日吾人將見東方叩世界商塲之門今東方民族已有從事於此者白人固可保持其已有但須出以勤儉始可免東西民族間狂妄無益之戰鬭北巖言及日本謂日本之美談大約浮於事實日人自以爲曾戰勝一白族實則自欺耳日人太重視自己力量日人乃模仿家而非創作家故其智能不盡登峯造極同一事件少數歐人可以成之者日人則需多人爲之北巖又謂日本爲絶對專制國英人多不知之日本國會無殊玩物日本報紙無甚生氣日本久爲歐美之恐嚇物華會决議爲日人所深不喜或可阻止日本侵略中國之行爲但仍須時常監視也日本之侵略中國大都不幸之英日盟約有以成之今幸此約已終止矣云云 
[印度兵隊之小風潮]  
　　五日印度阿拉哈巴電聞駐紥巨倫竇之印度錫克兵第十四團與本傑白兵第十九團皆有卓著之戰續者近曾略起風潮第十四團有兩兵雖穿制服然戴黑巾一黑巾爲甘地黨徒之符識）軍官責之又有六人效尤繼而相率遁去者有二十人第十九團中有一下士擅穿與定章不符之服致被拘禁該下士絶食以相抵制全隊兵士亦同情絶食但軍官將下士薄懲後全部即靖未幾出隊時有兵五人首纏黑巾軍官諭令去之兵不服遂被判令監禁此兩隊不久皆將赴海外服役故兵士於起程以前多告假出營大約在假期中受人運動 
[愛爾蘭郵夫罷工已息]  
　　六日倫敦電醖釀中之愛爾蘭郵局罷工風潮現已平息因雙方皆允立即組織獨立委員會調查工資與待遇情形也 
[美國節省海軍燃料]  
　　五日華盛頓電海軍部長鄧碧諭將驅逐艦五十艘輔助艦約六十艘停止出差俾可節省燃料因國會已裁减海軍經費也上星期已有驅逐艦百艘停止出差目前驅逐艦之完全無裁减者僅餘七十六艘此外尚有四十艘設備已大减縮 
[丹麥太子締婚]  
　　五日丹麥京城電丹麥皇佈告其長子斐萊德里克與希臘尼古拉親王之十八歲長女在開恩斯締婚 
[國内近事記]  
　　六日北京電外交官某員來電徵實希爾頓博士於二月十七日在巴塘附近爲匪戕害之謡言 
　　六日北京電開封電稱開封遭刦掠之說實無根據趙督無恙地方安謐如常 
國外要聞 
[中日山東條約全文]  
　　中日山東條約日本政府曾於上月六日將其大綱公表（見上月十一本報）嗣又於十六日追加公布（見上月十八日本報）我國外交部方面僅於魯案協定成立後撮要通電各省軍民長官至對於人民尚無公表足見外交當局猶是守秘密之故智本報頃從華盛頓方面覓得協定全文内容計分正約附約會議紀錄三項茲譯載於下以供國人之研究中日兩國代表議决山東問題約文計正約十一條附約八條及會議記錄四條開列於左「正約」第一條膠澳德國舊租借地（一）日本允將膠澳德國舊租借地交還中國（二）中日兩國政府關於移交該地域之行政權及公産並解决其他應行清釐事項各任命委員與以商訂執行之權中日兩國委員應於本約實施時即行會合（三）上開移交及清釐事項應速辦理完竣但無論如何至遲不得過本約實施後六個月（四）日本政府允於移交膠澳租借地行政權之際并將移交時所必需及移交後中國治理該租借地及周圍五十啓羅邁當地域所必需之擋案圖籍税册及其他證書或各項簽證之副本現爲日本所有者交付中國政府第二條公産（一）日本政府允將膠澳租借地内所有公産包括土地房舍工程及一切建築設置等項無論前屬德國官廳所有或日本管有期内官廳所購置建造者全部移交中國政府惟列入本約第二條第三節者不在此限（二）前項移交之公産不向中國政府要求償但有例外如下（甲）日本官廳所購置建造者（乙）前屬德國官廳所有經日本改良擴增者中國政府對於上列兩項應按照日本政府爲甲項財産及乙項改良擴增所用之實費給還正當並公平之成數但以除去折舊估計現值爲原則（三）膠澳租借地之公産中有爲設立青島日本領事館所必需者歸日本政府保留其爲日本居留民團體公益所必需如學校寺院墓地等仍歸該團體執管此種詳細辦法應由本約第一案規定之中日委員會恊同妥議第三條日本軍隊（一）日本軍隊及憲兵現駐膠濟路枝幹沿線者應於中國派有軍警接防鐵路時立即撤退軍警之配置及日軍之撤退可分段行之其每段配置與撤退日期由中日主管人員預行協定此項日本軍隊務儘三個月内全部撤盡但無論如何至遲不得過簽訂本約之日後六個月至駐青島之日本守備隊應於移交該地行權時同時撤盡但無論如何至遲不得過移交行政權之日後三十日第四條海關（一）本條約實施時青島海關應即完全爲中國海關之一部分（二）一千九百十五年八月六日中日所訂青島海關臨時合同於本約實施後應歸無效第五條膠濟鐵路（一）日本應將膠濟鐵路及其枝線並一切附屬財産如碼頭貨棧等項移交中國（二）中國方面應照上述鐵路財産之現實價值償還日本即照德人遺下原估之路價五千三百四十萬零六千一百四十一金馬克其同價並加日本管理期内對於該路永久增修所實費之數減去相當折舊至上述之碼頭貨棧等項財産本不須給還價值惟於日本管理期内永久增修之費用亦須酌償而減去折舊（三）中日兩國政府應各派委員三人合組鐵路委員會按照上文規定是以評定鐵路財産之實在價值並辦理移交事項之權（四）此項移交應迅速辦畢無論如何不得遲過本約實施後九個月（五）中國因實本條第二節償還路價辦法應於該鐵路移交完竣同時以中國國庫劵交付日本此項庫券以鐵路財産　抵期限十五年但得任中國政府之選擇由交付庫券之日起满五年時或五年後不論何時經六個月前通知將庫券一次償清（六）此項庫券未償清前中國政府應選任一日人爲車務長並選任一日人爲會計長與中國會計長權限相等其任期均以庫券償清之日爲止此項職員統歸中國局長指揮管轄監督有相當理由時得以撤換（七）關於前述國庫券財政上之專門事項爲本條所未規定者應由中日當局從速協定無論如何不得遲過本約實施後六個月第六條膠濟鐵路延長線關於膠濟鐵路延長線之讓與權即順濟高徐兩線應歸國際財團共同投資由中國政府自行與該團協商條件第七條礦山淄川坊子金嶺鎭各礦山前由中國以開採權許與德國者應移歸中國政府所特許之公司接辦日人在該公司之股本不得超過中國股本之數此項辦法之形式及詳細條件應由中日特設委員會協定之該委員會應於本約實施時立卽會合第八條開放舊租借地日本政府聲明並無在青島設立日本專管租界或公共租界之意中國政府亦聲明將德國舊租借地全部開爲商埠准外人在該區域内自由居住並經營工商及其他合法職業外人在該區内之旣得權無論在德國租借時或日本軍事占領時經合法公道取得者應尊重之至日人所得此項權利之法律上地位與效力應由中日聨合委員會協定之第九條鹽塲因鹽爲中國政府專業議定凡沿膠州灣海岸鹽塲確由日本公司或日人經營之利益統由中國政府購回并准照相當條件以該沿岸産鹽之若干量數作爲購回之付欵其詳細辦法及移交中國政府手續應由中日委員會迅速辦畢無論如何不得遲過本約實施後六個月第十條海底電綫日本聲明由青島至烟台及青島至上海綫凡前屬德國之權利名義特權　均歸還中國惟該兩綫之一部分爲日本政府用以安設青島佐世保間之海綫者不在此列至青島佐世保綫在青島上岸與　運用之問題應由中日委員會按照中國現行海軍各合同之條件協定之第十一條無綫電臺青島及濟南之日本無綫電台應於該兩處日軍撤退時分别移交中國給予相當償價其數目由中日委員會協定之中華民國十一年二月四日訂於華盛頓「附約」第一條優先權日本聲明放棄一千八百九十八年三月六日中德條約所現定供給人才資本材料之一切優先權第二條公共營業凡電燈電話屠宰塲等之公共營業均應交還中國政府但屠宰塲電燈洗衣廠應卽交由青島市政廳按照中國公司條例組織公司遵守市政廳所訂規則及其監督繼續經營第三條電話（一）日本政府允將膠州前德國租借地之電話局交還中國政府（二）關於此項電話事業如有青島外僑請求擴張改良爲公益所必需者中國政府當酌量允行第四條公共工程中國政府聲明於管理維持青島公共工程如道路自來水廠公園溝洫衞生設備等項爲日本政府交還中國政府者得與青島外僑團體代表以相當參與權第五條海關中國政府聲明願向中國海關總税務司提議准青島日商得用日文與該處海關接洽事務并於選用青島海關適宜職員時酌加考量俾於海關任用規則範圍内兼顧青島商務特别之需要第六條膠濟鐵路中日鐵路委員會對於應議事項如彼此意見不能一致時應由中日兩政府以外交手續討論解决之决定此等事項兩國政府於必要時得經雙方同意聘任第三國專門家相助第七條烟潍鐵路烟濰鐵路若用中國資本自行建築日本政府並不要求將該路建築權移歸國際財團公共投資第八條開放舊租借地中國政府聲明地方自治制度未經通行之前舊德國租借地之中國地方官廳於市政之直接關係外僑幸福及利益者應徵求居住外人之意見「會議記錄」（一）膠濟鐵路旣行收回中國當局對於現在該路服務之日員有留用或解職之全權但須於該路移交之前預發相當之通知該路移交後關於交替之詳細辦法應由中日當局協定之（二）所有該路日本車務長會計長所屬之職員均由中國局長委派并自該路移交兩年半以後中國政府可委派一中國人爲副車務長以兩年半爲任期又此項中國副車務長亦可於通知六個月以後隨時委派之（三）在贖回國庫劵以前日本代表聲明日本並無要求中國委任日人爲下級職員之意（四）該項國庫劵之贖回不得籌集中國以外任何方面之欵項以上解决之各條件應加入申中國簽字之正約 
國内要聞 
[鮑貴卿赴奉中之時局]  
　　内閣問題之能否解决其必待奉天會議之後始可明白此一般人之所知而不待詳言者惟奉張壽日爲月之十二距今尚有一星期有關係者旣不能必其將來之究竟方寸之間未免上下故未嘗不希望於最近便得一確實而可喜之消息乃函電雖來仍然無大進步眞能令其失望也此一星期後顔氏續代之期又已屆满鮑氏若眞能組閣則自可明令發表若不幸而不能則前途之困難將因之而愈甚故顔氏於前日入府時又表示絶對不再續代之意徐氏亦以究非長久辦法故則去電催促鮑氏令其於此期内務必設法解决但其能達目的否則尚未可知也至此次内閣若果以鮑氏繼任則葉氏下台之後奉天方面尚欲爲其謀一位置因之又有就其勢力範圍内安頓之說其法乃調王迺斌爲吉長同時以史紀常爲黑長所遺之中理理督辦則畀之葉氏至於閣員問題則除葉氏之外其爲各方面攻擊之目標者現惟財長張弧故將來恐不免同時下台然張氏並未以此灰心日來仍從事留任運動而其唯一目的之鹽餘公債仍積極進行大有多幹一日好一日之概財次盧學薄不願爲張所累决計暫退故於四日上呈公府懇請辭職惟東海已命吳笈孫將其辭呈退回盧氏亦不敢過事拘執已擬請假一星期以待前途之變化此外尚有一事堪注意者據外人方面所得奉天電訊現任廣東政府外交次長伍朝樞氏到奉之後舉張作霖頗爲融洽張氏將聘伍爲外交顧問月薪六百元伍氏日内即將南下報告一切並討論南北政局諸大問題至洛陽方面聞公府最近派往疏通之蔣雁行氏業於昨日返京即進府報告將吳氏所提三條件詳細轉達（一）停止發行九六鹽餘公債（二）梁士詒旣遭輿論反對當然下令免職不得聽其一再請假致誤要政（三）鮑貴卿組閣决不反對觀此可見吳氏態度之一斑矣 
　　字林報四日北京消息云此間大局未有變動目前似不致發生載呈但衆意奉直之决裂恐終不能免徐總統居間調停未能稍固其地位徐願發表一文諷梁辭職然後任鮑組閣俾復得奉張之贊助而與吳佩孚絶此計匪特令吳携貳且足召張之鄙視張不信鮑故不贊成以鮑代梁鮑爲張景惠提出以長陸軍者且爲紅鬍子黨素惡張之驕矜自持梁士詒仍不允辭職决計與徐爲難奉軍已奉命退出北京足證張已不欲助徐直軍如乘機前進則張即有詞可藉伍朝樞到奉之謡已徵實廣州與奉天之關係於此可見一斑據現象觀之奉軍謀在唐山附近設根據地以引吳佩孚東進外人專家對於軍事現局之觀念多謂吳占優勢蓋廣州失陳炯明之贊助在軍事上無價值可言而奉軍未受訓練且無戰事經驗决不能在長城以南作負嵎計也 
[窮於應付之財部]  
　　索薪代表到部坐候九六公債將成訴訟九六公債旣已多遭波折更於此時大閙　薪風潮財部重要職員已聞風逃避張弧祇在私宅並不到部盧學溥經過一次閙薪後亦已提出辭呈堅言赴津不復問事無如敎部人員仍不肯罷休所有該部催索欠薪代表每日輪流五十人仍依然到財部坐候前昨兩日均將財部會客廳占满財部長官旣不敢露面該代表亦不肯散去聞該代表於前日（三日）夜又令財部庶務代爲開飯並令備牀舖大有久居不去之勢後經張弧由其私宅用電話派來朱會辦與該索薪團力爲交涉允於明日午後必有辦法該團始結隊而去至昨日（四日）該團因財部旣必有辦法祗舉代表六人來部奈財部人員仍陷於無法應付地位至參謀部經濟調查局等機關亦均有代表在部坐索樓上樓下任意吵嚷部中雖請警察及步軍統領兵士彈壓截至昨日下午六時止各機關索薪代表尚未散去也 
　　至九六公債之本身問題聞張氏似仍在進行之中相傳張氏私宅尚迭有關於該公債之討論財部要人亦多麕集多所建議惟聞短債委員會審查員余某向張氏提出質問謂九六公債未經審杳員全體審查遽爾發行於法理事實是否適合張云九六公債乃償還舊債故未經此手續錢又云京師軍警餉以後靠何的欵張云此公債尚餘七百萬抵押銀行可以敷衍錢云去年貴部公布之九六公債用途除償還内外債外分文無餘今又有此鉅欵顯係矛盾請即確實宣布以符財政公開之言此爲四日事至結局如何尚未得有報告 
　　昨日國民財政大會在中央公園水榭開會劉揆一主席首田劉冕執報告前日赴總統府司法部各情形畢討論進行事項劉冕執議用本會名義呈請公府將財政總長張弧拿交法庭懲辦其濫用職權發行九六公債事當經全體會員作長時間之討論結果决定改爲先請總統即日進止張弧財政總長職留京待訊再用本會名義向法庭起訴遂推舉劉冕執謝紹敏王愷憲胡筠四人專辦此事王愷憲提議京師軍警薪餉原定由鹽餘項下劃撥百萬元今張旣發行九六公債則以後軍警餉項無着本會宜舉代表向内務部鹽務署訴說九六公債之不利並主張仍由鹽務署撥欵以維京師治安當推葉雲表等赴内務部鹽務署接洽五時半散會 
[籌議中之魯案善後]  
　　膠濟路定爲民有後經外交内務財政農商交通五部會訂民有辦法大綱十五條上次閣議（星期四）决定交由有關係各部加以簽註昨日（四日）復行提出略經討論後即大體通過俟修正文字下星期二再提出一次即可呈請批准由各部以部令發表其中要點約有下列之六項（一）膠濟鐵路及其附屬枝路由人民集股贖回永爲民有（一）各省區人民認股數目應由各該地方長官報告由政府將全國認欵總數列表宣示國人（一）各省區人民於政府宣示認欵總數後應推舉代表遵照 
 
 
 

Page 7

 
 
公司條例公同議定股分銀數及收欵辦法呈由政府分行各省區限期收欵（一）各省區股欵收齊後應即召集股東會組織公司一俟公司路欵交清全路贖回後即由公司接管該路（一）該公司於未接管前各呈請交通部於公司董事中選派一人爲局長伹在公司未成立以前應由部先行派員接收管理（一）該公司接管鐵路時應遵照民業鐵路法之規定受政府監督 
　　膠濟路警日本應依照規定分期撤退魯督田中玉曾電政府請由京師警察廳抽撥保安隊警察六百名到魯接防現由内部督飭警廳正在籌備編制乃日昨田氏忽來一電謂接防路警可不由京師選派緣膠濟沿路向來爲土匪出没之區在日本佔領時期沿路警察全係由軍隊改編派來駐守今若以警察接防不如即就魯省軍隊中先行抽調六百名分别改編派往護路較爲得力等語田氏態度忽變究不知其用意何在聞昨日閣議時曾討論及此結果决定凡路上巡警仍以保安隊接充發由路局擔任至護路軍隊乃關係地方治安應援照各路及中東路之例歸地方督軍節制費亦歸地方擔任不知田氏對此辦法有無異議也 
　　山東旅京同鄉會因不满意於田中玉爲魯案善後會辦昨日發出反對宣言原文如下嗚呼山東膠濟鐵路國有乎民有乎山東膠濟鐵路歐戰時日本佔有今幸華會解决全部交還其間之爭執山東倡於前各省呼於後爲若許之犠牲得最後之勝利政府未之助也督軍省長未與聞也不過華會鑒於中國民氣之不可阻遏復有代表不負委託始獲交還之效果政府明令定爲民有宜也亦勢也民有之名義維何今乃忽有督辦會辦之派定假有設置之必要亦須由人民自動的推舉然後呈請中央任命方謂名符其實王君正廷督辦善後吾等無言矣因其尚有輿論之價值也田何人斯督軍之不足又兼省長省長之不足再兼會辦只求媚上以取榮不顧損民以利己尤復朝秦暮楚周旋於兩系之間明電攻擊暗通使節此種伎倆宵小弗如盤據山東忝顔不去會辦之關係尚小恐影響於集資贖路之不肯踴躍爭先也旅京山東同鄉會等爲桑梓計爲大局計更爲保持政府之信用計不得不言亦不忍不言是以於三月三日召集緊急會議一而呈請政府收回成命以順輿情一面報告山東父老誓不承認 
[京學界集股贖路會開會紀]  
　　報告上海情形議决五大問題 
　　昨日（四日）下午三時北京學界集股贖路會在美術學校關全體委員會到會委員計三十餘人首由該會副會長王家駒報告本會會長蔡元培病猶未愈今日仍不能到會余以副會長資格本應代理主席惟今日亦患頭痛恐精神難于支持可否卽請譚熙鴻代理主席各委員一致贊成譚氏代理主席譚氏因報告云此次赴滬承本會同人之委託令充本會代表在滬與各方接洽本期有所成就歸報同人乃上海各界對於集股贖路之事實有反對派與贊成派之分反對派所持理由係主張膠濟路根本上應無條件交還此次結果乃政府之大錯吾人若因而集股贖回不　與政府同陷於錯誤之途目下救濟之道惟有痛痛快快不承認政府之此種解决若政府無法挽回則直從根本上不承認政府亦無不可反對派之理由理論上雖屬正當然事實上確有不能採納之處故即上海方面其力量亦頗薄弱至於贊成派其人數較之反對派誠多若干倍但均彼此觀望實無出頭積進行者前此雖有推舉余日章爲籌欵主任宋漢章爲收欵主任之說但至於今日其性質猶未明確蓋根本上並無團體之組織故一切不免毫無頭緒因之雖欲與彼等接洽實苦於無從着手致負同人之重託譚氏報告畢即將各委員之提議案一一提出討論其重要者第一即爲蔡元培提議之可否准民國大學加入該會案各委員討論結果僉以爲該會成立之時雖僅國立八校及公立中小學與京師敎育會但章程上並無不許其他學界團體加入之規定且旣名曰學界集股贖路會則私立各校之加入自無不可之理故一致贊成許其加入第二案爲王家駒所提議即北京銀行界前曾非正式向該會接洽主張仿照上海辦法推舉蔣夢麟爲北方籌欵主任張公權爲北方收欵主任故提出徵求意見各委員以爲會中事務業已各有專司不能再有其他名目且旣名之曰北方主任當然由北方各團體聨合一致之後始能討論似不能以一二團體任意推出故决定以「俟各團體聨合一致後再議」答覆之第三即討論分頭勸募認股方法蓋該會前此已經衆議决印刷認股書認股證及收據之後卽向各方實行勸募現在一切均已印就故從事討論進行方法也討論結果决定先由該會本身募集故即由各團體出席委員分别認定領取認股書等之數目不日再由該會分别函送其認定之結果爲北大一千張法專四百張女高師四百張高師五百張高工二百張美術二百張農專二百張醫專二百張民大一百張中學各一百張小學各五十張敎育會一百張第四討論零星股欵之處分方法蓋該會决定以五元爲一股而國民中不乏心有餘力不足者若對於五元以下之股欵不設法容納則不免有向隅之歎且若男女高師等現正預備演劇籌欵以供贖路之用將來此等欵項亦應設法處分討論結果决定每股旣定五元其不足五元者當然不能作爲一股但可集合多人共認一股惟僅能由一人出名至於各校學生之零星認股者則聞多已决定由各校學生會出名當然可以照辦至男女高師演劇收入聞亦决定由兩校平民學校出名認股故亦不成問題且將來各團體之以是等手續籌集欵項者亦可照此辦法由籌集欵項之團體指定由何團體出名第五討論膠濟鐵路督辦問題蓋政府日前已特任王正廷督辦魯案善後事宜田中玉會辦魯案善後事宜而近來更有將任某某爲膠濟路督辦之說故不能不决定態度討論結果决定所謂魯案善後之督辦與會辦其是否必要及是否得人均屬别一問題而與贖路之根本上無直接關係故不以該會名義有所表示至所謂膠濟路督辦云云則該路旣已决定歸於民有自無設督辦之理若眞如外間所傳有督辦出現則無論何種人物無論用何種方法任命均必反對即不用督辦之名然若其實際無異者亦必反對之其後又討論該會進行手續上之議案數起至五時餘始散會 
[赤塔代表抗議哈埠搜械案]  
　　要求外交部書面答覆 
　　哈埠當局因風聞俄人運來大批軍火希圖舉事卽派軍隊包圍遠東共和國代表辦公處竭力搜索並將所有人員盡行捕去本月一日遠東共和國駐華代表團因此特致我外交部抗議書一件其文如下敬啓者敝團頃接中東鐵路區域遠東共和國代理代表發來報告一件内開「二月二十七日中東鐵路區域遠東共和國代表之辦公處與住宅忽被中國軍隊包圍並有一部分兵士闖入將室内所有人員盡行逮捕直至下午二鐘方見中國軍隊當局派員前來聲稱奉長官命令搜查共産主義書藉與軍火其時全城各處亦有中國軍隊開始搜查中央消費組合社·工人俱樂部·鐵路工廠圖書館·霍爾瓦特學校·以及著名社事會業家高卡戈斯基氏之住宅等處皆已波及中央消費組合社之蘇加克氏復因此被拘但遠東共和國代表之辦公處與住宅並未查出何等物品特此奉聞紀吉思卓發」等因除紀吉思卓氏所發之報告外敝團復自另一方面得悉哈埠搜查事件完畢後貴國當局曾向羣衆聲明搜查之原因謂哈埠近有種種傳說云在遠東共和國之公私機關内藏有大宗軍火報紙多證所傳爲不誤故有此舉云云查東三省方面中國當局不利於敝國之舉動前此實已發生多次然根據於無稽之風傅遽以非常手段搜檢友邦之機關此等行爲恐較諸平日之非友誼的行爲亦形太過敝團對於此事甚覺遺憾不得不向貴部聲明敝國之駐哈代表與　團處於此等待遇之下恐無復繼續進行事務之機會而達鞏固兩國邦交之目的抑又有進者貴國政府前此曾再三宣言表示願與敝國建立友誼之關係同時敝國政府亦有對等之宣示對於貴僑民與領事始終未嘗略疏保護之責敝團根據兩國政府歷來所持之態度特向貴部提出抗議即請求於最短期内將以上所舉之事實詳加書面解釋不勝盼禱 
[法國霞飛上將之歷略（續）]  
　　經此血戰德人乃受大創其勢尚未遽衰九月二十五日之晨尚能於香濱省一帶作總攻擊然已近强弩之末矣一九一七年有德人著書論麻爾納之戰曰一九一四年秋季英法軍戰勢之危機已至萬分其左翼尤屬不堪設想然德人終退出已佔土地以外而不能前進者因法軍中實有具天才之將軍在其人爲何即霞飛將軍也向使伊時非霞氏握兵符而易以他人者當此勁敵據若長之戰線節節前進必思將軍力集重於一二點以僅圖阻止一二點之德軍之前進則其影響於最後之戰者又烏能如是之重大哉云云夫由德人出版物中竟獲得此種論調則其人才幹之足以令人五體投地者不言可喻矣今日之爲將者其責任之繁難其才思之須敏捷其神志之須鎭定較諸曩昔之掌握兵符者蓋不可以道里計曩昔之將帥可以騎馬登山巓以望遠鏡覷兩軍之動轉隨時畫策而勝敗可以立分今則不然身爲主帥者其人初不親臨戰塲然未戰之前數日前數星期其參謀全部即碌碌不得閑而預備戰事輸運軍火嘗數十萬人其眞正赴前線者動輒數十萬數百萬吾人偶負一二人生命之責輒覺惶惶莫知所措一旦數百萬生靈之生死咸繫於一身其尚能措置裕如者蓋非具絶大才幹不可而霞氏以六十餘之老翁天明即起六時已至辦公室决策其辦事之程度初不賴一字一紙助記憶以是桌上從末有報告地圖高積之時凡接一報告則悉心加以研究旣竣即深誌於腦然後於腦中將各種報告地圖彙成一處而計畫遂應時而出其計畫之周至蓋纎細不遺當大戰未開之前一年霞氏嘗謂其同僚曰處今日之時代如欲臨戰事而不慌亂則須於未戰之前將國内之各種物力以及人民之道德及才智通盤調查一過然後循循善誘而登於勝利之途如此方可與之言兵若事前毫無準備一旦釁開臨時偶一失神其遺禍將不可收拾矣故霞氏之未兩綢繆蓋其所素習也 
　　霞氏旣大敗德人於麻爾納又繼之以威爾登之大勝法政府陳以榮光大十字奬其勞勳復錫以上將軍之莫大榮職蓋法於一八七十年被德戰敗時政府常議定非俟戰敗德人以雪此恥後不得復以上將之位錫國内將帥此次霞氏實爲該職取消後復獲斯榮之第一人其證書係於一九一七年四月十三日法國大總統親授於霞飛將軍又法國之文學院亦議决許霞氏爲該院之會員法國文學院會員爲法國文學界人最高之位置僅有四十人非宿儒積學受全國文學界之欽重者莫克當此任法人呼該院會員曰不滅之人其欽重處可知乃霞氏以功高望重於一九一八年十二月二十七日被舉入文學院殊榮極矣霞氏之治軍也恩威並濟賞罰嚴明士有疾傷者必親臨慰問儼若家人以是將士用命莫不愛戴而呼之曰慈父 
　　霞氏之赴美都有以爲赴新大陸旅行藉以休養者實則不然其赴美之任務雖經法國政府明令指定其關係實十分重要蓋其時美國雖以加入戰團然在協約方而所冀希者厥爲能在最短期間美國以巨大之軍力助協約以美國之地大物博人民繁衍出重軍以濟歐原非難事無如美人素不尚武以致宣佈參戰之日尚毫無預備人民之意志亦尚未完全確定卽美國政府亦微覺惶惶無主不知所措所賴者上下尚能一心同抱滅敵之决心耳霞飛甫一抵美美人歡迎之外即擬委以整理美國軍隊之重任霞力辭不就僅允從傍贊襄出其途中所熟思之計畫上之美國陸軍部其計畫之謹嚴可行自不待言故美陸軍部一見即爲之傾倒霞氏嘗赴陸軍部之茶話會彼蒞會時每孳孳不厭詳答所問美國各高等軍校旣洞讅歐洲戰勢遂不惟决定遣途軍隊赴歐且由只輸兩萬人入歐之原議一躍而爲數十萬協約方面得此生力軍於是士氣大振始操必勝之劵待至一九一八年德奧布土各軍又作總攻擊協約軍急迫萬分霞氏於是鋌身薦福煦將軍獨領全協約軍之指揮以一軍權而告空前之大功一九一九年七月十四日法國國慶日霞氏與福煦氏並馬而過巴黎凱旋門受全體人民之歡迎焉豈偶然哉 
[霞飛上將蒞津續誌]  
　　法國霞飛將軍於昨日（四日）由京來津車到東站時正九點四十分中法美日各國皆有軍隊排列歡迎各國當局咸親臨迎迓或派代表霞飛下車後身着藍軍服紅軍褲戴紅軍帽鬚髮盡白而精神瞿鑠極顯雄偉偕副法國霞飛上將肖影 
官出站乘汽車過法國橋經英法中街之得勝門（係用葦蓆搭蓋外用灰色紙彩畫上嵌多盞五色電燈並有法國文字係表明索木之戰衣沙爾之戰維爾登之戰馬爾諾之戰此四大戰勝之紀念）過門後卽向咪多士道英國球場行觀兵式各國人士俱先在場恭候參列閱兵部隊係由北至南之方向其次序首隊美兵次英兵次中國兵次法兵次日本兵霞飛入塲後由司號行嚴肅舉槍令霞飛步行就地照閱兵禮式經過各隊一週至場之中間發給兵士勳章畢至大棚内稍坐由總指揮發分列式走排令各隊皆經霞飛面前挨序而過由軍樂奏接拍曲以顯步伐整齊且天氣清朗惠風和暢空中並有北京駛來飛艇一架飛翔塲中旋回數次雖觀者人數極衆而場中秩序異常嚴肅十時三刻觀兵畢在法國花園舉行埋立得勝碑禮碑之面積長二尺寛一尺五厚一尺五上書年月日行禮時有奏樂祈禱行禮各禮節禮畢卽赴法國球房之法國官紳宴會宴畢赴曹家花園曹省長之約席間除曹外有趙玉珂楊以德祝惺元邊守靖諸人至二句半鐘盡歡而散又乘汽車赴東局子參觀是日經過各地中法各衙署商店學校及租界電車皆一律懸掛中法國旗津埠各外國商店及外國銀行俱放假一日晩間法界各色燈光照耀如白晝誠一時之盛也四時二十五分將軍复乘原車回京聞到京後今日星期休息一日星期一參與駐京法使館追悼陣亡將士會星期二卽由京乘車赴滬 
[北伐聲中之鄂訊]  
　　吳趙互相維持鄂省籌餉之困難 
　　趙恒惕以圓滑手段周旋於南北之間者亦旣有年矣此次西南聨軍北伐湘省爲聨軍攻鄂之要道勢必牽入戰爭之漩渦中湘人雖高唱們羅主義紛組弭兵會推派代表函電呼籲以拒絶粤軍之入境然使時局果有急遽變化又焉能阻止雙方軍事之進行趙已測知其微特行使其八面玲瓏手段以爲將來保全地位之地步據聞趙氏分向南北宣言湘省决守中立無論南北軍隊皆不令人入湘境但暗中向孫文代表吕超提出北伐軍欲入湘每月須補助湘省軍費六萬元之交換條件吕已允其所請業電桂林請先滙欵一月以示信用能否邀孫允諾因孫無覆電尚不可知趙一面向南方提條件一面又派參謀余洪濤舒文泳於二十八日到鄂請蕭撥駐岳直軍移鎭長沙以資維持就鄂軍界傳出消息吳佩孚恐湘省附南曾極意交歡於趙凡有所求無不立應設關外與西南同時並舉吳不能分身南下並擬以岳州直軍交趙指揮趙之地位亦由直軍擔任維持是吳趙暗中已有接洽而湘軍倒趙運動仍未有已二十七晩長沙小吳門外時有槍聲據聞卽爲倒趙派之示威舉動趙旣受此虚驚則請求直軍代爲鎭攝之說當不爲無因吳對於窮蹙無路之沈鴻英尚欲收爲己用給予餉械况趙擁有數旅精銳之師又居南北緩衝之地其爲吳所重視又何足怪聞吳已有電來鄂如湘軍不足維持治安時則以兩湖巡閱使職權派軍前往彈壓外傳直軍將進據長沙即以此也 
　　鄂省主客各軍餉一月共需百三十餘萬元今年已逾兩月軍餉猶分文未放北京政府旣無法接濟鄂省又籌措無由加以閣潮不决洛陽索欵之電積幾盈尺除已解送四十萬元外尚差百六十萬元之鉅數印花墊欵商會又堅不承認旣苦洛陽之追催又來各軍之坐索蕭氏雖日與財廳當局籌議救濟而點金乏術終無善法以應付因是財廳長魏聨芳提起辭職意極堅决蕭劉百端温慰鮑僅允帮忙兩星期過此卽襆被歸去蕭劉見其不可强留擬予照准現財廳各科均趕辦積案預備交代魏之眷屬亦於昨一日午後遷出廳署並擬就更動大批人員以作起身砲繼其後任者一說爲楊纘緒一說爲鄭焯但鄭已赴洛或先以吕逵先暫代二說孰爲近是刻尚無從證明魏在鄂數年積資甚巨故在鄂財政界爲最能活動之一人魏旣急急求去無論繼任者爲楊爲鄭其更不如魏之手腕則可斷言也蕭因洛陽索欵未盡解去各軍催餉之電二十八日多至二十餘起特於昨一日午後一時在軍署召集財政聨席會議劉省長及各廳局長均列席洛吳代表杜節義亦被邀與議其重要議案（一）籌措一二兩月軍餉（二）籌應洛陽軍費（三）整頓國省税收（四）以後軍政費如何挹注而一二兩項均無辦法决定今日（二日）續議衆料魏聨芳求去心切必不願爲最後之張羅其無圓满結果蓋可知也 
[南政府取消禁止罷工法律]  
　　昨二十七日午前十一時廣州總統府開國務會議大理院長徐季龍提議廢止暫行新刑律妨害秩序第十六章内關於同盟罷工處刑之第二百二十四條及其他相關條文略謂近今各國勞工問題日益緊張各種業務工人同盟罷工之事層見迭出惟各國刑法從未有對於罷工之人並無其他犯罪行爲而規定處刑者即前俄帝國及日本現刑法亦無之可見世界各國皆不認同盟罷工爲有罪其認爲犯罪者獨吾國暫行新刑律而已該律一不合刑法主義二不合犯罪觀念三不合世界刑法通列四不合時勢趨向應函行修正等語經衆討論之後决議將全文咨請國會修正此舉於人道主義關係甚巨一般工界聞之當無不額手稱慶者矣 
 
 
 

Page 8

 
 
自由談 
遊記 
[遊羅馬敎王宫觀名畫記（十三）] [  　汪筱謝女士]  
　又一圖繪敎王利亞LeotheGreat與阿鐵拉Altila相會事圖右爲敎王利亞着王服頭戴王冠騎馬上面向阿鐵拉後隨兩衞兵着紅衣紅帽亦騎馬相隨右面一人執十字架圓之左面爲匈兵向前進行似極速且帶恐懼狀阿鐵拉又名天主之鞭素反對宗敎亦現驚懼狀似將自鞍上下墜者聖保羅友聖彼得則執刀飛空中臨近敎王處并彷彿見鄉村已被匈兵毁壞然者 
　　一爲寳散奈Bolsena之神跡此爲一二六三年故事牧師薄海明因於聖經有疑意特至羅馬游歷欲得眞諦以解疑惑至寳散奈適一禮拜堂正在講道牧師卽進堂聽講忽見耶穌沐於血中尚有小十字架形跡剩於台上台上繪敎王求利第Iljuris引歐本第四Urban跪而聽道事圖成於求利第二時亦來勿兒得意之作 
　　又一圖繪聖彼得自獄中被救事天主命天使警醒彼得於獄中時獄中兩守兵方熟睡圖左繪天使引彼得逃出圖右繪守兵驚覺追逐狀畫中之夜色月光幾與眞景無異不能辨其爲畫傑作也 
　　屋頂之油畫亦來勿兒所繪均取材於舊約中一位于海利度司被逐之上所繪者爲天主指示摩西帶以色列人出埃及事一位于寳散奈神跡之上所繪者爲亞伯拉罕擬殺子獻天主事一位于彼得被救之上繪多數天使上下飛舞中爲天主及亞各正在熟睡此室地板爲各種細石所嵌成形式較優於他室以余等眼光視之實爲無價之工作也 
閑話 
[巴黎之女性觀（四）] [  昭實]  
　　巴黎時裝式樣如一千九百二十一年之複雜將令人無所適從其一爲東方古式如土耳其等地古裝均屬之其二爲輕颺飄舉之希臘式衣幅作微浪如荷葉瓣其三爲深厚凝重之義大利式乃照義大利古畫人物服装裁製常用料重色深之綢緞及極厚實之金屬花邊其四爲由病狂拙劣之新派畫法演成一種病狂拙劣之時樣裝（病狂拙劣等字根據法國最著要之巴黎回音報曁最有價值之金面曆書）其五爲由中國式脱胎而來其六爲仿照印度女子舞衣衣式半身袒露若欲盡情羅舉約足十二金釵之數不可謂不甚多最近又通行西班牙式幾乎通身皆黑茶會衣黑晩裝衣黑雨中出門亦衣黑因事事求與黑色相配合故須用極長之白條紋黑手套極厚重之中國胭脂ＲougeMandarine與紅綠藍白色彩繁多之寳石戒與金剛鑽戒又當巴黎婦人會於美利堅式之音樂廳時則羣作黑人裝朿而效黑人舞態帽綴駝鳥之羽衣不以裘而亦遍施毛羽有一女鄉衣色粉紅而遍體皆毛心彷彿中國金谷園中之珍禽也（以上兩端參看十年十月十八日自由談）巴黎婦人尋常衣式甚短而舞會中有時或相約著極寛大之古代　罩形花衫衫以薄質之綾羅爲之法文名格裏羅緞Crinoline式其内用鐵絲格撑開形如燈罩彷彿中國兒童腰間之走馬燈特彼婦人花衫下部皆作圓形其行古式對舞交手而不合抱雖有奇致亦無妨也 
劇談 
[滑稽戲話] [  舍予]  
　　白牡丹在上月裏要排一齣販馬記打算請王又宸去李奇不知怎樣亦舞臺同王又宸閙翻了竟把王的牌子下掉走馬上任換來一個馬連良這齣販馬記也就是馬扮李奇了想不到居然亦舞臺眞個販馬其實那馬呢原本李奇販的如今又像亦舞臺販起李奇來了 
　　前晩馬連良演唱兩戲一齣就是販馬記的販馬李奇還有一齣乃是天堂州的賣馬秦瓊反正都是馬買賣很是不錯的有人說王又宸祇唱過賣馬却未曾來得及販馬馬連良是旣賣王所已賣又販王所未販足見得亦舞臺是寗賣馬連良不販王又宸的了友人小隱說馬曾在京開茶館的又是回敎徒但不知與那雙鈴記戲上的（馬四遠）是不是一家若果一家不是又有好戲唱嗎 
私閉與公開　 
曲話 
[西崑片羽] [  蔗畊居士]  
　　論南北西廂 
　　西廂記傳奇譜　之會眞記本事詞曲艶麗舉世歡迎凡稍知詩詞以及嗜讀說部者幾至人手一編故是書於案頭塲上兩得其宜即謂爲家弦戶誦亦無不可然讀西廂者有二種立說即凡爲文人者專尚詞句以穠塗艶抺爲得體金人瑞之評西廂記即其表著者也而度曲家亦以西廂一記爲今世所通唱個中情節宜俗宜雅演之塲上盡人皆知故西廂記傳奇之勢力得以傾倒雅人俗子如此 
　　然譚西廂者往往數典忘祖若究詰其藍本無從及今世通唱之西廂院本究爲南詞抑係北曲以及清人金人瑞何以評續西廂諸折輕肆醜詆則非特度曲家將瞠目莫對而熟誦案頭西廂之諸文士亦將結舌無辭矣 
小說 
[社會小說人間地獄（四五）] [  娑婆生]  
　　第八回紅樓一角軟語話杭州銀燭三更柔情迷弱水到了傍晩時分賈大人便僱了車子直奔牯嶺路而來車子拉進牯嶺路没走了幾家門面只見沿馬路一家門首點着大電燈燈上寫着兩個紅字賈大人還没看得清楚只聽見洋臺上有人嘻嘻哈哈一陣笑聲賈大人抬起頭來一看只見程藕舲和三四個花枝招颭的女人憑着闌千笑語賈大人曉得到了便急忙下車走進廚房一直上樓程藕舲和薇琴早已手挽手立在扶梯邊接薇珍向賈大人喚道賈大人好好走扶梯窄得狠呢賈大人望上一瞧笑道不要緊說着已拾級而上程藕舲便邀入大房間去坐賈大人見四壁清雅陳設乾凈電光雪亮房屋寛敞連呼好地方好地方比之四馬路他們那裏收拾得好薇琴接着着小地方那裏算得好賈大人連忙一把拉着薇琴的手道怎麽好幾天不看見你越發漂亮越發會說話了再子細看薇琴的打扮穿一件咖啡色野鷄葛駱駝絨襖子下面套一條小花頭元色庫緞褲子褲子高高束起露一雙不甚過大的天然足脚上穿着月白緞子繡黑蝴蝶的鞋子襯着雪白的絲襪分外周身覺得清秀高華梳了一根辮子前劉海全核上去顯出一個有紅是白不肥不瘦的面龐兒賈大人看了又看向程藕舲道眞是天生麗質我見猶憐程藕舲微微的發了一笑也不附和也不反對靜默默的吸着香菸不響賈大人仍舊不住的瞧看薇琴薇琴倒有些不好意見起來問程藕舲道喂柯三少和姚二少怎麽還没來可要去催他們一催程藕舲道他說一定來的不必催送條子去他們一定走出了豈不呌人摸個空薇琴道向隔壁借打個電話去催罷你看可好程藕舲點點頭道也好薇琴奉命便呌人去借打電話賈大人道今天有蓮孫嘯秋嗎程藕舲道有的今天全是熟人没什麽外客賈大人道令弟仲梅呢程藕舲道他到漢口去了賈大人道何以去得這快有什麽事程藕舲道因爲漢口我們舍間有一爿錢店現在收歇不做家嚴命他去和經手的人說幾句話代查查要緊的幾律賬大約也無多耽擱三兩個禮拜就回來的賈大人沈吟了一下道哦原來如此正要往下問别的話外面喊聲客來柯蓮孫姚嘯秋全到了賈大人道藕舲剛打電話三公就應聲而至來得好快柯蓮孫道我們早出來了電話並没接着薇琴一面替蓮孫脱馬褂一面低聲向他微笑道再不來阿珍要自家跑來了請你了蓮孫含糊着道不要瞎說姚嘯秋聽着也微微望着蓮孫一笑轉過頭來問薇琴道阿珍呢薇琴道出去了姚嘯秋道那裏去了薇琴笑迷迷的向柯蓮孫努一努嘴道就是爲去請他到隔壁借打電話去了 
[餘瀋] [  秋情]  
　　空齋如水晴晝閉門焚一爐香煑一壺茶良友三四聚話衷曲不知天下事剩有一身閒此情此景思猶如昨 
　　寒簷積雨拌擻無倧忽得千里外故人貽書拭誦一過覺落落白雲間芳草一色綠茵满疇鄉思疉起懊儂欲絶不知壓線年年負郤幾許春色矣 
 
 
 

Page 9

 
 
   
 
 

Page 10

 
 
國内要聞二 
[旅津魯人反對田中玉加税]  
　　旅津山東同鄉會對於魯督田中玉之增加田賦作種種反對運動茲將該會各項文電誌之如下「（甲）泣告全省父老書同人旅居津門經商求學對於桑梓事件非關係重大輒隱忍不欲多所干預近閱各報披露有田省長規復田賦附捐及鹽斤加四釐附税之布告令人惶駭萬狀眥裂髮指此種辦法就公言之當局擅行加征破壞税則鹽法是違法也就私言之刮魯民之脂血以見好於中央假治河之美名實行其聚歛是舞弊也當法治昌明之日即使官吏横暴若公然違法舞弊吾民不任受想亦不至喋吾血噬吾肉也轉瞬加征期届恐父老不明眞象爲淫威刧制忍死受命謹將同人意見列具於左以待父老之公裁焉（一）宫壩堵口正當之辦法查河工向爲國庫擔負原不能由一省籌欵濮陽工即前例也（當濮陽决口時國務會議通過全國增加國税附加税案以直魯豫三省附税留充河工經費其餘各省附税解交中央）此次宫壩工費應由中央通籌全局或規復全國國税附捐不能單獨加徵山東一省或以他項税收畫撥不能以地方税塞責或如振務辦法舉行借欵不能以地方税抵押品以中央局面區區河工經費苟非有意膜視民隱何患一籌莫展（一）此次附捐流毒之爲害河工不能歸一省擔負旣如上述乃此次宫壩决口遷延半載中央未見統籌辦法田省長乃影射濮陽故事悍然加山東一省附税（布告謂拔照濮工附捐辦理不知濮工附捐爲全國通案並非山東一省）並加收鹽税每斤四釐官府之主張是以河工爲山東一省擔負矣人民忍痛默受即承認河工爲山東一省擔負一次决口四五百萬一年决口一次十年全省非增四五千萬擔負不可十年以後山東寗尚有生機乎（一）吾魯父老自救及糾正官府之辦法附捐之不正當並流毒之烈旣如上述吾父老當如何處置一言以蔽之不承認田賦附捐及鹽捐而已瞬到上忙除照章應納税額照常繳納加徵者分毫不能通融一面由各縣商敎農各法團據理電向官府一致力爭並電中央籲請迅籌工欵以期苛税旣不致病民河工鉅費亦有着落田督旣爲民父母想不至非宰割魯人不飽也（一）旅外同鄉之决心實行不納附税希望在籍父老竭力主持旅外同鄉爲父老後盾可也爲先驅亦可統希父老指敎此次除通函各縣各法團聨合一致外並電請中央及函田省長力爭誓必作到取消不法附税並爭就河工經費爲止「乙呈政府電」大總統國務院鈞鑒魯省宫壩决口已經數月災民流離堤埝冲刷中央並不過問乃魯督藉詞增加田賦百分之十鹽税每斤大洋四釐魯民何辜洪水之餘又逢苛政伏思黄河經費向由國税支出若任各省自爲風氣危險不堪言狀務請援照成例迅籌工欵以濟沉災並電田督取消違法征收之省令山東人民胥拜洪賜「丙致田中玉函」敬啓者宫壩决口於今數日堤埝冲刷尚未防堵同人等旅居津門翹首南望靡不痛心祇以財政困難故未便屢凟靜待處置乃閱各報登載省署布告有規復附捐及鹽斤加價之議惶駭萬狀難安緘默竊以决定宫壩堵口正當辦法先解决河工經費應歸國庫或省庫爲前提同人敢斷言應歸國庫擔負與省庫絲毫無干也茲加附捐之布告以援照濮工前例爲理由抑知濮工附捐全國通行惟直魯豫三省附捐就近撥充工費乃國税附捐並非一省地方税附捐是濮工完全國庫負擔之前例也布告以援濮工例爲詞毋乃矛盾此不能不向督軍聲請者一也黄河經費因何歸國庫擔負蓋黄河行經數省宜統籌全局若省自爲政勢必以鄰省爲壑河患將愈不可收拾山東决口不能單獨由山東籌欵亦猶直隸河南决口不能單獨就直隸河南籌欵也此不能不向督軍聲請者二也再就山東利害言之黄河决口事所恒有此次四五百萬若歸山東地方擔負設不幸年有决口以十年計之恐非四五千萬不止全省將陷於不復屆時追原禍始誰爲厲堦督軍關愛民生斷不欲留此紀念此不能不向督軍聲請者三也黄河經費旣完全國庫負擔性質此次宫壩鉅工卽當切實向中央交涉請急速籌備的欵此確切不移之正當辦法同人痛關切膚願隨督軍之後向中央一致呼籲至於加附捐鹽捐等辦法同人等斷不肯謬爲承認也 
[北伐緊急中之湘訊]  
　　南政府北伐之聲愈趨緊急頃得桂林方面傳來消息陳孫之間意見已大爲融洽北伐軍隊完全組織成功北伐進行之方針亦經確定其計劃擬將各路軍隊分三路進攻以陳炯明爲右翼總司令進攻福建劉湘爲左翼總司令進攻陜西孫中山以大元帥名義率唐繼堯李烈鈞許崇智諸人所部從中路出發取道湖南會師武漢其初原定左右兩路先進茲則又稍變更縱不中路先行亦將三路同時進取刻正籌畫糧餉俟有基 
[霞飛上將過津時之撮影]  
　　二月二十五日法霞飛將軍由奉天往京路過天津時在老車站之撮影中立者爲楊以德其右卽爲霞飛將軍在其左者爲天津法國總領事蘇馨君 
　　礎卽當大進云云惟中路大兵旣已行抵黄沙河一帶是則中路業已發動矣 
　　沈鴻英受吳佩孚指使進攻長沙之說已愈傳愈眞二十八日午間省城有一部份軍隊開往醴陵聞係宋鶴庚所部奉命赴醴陵警戒沈軍者因長沙平江之間尚有葉開鑫等所部獨醴陵甚爲空虚也 
　　湘人之運動和平已迭詳前報茲聞各公團昨又開聨席會議决定運動雙方停戰方法（一）函請各省當道各公團轉請暫停戰爭以俟國是會議之解决（二）函請南北當道准將湘省劃爲永久中立區域以示無所黨附（三）分電南北當局籲請暫停進兵此項函電當日卽經推定起草員草擬今日當可拍發 
[山西通信（歐滄）]  
　　模範省時髦法令 
山西新政之有名於時就其現有之成續而剖析之大概得力於口舌宣傳者十之三得力於文字鼓吹者十之三得力於力行獲效者亦十之三餘則阿諛善頌者之所爲耳溯山西自閻錫山氏組織地方法令編審委員會以來將全晉庶政之應興的應革的由理想而欲見諸事實的胥一一編成法典期在必行除省署公報外此項省單行章程月出一册條敎規章燦盈庋閣雖其間未必盡施行有效而民間固印入此種迹象至深則以各縣區村閭長致力之勤所致其他各省區顧並此而未能也記者聞友人言之乃赴上官巷（地名）太原圖書館竟一日之力僅乃獲此中多可以爲各省之模範者吾無以名之名之曰「時髦法令」取實本報儻亦留心山西民政者所欲爭先快覩者乎 
　　（一）人民早起規則（一）本古人日出而作之意於太陽未出山以前均應一律起床（二）家長負有督促全家早起之責任（三）如有懶惰無故不早起者家長應管束之（四）淫盜之漸懶惰開其端關係社會安寗至鉅凡警察及代行警察職權者均負有催促警告人民早起之責任（五）業經催促警告而仍不能早起者應加以特别注視以預防其不正當之行爲（六）如有疾病事故不能早起者不在此限 
　　（二）限制文武官吏納妾條規（一）凡山西文武官吏一概不准納妾但年逾三十五歲而無子嗣者不在此限（一）凡假藉兼祧名義另娶者以納妾論（一）如有違犯本規條者查明立予撤懲（一）本規條自公布日實行 
　　（三）禁止早婚條例第一條男子十八歲女子十六歲爲婚期第二條本條例施行後凡男女未及婚期而行嫁娶之禮者科其主婚人三十元以下之罰金第三條區長街村長副閭長負有先期禁止及查報之責第四條本條例由縣知事執行之第五條本條例所科之罰金如數撥作各該城鎭村國民學校經費第六條本條例自公布之日爲施行之期 
　　（四）學生平時禮節規程（一）學生於敎員上下敎室時應由值日生喊口令一體立正國民小學校學生並行一鞠躬禮（一）學生在齋舍内遇職敎員時應立正致敬（一）學生在校内校外道途中遇職員時應時舉手禮（一）學生因事謁見職敎員時在室内應行鞠躬禮在室外應行舉手禮（一）同校學生在校外相遇時應互行舉手禮（一）本規程自公布日施行 
　　（五）調驗密報烟民規則第一條各縣未經舉發之烟民一經密報告發即指令該縣知事認眞調驗第二條各縣知事對於烟民未能認眞驗明或有意袒護者一經密報告發即將該烟民調省試驗或派員前往檢驗本條之密報人以實察員印委爲限第三條縣知事騐明指令調騐之烟民的係吸烟者即按律懲辦第四條調省試驗者如騐明的係吸烟除將該烟民按律懲辦外並將該縣知事依懲戒法議處第五條本規則自公布日施行 
　　（六）禁賭條例第一條禁賭以左列之規定行之第二條犯左列各項者按刑律各本條處辦（一）賭博財物者（二）以賭博爲常業者（三）聚衆開設賭塲營利者第三條製造及販賣或收藏賭具者嚴行罰辦第四條街村長副於該區域内查有賭博情事應即據實呈報以憑拿辦第五條買空賣空者以賭博財物論第六條指控賭犯證明確實者酌給賞金挾嫌誣告者照律治罪第七條本條例自公布日施行 
　　（七）搜燬賭具懲罰充賞辦法（一）凡屬賭具（如麻雀牌紙牌骨牌撲克寳會骰子等類）無論私藏或販賣應一律搜查焚燬（二）應由各該廳縣先行布告凡存有賭具能於布告之後依限呈繳者一律從寛免咎省城及縣城自各該廳縣布告之日起限十五日呈繳鄉村自各該縣布告之日起限一月呈繳（三）省城呈繳該廳或各區署各縣呈繳縣署或由村長副轉繳一律對衆焚燬（四）限满藏匿不繳者一經查出或被人告發由各該廳縣處以五十元以下之罰金並酌賞搜查人或告發人（五）搜查人或告發人如並獲有賭犯者依照抓獲賭博充賞辦法各條分别辦理（六）本法第四條罰欵除充賞外補充地方公益之用月終册報省署備查 
　　（八）區長督修道路橋梁條例第一條各區所轄道路橋梁責成區長隨時查勘遇有應行修理時得督飭村長副迅速舉辦第二條修理辦法即照修理道路橋梁規則第二三四五各條辦理第三條凡尋常工程即由區長督飭村長副撥夫修理其有工程浩大爲一村或數村力有未逮者得由區長呈明縣知事另籌補助方法第四條各區所轄道路橋梁實行修理查明齊整者應給區長以相黨奬勵並得由該區長取具在事出力之村長副姓名呈由縣知事轉請核奬第五條各區所轄道路橋梁如查有未修理或修理而不齊整者應予該區長以相當之懲處第六條本條例自設區後實行 
　　（九）區長報告盜匪條例第一條區長該管境内遇有强刦案件或匪警發生時應以最迅速之方法分報督軍署省公署縣知事及附近駐紥與捕拿盜匪有關係之軍隊第二條區長報告盜匪時得由附近軍電局或商電局迅速發電報告第三條報告所需費用應另案核實開報第四條報告迅速因而拿獲正犯者分别給奬延不報告者分别懲處第五條本條例自區公所成立後施行 
　　（十）委派女稽查員規則第一條各縣查驗天足均以女稽查員行之各縣委派女稽查員無定額但至少須有五人以便分赴城鄉實查第二條女稽查員以畢業女學生在二十歲以上爲合格如無此項資格應選品行端正勤苦耐勞之婦人充之第三條女稽查員須係天足或已經解放者第四條女稽查員薪水及下鄉時旅費共數目由各縣酌定呈由省長核准第五條女稽查員下鄉一應飯饌雜費均由自備不准由各村支給但遇天晩及雨雪時各村長副須代覓宿舍第六條本規則自公布之日施行 
　　（十一）女稽查員服務規則第一條女稽查員每至一處須確實檢查不准瞻徇情面並須負勸導之責所查情形須據實報告縣署不准揑造致失公允第二條檢查之標準如左（一）十歲以下女子仍纏足者（二）十五歲以下婦女仍裹有布條未解放者（三）十六歲以上婦女仍飾用木底者第三條如查有前條所列情事即分别報告縣署女稽查員不准擅自處罰第四條女稽查員人秘有檢查查畢即出不准在人家逗遛檢查時須知會街村長副或閭長一同前往如須登記婦女家主或其夫之姓名問明街村長副閭長塡寫第五條女稽查員只查第二條所列各事並勸導解放不准干涉衣服式樣及其他裝飾第六條女稽查員下鄉各帶巡警一名只在坡查各戶之門外伺候非經呼喚不准擅入民宅其所帶巡警係爲保護女稽查員而設並不准參與檢查天足之事第七條女稽查員下鄉須潔己自愛所帶巡警尤不准絲毫向人需索倘有訛詐情事由各村長副查明確據報告縣知事懲辦第八條女稽查員執行職務時倘遇有抗拒及詬駡情事該女稽查員祇向村長副閭長詢明家主或其夫之姓名報告縣知事究辦不准在外滋生事端第九條本規則自公布之日施行（三月一日） 
[西南籌備北伐之雜訊]  
　　唐繼堯回滇遇匪 
　　孫中山日前以駐桂大軍均已開始移動自無再在桂林設立大本營之必要决將大本營擇地移駐以便居中統馭據前數日消息則擬移駐衡陽但桂林各界深恐大軍去後盜匪乘虚而入故一再向孫請願派員留守桂林以資鎭攝因此孫遂將移駐衡州之議暫爲擱置先將大本營移駐全州因全州桂林相距甚邇易於控制也至湘粤桂三省聨軍日來正在籌備進行中至粤軍一部亦經計畫妥善陸續出發其前隊已入湘境三月中集中　州之期想不至延滯也另據軍界消息當局爲利便進行計擬於郴州設立粤軍總部聞已由許軍長派員前往組織又粤軍第二師師長洪兆麟以西南舉兵北伐係爲促進國家統一起見故甚欲提率義師以供驅策前經電呈中山請示方略孫以洪師長熱心北伐極爲嘉許已覆電奬勵洪奉電後卽將所部積極准備聽候後命現已籌備完妥一俟討伐令下卽行出動唐繼堯大舉回滇爲土匪襲擊昨孫中山以唐氏此舉有碍北伐進行特通電西南各省以武力制止唐氏回滇又李友勳遇害事已見本報茲得南寗確訊據李司令友勳脱險之陶參謀長來邕報稱李司令於慶遠道中被匪襲擊憤而自戕云云又謂黔軍司令胡瑛因欲率部助唐回滇致爲部下所反對各率所部先期離去柳州移駐黔邊以示决絶之意然胡仍不覺悟留戀慶遠致有此次被匪圍困之事胡自遇險後已逃回黔境將乘機爲某種之活動但現在盧燾防之甚嚴恐難如願云 
[港海工潮調解之近訊]  
　　調停後之又一波折 
　　近日海員工潮自港中全體工團加入調解後社會上極希望其能調解下去茲聞全港工團調停罷工會於二十四晩假座華人機器總會開全體工團大會後即晩舉出代表二十人二十五號午代表游秩卿洪濤飛鄧協池黄慶雲王棠吳東啓鄭慰武七人聨袂往見華民政務司夏理德君夏氏接見後極表歡迎先由游君對夏氏解釋來意並謂工團力薄請帮忙進行次請政務司介紹面晤船東夏氏亦允納其請旋由代表請夏氏表示政府能否實行將（中華海員工業聨合總會）恢復夏答稱政府之意仍須先開工後復會代表王棠君問能否開工之日同時恢復夏氏沉思良久答曰如工人能一律開工始可恢復莫君問或有少數回鄉未能到齊又將如何答曰如工人開工之日諸君能信工人確有誠意請來本署聲明則立刻將工會恢復代表又問是否連同從前解散之同德工會海陸理貨公會集賢工會同時恢復答曰然也游秩卿君問今日能見船東否答曰可乃定十二時至一時於是各代表告退至一時三十分夏氏遣人到會邀請各代表再到時已有西人船東在座卽渣甸兩人太古一人昌興公司一人中國郵船公司一人各人入座討論夏氏先發言問代表有何條件磋商游君將海員之九條欵逐層申明夏氏云今日應磋商船東切近之事游君乃提出加薪條件渣甸船東謂今各船東因尊重工團代表調停冀有成效故照前提出之底價再加二釐五之數游君請再加船東未允各代表羣謂以二釐五之數是加在先務必再加方有磋商餘地代表方能以婉詞勸海員須看代表面上使事早就緒船東答現在確難辦到如海員有誠意酌減再行磋商始能答覆夏氏謂列位代表赴省後海員若能切實答覆即電知再議各代表至是乃辭謝而出再返機器會將見夏氏及船東情形再對各方表述一遍然後議定即速進行因各代表之意以爲延多一日各界多受一日痛苦故有决定至遲限至禮拜五即二月初五日止要此事完全解决萬不能再延也不意於此羣情屬望之時忽又發生一意外之波折卽海員堅不讓步是昨日海員發出通電云各報工團總會南北九八行鑒報載香港華人機器會招集工團調停工潮駭甚竊海員此次罷工乃因船東堅持至風潮不可收拾經在省城廣西會館議决提出九條件須船東完全承認乃行開工若船東不能全認則無調停可言如有退讓則同人誓死不承認也且華人機器會同爲工界份子調人資格宜由第三者任之以示大公同人全體願爲後盾否認該會會議惟恐各界誤會特此電告中華同情罷工歸國全體叩泌印全港工轉調停罷工會接此電後知無可調停於是一面發出傳單宣佈調停無效文云「貴會社列位先生大鑒敬啓者調停海員罷工一事所有經過情形業經通佈想已盡悉惟據代表赴省體察情形去調停時期尚遠初始本會原定無論如何辦至二月初五爲截止時期惟今無可幹辦故代表等集議先提前於夏曆二月初一日上午十一時呈報港憲自行取銷茲特奉聞并候公安民國十一年二月二十七號全港工團調停罷工會啓」一面於上午十一點各工團全體代表齊往華民政務司署再謁華民政務司夏理德君謂我輩特來禀知敝會所派往省城之代表曾見海員辦事人現返港述稱海員要將最後提出之九項條件一律完满解决方可否則無調停之餘地吾輩自問無此能力辦到故特禀知憲台准我等將調停會取消云云司憲謂海員不認汝等爲代表我政府及船東皆認汝等爲代表諸君幸毋躁急現在貴代表尚有無别項新方法政府甚喜聞之吾必向督憲處報告致謝各代表之勞苦及熱誠也觀此情勢驟形緊急風潮益見擴大於是港政府特於正午召集議政局開緊急會議商議特别緊急則例經趕速起草議案於下午三點四十五分鐘交由定例局討論其大旨係授督憲會同議政局以寛廣權限俾遇緊急時期督憲得有權力訂立各種則例以維持公衆利益定例局亦旋開特别會議史督主席謂此次會議之宗旨係討論一議案以授權總督會同議政局遇緊急及公衆不安時得訂立各種例規其緣故爫因海員罷工結果政令本港及廣州衆情不安現更有招致其他與此次始初罷工無涉之工人聨同罷工舉動故爲本港安存起見應卽設法授行政部以極重權限俾應付局面因或有附從保斯域黨（即過激黨）主義之人從中煽惑隨時或可滋生擾亂云云律政司卽將草定之議案提出首次宣讀布政司和議隨連將案宣讀三次通過昨晩憲報特刋謂督憲已用英皇名義將通過之案批准執行全文錄譯如下（一）名爲一九二二年緊急則例（二）（甲）無論何時期督憲會同議政局視爲緊急或公衆不安時期得以公衆利益而訂立各種則例（乙）除與（甲）欵規定大旨無防碍外其他各事與下列各條相類者其例規可按照訂立之計開（A）檢查及管轄與禁止送印文字·輿圖·圖繪·映相·交通及交通方法（Ｂ）拘捕·覊留·屏逐·遞解出境（Ｃ）監管海面·港口·本港海境及輪船行動（Ｄ）陸上空中水面運輸及監管人與物之轉運（Ｅ）貿易·出口·入口·出産·製造（Ｆ）提撥·監管·收没·及發賣物業與其用度（Ｇ）授權與官員及其他人等（Ｈ）勒令各人作工或當職務（Ｉ）準備補置因此則例規定而作工或當職或權所應得之欵並决斷之（丙）所有按照此則例訂立之例規及發生效力至督憲會同議政局下令撤消時爲止（三）凡有違背此則例規定各欵者可交審判處以一千元以内之罰欵及一年以内之監禁此外又有「督憲與議政局會訂之緊急條例」如檢查電報郵件等十條（原文從略）未知此項風潮能於此緊急時間有突然轉圜之希望否也 
　　廣州消息二十號晩英美烟公司請宴省長李交涉員與英領事同席英領對於海員工潮事力請省長再事調處省長答謂如香港方面允添加工金若干即可解决云云至二十四號港督電覆英領謂海員代表未到港無從協商實則海員代表翟漢奇林偉民盧俊文陸常吉確已於二十三號下午搭車到港因各代表抵港時過夜未往見東華醫院盧頌舉君又未與各調人接洽所以外間鮮有知其已抵港者及二十五日午省長得英領轉來港督電云照已允原數每欵加二數又五云云即邀工會會長蘇兆徵到署面商謂海員倘對於此數如可照允即可解决若海員開大會省長可到塲解說蘇答謂此數與海員提出要求之數相差尚遠因彼等已讓步二次今港所加者僅百分之二分五彼等未能满意云云以現在情形觀之香港方面如能再加四五數此事或可和平解决至前日所傳香港數十工團本意二十四小時满了談判破裂即將同時大罷工但因二十四晩機器總會召集各工會開調停大會故延期舉行也茲附錄李交涉員函如下逕啓者頃奉省長發來駐廣州英領事函開海員罷工一事接香港總督復電謂船東允將其原來願出之數欵後增加一百分之二分半祈轉知海員速行回工此事荷蒙鼎力維持實深感紉等由飭即轉知等因合亟函達查照希轉各海員知悉爲荷李錦 
 
 
 

Page 11

 
 
綸啓二月二十五號 
[皖省銅元問題之新風潮]  
　　國聞通信社安慶通信云皖省自去冬以來銅元日見充斥價格亦日見低落及至今正跌價愈甚前數日内每銀幣一圓兌換銅元竟至一百七十餘枚之多而造幣廠猶鼓鑄不已且有搭鑄雙鈔之議此後價格之跌落尚莫知底止百物因而加價商民因而恐慌俱覺市面上隱有絶大危機有岌岌不可終日之勢前總商會會長蔡靜堂有見於此乃具書總商會請議救濟方法旋經議定電部請援案飭令本省造幣廠停鑄銅元以資救濟一並分呈軍民兩長曁通電本省各商會各團體協力電爭又議定辦法數條以停市爲最後對待方法同時蔡靜堂又致函造幣廠廠長江寳蒼力請停鑄銅元江氏比卽函覆蔡氏未肯遽允停鑄但允此後鑄出之銅元决不在本省銷售一箱一面又與商界詳細約定鑄出雙銅元决不行銷本省如有本省商民持洋向該廠購買銅元者必在五百元以上始行售與不及此數者無論零購批換概行抱絶此約隨卽實行不及三日市面卽稍覺穩靖昨日（三日）鈔價卽已見漲每銀幣一圓换銅元一百六十四枚今日（四日）鈔價又漲已至每銀幣一圓換銅元一百六十一枚矣惟市面經前此一番影響百物俱已漲價此時銅元旣日見昻價物價亦當隨之而減回復原價但商人重利貨物旣經漲價卽視爲固定此時恐正好利用時機攫取意外之利不肯回復原價則市民將大吃其虧聞各公團亦計慮及此擬組織一市民公會討論此事共籌救濟今日蔡靜堂對於此事仍不满意乃又致一函與江對於前次覆函加以詰駁力陳多鑄銅元之害多利少並謂江廠長旣云雖不停鑄决不行銷本省究竟鑄出之銅元何省訂購係何標幟數目有無定限應請明白登載報章以供衆覽而釋羣疑云云此函業已送去逆料江氏明日必又有所表示其所表示能否大满人意卽將此銅元問題解决尚在不可知之數云 
[杭州快信]  
　　杭縣縣議會選舉揭曉後各當選人已紛紛答覆應選惲知事依法定於四月一日召集開會其應行交議之案及移交各手續已飭科預備 
　　籌欵贖路浙省業經假定爲三百萬元軍民兩長籌商普及辦法在職人員擬酌提俸薪將由商敎各會及銀行公會組設經募機關其策進行 
　　法校風潮漸趨和緩惟據某方面言有第三者圖得漁人之利由某敎員包辦設機關於城站某旅館正在發電鼓吹中 
　　杭縣律師公會十二日開本年第一次定期總會選舉職員省敎育會昨開臨時評議會因人數不足改期下星期續會並討論解决法校風潮問題 
　　陸軍同袍社附設之無綫電話敎導隊今日（六日）爲第二班開課期盧督派代表致訓詞一師官佐蔡傳驤徐國樑二師官佐林之茂朱寳青等曁挑選入隊兵士均一律報到 
　　杭州電話公司前發通啓機關商舖每具存洋六百元住戶每具存洋五百元即將存息抵充月費擬訂購最新式機器各裝戶反對頗多拱埠尤甚 
　　杭州絲市新正以來交易清淡且到貨寥寥最近市價細絲每百兩一百元左右肥絲生貨每百兩七十四五元熟貨每百兩九十三四元 
[南京快信]  
　　霞飛元帥八日下午一時抵浦卽由煤炭港渡江轉車赴滬兩長令宫鎭守使王警察長王憲兵司令加派軍警到站保護及軍樂隊迎送 
　　嚴財廳長昨通令各縣知事催送十年分下忙期内征解地丁抵補金各欵表册及全年田賦報告表册 
　　司法部令蘇高等廳轉令各屬限七月一日以前一律成立初級廳 
　　米價飛漲貧民粒食維艱兩長飭賑務處王主任急辦春賑以拯窮黎 
　　兩長以春賑需欵電催交通附捐院復已飭部速撥 
　　省署定四月一日召集三屆省議會第一次臨時會 
　　財廳函各商會徵集裁釐加税意見 
　　馬　甲由蚌來謁齊督旋即轉　回蕪湖 
　　齊督派田寳榮赴奉祝張作霖壽 
　　浙盧永祥派石小川赴奉祝壽昨轉車北上 
地方通信 
[松江]  
　　學界開會併紀本月五日學界團體之約期在勸學所開會者共有三起如下（一）縣校聨合會是會由勸學所遵照省令組織以期解决舊府有之敎育欵産問題上月十二日開會時因南滙縣未派代表到會公决展期至是日開會詎是日各縣代表仍未到齊故開會依然未成（二）縣敎育會職員會會長張蔚丹主席提議下列各案（甲）集欵贖路各公團意見擬從緩辦先請社會敎育股演講爲籌欵之預備案議决照行（乙）中國衞生會函請本會設立衞生會支會案議决由本會聨絡勸學所圖書館合組（丙）如臯縣農會爲恢復縣自治請予贊助案議决愼重民治自當一致進行即由本會函復如臯縣農會（丁）請議收回雲間義塾舊址留充義務學校基地案議函請勸學所設法收回（三）童子軍聨合會長楊繩武主席其議案錄下（甲）提議答覆省聨合會徵求修改童子軍名詞理由案議决本縣主張仍用童子軍名詞毋庸變更（乙）提議視察各團童子軍狀况案議决由本會會長總敎練員會同視察各團童子軍狀况以策進行即函各該團將日課表先行具報本會俾便視察（丙）本學期應行全縣會操案議决查照前案决定於五月九日舉行會操仍照舊章各團會合比賽 
[蘇州]  
　　日領取銷正大註册蘇州正大日報本爲孫一衣所剏辦後有王薇伯加入即向日領註册改掛日商牌子日前該報總理孫一衣逝世即有動摇之勢又適蘇地士紳向日領面商取締該報現聞日領事爲維持中日親善計己將該報撤銷註册惟聞該報擬向中國官廳立案云 
　　郭知事有調任消息吳縣郭知事自去歲由松江調任至今瞬將一載昨得省訊以郭知事與無錫知事趙汝梅對調不日即可發表縣署中亦得有此項消息故已諭飭各科趕辦交代矣 
　　肉業定期會議認税蘇城屠宰税自龔黼卿認案撤銷後迄今無人包認郭知事以屠税亟應招商認定未便長此因循特函請總商會轉知該業尅日舉定認商俾資接辦現該業已定於本月十一號在夏侯橋敬業公所開會集議包認辦法並通知各同業一體知照矣 
[無錫]  
　　米儲碾三業開會紀無錫米市衰敗實緣全城税卡林立層層 
捐税所致兼皖米來錫售與行家後不能出省如米船來錫不售仍可赴浙省銷賣有此兩大原因遂一落千丈堆棧碾米兩業亦間接受影響該三業爲謀挽回起見特於昨日（六日）午後三時在米業積餘堂開會到會者全城八段米業董事趙子新張之彦高錫蓀蘇養齋等二十餘人儲業董事華叔琴陳湛如及碾米廠董事五六人共計三四十人開會討論請願辦法議决飭書記繕具　願呈文於七日派員持呈文赴各米行堆棧碾米廠蓋印九日午後齊集縣商會開會討論全體赴縣公署及税務總公所請願面投呈文茲錄請願文如下爲請願事竊查無錫商塲以糧食爲大宗年來米業衰敗已　極點米儲兩業固首當其衝而各業亦均大受影響本年新正歇業夥友幾及千人失業工人亦不下數千推求其故以釐卡之重征勒索爲絶大原因商等生機頓絶餬口無方坐以待斃心有不甘困獸猶門自背云然茲將請願各項開列於後（一）車貨到錫應出分運單（一）客貨到錫上棧轉運出卡應請不論期間准其照票（一）皖米到錫應請查明皖省原票准其運浙（一）各卡林立節節留難應請裁减（一）黄埠墩應請停收進卡捐以上數端均經商等共同討論認爲米儲兩業生死關係若不呼籲於官廳勢必自塡於溝壑除向税務公所合詞請願外特再具呈請求縣長俯念商艱迅賜分呈財政實業廳長准如所請曲予矜全不勝激切待命之至 
[鎭江]  
　　丹陽組織贖路會丹陽縣商學各界以山東問題業告結束籌欵贖路爲當今急務擬設國民籌欵贖路會定於日内假公共體育場開成立大會選舉各股幹事以策進行 
　　縣署將開敎育會議丹徒縣張知事爲實行義務敎育事訂於八日午後召集縣立各校校長及各鄉學務委員到署會議共商進行辦法現已通函各鄉學務委員屆期來城與會 
　　交易所改組銀行未開業之鎭江油餅雜糧交易所籌備手續行將完竣正擬擇日開業現該所中人因交易所己成弩末·覆轍堪虞擬改組銀行近日已部署一切大約日内開股東全體大會提出通過後實行改組 
[揚州]  
　　義振支會成立揚州華洋義振支會發起人三日下午假左衞街商會開籌備會接開成立會蒞會者政界七人紳界十二人學界七人商界三十七人議員四人西人八人運河局代表五人推索行仁（西人）盧殿虎爲臨時主席報告開會宗旨次行禱告禮又次請鎭江分會馬理德（西人）報告鎭地以工代振之計劃又次請上海總會工程師韋爾司（西人）報告情形嗣即通過會章十二條設會所於商會内並選舉職員當推定索行仁盧紹劉爲正會長韓忭明戴靜山爲副會長焦登傅師德·周挹芙·夏仲蓮爲書記孟亨利·郎梓墨爲會計（以上職員西人華人各半）鹿威陵·蘭因·畢爾士·錢瑞生·朱軒·戴禹門·鍾味跌·任馨山胡　伯·徐庶侯爲董事（以上西人三華人七）其他庶務各項職員另行延讀復推鹿成陵盧紹劉即日赴德會報告乃宣告散會 
　　縣署敎育會議江都縣署四日下午開敎育行政議話會與會人員有縣署二三兩科·縣市兩教育會長·省立師範校長·高小各校長·與各紳士等討論結果（一）新任勸學所長葉惟善承認就職（二）敎育經費計欠兩月（一二月份）儘三月内於鹽釐解到時先發一月（三）推任馨山等七人監算勸學所交代嗣葉所長提出維持十年度地方敎育意見四項（一）變更勸學所組織（二）重行組織董事會（三）勸學所須爲有效力之行動（四）經濟公開須有一致之諒解衆皆認爲可行乃宣告散會 
[南通]  
　　岸商請運濟南鹽南通瞿知事昨呈督軍省長文云竊准南通大咸官鹽總棧函開本棧前因南鹽缺産預防岸銷脱誤節經呈請運司疊電鹽務署請予暫運濟南塲鹽濟銷在案乃數月於茲准駁未奉批示以致無法運銷惟現在總分各棧倉存鹽斤僅敷一月銷市而鹽署辦公遲緩民食堪虞一旦地方人民因淡食而發生騷擾應歸鹽務署負責商人不認其咎謹此聲明等情准此查該棧因南鹽缺産電請暫運濟南鹽濟銷未奉批示近以存鹽不數銷市函知到縣知事以攸關民食未敢壅於上聞理合具文轉報仰祈督軍省長鑒核俯賜指令下縣以便轉致遵照深爲公便 
[徐州]  
　　吳氏學校近狀徐州吳氏兄弟學校開辦以來未及兩載學生已達三百餘人去年該校加入蘇省師範附屬小學聨合會校内一切設施悉採新法該校校長張君鑒於職業敎育之重要除正課内實施職業陶冶外復於課後另設補充課以補不逮上學期業經施行現更擴充班次計有商業蠶桑珠算救急印刷玩具中樂縫紉等八班 
[九江]  
　　爭辦汽車公司九江至蓮花洞一帶馬路前由張謀知創辦汽車去歲地方士紳以其辦理不善曾呈訴於省長公署並保萬中楨接辦經省長指令潯陽道尹謂張謀知辦理腐敗萬無繼續承辦之理應由該道尹另擇妥人接辦等語現在張萬各施運動兩不相下而地方士紳擁張擁萬者亦復各半傅道尹特爲調停起見擬令張萬雙方組織公司備車行駛一面聽候請示省長核奪　　地廳再謀借欵九江地方檢察廳去臘因經費支絀難以支持曾要求傅道尹向中國銀行借洋一千元度過年關迄今又逾一月金庫經費旣派分有限借欵亦支用無餘而所收狀費罰金以新年案少收入亦復無多正在應付爲難復據該廳監獄看守所羅所長報稱囚糧業已告罄情形急迫深恐釀成事變特函懇傅道尹再向中國銀行借洋一千元以應急需至地方審判廳亦因經費困難無法應付該廳長戚運機曾謂若再無欵即行閉門贛省司法費之艱窘於此可見一斑 
雜評一 
[過渡機關（默）]  
　　膠路收回民辦中央組一過渡機關吾謂此過渡機關非如閣潮中之過渡内閣以過渡爲付應暫時之局面也又非如學潮中之過渡校長以過渡爲調進兩方之爭持也蓋近來所見過渡之名詞不過爲敷衍排解之用而過渡之人物不過存五日京兆之心倘此收回膠路之過渡機關而亦如是則貽誤該路不淺矣 
　　所謂過渡云者質言之一方接收於日人之手一方交還於人民之手也以日本不能與我人民直接授受而中央特居間以了此手續也表面上中央不過爲一居間人而實際上之責任則甚重大使不能於日人手中取得完全無缺之路舉以還諸人民則人民必不收受又使於接收時不能詳細鈎稽致經濟上虧耗過甚則此一篇糊塗賬目人民亦必不肯接受然則過渡機關之責任豈不重且大歟 
　　是故中央而欲完此重大之責任對於日人方面所當爭者不能不盡力以與之爭對於人民方面所應商者不能不虚衷以與之商不掉以輕心不視此交涉爲無與於己之交涉如是而後始完此過渡之責任 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[歡迎霞飛將軍之昨聞]  
　　法國霞飛將軍由京南下明日可到滬本埠中法軍警政學商工各界籌備歡迎迭誌前報茲將續聞分誌如下　　官場之忙碌霞飛將軍原定七日出京南下在寗遊覽一日拜謁軍民兩長茲因時間怱促到寗後卽轉車來滬准八日午後八時三十分抵北站同行者除將軍隨員外尚有陸軍部特派招待代表中將唐寳潮及外交部代表朱鵾翔二人江蘇特派交涉員許秋颿昨派陳世光科長帶同沈科員於今日赴寗迎迓滬寗滬杭路局任傳榜於昨日（六日）晩乘夜班快車赴寗照料霞飛將軍到滬花車及頭等車業已開至寗站届時經過各站一律懸旗歡迎松滬護軍使業飭軍隊及軍署軍樂隊届時到車站歡迎敬本埠軍政各署各官亦均到站又海軍司令蔣拯業派砲艦一艘赴寗俾於霞飛過江時升放禮砲何護軍使亦已知照吳淞砲臺於霞飛離滬經過吳淞時升放禮砲十九響 
　　車站之布置滬寗滬杭甬兩路管理局昨准交涉署函規定鐵路方面對於歡迎霞飛將軍辦法茲錄如下（一）北車站紥電燈牌樓一座用漢文歡迎兩字再行配譯法文其紥造工程由上海縣庶務科承辦（北站鐵栅門出口處日於昨日（六號）動工紥牌樓赶於八號上午竣工（一）下車經過道路遍懸萬國旗幟兩方出口處懸中法兩國國旗由鐵路局承辦佈置一切（一）霞飛將軍上汽車之地由淞滬警察廳派遣長警保護並派軍樂一隊奏歡迎之樂由警廳承辦（一）車站月臺下車之地由松滬護軍署派定軍隊並軍樂隊奏中華民國國樂由軍署承辦（一）霞飛將軍所乘汽車由交涉使署與法領事署接洽辦理（一）十日下午一時交涉使署宴請霞飛將軍西餐由一品香承辦歸交涉使署陸秘書照料辦理所有由寗至滬專車刻已配定准於八日上午八時由寗特開專車來滬途中由鐵路供給西餐概照法國式辦理並由路局長派定王巡官率領長警人等於今日（七日）赴寗候接保護來滬 
　　交署之設備本埠長官如護軍使交涉員海軍司令等公宴霞飛將軍初擬假寗波同鄉會祗以地位不甚適合現决定在交涉公署大廳爲宴所昨日起打掃潔凈從大門起遍紥松柏冬青鮮花並綴五色天幔中懸中法國旗四週均圍五彩帳幔均以最新電燈加蓋幔外因陳科長赴寗故由洋文秘書楊小堂督率工匠布置至於器皿酒菜均選極品此宴之華麗爲歷來未有之盛舉所有各陪客請柬如護軍使何豐林軍署參謀長汪慶辰秘書科長陸達權上海防守司令榮道一上海交涉員許沅交涉使署外交科長陳世光代理滬海道尹正任上海縣知事沈寳昌淞滬警察廳長徐國樑曁英法各公廨正會審官等已於昨日起分投敦請訂於是日上午十時准臨以便迎迓 
　　街市之燈景法租界工部局除籌備提燈會外馬路兩旁懸燈之木桿均已一律豎齊桿上紥以柏葉桿頂安置滑車貫以繩索預備縣燈掛旗之用公館馬路外灘八仙橋朝南霞飛路口均用巨木搭成一牌樓綴以燈彩十六舖嵩山路等捕房及水龍間均用電燈嵌成西字花紋盧家灣大自鳴鏡兩捕房及法公堂設備尤爲整齊燈彩較多環龍路法營盤門首搭有蘆席彩繪城樓四面松枝及電燈顧家宅花園電燈牌樓矗立並將馬路圈入佈置頗新穎至商店方面已由法租界商業聨合會發出通告懸旗掛燈有某某兩洋貨號已向貰器店賃用燈彩安置門前如上所述明後日入夜燃燈五光十色必有可觀 
　　團體之會議上海學生會江蘇自治期成會等二十二團體昨晩六時由籌備主任喻育之李鎧召集加入之各團體在三益里學生會開會籌備歡迎手續又前日江蘇自治期成會夏芷芳邀集會員在巨籟逹路善樂里該會事務所會議辦法中國工會上海總部會長吕靜齋總務陳國探昨日下午在黄河路工會支部召集各職員討論表示歡迎之法 
　　華工之預備由法回滬華工劉益洲袁法堯曾永年余中孚顧鴻恩等數十人昨日集合談話預備歡迎大意謂一千九百十五年各處陸續赴法華工約有十數萬人爲義勇軍隊多有受寒熱而亡者有鄰近火線沿途遇難而死者法國將領悲悼之餘爲之立銘勒石標勳華工至深感謝現在次第回國者不下數萬人多得有動章執照等件藉此另謀職業殊不乏人茲聞將軍蒞滬應表敬意以謝其待遇之深情有擬假一品香歡迎之說學校之籌備法租界貝祥鏖路上海同義公學已得總巡捕房咨照又接法公董局公函相邀加入九號提燈歡迎霞飛上將以敦中法睦誼該校正在竭力籌備特製綢質中法國旗並重繡鐘形嘉禾地之校旗一面爲歡迎時所用各生操衣亦一律新製冠履全備以待上將蒞校參觀並贈智仁勇中法文合璧銀盾一座以表吾國民崇拜先進共和國之模範軍人云 
　　商店之投機各界以仰慕將軍之心又聞九號晩間提燈會非常熱閙多願一觀其盛婦孺尤爲興致勃勃聞法大馬路中段各酒肆茶館多半有人預先定座茶寮擬定是日下午酌量加價亦有預向認識之店舖商借沿馬路之洋臺以備觀看燈會者屆時人海人山或將舉滬若狂也 
[上海籌贖膠濟路辦事處成立記]  
　　余日章爲主任李道南爲總書記事務所在總商會 
　　上海總商會上海銀行公會江蘇省敎育會發起組織上海籌贖膠濟鐵路辦事處每團體各推代表三人組織委員會上海總商會推定秦潤卿穆藕初錢新之三君銀行公會推定盛竹書宋漢章陳光甫三君省敎育會推定黄任之沈信卿賈季英三君由三團體代表公推全國商敎聨合會上海總商會上海銀行公會江蘇省敎育會前經推定之余日章爲辦事處主任余君本爲赴美之國民代表對於籌贖膠濟路辦法早已成竹在胸此次三團體代表公推爲主任必有以孚衆望也現事務所設於上海總商會并請留美意里諾大學商學士李道南君爲總書記云 
[軍警抽薪贖路三誌]  
　　昨何護軍使將軍界官佐議决抽薪一個月分作十交抽提並暫塡收照一切立法分函江蘇全省水警廳及蘇屬緝私統領司令部並本埠行政司法等各機關請爲一體查照辦理 
　　松滬護軍使何豐林昨致滬上南北市兩商會公函云逕啓者查膠濟鐵路應由人民集欵贖回永歸民有一案業於本年二月二十三日奉大總統明令公布並責成該管部妥定辦法呈候核奪施行在案是吾全國上下相與奔走呼號主張贖回自辦之初衷實已完全貫澈惟是部定辦法雖尚未頒行而籌集基金實刻不容緩自應羣策羣力急起直追庶免臨渴掘井之譏而盡國民自救之責豐林管見所及以爲籌欵方法不外自由投資與有統系的募集兩種自由投資悉聽人民各就財力之厚薄認定路欵若干交由各地方指定之妥實銀行專欵存儲有統系的募集則由軍警商學及其他各機關領袖分向所屬切實勸導各就原支俸薪提取全年收入之若干分期交由各該領袖彙存妥實銀行作爲贖路基金以上兩種欵項均由銀行分期宣布即日照市起息一俟公司章程公布後實行換取股票在贖路期前無論何人何事不得騰挪提用如此辦理倘能舉國一致則三千萬元之贖路基金不難於極短時期内悉數凑集豐林護軍松滬三載於茲辱荷各界推許愧無以副關於膠濟路贖回自辦一節亦嘗迭次函電商榷略抒愚見茲擬就松滬護軍使署及直轄之各團營所有員司官佐勸令各捐一個月俸薪自三月起分十個月扣清按月彙存妥實銀行以作將來贖路之用而爲滬上各機關倡雖曰杯水車薪或亦未爲無補諸君子熱誠愛國見義勇爲豐林素所欽佩如荷贊同即希一致進行冀收集腋成裘之效仍盼惠復專此布達順頌日社 
[永年華人贖路儲金團消息]  
　　永年華人贖路儲金團自張君取誠發起以來行中同事入團者非常踴躍連日籌備頗形忙碌日前投票選舉職員當衆開匭結果陳惠卿曹湘濤二君當選爲正副團長總務張取誠文牘屠公倜會計汪成美庶務胡星之均多數當選現已積極進行聞團員認繳儲金業已超過預算之外其將來成績當極有可觀云 
[籌備中之上海租界持别法院]  
　　據政界消息政府爲收回領事裁判權計已確定在上海設立特别法院至關於組織手續迭經法權討論會修正名稱定爲上海租界特别法院官吏之等級及任用亦已議定院長及各庭長檢察長參事推事由大總統任命之並擬任外國之精通法律人員爲諮議顧問等以備集思廣益關於上訴審判則直逹大理院行之據聞法部對於以上各項現已籌備俟外部與公使團磋商妥協後該法院卽可實現云 
[改良司法建議九大端]  
　　國聞通信社云改良司法一事現在本埠各司法機關及法律團體均甚注意上海律師公會前曾議决組織委員會調查司法實狀建議改良制度以免再爲外人借口茲將建議各案摘錄如下（一）請廢縣知事兼理承審制度各縣設立初級審檢廳及地方審判廳（二）各省增設高等審檢廳分庭各二三所以便人民减少往返跋涉之勞（三）酌設大理院分庭及總檢察分廳於滬漢粤吉以便人民就近上告（四）軍人犯法仍由法庭處理以免破壞司法獨立（五）注意法官升黜切實保障此權俾得行使職務不致掣肘（六）速卽修訂應用各律以資遵守（七）改良各省監獄（八）酌增法官新律百分之二十（九）實行感化制度設立感化院 
[王寵惠明日由長崎抵滬]  
　　昨詢上海交涉公署二科科長陳世光君以王寵惠君之來滬確期陳君謂王寵惠君本定於今日（七日）由日本長崎抵滬因在長崎時輪船機件稍有損壞須修理方可行駛故須延遲一日一於明日（八日）抵滬在招商局中棧輪埠登岸云 
[又一批太會代表團回國]  
共二十七人 
　　國聞通信社云由美來華之提督公司輪船松邦號今日可以到滬船上有太會中國代表團人員二十七人上海交涉使許沅及交涉署中各科長准於今晨八點鐘在招商局北棧碼頭迎迓云 
[籌備國是會議之昨訊]  
　　今日（七日）將開第四次談話會 
　　全國商敎聨合會駐滬辦事處昨致已經到滬之各省區代表函云「逕啓者月之七日（星期二）下午四時借上海總商會室開國是會議第四次談話會籌商進行事宜務請准時蒞會不勝企盼專此佈逹順頌台綏全國商敎聨合會駐滬辦事處啓三月六日」 
　　昨有本埠美國領事署商務秘書林孚君（字幼誠）於下午三時許往該駐滬辦事處由孩籌成君接談林君詢國是會議開會日期並請介紹旁聽云 
[黄炎培與黄立之國是會議談]  
　　且看將來進行自有分曉 
　　黄立氏據泰縣各團函詢報載函件有詆國是會議含有廬山會議臭味者究竟眞相若何特於日昨往探黄炎培氏略謂泰縣各團推舉黄立來滬因先生爲國是會議組織中中堅人物曾辭敎長一職不受政黨覊縻今閱報載云云羣多疑竇黄炎培氏乃表示其極誠懇之態度對答云兄弟可以個人信用擔保與廬山會議毫無牽涉此時無論若何宣言總不能昭信外界且看將來進行自有分曉如與廬會有關嗣後即不必信服兄弟我頗希望在區區敎育範圍内盡一己之能力辦去志願過大誠恐難償黄立氏答稱敎育爲鞏固國家之根基何云區區先生乃敎育界泰斗實力做去自有達到目的之一日云 
[東報之上海國是會議觀]  
　　表同情與期許 
　　國聞通信社譯三月一日東京讀賣新联論文云中國各省實業教育等團體所發起之上海國是會議已擬於三月初旬在上海開會上海國是會議與有名無實自行消滅之吳佩孚之廬山會議全爲二物逈不相侔吾人（論者自稱）爲避免其混同故假名之曰國民會議蓋上海會議者旣網羅各省之商務總會·敎育會·農會·銀行公會·律師公會·新聞聨合會等之代表反對現有之北京政府·廣東政府·及張作霖曹錕吳佩孚之官僚軍閥政客之特殊勢力打破其現狀代表多數國民利害感情討議時局解决之方針以是名爲國民會議尚屬名符其實惟該會議以現在中國各勞働團體程度低下其思想與實力尚未足與以討議解决時局故不令其參加會議反之如孫逸仙派之民黨方面則以爲徵諸近日香港罷工情勢事勞働團體正未可輕視故極力主張加入現在此項爭議雙方正在激烈暗鬭中將來如何决定目下尚未可知此外近於官僚派之研究派亦乘機而起思欲利用該會議以圖黨務發達故近日有該派官僚系首領熊希齡氏來滬活動之事以是此項國民會議一方面旣排斥勞働團體一方面又爲官僚派所利用則謂其非純粹國民運動不符國民會議之實亦未嘗不當又内地各省與會之代表亦謂最近因中國政局之新變動遂受其妨碍與壓迫旣不能達會議之目的則異日開會亦屬徒勞於事無濟反不如不開之爲妙云云果若此則會議之能否發揮若何勢力與得議决若何方針正未可知也總而言之此會議旣爲代表中國國民多數利害感情之重要集合則吾人對之自當然表同情而期許並極力望其成立也 
　　軍閥官僚政客等特殊階級無論至何時亦莫不壟斷政權犧牲國民利益蹂躪國民財産破壞國内和平最爲世界不祥之物此不獨中國爲然而我日本國民亦甚受此同一苦痛故不禁與中國國民同情此日本國民現正與是等特殊階級奮鬥惟與中國異者乃僅爲政治的社會的和平之爭鬭非若中國國民受值接的軍事的武力的壓迫也以是之故其戰勝極難現在普選運動之失敗與軍備縮小案之無力卽可以證明况中國國民與此手握百數十萬軍之軍閥及爭奪政權利欲薰心之官僚政客相奮鬭其戰勝不尤難乎歐美人士每笑中國國民之無能而吾人則始終於中國國民之自覺與運動極表同情迄於今日此感愈深蓋中國雖於華府會議其國權回復之要求旣獲勝利但其大部分則皆附有條件與期限若於此任彼等軍閥官僚政客競爭私利不顧大局此起彼仆互鬭無已長此以往則中國當永無和平統一之日卽國權回復　條件與期限亦無由完成以是國民之自覺與運動實中國大局解决之唯一方法此吾人於上海國民會議之所以期許而極爲注意也 
[歡送調查九六鹽債代表紀]  
　　昨晨九時半全國商敎聨合會所推請赴京調查九六鹽餘公債之代表乘滬寗特别快車北上該會所推代表本爲范靜生·穆抒齋·龍荃蓀·江湘浦四君昨日首途者爲穆龍二君因范君已早赴天津相候會同赴京調查江君因事稍留定於今日（七日）再爲北上昨日往車站歡送者如黄任之·沈信卿·任筱珊·陶知行·孫籌成君等皆送至月台俟車行乃别 
[國民財政大會之發聲]  
　　請在滬發起籌備會 
　　　聞通信社云本埠各團體昨接北京國民財政大會籌備會電云（街略）國會中斷財政當局以缺乏監督之故肆無忌憚吾民之苦日深一日長此以往國何以堪京中同志於是有國民財政大會籌備會之發起成立以來各省響應迭將章程宣言會刋等件寄上當蒙鑒及諸君愛國熱忱素所欽佩懇即在滬發起上海國民財政大會籌備會彼此聨絡以壯聲勢務使羣好歛戢財政公開國家前途幸甚陳懋鼎羅正緯向乃祺王毅胡鈞劉映奎周渤馬鄰翼劉揆一同叩云云 
[香港罷工風潮解决之滬聞]  
　　香港海員罷工風潮自前日與公斷人開議後昨日午刻本埠美商提督輪船公司已接到港行電報謂海員之增薪問題刻下已經兩方議妥在具體上此次偌大之風潮至此已告結朿矣該公司所有各郵船前在罷工期内更換之吕宋水手現因香港雙方會議之合同尚未頒發到滬故一時猶未能明晰眞象若該項合同内載明須仍用老水手復職者則將吕宋人一律解職卽太平洋郵船公司員興公司等雖已與新雇海員訂定六個月工作期間屆時亦由各公司認給工資將新水手一律辭退仍復舊觀云 
　　怡和洋行與中國公司昨日所得之港訊則謂本日當有確切解决風潮之正式消息到滬故南京號之赴美期本日可以確定而尼羅號之出口期今日亦以派定也 
　　總計自海員罷工起以迄今日亘五十三天故航運恢復以後港滬間之進出口貨必有一番之擁擠昌興公司之日本皇后號迄猶停泊吳淞尚無啓行之期大約須待航運通行後方再出口 
[香港海員罷工解決别報]  
　　船員八日以前回工 
　　國聞通信社云香港海員罷工已有解决之訊惟招商局尚未接到香港分局之報告現已去電往詢解决之詳情又日清輪船公司經理接到香港方面來電略云罷工問題業已解决船員將於八日以前回工工資增加百分之十五至百分之三十不等罷工期内之工資則按照新定工資之額給予半數云 
[認募振捐之催促]  
　　上海縣商會以展收附加振捐改爲自由籌集振欵一事現正積極進行茲接俞税所長函云江蘇振務處函稱滬上各商家旣已仍照上届辦法改爲籌募振捐則應請轉知商會竭力催促俾得振欵有着而便早日散放以救災黎此事愈速愈妙切勿緩延一俟集有成數及何日解欵請先函復等因爰由兩商會特發通告知照會員並各業代表與各認商迅將所有募集振捐若干於二十日以前先行報告來會以便轉詳聞總商會方面以各業商家屬於該會範圍者僉云此次募捐性質純屬於慈善故會董會員均竭力擔任認募云 
[俄災賑濟會對敎育界之請願]  
　　聨合通信社云任國災荒振濟會董事長聶雲台昨致函江蘇省敎育會擬具辦法數條原函如下江蘇省敎育會諸公鈞鑒敬啓者輸粟泛舟著爲令典恤鄰救患端仗仁人此次俄災慘烈亘世所無較之國内水旱倍極酸悽餓死者日以千計多是婦女兒童或有逃亡輒斃中途中外共聞言之心惻歐美爭先接濟吾國豈無同情棉薄所及友愛足徵素稔貴會諸公熱忱公誼胞與爲懷善舉仁風國民所效值此鄰國奇災諒難袖手欲請學界合作惟賴鼎言謹擬辦法數條貢塵清聽尚祈惠賜劻勸無吝敎正不勝忭禱之至祇此順頌公綏敬候德音俄國災荒振濟會上海部董事長聶其杰啓三月五日「俄國振濟會意見」（一）代請各校學生自由發起募捐及游行演講并持「救災恤鄰」「學生救濟學生」等數字樣之旗幟以喚起輿論（一）代請各校職敎員及學生代表於本會籌振開幕之日列席參預開幕式望賜敎言藉資提倡（一）開幕日并請學生諸君列隊遊行以發揚國民外交人類互助之精神（一）請各校敎職員及學生基於救災恤鄰之同情作輿論上之贊助運動代爲盡力募捐無論欵額多寡（一）請召集各校職敎員及學生代表開會　議宣傳運動事宜及募振方法（一）代請各校職敎員向本校及各處演講救災恤鄰之理由及其意見 
[廣東工界之俄災捐欵]  
　　國聞通信社云廣東工界俄國災荒賑濟會在廣州第一次募到捐欵四百五十元業於昨日送到上海俄文生活報俄災委員會請其併在上海捐欵一處匯往哈爾濱購買糧食運赴災區云云 
[反對銅元紙幣之總商會覆函]  
　　上海總商會昨覆法租界商業聨合會函云逕啓者接大函内開以報載有人組織民福銀行發行銅元紙幣貽害市面囑爲嚴厲取締或實行禁止等因查貨幣爲物品交換之媒介應依市面需要以定流通額數如果視爲利藪任意增加其數量必致物價因幣價低落之影響而逐步上增此種現象無論所發行者爲硬幣抑紙幣均不能逾此定律銅元紙幣創自京津當時係爲救濟飢荒起見故居民尚稱便利嗣後銅元輸入日多錢價跌落已與南省無異而銅元紙幣之額面有大至五十枚一百枚者取携旣便遂致生活程度無形中之逐漸增高猶之一文之制錢廢百物所需羣以銅元爲單位也此中利害得失之數凡曾至京津而熟察其經濟狀况者類能言之蘇省銅元自前清開始開鑄以來流行市面逐年增多情形早與京津不同本無再行效顰之理况自去年發生銅元拒用風潮以來私運進口之事仍未能盡絶一年之中兌價已由千五百文而增至千六百文一般居民商店無不以幣價低落影響物價引爲大憾在創議發行銅元紙幣者居心詎以爲不敷市面流通而欲竭力以加其數量耶此事一旦見諸實行則湘鄂皖之現象必立刻見諸本埠敝會天職所在萬難緘默屆時惟有通函南北市各錢業一律拒不收用以保市面仍請貴會轉告同人毅力一致拒斥爲荷 
[吳淞商會籌建會所]  
　　吳淞商會前曾集欵建造房屋其基址在淞鎭中市嗣因兩次遭火焚燬至今尚未恢復現商會辦事處附設於鄉公所房屋侷促不敷辦公曾經邀集會董一再磋議擬將商會房屋規劃建造惟舊址基地已闢馬路餘地狹窄不能合用故擬將變價欵歸商會應用外再籌造屋基地屢次會議因無相當地點尚未實行茲擬在寳山縣公共體育場基内劃用業經敎育界袁觀瀾印湘蓀經董朱水澄商會會長顧丹巢等前往察視該地係在商埠局毘連之處聞已定見云 
 
 
 

Page 15

 
 
[工部局報告去年經過事實]  
　　團練消防衞生警務 
　　星報云工部局一九二一年報告及一九二二年預算案之第一項已於今日發表關於團練消防衞生警務等等撮要錄下上海團練隊總司令約翰森氏之報告略謂去年團練隊隊員共增二百名各隊皆有增加自百分之二十五至一百五十不等獨美國隊減少百分之二十全體隊員現役者一千二百零六人後備者一百三十人特别後備者六十六人總數一千四百零二人約翰森氏主張添購大批新式軍裝内有來福槍架六百具及刺刀六百柄救火隊長丕脱氏之報告略謂去年火警及疑似火警共四百零五起較前年增九十起内二百八十三起係焚燬有價財産共捐失銀六八三六三二一兩比前年增六五九○九三六兩其損失如斯之鉅全係三月十一日北蘇州路大火共損失六百五十萬兩所致此一次已超過前十年内之總損失一百萬兩而二十一倍於一九二○年全年之損失人民死於火者十七人救火人員受傷者四人救火隊撲滅火警所費之時間共耗二六八六小時三八分需用之救火皮帶共占二九英里一一八四碼丕脱氏謂救火皮帶及邦浦尚覺不敷而水源之不足亦一困難衞生處報告略謂去年秋冬之間雖天花盛行而衞生事務則較前進步二萬四千之西人中每千人死亡率爲一八·二前年則爲一五·二華人之死亡率則每千人中占十一人其數之小爲從來所未有其故因衞生稽查員之盡職及華人衞生智識之進步西人死亡全數共四百三十七人最多者爲日英葡美四國計日二百二十五人英一百零五人葡三十三人美二十九人死亡者平均歲數爲二七·六總巡麥高雲之報告略謂上海等處有類似過激主義之運動逐漸膨脹且引數案爲證又稱特别刑事調查處曾處置無政府黨與共産黨之文字宣傳二十七次之多繼紀上年公共租界之盜刦案謂是年被謀殺者共十五名遭兇終者共十二名携械行刦案共八十四起按前一年爲三十三起盜之行刦術亦見進步盜之被捕者共七十七名解交華官懲辦者四十二名餘則處以監禁等刑護軍使署判定死刑者共二十七名均由公共租界警員監視行刑是年失竊案共四千二百五十四起較前一年多一百七十起内有一千五百十二起曾拘獲竊犯犯花會賭博而被逮者共二百二十六人外人犯案者雖較前一年爲多但所增之數未若豫料之甚蓋近來國籍不明之外人麕集租界以上海無領照取締之條例且可以販賣鴉片及其他違禁物品而致富故皆視爲樂土紛至沓來此則當設法遏止之也是年汽車夫被控者一千零四十二名汽車夫之執照取銷者十三張中止者二百三十張汽車夫之註册者共三千七百四十四名 
[中華基督敎大學同學會宴紀]  
　　籌備義務學校之動機 
　　昨晩七時中華基督敎大學同學會舉行年宴於大東酒樓列席者共千餘人由余日章博士主席宴次有佳妙之演說優美之琴歌满座歡勝活潑潑地該會並已有籌備義務學校·造福貧黎之動機甚盛舉也茲分紀該會各校代表與宴會情形如左 
　　各校之代表該會由中華基督敎各大學同學會所組成各校已舉定之代表如下（一）上海聖瑪利亞書院黄惠娟女士·過養默夫人（二）上海聖約翰大學楊潤身·李迪雲二君（三）上海滬江大學于壽椿鄭希陶二君（四）上海中西女塾程婉珍·吳玉芳二女士（五）南京金陵女子大學郝映青·楊競學二女士（六）南京金陵大學高崙瑾·王煥章二君（七）蘇州東吳大學李啓藩·陳人俊二君（八）福州英華書院嘉恩炳君（譯音）（九）福州格致書院邵立耑君（九）九江南佛烈大學胡其炳君·羅醫士（十一）杭州之江大學張天培劉志新二君（十二）廣東嶺南大學簡又文君（十三）山東齊魯大學丁立美·馮文燦二君（十四）長沙湘雅大學（十五）北京燕京大學（十六）武昌文華大學以上三校未舉定代表該會職員名單從略 
　　宴會之情形七時開宴上列十六校除湘雅齊魯·燕京·文華·四大學同學未列席外其餘男女各校同學均赴宴（一）主席余日章博士先致開會詞謂本夕之宴最爲快樂頃者聞見所及覺語同學之歌音笑貌富有蓬蓬勃勃之氣象及精神愉慰已極因復略述其赴華盛頓會議之感觸謂日人皆譏刺吾國人之不能自治一切此點極宜注意後又以諧詞述二理方法謂如將來再有國際會議時其一可於會塲之側召集如本夕此會令人聞見此種蓬蓬勃勃之氣象及精神誰敢謂秦無人哉其二華盛頓會議僅有男代表試聆本夕諸女同學之詞鋒犀利此後有國際會議最妙以女子亦爲代表或由政府派出或由國民公推必可操勝算也云云衆鼓掌（二）曹淑媛女士鋼琴獨奏甚爲優美（三）程婉珍女士演說先述用英語演說之本意蓋席間中西赴會士女均衆各校同學亦來自四方也次簡述其去歲赴歐參與世界婦女勞動大會情形並謂在英國兩月時即頗覺西方士女對於中國婦女等情形大不明瞭乃舉數例以證之甚足發噱次用極懇摯之語意述中國工廠情形之當竭力改良並舉西洋工廠制度設備等之優點以資借鏡末復申論幼工問題謂非辦半日學校等不可且有種種取締辦法急應實行並謂富有可爲之機能如中華基督敎大學同學會者實宜共同研究籌備義務學校以拯貧民云云衆鼓掌主席復述上海婦女會聞已創辦義務學校九所極爲可佩但其規模尚須大加擴充故用徵求同意辦法期望中華基督敎大學同學會籌備此事闔座鼓掌（四）過養默夫人單聲獨唱甚覺優美（五）許秋颿君演說先由主席述許君係金陵大學上海同學會會長等語許君演說詞甚簡而饒趣味衆鼓掌（六）中西女塾同學唱歌亦甚優美（七）湯靄琳女士奏琴全體起唱愛國歌至十時三刻乃散宴 
[滬北五區自治之籌備]  
　　聨合通信社云滬北五區地方自治籌備會近因預備收回自治權事特於本月五日午後七時召集籌備員開討論會仲佩紳主席姜煥文謂現在本區公民投函及來會報名贊成加入本會者人數實已不少宜遵照前次宣言定於陽曆三月十二即禮拜日晩七時開自治納捐人代會凡本會會員及本區納捐人俱可臨時推舉代表加入共同討論决定方法後再開大會宣告實行周拯世謂本區範圍頗廣人數衆多調查方法手續太繁宜由調查主任多派妥人向各里弄代表接洽趕快進行早日結朿以免延悮張文忠謂本區納捐人尚有不知自治情形者宜推仲佩紳代表向各方妥爲接洽使自治精神一齊加入共同動作以符人民自治免有包辦取巧之嫌較爲有益以上提議全體通過并决定即照議案分别實行議畢散會 
[浦東地價之增高]  
　　浦東洋涇港口太古藍烟囱碼頭近因擴充碼頭棧房將西首餘地塡泥築駁建設碼頭棧房並在棧房後面收買地産致該處一帶田畝每畝已漲至五六千金不等預料浦東地價將由此增高云 
[德祥里房主之聲明]  
　　前報紀德祥里房客公函以房主收租與票面不符云云茲據德祥里房主德厚祥號來函謂該里内三上三下二上二下·一上一下·房屋共五十餘幢於上年十二月初十完工起租訂明三上三下月租六十四元二上二下四十四元一上一下十八元小租一律三上三下一個月其餘二個月以係初十竣工十二月份房租减去三分之一並無明寫十二元暗收十八元之事是則該房客之公函或尚有所誤會歟 
[英國茶税不平等之再請交涉]  
　　上海茶業會館商董陳兆燾等昨因英國征收進口華茶税則不平等事續呈農商部文云敬呈者本年一月二十二日商等以快郵代電呈懇鈞部咨請外交部轉電駐英公使向英政府交涉取銷多徵華茶進口税每磅二辦士一事仰邀鈞鑒在案茲者上海字林西報發表英議員以英政府對於進口之茶凡非屬地所産多加征進口税每磅二辦士華茶首受其殃致英貨運華在長江一帶購力亦减並以此項税入無幾請該國政府撤銷是等歧視辦法爲善云云並由英商怡和洋行面詢商等我政府已否電達我公使向彼外交部交涉此事惟商等前以僑滬英商怡和領首具函英商會請寄信倫敦總商會要求建議撤銷此項税制經將該英商等英文原函鈔呈鈞核並乞轉電駐英公使乘機向英政府交涉以期取銷此種不平等税率令撤除此項國際貿易待遇不平之税制以冺歧視除呈外交部外謹再由快郵代電縷呈鈞部鑑核俯賜咨請外交部轉電駐英公使鼎賜進行併乞明示現在交涉情形以便轉覆僑滬英商怡和洋行知照俾雙方並進以維華茶運英銷路是否有當伏祈批遵謹呈上海茶業會館茶商陳兆燾等叩呈 
[昨日之金融市况]  
　　昨日上午銀幣市價爲七錢二分三釐六二五午後收盤因某銀行有買進故市面轉好至七錢二分四釐七毫半比上月大八毫七忽半三月底期洋上午開盤七錢二分五釐二毫半收盤見軟爲七錢二分五釐交易不多下午開盤七錢二分五釐半收盤仍同匯豐麥加利道勝友華等各銀行收欵一百五十萬兩銀拆上午曾高至一錢三分午後又回小至八分云 
[申新紗廠罷工潮卽息]  
　　爲欲升阿秀爲女工頭之故 
　　前日午後滬西戈登路捕房得宜昌路三號申新紗廠電話謂各女工有罷工風潮吵閙不已捕頭立飭華探吳柚生恊同西探馳往彈壓並婉言勸解當卽平靜業已照常工作聞該女工等罷工風潮因工頭張某欲升拔女工名阿秀者爲女工頭之故云 
[龍華竊賊傷人案三誌]  
　　龍華地方自發生竊賊持刀戳傷事主案後爲松滬何護軍使得悉大爲震怒以保護地方爲軍警之天職失事之處雖未設有站崗究因梭巡軍隊疎於懈怠所致故於前日嚴令三十九團張團長立即調查如有斥革之游兵逗留境内者速應拘候遞解回籍一面抽派游巡隊通宵四處巡邏以維治安 
　　又訪函云滬杭鐵路龍華車站西首住戶計國堂於本月二日半夜捕賊致受刀傷龍華站長脚夫分路夫等亦因捕賊身受刀傷一事發生後鐵路局長任小山除飭本路警探嚴密訪拿一面咨請就地官廳協緝外並於前日（五號）親自乘車赴龍華車站察勘一週因該站爲全路小站之一行旅往返自屬有限故駐站警察祗有二名且該站屋宇狹小僅敷站員住宿之需實乏探警駐紥之地茲自此案發生不免令人寒心任局長現擬多派警察卽於站旁擇地建屋數間爲路警駐紥之地藉資保護 
[機衣聨合會成立會記]  
　　聨合通信社云昨日下午上海機衣聨合會假寗波同鄉會四層樓開成立大會到者會員來賓共六十餘人孫德榮主席二時開會首由主席報告經過情形及收支賬略次來賓王肇成趙醒儂張振遠會員潘厚生楊次臣陳志新相繼演說次公推修訂行規起草員四人祗推者爲潘厚生王子清陳忘新潘宏年最後赴大門首攝影而散聞該會未來計畫有二（一）虹口法界三處各設俱樂部一所以爲會員休息之地（二）開辦夜校以爲會習之所 
[友華銀行銀市報告]  
　　昨日友華銀行匯兌市况報告云星期六日倫敦大條銀價近期長一二五遠期弗動紐約銀價落至六角三分七五英美間滙價漲至四元四角一分二五今日此間各國滙價均未更動晨間市面其硬投機家紛紛賣出英鎊成交價三月份高至三先令二便士二五四月份爲三先令二便士一二五五月份爲三先令二便士金洋成交價三月份爲七十四月份爲六十九元七五五月份爲六十九元半將近正午時香港來電市况頗軟蓋以該處罷工業已解决之故此間市况因以轉弱下午英鎊售出價三月份爲三先令一便士七五四月份三先令一便士六二五五月份三先令一便士半美金之售價三月份爲六十九元半四月份爲六十九元二五市况漸見堅定星期六日印度在倫敦買銀若干聞該處收盤呈平穩象紐約市况亦平穩賣遠期者尤多 
[日紗廠工人鬥殺記張慶陽須行剖騐]  
　　滬西澳門路日商第五紗廠工人戴三嚴春桃前日與同事張慶陽細故口角執持鐵路鬥毆結果張之胸部受有重傷後經捕房得報將戴嚴嚴二人拘押張送醫院療治昨晨包探吳柚生將兩被告解送公共公廨禀稱張慶陽經醫院療治無效己經身死尸體業已車往騐尸塲請爲檢騐堂上遂判戴嚴兩人帶回捕房收押午刻李襄讞會同英赫副領事騙車前往騐尸所飭吏檢騐之下死者外表並未發現傷痕於是尸妻張李氏遂投案聲稱伊夫實被同廠工人毆傷致死請求剖腹察騐云云問官磋商之下諭曰檢騐得張慶陽是傷是病未能明瞭應候西醫剖騐再核兇手戴三嚴桃春一併押候剖騐後解訊 
[平凉路盜案判决耀記晶章備案]  
　　楊樹浦平凉路居民左耀卿家於上月二十三號被盜刦失財物後由捕房拿獲案犯李大套子徐錫松陳大及左之包車夫顧子友吊出贓物解經公共公廨押候查明訊究在案茲由捕房詳細偵查得陳顧二人實與本案無關尚有餘盜與贓無從查拿昨晨復將以上四名解廨禀明調查情形並由事主左耀卿上堂訴稱被刦各物内有耀記水晶所刻之圓圖章一顆極爲重要旣未查出請求堂上備案云云極襄讞乃向各被告逐一質訊之下據李徐二人供此事係在逃之陳二起意伊等一時受愚附和等語陳顧二人極口稱與此事無關李君訊畢商之英赫副領事判陳大顧子友均着開釋徐錫松押西牢五年而對於李大套子應受之刑事處分華官着押五年期满逐出租界領事則科以監禁十年之徒刑矣 
[小學敎育研究會開會紀]  
　　上海小學敎育研究會昨日下午四時開檢閱國語作法成績委員會到會者爲顧旭侯李頌唐陳寳彝童厥吾趙靄芙顧挺幹樊伯　楊聘漁等議决各案如下一議調製國語作法成績標準（一）階度假定分十六度（二）第一次批評日期三月十二日午前九時起聚集在勸學所　評（三）第一次批評者請顧旭侯趙靄芙陳寳彝童厥吾顧挺幹樊伯翬李頌唐楊聘漁擔任（四）第二次批評將選出成績分送於以前推定之十校各請五位先生批判並酌量分送其他各校請其批判至六時始議畢散會是日商務印書館贈送陰陽日曆及袖珍日記簿與各會員以資紀念 
[寰球中國學生會近訊]  
　　代聘敎員寰球中國學生會介紹部現受本省某專門學校之委託代聘敎員二人（一）敎授水利工程結構工學等科每週授課十八小時以内第一年日薪百五十元（年以十二個月計算）須留美大學畢業者方爲合格（二）敎授英文讀本文法作文等科每週授課十二小時以内月薪百元（年以十二個月計算）以本國大學畢業生爲合格關約均訂一年校中供宿不供膳如願任上開二項之二者可隨帶中英文履曆各一紙向該會介紹部報名接洽云 
　　留英官費生候船北京敎育部選派留英湖北官費生余家菊郭霖蔡光黄等定於本月十八日乘法公司郵船「盎特萊蓬」號轉道馬賽赴英留學艙位已由本埠寰球中國學生會游學部主任許兆豐君代爲訂妥茲悉該生等已於日昨由鄂到申候船放洋云 
[民生女學重國語]  
　　法租界貝勒路民生女學本屆添設國語一科請李級仁擔任敎授已於昨日開始授課聞除學生外尚有敎員旁聽將來各科敎授均用國語再該校新設藝術工讀班尚未满額有志美藝者可從速報名以額满即行開課也 
[工商友誼會常會紀]  
　　聨合通信社云上海工商友誼會於昨日下午七時在該會内聞星期常會到會職員二十餘人公推俞淦主席趙醒儂紀錄首由主席報告派往紹興代表童理璋派往寗波代表錢季寅兩君來函畢次由張占剛提議鄭洛鐵工人俱樂部無故被封應聨絡各團體去電援助多數贊成又邱菊生提議加入俄災賑濟會問題衆謂平民團體經濟極感困難此事應召集大會表决通過謝鎔提議各團組織追悼黄愛龐人銓二志士籌備會問題僉云應照前次議案加入當公推童理璋趙醒儂爲代表前去接洽進行其餘對於征收會費以及下星期夥友等問題畧加討論時已十時遂宣告散會 
[浦東同人會與公所合併之提議]  
　　浦東同人會會長倪菊裳提議浦東同人會併入浦東公所通告云同人會發生公所後因阻未合爲一然數年來未有歧異之爭執考核章程本無分立必要現提出供會員討論鄙意如企業儲蓄團可由公所接辦新浦東報亦可由公所選舉公正人士主持筆政鄙亦忝爲公所董事之一即同人會企業團職員多係公所中職員異體同根轉滋誤會駢拇枝指徒取譏評蘇子有言途人其初兄弟也兄弟其初一人之生也故併之爲宜討論已定即函公所請董事會决議然合併未成以前一切仍照常進行云 
[大申輪船公司股東會紀]  
　　行駛上海大團之大申輪船公司前日在大團商業聨合會開股東會首由總經理吳竹筠報告賬略大致因經過種種困難營業虧本約二千餘金當經各股東討論之下决計添招股本繼續進行 
[中華皮鞋公司股東會記]  
　　中華皮鞋有限公司前日在北浙江路總廠内召股東常會討論分派盈餘及選舉董事事計到會股東十七人共一百八二二權首由經理余華龍報告十年度賬畧畢嗣山主席提交上次董事會所議决分派盈餘略謂三年來共盈一萬七千九百餘元將開始二年之開辦費生財及純損金一萬餘元盡行打銷外尚餘五千餘元照公司章程第三十八條分派衆均贊同通過繼揭曉當選董事姓名如下陳銘生黄組佩李飛卿李象爵施才臯席頌平郁季平七人爲董事陳蔚青胡象美爲監察公推施才臯爲董事長末茶點散會 
[中國銀行修屋記德國總會原址]  
本埠中國銀行行長宋漢章自北省中國銀行發生進兌風潮以來滬行爲顧全信用起見經開股東會議决凡江浙兩省屬之中國銀行三十七家概由宋漢章負責管理以免流入漩渦現因滬行原有房屋不敷辦公在早年已購得外灘德國總會舊址今已從事修葑一日工竣擇吉　移云 
[上海紗業公所選舉議董]  
　　昨日（初七日）爲本埠愛而近路紗業公所第十届初選舉開票之期結果當選議董十八人爲吳麟書賈玉田嚴蘭生邊瑞馨鄭松亭吳惠欽金錫之徐慶雲邵聲濤吳恂卿聞蘭亭項惠卿田資民張蕙史吳培之陸竹坪周幼卿張麗生候補議董五人爲邊文錦田廷樞陳馥昌徐蓉紳薛文泰並定於二月十三日複選董事三人云 
[限締後之法租界交易所]  
　　上海自交易所盛行先後組織者有百數十家其未經開業先自解散者達百家未開業亦未解散者數十家其已開業者僅十數家自法領署頒布交易所取締規則後各交易所大爲恐慌蓋取締規則條文中如本所不能拍本所股票所中及經紀人各種賬册單據須經稽查處蓋印理事保留股須繳存法署等等手續至爲繁瑣聞自三月一號實行以後法界之各交易所惟日市夜市兩家已經遵章辦理外其餘均尚未照辦云 
[尚有本埠新聞等轉入後頁]  
雜評二 
[認清贖路題目（旡用）]  
　　夫贖膠濟路與時局不相關者也無論時局如何變化國人籌集股金回贖奔走呼號函電力爭而得之膠濟鐵路主張不容稍有變更稍涉懈怠何者膠濟鐵路之須贖微獨利益上之關係亦屬主權上之關係微獨主權上之關係又屬體面上之關係使國民而不能集足股金從此無說詁餘地微獨對外即對政府亦然今雖有不满於太會結果謂膠濟鐵路不能徑捷移交而猶出資回贖爲至可羞或以現在時局糾紛茲事體大無寗緩進者不知外交政治理論弗能勝事實事實到此程度惟有循此程度以進是爲稍明政治學者所能首肯而時局糾紛又與此事如風馬牛之不相及今上海總商會銀行公會省敎育會組委員會而推定余日章爲主任矣集資方法當局自能妥定所慮持高論者猶將不以贖路爲然齊民不察疑信參半集金前途感受影響是理論未必能貫澈而事實將緣是隳壞抑政府本擬借欵而國民力主民有明令旣布設任軼失不亦一大可惜事此記者所願國人認清贖路之題目也 
 
 
 

Page 16

 
 
本埠新聞二 
[已故黑河領事趙夔龍靈柩到滬]  
　　護送員找找尋趙之家屬不得 
　　北京外交部前派趙夔　（字蔭香）往中俄邊界地方爲黑河領事官趙抵任後至去年秋間因病在任出缺所有趙之棺柩業經同鄉稟准哈爾濱道尹公署委派李振海等乘輪護送來滬交趙之家屬具領昨晨該柩已經到申暫曆黄浦碼頭李君往查趙之家屬並無踪跡是以投淞滬警廳稟請協查李現寓一區二分所警署内 
[樂清縣知事赴任過滬]  
　　新任浙江樂清縣知事殷繩戊赴任履新昨日道經滬上午刻詣行政司法各官署拜會 
[男孩周福海迷路待領]  
　　男孩周福海年十四歲身穿對襟元色布棉襖内襯格子布短衫元色布破夾褲足着蒲鞋頭鞋子黑洋　頭戴元色毡帽上有金綫兩道於日前在法新租界杜美路地方迷路蹄哭爲捕查見帶入捕房昨送法公堂請示詰之該孩供詞含糊中西官判送堂留養聽候家屬到案認領 
[楊家渡小工决鬥查鳳山父子三人受傷]  
　　浦東沿灘各洋棧之小工有本帮客帮之分如彼此結成意見即以武力鬥敺日前楊家渡有山陽帮小工與湖北帮小工因爭奪生意起見約期决鬥前日下午雙方糾集同類互相兇敺鄂帮人數衆多致山陽帮中之查生元查阿二等被毆受傷查父鳳山聞警赶到向論亦被打傷於是山崗警赶來拘獲鄂帮凶徒李正海余崗如魏桂生等三名餘均四散逃逸在塲拾獲鐵棍一根竹棒一根一併拘送三區一分所鳳山亦倩人將生元阿二分别舁送到所因案關傷害於昨午函送地檢廳山檢察官騐得查鳳山父子受傷屬實惟生元阿二所傷較重判令發堂醫治李余魏三人收押鐵棍等命存案候核 
[塌車撞殺陳阿虎]  
　　老叟陳阿虎前日步行至河南路爲高銀壽所雇塌車夫拖拉之塌車撞倒跌傷頓時氣絶當由巡捕報告捕房派探將尸舁往虹口斐倫路騐尸所並查明死者並無家屬在滬昨午經公共公廨李襄讞會同英赫副領事騐明陳阿虎委係生前年老被車撞倒跌傷身死判着車主備棺收殮發壇暫厝聽候認領 
[姚德生跳汽車跌死死的冤枉]  
　　楊樹浦某紗廠工人姚德生前日乘坐張樂卿所駕之汽車到廠駛過楊樹浦被風吹落頭戴之呢帽姚急即躍下失足跌傷要害由捕查見將姚車送醫院醫治無交殞命捕房得報將尸舁入騐尸所於昨稟請公廨李　讞與英領赫君於午刻蒞所檢騐得姚德生委係生前從汽車上自行跳下失足跌傷身死遂塡明尸格升座公位即據姚顧氏投稱死者係我丈夫求領尸體棺殮等詞並據張樂卿到堂證明跳下汽車拾帽跌傷致死情形經中西官得供判着尸妻具結領尸棺殮云 
[鄔阿祥死事之眞相死的眞巧]  
　　甬人鄔阿祥氣忿倒斃一節昨報根據五區解案單記載茲悉此案經司法科段科員研訊之下事實尚有不符蓋死有鄔阿祥之兄開設成衣店雇張阿金爲夥王炳生與死者同廠租住鄔之灶披向來從後門出入前日王出外泡水因天雨故走前門被張阻止致起衝突互扭之下被崗警拘入五區暫押其時死者尚在廠内後因得病歸家身死以上情形均係張王二人所供奉判還押候檢廳蒞騐傳屍妻鄔余氏到案質訊再核 
[貨船洋面遇盗再誌]  
　　和記號之余洪興沙船由女姑裝載水菓鹹貨來申在銅沙洋而遇盜船夥李阿根被盜砍傷肩背等處已誌昨報茲悉該沙船先由耆民周春山來申報告後該船亦於昨午由拖駁小輪拖帶進口李阿根即由周舁送紅十字會醫治據醫生騐得刀傷右背及臀股各一處刀口痕有二寸餘深出血過多李已不能言語熱度甚盛須留院三日後若無變動方可無碍云 
[某浴堂失火後之餘韻硬柴多堆不得]  
　　美租界梧州路九百九十六號門牌某浴堂樓梯旁前日薄暮時不戒於火頓時紅光直冲霄漢幸堂僕人衆帮同取水撲滅當經各段救火會聞警立驅皮帶車馳往已經烟消火滅僅焚燬硬柴什物而己事爲捕房得悉派探管宗餘前往調查該浴堂堆積硬柴甚夥有違法章稟明捕頭諭候請廨出單飭傳該浴堂經理楊耀山到案訊罰云 
[姦案兩則]  
　　楊家渡船戶田寳林日前駕膛往他埠其妻周氏（今年二十二歲）暗召姦夫王阿四到家姦宿昨晨男婦等正在熟睡田由外歸家入室瞥見即將男婦一併拘送警區轉解地檢廳訊辦由檢察官訊供之下判押候示 
　　大通路新康里一千一百十五號寗波人華達全係開設陸稿薦肉莊生理其妻黄氏年三十五歲向來不守婦道去年除夕將家中所有席捲背夫逃逸華即報告救濟會飭派偵探虞占顧查係爲朱少卿誘姦要居白要　附近昨晨協同二區警署長警前往將黄氏及朱一併拘解到所命傳華選全到所當因案涉刑事命轉送地檢廳訊究 
[唐成章拐人之媳]  
　　前日有嚴啓嘉扭唐成章至四區二分所控誘拐其孫媳某氏一案經倪署員轉解司法科昨奉段科員判移地檢廳核辦 
[開米店串欺婦女]  
　　南京婦人夏陳氏前日扭住閘北敬業里之上海人劉春榮至四區二分所控稱婦人與顧文卿張小弟二人合開米店當出資本洋四百五十元開設月餘至陰曆本月初三日乘氏不在店内顧張串同店夥劉春榮嚴煥卿將生財存貨一併掷捲逃請爲究追經倪署員質訊下劉承認將售存之米十九石車還米行餘不知情昨日該氏又扭嚴煥卿到案據嚴供近因患病在家養息店事概不預聞奉判轉解司法科經段科員訊問一過判二被告還押着原告約同張小弟到案再行核辦 
[女賭客十有一名撲克之流毒]  
　　廣東婦人王曹氏前晩邀約鄰婦朱何氏黄吳氏何俞氏郭陳氏張王氏金林氏黄葉氏方霍氏陳李氏王李氏十名至乍浦路三百十八號伊之家内聚賭撲克抽頭漁利經該管捕房包探周筱棣偵悉協同西探往將主客十一人連同賭具帶回昨解公共公廨由中西官逐一質訊之下判頭家王曹氏罰洋五十元其餘十婦各罰五元一併充公賭具銷燬 
[私買燈吃與二房東並罰]  
　　住居法界地方之馬松林日前將房屋轉租與瞿昆雲私設烟榻容人在内過癮現爲法捕房探目沈德福偵悉以馬等有違禁令故於前晩至該處抄出烟槍烟具等物甚夥帶入捕房諭令管押昨解法公堂請究先由捕頭上堂禀明前情瞿供認私賣燈吃不諱質之馬供民人實不知瞿有私賣燈吃之事故敢轉租求宥中西官判瞿罰洋三十元馬罰洋二十元充公烟具没收 
[餅攤主毆傷拉圾夫]  
　　滬城天官牌樓擺餅攤之王阿四侯松濤等昨晨見垃圾夫陳錫茂在門前打掃街道王等以其打掃不潔向之詰責陳不服與之爭論王大怒邀同侯松濤上前將陳扭住痛毆陳年老力衰被毆受傷倒地由警將王侯拘送一區二分所察得陳傷勢頗重立命逕送地檢廳由檢察官騐明陳錫茂傷在右肋並頭面等處判發堂醫治王侯押候究懲 
[誰敎你毆人]  
　　徐慶雲前日因在四川路將某西人之包車夫徐順桂而部毆傷被四百另三號印捕查見將徐拘入捕房准徐存洋五十元保出昨奉公共廨傳案訊明判徐罰洋十元充公另賠原告醫費三元示儆 
[過失傷目之輕罰]  
　　麥根路鴻裕紗廠小工陳小德張長根前日因與同類奚耀根口角起衅陳即持刀將奚之右目戳傷被控捕房由探吳柚生將陳張兩人拘押昨解公共公廨經關讞員會同英包副領事訊得陳非有意姑寛判陳押西牢三天張開釋 
[欠租還清了案]  
　　孔善卿前投法公堂控房客朱耀章虧欠租洋一百二十元向索不付求追後被告祗還九十元餘欠仍置不理故由公堂飭傳去後詛被告一再抗不到案判改提在案現爲包探將朱拘獲帶入捕房昨解法公堂請究原告仍求嚴追被告稱今民人將欵如數措齊呈案請核中西官判繳案之洋交原告領去被告開釋 
[拆梢黨該當重懲]  
　　四區一所劉署員昨解宋程鵬控流氓楊岱山李金生藉端拆梢一案至司法科經段科員質訊屬實判楊李二人轉解淞滬警廳按律懲辦 
[崔紀恒革職入牢騙脚踏車兩輛]  
　　直隸人崔紀恒現充楊樹浦捕房一千三百九十九號迎捕日前以詐欺手段向卡德路三十號及五百七十號兩家車行騙得脚踏車兩輛向和平押店質洋三十餘元化用後爲該兩行主顧萬芳姜聖賢報告捕房派探季立仁張永成將崔拘押並禀請華捕正巡官斥革崔之卯名昨晨解送公共公廨經中西官訊供之下以崔已搆成詐欺取財罪判决監禁西牢三月贓交原告領回 
[汽車夫調換號牌罰三十元]  
　　汽車夫吳阿林日前將汽車後面之號碼牌掉換别車號碼牌駕車至法新租界適爲巡捕查見以吳違背定章故抄錄號碼回禀捕頭於昨日飭探將吳傳至法公堂請究先由車務處捕頭上堂禀明前情詰之吳阿林供實被朋友掉去自知不合求宥中西官判以吳不應違章着罰洋三十元充公以儆 
[偷買電燈機關者判罪]  
　　徐金生冒充愼昌洋行電燈匠先後至漢口路二號廣東路七號兩家行號人以修理電燈爲由竊取電燈機關數十個消贓與北京路舊貨店主王九林巫四民處控經捕房飭探徐拘獲於昨連同收贓之王巫二人一併提解公共公廨經中西官訊明判徐押西牢三月王押兩禮拜巫罰洋三十元充公分别示儆 
[公共公廨訊案彙錄午後停訊]  
　　昨晨公共公廨民三庭由張襄讞會同俄員儀君訊理（一）光明烟草公司聲請執行判决孫鋆卿賈榮章等償還香烟價銀案結果被告違背二月二十二日堂諭應飭提到案再核（一）俄人梅第訴阿立克山得羅夫吞没託存羅卜票洋六萬元案結果候會商堂諭　佈飭遂民四庭山俞襄讞會同美丁副領事訊理歐陽普明訴桂景鴻等將夏布私自變寳案結果改期續訊 
　　又午後民四庭排審之華人訟案因陪審美約副領事另有要公未到故示開審云 
[誌謝]  
　　昨承商務印書館惠贈第九號「兒童世界」曁第三三五號「英語　刊」各一册又中華圖書館惠贈第一五一期「禮拜六」復活週年紀念號一册又利商公司惠贈懷中小皮夾一只誌此併謝 
來函 
[交易所公會來函]  
　　逕啓者閱貴報本埠新聞欄内載有交易所公會解散一則查本會甫經改組儲存基金亦頗敷經常之用貴報所載係屬傳聞應請更正以免誤會此頌撰安上海交易所公會啓六日 
　　更正前報紀豐大銀行顧克民被控一節茲據佑尼干律師函稱顧之被控係屬民事案並非私用行欵合爲更正藉昭核實并致歉忱 
公布欄 
　　江蘇高等審判廳 
　　民庭判决金惟一與吳張氏爲園欵涉訟一案（判决主文）金吳氏爲吳鏡明代付之洋四千三百八十六元准予批銷梁誠謙爲擔保賬欵迷訟不服上海地審廳决　　告一案（决定主文）本件抗告駁回　告費用由抗告人你擔 
　　批示施手奬呈一件爲案奉判决確定請將原縣發縣執行由呈悉查本案前因茹秉銓提起上告已於本年二月六日將該卷宗函送大理院核辦嗣後茹秉銓具狀聲請撤銷上告復經本應據情函達各在案據呈前情應俟卷發到廳再行發縣仰即知照此批王鵬遠狀一件爲聲請參加五崇遠爭　涉訟由狀悉查本案業經本廳判决該民聲請參加之處應毋庸議至據稱現在原縣反訴等語係另一問題仰逕向原縣自行請求判决可也此批 
（以上三月六號） 
[江蘇高等檢察廳]  
　　批示王彰慶狀悉資該案旣係由爾所陳訴究竟是否寶在爾即不能不負一種責任自應遵傳到案聽候先行偵訊一切茲乃以單獨傳爾一人爲　口抗不到案無怪原縣於爾續狀中有所批斥實無所用其救濟此批周寳榮狀悉查此案尚未　　廳决定仍應候審廳决定咨送過應後再行查照飭遵此批楊妙松對於楊錫奎案陳述經過情形請求從重處斷呈遞一狀業經本廳查閱函送同級審判廳核辦仰即知照此示（以上三月六號） 
[上海地方審判廳]  
　　批示一件楊銀林狀領察欵由准領此批一件柳慶記狀領船隻由准領此批一件陳蘭狀領案歇由准領此批一件徐又榮狀請迅將抵當品查封由狀悉着即墊交查封費洋五元以憑核辦此批一件陳心田聲請協議離異請求備案由狀悉爾與馮氏果係協議離異旣經立有合同爲憑自毋庸再請備案仰即知照此批一件嚴相文等狀請省釋由狀悉着即遵判將殷吳氏交案毋得抗延致滋訟累批一件李啓榮等狀保張義鄉由　保此批一件劉松年狀請免予執行由狀悉准免執行此批一件楊立根狀請强制執行由狀悉候傅案勒選此批一件張春山狀請查封由狀悉仰即來案候候論此批一件唐贊成狀請傳案執行由狀悉候傅案訊追此批一件陶德奎狀請發局工作由狀悉仰即來案候諭此批一件蔡隻生狀請開釋或發局啟折工作由狀悉候傳張阿毛來案訊尊此批一件陳昕狀領案欵由准領此批一件倪德明狀請給領由狀悉准予來廳繳證具領此批一件任嘵宕狀交案欵由准交此批一件吳華山狀請省釋由狀悉候傅原告訊奪此批一件周蔭榖狀交案欵由准交此批一件楊　鄉等狀交查封費由准交此批 
[上海地方檢察廳]  
　　批示岳文延狀悉據訴查係租賃房屋糾葛自不屬刑事範圍所請備案之處應毋庸議此批徐德成狀悉旣據聲明不服限於七日内補具理由書以憑轉送高等檢察廳核辦此批周阿生狀悉姑候傳訊核奪此批劉小老哈狀悉仰即來廳候訊此批劉小老哈狀悉仰即來廳候騐此批盛阿二狀悉着爾妻來廳具領此批姚正和狀悉本案刑事部分案經本廳依照犯人所在地法例訴由同級審判廳判處罪刑至關於民事部分旣據狀稱業　在高郵縣起訴有案如本案被告人果有質證必要仰即禀由原縣迎提可由此批 
　　批示高恒錦狀悉案正偵查仰候核辦此批邱殷氏狀悉所訴如果圖實仰候派警嚴密查拿究辦着即一面報告該管　察保護可也此批包文清狀悉包李氏有無拐賢婁喜庚之事應候查明核辦未便准予取保此批吳楊氏狀悉案正偵查所請不准此批朱振余狀悉　訊明核辦此批邵裘氏狀悉所請立案之處於法不　未便照准此批顧周年狀悉郁阿榮旣將爾女引誘藏匿又來爾店盜取衣箱殊屬不近情理所訴不准此批陳永江案經起訴所請不准此批田沈氏狀悉案經判决確定送監執行所請交保之處應毋庸議此批張山圈狀悉案經起訴仰候同級審判廳核辦可也此批陳金舍狀悉本案前經函致淞滬警察廳　提應候解送到廳再予核辦此批顧新元據訴各節前經明白　示在案何一再項質所請於法不合不准此批以上三月六日 
 
 
 

Page 17

 
 
[常識]  
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不　章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣十版沈有乾君成功百訣茲經本館十版每册仍收回印本銀五分外埠函購加費一分售書處本館營業部寄售處中華職業敎育社中華書局 
常評 
[公道話與公道事] [  覺]  
　　公道話人人能說所難者能行公道事耳 
　　能行公道事則不必說公道話而人自能信仰之若但說公道話而從未一行公道事則雖日日說公道話而終無絲毫之價值 
　　今之武人政客亦人人能說公道話所惜者言與行常相反耳故自今以後但說公道話無益也苟所說之話而不能實行者不惟與不說等實不如不說之爲愈 
　　昔者公孫尼子有言曰可言也不可行君子弗言也可行也不可言君子弗行也今之從政者所行者旣不可告人而又好爲欺人之言以爲我能說公道話卽公道矣嗚呼天下豈有能說不能行之公道哉 
衞生 
[幼兒保育法] [  魯哲生]  
　　余友陳子精醫術衞生一門甚爲注意而於幼兒衛生尤加意焉彼嘗謂余曰幼兒無知飢飽冷暖悉不明瞭全賴父母加意調護始克有濟若一怠忽即生疾病其最要注意者有四端錄之以與閱者諸君共研究也 
　　（一）睡眠幼兒腦體未足眠時宜多爲父母者勿抱之以睡眠因有礙空氣流通一則父母口中吐出之炭酸氣小兒吸之殊非適宜弗若置諸眠牀使之呼飽量之新空氣也 
　　（二）提抱爲父母者寵愛小兒往往抱諸手中不知對於小兒有害無益因兩手圍抱能使小兒血液不能流行故弗如置之坐箱或摇籃中任其手足自動爲佳也 
　　（二）衣食語云若使小兒安常帶三分飢與寒因小兒消化力薄弱過飽不易運化故以少食爲妙小兒之衣亦宜隨天時之寒暖爲之增加减少毋過暖過寒均易遭疾病也 
　　（四）洗浴幼兒洗浴宜勤洗時最好以冷水不能則換以温水洗起時以軟布擦之最好絨布（惟須曾消毒過方可用）拭時務須避風因此時毛孔均開易受風寒不可不注意也 
　　上述四項均陳子經驗之談錄之以供世之爲父母者參考焉（乙種酬） 
道德 
[箴言一束] [  守義]  
　　偶檢舊篋得箴言若干則憶似曩日在學校時聞之敎師口授者爰爲錄之以實常識欄 
　　報紙是社會之明星淫書乃社會之蟊賊 
　　處事貴乎决斷又貴乎有恒 
　　多言爲引禍的導綫 
　　好大言者必無眞實本領 
　　驕盈二字不可一刻存在腦海中 
　　謙讓不會吃虧 
　　見異思遷必無一事可成萬貫之富不如一枝之長苦者樂之母樂者苦之子由苦得來之樂是謂眞樂 
　　善淫之女子必殺其夫 
　　忍乃吾人立身處世之第一關鍵 
　　經騐常從上當中得來 
　　學問就是資本 
　　慣說誑語者雖有誠實話終不能見信於人 
　　禍常發於極微（乙種酬） 
　　眞藝術家地位的崇高僞藝術家地位的崇高 
　　實技的精深欺騙社會鑚營吹牛毁壞他人的名譽 
經濟 
[我之食力主義觀華戰] [  吾]  
　　食力主義者使用吾人之内部財（如健康智識裔力是）以充足吾人之慾望者也換言之即役其精神身體以自給之謂也能自給而後能自立能自立而後能自治而後能自主詩云自求多福其斯之謂乎茲分述其關係如下 
　　（一）國家欲國之富當自民富始蓋人人能自給斯人人能生利斯人人能爲國家增殖産業私經濟旣發達公經濟自隨之而進步欲國之不富豈可得乎否則不勞己之力以食己之食累己而復累人消費國財侵蝕固有所謂生之者寡食之者衆生殖數之總歲計不敵其消費數之總歲計是相率而爲貧苦無告者馴至學者以是而曲其學議員以是而貨其說政客以是而售其政策新聞記者以是而枉其議論國之不亡者幾希此食力主義之關係於國家也 
　　（二）社會集點線而成圖集分子而成物集個人而成社會社會爲合成之有機體人人當竭其聰明才藝以榮其力勤其業相扶相助以爲共同生活邱山毫未各盡其力勿謂個人無關社會之大而獨諉其責也人不能離社會而索居故人人當爲社會謀發達　進步爲不可避之天職焉否則社會窳陋經濟萎弱由衰而　將無生存之望矣此食力主義之關係於社會也 
　　（三）家庭方今物質進化人生之慾望複雜需要之範圍綦廣一方則米珠薪桂生活維艱如八口之家生利者一二分利者六七一二人殫精竭慮斷不足以满六七人之慾望於是詬誶之聲憂愁之容充塞家庭其痛苦爲何如者若夫富豪之子雖坐擁厚資然非其本身之所有乃其祖若父之所有也夫以非己有之財産而侵蝕之是直接蠹其生産也間接蠹其祖若父也斯亦不可以已乎况窮奢極慾揮霍無度比比皆是不轉瞬間王謝之堂過而爲墟甚矣不自瞻之害也此食力主義之關係於家庭也 
　　（四）個人天賦人以腦質之靈手足之巧不論貧富貴賤要當以自營自贍爲惟一之主義若倚賴也游惰也冀倖也悉擯絶之併心注力以蘄赴自立之目的夫而後不失心身之獨立昻昻七尺之軀獨行無顧不供人以鞭策不隨人以浮沉國民樹自立之基即民德進化矣管子所謂衣食足而後知榮辱此物此志也語云食力者自立之媒豈不然哉此食力主義之關係於個人也 
　　夫今世游民之多當以吾國爲巨擘今後欲圖社會繁富國力充實必自提倡此食力主義始救亡之策斯爲最要託爾斯泰詩云揮爾額上汗充爾腹中饑盡爾十指能織爾一身衣諒哉斯言勞動神聖於茲益信（未蓋章） 
法制 
[共同犯與從犯連續犯與累犯] [  朱君直] 　　 
　　犯罪者以其犯罪之狀態之不是得分種種名目茲擇其著而緊要者略說如次 
　　（一）共同犯與從犯共同犯者二人以上之人在同時共同爲同一之罪犯也從犯者帮助犯罪者同爲犯罪之行爲也二者之不同上者爲主動下者爲被動故刑法上規定二者之處分共同犯較重於從犯 
　　（二）連續犯與累犯連續犯者一個犯人同時發覺數種罪犯也亦謂之俱發犯連續犯處分之方法有三種在數罪中取罰其最重之刑者謂之吸收主義將所犯各罪一併處罰者謂之併科主義就各罪中之最重之刑再參酌加處他罪之刑者謂之制限加重主義三主義中制限加重主義最爲妥善我國刑律採用之累犯者旣犯甲罪已受裁判確定或執行完畢後而又犯罪之謂也累犯之處分刑法規定當從本刑加重一等惟成功累犯亦有條件規定（一）曾犯徒刑而更犯徒刑以上之罪者（二）前刑執行完畢無期或有期徒刑執行一部而免除後五年之内又犯徒刑以上之罪者連續犯與累犯之不同一爲犯罪後未受裁判確定而又發覺他罪之謂一爲犯罪後旣受裁判確定或執行完畢後而又犯罪之謂（不受酬） 
科學 
[植物受光線之變化] [  謝澤民]  
　　植物之生長必須適度之光線使光度增大則植物之生長較爲遲緩若光減小則生長較速試以幼稚植物二本一置日光中一置黑暗中經若干時後則見在暗中植物之莖較光中者粗大此即生長迅速之明證也 
　　植物葉之綠色由於葉中有綠色素此綠色素之製成必賴日光置於暗中之植物其葉較小其色較黄開花亦較遲因其無日光也 
　　日光之七色線有爲植物所必需者若減失其必需光線植物即生變化有爲植物所不需者若增加其不需之光線植物亦受影響試以幼稚植物一用青色玻璃以通光線一用赤色玻璃以通光線考其結果受赤色光綫者莖頗柔弱受青色光綫者其莖强硬與普通在日光中者無異 
　　植物之開花與光綫有重大關係考七色中之紫色爲植物開花所必需使無紫色光綫則花開寥落相差甚遠試以金蓮花數株分置甲乙二玻璃器中甲器置硫酸鷄那之溶液乙器置普通之水同置日光中觀其結果乙器花開甚繁甲器僅小花一二而已此因硫酸鷄那有吸收紫色性當光綫射入甲器時日中之紫色光綫被硫酸鷄那所吸收故開花之力大減也（乙種酬） 
雜錄 
[哈哈鏡] [  農士]  
　　某日余應友人約至新世界游玩見多人對哈哈鏡前捧腹大笑以鏡之能現各種怪狀也余不禁嘆一般人之缺少科學常識蓋哈哈鐘之成像苟據科學的解釋則毫無可奇之處哈哈鏡之造成爲利用平凹凸三鏡之作用按光學之定理物映於平面鏡前則像與實物同大映於凸面鏡前則像小於實物映於凹面鏡前則像大於實物故哈哈鏡之鏡面設横凹而縱直則物映於鏡前像之長短不變而其兩旁則放大變爲肥胖之像苟鏡面横直而縱凹則像之兩旁不變長短爲之加長變爲瘦長之像苟鏡面横凸而縱直則像之左右縮小而長短不變其狀變爲細長反之横直縱凸則像之左右不變而長短爲之縮小其狀變爲矮扁若一部凹而一部凸則像一部放大而一部縮小凡此種奇形怪狀皆由三種鏡變化而成者也（乙種酬） 
 
 
 

Page 18

 
 
灣轉伸動○梅毒瘋痛○寒濕襲入筋骨疼痛○痛至身不能翻轉○手不能持物○足不能履地○或半身不遂○或四肢不能動○及一切筋骨疼痛内吃藥酒湯藥無功外針炙百治無效者服此露立能止痠止痛舒筋四肢行動如常 
每次用温水一飯碗加藥露一盅和吃每天吃三次 
北露主治風濕痛真骨筋　痛一　　　　　疼痛真有葯到病除之功病輕二三瓶病重四五瓶全愈 
[袁製痛瘋骨痛露每瓶火洋六角]  
若患麻瘋及筋骨不疫不痛風之然效特此中明　　行　　介西　　　　藥房 
[内務部化驗農商部註册]  
[濟華堂藥房註册商標上海雲南路西新橋北首]  
袁製痛瘋骨痛露斜毒止痛露風行垂二十年功效卓着遠近馳名邇因無耻之徒影射仿冐爲此呈請内務部化驗農商部註册嚴禁假冐幸購服者証明金鷄商庻不致悮 
每次周四水一飯碗加藥意一盅和吃每天三次 
[袁製解毒止痛露每瓶大洋七角]  
　　一切每　無名册每　　骨　　家和紫烏輕三四瓶　　　　　　　　　　　　　　　　　　　凡患小便腫痛破爛○包頭危險疳瘡○魚口便毒横痃○婦女下部隂瘡遍體楊梅大瘡○圍肛痔瘡○瘰𤻤囊癰腎囊潰爛○楊梅結毒頂穿鼻塌毒氣上升咽喉疼痛○梅毒入骨四肢瘋癱○及久不收口外科一切疑難惡毒瘡瘍膿水淋漓痛苦難熬百治無效朿手無策者服此露立能解毒止痛消腫生肌收口全愈 
[最後警告]  
本埠南市裏鹹瓜街德和祥存養廬倣冒本藥房袁製痛瘋骨痛露及解毒止痛露珷玞亂玉被欺甚衆本藥房爲慎重公衆衛生及保全商業信用起見於上年十二月間依法起訴於淞滬警察廳卽經秉公判决着德和號存養廬更換式様名目改稱專治瘋濕藥水專治袪毒藥水裝白色玻璃瓶用白底治字招紙俾易鑒别不得再事仿冒云云當堂具結在案孰料德和號存養廬之奸滑伎俩迄不稍休依然陽奉隂違表面擺存新裝暗中仍售老式且向本外埠經售家　销洵屬目無法紀本藥房不忍不敎而誅爲特再申警告如仍怙惡不悛欺人害人當請官廳依法嚴究不貸又經此次廣告之後本外埠經售家倘覆代售僞貨是助桀爲虐應罪與同科至於購藥諸君尤應辨明真僞庶不被其貽害也上海英租界西新橋北首濟華堂藥房啓各埠均有寄售函購欵到即奉分設鎭江又新街口蘇州石路中濟華堂藥房 
[認明商標謹防假冒無敵補腎固精丸天下無敵]  
[華陀牌藥丸裝瓶式様之圖瓶外鉛盒式様之圖]  
主治男子精虧遺泄婦女製水不調赤白帶下頭昏腦暈筋痛骨痠惡夢盜汗怔忡健忘骨蒸潮熱五勞七傷諸虔百損無論輕重右症服之立見奇效 
[價目每瓶打大洋一元十元]  
昔張蒼服乳以養生四皓餐芝而却老從知補品之有益於生命自古已然何况晚近 
[無敵補腎固精丸]  
者其功效較之乳汁靈芝有過之無不及蓋化裁調劑法彚中西補弊救偏秘參造化需時費力始克成此一種 
[純粹補品故實有起衰爲健返老還童]  
之功效出男女老幼四時服之益壽延年操劵可必兹將主治效能并列于后男子遺精夢洩腰疼背酸小便短促沙淋腎内所發各症着枕不能安眠腦筋因損作疼病後四肢乏力肝經虚火上升肺經因虚咳嗽脾胃消化乏力惡夢盜汗諸症女子經水失調恒苦不能生育體虧赤白帶下以及小兒先天不足學子用腦過疳積虚熱等症均能奏效其餘效能不及備載詳載説明書函案索即寄 
總發行所上海新閘大通路科學大藥房總經售處上海中英大藥房分經售處各埠中英藥房各大藥房 
[立止頭育丹]  
男女頭痛即服卽止每包一角每打一元 
[婦科白鳳丸]  
調經種子赤白帶下發而皆中一品每丸一元加料五角雙料二角 
[上海四馬路蘇瑞生藥房]  
一小時君欲學不且藥石與器械而能治一切痼疾惡癖之新醫術乎欲研究純正之催眠學術乎請附郵花三分寄上海英租界大通路青雲里大精神醫學研究會即將詳章與新講義様本奉上通信自習每日有一小時工夫三個月卽能成功面學尤速 
[醫學士程佛意精製]  
[白濁丸]  
白濁一藥售者如林而其實有經驗者殊屬寥寥反使病家服之受無窮之痛苦實引爲憾事本醫士潛心研究精製白濁丸善能理濕解毒止濁止痛凡患白濁者無論新患宿疾及莖道剌痛早見糊口便溺不爽淋漓不休速服此丸二匣限四天立可斷根永不復發藥性和平每匣大洋六角 
[白帶丸]  
婦女赤白帶下日久不治必成乾血癆症此丸功能止帶理濕平肝開鬱無論赤色白色及新起老病淋漓不止服之皆可立卽勸根誓不復發誠婦科之至寳也每盒一元外埠函購郵寄妥速上海英租界雲南路四馬路北首彌陀化學製藥公司總發行 
[鹽業銀行廣告]  
本銀行額定股本五百萬元實收三百五十萬元公積金一百六十萬元盈餘滚存二十五萬六千餘元總行北京西河沿分行號天津法界八號路上海英界北京路漢口英界一碼頭南京下關惠民橋揚州左衞街杭州上珠寳巷信陽州陽信車站香港德輔道周家口口南西新集街張公館内其餘各省會商埠均有通滙機關上海分行電話經理室營業室中央三七九六７８三七七六８０ 
[半瀾奠曼老牌牛肉汁已到]  
今值冬令之際人身不免有咳嗽之痰致使四肢柔弱百病叢生胃呆少納積食不化此皆受風寒之故惟服法瀾奠曼牛肉汁立能奏效且經各國著名醫士所贊許考察經驗真爲衛生補身之滋養料此汁久行全球中外人四時必需之品日服三次胃口頓開四肢力强精神倍增之功適口充腸之味 
四時咸宜居家旅行均宜備置外埠來函郵寄郵費照加美國法瀾奠曼老牌牛肉汁總發行所上海經理外白渡橋下大英醫院藥房啓 
[一帆風順金星人壽保險公司廣告地址上海四川路工省港路角]  
[德國最新内服六零六認明商標]  
[桡白濁横痃下疳新起久年注意下列四種對症購藥消除梅毒六○六淋藥]  
主治白濁初起時便道剌痛淋漓不止或白或黄因循自悮差憤不言誤服霸藥急性轉成慢性變在久淋或係體體虚腎虧濕熱下注辛勞過度常有淋漓若不速治面黄肌瘦速服德國六零六淋藥一二瓶清理濕熱排洩毒液不滿二小時毒由小便洩出立見特效永遠除根 
[六○六清毒丸]  
主治楊梅結毒横痃下疳小便紅腫年久梅毒筋骨酸痛四肢不舒藴毒未清冬去春來滿身現有紅疹傳染妻室遣毒子女其害無窮速服德國六零六清毒丸功能清血液之毒菌善治其根且生育杜傳染扶元益氣永無留毒之禍 
[六○六清毒膏]  
主治横痃魚口男女各種毒症惡瘡腫痛而未潰者請購德國六零六清毒膏外搽硬塊腫痛漸消並内服六零六清毒丸一二瓶將餘毒從大小便泄出免留禍根 
[六○六清毒散]  
主治横痃魚口下疳小便腫爛男女各種毒症已潰濃汁腥臭久不收口速購德國六零六清毒散外敷内服六零六清毒丸一二瓶驅毒外出裏外並治收功極速誠濟世之聖藥也 
[科學白帶丸]  
主治婦女身體虚弱或濕熱所侵則起赤白帶之病淋漓不止久之面黄肌瘦腰酸腿軟四肢乏力此丸曾在各國婦科醫院實地試騐善治上述諸病不論輕重在一月内見效斷根 
[注意價目]  
以上五種係德國前皇家醫院赫德爾福氏法製效驗非常之靈藥性和平而無霸烈之品本行經理十有六年名譽日進非敢虚言欺人每種每瓶大洋一元五角購滿半打洋七元五角如蒙光顧務希詳細何種認明地址留意假冒外埠函購郵票通用寄費加一成零購躉批請直接路大慶里第一家美立洋行 
[婦女閉經活人無算乾血癆傷第一靈藥]  
此丸專治婦女衝任損傷如隂虚血虧血少血閉而或憂鬱思慮過度而經不行則中氣益損隂氣益乾致成痰血凝聚癆瘵險症本齋得祖傳秘活人無算無論婦女老幼遠年初起一經服此聖藥三日立刻健脾開胃養血滋隂重者服藥二料足矣血脈流通功效大見因此藥十分靈騐故敢出而問世非國漁利也每盒二元每料四元不靈包退還洋舗設上海二馬路中市直街八十號門牌京都天寳齋 
[高等機製國貨雙輪牌牙刷]  
完全國貨形式精良消毒周密價格低廉躉批零售一槪歡迎總發行所上海四馬路望平街合記製造廠小西門新馬路 
 
