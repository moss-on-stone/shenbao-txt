# 1896 - 371 - 4908485

 

Page 1

 
 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作掌故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅細無遺亦由本舘代印計價六角 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[論清議足以振興國運]  
　　在昔聖王之世詢事考言不諱下問蓋以一人之心思不能無百密之疏一人之耳目不能周行里之外故必合衆人爲一人而天下之大如在一室利弊興革如示諸掌語曰集思廣益又曰獻可替否夫君上苟知府思廣益之不可少則必不樂人之緘默而思有入告之嘉謀臣下苟知獻可替否之不能無則必不計人之聽聞而祗當盡已之忠告是以太史有輶軒之采遒人有木鐸之警盛朝善政不徒在輔弼之贊襄而尤在芻蕘之詢問蓋謀之在廷所知尙有止境不若謀之在野所聞遂無窮時舜有好問之知禹有昌言之拜苟當時無人焉效矇誦師箴之故智則兩聖人亦安能得陳善格非之讜論哉是故清議者盛世之事非衰世之事也盛世以清議爲有益於政天下所由無蒙蔽之虞衰世以清議爲有害於政天下於是有壅塞之患推其所以爲有害而不以爲有益者不便於職掌鈞衡之人權有所分而斷不能專也夫人有一身天以五官予之無不各有所司耳所以司聽凡聲音之所入皆於耳辨之設一旦耳爲之聾則聲音無所辨而人亦頽然廢矣惟國亦然危詞梀論非人之好言利害蓋欲啓國之智闢國之愚則不憚一再引伸旁通曲證以冀有國者聽之而懼幡然一變其憒憒之爲若必禁而遏之是猶人之自塞其耳甘入於聾終其身爲昏蒙廢棄之人而無復有通達奮興之日如是則有利在前無人爲之陳說而不能興也有害在前亦無人爲之規諫而不能去也人聾則無以爲人國如人之聾則無以爲國其理一致奈何今之士君子有一言之指陳時事則曰多事張皇有一語之干涉朝章則曰妄言非分嗟乎誠使國家而清和咸和無煩規勸之有人則卽以草野之罪言存諸不論不議亦無害於國家納善之心倘謀國偶有未周而談言或能微中則一時之私議大之足以挽回國運旋轉乾坤小之亦足見規畫周詳俾國家得以考鏡其得失黜涉或有未公政刑或有未善軍旅或有未備工藝或有未精耕織或有未興商賈或有未盛若何而創興學校造就人才若何而變通制科務爲有用若何而外邦交涉得以誠信相孚若何而外溢利權得以收回於後草茅清議雖未必皆有益於政事然亦豈無一得之愚足爲在上者智慮所不及故泰西有上下議院之設每發一號每出一令集衆會議詢謀僉同然後毅然施行無稍遲回不决事旣利多弊少人亦深信不疑蓋出之公議則謀多而善見廣而周一人無專斷之私上下無相蒙之患泰西之善政美化胥繫乎是今中國旣不能驟然變更創設議院則所以陳國政之利病通君民之隱情者全賴乎在下之清議或謂庶人不議天下有道之世也處士横議聖賢垂戒之意也揮塵清談而晉世不振東林講學而明社爲𢴮不知晉之失不失於清談而失於浮僞之積習明之亡不亡於講學而亡於小人之言權當春秋戰國時大權旁落政在大夫楊墨之言盈於天下故孔孟發此絶議以覺世而警頑否則古帝王告善之旌詔　之鼓孔孟將以爲政出紛更事多掣肘而必欲如秦始皇之獨斷獨行禁絶偶語始足謂權歸畫一撓法無人是秦政反賢於二帝三王也天下庸有是理乎然則今之所當汲汲者宜詔天下英偉絶特之士各出其精思卓識發爲議論上之於朝無稍容隱無稍諱飾據事直言敷陳親切俾於國家之政令財用下民之休養生息如何而得如何而失擇善而從一變至道則富强之業未始不基於此也古人謂坐而言者起而行若并此坐而言者而遏抑之更安望其能起而行乎吾故曰清議足以振興國運 
[諭旨恭錄]  
　　十月十五日奉上諭倉塲衙門順天府奏請撥王恕園等處粥廠賑米一摺所有通州王恕園等處粥廠棲流所加恩著賞給米一千五百石以惠窮黎餘依議欽此○十七日奉旨分發浙江道時慶萊湖北道蔡錫勇江蘇知府徐炳焯湖北知府魏業釗湖南同知李翊熉吳傳綺南河同知謝恭寛安徽同知朱景行東河同知馮垣湖北同知雙壽趙麒湖南同知楊昭恕四川同知劉思慈吉林直隷州知州廷棟山東直隷州知州秉彝湖南直隷州知州蔡其銘兩淮鹽運司運判朱煦丁乃鎔直隷通判程廷舉河南通判李桂芬廣西通判梁在濬直隷知縣許紹猷安徽知縣陳福源浙江知縣程肇元吳大琳江西知縣蔡體乾福建知縣鄧慶光胡觀瀾湖北知縣清瑞張贊宸直隷知縣周占文山東知縣徐賡熙福逮知縣張庭楨湖北知縣奚鴻慈徐元瀛平良湖南知縣張謨陶在輿廣西知縣區漸逵李鴻勳雲南知縣鄒志清山東批騐所大使姚汝淑直隷鹽大使卓德徵山東鹽大使陳允受兩浙鹽大使徐士瑜福建鹽大使李振聲雲南鹽大使毓琳俱照例發往刑部郎中員缺著清泉補授明保浙江試用道許星翼著以道員發往浙江儘先補用並交軍機處記名請旨簡放保舉浙江補用知府薛邦龢著照例用欽此同日奉上諭現在天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢糧以示體恤欽此同日奉上諭現在天氣漸寒所有食餉之閑散宗室覺羅人等生計維艱殊深軫念著加恩賞給一月錢糧其宗室覺羅孤寡除有恩賞錢糧外著再加賞半月錢糧以示體恤欽此 
[穗石拾新]  
　　廣州訪事人函云粤垣候補同通佐雜每月各有月課十月份係撫憲許中丞主試示期本月十四日扃門考試懷才欲試者當磨勵以須矣○瓊州府鹿學良太守之太夫人近養在署本月初六日接瓊電悉其太夫人仙逝例應禀請開缺所遺瓊州府缺聞撫憲會同督憲於初七日牌示持委雷瓊道馮光遹暫行兼攝電飭遵照辦理○特旨記名道羅麓森觀察經許中丞奏調來東昨中丞以南韶連道阿克觀察循例晉京特委羅觀察署理○廣州府周太尊前奉揮學憲行知現在按臨陽江歲科并試準期九月下旬卽由陽江迥巡該府科試飭卽遵照聽候示期開考等因府憲因卽出示諭令初五日各生童齊集省垣聽候學院下馬云云兹悉學憲已於初九日安抵省垣進院翌日卽 
 
 

Page 2

 
 
牌示十二日詣廟行香宣講訓飭士子文講書十二日放告又示本部院奉命視學務在培養人材各屬幼童年紀太少文理未清者固不可希圖幸進卽文理稍有可觀爲父師者亦不妨令其磨練數年以冀養成大器何必亟亟應試開少年躁進之習本部院爲愛才起見各宜凛遵特示又定期十三日廣州府各屬生員經古十四日各屬文童經古十五日考南海番禺順德東莞并客籍生員十六日考香山新會增城三水新寗龍門從化新安清遠花縣及旗籍生員○新授水師提督何長清軍門進京陛見初九日旋抵省垣行轅在十五甫寳華中約十二日分詣督無轅拜會定期廿二日接印視事軍門香山人向爲張香帥所賞識此次得補斯缺亦由香帥薦保云二 
[石鼻刓菭]  
　　宜昌采訪友人云某夜郡城大南門外正街某糕餅鋪被匪徒撬門入内鋪中人聞聲而起匪徒卽舍而他適脫比鄰京貨鋪之槴捕入門悮觸屋内之物丁然作響駭而脫逃旋聞城内及北門外有被竊者不知地方上更夫保甲何以竟置若罔聞也○本月初七日午後喧傳北鄉解到盜犯七名收押縣署急往詢之知北鄉某宅夫婦二人已垂垂老矣某日夜深時盜忽叩門求宿二老允之甫延之入盜卽將重門扃閉縛二老於堂禁不許聲張出白刃示之詰以錢物何在二老懼不得免悉數獻出盜乃負錢十餘貫揚長而去二老恐報復也不敢報官後經地方查知禀請邑尊派差拿獲七名不知異日如何辦結也○鄖陽縣境濵江山石崩頽以致舟行不便船户慄慄駭懼名之曰賽新灘此已紀諸報章人所共覩矣某日有某號運貨船由蜀江順流而下行經此處略不小心以致失事全船嵌入石隙板片紛紛流下幸貨物先已起岸所失無多蜀道之難難於上青天古之人豈欺我哉○自官塲購米平糶以來小民之謀升斗者可以略沾利益不數日米已售盡現又籌貲添辦或數百石或千餘石舳艫相接次第到宜其售也每升收大錢四十文每人准買三升 
[俄爭舊約]  
　　循環日報云曩者俄土兩國因事交爭有某强國意欲助土以拒俄迨後干戈解釋玉帛重敦彼此立有約章約中有言凡俄國戰船兵艦不得從黑海出口蓋防其在地中海肆擾也兹閱本月十六日英都倫敦來電言俄國現按此約理論謂俄船旣不准由黑海而出則外國戰船亦不准由黑海而入約中雖未明言而意義實同一致此亦保護俄國戰船之一道乎 
[給資度歲]  
　　廣州某日報云粤省貧故各員流落異鄉每難卒歲大憲痌瘝在宥體卹爲懷每屆年終例有賞卹俾資度歲此欵由藩署於三分津貼項下專欵給發無如近日仕途壅塞貧故各員指不勝屈現當梅開嶺上瞬卽椒頌盤中藩司張方伯酌定新章預先曉諭今將原示照錄左方以供衆覽廣東布政司示本年貧員及故員家屬度歲銀兩現已分省委員查報合將新定章程摘出曉示遵照爾等如愿請領度歲銀兩卽照章赴同鄉官寓所報明聽候查明彙報核給毋違特示計開一同通州縣一律給銀十六兩佐雜一律給銀八兩無庸分别極貧次貧以杜趨避一貧員官階姓名籍貫以司署官册爲憑如官册無名概不准領一有差有缺各員不准報名混領一署缺當差各員凡卸事銷差未滿一年者概不准領其充當短差及在各釐廠額外辦事者銷差後無庸扣其年限一分府分州差委各員概不准領一甫經到省未滿一年各員不准報領一叅革人員業巳獲咎去官不在貧員之列概不准領一故員以十五年爲限凡本員病故在光緒七年以前者不准報領未滿年限者照舊發給一故員子孫如已出仕不准再領祖父故員銀兩一此項度歲銀兩係在三分津貼專欵開支除照新章按名支給外有餘儘數匀增不敷儘數匀减以示平允 
[中日商約]  
　　廣州中西報云中日所訂通商細約自本年六月十一日由中國全權大臣張侍郎日本全權大臣林董會同商議前已謄正互換其條約共有二十六欵兹譯其大略以供衆覽一中日兩國自後永敦和好兩國通商之人民波此互相保護二此約妥議後日本可派欽差至北京駐紥中國亦可派欽差至日本東京駐紥兩國欽差按照萬國公法有權辦理各事應得最優之禮相待其所帶家眷及隨從人等並所居之使署彼此均極力保護不得輕視兩國欽差到任後可聽其在該處雇請通事及服役等人不能阻拒三日本皇可派總領事及正副領事代理領事駐紥中國通商各埠所有奉派之員由該處地方官以優理相待中國皇帝亦可派總領事及正副領事代理領事前往日本通商各埠如有别國領事駐紥之地中國卽可簡員前往日本官待中國領事與别國領事同惟中國寓日商人遇有案件仍歸日本官審理四日本商民可帶同家眷及服役人等在中國通商口岸製造工作及做别項生理並可携帶互市貨物及日用家私等物在中國所立之外國租界典買租賃屋宇物業及建設教堂醫院墳塲俱可聽其自如中國官按照相待最優之國一律看待五日本各商船可駛往載貨搭客之口岸另有數處一安慶一大通一河口一無錫一廖子溝一吳淞如日後再開闢口岸别國商船可到者日本船亦可一律駛往除去通商口岸及别國商船准到之地如有日本人擅往貿易可將其全船及所載貨物盡行充公六日本人入中國内地遊歴或辦理商務必須領有護照由中國地方官及日本領事簽押然後交執沿途所經卡口如有吏役盤查須將護照呈騐其護照委無違例卽不能阻其前往如欲雇用舟車及雇服役等人該處地方官亦不能阻止倘該日人並無護照或已領護照而有滋擾不法情事可由中國官將其人執送最近之日本領事按例懲治惟中國官祗可將其人拘留不能加以虐待各商所領護照自發給之日起計可用十三个月如日本人未領護照擅入中國内地一經拿獲罰銀不過三百兩如未領護照之人欲由通商口岸徑入内地則歴程不得過一百里在内地停留不得逾五日此條惟船上水手不得相提並論七日本人寓中國通商口岸倘欲雇用華人中國官不能轄制阻止八日本人如欲雇用船隻載貨搭客其艇費由日本人與船主妥商中國官無庸管理應用船隻多少亦不能限制其所雇之船隻及挑運貨物工人不能限其專雇何等人以免牽制或有日本人違犯走私漏稅等事應按定例究辦九日本人與中國互市所有出入口貨稅均照中國所定洋貨稅則一律辦理倘或所運之貨未有稅則可稽仍准日商載運來往惟將該貨估值擬稅以昭公允其估稅多少比之中國相待最優之國仍不能有所加增十日人販運來華之貨物如欲於入口之後由此處通商口岸運至别處口岸不得再加厘稅無論此貨售與何人用何項船隻裝載一律豁免十一日人如欲將入口貨運入中國内地銷售祗納入口半稅倘此貨未載在稅則之内則將該貨估價每值百元抽稅銀二元半納稅後由華官給回執照倘欲將此貨運往别處不得再行抽稅此條所載各節惟洋藥不能同計　十二日商在中國内地時購買土産貨物倘欲載運出口除納出口正稅並納出口半稅外所有厘金等項概行豁免旣納稅之後或未能卽行遵出可准其於十二個月内載運出口倘在中國通商口岸購買並非違禁之貨物當出口時祗完出口正稅無庸再納半稅或由此處通商口岸運至别處通商口岸然後裝載出口亦祗照出口正稅完納十三日人載來中國之貨入口時旣納正稅倘三年内不能將貨出脫百聽該商將貨載運出口無庸納出口稅此貨如係整件未經分拆者由該商繳回入口時所領完稅執照卽將已完之入口稅一概發還十四中國在各通商口岸設立貨倉准日本人及各國商人將運到之貨暫存倉内俟完稅後始行起回十五日本來華之船隻可容一百五十墩以上者每墩納船鈔銀四錢可容一百五十墩以下者每墩納船鈔銀一錢該船到埠僅歴四十八點鐘未經開艙隨卽駛往别處則船鈔無庸照納各船旣納船鈔之後如欲於四個月内駛往中國别處通商口岸或駛往外國船隻可到之處均免再納船鈔倘該船駛入中國口岸專爲入澳修整並非載貨搭客其應納之鈔亦得豁免日商在中國所用之船艇如係載客帶信及載無稅之貨物亦免鈔費如係載貨之船艇每四個月納船鈔一次每墩計銀一錢日本來華之船隻除徵收船鈔外不能派捕别項稅餉其所納船鈔按照中國相待最優之國不得加多十六日本船隻到中國通商口岸可任其雇帶水人引進港口迨卸貨裝貨及納稅事畢仍可請帶水人指引出口十七日本船如有意外損壞等事可聽其由失 
 
 

Page 3

 
 
事處駛至中國最近之港口入澳修理其貨稅及船鈔概免交納或將貨物提至岸上則由中國稅關照管倘有船隻在中國海面擱淺觸礁等事中國官卽派人往救搭客貨物救因之人加以優待或酌給盤費載至最近之日本領事署如中國商船有遇以上各事日本官亦照以上所言一體優待十八日本船只到中國口岸須聽中國官設法稽查走私等事以顧餉源十九如有日本船隻在中國海面遇盜刼等事此係中國官專責宜代爲緝賊追贓二十日本人在中國地方有官訟等事歸回日本領事審訊或日本人互控或由别國人告發中國官概不沾理廿一中國官民或因錢債案控告日本人並及在中國之物業此案仍歸日本官審結日本官民或在中國控告華人錢債物業等事應聽中國官審結廿二日本人如在中國犯事委屬罪無可逭仍歸日本官審判按日本例辦理中國人在中國地方與日本人閙事應由中國官審判按中國例辦理廿三中國人如有拖欠日商帳項或煽騙日商財物卽由中國官拘獲其人勒令如數抵償如有日本人拖欠煽騙華商財物日本官亦拘獲其人秉公辦理廿四日本人在中國犯事及欠債等情逃入中國内地無論躱匿華人屋内或在渡船日本領事請將其人交還卽由中國官飭差拿獲移解歸案如有中國人犯事欠債等情逃入日人住屋或在日人船内中國官請將其人交回日本官亦遵照辦理廿五此約訂定後日本官民所沾利益悉遵約内條欵施行别國人現在中國所得之利益或將來中國准給别國之利益日本人亦一律均沾廿六此約自互換之日起以遵行十年爲期如欲更改稅則及通商條欵可由兩國妥商辦理如滿期六個月兩國皆不欲更改則彼此簽押再行十年廿七此約互換後中日兩國俱遵照施行並無異議或此約章間有疎忽之處卽按照中國與泰西各國向來訂定之和約一律施行廿八此約用中日英三國文安繕成互換將來如有爭執當以英文爲正廿九此約繕呈中國大皇帝日本大皇帝准行後限三個月内互換光緒二十二年六月十一日明治二十九年七月廿一日中國全權大臣張蔭桓日本全權大臣林董仝簽押 
[潯陽試事]  
　　九江采訪友人云尹西庚太守考試闔郡文童於本月十二日終覆點名給卷後命作四小講題曰善人也仁人也惠人也信人也及謄政交卷畢設席欵之面命耳提務極詳盡旋於十三日頒發正案所取前列開列左方德化萬鴻磐史濟榛馮藻蔡懋星魏調元陶輔舜周煥勳史鳴球余澤　張銘鼎德安桂金粟劉紹向桂正清萬景澄胡炳煜鍾體心陳東生桂克家曾唯張景瀚瑞昌黄士森談經濟羊饒清談雲漢吳士甲吳祖泰潘文會王之臣王毓藻何雁題胡口周宅岐楊毓崑葉含芬彭澤融王鶴亭曹捧日曹敬修楊元銳周青蓮李郁文彭澤劉維周歐陽文翰汪華炬周家榖饒德樞洪煦仁汪鳴遠歐陽達王馨李鴻謀 
[上海官塲]  
　　四川川東道任逢辛觀察錫汾日昨有洋務要公命駕至道轅邀同道轅繙譯胡醴元司馬聨輿至英領事公館拜謁移時始出○新道憲目鏡宇觀察昨日午後鐘鳴二下排齊儀仗呵殿出城拜謁法領事面商要公○大挑縣徐希甫大令本懿管解山西歸還洋欵於日昨蒞申入城謁見吕觀察傳見後禀知一切辭出赴各署拜客○松江府陳蓉曙太尊日前蒞申擬附輪赴金陵等情已誌報簡太尊日昨命駕進城赴道轅謁見旋往本城紳宦前署陜西布政司王竹鷗方伯府第投刺入謁後又至各署辭行定於今明日有長江輪船出口卽乘往金陵○五品銜候選大理寺評事管君廷禧日昨詣道轅拜謁吕觀察飭丁擋駕○新署常鎭通海道曾經郛觀察内熙前日蒞申兹聞觀察定於廿六日乘官舫至吳門面謁各憲禀商要公○新簡蘇松太道總辦製造局劉康侯觀察日前至寗謁見省憲本埠官塲探悉觀察將次回申道轅護勇等遂往碼頭伺候黄大令亦飭辦差丁役前往照料 
[閨閣開筵]  
　　上海縣黄大令之三公子日前完娶其外姑李太夫人亦因送女來滬昨日大令夫人折柬迎請至署讌飲瓊筵坐花羽觴醉月烹麟炙鳳水陸畢陳比歡飲而散大令夫人恭送魚軒致聲珍重而别 
[西商圑操]  
　　昨日午後三點鐘時寓滬西商圑練勇丁齊集虹口捕房排隊往英界跑馬塲會操有砲隊馬隊洋槍隊合計約三百餘名西人不忘武備於此可見宜乎於軍旅之事獨出冠時也 
[准建殯房]  
　　前者文生唐斯盛等各善士捐資在西門外二十五保四圖鄉僻地方購地建造申左誼園殯房以便同鄉寄櫬禀請上海縣黄大令給示曉諭大令念係義舉因卽出示給諭正擬鳩工庀材詎有圖中玩民徐蘭洲待聨名禀縣略稱附近居民恐受屍污自氣請爲禁止等情大令因飭暫停開工派差倪耀協保往查旋查得該處與民居相離甚遠實無關碍情形繪圖禀覆經大令批示謂旣無妨碍著該董等赶緊開工一面照會四圖董事周雲峯傳諭各鄉民勿再阻撓違卽重辦并諭飭四圖地保照料彈壓如有鄉民恃蠻准卽禀究 
[請籌局欵]  
　　城内外一切街巷垃圾向同工程清道局管理委員袁嘯竹二尹經理此亦已多時日昨袁二尹趨赴道轅禀見吕觀察詢問一切知向章尙有查街武弁一名稽察勤惰後以經費不敷因卽裁撤道憲於二尹去後卽委嚴外委前往每月薪水十六兩袁君通盤籌算以經費所入不敷所出擬將竭蹶情形禀明吕觀察請另撥欵以便支用未知道憲當以何項公欵撥入該局也 
[鬩牆肇禍]  
　　浦左爛泥渡人殷姓昆季卜居於裏虹口昨晨未知何故忽操同室之戈季我全全以鬱抑難伸暗購阿芙蓉膏背人吞服家入察其形色有異而雇人舁送同仁醫院求治經醫生灌以嘔樂得以一吐而愈亦云幸矣 
[機匠軋傷]  
　　寗波人項鴻順向業鐵工現在愓樹浦華新紡紗廠司理機器昨日上午正在工作之際偶一疏虞忽被機器捲住髮辫一轉瞬間頭皮隨髮脫落手臂亦因軋傷經人舁至同仁醫院求治雖無性命之虞然受創已甚想未能卽日告痊也 
[宜春帖子詞]  
　　去年倡婦趙宜春曾就英租界尙仁里人開媱舍效摩登伽故事聲名藉甚問鼎者頗不乏人旋與金姓客交驩矢以白頭竟爾杜門謝客金遂納諸金屋朝歡暮樂幾如漢武之得阿嬌顧趙倡淫賤性成不安於室金自顧昂藏七尺不願戴上緑頭巾遂效萬大之遣柳枝西燕東勞不復顧問趙倡移居六馬路彤德里另與王姓子有私握雨携雲非伊朝夕迷杳洞裏樂以忘憂任牀頭人獨對孤燈不復念及微時故劍矣事將匝月從未歸家前晚其父前往偵尋王姓子恐受父譴呵急踰後牆而逸而父方候在外家人忽報曰少爺已回家高臥矣其父無奈跌足而去趙倡自王姓子去後疑係鄰人通風所致喃喃毒詈幾如紫燕之駡東風鄰人無可較量置之而已次日王又率同家人至趙倡家擁上妝樓粉盝脂籨肆行搗毁趙倡愈思愈憤竟不欲生設詞遣其母及侍婢出門引繩自縊適王姓子遣車夫取衣物叩門良久家無應者心知有異向比鄰借竹梯由外垣入見趙倡氣尙未絶立卽開門而出延醫救治得以之死而生而玉萃花蔫已無復向日之嬌羞嬝娜　知王九子聞之其亦倍生憐惜否也 
[法廨瑣案]  
　　南通州麥邊洋行洋篷主殷正元來滬假寓吉祥街金裕興客棧適前夥陶玉高卽陶大改名李金山與劉寳林同寓該棧陶大私刊圖章掛失贖當爲棧主察出擬送捕房究辦殷代擔保罰出酒筵二席其事遂寢越日法包探拘獲長江扒竊吳尙榮供出陶劉牽涉殷正元到案勒限著交陶大正在查辦此案忽接安徽南陵縣來文以劉寳林係夥刼渠魁該縣嚴緝未獲請移解歸案辦理鄭大令接閱來文嚴追交案不意陶大自投羅網前日乘太古鄱陽輪船中途竊取搭客銀牌三枚被該船帳房查獲抵滬後交法包探帶入捕房昨禮拜六堂期解訊失主季耀廷投稱冋在蕪湖爲首飾生意鑄成銀牌三枚附鄱陽輪船來滬中途被竊業已人贓並獲尙少一枚計重一百十八兩一錢現寓同茂客棧擬將此銀倩爐坊提出金子再鑄銀牌質之陶玉高卽陶大供與毛瞎子同來毛己在通州登岸此銀毛托小的代藏尙少一塊亦在毛處包探 
 
 

Page 4

 
 
又將起獲之插子刀及當票數張呈電大令謂爾與劉寳林同黨劉現在何處供稱不知去向小的向在殷處爲夥大令命傳殷正元到案指認無訛上海縣捕役投文請將陶大帶回縣署大令准之謂殷曰陶已到案爾之重負可釋矣殷叩謝退出季耀廷著具領狀覓本租界保人准領原贓○兇犯夏雲祥向在法界開設長豐客棧光緒十七年十二月帮同錢阿桂毆斃葉順昌報經前任上海縣袁大令騐明拘到錢阿桂林鏡心范惠如三人迭次研訊同供實係夏雲祥毆斃案懸日久因正兇未獲咨部展限在案夏神通廣大去年揑名王福向原差伸訴與夏同投臺灣某營當勇與日人打仗陣亡以爲此後可保無事來往街衢不料惠如之兄范銀泉以其弟覊禁囹圄非夏到案斷難釋出前晚不動聲色將夏拘送捕房禮拜六堂期解請送縣歸案辦理縣差王长投遞文憑大令與蘭萌君會商之下飭將夏雲祥交該差帶回范叩謝而退○意大利西婦控乾豐成絲廠執事錢點清圖賴工資行凶毆辱經大令提訊押候提到股東陸姓再核昨日堂期嚴澄滄投案禀稱在該廠爲司事該廠由胡少甫與陸姓合開立有合同呈電大令問西婦承接工作年限幾何供稱並非職員經手大令謂合同訂立四年照算需洋七千二百元爲數甚鉅嚴稱西婦自願歇出與本廠辭歇有異今請公斷折價歸償蘭萌君將嚴供轉達西婦聲稱照西例惟有遵照合同並無折扣大令謂照合同每人應給三千六百元本委格外原情酌斷洋二千五百元嚴稱絲廠生意年年虧本求恩减斷况西婦僅做四日不願辭出大令謂業已酌斷無庸多瀆嚴又請提胡少甫到案畫押並請將錢點清先行保出大令准之着於禮拜二投案候核○蔡東橋稱向在輪船爲水手娶天津人劉氏爲媳驀地潛逃在八仙橋尋獲送案請懲劉氏供十六歲家住天津城内太平街隨佼來申僅有一月劉阿五供與蔡爲友在海晏輪船爲飯可船已開駛由蔡托我尋獲求請領回大令飭將劉氏押候查明覆核蔡劉斥退○包張氏控姚朱氏經中借洋一百元圖賴不還大令飭令押繳在案昨日堂期汪祖廷投案禀稱初次借洋五十元托姚朱氏經手迨後又借五十元姚朱氏不在塲歴年所付利息已過於本現在尙少洋廿二元大令以借據爲憑着押候追繳紀同升禀稱被蔡阿五撬門進内竊去衣服質洋十三元贓已吊到送案請訊蔡認竊不諱大令着押候笞責二百板贓還失主○顧增祥禀稱在小東門恊昌魚行爲夥被李阿和竊取鮮魚十餘斤當塲拿獲送究李供向爲魚販因論價不合誣指爲竊大令著將原被一併押候查明再核○包探禀稱潘阿五卽栗子阿五前充探夥辭歇挾嫌囑登日報誣指探夥得賄已向原主問明並無其事送案請懲質之阿五供並未囑登大令著押候飭探問明再核○竊犯秦阿林飭送上海縣備文遞回丹徒縣原籍○兇犯左福林飭送上海縣發入改過所監禁 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[]  
　　山　人王　　縣欽此孫成魯等前晚行經滬　萃豐碼頭在天元米店門首小使店主皇甫裕生冋之斥逐王等大肆咆哮　　　毆嗣斷店主　　十六年巡防中局局員李二尹提　皇甫裕先　　前　　金虎等同供晚間不能辯認所致店主山來唾駡因而口　小的　並　行兇求宥二尹令　孫欽其戒責一百下具安分結驅出十六鋪不准逗遥滋擾○昨報紀開設木作之黄及　因　欠房租四十　千繼房去屢催延約不付前日控諸十六鋪中局亦經李二尹提訊限令十月底先繳洋十元十一月杪續繳洋十元其餘限於年終繳清　　濮杏春保去逾期　於濮是問令具　限結斥退○本邑南市自久大碼頭迤邐而南沿浦灘一帶馬路未經勤築之處　　　　　地皆有江北客民就灘邊隙地茅茨一椽藉作容膝之所又或一葉扁舟容塡溶内約一處竟有十餘户大都鳩形鵠面並無百里奚之扊　可炊亦苦矣　刻下馬路工程近在咫尺前經工程局朱森庭明府帶領差甲人等一再驅逐限日清理　址奈若輩均恃貧窮雖有官諭　　可空見慣昨日午後明府又帶下差行經新泰碼頭見有甲乙二户依然棲止地甲上前斥逐反敢持蠻明府大怒命提甲乙就街心各重笞二　攸限令卽日遷除如違重責 
[英界公堂瑣案]  
　　包探沈金隆禀稱竹工蔡招生生有一女年甫五齡字曰阿毛愛之如掌上珠懷中玉焉　　紀　失去尋訪無蹤至昨日有粤東某邑人劉吾介所雇車夫張孟郎報稱曾見吳樂山挈一女孩意圖出售由主人購以爲婢言明身價洋銀四十圓旣而詰　女孩知係被人拐出云云捕頭聞報卽遣小的往查兹特傳蔡至案請訊蔡聲訴失孩巔末劉供稱家中欲購婢女張願爲中購得一婢嗣詰知被誘拐出故卽報知捕房阿毛供稱被吳拐出售與粤人家張供稱吳拐女孩之事小的並不知情吳供稱小的向在治下設舊貨攤女孩由友人托售小的惟爲之介紹不敢誘出售錢屠别駕問爾友何人供稱此人現已聞風逃避别駕遂商諸單繙譯官著留候過堂發落阿毛交蔡領去○包探趙銀河　稱賊犯何阿三前曾犯案解請大老爺懲辦甫經釋出又於昨晚蹲伏龍飛馬房門外黑暗處意圖竊物適經小的扭獲是以解案請懲何供稱小的係本邑人並不圖竊叩乞施恩别駕判令笞責一百板管押三禮拜○包探黄四福禀稱賊犯張洪生竊取伊兄張亭生家木質報時鐘二架持往某質鋪質錢小的見其形跡可疑詰出眞情是以解案請究亭生投案領贓洪生供稱小的確曾行竊求沛恩施别駕判令笞責一百板○探孔阿才禀稱四馬路迤西胡家宅一帶爲野雞娼婦之巢窟若輩自甘淫賤往往見人則拉至家中肆意宣淫傾人之槖昨小的行經其處突淫娼吳阿大拉住堅不肯放是以送案請懲阿大供稱小婦人係蘇州府屬甘邑人雖爲皮肉生涯不敢拖拉包探别駕著發交官媒管押三日包探施奎江禀稱昨日義盛米店夥湯梅卿扭孫全培至捕房訴稱被伊騙去白米二石計值洋銀八圓六角今者捕頭遣小的解案請判湯投案中訴前情孫供稱小的曾在治下開設長興飯館與義盛素有往來所有米價洋銀八圓六角本許逐次拔還現忽誣指行騙殊爲不解别駕著交人保出將洋銀付還○包探倪順泉禀稱棍匪譚福堂串同徐其昌自浙江湖州府屬某處誘得民婦一口出售與人旣而徐逃至滬上譚在湖州被人控諸縣署經縣主大老爺管押數月此次得蒙開釋來滬遇徐向之饒舌徐指爲訛詐爭閙不休經小的狗入捕房捕頭令解案請究徐供稱譚所犯之事小的並不知情譚供徐將小的之妻誘去故向理論不敢拆梢别駕著一并遞解湖州請該管地方官嚴加管束○水巡捕唐寳榮禀稱某輪船司機器人程裕生將煤屑傾入蘇州河中有違工部局定章故由小的送請判斷程供稱此種煤屑由小的之夥傾倒實與小的無千别駕判罰洋銀三圓 
[美捕房紀事]  
　　一百三十五號印捕能通華語前日午後在漢壁禮路不知因何拖住東洋車二部向車夫每部索洋三角車夫不得已偕至同興押店解下號衣求質掌櫃者以號衣例不收押却之印捕仍不肯釋放押店主王松山見此情形不忍坐視給以注銀二角而罷時觀者如堵咸抱不平囑車夫投告捕房該押店主願爲見証捕頭准詞昨晨飭包探竇如海將捕解往四馬路巡捕房並傳知押店主王松山並車夫等一千人聽候麥總巡辦理○寗波人董瑞福住居百老匯路福和里樓上以樓下轉租於同鄉李陭寳李繳付房租不甚清楚因是董遂下逐客之令前晚爭論之餘互相兇毆旋經四百五十七號華捕一併拘送捕房捕頭詢悉原由以此事非捕房所應理一併逐出○江北小工秦阿林在某輪船上竊得油純一根當經三百八十號華捕將人贓一併拘獲送入捕房捕頭飭包探石金榮查明確實送廨訊究○積竊朱永祥在某處竊得布衣若干件昨日上午持移至吳淞路意圖脫卸突爲包探張阿五緝獲解入捕房捕頭命押候送廨訊究 
[金陵官報]  
　　十月十二日統領親軍　湘等營新授山西大同鎭劉中恊王城守恊楊銷假叩謝准補知府許寳書辭赴滬公幹開濟兵船李田　清兵船董全才正任上元縣陳公省補用縣劉世　均見○十三且署藩臺　傳見候選同知陳龍昌赴鎭江○十四日翰林院庶吉士李景讓辭行回籍溧水縣殷以恕辭赴任○十五日委署上元縣張貴誠鹽城縣李雋銷　轅發審差均謝委同知黄家珍禀知代理鹽城縣交代清楚新選六合縣嚴豫赴蘇鹽大使詹樹森回揚○十六日上元縣王叩謝飭回本任署鹽城縣本雋辭城守都司劉玉泉專差叩謝禀知奉飭交卸署徐州中營遊擊事務仍回城守都司本任藩轅牌示代理江寗府江淮司巡檢李汝鏞期滿遺缺查有從九品孫鳳鈞又龍江稅課天使吳啓堃調署遺缺掣得從九品朱儀又江寗司巡檢王　齡丁憂遺缺掣得未入流何懋功又高郵州吏目馬英甲病故遺缺掣得分缺先用從九品王慶熙又署甘泉邵伯司巡檢李厚堂期滿遺缺查有主　徐葆昌又代理儀徵舊江司巡檢余樹期滿遺缺製得從九品孫岱又海州高橋司巡檢江奠　繳委遺缺未經歴缺仍用原班其次查有典史黄安吉又碭山典史宋學成病故遺缺掣得巡檢陰毓衡又拿寗縣訓導范鳳藻修墓遺缺查有敎諭高崇文又六合縣訓導武仲彦撤回遺缺查有敎諭顧履祥均堪署理○十七日新授蘇松太道劉麒祥到卸署泰興縣陳守晸到交卸回督轅　示常州營中軍守備宋輯瑞勒休遺缺現准部咨輪用期滿武進士班請補本部堂查有改留兩江期滿武進士殷開第前因隨同赴開在營當差署有勞績咨部註冊過有應補缺出查與例章提前請補在案應卽照案以之請補○十八日新蘇松太道劉正任碭山縣陳守晸均見兩江中營遊擊趙定國辭回廣東委署江都縣童責善到叩謝補昨日署藩臺桂前江寗藩臺瑞均見 
[邗江官報]  
　　十月廿六日龔大令開晉委京餉差○廿七日正任梁垜塲周鹺尹引見回淮奉飭回任分發巡檢陸鹺尉文炳禀到○廿八日某科翰林林太史開謨過揚龔大令解京餉起程分發經歴李鹺尹善徵禀到 
[申報舘協振所經收順直山東廣西湖南賑捐十月十一日至十月二十日止第廿八次清單]  
　　十月十一日不書名减省革菜節省燈燭洋一元病愈子洋二元○十二日勉力愿洋一元○十三日泰康祥銅洋十五元○十四日李月記洋廿元○十五日天南遯叟求病速愈洋廿元○十七日盛澤全盛來周昌林爲先妣沈宜人十週之期追荐洋十元太倉直塘鎭太原王氏洋五元句容老福興來朱槐丞洋五元○十元日越東微雲後人酬愿洋廿元張堰汪恊源來留溪姚氏洋六元○二十日彙昌號銅洋一元小洋三角沈世德堂票元廿兩以上總共收洋九十元零三角　元廿兩銅洋十六元 
 
 
 

Page 11

 
 
[光緒二十二年十月十四日京報全錄]  
　　宫門抄○諭旨一道錄前○湘撫陳一奏查明知府劣跡請查革職永不叙用摺○又奏知府給咨引見緣由片○又奏保舉知縣請准調湘差委片○將軍依奏遴補同知摺○提督宋奏更換管帶員弁片○十月十四日内務府國子監正紅旗值日無引見○雲南總兵何雄輝請訓○吳樹梅謝授侍講恩○彭壽請假十日○阿克東阿溥興各請假十日○文熙鍑照各續假十五日○掌儀司奏十五日祭奉先殿倫貝子行禮○召見軍機何雄輝○○頭品頂戴湖南巡撫臣陳寳箴跪奏爲查明知府信任劣紳舉動乖謬請旨革職永不叙用以肅吏治恭摺仰祈聖鑒事竊臣前因訪聞湖南常德府知府文杰信任劣紳吳慶亭紹摇訛詐聲名甚劣止飭查間據武陵縣職員戴翼誠及生員唐兆爾各以文杰藉端科罰因案索賄等情具控據岳常灃道揭報由藩臬兩司轉詳請叅當經臣　片奏請革審旋准吏部咨光緒二十二年四月十九日奉上諭陳寳箴奏知府因案被控請革職審辦等語湖南常德府知府文杰信任劣紳招摇訛詐聲名甚劣並藉端苛罰因案索賄情事文杰著先行革職交陳寳箴督同藩臬兩司提集人證審明擬辦該部知道欽此咨行到臣當卽欽遵行司提審兹據湖南布政使何樞按察使桂中行委提人卷查訊緣文杰在常德府知府任内與武陵縣油行經紀報捐同知職銜之吳慶亭卽吳金棠交好派令充育嬰堂首事吳慶亭遂在外誇耀倚勢凌人以致物議　騰人皆側目行是戴翼誠等之祖父與土商集資設立公所購木製棺平價出售以便貧民買用名曰壽備堂其堂其與府署後隙地毗連因用水籬間隔光緒二十一年五月　該堂首事因欲預防賊盜將木籬折卸改建甎牆先未赴府禀知文杰　其侵佔官基親往詰問勒令拆毁甎牆仍樹木離尙未完工復因瞥見該堂雇工鄧華廷倪心友由籬缺走出立卽拘案笞責又有武陵縣生員報捐訓　之唐兆蘭因挾妓飲酒被人控告文杰提案訊究適土娼梁慶姑之夫王遇樓赴武陵縣具控文杰隨將唐兆蘭發縣審辦維時郡城育嬰堂房屋朽壞德山書院膏火亦有不敷文杰籌措捐欵修理擴充卽諭令籌備堂首事裴守元等捐錢五百串作修理育嬰堂大廳等項之用由吳慶亭經收支用並諭令唐兆蘭捐錢一千串作德山書院膏火經費戴翼誠唐兆蘭各以文杰勒毁甎奬笞責雇工及一經控告立卽親提訊究擬係借事立威以便脅制書捐並因吳慶亭素行不端疑有慫恿情弊各自具詞控告兹經提省查訊文杰堅供實因籌備堂首事建造甎牆先未禀明勒令拆毁並因唐兆蘭被控提訊復另因育嬰堂　院需費飭令捐助並非因案科罰婪贓入已等情會詳前來臣查文杰籌捐育嬰堂曁德山書院經費並不諭委正紳妥爲勸募輒於勒毁甎牆於提訊控案之際飭捐鉅欵雖據堅供委無藉案科罰及婪贓入已情事究屬迹涉嫌疑情近抑勒且文杰在任有年暱比匪人聲名甚劣相應請旨將湖南常德府知府文杰革職永不叙用吳慶亭卽吳金棠以市儈報捐職銜交結官長多招物議應請斥革追繳執照咨銷仍交地方官嚴回管束戴翼誠唐兆蘭等懷疑控告尙屬有因均請免其置議唐兆蘭被控挾披飲酒與現被玉遇樓控告之案查係一釁相因由司訊明另行詳辦是否有當理合會同湖廣總督臣張之洞恭摺具陳伏乞皇上聖鑒訓示謹奏奉硃批另有旨欽此○○陳寳箴片再軍機處存記湖南候補知府裕慶由正黄旗漢軍監生以軍功遞保分省補用知府簽掣湖南光緒七年十月到省歴署常德永順等府知府灃州直隷州知州兼護理岳常灃道前撫臣卞寳第以該員勤明精細有守有爲附片奏保恭奉硃批著交軍機處存記二十一年六月前撫臣吳大澂委署長沙府事以該員才職明通堪備循良之選隨　明保併請交卸長沙府篆務送部引見八月初五日奉硃批裕慶著交部帶領引見欽此本年七月交卸署長沙府篆務據布政使何樞詳請給咨送部引見前來臣查該員才識練逹肆應多能辦事不辭勞瘁歴署各缺措置裕如除給咨送部引見外爲此附片具陳伏乞聖鑒謹奏奉硃批吏部知道欽此○○陳寳箴片再臣維親民之官無過於州縣州縣得人則民無不安事無不舉政治之原風俗之本皆出於此故得人才實能勝任州縣稱職無愧者洵爲難能而可貴兹查有揀發浙江補用知縣關棠湖北舉人植品清端學誠堅卓由内閣中書改就知縣李見荃河南人樸誠果毅究習時務棟選知縣王士傑河南舉人性情篤實操行不苟揀選知縣謝鍾英江蘇舉人强毅耐勞講求有用之學揀選知縣賀國昌江西舉人素履端潔才識精詳以上五員才具有高下學術有同異安皆吉趨向上不安流俗加以閱歴擴充或目前堪備循能之選異日冀成遠大之才合無仰祈天恩飭下各該省督撫臣給咨送部引　量子錄用伏候聖裁抑臣更有請者湖南近年吏治漸形廢弛需才甚急又兼釐務礦務在在均須整理不免時有乏才之慮關棠等五員均係知縣本班如蒙聖恩准其以知縣用發往湘省可否俯念湖南正在興辦各務之時一併發交微臣量才行用出自逾格鴻施倘該員等天省後名實不符初終異轍臣自當隨時懲儆斷不敢稍存廻護上負聖慈臣爲治理得人起見謹冐昧上陳伏乞聖鑒訓示謹奏奉硃批關棠等均著發往湖南父陳寳箴差遣委用吏部知道欽此○○奴才依克唐阿松林跪奏爲遴員改補要缺同知以資治理恭摺仰祈聖鑒事竊照前署遼陽州知州正任鳳凰直隷廳同知除慶璋奉旨簡放甘肅慶陽府知府所遺鳳凰廳同知一缺前經奴才　請以新民廳撫民同知馬宗武調補旋准吏部咨以該員試俸未滿且鳳凰廳同知新民廳同知同係衝繁難題調三項要缺核與請調之例不符等因議駁光緒二十二年三月初八日具奏奉旨依議欽此欽遵行令另行揀選等因自應遵照另行揀員請補查該廳地處陲邊界連朝鮮管轄一州二縣及自理地面刑名錢榖事宜且時有東邊道發審案件政務殷繁非老成練達熟悉情形之員難期勝任查奉天並無記名分發及卓異應升同知而現任同知内多係缺項相同無可揀調自應於勞績保升人員内揀員請補奴才等逐加遴選查有候補同知現署懷仁縣本任安東縣知縣徐本愚年五十歲浙江湖州府德清縣人由監生報捐縣丞分省補用投効奉天軍營因擒獲馬賊案内奏保以本班留於奉天補用光緒六年七月二十二日奉旨著照所請欽此七年十一月初六日騐看到省十一年因擒獲馬賊案内奏保俟補缺後以知縣用是年十月二十日奉旨依議欽此十三年復因歴次拿獲首要馬賊出力案内奏保俟歸知縣班後加同知銜是年八月二十三日奉旨依議欽此旋經請補通化縣柳樹河縣丞奉准部覆十四年遵例以知縣請咨赴部是年四月初七日經吏部帶領引見奉旨奉天候補知縣徐本愚著照例用欽此在部領照是年六月初八日旋省十五年四月在部報捐離縣丞任仍歸知縣班補用一年期滿甄别十六年閏二月因籌捐奉天賑務核奬花翎十七年三月因拿獲馬賊出力案内奏保詮俟補缺後以同知用經部核准覆奏是年八月十八日奉旨依議欽此十九年七月請補安東縣知縣經部核准二十年二月初九日抵安東縣任九月調署鐵嶺縣交卸十一月初一日至鐵嶺縣任二十一年九月二十八日交卸是年十二月初九日委署懷仁縣知縣到任該員年力富强勤於吏治以之請補鳳凰直隷廳同知洵堪勝任雖歴俸尙未期滿惟奉省州縣多已更補歴俸已滿者鮮有其人不得不於勞績保舉人員内請補該員係勞績保舉應補人員正署知縣各任内並無應行叅罰降調處分核與定例相符合無仰懇天恩俯念邊缺緊要准以候補同知正任安東縣現署懷仁縣知縣徐本愚補授鳳凰直隷廳同知實於地方有裨如蒙俞允俟奉准部覆循例給咨送部引見所遺安東縣知縣係繁疲難沿邊要缺例應由外揀補容奴才等另行請補謹恭摺具陳伏乞皇上聖鑒敕部核議施行謹奏奉硃批吏部議奏欽此○○宋慶片再各省防營更換管帶員弁前於光緒十五年欽奉諭旨飭令隨時奏聞等因歴經欽遵在案兹查管帶新毅右軍左營都司李心密請假修墓所遺營務以分省試用縣丞徐州森接帶又管帶新毅右軍後營都司王德勝請咨歸標所遺營務以拔補把總盧得勝接帶又管帶毅後車奇字後營副將銜遊擊羅文成請假修墓所遺營務以補用副將袁洪業接帶仍　　　　處　分激飭遵外理合附片陳明伏乞聖鑒敕部查照謹奏奉硃批兵部知道欽此 
 
 

Page 12

 
 
[光緒二十二年二月十五日京報全錄]  
　　宫門抄○　旨三道錄前○皖撫福奏保奬測繪輿圖出力員紳摺○又奏調署知州片○又奏知縣留省學習片○署河督任奏節交霜降黄河安瀾摺○陜學政趙奏報全省歲科試守竣摺○又奏增設霅院情形片○大臣文奏巡查後龍火道地方安謐情形并回署日期摺○皖撫福奏調署知縣片○又奏甄别知州片○湘撫陳奏甄别知縣片○十月十五日理藩院鑾儀衞光祿寺鑲白旗值日兵部引見十八名○　貝子松安各假滿請安○江南總兵劉青煦請訓○岫巖城守尉崇恩請訓○召見軍機劉青煦崇恩○○尙書銜安徽巡撫奴才福潤跪奏爲查明安徽省測縖輿圖出力員紳遵旨擇尤保奬以昭激勸恭摺仰祈聖鑒事竊查安徽省遵會典館咨行欽定輿圖　式測繪通省總分各圖並續行章程表格實測天度經緯分别紀說列表遴派提調總　各員招選熟諳測算繪畫兼通文藝紳士繪成圖七十四幅撰成表說七十四篇呈由奴才覆核送館騐收於光緒二十一年十一月具摺奏報聲明仿用西法測繪加詳出力員紳請援案擇尤保凝歛奉硃批著照所請該衙門知道欽此查輿圖所繫至重所用甚龐國家施政行師咸資考證此次重修會典館奴才於繪畫事宣頒式定章立法極爲精詳辦理尤宜審愼安徽省幅員遼闊固　數千里間水道山程紓回錯雜但就地盤測量不准沿襲舊圖　須叅泰四確賓已爲不易加以實測天度經緯分秒微茫在能推算無差方與地面脗合其撰說叙表亦須愽稽檔籍　切現圖考訂詳明方堪徵倍提調總纂各員督同格致紳士分任其事時閱數年不憚冉四惟求愼之又愼由草創而定眞本數易稿而　告成其依法測繪情形及在事出力員紳銜名前經奏咨立案該員紳等或頻年數涉　署衝寒或濡毫搆思鈎心鬥角迨　測明算准繪就算成圖幅計里開方以地合天並無差忒表說條分縷晰考古證今均能　核旣蒙恩准酌保甄錄微勞奴才現復詳細確查不敢稍涉冐濫擇其尤爲出力者飭取履歴按照尋常勞績酌擬保奬十一員名開列清單恭呈御覽仰懇天恩俯准照擬給奬以昭激勸除履歴咨部查核外理合恭摺具陳伏乞皇上聖鑒訓示謹奏奉硃批更部議奏單併發欽此○○福潤片再署廣德直隷州知州錢文驥現經調省另有要差所遺員缺應卽遴員接署以專責成兹查有懷寧縣知縣吳雲濤操守謹飭練達明通堪以調署據藩臬兩司會詳前來除檄飭遵照外謹會同兩江總督臣劉坤一附片具奏伏乞聖鑒再該員本任内並無承緝已起四叅案件全併陳明謹奏奉硃批吏部知道欽此○○福潤片再新選婺源縣知縣方永昺業經到省繳憑應卽飭赴新任惟查　源縣正值清查田畝開辦伊始事務殷繁未便遽易生手擬令該員方永昺暫行留省學習藉資歴練仍俟數月後情形熟悉再行檄飭赴任以重職守據藩臬兩司會詳前來除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○頭品頂戴署理河東河道總督臣任道鎔跪奏爲節交霜降黄河南北兩岸普慶安瀾恭摺馳陳仰慰聖懷事竊照黄河兩岸七廳河勢工程情形自交伏至白露節經臣隨時奏報在案迨交白露節以後仍據各廳續報河水陡長數次所幸溜勢循順東趨臨黄掃壩各工間有被淄趨刷以致形勢卑矮者均經兩道督率廳營委員相機隨蟄廂抛分投加築高整兹於九月十七日節交霜降兩岸工程一律修守平隱仰賴聖恩洪福河神默佑得以普慶安瀾臣欣幸之餘倍深懍惕當卽率屬恭詣省城大王將軍各　先行虔誠祀謝以　神庥所有辦工尤爲出力各員臣分别存記俟兩屆安瀾照章請旨彙奬河南布政使額勒精額籌濟工需力顧大局開歸道陸襄鉞河北道岑春榮均能洞悉機宜有裨河務臣深獲指臂之助合無仰懇天恩俯准將額勒精額陸襄鉞　春榮均交部從優　叙以示鼓勵出自鴻慈逾格除飭取該司道等履歴照例咨部外臣現仍督率道廳照常修守並籌辦來歲工儲斷不敢以節逾霜清稍萌鬆懈所有霜降安瀾緣由理合循例會同河南撫臣劉樹堂恭摺由驛馳陳仰慰聖懷伏乞皇上睿鑒訓示謹奏奉硃批另有旨欽此○○陜西學政臣趙惟熙跪奏爲恭報陜西全省歲科各試一律完竣仰祈聖鑒事竊臣於本年三月二十二日已將歲科並試奏奉硃批知道了欽此旋於四月初一日舉行西安科試次及同州次乾州並調考邠州次鳳翔均循例取士如額至八月十四日各屬一律試畢遂回三原駐署應試人數不减歲試各屬士習素稱馴謹卽間有槍替等弊經臣於歲考時嚴爲整賴咸知懷刑自愛臣尤不敢以弊端已杜稍涉疎忽按臨所及仍督飭提調各官認眞稽查臣終日坐堂加意防問士子尙能恪守塲規各棚均稱安靜現計通省七府五州歲科各試一律完竣至各屬文風以西安同州漢中興安爲最優鳳翔榆林綏德乾州商州則互有短長邠州延安酈州地瘠民貧文風亦覺稍遜臣每於發落時朂以敦品勵行講求有用實學聰穎者多能領悟間試以時務算術亦頗有中肯醫者前四川學政臣張之洞所著輶軒語一書於士子立品讀書之法類别條分至爲詳備臣捐資刊印其間於陜省士習有關係者增附於每條之後分給各學諸生俾得身體力行蔚爲恃達之才以期仰副聖主教士育才之至意所有陜西全省歲科各試一律完竣情形謹繕摺具奏再臣經　地方夏間麥收豐稔六月稍形亢　旋卽得雨深透秋稼尙無損傷民情均極安　堪以上慰宸厪全併陳明伏乞皇上聖鑒謹奏奉硃批知道了欽此○○趙惟　片再臣前會同護理陜西巡撫臣張汝梅奏請建創格致竇學書院各摺片奉硃批着照所請該部知道欽此臣現在試事已畢署中日行公件無多擬卽專心辦理此事所有籌欵各節隨時商同撫臣斟酌行之又宏道味經兩書院亦係學政專管他陜人材多出於此臣萬不敢以公事屆竣稍耽安逸纒期盡一分心收一分效　於皇上旁求俊彦之意不無稍裨于萬一謹附片陳明伏乞聖鑒謹奏奉硃批知道了欽此○○奴才文瑞跪奏爲敬陳　查後龍火道地方安謐情形並回署日期恭摺奏聞仰祈聖鑒事竊奴才於本年九月初一日具奏查外火道起程日期一摺於初八日接到原摺奉硃批知道了欽此奴才卽於初四日自署起程由鮎魚關　窪老廠溝窄道子版峪嶺黑峪關曹家路吉　營牆子路鎭羅關將軍關黄崖關青山嶺黄花山一帶營汛週歷查看後龍風水樹林蕃茂地方安謐所有火道共計三百餘里寛二十丈經過營汛芟割打掃一律潔凈對面紅樁安置整齊大小醫汛防守弁兵亦俱足額并各該汛官弁不時認眞巡　勿稍疏懈奴才巡畢於本月十二日回署其内火道距署較近仍當隨時前往巡查俾昭愼重謹將巡查　後龍火道地方安謐情形并回署日期恭摺具奏伏乞皇上聖鑒謹奏奉硃批知道了欽此○○福潤片再懷寧縣知縣吳雲　現經調署廣德直隷州篆務所遺懷寗縣係省會首邑政務殷繁必須精明幹練之員方足以資治理　查有本任宣城縣知縣陳兆發才長心細　事精詳堪以調署該員本任内並無承緝已起四叅案件據藩臬兩司會詳前來除批飭遵照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○福潤片再勞　保舉候補直隷州州縣均應於到省一年後察看考核奏明分别　　補用歴經循辭在案兹查有候補直隷州知州陳先覲自光緒二十一年八月十二日到省之日起扣至二十二年八月十二日止試看一年期滿又　補知州彭名保自光緒二十一年八月初九到省之日起扣至二十二年八月初九日止試看一年期滿均應照例　别據藩臬兩司先後會詳請奏前來臣復查得該員陳先覲年富才明安詳謹飭該員彭我保才具開展勤敏有爲均堪以繁缺　省補用除咨部查照外謹會同兩江督臣劉坤一附片具陳伏乞聖鑒謹奏奉硃批吏部知道欽此○○陳寳箴片再查定例道府州縣保　候補班人員予限一年察看甄别等因歴經遵辦在案　　行議補知縣王　珍年三十八歲係安徽　歲縣人於光緒二十一年七月初九日到省扣至二十二年七月初九日一年期　　　　　　　　　　臬司桂中　　詳前　臣詳加　署該員王國珍年力强壯才具明隱堪以留省照例補用除將詳細履歴咨送　　　　　　　　　者　張之　　片具陳伏乞聖鑒謹奏奉硃批吏部知道欽此 
　　　　　　　　　　　　　　　　　　　　　　　　　　　　 
 
