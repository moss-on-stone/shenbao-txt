# 1906 - 236 - 4911986

 

Page 1

 
 
   
 
 

Page 2

 
 
[論政府會議選舉法（續）]  
　　（二）確定資格。自後魏崔亮創停年之格後。之任官者。均以循資按格爲務。馴至不肖升庸。高才沈滯。故資格二字遂。爲吾國言治者所詬。病然選舉資格乃。選舉權之謂就。法理上言之。則爲投票之權利。其與吾國之所謂。依資入選者固。有問也立憲國選舉資格。大别有四一年齡。（英二十一歲。德二十五歲。普二十四歲。法與美二十一歲。澳二十五歲。日本二十五歲以上）以成丁者爲合格。其未成丁年者識力未富。無完全之自主權。故不與焉。二身品（大致以敎育爲準英意西班牙凡有一定之學歴。雖財産有缺點者亦。得有選舉資格等類）以有學行者爲合格。其刑餘罪人與喪心病狂者。無完全之國民權。故不與焉。三國籍以本國人民爲合格。凡外國人雖居于此國。無此國之國民權亦不與焉四産業（如日本地方制制限選舉法凡納地租十元或納直接稅十元以上者或併營業稅所得稅共成十元者皆有選舉權）以納稅者爲合格其極貧且賤者。雖有國民權自主權。然不得千與政治。故無選舉人之資格也。以上四者。皆爲各國通行之制限。我國當豫備立憲時。旣不能用普通選舉必。出於制限選舉斷。斷然也。論者或以國民程度未至資格不合爲言。不知程度。幼稚未能合乎選。舉員被選舉員之資格在。今日固無可爲。諱然以大勢所趨各。處人士之稍負資望明白事理者已。漸有法律觀念。起而任分治地方之事能。於其間選舉數人講。習法政授。以必要之知識則。亦未始不可救一時之急用。而樹將來之影楔如。必待敎育普及資格完備。而後有議會之搆造豈。有合於豫備之理乎 
　　（三）採用方法選舉議員之方法。厥類甚顆一一舉之。或不適于吾國之用。但就今日幼稚之程度。槪略言之亦有足以供種種之考案者。一小區用單選法大。區用複選法也單選法爲直接選舉由國中有選舉權者選之。行之小區而意志可以自由複選法爲間接選舉。由國中有若何資格者選選舉人。再由選舉人複選議員。小區對于大區。往往無鑒識人物之能力必由第二選舉人選舉之。乃無不當之弊。分别而採用之則。前所謂大小區之弊夫亦可以稍袪矣一連名投票。不如單名投票之無弊也。運名投。票利於大政。黨極不利於小政黨。故各國選舉制度多已廢棄不用。至單名投票。其於黨派人數相差遠甚者。則有副記（票中正記一人姓氏副記一人姓氏如以五百票當選而正記之人已有八百票而以其餘數割歸副記之人而副記之人或已滿三百票當選）讓與（副記略同）名簿投票諸法以補救之固足以減殺多數黨派之優勢而逹少數代表之意見者也。雖然議法。匪難。用法爲難。以今日之程度。人民義務不明。或放棄選。舉之權利。智識不足。或因受賄被逼。失其選舉之本意。此則最爲可慮耳。嗚呼由前之說。凡國家初行憲政時。人民多蹈放棄之病若行之漸久。權利日明。可决其萬無此習。由後之說。雖在立。憲名國。國民程度已至。猶不能無受賄被逼情弊。是在道德敎育之言以漸漬心理。轉移風氣而已。又烏能以因噎廢食。置民會公選法於不講或。 
　　如上所舉。均於敎育政治諸端。大有關係。初非虚擬一選舉之辦法。而卽能見效者也苟使殫精竭慮。汲汲準備。數年以後。議會之規模。漸能捔具。而憲法始有實行之望也。故樂得而論列之。 
[東報諷言中國之懼俄]  
　　東報北京訪事電稱中國之懼俄國如遇妖魔無可療治即以在北滿洲設立稅開一事而論已可槪見英美之人皆謂營口海關應當除去倫敦泰晤士報北京訪事瑪禮孫博士已兩次電告泰晤士報贊成此議譯文匯報 
[日本議定在奉天開博覽會]  
　　日本泰晤士報云日本東京大阪兩處商會總書記員决定奉天博覽會以今年西十一月起至明年西正月三十一號止爲開會之期以後卽將會場改爲博物院原擬請華商運貨往賽一節已作罷論關東民政局願捐助該會建設會塲之經費譯文匯報 
[英人在熱河爲人謀斃]  
　　初十日天津電云有一英人名威爾斯前曾受傭於中國開平礦務公司在唐山礦廠執役現在蒙古熱河左近地方信義洋行之礦山辦事忽爲人暗中謀斃譯文匯報 
[西報對於西江盜案之議論]  
　　大阪東報載倫敦電云泰晤士報北京訪事瑪禮孫博士致函該報函内言英輪在西江遇盜凡英人所遭之損失英國應向中國索賠泰晤士報評議博士之信函謂英國應增加中國沿海之海軍兵力云譯文滙報 
[天津俄領事被暴徒槍傷要害]  
　　初十日天津電云今日有一承攬俄國租界工程之俄人名黎文斯基者與俄領事雷白諦君會晤談論付欵事正在彼此爭辯時黎文斯基忽出手槍向俄領事轟放連發四響一彈貫入腹際俄領事傷勢甚重黎文斯基業已被捕其人恐有瘋病譯字林報初十日天津電云今日駐津俄領事在領事衙門内遭俄國僑民名黎文斯基者槍擊 
 
 
 

Page 3

 
 
俄領事之傷頗爲危險黎文斯基已被捕譯文滙報 
[外務部咨贛撫文（爲德國議員游歷事）]  
　　爲咨會事接德署使葛照稱本國議院中議員舉人白阿允貝克阿卑蘭德李兆滿盧喀斯李盤豪瓦勞等七員來亞東亞絀亞游歷准華歷七月初一日到香港十七日由上海往長江請飭沿途地方官照約保護從優接待等語按白阿允等七員在德國最有權力之員此行專爲攷察要政於中德兩國交誼攸關必須從優接待以敦睦誼爲此咨照貴撫部院請煩查照届時辦理可也（石） 
[匪人謀毁鐵路派兵保護蘇州]  
　　蘇州至上海道經崑山之鐵路近有匪徒多入自稱航船幫聚衆滋事初八日將亂石堆置路中攔阻火車旋哄刦附近某某等數鄕民家携贓强乘火車而去事後經崑山縣寶大令電告蘇撫陳中丞立派常備軍某管帶率隊至崑山一帶分駐防堵（且） 
[京漢鐵路已照舊開車]  
　　十一日字林報云本館得悉京漢鐵路於今日照舊開車運貨搭客 
[紀商會總理侵佔學基毆傷敎習事蕪湖]  
　　蕪湖商會總理李仲絜觀察近因襄垣小學堂購買基地一方爲建造齋舍之用業經禀縣立案乃李始則勾串遊民黄姓私行盜賣逕行扞界繼則率領家丁將學堂石界毁去現又私行動工擅將學基用土塡鎭作爲已業經學堂董事周佐臣禀知巡警總辦黄潤九觀察並謁李仲絜約定七月初七一句鐘當面分界屇時堂董周佐臣甘小秋及輿地敎習謝師程同往履勘詎知李仲絜牽家丁數十人各持凶械伺周等至蜂擁而上周甘謝見勢不佳躱避附近居民屋内周甘幸免謝則被其家丁拖出持械攅毆擊傷兩腿腰脅各部而尤以頭額傷爲最重傷口横五分許長四分許深三分在腦壳右當時血液淋漓遍體皆赤痛絶昏暈不省人事居民恐其斃命連累遂將幫凶扣留一人復將謝舁歸學堂旋經邑尊沈大令關道馮觀察巡警黄觀察同往驗傷屬實諭令延醫診治據醫稱實係鐵械所傷但與腦相近一時恐難奏效刻已電禀商學兩部曁督撫兩院查辦一時在蕪士民同動公憤邑尊沈益齋大令當將扣留幫凶某甲帶回研訊供認不諱飭責六百板收押一面將情形電禀督撫憲核示蕪湖學界定于初八日一句鐘在育嬰堂開特别大會到者二百餘人當由襄垣學堂董周佐臣宣佈李仲絜在蕪平素之横暴謝敎習被毆之情狀並將谢敎習受傷之小影及血衣檢出公同騐視一時同人咸謂李仲絜旣佔學基又逞兇暴實屬暗無天日當時所議者由各學堂先行電禀商學兩部一面禀追李仲絜到案具保孤狀再行開會公議到者各書名簽字均願始終贊成以伸公理云茲將公電錄左 
　　商學部堂憲鑒蕪湖商會總理李榘强佔學堂基地拆屋興工僞約清界喝使家丁粗工持械攅毆敎員謝師程傷重命危羣情憤激乞嚴行查辦以伸公理而維學務皖江中學安徽公學徽州公學乾行等學堂曁旅蕪學界全體公叩（九） 
[禀催蘇省提學使迅速蒞任蘇州]  
　　蘇省學務處以各省提學使均已陸續到任而蘇省新授之提學使周樹模迄今未有蒞任之期此間一切學務事宜均待提學使到任商辦可否咨催從速來蘇蒞新等情禀奉蘇撫陳筱帥電逹學部飭催周提學迅速赴蘇蒞任（永） 
[拿獲通山匪徒再誌湖北]  
　　通山縣匪徒乘飢滋事前已將汪進賢等七名拿解進省審訊已誌報端茲鄂督復委督捕營馮少竹司馬派幹弁前往協緝又拿獲朱盛才等三名解省候訊（八） 
[札飭督審違旨擅責威逼勒結案蘇州]  
　　蘇省撫臬兩憲迭接商部唐侍郎來電稱新陽訟棍屈順卿賄通縣令拿押粮差吉鴻違旨擅責威逼勒結並將該差押發長濟縣署病危埀斃請迅派幹員澈底查辦等語現已由蘇撫札飭臬司朱金殿廉訪督審迅速秉公訊結（甲） 
[禀究書吏舞弊蕪湖]  
　　皖省稅契向章每兩徵正耗銀三分三釐近因新案賠欵加爲六分六釐蕪湖由書辦經徵每契百兩浮收至十一兩五六錢不等又加三三庫色索契尾錢酒錢每本洋一元照巿作銀須仰勒價二錢有奇居民不堪苛擾相率匿稅故稅項雖加徵而終無起色本年三月間皖藩馮方伯詳准仿湖南章程改用三聯契帋發交董保聽世自領堪用限一月内投稅每兩只徵銀六分六釐不得浮收分文四月以前未稅各契飭令赶速投稅不咎旣往業經蕪湖縣沈益齋大令出示曉諭在案乃四月至今三聯契帋猶未發出凡有將以前契帋送交書辦周仁澤則稱契尾用罄詢以三聯契帋如何領用則云必買賣中証齊到伊處成契兌價卽刻照每百兩十一兩五錢投稅本洋仍照前作價本埠各紳因新章老契投稅限期已迫三聯契帋聽民領用于正項六分六釐外别無浮費該書辦周仁澤胆敢藐視憲諭舞弊營私使老契逾限得加以匿稅之名任意苛索三聯單不發得獨操買賣之柄依舊横征種種病民情形殊堪髮指前日經本邑紳士甘澤潘祖光經康杰土瑞鈞等十四人聯名在縣署禀控請將劣書周仁澤斥革并請將稅銀在大堂設櫃徵收明定每兩徵銀若干隨到隨徵並求將三聯契帋發交公正紳董抑或發交本邑學堂聽憑商民領用似于稅務民情兩有裨益未悉沈大令如何批示也（九） 
[電飭籌解蘇漕改折銀兩蘇州]  
　　蘇藩濮紫泉方伯奉撫憲札轉准戶部電開蘇漕三十一年改折米價每石共提銀二兩三錢七分計合銀五十七萬四千九百餘兩又節省運費銀十六萬一千餘兩通共合銀七十三萬五千餘兩除截撥災賑十萬兩外下餘迅速全數解部等語方伯接電已赶緊設法籌解矣（甲） 
[擬頒鐵路各項規條京師]  
　　聞商部堂憲現因各省興辦鐵路業已奏明改良路政刻將工程會計各規則編列洋　 
 
 

Page 4

 
 
章程釐定專條擬卽頒發各省遵行藉以維持路政（以（ 
[再續浙撫咨送蘇撫文牘）爲印度敎士林盛田遊歷到杭事）]  
　　林盛田致英領事信稿 
　　敬啟者日前晤敎閣下雅言承蒙引道一切情形因初至中國語言未便前遊歷江南查看回敎事情已蒙金陵巡道並洋務局選派回敎人員沿途照料等情現派有花翎都司鄧首倫護送來前以今該都司同行日久人尙老成諳練熟悉敎規沿途護送並無薪水俸銀槪行自備所有中途照料勤愼心苦者理應中國該督撫等查照獎賞可也現訪查浙杭方境回敎人並無妥實之人現鄧首倫意回金陵該員深爲得力因係中國職官未便擅自偕往函請領事大人閣下電鑒費神轉知浙省巡撫憲張帥給發札公文一角速札飭鄧都司仍然沿途護送以便照料等情 
　　再啟者昨於初十日是敞敎大禮拜弟立站堂中講勸敎友化愚勸善等情訪聞此地回敎民人中現有數人不守清規不守敎條卽請閣下費心轉逹洋務局並錢塘仁和縣令並請以照清例重辦查其情形素不守分情不得已理應以正敎中風氣草此布意卽候玉音順請升安不一名正肅 
[仁和縣堂諭]  
　　訊得鄧首倫供認假冐都司隨同印度人林盛田以查敎爲名招摇撞騙先後騙得鎭江三掌敎及蘇州劉德明等洋銀九十元等語馬抄龍亦供認聽從誑騙得贓不諱查鄧首倫詐冒職官倚附印人查敎騙錢除所得一主之贓止四十兩照竊盜律擬杖輕罪不議外將來審實定案應引無官詐稱有官圖行一事犯該徒罪以下例擬近邊充軍馬抄龍聽從誑騙並未詐官係首從木罪各别應引誑騙計贓准竊盜律于竊贓四十兩滿杖上爲從減一等惟該犯在南京鎭江等處隔省獲訊狡供避就固在意中其各處誑騙所得之贓斷不僅止此數且將來審擬僅有受財之犯並無與財及過付之人不特毫無贓証難定爰書尤恐罪名出入至冒稱欽派事涉印度首從各應如何辦理未便懸擬似應將鄧守倫馬抄龍解歸南京犯事地方就近查明此外有無誑騙巨贓及另犯不法重情一面傳同與財過付及受害人証質訊叅核現供情詞確切定案較有把握而昭核實候卽禀請憲示至在逃之印度人林盛田收受民詞函嘱地方官實爲干預中國政治之確據有關彼國名譽應否詳咨領事核辦亦一併禀請憲示可也此諭 
[洋務局照會英領事施文]  
爲照會事本年閏四月三十日接准來文内開印度回敎士林盛田在杭所行各事均係鄧守倫馬朝龍假名而作所有請將該敎士飭令回國吊銷護照碍難遵行並黏抄該敎士在上海口供及在杭時呈送貴領事一信前來查外國人遊歷本與條約相符然斷不許干預地方政治該印人致貴領事函有云訪聞此地回敎民人中現有數人不守清規不守敎條卽請轉逹洋務局並仁錢兩縣照清例重辦云云該敎士護照祗稱游歷何得擅查回敎且回敎本與西敎載在條約者情形不同中國回民向與平民一律辦理果有不安本分之徒地方官自應拿辦何待該印人于預即此一端可見不遵條約不諳遊歷章程所有各省内地碍難令其前往合亟備文照會貴領事仍請禀貴國駐京公使註銷護照飭令回國請煩查照施行（吉） 
[請查洋商在浦東購地築路]  
　　江南提督徐吉雲軍門日前移文滬道略謂近有洋商在浦東陸家黄莊地方購買民地築造碼頭建造棧房並聞將來馬路擬欲築至陳家嘴角爲止查是處並非通商界内亟應阻止請爲照會領事飭禁等因瑞觀察當卽照會領袖比總領事查詢有無洋商在浦東地方購地築路之事請卽查明復道以便核辦云（宜） 
[照覆並無英商在熱河開設洋行]  
　　英商豐興洋行在直隸熱河地方開設分行前由該處交涉局禀陳直督札行津海關道移請滬道瑞觀察照會駐滬英總領事查明禁止閉歇等情已紀本報慈悉英總領事霍君查得上海各洋商行簿並無英商豐興洋行在熱河地方開設分行之事實屬無從飭禁業經照復滬道請爲轉復等因瑞觀察接准後昨已據情移復津海關道梁觀察查照矣（宜） 
[俄國亂黨定期作亂]  
　　初十日倫敦電云俄京聖彼得堡消息謂亂黨擬于西十戶間起事業已購備軍裝藥彈無歡然因同黨之被捕者日多故亦頗爲畏恐云 
[俄京死者爲死者會成立奇聞]  
　　初十日倫敦電云俄京聖彼得堡現有一名曰死者爲死者會業已成立該會警告亡命之徒謂俄相司徒來實私宅之變恐將有人出謀報復云 
[西班牙皇降旨削奪敎會之權]  
　　初十日倫敦電云西班牙君主阿爾芬瑣不顧羅馬敎皇之反對已降旨革除敎會以前所有于預民間婚娶之權西班牙人皆以此旨爲主持宗敎自由主義者得勝之處云 
[探險家罷游北極]  
　　初十日倫敦電云美國探險家威爾門擬廢乘璟往探北極之說已確 
[俄國已故大將舉行葬禮]  
　　初十日倫敦電云昨爲俄國已故閔大將舉行殯葬之期俄皇及尼古拉斯大公爵皆　弔升　譯字林報 
[美國公司虧失巨資]  
　　十一日倫敦電云美國斐勒德斐亞城資本素稱充裕之産業托辣斯公司虧失英金一百四十萬磅總經理聶一爾君爲長老敎會中之名人業已自盡 
[德擬裁減斐洲屬之防兵]  
　　初十日柏林電云德國擬减少駐防西南斐洲德屬之戊兵 
 [P德簡駐摩洛哥公使> 
　　初十日柏林電云德國派駐摩洛哥公使羅森君定於西九月抄循例覲見摩洛哥國皇 
[俄工黨煽動陸軍與政府力爭]  
　　十一日倫敦電云前俄國國民院之工黨會員傳發檄文廣勸陸軍與政府力爭民人之權力因各兵士曾白誓謂不當但盡忠於俄皇而應眷愛其祖國故各兵士應恪守誓言勿令祖國之受辱于俄皇也 
[德國皇孫命名之盛典]  
　　初十日柏林電云德皇皇孫命名之禮於昨日舉行當時得與盛會者爲德皇與皇后德太子與妃各國專使及德首相蒲盧親王皇孫之名曰威爾赫姆 
[俄大員被刺]  
　　法報云俄國盡騒省署理總督遇刺譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[督練公所札拿裁勇鎭江]  
　　兩江督練公所總辦司道近以常備後軍一二三五六等五營新軍近已徵募土著裁汰客勇其客籍之年力尚壯者另行留省編練巡防隊其餘槪給恩餉勒令冋籍自營生業深恐出營後不卽冋籍或至恩餉用罄勢必流而爲匪故特通札各營縣凡遇此項裁能不准容留在　各營兵丁不得與該裁勇通往來或留宿在營如有裁勇滋事一經拿獲均須從嚴懲辦儘法處置云云日昨駐鎭巡防隊第三營周統帶德標及地方官奉此札均已遵照辦理矣（浴） 
[革弁畏罪脫役逃賄杭州]  
　　浙省自嘉防統領吳家正被劾革職後其標下各兵率皆無賴游民潛通幇匪迭經破獲懲辦近顔小夏廉訪以向在嘉興充當哨弁之倪新和通匪得贜今地方官拘拿到省發交仁和縣龔大令收押詎於前日乘機脫逃及大令提集看役澈究姑知曾有人爲之行賄鬆刑因將該役釘鐐收禁聞臬憲限龔大令於十日内緝獲甚覺嚴厲云（批） 
[紀常州學界會議府學務公所及中學堂事常州]  
　　（一）經濟部總理前已舉定惲君祖祁垷在中學工程將次告竣一切財政擬事正壐主持應請仍歸惲君一手經理母庸另舉（一）敎育部總理卽兼中學堂監督議先由八縣各舉一人仍開會投票以多數担任如首舉自亂以次遞及所有各縣分舉諸君列後武陽舉張君鶴齡徐君致靖　舉吳君朓爲中學敎務長錫金舉馬君良吳君朓宜興舉任君錫汾荆溪舉徐君致靖江陰舉章君際治靖江舉張君謇陳君美棠（一）府學務公所常年經費議定　　縣公共之延陵上院款項撥用其江陰之八邑點名公所房租亦一併撥入（一）中學堂學生額定每縣每年三十人申送時寛送十五人由堂考騐分正備取正取不到卽以備取挨次遞補（一（中學堂學生修膳費原書每生按年百元今改定爲每生按年六十元以恤寒十（一）　涉敎育部事務均俟敎育部總理舉定後再行决議議畢自府尊起武陽兩大令及各總協理議紳以次簽字卽日由府詳請備案（顚） 
[鹽城學界大改革記淮安]  
　　乙已夏鹽城學界志士孔廟之尊經閣立自治學社謀闔邑學務之進步旋爲劣董郁銘百端阻撓幾致事敗滋値東洋留學生季主政龍圖馬茂才爲瓏暑假回里熱心公益實力整頓復於六月二十六七兩日邀集城鄕公正紳士及本邑在外之各學堂學生於明倫堂開特别人會是日到塲共四百餘人投票公舉陶中翰鴻慶爲總理職員亦次第舉定是日縣尊藍大令鏞敎諭葉廣文棠均赴會賛成登壇演說　咸注意于郁董之蠧蝕公欵障礙學界藍令知衆怒難犯當塲面允將該劣董照會弔銷驅逐出城與會者咸拍掌稱快從此學界去一大蠧學務當有起色現季馬兩君正籌設開化書局初級學範及養正女校云（　） 
[僻鄕興學福州]  
　　福州屬地有閩轄臚　者皆陳姓聚族而居一小村落也現有陳某就該處開設小學一所延中西敎習分任其事已將所訂章程及學生名册呈請學務處存案語云海濱鄒魯洵有因也直 
[紀陳姚二烈十葬地實係荒塜長沙]  
　　自禹之謨被迨後陳姚葬地爭者蜂起官地民地之見解各持一是幾爲湘省一大問題近經官紳確查始知在前玉夔帥撫湘時岳麓院長以門丁王某之母死代乞一棺之土於峯下玉許之遂葬於雲麓宮山門右手去陳姚二塜僅十丈許耳王塜左右陸續葬者又有吳許黄三姓另有三塜葬陳姚二塜下坡陳姚二塜恰居叢塜之間許黄諸骸不知何許人王某尙有子居岳麓山下方氏宅後近旁土著皆能言之雲麓宮老道士潘君培元知之最詳蓋數下年來皆相習以爲荒地云（适） 
按地係荒塜爭之何爲 
[蘇撫批武陽紳士劉翊宸等禀（爲僧清海事）]  
　　昨據常州府具詳該僧清海雖無實在劣迹然廣設佛事不避嫌疑頗滋物議應請斥逐等清本部院以事關風化已批飭行縣另選妥僧接往其另詳送到海靜學堂章程核與部章名稱不符并經批俟另選有人參酌情形議章禀由該處核明詳辦矣仰學務處轉行知照并將清供發還仍候學部督部堂批示繳（且） 
[批餉赶緊訊擬上控案蘇州]  
　　海州監生李睻上京禀控候選同知杜蘅等轟傷杜懷珠耳死一案日由蘇州府孫太守督同讞員提案悉明而兇犯周學經等迭次緝拿未獲是以李睻又迭次以營官縱兇讞局委員袒護杜蘅等情赴撫轅上控經蘇撫批飭蘇州府赶緊訊擬　辦（永） 
[訂辦鄕約寗波]  
　　慈谿縣鳴鶴塲地方前由各紳舉辦冬防頗著成效現在紳上華鴻年等訂辦鄕約禀府立案並呈送章程已經寗府喩庶三太守閱禀批准謂紳等遵飭訂辦鄕約力謀公益關懷桑梓任事實心所訂章程俱臻妥洽已准詞詳憲立棠（烹） 
[淮南各鹽池被水淹没鎭江]  
　　淮南東台廟灣各場地居濱海所有鹽法被水淹没患起倉猝捍衛無術現在兩淮運司趙渭卿都轉因事關國課據情禀准省憲派員馳赴上海購辦抽水機器多部赶運淮南藉圖挽求聞委員王君已於昨日過鎭乘輪赴滬（再） 
[又關五里壩洩水揚州]  
　　車邏壩於上月三十日開放水仍未退加日初二三兩日大雨如注勢更洶洶遂於初三日又將五里壩開放然水勢仍未盡退聞尙須再開新壩以宣洩之（引） 
[查勘邵伯米巿水勢情形揚州]  
　　邵伯錢居東堤之内現因上游開壩該鎭田禾房舍均被淹浸鄕民紛紛來城報勘而米業巾人又藉此將米價加增貧民不服頗有躍躍欲動之勢甘邑宰聞信卽於初五日馳赴邵伯鎭查勘情形（詳） 
[紀揚州平糶局情形]  
　　揚城平糶局開辦以來已將倉榖碾售殆盡現公同籌議將瓊花觀萬壽寺兩處平糶局暫行停止祇留舊城白塔寺新城馬神廟等處照常出糶以濟貧黎一面由地方官勸諭米業顧全大局萬不可漲價刻下各米店零星門巿每升四十四文然較平糶局每升已多十二文矣（詳） 
[地震又見願州]  
　　六月三十日下午五點許地軸忽然震動門壁皆怦怦有聲一時居民咸爲驚異（色） 
 
 

Page 10

 
 
[英輪又赴合州重慶]  
　　英國武喇兵輪由叙日府開回重慶後于上月十九日開日小河之合州遊歷并聞駐渝領巿寶述德君亦搭兵輪同往游歷（近） 
[研訊劇盜松江]  
　　昨日由上海解來夥刧葉榭德典劇盜龔長發劉錦龍生宏耀張阿一曾老五王老么等六名華亭縣程伯棠大令升座後復提獄中李老相翟正祥一併研訊供詞均極狡獪飭將龔長發上天秤架良久始認此案山葉子青爲首糾二十六人六月初三夜往劫我等四人在船看守人令問爾　臓幾何供稱去時泊舟紅廟歸時從得勝港内河駛赴滬瀆分得金戒指三枚銀鐲大小十二付洋銀十八元現在起獲之對時表實係用　買　銀鐲交於虹口萬和银樓每兩祇作一千文云云其餘各盜見龔不諱亦以次供認惟瞿稱却知其事而並不在場王則尙屬游移乃判各盜一併釘鐐收禁王則收押待質公所（夕） 
[提勘盜犯寗波]  
　　奉化縣盜犯蔣來運林蒿生前因搶刼某姓經前縣主王人令拿獲訊明禀請上憲定以流罪昨由新在奉化縣備文飭差將蔣林二盜招解來府呈請提勘當經寗府喩庶三太守牌示於初八日當堂覆審口供甲辦（烹） 
[武泰閘隄工危險湖北]  
　　武泰閘經前武昌府黄以霖保荐熟悉工程委員承修近因江水泛漲陰雨過多隄工十分危險水勢若再有加無恐數鄕不免有澤國之憂矣八 
[誑騙奇聞福州]  
　　泛船浦有台灣銀行開張有年　騙子薛四者前　胆敢私持現任福州府呂文起太尊信一函内恆昌錢莊番票二百元信内略云其姪要往日本學堂肄業請該銀行轉換日票以便携往使用該行以係太尊飭紀來換取日票見該紀身穿操服以爲公門中人信以爲眞遂慨然照付至次日始經察出卽將原函及銀票請爲追究　聞薛四業已獲案訊明屬實已發閩縣押候訊究矣（色） 
來函 
[商會經收舊金山賑款第三十五次清單]  
　　上海道台瑞觀察函開頃間收到九江道台玉觀察經募舊金山華僑賑捐第四批解到六百二十元三角銅洋九元捐册三十四本一併封　到會除卽掣奉收條仍煩署　寄外謹特登報以揚仁風 
[今日尚有本埠新聞及各省新聞均列入第二張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇撫擬親巡太湖蘇州]  
　　蘇撫因太湖一帶港汊紛歧界聯江浙梟匪易於匿跡自應妥籌佈置以期周密前奉諭旨飭令妥籌兩省會勦之法因擬擇日親臨太湖江浙交界一帶周歷巡閱察核情形妥籌會勦辦法日前已電飭統領飛划水師郎敬堂軍門卽速回省以便隨同中丞擇期啟行（永） 
[銅元機器裝箱儲庫蘇州]  
　　蘇州戶部造幣分廠停鑄各情均紀前報兹悉廠中一切機器經撫憲飭令一律裝箱於初八日舁至藩署存儲東庫（且） 
[師範傳習所開學蘇州]  
　　蘇垣師範傳習所暑假期滿經總理江觀察及章式之主政擇七月初十日將日夜班一律開學（永） 
[青浦縣設立全範堂松江]  
　　青浦縣田大令擬在城内設立全節堂一所卽就本城不入祀典三元宮房屋改建專收寡婦分内恤外恤二項内恤在堂膳宿外恤按月給錢若干統計開辦經費約需錢一千餘串常年經費約需錢二千餘串已由大金捐廉助洋二百元又十忙漕項下提捐錢一百千作爲常年經費其餘由本城各善堂撥濟此外另立捐簿勸捐並於堂内設立女工廠俾寡婦按時工作除收回成本外所得餘利三成歸公七成作零用已督董擇日興辦通禀各憲核示矣（永） 
[截獲拐匪油頭]  
　　六月念四日油頭來函云本埠南社巡警勇在客棧中截獲拐案一起内拐匪兩人由上海拐來男孩五名一趙姓年十五歲江北人能說蘇州土音據稱住蘇州齊門外馬路並無父母祇兄弟三人小本度口先被騙至盤門月城内林姓所開成衣店中五日轉騙至上海一王姓年十五歲揚州人在上海學過唱戲一周姓年十三四歲紹興人狀呆無語又有兩小孩年僅四五歲一孩不能說話一孩稍知問答據言姓張東亨鄕下人此孩大約是崑山一帶人面有細蔴鼻扁塌此孩頗乖現在統交鮀浦司巡檢署已禀府縣將來當送回上海善堂招親屬具領或失孩之家設法往領　先奇信到汕或發電報向鮀浦司衙門詢問均可將來汕頭有船進口當更從嚴查驗有無拐帶惟上海出口時亦須設法嚴查庶有裨益也（容） 
[上海官事]  
　　滬軍營統領龍鎭國請假三天赴松公幹○候選府經歷　芬禀請銷假並禀謝札委襄辦洋務差○廣東雷瓊道叚書雲日前來滬生福興棧昨日到道亂行○滬道瑞觀察札委候補縣洪翼昌辦理上海縣幇審事立昨觀察已咨行兩司查照矣○洋務委員　繩羲委　水利局員直隸州崔鴻翥昨均到道禀見○卸任上海縣汪瑶庭大令于明日借乘救生局輪船　蘇公幹（宜） 
[考查新關稅則]  
　　考政大臣隨員候補道于豐鎬于昨日二下鐘會同道轅譯員萬翰香司馬毛恊五二尹至新關拜會稅務司好君考查稅則事宜以便核覆（事） 
[委員往查崇明毁學案]  
　　蘇撫陳筱帥因崇邑毁學風潮特委督練公所敎練處提調謝謙前往查勘滬道瑞觀察加委虹橋巡局員王旋之二尹隨同前往詳查（事） 
[派員考查湖北兵工廠]  
　　製造局總辦魏觀察近奉江督周玉帥帥文謂兵工學堂爲國家考求將備之需所有敎員必須確有把握現查湖北有兵工廠堪以就近考察等因魏觀察因卽札委稽查員羅志彦及兵工學堂庶耕長王維泰等卽於昨日乘輪　鄂考查一切情形（尺） 
[協助海軍會簡章]  
　　　一宗旨及定名本會慨中國海軍不振外患白迫欲鼓動國民海軍觀念同力組織成巨大艦隊以鞏海權而何中國爲宗旨一會員（甲）會旨以同志組織之無定員（子）入會贊成本會旨販者由會員介紹會（丑）退會有因地故不能盡本會相當之　務者由本人申明緣由退會有　假會名義不合本會宗旨及辦法致傷本會名譽者槪令退會乙名　贊助局贊成本會旨趣補助經費或助力擴張者一職員總幹事一人幹事盡記員會計員演講員一辦法（甲）購備活動冩眞及攝影機自行攝取中外海軍敎育風俗各影片由演講員携往各處演講世界大勢趨重海軍之要旨（乙）關於海軍之品物圖說由本會仿造印行之（丙）勸同胞各盡心力捐助款項交存儲　銀行積成鉅資爲恊助政府興辦海軍之用一經費（甲）會費入會者每月五角兩月一交願全年并交者聽（乙）特捐無定數（丙活動寫眞入覽費開演時量地方情形酌取看資以上均備會常用及擴充等費一會所於上海設本會事務所於會員多處設支會事務所支會章程仿照辦理（望） 
[荷蘭女君主誕辰]  
　　十一日字林報不明日爲荷闌國女君主誕辰駐滬荷蘭總領事定于明日上午十一點鐘至下二點三十分鐘在領事署内接待賓客 
[上海英領事署官事]  
　　十一日字林報云駐滬英總領事霍必蘭君現往咸海衛一切公事由英副領事兼會審公廨陪審官德爲門君辦理所有陪審官一缺由管埋船隻掛號事宜之副領事巴君代辦 
按此節與昨報所譯文匯報大同小異合併譯之 
[公廨中西官循例會晤]  
　　英副領事德爲門君自升任駐滬正領事後昨偕新任繙譯官巴爾敦君戎服佩刀同詣公其公廨拜謁讞員關絅之司馬襄讞孫耳山明府晤譚片時而别力 
[飭查龍華火藥廠情形]  
　　製造局總辦魏觀察昨飭龍華火藥廠委員查明廠　每日工匠能造火藥幾何並現存若干一併該實開報以資考核（尺） 
[議設警察講笞舍]  
　　總工程局董現因警察　上所習警察章程深恐日久廢弛故議設講習舍於裹街駐防所内以備各巡士於巡查之暇由警員將警察要義時時講解俾各知所職守（尺） 
[請加警察巡士薪水]  
　　本埠城廂内外警察巡長巡士因近來百物昻貴所領薪水不敷開支故由各局警察委　會　總會轉禀道憲請爲量予酌加以資津貼（宜） 
[石船傾覆]  
　　昨有石子船艘行至外大橋附近浦江風浪大作全船傾覆由他船救起並未傷及人口（似） 
[馬夫調戲婦女]  
　　前夜馬夫葛榮仁在留隙地任意調戲婦女由禪臣洋行買辦鄭錦峰喝阻不睬反敢行兇經鄭控奉公共公廨簽差飭控將葛提案解究司馬以見証未到判押候下禮拜二復訊究辦（力） 
 
 

Page 18

 
 
[呈控虐斃學徒]  
　　玉器作學徒賈阿大日前因病逝世由作主洪阿培先行棺殮致信賈之家屬其母賈葉氏昨由揚州得信來申卽赴縣署喊控謂其子實被虐斃大令諭飭差保查明核辦（宜） 
[二因賭互控]  
　　王阿榮前投法界捕房控被近鄰某甲搜去金約指二枚捕頭正飭控往查某亦倩其洋人函致捕房請被王糾黨搜去洋五元因復飭控查究知甲與王實因賭起釁彼此互控捕頭遂將王押候傳到某甲一併解堂質訊 
[准領屍棺]  
　　潘聚泰雜貨店主潘松林前投法界公廨控經理人周嘉恆呑没洋銀一千五百元經陳大令傳訊押追判周還洋五百元在案詎周　押因病身死報由上海縣相驗飭善堂收殮發壇標厝昨由屍妻周汪氏投法廨求領屍棺大令准卽知會善堂准氏領棺回藉（污） 
[管押虐妓之惡鴇]  
　　協源堂么二妓院妓女洪幼蓮被惡鴇宋愛吾凌虐奔入濟良所轉送公廨讞員關司馬會同巴君提訊之下判發所補提宋鴇到案究辦昨包探王長桂將宋氏提到洪幼蓮供宋鴇以洋銀二百七十元賣小女子爲娼稍不遂意卽被鞭笞另古鴇婦名阿昧者卽係開恊源堂之人尤爲兇惡求察司馬判宋鴇管押官媒三月一面將阿昧提到候再訊辦幼蓮仍發所畱養（力） 
[初訊冐官招摇案]  
　　關道瑞觀察飭控拘獲冐官招摇之劉毓麟札曾新任上海縣王大令於前晚提訊劉供常州宜興縣人先曾遊幕及辦理礦務後在滬北經辦養仁善堂後由盛宮保薦至博文學堂充當放習兼行醫道常郡徐蔣諸紳俱係世交寓滬汪編修洵且能作保大令診將歷來犯過之事和盤托出劉一昧狡飾大令命將道轅附發之上小洋十元等給還判押候復審（曰） 
[會訊德商控呑繭銀案]  
　　德商福來德前投公共公廨控華人陳少懷呑没繭銀奉廨員判交陳廷懷保出理楚因陳少懷置之不理原告福來德又投案求催讞員關絅之司馬飭差將陳廷懷等提案前日午後司馬會同德繙譯師謀君升座會訊原告洋人供除收釗外陳名下尚欠銀九百兩請追質之陳等同供求寛限措還司馬商之師君判陳押交妥保具結限一月料理保人陳廷懷着在一月内幇同料理明白復奪（力） 
[上海縣案]  
　趙安齋控陸介眉措單不還昨經王大令提案復訊趙供三十年六日託陸爲中將方單及房租經所向揚　秦嫁粧中抵借洋三百元是年九月先還二百元執有收條其餘一百元於三十一年四月初三還清陸卽交來租摺並收條　云方單被楊姓轉抵出外緩日交還嗣後屢次遊約爲此控追陸供與提　泰並不　　　　　　小的轉託顧王氏童老太抵借兩次還洋小的均交於童老太由童交京收條經醫方單延約不交小的資得童於三十年年底卽將方單贖出轉抵顧祿川家　　　供實常時爲趙作中抵借洋四百元嗣於九月還洋二百元十二月還洋二百元婦人卽將方單所契如數點交陸介眉收去後因陸買顧王氏珠翠古玩常票計洋四百元卽將頓之方單抵在顧祿川家求鑒大令判陸收押童交保候查顧祿川家何人將單往抵再行復訊○周榮卿控徐文甫廢單　洋亦經王大令訊究周供本年正月徐將屋單向小的抵洋三百元因地保毛雲卿盖戳担保故卽應允後遇徐之胞兄訴稱眞單向在伊處文甫所抵實係廢單塗改且約期六月現已屆滿求追徐供並非僞單且抵時言明一年回贖現將房屋出進得價卽可理償大令察單果有斃竇判徐收押查明澈究○盛家弄至竹齋家客堂抽屧内失去金製西字三個訴知伊戚張在文將車夫袁阿三傭婦陶阿寶函送縣署王大令提訊之下陶供朱家角人於六月十九十一點鐘至王宅事工金製西字卽於是日二點鐘失去然婦　於此三此鐘内因客來泡茶又買物出外計共兩次實無暇在家何能竊取袁供崇明人五月二十日到王家拉車是日於二點鐘前出外午飱並未　取金字大令判俱交保候查明實情再行訊奪○張永六赴縣喊寃王大令向之訊問張供捐有　行帖一張去年七月初一出租與劉福亭當時收頂首洋四十元言明月租四十元本月初期滿將帖收回詎糞行招牌仍被張奪去不准小的自販求鑒大令判姑候查明察辦（事） 
[總工程局記案]  
　　增奏木行等前控源隆新板木行上鍾開調欠貨銀二千八百兩一案管押總工程局日久不理刻由原吉投局禀　奉裁判員批飭送縣究追昨午後已備文移縣收押矣○南區包探在城河濱拘獲積竊李祥卿卽小松江一名解至工程局提訊供出同黨多人均住法界一枝春街順興小客棧内當命押候備文移請法公堂會同捕房包捕提到小江北等三人訊供先行戒責押候　贓○大碼頭福泰蔴袋吉日前火起延累比隣某飯作事後各隣居以福泰保有火險銀數千兩情有可疑相率具禀總工程局現奉裁判所批飭候提店主到案訊明情節再行察究 
[公共公廨早堂案]  
　　張阿二前因犯竊押辦釋出後又先後竊林順生等四家衣物報捕吊贓拘究司馬判押西牢一年○鄧錦堂因欠欵糾葛　奉傳案不到爰於日昨提案司馬判先罰洋十元交保候訊○張梅槎因欠洋商之欵控奉傳案判齊人証交保訂期會訊○姚張氏控被陳玉彬行兇毆僞昨由探將陳提案判還押捕房候提再訊○陳邦杰控利店主王春泉圖賴欠洋奉飭提案判押候過堂○陳根來因與茂生洋人定貨糾葛奉飭傳案判交保候訊○王阿生代章高芬雇車裝載衣物嗣因車價不合各散及查提籃内忽少洋銀五十元由章報捕將王解究明府判押限七天將車夫交案究追○戴永財因放花砲火星墮人甬婦顧吳氏臥房内焚燬蛟帳報捕解究判賠帳　三元再罰二元充公○張連文與子登昭將王阿榮批毆復將被凳遥擲致傷過路女人蕭阿媛劉潘氏報捕解究判各押捕房七天○梁阿銀欠傅云亭銀五千餘兩經傳控由上海縣移廨飭提到案昨解案請究旋有哈律師罄稱梁係洋商用人未便進城願存銀保出理楚司馬判交人銀並保力 
[公共公廨晚堂案]  
　　章朝漢前控李大軒呑没帳銀前晚奉襄讞孫耳三明府提案復訊章供此案已經魯班殿董事核算求恩嚴追訊之李供並未算過帳目明府判押候函知魯班殿董事查算再該○前者錕華等控已閉同裕莊股東吳春丸等以本莊期票掯付洋元一案前晚亦奉明府提訊吳供各莊將期票收回小的已吃虧洋二十餘元求察訊之鄭桐江供王祥福與股東李毓華均不在滬現經公正人顧幹臣出爲清理再緩兩禮拜可以理明訊之顧供現在收回票　不少外而祇有五百餘元再緩數禮拜可以代爲理芽求恩寛限明府得供判分别仍交原保赶緊理楚違于未便○應朱氏控應呵福拐賣姪女阿二奉判着應交阿二到案再核前晚將一千人提訊應投案求領訊之阿二供因母親賴婚故逃回無錫家中應阿福供求恩斷明府判阿二交其母朱氏當堂領回阿福從寛具改過結開釋完案（力） 
[公共租界捕房紀事]  
　　曹永生之要楊氏與凌圃生私請有年賃居白克路十號屋内昨忽有自稱包探之張耕生偕曹至凌處將凌及婦一併帶至茶館一面將屋内衣物雇車事去由凌同居某姓報由捕房派探李星福將一于人拘押捕房解堂訊辦○王金連昨在孤嶺路某茶館啜茗被瞿阿土王阿四藉端凶毆由五百三十四號捕一併拘入捕房捕頭訊得王受傷屬實飭送醫院醫治瞿王押候解堂訊辦 
[美租界捕房事]  
　　昨有小工陳阿二等多人擁至西華得路工頭張大炳家索加工資滋擾由張投報捕房奉飭陳　如敢再來准卽鳴捕拘辦○婦人錢顧氏昨在漢壁　路被塌車碾傷足骨由二百二十三號捕將氏與車夫一併送入捕房旋由塌車主胡阿四願給養傷費四元了事○金士寶在首老匯路將周子成肆毆由捕拘送捕房捕頭以無人目覩斥不准理　東　車夫劉阿二昨與甚日人在吳濕路爭索車資被毆堂傷由捕將兩造一併送入捕房捕頭詢明日人姓氏令劉有赴自領事署控告○工部局西人查得西華得路陳金記史阿金等洗衣作未領執照違章報山捕房飭控赴廨　傳　究罰（似） 
 
 

Page 19

 
 
   
 
 

Page 20

 
 
耗例載稅銀才無耗羡明文蘇省各屬徵收田房洲場稅銀向有隨解五七分耗羡由司彚入奏銷造報現在重在旺收正稅應照例只收正銀不收耗銀以示體恤惟此次整頓稅契原爲籌備新政要需各屬於上月所收稅銀下月初旬必須造册呈　中旬必須解司不准存留挪用如敢故違數少則予記大過數多則立行撤任用昭懇儆奉硃批覽欽此 
宮門抄閏四月初四日吏部翰林院正黄旗値日無引見陳璧由東陵回京請安召見軍機 
　戶部奏爲浙省三十一年漕糧折價過少擬請旨飭令酌量加增以重正供而昭核實摺 
戶部謹奏爲浙省三十一年漕糧折價過少擬請旨飭令酌量加增以重正供而昭核實恭所仰祈聖鑒事浙江巡撫張奏光緒三十一年分辦號新漕情形一所光緒三十二年二月十四日奉硃批戶部知道欽此欽遵由内閣抄出到部查原奏内稱上年蘇浙兩省合運漕白糧米一百萬石係蘇六浙四分成認運本年戶部奏定起運米數仍照舊案辦理計浙江省應起運米四十萬石業經分别咨行遵照在案茲據兼署布政使督糧道顔鍾驥詳報三十一年分杭州嘉興湖州三府屬各州縣成熟出畝項下應徵漕白米五十二萬三千六百五十五石零飭屬照章徵收愼選乾潔好米除起運四十萬石白糧在内同商船耗米經車剥食等另行分别　運支給外實應改折漕糧正耗並絲剥商耗等米八萬三百九十石零惟三十一年米價甚賤仍照上届每石折價銀二兩計應折價銀一十六萬七百八十兩零又隨解交運費除商耗不給外共合銀五萬九千六百六十三兩零統計折漕連運費共銀二十二萬四百四十四兩零飭催各屬照數赶解仍請援案撥解藩庫分批滙滬作抵賠欵等語臣部查浙省漕糧自光緒二十八年以後除起運外歷届均以二兩四錢折解上年四月間該省奏報光緒三十年分漕糧每石折銀二兩當經臣部奏明仍令查照上屇數目酌量加增旋據該撫奏稱每石折銀二兩並另提銀四錢充作練兵經費每石共折解銀二両四錢等語復經臣部以折漕正款未便挪作别用應令如數解交部庫奏奉諭旨允准行知該省遵照辦理在案兹據該撫奏稱三十一年米價甚賤每石仍折銀二兩等語臣等伏查浙漕折價數且原係按照巿價隨時核定而巿價之增減惟視乎歲收之豐歉前經臣部於議覆御史王步瀛奏請招商運米至京平糶案内行令該省妥議聲覆嗣據該撫咨稱近來浙屬歲收不豐米價未大平減碍難再行出運致妨民食等語是該省米價並未見減確有明徵何以辦理新漕忽稱米價甚賤顯係各該州縣藉口巿價希圖減折現値庫帑奇絀此項折漕銀兩關係緊要全在該撫臣等敊飭所屬核實定價庶多折一分卽可多得一分之用且查該省上屇折糟卽以米價甚賤請減經臣部奏令加增尚能于每石二兩之外另提四錢况本届米價並非甚賤實未便聽其任意减少相應請旨敕下浙江巡撫轉飭該司道等卽將三十一年分應折漕糧查照近年成案酌量加增奏明辦理以重正供而昭核實所有臣等擬將浙省折漕價値酌加緣由是否有當理合恭摺具陳伏乞皇太后皇上聖鑒謹奏光緒三十二年三月初四日具奏奉旨依議欽此 
浙江巡撫張奏爲查明浙海關第一百八十結期滿徵收洋藥釐捐銀數敬繕清單摺 
浙江巡撫臣張曾敭跪奏爲查明浙海關第一百八十結期滿徵收洋藥釐捐銀數敬繕清單恭所仰祈聖鑒事竊查案准總理衙門咨光緒十二年十二月初十日會同戶部具奏洋藥稅釐併徵由各關與稅司竭力開辦一摺奏旨依議欽此鈔錄原奏咨行到浙當經轉行遵辦業將光緖十三年正月初九日第一百六結起至三十一年五月二十八日第一百七十結止徵收洋藥釐捐支銷各數按結開單奏報在案茲據護理浙海關兼署寗紹台道寗波府知府喩兆蕃詳稱自光緒三十一年五月二十九日起至九月初二日止第一百八十結期滿所收華洋各商洋藥釐捐並支銷各欵銀兩數目按照洋稅定章開具四柱清單詳請奏咨前來臣覆覈無異除分咨查照外敬繕清單恭所具奏伏乞皇太后皇上聖鑒敕部查照施行謹奏奉旨知道了欽此 
宮門抄閏四月初五日戶部宗人府正白旗値日無引見黄思永謝授侍讀學士恩樸壽續假五日召見軍機 
山西巡撫恩春爲晋省擴充師範名額籌辦優級選科以裕師資而宏敎育摺 
頭品頂戴兵部尚書銜山西巡撫奴才恩壽跪奏爲晉省擴充師範名額籌辦優級選科以裕師資而宏敎育恭摺仰祈聖鑒事　晉省師範學堂於十年六月間開辦先設年半畢業之初級簡易科冀備速成之用今春復議籌欵添築堂舍擴充名額擬接辦初級完全科並附屬高等小學堂一所均先後奏明在案奴才到任見其規模甫具飭卽從速經營一俟工竣卽添招新班上課　復接學部電開各省師範名額盡力推廣設一年畢業之初級簡易科五百人以養成小學堂敎員並設二年畢業之優級選科二百人養成府立師範學堂中學堂敎員各等語奴才竊維興學爲自强根本師範實敎育權輿際此師資缺乏之時非簡易科無以應急需非選科無以造通才自嘸權其先後緩急之序爲變通辦理之法查晉省初級簡易科舊有正額學生一百六十名備資學生四十名俟此班畢業後續招新班二百名仍按簡易科敎授應先後共有學生四百名足資異日各學堂之用惟優級選科亦亟需辦理奴才已飭學務處司道速籌欵項趕修學舍並在庫儲項下無論如何匀撥每年提銀二萬八千餘両爲常年經費按照學部來　於工竣後開　優級選科聘中國及日本專門敎習分歷史地理理化博物算學四類分門敎授定額二百名二年畢業庶幾成材日出而敎育普及矣至調任撫臣張人駿原奏擬辦初級完全科現准學部電先辦優級選科應俟選科畢業或簡易科畢業後體察情形再行酌量辦理其擬辦附屬高等小學堂一所現與優級選科一律開辦以符原案奴才伏思辦理學堂固在設置完備尤在管理得人　得其人不惟綱舉目張亦且效多弊少晉省師範學堂管理敎授尙稱合法此次開辦優級選科乃由奴才督飭在堂各員認眞經　以資董率而重要務除將該學堂詳細章程隨時咨明學部外所有擴充師範名額籌辦優級選科緣由理合恭摺具陳伏乞 
皇太后皇上聖鑒訓示謹奏奉硃批學部知道欽此 
署江督周奏爲票　按照各局原額引數酌量攤派其江滁三十萬引應歸太中兩局攤派片 
 
