# 1887 - 349 - 4905277

 

Page 1

 
 
[附送救命摺勸募賑捐啓] [  本館謹識]  
　　文昌帝君陰　文曰救蟻中狀元之選蟻止一蟲救之尙膺厚報况爲萬物之靈者乎揚州施少　善士爲災區需賑孔殷曾備救命摺散飾　　　各　善士隨時佽助爲數不少得慶重生莫名感激今聞河南皖省山東順直罹災　隷兹土者困苦顚連引領望拯又備第二摺一萬二千扣仍用現成功德莫要錯過機緣字樣函致絲業會舘籌賑公所少欽施丈交到囑本舘于今日隨報分送代呼將伯煞費經營實深佩服數不拘夫多　　德由漸而成事尤重乎扶持機緣適逢其會想樂於爲善者定能師躍輸資也 
[新印明季稗史彚編出售] [  圖書集成印書局主人啓]  
　　是書皆紀明季遺聞軼事書凡十六種憂愁　思流離播遷作者殆不勝故宫禾黍之悲乎取而讀之可以消睡　可以醒醉眼因重付　　氏裝　六本校對精詳紙張潔白定於十三日出書每部碼洋七角本埠南北申昌外埠申昌及經售申報處均可向購欲躉售者　至申報舘帳房面議 
[新印明季北略南略出售] [  圖書集成印書局主人啓]  
　　是書係錫山計用賓先生所著北略紀明季北都事自梃擊紅丸以至思陵殉國太子播遷　寇鴟張羣奸蜂起無不歴歴如繪南略紀南都事自　　南渡閣部北行滇粤流離孫李搆釁異聞瑣事一一筆之於書修正史者盖嘗有取焉本局因重印以公同好校對則精細異常紙色亦潔白無比共訂十本每部碼洋一元二角定十三日出書賜顧者請向本埠南北申昌外埠申昌及經售申報處購取如欲躉售可至申報舘帳房面議此　 
[制藝聲調譜附格局一新告白]  
　　近來石印之文懷挾居多講揣摩者絶少揣摩以鄉會爲準繩而聲調格局尤足制勝按腔合拍鼓吹休明則聲調尙焉萬人鏖戰易　面登則　局尙焉今輯時墨二種一曰制藝聲　譜因調製譜便於按拍分類十八如推原高唱説理言情提空着議等類開講出落附焉一曰格局一　分格十二而每格中仍復條分縷析如點題格之兩股至七股分柱格之兩股至八股他如非字蝴蝶前後呼應連章側串等格仿此訂成四册價洋一元寄售上海南申昌南晝錦里朱卜年痧藥鋪蘇州中街朱卜年痧藥鋪外埠各申昌 
[醫藥當以自騐者爲信説]  
　　嘗與友人戯言人生之執業惟醫爲最穏友人色然以驚曰何謂也余曰人之一生自少而壯自壯而老無論男婦大約牽扯匀算當有病二十塲其不起者祗在第二十塲耳其十九塲則皆非死症也醫生以其所學出視人病其所遇　　皆第二十塲之病哉幸而所遇者皆爲不死之十九塲則名聲噪矣俗語云醫生有割股之心而今日之爲醫者眞乃不愧此語所謂割股者非若孝子賢婦之自割其股以療父與夫之疾直是欲割病人之股療已之飢焉耳滬上爲人物薈萃之區醫士麕集於此者固不可以數計而分其等差大約有三一曰儒醫則向業儒讀書多而旁及於靈樞素問諸書因而日有啓悟精通醫理小試其技可以著手成春此醫之最清高者也然或泥於古不通於今則湯頭歌訣皆非靈物而儒醫之道乃不能行矣一曰世醫　曰醫不三世不服其藥古者論醫首重在此誠以父作子述祖武孫繩多一世則添一世之閲歴閲一世則增一世之見問初不若草澤醫人偶得一秘方卽以爲可治天下之通病　識本草卽以爲可與和緩相頡頏也雖然父兄有所傳亦賴乎子弟之能受華元化之子不問其熟讀靑囊孫思邈之孫不問其方傳　　彼徒讀父書者方且假其祖若父之聲望以欺世而盜名而天下之　於世　者殊不少矣一曰時　隨時用藥因方　症問頭痛乎則加川芎問要　科則加　仲　不納則曰此食積也用山　　　以攻之身熱而二便不通則曰此結　也用大黄芒硝以下之傷寒而偶動房事則曰此陰症也用紫雪丹麝香鵓鴿以煖之其問醫而無效者固所不免而效者亦不乏人蓋所謂時醫者固時運之所湊焉者也所診者皆時症偶然感冒天行不正其入人也不深治之固易奏手也而見之者以爲先生手到病除則固神妙之至矣嘗與種榆山人言子之　精則精矣而時運尙未至故名猶未震若獲時症而治之則出名也易矣山人笑曰我祗善其在我時運之有無聽之可也余　其　竊歎爲知命之達人顧此三等之醫余則必以時醫爲可信何則彼時醫者臨症最多隨時留意卽不必細診其脉而　可以知具症因其症而治之無不愈者初不必求之於古方更不必騐之於秘書一舉手而無不立效故有問　於余者余輒以時醫存之而不敢荐儒醫世醫非謂儒醫世醫果不及時醫也特以儒醫世醫之時運未必能及時醫時醫所治往往皆爲十九塲中之疾而第二十塲從不遇之也夫延醫服藥豈可以草率從事也哉以余所親試者言之兩年之前因病而友人勸以吸食洋藥漸而久焉居然成癮且日漸加增每日需吸三四錢以至瘦骨柴　飲食日减余友霧裏看花客諄諄勸戒遂憤然有戒除之意然屢服他藥卒不能效後得恒濟局槍上拌烟藥粉不一月而根株盡絶痼疾頓除胃口大開精神煥發至於今已二十六月體胖如舊健飯如初則此藥之功效固有加人一等者矣今年八月内子患肝陽上升頭痛不止心口又時時作痛胃則不納有時晚間寒熱交作歴延數醫治之皆不效後得王君海嶠悉心診治病乃漸痊王君爲余同鄉乃朱滋仁先生之高足弟子計就學至行道已八九年先生平日臨症　多土君於侍坐之餘處處留心時時記問凡先生之所能者無不能之其初爲余内子視疾尙不敢放瞻與其世弟趙君渭亭悉心商酌趙君亦從滋仁先生久心有所獲二人一再斟酌擬方投之一劑而立見奇效自是而後王君或每日來或間日來由重而輕由輕而愈皆王君一人之力今雖一時尙未凈絶根源而病勢已輕可無他慮而王君猶且不敢居功不敢大意仍日爲審視細心酌奪必欲期其拔去病根而後快噫是豈得曰醫有藥缘乎夫内子自臥病以來所延者凡若干醫而其藥有投有不投其不投者無論矣其投者亦不過一二劑卽又有變化而終不得扼其要王君診脉也審而又審其開方也思而再思其心極細其識極精故其用藥也直超乎時醫儒醫世醫而上之而且不矜才不使氣無脾氣無排塲以是知朱先生之薪傳爲獨絶而王君之技之　實有不愧乎靑出於藍冰生於水者吾不敢知曰我所見爲良者人亦皆以爲良不過就余之所知者　之則其良固有不可湮没者儒毫染翰而作此説閲者當不河漢斯言古越高昌寒食生撰 
[本館接奉電音]  
　　昨接京友發來電音有本月初八日上諭二道敬謹譯登○十一月初八日奉上諭御史金壽松奏請飭唐仁廉赴廣東提督本任並請飭查内務府柴炭庫各等語提鎭大員留帶他省　營事所常有朝廷愼重防務具有權衡唐仁廉摧授提督任仍留通永鎭署任如果現在防營無須該提督管帶李鴻章定行具奏或廣東本任緊要必須唐仁廉赴任張之洞亦必據實上陳何待言官造次陳請前經御史殷李堯慶經先後請飭該提督赴任 
 
 

Page 2

 
 
均經存而不論今金壽松復有此奏硃不可解至所稱内務府柴庫各節事屬瑣屑該御史並無稽查内務府之責何以知之詳盡如此所奏均毋庸議御史風聞言事所言果有可採無不立見施行倘竟不知體要别有請託情事斷難倖逃洞鑒嗣後有言事之責者務當秉公持正據實敷奏不得摭拾細故挾私妄奏用副孜孜求治之意將此　諭知之欽此同日奉上諭本年各直省辦理秋審人犯經刑部由緩决攺情實者奉天省多至八起江蘇省多至六起該將軍府尹督撫並臬司於秋讞重犯未能詳審核議着交部查明分别議處嗣後各將軍府尹督撫等務宜督同所屬遵照定例酌核案情悉心究擬固不可失之刻覈亦不可惑於救生不救死之説故從輕減總期執法持平無枉無縱用副明愼用刑至意將此通諭知之欽此 
[下紀聞]  
　　前報京師琉璃廠謝姓子被杭姓之車壓死一節曾經北城司署將御夫李姓收禁杭於司署尙未詳城時浼謝之戚從中調處謝雖慟子心切經諸親百般勸解遂於無可奈何之中勉强允從刻聞杭已屈買棺銀八十兩寗綢袍褂及被褥價銀五十餘兩於十月廿五日將謝子成殮舁於南柳巷永興寺内一俟杭謝赴北城察院親遞和息詞再延高僧禮懴七日又經杭於永定門外買地一畝爲謝子葬地出殯時用廿四人　大蟒金罩三半堂旛傘杭於此事總須用千金云○漢京官秋季俸米其一半已於九月二十間將米票一律發給尙有一半例應發給銀兩名曰米折户部定於十月廿八日發放聞統計銀六千兩有奇○崇文門外東豆腐巷有瓦匠李姓者十月二十間與附近某富家收拾炕灶見炕有一鼠巢破布敗紙堆滿其中李檢視之見有某錢店銀鈔一紙上寫京平銀十兩因取而藏諸懷意在工竣向錢鋪往取不料被富家庖人窺見俟李停工時尾隨其後將索此鈔李不肯瓜分庖人始而口角繼而奉以老拳於是兩人破頭爛額同赴地面官廳控告失馬朱必非福得馬未必非禍觀此益信○近日各街巷有鄉間人擺攤賣麫者每斤當十大錢二百八十文較糧店每斤竟廉至六七十文故各攤買賣　爲興旺糧店生　頗形减色矣 
[丁沽寒汛]  
　　津河爲南北往來之要衝商船戰艦櫛比鱗次熱閙較他處爲尤甚日前李公樓下有帆船一艘裝載高梁溯流上駛突有利興小火輪迎面而來行如箭急帆船主見勢不善槳棹齊施以期避讓奈火輪機器靈捷又值順流而下避之不及遂致相碰帆船立時沉没在船水手素諳水性尙能鳬水　逸糧客甲乙等均占滅頂吁慘哉○北方風氣剛勁雖睚眦之隙亦必報復此其兇悍性成雖良有司亦不能化鴟鴞爲鸞鳳也前日襲勝園演劇止在毺氈貼地一曲登塲座客方興高采烈優人亦繪影描聲驀有混混李開太等率黨二十餘人魚貫而入握拳透爪聲稱欲得園主而甘心園主某亦素稱强悍者知其爲尋瑕批隙而來便作駡人之劉四該混混等飛壺擲盞打毁一空大有搥倒黄鶴樓踢翻鸚鵡洲之概座客恐殃及池魚相與牽裾聯袂奪門而去戯遂中止正在喧嘩時河北汛弁　信而到率兵兠拿當斱獲住李開太及尹二于大等三人餘則紛紛逃避聞拿獲之人已送官懲辦矣○天津河東有三　書院創設有年一切經費由鹺商籌欵凡士子向居城外不便就　津書院肄業者則入三取書院惟失修已久堂構半就傾圯賀幼甫都轉莅任後卽飭綱總設法集欵於今秋鳩工　材經營數月現在一律竣工　輪美奂較前大擴規模從此棫樸　莪上　廣聖世作人之化下以備儒生絃誦之資豈不美歟○本年析津一帶水患頻仍刻届隆冬粥廠將次開設貧民之來津就食者扶老携幼每日不下數百名雖經各憲破除常格先行捐廉撫恤究屬不能徧給災民中良莠不齊有一經來津卽投道轅懇求撫恤者有抵津後聞開廠有　散處四方求乞以待者甚有裝作蹒跚情狀號泣街巷自稱售男鬻女以冀動人惻隠者前日河北大街有男女大小數人筐挑行李置於道旁一壯年者携一十餘齡女子號咷痛哭謂自災區謀食於此不意開廠之期尙有數天餬口無資　　此女以延殘喘某善士聞而憐之賑以津蚨十千災民叩問姓姓不答但堅囑毋得再鬻此女以免身骨肉相離此眞好行　德者矣惜不傳具姓氏耳 
[厦門零拾]  
　　前任英德二國定造之鋼板鐵甲船四艘并魚雷船一艘於十月廿六日均駛到厦門統交丁禹廷軍門騐收所有北洋水師各兵輪鐵甲船隻皆一律停泊鼓浪嶼後港内俾歸一氣船中英員授大清總鎭職銜琅威理總戎坐緑呢大轎出門拜客前導有穿號衣書水師提督軍門親兵八人紅傘一柄路人讓道極爲顯赫云○上月二十七晚八點鐘北洋至厦之鐵甲兵艦上點電氣燈照見鼓浪全嶼宛如白晝○提督路頭税釐分卡委員期滿週年藩憲檄委同安公館之潘偉堂少尉就近到卡接辦○鼓浪嶼查騐官輪委員自蔣委員渡臺後軍憲疉派徐黄二員到厦接辦皆不匝月卽徑赴省迨委某茂才來厦辦理各兵輪管駕皆藐視之是以茂才自接差後心甚不安近聞古軍憲將攺派實職人員辦理云 
[粤垣紀事]  
　　編查保甲寔爲弭盜良法粤撫吳清卿中丞初蒞任時卽飭各州縣一律舉辦現届冬令宵小竊發此事尤關緊要中丞遂派出委員數人馳往各屬查訪如有奉行不力者據實禀覆卽將該員　叅○某都戎素爲上游所器重奉札管帶練兵已逾數載日前忽有人密禀督憲謂都戎冒領口粮兵多虚額制軍以一面之詞未敢深信批飭營務處確杳禀覆想是非不難立見也○番禺某鄉落有王某者販羊爲業積有餘貲前夜突有數盜毁門而入各持白刃哃喝多端王頗有胆攘臂與爭盜　王刃斃傾箱倒簏搜括一空翌已飛報縣中邑　帶同書差刑仵往騐想天網恢恢凶匪不難弋獲也○前日下午保安火船開往香港撞翻沙艇一艘艇内男女共三均墮入水中幸得鄰舟拯救不至有滅頂之凶然亦險矣○烟館最易藏奸前經大憲示諭限以二更關門前日保甲局勇相於深夜巡查見某店吐霧吞雲笑語嘈雜卽將店主拘拿到局委員訊悉情中判令枷示以爲違禁者戒○土棍陳朝清庇賭窩娼無惡不作現由臬憲訪拿發府審辦孫太守雖折獄如神而陳仍多巧辯聞陳捐有官職太守遂詳請斥革以便刑訊○記名提督吳軍門次漢奏留在粤差遺迭著勛勞叟在制　委署海口營叅將缺軍門奉札後卽由營盤回省謁見制軍禀謝俟將營務料理清楚始履新任○高要縣屬圍堤日前河流陡漲冲决數丈鄉民田舍稍有損傷至應否撫卹大憲已委幹員馳往查明禀覆核辦 
[宜昌來雁]  
　　東門外張中與楊乙素相識而不相能日前不知何故甲毆乙致傷乙遂控諸縣署縣宫派差拘甲甲適在東門某茶社與武弁某丙煮茗談心差至丙把持不放差不得已回禀情形時官正坐堂皇聞禀勃然帶役親往丙懼而遁甲遂拘入縣署堂訊時官惡其恃强玩法笞責一千又責小板千下收入班　洎差役鎖甲下堂甲向照壁上拳擊二下以示好漢不畏打之意乙前曾被控有案可稽遂一併鎖禁○十月二十三日之晚八點鐘時東門外六一書院上　某甲家不戒於火繩樞甕牖盡化灰飛甲有外甥方十餘歲是日適來家問舅妗安好否不及奔出遂付荼毗嗚呼慘矣○江水漸退坡岸全行涸出赶河下生涯者均度地結茅俾成市集曉日初上笑語喧譁大有人語中含樂歲聲景象目下百貨俱不昻貴惟米較往歲稍昻耳○鄭州決口後先由典史分往官署勸捐近聞上憲已札派東湖縣斯邑尊爲之勸捐以三千金爲度諒宜城不少殷寔之家當亦仰體憲懷樂輸以振疾苦也○川中百貨運出重慶者每年以七八月爲最多入冬則只有上貨並無下貨矣近日上貨以棉花爲大宗洋布廣貨次之且來數極多人夫全行僱盡其工資幾較往年倍之云 
[安省官報]  
　　本任太湖縣德愷辭赴蕪湖關差遺候補按司獄俞炳章知奉委隨同錢道赴皖北卽補道錢祿曾辭行赴皖北候補知州張克華知奉委解河南鄭工餉銀從九丁家福到起服來省分發安徽海防新班試用從九梁潤璜到淅江人王國珍到江蘇人 
 
 

Page 3

 
 
[錢江紀事]  
　　杭城前因河水乾涸將江水車入俾得浮送貨船已列報章兹以甘霖未降　水易竭仍逐日在　于車灌以免乾涸之虞大河水勢亦淺故在章家橋上面築壩蓄水菜市橋上首又築一壩並在望江門外用水車六架將江水車入城河由水城門達裏横河橋流入大河詎城外車水　連車數日河水洋溢竟將所築兩壩盡行冲塌乃將壩基挑挖淨盡而江水仍逐日車權不稍停止聞此項工飯資經仁錢兩　禀請衛靜帥在塘工局撥發銀二百兩餘由紳董捐給已蒙靜帥批准矣○火患頻仍紀不勝紀上月三十日午後候潮門外包姓家失愼燒去房屋數間本月初一日申刻清波門内又燒去房屋七間時届隆冬風日燥烈居家者盍加意乎○上月二十七日西北風大作自申刻起至亥刻止二十九日下午北風又起寒威凛冽暖日韜光次日又見濃雲空布至晚天宇四垂似有釀雪意至初一日晨起北風已息天氣頗寒盆盎間冰花錯落中河小河氷厚寸餘旋見紅日一輪晴光大放又莫望雨師灑道矣○仁和差役某姓之子滋事被責旋蒙釋放已登前報聞該差尙向張姓舊貨店勒索差費遂致該店不敢照常交易終日閉門枯守蓋張婦煢煢守寡子女均幼故無人代爲理處也○錫箔一業本係大宗生意近年利息微薄業此者每多虧耗今屆冬至令節箔價逐漸騰貴向來每箔百塊售洋不過一百零五六元兹已增至一百二十餘元各鋪存貨不多惟恨成貨之不速 
[襄辦河工]  
　　蘇撫崧中丞因開濬吳淞江札委江蘇候補道李景卿觀察爲總辦又由海關道龔觀察札委貨捐局總辦翁子文太守法會審員王鴈臣司馬帮辦均列前報兹聞觀察又委英會審員蔡二源太守恊辦河工太守於昨晨會同　辦河工之各官面商一切昨下午恭送黎蒓齋星使出洋因照會英領事并關照捕房停訊一日 
[啓行續述]  
　　昨報列星使啓行一節兹悉昨下午五點鐘時黎蒓齋星使帶同參贊隨員繙譯等官出行轅至虹口三菱公司碼頭登舟本埠道營廳縣及英法兩租界讞員均至江于干送行聞星使所乘之輪船定于今日黎明展輪赴東云 
[命案報縣]  
　　法華鎭有王雲龍者年已六旬捐有從九職銜而性嗜烟霞在該鎭開一小烟館旋因生意不佳於七月間閉歇而王則仍住在内本月初五日夜半時王獨對篝燈而結草窠適吳淞司張葆之二尹帶領差役巡查至此王深夜未睡恐有不肖之徒潛匿其中卽督同差役入内查察王忿然曰職員素來清白何勞入室遍搜二尹謂爾向開烟館尙稱清白耶彼此爭執二尹大怒取差役手中木棍擊王之脛王亦怒曰職非原壤何叩脛爲二尹更怒飭差役立將王帶入署中訊究之下飭笞一百五十板鎖在頭門候示詎王年老羞忿交并延至初六日行將斃命二尹乃釋之歸至初七日奄然物故隨於前日黄昏時由屍兄憲貴屍子金生偕同廿八保五圖地保王小園投上海縣以命案報裴邑尊着候訊供核辦 
[拆梢公司]  
　　租界地方近有一種人勾結黨羽分住各棧逐日來往見有外來客商之可欺者餌以甘言訂莫逆父繼而引入妓館喝雉呼盧以肆其誑騙之計惟此輩亦須先出貲財爲酒食徵逐之費一俟騙財入手然後取而瓜分故議者戲呼之爲拆梢公司又有一種人散在茶坊烟館引誘少年子弟上臺基迨其入設　有自稱官自稱幕友自稱書辦者蜂擁而入肆行敲詐遂其所欲而後已受害者不敢告發隠忍而已捕房包探耳目素長何以此等案絶少發覺耶 
[母族騷擾]  
　　前晚有廿三保十圖地保張錫堂投上海縣報稱圖内有劉順金之媳陳氏忽於初七日晚間進房自縊身死據劉稱並無别故本夫出外營生現在該氏母族中人向劉滋擾不堪叩求核示裴邑尊着候臨騐核辦 
[法捕房瑣事]  
　　牛頭閔茂環僑居八仙橋左近凡鄉人牽牛到滬求售經閔手者卽將牛繫於荒慶捕房中人見之屢囑伊不得繫牛於此前日捕頭路經該處見閔又繫牛以其有意違章將閔拘去管押○某甲不知何許人於前晚至小東門外某花烟館作空心大老官吸花烟三盒任情調笑妓不知其外强而中吃亦極意趨　少頃甲欲乘間逸去該鴇等向索烟資甲身㫠竟無分文正俗語所謂除了鈕扣没有銅也因卽鳴捕將甲送入捕房管押一宵昨晨解歸大巡捕房該鴇請追錢三百文甲稱須出外取錢法捕頭着甲將外罩之衣脱下作抵待取到錢文將衣給還人亦釋放 
[分發人員騐看名單]  
　　海防事例掣籖分發郎中方懷仁安徽主事沈紹遠廣東道易順鼎湖南○海防事例指省分發知縣王文玉陜西山西府經歴梅承祜陜西甘肅趙德興江西直隷縣丞孫暹順天山東馬家益順天山東虞明達浙江北河李楙安徽江蘇胡炳升江西山東州吏目黄鈞培廣西雲南道庫大使謝祖貽順天山東鹽巡檢唐光杰浙江兩淮巡檢吳則澄廣東湖南丁熙盛湖南江西周光達湖南福建鄭文海浙江福建白駒良河南福建羅位恒河南湖北劉靑藜貴州廣東劉廷桂直隷山東張乂中湖北湖南毛鳳陽四川雲南典史沈起震順天山東翟炯奎貴州四川黄藎臣河南陜西未入流宣世濤江蘇山東章兆棟安徽直隷徐儀浙江四川○籌餉事例指省分發通判晏蔚琦江蘇江西縣丞硯祥鑲黄滿江蘇孫傳棫安徽湖南巡檢張啓恭福建廣東閻煦湖南廣東鄧在鑣湖南廣西從九品葉滋汾福建江蘇典史熊晴章湖北安徵○勞績製籖分發知府鄭業斆胡南同知王維國湖南知縣藍翎嚴書勳山東州判崔紹望直隷府經歴縣丞方秉銓廣西巡檢章以昭安徽○勞績指省分發直隷州知州知府銜李汝霖湖南安徽知縣藍翎賀鏡如湖北江蘇花翎黄國忠湖南江蘇從九品高立中順天雲南李廷光廣東福建○截取呈請分發同知駱騰衢浙江○教習呈請分發知縣姜鎭川河南○應補呈請分發從九品解殿元直隷奉天 
[上海陳家木橋電報總局豫皖賑處初七初八日事略]  
　　廣東電局沈小園來電初一至初五收賑銀三百八十入兩五錢六分七厘○此次鄭州决口隣國爲壑黔黎顚沛至爲慘酷各處踴躍告募如常昭凝善堂一批至二十批約計二千六百元有奇蘇電局一批至六批一千六百元有奇蘇垣盛公帳房一批至五批一千五百元有奇無錫知仁莊一批至十八批一千元有奇綜而計之以表諸君募捐之勇○溧陽縣學楊用舟廣文寄到賑欵并函述此間襄捐諸君現正樂於從事速卽再寄捐册持募云瀬江樂於輸助者請將捐欵就近交由楊君彚寄○裕德堂主人函云家慈素性慈祥一生孜孜以施濟爲急務今年近八旬孫曾林立兹承慈命敬助洋百元祈求堂上康强云○金陵恊賑公所諶善之先生募第二次蘇垣盛公帳房第五批太湖救生局第八批嘉興鹽厘總局第二批凝善堂第二十批杭垣同善堂第二批盛賡翁弟三批沙市電局各募欵均到先此奉報 
[上海文報局内協賑公所瑣記五十二]  
　　香山鄭稚雲先生函云豫疆黄水爲災民生慘酷持册告募計得英洋六十八元九角祈收解云○高郵賑友囑登報數則如周恂卿廣文周安甫鹺尹朱篤卿部曹於募賑尤爲出力張秋岩孝廉以書潤助賑好善孶孶我儀圖之○　安劉文光先生啓云張淦卿五十無子側室有孕向子假雄精佩身以婦人佩雄精可以轉女爲男也嗣於九月間竟舉一男淦卿子先有生男當助賑之説出洋二十五元囑爲寄呈并請登報以爲望子者勸○日本長崎徐子琛先生函云徐君自銘性好善年逾不惑始獲一子卽將湯餅洋十元助賑又日本理事府徐乳羔先生募閩商日本洋三百元於十月二十九日收到 
 
 

Page 4

 
 
[賑務紀要]  
　　昨日奉接香港東華醫院第七批豫賑規元一千兩正由麥加利銀行韋文圃翁交到敝所經收今午奉接廣東愛育善堂第八批豫賑洋四千元由同昌順號匯到規元二千八百八十兩正均照拜領望雲叩謝除塡掣收條分别繕函繳覆外合登報章敬叩仁慈上海四馬路高易公館内籌賑公所李朝覲秋坪頓首謹誌十一月初九日 
[輓江夏酬志堂姨母陸太孺人作]  
　　敬奠椒漿薦白蘋靈兮來格意酸辛誼關一本悲懷摯節炳千秋記述眞早歲　蒙誇宅相長貧無計慰慈親靑綾障裏傳遺事忍向高堂欵欵陳孤貧偶寄外家居竹馬兒曹特賞子索棗牽衣勞慰母折授讀佐鈔　絳帷經義從頭問黄絹碑辭脱口初回首停針勞指示們心莫報杆欷歔平原族望冠鄉閭存澤樓藏萬卷書人配蘇家名父子世承韓　舊　畬不圖樾蔭凋零日正值深閨織絍初五載辛勤侍湯藥當年慘瘁問何如江夏華宗締好逑桓車梁案古賢儔螢幃儷影吟秋　鶼　齊心寫韻樓二老康强攸　德一堂雍睦外無求重蒙姨丈垂靑眼朝夕過從互唱酬紅羊小劫避倉皇覊困憂煎病脉藏海上縣壺營菽水餘視膳奉尊　　年返哺慈烏泣中道分飛寡鵠傷猶有膝前聰慧子挑燈訓讀慰凄涼十齡背誦十三經閒氣應鍾泖澤靈親授漢書師孟　偶成禊序　蘭亭胸懷壯驚耆宿天奪奇才入杳冥如此英姿如此命途人下涙况家庭從此眉頭鬱不開傷心玉樹竟長理常歌醒世翻成讖愛誦離騷　可哀經卷樂爐消永晝椒銘茗頌付秦灰病姑年邁龍鍾甚獨任勤勞分亦該茹荼集藥無功姑返瑶池婦道終作事悉符列女傳皈眞合在易遷宫病機偶感荷池雨瘦影難支鞠圃風預報歸期辭妯娌分明悟徹萬緣空八遭骨肉病纏綿憔悴憂傷百慮煎爐火深知藥性肝膓痛緣廢　苦心誰寫貞珉勒懿範終憑煒管傳試聽舉家悲訴語孝慈卽義一生全花甲今年逢設帨正思裁簡序憂勤誰知南澗頻風詠變作西州薤露又預索誄詞宣苦志况承慈　播清芬祗慙筆弱言難盡和涙懦毫述所聞[  凌貞佑]  
[小桂香黄姓隷天仙茶園桐蓀之入室弟子也聞余爲介玉題名因亦乞名於余取宋之問詩意名之曰雲字聽媵之以詩]  
　　前身合與詠霓裳一曲風生齒頰香我欲聽秋何處是胥塘烟水隔仙鄉[  鏡中花史]  
[德昕篇并序感昕篇乃高昌寒食生感錢君昕伯忠告而作余烟霞之奉溺此亦有年矣往歲遇昕伯海上酒樓亦以戒寒食生者戒余遷延至今始獲恒濟局鍾君洪南妙樂得以湔除舊染爰撰俚辭以謝良友更寒食生感君之意作德昕篇錄呈斧政]  
　　人生無百歲歲求養生訣迴憶墮地時们母授膚　虧體致辱親况廼自戕賊嗟子鮮昆季承歡芘蔭樾衣食樂有餘歲月坐悠忽時結香火　竟墮烟霞窟　彼吟風松蕭斧日侵伐譬彼拒雪蘭芳華漸銷歇潘鬢少已皤沈腰瘦且折迷津浩無涯何以渡寳筏矧兹及中年怙恃相繼失峻訓不可聞安望自振拔曩遊春申浦錢君適相值痛爲下鍼砭何暇致契闊佯作灌地駡苦口戒余勿手指何水部金丹新換骨子病中委靡　甘隷黑籍聞命兩載餘慚惶面猶赤今兹歸練川奇方海上得用以滌腸胃試之神效輙方逾五日期精神已焕發因循慶自警奇累洒然脱良藥縱有功忠告安可没擬續感昕篇其奈江才竭[  願花常好館主王安稿]  
[蘇省撫轅抄]  
　　十一月初三日兩淮運臺福裕到蘇過湘禀知奉委西路總巡差○初四日提舉銜浙江候補知縣巢鳳儀常州人烟臺來奉委接辦　州電報局江南提　譚於十一月二十一日壽辰○初五日補用同知試用知縣葉大莊服滿回省禀到從九韓祖詒禀知辭奉臬憲委赴江北緝捕差○初六日候補通判趙　　禀知　蘇差委候選縣丞游龍標禀知初七日交卸電報局差卽辭赴上海分發江蘇試用巡檢蔣瑜湖南人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月二十九日京報全錄]  
　　宫門抄○東撫張奏遴員請補要缺知縣摺○又奏記名提督郭寳昌遵奉母命捐助鉅賑請旨建坊片○又奏一品封職候補道魏承樾捐助鉅賑請旨建坊片○護江撫李奏查明京　案件尙無逾限摺○又奏南昌令迴避攺調片○雲督岑奏報昭忠祠敬節堂各房産生息銀數摺○十月二十九日理藩院鑾儀衛光祿寺正黄旗值日無引見○睿王假滿請安○榮惠惲彦彬各請假十日○淞溎等塲差覆命○鑾儀衛奏派揀選官缺派出克王崑岡○召見軍機絪貝勒紹祺承綬德慶○○頭　　戴山東巡撫臣張曜跪奏爲遴員請補要缺知縣以禆地方恭摺仰祈聖鑒事竊照泰安縣知縣吳士愷於光緒十三年五月初三日在任丁母憂當經臣具題開缺在案查例載在任丁憂者以丁憂之日作爲開缺日期以本月三十日截缺所遺泰安縣　縣係冲繁疲難兼四要缺例應在外揀員調補定例州縣應調缺出先於現任人員内揀選今泰安縣知縣一缺地當孔道政務殷繁必須精明幹練之員方足以資治理臣督同藩臬兩司於通省現任簡缺知縣内逐加遴選人地均不甚相宜惟查有惠民縣知縣楊倬雲現年五十二歲直隷祁縣人由廪膳生中式同治甲子科順天鄉試舉人乙丑科會試貢士殿試三甲引見奉旨以知縣卽用欽此簽掣陜西親老告近簽掣山東同治五年到省丁憂起服遵例仍捐指山東十二年到省光緒元年在賈莊河工出力保加同知升銜題補惠氏　知縣三年二月到任山西捐賑案内賞戴花翎辦理惠民河工出力保准以同知直隷州在任候補又委辦惠民濵州堤壩各工保加隨帶二級八年堵築桃園决口出力保侯補同知直隷州後以知府用歴經調署章邱朝城等縣知縣該員樸誠幹練辦事認眞以之調補泰安縣知縣實堪勝任雖以繁調繁與例稍有未符但泰安縣係附郭冲煩疲難兼四要缺較惠民煩疲難三字之缺尤爲煩劇人地實在相需例得專摺奏請　藩臬兩司會詳前來合無仰懇天恩俯准以惠民縣知縣楊倬雲調補泰安縣知縣期於要缺有裨如蒙俞允該員係現任知縣調補知縣銜缺相當毋庸送部引見初次請調任内一切因公處分免核計至該員在惠民縣任内有承緝縣民梁成福在途被劫拒傷一案扣至光緒七年七月初八日三叅限滿該員於八年正月調署章邱縣係在已起四叅限内此外並無積案及錢糧未完有關展叅降調處分所遺惠民縣知縣係繁缺容另揀員調補合併陳明謹恭摺具陳伏乞皇太后皇上聖鑒訓示謹奏奉硃批吏部議奏欽此○○張曜片再准頭品頂戴記名提督前安徽壽春鎭總兵郭賢昌咨遵奉母命捐購雜粮一千石運存清江請派員接運來東助賑災區聲明不敢仰邀奬叙經臣飭令賑撫局司道派員前赴清江運到高梁六百石　豆四百石散放灾區潔資接濟兹據賑撫局司道核明按照本年春季濟南府屬糧價高梁每石計銀一兩七錢四分菉頭同共計高梁菉豆一千石合算價銀在一千兩以上與建坊之例相符詳請具奏前來臣查該總兵郭寳昌遵奉母命捐助賑糧一千石合計價銀在一千兩以上雖據聲稱不敢邀奬未便壅於上聞相應請旨俯准將該總兵郭寳昌之母在籍建坊給予樂善好施字樣出自鴻慈謹　片具陳伏乞聖鑒訓示謹奏奉硃批着照所請禮部知道欽此○○張曜片再查布政使銜河南儘　補用道魏綸先之父一品封職布政使銜直隷候補道魏承樾及故母一品命婦魏王氏夙敦施濟共　解推上年東省黄水爲灾魏承樾以養贍餘資製備全新棉衣一千四百件適魏綸先遵調來東委辦挖泥機船因命擕帶至省交由賑撫局散放按照直隷賑捐章程每棉衣一件准作銀一兩計銀在千兩以上核與建坊之例相符據賑撫局司道詳請具奏前來合無仲懇天恩俯准魏綸先爲其父魏承樾及故母魏王氏在於原籍照例建坊給予樂善好施字樣出自鴻慈謹附片具陳伏乞聖鑒訓示謹奏奉硃批着照所請該部知道欽此○○護理江西巡撫布政使臣李嘉樂跪奏爲查明京控案件尙無逾限循例恭摺具奏仰祈聖鑒事竊准吏部咨道光十年九月初二日奉上諭嗣後各督撫將京控逾限未結之案线届半年彚奏議處一次欽此又准都察院咨咸豐元年間八月十二日奏奉上諭嗣後奏交案件着與咨交各案一併將已結未結起數咨報都察院查核依限催叅以清案牘而儆廢弛其步軍統領衙門逾限奏案亦着歸入都察院催叅案内辦理等因钦此兹屇半年彚奏之期據署按察使鄧蓉鏡查明具詳請奏前來臣查江西省京控各案上次截至光緒十二年十二月二十日封印止計有結温敷陳邱炳然二起均未逾限業經奏明在案今自光緒十三年正月二十一日開印之日起至二月底止續准咨交劉日盛劉善禮温其祥三起所有温敷陳邱炳然二起催提要証俱仍未解到均先經咨明展限劉日盛一起行提要証未到限内實難完結亦經咨部展限劉善禮一起現經行提人卷尙未提到温其祥一起甫經准咨轉飭行提以上各案核計拘解承審各日期均未逾違應免扣限開叅除仍飭司上緊催提各案人証刻日解審擬結並彚開詳細清單咨送刑部稽核外理合恭摺具奏伏乞皇太后皇上聖鑒謹奏奉硃批刑部知道欽此○○李嘉樂片再南昌縣知縣劉瑞礽與調補南昌府知府崔國榜係屬兒女姻親同宫一府例應官小之劉瑞礽廻避攺調前經臣請將劉瑞礽與准調臨川縣知縣汪綬之互相對調接准部　以劉瑞礽與崔國榜係何時締姻原奏未經聲奏是否早經綿姻抑係崔國榜調補南昌府知府時始行締姻請旨飭令詳細察明覆奏到再行核辦等因光緒十三年七月二十日具奏奉旨依議欽此欽遵咨行到臣當經行司飭查去後兹據署布政使瑞璋署按察使鄧蓉鏡會詳稱飭據南昌府知府崔國榜並南昌縣知縣劉瑞礽先後禀覆劉瑞礽第七女詐字崔國榜二子來臨爲妻係崔國榜在贑州府知府任内時於光緒十一年十月十五日締姻實係締姻在前崔國榜請調南昌府知府在後各具結呈送等情　該署司等會詳請奏前來臣覆查無異除結送吏部外理合據實陳明伏乞聖鑒飭部覆准施行謹奏奉硃批吏部知道欽此○○降二級留任雲貴總督臣岑毓英跪奏爲雲南省城建立昭忠祠敬節堂現經置産生息恭摺奏明立案以垂久遠事竊查滇省在西南極邊之地山多田少舟車不通自肅清後凡有抽收厘榖調派民兵荒蕪錢粮予限十年均先後蒙恩裁减嗣因夫馬擾民復經奏蒙天恩裁革朝廷之所以撫恤邊氓者至渥近年來民困稍蘇而往時善舉亦宜陸續興復杳省城舊在恤嫠會係本地紳民捐積銀四千數百兩按月收息以給窮嫠而人多費少終鮮實濟臣等復推廣其意照廣西貴州章程將恤嫠會攺爲敬節堂凡守節之婦窮而無告者每月各給銀一兩其兼撫孤者酌加數錢其間多係從征陣亡及殉難員弁家屬令其入堂居住俾免失所又滇省昭忠祠向附省城城隍廟内規制褊小臣毓英前在巡撫任内於克復大理府後捐廉購地置産於城内螺峯前創建昭忠祠一所以祀歴年陣亡文武員弁兵勇頗多臣毓英現與將領捐廉於祠外添蓋三層俾得安設又省城南門外向爲商賈輻輳之區兵燹　遂成焦土軍務旣清商旅稍通城内人烟稠密輙多火災經官紳會擬捐資於城外　建鋪房以所收租息爲敬節堂　費又省城南門外舊有慧光常樂兩寺建自唐代寺各有塔以培風脉道光十三年地震常樂寺塔遂倒又城南舊有忠愛坊金馬碧雞兩坊皆關係省城風脉軍興被燬兹因添建鋪房稍有餘力因將常樂寺塔及金馬碧雞忠愛三坊一併修建均於光緒九年十三年先後告成此皆仰賴國家福庇數年來内地無事以修廢舉墜也所有欵項均由官紳商賈情殷捐辦現經委員曁紳士將支用欵目分晰查明將應撥歸昭忠祠敬節堂各房産及生息銀兩區分類别各編字號開單造　呈報前來臣等核查單開各欵除添神塔坊工程經費外其撥歸昭忠祠者置買城内房産共計價值銀五千四百兩存同慶豐商號生息銀六千兩連昭忠祠舊時房産並生息銀兩每月統共得收租息銀七十五六兩其撥歸敬節堂者除新建敬節堂一所並置家具共用銀四千二百數十兩外現有城外新蓋鋪面城内置買房産共計價值銀一萬九千二百餘兩存同慶豐商號生息銀二千兩舊恤嫠會産業銀四千二百數十兩月共收租銀一百數十兩每月應支口糧銀二百數十兩出入兩抵約不敷銀一百餘兩現在暫行籌欵墊發容再設法彌補至昭忠祠租息除春秋致祭開支外所餘銀兩卽於祠内設立義塾以教忠裔於城内外隙地種植樹木以利民用現委籍隷滇省武職大員臨元鎭總兵丁槐等經管忠昭祠委鹽法道粮儲道經管敬節堂以垂永久而廣皇仁除飭經手官紳將昭忠祠敬節堂各房産並生息銀兩各數目造册送存督撫司道各衙門存案外謹會同雲南撫臣譚鈞培恭摺具陳伏乞皇太后皇上聖鑒再此事係由外捐辦例免造册報銷合併陳明謹奏奉硃批該部知道欽此 
 [ 
 
 

Page 12

 
 
[祝劉内卿譜兄四旬雙慶七律四章錄呈高昌寒食生教政]  
　　懸弧正屇服官年序屬陽春敞綺筵最喜壽星兼福祿更教儒士作神仙天中皓月盈三五壽期十月望日　外長椿歲八千尊甫芝田世伯大人出使英法俯仰無憂誰伯仲門庭樂事邁時賢八百彭年膾炙傳小分半度許綿延風吹淮水銀濤壯月滿鍾山寳鏡縣階下芝蘭嬉繞膝樓中花蕚笑隨肩定知王謝門前客爭作南山献壽篇修到梅花豈偶然郤宜點額助嬋娟姻聯指腹三生幸壽鄜齊眉百世緣弋雁雙棲勤戒旦家駒千里努加鞭榮華又得清閒福始信人間有偓佺梁孟同庚孰占先二南雅奏小春天對窺菱鏡修眉畫交酌桃尊笑口妍有願須遲金谷約此身敢到錦堂前惟將抑戒詩人意願祝雙星鶴算綿五松制章家祚錫卿氏未定草 
[紫詮先生學究中西箸述宏富爲當世所取資足振一時風氣今年壽六十矣遠隔嶺嶠相念實深率賦小詩祝嘏卽請教正]  
　　直以文章壽大千草茅誰似此翁賢瀛寰問俗逾鄒衍蠻觸成書陋孟堅謂所撰普法戰紀班書西域傳最佳然不如今日之大而且遠運啓力重明聖日天留一老中興年芻蕘久獲當途采駘背須賡頌雅篇○前詩意有未盡　次繆柚岑農部韻呈政少年結客半南北中歲乃識長洲王箸書萬言道所歴懸門眞不負蓬桑論交視我十年長我亦漸看成老翁何日相擕一樽酒共君高坐論英雄棋邊觀局且勿語花下放歌當盡聲游春要援白傅例香山詩不準擬身年六十游春猶自有心情非將此骨媚公卿用龔定菴句愚弟程銛蒲孫甫書於粤東九　齋 
[丁亥入都十月至滬欣逢紫詮先生六秩大慶長句四章聊識岡陵之頌敬希惠政]  
　　南來纔見地行仙瀛海探奇紀少年群道清時官有味才生亂世遇無緣綏邊策好傳中外益壽椿原紀八千轉盼門庭增喜色添相蘭夢美人圓不匡深處少微星松柏襟懷海鶴形慕隠别開陶令徑問奇爭候子雲亭登樓王粲能爲賦地虞卿苦註經士女躋堂同介爵玉壺沽酒趁旗靑掄才有覺九州空海上巍然兩寓公先生與袁翔甫先生草莽懷憂王景略江湖吟老陸龜蒙三生契合論今雨一劍縱横唱大風身歴四朝時尙早朱霞天半正飛紅珠半杓躔柝木才衆仙同日頌臺萊舊時朋輩無多矣不老翁眞矍鑠哉銀管三千容我備梅花五百爲君開遥知天上蟠桃熟靑鳥銜書祝壽來愚小弟謝朝恩梅仙甫草 
[紙鳶]  
　　飄然直上竟無倫驚起千家仰首人萬里靑雲騰一線九天赤日照全身春風得睡扶摇易丹鳳凌霄羽翼新假得寳繩三百丈生來從未識沈　○鐵馬簾幕沈沈永畫陰忽問檐宇動清音當風雅有馳驅意與爾同懷敵愾心不受銜杁知骨重獨當一面耐飇侵札人孤坐重幃裏每念疆塲思不禁○消夏消夏渾忘暑南風到北床小窓三面啓清茗一甌凉午飯黄梁熟翛然夢味長醒來無箇事閒坐憶羲皇○夜渡黄浦日落渡黄浦暮烟蒼然起　篷懸太虚直望涉無底把盞沈明月浩浩光千里人生百年間暢游殊未已酒酣發狂吟長風挾舟駛蒼龍伏船聽寒濤涌不止夫人天一方渺渺指江水安得起申君重問三千履○奕罷感賦晚窓有客爲棋留戰罷楸枰感運籌時事安危爭一著英雄黑白在千秋會心别有旁觀遠勝算多從靜裏收世上紛紛原似此祗今成敗更誰求[  丁亥十月江左少年錄於朗鏡山房]  
[上海三馬路與昌恊賑公所陳竹坪經收山東直隷河南皖北十月初十日第八百三十次清單]  
　　慈航普濟册戴槐蔭堂二元○又册蕪湖道署裕直堂一元○又册啓　　行交來福建南靖縣正堂梁陶泉明府洋十元又刑錢沈自堂兩元又鹽舘簿黄清溪吳開陽師檢堂蕭三舉堂高萱壽堂藍陳秋山王秉乾陳憲邦王建寅吳開瑞十二户各一元以上四户共洋念四元○又册大章綢莊交來七户共洋一元四角○又册靑村港分水墩汪隆十寄來八户共一元○又册杭州共登梯書屋募來十三户合二元○又山九江鄒三元堂募十三户共二元二角由福興潤局來○余萬成布號交來無名氏求子病愈洋一百元湖州泰記成寄來無名氏合記洋五元銅洋五元鎭海黄世記求子病痊一元嘉興　　堂求痊居士續洋五元湖州林三和隠名士花洋五元王孝全十元無名氏求保平安兩元問花居十三角○○另收河南賑○欵川子求病速愈並保飲食如常精神康健洋五十元李珊庭求女頭疾速愈　元隙大彰决合家平　王虞氏王建寅三户各兩元保安册會一元○祥字册夾石有心無力一員由正源局來○又册杭州楚忠義祠彭善士募來無名氏五元又銅洋一元郭氏薌姑各兩以　共洋九元銅洋一元○又册塘兩求萱室平安人兩元深恆泰木行錢七百吳繼友二百不書名一百以上四户共洋三元○南京徐聞韶兄續募浮鷗主人洋一元范宅銅洋五元○常熟吳冠亭四元又募程竹夫二元吳蔭甫吳恩範無名氏守信居四户各一元盛信卿四百吳竹畦菊亭　品三　鄧芸谷戴子城程各二百黄福昌汪玉華朱平安金英江李得意各一　方和生范瑞高各五十文以上廿一户共洋十二元錢三百六十文○銘恩册戴　蔭堂兩元○菱湖吳松齋求　親福壽駢臻　家安康洋三元銅洋兩元温州李燨琳一元一角以上共收河南洋一百零九員銅洋八員小洋一角錢三百六十文○○本日共收英洋二百七十元銅洋十三元小洋十角錢三百六十女合併聲明 
[上海四馬路文報局内恊賑公所經收賑捐十月上旬單]  
　　初九日救灾免灾單石門仁大典募無名氏六元一百廿文○本日共收東賑英洋六元錢一百廿文○○又收河南賑浙江湯滿縣署黔靈曜　泰慈他第省茶點資移賑一百元○本埠福象南糖行交來厦門黄聯登二十元黄謙六王家忠錦庄子三户各十元○浙江臨安縣署帳房周泉先生募　耕萃周子泉車子久友益棧羅之謙五户一千文張金彰廣泰周永清童林高李佐泉五户各五百文胡漢三秋香閣二户各四百文陳忠動三百文懷月軒江美亨路榮初陳家棋周午橋胡甫臣大户各一千文龍燮堂侍錦堂湯又庵永源蕭潘林張晋吾六户各二百文羅錦庵羅錦山二户各一百文以上實收英十七元○本埠慶泰花行六千七百文又衆同仁三子七百文寶收洋十元○常熟徐朗岩先生交來王煩翁募瞿晴記四元吕毓記三元徐晋記余松記毛一記三户各一元○慶福　綾字三十九號江蔭監公堂八元○仙女鎭芹稻河揚關分口公助五元○平順堂祈求期餘速痊四元○甫匯閩西亨先生募王福田等三十六四元一百八十文○申報舘交來蘇州留　　屋四百文無錢漢咏梅何桂卿三户各三百文范少泉晚香書屋多佳日審齋紅藥子容安氏枸蔭書屋敦善堂曲日氏八户各二百文何足云一百文實收洋三元　○招商滬局來無名氏一元六角五分名氏銅洋一元○湖郡順泰號募陳雨泰等十户共洋一元○陳守軒先生募趙廷琛一元陳雲圃陳守軒二户各二角鄭世堂陳湘舲孫祥蓀金晚安四户各一角○常熟俞　源店三十文○本日共收河南捐英洋二百十四元銅洋一元小洋十四角五分錢二百十文　 
[上海四馬路文報局内恊賑公所經收賑捐十月上旬清單]  
　　初八日蕪湖徽州州會舘前項氏醫室内恊賑公所募交項春泉二元華順豐六百文　和行衆友十五　三十文程渭周氏募十五户一元三百四十文無名氏募十二户一千文潘松園募梅滋圃七百查錫如二百十本宅門首桶捐四百十一實收本洋三元英洋四元錢七百十一○清江　成新莊募滌僊氏求嗣二十元○本埠恆興洋貨號交來朱恭　朱奎壽朱全慶朱榮慶奉母命朱寶記朱省齋朱少棠朱祖庚朱祖年趙　貴十户各一元朱如玉朱榮慶朱怡玉朱　 
綿慶四户各五角○本埠同肇昌號内張楚塘先生募之周客金祖培二户各三元張正泰金陵無名氏二户各二元慈谿無名氏一元○周浦吳雲橋銅洋一元○招商滬局茶房李增記募楊建元徐　衞潮紀方遇春曹永栢　鵬發徐傅根邵秉剛許長榮王桂記許榮貴范再傳十二以各二角李承記李增記二户各三角○本日共收東賑英洋五十元本洋三元銅洋一元錢七百十一文○　收河南賑寶應通源錢庄内同善居張印江張鏡涵季少芝朱紫若朱房山汗雲生姜竹波徐品三鄭敬夫妻雨亭劉紀軒林一齋請君經募第一批追遠堂一百元留餘堂寶興堂二户各二十五元樹手餘慶堂恆升堂二户各二十五元衍慶常　十元貽清堂十元循理堂四元存厚堂三元朱栢香九百四十四文耐手無名氏二十千　手邵老師無名氏二户各二元高鎔卿二十元周菊芬手無名氏二元劉手梁煥之一元林手張選靑堂一元問手羅階平一元鏡　手毛從堂九百四十四文刁蓮記三百十六王手無名氏四百甫手無名名四百八十文朱明手無名氏三百六十姚手無名氏一百文華山僧二元李廷忠二千無名氏一百九十六徐仁壽堂三百姚星谷楊先生二户各一百李雲程六百色鏡清蘇手二户三百王國峰二百文高貴喜一千文無名氏趙錫之二户各一百陸靜溪六百湯干英九百張安之三百徐品三一元古相臣二元刁彦卿刁俊夫二户各三百無名氏五百以上廿合實收洋三百另一元○本埠恆興洋貨號交來無名氏大　士一百元○本埠天來棧内庽榮奏實號闕先生交來山海關葉軍門　洋一百元○廣東潮州府　妙香室主誦芬居十仝募祥善堂二十元種蕉室妙香室二户各十元聚閣映月軒二户各五元映雪居誦芬堂餘步堂三户各二元　輝堂長　軒退思齋餘慶齋四户各一元和同裕公號交來漢口黄　昌號募周樂　堂十兩輔仁堂二千敦厚堂三元無名氏一元李松盛一千五百無名氏一千無名氏三户各五百無名氏四户各二百無名氏三百無名氏余不書名二户各一百不書各二百三十以上共合實收規元十八兩四錢六分又募不書名一元一百文○清江文籌堂募延陵柏他聶葵生三槐堂修德堂譚海航朱文仙顔梓琴陽芝齡八户各一千實收原平銀五兩三錢○蕪湖招商局募　芝山房積學書屋承志書齋春華軒四户各一元遵善居一千五百八十益善堂二百五十囂囂子二百愛香五十實收洋六元○本埠沁芳園茶室秦先生募交朱記一元一角朱金隆五角方德甫王大金二户各二角○不留名四元○本日共收河南捐英洋五百七十四員規元十八兩四錢六分原平銀五兩三錢錢一百文 
 
 
