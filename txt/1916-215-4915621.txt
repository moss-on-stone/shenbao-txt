# 1916 - 215 - 4915621

 

Page 1

 
 
   
 
 

Page 2

 
 
時評 
[捷徑] [  冷]  
　　英文楚報評漢口之變謂以作亂爲捷徑嗚呼何其言之酷而慘也雖然中國自近年以來苟稍聰明之徒無一不思趨捷徑以急功利總統者皇帝之捷徑也議員者官吏之捷徑也投機者商家之捷徑也攻擊者權位之捷徑也無上無下無一不捷徑之是務而謂能入軌道乎近人多倡入軌道而其結果仍不免趨捷徑蓋軌道與捷徑不能並立旣有捷徑之可通自無軌道之必要故如欲中國眞入軌道者必先堵絶捷徑始如欲堵絶捷徑者必先本身不趨捷徑始 
　　嗚呼捷徑捷徑萬端罪惡悉由汝導之以行及今勿改今日之種種捷徑我恐即爲他日亡國之捷徑矣可懼哉 
[命令]  
　　八月六日大總統策令韓賓禮給予四等文虎章此令 
　　又令許建廷授爲海軍上校此令 
　　又令陸軍總長段祺瑞呈據陸軍第三師帥長曹錕電步兵第五旅第九圑長陳清源第九圑第七營營長陳保荃因病辭職陳清源陳保荃均准免本職此令 
　　又令陸軍總長段祺瑞呈請以郟鳳罔充任陸軍第三師步兵第九圑第三營營長林先榮充任陸軍第三師步兵第十圑第三營營長應照准此令 
　　又令陸軍總長段祺瑞呈請以衛承祖充任陸軍第十三師副官長張國賓充任陸軍第十三師正軍械官應照准此令 
　　又令國務總理段祺瑞呈請任命顏世志爲法制局僉事應照准此令 
　　又令農商總長谷鍾秀呈請任命殷松年劉榮笏爲秘書應照准此令 
　　又令代理平政院長張一鵬呈書記官張則川仍就國會議員懇請免職張則川准免本職此令 
　　又令覲見條例及覲見禮均即廢止此令 
　　補錄八月一日大總統令劉信誠王玉珍均授爲陸軍步兵上校此令 
　　又令任命王文斌爲陸軍第十五混成旅步兵第一圑圑長此令 
　　又令王家澤給予四等嘉禾章汪如鑑給予六等嘉禾章曹鋆鄭翼昌陳慶麟許以清魏　龢均給予六等嘉禾章此令 
　　又令陸軍總長段祺瑞呈請將張萬靑袁長和石景山張虎臣趙光品張鶴齡王汝徣薛雲峯石得奎海榮慶金　印郝嚴甲余榮享金石堂授爲陸軍步兵少校李銘書授爲陸軍騎兵少校于志謙王美亭賈俊明辛樹鏞李長福郝廣德孔憲瑞嚴長祥張松齡任閩臣宋文治姚安泰朱得奎安朝海項昌黎加陸軍步兵少校銜王得功田瑞興王茂松加陸軍騎兵少校銜李元貞加陸軍砲兵少校銜王殿元加陸軍工兵少校銜汪祝堯加陸軍輜車兵少校銜程恩昌蔣玉崑文崇昌吳世昌關玉祥魏衍訓陸新春孫國　趙明海王道煕白璧楊世傑朱德明瑞祿傳春霖褚洪鐸晁萬春時受堂王宗慶張學藝梁萬鍾謝景山張敖劉永慶呂長靑趙學誥李尚德祁永勝史金鏡李長順王鴻烈吳希良楊全勝張鴻盛趙書田授爲陸軍步兵上尉張聯珠授爲陸軍騎兵上尉黑龍山盧春芳郭文清授爲陸軍炮兵上尉鄭廣同鄭慶山授爲陸軍工兵上尉彭振山梁福羣周魁元張海山陳克興任學禮佟書龍周同齡俞保升徐成棻黄中漢劉雲山盧桂芳德明王芝元王志恒韓永勝孫世綱王英祥邱得鈐劉殿勝李海鯤閻統晋洪盛和囗朝閣加陸軍兵步上尉銜吳衍嶺沈海清朱進慶塔克什春加陸軍騎兵上尉銜趙應臣加陸軍輜重兵上尉銜巴彥河吳文藻劉占祥陳義亭閻恩慶段其洲任有慶授爲陸軍步兵中尉並加上尉銜張汝章高榮痗授爲陸軍騎兵中尉並加上尉銜張網黄宮柱授爲陸軍砲兵中尉並加上尉銜吳建章授爲陸軍工兵中尉並加上尉銜曹世昌授爲陸軍輜重兵中尉並加上尉銜王景儒鄒禮張寳陞胡振聲劉炳焜于恩增梁玉恒孫全勝孫義岳高崇貴魏秉樹段成安齊文明王玉林陳朝鳳王堂李承恩宋希彭王夢弼姜懷玉李德馨胡舉成王宦清劉功臣王振海戎玉山王清中張致倫陳春修邊學旺程梯靑周書麟王家鳳繆文德韓永善梁得勝蕭廣信丁惟善授爲陸軍砲兵中尉田逢祥蔣靑山劉繼先授爲陸軍砲兵中尉李正山李樂賓邵清山姜連陞黄承乾柏雲漢授爲陸軍工兵中尉李成效蕭永陞盧立同張金玉授爲陸軍輜重兵中尉傳殿雲劉尊榮岳官福劉鈞田福盛朱得祿閻書林蔣煥陞董葆偉秦倫王瓊膺李良恭魏國瑗張興邦焦雲起翟鴻奎宋茂觀傅永清王慶官車鳳鳴陳泓林王俊田高玉桂趙琴軒劉吉祥張建仁寇自正李通義張林王貴卿宋鳳鳴張鎭棟范振林魏榮光蔣德國李玉堂李富學田振起魏國錕王治隆李德義陳春榮授爲陸軍步兵少尉並加中尉銜梁吉貴孫功桓授爲陸軍騎兵少尉並加中尉銜張少陽授爲陸軍砲兵少尉並加中尉銜李之卿授爲陸軍工兵少尉並加中尉銜韓代金吳振步授爲陸軍輜重摐少尉並加中尉銜崔振山耿得勝顧光魁劉長勝劉克勝齊海成何永勝鄭炳興張斌魁孟祺林金殿方關清書劉福友金兆中李登嶺蘇長勝趙幹臣周廣元李紹亭張靑雲吳和松授爲陸軍步兵少尉郭連凱授爲陸軍砲兵少尉方中豪授爲陸軍輜重兵少尉王玉亭王家銘吳慶繁周成輔牛注東趙蘭航姚震　宮鳳恩郭世俊王維懷沈榮宗授爲陸軍一等軍需楊祿高白陽鄭世珍何漢傑蘇則劉授爲一等軍醫曹衍經賈希道瞿伯祥徐景純王惠清王天敬戴永春馬念墉牛公助馬存桓加陸軍一等軍醫銜呂長春丁家聲梁濟川王若嚴曹叔卿授爲陸軍二等軍醫王世俊李憲凱授爲陸軍一等司藥徐必　授爲陸軍二等司藥薛書林授爲陸軍一等獸醫王作敏授爲陸軍二等獸醫應照准此令 
　　又令陸軍總長段祺瑞呈請以鄭繼書兼任陸軍第十八師步兵第一百十一圑第二營營長應照准此令 
　　又令陸軍總長段祺瑞呈請以楊葆勝兼任陸軍第十五混成旅步兵第一圑第一營營長羅玉山兼任陸軍第十五混成旅砲兵第一營營長應照准此令 
[專電]  
　　北京電電飭李烈均速率所部回滇不從將派兵進𠞰� 
　　北京電電龍於莫擎宇譚浩明中擇一自代交付職權候陸到粤 
　　北京電李烈鈞來電刻已罷兵　　北京電許世英出長直隸王正廷伍朝樞任交部總次長 
　　北京電某要人力保鈕永建長蘇 
　　北京電元首慰問蔡鍔滙參錢藥費二千元 
　　北京電谷總長撰有農商意見書將發表 
　　北京電張作霖請添東蒙鎭使交内陸財部核議 
　　北京電孫谷殷遺席由局分行直浙傳補 
　　北京電今午憲法委員會開談話會爲整理二年憲法草案預備提交大會 
　　北京電院外談話會交際員昨已選出蘇浙名單錄下蘇辛漢楊擇王永圻方潛蔣鳳梧陳義汪秉忠徐蘭墅張相文孫光圻浙金兆棪陳鴻道褚輔成杭辛齋張浩陳敬第朱文劭 
　　北京電敎部咨詢財部地方稅何時劃清俾分緩急釐定普及敎育 
　　成都電羅佩金一時不能赴桂暫任此間衛戍司令戴戡現任川東巡閱使 
　　成都電蔡督喉症未愈仍延中西醫治云係積勞傷陰西醫用透視鏡檢驗稱無大碍 
[東方通信社電（日本人組織）]  
　　北京電山東民軍首領吳大洲居正等來京與當局商議民軍善後之事革軍方面提解决之要件爲將現在民軍改編駐在山東省内軍隊並協定已往所需軍餉由政府發還（七日） 
　　濟南電曲同豐昨日午前八時乘坐火車前赴靑島聞爲民軍善後事宜往探日本當局之意（七日） 
　　東京電日本農商務省决定派遣第二次海外事情調查官調查之主要目的爲因時局而致事業之變動及需要之狀態等關查之方面如左處中國澳州英屬印度荷屬印度北美合衆國及坎拿大俄國及俄屬亞細亞歐洲諸國亞非利加（七日） 
　　東京電英國皇帝以開戰以來旣滿二年及此期間日英兩國協同從事作戰向當初之大目的着着收功因特致電日本皇室以爲紀念日本天皇亦於五日懇篤電復該國皇室略謂戰爭開始以來英國軍隊於全英國民熱誠後援之下與聯合國軍隊共同勇敢繼續戰鬭收多大之效果誠堪讚賞最後大目的到逹之日非遠此祝貨云云（七日） 
[戰電（英人路透電）]  
　　巴黎電今日下午公報云法軍擴張在錫哇芒西北所得之地且擊敗回攻之敵軍法飛機隊以炸彈擲擊敵軍車站及軍事建築物頗獲效果松末河陣緣有德軍繫留汽球兩具中彈焚燬（六日） 
　　巴黎電今晚公報云德軍猛轟錫哇芒佛勒里俠比特乞洛瓦諸處但未以步隊進攻法飛機在凡爾登境擊落德飛機兩架又在愛斯特里擊落最新式飛機一架（六日） 
　　彼得格勒電今晚公報云白羅第南面拉白加與塞里資兩河之戰事現均利於俄軍俄軍已佔據二村及附近叢林小山敵軍回攻九次均大敗而退被俘者一千二百人（五日） 
　　羅馬電公報云奥軍在阿狄巨與伊森沙間及蘇加拉並柯特伏爾猛攻均爲意軍擊敗兩方砲隊甚爲活動奥軍曾用新式煤氣炸彈（六日） 
　　倫敦電末萊將軍戰報中所云羅馬尼一地距蘇彝士軍河十八英里路透訪員謂蘇彝士運河附近之井均在英軍之手故敵軍所需之水均須由安拉狄拉運至羅馬尼相距十英里僅能以駝車緩緩運之敵軍以一萬四千人之衆斷不能擊破末萊將軍而攻入埃及敵軍之中約有德奥步兵一二千人及阿 
 
 
 

Page 3

 
 
刺伯馬若干（六日） 
　　倫敦電海軍部宣稱輔助掃雷艦克拉克登號（八二○噸）本月三日在里凡特中魚雷沉沒（六日） 
　　倫敦電軍務院决議撥兵二萬七千人以助農事（五日） 
　　倫敦電俄日塞三國元首致電英皇謂决計戰至獲勝而止（六日） 
　　倫敦電本月八日卡森君向愛上葵君建議即行召集協約國大會商定待遇敵俘方法並會同詰問各中立國德國待遇英俘之舉動另簡大員一人專理英俘所受待遇問題（五日） 
[公電]  
　　長沙來電分送中華新報民意報民信日報申報劉督軍特聘湘紳陳家兼任高等顧問力辭不就聞已允擔任調和各界維持湖南秩序 
　　趙倜致李述膺電陜西省議員李述膺先生鑒支電敬悉葛光廷軍隊已由山西閻督軍調赴晋境現在洛滔一带行旅安　足慰遠厪趙倜魚 
　　閩南公民致北京電北京黎大總統段總理鈞鑒約法恢復民慶自由獨李厚基不特不遵令撤兵反縱兵殃民如漳泉等處被北兵焚燬殺掠者比前更慘厦獄李金山范治臣鄔金標同是政治犯竟分别爲軍界中人故意不放顯違命令葉靑眼許卓然郭治齋等三日三十六人叩艷 
　　孫中山致南京電南京馮督軍鑒南通張澤霖君函勸獨立未犯刑事私罪請速開釋以昭寛典孫文支 
要聞一 
[春明珍聞四（湛存通信）]  
　　今日（四日）兩院議員合開茶話會於參議院院場狹小後至者幾無容足地報到者殆過半數矣主席爲王君家襄檯下有云今日請王君正延爲主席不能專由你爲主席云云聞者注目爭視則發言者爲不失當年英雄氣槪之劉君成禹卒以無一人應之兩王君但向之㣲笑而已主席宣告今日提議二事甲爲上海方面所用之經費乙爲擬組織院餐幹事會一切由王君廷報告王君正廷略謂上海自設議員通信處後所用經費皆由各處捐助迨召集令下各員預備北上所需旅費約計須各給二百元旅滬者約三百人共需六萬元電請政府照撥而財政部僅撥一萬元繼由内務部撥一萬元因向浙江呂督軍借到四萬元此欵將來仍由兩院向政府報銷各員仍照院法支領旅費而扣還滬上所領之二百元如直隸照院法祇一百元則應繳還一百元雲南照院法可得四百五十元則再領二百五十元云云衆皆無言次論院外幹事會因目前皆持不黨主義但兩院議員共有八百人每事討論之際若無預先接洽之法其結果不搗亂者幾希因擬設此會由各省各舉若干人爲幹事先由各省幹事向本省各議員接洽决定一致之意見再集各省幹事於院外幹事會中往復討論庶意見易歸一致於議事進行實多便利云云一時議論　起反對贊成旗鼓相當舌戰至一小時之久始次第表决一定名爲院外議員談話會二各省幹事於參議院中各舉二人衆議院中各舉議員總額五分之一遂宣告散會大約此會成立後兩院即可正式開議以上二端除第一事依法辦理外第二事實爲目前必不可少之舉理由至爲簡明何以亦惹起劇烈之論戰其中重要原因蓋以王 
君正廷提議時乃根據上海議員通信處之辦法聲浪中常聞有上海二字此係事實如此王君並無畛域之見而非上海派聞之頗疑其别有作用因竭力反對而所持理由不能動人經多人說明謂此會絶對無他種作用專爲聯絡感情交換意見且所决議亦無拘束大衆之力王君正延復自請改名爲院外交誼會以免誤會反對者意稍平釋終乃改爲院外議員談話會其中消息甚微影響或不細也自上海來者聲勢較壯人數亦較衆非上海派不免以逆億之心待之懦者攢眉强者遂現於辭色論戰酣時不覺面紅筋赤記者因於文字上悟得一解古人所謂喑嗚叱咤乃用以描寫英雄氣槪證以今日實驗則爲力竭聲嘶之雅稱耳因其力竭故藉喑嗚以壯其勢因其聲嘶故賴叱咜以洩其音讀者諸君試伸臂向上而力揮之自覺丹田 
加熱氣上騰發言乃益響亮非其作用乎每見在會場演說者莫不振喉而乎上下其手作揮斥狀今乃知其故矣無論當局賣盡氣力令觀者轉多雋味此不專爲今日議場情形言也偶爾悟到隨手記之亦絶不含梅慢之意也尚有一事可記者會議時忽有一人欲登檯演說衆爭斥之吁吁之聲盈耳視之乃李慶芳也近日頗有人計論附逆議員之處置方法大約取狹義辦法除明令拿辦者外（八人中有議員二人）再擇倡言帝制最力之五六人由院除名旣保兩院之體面復不致有礙議事之進行李則即在預擬之五六人中李頗自知因急欲登檯洗刷遂被吁斥可云咎由自取據見者云當下檯時面無人色云 
[東報之國會議員諴言]  
　　八月一日大阪每日新聞云中國國會旣由大總統命令召集遂於今日開幕曩日以恢復約法懲罰帝制派召集國會之三者爲處理時局之關鍵至是而盡得解决可謂黎總統段總理及南方諸領袖和衷共濟之一大成功夫以時局之紛擾派别之分歧欲即以解决三關鍵者解决國事誠戞戞乎有難言者然而大者要者有此𦁎果已足� 
爲中國慶賀而黎段之努力尤足多也紛擾者道在懚以鎭定之分歧者勢宜有以消融之特所以鎭定與消融亦正未易言耳僅就國會言有制定憲法承認内閣選舉副總統等難問題無一不足以掀起波澜况難問題不一而足乎其中尤以副總統問題爲爭議之焦點蓋進步國民兩黨或可一致而南北意見必互異焉他若約法上大總統權限問題議員資格問題亦足引起紛爭干戈雖息舌戰又興其不免之結果歟議員能自省其責任之重大宜知所以解决諸端否則中國政局不能有好氣象也 
該報父云政客徇私忘國各國之所不免而以中國爲尤甚徵之往事信非誣也今日中國人之希望有完全之憲法强有力之政府固不待言而日本亦有是望茲敬爲中國當局及議員諸君進一言郰捨小異就大同有益於公者犧牲一已在所不惜有此覺悟則制定憲法選舉副總統組織内閣諸問題皆迎刃而解矣邇者中國識者顧民國二年國會之狀態而生蔑視之傾向此尤爲議員所宜反省更聞議員有向政府要求國會停會期間内歲費之說時人非笑之竊爲諸君不取也 
[内閣問題之最近主張]  
　　五日英文京報云京人聞多數議員主張總理一席仍屬段氏之消息一月來對於内閣變更之憂慮乃大消釋就私人調查所及而論各方面意見多謂改組内閣宜出以愼重國會議員尤有此意段氏顯爲暫時必要之人雖以段之爲人未必適宜於施行偉大新政然段確爲軍界所推重此乃未可忽視者也從前國民觀念以爲總握政府大權者不爲總統必爲總理各部總長僅等秘書仰承總統或總理之指示而奉行之耳自袁氏逝後國民已不復抱此觀念皆知總理固必負指揮國事之責必與聞各部之活動庶可一致施展政策然各部亦必有自行審察自行决斷之餘地如是則各部總長可以自知其責任段氏能否以此法指揮閣員目下殊未可决言但觀其近數月中之行爲似段並無限制各部長行動上自由段旣能維持於初差强人意則國人應予以透澈試驗之機會故議員態度之改變果屬確實則固亟盼中國着手改革者所樂聞也第近日危言傳佈謂議員故示沉靜實則計盡早定以去段爲目的此說似不無疑問人無有信議員果有改變之謀以拆散政府爲事者蓋議員此舉未必有成徒引起吾人所宜力避之雙方疑忌焉耳故此種風說傳之於外實爲有損無益也茲者民黨五人或爲總長或爲次長此爲政府用人不存黨派之證並爲國會方面贊助政府之互換條件衆以谷鍾秀之長農商乃政府與國會領袖間對於内閣問題已有了解之表徵近兩星期中黎總統極力調和總理與國會相互間之意見已成公開之秘密若議員改變態度之說果確則黎總統調和之力已生效果矣再議員中某一部份向來以排去老段爲言者今則推翻現内閣等語寂寂無聞衆謂國會議員想已有示贊助段總理之意故前言不復作凡此皆足使吾人抱内閣問題已有切實解决之樂觀者也政容之態度與此亦大有關係唐紹儀刻雖仍在上海聞已允於七日起程來京是否接受外交總長之職無從知之但其决計來京則唐對於段氏或軍人派己消釋嫌疑從可知矣唐之態度可以兩種意思解釋之非已打銷自爲總理之意即知段氏等並不反對其爲總理二者必居其一故唐之來京不可視爲黨爭之表示也尚有一事爲記者所樂言者從前各領袖不願就總統與總理之羅致今則任命甫下咸各就職此又政黨領袖改變態度之一證也旣願爲段内閣之閣員則其無反對段氏之意可知大約從前以段氏爲不可共事之人今則知其不然是以段總理之地位今頗堅定苟得國會之贊助則吾人當可得一可以有作爲之政府矣 
[漢口亂事始末之一夕話]  
四日英文楚報云某君熟知華事頃以此次漢口亂事始末告知記者其言雖未能保其絶對確實然證以他方面所得之消息頗相符合茲特錄其大意於後 
　　某君謂（上略）項城逝後黄陂繼位此間黨人無進行之必要惟黨中分子複雜感思各有所獲政府知之甚審故派員與黨人接洽囑其解散機關於是黨人民事方面之領袖蔡濟民田桐白逾桓允以六萬元收束一切迨此欵收到蔡等即登報聲明解散機關脫離關係各情並啓程北上就國會議員之職但此欸爲彼等所收而黨中之武人方面因未得分文大爲憤怒王占元乃續與黨人軍事領袖磋商黨人索欵五萬元但王未曾交付查軍事領袖乃前鄂軍參謀長今黨人總司令之聶豫前鄂軍衛隊長呂丹書及向海潛陳竹洛李少白（均譯音）諸人皆匿居租界以保安寗租界亦不干涉之但若謂租界與彼等具有同情則未免失實華宫不欲捕之且遵中央命令釋放從前拘獲之黨人日租界不願黨人叢集漸下逐客之令至是黨人迫不及待决定於三十夜起事其攻擊之目的地爲漢口本鎭與兵工廠及漢陽幸大雨適至黨人活動因以不成記者詢以官塌旣知黨人之謀何不駐兵於租界附近預防亂事何以直至亂事已成之後始派兵來乎某君謂官場不知軍隊之趨向究在何方若軍隊加入掠搶則大局更不堪設想此官場之所以不派軍隊也記者又問亂事可謂已畢否答曰唯唯否否唯者以黨魁已去或往長沙或赴上海餘者無幾刻正爲官場所捕治一時當無能爲力也否者以性喜謀亂者依然尚在决不甘久於岑寂也此類人數極衆斷難悉予位置且位置一人無異喚出十人而以謀亂爲獵取位置之捷徑也總之今日中國天空中惡星較吉星爲多耳 
[漢鎭刦灰中之搜捕聲]  
　　四日英文楚報云日昨某國領事見前漢口中西日報館舊址（在漢口旅館對面）高懸其本國旗幟乃託美領事出場干涉將此旗撤去當悉此屋由中西日報館轉租與華人此華人自稱礦務公司掛洋旗辦事法租界當道限令該華人於若干時期内移出並派人看守此屋禁其携物出外是夜約有華人二十相率出屋二日晨有華人二携衣箱皮包各一希圖逃遁爲邏者所見拘往法捕房檢其箱包内有革命信件槍彈炸藥若干遂將二人拘押後至屋内檢查並未續得作亂證據又法當道探悉租界後三德里四十八號匿有黨人多名乃派人往捕共獲二十七名逐一審問内有一幼童謂爲黨人擄來勒索贖銀八千家住黄罔家人　爲黨人殺死婦女亦遭汚辱北京某富商爲其近戚故黨人留其生命以待某富商備資來贖到漢已六日備受苛待每日僅得一碗飯兩臂且受力傷云云法員續捕黨人六名其首領名馬繼超者亦在其内當馬與其所苛待之幼童　質時馬伏地乞饒但法員交送華官辦理馬遂與具其同黨二十一人飲彈而死矣自亂事發生後各租界捕獲黨人日有所獲在武昌槍斃者甚衆大約黨人將迅速棄此活動中心點矣 
[曹兵東下時之渝城景象]  
　　文滙報七月二十四日重慶通訊云渝城雖表亂象今仍安謐陳宦已由成都繞道抵此所携北兵衛隊爲數甚衆蔡鍔近派滇黔軍來此維持治安除此之外尚有蜀兵若干合駐一地時有衝突之虞而渝城至今未生事變者多賴商會主要各員設法維持和平之力其功殊未可沒地曹錕仍居此間聞不日將赴下游其來也行蹤詭異其去也當亦如是曹自抵此以來從未露面聞曹終日樓居未嘗一下衆皆目爲怪物惟曹兵雖殊蠻横而約束尚嚴故各界對曹尚無甚惡感北兵多已東發其强拘民船及夫役之舉動慘酷已極雖允日給二百文至宜昌後交付恐尚未能踐約縱能踐約而戔戔之數不足供回渝之費誠可悯也夫以無經驗之人操舟於急　之中其爲險至甚而北兵不之顧也故失事者已有數起第北兵旣去居民少一禍胎故衆皆爲之欣然色喜各縣匪氛甚熾距此三日路程之大竹縣近爲匪陷縣知事僅以身免銅梁縣現亦爲匪所攻勢殊岌岌（下略） 
[杭州快信]  
　　司法總長張耀曾電致高等廳卽日來杭與范廳長磋商司法事宜廳員接電後以范廳長現因母病回勇　即電崔旋得覆電准於今日起程一來省 
　　浙江省議員沈文華等呈請當道擬將褚輔成在獄記略勒石昭示請撥公欵一千元以便興工 
　　省立女子師範學校鄭校長逝世現民政廳長委該校主任敎員葉某接充 
　　呂省長接江蘇省長來咨爲老公茂小輪被水汧 
警巡船强迫附拖致遭傾覆事現已令飭警政廳嚴行查辦 
　　呂省長據走定海縣紳商各界電呈新任知事張寅恐與人地不宣請另行飭委 
　　臨海縣議員謝芝翰等電控知事張蘭挾嫌逮捕張駟羣喝跪釘鐐錮禁虐待乞撤查辦現呂省長已飭高檢廳委員查覆矣 
[南京快信]  
　　張勳電馮督軍請也兵援粤馮未電復司法總長張耀曾不日由滬來寗軍民兩長昨飭軍警妥爲保護 
傳聞洪述祖已在贛榆縣被捕確否待查 
　　省警廳長王桂林日前請病假聞係奉張勳電召赴徐磋商某事 
　　督軍省長新印現已鑄就馮齊擬派員赴京請領財部爲規復各省協欵起見特指示三種要點辦法通飭各省遷行（一）此項協欵應根據各省財政情形酌中分配（二）此項協欵專爲接濟中央不得移作他用（三）協欵省分務將本省財政設法調劑務使出入相符 
張勳電請釋放已革前安徽第一師長胡萬泰中央已准 
　　軍民兩署自七日起一切牘規程均恢復共和式樣 
湖南督軍劉人煕咨請查緝捲欵潛逃之前岳陽縣知事王光夑 
　　水利局沈督辦電陳齊省長寶山海塘請將前准籌撥治標之搶險費二萬元飭財廳迅速撥發濟用 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各要人宴會北京報界]  
　　昨日（四號）午後五時各派重要人物張繼梁善濟丁世嶧韓玉宸郭同高仲和汪彭年藍公武谷鍾秀吳景濓諸氏邀請北京新聞記者在東　匠胡同宜園俱樂部宴會到者二十餘人七時入席酒半主席谷九峯氏起立致詞略謂此次改革前途有三種好望第一野心家經此失敗此後如帝制等事當然不致發生第二人心之勢力今已大顯此後政治家當無敢專尚權術第三此番改革成功在事諸人均有　兢惕厲之象當不致犯驕惰之弊國家前途果至何等地位現雖未可逆科然總望大家同心協力合謀建設其間維持調護之責端在新聞界諸先生此鄙人所希望無窮者也報界推北京日報朱季鍼氏致答朱氏演說謂從前人都說國會搗亂其實各國國會何嘗不搗亂况前年國會又經人暗中挑撥故不能以搗亂爲國會之過言下頗有策其將來之意繼由梁善濟高仲和二君演說梁君頗代議員引咎而勵其將來言極誠懇高君則請新聞家對於國會於糾正與扶持二者不可偏廢韓玉宸氏　起演說略謂此次改革與辛亥不同其重心全在國内中流社會之人物所謂暴徒所謂流氓所謂官僚皆未加入改革之基礎旣極鞏　所遇各方面人物聆其談論無不带有懺悔之意而絶無意氣之私此誠最好現象今所私心竊禱者須將全國信仰之中心移於此中流社會人士身上蓋吾國久失其信仰之中心民國元二年間尚有袁前總統洎乎最近兩年某在北京冷眼旁觀見夫都人士多數朝夕目營民注者惟在戲劇與狎遊過寫眞館之門無不有放大之妓女照片而未見有　一名流碩彥之影相以爲招徠即如報紙不　得罪觀其第二張所載無非劇談嫖經非譚呌天卽劉喜奎而易哭菴樊樊山之大著且連篇累牘紀之不盡報紙如此則社會失其信仰中心乃至遁而之他灼然可見矣今欲移此信仰之中心於中流人士身上非藉報紙之力不爲功國會者全國中流入士所萃也某所希望於報界諸先生者其在斯乎韓君之言意趣横生聞者拍掌英文京報梁秋水氏演說大意謂頃聞諸先生談國會舊事雖各有理由值從前種種譬如昨日死以後種種譬如今日生吾報界所欲與議員諸君同勉者新聞記者勿受他人運動國會議員勿爲利祿所誘國家前途方有幾希之望最後藍公武氏起言今日飽聆諸君高論欽佩这至惟鄙人有最簡單最盹摯之一語奉告諸君今日袁氏雖殂共和民國雖復然外交之艱難財政之竭蹶其責任究在何人身上吾人斷不可過於高興須常懷警惕　好諸君當均有同情云云散時已八時许矣 
[朱家寶已提出辭呈]  
　　直隷省長兼署直隷督軍朱家寳辭職一節已迭記各報茲以聞其辭職呈文確已呈遞其文略云自民國成立以來家寳以　性愚直不能和光同　僑寄海濱絶意杜進　蒙前大總統畀以疆寄均經懇辭三年春間趙前都督倉猝出缺復奉嚴令敦促繼任時會方亟遂効馳驅受篆逾月適丁父大故計自聞訃後再三懇請奔喪未邀允准嗣後舉辦葬事又以大局未定論令從緩直至去年冬月明頒申令論飭親子代行誰非人子缺憾至此視息人間實慙名敎三年以來家實竊自思惟以爲人子之情旣因事故而無從自致當官之賓敢因艱危而借以自寛雖一介書生難言展布而整頓吏治休養民生乃可以上慰求治之殷懷下盡在宫之天職用是訪求疾苦遴任　能值年榖之順成得萑苻之斂迹中間屢經時　震撼多方卒能轄境觕安軍事民事尚無隕赿殆非始顧所及此家寳蒞直以來經過之情形也本年六月欣逢我大總統依法就任薄海歸心展謁之初家寳即以時局稍定求遂愚悃爲請面奉温諭周詳未蒙垂允而區區下忱已邀洞鑒迄今匝月未敢有所凟陳今幸南北不日統一軍務院已布告取消顧瞻四方可期奠定惟有籲懇我大總統俯准開去直隷省長兼督軍本職接任有人庶可　擋回里緣家實自遭家恤以來旣未奔赴盡哀又未歸葬盡　去冬營穵適值滇事發生之時但期入土爲安於　　諸多關略用特據情陳請回籍補行守制並經營光域未盡事宜是家寳得贖前愆於萬一者皆出自我大總統所賜殁存銜結夫豈可言　　上陳不勝迫切待命之至 
[關於徐恩元之論辨]  
　　徐恩元與中國銀行各職員之迭次風潮已屢詳前報茲聞徐氏最近曾語人云四總辭職外間大驚小怪以爲行事非彼等莫屬其實大　不然彼等所辦之事無論易以何人以我視之均能勝任愉快伹彼等現在行有日余不得不一爲挽留如留之不可豈能以此故而長行員之習氣並坐視銀行閉門耶余惟有遴員接替以示勿爲人所要挾而已又云陳威不帮我的忙也罷了乃反去帮他們胡閙簡直不成事體現彼旣以辭職嚇我我豈能爲其所愚只有轉懇准其辭職另派一志同道合之人接任庶此後行事毫無掣肘得如我意以進行耳又云美鈔之印刷純屬周子廙欲收回濫幣之政策我不過承長官之命訂此合同昭武票係實行帝制之預備我雖略知梗槪何能執此以爲罪案言下　然不勝憤懣同時某京報爲之逐項評駁鍼鋒亦一一相對其文云所謂五總者爲中行内部之中堅於行務之進行如身體之於四肢相需爲用不可或缺茲已去其四尚得云無一關緊要耶况該行自人民國以來總裁之更迭不下十員而彼四總者任事如敵　以銀爲金融機關行員之去留與營業大有關係非可如政務官之連带以爲進退坐使行務蒙其影響卽使爲事　人其弊害已如此矧欲偕力殺人藉故以位置私人耶至陳威氏之在職時期比校的爲長久故對於行務頗爲熟悉而於一般行員感情亦能融洽惟其不與徐同調補偏救弊攸賴不少然虘克斯之聘用五年四總之相率而去陳已莫奈之何如更派一與徐相彷之人則行事之搗亂不知伊於何底據云副總裁一席徐已薦陳宗蕃接充此說亦周有因惟竟成事實與否今尚難預測若美鈔一事即使政策試問僅擲去二百餘萬之印刷費即能持此以換回濫幣乎廣東一省之收回濫廢紙幣尚擲去一知餘萬元今僅僅此數卽能收回耶　曰政策事務官亦有應盡之手續彼時保不向幣制局總裁陳述曁中行前總裁湯覺頓談及而竟如是鬼鬼崇崇尤屬令人不解且聞訂合同時并附带一種永久條件嗣後中仍行苟印刷鈔票均須該公司承辦距亦所謂政策耶而美鈔公司屢屢索債何以由徐疊次用電話請财政部付欵詎竟無關而如此出力耶至昭武鈔票尤有趣聞在内聞當徐上條陳時略云現旣改圖帝制務使人民銷去民國觀念而有帝制之想象故必須一律更換近時該公司屢向財部索印資四百餘萬元部中欲索視合同公司以與徐名譽有關故至今未曾發表云云綜以上各情　徐氏辦事過於專斷時遭各方反對蓋其實情也又聞徐氏近因購銅廠撥欵事與副裁互閙意見緣財政部刻擬將山東購銅廠移至天津大加擴充特飭中國銀行轉飭濟行津行各撥欵二十萬元該兩分行以無欵可撥呈復總行陳副總裁即照例批云據情覆部徐見之不以爲然加批再令魯行籌撥兩方互相批詰此外因魯經理解欵來京事亦生衝突云 
[竟有請以武力解决粤事者]  
近來粤禍日急各省軍事長官中間有一二味於局中情勢專信龍濟光一面之詞因而憤恚不已甚且電陳政府頗歸罪於李烈鈞欲請以武力相加如張勳倪嗣冲張懷芝趙倜孟恩遠楊善德等均曾發有此項意旨之文電茲爲彙錄如下 
　　徐州張勳電云大總統國務院鈞鑒各省督軍省長承德府歸化廳張家口各都統寗夏上海各護軍使同鑒岑李稱兵全粤縻爛勳送迭電有所主張以爲滇桂各軍必先全數退出粤境並將龍軍裁併妥協陸榮延始能赴任否則戰禍蔓延粤亂永無肅清之日全局亦將蒙其影響夫李烈劝初則率兵攻贛冀遂私圖其計旣不獲　不得已易其方針折而攻粤其意實涏羊城之富兵倫之完思欲據而有之於各省督軍中分此一席以爲長養羽毛这地眈耽欲逞如見肺肝然濟光旣未離任則於所轄地方自有保衛之責且復身擁重兵富有砲械於李之來犯不能揮兵痛擊悉與驅除徒以憂　畏　之故自　勢孤先存餒意一再退讓無敢與敵坐令若曹猖獗至此未免怯弱太甚令爲思患預防之計必先杜絶亂萌應請中央速飭贛軍取道海關進攻韶珶以扼李軍之後並令閩軍由漳而潮以解惠州之圍俾龍軍得以緩息專　省防亂事旣平然後徐議補苴之策蓋必如此然後粤事乃有可爲否則粤垣必失閩贛毗連亦將牽動天下自此無　日矣事機緊迫無待省循萬勿游移坐滋貽誤果蒙採納何幸如之　三十一印蚌埠倪嗣冲電云大總統國務院鈞鑒各省督軍省長寗夏府龍軍華吳淞護軍使熱何歸化張家口都統鈞鑒粤局糜爛曷勝焦憤伏念我大總統依法繼任天日重光望治喁喁人心一致李烈鈞何人竟敢懷挾野心謀　權利始欲進兵窺　繼又揮兵攻粤恃衆横行破壤大局已屬罪狀昭著政府爲处事寗人起見猶復優予勳位調令來京併一面另簡粤督俾易收束委曲求全已屬仁至義盡迺猶勾結桂滇各軍曁粤理土匪一意孤行四面圍攻茶毒粤省之人民搜括粤省之財產甚至危及我人牽動交涉苟非居心破壤阻擾統一休敢藐視中央違抗命令至於此極夫政府以廣東督軍授之陸榮廷陸未到任以前畀龍濟光暫行署理原爲保護粤省土地人民起見即使陸榮廷奉令赴任尚須與龍濟光和衷商榷定期交替李烈鈞旣非粤省長官又係奉命赴京之人竟自率兵攻粤擅進不已龍濟光一日未經交卸即一日得行其戰權派兵抵拒乃係保境衛民恪盡職守其於中央命令並無絲毫抵觸迺論者不責李之肆行而猶竊竊焉議龍督之抗命是非倒置網紀　然勢必至服從者人人寒心恣肆者事事逾軌内訌之禍永無窮期而國家亦斷無統一之日矣瞻顧前途可勝憂懼伏懇我大總統明發命令責成龍督保守廣惠並飭莫鎭守使擎宇暫署省長會同龍督妥愼設防加意保護外人俾免牽動交涉致爲大局之累一面將李烈鈞等違令横行情狀明白宣布聲罪致討電飭江西福建兩督一由贛南一由詔安督兵會剿以張捷伐而警兇殘至江西本省防務如須軍隊分布時冲與張督軍有巡閱長江之責自應靜候命令派兵馳往以壯聲援而資穩固嗣冲爲振作紀網亟謀統一起見是否有當靜候明敎倪嗣冲三十印 
　　濟南張懹芝孫發緒電云大總統國務院鈞鑒艷日接安徽張督軍電發抒公論深洽人心現在軍務院取消南北統一無可爭之點勿得自相攻擊再操同室之戈迺觀於粤事可爲痛心陸督未到任以前龍督奉令代理職　所在責有攸歸卽其個人有踰赿範圍行爲應由中央查辦不謂李陳諸人以意氣相尚竟至大逞干戈羣欲奪而取之以致兵連禍結糜爛不堪内訌不休外侮將至開係於大局匪輕惟有懇乞大總統明頒命令陸督以大義促其力疾赴粤一面嚴令滇桂轉飭李烈鈞等迅即歛兵回防以息戰事如滇桂各軍仍復恃强抗命是眞有意藐視中央破壤大局應乞聲罪致討迅飭大江以南軍隊就近赴粤以衛地方而恤民命一面陸續調派北方軍隊塡防以昭愼重是否有當謹乞鑒核施行粤民幸甚大局幸甚張懷芝孫發緒叩三十一印　 
　　開封趙倜等電云國務院　鑒粤局糜爛聞之深抱殷憂滇桂各軍分道攻粤師出無名梟桀效尤乘機　起中央明命視若弁髦戰禍相尋無復有調停之餘地擬請速頒嚴令催陸榮延迅速赴任毌得託詞規避一面電飭李烈鈞莫榮新等勒令所部滇桂各軍尅期撤退粤事如何交接悉聽龍陸兩方面酌商局外不得干預倘再不遵則惟有變和平之辦法爲嚴重之主張力戢内訌即以隱消外侮比時中央威信非寛猛相濟竊恐不足維持率　直陳伏祈鑒察趙倜田文烈三十一印吉林孟恩遠等電云大總統國務院鈞鑒連日接各處來電對於粤事曷勝髮指龍陸接替係奉中央明令陸一日不到粤龍即一日不能回　李烈鈞何人竟敢抗拒命令無故稱兵其爲逆命已無可辭辭接安徽張督軍艷電實偏尤嚴彼輩當亦無從置喙况外我旣有責言則干涉卽開其漸牽動大局爲害甚劇應請政府飭催陸督尅日赴粤與龍督商定善後辦法一面飭李烈鈞等即日罷兵聽候中央解决倘禹違抗不遵卽應認爲公敵聲罪致討以絶後患勿任蔓廷否則彼輩好亂性成决無國家恩怨不戢自焚貽禍何極並請先飭閩浙湘贛等省協力防範以免他　　抒鄙見伏候裁　孟恩遠郭宗煕叩三十一印 
龍華楊善德等電云國務院鈞覽黨人對粤陰謀蓄之已久前曾略陳梗槪伏念此次中央調停粤事實已委曲求全以陸繼龍業申明令方冀大紛續解國事粗安乃旬月以來李烈鈞密事防維以私人權利之爭破壤統一之局應請中央力持正　劃切曉諭不必虚與委蛇如進兵不已置若罔聞斷非空言　停所能完事合觀大勢如果再不遵從即是甘心叛亂亦無所用其姑息閩贛毘連粤境指臂相連如出偏師即足以扼其喉吭似宜密商兩省先事籌防萬一竟至决裂則公理所在中央維持苦心應爲中外人民所共諒區區之見謹以陳聞楊善德盧永祥三十一印 
[龍濟光之交代問題]  
　　龍濟光近日自知不能終據粤垣屢以預備交代爲言然於軍事上進行如故茲莫榮新譚浩明兩君致電詰問云廣州龍督辦鑒敬電　悉兩軍淘淘爲公一人公去則百紛　解豈但外人生命財產不致損失即全城生　百萬無不賴以保全他人知之公亦知之且我陸督軍即日履新公即瞻戀終於一去尚何徘徊留戀之有茲讀來電云已預備交代欽佩實無涯涘惟是公之左右陰謀百出國人舞敢信任且聞我公行動亦多爲所挾持榮新等爲陸督軍部將不得不思患預防公旣對於陸督軍開必見誠則對於榮新等無不推心置腹在此交代期内請即戒飭部曲歡迎桂軍入城鎭壓非常以待陸督軍之至乃公不此之務反命馬存發半途邀擊以云預備交代誰其信之如蒙鑒納鄙言取懇表示誠意俾桂軍振旅入城以資鎭攝然後陸督軍有蒞任之期粤局有平定之望榮新等責任所在自應約束將士謹守紀律尊重我公無敢違犯我公倘不見信未肯推誠相與抑或暫行委托妥員代辦交代身先引去亦所不妨如猶架炮山巔勒兵城下假口外人干涉嗾使紳商拒絶以此預備交代桂軍將士斷無聽陸督軍深入虎穴之理惟有從粤人之望爲我陸督軍前驅俾粤局早日解决此理甚明中外必無異說榮新等天　所在亦無容躊躇再計仰承明問再敢直陳唯公裁之並希迅賜答覆莫榮新譚浩明叩有印 
[湖北最近之悲觀]  
　　此次陽夏同時暴亂武昌獨無騷動外間咸傳係某軍隊爽約所致茲悉所謂某軍隊似即潰散到鄂之湯薌銘軍隊該軍初到鄂駐紥於漢口劉家廟一带嗣因有重編成軍之計畫乃移駐武昌城外各廟宇公所已飭其舊日軍官按日督率暫習徒手體操成軍在即矣茲忽於二號由王督軍派員分赴各駐地選出北方籍兵士一千五百名將其餘鄂籍湘籍兵士一槪委員遣送回里每名給銀五元不准逗留滋事突然改變前議未知是何原因聞之人言前日在武勝門外所捕多人送軍法處訊辦者即係該軍通黨之弁兵此所以忽又解散也惟挑出之北籍兵如何編制尚無確聞鄂軍署附近三十一日曾報火警二日鄰近營坊口興盛烟店又忽起火時在夜三點鐘軍警聞信立往撲救幸未延燒聞其起火原因由於燃蚊烟所致並無别故然官民已俱受驚矣現在武漢之激烈分子已走避一空一部分無知　之黨人或捕或逃似可稍弛警備未知何故戒嚴仍非常緊急租界亦不撤防聞日領事恐捕房查逐不能認眞並派書記官出爲調查又法領事昨又引渡五人 
　　漢口警廳昨奉督軍函諭謂前日漢口滋事聚集黨羽至二三千之衆放火延燒至一千餘户之多茶毒生靈擾害治安莫此爲甚推原其故户口未清匪徒到處皆可混跡所致着速清查户口並於棚户小家客棧飯館觀廟宇尤加注意云云是以嚴諭各棧館廟宇不得容納來歷不明之人藉口同鄕親友希圖欺飾即搭住各户之客居親友亦應深明時勢各避嫌疑其各户主亦愼勿輕率留入居住致惹是非倘敢不遵輕則處罰重即同坐並聞該廳現對於棚户貧民擬施以特别取締無十字連環保者不准居住　 
　　五督軍現以各屬盜匪充斥多假冒護國軍旗幟肆其搶刦手段茶毒商民擾亂地方以致商旅　足民難寗處稅收大爲減色國家暗受其禍長此不已何堪設想除飭各縣知事防軍司令舉辦清鄕督飭紳民整頓圑防外並通飭各知事曉諭商民如有匪徒假名刦掠或擄人拒捕情事准當地人民格殺勿論又恐各防區軍官不能認眞奉行清鄕章程昨又飭在省各師旅長派員分往各防軍駐在地調查所管區域布置巡防一切是否得力以　酌定功過 
　　近因各地匪不靖如沔陽咸豐等縣迭出巨案皆帽勒捐不前所致頃通城縣又由知事寃殺敎民釀成交涉案先是本年四月有湘省黨軍由平江侵入通城仁與軍警激戰不勝紛竄民居避　後經官查知將隱匿黨人之衆皆置於法内有敎民盧義源亦因是處死刑嗣由司鐸劉化琨查係寃誣報告駐省主敎李文秀轉向當道交涉現王兼省長已委李繼往通切實調查矣 
[湖北之省議會問題]  
　　湖北省會議員致國務院文云國務院鈞鑒本月二十五日接准湖北督軍公函内開頃由省長公署接到國務院漾電開省議會應否卽行召集須俟國會議定再行辦理等因轉知前來議員等集議之下竊以爲省議會監督地方行政職務綦重方今庶政革新百廢待舉亟應從速召集　收左提右挈之益細譯鈞院漾電不無疑義茲將披瀝陳之自民國三年二月二十八日以來省議員職務與國會議員職務均係奉前大總統命令停止現國會議員之職務旣未經由他機關决議而有明令恢復省會與國會事同一律自應即行召集何得諉俟國會議定再行辦理彼組織國會參議院之議員乃根據參議院議員選舉法由省議議選出現由省會選出之參議員旣已恢復其職務而省會自身反托足於虚無縹緲之域此議員等所大惑不解者也且國會議决必爲法律案前停止省議員職務不過一紙命令則恢復省議員職務只須政府再頒明令已足無經過國會議决之必要 
 
 
 

Page 7

 
 
　如謂發布命令之前亦須國會議决則是政府侂棄其約法上賦予之特權此後有所展布必一一受國會之束縛無論爲政府所不能行世界各國亦無此例若政府矯前大總統專横之失而過事謙撝此則非議員等之所敢知者也抑更有進者據省議會暫行法行二十二條之規定常年會由省行政長官召集之臨時會由省行政長官或議員半數以上之請求時召集之此雖暫行法乃　時參議院議决之法律命令所不能廢止而民國三年二月二十八日前大總統之命令亦未以廢止該法爲方則省議會暫行法當然繼續有效此時中央縱不力爲主持致各省省長藉口停止有令恢復無令拒絶議員半數以上之請求是固於中央無礙而省行政長官據省議會暫行法以召集中央政府亦未能别有責言何則俟之國會於理難安定期召集於法甚當也况湘浙四川等省其省會皆已召集鈞院獨未之聞耶何以不根據漾電加以阻止對於獨立者如此未獨立者如彼自遺口實徒損威信一言反詰是非立見故爲中央政府計亦惟有依國會之例以明令定期召集陚 
庶各省不呈紛歧之象而中央得收統一之功保全尊嚴莫此爲最鈞院尊崇民意希望共和已爲天下所共信伹共和政體以地方自治爲始基今於國會則召集之於省會則故靳之致地方政治純由一二貪官汚吏奸紳士毫把持盤踞於其間自治成績其何能舉夫國會議員固代表民意省會議員職務寗有其他不過判别者在範圍之廣狹耳　其一面　其一其於尊崇民意之實不亦遠乎議員等責任所在　　灘安　責愚忱伏乞卽付院議呈由大總統明令規復　期召集大局幸甚湖北省議員廖輔仁等六十七人同啓 
　　省議員致北京參衆兩院電云國會恢復民意昭蘇國人服治猶解倒　尚望一德一心不偏不倚速决計早奠國基專誠馳賀再省會爲國會後援政府遲不召集未審是何用意且鄂省政象急待澄清舍此更無可屬特公推李君宗唐來京面商一切期早開會有促進行以舒民困全國幸甚湖北省議員應輔仁等六十七人叩東 
[紀山東安邱之小衝突]  
　　山東安邱景芝鎭官民兩軍近又有衝突之說外間謠傳不一有謂官民兩軍現正在景芝一带相持者有謂已經發生戰事才茲據大東報消息日前兩方面雖小有衝突然係出於誤會旋即和平了結聞此次衝突原因係由高密民軍之一部分於陰曆六月八日怙領景芝鎭後安邱蔣知事於六月三十日忽带混成旅之第十一連往景芝與民軍辦理交涉到距該村二里餘之　林内暫駐時突有黨人巡邏者至向陸軍放鎗數響旋卽停止蔣知事立時函詢堡内大意謂現奉長官命令剿辦境内土匪究竟該堡所駐係何等人限令即時答覆黨人劉捷臣即寫一回條云容於三小時内答覆並由堡内送出洒二大瓶犒軍將又函責黨人何以先行開鎗並佔踞安邱地點劉於午後三時許答覆大意謂景芝係高密要衝原非安邱專轄之地我軍於陰曆六月八日到此彈壓確守省約毫無不法行爲縣長儘可入堡詳查極表歡迎云云蔣覆函謂旣屬黨人彼此原係一家無戰爭之可言予欲到堡内駐軍　即知照守門崗兵以免誤會於是乃由一老者引導嗚號整隊而進经近西堡門兩方不知因何種誤會又起衝突鎗聲隆隆陸軍傷三人死一人蔣令亦幾乎中彈並將眼鏡大衫草帽手鎗等物失落幸卽下馬避入高梁地内獲免旋由工兵營排長率兵前來接應始得退紥甘泉是日晚間黨人致函蔣令謂軍人鎗機失火致起雙方誤會滐爲歉然民軍亦傷一人死一人仍願言歸於好云云景芝紳商亦有公函求免進攻以免人民糜爛蔣乃專人回城函商營長營長未允率隊往緩并　軍隊回城蔣令無法亦遂於次日返署此陰曆六月三十日蔣令赴景芝與民軍衝突之大略形也 
地方通信 
[蘇州]  
　　邵警佐免予通緝常熟縣署二等警佐邵福　前因葉職　逃經楊知事詳請省公署能飭緝拿在案茲經常熟公民邵馥蓀邵松年等聯名公禀縣署請求轉詳從寛銷案俾令閉門思過經楊知事轉詳省公署核示奉齊省長批云旣據詳稱邵福　貧病交迫深知悔過應准免予通緝个飭行各屬一體知照此批一面已通飭各屬一體免緝矣 
　　更委校長敎員蘇城學界每年署假之際必有一番更動校長敎員之手續茲悉本届更委各員業經發表西區一校模範小學校長錢還靑因事撤退遣缺以南區第五國民學校校長趙春　調升遞遺兩五校長以東區二校潘校長調任其潘君之缺以齊賢學校校長蔣君調任其蔣君之缺以東區某校主任敎員陶君升任陶君之缺以位育小學校長高元乾繼任又中區一校校　　君升任清江師範附屬小學主任遺缺以南區一校長汪仁　繼任均　由學務委員呈報學欵處劉孔二董轉詳縣長核准飭遵 
　　尼姑火葬伄敎相傳於靈魂離身後苟能火葬則可赦免生前之過失超度死後之善行是以僧尼輩多行火葬之舉蘇鄕木凟鎭藏書廂附近某庵有老尼姑一名年逾六旬除念佛誦經外無他事日前病劇時遺囑門徒將身火葬旋即物化昨日在　後𨻶地舉行當時烟雲一片觀者如堵� 
鎭江 
　　十二圩警訊續誌江都縣屬十二圩地方營兵衝突一事已紀昨報茲又據鎭江訪函云該處某營新招軍隊因奉中央命令將次裁撤該兵等因要求未遂突於前晚脫巾譁變糾衆入市夥搶商店若干家飽掠呼嘯而散一時　鎭居民恐慌失措竟有扶老携幼附輪來鎭避亂者故鎭埠江干各旅館幾有人滿之患幸該處原有防軍及水陸警察緝私營汛聞警馳至聯合兜捕該裁兵等遂　入天長六合一带地方無一逗遛境内秩序幸復如常　　章知事晋省辭職丹徒縣章知事蒞任年餘與地方人民感情極票近因縣市鄕議會將次回復章自知不能立足前月間曾一度晋省辭職經省長批斥不准悏怏而歸茲以日前歡送陶國會議員會場中有人演說與之極端反對故又於本月三號乘車赴寗面謁省長極力固辭聞日内尚未回署云 
[安慶]  
　　商榷皖局之來往電稿皖紳去電云北京大總統段總理内務部財政部陸軍部司法部參議兩院鈞鑒共和政體尊重民意機關所有省縣自治等會亟　恢復又皖自　心湛長財政全省田畝每年加六十萬未經議會通過亟應停止又　執法　探訪局逮捕各案分寄陸軍模範並外縣各監獄如係政治案及因　治逮捕而加以他項罪名者均尚省釋如非政治案未經司法手續不能成立亦當另行審判所有黄中彭兆麟劉震實田象坤洪孟揆劉　杜炳鈞彭叔瑾方耀亭等數十百人亟應文法庭查明分别辦理又皖政治案槍斃之汪樹機馬月樵等數百人以及因各省因政治而死者亟應查明附　先烈冒死電請乞速施行馬景融郭行健吳傳綺江内務部來電云馬君景融郭君行健吳君傳綺均鑒江電悉省議會案業經提出國務會議决議恢復至逮捕各案如係政治犯自應遵照大總統命令辦理好非政治犯亦應依法判决其因政治嫌疑而慘遭鎗斃者應如何　　　　之處將來必有一定辦法又田稅一項當由財政部酌核辦理特復孫洪伊支 
　　警隊保議釐局皖南三埠管釐局與南蕪繁三縣交界地當要衝商旅警集　前該釐局附近數里地方忽有大股土匪搶刧居民并有搶刧釐局之　　該釐局長　　臻以該局僅有護卡砲船兩隻遇警無力抵禦昨特據情請示辦理倪省長據詳後當怖令南　繁三縣撥派警衛隊就近保護矣 
　　逃軍回籍作匪皖北蒙城縣自縣知事汪　到任後因治匪極嚴匪風稍戢乃近又迭出搶案甚有刀傷事主情事比經縣署偵悉盜首實係泗縣人陜西逃軍之王廢物蓋前次陜西獨立時陸建章之軍隊多係蒙籍現因逃回故里生計艱難不免流爲匪類擾害桑梓殊堪憂　刻已由該縣知事詳請省長通飭各縣協緝矣 
[湖北]  
　　范守佑歸正首邱已故鄂省長范守佑之　柩前傳運往關對安葬　聞范氏原籍安慶寄籍河南其祖父以上墳墓均在皖城故其長公子已在安慶覓有佳壙擇於本月十五日起開弔三天十八日出殯運送父柩住皖　安窀穸云 
　　吳介眉撤差潛逃漢口電報局長吳介眉近經交通部飾撤差有發鄂省高等法廳訊辦之說聞其原因由吳前在川藏電政局差有虧蝕巨欵情事前交部因南北戰禍無暇及此故延宕至今始覺吳得儒後　潛逃無蹤前日租界會審委員會偕英捕赴其公館搜索未獲及將其子带案押追現在局長一席由總管陳均南暫代云 
　　丁士源免官原因湖北交涉員丁士源開缺另候任用道缺以吳仲賢接充已見明令惟丁免官原因外間傳說不一有云係漢口某大公司營業受丁損害控告甚力部中無法了結乃以人地不宜調京者有云丁係因赴京運動升任鄂省長事爲總統所知以其鑽營卑鄙本擬罷職因有某鉅公力爲緩頰始加入另候任用者另有一說丁有升任外交部次長消息未知　是 
[濟南]  
　　吳居北上紀略吳大洲居正等先後來省已誌本報茲聞兩君住省數日與各方面接洽已畢居乃于三號北行吳則於四號乘津浦路赴京所有東省民軍如何布置將於此行决之 
　　定期考試清華學生北京清華學校招考東省應行選送之學生公署定於八月七日開始考驗上午九時至十一時考驗體格八日上午八時至十時考試國文十時至十二時考試英文下午一時至三時考試算術三時至五時考試中國歷史地理 
　　津浦站查獲土匪日昨上午十點鐘商埠津浦站由南開來之火車裁有三十餘人舉動倉皇形跡可疑當經警士向前盤詰搜出手鎗三支贓物若干確係土匪遂將一干人等绑送警應訊辦 
雜評一 
[告督軍] [  一子]  
　　猶憶黎總統就職時各省督軍表明態度之電類皆有遵守法律擁護國家之兩言吾以爲此兩言而能實行者有益於民國不少也 
　　何以故以督軍而能遵守法律則凡武欠干涉致之行動必不復見於今日也以督軍而能擁護國家則凡挑動南北惡感之觀念必不再起於今日也然而前數日有聯名詢問政局之傳言而今日又有請以武力對付李軍之電一則非督軍分内事一則足以引起時局之擾亂此二者皆與其宣言之初志相反竊爲督軍不取也 
　　雖然我更有一言爲督軍之對面告焉有行政立法之責者宜時時納身軌道之中不有過舉則武人自無從藉口以干涉爲南軍領袖者宜以保持大局爲重舉動不遇於急激則人自無從挑撥其惡感蓋所銷法律者在全國共守而所謂國家者在全國人共同扶持故紀者敢爲此雙方之勸告 
 
 
 

Page 8

 
 
   
 
 

Page 9

 
 
   
 
 

Page 10

 
 
第三張 
本埠新聞 
[巡警與匪徒開鎗對敵續誌]  
　　淞滬警察二區三分駐所巡官韓恩貴巡土李步德於本月五號夜在徐家滙鎭西林家弄地方被匪拒捕槍傷其肇事情形已詳昨報茲將昨日調查所得者續錄於后 
　　巡警重復戒嚴警廳長徐國樑自此案發生後昨特通傳所屬各區署隊略謂近查漢口地方匪徒暴起希圖搶刦警署擾亂治安事雖未成然損失商民財產竟至數百萬之鉅𢌞思滬地自去歲肇和兵艦被匪徒襲擊� 
肇亂後幸賴各區署隧官員長警不避艱險竭力維持卒使地方又安商民毫無損失迨至大局旣定本廳長念及地方平靖因於日前宣布解嚴藉以安定人心而維商業詎本廳長日前訪聞竟仍有匪徒多人希圖搶刦四區四分駐所當卽密飭該所員警嚴密防範幸賴巡緝得力未至事生意外不科昨夜一點餘鐘本廳長又風聞有匪徒百餘人潛匿法界希圖搶掠二區三分駐所境内當即密飭該所署員飭巡官韓恩貴督率長警嚴密訪緝詎意該官警特巡至林家弄果見有匪徒百餘人臂纒白布各持手鎗正欲搶刦我警奮然上前盤緝該匪等突然齊開手鎗拒捕擊中巡官韓恩貴巡警李步德兩人彈落腹中我警開鎗還擊斃匪一名手中持有六輪手鎗一桿巡官韓恩貴等因受傷甚重雖經送往廣慈醫院醫治恐有性命之虞該匪徒等各處搶掠似此横行足見野心未死警察以保護地方爲天職商民之生命財產即我警之生命財產豈容若輩擾股致受損失言念及此自應防患未然爲此通傳各區署隊知照自八月七日起仰仍照戒嚴辦法各區一律持鎗戒備夜間遇有形跡可欵之人仍嚴行盤詰並責成各隊照舊一體加班晝夜梭巡以昭遇密並仰督飭長警隨時訪緝此案逸匪務獲解究以儆刁風云云 
　　警長親詣視傷受傷巡官韓恩貴巡士李步德自送入廣慈醫院卽經醫生分别療治惟韓巡官腰部及李巡士腹部所受鎗傷各一處子彈深入未能取出勢頗危險性命莫保徐廳長以該巡官等因公受傷情殊可憫特於前晚八時带同督察長張桂榮躬詣法租界廣慈醫院看視傷痕親加撫慰昨日又派二區三分駐所醫佐王炳燧等前往看視 
取締鄕鎭茶館聞此帮匪徒共分二隊本擬於是晚在林家弄一带大肆搶刦其第一隊幸爲韓巡官等查破第二隊即聞風逃散該黨皆以白布纒臂爲號每人手中俱有手槍該分駐所警佐王炳燧以徐長橋西妙橋林家弄等處小茶肆甚多每每容留匪徒抽頭聚賭實爲地方之害昨已飭警分往傳諭一律禁止如敢故違將店發封 
　　巡警因傷殞命巡警李步德受傷甚重已於前日在院身死由王警佐報告徐廳長一面函告地方廳當經林檢察長委派楊檢察官毛檢驗員等會同徐廳長所委科員等同詣廣慈醫院驗得李巡警委係鎗傷腰肋等處致命而死塡明屍格判交王警佐備棺成殮楊君等又驗韓巡官之鎗傷係在肚腹子彈迄未取出傷勢頗重命在旦夕據醫生云此項子彈屢檢未獲現經會議定於七號將腹剖解以便將彈檢出楊君等遂返廳禀復林廳長請爲核辦 
[日本人被害四誌]  
　　日本人池原鴨井二人被人殺害身首異處詳情已迭紀前報茲有日人數名與英捕頭一人持上海交涉署移知鎭江交涉員之公文於五號由滬同往鎭江請將在大通輪船上板箱中查獲之無頭屍身二具重行檢驗當經駐鎭交涉員函知丹徒縣公署派員带同檢驗吏偕英捕頭及鎭江英巡捕麵 
房西捕頭至寶蓋山下開棺復驗驗得一屍背有黑痣又一屍臂上有鐵錨花紋兩腿生有黑毛各日人均點首稱是驗畢英捕頭與各日人復赴丹徒縣公署檢視裝屍原箱擬將屍身携回上海合併殮葬 
　　上海日日新聞云工部局偵探中井基明與日本領事館警察署巡查久井吉之助二人於二三日前相繼往鎭江調查無頭屍身案其結果在屍身木箱中發見切菜刀綢手巾各一並得中國黑此箱一口乃與骨片等携歸上海綢手巾尚鮮血淋漓云（昨日譯稿中有又雇中國人二名使爲某事一語中國二字係日本二字之誤） 
　　附錄魯定格律師來函大主筆先生台鑒逕啓者今日披閱貴報登載謀斃日人案内現捕房獲有河南人胡儒珍一名於此案要犯關係云云閱悉之下不勝駭異蓋鄙人乃胡儒珍之代表略知其中情節深恐貴報館其中内容未得詳悉然華人胡儒珍被捕房拘禁乃别有緣由捕房曁公堂是有秉公核奪但貴報惟聞一二不智識婦女道途之談以爲事實貴報遽爾登載此事於尊處雖屬無損然敝處當事人之名譽等大有關係特此致函尚祈大主筆先生更正則鄙人感激之至矣並頌日社律師魯定格謹上 
　　記者按胡儒珍之若何關係本報係照東文上海日日新聞及上海日報譯載當爲閱者所共見來函謂本報遽爾登載何遽爾見責若是耶 
[嵩山路轟發炸彈續綕]  
　　法新租界嵩山路九十號楊姓家灶披内爆發炸彈已誌昨報茲悉被炸之人已於昨晨在醫院内因傷殞命此人年三十二歲並無家屬到楊認領捕房復於昨日下午五時至楊姓右鄰九十六號屋内察看當在灶披内搜獲炸彈四枚带回捕房設法銷毁 
[花園内發見炸彈]  
　　昨日午後兩句餘鐘公共租界威海衛路二十八號門牌湯薇西家之花園内不知何來木盒一隻經湯之僕人瞥見報告其主啓盒察視詎内貯炸彈一枚幸未炸裂當用電話通知新閘捕房派令中西包探前往將木盒炸彈一併带入捕房禀明捕頭妥爲存儲候查明再核 
[調查砲船鎗擊游船之眞相]  
　　昨譯西報所載上星期五夜間有一外國游船駛至製造局浦面爲中國砲船鎗擊云云昨經滬南軍署詳細調查製造局浦江上下流域現無砲船僅有水警第三分署所派之師船十艘分駐各港口當即詢據該分署復稱所轄範圍内是夜並無發生開鎗轟擊游船之事且係外國游船即使果見其行駛入境亦斷無遽行鎗擊之理云云軍署又躺駐泊龍華火藥局浦面之永豐軍艦查詢亦並無前項情事究竟眞相若何尚須詳加察訪 
[江蘇縣議員通訊處紀事]  
　　江蘇縣議員通訊處籌商進行請求恢復等事已迭誌本報茲悉自該處成立後各縣來函贊同加入日必數起茲將各縣贊成人名披露於下上海莫錫綸李味靑趙履信周樹藩吳江費玄韞周家圻周維新常熟邵玉銓蔣岱崑山杜帥愈陶璋沈山靈寶山王兆濟南匯金永社黄報廷傳恭弼江陰費振二唐協羣薛榮袞徐綬經金山張良朔崇明徐引恬倪華清嘉定陳傳德無錫浦斯湧吳棣錢秉瓚松江閔瑞芝王文熙葉理封李芳鏞句容孔憲功靑浦蔡鍾秀丹陽李光耀丹徒梁鴻卓李仰彭金壇王詠梅陳允元南通張錦堂贛榆楊靜山泰興劉啓子海門袁訓黄一山顧洪程楊斯遵太倉陸國彬武進黄煕源奉賢陳鴻翔陳朝楷宜興楊壽祺 
　　附錄金山葉心嚴函前接華翰知先生有組織江蘇縣議員通訊機關之議鄙人函復贊成諒已逹覧今見報載通訊處業已成立此後宜卽籌商辦法鄙意俟多數縣份贊成後即開聯合會公議電請省長通令各縣舉行開會是或不可少之手續歟再者萬事非錢不行自治停止後各縣公欵多爲長官所挪移民國四年之忙漕現在多已結束似宜急電省長通令各縣將四年份之地方稅照數截留以爲地方公益之用愚陋之見是否有當統希裁奪 
　　又太倉陸國彬函昨見報间藉悉吾省縣議會聯合會通訊處業已設立聯合各縣共謀進行敝會一致贊成敬此奉布乞希加入再敝會定於本月八日開談話會并此奉聞八日後再當趨滬接洽　 
[上海縣議員第一次談話會紀要]  
　　上海縣議會議員於昨日午後二時在也是園開第一次談話會到會者爲韓濓卿趙蓮君喬憇林張菊圑孫鏡蓉曹印才李右之唐詠茗樓子雲陶芹香潘伯賢奚靜餘莫子經王遠堂王際亨楊秋孫曹潤甫孫步雲錢逹三宋少蘭張秋漁趙訯之潘景周周企唐周采臣等開會後經衆討論縣議會應行預備手續茲將議案錄下一報告開談話會之理由一籌議進行方法一議决先設縣議員通訊處於修志局一議决公推莫子經李右之周企唐爲上海縣議員代表至江蘇縣議會能訊處接洽一議决每日開常會一次或有要事開臨時會一議决於本月二十日下午二時開第二次談話會 
[皖人函請彈劾倪嗣冲]  
　　旅滬安徽同鄕陳紫楓等致參衆兩院議員函云共和再造天下敉平諸公以政略優長膺人民代表上匡政府下逹民情來日之事固賴維持往者寃抑尤須昭雪此紫楓等所以不得不有所請也查癸丑之秋倪嗣冲率兵南下長淮千里遽遭蹂躪而沿江邑猶未淪陷紫楓等密奉軍令爰舉義旗由壽令繞其後方遙爲響應是役戰歿壽合兩縣者有陶魁元曹允文楊華田唐順欽李鴻勛等旋倪嗣冲督皖其弟毓芬據守淮北酷虐殘暴殺戮無辜擁護共和之士大都誣爲盜賊惡刑嚴鞫供無證田旣被充人亦受� 
　者則又有吳鳳藻陳樹樓陳子香孫亞峯孫仲澧張海洲水淹川盧模常顯勛洪經綸李允壽廖海粟吳吉安王在金趙知法高傑成陶慶洪等此不過略舉數端其他雖幸生免而田產藉沒焚擄一空者指不勝屈今時局粗定黨禁已除昭雪命令大總統早經頒布何物嗣冲膽敢違法委加罪名被捕仍示釋放者尚有多人傷心慘目暗無人道雖珷 
婦人孺子莫不欲食其肉而寢其皮紫楓等默念前途均以國勢艱虞不堪内訌以一省而破壤大局固非愛國之心以一人而遺地方之戚釀爲禍階尤非國家圖治之道况嗣冲帝制餘孽䟦扈兇頑鑑其已往之破壤國體即可料其將來之違抗中央擅離省垣盤踞蚌埠居心叵測路人皆知夫姑息適足以養奸除惡務期於必盡愛人不顧大體雖愚者知其不可也嗟嗟愛國熱忱一腔碧血十年勞瘁田舍邱墟生者漸享共和幸福死者猶蒙汚辱之名大好頭顱豈爲無價紫楓等亡命海上三載於茲嘆志士淪亡感家山零落他省有雍煕之慶我輩抱向隅之感故不揣冒味掬血陳詞務望諸公洞察民隱嚴行彈劾按律重懲并望轉請大總統迅撤倪任弭患無形俾吾皖不致再召兵戎以鞏國基而快人心無任心香拜禱之至安徽公民陳紫楓鄭前培李雨村曹恕薛先封趙果張翼飛傳英李智若陳孟超唐鴻欽蔡頣倪建侯王體乾等回叩 
[新任司法總長蒞滬三誌]  
　　新任司法總長張耀曾由滇來滬假寓孟淵旅社已兩誌前報茲悉前晚由滬海道尹周金箴警察廳長徐國樑及地方審檢兩廳長假座四馬路大觀樓番菜館請張君曁各隨員會宴賓主盡歡而散昨晨張君乘坐火車赴杭與呂督軍面商要公聞不日即須返滬云 
[中央對於粤事之主旨]  
　　松滬楊護軍使對於粤事曾經電逹中央略陳意見昨奉黎總統段總理復電以現在大局初寗斷不容同室操戈甘心破壤中央對於粤事已飭兩方停止爭鬭各將退兵地點尅日呈報其有反抗中央不遵命令任何方面即視爲國民公敵中央亦斷難姑容云云 
[嚴防宗社黨擾亂大局]  
滬上軍界各要人近接京電謂宗社黨首領升允現已擔任在西北方面圖謀舉事而鐵良因前在南京允任將軍於南方各省素所熟悉亦已擔任在南數省密謀派遣羽黨某某等與帝制派逃亡之禍首接洽希圖擾亂共和國體亟應嚴加防範上海爲通商大埠難保不密設機關暗中惑飭即防緝等因現各營隊已一體防範查緝矣 
[水陸均已戒備]  
　　滬上陸地軍警自漢口暴動後已無形戒嚴防患未然茲聞水路亦已戒備自昨日起所有製造局龍華一带浦面每晚六時至次晨六時禁止船隻往來停泊即日間見有形跡可疑之船亦須盤問明白始得放行云 
[烟酒聯合會要電二則]  
　　中國烟酒聯合會致北京財政總長電云袁氏柄政苛稅病商烟酒兩業受害更深雜稅之外旣加牌照復立公賣剝削擾累生計欲絶尤可痛者同一種類外來酒訂爲飮食品中國烟酒編爲消耗品彼輕我重非自殺政策而何茲當共和再造與民更新蒙大總統頒布豁除苛稅命令凡兩業商民莫不延頸盼望以爲政府眷懹商困稍有一線生機乃近閱報載北京烟酒事務署接准大部咨商大旨以值百抽二十五爲定率烟絲烟捲則值百抽五十若照此辦法比前更酷且外貨課一次之輕稅土貨課五十之重稅是不啻抑制土貨推廣外貨應請大部軫恤民瘼從長計議另訂保護便商辦法並乞轉呈大總統先頒明令罷免公賣苛稅改良劃一稅則以紓民困而挽利權不勝迫切待命之至中國烟酒聯合合總幹事陳良玉副幹事洪小楚賴漢濱陳樾屏陳祝三宓友琴曁各省代表等公叩 
　　又致北京參衆兩院全體議員電云袁氏柄政苛稅病商烟酒兩業受害更深雜稅之外旣加牌照復立公賣剝削擾累生計欲絶今共和再造國會已復從此重見天日人民歡勝貴院爲立法機關諸公爲人民代表凡此未經兩院通過之烟酒苛稅提議廢止并希議定劃一辦法以維約法而紓商困中國烟酒聯合會總幹事陳良玉副幹事洪小楚賴漢濱陳樾屏陳祝三宓友琴曁各省代表等公叩 
[强盜有幸不幸]  
　　前晚九時有盜匪四五人突至北蘇州路老垃圾橋堍承吉里八百六十九號門牌向顏料生意之陳烏如家叩門入内各出刀械恐嚇搜刦值洋三百餘元之金飾現洋陳姓女孩因高聲喊 
 
 
 

Page 11

 
 
　　呌被盜刀傷手臂頭額等處該盜等出門後又開槍示威以防追捕迨事主報告滙四捕房派探　緝該盜等已查無蹤跡矣 
　　又同時有盜匪多人由東新橋乘坐電車同至卡德路圖刦該處某米舗詎已有人預先密報新閘捕房飭派通班中西探捕在彼守候旋見某號電車駛來即有多人下車九號西探目斐司戤潑華探目陳雲忠包探韋金福張林泰及七百三十六號華捕等即上前擒獲山東人徐懹增安徽人張裕山陳德豐夏雲陽等四人在徐等身畔搜了新式實彈手鎗三支鎗珠多粒一併带入捕房押至昨晨併解公共公廨請究卽據中西包探上堂禀明前情並將抄獲之手鎗子彈呈案請察俞代襄讞商之英領卓君判張等四盜带回捕房候查明從前所犯各案於下禮拜一開審 
[批駁鳳凰山礦案呈文这消息]  
　　南京鳳凰山鐵礦因有人與外人訂立合同禀請中央立案歸伊開採前經江蘇省議員查知以此事有礙主權電京反對力爭廢約已迭誌前報茲悉駐滬江蘇省議會通訊處於本月七號晚十二時接到旅京蘇人來電報告鳳凰山礦案部中對於此項呈文業已批駁至内容如何因電文簡略尚未詳悉 
[捲土重來之法政學校]  
　　辛亥革命以後一般學子皆知政法之學亟宜研究是以法政學校一時異常發逹及袁氏專制妄疑法政學生多屬民黨分子不問良否一律解散其所幸存者僅與部中有特别關係之數校爾後立法司法自治各機關後相繼消滅於是沈沈東亞之國民幾不復有法治之觀念今幸民國再造法治重興立法司法自治各機關力謀恢復法政學校亦應時而起蘇州已有法政講習所之發生上海亦有江東法政專門學校之組織記者昨晤其發起人中之一人謂吾人痛定思痛雖恨袁氏之專横亦未嘗不悔元二年辦理不善之有以自召今當取嚴格主義竭力進行惟其中優秀分子經中途解散而學年遂爲無效未免可惜故當電部力爭先承認其學年爲有效然後施以合法之敎授庶可造就人才云云聞梭址已擇定麥根路不日登報招生其詳細情形容後續錄 
[約束巡警之通飭]  
　　淞滬警察廳長通飭各區署隧文云照得巡警爲人民表率舉止自宜端莊庶免人所輕視凡身着制服因公外出者於乘坐電車之時必須循規蹈矩站立於車之前後月台近聞有多數巡警往往自由登入頭等車内任意擠坐於婦女羣中似此現象成何體統非但有失警察身分殊於外觀不雅爲此通傳各該長員務各嚴誡長警等因公外出身着制服才不准乘坐頭等電車着便服者一律買票如有不遵一經查出或被告發定卽從嚴懲辦官長亦一併議處决不姑寛 
[演講打字機與戰利品]  
　　寰球中國學生會於前晚請周厚坤君演說中國打字機之說明刑契莘君演說二十世紀戰爭之利器先周君演說謂發明一種器物必經過三種界限先理想次研求次試驗試驗旣得然後求其完善以發行於世余之打字機係在美國書局觀排字有得而作講至此即取所製之打字機表示於衆說明逐件作用與原理機之左爲圓筒筒面有四千餘中國字上覆以紙右有一平圆索字盤上加一鐵幹連於左邊之字筒彼此相應用時先從索字盤尋得其字而後移鐵幹於此字上用指一按則左邊之紙卽移至圓筒某字上字卽出現於紙上矣較之抄寫便捷不可以道里計道里計惟此機垂 
爲余初創尚未滿意茲幸與商務書館合辦更加修改其第二機行將告成價亦較亷當可邀諸君之採用也次邢君演說略謂欲國家之强盛家興武備欲武備之精良當採用歐美最新之戰器戰術最新戰具首推潛艇潛艇之製能游行水面亦能潛行水底艇之前部裝魚雷以攻敵艦艇後有機關能升降進退艇之中裝一圓筒高出水面三尺或四尺筒中有𢌞光鏡形如竹節其光自上而下可以照見遠來敵艦以一� 
人專司測鏡艇中蓄白鼠數頭蓋艇中養氣由水面吸入白鼠遇養氣減省即先人而斃蓄此則可以測艇内養氣之多寡潛艇在水底極難防制惟潛艇所伏水浪湧直從飛艇窺見投下炸彈可以破之然潛艇上裝有擊飛艇之砲用飛艇者亦必爲預防飛艇有單葉雙葉之别可窺探虚實破敵要塞實爲軍中利器次述各種鎗砲戰術砲彈猛烈極難抵禦或張鐵網以避之次及各式砲台砲台下裝有車輪由鐵道往來到處可以禦敵次言水雷則有四種一日挺雷上有引火針與敵艦相撞郰炸一日碰雷雷在水中半沉半浮可順水溜左右移動船撞之即轟炸一曰電雷用電線通至岸上如窺見敵船漸近即按電機而轟發其雷一曰信雷通電線於守衛處待敵艦遇炸自能通信與衛兵以備迎敵破除水雷之法用兩輕浮小船（船重則恐觸動水雷）分左右而進船首有鐵條運貫遇水雷即可牽之而起亦有先放魚雷破毁水雷而後續進兵艦次言戰壕其形如梯左右參差壕中兩旁各以土隔開敵彈流入壕内雖炸發亦不傷及隔土之兵或有從壕中挖掘地道通至敵壕之下投以炸藥而轟毁之若彼此各開地道則以先發火爲勝云演辭甚長此不過記其大略周邢二君各以影燈映演明晣無遺觀者無不嘆爲精確之論演說畢後又　主席朱少屏君答詞道謝並欵以茶點而散 
[搜查私土烟膏類誌]  
　　新閘愛文義路一百零二號門牌廣昌烟膏店主楊子清因將波斯土煎膏混售經洋藥公所協同捕房前往搜獲烟膏簿據將楊傳至公共公廨訊供候核在案昨晨重復傳訊先由洋藥公所代表律師上堂譯訴案情並由見證尤守則投案證明驗得烟膏内確有波斯土攙入等語訊之楊延魯定格律師到堂辯稱被告所有之烟土係向棋盤街某土店買來均有發票所煎烟膏亦無私土攙入且該店生意極小請爲察核中西官判楊罰洋一百元充公烟膏送往海關焚燬 
　　住居新閘路七十八號門牌之胡生法王子康前日携带紅土坉 
四包行經江西路被洋藥公所調查人查獲又忻阿生前日午後亦携紅土七包被捕查獲均带入捕房禀明捕頭押候解送公堂訊究 
　　洋藥公所代表律假於前昨兩日協同老閘捕房中西包探在九江路三百五十五號門牌又四百三十五號門牌兩烟膏店内搜獲私土烟膏一併带回捕房業已禀奉公共公廨中西讞員諭將烟土暫存捕房候化驗再核 
　　法捕房探目黄錦榮包探程芝卿陸海林黄銀桃許福卿在法馬路同泰盛烟土店内抄出紅土料子三十餘磅及烟膏十餘缸昨將該店小主藍阿四解送法公堂訊究阿四供認售賣私土不諱判罰洋二千五百元烟土烟膏一併銷燬 
[濱江農產銀行之發展]  
　　哈爾濱農產銀行自去年侯雪舫君創辦以來經營半載頗獲勝利在東北一隅大著信用即南方殷實富商投資者亦頗不少刻爲擴充營業起見特派友到滬假望平街北同慶公爲辦事所以便就近接洽一切云 
[麵粉廠之競進]  
　　本埠福新第一第二麫粉廠爲無錫榮某所創辦營業頗臻發逹榮君於實業界素具遠大眼光今年又增設第三廠業已開車出粉備受市上歡迎其所需機器均購自美产茂生洋行經理之愛利司廠而第三廠之新機尤爲優美聞愛利司廠於一千九百十五年對於粉機愈加研究改良製造磨子機件獨標新異故出粉潔凈而又快速在公司營業上倍增進益所以福新第三廠開車後非常滿意云 
[浦東同人會遷移]  
　　浦東同人會爲浦東奉南川寳上五縣人士之圑體機關内附浦東公所籌備處及新浦東報社該報創辦以來已將四載去歲秋同人會遷至徽寗碼頭每以僻處南市諸多不便現於陽曆八月六號遷至竹行碼頭南首吉星里朝南第二石庫門籌備處與報社仍附設在内 
[江浦縣圩董來滬乞賑]  
　　江皖兩省大水成災迭誌本報昨江浦縣勒知事特派圩董彭步灜等持函向上海紅十字會乞振聞該會會長沈仲禮君答以現在辦理西北等省兵災善後事宜需欵甚鉅本無餘力再顧其他惟念救難恤災爲本會天職又不能不勉籌救濟但此次江皖兩省被水地方甚廣先後來函乞賑者紛紛不絶尤須統籌普及之方一俟商議就緒卽當派員前赴各災區調查以便着手放振等語現彭君等已將此意函告江浦縣知事知照矣 
[水公司訂議機件之周折]  
　　南市内地自來水公司前向愼昌洋行訂購抽水機器引擎凡而等件延期不到經該公司備函詰責茲將該行復函照錄如下奉讀惠函敬悉一切承詢三寸停車凡而二寸保險凡而及蘇潑海得管子轆尚未收到查該件已由挪哀脫考不吸哇船由外洋裝運來滬約於下月五號可以抵申所詢抽水引擎船名敝行尚不能奉告其遲誤原因實出於經理廠家而敝行適受間接之責備今特將敝行致上海魏廷敦洋行函稿附塵台閱當悉敝行與魏延敦洋行因此一事正在嚴重交涉且以此次電詢外洋究由何船裝運迄未得有復電敝行甚爲憤懣今又續電外洋嚴詰俟有復音即容馳告近悉貴公司與敝行往來函牘登載報章所有關於抽水機遲到原由從未提及魏延敦洋行之名不知此機爲敝行經理魏廷敦洋行廠家所造閱報者均歸咎於敝行然敝行已經竭盡應盡之責任閱敝行致魏廷敦洋行之函當可恍然大悟矣若貴公司仍將此次敝行之函付登報章得以抽水機遲到之咎辦明實屬於魏廷敦洋行廠家而不全屬於敞行也在敝行旣爲經理責亦難辭此次因抽水機一事使貴公司不能滿意良用歉然尚祈曲諒不勝慚感之至 
　　附錄致魏延敦洋行函逕啓者七月六日奉布一函計逹台覧所詢抽水機船名未蒙惠復爲念迨又親詣貴行面詢雖經貴行發電外洋詰問迄今多日尚未得正式之復音殊爲念念前函所述抽水機如此延遲對於外洋廠家甚不滿意在廠家雖有罷工之舉而此次電詰何意乞今未見回復殊覺荒謬查敝行與貴行於交誼上向來頗見融洽此次因抽水機遲到原因使敝行受種種之爲難茲事關係非細而因此一事與貴行之感情亦有關碍故以後交易不能不妥愼從事亦將備有對待之法矣此事所關敝行名譽甚大貴行所深悉而水公司將敝行函件登入報章迄未提及貴行之名致閱者均歸咎於敝行而不知實係貴行廠家之所誤也今敝行已函逹水公司聲明該機遲悞之咎實在貴行而敝行徒爲他人受過也今再請貴行另電外洋追詢此機究於何日裝船電文措詞望加嚴厲外洋廠家詳細電復並聲明此次敝行去電何意不覆之故特此即頌日祉又啓者正欲發函忽接外洋來電謂抽水引擎現已交富加河丸裝運來申惟可日外洋開放及到滬之期尚在調查云 
[太陽廟内之霹靂]  
　　昨日天氣酷熱至午後三時忽然黑雲四合雷雨交作霎時電光閃爍霹靂一聲擊壤閘北太陽廟後殿樑木兩根而廟後所合荷花缸内罡有該廟住持僧屍體亦同時觸電將項上所蓋之缸擊穿一時傳播遠近前往觀看甚爲擁擠云 
[泥水匠跌石灰池]  
　　泥水匠金阿春前日午後在北四川路黄慶記木作場内建造房屋從二層樓上失足墮下跌入石灰池内週身燙傷皮肉腐爛當由作頭車送同仁醫院請爲救治不識能保無碍否 
[乘車跌傷]  
　　粤人陳某昨乘某號車車至吳淞路下車不愼跌傷頭面由四百二十八號華捕到來带入捕房轉送同仁醫院請治 
[發現一絲不掛之屍身]  
　　嵩山路捕房華捕昨晨在新租界打鐵浜空地上查見無名男屍一具身上一絲不掛頸勒蔴繩一條當即報告捕頭車送輔元堂驗屍所經法公堂聶讞員會同法副領事德君蒞場驗得該屍年約二十餘歲形似小工委係被勒身死因無屍屬到場即由善堂棺殮候再緝兇究辦 
[窮形盡相之拐逃]  
　　海門人李阿昌向在滬北某洋行爲出店於去年四月間將妻姚氏携至漉上賃居老閘橋北唐家弄與姚福雲同居不料該氏即與福雲姘識李阿昌因朝出暮歸家中一切情形不得而知近經隣人密告李始暗中留意果有其事因於前日囑令姚氏之弟將氏送回海門李則伴送至十六舗新寗輪船上李恐姚福雲潛來唆弄爰於送妻上輪之後仍回岸上徘徊探望不一刻果見姚福雲匆匆上輪與氏密談旋即與氏上岸偕逃李目覩情形當即上前將姚扭住姚猶行凶抵抗當有巡警到來將兩造拘入一區警署訊得案屬刑事於昨日備文解由警廳司法科轉解地方檢察廳訊究 
[地方廳密訊姦案]  
　　住居蘇州皮市街商人錢子蓮之妻徐氏被拆白黨張少雲誘姦懷孕經錢控奉吳縣公署提案訊明判張監禁二年嗣張不服判决至上海地方審檢廳上訴將張移提到廳訊供判押候錢徐氏在蘇州天賜莊醫院分娩之後到廳質訊在案茲悉該氏已在該院產一女孩於前日傳提到廳午後由審廳刑庭長趙君會同端木堵兩推事官並李檢察官等公開第一庭研訊當因案關風化禁止旁聽問官研詰良久仍命將張少雲還押聽候核辦錢徐氏交保候示 
[誘拐女孩之懲治]  
　　梁阿三因誘拐虹口蔡者榮家之八歲女孩福囡串同竇明扣江阿壽朱四林張子根等圖賣被蔡偵悉報各捕房將梁等四人及梁妻顧氏一併拘解公共公廨訊供分别收押在案茲經捕房將蔡女查獲昨解公共公廨復經關讞員會同英白繙譯官研訊明哳判梁顧氏開釋梁等四人各押西牢二年蔡女交其父領回 
[婢女被虐潛逃]  
　　女子陳小丫頭前日在北河南路七浦路一带徘徊啼哭由捕查見带入捕房轉送公共公廨昨由官媒解案詰問據供年十七歲在虹口張家浜粤人王姓家爲婢因遭虐待是以逃出中西官諭令暫留个傳其主人到案訊核 
　　滬杭車站鐵路警局王巡官昨日查見迷路女子一口訽據答稱名香雲年十六歲於十二歲時爲父母賣於郭元茂土棧爲婢今遭凌虐逃出等語王巡官諭令暫留候招其主到局訽明給領 
[一女扭控二男]  
　　住居眞茹鎭之沈維三有女阿五在某紗廠做工前日該女扭捕安基浦妙根二人至四區三分所控稱頃從廠中放工歸家與向不相識之浦桂松遇見被浦搶去洋二元正欲扭案忽有安基妙根二人出爲解勸致桂松乘間脫逃請爲追究當經藍署員略加詰問即解閘北司法科經嚴科員質訊之下諭令浦安基浦妙根交保限三天交到浦桂再行核辦 
[電車公總理宴客]  
　　華商電車公司總理陸伯鴻君昨在南車站沈家花園設筳東請卸任蘇省高等審判廳長蔡君赴宴並請上海縣沈知事徐警廳長及審檢兩廳長袁林二君等作陪聞一時頗爲熱閙 
[遊美學生之最近回國者]  
　　姓名　籍貫　學位　學科柯成楙　浙江　碩士　化學錢國鈕　同　　同　　電機徐志　　同　　同　　同　黄錫藩　江蘇　同　　同　馬紹良　同　　同　　政治錢崇潤　浙江　同　　博物鄒秉文　江蘇　同　　同李允彬　福建　同　　農科金菊英女士　浙江　陳招信女士　同陳洋讚　廣東　學士　礦務 
[氣候報告]  
　　（上海徐家滙天文臺） 
已過者之報告八月六日有二低度其一全徑頗長在九州之東南其一尤較深在四圍之附近中國氣壓甚低此間海濱一带信風和敵上海附近暴雨七日陰而潮並有烟霧凉風仍自東方吹來氣壓愈漸下降七日下午四時前二十四小時内上海氣候温度至高八九·八至低七七·四去年同日至高八七·八至低七七·七 
　　未來者之推測七日下午四時三十分豫測本哥海峽與東京間之海中天氣不佳台灣海峽涼風無定向稍北有信風雷雨將繼續且有陣風 
雜評二 
[時事] [  訥]  
　　今日時事之現象不啻傳染一種不可思議之神經焉忽而喜忽而憂忽而靜忽而狂忽而笑忽而怒時局旣有此不可思議之現象而全國之人亦遂無安定之態度無靜默之理想無確定之希望無久遠之計劃百事且因以阻礙焉然則此神經病之變幻不定非國家之好現象而實一大危症也 
時局忽結束忽廷宕戰禍忽停止忽重開戒嚴忽解除忽加緊我商民之皇皇不安而尚未得享安樂之幸福者非即此不可思議之病之影響乎 
然而當此症象變幻之時藥石亂投尤爲可危主持國事者其知之 
來函 
[上海縣知事公署復徐春榮函]  
　　逕啓者前接來函謂農商部國貨展覧會所給某花邊公司獎憑飭由上海縣轉發及到縣領取據縣中云奉省飭准每張需公費洋四角等語查省公署所發國貨展覧會獎憑清單以花邊得獎者只有美藝女子手工處本公署曾迭次　致美藝公司囑其來署具領郵局均以該公司不知遷移何處將函退還該公司亦始終未嘗派人來署領憑又安得有向彼需索公費之事來函所云花邊公司不知何指奉省飭准收費一說亦未經指明說者何人事關本公署名譽爲特報聲明藉以奉復台端如以爲竇有其事則請指明需索此費之人本署目當究辦决不稍予姑容也　　上海縣知事公署白 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[參衆議院招牌演說辭] [  鵷雛]  
　　兄弟自從兩年前撤任以後幸得秘書某君說我精圓寳湛留作紀念（見七日某報）得以苟活至今回想前塵眞覺得悲凉無極現在共和恢復議會重開兄弟也忝附末光仍供舊職與議員諸君子日日相見五中欣幸無可言喻（鼓掌）不過依兄弟想來天下之事白衣蒼狗變幻無常現在我輩雖得躬逢盛世還我自由只是想到前日倉皇頰沛之危愈深今日履霜堅氷之懼（大鼓掌）卽如軍警先生在兩年前好樣與兄弟有夙怨似的黄衣軒昂怒目閃鑠沒一天沒有個不耽耽注視着兄弟似乎欲得而甘心兄弟一介書生實在無力抵抗即至今日見了他們的影子總覺得慄傈危懼兄弟平素謹愼從不犯法不過代議員諸君樹立聲名看守場面自問無愧因此也並不退避只是有一句話要請議員諸君想想兄弟秉質薄劣木訥自安是世間最無能力的尚且不肯改頭換面抛去我的眞名字用那參政立法的　名諸君中倘使有操守不如兄弟的豈不是人而不如招牌乎嗎（大鼓掌） 
[希奇歌] [  劍秋]  
　　希奇希奇眞希奇三伏裏頭蓋棉被天時反覆人　倒不陰不陽眞怪氣 
　　希奇希奇眞希奇總統不做做皇帝金鑾寳殿不成嗚呼哀哉命歸西 
　　希奇希奇眞希奇八大仙人遭晦氣戎蘆綽板一齊丢逃到東洋大海裏 
　　希奇希奇眞希奇南海龍王變作蛆水晶宮與砲連天嚇得龍王極屁 
小說一 
[偵探小說情塲蠧史第五章（續）] [  天虚我生]  
湯麥司點首曰嗟乎盜也古沃曰盜何麥湯麥司曰盜自厨下入逕至書室盡刧吾鐵箱中所有而去古沃曰所失幾何夥歟湯麥司曰幸尚弗多不過百鎊又笑曰吾意此盜第二次將及先生矣古沃笑曰謝勳爵之賜然吾鐵箱固也湯麥司曰吾箱亦非紙製者然吾終覺置之書室爲不妥古沃曰此何碍吾箱亦置書室中動爵果欲其謹愼者不妨裝一電鈴湯麥司聞語立以目視安梨又曰然則先生已裝電鈴乎古沃曰未也吾意盜必不敢輕入吾室湯麥司曰於先生或然唯吾不堪吏被若輩紛擾明日當如先生之言裝一電鈴并移置於寢室然後妥耳古沃笑不答但肅二人入座時又有客至古沃遂匆匆自去湯麥司二人坐處離衆稍遠安梨因顧老人曰密斯特旣而曰吾父何爲語此　以盜刦之事語時其聲甚低故同座皆不能聞此湯麥司者讀者當知其爲白雷格矣則吾亦不復隱白雷格聞語亦低聲曰吾欲知基鐵箱置何處耳幸其鐵箱未裝電鈴事當易集唯君萬不可稱我爲密斯特致爲人窺破其時室中已奏披亞納音韵悠揚坐中閧飲益甚白雷格曰是其時矣密斯當留此如古沃見問可言老人方如厠并與閒談以　其身弗使離去安梨點首白雷格前乘衆紛擾之際掩身而出其外爲甬道唯一侍者已扶頭入睡對面一室門固不健試推之應手而闢不見鐵箱知非書室卽捨去廻顧侍者尚沉睡未覺乃躡足行入甬道中有備衖轉折循之而行復得一室鎖健甚固白雷格知爲書室矣立探囊出一小圓管㣲捺管上螺旋納之鑰上旣復取出更旋而捺之伹聞鏑然一聲鎖旋已啓白雷格立出其管推門而入時已天墨室中光線至喑不復辨物乃出袖中電筒捨其彈　四照則鐵箱固赫然位於屋隅 
小說二 
[言情小說紅鵑啼血記（續）] [  野鶴]  
　　歌聲旣闋重幙雲閉而吾言亦於是盡矣惟吾心中乃仍耿耿不忘吾珞琪吾與珞琪在今日已爲路人且爲漠然無愛之人吾復何庸其繫念然而吾乃終欲忘而不能忘者吾亦誠不知吾心之何以若此自是而後吾將自誓永永勿復浴情波蓋此滔滔者已將溺我幸我中途掉舟而返乃猶未選其惡浪前塵影事可等諸一夢夢有醒時或爲俄頃或爲稍久要不能無重廻之時吾二載之前未識珞琪時我亦不失爲我今後即復此二載前之我而此二載中昏昏暓暓迷離　　若醉醈醹若被重敵由今思之安知其果非一夢我旣爲夢則彼珞琪不過夢中人自宜泯然無有在理言之更何庸戀戀不捨之爲的今自　行復自憐也 
　　然而吾今日更欲有一言者則吾實願吾夢中之珞琪永永寗息于瑪斯公爵邸中毌復再蹈情網浴情波飲情彈至其慘苦之果吾爲此言吾實不僅爲珞琪告爲珞琪祝尤願吾普大知情子共聆此言味此言吾亦將木吾形橋吾心循循然入於俗途矣 
　　博士語至此聲乃驟歇縱强自制抑而淚珠已噴溢而出若瓶之去塞幾弗可以遏左旁一樹桃花時方棲三數紅鵑聞公爵語亦啾啾而嗚若和其哭歷久久勿止 
　　野鶴曰嗟乎生離死别固庸常之事也然其異地縈懷凄然共念卒卒勞塵等諸隔世即朋好之間亦有不堪回首者况乎兒女愛好誠悦之至固有不克須臾離者哉不然彼别萊斯愽士何善感至是（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[醫學名詞意見書（二）（第一次已登前報）]  
　　民國五年八月俞鳳賓今之學者以東方學術之不能獨立爲可恥而可憤也故靡不皇皇焉策勵而圖之夫求學術獨立之途不一而统一名詞竇爲先著蓋名不正則言不順欲使學理閘透深入人心舍名詞之釐訂將何道以從之職是之故吾醫學界會同敎育家編譯名詞討論之而審查之以冀盡善盡美其亦醫學獨立之造端乎 
　　傳四　之語者曰譯譯筆貴明白曉暢夫人而知之矣設以咬牙蹶齒之文冷僻仁撰之字夾雜譯林中非但讀者茫然卽原譯者不轉瞬亦將瞠目結知不自知其所譯之謂何矣夫名詞者記號而已結　不足爲記號爰以文字製成名詞苟一事一物而已有名詞矣其名詞已曾風行矣則雖未盡合今義仍可沿用蓋譯者於此欲存舊有之名詞不得不俯就之也惟其事其物向無名詞則當造新名詞以表之且其事其物爲中國所無而新名詞又不足以表之者則更當造新字以濟之此必然之勢也 
　　昔武后嘗造新字矣徒以穿鑿支離不合古義扞格難行不久即廢可知造新字非易言也須參考六書認定標凖於指事象形形聲會意轉注假借數者究其何軌應循何法宜守胸有成竹旣製爲簡明之字復會同小學專家評論審定方可流行昔製造局繙譯化學名詞製造新字至今通行者以其合乎說文大旨其明證也 
　　夫說文所載許書五百四十部凡九千三百五十三文通行者不及三之一欲以供醫學之新名詞本屬不足今觀西洋醫學字書名詞幾及五萬通行者亦五之一試以中國文字對付之不啻杯水車薪也顧吾漢文原非一字即一名詞例如天文地理不必强造一字以代天文强造一字以代地理又如細菌原蟲譯名已久何必以新字代之故無其名者當駢集數字以成之荀子所謂桑而成文者名之麗也且中醫舊有名詞亦復不少義未晦暗文非冷僻者　可引用苟可以數字綴合自成名詞者仍以不造新字爲上策故應造之字仍屬省數凡名詞之不能繙譯者宜列一表註明意義而後商榷其應造新字與否苟欲造之務求合乎六書之旨則窐滞之弊庶可免焉 
　　今之談醫學名詞者殆分二派一排斥日本名詞一排斥博醫會名詞今請折衷其說而忠告之 
　　排斥日本名詞者須知胡子以魯之譯例（全文見庸言報第二卷第一號）有言曰（吾國未嘗著其名日本人曾假漢字以爲譯而其義於中文可通者從之學術天下公器漢字又爲我固有在義　通儘不妨假手於人也）又曰（日人譯名雖於義未允洽而改善爲難者則但求國語之義可通者因就之名詞固難求全同一掛漏不如仍舊也）大抵文字互借之國不僅中日已也英語中泣丁希臘法語等居七之五波斯語中亞拉伯語居多數日文中漢文亦居其半故日本義譯之名詞凡由文學博士創製者按之吾國文義其大謬不然者藍尠以其嘗研究吾國文學故也職是之由日本名詞未可一槪吐棄惟引用時宜嚴其甄别以定去取而已 
　　排斥愽醫會譯名者須知斯會乃歐美敎會中旅華醫生之圑體因宗敎之信仰而來犧牲其學力思想於吾國純粹慈善性質以濟人利物爲宗旨經營譯務垂二十年已刋之書計三十種類皆能行於敎會附屬之各醫學校中至此外銷行與否未曾調查察其名詞鮮用日譯而多杜撰新字其亦防淆亂而免詰屈　牙之音譯乎顧其間晦澀之字雖宜删除而可用者尚不少如有淹愽之士討論抉擇則西方學者亦必樂爲損益也今受博醫會書籍之敎育者無省無之人數已不爲少一旦盡易其名詞吾人寗不爲彼輩設身處地乎 
夫繙譯難事也吾國自印度佛敎來華歷代帝王傾向佛經大興繙譯然所謂（多義（）此無）（順古）（后善）以及本土所無者皆仍舊貫僅能稱之爲五不翻而已近世嚴子又陵章子行嚴可謂博學能文之士矣而（么匿）（拓都）（邏輯）（隱逹）（題逹）未音譯識者猶以爲詬病至今未能通行故凡在譯林宜悉心甄擇若排人尊已無理論之可　而不以將來學術爲前　直　之庸人自擾可耳 
　　吾國人吸收西洋醫學智識自美儒傳　雅來華始而首先繙譯醫學書者爲博通國學兼長醫理之趙君元益也其時二子譯成（儒門醫學）（西藥大成）等書風行一世至今傳誦今之譯者果有趙君元益其人乎否則必須得舊學中醫具有門徑之流方可事半而功倍末學於譯事閱歷厲淺惟英華大辭與繙譯幾及二年醫學衛生諸名詞亦嘗從事　譯焉顧每逢譯時當忻忻然覺吾國國文之優點有勝於他種文者蓋外語之於吾國文不若希臘拉丁文之於英語及亞拉伯語之於波斯漢文之於日本何哉彼邦人士取外國語而生呑活剝用之而吾國國文未嘗受此同化也即滿洲蒙古藉戰勝餘威入主吾國數百年彼非無滿文蒙文也然吾國文字未嘗受絲毫影響依然自存於大塊之中　今之德語凡逢名詞寗用冗長之集合語未肯輕易舍己從入而雜以外語以保其獨立之特性觀察今日譯界之趨勢學海之潮流亦以汲古溯源雅　通逹爲審定名詞之鵠的而我於是覘東方學術或有獨立之一日也 
 
 
 

Page 18

 
 
   
 
