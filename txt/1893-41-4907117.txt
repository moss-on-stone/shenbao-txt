# 1893 - 41 - 4907117

 

Page 1

 
 
[新印徐霞客游記告成] [  圖書集成局啓]  
是書爲明徐宏祖撰宏祖江陰人霞客其號也少負奇氣喜出游游則必作日記以志鴻泥初時游吳游越游閩粤游湘楚直至燕蜀冀慶齊　　　游畢復尋金沙江從瀾滄北探星宿海而還共成書十册不特搜奇志怪閱之足使軒目一新抑且於地志山經多所考證洵足補方輿之純　爲後學之津梁也兵燹應遭民間罕有善本本局覔得楊名時所　加編訂者亟付乎民排卽　廣流傳紙墨務　精良裝　尤爲雅飭刻巳告歲分裝八册核定碼洋六角諸君子有癖耽游趣者請移玉至三馬路中報館帳房及各處申昌書室或經售申報處購取可也 
[開印新續東華錄] [  圖書集成局啓]  
昔年王益梧祭酒先謙著爲東華錄一書自崇德天命天聰以迄道光凡　列聖之宏謨磌畫悉載于編典册高文日星同炳矣兹有咸豐朝　錄若干册舉凡平赭宼訂約章殿陛綸音臣工奏牘收羅宏富足備攷稽本局亟付手民以供薄海人民之怏覩刻已赶緊工作准于明年正月出書特此佈聞惟　雅鹽 
[去奢從儉說]  
　　風俗之醇疵繫乎奢儉苟以奢侈爲事而不知節儉之道後必有受其害者孔子　禮與甚奢也寍儉盖謂奢之難乎爲繼不若儉之男於遵行也易曰不節若則嗟若蓋謂初時未能節儉其後必有嗟悔之時也上古之世開闢未久風化未漓朝野上下皆以節儉爲務土階三尺茅茨不翦燔黍捭豚污尊而坏飲簣桴而土鼓當此之時氓之蚩蚩鑿井而飲耕田而食不職不知幾忘帝力菽粟爲貴金玉爲賤良由人心樸厚故羣趨於節儉而不自知也　及三代夏之尙忠商之尙質去古未遠猶不失渾樸之舊至周而一變爲尙文禮樂制度彬彬可觀及其敝也踵事增華靡所底止於是風俗始漸趨於奢間有一二名卿大夫以儉約自持者如季文子身相魯國無衣帛之妾無食粟之馬晏子爲齊相豚肩不掩豆景公見其宅湫隘囂塵欲更諸爽塏者晏子固辭不肯當世風波靡之秋而能欿然自守宜其譽播於當時名垂於後世也蠃秦吞并六國專以刑法從事民生困苦幾若倒懸惟富商大賢挾其財力之雄横行一時衣服輿騎漫無限制奢　之弊幾不可問漢興除秦苛法務以寛大結民心文帝恭儉無爲海内幾致刑措嘗欲作露臺令工估之答以需百金帝曰百金中人十家之産也吾奉先帝宮室常恐羞之何以臺爲遂命罷之帝常衣綈衣所幸愼夫人令衣不侍曳地幃帳不得文繡治灞陵皆以瓦器不得以金銀銅錫爲飾其崇儉也如此星以天下靡然從風家給人足興於禮義我朝聖祖仁皇帝舉行節儉爲天下先休養生息海内殷實猶兢兢以惜財用爲誡伏讀聖訓有曰人生不能一日而無用　不可一日而無財然必留有餘之財而後可供不時之用故節儉尙焉夫財猶水也節儉猶水之詣也水之流不蓄則　洩無餘而水立涸矣財之流不節則用之無度而財立匱矣自昔民風　貴乎勤儉然勤而不儉則十夫之力不足供一夫之用積歲所藏不足供一日之需其爲害更甚也大哉王言洵足爲萬世法守及觀近日之風氣而不能不慨然興歎也試以喪葬嫁娶言其始士大夫家誇多門靡以爲不如此不足以楹生死之榮哀不足以爲宗族交游之光寵久之而閭里轉相仿效一出殯也必有銜牌數十對僧道數十人誥命亭眞容亭之屬迤邐前行送喪之轎相隨在後多王百餘乘所過之處居人空巷來觀其熱閙不下於迎神賽會時至於嫁女則亦以奢侈相尙陪嫁之田若干畝壓妝之銀若干兩箱　臺椅器皿若干擡至娶婦之家則又過之聘禮之首飾以金玉翡翠爲尙朱提則視爲不甚可貴之物衣服則皮棉單夾無不窮工極巧花樣必從時尙鑲滾不惜工資迎娶時之儀仗亦如淮陰將兵多多益善甚有世鮮書香家非閥閱亦用銜牌頂馬誇示鄉閭者此亦不可以已乎其在殷富之家作此一番豪舉雖曰奢不中禮然百萬一紫　干萬一黄標携取從心可以源源挹注於元氣固自無傷竟有家非素封向親友多方湊借爲挖肉補瘡之計祗圖眼前好看不顧日後窮愁迨婚嫁已畢債臺高築無計彌縫遂致鬻産典衣家計日落良可歎也更以衣服飲食言其始通商口岸碵腹豪商賺錢容易於是鋪張塲面盛飾輿馬非綢綾不被體非珍饌不適口非秦樓楚館不屑流連非大道康莊不屑馳騁見者以爲觀美羣然效之一衣之製密縫闊滾炫異矜奇至少須十餘金一席之費山珍海錯燦然雜陳妙舞清歌喧然並作　其所費不僅中人十家之産而已也久之布此風沿及内地雖敗絮其中不敢不金玉其外何怪富　　以貧貧者不能復富耶風俗之壤豈一朝一夕之故哉其所由來者漸矣一昨恭讀慈禧端佑康頤昭豫莊誠壽恭欽獻皇太后懿旨諄諄然以去奢從儉爲言聖謨廣遠豈非薄海臣民所當身體力行者哉 
[諭旨恭錄]  
　　十二月初七日奉旨這所叅疏防監犯越獄之管狱獄官福建臺　安平縣典史邢值東著卽革職拿問交邵友濂提同刑禁人等嚴訊有無鬆刑賄縱情弊按律懲辦仍勒限將逸犯葉添來等四名嚴拿務獲究辦餘著照所議辦理該部知道欽此 
[北通近事]  
　　通州西州外篩子莊劉氏婦孀居茹苦撫養子女各一鄰近顧氏婦家雖貧寒人極樸厚一日訪劉婦閒談去後劉婦忽失女所在急囘顧婦索取顧婦指天日以誓劉婦痛女情切死而復甦顧婦被擾不堪登西門雉堞躍下而死地何報官請騐不知孫直刺如何審斷也○某日西街恒利廣貨鋪以賤價向小車夫某甲購得西國樂瓶二十餘枚旋持向北後街某洋人求售洋人知係京師施醫院所失備函查問旣而京師信至言除此項樂瓶外尙失大小洋毯三十餘條遂將鋪主送州研究○賈永和鄭崑州二人同在州署當役一日因事口角賈突將鄭推倒閱旬日鄭忽亡故鄭弟奔赴州署喊控州尊相騐並無傷痕然究因推跌起見因將賈押候嚴懲○立冬後天氣暖和無異三春氣象十一月十七日起忽大雪連朝地上積至六七寸至二十六日西北風大作吼聲如雷天氣驟寒大有墮指裂膚之概街頭作小負販者𢾖門不出幾於突不得黔如此祁寒實爲近今所未有以致雜糧日見騰貴柴草每擔售錢千餘文貧民乞食維艱凍餒而死者不知凡幾何彼蒼之不眷念斯民如此耶○時屆三九凍有厚逾三尺者天氣嚴寒已可概見○州署大堂二堂花廳科房内宅半皆傾圮孫直刺詳請上憲撥欵興修前任道憲楊藝芳觀察亦捐資助之一俟明春卽當大興工作矣○北門外天慶駝店每冬有駱駝數百匹䭾載羊毛駝絨等貨至張家口交卸一日行至距北門十二里之高安屯突遇匪徒數人將駝夫砍去兩手六指并戳傷下部鮮血迸流奄奄欲斃旋刦去羊毛駝絨數綑事後報官 
 
 

Page 2

 
 
請緝刻已將正犯拿獲一名矣○天津縣難民某姓一家七口夫婦及一子四女肩負行李沿門乞食有不識姓名者見其飢寒可慘慨然出通票五千給之叩其姓名不答而去若其人者眞可謂樂善好施矣 
[津橋題柱]  
　　天津訪事人云直靑靜滄鹽等州縣監務向稱疲玩且鹽梟充斥辦理殊難長蘆鹽運使李都轉以整頓鹽綱爲心委鄧紳善卿悉心辦理已於前月懸牌矣○土棍張竹卿王大頭前以械鬥不休經縣主管押在案十一月下旬商通看役潛行出外持刃傷人爲李摶霄大令訪聞飭查屬實因將原差看役一律重懲並提二犯鞭責若干重復收禁 
[烈婦殉夫]  
　　臣之死忠與婦之死節名異而實同然慷慨捐軀與從容就義此中仍有難易之分異同之辨也泉之妻筱泉家有父母兄嫂氏能孝翁姑和妯娌親族均無間言而於夫婦一倫尤得如賓之義從未聞爻占脫輻一室勃谿筱泉就業於恒永匯兌莊今秋抱病回里氏親侍湯藥衣不解帶目不交睫者計兩月餘旋於十一月三十日作古氏哭之慟擬卽身殉家人譬喻百端莊主某甲賻以錢二百千半作死者棺槨之資半爲未亡人養生之具其錢卽付氏父所開德盛和雜貨鋪代生利息每月得錢一千五百文夫兄甲乙又每月湊給若干共成錢九千文俾氏衣食有資免萌死志氏拂然曰若是則我以死相要成仁取義者其名而獵取貲財者其實矣烏乎可遂卽矢志絶粒至本月初四日後筱泉五日而死筱泉年二十有五氏年二十有四歲家住河東于家大院族鄰以氏大義凛然死堪不朽擬具狀求大吏奏請 
旌表以闡幽光云 
[夏口語氷]  
　　漢口訪事人云本月初六日瓊英飛濺秤地積雪寸餘初九日箕伯威揚縢六君遂懼而返斾至初十日晨起鵝翎鶴毳飄颭空中縞帶銀杯不足喻其皎潔新雪壓舊雪到處高積如山恍惚李愬入蔡州旌旗俱變爲白色彼騷人韵士又將貰酒旂亭倩二八雙寰唱王龍標黃河遠上白雲間之句矣○湖北武昌漢陽等府數年來非旱魃爲患卽馮夷生災以致饑饉淳臻一至冬間貧民卽結黨成羣赴漢口吹簫行乞今歲各屬皆書大有歲聿云暮不聞啼飢號寒之聲往年各善堂甫屆三冬卽開粥廠今歲猶未聞焉惟洪益巷培心堂於本月十二日起施粥就食者多係本鎭貧民此外惟河南湖南兩處流民然亦寥寥無幾云○本月初十日十二點鐘時有某姓童子肩負靑蚨二千翼由漢口言旋其時北風甚狂漫天飛雪出大智門行二三里途遇匪類四人飛步上前將錢奪取童知不能敵悉數與之匪類復攫頭上氈帽童無奈隱忍而回 
[豫章客述]  
　　江省友人來信云本月初六七八日天氣不甚嚴寒河内堅冰漸歸融化初丸日忽東北風聲雄似虎墻頭屋角復見雪痕初十晚間雨點變爲雪硃翠瓦紅簷通宵淅十一日大雪又降絮鋪棉積厚至五六寸有奇溝澮池塘依然冰凍矣○米商龍斷居奇每升貴至錢三十五文有某甲者抱東方朔之飢乞米書成無從寄致因禀請各大憲飭縣嚴禁巿價高擡每升限定三十一文不許暗中尅扣○粥廠回分南新二起於臘月初一日開放至明正十五日告停本年照章舉行鄉人多於四更時冐風雪乘小艇而來黎明赴廠中領籌受粥雙弓之米珍若瓊琚每廠日約二萬人較上年多至倍蓰或謂各委員關心民瘼宜禀請展期一二月以惠貧民其功德豈有限量哉○某委員購到陸軍後膛車砲經大憲派撥各營如法操練德曉峯中丞示期本月初八日親臨北營坊校閱以分優劣而定賞罰屆期因雨而止飭各營官先往閱操候再定期親閱○萍鄉縣會匪煽亂其逆謀皆定自烟館中事後大憲諭令縣紳喻太史文蕭二進士李孝廉設立清查局凡囤匪之各烟館惡跡尤著者將屋拆毁以儆其餘各烟館亦一律標封以絶亂萌而清匪蹟乃沈淪黑海者不聚於巿而聚於鄉每在村中設鋪開燈供人呼吸無腔短笛信口横吹其窟愈深查禁尤非易易矣○南昌府曹朗川太守考試文童方竣卽接試武童近武試旣闌復於初十日考試義寍武寍二州縣文童因義武遠在五六百里以外向章府院試連考今盛宗師旣示期初四日按試太守因卽先事舉行也 
[香江寒訊]  
　　香港自小雪以後冬至以前氣候嚴寒緑橘黃橙盡帶吳江冷色迨小寒已屆則霜威乍斂無殊黍谷吹温近數日又復朔風怒號寒侵肌骨加以雨師灑道隨風伯以俱來雖御重棉猶不免拳縮如鷺上月二十九日下午寒暑表降至三十八度比之清晨更覺寒威可畏山頂及抛球塲等處時見雪花滾滾堆疉於茂林豐草之間然猶有櫛風沐雨之人躑躅長途足無停趾宜乎羡黨太尉之銷金帳羊羔酒爲享盡庸庸之福勝於天上神仙也 
[杭省迎春]  
　　臘月十七日亥刻爲立春佳節先一日杭州府陳六笙太守率同仁和錢塘兩邑尊及總捕理事水利各員排列儀仗乘四人顯轎由府署出東轅門迤邐入清河坊大街轉和合橋聯橋慶春橋出慶春門至太歲廟行禮俄而陳列綵亭五穀豐登亭春官春牛太歲芒神入城經東行詣撫院恭賀春喜然後呼殿回署各署差役復添設香亭聚寳亭萬象回春亭旗牌傘扇鑼帽之屬夜則燈牌頭對梯子燈蝙蝠燈提燈沿途照耀幾與白晝無殊恭舁太歲芒神穿各署轅門喜報春歸各署大堂鋪陳香案　禮行經大戶小家亦焚香點燭以志誠敬且有將未抛擲芒神寳座以卜一年利巿者事畢回至府署先是執事者已於照墻後高搭綵棚至是將太歲芒神供奉棚中雇樂工唱花調及諸曲飲酒猜拳其樂何極俟立春時送太歲芒神至吳山太歲廟是日天氣晴朗惟積雪未消諺云踏雪迎春五穀豐登想來歲豐盈於此兆之矣 
[皖省雜聞]  
　　安慶訪事人云迎來大雪連朝貧民迫於飢寒時時斃命臬司嵩書農廉訪深爲憫惻捐鶴俸飭丁購製棉衣　餅持赴街頭巷尾散與赤貧之人闔澤無涯眞足生死人而肉白骨矣○某日距省垣六十里練潭某姓家爲其子行親迎禮與女家有　河之隔適河中冰凝數寸輿夫及執事人等咸於冰上往來不虞冰泮水流新人及輿夫一齊墮下旁人無從援救遂致凍斃氷窟中呈慘已 
[鄂垣官報]  
　　十二月初四日長江水師提督黃拜會候補布照磨王家瑞奉藩臬憲會委隨同宋牧赴北路緝捕事務禀知候補典史鮑鼎自黃岡麻誠黃波三縣史悠森自興國大冶武昌俱收買洋棉花回省各赴兩院禀到初五日統領襄河水師五營記名提督劉署督中協謝俱赴督署謝步繳帖候補通判林源候補縣馬驥俱奉委解八批京餉大挑縣蘇貽英奉委辦沙口厘局赴兩院禀見謝提督士虎臣卸管帶水師義順營事候補典史方康頤赴兩院禀辭赴宜昌土藥局初七日候補縣丞潘其恕自蘄州廣濟收買棉花回省候補州英勳解米折銀兩赴荆州初八日卽用縣劉延坦解三批京餉回省赴兩院禀到候補縣何葆修奉武昌府委赴大冶縣勘辦湋源口隄閘周谷生解俸餉俱禀見知藩轅牌示漢陽縣知縣印務飭本任薛福祁蘄水縣知縣印務飭本任陳夔麟回任雲夢縣典史事務詳委試用巡檢汪壽祺署理初九日新選京山縣王公輔謝委署安陸縣事卸辦北路官渡士藥稅分厘局卡補用巡檢胡長冶回省赴兩院禀到請假三日 
[䢴江官報]  
　　十二月十七日各官商禀賀春禧十八日揚州府陳太守由蘇州公幹回江鹺尉清駒禀銷押解蘇州餉差十九日午刻文武各衙行封印禮孫鹺尹肇炘委辦總局稽核差韓鹺尹家鏞委監秤差 
[揚州火警]  
　　本月二十日上午九點鐘掦州通運街東首小巷内某姓家草房猝然火發迨至鳴鑼報警各水龍卽追風逐電而來無奈巷口不寛無從舁進幸四圍墻垣高峻屋上積雪未融故祝融氏尙不能大肆披猖約閱半時卽捲旆而去然三間茅屋已悉化灰飛矣時當歲暮遽罹斯災誠可憫哉 
[桃李重栽]  
　　金陵城内成美學館爲泰西福開森君所設去年福君遄回美國藉以息勞館政倩任君爲之代庖兹福君已返中華於昨 
 
 

Page 3

 
 
晚附某輪船至金陵重復主持館政并登告白於本報之後定於來歲新正十八日啓館濟濟多士尙其及早負笈擔簦乎 
[示禁打春]  
　　古者先立春三日出土牛以送寒氣蓋季冬之有建丑至於立春則寒盡而暖至丑爲牛牛土畜也冬屬水土能尅水故搏土爲牛出之以送寒寒去而春至春耕需牛亦重農之意也前代先農之祭造土牛耕夫農具於東門外有司爲壇以祭先農官吏各具綵仗擊生者三以示勸耕則土牛之製自古然矣粤俗迎春出土牛於東門兩旁觀者人如山海多磔石以投之原其始諒亦擊牛鞭春之意乃陋習相沿忘其古意遂謂擊牛而中之且犯及芒神爲吉利俗人之見誠可哂也不知勾芒之神爲一春之主宰故月令曰其神勾芒連而祭之其尊無對自宜如何敬祀以邀一春之福安有戲而侮之可行吉利之理乎似此陋俗疉經地方官於迎春之先出示嚴禁無如愚人之見亦牢不可破去春舉行迎春大典頑民磔石打春與兵差滋閙甚至藐視官長迎春大典至不成禮後拿獲頑民數輩按法懲治其爲首者鎖以長鐓嗣後每於迎春日押往東郊示衆使見者知所警焉兹者迎春期屆廣州府李太守恐無知之輩復蹈前轍札行卓營及時派撥幹弁勇丁前赴東郊揮壓番禺聯李明府遵札先行出示曉諭禁止并派弁勇照料如有仍前擲石者定必拿究從嚴 
[不願註册]  
　　廣州中西報云美國頒行苛禁華人新例旅美華人不允遵行所有註册照像領憑諸事咸署若罔聞兹閱美京華盛頓西字報言查此例於去年西歴五月五號由議院酌定頒行核令華人限一年内就地註册照像領憑方准在美居住又七月七號内部大臣出示曉諭各處地方官飭令華人遵行新例本年五月五號如有未遵此例之華人概行拘拿監禁遞解回籍等因今統計在美國之華人遵新例註册者有五人焉此五人在澳利建邊省居住者此外尙有二人願遵例註册惟須地方官准其得以任便往來美國地方官不允彼亦不註册而去查一千八百九十年戶口册華人有十萬七千四百七十五名口而紐約中華公所司事黃清福則言華人之在美經商安分者不下十五萬人若輩應得在美居住然則合貴賤上下人計之約有二十五萬之譜如各人不遵新例則遞解回籍無疑姑且照戶口册十七萬餘人計之若以每人一百元川費言之非一千零七十五萬元不可遣解前議行此新例時議院撥出五萬元爲開辦費今若遞華人回籍則千餘萬元之巨費從何處得來聞戶部副大臣威靈臣之意擬令議院將來再須議有新例禁杜别國人民到美國乃見盡善蓋其曾在鳥柯連埠眼見意大利國船載千餘人抵埠良歹不齊有目灼灼似賊之輩溷跡其間地方官並不查祭來由任彼登岸想此輩貽害地方更甚於華人故欲推廣禁華人之新例以禁他國之人現聞舊金山中華六大會館再出佈啓勸華人切不可遵新例註册并有禀帖呈遞中國總理衙門求達　朝廷伸理此事諒　朝廷斷不能不保護子民也 
[西報譯登]  
　　海南來信言該埠某街前數日慘遭焚如之禍火勢縱横衝突不能遽行戢滅計焚去鋪戶一百二十一間是處附近西人居住經救火人極力保護始免池魚殃及所燬者概係土人産業蓋亦有幸不幸之分矣○西正月七號英國李華保城忽遇祝融之災焚燒大貨棧三家内有美國棉花一萬一千包盡付咸陽一炬所失物業約值銀百餘萬圓○英京來電云回教人與埃及兵士在亞美俄地方交戰回教人多於埃兵故交綏之際英國路昔舍地方統帶殉焉埃及武弁死者一人兵士死者十五人至回教人死傷不能悉數聞回教人善畜駱駝每臨陣使之驅逐敵人如暹羅人之使象摧前鋒亦行軍之善法也○英屬連幹地方某氏婦不知所緣底事忽然自尋短見將薙髮刀吞入腹内閱時許久痛將垂斃旁人詢悉情由送往醫院求治醫生審視之後未及一點鐘竟能將薙刀取出復用藥療傷痛日有起色其技亦神矣哉 
[儲憲來滬]  
　　江蘇糧儲道景月汀觀察將次由蘇來滬上海縣黃愛棠大令聞此消息卽辦差家丁赴江干伺候兹悉觀察乘坐官舫 
用小火輪柂帶已於昨晨行抵滬北觀音閣碼頭當卽停泊俄而本埠道營廳縣海連局總辦以及印委各員均往迎迓亭午時觀察舍舟登陸乘坐緑呢大轎前導有肅靜廻避欽命江蘇督糧道等銜牌清道飛虎等旗五梅花劊子手戈什哈各四名頂馬一員迤邐入城先至道轅拜會聶仲芳觀察然後答拜厘捐總局督辦錢君硯觀察晤談片刻興辭而出繼向各衙門答拜遂命駕回舟 
[信船被刦]  
　　昨聞月之十九日協大協源局信船行至硤石之八字憍地方被盜搶刦所先若干尙未詳悉云 
[盜犯翻供]  
　　盜犯張幅忠混名雲裏飛搶刦太倉朱姓家衣服洋銀被捕拘獲經太倉州程直剌一再研訊該犯供認不諱遂備文押解來滬赴道轅過堂因翻供發回本報已屢紀之矣前日又由太倉州飭差將該犯起解來滬解差赴道轅投文聶觀察提訊之下張幅忠一味狡展觀察飭發上海縣監禁聽候覆訊昨日午後觀察委夏太守升堂研訊張供稱係海門人向在鄉間耕種安分守法不敢爲非此次有人欲佔小的之妻唆使捕役誣指小的爲盜其實小的並未行刦朱姓家衣物太守盤詰再三張執定前供太守著跪大練並上挺棍良久張矢口不移太守著再掌頰一百二十下仍無確供太守飭發上海縣收禁内監候再覆訊 
[滬濵瑣語]  
　　著名流氓高和尙每日糾集黨羽在滬南横行不法遇事生風行人爲之側目前日高在三泰碼頭與划船婦某氏尋釁該氏畏其兇横正欲逃避高一躍上船將櫓攫去該氏不得已央人向索高一味蠻横該氏遂赴巡防局喊控○前充縣書之馬某家住西門外前日因事入城迨回家時已黃昏行至石皮弄口所携紅呢風帽被匪人攫取馬大聲呼喊竭力狂追該匪已杳無蹤跡矣 
[英界公堂瑣案]  
　　包探秦少卿禀稱某西人報失金針一枝及木匣内洋銀若干現在某押店芾到金針查明由陳春山竊取故將人贓送案　供稱小的係湖北黃陂縣人曾服役於西人處偶然犯竊尙乞施恩蔡太守判令笞責一百板管押一月期滿遞解回籍贓存捕房以便給還失主○包探孔阿才禀稱成衣店主鄭星岩被夥友虞阿明將人家倩製之綢馬褂等料私質洋銀八元三角經小的吊到原贓解送案下鄭訴請領贓虞供稱小的在鄭處爲夥因有急用暫將衣料質錢許伊三日内贖還現在願卽措銀料理蔡太守判令管押三日繳償質本贓發還質鋪俟虞贖取還鄭○奚阿順訴稱小的持蛋至菜巿求售張仁慶向之論價旋致口角將蛋撃碎約值洋銀七角請大老爺追償張供稱小的向奚買蛋論價不合以致忿爭不敢行兇只求恩赦蔡太守著張給償奚洋銀七角○徐菊仙訴稱小的與馬雲飛同居某處小的在樓上馬在樓下一日馬夫婦忽與小的之妻口角致被毆傷並撕破綢裙請爲訊究當爭毆時小的不在家中妻子亦未赴醫院求治馬供稱小的在某梨園當小丑租住樓下將樓面轉租與徐昨日樓上有水滴下故與口角並不行兇曾被徐欠房租洋銀二元請爲追給其妻許氏供與同蔡太守著將許氏開釋馬交人保出與徐分居被碎綢裙卽以所欠房租作抵○包探黃四福禀稱前者拘獲竊取木植之孫阿龍解送案下奉大老爺飭查失主今已查知此木係恒泰祥木行所失恒泰祥木行夥某甲訴稱行中失去木植旣由包探查獲請准領歸孫直認行竊叩首哀求蔡太守判令管押一月贓給失主領去○水巡捕頭禀稱工部局所雇垃圾船戶劉清忠許培生將所掃穢物傾入浦江有違定章拘案請辦劉許同供稱小的等由垃圾頭目雇以裝載積穢不知定章尙求恩宥蔡太守判令各枷號一禮拜並飭差傳垃圾頭目到案申斥然後將船給還○包探江阿三禀稱周德清有馬褂料六件交陳阿采縫製阿采轉交陳遐齡不料被遐齡質取洋銀十三元旣而周向阿采追索阿采報諸捕房拘獲遐齡吊贓送案阿采中訴前情遐齡遞禀聲稱小的係寍波人在治下當縫人周係某新衣店王某日將馬褂料六件交與小的之族姪阿采阿采無夥縫製轉父小的邇小的拖欠房租房主欲將門封釘是以將此料質取洋銀應用原許三日内贖還不料被周報捕如今只乞施恩蔡太守判令將遐齡笞貞一百板遐 
 
 

Page 4

 
 
齡叩首求免太守攺判爲管押一月衣料給阿采領去并著償付質本○車夫王少卿訴稱小的驅車至楊樹浦遇王信生雇坐諞價不合被將頭面撃傷信生供稱小的先雇少卿之車議價不成另雇他車被阻口角蔡太守騐得少卿並無傷痕遂著將信生交人保出諭以以後安分營生違干咎戾 
[法界公堂瑣案]  
　　住居申春福棧萬姓之長隨王升昨晨投法公廨禀稱跟丁許德祿由安慶隨主人來滬本月十六夜主人許竟將小官箱一口携取逃逸行至浦濵爲包探所拘是以投案求請給領旋據包探王榮培禀稱查獲時箱内尙有洋銀十四元及零星物件同轉問許德祿曰爾隨主人出外竊物遁逃可知罪乎許稱小的知罪但此次之事實出於不得已問有何不得已供稱屢遭同伴譚爺欺負故出此下策家中尙有老母年逾花甲全賴小的供養同轉謂爾與同伴意見不合因何行竊主人物許一再求恩同轉謂本委可以從寛未知爾主人意見如何王升稱奉主人囑咐請將許暫押捕房待幽追其母到滬將許給領回去同轉謂年關伊邇未便久覊最好由爾將許帶回家鄉王升禀稱若帶許前往恐中途諸多不便同轉謂許行竊主物理應究辦姑念初犯格外從寛判掌責二百下押候伊主意見如何再行發落○正昌仁絲棧夥莫榮軒偕出店錢桂坡投案訴稱絲客徐鑑和前託蘇州航船戶費銀生裝絲七包來滬當經厘卡上秤見照來數短少二十五斤查檢之下丙有五包業已拆動定被舟子所竊目下因徐客有事回家小的等代將費姓扭送到案同轉訊問之餘費銀生供稱此絲由兄費玉祺經手裝連至如何缺少須問我兄方可明白同轉謂航船必有埠頭經管爾可央埠頭保爾出外旋據包探王榮培禀稱查得該管埠頭前已來過因與費不甚稔熟不肯擔保同轉著將航船扣留人交船埠保去限十日往蘇向其兄玉祺處追回願絲○方元成控同居之王子生行竊衣物逃往寍波一案其詳已列前報　經保租人王阿林追至寍波將王子生及其妻王計氏等尋見帶回滬上當由包探查出原贓押票向各押店吊到皮箱一口並衣服等件昨晨將王子生夫婦解案請辦方元成亦投案禀追同轉問王子生曰爾與方姓同居伊家尙有傭婦管門爾如何行竊衣物王供稱行竊衣物係小的之妻起意適該傭婦等不在家中伺隙下手同轉將失單核對除巿到贓物外尙少物件甚多問王曰餘物藏在何處王供有小金約指一枚重二錢已押在寗波友人處得洋銀六元謂目下吊到之贓押本甚多作何料理王稱城中劉德利釘鞋店係母舅劉大元所開妻母有存項洋一百元在内請傳店主央伊代賠是欵同轉謂夫婦串竊均非善類著押候各掌責二百下傳其母舅到案再核○包探王榮培禀稱何大章在安慶輪船行竊搭客衣服人贓並獲送案請究贓已給還失主何供稱小的向在碼頭上賣茶不敢行竊同轉謂人贓並獲豈容抵賴判押候笞責一百板○洪阿榮控稱周德福手携旋鑿挖竊門上外國鎖數把經包探查獲來案具領周德福供稱小的家住浦東售棉紗絲度日與友人擲骰輸去靑蚨一百翼乏本營生致犯行竊同轉判押候掌責一百下○通事禀稱車夫梅云亭與同業某甲爭奪生意竟將甲之手指咬傷今將梅送案請究甲尙在醫院療治未能投質同轉飭將梅押候甲傷愈後再行質訊○包探郁庭湘禀稱季東方行竊裕慶里某姓家謝年三牲禮物送案請究同轉謂時值年關居家鋪戶謝年者甚多宵小如此横行眞令人防不勝防判押候笞責一百板枷號一個月至明年始行開釋○包探孫錦榮禀稱積竊沈阿大前晚手携賊具在法界圖竊拘獲送案同轉商諸魯繙譯官判先行枷號一個月期滿責放○孩子湯桂生訴稱家中屢次失竊前晚又失錫事件一副當經包探查獲王桂生又在舊貨攤上吊到原贓錫爛臺一副查問之下又在積薪内搜得香爐一隻一併送案請究王桂生供稱十六晚魯竊柴四捆售錢一百三十文爛臺係别人所竊售與舊貨攤同轉謂香爐已在積薪中搜出豈容推諉判掌責八十下○李文元控被車夫蔣下如串竊鋪蓋一個同轉以蔣不肯承認判押候比究○小烟館夥玉巧齋訴稱有王玉炳來吸烟乘人不備將烟燈兩盞藏在袖中幸卽覷破送案請究王玉炳供稱在十六鋪内開設王瑞元成衣鋪迄今已有十三年素來安分前日在該烟館開燈過隱先付小洋一角找錢清旋因烟燈無油令堂倌掉換堂倌不肯我一時氣忿將堂倌辱駡當卽下樓該堂倌追至樓下將我痛毆小的心不能甘自授補房不料王巧齋揑詞誣控求恩鑒察同轉以兩造各執一詞判將王玉炳交保候傳該堂倌到案質訊○寡婦楊計氏呈控夫姪楊燕堂圖佔故夫遺下土店一案同轉著交保理處在案嗣因料理不明楊計氏偕子楊四興投案申訴楊燕堂亦投案聲稱叔父逝世後負債甚多約有七百金遺下店底約值洋三十元不能抵數楊四興稱父親去世時祗欠洋三百元左右其時店中尙仔烟膏四百餘兩及烟灰等物均有帳目同轉謂楊燕堂曰爾將如何料理答稱情願歸還店基惟各債須由嬸母自理同轉著交原保赶速交清帳目卽日禀覆 
[作善降祥]  
　　昨日崑山吳君投書本館協振所云昌兒在滬習業前月忽染風痧腹泄醫藥無效勢頗垂危接得來信立卽前往丹行延滯恨不能揷翅飛至一視病狀坐臥不安聞助賑可以愈疾當立願十洋以冀挽回具詞同天拜焚比抵申聞病勢果於是日减退一念之誠仰邀神佑兹特寄上洋銀十圓卽祈察收彚付災區明知杯水車薪無補於事惟望有疾難瘳者宜速解囊布施可期却病延年信而有徵於振務不無小補云云又杭州恒隆裕綢莊助洋銀十元無名氏求合店平安助小洋銀一百角當此風雪連天安居斗室中尙欲裂膚塵指彼災民冰霜飽受有不九死一生者乎得此義粟宏施勝似恩深挾纊降祥之說古語非虚謹獻蕪詞以爲之祝 
[上海六馬路仁濟善堂彚解山東第五批賑欵并附撥助句容縣粥捐啓]  
　　謹啓者敝堂疉接潘振聲先生山東來電濟東以天寒災重海氷冲溢災民非死於水卽死於凍餓須速籌欵急救倒懸云云敝堂各路鉅賑需欵紛沓實在爲難第旣奉急電不得已勉爲籌解第五批規銀八千兩由招商局豐順輪船叨免水脚解往山東交繙君查收接濟是批絲業會館規銀五千兩敝堂三千兩合併聲明再有句容駱祠君孔載之陳鴻春壽君來堂乞賑情詞剴切爲民請命善昌不得已勉爲籌撥洋一千元託廣和糖行施章如翁轉解前去以濟粥廠經費敬祈附登報章布昭公鑒施善昌等謹誌十二月廿二日 
[壽筵移賑]  
　　謹啓者敝堂頃奉葛蕃甫同轉來函爲因六十壽辰蒙寅世戚友諸君子惠貺隆儀移助賑捐並四明清節堂經費先後登報具東奉謝本應設筵敬答爲念山西待賑萬分急迫稱觴行樂於心不安孰若省一席移救災區以仰體諸君子物我同春之至意开爲諸君子造福無　還視千春交來洋一百元囑解山西急賑敝堂祗領之餘仰見主賓樂善相得益彰百福千祥莫名叩禱請登報牘用誌心儀上海六馬路仁濟善堂籌賑公所施善昌等謹誌 
[上海北東絲業會館施子英經收順賑捐十一月初一至十二月十九日第七次清單]  
　　初一日漢口茶業公所文虎卿募鹿渚誠心氏由招商局來詳十元○初四日 
吳江署式話堂爲妻病愈完願洋五元○初五日京口李肩吾尊翁募合肥夫移閣周求佑平安洋四元周行湜求佑平安周家頤求佑讀言明白各本洋二元○初六日無名氏洋四元○初七日漢口敦實善堂韋寡過去能人由胡紹庭先生來規元入十兩文海陽金正誠堂花甲壽辰親友賜儀並筵費移助規元一百十兩○蕪湖稱生募吳名氏錢四百文汪不　名三百廿五文胡成美　義隆江太豐金裕和與同和張太昌王守之人山氏八戶各錢三百文共　戶由汪成全來合洋三元○初九日蕪湖道憲楊經募二十册英洋四百四十六元　銅洋四元本洋五元○彚　莊來電報漢局王迺亭翁送徽州胡席玉先生課金移助洋四元邵門邱氏五角燕翼　吳述翁無名氏益興源　戶各三角與瑞　鈞泰各二角共公戶合詳六元一角○十八日高崧生募不留名梅洋十元陳心柏一元○廿三日惠泰莊來蘇州項詩侶善　募小涵碧　主人　愈還願規元　十兩雲蓀氏五十兩錢　無名氏因妻産平安還願廿兩聽濤軒毓桂氏方外嵩齡各十五兩橙香室海鶴樓裁芝軒通達主人來安室王戶各十兩○十六日童絡伯　　完願　十元漢口思本堂章十元　濟　求愈目疾四元寓卾景賦堂二元○廿九日范敦和堂洋四元綿力氏漙給氏各一元○吳城鎭善士募　成合記錢五百文劉　捷荷全　蘇　　楊國潤宋祥請五戶各一百文共六戶合洋一元○十一月份共收大洋五百十四元一角規元二百九十兩本洋十三元銀洋四元○十二月初三日南逆　吟秋氏洋三元○初四日汪　　取 
 
 

Page 5

 
 
發求慈親病幸全洋五十元漢口敦實善堂募曾三省堂洋三十元汪迺亭謝胡席玉移助洋五元江蘇　邑沈慶堂曹平銀二兩合規元二兩一錢三分○初五日安徽省江縣福靡毛　　　九戶本洋廿元○初九日無名氏由餘大莊來洋六角○十二日錫山含記洋二元○十五日陸昭容洋十元○十六日毛湖豫元莊勉力子洋二元○十八日通川分司項菒　修　　　堂各洋廿　培徽堂赤政堂存仁堂四知堂四戶各十五无懷德堂三紈堂義志氏不留名義立堂知愚氏六戶各十元志德堂介祉堂九思堂三戶各五元○十九日　　順十元　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十八年十二月初五日京報全錄]  
　　宮門抄○發抄硃批三道○東撫福奏請將各屬應徵漕豆攺徵粟米摺○又奏請將各屬應徵漕麥攺徵粟米槢○又奏請議卹片○河督許奏河防各工用銀總數現已截清摺○又奏河防局十二萬兩請仍照攺章原奏辦理報銷片○十二月初五日工部鴻臚寺正白旗值日無引見○容貴假滿請安○熙貝勒續假五日○松溎請假五日○工部奏派勘估承修天壇等處工程派出麟中堂錢應溥崑岡洪鈞○召見軍機○發抄陶模奏審明疏附縣纒民艾里因護母殺死艾吉買賣案定擬奉硃批刑部議奏欽此○又審明温宿州纒民烏受爾登時殺死姦夫姦婦並故殺縱姦妻母案定擬奉硃批刑部議奏欽此○裕祿奏奉吉會　哨情形奉硃批知道了欽此○○尙書銜山東巡撫奴才福潤跪奏爲本年豆收歉薄請將各屬應徵漕豆援案攺徵粟米恭摺仰祈聖鑒事竊山東省漕糧項下例有應徵黑豆如遇歉收之年向准攺徵粟米歴經遵辦在案查民間種豆遲於種穀本年夏秋之交各州縣或因被水被旱或因被沙被虫收成减色顆粒細小不堪兌運除被災較重之處另請蠲緩外所有應徵漕豆之齊河濟陽禹城臨邑長清陵縣德州德平平原泰安萊蕪肥城東平東阿平陰惠民靑城陽信樂陵商河寗陽汶上陽穀荷澤鄆城單縣觀城朝城聊城堂邑博平蔡茌平清平莘縣冠縣館陶高唐恩縣濟寗金鄉臨清邱縣夏津武城等四十四州縣先後禀報豆收歉薄請將應徵黑豆及抵額一五耗豆均改徵粟米兌運以恤民艱等情由藩司督糧道會詳請奏前來奴才查本年漕糧業經截留備賑此項黑豆改徵粟米於民食尤便合無仰懇天恩俯准將齊河等四十四州縣應徵本年黑豆及抵額一五耗頭均攺粟米徵收出自　　慈逾格除咨部查照外謹恭摺具陳伏乞皇上聖鑒訓示謹奏奉硃批戶部知道欽此○○尙書銜山東巡撫奴才福潤跪　奏爲本年麥收歉薄各屬應徵漕麥請改粟米兌收恭摺仰祈聖鑒事竊山東省額徵漕糧例應十分之一如遇收成歉薄向准改徵粟米本年春夏之交雨澤愆期麥收顆粒細小不堪兌運若令照常輸將必須另買好麥完納於民情殊多未便除被災較重之處另請蠲緩外所有應徵漕麥之歴城章邱齊河濟陽禹城長清陵縣德州平原泰安萊蕪肥城東平東阿平陰惠民靑城陽信樂陵商濱州蒲台滋陽曲阜寗陽鄒縣泗水滕縣嶧縣汶上陽穀荷澤曹縣定陶鉅野鄆城單縣城武觀城朝城聊城堂邑博平茌平莘縣冠縣高唐濟寗金鄉嘉祥魚台臨清邱縣夏津等五十五州縣先後據報麥收均止五分及五分餘不等核與改徵粟米成案相符由藩司督糧道會詳前來奴才覆查無異相應仰懇天恩俯准將歴城等五十五州縣應徵本年漕來改徵粟米俾小民易於輸將出自　鴻慈逾格除咨部查照外謹恭摺具陳伏乞皇上聖鑒訓示謹奏奉硃批戶部知道欽此○○福潤片再據總理營務處布政使湯聘珍詳稱已故擬保知縣候選縣丞呂系昌湖南善化縣人由附生投効本省和字營出師湖北克復來鳳縣城經前湖南撫臣奏保同治二年正月十九日奉　上諭生員呂系昌著以訓導遇缺卽選欽此是年剿辦貴州姜映芳股匪迭克印水天柱各城並瓦寨漢寨賊巢經前湖南撫臣奏保三年二月初一日奉上諭呂系昌著賞加鹽提舉銜欽此又因克復廣東鎭平縣及嘉應州塔子嶴大捷殲除首逆收復州城經前陜甘總督臣左宗棠彚案奏保五年十二月初五日奉上諭訓導呂系昌著以縣丞不論雙單月卽選欽此七年隨該司湖北先鋒營調赴嵩武軍剿辦捻逆張總愚出力經總統嵩武軍前撫臣張曜以擬保知縣存記詎該員積勞致疾於是年七月在濟寗州營次身故當時軍務倥偬漏未申報請卹溯查軍營積勞病故人員無不仰邀恩卹該故員呂系昌以諸生從戎轉戰數省其在營病故委因積勞所致未忍聽其湮没等情詳請奏卹前來奴才覆查無異合無仰懇天恩俯准飭部將擬保知縣候選縣丞呂系昌照軍營立功後積勞病故例從優議卹出自鴻慈理合附片具陳伏乞聖鑒訓示謹奏奉硃批着照所請該部知道欽此　○○頭品頂戴河東河道總督臣許振褘跪奏爲核明光緒十八年黃河南北兩岸上游七廳並河防局委辦各工用銀總數現已截清恭摺仰祈聖鑒事竊照豫省河南北兩岸上游各廳歲修經費自上年經臣奏改新章後每年准由司庫歲支額欵銀六十萬兩爲常多修守之需試辦年來漸臻穩定伏查本年入秋以來雨水過多陰雨連綿山水暴發沁黃兩河迭次陡漲水勢勇猛異常兩岸各廳臨黃要工同時生險搶救不遑自夏徂秋鑲修幾無暇日而儲備稭料甎石一律用盡仍復奇險環生只得將查封各廳所存料物以及節次提到閩省厘稅及兩淮鹽課鹽厘銀兩共一萬五千兩分給貼補夫價得以悉力赶辦尙未貽誤事機迨至霜清水勢微弱兩岸各工得保平隱化險爲夷業將辦理情形於霜降摺内馳陳在案現在河流順軌共慶安瀾堪以上慰宸厪核計本年兩岸七廳土掃甎石等工約共用銀五十萬四千餘兩内用上年剔存稭甎石值銀七千餘兩又用本年南岸上三廳采割隄葦草力工銀五百餘兩向在河銀内支發又用閩省厘稅銀一千兩兩淮鹽課鹽厘銀一萬五千兩又用本年七廳四次歲支司庫銀四十八萬兩現除南北兩岸七廳剔存甎石值銀六百餘兩留工備用外計實不敷銀一千餘兩又河防局委辦各工約共用銀十二萬一千餘兩内除上南廳鄭工大壩增培土工用銀五千餘兩外餘皆概已買石加抛無存内再除用上年餘賸銀七百餘兩准入舊管列收外尙不敷銀八百餘兩所有不敷銀兩統俟各工核明細數請由臣自行彌補斷不准另請添欵找發以上所用銀數臣逐欵勾稽再三確核委侮實工實用俱無可删减除分飭七廳趕將用銀細數分晣核明造具印册詳送以憑核一奏清單並飭河防局迅查辦工底册勘騐後分别赶造銷册呈送另摺開單　奏銷外所有核明光緒十八年分黃河南北兩岸上游七廳並河防局委辦各工用銀總數現已截清緣由理合先行恭摺具陳伏乞　皇上聖鑒再公費七萬五千兩照章在於六十萬兩内支給合併陳明謹奏奉硃批該部知道欽此○○許振褘片　再現准工部咨核覆豫省河防局十七年承辦工料銀數又嗣後工需請飭歸入比較各摺片恭錄諭旨咨行欽遵查照前來查光緒十六年攺章原奏歲額六十萬兩以四十八萬兩歸各廳員承辦另提十二萬兩歸河防局籌添料石先事預防由臣主之原請開單報銷在案仰蒙聖主鴻慈俯從所請故臣得以督率印委各員弁逐處防維不遺飭力今工部責令分案題銷並具圖說取具印委切結一併送部查核此爲愼重公欵起見在部臣主於守法援引舊例施之於尋常歲辦之工自屬可行而於臣今日所提十二萬之數則似有未明其意者請爲我　皇上敬陳之臣愚以爲河工大險恃法不如用人如以恃法論則從來所辦報銷例案工部知之河工亦知之故自每年添欵及鄭工報銷之千數百萬兩而未聞其不合例也如以用人論則臣近此蒙聖主破格之恩准臣攺章從事而比年大險横生亦均次第搶補幸奏安瀾至添料石固有不盡合便者矣臣於四十八萬之報銷則悉照部章至另提十二萬兩則必求開單者此誠有實在情形不敢一字欺飾也原臣設立河防局初意厥有二端一則恐廳員之遇險推諉藉口無錢無料故提此鉅欵爲先得預防之資十則恐廳員之不實不盡故添委官紳爲臨事匡救之用而限此十二萬兩只准纎悉到工不准絲毫入局並不准於此開支薪水此河南官紳吏民罔不知之即如今歲之得保鉅險就買石一欵　用過十一萬數千餘兩其餘則補鄭工金門沉裂之隄總計兩事此不能分案題銷者也又多方買石隨處搶堵險未平則必加抛險已過則卽停止此不能繪圖貼說者也且以所用各員而論凡不　修守精神稍懈之員隨時斥去至所用本地各紳其身家性命皆在隄下稍不盡心禍且先及故雖有河防監工名目實則扶助廳員之所不及河防者防各處之險監工者監各處之工人不一處事無定所板建遷轉日在風沙泥水之中旣無呆辦之工卽不復頒給印信又此欵十分之九皆付買石責臣可矣於委員監工者無與此不能取具印委切結者也臣愚陋無知只能據實辦理伏維　聖主如天之仁憫臣才短心誠不以文義相難可否籲懇天恩俯准仍照改章原奏河防局十二萬兩歸入據實開單報銷辦理　勅部量少從寛之處出自高厚鴻慈河工幸甚大局幸甚再十七年河防局報銷已仿照奏銷成案隨摺另造銷册咨送部科在案核與具題隨疏揚送部科册給無異臣爲核實河工起見是否有當理合附片陳明伏乞聖鑒訓示祗遵再每年河防局工需請歸入比較一層自應卽照部咨辦理合併聲明謹奏奉硃批着照所請工部知道欽此 
 
 

Page 10

 
 
[光緒十八年十二月初六日京報全錄]  
　　宮門抄○發抄硃批四道○翰林院鍾等奏爲呈明已故前任廣西巡撫蘇鳳文聲名平常輿論不洽據情代奏摺○皖臬　奏恭報卸署藩篆仍回本任日期摺○豫撫裕奏冬防吃緊擬請暫行添募一管摺○十二月初日内務府國子監正紅旗值日兵部引見二十八名鑾儀衛十四名正黃蒙三名正白滿十名廂紅滿二十名廂監滿七名兩翼十八名健銳營十二名○睿王因授封側福晉謝恩○齡公假滿請安○補用總兵黃文新黃裳吉謝恩○掌儀司奏十一十二日祭奉先殿倫貝子澤公行禮○召見軍機阿克丹海緒○發抄鹿傳霖奏十七年分舊賦錢糧比較奉硃批戶部知道單併發欽此○又本年秋季分委署各缺奉硃批吏部知道欽此○又北山防勇並善後局勢難遽撤仍請照舊留辦奉　硃批著照所請戶部知道欽此○又清厘各營旗欠餉奉硃批着照所請該部知道欽此○○記名御史侍講銜翰林院編修鍾德祥記名御史三品頂戴内閣侍讀王鵬運中書况周儀陸嘉晉翰林院修撰張建勳劉福姚編修駱景寅曹樹藩許晉祁吏部主事雷祖迪關榕裕陸輔清戶部員外郎蘇玉霖主事傅超李慶雲謝啓華呂森謝承恕禮部主事李秉瑞兵部主事黨慶奎刑部主事左盛均楊文春黃守正光祿寺署正唐啓宇等遺抱長班陳興爲呈明已故前任廣西巡撫蘇鳳文宦粤聲名平宮至今輿掄不洽公請據情代奏以公彰　而存直道事竊職等於光緒十八年十月十二日恭閱邸抄據廣西撫臣張聯桂奏稱據在籍紳士吏部主事雷祖迪等呈稱以原任漕連總督前任廣西巡撫臣蘇鳳文輿情愛戴至今追思不忘請援照前任撫臣劉長佑成案公懇建祠報享並將功績宣付史館等因讀之同深駭異查蘇鳳文由州縣起家陞摧廣西巡撫貪黷之聲盈於道路其任全州時以修築城防爲名勒令富戶唐光文捐銀三千餘兩蘇鳳文竟敢攘爲已有且禀稱係屬自行捐廉及髮逆竄擾該州湘軍入援蘇鳳文派民出穀助餉並未禀報嗣復禀請上憲照數給發盡飽私囊凡審辦大小案件濫用非刑創設站籠各縣效尤迨任藩司時舉辦甲子科文闈鄉試抽收闈費監生出銀三兩生員出銀一兩五錢寒士不能買卷者不可勝數不得已相率至藩署懇乞免捐蘇鳳文堅執不准又專倚候補道李均總辦厘金軍需等局隱爲狼狽凡委補員缺先由李均關說賄賂公行毫無忌憚李均旋被言官參劾蘇鳳文覆奏意存袒徇李均仍奏諭旨革職在案蘇鳳文之戚馮姓在撫署擅權納賄不肖官員與之交結咸稱爲馮舅老爺藉作夤緣之路至其出省巡閱則窮奢極侈收受餽送不畏人言廣西私鑄最害錢法蘇厦文並不查禁商民至今交病怨謗朱己至梧州府增收貨稅原爲養勇之費乃水勇旣撤各商禀求裁汰經費蘇鳳文並不批准貪賄病商莫此爲甚洎蘇鳳文補授漕運總督去粤之日行李充盈道左有酒甕百餘具役夫碰損其一白鏹墜出見者大譁一時有官去民安　之謡諺凡此劣蹟皆職等所共見共聞至今談粤官者以蘇鳳文爲貪婪之最是輿情並不愛戴確有明徵若使其倖邀曠典是以貪劣官員靦然立傳則　國史謂何再延年歲與例相准復得請建專祠祀典又謂何賢否混淆則是非顚倒進賢退不肖又謂何查吏部主事雷祖迪現在京供職並未在籍無端揑名入奏誕妄更不足辨雷祖迪本無爲故撫蘇鳳文呈請立傳建祠情事當經自行具呈白其虚誣而撫臣張聯桂漫不加察第憑一面揑造呈詞率行入奏謂順輿情查原呈内爲蘇鳳支鋪敘戰功抑又失實甚多當咸豐二年全州被洪逆攻陷之後該州紳民憤起齊集糧械創立圑練其時以身任事者如武生俞當譁廪生廖祖昌生員唐亨九等均稱帶團得力舍死力遏兇鋒馬渡橋之戰廖祖昌唐亨九均殁於陣該地方官不理圑練之事是以廖祖昌等陣亡並無請卹當時兵單餉竭全州所恃以戰守者皆圑練之力而蘇鳳文敷張禀牘攘攫居功並未據實詳報至今合州紳民言之憤鬱原呈又謂黃金亮等股匪來犯州屬蘇鳳文檄營官潘其泰内外夾擊擒斬渠魁查潘其泰卽投誠之潘七咸豐三四年間駐紥南寍保衛府城不聞有移剿全州之說迨咸豐五年髮逆石達開回竄桂林其枝撲犯全州得前順天府府尹將琦齡發急書致前湖南藩司文格轉禀撫臣駱秉章飭師援救乃遣蔣益灃等領兵赴粤蘇鳳文雖亦有乞援文禀豈得遂以爲功出州官此而謂有功不居悉以讓之客軍人咸多之者究何所指也又稱賊匪竄永州時蘇鳳文遣蔣俊敭率衆千餘人馳至永州解圍而旋其時軍務倥傯未及奏報遂令隱而不彰查當日全州解圍實出楚軍全力曁鄉團助戰之功蘇鳳文自顧不暇何從復得此千餘人赴救永州此又不待駁詰而知其大謬不然者矣夫是是而非非者人心之公賞罰以爲勸懲者朝廷之法如前撫臣劉長佑政功在粤所請立傳建祠粤人異口同聲以爲好官之食報宜也蘇鳳文豈得爲比粤人亦何薄蘇實緣蘇鳳文官粤至久確無功德之可言萬不料其妄受此身後無實之稱以覬覦非常之　恩數將視國國 
家褒忠酬庸之典不問賢否皆可飾奏邀求何以爲盛朝信史何以爲廣西將來官吏激勸爲此上陳伏乞據情代奏謹呈○○頭品頂戴安徽按察使奴才嵩崑跪奏爲恭報奴才卸署藩篆仍回臬悮本任日蜞有叩謝天恩仰祈聖鑒事竊奴才於光緒十八年五月初十日接署安徽藩司篆當經恭摺奏報在案兹於十月十六日奉督撫臣會札飭回本任遵於十七日交卸藩篆移送新任布政使德壽接收卽於是日准署按察使候補道章祥熊將臬司印信文卷委員移交前來奴才恭設香案望闕叩頭謝恩祗領任事伏念奴才備員皖水識淺知疏歴攝藩條勉辛勞於夙夜退維官守無報稱於涓埃兹仍回任理刑時值冬防緊要率屬吏而力行保甲使奸宄之濳消察庶僚而整飭紀綱冀聽觀之咸肅雖舊轍有堪循守而愚　益勵愼勤惟有禀承督撫臣隨事認眞整頓不敢梢涉疏忽以期仰答高厚鴻慈於萬一所有奴才卸署藩篆仍回臬司本任日期並感激下忱謹繕摺叩謝天恩伏乞皇上聖鑒謹　奏奉硃批知道了欽此○○河南巡撫奴才裕寛跪奏爲防營不敷分布現值冬防情形更爲吃緊駐東嵩武軍一時不能抽　回豫擬請暫行添募一營俟嵩武軍調回卽行遣撤恭摺具陳仰祈聖鑒事竊奴才前因防營不敷分布籲懇調回嵩武軍兩營以資控馭仰蒙恩准奴才當卽遵旨咨行山東撫臣福潤遵照辦理去後兹准福潤咨稱會同大學士北洋大臣直總督臣李鴻章具奏東省海口現正修築砲臺駐防嵩武軍懇請免子抽調赴豫一摺奉到硃批將來臺壘工程完竣著抽撥兩營調回河南駐　欽此等因仰見聖主眷念中原於無可分撥之中仍寓彼此兼顧之意下忱曷勝欽感奴才受國厚恩忝膺疆寄苟能勉爲布置暫顧目前自當殫竭愚忱扶持大局何敢一再聲請上瀆宸總惟念豫省居天下之中幅員遼闊道紛歧東北一帶與直大名府屬山東曹單各縣毘連時虞匪徒闌入已屬防不勝防西南自浙川廳起東南至固始商城等處千有餘里多眞陜西湖北安徽壤地相錯山川環亘處處可以藏奸情形尤爲吃緊撫標三鎭練軍各於汛地零星分布固屬地廣兵單防營僅只八營三哨向於東北兩面扼要駐紥尙未能十分周密於南路一帶更有鞭長莫及之虞前此川匪竄陜楚北邊境又訛言時作他處防營皆紥要地卽不便輕易更動南陽鎭標練軍爲數無多又分駐數百里外不能一律調回　理殊形棘手奴才因上年請將山東裁撤嵩武軍一營餉銀扣留由豫另募經部議駁未敢再申前請是以奏調駐東嵩武軍兩營來豫藉　控馭現山東興築海口臺壘恐非數月所能蕆事而豫省地方空曠防營無多邇來各省哥匪竊發雖經隨時拿獲懲辦憑難盡絶　株深慮闌入乘間煽誘滋生事端現值冬防緝捕元應愼重與其事後補苴不如先時防範奴才責任封圻固不敢輕舉而糜帑項尤不敢惜費而昧遠圖左右思維惟有暫時添募勁旅一營酌量與本有各營輪流擇要分駐庶足以資鎭攝而靖地方合無仰懇天恩俯念河南地方緊要防營不敷分布仍准奴才卽以前裁嵩武軍一營之餉暫行添募一營俟駐東嵩武軍兩營到豫卽行遣徹　　營之餉皆時添募於餉項毫不加增而有裨時局實非淺鮮奴才故敢屢陳下情實爲愼重地方起見如蒙俞允當卽赶緊招募俾固邊防出自鴻慈逾格所有豫省防營不敷分布擬請暫募一營　由謹恭摺具　奏伏乞皇上聖鑒訓示謹奏奉硃批着照所請該部知道欽此 
 
