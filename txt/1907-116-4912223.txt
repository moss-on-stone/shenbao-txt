# 1907 - 116 - 4912223

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　三月二十日奉 
上諭浙江海門鎮總兵着扎拉芬調補岳登龍著調補甘肅凉州鎮總兵欽此 
[電傳宫門抄]  
　　三月二十日召見軍機岑春煊 
論説 
[警察致人於死（藴）]  
以看會故溺死多人。死者慘矣。或曰。彼其人廢時而失事。死不足惜。説似矣雖然。看熱閙。常情也無死罪抑亦履於平地也無死法。然而死者竟如。彼其多。則必有負致人於死之責任者在。 
或曰此警察之責也。警察擊人。人奔潰。因以致是。或曰。警察逐觀者於無可退避之途。故横决而致禍。記者亦曰。致人於死者。警察也。而所以定爲。致人於死者。則異乎前之二說。 
欲申吾說。請先論前二説之非。 
如第一說。謂警察擊人爲不當不易之論也。然人卽畏擊。斯走避耳。何至擁擠而釀此大禍。以羣入於無情之水乎。或曰。前者退而後者方進。相薄於無可退無可進之點。故横决而致禍。則其立論益當。然使站崗之巡士密而戒備周。又何至有是。 
如第二說以河濱爲無可退避之途。故警察不當爲嚴厲之驅逐。似也。記者聞此説而往擾事之地爲正當之研究則知其説之不當。（如圖甲爲賽會者乙爲新閘橋丙爲觀者羣集於蘇州河之北岸丁爲新垃圾橋）蓋是時。養會者方自北而南。觀者自東西來。羣集於新閘北塊之兩側。警察應之則可沿蘇州河而東以趨於北西藏路文極司脱路一帶。故新閘橋北堍之東側。實不或謂爲無可退遵 [T1 ]之 [/T ]途。故是説亦不可據。 
以記者論之。所以致人於死者。惟不知臨時戒備與防護妨害二職務之故。夫警察。所以保 [T1 ]護 [/T ]人民也。故警察之多寡當與當地住居人民與往來人民之數爲比例。而於住居人民往來人。民之數特别加增之時。則當爲臨時之戒備。有賽會者。必有觀有。警吏所知也。賽會者必經由新閘橋。亦警吏所知也。賽會者必經新閘橋。則新閘。橋東西。必爲觀者　集地。亦警吏所知也。有觀賽會者則。其人數必驟加。於平時。亦警吏所知也。夫旣知其必 [T1 ]然 [/T ]則臨時之戒備。必不可少。或多派。巡士。或暫設馬巡。或整其往來之秩序。則必不致此。而該地之警吏。乃若不知賽會時之人數。必有特别之加增 [T1 ]者 [/T ]疏職務而膜視民命。其又奚辭。以上説爲警吏罪。無所辭矣。雖然。猶得以巡士少不敷應用爲卸罪之地。則吾姑聴之而責其不能防護妨害之職務何。也觀者之集於蘇州河濱彼所知也。河欄之不足恃亦彼所知也。使主持警務者。而果心乎保護人。民歟。則即使以巡士不敷派遣。不能爲臨時之戒備。但得於河欄之内。爲正當之防護。或派巡士梭巡於欄側。而使之不得近。或特設阻碍物以防止其接近。則卽使前後不能呼應至於横決猶。可得多少之餘地以爲容。而不至釀此慘劇。而警吏又不然也。夫豈不知此慘劇之爲意計中事乎。亦曰吾受吾俸。而以毆擊人爲吾職焉耳。嗚呼。吾寕無懟。 
[尃電]  
　　電一蕪湖（三月二十一日子刻）　 
南陵縣商人運米二十萬石出境該縣馬令徇教士聶克恩之請强欲截阻商人以出境與出口不同不應禁止來蕪禀請米捐總辦鄭道蕪關楊道會電皖撫核示（流） 
 
 

Page 4

 
 
緊要新聞 
[瞿世兩相國洗刷吏部叅欸北京]  
　　吏部奏保丞參經趙炳麟侍御嚴詞叅參劾等情已見　一日專軍現悉兩宫覽奏頗滋不悦擬召鹿尚書申斥經幸軍機大臣瞿子玖世伯軒兩相　面奏各部薦舉丞參自非考騐有素審慎人才不足以資襄助且吏部此次所指丞參係屬開單請簡並非擬補何得謂其引用私人該御史所奏未免言之太過伏望聖恩寛宥使後來薦賢者不致畏首畏尾箝口不言則誠國家之慶云云兩宫聞言顔色頓霽十丈波濤從此風平浪静矣（仁） 
[東三省督撫赴任定期北京]  
　　新簡東三省督撫於月内赴任曾見本報專電刻聞段署撫已於日内由津向京商之唐少川 [T1 ]中 [/T ] [T1 ]丞 [/T ]准擇二十二日一同請訓 [T1 ]北 [/T ]發東督徐菊帥則以東省財政用人一切要事尚未布置定妥擬遲至二十五日始可起程云（玉 
[民政部議設訓方官北京]  
　　民政部堂官擬於京師曁各省會添設訓方講習所各置訓方官數員純用白話演 [T1 ]説 [/T ]以期激動人民愛國之心現已籌商辦法一俟議妥卽須咨行各省一律開辦（益） 
[英使堅不允廢銅官山礦約安慶]  
　　日前皖撫恩中丞以銅鑛山礦經皖省紳商迭次會議實能自籌經費開辦不願與 [T1 ]倫 [/T ]敦中國公司合辦請速與英公使磋議將此約作廢等語電致外部卽 [T1 ]經 [/T ]外部據情照會英使乃英使竟堅持不允且謂如再遲疑不結當將前 [T1 ]年 [/T ]用去之費要索中國賠償語極决裂現外部已重行駁復一面先將情形電復皖撫矣（玉） 
[津鎮鐵路歸英德商人分辦]  
　　十九日北京電云外務部與英使商定津鎮鐵路南幹歸英商承辦北幹歸德人承 [T1 ]辦 [/T ]所有承辦人墊用一切之 [T1 ]費 [/T ]應由鐵路公司酌定期限歸還譯泰晤士報 
[九廣鐵路參用商辦成法廣東]  
　　九廣鐵路辦事公所早在撫院側增江書院設立惟辦理此事一時頗難下手日來公所中人已經會議數次擬定開辦之始參酌商辦粤路成法以酌定辦事人 [T1 ]主 [/T ]名爲主次則招致工師詳勘路線又次則預算籌欵購料各 [T1 ]事 [/T ]又次則 [T1 ]分 [/T ]定招辦工程各 [T1 ]法 [/T ]昨已議有頭緖遂將大致辦法分别繕摺禀商當道核辦（銅） 
[湘省高等普通學堂大衝突長沙]  
　　湘省高等普通學堂爲曾君曉霆聶君岸湖合辦兩君向屬交好近來不知因何忽大相反對本月初九日有學生多人聲言曾某將携諸生學費私逃遂將 [T1 ]大 [/T ]門鎖閉竟縛曾於庭柱逼冩字據一紙勒將學費退還聶手時曾有弟在堂聞信奔救被聶毆傷次日省垣各通衢卽遍帖（聶畜暗狐真 [T1 ]相 [/T ]）之 [T1 ]招 [/T ]帋中繪狐　四圍綴有淺歐及説帖一 [T1 ]萹 [/T ]歷言聶之無行後分玷辱學 [T1 ]界 [/T ]被逐東洋心地險　學堂公敵四條未載曾杰胡元璌啓現曾則謂私逃等詞均係聶之誣衊聶則謂招带係曾曉霆所作意欲架誣云云嗚呼學界中而有此等現象吾　爲學界羞（亦 
本埠要聞 
[滬道不允西人備欵開河]  
　　滬道昨接法總傾事來函以羅家　巡捕房迤西至金神父路沿徐家匯馬路一带河 [T1 ]遽 [/T ]淤塞擬自行備費開濬請照准等因當以該處河道應由地方官紳自行與 [T1 ]执 [/T ]無須西人顧問隨卽函屬工程局迅卽查明籌欵開浚一面函復法傾查照企） 
[賽會肇禍續誌]  
　　前日金龍四大王賽會行經新閘橋一带觀者擁擠致將橋欄擠斷溺斃多命已略誌昨報茲悉事後卽經該處地保及巡警局在河沿預備柴草蘆蓆由救生船及各商船打撈至昨 [T1 ]日 [/T ]下午止共撈獲屍身三十一具計已認去者男屍有毛根生毛小毛管三子朱阿榮李阿角朱蘭亭王金福陸坤生薛三子陸才富張小扣顧桂生邵意才王金元張阿榮張和尚高和尚顧金生女屍陸周氏周陸氏計徐氏女孩楊杏子並不知姓名男女屍四具以上均由家屬備棺收殮尚 [T1 ]有 [/T ]男屍五其無人認 [T1 ]領 [/T ]現已由同仁保安堂備棺收殮拍照兩帋分懸棲 [T1 ]流 [/T ]所及保安堂門 [T1 ]前 [/T ]並開明屍骸衣服招人認領 
字林報云數日以前本報曾載有西孩一名在北河南路因道路不平傾跌受傷一事後又探悉工部局允爲代修以華官不顧而罷今則新閘橋因傾圯而肇禍矣華官能辭其咎乎查新閘橋横截蘇州河適在華洋 [T1 ]交 [/T ]界之處有馬路一道通新閘路橋本木質一千九百零二年工部局曾允今日論前告白過多尚有本埠要聞轉入後頁 
 
 

Page 5

 
 
重修修費各認其半華官拒之迨去年西八月工部局以自來水管將接至閘北此事不可延緩因允修橋之費統歸工部局擔任當由道台答覆橋已修理工部局代修一説可母庸議云前日新閘舉行大王會在租界各處游行下午該會由本廟起行鐘嗚四下始至閘北其時人在南首要路聚集者擁擠已極會將至橋華捕向前驅散衆人羣退至橋之東 [T1 ]南 [/T ]隅致將橋欄推折紛紛擠入河中計當時落水者不下一百餘 [T1 ]人 [/T ]其經河内船隻救起者不少工部局巡捕之在北面站候者及西捕潘西柯立卽馳往施救新閘捕房得電話報告亦派捕前往其時西捕救起婦人一名小孩兩名均已氣絶各捕復幫同打撈屍身至天黑查得撈起之屍身共有三十二 [T1 ]具 [/T ]有經親屬即時認領者但當十句鐘時本館　員親往察看尚見有屍身二十五具横於路傍用蘆蓆遮盖死者皆係苦丁情狀至爲慘淡死者實數恐終不得而知但據撈獲者而論則男屍有二十四具女屍有四具孩屍有四具 
[商團公會禀江督蘇撫滬道電]  
　　南京督憲蘇州撫憲鈞鑒南京探投瑞道台鑒商團會棚長黄勳伯擒 [T1 ]匪 [/T ]被戕中西商家均深欽敬二十二日出殯工部局照萬國團練陣亡例行喪各幫商董皆臨執紼敬聞商團會總理職道虞和德號（敬） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[調查江南軍界姓名籍貫表]  
　　統制江南新軍第九鎭徐紹楨廣東 
兵備處許葆英浙江 
參謀處章亮元浙江帮辦劉荃業廣東 
教練處陳琪浙江幫辦游捷上海 
十七協協統孫銘江寗 
十八協協統吳錫永浙江 
統領三十三標等營金大鴻江蘇第一營伍崇仁上元第二營顧忠琛浙江第三營冷遹鎮江 
統領三十四標艾忠琦湖北第一營姜國梁湖南第二營林述慶浙江第三營杜超浙江 
統領三十五標蕭先勝湖北第一營楊耀南湖南第二營孟平浙江第三營吳忠信安徽 
統領三十六標杜淮川安徽第一營王念祖湖南第二營何正珍湖南第三營鄭洪恩安徽 
統領巡防隊等李雲松湖南第一營徐繼斌湖南第二營劉錫章湖南第三營彭友勝湖南 
統領巡防各營周維藩安徽第一營許瑞湖北第二營杜叔章上元第三營班鵬舉安徽 
統領巡防隊兼带一營赫成額旂籍第二營陸厚培安徽第三營周得標江蘇 
統領馬隊等營陳懋修江寗第一營李玉椿山東第二營詹宗瀚湖北第三營張福楨江蘇 
代理砲標管带一營何森浙江第二營葉頌賢浙江第三營祁文豹浙江 
輜重營方咸五江蘇 
工程營王光照江寗 
測繪學堂總辦吳茂節安徽 
統領四路砲台徐傳隆浙江 
統領新勝水陸各營徐寳山鎮江 
統領徐州鎮軍馬隊王洪春山東 
統領南北洋海軍兵船薩鎮冰福建 
管带江陰水旱雷營黄以雲福建 
金陵砲台官彭燦昌廣東 
鎮江砲台官温朝儀安徽 
江陰砲台官鄭倫福建 
吳淞砲台官趙淋福建（商） 
内治部 
[函請張殿撰主持禁烟揚州]  
　　揚州官場近以戒烟一事雖已出示曉諭仍多觀望核其要領必先戒官紳爲有效惟無公正人破除情面切實調查说難得當因函請張季直殿撰來揚總理禁烟事宜聞現已接到復函謂適因創設自來水火公司事擬於日内來揚到時再當商議（親 
[監修圩隄安慶]  
　　皖省東鄕之廣濟圩每屇春水泛濫必多衝决不能不先事預防日前由撫憲恩中丞札委楊少尉奎恩駐守該圩督工興修俾昭慎重而固提防（非） 
[電論詰責廣西大吏北京]  
　　據内廷人云近有言官奏叅廣西吏治腐敗前日軍機大臣面奉諭旨電責桂撫飭令認真整頓母得有負委任（仁） 
[靖湖廰禀究粮差浮收錢 [T1 ]粮 [/T ]蘇州]  
　　西山靖湖廰屬業已畫定界限應收地丁漕糧銀米共二千八百石其中有淹没之田二百八十石業於光緒十五年經上憲奏准轄免詎吳縣糧差副役高順仍將是項淹没之田歷年向各鄉民浮收現歸廰屬收征該廰粮差某甲亦串通家丁畢某設法朦混預用空白粮串私行收取計下忙案内收有一千餘元之譜經該處某董將情函告廰尊梁司馬大怒以案關浮收錢糧情罪重大立將該差拘禁出示招告一面卽通禀各憲請示核辦（出） 
[理藩部擬奏請經費北京]  
　　理藩部壽尚書因本部經費支絀與政府諸公商議奏請籌撥經費以資辦公其 
[添委警察提調蘇州]  
　　蘇省警察總局向不另委提調由蘇州府兼辦茲何筱雅太守以公務紛繁不暇兼顧禀請撫憲陳中丞添委候補同知周文煦接辦已於十八日奉札到差（必） 
[寗藩牌示南京]  
　　署理宿遷縣黄在福撤任查有請補斯缺之愛興阿堪以署理静） 
[分發名單北京]  
　　三月十三日奉旨廕生魁灜著以文職用分發廣東補用道李鳳年直隷試用道璧雙山東試用道顧思遠莊仁松浙江試用道王豐鎬湖北試用道周雲胡俊采江蘇補用知府江德宣廣東試用知府張榮燊廣西試用知府劉永清湖南補用同知胡德望浙江補用同知慶徵山東補用同知包源山東試用同知王熙元江西試用同知魏鴻翔河南補用直隷州知州勒爾金甘肅補用直隸州知州延祉直隷試用知州方信本甘肅試用通判炳堃張厚堃湖南試用直隷州州同王慶彬江蘇試用直隷州州同張惠宇山東補用知縣張同皋河南補用知縣陸鎬直隷試用知縣張祖厚吳放耿振武尹福林江蘇試用知縣胡宗楙沈潮黄履直查季華李緒安徽試用知縣王森謀高承烈謝國書沈昌淦山東試用知縣陳賡濂彭清平方家永程初鼎賣蔭蒸王逹河南試用知縣李鴻濤陜西試用知縣黄镛光甘肅試用知縣李國柱蕭宗濂張士俊李溶江西試用知縣李靖黎李爲霖湖北試用知縣耿蒼佑湖南試用知縣傅守中吳承恩黄栢爵四川試用知縣林陽和田興仁陶相余鳳徐 
 
 

Page 11

 
 
坤李鼎廣東試用知縣包允榮施獻球河南試用知縣李衍熙浙江試用知縣趙永霖兩淮試用鹽大使沈鰲浙江試用鹽大使陳希文直隷試用鹽大使劉榮詔雲南試用鹽大使陶步灜俱著照例發往欽此 
[政府續派會議約大臣]  
　　唐紹儀在外務部時俄人憚其精細雄辯故一再游移不將滿洲條約提議茲唐已簡奉天巡撫赴任在卽政府以與俄人繼續會議者頗難其選擬以外務部侍郎聯芳續派爲中俄議約大臣而又恐不勝任故日來正在躊躇也譯大阪每日新聞穎） 
[德人在中國之舉動]  
　　近來德人對於中國之舉動頗足供吾人研究卽如曩者德政府電致駐京德使延聘華人兩員至栢林大學教授漢文德使即商之外部由瞿中堂選派李静山劉永德二人不日前往每員月俸約五百元德人而有此創舉其爲教育問題乎抑政治問題乎誠令人莫測矣譯大阪朝日新聞（穎） 
[東三省總督建署問題]  
　　徐世昌自拜東三省總督之命擬卽日就任惟總督署應設何處一時尚未擬定或謂就歷史事實而論則總督府應在奉天或謂哈爾濱地當盛京吉林黑龍江三省之中心以地勢論應以哈爾濱爲宜徐督之意亦頗注重哈爾濱然又慮及統治滿洲之大計終不能舍去奉天現俄國公使得此消息竭力運動意欲徐督駐紥哈爾濱以該處爲俄人勢力範圍凡事可佔先著也譯大阪朝日新聞（穎） 
[電告俄兵已離蒙境北京]  
　　庫倫辦事大臣日前電致外務部謂俄國武官前带枝隊入外蒙古駐紥迭經據理辯論現已一律退出請慰厪系仁） 
[電請嚴禁偷挖金砂北京]  
　　日前庫倫辦事大臣電告外務部略謂自入二月以來屢有俄人在庫屬一带偷挖金砂時與土民互相齟齬務請速卽照會該國駐京公使轉飭嚴禁以免釀生交涉（其） 
[調查福公司舊約北京]  
　　近有某司員於振貝子處上一條陳謂福公司所辦山西煤鐵各鑛攘奪權利與舊立條約實相違背查山西全省利益爲該公司佔據已得十分之七現在該省富商鉅紳甚抱公憤擬以全力抵制云云是以貝子於日前派員向外部調查福公司舊約究屬如何再行核奪（金） 
[電燈交涉仍未妥洽鎮江]  
　　大照電燈公司因租界内未能一律燃點經關道榮觀察向該公司担任與英領事妥籌辦理等情已詳前報現悉觀察一再商諸領事業已允諾惟工部局董始終以電綫未用樹膠包裹難免危險爲辭而公司則深信毫無危險之處彼此辯論數次依然未有成議現觀察急欲查明滬地電燈路綫有無該項包皮再爲酌辦（至 
[日法各認彼此在華之權力]  
　　十九日東京電云日本與法國會議關於中國之協約進步頗速日本承認法國在中國南境之權力法國則承認日本在中國北境之權力云又電云日本與法國立約之事實屬可信其目的在彼此承認台灣高麗遼東半島三處之權利惟須俟日俄兩國會議保守遠東戰復和局之約訂定後始能簽押且日俄會議商務漁業兩事現亦將次就緒矣譯字林報 
[德議院核准膠州用費]  
　　十八日柏林電云德國議院核算度支委員已將一千九百零七年西四月一號起至一千九百零八年膠州財政豫算表核准海軍大將端畢士宣言膠州砲台以能防禦中國有亂爲限譯字林報 
軍事界 
[電信學兵分發見習天津]  
　　兵事電報通信最爲行軍利用近袁宫保以二四兩鎮現歸北洋督練不可不講求此法因於日前札飭各電局分發見習略謂北洋電信隊各學兵於上年十二月考試畢業據該隊隊官禀稱各國電信學兵卒業後必至國用電報官商等局見習三月以廣見識等情所禀不爲無見應准照行除一三五六四鎮學兵咨由陸軍部酌核辦理外查二四兩鎮學兵計共二十九名天津官商兩局應派四名保定商局應派五名遷安行軍電局派三名馬廠行軍電局派三名其餘山海關大沽通州宣化止定河間順德各分局各派二名所有該學兵見習章程以及約束條規並月需津貼火食銀兩除飭兵備處妥議具覆外合有札飭查照云云（鍚） 
[陸軍部咨催皖省軍餉安慶]  
　　陸軍部近以擴充軍務經費不足特咨行皖撫略謂查安省上年各屬被災過重財政甚爲支絀業經撫台奏請缓解三十二年分經費銀十五萬兩已允所請其本年應解之務須照章籌助以十個　攤撥解部倘再諉延短欠則照京餉短解成案奏請叅辦云云（孔） 
[陸軍部咨復暫行操法安慶]  
　　皖撫准陸軍部咨開查暫行操法頒行已逾半載其中有無碍於實行之處希卽查照前咨迅飭各軍隊逐細查考咨復本部以便酌改等因聞恩中丞已將原咨札發督練公所查復矣盛） 
[咨飭查報防軍薪餉安慶]  
　　日前度支部咨行皖撫請將該省改立巡防營務處月支薪公雜費等項分晰開具請摺趕緊報部以憑核辦（盛） 
[十八洞盜匪又起廣東]  
　　近日清遠縣廻政司屬十八洞地方附近各鄉民紛紛赴縣禀報盜匪異常猖獗請予動辦現該縣因該處地廣兵單搜捕不易昨已通禀大吏飭撥兵勇並移會花縣營勇合力兜勦以免釀成大變查十八洞地方東南界毘花縣北連琶江山深林密綿亘百數十里面面可通向爲盜賊出没之藪地方官吏非有人告發則置之不理以致此等大森林不惟棄利抑且藴害惜哉（爲） 
教育誌 
[法政學館開學南京]  
　　寗垣法政學堂因經費爲難尚未開辦月 
 
 

Page 12

 
 
　　前留東畢業生汪之楨等九人特先組織法政學館附設浙江旅寗公學内每人月收學費兩元槪不膳宿一年畢業已於十六日開學聞所定法政課程甚爲完全云（志） 
[浙省女子師範學校記念會杭州]  
　　浙省女子帥範學校原名州子學校今年擴充學額改良課程乃改定名稱本月十七日午後在本校舉行開校三年記念會先由校長鍾太夫人報告開會宗旨再由日本教員元橋君彈洋琴學生合唱纪念歌教員陳百原君試騐化學電學周翼舜君試驗輕氣又由日本女教員率幼年女生舞蹈唱歌晚間復演影戲以助餘興聞是日女賓到者約三百餘人會塲一切陳設均係本校生自製之美術品尤見特色云（本） 
[大學堂分滿漢之風潮京師]  
　　大學堂日前因補考期考略有衝突聞因客歲有丁憂漢籍學生數人回堂後禀請補行期考監督不允今有乙級豫備科學生馮寶崔係駐防旗籍）亦於客臘丁憂至今春回堂李監督（李係駐防）卽許令補考於是漢藉丁憂學生羣起爭執監督無辭以對遂允其一併補考噫時局至此尚分滿漢可爲浩歎（同） 
[批飭籠絡爪哇學生南京]  
　　爪哇歸國學生在江寗曁南洋學堂就學一事屢紀本報現該堂總理王觀察將暫擬課程規則及常年經費禀呈江督當奉批示所擬學規大致周妥課程未據列表無從稽核此次爪哇學生回國就學爲華僑愛國嚮學之真誠將來聯翩内渡吸受袓國學風獨觀感聯絡從此固結且隐足增進吾國殖民勢力關係不可謂不重該道等管理此校學生待遇宜厚所以風示其父兄規則宜嚴所以養成其道德現在各省學風多囂禮失求野該爪哇學生實有易受約束之美質所擬添招官紳子弟十人以便演習官話務宜選擇性情純謹未染浮囂習氣者入校附學隨時妥爲照料以收相觀共善之益本部堂有厚望焉繳特） 
[諭編貴胄女學堂章程北京]  
　　慈宫注重女學開辦貴胄女學堂及公舉衍聖公太夫人爲總辦已紀前報日前學部榮尚書召見時太后又將女學情形垂詢良久並命速編貴胄女學堂章程俾得卽日興辦（爲 
[師範生照常上課寗波]  
　　甬郡師範學堂學生日前與監院衝突全班散學一節已紀前報茲經寗紹台道喻庶三觀察親自蒞堂調停後各學生除請假回家外均於日昨一律上課矣（躬 
實業類 
[議飭廣設勸興農業所北京]  
　　農工商部堂官會議各省農業多因民格不齊未能立見進步擬咨行各督撫飭屬廣設勸興農業所逐日演講農務使民間知所改良云（仁） 
[粤路公司又有小風潮廣東]  
　　十二日鐵路公司特派傳單請各行商集議路事是日到者凡數十人由李敬寛將宣佈詞交宣佈員朗誦甫畢卽聞人聲嘈雜謂我七十二行商出而千預路事係由衆東所信托若以後不准我等干預必需請督憲出示曉諭方能卸我等之責任等語是日並無議案翌日周督恐會議之後又有風潮正擬向公司詢問集議理由而李敬寛已於十三早辰遣人赴督署禀請感冒假矣（爲） 
[浙路第二叚土方開工杭州]  
　　艮山門外至筧橋一带地已購齊共有椿頭四百五十號該處土方分工頭三人承攬填築已於十六日開工限一月内竣事聞該段橋工亦將於日内開標分别包出云（别） 
[封禁圻州礦産武昌]  
　　鄂屬圻州睡虎山産煤甚富早爲炭山灣公司將地圈購嗣經漢陽　紳承領開辦因辦理不善以致虧折茲該公司總辦禀知鄂督張香帥札飭該州押令停歇並由圻州會同大冶縣興國州（睡虎山與該三縣交界）出示禁止如再私行開採定干嚴辦云字 
[鐵嶺將開闢市塲]  
　　鐵嶺一地從馬蜂溝水路前進約須路程八日其地北距八面城八里南距鄭家屯六里遥接遼河三江口鎮實爲蒙古貿易之中心點現中國政府擬於該處開闢一大市場已派出委員六名調查一切一俟擬有規模即行動工興作鐵嶺原有居民六十户若開闢市場本年冬間當可至七百户此處係通江口贸易地之上游亦一交通利便之新發見地也譯大阪每日新聞（穎） 
瑣事欄 
[叚芝貴運動之能力北京]  
　　新放黑龍江巡撫叚芝貴本係道員前在天津巡警總局時雖終日打牌毫無事事確與直督袁慰帥感情不惡是以前曾密摺保其赴奉練軍邇來叚又竭力運動聞在某邸處費去八萬金遂得此奇遇云（武） 
[知縣出洋游歷蘇州]  
　　知縣余寳善近擬赴東游歷禀請蘇撫給咨陳中丞已准如所請並飭令順道考察政治遂於十八日領取文憑卽日啓行（必） 
[英人贊成禁烟重慶]  
　　英人亞善德前奉政府命令來川調查戒烟事宜以便決定印土輸入之數川中官紳特開大會歡迎并演説戒烟利益到者二三千人亞君見有多數贊成遂亦登壇演説由教士韋濟恒口譯商學兩界咸深服亞君之並無偏見云（往） 
[批准匪分别監禁江西]  
　　江西臨江府日前督同清江縣林向滋大令拿獲洪江會匪犯周金彪等訊明實情錄供禀報當奉贛撫瑞中丞批示云禀悉周金彪一犯旣據供認起意圖財害命邀夥幫助雖未得財傷人未死其素不安分且入洪江會得有六大爺僞職似應從嚴懲辦全可喜羅海堂兩犯或聴從同謀傷人平復或爲匪探悉局夥寄带銀信晋省各情以致釀成此等巨案所擬監禁十五年十年之處能否蔽辜仰按察司一併確核妥議詳復飭遵辦理至鄒貴盛楊純洪傅壽山三犯雖均非安分之徒然旣訊無入會爲匪實跡尚可准如所請分别監禁五年 
三年均俟限滿察看禀辦餘均如禀議結應卽由司轉飭遵照仍飭查緝逸匪姚仁山等務獲究報並移兵備處分行内河水師巡警左右各軍統領一體查照（因） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　 
小説 
[偵探小説殺婦奇冤] [  （華生筆記）] （十七） 
　　余驟聞此兇手。有如此顯露之携带物。而此携带物。理有如此顯露之記號。以彼其人其物其記號。往來市中。豈無從旁屬目者。則由此根究。卽記號以求其物。卽其物以求其人。提綱在手。更竭余智力以進求之。此非常之案。似不難破之俄頃者。思至此。余心益躍躍然動。而不可復遏。因急問曰。其記號爲何。弗雷曰。此皮鞄之口。去司啟閉之機鍵下半寸餘。有一火烙痕。猶新。大如半指許。焦紋宛然。似爲近日所熏灼者。其火痕之何自來。擬以想像。似其人以執皮鞄之手。兼執燃餘之雪茄烟。餘火未燼。致悞灼其上。而留此焦痕者。華生君乎。此痕雖微。實爲絶無僅有之記號。苟得之。非絶妙之證據物乎。余聴至此。不覺抵掌喜曰。佳哉弗君。爾决事之才。誠不下於偵探也。余更有亟欲探求之一事。則彼取銀出門後。步行乎。抑坐車乎。向何方以去。君亦曾見之否。弗雷 [T1 ]日 [/T ]此則未也。余曰。然則君行中人有見之者否。弗雷沉思移時曰。容或有之。我試爲君一問。因按鈴呼僕者至。謂曰。卽召克威克來。僕者去。乃告余曰。今晨彼老者及童子出門後。未久。適見此庖人克威克者。亦出購物。先後相去僅數杪鐘。或者其見之乎。言次。一頎而黑者自外入。弗雷呼之曰。克威克 [T1 ]來 [/T ]我有一事問汝。汝必告我。克威克曰。何事曰。汝憶之汝今晨出門時曾見一傴身之白髮老 [T1 ]者 [/T ]携一童子偕行否。克威克略一思索。即答曰。此偕行之童子。非手携一皮鞄者乎曰然曰。見之。彼與我先後出門也。余聞言。益大喜。急自椅中起。儳間曰。然則汝見彼向何道去。曰彼東向。我亦東向。我與彼固同道。惟略後於彼耳。余曰。彼步行乎日否。彼怱怱至此街轉角處。卽賃一車以去。余曰。此車號數。汝尚能記憶否曰。此則我未經念。不之憶矣。雖然。彼時天色甚早。駐此街轉角處者僅二車寥寥可數。彼車之去。余相隔尚十餘碼。雖弗及諦視。而此未乘去之一車余固識之。其御者曰美林。蓋卽此街之某車行者。彼車是何號數。是否卽此行之車。彼美林必知之熟。試往一詢可耳。 
[德相議論大事]  
　　十九日倫敦電云德相蒲盧親王在議院内宣言德國不與議海牙和平會弭兵問題以此事有害而無效也至英義兩國君主會晤亦事所應有盖英義兩國之睦誼不僅爲平均德意奥三國同盟之勢力且亦有益而爲人所共願者也尤可喜者英德兩國目前並無相持不下之問題云 
[英義兩國和好之明證]  
　　十九日倫敦電云英國君主由義國奈伯爾斯城起行直往巴黎並未在羅馬京城停留義國君主在羅馬城外火車與英皇晤談十分鐘羅馬之人皆以兩君相見爲兩國和好之證也 
[英國禮待日本專使]  
　　十九日倫敦電云英國皇太了偕其妃於西五月十號在英京市廰設宴欵待日本專使伏見宫親王以敬禮之 
[俄國國民院公議徵兵之策]  
　　十九日倫敦電云俄國陸軍部大臣徵兵五十五萬九千人一議已由國民院投票公决計贊成者一百九十三票反對者一百二十九票議遂决 
[日本新簡駐奥公使起程]  
　　十九日東京電云日本新簡駐奥公使内田康哉由東京起程先往義國譯字林報 
[奥外部赴德]  
　　十八日栢林電云奥國外部大臣愛倫塞爾男爵定於明日行抵德京入覲德皇並將與德相蒲盧親王會商政事 
[日本煤礦工人滋事續紀]  
　　十九日東京電云日本北海道煤礦工人滋事一節所報有失實處蓋礦工等僅曾要求加增工資並無暴動傷人之事且已於禮拜四照常工作矣 
[日本輪船觸礁]  
　　十九日東京電云日本輪船一艘載重一千三百四十六墩由烟台開行在亞柯爾島左近觸礁已派人由海參威前往施救矣 
[英國殖民地公會議事]  
　　十九日倫敦電云英屬殖民地公會商議英國征抽殖民地運往英國貨物税一事當由坎拿大總督勞連安提議而澳洲首相狄經繼之大約須竭一日之力始能議畢 
[地中海火山地震續紀]  
　　十九日倫敦電云地中海司脱羅保利島火山炸裂後碎石橫飛密如雨下葡萄園及田苗均受損壞意大利國平地異常炎熱云 
[船主因駕駛不愼受罰]  
　　十九日東京電云昨晚大坂日本輪船與大英公司輪船逹文哈號碰撞一案業已查明斷定日本輪船應擔責任該船船主所持之執照應責令四個月不准行用惟逹文哈號所用領港人竟得寛宥 
本埠新聞 
[江督通札行用裕蘇官錢票]  
　　江督端午帥日前通札各府廰州縣略謂寗省各錢莊往往出立花票行用商民以其便利咸欒就之然殷實者少空虚者多設遇倒閉貽害商民殊非淺鮮現丁商界戰争之時亟宜力加振作剔除積弊今裕蘇官銀錢局製有官錢票龍元票兩種行用市面曾具禀請通飭鹽塲關捐局卡丁漕厘課等項一體通用如有不肖員弁司巡抑勒折扣定卽撤參究懲奸商市儈亦不得過事挑剔作短價目并飭各屬一體出示曉諭等情除准予通飭外一面又諭令該局酌設收兑以便轉換等因本縣李大令奉文後當卽遵照示諭周知矣厘） 
 
 

Page 19

 
 
　 
[傳諭阻止赴溧買牛]  
　　承辦本埠西人食牛公司王定灜等現擬派人領照赴溧陽等處採購菜牛茲悉溧陽縣劉大令以該邑去年被災之後貧苦鄉民每思將耕牛私宰售賣祇因禁令甚嚴故皆不敢今該公司派人來溧設莊收買適遂該鄉民等之意惟現值需牛耕種之時若令准予售賣殊與田畆有碍爰特禀請江督札行滬道傳諭該公司暫緩赴溧購買牛只瑞觀察奉文後昨已轉移松滬厘局傳諭遵照矣（昆） 
[照請約朿日本小販]  
　　城内東北區巡警局查得境内現有日本商人設攤售賣鷄蛋餅棉花糖等食物時有與人争論價值恃勢凌人情事巡士往勸不服該二警局恐釀交涉報由中區正巡官程明府禀請總局長李太守轉禀道憲核示昨瑞觀察已據禀照會日本總領事傳諭約束母滋生事端免釀意外之變（速） 
[滬道查究印捕越界幫凶]  
　　裏虹口胡家木橋三陽樓茶館主鍾阿良因虧欠協成公司租金屢被催令遷出詎鍾竟遷怒於對門之萬康醬園紏領流氓與之爲難該醬園卽報請虹鎮巡局楊二尹派勇彈壓鍾非但不知畏避且又邀雇印捕一名持鎗越界幇同該流氓等將巡勇毆擊故楊二尹禀請道台核辦昨道台以該處係在租界之外印捕何得越界幇凶因照會領袖領事查究一面並札行上海縣查提鍾阿良並滋事流氓人等一併從重究辦（盧） 
[地方公益研究會第十次常會]  
　　前晚下午七時城内地方公益研究會開十次常會到者百餘人當有賈叔香君提議將各善堂歸併改良組織仿日本養育院章程設立養冬保節育孤殘疾感化擇配病旅益衆等八部衆皆稱善隨由各紳提議城内擬擇地創設公園卽就現有之萃秀堂點春堂等花園任人遊玩峉畧收園資以爲之倡（車） 
[滬道抵寗]  
　　道轅接得瑞觀察由寗來電於十九日上午到寗假寓督院左近是日下午卽往謁見督憲（泳） 
[具報南市添開閉歇各舖]  
　　上海縣李紫璈大令到任後卽著十六舖地甲收繳上月房捐並令將境内添開閉歇各户一律查明禀核茲該甲已查明禀復計添開者三十五户閉歇者約十五户并請李大令給票以便補收捐洋（永） 
[相驗自縊]  
　　浦東廿四保廿四圖地方有無名男子自縊身死經該圖地保報縣請騐昨午本縣李大令带同刑仵人等往驗據仵作喝報委係自縊身死并在身畔搜出當票二紙冤單二紙大令親視無訛命將屍身由堂棺殮當票冤單带回儲庫并著將屍棺標封發壇候領軌 
[包探請領賞銀]  
　　包探錢盈堂禀稱浙江海寗州某典當被盜搶刦經該州移文上海縣及公共公廨請派捕協拿在案嗣經公廨差役會同小的將首盜金大華等三人緝獲解至海寗歸案茲悉此案業已訊實 
不日正法所有海寗州懸賞之欵迄今未奉移送等情關太守商之美白副領事諭據情函催該州移送來滬再核（莊） 
[西牢押犯瘦斃]  
　　胡定蘆在提籃橋西牢患病醫治無效於前日身死當由管牢西人飭傳地保查明家屬再行棺殮（舟） 
[拔升正探]  
　　南市總工程局副探李文祥近因辦公勤能奉局董升爲正探昨已給照辦公矣（譽） 
[捕送迷路小孩]  
　　昨日有迷途小孩高金生在美界沿路啼哭由捕送入捕房據稱年十四歲在老北門學剃頭被毆逃出捕頭飭候解堂核示（西） 
[縣訊戳斃義勇隊排長案]  
　　戳死義勇排長黃動伯之王阿仁經幇　洪明府復訊仍不吐供鞭背五下下始認十五夜與方林二人到事主後門小的踏方等肩頭得上露台由窗入房行竊詎被黃拿住小的拔刀將伊亂戳倒斃門上因有暗鎖不能脱逃隨有巡捕到來將小的拿獲解案明府判還押候辦（車） 
[縣訊鎗斃西捕案]  
　　公共公廨片送槍斃七十二號西捕之劉阿三王夢利等到縣後李大令立卽提訊李仁玉供正月十九劉阿三邀小的到伊船上爲夥二十六夜劉借王夢利來船紏小的搶刦錢莊不允伊等卽擕洋砲等件前去於黎明歸來告知十餘人夥搶一店同黨金玉被西捕捉獲由伊開槍轟死西捕脱身小的卽於常晚索得工錢八百文辭歇登岸後作眼缐將劉王緝獲大令飭具供結屠杜氏供石浦人於正月來申在妓院備工與劉阿三妍識劉有白皮舊箱内衹布衫一件其餘即已吊案各　及未吊到之當票求鑒沈明土供有高等學堂學生桂生同小的行經壽祥里杜氏央桂生寫信小的隨入與氏　面後又去過两次餘不知情王夢利狡賴無供掌頰五十下劉阿三亦狡賴遊供大令命李仁玉指認貭對劉始供認起案之皮袍一件係胞姊姘夫丁姓送給因病質當大令核供　沈與王劉分起收押杜氏交官媒李交差候事主及公堂供詞到案再審 
[總工程局紀事]  
　　城内梅家弄某鞋底作主之妻劉陸氏被丐　李三他誘　　逃適爲學徙虞萬春在小東門　見扭控總工程局同陳叅軍提訊劉氏供本夫願價賣與李三仔已收定洋六元劉供無共事官判李戒責四　下押改過局半年氏戒　一百五十下著夫領回管束○邱阿連扭孫開運到總工程局控被紏衆强借等情經陳叅軍訊供孫稱向邱索還舊欠二　二角並不强借邱供孫前日紏同訟掍石春陽等三十餘人恃强借錢是實叅軍以　造均非善類　退不准永） 
[公共公廨早堂案]  
　　王子俞前將姘婦陳氏押於搗　賈謝氏處得洋二十元氏卽逃入濟良所由局董送案押候提賈謝氏再訊等情已誌本報昨日所董將賈及幼妓阿玉送案關太守訊之賈供詞含混訊之阿玉供年十四歲不認爲娼太守商之美白副領事判陳氏與阿玉發所摀婦賈謝氏從寛　釋○張貴法前日带刀在租界游行爲印捕　見拘入捕房昨日解究張供實不知租界章程請宥太守判刀充公張飭具改過結開釋○　金生爲蔡公舘大餐間侍者日前餐房内忽失去值價一千兩之白玉如意一枝蔡宦以糜有經管之責函請公共公廨將糜提訊旋　蔡宦馬夫吳章才投供糜金生决非監守自盜求恩交保尋賊追　失主家丁沈卿供金生人尚誠實惟餐房失物彼實不能　責太守核供判糜交妥保限七天交物○陸連生竊胡仁生家衣服判押三天○錢曲田竊王樹堂家木板判押七天○胡包氏因案傳訊昨由差至法界將氏提到判過堂再訊○楊木金竊吳順金家木板判押一月○陳榮生竊黃茂生衣服判押十四天○沈春華以病馬駕車判罰四十元充救生曾經費馬給還俟養愈傷痕始准駕車○王阿金朱和尚串竊洋人花衣二百餘斤銷贓於仇阿二處由捕解究判各枷示十天仇罰洋二十元充公（泉） 
[法租界公堂案]  
　　金海林王秋堂前晚紏黨三十餘人在典當街毆打誤將途人楊勝華擊傷報由捕房拘案陳明府判各枷月楊送醫院療治○吳阿二快馬違章巡捕斥阻不服由他　帮同拘入捕房解訊官判罰洋十元充公○羅金表掩入招商棧房行竊銅元拘獲送究奉判枷示碼頭一月○丁春源與鄰居鞋底作夥潘的盤因潑水口角被潘用硬柴擊傷頭部報由捕房將作主王嘉定拘究官判押候交潘到案訊辦○木作塲工人謝阿根疑小工嚴鴻大行竊木料私刑拷打由捕拘究官判罰洋两元嚴開釋○陳桂生行竊碼頭紫銅判在碼頭枷示七天○王富根偷木頭押捕房七天○朱阿實竊陸鑑林衣服判枷一月期满發押改過局二月○周阿福趙和卿顧金標串竊木板判各押七天○王阿四竊徐恊秀衣物察出反敢行兇送究官判押捕房十天○梅海大在陸家石橋摸竊王子香皮夾内金鑽戒當塲拘獲交捕送究官判枷一月押改過局二月贓給失主領去○陳阿四竊衣送究判押半月○小工王林才偷棧房火柴押七天（絲） 
 
 

Page 20

 
 
[美租界捕房事]  
　　昨有公共公廨差役持單至美捕房聲稱公平洋行翻造房屋有租户徐樹三不肯遷移控由該管領事照曾到廨恊同傳請派探諭從速遷移等情捕頭准之○北四川路志昌木噐店女孩阿寶昨被陸阿興攫去金環幸由店夥瞥見扭交巡捕送入捕房押候解辦○張阿三竊某處香烟多匣由探拘獲人贓押候解辦○某甲在順泰碼頭某輪船上行竊吸水噐由探拘押候辦○昨有乞丐一名倒臥蓬路道旁由捕舁入捕房驗得患病沉重飭送公共公堂安挿（西） 
來件 
[皖江中學全體學生意見 [T1 ]書 [/T ]]  
　　竊聞一家有嚴君而後一家治一鄕有長老而後一鄕治夫以學堂之大學生之多必有洞明學務熱心辦事者而後一堂治皖江中學居皖省中央爲學界之重心點其關係有甚重焉苟辦事非人不惟鳩江學界日形退步卽全皖學界亦終無起色之日矣有心人應爲痛哭流涕者也爰就　　　腐敗現衆　呈全　改艮隐衷望惟我同志垂鑒焉 
一不承認監督監總督爲握全堂機關者也苟放棄責任則全堂自形頽敗憶龔監督　去秋應騁來堂及今半載腐敗尤加斯上負亷訪之重託下負學生求學之苦衷推原其故蓋始握此權便視爲奇貨可居其非真有辦事之熱心也故所用之人非親即友不問其學術何如品格何如但屬親友卽令挿入子婿表姪用之於前胞弟内弟姪婿繼之於後皖江中學儼爲龔氏私産焉然非怪其濫用私人也昔蒙正舉姪奚其舉子苟其人可用親亦何避奈所舉諸人品旣不端學又不純而復依憑城社擅作威福自本月十七日星期一學生邀求功課妄事恐駭激烈變生釁端自啓而龔不以返躬自責而復更加威迫厲聲日笑駡任他笑駡監督我自爲之嗟夫皖江中學儼成勢利塲矣此全體所不承認者 
一不承認學監舍監學舍監有選擇教員攷察學生以及自修室内之勤惰寢室内之起居義務甚重毫不容懈而王蔡等竟視爲漠然惟知堂中縱酒馬路挾妓夜盡始歸晨酣不起貽悮後起之英年敗懹學界之名譽此全體所不承認者二 
一不承認管理龔管理爲學堂之樞紐必熟諳管理之法而後可以充之奈龔用其胞弟充當是職庸庸碌碌不識不知其舉止形狀與木偶無異不但不足爲學生法而應用齏夫亦常坐臥管理室中毫無忌憚之心矣此堂所不承認者三 
一不承認地理教員吳地理一科亦爲重要爲教員者必洞悉中外形勢而後可以充之奈吳某每次登堂除目瞪口呆外毫無所長此全體所不承認者四 
一不承認　操教員沈體操爲體育所關今春自二月初一開課迄今上課只五點鐘而口令又甚漠忽此全體所不承認者五（此人今已退） 
一不承認會計李會計一席必殷實老練面後可以充之奈李某嗜欲甚深雅好洋烟又樂酗酒月初往鳩江醉月樓酗酒依勢欺人毁壤舘東噐具後經巡警牽去大損學堂名譽至於帳目不清尤其餘事此全體所不承認者六 
復有特别腐敗條錄於下 
一體操　某退後學生請監督另聘渠答以畢業在體操一課各人在自修室温習可也 
一上星期一學生聞鈴上課登堂良久寂若無聞値日生請示舍監而土某尚高臥　　之日星期遊散疲倦大睡學堂　然当董遊學多年尚　聞乎學生對日此古今所罕聞學生安得知之 
一有某學生問管理以歷史講義者答日什麽復問之答日兄第又有問以幾何講義者答日幾多學生日否管理日我昔在上海馬路工程局學務之事槪有與聞望大家勿作難於我一預科學生因吳某算術太淺公不淺認學舍監等日吳教習係龔監督之至戚由两江高等畢業若不承認即將全班開除此奴隷之性質而仍以奴隷視生徒也衝突之由曲　自見矣 
一看科旣起衝突龔監督　來堂袒護親屬而專責學生厲聲而言之日　爾由關道處告我午帥處告我我都不怕夜郎自大今始見之 
以上所呈棰　腐敗無數怪狀因不堪爲諸君道然有不得不言不忍不言者以經款係皖省之脂膏學生係皖省之子弟曷任一般不倫不類之人物爲之搬弄不惟學界蒙麈是直學生全無心肝矣嗟乎欲罄南山之竹恐傷我忠厚之名不加傳浪之椎又任茲鴞風日長惡感　集反動斯生聊希冀改良私衷　呈内容腐敗形象我學界諸君其亦拯救于斯造幸福於後進者寗有極耶則吾同學諸人所宜韾香祝禱者也（少） 
[通信]  
黃君家無叔伯終鮮兄弟僅有白髮祖母年八旬餘侍奉無人殊爲悲憫茲由本會創議凡敬慕黃君義勇及與黄君有戚友誼者惠送奠儀卽作爲赡養黄君祖母之費由本會彙齊送交泰和洋行勞敬修君收存隨時接濟庶慰黄君於地下也如荷慨送請逐日送交和蘭銀行樓上或海寗路順徵里本會事務所當給收條爲憑逐批豋報徵信伏希公鑒 
黄勳伯君奠儀第一次清單 
北市錢業送英洋一百元周金箴何丹書顧企韓李雲書郭懋之黄季植陳子琴虞洽卿胡寄梅袁恒之葉慎齊陳若霖邵琴濤蘇葆笙馬補之朱獻淮各送洋二十元葉琢堂送洋十五元席子佩黄伯平楊　驤朱芭臣干馥迁徐乾麟李岳崧唐吟江楊潤麟陳可揚顧仲愷湯嗣章王學泉源安公司各送洋十元盧錫榮劉綬蓀屠也香羅叔羲陸蒓舲關仁山楊堃梅黄廲卿嚴鏞笙陳文生徐通浩石運乾金繼楊陶秉鈞張廲雲簡銘溪陸傑生各送洋五元朱長清陳伯謙馮溢源張鴻卿邱文彬潘實夫　薇卿各送洋四元陳伯剛陶植之陸葆泉周家駿陳志端郭廲泉鄧熾昌陳上逹范吉生何鹿山張耀常徐季鳳黄國良胡京夫汪元慶陳祥麟魏申榮何秋士陳錦堂蔡文輝王薌侯宋良才許端良包子淵鄭吏文王袓　譚海秋邱筱坡楊樂山王受民錢筱塢韓桂三各送洋二元邱廷恩許 
生宣爕臣丁燿卿各送洋一元共計洋七百五十六元 
[助振撫要]  
　　啓者承蒙顧晴川翁代募顧蔣氏求病速愈洋一千元又顧厚德堂求家門平安洋一千元張堰姚介三求子病速愈洋一千元成山積餘齊洋二百元利安堂洋一百五十元顧　記洋一百元李友記洋一百元平愉居士洋一百元又助皖北洋一百元崇沙　正心堂洋一百元又助雲南洋一百元張堰姚介三洋一百元菱湖程時雍洋五十元丁福閩洋五十元楊仁山洋五十元茂盛豐典仝社友五十三元崑山文廟祠官徐五十元傳弼卿洋五十元潘李氏五十元又助皖北五十元吳黄氏五十元周仕沅七旬壽辰　資移助五十元林訓節爲嚴尊六旬壽辰筵資移助規元三十兩裕源莊交來蘇州潘募春記洋六十元以上分别拜登匯解災　感同身受謹請登報奉揚仁風并代災民九頓叩謝 
上海盆湯弄絲業會館籌振所施則敬謹誌 
[蘇省鐵路公司經收淮北工賑第世八次報告]  
　　洋布公所交來顧大善士洋廿元 
蘇州吳君訥士交來養和社洋一元漏報補登以上共收洋廿一元正用特登報奉揚仁風 
籌辦灌北工賑總所謹　 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[中國各省通商口岸表]  
通商口岸如右表共九十處其中有議定爲通商口岸而尚未開放者於地名之旁附○標明 
　廣東省十二處　汕頭　廣東　三水　瓊州　北海　拱北　江門　　香港　澳門　九龍　甘竹　惠州 
　盛京十一處　奉天　牛莊　大連　安東　大東　鳳凰城　遼陽　　新民屯　鐵嶺　通江口　法庫門 
　吉林八處　長春　吉林　哈爾濱　寗古塔　琿春　三姓　松花　江　烏蘇里江 
　黑龍江五處　齊齊哈爾　海拉爾　愛琿　滿洲里　黑龍江 
　直隷省三處　泰皇島　天津　張家口 
　山東省五處　芝罘　膠州　濟南　周村鎮　濰縣 
　江蘇省六處　上海　吳淞　鎮江　南京　海州　蘇州 
　安徽省二處　蕪湖　安慶 
　江西省一處　九江 
　湖北省三處　漢口　沙市　宜昌 
　湖南省四處　常德　湘潭　長沙　岳州 
　四川省二處　重慶　萬縣 
　浙江省二處　杭州　寗波　温州 
　福建省四處　三都澳　福州　厦門　福寗 
　廣西省三處　梧州　龍州　南寗 
　雲南省五處　蒙自　思茅　河口　騰越　雲南省城 
　蒙古四處　庫倫　恰克圖　烏里雅蘇台　科布多 
　新疆五處　塔爾巴哈臺　伊犂　恰什噶爾　烏魯木齊　天山南北　甘肅一處　甘肅 
　西藏三處　亞東　江孜　噶太克 
雜俎 
[新聞紙之起原]  
　　昔羅馬用兵時政府頒發緊要軍情分示各省督兵將官此爲西國古時新聞紙之始。至近來設立新聞紙館當推德國爲最先。因該國於一千五百年時。卽有小新聞紙通行國内。然並非刋印。却用筆寫。貼在各處要 [T1 ]隘 [/T ]看者須出小網厥後看者愈多。不堪擁擠。乃設法刋印。歐洲各 [T1 ]國 [/T ]相率仿效。陸續開設新聞紙館。至今已有四五萬種之多。 
一日兩次日没之村落。 
英國司脱臘阿特寺方之一小村。名曰喇壳。其西負山。夕陽暗黑。户户皆燈。然非真夜也。經一小時則太陽貫山裂處。滿照全村。無須燈火。於是經二十分鐘後。始入真夜 [T1 ]云 [/T ] 
 
 
 

Page 27

 
 
累年經營豈能咄嗟立辦今災民嗷嗷朝不慮夕而該御史等所指東北至於吉林黑龍江西北至於新疆路遠天寒川費不貲且均稱選擇　壯未曾議及老弱民雖飢餓遽令離父母棄妻子能否有肯遷似難决定又原奏内皆謂飢民至四百餘萬而所籌辦法或欲集欵千萬遷民五十萬人或欲集欵千萬遷民七十萬人是以千萬鉅欵僅救此五七十萬人至其餘之三百餘萬應如何安置則未及統籌至所擬籌欵各節除磅價盈餘業經臣部另案議駁仍請勿庸置議此外或令各省協籌或欲開辦公債與究竟能否遷民實邊之外應由兩江督臣等轉商直隷總督奉天吉林黑龍江伊犂將各軍熱河都統墾務大臣新疆巡撫等詳細妥籌奏明辦理所有遵議緣由理合附片陳明伏乞聖鑒謹奏奉 
旨依議欽此 
宫門抄正月二十日外務部欽天監侍衛處値日侍衛處引見三名大額駙因伊子賞廕生謝恩滄州城守尉賽崇阿請訓太原城守尉載穆請訓浙江知府徐承焜夏孫桐謝恩趙汝翰請假兩個月召見軍機徐承焜夏孫桐賽崇阿載穆 
護理廣西巡撫張奏爲廣西實官捐欵溢額懇請全數留桂藉濟急需摺 
頭品頂戴護理廣西巡撫署布政使太平思順道臣張鳴岐跪奏爲廣西實官捐欵溢額請全數留桂藉濟急需恭摺仰祈聖鑒事竊查實官捐　及遇缺先花樣兩項前經調任督臣岑春煊因行營餉項缺乏奏請收捐一百萬内撥四十萬兩由廣西勸收歸墊復經前撫臣李經羲援請收捐一百萬兩專濟廣西軍餉桂省捐額共計一百四十萬兩勸辦兩載收數尚不及三十萬南准户部電咨予限三月截數造報當經前撫臣分行遵照本月十五以前各局報到數目尚未足額現據截數電報忽然異常踴躍除上海一局收數疊經電查尚未據報容俟續奏外統計本省外省各分局報到收數共三百八十餘萬兩較之定額溢收二百四十餘萬實非意料所及其故由於分局太多日期太迫迨總局覈知逾額電止已經無及覈計總數與原案雖有未符惟桂省值萬分困乏之時若非得此鉅欵實有不支之勢本日業將大致情形電請代奏請再爲皇太后皇上縷晣陳之查廣西匪亂將及十年蹂躙之慘幾徧全省民間元氣凋殘已極今雖幸告肅清然失業之游民與漏綱之零匪所有皆有善後要政惟有振興實業推廣教育以治本緩撤防營實辦團練以治標而就本省歲入歲出經常之欵苦之僅供一治標之費尚若不敷何有餘力以治本本之不治此所以旋起旋滅匪亂不絶也升任撫臣林紹年有見於此是以奏請年由部撥款百萬三年爲限以憑致力於治本諸端仰荷聖明廑念邊疆部臣顧全大局議准撥欵百萬然如所撥之土藥税六十萬係廣西歲入原有之欵是部撥者實止四十萬且未准如原請撥足三年加以本年春潦秋旱被災者又千餘里零匪饖民句結可慮前任撫臣聯銜奏請截留兩廣應解賠欵三十萬辦理急賑經部議駁而賑需孔亟已將部議准撥之四十萬全數挪用不敷尚多現在邊關及左右江等處多因數月不雨所補種之雜　復經枯萎冬賑春撫爲日方長大亂之餘荐飢之後災歉不必較往年爲重待賑尤覺較往年爲殷譬諸久病之人倘感風寒視血氣壯盛者倍形危殆由於元氣太傷故也且湘滇均有偏災轉徙亦復無所工商素稱凋敝備力並屬無從民間絶少蓋藏公欵早經罄盡窮邊無告義賑旣無可廣求伏莾未清變端更時虞竊發此皆廣西災歉獨有之難而非沿江沿海各省所可同年而語者也撫此災黎心傷神悚治標且屬無策治本更何暇圖雖所收額内捐欵本可挪移然年來軍需用項多向商號息借而來收得捐欵均已隨時歸墊正擬續將艱窘情形瀝陳籲懇天恩再行飭部撥欵忽得此意外赢長捐項實廣西危局之轉機伏念桂亂數年屢勞宵旰請兵請餉請賑無不立荷恩命近接度支部來咨於議覆御史趙炳麟請停廣西賠欵摺内亦有俟來年察看廣西情形辦理之語仰見邊局安危爲朝廷及部臣所注重臣敢仰體斯意籲懇天恩特准將前項溢收捐欵二百四十餘萬以一百四十萬撥充廣西本年賑需以一百萬撥充廣西鐵路鑛務墾牧專欵備作治本之計路礦墾牧誠非區區百萬所足從事惟得此以植其基較之並此而無究易下手如蒙俞允臣謹當督飭經手員紳覈實撙節支用决不敢稍有虚麋以上情形臣徑電商新任撫臣柯逢時亦謂此欵關係桂省安危務必懇恩留用除咨度支部查照外謹會同兩廣督臣周馥恭摺具陳伏乞皇太后皇上聖鑒訓示謹奏奉硃批度支部知道欽此 
宫門抄正月二十一日吏部翰林院廂黄旗值日無引見景灃謝授廣州將軍恩烏珍謝授左翼總兵 
 
 

Page 28

 
 
恩施普澤謝賞委　秩大臣恩載穆賽崇阿預備召見莊王請假十日炤公請假十五日銘公續假十五日吏部奏派騐看月官之大臣派出陳邦瑞寶煕溥良景厚張仁黼楊士琦陸寶忠沈家本賡颺瑞賢富綸吳鈁左紹佐黄昌年張瑞蔭李春溥召見軍機載穆賽崇阿 
太子少保北洋大臣直隷總督袁奏爲查明局員被參各欵據實覆陳摺 
太子少保北洋大臣直隷總督臣袁世凱跪奏爲查明局員被參各欵據實覆陳恭摺仰祈聖鑒事竊臣承准軍機大臣宇寄光緖三十二年八月二十七日奉上諭有人奏局員攘奪民産冒銷隄工信用劣紳營私漁利一摺著袁世凱按照所叅各節確切查明據實具奏母稍徇隐原摺著抄給閲看等因欽此當經臣檄委藩司增韞切實查辦該司先飭保定府知府羅正鈞派員密查復又遴派候補同知胡玉堂馳往調閲案卷周歷河干悉心訪查已得端倪如原叅天津縣楊柳青東窪今年春間設立清丈局署天津道周學熙委其甥候補同知章兆蓉充局員自到局後旣先引進其子姪章蘭芬章鼎煌章鼎煜章鴻臣间鼎煊章小六等入局辦事復上而攀援提調候補知縣李文吉下而勾結楊柳青把總張連升及劣紳董彙蕃石作楨訟棍韓斌王鼎元刁生陶景夔周敬熙土棍關老刺蝟家丁崔桂林因此攬權納賄以多報少丈量不公遂致劫奪小民之血産朋分其肥而不顧怨讟之興一節查楊柳青東窪在天津縣迤西廿餘里南臨南運河北接子牙河此地久在水中近數年來逐漸淤平上年十一月經十三村紳董王鼎元等請修復子牙河南埝以禦水患而便耕種禀由升任署天津道周學熙會同賑撫局核議當委候補知府章兆蓉查勘修築南岸責令民捐民辦應需公費按畆酌攤議定清丈辦法有主地畆給還原主無主之地一律歸官招佃認墾所收地租等費作爲工藝學堂種植園等處經費由周學熙會同賑撫局禀經臣批准照辦當因章兆蓉熟悉河工又係原勘之員是以委派設局清丈章兆蓉並非周學熙之甥清丈避司事册内僅有章于逵章袓惠兩人並無章鼎煌章鼎煜章鴻臣章鼎煊章小六之名惟查章蘭芬章兆蓉之姪不時入局幫辦筆墨候補知縣李文吉係本年二月添派到局辦事尚稱平妥楊柳青把總張連升係章兆蓉邀請催捐聲名尚好董彙蕃係鹽大使銜現充巡警局紳董石作槙係前署江蘇揚州府知府因罷官向藉韓斌係王莊紳董王鼎元係楊莊文生陶景夔周敬熙均係楊聊青生員關老刺蝟卽關寳琨開茶樓崔桂林係石士元外帳房修埝本係紳士禀請官督民辦章兆蓉不能不與衆紳商酌辦理各户得地者喜失地者怨是以鄉間毁譽叅半查無攬權納賄以多報少丈量不公確據又如原叅該局原定章程有云地户將原契呈驗若係白契果係已産亦寛免漏税之罰惟不得臨時税契倘有違犯將地充公又云有主之地仍歸原主無主之地卽行充公各等語乃該局員等以丈量爲名雖有多年原契亦作廢帋必以清丈避圖記爲憑甚至多年袓塋亦一律作廢並有以後准移不准葬之説該局員等到處索賄往往貧者無賄則謂弓口不符地宜充公富者有賄則謂弓口相符地歸原主聞該窪地有白契典契者約四百餘頃每畝索捐銀圓一圓五角有紅契印契者三百餘頃每畆索捐銀圓五角大約共索銀圓七萬五千餘圓均有清丈局收條爲証一節查原定清丈詳細章程地户契據聽候委員查驗倘驗出白契由委員督同村正勘明段落確爲已有之　亦淮據契爲憑免其漏税之罰惟不得臨時投縣印契倘有違犯無讑契之真僞槪以揑造假契科罪並將所有之地罰充公業旋因章兆蓉續議章程未妥周學熙秉公删駁議定地户無讑白契當契及新印紅契如有上年老紅契隨同呈驗者所丈弓口四至相符給還管業至地户有本身契據又係遠年紅契未便因無上年老契卽罰令充公應查詢四鄰考核所執之契如確係此地之契卽由四鄰出結給還耕種該局遵章辦理惟查丈監生高觀臨地畞有新印黏尾紅契廿一張共地數十畆内有地契不符恐四鄰争競暫插充公之牌令找地鄰出結或呈上年老契卽予給領高觀臨恃契據抗不遵尤赴道控告委員會縣審訊因高觀臨外出案懸未結至謂局員到處索賄貧者無賄卽謂弓口不符地宜充公富者有賄則謂弓口相符地還原主查無實據亦未聞有多年原契亦作廢帋多年袓塋一律作廢及准移不准葬之説又查該局丈地共計紅契印契等地六百七十六頃七十餘畝每畝捐修埝費洋五角共捐洋三萬三千八百餘圓又白當契地共一百一十五頃七十餘畝每畝加捐丈費一圓共洋一萬一千五百七十五圓五角七分兩宗共收洋四萬四千餘圓並無七萬圓之多此外尚有官荒無　租價等洋共收二萬餘圓統計亦不及七萬圓之數又加原叅修理河堤亦偷工减料冒銷工價局費至二萬八千三百餘圓之多且浮銷土價十五萬三千六百四十 
 
