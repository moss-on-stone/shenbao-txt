# 1921 - 283 - 4917478

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[南北戰談（三）（冷）]  
　　北方今日之於戰事似甚得手逐陳於陜驅王於鄂敗湘之趙勝川於宜幾於所向無敵雄視中原矣然敗敵而不能盡則後患未已敵旣多則後患亦多即能常勝而此伏彼起之敵已疲於奔命而勿堪况勝敗難知一旦苟有失措則全局必不能控制而大敗將至矣且也西南之各軍皆軍自爲戰而北方須聽命於政府西南之各軍雖未必盡和而尚無相齮　者若北軍則有皖派之宿仇奉軍之暗敵故一朝失勢起而圖者大自有人而南方之敵尚其次也此蓋僅爲對方面言之也若其軍力則無論若何精練經三四大戰之後必氣暮而難用直吳之軍始戰於川繼戰於湘又戰於直今又連戰於鄂雖不得云非常之大戰然所喪實多而奔走亦屢矣然則謂今之北軍而尚能久戰者我勿信也 
[命令]  
　　十月十四日大總統令内務總長齊耀珊呈准署江西省長楊慶鋆咨請任命韓兆鴻爲浮梁縣知事陳光迪爲新建縣知事阮充之爲玉山縣知事陳其達爲九江縣知事范鏞爲萍鄉縣知事李雨春爲清江縣知事徐祖賢爲彭澤縣知事張慶枬爲弋陽縣知事周謙爲樂平縣知事何如璟爲吉安縣知事薛雪爲寗都縣知事龍雨蒼爲武寗縣知事李連九爲進賢縣知事沈祖恒爲高安縣知事任綏萬爲崇仁縣知事趙文元爲南城縣知事陳文緯爲湖口縣知事林祖蔭爲黎川縣知事林炳華爲宜豐縣知事王之惪爲上高縣知事郭曾圻爲廣豐縣知事曹效曾爲銅山縣知事萬麗金爲萬年縣知事何道濰爲餘干縣知事章光貴爲都昌縣知事袁樹筠爲永修縣知事凃道愷爲永新縣知亜傳迺謙爲吉水縣知事林佩緗爲萬安縣知事沈文傑爲寗岡縣知事王邦藩爲蓮花縣知事沈秉仁爲宜黄縣知事鄧南驤爲安福縣知事楊之驥爲峽江縣知事陳鎭爲南康縣知事陳恂爲雩都縣知事張桂芬爲興國縣知事王鴻壽爲靖安縣知事均照准此令 
　　又令參謀總長張懷芝呈准熱河都統咨上校參謀夏東曉熱河陸軍第一混成旅參謀長姜瑞鑫懇請辭職均照准此令 
　　又令陸軍總長蔡成勳呈請任命蘇三鑑爲陸軍第十四混成旅步兵第一團第三營營長應照准此令 
　　又令司法總長董康呈覆核東省特别區域高等審判廳檢察所接收案内俄犯走闊夫等共同强盜一案情罪可原擬請减刑等語本大總統依照約法第四十條宣告將原判徒刑八年之走闊夫庫金閔馬次闊維諾庫洛夫克嚕司特五名均减爲三等有期徒刑三年原判徒刑五年四月之特維欽减爲四等有期徒刑二年以示矜恤此令 
　　十月十六日大總統令任命王淮深爲安徽政務廳廳長此令 
　　又令署敎育次長代理部務馬鄰翼呈江西敎育廳廳長伍崇學懇請辭職伍崇學准免本職此令 
　　又令任命蔣維喬爲江西敎育廳廳長此令 
　　又令任命陳任中爲敎育部參事此令 
　　又令任命徐聲金署吉林高等審判廳廳長此令 
　　又令任命楊長溶署湖南高等檢察廳檢察長此令 
　　又令司法總長董康呈請任命林先春署吉林高等檢察廳檢察官應照准此令 
　　又令司法總長董康呈請任命顧大徵爲京師地方審判廳書記官長應照准此令 
　　又令内務總長齊耀珊呈准兼署奉天省長張作霖呈請任命陳文學爲營口縣知事文光爲開原縣知事李仙根爲鐵嶺縣知事何煥典爲蓋平縣知事儲鎭爲梨樹縣知事張振中爲洮南縣知事均照准此令 
　　又令鈕傳善給予二等大綬寳光嘉禾章此令 
　　又令陳威給予三等寳光嘉禾章高祺沈鴻昭均給予三等嘉禾章王琦給予四等嘉禾章此令 
　　又令梁士模給予三等寳光嘉禾章此令 
　　又令潘承業張傳易均給予四等嘉禾章此令 
　　又令陸克給予四等文虎章此令 
[專電]  
　　北京電美京電華全權事務所設凱旋旅館每月房金二萬五美金餐在外該旅館距使館甚近又電日本派美人員先後到此不少代表團外尚有四百餘名日政府聘美名士四名爲太議顧問幣原在此卑辭厚禮活動甚力聞日本準備千五百萬爲太議直間接經費（十七日上午十鐘） 
　　北京電太議費告帮蘇督長捐各萬元皖督捐二萬魯督捐三萬 
　　北京電院電各督請柬與致三使略異致各督者有如遇特别情形不能分身亦　派代表來京語致三使無此語該電精神仍爲三使會議（十七日下午一鐘） 
　　北京電院電潘齡皐暫緩接任 
　　北京電蘇當軸將各要塞廢械鋼銅鉛鐵變賣與滬椿記洋行訂約介紹人董再昌等六人到寗點騐 
　　北京電張作霖派張作相張學良熙澤赴日觀操外交團評論欠佳謂中央已派何恩溥等日武官曾有招待限於四人之函今奉另案派人赴日意味深長（十七日下午一鐘） 
　　北京電張作霖催發表張勳爲蘇皖贛巡閱兼援贛總司令 
　　北京電院電吳佩孚速下施南利川然後返斾（十七日下午八鐘） 
　　北京電吳佩孚在保定招兵四千 
　　北京電田中玉電不日親往宫家壩視决口請飭張道返濟代行省務（十七日下午八鐘） 
　　北京電財部公債司前幾罷工係庫藏司代兌庫券未先得公債司同意張潤普以庫司越權卽以辭職爭現經調解自後庫司對劵欵非得債司同意不得擅專昨債司付知庫司經認可此事遂結 
　　北京電借儲蓄銀行洋六十萬元條件係九六交欵以七個月爲期明年一月至四月分四芿攤還利隨本減（十七日上午十二鐘） 
　　北京電海部咨財部請撥四項急欵（一）第二艦隊欠餉（二）各艦隊軍衣費（三）駐外武官經費（四）海參崴艦隊經費（十七日上午十二鐘） 
　　北京電漢陽兵工廠每月經費十餘萬現已積欠二百餘萬蕭代催甚急（十七日上午十二鐘） 
　　北京電姜桂題函參陸處奉令内調舊部多願隨從不肯留熱經勸無效林西米鎭使振標亦懇辭剿匪兼職願隨林經等處現由汲都統派五十六旅接防昭盟奈曼王等留米不過感情作用除令米卽交代應請飭路局備車運兵 
　　北京電潘齡皐咸（十五）電就職 
　　北京電汲金純電院各縣多匪派五十五旅楊德生爲剿匪司令鍾萬福史魁元副之又電疏通官民每縣舉耆紳漢四蒙二來熱會議 
　　北京電京漢綫花園至孝感站接近雲夢有多數潰兵嘯聚勒欵擾民蕭耀南劉承恩派雲夢保衛團往剿蕭又電請通緝指使廣水兵變之尹同愈高慶祥（十七日下午一鐘） 
　　天津電京全國商會聯合會職員代表今日到府院條陳太平洋會議意見東海甚嘉許特派吳笈孫郭則澐並潘財長接洽一切討論問題雙方感情極融洽 
　　天津電此間抗爭新稅甚烈 
（以上十七日上午十鐘） 
　　漢口電聞川軍但部已回重慶唐部一旅在利川繳械遣回張潘兩部由施潰走川境藍部多鄂人劉湘拒其退川散爲土匪竄擾施屬各縣鄂軍趙旅已由利川入施南擔任剿匪善後各事 
　　漢口電吳已頒停戰令與川劉議停戰條約並出安民布告撥軍米五百包賑濟施屬各災區 
　　漢口電川軍賴心輝部因受劉存厚運動聞在資州簡州宣告反對劉湘 
　　漢口電粤漢路罷工潮調停無效客貨車均停惟有一軍事列車被套站軍隊壓迫照常開駛交部派蕭其昌來鄂調查 
　　漢口電張勳派劉敬修來鄂招集毛部梁繼善汪錦榮等爲營隊長 
　　漢口電省署秘書長定錢葆青繼任（以上十七日下午三鐘） 
　　香港電孫備三軍北伐（一）許崇智（二）李烈鈞（三）李福林許崇智集昭平李烈鈞集桂林李福林删（十五）日奉孫手諭着卽率部集韶候命 
　　香港電林修梅病故孫令撥治喪費二千（以上十七日上午八鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[公電]  
　　劉顯世袁祖銘來電分送何護軍使會審公堂各報館均鑒閱滬報十月十二日本埠新聞内載無意中破露之暗殺案一則非常駭異顯世委祖銘組織定黔軍扶義討伐爲逆首王伯羣所忌六月二十號祖銘在京被剌迭接各方報告謂係逆首主使然以兇犯在逃未即證明嗣聞逆首又購買多人潛來謀剌正戒備間即有由滬來漢者言辛治國蔡必章在滬被捕辛在會審公堂供認係何憸欽派來與王伯羣密謀剌殺劉顯世袁祖銘等手槍一隻係伯羣交付電刀一把是自己置買蔡必章係伯羣派同協助的並令郭潤生携欵督同二人到漢寓華景街蓬萊旅館相機剌殺劉袁因戒備甚嚴一時不能下手後得伯羣函謂漢事已另派人辦理招共回滬另有差遣當即乘輪返滬到即被執云云祖銘竊幸在京被剌案有據正擬來滬起訴將逆黨黑幕揭穿不圖滬報所載竟與事實相反查辛蔡依王十餘年由兵弁遞升連長副官王本倚若腹心祖銘與之形格勢禁何能主使且彼旣爲王之親信剌王不於王宅奚必伺於車站明眼人不難一望而知又據報載辛俟領得欵項委狀等物即行來滬等語欵項若干委狀安在何難鞫明似此憑空揑誣顯係伯羣鬼蜮不知案經會審必有洋文漢文供詞可稽又有旁聽多人可證斷難任其誣陷應請會審公堂將辛治國原供披露以免淆惑見聞除赴滬起訴務求水落石出外特此電達並祈各報主張公道亟予更正無任屏營感荷之至劉顯世袁祖銘叩篠 
　　安徽法專來電上海申報新聞報民國日報時報時事新報均鑒前倪黨揑用法校學生自治會名義電誣校長光昇經電揭破梟謀計蒙察及該黨昨又賄勾四五無知學生在校搗亂一面複印前次誣光之傳單僱用流氓在外散布並揑用全體學生名義仍借激黨爲題通電横誣危詞聳聽似此詭計環生破壞敎育同深慨憤現校内一切如常除請主管官廳查究外謹再電陳伏希明察安徽公立法政專門學校各級級長葉潤千蘇功德陳白辰舒遠器巫建湘孫介壽李緒霖吳賢騘黄崑楊善榮王同榮周樹棠程夢驥熊材果曁全體學生同叩 
世界路透電 
[美國之鐵路罷工潮]  
　　十六日紐約電如鐵路實行罷工則在十月三十日將有工人五十餘萬名停工至十一月二日則將有二百萬人停工工人本已反對工部减資百分之十二分半之命令旣而復有續减工資之通告乃如火上加油芝加哥大西鐵路總理預料鐵路必能勝利因民衆今不表同情於路工也芝加哥演壇報謂民衆人無不忍受人欵之减少路工工資實無仍照　時發給之理 
　　十七日台特羅瓦電轉轍工人聯合會會長開興氏今日宣稱唯亨利福德氏之鐵路將不受罷工影響福德氏加於工人之待遇實無罷工之必要 
　　十七日華盛頓電好和斯大佐自與前總統威爾遜氏在巴黎和會開會之際因意見不投遂未相晤今日始至威爾遜之寓所留片問侯 
　　十七日華盛頓電哈定總統將在政府活動主持一切以期解决鐵路公司與路工間之爭端 
[英國之共産黨]  
　　十六日倫敦電警察於數星期前得有消息十五日正午爲共産黨預定舉事之時故各警署皆嚴加戒備京畿警務長曾籌備半小時内可在全境任何地方調集警察一千五百名之計畫 
[澳洲聯邦之新議案]  
　　十七日倫敦電泰晤士報墨爾邦電稱澳洲聯邦工黨大會通過議案贊成以聯邦政府爲澳洲最高行政機關有無限權力而各邦僅有如聯合政府所給予之職務並規定取銷（一）參議院（二）高等法庭有各項之最後裁判權（三）不許澳人接受帝國榮典 
[英國對於華府會議後之預備]  
　　十七日倫敦電每日捷報探悉英國與殖民地政府曾於帝國大會中商妥如華府會議不能使列强關於太平洋問題得有了解則須建設强有力之遠東新艦隊其總部當設於新加坡該報又稱艦隊如果成立則將爲殖民地與大不列顚共同經營之事業 
[印度之叛變]  
　　十六日孟買電據瑪拉巴消息官軍日内將向叛黨取大攻勢 
　　十五日西姆拉電印度戒嚴令業已頒布規定在戒嚴境内設立軍事法庭審理妨礙軍事警務或將軍警動作報告敵人等案以一等地方裁判員充任惟死刑之宣布須得當地司令之同意 
[希臘之政府信任案]  
　　十六日雅典電衆院今日以二百二十七票對二百四十票通過信任政府案首相戈萊里斯氏於是乃偕外相巴爾太齊斯氏乘驅逐艦首途此行擬赴羅馬巴黎倫敦以希臘關於小亞細亞之意見陳告列强政府戈萊里斯氏在衆院演說時屢爲歡呼之聲所斷戈氏謂希軍今在小亞細亞占據之土地較對土和約所規定者多至六倍且幾占有鐵路全綫希臘獨占此優勢而敵軍仍不屈服戈氏又述及自號君士坦丁政府之行動謂彼意眞正土耳其乃安哥拉政府希臘曾受小亞細亞三大强國之委託但仍有與訂更完全協約之必要 
[英法德美之無線電]  
　　十六日巴黎電英法德美四大無綫電報公司已訂定重要國際合同擬協力經營全世界無綫電報科學上與技術上之改良事務 
[各國近事記]  
　　十七日倫敦電貝爾法斯傳來消息街市中仍有開槍狙擊事有基督敎船廠工人數名於星期六日爲人殺死公報述及星期日又發生小案兩起國軍馳抵後秩序即發原狀有基督敎徒多人接恫嚇函件限四十八小時離宅否則狀以炸彈饗之 
　　十七日紐約電高等審查團下一决文主張立即取銷全國禁酒會謂調查兩月確知盜匪行刦侵入清白人家强取飮料 
　　十六日里伐爾電韃靼飢民數千人由伏爾憂區行抵貝浦斯湖東北岸戈大鎭途中餓斃者尚有半數此項飢民經人導至愛沙里尼邊界因該處較他地易得糧食也 
　　十五日倫敦電聞各鋼廠爲恢復市面起見將於十月十七日起將鋼價減少自兩鎊至四鎊不等 
　　十五日巴黎電法政府與日本銀行家所訂之借欵日幣五千萬元於十一月十五日到期今已展期兩年其條欵甚利於法國 
　　十七日倫敦電開浦唐電稱大英輪船公司之巴拉定號輪船裝置重力甚大之無綫電當其由英倫開往開浦唐之際常與法國波爾多直接通電並接到舊金山與安那波里斯之無綫電報 
　　十七日倫敦電據亞力特里亞電稱由上海開來倫敦之東印度提督號輪船在距亞力山特里亞十六哩處受損今已安抵該港 
　　十五日倫敦電英國Ｊ·Ｔ·Ｃｏａｔｓ柯慈棉線公司宣布續减價格四百碼之棉線每團約減一便尼 
　　十五日紐約電捷克斯拉夫之油礦開採權巳給予巴黎斯丹達法美公司該公司乃美國美孚公司津貼之機關 
　　十七日倫敦電顧維鈞博士今晨偕其夫人由巴黎回抵倫敦 
太平洋路透電 
[澳門中葡交涉近狀]  
　　十七日香港電據非宫場消息澳門政府備文答覆廣州政府拒絶廣州政府提出之要求並不允向廣州政府道歉文内謂此次爭端咎在華人銀坑灣仔二地久經承認爲葡國領土葡船當然有開往該二處之權至於廣州政府要求禁賭一節澳門内務未便由外人干涉粤人現促廣州政府以强硬態度對付澳門政府並請全省人民反對葡人 
[北京近事記]  
　　十六日北京電法人夏班萊氏近來京充中法實業銀行總理賽里愛氏書記今日在賽馬場比賽時墜馬殞命 
[東俄近事記]  
　　十五日海參崴電勞農政府代表蔡林氏匿居海參崴暗圖施行共産黨暴力政變今日爲人殺死兇手未知誰何 
[日本對於魯案覆牒之態度]  
　　十七日東京電據確實消息内閣於星期六日開會决定對付中國魯案覆文之態度聞日政府將請中政府注意覆文内所可視爲不顧條約義務之各點預料北京日使小幡氏將於明日以日政府之意見照會中政府如中政府仍持舊態則日政府將宣布中日關於魯案往來之文牘而請列强公斷 
[大隈有病]  
　　十七日東京電大隈侯有病侯年已八十有三衆頗爲之憂慮 
國外要聞 
[德國特約通信（王光祈八月二十五日）]  
　　留學德國之機會 
余聞之善謀國者必先培養其民之生機今年中國首都敎育淪亡政府方摧殘生機之不已更何培養之足云余此篇提議雖無深義然亦培養民族生機之一道也余於月前應德國某報之請以本報通信員名義發表文字一篇曰（德國文化政治之於中國）ＤｅｕｔｓｃｈｅＫｕｌｔｕｓｐｏｌｉｔｉｋｉｎＣｈｉｎａ篇中有數段可以佐余今日提議之材料兹節譯如下 
一......十年以來中國政治雖日益腐敗而中國社會却大有進步現在中國一般智識階級多厭棄政治運動而主張社會運動因而中國政治勢力之中心亦漸從政府方面移到社會方面......美國政府素來注意中國社會實行其所謂文化政䇿......法國政府近兩年來亦極注意中國社會與蔡元培等組織華法敎育會......此次中德和約旣有德國政府贊助中國學生一條足見德國政府亦注意中德文化提携政䇿但欲實行此種文化提携政䇿决不能求之於中國政府必須與社會上重要人物接洽至於應與社會上何派接洽當然以德國政府根本政治爲轉移......戰後德國情形或與法國不同中國學生赴德不如赴法之便利然亦可與中國社會上重要人物組織華德敎育會由中國工業家選送學生來德入廠實習中國工業家負經濟責任（如能由工廠給以學徒工資更妙）德國工廠負指導管理責任將來此輩學生歸國旣可以多宣傳德國之文化又可多購買德國之機器現在中國工業家用私人財産派送歐美之學生已有數十人此舉必能得中國工業家之同情至於語言一層中國人學德語者甚少然此事可以用最短期問補習因赴法學生十之六七亦未習法語......總之德國將來在遠東之一切事業皆須建築在文化上面社會上面若但從政治上謀了解將永無達到之期......） 
現在留學外國當以德奥爲最便宜德國近來生活每月有一千五百馬克即足敷用（去年記者通信曾謂有一千馬克即足敷用儉省者五百馬克亦可現在德國加稅每月須一千五百馬克始足敷用儉省者一千馬克亦可）照現在匯價而論只合中幣四十元左右至於德國科學之發達工業之進步國人多知之無待贅述 
　　吾人鑒於留法勤工儉學之糾葛如今後派遣留德學生須特别注意下列各條 
　　第一先由中國工業家敎育家與德國工業家敎育家組織華德敎育會第二派遣學生須在上海先受考試有相當之工業智識第三學生到德國後即入工廠（此事須先行約定）由德國廠主照普通工人例給與此項學生以工資此項工資由中國工業家償還廠主（普通工人工資每月不過一千餘馬克）第四此項學生每月作成績報告書一次報告廠主由廠主轉交中國工業家第五關於疾病失工種種保險一併按照德國工人辦法第六學習語言即在廠中學習或於夜間補習一二鐘亦可 
　　如此辦法旣有成績可稽又無失工可慮每月工資與工人相等則工人可以生活學生亦當然可以生活廠主旣不用一錢而得一工人作工何所樂而不爲中國工業家出少許金錢而得一位實習生又何所用其吝惜至於學習期間當然由雙方規定此余對於派遣留德男生之意見也 
余對於派遣女生亦有兩種意見第一就學術上言派遣女生留德最爲相宜德國某報曾有一文論女子性質宜於研究應用科學及文學藝術而不宜於純粹科學及其他一切笨重學問等等假使某報之言爲確則吾人爲社會分工計女子儘可研究文學藝術男子則研究純粹科學各用所長各究其極皆係對於人類之極大貢獻德國女子在近代科學界上雖無偉大功績而於德國文學界上却極負盛名余近閱德國近代婦女文學鉅子數十人之著作滿紙琳琅愛不忍釋德國音樂稱爲世界第一有人謂德國係（聽）的民族法國係（看）的民族又有人謂英國詩歌第一法國小說第一德國音樂第一至於德國美術之普及與優美亦不在法意兩國之下此就學術上言女子宜於留德也 
　　第二就德性上言德國女子更有其特優之點德國女子敎育最奬勵Ｈａｕｓｌｒａｕ即言婦女善於從事屋内工作也故德國女子一方面旣深有文學美術之修養一方面又能作擔糞掘地之苦工（近來德國城市中等人家因菜蔬日吾多以服務餘暇租地數畝自爲耕種）王亮疇君近在柏林對人云德國風俗實較他國爲純樸勤儉於何見之於德國女子中見之並以此卜德國之再興云云至於德國男女間之關係當然不如中國之嚴格然在歐美各國中已較他國爲嚴格矣余以爲無論賢妻良母主義或超賢妻良母主義能作工者終能作工不能作工者終不能作工蓋工作之形式雖殊而勞力之實質則一不能在屋内作工者亦未必能在屋外作工也 
據上述二理由觀之女生赴德留學實最相宜現在吾國女子留學歐美者以美法兩國爲最多德國不過數人吾甚望中國敎育家極力提倡此事也 
國内要聞 
[北京通信（直言）]  
　　新新國會議員赴府院請願與招待新聞記者 
　　第三届國會議員代表六十人於昨日（十四赴府院請促辦選舉府派劉狀元代見謂總統之意已由舒君轉達今日諸君可以不見蔡培謂總統之意固已由舒君轉達同人而同人之意尚未達總統故非見不可我等來此實爲重視總統總統今以拒人於千里之外之辦法相對付實太蔑視議員蔑視人民同人雖未達法定人數不能行使職權然以十一省區之人民代表聯合對時局發言未始不能發生一種變化請總統省察自己地位勿忘自已爲共和民國之總統而非專制國之君主劉乃入約代表於翌晨早至代表復赴院由郭秘書長代見所言與靳對彭議員言相同約靳銷假後請全體議員開談話會代表遂散今日（十五）晨九時議員復如約入府由吳笈蓀代見對昨日事表示道歉謂總統因事未克見擬定期請諸君入府一叙昨今兩日實以事前未預備諸君人數太衆恐招待或有不周故今日仍命笈蓀表示歉忱至於促辦選舉總統意同諸君總理銷假後即令積極進行代表乃辭出 
　　下午五時議員復宴請新聞記者於來今雨軒開談話會到約七十餘人首由議員代表蔡培致辭略謂三届同人今日得與諸言論家會聚一堂非常榮幸同人與言論家同爲代表民意代表輿論之分子故更當聯絡同人此次主張召集與促辦選舉初非爲己實因共和國家斷不能無立法機關如果政府能恢復六年國會使中華民國有正式立法之機關同人即可自行犧牲同人此次集合斷非爲金錢問題且决不爲金錢所汚此態度敢爲輿論界告諸輿論家可執今日之言以責同人之將來至於共和國必有國會一事還希諸君共同主張正義馮某謂議員今日言甚光明其光明處即在如恢復舊國會自己地位可以犧牲共和民國不可無國曾此爲不易之理同人當然與議員諸君同此主張某記者謂諸君今日所言態度固甚光明但記者以爲諸君實失言議員旣爲人民代表則以議員資格說話時當處處以法爲根據不當以個人感情之表示爲代表之表示舊國會在法律上萬無恢復理人民代表有時效非終身事此理記者於（微明）論文中一舊國會議員還能拿國會議員的名義行使他的職權嗎］一篇言之至詳諸君今日之言似於法理方面說不去且以議員資格說話時時當顧人民之意諸君當知犧牲地位非犧牲諸君私人地位乃犧牲選舉諸君之數十萬人民權利此屆十一省區人民旣投票選舉其意即認諸君爲代表諸君固不得以私意令他人犧牲望諸君以後以議員名義發言動作時處處省察爲另一人格即數十萬人民勿置人民於腦後而以爲如舊時官吏之可以自由用其地位記者且欲以國民之資格責備諸君議員之職權自應選之日起非開會時可代表人民監督政府而散會後代表之資格即中斷者休會時問非中斷代表之資格今之休息至開會時再取得者不過令有時間考察民意爲到會發言地耳諸君應選已有日在此時期中政府所作所爲如濫借外債私借高利貸破壞和平挪用賑欵破壞敎育諸端皆人民所最反對事未聞諸君發一言對於職權未免太放棄今僅僅爲召集之運動而不於自已職權自已責任方面盡力記者殊未敢對諸君表示滿意請諸君以後處處自審責任蔡致答謂同人當從忠告但不開會所發言不能有强制性與言論界等故主開會爲言論界後勁潘某請大家注意民治推倒軍閥財閥及受金錢支配之言論蓋有激而言葉某請議員表明大政方針則國民自加以援助否則言論界亦難爲力蔡答同人主速定國憲並主張讓地方制於省由省制省憲陳某請議員自行運動人民選舉足額並自行召集末由柴東生致答謝某記者之忠告謂以後當勉同人以審愼人民代表地位處處體察民意然後言動至散會時已晚九時矣 
[沈悶紛擾中之靳閣消息]  
　　内閣問題因停頓日久曹錕十四日又派趙玉珂早車到京下車後即於下午二時直赴棉花胡同謁見靳閣並面遞曹使手書敦請照常到院視事聞當時靳向趙氏談話雖未表示凖於何日到院然經此一番之敦勸後態度已不似前之十分强硬星期二（十八）出席閣議之說或者可以成爲事實財長問題確經曹張主張大體已决定李士偉辭職潘復蟬阰靳總理業已應允不日凖到院照常辦公云云但據最近消息則因公府方面仍有推王士珍出山組閣意靳氏聞之又不願銷假蓋形勢又已一變矣 
[孫中山北伐聲中之京訊]  
　　北京政府接駐粤林委員寒日（十四）來電報稱廣東孫文因兩廣統一内顧無憂連日以來積極籌備北伐佳日（九日）曾致電西南各省因川滇兩省復電有不肯出兵之表示文日（十二日）又去電嚴責并令限有（二十五）日各軍一律在湘省會師等語徐接電後即批交參陸處速作凖並聞參陸處爲此事特召集各要人開緊急會議討論應付方法 
[太會代表團報告行程]  
　　十月十日自横濱發 
　　國聞通信社昨得太平洋會議中國代表寄來報告云本月四日下午五鐘代表團九十二人自滬起程（情形已誌前報從略）五日黎明起椗出口天氣晴朗惟吳淞之三夾水淤淺舟行稍滯六日舟行甚捷風浪較巨暈者甚衆船中管理員加備中國餚品以副華人向來口味嗣後每餐必有二三中國菜品同人樂之並開評議會諮詢搭客凡有不便利之點均可改良云七日天氣清朗下午三鐘抵神户口岸日本醫生上船驗疫先由本船醫生知照大衆謂接日本通告上海係有疫口岸應照章檢驗其驗疫之法係將各人糞汁先期裝匣以待來驗同人等以檢驗手續旣煩而船泊時期亦促遂相約概勿登岸八日舟泊神户中國領事柯君鴻烈偕同館員商會代表及各團體等登船備致歡迎之意並稱昨夜有學生團數百人在埠迎迓候至十二鐘船不靠岸而散代表團遂交發電報數通及各員家信百餘封由領事館付郵下午二時舟復開行傍晚風雨交加夜半颶風更烈不久遂止九日天仍陰雨舟行稍緩雙十節國慶伊邇同人等備祝賀典禮議定通告如下十日上午十時借本船交際廳爲禮堂懸國旗奏國樂穿大禮服行三鞠躬禮禮畢會食特加餚品各員並於鈕扣綴以國旗以申慶祝 
[武高師請願團之活動觀]  
　　武昌高師請願團於十四日謁見馬鄰翼當即要求辦法四條（一）烟酒稅作該校基金（二）懲辦警廳毆人警察（三）增置棉衣棉被（四）開放敎育部圖書館請名人講演聞馬鄰翼對於第一條須侯閣議通過後再轉知武昌當局照辦第二條已允向警廳交涉第三條已允添置火爐第四條已允即日照辦該請願團又於十五日在敎育部開全體會議討論進行方法議决事件探載如下（一）請旅京湖北學生聯合會及武昌高師同學會旅汴武昌高師同學會江蘇省敎育會上海中華民國學生聯合總會及大同學會武昌高師同學會及高等商業以及各團體一致專電吳巡閱使請速籌辦法（二）上書保定曹巡閱使請其特電吳巡閱使速謀根本解决（三）將近日校欵進行狀况函報黎黄陂請予援助（四）通函警告湖北省議會及各法團（五）由鄂籍同學請其家長上書湖北軍省兩長及吳巡閱使（六）通函各省敎育會懇其援助（七）派代表出席後援會及太平洋會議又聞該團鄂籍學生對於校欵運動亦開會討論進行方法其議决事項如左（一）請湖北後援會予以援助（二）以利害關係警告湖北省議會並質問其停止武昌高師經費理由（三）向湖北名流詳述來京請願之苦衷懇其極力援助（四）由鄂籍學生專電吳巡閱使（五）發宣言書於各機關（六）用快郵代電函告武漢學生聯合會各報館各法團各校校務討論會畢業同學會 
[留法勤工儉學生之現狀]  
　　委員會無欵接濟一部分將遣送回華　　留法勤工儉學生因近有百餘人强入里昻大學法政府决欲遣送回國此事與國家體面至有關係駐法公使陳籙迭電外部請速籌匯一萬元以便自行資遣昨由外部備具說帖提交閣議說帖原文如下前因留法勤工儉學各生情形困苦無法維持曾議資遣回國嗣法政府以遣回可惜多方資助得以暫時接濟詎學生種 
 
 

Page 11

 
 
種舉動逾越常軌八月間發生拒欵風潮法政府以此等學生已受政治運動决計不再資助請中政府籌欵遣回駐京法使屢次來部催問有無辦法當經本部函商敎育部請其迅速定奪尚未得復兹接駐法陳公使電稱九月二十日里昻大學開辦吳敬恒榮新生百餘人來法勤工儉學生百十人聞信先期前往入居大學里昻府尹以擾亂治安令警察將勤工儉學生等送入砲臺拘禁昨接法外部照會稱儉學生等屢次擾亂且在里昻違犯警章决定將所拘之一百十人遣送回國所費川資約一萬元由船公司抵華後向華政府取給等語籙以法政府用强力遣送有傷國體屢向交涉無效究應如何辦法乞速電示至中法委員會宣布於十月十五日起無欵接濟所有每日維持費停止發給十五日以後籙决不能坐視千餘人餘斃而法政府已聲明不復維持如何辦法亦懇同時提出閣議决定等語查勤工儉學生情形如此勢難久留惟法政府將屢次擾亂違犯警章之學生百十人逕行遣送跡近强迫如時能籌滙一萬元作爲自行資遣較爲得體否則將來法公司船到華仍須向政府催索不能延欠與其補發不如預籌至此外尚有一千餘人維持需費亦應迅速籌畫昨蔡校長元培議在法組織技藝傳習所應用經費約兩年共需二十萬元擬請政府先向滙理銀行借墊半數此項說帖業由院鈔交主管各機關核辦是否可行及此外有何妥速辦法自應請閣議公同討論爲此開具說帖謹候公决 
[交通大學京校近訊]  
　　交大京校已於九月二十五日正式上課開學時葉校長曾有簡單演說略謂交大經許多困難始克成功致有今日吾不得不爲諸君幸然又以種種關係使京校未能造一華厦甚爲抱憾云云所聘敎授多係朝野博學名流學生對之亦多表示滿意又爲優待上海轉來學生起見特將西長安街前鐵路協會之洋房作爲該學生等寄宿舍將原有協會遷往石駙馬大街又聞京校預科業已成立所有學生係從今次落第於唐山預科者之中擇尤試錄日前曾發出通告致此等學生云逕啓者本校現擬添設經濟部預科一班並擬就前次投考唐山預科一年級備取各生及平均分數在六十分以上因額滿見遺者覆選五十名作爲預科生查台端成績亦在其列究竟願否改人經濟部預科並到京校再應覆試一次即希於十日内具函答覆以憑辦理交通大學北京學校啓刻已覆試完竣計取取學生五十二名不日亦將上課 
[紀粤漢路機車處罷工（漢口通信）]  
　　粤漢路工人每日所得工資概爲二角四分不敷衣食住之用因是該路小工於本月六日約冋要求加薪該路機車處洋總管卡麥克爾不允並將爲首小工開除八十一人此八十一人遂於國慶日發布宣言請求各界援助該路員司亦要求將小工　職十一日並向洋總官提出改良路務修正待遇十五條限二十四小時答覆否則全體罷工下午五時得卡覆函囑派代表前往接洽該員司等旋即復函謂人數衆多少數代表不能負責如能容納我等要求可派代表來商云云洋總管乃於十二日上午十時召集全體員司至處謂此事重大余個人不能負責汝等有何要求可偕往見總工程司喀克司局長吳希曾迨吳局長與諸人晤面時即曰（你們不諳部章可找出爲首的來）又曰（本路現值軍事甚忙尚非營業時代你們要罷工亦無甚要緊且現在各處正當裁員減薪你們棄此他去恐怕也無地相容）衆人見吳絶無絲毫安慰之意甚覺憤憤其後又與洋總管言語齟齬衆口紛呶吳局長見勢不佳遂語衆速舉代表同我接洽下午可照常上工周子楨云局長是否容納我們的要求可以一言答覆並無推派代表必要吳語塞當即抽身入内衆人亦蜂擁至機車處會所開會討論辦法小工亦推代表列席有主張一面上工一面磋商條件者有主張立卽罷工者先將第一說付表决贊成者僅五人遂决定從十二日正午十二時起一律罷工沿路各站同時均停車聲言非撤換洋總管决不上工昨十三日致電交通部及關賡麟督辦請求容納衆人公意以平衆憤今日又通電各界請予援助以維持中國人人格點魚套站雖有軍隊以武力壓迫開車而工人不從已有數人被捕仍未開車其通電略謂同人等於十月十一日向總管提出改良路務修正待遇等十五條乃該總管竟將同人等所提各條完全拒絶同人等受痛苦之旣深復呼籲之無效用於十月十二日全體辭職務希仗義執言同伸公理云云其致交通部電則請罷免卡總管發電人名義爲粤漢機車職工八百二十七人 
[廣州通信（平）]  
　　陳炯明東返期孫中山北伐說 
　　陳總司令刻日返粤之說喧傳已久兹據確實消息陳所以急於東返者因北伐大計須與孫中山有所商榷現孫督師出發已决定日期咨逹國會無猶豫之餘地故陳可暫緩返粤以便鎭懾桂省使桂孽死灰不至復燃蓋龍州雖下而靖西各屬仍爲桂孽盤據且敵軍自龍州武鳴敗走後其殘部嘯聚山中飄忽無常大有兵來匪去兵去匪來之情况日前武鳴之二失三得即因此故是以陳總司令不得不暫駐邕垣以資鎭壓俟各路餘孽略告肅清始行東返查粤軍此次作戰計畫分途並進第一作戰區武宣來賓遷江等縣劉達慶劉炳宇劉統宸韋紹隆等約五六千人盤據據經派魏邦平率第三師一部及余六吉邱耀西陳景庚吕春琯部剿辦不旬日完全勘定此路已算完全肅清第二作戰區武鳴上林果德等屬爲陸福祥韓彩輝等約二三千人盤踞經派李雲復率第二師大部及蘇廷有三營剿辦雖血戰兼旬三退三進卒亦完全收復惟餘孽未清刻仍分投搜剿第三作戰區龍州爲陸榮廷等約八九千人盤據經派黄大偉陳炯光鍾景棠陳德春黄明堂等各率本部剿辦苦戰旬餘包圍多日姑克收復惟餘孽亦未清現仍分别搜剿此外銅嶺（距離武宣城約四十里）爲特别作戰區爲韋林各部散兵及土匪盤據經派楊坤如鄧乃忠率步兵六營由貴縣開往剿辦所有銅嶺及附近要隘現已次第收復分兵扼守惟匪仍隠伏現正分别搜剿由此觀之則各路餘孽之未肅清者尚多旋擊旋散旋散旋聚與前此廣西游勇之出没爲患者正相類若不嚴行盪平則南寗武鳴等處實未能安枕日前陳炯明曾召集軍事會議一次决定將軍事收束不再用兵所有各屬及善後事宜均交由劉震寰及馬省長辦理並將此次廣西用兵及全省肅清情形佈告中外即下令班師惟馬省長之意則甚願粤軍再暫留駐以便剿除餘寇故陳總司令因之暫緩現已分領各區將領限日將各路餘寇一律肅清儘於月内班師回粤肇慶善後處已令飭高要縣在城南高搭凱旋門一座以生花電燈砌成凱旋二字形式頗爲壯觀連日各界紛紛籌備舉行慶祝忙迫非常廣州市人士亦籌備歡迎甚爲踴躍大約粤軍東歸當在月杪至於援桂將領則多已紛紛回粤而尤以第三師軍官爲多除陳章甫鄭潤琦仍留桂外其魏覿明魏壯飛巫琦等巳先後回粤陳小岳已回粤多日鍾景棠則因母喪回粤翁式亮昨又因母病回粤可見廣西軍事已不成問題頃聞伍廷芳昨接陳由南寗來電謂定十一號由邕起程東返則凱旋之期必不在遠也 
　　另一消息孫中山對於北伐一事主張甚力聞前此所以遲遲起行者祗因欵項一層尚無着落孫要求由粤庫籌撥四百萬爲北伐軍費曾致電與陳炯明商酌陳已覆電答允但陳意主張軍隊出發後籌付孫則要求未出發前先交二百萬刻因粤軍西征粤庫支出不下千萬已支絀萬分一時自屬不能籌此巨欵以故北伐之令遲遲未下今則磋議已有頭緒也 
[皖人論敎育界之危機]  
　　昨據皖省某君談話云安徽自從拒絶李兆珍後倪道烺馬聯甲與凡依倪馬爲生活及此次賣身倪氏之第三届省議員已有岌岌不可終日之勢及至各界打破此次金錢選舉之議會的宣言出後上列各分子益形恐慌遂由蚌埠定議施行以下破壞手段（一）該黨認定歷來皖省學潮固由敎育界内激烈分子所釀成即此次政潮亦爲敎育界所鼓動故恨敎育界剌骨决定先從剷除敎育界之障碍爲入手（二）敎育界平常最得學生信仰者爲李光炯光明甫與其他三數人故擬以破壞省立第一師範法政專門學校爲第一着惟是一師學生大半來自寒素知識頭腦較爲清醒而李君之爲人在安徽敎育界有二十年之歷史反對之者不好下手又深悉李君潔已自好只好鼓吹學生苛求敎職員之瑕疵使李君窮於應付自然拂袖而去現聞李君已辭職惟學生多數挽留請勉爲其難以支撑敎育界之危機至於光明甫之爲人新舊學識皆爲皖人所欽佩其思想進步尤爲青年所信賴而反對黨恨之亦深現在一方面屢次誣陷光君爲過激黨一方面運動法專學生蠢動蓋法專學生分子駁雜又多膏梁文繡子弟故其辨别是非利害之心或有未精易至墮其術中也（三）該黨尚恐以上兩䇿不能成功又用（皖北）（皖南）（皖中）（淮泗道）二等區域謬論鼓動學生以瓦解學生團體此計之毒較以上二者爲尤甚蓋前者只可以動不良之學生及敎育界後者兼可以動有血氣之青年余亦皖人而與皖省敎育界却無直接利害關係惟愛鄉之心不能自已凡此所言均爲事實瞻念鄉關我心如擣尚　明達之士及熱烈青年明辨是非審愼利害母爲他人利用則安徽三千萬人之福也 
[皖省署之新消息]  
　　學生聯合會曁各公團原擬於十四日就省敎育會開會公請許省長出席發表治皖政見並有學生游街示威之說不料是日法校因驅逐校長又起風潮農校因界限關係學生互鬭以致無暇與省長周旋兹改於十五號仍請省長出席據學界方面云只須許答復條件能滿人意皖人可以擁戴否則將以驅李者移而驅許焉故此問題尚須視許之答覆何如也至省公署改組章程尚未發表姑將新委員名錄下高等顧問余栥顧問劉澤源賈德潤張漢總參議馬振寰參議單晋和王華寅郭則滋葛寳榮諮議華維經徐毓曾秘書廖熙元夏日清連珠馬仲武陳龍光樓汝增丁葆森陳以霖楊寅揆陳鼎第科長饒奎光科員趙銓葉永清袁祖榮方宜讓金成章袁光楚黄正朝會計科員王鴻年電務科員邵志成核對科員李杰第二科長畢泰科員濮賢泌潘淇畢樹森桂彦彬陳祖同羅會龍第三科長葉堯階科員鮑實方寅第四科長韋德芳科員朱聯鏕陳有科吳吳鋆辦事員汪明于建基李　崔勳濮良烜潘學固調查員謝定邦沈芸閣蔡綸汪超萬溥泉項鎭藩柳汝霍差遣員任傳緒高玉福曾念祖傳達鞫逢辛徐杜華醫官魏愼修魯文瀾 
本月十五日本省各公團假省敎育會地點開聯席會議請許省長宣布治皖政見各界到會約四百餘人是日因雨延至下午三時許冐雨至軍樂齊奏行禮畢公推程君名鑾爲主席宣布開會宗旨大概謂目前緊急關係最大者爲第三届省選種種舞弊務請省長尊重民意持以法律解决至於財政公開整頓敎育振興實業澄清吏治及種種要政須請省長明白宣布以慰吾皖人民之渴望衆鼓掌許起言今天開會得與諸位談談家鄉事不勝幸喜今天之會可名爲懇親會我到家鄉來做事自應竭力做去以謀桑梓幸福第慮時至今日急謀良好的政䇿做到極美滿的地位殊非易易尤我力之所不能逮也今就我之政見言之酌分四端（一）適纔程君所謂本届省選種種之違法此層定當尊重民意旣經各縣控訴應俟法律解决未經法律解决之前决不能含糊召集我未出京時亦曾與同鄉諸父老聯電力爭選舉務達澄清目的（二）財政公開以杜種種弊病（辦法甚多不能詳記）（三）整頓吏治須視賢不肖爲標凖恐我耳目所不及知者望諸公隨時指導賢則加勉不賢者當立即撤懲（四）籌賑事我已擬有辦法先就本省籌募一百萬元然决不在賦稅内加征不足時我當再向他處設法以上之事皆年内應行之事來日方長應做之事甚多餘俟明年一月一日再說但是做事非羣䇿羣力不可譬如做工的我即工頭也譬如公司的我即經理也一人之能力有限務請諸公隨時指導隨時幫助以匡不逮今以兩句話與諸君約與諸君共勉之曰（開誠布公同力合作）省長遂退入座公推史君藴樸答謝謂省長治皖政見出於大公至誠之意云云（未知於何見之）遂攝影散會 
[南京快信]  
　　省議會今日（十七）仍接開第六次選舉大會 
　　張一麐宣言决不希望省會議長昨已由津浦車入京 
　　物品展覽會每日展覽者將近萬人陳列室肩摩踵接擁擠異常齊督夫人於前日到會參觀嚴財廳長朱政務廳長蔡道尹昨偕審計院長莊藴寛到會展覽每至一部詳細察看以江蘇關於工藝各出品較之第一次物品展覽會進步甚速頗爲嘉奬物品送會陳列日期原限二十日前齊集乃各縣逾限遲到者如南通嘉定南翔高郵青浦江陰等縣物品頗多佳製惟因各部陳列業已完畢只得將後一到物品每日在下午四時閉會後整理揷入陳列上海國貨維持會製就利溥工商匾額一方派王文典程仲侃二君賫會懸於入口至公堂前以表頌忱 
　　省署准内部咨開地方自治協會原以促地方自治之進行各省道縣均未舉辦請令所屬一律從速籌辦王省長昨已通令五道尹轉飭各縣積極進行矣 
　　本屆省敎育行政會議議决省立各校改爲兩學期每年八月一日起至一日未日止爲一學期二月一日起至七月末日止爲一學期業經敎育部核准咨行省署轉行敎育廳通行遵照 
　　留法回國華工三百五十六名昨由滬運到即遣回籍 
　　齊王兩長昨通令各縣知事籌設粥廠以惠貧民 
地方通信 
[蘇州]  
　　索欠行凶木凟人王阿二昨日下午六時許在如意閣茶館吃茶忽有陳榮寳前來索債一言不合陳即出外拿取斧頭回至茶館内將王阿二右手五指齊根砍落復砍傷肩背頭部等處頓即血流如注倒地不省人事崗警聞警趕至將陳當塲拿獲用電話報告該區警所由巡官率同巡長巡士立即到塲騐明將受傷人抬至醫院醫治一面將兇手帶所備文移解西區警察署轉解縣署核辦 
　　緝私營近事駐蘇緝私第六營孫營長近以辦理冬防及整頓鹽斤事宜通令所屬各正副隊長尅日來蘇一俟報到再行定期會議 
　　市公所致省議會電本屆省會開幕後議長問題爭持極烈迄未選出蘇州市公所蔣潘顧三董昨電該會云南京江蘇省議會鑒開會已逾半月議長尚未選出浮議繁滋會務停頓不識諸君子何以自解務望主張公道各本良知早日選定以利進行而慰輿望蘇州市董事蔣炳章潘盛年顧則范篠 
　　會議籌抵敎育費十年度縣地方預算會議决定後敎育費雖占百分之六十然比較舊數尚不敷二萬元前日特由勸學所長及敎育會長假勸學所邀集各市鄉學董開特别會議籌抵預算不敷之數兹將議决方法探錄如下（一）實行帶徵屠宰附稅（二）請撥徵收費盈餘（三）請繼續帶徵公益捐（四）向縣署積存之地方公欵下支借（五）請歸還温任借欵（六）减正稅不减附稅（七）　頓契稅帶徵敎育捐 
[無錫]  
　　警備隊調錫駐防之反響現駐常州之警備隊第一團隊士奉令來錫常川駐防由連長嚴伯寅率隊兩排到錫駐紮縣署前日已接兩長會銜電文並接該團統帶官傳象泰咨文請縣指定駐軍地點並派　團莫副官來錫相度軍隊駐在地經各界拒絶不得要領即折至縣署與趙知事磋商趙擬以城中老城隍廟爲地址但未得該廟董之許可恐難辦到邑中各界自得此消息後莫不一致反對表示拒絶日内將有各團體之反對電文出現也 
[松江]  
　　救火會演罷松江救火聯合會各颧洋龍於十六下午在菜花涇舉行大操城内外洋龍十六架均前來與賽結果一區之潛安龍勝經馮靜岩會長計分授奬並由張寄齋警佐等在場視察 
　　守提租欵情形松府産爭訟解决後王省長以奉金等縣所拉松江租欵迄未遵令返還故委曹慕時前往守提兹曹君已公畢由松回省十六下午據其在松育嬰堂所述謂奉金等縣所拉租欵一時難以追還惟以後府産租籽之坐落外縣者决不再有拉收情事云云其時育嬰新董陸伯鴻及松縣知事温君等均在座與聞云 
[嘉興]  
　　敎育會改選職員嘉興縣敎育會正副會長及各部職員任期已滿於十六日由會召集全體會員開秋季大會並投票改選是日共到會員一十餘人當經主席報告會務經過情形及收支欵項畢遂用雙記名投票公選職員結果吳文開爲正會長孟豪爲副會長其餘評議編輯幹事等各部職員亦於當日推定次議敎育進行事宜畢遂散會 
　　大落北火警城内大落北竹頭巷口方姓彫花店於十七日黎明時不知因何失愼頓時延燒莫老滿住宅某姓樹奇店及隔河張書林張杏卿計質夫等住宅雖經各坊義龍到塲救熄已焚去房屋二十餘幢損失約近萬金並跌傷婦女小孩各一人 
[杭州]  
　　上海美衛學生來杭實習上海美術專門學校秋季旅行冩生隊一百六十餘人於十四日下午七時抵杭寓西湖照膽臺實習時間約二星期計分西洋畫科三年甲乙級二年甲乙級一年甲級普通師範科甲級六並有上海女子美術學校西洋畫科二年級生十人加入該校女子部寓所昨日由校長劉海粟召集全體大會宣告關於敎授訓育事項如下（一）各生水彩畫成續由各級級任間日查考一次油畫每週查考一次（一）欲求高深的藝術須保持各人人格須有活潑向上的精神（一）課餘組織自動的研究會及娛樂會并預定回申時假浙江省敎育會舉行臨時成績展覽會二日云 
[安徽]  
　　貴池乞賑之急迫貴池縣知事黄中地方財政局縣商會縣敎育會縣農會等函云貴池裡山外湖夏五大水低田盡淹繼復亢旱四旬高者亦乾枯殆盡七月中又復暴風霤雨將及旬餘江水山洪一齊奔赴圩堤堰塥半付東流家室田園悉歸澤國小民罹此浩刼何以爲生除呈報軍民兩長曁廳道各署委勘辦理外惟是公力棉薄賑撫爲難不得不廣爲呼籲務乞旅滬鄉父老胞與爲念捐募兼施則慈蔭遠及鄉人矣云云 
雜評一 
[牽連之禍（默）]  
　　今日所謂徐靳奉直南北三名詞互相牽連皆有一髮動全身之勢故北之内閣問題所謂徐靳意見也而牽及奉直又進而影響於南北南之北伐問題所謂南北意見也而牽及奉直又進而影響於徐靳無論何種舉動皆以南北當局爲起點奉直爲中樞而身受其互相牽連之禍者則爲我全國之國民故國民今日而苟不速謀自决之方則陷入於此種互相牽連之搗亂中正未有艾也 
　　然而所謂國民者大都不明自身所處之地位又皆無正確之眼光而爲徐靳奉直南北之種種政客所轉移於是國民亦各黨其所黨各袒其所袒未謀自身所以解决之方而先自起交訌於内清白之團體一涉以黨派之私一爲政客所利用即無良好之結果此其先例彰彰無可掩飾者也此外即不涉以黨見不爲政客所利用而苟一參以權利之心即爲外誘所蔽如言自治則競以地位爲先着如言議會則競以金錢相運動此種團體自身問題先不能解决安望其以公道之主張解决所謂國是倘此兩種之國民不覺悟而求解决於其他之國民則其他國民之知識能力有幾吾故謂國民受政潮牽連之禍不足懼而國民無法以脫離此自身牽連之禍則大可懼也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[商敎聯席會議開會紀]  
　　十月十七日第六次通過組織國是會議案 
　　舉行閉會式明年尚望在漢再開聯席會 
　　昨日上午十一時二十分全國商會敎育會聯席會議仍在總商會議事廳開會到者十一省三特别區敎育會代表二十二人商會代表二十五人共計四十七人由聶雲臺君主席先由昨晚審查（組織國是會議案）與（公團代表會議案）（原案均附後）者分散其審查報告文云（十月十六日大會交來國是會議案及公團代表會議解决國是組織法草案合併審查審查結果對於國是會議一案應由本聯席會議發起通電各省議會各省區商會敎育會農會銀行公會律師公會報界聯合會諸團體徵求同意對於全國公團代表會議解决國是組織法一案認有參考之價值可並郵送上列各團體以備參考並擬電稿而候公决審查長袁希濤審查員吳賓駉邰蘭波李傑趙叔雍袁治齊沈琬慶）主席請衆討論沈信卿高語罕孫增大李傑等次第發言馬息深主張請先付表决是否有組織國是會議之必要主席遂付表决全體起立通過主席復請衆討論審查長等所擬之電稿周茂如沈信卿余沅蘇民生等皆發言修正文字奚秉初謂電文中之浙江省敎育會字樣似可不用以免誤會經衆詳細討論後仍行用之劉維藩謂電文中應加入工會高語罕復說明加入工會之必要因我國向有四民之稱今旣列入商會敎育會農會不能於工會獨付闕如蓋吾人日用之物莫不出於工人無工人即不能生活故對於工人不能不尊重馬息深趙叔雍等反對之彼此討論至下午一時主席以工會加入付表决起立者十三人少數遂照原文不加工會通過（電文附後）次黄任之君主席宣讀全國商敎聯席會議總報告（附後一報告旣畢並謂此次聯席會議六日因適在全國商會聯合會議期中故一切費用咸由總商會代墊今旣將閉會應請總商會聶會長將六日内經費算清敎育會方面亦應分擔也衆贊成主席謂本聯席會議所議决之對内對外兩宣言雖已經報章披露但尚未由本聯席會議正式宣布請諸君討論其宣布之方法討論後主席遂宣布謂將兩宣言印刷多份一一由本聯席會議蓋章對外分送外交團各駐外公使各外國報館對内分送北京廣州兩處及國務院各省督軍省長各報館山東郭代表提議編成本聯席會議詳細報告一册衆贊成主席詢衆尚有所發表否並云（此種聯席會議極能表示吾人感情及關係之密切本埠報章曾有以（夫婦團體）相喻者聞全國商會聯合會明年將在漢口舉行敎育會雖尚未定但亦　湖北開會之議果爾則如天上雙星周歲一會豈非妙　）衆咸爲之歡然主席繼云（宣傳之功用至大余蔣兩代表之行亦即從事於此所願吾人平日皆即努力修　更能努力宣傳中國前途未爲無希望也諸君子以爲何如）時已約二時遂行閉會式全體向國旗行三鞠躬禮而散兹時（組織國是會議）與（公團代表會議）提案原文及該聯席　議致各省議會等電及總報告逐日到會省區人　表分列於左 
　　組織國是會議原案國是會議之組織主張由下列各法團組織之省議會商會敎育會農會銀行公會往師公會報界聯合會用全國商會聯合會全國敎育聯合會名義通函各省七團體徵集同意如有過半數之贊成由七團體推舉起草員在上海開國是會議起草委員會議定組織大綱定期召集提議人（江西）蔡漱芳吳樹枂龍欽海桂汝丹（福建）吳賓駉沈琬慶林承基陳文翰李逢年（浙江）毛酉峯毛安卿張紹誠（四川）袁治齊（江蘇）周彝臣戴慕逵徐兆嘉馬炎文鮑友恪蘇民生趙叔雍黄炎培沈恩孚（陜西）孟紹光（安徽）江辛高保年盧前䇿姜志彬（山西）楊子春王肇泰（山東）谷振東（湖南）方克剛吳其林（雲南）李秀峯　　組織全國公團代表會議解决國是原案中華民國主權在民臨時約法早有規定但我國人民因受數千年專制餘毒自身之責任地位向不關心對於固有主權從未行使人民旣放棄主權政府即據爲已有政府因無法維持軍閥又出而紛爭舉國騷然不遑寗處目下外交風雲日趨險惡南北軍閥尤復萁荳相煎不肯稍讓一若國家可亡自身權利决不可失也者國事至此實處絶境比者華府會議開幕在即本會外宣言旣已發表公舉宣傳民意之代表亦已放洋所言必求力行吾全國敎商兩界所負之責任如何重大自當不辭勞苦不計怨尤不屈威權不惑私利發揮主權在民之旨實行國民自决之權發起全國公團代表會議以息内爭而定國是並誓以堅决之精神爲會議之後盾不揣淺陋謹擬組織法十三條祈大會裁之附全國公團代表會議解决國是組織法草案第一條本會以勸息内爭籌商國是使中華民國安全穏固爲宗旨（說明）查本會議曾通電各巡閱使督軍總司令勸息内爭在案但本會議閉會在即苟不再接再厲聯合全國多數有力團體爲大規模之弭兵運動深恐戰爭如故無裨時艱此本條規定勸息内爭之理由也然縱天誘其衷戰爭停止對於國家根本大計及善後辦法仍未解决則統一無時實現和平何能永久儻有齟齬糾紛又起仍非根本解决之道應即進而籌商國是奠定國基使國民統一不託空言對外宣言能見實效此本條規定籌商國是之理由也　第二條本會定名爲全國公團代表會議解决國是（說明）解决國是莫如國民大會然吾國人稠地廣組織甚難與其徒以鶩空名何如力求實際使全國各重要公團選派代表組織是項會議又因是項代表非由全國國民直接投票選出故不混稱國民會議及國民代表會議而簡稱爲全國公團代表會議以重名實而杜紛爭第三條本會議事範圍規定如左甲憲法問題乙善後問題（說明）國家根本即在憲法天壞憲法議而中斷苦無續議之期各省憲法進行困難又鮮實行之望國民制憲動議旣無其人聯省自治醖釀猶未成熟紛紜衆論靡所適從自應全國公團籌商一是以定大計而利推行此本條規定籌商憲法問題之理由也但憲法雖定面對於裁兵問題如何規畫進行財政問題如何整頓清理南北統一問題如何磋商結束亦應統籌解决此本條規定籌商善後問題之理由也第四條本會會議代表由下列各公團選派之（一）各省區省議會各選派代表二人（二）各省區各總商會各選派代表二人（三）各省區省敎育會各選派代表二人（四）各省區省農會各選派代表二人（五）各省區現已成立之省工會各選派代表二人（六）全國銀行公會合派代表四人（七）滿蒙回藏各公會各派代表二人第五條各人公團選捎代表手續得由各公團按照會内習慣自行决定之第六條本會以全國商敎聯席會駐滬事務所爲籌備機關各省派定代表後應即報告該事務所第七條本會定於民國十一年一月一日在上海正式開會（說明）預計本章程通過後各省選派代表來滬至少須兩個月故特定爲明年元旦且以示挽回國運即在此新年第一日也又因交通便利發言自由起見故會議地點定在上海第八條本會須全國各代表過半數報到方得開議其表决權每會一權第九條本會會期定爲一個月如時間不足得延長之第十條本會議經費由各會分擔第十一條一會得由大會公决聘請全國碩學名流爲顧問但每省以一人爲限（說明）代表籌商國是自應博採衆議俾匡不　全國碩學名流飽經世變熟悉國情聘爲顧問必多裨益第十二條本章程經議决後即通電各省區各公團贊成施行（說明）是項會議苦無相當發動機關今　國商敎聯席會議爲中國各公團開會以來範圍最廣大之會議發起此會必能得全國之同情且國是問題吾商敎代表未敢逕自解决而留待各公團代表行之亦足以表示國是須歸國人共同解决也第十三條本會議議事細則另定之提議人李傑孫增大毛雲鵬等 
　　全國商會敎育會聯席會議致各省議會等電各省議會各省區農會銀行公會律師公會報界聯合會敎育會商會鑒我國民苦水深火烈久矣政治糾紛法律失效兵戈滿地災祲頻仍國利民生不絶如縷共和國家主權在民載在約法乃竟聽其摧殘不加督責吾民其何以自解我各公團同人論分子則均屬國民論團體則各負重責死生同命利害相關本互助之精神籌救亡之大計鑒兹危局諒表同情本聯席會議合全國商界敎育界代表在滬開會議决聯合貴會等爲較大之組織䇿羣力以拯顚危集衆思以謀國是如荷贊同盼於十二月二十日以前覆到上海總商會本會議駐滬辦事處俟贊　者得半數以上再行通告請推代表集滬共商組織及進行方法掬此肫誠敬承明敎再浙江省敎育會提出辦法草案一通另行郵遞以備修考全國商會聯合會全國敎育會聯合會聯席會議叩 
　　全國商敎聯席會議總報告（一）（地點）上海總商會（二）（日期）十年十月十二日起至十月十七日止（三）（開會次數）大會六次審查會四次（外交審查會一次内政審查三次）（四）（到會代表省區數）商會十四省（直隸山東河南山西陜西湖南湖北江西安徽江蘇浙江福建雲南四川）三特别區（北京京兆綏遠）敎育會十二省（山東河南山西吉林湖南湖北江西安徽江蘇浙江福建廣東）三特别區（北京京兆綏遠）統計十六省三特别區（五）到會代表（子）商會一百二十一人敎育會二十九人會計一百五十人（六）（議决案九件）（甲）議覆北京蔡孑民電爲外交聯合會事（乙）公推余日章蔣夢麐二君爲本會代表赴美宣傳民意案（丙）宣言一（丁）宣言二（戊）阻止菸酒借欵（已）致各省軍事當局勸告息爭裁兵案（庚）請派顧使維鈞充華府會議首席代表電（辛）全國商會敎育會聯合會駐滬辦事處簡章（壬）通電各省議會等聯合組織國是會議 
　　商敎聯席會議逐日到會省區人數統計表 
日期省區數總人數敎育會商會 
十二日十四省三區七十七人十九人五十八人 
十三日十五省三區八十二人二十三人五十九人 
十四日十五省三區九十一人二十八人六十三人 
十五日十一省三區六十六人二十三人四十三人 
十六日十五省三區六十二人二十二人四十人 
十七日十一省三區四十七人二十二人二十五人 
[全國商會聯合會第六次開會紀]  
　　國聞通訊社云昨日下午三時十四分全國商會聯合會在上海總商會議事廳續開第六次大會到會者計九省區代表共三十六人首議上海總商會所提出之對外宣言案之審查報告以商敎聯席會議業已發表宣言此可不必再發以免重複以撤銷對外宣言付表决通過次即討論外交案審查報告通過其第一種内政案審查案此時亦補以撤銷付表决通過蘇民生發言謂關於太平洋代表人選問題之外交審查案由書記長朗誦互相討論後主席以贊成審查案付表决通過乃復以加入（仍由本會電知代表團）字樣修正案付表决通過蘇民生謂所謂尊重民意者即指尊重本會所發宣言書内所開各條而言此層應請書記長於擬電時切實聲明云旋討論内政問題之庫倫案張小宋張我華等互爲辨論馬息深將電報改定請主席付表决蘇民生亦提一修正電稿兩電先後通過其致政府電云（北京國務院陸軍部鑒庫倫失陷商貨停滯損失已數千萬張經略使擁兵十餘師旅恢復庫倫力所能及乃受任幾及一年兵不出東省一步坐視西北屏藩被少數俄兵佔領虚糜數百萬餉糈盡是小民膏血辱國喪權莫此爲甚伏乞嚴電張經略使尅日出師收復庫倫以保國土全國商會聯合會）又致張經略使電文云（奉天張經略使鑒庫倫失陷商業停滯損失已數千萬公擁兵十餘師旅恢復庫倫本非難事乃受任經略幾及一年　兵不出境坐視庫倫被少數俄兵佔領不獨辱國亦損公威民國以人民爲主體望公等尊重民意尅口出師收復庫倫以保國土全國商會聯合會）審查案議决後主席報告謂本日議案太多但約略可分四類（一）修訂商約事項（二）關於所得稅項（三）關於整頓關稅及釐卡事項（四）關於印花稅事項惟鎭江租界一案與别案性質不同應將相類案件併案討論爲宜蘇民生謂本日時間已不早不如先將鎭江租界案先行討論衆贊成姜少廷謂本案件規定致電政府力爭然拍電政府是一事人民自爭又一事不應專恃政府此事南京漢口等代表均有發言結果决定再由全國商會聯　會致電鎭江交涉使力爭書記長則擬致政府電文議决通過電文云（國務院外交部鑒鎭江租界訂約於前清咸豐年間界限詳明今英工部局違背約章越界建築水溝並勒令船隻繳捐領照實屬妨害領土主權若不嚴重交涉將來糾紛更多應請電飭交涉使據理力爭以保主權）次蘇民生提議以議事日程中第一第二案併案審查主席付表决衆贊成主席謂所有關於所得稅及印花稅亦應併案審查潘忠甲主張此等案件應分别性質另組審查會審查蘇民生謂所得稅應組一審查會印花稅更組一審查會以示鄭重結果照蘇議實行又議定組織一裁釐加稅審查會一禁止關卡額外勒索審查會各委員均由主席與暬事會會商後推定議畢時已六時遂散會今日上午十時各審查員開審查會下午二時續開第七次大會云 
[濬浦局宴各國工程師紀事]  
　　濬浦局爲考察上海港口召集各國工程師在滬開研究會昨晚特假禮查西飯店宴請各工程師與宴者西賓外官場則有護軍使何豐林蘇省長代表及聶榕卿等報界則有史文潤汪英賓等計與宴者約二百餘人席畢後由主席許秋帆舉杯祝福中華民國及當局官長次由江海關稅務司演說（說辭附後）次由該局工程司吃脫來演說略謂上海商埠在全世界商埠中占第十或第十二之位於此可見上海商埠之重要又謂入港船隻之大小多少爲航業發展與否之標準航業發達然後商業發達故此次各國河海工程師會集一處共圖進行將來上海港口必能興盛而商業之發達隨之上海商業之發展亦即中國商業之發展故爲中國慶次又介各國工程師兹錄其名於下（一）勃臘克將軍前爲美國軍中工程師現爲該國代表（二）希羅愛博士爲日本代表（三）好乃爾先生爲中國代表（四）何達佛先生代表荷蘭國（五）巴爾麥先生代表英國（六）百里侯先生代表法國（七）海德生先生爲該局前任之工程師說畢由楊小堂君代爲繙譯次由勃臘克將軍演說略謂此次被選考察上海港口事宜覺責任重大又謂今日工程之發展全賴各種科學之昌明又謂一國之經濟因船隻所載貨物而轉移而欲進港船隻能多載貨物則非開深港口不可故開深港口之問題實爲今日之急務也又謂中國具奇異之種族又具奇異之發展之可能性設上海商埠能於開深港口後變成世界第一之商埠則中國之商業大有可觀而中國之前途亦有希望矣演畢因說辭冗長楊君小堂以其大意譯成中文次由海德生君演說其辭大旨相同兹不贅述及散席已鐘鳴十一下矣 
　　江海關勞稅務司演詞鄙人今晚襄助華官同寅代表濬浦局歡迎來賓不勝欣幸竊維上海以南京條約開闢爲通商口岸至今日爲七十八年僅缺一月之紀念際此七十餘年中國之潮流及事物已無窮之變化在關心中國時局者目中觀之失望之處有之希望之處亦有之即以上海一隅以歷史上觀念之則上海之發展蒸蒸日上於今足徵開創者之先知與夫後起者之經營是亦可知此邦商務大有作爲者也查一千九百二十年本埠之商業進口貨物總計值關平銀八百四十一兆兩上海一埠可抵全國商埠商務之半數所收入之稅欵計銀十八兆零八十三萬三千兩佔全國商埠海關收入五分之二本年上海一埠春夏秋三季收入之欵已較上年同時超出一兆半之數去年船隻出入上海共計噸數二十二兆零五十萬噸其中百分之三十七係英商船隻百分之二十七半爲日商船隻百分之十八有半係華商船隻百分之十一零半係美商船隻百分之二零半爲法商船隻他國則僅佔百分之三一凡輪船經過常關即内地河道者總計一百零九萬六千噸又帆船出人河道者總計五萬八千噸所載貨物值關平銀七十二兆兩全年所收入之關稅總計銀二十九萬二千兩由此觀之上海一埠歷七十八年之久經多數之困難已發展至此地步此後若經列位專家即今晚吾人所歡迎者研究結果則其發達之程度誰可預料耶此次研究問題無非欲根據本局歷年來局中工程專員所計劃之事業改良上海港口及其鄰近河道以裨發展航業上種種之便利及需要吾人亦希望將來傑陳改良上海港口之計劃中亦有在上海附近相當之處擇定一處作爲自由區域之提議如此則擴充上海商業上種種困難問題即可同時解决矣竊維本局此次之工程顧問職務重大非經騐學識兼長者不堪勝任兹本局聘得世界有名望之工程專家自可爲慶幸者也鄙人於數日前曾遇中國某高級官吏并曾向其云中國若欲將顧問工程師所提議之事實行興辦非得巨欵不能成其事渠答曰凡事經贊同應行者無憂辦理之經費鄙人深望此公所言確有把握且深信上海商界對於發展上海港口目的當願從中資助蓋與彼等利益具有密切關係也列位專家所規劃一切鄙人雖不敢期立見成效然實爲本埠歷史上之一大紀念將來所造就之幸福實與中國參列太平洋會議所希望者有同等之價值是不能不爲諸君極忱歡迎深盼諸君將來回國時當發生一種快感而於中國和平之進步商務之發達當表同情者矣 
[濬浦局技師會之字林報論]  
　　字林報社論略云上海港研究委員會之會員今晚在禮查餐館宴會將與滬上重要人士把握一堂而委員會之一業將從此開始此會係以英美法日瑞典荷蘭六國技師與濬浦局海德生氏組成各技師資格之深殆無比倫無待贅述就報紙所載各人之事蹟觀之誠一時之選其所協定之條陳定可爲各政府所採納而就技師方面言各技師旣從海外來兹自必極注意於滬港工程上海發達垂五十年初頗規模狹小此後猶未有限量各技師之名將與上海史垂諸不朽此種機會想技師定不漠視之也提會之問題極爲複雜工程財政商務政治互相牽合未可單獨辦理之其尤要者則爲此事頗有恍似純粹投機之處苟不預籌及將來之需求而欲决定滬港之工程則必無功換言之即十年二十年後來華船隻之吃水量將深至幾何乎往來太平洋之船隻其吃水較大西洋船隻稍淺者或可獲利其厚關於此點造船家與海港當道持論不一據英國倍爾斯氏意見海船長七百尺深四十尺最爲經濟然海港當道則不以爲然蓋以海船吃水旣深則港水亦必甚深而濬港之經費必大海船未必能擔任此浩大維持費也戰時頗有人主張建造載貨新船以載重八千噸至萬噸爲宜但四十尺吃水之說此後復佔優勢就上海言之不久須設法以吸引三十三尺吃水之海船而在此後三十年内更當設法以吸引四十尺吃水之海船也至是則應否開掘吳淞口沙灘或另在杭州灣建築新口岸而以军河直達黄浦之問題遂發生矣據前李奇氏之意見黄浦水深雖在淺潮時可設法得三十尺之深度但揚子江口平均潮漲時僅深三十一尺在七月份可深至三十四尺若在低潮時則落至二十八尺至於杭州灣則已查明水深四十尺然此深度能否保持永遠猶屬疑問此外尚有不便利者則新運河中貨物之起卸與管理權之轉移是也綜而言之果欲改良黄浦之入路自以揚子江爲宜經費一層限於篇幅未克深論以廣義言濬浦經費出自上海商務則治港經費當然亦可以此擔任之海船泊於口外不能駛入每年損失不知幾何若港道旣經整頓大船可以直入則不獨此種損失可免而上海商務且大受其惠矣云云 
[蘇省會爭長潮中之爭論]  
　　公民朱叔源等主撤賣票議員 
　　崑山公團請尊民意速决從違 
　　陸績等勸各讓步以留餘地 
　　一部省議員駁覆蘇同鄉會寒電 
　　一部省議員重視省敎育會鹽電 
　　江蘇省議會開會半月正副議長迄未産出道路傳聞或不盡確而議塲中各議員之發議當可資爲印證於是各方觀乎議員在議塲正式攻訐遂據以忠告議員而議員中有有以爲然者起而反對近來内部爭潮益烈而外間非議益多本報就各方最近所表示之意見彚錄如左 
　　上海各報轉江蘇六十縣父老昆季均鑒吾蘇省會成立自入民國瞬經三屆歷來選舉議長各本良心主　從未開金錢運動之惡例誠以吾蘇爲全國觀瞻所繫議長尤爲全省衆望所歸苟不依正義選出無論舉者廉恥道喪即被舉者亦靦焉何以自存不意本屆議會開幕以來金錢運動議長之聲浪喧傳報紙騰笑外人貽羞全國吾蘇三千萬清白純潔之公民豈願同此汚辱夫議會本爲全省人民之議會議員即爲全省公民之代表際此省治發展時機爲議員者應如何潔潔清自好顧念邦人付託之重爲地方多數人民謀幸福今旣沾染銅臭者多甚至立約書券行爲等於綁票則吾蘇人民又何賴有此貪鄙無恥之代表厠身議席爲也人心不死利害皆同凡我六十縣父老昆季惟有一致聲討指名撤回電到即由各縣公民按照此次爲社會所注目賣票各員之姓名逕電議會實行撤銷　代表權一面再行公議遞補或改選方法爲我蘇省湔此汚點臨電痛迫伏惟公鑒公民朱叔源袁希洛葉秉衡龐淞沈礪趙承慤康承佑盛宗玨談韾於珍等一百八十六人同叩 
　　申報轉江蘇六十縣敎育會農會商會及各公團均鑒頃致蘇省議會電云南京省議會議員諸君均鑒開會將近兩旬連日報載選舉議長金錢刦持紛紛擾無藝置地方存亡死生問題不顧殊悖人民付託代表之意讀蔡議員璜文電慷慨憤激聲涙俱下諸君子良心未泯其果何以尊重民意速决從違爲江蘇稍存人格否則六十縣父老昆季必不令諸君子長此搗亂也迫切直陳幸速返省崑山縣農會敎育會商會篠望一致奮起表示眞正民意打破金錢惡魔崑山縣農會商會敎育會條 
　　南京省議會六十縣議員諸公均鑒貴會召集後因爭選議長日復一日光怪陸離貽羞孰甚諸公在議塲上呌呼跳躍動輒謾駡相加而於根本問題愈去愈遠實則南張北張同是議員同是人才何分畛域儘可自由投票諸公興此無名之師如臨大敵高唱南腔北調於議會前途究何益乎若雙方犧牲故有主張各憑良心投票於議會前途究何損乎同人研究再四愚而未解至外間所傳有以金錢收買議長實不敢以浮言爲可信而辱此神聖莊嚴之省議會願諸公保守令名觚爲勢屈勿以利誘現在各報所載但求是虚勿蹈其實在此數日内請即一致投票産出議長庶幾百端待理之省政不因此而停頓也况人民推重諸公爲國爲鄉寄託至煩倘雙方再無讓步必欲以議長爲爭勝之點釀成日後互相攻訐之風爲害省政豈復淺鮮爲今之計不如稍留餘地早息成見之爲愈乎同人抱杞人憂天之想本愛屋及烏之意敢進忠告諸希垂察不宣（吳江）陸績等二十九人同啓十月十六日 
　　申報轉蘇州旅滬同鄉會鑒奉讀寒電頗滋疑訝文與孝若本係同黨焉有分派初主仲老旋即舍去焉有極端祗以議長可以貨取則參事員之選舉必非金錢不辦省參事會居一省行政最高地位果以貨取則招權納賄何所不至安福是其前車吾民寗有噍類諸公明達利害較然當不至顚倒若此意者輿論未嘗有 
 
 

Page 15

 
 
所聞而報章未嘗有所見耶僕等爲議會爭人格爲省政遏禍源南通喬梓一再宣言並决辭職足徵同情諸公敬恭桑梓當不後人希持正義母爲助虐全省幸甚省議員朱紹文趙雪陳亞軒薛靁喬國楨李昻軒盛守鈺屠方周徵蕚周仁泳狄梁孫袁鐸江祖照楊而墨蔡璜朱元直楊懋卿王師曾王慶瀾卜　海杜廷鸞張福增吳儒增趙品成蔣丙華 
　　申報館轉上海江蘇省敎育會公鑒奉鹽電知因本會選舉議長問題重勞垂注殷殷督責感悚交交貴會爲蘇省敎育界最高級之公轉發言應持各方面最平允之公論今試問憑正誼者以何爲標凖毁匭撕票之行爲是否即正誼所表示受金錢者以何爲證據多數贊同之意思是否即金錢所賄買至若撤回代表一語更覺離奇謂由貴會電撤耶則本會中孰係貴會專舉之代表有權撤回謂將由六十縣公民撤回耶則散處四方未發之電貴會何由預知本會開會迄今恫嚇誣衊之來出於私人助長者審其别有作用概不屑較兹特重視貴會言論謂具法人資格必有事實上根據負法律上責任請將尊電所稱金錢運動者一一明白確實宣布其姓氏憑證藉分黑白而資警惕若徒信口雌黄羗無故實以不根之詞厚誣我同人深爲貴會所不取謹此電復即希鑒察江蘇省議會議員陳謨朱嘉楨王國謀劉文輅賈先甲董增傳張才魯孫煥春王綱楊成左保南吳輔勳李郁文戴谷墟仲洲楊集華康靖諫 
[航務消息紀要]  
　　舊金山商業團乘帝邦號環游世界王比使赴法 
　　太平洋郵船公司之帝邦號ＥｍｐｉｒｅＳｔａｔｅ此次由美來華係由舊金山總商會包定專備該會織之商業考察團團員一百餘人乘坐故航線不照規定之路行駛昨日此間太平洋公司已接該輪來電謂自十月一日由舊金山開出今日將抵横演如在日本無例外停留二十三號當可至滬到申後停泊若干日須視該團酌定此間旅客欲赴小吕宋之船票業經停售蓋各團員離滬後先到香港不赴馬尼剌逕往星加坡據來電云各團員從上海離程後將繞往世界各埠實行考察實業情形故帝邦號不售赴美客票太平洋公司將第三號新輪毫雪邦號趕於本月月底到滬以供需要云 
　　新任比國公使王景岐氏准於明晨乘法公司之奥爾忙佩克號赴法國馬賽轉至比國履任同行者共定頭等艙八間本日午後四時半先乘該公司之渡船至南滿洲鐵道碼頭換登郵船以便明晨啓椗赴歐上海出口貨有湖絲四百件運法雜貨因市情不佳驟然缺乏　　怡和洋行之聯和號由漢裝來新昌源之小洋四箱約二十萬角又招商局之廣利號昨自香港裝來金洋兩箱價值十萬元又銀角二十五箱約七十五萬角又有點銅錫一千一百方值價七萬元而太古公司今日出口赴港之四川號裝去大德昌之金子兩箱值銀七千鎊此外有活鹿一頭孔雀兩隻云 
[上南縣道開工紀]  
　　上南縣道於本月十六日在上海縣境浦東楊思鄉之周家渡地方舉行奠基禮上海縣沈知事南匯縣代表王警佐上海縣警察所熊領袖警佐臧委員上南長途汽車公司總理穆抒齋上川長途汽公司代表張伯初曁兩縣紳商工學各界來賓數十人先後蒞止在預定會塲小憩後齊赴工次當由沈知事親自携鋤取土衆夫役即揮手施工一時鍬鍤並下鞭砲齊鳴頗極一時之盛旋由穆抒齋君在養眞别墅設席歡讌酒過三巡穆即起立致辭備言交通與實業關係之重要希望上南縣道告成以後浦東實業日益發達次由工程局主任許九疇演說修治縣道事屬創始交通事業尤在萌芽時代希望官廳存奬誘之心地方人士盡翊贊之力而尤賴本局任事諸君各盡應盡之責任庶使共策共力克奏要工云云沈知事王代表即相率致頌詞畢由上南交通事務局長朱子灝致答詞舉觴申謝於是觥等交錯賓主盡歡而散南匯縣李知事頌詞云周禮地官道路是紀伊何人斯克繼兹軌東海之濱平原邐迤爰始爰謀迺疆迺理輕舟載輶車輘輘衆賓至止有酒盈升迺奠丕基築之登登周道如砥不騫不崩知南匯縣事李文玉敬頌 
[宋園畔之新村組織]  
　　近來房租暴漲房客除羣衆運動以文明手段對付外似别無他法月前已有湘皖旅滬人士張姓程姓李姓等發起新村設有通訊處昨又有湘人張水眞君等查得閘北宋園路宋園之旁有空地四十餘畝宋園亦略有餘地如果向業主租用訂立年限頗合新村之用以每畝造屋十三幢計算可造屋七百幢上下該處馬路早已造竣且又爲上寳長途汽車必經之道將來交通極爲便利聞張等現已集合同志並邀管理宋園之趙南公發起新村之組織云 
[縣敎育經費問題主張减正不减附]  
　　滬海道屬勸學所聯合會昨至十二縣勸學所公函云逕啓者案准青浦縣勸學所函開前以本省各縣水災迭告於義務敎育之進行原有學欵之維持均受影響通函舊松屬各縣徵集辦法冀聆敎益嗣得松江張彬士先生復稱畝捐一層受災區域一時恐難舉辦松邑一般主張擬本年度作爲籌劃準備之期展緩一年實行征收至維持現狀省敎育　有减正不减附之主張甚爲正當似可聯合各縣勸學所一致向省署及敎廳請願等語敝處對此主張極爲贊同擬請先生發起開會擇定日期通函道屬各縣俾得主張一致勿使敎育事業稍受挫折實所厚幸等因准此查敎育經費以附稅爲大宗收入舉辦畝捐亦經本屆省敎育行政會議議决奉敎廳呈請省長核准在案敝所奉到省敎育會通告後即經呈請縣公署轉呈省署敎廳减正不減附所有田畝帶征仍舊征收維持敎育現狀適本月八日財廳委員在縣署邀集市鄉董商議减成辦法鄴亦列席說明敎育爲國家之命脈及維持地方敎育經費之必要無如各經董以災情重大非正附均减四成不可即畝捐亦須展緩一年非特敎育無從進行原有學校亦將因此停辦自非聯合滬海道屬一致力爭决無善果現在松青兩縣旣有同樣之主張爲特援照會章第五條之規定於本月二十三日上午十時起至下午三時止開臨時會務乞准時蒞會如有他項事情亦請派員代表爲荷云云 
[友華銀行銀市報告]  
　　中美新聞社譯友華銀行十七日銀市報告云昨日倫敦銀價近期不動遠期高一便士之八分之一紐約倫敦間滙價高至三八九又四分之三今日此間開盤他無變動惟金洋高至八一盧比高至二八六又四分之三市况初甚穏固交易價金鎊十月份爲四先令二便士又四分之一十二月份爲四先令一便士又八分之三金洋十月份爲八一又四分之一十二月份爲八十又四分之一最後漸見寛鬆金鎊十月份爲四先令一便士又四分之三十二月份爲四先令一便士之四分之三金洋十月份爲八十又四分之一十二月份爲七九中國仍在倫敦購銀市况甚穏 
[水警保護貨船出口]  
浙省沙釣船金順發金順康等計共十三艘均由長江裝載鮮猪貨物運往寗波卸儎進淞停泊投稅後於前晚出口駛至鴨窩沙海面突遇多數盜船意圖圍繞刦擄該釣船等立即轉舵折回淞口告知猪業公所順興號具稟水上警察區長請即派輪護送到甬並有海蟄船數艘亦派艇船保衛駛出以免在途被刦云 
[華商電車工程之進行]  
　　華商電車公司將中華路路綫單軌加鋪雙軌動工以來已閱數月近始告竣現該公司又將滬杭車站迤南直達高昌廟之路線加鋪雙軌並將舊滬軍營後而之浜　一律塡塞以便放寛道路加設雙軌俾乘客往返便捷已定即日興工云 
[務本女學二十週紀念會]  
　　縣立第一女子中學兼高小學校係已故邑紳吳懷疚於前清光緒二十八年獨力創辦原名上海務本女子師範學校即於是年九月成立校舍初在本城俞家衖繼遷西門外生生里内後購定王家闕路基地建築校舍（即今校址）民國紀元吳君受任上海縣民政長時遂將是校改歸縣立至民國五年八月改組上海縣立第一女子中學兼高小學校溯該校自開辦迄今已歷二十載本月二十三日爲該校二十週紀念由校友會同人發起商准現任校長張杏娟女士定於二十二日起至二十四日止舉行慶祝母校成立紀念三天第一日爲學生部慶祝第二日爲校友會慶祝並爲吳君在禮堂前大場上建立紀念石碑碑上鐫以肖像並刊述吳君辦校之始末永爲紀念第三日上午爲校長敎職員等慶祝午後學生部表演成績並陳列各種成績品與種種遊戲運動附有校友加入之音樂會等入晚影獻現正從亜布置云 
[少年宣講團續籌捐欵]  
　　本埠少年宣講團因建築經費不敷不敷組織十屆募捐隊已着手預備共分十隊每隊舉隊長參謀各一人另請名譽隊長一人現正籌備各項印品云 
[法租界商業聯合會常會紀]  
　　前日（八星期）下午八時法租界商業聯合會開茶話會由葉貺辰主席報告此屆慶祝雙十節提燈會籌備情形及收付賬目畢當由書記繕冩清單揭示會所以便衆覧繼由江錦春提議此届提燈會籌備經費時與沈問師等按段接洽當荷各商號會員襄助者首推第六段（公館馬路大自鳴鐘一帶）爲多數次第八段（小東門外）除第九十兩段不及外尚集成七十餘金除去聞支尚餘存二十金儲存藉助敎育經費衆皆贊成汪偉提議日來洋價增漲不已小洋貼水已至八十餘文銅元漲至一千五百二三十文經紀小民不堪其累即舖户亦大受困無救濟方法不知伊於何底討論良久决定函請官廳曁海關嚴加取締俾平市面王馥棠潘則言等均討論交易所競賣塲等投機事業爲損爲益未敢預必須有監視之方以免危險議至九時餘始行散會 
[浦東同人會開會記]  
　　浦東同人會昨在浦東公所開秋季常會與企業儲蓄團儲户大會午後二時開會由倪菊裳主席所議事項錄下（甲）儲户大會（一）公檢儲欵賬薄推襲匯百報告賬務（二）推廣一次繳納之儲欵議决以六個月内招足三萬現金之儲欵爲標準（三）招股充基本以利發展衆議時機未至須待明年方可實行（乙）新浦東報之進止議决繼續出版繼復討論會務進行事宜散會已傍晚矣 
[靈學會在新世界開鸞]  
　　三馬路望平街　學會盛德壇以本月十九日爲觀音大士佛誕假座新世界恭請大士降壇宣諭救世寳訓是日下午二時起至晚間十時止在北部財神堂開鸞無論何人均可前往參觀聞該會攝得靈魂照相數十種定於是日陳列展覽並有白紙立軸一幅能在靜觀五分鐘内看出各種風景人物飛禽走獸活動如電光影戲云 
[上海新出之兩西文報一晚報一週報]  
　　上海新出英文晚報西名爲晚星報定本月十七日出版發行所爲大陸報館華人謝復生氏亦爲其特别撰著員之一 
　　又英人組織一星期報名曰上海星期時報發行所在上海泰晤士報館定本月三十日出版 
[朱檢察官病故]  
　　上海地方廳執行處檢察官朱朝楨家居西門寗康里　因患病延醫診治無效竟於昨晨病故由家屬除報告到廳外即備棺成殮矣 
[南滙臧典獄官犯罪三誌]  
　　南匯縣管獄員臧汝鑫前因尅扣囚糧並將監禁獄中年輕少婦吊到寓所作不規則情事當經南邑紳士聯名上訴奉飭上海地方廳王訪渠檢察長委派孫檢察官前往查明返廳稟報之後昨晨王檢察長又委郭檢察官會同孫檢察官帶同書記官並法警人等由關碼頭乘坐小輪前往南匯縣公署將本案人證一併傳案訊辦 
[又是一無頭屍]  
二十八保四圖地保干興山昨投地檢廳報稱萬航渡相近小河内今晨發現一屍查該屍頭顱已無右足亦無下落而該屍已經腐爛不堪查無家屬報請相騐王廳長委派楊檢察官沈檢騐吏於下午前往相騐 
[鏹水傷人案]  
　　廣東路（即正豐街）五百零三號某窰貨店夥江錫金鮑益山指控無錫人王根錫王發孝抛擲鏹水傷及頭面手臂等情昨由老閘捕房包探　阿慶將被告兩人拘解公共公廨即據嚴探稟稱查得該被告兩人同在閘北新民路徐永記銅作内做工昨至原告店内購買瓦罐論價起釁爭執據王根錫供稱手中携有鏹水誤將瓶塞碰脫致傷原告等語並由原告偕證上堂訴明前情指明受傷之處並將被燬衣服呈案請究訊之被告兩人供與嚴探所稟略同經中西官核供以事非有意圖害且原告等受傷甚輕姑寛判王根錫押西牢一月王發孝開釋 
[開放手槍案押候訂訊]  
　　廣東人梁榮於本月一號午後突入虹口北四川路崇業里同鄉人佘少村家與佘衝突出示手槍扳機射擊彈破佘衣後由捕房得報派華探目劉森堂協同西探駱四將梁連同手槍拘解公共公廨諭原告交五十元保梁收押候究昨届集訊之期捕房傳同原告見證黎福王阿榮等將梁榮押解到廨原告代表甘維露律師上堂聲明本案雙方人證頗多非短時間所能訊畢請求訂期開審云云被告之律師穆安素氏亦起立表示贊同李襄讞及英赫副領事乃核准其請求着兩造仍分别交保還押聽候提前特别訂訊 
[刦案關係人查明再訊]  
　　李萬興（即李小三子）李大喜子顧大鍋子王小四子均因與虹口海勒路三百十五號門牌烟紙店狄思威路裕豐押店被盜刦失財物各案有關由哈爾濱捕房華探目沈阿炳包探管宗餘先後獲解公共公廨諭令押候英領堂期併案解究昨晨屆期該探等將李等四人解廨以偵查手續尚未完備請求展期開審當經李襄讞及英赫副領事核准捕房請求命將四被告帶回收押查明再訊 
[押犯私吸鴉片之懲儆]  
　　烟具烟膏在押所地窟内查獲 
　　公共公廨二十九號副捕頭麥克納司前日下午至民事犯男押所調查在押犯吳春霖室内聞有鴉片烟氣味乃詳細搜檢初無所得嗣將地板撬開始見一窟藏有烟具兩副烟膏數盒當即如數持至代理檢察官處禀明前情昨晨將吳連同證物解奉李襄讞會同英赫副領事訊據吳供因案在押年餘抄出藏烟之房間前非我住我遷入未久故烟其等物實非我所藏置等語問官核供以違禁物品係在吳春霖室内抄出該被破壞押所規章私吸鴉片證據充足判監禁西牢一個月示儆 
[歐熾註銷逐出租界]  
粤人歐熾昔在北四川路因開槍擊傷同鄉人楊生由公共公廨判歐禁錮西牢十二年其家屬請求緩刑改判押滿四年交一千元保開釋各情曾誌本報前日經管理西牢捕頭查得歐尚有刑期二月即須釋放察閱初審判文書上所簽期滿逐出租界字樣是否由其代表請求取銷堂上已否允准未奉明諭昨特知照該管捕房將中西判决文書帶至公廨第一刑庭據情稟奉關正會審官與英包副領事諭准將逐出租界四字註銷 
[公共公廨訊案彚錄]  
　　昨晨公共公廨民四庭由俞襄讞及美丁副領事會審民事訟案四宗如次（一）寡婦陳汪氏延朱斯芾律師請給諭執管其故夫陳曉雲遺産案因陳妾莊氏在蘇州蓄髮爲尼未曾到堂表示態度以故不能决定（結果）改期十四天候吳縣協傳陳莊氏到案再訊（二）竺貴昌延許理律師訴王小倬不還借洋三千元案（結果）改期七天被告到案審理（三）鄒和森聲請開釋案鄒前在源錩泰玻璃五金號爲跑街夥時私收客賬洋一千餘元經該號主葉德華控由公堂判决償還因鄒無保以故拘押迄已六月鄒乃請求開釋原告代表律師到堂反對（結果）被告請求不准仍照原判辦理 
　　又許後民四庭由張襄讞先會同美義兩國副領事訊理葛月亭訴新世界游戲場前經理陸錫侯不理保證金案（結果）着被告將賬簿交與理賬員限兩禮拜内查明報告再核次會同美約副領事訊理（一）王萬欽等數十人同訴新世界游戲塲前經理陸錫侯不理押櫃金案陸延禮明帮辦博良律師到堂請求改期一（結果）改期一禮拜再訊（二）寡婦程王氏訴程少山程寛如等爲其夫程雪門之遺産糾葛案被告代表律師上堂聲稱前奉堂諭着兩造各舉一人調查財産被告所舉之調查員遵諭前往嘉興路源泰甡泰兩當舖内調查詎該兩當經理人戴樹聲孔月卿均抗違堂諭不將賬簿交閱今已將該兩人傳案請究時甘維露律師即代表戴孔二人辯明彼等並非不遵堂諭緣由而原告律師則主張由公堂加派一理賬員（結果）候派本廨理賬員薛邁羅爲本案調查員遵照八月二號堂諭辦理前派兩造調查員仍帮同辦理着查明從速報告（三）葉愼齋訴周培仁抵單不贖案（結果）着楊周氏於一月内備洋六百元取贖如逾期該方單應歸原告管業（四）潤餘莊聲請執管稟請破産顧文記紙號所抵之財産案（結果）准聲請人潤餘莊將顧文記押欵機器自由變賣得價除抵還五各兩外如有餘欵繳存公堂（五）婦人嚴趙氏訴徐耀成不賠所薦傭婦竊去飾物案（結果）被告具結出外限一月交到張姓奶奶再核 
[法公堂訊案彚紀]  
　　私賣燈吃法租界鄭家木橋街第一百五十二號門牌姚四山及火輪磨坊街洪燈揚家兩户私設烟榻容人在内吃食洋烟違章現爲法捕房包探陸榮興偵愁於前日稟明西探前往該處抄出烟槍烟具等物一併帶入捕房諭令烟客薄罰斥退姚洪兩人交保昨日傳至法公堂請究先由西探稟明前情並將烟具呈鑒詰之姚等供認私賣　吃不諱中西官判姚罰洋一百元洪罰洋五十元充公烟具没收 
　　誘拐幼女常州王沙橋柬鎭已故任云大之十五歲女兒任金弟日前被同鄉之王洪茂誘拐來申匿居法租界東新橋街一百四十四號門牌天成旅館内事爲包探方福林苗永興得悉前住將王及該女一併帶入捕房昨解法公堂請究先由西探上稟明前情任金弟供女子在原籍家中出外至劉姑娘家路遇王洪茂以來申爲紗廠生意爲由將女子騙來上海詰之王洪茂供金弟因被伊母毆打自願隨同民人來申餘供支吾天成棧主唐阿春供因司賬出外故未將姓氏註明循環簿中西讞員判王還押聽候女母到案再核棧主不應違章罰洋五元充公以儆 
中華職業敎育社通訊 
[招待參觀]  
　　全國敎育會聯合會商會聯合會各省區代表諸君公鑒敬啓者兹定十月十八日上午十點鐘敬請台從參觀敝社附設中華職業學校事畢開茶話會藉求指教即請在校便餐除專函　　外　　合再登報奉邀祗迎大駕不勝企幸之至 
　　中華職業敎育社黄炎培沈恩孚顧樹森敬啓 
　　校址小西門外新馬路陸家浜南放生局隔壁 
　　路由在公共租界乘由滬寗車站至斜橋之五路電車在法租界乘由十六舖至西門之六路電車在華界乘由小柬門至西門之法商七路電車或華商電車至西門下即見兩旁電桿木上有本校路牌如僱乘黄包車可呌至小西門外新馬路南或放生局隔壁約須銅子六七枚如乘至小東門之電車則可在小西門下車至高昌廟南火車站之電車可在黄家闕路陸家浜橋口下車循本校路牌往行數十步即可抵 
雜評二 
[促蘇省議員之自省（旡用）]  
　　謂蘇省議員受金錢投議長票吾不信也何也議長非可以金錢買得之職議員投票非爲可收代價之權也然開會到今幾何日矣選舉議長並非大難之事而過需時日者遷延復遷延果何爲耶議員開會互相攻訐甲斥乙受金錢運動乙駁甲以並不清白局中雖各具人格局外却祗認一團如欲否認金錢運動之說首當將在塲指人受金錢運動之議員交付懲罰股懲戒此爲正本清源之道也若不於内部整頓徒怪局外之非議爲汚衊神聖之省會此種見解何異村夫野婦欲蓋彌彰有人爲之忠告猶有愛護議會之心脫令熟視無睹置不聞問議員之動作云爲若蚊虻之過乎我前而不加喜戚彼時爲議員者尚有幾何趣味吾敢爲省議員諸君告曰議員神聖非議員能自神聖必人神聖之議員之尊嚴非議員能自尊嚴必人尊嚴之果能一秉大公選出品望素孚之議長空穴之風久而自息若斤斤以冠冕堂皇之語欺飾當世不觀諸僞慈善家之騙捐單乎刋曰如有侵知天誅地滅雷殛火焚誰其信之以其語雖若此錢仍入囊焉願議員諸君其自省 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　一爲女帽前簷正中緞帶結成之大花朶（如圖一）二爲綢帽四周疏散離披之數莖細毛（如圖二）三爲妙齡女子之黑色衣裙推其原因殆以戰後世界各國物力財力不足故日趨於簡單素凈也帽前之所以用緞帶大花不過先有一二人入肆市新帽他種材料不易得試用緞帶盤成花朶爲代一二人試爲之而多數人相率效之大朶盤花女帽遂成一時之新流行品綢　四周紛垂疏散離披之毛羽本覺不一圖巴黎女帽前之花朶 
綢帽四周之毛羽爲巴黎时裝之一種二圖 
甚雅觀不過因金用羽毛必須料多工細不如略施數莖於帽角以事點綴至於妙齡女子之衣裙所採色澤向例嬌艶　嫩者多歐洲戰後染料缺乏暗黑之色價廉耐用顔色變幻愈奇者愈不易得然衣色全黑又近於天主敎堂習靜之女尼法國女子乃得一極妙之方法以最習見之鮮綠鑲配最無意味之純黑衣料或作寛邊或作細紋或用縫機盤出各種花式望之便成爲極俊俏之新裝美婦人巴黎女服圖案眞具有化腐惡爲神奇之妙用矣 
筆記 
[重圓記（四）] [  西雲]  
　　生聞之病漸已半月大瘥急詣女處視之苦無隙可入遂僞爲迷途者開路於女家見女端麗危坐心益慕之而女瞥見吳入恍若相識芳心脈脈不覺傾注特羞澀難言耳然私衷已不啻默許之矣吳返身出歸署即倩冰人執柯母商於女竟口許焉不意造物弄人有爲始願所不及料者蓋先是比嫾某嫗嘗爲子求婚於女父弗許啣之後父死復貸資於母　之今聞將許字於吳思中傷焉遂數短吳於母母意動却吳徑許王且聘有日矣女悉憤恚不食母解勸終不懌曰吳固湖海飄零者然文人終有發時王特牧豎耳且旣許之於前復反悔於後婚以强合我終恥之寧以丫角終身也顧母惑於嫗言不從期至迫女嫁之是時吳之婚約旣呈瓦解媒氏通意於吳並極言女之苦志吳聞之惋惜累日徒自嘆息痛恨爾私念女旣羅敷有夫强之奚益此緣祗付之來生矣然念及女志可嘉不無悽愴愈念愈感愈感愈悲反覺茫茫大地從此知已永絶於是萬念俱灰暇輒經卷爐香自行懴悔凡有以婚事說者皆嚴絶之蓋以不娶報之耳 
劇場瑣聞 
[假鳳虚凰記（上）] [  江南顧九]  
　　世人言情而至於優伶倡伎必無眞情之可言蓋一則裝啼假笑做盡世態炎凉一則送舊迎新慣令世人顚倒由此而欲求其誠摯眞切豈可得乎然十室之邑必有忠信百步之内必有芳草此中人亦未盡可一筆抺煞也 
　　江漢之間爲皮黄發祥也菊部之盛不亞滬濱然此邦嗜好崇奉坤伶故京滬男角跋涉專往冀分杯羹而割一席地者不旋踵而歸失敗近素年來不一而足亦足覘坤伶之聲勢矣漢皐一埠梨園鼎盛班角衆多然究其内幕可分爲二部曰蔣家班曰張家班均坤伶所組也蔣爲先進故角中不乏錚錚張爲後起故班中悉皆童稚湘豫等省每遭一次之兵行京得也哥哥（　） 
荒災亂則兩班中必多收若干子弟其交換之身價則自四五千錢至八九千錢不等偶然拾得即妥爲培植則異日不患其樹枝不錢焉 
雜載 
[誌三十節蘇州之觀前街（三）] [  赤]  
　　時户外人聲大喧有飄瓦墮衆皆指其屋而駡偶一燈着火救火隊員手長　擊之一擊而烟銷火滅久之聞馬嘶聲知提燈會來矣先是各團體集議提燈先後順序衆皆曰有馬者先行人次之而獨蘇州各報皆言歐美前例遇游行事小學生當前導亦未暇考也蘇城初行人力車是日隨提燈會而行之車凡三挽車者一狀日本人一女子一前清之官吏坐車者一乞丐一鄉人一狀印度人客皆問曰此愛國者乎主人對曰是殆難言之謎索解人耳主人遂立於客側指燈以釋其名有疑爲鶩者而主人以爲鵠衆皆以爲犬者而主人以爲虎有以爲小兒之風轉者而主人以爲飛艇衆皆以爲菩薩而主人獨曰此自由神也即出是日報端影片以證其說衆皆釋然因私語曰主人博物者也 
　　計兩時又七分提燈會畢又越一時始抵家觀者塞道不得前也美人巴克蒙方在蘇創立青年會蘇人競輸資建屋依觀前街將落成矣而是日之事乃不期與青年會主旨合也夫鼓起國民愛國心德也各以技巧飾其燈智也提燈行十餘里遠道皆來集觀深夜絶車馬婦女皆徒步返體也提燈者近萬人觀者數相埒羣也是不可以不記 
小說 
[劇賊胠篋記（二十六）] [  一圭]  
（四）一夜 
　　我的主意旣定就點上一支蠟燭躡手躡脚從房裏走出來直向庫房而去這庫房是在櫃檯的後面必得走上幾層狹窄的階級方纔到得那裏我也不管三七念一大着膽手拿蠟燭直向那裏去見庫房的門上祇有外面的一個鎖孔裏面並没有鎖這就很易下手了我當下毫不費事設法開了這庫門又開了庫裏的保險箱祗見箱内藏着一堆堆的鈔票和金洋我不喜歡鈔票就祗拿金洋裝滿了身上所有的衣袋我忙了共有十分鐘正想返身出來忽聽得外邊有個脚步聲音我想這可糟了倘若那人走過這庫房他從燭光裏自然看見了我萬一那人正是歐巴克他曾說過手槍是不離身的他見我撬開庫房門偷取金洋就得把我當做强盜看待鏜的向我放一槍我手無寸鐵怎能抵禦他不是要吃他的大虧麽我又想我躱在庫房裏簡直没有出路不如大胆走出去倘若眞個和那人相打起來我還可有個逃走的機會我的主意打定就走出庫房站在那最上一層的階級上　再仔細一聽原來那脚步聲音正在樓上又聽得歐巴克的聲音道你想喝酒麽有一個微弱的聲音回答道我不要喝我已不能再喝我聽了這話知道另有一人已經喝醉我想祗是歐巴克一人他雖有手槍我也不怕他當時我的膽就壯起來又想這許多金洋已到了我的袋中我還留在這裏做甚麽呢幸而不曾被他們識破我還是早些去罷於是我就輕手輕脚溜出那銀行我又想走出之後靠着我的兩只脚能走多少路而且金洋很重走路也不能快我就又偷到銀行廟把我那匹馬牽將出來我跳上馬背加上一鞭就馬蹄得得從原路跑了回來我道你一直就跑回抹般尼麽 
餘瀋[  楊錫疇]  
　　有一分激剌多一分感觸此事理之常也今之位職居下懷才莫遇者每痛恨階級罪惡資本强權形諸言論見諸詞色然及其志得意滿則嚮之所痛恨者或以之施於他人而不自覺斯人也吾欲以巨梴擊之矣 
 
 

Page 19

 
 
   
 
 

Page 20

 
 
常識 
常評 
[妖魔] [  老圃]  
　　徐神翁謂蔡京曰天上方遣許多麽君下生人間作壞世界蔡曰安得識其人徐笑曰太師亦是此語見錢氏私誌演水滸傳者乃採此意以洪太尉走妖魔發端但其所謂妖魔者皆梁山灤之强盜而蔡太師不與焉近日京津喧傳有仙人降乩言民國南北偉人亦上天所遣魔君作壞世界者其數亦一百單八人今死敗者僅十分之一耳其言甚滑稽余不信箕卜之說然所謂魔君者其說頗近是民國人才不可謂不盛然皆所謂作壞世界者故十年來未成一事人民水深火熱不能安居樂業皆魔君爲之也魔君有文有武文者如宋公明則黨魁也如蔡太師則亡國大夫也如智多星吳用則陰謀家也武者如拘臉張耶妖人李二皆督軍巡閱之選今亦不能枚舉而天罡地煞中大率皆武人也偶與友人談列舉民國人物之可充妖魔者僅得數十人知民國之事尚未有艾也 
道德 
[國民應有自治之精神] [  梅仙]  
　　一責任心凡事當未就之先我人須一再審愼度我之知識能力幹如此之事果能擔任否耶不能須立即謝絶不可嘗試若果能之則當竭其忠誠始終如一間有重大犧牲亦在所不恤事事如此則一身之名譽信凡自不失矣 
　　二恒心　我人作事起初時每興高彩烈認眞辦理及處之旣久則日漸鬆懈意若不願執此業者此即喜新厭故有始無終之通病苟有犯之者深望急早拔除孔子云（人而無恒不可以作巫醫）巫醫猶不可爲况他事乎須知無論所執何業資格愈久則愈老經騐愈久則愈深無非在勤懇耐勞四字耳 
　　三公德心我國人通性對於自已之物則愛之惜之於他人之物則淡焉漠焉甚至公共塲所遇花木則攀折之遇粉牆則塗抺之此等無意識無規則之舉動皆足惹人厭惡者故外人之公園對我人則拒而不納者此也我人有鑒於此則應推愛己之心而愛人推愛己之物之心而愛他人之物時以（己所不欲勿施於人）之八字存之於心如是而人有不敬我愛我者乎 
　　四愛國心奸商米蠹私運糧食貪官汚吏抵押礦産此種無人格之人已不足深責惟我人遇此類發生事件不能不監督而攻訐之此我國民應有之責任不得有所放棄至平時家常用物一概以本國貨爲唯一之目的勿使利權外溢致貽五分鐘熱度之羞須知一人漏巵尚微人人漏巵則鉅一日漏巵有限日日漏巵則無窮矣以我國之財政支絀在今日巳無可諱言外人謂（我民國屆十四年七月三十日即須宣告破産）我人應如何謀補救之方法乎 
　　五進取心世界上萬事萬物無窮盡而人之知識與思想亦無窮盡惟用之則靈不用則閉我人明乎此則應具奮鬭之精神堅决之實力勇往直前不逹其最後之目的不止勿以環境逼迫而頽惰勿以左右掣肘而觀望勿以經濟困難而廢弛拿破崙云（難字惟庸人字典中有之）西諺又云（失敗爲成功之母）語雖近而意甚遠諸君其三復斯言信能有此五者雖不能算世界上之偉人要不失爲二十世紀之良好新國民我人如不欲爲新國民則已如欲爲新國民曷不以之互相勸勉乎（乙種酬） 
法制 
[合法與有效之區别] [  竹賢]  
　　合法者不合法之對待名詞也有效者無效之對待名詞也何謂合法凡合乎法律而行之行爲謂之合法不合於法而行之行爲謂之不合法例如法院之組織按照法院編制法之規定而支配之外省行政衙門遵照規定之官制以設立之人民之行政訴訟訴願與夫請願呈訴及司法訴訟之起訴上訴等果能事事以法律之規定爲從違概得稱之曰合法反是則不能謂爲合法 
　　何謂有效凡事經確認其爲法律行爲之行爲即爲有效行爲有效與合法之意義雖有類似之性質然攷諸至微之理實不可混合而論蓋合法之中亦可暫時無效例如不動産買賣之契約雖依法成立如未經投稅則該契約似尚未能認爲全部有效他若人民之訴訟雖經判决並未確定則其判决無論如何合法亦不能因其合法而遽認爲有效之判决故有效二字須經過合法之程序而後可以有效稱之此有效二字所以不能與合法二字同一解釋也亦即無效二字非從不合法三字上産出之無效二字不能認爲眞正無效同一意義也 
　　依上述各節則合法與有效不合法與無效絶對不同毫無連帶不分之可言世人往往以合法與有效視同一律不於字義措詞間研究是亦誤解之一端也（乙種酬） 
衛生 
[說瘴] [  悔庵]  
　　瘴之爲物乃山川陰熱之氣蒸鬱而成其質有三種水土陰寒冰雪終歲難消有氣如最淡之霧是爲寒瘴人中之寒噤氣結衣襟濕潤飮其水則腹瀉高亢之處日色蒸炙有氣如淡雲薄霧味雜塵土而略帶茶香是爲熱瘴觸之氣喘而渴面項發赤而微麻木其在深林窮谷蛇蝎所窟涎卵所造雨淋日曝每當陰雨烈日望之如雲彩隠現聞之而異香馥郁者是爲毒瘴驟遇之眼眶作褐色鼻中奇癢額際微出冷汗此瘴最惡三瘴又各分水旱二種水瘴生於水輕而易治旱瘴生於陸重而難治避瘴之法行道早飮酒吸菸草多食葱蒜薑韮其地之蔬菰野味等宜少染指吾國滇黔百越及西北蒙藏一帶夙稱瘴鄉北方烟瘴常較炎方爲輕固係氣候寒冷使然然亦有别種原因蓋鹽爲人生慣食之品邊地水味鹽苦不適口亦不傷脾山中盛産百草水經藥氣薰融冷飮亦不致傷腹其最足爲瘴癘之敵者則牛馬糞是也邊民放牧牲畜以山谷計牛羊不食腥穢其矢濃臭而質凈游牧所至瘴毒亦經其淘盡土人拾以代薪焚之不特可解瘴毒且所炊熟食兼足健人脾胃是以客商入其疆從無水土不服之患也 
　　前之說則爲深山曠野之瘴盡人云然抑知人烟稠密之區所有街市巷道池井溝渠及屋漏庭隅食廚湢厠無一處不舊人最忌的三件事　　作英賓題 
能生瘴蓋熱鬧處所屋宇接近空氣究少流通日光常被遮斷牆壁地板一經潮濕永難乾透夏秋就有署蒸氣春冬就有寒濕氣加以陰溝汚水停滯不流垃圾渣滓及一切廢棄物堆積日久腐敗醱酵穢臭難聞此等惡劣之氣俱屬瘴氣之一種不惟有碍人生健康而且發生徽菌爲温疫傳染之媒介危險最甚貽禍無窮方今生物蕃庶墾地日闢山林之瘴已漸輕漸少而城市之間烟煤穢濁之氣時時妨碍呼吸苟不講公衆衛生瘴且日積而日多矣（乙種酬） 
經濟 
[舊式的結婚式應該改良] [  畢聿新]  
　　本報十月六日常識欄中有樓明遠君發表改良妝奩之商榷一篇我看了很表同情不過妝奩旣應該改良那末這種舊式的結婚式竟不應改良的嗎所以我有這篇議論 
　　結婚是重精神而不重形式這句話我想總有多數人以爲對的不過處在中國現代的社會裏不得不有一種結婚式那末求其簡單些經濟些當然是不錯的但我看現在一般人的結婚却又不然將到結婚的日子就要大鋪場面什麽樂工啊門砲啊......掛燈結彩鑼鼓喧天賀客盈門杯盤狼藉足足要胡鬧三五日在做主人們的也不是自已甘心這樣胡鬧以爲自古如此大家如此所以只好如此罷了在一般視金錢如糞土的富家果然不要去說他貧家尤而效之那就糟了總要因此負了好多債咳這一塲把戲究屬甚麽一回事啊千古無不變之理不是的地方自然要隨時打破隨時改建處在生活程度很高的社會裏金錢還可以隨地揮霍嗎有經濟的餘地自然越經濟越好一味兒盲從有甚麽意思呢所以我說結婚的時候只要想法一所寛大的屋子做個禮堂給來賓布置些坐位這禮堂設在自己家裏也好公共地方也好樂工門砲......等完全可以打破至於親戚和朋友等的賀分和禮物可以一概謝絶到時請來賓吃餐便飯就是了倘然能改做茶點自然格外簡單格外經濟照這樣做去旣省錢又劣力豈不是一舉兩得的嗎可是這種辦法在内地實行起來未免貽人口實不是說他没錢便是說他慢客其實說我没錢到没要緊說我慢客眞覺得抱歉而且在於頑固的坤宅照這樣辦恐防也說不過去總而言之無非是少見多怪罷了所以我希望各地組織婚嫁改良會入會會員都遵着會章做去潛移默化久而久之便習慣成自然了這不是改良婚事的根本嗎（乙種酬） 
科學 
[地球上大氣厚薄之推算法] [  振邦]  
　　今之學校中莫不有物理一科稍諳物理學者又莫不知地球上四周之空氣（正名曰大氣）其最厚處約爲三百餘里驟聆其說固不失爲君子多識之一助然試叩其何道之從而能測知大氣之厚薄乎則又莫不結舌而不知所對此皆不思而已思則得之殊易易也兹粗述其原委如下氣之爲物其有體重與固體液體同故層累而上下層之重爲最漸上則其重亦漸减壓力使然也普通物理學中嘗言海面上之氣壓每方糎爲七百六十耗長之水銀柱即此可以測大氣之厚薄而無難矣吾人試思七百六十耗長之水銀柱能與氣壓相當者必爲其體重之相等也今以水銀之比重爲十三·五九五六計之則截面適爲一方糎而長爲七百六十粁之水銀柱其重約爲一ＯＯ三三克又按厄拿爾（Ｒｅｇｎａｕｌｔ）嘗求得空氣之比重在尋常温度時爲Ｏ·ＯＯ一一四六由是可知空氣柱之體重苟欲與一Ｏ三三克之水銀柱相等則其長必當爲九十粁（據約數言） 
１０３３ 
丨丨丨丨丨丨丨丨丨丨丨丨二≈９000000CM二≈90KM 
０。００１１１４６ 
以一粁等於一里八計之則九十粁約等於一百六十餘里即大氣應有之厚度也但此僅係指最下層乾空氣之性質而言若夫以實際論之大氣之上層其所含諸氣體比重率有甚小於上所引用者且其瀰漫力亦因壓力之减少而較大故概括言之大氣之厚其高出海面約爲推得數之二倍即三百二十餘里是也（乙種酬） 
[冩便條法]  
　　通俗應用一看便懂一學就會 
　　學冩信須從便條學起冩便條法這部書是專敎人冩便條法子的看了冩便條法這部書立剩便能冩便條學習幾天連平常的信函也會冩了這部書但是認識幾個字的人都看得懂都學得會都會得模倣每部二本碼洋二角 
　　上海棋盤待文明書局發行各省中華書局代售 
欲與一之欲正家舉之仁O得捷種未O使訣專術請負心 
 
