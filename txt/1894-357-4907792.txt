# 1894 - 357 - 4907792

 

Page 1

 
 
[新印日本海陸兵出售 <[  點石]  
日本維新以來一切軍效西法如海軍法乎英陸軍則尙法與德講求乎有日上之毛而其中已久案義劉子貞太守隨使節京於彼國軍情尤爲熟悉著有日本海陸兵六卷提者列届可以外留心時事者本齋用潔白連史無石印每部三本價洋八角卽日出售此佈 
[重印四史告成] [  圖書集成局啓]  
四史者何史記前漢書後漢書三國志是也本局前曾排印出售價亷　美購者盈門未及一年　　已　茲重復　工排就字跡疏　　色　　較對裝潢略不苟且每部分爲六十册儘收實價洋錢四元有欲　購若干者請臨申報館帳房面議 
[新印徐氏十三種告成] [  圖書集成局啓]  
吳江徐靈胎先生精於醫與葉天士齊名著有醫書八種曰難經經釋曰醫學源流諭曰神農百草經百種錄曰醫貫砭曰傷塞　類方曰　　　範曰洄溪醫案曰愼疾芻言此外又有外科正宗專　痕　奥妙雜箸四種一爲道德經註一爲陰符經註一爲樂府傳聲一爲　溪遺情計十三種本局用新鉛字印成紙墨釘工較尋常格外精美另加錦套碼洋一元六角售處在上海申報館帳房三馬路申昌　室及各埠申昌　經售申報　 
[約束兵勇議]  
兵用以禦患者也約之以什長率之以哨弁統之以營官號令森嚴整齊嚴肅坐作進退井然秩然夫而後始可以効力疆塲殺敵致果驍勇精悍一往無前從未有如昔之　上棘門事同兒戲而能同仇敵愾爲王前驅者顧兵武夫也惟知斬馘獻俘誓死奮繫烏識所謂坐作進退嚴肅整齊必也什長畏法而不敢偷安哨弁奉公而知所禁約營官潔已而無所侵漁而後兵士乃得懷德畏威咸遵主帥之號令若目今所謂兵勇則有大不其然者前者傳聞革員衛汝貴之在高麗也尅扣軍糧盡入已　兵士枵腹轉戰怨謗沸騰以致擄掠貲財姦淫婦女種種不法甚於宼盜之行爲及與葉志超等各軍敗至遼東而不法情形尤甚於在高麗之際爾時爲主帥者猶以爲距京甚遠非皇上耳目所能周乃巧語花言粉飾入奏致皇上有賞銀二萬兩分給葉志超所部兵士之温淪洎乎中外臣工白麻競上一切罪狀得逹聖聰於是乎屢次嚴諭諄諄并將衛葉等人拿交刑部治罪竊以爲我皇上聖聰天亶有罪必懲凡在總統師干者自當懷若冰霜不復敢縱令兵士騷擾閭閻漫無紀律矣乃近有客來函述及某處海岸爲前明倭宼出没之處其地爲某員所轄産蘆葦山芋食鹽之類鄉民耕田煮海可不憂果腹無資今歲夏秋之交忽傳倭奴欲於此登岸滋擾地方大吏急派緑營兵數百名來此駐紥旣而倭事日益岌岌大吏知緑營兵無能爲力復移駐勇丁數千名海濵斥鹵之區竟一望而旌旗蔽日軍容之盛如火如荼乃近數日忽聞某員移眷回籍矣無何而典鋪質至五千文爲止後更質至一千文爲止矣居民則紛紛徙去咸視此邑爲畏途矣問以曾見倭船蹤影乎曰未也問以曾知倭奴欲來攻犯乎曰不知也然則曷爲而竟驚懼若此曰非畏倭奴實畏兵勇也則正言曉之曰大吏之派兵勇來此實保稦爾桑梓之鄉有宼警則拒之見火警則救之苟倭奴而驟以兵船侵犯則更以砲火轟之爾等世居桑梓之鄉必賴兵勇以爲之保稦宜若感戴兵勇喜悅兵勇矣乃不懼倭奴而惟兵勇之是懼亦有說以釋之否乎　有說兵勇之初至也統帶者大張曉諭謂本帥嚴於賞罰所統卒伍一律秋毫無犯贸易公平居民咸信以爲眞安之若素未幾而見有身穿號褂者與人口角紛爭猶謂言語不通所致耳未幾而見有手執戈矛者强取市中之物而去猶曰暫時賖取一俟領得月餉卽可歸還耳久之而薪柴則强砍菜蔬則强挑雞魚則强捉居民乃惴惴焉心有恐懼然猶安土重遷也至某日主帥赴他處接差而兵勇約束無人以致散入鄉　竟有調戲良家婦女之事於是人皆驚駭相約移家他適不復敢戀戀於故鄉矣或曰兵勇本愚鹵之夫是以未免不知自愛但得一鼓作氣誓掃敵氛一見倭奴立卽迎頭痛擊斯卽地方小有擾累亦尙可以原情乃聞某日海上奔騰潮聲大作而緑營兵之駐防是處者疑爲宼至相與舍械狂奔直至鄉人告以情由始稍稍遄返嗚呼噫嘻其擾民也如此其畏敵也又如彼而尙得謂之兵哉尙能以此種兵剿洗宼盜哉且不但此已也此種兵卽不能剿洗宼盜而苟能邏察奸細猶不致十分見惡於鄉人乃聞奸商之以米榖接濟倭奴者不敢公然載出吴淞皆夤夜馱至此處海灘以小漁舟裝運至倭船交納兵勇旣在海灘駐守何以漫無覺察任若輩盈千累萬售與敵人我不知什髭之在睡夢中耶哨弁之在醉鄉深處耶抑營官之昏昏鄧鄧日在漆室中耶嗚呼噫噫大吏其亦知之否耶且一處之兵勇如是能保他處之兵勇不如是耶我乃益服西國之兵不敢自外於法度而由什長哨弁營官以迄主帥無一不覺猛相濟守法奉公也於是乎作約束兵勇議 
[本館接奉電音]  
　　昨由京友電傳上諭四道敬謹譯登○十一月三十日奉上諭慶親王奕劻著加恩在西苑門内乘坐二人肩輿欽此同日奉上諭恭親王翁同龢李鴻藻徐用儀剛毅均著充方略館總裁欽此同日奉上諭福裕奏病難速痊懇請開缺回旗調理一摺奉天地方緊要府尹責任綦重福裕者賞假一個月卽赴新任毋庸　缺欽此同日奉上諭前據御史恩溥奏叅都察院左副都御史奕年把持專擅各欵當派徐桐榮祿確查兹據查明覆奏奕年被叅把持專擅故亂黑白及與司坊官耳語等情均無實據惟於酌選筆帖式差缺未經公商輙派資格在後之人致屬員據呈申訴雖無瞻徇情事究屬辦理失當又於伊妾病故出具報單稱謂失體亦有不合奕年著交部議處餘依議該衙門知道欽此 
[倭奴苦况]  
　　昨得奉天眞確信息云東省天降大雪平地積至八尺許以致倭酋山縣有朋及大山巖所統之軍阻隔兩處不能相顧倭兵之凍斃者已不下萬人其餘亦皆身衣紙衣幾與號寒蟲無異怨聲載道入耳悽然嘻倭主其覆亡無日矣乘勢長駈速行殄滅時哉弗可失不得不深望於我國之統率師干者已 
[制軍閱臺]  
　　兩江總督張香濤制軍在各處閱臺事畢定於上月二十七日赴鎭江閱視象山砲臺是以鎭郡文武各官於是日清晨排導出西門齊詣六吉園碼頭伺迓節麾城守營新兵前營曁八旗營兵均出十成隊伍分列東碼頭廿露港兩岸惟見旌旗五色　日鮮明丹徒縣王伯芳大令預飭辦差人等在象山碼頭搭蓋席廠數大間不啻渠渠厦屋晝欄朱檻十色五光並設行轅於北固山以備旌麾暫駐直至三點鍾時遥見輪烟一縷繚繞天際知棨戟已臨江干所站各隊一齊鳴槍恭迓聲若珠連勢同山立停泊蒜山之各兵艦亦升砲鳴虔巨響奔騰象山都天廟各砲臺亦連放巨砲數　隆隆之聲江水爲之震動常鎭道吕觀察及王大令等俱坐滿江紅官舫帶以小火輪遠迎於十數里外 
 
 
] 

Page 2

 
 
迨兵艦駛抵象山在江中下椗則己鐘鳴四點各營統領及地方印委各官次第登船呈遞手版禀見香帥一一傳進略叙寒暄旋卽興辭香帥因日己西沈不及閱臺遂傳令二十八日辰刻登岸巡閱於是印委各官分道揚鑣各回本署是日清晨香帥盥沐畢穿缺襟袍對襟馬褂佩忠孝帶對子荷包手巾乘輿登岸官廳前砲聲迭起鼓樂鏘鳴督標新兵營勇丁吹角拔隊簇擁而行前導有藍頂官頂馬二貞新湘營親兵二十餘名執戈荷戟整整齊齊再次則爲兩江總督部堂護衛親兵十六名繼以大旗洋槍小隊後卽戈什哈十數員跨刀在輿前護衛又有晶頂官四員在左右扶轎呵殿而來經過之處觀者如雲然皆屏息歛氣無敢或譁惟聞馬蹄得得而已斯時統領新湘等營陳軍門預飭勇丁在象山接官廳張燈結綵鋪陳華麗官　之内鎭城道府廳縣各官曁隨從香帥之各司道並各營統領帮帶等員翎頂輝煌蹌蹌濟濟新湘各營弁兵亦先時齊集排隊鵠候比憲駕戾止鎗聲如雷震耳加以笳鼓喧闐耳根響徹各管帶率領員弁兵卒在道旁唱名跪迓憲與緩緩至接官廳前衆官分東西序立香帥顧而頷首緩步入後廳文武各員隨入獻茶序坐略談片刻香帥徒步察看砲臺統領道府各官在後隨行香帥勘視一周深爲欣悅並諭令陳軍門在象山之南添設巨砲三尊焦山江中安放水雷以壯聲威復閱視營壘見各營弁勇防守嚴密固若金湯香帥卽以温語奬之閱畢時已鐘鳴十二點矣鎭郡各官及各營管帶創議在焦山盛設筵席恭請香帥讌飲一點鐘時香帥鳴騶遥蒞文武各官迎入大廳烹佳茗爲獻以次入席陪坐者保頣菴統制吕鏡宇觀察謝福田鎭軍陳宇山軍門趙管帶鎭國吳養吾管帶等樽前山色筆底江聲促膝談心歡樂無極洎乎鐘鳴四點始撤席分散香帥卽回船文武各官仍在焦山恭送有頃展動雙輪溯江而上逕赴金陵時正落日蒼茫暮烟杳靄萬枝旗纛飄揚於雲水光中大是奇觀瀕行時水陸各營勇丁均在江于列隊旗幟如雲槍　震地遠而望之雖李太尉出鎭朔方軍容壁壘亦不能及其萬一也王事靡盬不遑啓處可爲香帥詠矣 
[太史丁艱]  
　　鎭江訪事人函云鎭江府學汪廣文亮鈞之夫人年届七旬近爲二　所侵遍請名醫診視無如藥　無靈延至十一月二十五日亥時　世當由諸公子躬視含殮在城文武各官均往弔唁其長公子芝房太史前充出使日本大臣目下小駐京都廣文業已發電至京令公子回籍讀禮想星使接電之餘擗踊呼號當有不勝哀痛者矣○ 
[氣吞倭虜]  
　　督辦欽廉防務雲南提督馮萃亭宫保自聞倭奴犯順卽致書於兩廣督憲李制軍擬親統舊部効力行間制軍以欽廉地方正資坐鎭未允其請嗣迭接各路軍報知倭勢披猖我軍失利朝鮮全境爲倭所得近又圖佔奉天宫保憂憤塡胸不安寢饋平日練有敢死士數千人兹擬委其長公子廣西候補道馮觀察相榮帶往北洋殄滅醜類如府庫匱乏餉項難籌所有口糧皆當自行籌給聞已具摺上陳請旨定奪若邀俞允卽可拔隊起程宫保忠愛爲懷威名素著宜其視國如家見義必赴也 
[情殷推毂]  
　　廣東水師提督鄭心泉軍門久歴戎行聲威卓著部下安勇勇敢善戰歴任督撫皆倚作長城交相引重兹聞前撫憲剛子良中丞升任軍機大臣後卽封章上陳請旨飭令軍門統帶所部安勇馳往扶桑征剿倭宼近有廷寄到省詢問軍門是否可行軍門忠勇性成聞命之下亟欲慷慨誓師滅此朝食無奈師船未備飛渡爲難不能如願聞已據實奏覆矣 
[續獲漢奸]  
　　粤友信云日前大鵬協營官拿獲漢奸黄亞池一名押解至省大憲派員審訊黄供出夥黨二十餘名皆作倭奴奸細大憲札飭各營將領一體訪拿不許一名漏網各營官奉諭之下按圖而索上月杪又獲林姓黄姓等共十七名解送至省大憲　令分押南番兩縣獄中聽候訊辦想一經訊實必當明正典刑也 
[廉訪回轅]  
　　署蘇臬憲韓古農廉訪接兩江督憲張制軍電諭令往鎭江會閱砲臺已列前報兹接蘇垣訪事人函言廉訪在鎭江途次謁見制軍後本欲隨往吳淞等處巡閱海口祗以蘇城係省會重地廉訪爲全省營務處領袖且當海防喫緊之際軍書旁午不可久離職守遂返櫂回蘇於上月廿八日傍晚舟抵胥門大馬頭文武各官紛紛迎迓廉訪卽登岸排導回轅 
[奇災洊告]  
　　昨有客自江西來述及萍鄉縣山密田稀連歲疉遭蟲災旱災以致小民全無生計今歲早稻又因旱歉收晚稻更螟螣爲害顆粒全無卽至好之田亦祗收十之二三尤奇者各戶收儲倉榖已屬井李螬餘近皆蟲由内生蝕成空殻其蟲形似蜈蚣頭赭身白長寸許從榖中剥出見風卽長現在城鄉内外闔邑建醮誦經求天默佑未知尙可挽回否又聞湖南醴陵湘潭瀏陽等縣倉榖中亦生此蟲若是則又絶萍鄉乞糴之路矣查萍鄉蟲災近三十年連延未斷哀彼芸芸終歲勤動會不得一飽今更遭此奇厄誠未知今冬與來歲何計求生天毋乃欲徧厄此下民乎 
[粤東火警]  
　　上月廿一晚五更時粤東黄沙尾如意坊某船廠忽兆火災廠中所有竹篷木料皆係引火之物一經燃著勢不可遏光燄燭天儼　白晝　近水龍踴躍赴救約歴兩點鐘火勢漸熄計焚去房屋十數間有一老婦體態龍鍾走避不及竟葬於火坑中　額焦頭不忍目注　慘哉 
[好行其德]  
　　前報載九江新壩街頭忽遭回禄之災事後道鎭府縣及厘局保甲局委員捐廉振撫兹得九江訪事人續　悉是役也被災之戶計共三十二家其中貧戶爲多值此雪地冰天無衣無食餐風宿露狼狽難堪本城方永成錢號紀人和油號黎啓源張益芳兩綢縀號主人惻然憫之共捐白米四十石交委員崔君查點災民按口給發裕隆烟號又每口給錢一百文共發出十六千三百文若諸君者可謂好行其德者也 
[悲喜交集]  
　　原任出使英法義比大臣前廣東巡撫貴池劉芝田中丞瑞芬歸道山後公子輩僑寓金陵讀書行善今科四公子士瑛五公子士珩同舉孝廉十一月十八日五公子娶丁家巷傅進士之女公子爲室郎君下筆驚鸚鵡侍女吹簫引鳳皇一對璧人頗極幃房之樂是日一點鐘時喜轎甫啓行而中丞之長孫媳忽因病仙遊遂由二公子丙卿孝廉主持喪務於次日入殮三朝成服幸第宅分東西兩院不然賀客吊客羣聚一堂未免成爲話柄矣 
[枉死同悲]  
　　福建西關外半里許林姓嫗年符大衍平日以借債取息爲事有養媳年甫十四常加凌虐日夜限作女紅若干件如不遂其意卽作鞭鸞笞鳳之舉且絶其飲食媳由是骨瘦如柴眞有偷生不可求死不能之概日前又逢彼之怒大肆咆哮横加拷打猶以爲未足竟以绳繫其項登時畢命嫗恐外家不免有後言乘夜將所有家私搬徙一空始向親人通知迨媳父入門室中已空無所有但見短榻一隻破席一張女尸横臥其上而已吁慘哉嗣經媳父查知其物件寄在附近處欲糾衆摔毁并欲鳴官伸寃嫗始有懼心挽人調停出九十金以寢其事○南　梅塢石牌兠地方人某甲因無子嗣欲立甥爲後因循未果另撫他姓子爲螟蛉已有年矣近日甥貧乏異常欲將甲所有屋業售與他人以濟鮒涸甲堅不允從甥百般纏擾甲無如之何遂於日前仰藥以死甥之母與甲同懷兄妹也一聞此事異常憂憤遂亦自戕甥因迫舅於死深慮罪有攸歸無以自全後因母斃反欲陷甲所撫之螟蛉子誣以罪名奈兩家俱一貧如洗無力經官經里人爲之排解閱數日始行殯殮噫挾忿輕身大抵如是可慨也 
[息借章程]  
　　江西訪事人人云德曉峯中丞設立籌餉局遵照部章息借商欵其章程厥有數條備列於左一省内籌餉局由南昌府督同 
 
 

Page 3

 
 
南新二縣曁委員候補知縣王書臣縣丞裘紹箕總理其事於本年十月朔日開局往來文牘蓋用提調南昌府印信省局卽設官巷原辦順直賑捐局内一派定十四府州某郡共發雙聨印票若干張由省局移送各郡分發各廳州縣依限勸借所收商銀連截存票根同商戶名册一併解府各府轉解省局兌收隨收隨解不必等前壓後其銀一律用省店匯票免致平色叅差折耗一各屬勸借商欵以奉文之日起限三個月内勸齊商人赴局赴縣納銀立時給票其起息日期以每月逢八庫期爲斷如初八以前交銀者票内卽塡初八起息初八以後交者歸十八起息十八以後交銀者歸二十八起息於給票時由局由縣扣清數目塡明票内庶按期還銀不致瑣碎一省垣各匯票號應仿照京城辦法首先倡認勸借鉅欵就近繳局外各屬典當責成地方官查明分别等第其成本五萬兩以上者爲上等借銀二千兩三萬以上者爲中等借銀一千五百兩三萬兩以下者爲次等借銀一千兩其典當較次者亦須借銀五百兩不得再少各處錢鋪及一切行機大鋪戶亦應分别等第成本如典當例出借其餘小鋪均免勸借此外如有官紳士庶富厚之家情願借與官者不拘票數多多益善該各典鋪等食毛踐土際此餉需孔亟通貸義不容辭何况給以利息倘敢藉口推諉抗不允借典當及行機卽行追帖繳銷錢鋪不准其出立錢票銀票空中罔利若有急公嚮義能於典鋪派定借數之外集欵至萬兩者准將籌集之人請奬虚銜封典以示鼓勵一各廳州縣除分派勸解銀數之外有能勸借銀至一萬兩以上者應准請給内奬給予升銜封典如不願得陞銜封典者詳司註册實任調署優缺一年署事人員交卸後另給儘先酌委一次二萬兩以上者實任調署優卸二年署事人員另給儘先酌委二次勸集一萬兩以内五千兩以上者記大功三次三千兩以上者記大功二次三千兩以下者每千兩記功一次記有二次准併作大功一次此皆指派定各典鋪勸借之欵各廳州縣旣不能依限勸齊限外又不墊解到局以致貽悮要餉者實卸詳請撤任署任人員停委一年所有請給内外奬一切事宜統由省局提調通詳核辦一各屬商欵銀兩統歸省局兌收收銀數目按旬摺報其銀隨收隨交蔚長厚天順祥兩匯票號彚數存儲另立清摺計數聽候報撥將來匯解何處仍由藩臺詳給文批發交該二號匯解應需匯費照章核給報銷一省局應接紛繁委員分投勸辦恐難兼顧文案查提調署内本有度支幕友一切往來公牘可以兼司較爲練熟省便幕友不支束修委員不領薪水情願報効以節糜費至登記數目繕寫公文應募司事二名清書二名每名每月薪工銀若干省局房屋每月貲銀若干准與製造票本紙張刷印等項核實開支一切局用及票號匯費均於提調補捐欵項下報銷一此次息借商欵事屬創辦各衙門蠲除一切煩苛嚴杜弊竇並無絲毫用費倘有胥吏人等瞻敢假手需索者立予嚴辦不貸 
[道轅設電]  
　　江海關道劉觀察以時事孔亟傳消遞息要貴靈通擬將電線通至道轅惟須繞過法界是以照會法總領事並札飭法讞員葛同轉遵照辦理 
[持梃行凶]  
　　本埠數日來天氣和煦　潤如蒸南市各街道向本崎嶇突兀近日泥濘載道行者不免有失足之慮前日上燈時有顧阿樓者肩被絮一條行經南市小木橋地方正欲上橋後面突有某茶肆挑水夫桂大發如飛而至顧避讓不及致被撞倒在地挣札而起奮步追及欲令桂將被絮烘燥桂以顧自不經心以致跌仆不但不依竟將顧掌頰一下顧不肯相讓與之爭扭桂竟將扁擔向顧猛擊一下血流不止昏暈倒地其時觀者甚衆桂見勢不佳只得棄擔而逸傷在太陽穴勢甚危險後經人擡送回家再尋桂大發與之理論 
[遞犯登舟]  
　　偷兒王喜加經英廨讞員判定遞籍發回美捕房候解前晚十二下鐘捕頭飭包探竇如海將王帶至順泰碼頭附元和輪船解往鎭江原籍 
[扒竊被擒]  
　　甲乙二人前晚涵至順泰碼頭停泊之德興輪船艙内欲施拿雲手叚奈無隙可乘瞻顧徬徨尚未下手搭客見其不倫不類遂卽拿獲喚交包探張阿五帶入捕房捕頭細加研詰一供姓瞿名阿四一供姓劉名全寳實未犯竊惟同夥鄧海和確係竊賊現寓英租界棋盤街某客棧内可往擒之捕頭立命張探至機内將鄧擒獲並搜獲金表一枚送入捕房捕頭訊問之下供係在元和輪船竊得尙有金表一枚質於大東門内連現存共二枚捕頭謂失主已附輪赴鎭江且押候解送英公堂請宋通剌辦理 
[錦衾爛兮]  
　　美租界漢璧禮路永祥里九百八十五號門牌某姓家昨午十二下鐘時用瓦鉢盛炭爲烘被之用適某夫婦因事他出祗留數小孩在家嗣因鉢中火力太猛致將棉被燒穿烟霧逹於戶外幸時在白晝經左右鄰竭力救息然衾兒枕兒已成灰燼冷落終宵恐不克推寒送煖矣 
[照例杖責]  
　　前報紀光緒十八年六月某日寍波人王阿多與同鄉人解阿表之妻解鄔氏通姦經洪保林唆使酒作工人韓桂紅將王謀斃上海縣黄大令詳奉上憲擬准韓杖責發落日前行文到縣大令升坐二堂發出監牌從獄中提出杖責四十下解鄔氏鞭籐條一百下卽行開繹 
[罪囚遇赦]  
　　皇太后六旬萬壽恩赦天下上海縣所收兇犯張再鄉係毆斃粤人黎阿坤陳小株仔係毆斃鄉人周後發伍有幅係踢傷吕金順身死劉福順係戳斃姘婦王金氏均奉恩詔赦免黄大令飭提到案諭曰爾等皆本應斬决今恭逢皇太后萬壽國恩浩蕩均已赦免照例應追理葬銀二十兩給屍屬收領四犯同供稱小的等無力繳銀叩求恩典大令諭以此後須小心勤愼安分營生不得膽大妄爲身罹法網各犯遵諭叩謝大令飭差帶 
[具領卹銀]  
　　屍叔郭劍奎屍表弟陳惠同投上海縣請領卹銀黄大令問何時回籍答稱俟棺柩部署停妥當卽扶回故里大令曰今本縣賞給洋銀三十圓道憲大人賞給五十圓忠字營統領張大人賞給二十圓爲安葬之費郭陳遵具領狀叩謝而去 
[具領屍棺]  
　　前者英包探夥役楊錦全被人謀斃上海縣黄大令騐明棺殮發壇招領前日屍妻楊顧氏屍姑夫陳蘭如投案領棺大令升堂訊問供稱小婦人及小的皆浦東三十六圖人楊素來强壯八月初九日曾回家一次初十日出門後聞被人害死已由大老爺騐明小婦人及小的特來案領棺埋葬并求飭緝兇手大令著具領狀俟緝拿兇手照例究辦 
[守戎受責]  
　　上海縣前准英公廨移送王旭成一案旋由王婿陳祖恩攔輿訴稱王誘女兒英至桃源里賣娼妻子由蘇州尋踨來滬被王扭至宋老爺案下管押求大老爺移提訊斷黄大令著移提陳王氏及秀英到案訊斷給陳領回原籍不得逗留後經王之次女吳王氏卽王月卿查悉陳王氏及秀英仍在德鄰里賣娼遂指交巡捕扭送公堂宋通剌一併移送至縣大令飭交官媒看管旣而吳寳泰具詞聲訴大令批候提訊陳亦投縣請斷前晚翁明府訊究之下陳訴稱原籍金陵現住蘇州候補守備問可有部照踈當堂呈閱并稱今年四月王說及次女月卿現已受某富商之聘卽須遣嫁欲偕秀英到申遊玩幾天職員信以爲眞於四月二十二日由蘇州動身以後函追不返妻子來尋又被扭入捕房轉解公廨職員赴案控訴後業經黄大老爺移提到案給職員領回職員訟累多日短欠錢文著妻子暫住上海俟職員回去措資兹聞悉又被月　扭案是以來此禀陳陳王氏訴亦相同秀英供稱外祖於四月二十二日帶小婦人來上海二十六日至月卿家五月初二日被吳姦污初三日月卿强將小婦人薙面勒令賣娼迨母親尋來又被扭入捕房解至案下吳與月卿併識在娼院當又桿王供稱小的係安徽廬州府人向在蘇州設　攤長女嫁陳次女嫁吳秀英由小的領來遊玩實無賣娼情事月卿供稱小婦人嫁吳爲室素不賣娼秀英所供都是假話明府問吳何在 
 
 

Page 4

 
 
解保戳人姚桂請訊姚供稱吳回蘇州葬母小的與伊相識伊欲投案呈詞央小的作保求大老爺寛限數日約初十左右可以來申明府判令　王笞責五百板押候備文遞解回籍月卿掌頰一百下仍發官媒看管候吳到案再行訊辦陳王氏及秀英給陳領回諭令如再逗留此間定行重辦陳稱職員公館在此須暫留幾日明府謂爾旣是守備何致無恥至如此之極喝令將晶頂大帽除下責手心一百下 
[其廨晚堂案]  
　　馬立卿呈控朱琢卿圖賴借洋等情前晚由宋通剌提訊馬供洞庭山人和在中國烟館爲夥光緒十六年間朱欲開設土棧立據借洋一百五十元迨後閉歇向索不還爲此控追朱供紹興人向爲錢業前有羅福田在寳善街開設福泰順土機後有别就將棧中生財借與我接做與馬股開虧折洋三百元與伊對派書立借票洋一百五十元並非借欵後馬將生財售洋二百元及還過現洋三十元其實祗欠伊洋二十元通剌問馬曾否售去生財馬答稱生財由原主羅姓售去並無合股情事通剌謂朱曰借據屬實毋庸抵賴著具限年底先繳洋三十元餘俟明年二四兩月歸楚○前有江北人李慶寳控高瑞成等串吞　子洋元等情前晚宋通剌提案覆訊李供窮苦無依將親生子託高瑞成售與廣東人得洋三十五元祗交我洋廿二元尙有十三元被高呑没求請追究高供非我一人經手另有鳳姑娘爲中我連舊欠祗收洋五元餘被鳳姑娘等分用通剌判將高暫押候補提鳳姑娘到案再核 
[英界公堂瑣案]  
　　包探陳阿九禀稱葛根甫乘坐皮桂成東洋車遺忘紅縐紗一疋投報捕房後由小的將皮緝獲　之根究知縐紗寄在西門外某局勇處及小的往吊贓物則已被該勇當去後禀知局員將勇笞責五百板現將皮送案請究通剌以局勇旣已懲辦毋庸置　皮桂成不應吞没坐客遺忘之物著交捕房管押二十一天縐緲交葛領去○蘇州道士姚仁治假寓方來棧乘人不備竊取房中布夾被一條經包探孔阿才拘獲人贓送究方來棧遣人投案請領失贓姚仁治供爲羽士現因生意清寥不能藉法力以點金不得已暫假棧中之被質錢使用免將法體餓壤通剌得供以姚仁治行竊有贓著管押一禮拜期滿後遞回原籍贓　失主○徐桂堂前因犯事遞解回籍今又來滬爲非作歹經包探黄四福拘送來案通剌令押候仍遞嘉定○洋人士勒失去銀表一枚報捕後由包探張阿五查得係浦東人王阿寳行竊解案請究士勒投案申訴請領失贓王阿寳供認行竊通剌判交捕房管押一個月○卓洪生與陳善仁在途口角互相毆扭陳力不能支被傷眼角經四百三十四號華捕拘入捕房昨晨解案陳供被欠錢文向之索取非但不還反又毆傷眼角卓供因陳逞蠻是以還手通剌以陳僅受微傷判令將卓管押五天以示薄懲○陳榮生窮極無聊竊取何從芳綢鞋一雙經一百九十三號華捕拘獲人贓送究通剌以陳榮生實係窮苦著交捕房送回寍波贓交失主具領 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[籌捐裕餉]  
　　金陵訪事人云倭氛不靖防務正興用度浩繁急須籌畫戶部因奏准各貨加抽厘稅典鋪則每家捐銀二百兩江總督劉峴莊制軍江蘇巡撫奎樂峯中丞復祥細覆奏請另籌捐欵特恩奬叙藉以鼓勵捐生九月初二日准兵部火票遞到軍機大臣字寄戶部三庫各直省　軍督撫八月二十三日奉　上諭奏餉需緊要續議數條請旨遵行一摺嗣後慶縀兩庫折價著照成案再减一成均按四成實銀開放以昭樽節至典當各商捐輸茶葉糖斤加厘土藥行店捐輸各案均著照所請行該將軍督撫等務當共體時艱認眞舉辦嚴飭所屬妥愼經理如有胥吏藉端勒索及不肖之員從中舞弊卽行從嚴叅辦毋稍寛縱原摺均著抄給閱看將此　各令知之欽此遵旨寄信前來等因承准此除分别咨行外合行恭錄抄單札司卽便欽遵分移金陵厘捐徐州土藥皖南茶厘各局並通飭各屬一體遵　辦理仍將辦理情形報由該司具報查考等因到司奉此查核抄單第一條内載典當一捐江蘇省已由本署司會同籌防支應兩局於籌餉詳内聲叙每典按照存架本提出一個月息錢助充軍餉准其請奬實官虚銜封典已奉督憲批候會奏除俟奉到抄稿另行辦理外兹奉前因到府合亟抄單轉飭札縣卽便轉飭遵照辦理仍將辦理情形由縣禀報藩憲曁本府查考又奉本府憲札奉署藩憲札奉督憲劉札關照得餉需緊要酌擬就地籌欵三條一案經本部堂於八月二十八日專差恭摺會奏俟奉到硃批恭錄咨行外合就抄摺札司卽便移行遵照辦理等因到司行府飭　查明開册詳合行抄黏轉飭上江兩縣各典商遵照辦理計開胭脂巷協和水西門庚興旱水門仁昌南門外西街源福北門橋源餘花牌　永隆評事街永益李府巷仁源絨莊泰隆武定橋永豐大中橋森元大功坊公成花市協隆剪子巷廣豐沙灣同源内橋慶餘旋奉特授上元縣陳特調江寗縣趙示諭云奉江寗籌餉勸捐總局憲札開照得現在倭氛日熾軍務緊急需餉浩繁所有官紳商富均應竭力捐助以裕軍實而固邊防業經本署司本道等遵奉督撫憲飭先後通行勸辦在案惟查典捐一項較之他項確有把握緣直省各項贸易以鹽務典業爲最穩其利息均堪操劵故鹽商遇有公欵無不按引認捐近因海防需餉旣預繳鹽厘又續捐銀一百萬兩此誠急公好義可爲首屈一指者也查典商同一坐享豐盈承平以後從示聞言派捐該典商豈無感激圖報者值兹江海防務日形喫緊在他項贸易之商可以聞警遷避若論典業卽平時閉歇候贖三年尙難清楚設當至言之時終鮮暫移之法非藉兵力保護地方安靜不能保全資本故與其慳吝而無以自存何如慷慨而力顧大局其中情殷報効原不乏人特恐慷慨者　其先而吝嗇者撓其後甚至有該典管事倚恃店東官勢相抗則捐事卽爲掣肘恐捐欵驟難集成夫毁家紓難雖志士所勇爲或非恒　所能及若量力捐輸以十二個月之利息抽其什一之盈餘並准其請奬實官當有不難相勸者是在該地方官剴切勸諭定可踴躍輸捐現已先後奏奉諭旨示定章各典商應先捐銀二百兩此外再捐一月息錢准其折銀照灣防例奬給實官虚銜封典等項是　朝廷厚等典商無微不至除另飭委員赶速前往會勸外合亟排遞札飭札縣卽便遵照親詣各典認眞妥勸飭遵部章先捐二四庫平二八寳銀二百兩再查其　存架本若士並令捐繳一個月息錢源源批解以濟餉需毋稍任其隱匿等因到縣奉此查此案前奉各憲轉奉督憲札飭卽經諭飭各該典商遵辦在案兹奉前因合行諭飭諭到該典商卽便遵照部章赶速先捐二四庫平二八寳銀二百兩刻日固封繳縣以憑彚解濟用一面查明該典實存架本若干應捐一個月息錢若干卽速開具清册呈候會委查明是否相符以憑禀請　解濟用此係籌餉要舉該典商毋稍隱延致干未便是爲至要切切特諭 
[匪類褫衣]  
　　鄉人張四泰素以務農爲業賃居裏虹口北首譚家木橋相近前日遣子某甲至租界購物事畢言旋時已日暮至更鼓二撾行至分水廟左近二十三保二圖地方突有匪徒四五輩自後掩至不發一言將張按倒在地遍身搜刮祗有小洋三角未滿所欲復將上身衣服剥盡又將夾　取去始肯釋手張雖呼喊寂無人應祗得狼狽回家虹口流氓多於他處宜如何設法整頓耶 
[逋客無情]  
　　南匯人張虎金乃流氓之渠魁也曩因犯案經　員懲辦遞回原籍旣而日久玩生復至　上初匿虹口北首八圖地方唐　山家繼在美租界漢璧禮路第二百三十九號房屋開設老虎灶仍與流氓爲伍前日午後唐至張處謂曰爾憶往時逋逃事乎今已得意亦嘗及故人情重乎張反　若不相識致相口角繼而各奮神勇猛力抵敵致將屋内物件搗毁一空張妻見勢不敵奔訴捕房捕頭立飭一百零三號三道頭華捕查拿及捕至唐已乘間遁脫矣 
[法界公堂瑣案]  
　　升和里第四十九號房屋葉松林家於上月十九夜火起以致延及比鄰葛同轉迭次訊供俱詳前報昨日同轉復會同神繙譯官覆訊包探傳齊四鄰解案第五十號居人王阿三供稱當晚小的聞隔鄰有啤𠺣聲知是火警倐忽間已冐穿屋頂其時屋中已　其無人第五十號居人朱松亭第四十七號居人陳阿木供與略同并稱小的等一見火起紛紛遷徙以後遺失物件今特開單呈電葉家旣經起火不應寂寂無聲同轉問葉究竟如何起火供稱當日小的因葬親不在家内實不知情照此情形實係小的家内起火同轉問鄰人曾否保險僉稱貧苦之家豈能保險第四十八號費富田投案開單訴稱小的遷徙時失去各物同轉再三研詰葉終無確實口供乃謂此事務須根究實情方可定讞葉供稱小的命中應患火災以致如此其妻張氏供稱小婦人於日間晒晾衣服曾上樓一次是晚將洋鐵火油燈掛在壁上或者因此失火亦未可知同轉謂起火之由卽在是矣然旣起火不應寂無聲响以致衆鄰紛紛失物葉供稱小的家曾情某行保火險銀六百兩同轉與祁　譯官會商再四謂葉自不小心以致連累鄰家著罰洋銀一百五十圓酌償所失之物葉復管押捕房一禮拜以儆○張榮桂訴稱小的在虹口開設同亨鐵行某日小東門外失火後向天成昌烟館買下銅錫器雇車裝回駛至金利源碼頭突有桂阿小等人糾同無賴刦奪押運之店夥向之　拒致被毆傷現在仁濟醫　　治當刦奪時在英租界中拘獲兩人送押英捕房旋在治下拘到桂及陳阿桂解案請訊桂供稱小的前被捕頭釘上脚鐐禁錮四點鐘時從寛釋出陳供稱小的充當某處栅夫實被悮指乞恩寛免同轉與祁君會商良久然後飭將桂陳移送英捕房歸案辦理○楊萬林訴稱小的家住恒豐里前日失去東洋車轉至西門交界知主德金所竊因將人贓送入捕房今特解案請訊王供稱小的前在伊家當車夫因事借車一用並非竊取同轉笑謂不告而取非竊而何著管押捕房一禮拜車給失主領去○蔡長林訴稱小的有妹已許字於人旋被朱連榮誘至鎭海　圖販賣及經小的尋獲交地保收留當誘出時窮取洋銀二十元兹將朱　解請究朱供稱小的並不誘拐伊妹實係伊妹欲回鎭海倩小的指引同轉著押候嚴比又謂蔡曰爾妹私奔亦屬無恥著明日投案候訊○唐阿昌訴稱小的在元亨洋行當馬夫小馬夫朱連生竊去羽綢坎肩羽綢棉襖及女衫等物特送案請究朱供稱小約竊得之衣俱當恒豐典内　已失去同轉著押候弔到原贓覆核○洋涇浜　獲賭徒已登前報昨日包探又拘到李阿炳一名解案請訊並禀稱同黨長脚金榮欲　行刼膽敢與小的夥役小阿毛爲難李供稱小的向在　　緝私局當巡丁從未犯賭包探夥役周阿毛禀稱昨日小的至風聲一笑樓基　收會　長脚金榮　恨尋仇幾遭陷害同轉著將李押候枷　七十五日期滿實釋○保太衣莊騙衣一案已見報章昨日包探續獲沈明珠解案請訊沈供稱監生係湖南人於十月初五日到滬橋寓福星公客棧樓上二十二號房内與劉小峯同住劉又稱姓馬監生正不知其實在監生與陳子山素不相識陳曾到棧訪劉適劉不在家故與小的語問劉向操何業供稱日間常住妓院供畢有曾記樞名帖呈電同轉命提陳　問供稱小的知此人卽是姓曾當時與馬心水卽星山先住老椿記繼又遷至福星公小的與劉相識知此人係劉之親戚向與劉同住一處當小的偕包探到棧馬已逸去問沈曰劉是否爾之親戚供稱並非親戚同轉謂無論是否親　總須著爾交出包探呈到皮箱二口當票數十張國章數十方並劉鎭南劉　劉焯名片三紙陳供稱十一月二十晚上馬至小的家託小的至城内　衣並囑携至南誠信及至卽遣人將衣取去沈供稱馬自十月初五日以後不住棧中請大老爺提棧主馮姓詰問同轉著將沈陳分别押候交到劉馬再核皮箱暫存捕房○同順昌魚行主孫連福控漁戶孫掌全欠洋銀二百五十圓錢一百五十千文掌全供稱小的與同順昌往來已歴十四年積欠洋銀一百五十圓錢一百五十千文嗣因同順昌有心作弊故不復與之交易同轉檢閱細帳謂是否兩次借與洋銀二百元供稱小的只借一百元有保人可証問連福所借洋銀可有憑據訴稱二百　一宗有票其餘均帳上往來同轉飭將掌全帶來之貨先交同順昌售去俟下期投案再核○洋行街長和雜貨號主李朝　控義生祥陳麗華買定海帶絲七百三十一箱出過二十四箱又定香菌十八箱出過十箱其餘均悔議不出昨日包探將原被解案請訊李伸訴前情陳供稱各貨已向前途退還有介紹之二人爲証姚渭川李中崗投案訴稱香菌因價不合退去八箱同轉檢閱兩造呈詞謂海帶絲一項業已清楚無容置議香菌因拖延時日以致價有漲落著將陳交姚保出各邀公正人帮同清理限三日内禀覆核奪[  爲善最樂]  
　　謹啓者敝堂施　乞食較多需費益鉅兹　保嬰局張雪堂翁經募不書名善士助洋五十元挹注有資欽佩無旣心如保赤俾壽宇其同登誠格昊蒼慶福田之廣種除　奉收照外虔伸謝悃並誌頌忱[  上海虹口元濟善堂董唐廷桂等謹啓]  
 
 

Page 10

 
 
   
 
