# 1922 - 74 - 4917627

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[無爲而治之今日（冷）]  
　　中國原可以無爲而治也其所以不治者大抵名爲治人之人之自亂耳不然若今日者豈得謂有治人之人哉所謂政府日在勸與辭之中然試與今日以前較亦豈有稍異 
　　或謂無人負責國事不能進行然有人負責時亦何嘗進行也又或謂無人負責債欵不能償索欵不能得然有人負責時亦何嘗能償何嘗能得哉然則由是而言固可無爲也 
　　不然以繁且劇之中國其政府可以歷數月而游蕩無歸苟屬需要之列烏能若是 
[命令]  
　　三月十九日大總統令内務總長高凌釁呈准察哈爾都統張景惠咨警察廳警正李慶鑫懇請辭職應照准此令 
　　又令内務總長高凌霨呈准察哈爾都統張景惠咨請任命高凌獄試署警察廳警正應照准此令 
　　又令陳汝疆晉給四等嘉禾長此令 
　　三月二十日大總統令財政部呈請將署安徽財政廳廳長孔憲芳免去署職調部任用孔憲芳着免署職此令 
　　又令任命阮忠植爲安徽財政廳廳長此令 
　　又令簡任職存記芮淸着交内務部酌量任用此令 
　　又令陸軍總長鮑貴卿呈准管理圓明園事務長官江朝宗咨請以淸新德金陞補營總松昌榮志陞補護軍參領均照准此令 
　　又令陸軍總長鮑貴卿呈准管理圓明園事務長官江朝宗咨請以德金陞補副護軍參領廣來忠華文俊文有崇恩松岩陞補委護軍參領均照准此令 
　　又令誠明晉給二等嘉禾章王興文晉給三等嘉禾章此令 
　　三月二十一日大總統令國務院存記沈佺著分發江蘇桂林著分發河南交該省長酌量任用此令 
　　又令海軍總長李鼎新呈請任命馮滔爲海軍總司令公署副官應照准此令 
　　又令郎蒲著給予三等嘉禾章此令 
[國内專電]  
　　北京電收回魯鑛有下列各問題（一）淄川坊子金嶺三鑛是否無條件交還（二）中國合辦應官辦抑商辦（三）交由特許公司承辦之條件（四）礦如决定商辦應否中國方面之商人組織公司（五）鑛山評價之標準（六）調取太會議决原案所載交回是否用礦山或採掘權字樣（七）日本佔據時期所得利益應否淸算（八）金嶺鎭鐡礦之製煉有無拒絶合辦之必要（二十二日下午二鐘） 
　　北京電張作霖電部葫蘆島經費决由京奉鐡路餘利項下撥歸闢港不得挪移别用英使二十日照會外部請將葫蘆島工程標期展至本年八月十五以便英巴專家來華參預（二十二日下午二鐘） 
　　北京電龍口商埠局長建議援照海州葫蘆島商埠借荷蘭等商欵成例除德日兩國外與英美法比荷資本家商借百萬以地産八千畝爲擔保農内兩部正在核議 
　　北京電航空署請發行航空有奬債劵額五十萬張張分十條條售一元係照農商部有奬實業債劵辦理（二十二日下午二鐘） 
　　北京電陳籙電部法外部答覆廣州灣交還一節已交主管各機關從事設備一俟條件擬妥卽送達以便協定實行（二十二日下午二鐘） 
　　北京電府電許世英與張文生和衷共濟從長磋商用維皖序聞皖蕪通各公團電訴張文生自由籌欵之危險有人民上天無路入地無門語（二十二日下午一鐘） 
　　北京電張文生電詰院部更動孔憲芳操之過急請考查毋遽更張并拒阮忠植（二十二日下午二鐘） 
　　北京電德使答覆德國前借去各古物令由本國主管機關查齊送還中國（二十二日下午二鐘） 
　　北京電府派鄭謙勸鮑回京鮑仍未允顔今日又入府辭代職 
　　北京電王寵惠王正廷今夜到京 
　　北京電寗造幣廠拒撥中英息欵 
　　北京電院電楊增新蒙哈回纒各團體電呈挽留督軍一節中央並無更調之議希爲傳諭（二十二日下午二鐘） 
　　天津電魯田確有更動信將以王承斌繼任現徵奉張同意 
　　天津電徐世章偕弟兄三人回豫掃墓（以上二十一日下午十鐘） 
　　天津電奉張反對直隷新設路線稅局曹銳飭稽徵局妥議取銷 
　　天津電鮑貴卿馬（二十一）日秘密去京未下車又折回津 
　　天津電杜錫鈞赴奉送禮公畢過津去漢（以上二十二日下午十一鐘） 
　　漢口電孫傳芳養（二十二）晨乘艦到省寓武昌第二師司令部 
　　漢口電沈軍又定改編三支隊司令部仍設平江一隊駐臨湘一隊駐五里牌 
　　漢口電蘇代表尹扶一擬卽返寗蕭養午在署餞行 
　　漢口電外訊信陽某軍與趙傑部號（二十）忽衝突十數分鐘經雙方重要軍官調解始平息秩序回復 
　　漢口電熊祥生得吳覆電准偕巡署理財處長劉某養晚車赴洛並傳有改革財政條陳廳務委張秘長代（以上二十二日下午六鐘） 
　　香港電謠傳有剌客欲剌陳炯明被獲卽夕槍斃惟事未徵實 
　　香港電某方訊桂財長呂一夔辭已准將由楊願公繼 
　　香港電湘匪徐紫靈文（十二）進犯粤乳源縣長急電第九旅派兵兩營抵禦戰數陣擒匪四十餘人匪已退湘境（以上二十二日下午九鐘） 
　　蕪湖電箇（二十一）日人力車夫罷工禡（二十二）日數千人示威赴警廳求減車價學生會散麵包代調停巳解决（二十二日下午五鐘） 
特約路透電 
[留法學生槍擊陳使]  
　　二十一日巴黎電中國學生名李鶴齡（譯音）者昨夜開放手槍四響向一汽車轟擊車中爲中國公使陳籙夫婦有一技師名葛士丹者與陳使同車致被擊中頭部陳使夫婦應中國友之宴會宴畢返署車甫行而槍聲已作陳使即諭車夫駛回友家旋偕同席之中國總領聲已作陳使即諭車夫駛回友家旋偕同席之中國總領事將受傷者送入醫院然後陳使另乘一車歸署葛士丹於槍彈取出後亦即回家行剌者當塲被捕自稱向陳使轟擊因陳使膜視巴黎華僑之故 
　　二十一日巴黎電行剌陳使之李鶴齡室内搜見列寗與特羅資基之像片及其他趨向過激主義之物李爲陳女士之書記陳因自己誕辰故請陳使宴會李對警察詆責陳使謂里昻中國苦學生一百五十人之被逐回實由陳使負責葛士丹係中國派赴羅馬萬國運輸會議之代表其受傷情形尙不甚重 
[香港之廢奴計畫]  
　　二十一日倫敦電今日邱吉爾生下院答覆質問謂香港總督巳有報告據稱港政府巳與廢奴會協商草擬廢奴之計畫邱吉爾又謂此事須經若干時日故巳諭港督出示聲明中國現有之蓄奴制香港此後不復承認之凡女子在十二歲以上者不准强令離家又諭港督警告各婢奴除虐待外在未有保護之時不可離家邱吉爾末稱雖此種習慣沿行巳久斷非一時所能剗除但英政府與港政府决計儘速廢除之巳向港督表示儘一年内更變此種惡習之希望 
[英相與日諾瓦會議]  
　　二十一日倫敦電英相喬治刻正在威爾斯休養而倫敦各報巳有關於首相意見之爭論蓋鑑於保守黨漸有不願喬治爲其領袖之象也傳說喬治不久將辭職但今日有否認此說之聲明據謂政府將於四月初在下院提出請下院贊成日諾瓦會議之動議屆時喬治將宣布政府政策然後起程赴日諾瓦此舉殆無異請下院對於首相投信任票也 
[日諾瓦會議與英國代表]  
　　二十一日倫敦電今日下議院質問時張伯倫稱日諾瓦會議定四月十日舉行英國代表爲喬治克松賀恩三人喬治將於四月三日出席於下院採取下院對於政府在日諾瓦政策之意見政府關於此事之行動顯然引起信任問題若對於喬治權力有所疑問則决不能使喬治赴日諾瓦云 
[日諾瓦會議之俄債處置]  
　　二十一日倫敦電寳爾瑪爾報稱協約國專家昨在倫敦討論日諾瓦會議之議程研究英國所提俄國現有債務應由勞農政府發行五年無利新債劵以償還之一案聞此項計畫可爲俄國所接受 
[美參院中四國協約互異說]  
　　二十一日華盛頓電參議員波拉在參議院聲稱紐約某律師曾謂聞諸華會美代表如因四國公約發生事件英美另有了解云云各方面聞波拉此言後皆有否認之文除休士洛志恩德華聲辯外紐約某律師現已聲明渠從未發此議論哈定總統亦斥前說爲讕言謂美國旣請日本與會何致再向他國締結秘密而有敵意之契約 
[又一四國協約之異說]  
　　二十一日倫敦電紐約電稱駐美英使吉迪士演說切實否認美參議員羅炳森氏所稱渠會發言謂四國公約之締結使太平洋即將發生之戰事爲之消滅一語 
[英俄商貨之進出]  
　　二十一日倫敦電今日下議院湯姆森爵士稱自英俄商約實施後十一個月内俄國連西比利亞在内運入英國之貨物價值二百八十萬鎊察輸入各物似未有來自波羅的海諸國或非俄國者英國製造品直接輸往俄國者值二百五十萬鎊外國及殖民地之貨品由英國轉輸入俄國者值一百三十萬鎊至英貨由外國輸入俄國者尙不在内 
[印度預算案中之棉貨案]  
　　二十一日印度德里電立法會以五十五票對三十八票否决增收棉貨出産稅之議案此事大不利於蘭開夏棉業因棉貨進口稅巳由百分之十一增至百分之十五也立法會後又以六十八票對三十票否决將現有棉稅由百分十一加至百分十五之議案政府兩案旣皆失敗故關於棉花一項預算案巳喪失三千四百十萬慮比 
[列寗臥病說]  
　　二十一日柏林電柏林某俄文報稱列寗臥病已久半由爲剌客擊傷所致近來病勢愈劇故著名内科醫士克倫白勒氏巳由柏林前赴莫思科爲列寗癈治 
 
 

Page 5

 
 
   
 
 

Page 6

 
 
特約路透電二 
[今年之德國賠欵數]  
　　二十二日巴黎電賠償委員會决定一九二二年德國應付賠償與佔領軍費兩項之欵數計現資七萬二千萬金馬克又貨品十四萬五千萬金馬克 
[英上院中之愛爾蘭和約]  
　　二十一日倫敦電上議院委員會討論愛爾蘭和約案時藍斯唐爵士稱如所爭者在修正案與和約原則之間則渠主張於原案由下院送回時將修正案取銷沙里斯堡爵士稱所以有修正案者並非欲打銷原案但欲將原案以合理形式而通過耳譬爾爵士代表政府聲稱政府决不接受修正案藍斯唐繼稱上院將其反對意見登諸記錄亦即可謂盡職云愛爾蘭和約案經此討論巳無爲修正案所破壞之慮 
[防制北愛爾蘭暴亂之議案]  
　　二十一日倫敦電爲阻遏北愛爾蘭之暴亂起見今日下院二次宣讀一議案准當地文官對於私藏炸彈火器者及强刦者有施行鞭笞等刑之權議員中有以此案尙不充分嚴峻爲言者彼等主張對於私藏炸彈者得處以死刑 
[各國近事記]  
　　二十一日倫敦電英皇現略感風寒故暫取銷一切宴會 
　　二十一日美國梅恩州阿格斯台電共和黨納爾森被舉爲聯邦衆議院議員較民主黨候選人麥克林氏得票多五千梅恩州之選舉向爲國家政治趨向之先導 
　　二十二日墨爾邦電雪梨消息澳洲海員與礦工聯合會擬宣布全體罷工藉以反抗減發工資 
[海洋社碼頭問題]  
　　二十二日北京電日使牒致外部請政府用法律手續解决海洋社碼頭問題而勿强行收回其意殆欲以此案歸日領署公堂裁判外部尙未答覆 
[西比利亞電線]  
　　二十二日北京電西比利亞電線巳通由歐至北京電信二十分鐘可以傳到而由天津拍往歐洲之尋常商電則費時一點二十分鐘 
[日使返國說]  
　　二十二日北京電日人官塲消息稱日使小幡不久將返東京大約勾留三星期討論因華會而起之各項問題事畢仍須回京 
公電 
　　陜西馮玉祥劉鎭華乞振電華洋義振會申報館並轉各慈善團均鑒頃據陜南振災會會長劉定向鍾允諧等文電稱天禍秦民漢南最烈庚申辛酉旱澇頻仍田廬爲墟餓莩載道入時雨雪仍稀靑黄不繼農無粒種商絶市廛如鳳留寗略等二十餘縣斗米萬錢百里數戶樹皮草根剝掘俱盡甚至父母自食其子妻女賤鬻於人慘目傷心前所未有調查災民數逾百萬尙望鼎力宏施拯茲哀鴻等情查陜省災祲連年民困巳極漢南一帶此次重經兵燹潰軍竄擾十室九空秦民何辜罹茲慘刼雖蒙中央酌撥振欵奈杯水車薪博濟爲難憫茲孑遺憂心如擣現正設法籌辦急振而庫空如洗倉儲久虚用　將伯之呼藉作拯救之計務望義漿仁粟惠澤普施豈惟三輔災黎同深感戴玉祥等亦奉揚仁風於無旣矣掬誠呼籲貯候德音無任盼禱馮玉祥劉鎭華馬印 
國内要聞 
[日本政局之最近狀况]  
　　高閣兩舌問題巳緩和伹昇格案無解决希望 
　　世界新聞社十五日東京通信云高橋是淸本月二日在貴族院預算委員會之秘密會赤裸裸陳述内閣成立之經過與文相中橋德五郎去歲十二月將辭而復留之事實最後則以昇格案在原内閣時代雖取連帶責任之態度今内閣則第認爲文部省局部事項負此責任者當止於文相個人不能及於内閣全體爲結論此赤裸裸之陳述發表以後貴族院中人卽認爲高橋爲抛棄「一蓮托生」之說政友會中人則以爲高橋乃欲犧牲文相以自全於是中橋文相遂走大磯示將與高橋脫離關係政友會幹事部則迫高橋自行取消前言務取共同負責之義巳而高橋允向貴族院取消前言中橋乃於三日夜間返東京迄四日政友會幹部决定卽提昇格案以全文相面目高橋則於是日之貴族院預算委員會聲明取消二日秘密會之言且預告委員會各預算委員曰使預算案上閣議吾或執與原前首相同一之態度亦未可知於是貴族院中公正會·茶話會·同成會無所屬俱樂部中人咸謂去歲中橋文相巳因昇格案而弄兩舌今首相竟亦朝三暮四再演兩舌惡劇是直以國務爲兒戲因决計攻擊之適因文相不出席委員會乃對高橋發一警告謂預算關係重要閣員如不勤於出席答復委員會之重要質問則審查預算之事將因此中止而中止之責須請政府負之高橋得此警告因以一覺書報貴族院之預算委員會謂閣員現當勤於出席唯目下會期緊迫應請貴院將審查預算與質問分爲兩事暫擱關於二秘密談話發生之結果之質問而專從事於審查預算若貴院必欲質問關於二日秘密會之問題則余等不能答復蓋余以爲貴院即不信任政府亦可别擇手段也此覺書交到日爲月之七日貴族院中反政府派如公正會茶話會同成會無所屬俱樂部四部即主張將原覺書駁回以促政府之反省卽向以袒政府著名之研究會亦贊成此議所不贊成者僅政友會之分店交友俱樂部一派然亦寡不敵衆至八日之晨研公茶同無五派乃各派一代表退還政府之覺書謂高橋曰委員會深以不能接受此項覺書爲歉望政府仍允盡答各種質問以免審查預算之竟致延期風潮至此蓋又加緊一步矣 
　　然日本政局雖不安而稍知日本兩院目下之情形者則知政變之來尙須時日故愚前次通訊即謂内閣更迭尙不若是之易蓋在議會會期之内内閣如將更迭則必須以議會司其樞紐今貴族院總員三八八就中絶對不到院者凡四人實數僅三四四此三四四中袒政府派之研究會占一三九交友俱樂部四一純無所屬六（本爲五○因實數只有六人從實數）合計一八六反政府派之公正會占六三茶話會四三同成二七無所屬俱樂部二五合計一五八以一八六對一五八政府派人數多二八則貴族院倒閣無强烈之可能性不待言也又衆議院在憲法上爲絶對立於與政府對峙之機關憲法上付與以預算先决權且得隨時爲不信任政府之决議此時政府黨如占少數則倒閣自係不成問題之一事但今日衆議院之情形較貴族院·政府派尤爲得勢計衆議院總員四六四政府黨政友會占却二八四庚申俱樂部二六名議員之中尙有十二名左右爲御用黨合計達二六九名而野黨方面之憲政會只占一百零九國民黨二九無所屬一二庚申俱樂部之一部約一四純無所屬四（現純無所屬之島田三郎將復歸憲政會如决復黨則純無所屬之數减爲三憲政會之數增爲一一○）合計一六六兩兩相比政府黨多二八名有此絶對之多數則衆議院野黨方面雖無論提出若干次之不信任案及彈劾案其結果自皆不能不遭否决之運命綜此兩院情形而觀則知日本政局之不安如單純發生於議會方面其勢雖有時或亦陷於斷橋絶路之狀態而結局則必不發生政變 
　　今又續記貴族院與高橋之戰爭矣貴族院之中堅在研究系預算委員長前田利定子則又爲研究系之中堅八日前田利定子與公茶同無所屬四派之代表往謁高橋退還政府七日之覺書原非誠心與政府作戰不過因七日五派交涉會（除交友俱樂部）巳决定如此不得不往故上午駁還政府之覺書下午之預算委員會形勢則又爲之一變下午高橋中橋至貴族院出席於預算委員會反政府派方繼續以關於二日秘密會之事質問二橋而研究系之大河内正敏子忽提議中止關於二日秘密會事項之質問及付表决則以多數通過之（預算委員會委員袒政府側研二五交七純無一合計三三反政府側公一二茶八同五無五合計二八）此種提議被通過則是委員會雖駁還政府之覺書而又通過政府覺書中所要求之事項在研究系雖有翻雲覆雨之譏而高橋内閣則因此遂得度過一兩舌問題之難關 
　　唯商橋内閣八日雖度過兩舌問題之難關而綱紀肅正及昇格問題兩難關則尙有少許之波折蓋新兩舌問題及因高橋在二日秘密會與四日預算委員會所言不符而起今雖因八日研究會之變局而歸於消滅然貴族院去年閉會時本留有兩未决之懸案一曰綱紀肅正問題一曰昇格問題綱紀肅正問題所包含之事件最重要者爲官吏舞弊問題如鴉片問題搭蓮煤礦問題·郵政局舞弊問題·（郵局舞弊案去年春初已有多起嗣後又有寳塜郵局事件等發生今年則以寳塜局長津下氏之舞弊爲郵局舞弊事件中第一件）稅關舞弊（又名橫濱事件）問題等皆在其内蓋以官吏舞弊層出不窮國家綱紀之廢弛可知而今内閣並未有何等之處置求弊竇之廓淸放任之責在所難免也又次學校之昇格乃所以補救大學入學之困難（日本希望入大學人多而大學所能容人數少且缺各種專門大學）全國高等生及中學生皆爲猛烈之運動政友會亦以此爲敎育政策之一部貴族院去年且有建議案送達政府而文相中橋德五郎則延不解决今年内閣提出十一年度預算又未列昇格之預算至二日秘密會因此問題引起大糾紛始於六日提出關於昇格案之追加預算於衆議院貴族院認政府爲無誠意將課其責任也 
　　現此兩問題關於綱紀肅正問題者其質問雖已於本月十一日告終然貴族院之綱紀肅正案則巳凖備於本月二十四日上程將來雖不至發生大波瀾要亦不免一時之紛擾因政友會議員有一部分爲鴉片烟與煤炭之結晶（鴉片事件及搭蓮煤礦事件皆與政友會議員之選舉費有關）而此鴉片烟及煤炭則爲紊亂綱紀問題之重心無論研究會及交友俱樂部如何袒庇政府勢皆不能不起一時之紛擾也其次昇格問題尤成内閣之大難關蓋今年貴族院袒政府側與反政府側議員數相差祇二十八名袒政府側欲行多數專制之政策其事較難於去年今關於二日秘密會之問題研究會巳有翻雲覆雨之嫌九日研究會之前田利定子雖向各派道歉而各派之憤憤不平則如故今公正茶話同成（此即幸俱樂部之三派縮稱爲幸三派）無所屬俱樂部主張將昇格預算（此爲追加預算）案擱置不審查其理由爲「本預算（十一年度本預算巳通過於衆議院者）之審查今尙未了而議院閉會期則轉瞬即届（本月二十五）昇格預算關係重大審查非一時可了倘當審查本預算之際兼行審查昇格預算其勢必且兩誤故宜將昇格預算案擱下先專審查本預算俟本預算查楚行有餘力則以審查此昇格預算」研究會初未始不欲加以反對然延至昨日（十四日）幸决定尊重公正茶話伺成無所屬四派之主張預定俟本月十六日衆議院將昇格預算案送交貴族院閣員出席說明時即以臨時動議之形式將昇格預算案延期至本預算審查完了再行審查而本預算審查完了之期爲本月二十三二十三之翌日爲綱紀肅正案上程之日又翌日則爲舉行閉會式之日如是則名爲延期審查實則絶對不審查之謂也昇格案旣絶對不付審查則内閣自當發生「責任」之問題因昇格案爲政友會政綱之一部同時又爲政友内閣重要敎育政策之一部果竟閉於貴族院之幕中則政府不能不負其責任唯此「責任」之大小則頗有研究之價值據十四日中橋文相在衆議院預算總會答憲政會議員大津淳一郎氏之質問先承認昇格案爲内閣重要政策之一次謂提案旣經閣議當然爲内閣全體之責任最後謂責任固在但本案如被否决亦非辭職不辭職之問題由此觀之則中橋文相之否認本問題爲有關閣員全體或閣員一部之進退固無可疑也唯中橋文相之解釋雖如此而輿論方面則謂本問題旣爲政友會政綱之一又爲政友内閣重要政策之一則本案如遭事實上之否决（卽無限延期）則縱非内閣總辭職之問題要亦爲文相去職之問題故此昇格案之責任問題將來須以政府與輿論之力孰强爲政友内閣有無改組一部分之前提政府勝則巳設輿論勝則中橋之去職乃當然之結果而中橋之去留與現内閣所關頗鉅吾人又恐其將牽一髮而動全身也 
國内要聞 
[北京通信（公御）] 鮑閣流産後之時局譚 
　　鮑内閣三字本爲水竹邨人之一種夢想此雖無聊極思然實爲本身之生死關頭當局者迷故不覺大動妄念蓋今日時局關鍵巳超過内閣問題範圍之外邨人牽入漩渦無法擺脫遂欲收朿之歸納之使時局問題仍就内閣問題範圍之内從事解决顧事實乃屬不可能此中消息殆非邨人之程度所能領會矣尤奇者則鮑氏赴奉初晤張氏其隔膜之情形早巳傳廻北京前途殆不難斷定而集靈囿中之寄生蟲尙大唱樂觀論調雖至今日鮑氏垂喪歸來潛匿津庽而鮑内閣三字猶隱約斷續於京中之官僚社會其欺人固屬可嘆而自欺尤爲可憐 
　　雖然春宵苦短好夢難長晨鷄一聲乃在廣東奉天間之兩使者確聞此兩使者所傳達之條件如法律問題地盤支配善後事宜出兵時期大體均未决定而開宗明義第一條爲全部條件成立之基礎所謂「除去統一障碍」者則兩方面經過若干時間之醖釀精神上巳異常融洽此語何指閱者想必了然當不至誤爲某某軍閥也 
　　據最近消息則邨人尙爲最後之奮鬭指揮王懷慶吳笈孫郭則澐等設法騙鮑來京謂鮑患目疾北京協和醫院旣經診治有效何不仍來就醫俟其到京後卽用强姦手段下令組閣如此策無效卽採納張志潭之建議表示退位要求南北各省速派代表會商繼任人物迨至會議旣開各派意見龐雜必無結果仍可長期留任再說内閣問題謂其易於操縱然非至必不得巳時亦决不用此絶著蓋邨人始終抱定宗旨内閣問題旣牽動時局則無論如何總欲彌縫遮蓋收到内閣問題而止然說者謂最近時局適與民國六年爲對照蓋當日以黎段之爭釀成南北分裂而分日實力統一之消息乃促成於徐梁之相扼大呼大應或卽爲五年來之總算賬云其言近於神秘是則不可知之數矣（三月二十日） 
[北京通信（曼）]  
　　魯省各黨在京活動之内幕 
　　魯督田中玉以位置不穩特潛行北上向各方面疏通意見已於昨晚抵京今日下午入謁東海田督未來之前魯省各黨倒田擁田兩派皆巳先行來京向各方面活動按田督此次位置動搖之原因表面上雖因加徵預徵致遭人民之反對實際上則因曹大巡閱之不甚放心張大參謀之思游故鄉所致然若各黨派之擁田倒田則又另有原因蓋純爲省議長問題初非對於奉系直系之間有所親附田某張某之中有所抉擇也今試略言其内容如左 
　　目下魯省政黨以類言之大别有二而黨魁則有五謝洪　派及安鵬東派皆所謂政府派也王鴻一派王貢臣派及張公志派皆所謂地方派也欲明各黨之内容不能不先言其分合之歷史初山東省議會本祇有二派卽王鴻一與張公志是王前淸曾任提學使而張曾任海關道蓋皆以舊官僚而爲黨魁者在議會中勢均力敵不相上下旋潘復以八萬元爲謝洪燾奪得一省議員與田督聯成一氣於是二派之外遂有獨樹一幟者向之互相對峙者今則鼎足而三矣人乃稱王張爲地方派而稱謝爲政府派至安鵬東王貢臣二人本皆張公志之部下健將復因意見不合遂脫離而自立門戶安附於田故人亦稱之爲政府派然與謝洪燾派又分道揚鑣不相聯屬王貢臣旣不附張亦不屬王鴻一然亦仍稱爲地方派此則山東省議會黨派由二而三由三而五之歷史也 
　　黨派旣多對於省議長之競爭愈烈謝洪燾等有田督爲後援雄於資財擬將正議長一席副議長二席由一黨壟斷王鴻一張公志王貢臣等聞之大罹乃互相聯絡以抵制之於是疊次議舉議長皆不得結果此則王鴻一與張公志初本以互相對敵之黨而今則合而爲一之歷史也今省會常會期已終而議長尙未選出所謂地方派者以此事欲求達到目的非將政府派之後臺老板趕走不可故魯省倒田運動之所以不息而思借田督見疑於曹大巡閱見侵於張大參謀之機會以償其素願者也然謝洪燾等亦巳興起奮鬭究竟鹿死誰手目下尙未可卜也（三月二十日晚） 
[進行中之財政大參案] 董康呈文巳批准 
　　前者董康曾列舉財部種種弊端呈請對於歷來舞弊者從嚴懲辨東海因此事牽涉要人過多恐以此引起政局之不安故遷延日久不肯批示近以各方面催促甚急而審查短債委員會對此又有積極進行之决心遂又於昨日以指令批示原文謂「令兼特派償還内外短債委員會會長署司法總長董康呈整頓財政管見由據呈審查情形具見該兼會長實心任事勞怨不辭深堪嘉尙著卽督同該會員按照會章迅速認眞審查如確有營私舞弊情事自應依法辦理以儆效尤此令」大參案旣經明令批准想不日司法界當有積極的表示也 
　　又據某方面消息償債會委員某君謂審查借欵合同之結果其中舞弊之處以潘復任内之展期合同爲最多而且最彰明較著原來潘任到期各項借欵無法償還展期固屬正當辦法以利凑本可也如因展期而復預扣利息預扣匯水則預扣之欵從何而來旣無現欵交付何有預扣其内幕乃假定預扣數月仍算在借本之内例如借欵百萬到期欠息十萬照正當辦法展期合同訂一百十萬爲準乃因預扣利息六萬滙水二萬（假定數）無欵可付故訂一百二十萬爲溢出之負擔則經手者與資本家朋分之計潘復任内此項合同有五十餘起此爲舞弊之癥結故法庭首先傳潘 
　　又董康前曾發出銑電謂如合同有侵害國家利益者當隨時票傳締結合同之人從嚴懲辦因此一般人頗注目於各種借欵合同現除農商銀行借欵外又發現泰記借欵一宗然實際泰記字號竟不知設在何處而且是否有此銀號實爲一問題又震義銀行亦有一種借欵聞係託名借意大利幣一百二十萬利息回扣抵押期限無一不嚴且酷最滑稽者爲滙水大槪自意大利滙至上海自上海滙至北京還債時又滙回意大利而往來滙水皆預先全部扣除又名爲借意大利幣實折合華幣交欵折合之中巳有許多手法尤奇者如還債時意幣行情漲價則須依所漲最高之數奉還倘若落價則仍還以訂合同時所折合之華幣可謂萬無一失其合同尤爲荒謬絶倫此等地方尙望償債會加意審查也 
　　至農商銀行借欵合同日昨已經北京某報披露據委員會中人云此項借欵期間旣短而利息回扣籠統計算似不止超過三分以上若照普通長期年息累計之則四十萬元之欵不滿數年或十餘年必化爲十倍百倍於此其合同之苛酷較諸民間重利盤剝者殆加甚焉茲將該合同原文補錄如下立合同鹽務署財政部農商銀行今因財政部需欵向農商銀行息借洋四十萬元議定條件如左（一）金額現洋四十萬元在北京交付仍在北京撥還（二）期限定期三個月自簽字後第二個月起分兩次撥還每次還洋二十萬元不得展期（三）利息每月一分八釐行息全數預扣（四）交欵按九四扣交付還欵時財政部按照借欵總額四十萬元歸還（五）抵品以元年公債二百萬元·普通印花稅票一百萬元作抵若到期不能還欵由農商銀行通知財政部以一星期爲限不論有無答復得將抵品照市價自由變賣不得異詞但以歸還本息爲限有餘退還不敷由財政部補足此項稅票如須售賣時得由農商銀行指定某省加蓋該省字樣戳記並由農商銀行函知印花稅處存案印花稅處亦以公函證明以昭信守（六）滙水交欵曁還欵時每百元各給匯水一元三角全數預扣（七）擔保鹽務署擔保由鹽稅餘欵項下撥還並由財政部函請北京滙理銀行於還本到期時代扣（八）利息外另給農商銀行手續費每月七釐即每千元七元（九）財政部鹽務署因農商銀行爲本部署出力籌欵擬在該行存定期欵二十萬元以三個月爲期或存至本借欵還欵之日爲止農商銀行付給特别利息按週息六釐計算（十）本合同缮寫三分財政部鹽務署農商銀行各執一分（十一）本合同自簽字蓋印之日發生效力雙方遵守不得違背 
　　北京國立八校校長及學務局長近因發覺財部兩大疑竇昨特致函償還内外短債委員會詢問究竟茲將其原函錄下逕啓者近年財政紊亂達於極點公債一項尤爲財政當局與其所關係銀行通同舞弊之方便近聞貴會於審查公債之事業已積極進行謹以兩事奉詢（一）十年八月間國務院應北京各校敎職員代表之要求以國庫劵二百萬元送存敎育部作爲此後北京敎育經費之準備金本年一月十五日政府公報中財政部所公布之鹽餘抵押各債亦有此欵究竟財政部開送貴會淸單有無此宗欵項在内（二）近日京滬各報均稱財政部曾於去年發行敎育公債七百萬元究竟有無其事左列兩項特請貴會詳悉調查早賜答復無任感紉 
[上海調查九六債代表報告書（二）]  
　　（四）三月十三日龍君等致董會長函綬老會長先生台鑒敬啓者前上公緘諒邀察鑒此次公布之外債額與三月五日財部與日債團訂立之契約互相對照每項多少竟有十萬元或百萬元之差巳覺駭異萬分且表内所列或公布時所無而契約内所有者或公布時所有而契約内所無者或另有擔保品而插入契約内者除列表呈鑒外應請特派專員嚴重審查實紉公誼財部公布之日外債與三月五日立契約之日外債對照表 
右手多少之數每項有至十百萬元以外者巳足令人駭異乃日本興業銀行借欵四百五十六萬九千五百四十八元零公布時無此債而三月五日之契約内有之滙 
 
 

Page 7

 
 
業銀行林礦息欵利息借欵一百十五萬二千五百零八元零公布時有此債而三月五日之契約内無之而電信森林兩實業借欵五百十七萬一千七百六十七元零此决不關鹽餘擔保而三月五日之契約内插入之 
　　（五）三月十四日龍君等第二報告書商敎聯合會辦事處公鑒第一次報告諒邀察入今作第二次報告（一）應還外債之數目日債權爲三千三百二十七萬元零以八四折算應還劵三千九百萬元道勝債權二百萬元以八四折算應還劵二百四十萬元匯豐債權一百二十萬元以劵還之共應還外債四千二百六十萬元（二）應還内債之數目内債權共計七千四百零九萬四千元零除去新華銀行代借日本東亞興業會社四百萬元（此項債權巳列入日債團三月五日所立契約内計三百九十五萬三千元）實計七千零零九萬四千元零九六總額除去外債團四千二百六十萬元除去政府巳發行者七百六十萬元共計四千五百八十萬元若均以九折償還（實折八四折六釐爲發行之手數料也）恰得五九折之數倘審查終了時有朋串舞弊之合同剔除數種大約不外前信所言之六二折也（以上兩項與第一信少有不同特詳細調查求其正確）（三）鹽餘庫劵之舞弊於昨晚忽發見極駭人之事即去年年底發行一千四百萬之鹽餘國庫劵國民均不甚注意不料張弧飭令印刷局連印三次均送財部均爲張弧帶去此事外間絶無知者現代理鍾署長嚴飭楊公雨局長將每次財部之收條呈騐以便憑條與張弧索還因此聯想及九六公債是否不至多印應令鍾代長嚴行調查切實負責（四）財部之糊塗賬財部自九年秋間庫藏司對於總次長不獨無日報并無月報報告故十年之財部賬目可謂一塌糊塗至張弧上台大中銀行之孫中山可以到庫藏司直取公債及國庫劵留一字條而去故大中銀行究竟取去公債若干國庫劵若干恐財部諸人均無人能說得出中華民國之財政糟到如此地步此誰人之咎也（五）陸軍部少收七十萬元去臘付欵種類今年於閣議席上經齊總長質問張弧呈出賬目一篇不料被齊總長帶回一爲核對只陸部一欵巳少收七十萬元（六）國庫劵之代現品借債交欵以國庫劵代抵現金此種庫劵市上自三四折以至一二折各種不同華北華法之一百萬元國庫劵實在一下子就是八九十萬自然公債庫藏兩司大家不服要分肥一次實在這種把戲不至一次聞財政部人言這種把戲就是張弧新發明的至於付欵之時亦用庫劵領者譬如没有此爲舞弊之最大者惟欲得其實證頗感困難只有兩方面人心裏明白故去年之財政部實在唱了一本全本的翻戲黨且唱得十分賣力不由我國民不大喝其倒采也」昨日檢閱三月五日對於日債團之合同覺於公布之債權甚有出入因備函列表請董法長嚴重審查然聞銀行中人言此賬由日債團方面交來計算似無差誤至於項目不符或係財部倉卒之間未曾開列淸楚此亦姑備一格之說也龍欽海江經沅穆湘瑤同啓 
[財政部當頭之難關]  
　　二月鹽餘落空鍾世銘赴津籌欵 
　　目下政府財政實巳陷於山窮水盡之境而春其所渴望者厥爲每月之鹽餘一二月份的鹽餘究曾發放與否外間傳聞異辭茲據財政部消息一月份鹽餘三百七十萬係於本月十三日發放（向例二月即經發放）至二月份鹽餘則至今未放聞其原因係以稽核所通知鹽務署謂前數月欠付各項借欵以二月鹽餘彌補尙不足四十萬即時發放實做不到嗣經鍾署長極力交涉稽核總所始有活動意思惟二月份鹽餘僅二百七十萬蓋鹽餘數目月各不籌向例以五月八月十月爲旺月大約最旺收時每月可至五百萬本月收數適短而各方面需欵甚殷計到期粤漢路借欵一百二十萬交通部僅能撥還二十萬其餘一百萬卽指二月份鹽餘又一千四百萬鹽餘庫劵應還第二期本息七十萬日本借欵本息亦應還七十萬總計三項共須二百四十萬是則二月份鹽餘二百七十萬中所餘僅三十萬以鹽餘擔保之公債基金百餘萬尙屬無着至軍政費之竭蹶則更不待言矣 
　　鍾世銘此次代理財政部務係空手而來對於各方之索欵均允於二十五日至二十八日之時間内交付刻聞該部人云鍾氏决定在此一二日内偕同庫藏司王其淵赴津與張弧商議維持辦法並在津埠向内國銀行團接洽短期墊欵以便屆時發付 
[參謀部之訴窮聲]  
　　參謀部總長張懷芝以財部積欠該部及附屬各局校薪俸巳達二百餘萬之多以致全體人員飢寒交迫情形殊堪憫惻且因車費無出近不能按時到部尤恐有誤要公昨特繕具手摺遞呈公府懇飭財部暫照核减數目按月發給此文上後當奉批云由院交財政部迅速籌撥茲將原摺錄下爲摺呈事竊本部及附屬各局校積欠薪俸爲期有二十餘月之久爲數有二百餘萬體人員飢無以食寒無以衣典鬻俱空搜羅殆盡困之多全苦狀况幾於目不忍見耳不忍聞所幸各人員等平日尙知大義猶復枵腹從公而近則不然竟有因無車費不能不安步徒行亦有缺乏米鹽不能按時到部將來遇有要公恐不免致生停頓甚至部内紙筆之費茶水之資亦復無從取給想其他各處機關雖亦同在困難斷未有如是之甚者似此情形若不速作綢繆勢必無法撑拄中央財政支絀本部經費不能按照預算每月九萬八千餘元如數撥發但本部及附屬各局校即以至少之數暫時核減支配每月非有四萬二千元不足以資分佈本部總次長自到部以來未領過薪俸此核减數目亦無總次長薪俸在内此乃維持現狀辦法務懇飭知財政部嗣後無論如何必須按照此數按月發給一俟財政稍裕再行如數補發理合繕摺呈請大總統鑒核伏乞俯准施行 
[八校學生代表謁見陳垣] 爲八校經費事 
　　自張弧破壞閣議增加八校經費原案後八校校長力爭於前敎職員亦繼起抗爭於後現八校學生亦公推代表楊璠等於昨日（二十日）午後二時到敎部請謁陳垣當由楊璠女士起言前次閣議通過敎育經費於關稅增加時每月增加十萬元今關稅將次實行值百抽五而財部則謂須待至值百抽七五時始行增加與原案不無相背之處又政府前充由交部按月撥給之敎育經費二十二萬元乃交部一再愆期希另於關稅内撥充此欵與京師敎育運命有極大關係請次長極力張羅以底於成又現在敎職員欠薪何時可發亦請次長予以維持云云當由陳氏答稱財部解釋增加二字誤爲值百抽七五余决定照閣議所通過之案力爭其由關餘撥付之二十二萬元經費尙須與前途接洽關於八校敎職員欠薪一層凖於二十五號發給一月各代表隨將呈文遞上興辭而出呈文如下爲呈請事竊八校校長呈請自關稅實行值百抽五後每月由關稅項下直接增撥十萬元以維敎育經費一案業經國務會議議决乃財政部咨文僅允以將來中法銀行利息作爲敎育經費對於國務會議議决案不啻完全推翻妄改時期大部總理全國敎育何以對於財部此種破壞敎育行爲未有明文反對殊滋疑惑又每月經費二十二萬元八校校長因時局不靖交部撥發愆期請於關稅項下充撥財部咨文亦未提及乃欲俟法退欵後將中法銀行股息作爲敎育基金文不對題荒謬太甚查八校校長因經費無着無法維持不得巳而有上項請求財政部執掌國庫漠不關心將目前經費問題置之不理豈其忍心坐視停課陷國家於無敎育地步耶今公立中小學雖巳開課專門各校難保朝夕靑年之光隂可惜赤子之歲月何辜大部對此事毫無良策豈東隅之巳失並桑榆而棄之其於敎育之前途何國家之體面何生等鑒去歲之殷憂切未來之隱患未敢自甘緘默用特冒昧上陳懇請大部設法籌撥欵項立付八校償淸舊欠以濟燃眉或即由關稅項下直接撥付均無不可所有懇求籌欵維持敎育各由理合呈請鑒核施行 
[膠濟接防之籌備]  
　　魯督田中玉委任憲兵司令任小英籌備膠濟鐡路全線接防事宜任於二月二十七日接到田氏委任後即成立籌備處并擬具暫行章程九條作熱烈之進行近因用人製肘與田氏發生意見遂擬具辭呈向田氏懇辭因之接防事務之進行頓生停滯任之辭呈如下竊於二月二十七日祇奉鈞令委任籌備膠濟鐡路接防事宜遵經擬具設立籌備處等情並附暫行章程呈陳立案伏思知遇特隆責任綦重祇應罄竭棉薄仰答高深惟魯案乃世潮集中之的接防爲交涉收路之基經始稍有參差立來强國之質問籌維未盡妥善愧對父老之血誠即組織詳明確定權責而董其事者若非學兼軍警名隆中外難免騰笑友邦橫被口語况依違從事顧瞻失時誠恐上負鈞座知人之明下損一己任事之譽居建自維才輕能鮮因應無術方冀全名守拙報效有期爲此懇請允辭另委賢能藉免貽誤以重路防冒昧陳請無任惶恐待命之至 
　　關於接收靑島善後治安問題日前田中玉曾經電陳海陸分防計畫茲聞曹錕於巧日有電到京贊同田之主張原文略稱頃接山東田督軍咸電爲靑島善後治安起見就地統籌陸地擬駐陸軍混成一旅就靑島界外附近扼要駐紥以資鎭攝海面則輪舶雲集商賈輻輳奸匪溷跡防範亦未可疏虞擬派兵艦兩艘一則常駐澳灣一則沿海線巡弋水陸兼籌有備始能無患惟魯省兵力單薄無從籌撥巳電請中央抽調混成一旅兵艦二艘以便分防務請鼎力主持亟電中央俾獲邀准無任感禱等語查此次收回靑島善後辦法爲中外視聽所繫田督軍呈請水陸派兵設防洵屬弭患消爭之計除電復田督軍外伏乞俯賜准如所請飭撥陸軍混成一旅兵艦二艘以便分防膠澳各處俾靖匪患而顧海防不勝跂禱之至 
[威海衛與廣州灣之外訊]  
　　字林報二十一日威海衛電云今有正式公文宣布恢復中國對威海衛之完全主壦該島仍留爲軍艦夏季之休息所英政府提議任命中英委員會向中英兩國政府提出建議以期保護外人權利容許外人參與威海衛之市政規定該港之分限並使該港與腹地相聯絡 
　　大陸報二十一日北京電云駐法中國公使陳籙電致外交部謂法國交還廣州灣現頗有望惟附有保護法人利益之條件 
[北京之銅元問題（市隱）]  
　　奉輸入銅元直輸入銅元票 
　　北京市面近有一種可悲觀之現象即銅元及銅元票日多銀元日少因之銀元之價日形昂貴其初以銀一元兌銅元僅一百五十四五枚社會已詫爲奇近兩月來繼長增高巳由一百五十八九枚漲而至一百六十枚復漲而至一百六十二三枚默察趨勢銅元之數旣無法使之減少則銀元之價即無法使之低落據「顧拉洗摩」氏法則所謂良貨幣被驅逐於惡貨幣者此時可謂信而有徵結果必至銀元愈减愈少北京一市必至大鬧錢荒其影響及於物價尤足令一般居民大感痛苦蓋除非日用物品售價以銀洋爲單位漲價尙少外餘如米油煤鹽粗布雜糧等日用之物無一不大漲其價較之兩三月前或加至二十分之一或加至十分之一甚且有加至五分之一者茲約略計之普通米每一包加銀五角機器麵粉每袋加銀一角普通麵粉每斤加銅元一枚肉每斤加銅元二枚魚每一斤加銅元五六枚鷄每隻加至銅元十枚以上鷄卵此時出産較多每十枚且加至銅元四五枚麻油每斤加銅元三枚煤球每百斤加銅元五六枚此等物價一經增加即不可復落普通小民年來生活　苦難於維持益以物價日增則將來危險可以預測查銅元及銅元票如此之多非産自北京城内外實有一種不可抗之來源現在市面銅元以雙十大銅元佔多數從前單十與雙十兩種尙各半近則單者日少雙者日多此等大銅元大抵多來自關外蓋因京奉之間運輸極便一方面盡量鼓鑄源源輸入京師一方面以銅元易銀元輦而載還關外不僅載還大銀元而巳即小銅元亦在捆載之列因以單十者化而爲雙十則利益亦至厚銅元票票面上均印入天津或直隷省字樣其爲來自直隷而非本京平市官錢局所印發更不待言而明矣 
[直入反對附捐之激昻]  
　　大陸報十七日北京通訊云本報北京分館職員某君因聞萬餘農民圍守山海關要求收回曹省長所頒本地農産品帶徵釐金附捐成命之消息卽親往山海關一帶視察沿途所聞略紀如下滄州人民巳將新委釐捐局長逐回唐山及山海關二處每歷兩星期之大市集今亦不復舉行市鎭人民因農民不復携貨赴市大感困難各處城邑俱有不穩之象而山海關秦皇島北戴河諸名鎭所在之臨榆縣反對尤烈該縣共有九十村莊每戶各舉代表一人共赴山海關環求縣知事取銷附捐各代表並携有行李糧食及炊具等物現結幕露棲於城之東南一帶而特别警察則扼守城門阻代表入城知事孤立無援允於茲災荒時期中暫不實行帶徵農民則須待正式宣布將附捐取消始允散歸此種取銷布告當然須由省長爲之故地方官目下極形周章按曹氏此時徵收釐金附捐大受中外人士之非難而行之於此奉直邊境中外知名之地尤足使中國代表在華會所允取消釐金之言墮落信用至曹氏所藉口者則爲乃兄欲增加收入以給軍用故迫渠出此然此種承認徒足增多中國政治腐敗之酷烈訾議且證明中代表在華會所稱各種改良皆係虚僞也直民此次之協力反對或可迫令直隷執政者棄其最近之暴歛羣衆示威誠未可小覷近者京綏鐡路欲於沿路徵收釐金亦爲商民協力反對而中止中國暴吏對於人民一致之抗拒無論其爲商爲農終不能不見機而變其手段也 
[魯人去田之國民大會] 反對加捐與預徵 
　　自山東政府發表鹽斤加價濮陽工捐預徵十二年丁漕種種政策以來各界人士一致反抗業誌前報最近濟垣方面百零七縣同鄉及學生自治會所接各該縣之告急函電不啻雪片飛來大致皆謂連年以來水旱盜賊民不聊生凑辦本年之正式丁漕民力猶且不逮乃值此九死一生之際晴天霹靂復預徵十二年之丁漕各縣縣知事則籖票四出虎狼塞途枷鎖丁當日事敲比務請旅省同人速速援救以故各旅省同鄉鄉及學生會以口頭之通知於昨日上午十二時假商埠公園開國民大會由李冠九朱馨齋孟煥堯李郁廷王金榜諸君繼續演說並報告各縣告急文件不下數十起類皆哀救援助之意濰縣農民公推來省之代表張殿培報告該縣知事李文瀾因催逼人民預納錢糧一案將各班差役遣派一空各差役終日在鄉逼迫糧差地保直接間接向百姓催討人民稍有反抗則鎖練到城供李知事之肉鼓吹該縣歷年失收人民原多逃荒在外現值春初下種之際始扶老携幼折回鄉里預備春耕乃甫經到家即被差役鎖練進城赭衣載道呌苦連天稍有人心者必看不下去詎李知事與山東財政廳長周嘉琛係郎舅至戚因此拚命爲之聚歛不顧人民死活當我被大家共推來省之時人民被逼不過巳有典妻賣子作納糧之預備者今天到會同人想各該原縣必同受此項痛苦請大家爲敝縣人民設法救命即是爲百餘縣之人民設法救命張君報告畢又有章邱人報告該縣情形並大哭一塲滿塲爲之慘慟魯君佛民宣讀電稿二則一係上北京府院者大致述田兼長包辦議會違背民意茲　預徵丁漕深恐若動風潮請即撤　以平民憤一係致百七縣之農商學各機關請協力主持切勿懼此淫威甘納十二年丁糧宣讀後一致贊成預備拍發據最後之提議係由百七縣各同鄉會或學生會各舉代表一人組成一大團體以便分遣代表四出活動務將此非法命令根本打消云云省議會議員刻亦巳發出通知定二十日（本日）開茶話會討論反對預徵辦法其通知如下「茲定於三月二十日下午二鐘在省議會開茶話會討論抵制預徵丁漕辦法務祈届時早臨爲盼山東第三屆省議會同人公啓」茲再將國民大會發出之電探錄如下（一）北京大總統國務院財政部北京山東同鄉會均鑒魯省數載以來水旱頻仍賊匪遍地人民流離顚沛十室九空乃督軍兼省長田中玉以一省軍民長官對於民膜毫不加察反施橫徵暴歛之手段以吸收小民之脂膏去年即擬加六毛附捐以格於議會未得施行今復變本加厲擅以省令增加鹽稅恢復河工附捐並公然宣布預徵田賦一年魯民何辜逢此凶暴本日各界人民在公園開國民大會到會者數萬人僉以田中玉在魯罪狀罄竹難書如再不去魯魯民死亡無日矣政府倘眷顧魯省三千萬人民即將田中玉罷斥以救魯民於水火如維護田中玉一人之地位魯民雖弱寗能坐以待斃謹電哀陳務祈垂憐山東國民大會叩（二）各縣商會敎育會勸學所勸業所並轉各區長均鑒吾東財政奇絀瀕於破産揆其原因多由政府濫用濫支所致乃田督近以包辦議會不成擅以省令增加鹽稅恢復工河附捐並公然宣布務徵田賦一年如此橫暴吾民將何以堪本日各界人民在公園開國民大會到會者數萬人議决致電中央誓死抗爭凡我東民同遭苛虐務祈協電中央一致反對並對於此項違法加徵堅持到底不予輸將是所至盼山東國民大會叩（三）保定曹巡閱使洛陽吳巡閱使杭州盧督軍鈞鑒魯省數載以來水旱頻仍賊匪遍地人民流離顚沛十室九空乃督軍兼省長田中玉以一省軍民長官對於民膜毫不加察反施橫徵暴歛之手段以吸收小民之脂膏去年即擬加六毛附捐以格於議會未得施行今復變本加厲擅以省令增加鹽稅恢復河工附捐並公然宣布預徵田賦一年魯民何辜逢此凶暴本日各界人民在公園開國民大會到會者數萬人僉以田中玉在魯罪狀罄竹難書如再不去魯魯民死亡無日矣刻巳電請政府迅將田中玉罷斥以救魯省三千萬人民於水火我公痌瘝在抱薄海共聞務懇轉電中央代爲請命無任盼禱山東國民大會叩 
[西報述開封不靖之原因] 謠言與時局有關 
　　字林報十八日開封通訊云開封邇來驚惶不靖其故由於謠傳軍隊雲集豫北及貧民因糧價飛漲感受眞實痛苦軍隊雲集豫北之說其實毫無根據不過因時局險惡之謠言過熾與趙督嚴厲檢查入境報紙而起蓋本地各報俱受督軍署大宗津貼可不虞其發出與趙督不利之評論惟外來報紙趙督深恐其載有反對論調不論屬何黨派皆足以影響大局故常在落入吾人手中之前卽將此種論盡行剪去而法殊簡便祇須派其心腹常駐郵局隨意爲之更有一端與此間人心至有影響則爲吳佩孚設大本營於洛陽附近是此間自稱識時局之人且謂就趙督利益計雖以服從曹錕爲宜然趙氏頗與張作霖同調吳佩孚在豫益增趙氏之困難吳非但不服趙命且施指揮趙氏之舉動吳氏之所急者即在得欵以供養其軍隊而不問此欵之來源何如今雖截留京漢路南段鄭州至漢口間之收入然尙不敷所需約兩星期前吳氏需欵甚急即囑趙氏籌措二十萬趙氏以無法措借對開封各界咸知若無欵應吳吳必來汴用兵力勒迫遂設法籌措十五萬趙氏乃以之報命至迫在眉睫間之南北戰禍雖謠言甚盛但據職位頗高且所居地位確能解釋各同志意見之某君言現局至少於六個月内不致决裂因北方各武人統轄之地方尙無一有適當之凖備也 
 
 

Page 8

 
 
自由談 
遊記 
[游黃山日記（一）] [  金山高爕吹萬]  
　　黃山爲中國境内有數之名山處於皖之徽寗二郡間東南屬歙西南屬休寗東北屬寗國太平初名黟山唐天寳時敕改今名昔者黃帝問道於容成子獲靈丹於浮邱公浮邱公曰鍊成金丹必假山秀水正之地其藥乃靈惟黟山據得其中雪凝碧漢氣冠羣山神仙止焉靈泉香美淸温冬夏不變沐浴其中萬病皆愈黃帝遂命駕與容成浮邱同游此山得道上昇今此山有泉其沸如湯常湧丹砂周書稱黃帝服還丹浸湯泉七日見白龍珠履瓊漿自天而降即此泉也郡國志浙江天目山高一萬八千丈僅及黃山之麓山有摩天戞日之勢浙東西宣歙池饒信等郡之山皆屬此山支脈則山高可知宋人謂黃山周圍幾五六百里雄視天都與廬嶽稱三天子章九華得三之一巫峽得四之一則山之大亦可知乃超然特超不列於五嶽之内故雖自開闢以來卽有此山而自唐以後始有題詠然以巖嶺過峻游蹤所及代不數人而造極登峯尤屬寥寥無幾以徐霞客之遍歷境内名山而於此山亦嘆爲閎博富麗則山之奇可知也余慕之久矣卒卒未能遂游願吾友吳江金君松岑今之徐霞客也將往游焉來書招爲偕行余欣然諾遂於辛酉四月初五日首途時久雨初晴意殊暢適坐小船於上午八時解纜至下午四時抵松江於夜間八時半乘汽軿至十二時抵杭州住宿城站旅館（郤酬） 
筆記 
[棄婦記（三）] [  智軒]  
　　乃天不絶其年適一葉扁舟橫流而下舟中載客爲敎徒席某昏黃間覩屍身上浮大駭急使舟子施救得慶更生詢以故具述始末席怒擬訟諸官而慧敏雅不願席乃言於西敎士使入會讀書俾謀安身之所且密探馬氏後狀而爲之設處焉隷生旣逐慧敏脫幅之爻旣占同心之結重綰未匝月隷生湘舲又成新侣合卺夕情好綦篤在湘舲貌固不凡旣博夫壻之歡心而上奉姑嫜下司婢僕均能體貼入微自無往而不交口稱譽在母氏意中以爲今後佳兒賢婦膝下承歡家庭幸福從此可覘淸平詎意湘舲入門伊始尙能相安無事彌月以後舉動漸張凡劇塲餐館無不有湘舲之艶跡風聲所播物議沸騰時母微有所聞語間頗加諷剌冀其改過就範而湘舲前恭後倨非惟不從且反以厲色相抗焉嗚呼松柏不經歲寒無以見其勁節人非患難何以顯忠誠之操守湘舲矯飾徒能獻媚於一時歲月悠悠舊態安能長此勿萌至是母心目中兩兩相形正不勝今昔之嘆蓋一則虚浮無實一則謹厚有餘一則資財浪擲一則儉樸自愛時至今日轉念以思覺無一而非可愛往事追維誠感悔交集矣韶華荏苒倐忽一年湘舲之敗德穢聞益肆而隷生以溺愛故惟婦言是聽往往因循不咎而禍變之來從此始矣 
諧著 
[西廂新解半打] [  ]  
　　共和告成人民想望幸福西廂云中間一重紅紙幾眼疎檽不是雲山幾萬重 
　　於魯案最後交涉中閣員四分五裂西廂云我是個多愁多病身怎當他傾國傾城貌 
　　國民希望承平西廂云誰知月底西廂變作夢裏南柯 
　　董授經如果認眞辦理財部參劾案西廂云顚不剌的見了萬千似道般可喜娘罕曾見 
　　水竹村人旣思討好奉直又欲捧鮑貴卿上台更思召集國會籌備選舉下届總統西廂云你一寸眉心怎容得許多顰皺 
　　梁燕葉虎匿居津門旣不敢銷假上台又不捨上書辭職而日夕奔波津奉間并嗾使機關報亂造空氣西廂云你看人似桃李春風墻外枝賣笑倚門兒 
 
[急來抱脚]  
雜錄 
[會畫小記] [  吳明霞]  
　　天馬會自三月十七日至十九日假尙賢堂舉行展覽會仲熊淸磬皆以劵來星期日獲暇天氣復淸朗因驅車往觀之尙賢堂在霞飛路堂前闢廣塲一片雖無花木之勝境絶淸幽中有茅亭小築讀畫之餘坐憩其間爲之心曠神怡 
　　畫家楊淸磬君現執敎鞭於揚州之江蘇第五師範課事頗忙迫比因畫會抽暇來滬可謂關心藝術矣 
　　天馬會諸畫師每携畫具往外埠寫生此屆汪亞塵君之「北極閣積雪」係冰天雪地時寫實之作熱誠如許可知吾國藝術家亦至勤奮當此藝術衰退之際得一天馬會或能挽救之歟 
　　二叔仲熊雅好丹靑人物花鳥無不婉妙倉碩翁恒樂爲題跋年來藝愈精進然叔猶以末臻完美不欲出以示人繼思藝術當抱公開主義藉可互相探求因亦加入雖初露頭角頗得諸畫家稱許 
　　余友丁慕琴久著畫名善寫時妝仕女輕盈活潑若欲辭紙而下畫會中有一油繪仕女神態栩栩亦佳構也 
小說 
[社會小說人間地獄（五八）] [  娑婆生]  
　　第十回羅巾裹淚滴碎芳心銀箭催人望穿秋水 
　　程藕舲聽了這句話宛如頭頂上被打了一個焦雷不由得怔了一怔道怎麽講難道你要回杭州去嗎你來了還没多少時候生意還没做開去蘭阿奶的財還没發著怎麽他就要你走呢薇琴道不是他要我走是我要回去說到歸根一句話究竟是親爺娘的好我們的爹爹和姆媽雖然有些對不起我呌我吃這碗飯做這不能見人的事體但是也因爲光復以後爹爹衙門裏的事没有了一家大大小小没飯吃所以纔做的可是做雖呌我做那父母憐惜我的心和歡喜我的意思比從前格外要加倍看我抛頭露面跑出跑進生張熟魏笑臉相迎姆媽狠有些不拾得有時看見我受了客人一些半些没要緊的氣他却一旁流淚總來勸我忍耐些只要爹爹謀到了事體你能積下幾個錢來我隨便怎樣總不讓你幹這事爹爹也是這樣勸我究竟天下做父母的無論兒子女兒到了怎樣的地步父母總認他是自己的兒女不肯减少一分的慈愛當時呢不覺得我的心思碰着爹爹和姆媽有不依我的時候我背後頭還要怨幾聲還要不高興如今和爹爹姆媽離遠了終日在一起的不是我的爹爹姆媽然後纔想着爹爹姆媽的好處爹爹姆媽那種疼我愛我方是眞的：：：說到這裏薇琴的嬌聲又低咽下去不住的用手帕拭淚程藕舲忙推他道不要如此不要如此有話往下話呀薇琴道我如今天天在一起的那老太婆他那疼我愛我的心思抵不上姆媽千分之一他那斷命的姆媽架子却搭得十足人前背後總要呌我喊他姆媽喊的聲音還要響他又交代我遇着那不知我們底細的客人如果問你你便說我是你的親親嫡嫡嫡嫡親親的眞姆媽也不曉得他是何居心冒一塊假招牌讓我爹爹暗中佔便宜那也不去管他誰知他近來陡然的天天同我嚕囌眞要將我氣煞藕舲道你從前和我說不是說蘭阿奶待你還好麽怎麽會忽然的變起來想必是你有些不好之處薇琴歎口氣道連你也是這様說法了你猜他爲的是什麽就是因爲我和你：：：總算要好一點親熱一點他便橫不是豎不是東扳差頭西扳差頭藕舲道這眞奇了我和蘭阿奶也没什麽寃仇况且我因爲你格外和他客氣些現在見了面他問我三句話我總要回答他一句半句凑凑趣給他」個面子如果在杭州或是雖在上海不瞧你的面上關係哼哼我姓程的眼角上也掛不着什麽蘭阿奶呢我認識他是一個什麽東西阿婉在旁笑這道喔唷三小姐剛剛弗哭大少爺又光火起來哉 
[餘潘] [  蘇兆龍]  
　　入山以求道未必同流而不汚閉戶以拒色未必坐懷而不亂故容納萬惡之淵藪實陶鑄百德之爐冶桑濮在望貞者自貞梟獍同羣孝者愈孝糞壤之下乃産淸蟬塵滓之極乃吐玉荷少年乎處穢濁之環境正宜力自振拔爲所染固非計徒自殺亦甚愚耳 
 
 

Page 9

 
 
   
 
 

Page 10

 
 
國内要聞二 
[廣東中美人士歡宴美使] 演說華會之結果 
　　美國駐華公使舒爾曼此次來粤其夫人及秘書使館武官等亦與同行舒使與伍外交總長爲多年舊交故甫抵省即派其秘書赴外交部向伍總長道候伍亦派外交部司長林子峯回謁十五晚下午七時美國駐粤人士公設之南華聯合會大宴美使於亞洲酒店二樓中西來賓被邀者二百餘人陳省長則因事未到席間酬酢甚歡美領事拍開斯主席起述歡迎詞次美使答辭略謂此次來粤目覩南方當局之新建設極爲欽佩日前華盛頓會議之結果與中國實有種種利益其中可分三期一爲光明期二爲隂沉期三爲由隂沉而復趨光明期中國人所聞華會於中國不利益之消息多由隂沉期得來惟至第三期則形勢一變於中國外交上實有裨益甚望中國我勿誤會更切望中國從此南北統一共圖永久和平云云演詞頗長再次伍總長演說略謂余與舒君爲老友今在粤相聚甚爲欣悅華會對中國之大誤即在不承認西南正式政府致正式政府不能派遣代表出席因此中國在該會並無正式代表此乃最大缺憾各國對於中國情事殊多誤解西南政府爲合法之政府而各國未予承認反承認北京之非法政府實大違反中國人民公意西南政府渴望和平統一惟未得各國承認則空有和平統一之願望而不能達到故不得不舉兵北伐以圖眞正之和平統一實則外國如早能承認西南正式政府則北伐一舉或不致發生此則各友邦當負其責也在北京之外交界日受北京官僚之空氣所包圍故對於全國之眞象多未明瞭殊屬可惜今舒君來粤一觀察南方各省眞正民意之環境自當明瞭一切眞象不獨於吾國有益亦於此後各羃外交有大益云云語畢衆大鼓掌後孫市長李交涉員均有演說至夜十時始散會昨十六日下午一時伍總長宴美使夫婦及隨員於交涉署并延美領事陳省長徐大理院長孫市長等男女來賓二十餘人今日正午陳省長復宴美使夫婦於省長公署聞美使此來負有考察西南各省政治之重要任務云 
[港工潮解决後之加薪合約]  
　　船東值理主席蘇打蘭君昨日報告罷工解决經過情形外並報告兩方合約原文譯錄如下「立合約下列署名人茲彼此應允以下開條欵爲解决兩方爭執各事」（一）於一千九百二十二年正月十二號在香港支給之薪金表增加如下並由一九二二年正月一號起加（甲）華人内河船三成（乙）其他華船達一千噸位三成（丙）省港澳輪船公司二成（丁）其他英國内河船以省港澳公司爲標準二成（戊）沿邊海岸船隻二成（已）渣華船隻一成五（庚）太平洋船一成五（辛）歐洲船隻一成五（壬）澳洲船隻一成五（二）將訂定一日期爲總復工期由離工之時以至此日期各海員將照薪工表支給半薪各海員可以復回各該本公司之船隻或回彼此相允之船隻復職若職位未便不能備海員照上述辦法復職則應允於海員之職期内繼續給以半薪但其期限由總復工之日起計不能逾五個半月此項半薪將由正當委定之管理人管理之欵項支理之（三）各船東應允協助設立一僱水手方法由此方法以盡量减少關於海員薪工或可存在之種種不規則之事一千九百二十二年三月五號簽於香港船東值理主席蘇打蘭簽駐廣州英領事占美遜簽翟漢奇簽印盧俊文簽印廣州交涉署科長陸敬科簽 
[廣東米風潮尙未解决]  
　　米行與米舴風潮發生潮後經陳省長電飭商會聯合會召集雙方調停妥爲解决各情業紀前報茲聞昨日米行商人接商聯會函後當即舉派馬景如簡燿明區伯華李季　梁業樓鄭　庭劉偉臣陳蔭階鄭利明等前赴商聯會接洽并將會議大綱提出轉請貨船協會先行承認茲將米行致商聯會原函照錄於下逕啓者昨接大函敬聆一切貴會以民食所關出任調停並抱息事寧人之旨勸以讓步善意拳拳敢不拜納惟該協會堅持依照提出八條開議此係最後之手續敝堂會議僉稱開議之前必須規定大綱以爲會議之標凖茲特舉派代表携同大綱二條親踵貴會希賜接洽並懇將所提大綱轉交該協會迅予承認以便解决米埠永安堂沙基養和堂沙基宏遠堂廣州米機公會同啓（本行提出大綱二條以爲議案之標凖）（一）勞動家要求資本家問題（二）因上雙方對待之要求問題於是生出本行勞動家要求本行資本家問題以上兩條旣經由第一問題産出第二問題所以廣州所有罷工風潮皆係發生本行勞動家要求本行資本家問題并無發生甲行勞動家要求乙行資本家之問題因甲乙非對待之對手方故也如承認此大綱請卽直接開談判永安堂養和堂宏遠堂米機公會提出該協會覆函云敬覆者頃奉大函領悉種切諸承維持無任感激惟據米業四行提出問題擬本會認定大綱然後開議等情均係枝節蓋該行巳僱用貨船載米所獲者運脚之費顯屬勞資直接關係奚云甲乙若米行果有誠意理當遵依貴會調處不妨逐欵研究將敝會提出條件核之公理是否符合如果無理取鬧儘可取銷倘屬公正無私便當聽憑貴會解决方爲妥協鄙見如斯相應函覆即希查照可也中華貨船工商協會同人上 
　　米埠東家發表罷市宣言已紀前報昨貨船協會（即米舴）亦發佈罷工宣言併錄如下敝會貨船載運米石來省往往受米東多方壓迫前淸時代泥於米糧關係民食恒壓抑船戶以遷就船東績習相沿牢不可破而米東遂得藉此出其種種之欺詐手段以圖不正當之利益日有甚焉近因百物騰貴各船戶負債纍纍揆厥原因再難隱忍因求一正本淸源之法爲一勞永逸之舉不得不聯合團體與米行正式交涉自問辦法公平殊無過當奈米東不諒反欲出其罷市之故智爲先發制人之計劃幸蒙省長明察郵電商會聯合會出而調停俾早日脫離苦海不勝感激敝會惟知謹守文明秩序聽候商會秉公調處以慰衆望而已貨船協會罷工辦事處啓 
　　米行中有人藉口米舴罷運將餘米貯藏揚言米源斷絶乘機將米價抬高故市内米價異常騰貴海員方面深感各界之援助不忍坐視市内米糧之奇昻曾請各輪船往産米各地購運回粤以救市内米荒聞昨日南關長堤一帶灣泊之米舴多數在桅頂高堅中華海員開辦平糶字樣之白旗巳將第一帮米運到交由各米店限價沽售復派員往港與德輔道米行公平工會主任磋商務將在港各米舴運載洋米來省其巳載有米石肯讓售者亦急議價買入趕運來省分東西南北各關窮民僦居之處自行平價發賣以資救濟 
　　另一消息消基米店因不納貨船工商協會之要求遂致閉門已有多日但香港米商爲維持此間民食起見先後裝載大帮米石進口發售沙基米店因此大爲恐慌乃由全省商會聯合會出任調停查各米店前者對貨船工商協會駁艇裝運米石每擔給脚一毫後則尅扣至八八現巳答允增加百分之十二聞貨船協會方面以增加百分之十二卽屬十足收回脚價亦頗爲滿意故該項風潮巳有解决之希望矣 
[海後灘案交涉之現狀] 中英官吏將在厦談判 
　　厦門海後灘案自外部抗議後英國卽將駐厦各艦撤退并將厦門領事更換故本案之一切難關巳大致就緖外部曾於日前接到英使照會請在滬解决並派參贊奎西克烈武赴滬會辦此事嗣經外部拒絶之後英使亦不堅持巳允在厦辦理現奎西克烈武於十四號乘綏遠號輪船抵厦刻正在調查此事原委一俟竣事卽將於下月初旬開始談判以便解决海後灘是否爲租界之問題關於此節外部顔總長於二月間曾與英使爲一度之辯論顔外長根據條約歷駁海後灘並非租界認爲確係中國之官産由前淸時厦官吏租與英商建築行棧以便通商者英使於此巳經函認但因英商貿易起見請中國將海後灘租與英國由英商繳納租金修築碼頭顔未予同意故我國對於此案巳有根據數種（一）英商太古不應擅築碼頭此事經英外部認爲確實（二）英竇領之調艦舉動亦經英外部認爲不合故將竇領撤換（三）所築之圍牆及國旗木牌現均由英領撤去而英公使與顔外長之談話巳經確認爲非英國租界有此種種則將來之在厦談判决不致另生枝節蓋從各方面觀察英國對此决不堅持也至在厦會議之參加人員我國方面則爲劉交涉員謙光陳道尹培錕外部僉事鄭某英國方面則爲駐厦領事義克英使館參贊奎西克烈武二人而厦門公民會亦有推舉代表參加旁聽及請求美領爲公正人之議聞日昨外部曾接到此項報告 
[皖人電斥張文生把持財政]  
　　張文生月初電令各縣知事將經徵賦稅儘數報解軍署皖人大憤省敎育會巳於皓日通電旅外各同鄉請一致力爭各公團聯席會議亦分電北京府院部及各省皖同鄉云張文生把持財政干涉用人同人迭電呼籲計邀諒察旅津同鄉曁蕪湖各界公電論列財政最爲翔實辦法亦極妥善諸公愛鄉至切諒表同情查張文生自聞財政廳孔憲芳有更換消息即密飭其斷絶政費學費省長電召不應傳喚不至聲言被參掯欵不發近張文生復通電六十縣知事文曰某某縣知事覽軍餉萬急省庫久空所有各該縣經徵欵項仰卽儘數源源報解毋得絲毫挪移短蝕以濟要需倘有上項情弊即以貽誤軍需論合電飭遵毋違干咎切要督軍張冬印等語張文生僅管兵符未操政柄對於財政無直接督催提取之權何能藉口軍需通電知事况財廳與省長斷絶關係不啻爲張之賬房各縣解欵一入財廳即不啻爲張所據有必致舊安武軍欠餉無出不能維持生活蕪湖大通駐軍待餉甚切朝不保夕且新安武軍餉去歲雖由聶前省長私撥七十萬元人民至今未認當然作爲墊欵乃自十年一月起至今巳墊之欵數達百六十餘萬元溢出計九十餘萬元以此推之此時絶無催餉之必要彼之冬電明明别有作用不問可知然張文生果能撫軍戢匪保衛地方皖人雖忍苦供其軍需尙有可說乃正陽定遠鉅變頻仍事前無法消弭事後又漫不加察瓜稀再摘吾皖何辜而搜括之技愈出愈奇無厭之求愈逼愈緊吾皖人略具知覺何克忍此且此端一開不獨皖受其殃全國亦將瓦解伏乞諸公凛軍人干政之戒固國家分治之基請立電張文生將前令取消並祈京内外諸鄉耆本蕪湖各界之提議尅日於京津兩處擇一相當地點定期開會公同籌商俾歷年財政眞相得以洞明學費政費不致無着新舊安武軍更可藉此將軍餉界限劃開俾新安武軍仍支墊欵舊安武軍額定之餉得以按時領取地方秩序可以維持目前皖省百政俱廢羣情憤激危機四伏有觸即發千鈞一髮岌岌堪虞迫切陳詞佇候明敎安徽各公團聯席會議辦事處叩嘯 
[江蘇省營業機關之整理觀]  
　　江蘇省有十工塲内容大多腐敗前經廳委兪道源澈底盤查結果無一不虧而工塲以外如閘北水電廠·南京電燈廠·寗省鐡路等特别營業機關均蘇省最大之實業一般官民多視爲利藪者也兩電廠尙有盈餘寗省鐡路則虧折甚多近且有將沿路市房押欵之傳說謂其從事整理歟而枕木之腐爛如故火車之破敗如故該局長李某私於貢院新市塲建有許多新市房靑牆成列望之煥然說者謂其整理精神固别有在也此路歸省置直接管轄不在實業廳範圍之内目前實業廳擬入手整理者爲省立第二工場及絲織模範工塲兩塲均在蘇州先後發生事實有不得不立加整理者在二工自前塲長周某不待官廳核准即擅訂合同購辦整理布疋機件一切費用約需十一萬元人言嘖嘖以爲該塲長藉此濟私無奈當省欵萬分支絀之時不能如數撥付即將寳蘇局售賣變價亦尙短少九萬元雖省署有奥援而省庫無財力是非立加整理卽恐不易收拾絲織模範工塲規模本有可觀乃一誤於前塲長季再誤於現塲長仲致巨大資本耗去半數仲某被控迄今尙未解决新近省署實廳又委蔣某兪某前往稽核據一般人觀察其間種種困難仍不易得良好結果張實業廳長因職責所在擬將該兩塲合併爲一改官商合辦分設絲織棉織兩科總名曰織工塲昨巳摺呈省長擬請於本年省議會臨時會期内咨交儘先議决以利進行但廳與省署觀念各有不同則能否達此整理目的現尙未許樂觀也 
[南京快信]  
　　鎭江第六中學前晚學生毆傷敎員二人學校器具全被搗毁校長逃避來省省廳昨巳派員往查據學生方面言則謂校長不允學生整理校務請求反令校役滅電毁物以圖誣陷 
　　美國銀行團代表史蒂芬昨由京來謁齊督談二小時辭出即乘特别快車赴滬 
　　省議員陶達馬甲東函省署請嚴追前任鹽城縣知事謝成泌詐欠地方槍欵省令財廳轉飭吳縣知事就近追繳 
　　省廳昨委王發蒙充徐州省立第七師範校長齊督委本署參議鄭長庚改充特設一等副官仍支原薪 
　　本年九月比京舉行萬國家庭敎育大會農部令實業廳轉飭各縣知事將農業情形農家狀况詳細調查呈報彙考 
　　王警處長爲整頓各縣警務起見擬即派視察員五員分赴五道區視察 
　　英國寳庇兵艦昨由下游開駛抵寗艦長夏德昨偕英領布辣德晋謁齊督晚七時齊即在軍設宴欵待 
　　農部派僉事張夢奎赴浙考察茶務昨過寗赴杭 
　　齊督今晚七時在軍署宴日領深澤暹 
　　内部昨咨省署請飭屬保存古物 
　　部令敎廳提倡學術以促文化進步 
[杭州快信]  
　　全國銀行公會聯合會在杭開會現决定四月十三日起至二十日止假省敎育會會場舉行 
　　杭縣公署附設之金融評議會現訂二十四日下午特開會議討論免除現水辦法曁錢業新訂規則 
　　浙江衛生會昨由正會長顧子才·副會長伍菁著王卓夫通告會章十條内部分文書會計董事幹事四股 
　　浙省敎育預算審議會草章共九條業由起草員馬彝初王卓夫等擬定二十五日開成立會後通過實行 
　　瑞安勸學所長黃輔樞發起各縣勸學所長捐薪一月集欵贖路並附設學界集欵辦事處計全國一千八百餘縣巨欵不難立集巳通函各敎育機關一致贊助 
　　北京新華大學在浙設立分校校址巳假定兩湖會館現由校長楊景暉商准二十六日在省敎育會行開學式　　第一監獄今日（二十二）又斃一等徒刑犯徐培富（仙居人原判十年）五日間巳連斃重犯三名 
地方通信 
[松江]  
　　預算風波之平定縣署對於行政會審查確定之十年度地方預算以支出項下多數削減曾於上星期分函各機關聲明仍須召集會議以資决定乃此函發出後大受市鄉自治委員之非難甚至欲呈請省長將温棟甫縣長先付懲戒縣署聞訊即遣各科員向各方面疏解斡旋結果市鄉委員打消懲戒原案縣署則將預算分别咨轉各機關定期四月一日起實行一塲風波至此遂告結束惟被裁經費之各機關此後須將原有事業縮小範圍不無困難而松市各項事業因上屆舉辦平　時拖借各市鄉附稅業被市　委員將松市附稅完全扣抵故并松市自治委員之辦公月費三十元而亦無着罔論其他事業云 
　　蕩田減價之聲請五庫蕩田前經官産局一再減價召領而各戶繳價仍極觀望最近又經五庫士紳與盧局長磋商核減盧巳允將田價連同注册領照各費再減至每畝三元業巳具文呈省請予核准矣 
　　銅元充斥之呼籲松江各小商號近因銀貴銅賤感受困苦具函商會請求取締銅元略謂近日洋價漲至千六百左右各商號進貨均係洋碼而零售則係踐碼此中虧累殊屬不淺應請設法以維商市云云聞商會對此問題將召集業董會以解决之 
[蘇州]  
　　市鄉田業會成立吳縣各市鄉自去冬發起組織市鄉田業公會以來所徵會員巳達二百人左右會章亦己呈請吳縣公署轉呈省長立案現該會定於本月二十八日午後在舊學前九十五號開成立大會並推舉評議幹事等各項職員 
　　催完絲織場控案吳縣地方自治協進支會會長吳兆烈李振霄近因絲織模範工塲塲長仲漱芳舞弊虧欵特於昨日電請王省長秉公嚴辦其電文略謂蘇州絲織模範工塲被控一案自省廳曹唐兩委會縣公開查復不難洞明眞相立判虚實原告公民旣宣言實究虚坐自當雷厲風行澈底嚴究虚而不坐人民開告訐之風地方將從此多事實而不究貪吏肆無窮之欲公欵將盡飽私囊到差一載有餘虧欵至六七萬之鉅駭人聽聞之事寗有逾於此者爲官方計爲與論計應請秉公嚴辦以期水落石出 
　　警察廳密查烟賭蘇州警察廳長李明遠近因入春以來迭接密函多件類皆舉發烟賭顯見各區查禁不力特派督察員宋銘爵至各區秘密調查以憑核辦 
　　輪局允賠米船損失胥門外開往橫涇之老公茂小輪前日行經橫塘將橫塘某米行往蠡墅採辦之米駁船撞沉該船共載糙粳五十五石該輪肇事後即停輪將潮米設法打撈約撈起四十餘石然巳不能打白該米行得悉後即與輪局交涉現聞輪局已允每石賠洋八元五角所有撈起之潮米悉歸輪局售與塘坊 
[無錫]  
　　王省長由滬來錫蘇省長王鐡珊氏前日由寗赴滬參與籌振大會後定昨日來錫縣公署及水警區得此消息即預備一切並帶隊至車站迎迓王省長由滬乘九點三十分之特别快車至十一點五十七分抵錫水警區長師蘭亭縣知事趙汝梅警佐馬蔭棠侯惕丞警備隊穆隊官葉稅務所長緝私營吳團長水警分隊長吳正榮以及各區巡官等率軍警在車站迎接王省長下車後即乘輿至通運橋下無錫飯店稍息即乘汽油船赴梅園岑西林氏之友哈同乘滬頭班車到錫逕赴梅園與岑君會晤王省長於三點鐘到梅園與岑氏在留月村會晤勸岑赴寗岑因見該園風景絶佳尙擬多住數日定本星期六赴寗嗣岑與哈同王王省長又在誦幽堂暢談半小時王省長始興辭而出時已近五時乘原汽船到城仍至無錫飯店晚膳後再赴新世界洗浴稍事休息即乘夜間二點餘鐘之車返寗各長官及軍警等咸恭送如儀 
[鎭江]  
　　省委赴睢查案江北睢寗縣公民陳競存等以該縣知事借兵歛財呈請省長查辦現省中巳派委王瑲於日昨過鎭乘舟往睢詳細調查 
　　麵粉漲價消息鎭江麵粉市面日來銷路甚暢而貽成公司所出之貨往往供不敷求致市價日漸增漲昨日（二十）開盤上麵每袋巳升至三元五角二分中麵三元四角仍有續漲之勢 
　　知事嚴禁烟賭丹徒縣張知事以所屬高資寳埝等處鄉民每有賭博情事己派警隊前往查禁務獲解究其對於烟禁亦頗注意故近日各土販及私售私吸巳稍稍歛跡東南兩門連日查獲烟土及私吸人犯已有多起 
[揚州]  
　　運署電查穀欵兩淮丁運使昨電泰屬總塲長王以德以據安豐灶董施作舟等電請飭撥該塲積穀錢文一千五百千文議辦平糶當以卷查此欵業經文前使諭飭交領何以來電情詞兩歧巳論塲鹽商會刻日檢據呈復以憑核辦該董等應靜候查明飭遵仰該塲知事轉諭遵照 
　　請委農場助理江都農場主任蕭受之近以塲所擴充至六處實難兼顧昨特呈請縣署添委蠶桑畢業生劉楷爲助理員以資臂助 
　　高郵揚州大風高郵十九日鎭日颶風狂吼下午尤甚高公橋三元都府之旗桿高約十餘丈爲風吹折壓倒民房甚夥湖中白浪滔天覆舟溺斃人命者亦有數起至揚地是晚亦起狂風走石飛沙至今晨始息事後調查損失尙少 
[南通]  
　　籌備運動會近訊南通敎育會兼中等以上學校聯合會長張尋若現以聯合運動會原訂夏曆五月二十一日舉行深恐屆時天氣炎熱致有不便擬提前辦理日期尙未確定聞本屆開會注重個人競技及兵操團敎練代師紡　農商七中等校現正從事練習以備與會又日前議建之紀念塔巳有敎育界集資三千元刻經勘定白塘廟公共體育場爲建築地點興工有日矣 
　　紗布前途之樂觀南通花衣存底枯竭巳成有價無市之勢且布業營口鎭揚等帮銷路靈活影響所及紗市步漲不巳該業中人大有眉飛色舞之槪茲將今午（二十日）開價錄十二魁星二二一元十四魁星二三一元十六魁星二三四元十二新機魁星二三二元十二壽星二一九元十四壽星二三一元十六壽星二三三元十二三星二二九元十四三星二三二元十六三星二三四元滬錫地球織女各牌亦均隨之俱漲 
　　進行中之第八廠南通大生第八紡織公司業已建築竣工規定紗機一萬五千椗布機三百架現己運到三分之二刻由海京洋行技師弗林裝置引擎採用電汽發動惟南通電廠尙未成立擬先借用通明公司電力預計夏曆四月内即可開車該廠三面臨河一面緊接縣道交通頗稱便利附近商曹蝟集將來市面之繁盛當不亞於唐閘也 
　　暴風爲災之情形南通於昨晚（十九）忽起狂風入夜益烈天氣轉寒迨今晨（二十）風勢始止聞長江下水輪因風大未能泊港鄉間茅屋被吹倒者不計其數損失甚重 
[徐州]  
　　華洋義振分會開會華洋義振分會董事會十八日下午三時半會商振務辦法當經議决（一）即日快函報告成立（二）電請上海華洋義振會即日派員查勘災情以明眞象籌定發放標準至五時散會 
　　查獲使用平市僞票銅山天寳錢莊夥友姜某現以大宗平市官錢局假紙幣暗向各處使用被人察破報告警署將姜某並一干嫌疑犯一併解送縣署究辦惟姜不承認私造現經天實莊主將其保出令限五日内將私造人交案核辦 
[嘉興]  
　　限令辦理掩埋嘉興掩埋事宜去冬曾由縣署撥欵舉辦現在四境浮厝己辦掩埋者固多而未辦者尙屬不少節屆淸明照章即須一律辦竣故官廳昨己責成經辦人員於淸明節前從速辦竣以資結束 
　　懸賞緝查竊案禾城旬日以來竊案疊出鮮有破獲現秀州中學及張家弄朱沛霖家前晚均遭失竊損失甚鉅日昨報警緝查警察所長張光烈除諭飭長警嚴行偵緝並分令所屬協緝外一面訂定二十元四十元之賞格懸之通衢俾各色人等留意查緝務獲解究 
雜評二 
[各方之利用（默）]  
　　自來欲利用人者結果必將爲人利用而坐困財政當局欲利用軍閥以擴勢力卒爲軍閥利用而敗内閣總理欲利用軍閥以固地位卒爲軍閥利用而倒高拱無爲之元首欲利用軍閥以操縱各方面卒爲軍閥與各方面所操縱而自陷於進退兩難之境此巳有事實可證者也今日北之甲軍閥又欲利用乙軍閥以制丙軍閥是非特軍閥與各方面互相利用而軍閥與軍閥間亦互相利用矣 
　　安福欲利用南方以復仇南方欲利用奉張以制直而奉張又欲利用南方安福以制吳是非特南方與安福互相利用而南北之間亦互相利用矣所謂利用者縱橫捭闔之代名詞也自己無眞實之力量則欲利用人之力量以成事然人又安肯出其眞實之力量以助人故欲利用人之力量以成事者結果必爲有力量之人利用以去欲利用人之力量以制人者結果反爲有力量之人所制而後巳然則今日各方參伍錯縱之利用豈非心勞日拙也哉 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[調查九六鹽債穆代表報告紀]  
　　北京財部弊竇百出國民淸理足以救亡 
　　全國商敎聯合會駐滬辦事處爲北政府發行九六鹽餘債欵事公推穆杼齋君等四人代表赴京調查屢誌本報穆君自京南歸後於昨日下午五時在總商會開會報告調查經過情形往聽者甚衆（一）由黃任之君述開會旨趣謂全國商敎聯合會駐滬辦事處公推范靜生·穆杼齋·龍荃蓀汪湘浦四代表赴京後范君因事來函辭任穆君等三人乃即赴京調查後穆君先返滬龍君巳在途不日即抵此江君亦於數日内可歸滬今請穆君報告一切（二）穆君乃作詳暢眞切之報告其論甚爲沈痛並有整理財政之計劃均甚合於事理茲紀其詳詞如左 
　　湘瑤經全國商敎聯合會辦事處公推赴京調查九六債劵於六日晨與龍君同行江君後一日到於十七晚回申駐京僅八日以極短之時間調查極繁複·極秘密之事實其結果决不能副諸君之希望固無待言綜計八日之中共報告電八報告書二上短期内外債委員會書二其大部均於今日申報上公布茲特引申報告書之經過爲諸君言之附以結論末附以湘瑤個人之意見 
　　發行九六債劵之翻雲覆雨未通過閣議以前即與鹽餘借欵聯合團訂立九六還債之合同旣通過閣議矣又於二月十九日函許日本公使·每月扣還鹽餘七十萬元則與發行九六之本旨大相抵觸又於三月五日與日債團訂立九六還債之契約而取銷每月扣還七十萬元之前函惟第六條有云對於本債劵之本利金支付有延悮時日本債權者無論何時得復歸於鹽餘擔何之契約而主張該權利是債劵不成或發行後本利愆期則日本仍可每月扣還七十萬元重重擔保夫又何說旣巳以債還内外短債爲名而發行九六債劵（鹽餘債劵條例第一條政府爲償還内外短債起見）何必再許日債團以每月七十萬元之扣還實則財政當局何嘗有内債團在心目中只要債劵一發除擔有關餘之各銀行可以捆載而去者外其餘債團不過點綴而巳其餘不外朋分及流用於軍政費而巳故不發内債團之鹽餘所以逼内債團而使之拚命向政府要債也其許日債團月扣七十萬元而後又訂立還舊債之契約也所以逼債劵之成立蓋以債劵若不發行則月扣七十萬元徒供外債團之便宜債劵齊發行不過月支一百萬之基金已可連内外短期債而一併還淸也 
　　内債團之呌苦連天内債團分三類（一）國家銀行及數家著名殷實之銀行大都墊欵者居多如軍警費也太會經費也到期外債息欵也均係燃眉救急之債此種債權利息均不甚高實在不願意借與政府惟情勢萬分無奈有不得不維持之勢此爲甲等（二）主持其事者爲人煽惑及貪圖折扣之利益並爲本行得高利息並有確實之鹽餘擔保似亦公私兩利之舉乃以現金供政府之流用矣此爲乙種（三）此種銀行均與財政當局有極切之關係或總董或總理其所謂某記或爲其化身一切朋串虚僞種種之罪惡皆優爲之此爲丙種故名爲鹽餘債團聯合會實亦同牀各夢其正當之債權者對於不正當之債權者未曾不深惡而痛疾之然亦無可如何也至承受債劵之痛苦已詳於報告書内恕不詳述 
　　發見之弊端此次赴京之目的爲調查其調查之結果爲有弊與否耳諸君當知社會上有一種不可思議之事即作善之團體難作惡之團體易夫以極秘密之弊以不相習之人於極短促之時而欲如燭照計卜一一明瞭皆知其難也然巳發見之弊巳詳於上委員會書内其人人所傳述之者則以國庫劵代現金借給於財部爲最大國庫劵之價格自一二十元或三四十元種類不一價格亦不一此視兩方朋分之程度及良心如何矣不但借入之欵如此即付出之欵亦有用國庫劵而領紙上明明傾到銀元若干此等事非有一方面自白並有證據局外人又烏乎知之倘使收入之借欵爲國庫劵而即此國庫劵付領欵之人查其賬未嘗不收支適合也此調查之困難即審查者恐亦無如之何耳 
　　委員會之主張此次委員會之審查員均係一時之選類皆抱公正之態度聞其解剖亦極精細蓋借債爲一事而舞弊爲一事用途而舞弊爲一事還債爲一事債劵之發行與否爲一事弊者懲之息重者矯正之不正當者剔除之債劵之發行與否債額攤派之多寡與否此財部之責也惟有一事爲委員會中最感困難者爲内債團之債權共分四類（一）原契約有鹽餘擔保者（二）原契約雖非鹽餘擔保契内註明不論政府何項收入者（三）原契約本非鹽餘擔保而轉期契約内加入鹽餘兩字者（四）無鹽餘擔保者此亦他日委員會中極難處置之一問題也 
　　政府之恐慌年來政府完全以鹽餘抵押爲生活去年閣議曾以鹽餘月撥一百萬元爲京師軍警之費當時曾付過一個月而九六之議作今若發行九六則每月除一百萬元之基金京師之軍警費及政費將如何過去卽不發行然己被張弧輕輕將每月七十萬元許日債團扣除而所餘亦屬有限此着絶戶計未免下得大凶且撤斷後人以登臺之梯子現下政府最小之希望即在九六債還内債以後各銀行仍須維持其五六個月生命關門總統之末路至此當亦始料所不及也 
　　近三年來之財政安福系借外債以殺國人此人人皆知實人人皆忘之日債團内有邊防軍借欵一百八十一萬零或曰此特其息耳九年以後不但庫藏司之日報無之卽月報亦無之直至於今可謂一盤爛賬諺云渾水裏捉魚吃日甚一日年甚一年作弊之手愈大作弊之膽愈粗只要有錢弄大家多弄幾個來作亡國大夫道德體面廉恥良心凡字典上所載之好名詞一切均朿之高閣亡國必有其程度及其期限吾不知中國民國究竟作何罪孽使君亡國之程度如是之高而期限如是之促也 
　　鹽餘國庫劵之黑幕此項國庫劵本不在調查之列然調查之目的在察弊然以如此之大弊安可不赴訴於吾國民之前在京時嘗曾發兩電而並未發表今盡量爲諸君報告之查此項國庫劵係去年隂曆年底發出並未經閣議提議通過卽行發出據報告閣議云共一千四百萬元隂曆新年經齊總長面詢張弧以用途張即袖出一紙不料被齊懷之而去一核對後只陸軍部一項巳差七十萬元湘瑤等到京以後即聞有此項國庫劵有多印之嫌疑幾經調查乃知一千四百萬實重印三次之多其實有四千二百萬也其出面一千四百萬總算開明用途還有二千八百萬被張弧帶往津寓不知如何用法然總之吾等小百姓晦氣諸君有何善策以救此二千八百萬元之負擔以去此二千八百萬元之空前絶後之大弊否 
　　社會之觀察至京日淺未能飽受各方面之議論然對於財政之勾串分肥濫借濫用當然持極端憤恨之言色然能觀察全部徹始要終加以公平正確之批評者實不多得其能不帶黨派之色彩者巳十不獲一矣甚矣北京城乃一大洪爐也 
　　調查之結論事實之報告大致畢矣今當離九六事而談政府亂硬病也不至於死麻木則去死近矣今之政府魚爛之象也爛之後將如何又未知之數也國民不能監督財政以至於此吾國民將如之何論者動謂財政公開然公開之法如何鄙見宜令財部分三步辦法先將内外債列爲詳表公告國民爲第一步再將每年收入列爲詳表公告國民爲第二步再將分配之法公告國民爲第三步而加之以事前審計不但須審計内用也且須審計外用審計院本有洋員數人爲審計外用之官今則有名而無實所謂外用者（其名似不的當）如關政·鹽政·郵政·以至濬浦局等事爲中國所雇用管理者今則一涉外人其用途之如何絶不審計也亦可謂放任之至矣一方面限期先辦財政部十年總决算以淸界綫因鹽餘國庫劵三次之重印遂疑及於各項公債之有無重印（昨日報載似有某公債劵有重號情事）先應設立淸理庫劵公債委員會實行淸釐是否可行謹以此意貢獻於諸君湘瑤日無暇晷迫於公義勉盡國民之義務以上所言均係實在他日龍江二君回申必更有精密之調查以饜諸君之望者湘瑤簡單之報告乞諸君鑒原之惟犧牲若干之精神與時日而得此極傷心之代價品湘瑤不自知涕之何從也不知諸君之對此其感想當更何如 
　　穆君報告旣畢（三）黃任之君謂頃聆穆君之詞實生無限感觸聶雲臺君適來電話謂因事未能赴此重要之會極以爲歉云云今之財政當局誠可謂罪大惡極嗟我國人若不即行共籌相當辦法危亡眞在眉睫吾國現在最宜破除面子觀念蓋偏袒人情必不能力持正義而就大道也所謂破除面子卽必招怨穆君此次慷慨赴京而回雖時促事難而所調查者巳能如此之詳細其言愈詳則招怨愈甚也即以吾人之小團體奮良心以進取者招怨亦正可想是以每多流言橫加誹謗亦不足怪耳今日在座諸君均爲各界重要份子務希諦聽以後喚起全國同胞之酣睡者共速設法以救危亡商敎聯合會駐滬代表下届開議時當即討論辦法惟願全國國民合力進行爲最幸也（四）沈信卿君致詞謂在北京覺其亡國之程度甚高鄙意亦未嘗非不亡國之一線機會也何則凡事只患不洞悉此等北京貪官汚吏之舞弊旣可由穆君等諸位代表詳細調查披露之吾全體國民當一致起而聲討實應槍斃彼等幾個非加以死刑不足以立國法·救危亡也試思彼等作奸犯科之魄力如此之大動輒九千六百萬二千八百萬我國民此時更不共起嚴誅更待何時耶惟此時機實足以驚醒國民之迷夢一舉而國法永振豈不大佳故此事實可作中國存亡之關鍵覩也至此巳六時三刻乃散 
[工部局又提修正地皮章程之附律]  
　　加碼頭捐取締印刷品交易所領照 
　　本日工部局市政公報載有二十三日工部局總辦里台爾氏關於修正地皮章程及附律之布告文照譯如下公共租界納捐人常年會議舉行之日將召集納捐人特别會議届時工部局將提出議案如下（一二）儀式上之事務（三）地皮章程第九條涉及碼頭捐之征收事一節查原文爲「租界内之人將貨物過海關或在碼頭上起卸貨物下船轉運均可抽捐捐數多少照貨之價值而定但貨價每百兩捐不得逾一錢」今改爲「租界内之人將貨物過海關或在碼頭上起卸貨物下船轉運均可抽捐捐數多少照貨之價值而定但捐數不得逾關稅百分之三」該修正文應通告領事團請予協助俾儘速得必要之核准（四）下載之附律應加通過作爲第三十五條甲印 
交人印刷發行任何報章·小册·傳單·招貼·或他種載有公共消息·事件·議論之文字·而不於印刷發行以前如爲外人向其所隷屬之領事如非外人向工部局開報姓名·平常住址·職業·請予註册者或有意錯報及不照章開全而使註册發生錯誤者凡印刷各種所將發行或散發之報章如僅印一面而不於每份封面如不止一頁而不於每份每一頁·或最後頁·或論說頁·以顯明之字印出姓名·平常住址·職業者·發行·或散發·或助同發行散發所未照章印出印刷人姓名·平常住址·職業·之任何報章者槪應受不逾三百元之罰鍰或不逾三個月之徒刑或他種照律應受之刑罰此項附律一份應送交領事團請予協助俾儘速得必要之核准（五）附件第三十四條各項執照應於「當·押店」之後加入「證劵物品交易所」字樣該修正文應通告領事團請予協助俾儘速得必要之核准 
[華僕註册事完全打銷]  
　　公共租界納捐西人聯合會於三月一日在圓明園路亞洲文會開公共會議討論住宅華僕註册事經大多數通過决議案表示反對一節巳誌三日本報該聯合會　長許士氏旋於四日以會議之結果函達工部局議董史密斯氏嗣由工部局代理總辦羅氏於十六日函復許士氏謂工部局目下無意實行僕役註册事觀於此函斯舉巳可謂完全打銷矣 
[西商總商會常年會紀]  
　　字林報云上海西商總商會卽和明商會昨在圓明園路會所開常年會議由裴爾斯氏主席其演詞中述及上海商埠之前途略謂近日所發表關於上海船港及河道問題諸重要文件其一爲顧問工程師委員會應浚浦局之請所草定者夫上海商務未來之發展全賴有深廣之水道故關心上海商務前途幸福之人莫不對此報告作審愼之研究苟欲使上海仍保有其偉大商務中樞之重要當視開浚神仙灘之提議爲當今不容稍緩之要圖此則諒諸君與鄙人具有同意者也至關於該委員會所擬管理商港之新計劃即修正現行之一九二二年浚浦條約擴充浚浦局增其權力更能直接代表航務利益是該委員會曾請本會表示對於該問題之意見本會巳舉有股員會審愼考慮此重要問題現方盼其討論之結果次述及修正稅則事謂中政府按照華會决議巳有修改稅則委員會委員之任命不日將開會討論增加入口稅實行值百抽五事修改之舉將從速進行以期於華會决議後四個月内竣事蓋志在使新稅則早日實行但不能早於在委員會宣布後兩月之期耳至華會中决定今春召集之國際委員會考察及報告中國現狀以備决定治外法權之能否撤廢者今日尙未聞委員之任命後又述及上海造幣廠事謂去年本會主席曾報告會員中政府巳宣布於上海設一造幣廠之計劃外國銀行公會巳擬有一種辦事條件如中政府能承認之則此項計劃誠所歡迎云云今則廠屋工程尙未開始預料在本年年底以前不致有何進行而第一批機器此時可望運到對於外人管理一層除與一美國工程師訂立合同外尙未議有他項辦法聞此美工程師曾在斐列濱得有造幣經練鄙人對此問題以爲除引述去年十一月英商會聯合會通過之决議案外不能更作切實之言論茲重述如下中政府在一九○二年中英商約及其他中外商約中所擔負改良幣制之義務迄未履行本會對之殊爲扼腕本會認此久未履行之改革與中國人民及僣中國通商或在華經商者有重大之關係本會確信必以有效力之形式適用所可得最好之外人襄助與監督以便此施於中國全境之偉大之複雜事業得穩健之籌劃與有效之施行上海造幣廠之辦理如欲增進而非阻遏完全改良幣制之宗旨則必須自始由外人襄助之及監督之 
[巳故英總領事今日殯葬]  
　　駐滬英總領事法磊斯爵士於二十一日侵晨患心臟麻痺病逝世其畢生事業巳詳誌昨日本報計爵士任駐滬總領事之職十有一載於公務私交感情均洽而平日待人接物尤屬一本至誠故一旦遽然作古中外人士震悼同深今日（二十三號）下午四時爲爵士在漢口路大禮拜堂舉行追悼之期除英國海陸軍官曁英商團體屆時一致臨場祭奠外聞各國駐滬領事及我國許交涉員等各要人均將前往弔唁素車白馬當有一番盛况五時靈柩從禮拜堂發引經過南京路至靜安寺路公墳安葬麥警務長昨巳通飭新老閘等各捕房捕頭於靈櫬經過時加派探捕沿途妥爲照料而公共會審公廨亦定於今日下午停辦公務半天以誌哀悼 
　　星報云領事團巳請上海團練隊除英國支隊外之各國支隊派代表參與巳故英總領事法磊斯爵士之殯葬禮每支隊之人數不過逾七人由一軍官或下士率領之加入者將有七國明日午後四時漢口路大禮拜堂舉行殯禮時各國領事署·中政府·工部局·英人各團體·駐滬英國海陸軍均有代表與會爵士靈櫬將由英水兵一隊由敎堂舁登摩托車而由印度馬巡捕及輕騎兵一隊取道江西路南京路護送至塋地旣抵塋門由上海團練隊隊員八人舁棺登馬車載至塜側由塋門至塜前一路有團練隊隊員分左右排列塜地周圍則有英皇家海軍兵士一支隊列成四方陣爵士靈櫬現厝於禮拜堂内上覆英旗並置花圈二枚堂内佈置殊形簡單蓋從爵士之志願也今日肅靜入堂默禱及至爵士靈櫬前行禮致敬者實繁有徒而英領署及爵士生前住宅之來賓弔唁者尤絡繹不絶 
[王省長昨日赴錫] 今日由錫返寗 
　　江蘇省長王鐡珊於昨日（二十二日）乘滬寗路花車掛在九點三十分鐘開行之快車上赴無錫滬上軍政界到站送者有滬海道尹王賡廷財政廳長嚴家熾交涉員許沅警察廳長徐國樑上海縣知事沈寳昌路局長任傳榜上海稅務所長等警廳各區長及區員偵探隊護路隊軍樂隊陸軍二排均排在月臺上歡送並悉王省長在錫下車會同岑春煊及哈同夫人游覽薛紳之梅園及錫山等名勝之地在錫留一日定於今日（二十三日）乘滬寗路車返寗 
[陸榮廷昨又北上]  
　　陸榮廷及隨員五人購買由滬至北京之頭等車票於昨日（二十二日）乘滬寗路九點三十分鐘開行之快車赴寗轉車北上 
[余日章發表籌贖路欵意見] 股票：債劵：之利弊 
　　國聞通信社云前由商敎聯席會議及本埠九公團推赴華盛頓宣傳之國民代表余日章氏自返國後迭在京滬各處鼓吹贖路問題甚爲忙碌余氏因國民籌欵之呼聲甚高然具體方法迄未實現頗引爲慮前日又發表對於如何集欵之意見余氏之言曰現今集欵之方法大約可分爲二種一爲股票二爲債劵茲先就股票論之今之主張股票者謂民有民辦須使人民有監督之權今以股票之法人民之輸欵者即爲該路股東得享有種種權利由官辦而變爲民有其法莫善於此惟股票之額數每股究爲若干假使以目前所普遍主張者言之爲每股五元則對於股票購買將如何以限制之乎否則彼軍閥巧宦亦必假我亦國民之名義出十萬百萬以購股票甚者彼野心國之資本家亦將化名華人出鉅欵以購股如無限制方法取締有所未能給與又所不可結果必將僅有民辦民有之名而股權仍爲有力者所操縱適與國民籌欵贖路之主張相背馳此不得不考慮者也股票定爲每股五元矣其有熱心愛國者心有餘而力不足輸欵不及五元之數則拒却之足以灰其愛國之心收受之又不滿一股之數則將如何籌畫兼籌並顧之道此又不得不考慮者也且五元一股而股東則散居全國將來公司事務欲開股東會以解决之我恐非特召集三千萬之股東勢所不能卽三百萬三十萬或甚至三萬亦非易易結果股東不能不執行股東權公司一切事務勢必至停頓矣此又不得不考慮者也以上各端就股票而論之也茲再論債劵債劵方法與股票大異蓋執有股票之人對於公司事務處處可以監督若債劵則不然持債票者但求到期收息按時償本其餘事務胥不顧問鐡路之辦理當否不問也鐡路之營業盈虧不問也如此則與民有民辦之旨完全不符此又不得不考慮者也至論辦理贖路之中央機關如何以組織之亦殊有討論之價值將採委員制乎抑採公司制乎孰利孰弊何去何從皆國人所應詳加考慮而不容疏忽者也云云 
[商聯會對於王正廷臨别贈言]  
　　國聞通信社云新任山東善後督辦王正廷氏業於前日北上勞合路上海各路商界總聯合會對於王氏之就任督辦臨别贈言以爲勗勉其詞略謂山東問題爲我國數年來學界商界犧牲至鉅之精神而爭得此者今日得有此結果雖非十分完善然國力不充兩害取輕亦正無可如何之時今公以政府任命督辦善後對於將來之規畫如何當早有成竹出以萬全惟本會所不能不諄諄陳述者則第一用人宜愼第二凡事須合於民意而處處出之公開第三遇有阻撓應百折不回並將實情宣告全國則全國商民將起而爲公之後循奚獨上海總之公素爲國民所信仰今日者即爲試騐公之坐而言者果能起而行之否乎公其勉之毋忘國民前此爭山東之精神而期有以慰我無涯之期望也云云 
 
 

Page 15

 
 
[國是會議組織大綱開會紀]  
　　組織大綱完全通過 
　　國是會議組織大綱會議昨日下午三時在上海總商會繼續開會到者有蔣國輔區少鶴沈信卿楊春綠黃任之孫增大等十四人仍由黃任之主席宣告續議原文第六條提出修正者有四起（一）何積煌提出云「凡與會各國體每團體有一個表决權」（二）李傑孫增大提出云「凡出席代表每人有一個表决權」（三）崔藩提出云「凡出席代表每人有一個表决權但有投票表决必要時每省區並華僑與會之每一個團體各一權」（四）王先庚提出云「凡出席代表每人有一個表决權但經十人以上提議認爲須投票表决時凡與會之每一團體各一權」本席先以（一二三）案付表决均少數次以（四）付表决多數通過續議原文第七條葛光宇提出修正案云「本會議設主席一人副主席一人由第一次開議時各代表用投票方法互選之以得票過半數者當選」主席付表决多數通過續議原文第八條蔣國輔主張改四個月爲兩個月表决通過續議原文第九條李傑謂審查會不必規定人數可將原文「設十人」及「之」字删去表决通過續議原文第十條陳家燦提出修改云「本會議關於特别重要事件得特組委員會每省區一人（華僑以每一國屬地爲一區）由各省區代表自行互選之」表决通過續議原文第十一條李傑孫增大以爲可以删去主席即以删去付表决多數通過續議原文第十二條衆認爲無異議即作通過續議原文第十三條蔣國輔主張加修改辦法遂改爲條文二條其一云「本組織大綱有未盡事宜由正式會議出席代表十人以上提議經過半數之可决得修改之」其餘一條即照原文第十三條至此所有組織大綱全文己完全通過遂决定於明日開三讀會至四時半散會 
[浚浦局工程師又呈改港說帖]  
　　浚浦總局工程師海德生對於改良上海港口曾於上年召集各國工程專家在局會議擬具改港計劃呈請北京外交農商等部核示遵行繼因本埠地方紳董迭電反對要求取消暫行章程迄未解决近聞海工程師又將改港之必要情形具詳細說帖呈請外交部迅予核准云 
[航務消息紀要]  
　　周自齊梁如浩今日抵滬顧維鈞亦將回國 
　　但馬丸在靑島觸礁西人回國者之衆多 
　　吾國派赴華會之高等顧問周自齊及梁如浩搭華納溪號郵船歸國今日上午八時許可進吳淞口停泊於虹口鄧脫路之招商局北棧上岸本埠官商如往迎者可逕赴北棧碼頭接候又聞大英公司云本月三十一號該行之三角洲號頭等郵船從倫敦開出時吾國駐英公使顧維鈞定座該船來華將於五月十二號抵上海云　　日本郵船會社之但馬丸現派在中國至利物溥之南歐航線内行駛本月十一號該輪在靑島裝運出口貨開發甫經駛出海面即誤觸暗礁船身受傷不能行駛當經其船長五籐美知發電求援本埠日郵社得警訊後巳派他輪往遇險處援助挽救此船有六千九百九十五噸之運量與津山丸·鳥羽丸·龍野丸·爲姊妹船素以運貨爲主故祗有頭等艙位九間自落成以來開駛歐華班共經十四次云 
　　今日怡和之廣生輪赴汕頭本埠有現欵銀洋三十箱每箱五千元計十五萬元裝去 
　　法郵船安得來朋號在上海裝出之湖絲計往馬賽者六十七件波賽二十二件亞倫二十件里昻一百十五件旦尼司八件邦特牽十件又有選絲二十件絲頭二百十一件係裝至馬賽者野絲十件係裝往亞威奇拿者約計此項運出之絲值洋在六十萬元左右云 
　　昨日怡和洋行之第二號郵船雪姆拉城號由滬開赴英法德旅滬歐洲人之乘此船還國者多至二百二十名左右本埠之運歐出口貨有大宗之江西上等桐油二千餘噸計萬餘桶又有白芝蔴一千噸生仁五百噸此外爲雜貨 
　　中國公司之南京號二十三日天明至吳淞由港來申之郵件旅客及金銀等重要品在是日之十時三十分由小火輪載至海關碼頭上岸定二十五日赴美上海往美之旅客及金銀貴重品並郵件等項於是日下午四時亦在新關碼頭登渡船至吳淞上輪 
　　昌興公司之亞細亞皇后號已從香港修理後開出星期六上午可抵吳淞下午即離滬開往温古武由滬起程之旅客均係西人出口貨有運至紐約之湖絲約計五百件左右故二十七號由申赴美之提督郵船松木邦號出口貨便即無多恐不足一百噸蓋同時適遇南京號亞后號爾輪之開出也 
　　維昌洋行之臺灣號ＦＯＲＭＡＳＥ昨日已由滬往法國之馬賽該輪亦有艙位上海之西人乘此船赴法者計有富樂德·赤邱·盤鄧·康斯太杜梨·等十數人維昌洋行向來之使行船均係貨輪獨此爲載客商船也 
　　歐美各國之旅華商人每當春間歸國者較平常爲多故自十九日至二十五號此七天内上海西人之回歐美者計乘太古之明托號怡和之雪姆拉城號奥國之麥里拿號日郵社之賀茂丸法郵公司之安得來朋號大英之笛文海號太平洋之帝邦號中國公司之南京號昌興之亞后號及維昌之臺灣號等輪動身者至少在六百名以上此皆由本埠啓行者而言也 
[兩輪霧中互撞]  
　　日人東方通信社上海消息云南滿洲鐡道會社大連航路輪船榊丸向大連開行時於今日午前九時在距上海八英里之高橋江附近因在濃霧中與華洋輪船公司輪船東方水夫號相撞致左舷腹部被傷機關部爲水所侵甚烈該船卽開回此間預定入渠修繕乘客全部無恙巳於午後二時在此間登陸矣 
[海洋社答辯護軍使署宣言]  
　　大陸報云松滬護軍使署押收揚子碼頭之訊巳備載於前報但此項消息披露後該署又送來宣言書一份載於昨日本報書中說明中政府對於此項交涉之情形并謂押收該碼頭之舉准於三月二十六號實行雖照京訊此項押收舉動可不致實行但松滬護軍使署却無所表示該署之宣告書披露後海洋社之代表愛理思律師又於昨日送來宣言書一紙以答辯之書中說明前德公司之碼頭爭執各要點茲備載如下 
　　中政府之謂海洋社未曾修理該産業乃係一種問題并未發生任何不滿意之表示蓋該社早經通知中政府修理該産業之費用計銀二萬二千兩并請中政府派員查核其賬目乃中政府旣未查核且按月仍照收租金直至該社與彼協商續租及其代表律師發出毫無理由之函令該社遷讓之後始稱根據該社未曾修理産業之理由取消契約上該社之一切權利但中政府僅以該社違背契約條欵之虚言以取消契約殊無此理因中政府亦與該社同爲私法契約中之一造也法律上有凡爲當事人不得自爲審判官之成語然則契約中之一造雖偶爲政府之一部份亦何能較諸處於同等情形中之尋常人得有特殊之權力可向對方下對己有利之判决乎松滬護軍使署現雖引用租約第四欵之理由但其 
所引用者實不完全遺棄該欵中最要之字樣如「以國家之權力行爲得另行處理之」一語緊接其上者尙有「按照和約之條欵」一語按諸文法實連綴成一句也當日規定此欵之意無非保護中政府迥翔之餘地蓋中政府苟有和約或同性質條約之簽訂即應將該産歸還原主故於以國家之權力行爲得另行處理之之上冠以和約一語即係註明國家之權力行爲乃根據和約上發生之一種行爲也細按訂定此欵之意義絶非謂「國家之權力行爲」之解釋乃中政府得派兵往該碼頭武力取消契約且試問雙方當訂約時寗有如此取消契約之意乎因此本律師决不信中政府竟取此種野蠻行爲也 
[閩浙督爭購飛機之西訊]  
　　字林報云有消息靈通之華人某君通告本報謂本埠某某二洋行存有飛機數架現閩督與浙督爭購之閩督派代表至滬出價五萬兩浙督聞之亦派代表至滬出價十萬兩以上此數飛機無論爲誰購得而華民則又將增重困苦矣 
[滬閩南拓汽車路購地訊]  
　　滬凉南拓長途汽車公司現將自南車站至閔行一帶沿途汽車經過所需之馬路基地分别購竣惟地價一層因手續紛繁尙未發給茲將所購路基田畝逐細編造淸册二份註明區圖圩保及業戶姓名並公司劃購畝數照章給價若干將於日内造竣連同價欵送請上海松江兩縣轉發各該鄉公所代爲轉發一俟發訖准於舊曆三月下旬開工築造路基所　閔行浦南至拓林爲止路線經過之路基亦已派員前往與各鄉董接洽開始購地矣 
[閘北自治之進行與通告]  
　　聯合通信社云閘北公民自治籌備會本月二十一日下午七時各籌備代表開第二次談話會公推張嘉惠主席議案（一）改訂會章事公推蔣介民史觀濤沈頌棠張嘉惠姜煥文君等五人爲起草員（二）閘北各路里弄如再有連名公推代表加入本會籌備者應表歡迎以符公開宗旨（三）前次推舉擔任預算經費各員報告預算結果及籌畫方法甚爲圓滿（四）十九日納捐人會臨時被軍警干涉阻止開會應請通告各界藉明眞相以上各案通過散會茲將通告各界全文錄如下各省各報館各團體曁上海各報館各團體公鑒敬啓者敝會籌備迄今兩月有奇一切經過情形曾經各報宣布萬事注重公開並無絲毫隱飾要知自治係人民應享之權利國家根本之鴻圖故政府明令提倡於前江蘇省長又公布四月一日實施於後此人人所知不能掩蓋者因此敝會遵照命令復定本月十九日下午二時開滬北納捐人大會取由公衆解决會塲原定精武第一分會事前曾函請該管警署派警保護尙無異議詎至開會日上午九時許該管警署忽派員到會云奉軍署及警廳命令禁止開會否則解散此種摧殘自治之舉聞之不勝駭異蓋自治爲全國人民應有之事不獨於上海方面也而上海方面公民籌辦自治又不獨閘北市一隅也請問旣同一性質何以南市公民可於是日開納捐人會而北市公民偏不可於是日開納捐人會乎抑南市公民資格實較優於北市而政府曾經强自界限之者乎此中情形明眼人不難推測所不堪者政府明令宣布准許人民自治而軍閥禁止之弁毛法令亦何可嘆本擬緘默不言奈公理未伸人道尙存但恐長此相恃不但有負人民望治之心并違政府愛民之意綜之敝會組織非無依據儘可調查今無端受此打擊希望各界主持公道設法救濟促進自治之精神免再遭蹂躪至幸至幸閘北公民自治籌備會啓 
[禁止授受銅圓紙幣之省令]  
　　上海縣公署昨奉江蘇王省長第一七大一號訓令開據上海總商會代電稱本埠有人組織民福銀行發行各種銅元紙幣等情早見傳說惟以各方反對尙在託詞籌備未遽實行當茲銅元充斥錢價步跌之際若再平添多數紙幣必致圜法益濫物價愈騰流毒市面不堪設想鈞署現巳令行交涉員查辦具徵維持金融之意惟若輩懷利之心甚於畏法又狃於交易所前事以爲但得租界當局核准内地官廳縱竭全力亦屬無損毫末或仍悍然流通貴於普遍如果一出租界卽同廢紙範圍旣隘效用自微卽使發行亦斷無可以久持之理况租界内能否流通仍視商民是否信用爲斷亦非一經立案卽可暢行無阻故本會以爲此事祗當求其在我不必再用外交方式輾轉磋商又蹈上年覆轍擬請一面由鈞署通行省内各稅所各縣署及印花處郵電各局凡有公欵授受對於銅元紙幣槪禁通用至本埠商民方面仍由本會勸導南北市各錢業及各商帮一律拒絶收受似此合力堅持或足以杜其狡謀謹貢芻蕘尙祈鑒納等情據此除批示如擬辦理並通令外合行令仰該知事轉飭所屬一體嚴禁通用並轉各商會查照辦理此令 
[省長重申私運米糧之禁令]  
　　江蘇省公署前日通令各縣知事及水警廳等略謂蘇省查禁私運米糧出口業經三令五申迄未鬆懈乃自入春以來米價忽又漸漲難免無奸商私運囤積故智復萌人言嘖嘖恐非無因若不趕將運囤嚴行查禁轉瞬靑黄不接民食前途何堪設想自當再行嚴申禁令仰卽轉飭所屬一體照案嚴密查禁務期有犯必查有查必獲杜絶漏巵則米價得以平賤如有陽奉隂違或敷衍塞責隱匿不報一經發覺私運私囤以及出口情事在奸商應當從嚴究辦該管地方官吏曁經過關卡責任所在亦干未便云云 
[官商維持民食之籌商]  
　　滬地米價迭次增昻最近價值每石需洋十二元左右秈米亦須十一元之譜推其原因實由一般奸商前往産米鄉區廣爲收買打包私運出口之故現米　商董爲顧全滬地食米起見設法維持先行調查南北市各洋棧米廠等存米實數祇有二三萬石按滬上每日銷數六千石計算不及一星期之供應自該奸商前往内地搜羅之後運滬之米日少來源必缺轉瞬靑黃不接勢頗可危急宜趕籌補救之策是以面呈上海縣沈知事陳明食米恐慌情形請籌善策救濟聞沈知事已擬查照上年辦法由官商合力籌欵設立平價局向暹羅西貢等處採辦大批秈米來滬平價出售以濟緩急故已定日内邀集南北商會會長銀行公會錢業公會華洋義振會並地方各紳士等來署會議互商進行之法一面將滬地近來米價增昻存貨有限一切危迫狀况詳請江蘇王省長察核辦理 
[馬尾船政局長來滬請欵]  
　　海軍部所轄之福州馬尾船政局局長陳兆鏘以邇來因海軍經費異常支絀所有本局經常各費及修理軍艦之修費歷年未曾結淸被欠甚鉅請部撥欵亦無以應目下局中欠人之欵催索甚急長此以往勢難支持若因欵絀停閉恐海軍造艦基礎隨之而亡是以於前日由閩乘輪抵滬昨詣滬南海軍總司令公署晋謁蔣總司令面陳一切並請於海軍餉欵内按月抽撥若干滙閩協濟以維現狀而免停閉當經蔣總司令允俟電請海軍部迅速撥欵外並允每月籌欵滙濟以垂永久陳局長遂告辭而出現寓海軍聯歡社日内尙須赴京一行云 
[社會敎育大運動會預聞]  
　　少年宣講團因鑒上海社會敎育事業各界不甚注意深爲悲觀將組織社會敎育大運動會各處鼓吹務達上海社會發展之希望刻正籌備一切云 
[昨日之金融市况]  
　　昨日現幣市價早午兩市皆爲七錢二分四釐八七五比前日小去一二五中國銀行買進洋十五萬元寗浙兩省及長江各埠來路頗多三月底期洋上午七錢二分五釐三七五午後七錢二分五釐一二五小半釐四月半期洋祗開一盤爲七錢二分六釐三七五比前日小七毫半係人心看小之故銀拆上下午同爲五分滙豐銀行收欵五十萬兩又花旗麥加利等五六十萬兩 
[昨日之棉紗市况]  
　　昨日二十支頭本廠紗仍係四川帮加價買進寳塔牌下月份裝船之紗一千餘包價一百七十七兩市上現貨巳罄怡和紗廠之二十支五福牌上午由益大紗號給價一百六十九兩（期陽曆四五月）欲開三千包該廠洋大班須一百七十兩所以未曾成交至川帮方面屢接重慶紗况日佳催辦趕裝之電報故近三四天内共辦進三四千元惟各廠將十六支紗改紡二十支者巳有大半於是十六支紗現大包如富貴牌如意牌文明牌各漲銀五錢標凖期紗自前日由空頭方面乘大阪三品無電報告之機會捺小銀一兩後昨日巳被各帮察破故價仍舊恢復（市價參觀商務欄）今後之東洋紗來源恐更少因天津帮上月間派人至大阪訂購萬包上下直送津埠江西與河南厦門汕頭廣東等帮仍需求現貨故十六支如意牌大包漲至一百五十二兩五錢富貴牌一百五十四兩且十四支現小包價巳超過十六支小包之上觀此情形紗價難小况今後三四個月内各廠原料（花衣）恐有不繼之時蓋通花已被大生廠訂購殆盡太倉墨核花巳無存貨祇有美印及邊江安南本花等貨搭用然價亦在三十兩之外也 
[昨日怡和呌莊之市况]  
　　昨日星期三爲怡和洋行輪值拍賣各種疋頭之期共計排列一百二十一件計五千三百八十八疋拍成者八十五件計三千九百三十八疋比較前期多十八疋件數相等未拍者三十六件計一千四百五十疋所拍各貨因夏令漸近白貨登塲故毛貨價較平淡白貨稍優然時局未安各客帮購辦不多惟寗波帮買進略多云 
[友華銀行滙市報告]  
　　昨日友華銀行滙市報告云二十一日倫敦大條銀價近遠期均縮一二五紐約銀價縮至六角四分半倫敦紐約間匯價升爲四元三角九分今晨此間各國滙價俱照昨日未有漲落開盤時市况堅定英鎊成交價三月份三先令三便士六二五四月份及五月份三先令三便士半美金成交價三月份七十二元五角四月份七十二元二角半繼因投機家改爲購進市况大鬆至收盤時英鎊售開價三月份及四月份不過三先令三便士二五五月份及六月份三先令三便士一二五美金售開價三月份僅七十二元二角半四月份七十二元五月份七十一元七角半收盤時市况鬆動昨日倫敦市場印度有少許現銀售出倫敦紐約市况均堅定 
[尙有本埠新聞等轉入後頁]  
雜評二 
[搶錢政府（旡用）]  
　　寃哉國民闊哉政府 
　　國民竭血汗資以供政府浮濫軍政費等之用不足則更益以種種附捐焉附捐期滿要求取消猶必以認捐爲條件吾初以爲政府之窮窮於浮濫之軍政費咎在軍閥非在筦財者本身武力要挾無如之何殊不知趁火打刼之政府竟有種種光怪陸離不可思議之方法於籌付軍政之頃舞千奇百怪之弊以實施其搶錢主義試問此種負擔伊誰責任哀哀國民平日停辛茹苦銖積寸累而得之血汗資任被喪心病狂之政府胡弄不亦寃哉政府得此不義財賭博冶遊營私産納美妾不亦闊哉 
　　我國民前此未知而不問焉今查債代表旣略得其大槪矣國民如不急起直追此種千辛萬苦之調查毋乃多事記者以爲居今救國裁兵减政誠哉其重要也然非國民之力所能及不過言滿天下軍閥充耳不聞無寧注目財政努力淸釐蓋立憲專制之差異無他財政之公開不公開與國民有否監督之權耳苟竭法團之力以監督財政政府一日猶掛立憲之銜牌無術而爲拒絶則此次代表查債應認爲國民監督財政之第一步繼是以進勿懈勿怠黑幕可白國力自舒政治亦漸淸明矣 
　　觀乎代表昨日之報告政府之搶錢主義昭然若揭更須淸查他種欵項無論已即此卽經查得之弊亦應即速公告國人表暴搶錢政府之罪狀一面依法告發俾歸神聖之法庭審判是爲正當之辦法蓋疑事無成需爲事賊監督財政最要至急其可放鬆絲豪使國民寃沈海底而政府闊到天外哉 
 
 

Page 16

 
 
本埠新聞二 
[李長玉鬭傷病死案近訊] 屍父請求開棺覆騐 
　　邑廟第一樓下劉恒順烟紙店學徒袁春林傅源祥骨牌店學徒金錫銘前與垃圾夫李長玉衝突扭毆越日李即身死報請法庭派員騐明李長玉委係受傷後因病身死當將袁金訊供判押在案茲據屍父李錫桂由泰州來滬查明伊子委係因傷身死即投檢察廳稟求開棺復騐以雪沉寃問官以案情重大不厭求詳昨日午後又派警往傳屍父李錫桂·屍戚顔春旺·垃圾夫頭陳榮貴及與死者同居之朱文銀·又劉恒順主劉晋基·劉之學徒李錫生·傅源祥主傅瑞生·悅來糖果店執事李頌成·文粹齋刻字店執事顧鶴鳴等一干人證到廳提同袁金兩人隔别研訊以憑核辦 
[美人踢傷黃包車夫案續訊]  
　　文匯報云愼昌洋行職員美人阿姆斯特朗氏因踢傷黃包車夫被控由駐華美國按察使署法庭判罰洋五十元另加洋十五元充原告傷費並被判監禁四十八小時一節己誌前報被告心不甘服請求上控旋又託某律師呈請取銷上控之請求且因按察使現不在滬故請求减刑但按察使旣不在滬減刑一節亦難確定監禁一層或可無期展緩惟被告不久即將離滬故願赦免其有回滬辦理上控之必要此案將於明晨九時由美法庭開審考慮被告律師之請求 
[東方大學籃球比賽]  
　　二十日下午三時半南京金陵大學籃球隊來滬與交大比賽前半時勢均力敵爲十與九之比交大勝一分後半時交大球員一鼓作氣奮勇直前金陵不能支結果爲三十五與十七之比交大勝聞本月二十五日交大將往楊樹浦與滬江大學比賽三十一日則在梵王渡與約翰决勝負云 
[近日本埠之時症]  
　　近日天氣寒暖不常患感冐性疾病者甚衆天花白喉尙不多見惟麻疹症及紅痧則發見頗多云 
[復旦代邀排球隊比賽]  
　　四川瀘江航運公司備奬 
　　復旦大學體育部日前致各學校函云頃接四川瀘江航運合資有限公司來函委敝校體育會邀集各學校排球隊互相比賽以示提倡并願將大銀盾一坐贈與優勝隊作爲紀念品貴校如欲加入請於一星期内向敝校體育會報名并請於三月二十五下午兩時派代表兩人到徐家滙復旦中學討論一切以便進行云云茲并將瀘江公司原函附錄如下函云本公司爲提倡排球起見特製銀盾一只爲上海排球隊得勝之奬品故特請貴校體育會代爲辦理此致復旦大學體育會鑒四川瀘江航運合資有限公司駐滬總經理處規則如下（一）此次比賽以學校爲限（二）銀盾一座贈與最優勝隊作爲永遠紀念（三）每隊人數限十二名比賽規則以去年上海遠東運動會所定者爲標準 
[市民公學童子軍籌欵游藝會預誌]  
　　北京路商界聯合會市民公學童子軍團成立一年團員共七十人一切服裝用具均由團中置備以致經濟異常竭蹶茲定於隂歷三月初五日晚假座西藏路寗波旅滬同鄉會開籌欵游藝大會敦請久記社京劇·武德會國技·愛國民生正德等女校之舞蹈·少年宣講團國樂·養性女學雙簧·陸禮華女士火棍·中華音樂會粤樂·及本團表演之國技·旗語·救護·滑稽舞蹈·滑稽新劇等來賓劵每紙一元想居時贊助者必不乏人也 
[靑年會明後兩晚之影戲]  
　　竊寳還寳劇一名唐人街之血案情節曲折大有可觀本埠青年會覓得此劇全套計八大本准禮拜五六即三月二十四五兩號晚八時演映二次自凶徒盜寳暗殺開場至悔禍還寳爲止義俠·偵探·冒險·愛情·兼而有之嗜觀影戲者盍往觀之 
[敎員弄巧恐反拙]  
　　本埠南區女學校體育主任敎員某君已於去年年假時續約詎開校時某君忽請病假嗣經該校查悉某君又接南通女子師範學校之約該校長以爲敎員不顧信用相習成風殊非敎育前途之福除另聘敎員外并函告南通女師範校會商維持敎育風紀之法云 
[律師公會新舊職員交替]  
　　上海律師公會改選職員後前任會長蔡倪培於昨日將一切文件賬目移交新會長接收午前十時許經新選任之評幹兩部職員會同舊會長等赴白克路益壽里張律師事務所接洽由張君招待入内謙邇再三始允受職並訂定於本星期日（即二十六日）下午二時在本公會開評幹聯席會議並歡迎新會長就職矣 
[黃龐追悼會借定會塲]  
　　黃龐追悼大會定期本月二十六號舉行經紀前報現巳由該會籌備處借定租界霞飛路商科大學禮堂爲會場邀集各界屆時至該處共同追悼 
[浦東紗廠工人組織團體]  
　　浦東陸家嘴紗廠男女工人近來組織團體名稱定爲上海紡織業工人會浦東部業於前日在本埠上海公學開成立會修訂簡章公推職員議决各項進行事宜在浦東桃園宅愼餘里二十四號組設辦事處着手辦理進行事宜云 
[工會會長宣告辭職]  
　　中國工會會長呂靜齋本係九洲製藥廠經理商而兼工於工界向稱融洽惟昨忽提出辭職書大旨謂歐美各國工界一途悉由工藝學校畢業所以思想崇宏事理明達政府亦逾格保護是以得美滿之自由我國家對於工會未嘗不視爲法定團體奈工界各業工人多未入校受敎識見幼稚縱擬合成一高尙之團體交換智識主持者控馭爲艱稍不審愼非獨損失名譽正或玉石俱焚近見各地工界動肆要挾擾亂治安勢必爲執政者所拘束良由率循無方有以致之靜齋學識謭陋忝爲領袖毫無貢獻莫若急自引退以讓賢能謹此辭職諸希鑒原云云 
[中央電器公司遷移]  
　　中央電器公司專售各種電料包裝工程向設在北四川路巳十有餘年現因該處房屋翻造遷移南京路望平街西首聞於夏曆二月二十八日開幕照常營業　廉價一月云 
[林昆洋行重組消息]  
　　森昆洋行開設紐約己五十餘年其駐滬分行設於江西路五十號亦五年於茲該行專營進出口業現聞滬行内部辦事人員大加刷新重整行務特聘富具經騐學識及熟悉中國商情之進出口買辦虞秉榮洪錫麒二君又洋總經理葛利勃Ｈ·ＧＲＵＥＮＥＢＡＵＭ定貨主任葛白禮Ｈ·Ｂ·ＣＡＭＰＢＥＬＬ（前恒信洋行經理）及其他行員多人對於進口機器軍裝五金疋頭鐘錶油漆等雜貨及出口一切華産特别便利並於德國設立分行事運德國名廠出品云 
[反對肇浜路闢築電車] 是亦不可以己乎 
　　城内肇浜路敷設電車一事於民國六年分經該處居民余之芹等公稟滬南工巡捐局阻止當奉朱前局長批示　無其事茲因滬南電車公司爲推廣營業起見復擬敷設巳　　工巡捐局姚局長允准提交董事會議决通過准予鋪設以利　　巳定期四月一日開工並由警傳諭該處搬遷他處之事是以肇浜路居民大爲恐慌故於昨日由納捐人代表張翰孫等聯名致函工巡捐局請爲明白宣示以釋羣疑 
　　滬城虹橋及登雲橋杜家灣一帶大小各商店執事以肇浜路實行電車商業上大有窒礙昨己分發通告邀齊衆商定於二十三日假七舖義務學校開會討論辦法 
[日人在浦東招女工]  
　　近有日人名歐彬者在浦東大團鎭一帶招雇女工應招者約五十餘人於昨日率領來申據稱係赴小沙渡内外第五紗廠工作云 
[崇明女子迷路]  
　　前日有年僅及笄之崇明女子楊素珍（即朱楊氏）在南市大碼頭迷路由巡長查見恐入匪人之手遂向詰問來歴帶回第一區警察署由王金山署長詰得年十八歲於本月初來申到夫家進門後尙未結婚今日午後由小姑伴同出外購物不幸於中途失散等語迨詰其夫之姓名住址均稱不知遂飭申送警廳司法科訊明後召其屬人認領 
[警廳招領迷路女孩]  
　　淞滬警察廳據二區二分所送到迷路女孩一口名王寳祥年十五歲住常州衣靑方格布夾襖靑斜紋布夾褲淺藍洋襪紫緞鞋紅絨繩辮據供父做木匠呌王司務住新西門小菜塲尙有母親婆家姓何住裡虹口公公開木匠店未婚夫做銅匠前日被婆婆毆打出來云云現該廳除將該女孩發送新普育堂留養外昨特散發傳單招該女孩家屬前往認領 
[寗波小孩迷路]  
　　男孩陳阿明寗波人身穿元色布棉背心棉襖裏着白布衫黑布夾褲藍布蒲鞋頭鞋子線色洋襪秃頭無帽在法租界黃浦灘迷路啼哭爲捕查見帶入捕房昨送法公堂請示訊據陳孩供詞含糊中西官判送寗波同鄉會候家認領 
[汽車撞汽車] 罰洋十元賠銀一百兩 
　　汽車夫周興松日前駕車至法新租界地方快機疾駛致將某洋人汽車撞損由巡捕到來抄錄號碼回禀捕頭於昨日傳至法公堂請訊先由捕頭稟明前情繼據原告洋人投訴被撞情形請求追償修理損失詰之周供認不諱中西官判着罰洋十元充公外賠原告修車損失銀一百兩 
[汽車夫之蠻橫]  
　　昨日午後七時五十餘分有一千五百九十七號汽車行至福州路第一樓徽館門首適有某姓包車停泊是處致被碰撞葉子車輪等處包車夫向論即被該汽車夫等三人躍下不問情由拳足交加致拉包車者倒臥於地經旁觀不平鳴捕到來行兇車己開車而去祗知係一五九七號汽車而己 
[五電車跌傷甚重] 電車司機人速開之咎 
　　昨日下午四時半六路電車行至浙江路廣東路口停車時有自五馬路外灘上車之搭客無錫人胡阿大正欲下車電車忽己開動致跌落馬路頭腦受傷甚重登時不省人事經老巡捕房五百七十五號華捕前來將電車司機人號碼抄錄另雇車送受傷人往仁濟醫院醫治即持傷狀單呈報捕頭候核 
[陳連根之姦非略誘罪]  
　　寗波人陳連根自將新唐家弄三百六十一號門牌居人汪福順家之婢女春香引誘成姦後並唆使該婢於本月十七號私取其主金鐲一副逃出向虹口百頓路五百八十四號門牌婦人季陳氏家賃得餘屋同居儼然夫婦前日被汪偵悉控由滙司捕房派探陳連奎協同西探將男女一併拘獲昨解公共公廨經中西官質訊之下以陳連根所犯姦非畧誘等行爲均係屬實判决監禁西牢半年春香不應侵佔財物着押女所一月期滿交其主領回管束 
[借捉姦嚇詐財物之押儆]  
　　蕩婦李阿四與廣東人任卓林私識己有兩載前日同往海寗路五百七十三號門牌某老嫗所設之臺基内作無恥勾當事爲任之同鄉吳近生得悉以捉姦爲詞糾同蔡永干潘金生龔泉生及在逃之麻皮等蜂擁而入當場撞坡惟吳等意在詐欵拔出兇器大言恫嚇非以二百金相酬不肯罷休任除給付欵項外並被逼出立字據吳等始去而任事後不甘與李阿四投虹口捕房控吳糾黨拆梢捕頭派探柯振武江標將吳等四人及跡涉嫌疑之王阿土拘獲昨解公共公廨經陸襄讞會同英赫副領事質訊之下以王無干開釋吳近生糾黨嚇詐財物屬實判决禁錮酉牢一年蔡潘龔三人各監禁半年抄出詐取之欵交任卓林領去 
[皮條姊姊]  
　　常州人時永炳之妻張氏上月底來滬住小沙渡伯婆時高氏家在寳成紗廠做工日前由其姊朱張氏勾引與同鄉木匠趙桂林私姘匿居共和路餘慶里昨由其伯婆函招本夫到來至姦所尋獲張氏姊妹惟趙己知風脫逃當將二婦及趙夥常春廷一併扭控四區經顔署長質訊之下判該氏給本夫領回管束朱張氏收押聽候補提趙桂林到案核辦常春廷無干開釋 
[兩婢留養濟良所]  
　　濟良所中西女士昨晨伴送女子張翠林沈仁金至公共公廨第一刑庭請示先據張女供稱年二十歲在城内張佐福家爲婢因遭主人凌虐逃出等語繼據沈女供稱原籍蘇州在沈耀奎家爲婢亦遭主人虐待云云並據沈耀奎投訴並不虐待由我將其送所乞鑒經兪襄讞核供商之英包副領事判張沈兩女併發濟良所留養 
[天潼路火未成災]  
　　住居美租界天潼路六百零五號李惠林家於前晚九時許不戒於火幸鄰人衆多帮同取水灌熄未遭焚如僅焚去什物而己事爲該管捕房所聞派探前往獲查起火緣由復候核奪 
[放火竊賊]  
　　閘北梅園路十二號門牌鄉婦李王氏家屢遭竊賊圖竊不遂昨日黎明時其同居婦人往絲廠上工竊賊乘間掩入將李姓臥室反扃於庭中稻草堆上放火移時火勢燎原該氏從睡夢中驚醒推倒後面牆壁始得逃出各段救火會聞驚到塲將火救熄房屋一所悉付一炬事後經四區顔署長傅氏案訊問一過交保候查 
[蓬路之婦人聚賭案] 賭徒共二十一名 
　　江西婦人陳楊氏前晚糾集賭徒在蓬路一千二百十九號門牌伊之家内聚賭牌九抽頭漁利經該管捕房中西包探查悉往將頭家及與賭之曹福生等二十一名拘獲昨晨連同賭具解由公共公廨中西官質訊之下以該氏糾賭違章科罰金十五元無力改押十四天餘人各罰兩元無力改各押兩天示儆賭具銷燬 
[飯店主請究肇事警察之警廳批]  
　　一區三分署派出所什役糾合巡警張德泉等打毁小南門一家村飯店並將該店司賬唐泉松等毆傷等情巳紀前報茲悉該店執事周宗秦又投淞滬警察廳具詞稟請澈究昨由徐廳長批示云來呈巳悉查本案滋事崗警張德泉一名前據唐松泉到庭供述後業經飭區解廳責革遞解在案但本廳素以保衛人民爲懷凡遇長警舉動粗暴者無不立予嚴懲除令行該管警所查辦外仰即知照此批 
[公共公廨訊案彙錄]  
　　昨晨公共公廨民四庭由關讞員會同美丁副領事訊理（一）譚石卿訴福建路賈榮春等十一戶房客開設妓院有傷風化請飭出星案結果原告請求給諭被告遷讓訊無充分理由且與本廨公告牴觸未便照准（二）楊子敷訴阮如椿欠欵案結果改期一禮拜訊理（三）奚洪德訴奚士亭等私售地皮請追損失案結果改期續訊民三庭由張襄讞會同俄員俄君訊理（一）工部局訴愛賓德欠繳學費案結果限被告於三月内償淸洋一百六十五元（二）施鐡林訴達羅夫不付工資案結果據原告律師聲稱被告避往天津請求飭傳應即照准着將被告住址開單呈案聽候核辦（三）古爾物去訴搭客却可不還定洋案結果改期續訊又午後民四庭由李襄讞會同美約副領事訊理（一）葉寳寳訴邱文元不理借欵案邱以在押日久延許理律師聲請開釋結果被告請求開釋碍難照准着再展期一個月由原告查明該被有無産業呈請核奪第二被告尤氏並着交保（二）金子兼訴葉紹瑞不理往來貨洋案金不服初審判决延律師聲請復審而被告代表高露玲律師反對結果此案前經詳晰訊明判决茲詢據原告律師稱並無重要證據不准復審（三）胡憲章訴張梓祥不還珠花案結果函詢安徽休寗縣有無判决胡學賢破産案該被應得四分之一産業如有即請扣留解廨俟復到再核 
[誌謝]  
　　昨承廣州市政廳惠贈「進步的廣州市」（英文）一册誌此鳴謝 
 
 

Page 17

 
 
常識 
（一）投稿本增刋者其科科除衛生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元共願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[護軍乎護豬乎] [  老圃]  
　　豬可殺也而不可濫殺也貪利者非也民可罰也而不可以無法也忘法者亦非 
　　所謂軍者未嘗無法也然所以治軍非所以治豬也護軍者護民者也以護民之故而兼管衛生其意至美也然以護軍之故而兼管護豬其事則太勞矣 
　　政府要求收回治外法權其義至正也各國委員來華研究其事至重也然欲求治外先求治内欲求治内先求治軍欲求治軍當先使治軍者勿治豬 
衛生 
[性育實施之必要] [  悚公]  
　　中國幾千來的敎育都以禮敎爲中心凡有言及關於性慾上之智識者人莫不斥爲無恥作消極之抑止一任其暗中發展鮮有明言其利弊作積極之導示者以致一般靑年欲遂其本能之要求不得不從迷途上尋索盲人瞎馬其危險孰甚因而夭死者有之如手淫等病靑年十之八九犯之者卽足以證明今欲免除此病莫善於性育實施作積極之導示使歸於正軌上發展庶幾拯救此一般盲目靑年於夭死關於發展之計劃雖多訓導之方然其收效最大者莫過於下列數端 
　　家庭性育實施昔之家庭對於性慾上問題向守秘而不宣政策今欲實施性育必反昔之方法而取公開態度爲父母者對於子弟作隨時之導示 
　　學校性育實施學校增入性育一課與生理並授以養成學生對於性慾有明淅之了解適當之衛生 
　　敎授正當娱樂如音樂圖畫等足以養成高尙情操减少性慾之衝動 
　　實行通俗演講使一般未入學校之靑年有正當之了解多設公園使社會多美術環境以減滌人民之卑汚思想實行社交公開凡事秘之甚者奇之者必多而探之者亦盛事有習之貫者則無有以爲異者故男女隔閡愈甚則背道德而趨之罪惡生者益多故社交一公開則罪惡自減　　以上數端皆爲實行性慾敎育之必要方法是耶非耶尙待諸君之指數（乙種酬） 
道德 
[墮落人格最大的陷阱] [  王豁懷]  
　　人生自有神聖不可侵犯的人格總須自己很嚴厲的保重不被他人無意識的摧殘才是現社會的形形式式都是墮落人格的陷阱我們應該何等的審愼呀因爲我們倘失却了人格那麽雖擁着有形的軀殻也不過「行尸走肉」而無「人一的價值了換一句說就是人面獸實的神態了孟子說得好「人之所以異於禽獸者幾希」咳這話眞令我不寒而慄啊 
　　我很審愼的把這個重要問題考慮了一下很似有些心得我認定墮落人格最大的陷阱是金錢 
　　金錢是「生不帶來死不帶去」的一種物質但現代的人除少數明眼人識透外都視他爲萬能神聖所以買彩票以圖僥倖咧辦公益以飽私囊咧賣國求榮咧借債折扣咧鬧個不休諸如此類在現社會裏觸目皆是以上不過舉幾個例罷了這般講來墮落人格最大的陷阱豈非金錢造成的麽把淸潔無疵的人格去爲那「死不帶去」的金錢作犧牲品究屬何苦呢這墮落人格最大的陷阱天天洞廠着我們留心罷免得一失足而成千古恨才是呀（乙種酬） 
經濟 
[譚儲蓄] [  志堯]  
　　積聚存貯謂之儲蓄此一般之見解也若經濟學上之所謂儲蓄則尙有經濟的與非經濟的儲蓄之别凡以欵項存儲於銀行或錢莊按日生息使本金逐漸增加者或儲欵以爲某種企業之用將來可以致贏而本金有增加之望者皆謂之經濟的儲蓄若儲金而不以之生息或竟埋藏之使一部分之貨幣失其流通之本能是謂非經濟的儲蓄經濟的儲蓄則所儲者仍可在社會上流通社會上之金融初不因我之儲蓄致蒙影響而我則因本利相生由少而多由多而富固不獨足以備緩急巳也非經濟的儲蓄則一部分之貨幣旣因我之儲蓄而不能流通於社會社會上之金融必受影響儲蓄愈多則其所受之影響亦愈大於我個人亦不過足以救濟竊乏而已他無何等裨益且須自行保管所謂守財奴者是也故前者有利而後者有害閱者諸君尙有爲非經濟的儲蓄者乎幸速改之（乙種酬） 
[四十年之香烟費] [  病杏]  
　　余友朱君工會計嘗計算香烟消耗費假定每日費銀一角按月以複利計積至四十年可得銀一萬八千餘元此費以以月利計已有如是之鉅若以日利計則何止倍蓰觀此則我人吸香烟之費若按日積蓄至四十年後均可爲富翁奈何世人多嗜之成癖而毫不覺悟耶（乙種酬） 
法制 
[濫用上告權之科罰] [  吳子雍]  
　　凡訴訟當事人對於第二審之未確定判决以違背法則爲理由而聲明不服之制度在法律上稱之曰上告制度其提起此種訴訟之權則稱之爲上告權舉民事訴訟之當事人咸有之惟提起上告之訴必須以違背法則爲理由不能由當事人意圖妨礙訴訟之完結而濫用此上告權因之提起毫無理由之上告蓋上告制度原在統一法律之解釋並從而使當事人受法律上正當之判决奚可由當事人濫用上告權此我國之民事訴訟律對於濫用上告權而故意妨礙訴訟之終結者有以判定科五百元以下之罰鍰爲止弊妨奸之策誰謂上告權之可濫用也（乙種酬） 
 
[純正的自治假冒的自治] 閘北公民自治會閘北自治籌備會 
敎育 
[熱心鄉村敎育之模範敎師] [  卓雲]  
　　張君玉炎者余之至友亦余之同鄉也庚申歲卒業於師校時各校之來陋者爭前奪後咸恐不得其人其品性之優良才能之充足亦可想而知矣然君堅持一切獨往本鄉服務於鄉村小學蓋君有見於本鄉敎育之不振及社會風俗之腐敗欲竭其心力加以懇摯之精神改良鄉村之敎育與社會以報效桑梓也 
　　君自入鄉村小學校將校務整頓一新對於敎授之材料大都取諸實用使用裨於鄉村生活而對於管理訓話等均具誠懇和平之精神以故兒童與敎師之感情日益親密學生之成績因之大有進步且君於功課之餘時時往來於學生家庭之間以聯絡其父兄感情並調查其家庭敎育之缺點以備來校時補救之方如是未及半載而學生之增多且倍誠以君才力之豐富敎授之誠懸有以感化鄉人故雖固執不化之父兄素不願使其子弟入學者此時亦欣欣然送其子弟來校矣 
　　君旣致力於校務復熱心於社會或於散學之後或於星期休假之日每隨機應變擇鄉人農餘聚集之區用和顔悅色之狀貌懇切之精神作談話式演講至所講材料不外關於農藝上種種淺識及現在國家之略情而尤注意於社會風俗之改革農人見其懇切莫不感其德而樂聞其言也又君對於一般失學少年往往勸其於晚間耕耘之暇來校補習有志往者甚多而君莫不循循善誘因材施敎噫吾鄉人之受其恩者可謂多矣 
　　余因有感特書其事作常識敎育欄之供獻不獨表揚張君之名譽更希望小學敎師之效法張君作張君之同志也 
（乙種酬） 
雜錄 
[研究外國文字之正鵠] [  范鰲]  
　　今日國人於外國文字其研究熱度沸鬱蒸騰殆無比擬戶以外外國文學校招揭接於目佶屈聲牙聲充於耳負笈往來者日憧憧然誠今日敎育之盛况大足爲社會泥古性改少之表示者然試察此一般學者研究目的則每况尤下隱痼益深有不禁惄焉興慨者矣 
　　德國某敎授書論德人在華敎育云「華人研究外國文字其目的惟在吃飯英人所辦之敎育蔚然稱盛者有以也吾國欲謀發展在華敎育宜以籌劃畢業生吃飯方法爲祖鞭先着云」 
　　德敎授之言意顯而雋亦譏亦諷今日負笈於外國文學校者孰不有畢業後往佔一席於外人商號中以逸其事厚其祿而享用無窮之觀念嗚呼是豈研究外國文字之正鵠哉甲國文化不如乙國乃習乙之文字而謀所以輸進之此甲之可悲者也吾國環狀有類於此乃學者不兢惕於吾國之可悲循研究正鵠努力嚮往之而惟豆羹簞食是圖以兀兀窮年焚膏繼晷而得者効力外人作倀引狼以滅其類斯則尤所痛心疾首者矣（不受酬） 
問答 
[答鉛版藥液製法] [  田冕卿]  
　　鉛版藥液製法極爲簡易法以明礬一磅溶化於二十倍之熱水注以硝鏹水半盎司冷却即可供用究其原由因鉛版磨洗時難免泥沙油汚等物膩入其中一經礬水鏹水則不純之物完全除化上墨時可保無汚點花癩之弊至於洗法之手續將以上藥液儲於瓷皿内取磨光鉛版浸入液中歷七八分鐘取出用淸水滌洗即成純潔之鉛版至印千百次不脫絲毫將製版後抹以淡樹膠液待乾用黑松香油澆其上以布用力擦之使膠液墨跡完全擦去不留餘痕倘欲用時將黑松香油洗去即可上墨矣 
 
 

Page 18

 
 
   
 
