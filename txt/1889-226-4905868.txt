# 1889 - 226 - 4905868

 

Page 1

 
 
[詩韻全璧皇清經解編目] [  點石齋啓]  
　　詩韻一書向推珠　集成兩種爲最自合璧出而詩料之外增入詩腋固已人人稱便矣近來采輯益富取用愈宏所增之書曰初　檢韻曰月令　編曰賦學指南曰金壺字攷曰字學正譌凡有涉於詩賦詞章者幾於蒐括無遺洵操觚家必備之書也分訂六本碼洋二元四角○皇清經解編目是書係吳門陶氏所著舉學海堂本與點石縮印三層本按經編句其下分載某卷某頁倉猝檢尋如題勘鑰求無不得也前印早經售罄兹已三次成書分訂四本碼洋二元 
[詳註筆耕齋尺牘出售] [  申報館啓]  
　　昔人謂尺牘實古文之緒餘必其言委宛曲折暢發無遺方足以逹已意而動人聽本舘現用活字排得筆耕齋尺牘一書仕商皆可通用兹已工竣出售每部計洋七分正售處仍照舊例 
[發售廿四史預啓] [  書集成主人啓]  
　　本局開印古今圖書集成一書早已排印齊全祇以卷　繁重加以去年訂匠忙迫異常致第三批出　之期稍遲然　臘底已將第三批書發出全書完畢矣鹽於圖書集成印竣之後卽刊廿四史刻下已將排至一半用中國　白連　紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每　計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至全書印成　辦者不照預定之例須再行定價今印有樣張欲觀向申報館領看此佈 
[本末論]  
　　天下之事有末必有本孟子云不揣其本而齊其末方寸之木可使高於岑樓此言不知本末者也然而知本末者實難其人孔子言聽訟吾猶人也必也使無訟乎無情者不得盡其辭大畏民志此謂知本知本之宜先則可知末之宜後而人往往顚倒而不自覺豈本末之難知至於如此哉抑亦當局者迷故不能晰耶有客問於余曰昨見報載京都居民有於中元節製蓮花燈以求售者此習俗然也中元俗傳爲鬼節厲壇祀孤祀典載之而惑於釋氏之說者遂謂中元前後之數日内地府將衆鬼放出獄門俾得就食於人世以故人間於此數日内啓建道塲施放燄口甚有建水陸道塲者而於中元之夜尤爲熱閙有近水者則於水中施放蓮花燈云可以照見地獄如此類者皆奸僧之狡獪以騙愚夫愚婦之錢明眼人自能知之而蠢然之衆則未必咸知於是聽其簧鼓而成爲習俗有心人固心焉憂之顧欲挽日習俗則除非以聖人而在天子位者方能之下此者雖善不尊不尊不信不信民弗從則雖有如湯文正公之奏毁淫祠屏斥五通而亦不過歛迹於一時迄今萌孽之生仍不能免韓文公之闢佛轉足以取禍而於事卒無所濟　曰佛氏之敎賴有諸正力闢而不能大振亦不可以一概抹煞然如孟子所云惟大人爲能格君心之非渺焉不可復見於今日舍此而外則闢典不闢同耳然而格君之學談何容易况如　本朝以神道設敎喇嘛唪經龍神祈雨頒匾額頒藏香時時見于邸抄然則於此時而欲自任闢佛敎禁僧人濟孤施食放河燈設盂蘭盆會等事斷斷乎其有所不能而乃獨於售賣河燈者則禁之不遺餘力噫不亦異乎夫賣燈之禁固恐觀燈者衆萬人空巷競鬪新妝則未免於男女混雜易滋事端於是當事者爲釜底抽薪之計以爲禁賣河燈則民間知燈無可觀而觀者自裹其足此等心思亦不可不謂之苦心孤詣然不能禁人之不看燈而但禁人之賣燈其策已出於下矣夫人情踵事而增華卽如放河燈一事其初時之創行也不過聊以驚世駭俗以草紥成三脚而中心銜一油浸燈草燃着之後放乎中流不轉瞬而已滅以是爲燐火之象謂爲鬼之就意者胥以是爲騐也厥後日新月異於是又以照徹地獄之說進而燈必須講究遂有以紙糊成者其式亦不止一端大約爲蓮花形者爲鸩盖僧家附會九品蓮臺之說不復顧其說之牽强而一以奢靡爲事甚至有以紗絹紥燈者若京城之以紙爲燈猶其儉焉者也而居然禁賣自有此禁吾知彼藉賣燈以求利者固頓失厥利而河干凝眺結伴同遊以　擁擠鬥毆等事從此可以悉免矣然詢之都中人則以謂此數日之中看燈之熱閙蓋如故也前此曾言上海夏間禁靜安寺茶館之夜開欲使坐馬車者無所憇足亦是釜底抽薪之法而無如馬車之澈夜馳驅者仍不少减徒令彼茶館中人興嗟仰屋以此絜彼毋乃前後一轍乎虎之在山成負嵎之勢出而害人人皆知虎之爲害也乃獨不捕虎而欲爲愚公之移山曰無此山則虎無處隱迹而虎害可免有是理乎今衙署中人與夫儼然南面者亦深信中元祀孤之說建醮放燈延僧施食此數日中不但京城一處爲然他處各省何莫不然惟燈則有放有不放然放燈之處則又未嘗禁之而獨於賣燈以求利者則禁之不遺餘力俗語所云只許州官放火不許小百姓點燈毋乃適相符合也禁賣燈而不禁放燈末矣卽禁放燈而不禁僧之惑人猶末矣嗚呼知其本者其惟聖人乎 
[玉宇秋風]  
　　本年已丑恩科順天鄉試所有闈中稽察號舍等項差委各官例應於順天府屬印佐敎貳調派入闈應差而順屬各項人員不敷派用照章咨由直隸藩司於直隸所屬候補試用印佐等官遴派五六十員來順以資闈中差委近已由京兆咨行直隸藩司飭知此次調委闈差各員限於八月初一日以前到京以資差委云聞由直所派各員闈差竣事回省後由方伯酌予奬勵以示徵勞足錄云○正紅旗滿洲福副都統森布定於本月十三日已初在馬市橋南溝沿本旗箭廠内挑補五個中喇領催馬甲弓匠養育兵等缺並挑本固山槍兵○南海安設氣燈一則迭登前報兹聞此项氣燈已分置於海内豐澤園等處每晚五點鐘生火七點鐘卽燃海内等處照如白晝並由天津調到通曉氣機數員以代洋工由海部派定委員書手及聽差弁兵各十數人分班在彼承差按月另爲酌加薪俸並招雇人役二十餘人分司各事其公所設於西安門内大石權地方每晨由值班委員帶領兵役進海於各氣燈玻璃罩上烟滓擦洗乾淨由海部製造腰牌每人腰懸一面俾出入西苑得以放行無阻而便稽察云○新簡署理禮部右侍郎敬子齋少冡宰信詹言於本月十三日午刻進署到任刻由司務廳示傳四司等處滿漢司員筆帖式鑄印局大使會同四驛館大使通官序班太醫院吏目官生僧錄道錄以及吏役人等至期進署伺候新署滿右堂上任一體謁見勿違○吏部示 
 
 

Page 2

 
 
傳　有候補候選人員劄送國子監錄科本部定於本月二十日截止相應出示該員如有志切觀光情願鄉試者速卽於本月二十日以前開載年貌籍貫三代姓氏取結投遞該員如有執照携帶呈騐毋得自悮可也○吏部爲批示事據分發知縣陳觀圻呈稱江蘇舉人祖籍安徽主國子監漢敎習三年期滿引見奉旨着以知縣用欽此遵照新章呈請分發並聲明嗣母潘氏存年七十二歲精力漸衰雖有親弟觀光在籍侍奉誠恐掣分遠省難以迎養預行舍近取具同鄉京官印結具呈到部本部照例分發籖掣甘肅係屬遠省隨行文確查去後兹據江蘇巡撫咨稱該員嗣母潘氏存年七十二歲本生母張氏存年六十七歲現有親弟觀光在籍侍奉請改掣近省等因前來查該員嗣母潘氏存年七十二歲核氏告近之例相符自應准其改掣近省至文内聲稱該員本生母張氏存年六十七歲例内並無本生父母告近明文本部碍難辦理應不准行相應批示可也○多羅貝勒載潤門上現出有包衣佐領一缺經奉旨管理官中事宜謨貝子爺於該門上應升之五六品各員中逐一揀選查有護軍校文義當差年久人尚謹愼堪以擬正護軍校存年當差尚勤心地明白堪以擬陪已將具履歴年歲姓名咨送該旗都綂　看以憑中旗帶領引見云○善撲營爲知照事查有廂紅旗滿洲凌山佐領下護軍當祥年力精壯堪以挑入本營學習善撲又壽全佐領下護軍伊里布通曉滿漢堪以挑充本營善撲檔色相應知照貴旗護軍綂領卽將該護軍之一切班差照章停止可也○工部爲咨傳事虞衡司案呈所有各旗營請領本年秋季官兵常操火藥轟藥鉛丸火繩當經按照册開數目核與成案相符移付火藥局照放去後兹據文稱於本月二十一日開放相應咨傳各旗營派員于是日前赴火藥局支領可也 
[浙撫告示]  
　　爲嚴禁鎗手積弊以肅科塲事照得科塲首禁鎗手本監臨聞浙省鄉試之年向有不肖士子於塲前預先約定鎗手代做文字而鎗手又有包攬之人輾轉雇覔示以暗號進塲時如遇有暗號之人與士子同卷卽平日不相識認亦可攀援接引代做文字以圖弋獲是以不須買通聨號　鎗手已在號中此等鬼蜮伎俩不惟可恨亦實可恥查例載鎗手審實枷號三個月發烟瘴充軍其雇倩鎗手及包攬之人並與鎗手同罪又士子舞弊中式者處斬立决等語定例何等森嚴乃不肖之徒一則名心過急希圖捷徑先趨一則利令智昏罔顧法繩其後殊不知此等空疏士子卽或僥倖成名而人言籍藉已爲端人正士所不齒且受人指摘必至被人挾制揭曉後紛紛登門訛索谿壑難盈勢將呈告到官一經提審不難水落石出按例擬罪其爲鎗手者槐黄虚度不思自奮功名甘爲他人作嫁不義之財易得易失卽使幸逃法網而白頭塲屋老大徒傷悔之晚矣况科塲舞弊與受同科俱于斬决重罪卽或從輕亦必遣戍烟瘴地方孰得孰失不待智者而知也本年欽奉特旨嚴行查禁除另行出示曉諭另分飭地方文武各官密訪嚴拿外合行示禁爲此仰應試諸生知悉爾等務須凛遵諭旨束身自愛毋得作奸犯科本部院惟執法從事誠慮爾等一經破獲身敗名裂僇辱隨之勿謂言之不預也各宜凛遵毋違特示 
[查拿地棍示]  
　　寍紹台道吳爲出示嚴禁事照得本道訪聞寍郡有不法棍徒結黨聚衆滋事誘騙訛詐無所不爲大爲地方之害除札飭府縣嚴密訪查拿辦外合亟出示嚴禁爲此示仰寍郡士紳商民人等知悉如有不法之徒故蹈前轍仍敢結黨聚衆滋事許該地隣及被害之人捆解赴縣嚴辦决不寛貸其各凛遵毋違特示 
[錢店闭歇]  
　　揚城運轅南牌樓恒益錢店開設有年前日不知何故突然閉歇傳聞該店應付票劵爲數有限惟欠各户存欵甚多現該 
店東已經某存户緝獲隨卽扭訴保甲總局懇請追欵局員於十五日已將該店房屋發封尚未識君何以辦理或謂該店之閉歇當與虧倒者有間蓋店東欠人存欵固多而人欠該店者亦復不少盈虚相抵似尚不難了結也 
[心存慈濟]  
　　今年伏暑寒熱不齊䢴上居民多有染患疫癘者兹有永安毛石逸興化蔣遂三兩醫士心存慈濟特由里來揚在舊城常府巷缷甲橋西首開設慈濟局專門送診無論何人凡抱采薪憂者往求診視不取分文如果眞正貧苦並送給丸散等藥刻已開局如兩先生眞可謂如行其德者矣 
[乘舟賑孤]  
　　每届中元節揚州府縣城隍曁都土地神駕須循例出巡至北門外祀孤地方官亦親詣壇前行禮傍晚城隍神駕入城回宮福德神又乘舟至廿四橋小金山等處賑祀水面孤魂本届神駕登舟時適當雨霽清風徐來水波不興酷暑炎威頓化作清凉世界個中執事咸曰近數年來皆異常酷熱如此凉爽得未曾有尾而觀者或中流容與或安步當車嘯侶呼朋亦頗濟濟駕船前有清音燄口船各一或以兩舟相併於艙面鋪搭平臺上支布幔四圍各懸五色彩燈倒影波中無殊燃犀牛渚兩舟比翼而行一則歌喉宛轉絲竹悠揚一則鐃鈸叮噹梵音嘹喨往來盪　亦頗可聽直至皓魄西沈金烏東上神駕始入城還宮云 
[安慶官塲紀事]  
　　督辦安慶電報局彭新三少尉遍查所屬電杆電綫均已朽壞不堪遂於月前向湖北上海購辦材料到來親赴前江口修理○交缷運漕厘局事務邊太守經於七月十六日同瀛眷行抵省垣隨赴各大憲衙門禀到 
[䢴江官報]  
　　十二日楊子穆觀察來揚公幹十三日總局由分轉委赴瓜洲新河口勘估卡房工程十四日方大令臻峻委仍辦城内保甲總巡差十五日施分轉　禀知回通屬差次 
[盂蘭勝會]  
　　節届中元九江自七月初一日起至十五日止各善士醵資倩儈道啓建盂蘭盆會并施放燄口超度水陸孤魂者不下百數十起惟招商局縣城隍廟嶺南會館熱閙爲最招商局碼頭牌樓前上張五色幔懸燈數十盞光彩陸離不異白晝以外紥經臺一座並匾額對聨均用絹紥成鑲以玻璃繪畫飛禽走獸山水人物夜間可以燃燭兩旁用紙絹紥成十殿并判官小鬼焦面大士地方等神手足口目宛轉如生令人見而生怖臺上延七僧人晨夕諷經禮懴聽經者毂擊肩摩如入廣寒宮聞霓裳仙曲十四日縣城隍廟施放燄口西門城垣以及蓮花池用竹木紥成冲大油燭燃着光燭雲霄十三夜義渡局用大渡船兩艘鑲攏連環架高臺一座上張五色華盖四圍明角燈琉璃燈紗燈桅杆上又高懸七星紅燈遊行上下江面延僧施放燄口沿江佈施河燈密若繁星見者以爲得未曾有連日潯城内外兒童婦女晝夜遊觀衣香鬢影隊隊嬋娟屐印鞭絲人人年少可謂極一時之樂事矣 
[公禀便商]  
　　九江碼頭自中外通商以來除茶業而外惟洋藥生意爲大宗迨至光緒十三年進口洋藥厘稅歸海關併征後九江各土業銷數日旺每月新關厘稅收數約計三萬金上下前稅務司辛君體恤商艱督率司役認眞辦理弊絶風清所以商販近悅遠來四月間瓜代回國時九江各商民感戴不已因公製萬名傘以　去思現在各土號每日往新關堆棧包貨關役每有留難阻滯等弊商販均稱不便多有欲捨近圖遠故往漢關提進口貨者九江各土號乃於望前某日歴將各下情公禀新關穆稅務司求其仿照舊章整頓司役便商裕稅不識該稅務苟能否調停盡善以順商情以廣招徠否 
[浙省錄遺]  
　　潘大宗師舉行錄遺事宜現已牌示計十八日考試嘉興寗波十九日補歲考二十日湖州紹興二十一日官蔭教二十二日杭州台州二十三日正途貢監二十四日金華衢州嚴州温州處州二十五日續補歲考二十六日俊秀二十七日續遺二十八日續遺官蔭敎正途貢監二十九日大收 
 
 

Page 3

 
 
[風雨爲災]  
　　九江來信云本月十五十六等日烈日當空礎潤如雨居民袒胸露臂猶苦汗下涔涔十六日午後炎熱倍增無異洪爐熾炭入晚陰雲四合頓起狂風捲地聲雄幾同虎嘯大江上下雪浪如山雷聲隆隆震耳欲絶倾盆大雨頃刻滂沱幾如萬斛銀濤一瀉千里嗣忽巨霆一振石破天驚次日清晨傳說龍開河口某黄豆船上大桅被雷劈而爲雨又某宅擊斃剛鬣一頭怡和碼頭震坍丈許招商局前所泊　船數艘被風浪激成虀粉街頭巷尾垣墻坍塌甚多幸在夜間未傷人口云 
[紺將臨]  
　　護理江蘇巡撫黄子壽中丞乘坐官舫帶以小火輪船來滬閱勘吳淞江工程約於明日可到河工局總辦李景卿觀察則 
[皇孫來滬]  
　　巴西國皇孫偕水師副提督來華游覽已於昨日抵申船泊浦江中海關對面傳聞此次由太平海過東洋來此薄游數日 
[大放光明]  
　　電氣燈近　愈推愈廣日前該公司在西華德路左近新置電燈照耀如同白晝禮拜日偶過其地聚觀之中西人頗衆有一燈上掛敝席一片不知該公司何故置此見者皆笑而不解其故至浦灘各電燈亦有另易新式者遙望之若高麗人矗立路隅而其長逾尋丈 
[盜犯起解]  
　　太倉州盜犯倪申郎等九名解經道憲親鞫發　監禁候解臬憲衙門訊勘定讞已列前報兹悉龔觀察備文於昨日飭縣將該盜犯等飭差起解赴蘇矣 
[屠作述聞]  
　　小東門外城墻下起造房屋有吳義升吳義興唐公順唐雲山徐仁記王順興等屠作大户遷往該處屠宰乃該處附近之劉止泰等参藥各行主以屠作污穢不堪且護城河中爲居民汲飲之所一觸污穢最易致疾因卽聨名具禀投縣曾　前報兹悉前日各行夥竟欲將屠作拆毁裴邑尊恐滋事端立傳各屠作主到案諭令赴水利局禀懇王大老爺妥籌善全之道一面飭差薛貴傳諭劉正泰等着令靜候核辦英得恃蠻生事 
[准交妥保]  
　　無錫人吳秋亭因謝克生控追頂首一欵由英公堂移解到縣訊押嚴追前日吳求請交保出外料理邑尊俯准所請着交妥保開釋赶緊清理毋得再延干咎 
[考生失竊]  
　　南匯縣廪貢生候選訓導陸世盈館於本城内二十鋪喬家栅某姓家比因欲赴鄉塲解館忽於前晚失竊考籃一只内有墨晶眼鏡及書籍文房器具乃於昨日報縣請緝 
[逃妻已返]  
　　徽州人儲玉如控房主徐根堂诱妻顧氏捲逃葛同轉訊得顧氏避匿鴇婦王二姐卽阿二處因將該鴇拘　勒限三天交案昨日儲接得陸家行來信謂顧氏業已回家披髮垢面狀類瘋癲向之盤問情由言在中途遇盜該鴇聞信亦卽前往告以公廨看交顧氏不肯來滬此中情節殊屬支離想公堂訊問時自必水落石出也 
[英界公堂瑣案]  
　　昨爲禮拜一英國賈副領事無暇到堂各案皆由蔡太守獨斷○東洋車夫俞利川訴稱昨日下午小的路經錢業公所前見沈金寳等多人在彼抛擲凉帽爲戲一帽墮落小的身畔伊等妄謂由小的碰落迫令代爲拾起旣而復肆毆擊致小的身受重傷且右眼傷不能開是以投報捕房派捕拘沈送案沈供小的在某洋錢爲出店道經此處見有多人擲帽因俞誤碰紛爭後巡捕到來伊等四散奔逃致將小的拘案麥捕頭命包探顧阿六禀稱沈等皆係某洋錢揀鷄毛駝毛之工人停工時聚集此處屢肇事端跡其行爲竟與流氓無異蔡太守詰沈同伴何人供稱有關林阿全等人將俞毆擊太守飭俞投仁濟醫院醫傷沈押候補提關林阿全再訊○鮑友山訴稱偕友人朱少帆在裕愼祥烟館吸烟朱之裝烟　陸柏生將鵰翎扇竊去告知包探緝獲人贜包探顧阿六禀稱陸前曾竊取人家馬褂送案訊懲今又竊得此扇質洋四元陸供與鮑素來相識因有急需借扇付質現已與伊妻商議緩日贖還蔡太守飭鮑給償質本一半贜卽给領陸判押一月○孩子施仁寳訴稱金雙瑞設攤敎演戲法小的向之求敎伊言先敎爾將小洋七枚放在匣内藏之地下隔七日可變成七十枚小的隨將小洋如數交伊放在匣内携歸藏之届期啓看則已空空與之理論忿爭由捕拘案匣已被伊抛棄矣金供小的傳授戲法定有章程大套錢七十文小套三十五文曾得施小洋六角並未騙伊七枚蔡太守以金欺騙孩子洋銀情殊可惡判枷十四天以儆○周桂福訴稱小的在某内莊爲夥清晨飯店夥周銀全來取肉計錢七百二十文至下午往收伊僅付小洋六枚與之爭論致被毆傷現在價仍未收是以報捕拘案周銀全供小洋六枚作錢六百六十文向來如是此次桂福欠小的飯錢六十文算帳時欲扣不依故與爭閙桂福稱並未欠伊飯錢蔡太守判罰銀全洋銀二元除給償肉錢外餘作桂福養傷資○前紀王洪氏被周阿福所駕馬車撞倒受傷蔡太守訊供之下諭令俟受傷人投案再訊昨日該氏投案申訴被撞緣由并稱在醫院醫傷已經七日現將全愈矣周俯首求恩太守判罰洋銀二元給該氏爲養傷費用○陸張氏被龍飛馬房馬夫何二駕車撞倒輾傷蔡太守訊供之下飭俟该氏投案訊理等因已登前報昨日該氏訴稱小婦人年已六十有二素來傭工餬口現在躭擱親戚人家脚上之傷尚未痊可太守飭將何仍交其洋東保去諭令該氏再投醫院養傷俟傷痊訊斷○三十九號華捕禀稱小的於巡街時見馬夫王小寳因馬行太遲連次加鞭致馬氣喘不止爲此拘請罰鍰土供偶鞭一下以後不敢違章蔡太守判罰洋銀一元撥充醫院經費○三百十五號華捕禀稱小的巡行四馬路見葛阿福高駕空車招攬主顧有違定例拘請究懲葛供小的因坐客在更上一層樓故特駕車前往並非　攬生涯該捕禀稱伊在更上一層樓前問人欲馬車否非攬客而何蔡太守判罰洋銀一元撥充醫院經費○留春戲園管門華捕禀稱北京人文阿海闖入園中小的阻之伊卽懷恨聲言爾若出外須與拚命旋有人見文守在外邊小的因與三道頭西捕拘拿送案文供小的向當庖丁現在寍波戲園中餬口有伶人囑送信至留春園華捕不許入内小的告明事故伊仍不許小的無奈出外不敢尋釁該捕禀稱文並非廚司實是流氓專藉伶人度日蔡太守判管押七天○二百六十二號華捕禀稱昨夜小的梭巡靜安寺一帶見馬車七十餘輛排列馬路中有坐客向妓女調笑喧譁穢褻殊不雅觀因告以不得如此違則拘送公堂　將妓女發堂嫖客遞籍客與妓均俯首無詞小的亦卽分巡他處突有寍波人自後赶上大聲辱駡謂人家因何事犯法以致遞解發堂與論逞蠻被伊將號衣拉碎其時憲差趙金張福在是處守候烟茶館收燈目覩情形故將該寍人拘案趙張二差禀此人事不相干出頭滋擾其人供稱小的姓王名文華在某煤炭店當出店昨夜邀友乘馬車至靜安寺旁玩耍偶然多事以後不敢再犯蔡太守判罰洋銀五元令央人具保始准開釋說者　出店人終日奔波勞碌所得幾何而亦欲高坐馬車恣情遊衍卒至揷身多事蒲伏公庭然則今之圑扇輕衫馬龍車水携妙妓約良朋徵于花天月地間不知東方之將白者意者亦不少出店一流人歟嘻○錢阿三訴稱小的向與吳范氏同居今已另外租房將物遷移無端被該氏辱駡與之理論竟將手持粥盌向小的頭上擲來以致受傷甚重該氏供稱松江人向將房屋轉租與錢今伊忽地遷移與論忿爭隨手碰碎粥碗蔡太守騐得錢實被擲傷飭投醫院醫治該氏交官媒收管俟錢傷痊訊斷○粵人黄文波訴稱小的與三源益記牛肉庄主陶阿淇陶阿芬同鄉日來二陶央小的湊合一股心換招牌豈知阿淇竟私收洋銀一百七十餘元又吞没合興牛行價洋一百九十二元有奇私行逃遁被 
 
 

Page 4

 
 
牛行夥李允文許霞彪等尋見指交捕房事爲小的所知與之對帳今蒙送案叩請究追李許同供江北人現在合興牛行爲夥被阿淇吞没牛價洋銀一百九十餘元是以扭交案下阿淇阿芬同供容卽措辦洋銀料理蔡太守飭將二陶管押諭令赶緊料理延干嚴比○磚瓦匠楊阿狗訴稱小的爲人家修理房屋某肉庄上人言有垃圾墜入伊家水缸内以致辱駡不休告以早已告知將缸加盖肉莊上三人驀持扁担行兇致被毆傷報捕拘獲沈瑞卿一人送案沈供小的在肉莊爲夥當日墜下垃圾甚多語以留神一二伊卽辱駡以致口角並不行兇蔡太守騐得楊已受微傷判罰沈洋銀一元爲養傷費 
[法界捕房瑣紀]  
　　中元節後設壇建醮者絡繹如梭某姓亦因建醮出外行香由巡街捕送入捕房管押昨晨備捕頭向之研詰其人稱因不知租界定章以後决不再犯捕頭令從寛釋出○某甲不知何許人前日在某烟館過癮乘人不備竊取烟槍被館中人將人臧一併送入捕房捕頭着押候解訊○前報紀某鴇婦逮案後由著名局賭之錢大少爺出塲躭保云云兹聞該賭徒另有案件已返蘇州此次出塲者因與同姓以致訛以傳誤合亟更正如左 
[更正悮字]  
　　昨日申報執筆者已經三次校讐目問不致仍多訛悮矣不料手民漫不留意有本是而反改差者有本差而仍不改正者以致魯魚亥豕襲繆承訛爲特聲明以存本舘實事求是之意計釋醮篇五藴皆空五悮爲正子第知建醮之無益有害第誤爲第詳述小火輪炸裂事内共得九具具誤爲人歇浦叢談第三節内义麻雀义誤爲乂保人難做内自行剪斷云云下脫去已登前報四字行兇自斃内雇坐東洋車東字下誤加丁字頓起兇心頓悮爲登丁知犯衆怒脫去丁字東倒四歪下悮加的字由南岸墮下脫去岸字在北岸下誤加之字上海縣署瑣案第一節内釘上脚鐐釘字下誤加旣字第二節邑尊問范曰脫去范字法界捕房瑣案第一節内各子掌頰子誤爲人勾前曾有案下誤加之人二字已可概見已可誤爲爲第三節内飭將楊王帶案脫去將字 
[上海四馬路陳春記奉賑事并募捐啓]  
　　敬啓者近接楊殿臣朱叔梧諸君函稱奉省夏秋以來雨暘時若年歲豐稔目下將近收穫災民漸有生機故就奉省而言賑務可以缷肩矣惟營口十里街結隊成羣計有萬餘千人悉是山東流民貧病交加死亡相繼除已按口散給紅糧外復在三江公所設局施醫施棺但旣已撫卹於前尤須绸繆於後將來冰凍之際勢必飢寒交迫更難卒歲是望勸募棉衣一二萬件於封河前寄營俾得竟此善舉等云用登報簡以供衆覽倘蒙好善君子俯念該流民困苦堪憐隨意貲助庶幾東省災民逃生而卒保生全功德豈有涯涘哉七月廿二日 
[校書行善]  
　　頃收林湘君詞史助山東代贖災民婦女洋廿元來函云湘君自幼墜落烟花及稍知識已挽回莫及此時雖未必隨風逐浪而木免送　　新清夜思之抱慙奚似因閱報紙尊處設有保節代贖見之實深欽感今先湊集洋二十元送奉察收區區之數明知無濟於事集腋成裘或回稍補一二云云按詞史幼耽翰墨長擅歌詞本來系出名門品珍白璧縱使身居花窟價重黄金今讀　所助欵函慧心仁術情見乎詞以徵歌選舞之資作救災恤隣之用閨閣中深明大義雖士君子何多讓焉倘得滬北名姝聞風興起各解囊金將　善果培成永免墮溷飄茵之苦不獨災　銘感僅博疎財仗義名爰綴數語藉資觀感[  上海六馬路仁濟善堂司董謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東賑賀述四章錄呈霧裏看花客高昌寒食生并諸大吟壇敲止]  
　　齊魯遭災重朝廷發帑頻施恩　聖　主賑　賢臣　糶籌開局收　解　輪鍋　謀購與無術　仁民目擊災黎苦尤憐婦女流鏡隨家共破珠向暗輕投不拯斯飢阨終增彼美羞惻聞　贖功德實無儔辦賑數年勇從來事罕聞損貲收各處查户仗諸君共作非常德同成莫大勸世間多善士樂助日紛紛僕一書　耳青氈坐訓蒙登科無我價发募　與人嗣刦難叢山左田廬浸水中偹羊分一臠聊以報哀鴻[  上海文報賑所代浙西憫災生海昌周希袁來稿謹啓]  
五月廿八日邀諸同人泛舟山塘登擁翠山莊品憨憨泉返棹入吉公祠臨池小憇際晚乃歸卽事有作錄呈諸詞壇政和○六人二百六十歲警如周甲皆齊年較量　髮論肥瘠雖殊骨格猶差肩忽然清興在虎阜胥江一棹初洄沿山塘新漲梅雨足突見海涌峯　前聨襼直躡天閶路竟欲跨過浮屠照我濟盛氣老來減植杖且問憨師泉昻頭亭館竦巖起因勢結構全其天登之百車曠一覽靡無盡處迷平田靈巖　山極西望渺乎獅子蹲荒烟賊將茗　識泉味風生兩腋能回旋俄而返棹重促坐酒　路具非甘鮮旁無絲竹不能勸自斟自飲隨所便畫船簫鼓異疇皆轉　岑寂也前緣省識於山肴眞面向來假飾徒紛然卽令重文應勵俗有人奮武身曾捐濯濯新尚冒池綠無花有葉水　仙洗除金粉見妙相風情只舍老子顚一笑浮雲過眼去絢爛平淡都通禪但餘結習未忘郤酒龍詩虎相後先追摹清景動歸夢得可猶在船窸眠山莊來日烟雨裏偏擁　翠爭鮮妍廿九日雨 
[偶咏闌十二律請夢畹生郢政]  
　　曲廊西畔畫樓東百折千廻點綴工花塢暗通香馥郁柳絲斜搭影玲瓏敲詩客到閒憑月擫笛人來慣倚風最愛隔溪橋入　夕陽掩映卍文紅塗朱暈碧細叅詳亞字横斜短復長從此樓臺添曲折好將風月藉關防聽鶯廷院香分界鬥鴨池塘水繞廊别有素心人徙倚手持紈扇晚摺凉[  惜紅生稿吟倚梅閣]  
文報局經收松江輔德堂元魁會賑欵第一次捐數清單○元魁會華亭張汝厲寗波馮鴻薰慈溪葛培鉁青浦黄恩煦松江錢同壽金山俞若霖楊成育各一元婁縣黄應逵兩元奉寳陳兆煃張齟培合一元共洋十元此項暫存輔德堂俟榜發高中後憑票支取會試程儀○東賑捐張馮葛黄各自助四元錢勸顧張黄姚各一元俞勸聽琴舘也可居壺隱陳書記各一元楊勸小萬卷樓符寄梅書屋耕道堂姜各一元黄勸黄熙鼎黄辰照張錫良張仁聲各一元趙承志四元陳張勸吳棣華呂伴耕陳逹政吳士釗各一元以上共洋四十元此項由敝處彚解東省矣諸君子念切救災情殷拯溺旣充賑需又獲程儀洵一舉而兩　備焉鹿鳴之晏吾將爲諸君卜之 
上海大馬路仁濟善堂施少欽經收代贖山東災婦捐自七月十一至廿日止十天第四次清單○蘇省嚴芝生太史交來苕溪傳硯子曹平銀一千兩申見規元一千零七十五兩五錢平湖孫葆甫翁交來二户隱名氏求父病卽愈助金首飾一兩三錢六分兌見洋四十二元一角四分無力有心人節省日用求子嗣洋五十元蕪湖敬畏齋善士交來願生氏求諸事平安洋一百元又另啓經募十七户不留名厚康同和裕泰悟生無名氏以上六户各十元鼎泰汪在田尉泰瑞和懋泰以上五户各洋五元無名四元盛昌同泰以上二户各洋三元求平安鳥九生以上兩户各洋二元皖生洋乙元謝均亭翁經募廿户王遠彰寶樹生怡盛祥則篤生艾瑞廷吳養臣以上六户各二元無名汪廷魁馬平甫施章如隱名無名氏宛子餘翁和堂笪欽堯以上九户各一元硯香氏葉洋六角五張允厚葉泳才費生榮求平安以上三户各一角權愚子五分安昌福興局寄來謝子祁四元本埠恊源莊洋廿元崇明瞿月如求病愈洋廿兩高郵丁鏡齋募來四户恆心子奪力子寡悔生樂善堂各一元朱安山翁來二户吾省氏廿元養福主人五元吳稷卿交倪成訓求妻病愈洋十元莊懷芳翁交蔣雲從洋一元本埠譚培玉五元浙江錢祖同求姪病愈五元性初軒主人徐二元隱名願父母合家平安十元太原錦記求病愈二元王松年求山氏病愈洋十元王文榮翁來林梅卿求病愈二元蘭谿丁靜蘭柏馴兄李遂中三户合洋兩元嘉定金洋二元徽州李爰得觀察經募廿八户皖埠督銷局憲張本洋廿元申見英洋廿二元五角大通厘局憲松本洋十元申十一元二角半大通茶局憲趙本洋六元申英洋六元七角半不書名洋一百另二元鹽行公洋十二元益豐無名聚和以上三户各十元元記祥八元同人棧仁益寛同孚張元昌裕通和五户各六元利和餘四元五角德　泰恆裕泰順廣源裕記崔謙和同大和退思堂以上八户各二元謙益三元王永和松盛德鼎和仁王賓卿以上四户各一元以上共收九八規元一千另七十五兩五錢洋六百八十八元一角四分 
 
 
 

Page 10

 
 
   
 
 

Page 11

 
 
[光緒十五年七月十五日京報全錄]  
　　宮門抄○諭旨一道錄前○發抄硃批四道○東撫張奏爲遴員調補沿海要缺知縣摺○新撫魏　奏爲審明故殺人命按律定擬摺○將軍祥等　奏卡倫侍衛年滿揀員更換摺○直督李奏爲揀員請補都司片○將軍祥等　奏爲官廠馬匹不敷所用就近提撥片○蘇撫黄　奏爲蘇州總捕有經手事件請緩北上片○七月十五日吏部翰林院正黄旗值日無引　見○補用道府蔣珣等謝恩○截取道方汝紹預備召見○睿王續假十日○翁同龢請假兩個月○召見軍機方汝紹○發抄魏光燾奏請以叅將張清和補瑪納斯副將奉硃批兵部議奏欽此○又庫爾喀喇烏蘇廳昌吉縣兩處城工估需銀兩奉硃批該部知道欽此○又記名提督李克常等請留甘補用奉硃批着照所請捕部知道欽此○劉銘傳奏辦理清丈請展限奏銷奉硃批着照所請該部知道欽此○○太子少保頭品頂戴山東巡撫臣張曜跪奏爲遴員調補沿河要缺知縣以裨地方恭摺具陳仰祈聖鑒事竊照滕縣知縣黄毓奎經臣奏請開缺另補接准吏部知照係光緒十四年十二月十二日奉上諭應以奉旨後第五日行文按照限减半計算扣至本年正月十二日作爲開缺日期以本月三十日截缺所遺滕縣知縣員缺係衝繁疲難沿河要缺例應在外揀選調補該縣壤接江蘇豐沛等縣時有匪徒出没兼之俗悍民刁巡防緝捕撫字催科在在均關緊要非精明幹練之員弗克勝任臣督同藩臬兩司在於通省現任簡缺知縣内逐加遴選均與此缺人地未宜惟查有嶧縣知縣秦應逵現年四十一歲湖北漢陽府孝感縣人由廪生中式同治癸酉科本省鄉試舉人甲戍科會試中式貢士殿試三甲第五十八名朝考三等引見奉旨以知縣卽用欽此簽掣山東同治十三年十月到省光緒四年委署朝城縣知縣在京捐局捐加尋常二級兼理觀城縣篆務旋經題補諸城縣知縣五年八月初十日到任因拿獲製造賭具人犯部議加一級六年八月在任聞訃丁祖母承重憂交缷後回籍守制服滿來東就近起復請咨赴部投供候選旋遵新章呈請分發原省歸候補班補用十年五月初十日蒙欽派王大臣騐放堪以發往十一日覆奏奉旨依議欽此閏五月初十日到省題補嶧縣知縣十二年二月初一日到任十四年調署蘭山縣知縣於四月二十一日交缷嶧縣知縣篆務五月二十日到蘭山縣任該員講求吏治爲守兼優接連前俸已滿三年以之調補滕縣知縣實堪勝任惟以繁调繁與例稍有未符但滕縣係四字最要繁缺較嶧縣三字之缺尤爲煩劇人地實在相需例得專摺奏請據藩臬兩司會詳前來合無仰懇天恩俯准以嶧縣知縣秦應逵調補滕縣知縣實於要缺有裨如蒙俞允該員係現任知縣調補知縣銜缺相當毋庸送部引見初次請調任内一切因公處分例免核計至歴過各任交代均已清楚亦無積案及欠解錢糧商課漕倉等項銀兩與夫命盜案件有關降調革職處分所遺嶧縣知縣員缺係煩缺容另揀員調補謹會同河東河道總督臣吳大澂合詞恭摺具奏伏乞皇上聖鑒訓示謹奏奉硃批吏部議奏欽此　○○頭品頂戴護理甘肅新疆巡撫新疆布政使臣魏光燾跪奏爲審明故殺人命按律定擬恭摺具陳仰祈聖鑒事竊據綏來縣知縣李厚琳詳報客民郭葆汰因口角起釁故殺張振標身死一案當經本任撫臣劉錦棠以案情未確批飭提省發委迪化府審辦兹據代理迪化府知府潘時策訊明議擬詳由鎭迪道兼按察使銜恩綸解勘前來臣親提覆訊緣郭葆汰籍隸河南濬縣來綏來縣屬織席營生與已死張振標素好無嫌光緒十一年冬郭葆汰謀娶已故黄芝桂之妻張氏爲室並帶前夫之子黄金溎隨母撫養十二年二月郭葆汰外出託王光河照料妻子旋王光河因事進城復轉託張振標看顧維時郭張氏正在患病隨卽身死張振標帶領伊子黄金溎赴鄰右陳萬科王文智家報喪央求佽助經陳萬科等同往看視帮爲殮埋伊子黄金溎值伊生父之友李大牙經過憐其孤苦憑衆領去育養郭葆汰在外誤　張氏身死不明撫子黄金溎被張振標賣去心中忿恨赶緊回歸行抵綏來縣山峽口地方與張振標在途相遇郭葆汰急詢前情張振標答無其事斥其平空誣賴彼此爭論張振標拾石擲傷郭葆汰左眼角郭葆汰氣忿順抽身帶小刀戮傷張振標左臂左骰張振標仰跌路旁肆口辱駡聲言傷痊報復郭葆汰尚不知前事有無被駡忿激兼忿將來吃虧　　起殺機有意將張振標致死用小刀向其咽喉恨砍數下登時斃命郭葆汰逃匿經縣訪聞詣騐獲犯通詳批司提省飭發迪化府審明由兼臬司轉詳臣覆審無異查律載故殺者斬監候等語此案郭葆汰因與張振標口角爭毆故殺張振標斃命自應按律問擬郭葆汰合依故殺者斬監候律擬斬監候秋後處决照例先行刺字王光河因事外出轉將郭葆汰家眷託張振標看顧張氏實係病死黄金　憑衆交李大牙領育尚無不合應與無干之陳萬科等均免置議屍棺飭埋兇刀案結銷燬是否允協除全案供招咨送刑部外謹將故殺人命審明定擬緣由恭摺具陳伏乞皇上聖鑒勅部核議施行謹奏奉硃批刑部議奏欽此○○奴才祥麟奴才車林多爾濟跪奏爲年滿卡倫侍衛循例奏請揀員更換以重職守恭摺仰祈聖鑒事竊查烏里雅蘇台科布多所屬各卡倫侍衛三年期滿向例由奴才等奏請更換歴經辦理在案兹據管理阿拉克鄂博卡倫侍衛吉福呈稱竊自光緒十二年八月間到卡任事起連閏扣至光緒十五年七月止現届三年期滿祈請揀員接替更換等情呈報前來查核侍衛旣經任滿自應循例請旨飭不領侍衛内大臣迅卽揀員更替以重職守謹將年滿卡倫侍衛循例奏請揀員更換緣由理合恭摺具陳伏乞皇上聖鑒謹奏奉硃批該衙門知道欽此○○李鴻章片再永定河營都司鄭龍彪升補大名鎭標中營遊擊所遺都司員缺緊要應卽揀員請補查永定河堤叚綿長險工林立必賴文武實力經營隨時補救該都司管轄兵弁督率修防責任棊重非幹練耐勞之員不克勝任直屬各河營内一時無升調之人惟查有遊擊用儘先補用都司王益山年四十七歲安徽懷寍縣人由勇目剿賊立功洊保今職光緒四年奏准留直補用該員辦事幹練歴在直隸山東河工當差情形熟悉能耐勞苦擬補永定河營都司堪以勝任亦與例章相符應請准其補授以裨河防除飭取履歴送部外理合附片具陳伏乞聖鑒飭部核覆謹奏奉硃批兵部議奏欽此○○祥麟片再查烏里雅蘇台所屬官廠備差馬匹不敷應用經兵部議覆該處官廠備差馬匹向由科布多調用嗣因塔爾巴哈台淪陷以來所存無多實難調取擬由孳生廠内提用三百匹應如所請准其就近提撥該處孳生馬廠每年開造均在四百餘匹若遞年加增足敷官廠二年後提用自無須另向各處提撥致費周章嗣後官廠備差馬匹如實不敷應用卽就近由孳生廠内提取等因於光緒五年間具奏奉旨依議欽此欽遵在案兹於光緒十三年六月間奏明調取後又届二年現據報稱本年官廠所存備差馬匹除放給各員例馬及補各路台站例斃外不餘無幾不敷應用自應援照成案撥補查烏里雅蘇台所屬學生馬廠内按册勾稽尚存大骟馬三百餘匹擬卽遵照部議就近提撥三百匹内除遵照科布多大臣奏撥骟馬一百五十匹照案由奴才等派員解送應用外其餘一百五十匹歸入官廠應用除分行咨報外謹將援案就近提撥馬匹緣由理合附片具陳伏乞聖鑒謹奏奉硃批該衙門知道欽此○○黄彭年片再蘇州府總捕同知王恩晉於光緒十二年分大計案内荐舉章異　准部文催令給咨赴部引見等因當經札飭遵照在案伏查蘇州府總捕同知有管理寳蘇局鑄錢之資蘇省遵議規復鼓鑄舊章先經飭委該員籌辦而蘇局停鑄三十餘年所有建房安爐招匠試鑄等項事宜在在均關緊要事同創始該員籌議章程辦理妥洽現在甫有條理未便遽易生手查　異人員如有承辦要件例准展限今該員承辦鼓鑄要務正資得力碍難卽令交缷依限赴京據署蘇州布政使田國俊署江蘇按察使朱之榛會詳請奏展緩前來臣等覆查無異合無仰懇天恩俯准將蘇州府總捕同知王恩晉卓異赴部一案展緩俟鼓鑄事宜辦有頭緒再行飭令交缷给咨北上謹合詞附片具陳伏乞聖鑒勅部查照謹奏奉硃批着照所請吏部知道欽此 
 
 

Page 12

 
 
[光緒十五年七月十六日京報全錄]  
　　宮門抄○諭旨三道錄前○發抄硃批五道○陜甘總督楊奏爲揀員借補要缺副將摺○又奏爲揀員借補要缺叅將摺○直督李奏爲副將等留直分别補用片○將軍祥等奏爲原任將軍靈柩就近回旂摺○大臣托等奏爲訊明牛羊羣控案大慨情形摺○七月十六日户部通政司詹事府正白旗值日無引見○德福吉和恩全各假滿請安○吉和謝授杭州將軍恩　　景曾謝授甘肅遺缺知府恩○張中堂續假五日○慶福請假十日○召見軍機德福孫詒經周景曾○皇上明日卯初至奉先殿　　皇殿行禮○發抄張曜奏莒州沂水被雹損禾發賑補種奉硃批知道了欽此○又燒鍋仍難弛禁請寛免　稅奉硃批户部知道欽此○豫山奏歸化稅務仍委歸綏道安祥接管奉硃批着照所請户部知道欽此○又委用總兵劉廣才署太原鎭奉硃批兵部知道欽此○又歸化廳同知方龍光等回任奉硃批吏部知道欽此○○太子少保頭品頂戴陜甘總督臣楊昌濬跪奏爲揀員借補副將要缺以實營伍恭摺仰祈聖鑒事竊照甘肅凉州鎭屬永昌協副將員缺前請以督標左營叅將湯仁和借補嗣准兵部議覆該員旣經丁憂自應開缺另補所遺永昌協副將員缺係題補第一輪第二缺應用儘先人員等因當經轉飭遵照並令迅揀合例人員請補兹據凉州鎭總兵閃殿魁呈稱查有分發甘肅題奏提督借補肅州鎭標右營遊擊蕭得龍精明穩愼馭兵有方堪以借補呈請核辦前來臣查該員樸實勇敢辦事老成現署莊浪協副將措理裕如合無仰懇天恩俯念邊圍重地員缺緊要准以蕭得龍借補永昌協副將人地相宜可期得力如蒙俞允俟接准部覆後卽行給咨赴部引見以符定制除該員履歴清册另咨送部外其所遺肅州鎭標右營遊擊員缺陜甘現有合例人員容臣另揀請補謹會同甘肅提督臣周逹武合詞恭摺具陳伏乞皇上聖鑒謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲揀員借補要缺叅將以裨營伍恭摺仰祈聖鑒事竊臣前准兵部來咨督標左營叅將湯仁和議陞永昌協副將現經具報丁憂應開缺另補所遺督標左營叅將員缺係題補第一輪第二缺應用儘先人員揀補等因自應照辦兹查有提督銜記名總兵現署鎭海協副將開缺另補之前烏魯木齊提標中軍叅將葉占魁在於關内歴署副叅遊各缺諸臻妥善營伍極其熟悉臣莅任以來實心察看該員才具幹練馭衆嚴明以之借補斯缺洵屬銜缺相當人地得宜合無仰懇天恩俯准以葉占魁借補督標左營叅將員缺於營務可期得力如蒙俞允應請飭部先給署劄俟防務一律告竣再行給咨送部引見以符定制除該員履歴清册另咨送部外理合恭摺具奏伏乞皇上聖鑒訓示施行謹奏奉硃批兵部議奏欽此○○李鴻章片再總兵銜兩江儘先補用副將李安堂杜萬清副將銜兩江儘先補用叅將金鳴副將銜安徽儘先補用遊擊李經衡升用都司儘先補用守備葛紹賢儘先補用守備楊常泰李得勝等七員前隨剿粵捻各匪迭著戰功嗣來直隸防營操巡出力歴年已久練習地方情形應請照章留直分别補用除履歴咨部外理合附片具陳伏乞聖鑒訓示謹奏奉硃批着照所請兵部知道欽此○○奴才祥麟奴才車林多爾濟跪奏爲原任將軍靂柩遵旨就近回旂並請豁免豫支廉俸馬匹仰祈聖鑒事竊查原任將軍杜嘠爾靈柩前已陳請可否卽由賽爾烏蘇台站取道庫倫再由車臣漢部落蘇木台路就近回旗以資安葬等因奏奉硃批着照所請該衙門知道欽此欽遵分行在案兹據該故將軍之長子副總管烏爾圖那遜呈稱竊職故父靈柩現旣仰蒙聖恩府准由台站就近回旗是則殁存者頂感無旣遵卽束裝妥協已於本年五月初四日扶櫬由烏里雅蘇台啓程回旗俾得早安窀穸所有應需駝馬懇請照例飭台供應以利遄行等情前來除由奴才等預飭南路有臺台吉等遵照按台妥愼應付勿稍貽誤外復經奴才派委額外驍騎校恒祿等四員帶領營兵二十名前往護送原籍歸葬並令該員等沿途妥爲照料勿得延緩除恭錄本年四月初二日聖旨咨行黑龍江將軍欽遵並分咨户部兵部查照外至該故將軍預支本年春季廉俸銀兩及本任前領例馬陸續倒斃可否改題爲奏照例請旨豁免以示體恤之處出自逾格隆施奴才等未敢擅便所有恭報原任將軍靈柩啓　日期曁請豁免廉俸例馬緣由理合恭摺奏聞伏乞皇上聖鑒謹奏奉硃批着照所請該衙門知道欽此○○奴才托倫布永德跪奏爲訊明牛羊羣控案大慨情形　先解任行查待質以期折服衆心恭摺具陳仰祈聖鑒事竊於本年四月間接據牛羊羣副總管鄂呢巴圖偕同固山逹護軍校等官率領委固山逹牧長等五十餘名來口呈控該管總管圖普新巴雅爾等擅改舊章　　羊數分飭勒派曁該羣攅扣兵餉補還差費等欵奴才當以案情重大交左司傳集案内人証澈底根究以期水落石出現據訊明大慨情形聲請覆核前來奴才等詳加覆核緣此案副總管鄂呢巴圖等呈稱該羣總管圖普新巴雅爾固山逹拉什巴勒黨署副總管護軍校薩娬阿控以光緒十三年有欠解未交五次骟羊將經緯圖册内擅添一横冒加謊數每羣各全欠解留存羊七十四隻反責以隱匿入已當查據各牧長等出具並無另有留存羊隻押請收存備查請將此次揑報羊隻究係何年何月孳生澈底查明懲辦又該羣攅扣兵餉補還借用商號差費懇請查辦等語旋經傳到該羣總管圖普新巴雅爾訊據查從前本羊羣一年應送骟羊七次按年全數解往經緯圖册不論已調　調將七次骟羊照數開除詳報近年調取次數多寡不一倘本年有欠解未交羊隻入於本年例報孳生額内留存備調圖内並不註明欠解留存字樣挨年遞轉由來已久此係前任總管逹米林札普酌定辦理者也今副總管鄂呢巴圖造報十四年圖册内照向年辦理將兩旗欠解留存羊五千餘隻以有作無慬以一年例約孳生倒斃數目塡寫圖册造報前來當思此次留存羊隻若不聲明久必湮没致虧官額故將兩翼經緯圖册於均齊數下添畫一格塡註欠解留存羊數令其更正造册詳報詎該副總管鄂呢巴圖固執均齊奏明數目例外並無另有留存意在隱匿分肥致虧官額訊據固山逹拉什巴勒黨等呈稱改造圖册均係遵照總管札飭並非擅自妄改各等語查兩造所稱一則謂冐加謊數分飭勒派一則謂以有作無意在分肥情詞各執一面然此案應以有無欠解留存羊數爲緊要關鍵遂提取該羣歴年報過圖册案卷並飭開具節次解送骟羊細數溯自光緒十一年起挨年勾稽互相稽核截至十四年均齊止内有十一年補解過十年分欠解骟羊五次詰以副總管鄂呢巴圖呈稱京城調用羊隻向係遵奉飭傳數目解送並每年所取次數定章除奏均齊羊隻外並無另有留存自設立羊羣以來經緯圖册亦無添過程格訊據固山逹逹米林札普等呈稱核與鄂呢巴圖所報亦屬相同當又檢得光緒十四年七月内務府奏調羊隻案内有每年例由察哈爾羊羣調取七次全持支舊補新之說復究詰該副總管鄂呢巴圖等始稱向來取羊並無定數惟本年内務府咨調骟羊每次添取三百隻又内有一年調用七次之案又向年調取骟羊一年六次迨於同治年間添骟羊一次始爲七次等語如此則該副總管等旣知有每年應解七次之數挨年勾稽自十一年起至十四年止除每年例解七次之外多羊隻旣不在豫支之例不能不爲欠解之數也再三究詰該副總管鄂呢巴圖又稱一經奏明均齊圖册内並無另有欠解留存骟羊案據等語是其固執均齊奏案强詞飾非不肯認罪惟奴才等所屬羊羣牧廠係屬兩翼今右翼羊羣内固山逹牧長等四十餘名與副總管互爲黨證不肯悔悟前非未便令其含寃帶罪除飭將挨年解過骟羊細數一面行查左翼羊羣副總管分飭各羣赶緊查明送過欠解羊數是否符合刻下有無虧羣一併詳細查明申報擬將副總管鄂呢巴圖固山逹逹米林札普巴彥克色爾格委固山逹札采彥普　札普巴轉瑪桑窄等六員名均暫先解任待質一俟左翼查覆到日再行定擬辦理以期折服衆心其所控攅餉補還差費一節現雖查有商號借欵而攅扣兵餉核與報到發放餉册不敷應俟查明另行核辦所有訊明牛羊羣控案大慨情形擬先解任行查待質以期折服衆心緣由理合恭摺具奏伏乞皇上聖鑒訓示謹奏奉硃批知道了鄂呢巴圖等均着先行解任提案訊辦欽此 
 
