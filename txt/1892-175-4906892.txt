# 1892 - 175 - 4906892

 

Page 1

 
 
[新印永慶昇平告成] [  圖書集成局啓]  
　　是書爲京師某名士所著歴記我朝勦滅會匪故事其中寫名將之英毅狂寇之披猖妖道之淫邪畸人之高潔雖不脫章回小說窠臼然要皆惟妙惟肖曲曲傳神眞化工之筆也外省向無刋本茲本局用新式活字板排就印以賽連紙分釘六本裝潢古雅灘校精詳核定每部碼洋四角卽日出售諸君子欲於酒後茶餘藉資消遣者請臨三馬路申報館帳房及各處申昌或經售申報處購取可也 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實實劈劈洞澈源流洵爲談經濟者不可不讀並可與曾文正胡文忠左文襄諸集參觀兹由懷南居士覔得浙江兪蔭甫太史代編原書八卷託本局排印校對精詳刻己出書白紙每部實洋一元二角存蘇州察院塲上海棋盤街文瑞樓二處出售 
[興教篇]  
自泰西諸國與中國通巿以來論者皆謂泰西之教將行於中國而有識之士獨以爲中國之教將行於泰西何則泰西以耶穌爲聖人中國以孔子爲聖人泰西之尊信耶穌與中國之尊信孔子無二理也泰西之人每七日一禮拜所以尊聖也中國之人則雖人人心中有一孔子以爲聖人而獨於尊聖之禮尚覺闕然其所以闕然者非華民之不知尊聖人實以春秋二祭列於中祀京師則皇上親祭之各省府州縣則皆有官主其祭小民不得厠乎其間故民間之尊聖者祗辦得一瓣心香而拜跪之禮士之外無聞焉旁觀者以爲中國之尊聖反不如西人西人於禮拜之期凡在教中無論男女老稚皆至堂中行禮聽講鄭重其事肅恭其禮雖遠隔重洋寓居他國而到處建立禮拜之堂行禮拜之禮無間於遐邇中國則無之在知之者或尚能諒之而不知者且銷訕及之矣故竊以爲中國之所以尊聖人者亦必有以各盡其禮夫聖人豐責民間之行禮哉特以見聖人而知行禮則敬心生故心生則此身卽有所收束而不敢恣然自放是故聖人者所以收人之放心者也今中國之人遠出重洋謀衣食於泰西各國者其數不可以僂指計朝廷恐我華民在外或爲人所欺凌故特派欽使駐紥有華民之各國以保護而教誨之其所以愛民者至矣民也身雖在外而心則不忘中國故凡出洋欽使以及各埠分駐之理事官華民莫不尊之敬之畏之服之卽有時理事官聽斷之際有所袒庇西人抑制華人之處華人亦且原之以爲此皆由於我華官之權力不足非其心之有所偏也中國倘有荒歉在外洋之華人聞之必爭相解囊竭力助賑以是知中國之人心尚厚而國家之所以入乎民之心者深也有此良民所宜竭情以相保護尤宜盡力以相訓導其訓導奈何現在外洋之華民大都爲飢驅而出積而久焉皆成爲農工與商而絕無一士然生長於外洋而有志於上進者亦何嘗無人且質性頴悟可以出類拔萃者亦多有之苦於外洋無中國義塾不能教之以中國之文理則雖有極好之子弟而無從造就之且卽使有能造就成材而必須回華應試則又有苦重洋之遠往返之勞而廢於半途者故議者以爲此時中國之民遠在外洋者其數日多一日所宜使人人咸知報本反始之義而於尊聖一事尤爲最要是當於欽使所駐之處建造文廟旁設義學其文廟則朔望或三六九准彼處華人入内瞻仰行禮又派隨員中之善於詞令者在彼宣講經義或恭講聖諭廣訓與夫勸善要言以及一切化導之書任人觀聽不與阻攔而義學中則專招華人之子弟家中無力延師者羅而致之爲之教養華人寓居外洋卽出重貧亦無從延聘名師其家之貧者無論矣若得設有義學則各處不乏聰敏子弟一沾時雨之化無不發榮滋長學之旣成則卽由理事官出題試考試之而佳則送之欽差大臣覆加考試果有可取則取之作爲文生咨送回中國准其一體鄕試其有不願回華赴試者則卽由欽差大臣録用或爲繙譯或爲書記日後積勞累功一律與出洋諸君同荷保舉若此則數年之後外洋己有可用之人欽差大臣出洋之時隨員可以從减盖嘗見出使大臣所帶之隨員初不知外洋情形必須遲至數年而後豁然開悟則何如卽以久居外洋之人考選其才與品而授之以柄使爲我用其簡便豈止倍蓰哉且中國之所恃者人心耳人心皆尚知尊王之義此則難能而可貴者也若彼旣知尊王之義而又能教之以尊聖之禮則所謂文質彬彬其氣象當有迥乎不同者由是而外洋之人豔之羡之欽之佩之不但不敢生侮慢之心而且不敢生褻玩之心久而久之必有願爲聖人之氓願作聖人之徒者夫然後中國之文教可以昌明於海外此則所謂中國之教將入於西也欲使中國之教漸人於西必目中國之人咸知尊聖始於戲尊聖之義不亦大哉 
[本館接奉電音]  
　　昨由京友電傳上諭二道敬謹譯登○六月初五日内閣抄奉上諭李瀚章奏特叅庸劣不職各員一摺廣東佛山同知署陽江廳同知高紀精神委頓未能束約家丁陽江廳同知輔良體弱多病地方不無貽悮前署海豐縣知縣鄒兆麟信任丁役民怨沸騰海豐縣縣丞朱紹曾居心嗜利聲名惡劣均著卽行革職新會縣知縣岑傳霖身有痼疾難膺民社龍川縣知縣周灼性情迂緩頗有嗜好均著勒令休致以肅官方該部知道欽此同日奉　上諭前任江寍將軍瑞聨由翰林洊陟正卿管旂務調補將軍宣力有年無曠厥職前因患病開缺兹聞溘逝軫惜殊深加恩著照將軍例賜卹任内一切處分悉予開復應得卹典該衙門察例具奏欽此 
[燕巿醉歌]  
　　文武漢員春季俸米前經戶部陜西辦稿答是令舊太倉開放並移知倉廠侍郎查照兹聞舊太倉監督定於五月初十日開斛至六月二十日止其有將米票求售者每石可得銀一兩○浙江巡撫委候補縣黄大令耀奎押解京餉銀五萬兩分裝五十鞘載以二套大車於五月十六日酉刻運至戶部舁入大堂後空地飭值班兵丁隨跟役晝夜巡邏以待赴浙江司投文後由銀庫擇日騐收○京師蔴線胡同獸毉莊掌櫃人馬姓携眷寓莊之後屋生有一女小字刁兒年甫十二齡秀外慧中愛如拱璧上月某日偶至門前閒逛抵暮不歸急倩友四出訪尋而踏破鐵鞋杳無消息老夫婦思維不置幾於廢寢忘餐○上月十九日有甲乙丙三人身衣短後衣相約至西珠巿大街豫豐軒茶肆坦然入座喚呼酒肴醉飽之餘翩然而出酒保向索京蚨七千數百三人恃　秀才之勢吵閙不休掌櫃人知無可解紛控諸北吏署及派役拘拿到案三人猶出言頂撞及飭各笞二十下押候追償○京師之賭風熾矣哉化日光天之下稠人廣衆之中竟敢喝雉呼盧毫無顧忌官吏不之懼刑法非所懾愍不畏死其眞習與性成哉自前三門外寶賭禁止以來 
 
 

Page 2

 
 
若輩稍稍斂跡邇日又有朱毛仔者糾黨在燕家胡同設局聚賭夜以繼日逹旦通宵北城練局哨勇等訪知遂於上月二十日鎖拿各賭客朱及麻王三張一等諸賭首亦無一爲漏網之魚計共賭犯十六名連寶盒一個賭簿一本於二十三日呈解到城刻尚未聞訊供若何然聚賭抽頭罪不容恕若輩雖有通天手叚恐三尺法終不能稍寛也○上月二十四日淸晨有一人年約三十餘身衣短後衣携包袱至延壽寺街福源典鋪質錢櫃夥啓而視之内有綢縀棉夾衣若干件正估價時突有西河沿汛弁督兵四名追蹤而至向之詰問其人口張舌結不能置詞乃出黑索拘攣之連與衣解局看管候城期呈請訊辦蓋其人係穿窬之類衣乃某巨室失贓也 
[杭州火警]  
　　六月初一日丑時更轉蝦螟天將破曉忽報錢塘門外茅家埠某姓家火起時嚴城深鎖鶴鑰未開雖有水龍聞警而來終以重闉不能飛越約歴四刻許祝融氏始霽怒威黎明本館訪事人往探之知某姓因患蚊蟲紛擾不堪就帳中燒辟蚊香遺火牀褥燃及絮被致兆焚如計燬平屋四椽餘尚無恙初二日辰刻油局橋西岸興忠巷石庫門内某姓家廚下又肇火災時適大雨傾盆烈燄不能穿屋而出惟見濃烟如墨滚滚成團旣而水龍四面圍澆得以立時撲滅然己焚燬披屋三椽矣 
[海巿奇觀]  
　　上月十六日有某舢板滿載菉豆駛往大掌地方是夜突有匪黨五六人上船行刦舟子二人蝟伏不敢稍動任其翻筐倒篋幸所裝菉豆尚未出售舟中並無阿堵物惟鋪盖二個被匪携之而去在舟子所失無多而匪黨則大失所望矣○天時亢旱三農望澤良殷上 * 
月十八日邑尊設壇祈雨越日果沛甘霖惟僅得寸許尚未旣沾旣足云○日出而作日入而息卿曲則然而闤闠繁盛之區當蓮漏三下依舊遊人如織加以良莠不齊難保無宵小乘機竊發邑尊有鑒於此出示嚴禁一交二鼓卽令各鋪息燈行人止步未悉一紙明文果能雷厲風行否也○每逢卿會試年分有一等人刷印報單向各鋪戶張帖不論獲售者有無交誼一概分送蓋祗圖賺得報錢數十文以爲烟飯之資耳俗謂之黑糊本届春闈揭曉臚唱未宣有黑糊者分送登州某部曹報單内開殿試三甲幾名朝考二等賜同進士出身欽點戶部主事云云後閱題名全録雖所報名次不同而分部學習則適相符合說者謂黑糊之報單實爲某君之懴語云○煙街地窄人稠此往彼來不啻肩摩轂擊乃竟策馬馳驅如入無人之境何怪傷人之案日有所聞也日前有老者被馬踹傷昏迷　醒良久始掙扎而起匍匐而歸策馬少年早己飛行絕跡矣見者多爲不平然不敢招怨相與隱忍而罷○近日二麥登塲餅餌香騰婦子嬉嬉咸含樂意收成豐稔頗不减於往年○連日天氣甚凉風晨月夕非重綿不煖時當夏令氣似深秋說者以爲乾旱之徵豈其然乎 
[淮揚銷夏録]  
　　揚州府試興東高寶四屬文童正塲題目業繼録報五月廿七日考試泰州文童正塲己冠文題故君子必愼其獨也至形於外次題沛然下雨則苗勃然興之矣未冠文題見君子而后厭然次題沛然下雨則苗通塲詩題賦得心淸聞妙香得香字○原任山西巡撫劉中丞瑞祺客冬在任仙逝今由其公子等將靈柩扶載南下於上月抵揚中丞本有　屬寄居揚州當卽舁柩登岸暫厝於城外天寍寺中當起柩時概未舉動旋筮期五月廿八日在寺開吊是日闔城文武印委官員自江都轉以次均往靈前叩奠素車白馬絡繹於途聞擬俟金風薦爽時扶回珂里經營窀穸云○前報紀揚屬望雨甚殷江甘兩邑宰於五月廿六日薰壇祈禱是晚卽得雨一陣云云兹悉是夜一點鐘後雨勢更大加以電光閃閃雷聲隆隆檐端百道飛泉彷彿廬山瀑布直至翌日黎明雨師始興盡而返嗣聞鄕農云己得雨四寸有奇各村鎭溝澮皆盈旣沾旣足惟甘泉山等處山田地勢較高播種秋禾或恐不及然得此甘澍播種非難刻己紛紛栽種早榖矣三農望慰未必非賢令尹一念精誠之所感格也 
[四明消夏録]  
　　有賭棍余阿明者在寍波郡城後巿開塲聚賭藉以抽頭入其彀者不知耗失貲財幾許猶恐官憲實心禁止遂結交行止不端之某武弁以爲護身符歴經被控到官而妙手通天從未一受刑責兹又由某紳臚陳惡跡控諸鄞縣新任楊大令簽差飭捕務獲究懲該差知余避匿南門外遂先拘小船戶蔡阿明到案指爲同黨禀請訊供想大令秦鏡高懸斷不使巨奸漏網也○某甲僑寓寗波不知所操何業去年娶某氏女爲室雖汝南碧玉出自小家而姆教夙嫺從未嘗輕露一顰一笑甲弗善也近見　妓而悅之與訂白頭之約遂以渡頭一舸迎桃葉而歸婦知之謂甲曰郎欲置遭室請爲郎賦三五之詩惟嫡庶攸分名分不可或僣毋使妾生緑衣黄裏之悲也甲大怒曰爾欲置彼於小星之列爾試引鏡自照篷頭歴齒果可受花誥之封乎於是夫婦互爭繼以毆鬥經人勸解始各無言然婦終以實命不猶苦無生趣每值銀燈背坐時時粉涙千行一日竟潛服洋烟以兾了此孽障幸經人知覺灌救得生事後親鄰咸詈甲之不良言欲控官懲治甲懼而向牀頭人屈膝始得免於蒲伏公庭○有某乙者游手好閑無所事事終日惟提鷴挈鷺與三五惡少爲儔侣若輩寍諺謂之空手人卽滬上流氓之類也某日拐得一少婦由鄕挈之入城中途被婦之親串某丙見之驚間緣由騰目不能答乃一併扣住飭人召婦之本夫來一轉瞬間乙己乘機兎脫内乃將婦押回 
[哨官荒謬]  
　　秀水縣劉明府於上月廿九日午前往南門外曹王廟附近履勘咨蹤緣南匯鎭　間有高姓者與其夥載米赴硤石出售得洋二百九十餘元鼓櫂回來於廿七傍晚停泊南門外棚下三更後舟人熟睡被盜排檔出外將洋銀衣服搜括一空翌晨爲該處駐防砲船哨官所聞不准報縣晚間哨官飭地保喚高前去大喝曰爾係賭輸何得揑稱盗刼逼令具結高不允哨官喝令用刑地保代高跪求哨官不准高受刑不過祗得具結旋於廿八夜四更後投縣喊寃廿九早南門外紳董及各店鋪皆知其事咸抱不平呈遞公禀兩紙控該哨官私用非刑劉明府詣騐後以該地保不來禀報當塲喝責千板帶回懲辦更夫亦責三百板高姓飭令延醫調治并商諸永師統領將該哨官摘去頂帶訊明詳辦一面會營並飭差捕限期緝盜務在必獲云 
[甌城道聽]  
　　五月二十二日未刻有英國兵輪船一號隨招商局海昌輪船駛抵温州下　北門外馬頭聞由總領事調來未悉有何公幹也○某局總辦某觀蔡公館中有一使婢年可十七八歳小家碧玉愛好天然裙下蓮鉤尤覺瘦不盈掬誠可兒也上月初八晚忽潛至門外投河自盡幸庖人某甲見之得以援起事後觀察配與庖人命籌聘五十金諏吉二十二日遣嫁○大南門外二十餘里頭陀山妙智禪寺相傳建自晉時圓功大師曾於此結白蓮社然志乘無考不過彼中人以訛傳訛而己邇者梵刹琳宫漸形頽廢有秃鶑名授謙廣募諸檀越布施重建西方佛殿更以機括埋水底使泉噴湧而上分爲十四支美其名曰七寶池功德水善男信女被其所惑幾以金錢他滿給孤獨園嘻若此僧者其眞神通廣大者哉請爲誦韓文公原道語曰人其人火其書焚其居斯爲可己 
[老店忽倒]  
　　鎭江永昌德布店門面軒敞規模闊大櫃分前後前巿布疋後巿洋貨綢綾十餘年於兹矣前月二十九日遽爾倒閉據云資本短絀加以費重利微逐年致多虧欠東挪西補空架子頗不易支所欠客欵多至數千餘金一再宕延至此諉無可諉不得己而出此下策將來若何了結容俟續聞 
[妬姦行兇]  
　　京江小街後花烟館林立類多雇一二江北少婦或十數齡雛鬟以應客浪蝶狂蜂逐自　集篾匠某曰姘識一小大子露水因緣情逾伉儷嗣以阮囊羞澀屢遭曰眼訪知女别縍新歡常往來於揚鎭醋海生波久欲尋釁本月初一日黎明藏帶利刃驀然闖入遍室搜尋見女仍在黑甜鄕好夢未醒大肆砲哮一面掀帳揭衾持刀向女連斫將雞頭肉力割之如蓮實之例挂血漬床褥氣息奄奄家人及四鄰等 
 
 

Page 3

 
 
聞聲驚至得將凶手獲住捆送縣署並女舁求騐王大令騐得傷痕多處有重有輕命速舁回調治不知能保全性命否兇手當堂重責千板收禁候辦 
[野鴛雙獲]  
　　鎭江小碼頭地方茅篷内某姓婦不守閨訓事爲良人所偵知一領緑頭巾不甘久戴本月初一夜糾率朋黨破扉而入奸夫淫婦猝不及防皆從鴛被内捉住飽以老拳緊縛如豕聲言禀官究治閧傳往觀者門幾如巿有自命魯仲連其人欲出而爲之排解不知能寢事否 
[蝗孽猶滋]  
　　本年捕蝗之法官民皆不遺餘力而孳生繁茂剿不勝剿日來羽翼己成漸能鼓翅初一下午飛蝗成陣由北而南旋又由南而北初二日亦然其多且倍之雖皆不過片刻而滋蔓難圖杞人之憂深矣 
[豸冠榮任]  
　　署九江關道涂仲舫觀察椿年於五月廿九日己刻抵潯德化縣羅少垣明府飭差在龍開河碼頭鋪搭接官廳同城文武印委各員俱恭候江干鎭標各營亦排隊迎接觀察卽鳴騶入城拜謁鎭道府縣各官旋卽回船卸任九江道升授山東運台之李亦靑都轉希蓮先期搬出衙署在張官巷公所作行臺新觀察選擇六月初一日午時接印恭設香案望闕行三跪九叩禮謝恩屬下印委各官及九江總鎭何采臣軍門曁各營將領均齊詣賀喜轎馬喧闐極形忙碌觀察隨坐緑呢大轎升砲出轅至西門外關上開關征稅亦設香案行禮所有櫃書等均次第傳見諭用心辦公九江關仍委盛菊蓀司馬富懷姑塘關仍委彭麟甫二尹光榮辦理諸事悉照舊章觀察年華正富以名進士官刑部屢膺豸節歴充文武闈提調聞望攸隆雍容雅度望而知爲一路福星也 
[惠及九京]  
　　寍波輪船往來甬滬常有搭客在船病故者苦無棲所卽在岸旁成殮倘遇天雨或赤日之中情殊可慘且有無屍親同伴者輪船公司卽請官騐看尤爲不忍昨有友人言及近有好善者捐資在寍波江北岸磚橋地方購地一方造屋一所名曰收殮公所前有屍親住宿之處中可收殮死著後有寄棺餘屋聞欲禀官立案仿照上海善堂規模辦理凡有孤客身故者由地保眼同收殮可免官騐殊爲法良意美惟所費甚大此種善舉想樂善諸君定能解囊輸助也 
[安慶官塲紀要]  
　　升授山西巡撫阿嘯山中丞涓吉六月初四日起節赴申江航海入都陛見然後赴三晉履新○總辦院南春撫事宜兼墾務保甲各差補用道吳士靑觀察於上月二十九日抵皖禀見沈仲復中丞拜會兩司及各同寅聞觀察此來欲面陳捕捉蝗蝻之事兼送阿中丞行旌云○補用縣楊構堂大令於月前請咨赴部引見兹己領憑南下回抵省垣○候補府邊卓存太守奉沈仲帥札委辦理蕪湖保甲捐事太守奉札後卽赴轅謝委面受機宜不日卽率家丁乘某輪船赴鳩兹差次 
[邗江官報]  
　　五月廿六日閻少尹懋曾解京餉起程廿七日萬鹺尹賢曾委楚鹽查艙廿八日吳分轉兒徠禀知回四岸差次廿九日章鹺尹縝起復回淮 
[馬戲尾聲]  
　　哈驀斯敦馬戲來申開演己經兩度蟾圓兹將往日本横濱足以明晚不復登塲献技矣所有新到之妙伶非利氏合一家男女六人各擅勝塲並皆佳妙每晚登塲數次百出其技花樣不窮想此去蛉洲花月夜棗花簾捲自當裙屐如雲也僕屢經寓目無可揄揚請爲諸君子誦西廂記院本曰破工夫今夜早些來 
[野雞拉客]  
　　麻臉蕩婦石秀貞前因在臺基上犯姦拘拿懲辦近又改而爲野雞流妓無明無夜沿途惹艸粘花前晚行至洋涇浜南畔適有某甲過此流目送盼微逗風流秀貞意是可獵取夜度資也拉其衣袂拽令至家不意有流氓數人大肆譁囂意圖敲詐旋有法捕房巡御捕到來流氓遂鳥獸散捕乃將男婦一併拘入捕房管押昨晨備捕頭以事屬細微從寛開釋夫野雞拉客英界禁令森嚴而秀貞獨棲遲於法租界中得免公庭對質秀貞誠幸矣哉雖旣己朝秦暮楚而仍字之曰貞徒有其名大失其實我恐所謂秀者亦未必果秀若天人矣哈哈 
[姑寛不究]  
　　鄕人金海榮不知從何處運得私鹽數十斤剌舟上海南巿祥記碼頭前日經緝私營勇查知將船扣住金遂投十六鋪巡防北局呼寃局員祝翼雲二尹研訊情由金訴稱有人扮作巡勇將船掉去二尹飭局勇往查去後回禀前情並將船夥文和尚顧夏山趙洪生一併傳到二尹會同緝私營守備某守戎升座提訊金供稱此項食鹽係友人托帶小的並不販私以後亦不敢再犯矣文顧趙同供稱小的等均在金船爲夥二尹與守戎再三商議姑念初犯格外從寛著其改過切結備查將船給還釋之使去 
[不收白禀]  
　　上海縣袁海觀大令以邇來時有原告用白禀遞呈一經批准飭傳則原被均無著落因於日前諭令各代書以後一律遵式加戳違者不收昨日亭午時公出回署又者粤婦郭陳氏手持白禀攔輿投遞訴稱丈夫有銀若千被人吞没大令將禀擲還氏尚敢嘵嘵置辯大令怒甚向之申斥一番 
[照會全無]  
　　流氓之被英廨所懲流入法界彼中人切口謂之半邊照會蓋由各車之未納捐於英工部局者未能向洋涇浜北暢行也乃有兩租界俱不能容遁而至租界以外是則全無照會非更較半邊而不如乎日前有朱阿五王全福等向八仙橋西鳳和銀樓自稱江湖丐頭任情詐索不遂其意卽喚到惡丐數十口滋擾不堪繼又取去銀飾重二兩並鍛工所用鐵鉗等物店主向之商懇朱等竟如猛虎貪　聲勢洶洶大有　碎黄鶴樓踢翻鸚鵡洲之意昨日不得己約得比鄰數戶聯名具請局員提案究懲 
[英界公堂瑣案]  
　　英國某兵船倩浦東耶松船廠修理被趙榮桂竊去舊銅管二十一條報捕後由某包探將趙拘獲起到原贓四條及解送公堂禀請蔡太守嚴加詰訊趙供稱銅管由龔桂泉交與小的太守備文至上海縣請袁海觀大令提龔到案以便訊取口供此己列諸報簡者也昨日包探陳阿九禀稱小的奉飭提龔到案是否串同行竊尚屬無憑惟出事後龔卽脫逃不無疑竇龔供稱小的係浦東人並不在耶松船廠做工亦不知廠中如何失去銅管上月十二日下午有人喚小的往駕船至嘉興圓化地方船戶阿關處爲夥至二十六日回家現在不知趙因何誣攀猶憶船戶阿關曾至趙家趙妻要留啜茗肆行調笑小的斥其不得如此或者竟因此挾嫌趙仍執定前供並稱阿關並不至小的家向小的之妻調笑蔡太守謂爾行竊有贓例應科罪判令管押一月枷號一禮拜發犯事地方示衆龔交人保出俟查明實在情由再行核辦起案之贓給失主領去○包探秦少卿禀稱小的查得竊賊沈姜榮專竊各洋行之物件前經拘獲解案大老爺訊供之下飭小的帶回捕房今小的查得伊曾竊工部局銀杯一枚豐裕洋行洋傘二頂自鳴鐘一架德國書信館銅人二枚及大餐刀等物兹皆起到送案請懲惟察知伊現患毒瘡下體潰爛若遭板責恐益難堪沈供稱小的係湖北人年十八歳父親在原籍與人涉訟以致管押小的逃來上海連次犯竊以免飢寒倘蒙大老爺憐而赦之則終身銘恩矣蔡太守判令管押四月期滿再笞責一百板備文遞解回籍贓飭捕房分别給還失主○包探何瑞福禀稱馬許氏隨其夫至棋盤街某龜奴所設娼院爲傭乘間竊取某娼金耳環及馬甲等物經小的查獲人贓送案請訊龜奴萬阿二訴稱某娼雇氏傭工被氏連次竊物旣由包探破獲請准領贓馬許氏供稱小婦人原籍蘇州年二十七歳雖爲娼家役亦尚廉恥稍存此後如再私取一粟半絲願受大老爺懲辦此次叩求恩典俾免露醜出乖蔡太守判令發交官媒管押二月期滿交伊夫領回管東贓給失主領去○包探孔阿才禀稱積竊沈阿榮近經小的 
 
 

Page 4

 
 
查獲詰知又竊王順炳家水烟袋一枚是以送案請辦王聲訴失竊請准領贓沈供稱小的係上海人積惡如山知難幸免乞恩寛貸感德不忘蔡太守判令笞責二百五十板驅逐出境不准逗留贓給還失主○包探黄四福禀稱竊賊周阿連竊取同寓人沈和尚之布衣二襲經小的查獲人贓解送案下沈投案訴請領贓周供稱小的係寍波人偶然順手牽羊以後不敢再犯矣蔡太守判令管押一禮拜贓給失主領去○一百八十七號等華捕同禀稱小的等潛至虹口拿賭棍見張世逹等捨命奔逃因卽追獲二人送案張與稱小的係徽州人袖手旁觀並未入局潘阿培供稱小的係無錫人現在治下某處當鐵工並不賭錢求恩原宥祭太守著交人保出如無人來保則各押五天○包探王阿二張九意同禀稱小賊王金友竊取鄰人李氏家銀臂釧經小的查獲人贓解送至案李氏扭扭揑揑欵步上堂訴稱小婦人小字桂香家中被竊臂釧旣由句探破獲請大老爺恩准領歸王供稱小的係廣東人年十四歳明知犯法乞恕一遭其母某氏請准將金友領回管束蔡太守判令戒責手心五十下交伊母領去贓給還該氏○包探江阿三禀稱朱阿三向三喇子索取宿逋致被毆辱當經小的拘獲帮兇之石阿三送案奉大老爺諭令提三喇子訊究今三喇子逃避無蹤朱傷己經平復是以將石解案請斷朱稱小的傷己告痊石所供堅執如前蔡太守飭交人保釋俟尋獲三喇子再行訊辦○流棍汪坤冐稱裘業公所巡丁稽查漏捐之貨爲包探所獲解送公堂蔡太守訊究之餘飭押候查明再訊此已列諸報章昨日覆訊汪供稱小的係安徽人原籍己無親丁故在蘇州僑寓裘業公所捐務從前由王師爺托查現聞王師爺己病亡然銅腰牌實非小的私鑄今旣到案祗乞施恩蔡太守判令枷號半月發頭門示衆期滿備文遞解回籍請該管地方官嚴行拘束 
[法界捕房紀事]  
　　甲乙丙丁四車夫在八仙橋南首小飯店内具膳旣飽其腹不名一錢值堂人飯資反遭毆擊店主乃呼巡捕至意欲拘拿甲等竟敢將捕髮辮揪牢各出老拳奉敬旋有他捕至灣同拘獲送押捕房○前晚小竊某戊潛入元亨洋行竊取棉被一條經失主追獲人贓送捕管押○某氏婦深夜在家中口角將樓窓推墜街心適某號巡街捕踱跮而來擊傷手臂乃拘押捕房至昨晨開釋○車夫某己竊得車寓中油衣一領經失主追獲送押捕房 
[贈藥鳴謝]  
　　新安孫鏡湖司馬設藥肆於上海所刊銅板藥目博至百餘種可謂集藥海之大成矣昨承以天中茶白痧散見貺當此炎熇如炙起居一或不愼痧氣卽藴而爲災則此二藥也謂非及時之品哉至於泡製之精妙修合之虔誠則恭親王及阮文逹公己贈匾旌揚載明倣單之上鄙人固無俟賢言矣敬志數言藉以鳴謝 
[山西旱象]  
　　謹啓者敝堂五月二十三日接到升任天津關道憲盛杏蓀觀察來電云山西久不得雨春麥無收急昐甘霖下沛尚可望有秋收現己派人往探究竟若何得有實信再爲電告云云今新任江蘇奎大中丞由山西移節陛見出京昨日到申暫駐天后宫行轅善昌親往叩見談及山西情形亢旱遠久卽使目前大沛甘霖恐有不及之勢加以客民甚衆本無擔石之儲倘或秋收無望鵱必絕糧且客民非土著者比尤宜急爲安頓賑撫等諭　命之下不勝恐懼竊思目前籌捐正在强弩之末熱河等處四小兒子英前往賑撫災重欵少電報頻來待欵接濟嚴佑之先生經辦開濬小淸河爲今春山東雨水過多夫役每被雨阻停工貼補飯食需費更鉅待欵異常急迫正在焦灼萬分山西若再成災勢甚可慮善昌朝夕惶悚不安寢饋惟有仰求蒼昊眷顧垂佑山西轉歉爲豐免致餓殍萬民幸甚天下幸甚謹登報章備告同仁上海六馬路仁濟堂籌賑公所施善昌謹啓 
[石印太上寶筏]  
　　謹啓者敝堂太上寶筏一書註證明通繪圖工緻於善書中别開生面流傳海内早邀賞鑒無不爭先快覩今又付諸石印抄校之精詳紙墨之工潔更爲有目共賞如有樂善君子欲　善緣分送者敝堂儘可代印悉照原價每部收回工紙洋五角請移玉至本堂帳房面談勸人以書功德無量[  上海六馬路仁濟善堂董事施善昌等謹啓]  
[厚德載福]  
　　自古天心福善徵祥不待於他年後裔蒙庥積德原基於往日集一門之德慶艶說三揚報數世之仁慈咸推五桂敝堂軫念裏外虹口窮檐櫛比遠處滬隅倘疾獲採薪難求　藥是以創辦地醫贈藥以療貧病實事求是弗尚虚名數載以來頗著成効惟産無費鉅辦理殊難所幸遐邇諸大善士惠助源來庶幾措施有　今蒙寶昌號交來蕪湖隆泰昌助洋三十元揚州裕和永復茂恒各助洋五元陜西鹿墨生助紋銀一百兩本埠李隱名氏茂生行張君各助洋十元計五月份共收到洋七十九元二角規紋銀一百零八兩七錢五分銅洋四元拜駿惠之如天感鴻恩而似海仰見諸大君子垂憐疾苦其大慈悲以有用之資財造無疆之福澤拯病民於艱境共載仁帡躋庶物於春臺同登壽宇善功非少救一命卽救一家積德宜多活萬人定邀萬寅丹頌禱子墨難宣謹列　章敬鳴謝悃[  上海虹口元齊堂同人啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　五月十六日候補道鄒差人禀安銷假候補府劉宗標禀知臬司委閱崇文課卷差分省卽補同知王楷由京來浙禀到叩見候補同知秦光簡禀見銷艮山門外保甲差調補樂淸縣徐振翰禀銷假大挑縣施榮鼎禀見候補縣魏象書禀知本日接辦艮山門外保甲差敷崇二監院呈迭望課題目單紫陽監院沈由都回杭禀到署上虞縣丞陳誥禀見叩辭赴任江蘇候補巡檢許秉玉禀辭回蘇轅下武巡捕陳禀銷假補十五日杭同知孟禀安○十七日將軍吉織造英俱拜會潘司黄禀銷假進見嘉湖道宗差人禀安請感冐假二天杭府陳禀見候補府棄白川禀知臬司委閱崇文課卷差同知桂冬榮禀見銷嘉善公幹通判葉元芳禀請調理假數天高耀祖禀銷假候選同知王彭年禀安仁利縣伍禀見卽用縣汪淸麒葉南金李蟠根俱禀知臬司委閱崇文課卷差左宜之稟請感冐假數天忠滿禀知藩司加札嚴催前署太平縣胡令欠解交案銀兩差禀見學轅文巡捕殷禀知學臺陳於十八日由嘉興起馬約二十日可抵馬頭改發浙江卽用守備曰鳳翔由蘇來省禀到○十八日中書科中書陶琴自紹興籍來省進見藩司黄候補道彭俱進見中協白禀安銷旌德觀行香代理湖州張候補府潘祖頤俱禀見郭之楨禀見叩辭赴蘭谿釐局劉宗標葉百川卽用縣黄大華李蟠根汪淸麒葉南金俱禀銷臬司委閱課卷差紀驥禀安仁和縣伍錢塘縣朱俱禀知學台陳於十八口下午嘉興試竣準二十日下午抵馬頭大挑縣陳宗器禀見銷京餉差蕭治輝禀見謝端黼候補縣盧維鈺俱禀知臬司委閱棠又課卷卽鋪差胡湘春禀奉委代理海寍州專丁叩謝陳文彬馬兆松仲朝楨俱禀見銷假高年瑞禀奉藩司飭知歸分缺先補用禀見叩謝墨式濂黄秉鈞石治堂程贊淸葉承鈵賀元釐王汝霖鍾上珍葉慶熙金廷棟劉春祺史恩緯何金奎儲家藻錢汝安卽用守備曰鳳翔未入流梁克昌　禀見布照磨費禀鎖紅綾手摺等項差○十九日運司惠差人禀請感冒假二天嘉湖道宗差人禀續假二天寗分司高禀銷假候補府葉百川禀見常紱寍郡總局來省禀到禀見住八旗會館運副儲鴻勳禀銷紹局帮辦差回省禀到禀見祝良禀知運司委督同商號解第三批部飯銀兩差禀見分省補用同知王楷禀辭回福建卽用縣紀驤禀見銷復催海寍地丁差 
[上海六馬路仁濟善堂經收南北兩巿各米寶行米麥雜糧捐五月二十一至廿九日止第十二旬淸單]  
　　永愼和寶行錢十三千四百三十七文恆祥十一千四百二十三文同順六千一百支同吉泰千二百五十八文豐和五千一百七文乾利五千五百四十九文元昌公四千九百三十二文生源四千五十二文協昌泰四千二百三十文萬源四千五百二十三文振豐四千三百十五文愼茂豐四千二百七十文豐記三千九百四十八文萬順公三千五十八文裕祥三千六百四十二文穗祥二千七百六十一文聚源一千三百五十二文永順八百九十二文義記公五百十一文協記三百三十三文義生二百四十三文錦祥二百十二文咸茂一百四十一文永茂久十七文三和一百十文裕和三十五文天成六十文協豐四十八文唐永愼七十五文萬昌一百文恆源一百七十一文晋泰七十七文德盛六百三十九文元生長一百七十六文啓昌一百四十七文同德一百七十四文潤元三百七十八文恆泰七百四十文源順協五百廿文大興合四百七十三文同興二百二十五文德大五百十四文恆隆一百七十四文昇記一百廿文裕昌四千二百八十九文正義隆三千五百六十六文松盛一千九百七十二文元吉泰三千一百四十三文仁和利一千七百八十九文潤和一千七百六十二文長豐一千三百八十三文三泰一千二百三十文餘大一千二百十六文長義一千九文寶泰九百四十文震大九百十一文葆生八百八十四文潤雙八百四十文元和七百四十三文生泰七百十六文萬　五百六十文衍源五百廿六文昇昌源三百九十七文天元三百二文天和三百六十四文萬生三百四十八文愼益三百二十乎十四文三穗三百二十文愼裕三百十二文愼生二百九十文義記二百七十七文長泰二百六十五文鎭生二百二百二十文泰潤一百八十五文同泰一百七十六文萬祥正一百五十四文公正一百五十四號甡義一百五十二文　茂一百六十三文南元昌一百四十四文元泰八十一文聚泰一百二十文萬盛泰一百三十五文和生義八十文和記七十文萬祥五十三文協隆三十一文新興三十一文以上八十八戶共收錢一百二十九千三百二十二文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
