# 1893 - 286 - 4907362

 

Page 1

 
 
[新出鉛板南雅堂陳修園廿一種醫書告成] [  圖書集成局代啓]  
　　長樂陳修園先生精醫道自負長沙後身治病必騐其醫書二十一種爲岐黄家所必需坊間初僅十六種後增至二十一種其間魯魚亥豕版多錯訛本局自去歲擺版至今秋始告竣字式照圖書集成其間校對精工有目共賞毋待縷述今巳出書由五馬路文玉山房及古香閣煥文書局千頃堂代售每部價洋三元書甫訂成購者接踵而至巳消其半遲恐消完爲特登報緣此次僅印數百部版巳拆缷倘荷賞鑒家賜顧以速爲妙 
[新印王肯堂六科準繩出售] [  圖書集成局啓]  
　　六科準繩一書集醫科之大成係金壇主肯堂先生所輯其中論症則見垣一方療治則臚列諸法無微不燭有美畢臻誠不愧爲軒歧之功臣本局以新鑄鉛字排印行列井然紙色潔凈盛以錦套每部四十本實洋五元五角卽日出書有欲探討枕秘者請移玉申報館帳房三馬路申昌書室及各書坊外埠則向申昌書室售報處購取爲盼此佈 
[書上海縣嚴禁索詐示後]  
　　昨讀上海縣黄愛棠大令告示一紙嚴禁索詐而知黄大令之盡心於民事有無微不至者也示中專指開河道修駁岸而言蓋以城廂内外河道半多淤塞潮水進出不能暢旺城内船隻旣不便於通行而居民食水尤易穢濁雖多挑自城外而城河之水居民亦多汲食猶之陰溝中積水染指欲黑以此入腹安得而不致疾關道憲聶仲芳觀察民瘼關懷亟爲設法籌撥欵項咨請楊鏡崖蕭雲卿兩軍門督率滬軍防營及忠信兩營兵勇夙夜奏工不日卽已一律告竣而沿河駁岸則不免有坍塌之處此等駁岸頗有公私之别其公路則仍歸善堂照章修理其餘居民自業之地則爲私地應由居民自行修理夫駁岸所以定界限爲房屋之基址彼居民旣係已業苟有坍塌自當自行修理亟爲奏功又何待在上者之諄諄勸導乃大令因訪聞近有不法棍徒輙敢冒充差保向修理駁岸之户藉端需索因此而居民被其擾累要工爲所阻止此等棍徒瞻玩己極必須嚴拿究辦方足以靖刁風而安地方故大令一面飭差訪拿究辦一面出示曉諭俾沿河居民及諸色人等知禁令所在倘於修理駁岸之時再有前項棍徒向其藉端索詐可以隨時指名禀縣立予提案究辦差保如敢容隠亦爲併究而居民等自行修理駁岸亦必查照舊址不得稍有侵佔此其用心蓋有深焉者矣夫城中安有棍徒冐充差保向居民索詐之事示中以此爲辭者蓋雖無棍徒冐充而實有刁難索詐特向者無人揭而出之耳水利廳所管皆城廂内外水利事也而上海則又有水利局之設由上憲委同通班以重其事而凡水利中應辦事宜水利廳不復與聞而署冷於冰官淸似水除俸銀而外竟無一毫出息詞訟旣不能收受反不若巡防各分局委員之得以稍作威福而堂翁處一年之中乞請例差要亦有數此外絶無生財因就水利二字上生發凡尋常居民鋪户等有修造房屋者但一帶及駁岸彼必飭差查問謂爲有碍水利有佔官河無論其果有所碍果有所佔與否其意若曰不言可知有老於世事者稍爲致送則卽不復過問卽眞有所碍實有所佔而亦可以肆然爲之倘一毛不拔或其數太少不能滿其所願則不碍者亦謂之碍不佔者亦謂之佔或有挽情託友向之緩頰彼睫毛長寸許反眼若不相識以爲冷官專藉此以舉火若就口而吐之不啻紾其臂而奪之食也以故城中居民往往駁岸雖壞而不敢修畏其索擾也此其索擾者官也而非差也官所遣之差保也非棍徒所冐充也然惟有官之索擾以開其先棍徒乃亦從而步其後塵藉此以爲生財之地若此者聞之久矣祗以駁岸本非常修之事或業主自欲翻動則必有所爲而然且必稍有餘力以是爲廳署出息之一端當亦無甚貽害於民故大令於此種弊竇未嘗不知之有素而從前不一言及者誠以廳署生涯淸淡寅僚之誼不忍遽絶其生機故留此一線之路俾冷官得以舉火今則情形大不同矣居民以爲若不濬治河道則駁岸可以不修因濬治河道之故而駁岸多有坍塌因坍塌而不得不修理因修理駁岸而重出官差地保之規費則眞所謂寃哉枉也其有不生其怨咨者乎甚者不但致怨於規費之出駁岸之工而并怨及於濬河之舉不以爲利民而反以爲厲民不特將一片愛民之心付之流水且大負聶觀察與楊蕭兩軍門爲民間興利除患之美意大令躊躇再四因出此一示使民間知駁岸之修原屬已業不比官産之當由官修而曲體下情勿使其出意外之規費顧若明言規費則又有失政體且傷寅僚之心於是專指棍徒假冐者而言之而非假冐者之亦不應需索其意蓋在言外矣大令此舉誠不愧愛民如子之父母也哉 
[本館接奉電音]  
　　昨由京友電傅諭旨三道敬謹譯登○九月初七日奉上諭左翼總兵著崇禮調補右翼總兵著長麟補授欽此同日奉旨正黄旗蒙古副都统著崇禮署理欽此同日奉旨廂黄旗滿洲副都統著裕德調補廂藍旗滿洲副都統著海緒調補正紅旗蒙古副都統著載瀾補授欽此 
[白鹿霜鐘]  
　　温處道蔣幹臣觀察於八月十八日淸晨附輪晋省謁見大憲面禀要公大約菊花香裏卽可回轅也○温州鎭周靜山鎭軍量移福建彭湖鎭總兵約在茱萸揷鬢時卽當交卸甌郡兵民平時感荷德澤擬公製萬民牌傘以誌去思○八月廿六日爲温處道蔣觀察壽辰各屬員本擬登堂祝嘏頌晋南山緣觀察因公晉省尚未回轅壽期旣屆惟選菊部名優在園中演唱兩晝夜崇實黜華觀察誠加人一等哉○新任温州鎭張奎垣鎭軍其光前曾坐鎭甌城聲威烜赫兵民愛戴有口皆碑兹奉憲檄仍回本任合郡感切雲霓之望刻聞兵弁以蒞任在卽均赴甬江恭迓節麾○平陽典史俞子柔少尉丁憂出缺瀕行時合邑衿耆設筵祖餞相望於道縣署胥差百餘人製送大旗二面把酒跪送少尉一一撫慰遜謝不遑以區區未吏而能深得民心若是求之近人殊不多覯○永嘉縣邵補堂大令於八月廿三日輕輿减從帶同刑仵往南門外河嶼橋底相騐命案查死者某甲係平陽縣人素好牧猪奴戲屢戰屢北上年因負賭債奔避在外至本夏回郡薦入花柳塘茶棧焙茶度日方謂從此革面洗心可以逍遙自在詎爲乙内等所聞又來索取賭欠甲延約數次二十日突在南門外相遇復伸前說甲無以應大踏步而逃乙内尾追不捨孰料河嶼橋底無路可通甲不得已躍下菱池意欲鳬水而逃適河中遍植水菱藤葉均浮水面甲方以泳以游因被菱剌纒身如受束縛不能動彈登時溺斃大令檢騐屍身遍體遭菱角刺破藤梗糾纒當卽塡明屍格將正兇帶回管押刻聞屍親不欲以命案牽累他人已於廿六日當堂求銷矣○永嘉縣副役王德於八月十九日在蒲洲上陡門地方誤將某甲鎖項捉拿中矩其指鹿爲馬亦不辨白竟將鐵練自扣其頸喊叩琴堂德知事敗慌挽值日總役代爲理處遂謹花將甲乘　　　　乃寢 
 
 

Page 2

 
 
甲誠可謂倔强矣若有顯逹時何患不爲强項令○小南門街毛德發烟店主某體素肥胖久患疝氣行年五十家道頗康近來偏墜尤甚囊大如匏廿一日用針刺入陰囊有黄水流注須臾針孔自塞墜亦稍鬆歴剌數十針皆然而疝病頓减其半某以刺囊出水大是妙法因念針孔太細少選卽閉不如大開其竇以便泄水遂用并州快剪刀自破腎囊不期剪傷要害血流漂杵百計補救而血終莫止延至廿二日子刻殞命不慣操刀鹵莽從事咎由自取其又奚言○廿三日龍方橋下有扳蝦罾之某甲因水勢冲激以致一葉扁舟墮入水雲深處中亦與三閭大夫把臂同游慘哉○永嘉縣屬丁腰地方某甲因偷掘蕃芋致將瞽者毆斃載屍繫以巨石沈諸嵎岡深潭意圖滅跡越三日屍竟連石浮起甲聞而駭甚遽將家中什物搬運欲爲避地之計被村人看出破綻向之理論甲多方彌縫所費不貲查死者初因犯竊被人挖去雙目迹其生平固非善類然甲以細故戕人移屍滅跡亦太忍矣哉 
[電傳甘肅鄉試題名全錄]  
　　史銘安定拔史師琦河州副陳養源秦州增高登嶽皋蘭附蕭巂璠渭源廪張愼言秦安廪李運逹兩當附王霖武威廪張一心禮縣禀趙養廉秦安優米橦文縣廪聶桂芬秦州廪陳作霖渭源附權尚忠武威廪儲友仁皋蘭貢趙元貴皋蘭廪宋萬傑皋蘭廪張增輝洮州廪劉廏皋蘭增王郁文秦州附韓發欣武威廪孔宗堯通渭廪周文明渭源廪張麟凉州拔吳復安寍朔廪婁啓榮合水廪趙椿年蘭州廪顔師孔兩當歲盧敏通渭副白健侯甘州拔李銓武威廪楊錫田鞏昌附陳炯蘭州廪陸雲錦金縣優王儀乾蘭州廪劉文炱隴西廪史聞誠迪化廪商丕俊河州優王振錄秦州廪李佐唐皋蘭附恩裕凉州滿文稍凉州滿 
[副榜]  
　　陳紹泌寍遠附吳彦皋蘭附夏雲錦正寍廪張文科皋蘭附劉鳳來武威廪元保選武威廪 
[恭送行旌]  
　　兩江總督劉峴莊制軍勘視圖山砲臺事畢旋以急於回轅所有江陰一帶砲臺傅諭免閱卽於初六日上午十二點鐘時乘兵輪駛抵鎭江停泊焦山江中其時新湘各營兵丁列隊恭迓槍砲之聲震動遠近俄而道府廳縣各官及帮江印委各員紛紛呈遞手版禀安禀見峴帥傳見之下叙談移晷各官興辭而出遂展輪上駛文武各官均在江干恭送如禮寳蓋山城守各營弁兵咸往蒜山一帶站隊鳴鎗跪送聲若珠連勢同山立江中所泊各兵艦亦高懸五色彩旗升礮鳴虔巨響奔騰所有護送水師砲船十餘艘皆銜尾而去烟波浩渺之中望見旌旗飄漾大帥威嚴眞令人嘖嘖稱羡不置 
[江撫赴任]  
　　江西巡撫德曉峯中丞偕劉峴帥閱勘各處砲臺後卽於初六日上午十二點鐘自鎭起節乘登瀛洲兵輪溯江而上闔郡文武各官均齊集江干恭送水陸各營兵丁排列隊伍旌旗蔽日槍砲聲隆隆不絶 
[揭曉確期]  
　　浙江鄉試放榜日期前已錄報兹悉撫憲崧振帥初三日進闈已與正副主考殷周二星使訂定十一日已初塡榜十二日寅初揭曉云 
[再述謀通關節事]  
　　杭垣官塲傳說謀通鄉試關節之周福淸於初三日到案是日乘藍呢大轎家人手持名片詣撫院口稱拜會適撫憲崧振帥進闈尚未回署而府縣差役尾其轎後者數十人見其由撫院而出卽上前不由分說擁護至杭州府署陳六笙太守當卽飭仁錢兩縣看管云 
[運河淺涸]  
　　北通州地當衝要氷旱碼頭水路較旱路尤爲繁盛今夏運河水盛漲河西務上汛十五里香河縣界地名紅廟有大閘口直逹寳坻縣閘口南北有長堤水來洶湧冲刷二百餘丈大溜東下運河水登時撤銷惟輕載船隻用人力牽拉尚能行走近來紅廟上下約八九十里水淺多不及尺附近閘口河水僅四五寸以致由津赴通之米船麥船貨船鹽船茶船客船不下六七百隻均在楊村蔡村一帶停泊寸步不能前行由通赴津之客船均在碼頭停泊候水通永道張觀察會同侯補府姚太守楊村廳務關廳兩司馬親詣河隄冐雨衝風督率夫役竭力堵塞奈口門深不可測迄今尚未合龍此口一日不堵河船寸步難行米麥貨物鹽茶擁積半途商人大爲掣肘且水直入寳坻縣農民未能及時播種秋麥民命攸關實非淺鮮李傅相覩此情形十分焦灼先將職司河務之楊村廳某司馬撤任務關廳某司馬摘去頂戴張觀察姚太守暫行記過並撥勇二千名馳赴隄工帮同迅速堵塞傳聞李傅相限八月廿七日或云限九月初一日一律修築完畢違干叅處但未識屆期能否合龍也 
[號寒可憫]  
　　津郡近來天氣已寒非棉不暖每當早晚西風獵獵無衣無褐者不免鳶肩雙聳瑟縮不堪嗟彼災民正不知將何卒歲也南中善士如蒙慨助棉衣乞從速寄往免致號寒之蟲悲啼午夜則恩叨挾纊正不知若何感激耳 
[培高街道]  
　　天津法國租界低下之區每遇河流暴漲水由溝渠漫入街道滔滔汩汩一片汪洋其最甚者係電報學堂之前及紅樓以後一帶街道淺者不止没脛深者幾將及膝今年被水遷徙雖未一空而奔避不遑者已經過半隨由法工部局用機器測量擬將街道加高培厚兩旁界以紅線以爲準則其高厚由一尺以至二尺不等兩旁開溝洩水以免倒灌居人房屋刻已於天和樓對過胡同起首興工將來次第完成卽遇大水之年不至僕僕路途者搴裳以涉矣 
[誤撞小船]  
　　招商局圖南輪船此次於月之下浣到津在雙港河中誤碰小船一艘坐客薛某落水身死圖南撈救無著屍親遂同船户投關道署控告矣 
[設所騐銀]  
　　天津銀色參差且爐房開寫銀條互相剥兌其弊不勝枚舉由當道禀明李傅相官欵出入概用現銀不得以銀條抵付曾將示諭各情綴列前報惟銀條雖經禁革而銀色仍未整齊津郡爐房化寳定章係按九八成色傾銷無奈向無公估局估騐高低以致成色不能一律關道盛杏蓀觀察懲前毖後擬設騐銀公所以重庫欵而免弊端適因東門内福音堂隣近學宫由郡紳禀請購歸以崇體制成交而後其房屋地址歸官管業現在禀明傅相卽將該屋量加修攺作爲騐銀公所札委薛大令翼運總辦其事凡交庫銀兩概須由公所彈騐方准兌交愼重庫儲順防流弊洵一舉而兩得之矣 
[循例秋祭]  
　　揚州徐凝門内曾文正公祠每年由官致祭外岸運各商復於春秋兩季邀約同袍赴祠公祭以伸銘感而誌弗諼本屆仲秋由值年商人筮期於八月廿六日循例舉行預於前一日虔備牲醴演習禮儀屆時並恭請運憲江都轉主祭叅府彭叅戎陪祭衣冠濟楚肅靜無譁穆穆雍雍洵盛典也 
[監犯脫逃]  
　　上月二十二之夕大雨行人絶迹當塗縣獄中有斬犯二名軍犯三名乘獄卒不備悄然脫開鎖簧潛自逃逸比獄卒夢回已閒雲野鶴高飛無際署縣令湯明府聞信愕然立卽知照城守營保甲局及左右堂各官一齊帶同兵役四出追拿明府亦親自夤夜出　飛赶自宵逹旦蹤影茫然明府乃將獄卒四名嚴比收入狴犴一面派令通班快捕勒限追拿期在務獲然迄今旬日猶渺無音信將來能否弋獲未可 
 
 

Page 3

 
 
知也又聞此事府憲鳳太守已申報省中三大憲行將移會鄰封一體密拿天網恢恢或終疎而不漏歟 
[花叢操刃續誌]  
　　前報中秋日蕪湖有某甲某乙慘緑翩翩相携往黄德隆妓院訪艶尋芳不知緣何驀出洋刀將龜子陳二刺傷二案 
當經鳴官兹悉經王邑尊騐明傷口實只一刀長三寸有餘深約寸許幸非致命要害是以諭令抬回養傷一面提甲到案訊問一過卽收押禮房許令自出藥籠中物代爲敷治諭俟傷痊再爲訊辦蓋甲素以力圭知名也兹聞龜傷自甲奏手已愈大半將來生肌收口不難如無縫天衣故論者不但不咎甲之鹵莽反誇其刀圭精妙謂從此肱經三折區區七首益可目空今古雖善刀之屠牛坦亦將自謝不敏矣一笑 
[漢陽試事]  
　　漢陽縣薛邑尊已於本月二十六日考試闔邑士子首題知及之仁能守之至莊以莅之次題七八月之間雨集詩題賦得人語中含樂歲聲得含字五言六韻 
[囊水奔流]  
　　上月廿九日晚襄水忽發奔流到漢其勢洶湧當時漢河覆舟溺人等情前已列報此次襄水發流凶於疇昔旬日以來漢廣上流一帶覆船極多淹壞人口無算落水之屍多有流至龍王廟前江漢雙流之際旋窩之中卽隨波溯洄再不至從流下而忘返凡被溺屍親必於此處打撈刻下此處打撈者每日必獲屍首是可哀也 
[漢口土價]  
　　漢口目下川南兩路鴉片烟土一概漲價從前老南土每兩值靑蛈三百五十翼者現值三百八十翼新南土前值三百三十翼者現值三百五十翼老川土每兩前值靑蚨三百翼者現加三十翼新川土前值二百八十翼者現加二十翼惟廣土五百五十錢一兩仍屬前價並無增加彼貧賤中有烟霞癖者又添許多艱難也爲若輩計戒之哉宜勉力 
[漢皋米巿]  
　　此際節屇晚秋各路新米皆接踵運來而積稼嘴一帶米行積貨充棟河干米船泊岸如林但貨有高下價判低昂彼益陽運來新米上好者每石值銀一兩六錢一二下者一兩五錢三四分自七月初間至今約計已到貨五六萬之譜其次靖港運來新米上好者每石值銀一兩七錢二三下者一兩五錢六分自七月至今約計來貨亦有二萬之譜其三蒼港運來新米上好者每石值銀一兩五錢七分下者亦值一兩五錢有零自七月初間迄今約到貨二三萬之譜聞該處今年豐收將來之貨必陸續湧至若馬家河雖屬大莊及今尚未來貨說者謂該地去年秋旱今歲縱歌大有難云農有餘粟此後卽有貨到當必無多而且易俗河與常德府兩路新貨粒米未到月半以内應有運來者其如漢口土壋米行之貨皆自黄陂孝感漢陽三邑運至而現在行情較前略低蓋漢口漢陽米巿乘時漲跌未可預定也 
[學徒吞烟]  
　　有蔣某者在漢口花樓正街開設錢紙鋪門首帶做饅頭等物發售有徒彭甲年十七八歲性嗜賭博負債甚重八月二十六日晚蔣有故而出彭暗將鋪内銅面盆挾去私押蔣婦偵知其事遂責彭曰速將銅面盆取還便罷不然爾師歸來當不容爾彭聞而駭卽私購芙蓉膏吞之登樓就枕而臥至蔣歸來而彭已毒發命斃矣彭胞叔名有德者知猶子之死孽由自作遂未與蔣爲難祗需蔣出衣衾棺木弁去掩埋寢事 
[擄人押放]  
　　福州嶺后金姓因與某甲口角已禀控保甲局詎甲聞控胆敢將金扭拘到家現金復赴局喊請押放甲不得已將金放回局差已據情禀明其中如何情形想明鏡高懸不難水落石出也 
[九江官話]  
　　九江關道誠觀察之女孫係上月廿九日誕彌厥月之期屬下印委各員備具禮儀觀察一概返璧惟是日轎馬沿途詣轅道喜者十分熱閙○署彭澤縣胡廉生明府遜之自履任以來淸理案牘興利除弊尤嚴辦保甲并會同水師汛官稽查江面船隻以期地方安靜又見月來雨澤連綿聞低窪之處多被淹没恐碍民生連日親詣各鄉履看樂只君子民之父母可爲明府頌之矣○德化縣素推文物之邦人文鵲起科甲蟬聯每屆鄉會獲雋者或五六名或七八名兹逢皇太后萬壽恩科觀光者計四百餘人指日慶榜宏開濟濟多士莫不仰望恩澤矣 
[傑閣新成]  
　　本邑裏虹口地方建造文昌閣並設飛虹書院已列前報迄今工程已竣昨晨安設文昌帝君位關道憲聶觀察提右營廖叅戎松海防劉司馬上海縣黄大令英讞員蔡太守法讞員葛同轉及其餘文武各員咸至神前行三跪九叩禮小憇片時排道而回 
[派勇彈壓]  
　　今日爲重陽佳節滬城邑廟中之點春堂内園等處循例大啓園門任人游玩惟萃秀堂並不開門保甲總局恐人多易於滋事諭飭局勇地甲屆時前往彈壓 
[請禁臺基]  
　　昨日葛同轉與魯繙譯訉案畢接上海縣移文略謂租界人烟稠密良莠不齊有臺基等最爲可惡應一律嚴行禁絶相應咨照出示嚴禁云云同轉將情轉逹魯繙譯准卽出示諭禁 
[陳屍在室]  
　　寍波人某氏孑然一身藉傭工以度日在英租界寳和里斜對面篐桶店樓上借片席地蜷宿其中昨因患病身死其相識 
之姊妹行知照氏之族叔某甲到來料理棺殮見箱篋中藏有洋銀二十餘元並有粗布衣服以之代辦後事綽有餘裕忽見臥處有男子布衫等件甲以爲欵不願代辦一切欲俟查明有無私識人再行定計遷延二日尚未入殮魂兮有知能無隠痛 
[幾乎枉死]  
　　海門人趙某僑居虹口華記路車寓中賴推車以度日素有登徒子之癖與同鄉人某氏婦有嚙臂盟將髮妻凌氏置之度外日前氏航海來滬向趙索取銀錢俾顧家用趙不念香火情視同陌路反唆使姘婦與之口角爭扭趙則袖手旁觀嗣經　鄉人勸散氏含涙回寓自念遇人不淑淪落他鄉何以爲生遂以一盞紫霞膏吞下幸經人知覺以洋肥皂水灌救將毒吐盡始得轉危爲安否則枉死城中又添一寃鬼矣 
[查看壞船]  
　　昨報列游船被撞一則兹悉中庸洋行西人茂拉卽密臘與西友發鐵同坐遊船被小火輪碰撞時發鐵從艙中出外觀看因震動異常致墮河中幸由小船救起昨據發鐵之子投案申訴前情並稱父親墮水遇救後患病臥牀延醫調治再閱五六日方可痊愈至遊船及小船現已拖至杉板廠地方可請查勘蔡太守命繙譯與西人前去查看損壞情形聽候會商核辦 
[縣案彚錄]  
　　夏金倌控妻父鄭行茂將妻鄭氏卽翠珍藏匿一案由十六鋪巡防局送縣訊辦黄大令補提蔣阿和到案提訊判將鄭蔣交差帶出指提夏鄭氏卽翠珍到案訊究已紀本報前日午後翠珍偕母鄭徐氏投縣候質原差禀明大令晚間升坐二堂覆訊夏同母楊氏投案訴稱係寗波人向與父親三寳操舟爲業來滬多年憑媒娶同鄉人鄭行茂之女翠珍爲室過門後時時歸寗上月初十翠珍又回母家十三日小的前去探望十四日忽稱不見小的料被妻父藏匿今已到案求恩給領蔣供稱係福建人買檀香營生與鄭同居素來安分伊家之事小的向不干與此次夏妻走失小的實出不知又據夏三寳投案訴稱金倌是小的之子今因媳婦私逃在案涉訟是以來案具領鄭行茂供稱係鄞縣人女兒翠珍嫁夏爲妻過門後屢遭夏母毆打是以回家小的令其速去不料被我妻領至親戚家暫任小的實未知情女兒等亦非私逃求請查訪鄭徐氏供與夫相同翠珍供小婦人在夫家迭遭姑與丈夫凌虐不堪其苦暫時歸寗由母親領赴親戚鍾阿四家暫在並非逃遁今悉丈夫與父在案涉訟爲此來案候示大令一再研訊各執前供大令以鄭行茂夫婦不應縱女私逃殊屬不合着笞二日板鄭徐氏鞭背四十下蔣阿和旣係鄰居應不播弄是非著笞二百析命鄭蔣各具切結保釋翠珍日後無私逃情事若有走失惟鄭將是問翠珍年紀尚輕瞻敢背夫辟匿無恥已極喝 
 
 

Page 4

 
 
令責懲翠珍伏地苦求口稱小婦人身懷六甲求恩免責以後自當攺過夏父子亦禀稱媳婦實已懷孕大令察看屬實姑免責懲大加申斥交夏父子領回嚴加管束金倌叩謝而退○陳家恒私販硝磺被法包探拘獲解送公堂葛同轉訊供之下以案關私販當時備函將陳及硝並呈案之執照一併送縣已列前報前晚黄大令提訊陳供稱職員江寍縣人前奉臺灣撫憲札委赴浙江杭州地方採辦硝磺因該處出售太少是以來滬購買今向瑞記洋行買得十八包每包約重一百四五十磅本欲送去忽遭包探獲送公堂轉解憲案大令察得執照係光緒十六年份劄委一年期滿已成廢紙顯見所供不實飭交捕廳看管　候禀明道憲核示遵行○魚販江北老土及陸金貴等在引翔港高抬巿價肇事行兇經駐紥該處吳淞水師等營謝叅戎禀縣請辦黄大令飭提到案訊責枷號已列本報前日晚堂兩犯枷期已滿晚堂由大令提訊老土與陸均俯首求恩大令著疏枷開釋○香作夥張文文遭已歇同事王掌福待刀剌傷一案黄大令研訊之下王堅不供認惟稱刀係張物向小的刺來卽行攔阻帶傷伊面閂等處大令著收所張斥退自行醫治此巳列　前日大　覆訊張訴稱在老閘北首香作爲夥與王同店營生二月間王在披屋縱火幸卽施救得未成災旋被店主查明將王停歇王出外後竟誣　播弄是非紏合十三人爲異姓兄弟三月十六日取到兇刀十七日央米揚者前來命我出外甫至酒店王率衆前來持刀行凶以致受傷　傷勢梢愈求請究辦王供二月間店中失火實係間壁庵中焚燒草庫遺火該店積薪内致有濃烟直冐店主誣我縱火不分皂白停歇生意出外後同事　文文持刀與我尋釁是日伊將刀刺來故我還手致傷伊面唇大令以王掌福持刀行兇實屬不法判笞四百板枷號一月發十二　示衆張叱退 
[磁金移振]  
　　敬啓者頃接籌賑同人鄭陶齊觀察函稱先考棄養承各處親友惠賜厚賻循粤例應具磁器袍料笞　昨與同人商及現值順直水災待賑孔亟不如節省浮文移作賑欵兹謹送上答謝各處親友磁金謝儀共計三百元懇卽代收彚解順直災區爲各親友造福云云敝所祗領之餘不勝欽佩按秀峰太封翁富貴壽考享松喬之大年簪笏盈床見芝蘭之競茂厚福隆名莫與倫比攷其生平篤行尚義樂善好施克蒙天語褒榮流光志乘鄉里翕然至今稱道不衰今喆嗣陶齋觀察復體先志而有斯舉其慶垂後裔高大門楣止自不卜可知也特爲登報用志美舉俾聞風者興起並爲各親友造福無量云爾順直恊賑公所唐廷桂李文明韋國華等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　二百五十六號華捕禀稱在天后宫前見顧阿金擺攤擲骰拘案請辦顧供小本營生偶擲骰子尚乞施恩蔡太守　管押七日賭具銷毁○包探孔阿才禀積竊王阿小顧元生屢次挖洞行竊張福慶等各家首飾衣服交顧杏生質贓現均獲案吊贓知照各火主認明屬實特將人贓送案張福慶鄔載揚周雲生張富生袁莫氏等均請領贓王阿小顧元生顧杏生同供均係寗波人蔡太守謂王阿小顧元生行竊如許衣飾情　可惡判各笞責二百板管押一年顧杏生笞一百板管押三月贓交失主分别認領○日本人馬禮生訴稱被楊阿木扒竊袋内洋銀幸卽知覺獲交巡捕送案楊供係江北人見日本人皮夾袋跌落在地代爲拾取巡捕禀楊的係行竊被獲蔡太守判笞一百板洋交日本人領去○包探唐寳榮禀荳腐店之計張氏投捕房報稱張陳氏持洋三元向換錢文去後估得洋係銅質向論不認故向張陳氏送案請訊計張氏申訴前情並稱張陳氏來兌錢時尚有計趙氏目覩計趙氏稱確見伊兌錢張陳氏供作工度日並不向荳腐店兌錢其夫張連生投案稱不知妻往該店兌錢包探將銅洋呈堂蔡太守以供詞各執飭候查明再訊○包探江阿三禀楊仁林被陳寳生行竊布衣帳子拿獲人贓送案楊請領贓陳供認行竊包探禀陳寳生犯案甚多蔡太守判笞責一百板管押二月贓交失主○包探黄四福禀昨在萃芳園烟館見沈錢氏違章吸烟遂將堂倌孫阿茂一併送案沈錢氏供係無錫人丈夫開鐵店爲生昨至烟館招尋丈夫以後不敢再往孫阿茂供與同蔡太守飭將該氏暫留待其丈夫領回管束並罰烟館洋十元當卽繳案遂將孫開釋 
[法界公堂瑣案]  
　　同盛米店遺夥李桂三遞禀聲稱本店向係現錢出進從無出票之事前日魏金生等五人各持票子云係本店所出或十數元或百元不等騐視圖章與本店不符顯有揑造情事當卽鳴捕將五人拘送捕房轉解案下求請訊究包探將收票之魏金生劉福生沈阿發徐桂光華卿祥五人解案質之魏金生供稱票在四明公所門首拾來問票上有錢多少供稱小的不識字請問店家徐桂堂供票洋廿元亦係拾來劉福生供在振記烟館爲夥票在同仁輔元堂門首拾來計洋三十元問何時拾得供在初六日魏供同日拾來徐桂堂供票洋一百元在新北門内拾來諒係他人失落小的冀得賞錢徐供在寳善街萬寳樓爲夥華卿祥供票洋四十元由小車夫在路拾來托小的領取問車夫何在華供開設烟館車夫現在店内同轉謂爾等可相認識同供各不認識同轉問爾店中近來可有歇夥供稱小的等均是店中學徒出身近日並無歇出之人沈阿發供因謀事來滬寓泰和客棧同轉飭將一干人暫押候查明再核諭華卿祥將車夫交到原告李桂三應將店中所用圖章及簿據筆跡於明日投八仙橋捕房呈案騐明核示○包探禀陳錦華經租人控房客周陳氏欠租洋七元五角求請究追周陳氏供稱只欠六元原夫早故姘夫戴東山在斯美輪船爲水手因船未到埠向帳房商懇稍緩帳房不允再向房主婉求同轉謂欠租如何歸償供稱求請寛限續付同轉飭將周陳氏押候原告投案再核○龔王氏控稱媳婦張氏於夫死後不守婦道時常出外以傭工爲名昨日在途尋獲交捕拘押解送案下求請飭令回家龔張氏供稱家住高橋北首丈夫在日向爲木匠去年逝世小婦人以家中難以度日倩人薦在升和里雲山家爲傭工丈夫以其兄毆死他人恐干罪戾抑鬱以死婆婆與伯伯欲令小婦人回去轉醮他人小婦人淸願守節將丈夫之牌位携出誓不嫁人且生有男女孩各一小婦人兄名正勲現住長浜求請傳訊同轉謂龔王氏曰爾媳情願守節其志可嘉因何强欲逼令再醮答稱並無其事張氏呈騐牌位同轉閱畢間曰爾得工資多少供稱四次交姑洋二元五角託做布衫一件亦未交來小婦人並非逃逸前日婆婆喚同木匠數十人欲將小婦人搶至鄉間同轉得供飭將龔王氏姑媳二人押候傳到張正勲再核○何汝梅訴稱向開飯作雇張阿寳爲夥夜去早來私將店中米石及衣服等竊取藏於柴内兹經搜獲將張扭案請究同轉問是否當塲拿獲答稱搜獲之米現呈捕房問張阿寳竊過幾次供稱只此一次何又稱阿寳向有并婦將竊物藏於姘婦處同轉飭將張阿寳押候掌頰八十下諭何邀同薦頭明日投八仙橋捕房候核○著名騙子朱東昇前因犯案經葛同轉拘押捕房枷號三個月期滿笞責五百板作已滿期著疏枷照原斷責畢飭包探送縣同轉謂朱因何屢犯不悛朱供四年前經大老爺送縣後飭押自新所十個月並未到過租界同轉又問當時可有保人供有族姪朱陽福向爲南邑十五圖地保同轉飭探將朱移送上海縣遞回原籍○蟻棍李三誘販良家婦女爲娼屢經犯案經葛同轉責懲送縣遞回江北鹽城原籍昨據李三一再求恩免遞情願自行回籍同轉問可有的實保人供有劉長興在彩視街開客寓願保小的回去不再來滬同轉准之限五日内出具改過不再來滬切結存案備查○蕩婦陳銀珠有玷閨箴經其藁砧呈訟公庭由葛同轉飭送普育堂寄養光陰荏苒忽經三載該婦亦有悔心其夫以旣經悔悟不忍永遠分離遂到堂結領同轉提訊之下該婦供稱已有兒子年已十齡同轉卽命暫退候交丈夫照領○彌羅洋行西人因抵押洋燭涉訟公堂經葛同轉訊明准其拍賣以抵欠欵曾據經手人將拍賣淸單　餘銀八兩呈繳公堂轉給彌羅洋人收領昨據劉榮熬投案求領收據同轉檢閱原卷謂劉曰彌羅西人向在香港業已回滬所繳之銀已飭收領　將領收據給劉帶出○王陳氏與陳子福互扭案下求請伸雪同轉訊問之下一係蕩婦一係流民均非善類著押候各掌九十下以儆○楊洪堂方洪甫高萬有等前因欠欵涉訟請將車予物件拍賣以抵各項昨據楊洪堂投案禀稱車子尚在屋内高供車子一輛前已交還所欠會洋五元五角尚無著落同轉飭暫退候傳到管秀臣張正芳再核○章沈氏投捕房控江北著名流氓答二在途拆梢將伊扭住打失物件錢洋捕頭令該氏將其人扭送捕房聽候訊究 
[上海六馬路仁濟善堂籌賑公所施少欽經收山西山東賑捐六月初五至初七日淸單]  
　　雲怡壇弟子保功氏大善士同妻寳豐氏合助洋二百元李藴貞洋一百二十元求母運病除根人劉東峰潘懷玉蛟川何寅初補過堂瑞臻堂六户各洋一百元林振瑞永安堂二户各洋五十元江雲卿新加坡源美棧内黄淸買二户各三十元晉邑泉安號内許經安漢口無名氏二户各二十元陳文仲許悅藏二户各十二元邱開森求水平安南翔隠名氏求病愈不書名子病求愈三山宏農王葉氏首飾兌洋邗上李隠名償愿人合助泰州李殿甲林長吉王季堂西昌隠名氏蘇垣隠名氏漢口誠願氏利和莊新加坡兩順利號内陳定洲益成内林長謙泉南陳斯葱晋邑金捕鄉内蔡奇安李瑞祥何籌聲張星初葉朱弁松竹山房廿一户各洋十元壽蔭堂本洋華省堂葉光鍫何玉波檳榔嶼林桐記五户各六元常熟廿三圖衆姓公醮餘欵洋五元四角銅洋一元錢廿二文新加坡樂善社内傅日新晋邑吳聲榮何繁谿廖蘭蓀劉晋亭胡必有潮州翁松靑南洋海島散八萬陳氏無名氏不留名十一户各五元晋新門亮陳光謙泉謝君濟晋邑許肇丹養竹軒李潯江施至献潮州陳中吉高義記章江陸宜子沈德予江幼舫十户各四元福德祠前木桶另散户三元六角三分周崇德堂三元二角署衆混沌氏熊光記耕心堂四户各三元江西隠名氏久病求愈杭州無名氏祈兒平安泉南吳秀士吳卉世美林鄉黄敬鷺江曾宙安溪王天何晋奎邱習仕黎友淑鍾賜龍邱阿戌彭官嬌許悅理梁樹芳莊思散李煥章葉得時鍾同福鄧德鈞謝盛添邱東才禾尤山林纘襄席耀彩王同善劉成記謝湯氏高劉氏包劉氏李吳氏隠名氏無名氏朱隠名徐玉衡朱鍾龍王允吉錢有淸黄祖純熊蘭舫令痴子裕豐厚漱六山房董繁露堂雙桂堂㬅慶堂無名氏四十七户各二元何翰臣一元九角陳阿庚蒿目子無名氏三户各一元五角江西隠名氏求財必遂漳州長泰縣章月成廣萬興内何相態何鎭垣何尉基何暢昆何註維何樂園何娘昭羅仁孔吳開鐸吳發魁吳和義吳招郎吳德生黄則程温尚景饒詩逵劉相倫陳昌海林永源林永旺林允卿林良基許嚮亮鍾紫膺賴桂山謝步元黄仁爵亮映光黎其祥錢棣華同邑林維熊山玉豐鄭東生車小香過鵬程許吉甫劉勝林包錫候劉禹臣江子澄張簡文黄少槎梁古氏孫雨記孫謝氏孫少爺孫承桂堂合義堂杜安雅堂種善堂韻蘭山舘産平安人寄敖山人春記無名氏五十七户各一元福德祠前木桶另散五角一分蔡鳳全謝在邦藍禹　何汝添張玉階何順嚴連逢饒貴祥朱瑞章王琴堂姚老三沈阿臺周三男張洪堂周曹氏彭陳氏十六户各五角李麗春四角福德祠木桶另散瀆來徐衡一堂二户各三角同仁義同行堂席嬌娥席裕祥席文甫周錫卿周慶源何開基曾海江九户各二角仁仁堂和盛僥歡阿北周芳英吳錫珍無名氏無名氏八户各一角忍虧子銅洋五元南楚嶽樵錢四千文盛如松一百文漢南思齊氏元八兩二錢五分以卜共收洋一千六百七十一元七角四分銅洋六元規元八兩二錢五分錢四千一百二十二文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年八月三十日京報接錄]  
　　閩督譚奏差弁盜賣軍火審明定擬摺○楚督張奏宜昌關第一百三十一結收支各欵數目摺○又奏籌解第二批北洋海軍經費片○又奏收解鹽厘銀數片○浙撫崧奏籌解第三批籌備餉需片○又奏籌解地丁兵餉片○又奏籌解第五批北洋防費片○又奏籌解官兵俸餉片○○頭品頂戴閩浙總督臣譚鍾麟跪奏爲差弁盜賣軍火審明定擬請旨將都司陳錫疇革職以示懲儆恭摺仰祈聖鑒事案據福建延平城守營副將賴安邦禀稱該營光緒十八年分操防需用各項軍火前把總李鐸帶同兵丁羅金標龔陞標赴省請領運解回營查有短少訊據李鐸供稱係都司陳錫疇函囑在省變賣由張守山陳池官賣去火藥鉛子等件孫培哥賣去火繩等語旋據都司陳錫疇以賴安邦動用舊存餉銀難應支給藉端誣陷等情禀訐經臣將把總李鐸咨部斥革飭據賴安邦會同延平府知府劉傳福查明禀覆此次解到洋硝計少一百五十斤磺少五十斤鉛子少六百九十八斤原領火樂八百九十五斤零火繩三千三百六十盤全無到營隨將兵丁羅金標龔陞標營識王國柱庫丁林捷魁都司陳錫疇已革把總李鐸等解省飭發福州府知府唐寳鑑曁讞局委員訊據兵丁羅金標龔陞標供稱光緒十六年分軍火由省照數領出李鐸令伊等管解洋硝鉛子一船至營交收淸楚李鐸一船後至伊等見軍火短少曾向查問李鐸答與伊等無干又據營識王國柱庫丁林捷魁供明解到軍火係伊等點收短少數目與延平府協查覆相符訊之李鐸雖不承認無詞可辯飭繳陳錫疇囑賣原函諉爲遺失嚴詰並無濟匪重情陳錫疇供無函囑盜賣情事分别議擬由署臬司陳鳴志會同署藩司張國正覈詳請奏前來臣查此案差弁李鐸領運各項軍火胆敢私行盜賣爲數甚鉅查訊已明雖曾供係都司陳錫疇函囑變賣而原函未能繳出卽屬罪無可諉已革延平左營把總李鐸若照監守自盜定擬不足示儆合宜開給一應軍火私賣者罷職充軍律擬發附近充軍仍追價入官署延平左營都司本任漳州城守營都司陳錫疇雖訊無函囑盜賣情弊惟軍火短少甚鉅並不禀請查究實屬扶同隠匿應請旨卽行革職以示懲儆其禀訐賴安邦各情詰無實據且被叅後藉圖反噬應請立案不行張守山等飭緝獲日另結無干省釋除咨部查照外謹繕摺具陳伏乞皇上聖鑒敕部核覆施行謹奏奉硃批刑部議奏欽此○○頭品頂戴湖廣總督臣張之洞跪奏爲宜昌關第一百三十一結期滿收支各欵稅銀數目遵照部章開單恭摺具陳仰祈聖鑒事竊照前准户部咨鈔奏内開各海關洋稅收支數目辦理未能畫一應令遵照定章按結開列淸單奏報一次仍扣足四結開單奏銷一次概不得以收支數目串入原摺以致混雜不淸仍一面造具四柱淸册曁支銷經費銀兩淸册分送户部曁總理各國事務衙門以憑核銷等因光緒十年二月二十五日具奏本日奉旨依議欽此又准户部咨江漢關第九十五結期滿淸單僅有收支欵目以至各結總數未能聯貫嗣後應令將舊管新收開除實在分爲四柱逐欵開列以昭明晰各等因先後轉行遵照辦理兹據湖北荆宜施道監督宜昌關稅務周懋琦詳稱宜昌關徵收各項稅銀前經截至光緒十九年二月十四日第一百三十結止詳請奏咨在案兹自光緒十九年二月十五日起至五月十七日止第一百三十一結期滿所徵稅銀除照章開支外連留存尾數銀及上結徵存稅銀並本結新收共實存銀七萬八千七十六兩二錢八分四厘前經詳請咨明奉准部覆歸入一年報銷案内解存藩庫委員解京又遵照新章本結徵收洋藥稅釐銀除支傾鎔折耗外連上結共實存銀五百二十七兩三錢七分存俟隨同正餉搭解再本結並未徵收洋商自備華式之船鈔毋庸造册報銷等情詳請奏咨前來臣覆核無異除將淸單淸册咨送總理各國事務衙門曁户部户科查照外謹會同南洋通商大臣兩江總督臣劉坤一湖北巡撫臣譚繼洵恭摺具陳並繕具四柱淸單恭呈御覽伏乞皇上聖鑒謹奏奉硃批該衙門知道單併發欽此○○張之洞片再前承海軍衙門咨光緒十九年分北洋海軍經費應撥湖北厘金銀三十萬兩按八成分批徑解北洋見收等因查湖北省厘金項下原撥南北洋海防經費銀三十萬兩光緒六年三月經南洋大臣奏准按八成分解每年共應解銀二十四萬兩自光緒十二年起至十八年止應解前項銀兩均經分别解淸截留本年已解過第一批銀六萬兩附片奏報在案兹據湖北善後局司道詳稱籌撥本年第二批庫平銀六萬兩於六月二十五日解交湖北淮軍收支轉運局兌收送解北洋以應要需等情詳請奏咨前來臣覆核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批該衙門知道欽此○○張之洞片再湖北襄陽鄖陽安陞荆州宜昌五府及荆門州曁湖南之澧州前於同治十年奏定川淮二鹽分界行銷光緒九年經前兩江督臣左宗棠奏准於樊城沙巿岳口螺山等處設立局店試辦分銷所收淮厘按照川鹽章程津貼鄂餉就中仍照川鹽加課數目扣回分半解淮錢文旋據湖北督銷淮鹽鹽局會同湖北鹽道籌議照川稅正課加課公費三項數目併計每斤共應收厘錢十八文其中加課五文淮鄂各半分解應以十五文半歸楚二文半歸淮歸楚者徑　鹽道衙門查收撥善後局充餉所有鄂省經收湖北督銷淮鹽局報解樊沙等局店自光緒九年十月開設起至十七年十二月止淮厘錢數並澧州津巿子店停銷淮鹽截淸停收前項錢文日期業經前任督臣及臣先後奏報在案兹據湖北鹽法武昌道瞿廷韶詳稱湖北督銷淮鹽局移解樊城沙巿等局店光緒十八年分所收厘錢共售鹽九十二批十三引計四千六百十一引照川稅章程内應止課錢三萬一千八百二十九串七百文加課錢一萬三千八百三十九串文公費錢四千一百五十一串七百文除加課錢文由局截半分解金陵防營支應局照收公費錢文留半歸外銷五成公費項下入收另報外其正課全項同加課解鄂一半及公費一半充餉錢二千零七十五串八百五十文均解交善後局充餉等情具詳請奏前來臣覆核無異除咨户部外理合附片具陳伏乞聖鑒謹奏奉硃批户部知道欽此○○崧駿片再准部咨光緒十八年十月二十九日奉上諭户部奏籌備餉需一摺據稱癸已年籌備餉需共指撥銀二百萬兩請飭依限報解等語此項餉銀關繫緊要著該撫按照指撥銀數於來年四月解到一半十月内全數解淸毋稍遲逾欽此並准單開護浙江省銀四十萬兩等因業經籌解過二批銀十萬兩分别奏咨各在案兹據布政使劉樹堂詳稱在於司庫正雜項下動支銀五萬兩派委候補知縣顔其慶管　至滬航海運津解京赴部投納作爲浙江省籌解光緒十九年第三批籌備餉需之欵等情詳請奏咨前來奴才復核無異除分咨查照撥護並　　程日期咨報外理合附片具奏伏乞聖鑒謹奏奉硃批户部知道欽此○○崧駿片再准部咨奏撥各省癸已年兵餉單開貴州省緑營官兵俸餉撥浙江癸已年應徵地丁銀四萬二十兩零咨浙卽將報解前項銀兩起程日期委員職名先行專案報部以憑查核等因當以浙江省地丁撥欵過多不敷動支先於厘金項下籌動銀一萬兩發商匯黔奏咨在案兹據布政使劉樹堂詳稱在於光緒十九年地丁項下動支銀一萬兩發交天順祥商號領匯黔省作爲奉撥地丁項下癸已年兵餉所需匯費仍由黔省查照前屆成案照數籌給其餘應解之欵容俟續籌解濟等情詳請奏咨前木奴才覆核無異除分咨查照並取領匯日期咨報外理合附片具陳伏乞聖鑒謹奏奉硃批户部知道欽此○○崧駿片再准海軍衙門咨光緒十九年分北洋海防經費撥給浙江厘金銀四十萬兩按八成解足分批逕解北洋大臣兌收等因當經先後四批共籌解銀十六萬兩奏咨各在案兹據布政使劉樹堂詳稱移准釐捐局在於釐金項下籌動銀四萬兩解司應卽發交日昇昌號商匯解北洋大臣直隷總督衙門投納守候擊批回銷作爲浙江省籌解光緒十九年第五批北洋防費籌請詳請具奏前來奴才覆核無異除分咨查照並取領匯日期咨報外理合附片具奏伏乞聖鑒謹奏奉硃批該衙門知道欽此○○崧駿片再准部咨浙江省癸已年滿緑各營官兵俸餉撥浙海關洋稅銀十萬兩等因當經轉行遵照去後兹據護理浙海關寗紹台道吳引孫詳稱查浙海關六成洋稅項下現因批解本年頭批京餉等項存銀無多惟前項俸餉爲計授要需勢難延緩兹先籌集銀二萬兩照數兌足發交號商楊源豐照案匯兌備具文批於光緒十九年七月初一日匯解起程前赴浙江布政使衙門投納其餘欠解銀兩容俟徵有成數卽行陸續報解等情詳請具奏前來奴才復核無異除咨部查照外理合附片陳伏乞聖鑒謹奏奉硃批户部知道欽此 
 
