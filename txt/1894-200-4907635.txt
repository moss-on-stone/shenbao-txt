# 1894 - 200 - 4907635

 

Page 1

 
 
[重印經策通纂出書告白] [  點石齊主人啓]  
近科鄉會試崇尙寳學首塲而外兼重二三塲經術旣貴講求策問尤晝考樂二名並重非若二十年前可以空疏俸邀一第也自戊子年本齊經賞通纂出海内之士同聲稱賞一時紙貴不脛而走計前後其印萬餘部至去歳皆已藥罄其間劉此而掇巍科登高第者不知凡幾良以是警經奉憲學悉集大成不惟射策者當奉爲圭臬卽二塲經藝亦覺取精擷　　拾卽是誠科各之捷訣也現已出書纸張墨色精益求精裝釘亦尤爲詳愼無重核缺頁等弊諸君子有欲躉售或預購者請臨本齋帳房面議可也 
[新印各書藉發售] [  圖書集成局啓]  
欽定二十四史全書實洋五十六元○欽定四史書實洋四元○隨園三十六種洋五元○刑案經覽洋七元○潘頣福成豐朝東萃録實洋一元三角○王益吾咸豐朝東華續録實洋二元五角○左文襄公泰疏碼洋四元○繪圖三國演義碼洋二元○駁案彚編碼洋二元○明季裨史碼洋之角○明季南北略碼洋一元二角○欽定六部虚分則例碼洋一元二角○補註洗冤録碼洋六角○康煕字典碼洋二元五角○臨證指南碼益言元五角○花月痕碼洋四角○徐霞客遊紀碼洋六角○永慶昇平碼洋三角○玉堂字彚碼洋二角○徐彚詒八種碼洋一元一角○外科王警　洋四角○徐氏雜著碼洋一角二分○徐氏十三種醫書碼洋一元六角○大清會典碼洋一元六角○六科準純六套實洋五元五角諸君歇　　請移玉申報舘帳房可也此佈 
[論出於戰必持之以久]  
亞洲之國以中日爲强大中則地廣物博其幅員之恢廓軼漢超唐遠過宋明惟元○域所至可與顧頏日本則地勢利便仿傚西法以來思勤遠略居然欲以島國之雄西向以與天下爭而抑知深維亞洲之大局中日兩國宜和而不宜戰固有如輔車之相依唇齒之相毗者也如是則亞洲之興乃可翹足而待而日本則殊昧乎此也深信浮浪之説一倡百和專喜與中國爲難其凌侮我中國欺藐我中國亦太甚矣於此而不戰將烏乎用我戰夫我中國萬不得已而出於戰躇躊審顧原思計出萬全蓋非有以大加懲創之安肯抵首下心改其箕踞慢視之態哉用兵之初當勿以小勝喜亦勿以小挫憂師之壯老先在理之曲直此役也蓋以理而不以勢而欲免以不戰而屈人之兵者莫如閉關絶使停止貿易日本國小地瘠財盡民窮其在國中俱用紙幣泰西諸邦通其國貨物交易率以見銀我國商人所得則皆通行紙幣也一出其境卽不可用勢不得不仍購貨物彼與我通商如藥料海參鮑魚海帶不過消流於中國泰西諸邦勿尙也一歳中華商貨物出入所納關税獨成巨欵是則中日兩國通商彼之所益者太我實大有造於日本也今日之舉其曲在彼設於此而我尙隠忍姑容則不以爲原彼而反以爲畏彼跋扈飛揚益不可制我國家在今日先文告以示之信後甲兵以示之威遣使折之以正理彼果能從兩國並受其福如或不然釁由彼啓當卽召回駐日公使而停止通商夫日人侵我臺灣縣我琉球二十年間選事弄兵所以開罪於我者非一次矣今又將攘我藩屬離間其間言將俾其自主實則踞爲已有也朝鮮都中皆爲日兵所駐劄其心叵測豈堪復問昔有明當間寺檻權之日而平秀吉入朝鮮據平攘猶且興師往援至兵熸將蹶而罔悔赫赫聖清威德正隆藐兹日本其敢侮子况乎朝鮮屬我恭順夙聞爲數千載百立之國三百年貢獻之邦平日受其共球至今日坐視其内外交迫危若累卵而絶不援救拱手撤師甘心退讓返之寸衷固所未安布之四海亦未免懷慙朝鮮地介遼東勢連北海壓然爲東三省之門户備我藩封卽爲厚我屏蔽所撃於邊圉之安危者非淺鮮也救朝鮮亦卽所以自圉東方也故此一役也有戰而無和有進而無退問曲直而不問勝敗問是非而不問强弱天地祖宗之靈實式憑之率土普天億兆臣民之憤實式偕之誠如是也果出於戰安有不勝者哉今局外之爲日本計者謂日本近在東瀛地勢若長蛇不過以形勝自雄按其幅員不足當中國二三省倣傚西法亦徒襲皮毛而已邇來國用浩繁帑項日絀外强中槁上下並竭公私交困是國不可爲國也練習海軍向不盈萬人陸兵向不過三萬近效西國寓兵於民之法可以調邊出外者其數較多然譬諸驅市人而戰殊不可用也火輪兵艦向不過二十四艘今益以購造可至三十二艘其間亦未免張大其詞竟同虚設者使我以十倍之地百倍之衆臨之日其能堪乎故我今日於朝鮮一在速戰一在緩戰而斷不可不戰何爲速戰當如迅霆飛颷之不及備以朝鮮作戰塲而盡驅日兵出之境外使之一甲一騎母許淹留事定則我與之絶以觀其後何爲緩戰時當炎夏姑緩其師以籌厥備固我海防修我戎政勵我軍旅整我兵艦先自立於不敗之地一旦猝發與之决戰日人願博而志奢今旣有此大舉必不肯一戰而北而遽卷甲釋兵以與我講好也一戰不已必再戰再戰不已必三戰必有以服其心其然後肯俯頸帖耳以就我範圍也故戰事一興未能料其究竟然不戰不足以懲日使今日虚與委蛇則後日借端發難必仍在眉睫間譬之封豕長蛇遲其奔突勢不能以大度包容之也我在今日旣練海軍具兵艦鐡甲戰船縱横洋面風輪火琯衡涉波濤况備之已三十餘年問罪之師豈不能至其境上或謂日人近時講求邊防申嚴守禦備極周密神户横濵兩處尤稱雄固要之中日通商日人之利大一旦中日商人並行停止貿易則其國中當必有變持之旣久日人當必悔禍之延而將與我修好不邊未可知也若在今日則猶未也日人恃强肆暴非能以口舌爭之豈可徒以玉帛見示之以文告不如震之以武功而彼自懾也軍艦之製水師之練海防之嚴曷可緩哉此外數言以蔽之曰行之以堅忍持之以恒久簡任大員付之以重畀專任不摇於群説不惑於衆讒而後日人可制也 
[譯西報述日本兵制]  
　　現值日本覬覦高麗中日兩國各備戰事兵法云知已知彼百戰百勝然則彼國之兵數亦關心時事者所宜知也昨閲西字報查出確數日本各種之兵屯紥各處者合計止有二十一萬日本在三十年前不諳洋務以後與西國來往被西國發兵大加懲創始知洋務不可不講而兵制尤爲緊要所以將國事整頓後復將兵制悉心擘畫自三十年前以迄　今致有額兵二十一萬如日本調兵赴他處攻戰大約可調十萬其兵制與西國大抵相同最少操練一年大半有操練三年者從前之兵身穿盔甲手執槍矛刀斧當日本整頓一切仿行　法時有一種壯士倔强不依異常兇横不喜西法因日皇改制後伊等無以自立也後由國皇設法令其遵從復招壯士當兵皆不肯出至二十年前日本方設新例凡日本通國之人皆令當兵其制與西國相仿佛分爲四種第一種係常設之兵第二種係預備徴調之兵第三種亦係預備徴調以承第二種之乏第四種係駐守本國地方之兵當第一種兵者以三年爲期期滿入第二種兵以四年爲期期滿卽入第三種兵以五年爲期期滿入第四種兵以十一年爲期最緊要者係第一種兵 
 
 

Page 2

 
 
其餘則雖兵籍不若第一種之操勞矣每人充兵二十三年十七歳當兵至四十歳爲止第二第三種兵每年尙須操練第四種兵則並不操演遇有戰事然後聽候調遣選兵之法或身體有病或手足殘廢一概不用身長不滿西尺四尺十一寸半者不用如有弟兄二人祗用一人此外如僧人教書讀書醫生及文官均不令其當兵其兵仿西法分大營小營一大營中分三小營每營兵當不開仗時有二千三百四十七人開仗時增至二千八百八十人此係步兵也其馬兵不開仗時每營有一百五十九人開仗時增至一百八十九人砲隊每營三百零六人有砲八尊馬一百八十匹砲係在大坂砲廠自行製造防意大利國式様御林軍在東京駐紥所穿號衣與平常之兵不同御林軍之帽繞以紅帶别兵之帶係黄色陸兵歸日皇之兄有栖川親王總管與兵部大臣相仿彿其兵共二十一萬分七處駐紥常用之第一種平時分紥七處東京有九千二百十人仙臺有八千九百二十人名古屋有八千二百六十七人大坂有八千六百五十五人廣島有七千二百二十三人熊本有七千四百七十六人營所有一千四百六十一人東京另有御林軍五千五百九十一人共計常用之第一種兵有五萬六千八百零三人第二種兵四萬九千四百三十九人第三種兵十萬零一千二百七十三人統其餘合計約有二十一萬之數其中分步兵馬兵砲隊先鋒步兵合計有十萬零二千三百八十二人馬隊一千四百五十九人砲隊七千八百八十一人先锋三千五百二十二人管理食物及各種事務五萬五千一百零六人其餘辦理各事約有數萬人所謂餘兵也日本非産馬之區故馬兵獨少此二十一萬之中有若干人可調赴他國攻戰尙未詳悉其兵操演時與西國無異大半係仿照德國軍制若與中國開仗日本初時或能小勝然中國兵數多至數倍相持日久正不知鹿死谁手也以上皆西報語日本以區區之兵欲與中國抗衡多見其不知量耳 
[添調勁兵]  
　　聞中國於本月十八日調兵一萬二千名用輪船數艘載赴高麗並派北洋兵船八艘護送諭兵船管帶如在路中或已至高麗海面日本兵船敢於攔阻卽當開砲攻撃又在各省調兵至天津預備赴高爲應敵之用並派南洋廣東兩處兵船至高麗海面游弋如遇日本兵商各船敢肆梗阻卽分别攻剿查拿日本稱兵犯順凡有血氣者莫不義憤填膺今中國赫然震怒多調勁兵奮揚威武於以保藩屬而戢凶锋豈不快哉 
[增設電綫]  
　　傳消遞息莫靈於電綫而於用兵之際關繋尤爲緊要大憲以高日有事急應整頓海防藉壯聲勢特命自狼山至江隂設立電綫以期消息靈通刻已督飭工匠迅速從事不日卽可告成云 
[商艦行踨]  
　　日本國家增雇商輪以備運兵載械之用此已列諸前報昨接日本電信言此後日本商輪但行至長崎爲止不復往來各處抵長崎後卽將貨客書信交别國商船載送 
[塞口述聞] 　 
　　聞江海關道憲照會駐滬各國領事欲將吳淞口堵塞與法國規佔越南時辦理相同惟各國兵船刻下停泊淞口内外者不少若一經堵塞進出殊多未便故刻下此事尙未議定云 
[鳩水凉波]  
　　蕪湖縣王宇春大令當塗縣湯沅生大令同於月之十二日乘輪晉省各禀要公並賀護院德靜帥及兩司道等任禧小住襜帷卽須返棹也○前報隆泰昌米號門首有某處遊方僧踞地自斷其指以爲必滿慾壑方已事經保甲局員申斥仍不肯去旋由局員移送蕪湖縣王邑尊素惡佛法大有昌黎伯六一居士遺意略訊數語卽叱左右鞭笞交下該秃知佛法只能愚小民不能欺長官乃泥首乞恩願卽出境並具永不再犯甘結邑尊始命值日差押送出境是日保甲總局亦出有四言告示有僧道隨緣常有之情强募惡化法豈能容等語並飭圖保此後遇有强僧惡道速卽扭禀以憑重懲想此後二氏子弟當不敢再如向日之横行無忌矣○手藝中人虐待學徒已如司空見惯乃梨園子弟身樂籍所學不過聲色娱人之事亦復很心辣手凌虐多端是眞别有肺腸矣日前近鄉演劇酬神所雇徽班内一雛伶屈指芳齡恰合欄杆之數每一登臺歌喉嘹亮姿態横生觀者皆目爲此中翹楚而其師視之猶不甚愛惜鞭鸞箠鳳日事摧殘伶不勝其虐每有鸚鵡出籠之想日前又因細故痛撻伶遂同隙而逃甫至楊泗廟前其師已奮步追至袖出短刀向項後猛剌略一閃鑠卽被帶破下頰萬點猩紅大聲呼救路人圍而訊之咸抱不平欲將其師送官地保不敢多事卽從衆議將師縛於廟前旗竿上暴哂移時並經同班公允此後决不再有虐徒情事衆始揮之使去○天氣酷熱爍石流金一至未申之交房櫳几案猶似熾炭一爐是以晚間居民咸就簷下招凉二街一帶婦女每多露臥終宵雖日上三竿猶是曉夢惺忪因而青皮惡少每夜深入靜時故意赤條條一絲不挂蹀躞於稠人廣衆中以爲笑樂敗俗傷風莫此爲甚經地方官大張曉諭嚴行禁止謂自示之後巡夜員兵凡見此等無恥男女必拘解總局盡法嚴懲務使革盡澆風而後已挽回風俗誠莫大之善政也 
[秋收可望]  
　　蕪湖信云黄梅時節大雨時行裏河外江同時暴漲茫無涯際以致人心惶惶咸恐波臣肆虐兹幸月朔以來波平浪靜潮汛日以退縮小暑日更退去三寸有奇鄉諺有小暑退一寸大暑退一尺之語是以田夫野老皆欣欣然額手相慶以爲大有當年已可操劵而待日内早稻結穗纍纍隴上黄雲一望無際轉瞬　稏聲中卽有打稻趁晴之樂惟溽暑薰蒸幾如赤壁燒兵彼鋤禾日當午者感受暑熱不免疾疫叢生是可慮耳 
[蕪湖患疫]  
　　蕪湖邇來火鐡高張冰　無力寒暑表每日升至百度左右食力貧力貧民奔走於炎天烈日中每患急痧倒斃路角牆隂而居家者葛衫蕉扇小憇桐隂亦復疾病相尋輕則　　重則傷寒稍一淹纒輙撒手紅塵遁入西方極樂世界老弱皆所不免而年富力强者尤多是豈上清事冗必需如長吉輩爲之充役郎抑老人星旺獨能增健耶恨不披閶闔一叩之 
[好行小慧]  
　　美國人憎惡華傭華傭立苛例以限之無微不至華人之眷戀美國設計以往亦無微不至觀其表似不可解究其實無非牟利之一念害之也機利新例開辦後美人喜曰從此在美之華傭皆可稽核當無慮重來者　雜其間矣華人曰吾有計在從此不但容身兼可獲利矣聞有人在甲地遵例報名映像畢旋卽改易衣裝而往乙地乙地官役詰其曾報名映像否曰未也官役迫令遵行則僞爲不得已者而報以僞姓名映像之際又故作奇詭形使人不識廬山眞面旣而往丙地丁地亦如之遂以一人而占數姓名易數面目及流徙而往癸地官吏問如前其人又作倔强狀則犯例矣犯例則資送回華矣舟車飲食費用皆無須自解腰纒矣回華而後可持像片連假姓名逐漸出售與人售得之者卽冐其姓名持其像片公然至美作爲暫去而重來者官吏豈能一一顧問華傭之計可謂巧矣然事必有破敗之日美人今已查明而列之日報吾不知安分之華傭又將受何限制之苦也諺曰歹人帶累好人吾恨若人吾又惜寓美之衆人矣 
[英艦新成]  
　　益聞録云英國增造戰船七十艘自興工至今已五閲寒暑近始告竣陸續入水惟八九艘尙須工作計頭等大砲艦十艘巡海船四十二艘水雷艇十八艘所配快砲共一千三百四十二尊泊諸海面共長八里每艦費英金九億六萬磅海上稱雄其强莫敵已 
[江南殿撰考]  
　　蘇松太常鎭淮揚徐海各處均江南省所屬其間人文薈萃士習振興卓卓名傳不可罄述矣我朝江南之擢狀元者迄今已得四十九人計順治丁亥武進吕宫以狀元首先及第壬辰則無錫鄒忠琦戊戍則常熟孫承恩已亥則崑山徐元文辛丑則溧陽馬世俊康煕丁未則吳縣繆彤癸丑則長洲韓菼丙辰則長洲彭定求已未則常熟歸允肅乙丑則長洲陸肯堂辛未則金山戴有褀甲戍則上元胡任輿丁丑則徐洲李蟠庚辰則常熟汪鐸癸未則寳應王式丹丙戍則無錫王雲錦已丑則武進趙熊詔壬辰則長洲王世琛癸已則嘉定王敬銘乙未 
 
 

Page 3

 
 
則崑山徐陶璋戊戍則常熟汪應銓雍正癸卯則金壇于振丁未則長洲彭啓豐癸丑則儀微陳倓乾隆丁已則金壇于敏中乙丑則武進錢維仁壬申則江寗秦大士甲戍則陽湖蔣培因庚辰則鎭洋畢沅癸未則嘉定秦大成丙戍則吳縣張書勳已丑則元和陳初哲辛丑則長洲錢棨已丑則通州胡長齡庚戍則吳縣石韞玉癸丑則吳縣潘世恩嘉慶庚申則金匱顧皐壬辰則元和吳廷衆乙已則吳縣吳信中道光壬辰則吳縣吳鍾駿庚子則丹徒李承霖庚戍則太倉陸增祥咸豐丙辰則常熟翁同龢同治壬戍則嘉定徐黼癸亥則常熟翁曾源戊辰則吳縣洪鈞甲戍則元和陸潤庠光緒庚辰則江寗黄思永甲午則通州謇凡此濟濟師皆屬吳趨碩彥鍾於大江南北間夫固非尋常之發越也 
[中國購船]  
　　英京電報云中國派員往美國忌林士船廠定造兵船一號查中國現有之兵船俱由英德兩國製造今改而購諸美國葢爲向來所僅見者 
[夙債未清]  
　　池州府流波磯銅礦自經粤商楊明軒獨力開採虧折數十萬金支持不住咨部封閉未幾楊因病身故官私各債積累如山由其子逐漸彌縫迄今猶有餘波月初某日蕪湖道袁觀察又委便商委員陳小泉少尹前往廠中查看所存器皿房料已否變賣净盡並如何料理情形俟查明禀復再行核奪蓋尙有官欠未清也 
[粤東火警]  
　　本月初九日晨天未平明廣東東關永曜坊和合米篩店不戒於火致兆焚如警鑼亂鳴水龍齊集頃刻間卽將祝融氏戰退僅燬房屋一間聞火被匪徒所縱未知是否 
[粤東備日]  
　　本舘派赴廣州訪事人手書云大憲迭接總署及北洋大臣來電内開日本生事難免與之一戰沿海地方宜加戒備等因隨轉飭駐守各砲臺之將弁勤加訓練俾成勁旅倘有技藝生疏軍實不齊者一經訪察卽從嚴撤參各將弁奉諭之下莫不兢兢業業黽勉從事不復如平日之自在優游矣 
[五羊仙蹟]  
　　廣州訪事人云現署廣州恊副將黄和亭恊戎金福前經奉旨擢升雲南總兵李制軍見總戎在粤多年不忍舍去遂奏請調補南韶鎭總兵俾收指臂之助業蒙恩旨允准日前制軍接到部覆卽行知總戎省中文武各官紛紛道賀○某日有某甲者年約三十餘歳衣服麗都獨自至南關某戲園觀劇正在游目騁懷忽大呌一聲倒地而斃園中人見之知其感受時疫急出丹藥施救逾時終無效騐遂舁置門外未幾卽有親屬到來棺殮舁去○某渡船由鄉間赴省行至南石頭猝被某火輪船所撞登時沈没船中男女客共三十餘人悉數入水火輪船卽停泊施救得以援起二十餘人尙有數人杳無蹤跡事後渡船户擬責令火輪船賠償恐不能免涉訟公庭矣 
[密摛巨盜]  
　　丹陽縣朝陽門外停泊客舟兩艘舟中兄弟兩人各有一妻一子人皆不知其爲盜也某日有淮勇六名到縣投遞公文脱去號衣潛踨訪緝旋手持洋槍躍入盜舟開艙騐看兩盜見勢不敵泅水而逸六勇踏浪從之由水路盤旋追逐約行半里許盗力不能支被勇拿住拽上河干加以縲絏時岸上觀者人山人海迨牽盜回舟查出艙中洋槍及贓物甚多據云盜兄弟共有五人其三已遭顯戮惟此漏網至今始行拿到旣而六勇以舟載兩盜及妻子押赴清江 
[銅木]  
　　金龍尅木乃木之堅者金不能尅火能燃木乃木之堅者火不能燃謂之鋼木可謂名稱其實矣西字報云有人騐得有一種堅木砍之不入焚之不燬其木産阿非利加洲直蘭士模地方法人岑述曾致書於其國地球會云此木之質甚重然比鐡稍輕土人常取以爲斧或曰砍之不入何以能爲斧乎曰其法當將此木浸濕取而雕琢一至枯乾便堅如生鐵鑄成刀不能入矣至欲使此木成灰須以猛火燒至兩禮拜之久云 
[丹旐揚輝]  
　　出使英法義比等國大臣薛叔耘星使在滬北天后宫行轅作古爲昨報所已紀昨日未刻大殮關道憲黄幼農觀察於二點鐘時命賀往吊其次則提右營廖楚材叅戎松海防劉乙笙司馬上海縣黄愛棠大令英廨代理讞員宋莘樂通剌法廨讞員葛蕃甫同轉以及印委各員均以一束生芻前往奠醊素車白馬繹絡於途至迎賓送客卽以前委之文武巡捕官蔡蓉卿二尹劉月樵游戎司之星使之大公子雖經發電相催祗以路途相隔較遠尙未匍匐奔喪大約今日當可蒞滬矣 
[鳴鐘有故]  
　　前晚九點三刻鐘時捕房警鐘亂鳴聲聞遠近咸以爲租界必有火災乃尙未分報地叚而鐘聲卽止人皆疑團莫釋後知守鐘樓人瞭見火光卽行鳴鐘告警旋忽不見故又停止事後細查始知滬北寍波路山西路轉角之老虎灶烟囱中火星冐出其光熊熊未幾卽設法熄滅故守鐘人見而告警也 
[白畫揮刃]  
　　吳友忠及劉某等五六人籍鄂中向在某營當勇旣而犯事被斥逗留滬上小本營生吳素性兇頑人皆側目前日與同伴某甲口角以致各奮老拳甲忽從身畔出剩刀向吳當頭猛剌劉急上前攔阻手背被甲劃傷旋又遷怒於劉向之猛剌劉避讓不及鮮血淋漓甲見勢不隹逃往他處不知地方上有此兇徒何以保甲局置之不聞不見也 
[失女成瘋]  
　　釋家者流謂六月十九日爲觀音大士誔辰本邑南市觀音堂城内廣福寺沈香閣諸處每有髠奴盛設佛會以待諸檀越降臨凡繡户嬌綺窓麗質無不黎明而起惊鬢掃眉蓮步姗姗呼姨約妹向獅王座下虔心膜拜乞慈雲一片花庇護香閨王次回詩稽首慈航大士前莫生西土莫生天祗求一滴楊枝水灑作人間並蒂蓮殆爲此而詠也無錫人萬利生僑居南市郎家橋旣有年矣是日夫妻携子女三人往廣福寺禮佛比出門所携五歳女孩名愛娥者忽然失去東尋西訪蹤跡杳然正在情急萬分忽有魏某者告之曰頃間目覩一人衣履翩翩手挈小嬌生頗露慌張之狀得毋君家如意珠耶如能酬子番佛十尊蘭相如有術使秦廷璧返也萬信之回家取以酬魏令往尋訪遲之又久不見魏來知墮騙子彀中意圖自盡昨日午刻如痴如醉奔至大東門外往返徘徊隣人知其發失心瘋爲之送回家内 
[清道示言]  
　　城内居民往往任意將穢物傾棄街頭以致行人觸穢染病雖有打掃夫按叚收拾亦不免日久玩生兹者清道局委員安大使出有六言告示云諭爾各叚掃夫街道理應清潔現值炎暑薰蒸穢物更忌堆積垃圾磚片瓦堆不得隨手抛撇菜根荳壳瓜皮踐履尤虞傾跌如有懶惰等情察出定干枷責各宜凛遺毋違愼勿仍蹈故轍 
[行夥罰銀]  
　　包探竇如海至英公堂禀稱本月初九日晚裏虹口恒順昌京貨店失愼焚去後屋二間内儲草帽草蓆火油等物因該店曾在公裕三井兩行保火險該店主潘瑞卿自知不是故不欲向各行索賠而三井行夥吳錫記唆令潘開明細帳向公裕索賠銀一百七十七兩七錢四分以冀分肥且言公裕賠銀之後本行亦可照賠公裕以其從中播弄是以拘案請訊公裕行主投案申訴前情潘瑞卿供店中失火自知不是故不欲索賠所有抄出之細帳係吳囑令開出叩求明鑒吳供蘇州人在三井保險行爲夥此次恒順昌失火洋東令小的至該店抄明細帳至公裕行查問應賠與否悉聽主持至肯賠與否不干小的事且往問時有本行西信公裕洋人言並無該行信函宋莘樂通剌商之薩副領事以吳有心播弄從中漁利著罰銀一百七十七兩七錢四分充作善舉 
[英界公堂瑣案]  
　　四百五十三號華捕禀稱余春亭在同初來處混用銅洋是以拘案請究同初來申訴前情余供在某處爲夥收得薪俸不知是銅洋是以往兑通剌以余春亭身畔銅洋帶有五元之多願係慣用銅洋安得狡賴商之薩副領事判罰洋十元余聞斷之下叩張如搗 
 
 

Page 4

 
 
蒜哀求减罰通剌不許○女傭王秀寳控同夥顧王氏竊取紗裙銀鐲銀練等物經包探沈金隆拘送案下王秀寳供在彚司洋行傭工顧王氏係小婦人之下手被竊各物求請明察顧王氏俯首求恩通剌姑念女流著從寛具結贓給王秀寳其領○成衣匠邱雲亭控夥王阿全將鋪中摺子向某布店冐取夏布七匹質錢使用經包探秦少卿拘獲並吊到贓物送案請究通剌判將王管押五日所有當本著向原薦追價王禀稱願仍在邱處作夥將用空之錢拔還通剌以旣已作弊豈容復在該店作夥所請不准○一百七十一號華捕以錢忠小嚴阿和二人在途吵閙解案請訊並稱伊等因索錢一百六十文起釁通剌見錢等均係貧苦之人著各押一日○五十三號華捕禀稱積竊陳錦福連竊包丫頭等四家衣物送案請究通剌著將陳管押五日贓交各失主分别認領○小竊楊林林行竊計謂炳徐茂卿家錫茶壺等各物由包探唐清山拘解來案請爲訊究通剌以楊年紀尙幼從寛判責手心一百下○包探何瑞福黄四福禀稱王和尙行竊陳福清成啓和家物件質在恒順等各家而恒順不守定章受寄該賊之質票一紙請爲訊究通剌得供之下判將王和尙笞責一百板交捕房管押一個月恒順旣已違章著罰洋十元○張鶴英訴稱流氓陳富金至小的所開浴堂内百般吵閙且將所穿布褲撕碎檀取他人之紡綢褲穿之欲出小的忿不能平交捕送案陳富金供南匯縣人餘語不倫不穎似患瘋顛通剌著押候遞回原籍 
[贈扇揚仁]  
　　瀛華廣懋舘爲日本人所開海國奇珍五光十色近以時當炎暑精製紙扇分贈惠顧諸君此亦日本市塲之通例也昨承媵函貽贈本舘特書數語鳴謝并爲之奉揚仁風焉 
[招認屍棺]  
　　今午接文報局李信悉北直輪船進口有鎭江客霍月溪急病身亡當卽用太平棺在船收殮現該棺暫寄敝堂殯房遺下箱籠等物五件由文報局封固暫寄敝堂惟望該家屬速卽來滬具領是所盼切[  果育堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
