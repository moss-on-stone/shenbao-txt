# 1895 - 229 - 4908023

 

Page 1

 
 
[新印賦學正鵠重印各書出售] [  圖書集成局代啓]  
賦學正造集釋係平江李次青先生所選分類十種淡妝濃抺各擅勝長誠爲初學之秘笈文瑞樓主人倩本局用鉛字排印眉批註釋悉依　本校　裝訂格外精良計每部四本價洋四角○曾惠敏公全集每部洋八角○彭剛直公奏疏每部洋七角○詳註八家四六文鈔每部洋一元二角請向蘇州閶門綠蔭堂上海棋盤街文瑞樓兩書坊購取 
[開印沈氏尊生書] [  圖書集成局啓]  
錫山沈芊錄孝廉乾隆朝博學士也生平於經史子集無不旁搜博覽正繆訂訛中年後臺意攻醫埋頭数十年其技遂得空前絶後晚乃出其心得箸爲是書都一百七十餘篇釐爲三十卷由脈象表以迄内料外科傷科縷析條分無微不至學者苟熟　三復心領而神會之何患不著手成春名馳橘井哉兹本局購得初印善本付諸手民刻已開工一俟告面再當布達 
[論中國四民之苦]  
天下之民大都士農工商四者而已上古之世地廣人稀故爲士者恒爲士爲農者恒爲農爲工者恒爲江爲商者恒爲商各安其業各甘其食各美其服熙熙皞皞不識不知順帝之則偶有一二不得其所者類皆冥頑不靈好逸惡勞之徒自取窮困而已太甲所謂自作之孽是也自秦漢以來先王教民之道養民之術寢以失傳强者侮弱衆乾暴寡又加以生齒日繁地狹人稠生計日蹙財用不給於是愿者謀生無路則委塡溝壑　者衣食不繼則流爲盜賊甚至結黨聚會潛謀不軌一旦事發若决江河莫之能禦國家舉兵勘亂塗炭生靈不分玉石盡遭鋒鏑之慘無諭老幼難免流離之苦迨事平亂定死者固不能復生而生者又不能自存而况干戈之後又加之以凶年妻子號寒兒女啼飢不轉瞬而亂又起矣嗚呼民何不幸而其苦至於如此耶雖然當今之世殆尤有甚焉者夫士居四民之首世人所尊而敬之者也而終年咿唔者時文而已詩賦而已試問其愛此而爲之乎則曰欲求功名以保身家欲求富貴以裕後人也家有子弟者聘請時文老手以教習之必恭且敬給以館榖之資必期豐厚雖所入不敷所出亦必忍耐而爲之其聰頴者不數年而鄉會聨捷翔步木天藉老師之吹嘘知已之援引驟登顯要富而且貴固亦有之然不過萬中之一耳不幸而命途偃蹇屢困於有司資斧無措則挪之於親朋借之於故舊卽能一旦得志亦已備嘗辛苦遭盡磨折而回顧債負累累償還無期於是不得已而更籌鉅資拚爲孤注之擲或捐道府或謀要差以期彌補前虧兼營後計然而得失尚難逆料也又有深坐斗室足不出户終日孜孜窮年兀兀孰知文運不來屢試屢躓光隂迅速髮頌齒摇依然布衣於是招頑童於鄰家課以四書之章句以博數十千之束脩聊爲一家米鹽之計兼爲妻子衣食之需或者奔走四方百計鑟營而妻子之凍餒則如故也此士之苦也農則終年勤力於隴畝春不得避風塵夏不得避暑熱秋不得避隂雨冬不得避寒凍勞苦如此而地之出産則有限也至秋收而還業主之租米以其所餘赡一家之衣食猶恐不給苟遇歉歲則租米難免短少而業主因糧從租出恐無以應縣官之苛迫而悉力征求雖素具仁心操守廉潔者亦不得不賞以獨桌之酒席竹筍之煨肉農民不堪其苦累往往出重利以借債以救燃眉之急而家徒四壁室如懸罄還債之期固難預必而饔飱不繼枵腹難堪脫有死亡病疾必賣室廬鬻妻子以求棺藥之資矣此農之苦也工則藉手藝以謀生自朝至暮艱難辛苦所作無幾器械粗鈍出貨不精而又拘於成法習於師傅不肯特具心思以求製作之巧夫以一人之手而養八口之家所入不敷所出固意計中事而又人浮於事往往有其藝而無其用託人推薦而無從自行工作又不能因循歲月進退兩難入則妻孥交詈出則徬徨無之有因此而自尋短見以了此一生者此工之苦也商則懋遷有無以求什一之利而貨物之眞贋難定物價之貴賤不測偶一不愼倒閉隨之又加以道路崎嶇轉輸匪易往往因此虧本而釐卡之節節抽捐層層剥削有意稽延百般勒索自不待言此商之苦也嗚呼士農工商至於今日困苦極矣余所言者不過十之一二豈盡於此哉然而又有不學之苦焉蔽於積習之苦焉何謂不學之苦士則用力於考試而無睱及於經世格物窮理之學聰明才力消磨於無用之詩文耳目雖具何異聾瞽農則不識詩書罔知義理臨險無知犯法不懼工商則不學無術利中於心祗知利已不顧害人殊不知損人利已其利淺利已利人其利廣也何謂蔽於積習之苦年歲之豐歉懋遷之贏虧則委諸天命運氣而不求其所以然酷信風水則明知有利而不敢爲也尊信鬼神願茹素以終身也甚至一生辛苦所蓄無幾盡用於僧道尼姑以及風水而不悔而自數十年以來鴉片盛行徧於中國無論老少皆受其害銀錢日流於外洋民氣日就於委靡此又千古以來所未有之奇苦也嗟乎爲民上者其亦知吾民之困苦否耶雖然利民富民之道不外乎興西學以啓民智重工藝以廣製造開礦以裕利源重農以足民食事事振作力矯積習則庶幾乎其可矣 
[諭旨恭錄]  
　　六月廿二日軍機大臣面奉諭旨本月二十四日慈禧端佑康頤昭豫莊誠壽恭欽獻崇熙皇太后還宫所有是日進同奏事當差執事之王公文武大小官員均着穿蟒袍補掛欽此 
[查案述聞]  
　　六月廿九日福州來電云古田閙教一案傷害多人京中商議准令駐紥福州之英美兩國領事與華官同往古田查問此案旣到後華官不肯聽英美二國領事查問謂須自行辦理不知如何結束尚待續聞 
[神京紀要]  
　　京中來信云前報户部奏請裁米折銀兩一事刻經八旗都統會奏聲稱旗丁艱苦礙難裁撤請將甲米折一項擬駁已奉旨允准祗裁官員俸米折一項每年計銀十萬兩有奇而已○户部續議籌欵章程内有食鹽每斤加價制錢二文烟酒兩項照泰西例增稅各省候補人員派差酌裁薪水催征額賦錢糧裁减緑營外省兵額七成所裁之兵易以練勇此數條均飛咨各省督撫將軍俟各省覆到再行酌核辦理○今年南漕海運三十餘萬石係由西商保險而來者刻下完竣咨文已經報部尚有河運二十萬石未經報完前請量加河運一節經漕帥體察情形礙難遵辦餘漕俱改折色至明年南漕刻經户部具奏請仍照舊章河海兩運河運江南北依舊二十萬石海運由漕帥會同兩江督撫酌歸西商保險運津已奉旨准行不日當卽飛咨漕帥曁兩江督撫河督糧道遵照辦理○禮部屢經出示招考漢教習刻擬具奏定於七月初旬考試兹復示諭各省進士舉人及恩拔附歲優貢生等知悉限於七月初一日以前赴該部投結納卷毋得自悮○六月十六日京師南横街公送瘟神獻會四班神前進香遊歴街巷歌舞喧闐觀者如堵左近居民皆竭誠祈禱於神駕之前忽一人醉態蹒跚斜刺而來口中詈司事者謾駡及神若謂神無靈應也者衆擡頭視之乃本街土棍混名眞不錯平素横行一方故是日無敢阻之者向晚時眞不錯陡然腹痛滾地吐瀉不止登時氣絶身亡論者咸謂瘟神有靈然乎否耶抑亦惡貫滿盈天厭之耶書之爲兇横者戒○寳坻某甲素在京中三里河解庫 
 
 

Page 2

 
 
作傭本年端陽後緣手中稍有餘資思欲一返閭里因獨行踽踽恐遭暴客所算結伴十一人偕行以爲人多勢衆卽有刼路者亦不敢萌異想孰料行至香河地方竟遇夥盜六人各執洋鎗軍械攔路行刦將衆人之腰纒盡行攫去始雲飛星散衆面面相覷默無一言猶幸未曾中傷各喪氣而返香河距京僅百里許盜匪目無法紀瞻敢白晝搶刦捕務廢弛果如曹侍御之言矣 
[雄師西指]  
　　京友信云回匪擾亂甘省我軍屢戰不利近又蹂躪西寗固原循化等處我　皇上赫然震怒特簡董軍門福祥帶隊西征刻已至京師不日卽當拔隊登程想軍門忠勇素著定當殲盡醜類不致蔓延也 
[倭報之言]  
　　日本某日報云日廷論功行賞於東歴八月五號電傳大山巖山縣有朋西鄉從道三伯爵各升叙侯爵又叙勳功二級特賜欽鷄勳章大將彰仁親王叙功二級賜菊花章頸飾及金鷄勳章野津道貫樺山資紀二子爵叙功二級升伯爵賜金鷄勳章川上操六伊東祐亨兩中將叙功二級授子爵賜金鷄勳章伊藤博文伯叙大勳位賜菊花大綬章伊藤辭不受山縣亦辭之○琉球爲中國藩屬雖被日本夷爲冲繩縣而士族中至今猶思復我帮土仍隸中朝此等人日人俱指之爲頑固執迷黨去年中日開釁後日本屢戰屢捷中國不獨願任朝鮮爲自主之國且以臺灣割畀日人六月中有舊士族七八人至東京爲舊主侯爵尚泰供奔走之役事聞於日政府野津内務大臣特招至官邸問爾等命意若何同稱我等願意全在琉球仍爲藩其屬歸入日本版圖勿論矣今請更正舊藩主由尚家世襲卽不襲藩亦望裁去冲繩縣知事政由尚氏行野村告之曰爾等試觀日本之國體今日之制度何等闊大何等精良爾等宜捐棄前迷試思尚氏蒙帝室光榮賜以侯爵寵遇已屬不淺且整理尚家財政教育士民學業皆爲爾舊君謀隆盛倘值機緣尚可榮任内閣大臣何有於區區一縣知事哉爾等宜速歸縣所有縣屬子弟宜進求教育植産工業以期日漸繁興此卽冲繩縣及尚氏之福也語畢復再三開導於是諸人廢然而返 
[東粤官塲紀事]  
　　廣州訪事人云委署高州府蕭太守丙堃次第將各差交卸連日向各憲轅禀見禀辭聞涓吉於六月二十四日榮赴新任○六月二十四日爲廣東學政惲次遠文宗弧旦屬員多有製就壽幛壽聨趨轅叩祝者○惲次遠文宗見各學人才極盛試卷高積如山爲日無多未得從容校閱遂將考期略爲改緩計六月二十三日考新寗清遠花縣從化二十七日考新會七月初一日考番禺龍門及番禺新安赤溪客籍旗籍初四日考順德 
[文宗起節]  
　　蕪湖訪事人云前者安徽學政李筱巖宗師以次試畢皖南徽寗池太及安慶五屬文武生童回駐太平府節署招凉逭暑暫息塵軒兹以序屬新秋凉風洊至乃復行文皖北廬州府飭卽取齊各縣應試生童定期七月初二日由太平起節渡江約歴三四日卽可按臨我知雕龍奇士繡虎才人鵠峙鷺翹專盼文星之照矣 
[令尹代庖]  
　　揚州訪事人曰六月某日揚州府屬興化縣某大令因病出缺家丁赴府轅禀報後府尊沈太守據情轉詳上憲請委員接署一面先遴委府轅發審委員孫文之大令德華前往暫攝篆務大令奉札之下卽於上月二十四日禀辭就道擇吉履新 
[新闢租界]  
　　此次俄法德三國於中日議和一役抑制日人使不得過逞其志誠可謂有德於我矣中國之所以酬之者如俄則通道黑龍江以達琿春法則滇邊分界潞河湄江兩國輪船皆可通行德則在天津開闢租界固已次第紀之兹接漢口訪事人信知德國在漢口亦有開闢租界之舉業由德國駐京欽使照會南洋大臣張香帥商同辦理香帥接照會後立卽移札漢關道惲觀察與駐漢德領事會同辦理另築碼頭按租界以下爲通濟門内外一片沙洲地勢寛闊逼近江濵商舶往來最形利便現由漢陽府縣勘明地址繕成圖樣禀呈道憲轉禀香帥察核矣 
[放翁團扇]  
　　蘇州訪事人云閏五月二十一夜閶門内吳小紅倡婦家被强徒所刼旋於二十三日獲到正犯羅本烈訊實後於上月十四日經前任巡撫奎大中丞請令正法而是案共有十人除羅外尚有九匪未獲前日吳縣捕役在鎭江拘獲尤洪一名解回省會凌大令升堂研訊尤並不隱諱信口承招大令飭釘鐐收禁復諭各捕勉力從公務將餘蟇緝獲○有客來自洞庭西山言及是處近有外來鹽梟開塲聚賭呼盧喝雉顧忌全無附近鄉民某甲每於午後必挾資往博而五木無靈不致全軍覆没不已也一日私取父牀頭金懷之而往正在興高采烈其父追蹝而至大聲呵斥叱令歸家衆鹽梟以甲父不應無理取閙蜂擁而上竭力兇毆甲大驚勸之不從不得已奔至家中鳴金呼救鄉人聞聲畢集詢悉緣由卽整隊往援衆鹽梟亦持械迎撃兩相酣鬥幾如大敵當前旣而衆鹽梟勢不能支敗衂而去然甲父已鱗傷遍體一息如絲恐未易保全性命矣○邇者中日已和各處酌裁防勇以致若輩沿途滋事甚至有流爲匪類强刼行人者時有所聞筆難罄述試略舉近日之事言之蘇州距常熟百餘里中途岑寂爲盜匪出没之區舟楫往來卜晝而不能卜夜上月十一晚是處連出盜案三起常熟某鄉巨户陸隆因某日有喜慶事於十二夜滿載貴重物買棹來蘇駛至中途時方二鼓突來盜船一號盜匪二餘人一躍而登肆行刼掠舟中所有搜括一空聞所失約值五六千金現雖報請緝查未識卽能破獲否也○鄉人某甲販猪爲業某日由洞庭山某猪作收得猪價洋銀一百數十圓卷而懷之貿貿然返中途被乙丙二匪徒窺見尾隨其後甲尚未之知也旣而突掣木棍作鐵秀師之當頭棒喝甲昏暈倒地二匪遂將身畔洋銀如數搜去逾時甲漸漸醒知已遇盜無可如何乃痛哭而去○炭船户某甲在蘇州省會收得炭價洋銀五百十九圓乘舟駛反吳江行至平望鎭時已深夜適岸上出有盜案營勇正在拘捕恐遭波累竭力轉柁避之營勇心有所疑喚令停櫓甲非但不肯反疾駛如飛某勇意此必盜船也飛步赶上將船及甲等七人一併獲住解請營官訊究營官知甲等被誣當塲省釋飭將各勇重責軍棍數百下甲稱船上有洋銀五百十九圓青蚨九千翼衣服十七件盡被營勇取去求准追還營官令將營門嚴閉細搜各勇身畔僅有洋銀二十圓並無贓物甲堅稱被刼營官無可如何將一千人送至震澤縣署請核縣主提訊之下以失物無憑碍難准理斥之甲等心不能甘投蘇州府署上控桐太守以其違式不准翌日甲等復遵依狀式重遞禀詞太守遂於二十四日懸出批示云據禀如果屬實殊深詫異仰震澤縣詳細查明禀覆辦理按此事前已錄報兹較詳細用再照登 
[章貢雙流]  
　　江西學政黄吉裳宗師於六月二十日懸牌大致謂現在天氣酷熱異常本院念各士子冐暑應試諸多苦况欲待雨降天凉定欺開考因恐天意難測各士子旅食維艱兹定於二十二日詣學謁聖行香隨詣明倫堂宣講聖諭廣訓并掣籖講書以後如期考試惟願大沛甘霖則幸甚焉宗師旋於二十三日考各學生員經古二十四日考各州縣童生經古二十五日歲考南昌计學及南昌新建兩縣學生員二十六日歲考豐城進賢義寗武寗奉新靖安六州縣生員○江省自閏月末旬得雨而後閱兩旬未霑雨澤江撫德曉峯中丞關心民瘼面諭署南昌縣何梅閣署新建縣朱少莊兩明府禁屠設壇求雨未見感應中丞卽於十九日牌示云日來天氣亢旱農民望澤孔殷本部院於二十日在城隍廟眞君廟龍王廟設壇祈求雨澤先於十九日薰壇凡我寅僚務須一律齋戒䖍誠籲求大沛甘霖並於二十日起至二十二日止禁止屠宰不理刑名以期上迓天和中丞隨於二十日辰刻率同文武親詣各廟行香叩禱是時天卽油然作雲大有雨意申刻中丞復率同文武親詣各廟行香叩禱未幾卽細雨廉纎入夜嫩凉如水不似前此之揮汗如雨二十一日辰申兩刻中丞仍率同文武兩次親詣各廟叩禱果聞簷溜淙淙有聲雷電交作旣霑旣足生我百榖當於此時咏之○六月二十一日雷電交作時霹靂一聲足令大耳兒失箸須臾雨散雲收譁傳眞君廟高橋等處有人被雷所殛又傳毛家園陳姓被殛陳自稱僅被雷撃屋角並未傷人聚觀不散者不下數十百人至夜靜始散 
[驅疫染疫]  
　　揚城訪事人云時疫流行死亡枕藉愚民惑於疫鬼爲厲之說謂當迎神以驅之於是擇期上月二十四日舁都天神偶像 
 
 

Page 3

 
 
向各處游行旣可藉故歛錢又得及時遣興誠計之得也是日清晨城内外各會次第至徐凝門内康山取齊然後由南河下繞埂子街以抵磚街復由三元宫蔣家橋左衛街迤邐至打銅巷經東關街入大東門凡新舊兩城以及大街小巷幾致遊行殆遍會之前導有太子船一以堅木雕成用四人舁之疾走其卽滬上所謂傷尸船歟鷁首高挿消災降福驅疫收瘟等字彩纛經過之處觀者爭以茶葉錢米抛擲船内謂之送瘟船後隨以永福慶福同福等老會約共十社旗傘燈景與往年無甚差池而府署胥吏公差更添出新會一班花樣翻空見者爲之喝采偶像取諸南門石馬橋某廟凡喜興妖作怪者皆云此像從未出壇今兹自願游行必昭靈效是日適天氣非常酷熱觀者揮汗成雨嘘氣成雲會中人益臭汗渾身衣衫濕透淋漓盡致不啻落湯鷄以故患疫舁回者不知凡幾嘻本以驅疫反以染疫咎由自取於神何尤及晚復賽燈會繞進天寍門卽分道揚鑣而散迨神像回廟已銅壺水竭漏過三商矣 
[北通漕署述聞]  
　　北通州訪事人曰六月十一日倉憲提騐浙江第十一起漕糧十二日提騐江蘇第十七起漕糧山東濟左帮粟米十二票十三日提騐浙江第十二起漕糧及山東濟左帮粟米十二票十四日提騐不蘇第十八起漕糧十五日提騐浙江第十三起漕糧及山東濟左帮粟米十票小東昌帮粟米三票至是而山東粟米已掃數報竣矣十六日提騐江蘇第十九起漕糧十七日提騐浙江第十四起漕糧前半起及江蘇第二十起漕糧前半起十八日提騐浙江第十四起漕糧後半起及江蘇第二十起漕糧後半起至是而江蘇浙江漕糧亦掃數報竣矣○六月十一日東陵司官坐糧廳葛部郎通永道張觀察會騐山東東昌濟後東平濮州四帮撥交東陵兵米○許倉帥升授都察院總憲曾見邸抄上月十一日倉帥取道入京文武印委以及書役等人皆出郊恭送○普濟閘委員房山縣訓導吕廣文因病出缺○坐糧廳滿堂英竹農理事官因患瘧請假想吉人天相不日可卜勿藥爻也○新簡倉塲總督部堂廖倉帥於六月二十一日由京帥起節小駐高密店龍王廟二十二日至通接印 
[上海官塲紀事]  
　　前署蘇松太兵備道劉康侯觀察於前晚乘某兵輪船赴金陵謁見張香帥然後北上覲光○張香帥札委葉臨恭司馬來申籌辦烟膏捐議定洋藥每箱捐銀十二兩旋會同上海縣黄大令及土業鄭讓卿顔凝閣在南市潮惠會館設局開收昨日午間大令鳴騶前往肆筵設席以欵在事諸人蓋開辦之初不得不稍有酬應也○前日松江府恩詩農太守由蘇州來滬昨日午前解纜返茸城本城印委各員咸往江干恭送○昨日清晨上海縣縣丞吕蘭階二尹主簿林珍虞少尹同往中泥城橋調補陝西巡撫奎樂峯中丞行轅叩謁 
[訂期拜客]  
　　出使俄國大臣王芍棠星使之春將次晉京覆命已紀前報昨日清晨八點鐘法讞員鄭大令接星使名片訂於下午四點鐘拜會法領事吕班君四點半鐘拜會俄領事聶鼎君届時倩大令同往 
[領事回滬]  
　　法總領事吕君班於昨日午前八點鐘由烟臺公畢來滬附通州輪船抵埠後卽回領事本署 
[靈輀就道]  
　　調任出東藩司張笏臣爵方伯國正道出滬上暫居同吉里中數日前其夫人忽然仙逝昨日扶柩回籍官塲之執紼以送者絡繹於途 
[神道設教]  
　　上海縣黄大令以近來疫癘流行人多傳染特於昨日齋戒沐浴躬詣邑廟向城隍神竭誠祈禱求保闔境平安並撰就青詞付爐中焚化亦神道設教之遺竟意也 
[滬上雜聞]  
　　上月二十八日下午有二少婦乘車過泥城橋迤西新馬路天姿妍麗淺笑嫣然一雙解語花掩映於夕陽疎柳之間無異天然圖畫時有某馬房馬夫十餘輩横坐中途蜂擁上前肆行無禮二婦駭極呼救適新閘巡防局員藍二尹携僕過此目覩情形回局後立卽函告英公堂請讞員屠加駕照會捕頭嚴行查辦别駕允之○昨日有某大僚乘輿至陝西巡撫奎大中丞行轅投剌入謁其肩輿暫停行轅之外某號巡街捕惡其不遵規制驅令輿夫立卽舁開洎某大僚辭别出門覔輿不得俟之良久始乘薄笨車而回 
[幸免成災]  
　　美界百老匯路永昌鐵店樓後有曬臺前日下午臺曬棉被三條臺旁適有烟囱火星激射忽爾燃著其時風勢甚猖狂將棉被三條一捲而盡幸在白書灌以清泉當卽自滅然左右鄰已受驚不淺矣 
[覊收積犯]  
　　徐春春前因與范高頭爭奪斛糧頭目糾黨兇毆經海運局總辦函請上海縣黄大令查提笞責收入所中旣而范經人保出徐曾犯巨案未便遽釋昨日傳諭差役押送改過所覊收○積竊王阿樹王敬堂在本邑南鄉閔行鎭竊物經黄浦司巡檢陳少尹拘獲申請究懲到縣後黄大令飭捕役看管昨日升堂提訊阿樹供稱小的是敬堂之胞兄家住治下二十一保十七圖耕田度日敬堂素來不務正業學爲鼠竊狗偷之事小的因此與之分釁今蒙訊究尚乞鑒原敬堂供稱小的曾竊董事秦榮光等家酒壺短衫布褲原贓已由黄浦司陳老爺吊齊給失主領去矣大令判令笞責二百板發收改過所阿樹亦收入所中候傳地保顧永汀來案訊明再行核辦 
[法界公堂瑣案]  
　　蘇玉興控甡記靛青生主土性元欠銀一千餘兩一案迭經讞員鄭大令提訊因經勸之張青元呑洋二百元由大令研訊衆供確鑿押候繳洋旋經張之同業呈具公禀將張保出具限一禮拜内清理此五月間事也詎料張保出之後卽赴道轅上控奉批飭縣提集人証研訊確情昨禮拜二堂期大令會同祁繙譯升坐蘇玉興投案遞禀求追大令閱視謂蘇曰此案懸宕日久王恒甫王其昌均押捕房爾知王性元究在何處必須拘拿到案方能定讞蘇稱王避匿南市行蹝詭秘出没無常大令命提在押之二王到案據恒甫供稱屢次冩信至蘇父親並無回覆不知何在又問張青元處二百元是否呑没恒甫供稱實有其事當時父親親手交代大令得供著將王其昌交保出外明白補詞呈候核奪王恒甫還押蘇玉興斥退候傳案備質○江西德化縣人朱周氏控王陳氏誘匿其女五喜經鄭大令提案訊供嗣據張福庭投案遞禀伸訴此女由小的納爲次媳出洋五十六元立有婚據大令著交保出外限期交到憑據迄今在押日久無人具保昨日朱周氏帶病上堂遞禀求追大令閱視禀詞命提張福庭到案與朱周氏對質又問朱周氏曰爾母家究係何姓是否將五喜許配與張福庭次子爲妻朱周氏供母家實姓周並無許配之事大令問爾在上海住何處供本年五月間由九江來滬住三洋涇橋張福庭供納五喜爲媳有中有証大令謂准爾交保出外交到憑據因何延宕至今供憑據現在家内十日可交到惟禁押捕房音信不通大令著冩信出外覓保又問李麻子住何處供在棋盤街麗水臺樓上包探禀李之姘婦向開妓院現因訟事潛逃不知去向大令著張於十日内交到憑據如逾恨不交定當嚴懲朱周氏斥退屆期投案備質○義合公司收租人陳日成控王介堂積欠房租洋一百零九元經鄭大令提到棧主陳子山看門人陸永貞訊供禁押在案昨日堂期陳日成投案遞禀聲稱房租洋一百零九元實係王介堂積欠陳子山係王雇用爲夥陳供當初本係東夥本年二月初一日王將此棧盤與小的開設嗣因不敷開銷轉售與裘姓計洋一百四十元有票紙一張交與看人陸永貞所欠房租一併算訖外小的應收洋三十元陸永貞供陳子山因欠房租串出裘姓盤頂小的並不與聞大令問盤頂時有中人否陳子山供陸係看門人前後皆伊一人經手尚有周長盛在塲可以質証大令著陳子山交保出外邀同周長盛投案候核陸永貞還押○烟鴇談王氏因凌虐烟妓經鄭大令提案訊懲禁押捕房蟻媒方企林荷枷一月昨已滿期大令命各帶案諭方企林不准再做蟻媒申飭一番卽予開釋談王氏著還押覓的實保人具改過切結不准再開花烟館○包探禀稱倪金狗赤身露體手携夏布長衫二件在途行走以其形迹可疑拘入捕房經捕頭訊問據稱在滬南董家渡裕泰衣莊買來當往查問並無實據兹將倪解案請訊倪供出 
 
 

Page 4

 
 
錢一千三百文買衣三件尚有一件以缺少錢三百八十文尚未取回昨日在途行走實被悮拘大令著將倪押候查明復核○包探禀稱陳阿鳳在碼頭肩運私鹽爲巡街捕拘入捕房解案請訊陳供在碼頭爲小工有人來雇肩運私鹽每包許給錢二十文迨後不肯如數付給互相爭論爲巡捕拘入捕房求恩寛宥大令著押候掌頰四十下○亨達利洋東控黄桂山售出之表冐用牌號送案究辦鄭大令訊供之下黄供由楊子奎大寍波買來大令著交保出外招尋楊子奎到案復核昨禮拜二堂期黄偕楊子奎投案楊供表由寗波古董店内買來共有七只出洋二十八元内有二只並無牌號其餘係亨達利及播喴牌號今播喴一只業已售去小的實不知其冐用牌號大令謂貿易塲中混冐牌號最爲西人所深惡亨達利洋東定欲根究來歴爾究在何處買來供稱實在寗波東門内謝寳文古董店内買來問店主何名供稱不知大令得供著將黄桂山交原保楊子奎押候交保再核○新街廿號門牌薙髮店内貼有天猪呌畫圖一幅爲西字報登入報章經法捕頭飭探將店主李昌山及畫圖一并拘入捕房昨禮拜二堂期解請鄭大令研訊據李昌山供由高昌廟薙髮匠分送現已逃逸無蹝小的不知禁令以致悮犯求恩明察大令謂爾非孩子何致受人愚弄今姑從寛著罰洋五元以儆俟交到罰洋卽予開釋○包探禀稱朱阿火周阿火二人裝運垃圾至南市浦灘傾倒被錢菊生索詐洋銀五元在小東門外口角爲巡街捕拘入捕房兹將原被一并解案請訊錢菊生供在水利局爲巡丁委員唐老爺遣往巡緝至豐裕碼頭適見二人傾倒垃圾當塲驅逐並無勒索洋銀之事大令再三研詰錢堅執前供大令命將錢菊生押候飭探查明復核朱周二人斥退 
[方藥彚錄]  
　　恩太祖師前臨蘇省乩壇謂現在擬定一方人能預服一劑可不沾染時疫方列如右製川樸一錢車前子三錢陳皮一錢製半夏三錢赤茯皮三錢鈎勾二錢半白杏仁三錢夏枯草三錢澤瀉三錢此方先治濕痰助氣機順適百病不生各家可以預服一劑永無染疫之患○又本埠大東門外施家弄談幹臣先生有回生散施送不取分文亦治時疫之妙藥也 
[共躋仁壽]  
　　許季生助振洋五十元揚州修本堂助振洋五十元無名氏助振洋一百元又無名氏洋十七元崇本堂秦助振洋三十元錢翰臣奉母命助振洋一百元陶隱耕妻病求速愈助暑藥洋十元榮陽臥薪子助辟瘟丹八十塊普濟丸八百包仁囊慨解誠爲當厄之施壽宇同登更拜仁人之賜先後領到感謝莫名天佑吉人請附報章爲左劵[  上海六馬路仁濟善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　前日將晚時有李陳氏者行經大馬路某茶葉店門前店中經售吕宋票之夥韓炳山見之悮以爲山梁之雉也愼　自禁向之調戲氏恚甚將韓扭住交三百三十四號華捕帶至捕房昨晨解送至案氏訴稱昨日小婦人行經伊店門前伊忽探手胸前肆口　　韓供稱小的在某吕宋票店爲夥不敢調戲婦人屠别駕詰問華捕禀稱小的目見韓確在門外别駕遂判罰洋銀五圓○包探黄四福解馬　　桂林陳阿彩到案禀稱昨晚伊等無故將行人宋金生兇毆致采失去雕翎扇小的見之拘請訊究宋投案訴稱小的向充珠寳掮客昨晚偕友　經治下胡家宅徐吳忽糾約多人將小的及友兇毆致小的失去雕翎扇曁主顧家囑修之翡翠耳環徐吳皆府首無詞惟求恩典别駕判令各　責一百板枷號一月發犯事處示衆○蘇州人王春泉竊取粤倡胡阿全家布衣二件經一百九十四號華捕拘獲人贓送請訊究胡倡投案領　王供稱小的向以縫衣爲業欲回故里苦乏川資不得已學爲狗盜雞鳴尚乞大老爺恩鑒别駕判令管押四日期滿遞回蘇州原籍○馬夫劉　生失去馬車上玻璃燈一對旋在同業張阿三處查獲張自言向某處舊貨店主張雲卿處買來張又言向張金二處買來以致擾擾紛紛互相　閙經包探何瑞福一併拘解至案别駕判罰金二洋銀五圓雲卿二圓五角燈給失主領去○包探孔阿才解竊賊徐才弟至案禀稱此人連竊　三紀等三家布衣自鳴鐘等物今始由小的拘獲送請究懲陳及訪事人示知姓名之甲乙二失主投案領贓徐認竊求恩别駕判令笞責五十　贓分别給還失主○包探黄四福解蘇州賊犯周阿招至案禀稱此人屢次犯竊曾送請宋老爺遞解回籍今又竊取某姓家衣被等物是以送　究追周供稱小的前雖犯事現已改過並不作賊求大老爺恩賜從寛别駕判令管押一禮拜仍遞解蘇州原籍○鎭江過犯盧順之前因拆梢家發經宋通剌解回原籍今又來滬向王濟堂强借洋銀十圓不遂所求肆行毆撃經包探竇如海解案請辦别駕判令笞責一百板仍遞回鎭江原籍○包探竇如海解顔張氏至案禀稱此婦在寳昌絲廠做工某日乘間竊取絲頭一包經小的拘獲人贓送請訊究寳昌絲廠夥某甲投案領贓顔張氏供稱小婦人窮苦無聊以致犯竊並無别故尚乞原情别駕判令管押一日○黎捕頭查得鄉人徐阿福家糾人賭博達旦通宵遣某號巡捕將徐拘押捕房昨晨解案請訊徐供稱小的向以挑賣鹽虀餬口素來安分不敢賭錢别駕訊得徐並無犯賭實據判令管押四日○昨晨挑糞夫陳阿順因倒糞不遒規矩致與糞船篙師勞阿狗口角爭毆經某號華捕拘解案下勞訴稱小的被陳毆傷足踝陳供稱小的不敢行兇别駕判令管押兩日 
[美界捕房紀事]  
　　本邑人張錦泉偷兒也前晚在招商總局棧碼頭溷入某輪船意欲圖竊經包探張阿五查獲拘入捕房由捕頭詰問之下知犯竊已三四次矣押候吊齊原贓解送英公堂訊究○昨報裏虹口蔡源盛京貨店被竊洋布等物報知捕房云云兹悉所竊之贓尚未付質均匿在朱家宅後面古　内經包探倪順泉將原贓搜出暫存捕房復派探夥在此守候至晚有一偷兒貿然而至當卽拀獲解入捕房訊詰之下據供姓王名阿茂本地人在裏虹口一帶犯案纍纍捕頭飭押候查明送究○四川人黄錫田昨晨在外虹口東探西望一晨七址四號走街捕見其身穿藍洋布長衫疑係偷兒卽拘入捕房經捕頭盤問黄稱在六馬路某醫室就食因房價昻貴欲至虹口覓一棲身之所並非犯竊木幾由某醫投捕房保釋捕頭准之○甲乙二人江北産也前日下午持敝衣一襲往漢壁禮路同興押鋪强欲質青蚨四百翼掌櫃者謂祗值二百文由此吵閙不休經一百零一號三道頭捕拘送捕房捕頭謂其恃横多事命覊押開釋以示薄儆○粤人劉阿莊攫取東洋車上坐客　七扇一柄經倪包探拘解英廨經讞員判令遞解回藉當時帶回覊押捕房昨晨捕頭遣包探江阿三將劉帶至招商局總棧碼頭附　輪船解往廣東原　○江北人謝松山前晚在北河南路意欲圖竊經捕拿解捕房管押身畔搜出大小當票十二紙昨晨捕頭派包探倪順泉稽查知在吳　竊得綢衣若干押候解送英公堂訊辦○沈耕榮前因犯竊遞案懲辦釋出未久昨晨在裏虹口經包探張阿五查獲拘入捕房詰向原由曾竊靶子塲某姓家衣服水烟袋等物押候吊齊原贓解送公廨請究○前日下午有西人某甲持大衣一襲往押店求質各押店均不敢收受後至吳淞路　二十二號八號二西探拘送捕房捕頭略問原委甲稱此係已物欲質錢使用耳捕頭命免究釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年六月二十一日京報全錄]  
宫門抄○諭旨一道錄前○缺單○蘇撫奎奏開濬丹徒等縣運河出力各員分别請奬摺○浙撫廖奏春季分委署知縣各如　○又奏兌交漕糧各數片○又奏徵收華洋各稅銀數摺○提督張奏報接署日期摺○蘇撫奎奏請仍照原保給奬片○　江督張等奏揀員調補知府摺○义奏委署知府片○六月二十一日禮部宗人府欽天監廂藍旗值日無引見○奈曼王　　請安○裕德等謝管理新舊營房恩○遷公續假十五日○召見軍機崑中堂陸寳忠○光緒二十一年六月分缺單郎中　部福建司鄭秉成升小京官國子監博士梁孝熊呈請分發知縣江西宜黄吳大惇革甘肅靖遠寳善修墓福建平和貴超丁山西　鄉鄭世璜廣東惠來武玉昆俱近順天文安王萬震廻避四川儀隴許月華丁貴州安平文偉捐升布經江西布政司連級升州　甘肅靈州李疇修墓縣丞浙江樂清俞宗淵河南　鄉金兆魁俱捐離任府經湖北黄州吳明捐離任典史四川浦江鹿　理　避甘肅海城方傳宗革巡檢出西繁峙楊錫智丁吉林雙城林雲陞故廣東臨高諸德冠調○○頭品頂戴調補陝西巡撫江蘇　撫奴才奎俊跪奏爲開濬丹徒等縣運河在事出力文武各員遵照部章核減人數懇恩分别給奬恭摺仰祈聖鑒事竊准兵部咨開議復奏保開濬丹徒等縣運河工程出力武職十一員已逾奏定十員之額仍令查照奏定章程删減人數具奏核辦等因光緒　十年二月二十四日具奏奉旨依議欽此欽遵称咨到蘇卽經轉行遵照去後兹據蘇州藩司鄧華熙會同水利局司道詳稱此次　濬丹徒等縣運河工叚綿長施工不易在工各員弁督率兵民分叚興挑均屬勞瘁不辭踴躍從事不無微勞足錄原保文職各員業　吏部議准給奬所有武職各員除前保之蘇松鎭總兵張景春業已病故出缺毋庸給奬外核計所保尚不逾奏定十員之額應請仍　原保奏咨奬勵前來奴才覆核無異相應開繕清單恭呈御覽合無仰懇天恩俯准敕部分别給奬以示鼓勵除各該員履歴　已咨部並將出力稍次各弁咨部一律核准給奬外謹會同署兩江總督臣張之洞恭摺具陳伏乞皇上聖鑒謹奏奉硃批兵　議奏欽此○○廖壽豐片再准部咨各省州縣缺出分班輪署先委正途一人次委勞績一人再將各項委用試用人員輪用一一屇三月彚奏一次等因歴經遵辦在案兹查光緒二十一年春季分輪委州縣有署新昌縣知縣徐光翥病故遺缺委勞績班候補　縣中國瑞署理據署布政使聶緝槼詳請奏咨前來臣覆核無異除咨吏部查照外理合附片具陳伏乞聖鑒謹奏奉硃批　部知道欽此○○廖壽豐片再浙江省光緒二十一年起運二十年分杭嘉湖三府屬四成漕曰糧米交由招商局招雇洋輪保　運津總共起運漕白正耗米一十六萬八千二百八十五石零迭經該管糧道督飭滬局委員嚴催各屬赶速撥運到滬兹據滬局委　禀稱會同招商局員曁在事員董逐日親赴河干認眞騐兌業於五月十五日全數一律斛交招商局儲棧續運赴津其米色悉皆乾　純潔並無蒸變除將應發三聨印單仍遵章按三千石爲一船計共塡給五十二張移送招商局報赴天津如數交納外禀請奏咨　情前來臣復核無異除咨明外理合附片具陳伏乞聖鑒謹奏奉硃批知道了欽此○○頭品頂戴浙江巡撫臣廖壽豐跪 
奏爲浙海關第一百三十八結徽收華洋各稅銀數遵照新章繕具四柱清單恭摺仰祈聖鑒事竊浙海關洋稅收支數目前經部　按照開單奏報以期劃一又該關四成華稅自光緒六年正月起應照新章與洋稅四成合爲一宗分解南北洋以充海防經費又准　咨嗣後每結期滿務須遵照奏案將華洋各稅管收除在數目逐欵開列四柱清單送部查核等因行關遵辦在案兹據護理浙海關　紹台道吳引孫詳稱遵將寗波口自光緒二十年十二月初六日起至二十一年三月初六日第一百三十八結期滿止所收華洋各　並支銷各欵銀兩數目開具四柱清單詳請具奏前來臣覆核無異除分咨查照外理合繕具清單恭摺具奏伏乞皇上聖鑒　奏奉硃批户部知道單併發欽此○○頭品頂戴署甘肅新疆喀什噶爾提督伊犁鎭總兵奴才張俊跪奏爲恭報接署提　日期叩謝天恩仰祈聖鑒事竊奴才承准甘肅新疆巡撫臣陶模咨開署喀什噶爾提督臣黄萬鵬業經奏明飭令交卸委奴才署理提督篆務年遺總兵員缺以頭品頂戴記名副都統馬亮署理等因遵卽交卸馳抵喀什噶爾於光緒二十一年四月初一日准　萬鵬委署中軍叅將胡義和將銀印卷宗齎送前來當卽恭設香案望闕叩頭謝恩祗領任事伏念奴才自任總兵以來一切應　事件雖經竭力整頓竊愧無補涓埃兹復提篆權膺彌覺悚惶無地惟查喀什喝爾幅員廣　實操防之吃緊非檮昧所能勝惟有殫　愚誠黽勉供職遇事咨商撫臣妥爲經理不敢以暫時委署稍涉因循以期仰答高厚鴻慈於萬一所有接署提篆日期並感激下　理合恭摺叩謝天恩伏乞皇上聖鑒謹奏奉硃批知道了欽此○○奎俊片再蘇省光緒十六年冬漕承運船商出力　奬案内州同職銜蔣淇深請加五品銜部查山東賑捐案内係捐縣主簿職銜此次冩作州同銜是否另有報捐案據應飭查聲復等　卽經行司飭查去後兹據蘇州藩司鄧華熙飭據查明蔣淇深先於光緒十六年九月在山東賑捐案内報捐監生並縣主簿職銜續　是年十月仍在前案内報捐州同職銜於十六年十二月奉給監生並縣主簿銜執照十七年四月奉給州同執照均經核准有案今請仍照原保給奬等情詳請具奏前來奴才覆查無異合無仰懇天恩俯准敕部核准給奬除咨吏部查照外謹會同兩江總督臣　之洞附片具奏伏乞聖鑒訓示謹奏奉硃批吏部議奏欽此○○頭品頂戴湖廣總督署理兩江總督臣張之洞頭品頂　調補陝西巡撫江蘇巡撫臣奎俊跪奏爲揀員調補省會要缺知府恭摺仰祈聖鑒事竊臣等接准部咨光緒二十一年五月初　日奉上諭江蘇蘇州府知府員缺緊要著該督撫於通省知府内揀員調補所遺員缺著有泰補授欽此欽遵在案查蘇州付係省會首郡管轄一廳九縣政務煩劇兵燹之後懇荒裕賦興利除弊治理尤難且時有發審案件必須精明練達爲守兼優之員方足以資　率臣等督同藩臬兩司於通省現任正途出身知府同逐加遴選非現居要缺卽人地未宜一時實無堪調之員惟查現署蘇州府正任常州府知府桐澤年五十九歲鑲藍旗滿洲隆康佐領下人由官學生報捐筆帖式選補户部雲南司筆帖式同治元年京察一等以理事同知通判用題升員外郎郎中同治三年京察一等加一級嗣因金陵克復以後於軍需出力保奏奉旨准甚隨帶加一級四年補内倉監督辦理捐銅局捐輸出力保加道銜五年由部引見奉旨記名以道府用是年十一月二十六日奉旨補授直隸永平府知府六年四月到任十一年因病開缺回旗病痊引見照例用光緒六年四月初一日奉旨直隸永平府知府著桐澤補授欽此是年八月到任十一月在任丁繼母憂回旗服滿九年四月初六日奉旨江蘇常州府知府著桐澤補授欽此領憑到省委署蘇州府篆務十年飭赴常州府本任辦理海運出力保奬奉旨著以道員在任候補欽此遵例捐輸奬戴花翎並加三品銜十八年大計保薦卓異二十年調署蘇州府知府七月十八日交卸常州计篆八月十三日任事查該員廉謹端方辦事穩練兩署斯缺措置裕如以之調補蘇州府知府洵堪勝任與例亦符據蘇州藩司會同臬司具詳前來合無仰懇天恩俯念省會員缺緊要准以常州府知府桐澤調補蘇州府知府以資治理該員係現任知府調補知府銜缺相當毋庸送部引見係初調人員一切因公處分例免核計所遣常州府知府員缺應請遵旨卽以有泰補授合詞恭摺具陳伏乞皇上聖鑒訓示謹奏奉硃批吏部議奏欽此○○張之洞奎俊片再現署常州府准補徐州府知府詹鴻謨現經飭赴後州府本任所遺常州府知府係衝繁疲難四頂要缺政務殷繁必須精明練達之員方足以資治理查有候補知府譚泰來老成持重爲守兼優堪以委署據蘇州藩司會同臬司具詳前來除批飭遵照外謹舍　尉片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十一年六月二十二日京報全錄]  
宫門抄○諭旨一道錄前○川督鹿秦恭報到川接篆日期摺○又奏親族同省例應廻避片○湘撫吳奏已故大員功德及　桑梓請建立專詞摺○東撫李奏平　限滿照常納稅片○又奏撥解餉銀片○又奏受傷人員例准免子騎射片○總兵張　奏恭報接理鎭篆日期摺○川督劉奏捐欵建坊片○六月二十二日兵部太常寺太僕寺八旗兩翼值日無引見○熙敬等各　調授缺　○桂斌服滿請安○常貴由盛京軍營回京請安○前四川總兵夏毓秀請訓○意公延侯各請假十日○奎公　車椿壽各續假十日○兵部奏派查齋派出啓秀果勒敏明秀玉書官祥色楞額福森布玉璋○召見軍機榮祿夏　秀○○解品頂戴四川總督臣鹿傳霖跪奏爲恭報微臣到川接受督篆日期叩謝天恩仰祈聖鑒事竊臣前准部咨欽　諭旨四川總督鹿傳霖著卽馳赴新任勿庸來京請訓等因遵將陝西巡撫關防移交藩司張汝梅暫行護理旋卽束裝就道當將交卸及起程日　奏報在案兹於閏五月十三日行抵四川省城次日卽准前督臣劉秉璋飭委署成都府知府唐承烈督標中軍副將况文榜將總督關防及王命旗牌等件齎送前來臣謹擇於十五日恭設香案望闕叩頭祗領任事訖伏念川中地方會匪之充斥營務之積弊　常之蕪雜凡理財用人安良戢匪在在均須認眞整飭悉心經理如臣迂拙深懼弗勝惟有殫竭血忱任勞任怨督同司道次第經營兩不敢稍失之操切尤不敢不力戒夫因循以期仰體聖主軫念時艱之至意亦庶幾少効涓埃於萬一所有微臣到川接篆任事日期除恭疏題報外理合恭摺具陳叩謝天恩伏乞皇上聖鑒謹奏奉硃批知道了欽此○○鹿傳霖片再臣奉命　督　川現已接印任事查親族同省官例應廻避臣之嫡長子鹿潯理前遵新海防例報捐鹽大使指分四川試用旋遵例加捐知縣仍歸　省試用本年二月委署威遠縣事現已交卸署任例應令其另指一省又臣之堂姪鹿撝理選補蒲江縣内史光緒二十年二月二十　日到蒲江典史本任現亦禀請交卸委員接署該員係銓選之員例應以鄰近省分掣簽對調相應據實阳明仰懇天恩勅部核覆照例辦理除咨部查照外謹附片具陳伏乞聖鑒謹奏奉硃批吏部知道欽此○○頭品頂戴革職留任湖南巡撫臣吳大澂雖奏爲已故大員功德及於桑梓據情籲懇天恩准於原籍建立專祠以順輿情而隆報饗恭摺仰祈聖鑒事竊已故太子太保　任新疆巡撫一等男爵劉錦棠於上年七月間在籍病故經臣據情代奏奉旨加恩予　襄勤准將生平事績宣副史館立傳並　立功省分建立專祠等因欽遵轉行在案兹據翰林院編修趙啓霖等聨名禀稱故撫劉錦堂生有至性孝事重闈幼年痛其父厚榮　難岳州卽以滅賊復仇爲志迨督師關外蕩平回匪邊事大定一聞其祖母陳氏病耗披瀝陳情疏以十數上乃得邀恩歸省抵里　依侍經年遽羅大故哀痛迫切悲感路人廬墓三年不歸私第苫次積濕觸發骽足舊恙病益增劇蓋始終與祖母相依如命其克敦　天顯實無間於人言且身督將帥洊任封圻殁後家無餘財計在外三十年公費廉俸所餘則捐建本籍書院興辦社倉倡修文廟及　館賓興各經費爲數頗巨吉春武岡土匪蔓擾數縣人心惶惶幾成巨患故撫督集鄉團嚴密防守匪不得逞桑梓賴以保全鄉人至　感戴荷沐聖恩褒揚准於立功省分建立專祠而原籍尚屬闕如里人追念不忘應請在於省城及原籍湘鄉縣各建立專祠歲時　祭等情禀請具奏前來臣查故撫劉錦棠公忠體國懋建殊勛生平戰功政績爲天下士民所欽仰其秉性肫誠誼篤桑梓在籍時　行義舉有中矜式閭閻其至今鄉里尤深感念相應據情奏懇天恩賞准將該故撫劉錦堂在於湖南省城及原籍湘鄉縣各建立　祠春秋由地方官致祭以順輿情而隆報饗理合據情具陳伏乞皇上聖鑒謹奏奉硃批另有旨欽此○○李秉衡片再　維稅厘裕餉平糶濟民二者緩急相權亦須明定限制良以商販借名平往灑賣漁利卒至鮮裨民食轉匱餉源是以臣前次奏明　本年二月起至前五月底止四個月限内稅厘免徵核計順直招商購糧過境不下二百餘萬石限滿之後本應照常辦理惟又經順亟府府尹臣招商運米平糶奏准寛免稅厘子限兩個月停止自應欽遵卽以本年五月二十二日奉旨之日起限連閏扣至六月二十三日兩個月限滿凡有販運米麥雜糧無論照護限期遠近經過東省沿海内地關卡均應照常完納厘稅以副造報除咨部查照　謹附片陳明伏乞聖鑒謹奏奉硃批户部知道欽此○○李秉衡片再東省奉撥乙未年京恊各餉部議惟子截留一半供支海防軍需其餘應解一半項下兹據署藩司李希蓮詳報籌措本年第一批京餉銀五萬兩飭委候補同知秦寅州吏目嚴鏡源管解第二批京餉銀五萬兩飭委大挑知縣楊昭程候補道庫大使裕廉管解又籌措本年邊防經費銀二萬兩飭委候補典史金念曾管解又籌措本年固本兵餉銀一萬兩並改解部庫内務府經費銀一萬兩飭委候補知縣傅賚予管解均赴户部交納其隨解内務府經　加平銀二百五十兩抬費銀八十兩由部轉飭解交内務府兌收又籌措本年奉天省俸餉銀一萬六千五百兩吉林省俸餉銀一萬　百兩均委候補巡檢趙祥曾解赴盛京户部交納又據署運司吉燦升詳報在於鹽課加價項下籌措本年第三批京餉銀二萬兩加平銀三百兩飯食銀三百兩飭委候補鹽大使李蓉洲鹽經歴書恩解赴户部交納除分咨查照外謹附片阳明伏乞聖鑒謹奏　硃批該衙門知道欽此○○李秉衡片再軍營受傷人員例准免予騎射改習槍砲兹有都司銜兗標右營守備時功喬前在　營於咸豐三年出師江蘇揚州與賊接仗被賊用槍轟傷左骽六年克復安徽無爲州等城頭面受槍子傷一處七年攻勦蕪湖等處　匪矛傷右脇一處嗣因皖捻竄撲山東濟寍城撃賊解圍左膀受槍子傷一處右手受刀傷一處均經隨時醫痊惟歴年積受潮濕每　隂雨時形酸痛挽强命中難期合式呈由兗州鎭總兵臣田恩來查驗屬實咨請奏免騎射前來臣覆查無異合無籲懇天恩俯准將兗右營守備時功喬遇考驗時免予騎射仍令照章改習槍砲以示體恤除將履歴清册送部外理合附片具陳伏乞聖鑒謹　奉硃批著照所請兵部知道欽此○○總兵銜署廣東北海鎭水陸總兵官印務水師補用副將伯奇巴圖魯奴才張邦福跪　爲恭報奴才接理鎭篆日期具摺叩謝天恩仰祈聖鑒事竊奴才於光緒二十一年閏五月初二日奉兩廣督臣譚鍾麟牌開署　東北海鎭總兵董履高現飭回廣西左江鎭總兵本任所遺北海鎭總兵篆務查有水師提標中營儘先副將張邦福堪以署理除具 
奏外合就行委爲此牌仰該員卽便遵照迅速赴北海鎭總兵署任該署鎭務須修明紀律整飭營規督率將備操防巡洋一切事宜　眞講求毋稍玩忽仍將到署日期報查等因到奴才當卽起程赴營任事於光緒二址一年閏五月二十日抵廉州府城准廣西左江　總兵卸署北海鎭總兵董履高委署中軍遊撃畢昌鼎將欽頒光字一各一百二號廣東北海鎭水陸總兵官關防一顆並王命　牌五面桿副未用火牌三張曁奉上諭書籍文卷等項齎送到奴才當卽恭設香案望闕叩頭謝○恩祗領倂事伏念奴才皖江　士知識毫無仰荷殊施疉加拔擢涓埃未報惶悚尤深鎭篆屢膺益增惕勵查北海毗連西粤控制越疆現當營制甫定之際舉凡　明紀律整飭戎行彈壓撫綏緝捕巡防在在皆關緊要自維擣昧深懼弗勝惟有殫竭駑庸力矢勤愼隨時隨事禀咨督撫臣認眞辦　不敢以署理鎭篆稍涉因循以冀仰答高厚鴻慈於萬一除恭疏題報外所有奴才接署鎭篆日期並感激睛忱理合恭摺叩謝 
天恩伏乞皇上聖鑒謹奏奉硃批知道了欽此○○劉秉璋片再查定例士民人等捐助地方公欵銀兩至一各兩請旨建坊遵照欽定樂善好施字樣聽本家自行建坊等因遵行在案兹據署雅州府知府雷鍾德轉據署雅州縣知縣杜國棠詳稱縣　孀婦舒余氏捐助田業一分值銀二千兩以作縣屬學田經費當將契紙繳案歸學田首事經收由府轉請奏奬建坊前來臣覆查　縣孀婦舒余氏捐助學田經費産業一分值銀二千兩洵屬樂善好施核與建坊定例相符合無仰懇天恩准予雅安縣孀婦舒余　自行建坊遵刊樂善好施字樣以照旌奬而示激勸出自鴻慈理合附片具陳伏乞聖鑒謹奏奉硃批着照年請禮部知　欽此 
 
