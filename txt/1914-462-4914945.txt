# 1914 - 462 - 4914945

 

Page 1

 
 
譯稿 
[德意志與山東（五）廣豐俞潤普譯述]  
山東鐵道之缺點如上所述山東鐵道之效果雖非不大而其延長合幹支線不過二百八十二里（篇中里字均係日本里每里當中國六里八餘餘仿此）然可目爲鐵道勢力範圍者則僅北限即墨平度昌邑齊東禹城南限膠州安邱泰安西超濟南至於東昌僅止於山東中央部之一帶計不過山東全面積五分之一而已職是鐵路輸送　貨客少於豫想外其收入之主要者爲貨物而貨物之輸送石灰居其半一九○八年前後之利益配賦不過四分左右故不能司山東全省經濟之生命畢竟不足以資德之雄圖職是德乃欲另企敷設大鐵道以逹其宿望 
最近獲得之鐵道　德於山東鐵道以外尙立有敷設許多鐵道之計畫雖曾有令中國政府與其誓約敷設高密沂州兗州開封德州正定之三鐵道時當使用德之資本之事然其後德因將抛棄此三線而轉要求承認濟南順德鐵道之借欵權最近各國之獲中國鐵道借欵權也德亦求自濟南連於京漢之鐵道及自高密逹於徐州之鐵道已遂其目的矣前者有三豫定線皆以濟南爲起點曾擬由此一逕於順德二逹於彰德三逹於道口鎭而尙未决定欲其至道口鎭者蓋欲沿衛河之流合京漢鐵道與道清鐵道而得利用之也故最爲所屬望後者之自高密至沂州者德夙得其敷設權嗣得津浦鐵道借欵權時乃一時復抛棄之及最近而其利權又復活矣更得自沂州延長於徐州與海蘭鐵道連絡之益矣旋因欲求海蘭鐵道之終點於揚子江頭海門故嘗試其大運動乃不幸遇英國激烈之反對遂至徐州以東不能出於海曾受其非常苦悶焉假令幹線告成海蘭鐵道不過可助青島之繁華耳（彼海蘭鐵道一千哩不如幹線二百餘哩之效果）云者足見其評决非過當也（未完） 
 
 
 

Page 2

 
 
時評 時評 
[佔領（冷）]  
日本之攻青島也自龍口上陸後每至一地日人稱之曰佔領外人亦稱之曰佔領中國人亦從而稱之曰佔據其實青島之爲租借地原非德有日與德戰非與我戰稱曰佔領已不相宜然猶得曰現爲德人所據取之德人之手將據德人所據而據之也若青島以外之地則明明中國之土地英日假之以取道進攻青島者也旣假之道而復名之曰佔領一若取之於敵人之手者何乃太長德人之氣而傷中國人之心乎 
或曰否以意義言固假道而以形式言實佔領也然則比地以抵抗假道之故而被佔領中國以不抵抗假道之故而亦被佔領 
戰事要電 
其一（本館特電） 
北京電德復抗議謂一八九八年三月六號約載德在青島遇有必要得建砲台以保護該處房屋財產並未違約政府擬覆以德之築台目的在以爲戰事根據與約不符 
北京電十四日日軍先鋒數十佔守膠縣車站濰膠間電已不通十二日日騎兵一排到即墨尙有大隊隨後又膠縣縣署電局沙萊電局均被佔 
北京電交界消息日本將由龍口載兵二萬攻德並自此趕修輕便鐵路由平度逹膠 
北京電日兵已至平度蔡儒楷遇事請示有撤換消息 
北京電近魯省戰區方面報告極稀以旣有日兵干涉謂爲洩漏秘密又電局所報時與地方官不符恐被指摘得罪之故 
北京電外交界確耗七日德軍克法國北境砲台毛柏施受降幾萬人 
其二（英人文匯報專電） 
即墨電德日陸軍今晨第一次在此衝突蓋有日本斥候兵若于于卽墨附近遇見德兵乃相激鬭德國飛機一架飛過此間日兵擊之未中聞現有大隊日兵南下距即墨二十五英里 
（十三日） 
其三（英人特約路透電） 
北京電星期一夜德使署第三次向中政府抗議日本破壞中國中立德政府承認中國於日兵在龍口登岸之前力避破壞中立惟德使署堅持下說　自日兵登岸後中政府並未正式提出抗議（二）戰爭區域並未確實畫定聽令聨軍擇取利於彼等行軍之路　戰爭區域應在日兵在龍口登岸前畫定俾德軍亦可利用此區域以自防衛　目下之時局與俄日戰時不同因當時戰爭區域曾特加畫定交戰國兩方面均可用之故彼此得處同等之地位職是之故德政府目下及將來均有以相當方法處置中國違背中立及因以損害德國利益財產之權利（十六日） 
東京電山東日兵之行動迄今仍依守陸地進攻青島實在必要之至小區域外間所傳日兵已佔據黄河以東魯境之說毫無根英軍提携進行不欲於得許之界限外破壞中國中立 
（十六日） 
東京電陸軍省宣稱日本大隊馬兵已抵卽墨膠州車站已於九月十三日爲日兵佔據（十六日） 
東京電據官中宣稱日本飛機擲炸彈于青島營内安然飛回有滅魚雷艇一隊在勞山灣行動已將德國斥堠兵逐入（十六日） 
東京電東京横濱神戶之英人因英國大使葛林爵士之提倡輸助英皇太子國民兵灾賑捐頗爲踴躍（十六日） 
倫敦電官報局宣布費蘭巨元帥九月四日至十日戰情之報告其文如下星期五日卽九月四日德將喀勒克所帶之兵隊顯己改變其進行方向其軍自芒斯一役後即從事於大戰術欲側擊並包團聨軍使聨軍蹈師丹之覆轍是日該軍向東南進發留强壯後防軍在哇爾克河一帶以禦法國第六軍敵軍不重視英軍以爲英軍業被德軍逐至戰場之外也敵軍謀攻法國主軍隔絕而包團之星期六日德軍仍接續前進渡瑪恩河而南遂與法軍交綏德軍退向賽恩河星期日德軍大隊馳往柯洛米愛經過英軍之右翼法國第五軍於東面以槍剌夜襲敵軍奪囘三村星期一日聨軍左翼全體前進英軍已得援兵馳往東南與法國向北進行之第五軍會合法國第六軍向東進發以擊哇爾克河一帶德國後防軍德軍大約因分兵援東兵力已薄又知法國第六軍與英軍將擊其側翼遂向東北退走星期二日德軍被追至瑪恩河法軍在英軍之右與敵軍短兵相接奪取三村敵軍損失甚重哇爾克河之戰極爲劇烈德軍在該處安置大隊炮兵而步兵寥寥法國第五於力戰後奪復芒萊拉伊星期三日法國第六軍仍在哇爾克河續戰同時英軍在小穆蘭河破敵遂渡瑪恩河追之德軍刻急急向北退去星期四日法國第五軍仍向前進逼德軍法國第六軍則兼程而進直抵沙托的愛里及瑪恩河上之杜爾門地方英軍於戰爭若干時後俘獲一千五百人炮四尊快炮六尊軍送車五十輌德軍死傷頗衆此方面德軍似頗狼狽英軍於凹道上設法擒獲德兵四百人皆已投降英國飛船家之成績爲此次戰事中之一特點其傳遞消息之確切精當整齊大爲霞飛元帥所稱許援軍已到戰事又得利軍心大爲歡悅咸勇氣勃勃急欲進取（十四日） 
北京電英外務部以即日英陸軍部發表之公文電京英使如下茲據費蘭巨爵士報告自九月四日至十日英法軍大戰情形謂星期五日（四日）英軍對面之德軍顯向東南進發而不直趨巴黎星期一日（七日）該部分之聨軍一律前進德軍開始退走德軍自十四日前攻擊芒斯以來此爲第一次退走也聞德軍於逼近巴黎時忽接退走令大爲失望英法軍緊追其後加以重創有多數德兵潰散四處絕糧至少兩日德軍在此戰地者紀律似已紊紊亂其小隊大有投降之意聨軍所處之地位絕佳敵軍佔據之村落多受野蠻無意識之損失據確實無疑之消息居民且受虐待皇家飛行隊之成績可爲英軍作戰特點之一九月九日費蘭巨爵士接霞飛將軍一文曰余深謝英國飛行隊每日所盡之職務其傳遞消息之確切精當整齊可爲組織完全訓練純熟之證據云云吾軍飛行家其主要目的雖爲偵探敵軍行蹤且尙攻擊敵軍飛船毁其五艘故能獨佔優勢（十四日） 
巴黎官電昨日法軍仍沿全線進攻法國馬隊已佔據芒狄狄愛爾及洛瓦葉德軍現在配郎洛及聖康丹法軍已克復萊姆亞貢山之德軍被逼能攻末斯河之特洛瓦容砲臺現正在特里安柯爾至伊桑柯爾陣線之北退走九月十四日勞蘭全無德軍蹤跡德軍退至沙托薩蘭狄厄查薩洛堡（十四日） 
巴黎電今晚十一時官中宣稱吾軍左翼已於各處與敵軍後隊甚至與敵中軍接觸敵軍似欲佔住陣線以愛森河爲限其中軍似欲於萊姆西北及北面之高地負嵎抵禦德軍仍在愛貢山及末斯河間退走吾軍右翼已在華愛佛境内解特洛瓦容炮台之圍該砲台近數日内屢被猛攻勞蘭吾軍追兵仍與德軍接觸吾軍精神甚好（十四日） 
倫敦電據官報局宣稱敵軍仍在愛森河佔據鞏固之地位全線戰爭事仍在進行之中德國皇太子之軍更向後退其陣線在伐蘭痕康恩桑斯伏瓦哇恩四地聨軍已佔據萊姆昨日英軍右面法國軍團俘敵六百人獲砲十二尊日者天降大雨道路泥濘德軍退走漸多困難 
（十五日） 
　亞姆斯特丹電德國陸軍參謀部宣稱德軍右翼曾見大戰惟無勝負法軍竭力破德軍之陣線均未得利其他各處均無變動（十五日） 
盎凡爾浦（比京）電據官中宣稱比軍已重入砲台未受德軍之擾德軍近數日内損失極重活動力已減（十五日） 
倫敦電官報局否認俄軍至比或至法之謡言（十五日） 
倫敦電塞軍已在特里拉及桑河所成一角形之地擊敗奥軍九萬名奪獲榴彈炮野戰炮快炮多尊（十五日） 
北京電英外交部十五日來電謂接里區（塞國新都）官電其文加下九月八日奥軍九萬名圖渡特里拉河爲吾軍在特里拉與桑河間之角形地擊敗死亡甚衆奥軍初曾得利恶戰之後乘夜遁走是役也奥軍死亡者約萬人奥軍將因此大受影響（十五日） 
倫敦電塞軍仍取攻勢敵軍由山姆林逃亡極速抛棄軍需糧食甚多居民大快（十四日） 
開浦唐電南斐來福槍騎兵隊襲擊佔據距斯丹柯夫六十英里哇蘭巨河濱坑道之德軍逼令降服騎兵死者一人（十五日） 
倫敦電據柏林官中宣稱德國巡洋艦希拉號九月十三日爲一敵國海底濳行艇所沉艦中將 
士大半救起（十五日） 
北京電十四日英外交部來電謂據維也納各報載稱德國物價漲高百分之十五德國各報現漸知德國實業將因新原料不能運入國内而停止活動且知英國海軍現佔優輦能截斷德國入口貨之源而運入英倫之貨則仍未被擾德國失業者日衆英倫本年收成較平均爲佳而尤以麥山薯豆麻爲最豐（十六日）羅馬電意國急進黨理事部已通過决議促請政府放棄中立政策勿失爲意國得天然邊界及按照民政主義參與解决 
 
 
 

Page 3

 
 
之機會曼賽格洛報謂民衆當以維持旁觀態度之危險儆戒政府（十五日） 
倫敦電據羅馬消息意國内閣不日將重行組織包羅較廣社會黨亦將加入聞目下已在研究新政策大約即戰鬭問題（十五日） 
其四（德人德文報專電） 
青島電此間諸均安靜敵兵尙未前進（十六日） 
濟南府電日本馬隊之抵膠州及大埠頭者不滿百人步兵三百人已抵老境（譯音）豫料明日有步兵五千人行抵膠州膠濟鐵路今仍照常開車（十六日） 
北京電北京日報得政界消息日本援俄日戰爭之例請中國准其由龍口築造軍用鐵路取道萊州平度直逹膠州以供輸運大砲之用日政府復由南滿洲調兵二萬名前往龍口據華人消息日兵已在膠州南八十里之靈山衛登岸（十六日） 
紐約電德國陸軍參謀部宣稱法國德軍右翼現仍在與聨軍交綏異常勇武聨軍圖破愛森河德軍之陣綫德軍禦之極力且極得利聨軍每次進攻輒被擊退法國戰場其他各處之法軍雖努力從戰無一得有實在之利益德國皇太子之軍現正攻擊自凡爾丹至土爾及沿未斯河流域一帶之砲台全綫（十五日）紐約電德國某巡洋艦已割斷温哥埠至富士島及澳州之英國太平洋海底電線（十五日） 
廣州電法屬印度支那之下士官一百三十員並七生的密逹五大砲六尊已登程赴法安南東京之陸軍師長亦奉調回國 
（十六日） 
其五（英人字林報專電） 
北京電駐京德使今日答覆中政府謂中國宣言竭力嚴守中立彼極滿意但惜日兵登岸之後中國從未提出抗議且中國並未畫出中國不負責任之確切區域是顯欲予聨軍以隨意擇用戰域内任何地點之利益也以個人而言彼未嘗不諒中國於守中立中所遭之困難但爲德國之代表則不得不復提出抗議目下戰局之情形與日俄戰時不同蓋日俄在滿洲劃出之戰地兩方面皆未得有何等之利益而目下圈出之山東戰地殊有益于聨軍之進攻聨軍明明得特别之利益也若中國以畫此戰地爲實在必要之舉則應於日兵未登岸前實行之俾德人得以早籌拒敵之計畫今中國旣不如此則德國自有日後設法處置中國違背中立及德國產業因以損失之權利（十五日） 
倫敦電（由東京轉來）德軍仍在一律退走現信可保德軍完全退出法境聨軍之擊敗德軍不足告終戰局惟德軍經此挫衂不得不大加整飭據英國政界消息美國提出調和意見爲衆所不能承認聨軍主張在柏林指定媾和條件要求完全消滅普魯斯之黷武主義及處置德國海軍之辦法今豫料德人或將逼令其皇帝讓位德人自稱俄軍在普魯斯省已一律退走奥軍已完全敗北德國願與比國商訂無條件之媾和比國不允鈕約日報載稱德軍已完全敗績全線之兵正在逃亡比軍已截斷德軍之糧路據俄京消息俄軍大勝奥軍奥國第一軍被俘者三萬人失炮四百尊第二軍被俘者七萬人失砲不計其數兩軍殘兵均已逃亡（十五日 
譯電 
北京電袁總統撥公欵洋三萬元私欵洋五千元賑濟濰縣高密膠州卽墨之水灾（十六日） 
長沙電雲南府已宣布戒嚴聞因防備革命黨起見惟當地不致起有事變（十六日） 
專電 
北京電張錫鑾報本溪知事李仙庚拿辦後釋放令辦善後其警察長已拿禁據日人消息則稱匪二十餘執槍及炸彈攻警署擄知事後卽揭悖逆旗號次日兵到縣署勒解散並派兵赴站兜拿商會醵二萬遣匪已平 
北京電笞刑條例大笞限百二十小笞限六百處五等徒刑以下拘役罰金者改笞以疏通監獄參議修正　改爲笞刑法交參院議後公布　廢大笞又有官公吏及其他相當身分者不得改笞 
北京電約法會議昨起將起草已畢之立法院議員選舉法决付審查 
北京電劉鼎錫判處死刑 
要聞一 
[青島戰事談（十五）]  
文匯報七日即墨訪函云此信到滬之時想青島膠州間鐵道大受水災影響之消息早已傳播四方近兩日問即墨以外之新聞無論用電用郵一無所得正陽（譯音）膠州之間鐵軌爲洪水衝崩者約十二英里之長雖有他種交通機關可用而際此時代均極危險故郵局决計停工不顧膠州灣西北一帶鐵軌缺陷不尠其在正陽青島之間者亦有損壤德人之司理鐵路者當然不從事修補並聞德人决不計及此節德人嘗言吾輩建築路線以備日人享用果何爲耶推測德人之意行軍之際且必自行損壞其鐵道以阻敵軍之進行今洪水不啻代德人出力也論此地之水患實爲兩年來所僅見且尙恐源源而來似難遏止兩日前狂雨驟然而至忽然而去尙不爲害惟今日風雨怒飛逈異昔時風之來處向由東南者今改由東北而至此間水患或未有艾也華人居此者形極警惶謡言遍地日有所聞一日傳言戰事將以龍口爲起點者惟有一節似非無根之談據言數日前有多數日人改衣華服過此似司探報之職者此種認别問題當然以華人之眼光爲可靠也昨日本地當道出示令境内所有馬匹一概獻於官署由外面觀之此種舉却似戰事之預備近來各處論調咸謂中國視爲必要時或將捲入戰局藉以保守魯省之主權也 
[德人之四面戰爭談]  
（譯華德日報） 
法境之戰爭今日德國未有報告法境戰况之消息其地大局無所變勤已可斷言而英法之報告如九月十四日紐約電所言者則有大可思議之戒心蓋謂巴黎仍舊屢屢宣布以前種種消息擬使法人腦中永有好似聨軍佔有優勢者之咸像也如今日霞飛將軍所報告各處德軍正在退走德軍已棄亞米安奥軍全取俄人赴維也納已可通行無阻比人恢復其境内所失之地亦已大有進步等語即其比例也若據路透電評論别其所謂大勝者固確實可靠惟一群加檢閱即有法軍如果獲勝安用到處表明之感像耶而德軍竭其所有非常之巨力於戰爭出比入法窮追敵軍以至於巴黎且德軍前驅進行之速亦異乎尋常其糧餉火藥不能隨時運到此顯然易見者也是以目前之戰事不能不有所間斷於是法遂藉口其處確佔勝利　豈不可笑也而德軍右翼之退亦無他故乃因自開戰迄今由比而而法轉戰月餘已經疲困若不撤退孤立無援恐受敵害也故今乘機撤退以就其主軍惟不能不先覓一穩固可持之地以便其士卒稍資休息耳且昨已報告功成畢之攻城部隊亦將加入主軍合力進攻惟其未臨陣出戰以前不得不虚度光陰數日蓋即歴來之進步全然未有蓋不但德軍前驅應即停此且所有戰線上之德軍亦必須一律撤退於是乎聨軍不傷一卒不折一矢即可隨其所願矣此誠快樂逾恒之事也惟路透電若再有一次無事生非之報告以爲其陪襯而布告天下曰德軍之敗現在栢林漸漸皆知已有萎靡不振之現象現在閔新（伯野王國首都大起恐慌云云則更能聳人聽聞矣然無論其所言如何總之此種消息亦誡有價值於吾德人惟其所圖所謀諱敗爲勝等事倘一旦暴露則倫敦巴黎所恐慌者必有不堪言之形狀耳 
俄境之戰况昨日本報曾述吾人之意見不信俄人在嘠利秦之捷報今就來電觀之果如吾人之理解無異而今日來電與吾人之意見純然相符者爲德文新報之紐約電謂據柏林報告奥軍已居萊姆堡西南格洛特克附近擊退俄軍其次爲路透社之一電以聖彼得堡官報爲根本者據云東普魯斯之俄軍以爲齊集於嘠利秦補足其間之俄軍是所必要蓋求維持東普魯斯之侵襲力有不足也前本圖衝破德軍之圍而遁惟未能行九月十日倫恩卡浦夫將軍所率之左翼嘗爲德軍所逼退但迄今尙在其地捕擊未去云云此即俄政府證實昨日德國官電所謂俄人由東普魯斯北部遁走者也而德軍在東普魯斯之南境亦大有進步及俄人被逐而離其境等情形則爲另一路透電所報告者且言德軍已至格洛特克而所謂格洛特克者在别路斯頭克之西南爲格洛得諸省所轄之一小城市也今日俄政府必須發表此電者以吾人昨已有官電到手惟其謂東普魯斯俄軍之撤退不日被逐而曰另有要故是其諱敗之遁辭耳而不知其所謂訓集俄軍於嘎利秦是所必需一語已予人一大可思議之破綻也 
青島之戰事前星期六日（十二）路透電謂青島周有大水爲患交戰之期恐將屢綏一月當時本報無以證實其說即有所疑而今日軍之先鋒果然日向青島趨進矣至於青島陸路方面斷絕一切交通之日期亦必不遠蓋捷濟南近兩日來電所言已本陸軍已有一旅距離膠州只七八十里也而日本馬兵前衛則已直入膠州城當其到時即將其地割斷矣 
東非洲之戰德國東非洲之殖民地軍雖言不多而勇敢善戰超絕羣類故未曾虚費一分光陰也現今該軍之一部分已攻入英領東非洲殖民地之南部沿雜荷河戰爭而另有保衛隊之一部分則佔其重鎭卡倫溝即據英人所報告亦謂戰爭甚形激烈惟有英國蚌雅畢斯第二十九團所受損失最巨雖曾用白刃相捕擊英軍亦終披血而退於是可見英人雖衆亦終不敵德軍之勇矣 
[戰事與昨學家豫言]  
字林報云八月七日孟買日報載有星學家之豫言靈驗與否雖不可必姑錄於下以作奇聞目下行星之氣象戰爭無延久之朕兆星學天宫圖中德國之地位初佔勝利然無重大關係就余（星學家自稱）本年一月間所發之豫言斷之其國内經濟將令大爲擔憂而稍止其冒險之進取德國不久將起内訌其危與外患相埒其帝制將大受影響終將爲人抛翻天宫圖中德帝之地位兇險至於極點目下德帝及帝國之前途皆因惡星交會而受影響至於行軍之星象首拒德國者爲俄法兩國俄可大得利法則不然八月及九月初旬法軍似將大挫惟在九月中旬其星漸上昇可望轉否爲泰奥國則四面楚歌其星象運會頗兇其在歐洲政事上之能力難保完全意大利於此戰爭中可獲利雖非關於全國之威名然亦甚爲重大　至以英國而論四周氣象皆有吉兆要言之可以維持其偉大且可大增其威名與榮譽也印度似不致受何方面不利之影響雖有反常之舉動然亦爲人事所迫可以豫行設法止之晰非出於戰爭直接之結果也歐洲大陸之國界必將重畫而實利於法俄德國將失其土地亞爾薩斯勞蘭省不久將仍屬法國奥國星象慘惡經此戰爭勢將瓦解日耳曼團結力之渙散亦豫定而不可免太陽出天秤宫而入天蠍宫之際（即十月第三星期）星象大佳此時可望宣布媾和其卒然而來可與宣戰相同也 
雜評一 
 [P戰事盲談（十一）（無名）> 
近數日間之戰事聨軍進矣德軍退矣此英法德兩方面所共認者也然在現在德軍退而聨軍進仍在劇戰之中此又兩方所共認者也唯所不同者英法謂德軍之退敗而退又謂德軍之退全戰線皆退而德人謂德之退退就主軍且尙有他方面不退而進者然而雖有不同而數日相反之消息漸趨於相似矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[本溪湖黨人起事本末（一）]  
東省特約員 
本月八日有黨人百餘名在本溪湖起事佔公署捕知事釋囚掠商號舉動紛擾居民不安陷本本溪一縣於無政府地位者計二日有餘茲將其黨本末詳誌如下 
　黨人之派别　外黨人抱曰關外革命也　無論内地之布置及計畫　一與否關外固另一機關也自二次革命失敗後該黨人率多匿跡大連隱謀關外之事首領有劉大同劉藝舟等而東京方面聲援相應者則有陳其美　天仇何海鳴等此外如孫石陳徐邱張鄭等議人亦關外份子之健者也先是劉某赴東京而陳其美來嗣陳復回東而何海鳴來往返人物計畫不一遂分成二系（陳系何系）此次之亂事純粹的爲何派所主動也據稱何之内幕人物有唐蟒尹仲材傳　把姜游魂等外部人物則邱丕振徐炳炎等是也如劉醇一孫祥夫石磊等則另成一派也 
（二）起事之近因該黨人均多匿迹大連以　進行蓋亦一年有餘矣不意自歐洲戰禍突起該黨人勃然起興以爲西歐多事中國之革命可着進行也不料興畫悲來而大連日本政府以日德之戰爭下令驅逐匿跡關東之一切黨人胡匪一律出境以防管内治安何等遂於上月二十九號東去其他經濟艱苦迫於限令者不得不行遂一囘會議生路方略此次本溪之亂殆其一也 
（三）起事之情形徐炳炎李元書等前一月經營鐵嶺縣亂事之失敗者鐵嶺事未發而破獲徐遂東折而來本溪此次革黨中之黨徒確實只有三十餘名餘之七十餘名則胡匪耳八日晚間該黨徒提械闖入知事公署與衛夫十餘名相戰一刻餘衛夫敗退遂佔公署捕李知事又將該署之一切文書稿件官報一併付之一炬翌早有防軍數十名督隊與載無如寡不敵衆力亦不及防軍防者三名傷者數名革軍死傷亦多防軍　而革軍乃高揭討袁旗幟佔領全埠同時商務會各銀號亦爲革軍所佔遂爾聲勢益大致匪徒乘機附和者聞亦不乏其人 
起事時蓋在九月八日午後七時半也聞革軍本隊計有二十餘名在山中會議進攻方略　畢經劉永貴（即徐炳炎）率衆誓師遂各持械取彈初發十餘響進攻知事公署又一後隊進攻巡警局公署既陷本隊夾攻警局又十餘名扮作商民佯爲喧揚謂革黨三千各挾炸彈起事警兵聞者致多懼遁革軍遂乘勢入知事衙門擒李知事搜索其家宅並放釋囚徒七十餘名總司令部署乃定矣 
（四）勦軍之出發亂報傳到奉天鎭安上將軍行署後張將軍即迅電派附近本溪之防營曾同奉天二十七師某營進攻又一路東邊鎭守使馬龍潭亦派兵一營往剿現官軍已經出發想不　指日蕩平矣至　亂之戰報之次而 
（五）日警之驅逐自起事後革黨多將所獲乞軍裝並所掠之物件多預備車載以期最後一敗逃入日車站附屬地（本溪湖爲安奉鐵路沿線之一站）滿載而去然計固未實行而該地之日本地方官聞耗後即電禀關東都督府指示辦法旋得回電囑該地長官率警勒令革黨出境以　地方　大連之遼東新報及滿洲日日新聞十一日之電云該黨已奉日諭遵照出境如是則大軍一到而亂事已　平於前矣惟未知確否容俟後報 
（六）二萬元之解散革軍占領本溪湖後東西二路官軍尅日來剿日本當道以兩軍相見勢必損害及日人之生命財產乃派出警兵入城勒令革軍出境該軍之首領劉永貴李子元周小山等直向商務分會要求解散金二萬元商會恐不遵令該軍必出大行掠刦乃不得已如數出資而革軍乃於十一日向奉天方面遁出矣 
（七）知事與警長亂事旣平李知事如何逃出或出資贖出未可知也惟奉天將軍府則呈請中央以該知事不能防患未然况革軍起事該知事又不能率衆出戰應褫職處懲等語而警務長王宗翼乘亂遁出今聞亂事已平勢難逃出法綱乃於昨日來奉向將軍署投案稱曠職之罪咎有應得請加嚴懲而張上將軍遂拘禁之監獄以待中央命令 
（八）革軍之僞示警兵逃散後街市上仍有炮聲直至翌晨始息住民及各商號門戶均嚴閉不開革軍乃張貼布告一通其文錄下關外討袁軍臨時總司令布告爲布告事照得共和政體應以國利民福爲本原乃　　　　竊政　權以來種種恣　難以罄述苛稅增捐毒刑酷政倍於前清殺士屠民焚書抗　甚於秦政甚且送國土喪利權天怒人怨毫無忌顧亡華夏滅五族死生關係漠不關心元兇不去固禍在睫眉也本司令順人民之公意誓除大害以恢復我自由民權義軍崛起紀筆嚴明鷄犬不驚秋毫無犯我國民其各安本業勿自擾惶並望壺漿簟食餉我民軍期功成業建須亦本司令所厚望也茲公布賞罰條例如左仰即國民遵照倘有仍執頑迷者我軍法令禁嚴亦决不寛貸　其各凛遵勿違特示軍律一姦淫焚掠　殺一挾私仇私仇慘殺人民者殺一擾亂秩序者殺一暗通敵人者殺一暗藏軍火者發一匿藏敵軍者殺一散布謡言者殺一傷害外人生命者殺一强買强賣者殺一違抗命令者殺違以上十條者分别輕重處以死刑 
一轡應義軍者賞一輪資助械者賞一投軍効力者賞 
保護外人者賞一探情數情者賞遵以五條者分别輕重賜以厚賞 
（九）亂軍之印檄革軍佔領本溪後又續發檄文文辭甚長不備載之惟其印一顆内行文爲（關外討袁軍臨時總司令關防）十二字 
[兩次答復德使抗議述畧]  
十四日本報登載政府答復德使抗議一節茲聞實有兩次答復内容略述如左 
第一次德國馬代使提出抗議政府先已答復其大言謂接准九月初三日來照　悉本政府此次宜告中立所有交涉之因難情形貴代瑁公使供已洞悉本政府對於此時各交戰國特别情形援照一千九百四年日俄戰爭先例劃定雙方交戰國行軍使用之地點實係參酌時勢至當之辦法前已備文照會貴代理公使所有關於德國財產發生之事實本政府旣有例外中立之聲明自不能擔負責任云云 
四日德代使又有第二次照會政府商議至再甫於日前答復大遠謂查膠澳爲租借地段興旅大當日情勢相同此次本政府劃出龍口萊州及接連膠州附近各地方爲交戰國必須行用之地點與日俄之役　遼東各地爲交戰區域之先例更屬相符　所謂於聨軍破壞中立之後始行劃界一層　因當日英有意會攻青島之初迭經向兩國提議母得侵越禁阻無效聨軍已由龍口登岸始照成例劃出交戰必需地點以爲雙方交戰國必須之用實爲不得已之舉足見本政府事前已竭力阻止事後又毫無歧視此中困難情形　　　悉云云 
[戰事影響之北京觀]  
崇雅齋會議探聞崇雅齊昨日（十二）午後又舉行中立會議除該處人員外尙有王薩三辦事員總統是日亦會出　典議茲將所提議之議案錄左（一）爲維持中立條規案總統交議（一）青島戰事區域外施行中立檢查辦法案（蔡逕按使提出）（一）調查戰事計議案統率處提出） 
保護津浦路護其北段經過直隷安徽山東部之武衛軍保護其北段經過直隸安徽山東三省而青島一帶又有戰事是北段較南段尤爲吃緊總統因特令朱倪靳三將軍派兵嚴密保護又據可據消息津浦路之濟南一站現已設立檢查處從事檢查旅客貨物是否有禁制品在内充檢查責任者係兩洋員一名司得賜（膠濟路總巡）一名尼木慈（巡按署差遣） 
敎育部近訊今次歐陸戰爭實係近世世界未曾有之大事變與國家敎育有密切之關係昨據敎育部消息湯總長　於時局大有所感擬不公向全國各種學校發布一種訓令聞其内容學校職員曁學生等對於今次之戰亂果宣如何注意及應持何種態度即就戰爭與敎育之關係縷縷驟述以免有所誤會 
中國學生現在東西各國留學各種學校者頗多據聞此次自歐洲戰事發生以來敎育總長湯君化龍頗顧念彼等安危經種種研究辦法業已確定方針電飭駐居於各國之中國公使探其大旨即飭各該公使約朿各留學生不准擅行歸國爲方針先命留學德法比三國之學生一律轉赴荷蘭暫避戰亂其在英國者依然使其留居該國專心修學無須轉從並聞現時留學歐洲各國學生一律平安無恙云 
導淮費前途美國紅十字會曩者曾派工兵中校而巴特日密德敎授及鐵比斯詹美生兩工　博士前往淮河一帶從事勘查業經月餘測繪完畢遂即　帶調查文件已於日前來京謁見水利局總裁張　接洽導　淮事宜復於月之九日隨同駐京美國代理公使前往總統府覲見總統並聞業於晚（十二）離京取道上海即首　回國據該調查員等所談淮河一帶之河防工程者修妥後則頗有可獲良好成績之希望惟資金一節按今日情形論之自歐戰爭以來寰球金融界大受影響緊迫異常美洲亦不免波及由是觀之美國紅字會能否投資預期之四千萬元亦未能預决也查該紅十字會前因派醫生看護婦帶同藥品醫術機器等項往歐洲從事救護軍人業經所費欵項甚鉅導　資金或恐尅期澳　不無　　耳外部將添次長歐洲發生戰事之後外交部即有添設次長消息嗣因經費爲難遂即擱置現孫總長以部務較前尤爲吃緊未便再　日内　呈請總統批示 
旅法華僑質同中國留法人民日昨有電致政府大致請查駐外公使唯開任所須得本國政府之許可胡使何以置旅法華僑於不顧等　 
德人保護使館茲聞旅京德國僑民中之已過兵役年限未赴青島者現擬在北京組織義勇團聞其人員計有本十一名專爲保護駐京德國使館之用 
[日報紙可駭之言論]  
九月五日東京每日新聞載論云日本之攻擊膠州灣也中國政府往往加以侵害中立之名企妨害日本之行動甚可怪也日本之所以欲掃除膠州　之德軍者實爲確保東洋之和平膠州灣佔　之目的在交還中國日本已正式通知各國中國政府者有維持自國之實力無庸勞動日本應自己掃除膠州之德軍絕東洋之禍源乃計不出此　日本不得已而用兵忽稱中立欲阻止日本之行動此事理之不可解者夫德國於山東鐵路之沿線配　守備兵運輸軍需品蹂躪中立地帶中國政府默認之其意豈非不欲膠州灣之交還耶於此試作兩項言之（甲中國政府欲藉口中立欲妨害日本之行動須明言不欲膠州灣之交還（乙）否則欲交還膠州灣須將山東全省供日本之使用且撤回有名無實之中立宣言所有中國軍隊應屬於日本陸軍指揮之下爲攻擊膠州灣之先鋒 
中國政府若出於甲項是不欲保東洋之和平也若不能出於乙項　亦不欲保東洋之和平也我日本應於膠州灣之先不可不對於中國先有所處置云云噫是可異已 
同日東京日日新聞有新聞一則　爲排日運動略云袁總統依賴美國政府及德國之念其深近來竭力試行種種之排日舉動現因各報登載中日恊約之事乃加以日本擬改中國保護國等臆說刋刻傳軍徧布各省並令財政委員會議决美　借欵案嚴周梁王三人爲委員向美交涉務求造成他日美國干涉之地步並一面又向德國互相提携云 
[大水中之昌邑觀]  
山東來信云昌邑縣境之濰河自安邱縣入境蜿蜒曲折東北流入海長約百餘里兩岸皆係沙土　成無堅固之隄防河身曲折太多無二三華里之直線至海門時河身又廣漠無垠淤土所積積淅積高故每逢夏秋之交淫兩盛行上流之水横　直下下流無所容積又不能暢行無碍則必至横决氾濫爲民大患清宣統三年夏季　河沿岸决口十有三處南北七十餘里東西四十餘里所有田園廬舍均成澤國房舍之傾圯者計十萬餘間詎三年以來元氣未復又有此次之巨災其决口之數現尙未得其詳惟據昌邑消息則自城南十餘里北至沿海各村　三十餘里水勢汪洋衝壞田舍禾稼無算村落之被禍者現已有一百五十餘村水漲之時昌邑城門俱用土赽塞東門之水自五尺高至八九尺不等現在水勢雖漸退落而四鄕人民覓尸尋子嗷嗷等命者有數萬餘人之多 
昌邑前大兩如注連日不止某夜風雨交作　　大震竟將監獄後牆震塌碰傷看守巡役一名並乘間脫逃監犯四人已由縣勒捕嚴緝矣 
[濰縣與軍事上之關係]  
日本委員到境山東濰縣爲登萊之咽喉自歐洲戰禍波及青島風聲鶴唳一日數驚近日以來紛傳日兵將奪取潍縣德人之煤礦並佔據膠濟鐵路人心未免驚　昨十一號聞有日本委員忽蒞潍城　國人　　觀至縣署拜會想必有交涉事件發生也 
紳富攜眷遷避潍縣密遜青島消息較爲　通然種種謡傅亦不能盡信乃一般城内紳富爲顧全人生命財產計紛紛攜眷並挈帶貴重物件爭赴濟南以致該處商號居民益加惶恐地方官吏爲維持秩序鎭定人心起見已下令取締自昨日十一號起遇有全家赴車站西行者概巡警干涉聲言不准男丁出境於是　避之風始息人心亦漸　云膠濟路車狀况據最近消息青島戰線已展至萊州之濰縣至高密昌邑一段爲中國警備戒嚴區域膠濟鐵路祗能由濟南開至濰縣沿路均有第五師嚴密保護故行旅如常 
[龍口進兵聲中之大連]  
大島銅像除幕前任關東都督大島氏爲日俄戰役之幹將也要前年去任後東省日僑議爲之建壽像一座以留紀念旣成其工程迄至今年始克完較日前大連旅順之官民來集於大連大慶坊地方行大島銅像舉行禮砲聲隆隆　大島銅像遂巍然樹立矣 
福島都督更易說　東都督福島安正氏蒞任以來計已三年據日本官規經届滿任昨（十號）官報發表福島氏升授大將（氏本係中將）此間報紙宣傳福島將已歸老因爵封大將例嘗　職歸　並謂繼任者將爲山根氏云 
日輪載運工人日本自龍口上岸　兵後種種運輪及交通行方略多路出旅大以便轉遞本埠（大連）日前天利丸及來往龍口大連間之輪船每次必滿載工人數百名前赴龍口據稱往龍口工作其工程大約爲建築軍事輕使鐵路云 
日軍人後援會在速日本軍人以青島問題軍事旁午遂發起一後援會凡在籍　人須預備請求出征至各界人士須輸財運欵以盡國民義務等語宣言使　入會者異常踴躍近日日橋均外出募款以充後援之用聞已有數萬元之數 
[吉省新開河胡匪又起]  
松江游新開河一帶於春夏之間有胡匪二股到處綁票刧材常經孟將軍派陸軍百餘名駐防該處與預警聨合始行剿滅忽於本月二日有著名匪首南陽率同匪徒三十餘名又至該處肆意搶據人民寢食不安一夕數驚富有資財各戶多遷居他處以避匪患聞住戶林貴及李德發等於三日遷至江南巴爾虎屯家中僅留家伙等預備收種禾稼據該處來人云股匪復起原因緣駐驻防陸軍業經撤回省城土匪遂與勾合乘機起事鎗械及服裝等項均整齊異常刻雖未曾綁票而刼奪財物等事已發現數起矣 
[香港大獲黨人紀]  
本月四日港探到伊禀近街跑馬地大坑村及九龍等處捕獲黨人多名兼搜有文件爲據茲探錄詳細情形如下 
先是港探偵悉近有黨人在伊裏近街十七號設立機關直往捕時則已搬遷一空遂　縱至跑馬地大坑村二十六號二樓上始獲八名（一）黄煜元又名黄維　州大埔人（二）李元廣嘉　州興　人（三）刁表同上（四）黄江梧州人（五）畢志花縣人（六）利見花縣布材人（七）尤其昌湖州大埔人（八）區裕新順德石涌人又其經手　　　　之黄福乃從前民軍决死隊長逃去在茲屋内　　　文及辯事章程委任狀兩張與來在信件中有一函乃與黨人黄述生决别論及白狼之如何進　及將來如何攻城者且　與　生不知將來或有相會之日否　我將來戰死未定等語以上八人均供認由南洋或星架坡等埠回者現均押於中環差館已將各人印取模聞有延律師到差館爲其辯護者再港探同於是日（四號）午後又　伊裏近街三十號二樓捕獲六名飭差看守該樓詎有無知之人未知機關已破仍陸續到樓爲守樓差執逛者又有三名連上共九名計開如下（一）張子榮即愈人（二）黄漢東莞人（三）李雲嘉應興寗人（四）陳光　西人（五）王仁栢（六）李又生（七）鐘秀喜興寗人當被獲時搜其身上有山票經控之於案由馬判官訊罰銀二十五元（八）謝　蓮（九）陳慶雲以上均供由南洋回來近日已有律師爲彼等　護同時　該樓搜獲文件四大箱均辦事節略及來往信件現候上司核辦再港探續於五號晚八點鐘復到九龍東頭街二十五號第一間洋樓又捕獲兩名（一）黄均（二）黄開在此樓僅搜獲舊軍衣兩件據云曾在欽州地方當兵現因解散有此軍衣帶回現亦留於差館聽候上司發落 
去年七八月省城陳炯用宣佈獨立時本港報館　受　走搔擾 
 
 
 

Page 7

 
 
惟向未　出何人主事　至本年曹參火船被刧後　探在油蔴地及澳門拘得刧犯吕大三等解案經判官提訊始由刧犯供出然仍不知何人主使後官判吕大三等解交華官訊辦當由差解上省時經吕供出主使者乃陳炯明之叔陳十一　陳慶剛由彼給銀三百元與無賴十五人分擾各報吕大三亦其中之一吕培六亦有分惟培六現仍在省當差將功贖罪而吕大三現則留押警應尙未訊實 
[高等廳十五次公開陳绳]  
被害案（續十四日稿） 
審判長又問焦升周文潞張麟等以宰猪時候地方及工錢等旋問陳伯康陳伯基以宰猪掏井及尖刀來歷等均無甚頭緒又喚陳璧問其何以知尖刀是宰猪用的陳璧（能答只言當時陳伯康有像宰猪宰羊的刀一句話故說是宰猪的刀子審判長又根問宰猪時候遂查閱陳璧家内小賑在去年四月十二日及二十日宰過兩次猪審判長當令陳璧退下乃喚立傳之姜桂林先是審判長問焦升張麟時曾供出宰豬人住址當派巡警立赴該處查傳有無其人巡警去久遂在該住址傳到屠戶一人名姜桂林山東人審判長遂將姜傳喚上堂此人年有四十餘歲兇像可怖審判長先問具籍貫住址及所營之業姜屠戶答道我在豐盛胡同口外開一豬肉舖又問道你每日賣去多少斤肉答道每日賣去十幾斤又問道你賣的猪肉是否自家宰的猪答道我在西四牌樓肉市上賣來再賣並不宰猪的又問道你住住在穿堂門地方是在幾時答道今年四月間　問道未搬在穿堂門以前你在甚麽地方住呢答道那時我在海淀帮人做買賣又問道現在你舖裏所用切肉的刀都是甚麽樣式答道有寛的有長的又問道你使舊的壞刀有人向你要過否答道没人向我要過刀的審判長問畢黨喚焦升上堂問道你認識這箇人否焦升回頭瞧視畢答道我不認識他的審判長又喚張麟上堂令視姜屠戶道你所找的宰猪人是他否張麟答道我不認識他審判長問道你適才說宰猪的人住址現在就是在那個地方傳來的如宰猪人不是他那麽你說的那個地方就不對張麟未及答復審判長又呌董升識認董升睍視良久亦稱不認識審判長又喚董　黄貴周文潞上堂先向周文潞道你認識這個人否周文潞扭頭一看遂說道這個好像宰猪的人罷姜屠戶道我没給人家宰過猪你怎麽認識我呀周文潞道我看你面熟好像在那裏看見過的姜宰戶道我在豐盛胡同　猪肉槓想是在那裏見着的周文潞道大概是罷審判長遂問周文潞道他的舖子在路東路西周文潞猶豫半晌說道不是路東就是路西審判長因此中益有可疑之點遂集案中一千人證上堂實告退庭並令巡警帶同姜屠戶取具兩家妥實舖保復定於月之十五日由續　審理董升當時又請審判長下除刑具審判長告以此項權限操之於看守所你當向看守所長處請求語畢遂退庭（已完） 
地方通信 
[南京]  
稽查西裝旅客金陵來往客商甚多黨人容易混跡昨省警廳長王桂林君添　長　分赴　南津浦兩車站及輪船碼頭　有西裝　客　即嚴查如有形迹可疑者則送　訊究 
飭縣册報成績　齊巡按蒞任以來以知事爲親民之官所辦行政司法實業　大　非令其將成績呈報不足以資考核業已通飭各知事將經辦事務彚齊　册送署俾　查核而定升　 
振淑女校開學私立振淑高等女小學校創辦八年今春規畫市立僅初無五級　等兩級　生則因比失學現由該校經理張端本極力維持組織校舊會捐廉開辦已於十三日成立聞名　校　爲馮夫人周道如校長爲吳女士瑞芳九時開學由馮夫人吳女士及校董代表班女士率領學生行禮次校長報告該校歷史及現次狀唱校歌次訓詞次貧兒院院長周其永醫院童文旭市立第二初等校長班亦超女子師範監學胡女士相繼演說次學生答詞並唱始業歌是日男女來賓約到百五十人散會時已鐘鳴一下矣 
[鎭江]  
敎堂祝民國總統壽鎭郡城内大市口美國基督敎分堂昨懸牌示云本月十六日恭逢袁大總統壽辰循例休假一日以伸慶祝而表歡忭午後三時並傳福音聖道祈諸君隆臨是幸 
省委　查警務齊巡按以各縣辦理警察爲現今務要政特委前任丹徒警務長陸振遍赴所屬各縣考察優劣分别塡表彚復聞陸君業於日前蒞鎭躬往各警區點騐長警名數與崗位地點事畢即赴各鄕警區點騐刻已往丹陽一路查點矣 
添派砲艦游弋馮將軍以現值歐陸交戰之際吾國　守中立防務最關緊要惟長江上下游一帶尙須酌派軍艦游弋昨特添調策電砲艦一艘開抵寗鎭一帶游弋矣 
籌募公債紀聞鎭郡商會於日前開勸募内國公債會各情已紀昨報茲該會總理吳澤民君查得人會之各業尙有未曾到會者必須設法籌勸是以函請各該業商　竭力勸募務須踴躍認購是否認可應於一星期内將意見答復到會以便核議云云 
[杭州]  
慶祝總統壽辰昨（十六）爲總統壽辰浙省文武官舉行慶祝禮　如下慶祝禮堂陳設於將軍行署堂内懸掛國旗一面陸軍旗一面曁總統肖像堂外整列軍樂隊及衛兵凡在省文武各官文官自科長以上法官自推檢以上（着大禮服）武官帶兵官自營長以上學堂局所各機關主任官（警備隊統帶）水陸各警官自署長以上（均制服佩刀）上午五點五十分鐘齊集禮堂文官兩首武官東首依階級對　排列六時主任官（軍督巡按使）蒞禮堂（奏軍樂）就位後全體各員向上隨主任官向總統肖像行三鞠躬禮禮畢主任官退各官隨退（樂止）上午十二時在西湖昭慶寺前鳴禮砲二十一發以伸慶祝當又拍發祝電一道文錄后 
浙省文武各官恭賀總統壽誕　云北京大總統　鑒十六吉日恭值誕辰伏　　　毓靈光華　旦堯天敷化禹甸输减聨五族以鞏共和五色煥國旗之采式萬邦而大和會陸萬年同宗卣之文屬當序秩西成欣際宿輝南極慶孚家　歡溢軍民瑞映光等同隷帡　攸覊職守情殷覲祝迹阻躋稱用稽九版之　遥獻三多之頌瑞映光等無任歡欣忭舞之至除於十六日黎明在將軍行署敬謹遥祝外謹合詞恭電以聞云云 
商會牒請維持商會總理順竹溪以君自歐戰影響百貨停滯浙省鉅商均不願挾資販貨出口與外人贸易長此以往不獨商業大受影響即金融亦關係匪輕　計民生兩有妨碍昨特　請屈巡按使務將中立條例禁運物品分門别類明白示復俾可　知各　　　　物品外　常贸易如有奸商夾帶藥品一經查出除將貨物充公外加等治　旣無違背中立條例又可維持商業　一舉兩得矣 
[安慶]  
倪將軍倡認公債日前部頒内　公債劵聞　省應籌四十萬元若欲全數募集恐非易事緣皖省頻年旱潦迭經兵戈有恒產者僅足自給而失黹業者恒多安得有餘資全其義務然毁家紓難理亦宜然茲聞倪將軍特爲民倡認購債劵一萬元財政廳長龔心湛亦認一千元餘如全體職官人員如月薪在百元以上者即以一月薪資購認債劵五十元以上者即以半月認之其三十元者准其自由購認似此擬派聞已凑集十萬元左右其尙短三十萬元大約統歸募集矣 
視學員來皖先聲皖省各學校刻經當道各予經費津貼敎育進行自當努力頃聞學部以皖省學校　經違部有案而孰良孰否以及學生成績敎員品行究　若何無從　擬特另派視學員來皖調查此間各校已準備一切矣 
[武昌]  
蝗蟲害禾之勘查湖北今歲苦旱襄陽均縣夏間俱有蝗　發生幸撲滅得力未致蔓延此後亦未聞何縣有蝗災惟收成則一律歡薄山僻之區並有顆粒無收者遍查全省只沔陽漢陽漢川三縣向稱水鄕今皆大熟乃昨悉漢川知事張振聲詳報巡按署謂治屬東西南三區於晚稻將登時突有蝗蟲自西南飛來鋪天蓋地經過原野所有榖粟雜糧各種秋成顆粒無收云云吕巡按據此特委民治股主事郭萬英前往勘查 
段將軍夫人跨鶴餘聞段將軍之王夫人因病仙遊即日移柩安徽會館聞其原因係以十六號乃總統生辰行署須結彩慶賀不便舉哀故急移殯聞夫人僅生二女公子二男公子皆係庶出段公於次日又赴會館手訂喪禮限制零星用欵以五百元爲率並戒囑僚匆爲舖張所有喪祭禮物一概不收但求警廳飭派警士照料保護諭畢力勸女公子回署所有喪事委託同鄕趙某等主持一切月内開弔十月初運柩回皖 
雜評二 
[青島開戰期（默）]  
前數日因青島附近大水故人謂其開戰將在數星期後今則水勢已退日軍隊之進行甚力據昨日路透電謂日馬隊已佔踞膠州區域外十英里之即墨城德報電謂有日兵一旅現距膠州僅四十基洛密逹其馬隊先鋒已抵膠州城外毁該處電報日報東京電則謂其馬隊早於十號抵平度惟未見一敵而據本館今日專電亦謂日將由龍口載兵二萬攻德並自此趕修輕便鐵道由平度逹膠德報電又謂日兵已在靈山衛登岸觀以上諸消息則知日軍著著進行將逹於與技　之德軍相接觸青島之開戰或即在數日問乎 
[本溪湖亂事]  
本溪湖之亂前日謂爲土匪也而今乃知爲黨人嗚呼黨人之目的何在乎知勢不容於大連之外人倉猝出走而發此大難是無聨之策也佔縣署攻警局揭革命之旗幟頒文明之軍律而其結果乃遍勒商會供給數萬元而遁是志僅在金錢也明知其事不成而徒遣累商民並引起困難之交涉是何取義乎或曰引起外交是　黨人之志也果爾則其策之無聨而尤無聊矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遣散失業小工之辦法]  
本埠一般勞働家自歐洲開戰以來大受影響淞滬警廳長以若輩一旦失業隱患堪虞昨特通飭各區署文云照得歐洲戰爭商工兩界首受影響本廳所轄浦東地方各商行廠相率停閉失業小工數以萬計若　平時苦力營生一旦失業隱患堪虞昨特通飭各區必流鶑盜賊殊爲地方隱憂本廳長爲維持治安起見業經擬具辦法　蒙巡按使核准飭廳查明分别資遣在案應即由該管警官各就管段分别查明前項失業小工　即分飭員警竭誠勸導令其卽日回籍别營生業母再逗留其有生計困迫川資無措者着其邀同商店具保報告到署按批開單送廳聽候本廳長按名籌購船票派警送登輪船俾回原籍而免失所除分行外爲此飭仰該署長員即便遵照妥辦理至要 
[再誌女工要索工資之舉動]  
滬北胡家木橋某絲廠因積欠各女工工資被控由閘北審檢分庭將該廠執事陳舫秀琴胡新山留候核辦等情已誌昨報茲悉前日傍晚時又有女工三百數十人以顧尹氏項李氏等爲代表同至上海地方檢察廳禀控稱被該絲廠虧欠工資每人名下各欠十餘元不等迭向索取一味延約無奈將該廠執事陳舫琴胡新山扭入附近五區三分署奉該局張署員將陳胡解送分庭一面着氏等來案控訴旋悉該庭已將陳胡函送到廳爲此請求訊究以全生命當經注檢察長查得陳胡二人未據該分庭函送前來飭派法警向該氏等勸諭詎該氏等得悉尙未解廳卽羣相吵鬧人聲聲嘈雜汪君急命司法巡長梅南枝王錫堂等向該氏等反復開導謂此案無論陳胡二人送來與否爾等若有理由不妨據情起訴提案訊追不可聚滋鬧該氏等始紛紛散去 
[寗滬中立辦事處之權限]  
馮上將軍以寗滬中立辦事一切規則未能劃一且有權限混合之處聞已派員來滬與上海鎭守使滬海道尹籌商妥善方法並電令海軍李總司令嗣後長江浦江及外海防務均由該司令一人指揮以歸統一所有執行事宜上海發生由上海辦理南京發生由南京辦理以清權限而免混淆 
[膠澳戰雲中之水災]  
本埠紅十字會接濟南靳將軍蔡巡按來電云沈仲禮先禮先生鑒本日復電計蒙察及查此間現狀青島志在固守數日來東路大水道路不通當無戰事發生將來不幸交綏戰線亦必不廣惟近日福山卽墨膠縣高密濰縣昌邑等縣暴雨河溢損失人民生命財產甚鉅實爲近年罕見之災已酌撥欵項發縣急賑惟人財兩項俱屬困難貴會係慈善性質原不必限於軍事可否商請在會諸君就近遇有災民一視同仁量力賑濟尤爲造福不澕如蒙允可敝處當電飭各縣知事遇事接洽以資協助希决定賜　　　切　　鵬儒楷 
又紅十字會致烟台該會　發　　隊長陳　初君電云烟台紅十字分會轉救護隊　陳　初　　靳將軍蔡巡按使文電以濰縣等處水災綦重擬令本　就近放賑請知照鄧笠航君改充調查　率同書記并照相員迅即由津乘津浦車至濟謁　靳　二公後馳赴各災區切　調查并照攝災民慘狀詳細報告以憑核定賑濟辦法所遣庶務長一職暫由吳副隊長兼　你函詳沈敦和銑 
[商會勸募公債之範圍]  
内國六釐公債票駐滬經理處曾請南北商會轉令各商業　任認購迭詳前報茲悉南商會因接上海鎭守使公署函請勸募特於昨日將經辦勸募情形具函答復略謂查此項公債事宜滬北旣設有駐滬經理處機關所有滬上南北各業商家業經北市總商會及敝會竭力進行南市各商已先後認購恐舍此别無籌募之餘地尙祈原諒云云 
[軍警官廳之祝壽]  
昨爲袁總統壽辰上海鎭守使署内安設總統肖像台前陳設花菓古玩廳中　掛總統主旗一面約一丈見方旗中彩繪日月二星分列左右星下繪二蟒形似團龍惟蟒頭一望上一倒掛二蟒之中間繪虎豹二獸亦分左右二獸之中有一形似亞字字下繪有一山山頂之上有尖峯五適中之峯上有一五彩鳳單足獨立此旗飭派十三團掌旗官王君管理昨晨九時許所有駐紥製造局及龍華之步隊炮隊各目兵每營各抽四成合成一團之譜匀作三營一律荷鎗由連長率領先至砲隊營操場舊址在左旁列成團横隊式各級官按次站立另有軍樂隊一隊站於操場内之左邊營門首懸掛陸軍旗及國旗二面場内演武廳前紥有冬柏牌樓一座中嵌普天同慶四字於十點時鎭守使鄭汝成君身穿將軍禮服禮帽乘坐汽車率領第七旅旅長臧和齋君亦穿少將制服補充兵第六團團長龔銘卿君十三團團長周孝騫君砲兵第四團陳團長等同蒞操場先由軍樂隊奏樂迎迓次由各官兵舉行劈刀舉槍各禮鄭鎭守使與臧旅長等蒞場後均立操場之中隨後即由王掌旗官率領護旗兵一大排亦各荷鎗將總統旗幟迎入操場竪　北首當由各連長發令着各兵士行舉鎗禮鄭鎭守使率同各官長對旗行三鞠躬禮軍樂隊奏樂四番樂停由鄭鎭使率領官兵同聲高呼大總統萬歲三聲禮畢傳令掌旗官將總統旗移至演武廳中間竪立由各營長發口令舉行閱兵式次即分連走排每連相距二十一步走至演武廳前由各連長向右行劈刀禮各兵士注目向右以視總統旗幟走畢仍在左旁列成團横隊式各官長仍按次站立即由鄭鎭守使傳令將旗送回署中由掌旗官率領護旗兵扶旗啓行各兵士均行舉鎗禮軍樂隊奏樂自總統旗送回後即由鄭鎭守使在演武廳對衆演說說畢傳令奏樂散隊各連長乃率領該管士兵分道而歸鄭鎭守使及各旅團營長官回至使署又分班向總統肖像行三鞠躬禮禮畢由鄭汝成君特備筵席欵請各官長 
鄭鎭守使以總統壽誕理應鳴炮致賀故於昨日午刻備砲二十一門飭令砲兵在西砲台逐一開放 
海軍李總司令昨亦製成總統旗幟在司令部前操場高搭旗台並懸中外海軍各旗燈海軍總長劉冠雄君適在滬上率同李總司令及各軍艦長官弁兵水手人等於昨晨九時齊集場站隊挨次向總統旗行三鞠躬禮高呼大總統萬歲三聲禮畢散隊李總司令即飭浦江各兵輪於本口畫夜懸掛旗燈以誌慶賀 
鄭鎭守使昨日由署啓行往操場時由海陸軍警察隊長王殿　君諭令連長王同德派撥警兵一連計一百二十餘名自製造局大門起至操場爲止沿途站隊舉槍迎送並飭岡兵禁阻望道橋一帶車馬進出 
鄭鎭守使以總統壽誕軍隊士兵自應犒賞故於昨日頒發賞洋每營四十元飭交各營長散給兵士以爲購買酒肉之資 
滬海道尹公署於上午十時舉行祝典並備中西筵席欵待來賓駐滬各國領事亦先後到署道賀 
上海縣公署地方審檢兩廳昨皆懸燈結彩淞滬警察廳大門前紥有冬青牌樓中嵌總統萬歲四字四面雜以五色國旗並大小燈彩其餘各區各分署以及各派出所亦皆懸燈 
[第二次發現紀念郵票之結束]  
中華民國成立南北統一以後曾發行印有孫文及袁總統肖像之紀念郵票嗣奉政府命令取消所有未經發行之郵票由上海郵務總局西人遵奉命令商准斐倫路工部局電燈廠西人假該廠之化物爐悉數焚燬嗣因各處市上仍時有前項紀念郵票發現經郵務局禀准中西寫廳查緝去後曾經美捕房查獲私藏前項郵票八百餘元希圖混售之倪雲九（即廣東路純泰五金號主倪雲丹）拘解公堂迭經訊供判罰有案乃上月聞復由斐倫路電燈廠火夫第二工頭粤人黄添煥（卽黄耀章）串同甬人陳士雲將值洋四百餘元之前項郵票在虹口一帶攬售被美捕房華探目石金榮及包探沈阿炳查見詢知來歷禀奉捕頭飭令協同西探前往將黄拘案迭經研訊判令存洋一千元保出候再訊核在案前日午後由王襄讞會同德領裴君復訊先由原告代表德雷司帮辦莫肅律師偕原告及見證西人上堂證明請究質之被告供認由工人於出灰時從灰燼中扒出分迭與伊不過留作玩品不認與工人患竊並延活沛律師到堂與原告律師互辯多時中西官會商之下以被告黄耀章私取郵票侵吞之罪當然成立姑念前無過犯且在工部局電燈廠供職已有二十三年之久從寛免予禁錮着罰洋三百元充公起案郵票悉數銷燬完案 
[楊彝平被拘續誌]  
淞滬等察廳偵緝隊於本月十四日晨在西門外吊橋堍中華茶樓偵獲淮安人楊彝平一名指爲黨人送由一區第二分署轉解署司法科押候訊核等情曾紀前報茲悉司法科長李啓人自奉徐廳長將楊彝平發交嚴訊後遵於前日晚間飭令偵緝隊士將楊自拘留所提出到庭預審據供曾在政府偵探長米占元部下當過偵探現因事辭差來滬另謀他就並無通同黨人圖謀不軌情事再三究詰失口不移李科長以楊對於謀亂一節旣不供承又無確證未便遽解鎭守使署訊辦除諭飭將楊看管外聽候褱明徐廳長調查證據再行核辦 
[湖北難民來滬]  
鄂省廣濟縣逃荒難民男婦老幼一百七十四名執有該縣韓知事所發護照昨日　　以陳漢章陳玉亭陳春三等爲代表詣上海縣公署請求酌給川資署中科員以本日爲總統壽辰休息辦公之期即將該難民等派吏押送太陽廟暫行棲止俟查明再核 
[發現受傷屍身]  
昨晨滬寗鐵路北王家宅西首路旁發現無名男屍一具約年三十左右上下身一絲不挂腹上有尖刀傷兩處　約寸許似係被人謀斃者聞有洋犬一頭蹲守屍旁驅之不去往觀者飼以麵包犬有不食當由四　警署飭傳寳山金二圖地保報騐再核 
[窮途落魄之可憐]  
蕪湖人周炳奎因來滬尋兄不遇川資用罄不能回籍遽於前晚在新閘赫德路楊樹上自縊圖盡經人瞥見解救報捕將周帶入捕房由捕頭詢悉前情以其落魄堪憐禀奉中西廨員諭候函送安徽同鄕會代遣回籍 
[小木匠跌斃續紀]  
木匠學徒蔡金桃由三層樓屋面失足跌斃已紀昨報茲悉該工頭昨已喚到死者之父蔡阿和將屍舁回王家宅家内自行收殮矣 
[房客擊傷收租人]  
劉阿桂昨晨至新唐家弄向三百五十一號租戶某甲索討房租無着反被擊傷頭面手臂等處劉即鳴捕將甲拘送捕房押候該辦 
[小工毆傷印度人]  
浦東三井洋棧扛煤小工聚衆門毆傷及該棧管門之印度人二名當經三區二分署施署員飭警拘獲行兇小工丁振奎等七名連同受傷之甲乙兩印人解送警廳司法科函送地方廳經檢察官預審之下以該印人所傷尙輕判令自投醫院醫洽丁振奎等分别收押候原告傷愈再行起訴公判 
[經董聲訴被誣]  
引翔港鄕公民陳則恭等在縣署禀控鄕董王某等盜賣厚仁堂義塚一案洪知事以案情復雜特委佐理員許九疇澈底調查禀候核辦曾誌前報茲悉洪知事現據該鄕經董王銓運禀陳略謂該地坐落廿三保二圖章字圩第一百五十五號業戶曹培英計地二畆二分八釐三毫光緒三十二年間有曹沈氏將單押與虹口顔姓嗣又向虹口莊源大轉抵洋六百元挽項如松轉請銓運代寫抵據銓運以義塚旣有人出價受抵永遠保管而書契義務不得不盡前年引翔鄕公所成立清理厚仁堂帳據查得莊源大將該地捐入惟契寫不清並無附交田單該議會以理由不充不敢與伊交涉拖延至今旣不控告曹姓出抵又不控告莊源大受押獨誣控銓運爲盜賣其挾嫌圖害可知爲特陳請傳证彙訊云云刻洪知事已飭知許佐理員一併激查具覆核辦矣 
[董保聲明被脅之批詞]  
工巡捐總局長朱君據董保韓曉岩等具禀聲明被脅昨日發出批示據禀該董保等前次聨保莊泉生續辦清潔實爲顧全公益起見惟韓曉岩爲少數圖董逼脅簽字附名反對希圖破壞等情殊屬可惡旣據該圖董聲明被脅情由并來局面禀尙屬明白事理應准分别摘除備案并將該案情形詳復鎭守使核辦可也仰即知照 
[通告城濠租戶]  
上海縣城濠官產丈放局通告云爲傳知事照得上海北半城已經繳付定銀各租戶當時均未核定畝分數目現經本局逐段丈準仰各該租戶即日携帶本局前給收照或收條等項一律來局按照地圖核定地點丈尺以便核算地價再本局前經通告各老租戶來局呈騐各項憑證等因現查各老租戶中有已繳定銀而未呈騐憑證者有已經退地而亦尙未呈騐憑證者且有定銀拖宕並未繳足二成者實屬有意拖宕統仰此次一體携帶前項憑證及應繳定銀數目來局呈騐補足至爲切要如再故意拖宕本局定將該租戶定銀取消并分别罰辦切切毌違此告 
[發封地保住宅]  
本邑二十三保十六圖地保錢效良虧欠上海縣公署忙漕銀兩爲數頗鉅屢催不繳人亦逃避洪知事大爲震怒前日飭吏協同巡警前往該圖内將錢效良住宅一所先行發封聽候召變歸公 
[袁觀瀾演說旅行狀况]  
寳山袁觀瀾君近任敎育部視學員足跡遍大河流城凡所經之處無不察攷其地之風土物宜民俗學風關懷政俗卓著熱誠聞寰球中國學生會訂期本星期四晚八時開會請袁君蒞會演說（旅行直隷山西陜西河南之狀况）此題頗有研究之價值想届時往聽者必實繁有徒也 
[時疫醫院定期停診]  
法租界時疫醫院自七月十一號開幕後就診者不下三千餘人其問多有危險　症均經治愈入秋以來時疫漸消聞定於本月十九日即陰曆七月杪悉行停診惟原有住院病人仍候其全愈然後出院 
[店夥尋獲騙子]  
新北門内仁發零剪綢緞店夥洪榮章昨　住居董家渡之朱連芳至第一分署控稱昨晨被朱騙購紡綢兩段計價洋三十餘元當時不給現欵囑令送至滬北美租界旣至該處禮拜堂門首又囑稍候便可取洋照給不料彼竟從該堂旁門走出倐忽不知去向久候無蹤始知受愚是以至伊住處守獲批請追賞等情訊之朱供詞含糊署員因事關撞騙飭送警廳司法科訊究 
[截留被拐小孩]  
粤婦染吳氏誘拐男女小防五口前日據乘盧州輪船往廣東販賣當爲水巡捕房偵探查獲禀奉捕頭諭令併送地方檢察廳訊辦又張裕堂偕姘婦葉周氏携帶小孩阿福擬乘景星輪船赴天津出賣亦爲該偵探查獲送至地方廳訊　 
[聲明管理遣產]  
甬人李祖菴李祖龔弟兄前日偕其胞叔李徵五並延律師爲代表同投公廨據該律師聲稱李氏弟兄共有七人其父李薇莊已於去年病故所遺田產雖多然抵押與人者亦不少現奉母命料理弟兄亦無反對應請給諭歸二人管業云云並由其叔李徵五上堂投訴各情與律師所述相同王襄讞商之美領博君以旣由其叔到堂證明且弟兄亦均同意自應照准諭令退去着將其父所遺田單道契號敷開呈候公堂核明再行給諭警業 
[遺失票據案續誌]  
魏勛前投法公堂控稱携帶值洋二千五百元之鐵路股票及期票四百元乘坐黄包車遺失報捕後由探查得内有若干張爲吳鏡如敗買今已傳案求請訊追吳供該股票照市價買下况由益永年蔡樹基作保方敢收下判吳交保補提益蔡兩人到案再行訊核昨由包探將益永年傳入捕房捕頭略詢之下諭令交保聽候傳解公堂質訊 
[註銷不理抵欵案]  
朱章桂前將田單一張托中人向徐邦仁抵借洋銀過期不贖核計本利五百餘元向催不理被控法公堂交保限交後因逾限不交傳案訊問朱稱已托人情商先還三百元將次可了諭着從速理楚在案今展限已届故又飭探往傳原被借同投案徐稱在外經人理勸明白求請銷案判將存案之田單發還了事 
[烟犯分别科罰]  
閘北檢察分庭李檢察官前日將訊實烟犯起訴審刋分庭判决沈榮生帶有烟銷一支罰洋八十元李玉林帶土丁一兩罰洋二百元周士元帶烟灰三兩罰洋八元周明其帶土十二兩罰洋一百元主阿生帶土一兩五錢罰洋一百元馬福廷帶土皮烟膏共一百十三兩罰洋一百五十元俞耀西帶土皮九兩罰洋廿元嚴熒慶帶土一兩五錢罰洋五十元王鳳藻帶土十四兩半罰洋七十元周竹如帶土二兩罰洋廿五元朱張氏帶土五兩半罰洋四十元徐榮昌帶土二兩罰洋三十元史丕安帶烟丸三兩罰洋二百元尙有吳梅仁等十二名一併收押聽候核辦 
[婦人秘密賣烟]  
捕房解楊朱氏至法公堂禀稱朱氏在家中密室私設烟榻違禁賣烟今已起獲烟具三副解請訊辦朱氏供家中人均吸洋烟故有烟具三副不敢私售判罰洋二十元充公 
[預備捲逃之敗露]  
浙江路一百十七號居人王阿全之妾王顧氏近與某甲有染在貽德里一百十三號門牌賃屋半間潛將衣飾運出希圖捲逃詎事機不密被王得悉控由捕房將氏拘送公廨拘留候究 
[汽車公司股東疊被控告]  
英商新瑞和洋行代表程瑾記控上海汽車公司股東李孟章顧潤齋周榮品方瑞文等租賃房屋擅改裝修請追損失及辛和祥控李等各股東串吞股本等情前日經公共公廨聶襄讞開别特民庭併案訊理兩造各延律師到堂互相辦護良久判被告各交原保候再訂期訊理 
[寡婦追索欵項三誌]  
奚周氏前设法公堂控稱丈夫奚属齋在日將田一畝六分售與沈錫金其價除收過外尙少銀四百十兩及遷墳費洋一百元不幸丈夫身故婦人向索置之不理求請追繳等情沈供所少之欵如數付與中人陳少棠顧鴻飛顧桂福等收去由陳等立有收條爲憑實被陳等吞用請向陳等追交陳供實被顧鴻飛等私用奉判交保補提顧等去後嗣將顧桂福提案訊據供稱曾向沈收洋一千七百五十元如數轉付失主此後吞用之事與小民無干仍求向得主等訊追故飭探速提沈陳到案訊據沈陳兩人同稱今已在外與各中人議妥情願湊洋三百六十元交案求請注銷聶讞員以時已過午着將洋暫交捕房收存候禮拜五訊明核辦後捕房以所交不到原控之數將洋退還諭仍投公堂候示 
[匪徒攫取銀洋]  
某店學徒陳益甫昨持英洋百餘元行經北蘇州路被匪徒王國祥攫取而逸當由第一千二百十七號華捕幇同追獲將王拘入捕房收押候辦 
[獎勵拿獲盜犯之警探]  
浦東張家宅地方張瑞英家被盜行刧戳斃事主三命一案前經地方警務長景毓華君飭派警探先後緝獲盜匪顧張生趙阿根陸仁堂殷金祥諸友梅等五名詳縣轉解鎭守使署實鎗　在案茲悉景君接奉洪知事飭文以奉鄭鎭守使批略謂此案經該縣先後拿獲正盜五犯足見緝捕認眞深堪嘉尙所有此案出力巡士應用本署給奬洋六十元並候另咨江蘇巡按使將該警務長景崧存記遇缺升補以示鼓勵奬洋隨批發給仰即分别轉發並仍飭嚴緝逸犯務獲解究等因奉此合將奬洋六十元另發該警務長分别給發出力警探以賞厥功云云現景君已飭傳出力各警探戴逢春等分别具領矣 
[車夫拾獲軍帽]  
黄包車夫王阿生於前日午後手持白色軍官帽子一只上有外國金西文愛去兩字至新閘路某押店求質被包探張天林查見知係來歷不明當將人贓帶入捕房經捕頭詢問王稱係在黄浦路拾來諭着暫行拘留即飭西探查得該軍帽係美國兵頭所失該兵頭業已回國捕頭以無佐證諭王開　滅存捕房候認 
[介紹游戲雜誌]  
棋盤街中華圖書館編印之游戲雜誌妙趣横生奇文共賞早已膾炙人口今第七期亦已出版昨承惠贈兩册書此介紹並誌謝忱 
[誌謝]  
旅滬全粤慈善會籌賑處以此次粤省水災承各界善士捐欵拯濟定於陰曆七月三十日八月初一日兩日假座愚國開謝賑會昨承惠贈優待劵十張又五洲大藥房特印歐洲列國形勢圖分送各分號及各經售處俾知此次戰爭之關係昨承惠贈五幅書此併謝 
[雜評三]  
預言家（訥） 
我國前代之預言家有繼統偏安三十六試看境外血如綿二語說者謂繼統者繼宣統之統指民國也三十六者指民國創始後閱三十六月即民國三年也今歐洲之戰殺人如麻正合境外血如綿之語預言於數百年之前而竟無一字不騐非眞所謂預言家乎然歐洲亦有預言家去年有某女學家曾言歐洲今年將有戰禍迨戰事發生人咸詫爲奇驗報紙紛紛競載然總不如我國預言家言之早也今孟買日報又載有某星學家之預言謂太陽入天　宫之際即十月第二星期星象大佳此時可望婦和（事見第一張要聞）人固望其言之能驗然我謂與其徵之星象不如徵之戰勢今若以靈敏之眼光推測戰事之消息其預言或較星學家爲切中矣 
 
 
 

Page 11

 
 
傳件　 
[立法院組織法草案（續）]  
第六章預算案 
第三十條預算案自交付審查之日起須於三十日以内提出審查報告書前項期限如有必須延長情形時經由院議决定之 
第三十一條預算案會議時議員提出修正之動議非有二十一人以上之贊成不得作爲議題 
第七章建議 
第三十二條關於約法第三十一條第七欵之建議事件非有議員十人以上之連署不得提出 
第八章質問 
第三十三條關於約法第三十一條第八欵之要求答覆事件非　議員二十人以上之連署不得提出 
第三十四條關於前條答覆事件除依約法第四十二條規定外大總統得以文書答覆之 
第九章請願 
第三十五條人民請願書非有議員五人以上介紹不得收受第三十六條請願書經請願委員會審查認爲不合程式者由議長交原介紹人發還之 
第三十七條請願事件經請願委員會可决者始提付院議但否决事件如有議員四十人以上之要求得提付院議决定之第三十八條請願事件經院議可决後其應咨逹大總統者由院咨逹 
第三十九條除法律上認爲法人者外以總代表之名義請願者不得受理 
第四十條請願書對於政府或議會有侮辱之語者不得受理第四十一條牴觸約法之請願不得受理 
第四十二條干預審判之謂願不得受理 
第十章大總統代表之出度及發言 
第四十三條國務卿各部總長及特派員於立法院之會議無論何時得代表大總統出席陳述意見但不得因此中止議員之發言 
第四十四條國務卿各部總長及特派員於委員會審查議案時得到會陳述意見 
第四十五條委員會得經議長要求國務卿各部總長及特派員到會說明 
第四十六條國務卿各部總長及特派員之出席立法院不得參與表决 
第十章立法院與官署及人民 
第四十七條立法院除對於大總統外不得與其他行政或司法官署直接往復文書但别有規定者從其規定 
第四十八條立法院不得向人民發布告示 
第四十九條立法院不得因審事件召喚人民 
第十二章懲罰 
第五十條立法院對於議員有懲罰之權 
第五十一條懲罰之方法如左（一）一定之期間内停止發言（二）於一定之期間内停止出席（三）於公開議場謝罪（四）除名 
第五十二條懲罰事件須交懲罰委會審查經院議决定宣第五十三條議員無故缺席連續至五日者應酌定五日以上之期間停止其發言一月内無故席至七日以上者除名 
第五十四條議員携帶兇器入議場者除名 
第五十五條前二條懲罰事件由議長提議其他懲罰事件須有議員五人以上之提議均經由院議行之請付懲罰之提議須於懲罰事件發生後三日内行之 
第十三章秘書廳 
第五十六條立法院設秘書廳掌理關於立法院之文書議事紀錄會計　務 
第五十七條立法院秘書廳之組織由大總統另以官制定之第十四章警衛處 
第五十八條立法院警衛處掌理關於立法院警衛事務 
第五十九條立法院警衛處之編制由大總統另以官制定之第十五章經費 
第六十條立法院經費由國庫支出 
第六十一條立法院經費之欵目如左（一）議員公費及旅費（一）議長副議長交際費（三）秘書總及警衛處經費（四）辦公費及預備費前項之公費旅費交際費以法律定之 
第六十二條前條第一項所列各欵經費其數目於預算案内定之 
第十六章附則 
第六十三條本法自公布日施行 
來函 
[浙江旅滬學會來函]  
敬啓者閱今日滬上各報轉載北京順天時報傳說本月十三號温州兵變一節敵會多係浙人或自杭來或由温至調查並無此事度係傳聞之誤應請貴報翔實更正是爲至盻 
[趙殿英來函]  
敬啓者陳君鴻鈞字雲卿祖居山左後遷津門歷充北洋速記學校校長師範學堂堂長刻置閒散游歷滬上寄寓於淞滬第二區警察署陳君深通醫衛入夏以來警界官長兵士凡有疾病無不請其醫治頗著奇效且陳君親臨各區醫病皆自出車資無論病者之資富饋送之多寡陳君概拒而不受同人等念其功德敬請大主筆登入來函欄内以表陳君之醫術實　公誼淞滬警察廳趙殿英謹啓 
 
 
 

Page 12

 
 
   
 
 

Page 13

 
 
自由談 
游戲文章 
[外國人民前往内地各處游歷如無執照或執照有訛誤以及有不法事情應如何處置續昨縣知事考試題] [  梅郎]  
按外國人民往内地各處游歷者向例先期由該省大吏嚴飭各地方官妥爲保護不敢挫其一毫則遇有無執照或執照有訛誤者該地方官自不得顯然指出立即使之出境當以訛傳訛善爲庇護或該地方官趕飭署中技士僞造一紙送至該外人寓處請該外人賞納若不幸而該外人犯有不法情事該地方官務須將該地當事人民嚴加懲罰使不敢與該外人理論爲難一味逆來順受以平該外人之氣該地方官再贈該外人以酬勞金向該外人謹敬謝罪如此處置可免發生交涉貽大吏以棘手之憂矣 
[戲致丁悚書] [  梅郎]  
慕琴先生閣下逕啓者昨閱先生責鈍根書曁鈍根答先生書（見昨日本報游戲文）斤斤以老太婆爲辯吾以謂先生誤於前鈍根誤於後皆誤也蓋鈍根以八十歲老太婆指爲先生之未來夫人者意云先生未來夫人之未來乃一八十歲之老太婆也夫婦有齊眉之樂祝先生未來夫人之未來爲一八十歲之老太婆即所以祝先生未來之先生爲一八十歲之老頭子也人生七十古來希賢夫婦幸得共臻上壽應歡欣鼓舞之不暇又何嫌老爲先生乃誤以自己未來夫人之結果認作未來夫人之現象遂贸然責鈍根之無禮鈍根誠六指頭搔卵泡讀平聲瞎討好矣宜乎其以吕洞賓自居而以狗咬斥先生也然鈍根答書亦殊誤會先生之意徒以强詞奪理冀卸罪於先生門下之傭婦而猶以甘蔗老頭甜越老越鮮刮調侃先生不知先生固並未嫌此八十歲老太婆之老何以知之蓋觀先生之責鈍根曰嗣後敢再如此罰老酒三斤老蟹三十隻豈非先生果酷嗜老者乎老蟹人之所票而先生之量能容三十隻少一不能過癮然則先生之恨未來夫人爲老太婆者特恨一個未來夫人爲老太婆耳設先生有未來夫人之老太婆其數等於老蟹之數則吾知先生必手舞手蹈以驕人曰老吾老以及人之老吾其爲天下之大老矣吾故曰鈍根亦誤會也質諸先生先生其引吾爲知己否乎 
[南洋小辫子致山東大辫子書] [  梅郎]  
山東大辫子腦後謹　者昨閱報載（見十一日本報悉貴處因 
膠濟　毁往來者均須覓渡而遇一班牛山濛濛作和尙裝或短髮覆頂效西式裝者咸被德兵阻止不獲渡登彼岸　拖有貴大辫子者概受歡迎渡河昔之詬貴大辫子爲豚尾而多方　辱者此時當亦甘拜下風而恍然於辫子之價值直等於生命第二矣幸哉歐洲之戰爭　哉賞處之辫子　當聨辫渡河之日諒必大摇其頭顱大　其辫子又孰料此共和之世而有此辫子出風頭之一日也敝小辫子等僑居海外棲身無辫之邦苦心孤誼保存一辫於理當先貴大辫子面受外人之歡迎乃同在一時敝小辫子等獨以歐戰停工被驅回籍其以敝辫較小而榮辱有異乎抑别有辫道歟臨風擺辫尙祈惠我辫　南洋小辫子謹一蟠三繞以請 
[山東大辫子覆南洋小辫子書] [  梅郎]  
南洋小辫子大位頃奉手書猥蒙過奬愧無以當敝大辫子等果承德兵優待特許渡河然辫亦有别不可以一辫論蓋敝大辫子等大半係前清貴胃大臣王孫公子之油辫鬆　滑辫昔當舉世第七圖逼征 
詬誶之衝者今日自應獨享優待條件若貴小辫子素以尖辫毛辫曲辫稱者本非笑駡家所注意宜非外交家所優容仰更有進者敝大辫子等咸携有鉅欵存諸外國銀行以保辫險故得拖纔自如摇擺無恙此尤貴小辫子等勢所不逮者也雖然辫子之有無亦因時而異其宜有時有辫可表不忘故國能守舊章有時無辫可表識時俊傑愛國偉人故志士之辫不拖諸腦後而藏諸袖中取有無隨意所往咸宜也自今以後我輩辫界尙宜聨絡一氣敦請老前輩練習辫功務使如元緒公之小辫無點綴裝飾之勞而有伸縮自如之樂則庶幾無往而不自得矣謹佈區區藉頌蟠安山東大辫子謹三擺九蹺以覆 
小說 
[滑稽短篇汝誠爲我命中之魔（續）] [  天虚我生]  
迨至今晨我於吾妻敗鏡之側尙復數數以堅今夜之約吾妻乃以美　之横波目予而笑予　請之則以　指燕其靧面之水彈予之頰曰絮絮若是寗不羞惱人哉嗟乎踷君今予乃以一言之戲舍温柔之福不享而乃於兔窟之中覓鬼趣也寗不惜哉且予精神上之苦痛抑猶可也而使吾妻轉輾終夜彼且不知我之所之以爲吾人好飲往時嘗失足而　溝塗之中今且疑我　於河中矣則彼心中之疑慮正不知其憔悴至於何似然而吾人亦太愚矣吾非無足吾豈不能逃而歸耶吾念至此吾乃矯手順足方將覓門而歸而此廊廡之下之人影遂乃現爲婆娑之狀而爲讀者所見然吾人之影吾固識之熟矣顧此巨影之傍别有一物蠕蠕而動吾初以爲樹枝之影殆爲凉風所吹然而縮縮有聲則又明明爲非影也俯而視之大駭幾仆查此蟠蠕而動者蛇也吾人雖不畏鬼而獨於蛇則長之殊甚蓋以鬼乃無形之物吾人未嘗得見畏於何有而蛇則明明爲一冥無知識善於躉人之毒物吾人未諳弄蛇之術而此蛇者乃能弄人今已矯矯而起直認吾人之身而爲嚴壑予乃力疾而犇不辨途徑亦不自知吾人之雙足尙有一足踐在圍中與否第覺身後颼颼之聲追予且近而予之頸亦不敢於一廻俄有大聲發於五步之間砉然如巨石之　地久乃寂然無聞睨而視之則此堕地之物蓋即我也我乃吃吃自笑不止方自草地間甸匐而起則有一侏儒之人挪揄於側目烱烱而口哆哆爲狀至可厭鄙予乃叱之曰汝何人乃敢訕笑無禮而其人若不聞者徐徐向後而退面仍向予笑且益陋予乃大　舉步捉之則覺其人退步之速率實較予之進步爲捷縱予之臂不能捉彼之項起予之足不能及彼之胸予乃益憤直躍而趨其前則其人之身乃如陀羅之轉繞予前後左右予腦幾爲之眩予乃頓悟此物非人類也其爲菲來脫園中之主人翁已無疑義在勢予且中綏然予素挾無鬼之見今旣確見有此鬼物而予好奇之心因而一振遂欲捉得此物以供吾人之解剖研究則不惜其搏兔之力與此鬼怪相撲爲戲久之久之予力且憊而此怪物之力益猛摇身一變長於吾身有半而予此時若有天神爲助竟已逼此鬼物而至牆隅之角我乃大喜出我神力直以吾頭力　此鬼物於三角形之　　間曰在是矣在是矣　此鬼物忽復　爲　　之嬌音曰嗟乎吾人之胸豈　　　千鈞之頭　耶予乃大　昻首視之則　曲而作可憐之　者乃一　柔美好之女郎而此女郎之容貌則又大類吾妻　　妖　汝乃幻爲吾妻布冀　脫然吾必勿容汝之逸我乃出我腕力力拖其　而此女郎已疾聲嘶曰嗟乎吾寃汝乃洪醉至此夢魘耶抑酒狂耶予聆其　復審其貌則不禁發爲狂笑曰我於何時已與吾妻共枕而　然則我我 .....我言至此則將　就錯而以吾吻貼其酥胸笑不可續而吾妻則以　指彈吾之頸曰汝誠爲我命中之魔 
默庵氏曰予初讀此疑與　齋中所誌異事相類及至最終乃始爽然失笑醉夢中之活劇閨房中之趣史固無在而非文章資料也蒲留仙之聊奮誌異吾恐事事皆類於此特留仙未嘗肯以一語道破耳吾讀此篇乃知聊　中之奇逢怪遇無一而非以夢爲眞　凡人在世界上之所爲驚心動魄快人意事又無一而非在醉夢中耳安得牀頭人如書中女郎者喚而醒之哉然又安知牀頭人非妖魔之化身也耶 
[花木蘭傳奇] [  天虚我生]  
第七　逼征（再續） 
（小生）阿吓照依姐姐說怕難道竟敎我爹爹抱者病走上涉場去不成阿吓姐姐哪 
（鬭鵪鶉）便說有龍馬精神怎衝得沙場沙場上亂兵况又是疾病相侵相侵他老身便似這酒蓋茶盂也没力擎怎能把中流砥柱擎倘當今罪及孤臣掩拚着頭顱呵把鋼刀砍頸 
（旦）兄弟話雖如此俺們也少不得安籌個萬全之策兄弟拜本告辭的主意雖則不差但一則礙了俺爹爹忠義之名二則短了俺一家英雄之氣依愚姐想來須得商量個上策（小生）呀姐姐有何妙策兄弟　聞 
（丑扮里正　場介）報報花家可有人麽（小生驚起介）呀誰在外面喊門（丑）快開丁門自然便認得了（小生）（開門介）（丑打量小生介）噲你敢便是花哥兒（小生）正是不知老丈姓名還敢動問（丑）你哥兒不用問我名姓今兒戲單子上早早把個大大的字刋的有了你只要進裏面講去說本圖里正前來給你家爺道喜（小生）喜從何來（丑）你這點小孩子知道什麽快請你爺出來值得我講（小生）我父親病着呢（丑覷旦介）那麽這姑娘是誰（小生）是俺姐姐（丑）好好你應得讓你姐姐前來打你什麽個小子站遠些罷者（丑近旦叩頭介）恭喜姑娘（旦）呀兄弟你攙扶他起了他來俺家報甚喜事者（丑跳場介）哈哈 
（滿庭芳）算兒家怎般僥倖向從軍帖上列上尊名 
（旦）（小生）這個不消報信俺們早知道了（丑） 
你只知里巷謡傳信那知道五令三申驟把你爺爺官陞祿晉 
（旦）原來爲此但不知驀然地將我爹爹升上官職却是何故要敎他統領千軍授兵符懸金印快索去甲胄披身來此聽綸音 
儉德會 
儉德會規則一不狎邪二不賭博三不著華服四不必以酒肉結交五不輕寒素 
入會者黄縣范仲謀雙林潘如良女士嶺南陳興武寗波鄭榮甫婺源王珍林無錫胡球 
 
 
 

Page 14

 
 
   
 
