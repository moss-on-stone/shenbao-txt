# 1918 - 258 - 4916381

 

Page 1

 
 
   
 
 

Page 2

 
 
時評 
　　 
[陝西與福建] （冷）　陝西與福建。北派軍隊。均有岌岌可危之勢。　何北方軍隊之怯弱一至於此也。　湖南四川之戰事。以有和戰異見之軍隊。雜　於其間。北軍之不得勢。猶可說也。若陝西與　福建。則均在主戰範圍以內。而亦如是敗潰。　北軍之不足用。豈能復諱哉。　夫南派之軍。其訓練。不若北方之久也。其人　數。不若北方之多也。其餉其械。不若北方之　完備也。而乃不能勝。而乃且改。然則祇論武　力。武人能勿自愧耶。　　 
[命令]  
九月二十一日大總統令　派喻毓西爲駐沿海州中國軍參謀長此令又令　吳新田給予二筆寶光嘉禾章此令又令　劉麒給予三等嘉禾章此令九月十九日大總統令　陸軍總長段芝貴呈湖北陸軍第三旅步兵第六團第二營營長武殿奎給假就醫請免本職應照准此令又令　陸軍總長段芝貴呈請任命李旅雲爲湖北陸軍第三旅步兵第六團第二營營長順照准此令　　 
[專電]  
○北京電　西安被于右任張鈁胡　景翼郭堅等軍三面包圍陳樹　藩命將南西北三門堵塞祇開　東門預備退潼城內商民遷徙　一空米漲至每斤四五角各機　關文官均離者祇督署留數員　　　　　　（二十二日下午一鐘）○北京電　張敬堯昨來電自吳通　電主和後湘局益急派員疏通　吳除停戰議和外對湘防務不　聞問速派奉軍增援　　　　　　　（二十二日下午二鐘）○北京電　龍致函各報言在魯譁　變者非眞正龍軍但張樹元來　電業已證明閩某要人言土匪　入閩地方必糜爛正集合京滬　同鄉力阻（二十二日下午二鐘）○北京電　京中昨傳李厚基離廈　赴滬電據政府方面稱並無此　說又外息李確已回福州　　　　　　　（二十二日下午一鐘）○北京電　晏匪雖擊散勢尚未滅　張樹元恐竄擾拆斷津浦路　　　　　　　　（二十二日下午一鐘）○北京電　海部呈派海軍中校林　國賡中尉黃緒虞爲駐日海軍　武官（二十二日下午一鐘）○北京電　海部派定科長鄭禮慶　劉田甫教練官張楚材科員朱　偉爲留日海軍大學學員　　　　　　　（二十二日下午一鐘）○北京電　日內閣辭職電昨晚到　京段派頗驚異會開秘議　　　　　　　（二十二日下午二鐘）○北京電　一說秘密借欵日金一　萬萬因寺內將倒確定一星欺　內簽約內分三項○四千萬路　礦以高密至徐州濟南彰德東　三省吉會延長開放山東礦產　爲條件并以三路作抵○二千　萬以全國烟酒稅作抵○四千　萬軍械以擴張軍事協定範圍　聘日軍官教練新軍以上三欵　四國團與日使館均未知由西　原龜三介紹（二十一日下午九鐘）○香港電　軍政府下令免省長李　耀漢職另任趙廣（譯音）繼之　　　　　　　　（二十一日下九九鐘）　　 
[外電]  
○天津電　兵匪交戰津浦路仍不通行軌道爲盜拆斷交連何　時恢復今難確言京浦間郵件現由京順隴海兩路轉遞　　　　（二十一日）大陸報○北京電　據國會方面之消息云兩院議員多數主張一俟各　種委員決定後即議及憲法問題數日以來兩院秘書廳正在　調查歷來憲法會議之手續等以供參考資料　（二十二日）○北京電　近聞有人密謀欲行刺有力之議員因是議院關防　極嚴凡旁聽者概須檢查身體（二十二日）○北京電　段氏下台後擬專任參戰事宜所有參戰督辦處組　織法現已由該督辦處擬就草案於今日交國務院明後開國　務會議時將付討論（二十二日）○北京電　得報云李厚基已率兵六營回福州（二十二日）○濟南電　在山東省議會關於議長之選舉進步國民兩黨系　之竸爭極烈昨日選舉之結局中立派及國民派得優勝　　　　（二十一日）○濟南電　在禹城縣反亂顧德麟之匪勢益見猛烈前往討伐　之官軍爲之敗北津浦路火車昨日又不通行想形勢必重大　也　（二十一日）○東京電　日本郵船會社預料從十月上旬起運往長江沿岸　及上海附近之麻棉花雜糧等物必將大增除將濟州九遼東　九作爲臨時使用之船外並擬暫時使用向來行駛歐美航路　之大船常盤九（一萬三千嚬）大安九（四千五百噸）新領九　（五千一百噸）等故在十月中航行上　航路之船隻其總數　可達七萬五千噸（二十一日）○東京電　西園寺侯對於囑組織新內閣之大命之降下目下　正在審愼思慮奉答之法萬一侯爵固辭大命則山縣松方兩　元老可不待言即大隈侯亦擬面謁侯爵力勸出山　政友會　於西園寺侯之出山輿否以爲悉聽侯爵自立可也其態度極　冷淡大有袖手旁觀之意（二十二日）○東京電　派往意國之飛行隊長岡大尉於二十一日由所澤　啓程赴意松岡中尉以下十八人擬於下月從速啓程　　　　（二十二日）○東京電　松室司法大臣上山農商務次官市來大藏次官田　所文郎次官內田遞信次官岡田警視綱監永田警保局長等　不日將被任爲勅選議員（二十二日）○東京電　衆議院議員望月氏田中氏等爲慰問西伯利亞派　遣軍已由東京啓程赴海參威（二十二日）○東京電　寺內首相於本日下午在官邸招集閣僚報告辭表　捧呈之顚末而各大臣之辭表亦於一二日內可以棒呈　　　　（二十一日）○東京電　最有名之中國及極東探險家且中國劇之作者馬　耶路木尼愛爾氏在法國逝世矣（二十一日）○東京電　在橫濱庫來生托旅館住宿之德國人阿爾巴托科　鳥很與某妻羅作利耶因爲德探事發覺命其退去於本日向　美國出發矣（二十一日）○東京電　傳聞本日入觀拜受繼任內閣組織大命之西園寺　侯有將辭退之說（二十一日）○東京電　對於組織內閣大命之降下西園寺侯尚在熟考慮　之中是否拜受其覆奏須要一兩日若侯不出廬　政局恐全　陷於混沌之中而在憲政會方面之一部有運動擁舉大隈侯　之說（二十一日）○東京電　前電所述松實司法大臣等七名被任爲貴族　勅　選議員已於本日　表（二十二日）○東京電　大　西園寺侯訪松方侯晤談良久松方侯披瀝熱　誠勸西園寺侯出山據與山縣　昵近之某大員云西園寺侯　終必至於出山（二十二日）○東京電　捷克國民協會會長麥薩力克博士行文於日本駐　美石井大使請代爲轉達日本政府對於日本政府之承認表　示謝意且通知日本政府該會不日即派代表赴日　　　　（二十二日）○東京電　寺內伯爵與後藤男爵將蒙特賜前官之禮遇　　　　（二十二日）○東京電　政友會總務野田氏向新聞記者　明言云西園寺　侯果出廬則政友會必舉黨一致以援助之（二十二日）　　　　　　　　以上東方通信社電○東京電　寺內首相今日上午十時入宮捧呈辭表　　　　（二十一日）○東京電　西園寺侯今日上午十時半入宮有詔命侯組織內　閣　（二十一日）○東京電　寺內首相捧呈辭表西圜寺侯雖已拜受大命誰該　侯之肯出山與否尚屬疑問致友會一邊則信其必辭憲政會　一邊則信其必就且正運動分得其閻員椅子西園寺侯於茲　將再熟思二三日間　（二十二日）○東京電　日本之航海參崴定期航路決定於近復舊　　　　（二十二日）　　　　　以上共同通信社電　　 
[戰電]  
○倫敦電　路透電社接比國外交大臣來電如下囑爲傳播文　曰比政府由間接方面接有文告知德國所抱對付比國之志 
　以此事通告協約國政府比國並未直接受有德政府正式之　建議據所接文告觀之德國擬要求比國依照德政府政策解　決語言問題是直須比國放棄其主權固有之權利不復按照　自由表示之志願與比國人民之利益解決其內國政治制度　問題之一端也德國且要求免懲會犯助敵之罪之比國公民　是爲欲以壓服之舉動施　此政府也德國主張於戰後維持　前所實行之商約比國實業爲敵破壞之後更有此舉是使比　國之經濟牢握於德人之手也況抵質之說並未取銷德國且　求以解決殖民地之舉束縛比國之命運夫德人既以不正當　之行爲加害吾人理應賠償一切損失而德人對於此節一字　不提是德國且欲以刦掠比國自富而比國將完全殘破矣報　載之說內有二點不確即比政府所接之文告未如外間所傳　述及比　之停戰與德軍退出比境二　此須聲明者也上述　之條件將令歷來承認比國獨立之宣言全歸無效故不能作　爲嚴重討論之基礎比政府於上年十二月一日致羅馬教皇　之通牒規定所抱目的該文會於本年正月問公布協約國政　府皆知之比政府決計堅持前見不稍移動（十九日）○亞姆斯特丹電　維也納發表公報承認奧國媾和之建議已　遭拒絕並評詆英外交大臣貝爾福氏之演說且如以簡潔之　結局曰奧國之建議仍開而未閉也　（二十日）○巴黎電　法國外交總長致書瑞士公使聲明收到奧國媾和　通牒內附載有十八日法總理克勒滿沙氏演說詞之公報謂　該演說足爲法國覆奧之文　（十九日）○亞姆斯特丹電　柏林官報謂敵軍近數日內會以射遠砲轟　擊美的（十九日）○華盛頓電　急　商船隊處宣稱本年實交之噸位已有二百　八十萬噸已下水之船共有二百五十九萬六千噸已安置龍　骨者共有四百十萬零三千噸（二十日）○亞姆斯物丹電　維塞報柏林通信員電稱勉激黨政府已請　英國駐俄代表卽速離境　（十九日）○華盛頓電　美希及美法之軍役條約均已調印規定彼此之　僑民須報名從役（二十日）○華盛頓電　財政部宣布續以美金一萬萬元貨與意國兩後　貸意之欵共有金洋八萬六千萬元　（二十日）○倫敦電　北俄英軍司令部電稱英軍在北特維拉河獲敵軍　最大之鐵甲船十八日加里列亞兵在距芬蘭邊界東面四十　英里某地點大敗德員指揮之軍　（二十日）○倫敦電　十七日土耳其公報謂巴力斯坦全陣線現有激烈　之戰事　（二十日）○倫敦電　今晨海格上將報稱昨日日中時英軍在朗此勒。　愛泊希境進攻雖遇勁敵及受猛烈之砲火仍得進步一英里　餘佔據名瑪拉綢塞田莊之要點並小業林數處及英軍舊防　務一部分敵軍抵禦雖悍未獲效果　昨夜英軍進攻佔據摩　曷夫萊敵軍奮死搞拒戰事仍在進行　英軍又戰於陣線他　處及胡昌希西北俘虜敵人　英軍在蘭斯北面攻襲擊之敵　軍（二十日）○巴黎電　今日下午公報云聖康丹境之法軍昨晚佔據愛細　尼勒格蘭俘虜多人愛萊特河南岸夜間有敵軍猛力反攻亞　勒滿北面及靡瓦細田莊東面法軍新陣地前後五次毫未得　利被創甚重法軍在愛細西面與凡萊東北得地　敵軍團於　容歇里渡凡塞勒河未果　法軍斥堠隊深入沙安西北敵軍　陳線俘虜而歸（二十日）○倫敦電　海格上將公報所紀德軍之重大挫衂此爲近八日　內接續會攻之結果其重要之特點乃在聖康丹西面與西北　之興登堡陣線前鋒防務已被擊破協約軍新陣線幾處處與　興登堡陣線相接惟聖康丹西面繚以鞏固之防務而東南兩　面亦有運河與松末河水道爲護且有狹隘之谿谷險阻之道　路皆足爲極大之障礙英軍所佔之陣地有密林之小山頗多　足以控制坎白萊。聖康丹路敵軍若再失地則興登堡陣線　又將成一闕口滿向將軍現亦在英軍右面力攻敵軍陣線中　柱之大聖哥班陣地美兵則正在抄擊美的地方興登堡陣線　極南之屏障此皆爲下月將有大決戰之朕兆也（二十日）○華盛頓電　勞蘭美軍陣線來電謂連日大雨戰地已成澤國　軍隊殊難行動惟飛機仍頗活動　（二十日）○亞姆斯特丹電　君士坦丁電稱土軍已佔據裹海之巴庫鎭　　　　　（二十日）○倫敦電　英軍已委棄巴庫鎭女然退至波斯西北部　英軍　初期當地居民與戍兵必能輔助保衛裹海之英軍交通線不　意俄艦隊既將英軍運抵該處即以爲不必再事他舉而亞米　尼亞兵於八月十七日一役亦不可恃若輩拒絕出戰散歸鄉　里八月二十六日土軍奮力進攻爲英軍所敗但英軍會因以　棄地英軍因乏援助知大局無望乃於九月一日決議撤軍是　日土軍復進攻協約軍仍未助戰英軍且反掩護亞米尼亞兵　與俄兵之退走以防彼等受有重大損失九月二日俄國里恰　拉柯夫將軍所派之兵若干開至英軍乃決計暫留待援俄艦　隊舉動可異嘗不許英軍退走而當地之亞米尼亞人民甚至　通敵擬以該鎭交與敵人於是英軍處境益危九月十四日土　軍復猛力進攻英軍接戰十六小時之久卒乃委棄該鎭由海　路進抵　斯西北部（十九日）　　 
[公電]  
　貴州劉顯世贊成吳佩孕之銑電　各報館均鑒頃按貴陽劉　督軍來電文曰衡州吳師長並請分轉吉安楊師長趙鎭守　　張總指揮官陳副司令馮王閰蕭潘各旅長張旅長學顏張旅　長福來張旅長克瑤朱王楊各團長均鑒馬敬兩電奉悉陰霾　蔽日大義獨伸捧讀之餘欽佩靡已溯自軍興以來將士羅於　鋒鏑閭閻迫於饑寒內則蜩螗滯義浩刦難挽以回風雲變幻　禍患日深彼昏不悟肆燄逞凶憑藉殺伐作惡示威以專制爲　責任擲國家於孤注等法律如弁髦元首被其蔑視異已任其　摧殘致使馮總統息事寗人之本旨長江三督調停和解之苦 
 
 
 

Page 3

 
 
　衷均無以白於天下以國家杌隉之象人民疾苦之情何堪黷　武窮兵自速其亡今諸公悲憫為懷獨持正誼仁言利溥造福　無量西南渴望和平匪伊朝夕茲聆明論實遂本懷明論所謂　選舉元首非法律根本問題解決實無從有效尤爲不易之理　圖存之要願與諸公堅持此旨貫澈初衷區區愚忱尚希鑒察　劉顯世銑等因謹以奉聞師長吳佩孚鎭守使趙春廷總指揮　官張宗昌副司合陳德修旅長馮玉祥王承斌閻相文蕭耀南　張學顏張福來潘鴻鈞張克瑤團長朱鼎勳王起貴楊清臣同　叩皓　孫洪伊關於時局之通電　廣州參衆兩院軍政府總裁各省　護法軍將帥各省督軍省長各省議會農商教育會各團體各　報館公鑒自段氏武力主義失敗乃嗾令其私造之機關偕舉　總統診爲和平統一之說橫肆簧鼓熒惑天下耳目是直以吾　民無澈底覺悟而取爲朝三暮四以愚弄之也夫國家統一以　國民統一爲本吾華立國數千年於茲矣中經夷狄盜賊及野　心梟傑之紛爭判爲十二離爲六七潰裂汜濫於三國五胡南　北朝五代十國遼金蒙古之亂然卒皆輾轉而歸於混一者良　以吾炎黃以來一系相承之民族國民性純一堅固固無有人　焉可以使之一分而不可復合況今民主時代更無爭王爭　帝稱雄割據之可言耶自袁世凱欲以兵力威服全國乃仿效　異族人主如胡元之設中書行省滿清之以八旗駐防視各省　爲被征服之屬地削奪其民權而鎭　之以軍力武人憑權跋　扈養成藩鎭之勢段氏循其故轍而益張之乃愈不可收拾試　思去歲督軍團之稱兵犯闕今年奉軍之截械逼京其現象豈　復似有國家有政府者是吾國之不統一其原因即肇於今日　號召統一之人君主國家首在紀綱民主國家首在法律受治　於同一大法之下雖以美洲之聯邦英國之殖民地自治不害　其爲統一國家今之護法討論正所以求國家永久之統一豈　得以此戰爭期間雙方對峙之一時現象而與分崩離析並爲　一談且必悉天下而束縛馳驟於亂國者之下然後謂之統一　乎更就政治言之欲求一國之統一必先確定一國之根本組　織以吾國土地之大人民之衆國家與地方之政權財權分配　得宜而後一省一縣一鄉一邑得分途以謀發展今僅恃一中　央政府以威力臨御其上民生彫敝政務廢弛抑壓既久其鬰　勃不平之氣蓄而必發國家將永陷於紛爭擾攘之中而不可　救矣蓋必確定分治之制乃能舉統一之實我國民不知務此　惟欲依托於一大力者以爲安武昌革命以後則曰非袁不可　袁死則曰非段不可今又轉而集中徐氏夫徐氏者固助成袁　段武人政治破壞統一之首要人物也民主國家之謂何而終　不脫君主時代以天下奉一人之人治夢想此所以大亂循環　而未有已也方今國勢阽危民生塗炭我國人孰不企望和平　但吾民所謂和平者將欲拔本塞源以求久安長治乎抑將敷　衍目前而不顧其後乎夫茍不求其端不訊其末而惟以茍且　息事爲期則辛亥之役固嘗和平矣其結果如何丙辰之役亦　嘗和平矣其結果又如何變亂迭起瞬已七年果誰致之而誰　爲之養癱貽患厝火積薪潰敗衝決終無倖免吾國民奈何不　深長思耶自古開國之初必有振興之氣雖在專制時代亦然　易曰革故鼎新時曰周雖舊邦其命維新胥是義也三代而下　惟漢唐寧明之初葉號稱小康其時龍虎風雲皆草茅崛起之　彥故能爭相淬厲舉前朝之誣風敗俗一切而更新之至六朝　五季之世則不然姓號雖易曹部不驚襲穢承瑕末由蕩滌是　以國政不修風俗窳敝亂亡相機運祚不長今天下爲公非更　姓改物之比其有効忠民主贊襄新治者固不以會仁勝代爲　嫌然必奉一滿清亡國元老與進步政治絕對不能相容之徐　氏以爲中樞留此革新之障礙物永爲腐舊官僚之保護者政　治尚有清明之一日耶抑伊尤有不能已於言者近有持調和　之說欲使國會開正式選舉會追認徐氏爲總統是恐私生之　子不能承家僞令正室舉之而冒爲嫡子也且果如此是作僞　也天下豈有以僞而可以爲國者昔在漢明末造可謂劇亂之　世矣然朝政亂於上士論清於下氣節之士以身殉道至於戮　辱困厄而不悔者猶項背相望何者其社會上之是非未書泯　也民國承清之敝袁氏智取術馭以奔走天下於是居官者以　運動爲當然談政者以手段爲能事氣節消亡廉恥道喪已如　滄海橫流岡知所屆今之非法國會又效法袁氏之約法會議　參政院國民代表而更加甚焉吾國民不急起燆正反委曲牽　就以成其僞而且助長之顚倒法律矯誣民意其遺害於憲政　前途者患固大而流毒於人心風俗者禍尤深也欲國之無亡　豈可得哉國家正氣數十年培養之而不足一旦敗壞之而有　餘徐世昌已正式承受僞國會之選舉證書猶曰反對非法而　不反對個人則譬之君主時代污賊僞命者其人復可登用耶　一命之官出處猶不可不正況在一國之行政首長是率天下　之人而入於偕僞也諸公共和柱石大義干城枉尺斷難直尋　奪朱所以惡紫即至事無可爲惟有玉碎而無瓦全必不以茍　且一時之爲遺國家百年之禍護法救亡爭此幾希敢佈腹心　檸聞明教孫洪伊叩馬要聞 
　　 
[東京通信] （心危）　　　　　　　　　歐戰講和之先聲　　　　　　　　　　南北妥協之時機　　　　　　　　　　　林公使進退之談話據近來歐戰消息協約國方面之勢力漸見恢復而同盟方面之窮困亦勢所必然故此次奧國外相布里安氏最近在維也納某晚餐會對德國新聞記者演說略云交戰國各欲達其最後之目的流血慘禍終無已時其犧牲更不知凡幾德奧今亦傾望和平故頗欲以冷靜之頭腦變方交換意見至若講和條件提出之交涉如何又當別論余願報界於交換意見一層以言論鼓吹之云云此奧國方面顯然有講和之意雖並未提出條件而其反響雖較大蓋其精神上有眞欲講和之意也顧兩虎相博孰勝負縱未可必而德奧受創之深已無可諱言據日本某方面電報德國現在窮狀顯然雖欲竭力節制以圖永久之支持而目下食料日用品之缺乏一般營養不良之小兒老耄死亡漸增軍隊中支給粗惡時有不平之聲如呢棉革具等缺乏更甚貧民幾有無履可購　其國民中衫褲鞋襪僅許購置兩套其餘均須徵發衣服新製一襲須六百乃至二千馬克而尚須得官憲之允許萬甚者巴威地方死者營葬不許着衣會有以裸體　紙衣埋葬之命令工場革帶缺乏以婦人之髪爲代用品故髪價殊昂衛生材料亦不敷用其繃帶則以紙爲代而人員之缺乏更甚最近送至戰場兵卒多係少年補充兵僅以六週之訓練即行出征婦女之服勞役者日見其增學校教師漸減而不良少年乃增諸如此類其國民一般及軍隊中對於戰爭似漸有厭惡之心較之去秋精神已大減云云據此電而言德之窘狀已可概見但不僅德國爲然也據日本某外交家云此次和平消息其原因雖不明瞭而奧國人種複雜內部時有分裂之虞蓋國民生活漸見困苦布里安氏講和之聲乃勢所必至其意見與威爾遜大總統似相吻合敵德奧方面果有誠意且有相當條件則聯合國方面亦未必堅執拒絕惟對於漫然無制限之提議則亦不得巳而拒絕之耳故此次奧外相之演說或竟成爲平和之先聲歟愛好和平人具同心即彼好爭之徒亦未嘗不以和平爲前提也歐戰於今四載和平之聲屢起屢滅至今已有一線希望而我國自民國成立以還六年三革命今南北對峙幾瀕分裂湖南戰跡之慘聞之悚然四川陝西形勢不穩內憂未已而因參戰之後爲聯合國之一員東北邊陲日以告警其悲慘痛苦奚讓歐陸而外人干涉之漸已見端倪日人以東亞和平爲辭極望甸南北統一近以徐氏當選一般輿論以爲時機旣至意欲爲我調停東京日日新聞云徐世昌當選爲大總統以其具有調和性之人物或於南北妥辦稍有希望但南北仍不免互有偏私調和亦係至難所苦者兩軍交戰中犧牲之良民耳右以救濟人道而觀南北妥協實爲急務湖南爲戰爭之中心其慘禍幾目不忍睹全省已陷於無政府之狀態人死家毀固無論矣以紙幣七千萬元代現銀嗟怨之聲無可告訴陝西亦同羣雄割據陳樹藩電中央謂掃蕩平請須待十年以此兩省爲例已不堪設想日政府因鑑及此會招南北要人試爲調和而卒未得何等結果蓋以有援北之嫌也至討伐南方之不可能於吳佩孕之一電卽可證明借欵問題日政府事權亦未能統一如金幣借欵寺內首相勝田藏相以西原龜三爲代理人此種借欵不免招與國之反感起民間之嗟怨幸林公使於金劵問題與列國取同一之態度會提出抗　故此事未告成功而北方政府因亦不能達討南之目的今徐允就任段將辭職而南方急進派會運動承認惟岑陸一派未嘗固執或南北妥協之機漸至亦未可知去歲五月黎元洪總統時代美國會以人道的救濟爲辭勸告南北急爭此時日本宜提出根本妥協條件以促中國之反省所謂妥約條件今日雖未能詳論惟此次決不可再招前此之失敗但求民國政治之安定顧調停非容易之舉而時機旣至莫可再逸我現政府會以援北挫南爲政策倘一旦時機過去則中國之統一勢必絕望故政策不可不亦更也雖然對華政策之解決不能有待於現今之寺內內閣者也云云駐華日本林人參使此次歸國係應寺內之召彼自言即須歸任似與日本政變不無密切關係說者謂林氏之歸因與西原龜三意見不和蓋因借欵問題西原氏屢侵及林氏之權限故於林氏進退有關或將不再回任但此爲事實問題未能縣揣也林公使歸國後會有談話發表茲摘其大要如左徐氏當選爲適當之人材徐固溫厚君子有一部之人望也惟以中國政局論非有利刃不足以斬亂麻此點於徐氏不能無疑但旣爲一部人士之推薦或有自信亦未可知徐氏對於日本殊有好感故中國之對日政策當無亦更至因新總統就任之故而段氏辭職云云余未能臆斷目前副總統問題一時延期馮氏之主和程　如何則不外個人的行動批評所究全任各人之自由惟日本之研究中國問題者當以寬大的好意的解釋之如南北妥協問題以余觀察南北毫無差別南方派中余亦有幾多之知已認爲國家上之交涉於合理之時認爲政府則亦不外乎折衝往來但以此爲承認政府之問題則尚未能南北統一須俟水到渠成終有一日要之現在尚不可言干涉內政也金劵問題余會提出抗議此外非余所知西原之關係若何請詢勝田藏相可也余之歸國進退如何任人推測而已林公使對於西原氏之不滿意已溢於言表矣　　 
[○西比利亞全部動員之外訊]  
路透社二十日海參崴電云今日各街遍貼示文署名者爲捷克司令蓋達將軍略謂西比利亞西部各區域凡爲捷克軍與西比利亞臨時政府所管轄者皆已實行動員令徵集捷克斯拉夫人入螢効力今海參崴一帶亦皆照此辦理云云此舉殆爲遠東全部動員之先聲謝米諾夫將軍今晨抵海參崴遍謁外交與軍界各要人頗形忙碌據其對客言英國會予以扶助故渠對於英國尤爲感激阿穆爾與鳥蘇里之哥薩克人信任英國至爲深摯前與渠對抗之過激黨德奧俘兵約二萬六千人今皆潰散內有一大部份竄入蒙古想有被拘禁者有流爲盜匪者餘皆逃往他處終不免死於飢寒云　　 
[○新國會劇戰之一幕]  
　　　　　　　　　　　烟土製銷碼啡問題路透社二十日北京電云今日午後參議院議員吳宗濂（會充駐意公使）動議主張將政府近在上海收買之烟土製成嗎啡運銷外洋並規定嚴往禁止種吸此案頗引起激烈爭論交通系某某二議員起稱此案違背中國禁製嗎啡之法律及一九一二年海牙會議所定禁止嗎啡出口之條約（見第二次萬國禁烟大會報告書第八十一頁）從前外人以嗎啡等物輸入中國僅以兩計近年則俄日商人由西比利亞高麗私運入境多以噸計今若國會准許鴉片公司販運毒物於外洋則何能責外人之運入毒物於中國再政府與土案之關係今尚未有顯明之證據今此案直無異以證據授人吾輩代表國民非代表政府故須拒絕吳議員所提出之政府議案以保障國民利益吾人今知政府與土案有關但政府不承認之面利用吳議員爲其口舌云云梁士詒贊成此議案惟措詞婉轉略謂政府旣已不得不收買烟土則煙土若售於國內勢必招國民之大憤但若銷諸外洋則與國民無礙云云場中喧擾殊甚不願續有辯論之某議員高呼曰將此議案送與政府國會不配有此旋一閧而散　　 
[○岑伍勸東海勿就總統電]  
徐東海於當選後所發之歌電內列有西南軍府人物岑伍兩氏現岑雲階伍秩庸已於諫日電覆東海勸勿就職其文云北京徐菊人先生　讀歌日通電藉悉非法國會選公爲總統公旣怵世變復自謙抑竊謂公能周察民意不欲冒居大位至可欽佩惟公之立言雖咨嗟太息於國事之敗壞而所以致敗壞之原則公未嘗言之此春煊廷芳不能默爾而息者致亂之故雖非一端救國之方理或無二一言以決之曰奉法守度而巳約法爲國命所託有悍然不顧而爲法外之行動者有託名守法而行壞法之實者均足以召亂自國會被非法解散約法精神橫遭斷喪旣無以杜奸人覬覦之心更無以平國民義憤之氣護法軍興志任湯亂北庭怙惡視若寇仇讀張爲幻與日俱積以爲民國不可無國會而竟以私意構成之總統不可無繼人而可以非法選舉之自公被選國人深慨北庭無悔禍之誠更無以測公意所在使公能毅然表示於衆曰非法之選不能就也助亂之舉不可從也如此國人必高公義卽仇視國會者或感公一言而知所變計戢亂止暴國人敢忘其功惜乎公雖辭職而於非法國會之選舉竟無一詞以正之也窺慮公未綱察受奸人蠱惑不能堅持不就職之旨此後國事益難收拾天下後世將謂公何如有謂公若將就職而某某等省可以單獨媾和者國會可以取銷從新組織者護法各省如不服從仍可以武力壓制之者此等莠言皆欲踞公於爐火之上而陷民國於萬刦不復耳願公堅塞兩耳勿聽公從政有年富於閱壓思保令聞宜由正軌煊廷忝列舊交愛國愛公用特忠告幸留意焉春煊廷芳諫　　 
[○調和中之犧牲舊國會說]  
戊午編譯社云近日政局內幕有一種運動方正積極進行中聞巳去發表時期不遠者其事爲何即長江主和派某督軍與政學派某首領協商將以犧牲舊國會爲妥協條件之一是也兩派關於此事之運動分途進行巳非一日聞其辦法將由雙方前敵將士倡議而調停派各督軍繼之如此則其主張發表時即巳具有一種左右時局之勢力不難照此做去岑西林派耿某赴湘欲晤吳佩孚亦與此事有關徐世昌生平作事善觀岡色此次受北京國會證書一變其圓滑本態蓋恃此事可告成功十月十日以前此事必作一結束耳但據又一方面消息此事似無成立之希望緣西南派別雖殊同在一護法旗幟之下爲護法旗幟而戰之各軍隊於西南佔有大部分勢力犧牲舊國會即是根本犧牲護法主張此任何人何派不能一手包辦軍政府近日通電即爲護法尚能一致之明請亦即西南不能犧牲國會以謀妥協之明證北京政府中人亦深知之故徐世昌對於時局仍但作模稜語始終一無有辦法而已 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○田應詔等挽留河間之通電]  
前日吳佩孕轉來田應詔等魚電贊成主和原文已見前報聞田等另有一通電係致各省請一致挽留河間者此電係交通部最先接到即以錄呈府院茲將原電錄左北京大總統國務院各部總長廣東國會軍政府各政務總裁各省督軍省長各都統各總司令各師旅長各鎭守使桃源馮旅長均鑒奉讀大總統文電殷憂罪已恤民如傷遐邇之人無不感激喟歎以爲大總統蒞任以來適值國變陰霾蔽日草野流血不總統以慈祥仁愛之德欲全黎民於孑遺存約法於碩果事雖未定勢牽之也比來國內稱戈方注全力以爭國盡之危亡最近所云選舉者固少數人民一部地域之所事也鳥足以云改選元首更易憲章大總統托避賢之詞　引退之　雖昭撝詞之德實失黎元之望抑西好口口口烟亞膴仁　有大不得已者存乎如使國會問題早日能決得以正式成立上不失元首愼重約法之苦心下不負義軍維持國本之初願選舉元首惟賢是從物望所歸非今大總統其誰屬即令自鳴謙德關於去就商榷我國民必更有依戀於不釋者否則由國會選之對於非國會辭之其如屬於根本大計之未能使全國承認何我邦人君子其乘時圖之昭德塞違共維國本母令附權竊媚者流連惡黨會使百姓乏主紀綱凌夷四維不張以重神州陸沈之痛祇成明哲高蹈之名主座固有深恫全國明達亦復寗能忍此區區愚忱倘荷贊同務請通　海內共留馮公以濟艱危嘉惠所及豈有涯際湘西各軍總司令田應詔張學濟胡瑛謝重光林德軒胡學紳各軍旅團長陳渠珍安定超楊永清鄭能文唐世鈞楊再椿向澤南張仲桓戴德滋方漢儒李達武李漢武李桂森劉德隆宋祚水李畢富何之楨田義卿耿樸青聶遠程宗萬龍馬裀叩　　 
[○閩粵之戰訊]  
援閩粵軍日來進兵甚急福州非常震動北軍團長王麒沈珂馬步雲等均由前敵撤返防守福州聞閩籍軍官暨商界方面爲圖保全福州人民生命計擬乘李厚基不在省（李現在鼓浪嶼）宣布獨立又聞浙軍全部將集中廈門嚴守中立減致平所部尚據守汾水關但以漳州方面之民軍巳向詔安節節進取勢甚危迫又陳總司令接許司令崇智報告稱延平宣布獨立已派兵往援果爾則福州不久可下矣廈門通訊云童葆暄所部近有三營由九龍江沿岸退守廈門李厚基以其無故退兵密派辛團長親率兩營分駐鎭署暨高等小學校各地監察浙軍舉動賈文祥原駐長泰一部軍隊又因餉項爭執內中兩連聞已帶械逃走投入洪兆麟部下其餘海軍除廈門港口原駐北艦十餘艘外餘俱不受籠絡閩籍各艦長聲言此次駐廈防守係爲保護外人捍衛桑梓非與粵軍爲敵攻廈軍隊茍不糜爛地方彼即決守中立云云又聞駐泊廈門之海軍辰宿兩魚雷艦近因索餉不遂已由鼓浪嶼駛回福清灣圭嶼港口一帶僅有海籌建康兩艦及原有駐防數艘往來游弋防範之力極形薄弱林頌莊恐一旦有失擬在金門島西岸起至圭嶼止沿海布置水雷外人以其有礙航道羣起干涉始將海線縮短廈門領事團近因粵滇各軍團攻廈埠情形危亟誠恐將來兵燹所及於外人生命財產將有絕大危險特要求各軍司令將廈門劃出戰線區域關於外人生命財產應由地方官加意保護陳總司令據報已飛飭前敵各軍對於廈埠外僑應一律優予保護劉司令所部大軍抵汕後分駐海天春鎭署各地近以饒平黃岡先後克復韓江沿岸已無敵蹤汕頭內地旣無後顧之慮無須屯駐重兵現擬選撥精銳數營由饒平方面出發進駐澄海爲圍攻廈門之助所有步砲各營暨軍裝子彈刻經支配完備早晚即行拔隊童杭時等賀粵軍告捷電云南靖粵軍陳總司令暨各司令鑒迭接捷報深悉饒黃克復汀漳佔領直入長驅勢如破竹全閩底定在指顧間護法前途日益發展額慶之忱匪言可喻謹電馳賀參議院議員童杭時丁象謙李文治彭建標張漢沈智夫張光煒竇應昌馬良弼龔煥辰陳祖烈何海濤訥謨圖黃紹侃蕭輝錦同叩刪　　 
[○舊國會之議長問題]  
國會議員褚輔成孫鐘等十七人發起於昨日在衆議院秘書廳開各省招待員談話會是日各省招待員到者六十三人討論對於同人大意已來者勸其勿再離粵已去者請其從速回粵以利進行此外又決由議長咨問軍政府對於時局如何辦法並由各省招待員調查近日本省議員有無離粵情事其離粵之議員至支給歲費時不得由他人代領云云參議院近以議長問題關係重大十一日開談話會無甚結果故又訂昨日在南　本院開會除前派各省招待員一律到會外尚有許多議員到會三時開會至四時許散會其結果仍決定十八日再開談話會於省議會茲將參議院通告錄下逕啓者茲因本院議長問題急待解決定於本月十八（星期三）午後一時在廣東省議會開本院全體議員談話會事開重要屆時務希早臨爲盼此頌議祺參議院啓九月十三日附啓者此次談話會到會議員如能足法定人數擬即臨時改爲正式會特此附啓務請屆時無論如何千萬移玉到會出席爲盼再頌議安衆議院副議長陳國祥巳依法解職而憲法審議又待進行則選舉副議長爲不可緩之舉乃於月之六日開會補選竟以不足法定人數致無結果今查各衆議員近日多已回粵可以足法定人數故急訂於十七日開會補選今將其通告錄下敬啟者茲定本月十七日（星期二）午後一時舉行補選本院副議長選舉會屆時務祈　臨爲幸謹此通告衆議院啓九月十四日張善與對兩院補選議長之意見云自兩院補選正副議長之議起各方面推舉聲中衆議院有呂君復唐君寶萼褚君輔成吳君宗慈葉君夏聲張君伯烈參議院有趙君世鈺林君森等皆望重一時均極欽佩惟議長對於院外爲一院之代表本員對於此次補選尚有種種觀察急待商榷立憲政治之原則原以除去專制之惡習國會爲運　憲政之本源故於議員之選舉也或取人口比例主義或取地方代表主義於議會之主席也有正議長有副議長至省議會且有兩副議長矣凡此皆所以使各黨各派均有獲選之機會呂君復之主張選區取大小折衷主義亦即此意此次補選議長應否使少　有獲選之機會此其一護法救國端賴羣策羣力自政變以來一年之間奔走運動先來諸君勞苦實多然非常會議列席者二百餘人何以又費許多精神許多金錢四出招待以足過半數乎誠以半數與過半數相差雖少而在法律上之效力實有正副之區別後來諸君之功又豈可沒且後諸君能不顧舊日政團之關係獨行其是其用心尤苦此次補選議長應否與後來者以獲選之機會此其二羣凶竊據神京每造作謠言誵惑人心倘假議長題目誣爲僅可代表一黨一派之意見不足爲全國之輿論此等嫌疑應如何解釋此其三政黨政治淵源於英自歐戰以來英國廢去其政黨內閣組織聯合內閣以謀對外之一致遂得無上之榮譽義軍政府之改組亦本民意倘於補選議長能表示禮讓亦取聯合意思於外交方面當有許多影響此其四此次國會特權在議憲法爲民國根本大法議場主席非一黨一派所得獨占亦不可有一黨一派獨占之嫌疑往者主家襄當選參議院議長時衆議院議長爲湯化龍均屬進步黨於是乃提議以兩院副議長爲憲法審議會議長夫副議長之設原以輔佐正議長於正議長不能主席時代行其職權何以獨主張王正廷爲審議會議長當時進步黨實有不敢獨占憲法會議議壇並不敢有獨占議壇之嫌疑故也今者憲法會議及憲法審議會繼續開會而議長又當補選應否依二年前辦法不使一派獨立此其五要之本員高臥東山於各方面進行之情狀或有不明了之處而其主張之理由確認爲非常充足不揣固陋述其意見如此　　 
[○西南軍政府近事]  
昨日（星期一）政務會議各總裁及各省代表均列席所議多軍事要案關防極嚴聞會議之前並由衛戍司令派出軍隊自府前至川龍口一帶沿途保護以資愼密內政部已在小北門內丹桂里暫租民房一所設立部署僱匠修葺粉飾一新日間卽可竣工岑總裁特將該部印信於十五號早派庶務員何少廷乘坐汽車賫送西濠酒店六十三號房交任部長接收矣軍府近接汕頭英領函述汕頭官署抽收沙田房屋及鎢錳稅擾及外人等情特分電陳督辦方總指揮從速禁止原電云迭據汕頭英領事來函略稱汕頭官署抽收沙田房屋等稅及鎢錳稅每擔十元英人及中國人入英籍者均被騷擾已據情報告駐京公使擬派兵艦到汕駐防保護若不立予禁止殊爲外人承認西南政府之障碍等情查軍府始建邀請外國承認關係重要而軍隊紀律亦　嚴明英領事所稱各節如果屬實請查明分別停辦至軍餉急需自可先事互相妥籌善法以肅軍紀而重外交是所盼禱政務會議蒸軍政府令財政廳云案據公民聯合會代表李智洲呈稱爲情殷報効補助軍餉懇請恩准給論出示保護開辦事竊以軍府成立軍餉需用現公民方鎭樞文傑生等查東莞縣屬有屯田官田軍田約五百二十頃寶安縣屬有三百餘頃如蒙恩准辦理擬每畝繳銀二十元各民自然樂于輪繳四個月內自可籌得軍餉一百五十萬元以二成爲辦俊費其餘八成撥入軍府以作餉需各處地方照此辦理八個月內約共可籌得欵四百萬元而公民等又查得廣東全省九十四屬各處砲鐵約有四十萬噸今有商人願爲承辦如蒙恩准開辦招人承買擬廢生熟鐵每噸出價銀十八元約共籌得欵七百餘萬元聽候察奪辦理等情并附節略前來據此查該公民代表所稱辦理屯田軍田官田三項可籌欵四百萬元又各處廢砲銘質亦可籌欵七百餘萬元現當軍事進行需欵孔急果能籌獲鉅貲裨益實非淺鮮爲此抄發附呈節略令仰該廳迅即查明核辦具報切切此令　　 
[○李烈鈞省釋嫌疑犯] 供詞可笑粵軍政府參謀部長李協和日前因公行經康關戲院外過橋被人狙擊不中李目覩彈由橋之東頭厠所射出當即指揮衛兵協同警察將厠中十五人拿獲就滇粵桂援贛聯軍總司令部派員研訊並經李親提勘問各節均詳前報茲查該十五人被獲時軍警以其犯重大嫌疑各加以手鐐腳銬桐經委員承審以該民等尚無犯罪證據未便禁其身體全部自由即予寬去手鐐及由李親自提訊則又並腳銬而去之提訊時均令安坐俾得從容供吐李以此案關係地方治安故每訊必閱數小時恒給以茶水俾潤渴吻承審人員亦以此案旣無人證物證之補助專憑口供實嫌困難其中雖有一二人供詞頗有疑點亦未能遽得實情面陳李部長請示辦法李諭令槪准覔保省釋遂於本月十三日以前先後交保盡行釋放該十五人品類至雜中有一自稱軍人者其口供之一節頗堪噴飯錄之以見西人之所謂黃金時間者在吾國固不值一錢也　承審員問吾今問汝被獲日一日之動作汝能以實告我乎　答能　問汝被獲之日早起耶晏起耶　答宴起吾科時非兄弟們喚我不起　問喚汝何爲　答喚我吃飯　問被獲之日幾點鐘起牀　答我無表不能知　問大約幾點鐘答大約八點半　問汝自起耶人喚汝起耶　答兄弟們喚我問喚汝何爲　答吃飯　問幾點鐘吃完飯　答約九點　問吃完飯何爲　答睡覺　問睡着否　答睡着　問睡至何時　答十二點　問睡起後何爲　答洗面　　洗面後何爲　答又睡覺　問睡至幾點　答兩點　問睡起後何爲　答看人下象棋　問汝能下象棋耶　答不能特看人耳　問看至幾點　答三做何事　答在天字碼頭扒船中當差　問汝朋友何姓名　答非朋友是吾叔之妻弟姓王或姓黃吾不識字不知其姓名但喚之爲阿九耳　問見阿九耶　答不見守衛的說他不在船　問不見阿九汝又何爲　答在天字碼頭閒看　問看甚麼　答看來往的船　問費時幾何　答一點多鐘　問此後何爲　答跟着長堤東行　問行至何處　答至官紙局碼頭閒看　問看甚麼　答看來往的船　問費時幾何　答大約半點多　問此後何爲　答看街上人亂走我也跟着走　問走到那裏　答過橋　問過橋如何　答便被貴軍拿住了　問我們軍隊拿人係在七點三刻以前依汝說點燈後出門探友不遇閒看至一點半鐘以外合之來往時間當在兩點鐘以外如此則汝當在九點以後被獲然汝被獲時實未到七點三刻這樣口供不對　答我不知道我就是這樣說按此種供詞亦足令人一粲　　 
[○粵議員與財廳長之大激戰]  
　　　　　　　　　　　　駁楊永泰呈文廣東省會前提案糾劾財麋長楊永泰其後楊呈復督軍省長兩署又駁省會咨文凡分爲十二不可解（詳前報）此事互相糾纏至今未了其內幕中與楊之地位實有關係蓋欲獵取財政廳者大有其人并有欲獵取監運司職而轉將運使李茂之移調財政者（聞李不願意）日來傳說紛紛有謂財廳將屬李茂之者有謂將　冷邇者有謂將屬覃超者有謂仍歸諸會彥者（即前財政廳長）但楊與商會頗有聯絡省會雖反對而商會則力留前日桂軍統領又聯名致一公函談兌現事隱懸與楊爲難說者謂楊於鴻德公司一案實有許多曲折當賄案初起時會將辦法密呈莫督莫督批准然後實行近有人將其呈稿及批語發表以明此事楊不能獨自負責然省會再接再厲仍不肯干休茲又有駁楊之意見書發現提出者係陳巽值劉　書李鳳墀等其措詞略謂竊閱公報所載楊廳長對於本會紏案復督軍省長呈文凡數千言列爲大惑不解者十二茲就其尤悖謬者爲同人縷陳之查楊廳長復稱查該賭商欠餉至數十萬元屢催未繳其重要人員則多方隱匿迭布密探欲行押追亦不能確悉其行蹤此次行賄本具一種嘗試作用其意方冀賄來官受便可言及於私此策不行即步舊商許仕平後塵捲逃而去等語然據商人訴詞六月一日以前該商所欠之餉有按餉可抵斷無逃匿之虞六月一日以後因潦水爲災商人照章代收代繳旣有督軍批行財政廳核議之批示在前又有楊廳長代轉呈督軍省長核示代辦之批令在後此時商人并不自知其欠巨餉又決無多方隱匿之理查該商訴訟等備現欵四萬元憑單六萬元於七月十五日派公司文案黃次峯并商人鄧灼生等同往面交鄧灼生係鴻德公司股東又現任協理之職當日繳欵到廳由林科長帶同晉謁不得謂其多方隱匿又據該商訴訟內稱月來該協理鄧灼生屢到廳署會面見楊願長敵次即該總理梁伯偉亦在公司辦事每逢開票必與該廳委員同席一日數次等語更不能謂不悉其行蹤又呈稱（自來廉介之更雖楊震卻金幕夜祇能賄來不受不能禁賄不來）查該廳長所云商人以行賄爲嘗試雖經駁拒仍復強聒不舍亦無證據該廳長果係洞悉商人之奸恐其步舊商許仁平後塵捲逃而去應即於鄧商到廳時抑追何待其賄來心安然後嚴辦其行賄追勒其欠餉據該商訴詞稱據屈瑞朝云楊廳長到任時會函邀伊至署談及公司事囑其與游秘書磋商自有辦法借欵之事係游秘書親口要求會問過楊廳長亦經承認游秘書并謂公司能允所請將來遇事均可通融又託其將欵代買西紙以便携帶等語又云楊廳長勒借銀五萬五千元再三懇求往返數次始允減去一萬元七月三十一日第一次交欵一萬五千元血游秘書即將准開聯榜指令發下八月二日第二次交欵一萬元至八月四日第三次將現銀五千元憑單一萬五千元交足前後共交四萬五千元是廳長履新伊始即有索餉之預謀更教唆其秘書使挾同犯罪迨收受賄欵又民經過三期萬　能以後日爲保全正餉計押追奸商爲破除積習計賄欵充公二語藉爲諉卸地步且准其開聯榜之指令係有效之行政命令而非虛僞之表示也天下寗有以周旋委蛇之僞局而肯以有效這行爲爲餌者乎其爲收受賄賂履行條件了無欵義至謂業將賭商迭次賄營及應付方法就近密陳督軍荷蒙嘉許照行在案一若此種犯罪行爲可藉口密陳督軍以爲講符者　令果爲事實亦不過等於案內供出之情詎能免其共同正犯之責任至原呈云（創立誘賄親名復定一誘賄罪責）查本會查辦原案未嘗創立該　長罪名乃該　長呈文竟稱此說一倡恐此後賄賂公行官吏惟有直受殊屬自無本會藐視官規其悖謬一又呈稱聯榜之爲物乃定議所特許而非向來所厲禁往年廣利公司榮利公司當嚴劉蔣汪各前廳長任內均有准收二毫聯榜之舉非本廳長敢開先例獨至民團五年嚴廳長再任會將廣肇而屬聯榜禁止一次等語查全省山舖票承商始自前清裕源公司當時舖票立案章程無所謂聯榜迨前清末年紹榮公司經辦之時會收聯榜一次旋即奉禁民團以後更換數商其迭次開投報告均照裕源舊章辦理故歷屆舖票承商如廣利榮安大興各公司均不敢違章開收聯榜獨民團五年啓元公司單承省城舖票時以票源日絀僭收聯榜一次即被嚴前廳長禁止是聯榜之爲物固非定章所特許亦向來所厲禁該廳長自開先例而反以非法誣人殊屬昩於責已又稱（鴻德公司未經呈請手續遽行開收亦予禁止嗣該公司依據第八條章程呈請手續旣合官廳倘予批駁是謂留難故照章准辦仍聲明如查朋流弊即隨時禁止等語）查鴻德公司本年二月間開收聯榜一次經會前廳長以其違章勒令停辦有案至七月楊廳長履任商人又復嘗試亦經該廳長申明前案復禁勒商具結永不准復開亦有案乃事越不過旬日賄欵過付卽准其復開藉口手續已合照示准辦目的旣違尚何查有流弊隨時禁止之可言又稱此次聯榜開收係根據章程根據成案無所謂增收旣非另關賭類亦非多開會數無所謂增賭更無所謂增害云云抑知開收聯榜爲舖票原案所無鴻德公司渾言仿照向章朦准本屬不合該廳長乃謂根據章程依據成案實何所指不查照向章於原案外批准聯榜謂爲另關賭類也可謂爲多開會數也亦可增賭即增害勢所必然其悖謬二又呈云查省會暫行法第十六條之規定無議決國家政務及國家經費之權以爲借租一案不交省會議決由所借之租其用途爲支付軍餉軍餉屬國家經費而非地方經費故無交議之必要查省議會暫行法第十六條第一項議決本省單行條例議決本省預算決算第四項議決省債之募集今廳長所擬訂捐租章程除粵省外不能適用則爲單行條例之一預定由人民各借租項若干則爲預算之一借租項於人民而省政府任償還則爲省債之一自應由省會議決以符法律豈能藉口支付軍餉以　規避即令讓一步而以軍餉言議決軍餉亦爲省會之權限查去年粵省自主會以軍餉無者由本會從權議決防務經費當時粵省方在戒嚴省城作爲臨戰地域省會猶得行使職權議決軍餉而謂今日粵省已經解嚴軍府亦經成立反不能過問其悖診三查廣東公產經中央劃爲官產本會屢次議決咨請省長電京力爭並電請國會解決在案則國有財產及地方財產現下尚未劃分確定當此廣東自主時期前日中央將粵中一切公產收歸國有之命令當然不生效辦廣東公產仍爲地方之公產本會當然有監督之權不能任意亦賣乃該廳長竟不承認本會有監督公產之權身爲自主省分之官吏而屬奉中央之功令其悖謬四文呈文云（發行彩票聲明維持中行紙幣中行紙幣者國家銀行所出之紙幣也願以國家經費維持之）抑知彩票之用途如何係入將來決算範圍而彩票發行之性質應歸入本省預算且爲省債之一自當交本會議決即姑讓一步認該廳長援引朱省長兩次揭借　灣日金規復中央紙幣未交省議會議決不得後先歧異爲主張適當然試問軍政府已經成立國會亦經正式開會議該廳長何不呈請軍政府咨交國會議決旣一面不認省會之職權又不受軍政府國會之管轉區區一財政廳乃欲兼廣東與中央政府兩資格而有之所謂護法者顧如是乎至謂戰時彩票乃赤十字慈善彩票近日隨處發行不交議會協贊尤爲荒謬查各國戰時籌備軍費無不經議會議決至於彩票之類跡近射利議會監督尤爲謹嚴該廳長智昏於利虛搆情實武斷事理其悖雇傭五又呈文云（不能提出如防務經費有獎義會及抽收護沙捐等類有名之大案交會議決負疚何極等語）查去年陳督軍交議防務經費一案緣當時忽接北京復辟來電本會丁自主時期體察政府出師救國籌欵無着之苦衷不得不權宜議決以北伐爲條件准暫時開辦防務經費實出於萬不得已之舉至有獎義會是前年粵局和平省庫空虛前朱省長交議緩禁以濟急需本會議決以延至去年十月屆期無論如何爲難舉行禁絕又護沙捐亦爲軍餉及裁兵之費限以一次過每畝抽捐以爲忍痛須臾一勞永逸之計政府漠視本會議決原案雖經屢次提議援案禁絕槪不執行則是政府違法該廳長謂恨無此種有名之大案交議意何所指其悖謬六本會依據暫行法二十八條議決查辦案請督軍省長迅將楊廳長撇聽歸案訊辦係根據辦案之性質援國會查辦官吏之成案並將辦法開列咨請查究原無不合乃閱督軍咨文內稱查鴻德公司商人梁有誠等積欠鉅餉復敢以賄賂爲嘗試冀賄行則遂其虧欠之謀不行則施其逃匿之計立心至爲陰狡前據該廳長事前密陳廳付方法及具摺呈請核示當經本督軍面示機宜及批令照辦在案該廳長於關說初來即密行揭發賄項一到即立予充公中問審愼周詳實緣奸商狡詐多靖不能不妥籌應付案經本督軍密飭照辦在該商人有行賄之罪在該廳長並無國賄之心貴會強指爲誘賄殊味事實至開收聯榜係爲原章規定該廳長照章准行何得稱爲增賄有獎義會旣不驟予停止二毫聯榜自不能禁其開收該商欠餉至數十萬元並非單純行賄可比自應先予押追一俟餉項清繳當然按　科罰本督軍斷不袒庇奸商固無鰓鰓之過慮也其他如抽借袒捐原案聲明撥充軍餉當然屬於軍事範圍變賣公產原爲補償中央政府行收回粵幣撥欵向歸財政部主持不入地方行政範圍發行彩票專爲維持中行紙幣之用凡此數項皆屬國家經費範圍自無交議之心要不得謂爲摧殘貴會職權及視爲違法查省議會暫行法第十八條規定省會對於本省行政官吏如認爲違法納賄情事祇有咨請查辦之權來咨竟用彈劾方式邀請撤任萬無根據等語查省議會暫行法無規定督軍與本會之關係暫行法中行政長官係指省長從前本會咨省長并咨督軍省原不過尊重督軍之體面非法律上有咨行之義務故對於軍政長官單銜駁復本會之文件本會認爲無收受之理由亦無駁論之必要惟事理不可不明是非不容混亂故并申明查辦之法理於此是否有當請付公決　　 
[○粵聞零拾]  
伍毓瑞與公言報交涉　汕頭公言報啓事云啓者本報代理社長主肇張煊因十號時評論李總長遇刺被滇軍第八混成旅長伍毓瑞派軍隊多名到館圍捕送交警察總局惟本報對於此次暗殺案本擬遂日評論故十號時評僅泛論刺客（對於李協和並無半句貶詞原報具在盡可覆按）第二三日再論李協和湯化龍各個人故十一號卽評李之爲人深致仰慕詎料伍旅長未加詳察已捕主筆雙令停版敝社同人丁茲時代險阻艱難領略殆盡有何話說惟有忍痛暫停至於是非曲直祇求社會公判除將伍旅長致警察總局公函照錄外用特再將本報委屈詳情宣佈週知黃花岡未來巨觀　修建黃花崗七十二烈士墤場現由參議院議員林子超君辦理業已籌有的欵昨與石匠簽立合約限期開工查該墳場將來用石砌圍牆中建一石亭內立一石碑高十八尺寫七十二烈士之墓字樣場內加種花木以爲點綴山門外即建一宏偉之石牌坊建築約二萬餘元由南洋美洲中國國民黨黨員擔任籌欵事宜撥效法美國京城華盛頓紀功碑辦法每埠國民黨分部擔任送大石一枚石面泐有某國某埠中國國民黨分部中西文字石質用最優美之青石統計海外國民黨分印有二百餘所該代表美洲三藩市國民黨領袖支部部長黃伯耀君已與林君接洽建築辦法一俟牌方　繪妥後即行開工又陳敬岳溫生財鍾明光林冠慈四烈士之墓亦同時修建若將來建築牌坊有餘欵復在四烈士墳場再建一紀功碑以慰先烈王有蘭赴川滇黔　軍政府成立後對於一切政務業已着着進行茲以川滇黔各省遠處邊陲必須號令統一聲氣相通方足以收共同一致之效現擬特派本府秘書王有蘭爲代表馳赴川滇黔各省聯絡感情並商榷和戰之主旨不日卽可成行矣 
 
 
 

Page 7

 
 
李根源來省　粵贛邊防督辦李根源十四日由韶乘車來省與李參謀部長及莫督軍磋商要務旋赴軍府晉謁各總裁籌議良久即於前（十五日）晚十一時乘專車回韶馬騰驤斃命　龍軍統領爲騰驤自雷州敗走後經由龍裕光電令返瓊防紥澄邁聞本月十日民軍司令恙飛所部圍攻邁縣馬率衆禦敵身中四彈即受重傷巳在廣州灣醫院斃命至馬氏部曲聞現亦已潰散龍建章赴港　前貴州巡按使龍建章此次忽然到省究因何事雖未聞有所表示然外問羣謂其與時局頗有關係頃聞龍氏咋巳匆匆附搭日船往港行色似甚倥愡故其親朋尚多未獲把晤　　 
[○湘鄂最近之戰局]  
湘省方面　頃據某方面消息張宗昌潘鴻斌與南軍協約巳經妥協故湘東戰事現已確歸停頓元日張潘兩旅長并已正式聯銜通電主和而附署者乃有奉軍旅長闞朝重一人甚可注意又聞南軍反攻寶慶其勢巳漸放鬆不意田樹勳旅長轉於此時返駐永豐於是謠傳遂多謂田旅長已與南軍携手反對主戰留駐湘鄉之第三師運輸兵於十四號與第七師不知因何事故內閧巷戰約三小時兩方互有死傷後經梁國璋之軍隊和解始各罷戰惟兩方仇視現尚未釋將來恐尚有事故發生云云此爲交通界所傳消息可徵三七兩師意見之日深也李奎元率部往攻瀏陽一節業已詳見報端茲聞軍署昨接張湘督來電云李軍往攻該縣頗有進步瀏陽不日可下平江方面所駐之南軍刻已退去又據軍署消息平江一縣並未失陷僅有少數南軍駐平江之側面刻聞瀏陽失利已退走瀏陽一縣已成孤立之勢恢復之期當不遠矣又聞岳東之平江縣前月杪與瀏陽同時失陷當被十一師於本月歌日反攻克復茲得岳陽軍界確息　軍招撫使郭寶初自平江敗竄後仍率殘卒盤踞仙人坡天岳關一帶於十四日率有二千餘人向岳進攻當經二十師第七十八四由桃林取道截擊郭部多持刀矛鎗枝甚少故抵抗數小時即行敗潰餘卒紛向鄂之通城通山崇陽紛竄昨王督軍特電合寇團長英華從嚴堵剿以免騷擾當德以下如沅江益陽湘潭等縣近因秋水大發半成澤國災民多有扶老携幼向長沙逃生就食者乃防軍不察誤爲士匪逕自開鎗轟擊業被擊斃者聞已不少事後經災民一再呼　始得過此難關惟張湘督仍以時當戒嚴之際不容有此等難民託足省垣或致發生意外故已有設法資遣分赴外省就食之議但湘人頗不贊成此舉有逕由商會及各慈善機關爲之保障用作對待方法鄂省方面　吳自堂司令晉京後本擬即時返鄂距至京後進行滯礙雙值政局丕變意存觀望前聞有與曹經略一路南來之信目下鄂西情勢日緊川雲貴以全力組織攻鄂王督及前方各軍官迭電速其南下維持前敵刻聞吳已請餉三十萬十八日領到十九日即可起程二十日到漢又聞王督以鄂西南軍反攻甚急迭雷吳司令請其返宜督率一切日昨接吳氏覆電略謂元電悉現因軍需陸軍部尚未撥給已面請總理飭部提前辦理事竣准於馬日返鄂鄂西南軍反攻巴東後北軍失利刻已由王督軍派員查明接濟故朱廷燦所部氣勢大振巳由野山關進兵牽制側面之南軍巴東可守宜昌即無危險聞連日戰事北軍頗佔勝利胡廷翼柏文蔚已退回建始與黎軍會合十八　三十六旅劉錫廣所部上月開往援宜咋悉該旅長電告軍署謂職旅加入宜施戰　後濠壨工作均巳完備茲據探報敵軍由恩施分兩路出動滇軍葉荃之一部由來鳳取道龍山以入辰州助攻湘西唐犧支陳國超則由木河嶺向咸豐進發以　攻宜之側面近獲探敵二名訊供無異巳準備迎頭痛擊張鈁獨立謀攻鄂北急報頻驚內地土匪因以繁興聞張鎭守使在鄂北舉行清鄉共分四區襄陽宜城棗陽爲一區光化榖城爲二區均州鄖陽爲三區竹山竹谿保康爲四區加以創辦地方團練互相守衛以安鄉里　　 
[○張敬堯報告湖南災況電]  
北京大總統國務總理內務總長財政總長鈞鑒湘省夏秋之交連日陰雨山洪暴發河水陡漲加以江水泛隘倒灌入湖濱湖一帶州縣圍田洪濤駭浪震撼堤身相繼崩潰迭據華容常德寗鄉安鄉臨湘南縣沅江湘陰漢壽益陽等縣知事文電呈報水災前來查華容因鄂屬石首縣之王海顧復等垸江流潰決地處上遊水勢洶湧直灌縣城衙署民房盡成澤國田畝衝沒不知凡幾縣署移至離城三里之黃　山盡院辦公該處堤埂稍高未遭傾圮災民千計　集於此風棲露宿至爲可慘常德地勢低下城內水深數尺城門堵塞沿河一帶民舍田禾飄流殆盡此被災最重之區也其寗鄉安鄉臨湘南縣沅江湘陰漢壽益陽等縣均皆圍堤潰決田廬牲畜槪付波臣未被衝潰之田亦因積水甚深無從宣洩以致榖穗生芽收成大歉竊維湘省兵燹連年人民已不堪其苦各屬儲蓄榖米損耗已罄本年五月長沙等縣方告水災彼時節氣尚早水退較速雖有被淹猶可再行補　不意奇禍　乘陽侯肆虐秋收有望忽降鞠凶各該縣產米最多全湘恃爲命脈一旦槪遭巨浸哀鴻遍野待賑嗷嗷日前之救濟固巳難籌且值此時局未靖之秋人民蕩析離居流爲寇盜後患方長何堪設想敬堯撫綏乏術致戾天和憫此災黎曷勝悚懼除令行道縣親往履勘成災分數再行呈請分別蠲緩一面先由地方設法散放急賑安集災民無任失所外理合先將湘省各縣水災大槪情形電呈伏乞大總統總理俯念湘省兵燹之餘沉災未澹鴻施立沛活此子遺不勝迫切待命之至湖南督軍兼省長張敬堯叩歌印　　 
[○兩湖義賑會發行副券之商榷]  
漢口商會致兩湖義賑會函云敬啓者前准貴會公函以仿照上海慈善救濟券辦法發行副券等因當經會同武昌總商會以貴會成立多時雖好善本有同心而大宗尚難遽集實緣湘鄂比隣此次兵災水災在湘省固首當其衝而鄂省亦相因而病非得通力合作以從事恐仍車薪杯水之無功所稱仿照上海慈善救濟券辦法發行副券旣可慰夫樂善之心雙能濟其救災之用兼之上海業已開獎一次信用昭然此次開獎之期又復至近爭先購畢自在意中一旦於不敷分配之時忽有副券相緣而出而得則俱得將益使好善者增興高釆烈之思亦因所當因并可使盼賑者獲殊途同功之助貴會所請當係斟酌盡善而又慮夫舍此固無別法事關災賑想爲鈞座之樂予贊成也等語轉呈去後茲准武昌總商會公函內開本年九月八日奉省長公署一三七一號指令內開會呈及抄摺均悉查此案巳據漢口籌辦兩湖義賑會具呈到署所有原擬發行副券簡章略加修改應卽遵照辦理其另擬之中獎等次數止章程大致不差事關善舉姑准備案嗣後不得援以爲例并毌庸通令分咨仰即轉行漢口籌辦兩湖義賑會一併遵照此令修改發行副券簡章抄發等因并抄發修正簡章到會查此案係由貴會主政敝會無案可稽除轉知漢品籌辦兩湖義賑會遵照外相應照抄簡章函達貴會轉行遵辦並希飭記檢卷將原呈會稿章程抄送過　存查等因附抄件前來除函復武昌總商會外合就轉達貴會請煩查照辦理爲盼　　 
[○山東勦匪消息]  
四省交界之匪自經剿匪督辦徐海張文生歸德寶德全熱河毅軍常德盛各督所部痛剿以來匪氛漸消日前張寶常三人復會軍於魯豫蘇三省　界之老軍寨議定三軍聯合對於餘匪積極清搜並決定先行剿辦大周樓一帶之大股寶使擔任親率所部由東南兩面取道曹縣境內之青堌　兼程馳剿常翼長擔任親率所部由西北兩面取道單縣境內之黃崗集馳赴夾擊張代督辦則擔任埋伏所部在陽邊王榮國李莊一帶堵擊匪估各莊以大周樓寨爲最險因其圩牆之高堅與城牆埒三面環水寬而且深匪衆憑險抗戰寶常各揮所部鎗砲齊施鏖戰竟日匪勢不支奪路潰圍分兩股竄逃時已錯黑官軍未能窮追遂入各莊寨搜檢匿匪在逃之匪有數百人紛向碭境王榮園窮來又經張代督辦埋伏之軍起而迎擊匪復四散是役鎗斃之匪近千餘人生擒者數十人救出之票四五十人官軍陣亡官長一員兵十餘名刻聞張代督辦以豐碭及四省交界各地已無成股之匪擬留重兵由總指揮鳳山督率擔任清搜張有中秋節前回徐之說蘇魯兩省聯防以來頗稱得力茲閒張護督刻電商李蘇督擬將原定防區劃　四段以蘇省豐縣碭山縣及魯省嶧縣魚台縣爲第一叚以蘇省銅山縣口縣及魯省鄭城爲第二段以蘇省邳縣及魯省臨沂縣爲第三段以蘇省沭　東　贛榆宿縣及魯省日照莒縣寫第四段李蘇督亦極巳贊成各訓令陸軍常川會哨遇有股匪發現即行協剿會緝以免竄逸山東之平原禹城德縣等處土匪滋擾日甚而直隸沿邊境之滄鹽等縣匪股亦時當猖獗前經張護督派員　直隸曹省長磋商各派軍隊移駐兩省邊境以資聯防業已籌有端倪聞張曹兩氏已會銜電致政府報告聯防情形大致直隸派商德全旅長擔任滄德一帶防務山東　馬良鎭守使但任濟南以北防務商德全所部駐德縣馬良所部　濟南云張護督因本省各路剿匪需用軍火爲數甚巨　縣兵工廠擔任供給南征各軍火尚有不敷之虞本省赴該廠請領軍火每至延緩時日方能發給恐致有　時　現決定在新城兵工廠加班趕造以備應用該廠已添招工匠數十名仍恐新招之工匠不能應用特將各營所用之老總工匠調回該廠作工　　 
[○杭州快信]  
二十二日杭商會選舉會董齊省長派錢塘道尹沈致堅到場監視選出會董倪幼亭等三十二員今日（二十三）下午由新當選各會董投票選舉正副會長齊省長昨飭財政廳提前撥解本月警備隊經費八萬一千餘元省教育會附設日文講習社巳定下月初開辦交涉公署全體員役悉數更換無一遺留晶來已分別呈報到差公立法政學校昨奉教育部訓令據部視學報告該校別科補習生曠課最多應速嚴加整頓浙省吏治研究所開課至今已逾三月齊省長現定本月二十六日舉行第一期考試已飭沈所長傳諭各學員知照財政廳長張厚璟昨因公赴滬吳興征收主任蔣琳違法重征案發經省長飭查迄今半載延不呈覆昨又嚴令飭催玉環知事呈報纂修縣志經費現經邀紳集議一致贊同按經征戶摺帶收請予備案省合照准　　 
[○南京快信]  
岑西林陸幹卿復電李督允派彭允葬王有蘭代表來寗協商時局李督電徐東海謂南方並未表示反對我公請勿變更主張免使糾紛愈難解決曹錕電李督贊成和平主張聞李督主張新舊國會同時消滅以舊法召集新國會以解糾紛某當局遣人向李督疏通請轉勸吳佩孚勿再有前項主張俾和議易就範圍陳之驥啣馮總統命又於昨日來寗聞在閩艦隊現均開至溫州洋面海軍藍總司令擬調第二艦開赴閩防水警第一廳長溫朝棟以閩省形勢危迫海防吃緊昨面請齊省長電海軍藍總司公加調巡洋艦數艘協助巡弋洋面閩李厚基又派副官張林赴徐招募新兵聞李督以徐州爲剿匪區域刻正辦理清鄉恐散兵土匪又復乘機嘯聚已婉詞拒絕湘張宗昌電李督報告奉軍副司令孫烈臣已回奉湘局愈陷危境張敬湯通電於寒日奪回瀏陽魯省匪勢復熾李督電徐州張鎭守使嚴爲防堵以免竄入蘇境第七十四旅旅長陳調元已於昨日遄回徐防新振武軍多魯豫土匪應募成軍經過浦口時滋事時有所聞李昨加派憲兵一連赴浦駐紥以維軍紀第十九帥長楊春普電巧日抵南昌　日起程赴吉安防次此問盛傳運米出口一案中央已與齊省長商定輸出一百萬石聞新國會蘇籍議員已在京提出質問倪嗣沖因防軍多已開赴皖北各縣剿匪蚌埠兵力單薄昨調駐蕪安武軍四營由輸運抵浦口轉車赴蚌李督誕辰已過來省祝壽之各鎭守使各師旅團長各縣知事稅所長均已離省遄回李督因駐寧各領事均到署祝壽昨派外交顧問溫世珍謝傳安赴各領事署謝步地方通信 
　　 
[松江]  
　高小校長之委任　縣立第二高等小學校校長姜撥勳因病逝世所遺校長一職業由縣公署委任楊繩武接充楊本該校生任教員服務該校已近十年　螟蟲釀災之續現　去歲螟蟲爲災秋收大歉今歲雖有縣農會螟蟲考查團等機關提倡防範並由縣公署於楓涇等鄉撥欵收買螟卵無如鄉人狃於舊習不甚聽從而辦理收買者又不能於卵塊初發現時收買盡淨遷延復遷延致三化蟲卵仍被孵化成蟲佳苗一經蟲蝕立即枯萎近日田疇中已彌望皆白色稻災情之重殊爲可驚本日（二十號）楓涇九國五國等鄉農又復成羣結隊赴縣報荒當以縣　在省未返由縣署佐治人員婉言撫慰允予派員履勘再定辦法預料此後聞風繼起者尚不止楓涇一鄉也　　 
[蘇州]  
　挑選警官送學　蘇州警察廳崔廳長近因江寗警官養成所第二班於十月一號開學特通令各區隊略謂前經申送警官養成所第一班各生現已畢業發回到廳仍令各回巡官原職在案茲屆第二班開辦之期仍仰各該區隊挑選巡官每區二名並造具該巡官履歷以便彙核送所肄業云云各區隊奉文後已分別從事挑選矣　純陽樓獲犯　洞庭東出錢麬卿將陶翁氏謀定身死一案兇犯久未弋獲雖經東山警察分所暨屍屬懸賞三百元而事越年餘仍未獲到近悉該犯被前任周莊巡官現充東山水陸兩警稽查馬德彪在光福鎭之純陽樓緝獲當晚寄察光福第十一警察分所暫押一宵翌日即由馬押來蘇呈報縣公署歸案　辦　新教堂落成　崑山聖公會設立有年其經常開支向由蘇埠教友擔任近復由各教友集合鉅欵建築新教堂規模較前擴大已於前日落成蘇埠各牧師及執事教友等現均定於九月二十六號前往慶祝到時定有一悉熱鬧也　　 
[無錫]  
　籌關車路　無錫商會暨市公所以滬寗火車通行十餘年以來商市狀況較前大爲進步亟宜開關寬闊車路交通旣形便利商業自更發達現自車站向西南而至惠山馬路已由鉅商榮宗敬陸培芝倡捐鉅欵設立工程局於春間着手測量圈用民田邇正建造橋梁與築石路預計年終大部份可望竣工惟自交際路過通滙橋後竹場江隊巷周師弄大河地沿陶沙巷烟筒浜而至大田岸各處均與北塘市面毗連有密切關係其形勢較新造馬路尤爲重要特工程浩大預算需費約二萬數千元兩機關領袖公共集議除由發起人首先認捐認籌外並由市公所酌量墊欵先行開工不敷之數公決向各當紳各商號捐集此路）成商業上之獲益匪鮮也　　 
[鎭江]  
　限制携帶銅元　鎭江市面近發現一種輕薄銅元上有當制錢二十文字樣惟此項銅元上海拒不收用致本埠各商店與購物之人時起衝突幸經商會吳總理傳知各業勸其通用一面函請丹從縣令飭車站輸埠檢查員取締旅客携帶銅元不得逾十千之數以防闌入　委員守提畝捐　財政廳胡廳長以本邑次繳田畝捐爲數甚鉅現在省庫如洗軍政各費急待接濟昨巳派員來縣守提　山巷之火警　城外山巷中市羅幹記京貨舖於二十夜二時失愼經各坊救炎會洋龍馳至噴救歷一時許始熄店中儲存貨物甚夥均化灰燼並延燒順元鴨子店餘皆無恙聞該京貨店會保有火險銀四千兩現保險公司已派人前來調查起火情形以明眞相　　 
[楊州]  
　糧食價格漸鬆　揚州四境之秋禾現均收刈登場綜計約七成收穫故日來米價逐漸回鬆高白米每石祇售五元五角次則四元左右小麥一項近因銷路呆滯每石亦落四角現售四元二三角平民莫不欣然色喜　省令推行銅幣　齊省長因揚埠商家對於新造雙銅幣之信用不廣特電致揚州商會令其設法通行該會因事關省令遂勸令各商號照雙單搭用業巳電復省署　飭認鹽志經費　張運使以纂修鹽志淮鹻掌故門類紛繁需欵甚鉅會飭各商人量力捐助以成其事茲運商已認繳一千五百元其場食兩商尚未認定二十日運使復飭該商等從速認繳　醫生騙錢獲罪　趙知事前據虹橋警察區員王家善呈報馬皮楊麒麟藉醫歛費六百餘元派警拿獲中途被逃請予拿辦當派警隊往拿獲解縣署審訊屬實按欺詐取財罪判處四等有期徒刑十六月已送監執行　　 
[南通]  
　承審員丁憂　縣署承審員徐君敬棠迺前任縣知事儲君之姍婭儲君去後現任盧知事以其政績聲譽均極懋著故特禀請省署留作臂助日前徐君因接家電回里視父疾至今未來茲聞徐之太翁業已逝世在籍丁憂恐不能即回舊職矣　　 
[杭州]  
　杭商會改選先聲　抗總商會定於二十二日下午開選舉大會選舉會董三十二員二十三日由會董三十二員中互選會長一員副會長一員業已呈請官廳蒞會監視聞實業廳雲廳長昨日已派本廳第三科科員錢因前往蒞場監視矣　平現中金融消息　近日省垣金融稍覺舒轉蓋各業秋節賬欵存入錢莊頗多且沿江雜路等處亦有現欵運杭故市面略現活潑惟各路需用現欵若遇大數錢業均拒絕代理於鄉埠需現窒碍尚多聞各帮所丈紹單若囤戶不願售出至限期末日或將評價計直使賣空買囤弊端永絕俾可統一金融　又海寗布業朱恒新等八家以省令禁止現銀出境周轉爲難現值秋冬交際收買布疋正在暢旺在在需銀際此又屆新棉上市正貧民趕工紡　之時一歲收入金恃乎此杭莊現銀雖屬暫時禁運而在商業民生兩有關碍若不設法流通深恐釀成不測等語陳請硤石商會轉呈省署懇請維持聞齊省長察閱後於昨日批以市廛貿易一方面收貸以人即一方面售貨以出收則有現洋之去路售即有現洋之來源茲該布商等僅言支出之應行維持而無一字提及收入之作何營運且又故作危言淆入觀聽難保其中無奸商串使希圖破壞禁令究應如何辦理仰財政廳妥議具復察奪云　　 
[安慶]  
　鐵鑛請欵合辦　近有鑛商王欽庵等呈請創設益華公司開辦當塗縣屬大小馬山等處鐵鑛並擬建爐自化惟耗欵太鉅擬請酌撥官欵作爲官商合辦黃省長以皖省實業鑛爲大宗鐵鑛利源尤厚所請官商合辦之處事屬可行惟值此庫儲支絀之際有無官欵可撥已令財政廳呈復核奪　設立鑛產調查所　實業廳前以皖中鑛產甲於他省近來富紳巨賈呈請開辦者甚多自非調查不足以資稽考特呈由省長咨部核准說立鑛產調查局現該局已附設實業廳內所有經費卽由鑛捐項下餘欵開支　　 
[武昌]  
　鄂人拒土聲　鄂省反對銷土一事各界正在進行昨有萬國改良會長丁義華博士急電鄂軍署請即嚴厲拒絕庶免十載功郊廢於一旦云云當由王督軍覆電嘉慰允卽轉電中央設法挽救十七號有某學堂學生李君赴總商會演說吾鄂受洋烟流毒之害較別省痛鉅且深若再任死灰復烯是置鄂人於鼎鑊之前刀鋸之上也望諸君抵死力爭務求中央收回成命并願充全鄂代表與政府嚴重交涉云云施南鶴峯兩屬商務分會昨聯名電致省公署略謂年來兵禍迄未一蘇然猶冀有寗息之望乃不意政府今又將以鴉片惠鄂人是眞不啻死鄂人矣所望鈞座　救民之心當此生死關頭力謀而挽救之則鄂人不死終當有以報洪澤也鳥死鳴哀伏維鑒察　秋節中之警廳禁令　湖北警務處長崔振魁以每屆秋節愚民多於十五日晚間號稱送瓜裝配故事糊紥紙馬鑼鼓暄天遊街集衆老幼男女混雜不清旣碍交通又傷風化特於咋日通令城廂各警署曉諭禁止如有不遵即拘署重罰又聞漢口警察廳長周君亦以本鎭習俗每屆中秋之夕一般無知愚民或送瓜或以磚石砌塔旣碍風化且易滋生事端特飭各署一體查禁　　 
[漢口]  
　銀行又至大批現欵　近來銀根活動市面漸興原賴中外銀行到欵接濟茲悉各銀行昨又到大批現欵調查如下　鹽業銀行到洋十五萬銀三萬　交通銀行到洋八萬　湖南銀行到洋六萬　日本台灣銀行到銀十二萬洋二十萬　道勝銀行到洋二十萬　中孚銀行到洋十萬　圻水之殘酷謀財案　圻水縣南門河地方本年六月問有三星戲班之各伶人還家歇夏有花旦楊某路過某處天時已晚向其相識之某道士家投宿適該道士外出其婦以家無男子不允並令其河邊鴨棚暫宿一宵該花旦手帶金篐及他種財物約值錢八九十串不料鴨棚人見財起心即將該花旦殺斃並將身屍剎碎用鍋煑爛凖備用以喂鴨比晚道士還家其婦以某花旦投宿事告該道士即向鴨棚請其來家一聚乃至則已無某花旦之蹤跡只聞該棚內有血醒臭味該道士欵之而不言即還家統率多人到該棚搜索比時抄出該花旦之頭腳其身屍已在鍋內煑熟即將該鴨棚六人捉獲向縣報案聞該知事已訊明兇犯分別首從按律擬處矣　大水衝潰堤垸　黃陂夏口孝感三縣交界之閔家場地方有永康堤一道綿亙十五六里爲該處人民之保障近因秋水泛漲於十六日之夕將該堤衝爲四段村落變爲澤國田地亦成荒邱一片汪洋流雖轉徙望天號泣者到處皆是良可慘也雜評 
　　 
[○日內閣提出辭表] （默）中日兩內閣之辭職說。傳之巳久。然皆日傳其動搖。而未見諸實事。今則內閣之辭表。已提出矣。我國之內閣。又將何如也。現內閣之辭職。必先確定後繼問題。日本內閣。有政見以相標榜。有政黨以相聯絡。故其問雖亦不免於競爭。然茍一黨之主張而佔勝利者。則其爭即定。此其內閣解決之所以易也。我國之內閣。人自爲爭。有權勢在手。有武力可依。即無不有組閣之資格。而又派系紛歧。暗中傾軋。各方之競爭。一日不讓步。則後繼問題。一日不解決。此我國之內閣。所以常陷於糾紛混沌中乎。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○海甯觀潮記]  
昨日滬杭甬路局特開觀潮專車由上海北站直達斜橋車站車票除特別贈券外有二元六元兩種六元者普通頭等票二元者或係路務人員之頭等票蓋免票不能適用也上午六時半開車梵王渡家滙均有上車者全列車凡頭二等車十三輛聞共四百餘客華人約居半數東西洋人略相若也九時餘抵斜橋下車越過市街登內河船凡五十餘艘每艘載十人十五人不等自斜橋魚貫而行九里過郭店市又九里入海寗北門外之水棚原定船達東門外至是因觀潮之船四鄉來集港路猝不得通即於水柵內登岸由北門外繞出東門外達城之東南隅約二三里許至冠鰲塔下之觀潮所蓋即就石塘上建蓆棚焉沿塘數里以內觀者如蟻聚蜂屯由滬往者只佔其一小部耳時至十二點二十分遙望海口山趺劃然橫亙一白線未幾漸隱萬衆咸翹足以俟旣而又隱隱現出似有一道止浪隄橫亙波心旣而又若長河漫溢大水冒隄直下隆隆之聲亦漸可聞又若鐵道列車自遠而近不移時潮頭見矣萬馬齊銜如牆突陣殷雷動地壯快莫可名言然俯視隄下江流依舊滔滔東去若不知大敵之逼於眉睫者瞬息間潮至隄根逆捲而上陡漲七八尺許蓋近岸者潮頭低而急若左右翼之斜出陣前中流獨當大溜之衝故彎作月牙形而潮頭特高也惟時萬衆歡呼與潮聲相應觀者携具攝影多至百數潮益西去衆漸散時蓋十二點四十分許就棚午膳各分道歸舟返至斜塘沿途觀　潮者殆十百倍於觀潮者傍晚六點許由斜橋開行抵北站巳九點半局長任筱珊以下皆在車招待斜橋海寗兩處警察羅列沿途指引旅客水警巡船駢泊於河埠憲兵軍士整列於站台服勞於是日者其範圍頗廣云　　 
[○津浦路中段兵匪肆擾]  
津浦鐵路火車因振武軍新招兵士（一說謂淘汰之定武軍）勾結土匪在海州等處圖奪城池雖經山東代理　軍張樹元派兵往剿其勢仍未稍殺以致交通斷絕由京下駛之火車祇及德州而由滬上駛之車亦祇開至徐州爲止所有徐州以上之軌道枕木均被兵匪拆毀故近日南北往來旅客至德州等處後必須改乘商輪頗感不便松滬護軍使署昨接江蘇李督軍箇電云頃據豐縣知事電呈該境現有湖南招撫員振武新軍員招募兵士分赴湘口抵豐時即與土匪私行密謀接洽思害地方危毒萬分懇請設法　禁迅示機宜等情前來查各省招募兵士業經暫停進行在案據電前因除電中央並指令外相應電達希即迅飭所屬一體查禁　免擾害地方並希酌　爲要軍警各機關續接密電以振武新軍及湖南招撫員招募兵士行經豐縣地方勾結當地土匪譁變思欲危害地方現正設法剿辦難免無潛逃漏綱情事合電沿途查照截緝等因聞已分別通飭一體知照如遇上項兵匪即行截拿云　　 
[○浙省添調援閩軍隊]  
浙江督軍楊善德因據閩省李督軍電告泉漳失陷軍情危迫請即添調動旅迅速應援等情楊督軍立飭駐甬一師二團步兵第三營暨砲兵一營機關鎗一連備齊軍械由該團團長陳璠統率分乘超武靖康兩兵艦卽日赴閩援助並已將情電告松滬護軍使等一體查照　　 
[○組織商業銀行之討論]  
上海總商會前日開第十九期常會時中有臨時提議之全國商會聯合會來函發起組織商業銀行案原案擬設總行於天津各省設立分行以爲流通金融維特國家中交兩銀行紙幣以免利權外溢而興實業並擬籌足股本一千萬元先交四成之一已擬訂章程請轉知各會董提議如蒙同意贊許請即簽字示復等因朱會長報告後各業代表紛紛討論僉以此項問題原屬流通本國金融創設商業機關誠極爲重要極可注意之事惟所籌股本一千萬元先交四份之一爲數太弱各省金融將如何周轉自非籌備實足之鉅數基本金萬難轉運況抵塞外人紙幣所關尤大其辦法未盡合宜勢不能遽爲同意之贊許云云各會董均以爲然即照此議決而散　　 
[○烟酒聯合會星期常會紀]  
　　　　　　　　　　　　反對業外包稅　　　　　　　　　　　　　注意政府借債中國烟酒聯合會昨開星期常會首由主席陳良玉報告前日有人來會聲稱業外人運動承包烟酒貨稅種種內幕情形此事與兩業同人似有關係應先注意次錢子虞起言當此時局不靖商業彫零倘稅由業外人包認間處處受制兩業同人絕對不能承認次洪少楚起言土酒一業受煤價之影響紛紛停煑銷路日衰正擬求減稅率豈能任人把持茍欲舉辦認稅應由各業領袖邀集同行公共攤認業外包稅流弊太多魔鬼勢必起而反對次邱介帆樂維高等起言兩業當先固結團體以免被人從中愚弄次王闓敷俞葆康起言近聞政府雙有烟酒借欵發生亟應函致駐京代表注意探訪末由金拜仁將各處來函報告事件逐一宣布至五時散會　　 
[○齊省長禁米出口之堅決]  
大有公司運米出口一事雖經官廳嚴密查禁然其進行仍不停頓據聞該公司業巳運出十餘萬石獲利頗豐其繼起之五大公司亦仍廣爲搜羅惟頗秘密其運輸出口係由某國商行承包訂額頗鉅但江蘇齊省長對於此事絕對不允通融昨日本埠官廳又接來電大致謂中央雖有派認之命令然當此青黃不接之際自給且嫌不敷安能供給他人現巳致電拒卻江蘇米糧出口仰即轉致各界一體查照云云　　 
[○鈴木洋行大宴華商]  
前晚（星期六）日商鈴木洋行宴請南市豆米業各華商及南北市商會正副會長與商界諸鉅子到者共有七百人之多該行以如此盛會地位宜寬故假東亞菜館爲會宴之所欵以上等西餐並有日女跳舞頗極一時之盛　　 
[○請免檢查運貨船隻三誌]  
本埠糖北雜貨業因嘉興航船戶孫書生承運客家貨物船未開　遽被浦江稅所巡船查騐將船扣留勒令補繳半稅外再罰一倍之數致不能如期交貨羣起反對已兩誌前報茲悉昨日下午該業邀集全體　公會開會籌議對付方法僉以　航船　貨甚多成本約數萬金船未開行其危險之重任均由滬埠商家擔負船家每遭不肖卡巡查驗後重徵苛勒停滯轉運以致交貨愆期所關甚大茲查萬聚碼頭所駐巡船其專責係杳看出口船隻至查看行駛內地之航船非其責任乃該巡船簽巡竟施其苛歛手段擾害商業自應公呈稅所長要求將該巡船簽巡非法舉動查明懲儆當場共同簽允即日照辦散會時已薄暮矣　　 
[○沒收敵船之調查]  
租船監督薩福懋昨接外交部電令云現因編造自對德奧絕交至宣戰期內之預算決算各案仰將所收德奧兩國船隻噸數日期租與何處年租月租若干已否報部詳細情形分別塡列表冊迅報本部彙案辦理以後仍按月呈報母再延遲切要等因薩監督現已趕爲造報矣　　 
[○訂期研鞫犯案纍纍之盜匪]  
盜匪清江人高子英苗清盛（即苗鬍子）胡鏡如張輔廷王壽然孫錦義胡萬泰周小三子等先後糾黨持械夥刦宜昌路六號門牌張義昌福建路七百九十九號泰豐湖北路三百五十六號協豐漢口路四十六號山東路九百十一號大沽路四百十一號等烟紙店六家及福建路九十五號德康錢莊重慶路四百九十九號某米店等財物並開鎗拒捕擊傷三百四十九號印捕且有流彈傷斃大有榨油廠小工袁金標案發逃匿法租界內後被老閘捕房特別機關西探目殼羅香華探目陳雲忠偵知將高子英等八人緝獲連同抄山之刺刀兩柄解送公共公堂略訊一過押候澈查在案茲悉被告高子英等業巳在捕房內逐一承認故由承審是案之張裹讞與美副領事德君訂於本月二十六七兩日（即星期四五）午後二時半開審昨先飭由檢察處轉致捕房屆期傳某事主人證將各被告屏廨研訊　　 
[○四誌板箱工人罷工之連帶關係]  
南北兩市皮箱店同業因各板箱作要求加價業巳多日尚未解決故由店帮司年於前日刋印傳單分致各店主訂於昨日在城內火神廟皮箱公所開會討論解決方法昨日午後各店主陸續蒞止首由司年述明板箱作加價緣由並稱板箱工匠向做一房（大號四只中號六只或八只如賬箱之類須做十只以外）生活給工錢五百四十文現要求作主加增六十文合成六百文後悉作主亦向皮箱店加價各工匠又擬將錢六百文改作洋碼六角惟各作主向售我同行一房生活計洋四元有餘今要求增加七角核計每洋須加一角七分節前會經同行會商每洋允加七分各作主因相去尚遠仍請續增是以未決今秋節已過應速解決以免兩有損失云云繼由各店主互相討論咸以索加太鉅且工匠請加甚微即近日木料之價亦未增漲殊難承認況今日各店主尚未全體到會應再邀集未到各店主徵求意見再定辦法衆皆稱是遂各散去　　 
[○中華職業學校之布置]  
中華職業教育社創設之職業學校於九月八日開學已誌前報茲悉校內一切布置業已大致楚楚鐵工科之機械工場鐵工場巳正式開工木工場亦已開始實習唯鈕扣工場因機械尚未到齊故未開機學生於課外組織各種作案團體甚多其中學生用品販賣部及銀行儲蓄部亦於昨日正式開幕販賣部營業頗爲發達儲蓄部收入僅昨日一天巳達四十餘元其他圖書館等刻正在組織中云　　 
[○省視學易人]  
上海縣知事接江蘇教育廳訓令云案據省視學劉仁航辭職業經另委費玄韞爲省視學在案除呈報省長轉咨教育部並令該省視學仍舊分區視察外合行令仰該知事轉行所屬各學校一體知照此令　　 
[○花旗輪船滿載而往]  
花旗公司輪船威內瑞拉號前日由美運貨來滬起卸後該公司事因承裝出口貨件頗爲擁擠故卽於昨午趕緊裝載計有緣茶一千餘噸（承攬三千餘噸俟下次再裝）湖絲數百包其餘零星貨品亦頗不少裝載旣畢立即由滬起椗開往小呂宋交卸　　 
[○絲蘭價值一落千丈]  
本年新絲上市以來洋商交易因船舶日少頗爲呆滯近兩星期間益以銀根奇緊滙水吃虧市面尤覺冷靜祇英法美三國商家略有購進市價遂有一落千丈之勢現在頭號西文牌子已跌至七百三十五兩普通牌子跌至六百六十兩絲價旣跌蘭子生意亦即受其影響現最高乾蘭如五百四十斤作一擔之紹繭價僅一百四五十兩六百斤作一擔之皖省夏繭價僅七十兩五百七十斤作一擔之錫繭價僅一百十兩洞庭山夏繭一百零七兩且尚有行無市故節後銀根稍緊之廠家不得不預備停車云　　 
[○國貨維持會歡迎華僑紀]  
中華國貨維持會前晚開會歡迎華僑戴愧生并照例舉行評議會會議首由議長宣布議題請衆表決○染織布廠公會暨各布廠來函爲絲光電光布短碼事公決推徐樹春舒沛之二先生調查元山帮究屬採辦何家之貨藉便追究根底並函致布廠公會轉告各廠確定通行尺碼（即海尺二尺六寸英尺三十六寸爲一碼）庶無兩歧之虞一面函請元山領事轉告各店商再自行注意以免受愚似此數方並進當不致再有前項情弊○李叔琴發明玻璃紙事公決致函商務書館詢問有無用途○報載本埠南北市綢業同行在緒綸公所開　貨研究會力謀暢銷國貸藉塞　大漏巵全體同聲歡呼公決函致緒綸公所表示歡迎敬佩之意各議案表決後適戴君到會大衆歡迎入座即由王介安君介紹請戴君演說南洋羣島暢銷國貸之情形戴君登臺略謂國貸不發達有數種原因○因稅則不良正稅之外又有釐金疊屋架床倍受病苦不若各國稅則對於出口貨稅輕進口貸稅重○因華僑不熱心國貨日本人以用外國貸爲羞恥事不若我國人喜效新奇競用外貨幸經伍　唐先生提倡華僑方知注意國貨希望將來日漸發達云云演說畢散會時巳鐘鴨十下矣　　 
[○碾米廠同業開會紀]  
機器碾米廠同業昨在總商會樓上開會下午三時董事　樂君錢貴三評議　陳季秋鍾和林朱安生會影毫　忠信蔣敬文維沁泉等以及同業各廠會員先後蒞正遂振鈴開會由司月源昌廠鍾和林報告云現在時屆仲秋新榖登場到貨擁擠各廠家收受押欵之貸必又不少所有轉運公司繕發之提單應請同業注意免有弊　是爲至要謂前次開會時所議之棧租糙米減讓一分詎各廠中有未至九月初一日巳經提前減讓者殊與定章不符應請公議云云衆議俟查有實據卽行報告公所秉公核議予以相當罰欵後又議定下屆糠　價如下　糠粞每擔洋五角白粞每石三元三角　糙粞一元七角　泥粞七角　　 
[○兵工廠紀事五則]  
　兵工廠內之製鎗廠每月定額製造日本式輕機機關鎗四尊歷經按月造成解部無誤茲悉陸軍部以此種機關鎗甚爲輕巧行軍携帶甚便特飭該廠加造若干故總辦謝錦章令飭鎗廠每日加作夜工半工每月增加兩尊　又砲廠定額每月造成七生五口徑管退砲八尊向於造成簽暫儲廠內聽候部令起解近來陸軍部以各處軍隊需用鎗砲浩繁萬難久儲故於昨日飭令兵工廠嗣後凡有此項管退砲造成即須解京以便隨時搬用　謝總辦接本省李督軍電令現因江寗軍械局缺乏鎗統着即趕造七米立九口徑快鎗鎗統二十桿務須迅速造解云　該廠又接山東德州新城二軍工廠來電定造七米立九口徑快鎗鎗桿三百桿內分毛坯者二百根光坯者一百根昨　謝總辦令飭辣鋼廠趕速照造矣　製鎗廠前奉陸軍部令飭仿造德國式麥克沁機關鎗二尊現已依式造成惟因尚未試驗不能起解前日鎗廠王主任特將造成之二尊呈請謝總辦親蒞西砲台試騐聞頗合法擬於日內解部撥濟軍用　　 
[○地產糾葛案仍由公廨復訊]  
鄭華華前在公共公廨控金小雲地皮糾葛等情由廨訊明判決原告得直嗣因被告不服至滬海道尹公署提起上訴經楊前道尹准予受理傳集研訊嗣爲駐滬領事團得悉以道尹公署組織之上級機關未得外交團同意絕對否認以致案懸迄今未有結果該被告乃又延請律師遞禀公廨聲請復訊業巳核准於前日午前由王襄讞會同美副領事德君傳訊被告所請之律師上堂譯稱被告金小雲業已身故應請堂上准將其妻金趙氏及子金全章加入至森盛公司旣在該地造有房屋亦須加入請着原告律師補具詳細禀詞以便研究云云森盛公司亦延律師到堂聲請展期復訊並稱會於西曆一千九百十一年四月十三號在上海縣遞送禀詞等語繼由原告代表律師上堂請將關於此案之案卷向上海縣公署移送到廨以便查核中西官會商之下判候下禮拜五再行傳訊森盛公司免予交保一面函請審判廳將原卷送廨察核奪　　 
[○小輪撞損貨船]  
船戶項桂生前日由嘉善承裝上海日商某行探購之菜子二百八十擔開駛來滬行經閔行鎭附近浦面突有由滬開赴平湖之小輪迎面而來不及避讓致將船頭撞壞水即注入所載之貨除漂失外餘皆受有水漬昨日該船戶趕即來申報告日商某行請向該小輪公司索賠損失不知能免爭執否　　 
[○增加湘賑獎劵之票額]  
湘賑慈善救濟劵第一期業巳開標發獎其第二期因接外埠函電定票甚多原定票額五萬號不敷分配爰由慈善救濟會決定添加一百號惟頭彩仍以五萬給獎而自二彩起至末彩止均照前獎略爲增加云　　 
[○寗波同鄉會募捐消息]  
寗波同鄉會建築新會所設立商業學校募欵二十萬元計自開募至昨日止已共募到洋十一萬零九百零四元八角三分銀五千一百五十五兩茲將最近捐欵細數錄後　大豐恆捐洋一百元何楳軒君募丁孝源張泉生二君各五十元莊成記蜀芝蓀二君各二十五元毛裕泰君募袁敦梓君二十元張賢錠君十元宋孝幸順記泉號馮明德包金寶馬厚福康培德康長顧范順與陳順生舒三興請君各五元虞安生胡金波丁榮康柳　庭呂洪記華達記孫合與俞連城諸君各兩元趙瑞生王元根張德坤朱瑞發四君各一元嚴蓉卿君募毛壽德王徐氏袁晴文陳堯臣黃善祥余定海君各兩元岳珠鳳渴定高馮阿榮范品高劉豐記楊錦林沈餘生余阿雙楊瑞生林榮華陳東海協大森茂周芝山吳阿廷戴長壽張鎭穆順茂吳阿高鍾阿壽嚴伯惠蔡武康任貴發范瑞生沈錦廷徐瀾卿余茂盛童中豪秦阿方陳金忠樂生財翁源友鄔寶初董翔遂陳阿康王順發吳阿繼方成豐楊永南王芝藩徐卓生任阿標陳賡楊嚴壽山陳沛鄭傳全鄔芬全厲長根徐云福周太興陳阿保發仲權吳永成張仁金孫賢　周良橋李延福吳榮楊錢氏諸君各一元陳永發林久福孫阿榮鄭興發鄭興德徐寶才阿四志香汪阿福葉開生虞基堂孫耀榮顏松年顏乾坤洪來生柴濟生安心谷堂霖生寶康居祖英劉茂方應和尚管阿二黃基書華東海方卿豐唐夏生林阿根夏阿毛朱阿蓮應阿四李照生嚴阿良鄔金寶朱魯福王雲記成茂董來仁張餘豐張文鶴范阿橋胡杏林趙金標朱仁林嚴國衡莫慶撥孫學鴻　渭川馬東發董厚高黃阿龍李茂泰成記諸君各半元嚴君自助洋二十元餘再續報　　 
[○少年宣講團舉辦之事業]  
少年宣講團諸同志因天氣秋涼於服務上竭謀進行南　太倉支部均已成立茲因鑒於通俗教育必輔以娛樂事宜否則獲效較難故又附設娛樂部研究中西音樂新萬歌調戲法幻術以備宣講慶用遠遊宣講及露天學校卽日出發由該團幹事部預定日期地點各團員按隊出發附辦之童子負販團因營業困難損失不少或將停止進行茲將該團巳經舉辦之事業錄後　定所 
 
 
 

Page 11

 
 
宣講　無定宣講　遠游宣講　附設露天學校　新劇部　體育部　娛樂部　尚新小學校　少年會售物處　童子負販團　宣講研究會　國語練習會　　 
[○中華公義會又進一步]  
中華公義會在閘北新民路協志里設立之國民學校僅逾一載而來學者已達百餘名教授完備成績優良茲聞該會學藝部主任以日校功課浩繁致英文一科不能加入故於晚間特設英文夜校報名者已有四十餘人定陰曆月之十九日開課　　 
[○洞庭山同鄉會議紀要]  
昨爲洞庭山旅滬同鄉秋李大會並三善堂及會館合併會所之期到會者約有百餘人先由三善堂堂長朱鑑堂報告該堂經過情形並謂我洞庭山帮在南市十六舖有一碼頭歷來已久向來同鄉盤柩回鄉均由該碼頭上下自南市工巡捐局與浚浦局築造駁岸改訂碼頭以後我洞庭山碼頭遂即消滅現擬在日暉橋地方購地建築俾可自由上落特此報告云云衆皆贊成繼由大衆討論該堂進行事務至五時散會　　 
[○敖典獄長赴蘇]  
上海模範監獄典獄長敖雲亭因有要公於昨日乘滬寗快車赴蘇謁見高等檢察廳王廳長而陳一切所有署中公事委任第一科科長張伯應暫代　　 
[○催兌殖邊事務所之星期常會]  
滬城西姚家弄思敬學校中催兌殖邊商困事務所昨日又開星期常會午後二時各債權人男女老糼紛紛蒞止或有存欵或執鈔票聲言吾輩藉此爲衣食之資今該行倒閉二年有餘不知究覓有無開兌布望請爲宣示當由各發起人一再安慰并報告催兌手績旋將本月五日北京總行來函交衆閱看衆以函中仍以尚在物色相當人才藉爲拖延地步尚無解決希望遂互相討論辦法結果將　債權人困苦狀況并事務所爲難情形函致總行催速開兌各債權人遂散時已鐘鳴五下矣　　 
[○鄉民扭控拆梢]  
閘北潭子灣鄉民施望生昨將姚鳳鳴徐和芬陳義生三人扭至四區警署控　姚等向民拆梢請爲究辦張署長諭令暫押候查明情由再行核辦　　 
[○人力車碾傷男孩]  
閘北烏鎭路之婦人魏李氏家男孩前日在門前嬉玩被董阿順之人力車撞倒磕傷頭面當由四區崗警將董拘入區署聽候核辦　　 
[○船戶排擋衝突]  
船戶劉寶臣昨在新閘橋西停船與鄰船李子康蕭廣榮等因排擋起釁互相扭毆劉之頭部被李等擊傷流血當由四區崗警一併拘解警署押候訊辦　　 
[○長櫈撞傷老嫗]  
賃居南倉石街之老嫗錢馮氏年逾六旬每晨在外郎家橋菜市中擺　蛋攤度日昨晨七時許該氏行經王家嘴角北首被林松茂紙店學徒解福元因開門時揙取排門誤將該嫗之頭額猛撞該嫗向之理論詎解突取長櫈向嫗腰際連撞三下該嫗受傷踣地當爲崗警　知將解拘住與該氏帶至一區一分駐所經王警佐察得該嫗當傷　重飭將原被一併申送警廳司法科轉送地檢廳請究　　 
[○被人毆傷之起訴]  
前日午後有黃順橋至地方檢察廳禀稱本地人在浦東八埭頭順興飯店爲夥有　鎭索識之錢阿龍於七月間央民在洋涇鎭代賒鮮肉洋五角至八月十四日節屆中秋向索所欠非但分文不給反誣民欠伊銅元五枚因此口角經人勸散不料事後錢阿龍紏同伊之姊丈賈多狗等多人將民扭住兇毆受傷爲此來案請求驗究等語林廳長諭候驗訊核辦　　 
[○男女一併查獲]  
住居尚文門尚文路四十號門牌婦人管熊氏之媳王氏年二十歲近被崇明人包車夫朱阿四勾引偕逃管熊氏各處找尋無着會至官廳報請查緝前日經淞滬警廳水巡隊將朱阿四管王氏一併查獲解送到廳傳到管熊氏併送地方檢察廳訊究　　 
[○雉妓強曳行人]  
蕪湖路五十八號門牌雉妓院妓女金小寶前晚在南京路強曳行人入院狎遊被一千零四十三號華捕查見拘入捕房存洋五元保出候解公堂訊核　　 
[○堆放物件之關礙]  
愛多亞路二百五十二號門牌住戶畢雲發與二百九十八號門牌張阿增均將物件堆放馬路上被九十二號印捕查見以其阻礙交通回禀捕頭請廨出單傳案訊核　　 
[○夫婦涉訟之進行]  
住居愛而近路之婦人楊繆氏在公共公廨控告其夫楊仲綏拋棄不顧等情前日由原告代表律師投廨聲稱原告早失怙恃現與其弟同居近因家境極窘度日維艱請求本案提前開審等語被告亦延律師到堂代爲聲辯經王襄讞商之英副領事卓君判候訂期集訊核斷　　 
[○調笑婦女之衝突]  
住居老北門內青蓮路二十三號門牌四馬路青蓮　堂　米春揚之妻朱氏前晚八時許坐於門首袒胸喂給小孩吃乳忽有住居附近販賣洋襪之王金發手持茶壺瞥見該氏向之調笑該氏以其無禮立批其頰王遂動手行兇時有隣婦鄭王氏朱陸氏等代抱不平帮同米朱氏將王揖住痛毆王將所持之茶壺抵　致米朱氏等三婦頭面手臂等處均各受傷王亦被該氏等毆傷當由巡警將一干人拘入二區一分所察得兩造各有傷痕立卽備函轉送地方檢察廳經檢察官提案　　之　判王金發收押米朱氏等受傷尚無大碍飭令回去自醫候再核示　　 
[○違章打架]  
曹子元周小林在東嘉興路互相擾毆被一百三十九號印捕查見以曹等在途打架有違定章一併拘入捕房各存銀　一枚保出候再核示　　 
[○婦女誘人狎遊]  
蘇州女子陳榮妹安徽婦人方張氏前晚在百老滙路崑山路等處沿途誘人前往狎遊當被一千一百八十四號一千三百五十七號兩華捕查見分別拘入捕房轉送公共公廨押候訊辦　　 
[○食物店無照賣酒]  
東唐家弄十二號門牌粵人譚祥所開之食物店未捐執照擅行賣酒當被七百二十六號華捕查見婦禀捕頭請廨出單傳案訊核　　 
[○巡官率警捉賭]  
閘北永盛里二弄第三家易子仁家聚賭抽頭前曉被四區巡官陳作霖訪悉率同長警前往拘獲賭徒陸萬和張成濤金明生崔阿慶汪守信王子餘張相來許克林李步青等連同易子仁解送警署押候訊辦　　 
[○小工行兇之結果]  
江北人劉丁茂駱鴻元等前在法新租界善鐘路某作場門前自來水龍頭上飲水旋與該作場小工陳金生等口角致被陳等毆傷後由巡捕到來將陳金生及嫌欵人浦阿道張阿四並受傷人拘入捕房飭送醫院醫治候核在案昨因原告傷已痊愈傳同該作場工頭周和尚將陳等解送法公堂先由原告劉駱兩人同稱是日有該作場小工陳金生在自來水上洗腳民人忽因口渴上前飲水詎陳非但不肯讓開反糾多人行兇致被毆傷求究詰之陳金生供認行兇不諱浦阿道張阿四兩人同供民人等實未帮同　兇求察工頭周和尚供是日民人並未在場如何起釁寶不知悉中西官判浦張兩人無干開釋陳金生罰洋十元充公並着償還醫費洋十一元周和尚斥退完案　　 
[○婦人無力繳欵]  
沈廷芳前控婦人錢朱氏（即朱阿秀）揑詞誣控請追名譽損失等情當經公共公廨訊明判決被告賠償原告損失銀一千兩並償還欠欵及堂費着交人銀並保在案嗣因被告無保管押迄今判決之欵未經呈繳前日復由中西官提訊原告代表律師上堂請追訊之被告供稱實在無力措繳須求原諒問官判朱氏還押候展期二星期再行訊核　　 
[○錢莊控追押欵]  
彙康莊延代表律師控告已閉某絲廠經理張子林不贖抵單等情前日由公共公廨提訊原告律師上堂陳述案情並將被告押據及道契呈案請察詰之被告供認欠欵屬實中西官判張還押候再訊核　　 
[○不理欠欵之控訴]  
薛仁生控容輝坪不理欠欵等情前日經公共公廨中西官傳訊兩造各延律師到堂代辯良久判被告仍交原保候再訂期訊核　　 
[○欠欵先還百元]  
章燦林控顧金福不理欠洋五百餘元業由公共公廨訊判被告照數歸還在案前日原告又至公廨請爲追繳訊據被告供稱所欠原告之款現巳籌洋一百元先行繳案其餘請求寬限措繳俞襄讞商之英副領事白君判將被告繳案之一百元先給原告領去餘着被告於一月內還清如違押追　　 
[○欠欵限期料理]  
老德記日前派人將某店主棄少卿扭至法捕房稱被葉虧欠往來貨欵向索不還請爲追繳旋由棄妻將王亭祥扭至捕房聲稱王亦係該店股東應負責任業由捕房將棄王兩人於昨日解送法公堂請訊先據原告禀稱被告現已託人前來理明應請銷案繼由恒利顧記協興仁記等四戶投案聲稱亦被葉虧欠往來貨欵爲數不少請求附追請之葉少卿供此店係商人與王長根所開欠欵有之惟商人亦被各戶欠去洋三百餘元須請釋出以便收取歸還王亭祥供商人會與該店主王長根相識商人實非該店股東該店欠欵與商人毫無關係實被葉妻誣指求察中西官判王無干開釋葉交尋常保出外限期料理如仍置之不理准由各原告補詞到廨提案訊追　　 
[○生財抵償房租]  
朱效俟昨至法公堂控房客江月芳欠租避匿棄下物件業已報經捕房前往檢　所值無幾請爲核示中西官判將生財拍賣作抵　　 
[○虐侍牲畜之干涉]  
浦東人陳雲生前日牽驢一頭經過山西路沿途將驢毆打被三百二十六號華捕查見以其虐待牲畜帶入捕房禀明捕頭諭着押候解送公堂請究　　 
[○劣孩竊取鐵輪盤]  
江北劣孩張四仔闖入西華德路一千二百七十七號門牌周生寶鐵店內竊取鐵輪盤十四隻圖遁被一千三百二十一號華捕查見當將人贓帶入捕房押候解廨訊究　　 
[○竊賊分別處治]  
竊賊陳冬生前晚至法新租界某洋人家希圖竊取鉛桶適爲西崽俞掌生瞥見喚到巡捕將陳人贓並獲又華瑞根至雷文安家後面撬門　竊爲捕查見帶入捕房昨日併解法公堂先由兩原告禀明前情請爲訊究詰之陳華兩人供認行竊不諱判陳押三禮拜華押二月以儆　　 
[○淞滬警察廳批示五則]  
　潘炳生批　查茶肆賭博久懸禁令如果蔡金生抽頭糾賭該管警察當然予以懲罰之處分該氏爲房屋主人深恐因賭牽累預先陳明事屬正當准即備案可也　陸王氏批　據呈陸麗生等圖產拐孩情事如果屬實殊爲不法准即備案並隨時查有實據報警拘究可也　劉洪泰等批　呈及上海縣公署布告旣立案公會規則均悉仰候飭傳紀桂生等審訊核辦　郭少南批　據呈已悉候飭傳姚桓卿到案質訊核辦　宣張氏批　據呈宣實根等爭奪營利料衆逞兇各節果如所呈殊屬藐法已極旣經報警送所訊理有案仰候令行該管警所按名拘拿解究可也來件 
　　 
[○組織美術研究會緣起]  
宇宙間一天然之美術館也造物設此天然之美術以孕育萬彙萬彙又镕鑄天然之美術以應天演之競爭是故含生負氣之倫均非美不適於生存而於人爲尤甚（如動物之毛羽植物之花必美麗其色他如蛛綱蜂窩及鳥巢之組織搆造均含有美的意味）人爲萬物之　美術思想尤爲發達呱呱墮地即有天然之美感油然以生其聰明才智者恒利用天然之美以器物而象形生存之競爭愈烈美術思想亦愈發達舉世間事業不論巨綱莫不由此美的觀念有以醒讓之而搆成之質而言之事業外無美術美術外無事業但美術發達之程度與人之智識以俱進自古及今事業之遞遷遞演雖至於不可紀極而夷考其實祇因美術進化這程度有精粗繁簡之不同鴻濛之世非無美也茅茨土階美也結繩畫象亦美也洎乎後世茅茨土階易而爲峻宇雕牆結繩畫象易而爲文字書契雖物猶是也而美術已呈漸進之象美術者文化之樞機文化進步之階級即美術進步之階級也物窮則變所窮者美所亦者亦美也美術之功用小之關係於尋常日用大之關係於國家民性吾國美術發達最早惜數千年來學士大夫崇尚精神之美而於實質之美缺焉不講馴至百業隳敝民德不良社會國家因以不振今曠觀世界各國對於美育莫不研幾深考月異日新其思想之縝密學理之深遂藝事之精進積而久之蔚爲物質之文明潛勢所被駸駸乎奪世界美術而有之返觀吾國則拘泥如故弇陋如故若不亟求改進恐數千年之文化數百兆之華胄將隨此世界美術潮流而淪胥以亡興言及此能不慨然人生斯世皆有振興學術之責任好美之心尤所同具吾人有此感覺宜乘此將亡未亡之際師毆美諸國之良規挽吾國美術之厄運截長補短亟起直追責在吾人義無旁貸雖近年以來吾國美術一端學校旣列爲專科私家亦漸多研習美育已漸見萌芽然學校教授或有學非所用之嫌私人著述又有閉門造車之弊況美術之爲類旣繁且廣美術之爲學旣深且博即曰從事研究矣如何而適於實用如何而播之社會均非彙多數之專門家經驗家於一室而研究之不可用是草擬簡單組織斯會徵求同志互事研求藉爲彙思廣益之方冀收促進改良之效會經本會幹事員會議決施行爰述緣起敢作嚶求尚祈海內同志熱忱匡贊幸甚幸甚　發起人劉海粟　贊成人黃炎培沈恩孕莊俞賈豐臻顧樹森范祥善盧壽篯　　 
[江蘇省教育會美術研究會草章]  
一定名　江蘇省教育會美術研究會二宗旨　研究美術各科學理力國美育發達爲宗旨三會所　江蘇省教育會四會員　分兩種　（甲）特別會員　凡學識宏博經驗豐富贊助本會者爲特別會員　（乙）通常會員　不以江蘇省教育會會員及本省人爲限須有左列各項資格者　一向係研究美術各科者　一現任關　手工科教員者　一會任關畫手工科教員者五會費　免納遇特別費用時另行臨時集募六會務　本會對於美術研究範圍分類如左　（甲）講演資料　一繪畫　二工藝美術　三手工彫塑　四圖案及建築　（乙）調查事項　一關於各地美術學校及專修科　一關於各地美術展覽會及研究會　一關於各種美術雜誌及圖畫報丙）編輯刋行美術雜誌發揮美術智識牌啓一般國民美感思想　（丁）開設展覽會　獎勵優秀美術人才鼓導國民審美觀念　（戊）徵求意見　徵求會員意見以供研究意見以供研究參考　（已）通信研究　會員有關於美術之疑問可隨時函致本會除就所知詳復外並可彙集各種疑問請美術專家蒞會演講　（庚）介紹參觀　凡有志美術者可由本會介紹參觀美術學校及中等以上學校美術專修科七會期　大會每年一次講演會臨時召集職員會每月一次八職員及職務　本會設會長一人副會長一人評議員十二人調查幹事四人編輯十二人書記二人會計一人庶務一人每年大會時由會員公舉之連舉連任　（甲）會長　總理會務　（乙）副會長　協助會長總理會務　（丙）評議員　議決會中各項事務　（丁）調查幹事　執行本會簡章第六條第二欵調查事項及報告　（戊）編輯　編輯研究資料　（已）書記　分任文件之收發寫印　（庚）會計　管理經濟出納九以上各條如有必須增損之處得隨時由職員會議修改雜評二 
　　 
[○禁止招兵（訥）]  
自國內戰爭以來。督軍之挾武力以擴張地位者。則紛紛招兵。無兵可招則招匪。國家名爲搜括財力以供軍費。而實際以供匪用。各省名爲養兵以衛民。而實際縱匪以擾民。此近年來最惡之現象。冥冥中受禍已多。而龍軍之變。特其　然者耳。方今言收拾時局者。輒曰減少兵額。蓋亦知軍費之難以爲繼也。然而各省督軍。則正以廣增兵額爲務。明知匪之不足以言戰　。亦不妨借此以壯虛聲。故今日而欲減少兵額。焉有實行之望。即如李督所言招兵巳明令停止。而招者依然。其故可思矣。自招兵易而遣散難。遣散匪兵更難。招之時巳有譁變情事。則遣散時更何堪設想乎。鳴呼中國之時局尚可收拾哉。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[觀潮文] [  賊菌]  
　　潮　奇於浙江。浙江潮。尤莫奇於八月。故中秋節後。往浙　　江觀潮者。絡繹不絕。至問其浙江之潮何以奇。八月之潮。又　　何以較他時尤奇。則漫游者亦無以應也。天水之下流。有所　　歸乃不爲災害。潮之逆上。無所逼則不致激蕩。浙江海門。南　　鑫　赭。　山並峙。水流之道旣狹。逼之愈甚。湧出愈奇。羣潮　　爭湧。舍此無可由之路。此　以浪花漰濟有如翻瀾也。文況　　八月爲酉月。　圖這後。陰氣方盛。而陽氣初衰。不肯讓陰。陰　　陽二氣激戰於其間。潮流磅礴愈發現於其外矣。余旣觀潮。　　若有所悟。感慨係之。遂　斯文。鳴呼潮乎。大海之水。成於一滴。集於支川。滙爲江河。朝宗於海。千派萬別。涇清渭濁。兼收並納。海量有容。巨綱無擇。聖人出世。海不揚波。焉有潮流。倒灌江湖。鳴呼潮乎。乾坤翕闢。日月引　。赫赫靈虛。逞其勢力。萬馬齊奔。千車並馳。如雷霆驚。若風雨至。錢塘江口地曰海　。龕山南峙。赭山北蹲。岸狹勢偪。其走奔騰。乘車白馬。其來如神。牛魚毛起。石鷄有聲。時值酉月。太陰用事。陰陽二氣。搏擊激烈。怒潮湧起。不可遏抑。世無武肅。誰射潮頭。大弩雖強。挽之無山。鳴呼潮乎。我觀潮流。思潮起伏。杜老悲吟。賈生痛哭。浙江之潮。天下所無。江水滔滔。海水瀰漫。如搏相戰。入於兩山。捍而禦之。尚有錢塘。生靈無害。田廬無恙。四海鼎沸。禍水橫流。水哉。使我必憂。政海潮流。前傾後覆。漢家禍水。其來續續。世無清流。利潮相逐。玄冠朱衣。（高僧傳釋寶達者。見江潮大主。爲育咒。咒之一夜。有偉人至。玄冠朱衣。導從甚重。爭爲導從。誘以迷途。莫辦西東。沽求善價。副車猶虛。至穴銀山。予求予取鳴呼潮乎。金戈鐵馬。聲如雷鼓。殺伐潮流。篯術遏阻。只知內爭。孰禦外侮。主和聲浪。若吞若吐。鳴呼潮乎。東方之水。激我倉湯。我炊未熟。人伺其旁。鳴呼潮乎。世非義皇。金土同價。黑白顛倒。罪將馬卸。拒土潮流。何　於下。小民呼救。力竭聲嘶。毒潮橫流。繼來未已。志士見之。徒嗟噫嘻。潮流之大。歡觀止矣。浙江之潮。又鳥足奇。因　家庭常識 
[驗銀弊] [  漏署]  
　冠字君謂用　稱。以辯眞僞。此僅能別夾銅耳。夾鉛與純銅之洋。仍皆不能辨也蓋夾鉛有與眞銀幣重量相等者。間有稍輕。絕無重逾眞銀幣者。純銅則重量相等。此二者皆非戥　能辨。且戥携帶不便。良不足取。茲有一簡法。以一幣置左手中指頂。另以一幣輕擊其邊。純銀則音純亮而韻嫋嫋。面紋平正。如聲脆而直。　紋淺硬。必純銅無疑。聲啞而面現凹凸者。邊有細縫如線。別是夾銅夾鉛也。另有一種銀眞而聲啞者。（因造時銀未融透所致。）不可與夾銅夾鉛一例看。又有一種鉛質幣。其色重青而帶灰。如被硝　剝去一層者然。一經用舊。即呈黑灰色。設以剪刀刮之則細層霏霏下。極易辨識。又如純銅銀幣難辨。可於面上揩擦乾淨。用玻璃條　硝強水貼之。如現白灰色。則是純銀。若是純銅。即呈綠色。鉛者即呈黑色。惟點夾銅夾鉛無效。因其外面銀皮也。 
[彎曲鉛絲使直　] [  楊北濤]  
用過之鉛絲或鐵絲。若欲再用。每苦拳曲不直。如　棄之。則未免可惜。欲使不曲不棄。當如下法。先將鉛絲二端。各屈一鈎。再以二手分執之。而套於粗鐵桿上。然後用力揉之。如船匠牽鎭　。至鉛絲毫無　折爲度。若過長者。可分段如法直之。倘長不踰尺者。則此法不適於用。可將鉛絲置地板上。再覆以尺餘長之木板。而用力搓之。亦得良好之結果。 
[面上擦皂須知] [  楊北濤]  
　人當洗面時。防皂液之入目也。輙緊閉其雙目以拒之。不知閉之愈緊。則皂液之入目也愈易。若僅將上眼皮與下眼皮輕輕相合。皂液卽不能入。猶之書角着水然。若慮其滲進而力壓之。　水反愈進矣。皂之入目。亦是理也。 
[裝刀柄] [  睡仙]  
　已脫落之刀柄。用水銀與樹膠同量之合質。注入刀柄穴內。深可半穴。以火镕之。然後插刀於內。穩置一處。以待風乾。即堅固如初。 
客卒閒譚 
[游黃山記（二）] [  冠字]  
翌晨檢點行囊。偕天都少年詣其家。餘輩即寓其書齊中。伊　年作客。一旦歸家。天倫之樂。匪可言喻。飯罷因談游山事。渠云山距此約八九十里。一日餘乃得達。途中無飯店。須自囊糧往。余四間途之險夷若何。伊謂自此至湯口。山路尚易行。自湯口上山。則廣嚴峭壁。頗難攀躋也。余聞言頓生怯念。然旣已至此。又何能中道而還。而友人凌虛太沖。性喜冒險。向餘揶揄不已。不得巳。勉　行筐。約明日登山。旣而見天都少年携厚棉衣。異之。詢其故。乃知山間氣候高寒。溫度較地面爲低。不得不多備衣服耳。余未携衣。乃商之君。請爲代備。因明日即須早行。乃早就寝。十三日天甫曉。即起進餐。旣畢。挈水壺。携乾糧。乘肩與田發。雇　夫四。挑行李隨之。行三十餘里。至潛口小歇。復行。四面皆山。羊腸一線。循山上下。條起條落。如登天墮井然。行四十五里。至山口村投宿焉。茅屋一間。湫隘污穢。窗戶。旣少。光線黑暗。復不通風。空氣惡劣。令人頭涔涔痛。土牆上以乾牛糞貼滿。自氣薰人。余雅不欲人室。坐於門外。迨至睡魔驅人。頹然欲寐。始就寝。（未完） 
短篇小說 
[自盡（四）] [  陳鉞]  
雨槎在肆中。見茂生喘息而至。知事發矣。急訽之。茂生遂言憤主追迫狀。雨槎憂甚。乃與茂生同歸。行時自念。今日之事。直至山窮水盡時矣。餘豈不欲償者。第以力不從心。遂至於此。旣抵。即見索者坐於堂。色甚厲。雨槎乃爲言日來籌措狀。且曰。質言之。凡有一絲希望之處。無弗周篇。顧終無效。以致不能踐約。自知負罪深矣。惟望憐其事非得已。暫寬時日。雨槎言至此。聲淚俱下。茂生亦泣於旁。索者見狀。知其實情如此。稍　其色。曰吾今日不追汝立償矣。雨槎聞言不感。淚益如泉湧。入之以袖拭淚曰。此恩沒齒不敢忘。然而負疚益深。良心上愈覺痛苦也。索者遂去。於是雨槎一家人。皆頌索者仁慈不已。　雨槎心終不安。貝自念爲夥所得甚徵嗣後如今日之事。當日日見之。思至此。覺生趣盡矣。是夕。乘家人不備。飲鹽滷自盡。明日晨起。茂生見老父久不起。往視之。則死矣。乃大哭。一家盡哭。後茂生於其枕呼得一書曰。茂生吾見知之。父今死矣。父非惡生而樂死者。以生趣都盡。故至如此耳。父死　。見弗遷怒索債之人。以爲父乃被迫而死。當知父死之故。非以此也。兒其知之。茂生讀已。大哭不止。佚庵語此。亦鳴咽不能復聲。碩甫曰。雨槎之死。固足悲巳。然吾聞茲事。吾不暇爲雨槎悲。而深爲已懼。佚庵愕然曰。君豈可與雨槎比。碩甫曰。吾今日所虐之地位。與雨槎相去一間耳。汝試思一月十餘元之所入。當此百物昂貴之時。謂能維持永久。而不舉債乎。言已太息久之。著者曰。雨槎忠厚長者。爲今日不可多得之人。而所遇如此。可以覘世風矣。（完） 
 
 
 

Page 15

 
 
   
 
 

Page 16

 
 
   
 
