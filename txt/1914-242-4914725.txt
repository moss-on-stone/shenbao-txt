# 1914 - 242 - 4914725

 

Page 1

 
 
社論 
[片馬交涉始末記（六）（冷）]  
　　同日英使到署面稱本國政府來電備文照會請查照見復答以來照所言與滇省調查情形不合向來沿邊土司所管地方均有本刻爲憑此次經滇督派員查明片馬崗房高良工地方均有本刻存在迤東道署此外尙有多處亦有本刻爲証足見此等地方確係中國領土毫無疑義朱云本國曾經派員親赴邊界查明除片馬康方舌浪三處曾送過土司禮物外其餘地方均無中國曾經治理之憑據是以不能認爲中國領土答以中國邊　各地除改土婦流及設治兩辦法外均有土司管理之地然各土司均奉政府允准代爲管理地方與派員前往治理無異何得因中國官員未曾親往治理遂不認爲中國領土朱云土司亦並未治理各寨不過曾受某某三處禮物答以土司放棄責任不肯治理地方亦係常有之事然不能謂爲地方不屬中國朱云本國所調查情形甚爲詳細實不能承認各地方爲中國領土然本國所生重者並不在於地土實因高黎貢山爲天然界線應以此作爲滇缅界線答以貴使所查情形不過一面之詞中國政府亦需須查明方能明定界線朱云光緒三十一年中英曾派員前往查勘一次查勘之後中國將勘界委員石道革職於英國面子上甚不好看會勘一節本大臣决不認可本大臣明知此問題與澳門界務情形相同然葡國派員議至數月並無結果英國不能再蹈覆轍也答以凡界務交涉兩國均需派員查勘現雲南官紳來電力爭本部豈能聽貴國一面之詞率然定議此次不必兩國派員會勘只由中國派員前往查明卽可易於議結朱云此事本國巳詳細查明中國不必再查若雲南官紳力爭不能議結請問邦交與輿論何者爲重答以邦交固屬重要然輿論亦不能不顧若率然定議致滇人因此仇視外人反非注重邦交之道是以此事總需由中國派員往查朱云此節决不認可現英國政府派有兵隊巡警均駐在邊界政府已决意治理所提之各地方如中國派員前往必起衝突中國若自諒其力足以逐出英人則不妨派員前往答以照此次情形與强佔何異且地方旣未查明貴國豈可强行治理致起衝突朱云如中國不允所請致起衝突中國應任其咎緣英國巳按友議向中國商議中國不肯允許也再英國可無慮衝突因本國政府巳預備及此矣反復與之辯論並聲明如英國强 
 
 
 

Page 2

 
 
行治理致起衝突中國不任其咎朱使仍曉曉不休不肯退讓當又告以此事曾經滇督查明高良工山確係滇緬界線朱云高良工山係一小山係東西方向不能作爲界線惟有大分水嶺係由南至北天然界線若中國允認以此爲界然後英國方肯商議派員往查之舉再答以此山爲界則緬甸地方亦或有歸入中國之處問以此山通至何處長若干里朱云此山高約千丈長九百餘里通至西藏告以此事今日不能答復容俟詳細研究再行備文照會（未完） 
時評 
[眞骨將露（冷）]  
　　一切形似之浮皮去而眞骨露中國今日之謂矣不然常沉沉於糢糊隱約之間而功罪不明是非莫辨其殆天下之至沉悶者 
政府曰國會製肘之物也其剥去之約法掣肘之物也其剥去之内閣制掣肘之物也其剥去之地方自治掣肘之物也其剥去之政黨社會掣肘之物也其剥去之政府曰以前之種種不良皆國會約法内閣制地方自治政黨社會階之厲也我不能斷其言之確否然而今日則國會約法内閣制地方自治政黨社會種種不良之物皆己剥去矣今後之良不良悉由政府負之矣是爲政府障碍之物盡而爲政府掩護具亦去矣是政府雖欲不露其眞骨而不可得矣嗚呼其眞骨如何 
[命令]  
　　二月六日大總統命令前因各地方現設之各級自治會種種非法行爲巳令各省民政　通令各屬一律停辦惟查京師地方自治係循前清舊制當時因地方區域官署階級均與各省不同故定爲特别制度實非永久之制且選舉年限早届任滿現旣飭内務部將自治制度重新釐訂此項京師地方自治亟應一併取消著原管各該監督將京師地方現設之各級自治會概行停辦并責令原管各該監督調查各該會有無財産糾葛及不正當之收入詳晰查報内務部核辦所有京師地方自治制度應由内務部一併釐定彚案辦理此令 
又令伊犂鎭邊使著即裁撤改設伊犁鎭守使所有舊設伊犁將軍職權著歸新疆都督兼領此令又令任命楊飛霞署伊犂鎭守使並加副都統銜所有該處應辦事宜卽責成楊增新督同該鎭守使妥爲經理此令 
又令任命施從濱爲鎭江鎭守使此令 
又令李家鑿楊晟傳疆胡朝宗均給予二等嘉禾章此令 
又令　桂芳給予二等嘉禾章此令 
又令雷壽榮加陸軍中將銜此令 
又令内務總長朱啓鈐呈據　隸民政長轉據保定警察廳長張鎭光呈稱本廳勤務督察長王縉呈請辭職王縉准免本官此令 
又令兼代陸軍總長周自齊呈請授陳俊爲陸軍步兵上校並加陸軍少將銜郁玉才爲陸軍步兵中尉梁玉振劉有發高鳳爲陸軍步兵少尉願照准此令 
[專電]  
　　北京電昨政治會議以整理内外公債兩案付饒漢祥等十六人審查熊總理親出席說明當場質問頗多 
北京電大理院布告嗣後外省民事訴訟當事人如未接本院傳票無庸先行來京候審其親來遞狀或己先來京者如得有本院回籍通知即行回籍無庸在京守候以免訟累 
北京電余（訪員自稱）昨晤一日人渠言彼國海軍案頗似世界某海軍强國忌日本海軍之擴張故意惹起此案以阻害海軍充實案之通過云云其說甚新 
北京電昨有裁兵命令一道由國務院臨時收回 
北京電袁黎結親之約巳於初六日成立 
張家口電聞口北十二縣聯合會因張將軍將十二州縣劃爲特别行政區域歸將軍節制其中情節有許多窒礙難行之處已公舉代表雲亨及伊烏兩明蒙古玉公呈控中央取消前項辦法並言張將軍將不得民心請中央查辦云云大總統尙未批示 
武昌電日前城外黄鶴樓下民房内搜出黨人機關部當場拿獲黨人四十餘人及委任狀黨証等甚多段總長飭軍法課密訊爲正月來未有之大黨案安慶電皖北白匪日見猖獗非有特别利器不能收效特呈請中央領山砲四十尊子十萬顆機關鎗二十架子二十萬顆不知中央能接濟此項大批軍火否 
徐州電張勲之援軍聞已到壽州惟所帶軍火不合於用已呈請中英領機關槍十二架 
南京電省公署現設約法會議議員事務所以馬士杰陸維李張鏡寰兼任籌辦選舉事 
南京電馮督現准部電軍米價銀二十五萬元由蘇省籌撥 
南京電政府已任命蔣懋熙代理財政司長兼國稅廳長蔣昨電招王振五來甯襄理 
南京電前省議員詹其桂昨經莊藴寛委任浦口鐵路局事莊刻因中央電召赴京林志道亦巳晋京南京電楊莊釐局昨由國稅廳改委陸琦辦理 
[特約路透電]  
　　北京電豫料二月十六號之前將易新内閣以段祺瑞署理國務總理周自齊任財政朱啓鈐任交通錢能訓任内務許世英任司法楊士琦任農商外交陸海軍敎育四部均無更更動熊希齡梁啓超均將同出内閣梁或將任法制編纂局長張或將任導淮監督 
北京電袁總統命令宣布政治會議通過祭天議案並命内務部妥定禮節祀孔議案亦經通過禮節與祭天相同 
北京電聞湖北民政長吕調元來電辭職或將邀准 
成都電建昌（譯音）一帶農民現種桑棉以代罌粟據華員聲稱一俟内地積存之鴉片消盡番民所産者不難制之 
成都電官軍與匪在距成都北十八英里開戰殺匪七人 
成都電昨降大雨春熟巳有佳望 
[譯電]  
　　紐約電墨西哥叛軍已佔據曼柴蘭此爲叛軍所得第一海口 
倫敦電路透電社得悉南極探險隊領袖沙克爾登爵擬購瑙瑙汽船卜拉里斯改名堅忍由商家之員駕駛盡役於韋特爾海哇洛拉汽船則將盡役於洛斯海由英國海軍員駕駛陸軍部亦願派軍官隨行 
倫敦電希臘五釐息借欵英金一千萬磅巳簽定合同以七百磅在巴黎發行二百磅在倫敦發行一百磅在希臘發行法國之一部分將售價九十三零四分之一該借欵用途歸列國委員會管理 
倫敦電比國三釐息借欵英金六百萬磅售價七十七内有三百二十五萬磅乃在倫敦發行半小時内卽巳逾額 
倫敦電駐英美國大使裴巨君在鈕開塞爾演說否認美國欲得墨西哥或南美土地之流言且謂美國今殊不欲得殖民地且不知殖民事業如何行之 
華盛頓電美國國務卿白乃安君在衆議院移民委員會演說請將開列福利亞州代表巴克君提出之排斥亞人入境議案擱起且謂美日移民問題苟非陡生不利之事變可望和平解决國會此時若有激昂之舉動轉將有損云云於是該會卽表同意凡有難及政府之事决不爲之現料本届國會會議不致議及該案 
[公電]  
　　籌備約法會議事務處通告選舉日期電各省民政長兼約法會議選舉會監督鑒二月四日奉大總統令茲制定約法會議議員選舉會選舉日期令公布之此令計開敎令第十九號約法會議議員選舉會選舉日期令第一條各選舉會之選舉除由内務總長監督外其選舉日期以選舉人及被選舉人之調查完畢報由籌備約法會議事務處呈經内務總長復核交到後舉行前項選舉舉行日期以内務總長復核文内所預定者爲準但至遲不得在民國三年二月廿日以後第二條各省選舉會選舉監督因辦理選舉之便宜於内務總長所定日期在二月廿日以内認爲須提前或展後時擬具相當日期電呈内務總長核准第三條各選舉會之選舉如邊遠省分確因意外事故辦理困難須延期至民國三年二月廿日以後者得報由内務總長酌量核准但至長以十日爲限第四條本令自公布日流施行等因合行電達籌備約法會議事務處徵印 
籌備約法會議事務處解釋組織條例電各省民政長鑒約法會議組織條例所稱之曾任或現任高等官吏凡從前外官自州縣以上内官自小京官以上均屬各該條高等官吏範圍無論差缺均屬各該條曾任範圍至民國成立之高等官吏無論中央或地方均以荐任以上官爲斷除被選舉人不以本省爲限條例業有明文規定外其選舉人亦應不拘地方籍貫但係現任選舉監督駐在地方者即可認定列册希查照籌備約法會議事務處魚印 
豫都督省長贊同愼重閣制電南京馮都督韓民政長鈞鑒冬電敬悉尊論美總統制不適於吾國現情若兼採法制恐責任問題發生無以濟其窮擬將此問題提交約法會議以昭愼重等因卓見極佩敬表贊同卽請尊處主稿挈銜入告爲禱鎭芳鳳台叩歌印 
皖督贊同愼重閣制電南京馮都督韓民政長鑒接冬電以總統負責有權宜採美制總統有解散國會之權宜採法制權之所在責亦隨之宜濟其窮此等重大問題自應交約法議會議决尊論思深慮遠吻令國情冲極端贊成即請挈銜入告前議公電已發並聞嗣冲歌印 
要聞一 
[國會蟬蛻之後（二月四日）（遠生）]  
　　造法機關選舉法及選舉施行細則旣巳頒布矣外電言將本月中旬實行選舉讀吾通信者固巳亮悉此等簡便合宜之特别選舉固非有耗費時日之必要也 
比來關於造法機關議員消息（一）有謂由中央電致地方長官共開四名由地方長官愼選其中二人以報者（二）有謂網羅舊日大僚甚多如嚴修唐景崇趙爾巽等均在内者（趙又有爲平政院長消息）（三）有謂現雖各黨皆晚景凄凉惟梁士詒氏等之於公民黨尙有夕陽無限光景故梁等頗欲推舉該黨人員得大多數而某派人極力排斥之者凡此記者皆照往日風聞言事之例言之而已矣 
此次約法會議之選舉法案全用顧鼇提案余於政治會議未曾公决之先早巳預斷惟聞此事頗有一叚趣聞余旣忍俊不禁因表而出之 
先是政治會議旣决定約法會議之組織乃由顧鼇朱文劭等與蔡鍔協議謂若專用派遣之法未免過於極端若用普及（廣義的）選舉則於此次改造立法機關之意不合且大衆旣以承認造法機關與立法機關之區别爲前提則在理法上不能以組織國會之法而組織造法機關執兩用中不如用此特别選舉辦法爲善此顧鼇提案之所由來政治會議中大多數均無黨派之見只須有一種意見足成具體者自易通過而顧鼇之意見其地位及性質尤爲曾中所注意故審查員中大勢巳頗决定用顧案顧乃提此案謁見總統總統旣見顧案亦頗滿足而梁士詒氏聞顧鼇主張選舉深用駭詫以爲大事糟了乃直謁總統謂大總統上了外間的當將來恐須費第二番手續懭之極爲摯切此亦出於梁氏誠篤之心總統爲曉　之者甚至謂不妨事而榮猶不謂然乃語公民黨健者反覆言其不可故政治會議大會議决造法機關之日李慶芳梅光遠等極力反對聲浪甚激宕梅氏至謂此等選舉法案爲違反約法亦有他人謂與大總統命令意旨不合者會場中極其騷擾老實之李議長乃搖鈴制止宣告停會謂可藉此疏通疏通於是停此正式之會而開疏通會 
疏通會開後李等堅謂此等選舉法案必大怫大總統之意且舉其言之所自來以爲左證嗣另有一直接於大總統之人謂大總統不喜之說恐不確於是諸君不爭法律問題而爭事實問題又由事實問題牽入心證（訴訟法中語）問題心證互用之結果乃似以顧案爲無防碍因遂得通過矣 
余日昨在一公會中晤顧氏爲余反覆以言所以主張此等選舉制及於蟬蛻之間不取爽快法而取紆徐之法之不得已（顧君蓋用余前此通信中）語）者甚詳大致謂社會之誤解政治家惟不應置之意端然能避則避亦是桂事且無論何等開明國家政治之作用終不能無也 
據顧氏之意以正誼論國會須由憲法産生但今欲急消弭社會上一種將來恐無國會之誤解故造法機關一面制定約法一面即制定國會組織法由此卽産生新國會至將來制定正式憲法機關用何等組織亦包括於改正約法範圍以内以余意妄測之將來制定憲法機關必出於一種特種組織而超然立於國會之外其佐證有（二）（一）往日國會時代政府本主張憲法委員會特别組織（二）造法機關與立法機關之區分如前所言爲今日有力者所公認故也 
兩院秘書廳旣交代矣各議員紛紛回籍或在京謀事矣流水落花春去也天上人間議員諸君誦之感慨何如 
 
 
 

Page 3

 
 
[約法會議之籌備進行談]  
　　選舉監督之爲難約法會議組織法公布後議員選舉聞政府擬先於京師提前辦理爲各省倡内務總長農商總長蒙藏事務局總裁昨經派員會商認定選舉人及被選舉人資格手續以期辦法畫一聞最爲難者爲貢總裁因蒙古土公呈請列入被選舉人名册者巳逾定額而前後藏之江質桑布厦仲阿旺益喜及青海活佛已占三人餘額不敷分配内外蒙王公而此外漢人覬觎入選者尙有十餘人之多貢王對人謂甚不願爲選舉監督云 
籌備事務處之官制籌備約法會議事務處巳由籌備國會事務局兼辦聞該處官制業巳擬定不日公布探得其原文如下第一條籌備約法會議事務處直隷於國務總理其職務一關於約法會議開議之籌備事項二關於議員選舉程序事項三關於議員選舉之監督事項第二條籌備約法會議事務處設委員長一人總理處務監督所屬職員第三條籌備約法會議事務處設委員若干人以左列各員選派兼充之一大總統府秘書二國務院秘書三内務參事四大理院參事五法制局參事六蒙藏事務局參事第四條籌備約法會議事務處設事務員十人掌文書會計及庶務由委員長委任第五條爲繕寫文件及其他庶務得聘用雇員第六條本官制自公布日施行 
[政治會議之近情]  
　　第七次會議政治會議定於本月七日午後一時至六時開第七次會議巳經秘書廳通知各議員其議事日程如下（一）整理短期外債諮詢案（國務院咨送）（二）整理長短期内債諮詢案（國務院咨送） 
調查旗餉清册政治會議以借債籌辦八旗生計一案本會巳付審查應請飭部將京内外旗丁户口數目曁母年發給旗餉實數一應表册彚齊送核以資參攷 
每月之概算政治會議議員職員薪俸及辦公費刻已規定由國務院咨財政部照發并奉總統批准作爲臨經費以符預算制度（一）議長八百元（一）副議長六百元（一）議員六十四人各五百元兼任支夫馬二百元（一）秘書長三百二十元議員兼任不支俸（一）秘書六人月各二百四十元（二）書記兼課員六人月廿百二十元（一）庶務兼課員六人月各百二十元（一）接待員二人月各八十元（一）速記八人月各八十元（一）書記雇員三十人月各四十元（一）辦公費月支五千元（一）臨時費一千元統共月需七萬餘元請續撥經費政治會議各項經費經國務會議議决後卽由該會向財政部支領而部中則以此欵須大總統提交國務會議轉撥該會答復嗣經該會李議長復向部中交涉乃於日前撥給四萬元刻聞昨日（四日）該議長以原定該　經費本六萬一千元特又向部中請即照數補發以資應用問部中當又撥給二萬元 
裁撤招待員政治會議因會址設在團城交通未便特於新華門　門設一招待所以便會員隨時赴所接洽一切並派有金葆楨劉庸榮某吕某等四員爲招待員其薪金並由該會規定每員每月八十元刻李議長因團城行將改築副總統府該會會址不日卽遷往招待所是此項招待員無設立之必要特將劉吕二員裁去金吕二員則改派爲書記員以符名實而節經費云云 
[閣制問題之前途]  
　　英文報推測現内閣英文京報云現聞政界中又發生一困難之事熊總理仍將辭職大總統雖極力挽留恐亦未必有效段祺瑞不日即將來京來京之後或兼署總理亦未可知以徐趙均不願爲也周自齊當兼署財政總長直督趙秉鈞於此次内閣之更動最有關係熊總理辭職之允准當俟叚祺瑞來京後同時發表以總理與財政總長同時辭職也大總統之初意以現内閣在約法會議未開之前無須更動但政府中現又發生他項原因故熊總理擬早日乞退以避賢路周自齊兼財政總長後其財政次長之缺必屬王璟芳王揖唐至青島巳有電來稱徐世昌無來京之意趙秉鈞亦不願爲此五日之京兆故將來爲副署以總統制代内閣制者必爲叚祺瑞氏無疑經此次内閣更動凡不得志於熊内閣者均可彈冠而相慶矣 
暢春樓專議總統制日前總統諭飭秘書廳將各顧問及京外各長官條陳關於請改組總統制各電呈及諸說帖等件於次日檢齊呈閱並另分知熊總理及各部總長法制局長等准於昨日（四日）午後一時齊集總統府會議茲聞議事各員均於午後陸續到府卽開聯席會議其地點卽在暢春樓據個中人云是日所議之件係專議閣制變更問題如是日取决政策後卽由大總統將所議辦法提出諮詢案於政治會議表决呈復云 
[幣制草案之更議]  
　　幣制草案已由幣制委員會議定並交五國銀行團閱看所定銀元之重量爲五錢四分五銀團巳贊成之現悉大總統不以爲然欲仍行其前在北洋所定之辦法卽定每元之重爲一兩而以一兩爲本位之說巳將從前在北洋之卷牘調取閱看閱後當再付國務會議將幣制草案覆議又聞大總統曾與幣制顧問威斯林氏討論改革幣制之事　以中國幣制　須改革擬以兩爲新幣之重量威斯林亟爲稱善然威氏固素主張國民生計程度低故新幣不宜過重者又聞北洋之一派爭言以兩爲新幣重量單位之利益並引威氏之贊許以爲所主張合宜之證據大約此派日後必占優勝前此幣制委員會所擬之草案恐不免終遭廢棄而全部取消矣 
[紀外交部之跳舞會]  
　　昨晚（初五）九鐘半外交部在石大人胡同迎賓館開跳舞會中外男女賓客到者千餘人惟荷蘭公使不在京故未到會其餘駐京各國公使皆到其夫人亦到國務總統熊君亦到各部總長及重要人物亦多到中外報界亦到十點十分鐘開跳舞會以西男與西女賓合跳爲多其餘亦有西男而東洋女者華男而西女者西男而華女者有華男與華女者皆互相跳舞前内閣總理唐少川之女公子亦預此跳舞之會焉俄而由室内推出一花船及一小花車船車之上滿載五綵紙花及綵結綵帶等件分贈男女諸賓諸賓佩此花結及綵帶於手身之上又再跳舞又以盤載小頑意如　狗等類分贈諸賓又再跳舞賓主皆盡蓶散時復男賓執國旗女賓提燈彼此走隊而散 
[南京政聞錄]  
　　韓民政長接國務院電開奉大總統令江電悉蘇省苦旱荒象可危殊深焦慮務望先事預籌辦法以安地方等因合電達國務院魚印 
韓省長於今晨八句鐘冒雪至水西門一帶察看秦淮河工 
南京貢院曾於停止科舉後卽擬開闢巿場嗣因蘇皖意見不合遂作罷論現由韓省長委派楊錫圭辦理並令調停皖蘇之意見 
儀鳳門城外一帶馬路不日開工都督省長並擬將城拆毁馬路直達城内 
巴拿馬賽會江蘇出品協會早經成立事務日繁現由韓省長加委尹穆范疇等爲該會文牘幹事到署輔助辦公 
甯屬女子師範學校校長呈請撥給經費俾資續辦省長批飭不准 
軍械所存儲子彈前由張勲搬運一空昨馮都督飭將南門外機器局所造子彈二百箱押送漢西門軍械庫收存 
韓省長電招方惟一來省面商要公 
楊瑞文旅長在揚州泰州一帶獲匪多名巳就地正法 
昨日槍斃搶匪二名聞係私查周姓茶館烟土事 
[雜評一（無名）]  
　　或說一或說中國人才祇有這幾個中國事體祗有這兩來自戊戌至於今日不過顚來倒去顚去倒來而巳所謂變法革命云云者皆客也 
或說二或說中國自來變法不得謂之變法祗可謂之替法譬如改曆祗多一個新曆譬如革命祗多一個總統譬如改地方官制祗多一個省長其餘以此推類 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[導淮借欵之性質及其條件]  
性質導淮借欵不成於比而成於美其間亦具有慈善性質的歷史緣歷來淮水不時泛濫其淹没沿流田畝動到數千頃漂没農户數千家以上政府下令賑卹派使撫查所費雖多人民仍未受其實惠美國紅十字會以習於慈善行爲措置恒當每逢淮河水災輙廣爲募徵輸款賑飢兩淮人民之藉以免塡溝壑者甚衆計自淮水爲災以來美之賑欵不下數千萬磅故淮河與紅十字會關係之深非尋常可比借欵之不成於比而成於美者此也導淮之議倡之於張農商總長然其贊助之功則又以慣於行慈善事業之美國爲多美紅十字會屢賑淮水之災久之亦病其煩思一根本上之解决法根本解决法莫善於導淮蓋導淮測流歸其域可無泛濫之虞而頻年賑卹亦賴以免故導淮一舉由我國方面觀之爲水利辦法由美紅十字會方面觀之則爲慈善事業之一種而借欵其實行之第一步也美紅十字會自抱此旨後屢獻策於張張以其主張相同不啻爲精神上之結合因亦樂與之磋商導淮借欵之不成於比而成於美又以此也至其所以成立之第一功臣則爲現被聘爲總工程師夏彌孫夏自兩年來由美紅十字會聘請勘查淮流及其支水情形並討論消弭水患方法美紅十字會之敢於承借巨欵者多出夏氏之慫恿現聞夏氏將不日赴美籌商借欵事宜蓋又於陳錦濤外借欵正式成立之催生使也 
條件借欵條件尙未披露茲探其大致如下一抵押品以開墾之荒地增收之地稅及運河航稅爲坻押品（按導淮工竣後凡通航淮河者須納航稅與巴拿馬運河辦法相似）二利息及債票發行學校格利息五釐債票照巿價發行實收實交三導淮公司借款雖由紅十字會承借惟導淮仍由該會轉囑相當公司承辦四交欵借欵於一年内徵集卽行交清五工程範圍導淮工程以淮河正流及其支流爲範圍廣寛約七千方英里以上爲借欵條約内容之大概與他項借欵條件相較其苛刻稍殺又有一特徵者卽據外人方面報告謂導淮借欵不難立集以　紅十字會之美國大慈善家悉導淮之舉與慈善事業有　切關係必大爲歡迎欵可立集云 
[編制聲中之新機關]  
　　法律編查會政府爲編纂民事刑事等法律起見特設一法律編查會巳任司法梁總長爲會長爲會長（該會規則巳登前報不再述）其副會長照章應由正會長聘任現梁君以司法部事務較繁恐難常川到會全賴副會長執行職務故對於副會長之聘任非常注意職梁頗屬意於伍廷芳又梁以會中顧問編查員等職務非有精通法律者不能勝任國内法律專家甚屬缺乏擬酌聘外國人充任聞梁意除就京中先行聘定外再在法美等國聘請數員云 
法規編纂處工商部前由張總長會同國務總理呈奉大總統批准由該部編纂工商單行法令事宜在案所有關於工商各種法規頭緒紛繁該部擬仿交通部法規編纂處辦法酌訂章程設立專處　集本部及部外專門人員並商請國務院法制局派人加入以收集思廣益之效此項專處所　經費己訂定預算書計全年經費三萬三千九百七十二元於前日（三日）提交國務會議議决並聲明現値减政時間此項預算擬爲移緩就急之計將該部管轄之工藝局於三年正月起即行裁撤儘原有欵項移充法規編纂處之用云 
清史館官制清史館巳預備組織其官制草案探錄於後第一條清史館掌纂輯清史并儲藏關於史之一切材料第二條清史館置職員如大總裁（特任）秘書（荐任）纂修（同上）編修（同上）主事（委任）第三條總裁一人掌全館事務直隸於大總統第四條秘書一人承總裁之命掌理文書事務第五條纂修四人編修八人分任編輯事宜第六條主事二人承總裁之令掌會計及庶務第七條清史館荐任官由總裁呈請大總統任命委任官總裁專行之第八條清史館爲繕寫文件及其他庶務得酌用僱員第九條本制自公布日施行 
[蒙邊最近之三要題]  
　　移民滿蒙移民由政府與東三省當局者屢行商議今次奉天都督張錫鑾與吉林黑龍江兩省民政長特協定移民辦法昨日（四日）將其辦法大概電呈政府大概如下一移民由奉天吉林黑龍江直隸山東河南湖北安徽八省設法募集給與旅費及農具並免除地價二東三省民政長除督飭所屬官吏調查居民情形外並與内蒙各地辦事長官協力清查各該地方適於内地人之居住與否報告中央三内務部設移民籌備事務總局各該省及内蒙設移民分局所屬各縣設移民事務所並釐訂關於移民各項之手續及規則四移民經費由各該省分擔或由他法籌措 
特别制改省一事爲現政府最重大之問題近經種種討論以諸多困難之故巳有暫予緩行消息惟爲鞏固邊防計决定行將内蒙青海等地方一律仿照熱河成例施行特别制以期整頓聞昨日（四日）國務會議對於此問題詳加討論大體巳無不贊成實施之期諒巳不遠其内容除熱河綏遠業經施行外預定施行者尙有四區域一内蒙東四盟除東部巳劃歸奉天直隸管轄各旗外下餘之部分劃爲一區域設治於多倫諾爾二劃山西大同府長城以北各縣與察哈爾右翼四旗併爲一區域設治於興和三以甘肅寜夏七縣與阿拉善額魯特旗及額濟納土爾扈特旗併合爲一區域設治於寗夏四以西寗一府與青海全部併合爲一區域設治於西寗 
畫界（一）政府方面政府業擬定之中蒙劃境委員畢桂芳氏自到京與政府接洽後本定於本月十號前後起程前赴恰克圖刻巳延期其内容聞係與政府籌議須調用駐俄公使署某員以資助理巳電該員即日回國俟其到京再經一番籌議方能前往須延期四十餘日約三月中旬始克啟程（一）俄國方面中俄蒙劃界問題曾决定先由兩國提出意見書互相討論有結果以後再派專員履行茲經調查知俄已提出蒙古自治界線（甲）東經線九十五度起至百十七度爲自西至東之界線（乙）北緯線四十七度起至四十九度爲自南至北之界線又分三線一北緯四十九度之西以東經九十五度至一百度爲分界二北緯四十七度以東經百度至百十三度爲分界三北緯四十八度以東經百十三度至百十七度爲分界孫曹二部長以俄國原案並未提及擬俟詢問後再議 
[尹昌衡與章太炎]  
　　尹昌衡看管原因之别報尹昌衡之被看管其原因有謂虧空欵項者有謂被川東商民告發尹與熊克武有關係者據政界人云皆不盡然其實政府對於尹之行爲久不滿意當年前亂事未發時尹曾有電致政府措詞頗爲强硬彼時卽欲設法更換徒以其在川聲望尙著且藏事全恃其維持不得已暫爲敷衍改任爲川邊都督越後尹因征藏軍餉支绌自來請餉政府遂乘機取消川邊都督之缺而留尹於京尹常對人痛詆政府之行爲政府恐其他適也故暫軟禁之云云此說恐非眞相 
章太炎之近狀章太炎消息近來　無所聞昨據所深章君仍在敎練所監視之下飲食如常身體尙健惟居恒鬱鬱精神恍惚現其所居之室内備置種種書籍及各種報紙供共瀏覽惟所置書册概多習見之書章君措而不顧至各報則時或入目遇有人造訪者看守人拒而不納惟門生李祖璥一人得進房面談時必有商君震者同坐旁聽不許自由談吐政府前有迎其夫人湯氏同居之意章聞之不喜日前致電湯氏不允其來京惟聞湯夫人若來則政府擬另賃一屋種種設備使章君由敎練所搬到該處夫妻同居每月給以相當經費而所乘之馬車或汽車隨章所嗜均由政府購給以示優待云優待云 
[鄂省防勦白匪再紀]  
　　白狼匪接戰失利狀况駐漢之鄂軍第八旅前日已奉命令全隊開往襄陽一帶駐防以堵南陽淅川之匪竄入鄂界　白匪等現雖以大股犯皖鄂交界地方而南陽以上匪勢並不稍衰但器械不精隊伍不振較易撲滅也白匪新收頭目魏老八范鴻　日前率匪將官兵戰敗逼近開封省僅六十里張鎭芳見事急無奈自率精兵八千及飛艇兩艘出戰魏范二匪不敵已敗至羅山離城二十里之金台山頂官兵步隊三千騎兵二千砲兵一千已於二十九號趕至羅山駐紥城外張督并出示通告商民定於十二號進攻該匪飭商民勿得驚恐 
段總長緩期回京原因陸軍總長段祺瑞交卸湖北都督事後擬卽取道京漢鐵路北上後忽耽擱一二日不即赴京情形已見前報茲聞叚總長所以不即赴京之故因段卸任之日忽接政府急電止其北來飭令於日内赴豫一行或謂調查白匪蹂躪情形或謂密查張鎭芳釀禍情形以此間人測度之匪情已由新鄂督蒞任前查過似無煩再查之必要則第一說恐不確實云 
新段督籌劃勦匪續報此次京漢鐵路隔阻外間謠言迭起人心浮動新叚督由汴來鄂見白匪猖獗鐵路附近新安店一帶異常騷擾叚公因該處毗連鄂境急應防範助勦其方法規定如下一鄂省京漢鐵路境内沿路一帶應照請漢口鎭守使調派得力軍隊沿途梭巡以資防範二凡鐵路沿邊按段派軍隊一排駐防三凡豫鄂毗連之要口應各派機關鎗隊一排並機關鎗二架砲步軍各一連駐守以免匪敗竄入四凡各要隘及沿路駐防各軍均有互相連合攻匪之責五凡各要隘地方應設臨時軍用電話接連鐵路沿邊電話以靈消息六應派得力軍隊一團前往會同豫省軍隊會合剿 
新段督前日在汴查探匪勢極爲詳悉茲接鄂督篆卽令本府調查員八人往麻黄一帶偵探匪狀并以該匪多係陜汴叛軍非可輕敵爰命陸軍測量局長派員數十人赶往麻黄羅黄孝各縣測繪地形山勢詳圖以利軍用 
王師長赴豫勦匪情形白狼爲害日甚一日大總統昨令近畿第二師王占元師長率領本師軍隊赴豫剿捕王師長除將留守鄂省軍隊不動外餘將步馬砲機關槍各營一律帶入豫地擬於本月四號開拔中央復派近畿三師混成一旅歸王師長指揮統馭以厚兵力 
豫省張鎭芳養癰成患致匪患不可收拾聞段總長已向總 
統力保留鄂北軍第二師長王占元接署豫督日内將有任命現在北軍二師由鄂開汴者已逾一混成旅王師長業親赴汴督師 
蔡師長設立糧台計劃白匪近犯皖鄂昨聞桐城發來急電云六安州已經失守敎士法人李齊氏被戕另有法敎士拿德立美敎長雅利安英敎士季白特均被擄去不知下落鄂省黄州一帶連日戒嚴奇緊一號又由省城調拱衞軍隊機關鎗一連由漢日乘輪赴黄轉赴麻城備戰而鄂軍第二師之紥在羅黄麻等縣者計有五千人該師長蔡漢卿以戰事久暫尙難預測擬卽於黄岡之新洲地方設立行軍糧台以供給軍需已呈奉叚督批准飭撥欵五萬元委上校張應龍馳往組織又聞有於漢口設立後路總粮台之說并於信陽廣水設立分糧台以供應由鄂派往豫南北軍第二師之用 
鄂警察搜捕白匪機關鄂省警察於三號在文昌門得勝廟破獲一白匪機關捕得三人交軍法局訊辦搜得黨人秘密信件甚多又聞豫匪由漢私運軍火入汴屢有所獲近日京漢鐵路各站及火車貨捐局稽查尤嚴凡搭客裝運貨物站局均派有專員逐一檢視 
[汪瑞闓案近訊]  
　　聞汪省長本擬於奉命解任後即行起程赴京因前此大總統派王鼐來贛密查其查復之原呈尙未奉發到贛日昨京中已將王所呈復原文交閱探聞其中所呈查實各條如偏信門生之言及每日五鐘後始行見客辦事之類并有秘書某專擅攬權顧問某招搖舞獘以及淆亂財政等情汪公閱後以楊會康旣挾嫌誣控王查辦員又貿貿然率爾查復即電呈中央請將楊會康扣留在京以便到京後與之共赴懲戒委員會面質並另有一電致中央請示大意謂前奉命令僅解任並未褫職所有任内設置之行政公署總務處是否裁撤抑或仍舊該慮原有人員多係由平日物色可用之才如蒙昭雪仍行回任固未便置諸閒散卽或開去底缺亦當爲國家愛惜人九留備任使應請電示以便遵辦云云此電聞於今日（一號）拍發俟得中央復電後即按照王所查復各節　晰案卷根據理由以備到京辯白前傳日内卽行啓程北上之說尙在未定大約行期當在月之初旬内外 
據京中消息云汪瑞團此次被交懲戒會議處其原因爲擅委釐差而於國庫之交替尙無辦法政府之意殊不欲以查無實據四字了之又聞汪於事前曾遣親信載宗禮來京欲借欵二百萬以爲行政費之用說者謂此事暗中亦有關係也 
[贛垣之黨人案]  
　　黨人機關之嫌疑贛垣小金台地方新開迅報館爲徐公治高恕言兩君集股所組織正在立案定斯出版被李督訪悉該報係黨人機關由滬機關部派來探聽内地消息者且終日挾妓侑酒招搖過巿特行密飭衞戍司令部及警察廳嚴密訪查如有確實証據即將拿案懲辦矣 
會審黨人之供詞江西軍法處長李照岱先後奉李督發交審訊内亂各犯人數甚多現經開庭會委審訊茲將供詞擇要錄後（一）僧人妙紅前因黨人嫌疑被捕關禁現在訊得該僧前在袁州時確與黨人有密切關係並有來往信件爲憑李處長擬請都督從嚴懲治（二）僧人大春爲佛敎會贛支部長一字一蓮與妙紅爲至好此次妙紅來省卽寄寓於大春處雖非直接黨亂究與此案有關亦擬按律科罪（三）洪濤爲李烈鈞之副官亂後解職改就贛北鎭守使陳廷訓處三等參謀此次改組被裁來省雖曾遨游滬上然並無爲非証據擬由軍法處電詢陳鎭守使該洪濤平日是否安分以便斟酌辦理捕獲黨人之近訊羅純祖號文源與楊祖時爲中表兄弟光復後楊充十五標標統委羅爲執事官嗣十五縹解散楊改官第一團團長羅又爲該團二等書記兼軍需官當贛亂發生時楊軍（卽林支隊）駐德安沙河一帶與國軍抗衡甚烈兵士逃亡頗多羅遂匿曠不報獲利豐富迨林楊敗逃後羅乃濳匿於進賢門外某村（距城二十餘里）昨被偵查隊長邱光祖偵知呈經衞戌司令部核准喬裝至羅匿所托名拜年出其不意將羅拿獲解送衞戍司令部拘禁核辦 
[湘省之黨人案]  
　　陸軍學生之革除湯督昨據河南都督咨文謂本省陸軍小學四五兩期畢業生遵照部令於去年升送南京第三預備學校共學生一百二十五名抵寗時亂黨宣告獨立詎中有于廣造等四十七名隱謀叵測暗約諸生降入黨中願編敢死隊除閻作霖楊體銳承黨人意旨回汴潛謀破壞巳就獲正法外所有從逆之四十五名業經革除深恐投効各省復生事端應請轉飭所屬如有後開各生投効者幸勿錄用云云湯督巳錄案通飭各軍隊及地方官一體知照矣 
黄興私宅之糾葛長沙省城賜閒湖有前清提督婁雲慶自管房屋一所寛敞華麗前年反正後即由黨人周震鱗羅良幹等提充國民黨湘支部財産黄興回湘時又作爲黄興私宅迨後黄興離湘未數月而國民黨亦遭解散房内器物損失甚多湯都督蒞任後婁氏眷屬呈請援例發還經湯督令行内務司查復近據内務司復稱該屋巳由國民黨抵押湖南銀行數至鉅萬應如何辦理請示遵行湯督又據婁姓復呈謂此屋契據尙存並無糾葛卽門首亦未釘有湖南銀行抵押品字樣牌記恐仍係黨人假託有意欺朦希圖覇佔等情刻巳奉湯督令行湖南銀行查明究竟有無抵押情事係歸何人出押抵欵若干飭即明白呈復以憑核辦矣 
[湘省邊患未巳]  
　　粤匪騷擾湘邊湘省宜章郴縣等屬前以粤省股匪擾入各該縣境内勢甚猖獗業經湯督令飭第六區陳司令派兵前往擊退近聞該匪等又復擾及江華臨武等縣希圖内竄昨由該兩縣知事電請陳司令立將前駐郴宜各軍調赴該縣嚴行堵截聞陳司令已派第一營李營長督率所部前往駐防矣邊匪勾竄黔蜀湘省永綏乾晃等縣地隣黔蜀該處山深林密久爲會匪淵藪因山經崎嶇兵來匪去兵去匪來且以三省毗連互相竄越公文往返匪巳遠颺前清時代迭經勦辦迄未肅清並未聞搜捕一匪茲聞湯督以該匪近又蠢動已咨明黔蜀兩省都督曁護軍使請轉飭與湘邊接近之秀山銅仁各屬軍隊不分畛域互相協勦並指定地點約期會哨輪流搜捕以期廓清匪類 
[粤紙幣低折之危機]  
　　魚行船之風潮東西魚攔行魚船於魚販兩方之經紀自去年八月各魚船以鄉間支出須用銀毫要求紙銀各半否則停巿鮩攔行以窒碍難行再三婉勸商允各魚販以銀毫一成搭找乃如常貿易今春各魚船以紙幣代折太甚鄉間不能行用遂以各魚販賣出均收銀毫爲詞要求以銀毫交易各魚販聞之又以紙幣十足通用相抵制竟至停販現魚欄行居間調停擬照去秋辦法搭用銀毫二成紙幣八成勸令照常貿易已得多數贊同并卽呈報行政公署請爲維持聞官廳以魚業爲日　所需斷難任令停滯擬勸令兩方照常貿易不得抗阻茲錄省城警察廳佈告如下現奉都督面諭省城魚行及魚販因紙幣爭執釀成罷巿截搶强買怪劇亟應嚴行查究等因查官廳對於紙幣近正設法維持如彼此别有糾葛自應赴法庭起訴何得借紙幣爲名釀成聯行罷巿及沿途截搶攔河强買怪劇此等行爲殊屬野蠻不法非嚴懲一二不足以維商業而保公安除行水陸各區嚴拿解辦并查明爲首之人拘案訊究外特此布告 
司法界之抗議高等檢察廳長昨以各行政機關每月所領經費均有現銀二成搭放而該廳則於上年十二月派員赴金庫借支經費始悉此期辦法昨特致函行政公署略謂現當紙幣時價低折在公員役俸薪旣微原不足以資養贍所有全省審檢各廳及各縣監獄習藝所均請援照各機關辦法一律 
 
 
 

Page 7

 
 
搭放現銀二成請飭司查照自二年十二月分起核給換領嗣後仍照此辦理俾免向隅云云 
地方通信 
[鎭江]  
　　嚴查造謠之告示龔旅長張團長及　知事於五號會銜出示云照得城鄉内外忽然謠諑紛紜或謂皖江有事或謂上海戒嚴現查實無其事無非亂黨謠傳目下布置周密長官責負完全特再密查匪類良善定不牽連誠恐居民驚懼用特布告傳宣商民務安生業幸勿輕信謠言 
警務長履新新鎭江警務長陸菊人君昨已由寗蒞鎭擇於七號違局接事至張前警長芷津交卸後隨於是晚乘小輪渡江赴邗接江都警務差使矣 
[江西]  
　　戚省長察吏先聲江西戚代民政長於三號通告云現在總務處員少事繁顧名思義民政也者以民政爲職務非以見客爲職務也然百忙中必須見客者諮詢地方利病考察屬員實否仍爲民政起見惟近今積習客來不見則以爲求見一面而不得怨聲交作旣見面則亦無甚高論抛至貴之光陰作寒喧之套語甚無謂也此後見客除有地方要公啼到隨見外凡其同寅欲來署閒談先於號房簽名登簿註明住址仰候挨次傳見每班十人每日以兩班爲率所談者即就文官考試各條以爲問答如新法令解釋國際條約大要及地方情形之類在諸君自抒其識略在　人藉覘其底藴賞奇析疑良多裨益勝於寒暄套話多矣平生有何學術有何政績及地方應如何措施得上書自陳留備案頭省覽恕不批復至面求差缺甚或以窮苦作乞憐之語殊爲可鄙自愛者斷不屑爲諸君試思之全省差缺有幾　吏換者有幾各署候差候缺何止數千人卽使純以差缺爲應醉人情之具亦未必面面俱圓鄙人自問初心不如守拙矣若以熱中之故即妄信謠言前旣破獲數案從嚴懲辦猶復被人　騙似此下愚不移諒不必爲諸君慮迭奉六總統命令愼重循良之選諸君果合於文官考試各條不患不出人頭地也 
[杭州]  
　　法康使蒞杭紀法康使於昨日（六日）午刻偕隨員五六抵杭朱督派副官長爲代表及軍樂隊憲兵等往車站迎迓至督府晚　後駐節保俶山今日（七日）朱督陪遊西湖在靈隱讌會讌舉卽乘車返滬法公使此次來杭抚由外交 
特派員及都督民政長代表在城站迎迓卽引導至都督府茶話會至二時一併乘與至寳叔塔沿途均由崗警保護三元坊衆安橋直街及河下一帶於昨日下午十二時以後均禁止車橋柱來並將攤場一律禁攤又聞康君是日因起程稍遲至滬站時巳八點正花車未便專駮遂附掛四號快車於十二點五十分鐘抵杭隨帶文員格來爾等二員武員一員繙譯一員 
[武昌]  
　　新叚督接任續誌段軍統芝貫來鄂各節巳詳前報茲聞段公於三號接篆後所有漢口杜鎭守使黎王石各師長吕省長水警何廳長以及各司長楚材江元趙李兩艦長均前往進謁段公以該員等係鄂省最要職員特在花廳挨次接見略詢履歷卽各散去段公所帶來之拱衞軍一營刻以府内駐紥各軍不敷分布是以特於昨號飭令該軍一體移駐府内府中各職員所佩徽章前雖由段代督另加規定然不無遺漏之弊現新叚督爲愼重起見特分别製定凡府内各職員一律暫佩前式徽章其隨節來省各員及聽委各軍官及衞軍等均懸藍色白字微章以昭區别業於日昨傳飭各員遵照矣 
要件 
[財政部訂定造幣廠章程]  
　　第一章職掌 
第一條總厰設監督一人承財政總長之命管理總分廠事務監督總分廠人員分廠設廠長一人承監督之命管理分廠事務監督分廠人員 
第二條總分廠設左列各科一總務科二鑄造科三化騐科但總廠得添設秘書一人總稽查四人秘書由監督委任總稽查由監督呈請財政總長核准後委任 
第三條總分廠置左列各員一總廠技師四人分廠技師二人技士各四人總廠技師由監督呈請財政總長核准後委任分廠技師由監督或由廠長呈由監督轉呈財政總長核准後委任總廠技士由監督委任分廠技士由廠長呈請監督核准後委任均由總廠報部存案二科長三人但分廠總務科科長得斟酌情形派廠長兼充之鑄造化騐兩科科長卽以技師充之三科員十八人分廠十二人總廠科長由監督呈請財政總長核准後委任分廠科長由廠長呈請監督轉呈財政總長核准後委任總廠科員由監督委任分廠科員由廠長委任但須呈報總廠呈部備案四司事若干人由總廠查看總分廠情形酌定人數呈部核准總廠司事由　督委任分　司事由廠長委任呈報總廠由總廠呈部存案五臨時　員由監督廠長隨時酌定月終報告一次 
第四條總務科職掌如左一關於文牘事項二關於會計及統計事項三關於生金銀及各種鑄幣之出納事項四關於物品之講買出納保管事項五關於營繕事項六關於稽查事項七關於不屬於各科事項 
第五條鑄造科職掌如左一關於生金銀及舊貨幣之融化事項二關於生金銀及舊貨幣之精鍊事項三關於國幣之鑄造事項四關於機器之使用配置修理及保管事項五關於銅模之雕刻事項六關於徽章奬牌等之製造事項 
第六條化騐科職掌如左一關於生金銀及各種貨幣成色事項二關於試騐鑛質事項 
第七條秘書職掌如左一關於總分廠廠員賞罰進退事項二關於總分廠機要事項三承監督之命辦理臨時指令事項 
第八條總稽查職掌如左一關於總分廠各科職掌内之監察事項二關於總廠之規畫事項三關於分廠之整理事項四承監督之命辦理一切調查改良事項 
第九條總廠科長秘書總稽查承監督之命分廠科長承廠長之命管理各主管事務 
第十條技士科員及未派充科長之技師承監督廠長曁科長之命分理各科事務（未完） 
[雜評二（默）]  
　　選舉之籌備猶憶辦理國會選舉時章程朝布而夕震動於全國調查也造册也選舉人之紛紛運動也辦事員之紛紛電請解釋疑義也舉國若狂之景象尙留我人腦筋中今約法會議選舉法之公布巳數日矣籌備約法事務處之通告手續一如前此籌備國會事務局之忙碌而各地乃視若無覩豈約法議員之尊貴不如國會耶抑其規定之資格嚴而難得耶何國人之議員熱一冷至此也 
獲狼之謠傳前聞白狼在汴鄂間置數假白狼於各處眞白狼在何處人無有知者今京報忽傳白狼巳獲苟非謠言者則必獲假狼耳不然狼方張其牙爪不擇人而噬西人敎士且供一吮而捕狼者又屢爲狼所困豈如困獸之易獲者耶 
據總統府中人謂狼固未獲惟其手下四人投降竊恐投降者乃狼探耳捕狼者其愼之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[軍警加緊巡防]  
　　日來外間謠言謂有黨人預備於舊曆元宵前後起事故上海軍警防範異常嚴緊自前晚起北洋警察水陸隊隊長辛桂芳王雅泉二君均奉鄭鎭守使命令加派警察二排各荷鎗械帶足子彈至滬軍營操場聚集分爲四班分詣裏外馬路各要隘巡邏故十六舖橋及西門方板橋交界處亦均駐守軍警云 
又一訪函云鄭鎭守使近因謠言劇烈故於昨日傳令十三團所部第一二三等各營長命令各兵士夜間務各佩械伺候不得解衣安睡以備遇有警耗卽可出發剿捕一面又以電話知照警察督辦密令南北二分廳各長警於此數日内無論上并落差均須在局候示不得擅離 
以聞北巿警察分廳廳長徐輔洲君近因各處謠言又起閘北一隅雖安堵無驚防務亦應嚴密除通令各區署及警備隊一體認眞巡防並令督察長率領各督察員晝夜分赴各區境内稽查外連日復親於晚間出巡考察各署防務以昭鄭重 
[三誌探警捕拿黨人之意外]  
　　長江巡閱使偵探先光明等於本月五號夜會同淞滬警察分廳探警在滬南大達碼頭新寜輪船上拘獲黨人仇鑾爕等五名及日本人金井篤助山口德志等兩名兩日人一受鎗傷一已斃命詳情巳兩誌本報茲悉當晚仇等解至警廳司法科後卽在抄獲之皮包内檢出仇鑾爕周鑑王蘭庭李猶龍湯盤等委任狀六紙槍子一匣並訊悉仇於去年八月由黄興劉藝舟委爲東北討袁軍總司令王瑞麟爲仇之副官五棨係由李猶龍介紹前往南通密謀舉事周鑑王瑞麟亦由李猶龍囑與日人同往並獲司令部關防一顆六響手鎗一支惟張順甫稱向李猶龍索欠同往該船致被誤拘司法科長除將訊供情形禀報薩督辦及崔廳長外卽將各人解送鎭守使署訊辦並因訊悉在逃之李猶龍湯盤等均匿英租界望平街大馬路口同安旅館十一號房間立發電話呈報薩督辦速請交涉員楊小川君轉達公共捕房當由總巡麥高雲君飭派中西包探前往該旅館查拿李等巳聞風逸去矣 
又聞鎭守使署軍法科長王君前晚訊據仇鑾錫供稱李猶龍湯盤二人先在南通州及海門二處運動現在尙在彼處等語王科長當呈奉鄭鎭守使於昨日密令南通縣儲知事及海門縣王知事密拿李湯二人務獲解滬歸案訊究 
又聞駐滬日本總領事有吉明君因兩日人之一傷一死據警探指爲仇等同黨開鎗轟擊又指爲情急自擊除函請薩督辦將此案實情查明復核外並巳向楊交涉員嚴重交涉矣 
[蘇州居民又受驚皇]  
　　蘇垣鎭守使署於六號接到南京都督省長電稱茲據偵探報告本日有亂徒陸萬生等數十人乘車到蘇意圖起事等情即希速派探員嚴密偵緝云云殷鎭守便當卽傳令軍警長官速下緊急戒嚴令各部商團總司令得悉後亦卽飭令各　員荷槍站崗以防不測一面由殷君飭派憲兵及偵探等前往火車站守候迨至傍晚甯滬火車到蘇果見有形跡可疑之四十餘人下車後同往閶門馬路而去偵探等當即尾隨其後跟至盤門外二馬路口見若輩四十餘人均向某洋房進内偵探等卽回署報告經殷鎭守使當夜飭令軍警多人前往盤門二馬路一帶嚴密防範並加派偵探隊全體密探一切舉動迄今該處軍警防範未嘗稍疏附近一般居民因此又受虚驚竟有避至滬上者惟此四十餘人究與黨人有無關係外間尙無從探悉 
[探員偵獲黨人]  
　　上海鎭守使署偵探員余祖勲訪悉湖北黨人鍾鼎匿居法租界大馬路榮華棧第廿九號房間担任運動鄂省軍隊當經報明鄭鎭守使於前日投報法捕房加派探捕同往榮華棧將鍾拘獲並搜出函件帶入捕房暫押俟星期一（卽今日）解請法公堂訊明再核 
[梟匪結合土匪]  
　　松江鎭守使楊善德君前據偵探報告有大帮梟匪勾結土匪一百數十人在南橋地方糾衆販驻開場聚賭迨經地方官軍緝拿早已聞風逃避茲聞若輩均潛匿滬南浦東等處依舊聚集不散終恐恃衆妄爲等語因特電請上海鎭守使轉飭軍警一體拿辦故昨日鄭君特發電話通知滬南海陸各軍曁淞滬警察廳一律嚴緝務獲解究 
[密捕票匪之佈置]  
　　駐滬外交部特派員楊小川君接江蘇馮都督電開據白統領寳山卅電稱本月由山避派于哨官萬銘帶同兵士曁眼線赴清江揚州上海鎭江等處密捕票匪業由敝軍發給護照公文並飭該哨官就近呈請各營縣派隊協拿以期妥愼倘經拿獲該匪亦交由行政署監禁候解乞卽電飭駐防各營沿途各縣隨時知照等因楊交涉員業已轉函上海縣洪知事查照矣 
[革探與黨人之關係]  
　　淞滬警察廳已革偵探王長發有向黨人訛詐得賄私通情弊茲爲鄭鎭守使查悉昨特備文嚴飭滬南警察分廳查究崔廳長以王長發本係探夥業於上月交接時取消不知現住何處業已諭令警探跴緝矣　 
[馮都督懲治暗殺犯之主張]  
　　聞江寗馮部督近上條陳於總統府略稱上海一隅之地暗殺之案層見疊出刻巳蔓延各地查此等兇頑所以敢縱横如此者實有三恃之故一恃租界爲捕逃藪二恃國事犯之美名三恃刑法之改輕爲今之計亟宜一面與各領事磋商凡遇暗殺之犯概歸中國審訊無論與政治有無關係一律處以極刑一面察究主使盡法懲辦庶幾此等兇頑有所畏懼云云袁總統巳批交司法部迅速議覆矣 
[棋盤街暗殺案十一誌]  
　　暗殺商務印書館總理夏焠芳君及流彈擊斃夏廣仁之兇徒王慶瑞由夏君之小馬夫胡慶有捨身追獲解送公共公廨訊供屬實以該馬夫奮不顧身能將兇徒追獲曾由英美工部局總辦雷福森君當堂賞給洋二百五十元王則覊押總巡捕房候訂定刑期並商明施行地點再行解送内地官廳執行在案兹悉此事業經關讞員與英領商明准將王慶瑞解送鎭守使署按照軍律處以死刑業巳函致鄭鎭守使一俟鄭君訂定刑期復廨卽行押赴内地執行 
[破獲望平街暗殺案三誌]  
　　湖南人柴啓藩曾於陽曆去年十月二十八號晚在望平街暗殺李榮生及黄包車夫小弟逃逸巳久嗣囚糾黨在法租界先後搶刧裕康錢莊公泰土店業經法公堂訊明解送公共公廨判柴押候研訊在案茲悉該犯帶回總巡捕房後麥總巡以柴雖巳承認暗殺究竟有無讐隙是否受人指使尙未明白卽令刑事科員侃克君將柴帶至大寫字間秘密詢問以資澈究云 
[引渡張根仁之催促]  
　　奉天稅務局長張根仁因於前年光復時捲取公欵一萬餘金逃至滬上匿居海寗路業經鄭鎭守使轉行公共公廨將張逮案訊供管押在案茲悉鄭君以事關公欵且張已承認並自願來署聲明自應照章引渡即函催公廨轉商外交團趕速移解歸案訊追以重國庫云 
[部員舉動之秘密]  
　　外交部員曹君奉中央命令來滬暫駐泥城外墨克登路西旅館内聞曹君此來專爲外人要求推廣租界及收回公廨主權兩問題以故先與楊交涉員接洽連日復與駐滬各國領事晤商一切並調查各事頗爲秘密聞兩事已商有頭緒不日卽須回京復命云 
[浦東火警續誌]  
　　浦東陸家嘴地方英商隆茂洋棧於前日下午失愼巳誌昨報茲經該棧經理陳某知照洋東海而君渡浦查得係三十六號棧内樓下起火共焚去客貨花衣一萬五千一百九十五包（每包計銀三十六兩）連同房屋約計損失銀五十餘萬兩聞此次火勢甚烈自前日起直至昨日下午五句鐘時尙未息滅新關護寗救火小輪及工部局救火小輪昨日尙在施救又聞當起火時該棧内有鄉婦一人在樓上揀花衣該女工見下面起火立卽下樓奔跑被各小工撞倒踏傷頗重現在仁濟醫院療治未識能無礙否 
[龍華廠繳解軍火]  
　　上海鎭守使鄭汝成君因屢接各省文電催解火藥子彈甚急業已諭令龍華子藥鎗彈等廠委員謝唐二君加派工匠一百數十人趕緊工作昨日上午十時謝唐二君己將製成之無烟火藥裝就木箱並裝子彈三十餘箱撥派衞兵二十名解送製造局禀明鄭君發交軍械科收儲 
[鎭守使商借監獄]  
　　上海鎭守使署本無拘留罪犯之所凡有軍法科判定監禁人犯均送地方廳執行昨鄭君又致函地方廳汪廳長以本署押犯擁擠請將貴廳監獄商借兩間以備軍事裁判人犯覊押之用現汪廳長已飭獄官將内監劃出兩間預備收押矣 
[勒限拆屋之布告]  
　　上海縣知事公署昨日發出第二十三號布告云案據上海巿總董陸文麓函稱外十六舖橋至小東門一段淤浜决議塡築馬路現在排砌瓦筒溝巳至小東門外小吊橋北首應由此轉北接通民國路大溝以便城内花草浜泄水惟自吊橋以北至外水關橋一段兩岸房屋均屬關碍查此處房屋築造城濠大溝建築馬路時原須一律拆去現在塡洪築路工程巳至該處爲此函請迅賜出示布告該處各居户限日將房屋一律拆讓等情據此合行布告該處居民一體知悉所有自小吊橋以北至外水關橋一段關碍馬路工程之兩岸公地房屋限於日内一律拆讓其遷拆費應按照城濠築路定章分别給領如逾限不拆由路工處代拆不給拆費其各遵照母違特此布告 
[檢察長約束法警]  
　　上海地方檢倧廳長汪君訪悉派在各初級廳服務之法警近來往往干涉民刑訴訟各事甚至代被告緩頰實屬違背法律業於前日諭令各廳法警自卽日始每日除在廳服務外不得干預他事如敢故違輕則記過重則革除决不寛貸云 
[彚錄北巿警廳長之訓令]  
　　北巿警察分徐廳長昨日訓令各署云照得本廳轄境之内每見有幼童第叟拖拉車輛情事查拉車爲勞力之役而以幼童老叟充之一則體氣未充一則筋力就衰旣足爲身體之妨礙而坐客乘之復時有傾跌之虞更有以破壞車輛營業者斷輪折輻爲害尤甚非嚴行查禁不足以利交通而防危害除布告並分令外爲此令仰該署長員遵照即便轉飭所屬巡警隨時查禁嗣後如有以未及十六歲之幼童巳過五十歲之老叟拖拉車輛及以破壞車輛營業者應卽拘署酌罰以示懲戒 
又訓令各區署云照得本廳轄境之内每見有小孩屍身抛棄路側蠅蚋咕嘬野犬叢食見者傷心行人掩目若不嚴行查禁殊非尊重人道之義除布告嚴禁並通令外爲此令仰該署長員遵照轉飭巡警隨時查禁嗣後如有人民再將小孩屍身隨意抛棄路側一面貴成該圖地保將孩屍送往義塜妥埋一面即查傳死孩家屬到署究辦 
[崔廳長考試巡長]  
　　滬南警察分廳長崔鳳舞君因巡官巡記爲警界中重要位置須於巡長中擇其操法純熟文字通順者分别升充以期盡職前日已將所屬各區署分署各巡長親自攷試擇尤存記不日尙須傳考各區巡士以備錄用云 
[崔廳長保護電車]  
　　南巿警察分廳長崔君通令各區警署云案據華商電車公司函稱敝公司在上海南巿組織華商電車公司原爲杜絶洋商覬觎保全地方主權起見惟集股設軌備經困難始於民國元年正月迄二年八月方成華界完全自辦之電車除呈請地方官曁巿政廳核准立案並由商會報請農商部註册外荷蒙前淞滬警察廳長穆規定電車行駛章程十六條當經刋布遵守各在案開車以來行旅稱便詎近來有種游民有心破壞或以鐵塊與石子暗置軌道或故意走入行車地點不肯讓避並有落差巡士不穿號衣强欲搭車吝給車資諸如此類不勝枚舉且電車有規定之時刻停車過久多損電力乃遇事端發生不論輕重崗巡輙將司機人一併拘究致礙進行不知敝公司旣負完全之責任苟非重大案情司機人祗須簽字可免拘押此英法兩租界通行之章程華界似不宜獨異再四思維惟有睛貴廳長俯念華商集股之艱難自辦電車之匪易令行各警署長警凡電車經過地點妥爲保護遇有前項情事曁一切阻礙行車之處統希卓裁示諭禁止以維商業等情據此除分行外合行訓令該署長仰即遵照轉飭所屬長警於電車經過地點妥爲保護遇有前項情事及一切阻礙行車之處留心查禁如有故犯即行拘究並嚴飭該長警等不得不給車資强欲搭車致干查懲再此後若遇電車發生事端苟非重大案情卽將該電車及司機人之號碼抄令簽字釋候傳訊俾免拘押致礙進行切切此令 
[耿分統巡察各營]  
　　江蘇駐滬鹽捕各營分統耿華堂以所部各營管轄境地綿亘數百里極爲遼闊而近來潛伏浙滬等處之黨人竟勾串長江下游裊匪肆行刧掠希圖牽制軍隊乘機起事深恐各該營哨玩愒因循貽誤大局爰定於九號由滬前赴江陰等處考察梭巡藉資控制云 
[仲管帶率師捕盜]  
　　江蘇水警第三專署第三營管帶仲漢三奉　專署長命令以蘇屬太湖蘆墟及江浙交界之楓涇松江閔行沿浦江一帶盜匪充斥每遇民船由滬裝載貨物經過該盜等卽持械搶刧擾害航商令卽督率師船親往太湖等處嚴爲查緝等因仲管帶巳於前日遵令親督師船分赴各處梭巡矣 
[規定火警調查表]  
　　滬南警察廳訓令各區署云照得火災發現原因事實種類綦繁事後關查務宜面面注意近查各區報告時有疏漏之處略而不詳殊難統計茲特分别規定條列於後令發各區仰卽遵照此後除臨時報告應行查照辦理外並仰按目列表彚報以備查考此令計附條例八則一起火原因應查明失火放火電火及原因不明一燒失户數應分别查明全燒若干户半燒若干户一拆燬户數應分别查明全燬若干户一燒斃及受傷人數應分别查明並注明男女老幼一被火之動産不動産約計損失若干應分别查明一被火之户有無保險應詳細查明一被火户數應分别查明舖户若干住户若干並注明樓房平房蓬户一起火家門牌號數姓名職業及火之起滅時刻均應查明 
[江北婦人斷臂]  
　　日本山城丸公司船前日抵滬各小工正在起貨之際適有江北婦人某氏上船探訽某小工將手扶在起貨機器上軋斷手臂倒臥船艙内流血不止當由衆小工雇車將氏送往同仁醫院醫治並報捕房請爲查核 
[小鎭江就獲]  
　　匪徒小鎭江專在租界内糾黨搶竊家住徐家匯地方茲經靜安寺捕房捕頭偵悉昨派包探至該處警局聲明協同巡警將該匪緝獲當卽帶回捕房押候解廨請究 
[因公殞命之撫恤]  
　　總巡捕房九百四十三號暗差華捕顧雲生因在四川路青年會弄内追捕盜匪被匪開鎗擊斃詳情巳迭誌本報茲悉麥總巡以該捕因公殞命殊堪憫惜業巳商由英美工部局各西董議定撫卹該捕家屬洋五百以慰死者而昭激勸云 
[匪徒强剥小皮袍]  
　　新閘成都路一百三十號門牌周姓家十歲男孩阿林昨日上午十時與隣孩同至山海關路游玩突被匪徒四五人將布紥住周孩頭面剥去値洋十元之皮袍一件而逸該孩旋卽回家哭訴父母報告新閘捕房派探劉阿三查緝 
[省長催辦出品分會]  
　　江蘇籌辦巴拿馬賽會各縣出品分會協會照章本限一月成立六十縣中未據呈報成立者尙有三十餘縣之多韓省長以事關重要特電催辦茲錄其電文如下各縣知事覽本省籌辦巴拿馬賽會出品協會該縣應設分會今巳逾期仰速召集商會及各團體組織呈報並先電復民政長韓魚印 
[元年份上海貿易之概要]  
　　民國元年通商各關華洋貿易册業巳刋布是年上海關稅課共徵關平銀一千一百五十萬兩有奇比較上一年計絀二十五萬而所以相形見絀者以上年收數有預完洋藥稅釐約近百萬併計在内之故實則較上年有盈無絀其中進口稅計盈十餘萬出口稅計盈二十餘萬復進口稅亦盈二十餘萬 
是年進口洋布較少凡業花色布疋商家因光復後不合時用受虧匪細而棉紗一項則甚旺絨棉貨較上年增多其中尤以厚呢嗶嘰光呢三項爲多因華人改製西裝銷路甚廣該三項進口總數在二百萬碼以上軍火進口亦較上年增多紙烟則較少至由上海轉運至通商口岸之洋藥布疋均較上年减少洋紗則增多土貨出口較上年增多惟棉花一項較少十五萬四千擔蓋因收穫不豐並以日本金價較貴運售彼處恐受虧損之故至出口絲經較上年增多茶葉出口較上年不相上下豆菜子花生油菜油均較上年爲多羊皮羊毛則較少貨亦因改用西裝計少一千一百擔估値一百萬兩 
是年土藥洋藥之貿易因政府禁令甚嚴各貨棧堆積愈多各販户資本無着遂大爲减色他項商業亦受其影響西國各銀行亦均墊本在内遽難收還從此鴉片押欵遂無價佱之可言矣 
[法公廨召認小孩]  
　　法總巡藍維藹君以上月間曾由探捕緝獲拐案六起吊出男孩小毛子阿仲陶先紅來友大菊子六了頭徐小林子等十餘口除由家屬先後認領外尙有小毛子等七口無人認領昨特飭將各孩拍出照相一緍懸掛公堂召認 
[常熟男兒待認]  
　　常熟男子趙阿林年十五矋隨隣人松美來滬擬搭輪往漢學習木工前日在　　上彼此失散由四十六號巡士王永青查見帶至第一區警署問明來歷並稱父名趙金向爲木匠奉飭留候屬人認領 
　　婦人忿恨自盡 
　　住居小南門内守府街卽吾園路七十號門牌之十六歲男子周榮輻前日私將伊母某氏所藏之金押髮一支取出質洋二十八元在外揮霍其母察知後大爲忿恨遽於夜半投繯自盡後被二區二分署崗巡許三明查知將周帶署詰明前情立送分廳司法科預　移送地方檢察廳核辦 
[盜賣仙人墩]  
　　西南鄉仙人墩係本邑之古蹟歷經地方官諭飭該　地保隨時保護在　茲有著名地販陳子卿等串通地保沈似蘭等將仙人墩基地盜賣得價瓜分事爲該圖鄉董查悉函致上海縣請爲提究洪知事以仙人墩基地該地保有保管之責豈容臨場蓋戳串通盜賣業已諭飭科員下鄉密查一俟覆到再提陳沈等到案嚴究 
[滬人之慈善事業]  
　　城内也是園後夏家方場同願留心會爲穆君等創設專辦施捨棺木掩埋屍骸收拾字紙等事所需經費均由同志捐助開辦以來已有多年昨該會將上年所辦各舉曁所收捐欵刋印徵信錄分送各捐户計掩埋孩屍四百餘具錢骨數十餘箱其他施棺等事不計並聞貧寒之家如有無力棺殮者可至該會領取云 
[藏匿婦人之敗露]  
　　本邑西鄉塘灣地方有銅匠丁銀松之妻丁楊氏於舊曆本月初四日渡江至浦東杜家行鎭買物回時渡船已停該氏正在徘徊之際當爲蟻棍姚木金夫婦所見乘隙設法將該氏誘至家内藏匿數天旋復寄於伊之寄子任和尙處意圖販賣事爲開藥店之胡洪鈞偵知報告丁銀松禀明地方警局協警前往將氏並任一併拿獲惟姚夫婦均已逃逸昨午該警區已將原被解由事務所轉送地方檢察廳訊辦 
[水探查獲匪徒]  
　　王雲卿劉桂林串拐婦人王錢氏擬乘輪船出口爲水巡捕房偵探查獲禀奉捕頭於昨日解送地方檢察廳訊辦又王順夫張裕卿等前日在虹口揚子碼頭行竊牛油棉花等物消贓得洋正在瓜分之時爲水巡捕房偵探查獲亦於昨日解廳訊究 
[警局捉賭]  
　　陶阿松王阿福等前晚糾衆在家聚賭由一區警局派警前往將陶王拿獲抄出賭具六件解由司法科飭送地方檢察廳訊罰 
[三次竊盜之懲儆]  
　　積窮王振才於陽曆去年十二月二十二號潛入南巿元記洋貨店内行竊當被店夥覺察卽行拘獲抄出鐵器二件解由警廳司法科　解地方檢察廳預審明晰並據該犯供認前曾行竊二次當經起訴審判廳辯論終結押候宣判在案前日午後由刑庭推事端木棻君會同檢察官特開刑庭宣判問官命提王振才至案研詰據供揚州人年二十五歲供認三次行竊不諱問官以王振才三次竊盜罪當然成立判治以三等有期徒刑監禁四年六個月以儆 
[分别懲罰]  
　　私帶烟土之趙蓉居沈竹卿李光福周元生江秀明及冒探拆梢之無賴張潤水私食洋烟之胡子林陳友田孫明順楊壽全徐子英張阿發胡龍生張阿狗等先後由警拘送司法科解送地方廳經檢察官預審明白分别收押一面起訴審判廳辯論終結聽候宣布判决在案前日由端木棻推事官會同原審檢察官公開刑庭宣判趙蓉居沈竹卿各拘役二月並各罰洋二十元李光福監禁二個半月並罰洋三十元周元生罰洋三十元江秀明罰洋三元張潤水詐欺取財監禁二個半月胡子林罰洋四十元陳友田拘役五十天孫明順楊壽全徐子英各拘役八天張阿發胡龍生 
張阿狗各拘役三十天烟土各物一併銷燬 
[張景星被控控人之結果]  
　　華豐碾米廠股東兼經理張景星因積欠房主趙韓氏租銀二百二十兩陳賢記存欵洋一千七百八十二元六角及該廠各股東所延之西人白士美理帳費洋三百零六元五角被控公廨訊供交保在案茲張亦因查心如結欠該廠洋二百六十四元具禀公 
 
 
 

Page 11

 
 
接着打　　　　　　　　　　　　　　　　　　　　　　　　　　　　　　有　　　　　經發　　　　　之　　　　　　　　　　　　查心　　　之　　去房租餘欵公　又鼎豐未店主　景　（卽　　米廠經經）控夥張茂　乘廠務紏葛時盜賣店中存貨並私收客　　六百餘元亦經王襄讞與英哲副領事提訊原告延律師上堂聲請飭　並由原告之于張桂其將帳呈案請察訊之被告供稱店事係原告自行經理且由伊子司帳去年華豐糾葛自行將店收歇所放各帳雖我經手亦祗三百餘元且爲代付大昌洋行定貨定洋有帳可查中西官會商之下以原告所控証據不足判令將案註銷被告開釋 
　　東家澈查夥友之産業 
　　鮩行主蘇頴生前投法公堂控稱行夥陳祥林沈寳興虧空洋一千三百餘元求請追繳陳沈同供均係經手放出之賬並非私用判令收賬歸還後因分文不交改判人銀兩保限交洋一千三百元迄今尙未保出茲蘇又禀稱訪得陳等均有家産求請查封作抵陳沈同稱並無産業聶讞員判陳等還押着原告查明究竟有無産業票覆候核 
[保人脫離關係]  
　　方素源前投法公堂控稱顧伯良將田單抵押銀二百八十五兩利息分文未收求請訊追顧由周少雲保出傳訊不到故將顧子琴中提案押交後周投稱顧巳將本銀備齊卽可交出讞員着即交銀在案昨周祗將顧交案求請退保顧供照商人核算祗欠銀二百三十五兩利息更不能承認判顧琴中開釋周少雲准予退保顧伯良交人銀兩保限七天交銀 
[出租房屋之乏味]  
　　蕭許氏投法公堂控稱房客邱明寳夏阿甫均虧欠房租向之收取非但不付邱則一味恃蠻夏更動手行兇實屬受累不堪求請追租押遷訊之邱夏二人同供欠租口角有之不敢行兇判夏罰洋五元充公外與邱均限七天交洋又收租人徐若室投廨禀稱房客陳阿福欠租洋三十一元脫逃遺下生財報明捕房檢點値洋數元求請核示判物交房東收去作抵尙少若干准收租人尋見後扭案控追 
[]  
　　前有某甲四　　在　　又　　　　　日被　　　耀　　　將　　入搶房禀　　　　候解廨訊辦 
　來順順金發昨在西華得路互相兇　由捕　見阻止不服併送捕房押候核辦 
[謝贈]  
　　昨承上海華成火險公司惠贈彩印月份牌二幅書此誌謝 
雜評三（訥） 
[舊曆元宵]  
　　舊日之所謂元宵節家家　聚人人行樂之日也而今日元宵之日政局則正飄搖不定也民意機關則正相繼停止也白狼之徒徧地皆是也而上海則有黨人元宵前後起事之謠蘇州且因預防亂事而戒嚴居民紛紛遷徙求旦夕之安而不可得樂云乎哉或曰陽曆無所謂元宵何必再思元宵樂 
專件 
[張總長道制草案（十）（續）]  
　　奉天 
遼河道治瀋陽瀋陽海城蓋平鐵嶺遼中錦義廣　綏中寗遠盤山錦西新民彰武鎭安營口開原西豐復金本溪法庫撫順 
右遼河道地踞遼河流域原屬奉天錦州新民三府兼得海龍之西豐凡轄二十三縣治所設瀋陽舊奉天省治爲東清鐵路之交點 
遼東道治安東安東元菟即鳳凰寛甸興京莊河岫嚴扶餘卽懷仁通化臨眺卽臨江輯安 
所設安東控制　　江口　邊通　要　也 
建西道治遼源遼　昌　奉化懷　康平洮南 
開　請安安廣醴泉　東兼轄　爾沁六旗 
右遼西道　據面遼河流城原屬昌　洮南二府凡轄十一縣治所設遼源地臨　遼河爲轄　之要　 
吉林 
白山道治吉林吉林長春伊通海龍　江農安 
長　　蘭　甸磐石雙陽新城雙城　五常榆樹濱江長壽阿城西安東平柳河長白安圖撫松輝南方正 
右白山道地負白山陰原屬吉林長春諸府並得奉天之西安東平柳河長白安圖輝南撫松輯安諸縣凡轄二十八縣海龍長白所屬八縣皆在薩哈亮東麓巳入松花江流域故改隷治所設吉林卽舊吉林省治今吉長鐵路亦通之城踞松花江岸中滿一都會也 
會甯道治　安甯安綏遠饒河臨江富錦樺川依蘭虎林密山穆稜東寗汪清琿春和龍延吉敦化額穆 
右會事道屬三姓寗古塔琿春諸城所轄今巳經設治者十七縣治所設　安卽舊甯古塔城之近東清鐵道於本道東部爲適中 
[黑龍江]  
　　靺北道治龍江龍江呼蘭綏化海倫訥河肇州安逹大賚巴産蘭西木蘭餘慶湯原青岡大通拜泉嫩江 
右靺北道古靺鞨北部原屬綏化呼蘭龍江諸府凡轄十七縣治所設龍江卽齊齊哈爾舊爲黑龍江省會 
黑河道治愛琿愛琿呼瑪 
右黑河道即黑河屯地傍墨龍江岸凡轄二縣及舊黑龍江北部諸地治所設愛琿對岸即俄之海蘭泡沿邊要地也 
呼倫道治呼倫呼倫西布特哈夢北龍門昌五臚濱吉拉林 
右呼倫道南控呼倫貝爾兩湖北倚黑龍江俄國鐵路於此入境極邊要地也治所設呼倫即海拉爾漠北一都會也（完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬送入京應文官攷試某知事文] [  何許人]  
　　某年月日某縣知事某公以現任資格載秦入京應文官試及期郡之無賴捧臀媚公祖道都門外各三鞠躬俛首及地漢疏廣受無此盛也某嘗被公有一杠之惠今將出險烏得無辭嗚呼公誠偉矣自公下車如天垂斗哀我黎民不脛而走腹滿五餘貫盈兩袖要錢抱亡命之才捲地作喪家之狗解囊入　　老妻結串　腰遺愛及民卽娼妓有碑在口論公宰邑儼同轉輪殿裏之王譬汝治家恰似頂板劇中之丑爾乃心被烟薰毒由天授積久而安自忘其醜猛聽攷官令下規避無方還望作弊關頭替搶有手於焉首途北上怏怏入都自公之出我民其蘇公如不出我痛剥膚半載黄調麝蘭正氲一場黑獄好事其孤夢裏掄元豈肯陶令葆身退醒來落第難對徐娘玉乳酥原來百里之諸侯豈容盡虎苟得萬金之代價或可濫竽公之行矣意在斯乎意在斯乎某竟以是頌（二） 
栩園詞選 
[轉應曲] [  瘦蝶]  
　　梅雨梅雨添得一襟愁緒墨雲濃壓瑤窗不獨方回斷腸腸斷腸斷且借深杯排遣 
[河傳]  
　　春早寒峭梨花院落數聲啼鳥醉抛酒琖一俄延開簾東風僵玉纎癡雲竟把韶光勒遙相憶時候難將息孹牋紅証芳衷樓中添衣休更慵 
[浣溪沙木意] [  月浦]  
　　逐水桃花映面紅眉峯深瑣怨東風嬌羞顔色自描容愁怕春波遊子見浣歸心緒蝶魂通沙窗獨立月溶溶 
[點綘唇游西湖] [  之]  
　　柳艶花嬌六橋堤畔春光早青山環抱依舊年年好春去春來忙到何時了烟波渺行人多少都被閑情擾 
[蝶戀花二闋] [  蜚生陸敬旒]  
　　雨横風狂春信早苦雨愁風只使行人惱春水接天天杳杳茫茫多是行人道人到毘陵新月小約定歸期漸漸差池了待到歸時春已老可憐又是吟芳草 
别後十朝風雨九殢雨慵風音信何時有柳帶堪思扳折手歸期不信叮嚀口又是上弦新月瘦一個人兒絮被無多厚况有釅愁勝薄酒自占殘夢愁時候 
[醉太平春愁] [  小蝶]  
　　花痕月痕愁縈意縈垂廉生怕黄昏把眉兒細顰麝　不温燈痕不青侍兒閉了重門調秦箏數聲 
[踏莎一行]  
　　歴亂春愁迷二夢　郎心宋必沾沅定因風倘遇　陵橋莫敎點上離人鬢輕　顚狂生性　蹤此後無準證嵎嵎私語記分明飄茵墮　如何肯 
[遊平山堂] [  飲恨]  
　　獨上高樓思渺然龍蛇壁上走雲烟虚空台榭疑無地世界烟花别有天江上峯巒都拱揖隄邊揚柳最纏棉我來不見文章守寂寞風流五百年 
[落花]  
　　絶世丰神半面粧無言獨自趁斜陽　殘金谷魂猶艶浴到華清水亦香色相諸天新解脫江湖滿地大文章春風何故偏多事吹落吹開不厭忙 
[湘春夜月贈雙璧女士] [  寂紅女士]  
　　柳初青啼鶯飛上花鈴却有幾許春愁分付凡人聽欲共楊花　語恐飄飄飛去杳杳冥冥念因緣文宇客中酬唱多是風萍 
湘　近水文窗六扇殘月當庭去夢相尋怎博得曲欄同倚一醉湘醽天長夢短問甚時携手銀屏猜不透是人間恨事天涯地角憐我憐卿（栩接原詞句法多誤因就本意略爲點綴未　作者亦有點金成鐵之嫌否） 
　　綺緒（不署名） 
　　一入情場百感生生平自恨太多情多情翻被無情惱惱　情天夢不成 
美人臨去轉秋波脉脉含情爲甚麽兩度雖無同夢好此生我巳感卿多 
俯首凝思未展眉美人有恨我先知明知欲去　留住且向今宵話别離 
可憐賣笑度生涯况復依人作計差皮肉得來能有幾半生白璧點微瑕 
無端惡語太相侵不愛美人只愛金我怪東風狂暴甚並無一點惜花心 
美人有事在心頭佯作歡娱暗地愁雙頰微紅雙涙濕知卿不願在青樓 
情場最重是黄金不有黄金情不深我本情多金少客看花空有護花心 
我是當年杜牧之情天歷刼巳多時禪心參破色空界一夢醒來悔巳遲 
依然門巷舊枇把聞說紅樓第一家他日相逢倘相識不須薄命怨桃花 
遺聞軼事 
[夢史] [  李生]  
　　余生平善夢每夢輒離奇怪幻然除予而外無一人知者即偶一道及亦旋得旋失似此佳料苟得閒而筆記之自可成一部夢史苦學冗無閒耳茲特記曩日之夢與近所來之夢以博諸君之粲亦聊以自娱也余少時喜讀說部某夜子恍至某山頂上山厓峭壁寂無一人予恃勇鼓力前進至山巓　洪濤萬丈有千軍萬馬之聲回顧後路巳半成荆棘予窘急大號而龍吟虎嘯亦相繼而起予自分巳無生理四顧曠野惟前途有一線之生機則一朽木橋横壓清溪橋小而狹祗容一人予當時覺迫於險遇不得不攝足而登行未及半橋忽折余墜覺腦經昏　萬狀頃刻清醒則　一古廟之側廟半頺圮入内無一僧並無一佛像蒞内一神像綠衣錦袍余識爲關帝腹枵甚方思作師計乃　内神像忽焉生動余大駭極力奔出而余後馬鈴　起則關帝巳追至矣曰勿懼余爲汝師且賜汝劍解劍授從者而致余余得劍喜甚去關帝行未及里半劍匣鏗然作響劍墮地余俯身拾取渺無蹤跡開目恍視一燈　然猶在榻上也 
余年幼時喜嬉戲頗以就塾爲苦余師黄君課讀甚苦余畏之憚之而又恨之然惟先父家敎嚴余母亦嚴於敎育余雖心不願而無如何故每次年假時輒爲余有生最歡樂之時代某歲先生解館甚遲余以爲就館時當亦遲也乃竟有大謬不然者則上元節後黄師巳有來館之說心之所精縈於夢寐余恍見黄師來舊例先生到館時大都以次日上課乃夢中之黄師則非常嚴厲於本日卽逼令就業余心滋不悅遁至園中黄師執夏楚至余逃匿牆隅以樹自蔽以爲彼可不見我矣黄師撥樹開牽予出横施撻楚子大哭聲震林木忽草内一蛇　出斑質而白章黄師駭郤余亦驚醒自幸方在夢中而次日黄師果至予生平得黄師力最多今伊人黄土矣可不痛哉 
盛夏溽暑余最苦之某歲某日而熱尤甚余苦無解暑處予家本平梁而居寄廬江因貿易生産在故也予家屋甚寛大非或滬上之跼促狹小屋後有一園園中春夏無所有惟楊柳數株而巳每至夜半避暑乳娘輩競攜竹牀臥園中指點星宿或歌里巷俚曲或談一二遺事以爲消遣之品亦頗饒有趣味余母爲予購小竹牀一大可竹牀之半予甚樂之以苦暑故攜往園内效諸乳娘所爲倦而假寐恍覺身頓清爽前路忽有一溪溪頗清潔緣溪行盡水流處則有竹籬一遍清而滑復緣籬走路頗參差頻滯步欲傾跌者屢矣至最後則得籬門入籬内覺綠陰滿地羣花亂飛中有石洞余夢中自以爲桃源必欲窮其底止俯身拾級下陰森之氣逼人眉宇未幾洞盡而陰氣未減與蹈鬼窟無異是時進退頗爲躊躇乃行未多里忽見一龍鱗甲燦爛余以爲奇觀住足留連未忍去忽聞耳畔呼聲則乳娘以予眠熟促予歸寢矣（未完） 
自由談話會 
　　儉德會中又來了一個窮措曰莽漢略說幾句窮話以當入會費莽漢一窮措耳家無斗粟儲而身有綺羅飾烏能儉然窮年矻矻坐守一坫所得館資不能供富豪者一席醉館而米鹽之瑣屑取給於是慶弔之酢應取給於是舟車行李之遷運取給於是是又烏可以不儉 
羞惡之心盡人同具世之捐棄廉恥而豪奪巧取無所不爲者由其平日之持梁齒肥舉箸必極珍奇選色徵歌用財賤如泥土一旦阮囊羞澀數炊無米逃儥無臺則又不免窮而斯濫廉恥蕩然矣 
伊尹放太甲而民不疑其纂武侯專征伐而君不忌其權者則由於一介之微取與必嚴淡汨寗靜養之有素自足以徵信於國人然則士君子而有志於天下事其可自縱其肉慾而不知謹守儉德耶 
晏平仲相齊四世名顯諸侯而一狐裘三十年豚肩不掩豆似乎儉嗇太過然當時富擬於國車可鑑人之崔慶則終不免伏斧鑕膏原野天道忌盈明哲之君子夫亦可憬然於儉德之足以保身矣 
天下之奢於自奉者必其吝於濟人而慢於接人者也世有微逐聲伎不惜擲千金之繼頭以買美人之一笑者世有呼喝盧雉不惜傾家財之强半以决一場之勝負者世又有遇顯者當前則不惜殷勤獻媚禮意有加以爲攀援權勢之餘地者若有急難相求公益相勸則雖一錢之微往往不能一舍者此皆由於不知儉以自約損己之有餘以補人之不足者也 
貧窮則父母不子富貴　親戚　　季子不禮於嫂買臣見棄於妻路鬼見落魄而　揄籬犬逐飢來而狂吠炎凉世態自古爲然覆雨翻雲於今更烈然而浮雲夢幻轉嶙皆虚與共富有千　而姓氏不傳於簡册何如半菽不飽而芳名常在於人寰世固有誦嚶嗚之時而懷此好音者幸勿遇悃愊無華之士而妄以白眼相看可也[  莽漢]  
儉德會余極贊成惟宜推廣範圍以期發達爰提數則供諸公研究焉 
女子亦得入會遵守規則與男子無異點入會者當遵守規則不得徒竊報端之虚譽入會者有勸尊他人之義務 
破除僧道誦經及燒香迷信之糜費 
嫁娶母奢華喪葬勿浪費 
種種雜費當時時節省[  孽兒]  
倫德會規則一不狎邪二不賭博三不必以酒肉結交四不必華服五不輕寒素 
入會者莽漢吳采人朱孽兒張亭亭孫醒愈張荻溪孫壽徵楊金鐘黄警寰孫品純張百鈞錢孤鳴天津王松年武進承學讓皖南詹栩雙林張松筠無邪子香溪李仲梓慈谿洪錫九平江邱望溪莫厘周吉生莫厘南陔子莫厘守德潯溪王克寛潯鎭沈其昌南林張仲升 
醫話 
[病人注意之要點（再續）] [  丁福保]  
　　三選醫師之注意 
今日之田舍間雖尙未能爲選擇醫師之注意而都會中則皆各有專門醫師例如眼病則有眼科耳病則有耳科小兒病則有小兒科婦人之臟器病則有婦人科皆可受專門家之診治然常人每有不知請何等專門醫而治之者 
又或於一時有兩處以上之臟器受病則必各延一專門醫診寮之故此非先受全科醫之診察而後求之專門家不可又人之意謂腦病而實眼病意謂眼病而實腦病意謂腸病而實婦人科病者不少故亦宜注意 
人當選擇醫師而疑惑者世多有之今雖不能言何等醫師爲最善然敢敬告世之求醫者惟求其素養確實職務忠實手段熟練之醫師而診察之可耳 
旣受醫師診察後其醫師苟堪信任必仍請此醫師治療之是乃病人之利也蓋此醫師知最初病症之經過足供治療之參攷若爲移居等不得已而必換醫師者則當向前之醫師問病症之經過與治療法以告後之醫師爲要 
因醫師之不可信任而謝絶之者世固甚多若並不爲此而任意換醫則於患者誠有所不利 
小說 
[玉女魂（十）（八）（英國羅生女士著）] [  中華雪英譯]  
　　第十七章 
吾今又述克萊敦家事矣克萊敦娶洛羅方三月積稔洛羅之性質行爲凶悍殘淫無在不臻於極地大非先時所　料其初猶思藉愛情以降其不馴之心及後獅聲所佈乃盡　其乾　洛　旣奴隸其夫更逐事以施其廋司之辣手恣威肆毒無所不至自是親朋會語往往以克萊敦受懾於獅妻爲可憐可辱茶餘酒後用作談資矣其最傷心者爲愛女皮邱姆夫人也蓋自洛羅入門父女之情從而隔間自由之老父　懾於閫威且以洛羅荒淫恐不免爲清門之玷 
皮邱姆夫人温厚而好學與其夫　同性合各以巿集繁夥不適於性爲賃居於幽靜之區所居適與邱洛德爲比鄰而二家園次又　接先是皮邱姆夫人遇邱洛德於旅館大傾其姿采至此又時成望見覺眉目之間深鎖萬般悲楚大非前時舒坦知其處况巳被棄於其所倚仗之人顧弱質柔姿索居異國此中　趣刻不能堪以意度之此失足之可人去墳臺不遠矣因歎息曰我何以援此無告之女出死路耶彼俗眼無情往往於迹近無行者多加苛論實則天之愛自新甚於愛率性我雖憐才略分忠厚待人然人言尤可畏也自是而後默審邱洛德玉容日削雙涙弗乾又歎曰君固可憐我尤難忍使無世人苛責之嫌我必引君爲閨中密友嗟乎我以避嫌故違心拂天坐視我所深愛者日嘗死趣殆命也夫一日清晨機緣忽至此仁人如天之心願宜若可償矣時與其夫皮邱姆交臂徐步園次忽聞琴聲自鄰家來二人止步靜聽其聲婉轉如怨如慕如泣如訴皮邱姆夫人不禁泫然長歎曰邱洛德休矣悲夫皮邱姆愕然曰誰爲邱洛德汝識之耶夫人粗舉所知以告且執皮邱姆之手而言曰斯人斯遇大傷我心君如不以我爲濫交請爲此溺者一援手俾登覺岸我知此女非故蹈不端渠父母必日夜望其歸也皮邱姆遽抱其妻盛贊曰夫人仁厚若此眞吾妻也旁人妄議聽之可也爲善而畏首畏尾天下之善風絶矣果有議爾者吾將正告之曰同胞失路憐而救之體天意也彼拘墟不化之徒見溺不援又從而苛責之直豺狼耳夫人母惑也大凡愛妻見　於賢夫莫不光榮煥發喜不自勝其時皮邱姆夫人亦若是矣晨　　訪客之粧旣匀夫人復囁嚅曰不因紹介而先施人且謂我突如其來於實際滋有阻聞避疑久之曰得之矣乃如園次摘蜜瓜數事以行 
邱洛德斗見皮邱姆夫人翩然入室大頳其顔不知所可皮邱姆夫人曰乞君恕我卤莽與君結鄰已久以狃於習俗不敢無因投刺至今日始親芳澤恨已晚矣適自園中摘得鮮瓜味頗不　視君園次乃無此物願以供杯箸乞哂納也邱洛德於晋接朋儕素嫻儻無滯機至此頗忸怩不知作答覆皮邱姆夫人若不經意曰我更有陳晴爾我皆非此間土著彼此索居各無好懷抱如不我棄願此後往來無間永結深閨友誼若何邱洛德曰夫人不棄寒微汙尊臨問感荷且不朽至夫人所云友誼語遽止嗚咽不能成聲至於墜涙皮邱姆夫人曰視君顔色大有殷憂果以我爲可交乞示我所以致此之由或能爲君排盪邱洛德色現歆感又不能言夫人曰自我初次識君企情卽奮近更縈懷不置友侣之請幸勿我辭邱洛德曰夫人垂憐若此烏敢自外然我之居於此實由背義而忘親今巳爲天下之棄人矣夫人寗恕我皮邱姆夫人曰君宜寛懷順運母自責太深以我視君正不必梗楚若是情投者不在交之久暫飯時乞臨貺我當爲君謀消遣法也言巳握别致極識懇 
邱洛德就宴於皮邱姆家備承禮貌餐事訖乃密陳其身家狀况及涉此之由且告之悔皮邱姆夫人歷歷靜聽知新友之入邪實爲無惡不作之洛羅所强迫一時怒氣憐情塡梗靈府至於下涙間之曰被陷以來曾作函告親蜿否邱洛　曰投函甚頻未得一覆未審默默乃爾者爲器我面不報抑别有故皮邱姆夫人曰此中大可疑我意君父母必未得函果得面者必來尋訪若君父母得耗而來君能捨此薄倖郎以歸乎邱洛　曰天乎今我處地大類舟子划舟沈浮於危濤惡浪之巨浸寄命於斯須使我得識途　縱萬苦千辛我必不憚遙遠匍匐面歸苟得一面嚴慈一悔陳身之苦惡卽受杖而死猶爲大幸皮邱姆夫人慰之曰若是君且强制閒愁再作長函澈叙出亡情狀告之父母相君有命此函必不虚投邱洛德大悟復略　寒喧啜茗作别 
邱洛德歸舍力抑無限辛　布　　管欲將種種所遇具陳於父母轉覺千端萬緒不知從何叙起索引旣難悲鬱杳至不禁滂沱滋泗蒙翳晴庭且肢　神搖萬萬不能下一字乃作小睡振其神氣翌嚴更事箋筆又屢作屢撥非措辭難也寃恨相鞭方寸亂矣久之始成一書書曰 
母親慈鑒兒大不孝背親從人至於災殃偪體今亦深自怨艾痛陳於慈母之前慈親亦哀其無告重垂格外慈悲卒讀此書乎以兒離叛昊天罔極之恩踏悖恥之行縱我愛憐備至之慈父慈母怒逐之不有其身罪得其當兒不敢有怨言不特無怨言而巳無行若此厚貽父母殷憂即寸磔我身猶有餘罪惟是兒之生與父母相依爲命若魂體之膠附不可須臾而離顧因是乞憐以苟活人世兒又無顔負眚告此夫復何言然而奸徒雖狡究不能奪吾身於慈父母之手彼圖濟一己之淫私殺人於不覺從而助虐者竟出之同校之助師温良其外鬼蜮其中人心之凶豈兒所能逆料哉然兒猶戰戰不爲所搖詎罔兩之能百施未巳指天誓日盛言永結同心兒以爲人即無良萬不能凌藉至尊無上之嚴律遽寒其盟又不經其威脅信之而不疑孰意事竟有大謬不然者相從至此盡食前言愛情日替浸至視兒若路人順之不爲　責之若無聞嗟乎慈親以兒之身寂居索處飲恨餐愁陽光雖烈不涸窮愁滄海雖深難塡大恨生趣若此寕能久存巳矣已矣憐我光輝照國之精瑛從此長埋黄土矣惟此凶奸狠戾之夢脫洛維者施其狡獪之術愚兒於前復施其豺狼之心棄兒於後使兒蒙羞潛伏不敢向人此恨綿綿與天終才矣自是以來因恨成癡轉思入夢日悲父母之無過生兒不肖輙涕泣爲我親祈福入夜寒衾擁臥沉楚尤深每一合眼常覺此身悠悠歸家投於慈親之前悔陳顚末此時情况儼　苦海回來皈依靜土致足耽也迨欲舉手承接我親則甜夢驚醒而此身仍寂没於寒衾　枕又常夢慈外祖父以悲兒之深僵臥於空寒荒濕之山谷間父親旁立怒目愁容指尸視兒不語兒乃力奔慈母母揮手震聲曰邱洛德汝乃殺我兒大驚痛夢又告終卽起身繞床號泣如此者數矣歷夢不祥究不知父母在家作何狀况天乎天乎我身不足惜我父母果何罪乃生此不肖而遭此逆境也禍延若此死有餘辜轉念生前不免驚駭於形骸死後或得自由其靈魄然而不敢速死者尙有難言之隱痛也慈親慈親兒至此眞寘身無地矣使爲慈親告必大傷慈親心不爲慈親告兒心實不忍兒今已有餘孽在身矣暛乎此餘孽當秉其遺傳之玷辱以俱生兒向者尙欲以此身未盡之日事親以終故竭盡誠摯數禀乞哀爲一生計且爲贖罪計也終乃未得一報意慈親惡兒罪過滋重長此棄我用是默省不敢復陳慮滋親怒然今誠不忍不爲我至慈至悲之父母再告矣願我父母鑒兒苦衷憐兒無　重垂蔭惠以及此後人兒雖不肖終是親生而不肖腹中之一塊肉究未嘗有罪若聽其随我摧折我慈親必不忍也鳴哀嗚善我慈父母聽之使生面女也乞日敎以乃母之失足用資規戒男也亦日以我一生之不幸告之且語之母以母難故傷其向父之心嗟乎藐茲孤子維我蓀親是頼矣兒三生孽淨萬慮皆空今命脈如絲絲又垂斷所不能無戀者精靈所感血脈所馳息息不忘我慈父母耳慈親慈親使兒於未死之前得聞我慈親之恕辭沮爲臨命之懺悔兒可以含笑入地而中心之歡感至於永久而不滅巳矣兒安得慈親之涙爲憐恤而　弗爲憤怒而下也臨穎涕泣不知所云出亡女邱洛德上書（三） 
 
 
 

Page 15

 
 
   
 
 

Page 16

 
 
   
 
