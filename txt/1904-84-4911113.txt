# 1904 - 84 - 4911113

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜本版卷帙繁重不便携带石印字跡過小又費目力閱者憾焉茲本局將前已鑄就之鉛版重印校誰縝密髪憾無遺每部定價碼洋三元卽日出售賜顧者請向申報館申昌書室購取可也此佈 
[與客論日本所購春日日進二軍艦]  
　　有客問於執筆人日日人之向捱真丁國貲購春日日進二軍艦蓋以備與俄鏖戰於海天浩淼中也今者戰事初開二艦已鼓輸而至宜若可編入艦隧馳赴軍前矣何以竟匿蹟銷聲絕未聞作何舉動豈二艦皆窳敗脆薄不足用以抵強俄歟抑恐偶遭挫衂枉自將巨金付之東流歟是何隱情子其明以告我執筆人日之二艦也曷虞其窳敗脆薄不足用哉攷捱真丁徐氏瀛寰志略謂之拉巴拉他亦日巴他峨拿　拉巴拉他捱京大河名徐氏以之名其國蓋悮也國於亞美利加洲南境其地一百十有二萬五千八百餘英方里由衆小國聨合而成舊爲秘魯之一隅西歷一千八百零十年卽中國嘉慶十五年民人咸思崛起自成一國迨西歷一千八百二十二年卽中國道光四年始得叛秘獨立同治時約合巴西與巴拉圭戰而不勝自是堅忍圖治百廢俱興國勢遂蒸蒸日上政教一仿美國人口二百九十四萬二千有奇人欵歲得九兆七十萬磅左右出欵祗九兆四十萬餘磅電綫袤延一萬五千餘英里鐵路錦長三千三百餘英里壤地雖甚褊小而其富強之效已漸著於美洲茲之以二艦售與日人蓋新自英廠製成其價多至英金一百五十萬磅砲械機關悉皆新式說者謂以擬英國最巨最新之軍艦無人能判低昂俄雖稱爲大陸之獅亦且望而却步夫安有窳敗脆薄之虞哉抑兩軍相見敗者固不堪收拾勝者亦未必一無所傷日本自與俄人海上搆兵俄艦之攬壤固多卽日軍亦傳聞松島及高千穂大受傷夷日前有西友道出長崎目見左近有三戰艦皆已失其鹢首夫此所損諸艦何者非購以巨金日人旣全無吝惜之心輕輕付之一擲何獨惜此春日日進二艦而深藏不露不使用以奏海上之奇功坐令一百五十萬金磅蕪異緘之於匵我知日人斷不至於若是之愚也客日我聞萬國通例兩國一經開戰局外之國卽不得以軍裝軍艦濟之俄殆以此義責捱真丁故日人不能用以出戰乎日是亦不然猶憶中日有事之時日人方倩英國製造龍田軍艦鼓輸東下行至半途中國援例電請英人扣留此艦遂不得供日人之用公法具在英日固皆不敢顯違也若此次則仁川旅順在西歷二月七八號搆兵日廷於十一號宣戰俄人如欲扣留二艦則當日廷宣戰之頃卽應明告英人而乃遇事濡遲坐使二艦於十六號安然而抵東灜交付日人之手至是而英已全無干繫一切皆當廳之日人日人庸詎肯遵從強敵之言而不以二艦列入艦隊乎哉然則曷爲而不見其出戰日我意二艦甫抵橫須賀港中砲火尚未配置齊全將士尚未分派妥帖鍋爐機柁尚未試騐得宜夫是以審顧遲回未肯輕使衝鋒陷陣雖然我竊訝各日報之何以絕無一字提及也意者其中別有秘密之謀慮必期一戰而捷摧敵燄而振國威此時尚在軍港蟄居一旦鼓浪直前幾訝飛將軍自天而下兵志日守如處女出如狡兔其春日日進二艦之謂歟我與子且少安毋躁靜以俟之可也客日子言亦未無見乃揖執筆人而退 
[本館接奉電音]  
　　昨晚八點鐘時京師飛電傳來論一道敬謹譯登○二月十一日內閣抄奉論烏肅鞏秦階道員缺著慶恕補授欽此 
[電傳宮門抄]  
　　昨晚八點鐘時京師友人專電告知本館云二月十一日皇上召見軍機大臣及豐陞阿　　 
[俄闢海程]  
　　日本東京某日報云邇者俄人擬派艦隊繞由東北方海面以抵亞東按俄人探察東北方海程甚爲踴躍近十數年内已派輪船試行七次且時令漁人在於此從事網罟笭箵途中平穏非常毫無險阻他國操航海業者皆所未知此次詢謀僉同咸謂海軍宜改由此處鼓輪東下當局者因采其議論迅速施行約計此道一通則西歷七月上旬艦隊當可行抵海參威旅順口此百餘日內陸軍亦必密布於滿洲之野蓋政府早已內决於心矣 
[俄路速成]  
　　英京倫敦來電云俄人之築西伯利亞鐵路也原擬回環迂曲繞出貝加爾湖迨日本興師戰機日亟因就泳上暫築一路以利遄行西歷二月二十五號路工告成發軔之初車行頗極便利乃於二十八號增足機力運送兵士若干營益以砲火資糧以致泳力不堪任重砉然破裂約有平方十二諾脫機車下陷連及運兵車數輛傷斃弁兵三十員名各項軍裝亦大半被水浸溼先是湖畔所築回環迂曲之路限於本年竣工茲因鑒及前車益復全力畢注人多如蟻萬鍤齊施惟是中隔高峯鑿開隧道士石崩壓在在甚虞故雖昕夕經營恐未易如期蕆事也 
[俄置防兵]  
　　高麗友人來信云占據鏡城之俄兵刻已調回本境專在豆滿江以北嚴重設防一見韓人出入其間無不悉心查察韓廷亦留意防邊之䇿擬在豆滿江上駐兵風聞已調出陸軍二千名實祗一千名內外 
[俄兵北上]  
　　高麗友人來信云西歷三月十九號之夜寗邊監察使某君電報韓政府略謂頃有俄兵三千名馳至郭山郡旋分出二千名道經雲興社以柢博川沿途強索馬料軍糧地方非常苦累 
 
 

Page 2

 
 
[俄防要隘] 　　　　　　　　　　　　　　　　　　　　　　　　　 
　　天津某日報云此間傅言俄人圖占野绿江至平壤一帶地方事出無稽殊不足信其可信者則俄軍以鴨绿江西岸爲第一防戰地鳳凰城爲第二防戰地安營議戍聯絡遼陽而以大東溝大孤山之遊擊隊與金州旅順互相接應至義州居鴨绿江東岸固爲行軍重要之地然欲設兵固守則尚難又難也 
[俄報紀聞]  
　　旅順口俄文關東報云前被日人擊損之立托烏伊生軍艦刻已曳入西港以便鳩工繕完某日武弁拉烏洛夫乘輕氣毬至旅順旋又有監視工程之武職人員愛立爾者來自啞落夫鑄鐵廠哈爾濵某俄報則謂俄帥苦洛拔托金刻已行抵伊路苦之苦俄歷三月八號俄海軍提督馬卡洛夫偕麾下武員華希利愛夫及軒利烏船塢工師烏軒苦路騫夫庫倫司他之托他軍港船政總監督倫迭培之苦巡行旅順口一帶 
[俄美不和]  
　　日本大阪某日報云頃見美利堅某報登有俄京聖彼得羅堡來電大旨謂仁川一役美軍艦烏伊之苦拔可並未力止日人挑戰洎俄軍敗北又堅拒滑利耶苦及誇立之二艦中生存士卒登艦求援以致俄人萬口一詞咸訾美國之居心不善云 
[日使回朝]  
　　日本東京某日報云前駐俄京聖彼得羅堡之使臣栗野氏已於某日附北德意志公司啞爾騰埔爾啞輪船遄回本國途中與人言及日俄戰事列國聲稱並不干預僕可證其言之非虛云 
[日瑩鐵路]  
　　日本大阪某日報云去歲之冬北海道各屬大雪連天鐵路工程暫爲之輟邇届春融之候途間積雪漸消而鐵木煤薪急切難於齊備適逢漁人出海捕魚之際附車者多於往時自東歷三月之朔後祗五日中已收得車貲五千八九百圓之譜勻計每一西里日得十有一圓所所延長鐵路工程日內益爲忙迫計至三月五日稻穂山中隧道可開通五千八十餘英尺尚少六百八十餘英尺遲至五月之杪亦當告厥成功矣 
[運米爲難]  
　　日本東京某日報云橫濱殺米愛爾商會承辨西貢米三千五百墩定於西歷三月八號附裝英國某輪船後因中立之局已成不克如常裝運連日商會執事者與政府多方辯詰大約十九二十兩號當可附載東來矣 
[香港義舉]  
　　日本神戶苦洛尼苦爾西字報云目下香港德總會聨合各國宮商瓶一病院收養俄日兩國因戰被創之人並醵集義捐撫卹日本陣亡軍士之眷屬亦善舉也 
[外務部咨行北洋大臣查照赫總稅務司擬議局外禁貨三項辨法分行照辨文]  
　　爲咨行事光緒三十年正月十八日據赫總稅司申 
稱局外中立一事正月十三日奉到中立條規三十五條札飭遵守又十五日奉到日本所指白麫一項飭卽嚴密防範又十七日奉到俄國開具戰時禁貨名目轉飭查禁各等因已將各札通行各口照辨惟中國雖守局外中立仍有與戰國以及局外各國往來交易之事查俄國所開禁貨除軍隊中備戰各物外其中外各國人民平常運進運出食用各物自應分別辨理除照中立條規第十八二十二二十四等條辨理外應將三項要事再行聲明一係中國與局外各國通商進出各貨只以條約載明之禁貨爲禁貨除此項禁貨之外其餘各貨華洋局外各國照常運進運出不爲違例一係華洋各船前往戰國者於赴關請領下貨准單時由關查明如有此次俄國單開禁貨卽不發給下貨准單嚴行查禁至行海時倘被戰國拘拿則船貨應如何辨理除由該國法衙照局外章程定斷外無論被拿係在用兵處所或不在用兵處所概與中國嚴守局外之義無涉一係米榖等糧前往通商口岸照約章嚴行辨理暫時不准往東三省各口白麫亦一體辨理等因查該總稅務司所擬三項要事頗與中立之義相符除札行總稅務司轉飭各關遵照外相應咨行貴大臣查照轉飭各屬遵照辨理並轉行各省可也須至咨者 
[黑龍江鐵路交涉總局飛飭各分局札]  
　　爲飛札飭遵事昨准鐵路公司知會俄日兩國現在高麗附近海面開戰江省商民不必驚惶並商議一切保護辦法等因查此係俄日兩國門戰與中國並不相涉且其開仗處所離江省地界甚屬遙遠除呈報將軍衙門並通咨各城營廳轉行所屬官兵商民一體鎮靜弗稍張皇並出示曉諭以安人心外合將該分局應辦事宜開列於後一將各車站界內外鋪商東夥貨物產業詳細查明報知總局備查二將各車站界內外住戶分別土著外來並男女丁口及雇工等詳細查明報知而雇工尤宜詳詰來歷均造報總局備查三各車站界內工棚現在尚有做工者若干人及已經散工在鐵路界內外流而未歸者各有若干人該分局須知此兩項人品類最雜尤易滋事務當嚴密稽查彈壓格外防備四賭局在平時已爲匪窩例當嚴行拿辦況值此時無論賭之大小亦無論在鐵路界內外務須尅日一律禁絶五烟館每夜至遲至十點鐘卽須息燈閉門不准留人住宿六夥房車店等統令設立循環簿每夜送局以備稽查其餘微賤行業一律嚴查弗稍疏懈七無論晝夜該分局專辦及帮辦差遣各員並哨官等均宜輪流督率隊兵在鐵路界內外認眞稽查彈壓八鐵路界內尤宜與俄官會同稽查彈壓遇事和衷商辦鐵路界外該分局責有專司總之無論何處不外以安慰人心嚴緝匪類禁止謠言爲當務之急九每分局漆派差遣委員兩人隊兵十名統歸專辦節制該專辦務將所轄地叚常川巡查以資周密十發去告示四十張卽行分投張貼并將地方報明備查尤宜將示內所開各節向各商民詳細講解務令其互相傳告俾使人人明白放心爲第一要義十一各分局自專辦委員及帮辦差遣并哨官隊兵曁一切當差人等如能認眞出力本總辦必分別破格鼓勵大約專辦委員以所轄地方是否一律安靜爲功過其餘悉由該專辦稽查按旬秉公開報以便隨時核定賞罰其各努力可也以上十一條先就目下情形辦理該分局各員務當仰體顧全大局四字認眞遵辦是所厚望爲此飛行札飭札到該分局卽行遵照毋違特札 
[度地築臺]  
　　鎮江訪事人云邇者長江水師提督程從周軍門以鎮郡爲長江上下游七省門戶當此俄日搆兵之際防範不容稍疎因於本月初八日午時偕常鎮通海兵備道兼江防營務處郭月樓觀察南洋續備新湘全軍統領徐瀚臣鎮軍署鎮江城守營參將兼水陸總巡周錦堂參戎以及武威新軍各營官詣北門外雨山之頂履勘一周擬建築砲臺以資扼守至日暮而返卽據情電請兩江總督兼南洋通商大臣魏午荘制軍親臨察閱然後擇日開工是亦慎重防務之道也 
[遠迎帥節]  
　　武昌訪事人云鄂省官場中人近接北方來電知南皮張香濤宮保已於本月初五日行次天津暫假陳觀察私第小駐行旌定於初八日登程凡素受宮保知遇之恩者咸欲親往迎迓除魯蓮溪太守及李張諸大令已束裝就道外之夏口廳同知馮少竹司馬到擬於初十日乘火車赴信陽州伺候 
[振興農務]  
　　鎮江訪事人云月之初五日丹徒縣洪鷺汀大令發出告示日案奉督辦江蘇農務局憲札開丹徒縣屬及歸併鎮江衛境 
 
 

Page 3

 
 
內共有荒地若干應分別城內外有主無主官荒民荒註明四址及坐落區圖畝分數目按圖詳晰查明繪具圖式編造細册呈局核辦並頒式到　　　　　　　　　　　　 
縣查得縣境城鄉市鎭荒地尚屬不少如不開墾成熟棄其自然之利實爲可惜爲此分別諭飭耆董册書人等須知此次清查荒地係奉上憲特飭專爲勸墾起見並非立時徴糧每庸疑慮自示之後該糧業等如有荒地應卽檢出契串由董書查明四址繪圖造册詳送農務局憲考察倘地已墾熟尚未報糧務須趁此報明免咎旣往如不從速領查或無據冒認一經察出定卽提案嚴究不貸是亦振興農務之要圖也 
[蘇州歲試二志]  
　　蘇州訪事人云江蘇提督學政唐春卿大宗師於本月初七日考試合屬童生經史新學經學兼小學題海濵廣斥解三賜不及車馬解爻辰考春秋特會參會主會特盟參盟主盟說毛傳多以轉音釋詩說說文字有省形省聲說顏色整齊中心必式說○史學題漢宣帝拜刺史守相輒就見問其二千石有治理效者璽書勉厲增秧賜金論蕭何曹參張良陳平皆學黃老論常平倉社倉利弊說宋仁宗不以奏對切直黜蘇轍論讀荀子議兵篇書後○西政題歐力東漸於今百年當時由歐來亞繞道若千里行程若千日及蘇彝士開鑿地中海以至印度洋航路大變商戰兵戰局勢東移其關係亞洲利害者若何試詳析言之歐洲學塾首以希臘拉體諾一文授諸學徒良以各國文字多從二者生學子須先識門經而後可言哲學然謂科學中所立名義皆出於二文能詳言其目歟抑能推闡其所用之宏歟○天學題候中星步日躔必先立真綫而南北之方位始定欲得南北直綫法在測日星試繪圖以說詳之地繞日月繞地說○動物學題西人論動物分四大類一爲脊骨之動物一爲圜節之動物一爲柔體之動物一爲動植難分之動物並及卵生化生之屬謂動物能覺能動主司於腦氣筋其物性較靈能助人工作者多屬乳養之物所論極精試詳考縷陳以徴心得○地學題阿非利加東北西北形勢策○算學題有平方立方各一只云取平方積四分之一立方積四分之一相併內减平方積餘二十七尺若取平方積三分之一立方積八分之七相併以减立方積則少十五尺問平方立方各若干有直積減三分之二與弦和和等若取句股積加半句平方開之則與句等只云句除股弦和乘股弦較積加句股較得股問句股弦○聲學題回光回聲透光透聲試互證其理○光學題光之色與浪之長短有相關之理折光質與光行速率亦有相關之理能悉徴驗歟化學題燐存於土中以法取之最利農田之用試將燐之形性及其取法詳考○電學題空中電氣與人製電氣是否相同欲試驗空中電氣當以何法爲最善空中之電與人製之電俱分正負皆以何法試騐而得○格致題萬物皆有互相牽引之力輕重之理卽本於此格致家有借兩點墜地發明此意者試詳言其故○醫學題西醫以鐵入補劑其練製之法及功用利弊試詳述之○初八日爲江震常昭崑新六學生員歲試正塲吳江四書題君子賢其賢而親其親小人樂其樂而利其利義震澤上律天時下襲水土義常熟狂者進取狷者有所不爲也義昭文興於詩立於禮成於樂義崑山加我數年五十以學易可以無大過矣義新陽以能保我子孫黎民尚亦有利哉通塲經題　在養民水火金木土榖惟修義 
[上海官塲紀事]  
　　兩淮監運司恩新甫都轉委鹽庫大使胡鹺尹至澤劉鹺尹景衡管解京餉銀十一萬餘兩入都交納昨日道經滬上同詣縣署拜會縣主汪瑤庭大令大立飭民壯前往舟次照料○江蘇候補知府黃梅城太守因公來滬昨日命駕詣蘇松太兵備道轅謁見道憲袁海觀觀察繼至縣署投刺拜會飛主汪大令廷入花廳茗談良久而別○癸卯科翰林孫厪才太史由珂鄉來滬昨日命駕詣道縣各署拜會呈送朝考卷○昨日籌防局委員魏各蒓隝大令出口貨捐局委員鄺籲門大令先後詣縣署拜會縣主汪大令互商一切○敬業書院董事姚子讓孝廉將赴河南會試因於昨日詣道縣各署投刺辭行 
[控案新章]  
　　法總領事署繙譯官魏武逹君擬定控案章程粘貼公堂兹特照錄於左洋商控案除呈遞西禀外叧寫華文禀詞一分呈送華官如華人控案亦須華文禀詞兩分各呈中西官各一分如華洋交涉控案除華文禀詞外另繕法文禀詞一分呈送西官 
[英界火警]  
　　昨晚十點鐘時英租界四馬路西首大興里某姓妓院內忽然失愼一時火光燭天甚爲猛烈救火會西人急驅皮帶車飛馳而至開取自來水極力澆灌始得熄滅至焚燬房屋若干俟明日續錄 
[上海縣署瑣案]  
　　陸奇珍陸邦逹送受傷之陳顧氏到縣前晚縣主汪瑤庭大令升堂研訊陳顧氏供小婦人家住本邑曹家渡左近去年九月某日夫姪錦華來家小婦人偶與絮語適丈夫陳小毛回家遽指小婦人與之有私大肆毆擊小婦人忿甚因日往某處繅絲廠做工夜則僑寓廠中三十號房內今因清明伊邇暫回家中詎料丈夫又誣奇珍將小婦人藏匿兇毆受傷復用繩曳至陸家尋釁不得已解送案下小婦人於十六歲時適陳今年已二十有七從無不端之事叩求明鑒奇珍供小的雖與陳相識伊家之事索不與聞無端被毆尚求究辨邦逹供小的充當地保叩求大老爺將姪兒奇珍訊明提陳究辨大令察得顧氏果有傷痕著暫發某善堂留養廳候提陳訊核奇珍交邦逹帶去一面飭差至某繅絲廠查明顧氏是否住在三十號房內○二十八保四圖地保宗書堂近爲某洋商租地數十畝抑勒價值復帶同小工强將潘宰山田內所種豆麥刈去潘怒禀請洋商租地會丈局員某君函告大令前晚大令升堂研訊宗供潘有田三畝八分已將二畝租與洋商今由洋商命工頭帶同小工前往工作誤入潘未賣之地一畝八分小的因向阻止尚求明鑒大令飭交人保釋○邢慶華誤信寡嫂邢唐氏之言投引翔港巡局誣控鄉民張桂全掯贖田單等情局員沈霞標二尹派地保張榮甫恊同局差雲卿拘張至案不由分辯喝令重責一千板鎖繫局中勒令將單呈繳旋復波及張叔毛毛笞責七百板嚴行比追張妻顧氏投縣鳴寃縣主汪大令禀請蘇松太兵備道袁海觀觀察將二尹撤差一面提訊各情將邢及張保笞責收押候提雲卿訊核前晚大令飭差帶張保到案諭之曰本縣今將爾交差帶赴鄉間指提雲卿訊辦如敢抗違再當嚴比張保唯唯遵諭 
[難民望救]  
　　啓者本會昨接奉天督署幕友來函略云來電已悉惟電局已入外人掌握未便電覆故仍備函詳布現在陸戰未開奉地似尚平靜而東邊一帶則鄉民牲畜無存今春耕種乏具車道自山海關及營埠河西各處節節均有俄兵盤查雖尚可按時通行而新民屯則禁令森嚴不準前往民車騾馬復因沿途馬賊肆擾不敢冒險出行卽或由軍帥派隊持槍護送亦恐爲外人所忌被難人民顚沛流離急切不能出險立盼援救等因謹鈔乞登報伏祈公鑒[  上海萬國紅十字會同人謹啓]  
[癸卯申報館恊賑所經收四川山東振捐正月初七日至正月三十日止第一次清單]  
　　正月初七日汪自興汪自義合助洋十元○初八日無名氏洋十元虞守煌爲子文田求傷風速愈洋五元李姓洋十元○初九日源成逹票元念兩延壽氏票元念兩鎭江合記龍洋一元銅洋一元銅小洋四元七角○十一日周昌記銅洋三元○蛟川虞求合宅平安洋五元○十三日崇興福英洋十元○十四日鎭曾了誠氏劉河永義昶局東洋二元○十五日裕豐號洋十元○十六日大豐洋二元○十七日補過子由實應福興　局來洋一百元○十八日無名氏銅洋一元○二十二日洪蕙　求病速愈洋十元○二十五日嘉定永義和局來繆城三湡刦餘生求函昌壎就業順遂求亡室張氏冥福完自已宿愿洋六元○二十七日無名氏求合家平安洋一百元○三十日全盛局求渌溪繆山氏飾省日用龍紋銀十五兩六錢九分合元十六兩五錢七分一厘合洋念二元六角五分○以上共收九八元四十兩正洋三百零三元六角五分銅洋九元七角 
 
 

Page 4

 
 
　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄] 　　　　　　　　　　　　　　　　　　　　　　　　　 
　　正月二十九日理藩院光祿寺八旗兩翼値日無引見兠欽假滿請安恩燾遞遺摺召見軍機大臣及玉恒財政處學務大臣各遞封奏一件○三十日外務部欽天監侍衛處值日無引見逹公等謝調授缺恩景禐謝署祭酒恩德公請假十日召見軍機大臣及景禐外務部遞封奏二件吳蔭培遞封奏一件○二月初一日商部鑾儀衛廂黃旗值日無引見都凌阿謝授尚茶正恩良泰謝授上駟院卿恩熙琪前往河南請訓英信請假十日錫公續假五日吏部呈進月官卷順天府奏京師得雪三寸有餘召見軍機大臣及孚琦商部朱錫恩各遞封奏一件皇太后皇上於明日卯刻還宮辰初至坤寍宮入座吃肉辦事召見大臣畢還海○初二日吏部翰林院正黃旗値日無引見承侯雍和宮聽經覆命朱侯奏報致祭明陵起程日期阿克東阿請假十日慶公文璞各請假十五日文熙續假十五日召見軍機大臣攀桂遞封奏一件本日已正皇上升乾清宮韓國使臣閔詠喆觀見呈遞國書○初三日戶部宗人府正白旗值日無引見荘王假滿請安崑中堂謝賞神糕恩出使大臣楊晟請訓李擢英謝授大理寺少卿恩浙江按察使李希杰到京請安成端請假十日召見軍機大臣及李希杰楊晟皇上於明日卯初二刻進內升中和殿看版畢還海辦事召見大臣 
[盜案已破]  
　　掦州訪事人云本月初一日之夜江都縣東鄉某姓家被盜行劫翌日卽由城外保甲總巡王錫之大令擒獲五犯一俟訊供確實卽當明正典刑矣 
[道殣可憐]  
　　昨日午後有某甲者行經南市董家渡附近忽呼腹痛偃臥道旁未幾卽氣绝而斃二十三鋪地甲錢德查知並無屍屬在滬遂投同仁輔元堂報請給棺收殮舁厝荒阡 
[浦東保甲總巡局紀事]  
　　兪阿茂扭岳四林至浦東保甲總巡局控稱小的之妻被伊姦佔總巡謝岳松明府研訊屬實判令將岳笞責三百板取具不再往來切結然後交人保去兪妻某氏掌頰一百下交兪領回管束○沈榮堂控施玉升藏匿女兒等情總巡謝明府飭提研訊沈供小的聘施女爲媳過門童養已歴兩年今忽被施騙回叩求斷給明府飭施將女交案給沈領回○前日洋涇巡防局員韓仲甫二伊送瞿胡氏控曹榮華藏匿田單向論行兇一案至局總巡謝明府研訊之下曹供找價未清致與氏口角明府飭將單呈案給氏具領所欠洋銀若干著氏赶緊付清各取具切結存案 
[上海保甲巡防局紀事]  
　　去年浦東十七圖民人葉和海之妻胡氏逃逸無蹤前日遇諸南市小橋左近不允回家因之扭控十六鋪巡防中局局員黃衡堂二尹研訊之下氏供丈夫不顧家用小婦人無從度日是以在外傭工二尹斷令葉領妻婦家好爲看待○前晚輪應十六鋪巡防北局會哨之期局員陳仲賢二尹晚間備就茗點以待俄而二十三七鋪曁十六鋪中南兩諸員次第戾止二尹延入茗譚良久然後繞往各叚巡察一周而返 
[一英美租界公廨晚堂案]  
　　沈蘭亭扭倪子方至公廨呼寃讞員黃耀宿司馬升堂研訊沈稱倪在登路馬車行執事從前購取馬料積欠洋銀四百六十餘元後又借欠一百四十餘元迭向索還一味延約今忽改用發記牌號登報圖賴爲特扭請究追倪供行係合股開設欠沈之欵股東王小蘭陳妹郎不允折償叩求公斷司馬限倪於一禮拜內付還洋銀四百元沈仍嘵嘵爭辯司馬告以毋庸多瀆仍各取遵斷甘結存查○寶山人徐阿鰲控流氓張四法姦佔其妻陳氏等情前晚司馬升堂集訊徐供小的家在劉河鎭向業薙髮光緒二十七年由朱阿福張少弟爲媒聘定陳阿小之妹愛英過門童養是年九月初八日忽然逃逸今始訪明被張姦佔向領不允特將婚劵庚帖呈覺叩乞究追張供光緒二十七年小的由朱來生王春林王奎奎爲媒以洋銀一百元首飾三件文定愛英至十一月初三日迎娶成婚並非姦佔愛英卽陳氏供年二十一歲當當十八歲時從徐處逃往寄父陳仲甫家由陳配張現願隨張度日陳供妹由父親作主配徐司馬著將愛英與張分別還押聽候查明覆訉核奪○王阿泉控朱炳有姦佔其妻林氏等情司馬研訊之下王供小的向在救火會西人處當馬夫妻子林氏被朱誘姦昨在姦所拿護將朱髮辮剪下交捕解案請懲朱供小的向在龍飛馬房爲馬夫林氏果腹無資由母親賖米以給前日向索米價王不問情由卽將小的與氏綑縛兇毆實無姦情叩求明察司馬判責二百板枷號三日發頭門示衆氏申斥數語著王覓保具領 
[英租界捕房紀事]  
　　馬夫陳阿元駕車至南京路迤西馬忽溜韁而逸被四百二十六號華捕追獲解入捕房捕頭令將陳押候解送公堂禀請讞員黃耀宿司馬訊判○偷兒張永卿掩入英界汕頭路姜倪氏家行竊被窩等件被包探緝獲解人捕房捕頭令押候解送公堂禀請究辦○六十五號巡街印捕拘獲在馬路中傾倒垃圾之葉阿法華文生解至捕房捕頭令押候解送公堂禀請懲罰○二百二十四五百五十一二號巡街華捕先後在途拘獲爭攬坐客之東洋車夫劉阿有蔣小寶解至捕房捕頭令一併押候解送公堂禀請訊究 
[法租界捕房紀事]  
　　某洋商投公廨控華人葉某盜賣田畝等情新任讞員陳楚生大令准詞出票葉提入捕房押候堂訊○輪船積竊某甲行竊某客所携衣服洋銀被包探拘獲送入捕房捕頭令押候解送公堂禀請究辦 
[美租界捕房紀事]  
　　去臘裏虹口著名流氓小寶寶在旅順犯事由俄官押解回滬近又在提籃橋畔新築菜市左近糾同羽黨銅匠金法開宏等人橫行不法昨經捕頭訪聞派某包探前往拘拿以便解送公堂禀請讞員黃耀宿司馬訊辦○昨晨小竊林阿二掩入北河南路某姓家竊取衣服携之而出適爲某號華捕所見拘入捕房捕頭令押候解送公堂禀請懲辦○昨日有某甲者曳車載貨行至乍浦路橋畔偶不留意遽將某乙撞仆碾傷其足適爲某號華捕所見拘入捕房捕頭見乙所傷甚微令甲償洋銀若干爲養傷費釋之使出不子深求 
[上海北市絲業會館籌賑公所施子英經收各處水災賑捐癸卯年十二月初二至三十日第一百三十九次清單]  
　　初二日蘇城元裕易隱名氏英洋三元龍洋二元銅 
洋二元湯芸洲常州薛氏各洋一元初八日會稽劉致柔爲六旬榮壽由愼餘莊來洋一百元又劉宿香求免病晦洋一百元梁谿達源莊募單毓德爲先父南軒公母周太宜人百歲冥壽資冥福由福康荘來洋一百元老甡元絲荘周仕沅率子懋德懋昭懋功英洋八元龍洋二元初九日平湖徐林禾洋八元甘泉帳房陶敏哉四元許薛氏二元初十日無錫陳逸卿　愈完願求合家平安洋二百元高郵丁玉軒募正誼堂履記十元安徽省不書名由壽康荘來銅本洋十六元銅英洋十二元銅小洋廿角十一日隨安堂黃顧氏病愈完願由承裕荘來洋五百元十二日常熟昌盛代德本堂王龍洋十元十三日衢城張益三由大德通票號來洋十元洙涇丁厚甫四元十五日蘇州胡念修由永康荘來蘇漕平　一百四十兩合規元一百四十九兩四錢九分三厘桐鄉唐錫晉由鼎康荘來洋一百元黃揄齋求保合家平安洋十元十六日高郵丁玉軒募遂西居士洋十元十八日鎮洋李楊氏病愈祈早復元龍洋五元不留名洋一元銅洋廿四元六角十九日浙慈守拙居主人還心願求慈親康健合家平安洋一千元老鼎陞公棧銅洋三十三 
 
 

Page 10

 
 
元銅小洋六十角廿一日陳鑑清名冀鄒求病速愈洋廿元高郵武廟丁玉軒募退省堂求小猪子長生福祿十元又無名氏爲病愈五元淮安未了心願人由鎮和荘來五元　　 
廿二日浙湖周敦睦堂銅洋二元廿三日留溪姚氏洋廿元廿四日徐培德求母病速愈延年益壽洋一百元廿五日鳴琴醉墨軒主人完願洋十元高郵丁玉軒募方外無名氏龍洋十元安省無名氏銅洋七元廿六日湖州程進之廣文募程退安洋二百元廿八日宏農殷氏病愈完願求乳核全消身强體健合家平安洋五十元灃溪無力子上求親病安痊下保妻兒無病洋十元廿九日敬勝齋由公泰典來洋一百元三十日平安補過子洋一百元沈門陳氏十元十二月份共收規元一百四十九兩四錢九分三厘洋二千八百十二元扯七二八七五合規元二千零四十九兩二錢四分五厘龍洋二十九元扯七二合規元廿兩零八錢八分銅大洋九十六元銅小洋八十六角廿九年共收銅洋七百七十七元五角半銀屑十五兩八錢銅屑十一兩八錢共烊見規元一百廿兩以上共收規元二千三百三十九兩六錢一分八厘連前共收規元三十七萬一千一百十五兩三錢一分七厘所收小錢均已銷毀 
 
 
 

Page 11

 
 
常備軍左翼第五營飭委把總米文友接帶除分飭遵照並咨部外理合恭摺具陳伏乞皇太后皇上聖鑒再湖北巡撫　　　　　　 
係奴才本任毋庸會銜合併陳明謹奏奉硃批該部知道欽此 
[署理兩廣總督岑等奏爲選員請補知縣摺十九日]  
　　頭品頂戴署理兩廣總督臣岑春煊廣東巡撫臣張人駿跪奏爲選員請補知縣恭摺仰祈聖鑒事竊准吏部咨廣東樂昌縣知縣劉鎮寰准其調補高要縣知縣所遺樂昌縣知縣員缺准其留於該省另行請補於光緒二十九年七月初二日奉旨等因應以奉旨後第五日行文按照限减半計自八月二十一日作爲開缺日期是月二十四日接准部咨應歸八月分截缺是月分升調遺選缺知縣一項同出有乳源縣知縣共二缺缺項相同應行簽掣先後序補當經掣得樂昌縣知縣第一乳源縣知縣第二查本省升調遺知縣一項上次用至第一新海防遇缺先止今樂昌縣一缺應用鄭工及新海防遇缺先海防先卽舊例遇缺先遇缺均無人輪應進士卽用到班應先用進士卽用本班儘先人員不積進士卽用正班之缺兹會選有進士卽用班儘先補用知縣范晉藩現年三十八歲廣西陸川縣舉人光緒二十四年戊戍科會試中式第三百三十四名貢士殿試三甲朝考二等由部帶領引見奉旨以知縣卽用欽此旋遵新海防例報捐指省廣東補用七月二十二日到省旋遵新海防例加捐本班儘先補用吏部過班知照係坐二十七年十一月二十日行文按照限减半計算應以二十八年正月初四日接到部文之日作爲到省日期按例序補該員年力富強才具穩練以之補授樂昌縣知縣洵堪勝任與例亦屬相符據藩臬兩司會詳前來相應請旨准以進士卽用班儘先補用知縣范晉藩補授樂昌縣知縣缺如蒙兪允該員係進士卽用班儘先補用知縣請補知縣銜缺相當無庸送部引見除咨部外臣等謹合詞恭摺具陳伏乞皇太后皇上聖鑒訓示再粵東省補缺例限九十日此缺係歸光緒二十九年八月分截缺因同月所出應行簽掣之乳源縣知縣係於九月十四日准咨應以是日起限辦理今在限內選員請補並無遲逾合併陳明謹奏奉硃批吏部議奏欽此 
[山東巡撫周奏請廣額股票銀兩改獎實官限期緊迫擬懇量子推展摺十九日]  
頭品頂戴兵部尚書銜山東巡撫臣周馥跪奏爲山東省廣額股票銀兩改獎實官限期緊迫擬懇量予推展以順輿情恭摺仰祈聖鑒事竊臣於光緒二十九年十二月二十五日准戶部咨議覆山東京官孔昭曾等呈請將東省章邱等三十五州縣請廣學額股票銀兩仿照戶部成案改獎實官一摺內稱此項昭信股票係屬紳民認借之欵原應分期歸還本息嗣因時艱欵絀始准獎給實官又因數目零星不敷請獎獎乃定爲加廣學額是此項股欵本與别項捐輸不同旣據該京官等呈請前情不妨格外從寛以順輿情而昭大信擬請將山東章邱等州縣紳民報効股票銀三十二萬七千一百兩餘已咨部請獎銀四萬七千一百兩不計外尚餘銀二十八萬兩准其照章請獎以示體恤仍應遵照奏定限期於光緒三十年正月十九日以前出咨報部不得逾違如在限外出咨仍照前次禮部原議加廣學額不准獎給實官等因奏奉諭旨允准咨行到東仰見朝廷俯順輿情莫名欽感當經檄行布政司分飭各屬遵照辦理惟限期一展在部臣以股票統案牽涉各省若山東獨准展限他省必將援請永無了期不得不一律定以本年正月爲限不知他省股票業已請獎三五年展限二三次其届限延不請獎者均屬自悞予以作廢無可怨尤獨此項股欵二十八萬兩先本加廣學額迨至上年十二月二十日始經戶部奏准改獎實官扣至本年正月底僅祗四十日况部文到東又越五日輾轉行文近則數日遠則十餘日地方官分投傳諭以及各捐戶躊躇核算動輙需時且銀數至二十八萬兩之多請獎者當不止千百人造册繕寫斷非數目之間所能就緒該京官孔昭曾等原請展限半年實爲體恤捐戶起見若各部臣所議赶在限内者准獎實官其在限外者仍廣學額辦理叅差向隅者多輿情更覺不順旣經戶部奏明從寛若不量子展限紳民未免觖望擬請按照該京官孔昭曾等原請展限半年庶可從容辦理據布政使胡廷幹詳請具奏前來臣查該司所請係爲昭示大信起見定限未便過嚴相應仰懇天恩俯准將此項改獎股票銀二十八萬兩自光緒二十九年十二月二十日奉旨旨准其改獎之日日始至三十年六月二十日作爲限滿俾各屬紳民得以同邀獎叙以順輿情而昭大公出自逾格恩施如逾限仍不請獎將前項股票作爲廢紙亦不准再廣學額以示限制除咨明戶部查照外理合恭摺陳請伏乞皇太后皇上聖鑒訓示謹奏奉硃批戶部議奏欽此 
[兼管順天府府尹徐等奏爲詳陳順屬吏治並考察各員分别舉劾摺二十日]  
　　臣徐會澧臣沈瑜慶跪奏爲詳陳順屬吏治並考察所屬各員分別舉劾恭摺仰祈聖鑒事竊臣跪聆聖訓勉以任勞任怨受任以來無不以掦清激濁爲念而治貴持平不敢姑息以失朝廷澄叙之方亦不敢操切使屬僚有不白之隱順屬亂後官民俱困地方命盜之案層見疉出州縣緝捕不力者固不得辭因循之咎而因財力不足呼應不靈者亦多有之兼以迫近京畿訟棍土豪皆可以謠諑挈持地方官之短長卽如房山煤窰旣多而趨利搆訟卽因之而起臣卷查歷任房山縣知縣無不經人奏叅者亦足見其措置爲難動輙得咎者也二十六年拳匪之亂仇殺之案難經前大學士臣李鴻章奏請停案不問而每因死者家屬纏訟不已情屬可憐斟酌案情之輕重酌議周恤完結在官吏亦煞費苦心而兩造終未能輸服所以胥動浮　屢瀆聖聽然州縣之職在約束胥役以清詞訟辦理保甲以靖盜賊興學校以開民智勸工藝以裕民生能此者爲盡職不能此者爲曠官順屬以近京之故耳目昭著官吏尙不敢侈肆貪黷而不求有功但求無過以瞻徇之巧貽尸素之譏者亦由於此臣等於委派各差缺多求書生之初入仕途及年力方富習氣未深者用之冀挽頹風而䇿實效數月以來於接見僚屬細心考核稽諸政績察以輿論並証之以各該管官密考旣有所知不敢不據實臚陳以仰副聖明獎善癉惡之至意查有密雲縣知縣候補知州陳雄藩措置　豫條理精詳辦理保甲學堂實心實力不蹈空言塞責於順屬州縣中尤爲傑出冠時署香河縣知縣唐玉書勸工捕盜井井有條銳意振興不染習 
 
 

Page 12

 
 
氣得諸初任尤爲難能而可貴以上兩員治績皆有可觀擬懇天恩傅旨嘉獎以示鼓勵又查有東安縣知縣常墐芬任用　　　　　　　　　　　　　　　　　　　　　　　　　 
蠧役關振升本係監禁盜犯二十六年拳匪之亂省釋出獄該令用爲差役經臣等訪聞有藉案搶掠情事飭廳提訊旋經民人控告雖訊無爲盜確據而藉端需索已有明証除將該役嚴行監禁外該令毫無覺察濫用匪人實屬咎無可辭古口北巡檢陸光祖於饑民聚衆索糧不能寢息禀報張皇釀重案平谷縣典史劉樹杰票傅苛派禀控有案以上各員皆屬庸劣不職未便姑容相應請旨一併革職以肅官常又查有署三河縣知縣何承謨於東陵工程商人解欵中途被搶緝捕廢弛地方受累併請暫行革職留住限令緝捕如逾期無獲再行從嚴奏叅臣等爲整飭吏治起見此外如有應舉應劾之員仍當隨時認眞考察所遺東安縣一缺順屬現有應補人員應請扣留外補所有舉劾屬員緣由理合恭摺具陳伏乞皇太后皇上聖鑒訓示謹奏奉旨欽此 
[雲貴總督丁奏爲滇境遊匪一律肅清謹將出力各員弁擇尤請獎摺二十日]  
　　丁振鐸跪奏爲滇境遊匪一律肅清謹將迭次在事出力各員弁擇尤彚案請獎恭摺仰祈聖鑒事竊查遊匪蹂躪滇邊十有餘年打單拜台到處蔓延尤復戕官破城濳稱僞號橫行叛逆視爲固然歷年派兵勦辦均以未能痛加懲創以致兇燄愈張脅從日衆滿目瘡痍上勞宸厪上年八月前督臣魏光燾奏委署臨安開廣道魏景桐馳往廣南督率勦辦值廣西西林縣那勞地方被匪逼攻該寨團紳岑毓祥飛書告急當卽選派督帶龍濟光管帶陸朝珍等各挑精銳越境馳援擊敗弄公那或普馱股匪攻破板逹弄合堅巢擒斬巨匪羅弗腥匪首林四李三等鏖戰三晝夜斃匪百餘名那勞之圍因之而解是時西隆泗城之匪大舉犯黔攻陷興義分擾貞豐册亨沿邊戒嚴勢極洶洶由飭省防三營星夜往授並由魏景桐派李德泳等督率各營進襲古障等處匪巢以示牽制匪聞巢穴被襲羣焉回顧莫有鬥志黔軍乘勢薄之立將興義縣城克復匪渡河而南來爭舊壘李德泳等分兵堵擊斃匪無數匪衆知不克逞遂竄回八逹州憑城固守十月八逹匪目羣謀洩忿忽紏千飭人圍攻洛里團營各軍聞警赴援內外包抄數日之久擊斃悍匪四五百名飭各奔潰總兵劉萬勝督率龍濟光等乘勝土黃老巢一律盪平焚燬賊壘數十座陣斬悍匪千餘名搗穴擒渠賊鋒大挫當經前督臣魏光燾於光緒二十八年十一月十二日將尤爲出力各員弁隨摺奏獎並聲明其餘在事人員及迭次肅清邊境員弁均屬異常出力容擇尤一併彚案請獎俾示鼓勵欽奉硃批著照所請該部知道欽此欽遵在案並附奏陳明廣南所屬寶寗皈朝等處蹂躪過甚逃亡亦多業飭印委各員分投查辦撫卹並就地清理保甲併寨建碉爲一勞永逸之計該文武員弁等身歷瘴鄉幾經危險辦理一切均極繁難事閱半年非堅苦耐勞難期奏效在事出力人員亦宜加之䇿勵一併請獎本年正月臣紹年復派署廣南府方宏綸靖南營幫帶方開炅等將大小八逹河沿岸陷匪各村相機招撫斷匪接濟之路叅將魏榮斌率所部各營聯絡黔粵各軍游弋於西林各屬境互爲聲援派叅將白金桂等各率防團嚴扼剝隘魏景桐並分所部及龍濟光等營嚴密圍堵復由省調總兵劉樹元率樹字左右兩營前往遊擊該匪等知險要已失遂率大隊分繞歸順鎮安等處冀綴我軍後路我軍排遂迎擊鏖戰數晝夜全師會合五路兠圍斃匪無算匪首陳亞秋因傷走死匪遂分竄命村百民百洋平沙等處白金桂等分路截殺勦捕益力陳擒匪首王滿潘二巫二巫滿等梟於剝隘自是各團益踴躍用命併力窮追脅從解散二月以來擒斬匪首農阿陽等十餘名餘匪無數而防團各管復擒獲匪目關七潘祥福小河二大眼黃三等時匪尙率死黨藏匿深箐分股猛撲以圖竄擾我軍悉其狡謀堅壁不動富州通判王正雅靖南營幫帶方開炅調兵合力兠圍斃匪無遺遂於叢莽中將著名巨匪李二老板戈獲是役前後擒斬匪首及各匪黨至六百餘級餓傷溺斃者又四百餘匪其他死於巖谷溝澗者更不可勝計奪獲快槍千餘枝所擒匪首二十餘名皆各有大王等名僞號而李二老板尤最兇悍羣匪所推爲總目而惟其馬首是覘者也自是以還諸股悍匪全數撲滅滇界一律肅清卽西隆西林鎮邊一帶亦無匪蹤經臣紹年於光緒二十九年二月二十九日兼署督篆任內將尤爲出力文武隨案奏請獎勵並聲明其餘在事各員容再擇尤開單請獎等因亦在案伏查游匪頻年盤距沿邊以林谷爲蔽障恃瘴鄉爲窟穴剽悍輕疾條來條往客軍苦於水土不能服習難以久住雕勦以致裹脅日滋此次魏景桐督率激勵嚴加勦冼初則出奇摧堅繼復併力擒渠各管將士尤能衝鋒忘死奮不顧身馳逐於槍砲之中扼紥於瘴癘之地頓使十餘年巨宼一旦廓清千餘里邊疆帖然安謐卽接纘辦理撫恤清理保甲各事宜現復出境助勦履險蹈危實屬異常出力若不優請獎叙不足以勵戎行謹將攻克堅巢掃清滇境兩案曁迭次獲勝在事出力文武各員弁遵旨擇尤請獎文職一百四十一員武職一百零八員叧繕清單恭呈御覽合無仰懇天恩俯念該員弁等久瘴鄉身冒烟彈巨憝盡殲邊境肅清實與尋常勦匪不同賞准照異常勞績按單給獎以昭激勸出自逾格鴻施除各員履歷及咨保銜名造册分送吏兵部查核辦理外謹合詞恭摺具奏伏乞皇太后皇上聖鑒訓示謹奏奉硃批該部議奏單併發欽此 
[雲貴總督丁奏試用巡檢革職片二十日]  
　　丁振鐸等片再該總兵幕友試用巡檢梅汝霖聲名尤爲惡劣三月內寨民沈文林之弟沈三勾通匪首李三明爲之內應適管帶賴鴻盛兵至謀乃寢迨攻克回曉高德元卽令沈文林恊同守禦復勾　匪陷之該總兵稱欲將其正法梅汝霖得受重賄代爲說免猛董士司罕榮先與其族罕榮升素有深仇其子現避禍猛鸞土司罕榮福處與猛角土司罕榮高之孫皆應襲也乃梅汝霖得賄數百金竟慫恿高德元請以罕榮升之子罕榮宗兼充角董兩土司不顧貽後日之患該總兵種種妄爲皆該劣幕有以贊成之實屬惟利是圖荒謬異常相應請旨將雲南試用巡檢梅汝霖一併革職交地方官押追贓欵仍飭澈查有無叧犯重情提訊究辦以示懲儆并飭查明該土司等應襲照例分別辦理請襲俾杜後釁謹合詞附片陳明伏乞聖鑒謹奏奉硃批著照所請該部知道欽此 
 
