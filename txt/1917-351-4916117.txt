# 1917 - 351 - 4916117

 

Page 1

 
 
   
 
 

Page 2

 
 
時評 
[停戰布告（冷）]  
　　停戰布告聞將發表矣不知於發表之前尚有何種變動否　　大凡政令出於一者則其事變動少政令不一則變動多近來時局之忽和忽戰政令不一之故也　　政令之所以不一以其權之各有所執也其權孰付之出政令者付之也其付之之法如何則欲以有兵權者助已而不明言指使使自倡言而出政令者反服從之其事初曾一試於袁氏其後乃復效尤於督軍圑也今日欲改此弊甚難故欲政令之一亦難而望時局之少變動更難也專電 
北京電二十四日特别閣議再提出停戰布告加以修改意見已一致議畢即同赴總統府聨席會議布告大致與前稿稍異言接陸唐各方來電應須停戰而後乃可免衝突以籌辦法如布告後仍有不遵約束者中央决不姑容現正推閣員二人修飾詞句須明晚可發表　　　（二十四日下午五鐘） 
　　北京電張懷芝曹錕倪嗣冲均來電贊成停戰辦法布告中有不停戰則中央不姑容語正爲敷衍張曹方面張之前隊今日來電報告已出發（二十四日下午四鐘） 
北京電府院當局尚絶對否認犧牲臨時參院之說惟將來或不免如此又内閣改組海軍易人說亦言並無其事 
　　　（二十四日下午四鐘） 
　　北京電馮復陳炳焜莫榮新電兩廣未取消自主前事無可商來電關龍巡閱事不能照准若取消自主同爲中央任命官吏决無歧視果有爲難中央必設法轉圜（二十三日下午一鐘） 
　　北京電直曹錕電告一軍前鋒由吳佩孚統率出發已抵信陽候令開鄂又報運輸車至琉璃河站失慎所載第二十師軍裝被焚陸參兩部亟派員往查　　（二十三日下午一鐘） 
　　北京電鄂告急電一日數至昨王士珍蔭昌電催曹錕速應援　　（二十三日上午十二鐘） 
　　北京電蘇李督代表劉玉珂謁馮後又就王總理宅會商已將調停事件大體解决明日回甯　　（二十三日上午十二鐘） 
　　北京電黎天才電陳此次自主純爲保守計凡所轄境内如王占元不派兵進取彼部决不越轄境一步候和議成即行取消　　（二十三日上午十二鐘） 
　　北京電粤電龍軍登陸進窺肇慶陸榮廷急調在湘桂軍二十營回防張開儒奉令率師還滇擬抵廣州暂駐爲粤聲援　　（二十三日上午十二鐘） 
　　北京電津扣京奉津浦車八百輛運兵外人以無車運貨推日領謁曹疏通無效已由公使圑向政府交涉（）二十三日下午一鐘　　北京電陸榮廷來電允召新國會取消臨時參議院　　（二十三日上午十二鐘） 
　　北京電瀘州納溪復爲滇軍佔據業已證實（二十三日下午八鐘） 
　　北京電倪嗣冲覆電表示贊成停戰布告（二十三日下午八鐘） 
　　北京電顧品珍等來電請嚴懲劉存厚殺戴之罪（二十三日下午八鐘） 
北京電馮派殷鴻壽赴津澈查某項秘密案（二十三日上午十二鐘） 
　　北京電靳雲鵬曲同豐到京　　（二十三日上午十二鐘） 
　　北京電日來因戰事生出交涉案多起尤以鄂軍隊扣留英船沙市號意敎士在湘潭被兵搶刦兩案爲甚英意公使均向外部詰責已呈院分别查辦外人對我時局連進忠告不自解决將啓干涉（二十三日上午十二鐘） 
　　北京電馮今日見林日使　　（二十三日下午八鐘） 
　　北京電參戰督辦组織機關分兩廳八科定名廳爲總務參議科爲軍務軍實作戰經理兵站訓練編譯牒報人員由參陸兩部調用廳長以徐樹錚靳雲鵬充任（二十三日下午一鐘） 
　　北京電吉省當局所發通牒限满俄過激派尚無答復現已命令我軍關入師長準備執行最後手段（二十三日下午一鐘） 
外電 
哈爾濱電華人電稱海參　現有重大之騷亂該處電報已爲過激黨佔據聞美國運送船湯姆士號載鐡路敎員駛抵港内今復載諸員前往日本哈爾濱中國官員請霍爾瓦特將軍將駐哈國民軍兩聨隊遣出满洲因該軍之兵泰半屬於過激黨華兵駐哈者已足維持治安之故該兩聨隊如果調出則哈埠似不致有何過激黨之暴舉（二十二日）宇林報 
　　北京電馮總統於二十二日晚間電致李純囑力勸陸榮廷取消兩廣自主且言龍濟光之兩廣巡閱使不能取消中央將於日内發表確定方針暗中諷示將發停戰布告之意　　（二十三日） 
　　北京電皖督軍倪嗣冲昨晚覆總統諮詢之電聲稱和戰悉聽中央主持（二十三日） 
　　北京電王芝祥奉總統命赴桂與陸榮廷面議要事於二十二日下午四時半由天津啟程隨帶副官參謀秘書各一名護衛兵若干名　　（二十三日） 
　　北京電財政總長王克敏近要求銀行圑先付幣制借欵二千萬元（二十四日） 
　　北京電據國務院方面消息總統因北方各督軍多數不反對停戰布告似已决計於今晚或明白不用各國務員副署而發布停戰布告因此本日之國務會議因段芝貴陸徵祥劉冠雄等不出席而未開會聞以上各總長决於停戰布告發表時連袂辭職（二十四日） 
　　廣東電廣東督軍署於十八日得緊急報告謂龍濟光軍隊約二千人在陽江水東附近上岸即派軍艦海琛永翔飛鷹等駛往該處於二十日在洋面與龍軍輸運軍隊之船廣王廣金及小輪船數艘相遇即捕拿之於二十二日由砲艦飛鷹押至廣州聞擬將所獲龍軍兵士悉解除武裝嚴加監視（二十三日） 
　　廣東電輸送討閩後繼隊之舉暫行中止俟龍軍之舉動判明後再定進行方法（二十三日） 
廣東電海軍司令林葆懌於二十二日率海容永豐豫章同安諸艦及運送船福安歸自汕頭曩日該艦隊出發後謡傳林司令官特赴汕頭與北方海軍代表協議降服條件今知並無其事（二十二日） 
　　南京電李督軍因軍費支出上之便利將襲所組織之省防圑改編江蘇陸軍補充旅　　（二十四日） 
　　南京電近日傳言山東第九旅已集浦口現經實地詞查並無其事（二十四日） 
　　　漢口電王督軍已與第十一師師長李奎元議决討荆襄方略同時警告黎天才石星川日本督軍爲維持湖北全省治安起見將剿伐荆襄一帶土匪如有抵抗者無論何人皆不寛假　　（二十四日） 
　　（以上東方通信社電） 
　　東京電寺尾博士謂爲東亞大局計中國南北宜速議和以今日爲其最適時期至其條件如舊國會不能召集則召集新國會亦可大有調和餘地此外務當容認南方之主張惟以北方不受十分損害爲限日本内閣以中國南北軋轢實不利於大局深希望其調和　　（二十四日） 
　　東京電東京朝日新聞謂外交調查會當贊成中國南北議和寺内首相似亦有决心俟林公使歸國後與研究助成中國南北和議之手段（二十四日） 
　　東京電大阪股票商人擬請日本政府保護在上海設取引所（交易所）爲綿絲布等股票交易已得其他取引所及對華貿商之贊成擬於明年三月間籌備設立（二十四日） 
　　（）以上共同通信社電 
戰電 
倫敦電路透電社俄京訪員昨日電稱今晨三時紅衣衛隊圍攻烏克蘭革命軍參謀之住屋拘獲四人現正嚴緝其餘諸員若輩即烏克蘭議會駐俄京之正式代表（二十二日） 
　　倫敦電丹京電稱芬蘭私家消息謂過激黨政府現已摇動故俄京宣布受圍令及四出拘人前任閣員薩文格夫與吉洛夫均在被拘之列　　（二十一日） 
　　倫敦電泰晤士報俄京通信員電稱據白里斯特里土夫斯克消息德國代表力言各交戰國現均願參與媾和談判故决議請法英意美四國各派代表德人於豫備會議中似露無兼併無賠欵主義之意惟對於各民族自决前途之權利一節未示可否（二十二日） 
　　俄京電非公式消息謂德國已拒絶俄國之媾和條件（二十一日） 
　　倫敦電每日郵報俄京通信員電稱過激黨之軍赴基夫者因鐡路中斷不能前進芬蘭亞波地方發生激烈之暴動路透電社俄京通信員昨日電稱國會選舉已揭曉者共三百七十七人内有社會革命黨二百零九人美克齊美爾黨一百零七人烏克蘭社會革命黨二十三人士官黨 
 
 
 

Page 3

 
 
十二人（二十二日） 
　　俄京電烏克蘭民國答覆美克齊美爾黨之哀的美敦書要求一絶不干涉烏克蘭之政務二撤回各陣線之烏克蘭兵三不干涉烏克蘭羅馬尼亞與西南陣線之烏克蘭官員與總司令四烏克蘭民國須參與媾和談判五將來聨邦政府烏克蘭代表權須占三分之一六如需鶃克蘭之物品須付現欵並須付金三分之一美克齊美爾黨委員之覆文仍主鳥克蘭當取消贊助加里定與中級社會之叛變（二十日） 
　　倫敦電公報云今晨六時敵飛機襲擊坎特海濱一架被迫在海濱附近降地機中三人均被生俘下午三時三十分又有敵飛機一隊從事襲擊在才萊特島擲下炸彈未有死傷亦無損失（二十二日）倫敦電海軍部宣稱英國武裝寄宿船斯台芬費萊斯號（一七一二噸）在愛爾蘭海峽被魚雷擊沉失軍官六員兵九十五人（二十二日）　　亞姆斯特丹電法國驅逐艦在哇特蘭士與伊台問遇敵潛艇兩艘沉其一艇中人員均溺斃另一艇之兵士棄艇而走其艇長與兵十六人均就俘（二十日） 
要聞一 
[魯代表與高次長談話]  
　　山東敎育會商會農會代表陳藻張棟銘二君爲日人在山東設立民政署事已屢晤外交當局督促交涉兹復於前下午三點同往外交部詢問近日交涉進行何如適值總次長均未到部坐候一點餘鐘而高次長來其晤談如下陳張二君問近日交涉若何高云駐日章公使已有電來日本外務部謂必有使中國官民圓满希望辦法駐京日公使所云亦同日公使並謂此設立民政原爲代膠濟鐡路軍政不圖竟遭中國人反對至其如何圓满辦法刻下尚未提出二君謂現山東民情憤激異常已作種種積極反對預備設不趕緊挽回恐生意外非僅於外交上生障礙兩國人民誤解更多至彼謂以民政當德人租借青島時沿鐡道均係中國巡警並無軍政代民政可言現在坊子民政署業已設立派官分科組織　備所謂有圓满解决希望者果何在耶高次長詳詢坊子設立情形擬再據此抗議並謂無論若　　竭盡力量以挽回此事也 
[和戰問題之中央形勢]  
　　和戰消息日日矛盾一般人幾不明眞相所在然現象雖極述離而系統則實一貫若簡軍說明現在時局之眞相則第一馮王至今注重調停第二李秀山仍爲調停之樞紐反對出兵第三主戰派仍循其主戰之情勢反對停戰準備出兵然實際上則其熱度已大减少矣惟前此中央所擬就待發之停戰布告則已於前日閣議打消聞是日閣議中不主發表此項布告者共有五閣員（是日列席者連王總理共八人）某閣員且發言謂總理主停戰而閣員未能一致則此項布告不如以總理個人名義發表王總理聞此語後未置可否卽飭將此項布告暫　以大段言似停戰已無可希望然據昨日所得消息則又不然聞昨日上午十一時王總理以下各總長皆入公府討論主戰督軍敦促速下討伐令之電惟交通曹總長未到關防嚴密其結果如何尚未探悉惟聞段陸軍劉海軍陸外交仍主張速下討伐令其餘各總長仍持中立態度總統總理則仍主和至下午二時半始行散會則似乎當局之對於和戰兩途仍無堅决明瞭之主張也　　王總理前曾兩電召鈕永建未得復昨特派陸軍部方面與鈕有關係之某君赴粤晤鈕面商又日前曾託與岑西林接近之某君電約西林來京擔任調人西林以病辭謝僅允從中疏解總統近亦特召譚學衡於昨日午後七點進府委以調和粤事譚以無實力辭最後允儘力爲之又據新聞編譯社消息云停戰布告因政府前有出兵防守之令恐同時下此布告主戰督軍因而誤會故一時不便發表昨日確聞政府發出要電對於各督軍先說明不得不下停戰明令之理由其措詞用意與布告大略相同如昨電發出後各督軍無十分反對之覆電則停戰布告不日即須發表先是湘督譚延闔有電請恢復舊國會政府當復電勸其即行就職再行磋議時局辦法譚氏前日復有電來力辭並云自願在野効力聞政府昨日又電譚氏敦勸詞極懇摯略謂我公務以桑梓爲重萬勿固辭並希卽日赴湘就職以慰與情　　聞江蘇督軍李純昨轉來陸榮廷一電大意略謂閩軍仍向潮汕方面前進故雖飭前敵停戰不能有效云云又據政界消息李秀山近曾特派專員到京前昨（二十二十一）兩謁元首密陳種種辦法第一兩廣近日求和心急此時言和於商量條件最有利益至兩廣此時所以急於求和則龍濟光之發動當然爲其一大原因第二直魯出兵恐未必遂能竟赴前敵此時仍望元首毅然獨斷如能决定言和即求密示一音各方雖有阻撓此間自有相當辦法保無意外第三魯督所统第二路之兵有取道浦口赴贛消息此間軍隊複雜恐滋誤會請飭改由徐州搭隴海鐡路火車經鄭（鄭州）漢（）漢口入贛千萬勿經浦口云云昨日（二十一）公府會議聞與此事亦有關係　　前任廣西省長劉浩春日前曾派其秘書來京向馮總統呈遞密函一節兹聞劉函乃爲此次李静誠得以長桂之原因蓋即保李之函也至保荐之理由謂兩粤旣已聲明取消自主則中央亦應乘此時機表明讓步之熊度李静誠（現署廣西督署參謀長）爲陸武鳴最親信之人物（前任廣西財政廳長亦陸所密保）當段内閣時陸氏卽曾電保李爲桂省省長此次如能如願以償則此後諸事自能容易接洽等語元首採納劉前省長之言遂有日昨之任命 
[杭州快信]  
　　此次甬事平定後三旅旅部及遣散圑營週轉金共計一萬四千餘金全遭損失二師張師長昨已呈請督軍核明備案　　高檢廳委謝銘爲紹縣管獄員前任黃炳恕仍飭留紹勒限嚴緝逃犯　　臨安知事錢增勲奉省電赴餘杭密查要案已得端倪昨來省面謁省長報告　　遣散之五圑第三營軍需周傳鼎昨來省將任内經手收支欵項造摺清繳張師長查對數目相符已准轉呈督軍署核銷　　寗波商會呈請省長以前潰兵遣散曾由會向四明中國兩銀行暫挪八萬元此欵應請公家支銷齊省長昨已批駁飭自行設法籌還缷任三圑一營營長楊三委充本圑圑附本省戒嚴後各警備隊人員辦防得力者經省長核定共五十一名昨已造册咨行督軍會呈中央給獎　　六年份省會中國銀行調查盈餘較上年爲多實業銀行次之興業又次之交通殖邊兩行因他省停兌影響勉敷開支至華孚商業銀行甫經開幕未獲盈餘　　二師司令部准日内移至前軍學補習所舊址預備一切 
[南京快信]  
　　滇督唐繼堯派少將參謀李宗黃（字伯英雲南　慶人）來寗會晤李督昨午抵寗李督當晚卽在軍署設宴禮遇頗隆　　山東曹州鎮守使馬良昨亦來寗會晤李督商榷軍事晚七時卽渡江乘專車回魯　　李督派赴北京代表韓縅古（軍署高等顧問）昨已回寗報告謂停戰令馮總統允一星期内准下惟直魯軍隊恐仍須由浦經過　　聞中央已允唐繼堯之請擔任在川滇軍軍費　　開抵浦口之北省客軍極無紀律李督昨特派趙參謀渡江往晤該軍長官請嚴加誥誡以安人心　　哈爾濱局勢愈急李督昨在署内會議廳開軍事會議 
　　段芝貴昨通電來寗稱已就陸軍總長職李督即去電道賀　　聞奉天張作霖因哈爾濱事吃緊已將開往援鄂軍隊調回　　張懷芝派何鋒鈺爲總兵站長昨日來寗　　聞徐州張敬堯前日已秘密赴津　　省署昨日（二十三）牌示沐陽縣知事竇以莊調省遺缺委瞿鴻賓調署遞遺揚中縣知事缺委宋兆麟署理　　李督聘實業廳長張軼歐充軍署顧問齊省長昨委本署總務科員李文濱赴滬公幹 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黔省對於中央之態度]  
　　字林報十一月三十日貴陽通訊云滇省唐督現駐於黔省西北之畢節縣聞滇軍刻從瀘州退走想唐督未必前行入川至於黔省對於中央之態度頗爲奇異黔督仍與北京函電接洽而黔軍則戰於蜀地以攻北軍據黔人言川中北軍首先開擊頃接重慶私人消息謂黔軍距渝城僅十五里今此間與重慶之電信業已不通湖南電線則完全無恙傳說黔軍司令部刻設於蜀省邊界某處黔人對於此種時事不敢多言亦防患之一策也 
[西安郭陳戰争之西訊]  
　　上海泰晤字報十三日西安通訊云星期二日西安城中鎗聲忽作居民大驚頓即商舖閉門街無行人不知鎗擊之原因但疑郭堅部下今又譁變以逐陳督而已閱數小時後探之果如所疑聞郭兵二十解送一犯兵直入督署聲稱此犯兵須由陳督治罪陳之副官告以兵士不能直見督軍於是用武一兵直奔入陳督私室開槍向一大鏡轟擊陳督匿於鏡後倐然躩出乘兵士不備時奔逃於外得以免難郭兵即佔據城心之鐘樓及南門未幾陳兵來攻之郵政總局及郵政司住宅距鐘樓僅二百碼故被鎗珠擊中今日記者見郵政司之臥室鎗痕歷歷居於内者當時誠飽受虚驚矣是日雙方兵士皆入郵局會郵政司惟並不粗魯無禮郭兵詢以有無鎗隻郵政司答稱無有少頃陳兵亦來欲在郵司居屋之上層向鐘樓攻擊郵政司答稱不可蓋依照國際公法外人房屋不得作據以施攻之用也陳兵無語而退但在郵政司住宅之後一屋上安置機關鎗向鐘樓射擊計兩日之久鎗聲幾未停止距鐘樓三百碼處有一鼓樓乃明代所築今則用作消防局陳兵旣佔鼓樓得向鐘樓轟攻按鐘樓原係電話局當鐘樓被郭兵佔領時司電話者倉皇遁走故電話兩日不通今日郭兵已被逐出城中復覺安寗電話亦通有商舗若干爲雙方兵士所搶又鐘樓附近有商舖數家被焚雙方兵士皆多死傷聞陣亡者有數百人平民亦有殞命者敎會醫院已收治受傷人約二十餘名郭兵今已逃至東南八十里之藍田縣聞臨潼與渭南兩縣皆爲郭兵所據又白水縣司令亦起兵逐陳省中雖已派兵往剿但尚未奏捷歸來也陳督今仍據有西安若其部下不變則陳或可支持若干時第陳兵已三月無餉恐不能終保無事耳郭於今年七月間曾縱兵逐陳今乃第二次事記者頃至東關東門仍駐兵防衛平民不許出入惟記者尚可行動自由東關有馬步兵各一營準備開赴臨潼作戰 
[馮總統慶祝耶穌誕日]  
　　二十一日北京等報載馮總統致上海字林西報慶祝耶穌誕日書其文曰各國節氣與其風俗形式雖各不同而精神則一耶穌誕日爲西方人民所共守然亦具有高尚之理想又華人所服膺者也當佳節之日正家庭關係增進之時由家庭關係而生之種種德行印入腦筋者無下數千百萬家酬酢往來友誼益密和平之聲納福之語洋洋盈耳家庭之德自華人觀之爲各種道德之源有家族之誼然後有朋友之誼故朋友之誼次於家族之誼今耶穌誕日人人所言者和平此華人所貴者也故慶祝耶穌聖誕之日華人實有可加入之原因夫家族之誼由今日而密矣而國者即家族擴充之輪廓今則德奥宣戰者所以保世界之和平吾國亦忝與其列是吾人於大家族之邦國亦應力圖增進其交誼矣今黨慶祝耶穌聖誕之日允宜慶祝國際間交誼之進步以圖世界之和平余（總统自稱）謹代表中華民國人民參與今日之萬國佳節且祝在華協約國與中立國人民之佳節焉 
[荆岳最近之形勢]  
　　荆州石星川因中央命曹張出師和平絶望於派軍攔擊吳光新軍外並有進攻沙洋張聨陞軍事實王督以石不受勸告無可再忍刻已命駐紥新堤之鄂省北軍第三混成旅長盧金山移駐監利石首並命南元超旅長率三十五旅兩圑由潛江而進協助吳張二軍攻荆盧旅所遣新堤防地則以第八師王汝賢之殘兵填紥日來已分别調動紛紛運輸聞石軍截擊之吳軍爲第十三混成旅李炳之所部李旅由宜下駛裝船三十餘隻有數隻軍需船不知如何通過沙市已於十八日抵武昌此事殊屬可異是日又聞有小輪一隻拖民船三隻載敗兵至有言係在沙市戰敗者有言係在公安戰敗者未知孰是且傳說湘軍有三千人由灃州入公安援荆公安所駐北軍已爲戰敗近日謡言紛紜此事尚未證實惟沙市有戰事則人盡知之勝負屬於何方尚難探悉顧石軍旣對王督破裂必已得有湖南接濟湘軍援荆之說想屬的確否則石軍不敢開釁也石部第二旅第四圑因旅長劉佐龍宣言與石脫離關係駐防德安初未敢動兹聞亦擬自由出動攻奪京漢路線佔據武勝關以阻南北交通劉旅長得訊昨已密電王督請速派兵赴德協防俾資監視並於京漢路沿綫設置兵備以固防務　　王督日前確曾電中央請令曹張二軍暫緩南下現查該二軍尚無抵鄂者十八九兩日武岳路雖曾運兵往岳均爲第十一師所部且未加開專車輸送若並不忙迫者中央新運來飛機四架亦十九日隨第二十二旅長蕭安國同往所帶飛行人員與修整機件者共二十餘人十一師李奎元前數日已抵岳設司令部王督所部之十八師長王懋賞亦於十八日往岳聞係與王金鏡等共商武岳防務屢爲大總統代表赴粤與陸榮廷接洽之鄂人李開侁昨由寗來鄂謁王督復又往湘晤譚浩明今距兵州停戰二十三日满限之期已不遠矣究竟和耶戰耶此次戰期满限必可瞭然 
[武漢恐慌之現狀]  
　　漢口商民因恐怖兵禍紛向洋商保險公司投保兵險其保額聞已至三千萬元之巨上星期各國商圑曾聨合在鐡路外操練打靶英日兵艦水兵亦登岸至租界外操演對於地方治安深爲注意漢口商界組織武裝商圑及聘請洋員敎練事已無望惟各圑以商圑隊商警向來涣散未能一政特由聨合會力籌統一將商圑會員之體弱膽怯者淘汰另選有志青年補充商警亦嚴加甄别以期自衛之力强固然太半徒手無械仍無何等實力刻下駐紥漢口陸軍已改换新編第二十一混成旅（卽孫傳芳軍）漢陽武昌則由第二第十八兩師所部分紥皆爲王督親信軍隊不致發生内變顧商民鑒於湘渝北軍之敗潰總不能安心商務仍前阻滯金融依然枯窘拆息申滙至今無市上下輪船貨物斷絶有多種貨品市間已缺無人敢辦稅關徵收局受此影響收入比前只一二成公家受困遂更甚於商民頃聞王督有抵押某處官礦與外國銀行之說擬借一百萬元接濟軍政費財政廳長官礦督辦連日正與外人磋商條件想鄂人聞之必有一番反對然在軍事時代握重兵者本可獨斷獨行省議會又在閉會期中（前曾有一部分議員要求開臨時會三次公函省署未許現查在省議員爲數極少屬於民黨者幾盡他往）鄂人亦無能爲也　　武昌爲一省政治中心近年因本省人不易厠身於軍政界候補人員之在省爲庽公者其窮又比清季爲甚（清季富室子弟多納粟故候補員閣者甚夥）民生困苦商業衰敗之狀筆難盡述商民降商會外别無圑體近因戰禍緊迫商民見漢商力籌自衛遂援辛亥成例重組保安社嗣以其名有碍軍警職權復議改爲冬防臨時會刻已開辦城内外分設辦事所十八處其經費由武昌知事撥助自治欵三千串該會復向商民按户募捐每月有多至十元八元者有少至一兩角者集聚亦成巨數地方公益自可擇要辦理乃該會除募更夫數十名敲梆打鑼以外别無表見人民大有煩言咸不解其欵如何支銷又婦孺救濟會者前由某敎會西人創辦已收集挂號費甚鉅忽因事中輟將欵退還臨時再辦兹各善堂紳董復議聨合善堂敎堂預爲組織敎會方面擔任與否尚不得知各善堂則正在籌捐並預行派定救護員引導員管理員庶務員種種說者謂今日武漢尚不致遽有兵禍若到炮聲果響之時此輩職員必多逃之天天實行其任務者能有幾人耶 
[石星川保持安甯之外論]  
　　英文楚報十四日荆州通訊云荆州前駐有满洲防兵故在光復之際荆州之名常見諸報紙今則荆州又以重要見稱矣本月一日石星川司令宣告獨立是日石司令復以極有友誼之函送交吾人略謂維持治安保護外人渠負完全責任並謂南軍行將抵境故宣佈脫離中央關係即中央關係即所以弭荆州與沙市戰争流血之慘云云石司令當即設法安民故宣佈獨立以後一切安寗荆州知事乃一北人已被罷免但不拘留儘可自由出境石司令已有極完善之佈置其部下軍隊已有若干扼守長江以阻北兵之行動一面招練新兵分駐各寺院前日旗城之一部今已改爲練兵之場石之爲人甚爲幹練人皆贊成之荆州在前清時代有旗人三萬今則減至二千旗城頓現荒凉之象大半旗人皆已他適餘則爲生計所迫或入軍營或爲商販且有降爲車夫以圖自活者婦女亦職布沿街求售記者常因事赴旗城一年餘從未見一乞丐旗人旣知自求生計故其前途似頗有望荆州雖設有貧民施濟局專以賑濟贫乏之旗人然目前已不放賑矣 
[忠州邀擊東下北兵]  
　　英文楚報九日忠州通訊云此間亂事起於星期三曰午間吾人倐聞鎗聲即登城牆俯視江中極爲明晰見有小舟一艘順流而下因被鎗擊乃泊停岸畔舟中北兵相率登岸以鎗聲不絶且無扼守之地旋即棄鎗而奔少頃他舟繼至遭遇亦同鎗聲斷續至五時始已薄暮北兵被逼登岸者約二百名服裝武器悉被扣留驅入城外一小廟中棲止過夜次日每人給予路費六元驅令乘舟下駛彼北兵欣然從命固不願久囚於此也據傷兵與路人之言多謂熊克武傳令鄷都與忠州防兵遇下駛之北兵概須攻擊而北兵則云熊克武傾向滇黔邀請北兵協助北兵不允遂被遣回不意熊竟先電鄷都忠州施以此種待遇云云忠州兵士匿於河畔竹林中一見來船即施攻擊逼其泊岸惟民間恐北兵大至報復前仇故極驚懼稍有警信即奔赴外人處躱避星期六日午時有一汽船駛至不及放汽笛鎗聲已作兵士仍藏身竹林中開鎗遥擊鎗彈多墜入水中迨汽船旣駛近兵士又從城牆上射擊之汽船仍向下流疾駛故船上有無死傷未有所聞兵士初料必有北兵乘之下駛今始疑爲亞細亞煤油公司不裝北兵之船因此忠州人民更爲驚慌實則江上有霧雖以遠鏡窺之亦不能辨其爲何船也有盜匪劉姓者已於星期四日釋放戒其勿再於鄷都忠州之間攔刦船隻並諭其暫時注意於下駛之北兵城中某紳爲盜匪捉去十日昨已放回云 
[粤聨軍收復潮汕情形]  
　　粤省聨軍圍攻潮汕刻已完全收復兹紀其情形於下連日南北兩軍猛戰砲聲隆隆至十三號午間由羅紹雄卓貴廷各軍猛襲蓬洲劉志陸率鄷部自浮洋南攻沿車路各站前進戰至四時許羅卓各部以北軍有疲意即分頭猛進又戰約一句鐘三面衝鋒北軍勢不能支退入澄海縣城作據守之計粤軍各部悉集蓬洲時已薄暮七時整隊造飯略休息半句鐘即行分四路包圍由八名鐘開始包擊北軍拒戰甚力鎗砲交施密如驟雨粤軍卽令各部全體慢放北軍以爲粤軍退却死力衝出爲粤軍機關鎗連猛烈射擊死傷極衆是夜彼此相持至十四號拂曉時猝聞鉅砲數聲響澈遐邇彈著處落在北軍左翼火光燭天北軍大亂粤軍乘勢四邊猛進衝擊北軍瓦解由東北而退劉志陸軍隊即行入潮遍樹旗幟查此項巨砲係由海面之北洋軍艦海容號開放向北軍左側轟擊以迫其退聞該艦轟擊之緣由係此次運兵來汕業經駐粤海軍致電疏通北軍臧姚各旅長以汕頭危急請各艦開砲助戰各艦以前有預約海軍無論在何處惟有嚴守中立决不妄行開砲北軍將領以其不服指揮立命岸上砲兵開砲首先向海容轟擊該艦卽行還砲向其左翼發射五彈北軍爲此數彈炸斃者約五六百人現該處已爲粤軍完全克復隨卽出示安民聞劉督辦已委黃軍務科長分向各艦接洽現海容江亨楚謙三艦已有加入南軍之說至汕頭方面十三號晚劉總辦派朱藍等軍猛攻汕頭閩軍見勢不敵卽於夜深紛落江亨肇和謙豫等艦挾帶各種砲械甚多逃往厦門惟有小部份莫軍仍在砲台路守戰翌晨亦已敗竄省軍卽擁入汕埠沿途追擊現已一律肅清劉總辦等昨已有電到省報告汕事其電云廣州督軍省長鉤鑒陸逹飭羅卓林各統領督隊進攻汕頭迭獲勝利進佔火車海天春等處經電呈報惟汕頭華洋雜處不能不愼重顧全業飭用步步緊迫法以免激烈破壞是以稍延時日旋關統領澄芳藍統領揆芳各率所部又到前線我軍勢益雄厚敵當屢敗之餘又被我軍四面緊鎗勢不能支遂於今晨完全收復汕頭北軍由海道潛遁獲大砲鎗械無數華洋商場均獲保全潮安調停事初因閩軍不遵條件即擬决裂進攻旋　紳商來營哀懇顧全又經外國敎士再三婉勸陸逹就近禀承沈軍長酌定條限閩軍於十六號午完全退離粤境閩軍業經遵從預備引退潮汕事件即可完全平定藝釋鈞憲東顧志陸立由韋守溝赴汕以定民心所有應行施設結束各事宜容另詳報總辦劉志陸帮辦劉逹慶呈寒印莫代督得電當即覆云頃接劉總辦等寒電欣悉該軍已收復汕頭閩軍限於銑（十六）午完全離境華洋商場概無損失具見用兵迅速處事周洽閱電之餘曷勝嘉慰所有收復潮安善後一切事宜即由該總辦等分别妥速辦理以期回復秩序保全治安其前敵將士並由該總辦等先行傳諭嘉獎另文詳報聽候核叙代督軍寒並聞莫督以莫擎宇稱兵叛亂應卽褫職拿辦所遺潮汕鎮守使一職即以劉總辦志陸署理頃已通電知照　　另一函云日前海軍協同滇軍乘駕廣海寶璧廣庚曁招商局商輪廣利由海軍派艦護送往汕尾上岸由揭陽進攻潮汕查滇軍此次往使北軍對南方海岸不爲措意以乘其虚且滇軍未出發前曾與海軍程林二氏有種種計議决取聲東擊西之策而海軍方面久經程林派人潛往疎通一俟駐粤海軍協同粤軍攻汕時卽由駐汕軍艦首先開砲向潮汕各北軍防線轟擊迫其退却迨十三號劉軍南攻益急蓬洲附近要隘悉爲劉軍佔據莫擎宇據水陸探報知情形異常危險當即由北軍臧副司令通請水陸各高級軍官集合鎮守使署開軍事緊急會議分任防守各情商請以江亨肇和楚謙三艦爲巡弋碕碌海門等處警戒之用以杜駐粤海軍覬觎以海容軍艦爲主艦令該艦駐泊商業學堂街對開海面用巨砲遥助以期將粤軍一鼓殲滅至夜深時劉軍前線已攻至距海 
 
 
 

Page 7

 
 
天春車站八里許處雙方争持益烈即由臧副司令飭海容開砲助轟海容奉令遲不發砲反即升火起錨岸上北軍及碕碌砲台二處卽行開砲向海容夾擊該艦即馳離砲線以外嚴守中立以俟駐粤海軍約半夜一時許即拍發無線電往前途探詢粤海軍蹤跡旋得復電謂現距贵駐處約一名鐘海程前約希速實踐海容即熄燈復潛回原泊處以主砲向海天春車站處轟擊并以一彈向碕碌砲台北軍立即大亂臧致平聞耗卽下令乘夜一律退出汕頭由韓江下船向潮安東隴菴埠三處退走劉軍即乘時進汕滇軍第八旅伍旅長亦於天明率隊上岸云 
[粤中調和時局之各人物]  
　　蘇贛代表之行蹤蘇督李秀山贛督陳秀峯會派代表李廷玉白堅武李登科三員來粤頃聞該代表昨偕同吳景濂王正廷聨赴軍署謁見莫代督莫躬親出迎三代表隨將李陳二督政見代逹一切聞所主張者多與西南要求條件相同莫督當與密談一切並將最近政見發表彼此討論甚久莫督旋以諸代表此來於重要各問題具有密切關係旋即派員趕辦酒筵分請程璧光李烈鈞徐紹楨陳炯明伍朝樞胡漢民汪精衛等至署宴會卽於席中詳將各項要政討論各人均有發言約數句鐘始罷宴而散該代表以粤省方面旣經遍爲接洽尚須再赴南寗徵求陸使政見以便及早分回蘇贛覆命旋由莫代督飭派廣明巡輪護送前往該輪經於十六日上午八時由天字碼頭展輪西上矣　　廣慈醫院之茶會十八號九善堂七十二行總商會公安會商圑在廣濟醫院特設茶會敦請伍秩庸唐少川徐固卿程玉堂伍梯雲蒞會聨請代表民意力任調停務使南北早日息戰（此事曾略紀前報）鐘嗚二下徐固卿先至會中諸紳商歡迎入座略談片時伍程亦聨袂蒞會唐缘事未到二時開會主譨李芝畦宣布開會理由旋宣讀歡迎詞畢伍秩庸起謝並備述改革以來迭次調和苦衷無非望執政諸人遵守法律公爾忘私共循共和正軌不圖項城帝制自私解散國會段氏又復如是迫起西南義師蓋共和國以民爲主民意機關即在國會無國會即是專制今日調和祇恢復國會則各事立可解决並力勉粤人宜結圑體以監督政府衆鼓掌次程玉堂起言諸君在商言商鄙人率艦隊南來惟知護法尤以保持粤局爲主旨斷不使有糜爛地方遇有破壞吾粤者惟有嚴行對待以副父老昆弟之望衆鼓掌次徐固卿起言歐美列强以商立國近且以商戰亡人之國因詳述美國各事幾成爲資本家所主持因力勉各善商急起直追結合大圑體以圖進步衆鼓掌鄭德銘起代全體答谢遂開茶會至四時半始散 
[吉省會與官銀號之激戰]  
　　吉林省議會議員何印川等日昨提出關於官銀錢號搗把營私質問書一件咨由省署查明限五日詳細答復其質問條件計共八條如左（一）官銀錢號在法律上是否准其搗把（一）搗把一事在法律上是否爲賭博行爲（一）該號搗把是否玩違部令破壞號章（一）該號此次賠累兩三千萬作何開銷（一）該號此次搗把果係何人主持何人負責（一）該號何以又濫發官帖有無部令（一）洋價如此奇漲該號有何善策以救將來（一）半年以來普通人民皆知俄帖將成廢紙乃該號何以屢屢以大價收買其居心何在　　又議員董子芹等提議官銀號違令貸欵破壞金融請咨行嚴禁案云竊查吉林官銀錢號自民國以來因濫發紙幣影響金融財政部屢有明令停止貸欵省議會於去嵗正式會期亦會開會公决勿再出貸咨行有案乃近日不知何故聞該號又貸於酒商研究會二千萬吊本街升號八百萬吊玩違部令并髦號章致令洋價暴漲商民恐慌市面呈不稳之象卽社會秩序攸關遥念前途何堪設想究其出貸理由不過曰酒商爲各縣殷舖升號乃省城巨商倘有倒閉不予維持勢必牽動市面詎知錢法之毛毛於帖額增加升號及各燒商倒閉固足牽動市面而官銀錢號帖額續出不已勢必每吊不毛至一二銅板不止一旦倒閉是否牽動全省爲少數犧牲多數維持市面正所謂破壞市面也况該升號等因搗把賠累允爲貸欵維持吉林自設立信託以來因此虧累何止百家凡有動摇均足影響倘均尤而效之援例呈請官銀號拒之乎抑允之乎此許彼拒勢必紛擾聞官銀號近日關於此等呈請日有數起卽省議會近亦有援例請願者且官銀號爲本省金融重要機關亦負有維持本省金融之責其動止均足惹經濟界之注意歷來錢法毛漲均因閧動官銀號出帖所致雖由奸商弄巧亦係實在情形如本月十三日大洋漲至二十吊零五百及十四日吉林縣于知事到市聲明官銀號並無出帖之事當日各圜法每元卽陡落四五百文近更落至一吊有奇有每日市行可稽此足爲帖之出否即錢之漲落鐡證并聞官銀號前此所開之帖均已分發支號以作營業基本庫内所存者不出十餘萬吊每日過籌尚虞不足此次允貸之欵完全仰仗新帖當此人心不靖市面恐惶甘違部令再增帖額吾恐官帖出發之日即圜法暴漲之時金融由此破壞全省由此破産敢斷言之又聞該號此項貸欵所以未付者因俟有部令此案本會如認爲成立可否一面詳電財政部揭言該號朦部舞弊一面咨請省公署即日嚴禁可否之處仍祈公决 
[贛省主和備戰之並進]  
　　時局調停屢起變幻而陳督主和迄今不變前派參謀長李廷玉由寗滬北上以與各方面疏通今復派省議會議長任壽祺氏赴滬與民黨接洽任氏本接近官僚之分子在民黨中信望甚淺但陳氏亦明知任氏此去未必收效不過藉以表示對於民黨之善意以爲將來實行握手之初步連日李純之代表陶家瑶陸武嗚之代表蔡國器聨翩到省與陳督接談聞頗歡洽意見互换均抱樂觀李廷玉由京到滬來電報告與南方所議條件大約黎辭馮繼及召集國會爲主要惟尚有赴粤之命則因目下略有障礙擬回贛後再商行止　　陳督頃電告政府謂湘南軍已入萍鄕目下雖未出動但南軍恃有桂粤後援氣燄甚熾請速主和以保民命但據瑞州消息則謂萍鄕方面已於上星期開戰南軍已佔領老關北軍死亡一千餘人逃散數百人南軍尚接續進逼不已（此說尚未證實）贛江一帶盜案迭出皆係逃兵鄕村受害頗大幸每夥祇五六人或八九人若再漫聨一氣則更騷擾不堪矣　　九江爲長江要塞江西門户向有砲臺六座下游有彭澤馬當山之砲臺上游有湖口縣之東西砲台及九江上下砲台與金鷄波砲台設台官六員由總台官統屬之二次革命後段芝貴（段時任鄂督）與李前督協議撤毁今陳督對於時局雖抱樂觀然兵氛未靖終難安枕尤恐贛省牽入漩渦則調停無人更不堪設想現在鄂省摇動各方面又皆有進兵江西之說實行保境安民非恢復砲台不足以阻客軍之侵犯今已派員會同吳帮辦調取成案詳查砲位刻日配足裝置并命前清總台官徐世清仍充前職 
[蘇議員發起國民會議之意見書]  
　　省議員蔡璜日前提議發起全國國民會議以救危局於第四次開議時曾經列入議事日程當有郭議員定森手執理由書登台演說嗣因時間已届未能讀畢二十一日第五次開會時會中已將此項意見書油印分配旋經公决由議長另開談話會討論大約即照此意見書通過兹錄其全文如下本會自電請中央發表停戰命令之後迄今多日非但未見停戰而反見戰事之加劇適有蔡議員璜提議發起全國國民會議以救危局等情本席對於原案認爲議論正大有補時艱惟對於實行之方法尚待磋商兹述其意見如下（一）發起國民會議之必要原案之意見係以提倡民氣爲理由本席之意見係以培植民權爲要點蓋自辛亥革命以武力而告成功袁氏當權復以武力防禦全國以致數年來之政治無不以武人之勢力爲轉移今袁氏雖没武力猶存故關於元首之更迭内閣之改組無不有武人之勢力潛伏其中近自國會解散帝政復興以及推翻復辟另組政府無一不假手於武人而造成今日之局今日雙方之争果係爲國爲民自當訴之於國民而不應訴之於武力乃無識之士猶復依附於武人實行政見或仰賴北洋軍人維持統一或奔走西南軍人維持共和一若戰争獲勝之日卽其政見實行之日殊不知國家大權操之軍人無論持何主義决不能使一國之政治納入於軌道蓋一國政治之是非當以國民之意思爲標準不能以武力之高下爲轉移况今日雙方之武力本自有限無論何方决不能征服他方面得以長治久安者以全國軍隊計之至多不過八十萬人與全國人口比較不過五百人中而有一兵與全國地里比較不過二百五十方里中而有一兵今日與戰之省僅及其半無論何方决不能遍布軍人强制全國實行其政治上之主張旣不能行其主張於是雙方争持各不相下數月一小戰一年一大戰一地一小戰數省一大戰循環報復永無已時統計民國六年來無一省而不受戰争之禍若復專恃武力禍亂相尋在與戰之省生靈塗炭一切身家財産均在於軍人掌握之中即不與戰之省而人心恐慌商業彫敝將來雙方之損失仍取償於國民故今日全國對於雙方之戰局無論結果如何殆無有能抱樂觀者且一迥思已往之痛苦及將來之危險殆無一人不引頸翹足希望和平或疾首蹙額亟謀自保者故國民會議一舉及出於全國心理之所同且爲時勢所要求必不可緩之舉此本席對於原案所爲極端贊成者也（二）國民會議應採之方針原案以上書請願爲一種進行之方法本席以爲於請願而外不可不講國民自衛之方策所謂自衛者何卽使雙方之戰　力不再增加而已蓋國際之戰争出於國民之公憤不可不使戰　力增加而國内之戰争本非人民所樂從不可不使戰　力減少然欲減少其戰　力不可不與國民自由權範圍内實行其自衛之方略其一關於軍人之募集也我國現採募兵制雙方軍隊除人民自由應募外别無强制徵兵之法而現在應募之人大半無業游民其贊同主義而應募者百不得一旦以上兩種人民誰無父母誰無親戚苟能曉以利害喻以大義使知國内戰争之爲害而别求謀生之道吾知應募之人必日見減少至於勸諭之方法及謀生之要道均屬於國民會議解决之問題兹不具論其二關於軍需之供給也凡軍隊之出發一切物品無不仰給於民間今雙方均採自由購買主義别無强制徵發令以强擾吾民則吾民對於軍用物品本可限制買賣且有營業自由之權使全國商人曉然於國内戰争之不可寗犧牲目前之小利而永絶將來之大害吾知雙方戰争缺少供給必不能以持久是亦促進和平之一道其三關於軍費之籌措也方今雙方戰争其最感困難者莫過於軍費問題然其軍費之來源除濫發紙幣大借外債外其新增之捐稅爲數無幾不足以資供給然其發行之紙幣信用日減價格低落若再聽其流行爲毒社會將來價格愈低而吾民之脂膏必爲之剥削而無遺故對於此種軍用性質之鈔票不可不設法排除以免損害其現有鈔票之人必祗可忍痛須臾設法寄頓俟戰争終了之日爲鈔票流通之期至於戰争期内雙方所借外債其直接供軍事之用者不妨通電各國聲明否認其間接所借外債移作軍用者不妨調查其移轉之機關及變换之方法而另籌對付此亦屬於國民會議應行討論之問題故不詳述以上三方法如能實行其一亦足促進和平使雙方無用武之地如其不能而一任軍人勢力横行天下恐全國人民能不憔悴於虐政之下者亦幾希矣　　（三）本會發起國民會議之責任本會於國事紛擾之際特開臨時會議所有議决案件自應本於議會之職權始能有效第現在所處時勢一日萬變今日議决之案能否實行於異日殊無把握當此南北紛争風雲莫測萬一因政局變遷波及本省恐本會之基礎亦難自保其他更無論矣第本會所處地位與各省有所不同者今日他省議會或已爲武力所解散或已入戰争之漩渦其對於雙方戰争之局初無建言之餘地我江蘇開通最早文化較先而今日又處於完全無恙之地舉凡他省所不能言者而獨能言之他省所不能爲者而獨能爲之是今日江蘇所處之地位對於全國國民有不可不負之責任卽本會於國民會議一舉有當然發起之資格本會自志立以來曾經解散一次此次國會解散雖未波及然在上旣無國會機關則凡議决之案皆得以獨裁政府之命令而撤銷之故爲本會之職權計對於今日之時局亦不可不謀補救之策國民會議者爲促進和平之機關亦即爲國民代表之基礎果能實行其志而國會之實現指日可待是又不盡本會之責任也　　（四）發起國民會議之方法原案事關全國且涉政治問題原非本會職權所能及蔡議員亦自承認第本會旣爲代表人民之機關又處於可以發言之地位若徑行打消實與代表民意之旨相背擬請蔡議員將本案暫行撤回由議長另行召集談話會將本案付諸討論至關於發起之手續及國民會議之範圍與其開會之地點及日期均屬於談話會之問題若夫議會之命名及其内部之組織均屬於開會後之問題本席未便置議是否有當尚希公决地方通信 
[松江]  
　　信差被盜之跴緝松江全盛協源順成三信局脚夫關福於上月十三及本月初五夜問（舊曆）在泗涇附近兩次被刦包封銀洋等物並被刃傷腰肋兹因包封之内寄有縣署公文是以即赴泗涇籌所及縣警兩署呈報請緝警所所長據報後以該局脚夫兩次被刧俱在潿涇附近該區巡官緝捕不力已屬可見况包封之内尚有公文要件自須趕緊跴緝贜盜並獲卽日嚴飭泗涇巡官劉培芳勒限破獲延干撤懲惟被刦之公文等件在盜匪毫無所用自必中途遺棄是以又飭幹警在失事地方分投找尋一面並盜請水警及令行縣屬警探一體嚴緝　　請添崗位之笑談楓涇鎮縣立女子第二高等小學校長葉理焯因學生散學歸家行經該鎮九曲弄時每有莠民恣意調謔爰持呈請縣署於九曲弄添設崗位以資保護當由縣署咨行警所照辦詎警所誤爲城外樂恩堂附近之九曲弄即令行西外第二分駐所於九曲弄添崗呈覆縣署接閱覆文後大爲駭異立飭該分駐所徹消新添崗位一面重令楓涇警察分所酌量地點增設崗位 
[揚州]  
　　議修城垣揚州城牆年久失修倒塌處可以自由出入百缷下之城磚率爲人盜賣以致倒缷愈甚現駐揚陸軍劉統領以時局不靖提議興修（按從前修城費皆出自運署）估工需四千元擬請張運使照例撥給以固防務　　鎮使晋省淮揚鎮守使馬伯良現以防務吃緊特晋省請示機宜業在浦啓節今日道出揚州勾留片刻即鼓輪南往矣　　藝校成績江都縣立藝徒學校開辦以來成績頗著現校長張其相以市上所售舶來品絨襪銷場極旺特延技師蔣兆祜模仿製造其原料皆取國貨價格甚廉頗受社會歡迎 
[鎮江]  
　　水警组織游緝隊瓜洲水警第一專署趙署長現因冬防吃緊特組織臨時游緝隊分投協緝俾可守望相助一切佈置仍照上年章程在該專署所轄内抽撥師船三十艘編成臨時游緝隊仍歸該隊王隊長管轄聽候調派現聞該隊组織就緒已於日昨分投開往七濠沙頭小河大港丹徒各處江面緊要口岸協緝矣 
[安慶]  
　　整頓清丈洲地皖省各屬洲地歷年以來開墾者甚多旣未報稅亦未清丈并有經各縣查明確實亦被該縣侵入私囊并不　明省署頃黃省長爲整頓稅務起見特委財政廳長劉鴻慶實業廳長方時簡爲皖省清丈洲地局總辦以便認眞辦理　　訂售蠶絲合同皖南各屬近年蠶桑甚爲講求皖已設立女子蠶桑講習所一處造就蠶業人才昨該所與美商鉅太洋行訂定售絲合同特呈請實業廳轉呈省公署查核黃省長已准如所請備案矣　　渦陽添隊分防皖比渦陽縣地居衝要盜匪出没地方時被騷擾現該縣黃知事以時届冬防防範宜嚴惟本縣衛隊不敷分佈特呈請小公署添派駐防黃省長已准撥警備隊數十名前往該縣分防并委該知事兼充警備隊營務處以資調遺　　省農會尚難恢復皖省農會前於民國二年組織成立因癸丑之役中輟迨去嵗省議會復行召集曾提議咨請省公署重行改組尚未恢復近有　縣農會會長唐俊呈省公署擬推舉代表來省组織省農會黃省長以各縣農會尚未完全成立已令飭各屬迅速籌辦俟一律設立後再由實業廳定期召集组織省農會云云來函 
申報記者閣下十四日貴報新聞欄載有永嘉地審判廳長袁希　電高等廳推事蔡文瀾蒸日醉酒與書記官施焕互毆搗毁辦公室傷及希　并波及推事韓照云云查蒸日爲星期希濂曁韓庭長均未到廳何能受傷至推事辦公室並未被毁而敝廳亦無書記官名施焕者事關蔡推事名譽請代爲更正至紉公誼袁希濂十二月二十一日雜評一 
[外交與時局（庸）]  
　　近日外交方面於南北問題無關者姑置勿論即就時局上所生之影響如鄂之扣留外輪湘之侵及敎士以及直督曹錕之攔截兩路車輛均已引起國際間之抗議然此猶曰事勢尚微不難妥洽也武漢商人慮戰禍之重開已有鼓吹外人交涉劃出戰線者並有借重外力以謀自衛者萬一戰禍竟開糾葛已難倖免何况耽耽我旁者且盛倡干涉之言論耶　　政府前不嘗因外交之危急勸告息争督促西南之就範乎今西南態度已明白表示矣陸唐之希望和平兩粤之取消自主固一可以調和之時機也奈何和議仍無揭曉之望而時局轉日趨於暗昧長此相持不特内變可慮外患尤屬可憂政府亦何樂而自趨於絶境也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[改訂關稅委員會定期成立]  
改訂關稅委員會主任曾述棨會同外交財政農商各部所派專員來滬籌備會事並擇定中國銀行樓上爲會所已紀昨報兹悉該會本擬二十四號成立實行會議後因副主任李石芝在甯勾留直至前日始行來滬遂會同曾主任連日趕速籌備現始議定於七年一月一日成立即於五日會　　同中外全體人員實行開會磋議並分函實業各機關請派代表列席參預刻聞工商研究會副會長擬邀前清商約大臣吕海寰處之文案某君充任代表因從前所訂商稅均由彼手編訂對於稅則頗爲熟悉也 
[民意調和會之醖釀]  
　　旅滬浙人杭辛齋陳則民等數十人以大局不寗商民困苦發起全國民意調和會訂期星期四在某處開談話會經見前報兹悉該會發起諸人以舊國會議員居其多數商界中人亦有贊成其事者現擬假工商研究會爲事務所及開會地點惟該會尚須交評議會議决可否再行答復故预約星期四開會之期尚難確定云 
[再誌租辦閘北水電廠之反對]  
　　閘北紳商因閘北水電廠有出租消息羣起反對已略誌昨報兹悉此事承租者即前租南市自來水公司之劉慎餘其進行手續極爲秘密呈請省中實業廳轉呈省公署交付省議會議决審查閘北商民初尚未知嗣見省議會審查議案始知此事聞昨日有人特赴水電廠訪晤單廠長詢問此事單亦云初亦不知惟該廠負債纍纍頗難對付日内擬邀請閘北绅商開會集議辦法再行赴省請示云 
[恢復共和之紀念]  
　　今日（二十五號）爲雲南首義擁護共和之紀念日本埠各官廳各機關及大小男女各學校均休息一天並懸燈旗以伸慶祝 
[吊閱德僑患病之憑證]  
　　僑居公共租界靶子路六十八號門牌之德國人喬其新納克前因不赴公共工部局報名經公共捕房將該德人傳至公廨迭經訊供判令押候註册開釋嗣因該德人患病並經其友一再勸告已投工部局註册開釋在案兹悉工部局以該德人並不照章於每星期至該管捕房報明住址職業以故昨由捕房代表牛門律師投廨譯訴前情並稱雖由該管捕房派探往查據該德人聲稱因病不能投報惟察其昨日所致檢察處一函祇云患病並未將醫生驗單呈核是以禀請堂上察核經李　仙襄讞商之英白副領事判着喬其新納克於七天内將醫生驗單呈案再核 
[閩省新兵紛至沓來]  
　　閩省所招新兵暫駐龍華滬軍營兩處候輪赴閘者共有二千四百餘名業於前昨兩日分乘普濟新豐兩輪载送往閘兹又由鳳陽等處招來新兵一千六百餘名已於前日抵滬仍分駐龍華及滬軍營兩處操場現滬軍營操場添蓋行軍帳篷計有六十餘座之多業已擁擠不堪如再有新兵到滬則該兩處操場不敷駐宿是以承辦招兵之李委員日來分向各輪船公司磋商務請速調輪船以便附搭赴閘云 
[引渡謀剌鄭汝成主唆犯之預籌]  
　　驻滬特派交涉員薩福懋君昨接松滬護軍使來函以公共租界英美總巡捕房特别探拘獲謀剌鄭前鎮守使之主唆犯沈强夫（卽孫祥夫又名尹神武）前經公廨定期星期三開特别刑庭審訊當因英卓副領事有事他往未曾開庭兹聞卓副領事業已回滬不日即可開訊希即通知政府代表穆安素律師到堂辯護務逹引渡目的云云聞薩交涉員業已通知穆律師照辦矣 
[因賭争論後之兇劇]  
　　粤人歐熾前晚在虹口北四川路仁智里二百五十七號門牌總會内與同鄕人楊生賭博起釁互相争論後歐即纠同許慶祥吳阿森鄧元謝長成等候於總會門首迨至十句餘鐘楊由總會走出歐等將楊圍住行兇不知何人開放手鎗致楊彈中要害受傷倒地旋經美捕房中西包探得悉率同華印各捕到來將歐等五人先後拘獲並在歐熾身畔搜出鎗珠多粒一併帶入捕房押至昨晨解送公共公廨請究卽據西探目利扶司粤探江標等上堂禀明受傷人現在同仁醫院醫治並請展期開審等語經李襄讞商之英白副領事判被告五人押候查明於下禮拜一開審 
[獐狼黨水陸俱防]  
　　上海縣警察所昨致三林塘第十五分所函云逕啓者昨閱本月二十三號申各報載獐狼黨復在浦江夏家嘴水面攔刦行船淞滬警察廳已派水巡隊前往巡緝等情查夏家嘴浦江雖屬淞滬廳水巡隊管轄而該處陸地係隸五區範圍誠恐捕之於水必致捨舟就陸四出分擾亟應水陸交防以免貽患爲此抄錄報紙函請查照即日酌派長警就夏家嘴一帶嚴爲查緝如有匪類藏匿務宜從嚴盤詰隨時拘解以免死灰復燃該處爲著名盜窩當時費幾許心力始得安静該分所長緝捕搜查躬與其事母任再滋遺　是爲至要 
[寰球學生會之慶祝]  
　　憲球中國學生會學校因今日爲雲南起義紀念日亦即耶穌誕辰日夜校十班學生均放假一天並於晚間七時開會慶祝敦請吳稚暉君演說並有中西音樂趣談故事等以助餘興云 
[青年會夜校開會記]  
　　前晚四川路青年會半夜學校舉行冬季學生同樂會並慶祝耶穌聖誕於七時半開會來賓約七百餘人頗爲擁擠首由校長卓鏞詩君宣布宗旨次請進步雜誌主筆胡玉峯君演說大旨述耶穌聖誕爲世界最快樂之日故本校今晚開會實有無窮之樂且謂願我同學諸君共喻耶穌降生之理得以永樂其樂云云次請鈞天樂絲竹會奏彈國樂抑揚頓挫各極其妙再次滑稽新劇演畢由聖誕老人與卓校長分贈各科敎員禮物多種末演耶穌聖跡活動冩眞至十時半始行散會 
[敎堂舉行典禮]  
　　今日爲耶穌誕辰本城西門内穿心河橋石駁岸美國聖公會内外遍紥冬青柏枝並懸掛萬國旗華會長沈君以舉行典禮時本堂男女學生及敎徒等爲數衆多恐有流氓乘間滋事因特預請該管二區一分駐所杜警佐飭派長警蒞堂照料 
[勸吸國貨紙烟會之議案]  
　　上海勸吸國貨紙烟會前日（星期日）　開臨時會議（一）鎮江同志吳禮原來函請入本會案衆議以本會簡章但贊成本會宗旨即可報名入會母須會友介紹亦不收費吳君來函入會同人極所歡迎惟鎮江爲通商大埠地廣人稠至今尚無分會實爲缺憾吳君籍隸江都係北京財政部財政講習所畢業員素具熱誠如能至鎮江就地组織分會登高一呼自必萬山皆應决定函請擔任設立分會以期聨絡進行（一）六合縣會友王鴻逵來函請查覆振勝廠出品金鼎牌批售詳章案據王君來函以本會前次寄去國貨紙烟調查表評爲純粹華貨行銷頗廣囑爲提倡惟六合尚無該貨通銷究竟批售詳章如何請爲就近覔寄等因經衆决定由會派員前往振勝廠調查明確再行答覆 
[農商部核改烟捲公司章程]  
　　上海縣公署昨奉省令以准農商部咨上海生生烟捲公司照有限公司章程呈請查核等困查所報章程大致尚合應准給照惟第一第四兩條應將股份字樣改爲股份有限公司股份三十九股改爲總額三萬九千元分作三十九股所附商標式樣除紅三星一種前准奉天省長咨據英美烟公司經理指控假冒請予禁止應俟該案解决再行核辦由縣轉行該公司　照 
[交涉署簽發運鋼護照]  
　　上海總商會函致交涉署以老順記號轉售與求新廠鋼板二百崛係託上海茂生洋行向美國鋼廠定購因美國政府取締出口貨特備西文出口護照兩紙請即蓋印簽字以便購運而免阻滯等因聞薩交涉員已將護照蓋印簽字於昨日函送商會轉發矣 
[殖邊債主聨合會之函稿]  
　　麥家圈交通路殖邊債主聨合會致江蘇省議會陸閔宋嚴陸唐葛諸議員函云讀十九報章載有公等請飭殖邊銀行開兌議案一則同人等閱之不勝欣感查該行停閉迄今時逾年餘中央則置之不聞小民則告訴無門以致金融日虧受困日深同人等亦債權之一份子鑒於各方面之困難情形於是集合同志發起斯會集議以來雖迭經函致京師殖邊總行曁農財兩部設法催兌一面公舉代表晋京向該行正式要求早日開兌如此分途並進函電紛馳幾乎唇焦舌敝乃時移勢遷政府則漠視如故該行則停閉如初查各處之殖邊分行皆在營業如浙江且有調度經濟维持市面之舉可見該行内容尚爲充足何以上海一隅不加研究正不知是何居心同人等以身受其困憤慨莫名正在躊躇不定之際披閱報章忽有公等發起提出議案云云尋繹再四誠屬語語中肯法律與情理相等自非關心大局者曷克臻此同人等恭讀之餘感偑不置爲此備函陳請伏乞諸公鼎力提携協助進行期逹早日開兌之目的以保公理而蘇商困則敝會幸甚大局幸甚 
[公廨停訊兩天]  
　　今明兩日爲西國敎主耶蘇誕辰（俗呼外國冬至）昨日預由駐滬英副領事照會公共公廨正副會審官停理讞政兩天以申禱祝 
[建造陸軍監獄之移補]  
　　松滬護軍使盧永祥前以陸軍監獄離署頗遠殊形不便且本署營倉所禁未决各犯亦頗擁　於是擬具簡章繪圖貼說呈奉陸軍部核准就署内馬棚基址拆建陸軍監獄一所曾經招商投標在案兹聞盧使擬將上海縣内舊陸軍監獄之水木各料貼與作頭昨已諭令副官長孫梓琴通知敖獄官准令作頭入内估計矣 
[工巡捐局長催繳稅欵]  
　　南市工巡捐局杜梅叔局長現因代理局務將届期满且值陽曆年終故一切稅欵均擬提前結束以備移交業已知會稅務科長許人俊傳諭各認稅機關迅將舊欠稅欵及現在候繳之稅設法措齊繳呈來局一面將地方稅派員分段徵收並將欠繳各頑户協警催繳母任延抗 
[調查藥材價格之繁雜]  
　　準備裁釐加稅一事曾經部派專員邱訪伯等來滬組織調查貨物品類事務所會同南北商會將貨價調查單分發各業照式填冩後交會取齊以憑查核彚總轉詳在案兹聞各業填送者已多惟藥材一業品類冗雜多至千餘種且貨價不一調查更難着手是以由藥業公所董事邀集該業耆老推選最有經騐者擔任調查方能開報貨價以免參差云 
[緝私營長易人]  
　　兩浙緝私第二營營長魏焯文兹奉蔡統領令飭另候委任遺缺以統部副官盧培宗升任業於前日來滬接事呈報兩浙鹽運使等查照矣 
[憲兵輔助警察]  
　　松滬盧護軍使以南市十六舖裏馬略商舖繁盛近竟發生盜刦瀛豐錢莊銀洋之事殊駭聞聽故於昨日命令駐滬京畿憲兵營長轉飭第一連吳連長調派憲兵八名佩帶軍刀手搶於每日下午五時以後至十二點時止馳往南市沿浦灘裏外各馬路熱閙處所往來游巡以輔警察之不逮而衛商民云 
[調派護卡師船]  
　　水警第一專署長沈葆義以現届冬令正盜賊蠢動之時浦江一帶稅卡年終將届收稅暢旺護卡師船自當趕緊派調爰於昨日分令第一第三兩分署各派師船三艘分往　行汆來廟德勝港嚴家橋日暉港周太僕廟各卡駐防以資保護 
[法捕房續招安南捕到申]  
　　法租界捕房近向安南添招越捕八十五人業於前日搭太古公司西峽輪船來滬抵埠後即赴捕房報到經施總巡諭令暫住法國營房俟訓練成熟聽候上差 
[南滙牙稅委員被人攻訐]  
　　南邑調查牙稅委員吳正　近被該處紳商公函江蘇省議會請求彈劾現省議會已據情致函江蘇財政廳長胡翔林請爲核辦前日省會接到胡廳長復函如下頃奉台函以南滙牙行登錄稅委員吳正鵬巧立驗證費名目勒索陋規等因並附徐紳及牙商等公函六件准此查敝廳前因各縣開設牙行之户往往無證私開一證數開舊帖朦開等弊不一而足是以委任各縣催徵員就近會縣調查整頓專爲袪除積弊藉裕稅收起見兹據函稱前情究竟是否確有其事自非派委澈查不足以明虚實除已抄函委員前往調查據實具復以憑澈究外用特先行奉復即希查照轉致秦李沈范諸君知照徐紳等原函六件並卽奉繳 
[山東難民來滬]  
　　昨晨有男婦老嬽難民十餘人擁至上海縣公署以馬某爲代表聲稱我等籍隸魯省此次因災由烟台來此請求縣長撫恤等語當經沈實昌知事諭飭按名給錢一百文着令偵探沈阿松將該難民等押逐出境不准逗留滋事 
[承租呢廠之就緒]  
　　龍華日暉造呢廠經總商會長朱葆三沈聨芳會董謝蘅牕會同滬商郭建侯等向省公署承租試造笹絨由省飭令王道尹迭與各債主磋商始於日前解决歸商承租已紀前報兹悉該廠租價月繳千金資本籌集六萬現已將廠中機件及房屋佈置就緒滬北另組發行所亦已舒齊訂於出月初卽可開工紡造實行營業矣 
[麻袋店失火罰鍰]  
　　法租界新永安街裕豐盛蔴袋店樓上於日前下午三點半時不知如何失慎當由巡街捕查見報告救火會急驅皮帶車馳往灌熄祗焚去布袋等物後由捕房查得該店保有火險銀二千五百兩故將店主唐紀興帶入捕房諭令交保候訊在案昨將唐傳至法公堂詰訊唐供是日商人至杏花茶樓會友迨至回店火已救熄當向店夥等詢問始悉係主顧在樓上吃香煙遺火麻袋内致肇火災求察中西官判照章罰銀二百五十兩充公 
[幸未燎原]  
　　法租界東自來火行街興昌里隔壁八十八號門牌樓上於昨日下午一點半時不知如何失愼幸由救火會各員急驅皮帶車到場救熄祗焚去樓上雜物事後捕房飭探前往調查即將起火之某甲拘入補房聽候飭送公堂訊核又前日午刻小西門外大興街明和押店附近陳姓家因午炊失愼幸由左近第三區救火會急驅皮帶車到場救熄不致成災祇焚去室中什物事後由該管二區警署余警正飭警將起火之人拘區押候究罰 
[醉漢幾兆火災]  
　　寓居公共租界勞合路四百八十二號門牌樓上之常熟人陳玉甫前日上午酒醉吸食香烟遺火床上燃及床帳被褥霎時濃煙满室幾兆焚如幸同居人衆取水灌息未致燎原後爲老閘捕房捕頭得悉恐有别情即飭中西包探前往將陳拘押昨解公共公廨請究先由中西包探上堂禀明前情訊之陳玉甫供稱實因酒醉遺火手足已被火灼傷求宥關讞員商之英卓副領事姑念事出無心且已灼傷從寛免罰開釋 
[客棧窩留盜匪之防範]  
　　南市一區一分駐所張警佐因第一區轄境外鹹瓜街瀛豐錢莊劫案及本所管轄商船會館前鼎新里徐春芳家被刧銀洋飾物等案先後發生以來查緝甚嚴以期將兩案盜匪獲破懲治故該境内王家碼頭董家渡南碼頭等處各小客棧每夜由巡官率警查察有無窩藏匪類情事並已着令各棧主例换執照嚴行取締矣 
[川人嫉惡如仇]  
　　川人戴勲臣專以販賣人口爲業受害者已不知凡幾本月二十一日被四川旅滬同鄕派人在西門將戴拘獲送交警廳押管兹淞滬警察廳已將受害之蕭李二女簽傳到案訂本月（二十五日）十二鐘開審四川旅滬同鄕會已致函警廳請求按律懲治一面由紳商學各界許協揆等十二人及岷江公司江全秦錦綸同泰豐錦綸日鋒純等二十四家商號公請澈查究辦矣 
[煤氣殺人]  
　　浦東陸家嘴英商祥生　廠管門印人甲乙兩名因近日天氣嚴寒在臥房内置備火爐燃燒煤炭前夜該二印人落差後將臥房門竊緊閉安然睡臥距熱度過高其年輕之某甲竟被煤氣燻蒸氣閉身死某乙雖未斃命亦已不省人事昨由該廠洋經理備函昇往虹口醫院醫治未知能保性命否 
[拆屋讓路之催迫]  
　　本城肇家浜河道自經填平將面北市房一律退建浜某推廣馬路以來工程業將告竣兹工巡捐局杜局長查得全路房屋均已退讓惟西門内第八段有房屋十一幢至今未曾拆讓若不速令退建殊與路政有碍是以於昨日派員協同地甲傳諭該屋主速行拆讓如再違延即須由局派匠代拆云 
[尋見被拐女孩]  
　　住居虹口東有恒路一千八百零九號門牌江北人沈雲村家之九嵗女兒召吕近忽被人拐匿無蹤昨經沈與其妻高氏在華記路粤婦魏洪氏家尋見向領不服遂鳴由九百八十二號華捕將沈女帶入捕房經捕頭詢問一過飭將該女留候派探查明再核 
[扭控婦人捲逃]  
甬人方四發前日扭同鄕婦人王吳氏至四區一分所控稱該氏去年在英界六馬路雉妓院爲娼由民人出洋七十元贖身娶之爲妻賃居天通菴地方詎該氏忽於日前捲取衣飾潛逃無蹤今在南林里尋見請爲究辦經趙署員質訊一過據氏供因時遭打駡故私自走出昨解司法科押候訊核 
[蘇婦扭控拐子]  
　　蘇州婦人曹袁氏前日扭金學林至閘北五區警署控稱有十四嵗之女名秀榮上月被金由蘇誘拐來滬賣往他處今在途中遇見請求究追等情經薛署長質訊之下判解司法科訊辦 
[不認搬物圖逃]  
　　收租人魏汝林前投法公堂控房客紀正桂虧欠租洋三十九元向收不付求追等情判限繳還在案昨又届限傳訊原告聲稱紀奉判後私將物件搬出希圖逃逸當被商人偵悉請求嚴追紀正桂稱民人並未搬物實係三房客遷居中西官判紀交保限三天繳清違干未便 
[匪徒消息靈通]  
　　青帮匪徒陳得標因在浦東其昌棧沿浦一帶放票收徒並冒充海關扦巡每遇外洋輪船到埠即糾黨上船假搜查私土爲由乘間攫奪旅客財物近更在該處租賃房屋組織收贜機關凡由浦江中竊來貨物無論船户竊匪須經渠手銷售是以獲利頗豐事爲水巡捕房梅捕頭得悉除函請三區警署解警正飭派長警就近嚴密查拿外復於昨日午後飭派探捕駕駛舢板前往捕拿詎陳匪消息靈通已聞風逃逸矣 
[騙案必須澈究]  
　　沈炳恒即陳益慶日前冒刋安康莊圖章書一字條至藥業公所冒取往來莊摺一扣繼又冒刋藥業公所圖章至安康莊付以五百餘兩之假滙票一紙向該莊取得卽期票二紙計銀一千二百三十兩後又至小東門内東來信金舖内兌購金飾將兩票付給旋由東來信持向安康莊對票始行敗露當將沈拘住解送警所申解警廳司法科預審曾據沈供向莊夥劉某借貸未允給伊莊票兩紙故往金舖兌購金飾等語當飭拘留候查以憑核辦在案兹聞此事業由偵緝隊士查得僞字條及圖章等與眞者無異必由熟悉個中營業及兩方往來情形之人所爲當卽向沈根究底　一味推諉仍行還押所有義昌莊於木年陰曆七月間被人冒用該莊圖章向義和成藥材行收回往來摺後又冒用該行圖章向該莊收去鈔票洋一千五百元其性質與此次之事相同事後有人勸令雙方各半暫墊以待發覺後追償今安康莊騙案發生後義和成已請商會將當時交來之字條呈請法庭與之核對義冒莊亦禀請澈究並聞錢業以此等騙案時有發生若不澈底根究則將來誑騙愈多貽害商業何堪設想亦已呈請警廳將該犯移送地方檢察廳預審追償並補提主謀要證按律懲治以儆不法而安商業矣 
[奥人酒醉毆人]  
　　僑居美租界東漢璧禮路八百九十九號洋房之奥國人克來姆 
 
 
 

Page 11

 
 
拉因在斐倫路酒醉胡閙並將黃包車夫楊小台子毆傷頭額由三百七十一號九百十九號等華捕查見向阻不服拘入捕房禀明捕頭飭將楊送院醫治克來姆拉押候解送公共公堂訊明核奪 
[易科罰金之請求]  
　　殷錫生前因私帶烟土爲警查獲拘送地方審檢廳訊明判决監禁二個月并科罰金七十元在案昨由殷父長桂投廳具禀請求易科罰金當奉林檢察長諭候核奪 
[查獲秘密烟窟]  
　　南京人陳玉湘近在新閘路三百五十號屋内私設烟間秘密賣烟前日被新閘捕房包探朱子藩查獲將陳與烟具一併帶入捕房昨解公共公廨經中西官訊實以陳破壞烟禁判押西牢三月烟具銷燬 
[破獲花會聽筒]  
　　近有賭棍開設花會大廠雇令甬人周成甫在大通路三百六十四號屋内設立聽筒串同無賴蕩婦四出誘賭前日被新閘捕房包探沈壽章查悉禀明捕頭協同西探前往將周拿獲搜出花會字據一併帶入捕房昨解公共公廨請究經中西官訊明判周押西牢半年並着偵緝爲首各賭棍解案嚴究 
[小茶肆聚賭受罰]  
　　瞿阿大在七浦路四百零九號屋内開設小茶館聚賭抽頭被捕查見昨將瞿傳至公共公廨經中西官訊明判瞿罰洋十五元充公賭具燬去 
[攫取金環之否認]  
　　張阿七前日在天潼路攫取王戴氏金耳環由探追獲拘押捕房昨解公共公廨經中西官訊供推賴判張押候查明再訊 
[房東房客徒然争執]  
　　蕭鳳梧投法公堂探般前向姚鐡笙租賃房屋二幢開設全和押店後因城河浜填築民國路原有之石庫門一座不敷出入故又自行添造石庫門二座於今春閏二月退租遷出欲將石庫門拆下裝還原樣旋由收租人來言房屋翻造在即候拆屋時再行拆除商人允之後至翻造時往拆詎姚出而阻止求請訊核姚稱蕭退租時因虧欠租洋五十四元故將石庫門二座推抵並無阻止拆除之事請察中西讞員以兩造之言各無憑證遂判將案註銷堂費洋一元着蕭繳出完案 
[再誌永利染店之債務]  
　　法大馬路永利西法染店主因虧欠房租及他項債欵無法彌補棄店潛逃經房東陳裕昌具控法公堂後又有李信海董晋廷洪盛等九户亦投公堂控稱有衣料皮袍等物托伊洗染均被吞没求請緝追判令先將該店生財拍賣在案現祗拍得銀十五兩昨由捕房傳同各原告至法公堂請示陳裕昌稱永利虧欠租洋一百三十五元李信海等亦同求公攤中西宫判將拍得之銀先給房東具領餘欠候提到永利店主再行訊追 
[鄕民屢次失竊]  
　　本邑西南鄕漕河涇農民張某家稍有積蓄久爲宵小所垂涎邇來迭次失竊因爲數甚微並不報請官廳查緝因此匪膽愈熾前晚竟有多人挖門入室竊去衣飾等物值價一二百元迨張等覺察往追若輩已去如黃鶴張遂開明失軍投報該管地方第四分所請求查緝董所長得報後即督同長警親蒞張家踏勘一周遂返所飭派探警四出查拏以憑解究兹經縣警察所警佐主任王敬常查得該鄕左近一帶邇來發生竊案層見迭出况現届冬防吃緊之際若不從嚴拏辦何以安地方而儆將來故於昨日面諭本所各偵探密往該鄕各處詳細查拏務獲解究 
[以後不許再來]  
　　前日有名王二者帶有布衣皮鞋等物在途行走經虹口捕房包探王桂亭查見向之詰問不能指明來歷遂被拘押捕房昨解公共公廨經中西官訊知王係過犯判令派探押逐出境再來嚴辦 
[探親相打]  
　　租界鴻運樓酒館堂倌狄阿大前日至閘北新永盛里探望親戚唐唐氏適該氏二房東嚴步淦正在祭祀忽起衝突互毆之下由四區崗警一併拘解司法科聽候訊辦 
[過犯重入西牢]  
　　匪徒張阿根前日在山西路攫取周吳氏金押髮圖逃被總巡捕房包探追獲昨解公共公廨經中西官訊知張係過犯判押西牢年半期满仍逐出租界又王安卿前日午後在新閘路徘徊被包探朱子藩查見詰悉王係過犯當即帶入捕房昨解公共公廨經中西官訊明判王押西牢二年期满永遠逐出租界 
[中華職業敎育社通訊]  
　　中華職業敎育社通訊處簡章一本社取社務進行之利便得就社員較多與社務較繁地方商　明該地方敎育會或其他機關附設通訊處二通訊處應由該機關原有辦事員推定之一人或二人報告本社　兼任通訊事宜均爲名譽職 
三本社各種出版物應贈通訊處各一分四通訊處得依本社研究部簡章組織研究分部五凡關於調查及其他社務遇必要時本社得委托通訊處辦理　之六前條之郵費得由該通訊處開明預算商由本社擔任七通訊處應於本社年會期（五月）前一個月將本年度經過情　形報告本社以定下年度之續設與否八本簡章由本社議事員會議决施行來件 
[育兒法（再續）公立上海醫院醫長日本大阪醫科大學醫學士江聖鈞]  
　　（三）服用罐頭牛奶之注意罐頭牛奶者爲新鮮牛奶加以高熱使其水分蒸發變爲濃厚液再加許多白糖放入罐内而製成之也其目的爲貯藏携帶之便利起見若言滋養之價值則不及新鮮牛奶多矣蓋牛奶旣加以長時之高熱則蛋白質均已凝固難於消化故也且含糖分過多服之易起胃腸之害故養育乳兒非於不得已時總以不用爲妙查近年吾國各地因外國輪入品之多並受販賣藥房廣告之愚服此者日見增加每年夏秋季乳兒因此患胃腸病而殞命者實不知其凡幾爲慈母者不可不留意之也且罐頭牛奶之種類甚多美國所製之驚牌質雖較佳而日本亦有廣造之者又不可不鑑别之况罐頭牛奶開罐後即易於腐敗冬天過一禮拜夏天過三日即不適用其上者爲白色或微帶色之濃厚汁略帶牛奶之臭氣味極甘如遇有酸臭或腐敗臭或浮有泡沬或混有顆粒且色黃或淡青者則爲不良不純之品宜愼鑑之非可輕卒從事也　　（四）服用代乳粉之注意近來市上有雀巢　代乳粉ＨＥＳＴＬＥＳＭＬＬＩＲＯＯＤ出售查其成分之含量爲十五％脂肪四％糖三十％澱粉精及澱粉等是其營養之主腦不外乎澱粉實與吾國世俗所用之麥及米粉之和糖者無以異然乳兒於六個月以前因消化器之機能未完全而與以多量澱粉爲滋養則反易加害故代乳娄等給於六個月以内之乳兒實不適宜耍其用法當加五倍乃至六倍之温湯使成粥狀或加八倍乃至十倍之温湯使成液狀再煑沸之而後給食之也並仔細察其瓶上廣告之用法而參照之（五）乳兒離乳期及方法哺乳兒當七八個月後漸生牙齒消化液之唾液胃液膽膽汁　液及腸液等之分泌六日漸增加腸胃消化繼能粗備當此時期於乳汁之外應再給以牛奶或代乳粉溶液薄粥藕粉糊小麥糊等至數個月後使漸漸脫離其母乳可也但我國習俗恒以久給母乳爲良甚至四五嵗而尚未離乳者此實大不適宜蓋因母乳於生後一年其分　量不足以供小兒之營養致小兒之體量反減發育不良面黃體廋多啼多哭性極躁暴一變而爲神經質之體質矣故乳兒生後八個月或十個月後應漸給上述食品满一嵗後可給魚肉鷄蛋等易消化之物極遲至一二嵗必須離乳然離乳期宜秋不宜夏因夏季天氣炎熱易受胃腸病故也又離乳期之小兒食慾充進無論何物見之而卽欲攫食食之而發吐瀉疾病者往往有之此時最宜注意不可使與大人同桌其餐且不可與以水果及硬性不消化物脂肪過多物及酒類茶咖啡等爲要 
[中華旅俄聨合會規則]  
　　第一章名稱及住址一本會名爲中華旅俄聨合會二本會幹事會設在彼得格勒　第二章宗旨及權力 
三本會之宗旨（甲）聨絡旅俄華人（乙）對於旅俄華人　之行動凡在法律範圍内者當竭力以輔助之四因逹上開之宗旨本會應有權力如左（甲）開公共大會　演講會展覽會立學校專科陳列所圖書館組織旅行圑攷查　科學圑發行印刷品開設工務局收容所及醫院（乙）購置　動産及不動産訂立合同契約一切均照法人辦理五本會得　刋會章六本會一切行動均遵現行法律七本會辦理之事務（甲）盡力輔助在俄留學之中華國籍　人民或華人研究政治社會經濟同題及中俄敎育科學文學　美術工藝及實發之情形（乙）協助在俄華商研究俄國商　務及市場狀况運輸情形與中俄商業機關接洽輔助推廣商　業各事務（丙）輔助華工改良其在俄之狀况消弭其互相　或與俄國工人易生衝突之誤會（丁）協助聨絡中俄間一　切關係並敦篤兩國之邦交八本會當消弭會員與他人彼此齟齬之事倘有此等事件發生時本會當依公理及法律設法和解九凡遇本會會員中互相衝突時本會當設法消除如有必要　時當另組仲裁裁判其規則當於細則内詳行規定十凡關於政治問題本會得具意見書送由使館轉呈本國政　府 
　第三章會員十一本會會員分爲普通會員及名譽會員十二在俄中華國籍人民及華人無論男女凡年在十六嵗以　上未受刑事處分者均得充當本會會員十三凡願入會者須有本會會員二人以上之介紹倘非住居　彼得格勒及無介紹人者當開具簡明履歷送交本會幹事會　審查十四本會會員每年應納會金五魯布十五凡極力襄助本會事務之進行及捐助本會經費一千魯　布以上者得由幹事會提交大會選充名譽會員由名譽會員　中得選一員爲名譽會員（注意）他國人得選充名譽會員十六凡違背本會宗旨及毁損本會名譽者卽喪失其會員資　格此項問題須經幹事會預先議决俟開大會時再按照第三　十六欵規定並附同記事錄送交大會　　第四章幹事會十七本會幹事會以幹事員十五人组成之此項幹事員由大　會選舉其限期爲二年（注意）幹事員得連任（注意）每次選　舉當另選預備員五人十八由幹事中選舉會長一副會長一秘書二會計員二十九幹事會由會長召集每星期至少一次二十幹事會須有八人以上（會長在内）幹事員之出席始能　開議其議案取决於多數遇兩數相等時由會長决定之二十一幹事會之職務爲组織大會編製預算及年終報告經　理欵項及本會之産業處理事務交際管理所經營之事業及　施行大會之决案二十二本會一切事務由會長處置凡用本會名義之文件應　由會長及秘書簽字至關於欵項書據則由會長及會計員簽　字二十三遇會長因病或離職時其職務由副會長代理惟須出　具副會長擔任職務之證明書二十四幹事會開會時稽查員預備員名譽會員及由會長邀　請之普通會員均有會發言之權　　第五章欵項二十五本會之欵項（甲）會員之年金（乙）捐助（丙）由本會欵項所生之利息并經營事業及印刷品發售之進欵二十六所有欵項分爲出欵及預備金二十七出欵依照預算所定支出預備金則不得挪動二十八每年將上年度剩餘之欵由大會决定撥充預備金此　項預備金非因第三十六欵并由大會認爲非常需要時不得　撥用二十九所有欵項應存貯於幹事會决定之銀行三十由銀行取欵以備支出之事由會計員按照幹事會所定　程序辦理其支票須經會長及會計員簽字并鈐蓋會章三十一所有出欵應依照年會所定之預算辦理并由幹事會　審查其支出之欵是否正當三十二一本會欵項之保全會計員與全體幹事會人員均負其　責任　　第六章大會三十三大會分爲年會常會及特别會常會每月一次特别會　之召集由幹事會或十人以上會員之提議行之三十四開大會時各會員或親自蒞會或派代表蒞會均可每　一會員得代表一人或數人惟此項代表须有經幹事會認可　之代理憑證并一定之期限三十五大會之召集由幹事會發布傳單除第三十六欵規定　外所有會員或經代表其數須有住彼得格勒會員五分一以　上之到會其會議始爲有效三十六凡遇會議兹於修改會規動用預備金審定預算年終　報告選舉幹事員開除會員傍會等咗題會員或親到或經代　表其數須有住彼得格勒會員總數三分一以上之到會其會　議始爲有效三十七凡有到會人數不足不能開會時將其會期當展至一　星期以外第二次開會時無論到會會員是否及於法定人數　其會議均有效惟此節須預先叙入傳單内三十八所有大會除年會外均由本會會長主席年會之主席　則由大會臨時公舉　　第七章稽查員三十九稽查員由大會選舉三人充之其任期爲一年稽查員　中應互選一人爲首席（注意）幹事員與稽查員之職務不得　由一人兼任四十稽查員每年至少須二次稽核幹事員之報告預算文件　賬目及一切幹事會所辦之事務此項稽查（尋常）須於一星　期以前通幹事會四十一此外稽查員可不預先通知隨時遽行稽查稽查時須　有會長秘書及會計員之出席每一次稽查後應具文書並由　全體稽查員簽字　　第八章分會四十二本會得設立分會於各處所有分會均應依照本規則　辦理惟得自行訂定並經大會認可之細則　　第九章附則 
四十三所有關於會員及幹事員之一切辦事細則當詳細編　訂並由大會决定四十四本會之雜誌應用中俄兩國文字其體裁及價值由大　會定之四十五中華民國政府允許本會選舉代表於國會之時本會　當依法由會員中選舉並由幹事會提出合格人員　　第十章停會四十六本會因第三十六欵并經特别大會議决認爲必要時　即行停會其最後大會須另組一會以便清理事務並處分欵　項此欵如有餘賸則清理後當移歸與本會宗旨相類之他會　其停會事實并應在中俄各緊要報紙宣布 
來函 
[救濟婦孺會來函]  
　　舊曆十一月初十日廣利輪船買辦蔡雨階君致函救濟婦孺會略謂敝輪於上月十三日由滬開輪之際有一老嫗携抱一幼孩搭船往粤見其形色驚惶是以詰其來歷該嫗料想不能欺瞒轉瞬卽乘間逃脫以爲此孩必係拐來輸到香港卽僱女僕爲之護持現已帶滬送救濟會暫爲留養等因查該孩年約二三嵗行走不能稳健言語亦不甚了了如該輪買辦蔡雨階君熱心保赤實堪欽佩倘有失孩家屬與此孩相仿者可向泗涇路救濟會認領幸勿遲悮雜評二 
[共和回復紀念（步陶）]  
　　共和回復今已忽忽兩歷寒暑矣滬上各機關均各循例給假慶祝固曰不忘共和回復之所自來也然而起視今日之國中所謂共和之形式者其果完備否耶默計此兩年中戰争者幾何時平復者幾何時皇帝之迷夢常若隐而若現黨派之紛争復轉綠而廻黃凡在他人革命史中所數十年之經過者幾在此至短之兩年中一一呈現殆遍而今且周而復始儼若兩年前之情事復歷歷在吾目前惟此兩年前挺身而起始終抱一人格主義之雲南中心人物則獨一去而不可復覩焉此吾人於追回往事之餘所爲眷念前賢而不勝其悼嘆者也　　此紀念日爲去年恢復舊國會後所議决而今嵗乃舉行紀念之第一次滬上各界均頗注意而學務委員尤視爲至要之一事此蓋人心未盡忘情共和之一表徵矣惟是所謂其和者非僅無皇帝之謂也所謂回復共和者非僅回復總統與内閣之名義之謂也循名責實誠使人人以回復共和自任且時時以共和初經回復之事實與當前景物所呈現者細爲較量庶幾其亦有共和眞正回復之一日也夫 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[兩可說] [  嚼蠟]  
　　嗚呼最足爲世道人心憂者兩可二字誤之也諺云一女不吃兩家茶一田不賣兩家契此直則彼曲彼是則此非不進則退不伸則届卒無有中立之途兩可其說者此春秋之筆削褒貶分明鄕曲之品評篋絀彰著也乃自世道日衰優柔寡斷人心日鄙阿和恒多目中有兩可之字胸中有兩可之心口中出兩可之言而兩可二字遂發明於晚近矣自兩可之說行於家庭理由之曲直不明蒼黃反覆而家庭多故矣兩可之說行於鄕黨理同之是非不辨黑白混淆而鄕黨啓争矣况以廓廟之尊寄軍國之重雖時局變遷議論蠭起允宜宸衷獨斷出自聖裁請戰之說可請和之說則不可請和之說可請戰之說則不可一曲一直一是一非必能剖斷分明足使萬姓膽仰者何得以温語拊循就兩方面敷衍了事耶獨怪叔季以來以馮道之資格效味道之模稜貌託共和之名胸無主宰之見加空套之褒揚無實際之宣怖满清之粺政不謂又見於民國可憐而亦可悲也嗟乎獻可替否誰是諍臣執兩用中今無古帝兩手揑稀麵永墮糊塗兩眼望青天幾何黑暗不爲逆麟之懼用拖廳水之篙委靡不賑之風由來已久官長以兩可　爵位議員以兩可保身家紳民以兩可保性命舉所謂花花之世界無一非好好之先生類皆由於兩可二字印入腦筋牢不可破也豈不深可哀哉（五） 
家庭常識 
[圖畫免舊]  
加畫免舊前已刋登一法兹又得一法如下法取哥羅弟恩三十分加萆麻子油一分攪匀塗於圖面則乾燥後苟有污垢看其上以濕布拭之即挣但亦不可再摺 
[鋼鐡器物鍍鎳]  
鋼鐡器物不用電鍍法亦可鍍鎳法取硫酸鎳安母　亞一分溶解於沸水二十五分中將欲鍍之器物浸於十倍之淡硫酸中片時用玻璃箸撩出以清水洗過浸入此溶液中經二十至四十分鐘鎳即鍍就取出以清水洗滌更以牙粉磨擦之即有美麗之光澤　　 
[油灰製法] [  孤舟]  
油灰爲配玻璃窗與補缸桶之漏孔所必需製法取熱石灰一分澱粉二分以適宜之亞麻仁油調和之卽成若欲着色可加顔料 
[代蜜] [  劍飛]  
寒天潤膚之蜜可以橙或金柑汁代之法取去皮之橙子若金柑可不去皮）貯磁缶中用時以指力按之蘸其汁抺肌膚上移時即覺光滑異常不似洋蜜之有粘性也 
詩囊 
　履平先生以雪中攝景屬題同照者爲易哭庵高天梅劉三　其地則北京公園中之板橋因綴二十八字[  栩園]  
卯酉參辰遇合難灞橋風雪正漫漫嵗寒自有眞盟在莫作嵩山四友看 
[附原題三首]  
　　虎阜金閭證夙因三生重遇老鄕親扶持忠孝須情種歌哭乾要酒人狂到忘身纔玩世寒非徹骨不催春攝圖加入新詩好各寫胸中一段眞[  易哭庵]  
　　萍合無端也夙因聽謌賭酒鎮相親驚天詩膽各千古蓋代才名祗數人老去猶存少年態興來狂笑上林春斷橋積雪天然景值得吾儕一冩眞[  高天梅]  
　　行百里者半九十可與言人祗二三正是袁安僵臥日敎人那不憶江南[  劉三]  
集益錄 
[答第七十問續] [  汪胡楨]  
（五）配合時所用之器具 
（1）墊板配合時須用墊板長關均約十尺四邊高起約一寸用舊鐡皮製最佳其次爲舊木板如有清潔無縫（有縫不漏）之石板天井亦可免用墊板 
（2）鐡鋤如掘士用之鐡鋤至少二具 
（3）小車手推單輪小車用以運載材料 
（4）水桶用白鐡水桶能容水若干升須先量過 
（5）量桶即半截之塞門汀木桶 
（六）配合之手續 
（甲）先將量桶置於墊板之上靠近一邊（離此邊約二尺）然後運沙至墊板上用前法量之鋪平（鋪在墊板之半面） 
（乙）以塞門汀平鋪沙上 
（丙）二人分立此沙堆之左右用鐡鋤將沙與塞門汀抄起反堆於墊板之半面上惟當堆下之際須將鐡鍬稍側而速抽之庶沙與塞門汀土易於調匀至此半面之一堆翻盡然後再行翻回俟沙與塞門汀已甚調匀即止（通常二翻已足） 
（丁）將碎石平鋪於沙與塞門汀混合物之上 
（戊）將所需水之四分之三澆於石上 
（已）仍如（丙）之翻法連翻三四次翻時見有乾燥之處即將所餘之水隨時加入俟沙與石與塞門汀三物分佈甚匀卽可用矣 
（七）建築之先須用鉛筆繪成圖樣如高低闊狹大小厚薄一切式樣均須預先擬定及圖樣旣成即可略算應須塞門汀若干沙石各若干模板若干分投購置之　　模板爲建築時最要之物蓋混凝土其初狀如爛泥不能如磚石等物可以砌成各種形式必須先將木板造成模範然後將混凝土灌入恃五六日後混凝土已堅結如石方可移去模板價不甚廉惟搆造愈簡則需板愈少而愈爲經濟用模板時其裏面須甚光潔並用肥皂水塗之俾不致與混凝土膠牢　　用混凝土製造家常小件建築物最爲便利其形式又能從心所欲尤饒佳趣此篇所述不過答問者以配合之法則於家常小件建築之搆造及用料與價值之計算均不詳述如蒙閱者歡迎當隨時藉申報以貢獻焉 
長篇小說 
[二城風雨錄] [  英國卻而司常覺小蝶迭更斯原著天虚我生合譯]  
　　卷中第八章（二） 
被告之律師史蒂爾乃推其文件於一邊起而駁詰而卡登則仍仰面以視承塵似此審鞫之事曾不足一動其心者史蒂爾曰敢問證人告發被告之罪狀亦有確實之證據否曰安得不有曰然則證人向業偵探歟曰否吾何屑爲此業然則證人何業白莎曰吾有産業何在則曰夥頣吾不晰憶矣且亦無與他人事律師曰産爲自置抑遺傳乎曰遺産也傳自何人父乎曰否舅乎亦曰否乃爲極遠之疏族然亦無與他人事也律師曰再問證人亦曾入獄否曰否亦與人涉訟乎則囁嚅曰有之然汝何必問顧律師絮絮殊不肯已復曰汝訟人乎抑人訟汝曰人訟我我亦訟人律師曰然則汝平生亦嘗受人毆辱乎曰否好賭乎則曰時時以爲戲然非所嗜也曰汝亦向犯人曾借欵乎曰曾有之已償否則曰未也律師言時大似天馬行空初無捉摸至是始漸漸逼近本題乃曰敢問證人初識被告在於何處白莎仰面微思乃曰久矣猶在五年前也時爲十月將杪吾與犯人同乘郵車自倫敦赴度佛爾海口是夜車客凡三其一爲秦爾生銀行中司事勞雷一卽被告一則我也律師曰當彼之時犯人亦識汝乎曰否然則汝何爲識彼白莎曰此有故也容吾言之律師曰試言之母飾母蔓白莎夷然如未聞嚥其涎津微咳兩目視陪審諸員乃曰諸君聽之是夜在倫敦上車吾儕三人皆言往度佛爾同在車中而被告之形狀獨詭吾卽疑之乃車未抵埠被告竟在曉色朦朧之間下車而去吾乃大疑疑此人是何詭崇得母宵小將糾衆而刦吾車乎吾固好奇則亦下車躡踵尾之則見其人竟不前行反循來路而退走北折向小徑行其地蓋軍隊駐紥處也吾遂不能無詫當此凌晨其人將往營地何爲乎則益尾之竟入一小酒肆中進早餐且問肆中人曰此軍隊將以何日開赴美洲領將者又爲何人且問且以其言記入小册我於是乃恍然大悟知是人者蓋間諜也律師曰止汝在當時何不鳴警捕之乃必俟諸五年以後白莎曰諸君吾在當時亦何嘗不作是想但證據未得豈能昧然捕之故惟尾隨其後暗爲偵探則是人果於傍午出度佛爾渡海矣嗣後吾心輒懸懸其人顧不能得直至今年正月中吾有事於法蘭西歸遂於船中遇之因與結納爲友且得其僕克利爲臂助遂得搜出秘密之函札多封皆關於英法之政局者字跡雖改變然細核之實無可遁謂予不信則郵軍之夜事可問之勞雷而信札之往來又可證之於克利也其事本與吾人無干惟出於愛國熱誠遂不可以自遏世有責我爲賣友者我亦無能辭其咎也惟陪審諸公鑒之耳（未完） 
 
 
 

Page 15

 
 
   
 
 

Page 16

 
 
   
 
