# 1925 - 281 - 4918905

 

Page 1

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *   
 
 

Page 2

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *   
 
 

Page 3

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *時評 
[調兵（冷）]  
　　是否用兵尚無實證紛紛調兵已不諱言此江浙間之現狀也或調兵而退或調兵而進所調雖不同而其爲調兵則一也調兵雖非用兵而其爲用兵之前提則固人人能知之也此人民所以惶恐遷徙所以紛繁而開戰之說所以盛也 
　　開戰必有所說辭今說辭尚未宣布故尚未能謂必至開戰然就形勢而觀撤防不必如是匆遽秋操不必若是張皇故謂今之調兵與開戰無關則又非人所能信軍閥每言此爲時機而一無理由可言意者今茲行動殆亦爲時機之故歟實則以我而觀舉國擾擾苟有眞力隨時可用何時機之有無 
[國内專電]  
　　北京今日閣議滬案决依前議照會使團又議浙事某閣員報告一張作霖對浙發主張和平通電二李景林派韓玉宸赴豫浙兩方共商和平謂奉天一致决議關於政治上意見如浙方提議可以贊同總以避免戰爭爲歸束江浙人民迭遭兵燹休養不遑安忍重擾當將駐滬奉軍實行撤退以照信實（十五日下午八鐘） 
　　北京使團今午討論長江問題謂料定孫决不敢冒中外之大不韙甘爲戎首並證明奉張决以退讓精神維持和平因之對於派艦保護僑商尚未到時機（十五日下午八鐘） 
　　北京楊宇霆電府要人云浙有動作聞其預擬布告措詞以金法郎爲賣國又恐關稅會議國民會議成立政府基礎穩固弟現將駐滬軍隊撒退表示和平正因兩會議將成立不便以一部分之事牽動全局（十五日下午八鐘） 
　　北京陸宗輿杭州電段和平有望孫要求條件將上海附近奉軍撤退又府接楊宇霆電云孫要求將駐滬奉軍撤退請中央下令彼必照辦（十五日下午八鐘） 
　　北京楊宇霆删電府滬奉軍開始撤退今日先退崑山（十五日下午十鐘） 
　　北京孫傳芳派王金鈺日内來京報載周蔭人出兵到杭非確原來孫傳芳在閩時駐兵延平後來孫入浙留旅長張慶昌駐延平張部卽就閩籌餉孫當時作爲一條退路今夏卽將張旅移浙並非周部周之軍部在閩北監視盧興邦餘部須一師半在閩南監視民軍須一師半且張毅李鳳翔均駐城南李生春旅駐水口保衛省城故閩周實無抽兵餘地（十五日下午一鐘） 
　　北京删（十五）下午三點關稅十委員開會討論二五附稅用途及外國烟捲進口稅問題並議决本會以後向財政部接洽專派徐行恭擔任（十五日下午八鐘） 
　　北京删（十五）申刻關會秘長及處長幫辦處員辦事員等開茶話會分配遷入居仁堂後一切事務 
　　北京美京施肇基電外部關會開幕趕不及參預擬於十一月由美起程（十五日下午八鐘） 
　　北京紐約太晤士報載關稅自主四五年後方能討論（十五日下午八鐘） 
　　北京使團息日政府向美提議中國無線電台由英法日美合辦美政府意此似含有四國共管性質不如各辦各事謂美國上海電台並非欲干預他國經營且並不阻當中國自辦電台（十五日下午一鐘） 
　　北京英使照會外部云交通部以捐欵接濟上海罷工工人特抗議 
　　北京美使照會外部奉天官廳違反烟酒署與美國紙烟公司公同徵收美烟捲捐特抗議並速取消〔十五日下午八鐘〕 
　　北京山東交涉員呈濟南日領事代表領事團阻收房捐請向日德兩國公使抗議〔十五日下午八鐘〕 
　　北京英關稅代表十六到滬即電飭滬照料又電奉日關會代表日置益過奉請照料〔十五日下午八鐘〕 
　　北京外部咨交照中俄會議細目協定日本聲明關於中東路日本之利益不得受何影響〔十五日下午一鐘〕 
　　北京廣東代表團林森等二十一人昨夜抵京决定召集各界外交代表會議再行召集全國國民外交代表大會該團託徐謙爲總代表因林森鄒魯日内即出京　　北京今晨袁金鎧楊毓珣出京赴奉 
　　北京今午日關會隨員佐分利等到京日使及我政府委員到站相迎 
　　北京魯省郯城東北陸軍一百十五團二營六連突然譁變電局無恙商民損失甚鉅〔十五日下午八鐘〕 
　　北京華僑民會選舉分十二櫃今日投二百九十三票由警并選舉所及華僑所推代表各方每派二人輪流保管明日下午六時投票期滿再行開櫃式 
　　北京段派林長民十一月中旬赴日訪問各方面並有同往者數人 
　　北京某機關得滬電謂浙孫電告徐樹錚有淸君側不得不以取蘇爲第一步等語〔十五日下午一鐘〕 
　　天津李督令警處將偵緝隊裁撤歸保安隊接收 
　　天津總商會會董唐寅初辭職商會已致函挽留 
　　天津長蘆運使令直豫兩岸知事剷除鹽店陋規 
　　天津總商會函各縣商會請籌設商團　　天津駐津美軍換防新兵昨來津二百餘名較前增百四十名 
　　天津保定道李鳳暘呈李督建議修籌津保鐵道李轉部核 
　　天津删（十五）晨楊毓珣由京來津 
　　天津財政廳在涿鹿設淸理旗産局派委員會同縣知事辦理〔以上十五日下午四鐘〕 
　　青島日人反對統捐昨開居留民會一致表决電請東京外務大臣曁駐京公使濟南總領事與魯當局交涉收回成命 
　　青島魯張令總商會愼重選舉資格大縣及繁盛埠鎭資本千元以上小縣五百元以上不及格者無被選權〔以上十五日下午四鐘〕 
　　漢口省議會寒〔十四〕茶會决催省署咨交本年預算定馬〔二十一〕開正式會又推張承嘉等五代表請查官錢局破票 
　　漢口漢商會寒〔十四〕開會董會未成改開談話會决改選問題開大會討論 
　　漢口軍署寒〔十四〕軍事會議内容極秘　　漢口複選目標已定十六人尚有兩名缺額擬以敷衍維社惟大中華派自定六目標拉票極力銑〔十四〕决不能投票武昌寒〔十四〕重選以競爭甚烈臨時展期並有停辦該縣初選說〔以上十五日下午五鐘〕 
　　重慶全川和平弭兵會發起之四川省民會議以各縣法團推舉代表爲議員文〔十二〕在巴縣開成立會到者六七十縣選黄功懋爲議長李李能鏡衡副元〔十三〕通過簡章十五條 
　　重慶袁劉賴三將領電令臨時軍費統籌處限删〔十五〕撤銷〔以上十四日下午八鐘〕 
　　長沙省軍右路第一支隊寒〔十四〕占領津市澧州臨澧賀龍文〔十二〕率部竄入石門慈利〔十五日上午一鐘〕 
　　香港省政府眞〔十一〕發征東宣言謂此次東征第一義爲統一廣東完成廉潔政府第二義即掃陳炯明等間接完成孫大元帥爲國家求獨立平等之遺言本政府用是出師撻伐務於最短時期殄滅殘宼以廣東還諸人民以全省置諸民治必使政無貪黷野無萑苻商民有振興生産之機農工得生活安全之所 
　　香港蔣介石陽〔七日〕電省報告各總隊如期前進敵在三多祝之洪謝諸部老隆李黄諸部聞我軍前進紛向海豐五華紫金潰退又電張和余鷹揚兩旅長昨到淡水相見矢志滅賊本日隨同前進 
　　香港東征軍由博羅電省惠州楊坤如竟佈告討我政府叛跡已明我軍灰雲集惠博明日攻惠 
　　香港市廳文〔十二〕接收海珠闢公園　　香港元〔十三〕海龍艦抵汕頭係奉京政府命來粤截捕俄艦并載軍火水雷等件將運往某處安放 
　　香港汕各軍眞〔十一〕電請林洪葉回汕主持反攻事 
　　香港陳炯明接濟海籌永績兩艦二千元　　香港汕當局决再舉辦義捐百二十萬充餉由潮梅各屬分攤 
　　香港廣三路文〔十二〕早二次直通慢車在上柏被刦失贓萬餘元擄搭客百餘名　　香港蔣介石眞〔十一〕在博羅指揮攻惠李濟琛在樟木頭策應 
　　香港傳海籌昨截獲一運械俄艦 
　　香港沙面法界東橋鐵閘已開放 
　　香港省報載許軍張和余鷹揚馮軼裴三部歸李濟琛管轄張旅改爲東征第一支 
 
 
 

Page 4

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *隊余旅第二支隊馮　　三支隊 
　　香港廣州航空局現有飛機四架定諫〔十六〕飛赴惠博助戰 
　　香港海容永建兩艦寒〔十四〕抵港 
　　香港聞楊坤如留二千人守惠自率數千人出北門赴河源方面 
　　香港劉志陸令海關將俄輪吉利號放行〔以上十五日下午七鐘〕 
　　香港中央委員會通告革除熊克武黨籍停止其執行委員職務 
　　香港省在西江都城設烟土入口檢查所　　香港蔣介石令李福林擔任廣九路防務李調福軍三營開駐石灘 
　　香港省政府函請罷工會准商人赴沙面起存欵接濟市面 
　　香港押解胡漢民俄員電粤胡江〔三日〕抵哈爾濱 
　　香港當局判梁士鋒張國楨死刑梁鴻楷楊錦隆梅光培等將處終身監禁 
　　香港潮梅紳商學聨會通電討共産 
　　香港李福林奉蔣介石命將所部改編兩師一團以李羣練秉章爲師長余定中爲團長已發表 
　　香港廣大派三學生赴俄游學 
　　香港雙十節省各界十餘萬人巡行擁護罷工條件上午十時政界大禮堂行禮汪精衛演說親俄所以謀中國自由平等吾人應堅决進行〔以上十五日上午十一鐘〕 
　　廈門報載李厚基臧致平受奉方意將於江浙戰啓乘周蔭人出兵往浙時入閩召舊部倒周拒孫高義潛自滬返亦受命集民軍備應 
　　廈門陳國輝克安溪城後楊學良又反攻陳現被圍又高義部否認高回謂高之參謀長陳銘實先來〔以上十五日下午十鐘〕 
　　福州加釐罷運已實行元〔十三〕日商帮開會仍持反對但財廳開釐局長會議各局長均認三個月爲試辦期間一月退辦須補足加額 
　　福州尤溪復歸盧部漸證實張滌漢一團已回尤〔以上十五日上午九鐘〕 
　　福州二中學生葉敬誠鄭茂金鹽〔十四〕下午五時被捕校長林逢時及其他先時聞訊均逃縣五敎員羅俊咸〔十五〕午時六時亦被捕〔十五日下午六鐘〕 
　　開封此間角逐國民代表會者甚多各弄手段票價每八百元豫南以盧某最有把握票亦最多豫東袁氏亦不少出價多至五千元 
　　開封馬驤昨赴鄭 
　　開封岳督將取消各縣武警因其不便於民改編游擊隊〔十四日下午一鐘〕 
　　開封省會正式提出彈劾審廳劉峯一案　　開封駐許昌由旅侵〔十二〕日大舉搜剿擒著匪劉和尚等五十餘人 
　　開封楊世昌司令昨來汴謁岳國民一軍劉團長昨由汴赴歸德招新兵 
　　開封地方各團體因省行協理孫鵬前案未消任事以來不洽輿情分向省會省署提控〔以上十五日下午八鐘〕 
　　滁州今日北行二次車到站時遲誤二小時乘客亦寥寥此爲津浦近兩月來僅見之事〔十五日下午七鐘〕 
　　蕪湖吳炳湘咸〔十五〕下午五時乘安豐差輪抵蕪定銑〔十六〕赴省 
　　蕪湖鎭署寒〔十四〕開軍事會議討論轄軍敎育管理等事〔以上十五日下午八鐘〕 
　　蚌埠删〔十五〕未皖督姜登選乘專車南下自督署至車站沿途軍警加崗防衛皖軍旅長馬祥斌東北軍旅長劉偉率騎步兵軍樂隊等到站歡送〔十五日下午五鐘〕 
　　淸江浦楊督辦主任參謀應振復參謀郝家駿寒〔十四〕晨來淮宣慰軍隊删〔十五〕日順便閱操〔十五日上午十二鐘〕 
　　南京楊言堅持和平警處移滬即爲撤兵準備余爲江蘇爲大局雖有武力决不備戰且用兵無理由又無正大目的不願盲從滬寗線秩序如常姜午後抵寗〔十五日下午十鐘〕 
　　南京省當局又改委趙廷襄暫代財政廳長〔十五日下午九鐘〕 
　　南京姜登選删〔十五〕日下午到浦口與楊督辦會商要務〔十五日下午九鐘〕 
　　南京姜登選今日申刻抵寗與楊督商軍務〔十五日下午五鐘〕 
　　無錫咸〔十五〕午四時四十分邢部第一旅第二團第一三兩營全部士兵及驢馬柴草等軍用品甚多計裝車二十九輛由蘇抵錫稍停開赴常州六時五十分續到第二營士兵及團本部各軍官眷屬及汽車二輛共裝車三十輛至七時開常邢部步兵一營准銑〔十六〕日由蘇開錫預備駐紥園梅 
　　無錫水陸警商團警備隊緝私營於咸〔十五〕晚在縣署開冬防會議推定水警王冠軍爲防務主任〔以上十五日下午十鐘〕 
特約路透電 
[外電所傳華事]  
　　十五日北京電南方外交代表林森等於昨夜抵京國民黨在車站迎接 
　　十五日北京電關稅會議之日代表佐分利及男女秘書等十三人今晨到京日使署與外部皆派員歡迎 
　　十五日東京電日置易今晨啓程赴北京參加關稅會議重要人員多往車站送行 
　　十五日香港電港督今日出示禁止沿海輸出軍械彈藥及海陸軍需用品 
　　十五日香港電河泊司發出警告　謂粤當道已在厦門砲臺一帶設置水雷凡往廣州之船隻在行經置雷區域之時須另僱領港人 
　　十四日華盛頓電美政府準備於必要時單獨辦理中國問題不與他國共同行動之說已引起甚大訝異因國務卿凱洛格向來主張一致行動而官場亦從未直接或間接單獨行動之表示也 
[歐洲保安公約之成功]  
　　十四日洛迦諾電英外相張伯倫今日稱今已議定者爲任何國家不能担負破壞責任之計畫已開歐史之新紀元不獨爲一紙和平且爲政府議會中與人心中之和平洛迦諾之約似將爲和戰間之眞正分水界非凡爾塞和約可比尤可欣慰者此種恊定辦法非此方面意見勝過他方或此代表團向他代表團讓步之結果但從共同利害與相互好意天然發生渠信德國與波闌可爲密切的關係所束縛云衆料大會將於下星期初結束　　十四日洛迦諾電德政府於聽取康浦納報告後已完全贊同德代表之政策各方面皆承認西境保安約事皆已解决所未了者僅擔保東疆之問題耳 
　　十四日洛迦諾電德代表團今日接總統興登堡訓電訓令遵守保安公約 
　　十四日馬羅電意相最索里尼今日赴洛迦諾參加大會之最後工作 
[意國之黨騷]  
　　十四日羅馬電意國佛洛倫斯境内汎繫黨近對於共濟組合團有暴激之行爲意相墨索里尼遂採行嚴峻計畫取締極端的汎繫黨機關被捕諸人將解法庭審訊 
[英國搜捕共産黨]  
　　十四日倫敦電今日警察在倫敦搜查英共産黨總機關抄獲共産文電三火車並拘獲重要共産黨六人秘書殷克平演說家波立特工人週報主筆康白爾皆被拘 
[國際電報會議之加價議案]  
　　十四日巴黎電國際電報會議之電費委員會今日議定終末電局及通過之電報加價應於一九二五年四月一日起實行惟此條决議尚須俟全體大會之通過衆料加價一層英代表雖反對之終可爲大會正式通過此僅規定可以徵收之最高價額並非强迫執行 
[各國近事]  
　　十四日巴黎電土國棉業昨開大會土國閣員一人與會謂土國有種棉國之種種特性並預料土國每年可輸出原棉三千噸 
　　十四日巴黎電波關與俄國工界商界發起决定在莫斯科與華沙兩處設立波俄商會 
[公電]  
　　北京通電各省衙門均鑒臨時執政令參謀本部呈請任命蕭文斗署熱河都統署少校參謀應照准此令京元（十三）印 
國外要聞 
[東京通信（週生）]  
　　關於關稅會議日政府對策之决定 
　　我國特别關稅會議將於本月二十六日開議日本政府得我國政府通知後即由外務大藏商工農林各省專門委員組織委員會銳意調查本月七日午後已得確案即於本日（九日）上定例閣議通過其大綱如左 
　　關稅率提高（一）於中國輸入關稅從價五分之外增徵二分五釐共爲七分五釐此乃於華盛頓會議决定日本政府承認之（二）據華盛頓之决議以增徵關稅率二分五釐所生收入之一部充中國一般行政費之用同時以其他部充整理内外借欵之用日政府方針以此爲基礎固不待言但提高二分五釐所生關稅收入之增加僅約二三千萬内外旣以其一半充行政費其餘用充整理内外債事實上有所不能故須除去内外債之有擔保借欵先行無擔保借欵之整理（三）無擔保借欵之中分國家關係借欵個人關係借欵賒賣未償之金額三種其性質旣異其條件自殊外務大藏兩省反覆審議結果大體採用比利時整理大戰借欵之方策據此以行整理（四）英美兩國對於整理無擔保借欵非常熱心故此問題必再成爲二分五釐徵收案之中心問題日本政府以依此整理確立中國財政恢復國際信用謀貿易之增進使中國財政上經濟上之利益增加爲主眼而立整理方針借欵利率低減至五分以内自關稅徵收實施日起懸置五年五年以後使之於四十年間作淸本利（比利時大戰借欵整理案懸置十年六十年間本利還淸）（五）無擔保借欵依前記條件用關稅率二分五釐增徵之一半爲擔保換爲擔保公債之形式（如是則該公債始生價值通流於市場中國國際信用必因之大高）（六）依提高關稅二分五釐而後諸關稅收入必大增關於用途等不可不有相當的監督故必使採用日本人爲關稅員（七）關稅收入向來存欵於上海香港銀行俄華銀行德華銀行歐洲大戰結果後俄華德華兩銀行脫退現在僅上海香港銀行爲存欵銀行今以此次二分五釐徵收爲機會使日本正金銀行亦得爲存欵銀行 
　　奢侈品稅據華會决議奢侈品可提高至五分日本政府承認此主義至於品目須嚴重規定備考奢侈品之主要者爲酒烟草化妝品等烟草有東亞烟草其程度比之於英美法殆不成問題若酒與化妝品亦爲同樣提高奢侈品稅最感苦痛者爲英美法 
　　陸境關稅陸境關稅現在比海關稅少三分之一據華會規定可提至於與海關稅同率日本對於中國有特殊地位承認其主義但要求保留若干期間（此條最爲利害日本在我國北方貿易均由陸路若允其保留期間我國大受損失且不知留保至何時此不可不注意者）（十月九日） 
國内要聞 
[使者四出中之時局觀（舜年）]  
　　中央靳望大局和平然而去和平之機尚遠 
　　天津通信國慶日時局不穩之危機今已平安渡過說省恒謂段合肥眼光敏銳能先機化解稍滅無形實則能否即此安然無事尚未可料以愚所聞政府前此派遣大批使者奔走京綏津奉滬漢道上不外兩個目的以外交危機聳動各方首領之觀聽使之冺却猜嫌維持大局俾將關稅會議開成預計國家能年增兩萬萬元收入不但中央政府財政可稍寛裕即各省欠餉亦不愁無着若在此緊要關頭發生内亂則機會坐失可惜而十四年來戰爭不已都爲權利現在權利旣可支配平匀自可暫忍須臾不致冒昧輕動此段第一個目的之措詞也臨時執政瞬將一載合肥馬電宣言以兩個月完成善後會議三個月辦成國民代表會議再展兩個月製訂憲法成立正式政府及今視之距此途徑責遠故要求各省當局迅辦選舉俾踐前言刻下張馮兩方所屬各省區接洽結果已允照辦惟帶有直系色彩之省分尚存觀望故急急設法疏通此段第二個目的之所在也籌備民會之許世英昨日（十二）抵津明日晋京據其語人云民會觀成已有九分把握所差者西南方面耳預料在十一月内全國各省區定有三分之二將覆選辦竣者十二月間當可在京開會云云又此間某機關接北京密報合肥前晚手諭内務總長龔心湛通電未辦覆選各省區限於十月内一律辦竣不得再藉口延宕合肥希望正式總統之心甚切近來華僑代表抵京者已逹二百餘人合肥派員招待特别慇懃用意蓋有所在至於副座人選擬屬諸張雨亭法制院長姚震定於明日下午赴奉其唯一任務即與張氏交換正副座選舉條件陸軍次長賈德耀日内亦將往晤馮玉祥表面係接洽京兆尹繼任人選實亦銜有接洽總統問題之使命也上述消息爲某機關所得密報可見北京當局對於時局異常樂觀以爲其他問題已無阻礙惟據今日所聞直派殘部暗中活動仍力而南方之某省且將進一步而爲反對之表示此次陸宗輿南下段之左右均認爲祗向浙孫疏通民選實則陸之疏通其重要有甚於民選萬萬者萬一疏通無效則此星星之火或竟進而成燎原之局亦未可知時局前途豈僅僅民選一事之尚難樂觀哉（十月十三日） 
[孫傳芳反對關稅會議電]  
　　對時局表示之第一聲 
　　上海各報館各通訊社鑒頃致北京政府一電文曰國人病苛約久矣最近五卅之案舉國主張修改不平等條約不惜犧牲生命財産至於不可數計蓋欲求國家對外之自主權也當時人民呼籲於下政府倡導於上即我締約各國輿論亦復傾重於改約之預備曾幾何時人民受壓迫而復工復業矣對於滬案聽任各國之司法調查開世界未有之先例而於不平等條約則以關稅特别會議之牒請了之此中内幕言人人殊傳芳之愚何敢逆億然即以關會一端表面立論非三年前華會條約結果我國上下所認爲不滿而等於失敗者乎今試簡言之要求自主仍爲協定會議實行自招束縛一也附加至多七五裁釐之總數倍之失其調劑之能安有抵補之實二也釐稅收入分存省庫全國金融賴以活動一改附稅權歸稅司掃數存入匯豐經濟受其桎梏三也洋貨出廠土貨産銷一仍舊貫未提修改隻字加稅尚未實行通商各口之洋廠已暗受條約奬勵國貨添此勁敵何以自存四也加以船鈔協定之遍及内港關員待遇之顯分華洋稅章不公稅務行政之權旁落殆盡而該約一無計及五也舉此五端不盡什一雖曰通牒原文未嘗不希望擴張議案而華會所訂究爲裁釐過渡辦法不及其他且可以歷來延宕手腕以四年後再行修改之條文塞責乎顧此皆就約論約也倘竟一如道路傳聞加稅實行年可得三千萬有着之進欵將以指抵舊債挪作黨費名爲抵補釐金實係另有作用則此會議之成徒令各省自謀生路加重吾民擔負使全國之工商業沈淪於永刼不復之地耳善哉唐氏紹儀微日之通電主張收回自主而又責備及於政府即不然亦當一覽潘氏忠甲之意見書求一關稅之總解决而後乃可饜吾民之望會議將開關鍵至巨存亡所繫敢貢直言邦人君子幸垂察焉孫傳芳眞 
[戰謡中之蘇楊言動]  
　　表示對浙退讓...决不自爲戎首 
　　連日江浙戰謡驀地而起兩省人士驚惶萬狀昨日（十四）南京卹償委員會在督署開會請楊宇霆出席各代表詢問浙方連日調兵是否是實楊云浙方舉動報紙宣傳事實難逃代表又問浙旣進兵蘇省不堪再戰應如何維持和平楊謂此次釁非蘇開如萬不得已而以兵戎相見我非齊燮元先發難者可比破壞和平之責任自有攸歸云云昨晚七時楊氏往訪日本領事鼓樓以南自午後二時交通即斷愚乘公共汽車至鼓樓不能前進待楊所乘汽車過鼓樓西入日領署後交通始暫恢復至九時阻塞如前至十時楊回署後始完全解嚴皖省長吳炳湘民原定昨日動身赴安慶因此未能成行至夜十一時楊以電話召其自下關進城其嚴重可知 
　　東南通信社云江蘇兵災各縣代表袁觀瀾·方惟一·馬昌期·謝鼎·倪祝華·徐化我·黄允之·王克循·陳庭煦等於十四日下午五時應蘇督楊宇霆之召前往督署談話楊衣普通軍服招待殷渥隨由袁觀瀾發言近日江浙風雲忽又加緊人民扶老携幼奔避不遑一若大禍迫於眉睫吾蘇被災各縣原氣未復豈能再經戰禍督辦酷愛和平當有以慰全蘇父老之望也楊督辦答謂余蒞任之初即宣言保持和平决不願戰事在江蘇發生至此次謡誅之起由於浙方行動之突異調軍遣將形　備戰余以酷愛和平不願牽入漩渦致吾蘇父老再經三次兵禍故對方雖氣燄逼人形勢日緊而余爲顧全大局計因與鄭省長商定電　痛旅撤退以　蘇省絶對和平之意至江蘇各軍隊向非余所統率亦不願徵調蘇常錫鎭各處仍無一兵一卒之調動此則可證蘇省决無戰事發生也惟對方是否加以諒解殊難懸揣倘至不得已時余惟有退讓决不釁自我開誰爲戎首當有公論諸君來自民間希善爲解釋以示蘇不備戰云云 
[美國對關議之傾向]  
　　有贊助中國關稅自主說 
　　大陸報十四日華盛頓電云今日此間聞關稅會議美代表已奉命如有必要可與中國締結稅則新約惟美政府希望會議能允中國關稅自主之要求而暫時維持目下之海關制度據與白宮及國務卿有關之各界探悉美國不特贊助中國關稅完全自主之請求且欲單獨行動放棄美國按公約稅則所享之權利而依據最優國條欵與中國締結商約 
　　字林報十四日北京電云倫敦泰晤士報華盛頓訪員所稱駐北京美使馬慕瑞曾語外交團其他各使謂美國如有必要擬於關稅會議中單獨行動云云使署界今否認此說外交團中某員今日語記者謂美使並未表示於華案大綱將不與各國一致行動之意且未云及如各國行爲出以狹量則美國有旁觀之可能衆意泰晤士報之消息乃得諸美參議員波拉氏之黨中蓋唯波拉氏有此意見也 
　　大陸報云昨日滬埠接有美參院外交股委員長波拉氏來函譯其語意頗有美國贊助中國關稅自主獨自行動之可能與合衆通訊社之華盛頓電可互相參證函中一段有云余於遠東政治觀察愈久彌覺吾國對華政策遲早將取單獨行動而單獨政策行之愈早即吾人之事務亦將愈易措施就鄙意而論美國之目的宗旨及其準繩與其他各國有若是之不同故欲一致行動勢絶不能且同時又應保護吾人之利益而以公道待遇華人再則以勇往獨立之道基以公允之原則吾美將可模範輿論俾在遠東施行合理之政策云云昨日曾以此函示美關稅會議代表史陶恩氏史稱關於美代表所循之政策渠所奉訓令實與上月内各國致華之同一措辭照會内容相若該項照會根據中國邀請派遣關會代表之照會各國同意實施華會所締關稅條約增加關稅對於普通物品由五釐增至七釐半對於奢侈品由五釐增至一成此事辦成再磋商裁釐等問題其後美代表始準備照訓令範圍内在會議中或在會議後與中國討論其所提修改稅則條約之合理提議蓋美代表來華原爲施行華會對華關稅及治外法權之議案起見此旨逹到余輩始樂受中國之提議余意必須循序考慮遵照訓令辦理否則不將南轅北轍一步不能行耶 
[墨西哥華僑致商聨會兩要函尊庸]  
　　一爲通過展覽會一爲請撤雷孝敏 
　　國外華僑與内地商會素來鮮通聲氣以致彼此情形常不甚悉本屆商聨會長對於華僑極爲注意凡商聨會關於議决各案國外華僑各商會皆一律通知商聨會與各國華僑始稍有聨絡日前商聨會接到墨西哥參埠中華總商會會長李懋仁二函㈠係覆商聨會去函擬設商會銀行及展覽會徵求同意者原函略稱接奉函開案准京師總商會提議擬設商會銀行又奉天總商會提議擬於每屆聨合會開常年大會時即就該地開全國貨品展覽會俾就於代表赴會之便携帶各本省及華僑旅居國之物品聚集展覽經於八月二日在參埠中華總商會開會全體通過一致贊成特函覆查照㈠係駐墨華使館譯員吸食鴉片被墨國逮捕有辱國體要求轉呈外部查辦案原函略謂駐墨使館譯員雷孝敏吸食鴉片勒索華僑領照回華照費等情曾於一九二四七月具禀外部請求查辦經外部電駐使查覆駐使袒護該員不但爲洗刷乾凈并將該員保升二等秘書本年七月十三日雷孝敏等正在使館吸烟彼墨法廳偵探搜查逮捕雷以係使館商務隨員初與爭辯墨探不允以係現行犯并將烟具烟土一併帶去經駐使往向法庭說情始允雷罰二千元保釋此事曾登墨京七月三十一日八月一日各報傳爲使館包辦鴉片笑談實爲有傷國體在墨華僑皆視爲奇恥大辱茲將墨京所載此事洋文報一紙檢呈請爲轉呈政府速行撤換該員毋爲政府之玷云云并陳雷氏在墨對於華僑種種敲詐等情商聨會以雷氏旣吸鴉片又詐華僑此等行爲實所難容日前經評議會議决應轉呈政府撤究本日商聨會已將原函并附來報紙一併具文呈請農商部轉咨外交部核辦矣（十月十二日） 
[翁敬棠檢舉佛郎案之原呈（三續）]  
　　（丙）本案關係如此之鉅理應就電匯辦法力與抗爭乃據財部此次說明至該總長等任内僅就協定内容略與修改並未於金紙根本問題有所交涉猶曰賠欵計算係照電匯辦理往返磋商始漸讓步倘非别具肺腸何必作此欺人之語（丁）官廳辦事原有一定程序本案係屬公債司主管自應交由該司斟酌利害妥擬辦法訪聞財政總長辦理此案僅集合三數私人處理其事倘無隱情何必若是詭秘（戊）據財政部此次說明書稱「因盧電滙計算之數不敷中法實業銀行復業之用故加以電滙之數或有盈餘一併作爲償欵以免靈礙」云云該總長等因該行不敷復業遂不惜巧立贏餘名目以免共有窒礙他人無窒礙矣而國家則若何則其惟恐不利他人之居心尤屬灼然依上所述該總長等圖利他人之認識已有充分證明因圖利他人而議定此種條約謂非故意而何 
　　（三）受中華民國之命令委任與外國商議本案沈瑞麟受命爲外交總長以其身分折衝樽俎其與法國訂此協定核與本案受與外國商議之條件適相符合是爲本罪之正犯李思浩主管財務此次協定内容皆其一手計劃雖不當交涉之衝實本案主動之人依刑律第三十三條第一項是爲本罪之共犯 
　　據上開各點該總長等於犯罪搆成要件完全具備本檢察官奉命調查章士釗受賄一案因以發覺爲國家命脈計爲司法威嚴計職責所在未忍緘默除本案有無連續犯及其他共犯仍應繼續調查外所有檢舉該總長等犯罪情形合具理由如右（理由書完） 
　　附呈司法部總檢察長文呈爲檢舉外交總長沈瑞麟財政總長李思浩辦理金佛郎一案搆成犯罪請立飭偵查起訴事查本年六月十七日奉檢察長諭調查司法總長章士釗關於金佛郎一案有無受賄情形經調查所得發覺外交總長沈瑞麟財政總長李思浩觸犯刑律第一百零八條之罪應請迅飭該管檢察廳偵查起訴以彰法紀再本案關係重大該總長等恐有聞風逃匿或湮滅及僞造證據之虞且本罪最輕本刑爲二等有期徒刑并請飭令主辦人員依法先行覊押俾不致逍遥法外理合繕具檢舉理由書呈請鑒核施行敬呈司法總長總檢察長總檢察廳檢察官翁敬棠印附檢舉理由書一件中華民國十四年十月二日 
[魯省郯城駐軍譁變]  
　　郯城快信駐防郯城之東北軍五十五旅一百五十五團第二營第七八兩連（即前山東第五旅改編者）忽於本日（雙十節）午前十句鐘譁變鳴槍十餘響見無抵抗者遂開始搶刼先奔團部次刦縣署而團長縣長皆聞風逃避民宅縣署所存錢糧被刦一空商家被刦者數十家以東西增盛源興成等號損失最鉅惟當典一家因門墻堅固未被變兵擊開故未受損失至十二點鐘後該變兵始滿載遠遁槍械子彈亦皆帶去計死連長一人兵士二人商民受傷者三人馬頭鎭離都城僅十餘里聞變後亦驚惶無措幸駐防三營王營長防衛得法人心始安 
[武漢各校國慶日大游行（蕭蕭）]  
　　通過五項要案 
　　武漢學生聨合會以昨雙十日爲吾國國慶紀念而政局飄摇不定慘案尚未解决非有重大表示不足以喚醒民衆特先期通告各校準備旗幟傳單組織演講隊上午七時至正午十二時分途演講下午一時齊集武昌公共體育場作大規模之游行運動各校接此通告後均積極備是日早八時遂各分途出發手執演講旗幟各就附近地方自由講演下午一時各校整隊先後入場開會會場門首懸國旗及「國慶紀念」布匾一方塲内樹國旗及學聨會旗爲集中地點計到各校學生二千餘人一時半開會推學聨會職員商大代表劉胤主席首請一中軍樂隊奏樂次主席率向國旗行三鞠躬禮禮畢主席報告今日開會宗旨略謂今日爲辛亥革命成功之日即中國人民打倒專制而享共和之時當時烈士正不知犧牲幾許碧血纔換得如此代價迄今已十四週年矣但此十四年中國人外受帝國主義之壓迫内受軍閥之摧殘較之專制幾變本而加厲吾人今日紀念國慶不但不足云賀且應深自引咎故學聨會發起是會希望同學以愛國熱忱努力奮鬬繼續辛亥革命之精神以期收獲眞正自由平等之良果孫中山先生臨終遺言「革命尚未成功同志仍須努力」願同學水矢勿忘云云次蔡以忱許鴻李君王君等先後演說無非勉勵羣衆本辛亥先烈之精神繼續奮鬬以期國民革命之成功演講畢主席報告六議案㈠反對國民會議㈡反對關稅會議㈢反對滬案重查㈣反對國内軍閥私爭㈤組國民外交代表團全場一致通過主席又報告今日游行路線畢遂歡呼打倒一切帝國主義取消不平等條約中華民族解放萬歲呼畢遂開始游行各校依照簽名次序以次出發由一中軍樂前導走大朝街到望山門經軍署前下長街出平湖門沿江岸進漢陽門抵司門口方散隊回校沿途歡呼之聲直入雲霄市民聚觀莫不爲之感動又各校散發傳單有數十種詞長不及備錄此外漢口國貨勵進會亦於是日行慶祝禮後即分三組分赴武陽夏三組演講至其他軍政各機關今年之燈綵點綴亦較往年爲熱閙其行動除行禮慶祝外無他可紀也（十月十一日） 
 
 

Page 5

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *國内要聞二 
[雙十節之湖南]  
　　湘趙大開讌會各團體游街示威 
　　十月十日上午十時省署開國慶紀念會到省除章太炎彭允彝外有各國領事各省代表葉開鑫唐生智及軍政界長官省議員等多人司儀者高呼奏樂就位升砲鞠躬禮成攝影即至軍務司大廳聚餐刀又旣舉趙演說略云今年國慶比往年可慶者較多世界日趨進化要不離乎人類共同之安寗邇者關稅會議與司法調查皆世界主張正誼人道之表現吾國從此脫離覊絆得與列强平均發展此可慶幸者一也今年敎聨會在湘開會必能確立敎育方針發揚國家根本事業民智旣展政治亦可漸就軌道此可慶幸者二也吾湘倡導聨治設施容有疏漏全國漫無法紀中央地方權限未淸湘旣高標省憲所負責任較大今茲聨治先進章太炎先生惠臨斯土必能詳明指示納吾湘於正軌此可慶幸者三也有此三點實爲千載一時之良機吾湘應本昔日製憲之精神努力前進愼勿錯過機會敬祝諸君健康并祝中華民國前途之光大次由章太炎演說云自武昌起義成功以來忽忽已十四年政治仍多失望湘省倡導聨治力謀整理將來鞏固省治進而鞏固國基蓋可預卜惟湘憲内容與前不同有省長得受中央任命一條本來自治意義非必脫離中央前此提倡聨治之初鑒於中央不良各省無以自保是以主張由下而上由一隅而全國今則更進一步而有其他必要自治之原因非僅關係中央之合法與否政治之良否已也試問今日中央之權力何在兄弟愚見以爲秦皇明祖之兇暴能自用其力統一國家國人尚可崇奉之今所謂中央政府省旣不能强又不能弱假借外人勢力以成政府之虚名絶非人民所能承認趙者長所舉關稅會議與撤銷領事裁判權兩點後者姑且不談專談關稅并非稅則自由不自由問題乃稅權自由不自由問題中央無管理關稅之權稅務司乃眞正之中國財政部財權不爲中央所擬試想革命成功之意義何在中央託庇於外人中國是否尚爲獨立國家中央不能自由行使職權縱令爲合法政府吾人亦難承認况今之所謂政府尤不可以荷同因此各省萬不可不脫離中央勵行自治如將來有合法政府而能自由行使職權省長方可受其任命近來各省長官多有此種感想如能發揮此說各省必趨於製憲之一途湘省亦可多得友助矣今可分作三層說法第一層問其合法與否第二層問其政治良否第三層再問其有無主權如主權不能回復雖以堯舜爲合法政府亦不可服從之昔者武昌獨立天下響應今宜爲進一步之獨立使中國爲獨立之國中國人民爲獨立國之人民先由各省獨立進謀組織獨立合法政府舍此無他云云次由省議會歐陽議長演說云今值國慶追債民國締造之艱難中經帝制復辟卒能保持國體至今可爲榮幸然今年慘案迭生國恥未雪則國慶亦如苦中作樂吾國致亂由於破壞多建設少但破壞非萬惡名詞如黑暗政治乃必要工作惟今之所謂破壞乃利已主義耳凡一切有利國家社會而不利一己者皆不惜破壞之他人政策有可行者又因嫉忌而破壞之此種人居其半又有一半祗知做官一味敷衍此兩種人表面談主義組政黨實則翻雲覆雨宗旨無定并無高尚之政黨純正之主義何能擔負建設之責章太炎先生謂吾湘尚留法治精神慈以加意護持而吾湘以前因戰事無暇整理内政今應拿出精神化除意見以盡建設之責即以聨治爲建設標準由此推行全國使法治得以進展則今日謂爲省慶紀念亦可由省慶而發揚國慶之價值而掃除一切國恥則苦中作樂之後必有苦盡甘來之希望云云又次日領代表各領致頌詞由交涉員楊宣誠爲舌人歡宴而散 
　　以上係官場方面之讌會至於人民方面則大多數普通人民淡漠已职大約以無可慶賀之故遂有並國旗亦不懸掛者惟由各公團發起之雙十節紀念游街大會尚堪紀述是日學界工界皆放假各團體於上午八時前後即紛紛赴省敎育會齊集九時奏樂開會由總指揮李由之部勒羣衆向國旗行三鞠躬禮唱國歌再由主席凌炳報告開會宗旨並請到會各名人講演然後羣衆高呼完成民族革命打倒帝國主義廢除不平等條約關稅自主收回關稅權反對關稅會議打倒軍閥打倒奉系軍閥等等口號始依次出發其次序㈠大會旗㈡音樂㈢口號旗㈣靑滬慘案湖南雪恥會旗㈥中學㈦公團工會商會㈧女學㈨高級小學㈩初級小學出發以後人數雖多而秩序則極完好因臨時旣有童子軍維持秩序而事前又訂有糾察規約不許中途退出游街及沙及檢貨·並搗毁商店包車·扯毁衣服·與口角行兇諸事也 
　　此次游街大會之目的半爲紀念民族運動的新意義半爲反對關稅稅會議故於請願省長時專對關稅會議加以押擊省當局亦深表同情許即通電反對茲節錄請願呈文如次「竊吾國獨立首在關稅自主關稅不自主經濟無解放之可能且中國海關收回中國自主揆諸公理亦固其宜考近日關稅會議係帝國主義者調和吾國民族運動之陰謀無條件的作外債擔保品之毒計其名雖曰親善其實無異分贓此而可忍孰不可忍敝處謹代表三千萬人民反對現今含有分贓性質之關稅會議務望鈞座採納蒭見電致各省主持正義中國民族幸甚」 
[湘省舉行法官考試]  
　　湘省舉行法官考試籌備已久並經定期本月二十四日舉行甄錄試函將籌備情形誌之如下 
　　聘定典試委員趙炎午對於法官考試亦極愼重業經電聘前任司法總長張鎔西爲典試委員長大理院庭長陳爾錫陳瑾昆·推事劉鍾英朱得森·總檢察廳檢察官熊周爲典試委員一面電令湘省所派憲法會議委員李祚輝就近接洽昨李委覆電謂所聘委員長及各委員均已應聘並定於巧日出京養日可以到湘云云趙氏除滬寄川貲外並擬特委專員赴京迎迓以昭隆重 
　　規定應受考試人員司法司昨通令地初審檢各廳略謂法院編制暫行條例所定學習候補人員應以依法官考試法考試合格或免試者爲前提舊法院編制法規定亦同本司前派各廳候補學習人員均未經過前項考試或免試程序依法應行法官考試其應考人員往往挾其未經考試或免試之學習候補名義呈請免試實屬誤解法文除分别駁斥外所有該廳應考人員應飭遵限來司報名聽候考試又省長以各縣承審員其職權與推檢相等自應一體考試以昭愼重業已通電遵照如有不願考試及考不及格者即應開除另以考試合格人員遴委 
　　通令布告考試日期省長通電云各縣縣長覽查舉行法官考試及甄拔考試並報名起訖各日期業經分别訂定由司法司通令遵照在案决不延展現已開始報名其由京聘定典試委員長及典試委員亦經約定依期來湘仰即布告各應考人迅赴司法司考試事務處報名聽候分别考試毋任延誤省長趙印 
[膠路民業公司籌備處成立]  
　　處長由宋傳典擔任通知各縣商會募欵儲蓄 
　　濟南通信膠濟鐵路横貫魯省東西直逹靑島在地理上頗關重要而於魯省商業之撥展尤有特殊關係故我國接收靑島時對於贖回膠濟路年限羣起力爭至接收後中央即頒明令定膠濟路爲民有由國民籌欵贖回乃迄今時閱四年準備毫無張宗昌對此頗爲注意前曾有電到京保前財次潘復爲膠濟路贖路督辦並通知各商會募欵儲蓄以備贖回該路更函請省議會正議長宋傳典爲膠濟鐵路民業公司籌備主任籌備贖路事宜刻經宋氏組織就緖於日前正式成立其内部分總務文書會討三股募欵員臨時聘任各職員薪金由宋氏酌定昨日宋氏發出公函致各機關通告成立一般人對此極爲重視深盼宋氏積極進行勿虚縻公欵茲將其通告公函錄下逕啓者傳典前准山東督辦省長公署第二十七號公函内開逕啓者案查膠濟鐵路經我國接收以後即由中央明令公布决由人民籌欵贖回定爲民有鐵路永屬民業本兼省長到任之始並經通告本省各商會迅即聨絡本地人民募欵儲蓄以便進行各在案惟是茲事體大久經延擱亟須酌設機關切實籌備和收提綱挈領之效執事老成謀國鄕望允孚應請擔任膠濟路民業公司籌備主任參酌地方狀况妥議籌備並希望應行籌備事項及一切情形隨時函報以策進行等因准此當經函復查膠濟鐵路經巴黎華府兩次會議全國奮爭友邦調停始准以日金四千萬元之代價於五年以後十五年以内向日本備欵贖回並於民國十一年二月二十三日奉黎大總統命令膠濟鐵路决由人民籌欵贖回定爲民有鐵路永屬民業以符民實等因爾時集金贖路呼聲瀰漫全國乃閱日稍久頓歸沈銷此實吾民族之弱點足貽國際以笑柄茲准前因具見尊重中央命令振導民有實業之至意欽佩莫名至由傳典擔任膠濟路民業公司籌備主任一職自揣行能無似何堪任此繁鉅第事關民業義無可諉亟應力竭棉薄用効馳驅等語在案茲經將籌備處組織就緖於十月四日成立除函報外相應通告即希查照爲荷 
[鄭州人民負擔軍費之痛苦]  
　　民田每畝納稅十九元警備司令向商界借欵 
　　鄭州爲四通八逹之區軍事上占重要地位故歷來重兵鎭守軍隊林立近年因省庫空虚兵多餉少鄭地人民之負擔遂日見增加自去年迄今此一週年中即田賦一項統計每田一畝至少已完納錢糧在十九元以上最近岳維峻借豫鈔兌現爲名飭令河南總商會籌現欵一百萬元鄭州商會已指派十萬元商會承認之後即與各路商號接洽僉謂年來受紙幣之影響吃虧已屬不資再加如此重大之負擔惟有抬高物價以延殘喘故近日各種商品價格驟增而尤以食鹽與麫粉爲最鉅前日警備司令楊瑞軒又函縣署請向商會公欵局暫借洋七萬五千元以應購備軍實之需其實楊氏不日即將他調故有此臨别紀念之舉但鄭地人民一再受重大之擔負其痛苦不啻陷於水火將來挺而走險發生治安上絶大之影響亦意中事也鄭縣訓令原文云「案准鄭縣警備司令部函開竊查我軍餉糈均由督辦核發惟部隊繁多需欵浩大以致收支不敷司農仰　興嗟統計短發敝旅薪餉月餘平時截長補短勉爲共難刻以購備軍實在在需欵輾轉籌撥點金乏術俯思貴知事誼屬東道素承各界欽仰自必一言九鼎相應函請貴知事查照希即轉逹商會公欵局望原苦衷無論如何成全此舉提前暫假敝旅現洋七萬五千元以便購備軍實月息若干請與商度綏期三個月定能如數淸結也情形若何即希見覆等因准此」查楊司令駐鄭以來地方受益已屬不淺現在購備軍實囑爲借欵凡有地主之誼者似不能不設法籌辦以便接濟除函復外令仰商會公欵局立即查照文内所借數目設法籌借送縣撥充事關軍需幸勿延緩 
[粤省東江軍訊（毅廬）]  
　　陳軍内部之組織 
　　連日國民軍重要軍官出發情形 
　　東江陳軍自潮汕發動佔回惠來等四縣後陳軍左翼之謝文炳部已進駐海陸陸路李易標郁趨河田而原駐四縣之許軍余鷹揚張和兩旅業已與惠州方面之楊坤如部聨合集中惠城陸軍右翼林烈部則率葉舉熊略等部趨老隆河源陳軍林虎所部刻尚未有動作祗林之第二軍長劉志陸所部獨立團新編團及第一師黄任寰部與李易標合作李易標爲林虎之第三軍長此回是否受劉志陸指揮尚未可知而左翼謝文炳則因洪兆麟回湘未返陳軍之湘籍軍尚駐兵海陸豐平山之問現正派其旅長鄧桂笙赴湘促洪返前敵指揮而惠州楊坤如此次與許軍鄭潤琦張和莫雄余鷹揚諸部又自成一系故現時陳軍内部份子極形複雜非陳炯明親行出馬號令難以統一但陳炯明刻尚逗留香港專候香港商之接濟聞港商接濟陳軍之第一期欵三十萬雖已匯至汕頭但第二期欵尚須待發陳氏暫不能赴汕主持倘港商源源接濟然後陳軍方易調遣故陳氏之久留香港一方固爲籌餉計而一方面乃欲聨結新抵粤邊之熊克武軍日來由但懋辛余際唐劉毅夫輩從中斡旋使川軍與陳軍合作詎方着手進行即事洩於廣州結果熊克武被扣留川軍將領亦一網成擒熊部在粤邊者已由粤政府任命川軍軍長湯子模收編熊之失敗間接即爲陳軍合縱計劃之失敗粤政府之國民軍以熊部已解决際茲陳軍軍餉又未得充分接收之時宜利用時機主張速戰故一日以後一星期内盡調國民第一（蔣介石部）第四（李濟琛部）兩軍盡赴東江以蔣介石所部第一師何應欽任前鋒何部於二日集中石灘三日由石灘進駐撞木頭繞攻龍崗迫淡水其通告出發電云「欽奉命東征已於本月一日進駐石灘離省匆促未獲走辭至深歉仄欽才力疎薄勉受重任尚望不遺在遠時賜箴言務期逆賊早滅潮梅早定臨電禱切無任主臣何應欽叩江印」李濟琛部第四軍於二三四五等日由水陸出發兵力約在一師以上均由石灘轉赴前方吳鐵城之第一獨立師於五日調第一第二兩　乘廣九專車陸續出發吳氏則於是日下午率手槍隊衛隊數百名親赴前敵勞師第四軍長李濟琛則於六日上午十時乘專車出發前方任某路之指揮至國民軍全部東征軍總指揮則由蔣介石擔任蔣已就職其通電云「本月二十一日奉國民政府令開任國民第一軍軍長蔣中正爲東征軍總指揮此令等因奉此中正忝厠戎行材駩任重丁外侮紛乘之會當百粤多難之秋急浪孤舟罔知所屈論才固不敢就論義復不容辭茲於九月三十日就職本護國衛民之精神盡革命軍人之責任先淸内奸繼禦外侮尚望時錫南針免貽隕越臨電屏營佇候明敎蔣中正陷印」蔣自出發前敵後所兼廣州衛戍司令之職由第一軍第二師長王懋功代拆代行王氏昨已發出安民布告矣（十月七日） 
[杭垣軍隊調動之狀况]  
　　人心雖稍恐慌商業尚能照常 
　　軍界傳出消息此次孫督之軍事計劃以第二師爲右翼第三師爲左翼又以六七八三混成旅爲左右翼協助第一師爲後援總計軍事共有四師八混成旅之數孫督於軍隊調動之先訓令各師旅凡大小軍官概不准離營兵士不准帶鋪蓋行李均須戎裝以待十三日上午又出訓令凡師旅軍官及客籍軍官家眷之需用均由督署副官長及軍務處科長供給以免征夫之内顧此即爲出發之準備也十三日下午由寗波方面開到第一師第三團兵士一營分駐西湖玉泉靈峯等處西湖照膽殿現亦駐有警備閱兵營兵士一營十三日晚八時許記者至車站見有陸軍一百三十餘名扛抬子彈（分兩班扛抬）約有五六百箱運至何處未知其詳觀其所扛抬之兵士無肩章無領章以故不知其爲何師之兵士或係招來新兵亦未可知當局又調集全省警察模範隊改爲巡緝隊保安隊改爲補充隊杭州第一舞臺警廳以現值時局緊張飭令暫行停演又督署傳出消息謂孫督不久將就總司令職觀以上種種消息一若戰事發生在即故至十四日晨杭垣富室鉅家帶行李赴滬者甚多其中尤以王某陸某二家行李爲最多居民恐慌狀態已可概見十四日晨六時記者即至車站見有第三師兵士約一百三四十名山某營部運送子彈至站至其箱數無從調查六時四十分時又見第三師兵士一百四五十名山長官帶隊來站聞與上項運送子彈省同營待子彈運竣同赴湖州省垣憲兵營汪營長見近日形勢緊急恐有小宵乘機騷擾特增派憲兵向城廂内外梭巡保護商店故省垣商情除金融稍形緊張外當典仍照常營業而其他商店亦毫無影響也（十四日晨） 
[蘇省政界之更動]  
　　省警務處决定移滬 
　　江蘇財政廳長王其康疉次辭職楊督辦鄭省長會委董家煒暫行代理董爲安徽國會議員曾任安徽財政廳科長現充江蘇無錫稅所長共人長於理財最爲鄭省長所信任警備隊總司令部裁撤應行職務歸併省公署警備處辦理冷總司令調任督辦公署總參議月薪五百元江蘇全省警務處長委任子珍接充于本新委上海警察廳長兼任警務處此處機關移滬辦公南京警察廳長王桂林因病辭職楊督特調督署副官米春霖任警廳長均於十四日分别謝委矣南京省立電燈廠長汪正聨辭職由楊督辦改委莊啓接充莊前曾任南京電話局長武進人今已奉委到廠接事矣 
　　另訊蘇省警務處長兼省會警察廳長王桂林位置摇動之說喧傳已數月之久王亦曾自動辭職但以種種關係雖醖釀而未見實行楊督辦蒞蘇後對於全省警政與鄭省長通盤籌畫因有將警務處移至上海任于珍爲處長兼淞滬警察廳長另委督署副官長米春霖兼任省會警察廳長之訊傳聞亦非一日十四日晨及由省署正式發表其訓令王桂林文云「案照淞滬地方關係重要應將警務處移駐上海以資鎭懾該處長另有任用遺缺已委于珍署理省警廳長已委米春霖兼代除電呈並分行外仰即遵照交缷具報」王接到此令後當日即將處長印信交由于珍接收一面飭科趕辦交代新任處長于珍於十四日夜車赴滬隨行者有科長二員視察長曁視察員數人曾表示處内原有人員位置概不更動至省會警察廳長職務約一二日内交代辦齊新任米廳長即行到廳接事 
[蘇兵災卹償委員會成立]  
　　江蘇兵災卹償委員會十四日下午三時假南京總商會開成立會到會省有省長代表鄧政務廳長·江寗鎭守使代表李覺吾·金陵道尹徐鼎康·實業廳代表王紹成·敎育廳代表王藩·來賓沈維賢·會員除丹徒吳江未推定代表金山推定代表黄端履未到外計到十七縣江陰謝鼎鎔靑浦倪祝華上海喬世德太倉洪保嬰奉賢程叔彪溧陽史遠詔松江盛元音丹陽林立山無錫王堯循嘉定黄允之宜興杜文冰常熟季通武進徐化吾江寗王誠彰吳縣徐正明崑山方還寳山袁希濤公推袁希濤爲臨時主席報告組織經過情形鄧政務廳長略述各縣上年被災之痛苦與是會成立之關係旋討論進行事項㈠議本日時間忽促先將細則表册草案油印分送各委員詳閱附加意見書送會再行討論㈡議委員長未推定以前暫由臨時主席主持一切 
[南京快信]  
　　鄭謙十三日下午七時在署宴吳炳湘有楊宇霆陪席楊氏乘汽車往返時有手槍機關隊分乘汽車二輛前後護衛途中臨時加派憲兵及衛隊密佈崗位警廳之警備自行車隊往來偵察凡經過之地行人往來均須繞道 
　　江蘇全省商會聨合會十三日改選幹事滬蘇寗通四總商會各推定一人陳良五（滬）徐浩然（蘇）蘇民生（寗）高楚秋（通）外推七人鮑執之崔巽忱王藴之邵治衡朱幹臣江上逹華叔琴並互推蘇民生爲幹事長 
　　鄂湘西皖四岸運商事務所呈省公署謂稽核所令運鄂鹽觔應繳岸稅須購中行兌現匯票同時呈繳不啻就場徵稅請電財政部鹽務署抗議等語鄭省長已轉電核辦 
　　鄭省長令碭山縣知事對於該縣吞蝕國課之糧書武志賢財産嚴禁私行變賣聽候訊明後查封備抵 
　　捲菸特稅總局以章劍門爲常熟捲菸稅分局長請省長加委 
　　上海國貨團在貢院内組設臨時商場定十五日開始營業所寄存之各旅館貨品已紛紛有人訂購 
　　寗垣長途汽車公司因有軍人無票乘車影響營業已請由憲兵司令楊毓珣准每站派憲兵一人專司稽查隨時禁止（以上十四日） 
　　寗垣因滬上謡言甚熾金融又趨緊急金融界頗受影響當局恐有人來此煽惑於車站繪埠旅社間稽查較爲加嚴惟軍事方面甚持鎭靜尚未有若何緊張徵象 
　　蘇省民會賄選案江寗地審廳定今（十五）日開庭預審又開當局以選舉人當日多放棄票權定二十六日仍在浙江會館内繼續投票 
　　楊督辦委福竹言爲副官處文牘科主任 
　　本城安徽公學十四日午開會歡迎吳炳湘吳即席有所演說 
　　鄭省長委羅揖森徐蘭墅爲江蘇兵災卹償委員會委員金嗣芬爲松江海塘駐工監察委員 
　　前任敎育廳長沈彭年昨過寗謁鄭於十五日赴京 
　　官産處長曾樸因太湖領墾事於昨日赴蘇 
　　江寗民會改選一二兩區十五日上午九時起開始投票（以上十五日） 
 
 
 

Page 6

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *地方通信 
[崑山]  
　　戰謡方興中之所聞近日江浙戰謡日甚一日而崑山市面尚未受有若何影響居民亦安靜無驚惟今平謡傳昨夜曾有軍隊經過迫經訪詢並無其事但前數日夜間曾有軍車四輛附掛夜貨車經過崑站而赴上海車中軍隊無多亦未詳其屬於何部崑山車站所有之空車已被滬站全數調去又聞蘇州車站停有空車甚多貨車路於明日停駛惟崑山方面仍安靜如常戰事動作迄無所聞 
[常熟]  
　　西義鄕發生盜案本邑西義鄕漢塘　徐伯　家於十三日夜十一時突有盜匪二十餘人備具槍械越墻進内徐之家屬俱從睡夢中驚起方擬抵拒盜匪已直入房内翻箱倒篋刦去銀洋首飾衣服約值千元之數徐之父亦被盜匪所傷搶畢又連刼兩近徐姓同族二家始呼嘯携贓而去茲由事主其報警分所轉呈縣署請求查緝矣 
[無錫]  
　　呈請停徵水利經費邑紳顧子文薛南溟諸君以銀漕項下帶徵之水利經費函應愼重實核定期截止徵收以解民困特聨名公呈縣署略謂本縣前因與備水利曾經縣議事會議决於十三年上忙起帶徵忙銀每兩洋一角五分漕米每石洋三角呈奉省廳核准照案執行在案查自起微以迄於今至十四年上忙止共計微存洋四萬二千元有奇按照議决原案此項經費定爲水利專欵未便任意移挪至興工之時亦應將工程計劃擬具方案編造預算交會議决後方可動支不意水利工程自設局以來旣無具體規劃又未編造預算動支經費至一萬零五百元之鉅而議論紛紜一密莫展以致主任辭職工程停頓虚縻鉅欵成績毫無人民未受水利之益先受水利之害言之痛心現值兵災之後民生日艱實難勝此重負某等因水利經費業已徵存數萬均爲人民汗血之買現值水利工程停頓之秋難免不移挪侵漁化爲鳥有已徵者自應詳加審核續徵者亟宜提議停收故敢本良心之主張聨名請求縣長俯念人民困苦情形准將前議帶徵之水利經費自十四年下忙起停止帶徵連同徽存之四萬二千元有奇動用幾何實存幾何究應如何分别審核存儲之處統行提交參事會代釐施行以重公欵而蘇民困無任迫切待命之至　　戰謡中之市况自江浙戰謡起後錫地適當滬寗路之中心且與浙之湖州僅一水之隔故居民頓起恐慌加以錫湖輪船被扣而浙方運兵拉夫仍未少息以故市面頗受影響金融亦趨呆滯狀態米價則連日飛漲在三四日間白米每石頓漲七角現市高白米須十一元四角時值農忙市面愈見淸淡昨得南京確息謂楊督决不輕成戰端浙方如果進兵决令那旅退居蘇州以表示保持和平之誠意人心因而稍定車站行旅往來亦與平日相仿官廳辦事亦一如平時惟警察於勤務方面略加注意而已 
[鎭江]  
　　明參謀赴蘇檢閱軍隊駐鎭陸軍第三十一旅參謀長明羽林連日在南門外操塲檢閱駐鎭七十一團曁七十三團軍隊昨早又乘車赴蘇檢閱駐蘇第六十九團軍隊明日即將返鎭 
　　商團令團員備領新制服鎭江商團自第一屆團員畢業後即於今春招齊第二屆新團員便衣上操一　飭匠趕製服茲悉該項制服連同皮鞋附作均已辦齊昨特令各團員按名領取至槍械則因操練未久未便即發 
[揚州]  
　　時局緊張之揚訉時局不靖消息傳來此間人士顔現恐慌各業都呈蕭諷之狀錢業洋釐陡漲一分有奇 
　　將有防軍聞揚省當軸以揚州地當衝要擬於駐泰縣省防團内撥調一營駐防以厚兵力前日該團已派專員出宗玉來揚調查駐紮處所以爲該軍來此之預備 
　　關督問題已决提帛關監督孫履安前以比較關係顧缷仔肩故倬有李壯飛調任之訉嗣孫以各方面空氣甚佳並經省長向楊督辦進言年加比較五萬更薦委孫夢平充該關總稽查藉資整頓是以孫在楊督任内可無調任問題發生也 
　　徵收修城經費江都縣商會查縣署函謂協助修理城垣以重縣防一案業經開會公决關於商界籌欵方法以房租一個月爲標準東客各半由會派人收儲以爲工程之用現訂九月（陰曆）初一日開始徵收已通告各業查照矣 
[湖州]  
　　駐軍調長塡防時局突起變化長興地處阨要不日將由第一師抽調重兵塡防駐城步兵十二團已先開往至砲兵第三團亦在準備開拔各路交通除杭州首先斷絶外餘如中蘇輪班今日悉被扣留人民欲逃不得倍受驚惶今晨警察持索沿街大拉民夫秩序紊亂甚至穿袍褂者間有被拉此乃待需過急所致耳被拉夫役眷屬環集縣署門首號哭求釋狀極凄愴縐莊絲行今日相率停秤典業亦未開市電報已受檢查衆信過年紀念恐將實現矣 
[寗波]  
　　戰謡中之甬訉日來本埠謡言甚盛都謂石蕩湖方面發生變化又云寗台鎭守使孟昭月將爲前敵司令而昨日下午孟鎭使忽又携帶衛隊（約二十餘名）乘列車赴杭因是居民更認爲確聲均起恐慌現升亦漲至一元餘 
　　法艦愛爾泰泊甬法兵艦愛爾泰號昨日下午忽駛來至本埠江北岸白沙停泊該艦兵士後即上岸拘各處　游聞此艦係偉佛白驚　 
[台州]  
　　巨匪脫逃不遂之日盡温嶺巨開葉子雲現被本邑石塘濡某等拿獲解送該管防營茲悉該匪因脫逃不遂服毒斃命由該管帶許茂夫雇工埋葬 
　　續招三師補充兵赴杭浙江三師特派招兵委員周百福到仙居招募補充兵業已送出一批茲悉該委員又續招三十名於今（上三日）趁輪赴甬轉杭 
敎育消息 
[專電]  
　　九江九江敎育局長張洪旭擅賣縣文廟公基士紳于燦輪等分電督長及敎廳制止〔十五日下午七鐘〕 
　　揚州八中校長葉惟善寒〔十日〕病故〔十五日下午六鐘〕 
要聞 
[第十一屆全國敎聨會在湘開會紀（二）]  
　　第十一屆全國敎聨會於前日在長沙開幕昨爲第二日茲將所得消息錄下 
[昨日上下午開二次大會]  
　　長沙删〔下五〕午前九時敎聨會第一次大會到二十九人向玉階主席第一案爲議案分類照上屆標準分十類按照已交到議案目錄挨次分定庚六案平敎七社會五科學六師範二行政十小學一中學二法規四義務三其他二新加三類計敎育宗旨六華僑四蒙藏一共上十九案以後續到者再分别性質相近加入各類 
　　長沙删〔十五〕午前大會第二案爲議案分組議决分甲乙兩組關於全部分之庚欵科學行政法規敎育宗旨五類三十案爲甲組餘二十九案爲乙組第三案代表分組張文德·姚兆禎·金曾澄·盧廣績·桂汝丹·龔自知·仇元鑄·張庭英·韓瑞芬·于化鯤·楊士敏·鄭以禎·張俊德·張錦雲·朱錫昂爲甲組審查員張國基·王毓蘭·孫振棠·項賡雲·張直生·姚金紳·王希禹·張籌·孫倬章·梁祖誥·祁中道·羅傳矩·方潔·向玉楷爲乙組審查員各組審查長臨時各自推定議畢而散 
　　長沙删〔十五〕午後一時敎聨會第二次大會出席代表二十九人向玉階主席首請庚欵委員代表姚金紳登台報告委員會成立經過與中間各種困難和以後進行希望大會議出較善辦法繼庚欵董事會組織進行情形甚詳 
　　長沙删〔十五〕午後敎聨會大會李步靑報告庚欵經政府分贓後大會公决銑〔十六〕午前九時開甲乙兩組聨席審查會審查庚欵案時已四時乃散會〔十五日下午七鐘〕 
[歡宴各代表之盛况]  
　　長沙寒〔十四〕敎聨會閉幕後在事務所大宴各代表趙及來賓各長官由正主任李濟民報告歡宴意旨章太炎云民國約法雖善苦事實上不能行年來國事蜩螗由於車閥擾民學閥樹黨鼓煽所致而學閥之害尤較軍閥爲烈望各代表加以注意繼敎部陳寳泉云靑年學子判斷力弱易趨歧途望大會設法使規於正各代表推姚金紳代表全體致詞湘省行政敎育成績優良足以表現自治精神無任欽佩望趙省長對於大會議决案援助實施湘趙答湘因師旅饑饉致行政無進步敎育未振興軍閥固爲害而學閥害尤大救濟之術請各代表提倡各本省自治使本省軍隊不外侵各省得自保然後裁軍減餉其他行政敎育有費振興國家幸甚并望對於學風妥議整頓辦法至三時半盡歡而散〔十四日下午六鐘〕 
[第三次代表談話會]  
　　長沙敎聨會寒〔十四〕晚七時邀請到湘代表開第三次談話會到二十二人向玉階主席互相討論决定㈠删日開大會兩次上午九至十一時商議二點（甲）各案分類（乙）各代表分組下午一時至三時庚欵董事會委員會代表報告情形㈡審查會不要旁聽㈢大會時請事務所邀請多人參觀對於庚欵尤應請行政長官旁聽㈣請事務所於閑暇時引代表至各處游覽㈤每次開會時嚴守時間至遲不得過五分鐘㈥敎部章總長訓詞不予承認因本會係民意機關故將訓字改爲致字以後本會對敎部函文皆改爲函不得再用呈文〔以上十五日下午十鐘〕 
[河南京兆代表昨日到湘]  
　　長沙敎聨會删〔十五〕到〔河南〕代表趙保申賈榮交〔京兆〕代表馬智恒 
[蘇代表昨到漢赴湘]  
　　漢口敎聨會蘇代表袁希濤删〔十五〕到漢專車赴湘〔十五日下午五鐘〕 
[各團體定期歡迎各代表]  
　　長沙湘省各處定期歡迎出席敎聨會各省區代表日期如下删〔十五〕日四時省署歡宴銑〔十六〕日四時岳雲七時學生聨合會篠〔十七〕日四時平敎促進會巧〔十八〕日游岳麓私校聨合會歡宴皓〔十九〕日四明德七時一中校號〔二十〕日四時楚怡吾時商務印書館中華書局馬〔二十一〕日四時文藝書院六時孤兒院養〔二十二〕日省會小學聨合會周南女校長沙縣敎育團體梗〔二十三〕日四時湘雅醫院雅禮大學五時總商曾敬〔二十四〕日省議會有〔二十五〕游朱家花園公校聨合會宥〔二十六〕日基督敎育會靑年會福湘女校省敎育會〔十四日下午七鐘〕 
　　十日之職員代表聨席會議事務所於十日下午五時召集全體職員與湘省敎育會出席敎聨會代表開聨席會議到者方新蔣育寰等十餘人公推向玉階爲主席報告開會意思即商議下列各事（一）非係各省區敎育會代表有無表决權事主席云今日到湘代表中有北京敎育部代表全國庚欵委員會代表董事會代表出席會議時有無表决權限應先商定語畢互相討論决定（甲）各該代表只有出席報告或發表意見職權無有表决權（乙）各該代表另設特别席以資分别（丙）各該代表均有特殊情形其待遇與省區代表同（二）各省區參觀代表應否招待或其他表示事主席云現在到湘參觀全國敎聨會代表有四川威遠縣敎育會傳明夷四川陪凌工讀學校校長康强吉現坸住保安里東華賓館因本會前次議决對於參觀代表不與招待故未接洽衆當簽以各該代表雖不是省區敎育會所推派而其熱心敎育不辭勞苦遠道來湘亦屬可欽故决定各該參觀人員因限於招待所之狹小不便招待外其餘宴會游覽等事與各省區代表同以示優待（三）招待部限制間人出入事方擴軍云各省區代表到湘常有多人不由傳逹經過逕自馳入代表　且各該人不知係作何事均不認識各代表亦因才到雖疲倦萬分亦不好拒絶只得招待此去彼來不勝其煩當即决定此後無論何界人士凡無本會徵章者坸不許其擅自逕入招代部函請警察所派警察六名或八名站立頭門口分别查放其會代表者須先經招待員許可始准入内以昭愼重（四）催交議案事唐梗戲云各省區提案照章須在未開會之先由省敎育會寄會現依照手續先行送會者僅貝數省其餘多未送交而本日到湘代表對於議案亦未提出應分别催促衆當贊成以議事股名義函致各代表請將議案連予送會以便付印分發議决而散其致各代表催促議案函文錄下敬啟者各省區敎育會交來議案業經付印貴省區如有提議案件請即擲交敝股以便續印爲荷云 
　　議事股聨席會議事務所議事股於十一日上午十一時邀請湘省推派敎聨會代表與編輯股及本股全體職員開聨席會議到者向玉階·楊柏榮·張唯一·羅傳矩等十餘人由唐梗獻主席報告開會意思略云本會開會責任最大而又麻煩者厥惟議事股稍有不當即受指責故本日特請各位集合討論良好辦法嗣由到會者互相討論許久决定事項於下（一）凡各代表開談話會大會開幕式等項均請速記組負責記錄（二）議事組關於速記不負責任（三）關於記錄方法由陶祜生謝駕山蔣竹如龍雲村等負責商辦（四）關於會議錄之保管及淸查事項採值日制由楊柏榮余砥吾負責辦理（五）每日午後八時所有會議記錄均須齊集送交編輯部付印報紙并先交由本省代表檢閱以昭愼重（六）每日議事日程由本股商承主席編定發行（七）各職員每日午前八時均須到會辦事（八）大會秘書請黄勝白負責决定散會 
　　函請各代表遣具報告書事務所編輯部因各省到湘代表對於各該省内一年來之敎育行政狀况未有書　報告特敎函請其造送文曰人莆先生台鑒敬啟者案查木會辦事細則第八條内開每屆開會各會員須報告該省區敎育狀况除口頭報告外應提出書開報告於事務所其報告範圍製定於左（一）報告中年該省區敎育狀况（二）報告上屆各議决案之實施狀况等語又經上局議决報告辦法方式在案茲屆開會之期應請台端查照細則規定及上屆議决方式將貴省本年度敎育狀况及上屆各議决案之實施狀况提出書面報告擲交敝股爲盼云 
　　事務所籌辦同樂會事務所招待部現擬乘各省區代表於開會成宴會之　學辦同樂會藉以聨絡而資娛快故特推請黄勝白韋南生等四人爲籌備員籌備布置一切其游藝項目爲綱琴合奏崑曲漢調唱歌跳舞及其他種種現正在各處徵集屆時必有一番盛况 
　　湘省敎育又提出諸案湘省敎育會除昨提議案送交事務所外茲又提三案業經送逹用議於下（一）「確定社會敎育經費案」社會敎育之事業至繁至難而用以繼續學校敎育所未了補助學校敎育所未及其效力亦至大而至溥我國興學二十餘年而謀敎育者性日言舉辦學校至於社會敎育各事業多付缺如遂使敎育全部效力莫克明覩本聨合對於社會敎育歷屆議决案雖曾　議敎育部通咨各省區執行迄今有效可徵者尚不多見考其原因蓋經費缺乏之爲障也爲力圖社會敎育之進展應再建議政府確定社會敎育之經費確定經費之辦法如左（一）由省縣敎育經費項下劃分十分之三專作辦理社會敎育經費（二）此項經費應使專辦之各社會敎育機關共同經管以免挪移「請各敎育機關注重敎育統計案」（理由）同人素乏統計知識一般衙署公所無論矣即號稱文化階級之敎育機關對於循例造報之各種統計表册亦非缺即僞倘使平日即加注意逐期調製敎育行政上將收下列各益處（一）設施進行之内容可以一覽無餘（二）成績進步與否可得正確的觀察（三）因比較的結果可以促辦學者之反省（四）養成有規律的不敷衍的忠實的和合於科學方法的各習慣（辦法）（一）各敎育機關應推定職員專司統計隨時調製每屆一學期告終一個月内即須將該學期内之各種學事成爲統計（二）統計圖表之種類斟酌事之繁簡定之各學校應行調製者略如下例年齡年級表各級學生留級年齡比較表學生家庭職業表學生藉貫表學生體格比較表學生每人所佔學校經費比較表各級學生敎育努力平均數表學校經費分配表等（三）視學應以視察指導以視察並隨時稽核各地方敎育機關編造統計爲其最要之職責地方敎育行政機關如敎育而成勸學所之人有朱明統計辦法者應由省區敎育官廳召集議習學務調查敎育統計各課程 
[章太炎電告將赴鄂演講（召）]  
　　章太炎九日山湘致電武昌中華大學校長陳時云前日過鄂倍承照拂私衷紉佩無時或忘（中國）劉公私俱已理畢定於下星期返鄂晤敎伊邇特先電聞陳君當即轉知省敎育會敎廳及各校現敎育會正準備歡迎講演地點仍爲中華大校云 
[蘇五中學生請任惲季英爲校長]  
　　江蘇五中學生致敎廳任惲季英爲正式校長電云南京敎育廳長胡鈞鑒本校自沈前廳長委惲季英先生代長以來辦事懇切規劃非然深爲學生等欽仰特懇鈞座任惲先生爲正式校長以專責成而慰衆望 
[蘇省八中校長葉惟善病故]  
　　江蘇省立第八中學校長葉惟善因病辭職自將辭呈自行擬就後病勢愈覺不支入夜即昏糊不醒人事延至昨（十四）日午後三時遽然長逝查該校長享年四十九歲淸上元縣廪貢生畢業於上海龍門師範　任江蘇第八師範校長兩淮師範·第五師範·代用商業等校敎職員江都縣敎育課課長及勸學所所長等職國學頗有根底任事異常勤勞自此靑屬敎育家又弱一個洵可歎也 
本埠 
[中華足球聨合會比賽秩序表]  
　　甲乙二組尚有餘額各一隊····願加入者從速 
　　上海中華足球聨合會第二次會議紀錄已詳誌昨日本報甲乙兩組比賽均採輪流法甲組十隊每隊各賽允次共四十五次以　分最多者爲錦標乙組因有十九隊之多故又分第一及第二隊組亦採輪流比賽法第一組十隊共賽四十五次第二組九隊共賽三十六次以二組中得分最多之各一隊再行决賽二次以定乙組棉標各隊於十月二十四日開始比賽預計於十二月底董事比賽球塲尚未抑定將來於每星期比賽前發表茲列秩序表如左 
　　㈠中組（下表空格留作他隊加入） 
第一次比賽　　　　第二次比賽　　　　　　第三次比賽 
十月廿四或廿五　　十月卅一或十一月一日　十一月七日或八日 
樂羣與嶺南　　　　樂羣與光華　　　　　　樂羣與三育 
光華與持志　　　　三育與嶺南　　　　　　震旦與光華 
三育與曁南　　　　震旦與持志　　　　　　同濟與嶺南 
震旦與（）　　　　同濟與曁南　　　　　　南洋與持志 
同濟與南洋　　　　南洋與（）　　　　　　（）與曁南 
第四次比賽　　　　第五次比賽　　　　　　第六次比賽 
十一月十四或十五　十一月廿一或廿二　　　十一月廿八或廿九 
樂羣與震旦　　　　樂羣與同濟　　　　　　樂羣與南洋 
同濟與三育　　　　南洋與震旦　　　　　　（）與同濟 
南洋與光華　　　　（）與三育　　　　　　曁南與震旦 
（）與嶺南　　　　曁南與光華　　　　　　持志與三育 
曁南與持志　　　　持志與嶺南　　　　　　嶺南與光華 
第七次比賽　　　　第八次比賽　　　　　　第九次比賽 
十二月五日或六日　十二月十二或十三　　　十二月十九或二十 
樂羣與（）　　　　樂羣與曁南　　　　　　樂羣與持志 
曁南與南洋　　　　持志與（）　　　　　　嶺南與曁南 
持志與同濟　　　　嶺南與南洋　　　　　　光華與（） 
嶺南與震旦　　　　光華與同濟　　　　　　三育與南洋 
光華與三育　　　　三育與震旦　　　　　　震旦與同濟 
㈡乙組第一組 
第一次比賽　　　　第二次比賽　　　　　　第三次比賽 
十月廿四或廿五　　十月卅一或十一月一日　十一月七日或八日 
招商與體育塲　　　招商與郵政　　　　　　招商與甲子 
郵政與滬江　　　　甲子與體育塲　　　　　樂羣與郵政 
甲子與三育　　　　樂羣與滬江　　　　　　江南與體育塲 
樂羣與聖芳濟　　　江南與三育　　　　　　曁南與滬江 
江南與曁南　　　　曁南與聖芳濟　　　　　聖芳濟與三育 
第四次比賽　　　　第五次比賽　　　　　　第六次比賽 
十一月十四或十五　十一月廿一或廿二　　　十一月廿八或廿九 
招商與樂羣　　　　招商與江南　　　　　　招商與曁南 
江南與甲子　　　　曁南與樂羣　　　　　　聖芳濟與江南 
曁南與郵政　　　　聖芳濟與甲子　　　　　三育與樂羣 
聖芳濟與體育塲　　三育與郵政　　　　　　滬江與甲子 
三育與滬江　　　　滬江與體育塲　　　　　體育塲與郵政 
第七次比賽　　　　第八次比賽　　　　　　第九次比賽 
十二月五日或六日　十二月十二或十三　　　十二月十九或二十 
招商與聖芳濟　　　招商與三育　　　　　　招商與滬江 
三育與曁南　　　　滬江與聖芳濟　　　　　體育塲與三育 
滬江與江南　　　　體育塲與曁南　　　　　郵政與聖芳濟 
體育塲與樂羣　　　郵政與江南　　　　　　甲子與曁南 
郵政與甲子　　　　甲子與樂羣　　　　　　樂羣與江南 
㈢乙組第二組 
第一次比賽　　　　第二次比賽　　　　　　第三次比賽 
十月廿四或廿五　　十月卅一或十一月一日　十一月七日或八日 
嶺南與澄衷　　　　嶺南與同濟　　　　　　嶺南與光華 
同濟與南方　　　　光華與澄衷　　　　　　浦東與同濟 
光華與徐匯　　　　浦東與南方　　　　　　南洋與澄衷 
浦東與家星　　　　南洋與徐匯　　　　　　（）與南方 
南洋與（）　　　　（）與家星　　　　　　家星與徐匯 
第四次比賽　　　　第五次比賽　　　　　　第六次比賽 
十一月十四或十五　十一月廿一或廿二　　　十一月廿八或廿九 
嶺南與浦東　　　　嶺南與南洋　　　　　　嶺南與（）　 
南洋與光華　　　　（）與浦東　　　　　　家星與南洋 
（）與同濟　　　　家星與光華　　　　　　徐滙與浦東 
家星與澄衷　　　　徐滙與同濟　　　　　　南方與光華 
徐滙與南方　　　　南方與澄衷　　　　　　澄衷與同濟 
第七次比賽　　　　第八次比賽　　　　　　第九次比賽 
十二月五日或六日　十二月十二或十三　　　十二月十九或二十 
嶺南與家星　　　　嶺南與徐滙　　　　　　嶺南與南方 
徐匯與（）　　　　南方與家星　　　　　　澄衷與徐滙 
南方與南洋　　　　澄衷與（）　　　　　　同濟與家星 
澄衷與浦東　　　　同濟與南洋　　　　　　光華與（） 
同濟與光華　　　　光華與浦東　　　　　　浦東與南洋 
[南洋退出華東大學體育聨合會]  
　　因提出取消約翰會員資格已否决 
南洋大學體育行政會曾提出取消約翰在華東大學體育聨合會資格否則自願退出厥後以八對將該校提案否决現兩洋自行退出體育行政會及學生會均發出宣言茲錄體育行政會退出華東大學體育聨合會宣言於下本校體育會在華東大學體會聨合會中未能貫澈正義主張認爲會員見解旣乖協謀非易與其　從附和貽誤將來曷若調糧未雨見機自退爰於即日起宣告本校體育會退出華東大學體育聨合會惟東南體育本校聞風氣之先成績斐然全國推重此次爲免除日後糾紛决然引退非謂抛棄運動置體育於不顧想爲人士所共諒竊患吾國立私立及其他各大學於體育運動然聲東南者亦屬不少爲聨館競技計何嘗不可作一種體育聨合團體之組織吾南洋體育同人願從此益加泮勵努力前程冀與再同情諸大學共相提携奮勉爲東南各大學體育史上造成一新局面庶歷屆遠東運動會敗衂之羞或可藉此一　是則豈特邦人之光抑亦一國之榮也南洋大學體育行政委員會啟 
[童軍聨會省總敎練員會之待議案]  
　　江蘇章子軍聨合會省總敎練員會定於本月十八日在南京舉行昨致各總敎練員及考騐員函云逕啟者　據薛鑒雲君來函定於十一日在寗開總敎練員會議當以籌募基金事正徵求各處意見爰復請另定日期茲據復稱改期於本月十八日仍在寗垣舉行等諸合亟函逹查照附錄提議案件并希台閱祗頌公綏中華民國江蘇童子軍聨合會啟十月十五日「附錄待議案件」（一件）敎練員會交議敎練員資格應鄭重考核並承認案理由童子軍敎育爲道德敎育設敎練員言行與童子軍宗旨抵觸則吾童子軍前途危險殊甚數年前一般敎育行政者昧於童子軍之旨趣任用非人致所得之效果與其提倡之本意相左嗣後關於敎練員人才務須鄭重考核以利前途辦法（一）本會另設登記部由一人專司登記考核之職（二）須由縣總敎練員先行考查敎練員之經騐學識核實呈報再由本會予以相當之審查然後加以承認發給證書（三）倘證書發給後確有劣跡可稽或言行與童子軍宗旨抵觸者由本會通告除名並撤消該項證書（四）由本會通知各機關如敎練員被本會除名者請勿聘任（五）如無敎練員證書而爲童子軍出身三級功課及格或曾獲　校童子軍組證書者須先試用一學期然後由縣總敎練員呈報省會考核承認（一件）請議本年度童子軍進行計劃案辦法（甲）規定各縣會操日期以示督促進行（乙）訂定省會操或道會操辦法以便從容籌備（一件）請議各縣舉行縣會操請會派員視察時除由會派考騐員前往視察外應請會中函知省總敎練員及該道區省副總敎練員同往藉便指導案（一件）修改童子軍通則委員遺漏十二年一月七日第二次省總敎練員會議决改良童子軍制服辦法應即函請加入通則而便遵循案（一件）擬訂執行委員會細則草案依據會函催促迅即討論組織案理由依照土屆議决案擬訂執行委員會細則本應逕交董事會核議查鎬前請會依據章程組織執行委員會嗣據函復以章程規定應由總敎練員以次各職員組織即希提出於省總敎練員會催促進行等語在案自應將所擬細則草案先請討論以示鄭重並請迅即組織執行委員會而利會務進行是否有當敬請公决以上黄鎬君提議 
[胡適之昨在美專演講]  
　　昨晨胡適之參觀上海美專該校校長劉海粟即請其在該校一院大會堂作藝術講演聽者五百餘人胡氏略謂學藝術者不可忘却有二事㈠先問自己是否有藝術的天才㈡要有學問與經騐之修養第一自己没有藝術的天才而强習之結果事倍而功半反之有藝術的天才而棄之或另學他種科學者皆足可惜胡氏引自己初學農科緣與性情不近後改文學哲學以爲證例第二僅持有天才而不努力往往少年時略有成就至年長而中衰因無切實之努力與修養故也云云講至十二時散會並聞該校明日下午七時起自由講座請吳德生博士講「英國文學之浪漫主義」云 
[寳山城廂市敎育會設立閱書報社]  
　　寳山城廂市敎育會對於社會敎育頗爲重視上月曾舉行除毒運動今又籌設公共閱書報社十二日開幕地點在該會會所備有報紙及雜誌通俗書籍該會尚擬聨絡各界人士在西門外另設一公共閱報社 
 
 
 

Page 7

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *商業市况 
[北京專電〔十五日下午六鐘〕]  
　　前塲玖陸開盤三一二最低二九六收盤二九六七五成交六百二十餘萬後塲玖陸開盤二九一最低二八六最高二九五收盤二八八成交五百十餘萬 
[厘拆兩價均又回小]  
　　昨日星期四洋厘市况上午尚趨穩定計價爲七錢二分六釐七毫半一午後忽回小改爲七錢二分六厘五毫較上日跌去二毫半拆價亦然初平後疲計前市爲二錢後市改爲一錢四分較小去六分小同行做開之各價多數穩定廣角又漲一厘二毫半計價爲五錢五分四厘二毫半貼水大起四文改爲六十三文其餘之價均無更動頗形平定計江角仍爲六錢零七厘銅元三百四十二千文衣牌二千四百八十五文角坯一百八十九文云 
[國内匯兌市况]  
　　上海銀行十月十五日國内滙兌行市報告云今日津電未到京津銀滙未開京洋爲一千零零七元津爲一千零零六元各漲一元漢匯銀漲一兩二錢五分計爲一千零三十七兩洋仍爲每千元貼一元濟南烟台靑島電均未到洋滙開價濟每千元貼六元烟貼七元靑島貼十六元日來時局嚴重沿滬寗滬杭路各埠匯水大受影響蘇錫常鎭寗均由每千元貼一元漲爲二元杭州現洋缺乏解劃洋每千元貼五元云 
[神户英美匯市電訊]  
　　昨日神户滙兌市午前來電日美賣價四十元零七角五較前日跌六分二厘五買價不動仍爲四十元零八角七分五日英賣價一先令八辦士一八七五較跌零三一二五買價亦不動仍爲一先令八辨士二五正午來電日美賣價回高六分二釐五改爲四十元零八角一分二厘五買價仍不動日英賣價一先令八辦士二一八七五較午前回高零三一二五買價仍不變動午後來電市價均與正午市同 
[法匯掛價續長]  
　　昨日星期四各滙掛價惟法匯又長二十法郎計爲一千七百四十五法郎餘價均無變化如先令仍掛三先令二辦士七五印匯二百十二羅比七五美匯七十八元港滙七十六兩七五東滙五錢二分半嗬匯一百九十二盾七五新匯七十三兩 
[先令市况平定]  
　　昨日先令掛價未動仍爲三先令二辦士七五銀行交易仍然不湧市價初時尚呆後略轉緊結果仍與日前相仿頗形平定計上午賣價爲三先令二辦士八七五至三先令二辦士八一二五又回至三先令二辦士八七五買價計三先令三辦士至三先令二辦士九三七五又三先令三辦士收市午後市况更平價與上午收市相同云 
[美匯市况趨緊]  
　　昨日美滙掛牌之價並無升降仍計七十八元銀行成交價稍見趨緊惟交易依然稀有市價於上午賣出計七十八元二角五至七十八元一角二分五買進價七十八元三角七分五至七十八元二角五午後價與上午收市同然市况更形淸淡故價亦定立 
[東匯市况略堅]  
　　昨日東滙掛價亦未動仍爲五錢二分五厘銀行交易尚稱活動價格結果又好零六二五至一二五計上午銀行賣價爲五錢二分零六二五至五錢二分一二五又五錢二分零六二五買價則五錢二分零六二五又至五錢二分收市午後又稍轉升計賣出爲五錢二分一二五至五錢二分二五買進則五錢二分零六二五至五錢二分一二五收盤爲全市之最高價兩市交易共有數百萬元 
[標金續升六錢]  
　　昨日星期四大條近期縮一八七五遠期縮一二五美滙兌開收盤及日美日英均無變化惟銀價小去二五十一月份標金開盤較好四鐘價爲二百五十五兩二錢初勢頗佳即漸升至二百五十五兩四錢爲最高之價先令揭曉惟法滙又長二十法郎餘則均未改動内盤雖尚穩定奈以人心軟弱以是金價即步跌至二百五十三兩九錢爲最低之價後以内價復又轉急故金價亦回升數錢爲二百五十四兩四錢收市登賬及補水均爲二百五十五兩烚赤交易不多價爲三百二十二兩二錢五午後標金開盤爲二百五十四兩一錢市勢頗見轉升逐漲至二百五十五兩四錢收盤較上日又升六錢全日高低相差爲一兩五錢補水仍爲二百五十五兩云 
[九六跌勢益厲]  
　　餘亦續跌 
　　昨（十月十五日）期貨各債市况仍甚旺盛市塲人氣續極踴躍特較前日則已略遜前市交易計三百三十六萬五千元後市三百八十餘萬元合計七百十七萬五千元中以九六市况爲最佳計三百七十六萬五千元整六次之計二百四十八萬元金融稍淸僅七十二萬元七長二十一萬元現貨惟聞出九六一種其他均黑交易九六成交額計十萬零六千元至昨市各債期現貨市價前市大致尚平靜較前日無大變動惟自收盤以迄後市因謡諑益盛賣方抛出甚力各債市價遂續狂跌中以九六跌勢爲最猛厲蓋投機者均集中於九六賣勢較各債爲旺盛結果較之前日九六現貨續飛降二元期貨十一月期飛跌一元九角半十日期續跌一元七角半金融十月期跌下一元零五分其十一月期十二月期及整六各月份期貨均亦續跌四五六角不等惟七長十一月期比前日僅縮一角茲分述如後 
　　金融公債金融現貨千元票未開出期貨十月期八十五元一角比前市開盤驟跌一元二角較前日續跌一元零五分十一月期八十五元六角半最低價爲八十五元二角較前市跌下五角半比前日續跌六角十二月期祗前市做開價八十六元一角比前日復跌四角 
　　整理六釐整六現貨亦無交易期貨十月期七十二元七角其最低價爲七十二元較前市小四角半比前日續跌半元十一月期七十三元二角半比前市跌下二角半較前日續小三角半十二月期七十一元較前市間盤跌下二角比前日亦續跌四角 
　　七年長期七長市况甚淸現貨及十二月份期貨均無交易十月期僅略有暗盤交易十一月六十六元八角比前市跌下二角較前日續小一角 
　　九六公債九六現貨僅後市開出一盤價二十九元三角比前日續暴跌二元期貨十月期二十九元五角半比前市跌下一元四角半較前日續跌一元七角半十一月期二十九元二角比前市亦跌下一元四角半較前日復飛跌一元九角半 
[外股市况平穩]  
　　昨日外股市况穩定西商公會内進出交易稀有成交價格與上日相仿無甚升降紗廠殷甚爲平靜船廠如瑞鎔新股買價已降二分半爲五兩二錢老股仍爲七兩五錢與前無異電車給價回落二錢五分計爲十四兩五錢公共汽車成交價十兩零七五已升起一錢自來火四十八兩五錢較漲五錢公部局公債票一千九百二十五年股做開價爲九十九兩此外各股概無榮枯足述至於橡皮市略轉平疲之勢問亂者計有三十種内六七種稍有上落餘則均趨和平投機家實際交易尚屬不少計做開七八種惟價趨疲弱云 
[紗花平穩]  
　　現紗成交千餘包價跌五錢期紗花晨　午堅 
　　昨日星期四美棉初因雨量過多而漲後因南方棉農售出及多頭轉賣回軟計期貨跌二十三至二十九磅音現貨跌十五磅音英棉期貨漲十六至十七點現貨漲十六點印棉初隨美棉消息平穩後因日商購進市况益堅計孟加拉及白羅溪漲四羅比奥姆辣漲五羅比大阪現紗二十支藍魚及十六支三馬漲一元二十支紅財神及十六支福鳥漲三元本埠紗市因現銷尚暢空户陸續補進故美棉雖軟各月僅跌敷錢遠月且較上日漲起二二錢棉市初隨美棉不振午後因人心較佳紗市回堅各月悉行轉漲結果較上日漲五分至一錢五分茲將期現紗花市况分列於後 
　　期紗紗布人鐘標準前市固外棉不振三品疲軟賣氣又盛近遠月跌七錢至一兩一錢後市因三品堅穩現需尚暢近月漲一錢至五錢遠月漲六錢至九錢全日共成交二萬一千包收盤價列左 
　　十月期　　一六五·三○　跌·二○　　一月期　一五九·五○　跌·二○ 
　　十一月期　一六一·九○　　·五○　　二月期　一五九·二○　漲·二○ 
　　十二月期　一六○·○○　　·八○　　三月期　一五九·二○　　·一○ 
　　現紗客帮方面川帮進二十支大中華·金城·人鐘·砲台·採寳鼎·金鷄·十支三友·等牌三百包廣東帮進二十支雲鵬·水月·仙桃·十二支孔雀·等牌二百包汕頭帮進一百五十包北帮進一百包其餘蕪湖江西内地野鷄等帮共進三百餘包買價午前跌五錢至一兩午後續跌五錢廠家未聞開出各牌市價列左 
十六支藍鳳一六六·七五　二十支大中華一八六·○○　二十支砲台一八五·○○ 
十六支豐年一七○·五○　二十支仙　桃一八一·○○　十　支孔雀一五八·五○ 
十六支水月一六九·五○　二十支水　月一七九·七五　十　支雙喜一五六·○○ 
十六支日光一六七·○○　二十支採寳鼎一八六·四○　十　支富貴一五五·五○ 
十六支文明一六二·○○　二十支金　鷄一八六·○○　十　支飛機一五四·四○ 
十二支孔雀一六五·○○　二十支人　鐘一八四·七五　十　支三鹿一五四·○○ 
十二支富貴一六五·五○　二十支金　城一九○·○○　十　支雙羊一五七·○○ 
八　支三孔一四七·五○　二十支鴻　福一八七·五○　四十二支鶴鹿二五三·五○ 
　　期棉通州標準前市因美棉又軟紗市無力大户繼續售出市氣平疲近遽月跌一錢至二錢後市因零户空頭紛紛了結市價稍堅各月回漲一錢五分至三錢全日共成交五萬四千二百担收盤價列左 
　　十月期　　期三八·三○　漲·○五　一月期　三六·七○　漲·○五 
　　十一月期　三七·二五　　　·一五　二月期　三六·七○　　·一五 
　　十二月期　三六·七五　　　·○五　三月期　二六·六五　　·○五 
　　現棉公會消息姚花到二千七百包通州花到四百包南北市出數約二十萬斤收價四十八元半市盤如左 
　　火機花　　　　三七·○○　武林進　四○○担　送打包廠 
　　安慶花　　　　三六·○○　内外進　六○○包　現貨送廠 
　　木　花　　　　三六·五○　大豐進　二○○担　現貨送廠 
　　陝西花　　　　三七·九○　吉田進　一○○件　現貨棧交 
　　姚　花　　　　三四·四○　蘇綸進　三○○包　送火車站 
　　姚　花　　　　三五·四○　廣帮進　一○○包　現貨棧交 
　　通州花　三八·四至三八·六　王淸泉進　九○○包　現貨棧交　 
　　通州花　　　　三七·六○　華　　進　三○○包　碼頭過秤 
　　陝西花　　　　三八·○○　武林進　二○○件　現貨棧交 
[美國統計局棉花報告]  
　　美國統計局發表上月活動錠子棉花消費及棧存情形如左 
　　　上月　　　一九二四年　　　一九二五年　　一九二二年 
活動錠子　五一·五五二·○○○枚三○·一二二○○○枚二二·九五○·○○○枚二三·二九七○○○枚細絨花　四八五·○○○包　四五五·○○○包　四八四·○○○包　四九五·○○○包 
粗絨花　七○·○○○包　　五○·○○○包 
粗細絨出口　七五二·○○○包　七五七·○○○包　六八九·○○○包　三六九·○○○包 
廠存　　八七六·○○○包　五一五·○○○包　七七五·○○○包一·○六五·○○○包 
棧存　　二·一五八·○○○包　二·○七·○○○包　二二·一四八·○○○包一·二一八·○○○包 
[孟却斯德紗布狀况]  
　　布市需要漸增紗市狀况雖出營業仍無進展市價疲軟如左 
　　　　　　　前週　　　　　　　上週 
二十支　　　　一九辦士至二○辦士　一八辦士至一九辦士 
三十支　　　　二○辦士至二一辦士　一九辦士至二○辦士 
四十支　　　　二一·二五辦士至二二·七五辦士　二一辦士至二二·七五辦士 
埃及棉六十支　三七辦士至四○辦士　二七辦士至二九辦士 
[三品停頓（十五日大阪電）]  
　　三品大體已告停頓跌後波調亦歸平靜大有暴風一過雲　頓消之感今晨美棉雖跌去七角賣方固未敢貿然抛出買方亦未能放胆買進行情僅隨美棉跌去一二元交易益形淡苟無新消息發現三品必能保此現狀 
[大阪紗市混沌（十五日大阪電）]  
　　棉紗現貨今晨稍趨混沌中等二十支十月期呌價三百十二元帳助　二十支　現貨　二一一·○○　美人　卅二支　現貨　五○·○○ 
合同　卅二支　現貨　四一九·○○　鐵砲　四二支　現貨　一一五·○○ 
錢　　十四支　現貨　五二九·○○　扇而　十六支　現貨　五一五·○○ 
軍艦　卅二支　現貨　四一○·○○ 
[洋莊絲市堅疲不一]  
　　廠黄二經堅定灰絰跌小 
　　昨日洋莊絲市仍不一致緣歐美各莊惟川滬黄白廠經需胃不　以致去路續有價益堅穩昨計連納等行又談成金雙英等牌白廠經九十包絲價依然挺秀川黄廠經借孚進中等貨十包行情穩固棉州過盆粗絲計由克昌進三十六包價仍堅定獨八關灰經連納談就中等貨十包價竟小去二兩半白絲經依然停滯云 
[横濱絲市不動（十五日横濱電）]  
　　生新現貨因有十一萬斤之非指價買賣須於本日决定價格故買方大户態度尚未確定僅有零星交易歐美帮及一二需要之家雖徵有進意亦有開始議判最優等貨呌價爲二千百元球牌爲二千八十元市况不動 
　　絲屑市况歐美帮訂購之電雖陸續轉到而雙方價格尚差二十元雙方似將待時而動 
[洋莊茶市續趨暢逹]  
　　昨日星期四本埠洋莊茶市續趨暢逹祁花香末因英莊去路呆滯市面沉寂已久昨市俄莊新泰洋行業已開辦但售盤祗十四兩二錢五分較開盤之初見跌三四兩路莊土莊兩路之綠茶市面仍頗爲堅硬各茶交易仍以珍眉貢熙兩項爲最旺全市成交各路紅綠箱茶總計四千六百六十六箱綠茶開出市盤較前日均無漲跌云 
[交割期前期粉堅漲]  
　　客帮動辦期粉··現期因補空弱而平疲 
　　昨日期粉市面類趨堅漲大連與津帮對於九十月份及遠期均起動辦價均堅漲現期空方類均抵補足額買氣轉衰價漲平疲上午開盤後大連帮與津帮各進九十月份萬餘包廠家現粉價開二兩一錢半因小麥到貨不旺開出不多現期因空頭抵補不旺價難續漲遠期套色較濃價有七厘半之漲度午後市面盤旋漲跌甚微收盤結果本月份價爲二兩一錢三分七五較前日收盤價計跌二釐半九月份仍爲二兩一錢二分二五不動十月份爲二兩零八分二五較漲一分十一月份爲二兩零五分二五較漲二釐半期粉成交額上午二十六萬六千包下午十三萬三千包收市九萬八千包共計四十九萬七千包股票成交十五設價仍六十兩現粉計由新寗輪船運往香港兵船粉五千包云 
[糖市降跌益甚]  
　　昨日公會劃盤因神户大里兩廠均有電到八號開盤價爲日金十元五角較前盤開價陡跌四角之多以之期貨本月份初市即降至五兩九錢九月份五兩九錢二分五十月份五兩九錢及後市又以時局風聲所怖人心更軟市盤續賤各月期均跌至五兩八錢五分進出稍有惟現貨以内地及出口各帮均已停運銷　完全阻滯價雖呌五兩八錢而仍無成交者云 
[倫敦華債票市價]  
　　本埠紐約植業公司昨接敦倫公司來電報告云中國善後五釐債欵在英發行部份市價爲七十三元六二五在法發行市價爲七十一元俄爲六十九元二五云 
[紐約植業公司歐美各種公債行市報告]  
　　駐滬辦事處上海九江路一Ａ號花旗銀行内名　　稱　　　　　官利　　滿期時日　　　　十月八日賣價　　　十月十五日賣價　期滿時約得之利息 
杜白禮機器公司債劵　六厘　一九四九年七月一日　一○二·○○　一○二·○○　五·八五 
捷克斯拉夫政府公債　八厘　一九五二年十月一日　一○一·○○　一○一·○○　七·九○ 
古巴杜米尼根糖公司債　七厘五　一九四四年十一月一日　九七·○○　九七·○○　七·八○ 
芬蘭擔保地方公債　六厘五　一九五四年十一月日　八九·五○　九○·○○　七·三五 
智利公債　七厘　一九四二年十一月一日　一○一·七五　一○一·七五　六·八五 
巴黎里昂地中海鐵路債　六厘　一九五八年八月十五日　八○·○○　八○·二五　七·六五 
賽因河工局債劵　七厘　一九四二年一月一日　九○·七五　九一·二五　八·○○ 
法國公債　七厘　一九四九年十二月一日　九一·五○　九一·六二五　七·八○ 
德國公債　七厘　一九四九年十月十五日　九八·○○　九八·二五　七·一五 
那威公債　六厘　一九四五年八月十五日　一○一·○○　一○一·○○　五·九○ 
紐約汽機公司股票　　　　　　　　　　　一○一·七五　一○一·七五　六·八八 
德國蘭登銀行債劵　七厘　一九五○年九月十五日　九四·○○　九四·五○　七·五○ 
彼特蘭電氣公司股票　七厘　　　　　　　一○○·○○　一○○·○○　七·○○ 
加拿大太平洋鐵路債劵　四厘　無限期　八○·五○　八○·五○　四·九七 
比國公債　六厘　一九五五年一月一日　八六·五七五　八六·五○　七·一○ 
恩特司銅議公司債　七厘　一九四三年一月一日　九九·二一　九九·七五　七·○五 
德國通州電氣公司債　七厘　一九四五年一月十五日　九五·○○　九五·○○　七·五○ 
薩克遜公共工程公司債　七厘　一九四五年二月一日　九二·五○九二·五○　七·七五 
古巴大北鐵路公司債　六厘　一九六六年七月一日　九二·○○　九二·○○　六·五○ 
道奇氏兄弟公司債　六厘　一九四○年五月一日　九六·七五　九七·○○　六·五○ 
芬蘭公債　七厘　一九五○年三月一日　九五·○○　九五·五○　七·四○ 
安那康逹　　股票　七厘　一九三八年二月一日　一○二·五○　一○二·八七五　六·六五 
　　右例各債劵之價目皆以美金爲單位如有疑點當以紐約總公司之報告爲準 
 
 
 

Page 8

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *   
 
 

Page 9

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *本埠新聞 
[琊士廉昨晚赴蘇]  
　　淞滬戒嚴總司令邢士廉於昨日（十五）下午由龍華乘坐汽車於六時三刻抵北站旋即換乘特備專車計掛P.C.１２花車一輛鐵蓬車二十二輛行李車一輛裝載衛隊第五團部下兩營約千餘人於晚間八時由北站開往蘇州 
[邢部昨日開拔時情形]  
　　昨日龍華淞滬戒嚴總司令邢士廉自奉楊督辦鄭省長來電着即將戒嚴司令部取消並將所部軍隊調蘇駐防等由立經邢司令傳令八大處長即時結束一面令所部軍隊準備即日開拔故前晚閘北方面十時收市後各兵士紛紛向典當押店敲門有質者有贖者各舖户頗爲吃驚幸無騷擾昨日上午司令部内所駐軍隊已悉數開拔午後已將一切傢俱趕緊搬遷事爲英法兩租界當道聞悉立即派員及探捕至司令部要求將前經遞解請辦之綁盜等匪及重要犯人仍予交捕房拘禁當奉邢司令核准分别提交英法兩捕房來員帶回仍裝解犯汽車送回西牢寄押惟時司令部方面秩序頗亂即龍華一帶所住之軍官等眷屬亦紛紛搬遷雖無搶掠之事但各兵士對於龍華居民及途人咸詢身邊有無洋銀故各鄕人頗爲驚慌云又聞龍華戒嚴司令部撤銷後所遺該署房屋仍交由商會保衛團收管惟聞内有緝私營鸝飛艦管帶謝寳生一犯隨之帶往蘇州有人見謝形容焦急已鬚髮班白矣茲將詳情分誌如次 
　　邢部昨日離滬駐滬奉軍邢士廉部奉命開拔赴蘇常路局預備專車八列輸運已紀昨報昨晨該部第一二五三團軍隊曁迫擊砲隊機關槍隊輜重隊東北陸軍憲兵護路隊以及第一軍留守憲兵第二營（寧凱臣部）自晨至暮分赴北站麥根路老龍華南站挨次開拔邢士廉司令率同八大處軍官曁衛隊等掛車三十六輛於昨午後五時許離龍華於八時正經由北站專車赴常其部下原擬昨晚十二時前完全離滬祗以車輛缺乏略有躭誤截至今晨一時止共計開拔六列車其第一列北站出發連同吳淞開來之石部計掛車三十一輛二團團部及機關槍迫擊砲隨同出發於下午一時卅五分開行第二第三兩列各掛車三十輛二團一三兩營於午後二時許經由麥根路出發一赴蘇州一赴常州第四列車即邢司令之第五列係一團團長以步兵一營掛車三十一輛於午後八時由龍華出發九時二十分抵北站十時半經由北站開行第六列掛車二十輛係第五團之軍隊十時許由龍華開抵北站後於今晨一時開赴蘇州尚有第五團專車兩列及第一軍憲兵常廳長器具車合一列東北憲兵一列濟養品一列因機車缺乏將於深晚或黎明時出發云 
　新老龍華兩車站之忙碌龍華戒嚴司令部邢士廉前晚奉蘇楊密令開往蘇州昨晨起該部各處長辦公處物件紛紛遷出昨晨十時滬寗鐵路管理局開出專車十二列車至新老龍華兩車站候用午前十一時邢部工兵大隊（駐謹記略）六百名及司令部護兵三百名迫擊砲一連先行將營底物件槍彈砲彈用汽車搬運至龍華車站裝車午後一時起邢部第五團全部軍隊亦將軍用器械食糧等物有用騾車拖運有由兵士扛運均紛裝火車或來或往異常忙碌四時許又有鐵篷車十六輛開至裝載馬匹器具五團團長張鳴謙正在預備行裝據云晚上邢部工兵迫擊砲及五團全部同時開往蘇州邢司令於北站下車 
　　郭潤身部昨日出發駐紥斜橋老營盤之奉軍第二路直隸陸軍第一混成旅第一團團長劉鎬所部第三營軍隊及迫擊砲隊機關槍隊以及駐紥高昌廟砲四團二營内之直隸陸軍第一團第一營營長郭潤身於前夜奉令步行至新老龍華佈防至天明（十五）六時該營兵士仍回高昌廟營内由郭營長命令集隊並迫擊砲連機關槍連均於上午八時由高昌廟開拔至南車站候車裝運赴蘇並將該營底及迫擊砲六架機關槍六架及彈子等件均運至南站裝載因龍華車站軌道車輛阻塞以致北站及麥根路所調空車五十輛不能駛來該營長一再屬北站運輸處設法將車道搬淸以便交通一面由站長設法先將二十二號貨車缷空五輛並三等客車一輛撥付軍隊裝運一面電話至北站追索車輛延至下午四時許始由北站開來鐵篷車十六輛共配掛列車二十一輛即於下午五時半開出至北車站轉道運蘇所有駐紥斜橋之第一團第三營軍隊已於前晚調至龍華未回故將該營之營底及團部之兵士兩連於夜間八時由南站裝車共掛十六輛運往北站至蘇州並聞駐紥浦東之第二營已於前夜如數開往龍華又聞龍華之邢旅第五團軍隊已調集空車三十六輛車頭四輛由龍華站分裝四列車出發限於昨夜運最 
　　閘北駐軍之開拔閘北原駐第二軍第二團步兵一團計三營機關槍迫擊砲各一連約計二千餘人其間除石韓卿營長所部第二營步兵一營分駐吳淞砲台灣獅子林等處外其餘均駐閘北前晚奉邢司令撤軍電令即命令一二三三營營長通飭部下整備行裝於昨日黎明起將舖蓋行李等分置於北車站及太陽廟鐵道兩旁計裝鐵蓬車二十八輛牲口車一輛十一點五分吳淞石營長兵車抵站計掛鐵蓬車十三輛頭等客車一輛一同啓行 
　　駐淞陸軍昨已撤調赴蘇駐淞砲台灣直隸陸軍第一混成旅第二團第二營營長石麟閣於前（十四）日下午二時接淞滬戒嚴司令部命令將駐防砲台灣及獅子林之陸軍悉數撤調蘇州等處駐紥石營長奉令後當即傳令連排各長收拾行裝開拔一面派人往獅子林調集分駐該處之第五連步兵一連即日來併隊赴蘇一面着路局調用專車開至砲台灣等候應用四時起各兵士均將軍械軍實行李雜物等陸續搬運至砲台灣車站月台之上頗形忙碌後因需人扛抬即在該處附近拉用民夫並小車黄包車等以致鄕民及小車夫等頓起恐慌羣相避匿至昨（十五）日上午二時由滬開到專車一列先裝步兵二連即行開拔迨至晨八句餘鐘又由滬開到專車一列拖掛空鐵篷車十三節三等客廂一節至砲台灣當由石營長督率連排長及兵士兩連並軍械軍實等大隊登車畢於上午十點二十分開拔往蘇刻下吳淞及獅子林已無奉軍蹤跡惟南石塘砲台上之砲兵則歸淞路要塞司令丁笏卿所轄淞鎭則有淞滬軍警稽查處第三分所所長張春霖統轄稽查官兵等共十餘人刻下尚無開拔消息當該營長動身時有淞路要塞丁司令笏卿派司令部副官劉漢臣及某書記官施台官等率隊至車站月台排隊送行駐淞水警第四區區長何嘉禄亦派副官孫煥文代表督隊在吳淞車站送行 
　　浦東其昌棧駐軍撤退駐紥浦東其昌棧奉軍第一團一營四連步兵前晚接奉淞滬戒嚴司令邢士廉密令飭將全連官目兵即速開赴滬寗車站聽候調遣等因該連長程義德當晚即傳令各排長預備一切於昨晨六時齊集其昌棧碼頭附乘駁船由該處輪渡局小輪拖帶而去現浦東駐防軍隊已完全撤退地方商民甚爲欣悅 
　　滬杭車昨日停駛滬杭鐵路昨日（十五日）由滬開杭之四號特别快車原定上午八時零五分由北站開往新龍華待由南站上午八點十五分開出特别快車至新龍華由北站車輛銜接駛杭嗣因軍事運輸所阻延至上午十時十分始由南站開出之新龍華車站忽被奉軍扣留不得開杭故將特别快車於上午十一時分别折回南北兩站適時南站正在預備開行二次之六號慢車各乘客已經買票該路站長擬將特别快車與慢車銜接一供開杭延至下午三時許仍被軍隊所阻不能開出所有已經旅客購票者均退票付還原價以致昨日（十五日）下行車（即由滬開杭）各客貨車完全停駛其上行車由杭開滬三號特别快車駛至嘉善爲止所有來滬乘客乘坐原車折回杭州 
　　南站貨物車開至龍華折回滬杭鐵路昨晨三時由上海南站開杭之二十二次貨物車計掛貨車十一輛駛至龍華被奉軍扣留不得開杭須將貨物車缷空裝運軍隊等語以致延至上午十時許由龍華折回上海南站缷車撥付軍隊備用 
　　滬西之紛擾情形昨日江浙戰謡喧傳愈烈孫軍哨隊已至莘莊兩軍相隔不遠人心惶恐故滬西各鎭商民紛紛遷徙茲將當時狀况分誌如下㈠斜徐·斜土·以及謹記·天龥·漕溪·各路遷居者絡繹不絶或車載箱籠物件或肩挑背負自晨至暮踵趾相接一般人力車夫無不利市三倍㈠漕河涇鎭駐漕河涇鎭五團三營兵士一營及機關槍一連於昨日上午十時該營長杜鳴臯奉令調防開拔至老龍華者祗機關槍一連尚有二連仍駐漕河涇城隍廟直至昨夜七時尚未開去聞該兵士態度未明居民萬分疑慮故該鎭遷家者紛起㈠滬閔車站漕河涇東之滬閔車站昨日該路中之惠靈英文學校停課學生紛紛旋里並有第一次松江開來之下行車至新龍華因往東不通乘客均紛紛下車步行至漕河涇滬閔車站乘汽車往滬以致擁擠不堪爭先購票故該車站汽車不敷應用聞有英法租界各汽車行開車前來接客㈠徐家匯鎭徐家匯淞滬警察六區二分署署員解廷貴見謹記·漕溪·各路上遷居者紛紛經過有乘車者有步行者無不携帶箱籠被褥恐有不逞之徒乘而攫取昨日特派長警六名駐防漕溪路之滬杭接軌出入處並加派巡遜長警山巡官李春亭督率往來天龥橋路·謹記路·斜土各路·自晨至暮輪調防護晚上與漕河涇保衛團警察所各派團警放哨以漕溪路之滬杭路綫爲南北分防之界 
　　閘北借用公共汽車昨爲邢部開拔赴蘇之第一日閘北一帶駐軍紛紛將軍用品等運赴北站昨日並向滬北興市汽車公司借用公共汽車數輛以資應用下午火車站附近時見該項汽車裝載軍用品及兵士等甚爲忙碌（遠東社） 
　　南黄浦不許駛夜船閔行以上南黄浦江前晚起船隻不許夜行如無口令無論何船即遭槍擊有某公司小輪老大龐阿秋昨晨四時天將破曉時駕小輪駛過被岸上軍隊開槍擊傷肩部昨日至滬後即投仁濟醫院醫治 
　　中西探在界路糾察駐紥閘北之奉軍於昨日奉到戒嚴司令部命令一律開拔該管匯司捕房捕頭特派通班中西包探前往滬寗火車站之界路糾察 
　　浦東由警隊協防浦東三區警署解署長以浦東沿浦一帶華洋廠棧林立現當軍隊撤防江浙發生戰謡之際故於昨日會同游巡第三隊黄隊長及一二三各分駐所署員會商維持地方治安辦法除由游巡隊抽調長警一棚派駐其昌棧巡防外並各派巡邇長警按段梭巡以保護地方安寗 
[昨日浙方軍事行動之嚴重]  
　　據昨日形勢觀測似將由謡傳而成事實聞孫氏預定本人駐紥嘉興指揮一切長興一帶前敵事務完全交由盧香亭負責松江防務仍由謝鴻動擔任大約將以一團餘之兵力防守至淞滬撤兵事件昨據浙方人員表示謂此係奉軍作戰之策略察其語意似將於抽調未妥協前先行發難故暴發之期恐將不遠矣茲將昨日所得消息彚錄如次 
　　浙方今晨之消息今晨一時據報得悉浙江第一師第七旅分裝三列車其中兩列車自杭州出發一列車自筧橋出發於中夜抵松江第一軍之司令部即設在車中孫傳芳猶在杭垣陸宗輿亦離該處今日滬杭路難望通車 
　　今日杭車全停寗快車亦停昨日滬杭路由滬開杭四號早快車及六號慢車駛至新龍華忽被奉軍阻止前進直至下午兩時許未准前進斯時適由嘉興開滬之一號區間車亦駛抵龍華其時該站兵車疉疉進退維谷當由該站長電禀沈局長請示辦法經沈局長立即商承邢司令准將該快慢車隨同嘉興車開回北站南站之一號車隨帶北站至杭來之三號早快車駛至嘉興亦被浙軍扣留將機車解下開駛兵車故管理局得此消息旋於正午發出通告所有滬杭全路客貨車暫行停駛而昨日滬寗路下午三時二十五分開行之滬錫區間車因車輛缺乏亦暫停駛聞今日滬寗客車除七號十二號滬常快四等車及九號上行特别快車暫行停駛 
　　陸宗輿現在松江據北站奉軍運輸處消息陸宗輿氏現在松江昨晚路局擬派花車赴松迎回上海嗣以機車缺乏致未成行 
　　昨日滬杭路兵車之絡繹昨日滬杭道上兵車絡繹於途聞周蔭人部隊已進省城尚有一部分開赴松江故昨日由閘口開赴城站之兵車有三四列之多另由南星橋艮山門開赴拱宸橋轉道長興者亦有七八列之譜各掛車二十五輛並有城站及筧橋開赴松江者亦有四列車其第一師司令部及警備隊司令部亦由昨日移駐松江云 
　　馮玉祥表示和平中華全國道路建設協會主幹近以江浙戰謡日亟昨特以個人名義亟詢該會名譽會長馮玉祥君對於南中政爭戰謡請其表示主張何若昨聞該會主幹接馮復函略云頃展手書倍殷心寫過承關愛益切感懷語云天下本無事庸人自擾之值此外患日亟若猶内訌不已勢必同歸淪胥萬刼不復吾輩抱定愛國宗旨力主和平非能挽狂瀾於旣倒竊欲隊江河東之此則確可自信者也但不知無聊政客失意軍人亦有厭亂之時否也此復藉頌秋祺馮玉祥復啓（遠東社） 
　　王金鈺眷屬到滬浙省督署總參議王金鈺奉孫命出席軍政委員會現尚在京茲聞孫以時局緊急特電召返南聞王之眷屬業於昨日到滬王氏本人亦即動身南下 
　　浙軍扣用日輪之交涉浙軍徵發日商小輪六艘辦差業經日領事淸野提出交涉昨據淸野來電報告被徵之船隻計有戴生昌梯航丸源祥號源吉號三艘新泰洋行益寗號新慶號内外丸等三艘此外尚有寗紹小輪二艘招商三艘現均不知去向正在盡力搜查中 
　　安亭來客談昨據安亭來滬者云昨日午後一時許由安亭開駛靑浦口之公共汽油船兩艘被浙孫派軍封去居民方面尚不十分驚惶路中並未見有若何軍事行動惟午後二時左右見有由滬開過兵車一列云 
　　蘇常一帶來滬者增多昨日常州頭班車南京快車等抵滬時乘客均增多四五倍車輛亦較多數節内中乘客以蘇常一帶爲多大半帶有箱籠據云内地現狀雖尚安而民心甚爲惶恐（遠東社） 
　　楊淸臣前日赴杭吳佩孚代表前直軍二十師師長楊淸臣來滬已久於前日（十四日）赴杭謁孫傳芳互商時局問題迄昨晚尚未返滬（東南社） 
　　奉軍之防守計畫中外通訊社云奉軍對滬主放棄僅以第五團張鳴謙部守龍華一帶如松江孫軍進攻至多退守崑山憑險堅守蘇州方面之邢部亦取守勢第六第八兩師則分駐鎭常宜一帶防長興湖州之浙軍以大體觀之奉取守勢而浙則利在攻也 
　　奉軍嚴查電信近日戰謡益熾留滬奉軍以形勢已屬嚴重特加緊戒備自十四日起往來電信嚴行檢查聞法浙兩方關於軍事上往來電件多被扣留通傳消息甚屬困難 
　　華法交界處加釘木椿鐵絲網法租界當道爲防衛本租界居民安寗起見昨晨飭令工匠數十名分派在沿民國路之東新橋街鄭家木橋吉祥街火輪磨坊街天主堂街興聖街四明公所前各處華法交界之區加釘木椿及鐵絲網並添派武裝華越各捕分段梭巡以資防衛 
　　法捕房注意防範法捕房總巡費君及西探長第潑君邇以戰謡甚盛各處避難之人相率來滬住居界内者居多深恐有匪徒乘隙强攫情事爰特傳諭各捕房捕頭加派中西越各捕分往界内嚴行梭巡外並派幹探數名至内地偵刺軍事着令隨時報告以便查考 
[總商會昨開緊急會議]  
　　昨日下午四時總商會爲滬上治安問題召集特别緊急會議到者正副會長虞洽卿·方椒伯會董祝蘭舫·沈燮臣·徐乾麟·勞敬修·孫梅堂·董杏生·陳良玉·李詠裳·項如松·戴賡莘·顧馨一·陸伯鴻·沈聨芳·謝衡牕·吳藴齋·張延鍾·嚴成德·宋漢章·秦潤卿·沈潤挹·縣商會姚紫若·省敎育會黄任之·袁觀瀾（趙厚生代表）·閘北商會王彬彦（尹村夫代表）·銀行公會倪遠甫·錢業公所田祈原·及馮少山·石芝坤·南市保衛團團長江政卿等三十餘人四時半開會首由虞會長報告近日時局狀况並謂滬地人心浮動亟宜設法維持現象云云當時列席諸君僉以值此時局緊急之秋調動地方官長似非其時且交涉員及警廳長二職尤與治安有密切關係乃議决電請蘇長官暫免調動交涉員及警廳長同時又電浙孫請宣示本旨由兩商會具名發出茲錄兩電於下 
 
 
 

Page 10

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *㈠杭州孫計辦鈞鑒滬不駐兵爲公素所主張現邢師已退許交涉員常廳長亦由敝會電懇蘇督長免調地方治安足可無慮應請鈞塵來電宣示本會旨以息羣疑而杜謡諑上海總商會縣商會叩删㈡南京楊督辦鄭省長鈞鑒奉寒電撤回邢師具徵事揚民治尊崇國信無任欽感惟聞交涉員警廳長同時更調當此工潮甫定謡諑紛乘之際折衝樽俎保障治安均須熟手應請徇人民借宼之意暫緩他調以顧地方而定人心上海總商會縣商會叩删 
[各公團對時局之表示]  
　　上寳地方維持會之緊急會上寳地方維持會因滬上謡諑大起以致人心惶懼昨特開緊急會議討論相當辦法到者四十餘人首由主席報告江浙戰謡形勢日益緊張居民驚駭紛紛遷避以致來價飛漲房租驟增影響地方治安關係頗大應如何維持辦法請衆討論徐玉書提議忠告雙方當局消息除私見一致對外何守正主張勸告各米商及各房東切勿乘機漲價以維平民生計而安地方 
　　五公團之聨席會議閘北十一路商界聨合會·滬北米地公會·木業聨合會·滬北工商學總聨合會·上寳太嘉工商協助會等五公團於昨日上午十時召集聨席會議到六十人公推佘錫品主席討論㈠時局問題㈡米糧問題㈢萬一開火勢必影響外交等事討論結果推派代表瀝陳民艱與大局之關係當經推定佘錫品·范和笙·錢健人·等分别前往據戒嚴司令部張團長云軍人天職惟在服從茲敝司令已遵楊督命令退駐蘇常别無他意云云又往靜安寺路謁見宋處長未遇代表等遂返會乃議决電請楊孫兩督辦俯念民艱切實表示態度昭示天下以慰人心并推定袁鴻鈞起草二時許始散 
　　閘北商業公會電閘北商業公會等公團昨聨電杭州孫督云杭州孫督辦鈞鑒淞滬永不駐兵邢旅業已他調我公愛護淞滬當無二致將近滬一帶駐軍結束以免人民驚疑毋任盼禱閘北商業公會等同叩删 
　　國貨調查團之三電本埠中華全國國貨調查團昨爲江浙戰謡日熾一日特致北京段執政·杭州孫督辦·南京楊督辦·三當局之要電三件分誌如下㈠致段執政電曰北京段執政鈞鑒江浙戰謡又復大作兩省人民不勝惶恐竊去歲之戰事影響幾爲民國以來所僅見今歲戰事若又肇造則民生問題死亡無日且浙江爲東南之重要江蘇爲長江之關鍵地勢所居關係綦重若一發動勢必牽動大局禍害四萬萬同胞者可以斷言竊鈞座再起東山事事爲民更始功高萬世史册昭然而此次江浙之糾紛斷不無蛛絲馬跡望我鈞座迅電弭止以杜其漸而防其微也臨電神馳不勝屏營待命之至中華全國國貨調查團李蔚嵐等同叩删㈡致孫督辦電曰杭州孫督辦勛鑒邇日以來謡言四起謂我公有軍事行動將起戰爭在深知内幕者觀之該項噩耗實爲奸人所造出在一般驚弓之鳥大有風聲鶴唳草木皆兵之概竊鈞座自督浙以來對於大局表示和平者層見疉出吾等人民欽佩無似但該項謡諑自盛傳而漸至消弭者似屬好遇乃自有此噩耗日傳日烈揣之再四似不無蛛絲馬跡可尋夫去歲之今時所演出之戰禍幾至不可收拾兩省人民受創之巨諒鈞座當能記憶今歲若將同樣戰劇重行演出而人民生計惟有迫於死路之一條伏祈鈞座捐棄小嫌勿作大惡將此下念從速打消以惠江浙數百十萬人民之生命也鈞座大德祈俯納之臨電神馳不勝盼禱之至（銜同上從略）㈢致楊督辦電曰南京楊督辦鈞鑒外交未息内亂復興實非常道之上策况鈞座履新以來未及多日即有此國家最忌之舉於鈞座名譽不無關礙伏望鈞座力保和平闢謡早佈切勿任其釀成事實以禍生靈也鈞座賢明諒能見許臨電迫切并乞賜覆爲感（銜同上） 
　　無錫勞工會電無錫駐滬勞工會昨爲呼籲江浙和平事致各方當道一電原文如下奉天張督辦南京楊督辦杭州孫督辦·均鑒淞滬人民受兵燹久矣保衛地方省應如何設法妥撫以免紛紜近日又有戰事之傳說風聲所播草木皆驚公等果爲衛國保民而握掌軍政則常迅速停止軍事動作并佈告闢謡淞滬奉軍立即撤退庶地方安謐如常否則爲公等自絶於國人國人亦將起而自衛也臨電無任惶恐待命無錫駐滬勞工會吳公望等八十七人同叩 
[時局嚴重中之保衛團消息]  
　　總商會保衛團龍華舊軍使署由邢士廉偕作淞滬戒嚴司令部後與駐廠保衛團第三隊分劃界限各自駐守（奉軍守舊使署保衛圍守兵工分廠）昨日戒嚴司令部奉令撤銷後邢司令派劉團長將舊護軍使署曁高昌廟砲隊營斜橋老營盤等處奉軍隊伍陸續撤退所遺房屋仍交上海總商會保衛團保管以符執政明令該團江團長即令飭所屬各隊分派團丁駐守各處以重公産戒嚴司令部内押在陸軍監獄之重要匪犯（即由租界引渡而來）尚有數十人現在駐軍業已撤防一時無人看管勢甚危險該團團長爲暫時救濟起見已令飭駐於龍華之第三隊迅派團丁二棚前往彈壓在獄四週派丁駐守以昭鄭重一面呈請辦法再行處置 
　　閘北保衛團「防務佈置」連日江浙戰謡突起駐滬邢士廉所部軍隊忽奉楊督電令尅日撤縱淞滬致内地如閘北江灣曁大場羅店劉行等各市鄕居民未悉内容驟滋疑慮昨閘北保衛團團總王彬彦尹邨夫迭據探訪隊報告境内駐軍如柳營路·新公園·海昌路·天佑里·及各會館中軍隊已開拔地方治安亟應嚴加防範除通令各支團及鄰區支團補助隊衛隊等官佐均須一律制服親查防務並於衝要街衢加設雙崗召集各該支團團員候令出防一面洽議警團聨防事宜以周防務而安人心昨晚王尹兩總均身着軍服偕敎練長陳安甫副官主任姜懷素親自視察各支團防務並飭探訪隊隨時報告消息庶可因機應付而保公安云茲將佈告訓令錄次「佈告」閘北保衛團昨發佈告云照得淞滬特别區域前因滬案發生奉省令派兵駐紥組織淞滬戒嚴總司令部宣佈戒嚴以維地方秩序近因滬案漸歸解决淞滬戒嚴司令部奉令撤銷邢部亦已調防以符執政府明令淞滬永不駐兵之旨惟當此謡諑繁興人心浮動之際深恐不逞之徒乘機煽惑致地方杯弓蛇影自起驚擾須知軍隊撤防原爲淞滬特别區域永不駐兵之意地方秩序本團總責職所在自當會同地方警倧盡力維護仰諸色人等務須各安生業不爲浮謡所惑致滋猜疑是爲至要切切此佈「訓令」照得近因謡諑繁興人心浮動地方治安不無影響保衛團責職所在自應加意防範以盡地方保衛之責任凡我各支團隊均應於即日起酌量地方情形召集團員隨時嚴密防範以維治安除分行外合行令仰查照辦理毋稍疏忽是爲至要 
　　淞滬保衛團淞滬保衛團聨合會昨函淞滬境内各保衛團云「逕啓者淞滬劃爲特别市區前奉執政府明令永不駐兵嗣因五卅案起奉軍蒞滬暫維秩序現悉駐滬邢部業奉督省兩署電令即日他調此後地方治安當由警察與保衛團共任防維際此時局緊張謡諑繁興凡我團隊尤應審察各本地段情形妥爲佈防並與就地警署及鄰區支團互相聨絡以衛閶閻而安人心相應函逹即希貴團察照是荷」云云 
　　董家渡保衛團董家渡天主堂保衛團第一支隊隊長高子雲鑒於戰謡日甚更有邢部軍隊開拔離滬誠恐宵小乘機竊發防務頗形重要爲特召集各團員决定實行出防以維地方治安業已通知各團員於昨日起一律武裝到隊輪流站崗藉保地方治安 
　　南市保衛團南市保衛團團總姚慕蓮進京公幹尚未返滬副團總穆抒齋又因母病請假主其事者頓覺乏人坟治安關係重要故昨日特開會議公决請東南西北四區區長督率各團長於昨晚爲始一律整隊出防 
　　漕河涇保衛團滬西漕河涇保衛團團總楊心正·四區警所長程麟以該鎭尚有一部份兵士駐紥（聞待發餉）商民驚慌遷徙一面電請軍事當局從速收撫一面飭派團警於該鎭各街道站立武裝雙崗（每崗派團丁警察各二名）維持秩序並於漕溪路上加派巡邏團警乘坐自由車往來梭巡沿途保護商民南至滬閔路第一橋北至滬杭接軌路故遷徙者雖項背相接尚無擾亂情事 
　　法租界義勇團出防消息邇來江浙戰謡又起空氣頗爲緊急外問傳說日甚一日因之人心浮動大起恐惶而滬杭一帶之小鎭人民又復紛紛遷避於租界之内故法租界中華義勇團爲保護地方治安起見將於本星期六出防於華法交界之處以免匪徒乘隙而入昨日該團發有通告如下「全體團員即於十月十七日下午三時全體武裝速到霞飛路軍械處集合候令此令司令魏廷榮」云云 
[閘北三團體請常廳長保留槍械]  
　　閘北坟自治籌備會等團體昨函常警廳長請勿携械以去函云淞滬警察廳常廳長鈞鑒竊淞滬警政自廳長蒞任以來積極整頓閶閻秩序賴以治安地方人士曷勝禱頌忽聞公去滬就魯無任惶駭地方人民以效攀轅之舉聞公去志已堅鵬程萬里未便有阻高飛以作無謂之舉動惟警察槍械爲保衛地方之利器望公地方爲重悉數保留幸勿爲外界提用則地方幸甚警倧前途幸甚閘北地方自治籌備會·閘北商業公會·閘北市農會· 
[新警廳長于珍定期接任]  
　　新任淞滬警察廳長于珍昨日（十五）于珍偕同隨員並衛警六名於上午九時由北站特備頭等車一輛三等專車一輛駛往南站不料該車駛至新龍華車站被奉軍軍隊留難不得通過嗣由南車站電話知照常廳長轉告龍華司令部飭軍放行始於十時許開出至老龍華子廳長下車至龍華司令部接洽一切一面將該隨員等仍乘專車至南站下車于氏與司令部接洽後於正午十二時由龍華乘汽車至南站當由淞滬警察廳長派總務科嚴科長曁一區王署長李巡官率警在站候迎照料一切常廳長邀請于廳長在都益處午餐畢下午三時仍至南站乘坐原專車至北站嗣因南站裝運軍隊軌道車輛塞阻故即改乘汽車至法租界五洲旅館住宿定於陰曆九月初一接任 
　　中國新聞社云淞滬撤兵警務處移滬至前日始由楊督長鄭省長下令警務處長于珍前晚由寗乘車偕隨員四十餘人於昨晨抵滬即派視察長梁横賫函至廳辦理接收事宜聞警務處决設龍華護軍使署于珍昨日午後業親往查勘警廳人員昨特派員歡迎于民已定十八日就職就職後南京警務處人員及武裝警察均將移滬云 
[寧凱臣昨晚北上]  
　　遺缺由劉德之升任 
　　四區署長寧凱臣已於昨晚率帶第二營憲兵乘火車北上遺缺奉常廳長委二區一分所署員劉德之升任已於昨日下午到差視事矣 
[唐紹儀關於時局之談話]  
　　記者昨訪唐少川氏叩其對於時局趨勢之觀察唐氏慨然曰奉軍乘戰勝餘威布展其勢力北自奉天直逹江南綿延數千里滿淸駐防僅限於某省之某地今奉軍幾滿布直魯皖蘇諸省軍隊所到行動乘戾民不聊生若不息謀肅淸沿海財賦之區將淪於萬刦不復之境段政府依賴奉系舉措亦均失當召集關會尤爲辱國之舉關稅自由自主爲天經地義爲獨立國家不可少之要素所謂自由自主均自動的斷不能向人求自由自主斷不能向國際會議中討自由自主之議吾欲自由自主便可向世界宣稱自由自主何必召集會議作乞憐之求若會議而果能得純粹之自由自主則猶可說今察得各國各挾極苛刻足以制吾死命之條件欲以二五加稅爲餌使吾就範即將來所加或可不止二五然所得不償所失定可斷言余爲國利民福計故極端反對此項會議而段政府必欲促成之其居心叵測斷送國權言之痛心報載日人之希望條件國人宜加以極嚴重之注意其苛刻實過於二十一條日前某日本新聞記者來叩余對於此端之感想余直答之曰有何感想憤懣而已其談話大旨已譯載各報不復贅今之論關會問題者莫不以華府條約爲根據不知華府條約根本錯誤絶對不利於吾國美國以好意召集華會與其結果之錯誤則無可諱言至華會以前諸條約均威迫而訂更不足爲依據皆可以否認之記者問關稅自由自主固爲天經地義然現在之受束縛亦爲事實何由而可得解放唐氏答謂如一時不能完全解除束縛寗暫置勿談先將家内的事整理完美則一切對於外問題可以迎刃而解内政如果修明則外患可以一律排除記者問家内的事如何整理而可期完美唐氏答曰當先整飭綱紀樹立純潔之政府記者問其如軍閥專權百政難理何唐氏答謂軍閥不是個個壞的其中亦不乏深明大義者總之在現在在北京政府及奉天勢力之下欲求改進皆已絶望如經一番改革後來之當國當權者其成績若何雖不能保其優美然終有一個改善改進之機會之希望也云云 
[關會消息併誌]  
　　美代表北上消息大陸報云昨夜傳聞美國關稅會議代表史陶恩曾接北京美使署電以江浙有内爭之象囑其暫緩離滬但詢之史氏則稱並未接有此類訓令仍將照預定計劃於星期四夜間北上 
　　日棉業會委任全權顧問日僑棉業會等因特别關稅會議關係重大特請前上海日僑商會副會長副島綱雄氏擔任全權顧問出席北京會議惟副島氏因事定於今日（十六）回國是否就職尚未確定云（國聞社） 
[愛國募金之昨訊]  
　　總參謀前晚宴會前晚愛國募金大會總參謀霍守華假座一品香宴請該會幹事及協進委員組同人到者董杏生馮少山曹慕管陸維鏞王曉籟蔣夢芸等六十餘人七時半入席席間霍守華起立謂愛國募金大會自總商會發起以來頗得社會同情各界愛國士女又羣起贊助本會於雙十節開幕時先後來會報告成立者有九十一隊之多近又有四隊告成頗爲欣幸惟募金已行開幕利在從速進行至將來各隊之成績及本會募金結果則不得不有賴於今晚列席諸君之贊助也今謹祝諸君康健并祈爲國宣勞云云次總隊長虞洽卿演說謂此次愛國募金之舉實爲國民對外表示之民氣吾人宣各盡其相當能力以謀其成云云次任矜蘋鄔志豪曹慕管朱少屏朱懋澄等相繼演說次余鵬孫道勝等宣讀已成立之各隊名單並請列席委員擔任接洽各隊尚有在組織中之學校一隊由馬崇淦翁國勛等負責接洽又書畫隊由錢化佛邀集書畫家共同組織之茲錄擔任接洽人員及各隊名單如下董杏生擔任接洽珠玉隊（鄭雲芳）樂善隊（樂俊寳何積璠）海昌隊（朱葆元葉山濤）彭城隊公票局隊滬寗紹水木業隊又本人之隴西隊唐世昌擔任接洽電影隊許廷佐擔任接洽某隊（王一亭）霍守華擔任接洽泉漳隊（郭兆鯤）滄州隊（陳君亮陳澤民陳筱舟）華商保險隊（羅倬雲傅其霖劉石蓀）又本人之南海隊任矜蘋擔任接洽聨合隊（袁履登孫梅堂）緖綸隊（呂葆元）曹慕管擔任接洽國貨隊（陳翊庭）龍泉山隊（宋漢章王文治）某隊（田祈原）紹興隊（二隊）陸士寅朱懋澄擔任接洽華隊一（趙晋卿）華隊一下（王雲五）孫籌成擔任接洽振華隊（顧子槃）徐可陞擔任接洽米業隊（奚賡虞）鐵業隊（祝蘭舫）某隊（項松茂）朱少屏擔任接洽銀行隊（倪遠甫）互助隊（吳藴齋）孫遂之擔任接洽泰山隊（黄首民嚴直方）表莊隊（殷傑光）陸鳳竹擔任接洽運輸隊（洪少圃）債劵聨合隊徐賡華擔任妆洽典業隊（余魯卿）孫道勝擔任接洽南洋隊（勞敬修）謝惠廷擔任接洽九福隊（黄磋玖）余鵬擔任接洽紙業隊馮少山擔任接洽興業隊（譚海秋）廣肇隊（四隊）鄔志豪蔣孟芸潘冬林擔任接洽各馬路商界聨合會後援隊（三十隊）夏曙生鄭緘三謝蕙廷擔任接洽藝員隊（六隊）烏崖琴江政卿擔任接洽烟草隊烏崖琴任矜蘋擔任接洽寗波隊（李徵五十隊）尚有龍山隊虞洽卿（四隊）報關隊石芝坤正誼隊董體芳陸鳳竹藍璧如吳興隊沈燮臣均由本人自行辦理云 
　　國貨隊之進行總商會所組織之愛國募金大會經各界恊助進行市民提倡國貨會第一商場擔任一大隊定名曰國貨隊前經陳翊廷王峽峰等籌備進行并由洗冠生陸星莊余永生夏曙生王怡德薛壽令王漢禮等分頭恊募正在進行將來成績定有可觀現聞該商場通告各熱忱同志請其努力分擔 
　　恊進組消息中華愛國募金大會恊進委員組昨日常會出席者霍守華任矜蘋趙士瀛余鵬陸鳳竹孫道勝等議决案如下㈠翁國勛擬就學校隊募金說帖通過付印㈡謝惠廷報告伶界方面確實組織六隊並報告謝惠廷夫人等先組織愛國募金婦孺隊一隊表示歡迎㈢定 
十月二十四日（下星期六）各隊繳分竸爭云 
　　法租界商聨會之會議法租界商業聨合會爲愛國募金事昨晚八時開緊急會議到者三十餘人由評議長祝華封主席報告總商聨會關於愛國募金來函後到曾各職員討論良久議决本會即日組織分隊惟募欵目的並不能限止量力而行當場推定正會長貝明忠爲隊長顔芝香翟鶴鳴兩副會長爲副隊長祝華封汪醒齋江錦春等三人爲參議並將開議情形函告商總聨合會備考議至深夜而散 
　　廣告傳單函請免稅閘北廣告稅局接中華愛國募金大會來函云茲因協助愛國運動起見由上海總商會及各團體合組本會以期籌集鉅欵而資應用因欲喚醒國人之注意全賴宣傳除由各報館登載廣告外並擬有各種傳單以便張貼而期觸目事關愛國端賴衆擎用特函請貴局以後對於本會所貼之廣告傳單慨予准免納稅以資提倡相應函逹希即察照並祈見復爲荷 
[義飛機昨未到滬]  
　　江蘇特派交涉公署日前接奉外交部電令以義飛機回航約十五號抵滬次日駛往澳門希即接洽等情昨日交署又據駐滬義總領事電話知照敝國飛行家濱廼渡由日駕機回航本日（十五日）未能到滬想必係有阻礙一俟得有確電即當臨時知照云云聞該飛機今明定可到滬云 
[美國代表參觀上海法庭]  
　　國聞通信社云關稅會議美國首席代表兼司法調查代表施壯與白進斯偕同駐滬美總領事參觀上海審檢兩廳由趙晉卿陳霆銳劉湛恩導引前往審檢兩廳長孫紹康沈慶生因未接法部訓令遂以私人資格招待並作長談施君等對於上海法庭之辦法秩序淸潔等均極爲稱許云（一說係滬案司法調查美國委員約翰生等未知孰是） 
[日領函送華船員撫恤金]  
　　日本釜山籍山株式會社香川丸輪船遭難之華船員王金福等三名該社特給予遺族撫恤費及弔葬金共日金九百八十元由日本領署將該支票及受領書函送交涉公署轉飭具領 
[展覽會聘虞洽卿爲審查員]  
　　江蘇省長鄭謙致函上海總商會會長虞洽卿謂本省第三次地方物品展覽會章程第十五條内各項出品須組審查會逐件審查並規定審查員由會長分别聘委茲擬聘請執事擔任紡織産品審查員附奉規章一本祈察收查照是荷 
　　尚有本埠新聞轉入後頁 
 
 
 

Page 11

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *本埠新聞二 
[滬案司法調查開庭第四日紀]  
　　大晚報云今（十五）日司法調查委員會續在市政廳問調查法庭所取證辭中其最可注意者莫如監理會長老美人葛蘭之證辭葛曾親見五卅開槍情形謂適在開槍之前渠未見捕房有此舉之必要等諸上午一堂證人除美敎士外尚有老閘捕房愛活生由委員長約翰生詳細詢問下午一堂則有老閘捕房副捕頭希爾斯威爾氏作證希氏巡查馬路亦爲案中主要人物之據稱當時羣衆已不可制故有開槍必要今日旁聽者仍祗一百五十人左右開庭後首傳愛活生上堂由其代表律師赫禮士詰問愛答老閘捕房外之人衆約有二千人並更正昨日之證辭稱於二時三十分被毆仆地者係西捕史梯文斯而非何爾氏至柯氏被毆在史之後云云繼答約翰生之問稱就渠所知實不能言五卅案之眞原因且以爲紛擾原因並非發源於該日五卅以前普陀路區各紗廠迭有風潮因此發生惡感不少問官「詢」然則曾有預防佈置否「答」就余所知各區咸無特别預防「詢」記錄上有無預料或起紛擾之表示「答」就余所憶無之至是約翰生乃嚴詢老閘捕房拘捕學生後問案室中閧聚八九十人捕房驅逐情形「詢」爾自問案室内驅出之人是否學生「答」共八十人成一百人而其中學生諒不滿二十人「詢」問案室内有無紛擾「答」若輩未驅出前及驅出之際俱有紛擾「詰」曷勿拘留若輩「答」者欲拘留需時頗久余以形勢漸見嚴重倘將若輩拘禁將需十分鐘因决定莫如令其連離捕房之爲愈「詰」驅逐若輩約需若干時「答」十五分鐘「詰」然則驅逐反比拘留歷時爲久「答」不然倘行拘留將逐一詢問姓氏職業並按查身畔每人約需五分鐘「詢」曷爲驅逐若輩「答」因若輩在問案室内將反客爲主可以任意行動「詰」爾信驅逐此七八十人用棒棍杭子椅子等毆擊乃屬必要者乎「答」是嗣又答約翰生所詢稱捕房内貴州路側門係下午三時三十三分關閉乃詳述捕房各門及牆垣狀况並稱關門後渠即往南京路於三時三十五分到該路「詢」捕房外衆人中爾曾認明有被爾驅出者在内乎「答」未但信受傷者中有一人此係事後某探目所告「詰」倘有七八十人在問案室擾亂秩序曷勿拘捕而乃僅將其驅出了事乎「答」苟將其悉數送入捕房監獄需時太久是爲主要原因其次則監獄内已有四十六人若人數太多不無危險「詢」爾信被爾所逐之七八十人竭力煽動南京路上羣衆乎「答」事屬可能「詰」若輩被逐後態度債怒乎「答」有數人憤怒「詢」爾以爲此輩希圖煽動他人乎「答」然但余不知該時外邊人數究有若干「詢」爾胡不留住若輩「答」余認立刻驅除問案室内閑人乃職分之所當爲「詢」就今日情形而觀爾信驅逐一舉是否善策「答」此外别無他法「詢」該時捕房内有巡捕若干「答」憶似六人「詢」持械否「答」有持械者「詢」此七八十人有持械者否「答」未見有持械者又答約翰生之問稱倘將南京路大門關閉欲入捕房勢將趨牆今牆有十二呎高不易攀登故直至四時後數分鐘始閉南京路大門又渠不信拘留此七八十人後可以减殺風潮嗣約翰生嚴詢自警告衆人至實行開槍之時間及其警告之性質愛重述昨日之言稱兼操英語華語警告「詢」爾謂衆人確聞汝言乎「答」確知余言余曾盡力高喊但因人聲嘈雜所以又復揚余手槍又稱渠不反對委員會審閱前在會審公廨之證辭「詢」總巡及其他上級警員有無訓令囑爾特别防範「答」無「詰」爾曾要求增添捕房人數否「答」未「詢」爾信巡捕驅逐問案室内七八十人之態度足以激怒南京路上衆人乎「答」容或有之「詢」今爾信倘拘留此七八十人風潮將可减殺乎「答」不信有此赫禮士復問數語詰稱爾何故閉貴州路大門「答」因欲盡調所有捕衆至南京路故閉門以免學生繞道擁入繼又答約翰生之問爰稱倘閉南京路大門則所轄各地將出渠管轄之外倘閉門而居門外則渠將不能統率其部下云云愛活生供畢傳乃葛蘭博士作證葛語甚疾致法庭紀錄員曾數次囑其緩言以便紀錄葛由工部局代表律師美克尼爾氏詰問聲稱業敎士前任東吳大學校長現充監理會上海之長老兼任東吳第二附中校長居華二十八年操滬蘇方言佈道三十日下午二時三十分自虹口乘六路電車欲往跑馬廳故在南京路浙江路口下車擬即步行屢見華搭客入電車閱傳單時南京路浙江路口人數甚衆但僅屬星期六下午常見之業並無擾亂秩序狀此爲下午三時渠下車後入南京路循南首行至永安門首遇少年數人似學生方分發傳單渠得一在人業閱之觀其大概係抗議納稅人會議之四案更西遇同事安德森氏談五分鐘而别將至老閘捕房對面見一捕帶華少年兩人入捕房其後隨有五六人旣至跑馬塲囚四時有事於公濟醫院旋即步行而回三時半離跑馬塲至老閘捕房外時衆人麕集囚行入衆人間見巡捕在捕房門首執槍作開放狀余無意覯捕房行動仍擠入人叢遂聞槍聲「詰」人聲嘈雜否「答」然「詰」有人揮手否「答」揮旗「詰」衆人何爲「答」余思若輩方欲散開「詰」爾聞巡捕有何言語否「答」未聞當開槍後余頗驚惶以槍聲如連珠甚緊疑捕房開機關槍衆人立散則見死傷者離余不遠余乃入雲南路後復入南京路遇安德森談數分鐘乃雇車赴醫院「詰」爾聞巡捕發令命衆人後退否「答」未聞「詰」爾聞捕頭發令致巡捕否「答」未聞「詰」爾與開槍者相距若干武「答」二十碼「詰」當開槍之前爾見有開槍之必要否「答」未見其必要嗣赫禮士復向葛蘭博士詰問數語乃退庭 
　　文匯報云午後二時十五分開庭先傳老閘捕房副捕頭希爾斯威爾詢問五月卅目午後在南京路經歷之情形甚詳約翰生後又問曰爾謂爾擊羣衆時在前諸人均退縮爾意在羣衆前之諸人均自願前進乎「答」否由在後之人擁迫向前「詢」爾意彼等欲停止前進否「答」否「詢」彼等如欲後退能退否「答」否於是希爾斯威爾退下乃傳探目塔勃魯姆詢問當日經壓之情形後美克尼爾律師問塔曾否另作報告致馬丁於是美克尼爾·赫禮士·牛門·三律師稍有爭辯美克尼爾謂此問孟爲欲副委員會之願望得一切事實耳約翰生曰君宣問塔是否曾作此報告然後問以報告之内容美克尼爾乃問塔本年十月三日爾會作一親自簽名之報告乎「答」然「詰」致與何人「答」致阿姆斯特郎美克尼爾乃出一紙示塔問曰是否此文「答」是於是赫禮士向委員會宣稱此報告乃十月三日所作塔之記憶不淸愛活生並未知之且宋經研訊其中或袒護愛活生余不知之惟余意宣以共口供爲信約翰生曰當然惟不知此相告用意何在美克尼爾曰吾人所知者有爲今日供詞所無者塔之所供與吾人所有之文不符約翰生曰此甚奇其爲自衛計乎美克尼爾曰今日塔之供詞與其報告有不符處當知余之出此非爲窘迫塔氏唯欲曹余職務之一部分耳戈蘭曰余意此事當擱至明晨討論塔氏復答問話謂所供與所寫者實同不過說較寫易耳美克尼爾曰余當告知塔氏愛活生所述者有不同處於是復詢答數語乃宣告退庭定明晨十時續審 
[山東壽張河决乞賑]  
　　致濟生會電 
　　中國濟生會昨接該會會員山東壽張縣知事陸春元等來電報告該處災情及乞賑代電云萬急上海中國濟生會會長王一亭先生鑒鈞春元不才承乏壽張自上游直隸李升屯民埝開决黄水洶湧建瓴而下經濮范鄆城直冲壽張頓時臨黄以東大堤以西數十里之河套各莊村盡成澤國黄花寺爲水之尾閭當企輕滅災情開决埝根疏入正河時水來一片去路寛闊溜勢尚順近來河水低落臨黄埝埠高於大堤李升屯决口來源及民埝退水去路南北溜與東西溜會合於黄河等一處上下交攻直衝堤岸陡出奇險溜勢上延如馬奔騰到處絞邊勢同切腐三四日間黄花寺丁家莊一帶險工竟延至四百餘丈春元隨同河務林總辦督率文武員弁曁民夫三萬餘衆搶護六晝六夜皓巧兩日幾已開决幾經搶住不意九日哿日河水陟漲風勢驟急雷雨交作人力竟不克以回天黄花等南段忽然漫决立時洪濤巨浪波沸雲湧而來壽境堤東全被淹没水性就下復依運堤東向陽榖東平一片莊村曁東河汶上邊境亦被淹及·壽張首當其衝接近口門居民避無所避防不及防或上居屋頂或援樹而栖拯溺齊呼水聲含哭黔黎飢色待哺嗷嗷雖經春元隨同河務林總辦飛調船隻數百艘分赴各莊救民上堤一面施放麵饃以濟眉急第災區遼闊無異杯水車薪來日大難端賴仁漿義粟轉瞬隆冬風餐露宿饑寒交迫溝壑堪虞夙欽諸公慈善爲懷痌瘝在抱春元忝居民上謹代籲陳仰懇迅賜鴻途募籌巨欵早日放施救我災黎春元近來奔走道慈不遺餘力茲當切膚之災更覺痛上加痛臨電迫切無任惶愧感禱待命之至山東壽張縣知事陸春元·山東運河工程局調查壽張水災委員葛雲騫·上海濟生會會員陸志福同叩 
[民會覆選繼續投票之省電]  
　　定十月二十六日投票 
　　上海縣知事公署昨奉省長公署代電云上海縣知事覽查國民代表會議議員覆選投票前據監察員等函陳此次覆選有包辦賄選行爲當經宣告停止投票一面令飭江寗地方檢察廳依法檢舉並電陳中央核辦在案茲准籌備處靑電開查王景常及劉文輅旣准電稱已由江寗地方檢察廳以共同賄選認定罪名依法起訴自應依法辦理至尊擬適用第九十九條辦理查該條更變選舉須以選舉違法確有證憑及理由爲準已投之四十四票是否多數與監察員檢呈預定被選名單相同如尊處認爲確有證憑自可照該條辦理否則非開票後無從證實查程序令第九十七條規定除本節有規定外關於選舉程序各事項均準用初選之規定第六十八條初選監督亽各投票匭送齊之翌日應酌定時刻先行宣示屆時親臨開票所監視開票各等語是選舉之違法與否旣非開票後不能確認而開票又非投票完畢後不能舉行貴省覆選旣准電稱尚有初選當選人二十五人未曾投票完畢應準用程序令第六十六條規定接續投票投票完畢再行開票檢票時如有與監察員檢呈預定被選名單相同之票已足證明該票與行賄包辦有關應一律作爲無效就其他有效之票計算以得票較多者爲當選敬希酌核示復等因准此茲依照程序令第六十條之規定於十月二十六日仍在四象橋浙江會館接續投票除電復並分令外合行令仰該知事即便轉飭該縣初選當選人知照先期來省無稍延誤切切省長鄭寒印 
[萬國警務會議代表陳惟儉回國]  
　　浙江省會警察廳督察長陳惟儉奉令派充萬國警務會議代表並考察東西各國體育訓練事項一節曾誌本報茲陳君以考察完畢遄程回國由京南下於前日抵滬其親友紛紛爲之設宴洗塵昨晚陳君復應同鄕之招在大蚽旅社聚餐賓主到者有行將出洋之内務部特派考察歐美市政專員呂　亮·新任駐開摩島領事居之敬副領事許福奎·及徐淸揚高曉蘭等二十餘人席問陳君演說在日美英法德俄諸國之種種經過及出席萬國警務會議被舉爲名譽會長之情形甚爲動聽有以蘇俄國情爲問者陳君答稱物質文明之盛東歐本不如西歐故從外表觀之俄當然不如英法惟現在蘇俄之破壞工作已告完畢此後入於建設時期一切新政次第設施其成績如何要須視俄人之努力耳云云詞畢各引一觴盡歡而散聞陳君在滬再留二三日即須返杭復命 
[廣學會歡迎季理斐]  
　　本埠廣學會爲國際親善機關數十年來專以溝通中外文化爲事該會總理季理斐君於去年返國今者儀其夫人及一女秘書重來滬上本會同人特於昨日假閘北陳氏耕諦園開一游園會以示歡迎并因女秘書初來中國爲譯題一中國名字曰法蘭姿用紙繕寫綴以紅黄二色之花插於女士襟上女士嫣然稱謝各用茶點盡歡而散 
[提倡國貨昨訊]  
　　鎭江代表蒞滬參觀鎭江提倡國貨貨代表曹麗靑君爲提倡國貨事日前蒞滬昨日本埠提倡國貨會委員長馮少山特陪曹君參觀民國路第一商場及大馬路石路口中華國貨維持會發起之上海商場曹君對於二商場内之一切佈置辦法頗加贊許聞提倡國貨會擬於今日午時假座總商會宴請曹君云 
　　華僑回國採辦國貨近年海外華僑回國採辦國貨者絡繹不絶昨日又有爪哇芳聨公司梁行果君·大逹公司黄羨昭君聨袂來滬採辦國貨特至本埠華盛貿易公司與謝仲復君接洽當由謝君派員陪其前往各工廠參觀頗爲滿意梁黄二君在南洋經商多年對於國貨素極關懷此次親自來滬採辦國貨必能廣運南洋推銷以振興祖國工業云 
[航業要訊]  
　　怡和江輪之防範上月二十五號本埠英商怡和洋行之德和號江輪由滬上航赴漢在蕪湖發生七十三號艙室内搭客遺放炸彈謀毁該輪致傷及三客一案以後該行以急於查得此置彈之人已經發出五千元之賞格購拿詎知德和輪發現炸彈事後上班公和輪由滬上水開至南京以上又在船内搭客行李中二次檢出炸彈一枚一如德和輪中發見之彈當時遍查此行李竟無人承認遂由該輪主將此彈消滅得未肇禍已屬萬幸現該行之各江輪於上行開出時恐再有此等謀毁輪船暗藏炸彈入船之事發生故對上船旅客之行李已在嚴行檢查中矣 
　　近海增費全取消本埠三公司在五卅工潮以後將江海各路之運貨水脚增加二三四成不等事後經各報關行與客家等之交涉長江温州天津烟台等綫所增之水脚已經各公司徇客家等之請求陸續取消其未即埾消者爲膠州安東營口等埠今該帮各客家與報關業又紛請三公司一致援例將所加之三成運費尅日撤廢以昭一律今三公司已允客家請求業將上海運至營口安東靑島等埠之運費亦恢復原價即日撤消所增之三成運費矣 
　　英關稅代表到滬英國所派出席中國關稅會議之代表團昨聞已經搭乘昌興公司之坎拿大皇后輪將於今日到滬抵申後即會合已到上海之美代表荷蘭代表等同往北京云 
　　日練習艦來滬訊日本練習艦磐手號排水量有九千八百三十噸今次載海軍士官五十名主計少尉練習員十二名少尉軍官練習員六十二名機關練習軍官二十一名下士官一百十名海軍兵士五百二十名决定由日本横須賀軍港開來上海在黄海試習海軍應有之實地技能昨滬上得電在下月十四日到滬留滬四日又十二小時准十八日開上海云 
　　大來又增廣東輪美商大來洋行近鑒滬粤問貨件擁擠不堪該行已經開始在廣州設立分行增派美國近海運輸級輪雷兢發賴號一輪專走滬粤此輪即日可到本埠今日該行又决將一萬噸級之外洋輪史丹來大來號輪亦增入此路准十一月六日開班直往黄埔專載運至白鵝潭起缷之貨件該行更調派駁輪多艘前往黄埔專供運輸之用不取駁費以便利客家爲主云 
[縣農會第六次職員會紀]  
　　上海縣農會於昨日下午開第六次職員會到會者爲沈嘉徵·潘鴻泉·王瑞年·劉東海·秦槐新·邢志剛·趙鏡芙等公推劉東海主席議决各案如左一件報告前次通告各市鄕徵集本縣農産物計送到者極少請爲函催案（全體贊成）一件劉東海提議報載上海總商會商品陳列所李華堃等發表擬開中華民國大博覽會意見書公請各界贊助本會應否備函加入發起之列請公决案議决此舉認爲關係重要應即備函加入共策進行 
[敎育局籌備地方光復紀念]  
　　上海縣敎育局縣敎育會昨日分致各學校通告云敬啓者本月二十二日爲地方光復紀念日各學校應照例休業一天惟乘此紀念日期實施公民敎育洵爲絶好機會因即議定辦法二項通告全縣各校除分致外特即函逹「附辦法」㈠全縣各學校於地方紀念日上午集合全校學生舉行謁國旗禮唱國歌訓話及歡呼㈡城區學校集合公共體育場舉行升旗禮唱國歌歡呼及演講又致李平書·李英石·穆抒齋·賈季英·等公函云敬啓者本月二十二日爲地方光復紀念日敝屆聨合縣敎育會通告全縣各學校於是日上午集合全校學生舉行紀念儀式並定城區學校集合於公共體育場行紀念禮同時敦請名人蒞場舉行公開演講先生爲光復地方之首創者務於是日午前九時駕臨大吉路公共體育場擔任演講屆時得聆宏敎無任感禱云云 
[遠東熱帶醫學會消息]  
　　此次東京開會日本朝野一心非常踴躍蓋招待各國醫學名家相叙一堂研究學術爲開國以來第一次且日本藉此時機可作一度文化上之宣傳政府補助費雖定爲十二萬五千元其實此數必然不敷聞每一代表到日人須用一千元以上之招待費因生活程度甚高舟車旅館食宿等事均須頭等供應聞學術討論會一星期以後尚須陪同代表游歷各地至二星期之久故一說謂日人此次大會準備現金二百萬元除政府補助金外餘皆商界捐輸云惟彼方如此努力則將來在中國開會時吾人設備上愈覺艱難蓋吾國政府與民間尚乏合作精神惟五卅案件上下一心爲從來所未有所望自五卅以後事事合作振起精神則或不致落人後也自滬出發之華代表九日抵長崎十日午後三時抵神户十一日午刻到東京 
[工部局調查華市民]  
　　公共租界工部局以年來界内華人日漸增多對於界内市民極應調查昨日已遍發調查表自陰歷八月二十七起按照工部局所定牌號實行將家主職業人數等詳細調查並定於九月初五日收齊云 
[大中華銀公司之創組]  
　　東南通信社云本埠近有大中華銀公司新創設地點在北京路一百號總理爲粤人歐陽仁悟副理陳覺吾君集資百萬元先收四分之一擬於九月初即行開始營業專做地産買賣及建築工程水火保險與銀行放欵押欵經租掛號等事業云 
[寳山縣署函解浚淞經費]  
　　吳淞江水利協會催解浚淞經費已誌十日本報昨接寳山縣公署復函云案准來函囑即日撥解已徵起之浚淞費俾濟要公等由茲由敝知事籌撥銀二千元相應備函解送請掣給收據以便存案 
[城内捕盜傷警案續聞]  
　　張東海傷重殞命 
　　滬城大東門内火神廟西首弄内沈潤身家前晚被盜匪闖入圖刦將該屋内糊紙錠談姓老嫗箱内之洋銀十元搶去正欲登樓適聞門外崗警在彼捕拿盜遂出外探望見警察開槍射擊盜亦連發手槍傷及警察手臂左乳上等處當時盜從沈之後門逃去以致該管一區三分所宋署員撥派史巡官帶同通班長警前往兜拿盜已去遠後將傷警張東海送至上海醫院醫治當因張警共受槍傷四處其左乳旁之傷最爲危險槍珠已經墜入肺腑熱度甚高神色頓變常態於是手術不易輕施延至昨日上午三時即已斃命該院函知該警所宋署員查該故警原籍安徽眙盱縣人年三十一歲服務多年此次因公身死除詳請常廳長核示外因滬上並無家屬遂片請上海地檢廳午後兩時奉委楊檢察官蒞院相騐得委係受槍傷致命身死常即塡格屍由該所上級官長並各同寅集資棺殮候召家屬來滬領柩騐畢即回廳呈覆 
[男孩灼傷斃命之騐殮]  
　　某號運貨汽車前日停在杉板廠新橋北塊司機人薛某因劃火柴不愼墮於戤士林内頓時火勢冐出延燒德生昌烟紙店店面致將坐在堦沿上賣水果之九歲男孩梁大喜子灼傷及救火會到塲救熄並經四區警署派警將該司機人拘押一面將孩送往同德醫院醫治無效於昨斃命即經屍父梁金標舁回其停泊蘇州河内之船中即投地檢廳禀請騐究孫檢察長於午後委派蕭檢察官等前往騐明委係焚斃塡格判令屍父收殮　警署將該司機解案核辦 
[電車碾傷行人斃命之騐殮]  
　　有撑船之名小山東者前日至西華德路萬通槽坊買酒突被英美電車公司之十一號電車附掛之九十四號拖車撞倒碾傷由探龐瑞卿查見將傷者送院因傷重醫治無效斃命由院通知捕房派探將小山東屍體舁送斐倫路騐尸所於昨午報請公共公廨陸襄讞與美何副領事蒞所檢騐之下復升座公位即據包探龐瑞卿投案禀稱死者是日與其同事方復寳在西華德路同行被撞今將方傳案請訊並據方復寳投案證明當時被撞情形中西官得供判屍屬具結領屍棺殮候核 
[店夥怨恨自戕之免騐]  
　　廣東路公順里萬順豐牛羊皮出口號司賬鄂人劉榮階於前日晨間在店内用手槍自殺身死已誌昨報昨晨總巡捕房包探孫德福將死者之堂弟劉子谷帶至公共公廨劉當堂請求免騐經陸襄讞商之美何副領事准予所請諭着自行領屍棺殮 
[九畝地商聨會發起人大會紀]  
　　九畝地商界聨合會發起以來積極進行連日加入者甚爲　躅有新舞台夏雲礎鼎馨齋樂升·元福興行嚴紫封·大興染坊等數十家前晚（十四日）八時在小雅園籌備處聞發起人大會到者徐輔記棉紗號·乾泰洋貨號·榮昌木行·冠生園·公和桼·東方電器公司·陳復興皮革號·大興染坊·大昌生·泰豐·馬上侯·震源祥·大同·韓昌祥·鼎齋·福興米行·申江陸稿薦·廣源昶·振源米行·萬元興醫園·李志大南貨號·美華社·莫來源·甘葆元·聚興磚灰行·大慶園·莫水興·久大米棧·等代表數十人公推舊源興　寅伯君主席陳復興陳爲摇　　　　　主席報告上次議案及來往函件畢議案如下㈠　洗冠生爲　　主任王昌祥邱寅伯爲副主任公和泰爲會計除爲蓀朱曉雲爲文牘陳寄塵爲常務職員繼推薛壽齡·陳雲　·張頌淸·李志春·王慶運·公和泰·余長命·乾泰·徐輔記·東方·爲　備員㈡朱　雲使出修正　　照原文通過㈢陳寄　提出章程草案照原文增加一條㈣經費由發起人暫　如當塲未繳者可繳於公和泰　定星期六晚八時開導備會散會已逾十時 
[寳山路劫盜移解法庭]  
　　閘北寳山路嚴兆林所開順昌烟紙店前晚八時許突來盜匪四人各執手槍嚇禁聲張任意搜刦搶去銅元二千文小洋數角學徒表箱一只又在嚴兆林之父嚴建常手上金戒一只一併刦去嚴等情念喊救致被開槍擊傷嚴建常左手腕六歲小孩嚴榮興左足然後連放數槍而逸事後經嚴報告五區警署飭派探警拘獲創永才劉吳氏二名口解署訉供一過於昨轉解地檢廳訊押候究 
[河間路刦案盜犯之訊判]  
　　楊樹浦河間路朱炳生家前被盜匪持械搶去值洋一千二百元之衣飾銀洋嗣由特别探目蘇長生包探何慶恩緝獲案犯陳雲祥林老五兩名解經公共公廨押候訊究在案昨晨提審據事主代表婦人奚萬氏上堂證明被搶時獲案之兩人確係在塲之盜質之該兩犯供詞支吾經關讞員核供以案經證實判各押西牢五年期滿帶堂再核並逐出租界而陪審美副領事貝君則將陳林兩盜各科刑期十五年 
[四川路刦案續誌]  
　　四川路二十號門牌興源祥烟紙店前晚六時半被操江北口音之盜匪三名侵入袖出手槍嚇禁店主葉仙福等聲張將賬檯抽履内大小銀洋二百二十元悉數搶刦逃出門外開槍一響示威經包探王松泉邵仁初與一百五十五號等華捕聞警追獲江北人吳正公一名抄出刺刀一柄鈔幣二十二元現洋四元帶入總巡捕房昨晨解送公共公廨請究據吳供此事係與在逃之小三子等同爲而中西包探則請求將案延期以便偵查一切當由關讞員商之美貝副領事諭將吳帶回捕房收押展期七天查明再訊 
[陳良玉被舉爲省商聨會幹事]  
　　中華全國商會聨合會江蘇省事務所昨致總商會代表陳良玉被舉爲蘇省事務所幹事函云逕啓者案照本屆省聨合會臨時會議决依全國商會聨合會江蘇事務所簡章第二章第二條曁第三條之規定選舉幹事當經選定先生爲本事務所幹事茲特具函通知務希俯允就職以維會務是所至禱 
[中華國民製糖廠出貨]  
　　吳淞西首泰興奄橋堍中華國民製糖公司於前日（十二）開廠製糖初開兩日尚未出貨直至昨日始出三號白糖三十噸俟機器靈滑工人熟悉後每日可製糖二百餘噸目下在廠工人約有二百餘名每晨七時進廠午後六時放工 
[豫園商聨會反對移運九曲橋]  
　　豫園商界聨合會昨爲委員會將九曲橋西端改動搬遷·特開常會當經成玉琪王榮堂報告昨往晤委員會接洽將接洽情形當衆陳述並將圖樣請衆公决當經到會諸人一致議决橋基萬難搬動應公函市總董請將數百年之古蹟保存原基阻止搬動請照原狀維持並由潘德春胡德昇徐金興長興樓九獅亭湯敬華李文洪等致函總董以維古蹟當將圖樣由會公衆暫時保存 
[春大烟盘茉公司營業發逹]  
　　春大烟筋茉公司開辦迄今已將三載現美商花旗烟公司所出之烟筋烟茉爲該公司經理趙查甫君直接包銷自五卅以來花旗烟公司營業發逹先後有第一第二兩廠之添設該兩廠之筋茉亦歸趙君有銷此項烟筋茉銷往天津烟台者最多餘如寗波江北台州等處亦多向該公司（春大公司）批購云 
[梁厚發自投捕房]  
　　顧金林去年五月十八號在周家嘴路永祥北里因賭被人殺害一案迭經捕房將黑皮小弟小蘭發小阿海小四　等獲案懲辦屢詳前報茲悉該案尚有梁厚發一犯早經公共公廨出票飭提梁初則避匿直至前日乃自投哈爾濱捕房昨飭包探錢光乾馬金生將梁解廨禀明梁對放該案係據小蘭發等供出公堂出有提票久未緝獲昨係其自行投到捕房云云被告延律師聲請交保經陸襄讞商之美領何君判梁交一千元保展期再訊 
[汽車碾斷孩臂]  
　　汽車夫趙順祥昨駕汽車行經十六舖仁安里口駕駛不愼撞倒該里十八號沈洪大之幼孩沈五美碾斷一臂由警趕來將趙拘解一區警署催同原告除將受傷之孩發送醫院醫治外諭着移解地檢廳訊辦 
[女過犯竊物敗露]  
　　少婦呂劍豪又名馬海秋前日至西華德路三十號門牌亨逹利鐘表店以購手表爲由乘間竊取值洋五十元之金手表一只被店夥孔昭亮察破連贓扭交巡捕帶入捕房昨解公共公廨中西官質訊得該少婦係過犯判押女所五月示儆贓交原主領去 
[公共公廨訊案彚錄]  
　　昨日公共公廨訊理民事訟案併誌於下（一）何公堂代表何耀宣延克威律師訴顧捕全市錢榮春王根泉張仲卿等擔保借洋案堂諭第一第二被告不到原告提出證據證明欠欵屬實應判令第一第二被告共同償還原告洋一千五百元並自起訴日起至淸償日止按年八厘利息並負堂費一面飭第一第二被告到案交保（一）慶豐有限公司經理王道成訴漢洽洙煤鑛公司售煤不交請追損失案堂諭改期連排三堂訂訊（一）少婦黄英玉訴徐慰萱引誘成姦使與本夫離婚改嫁與徐後又加虐待請求離婚並迫償終身費洋五萬元與本夫離婚損失二萬五千元及　存值洋四千七百元首飾又現洋二千五百元案被告延樊克令江一平律師具　　訴否認一切堂諭狀予提　排審（一）余　仙　顧林華欠欵案被告代表　記訊律師請求寛限堂諭再予被告二天限還判屢行如仍延　立即飭提押迫（一）張　海訴杜主寛限用限　案堂諭被告病尚未愈請求改期照准（一）陳順昌訴楊錦瑞但保借洋案堂諭原告所訴之欵被告　訴業已承認臨訉不到應准判償原告洋三百五十元並堂費（一）徐志記訴張宏　大借洋案堂諭被告何不到案又無　　案經原告證明應償原告洋三百元息照契約定數付給所訴損失殊　理由應用庸議堂費被告負擔（一）泰興木行訴楊思動不理押欵案堂諭准改期訉（一）邱伯英訴匡克明貨欵糾葛案堂諭着登報十四天　逹邱伯英到案再核（一）意商斐斯律師訴哈二松不付辦公費 
 
 
 

Page 12

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *　被告延葉少英律師期該堂諭原被雖無合同然證以原告代爲辦事函件亦足徵被告當初口頭允許雙方旣係負升飭令哈二松繳銀一百兩移充本廨善　 
公布欄 
[上海地方審判廳]  
　　布告爲佈告事照得本應執行孟陸氏與盧慶祥等債務一案　將債務人盧慶祥所有　落二十二　五十圖發字圩一千零五十九號盧恒發户田一畝五分六毫九厘盧加謨户田一畝五分六毫九厘買行查　本案嗣後債務人對於該不動　如有與第三人爲買賣行爲或設定其他繼利者本廳認爲無效特此佈告中華民國十四年十日十五日廳長沈錫度 
　　民庭主文一件判决陸連奎等與倪國朝讀田涉訟上訴一案（主文）上訴駁斥倪國朝應找給陸連奎田價洋五十五元第二審訟費由陸連奎等負担一件判决曹　寳等與曹　添等　　涉訟上訴一案（主文）上訴駁斥第二審訟費由上訴人等負担十月十五一件判决張鳳山不服訴訟費用請償額之判决抗告一案（主文）抗告駁斥抗告費由抗告人負担一件判决劉煥章等唐瑞芝借欵涉訟聲請回復原狀一案（主文）被告回復原狀之聲請駁斥聲請費用歸被告負担（以上十月十三日） 
　　民庭主文一件判决潘鳳　興姚金山等賠償涉訟一案（主文）原告之請求駁斥訴訟費用由原告負担（十月十五日） 
　　公　送　（全文在本廳揭示塲公佈）一件判决謝　　與　萬　　會欵涉訟案件（主文）常萬魁應償還謝康齡會欵洋二百四十一元訴訟費用由常萬魁負担有仰被告常萬魁知照公示送　（全文在本廳揭示塲公佈）一件判决人和　　店　周　　囚房租涉訟案件（主文）被告　　什原告房租洋五十六元訟費由被告負担右仰被告周天香知照 
　　刑庭主文一件判决强　兵鴉片　一案（主文）　　其吸食鴉片烟一押　罰金二十元如無力完納以一元折　一日易以　　　　　押日數以二日抵罰金一元烟具等件没收一件判决顧榮　鴉片一案（主文）顧榮　吸食鴉片烟一罪處罰金四十元無力完納以一元折算一日易以監　未决　押日數以二日抵罰金一元烟土没收一件判决　寳金傷害一案（主文）鍾寳金傷害人致輕徵傷害一罪盛拘役二十日未决期内覊押日數以二日抵　刑一日一件判决王泰即小高郵詐財及傷害一案（主文）王泰詐欺取財未遂一罪處五等有期徒刑四月傷害人致輕微傷害一同處五等有期徒刑四月應執行有期徒刑六月未决期内覊押日數以二日抵徒刑一日一件陳阿三傷害一案（主文）陳阿三傷害人致輕微傷害一罪處拘役十五日未决覊押日數准以二日抵徒刑一日一件判决顧國安侵占及美拖一附帶民訴一案（主文）顧國安侵占業務上當有物一罪處五等有期徒刑八月未决覊押日數准以二日抵徒刑一日顧國安應償　裕興輪船公司損失銀幣七百元一件裁决鄧大舉易科罰金一案（主文）本件聲請照准（以上十月十五日） 
　　批示一件尹張氏請領銀洋由狀悉准於本月二十三日上午十時持證來廳具領此批一件何炳成請咨縣查封並給憑證由狀悉仰即日來廳　說以憑　辦此批一件沈　生聲請執行由狀悉　飭傳訊　此批一件　　記　保陳　　隨傳隨　由狀悉准保此批一件成均　具領銀洋由狀　准領此批一件蔡　很聲請銷案由狀添應准銷案此批一件蔡泉根請領抵借票等件由狀悉准於本月二十三日上午十時持護來廳具領此批一件　得成即劉德順帮販鴉片案狀請補沙判阿由狀悉准予抄錄此批一件洪　良請　銀洋由狀悉准於本月二十三日上午十時持證率廳具　此批一件　　　案由狀悉　准銷案此批一件請領銀洋由狀　准於本月二十三日上午十時持證來　且領此批（以上十月十五日） 
[上海地方檢察廳]  
　　批示沈冥林狀悉仰覓具妥保到廳候寗此批徐　左欵　仰查明爾　下落報廳送案再行核辦所請先事備案於注不合　毋庸　此批胡桂榮狀悉紙盒應否納捐事屬行政範團應向管轄該局之上級衙門呈請核辦本　未便准理此批王王氏狀悉旣經明白批示仰即道照此批錢向榮狀悉仰繳保證金二百元以憑核辦引批嚴木生狀悉　警解案再行核辦此批蘇　綽狀悉查損壞及致人輕微傷害各即旣經起訴應俟審判至朱起訴部分仰候送逹處分書可也此批渴寳林等狀悉　邑江蘇高等檢察廳核辦此批　東氏狀悉業於前狀明白批示矣仰即道照此批王雲山狀悉案已起訴仰向審訓呈請核辦可也此批王香山狀悉查楊阿顧等業經追　仰　獲案後再行核辦此批沈金生等狀悉姑准交保　繼續偵查此批徐孫氏狀悉　查明核辦此批鄧李氏狀悉准即來廳具領此批邵孝岑狀悉仰候偵查核辦此批李朱氏狀悉　查明核辦此批（以上十月十三日） 
 
 
 

Page 13

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *自由談 
[粟子白果梨] [  蘭]  
　　粟子說...白果你白白的臉兒綠綠的身紅紅的衣·像驚一個洋鬼子 
 
怪不得你印度的　種·給我滅掉了· 
　　梨在旁嘆道...梨兄梨弟啊·快快醒來·若再酣睜不醒·白果這　　横恐我們黄澄澄的臉兒·也要步粟子得塵子· 
三言兩語[  鵑]  
　　平日問我每見了書本上爲國捍衛的大軍人·未嘗不肅然起敬但是從上一回江浙大戰之後不知如何一見了那些丘八太爺就覺得厭惡萬分但我越是厭惡而眼中所見的總是處處皆兵竟像瘟疫似的任你避也避不了好了好了如今老楊竟輕輕發一個命令把上海的丘八太爺全部調開了從此我們走到街上頓覺得耳目一淸彷彿害瘟病的病愈出了醫院一般但願一面去的去了來的不要來要是一來那我們又要害瘟病了 
[記廣平太極拳名家楊班侯軼事] [  陳微明]  
　　廣平楊氏昆仲雖以精拳術聞於世然深沈不露尤善養氣絶無爭雄競長之心平居謙抑異常不知者以爲無能之輩而不知其爲大名鼎鼎之英雄也大智若愚大勇若法誠哉不可以貌衡人也某年有一南人來訪時班侯年屆六旬南人極致欽慕之意謂曰聞君太極拳粘勁如膠如漆有使人不能脫離之妙願承明敎班侯曰鄙人以先人所習僅粗知此中門徑何曾有此功夫堅持不允南人再三請乃曰諒君必精於此如老朽何足以相頡頏無已請示試之之法不知能勉力追隨否南人曰試用碍數十塊每塊距離三四寸匀列院中如太極式吾在前君在後以右手粘吾之背於磚上·作磨旋行足不許落地手不許離背足落地手離背者爲負班侯曰磨施行則頭腦易昏恐非老朽所能然旣承敎敢不唯命即於院中如法佈置畢南人先上緩步徐行班侯歛氣凝神亦步亦趨不離南人之背繞行數匝南人身輕如燕漸走漸速迅如飛輪班侯亦運其飛騰之術追風逐電而行依然不離分寸南人無法擺脫忽飛身一躍蹤上屋面回顧院中不見班侯踪跡深爲駭異而不知班侯仍在其後撫其背曰君惡作劇累煞老朽且下一息何如南人不禁愕然乃大拜服訂交而去 
[餐櫻廡漫筆] [  蕙風]  
　　偶檢書簏得李文鳳月山叢談寫本是書流傳絶少刻本未見所記多軼聞奇事錄其長人短人各一則如左河池州近山地牧童十餘人聚而戲或歌或舞或吹笛情方洽忽見山半一人約長二丈面闊三尺餘長倍之披髮鳥喙背有二翼俯觀羣童爲樂嬉然而笑少閒垂舌長過腹羣童大驚皆反走其人能夷語連呼曰合合合（音各）勿驚勿去仍歌舞吹笛以樂令羣童復聚吹笛歌舞焉其人喜拊手大笑聲震林　已而復垂舌如故久之乃去遂不復見正德中張吉山方伯（烜）爲庠生時親見其事慶遠衛都指揮戚鋼守河池所日嘗語人云思恩縣近村山林中樹杪有二人約長一尺五寸武人裝束白行纒芒曆度枝過樹如履平地村民觀者相去僅丈許容色甚和若有意捕之則在樹杪不下急之即行如飛去而復來者數月又趙村一日有二人牽二蛇入人家繫於樓下登樓索食主人見其服飾異常炊食之食畢下樓解蛇叱而鞭之化爲龍各乘其一騰空而去近見西國圖籍凡畫神女必傅以翼殆以意爲之河池州長人背有二　乃有人親見之誠異聞矣惜乎烏喙垂舌不韻特甚耳以銀質或銅器鍍金樊蕙風能爲之以爲戲耳耗金多則所鍍之物色澤濃厚光采煥發唯所需藥物輒取給於舶來是亦闕憾按百粤風土記（明謝肇　譔）南寗人善作器物鐵質鈒花紋而鍍銀其上謂之鍍銀自盃鼎鑪合以及刀劍戈戟皆能爲之殊亦堅麗云云鐵質鍍銀視銀與銅鍍金尤難吾中國數百年前僻在邊陲之人優爲之制作之精何遽不如海邦殊俗耶 
　　比歲已還滬市盛行鴨絨被褥按北户錄云　之南溪洞酋長以鵝毛爲被取頭頸細毛軟如畦稻衲之暖甚如綿嶺表錄異云南蠻之酋豪多選鵝之細毛夾以布帛絮而爲被復縱横衲之其温柔不下於挾纊也鴨鵝之毛未審軟温孰勝其爲制作則近似矣 
[約翰三奇士傳] [  謝祖毅]  
　　今春余撰斯文於約翰蓋以備充年刋篇幅者六三變作倉卒離校未果付梓奇士中之返約翰者一歸光華者二偶於櫝中重獲舊稿特錄之以實自由談騷勁者阿拉鄕人也生有戲癖喜笑跳跟莫不中矩嘗有牽馬過堂下者騷勁大喜輒就之作伶官淌馬勢馬駥且𧿇不顧也同學阿流生善京胡暇常操弄騷勁每就之抗聲而歌自以爲叫天不是過顧音顫氣弱聞者惻然曰歌者殆疾革之叫天耶何聲之艱且哀也敎師嘗令其高躍勁不應再促之則怒而起撩衣跟蹌作獨木關舞越竿過疾若飛準師忍笑叱之則又改作黄天覇探惡虎村勢師怒且笑亦無以窘之級友中又有夏朝人者亦奇士也嗜佛規行矩步道貌岸然顧常作憨笑即獨行道周每側首脅肩笑不可仰見者咸疑其有佳遇久而察其無他乃其叱其痴而朝人固不以衆議而輟笑且笑益縱喜服高鼻履弛其衣帶涕泗垂垂若碧玉 
[誘惑（六）] [  天笑]  
　　這時汪小蓮貼隔璧的包廂就是沈公館裏的包廂炳生買了水果粟子等來除去了戲錢也不過多得幾角洋錢正要找還汪小蓮汪小蓮道算了算了多幾角錢不用找了炳生想這種人没有錢他就闊不來有了錢却是爽快便也和他瞎兜搭說現在公館在那裏有幾位奶奶汪小蓮却趁勢就問他隔璧包廂裏是那一家公館炳生道這是史推拉路沈公館他們的老爺喚做沈玉山很有幾個錢咧汪小蓮道怎麽有兩位太太呢炳生道一位是太太一位是他們的姑太太是嫁與陳公館的那一個是他們的小姐聽說明年就要出閣咧汪小蓮一一記在心中他那裏是要看什麽戲兩隻賊眼烏珠鶻落鶻落只旋轉在這位沈小姐身上看得沈小姐不好意思偶然回過頭來向汪小蓮一看兩個人的眼風正打了個着便大家各廻避大家的目光原來這位沈小姐名喚慧英因爲他容貌生得美麗父母愛如掌珠就是過於溺愛任性了幼時也送入女學校讀書不遇那此有錢人家的女孩子念書只算是個妝飾品罷了高興就去不高興就不去便是他們的父母也就隨隨便便他們心裏想想一個女孩兒家也不要去做官經閶隨便識幾個字就行難道我們這種人家還對不到好親嗎所以一向放任慣了的而且又住在上海這個繁華地方喫大餐算是家常便飯看戲是隨便游娛好在自己家裏有汽車要到那裏便到那裏又因爲這位小姐生的縹緻所有衣服裝飾都是十分考究綢緞呢絨店都做了賬新出了什麽貨色搶先去剪了來人家還没有穿的他就穿到了方爲特别方爲新鮮并且這位小姐又是逢場必到人家也早就注目今天忽然遇到了這位汪小蓮汪小蓮坐的這個包廂正是貼近沈公館的包廂中間只隔了沈姑太太一人汪小蓮除了用目光頻發無線電以外還故意的喝一聲采咳一聲嗽要叫沈小姐注意 
靜坐禮拜堂中反覆撫視其手着矜其柔美可愛然終日無倦意嘗語人曰世人皆酪醒者獨乃公耳其友有牛精者與夏同形異道夏稍稍心許之顧牛精醉心名士不似夏之侫佛牛生而頴悟以爲讀書非名士也則屏書不觀不能詩亦非名士也則時而吟哦低徊蹙首亦不厭其苦嘗讀名士傳見不備邊幅句拍案大喜曰名士之三昩其在斯乎其在斯乎乃蓬其首垢其裳髮累月不櫛膚經歲不滌其臥也日時不起其語也口沬四瀆考覈期到始窮一日夜之力讀半載之書漏三下一燈猶榮然人多危之顧牛翼日執筆竟亦能千言立就惟書未竟而醀聲已大作矣 
　　小史公曰三子者雖放浪形骸頗能不失所學故人多稱之以爲有勝於窮年面璧而曳白者牛夏之徒力摹囚首垢面之荆公余所不獨取騷勁之嗜有同乎余使其果登臺而拿高登雖爲之執鞭所欣慕焉 
[火井奇聞] [  聽氷生]  
　　日本以地處薄士山故往往噴火幾已視爲常事不足怪焉而終未聞井中噴火也且余所記之井固有涓涓之水盛諸其中哉先是杭州有一井忽一日而火發熊熊熖碧如燒酒精然近隣見之咸咄咄稱奇事相告往觀圜立間議論水上起火古今所未聞此中必有異思欲熄之雖取水土灌壓亦無效遂告於當地警署由警署而傳於孫馨遠耳中孫固好奇之士聞此焉不信即率衛隊詣井畔而井火尚未熄也孫正驚異間忽見井中躍出一老人衣東明時裝白髮飄蕭朱顔猶是指顧孫曰「僕見督辦等東手無熄火之策敬爲滅之如何」孫執禮應諾而老人已躍井中火遽滅復出孫益奇焉訊以姓氏老人曰「井底有屋一所祗居一男一女余則僕耳方奉二主命屬督辦向下一行有要言相告也」孫索思有頃因異其術或匪殺人窟乃冐險應之井即涸孫牽老人裾上一彈指間已由井底之門出而固在廣厦間明牕凈儿設置至雅俄而二主人俱出亦非近式裝見孫在告曰「方今亂世民生不寗須賴有力者出然後堪望中國統一然此人已生姓火名靖爾其好自覓之」言竟而入孫亦惘然比甦已危立於井欄畔矣所縋壯丁且親見其下井而去事後孫遂私令警吏於近處訪火靖其人聞已覓得蓋流落街頭之一乞兒耳孫乃養於家中聘師敎以書翰云聽水生記竟曰曩見某報載洪琛紅筍事似固鑿鑿有據今余聞茲杭人且火井火靖又同音毋乃前後相輝或竟有其事耶 
[外人心目中之中國人] [  蔚文]  
　　外人批評吾國人之氣質省書報所載一見不一見近讀L.N.Lambe氏所著 
 
 
 

Page 14

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *遊支那記一書中有數段明言吾人缺點茲節錄之亦國人自省之資也 
　　中國人之感情有時頗能興舊但不能繼長增高 
　　中國人不重然諾遇人要求無抗拒之勇惟無意實行 
　　中國人富利已心公益國家作口頭之親愛心則淡然 
　　中國人記憶力甚强能默誦古書不遺一字惜屬於機械的而非咀嚼之也 
　　中國人腦筋中恨點可用紙幣拭去之 
　　中國人心中之定力可用金移動之 
　　中國人之生活惟賭博 
　　中國禮敎一如猴戲且公行婦女賣買 
　　中國賢哲史不絶書然難求之於今日 
　　中國人多蒙昧無識一權奸可操縱之 
　　中國人言語强於實力 
　　中國開化獨早而其民族無遠大目的乏進取精神爲無主義無方針苟安敷衍之國民 
[我所願聞之罷工] [  顧燧]  
　　近數年來罷工之聲不絶於耳偶有所感草此數則以博一粲 
　　一全國土匪一致罷工不再捆抬刦掠使人民安堵 
　　一全國丘八一致罷工不再敲詐勒索供軍閥利用 
　　一全國官僚政客一致罷工不再說好說歹唆使一般無知武人閙得國家四分五裂　　一南北兩政府及各自治省分領袖一致罷工使國爱及早統一 
　　一販賣鴉片者一致罷工不再拿毒藥害人　　一全國妓女一致罷工不再操此下賤生活貽毒社會（却酬） 
[六十自述]  
　　彈指　鄕倐廿年（丙午遷居上海）皇皇故我笑依然雕蟲有技羞同俗倚馬無才愧讓賢賦性由來耽戇直擇交不慣辨媏　感懷老大傷今昔爲述生平漫拂箋 
　　淸河無復敘相知（故里有淸河橋自號淸河居士）太息同枝半道離（指頌聲叔釐道韓諸弟）對酒花前辜舊約（叔弟少余十歲約余于周甲日同治菊觴以娛故舊今踐約無從矣）馳書塞外擊長思（澤丹姪自俄國函報得男欣喜頌弟有孫惟澤姪身弱遠寄俄國不無繫思耳）還欣中饋深資助（内子胡氏長余一歲來歸四十年深資内助）雖乏良田强自支未報雙親生我德傷辰奚忍進瓊巵 
　　生兒幾度兩兒存存者丁年小似孫跨竈敢期償顚望·候門聨可憇晨昏·詩書滿架留遺澤（嗣祖春畬公壓任敎諭藏書甚多）忠厚傳家有宿根·（先父也書公閉門攻經史不聞理亂友于敦睦鄕黨稱焉叔弟子佐新好學無時習喜其有大父風）啟後承先求在我一憑衆口短長論 
　　世事茫茫恍對柞烽烟彈雨驟難平堪　豪閻年年壽連恤與人瑣瑣評·千載是非空結恨一身富貴早忘情何如故棹　　去枕上濤聲夢不驚· 
　　右拙作四首錄呈 
　　大吟壇壽正並求 
　　賜和古婁吳家振甫確聲未是草時乙丑秋日 
游藝消息 
　　「小廠主」今日開映大中華百合公司之新片「小廠主」自在上海大戲院試映後·深得輿論界之讀美·一時譽滿申江·人人渴望其正式開映·投函該公司催問者·日必數十起·該公司鑒於社會想望之殷·爰加工修改·定於陰曆八月二十八日起開映於中央大戲院·此片爲著名導演家陸潔導演·由期明星王元龍女明星黎明暉主演·情節　折有味·前後緊凑佈景則偉大高麗·兼而有之·而黎明暉之小廠主·表情活潑·尤足與美國電影女王曼麗畢光馥相頡頏·茲因連映七日七夜·凡愛觀電影者·不可不觀·該公司又出「小廠主特刋」一種由瘦鵑編輯·圖畫文字·均極豐富·每册僅售小洋兩角云· 
　　「上海花」近訉商務影片部汪君福慶導演之巨片「上海花」·將次第告竣矣·昨晚在該公司撮雷擊一幕·風雨交作·電光閃閃·異常逼眞·女主角席芳靖女士之表演·精彩非常·故成績更佳·又「上海花」將出一特刋·由汪福慶曹元愷二君編輯·用銅板紙精印·有銅板三十餘福·文字五十餘篇·皆出電影界聞人之手·全書約百餘頁·編輯則别成一格·與「上海花」同時出版·並歡迎外界投稿·如有佳構·可寄寳山路商務書館影片部曹元愷收·一經錄用·酬以該刋一册或數册云·[  影迷客]  
　　奥迪安新片預誌奥迪安影戲院·自開映電影皇后克馥主演之「劍底鶯聲」後·萬人苍空·極受興輪界之歡迎·現擬自本星期六下午起·換映愛　名片Adam 's　Rib（直譯「亞當的脇骨」）·是片爲巴拉蒙影片公司之新出品·主角電影明星西爾斯等·均一時之選·又該片幕内有萬年前妖物之巨大骷髏·庶屬奇觀云·該院現又定一俠義影片名The　Sea　Hawk（海縻）不日亦將在院開映·聞是片計費洋一百萬元始克告成·中有巨大之中世紀戰船五艘·爲是片特製者·亦爲該片生色不少·[  國]  
　　張慧冲主演「霍元甲」電影明星張慧冲素精武技·近更醉心新劇·故有拜鄭正秋君做先生之傳聞·茲聞鄭君近編之俠情劇「霍元甲」·將請張君飾演主角·他日昂藏登臺·一種英俊之態度·想定能傅得觀衆之呌好云·[  潛鷗]  
　　素心劇社之組織本埠大碼頭·新泰里六號·素心劇社·係賀才元·葉福生·郁化時·周品芳等所組織·已於上星期日·在該處開籌備大會·議定除各項事宜·由該社發起人担任外·並將聘沈階靄君担任編劇導演·又聘光明醫社籌備長張劍雄君·爲社醫·該社第一劇·正由沈君編演云·[  棣華軒主]  
　　中華大戲院近訉本埠法租界吉祥街中華大戲院·自開映國産片「苦學生」以來·觀客無日不擁擁·兹悉該院定二十九日起開映「後母涙」·下月初三日起開映「醉鄕遺恨」·又初九日起開映「馮大少爺」云[  竹林隱者]  
[介紹與誌謝]  
　　最小報第一百八十八號昨日出版·内容有枕綠瘦生天石昌照等之小說·秋鏡菊影韻琴等之雜作·箇凡亦鸝之圖畫·枕綠之草書墨蹟·承惠一份·大有可觀·凡向北京路浙江路口長晨好友社索取該期最小報不需分文函索附寄費半分即得·特此介紹· 
　　香港冠益食品廠·設批發所於上海泰安棧·出品有樂厘粉茄汁淑醬什錦冀荔枝乾等·皆爲絶精之物·昨承惠贈同人各數品·特此誌謝·兼爲介紹· 
　　别恨我主編之「香草」五日刋·第六期擴充篇幅·已於昨日出版·圖畫甚多·　　有天憤·慶霖·民哀·鄂常諸名家作品·函索附郵一分即贈·社址上海八局界中州路寫潤里十三號香草社· 
　　海門君九月份投稿前日發表贈酬啓事漏未列人特此聲明自由談編輯部啓 
 
 
 

Page 15

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *本埠增刋 
[天氣報告]  
　　徐家匯天文台昨日下午四時三十分氣象預報云天曇太平洋颶風折向東北趨全國沿海有北風至東北風不等又昨日下午三時前二十四小時内本埠氣温最高七七·一最低五○·九去年同日最高八一·九最低六三·○ 
述要 
[上海書業界之現狀] [  賀嶽僧]  
　　上海之書業以共組織而言可分新舊二派就其營業而論則一爲出版印刷一爲印刷書販然大抵皆林立於福州路棋盤街一帶恍如北京之琉璃廠肆其規模之最宏大者首推商務印書館該館在二十年前亦一小書肆耳以經營得法一躍而執書業界之牛耳分館逹數百所南洋暹羅華僑薈萃之區無遠勿屆印刷工廠設在閘北職工逹五千以上又設立編譯所延至專門之士以司纂述海内中小學校幾無不用其書推廣敎育之功有足多焉中華書局爲繼商務而起之大書店股東如范靜生熊秉三輩多爲敎育界知名之士營業雖不及商務之盛然年來日漸推廣頗有蒸蒸日上之勢世界書局爲書業界後起之秀數年前資本僅兩萬元今則驟增至五十萬元偉大之印刷所方建築於塘山路將來不難與商務中華成鼎足之勢有正書局專印碑帖佛書店主狄楚靑爲工於鑒别之收藏家故選擇精審吾人以數金之費即可獲觀富紳巨賈所收藏專有之美術品者皆得狄先生之力也泰東書局多出新文藝思潮之書於新文化不無功效民智書局則印行民黨政治之政論與著作風行一時之孫文學說即爲該書店所出聞店主頗有志於社會改造不僅商人已也掃葉山房·千頃堂·文瑞樓·等店則爲舊式書店設立年度最早印行之書大抵爲翻刋舊籍自行編輯之書甚少年來紙價昻貴普通書多用洋紙印行頗易蝕腐然以其價廉銷行亦頗廣焉專事販賣舊書之書店四馬路所在皆是然收書甚少不足以饜購者之求惟來靑閣差爲宏富間亦有精本二馬路之鐔隱廬則蓄雷較爲精審閱其目錄則上虞羅叔言之著作較多店主頗通目錄學冷僻之書亦能查出迨今之曹籀然售價遇昻貧士恒有向隅之嘆 
　　書業爲流通文化之助當此提倡敎育之際吾甚望書業界益自努力多印高尚雅潔之書而淘汰不良之小說則社會風俗之改良實利賴之 
團體消息 
[寳山城廂市敎育會設立公共閱書報社]  
　　寳山城廂市敎育會於社會敎育頗爲重視上月曾舉行拒毒運動於城内外各處張貼圖畫及文字痛陳鴉片之害本月内又籌設公共閱書報社於前日開幕地點即在該會會所社内備有報紙及雜誌多種又通俗書籍百餘種聞該會尚擬聨絡各界人士在西門外另設一公其閱報社云 
[同濟皖同鄕會歡送出洋同學]  
　　周毓純蒯世琪兩君均安徽合肥人今暑卒業於同濟德文補習科周君赴德蒯君赴日留學將屆行期故該同鄕會特於昨晚假營業公司開會歡送之全體會員列席共二十餘人頗極一時之盛聞並於次日攝影以作紀念云 
[少年團發展游行宣講]  
　　中華路少年宣講團游行宣講股本屆自鄭鎭昌君擔任主任以來對於股務頗具熱忱赴各地宣講不下百餘次尤以五卅之間爲更甚近日爲因滬案重查有關國權擬舉行大規模游行宣講出發宣傳愛國運動唯恐經費支絀特於十月二十四五日晚間演劇籌欵入座劵每張二角由團員盡力認銷五張以上即可得紀念章一枚聞是日游藝爲國樂·歌舞·幻術·國技並表演化裝演講由陳賢本君新編愛國劇「林則徐」及社會劇「醒心鐘」寓意高尚情節曲折並備製全新佈景置服裝屆時必有一番盛况也 
[志成公學學生自治成立大會]  
　　滬西勞勃生路草鞋浜志成公學所組之學生自治會自經諸敎員之督促積極籌備已告就緖前日假大禮堂内特開成立大會到者敎員學生曁校董來賓等二百餘人校長馬杰主席主任敎員王動高記錄將組織大綱及章程等逐項朗誦通過後即票選馬瑞芳爲評議部長吳志剛爲執行部長各學生爲糾察·游藝·交際·等組幹事旋公請體育·藝術·文學等組織等員何天風·林靖夷·王德懋·諸先生登台致訓全體鼓掌歡迎嗣議决每週輪開各組演講會一次以資研究茶點攝影而散 
[華東高級商校之頌聖大會]  
　　十四日（八月二十七）爲孔子誕辰閘北華東高級高校友誼會因多數學生係脫離敎會學校而來遂組織頌聖大會並請博士李權時講「關稅問題」及該校馬震伯黄德正兩主任講經其節目爲㈠開會㈡行禮㈢講說㈣講經㈤雙簧㈥口琴獨奏㈦京戲㈧茶點直至下午五時始散 
[靑年會學術研究會消息]  
　　靑年會學術研究會於前晚開會先由會長羅鍾瑞君主席報告上屆會議各議决案畢次經各公司相繼發言通過案件如下㈠繼續徵求會員㈡擬邀請李石岑先生學術演講推羅君爲接洽代表㈢爲便利會員參閱圖書起見推黄警頑鄭傳其二君向海上各有名圖書館請求凡本會會員均得有借閱之權利㈣將來會員徵有成數時擬設專班請本埠對於學術確有專門研究之人才爲講導員暫定各科如下哲學·藝術·國學·政治·社會·心理·宗敎·經濟㈤各會員研究報告限十月底交進最後歡迎新會員至十時散會云 
[韻聲票房將舉行一週紀念]  
　　韻聲票房成立一載成績頗佳本擬前月開一週紀念會茲聞該社定製門帘檯帳等趕辦不及故改定陰曆十月初旬舉行並聞該社社員認定各劇有二十餘齣現已每晚自九時起輪流小排三齣云 
[胡又玄贈送書畫]  
　　浙東胡又玄君因事來滬贈送書畫尺頁不取潤資只收紙墨寄費畫件五角書三角一分郵票可以代用陽曆十月底爲止現寓本埠者河南路永安里四百十八號 
[羅張婚禮誌]  
　　本埠景星五金國貨貿易公司總理羅澤星與殷商張植生之女公子惠貞女士昨日假虹口西湖樓行結婚禮羅君係五金業後起之秀富改革思想張女士爲本埠文藝女　高材生　啓盈庭極一時之盛聞兩新人擬往西子湖度蜜月云 
商店消息 
[沈元吉冶坊新廠落成]  
　　浦東董家渡内沈元吉冶坊創於淸光緖間向在南市薛家浜所鑄鍋罐農具香爐鐘罄等出品精良近年與人合并經營改爲元吉愼後該坊主沈映泉君鑒於舊業垂敝今年仍圖獨創自建高大廠房於浦東刻已落成開工批價特别低廉以廣招來又爲便利顧客起見設總批發所於南市大碼頭沈元來號云 
[瑞華印刷所之創設]  
　　蘇人唐潤農君係自來水公司寫字自五卅慘劇發生激於義憤離職思根本救國無非提倡國貨爲惟一方針遂在老西門口儀鳳茶樓下創辦瑞華印刷所資本三千餘金印刷務求精良定價從廉店中陳列各種文具學堂用品尤爲便宜凡團體印刷品有九五折扣故各界紛紛往購者異常踴躍云 
[崑崙公司營業暢旺]  
　　崑崙釀酒公司自設立總發行所於滬上兩月以來營業異常暢旺誠以國人喜用國貨故各埠紛紛來函配貨應接甚形忙碌該公司對於廣告極其重視聞國慶日曾散發傳單十餘萬張印有該公司之口號曰「提倡本國貨打倒舶來品」等字亦廣告中一新頴標語也 
[足安廉價貨品]  
　　北四川路九號足安公司廉價以來售出日規牌綉花絲襪及五星牌線襪甚多他如華絲葛每尺售洋七角至一元二角半不等華絨葛每尺售洋九角至一元二角半縐地軟緞每尺售洋一元一角半至一元二角半各式嗶嘰每尺售洋四角三分至一元一角二分絲領巾每條售洋一元八角至五元八角半十字綉花枕每對售洋一元八角至二元本雪花布尤爲克已云 
出版界消息 
[國貨介紹彚報第九期出版]  
　　本埠沈家灣承天中學校汪勵吾周介天兩君主編之國貨介紹彚報現第九期又已出版報紙郵費不取分文除分贈各界外函索者書「我誓用國貨」五字直寄該校或吳淞路底海山路該館即當照寄云 
[「聨益之友」第六期出版]  
　　南京路勞合路口聨益貿易公司出版部編輯之美術刋「聨益之友」第六期今日出版内容文畫並發有楊逸 
 
 
 

Page 16

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *之山水唐肖寅之時妝美女江萬平之山水胡亞光徐進之掃畫明唐伯虎之桃花庵圖尤爲名貴文字有鄭逸梅徐碧波朱憲英等之作品又雙十節徵文揭曉亦於本期露布各報販處均有發售預定全年祗收大洋六角云 
[畫報攝影比賽號再版]  
　　中國攝影學會雙十節出版之攝影特號初版已罄特再版五千份仍用玫瑰紅色精印鮮艶奪目文字圖畫亦雋逸可觀以後聞每期有攝影研究欄發表以供同嗜者之互相研究凡欲得該會特刋者祗須附郵四分至梅白格路一百二十一號 
[香草第六期擴充篇幅]  
　　香草五日刋第六期已於昨日出版本期擴充篇幅圖畫有胡同光之插畫女新劇家吳美紅小影社會之花馮婉女士及陳大小姐淸宮御花園風景女伶李蓮芬之戲裝等文字有祀樂園之「蘇州竹枝詞」俞天憤之「校長與國慶」張慶霖之「紫籐花　雜記」李俊超之「蘇州妹帙事」姚民衰之「燕子金飛」等函索附郵二分社址上海八局界中州路富潤里十三號 
電影界消息 
[評「小廠主」] [  王石農]  
　　「小廠主」爲大中華百合公司最近出品昨日起在中央大戲院開演觀者甚衆茲將鄙見評之如下 
　　是劇由王元龍黎明暉二人主演王之長處在英爽剛健黎之長處在活潑伶俐於戰功中已能見之今在該片尤有特殊之進步如王之表情能自内心透出曲曲於筋肉問露出若跳樓·駛車·工人俱樂部宣佈大榮罪狀時之神情及愛護小主之忠忱均有精采黎明暉之愛芳可爲適合其人身份黎素有東方畢克福之譽其表演滑稽狀態皆能引人發疇天眞活潑眞與畢克福之「後門出入」有異曲同工之妙蕭瑛之大光湯傑之大榮俱佳飾黎母者稍嫌呆滯反不如在人心片中之有表情何麗珠初上銀幕能表演脗合身分亦自不易餘角均能支配尚無大病 
　　劇情頗曲折立意亦新頴描寫遺産制度尚欠透澈致使人誤會爲提倡遠産者是不能不爲是片惜也 
　　該片攝影不逮戰功有光線不足或太强之弊又因攝影術不佳而使背景露出破綻者甚多願該公司以後加諸意焉 
　　外景淸麗絶俗船廠内景係攝於江南造船廠惟橋上之江南船塢字樣未曾設法避去致與片中廠名不符此雖小病終以避免爲是内景陳設頗當雖涉歐化因該公司出品素以歐派著稱故亦無足譏也 
[兩影戲院同時開映丈母娘]  
　　羅磢最近傑作「丈母娘」（Hot　Water）今日開映於愛普廬影戲院後該院主鑒於每次羅克新片出映觀者咸感擁擠之苦甚至徒勞往返預料此次開映觀者亦必踴躍故特商假左鄰維多利亞影戲院同日同時開映「丈母娘」第一次下午二時半第二次五時半第三次晚九時一刻價目日間爲七角一元二角兩種晚間分一元二元云 
[誌謝]  
　　昨承中國南方冠益罇罐頭食品廠惠贈新出食品椒醬二瓶架喱粉二瓶茄汁二瓶醬汁二瓶什錦薑二瓶荔枝乾二盒精美芬芳拜領之餘謹此鳴謝 
 
 
 

Page 17

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *藝術界 
蓺術界評論 
[詩人游地獄] [  鵬]  
　　上海大戲院將開映之新劇 
　　中國之藝術久爲虚空之幻想所包圍以致奄奄無復生氣西洋藝術間亦有此種思想然居極少數彼等民族崇尚實現提倡奮鬥若有求之不得託於幻想以作無聊之慰情者則人必笑其懦弱無能非大丈夫也上海大戲院將開映詩人游地獄一片此爲西洋文學變態之作品初非所以代表西洋民族之精神惟此片之來歷亦居西洋文學史上一重要部份姑爲之介紹素不知西洋文學者藉此作一節中古時代文學史讀可耳 
　　此劇之原本即中古時代意大利詩人但丁所著「神曲」詩（The　Divne　Comedy）也「神曲」爲但丁一生最大之著作欲知此片之本事當分二節言之 
　　㈠但丁之歷史但丁於西歷一千二百六十五年生於意大利之弗勞倫斯但丁之文學實爲中世紀與文藝復興期之過渡者生於中世紀之黄金時代與培根·聖湯麥士·聖阿坤那·（St　T.Aquinas）及法之聖路易同時中世紀繪畫鼻祖喬陀（Ciotto）是其至友人或稱之爲文藝復興之先驅者但丁之在意大利亦猶中國之有李白杜甫英國之有莎士比亞也 
　　㈢「神曲」之由來但丁年九歲時遇女子比特麗絲（Beatrice）年相若衣紅衣初未交詔一見生情戀之不捨後九年又遇於途則衣白衣與兩女子同行亦不交一言僅得女一轉盼而已比特麗絲嫁人後夭逝年僅三十五歲但丁以比特麗絲爲一生惟一之戀人女則始終不知也但丁於其亡也曾著「新生」（La　Vita　Nuava）書以哀之「新生」之後即著「神曲」時比特麗絲死已二年但丁娶一貴族之女性剛易怒但丁居常鬱鬱不自得兼之但丁少年時參預弗勞倫司政爭事其時政黨分爲兩派第一派主張敎皇執政第二派擁護一居住維也納之德國親王爲帝但丁依違於兩黨者久卒乃歸於第二派及敎皇派得勝遂被驅逐出弗勞倫可境自此流徙於外以至於死（一千三百二十一年）在放逐期間同流歐洲各城有謂其曾至巴黎與倫敦云神曲之著作約但丁在弗洛那（Vercna）與拉文那（Navenna）之時也 
　　「神曲」雖係理想事實惟但丁一已之生活亦含孕於中此書爲描寫天堂·地獄·及凈土之作品 
　　但丁所幻想之地獄爲一深黑之陷阱如一倒圓椎體其頂點在地之中心分若干級面積級减小緣梯而下 
 
 
 

Page 18

 
 
1;第一萬八千九百零五號;中華民國十四年 西曆一千九百二十五年十月十六號
星期五 * *世界罪大惡極之人即居最下層蓋與佛敎之十八層地獄之說相似也但丁在森林中迷失道遇詩人魏琪爾（Virgil）導之同游地獄其中種種點綴亦與佛敎地獄傳說相彷彿由地獄之下復經一陡峻之路而逹凈土逹天堂卒遇比特麗斯 
　　總之此等文學實受東方出世宗敎（包括耶敎在内）影響在西洋藝術思想中另是一徑合配靜止的民族之胃口較之「英雄美人」「美人世界」等片足以代表西洋傳統的藝術思想者實大相逕庭也 
消息 
[晨光美術會之日文研究組]  
　　晨光美術會大多數會員因研究藝術對於日本文字應用甚廣特組織日文研究組推定該會會員曁南大學敎授李尊庸君爲主任會員加入者甚多互相研究於本星期六起定每星期六爲研究時間會外同志願加入者均所歡迎云 
　　蜻蜓飛上玉橋頭 
[讀者通信]  
　　金炳章君鑒關良君通信處在江灣東體育會路上海藝術大學記者 
 
 
