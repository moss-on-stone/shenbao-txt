# 1908 - 131 - 4912678

 

Page 1

 
 
　　 
　　 
　　 
　　 
　　 
 
 

Page 2

 
 
上諭 
[四月十八日奉]  
　　上諭京師入夏以來雨澤稀少現在節近小滿農田待澤孔殷朕心實深寅盻允宜虔申祈禱本月二十一日派醇親王載灃敬謹前往覺生寺恭代拈香大高殿派禮親王世鐸敬謹恭代拈香時應宮派貝勒載潤昭献廟派貝勒載洵宣仁廟派貝子漙倫凝和廟派鎭國將軍載搏因於是日分詣拈香以迓甘霖而慰農望欽此 
宮門抄 
　　十八日召見軍機程棫林 
論說 
[論郵部收回電報商股] （間） 
　　自郵部收回電局商股之議起。外間論者。均以中國電局立。實有商人競投資本。乃克底於有成。及此電路大通。商利甫赢之際。政府不當心艶其利。猝以巧取豪奪之手段。求遂其壟斷羅致之素心。即曰各國電信機關多歸國有。而旣仗其財力於始。必善保其信用於終。亦不當收縮限期不問時值。而以每股一百十元。强入繳歸官有。乃郵部不察乎此。而贸贸焉議收回。贸贸焉定價值。（巿價股票每股值一百九十元者强作一百十元）不特懷有電報股單者。類多怒於目而發於聲。即局外人亦不能不從而議其後。一言蔽之。無非以郵部之權。爲紾臂奪食之計而己頗聞部中草擬摺奏。有［光緒二十八年改歸官辦。奏案不可不遵。且商家入股至今。己獲有盈餘五六百萬。日後展線大修减費三項。一一照辦。必無盈利可獲不得不改歸官辦］等語。嗚呼果若所云。則是郵部之收回商股。非牟利也。非忌商也。非藉口於電信應歸國有之說。頓翻成局也。乃正慮將來之利。不克如前之豐。且預算自展線大修减費以後。並至無利可圖。而不忍以此累商民。且不忍以國家應辦之政。使商人代受其虧損。故不得己而籌付本息以收回之。其爲民謀也忠。其爲商計也厚當恤商仁政。舉未施行之際。而郵部竟能從收回商股發其端。得不謂郵部諸公之善顧大局耶 
　　顧爲財政充裕之國家計。則不妨損國以益商。爲財政奇窘之國家計。則商家旣無異詞。又孰肯爲商而病國。今吾國中央財政之現象。果何如乎行新政則籌欵維艱。興海軍則度支不足。建邊省則挹注無從。各項要舉之阻於財力不逮者。實不僅以一二數。以故改外官則不免嫌於縻費。造鐵道則不許動用正欵。經濟困窮。勢應爾爾。乃此次獨於電報鉅萬之商股。不惜羅掘庫欵。急急焉購回。則其目的物之所存。固已如司馬昭之心。路人皆見。而猶曰展線大修减費以後。必無餘利。不得不取而歸之官。本欲取其嬴。而儼若承其負。旣欲收其實。而不猶不居其名。嗚呼郵部斯言。欺商人乎。抑欺天下乎。夫使電局股本而果無利可言也。則郵部關懷國計。雖商人自願繳歸官辦。猶恐深閉固拒而不肯收。又安肯發之自上。且即展線大修减費後。確無赢利之希望。而商人旣獲益於往日。自不至抱憾於將來。亦何煩郵部預體商艱。而爲是曲意成全之策。是則郵部此舉。其爲利於官辦起見。雖有百喙而難辭矣。 
　　雖然郵部所以欲易官督商辦之局。而純然爲官辦者。蓋以官督商辦而利仍分於商。純然官辦而利乃歸於官耳。不知商股多則商有監督財政之權。電局員司。雖欲叢弊於其中毫無顧忌。若一旦全歸於官。則官吏之舞弊徇私。自必較前加甚。而以後獲利與否。乃眞無成算之可必無盈利可獲不得不改歸官辦］等語。嗚呼果若所云。則是郵部之收回商股。非牟利也。非忌商也。非藉口於電信應歸國有之說。頓翻成局也乃正慮將來之利。不免如前之豐且預算自展線大修减費以後。並至無利可圖。而不忍以此累商民且不忍以國家應辦之政。使商人代受其虧損。故不得已而籌付本息以收回之。其爲商計也厚。當恤商仁政。舉未施行之際。而郵部竟能從收回商股發其端。得不謂郵部諸公之善顧大局耶 
　　顧爲財政充裕之國家計。則不妨損國以益商。爲財政奇窘之國家計。則商家旣無異詞。又孰肯爲商而病國。今吾國中央財政之現象。果何如乎。行新政則籌欵維艱。興海軍則度支不足。建邊省則挹注無從。各項要舉之阻於財力不逮者。實不僅以一二數。以故改外官則不免嫌於縻費。造鐵道則不許動用正欵。經濟困窮。勢應爾爾。乃此次獨於電報鉅萬之商股。不惜羅掘庫欵。急急焉購回。則其目的。物之所存。固已如司馬昭之心路人皆見。而猶曰展線大修减費以後。必無餘利。不得不取而歸之官。本欲取其赢。而儼若承其負。旣欲收其實。而猶不居其名。嗚呼。郵部斯言。欺商人乎。抑欺天下乎。夫使電局股本而果無利可言也則郵部關懷國計。雖商人自願繳歸官辦。猶恐深閉固拒而不肯收。又安肯發之自上。且即展線大修减費後。確無赢利之希望。而商人旣獲益於往日。自不至抱憾於將來。亦何煩郵部預體商艱而爲是曲意成全之策。是則郵部此舉。其爲利於官辦起見。雖有百家喙而難辭矣。 
　　雖然郵部所以欲易官督商辦之局。而純然爲官辦者。蓋以官督商辦而利仍分於商。純然官辦而利乃歸於官耳。不知商股多則商有監督財政之權。電局員司。雖欲叢弊於其中。而究不能毫無顧忌。若一旦全歸於官。則官吏之舞弊徇私。自必較前加甚。而以後獲利與否。乃眞無成算之可。 
 
 
 

Page 3

 
 
操。即如日前寗夏志都統奏稱。電局自歸官辦。百弊叢生。約計每年短收銀五六十萬。夫寗夏不過一邊遠之境耳。電信往來。當不若内地各省之煩數。而其短固已如此之鉅設各省統歸官辦。弊亦如之。則每年收入之短少。必有什伯倍於此者。又安望有倍稱之息邪。天下事與其貽悔於後。毋寗致愼於先。是則郵部諸公之不一致思。而徒搜索府庫之財。爲孤注之擲。固亦非計之得者。况自展線大修减費同時並舉以還資本又驟增數倍也。不計其弊。而但歆於利。袞袞諸公亦曾顧及之否 
專電 
[電一] （北京） 
　　滇邊亂事日亟昨日交諭著劉春霖兼程前進 
[電二] （北京） 
　　學部擬於二十日騐放遊學生 
[電三] （北京） 
　　吏部奏各省保薦人員請分三期考騐第一期定五月底二期七月底三期十月底截止奉旨照准 
[電四] （北京） 
　　吏部陸尙書奏請將文哲琿予以革職處分奉旨依議 
[電五] 　（北京） 
　　袁宮保慈眷優異近日遇事必先問袁 
[電六] （北京） 
　　郵部右參議李稷勳請加重逆倫罪名業由憲政館議准 
[電七] （厦門） 
鐵路各股東請洋工師來辦厦路今日（十八日）到工 
[電八] （杭州） 
　　全浙師範二門内校舍於十七日申刻坍塌壓斃金華勞姓學生尙有二生亦受重傷事後全體會議要求保固講堂否則暫行停課 
緊要新聞 
[廷寄桂撫派軍往滇助勦北京]  
　　桂撫張堅帥日前電奏派營往滇助勦革黨等情己錄前報現悉初十日軍機大臣面奉諭旨張鳴岐電奏悉滇中多事該撫已派龍裕光帶軍前往足見不分畛域深堪嘉尙滇軍甚單仍遵前旨轉飭龍濟光相繼拔隊云云現已電傳張撫欽遵 
[議用黃忠浩督辦滇軍北京]  
　　都中自得孫汶革黨進攻南溪之信兩宮覽奏大爲震動日昨召見軍機時面詢辦法袁軍機首先奏對孫黨窺伺滇桂蓄志已久今又從滇起事將以牽制桂軍不可不妨臣意桂軍未便多調劉春霖雖熟悉滇清軍務究非所長不如准如劉請簡調姜桂題前往督辦軍務慶邸則云黃忠浩夙建奇功現正閒居若假以事權必能感激圖報姜軍甫駐南中長江一帶正值吃緊之時未便再調慈宮深然之遂諭飭桂湘二撫查覆黃忠浩近况大約得覆後即將起用 
[電請南洋防範革黨南京]  
　　外務部電致江督略謂逆黨孫汶近在雲南邊境率黨起事勢甚猖獗查長江一帶素爲會票各匪出没之處更兼近來江浙内地時有梟匪滋擾該逆黨等羽黨衆多隨處皆有深恐勾結爲患乘間暴動請即轉飭長江水陸各營飭水師營弁嚴密梭巡並飭沿江各關道轉行各地方官加意防範以弭隠患 
[鄂督電奏劉春霖入京情形北京]  
　　前雲南布政使劉春霖在彰德途次接奉督辦雲南軍務之電諭並召見時奏對軍務各情均見前報茲悉劉方伯到京請訓不即折回雲南先由鄂督陳制軍電致軍機處代奏在案合將陳督原電補錄如左 
　　昨將恭錄電旨飛電信陽彰德傳知劉京卿春霖欽遵情形電請代奏計達宸聽頃接劉京卿覆電云春霖昨晚在彰德接奉轉遞到上諭魚電敬悉天顏咫尺不能不到京請訓刻准入都特聞等語合續電陳應否代奏乞鈞裁夔龍肅叩隹 
[鹿紹大臣回京後情形北京]  
　　鹿紹兩大臣到京後具奏報銷查辦用費統共不及萬金計欽差二人每人各一千兩隨員八人每人各四百兩書記四人每人各百五十兩一切置裝川資火食犒賞均在其内 
 
 

Page 4

 
 
鹿相昨日接受禁煙大臣關防在所中提議禁烟事宜主張重征煙稅嚴查吸烟人數爲下手之策併保許劉二人充禁烟所提調 
[漢口小販搗毁警局詳情]  
　　漢口沿街擺設貨攤各小販違抗警章聚衆毁局己兩誌前報專電茲得該處訪函云先是警察三局出示取締該管街道貨攤凡賣熟食魚肉菜蔬京廣雜貨者槪令遷於大火路橋口存仁巷靜室菴四處交易以便讓寛街道並申明准於十四日實行其事各小販以警局所指定之地過於偏僻無異絶其生路已躍躍欲試後巡道馮觀察因趙制台起程往川到漢時須登陸往各處辭行深恐街道狹窄馬車不能行駛又於十二晨由電話傳諭警察一局二局四局迅將各貨攤驅逐一時各該局地段内貨攤均各歇業及至趙制台乘輪赴宜各小販重理舊業忽被巡警干涉謂係永久禁止羣情大憤遂於十四日下午聚集數千人頭插香枝分赴巡警局漢關道署夏口廳署都司署及武昌鄂督署要求弛禁馮巡道謂此事係由警局誤會今制台已去毋庸讓寛街道爾等各安生業照常贸易勿得聚衆滋事各小販聞諭後多有散去者惟三局地段内各小販因見各局境内均可照舊不無怨望仍在途煽惑聚集萬餘人至夜間九句鐘時已途爲之塞各店舖見勢不佳相率閉門衆人遂擁至警察三局將局房打毁後又將一二三四各局一併拆毁各營兵丁負槍齊至彈壓不散直至兩點鐘時始漸平靜次早忽謡言大起云官塲將嚴拿首要共有數百人之多擬一一處之死刑漢鎭大小各商聞之恐如此辦理勢必激變遂於九點鐘時一律罷巿以避兇鋒現仍紛紛擾擾人心惶惑不知各當道將如何調停也 
[五紀鎭江兵警衝突事]  
　　鎭江兵警衝突一案現由督委許伯明觀察舒清阿叅議與執法官丁相郁别駕於十五日上午十一點鐘會同地方官至後街查勘金鍋子妓院被毁情形少頃到紅梅閣憲兵部公所提集龜鴇巡十曁在塲滋事徵兵吳鴻奎馬海松等嚴密審訊當時屏退聽審旁人如何供詞外間尙未詳悉惟見受傷之巡士十一名詳細驗明舁送醫院求治 
　　又江督電致許道伯明云此次赴鎭究查徵兵滋事情形必須分别從嚴擬議懲辦如管帶以下官長有約束不嚴情事立即撤差拿問滋事目兵悉按軍律治罪决不准稍事姑容又電致駐鎭三十五標統帶蕭先勝云鎭江係通商大埠華洋雜處最易生事以後應格外嚴施約束不許兵士無故在外游行設再滋釀事端恐該標統等亦不能當其咎也 
[浙路公司咨呈浙撫文（爲發欵購股事）]  
　　爲呈請事案照全浙鐵路奉旨准歸商辦郵傳部存款章程第二條亦切實聲明仍係完全商辦並無變更浙路浙欵上冬巳分府認定二千三百餘萬合之優先五百萬駸駸及三千萬矣惟照本公司招股新章係分五年匀繳雖自郵傳部章程奉旨依議人心業巳大定股東會公决赶収認股免動存款而發布稍遲轉瞬月終卽爲集股第一期爲時太促届時所繳或不敷所用且杭甬以外各路線長工巨尤非廣集大宗不足以戢戎心而壯民氣據各府州縣團體先後函稱地方舊有公欵分存典號同一生息或撥存公司或移附路股以公濟公實以民濟民數巨且速尤兩利而無一害等語查此項地方公欵出自民捐各處皆有如積榖學堂曁舊有書院賓興公車水利等項或巳改撥學堂充作他用以及恤嫠育嬰義埋等各項善舉要欵大抵各由紳董經理存放生息以資經費分别禀准册報有案各州　欵項多者數十萬少亦數萬統計全浙爲數不資無論儘數移購卽就各地方情形酌提數成旣可一時齊繳不必匀分五年在公司得大宗股欵以速要工在地方以路股爲存本卽以應領七厘之年息充各項原有之用較之分存典號更爲妥實顧有四疑敢申平議或謂路股止常年七厘市上存息不止此數其中虧耗誰爲補償不知公欵向存典號常息有不止七厘者亦有不及七厘者一經匀扯卽免偏枯况典號無非紳董　務何較錙銖此不必　者一或謂義務不能强人額支歲有一定卽論短及一釐計口如何授食今姑一厘計之千元之本僅短十元之息撙節　彌補焉尙不爲難將來鐵路無不發達年息以外尙有紅利此不必疑者二或謂各處金錢每有常額存於典號市面仍可流通存於公司建築遂成呆產若公司驟焉提存典號勢將擠倒不知建築之所費依然市面之所行一提便倒不提亦未必不倒然則該典號吸受存欵時永爲提撥計耶此不必疑者三或謂積榖積錢借荒要政須隨時提用若購路股難應急需夫積榖多被耗蝕積錢亦被挪移不知購附路股遇歉歲振糶等事可持股票向銀行照章折抵現欵但有提用之便並免乾没之虞卽他項公款如有要需亦可照辦此不必疑者四以上數端本公司一再番愼挹彼注茲於地方無毫髮之損移緩就急於路政有邱山之益事爲全省公欵所係應請貴部院排遞通飭各府廳州縣限文到迅即會商紳董分款查明廣購路股刻日具復以維公益而重要政除分别咨移外理合呈請爲此咨呈貴部院謹請察核施行 
[嵊縣獲匪近聞浙江]  
　　紹屬嵊縣土匪拒捕戕官後經防軍拿獲匪首裘阿標正法餘黨早經散匿近日又被省防常管帶續獲史水老黃阿掌周有棠郭章水黃林相等五名當即解交地方官分别研訊除黃林相一犯另有控案審辦外其史黃二犯擬監禁二十年周郭一犯各監禁十年昨經馮大令通禀省台請示遵辦 
[江蘇紳士預備開設國會紀事]  
　　四月十八日江蘇紳士假座上海新閘醬園弄法政講習所開會研究國會問題略謂凡社會一法人耳法人者以法律成立國家亦一法人故中國有元首股肱之喻是故一個人必不能爲一國之代表今日諸君須知吾中國先欲組織一完全純一之法人而後不負此中國二字法人者長存不滅有法人之精神有法人之資格精神資格究是何物曰惟國會而己國會之成在人民之請願各省皆己有請願者江蘇今日亦應議一要求第一步之方法次提議辦法先述各省要求情形並言江蘇本擬聯合安徽同上後又擬併合安徽江西浙江福建六省者近又見安徽簽名已達五千人書稿已具領銜者代表到京者俱已步署停妥惟未出發耳其餘贛浙閩亦已分途簽名辦去則江蘇當先就本省籌定辦法分二層（甲）簽名（乙）推定代表賚書入京决議簽名以一月爲限推代表以三人爲度 
 
 

Page 5

 
 
次提議分途簽名若無依據則日不知國會爲何事理由稿雖不能宣布可將今日演說及提議之辦法印刷分發以爲簽名者依據且爲政府一邊設想或因此而知國會之利益不至居中破壞旣將演說稿發布使知國會之性質至公至正爲有益國家之物庶將來稍易著手也又有人起言國會之成立雖政府與人民共同之事然請願則人民之責任也請願要求不必固成而不請願要求則永無成立之望政府動謂人民程度不及吾人民不自造程度則必無程度可及之一日今日之請求即見吾民之程度果何如矣人民請求一次不成則二次三次至於必成而後止政府與人民日處戰爭之地位政府氣盛則政府勝人民氣盛則人民勝俱在我人民自爲之耳主席宣布王月廿三日星期續行開會推舉代表及布告請願書稿各事又决議暫以法政講習所爲通信處 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[湘撫岑奏改辦法政學堂摺]  
　　奏爲遵章籌議改辦法政學堂官紳兩校以勵人材而端治本恭摺仰祈聖鑒事竊照光緒三十四年正月二十五日承准憲政編查館咨奏定切實考驗外官章程内開各省法政學堂統限三個月内一律開辦等因自應遵照辦理查湖南省前就仕學館附設法政速成科專選職官另設法政學堂考選官紳兩班經前撫臣龐鴻書奏明辦理旋因法政學堂並無職官投考遂專選本籍紳士均於三十二年開學至三十三年下學期兩堂員生肄習期滿考試畢業臣當以該兩堂均係速成辦法學期或一年半或一年學額或數十名或百餘名規模均未大備正在籌議改辦間適准憲政編查館咨行開設法政學堂到湘臣維法政爲立憲自治之機關候補職官固應悉心研究地方紳士亦當實力講求館章令月選分發候補各員入學肄業則人數較多自非將官紳兩班各設一校不足以宏造就督同藩學臬三司詳加籌議原設仕學館曁附設法政速成科本係官班擬卽改爲法政學堂官校查京師法政學堂章程有别科講習科分定三年一年半畢業與館章所定長期速成兩班年限相符因即仿照設立敎授課程則就原定略爲變通總以在官人員切於實用爲宗旨令捐納保舉出身在省候補考列三四等者入堂分科肄習續有月選分發到省者於每學期考錄一次均不定名額藉資廣造其畢業分等給憑嚴示勸懲統照館章辦理至正途出身歴任要差及考列一二等各員照章本無庸考試入堂惟此項人員或文理優長或事理明練如能研習法政因應當益覺適宜爰於該校附設自修一科亦照别科講習科兩類各擇應習之精要書籍曁現行約章例案按三年一年半程級依次排定課單准各員自認一科照單購備閱習現時供差省外及分道分府者均歸自修科辦理統俟自修期滿考騐一次分别予以功過似此則全省候補人員咸有學習之方庶幾敎育普及吏治可冀澄清此改辦法政學堂官校之大槪情形也原設法政學堂本係紳班擬即改名法政學堂紳校前據該堂呈請照京師法政學堂改辦聲明正科尙無合格敎員學生擬併設豫别講習三科經該司等議將豫科飭由各屬中學堂選送三年以上程度之學生暫緩開班先設别科講習科兩類每科定額一百四十名各分兩班以一班在省招考一班飭各屬申送均照學部定章徵收學費不寄膳宿其學生年齡程級敎授科目時間及畢業給憑奬勵悉照京師法政學堂辦法略參本省情形酌量規定此改辦法政學堂紳校之大槪情形也以上兩校經此次擴充改良學堂增至三年及一年半官校三科學員不下數百人紳校兩科學生旣額定二百八十名復擬增辦豫科以爲選升正科之地較之前辦仕學館附設法政速成科法政學堂兩校規模逈别雖係就原有學堂改辦而敎員職員或須更易或須增加亟應遴聘精通法政員紳擔任敎務愼選熟諳學務人員分派職司其校中堂舍有需擴修者圖書有需添購者亦應察酌情形分别建置均經督飭藩學臬三司詳愼經辦所需建築設備等項費用並預算常年經費飭由司局分撥動支作正開銷現檄委前充仕學館總辦正途出身道員朱益濬充兩校監督用資督飭一面遵照考驗外官章程舉辦通行考試曁飭司招選學生依限開學以仰副朝廷興學育才之至意除咨呈憲政編查館曁咨吏學二部查照並將兩校詳細章程另行分咨外所有籌議改辦法政學堂官紳兩校緣由理合會同湖廣總督臣趙爾巽恭摺具陳伏乞皇太后皇上聖鑒謹奏四月初十日奉硃批該衙門知道 
分類新聞 
政界 
[照會上訴案件照章辦理奉天]  
　　奉天省高等審判檢察兩廳照會初級各廳云查奉省設立各級審判檢察廳定四級三審之制並各項章程規則分别釐訂自應悉心研究實力奉行以期便利而昭信用初級各廳與民人直接尤爲切近機關下情上達庶獄無寃端賴膺是任者之克盡職務乃數月以來控訴案件未多見聞雖由各審判廳訊斷公平各檢察廳補助周至然不服而求上訴豈必止此少數之人且間有未諳審級逕行前來本廳曁地方廳禀陳案情懇予平反而初級廳槪不過問者詞出一面兼恐長刁健之習原不能憑以相衡惟是司法獨立之初凡所施爲影響於將來者甚鉅無論情事細大考核均貴求詳本廳忝司監督之權更不得不異常嚴愼嗣後審判廳於民刑各案公開時間務必舉上訴之期以相告檢察廳於民刑各事再求審理務必按上訴之限以咨呈倘審判廳阻遏民隠檢察廳延誤限期有違定章責無可貸顧名思義幸勿忽諸除分行外相應照會貴廳查照施行可也（有） 
[政府愼重購運炸藥浙江]  
　　浙撫馮中丞前日准郵傳部咨稱部中現爲預防匪患起見嗣後凡開礦築路應需炸藥務將所需數目曁購自何地運往何處派委何員前往購辦一併預先開列清單咨報本部俟核准之後再行發給專照將所禀情形詳細註明併電飭各關道准其驗實於行如所運之藥與照不符仍應扣留按照私運之律辦理以示限制中丞己轉行商礦局遵照辦理（而） 
[江寗府易員署理蘇州]  
　　江寗府知府許星璧太守現因丁憂遺缺己由江督牌委楊鍾羲太守署理（眞） 
[馮觀察實授巡道湖北]  
　　湖北巡警道馮少竹觀察本係試署須俟一年期滿始能實授前督趙次帥以勸察履任以來整頓警政大著成效奏請實授於本月初八日奉到硃批着照所請欽此（胡） 
[蕪關匯解京餉銀兩安慶]  
　　蕪湖關　撥三十四年京餉銀二萬兩現經關道文仲雲觀察在洋稅項下如數動撥已詳請皖撫給發咨文匯解赴部（孔） 
[武穴統捐專辦易員湖北]  
　　湖北武穴統捐釐局爲八大釐差之一辦是差者出息甚優現該局專辦陳令琯（係陳雨蒼尙書之弟）因收數不旺由牙釐局司道詳請撤換改委劉大令承緒接辦（胡） 
[暑假後開考法政南京]  
　　官辦江南法政學館定以小學總匯處 
 
 

Page 11

 
 
爲基址添置修理一律完工茲悉端午帥因本學期爲日無多定於暑假後招生開學（羊） 
交涉 
[贛撫電詢英人測繪武昌]  
　　鄂督陳筱帥接奉贛撫來電云近有英商太金公司前往江西内地測繪地圖並未持有護照據稱係由武漢順道來贛是否有無此事懇查明電復以便據理交涉（生） 
[查辦敎案委員回寗江西]  
　　贛省寗都州德法兩敎滋事一案曾由江督端午帥派委兪明震觀察梁大令繼雅葉主簿爲驥抵省會同汪甘卿觀察調核卷宗酌議辦法已誌前報現因贛道及省派委員龍洪兩令會同地方官和平議結故兪觀察已於十二日乘輪回寗（日） 
軍界 
[程軍門示期閱操九江]  
　　長江水師提督程從周軍門日前咨行贛省各營略謂四月初旬由太啓行溯江上駛暫駐岳州先閱岳標岳州沅江陸溪荆州四營次閱漢標漢陽簰洲田鎭巴河等營順道下駛按閱湖標湖口華陽吳城饒州安慶諸營接閱本標大通裕溪蕪湖提中金陵各營再閱瓜標瓜洲孟河江陰三江等營按營校閱水陸兩操官兵打靶總期精益求精臨事方有把握至野戰行軍諸操暫行停止并沿途查緝各汛境有無匪類濳蹤驗看各營船砲軍裝是否光明堅固以定優劣云云現各防營均在預備切矣（工） 
[哈副使蒞鄂紀事漢口]  
　　陸軍部軍諮府哈副使漢章日前由寗來鄂與張統制等面商江鄂秋操事宜旋於十二日乘車晋京（今） 
[調查員請展緩日期南京]  
　　江南憲兵司令部陶駿保觀察奉委至日本調查軍警兩界昨電禀江督略云日本軍警兩界蒸蒸日上推原其故皆從根本上起手實地上試騐所能能振國民之資格而起尙武精神現正調查一切亦當窮源竟委非倉卒可以畢事限内未必能回請再寛以時日俾得詳細調查也（商） 
[懲辦在外滋事衞勇寗波]  
　　浙省提署某衞勇日前約隊至日月樓茶肆啜茗該茶肆有幼妓數人彈唱爲業該勇與之嬉謔茶客某即與該勇口角互相爭鬭竟將該肆什物搗毁一空旋由某君出爲解散事爲浙提吕軍門訪悉立飭楊帮帶查明滋事勇丁並同伴之人各責軍棍數百下諭令不許出外違干重辦（而） 
[軍電不便搭借越線廣東]  
　　欽屬防東軍報消息因欵項太巨保護又難故特搭借越線不另修築等情已記前報現聞大憲以欽防軍電若借用越線未免不便究竟由東興修線至那良刁嶺等處共欵若干保護能否周妥已飭令官電局詳察情形妥籌辦理矣（乎） 
[杭州砲工學堂爲難情形杭州]  
　　杭州砲工學堂組織經年糜費頗鉅總辦金道慮人指摘暫借陸軍小學校餘屋於初八日草草閉課惟學生報到寥寥不及考取之半因當時考取各學生籍隸台金兩府者爲最多此次突然開課亦未預先傳知不到者即以備取各生補入惟陸軍小學暑假後須添招新班萬難久假擬借銅元局舊址又未奉憲允近日金觀察頗爲躊躇也（有） 
[製皮廠添造軍用品武昌]  
　　鄂省製皮官廠自改歸陸軍張統制承辦後即將廠務大加整理并添雇工匠製造陸軍應用皮包背囊靴鞋等物通飭各標營皆向該廠購買以挽利權（生） 
[籌撥操塲地價銀兩安慶]  
　　蕪湖蕪采營新購操塲基址所需地價及居民遷費銀兩爲數甚鉅現李參戎寳林以此項銀兩究於何處支領等情禀奉馮中丞批飭藩司籌撥在案去後旋據藩司覆稱庫儲支絀無欵可挪業已移請支應局查照動撥以濟軍需（孔） 
學務 
[敎諭兼充勸學總董被駁湖北]  
　　鄂省高學司刻據長樂縣吳令禀因該縣設立勸學所擬以該縣敎諭充當所中總董高學使以部章總董一職兼視學員差必以地方諳練學務紳士承充所以聯地方之聲氣化官塲之扞格庶期勸導易行所請以敎諭兼充之處碍難照准己批令該縣遵照另選妥紳禀請札派（胡） 
[省視學宣布學堂優劣常州]  
　　蘇州省視學蔣君韶九赴常調查學務己誌前報茲悉蔣君調查事竣即在勸學所宣布各校優劣以常州中學武陽小學冠英小學爲最優女校以粹化多聘務本畢業生辦理最爲合格半園則校舍甚佳爭存亦成蹟極優惟溪南時新值英各鄉校頗不滿意云（木） 
[珂亭小學禀請撥欵寗波]  
　　甬江北珂亭學堂前由紳董等禀准當道以加收渡捐充作常年經費嗣有留學生某君具禀寗道擬設立四隅學堂以珂亭爲北隅學堂年撥經費若干並將渡捐即行停止現該堂以欵項無着特聯名禀請當道將前定撥欵如數給發以資辦公（皮） 
[飭縣籌撥小學經費杭州]  
　　山陰勸學所總董杜子懋去年在城設一初等小學堂所需經費曾禀准將本邑一半留縣考費撥用日前特具禀催領當奉該縣面諭此欵己爲省城師範學堂提去無從支撥該紳聞悉不勝惶惑即據情禀奉支學使批示云該縣模範小學早經開辦批准在案自應妥籌的欵以持久遠留縣一半試費原案本係留辦本地學堂如因師範派款一時無着暫從試費内挪解未嘗不可通融但不得藉口師範全置本地學堂於不顧其應如何兼籌並顧之處仰山陰縣就地設法移緩就急以資接濟（亢） 
實業 
[呈報京漢路股清單漢口]  
　　漢口京漢鐵路南段監督楊觀察近奉郵傳部咨開飭將所有華洋股本繕具清單送部查考等情勸察奉咨後即於日前繕齊呈部矣（今） 
[派員察勘廣九路線廣東]  
　　廣九路線日前迭據紳民禀請移改現卷該局已派員馳赴東莞石龍新塘新安一帶將沿途線路詳細察勘 
 
 

Page 12

 
 
有無妨碍其有須行變通者即與工程處妥酌辦理并與熟商路線各事宜務期彼此相安并將察勘情形詳禀大吏察核（金） 
[銅礦局啓用關防南昌]  
　　贛省銅元廠前由當道改爲鎔銅廠以贛州銅礦苖運省化煉並派委林令之遴駐廠管理現贛撫沈護院議定端節後大加擴充以期獲利已於四月十二日將銅礦局關防啓用（日） 
[不准茶商張掛洋旗南昌]  
　　廣信府屬河口鎭地方現當收茶之時生意頗盛内有洽源祥茶莊張掛日商洋旗當由該縣童司馬飭令撤去日商字樣該莊不允該縣遂禀奉沈護院電飭茶業公所轉飭該莊遵照辦理如違究辦（日） 
[准給電燈公司執照安慶]  
　　蕪湖明違電燈公司前因經理張宗吉辦事不善致各股友互相攻許現由程寳珍另議規條禀由蕪湖商務分局咨部查核昨皖撫馮中丞准農工商部咨覆該公司訟案旣己憑中了結自應核准立案以興實業並將註册執照附發轉給祇領（孔） 
雜記 
[江督札飭嚴禁賽會鎭江]  
　　江督端午帥於十五日札行鎭道略謂鎭江向於四五月間迎賽都天神會遠近居民聞風畢集本年又届賽會之期惟此間爲通商口岸華洋雜處水陸交衝近日輪船火車往來絡繹一經迎賽不特耗費資財虚糜無益更恐匪徒混迹滋生事端應由該道嚴行禁止以靖地方等因觀察奉札後已飭縣出示嚴禁矣（射） 
[徐偉有開釋消息安慶]  
　　徐錫麟之弟徐偉當上年肇事時就擒訊明戕殺恩撫一案實不知情僅予監候待質茲聞浙撫馮星帥據浙江賓興敎育舉人胡道南等聨名具呈甘結保狀請將徐偉開釋回籍特咨行皖撫札飭臬司核議（美） 
[懲治兇横團兵松江]  
　　前日普照寺前粮菓攤主拾獲質票一紙贖出後見係黑布馬甲因穿於身上詎此衣係華署新招團兵所失之物適爲該團兵所見翌日竟紏衆扭該粮菓攤主沿路攅毆並欲縳吊經人喝阻始散事爲華尊張大令所聞立傳勇目方得勝罰令長跪定於翌日一併傳訊嚴懲（賢） 
[縣令嚴禁鴉片安慶]  
　　來安縣令以鴉片流毒爲害最深週歴四鄉集鎭演說鴉片之害勸導鄉民痛除凈戒所有私設烟館簽派差保一律封閉乃有文生陳芸照希圖厚利於僻靜之處私設烟館加價售賣嗣經邑令偵知將該生嚴加申斥乃陳不知自愛私設如常該令已禀詳撫憲懇予斥革衣頂以便派差拿辦（女） 
[上互鄉拿獲盜匪温州]  
　　温州離城十餘里之上互鄉於本月初五日早晨突來盜匪數十人連刧三家幸先有眼線來城密報尹大令即派親兵一棚并請統領派兵於前一日密赴鄉間駐紮盜匪刦後營兵四面兜拿盜亦開鎗拒捕當塲格殺盜匪六人拿獲二十四人解縣審訊據供均是瑞安平陽靑田三縣交界人向在紙槽工作因近年紙料大荒難以度日是以爲盜初八日解府過堂亦供認不諱並稱爲首者係林壽南前月搶刦南門外怡生錢莊亦是林壽南所爲現在上互鄉一日數驚謡言盜黨欲來報仇該鄉紳士咸請永嘉縣派兵駐防尹大令因無兵可派諭令自辦團練經費由縣擔任（敬） 
[妓女捐金贖罪漢口]  
　　漢口漢報館股東朱君鐵夫之妾錢稚文漢上名妓也去冬因私逃被獲送押夏口廳署現因何司馬交卸在即當由某銀行買辦周君代爲運動罰繳洋一千元捐修濟良所房屋一面即將錢妓釋出（生） 
[信船遇盜常州]  
　　常郡西鄉卜弋橋某信船前晚行至離鎭六里許突有匪徒數人躍入舟中船主與之格鬥被盜用刀戳斃并將船夥執縳連戳數下迫令指出銀洋所在當塲刦去洋二百餘元及衣物信件爲數甚鉅現已報縣請緝矣（同） 
[興化洋新添燈塔厦門]  
　　厦稅司包羅君以興化洋面暗礁甚多前月福寗輪船已致失事特派工匠於該洋暗礁之處上蓋燈塔夜則點燈以便航海家有所標識預爲趨避現已工竣即請厦道派員往紮隨時照料（夏） 
[飛娘傳（三續）]  
　　立克聞飛娘言。默然不應。旣而曰我己許之矣奈何。飛娘曰。何難之有。父親雖已許之。而證書未立。未得即爲之允許。倘簡某重來。先以宛言辭之。若不可。以死絶之。何必躊躇多慮也。立克獨有一女。素矜憐之。見女志已决不能相强。乃曰康德爲人。余亦聞之。但乃父宏勢力。有足重耳。飛娘曰。人貴能自立。若以貧乏之故。而欲求婚於人。亦足羞也。語畢即憤然就寢。立克知女志不可奪。不敢復言。越日。立克獨坐一室。口銜雪茄。一手持額。閉目深念。忽聞叩門聲甚急。啓視則簡爾斯也。入門即握手問曰。事奈何矣。立克曰。女兒性情錮執。志守寒素。高門巨族。未敢望塵也。望君如我代爲我辭。簡曰君前巳許我。我以囑友執命康德矣。今復悔約奈何。立克曰。實因痴女子驕養生成。無能强奪也。爽約之愆。余當伏罪。婚約之約容後再議矣。簡曰。君固有辭於我。而我將何辭語彼。昨日許之。今日背之二三孰甚焉。總之以康德之榮華勢力以女公子歸之。亦不得謂之辱没。立克曰君言訛矣。辱没與否。非所以語我也。簡爾斯知不可强。乃憤然曰。余之所紹介者。爲君貧乏耳。今君爽約若斯。請從此别。旣出門。卽雇車馳見康德（未完） 
瀛談 
[日本新選舉之大運動]  
　　日本代議士正值選舉之時。凡熱心名譽者。無不擲巨資。全力運動。其卑陋現鋗象。亦不亞於吾國之官界。名曰立憲。實甚遠也。日本各報每日醜駡之。而右輩安之若素。毫無恥心各日報巳將若輩運動費探實宣布茲據錄之。以諗吾國之一班熱心立憲者。 
三萬元高木益太郎 
三萬元稻茂登三郎 
二萬元三輪信次郎 
二萬元鳩山和夫 
一萬元靑木莊太郎 
一萬元渡邊勘十郎 
八千元江間俊一 
五千凶元以内磯部四郎 
同上高梨哲四郎 
同上大石熊吉 
同上關直彥 
三千元以内山根正次 
同上檜山鐵三郎 
二千元以内藏原惟郭 
不詳中野武營 
其間若高木益太郎。鳩山和夫。三輪信次郎。大石熊吉。中野武營。渡邊勘十郎。必可當選雖尙未發表。而外間暄傳。巳如此其甚。日本之所謂憲法者。可推知矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（十八）]  
[  西泠悟癡生譯]  
　　波曰。感謝君等。拯予於賊黨之中。此後得重覩天日敢不力圖報答。 
　　花潑根急向網内。將其提出。衣衫已被鈎破。福詢之曰。君曾見雷斯届來進内否。波曰。予於落網後。似有一人影閃過。約隔數分鐘。但聽梯級盡處。似有二人搏擊聲。少頃。即寂然矣 
　　福曰。噫雷君其殆矣。奈何奈何 
　　花曰。事已至此。徒急無益。波君旣言梯級處。有二人搏擊聲響。必遺形跡。予等當到彼處察看。福曰。君言是也。於是四人互相牽引。至軟梯口。果見石池一方。闊約三丈許。其下水色渾黑。寒氣逼人。勞脫將木板上之細索。用手扯直。木板落下即成浮橋一道。四人挨次渡畢。方欲尋覔出路。忽見有一土穴。穴口露出天光。即聞穴外李師德呼曰。君等可速出險。雷君已有蹤跡矣 
　　四人探身出至穴外。見李師德馬丁及巡捕數人。排列墻外草舍之側。福急問曰。雷君何在 
　　李曰。予等繞至此間。見草舍内外。絶無痕跡。惟有一石板上。沾泥土細細辨認。似有人在上面經過。留有履印。心知此必有異急令巡捕。將石板撬開。誰知石板之下。係一極大極深之穴口。即君等所從出之處。馬君用所携本棍測驗不料僅深四五尺遂令一巡捕蛇行入穴探視。戒其毋得畏難避險。予等在穴外守候。不移時該捕出穴報言在表面觀之。此穴似甚淺狹。及入穴内。天光倒射。並不過於黑暗。但爲一石池所阻。水氣凛凛。不能前進因復倒行而出。忽於池畔得革履一隻。履内夾有小紙一頁 
本埠新聞 
要事 
[江督催辦醬缸捐]  
　　督鹽院端午帥奏准抽收醬缸捐一案現因蘇常鎭各屬均已一律捐輸惟獨上海各醬園尙未遵辦爰又札飭滬道轉催上海縣設法開導毋任抗違 
[總工程局重申烟禁]  
　　總工程局出示略云訪聞東西南三區各烟膏户仍有私設燈榻情事其車寓及工匠寓所小店舖户亦有藐玩禁令者除移請商團公會各會員協助暗查外仰各膏店等一體知悉如再違犯定當嚴懲並將房屋生財發封充公不稍寛貸 
[巡官被控]  
　　閘北四路二區巡警分局巡弁巡記巡長巡士等昨日同至總局環控巡官蕭鳳翔侵吞公欵日招娼婦到局調笑禀求澈究總辦汪觀察諭各退去靜候派員查辦 
[度支部電催解欵]  
　　度支部以邇來庫欵支絀需用甚殷昨特電飭滬鎭蕪湖九江江漢等關迅將應解各欵赶速籌解以濟要需 
[整頓路政之一班]  
　　一路一區巡警分局牌示略云接總工程局函稱城内陰溝淤塞准隨時查明知照飭匠估修又稱間有業主自行雇匠疏通工程不能一律以致拆壞街道轉多窒碍刻爲整頓路工起見專定通溝執照以後凡有業户投報修街通溝者擬請飭令該匠頭逕至工程局報請察勘給照等因准此查城内陰溝節節阻滯茲先將小便處淤塞若干處查明開單送請勘修至業户等如有自行疏通溝路者應即赴總工程局執請察勘給照以期一律 
[梟匪解省]  
　　著名梟匪施佩祺刻奉蘇藩瑞方伯諭飭解蘇昨本縣李大令即派幹差乘坐火車將該犯押解赴蘇 
瑣事 
城内 
[會訊要犯]  
　　滬道蔡觀察前晚札委法公堂讞員聶司馬到縣會訊大閙公堂案犯徐福生（卽閙天宮）王新生又鉅竊龔麻子等三犯司馬等訊問徐福生挖眼搶奪聚衆滋閙等事徐不承認惟供曾向虹口賭棍瞿銀大拆梢又訊王新生據供去年范毛毛在西牢圖逃卽被西捕等開槍小的當時受創甚深抬至醫院醫治至今槍彈仍在左肩尙未取出並不與徐爲伍求恩超豁又訊龔麻子供由長江巨竊王介堂起意餘供與前略同判一併還禁候再嚴訊 
[給還汽槍]  
　　一路一區巡警分局昨出牌示云本局巡士日前查見一人手持汽鎗在城内大街施放上前查問據稱姓楊名昻若來城内打鳥巡士以城内無鳥可打恐致傷人且查見鎗長四尺有餘機關靈活與軍火無異因而帶局請示核奪當經訊明該楊昻若係英界同豐永赤金店夥友姑准先行取保釋回鎗暫存局候查明有無别情再行飭領茲經查明實係買作玩具尙無别情即著准予到案具領惟以後不得再行入城施放妨害治安巡警有預防危險之責無論何人違章均應一體嚴禁爾居户人等及外來商販愼毋自貽伊戚 
[革究汎捕]  
　　本縣李大令因十二舖十九舖汛捕徐魁藉端勒索被控纍纍特於昨日先行斥革聽候傳案訊究 
[押犯病斃]  
　　公共公廨前解醫生徐頌伯身死不明案内之蔡銀狗由縣収押在案茲因患病在堂身死昨李大令派委水利廳孫少尹前往相驗備棺収殮 
南市 
[添招偵探]  
　　老北門至小東門附郭一帶業由總工程局添派巡士部崗茲又因原有偵探不敷差遣議定添招數名發往該處承 
 
 

Page 19

 
 
值 
[幸未成災]  
　　暢樂園飯館烟囱内前日冒出火星幸即撲滅事後各鄰居因該館保有火險恐係縱火禀請總工程局派探查究 
[定票紏葛]  
　　烏鴻章去冬向亨得利彩票店執事沈清卿定購湖北彩票二百張先付定洋二百元陸續取票茲沈改換招牌四五兩月定票圖賴不交由烏控奉工程局提訊判沈交還洋五十元了案 
[姘夫無良]  
　　李朱氏被姘夫李二和騙取資財又與江北婦人某氏私識李朱氏心有不甘偕族嫂李陳氏將李扭至南區解送工程局訊究判李將每月所收房租一元八角歸李朱氏取用具結斥退 
閘北 
[控追欠欵]  
　　長盛公雞行夥陶云洲控邵阿清欠洋圖賴曾由三路一區判邵交保出外料理在案詎邵延不清理昨又由陶至總局禀追孫裁判諭候函知該分局着保交案以憑訊究 
新租界 
[木行失竊]  
　　成都路魏清記木行前晚失竊首飾衣服玉噐等物共值洋一千四百餘元昨日投報捕房派探勘緝 
[婦女吸烟]  
　　新閘捕房副捕頭訪聞界内各烟間有容留婦女吃烟情事昨日特飭中西包探往新閘路一帶訪查究辦 
英租界 
[添派華捕正巡]  
　　英總巡卜君以各捕房華兵人數衆多恐强捕頭一人管理不週特商之工部局總辦延請北洋張都司來滬爲華捕正巡昨巳通諭各捕房一體知悉 
[革退巡捕]  
　　福州路總巡捕房七百八十七號華捕並不請假擅離差次昨爲卜總巡查悉諭知捕頭將該華捕即行斥革 
[探目返滬]  
　　英捕房西探頭目矮姆斯脫郎日前請假至内地游歷茲巳事畢於昨晨返滬照常辦事 
[巨竊病斃]  
　　巨竊忻順金前竊華比銀行鈔票由英公堂判押西牢二年半嗣因忻在法界亦犯竊案著先押法捕房半年在案近忽患病送至仁濟醫院於前晚斃命捕頭卽飭保查傳家屬備棺取殮 
[未便發封]  
　　德商魯麟洋行控裕泰恒定貨不出一案昨由公堂派差協探至山東路將該號發封詎因積欠租金已由房東將房屋另設棧房該差等隨將封條繳銷請示 
[兩敗俱傷]  
　　洋人某甲昨乘包車至廣東路浦灘與洋人某乙所乘之一百十六號汽車碰撞各從車中跌出均受微傷乃同入醫院醫治 
[雉妓拉客]  
　　廣西路雉妓張二寳汕頭路雉妓張巧洪均因違章拉客昨由捕　派探至公廨請單傳訊 
[協提要證]  
　　衛毛毛於正月間憑朱云卿之妻張氏爲媒出洋一百八十元娶雞鴨弄陸媽媽之女爲妻近被張氏誘匿控經南市工程局派差持文請總巡捕房協派包探將陸媽媽與張氏一併提獲送至公廨女押所収押候今日早堂訊核 
美租界 
[焚斃婢女]  
　　北四川路仁智里某粤人家失愼後曾有十二歳之婢女查無下落已誌前報茲悉該婢確巳焚斃昨巳檢出棺殮矣 
[串拐幼孩]  
　　粤人宋阿福與某氏婦串拐幼孩藏匿武昌路李姓烟館昨爲包探偵知一併拘押候訊 
[唐金牛跌傷]  
　　唐金牛昨乘廿九號電車至西華得路跳下跌傷由捕送入捕房飭令自行醫治 
[小丫頭倒斃]  
　　蘇人小丫頭前晚病倒於北四川路由捕送入同仁醫院於昨早斃命捕房卽傳地保查明棺殮 
法租界 
[電車復開]  
　　法界電車因總公司引擎機器稍有損傷停駛兩天業已修好於昨日照常開駛 
[期票被竊]  
　　王順發昨投捕房訴稱前日在某茶館失去二千六百九十一號四月初一日期承泰莊票洋五百元訪悉被丁某竊去請即飭緝捕頭准予查究 
[監守自盜]  
　　一百廿七號捕在人和里豐泰糖棧看守火場私竊物件逃逸茲爲捕頭查知立卽包探緝拿究辦 
[冒認弟媳]  
　　成衣匠姚安南至東興客棧冒認徐阿毛之妻張氏爲伊之寡弟媳扭控公堂判押候交保在案茲徐邀到妻父張錫昌妻姊陳張氏等到案僉稱張自十二歲時許徐爲妻聶司馬判張氏交徐領回姚具安分結斥釋 
[倒斃]  
　　前日興聖街有一倒斃男屍年約二十餘歲身畔藏有伊母由五港九圩地方寄來一信信面書明致小兒顧天衢手収捕房即報知同仁輔元堂騐明實係病斃遂棺殮候領 
[竊米]  
　　太古棧買辦某甲同一巡丁投廨禀稱王阿榮紏同黨羽雇七百零二號舢板船至安慶輪船竊去白米八包船巳逃去祗獲王一人送捕請究又有陳阿二陳阿順蔣開泰等三人亦曾竊該船白米一併送請究辦判陳等三人各押三天王押候查獲該舢板船再究 
來件 
[尙賢堂半年報告光緒三十三年九月初九日起至光緒三十四年三月初九日止]  
　　尙賢堂歷届之報告其所述者或爲進步或爲退象皆有特别不同之處本届之報告注重於經費一項查上届報告計虧空銀四百八十三兩三錢六分本届則餘存銀四百二十五兩六錢二分此蓋由於助資會員人數加增而本堂所聘敎員亦有更動也當一千九百零七年本堂延聘英國名士一人現充上海英國敎會大學堂監督又一中國文人現升駐紮紐約中國總領事此外尙有三人照常任事本學期初開學時極欲聘人以補缺額惟因節省經費起見遂舉學堂敎授功課以數人任之故得餘存銀四百二十五兩六錢二分若能廑聘敎育而經費又不致支絀是則爲本堂所深願者也目前雖有餘款然須知非俟下學期學生繳納學費别無他項進欵故本堂經費非每届西四月或十月呈報進出款項時存有銀三千兩足敷中間數月之用不得謂爲充裕也 
　　前届報告内聲明向銀行借欵建造學生寄宿所及督辦住宅前六個月因卽須付給房租又須撥付借款利息故借欵加增今則一月之内新屋告成祇須撥付利息較之租金每年可節省銀一千兩矣 
　　本届承本堂名譽會員中國海關總稅務司赫鷺賓宮保捐銀一千兩以表其敬佩本堂及督辦所辦之事嚴子均觀察捐銀二千兩建造學生寄宿舍以爲其尊人嚴　舫閣學之記念滇督錫清帥前曾捐銀五百兩爲藏書樓經費又捐洋五百元爲常年經費升任外務部參議梁孟亭京堂臨行捐助洋三百元本堂財政上之困難得以稍紓皆諸公之力且於此可見輔助本堂者尙大有人在也 
[本堂所辦之事]  
　　交際○前一學期内督辦常與中國官紳往來通　迨年假後督辦赴寗謁江督而呈憲法講義一　蒙允賜以弁言並贈列國政要一書浙撫馮星嚴中丞過滬江蘇提學使毛實君學使至滬調查學務均命駕蒞堂察看告誡學生毛學使並察閱學生功課旋又捐洋三百元督辦李佳白先生來棄巳二十五年辦理尙賢堂及十年去歲爲先生五旬誕辰其家人特爲先生慶祝一時來賀者二百餘人以中國友人居多江督端午帥陜撫恩藝帥皆馳電道賀蘇杭大吏亦致函相慶此固不獨爲督辦一人之榮幸且足藉以達本堂聯絡友誼之目的也其後國粹科總敎姚菊坡太史蒞堂堂中開會歡迎中西友人皆蒞會以表敬仰之意 
　　辦事董事接赫總稅務司回國道出上海之信僉謂本堂當開會或設筵公宴惟赫總稅務司以病體未痊巳函覆辭謝矣 
　　著書○上學期經濟科所授德國史記講義由學生二人襄校編緝成書以備付梓以前所譯中西名人傳略巳承出使美國大臣伍秩庸星使賜序又敎育講義一册巳承唐少川中丞寵以弁言矣 
　　學堂功課○學生人數與前學期相同計共一百十人敎習雖減而學生仍極奮勉前任山東 
 
 

Page 20

 
 
學政姚菊坡太史巳到堂授課太史品端學粹足爲諸生矜式惟太史以堂中款絀辭不受薪但盻各省督撫中有酬以相當之俸給者耳學生衛生事承德國醫院醫生隨時檢察上届散學時出使美國大臣伍欽使特蒞堂觀禮演說以勸勉諸生 
[演說]  
　　上一學期演說憲政講題錄後（一）中國政體之優劣（二）國會之政府（三）政黨之政府（四）立憲國與鐵路借款問題之關繫（五）立憲國内閣之地位（六）國政之大原本學期每值星期五由姚太史爲全班學生演講理學演說會曾開一次主講者爲駐滬義國總領事馬納柯君題爲古時印刷書籍其後曾開音樂會一次 
[會員]  
　　論及本堂之組織當知會員即本堂之股東皆擔任籌款之責任會員人數巳由二百零七人增至二百五十九人内有三十五人爲永遠會員查助資會員有告退者半由於離滬之故去年助資會員乍浦都統柏梁因病逝世 
[議董]  
　　上届開半年報告會公舉呂鏡字尙書爲名譽議董會長又舉蕯鎭冰軍門爲署理議董會長並添舉議董數人惟議董駐滬奥國總領事許乙詩君逝世本堂深失臂助數年以來許總領事頗關心本堂之事每值中西友人會集常命駕親臨且本堂如有需助之處不憚殷殷指示今者病故不獨本堂爲之傷感即寓滬人士無不爲之悼惜也 
[財政之急需]  
　　統當年經費及營造經費而論一言以蔽之曰須多籌款耳營造經費在中國勸籌需銀一萬八千兩營造大廳經費在外洋勸募尙需銀四萬五千兩今之當有資財者豈竟無人焉獨創義舉慨捐鉅資使義聲熱力得一表白於華人及提倡本堂之中國士大夫这前耶 
[贅筆]  
　　報告甫畢適接英人史高德君逝世之噩耗本堂深貘悼惜史君寓滬久當一千八百九十年尙賢堂甫議開辦史君即贊成扶助曾任本堂董事八年且會充產業董事尙賢堂初創時賴有史君之卓識毅力今者失此良友曷勝扼腕 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
