# 1901 - 197 - 4910219

 

Page 1

 
 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之　朝廷作言人才孜孜求治士生斯世誠不可不究心經濟以期收實效而宏遠謨惟由古以　今因中以達外淺深本未次序秩然士人懐用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取　售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寶文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[心戰說]  
　　甚矣哉今中國之貧且弱也原中國致貧之由皆曰商務不旺此其所以貧也原中國致弱之由皆曰武備不講此其所以弱也於是策者遂謂欲富中國當以商戰欲强中國當以兵戰是誠然矣然商戰也兵戰也中國政府諸巨公亦未嘗不知之深且切故設招商局以攬江海載運之利設電報局郵政局以攬往來書信之利鑄銀圓興鐵路開各礦以及設立繅絲廠紡紗廠等事巨細不遺無一非興商之道也安得不以之爲商戰建製造局以造槍砲藥彈建船政局以造書艇兵艦建武備學堂水師學堂練將學堂以及軍營酌攺規制士卒練習洋操等事無非一强兵之道也安得不以之爲兵戰乃秉國鈞者亦知以商戰以兵戰而中國之貧且弱也如故且又從而加甚焉抑獨何歟策者曰此非商戰兵戰之過上之人僅知商戰而不知推行以盡其利僅知兵戰而不知致力以求其精故以商戰而不勝以兵戰而亦不勝而中國之貧且弱也遂日受外人之欺陵狎侮而無底止之時愚則謂中國之貧也弱也國由於商戰之未得其法兵戰之未得其力然徒商戰而法兵戰而力猶未足以勝環球各大國也環球各大國之奮發英武羣然稱雄於天下角智而各不相絀角力而各不相屈者以商戰以兵戰而尤以心戰所謂心戰者奈何曰吾嘗　之　球各大國矣其君其臣其民皆有恭敬之心勤勞之心節儉之心公正之心誠信之心慈祥之心心之所處者無一不足以勝人故其接物也無驕傲心作事也無怠惰心律身也無奢侈心涉世也無偏私心與人相交也無虞詐心安居自守也無悖逆心心常出於正出於純於是智日出巧日生利日興力日勇以之經商而商戰無不勝以之治兵而兵戰無不勝蓋心戰者其體而商戰兵戰者其用體足勝而用尙不足以勝人者有之矣未有體不足勝而用足以勝人者也是故環球各大國之能立於强且富者以商戰以兵戰而尤以心戰我中國則不然習於驕傲而靈機日汨遂乃識盡　愚習於怠惰而勇力不生遂乃事多廢弛習於奢侈而財力日耗遂漸致於貧窮習於偏私而弊病叢興遂莫分夫黑白習於虞詐而合羣通力之事不能成習於悖逆而犯上作亂之風不能止朝廷之上屢曰憂勤屢曰恭儉而興利革弊之政猶未盡施行也蹕路宫殿之費猶如此浩大也此心之不足以戰勝各大國者已有其一矣臣僚之中非不知廉隅自飭非不知振作有爲而因循泄沓之習仍未能盡除也徇私營情之弊仍未能悉去也此心之不足以戰勝各大國者已又有其一矣至於庶民或習爲奸詐或中於詖邪不知以忠君愛國爲心而妄思撓亂國是不知以安分守已爲義而輙思　惑民情此心之不足以敵各大國者又更有其一矣夫立國之道不外君臣民三者而已三者之心如是則雖日日言振興商務而商終不能戰勝也中國烏乎富則雖日日言修治武備而兵終不能戰勝也中國烏乎强然則欲富中國强中國不徒在商戰在兵戰首在心戰而已於是乎作心戰說 
[行在宫門抄]  
　　七月十六日吏部奏派騐看之大臣派出孫家鼐溥興郭曾炘李紱藻王祖同黄均隆分發陜西候補知府談廷瑞伺候召見召見軍機及談廷瑞十七日召見軍機十八日刑部郎中楊壽樞俸滿截取伺候召見分發陜西候補知府張炳均伺候召見召見軍機及楊壽樞張炳均十九日分發陜西補用道張守正伺候召見召見軍撥及張守正二十日陜西布政使李紹芬因賞加頭品頂戴謝恩仍分四川補用道趙藩遞牌子伺候召見召見軍機及趙藩 
[還地傳聞]  
　　營口訪事人云有由奉天至營口者述及近來和議告成中國欲將新疆伊犁地方向俄人換取東三省俄人允之現在駐省俄兵已陸續退歸旅順云云聆其言似鑿鑿可信惟邇來俄人在營口經營砲臺曾不少懈此說尙不敢信以爲眞也 
[俄日近情]  
　　日本長崎訪事友人云日來俄國武員哇茄之誇忽航海赴高麗此外各官之往來日高兩國者亦甚多窺其用意似將别有舉動也者並在栗九味地方屯駐海軍汲汲皇皇不遺餘力鎭海灣及漆源半島亦刻意經營以扼馬山浦門戶現方派員測量海水深淺誠可慮也風聞官塲中人傳述日本擬向美國借金三千萬約合中國銀三百兆作爲軍餉以備與俄國開戰然子否耶局外人烏得而知之 
[英軍回國]  
　　南洋新加坡叻報云前由英國派往天津之毒烟砲隊已於前月回至香港本月某日由港中來地露輪船返英計此項砲隊自離英京至今有十八閱月矣 
[亞荷戰事]  
　　香港循環日報云南洋亞齊酋長與荷蘭積不相能近日亞人迭次被荷軍戰敗以致勢甚頺唐避匿深山不復出而抵禦荷軍則得志後亟思掃穴犂庭計初次交綏時亞兵數百名屯紥某要隘荷軍探悉突派兵隊襲之甫交鋒亞人卽譁潰緣有荷軍别隊抄出其後兩面夾持也及荷軍逐北而歸見有亞人遺屍七具類皆斷脰折　横臥血泊之中第二次亞人又出隊挑戰荷軍特令馬隊直衝殺斃亞人七名然後奏凱而返第三次荷軍開裏糧深入沿途不見一亞人本月十一日如鄧艾之度陰平濳伏某山隘亞人方釋甲安眠不爲之備突見荷軍至幾飛將軍自天 
 
 

Page 2

 
 
而下不戰自潰荷軍逐之殺斃十六名第四次荷軍派大隊攻某砲臺此地勢頗險惡亞人裹創力戰爲時甚久卒被荷軍攻陷屍如山積荷軍則祗陣亡一人傷二人噫亞人至此其將不支矣乎然非戰之罪也緣其人不及荷軍之智謀開展耳 
[集議政務]  
　　日本長崎訪事友人云日本政府諸大臣以整理行政豫計度支貨物入口通行政務均須委員查核因于東歴九月十日即華歴七月二十八日約同商議以决從違蓋初時芳川平田兩大臣因公他出以故遲遲至今也 
[日人防疫]  
　　日本長崎訪事友人云日前有一不知名之美國軍中船由吕宋馬尼拉埠開至崎陽女神檢疫所醫生登舟騐視見有患赤痢者十四人患水瀉者一人因命送入醫院療治以免傳染之虞邇日日本各郡邑患赤痢者甚多警察署及各醫生防範甚嚴凡患此者僉責令報官察騐計自東歴五月至今死者已百餘人刻尙綿綿不絶聞之精于醫理者言此症實因炎夏之時多食冰水及荷蘭水所致其然豈已其然乎 
[日書大有]  
　　日本長崎訪事友人云近日日本農商務省大臣派員分投各地查察農田豐歉情形旋查知本年所收米榖可得四千四百五十五萬石較之去年多收三百零八萬三千三百六十六石較之常年多收四百七十一萬五千零六十二石是誠豐年之兆也 
[扶搖直上]  
　　德國柏林京城來信云有氣毬師二人一爲卑臣一爲蘇玲相約於上月十七日同乘氣毬上升雲際計午前十點半鐘時扶搖直上至傍晚六點半鐘時墮於巴蘭丁碧省時卑尼仙城詢之知升至最高處約離地三萬四千尺當在寒暑表冰度下四十度時心尙了了迨造乎其極則漸昏迷不醒矣說者謂此毬實爲毬中巨擘所上之高亦從來所未有謂非賞心樂事而何 
[廣東鄉試首塲題]  
　　子路問政一章能盡物之性則可以贊天地之化育規炬方員之至也賦得水關紅葉秋得紅字五言八韻 
[武試未停]  
　　香港循環日報云前者各省欽奉諭旨永遠停止武試等因兩廣總督陶芷芳制軍查得廣州府屬各邑武童縣府考早經報竣現方齊集省垣試事碍難中止因函商行在政府請將此次歲試照舊舉行隨由某邑武童黎殿鴻等具禀督轅瀝情籲懇制軍牌示曰廣州府屬武童歲試前特商懇學部院電奏請仍照常舉行現已奉到電旨准予照辦俟錄遺事畢自必遵旨定期考試據禀前情候咨請學部院先行牌示開考日期以慰衆望粘鈔名單附 
[停捐催奬]  
　　揚州訪事友人云日前兩淮運司程雨亭都轉接金陵善後總局憲來電内開近奉諭旨停止捐納實官限期促迫所有運屬各捐請飭催令速解速奬等語隨面諭淮南局員立限嚴催局員遵卽出示局前大旨謂淮商前認之昭信股票銀兩雖已照案由錢莊墊解截至目下尙欠繳銀九千餘兩其未經請奬曁金陵餉捐請奬銀數尙多兹停捐期限迫促特遵憲諭定限未繳之銀統限三日内掃數清繳未奬銀數統限本月十五日以前迅即繕造履歴來局請奬倘或遲延即係自悞勿謂本局言之不預也 
[蜀江水退]  
　　宜昌訪事人云上月望後江流續漲較上兩次有過之無不及以致蜀江上下各船多暫行停泊不敢開行直至二十日後水勢始退二尺許各船得來往自如近日又退若干是以入蜀民船飛行如織連檣並進日有數百號之多不特篙工身價自高且有無可雇船將貨暫儲行棧者 
[籌捐施振]  
　　揚州訪事友人云郡屬濱江各洲圩被水成災前經紳士禀商江都縣湯星軺明府將義倉積榖發碾施放無如災區甚廣爲日方長刻下災民已多至四萬數千餘名口其流亡在外者尙不暇計明府憂之爰與紳士公議擬仿照光緒十四年成案開辦鋪捐蓋是年西北諸等鄉旱魃爲虐經前甘泉縣主某大令創行是舉所定章程照付租摺輸捐一月房主租戶各出其半此次則擬悉取諸房主綠各業戶已另由業董勸募未便再令捐輸也其城外店商曁各鄉小本營生槪予豁免至若仙女鎭大橋鎮闤闠如林生涯鼎盛擬亦一律轍收本月十一日明府已諭令某善堂董劉君學乾秉公勸諭一面商同甘泉縣謝大令會銜出示曉諭俾衆周知矣 
[移緩救急]  
　　揚州訪事友人云兩淮塲運食岸各商前奉憲諭認繳金陵餉捐銀七萬兩時適運憲程雨亭都轉籌建試院苦無經費因禀准大憲就此欵提出一成應用將來各商以捐票請奬按九折計算各商以事屬因公皆樂於從事然欵雖有著至今試院並未興工日前某部主事陳主政以　下南鄉洲圩水災甚廣哀鴻遍野待哺嗷嗷轉瞬深秋衣食勢難遍給爰邀同本郡諸紳士聨名具禀淮南總局請就江寗餉捐銀七萬兩内准撥建造試院之一成計七千兩撥充洲圩振欵以解倒懸局員立卽轉詳都轉都轉申請督鹽憲劉峴帥核奪大約日内奉到批回此欵卽可給發矣 
[太守踏災]  
　　姑蘇訪事人云本年蘇屬各郡邑雨水爲災田禾大半湮没鄉民紛紛投官呈報本月某日常州府屬各縣據情詳禀到府府尊某太守轉詳撫轅請示核奪撫憲聶仲芳大中丞民瘼關心立媃忆委候補縣龔大令鴻揆馳往災區查勘當查得被災之田共六萬七千四百七十四畝災民三萬二千四百七十八名口潰决民圩二百九十處圩口約共闊五百二十一丈坍塌房屋二百七十二間隨卽星夜回省投撫轅禀覆大約中丞必有以撫恤之也 
[南昌火警]  
　　南昌訪事人云江西省垣惠民門外禾草街有某姓叟居焉茅屋一椽藉蔽風雨本月初六日晨起方就火煨芋以備　向街頭藉覔蠅頭之利不意年邁目眊遺火薪中須臾毒燄上騰灼及蓬壁祝融氏東衝西突著物即然一剝那間延燒市屋百餘椽畫棟雝梁均付楚人一炬幸城外各營聞警馳至拆斷火路始免蔓延亦可謂巨刼矣 
[奉省官塲紀事]  
　　營口訪事人云奉天東邊道榮觀察森病故後省憲特委前辦東邊稅務之德觀察林署理○山海關道明佐臣觀察向駐錦州於本月初三日乘火車赴省不知有何要公也 
[甌郡官塲紀事]  
　　温州訪事人云本月初六日浙江温處道童紹甫觀察命駕至永嘉縣署省察獄囚按名查點次及内外待質所民壯房一時押犯之遞呈鳴寃者指不勝屈○定字中營管帶陳湄熊都戎於本月初六日親詣瑞安一帶查騐勇丁汰弱留强以資訓練大約中秋前後方可回防○月初甘日署雙穗塲大使王槎生鹺尹因病出缺家屬禀報到府奉府尊王雪樓太守札委長林塲大使高价屏鹺尹暫行兼理十一日已接篆任事矣 
[邗郡官塲紀事]  
　　揚州訪事人云本月某日揚州城内保甲總巡兼辦團防事宜陸别駕家鐸偶因微疾遽作古人所遺差務由保甲總辦章觀察商諸揚州府鈺太守檄委本局發審委員凌大令浩接辦大令奉委後不日卽可蒞局任事矣○已革浙江巡撫劉樹堂携同瀛眷作騎鶴之游預於上月杪遣人赴揚州賃定東關大街某紳宅日前官舫駛抵馬頭卽命輿入此僑居從此息影邗溝種竹荲花優游自得當不虞有宦海風波矣 
[牛莊近事]  
　　營口訪事人云營遼瀋鐵四處火車通行後開設車棧者多至二十餘家邇由俄官與增軍帥議定只准聚德廣集廣濟利 
 
 

Page 3

 
 
豐保勝五家取具殷實鋪戶保給領取執照經收火車稅餉其餘慨不准收所派委員祗查偷漏不預銀錢至營口則只准四家開設所有牌號刻下尙未深知也○邇來由營口匯至上海之銀市價低昻不定本月初五六日每銀千兩須貼九十兩越一日卽貼至九十五兩寳銀貼色初五日九兩初六日减至七兩三錢後又增至八兩每錠換洋銀六十八元後增至七十元若匯銀至瀋陽每千兩須貼一百四十兩匯至船廠須貼八十兩○目下各處銀價皆貴惟營口獨賤以故南貨一律止售南中商客受虧殊不淺也○外遼河現已通行某日到有駁船一艘滿載元豆萬餘石聞本月初十後尙有大帮客貨可來○今春油簍匠工貲增至每月四十三吊今又增八吊市中每　一口貴至現錢九吊左右○今歲自夏徂秋並無時症至本月初居民忽患痢疾俄巡捕廳示設病院責令病者隨時報明否則從重議罰 
[甬江譚薈]  
　　寗波訪事友來函云本月十三日寗波府高嶼卿太守命駕至鹽倉門外馬頭登舟赴省謁見撫憲任筱沅中丞屬下各員均往恭送○大沙泥街某姓女年甫及笄丰姿綽約本月某日之晚正在倚檠刺繡突有飛蛾撲火女揮之以手倉卒間悞將火油燈潑翻毒燄熊熊延及身上迨家中人聞聲齊集設法救之屋雖得以保全而女已額爛頭焦奄奄一息急舁至某西醫處求治西醫告以無藥可救迨舁回未及片刻卽已玉殞香消矣傷哉○本月某日之夜甯波府署帳房内忽失去洋銀六百元紋銀六百餘兩次晨府尊高太守卽將僕人吳某及吳友邵某發交鄞縣訊究現聞此案已有端倪或不難珠還合浦也○本月初六日傍晚鄞縣徐蓉齋大令接奉臬憲釘封文次晨會同城守營項叅戎由獄中提出行刦陸紳家之盜犯李玉柄一名騐明正身綁赴南門外法塲斬决至初十日上午又接釘封文仍請項叅戎至署提出斬犯王测來陳玉標二名押赴法塲處决○日前大西壩捐卡被盜劫掠報案後緝獲遊勇周得升王得升二名搜出六門手槍押送鄞縣署縣主徐大令升堂嚴鞫供稱小的係台州府屬黄巖人路經此地並未犯案大令飭押自新所候查明再核旣又緝獲湖南遊勇樓金生一名研訊之下供認不諱遂飭釘鐐收禁聽候訊辦 
[苎蘿艶蹟]  
　　紹興訪事人云由郡赴省須渡錢塘江而江潮汎濫無常時有覆舟之禍昔年由富商胡君雪巖設立義渡局添置渡舟禀請上峯委員督理近日各渡船戶貪多務得往往攬載客貨以致片帆飛駛覆轍相尋郡紳景太守方昇郭别駕鍾岳惄焉憂之議在西興埠添設義渡局多備船隻以次載客渡江聞已禀准立案不日卽可舉行矣○蕭山縣瞿萼馨大令近有要公專丁來郡禀知储尊熊再靑太守赴省謁見各大憲大約因欲整頓地方積弊也○月前衢州府屬突患水災府尊趙漁衫太守籌墊鉅欵振撫災民并開積榖倉將榖一半礱米平糶貧民受兹實惠地方得以安謐如常兹又將各災區應完本年地丁詳請展緩省憲未經允准以致災民羣投道府縣署恣意譁囂旋經道府兩署分給飯食錢温諭安慰始得次第回鄉○正任新昌縣侯大令前因某案調省刻奉藩司誠果泉方伯札令回任聞月内卽可遄回矣 
[宜昌近事]  
　　宜昌訪事人云本月某日東湖縣北街出有弑夫巨案隨由鄰人已將姦夫淫婦及淫婦之母一倂解送縣東湖縣署縣主羅明府卽隨下鄉相騐訊核罪名○自去歲拳匪肇亂道梗難行雲南貢銅迄今祇解京一次所有第二次京銅五十三萬斤之譜日前方行抵宜昌旋將二十餘萬斤附普濟輪船運至漢口尙有二十餘萬斤須俟普濟駛回續運並聞此銅係補運去年下半年例貢今年春季應貢之五十萬斤不日亦可裝運矣○上月某日有下旗船滿載棉紗雜貨行至宜昌上游百餘里許將近紅石子灘忽纜斷觸礁以致船底損壞所裝美最時洋行火油二千餘箱全行漂失急雇往救已不及矣 
[上海官塲紀事]  
　　昨日午前淞滬釐捐總局督辦朱詵伯觀察命駕至上海縣署拜會縣主汪瑤庭大令大令延入花廳茗談良久始興辭○昨日清道局員章喆卿明府因有要公詣縣拜會汪大令茗談良久然後辭别 
[道示照登]  
　　欽命二品頂戴兼督江南海關分巡蘇松太兵備道兼管銅務加十級紀錄十次袁爲出示曉諭事照得十六鋪南市設立水利局原爲清理浦江起見如有阻塞妨碍昭章應令拆除兹查該處浦灘一帶堆放木植甚多兼有艒艒船停泊年深月久潮汐宣洩不暢以致易於積淤目下修築駁岸並值中外會議開濬浦江之時亟宜未雨綢繆應將灘邊木植赶緊起岸另行擇地堆放其傍岸之艒艒船亦卽一律遷移攺泊别處相宜地叚均限一月内遵辦除分飭水利工程局員隨時查催外合亟出示曉諭木業船戶人等遵照自示之後如敢故違逾限不遷定行分别提究勿謂言之不預也切切特示 
[推廣車捐]  
　　本邑南市馬路工程局總辦翁子文太守禀准蘇松太兵備道袁海觀觀察傳諭南市各紳商凡自置之車須一律捐領執照旋又申請照會駐滬英法美各國總領事轉飭各西商凡有馬車經行南市馬路中者須按季捐洋銀二元四角東洋車捐洋銀一元二角等情兹經觀察批示准行似此極力振興局欵當不虞支絀矣 
[公堂停訊]  
　　昨日禮拜六爲本邑法租界公堂訊案之期適代理繙譯官聶君别有要公因飭丁禀知讞員杜枝園大令請暫停讞政一期 
[電調譯員]  
　　前者駐滬法總領事巨籟達君航海赴甬江辦理教案前晚署中繙譯官費亨祿君接巨君電函令卽馳詣四明襄辦一切因於翌日料理行裝乘某輪船前往 
[德兵演技]  
　　昨日清晨有駐滬德國兵約百餘名肩荷洋槍由統帶官督率至虹口迤北新靶子路演放至亭午時始整隊而返一路軍容整肅如火如荼道旁觀者咸嘖嘖稱羡 
[詳述皖省振務第三函]  
　　潤甫春榮樂山錫五寶森仁翁仁兄先生善長大人閣下本月初三初四日兩肅蕪函諒均入鑒初四日晨起禮門同寶善長友朱君雲堂天祥號執事崔君友三先至會館散發小龍圓榮齋同注川及其姪并保甲李君雁賓放雞窩山振道良及寳善長友張君麗生放英公館後山坡振屏翰同蓮墅放泰家山振自晨七點鐘放起至晚五點鐘歇手皆未午餐以饅頭充飢總共放出振票八百七十餘張每張大小均匀五六口是日發出小龍圓一萬數百有奇約已十得八九所喜人皆精神興會爲可幸也匯豐莊送來三十元亦囑代放初五放麻鳳兩圩晨六點鐘許各友已齊集蓮屏放東路發振票四百五十餘張榮道放南路發振票三百四十張共發小龍圓八千左右初六黎明小雨兩路續放共發振票七百餘張放出小龍圓一萬一千有奇蕪振已將粗竣明日零星補放約不過二三百戶矣所放人口約八成左右因有他出乞食未歸者及間不甚迫者略爲少放耳事後思之每大口四角僅餬糜粥一月此一月後天氣愈寒風饕雪虐何以支持若不續放仍將轉徙流離塡于溝壑反覺此次少不濟事追咎莫及此番賴蕪地諸友帮助可告無罪者惟速而已弟等則慚惶彌已耳聞無爲州災民已大半流離其未出者類皆老弱疾病無能行動統計尙不下數萬和州極苦之災民亦有一二萬所帶之欵尙不知能否敷衍目前惟聞兩處辦振之難又難於蕪湖且疾病甚多死亡日積卽此一振萬不足濟事若統籌三處全局非十餘萬金不可其他大工尙不在内若就此而止此後一月目擊其凍餒死亡心何能忍弟等各有事業又自度才力不足任此艱鉅務望尊處熟籌廉幹之友並寛籌欵項來此接濟庶此數萬災民方可捱過隆冬否則弟等亦惟有遄返而已非目擊其死亡流離而不援手實無法也專此布達敬請善安晚周榮亭吳禮門周蓮墅郁懐智許道良頓首上八月初七日泐 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[洪崖訪道]  
　　南昌訪事人云署江西萬安縣知縣陳大令前署鉛山縣篆務時有甲乙兩門丁得賄舞弊案發大憲密委張雲初明府馳往緝捕甲乙已得省中消息棄其妻孥而逃明府乃一面責令陳大令將甲乙交出一面回省禀陳嗣奉大憲牌示將陳大令調省察看想不得免於名列彈章矣○江西撫憲李勉林中丞奏請就撫署創設課吏館以清仕途不意其中以貲郎進身者並不擅長文字因禀請中丞一律免試不知中丞能俯允所求否○撫憲李中丞查知剛字後營駐紥萍鄉毫無紀律爰擬卽日藏撤而以威武副前營代之業已於八月初一日拔隊前往矣○省垣中大街吉興錢店忽於上月初十日倒閉所出錢票以數千計頃刻皆成廢紙或謂此店與附近吉泰同一主人於是民人咸持票向取現錢語雜言厖幾釀巨禍幸新建縣孔明府親臨彈壓始得浪　波平 
[上海縣署瑣案]  
　　前者鹽捕緝私營某管帶函送拒捕攫物之私販夏阿發宋阿木兪阿美到縣縣主汪瑤庭大令訊　　誣立命開釋旣而地保獲解帮同拒捕之周阿鑑曹阿四張阿八金心和四人至案大令訊不承認飭暫收押前晚提案覆訊周等仍堅不吐實大令飭各掌頰五十下交人保釋○上海縣册書余菊生私將册籍給某鄉人被某漕總查悉禀請大令核示前晚大令提余研訊余供小的充當册書已閱數年此册實由外甥某甲誤給鄉人求恩寛宥大令著交差看管速將册籍檢呈○杭州某縣遞解流肈羅阿春到縣前晚大令升堂研訊羅供小的係本邑浦東人在杭州某紡紗廠工作某日工畢而出與友人口角互毆被誣遂　已遭枷責叩乞施恩大令著具呈攺過結然後交地保管束○褚高氏控褚祥甫盗賣墳地等情大令提案研訊褚高氏供丈夫在日曾贅某甲爲婿今丈夫故已多年遺有祖墳公地一畝八分三釐坐落二十七保十五圖靜安寺左近向由夫從弟褚祥甫耕種今年五月被伊私自永遠租與洋商得洋銀二千餘元向之詰問僞稱祗得一千三百零八元求何追究褚祥甫供高氏無子應由小的之次子承嗣是地因洋人開築馬睡有碍祖墳以故永遠租出實得洋銀一千三百零八元另購漕河涇地三畝計錢二百餘千連遷葬費共用去七百餘元當遷葬時曾延儈道誦經三日今將各帳開呈電核大令諭令將餘賸洋銀六百元與高氏平分並飭差查明　甫是否吞没價銀所買新墳地是否相符據實禀復核奪 
[馬路工程局紀事]  
　　前日划船婦張顧氏與金祖欣在浦濱互相揪扭被金推墜浦中十一號巡街捕見之立卽入水援起解送捕房昨日捕頭轉解馬路工程局總辦翁子文太守倩襄讞委員余叅軍研訊張顧氏供小婦人係太湖廳人前有划船一艘被金撐去屢索不還曾於上月二十六日控諸上海縣署蒙汪大老爺斷令金交還昨日小婦人途與金遇向之索取致被推隨浦江金供小的在浦東唐橋開設船廠前者張顧氏至小的處定造划船一艘言定洋銀四十五元祇付三十元其餘尙被積欠六月初三日氏忽將小的廠丙划船竊去售與吳淞口人某甲小的控諸縣署有案可稽昨日小的並未將伊推墮浦中叩求明鑒叅軍察得兩　情節支離著一倂移送上海縣署請辦○去年掮客唐士生向仁成協盛森和豐泰四家柴炭行賒取樹柴若干擔延不付銀昨日四家執事人聨名遞禀馬路工程局控請訊追旣復將唐扭解局中請爲訊究總辦翁子文太守准之 
[英美租界公堂瑣案]  
　　某洋行經理屋租之西人太勒偕華人徐星田向石阿大收取租錢忽相口角將石扭交一百七十七號巡捕帶入捕房昨晨解案請訊太勒投案訴稱石欠屋租洋銀二元五角向收不付反敢行兇爲此送請究辦石供洋人來收時小的家中只有洋銀一元五角擬將衣服質錢以付洋人刻不容緩遽將小的之妻曳出聲稱定欲釘門小的因妻方懐孕恐有不測之禍是以向之勸解並未行兇一百七十七號巡捕禀稱小的目見洋人拖曳其妻讞員張柄樞司馬商之佛繙譯官諭令石將租金如數繳出另罰洋銀二元○陳阿二竊得顧王氏家衣服十四件報經包探劉阿炳拘解請究司馬判責二百板遞解回籍○劉阿二行竊某馬頭上貨棧中所儲舊鐵經一百五十九號巡捕拘解請究司馬判枷號一禮拜○陳阿大唐阿桃串竊沈子卿等三家首飾衣服報經包深錢榮堂拘解請究司馬判責陳三百板唐一百板各押捕房一月期滿分别遞籍○積賊王阿桂行竊葉全氏家衣服報經包探徐榮珊拘解請究司馬判責五百板逐出租界○積賊李阿根行竊某姓家水烟袋一枝報經包探張寶成拘解請究司馬判責三百板遞解回籍○包探劉光震解毛金才到案禀稱昨日小的行至菜市見著名竊賊某甲竊取某乙衣袋中皮夾正欲拘拿被毛攔阻致甲乘機兎脫今特解毛請訊司馬判責二百板枷號半月○前日流娼周鳳林向某狎客索取夜度資致相口角忿無可洩吞服生烟經某號巡捕送至某醫院救治而愈昨晨解請安揷鳳林供小婦人原係滬上土著今在四馬路賣娼被客欠銀向索無著自傷薄命欲了殘生求鑒司馬飭發棲流女所妥爲擇配 
[法租界捕房紀事]  
　　劉某專以販賣銅質僞洋銀爲生計昨被包探偵悉拘入捕房捕頭令押候解送公堂禀請讞員杜枝園大令訊究○前晚永興里某姓家被積竊某甲乘隙而入竊去洋銀九十六元隨卽投報捕房請爲查緝不意翌日之晚此贓又來圖竊適爲事主所見當塲拿獲送入捕房捕頭令押候解送公堂禀請訊辦 
[美租界捕房紀事]  
　　昨日僑居天撞路某號門牌屋内之甬人嚴阿寳持衣服至某押鋪質銀甫出押鋪門卽被甲乙二小流氓將所質洋銀四元攫之而逸事後據情投報捕房請爲查緝捕頭允之○昨晨江北小工魏六子陳阿才在順泰馬頭爭舁貨物口角之下繼以兇毆某號巡街捕見之一并拘入捕房捕頭詰知事甚細微令各押乞丐牢半日即釋之使去○昨晨粤人郭君林在華記路　同鄉人陸阿寳索欠無著致相扭毆旋同投捕房聲訴捕頭詰知事關錢債非捕房所應理令自投公堂禀控 
[上海六馬路仁濟善堂經收咸有一德施醫給藥一文愿册捐五月十一至七月三十日清單]  
　　四川大足縣正堂蔣大令經募紳民規元廿一兩　四分湖南常德義泰源號十兩零七錢山陰孫公館浙寗王紹勳各洋一百元津帮桐達號洋三十元鎭海李隠名洪駕三鄭小狗三戶各洋廿元章聚興號洋十四元五十角銅洋十五元仙鎭三戶月捐人洋十二元王竹銘王守之孫保基佘詠棠周子卿方成德吳榮泰倪臣記餘　行孟餘慶堂阜豐烟號棉力子山左隠名氏無名氏無名氏十五戶各洋十元無名氏完愿張學海金寳生三戶各洋六元裕源祥同業入行費花洋二元小洋三十二角　貨行各友洋五元一角沈　　施秀請諸洪記玉華女友延陵誠善氏邵隠名鄭姓無名氏八戶各洋五元湖北槍砲廠張廷富等三十二戶合四十角隠名氏完愿雲晏廣平氏　敬脩堂　玉和李少山朱姓六戶各洋四元玉記龍洋信義洋行曹隠名三戶各洋三元張筱堂陸同興信記合洋二元五角銅洋二元無名氏龍洋二元二角兪錦山兪紹　兪錫源合洋二元施錦榮陸子祥祝茂亭孫　康卜友松錢昕伯陳儀泉黄照寳施錦榮沈芝汀馮崇厚沈文其卜友記宓大昌號海門趙裕興洋行求平安人忍霞氏張趙氏洪無力氏補過氏洪隠氏無名氏譬如吃　人金姓廿五戶各洋二元袁立剛顧吉記合洋一元銅洋一元神戶源生號横濱復興昌號梁　三益堂天津朱錦文成華廠隆順莊徐姓陳氏徐星卿徐枝珊無名募洪隠名失票氏無名氏源記隠名氏隠名氏隠名氏有名不書氏十九戶各洋一元陳姓　　　記無名氏四戶各五角　惟三四角二十文承志堂袁屏甫各四角吳柳橋隠名氏各二角德昇公銅洋十八元汪仁和季根記蘇州義記行三戶各銅洋十元源興　洋九元七角義源成謝姓各銅洋八元汪　記無名氏各銅洋七元樂業公所銅洋六元二角無名氏信源莊姜子鴻三戶各銅洋六元恆益銅洋五元四角無名氏劉鑑無名氏三戶各銅洋三元洋雜貨帮銅洋二元五角無名氏銅洋一元廿三角程永茂洪泰無名氏三戶各銅洋二元高平如袁子泉魏思恕堂無名氏四戶各銅洋一元立餘莊四達瑞各銅洋五角以上共收元卅一兩七錢四分洋六百五十六元六角銅洋一百六十元零一角 
 
 

Page 10

 
 
   
 
