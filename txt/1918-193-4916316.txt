# 1918 - 193 - 4916316

 

Page 1

 
 
   
 
 

Page 2

 
 
時評 
[專事（冷）]  
　　南北軍事緊急而曹錕專事索費無南下意自政府視之豈不可怪也耶然東方之事亦巳緊急各國出兵即在目前而政府專事内爭置國家大事於不顧自國人視之又豈不可怪也耶 
　　質而言之曹錕心目中不過一副總統耳餘均不足以動其心也政府心目中不過一己之權利耳餘亦不足以動其心也爲心目中事雖犧牲同派同國之人而不惜更安知所謂南北軍事與東方大局哉 
　　是故曰斗筲之人不可以有權位也 
[命令]  
　　七月十七日大總統令任命戴陳霖兼駐敎廷特命全權公使此令 
　　又令陸軍總長段芝貴呈准直隷督軍咨請將本署軍務課課長魏朝彦免去本職應照准此令 
　　又令陸軍總長段芝貴呈准直隷督軍咨請以李雨山爲本署軍務課課長應照准此令 
　　又令茲制定司法官官等條例公布之此令 
　　又令茲制定司法官官俸條例公布之此令 
　　七月十八日大總統令派陸鴻儀署修訂法律館副總裁兼總纂此令 
　　又令派石志泉署修訂法律館總纂此令 
　　又令王正雅授爲陸軍中將此令 
　　又令蔣方震田靑年管雲臣均授爲陸軍中將姚鴻法李春膏崔承熾均加陸軍中將銜張厚琬加陸軍少將銜此令 
　　又令胡叔麒授爲陸軍中將張繼忠吳長善馬周均授爲陸軍少將趙景林劉煥文米文友均授爲陸軍步兵上校此令 
　　又令陸軍總長段芝貴呈請授毛永恩張成恩爲陸軍步兵中校均照准此令 
　　又令張敬湯吳新田魏明山均給予二等嘉禾章毛鴻恩張貴方均給予四等嘉禾章此令 
　　又令姚寳來給予二等嘉禾章龔光明給予三等嘉禾章此令 
　　又令劉朝臣姜永安均給予二等文虎章魏蕙田温其蔭吳庚李式向均給予三等文虎章此令 
　　又令覃師範張一爵陳儀均給予二等文虎章唐寳潮劉邦驤均給予三等文虎章此令 
[專電]  
　　北京電張懷芝專望曹錕南下再進行惟曹行無期日來專事索費最近軍事並未發展（十七日下午八鐘） 
　　北京電吳佩孚以南軍反攻攸縣安仁等處甚急請張敬堯派援張又電府院請令王占元赴助（十七日下午八鐘） 
　　南昌電陳光遠督軍嘯日下山由潯專車回省（十九日上午十鐘） 
[外電]  
　　北京電聞中日議合設一漁業公司經營自葫蘆島至塘沽之直隷海濱漁業目下正在談判中中政府擬讓予必要之權利以代資本並得紅利若干成（十八日） 
　　北京電熊克武電告政府藏番大隊攻入川邊經英副領事台區滿君之調停議定休戰一月政府今急宜電命川邊鎭守使速定邊務蓋恐亂事將牽動川陜大局故政府目光中視熊爲川省倡亂之人當然置之不顧（十八日） 
　　北京電聞中政府現討論派兵一小隊赴海參威與協約國共同行事（十七日） 
　　北京電今晨内閣議决對於出兵事候日本發表意見後再取行動意政府命將現寓北方之伊爾里登特人組成隊伍大約乃赴西比利亞與協約國共同行事（十八日） 
　　倫敦電英倫之敎會報對於中政府所訂之收買存土合同皆引以爲憾並促請英政府表示其不贊成以上海存土售與中政府之意（十四日）以上字林報 
　　北京電政府今日電致張作霖告以關於中日兩國共同出兵事宜政府現在之情况且云今日對内對外皆以增兵爲必要貴督軍前次所報四個旅團出兵一節果能立即實行否鎗械之預備巳完成否請即示覆（十九日） 
　　北京電在香港之英兵五百名將於本月二十五日與來自新加坡之同數之兵士由香港啓程赴海參崴（十九日） 
　　漢口電奉天湖南安徽福建浙江陜西江西河南吉林諸省之段系督軍於十六日通電王占元曰中央繼續南征之策乃某等所一致贊同者近有專謀私利之徒欲乘隙企圖調停實屬有意破壞大局當嚴厲拒絶速圖國家之平和云云（十八日） 
　　漢口電馮玉祥於十九日電告王督軍謂予决無獨立之事外間之傳說係屬虚報不足信也蓋馮氏確係奉有直隷派之秘令保持中立之態度因恐獨立之說一經傳播中央命張敬堯范國璋嚴重監視則將受其壓迫故欲求王占元代爲辯護冀暫避段派之疑惑耳（十八日） 
　　東京電時事新報云最近美國又向日本提議發表日美出兵共同宣言其内容略謂出兵之目的在援助却克軍並包含撤兵期問題關於撤兵期問題美國主張以却克軍逹到集合於海參崴之目的時爲撤兵期而日本政府似欲兼顧及日本之特殊地位主張至西伯利亞之秩序已恢復以後爲撤兵期現將本此主義擬就共同宣言草稿以提示美國聞日本政府答覆美國之公文及共同宣言草稿今日外交調查會皆可决定一俟日皇裁可後即將遞往美國（十八日） 
　　東京電據時事新報所報十七日在外交調查會所擬答覆美國公文之草稿其大要如左帝國政府贊成美國之提議依援助却克族之趣旨（十九日） 
　　東京電據時事新報所報道今日外交調查會巳於較短之時間告畢將昨日（十七日）决定之答覆美國公文擬就後即於四時半散會散會後即由寺内首相入覲日皇奏請裁可此項公文將於今明日中寄往美國前電所述之共同宣言俟美國有回答後即付討論聞擬於明日特開臨時樞密院會議諮詢此事且擬於日内再開元老會議報告此事（十八日） 
　　東京電關於出兵問題之决定政友會頗有得意之色以爲政府於主戰上已完全屈服於本黨之主張出兵規模之大小尙爲其次之要點故政友會與政府之關係有將漸次分離之徵憲政會則脫離黨派關係稱道政友會此次之態度承認政府之屈服以爲政府當然不可不引責如加藤總裁亦謂國民當感謝原敬牧野兩氏即我輩亦深謝兩氏之勞瘁並希望賴兩氏之力速倒現内閣俾得免誤大事（十八日） 
　　東京電外交調查會會議尚未完了於今日下午二時又繼續開會爲作製美國共同宣言之文案提示美國云（十八日） 
　　東京電後藤外相與大島陸相今日入覲日皇聞外相係伏奏外交調查會之經過及其他外交上之重要各事項陸相爲奏軍事上之各重要事項云（十八日） 
　　東京電據時事及朝日兩新聞一致所載昨日外交調查會同意美國之提議决定出兵本日開會之外交調查會將此意味協議作製對美國回答文案云由此觀之此次出兵問題政友會非全勝而政府亦非屈服所謂雙方互讓妥協之結果至此也如此觀測可謂至當（十八日）以上東方通信社電 
 
 
 

Page 3

 
 
　　東京電日本昨日之外交調查會恊議對美回答案委員間各交換議論結局其回答要旨云日政府巳同意美國提議由援助齊克軍之旨趣出兵又以美政府近向日本請其發表關於共同援助齊克軍之日美共同宣言乃於十八日下午續開廟議議定宣言書將以覆牒及宣言書附於照會致於美政府云惟因此出兵或將招過激派之反抗與在西伯利亞之日僑以危險終致遷出亦未可料（十九日） 
　　東京電精米暴昻巳出三十圓以上深川精米市場大起混亂（十九日）　　以上共同通信社電 
[戰電]  
　　巴黎電今晚公報云昨日德軍總攻擊被敗後未能續事進攻惟曾力圖擴大各小區之勝利今晨與下午瑪恩河南岸戰事非常劇烈敵軍沿河進攻爲法軍所阻法軍現扼守塞葉至勒維尼陣線法軍在聖愛央．拉夏貝勒．化東山陣線反攻奪獲此數處已將陣線展至控制拉波爾同勒里境瑪恩河流域之高地法意軍在瑪恩河與萊姆間敗進攻之敵軍數次堅守陣地今晨德軍復於萊姆東面以砲隊猛轟後於數地點進攻且圖由泊呂萊向波芒須凡塞勒衝擊未能逞志德軍在河西須維泊境進攻兩次均爲法軍砲火轟退克拉盎勒北面與太胡勒東面均有激戰敵軍所至皆遭失敗死亡甚衆天空戰事甚烈昨日法飛機共擊落或擊損之敵飛機共四十一架又焚燬汽球九具（十六日） 
　　倫敦電今晚德國公報云敵軍在瑪恩河陣線猛力反攻於萊姆西南數地點得利萊姆東面之戰局未變（十六日） 
　　倫敦電今晚美軍公報云昨日萊姆東面之大戰美軍曾與法軍協力敗進攻之敵軍固守各陣地且獲俘虜與機關鎗昨晨伏斯巨之敵軍發砲猛轟後進攻廣千碼之美軍陣線於砲火下敗走（十六日） 
　　倫敦電路透電社得悉敵軍今巳可謂大受損失尤以萊姆東面爲甚若謂此次攻擊確已被敗尙屬過早惟大局顯殊安穩敵軍攻至今日正午止其所進地點無一距其原陣線五英里者現悉敵軍此次曾出全力以取攻勢敵軍於三月二十一日用兵四十師此次用兵復多三十餘師英軍迄今尙未參與是役（十六日） 
　　倫敦電德國公報絶無鋪張之詞即此巳足徵敵軍此次攻勢獲利甚微歷來之大攻勢其結果從無如此次之式微者今雖不能謂敵軍巳遭失敗惟其切實之失敗已在意料中德軍最初衝鋒所向無敵之說業巳打消協約軍利用經驗擴大第一防區巳得效果而指揮權之統一亦大爲得力故法軍此次在萊姆東面退至防禦線未失一砲萊姆西面德軍之進步亦殊有限且背水列陣其交通線常爲炸彈擲擊殊覺阽危各報又皆力讚美軍不置（十七日） 
　　倫敦電泰晤士報云英法軍巳分别作戰瑪恩河陣線之英軍巳開往北方伊泊爾境之法支隊均復加入法軍（十六日） 
　　羅馬電意國公報云意軍在格巴北境得地俘虜九十四人意國與協約國之飛行隊甚爲活動擊落敵飛機十二架（十六日） 
　　亞姆斯特丹電巴爾幹法軍大本營公報云法軍在阿爾巴尼亞台伏里河右岸佔據三村沿化爾太河前進偵察俘虜六百二十人（十六日） 
　　倫敦電西比利亞却克斯拉夫軍中有歐台里將軍亞力克齊夫將軍杜土夫將軍統帶之俄兵若干且有波蘭兵附入（十六日） 
　　亞姆斯特丹電奥國外交大臣白里安伯爵於奥國外交政策報告中曰敵入關於亞爾薩斯勞蘭．特倫蒂洛．特萊斯特及德國殖民地等之士地要求似執抝而不可變吾人除割讓本國土地外無論何事皆願討論云（十六日） 
　　雅典電西班牙某船載駐希公使維加氏回西班牙之際途遇敵濳艇即被擊沉該使與眷屬均遇救該使啓程前六日曾照會德匣船桅高懸西班牙旗（十六日） 
　　巴黎電星期一日德人復以射遠砲轟擊巴黎（十六日） 
　　海牙電英德交換戰俘條約旣成開最後會議時英代表鈕登貴族謂訂約雖甚困難而迫於特别狀况實行各條文將尤見困難其主要一端爲運輸是也蓋英國所拘之德人散布全球未易會集運送所望雙方從寛意解釋條文須知苟起周折所苦者非他爲俘虜也云云（十六日） 
　　倫敦電每日電聞洛特丹訪員電稱交換戰俘條約包括覊留荷蘭瑞士之英德人民（十六日） 
　　紐約電各報載稱出使英美協辦飛行事務之陸軍少將曾言英法政府或將於本年試驗飛越大西洋之舉以期决定能否使美國飛機自空飛低歐洲云（十五日） 
　　華盛頓電德人散播流言謂美之加入戰爭乃爲保其貸與協約國之巨欵計今以事實與實數足以證其奸僞查美政府加入戰爭以前未以分文貸與協約國至於交戰國發行之公債劵雖有售與美國者然乃私人財政事務美政府未嘗與聞美國加入戰爭前貸與各交戰國之欵共美金二四○一五九九八七八元其中由美國人民貸與德國者僅二十兆元此足徵當時美國對於兩交戰團無所偏袒一九一七年三月二十日時適在美國參戰之前協約國共負美國金洋二二九五一二四八七八元美國第一次所募兵債即逾此數而頃方開始之會計年度之費用每月約需金洋二千兆元一九一八年七月一日止之會計年度美國用於戰爭之欵約一萬三千兆元若如德人所云則是至本會計年度止美國人民爲保全不足二千兆元之借欵而須費去三萬七千兆元矣天下寗有是理乎總之美國之作戰不惜金錢人力非爲利益計蓋爲伸公道耳（十六日） 
要聞一 
[最近之西比利亞消息]  
　　海參崴頗平靜七月六日新政府布告禁於道路上或公會所中開會及秘密結社倘有以言論煽動市民者處以叛逆之嚴罰緣崴埠勞兵會傾覆後舉行戰死者葬禮之日斯瓦諾夫市長曾有煽動市民之演說致有各處密議暴動之結果也此佈告發出後一畫夜間被拘留者至數十人前此斯瓦諾夫市長之被拘留非常自由對於訪問得隨便談話自有此布告後加以接見之限制矣崴埠自聯合軍與乞克斯拉夫人訂共同警備之約以來秩序全復民皆安居樂業聯合國之軍旗所在飛揚而對於新政府之靑白旗皆表示敬意云（七月十九日上海日日新聞） 
　　西比利亞之四政府海參崴政府及霍爾瓦特政府旣見報載近聞托木斯克與尼奇奴勤斯克之間有喀雷勤黨之阿勒克雪夫又建一新西比利亞政府該政府標榜共和主義與霍爾瓦特之極東政府及乞克軍皆略有聯絡是西比利亞有海參崴之西比利亞自治政府有霍爾瓦特之極東政府與此新西比利亞政府而三而乞克軍猶不在内也極東政府新西比利亞與乞克軍聲氣尙相通惟塔爾貝爾之自治政府與霍爾瓦特極東政府之間有不能一致之事實然除塔爾貝爾以外之三勢力今後或將爲公然連絡之運動未可知也事果致此聯合國將如何利用之此不可輕視之問題也此等政府漸由反對過激而變爲反對德國即其對過激派猶以俄對德也倘此等政府失敗則其反動過激派必更將親德大可注意因德軍有益向西比利亞進發巳到本札之消息其兵力雖不明要之德勢東漸固漸漸實狀矣（七月十九日上海新聞） 
　　招募義勇兵之内幕因援助反過激軍欲驅逐過激派及德奥之勢力乃募集義勇兵於滿鮮其一部數日前在某處與過激派交戰有一在四平街應募者戰死同隊者因有不安之消息雖確否不可知但以金錢爲目的之僱傭兵果有好結果否耶或反以引起交涉耳我（日本）當局者對於第二次募集自應格外注意而第二次募集者第一次之成績甚好慫恿謝米諾夫新招八千人約定代募一人扣佣十元賺得八萬元之經手費招募員到奉天後欲自堅其信用借在奉某大佐與將到奉天某參謀長之名義發電致俄軍曰速來奉與某某軍人會談五日上午勃倫哥諾瓦上將之參謀長斯米勒諾夫上校到奉而某大佐他往旅行某參謀長業已離奉均不能會見俄上校即於是夜踉蹌而去迨大佐歸聞其事大怒謂彼等借募集義勇軍之美名以自肥其舉動尤爲可惡此輩不正之徒橫行可慮官廳應加嚴重之取締勿使有爲靑年爲所利用焉（七月十九日上海日日新聞） 
　　無秩序之邊境東寗縣之三岔口駐有中國軍隊五六百人劍光帽影警備森然此地與俄屬博爾塔夫喀以綏芬河爲界反過激派所聚也意氣壯旺軍容甚盛離此二里餘（十餘華里）之床斯坦的諾勃爾斯克則駐有過激軍（現已敗退）兩軍耽耽對峙危機一髮反過激軍約二千名有機關鎗戎裝整然與之相持之過激派無軍規無節制着苦工之服裝遠不及反過激軍故乘夜投入反過激軍者日多過激派之背後有與尼古爾斯克聯絡之便利後方供給不虞缺乏當此戰機勃發之時三岔口與尼古斯克之交通全斷趁此機會偷運出入者盛行俄國稅關無從取締華人與朝鮮人私運煙草大獲其利因中國禁種鶯粟俄境乃大種特種俄人絶不禁止紛亂如俄誰復過問今年該處農人無論俄人華人朝鮮人無不從事栽培將來三岔口鴉片賣買之盛阅可預期焉（同上） 
[出兵問題之各面觀]  
　　中日共同防敵之聯絡委員日本齋藤少將昨午前赴國務院訪段總理說明日本政府關於出兵之現在情形詢問中國政府究能出兵額數及能備軍械軍費若干兩方先行商議齋藤氏聲稱日本巳將决定出兵云云 
　　吾國方面尙無何等舉動連日因外交風雲緊急當局囑召陸子欣外長回京就商辦法陸氏病體已愈想可即日入都前晚段總理在參戰處設宴招待日本駐京各武官及阪西顧問昨朝齋藤少將赴參謀部中日兩國本約定各派武官赴其參謀部接洽吾國派在日本者爲岳開侁少將日本派在我國者爲齋藤少將部中特備接洽室一間昨日爲齋藤氏初次到部曾就邊疆地圖有所討論據傳尙未商及中日協同出兵之實際問題 
　　戰時會計處於十七日開討論大會議巳誌本報茲據記者調查昨日開會各部總長所派代表爲劉崇傑（外交部王揚濱（内務部）孫以驤（陸軍部）張承愈（海軍部）張彭齡（參謀本部）錢泰（司法部）沈彭年（敎育部）王治昌吳鍾麟（農商部）陸夢熊張心澂（交通部）宋壽澂（稅務處）財政部爲徐文蔚徐新六兩主任及委員八人其會議結果係所有我國對敵國損失無論直接間接費用統由主管部調查確實列表送戰時會計登記至五時後散議 
　　此次日本出兵先與恊商國及美國幾經商確美日意見初不相同經英法兩國居間疏解始歸一致詳細辦法尙未能悉據吾國駐使報告及外電所傳大致情形約如下開三點第一日木會同美國及協商各國聯合出兵日本因接壤關係兵力分配上較佔多數第二出兵目的在扶助較有勢力之捷克政府並介紹與霍爾瓦特謝米諾夫各派使相聯合以驅逐德俘阻止德國勢力東漸第三開始地點在海參崴更由該處分途進行以上三點爲美日等接洽之結果也又聞此次出兵交涉原爲協商國之共同行動英國現巳由香港撥派兵艦前往海參崴法國公使亦接該國政府訓電巳將駐紥京津之法兵及安南兵一大隊撥往海參崴並聞各國軍隊到該埠原爲維持秩序抑過激派之行動以資利例捷克軍之向北進行也 
　　昨日參陸處午前舉行會議各參議等先後出席方秘書長亦於國務院携重要公文赴參陸處報告聞重要案件爲霍爾瓦特組織政府一節巳移出我境至四站地方吉督孟恩遠電告擬派兵一團前往彈壓且巳决定派高團預備開拔等語政府以四站並非我國國境不宜有所干涉昨特由參陸處急電孟督中止進行等語觀此則我政團已默認霍爾瓦特新政府矣 
　　俄國霍爾瓦特前擬在郭爾貝組織臨時政府各節巳見前報茲聞霍氏對於組織政府地點又改在四站地方吉督孟恩遠曾拍致中央急電請示辦法故政府於覃日電復孟督略謂此次霍氏改在四站地方組織政府查該地旣非我國境土似無干涉之理由所派高團一節深恐涉及嫌疑有礙邦交須即電令停止出發云云昨日參陸辦公處國務院同時又接孟督删電謂霍氏四站組織臨時政府頃據偵報尙屬保護華商尊尙國際並無侵犯我國主權情事昨奉鈞電已迅飭高團停止出發承示尊恉謹當秉承辦理至防禦各策亦不能稍形疏虞特此謹聞 
[吉省森林借欵風潮之京聞]  
　　吉省反對森林借欵風潮起後吉林軍民長官及各團體均電請取消前議十七日吉林省議會又續有通電到京並聞黑龍江亦有電來謂黑省人士紛紛開會演說恐將引起風潮請緩簽約等語聞當局復以業已簽約無可取消約中條欵均極平妥並無傷失主權請爲開導等語同時婉勸吉林代表並允以條件内容酌量提交閱看茲錄吉省軍民長官及各團體來電如下（一）孟督郭省長電北京國務院財政部農商部鈞鑒正密森林礦抵押日商一案迭經總商會議會曁紳士各團體等紛起憤爭幾釀事端恩遠等剴切開導舌敝唇焦復經財政廳長劉彭壽團長王玉珍力與紳商等再三辯論開誠布公得以暫息衆訌究應如何取消前議另訂條約之處務迅示辦法俾資遵循不勝迫切待命之至孟恩遠郭宗熙叩元印（二）吉黑各團體電吉黑總商會各團體紳商等删日電政府略謂江吉林鑛抵押日本商民等誓不承認務懇迅行撤消以全江吉人民命脉速盼示覆不勝迫切待命之至據吉函云十三日吉林團體聯合會在省議會開會結果僉以林鑛一事關係全省人民之生命而軍政兩長亦主持設法挽回不能不公推代表晋京接洽並就近籲懇政府收回成命茲聞各界代表巳於十三日搭吉長晚車起程晉京各界到站歡送者車水馬龍頗極一時之盛爰將各界代表姓名列左軍界王參謀長政界劉財政廳長農界劉文科工界王友三商界苗星垣學界王世選紳界松毓伊紀書祝華如張雅南又吉林交涉署科長范厚澤（即森林借欵之主動者）經本月十日各團體同各學生將其住宅搗毁後范即托庇於某國人之下得以安然無事茲據某方面人云范厚澤確於十三日扮某國人裝並剃其八字鬍搭吉長早車離吉其愛妾四人均扮某國婦女裝同車離吉團體聯合會中人以防範稍疎故未察覺致范厚澤得以演成曹孟德割鬚棄袍之故事亦趣聞也 
[中日美信托公司之内容]  
　　中日美信托公司之創設近日外間巳多傳佈茲經調查其内容如下該公司爲日本前財政總次長管原通敬氏所首創即收該氏爲委員長得中日美三國財政界重要人物多數贊助遂底於成其資本總額定爲日金二千萬圓計分四萬股早經各發起人及贊成人悉數擔任認股者異常踴躍該公司七月四日在日本東京開發起人大會妥議積極進行並因社會之要求特議决總股分四十萬股其中讓出三萬股留爲公家認募俾免向隅並定自七月十五日起至二十日止爲承募期間以每十股爲應募之單位其第一次交付股欵期擬定八月一日北京經理應募事宜爲西單樓後京幾道張彬人該公司發起人及贊成人中之中日美三國財政界重要人物名單如次中國梁吉詒熊希齡許世英陸宗輿王克敏周學熙曹汝霖莊　寛張謇趙椿年張嘉璈林長民李士偉王海帆朱葆三宗煒臣張競立劉成志李春生劉子山李涵淸陳介陶昌善葉景葵向瑞琨錢宗瀚美國白克納秦斯克福來生辛葛約翰紐克斯摩爾斯日本大倉喜八郎大阪爲八中野武營倉知鐡吉安田善三郎馬越恭平藤田雷太古川虎之助近藤康平管原通敬 
[關於戰局之最近京聞]  
　　曹錕轉報軍情湘南軍情因吳趙休戰之故久苦岑寂茲聞曹經略寒日來電略云據吳佩孚眞電内稱南軍以大部生力軍向祁耒方面反攻激戰即在目前請撥勁旅加入防線等語除電令力爲防禦外謹聞並請電令張總司令於前方飭撥得力軍隊馳往相機防勦是爲至要 
　　張敬堯軍電述要湖南督軍張敬堯删日致中央軍電一道内容大要係報告田旅長樹勳預備攻永特派吳旅長新田赴寳慶接防至湘東防務則責成張旅長福來擔任云云十六日又接張敬堯來電略謂中路右路各軍隊業經吳佩孚張敬湯兩旅長布置妥協惟左路湘東一帶因改駐軍隊且駐軍較爲複雜其左路總司令一職接替無人敵軍在酃縣等處似巳謀取反攻之勢應迅爲整飭俾免爲敵所乘云云 
　　吳佩孚删電三道第三師吳佩孚師長自文日起每日均有電逹參陸辦公處呈報進攻郴永計劃茲聞删日一日中共有三電來京（一）係催奉軍徐副司令南下會商軍情（一）係報告敵軍近在永州最高之牛角山建築砲臺五座可以遙擊華里六十餘里之遠（一）係報告譚組庵自郴縣來電所有前敵兩軍仍願繼續劃界停戰已遵鈞令拒絶之矣 
　　馮玉祥態度無恙據政府消息常德馮旅長玉祥十六日致中央一電謂因有請示中央事件現已遣派副官朱殿奎赴京務懇賜予接洽一切又據馮玉祥寒日特電參陸處略謂湘西一帶土匪現已會同王鎭守使（正雅）張旅長（敬湯）劃分地段分途進剿不日可望肅淸一俟地方肅淸之後湘西防兵即可減少比時職旅若得加入援粤總司令部下藉圖報稱殊深所願云云 
　　陳光遠軍電探誌據軍事機關消息江西陳秀峯督軍删日曾有三電到京（一）係呈報樂化沙河等鐡路沿線一帶近有洪江會匪聚衆刦掠已派步兵兩營趕赴防剿矣（一）係呈報贛南吳指揮鴻昌元日電報敵軍加增兵隊進窺龍南已令第十二團開赴防堵當可無虞（一）謂據吳鴻昌總指揮電稱敵因我軍攻粤在邇近日屢在仁化長江墟及南雄附近百順同立洲等處增敵逹六七千之衆更謀反攻虔南云云又聞陳透峯十六日又致政府密急電爲馮玉祥辨誣謂馮旅長玉祥在常德剿匪極稱得力某某將士不無忌其功敵軍方面難免畏其勇故隂謀家得售挑撥之伎倆特請鈞座萬勿輕信又據政界確息中央現以陳贛督在九江牯嶺養病迄無回省准期十六日又致電陳督軍囑其早日返省以促軍事之進行 
　　馬聯甲將赴湘東安武軍援湘總司令馬聯甲中將十六日由九江致電政府稱俟將行軍事宜籌劃妥協即尅期赴湘東督隊南攻並陳現派洪紹煜赴長沙組織兵站更聞安武軍現駐袁州者兩營駐萬載者三營樟樹鎭則有五營又據某方面消息謂馬聯甲誓師南伐頗摩古將之風由蕪詣省時會挈有蕪埠愛妓王四寳玉金紅二氏昕夕相依皖垣官吏前在大觀亭公餞王妓亦予列座皖中人士皆傳爲美談至所帶隨員有臧慶增爲指揮部秘書長黃韜爲執法處長費文堯爲隨辦營務員餘如潘澤培等隨從甚多 
　　鄂西近日戰訊得鄂西方面消息該地北軍多佔優勝地位葉荃爲川滇黔豫鄂五省聯軍總司令率領王天縱黎天才王安瀾各部在巴東與朱廷燦劉文明各旅激戰數次劉旅曾由江之北岸進兵抄其後路出其不意擊退葉軍又劉文明所部趙雲龍一團巳抵巫山孟昭月一團巳到施南均在擊戰之中至吳光新司令以鄂西軍事緊急巳不克親自來京曾派兵站司令王幼卿代表進京向政府接洽一切以便遵照進行并已親往巴東督戰派李炳之爲宜昌留守司令劉文明爲北路司令朱廷燦爲南路司令滿擬分途並進力謀入川云 
　　龍軍退出雷城接香港電訊謂雷州自被陸榮廷由桂省派兵十五營協攻以後形勢日緊一日某軍巳於寒日退出雷城現在該城已被林劉佔領等語惟經某要人轉詢政府有無其事據謂中央並未接到此項消息也 
　　尹昌衡入川不准前川邊都督尹昌衡前請入川調停戰事一事據聞公府曾電詢江蘇督軍李純是否允其所請現在李督巳有電復公府對於尹之赴蜀並未贊成故尹氏尙寓於金陵 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[印兵入新疆之交涉]  
　　七月十九日上海日報云新疆發見印兵前巳見諸電報茲　其詳云先到者印度人二十八人後又到三十人楊增新督軍電請政府由外交部向英公使抗議英使答稱先到喀什噶爾之二十八人俱係文官後到之三十人係一種衛隊　往調查西比利亞情情者並無他意請中國政府電訓祁督准令一律入境云云外交部巳據此電知楊督軍矣 
[吉省各團體反對借欵三誌]  
　　吉省各團體聯合會反對借欵之一切情形迭詳前報茲將昨日（十三日）該會進行各事續紀如下昨日團體聯合會於下午十二鐘開會各界到者先後約千餘人因人多仍在大議場前開會于慕忱當衆報告前日進行之事件謂軍政兩長官因連電中央取消林礦借欵中央迄今仍未答覆又因人民反對甚力遂派代表劉廳長王團長赴京要求取消借欵人民方面自應推舉代表赴京面謁當道力請取消以期逹到目的並將舉定代表十人之姓名略歷逐一報告又當衆說明今日下午六鐘各代表赴京近日有某外報登載此次吉省人民反對借欵誤認爲人民暴動該會主席于君恐人民誤會遂當衆説明此次吉林林礦借欵係我國政府向日本方面商借此次吉省人民係反對政府擅以吉江林礦押借外債不顧人民死活遂開會要求軍政兩長官代逹人民反對之意以冀將此合同取消舉動甚屬文明逈非暴動可比該逹謂爲暴動確非事實云云報告畢宣告散會 
　　昨日團體聯合會因軍政兩長官巳派代表赴京遂由衆議决由聯合會推舉代表十人赴京以便面謁當道要求取消借欵合同遂推舉松秀濤范雲卿張靜軒祝立三初鶴臯馮竹士韓子揚伊紀書安翰臣王友三爲赴京代表由各團體聯銜發給委任狀又發給每人川資大洋百元前公民大會在范胡二氏寓所搜出信件多種已誌本報旋由國體聯合會公舉數人檢查巳經竣事昨日又舉出數人會同前次檢查者詳細 
審察有無賣國情事以備將來之對待至審察結果如何俟訪明續誌 
　　軍民兩長官曁地方务團體所派代表昨日下午六鐘均巳將行裝料理妥協先後到站各界各機關各團體各學校歡送者四千餘人婦孺七八百人均由領袖手舉國旗曁白紙旗有上書勿負此行者誓死力爭者寗爲玉碎不爲瓦全者有書效秦庭哭者有書還我吉林林礦者種種名詞筆難盡述瀕行時首由地方所舉代表范雲卿當衆致詞曰鄙人等忝荷諸公推舉爲代表赴京要求政府務將林礦借欵取消鄙人等自愧才力棉薄難膺重任推似此生死關頭大難當前實屬義不容辭此次赴京能否逹到目的尙難預料惟無論如何鄙人等自必誓死力爭雖肝腦塗地亦所不辭但願諸公始終不懈固結團體極力進行以爲鄙人等之後盾衆大鼓掌高呼曰赴京代表萬歲吉林森林礦産萬歲繼由劉廳長致臨别贈言曰鄙人到吉年雖不久然對於吉省士紳各界感情素洽今蒙上峰特派鄙人爲赴京代表與政府磋商取消林礦借欵以保全吉林礦主權惟鄙人才力魯鈍誠恐有負上峯之委任失諸公之厚望但事關主權鄙人在吉亦係有職守之一人惟有勉力進行務求得圓滿之效果庶不辱上峰之命饜諸公之望此語此心始終一致惟成敗難預知耳衆鼓掌大呼曰廳長此行定能還我吉省林礦主權救我人民生命次收王團長致詞曰鄙人本一武夫今蒙長官委任赴京請政府將林礦借欵取消自問實難勝任惟迫於大義實不容辭况兄弟到吉巳十餘年巳與本地人無異好在有劉廳長同行劉君與中央各要人皆能接洽兄弟爲劉君之輔助誓必竭誠懇求以慰我吉林父老兄弟之望衆大呼曰團長血誠必能逹到目的於是相率登車衆搖旗大呼曰督軍省長赴京代表萬歲吉林森林礦産萬歲地方赴京代表萬歲吉林林礦主權萬歲 
[鐡礦條例之交涉眞相]  
　　據傳林公使對於最近政府所頒之鐡礦公司監督條例曾向外交部提出抗議茲聞茲事之眞相係當張季直任農商總長時曾定有鐡礦國有之方針後爲實行起見並制定鐡礦暫行辦法密電各地方長官遵照日本當局曾持有反對意見今春頒布鐡礦公司監督條例時其中並有鐡鑛暫行辦法於是林公使以正式公文提出抗議要求取消爾來雖屢次交涉然終未解决按特准探採鐡礦暫行辦法係於民國四年十一月二十五日制定其原文如下一中國商人如有呈請欲開採鐡礦者須由農商部審定其資格得大總統之特别許可而後行之無論官督商辦或官商合辦條例及其關係諸法律内所規定之各種優先權槪不適用前項試辦之公司須完全用中國資本凡礦業條例及其關係諸法律内所定之中外合辦鑛業諸例槪不適用二試辦開採鐡鑛之公司除技師外不得雇用洋員前項之技師公司須節制其全權其契約書必先呈請農商部核定之三由試辦開採鐡鑛之公司産出之鑛石政府有收買之優先權若公司與外商欲締結賣買契約非先得農商部之許可不能作爲有效若在本辦法制定以前巳與外商締結賣買契約則除契約内所規定之數量外其餘鑛石政府仍有優先收買之權四由試辦開採鐡鑛之公司産出之鑛石除鑛産稅關稅釐金稅須照例完納外每噸須加徵鐡捐銀四角由財政廳隨時調查徵收每月於十月及七月將其半額送至農商部其餘半額則留於該省作爲調查鑛産及鑛務學校之經費前項鐡捐若爲純粹用中國資本而設製煉所之公司得免除之五鑛業條例及其關係諸法律除與本暫行辦法不符合之條例以外其餘條例槪適用之六本暫行辦法由大總統批准之日施行之又本年二月十二日所發布之鐡鑛公司監督權限三章程原文如下第一條鐡鑛公司不論官督商辦或官商合辦據特准探採鐡鑛暫行辦法得由農商部監督一人督視公司之業務第二條凡鑛區相接近或在交通便利處之鐡鑛山其公司業務之監督得以一人兼任之第三條公司於特准辦法第三條規定之範圍内所有販賣鑛石及與其他外國人交涉事項非先經監督呈由農商部許可不生效力第四條公司欲發行股票及增加資本須先將辦法請監督據特准辦法研究决定之如以其所有鑛業權欲爲抵當權之目的時而違背特准辦法第一條第二項則監督當禁止之而一面呈報農商部第五條公司採鑛煉鑛施工計畫及雇用技師契約須先請監督呈由農商部審查之第六條監督於公司營業上之賬簿契約及其他重要書類得隨時查看之第七條監督對於公司應納之鐡稅當依特准辦法第四條充分調查之而盡力徵收並爲區分留省者與滙送中央政府者第八條監督之俸金當經農商部之承認而由前條所納鐡稅之留省一分中支給之如據第二條例而一監督有兼任者則不再給兼任之俸金第九條如在理事務之必要得雇用傭員二名或四名其俸金及事務費筆墨通信等費亦由前條經費内作爲實費支出欵項而精密核定之第十條監督於公司之業務狀况並俸金事務費之收支决算每年當造册報告農商部知之第十一條監督所用之公文程式如左（甲）對於農商部及各省之增高行政長官當用呈文（乙）對於廳長道尹及縣知事與其他相當之官署則用普通公文（丙）對於公司可用命令第十二條監督若違背本章程及其他關係法令而調查確實時得由農商部隨時更換之第十三條本章程如有須修正之條項農商部得隨時修正而施行之 
[張作霖與徐樹錚]  
　　徐樹錚因奉軍不聽調遣在津圖謀另樹勢力招募兵士奉軍司令孫烈臣以其居心難知與之起有意見故楊參謀長此次返奉即係報告此事昨聞張督軍得報後以小徐前此空發大言謂必報予以三省巡閱使今竟無形消滅南方戰局現賴奉軍之聲勢以相恫喝茲竟欲别樹勢力似此前後反復實屬可異經軍事會議之結果先行致電段總理詢問徐氏募兵之究竟星期日巳將是電拍出大致謂聞徐樹錚副司令在津以奉軍副司令之名義自行募兵是項軍隊不知作何應用又將來成軍之後歸何省節制祈明示云云楊氏帶回之野戰砲十二尊係爲小徐求奉天更換小砲者張督不但不允換給且將此野戰砲十二尊即行没收矣又聞奉軍前敵將領迭次來電反對徐樹錚之所爲（卽徐氏在京畿一帶有招募三師軍隊之計畫）張督特於日前致電徐氏令其回奉面詢一切徐氏雖覆電允來終未蒞止　某方消息謂楊張回奉與張督詳述一切情形後張督急待徐氏來奉質詢一切昨復致電小徐催促其急速來奉原電有急待會晤萬勿遲延之語想徐氏來奉之期當不遠矣按據前日京電徐巳赴電　　軍署參謀長楊隣葛與五十三旅旅長張叙五聯袂回奉張督以爲應與駐省軍官磋商並使各軍官明瞭前敵情形日昨特在軍署（會議地址在參謀處）召集各師旅團營長會議張叙五旅長報告南北各軍相峙情形及奉省軍隊分布湘蜀地點並令各軍官轉慰前敵將校士卒家族至午後四時始散面於孫徐之意見未提及隻字也 
[北京政界紀聞]  
　　陸徵祥外任不確外交總長陸子欣早欲辭職刻在北戴河暑近來紛傳政府已允其辭職且有再將陸氏派任瑞西公使之說茲據政府確息陸氏辭意雖堅而外任公使之說則難實現蓋陸氏此次求去係緣種種借欵不表同意某要人當無再予重任之理並聞陸氏如能辭准將遠游重洋亦不願再爲劇烈之運動矣又據某方面云駐瑞西公使一席已確定劉式訓簡任近日因陸外長有辭職消息外間遂謂駐瑞公使將有改簡陸氏之說其實劉任瑞使早經閣議决定不至變更且此項命令業經擬就日内即送府蓋印發表也 
　　劉鏡人入謁元首政府對於俄國新組政府問題曾由顔世淸與前駐俄公使劉鏡人氏預爲討論茲聞劉氏十六日奉召入公府晉謁元首垂詢俄國遠東情形及霍爾瓦特在西伯利亞之情勢爲時頗久而劉氏對於前與顔世淸討論各節亦有所陳述也　　農商部提倡茶業皖省祁門等處所産紅茶專銷蒙古向由俄商轉售現在歐戰正酣俄亂未巳農商部爲勸勵商人起見擬令商人直接輸運蒙古十六日特電庫倫辦事大員陳毅調查銷數價格與市况請即詳覆以憑核定辦法 
　　法律館人物續誌修訂法律館條例額設副總裁兩員其一員爲羅文幹業經發表另有一員聞已决定派大理院推事陸鴻儀升任另以大理院推事石志泉調任法律總館纂均經通過閣議不日當可見明令至法律館自經改組後規模增闊經費加多即如王寵惠先爲會長僅月支七百元俸羅文幹先爲副會長僅月支五百元俸者視均視特簡任官給俸比前當優總纂視簡任纂修視薦任無不比前優厚 
　　魯省地丁借欵張樹元護督欲用魯省地丁押欵二百八十三萬充作軍費現聞政府以此事如驀然准其所請他省效尤在所不免决意用婉言電覆謝絶囑其另籌别法矣 
[十六日府院消息]  
　　馮總統十六日上午八時二十五分蒞辦公室披閱新疆甘肅吉林湖北天津等處拍來軍事外交諸要電數件於九時三十分傳見甘肅蘭山道道尹陳　諮詢要政歷一小時陳退出居仁堂後元首遂退私室午餐下午二時復至辦公室延見農商總長田文烈談論本日閣議經過情形四時後又與府院秘書長茗談約半小時始歸内宅休息至國務院方面是日段總理到院較早外交總長陸徵祥仍在北戴河戴峰山避署未回京由其次長陳籙代表出席内務總長錢能訓仍請假其次長于竇軒亦未代行出席其餘閣員除兼財政總長曹汝霖遲到外均於上午十時許均巳集齊會議廳旋即開議所有預行列入議事日程之例案（一）爲警察學校之經費案因内務無員列席仍擱而未議（一）爲魯南水災賑濟案討論結果决交熊督辦咨覆再議（一）爲水利局呈請測騐雨量條例案决由部核覆下次再行討論（一）爲任命官吏案無甚討論此外尙有臨時交到之軍事電報數件其中以福建方面所來者較爲緊要宣告散會時巳下午一時左右又聞十六日閣議内務缺席曹兼財長以接洽某項重大契約到院較遲所列議案均未多討論僅議駐外武官辦事細則　與某項要約第七章第一條應首先履行之交換情報專員略有關係其他請欵請賑報告軍事追加學校預算修正水利局雨量測驗條例均非重要議案也 
[鄂渚之新聞見（武昌通信）]  
　　曹經略行將南來 
　　馮玉祥確未獨立 
　　時局中中最堪注目之曹經略千呼萬喚迄未離津門一步前曾一再示期屢示屢愆論者謂曹氏南來直同無期斯言不爲苛也至一昨第一路軍需姚作霖氏來鄂謁見王督軍占元謂曹氏於請餉手續業告完結來鄂將在指顧言際並出曹氏親函面投因此歡迎之聲浪又復高唱入雲故王氏於昨晚巳派兵三連乘恃班車赴武勝關廣水信陽等處迎候曹氏而信陽以南則由漢口鎭守使杜錫鈞氏擔任派兵分配武漢稽查處長劉有才前於附近各站分派調查四員或二員以爲之助漢口警察廳長周亞芬知事侯小汀則擔任劉家廟車站方面之布置及綴絡燈彩等事今晨王子春督軍又接到赴京代表韓光祚電稱曹氏南下有期現擬改道由寗而漢云云果爾則歡迎之手續又將一變矣 
　　援粤總司令張子志氏來鄂已兩周矣原擬將轉運事宜辦理完竣即赴長沙轉道前線以爲吳佩孚氏之聲援並就近調度一切近忽停驂不前似有所待有詢其行期者答俟曹氏來鄂接洽要項後即與經略結伴赴湘也 
　　馮玉祥獨立之說現巳無形打銷一般人不加討論誤爲事實其實此項傳說發源於湘督張敬堯氏之疑心生暗鬼蓋張氏之秘書某因腦經過於活潑之故引陸建章被鎗之事實獻計於張督因之湖南政府有截留馮氏鎗械之事並有電政府注意馮旅之事致　馮氏者謂張督之不誠而馮之部伍中有不平者因之小有鼓噪旋經王占元張懷芝兩氏去電疏解已告無事近日王占元氏派赴常德之秘探已有正式報告到鄂有常地安謐請釋厪系之語觀此可以息謠矣外間近又謂曹經略遲遲不發之故亦因馮旅有不穩之傳說尙須與政府秘商對待此皆無根據之談也昨午軍署會議王督已將此項事實及秘探報告當席公布並囑南元超崔振魁兩氏嚴禁謠諑矣 
[西南之軍政府與國會]  
　　軍政府地點自擇定廣東農林試驗場後業由岑西林伍秩庸各總裁指派專員前往佈置所有府内各廳處曁各部辦公機關均經區劃完備粗具規模至從前農林試驗場及農業專門學校則槪　將地點讓出另行建築篷廠辦公今日已開始動工搭棚矣現莫督軍以軍府草創之秋一切籌備在在需欵特令財政廳商撥五萬元送交該府爲辦公措置之用惟岑總裁爲顧惜物力起見特面諭各辦公員司所有府内陳設内容槪從儉樸毋取奢浮致滋冗濫聞岑日内必遷往駐節以期便利又聞各總裁及各代表亦將先後戾止大抵一星期内政務會議即可正式開議也 
　　岑西林抵粤後對於軍政府進行事件巳經開始籌備惟以總裁職權及辦事細則未由立法機關核定於辦公程序恐滋叢脞特函商國會應請即將各政務總裁所賦職權及其辦事細則從速規定咨覆軍府俾將來政務會議一切進行有條不紊焉 
　　陸榮廷昨通電來粤云軍政府改組成立時榮廷謬被推選總裁祇以戎馬倥偬未能履任宣言遙領惶愧殊深惟查主任一席尤爲重要非得沈毅明幹碩學宏才不足以提領挈綱以維庶政榮廷謹依組織法推舉岑公春煊爲總裁主任即請總裁諸公一致主張即速推戴俾其即日任事庶軍府一切政務有所秉承要職不致虚懸國是早以解决不勝企盼待命之至榮廷蒸印又電云萬火急伍林岑三總裁莫督軍畢節唐總裁鈞鑒秩老悅公雲老會議公推兼管陸軍榮廷衰朽之軀何能肩茲重任於大局所關義不容辭謹當承認而現在足疾劇發之際暫時不能蒞軍政府參贊一切謹依第六條第二項之規定委一人茲推莫督軍榮新爲部長代理職權請照委任以資進行榮廷呈佳印 
　　十日下午莫代督因有重要政務磋商特於署内設筵宴會岑總裁各要人財政廳長楊永壽警務處長魏邦平籌餉局歐陽榮之楊梅賓兩會辦廣州商會總協理坐辦全體曁廣東銀行陳处　滙豐銀行陳伯廉等亦均列席由四時以至八時始盡歡而散聞席中所討論者政務而外并及財政問題 
　　日前各報專電有紀岑西林電馮國璋商議調和一節社會極爲注目昨有政界某君晤西林隨員詢其最近政見聞該員略云西林未决意起程來粤之際曾有電逹馮氏提議和平終無效果嗣岑公知非口舌所能奏功特决意首程來粤爲根本之進行故抵粤後巳無議和電逹京現下所持宗旨非有妥協機會不再虚言和平免費唇舌觀此則京政府方面所傳出之西林請和電當爲其未抵粤時之所爲矣 
　　唐紹儀爲西南重要人物自軍政府改組選出總裁後經國會議長吳景濂等疊次電請回粤就職唐不克遽行回粤現以岑總裁旣巳蒞粤軍政府亦經通電全國宣佈成立各總裁均先後表示就職陸唐二總裁未能親行來粤亦巳派出代表到府表示贊同西南勢力大爲發展唐在日本接各界函電敦促南旋誠恐因延滯而誤大局特派委國會議員陳策先行回粤代理總裁職務抵省後暫寓海珠甫卸行裝卽進謁岑總裁代逹唐公政見并帶有唐親筆函牘一道呈文岑總裁於西南進行事宜大有關係聞岑接閱後即與莫督軍詳爲磋商隨即起草電覆矣又孫中山在滬對於就總裁職一事特派胡漢民代表回粤磋商一切茲聞胡日前巳抵香港卽日上省與岑伍林諸總裁面晤俟將孫中山意見發一過即可覆電請孫回粤也傾有人向唐紹儀代表陳策詢唐對於總裁就任意見者據說唐對此毫無成見惟始終以國會之行動爲行動希望兩院能正式開會自當就任蓋今茲之役乃爲國會而起國會爲民主國之主體有國會然後始可産出政府始可行使其權能至唐之歸期恐尙需時日耳惟又一說則謂唐少川現巳部署行期將偕同吳維翹女士（即其夫人）及隨員殷汝耕等數人首余離日不久卽可逕抵上海駐滬議員有多數准備隨唐來粤矣（未完） 
[廣東之籌欵法]  
　　發行彩票 
　　弛禁烟膏 
　　電話借欵 
　　借租債劵 
　　當道前日東請各方面要人在某署宴會兼討論財政問題席間首由某當道起言粤省軍費浩繁司農仰屋而中國銀行又適以無法周轉以致停業刻因種種困難（聞變賣廣海事刻　與理船廳交涉未妥）故尙未能恢復兌現影響於廣東金融極大故不能不設法籌集現金恢復兌現機關庶使官民免致交受其困刻擬仿照各國軍事彩票及紅十字會票辦法開辦廣東彩票其辦法每月開彩一次收票十萬張每張分爲十則每則一元以七成五派彩二成五歸公）内中以二十萬貯爲恢復中行之用以三萬爲辦事經費以二萬爲補助慈善事業經費）則開彩一年政府便可得欵二百四十萬而中行即可復業矣且彩票每張均收紙幣則紙幣藉可流通市面不難十足通用此爲維持中行及紙幣之善法云云當經大衆討論多以爲可行俟於借租案擬就章程即行發表并聞岑春煊亦贊成此議惟對於借租案則謂事實上恐難得有實效且住戶中不無貧寒之家極難樂於借撥也省垣弛禁煙膏一事日來愈唱愈高頃據某機關傳出消息謂某某巳認餉八十萬元承辦省河一部分藥膏其名曰戒煙藥膏不日當見諸實行云云是否有其事抑或謠傳容查明續報 
　　廣東電話總局昨因遷局經費不敷擬將五萬元一案自省議會咨復當道後該局總辦現巳變厥方針轉向本省商行借撥惟是擔保一項非有殷實抵押不足以堅信仰擬將全城用戶電話費三個月爲擔保品刻經擬具辦法呈請當道察核矣 
　　籌餉局刻以息借租捐一案軍餉緊迫難再稽延巳將西關區域先行派委開收并聞該局現巳將東南關上下西關黄沙河南老新城等地劃分九大區段每段派出收捐委員四名地段廣　烟戶繁密者俟開收後始行酌量加　該局擬定 
 
 

Page 7

 
 
辦法以各地防務館係屬賭博性質　項　耗如許繁　館捐必無延欠現限防務館捐一項准半個月内收竣俟　事後餘存各委員即行加派前赴各區協同催收租捐以資敏捷其借租債劵之形式云廣東籌餉局爲發給借租債劵事照得本省現因軍需緊急籌議息借房租撥充軍餉業經擬定章程業主自住房屋則按每月房租警費認借十倍租住房屋則按每月租價主客各認借一月統限兩個月内完繳應給週息一分許於繳欵時先行扣出發回借劵俟繳欵十二個月後准其持赴籌餉局兌回十足現欵如有將債劵抵解防務經費或各廠釐金者亦准照十足現欵核收當巳呈奉核准開辦茲據某區某分署段内某街某號門牌租戶繳到借欵一月房租銀若干代業主繳到借欵一月房租銀若干除將存根備案外合填借劵給發爲據右收據給租戶某准此（此劵上并有借租債劵四字横額）又聞岑春煊督粤時於興租除弊事宜毅然整頓此次到粤後就任總裁其有被貪官汚吏寃屈莫伸者多呈請昭雪收受呈詞高幾盈尺所最爲粤人翹望者惟取消借租案因粤省近年爲戰事影響商務凋敝已極今爲協濟軍餉再行租借增加負擔實屬爲難故各行商店擬據情訴明岑總裁籲請取銷另由别項籌抵第未悉能邀准否耳 
[蘇省會之短期公債問題]  
　　查辦蘇財政廳廳長胡翔林違法侵權擅募本省短期公債緊急動議案募集公債遇緊急必要之時始可舉辦吾蘇財政尙無恐慌情况亦無特别緊要用途焉有募集公債之必要即有之亦須由該廳呈請省長咨交本會議决始爲合法乃該廳竟有大謬不然者藉口此次募集本省短期公債一百五十萬以江蘇漕糧作抵呈奉財政部核准自定條例即以廳令訓飭各縣知事限期擔任募集查此項公債性質應由國家發行方爲正當該廳旣以省公債名義在本省地方籌募即應先交本會議决豈能以財政部命令變更法律况吾蘇兩遭兵事元氣凋殘徐海盜匪充斥人民生計艱難救死不遑焉有餘力應募該廳長違法侵權目無議會本員等責成所在難安緘默應依據省議會暫行法第十八條之規定咨請省長查辦以爲官吏違法者戒並通電各縣曁各法團一致拒絶請議長提前交議盼切提議人屠宜厚馬其驥郭麟珍趙應榆任桂森王景琦沈廷銘 
　　咨請省長將蘇省短期公債條例交會議决未議决前暫緩發行緊急動議案財政　募集蘇省短期公債一百五十萬元核其性質實爲地方公債議員等當以未經本會議决提案質問去後昨准省署咨稱此項公債係以國家收入之冬漕爲備償的欵其條例上冠以蘇省二字者專指蘇省抵補國家幾出不敷要需性質確非地方公債故僅陳部核准未經交會議决等因答復前來查募集公債係增加人民之負擔與人民生計社會經濟關係至巨故各國當募債之始咸以社會有無游資能否不使人民加重負擔爲先决問題所以熟思深慮不敢輕率從事者實有以也至於募債條例規定某種收入爲償還之擔保品是乃爲增進信用便於銷售起見而立之一種手續並非募債之必要條件近今英美日本各國有不指定擔保品而募集公債者亦即以此如上所述人民負擔旣爲募債必須注意之事項擔保品之有無又非募債之必要條件二者與公債關係顯有輕重之殊故區别國債與地方之標凖在人民負擔範圍之廣狹不在擔保品之爲國稅與否即負擔公債之人民其範圍遍於全國者爲國債反之其範圍僅限於一地方者爲地方債按諸此項短期公債旣以江蘇一省爲範圍則其性質適與地方公債相符合乃以其擔保品爲國稅而認爲國債實有未當且近世各國政費澎脹公積種類亦因以加多其區别之法除性質而外又每以標名而定蓋一般人民於財政原理不盡明瞭以性質而判别公債之種類不如就其命多以區别之爲較易故其因於特别事項而募者即名爲某種事業公債其遍及全國人民而募集之公債卽名某國公債僅限於一地方而募集之公債即加以某地方字樣以示其與國債有所區别命名定義不容稍混此項短期公債旣經標明蘇省字樣即表示其與民國七年度之國債有所區别自應認爲地方公債乃以蘇省二字係曾指蘇省抵補　家不敷要需應認爲國債查國家歲出不敷要需應由全國人民負抵補之責不應專在江蘇一省募債以抵補之若以此理由而謂蘇省二字並非指爲地方公債之意尤非持平之論總之此項公債檢其性質察其命名均應認爲地方公債依暫行法第十六條第三項之規定應交本會議决乃不交議會逕自發行本會職權所在豈能緘默應由本會逕咨省長請將該項公債條例交會議决在未經議决之先並應飭應暫緩發行是否可行敬候公决提出人金鰲唐昌言贊成人袁林生嚴恩榜朱增元唐人傑陳裕仁孫熙寰干鳳誥 
[寗屬省會覆選之醖釀]  
（南京通信） 
　　寗屬省會覆選原定二十日現因初選延期覆選遂不得不改爲八月一號投票各縣初選當選人旅居棧房商議票價甚爲忙碌而希望覆選當選者多有付定洋或兌現欵者江寗縣方面呼聲最高者爲陶保晉鄭選之朱積祺諸人各鄉方面新林市之票則組織徐堃錫鍾靈鄉方面則組織楊成淳化市則組織郗大純馬駿其餘如江寗鎭江誠鄉北固鄉各票　多附屬　城内各人其爲他縣所吸收者就記者所知則僅便民鄉五票至於外縣究竟巳吸收寗票若干寗縣是否巳吸收外票若干此時尙不能預定惟聞此次覆選暗幕重重凡自稱將希望覆選者則多半作他人之替身自己不過負兩而拉攏之責任而已今後票價無論如何漲落以事勢上之推測應當以百元爲率因各轎夫事前多有先受百元之定錢祗有漲價加錢决無因落價而退錢之理也前函稱有北城王某將檢查票額推翻選舉之說現加調查王某因受各方面之督促不得巳而有此投鼠之舉昨經多人調和巳有轉圜之意便民鄉訟案亦可望自行了結聞縣署接收禀函控告選舉舞弊者多件孫知事恐當事者稍有誤會特出通告申明並不兼理司法對於是項控件不能受理並指向司法衙門依法起訴通告出現後關於選舉之控件即不收受連日巳辦理初選結束手續矣 
[浙軍童保暄報告進攻大埔電]  
　　浙江督軍署昨接童師長自平和來電云杭州督軍鈞鑒咸電諒逹茲將連日戰况爲我帥陳之敵於眞日以千餘人攻我浮山友軍以一部佔領湯溪牽制我溪頭兵隊暄一面以淨山鄭團奮擊一而以陳營長楊營長抽調後面防兵馳赴溪頭文日我軍分進湯溪擊退敵兵而鄭團方與敵在東關村激戰該村介浮山湯溪之間暄令陳營長以砲及機鎗向該村夾擊敵遂退却時左翼臧司令巳派兵來援我軍勉從防線抽出不得不稍收回元早敵由葉坑進攻力戰却之旋得報浮山又被攻圍即令陳團長合湯溪溪頭隊伍先行進逼並抽調防區及守城步隊共三連馳往援應寒日我軍沿湯溪橋東西分進下午二時佔領東官村敵向伍集圩退走浮山方面敵攻擊甚猛勢幾不支幸臧司令派三營前來將敵擊退此次職部因兵力不敷勉强抽調雖幸獲勝敵而巳困難萬分向使多有兩三營則文日敵退便可與浮山聯絡敵不得復圍浮山矣此連日戰况大略情形今日得右翼胡營務處緘報上杭之峯市於布日克復現進攻大埔云云并奉聞以慰垂念童保暄叩銑印 
[杭州快信]  
　　平陽孫琳運穀漏　案經省長飭查後迄今未據呈覆昨又催令甌海黃道尹尅速派員查明覆奪 
　　富陽張邦爵朦縣開放陽陂湖水閘妨害農田巳令實業廳派員查辦 
　　德淸知事吳鬻臯妨害公債信用經公民施滄　等來省具控財政廳巳主張查辦 
　　民商習慣調查會編纂員關係重要原有葛遵禮一員不敷分配高審廳昨又添委胡北樞充任 
　　省會舊旗營各官地標賣後因價值昻貴無人過問現官産處改爲八折減收認購者極形踴躍旬日間巳去十分之九 
　　高審廳書記官陳賢緖昨奉令調充吳興縣管獄員遺缺另委吳洤接充 
　　前江蘇省署總務科長朱興汾因事來杭昨謁見齊省長暢談良久始出不日將有重要差委 
　　新調駐杭日領事荒并金造昨巳接篆視事舊領事瀨上恕治准今日起程赴九江 
　　省城木匠業同盟要求加價案現由警廳核准酌加三成（每工大洋四角）了事 
[徐州快信]  
　　七十四旅全數到徐陳旅長擔任邳銅交界剿匪責任張鎭守使擔任豐碭蕭各縣剿匪事宜張使擬日内親率隊伍往各縣痛剿數日前傳聞尙有奉軍三營不日亦將開來現經地方官紳呈明有七十四旅及張使軍隊爲數尙足敷用不必再派來徐此辜似不成事實前第七師駐在城内各處營底明日即開拔赴湘矣 
　　七十四旅司令部現設在東門内蓬萊旅館出房屋不敷應用向省議會複選田監督磋商將選舉所移讓（選舉所設在張公生祠）田監督已假定商會一部房屋不日遷移 
　　省議會初選於十日投開　計當選人三十五人昨日揭曉 
　　自地方發生亂事商民恐慌共議舉辦團現巳招商兵二百名目爲商務警備隊以備不時之用 
[南京快信]  
　　駐魯之奉軍托言協助張文生剿匪未得李督同意欲　駐徐屬各縣聞李督以徐屬防軍密布恐主客軍發生衝突昨特電中央請將奉軍阻止免啓猜疑 
　　李督日前電中央催撥特别軍費二十萬以濟急需聞中央昨復電俟某項借欵成立即行撥發 
　　蕭縣公民控該縣警佐劉公昭團總劉彦昭勾結土匪互爲内應一案齊省長以案情重大特派密委赴該縣調查秉公具復以憑澈究 
　　省議會議員覆選期瞬届第一區覆選監督兪壽璋昨與金陵兪道尹會商選舉舞弊一切預防辦法並聞巳函請江密地檢廳隨　偵查以重選政 
　　各縣公民電省攻訐省議會初選投票舞弊案省署以覆選在旣槪置未批 
　　省議會第四次臨時會祗開大會一次現法定日期巳滿今日（十九）上午巳舉行閉會式省長交覆議七年度預算案因大會久不足法定人數放置未議 
　　蘇新參衆議員藍公武徐巂周作民解樹强王玉樹等八人昨巳先行乘津浦車北上 
　　任用道尹田寳榮文永譽聞已由省署合行財廳遇有稅差儘先委用 
　　北京大學附設國史編纂處昨派杜徵集員來寗搜羅史料 
　　敎育符廳長以某中學校長迭　控告擬即將其撤換 
[地方通信]  
[松江]  
　　派委監焚煙土縣署自七年一月一日起至同年六月三十日止關於禁烟案内没收之烟土烟具連同罰金數目烟犯刑期等列成詳表呈報省署並請派委來松定期焚燬當經省長委定本邑五庫鄉貨物稅公所所長就近監焚李縣長奉令後業巳擇定本月二十日當衆焚燬以署前空地爲焚燬場所先期出示布告俾衆咸知 
　　勸學所之交代本邑勸學所早經敎育廳委任前省視學張彬士爲所長嗣因張君作客在外由敎育廳委任縣敎育會會長姜揆勳暫行代理茲張巳遣回松江定十九號頒發就職通告所故前設之敎育欵産經理處曾經敎育廳令飭移歸勸學所接管故張所長巳約同經理處正副經董郁彤　朱紫綬等於十九日辦理交代 
　　第三中學同學會省立第三中學校學業生同學會現巳發出通告定八月一日起至八月四日止開第三次常會其秩序如下（一日）開會及茶話會（二日）上午會議下午演說會及音樂會（三日）上午會議下午室内外運動及聚餐會（四日）上午報告會務經過及改選職員下午餘興及演劇 
　　赴滬加入夏期講習會滬海道屬敎育行政人員定本年署假期内在滬設立講習會聞本邑第三科主任顧稼軒縣視學倪伯英等巳約同縣立各高等小學校校長錢魯詹馬敬時等届期赴會聽講 
[蘇州]  
　　通電協緝匪船江蘇水警趙廳長於十八日飛電蘇州仉區長靑浦沈隊長吳江仇隊長崑山王隊長云頃據平望隊長丁寳貴電呈本日王家灘地方突有匪船數隻出没當派分隊長李蔭庭前往調查據復查王家灘距離蘆墟二十餘里毘連泖湖遍詢鄉民僉稱確有匪船數隻但不知向何方而去無從追蹤等情查王家灘蘆墟毗連泖湖旣有匪蹤難保不生意外之虞仰各選派幹警前往嚴密協緝加意防範云 
　　公賣局之交代江蘇第三區煙酒公賣分局長錢遵訓坐辦吳琪卸任後當率省局長委任省局顧問惟第三區分局交代尙未辦竣是以錢分局長寓於電話局（錢係電話局長）吳坐辦則假寓惠中旅館大約須二星期後方能離蘇 
　　紳委來蘇晤道尹南通私築盤　壩一案曾經張紳季直提議反對因此壩頗與人民田畝有關前已陳明省長派委蘇常道尹王可耕記名道尹高幼農會同查辦茲齊省長雖將江隂縣知事撤任示懲而善後方法尙未妥定頃聞張紳委託前任如臯縣知事劉煥稅務所長夏敬履爲代表赴省謁見省長籌商善後　夏二君巳於十七晨抵蘇會晤王道尹後即赴寗垣矣 
[常熟]  
　　省會初選當選人被控省會初選當選人名業於昨日分區揭曉而當選人中吸食鴉片者甚多茲悉公民季通等已向司法機關起訴并電齊省長云常熟省議會初選當選人王炳元王希璟陸寳樹鄒世德等吸食鴉片顯犯刑律除電内務部及複選監督并向司法機關控告依律懲辦外應請飭行初選監督停給證書以重選政季通徐宗鑑等叩篠 
　　縣商會開會不成縣商會廳會　請議改選正會長問題早經函知各會董定期開特别會議後因到會者不足法定人數改開談話會决定本月十五日下午二時重行開議届時到會者僅有卜芝良時少章朱海文朱笠莊曁錢潤庵代表錢壽甫等五人又因不足法定人數而散據到會者云卜副會長當茶話時宣言對於改選正會長問題旣以衆意不然應卽取消作罷 
[無錫]  
　　省會初選徑行開票無錫縣籌辦省會初選本月十二日舉行投票後因無錫市景雲市靑城市秩序擾亂宣告無效後巳於十三十五兩日重行投票一律完竣所有票匭均彙齊縣署祗須開票各市鄉民以此次市鄉董事及監察員管理員等串同縣派主任管理員違反選舉章程種種違法舞弊不能緘默即有無錫市公民吳驥德青城市公民胡金大等紛紛具狀呈控選舉舞弊請求宣告無效等詞楊知事即批未該公民所呈並無證據未便率准字樣一面電禀齊省長請示選舉訴訟辦法及　票日期昨得總監督覆電選舉訴訟不必受理儘可定期開票楊知事奉電後即通告各市鄉定於十八日在縣署開票茲聞市鄉董事中之潔身自好者頗不滿意於他區投票舞弊開票日將大起爭執云 
[鎭江]  
　　省會初選當選揭曉丹徒省議會議員初選舉業於十八日在縣署當衆開票茲將初選當選人錄下于樹深梁鴻卓朱金波吳壽齡朱昌仁靈仁泰嚴誠沈鎔王鐡臣　毓棟胡長泰洪鑪魏如金朱履和歐陽庭包承先呂桂山李培榮黄治平趙超趙宗海解忠王恒生王効伯朱翼雲任煥文錢源茂楊煥賈潤宗鄭芝範王漢卿孫寳輝王伯謙朱紹宗朱汝文蔡應蘭戚毓英王鴻績黄明恒張榮綬丁文炳劉先如周政齊徐興發朱克鈺仲光國楊良　孟西樓康靖吳全法笪翼雲謝仁法陳一桂許成姚介春虞嵩齡田向饒主賓陳震北趙禮張正和郭濟仁仲洲趙保山朱爾彬孫縉王祝三戴玉山解理逹孫啓華田森何春沈光越張連琩吳士立以上共選出七十五名 
　　廳令整頓屠稅縣公署奉財政廳令屠宰稅改散爲蔓由商人包辦乃　地商人包辦者皆與原定散收之額尙不能及仰將屠宰稅切實整頓一面招商辦理萬勿因噎廢食致滋遺漏云 
　　飭防害稻黑蟲齊省長以去秋金壇松江等縣農田發現一種黑色小蟲損害秋禾現爲防患未然起見特訓令丹徒縣知事周歷各鄉查勘有無害蟲爲患預爲防範知事刻巳派員分赴各鄉履勘矣 
[杭州]  
　　測量處歸併辦法浙江海塘測量處定於八月一日歸併於海寗塘工局該局原設工程材料文牘會計庶務五處茲擬添設一處即名曰測量處設置主任一員測繪事務各員就原設三隊中酌量任用並聞主任一席胡志剛胡秉之二君必有一人充任惟各職員俸薪則須重行支配云 
　　省教育會之講演會美國饒伯森學士精於科學熱心敎育曾在俄國游歷多年對於彼邦時事深所洞悉近日因便道來杭本城靑年會與省教育會聞之特敦請饒君於本月二十日晚七時半在平海路省敎育會新會所講演俄國近事凡兩會會員及會員親友均可入場聽講巳分别通告矣 
[嘉興]  
　　公賣局長奉令更委嘉興烟酒公賣局長徐之模於前日接奉省公賣局令與第五區（紹興）烟酒公賣局長馮汝玠對調現悉馮局長定於本月二十六日來禾接事徐局長刻正通知各員彙造表册籌備移交頗形忙碌 
　　校長當選被人控告嘉興省會初選當選共計一百六十一人業由初監督依法榜示並送通知書令其三日内答覆以便發給當選證惟本届當選人員其潘槐卿陶世源楊淸標顧如桂金光英梅紹福虞乃奎等七人均係國民學校校長照章無被選舉權業經公民張某等具呈縣署請求撤銷其初當選資格矣 
　　校員之更調嘉興南門外南湖國民學校校長趙大年因有他就不克兼顧於日前函請辭職業巳照准遺缺已委該校敎員姚賡處接充矣又城東國民學校敎員張某因事辭職所遺敎職已由該校校長譚光榮聘請周之德接充矣 
[武昌]  
　　軍法處審訊忙陸軍審判處陸設臨時軍政執法處所獲軍犯搶犯黨犯解審者每日有數起監獄巳有人滿之患無法安插茲聞孫程兩處長擬將各犯分别審理趕緊辦結審訊極形忙碌　　造幣廠工人訴苦該廠向有停工歇署之例刻下因時所需銅元必源源接濟不能停工各廠工人未免辛勞加以增加夜工照成例工人　須照月　按鼓鑄夜工日期核算加給日薪之半詎被工務科所阻此項加薪迄未頒發該工人等以金廠長體恤下情不致爲公家節省此區區辛勞之工資撥舉各所工頭請求廠長照例發給 
　　京漢路仍開夜車京漢鐡路夜車每晚六句鐘開至河南　城爲止自南北　起運輸軍隊軍餉軍需甚忙此項票車已於去年九月取消刻下天氣酷熱京漢鐡路局爲利便行人起見照常行駛夜車巳布置就緖定於十六日之夕開班 
[濟南]  
　　湘督招收桿首兗屬一帶著名桿首徐延貴受湖南張敬堯督軍之招降將其部下編成步兵一旅徐延貴任爲團長於日前巳實行開往湖南兗屬地方去此巨害亦人民之大幸也 
　　軍警劇烈之衝突城東關第三警察署與某營軍士不知有何惡感於十六日正午十二鐘時突有軍服者十餘人各持棍棒由東圩門外蜂擁而來遇有　警並不發言便　伏於地羣加痛毆一時各崗聞知遂相率逃避幸該軍人等均未持有軍械居民不致大擾第觀者如堵而莫之敢前致將東關大街四崗警皆毆傷甚重現巳抬赴赤十字會醫治云 
　　律師妄報被拘大槐樹律師王某十五晚被匪進院肆刦王霜趕以電話報告商埠戒嚴副司令署自稱係軍署副官奉督軍命令查得大槐樹有匪行刦請往捕拿當由司令部派隊往捕至則雖有刦搶事實而匪人巳遠颺無蹤適有驢夫經遇王某即指爲匪夥當場提獲送往軍法處審訊至再確係良民隨將該驢夫取保釋放以王某身爲律師冒充副官殊屬大干法紀聞巳監禁惟尙未明定期限也 
[廣東]  
　　省會選舉之攔淺第二届省議會初選舉依法應於七月一日舉行而於八月一日舉行覆選惟粤省初選現在尙未舉行查其原因係初選調查名册尙有徐聞等多縣未據報到不能將選出名額核計致　延遲查徐聞海康等縣現尙歸龍軍佔據未經克復故刻下事務所對於此事甚費躊躇 
　　岑春煊仿製肩輿岑西林前至農林試驗場會晤李烈鈞愛其特製之肩輿精巧曾乘之回署頃聞李氏特僱工匠至農林試驗場照式另製一頂惟將輿身加大一俟工竣即行送與西林備用聞該肩輿之製法座位左右兩旁及輿頂等處均用五分厚鋼板内外鋪以人髮等物而以厚茅竹夾之另以綠色漆布爲外套俾壯觀瞻該輿抵禦力甚富雖以六咪里八七咪里九等項無烟鎗擊之亦如隔靴搔癢輿之重量約一百六七十觔李氏之輿向用四人開機杠四人挾持轎杠今該新輿體量增加擬用八人開橫杠八人扶插共用夫役十六名 
[北京]  
　　水災賑濟會寄贈港督銀鼎銀杯香港英總督於上年滙捐京直水災賑欵港銀十萬元嗣又續捐五萬元先後兩次共捐港銀十五萬元救災卹鄰高義可風近由熊督辦呈准大總統物贈銀鼎一座並自以水災賑濟聯合會會長名義製贈銀杯一具以爲紀念而誌盛德巳將前項銀鼎銀杯送由外交部轉至矣 
　　驗收靑龍橋至香山馬路工程靑龍橋至香山馬路工程近巳修築完竣由工程師將驗收淸册呈報京兆尹轉咨京畿水災善後處請主稿會委驗收並派員接管等因當經熊督辦委派周秉淸前往驗收擬具會稿咨送京兆尹蓋印簽押發還惟接管專員係屬行政範圍則請由京兆尹主持酌委以淸權限 
雜評一 
[徐樹錚赴奉（默）]  
　　徐樹錚前日怱怱携眷赴津後又怱怱赴奉人多怪其僕僕何爲而今乃知其與奉軍意見不合爲張作霖迭電催去質問也徐樹錚挾奉軍之勢力而南下南下之後又欲自募軍隊離奉軍而别樹一幟此奉軍之所以憤憤也徐之挾奉軍南下本以擴張張作霖之勢力也乃南下之後專爲一己擴勢力此又張作霖之所以憤憤也 
　　綜觀徐南下後之成績東奔西走其表面之標幟爲主戰而今則主戰之成績何如其實際爲自謀位置而今則自謀之成績何如非特無成績也得罪於主和諸督軍又得罪於忽和忽戰之諸督軍今且以得罪奉軍故進而得罪於素所依賴之督軍然則小徐至今日而技巳窮矣此次赴奉之後其能再如前之活動也耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法國注意運輸貿易（一）]  
　　滬海道尹上海縣知事曁上海總商會均接江蘇省長訓令云案准外交部咨開准駐法胡公使函稱法自開戰以來海上運輸久有不足之患自潛艇猖獗船隻又漸減少而國内食物用物又無不需購自外邦故政府對於海上運輸近來益爲注重又法自戰事起後即將國内所有金幣盡行收藏其通用於市場者除添發零數紙幣外並多鑄大小銀幣以爲流通之用英國開戰後所鑄之銀幣其數更過於法國是以世界銀價日貴金價日落法國近來對於中國財政商務極爲注意巴黎經濟週報曾登有關於中國經濟狀况之研究長論一則茲由館員譯奉以備察閱等因查胡公使來函於法國運輸金融及糧食各情均言之綦詳其所送法報譯文觀其所論意在謀彼國對華貿易之發展而適足以發吾人之猛醒除分行外相應抄錄胡公使原函並譯件咨行查照轉發各商會閣看俾知勸勉並附鈔件等因准此除分行外合行鈔錄原件令仰查照此令 
　　照錄駐法胡公使來函敬啓者查法自開戰以來海上運輸久有不足之患自潛艇猖獗船隻又漸減少而國内食物用物又無不需購自外邦故政府對於海上運輸近來益爲注意二月十五日政府特下命令凡國内所有商艇在海上行駛者均暫歸國家管理政府特派專員督理運輸之事卽商貨之應輸出輸入者亦由政府委員支配藉以分别緩急重輕日前晤法外部馬士理君亦言及運輸爲難情形中國出兵來歐一時尙無船隻可載也法自戰事起後即將國内所有金幣盡行收藏其通用於市場者除添發零數紙幣外並多鑄大小銀幣以爲流通之用茲據財政部報告一千九百十四年所發之銀幣計八千六百三十三萬八千三百六十二佛一千九百十五年所發之銀幣計一萬五千四百二十八萬三千六百十三佛均在本國發行屬地所發者尙不在内一千九百十六年所發者尙未公布聞英國自開戰後所鑄之銀幣其數更過於法國是以世界銀價日貴金價日落我國爲用銀之國在兌換及商業上不無稍沾微潤但據西報調查三年以來我國出口之銀已逹五千萬兩則現銀缺乏商業必受影響此一可研究之問題也法國近來對於中國財政商務極爲注意巴黎經濟週報曾登有關於中國經濟狀况之研究長論一則對於中國已往之情形及各國在華之政策均有評論比較頗足以資考鑒茲由程隨員學鑾譯奉以備察閱此致順頌勛綏 
　　中國經濟狀况之研究（見本年一二月巴黎經濟週報譯者法館隨員程學鑾） 
　　謹案此篇所述可分爲三大要點一中國自身經濟發展力之薄弱其諷我刺我之處可足爲當頭棒喝二各國對華之用經濟侵略政策三法國預籌戰後對華經濟侵略政策之進行觀己觀人不寒而慄故亟譯出以備研審 
　　自去歲八月十四日中國政府宣言與德開戰後中國遂爲太平洋岸諸邦最後與德宣戰之一國至於中國何以加入戰局其原因甚爲明瞭也蓋自德美絶交中國卽撤回駐德公使表示與美行動一致嗣因德人播弄釀成復辟風潮斯時遂爲之一頓幸而復辟失敗馮副總統繼任大總統於是對德宣戰之舉不能不成先决問題矣戰議决定之頃德國受非常之刺激蓋其對於遠東大陸之野心與其經濟侵略之政策俱受打擊故也歐戰發生而後美日兩國均利用此時機發展本國之商業中國與日美地位相似又擁有種種富源而不獲至此利益者咎在國内之不寗辛亥而還中國政局變動此五六年間幾無歲不有戰事比者其和再造與德正式宣戰則此後中國政局殆有轉圜之望乎 
　　（一）中國財政情形欲覘一國財政者必先審其出入茲姑先取中國預算案民國六年研究其内容歲入總數四七二八三八五八四兩歲出總數四七二八三八五八四（尙有細表由我國預算案内抄出者從略）歲入之數除田賦九○一一五七八四兩外以關稅七三○五六二三兩鹽稅九六七六七○一四兩釐稅四二七一九一九四兩爲大宗海關係由外人管理關於各種進口稅以及外國船舶稅之征收均隷海關經理之下至釐稅性質遠遜關稅以其妨害内地交通阻滯商品故也世界各國中負荷外債之重如中國者頗不多覯中國外債所由膨脹者原於日本美國以及歐洲各國爭向中國投資獲冀佔領中國市場故也歐戰發生以前中國外債巳逹一六一七五五七六七英鎊據美國總領事唐貝ＥＭＦＵＹ君言中國募集外債幾純以外國政府爲經理人不特此也中國各種國有營業如鐡道礦産電車水電之類率由外人興創本國人之參與其間者甚少本國人之投資範圍仍以不動産之營業爲限彼於動産性質尙無十分經驗也中國現時所負外債以甲午戰爭爲其起緣甲午之役中國見敗於日須納賠償金三萬三千萬兩彼時因俄國財政大臣威惑　ＶＩＴＴＥ君之助中國政府獲向巴黎募集公債額四萬萬佛由俄國政府代爲擔保甲午戰爭以後中國雖無國際戰爭然内亂迭起債額亦增拳匪之變其一例也拳變旣平各國要求賠償經種種談判始定總賠償金爲四萬五千萬兩因償此項賠欵之故中國政府遂於一千九百零一年發行一種九六債票以千九百零二年至千九百十四年爲償還期此外尙有鐡道借欵善後借欵短期借欵及各省借欵其總數巳逹一七一九○六○○○英鎊而强繼今以往中國種種富源之開闢如鐡道建築之類（民國三年來中國鐡道之在測勘中者約九六○○基羅邁當在建築中者約三六八○基羅邁當議修者約一四○○基羅邁當）資賴外債者仍復不淺吾國財政家不可不於中國財政之狀况加意研究惟戰事未了吾國資本率爲軍役所吸收就現狀而論東亞投資恐不能不讓諸日美兩國矣（未完） 
[一二三月出入上海之船舶]  
　　字林報云據海關本年一月至三月之中國通商口岸貿易報告云一月至三月之一季内出入上海之船舶計海船一千六百三十艘載重二百四十六萬七百零六噸江船四百八十七艘共載重八十二萬八千一百三十九噸此外尙有洋式帆船一百十八艘共載重三萬零二百九十七噸連同小輪三百七十一艘民船九百九十艘共船三千七百五十一艘載重三百四十一萬九千零三十四噸上年同季少海船三十四艘惟本年少江船一百五十八艘上年三個月内僅有帆船八十八艘本年是季已增至一百十八艘上年同季出入上海之船舶共四千三百零二艘總計載重三百七十五萬零三百九十噸茲將本年一月至三月間各國出入上海之海船江船總數與噸位總數分列於下 
　　海船數噸位江船數噸位 
　　美國九八一二七一○○ 
　　英國四四二七○七二三三二五一四一二四○七 
　　丹麥一四二四九五六 
　　荷蘭三五五○九二三 
　　法國四一四○○八 
　　日本六二一九九五一七五一三七二四九二二○ 
　　瑙威二二四四一三○　　 
　　俄國二○二一七二七 
　　瑞典四一○○八四 
　　中國三七○四六三三七○九九一六六五六七 
此外尙有英國帆船八十二艘計二萬三千零二十八噸中國帆船二十艘計四千五百六十二噸美國帆船十艘計一千四百十一噸日本帆船六艘計一千二百九十六噸 
[上海造船事業之新紀元]  
　　英文滬報云輪船裝置特殊機械化煤爲氣而用煤氣以鼓動船機此爲發明未久之法聞燒煤化氣之新法較諸蒸水化汽之舊法可省煤一半且無需汽鍋與凝汽櫃較爲簡便江南造船所爲某公司承造煤氣行輪之船一艘業巳落成不日即將駛出船塢此爲中國所造成之第一艘煤機船誠可謂爲上海造船事業新紀元之起點此船長逾一百九十三英尺寛二十九英尺深十三英尺每小時能行九海里有半裝貨容積在八百噸與一千噸之間江南造船所現又爲該公司承造一單螺輪船不久亦將試水長逾二百十五英尺寛三十六英尺深十七英尺船上置有三次自漲力汽之合抵力汽機有一千二百匹馬力每小時能行十海里可裝貨一千二百噸亦係鋼木合質造成云 
[西報記日本人之示威舉動]  
　　英文滬報云旅滬日人約五百名表示反對虹日境内雇用外人爲巡捕在第二次表示中有中國巡捕二人受傷内有一人被日人刀剌四次捕房未能鎭止直至十九日午前四時始克無事此事起於十八日夜半之後是時有日人數逾五百人聚集於吳淞路人色混雜語言嘈雜往來於吳淞路内有數人用華語嚷稱虹口乃日人租界僅需日人爲巡捕又有人高呼曰外人恨日人吾等亦恨外人聞有日人於見中國巡捕馳至該處時大聲曰吾等不要中國巡捕在虹口境内此華捕頗膽壯敢迎向日人諭其走散但怒氣勃發之日人與之曉辯未幾日人之怒氣愈甚當有一人奔向八百二十九號華捕以刀剌其頭兩次該捕不用警棍但舉手於頭以防續被擊剌執刀之日人遂兩次剌其身該捕傷勢之結果今尙未能預决巳抬送同仁醫院矣此後肇禍者擬阻止電車但車夫已察見其謀乃開足速率而行遂不復有妨阻電車之舉動最後日人巡捕一隊由日人捕頭統帶者及印捕與華捕一隊由捕房派出驅散暴徒巡捕在吳淞路四周巡邏至十九日午前四時始止曾拘捕鬧事日人數名十九日即行釋放第一次示威舉動係發生於本星期二夜間是日有日本水兵四名因毆擊某鐘表店之華人且搗毁雜物致被拘入虹口捕房少頃有日人約五百名圍困捕房要求釋出被捕之水兵上次日人鼓噪或以日本水兵被拘爲理由但十八日夜間日人之聚衆及華捕之被毆就捕房所調查而言似無顯明之理由惟日人若干當時旣切實聲明彼等欲專用日人爲虹口巡捕捕房準備今夜（十九日）將續有亂事云　　文滙報云今晨遲明時虹口境内又有一度之胡鬧其結果有華捕送入同仁醫院傷勢頗重聞係一日人所加者又有一華捕被毆但無重傷騷擾起於夜半之後日人若干與此有關大約内有數人爲酒所迷當時事勢簡直巳逹暴動之階級有一華捕在吳淞路與瑪利森路之轉角處向前干預而所得之報酬則爲身右受傷兩處頭部亦傷一處其傷顯爲快刀或他種利器所致又有華捕在密勒路與鴨綠路附近受困身被棍棒等之打擊但設法逃避未受重傷虹口捕房當卽加派巡捕馳往鬧事處未幾事平在醫院療傷之華捕或不致有性命之憂捕房刻方調查茲事云 
[西捕回國從戎之調查]  
　　英文滬報云上海公共租界西捕之巳回國從戎者今據愛捕頭報告共有九十三人其中六十人係由捕房特許投効者餘三十三人辭職回國專爲從軍起見計特許從戎之六十人内有五人陣亡二十人受傷八人殘廢十五人授軍官職並有數人因勇敢戰功而得十字勳章至於辭職入伍之三十三人内亦有四人陣亡五人受傷十五人授軍官職一人得勳章云 
[比人舉行祝典預紀]  
　　英文滬報云旅滬比人定於星期日（二十一日）在凡爾登花園舉行比國獨立第八十八週年之慶祝擬於晚間九時開特别宴會十一時半舉行音樂會與跳舞會據比領署稱因歐戰未了官場於是日無所舉動推比人擬在法人體育場聚宴公請比總領事云 
[依周塘馬路定期開]  
　　滬北楊樹浦至吳淞之依周塘建築馬路由松滬盧護軍使决定派兵築造全路計長四十里令由所轄之步兵三十七三十八三十九四十等四團每團各築十里共抽兵士一千名每名每月各給菜資洋一元約需津貼費洋一萬元業經咨部核准在案茲悉盧護軍使以兵士派令築路後每日無暇操演深恐日久荒疎故築路期限萬難延長現定以三個月爲限須將全國竣工路面寛闊規定四丈每團抽兵二百五十人每營應撥侂十名另撥伙夫四人以便煑飯再選護兵四名傳逹工程各事排長四員爲之監工巳由各該團長一律派定除督催趕將築路官兵之住宿草房建成外一面巳由各團長於昨日會議定於八月一號開工築造 
[杭商會錄送部批]  
　　上海總商會昨接杭州總商會來函云敬啓者敝會呈懇准飭聯合會將關防等交還前任由奉農商部第七三五號批内開據呈巳悉查此案業經本部酌核情形令卞蔭昌等作爲代理並因决選之副會長與新定章程不符明令取消業於卞蔭昌等呈報就職案内曁上海總商會呈請修正聯合會辦法案内詳晰批示各在案合行抄錄原批二件批示遵照此批附抄批二件等因奉此相應備函轉逹敬祈貴總會查照至擬如何進行之處仍希隨時示知爲荷 
[阻止日商在錫設立蠶桑會]  
　　駐滬交涉公署昨接齊省長電令云據無錫縣知事電呈查有日商在縣境設立蠶設會至縣呈驗單契請予保護因事關洋商購地設會請示遵辦等情查無錫非通商口岸設會爲條約所無斷不容由洋商潛入除飛電該知事勒令取消出境外惟據電係由滬某日商所派仰即查明阻止毋得擅入内地爲要 
[援粤軍艦暫緩出發]  
　　政府前擬令飭陸海軍會同攻粤曾經海軍部電商海軍藍總司令抽調兵艦魚雷各艇駛往吳淞取齊業已陸續來滬移泊製造局浦面整理機件軍械並籌備餉項候令出發詳情巳迭紀前報茲悉此次援粤各軍艦雖巳籌備妥貼乃因某方面發生阻力有飭令暫緩出發之信是以續撥下駛之某某數艦現在尙未來滬而齊集滬南各兵艦魚雷等艇亦已有數艘開往淞口停泊以俟後命恐攻粤之舉或難實行云 
[又一防範黨人之公函]  
　　本埠軍警各機關昨接江蘇督軍署參謀處公函云前據滬探報告孫文面囑各黨魁轉飭所部調查長江一帶兵力及砲位一節業經函逹查照在案茲復據該探報稱江蘇沿江一帶所駐陸軍營數及要塞之砲位巳經朱某調查明確並由孫氏發給鉅欵五萬元爲運動竊發之需朱已經派人帶欵分投前往等情相應函逹查照飭屬嚴密防範等因各該機關業巳通令所屬一體嚴加防範矣 
[卜鄰里刦案之供詞]  
　　法大馬路卜鄰里第十九號門牌張翰卿所開之字號曾於本月三號晨被華洋人六名持械闖入刦去銀洋烟土等物後由虹口捕房拘獲與是案有關之俄屬芬蘭人三名解經俄領事署訊明禁押旋爲法捕房探目黄金榮沈德福包探韓邦逹程子卿偵悉是案盜匪華人陳阿根徐雨生蔣芝山匿跡之處協同前往將徐等一併拘獲解入捕房管押候究在案昨由捕房將陳阿根等三人解送法公廨芬蘭人三名亦由俄領事署派人押送到廨經讞員聶君會同法副領事德君升坐特别刑庭研訊先據事主張翰卿聲稱是晨商人在樓上突有華洋人各兩名上樓先由一華人將橱櫃打開搜去鈔票六百元轉交一洋人藏在身畔尙有小土三包亦被此四人分携下樓而去次由王國珍稱商人在張處爲司賬睡在樓下賬房内該匪等入内時商人在床上驚醒立即起身見陳阿根先向一洋人操西語數句即向商人言曰我等係由洋藥公所派來稽查烟土着將皮箱啓視旋被搜出洋箱鑰匙由陳自行開箱取去現洋九十元並言我等不要洋銀須帶你至老關上發落此時樓上之華洋人四人偕同下樓陳等即將商人擁出門外由陳等押登汽車至虹口地方三洋人先行下車轉灣至致厚里前馬路中陳等乃將商人驅逐下車陳等即從致厚里逸去至是始知搶刦報捕查緝是實又由五百三十六號汽車夫李阿蘭稱二號下午接得電話稱有恒路三十七號欲雇汽車一輛五點鐘應用旋又接電話稱今日不要明晨七點馳來至六點時有一華人到來促令開車馳往民人駕車至吳淞路有洋人三名同上汽車駛至法大馬路卜鄰里口各華洋人下車走入里内爲時未久偕同出外乘車往北至百老滙路由陳阿根給民人車資洋五元先後下車而去訊之陳阿根供在有恒路西飯店爲侍者六月間有事主張翰卿之外甥郭子遠及徐雨生蔣芝山來言張之家中藏有小土供至此即由張翰卿聲稱商人並無外甥郭子遠其人亦不認識實係謊言請察陳又供郭等言如有洋人冒充洋藥公所中人即可將土搶取等語民人乃向三洋人接洽妥當於三號早上雇乘汽車同至張處搶得烟土銀洋後分得洋六元所分之土巳經吊案徐雨生供向以私售洋烟爲生約在本月三號前七八天郭子遠蔣芝山同來吸烟問民人有洋人認識否民人謂有陳阿根與洋人相識故卽轉託陳阿根向洋人接洽同乘汽車前往張處搶土事後分得土一小包巳經交出蔣芝山供前在杭州武備學堂肄業此次來申謀事未成住在大通路永祥里内約在六月二十五號六時在客棧内與郭子遠遇見郭言前在張翰卿處爲夥深知張藏有烟土如有洋人相識即可冒充洋藥公所中人前往搶取故即與郭同往徐雨生處由徐　託陳阿根介紹洋人往搶惟是晨陳囑民人等在有恒路某西酒店門外守候並未同去事後分得土一小包今巳交出求宥質之三洋人均不承認同往搶土中西讞員會商之下判三洋人交來人帶回陳阿根押西牢五年徐雨生押四年蔣芝山押二年期滿一併永遠逐出租界 
[通緝厚生典搶案匪徒]  
　　淞滬警察廳徐廳長昨日通令各區署所隊云案據一區二分駐所署員王淸河呈稱竊於本月十日下午五點半鐘時據厚生當典派人投所報稱今日下午三時許突來一人身穿藍竹布長衫頭戴草帽足穿黑皮鞋年約三十餘歲外方口音身長而胖稍帶目疾始而藉贖當爲由繼則欲借銀洋未遂所願爬進櫃檯内見其袖出黑包一物形似手鎗故未敢禁阻致被將櫃檯抽屜内所貯銀洋取去七十六元而逸開具失單報請查緝等情前來署員親同巡官帶領巡長王之佐前往查勘查得該典開設大東門内彩衣街第六十四號門牌内詰詢該典經理邵維藩當出事之時何不鳴警拘拿又不速報本所緝獲據稱彼時櫃檯内雖有店夥三人係膽小被其一嚇不敢聲張其時民未在典尋到商民告知被詐情形始開失單報告故稍延遲等語署員查該典地處僻境行人稀單距離崗位甚遠當出事之時又未聲張實屬防不勝防且查該 
 
 
 

Page 11

 
 
黄所報僅一人進内核此情形係屬嚇詐取財除督飭所屬上緊偵緝務獲解究外所有商民敲詐銀洋及查勘各情理合備文呈請鑒核俯准飭令偵緝隊及各區署所一體協緝實爲公便等情據此除指令勒限破獲曁分行外合亟令仰該署所隊遵照轉飭所屬一體上緊查緝務將贓犯並獲解送來廳以便訊轉法辦毋稍疏懈致使漏網是爲至要切切此令 
　　又批厚生典經理邵維藩呈云據呈匪徒借貸不遂持械攫洋閱竟深堪駭異查本案前據警所呈報後業經勒限破獲并通令協查在案本廳責任地方夙以緝匪綏民爲事候嚴飭所屬設法查拿務獲解究可也此批 
[搶匪與盜犯併解軍署]  
　　淞滬警察廳徐廳長以盜犯錢寳根陳阿龍王仁富及碼頭搶匪童嘉坤林阿土蕭某等六名又搶刦新閘某姓之盜犯朱秀田一名均應歸入軍法訊辦故於昨日派隊員一員衛兵十六名荷鎗押乘南站火車解往龍華呈請盧護軍使研訊懲辦 
[請奬獲盜之長警]  
　　浦東楊家渡三區一分駐所警佐許益齋以該所巡警趙慶成劉志澄佟玉欽蘇繁祥等於隂曆本月初五夜在陸家石橋盤獲戚家廟鄉民楊全福等家被盜案内之要犯錢寳根一名足見巡邏認眞勤奮可嘉又巡長汪人俊王守義巡警李德之岳世豪王雲章等協同拿獲從盜陳阿龍王仁富二名亦不無徵勞除將該三盜解送警廳訊明申解護軍使署按例嚴辦外特於昨日將該長警等獲盜情形詳報徐廳長請爲從優給奬以示鼓勵 
[軍艦運兵往閩]  
　　海軍藍總司令日前奉令調艦運兵特派通濟練習艦及建安靖安兩軍艦於前日一併由滬駛往浦口候裝茲悉建安靖安兩艦　送兵士各一營通濟艦裝運軍械均定於二十號由甯開往厦門云 
[招商局續請撥還商輪]  
　　我國政府没收美最時行駛長江之商輪美大美利兩船自經大逹公司向政府承租轉租於招商局改名華大華利以資營業後因長江各埠運送軍隊缺乏船隻曾向該局商借應用嗣招商局因江寛被撞需輪甚迫迭催撥還業巳先將華大遣回揷班營業現該局以近來各埠運送軍隊之事較前爲簡華利停泊寗垣無所事事又擬續商當道令將該輪撥還以維航業而免損耗云 
[日本滙水增長]  
　　日本滙水自去冬迄今逐漸減縮至四錢半左右近日因須籌備某某鉅欵稍爲增高查前日市價四錢六分一釐零昨日增至四錢七分一釐七毫半據稱尙須增漲故一般經營東洋貨商業者大都預向日商買進期頭欵項冀可獲利云 
[調查夏繭收成之報告]  
　　江浙皖絲繭總公所近派華伯申前往各處調查夏繭收成昨巳回滬報告氖謂無錫縣境所收者略多總計乾繭約五千擔價自二十八元放至三十三四元業於初八日收秤江隂縣境所收乾繭約一千擔價在三十元左右十一日停秤武進縣境計共二千擔其價亦在三十元左右初十停秤本年收成約祗三分年歲因天時不正故出貨先落者身分極次後落者尙稱堅匀云 
[平水茶昨已開盤]  
　　浙省所産之平水茶亦爲對外貿易之一大宗每届新茶上市平水茶開盤最早今届則遲至昨日始開頭盤（市價詳載商務欄）推其原故約有兩端（一）上年微茶銷數呆滯平水茶則尙稱發逹業此者均沾餘利故今春産地之價甚昻運滬成本須在四十兩上下（二）各洋商因滙水水脚保險等費頗大欲在三十兩左右購進運往外洋尙有微利可圖所以較往歲開盤延遲四五十天之外現所開之價仍須三十一兩五錢故一般平水茶客莫不躊躇滿志云 
[法總領赴崴避暑之通告]  
　　駐滬法國總領事韋禮德君昨日致函中西各機關略謂本總領事現因天暑擬於卽日往海參崴避暑所有署務業委副領事德雷沛君代理希即查照 
[踏坊組織公所之取消]  
　　上海布業總公所董事汪寛也致南市縣商會函云逕啓者前奉縣公署復函卽令各踏坊將設立公所贊成與反對前後兩歧情形答復去後茲據羅寳寳等邀集全體坊家至敝公所並請董等監同簽名瀝陳阻碍營業環請飭銷踏業公所吊回示諭以絶根株等因爲此附呈踏業節略證明事實懇請貴會核准移轉至紉公誼（附節略）謹略者羅寳寳趙毛毛徐連升等爲遵布公所移轉縣諭即行訂期仍由全體坊家聚集至布公所懇請布業董事監同簽名瀝陳阻碍營業環請飭銷踏業公所吊回示諭以耕絶株事竊賓等踏坊散居鄉僻東西路隔遙遠各工人等均半根半業亦不識文字依工度日又無餘暇時間無所用公所之規章以受朿縛耗時曠工亦不能與洋布專門踏業工人相提並論也况近時踏光土布日見消縮停歇存者僅三分之二以致全體只有三十餘家均祖傳舊業歷數十百年向無踏坊圖章遇有事故惟有請布業公所董事監同簽名以昭事實前禀所蓋之圖章均屬子虚茲於布號與工作原是手臂相連所給工資亦照時值之生活决不苛尅不應有公所捐輸而增擔負王增樑業外之人不明事理以致受人愚弄不認汗血金錢而作非用爲此種種阻礙寳等營業不便緣由仍請布業公所核准加函移縣商會轉呈貴公署取銷踏業公所全案吊回示諭以絶根株俾寳等安居樂業均賢者所賜也謹將全體坊名簽字於后 
[海軍購煤呈請減價]  
　　海軍藍總司令昨日電呈海軍部云查河南修武縣之焦作地方有福中煤礦公司現在存煤甚多查於各艦隊適用之煤每噸售價四元由礦裝車可逹漢口每噸運費五元若照軍警用品蒙部令飭尙可邀減再由漢分運水脚共合每噸亦不過十元左右較之滬上市價減省半數猶多如能購得此煤則額定之預算可免追加而艦力仍可如常擬懇咨會農商部令知該公司按軍用價格辦理 
[浦東創辦施材善會]  
　　浦東商民徐長發張妙林張瑞琳陸春泉金長耕凌仲甫等呈上海縣知事文云竊商等世居治下浦東二十四保二十三圖老白渡楊家渡等鎭均開設商號從事實業且都置有房屋基地出賃收租鑒於沿黃浦江一帶年來華洋貨棧林立輪埠碼頭愈拓愈長因而四方食力貧民日益紛集凡一應小工扛挑等輩五方雜處鵠面鳩形貧窶檻褸時有疾病死亡率多貧無棺殮恒苦募棺爲難如向慈善團之輔元堂等求化苦於遙隔浦江遠在城中央保報領往返裝運旣極需時抬送搬移深滋周折商等目擊艱虞同深愴惻於是發起邀集附近好善之殷富曁典盛之商號並本圖圖董楊顯華等各自慨解　金籌集欵資即於本圖關帝廟旁修葺添搆創辦施材善會鳩工庀材制棺施殮一般貧民之死無棺殮者衆議以圖董楊顯華殷實仁厚辦事熱心推舉經理此項善舉所有一切工料經當資費悉由商等自行籌集捐出並不派人在外募勸分文每慨世風日下防有無賴棍徒乘此借名四出募歛肆其欺騙以及流氓宵小惡丐頑童乘隙偷竊物料阻撓工作滋擾情事不得不防爲合聯名環呈仰乞縣長鈞鑒俯念事關善舉准予出示布告嚴禁流氓棍徒滋擾偷竊並諭飭圖董楊顯華責成常川實心經理以資保護而全善舉深爲德便 
[奥國人違章受罰]  
　　公共工部局管理敵僑註册所西人在公共公廨指控僑居新閘路之奥國人白爾生其維（譯音）違背處置敵僑條例每遇星期日不至該管捕房報告等情由廨出單昨派六十八號三道頭西捕將該奥人傳至公堂即由新閘捕房捕頭上堂禀明被告註册後並不照章於每星期日至捕房報告實屬違章應請訊究關讞員與英副領事卓君向被告略詰數語以其不應違章判罰洋十元充公 
[洋人私帶烟土進口]  
　　羅馬尼亞人哥梁由大連灣携帶紅土六磅乘羅松公司輪船夾帶來滬希圖販賣經江海關洋扦巡預先得有消息報由水巡捕房捕頭梅羅君俟該輪抵埠上船將哥梁拘獲搜出私土昨解公共公廨經關讞員會同英卓副領事開訊梅捕頭即偕海關洋扦巡上堂禀明查獲私土拘捕被告情形請爲究辦即經中西官向被告詰問一過判哥梁押候下禮拜一再行訊核 
[選舉事務所均將撤銷]  
　　滬海道尹公署昨奉齊省長令以本届辦理選舉事務將次告竣所有各縣初選事務所曁各道區覆選機關及附設省署辦理參衆兩院議員兼省議員選舉事務所一律定於下月十日撤銷至各所辦事人員係兼職者仍回原職係委任者聽候另委除指令並咨報内務部外仰該道尹遵照 
[保護淞滬電話桿線之省令]  
　　淞滬警察廳昨奉江蘇齊省長訓令云案准交通部咨開據上海電話局局長葉鴻績呈稱本局淞滬電話線路綿長上海寳山兩縣界内自閘北至江灣以及張華浜吳淞等處電話線屢被偷竊每次偷竊線量不下數百斤旋修旋竊實屬有碍交通竊以淞滬間電話於軍警各機關關係至爲重要業經一再函請松滬護軍使寳山縣淞滬警察廳飭緝在案乃近來江灣一帶發生竊線情事又復層見迭出匪特本局損失過鉅且於淞滬海關及軍警各機關交通尤多妨害若不積極嚴防勢必爲害更甚等情查淞滬間電話線關係軍警海關各界傳遞消息最關緊要似此竊案迭出實屬有碍交通應請令行上海寳山兩縣知事及淞滬警察廳長即將各該管境内所有電話桿線出示曉諭妥爲保護務將竊線人犯緝獲從嚴懲治以維電政而儆將來實紉公誼等因准此除咨復外合行令仰上寳兩縣知事曁淞滬警察廳遵照將竊線人犯務獲究辦並江灣一帶係屬繁盛市廛而偷竊電綫之案層見迭出該管地方官捕務廢弛於此可見倘再保護不力發生前項情事有干未便並仰遵照 
[反對鑛産抵債之電稿]  
　　其一南京李督軍齊省長鈞鑒中日密約喪失我華國權鳳凰抵押斷絶蘇民生計鈞座坐鎭我蘇萬民仰賴豈忍坐視伏乞急電力爭取消原約不勝盼禱江蘇留日學生救國團叩 
　　其二南京省議會轉本省各商會各敎育會各報館公鑒鳳凰鐡鑛抵與日人巳成事實蘇民生計行將斷絶事關全省危害伏乞貴會迅速籌開國民大會請求軍民兩長一致抵抗取消原約不勝盼切江蘇留日學生救國團叩 
[北京農業專校在滬招考]  
　　北京國立農業專門學校自聘任美國康乃爾大學農學士金邦正君爲校長後大加整頓日見起色今夏特託上海寰球中國學生會代爲招考聞報名投考者極爲踴躍報名期定於今日（二十日）截止投考者須隨帶中西筆墨准時赴考茲將試驗時間表錄後（七月二十二日）下午二時至四時英文四時十分至六時十分國文（二十三日）下午二時至四時數學四時十分至六時十分圖畫（二十四日）下午二時至四時理化四時十分至六時十分博物（二十五日起）下午二時至三時至南京路三十四號兪鳳賓醫生處檢查體格 
[省立第九師範學校招生]  
　　上海縣知事昨出布告云准江蘇省立第九師範學校（校址設鎭江大市口）函開敝校自本年二月遵奉省令籌辦江蘇省立第九師範業經就緖於八月一日在校招收預科學生一級計五十人凡在高等小學畢業者均可投校惟查省行政公署訂立學校學則第十條内載凡志願入學者須同住居所在之縣行政長官保送並附妥實保證人具保證書送校長試驗收錄等語相應備文並檢寄招生簡章保證書曁本校簡章共十五件送請查收即希出示布告如有志願來校投考者應由本人備具相片並有妥實之保證人具保證書呈請貴署備文保送並於考期前一日來校投文親填履歷聽候分别試驗以資升學至紉公誼等因並附簡章到署准此合粘簡程布告仰高等小學畢業各生知悉如有志願投考第九師範學校者請由母校校長正式報告本公署以便轉送特此布告 
[滬濱各學校紀事]  
　　小北門内九畝地同岑小學於昨日（十九日）暑假上午九時開會首由校長林稚周君佈告次由校董張旭初君敎員林雨琴顧允恭洪賡楊諸君相繼演說後由校長分給修業證書及奬品各生唱校歌暑假歌乃散云 
　　愷自邇路中華英文專門學校於昨日午後行暑假休業式聞於下學期大加擴充添聘英美敎員以宏造就 
　　打鐡浜滬紹水木工業私立通惠小學校昨日午後二時舉行暑假休業式并國民科四年級畢業禮計畢業者爲宋家奎等四十四人聞該校下學期添聘敎員擴充學額定於陽曆八月二十四日開學 
　　西門外滬西尙德學校及英文專修夜學校定於陽曆七月二十日舉行暑假式并於假期内特設英文補習科一月下學期擬推廣學額廣招橷生并於夜校巳設立之德文專修科特别擴充秋季開校之期日校定於八月二十二日夜校英文德文專修科則定於八月二十六日 
　　西門圖畫美術學校第一届成績展覽會巳於昨日閉幕統計參觀人數聞有五千數百人該會辦事人員業將各部成績分别攝影以備印行公諸同好並聞近日又將整理校舍推廣學額故特添招正科新生五十名師範科三十名 
　　尙文門外安瀾路康莊里私立民德學校於十八日上午行署假休業式並頒發各級優等生奬品即於下午開成績展覽會至四時許散會聞該校長汪春波於暑假期内仍令各生來校補習免致學業荒廢下學期定於夏曆七月十一日開課並續招新生　　小沙渡南草鞋浜志成兩等小學校定夏曆六月二十四日行署假禮擬於下學期擴充校舍添聘敎員兼備膳宿學費槪免對於國文英文算術體操特别注意并定於七月二十五日開學 
[紹酒公會開會紀]  
　　紹酒公會昨日午前開特别會據調查員報告紹興上虞縣崧厦金同春酒坊歷年從曹娥江及趙村壩漏海私運紹酒來申賤價銷售酒業大受其累本月二十號又於吳淞進口全空白加大酒陸百餘壜并無浙江印花公賣稅票當被上海紹酒公賣第六分棧扣住同業聞之大動公憤以該坊蠧國病商非從嚴懲究不可當經全體議决呈請江浙兩省烟酒公賣局澈究并函電紹興酒捐稽查章楠庭查辦以裕國稅而警刁頑云 
[名牧蒞滬之歡迎]  
　　禤良才牧師畢業於美國聖經大學曾在廣西講道八年香港七年美國四年半又任廣東傳道學校敎席一年兩廣浸禮會總幹事一年茲應旅滬廣東浸禮敎會之聘業於前日由粤抵滬該敎會定於本日下午七時在北四川路懐恩堂開會歡迎秩序如下（一）主席佈告（二）唱詩班唱詩（三）祈禱（四）李耀邦博士致歡迎詞（五）四音合唱（六）仁德學校致歡迎祠（七）陳瑞瓊女士演說（八）崇德學校致歡迎詞（九）楊景鐸君舞電棒（十）盧獻輝女士諧談（十）（一）唱詩班唱詩（十）（二）黎小姐諧談（十）（三）崇德女學生柔軟體操（十）（四）禤牧　師答詞（十）（五）禤牧師子女合唱（十）（六）茶點（十）（七）祝福 
[三魚雷艇預備修理]  
　　現泊浦江之宿字辰字張字三魚雷艇自由象山操演事畢回滬後因須修理故由藍總司令於昨日諭令該艇長等各將艇内應行修理之件從速開報以便函致江南船塢迅速照修一俟工竣即須調遣游弋云 
[虹口捕房添用粤探]  
　　公共租界閔行路捕房捕頭以虹口吳淞路密勒路頭壩路等處舖戶均以粤籍居多凡有重要案件發生須有熟悉粤帮情形之探捕前往調查辦理庶無舛誤本捕房雖巳雇用粤探江標一名然尙不敷差遣因於日前禀准總巡麥高雲君諭令江探至廣東辦公時順道在香港招得熟諳警務之粤人蔡添朱成兩人來滬補充二十九號二十四號華捕探昨巳諭至該捕房到差辦公矣 
[坍牆壓傷二人]  
　　閘北長安路文安坊中弄第三石庫門樓房三幢數年前曾被火燬僅存外面牆壁該屋基地遂由深裕興煤炭號租堆樹柴煤屑昨日上午八時有住居附近之江北人滕光古鄭鄭福二人在里内自來水龍頭上汲水不料裕興號之煤屑堆積過多牆璧力不能支驟然坍倒滕鄭二人被壓牆下由衆鄰居設法救出受傷甚劇旋有四區崗警聞聲趕來卽將裕興號主沈明球及受傷人家屬滕阿榮鄭杜氏一併帶回區署禀明余署長諭將滕鄭二人先送醫院療治候再核辦 
[婦人沿途啼哭]  
　　甬人徐祥生之妻趙氏近在寗波原籍得悉其姑欲將伊賣入花烟間爲娼因此情急背夫潛逃來滬因無棲身之所前晚在新閘孟　蘭路徘徊啼哭經行路婦人張氏喚到一千一百零二號巡街捕詰悉前情將氏帶入捕房禀明捕頭送到公共公廨昨由官媒解案經中西官訊供之下判徐趙氏發濟良所留養候核 
[賣妻爲娼之追究]  
　　徐禮生之女前憑媒許與閘北姚阿泉爲室成婚巳久近來姚在外串同姘婦方氏與伊姊邵姚氏將徐女售賣無蹤事爲徐禮生得悉即至五區二分所警署禀控經該所飭派長警將姚與邵姚氏方氏等一併拘署研訊據姚供認將妻賣與勞合路雉妓院爲娼遂將一干人申送警廳發交司法科訊得案屬刑事昨送地方檢察廳訊究 
[串誘婦人私逃]  
　　湖州人趙順德前由湯成偕招贅爲婿同居閘北長安路大成烟紙店樓上上月二十五號趙妻被張玉海梁袁氏串誘私逃經湯探悉底藴將張玉海梁袁氏扭控四區警署轉解司法科經段科員訊問一過判移地檢廳究辦 
[理髮匠串拐小孩]  
　　理髮匠鎭江人劉阿四於本月十六號串同在逃二人誘拐新閘愛文義路一千五百七十六號門牌徐忠君家八歲男孩徐榮生圖賣被控捕房飭探將劉與徐孩一併查獲昨解公共公堂經中西官訊供一過判徐榮生先交家屬領去劉阿四押候下禮拜五查明訊究 
[違犯烟禁之懲罰]  
　　虹口元芳路四十五號門牌馬正祥華記路三百七十三路門牌江北婦人董四均因私售烟膏容留外人開燈吸烟被二十五號三道頭西捕查悉稟請公共公廨出單昨將馬與董婦併傳到案經中西官分别訊明判馬與董婦各罰洋三十元如不繳洋各押一月以儆又法捕房捕頭日前偵悉林阿二祝阿海兩家有私賣燈吃情事當經帶同包探前往抄出烟鎗各一支帶入捕房諭令交保候訊在案昨將林祝兩人傳至法公堂訊問林祝二人均供認私賣燈吃不諱判各罰洋二十元充公烟具銷毁 
[提回捲欵潛逃之司賬]  
　　某洋行經理西人在公共公廨刑事科控司賬嘉興人陳某於本年二月二十五號將賬洋八千九百五十五元捲取逃逸匿居松江地方業經公廨備文派探前往將陳移提來滬昨日提訊先由原告西人投案訴明前情請究經關讞員商之英副領事卓君判陳押候下禮拜五再訊 
[控訴破壞名譽之判斷]  
　　潘仲劬在淞滬察廳控李蓮芳登報謗毁名譽請爲傳究經徐廳長飭警往九畝地萬竹路將李傳案前日發交司法科劉科長研訊先由原告上堂訴稱與被告素不認識此次不應揑詞登報破壞商人名譽請求訊究質之被告供多支吾劉科長判被告具呈切結以後不准破壞他人名譽並交妥保出外限三日内登報聲明向原告道歉兩造皆遵諭而退 
[責成崗警逐犬]  
　　浦東楊家渡三區一分駐所警佐許益齋昨日條諭各長警云查居民畜犬用以守衛家宅原所以補助警察之不及若夫街市通衢旣有崗警晝夜梭巡卽無畜犬之必要近查本所轄境如楊家渡老白渡二處街上仍有頑犬多頭成羣結隊橫臥道中不獨無益於事反致妨碍行人爲此傳知各崗警嗣後見有此項犬類仰卽驅逐出境毋任結隊游行或橫臥道中致妨行人是爲至要 
[責令保人賠償]  
　　倪心源延代表律師在公共公廨控朱木泉不理擔保欠欵洋一百元前日午後經中西官訊據原告代表律師訴明被欠情形請爲嚴追是日被告未到僅由保人朱木泉到案要求緩期料理問官以朱擔保屬實判令償還原告本息洋一百十二元如違提追 
[淞滬警察廳批示三則]  
　　陳永生批呈及登報底稿均悉爾子長生不務正業習下流膽敢串出流氓多人藉端滋擾殊屬藐法准即備案並仰隨時報警拘究可也此批 
　　廣泰源批呈單均悉查瑞和洗衣作主陳阿瑞捲衣濳逃巳據陳父將人交案後業巳移送法庭訴追在案該商號旣被捲去衣服等件仰速逕往訴追可也此批 
　　何鳴僅批呈悉查本案尙未據偵緝隊呈解到廳仰候解訊時再行嚴追可也此批 
[介紹新刋]  
　　商務印書館新出上海商業名錄一書其性質與西人之行名簿相同而編輯之方法排列之形式則獨創一格極爲醒目全書共四百餘面分爲二百餘類詳載各商業之字號地址軍話電報號碼以及重要職員姓名等所錄至萬家之多上海之商店行廠無不具備檢查頗便而在特價期内僅售一元特誌之以爲介紹 
雜評二 
[議員休矣（訥）]  
　　吾前忠告我江蘇省議員稍分片刻運光隂赴寗議决預算非以此預算有若何效力不過旣爲議員自應盡此表面上之職務而已乃據寗信仍因連日人數不足致預算未議而閉會嗚呼吾尙何言哉 
　　議會之不見信於官廳久矣募集公債且不交議則尙何預算之可言其以預算交議也亦不過以旣有此議會之一機關不得不爲此手續以敷衍之耳爲議員者亦從而敷衍議會之面子巳不得謂之盡職今併此議會自身之面子而自毁滅之則尙何責乎官廳之不遵重立法耶今而後之議會將豈僅不見信於官廳耶人必自侮而後人侮議員對於以前之職務放棄旣如此對於以後之非法運動又如彼尙得謂之議會也耶嗚呼休矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[歡郎覆鶯鶯書（集六才）] [  拾鏖]  
　　離恨千端閒愁萬種不聞黃犬音難傳紅葉詩路長不遇梅花使險將這害鬼病的相如渴望死多謝你寄簡傳書得了個紙條兒書在手早醫可九分不快歎鯫生不才謝多嬌錯愛想當時海誓山盟生則同衾死則同穴成就了幽期密約我是個多愁多病身怎當他傾國傾城貌甘心兒爲你死自從那日初時他打草驚蛇氣冲冲諕得人來怕恐害别人鳳隻鸞孤花殘月缺我是曉夜將佳期盼我爲你夢裏成雙覺後單奈玉人不見白日相思枉躭病坐想行思涕淚交流心癢難撓這些時坐又不安立又不穩登臨又不快閒行又困面前茶飯不待喫赤緊的深沾了肺腑牢染在肝腸眼看着衾兒枕兒軟癱做一垜只索要昏昏沈沈的睡顚倒惡心煩捱一刻似一夏難消遣涎空嚥少啊有一萬聲長呈短歎五千遍搗枕搥床我是賢賢易色將心戒怎當他兜的上心來待颺下敎人怎颺便是鐡石人也意惹情牽這相思委實難捱似這般掛肚牽腸倒不如恩義斷絶眞僥倖我誰想這裏遇神仙河魚天雁多消息拆開封皮孜孜看你好事從天降怎不敎人歡天喜地心兒裏早痒痒扯煞意馬心猿先是五臟神願隨鞭　敎小姐這般用心别一個怎退干戈你小名兒眞不枉呌做鶯鶯有一日我共你多情小姐同鴛帳雖是厮守得一時半刻就死也無憾小姐呵若不是大恩人拔刀相助慈悲爲本方便爲門怎能勾這相思苦盡甘來他是一尊救苦觀世音今跪拜從今後我把你做心肝般看待好夫妻似水如魚永老無别離萬古常圓聚到海枯石爛時願天下有情的多成了眷屬（三） 
家庭常識 
[仿製宣和印泥] [  棣華館主] 　　 
　　世之言印泥者必本於宣和猶之乎言墨者本於易水也易水之法新安得之宣和之秘未之聞也予友胡君孟雲精書畫工詞章以十數年之經驗得仿製宣和印泥之法成績頗佳不敢自秘錄以供同好焉（一）製油萆蔴子油二兩五錢白芨去皮五分蒼术一錢金毛狗脊五分生薑去皮一錢共入銅鍋内（忌鐡）以武火熬文火漫收之滴水成珠去渣再煎數沸入磁瓶曬以油至一兩六錢爲度 
（二）製砂硃砂四兩選砂要明凈不淨則夾鐡不明恐以僞亂眞最宜愼之先入乳鉢乾乳至細欲栩栩然飛出用燒酒同乳至無聲再用膠水少許冲河水飛之飛不下者粗也粗去之飛下者曬乾用北京金華胭脂五片以天泉（卽天落水）浸取共水拌砂曬乾以水完爲度（三）製絨艾絨一兩不宜見水揀淨曬乾椎之篩之黑點漸少再曬磨之以爲尾羅篩用手搓之黑盡即絨矣用紅花膏子一碗（染坊及造紙作坊均有售）浸艾曬乾膏旣盡如未大紅加膏再曬必如紅寳石爲度 
（四）配合製砂一兩製油一兩先入乳鉢順乳至油不浮砂不沉再加製艾絨五分仍前順乳二百匝爲度 
（五）由贮舊磁第一晶玉次之不宜銅錫最忌漆器犀象及石尤所忌也以上各品中國藥店及紙店均有售價亦不貴 
漁業須知 
[網之保存法（續）] [  穉裔] 　　 
　　（乙）單寗劑 
（一）樹皮染先以樹皮浸於水中俟樹皮中之單寗及色素完全溶解煑沸之除出其澤即成濃褐色之液即可以網浸入待十分浸透取出乾燥之如是反復行之約十數回至有適宜之色澤爲度然後十分乾燥之即可然若麻亞麻白棕等之線不能受高熱者俟於冷液中浸漬之 
（二）果實染果實中單寗酸含有量之最多者若如柿由柿取浸液之法當先採未熟之柿搗爛用壓榨器榨出汁液加以迫量之水而調匀之然後浸以入網經一二小時取出乾燥之但使用柿液染網一回巳足蓋柿液中含有之膠質甚多浸漬一回巳堅固非常毋須二次也（三）阿仙藥染阿仙藥係由揶子等果實中取出者（按即中國之兒茶）用時磨成細末以一百倍之水混和入於釜中煑一二小時至完全溶解爲度將網侵入熱液中或置網於木槽而注入以熱液浸漬數小時然後取出日乾之即可（未完） 
詩囊 
[和栩園四十感懷元韻] [  海寗汪閑閑] 　 
　　一樣頭顱負少年只餘吟興尙如前羡君手握生花筆媿我家無負郭田世事蒼黃心是鏡人情厚薄理爲權和詩自作千秋想却勝朱門　壽錢 
　　盛名遠播豈徒然絶域人爭毆蝶仙南浦浮家多歲月西湖回首半雲烟堂開三代宜稱壽詩入中年總近禪散盡黄金餘筆墨襟懷澹蕩似伊川 
　　著作成林累萬千雅懷猶憶十年前筝樓入畫情難繪花國題詩字亦妍世－浮雲輕聚散山中明月自團圓不才如我况多病且向詞壇結墨緣 
　　息影淞濱大可憐功名富貴讓人先年華强仕身偏隱詩禮團家子必賢且把壯心攄著述偶談時事學痴顚風雲滿地吾安適莫怨虚生問老天 
集益錄 
[第一一二問] [  求新]  
　　於舊粉牆上黏貼大張厚紙廣告一經風雨極易駁落即用反面糙地之招貼紙印刷用柿漆水或石膏豆腐貼之亦無久長黏性遑論麫粉竊念英美烟公司之大張招貼頗能耐久按其紙質亦係反而糙地之招貼紙不識究用何種漿糊如何調製願經驗家有以敎之又如用道林紙或模造紙者應用何種黏劑因招貼紙來源斷絶報紙及瑞典紙則易黃黑不得不用道林模造而中國紙不能多色套印價且五倍故於用紙上亦頗有研究之必要也 
短篇小說 
[滑稽短篇鼻] [  貴僧]  
　　爲富不仁之農夫躬耕於杜米滋之勃勒　村（奥波希米省之屬地）有女甚昳麗以故杜米滋城中之學子恒往助耕焉蓋冀農夫之靑睞庶幾可償東床坦腹之願也孰知事有大謬不然者蓋農夫性殘忍凡學子就事之初必先與之約曰『凡願助耕於予家者率以一歲爲度自今日至來春鳩婦泣晴期中主僕間不得有違言有背約者得以刃刃其鼻』不幸之學子恒違其約以故一週年間勃勒嚮學子之鼻尖大多爲膠水黏就者 
　　考蘭脫者里中無賴子也此聲浪傳入其腦海便欣然蹈險約旣成肆力於田中午飯時矣農人隂召他農會食獨遺考蘭脫考蘭脫僞弗知處之夷然旣而餒甚遂躡蹤至農家時其主母飼鷄也遂入其厨啓其櫃取其麵包攫其火　而啖之旣罄疾趨田間就隂午睡 
　　日云暮矣午覺始醒考蘭脫遂摩娑其眼蹣跚而歸主人（指農夫下仿此）謂之曰䜿子亦樂我乎對曰唯唯余甚樂承主人盛情餉我以佳肴我奚不樂．．．語未畢主婦踉蹌至且號曰椽上之火腿廚中之麵包不翼而飛矣主人知爲所竊色大變考蘭脫獰笑曰主人不悅我乎．．．主人曰否否是　鶂之物何損於予予豈因是而違約哉自是遂善視考蘭脫毋使飢餒 
　　日曜日屆農人以四輪之車駕其贏馬將挈其婦赴禮拜寺行祈禱臨行謂考蘭脫曰䜿子識之案上有肉可切而烹之監中有葱蒜胡蘿蔔及派司來（芹菜）可合而煑之行將午膳此爾之事愼毋忘言畢揚鞭去 
　　考蘭脫曰佳哉予之事耶遂戳其愛犬派司來（犬名）支其皮於牖外臠割其肉合葱蒜而烹之香氣四溢 
　　主婦歸見牖外犬皮及室中臭味知奴之惡作劇也怒而呵之曰爾何爲哉考蘭脫曰主母主人命予烹肉及葱蒜派司來於釜中今巳熟幸不辱命何主母之怒邪農夫大怒曰賊奴是余家之愛物有何辜爾忍戮之邪考蘭脫乃手刃曰然則今主人不懌我矣請踐約主人惶恐乃歎曰嗟乎可憐之犬耳何損於予予奚爲而不懌（未完） 
 
 
 

Page 15

 
 
   
 
 

Page 16

 
 
   
 
