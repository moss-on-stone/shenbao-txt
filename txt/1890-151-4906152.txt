# 1890 - 151 - 4906152

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論烟害之遠]  
　　鴉片烟之爲害夫人而知之則曰廢時也失業也耗精神也减肌肉也艱後嗣也敗名失節也蕩産傾家也是亦可畏之至矣而溺之者顧不之畏度其意亦　果不畏也殆亦無法以除之則亦忍而終古耳然人之一身將以成家立業將以光前裕後求名者於朝求利者於市誰不欲矢志顯揚馳情富貴而乃以吸烟之故一概不能自振以至委靡黯淡日漸消磨是亦可哀者已或者以爲此其人其初未嘗不悔且恨第烟旣成瘾譬若附骨之疽不能一時拔出所謂一失足成千古恨再回頭已百年身惟有付之無可如何而已雖然人雖志氣衰惰甘心頽廢而有時念及子孫則未有不望其勝於我者卽不能兾其飛黄騰逹亦未有願其絶滅而一無所恤也然吸烟之害竟可以絶滅其子孫嗚呼是不更可懼哉吾友讀夏易客過皋無而告曰吾子以推已及人之心創立恒濟戒烟局於平康里凡黑獄中人由子而脫籍者屈計已千餘人平日勸人戒烟不憚辭費長言之不足又詠歎之幾於舌敝唇焦墨乾筆秃亦旣無弊不抉無伏不發僕近聞之於友人則又有一説焉請爲吾子陳之以補子之所不逮可乎余曰幸甚客曰中國之人好言風水卽以風水之説言之凡所謂風水者取其無風無水之地俾其親之骨不至速朽乃得地氣而有以廕其子孫故凡所稱牛眠吉地者皆取其骨之不朽也青烏家有三元吉地之説三元者上元中元下元以六十年花甲一周爲一元三元則百八十年歴三元而氣始息則其久可知已夫地本不變其所變者氣也氣不能有盛而無衰果其地之得氣者則衰之後仍可以復盛譬之於人一呼一吸其勢相乘若至一百八十年而始變則其氣可謂長矣若下此者或不及百年或數十年或數年其最惡劣之地則朝下窆而夕已腐變不數日而骨骼消蝕此之謂絶地若葬於此等之地其子孫未有不絶滅者由是觀之子孫之發與不發絶與不絶全視乎其祖父骨殖之朽與不朽朽之速與不速顧地之與骨亦有相需之數骨堅則一得旺地可以不朽若骨先務脆則卽有生氣終無所濟卽有佳城仍無以庇其子孫而骨之柔脆莫過於吸食鴉片之人盖吸烟之人朝漸夕摩烟氣薰灼由漸而入歴年旣久譬之薰魚炙肉骨節亦皆酥融不待入土而已消糜　盡故縱有委宛之穴乾基之真而玉已成　豈藍田所能種惟有烟消灰燼而已矣骨已灰燼而猶曰可望其廕其子孫有是理耶夫風水之説雖曰儒者所不道而庸夫俗子則信之甚深今卽以庸夫俗子之所深信者還以告之庸夫俗子而猶若信在彼不信在此此則不僅由於怠廢亦以旣入彀中苦無良法以自拔則亦隐恨終身已耳吾子宏此大願創此大善吾知所以造福於世者不特黑籍中人之一身而已其流澤之孔長且可以數世焉然而悟此理者能有幾人哉余再拜而興曰客之爲此言也可謂新矣奇矣而以我視之則竟欲爲之痛哭流涕鳴咽不止是真所謂字字皆血言言皆涙者也僕本人微而言輕全賴同事鍾君洪南創此義舉原欲推已及人俾墮入雲霧中者一朝提而出之天羅地網至於今脫然以去者千餘人而鍾君之力亦竭矣去年尙有將伯之助今年則除道憲季捐之外寥寥無幾其支絀之狀亦不欲以告人第鍾君之言謂可以支持則必力爲撑拄有一分力則盡一分心而已夫彼吸烟者豈真皆老誖不念子孫哉日日在烟窟中初不聞清夜之鐘則若爲弗知也者今得吾子揭而出之當必有瞿然以驚者苟其因驚而悟因悟而悔因悔而戒則卽上海一隅戒烟之局并不止恒濟一處如培元堂棲流公所等處何一不可以就戒苟此心旣堅此志旣决則上海之戒烟良藥又不知凡幾登諸日報者歴歴可稽擇而用之亦無不可以戒除而其欲戒之因則吾子一言之力也因顧楮先生曰汝識之 
[本館接奉電音]  
　　昨由京友電傳諭旨三道敬謹譯登○四月十八日奉上諭此次新貢士覆試列入一等之文廷式等七十二名二等之潘其祝等一百十名三等之張文翰等一百二十六名均着准其一體設試列入四等之蔣翰昭盧秉鈞張瑞芬李華芬均着罰停殿試一科欽此同日奉旨新貢士着於本月二十八日在保和殿朝考欽此同日奉旨着派立瑞稽查三海墻外堆撥值班官兵欽此 
[帝京清話]  
　　神機營分撥馬步隊伍移苑駐操現因天氣漸熱經熙札德三管營禀商醇邸俟合操後擬於五月初三日拔隊回城各歸本廠於訓練軍實之中仍寓體恤士卒之意綜計本年春季駐苑六十日揆之向章節省經費八千餘金醇慶二邸所見相同已諭文案處繕摺於閲兵竣日奏聞請旨○山西巡撫豫東屏中丞薨於任所公子聞訃奔喪已將靈柩扶運晉東沿途用騾　午長新店始易大槓四十八名人夫三班輪弁前部引垢旙引魂鷄各式執事官銜紅牌正黄門纛旗槍龍旗御仗執扇掌扇聖旨誥命龍亭樣車樣轎樣馬亮轎幼童十餘人穿孝手托冠帶沿途舉哀後扈戟刀錘槊旗纛忤件鮮明舁至阜成門外下關慈慧寺中停柩唪經數棚擇日開弔發引○禮部爲曉諭事本部具奏四月初八日佛誕日此一日虔誠齋戒禁止屠宰不理刑名照常辦事等因奉旨知道了欽此欽遵相應出示曉諭軍民人等一體凛遵勿違○兵部爲咨行事職方司案呈所有本年三月二十一日恩詔内開内外官員　因公罣悮降革留任者該部查明奏請開復等因相應咨行八旗各營查明自光緒十五年三月十六日以後有無因公罣悮降革留任之員卽日開叅案由咨覆本部以憑覈辦○湖南省查閲營伍兹因卞中丞升任閩督未及查閲嗣後邵中丞未及巡閲丁艱去任沈護撫奏請俟新撫到任辦理現在新撫張中丞煦業經接任查閲未便再緩專摺奏請可否欽派大員查閲等情奉硃批着派張煦逐一認真查閲欽此○張家口監督宗人府理事官宜榷使烈現已差滿於初一日回京赶繕差滿回京恭請聖安並齎回盈餘請减成賠繳短收等情摺片呈交奏事處榷使於丑刻趨詣西苑門先遞繕牌於第一起八見榷使遂將短收盈餘情形奏逹天聽退值後由内傳旨令將齎回盈餘一 
 
 

Page 2

 
 
千九百八十餘庫交廣儲比其所請减成　繳短收盈餘一節交户部核議具奏○正紅滿明副都統秀於本月初九日辰刻在馬市橋南溝沿本旗箭廠挑補五個甲喇領催三缺馬甲四缺清河倉甲一缺弓匠一缺養育兵一缺除飭傳備挑人等屆其前往預備外並咨請稽察旗務侍御前赴演箭廠會同挑補○值年旗爲咨取事兵部來文古城城守尉德勝因病出缺照例咨取正三品各項人員揀補等因查城守尉缺應於頭等侍衛冠軍使正參領前鋒參領護軍參領營總正翼尉中揀選帶領引見恭候欽簡歴辦在案今出古城城守尉一缺應咨行各旗營於以上應送各員中擇其差使諳練馭下嚴明者保送二員造具履歴卽日咨覆本旗以便彚齊揀選○廂紅旗護軍統領處爲咨報事印房呈稱本旗額設護軍一千七百九十一名内除各項佔役穿孝思病空缺不計外本年軍政實行入看一千三百九十五名内記雙　者三百十八名單圈者五百二十六名相應先行咨報值年旗查核相符咨覆後再行造册送部請領賞銀 
[臺北日紀]  
　　客春劉宫保向法國克磊蘇廠定購六十五生口徑鋼打固山砲兩尊刻由該廠派人送至臺北飭由軍械所騐收其如何用法業經繙譯委員蔣嘉名一一譯出○督辦滬尾鹽厘局務曹長卿司馬近接家報知太封翁在籍仙逝司馬秉性純孝哀痛之餘立卽上書乞假回　奔喪所遺差使業經上游檄委撫轅文巡廳張廉泉二尹前往瓜代矣○南門外霞崁人吴某合卺未幾便抱鼓盆之戚錦衾角枕鰥緒無聊遂與某氏婦有染雲情雨意倍極綢繆未幾挈之歸一對野鴛鴦居然雙宿雙飛矣不料婦楊花水性到處漂流一日以别有所歡竟乘吴出門席捲家資而遁吴雖偵騎四出然已蹤跡杳然矣○稻江林某年逾不惑坐擁厚資膝下僅一七歲兒愛惜逾恒不啻掌中珠懷中玉也一日嬉戯門前悮被匪人誘去偵騎四出蹤跡渺然林痛子情深屢欲自尋短見幸家人知覺解救得生拐匪横行閶閻受害女得誠　保赤者爲之嚴密查拿耶○臺南府學教授因事出缺以臺北登瀛學海兩書院監院楊信夫廣文前往署理所遺監院差使經臺北府　頴生太守檄委西學堂漢文副教習黄厚甫孝廉兼辦黄　奉檄後旋卽趨轅謝委涓吉月之初十日到院任事彰化縣學廣文同時出缺業經藩憲遴　張思補廣文忠　往權篆務○前月杪新竹縣令病故出缺大府以臺北府經廳沈槐堂叅軍茂蔭前往署理遞遺府經廳一缺委林緝廷大令希曾接署林君諏吉月之初二日戍刻接印是日官紳往賀者頗不乏人沈君交缷後拜客數日隨赴新任○洋員畢第蘭前奉上游派在上海公幹　於初四日附搭飛捷輪船回郡銷差○西學堂英文教習轄治臣在大稻埕江千創設冰廠一所鳩工庀材匪伊朝夕現已告成各色機器均已運到大約卽須出售一椀琼漿可解相如渴熱矣聞該處爲機器局界址轄君與華官訂立合同以十五年爲限限滿將廠繳官以償歴年賃值○全臺清賦現已一律完竣劉宫保以在事員弁出入蠻烟瘴雨中踴躍從公勤勞足録因飭各該員弁備造履歴呈由臺南北中三府轉詳隨案奏予奬叙以示鼓勵所有臺北府屬之淡水新竹宜蘭三邑清册業經雷頴生太守詳逹憲轅想俟臺中南兩府屬全册造齊卽須拜摺入告矣○郡城小錢盛行刻經李麗川明府出示嚴禁并飭各圖地甲於早晚二次鳴鑼游行街市未識闤闠中能稍挽積習否○淡茶現已開盤大稻埕街市異常熱閙初八日薄暮媽祖宫前有鄉人某甲肩茶一担口中邪許聲不絶適一老嫗迎面而來躱避未遑被担碰倒額角略受皮傷遂將担揪住大肆咆哮須臾子若孫皆至羣起與甲爲難經人排解令甲出青蚨若干爲養傷費始寢其事○前報紀健軍砲隊統領蘇健齋軍門奉文移駐滬尾當經撥隊前赴該處創建營房工桂現已告竣軍門遂詣憲轅禀辭乘小火輪船到防云 
[穗石談資]  
　　肇慶府屬德慶州向無試院歲科考均在本州署中邇來多士濟濟人數日增州署房屋有限竟有不敷之勢於是闔州紳民公議集資創建試院一所自客冬鳩工庀材大興土木經營數月始慶落成前月該處紳民來省禀請大憲立案以垂久遠業蒙大憲批准並委候補同知劉德心司馬前任騐收矣○卽用縣李大令錫庚由甲榜起家以知縣分發廣東於前月到省當道以大令仕版初登必先講求吏治現委發審局讞員俾資閲歴云○候補府張太守佩緒奉督憲札委魚雷局監工差聞太守係前會辦福建軍務張幼樵副憲之介弟前月由京禀到謁見各大憲均蒙嘉奬今未及一月卽奉委是　才幹優長上游器重於此可見一斑矣○撫標營練兵前日出隊赴校塲打靶槍聲隆隆終日不絶有某甲在旁觀看驀被彈丸擊傷雖無性命之憂然已鮮血淋漓不勝痛楚矣諺云三塲莫到旨哉斯言○上月廿七日有一營兵在小北門直街採買魚菜因爭換私錢口角之餘繼以毆打營兵逞其勇力竟將賣菜人打傷見者咸抱不平代向營官禀訴營官立將該兵獲到枷責示衆於是衆怒始息咸服營中約束之嚴 
[羊城仕版]  
　　崖州知州一缺藩憲詳請以高要縣包大令永昌升補揭陽縣缺詳委候補縣聶大令緝慶署理潮陽縣缺詳委准補四會縣劉大令德怛署理新選乳源縣李大令象地由京領憑來省禀到候補同知符司馬翕奉委會辦都城厘廠差 
[皖中紀事]  
　　秋審之期不遠經臬憲嵩書農廉訪行文各州縣飭將應歸秋審人犯赶速撥差押解來省聽候提勘日來已到數起飭發府縣監暫行收禁聽候中丞定期提勘○管帶撫標練軍左營吴副戎雲韶現奉沈仲復中丞札飭調帶寗國練軍防營遞遺撫標練軍左營以管　攔江磯之練軍山字右營王叅戎金榜接帶所遺山字右營以教習洋操候補叅將朱曉雲叅戎管帶并兼修砲臺事宜○安廬滁和道丁恬生觀察才略素優兼精繪事爲衡陽彭雪琴大司馬所賞識知已之感逈逾尋常一聞大司馬騎箕噩耗悲悼殊深於是想像音容揮寫楮墨鬚眉畢肖見者都疑爲真於本月初六日恭齎畫像並備祭品赴衡州府第陳設靈前大司馬有知尙其鑒此誠悃也者○皖垣近來雨澤稀少晴日當空異常炎熱農民盼澤甚殷十二日清晨濃雲四合俄而大雨傾盆入夜始止數里内農田旣霑旣足東坡喜雨詩正當于此時賦之 
[鳳嶺風聲]  
　　錢塘縣獄後墻外俱是空地且近清波門城墻束大令於監犯越獄後爲亡羊補牢之計籌資修築將圍墻加高以防不虞現將開丄各犯移解仁和縣獄暫行寄禁○平糶所前因米色太低貧户不願糴兹减價每升二十文而米又乾圓潔凈較二十七文一升時不啻天淵之隔近日之男男女女扶老携幼而來者自朝及夕途爲之寒○杭垣貢院照墻左至東橋右至青雲街民房林立道路狹窄以致鄉試點名及放牌時擁擠不堪近聞大憲欲給以官價將地入公改建十一府考棚某府某處先給照入簽然後魚貫而入以免先後錯亂之弊但此事係道聽途説恐未的確若果見諸施行誠屬盡善盡美濟濟多士孰不拭目以俟哉 
[禾中小誌]  
　　嘉善東門外有過境船閙事情形兹已詢明該船停泊過夜見周昇和猪行後泊有鄉猪船船中有猪該船水手欲將剛　攫取鄉人攔阻水手遂用强搶奪衆人咸抱不平羣相毆打地保亦無法勸解各店鋪皆閉門後禀請嘉善縣出爲彈壓事始了結○中街某網船之女有桑中之約前日清晨駕船私遁其母立卽追赶直至平望鎮相近始將人船追獲以後不知如何了局也 
[嘉興府試紀事]  
　　海平石桐四縣正塲題海踵門而告文公曰遠方之人聞君行仁政願受一廛平而爲氓文公與之處其徒數十人皆衣褐捆屨石織席以爲食陳良之徒陳相桐與其弟莘負耒耜通塲次題至於日至之時皆熟矣詩題賦得首夏清和真好語○嘉秀善三縣正塲題嘉夜之所息雨露之所潤非無萌秀食之人無有失也則口腹豈適爲尺善户求水火無弗與者至足矣聖人治天下使有菽通塲次題及其聞一善言詩題賦得雨餘鐘鼓更清新○海平石桐於十四日出案海招覆一百名案首王 
 
 

Page 3

 
 
寳基平招覆一百十名案首尙志石招覆三十四名案首鍾鼎華桐招覆五十名案首夏葆森○嘉秀善於十五日出案嘉招覆一百名案首金樽秀招覆一百三十名案首趙蔚文善招覆一百二十名案首周啓賢 
[雨中失火]  
　　前報紀揚州某甲吞烟自盡倒斃於北河下王姓門口當將王暫禁囹圄云云兹聞王被逮後家屬亦各逃避僅餘空屋一所由本坊地保雇人看守本月十二日天將破曉時屋内忽然失火是時大雨如注水火旣濟祝融氏反覺興高采烈幸相近之某善堂聞警首先出龍馳救指麾澆灌始得熄滅雨亦旋止計燬平屋兩幢左右居隣皆得無恙因何起火尙未查悉也 
[邗上官塲紀事]  
　　十二日瓜洲總鎮吴鎮軍家榜來揚公幹王鹺尉炳烈委赴通泰查探水勢差十三日陳鹺尹丕業程鹺尹之麟起服回淮 
[賭風大熾]  
　　蘇省震澤鎮西浙省烏程縣南潯鎮東地名木香棚有不法匪徒勾通衙蠧在彼開塲聚賭河十遍泊鎗船蟻聚蜂屯夜以繼日凶鋒惡焰不减於昔年著名槍匪卜小二該處係兩省交界本來藏垢納汚之所歴經大憲嚴辦宵小歛跡日久玩生故智復萌近更蔓延至震澤南潯雙林等處爲害閭閻實非淺鮮且飢饉之後人心更非昔比若非賢有司雷厲風行盡法懲治恐命案盜案將接踵而起也 
[觀風告示]  
　　署寳山縣正堂陳爲出示觀風事　得庶政有大端先興文教四民區正業首重儒修誠以學校樹人實萃英才之藪文章華國洵爲經濟之源方今天子右文羣賢蔚起到處經生稽古正學昌明查寳邑地接婁江潮通歇浦雖昔年之分　成今日之大邦户鏡絃歌詩書啓後民安樸素耕織成圖銀杏社高壯文壇於海曲菊花泉古助筆陣之　綳黄陶菴氣節禀然文章彪炳范兵部聲華　甚武庫蜚英凡人傑之挺生胥地靈之鍾毓本縣家臨湘水系出穎川髫歲囊螢曾攻佔𠌫蚤年戎馬遂輟簡編溯自聽鼓廿年猶不忘乎儒行前此權符兩邑皆雅重夫斯文今者捧檄東來忝監兹土下車數日卽收棫樸之材出示觀　更待楩柟之士爲此　合邑生童知悉本縣定於四月初十日在學海書院扃門考試爾多士下帷日久自多倚馬長才面壁功深奚止雕蟲小技抽秘思於一日　期筆艶江花搆佳製於萬言毋得文成潦草如果鴻詞富麗堪邀萍緑之知定當鶴俸分頒另予花紅之奬幸勿東西摭拾詰致雷同以憑甲乙衡量評公月旦須曰勵也有厚望焉特示 
[遠迎使節]  
　　劉芝田星使將次來滬已登昨報兹悉本埠道憲聶觀察上海縣裴邑尊均於昨晚乘坐小火輪船赴吴淞口遠迓云 
[九泉戴德]  
　　寳清輪船遇難屍身陸續打撈疉記前報兹悉英會審員業太守查知船隻僅在白茅沙一帶洋面打撈恐屍身尚有漂流别處者因此備文至寳山崇明兩邑請飭　海各地保一體打撈雇舟載至滬上以便招認所有打撈船資自當照數給付云 
[縣諭照録]  
　　上海縣正堂裴堂諭玉器公所旣據蘇帮之陳宗浩等呈有屋單契據曁建造公所碑摹其公所係屬蘇帮無疑而南京帮之金祖培等如無公所自應另爲建造不得混行牵扯卽使志欲歸帮亦應與陳宗浩等善爲商議方始平允毋得遽起訟端是爲至要原契三套發還碑摹存　四月十七日 
[縣案彚録]  
　　昨報紀張雲溪控親家夏子山勒斃伊女一案前日晚堂裴邑尊提訊廿七保五圖地保顧榮堂　案候示張雲溪供現憑親友出爲理勸情愿將我女從豐棺殮求請免究夏子山供現向親家理妥叩求明鑒邑尊以原告旣求銷案姑准所請判令分别具結完案○去臘帮審委員陳明府公館内失竊物件爲數甚鉅由捕拿獲竊賊李老五當經邑尊訊責收禁在案前口晚堂邑尊命提至案略誥之卜從寛免責判令押候備文遞解湖南衡州原籍○函請追銀一事屢詳前報前日晚堂邑尊提訊據孫松岩供求寛限三月如數清繳邑尊准之判將孫發東廳看管限以每月繳規銀一千兩延干咎戾○監犯瞿桂寳范勝千范高頭徐春春均因肇事收禁前日晚堂由帮審委員宋莘樂二尹提案訊問據各犯同供現已改過情願安分求恩交保二尹念各犯一再苦求姑從寛典着分别交保 
[英界公堂瑣案]  
　　一百五十九號華捕稱見王桂福談阿弟因賭爭毆一併拘案王桂福供寕波人偶然賭錢被談欠錢三十文向索不付以致口角談阿弟供賭錢原屬不合只求施恩蔡太守判王桂福談阿弟各押五天以儆○二百八十號華捕稱瞿張氏之兒子遺失錢二百文被周雙壽拾去向索不還在身畔搜出爲此拘案瞿張氏稱我兒年祗五歲同往小菜市買菜我適回身揀買批杷兒子所持錢二百文被周雙壽奪去向索不認由巡捕當塲搜出周雙壽供蘇州人向在工部局管水車錢在地下拾得蔡太守謂周雙壽旣是工部局夫役豈容犯法着枷號七天交巡捕房帶往犯事地方示衆錢交該氏領去○八十二號印捕稱李阿華所駕馬車溜韁飛駛在河南路碰壞陸仙林之東洋車本已認償了事惟劣馬不應駕車恐以後再肇禍端正欲攔到巡捕房有周乾乾者硬要縱放爲此一併向案李阿華供吴淞人馬車專往吴淞現要將馬賣在鄉間不再到租界周乾乾供李阿華之馬性甚惡劣以致撞壞東洋車已認賠洋二元半代懇印捕免送案下陸仙林供我之東洋車已由李阿華認賠修理費蔡太守謂東洋車旣已賠修可毋庸議惟劣馬駕車往往擾禍不可不略于懲儆判罰李阿華洋四元撥充醫院經費包探秦少卿稱陳寳林前因犯竊遞籍今又　租界拘案請示陳寳林供鎮海縣人年二十一歲現不敢再犯行竊蔡太守謂陳寳林犯竊遞籍豈容再來滬上判笞百板仍行遞籍○十號三道頭西捕稱見陳阿玉將傷馬駕車違禁送究陳阿玉供上海人以後不敢再將傷馬駕車蔡太守騐得馬果有傷着交公一馬房喂養醫傷一月給償醫養資將馬給還○包探張九意稱江北人薛文奎駕小船泊在虹口大橋下面乘工匠吃飯時行竊木料八塊查獲人贓送案薛文奎供江北人年四十二歲向來捕魚行竊原是不合船中尙有二小孩務求施恩蔡太守判薛文奎枷號七天發巡捕房帶往犯事地方示衆期滿笞責一百板開釋贓還失主○二百零三號華捕稱昨見一干人在酒店打架一併拘案請究源茂酒店夥稱張子香等飲酒打架　破紹興酒半壜并碎盌盞請令追賠張子香供在西國成衣店傭工與李永生同往沽飲别桌之謝阿香等酒醉磕碰口角起釁如今情願認賠李永生供亦同謝阿香供因酒醉以致爭執陳金鰲供撑柴船在酒店飲酒伊等打架將我碰痛與論反被打傷手背蔡太守以酗酒胡閙均屬非是除　金鰲受傷免議外着張子香等各罰洋半賀酌提一元賠償酒店物件餘充醫院經費 
[法捕房瑣案]  
　　五豐衣店夥朱潤山王朱生與鄉人薛阿定孫新才等口角行兇葛同轉以該處衣店往往恃衆逞强不可不予儆戒當將朱王二人各枷七天已列昨報昨晨五豐衣店主柯德發投案禀稱店夥因案管押其父母屢至店中吵閙爲此投案務求免其枷號同轉曰爾夥如此兇横本應笞責僅予枷號尙是從寛辦理柯一再求恩同轉曰此案早已斷定不能更改柯稱求請議罰同轉問願罰若干答稱小的本小利微尙求恩鑒同轉判罰洋二十元着具到切結嗣後如仍有前項情事立提根究卽命將薛阿定孫新才朱潤生王朱生等逮案詰朱曰爾係生意人爲何滋閙朱言薛等肆口辱駡以致打架薛稱買衣一件伊計價七角小的還三角伊隨答應小的因囊中祗剩小洋二角許伊回家取來朱出言蹧蹋誣爲扒竊小的與伊理論竟被恃衆毆擊幸有旁人勸解否則必被毆傷同轉謂朱曰爾等往往恃衆行兇若非店主哀求定當嚴辦着還押候柯具到切結釋放薛孫二人斥退○趙忠臣與姐謝趙氏以兄死後遺下姪女芸弟被寡嫂覇匿經葛同轉提訊飭令趙忠臣等將兄柩盤回寗波安葬並限三个月將芸弟擇婿完姻早列本報昨晨趙謝氏求請銷案同轉問芸弟曾否字人答奉飭盤咽兄柩於三月初一日動身安葬 
 
 

Page 4

 
 
已畢於十一日同來上海經弟忠臣將姪女許配與松江人蔡同生爲室擇於上月廿七日完姻同轉問蔡今年幾歲向爲何項生意答今年十八歲前在洋行爲侍者目下在浦東作出店問誰家洋行答每日趁旗昌小火輪渡浦不知行名問蔡家在何處家中尙有何人答家在新閘相近巡防局對門弄内家中尙有翁姑同轉曰此言實否本委定要訪問如有不妥之處定于究辦答並無虚言可請查訪同轉謂今准爾銷案以後有不合情事仍須提究謝趙氏叩謝而去○三茂醃臘店主嚴章寗虧欠顧陳氏銀洋二百元經該氏控押交保理處已列前報昨晨嚴投案遞禀同轉問欠欵曾否料理答已央人向該氏之夫調處伊竟置若罔聞同轉曰尙未理楚無庸遞禀卽將原禀擲卜嚴一再嘵嘵同轉謂着爾出外料理至今仍未就緒且限爾將中人徐才寳交案爲何不同來實屬混帳答徐才寳係該氏之外甥目下不知何往謂該氏前在堂上質對時不認有外甥所以要爾將徐交案限下期交到如違着保交案比究○上月杪孫福仁禀控合盛湖羊行主徐桂馨徐桂善等積欠羊銀二千一百九十七元經葛同轉飭限理楚禀覆已紀前報昨晨徐桂善投案禀稱所欠之欵已詣友人理處明白爲此來案求銷同轉問是還楚銀兩抑是約期交付答憑孫之意無不遵依同轉謂今日原告未至爾須須事了畢同來禀覆徐稱再限一禮拜可以了畢同轉允俟一禮拜後再行禀覆○潮州人繆升基與烟鴇莫吴氏口角一案已列昨報昨又提訊同轉謂繆曰爾乃經紀人爲何與烟鴇轇轕答被該婦用洋不少心實不甘同轉謂做生意人不應作此齷齪事着照原斷各責八十下 
[同善相濟]  
　　謹啓者敝堂常年施醫給藥每期六白餘號經費浩繁深虞　蹶今承朱大全號交來敬畏齋大善士樂助醫藥欵洋一百元適稱當厄之施拜登之餘銘感無旣竊以大善士頻年捐助各善舉不遺餘力兹復遥頒鉅欵仰見好善之心愈久愈馮積厚流光未可限量　陳廷傑大善士求病速愈助醫藥經費洋五十元夫天道好還古有明訓人之有疾　能拯之若已有疾天必佑之康强逢吉指日可瘳併列報章藉呈德鑒[  上海六馬路仁濟善堂董事施善昌等謹誌]  
[書畫助賑]  
　　吴江陳翰芬先生擅鄭虔之三絶揮虞陛之五絃性情灑落奇氣滿胸今夏來滬郭君少泉相招下榻於清河里琴書之暇握塵談心言及去年秋水成災小民困苦愿藉點筆之勞盡以潤資入賑自月之望日始照舊例取四折减潤一月由上海寳善街錦潤堂箋扇號牧付信力自給其潤資悉歸申報館恊賑所捐賑人物花鳥書畫例扇册二角匾六尺一元二角八尺一元半對聯屏條每條每尺一角直横幅加倍郭君　告余余曰此善舉也爰爲揭而生之[  高昌寒食生識]  
[蘇省撫轅抄]  
　　初八日委署震澤縣沈熙廷禀辭赴任○初九日前任織造文琳辭行回京於十五日起程○初十日藩轅牌示照得寳山縣典史薛邦棨因病請假委代久逾期限應卽委員署理查有試用州稅課大使李寳賢堪以委署又青浦縣新涇司巡檢楊祖奇在任病故遺缺查有用從九品李仕策堪以委署又長洲縣與史周道深在任病故遺缺查有儘行前補用從九品霍正坤堪以委署六品頂翎分發試用巡檢吕守儒廣東人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
山山　　　　 
[倉憲騐粮]  
　　三月二十九日倉憲率同坐糧廳於大光樓拈香祭壩卽提騐江蘇漕曰等糧計是日騐江蘇第一起漕糧及第一起白糧前半起三十日騐第二起漕糧　第一起白糧後半起四月初一日騐第三起漕糧初二日騐第四起初三日騐第五起初四日騐第六起漕糧及第二起白糧前半起初五日騐第七起漕糧及第二起白糧後半起初六日騐第八起漕糧及第三起白糧前半起初七日騐第九起第十起漕糧及第三起白糧後半起○自北壩開騐以來江蘇米色間有不其者倉憲分剥風樣騐得某船竟有三風呈樣者當經總局王總辦將舞弊之船户責革枷號局前示衆以儆效尤○江蘇糧道景月汀儲憲遵陸北上行至齊魯之間風寒感冐以致政體違和刻下仍未到津惟願吉人天相早日成行也 
[古雅宜人]  
　　宜都城外多漢磚理没榛蕪剥蝕風雨甚可惜也有好古癖者求而得之琢以爲硯其邊有永平六年篆文古樸可愛昨有以此贈本館訪事人附書相告並云有人在地中挖出磁器銅器甚多皆古物也又有磁碗極大而雪白無瑕皎如截肪取作齋頭清供伴以幽花綺石其古雅又何如耶亟羅列之以質諸同志 
[五羊官話]  
　　現署番禺縣楊左槐大令山西人由拔萃起家學問優長素爲士林欽仰兹值舉行科試應考者多至數千人大令不憚辛勞認真校閲每塲榜發士論翕然見文字有疵必親爲指示與多土相處盖不啻父兄師保焉○候補府張石磷太守廣西人甲科出身歴署南海順德東莞各縣琴堂坐理卓著循聲現以勞績保舉過班　知府升用給咨赴部引見聞卽日當啓桂北上矣○將軍衙門後園圍墻年久失修漸形頽壞繼述堂留守商之督撫憲動支公項修理完固以壯觀瞻昨經憲委候補縣何煥臣大令承辦是差大令奉委後卽親往估勘工程想不日卽鳩工庀材大興土木矣○潮州鎮右營遊擊一缺制軍札委留粤委用記名總兵張總戎志鰲署理按總戎到省多年於地方情形久已熟識兹榮膺斯委於緝捕防守之事定能措置裕如也 
[江西仕版]  
　　户部廣東司丁繼瑜由德化籍來省署廬陵縣潘懿卸事清理交代可省報丁母憂董治委讞局帮審府經姚謙謝咨進京從九程烺委往九江湖口催令鹽船運岸指發典史黄濟繳照係湖南人贑州府莊錫級由蘇浙賑捐報加花翎許在衡報捐花翎縣丞張善鐸報捐藍知縣張國楨加捐新海防遇缺先知府趙子密委解徵信册並南字營餉往金　縣丞胡家衍捐加理問升銜 
[暑藥濟世]  
　　夫窮民以疾病爲甚善舉則醫藥宜先時屆夏令痧藥暑丸尤宜急爲備送俾貧民藉以衛身承蒙梁金池觀察歴年虔合甘露午時茶奇效異常令仍助於敝堂二子服又全亨寳號助紅靈丹痧氣丸千瓶廣芝館助萬應回春茶二百服諸葛斤軍散一百廿瓶萬應痧藥二百瓶拜登之餘不勝欽感竊以全亨廣芝館兩寳號之暑藥丸散神效無匹膾炙人口無待敝堂贅述然以每年不惜貴品樂助施送與梁觀察之歴久不倦濟世之心可見一斑盖積善餘慶有種自卜有收樹德務滋厚施必膺厚報可爲諸善士操左劵焉惟願本埠以及各省大藥號踵而行之惠助而來敝堂代爲施送　功德豈有限量哉請登報章以昭激勸[  上海六馬路仁濟善堂董事施善昌等謹誌]  
[上海四馬路高易公舘籌賑公所陳詠南經收山東江蘇浙江四月初一至初十日第一百五十八次賑欵清單]  
　　初一日蔚長厚寳號來漳州陰道人洋一百元○聊代兒孫種福洋六元○○初二日六安節省堂英洋八元蘇埠代典本洋一元德豐合記周隆泰隐名氏局蘇省三友各本洋半元蘇省德生七角隐名氏四角益茂三角無名氏七户復興同記汪景朝隐名氏陶見興何竹波各二角共捐洋八元本洋八元甬里邵餘慶堂盃水氏二元○維揚聚盛莊募太史公風從虎從心子各文一兩共文三兩合規元三兩零四分一厘○○初三日隐名氏五元○安定子五元○○初四日胡旬臣銀三兩合洋四元○無力人銅洋廿二元○○初五日袁坦齋四角陳佩和田昌孫宗侯沈錫韋王輯山葉省孫沈伯韓張子橋泰月樵洪城震金生席子卿無名各二角共捐洋三元○彭小屏銅洋十二元○○初六日隐名氏二角○○初七隐名氏二角○○初八日慶記一元○無名子一元○香港廣永昌寳號寄來補過軒十元蔚長厚寳號來福建章安雅堂洋六元無名氏八十三户合捐洋八十三元共捐洋八十九元合規元六十二兩三錢○丁義釗洋二元○○初九日江西解王氏洋廿四元解敬業堂洋八元無名氏十七户洋三元五角共捐洋三十五元五角○蔚長厚寳號來撫州樂安縣陶建侯譚美盛仁義號曾公平陶怡怡堂蕭生生堂董四喜各花洋一元董樹九六角鄧齋八郭秀亭各二角共捐花洋八　無名氏銅洋一元○○初十日無名氏二角姜偃趙午橋二角○○以上總共收規元六十五兩三錢四分一厘英洋一百八十三元三角本洋八元花洋八元銅洋三十五元 
[上海四馬路文報局内恊賑公所經收山東浙江賑捐四月上旬清單]  
　　初一至初十日止○高郵武廟賑所丁玉軒翁募退憂居士硯田老農兩户各洋十元不留名銅洋二元不留名節省疏資九九錢一千文以上實收洋廿一元銅洋二元潮州太平橋錫山含記爛印洋四元幼童王乃章小洋二角○山西太原縣正堂吴明府集捐曹平銀一百兩申合規元一百另七兩五錢五分福建招商局經交李潤泉翁番洋十元實收洋九元一角錢四十一温州新關汪蓮緣翁經交無名氏洋五元淮城書畫社同人募抱原堂書畫怡清堂二户各洋五元捐葵軒洋二元○恊同慶票號交來陜西藩憲陶方伯經募鳳翔縣正堂史漁莊明府陜平銀五一百兩申合規元一百另五兩本埠慎餘堂洋十元無名氏小洋五角周馬氏洋五元無名氏洋六元金匱楊夙根翁經交顧守愚翁募錢和風錢顧氏兩户各洋五元○安慶電局交來張皮翁銅洋三元嚴佑之翁交來揚州電局諸君將度歲席費移賑洋二十元又盛我番翁經募洋六元　樹滋堂洋元萍鄉隐名氏洋一元○湖北募勸浙賑首士公募規元九百十五兩六錢六分又洋一百廿一元巨康莊交來揚州毛聲和翁經交福和祥莊賑所募閏二月三月分賑欵規元七十七兩九錢六分三厘春生鑑號交來金陵恊賑公所諶善翁募去冬至三月底止洋十三元錢一千二百文低銀一個重一錢以上三户細户業已另登報章矣胡星堂金書堂薛慶元客安居沈松濤占希秀老六户共洋十元幼童王乃爛小洋二角○兔災居士爲興讓街近隣失慎叨神佑保安將歴年誤收銅洋移賑銅洋三十五元○仙鎮王陶菴翁募四月五月分四户月賑兩户各洋四元助費移賑洋二元本埠胡壽八詠居二母舅七旬儀移賑洋三元黄壽八詠居譜伯七旬儀移賑洋一元惜陰銅洋三氏胡忠記洋五元駐滬電報物料所來寗波顧惺君善士洋三元電報收支所零來平安氏洋四元○○本旬共收規元一千二百另陸兩一錢七分三厘英洋二百七十七元計規元二百另四兩一錢四分九厘銅洋　十三元洋計規元九兩五錢另七厘爛印洋四元計元二兩八錢四分小洋十角計規元七錢三分七厘錢一千二百四十一文計規八錢五分六厘抵銀錢一個重一錢五分計拆規元七分○七項共合規元一千四百念四兩三錢三分二厘○連前共收規元一百另三萬六千六百四十六兩五錢五分三厘○前解過規元一百另五萬七千六百念二兩二錢五分六厘○實塾解規元二萬另九百七十五兩七錢另三厘併聲明 
[上海四馬路文報局内恊賑公所經收湖北募勸浙賑道士公募細户清單另登]  
　　四月初七日○宜昌鎮羅笏臣軍門捐助銀二十兩申合規元廿兩另九錢三分何犀山銀十兩作規元十兩另三錢三分周展成自捐銀四兩經捐銀十六兩共申規元廿兩零八錢八分歐陽雲衢自捐庫平六十兩經捐庫平六十三兩一錢五分申規元一百三十四兩五錢宋少堂自銀十兩經捐銀十八兩申合規元廿八兩三錢五分龍銀經捐銀五十七兩一錢申規元五十七兩五錢四分高采珊經捐銀六十兩除毛水計規元五十九兩五錢朱千云經捐銀　百兩申規元一百零二兩六錢敖玉九經捐銀八十七兩五錢六分申規元八十九兩四錢吴子慎自捐銀六兩經捐銀十七兩七錢四分除毛水計規元十九兩三錢五分陳容叔銀三十兩除水計規元廿九兩四錢趙瑞生經募銀廿五兩作規元廿六兩徐凌洲自助銀十兩經募銀廿二兩六錢六分申規銀三十三兩六錢又錢廿三串五百合規元十六兩六錢八分郭祥伯自英洋十元經募英洋六十七元又銀三十三兩八錢作合規元三十五兩八錢封少霞經手銀五十三兩零七分作規元五十七兩又英洋四元沈錦珊經慕英洋四十元邵伯棠經銀三十八兩三錢八分申合規元四十兩司徒翼庭經手錢三十三串文合規元廿三兩四錢三分胡子椿十串合規元七兩一錢劉文卿經募錢四十二千合規元廿九兩八錢二分桑子方錢二千合規元一兩四錢二分張小孟四吊合規元二兩八錢四分沈采丞經慕錢廿五千六伯作規元十八兩一錢七分戴受之募毛錢念二千八伯折合規銀十二兩九錢五分陳少卿募錢七千又毛錢七千文拆合規元八兩五錢二分○以上共計規元九百十五兩陸錢陸分英洋一百二十一元合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
