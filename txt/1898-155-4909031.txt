# 1898 - 155 - 4909031

 

Page 1

 
 
[蘇州當日派報并遞蘇各大埠] [  報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚　購者如雲益特　外加工　　刷印星夜飛遞前往風雨無阻俾當日卽　派送以饜先覩爲快者之心至蘇州隣近百里之遙就近購取亦　前早到一日想諸君子酒後茶餘當必爭先披閱也現在請友人在蘇經雜　發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸　鑒及 
[新輯自强學齋冶平十議告成] [  圖書集成局代啓]  
　　近時風氣大開事事倣行西法喜談洋務者無不著書立說流播　區顧或擇之不精或語多耳食不特無以資實用且更詒笑於通人是　采近人專作編成十種或則言利之可興或則言弊之當革或則言安内　外之要圖但使謀國者簡練揣引　伸之觸類而長之漸漸收自强之效其中鈔弊論一書歴陳錢鈔利弊當此銀賤錢荒之際尤爲關心國計民生者所不可不讀　託本局用新字排　成書每部十二本盛以錦　價洋一元四角賜顧者向本埠棋盤街文瑞樓蘇州綠　堂察院塲文瑞樓漢口漁古山房長沙省富文書局均有寄售 
[論中國宜講求種植之學]  
　　天下萬物無一不出於土此王者所以重農事也中國自后稷教民稼穡樹藝五榖五榖熟而人民育古之所謂農似僅指五榖而言大抵民食不外五榖故後世之務農者皆從事於五榖珀榖之外非無　植　物然皆不能如五榖爲生民不可缺之物自播種以迄收成是宜在在講究種植勞苦殊不知五榖之外植物甚多旣爲生人日用之所需亦可以濟五榖　不足卽如蠶桑一事中國自古迄今與農並重然已不能如五榖之廣植合二十一行省其講求植者惟江浙兩省餘則非但不甚講求而植者亦寥寥無幾有謂土地之不宜者不知南土未必盡皆能栽植北地亦未必無栽植之處總之人力之未盡耳人力所至無不可爲然蠶桑一事雖不廣植而在栽植之處則尙知修翦灌漑其勤於培植亦不亞於五榖故每歲民間之利及國家之稅尙得謂進欵之一大宗此外惟茶雖各省皆有而栽種亦尙嫌其少故銷數已亞於絲若不再求種植製法則必　　衰一日而更不如前矣此中國種植之未精故商務之未能起巴俄國處苦寒之地土廣而荒現在力求富强聞除礦學外講求動植之學能考求地質令瘠土變爲膏腴蓋各處之土　質不同有多沙之土有石粉之土有生泥之土有明生植物有暗牛植物論植物家先察土地之宜補偏救　然後植植則　産無不蕃盛向之所未有者如茶葉葡萄樹皮等物今皆購種廣植以收其利中國土質勝於俄人力衆於俄而葡萄樹　等物尙未收其利是皆不能講求之故也且俄種植之法亦得自泰西歐洲各國格致之學日精謂廣種樹木非但　　出　氣人受之則氣血得養若植數十萬株於百里之内其氣上昇卽能成雲一旦遇風頃刻卽化雲霧爲霖雨故歐　各國罕有旱荒之患并謂土質膏潤與樹質相類者種必生土質枯竭與樹質不類者種必枯土質　樹質稍有不同而氣尙能相合者種必變地上所有之樹土中必有同質　助其生機故種一核卽得一樹而無不同樣者土有五色故花開五色土有五味　結果五味若無日光其色必不佳蓋萬物皆無色必假日光以爲色也樹根紙密而白者無碍於潮濕稀粗而白者無碍於乾燥長者無碍於寒凍短者忌種寒地樹葉稀小者忌種赤道多准者宜種山地在汗者宜　山地皮浮者宜種平地根堅者宜種黃土惟桑樹處處皆宜三年之桑尙嫌其嫩十年之桑則蠶食得刀二十年外者只能伐作器皿且種樹宜疏密則口久必生火災蓋樹伏電氣久則伏電厚觸外電卽焚并有不觸外電　自焚者皆伏電過多而寒氣所逼而出也　能觀樹内之花紋以騐東西南北之向　南之紋寛向北之紋窄若欲移種須原向種之方向得生且觀具木紋卽可審其年歲之多寡奥妙精微幾令人不可思議人皆謂通商可以致富故談時務者必以商務爲急不知商務之盛衰仍視乎土産出數而土産之出數仍視乎人力之經營若聽其自生自成而漫不加察則地質雖美恐亦負此地質矣今欲爲中國謀富强之策其惟在土産之多乎而欲土産之多其惟求種植之學乎 
[諭旨恭錄]  
　　四月十三日奉上諭宗人府宗令著奕懃兼署欽此同日奉旨載瀅現在穿孝正白旗領侍衛内大臣著魁斌署理欽此同日奉旨載瀅現在穿孝鑲紅旗滿洲都統著熙敬署理欽此 
[本館接奉電音]  
　　　日上午京師飛電傳來上諭二道敬謹譯登○四月十　日奉上諭前據戶部議准副都統景祺奏請抽收鋪稅藥牙嗣復體察情形因恐有累閭閻該部奏請停辦業已電知各省一體遵行第恐商民尙未周知難免不肖官吏藉端擾累殊乖朝廷勤恤民隠之意兹特明白宣示並著各督撫通　曉諭如該地方官　影射勒捐情弊卽著該管上司嚴行叅辦以防弊混而順輿情欽此同日奉上諭安徽徽寍池太廣　員缺著徐壽朋補授欽此 
[制軍接篆]  
　　武昌訪事友人來函云湖廣總督張香濤制軍秉節返鄂筮期本月十二日接受關　已誌前報是日卯刻譚敬甫中丞將湖廣總督關防并王命旗牌等件委員齎送督署制軍朝服拜受望闕謝恩文武各官紛紛赴轅禀賀馬龍車水絡繹於途 
[湘藩過漢]  
　　漢口訪事友人來函云新任湖南藩憲兪廉軒方伯領憑出京道經漢渚親詣督署榷轅等處拜謁官舫暫泊江邊勾留數日卽於十六晨揚帆渡洞庭諏吉履任 
[西人勘路]  
　　鎭江訪事人云自鎭江至蘇州至江寗及長江一帶鐵路已由怡和匯豐兩行與中國鐵路公司簽立合同籌集巨資定期開築本月十三日有鐵路繪圖師三名由滬乘江永輪船至鎭翌日各乘輿詣道署拜謁長久山觀察迎入花廳晤談良久十五日三西人由鎭江取道龍木橋直抵金陵沿途察勘繪圖道憲特派差勇多名安爲照料 
[謠言宜禁]  
　　武昌訪事友人來函云自沙市亂民滋事後鄂中謠言頗多人心大爲惶惑近日又有匪徒黏貼匿名揭帖自稱由沙市而來因聞上憲辦理沙市要案袒護洋人衆心深爲憤懣約定十五日起事焚燬教堂以除民害云云語多狂悖不經大府微有所聞特派弁勇多人赴各教堂常川駐紥認眞巡邏以免滋事亦思患豫防之意也 
[裁倂厘局]  
　　嘉興訪事友人來函云禾郡厘卡向有八十餘處近日逐漸裁撤惟剩二十七卡皆在扼要之區必須查騐總辦劉太守已交卸局務將鈐記及出納各欵移交宗郡守兼辦另派絲捐委員以專　成 
[不准開墾]  
　　京師訪事友來函云太學生杜開選係豐鎭廳人前曾　察哈爾都統衙門具呈請開墾正紅旂 
 
 

Page 2

 
 
蒙古牧廠荒地約有二百餘頃嗣因災歉頻仍暫行停止今又在都統衙門呈請開墾蒙批准請部示再行核辦杜君得批後卽在翁叔平大司徒前遞呈以察哈爾蒙古牧廠此次開墾並不碍蒙民遊牧乞恩准轉飭爲詞大司徒交山西司核辦兹聞已由某正郎傳杜君到司當面申飭所請著不准行杜君無可奈何唯唯而退 
[獲匪兩志]  
　　廣州訪事友人云本月初二日清晨有匪徒四人假冒營勇至惠洲柴船勒索規費船中人强項不服糾合同帮多人與匪爭鬥匪見勢不佳鳬水而逃僅獲其一交水練館收訊綑縛鳴鑼遊行柴船灣泊處示衆旋復解交緝捕處審辦○何軍門長清因大崗墟鄉匪黨猖獗各鋪戶相約罷市日前特派安勇前往搜捕匪黨聞風逃逸止獲三十餘名内有三名確係眞匪餘由紳士保釋 
[鄂試四誌]  
　　武是訪事友人來函云武昌府逄子政太守舉行府試本月初九日爲二覆之期諸童狃於舊例皆携帶庸爛時文及高頭講章藉供臨時剿襲之用詎知太守講求時務特攺新章所命各題皆戞戞生新一空依傍凡素日究心於且夫嘗謂者幾擱筆不能成一字今將試題照錄於左郢都考赤壁考農學論西洋藝學論汽車賦以水火相生日行千里爲韻鐵路輪船七古不限韻千里鏡八音琴不拘七律五律不限韵 
[禾試二誌]  
　　嘉興訪事友人來函云浙江提督學院陳大宗師按臨禾郡考試各情已紀前報各學一等生員并新進文童均已揭曉特將首名抄列於後生員首名府學何德恒嘉興陸繼奎秀水朱士楷嘉興周斌海鹽張用濟平湖張文灝石門李殿華桐鄉于家桐新進首名府學閔頤康嘉興許鈺清秀水徐福耀嘉善沈樞海鹽張守銘平湖吳葆貞石門吳夢松桐鄉沈思濬○自十三日文試完浚後翌　學憲卽排齊全副儀仗赴内教塲校閱七縣武童馬箭穿楊貫蝨頗有可觀午後閱畢回轅旋牌示十五日總覆武童内塲十六日發落奬賞至何日起程俟訪明　錄 
[旗員賠禮]  
　　金陵訪事人云駐防旗兵攢毆上元縣陳諒山大令一事經兩江督憲劉峴帥咨請將軍查辦豐漢文留守飭將左右兩翼摘頂示警等情已誌前報事後駐防佐領各官醵資製就藍呢四人轎一乘筮吉月之十四日用鞭爆花紅舁往上元縣署爲陳大令服禮請勿究追想大令當可釋然不復有所責備矣 
[絲行開市]  
　　杭州訪事友來函云浙省各絲行定於本月十五日開秤收買新絲先期公同議價酌定肥絲每兩大錢二百五十文洋價每元作錢一千零七十文是日清晨開市各鄉民持絲求售者皆以價值過賤不肯售賣相持至一點鐘之久始行說定加錢十文其貨物較高者尙須酌加然後收買惟來源不旺艮山門一帶絲行十七家統計不過收買一百五十餘包洋價照前議僅申六十文較之往年則已减去四十文矣 
[邗上官塲紀事]  
　　揚州訪事友人來函云調署兩淮鹽捕營都司劉都戎玉泉由徐州來揚向各憲衙門禀到嗣接奉運憲江都轉飭知卽諏吉本月十二日卯時在南河下行營接鈐任事前任趙都戎楚材交卸後刻已料理行裝以便日内前赴徐州新任○新任海屬板浦塲大使陳鹺尹啓勳抵淮禀到後旋赴金陵謁見督鹽憲呈繳文憑某日巳由省言旋運憲江都轉牌示轅門飭卽赴任鹺尹奉文後赴運轅禀謝一面置備儀仗執事前往淮北擇日履新○鹽知事廳毛平甫鹺尹現已過班監掣照章開缺請咨引見聞鹺尹本欲卽時赴都緣淮鹽分棧一差經手事件頭緒紛繁一時不克交卸遂於本月十二日携同瀛眷移居東關大街前書局丙作爲分棧俾將衙署讓交新任○揚州營叅將袁叅戎本月初十日爲攬揆之辰揚郡印委官紳均衣冠往賀 
[西冷客述]  
　　杭州訪事友人來函云杭省笠橋大街毛姓荳腐店於本月十三日午前八點鐘時因挖灶煤餘火射及屋椽火星四迸延至比鄰許昌酒店廚下其時座客正滿但見烟霧迷茫急爲呼救腐店中人亦聞聲而起見火已冐穿屋頂幸值上市之時鄰右居民竭力取水澆灌并用撓鈎將披屋曳倒始行息滅左近店鋪雖未災及然受驚已不淺矣○本月十五日午前省城日新橋河下有一中年婦同一小孩手携衣服一籃在彼洗滌事畢將衣裝入籃中復浸入河水以漂浮塵不料河埠濕滑籃又甚重一時立足不定連人帶籃翻入河中孩年約十四五欲上前拉住而力不能勝狂呼救命幸有路過之人代爲救起而婦巳昏迷不醒移時始能展動吐水數碗急用薑湯灌救又隔片時方能言語遂送歸其家 
[鑑湖波影]  
　　紹興訪事人云紹恊向有額兵二百名平時散處遇有征調須先時傳集自四月朔鄉民聚衆搗毁米行米店之後官紳會議於二百名中挑取六十名分紥鎭東閣及考棚兩處日間高張旗幟夜則更鼓聲連連不絶亦足以稍振聲威矣○浙東貨厘副稅務司孟家美君蒞越先至西鄉各厘局察看情形已登前報兹悉此次來紹者兩副稅司一爲孟家美君一爲胡斯敦君皆係英人相偕者有沈司馬維骢劉别駕舜年初九日自西鄉進城大烏篷船八九艘銜尾而來至釐捐總局艤舟登岸拜會總辦賀仲愚太守茗談良久旋卽乘輿赴龍山書院拜會熊太守叙談片刻又赴山陰會稽兩署拜會城中開元寺本備有稅司公館登岸拜客時紹協派營兵護衛兩稅司皆辭不敢當回船後次日卽向東開行自曹娥百官竹山港以次察看各局情形然後再赴寗波傳聞胡斯敦君與沈司馬更須赴温處兩府各厘局察看也 
[漢口夕陽]  
　　漢皋訪事友人來函云黃岡縣鄉間某農民天性純孝事母維謹雖啜菽飲水頗得堂上歡心近日其母因病溘逝某哀　逾常閭巷之人無不稱歎邑侯聞而嘉之擬通詳上憲表揚其事以諷薄俗惟孝子姓氏述者已遺忘矣○漢口佛林庵弄内有土娼兪桂喜者杳名鼎鼎遐邇咸知近日不識何故與鴇母口角一時忿極吞烟畢命刻聞此事已赴縣報案想須澈底根究也○有某甲者家於鄂屬鍋底灣兇横性成無惡不作本地紳董欲爲地方除害羣詣漢陽府署控告府尊兪堯衢太守恐有實不盡之處特飭該處地方官查明禀覆以便究懲○日前漢口有燒毁洋房之謠西人懼電達滬江請派兵艦來漢停泊江濱以資保護某日兵船上有一兵士爲酒所困偶在船頭失足墜入波心急行撈救已無蹤影矣 
[古潤近聞]  
　　鎭江訪事友云丹徒縣王伯芳大令因病請假具禀上憲委員署理藩憲聶仲芳方伯檄委董大令述前往接署已紀前報兹悉董大令由蘇料理起程定於日内蒞鎭擇於本月二十六日接篆○某甲素有登徒子之癖與日新街某土妓有染雲雲雨雨暮暮朝朝近日妓忽厭故喜新又與某乙結露水因緣繾綣之情較甲尤甚甲早有所聞隠忍未發某日之夕乙又至妓處尋歡中偵知之潛蹤而至驚散被底鴛鴦醋海風波由此而起各以老拳奉敬彼來此往扭作一團甲力不能敵身受重傷妓恐釀成人命且禍由妬姦而起更干咎戾遂購阿芙蓉膏和酒吞服移時玉殞香消魂歸地府是處地保以人命攸關卽赴丹徒縣署報請相騐適王大令因病請假由道憲遴委糧捕分府饒别駕應褘前往騐明將乙帶回研訊 
[淞陽瑣語]  
　　前報曾紀行刼吳淞自强軍哨弁李虎臣家之盜犯王玉標獲諸上海某戲園中兹悉此案旣出統領沈仲禮觀察卽飭巡查哨弁至滬緝查並優給　線之費及抵滬偵知王盜在小東門外某花烟館作狎邪遊恐其由後門逸去未敢造次人擒久之往北市某戲園始恊　巡捕獲洎解回吳淞營次觀　卽移　寳山縣主沈大令訊供王盜供稱小人向生廣東督轅當親兵小隊未幾卽犯事被革流落淞　一 
 
 

Page 3

 
 
帶巳歴多年是日行刼者共有多人其一已先在滬上被擒此外尙有逃至江陰匿蹟者爰卽移文江陰協緝日内已緝獲一名大約訊實口供卽須一倂正法矣○吳淞自新闢通商口岸鄉人之將田售去者類皆面團團作富家翁茅簷蔀屋之中頗覺金銀氣旺於是游匪散勇輒思乘間刼財每當月黑宵深屢出明火行强之案自强軍移駐江陰之後淞地祇留馬隊兩營統領沈仲禮觀察責令哨弁每夜督率巡行角聲嗚嗚時與街子擊　聲相應答緑林豪客因之戢羽潛鱗居民高枕無憂咸頌觀察之德不置 
[制憲啓行]  
　　四川總督裕壽帥定於昨日起節入川江海關道蔡和甫觀察知照捕房略謂清晨有奇兵等營勇丁往浦濱站隊經過租界時須派巡捕妥爲照料免滋事端英界公廨讞員張賡三直刺先期赴天后宫行轅伺候上午十一下鐘時壽帥端坐緑呢大轎排齊全副儀仗安抵法界金利源碼頭乘招商局江寛輪船上駛文武各官咸至碼頭恭送如禮 
[禁毁馬路]  
　　欽加鹽運使銜在任候選道江蘇松江府上海縣正堂黃上海馬路工程善後總局爲會銜曉諭事照得馬路旁邊餘地紛紛起造房屋凡遇興造之處必先圍以竹笆立柱必將馬路街沿挖傷往往佔用公地數尺竹笆之外將木石磚沙各料任意堆積有時工匠亦在笆外工作實屬蹋蹧馬路行人深多不便雖經本局飭派捕保傳令遷移然此處遷移彼處又復堆積甚有屢經傳諭置若罔聞竟不遷移者若不明定章程實於馬路有碍且時時飭遷不勝其煩一再籌思擬卽仿照租界辦法凡遇起造房屋之家未經開工必先到局將坐落何處何日興工何日完竣一一報明由局發給執照收領然後動工擬定章程六條合卽會銜出示曉諭並將章程開列於後仰馬路附近居民人等一體知悉自示之後如有興造房屋之家務當先行赴局請照遵章辦理毋違切切特示計開一打笆佔用公地不得逾二尺四寸工竣拆卸後各將地面照原式鋪平收拾潔凈一竹笆之外不准堆積木石磚瓦沙泥等物以及工作違者傳匠頭到局議罰一竹笆及所搭木架應照原限完竣日期一律拆卸清楚逾限不拆倘逾一天罰銀一兩按不核計一限期自興工打笆日起算至完竣拆卸不得逾四個月一無論修理起造如須在公地上打笆搭　者一律報局領照一請領此照祗須具禀到局或開節略送呈隨時核明塡給不准捕保書差需索分文 
[諭廠工]  
　　前日傍晚滬北义袋　　源紡紗廠總辦函致上海縣黃大令稱廠内男女工人糾合停工巳一禮拜之久請卽臨勘訊核大令遂帶書差人等命輿前往至廠内升坐公案傳訊姚壽福等四工頭開導一番姚等同供刻下米珠薪桂各業加價廠中反欲减折各小工心有不甘是以停工叩求恩斷總辦稱現因市景艱難暫時議减嗣後如能起色當予酌加大令遂令照原價暫减九折給發俟秋後新花上市仍照原價槪不短少勸導良久各工頭始肯遵斷乃著各具照舊工作不得任意把持切結存查判畢言旋已六街三市燈火齊明矣未幾大令頒出六言告示云照得紗廠工匠理宜安分營生所有應給工價自有一定章程按期照章領取不准任意混　務須照舊工作毋得藉端稍停自此示諭之後各宜一律凛遵倘敢恃衆滋事定卽提案究懲 
[賭地充公]  
　　前日午後四下鐘時上海縣黃愛棠大令帶同書差丈量人等命駕至虹口會同圓通寺巡防局員李蘭史二尹至沈家灣將日前棍徒開塲聚賭之各地逐一丈量清楚以便充公丈畢卽鳴騶回署 
[美界火警]  
　　昨晚九點鐘時忽聞捕房蒲牢怒吼急出探視知美界漢璧禮路永祥北里某姓家又不戒於火霎時毒焰密布光冲霄漢幸英法美三界水龍聞警馳至竭力噴救祝融氏始知難而退至於如何起火及燬房屋若干容俟訪明再錄 
[女犯起解]  
　　南匯縣解女犯施孫氏到申過站寄禁候解已紀前報昨日清晨上海縣黃大令飭書吏備就轉解公文派出公差兩名壯役兩名押解至松江府訊勘 
[知照領價]  
　　滬北虹口靶子路附近曠地不下數百畝向由農民耕種以資餬口邇日官憲欲購築鐵路每畝給官價銀二百兩日前江海關道蔡和甫觀察札委南市新馬路工程委員朱森庭明府經理其事明府奉札後卽前往會丈並傳各業戶氏定價值標捕界址又以是處接壤寳山飭差知照自本月十五日爲始至二十日午後兩點鐘止赴南市馬路工程局領取價值逾期不領卽將價移交寳山縣署以便隨時赴領 
[造鐵橋]  
　　邇日聞洋涇浜北工部局諸西董擬就英界石子灘起造大鐵橋以達吳淞江之北業已飭工師細心估勘不日卽須雇匠開工此舉若成則來往之人益形便利矣 
[自行理處]  
　　日前英商美查公司經理人投英總領事署控寳源祥押地轇轕領事據情函致英界公堂昨日公司中西人畢禮納投案訴稱徐雨記曾有地一區押與公司計銀三百兩日久不贖欲往收地忽被阻止今將押據一紙呈案寳源祥司事人某甲供稱並未有地押與美查公司此事實由地保陳茂等串出况徐雨記向不簽字祇用用之則行四字圖章兩造略爲聲辯讞員張賡三直刺謂其中轇轕甚多著出外自行理處 
[流氓兇毆]  
　　虹口沈家灣係各流氓麕聚之所拆梢打架幾於無日無之昨日近處小茶肆中有流氓數十人團聚啜茗一言不合互肆兇毆竟將同黨某甲連刺數下幸未傷及要害不致釀成巨禍後經旁人將甲舁回延醫調治未知能無性命之虞否 
[工作把持餘聞]  
　　日前本邑城廂内外各整容匠因欲加價相率停工有住居北市之邱道草楊二南市之陸裕泉李雨橋顧阿九等糾領多人至各處查　當在洽興街地方查見閩帮人凌某所開之薙髮店内各夥友仍在奏技彼等以其有違行規直前攫取器物將店内桌　等肆　　製并曳店夥甲乙兩人攅毆受傷嗣後由店主報經十六鋪地甲處當由彼業中董事高德華出爲介紹將生財等物償還洋銀七十五元其事　　 
[詐受懲]  
　　前日有住居南市之沈阿福奔赴十六鋪巡防局喊稱被王家碼頭駁船戶王阿三無端在途扭住誣小的稱前曾欠洋意圖訛詐請爲提究局員鍾偉臣二尹立派地甲將王拘局升堂研訊王供小的素來安分不敢拆梢叩請恩典二尹其不應藉端訛詐判責五百板具呈攺過切結然後交人保釋 
[大殺風景]  
　　前日爲泰西人士休沐之期張氏味蒓園中緑鬢靑衫綺交繡錯適有某顯宦假正廳讌客徵花命酒座滿衣冠突一慘緑少年大發瘋狂之症心神瞀亂跳舞靡恒座中人有出觀者驀被扭住衣裾堅不肯釋良久始擺脫而其人復沿途怒詈幾類山膏一時游客如雲咸謂大殺風景而靑樓妙選繡闥嬌娃更駭汗交流鬢雲撩亂矣 
[名園術戲小言]  
　　英國術士加勒里福司在本埠圓明園路西國戲園中試演各種術戲執筆人已兩次往觀綴以小言藉紀崖略然其迷離恍惚尙非不律所能殫述也前日術士應滬人士之召在張氏味蒓園中開演執筆人星期休沐又往縱觀時則麗日當空　風拂面夾道茂翠影若流轂轉晴雷游士羽萃或偕芳侣或挈嬋娟粉膩脂香蕩心醉魄旣而夕陽西墜暮靄横山術士乃於安塏地洋房内張以華燈圍以錦幔試演種種術戲離奇變幻如宜僚弄丸莫知其狡獪之技觀者皆自眩神駭鼓掌稱奇俄而燈火盡滅影戲紛陳萬變迭更百靈畢具奇譎怪異若昧若明是眞可謂叩寂　　通幽入幻矣夫采眞九神本屬誕而不實而子野三語未免約而不詳以非目睹終不能摹繪畢肖也騷人韵士欲知戲術之奇際此明媚時光盍往一恢眼界乎　士又以不日將往他埠減取價值在圓明園路西國戲園中畢獻其技俾都人士皆得略費杖頭一爲寓目失之交臂他日得毋襖伊 
 
 

Page 4

 
 
[法界捕房紀事]  
　　城内某公館家丁某甲竊取主人之物濳逃其母在餘慶里某姓家傭工公館主函致讞員鄭大令倩捕頭派包探將其母拘入捕房押候解堂訊究○女郎阿珠不知其姓家于西門外某里積欠會項洋銀九十九元被某姓婦具控公堂鄭大令准詞出票飭提昨日包探至彼處巡防局協同地保將阿珠拘入捕房捕頭命押候堂期解請大令訊理○寳興里六十號門牌居民某姓家深夜聚　被巡街捕拘入捕房捕頭著罰洋二元賭具銷燬 
[美界捕房紀事]  
　　甬人李金瑞向習胠篋術前晚闖至西華德路東桂芳某姓家乘間入内竊取棉被等件携贓而逸甫至門首適爲吳至剛費阿銀二包探查見拘入捕房押候解送公堂究辦○積竊朱坤全王阿三前日傍晚時同至虹口漢璧禮路某姓家竊得水烟袋等件携之而逸行至中虹橋附近包探吳至剛撞見向之盤詰言語支吾遂將人贓一倂解入捕房押候解送公堂懲究○虹口西華德路必勒荷蘭水廠内前日失去銅管等件投報捕房後藍捕頭飭二十三號西探及華探費阿銀查緝無蹤祇得將小工王德貴拘入捕房押候查明再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[提轅文告]  
　　松江采訪友人云本月十六日江南提督李壽亭軍門牌示恭照光緒二十四年六月二十八日皇上聖鑒本軍門應進慶賀表章於本月二十日拜進仰各遵照屆期伺候毋違切切特示十七日又牌示云照得新兵中副兩營練兵以及本衙門各項員役本軍門定於本月二十日查點仰卽遵照造具花名清册呈送聽候點騐毋違切切特示同日又牌示云照得裏河各營本年三月　操業已閱畢各船弁兵應令回汛操防本年係輪大閱仰飭各汛務須認眞練習勿稍懈怠切切特示同日又牌示云照得提後營寳山城汛千總王廷傑操防怠惰應行撤任調轅察看所遺千總署缺聽候本軍門選弁委署外仰　遵照毋違特示十八日又牌示云照得提前營菉葭浜汛把總陸步瀛據胡署遊擊禀聲名平常沾染嗜好自應撤任調轅察看所遺弁缺查有該營章練塘汛把總李廷琛年力强壯汛務嫻熟堪以調署遞遺章練塘汛把總弁缺查有署提左營在城左哨外委吳炳年壯差勤汛防熟悉堪委署理除另行給委飭遵外仰卽遵照特示同日又牌示云照得調署提中營小涇汛外委正任提後營酃定城汛外委林得龍因案暫革遺缺又正任提後營太倉城汛外委趙懋鈞平望營簡村汛額外顧桂和病故各缺本軍門定於本月二十二日閱看與考弁兵馬步箭並洋槍打靶以便校拔仰卽遵照每營挑選合例並無事故之額外一二弁馬兵三四名及候補數員　本標中軍造具考册呈送　令與考弁兵屆期携帶弓矢洋槍聽候考拔均毋違悞切切特示 
[示諭彚登]  
　　九江訪事人云奉新縣鍾澤牛明府體志諭飭應考各文童及早交卷其文曰照得考試功令不准繼燭所以肅塲規而拔眞才也前日正塲竟有遲至四五更後始行交　者時刻已逾本日殊屬大違功令其中尤難免無傳遞槍冐諸弊查歴屆院試俱係未申刻掃塲挑覆限晷更速似此遲延安能完卷本縣將交卷最遲者另定甲乙置附榜末正以激勵爾等爲應試地步且本縣不設成　覆試如有佳文仍可拔置前列乃有無知之徒不自悔悟反以此訾試官之刻横生謗言此固稍有人心及略明事上之義者所弗爲誠嶧山所謂妄人無足深責兹與諸童約此次覆試如在亥刻以後交卷者雖有佳文一槪不閱諸童務各振作精神盡一日之長及早完卷毋自貽悞其各勉旃切切特諭○又諭育嬰捐欵六言簡明示云照得育嬰義舉係保窮　赤子前因經費不敷爰議　貲按濟本縣捐廉爲倡會倣大文辦理幸各慨發仁慈樂輸以成其美載明繳足制錢毋以低毛搪抵私錢原干法禁罪由枷杖　起次是勷明善舉豈容攙和行使推之橋　训相繳錢一律照此倘或故違明示定當拘懲吝鄙 
[局賭害人]  
　　金陵采訪人來函云聚賭抽頭大　例禁邇日省垣賭風甚熾雖經地方官出示嚴禁而禁者自禁犯者自犯頑民玩法夫亦無可如何矣本月初旬某縀號局設迷龍引人入勝明目張膽大開博塲　某大員之子被誘入局輸去萬金某當道署掌案陶某之子輸去一萬數干金其餘某巨富某縀號亦各輸去六七千金不等又有陳坤記縀號主之子除輸現銀不計外復出期　至數千金之多無計彌縫逃避無跡陳坤記主恐受拖累特赴江寗縣具禀存案惟因與局賭之縀號素　瓜葛禀中故未　及然其害人如此官地官可不嚴以懲之哉 
[認領小孩]  
　　前日午後有一四齡幼孩在南市集水碼頭新馬路中迷天路途沿街啼泣爲某號巡街捕所見向之詰問語不能詳因卽帶至馬路善後局中禀知一切由捕頭飭人看守一面派令差役訪問正在查詢之際有某押店主鄭某赴局認領捕頭令其認　後　同保人領回 
[上海縣署瑣案]  
　　前日楊樹浦巡防局移送吳陸氏郭李氏陸勝勝祝錫寳四人至縣李二尹提訊之下吳陸氏供浦東人丈夫名桂泉　家計　苦送小婦人至楊樹浦紡紗廠做工借陸勝勝家陸係夫之母舅嗣被同廠老婦郭李氏誘至祝錫寳家價賣小婦人　從　時已經深夜遂住宿一夜幸未姦汚次晨陸來領回控經巡防局解案質訊求恩鑒察郭李氏供稱吳陸氏自稱夫故無依意欲再醮　祝錫寳在茶館内說定央婦人爲　嫁與祝錫寳祗收得身價洋銀五元爲購衣之用後由吳陸氏之姘夫陸勝勝串同圖詐　　巡防局解送案下叩求明察陸勝勝供吳陸氏實係甥媳被郭李氏　賣與祝錫寳得　吞用求辦祝供稱母老乏人侍奉由素識之郭李　來言孀婦吳陸氏自願再醮小的先　洋五元給予贖衣十三日郭李氏卽同吳陸氏至家嫁與小的旋有吳桂泉　投案訢稱在本城虹橋南首織屨爲生　陸氏在楊樹　紡紗廠做工就近寄宿於母舅陸勝勝處實無苟合情事郭李氏旣敢　賣又另汚　求恩嚴辦二尹　將郭李氏掌　五十下　官媒管押　陸氏交保陸勝勝祝錫寳交差候傳祝之房主到案訊明核辦○鄉民宋顯祿控堂兄雪舟霸吞田價經李二尹提訊宋供有祖遺田四畝與雪舟合業前巳價賣洋銀二千元雪舟獨得一半小的與胞姪悅卿合得一半惟祇收得五百元尙少一半後以此田原業主趙顯明未經賣絶前來　價小的與地保許六園理勸給洋一百元　　　舟　允以致趙投縣呈控欲贖此田經前帮審憲將大老爺斷令給洋七百元雪舟欲遵斷如數付給因此小的與胞姪之五百元迄未收　但趙處之欵小的祇認一百元餘應雪舟獨出求遐餘價宋雪舟供　顯明前來找價時因顯祿不允給洋致被　告堅　贖田無奈遵斷給洋七百元近日顯祿之好悅卿造屋乏　向小的借洋不遂唆使揑控求　明鑒宋悅卿供稱小　並無唆訟情事顯祿所供的是實情地保許六園供稱此事確係宋雪舟固執所致二尹以兩造供詞各執著各邀親族到案復訊核奪 
[英界公堂墳案]  
　　有陸木行者賃屋開銅器鋪雇顧阿瑞爲夥延久不到因之另雇他人顧心有不平前　約集同業唐仁林陸飛春倪　　等數人向之饒舌聲言須罰洋銀十圓陸被擾不堪投捕房聲訴捕頭令三號西捕將一干人拘入　房轉送公廨陸訴稱小　本　用顧爲夥因顧日久不來工作故又另用人不料顧竟糾人誰詐洋銀十圓請爲訊究顧供稱陸不應將小的播弄以致失業　於罰　洋銀十圓之事實係旁人妄斷小的並不拆　唐　同供稱小的等皆與陸顧同業故協同理勸不敢滋生事端　員張賡三直刺據情商諸薩副領事官然後判令將　笞責二百板管押一月餘人免笞各管押一月　滿之後具結開釋○賊犯楊仁塘　取　爵亭家舊銅十餘磅經七十二號印度捕查見拘入捕房捕頭令解送公堂請究胡投案領贓直刺判令將楊笞責一百板贓給還失主○賊犯王知春專在行駛長江之各輪船上　物早已案積如山矣近又竊取某輪船上某客　携石質報時鐘經九十二號　捕拘獲解入捕房捕頭令送案請究直刺判令笞責一百板押送　籍○包探金阿三解賊犯宋阿斌　案禀稱此人竊取怡和　紗廠内皮帶一條報捕後捕頭令小的　獲送案　懲抬和廠某洋人投案領贓未供稱小的偶取皮帶爲綑縛物件之用並非行　直刺判令笞責五十板○有鄭蓮舫者在南市開設合豐雜　行前日其夥沈則源私蓋號中圖記出立期票五紙計銀三　　　換取　銀在外花費鄭知之　沈尋獲扭入捕房昨晨頭令某包探解送至案鄭訴稱沈身　尙有他家票據多張諒亦騙來叩求　　　供稱小的實與同事朱雨亭串通始爲此事　換現銀朱亦分用聞朱欲往寗波原籍定於今日動身直刺著押候提朱再訊 
 
 

Page 10

 
 
[蘇報]  
　　　月初八日二品頂戴總辦湖北督銷局候補道武襄由寗來統領　湖水　全軍李祥椿由宜荆　金一帶巡哨　　辭赴上海陳墓一　會　同知莫葆辰禀　飭知在　局結　勞　給　儘先酌委署事州縣一次又查燕緒禀趙長　吳湖四　鋪稅藥牙差縣丞　乙麒禀銷催提徒陽漕　差從九　琪銷解　審人配赴江　　○初九日知府彭文明禀知奉　　　查　米　卽　太　州蔣禀到正任蘇海防同知　用　由常昭内河厘局來又　曦　由武陽公幹回又袁保基由松　局解　來又倪啓　由奉金公　　並　催上海漕　差知州　謹琪知縣張祖綸均禀知奉　　辦米石差又　鎭　由寗見制　回並禀署崇明縣任内交代　結又陳其　　知交卸代理江陰縣　回承孫之澧巡檢　詒尊典史　彝均禀銷押解秋審人犯差又　　　知奉委分松　　卽　　帶撫標中營水師補　都司夏大明禀知奉撫　委　　金公幹卽辭○十日首府三首縣均禀知　太陽宫設　祈晴候補道武襄辭行　倉州　禀　知縣　士菁壇溧又倪曾鎣　鎭均　銷查鋪稅　牙差又王　　禀　催提奉賢南匯漕步差廣東補用知縣　惠辭行　粤縣丞　廷　州稅課大使　紹勛均禀　押解　審人　差正任東山司巡檢瞿傳墫　謝飭　任卽辭候補府知事李　　於四月初　日病故○十一日知縣　致遠禀知奉撫憲　咨　四川卽辭縣丞黃　亷由江寗回巡檢鄭光　由　徵公幹回從九孫鑑儕禀銷押解秋審人犯赴如臯　試用典史梁　　起服回省　到　轅牌示照　　徒　知縣王芝　因　請假所遺員缺查有卽用知縣黄　瀛堪以暫行代理 
[善奉行]  
　　謹啓者敝堂　醫給　經費　絀籌措又艱茲蒙金卿　善士　一文愿捐洋五十元張明之善士十元杭州善士八戶由恆利糖　　來助洋十元張球琳　工補助廿二三年分　嫠　十四元四角衆欵彚　均深欽佩集貲救命羣生旣荷仁施　善降祥累葉定膺　報除分掣收條外虔申　悃並誌頒　　上海虹口元濟善　　　嚴　　　則　唐一俊等謹啓 
[西宫報]  
　　　　　　　　龍禀任事署靖安縣丞周國琛　辦湘東卡回標下左營守備　發貴病故　缺查有垷充轅下武巡捕儘先補用守備　營左哨千總江長陞堪以委令　署又廣信　委下建　斥革遣缺查有　守外　劉志安堪以拔補　補　　承　委往　北探訪　槍　　價　　　　丞　　　　　　　　到　　崇　　坑司徐錫籙據報丁　該江務以金　　署　　補副將李　寳謝札委管　湖口　隊營　補縣張肇基委　　春催征有銀兩陳燕昌委往瑞　公　　河川　　年俱由南　　監修　提回惲學基委解　並南字餉往金陵安　板石司江鴻逵　補縣丞　　藩俱委辦江　　徐海　捐 
[金陵官]  
　　四月初九日　補道王樹蔭辭赴上海就醫　江鎭宋　儒到理事同知　禀　交　代理南　通判事調署南　通判姚紀衡禀知任事臣任寳　縣徐福增銷查　徐海捐務差直隸州　　　　補安東縣　知縣龍璋王樹鼎黃　陳仕揚　　　光均禀知　巡道署閱　縣丞劉佐成禀知過知縣　知縣赴　　　蘇　轅　　署徐州　守都司　楚　請　省　遣缺一部　查有副將銜儘先叅將蕭正　　以委署藩轅牌示　署甘泉縣本任　　縣程鑫　卽飭回　　縣本　月　　　縣員　卽以　補斯缺之周懋　飭　新任○初十日上海機器　直隸候補道林志道辭候補道曾　　到交　皖　督銷回　府田承　十元縣　禀知赴通　門　　騐知縣　　　山如泰公幹回　差又　　三　岸南　厘　差回　陀　船易錫蕃辭送李提台回轅崇安　船劉　輝禀知　鹽　合　　拖會觀察來寗同知李前　禀知奉　　　蕪湖分銷差卽辭江　縣　禀知　　　門　　騐○十一日揚屬　河隄工局候補道丁葆元辭知府　光照請假　皖寰泰兵船徐　　　　上海　水師學堂　　　次學　　　知　黃樹臣銷泰　鋪稅　牙　世　雷　裕　委下　河運差使新拔督左營外委張秉　額　張善　均　委　南提李　　　辭藩　松　成劉禀知　時務月　　外　甲　補道袁見○十二日藩　松　知今日謝　　府　禀知撤壇謝神禀賀　傳見　　鎭宋　儒見辭委署徐州城守　　叅將蕭　倫見　委　　督　候補道徐　朋到　江甯縣劉禀知今日扃　考試　池　院○十三日湖口船　河南直隸州劉思恕到見　任　　縣徐　　辭　揚　算交江西知縣惲學基到由江西解鑄造　　　　並　解南字營　銀來知縣查宗　　查句　高鋪　蕪牙差廣西補用縣丞周德立到湖南來巡檢劉　瑞辭江西　轅示准補平　營　　祖　　　卽先　　　任 
 
 
 

Page 11

 
 
   
 
 

Page 12

 
 
   
 
