# 1907 - 83 - 4912190

 

Page 1

 
 
   
 
 

Page 2

 
 
宫門抄 
[電傳宫門抄]  
　　二月十七日召見軍機戴鴻慈绍昌張仁黼沈家本劉若曾 
論說 
[論治匪之宜愼（斧）]  
　　自比匪之辭著於經。而後立匪之名。凡莠民之嘯聚一方。以圖爲非常者。舉得以是名名。之是則匪也者。洵地方之害。生靈之蠹。而社稷之憂也。然荀得志。未嘗不可以成大事。若草莽崛起之雄。稽之載籍比比然也。故有國者。不幸而有匪。懷祿貪利之官吏。尤所欲得而甘心焉。捕之戮之。不遺餘力。固其所矣。雖然。一代之興也。匪常少。至中葉以後。匪恒多。蓋開國伊始。必在兵燹之餘。百姓厭亂久矣。故易與爲治。詩云。民亦勞止。迄可小康。此之謂也。而又懲前代所以得失興亡之故。以改絃更張之。民且鼓舞之暇。奚願爲匪。迨至末季。政敎漸弛。弊竇叢生。大盜　賊。所在多有。雖有嚴刑隨其後。彼且視若弁髦。老氏云。氏不畏死。奈何以死畏之。其走險揭竿。又奚足怪乎。嗚呼羣於一國。果良民少而莠民多。則其吏治之不修。官職之不守。己可想見。苟不退而自省。設一策。建一謀。以正其本而淸其源。徒責以深文。科以重律。加以嚴訊。蒙以顯誅。則蚩蚩者。氓旣不能有一日之安枕。安得不爲挺鹿之走險。雖欲使之不爲匪也得乎。故治匪愈嚴。而匪亂愈多。且歷代之。治匪也皆明知其匪而故戮之。而今日之治匪也。實欲戮其人而故匪之。蓋大吏樂以僉壬爲耳目。僉壬遂亦甘爲大吏之爪牙。挾其有怨必報之嫌。忽得假公濟私之便。旣膺升官發財之利。又無見誣反坐之虞。於是操此業者旣衆。而天下蒙匪之名者多矣。如某某會黨。實爲寇盜。匪之庶幾可耳。至於某某爲鄕曲無賴。某某爲縉紳子弟。初無一毫嫌疑。者亦得備員充數焉。大抵舍名掛仕版。其他農工商賈之類。似皆得與匪爲鄰。而近亦有士夫陷爲匪徒者矣。然則受捕者民。而捕之者官。旣陷民矣。復又陷官。天下之大。又何人不可以匪稱之耶。且會黨亦至不一類矣。而革命者。又官塲所謂黨之豪而匪之魁也。然革命也。匪。也其事業攸殊。而名詞合一。吾恐不惟革命者未有其資格。卽捕之者。且未必知革命之作何。 
解也。夫名乃實之賓。今得革命黨之名者。實究安在。其革政府之命耶。抑革疆吏之命耶。宗旨無定。徒囂囂然逞其口舌之私。而一般之政府疆吏。遂欲置之死地而後快。吾不知政府疆吏。亦自問用人行政果稱職否。如不稱職。自應改過修勉。拜善不遑。若其内疚無慚。則囂囂之口。何足聳人聽聞。久則會自息耳。又安事偵騎四出。羅織無窮。使無辜小民陸續就大辟哉。吾顧治匪者之愼之也 
專電 
[電一北京（二月十七日午刻）]  
　　京漢火車有私帶軍火情事路員得信後卽命搜查果獲洋槍三百枝刻下正在澈究（大） 
[電二北京（二月十七日酉刻）]  
　　外務部以象山匪亂現雖平靜仍須嚴密防範因電致浙江巡撫飭屬保護敎堂免再肇衅（之） 
[電三北京（二月十七日酉刻）] 　　 
　　民政部擬設户口調查局分本籍旗籍客籍寄籍四項不日擬具章程奏明開辦（書） 
[電四湖蕪（二月十七日戍刻）] 　　 
　　在方村搶刦方復泰下河米糧之陶狗子已經拿獲昨午卽行站籠示衆（少） 
[電五湖蕪（二月十五日子刻）] 　　 
　　前日永豐泰稻船在荆山灣被貧民搶刦（内） 
[電六北京（二月十八日子刻）] 　　 
　　御史江春霖以民政部兩警廳政權太大具摺奏參聞已交議（則） 
[電七北京（二月十八日丑刻）] 　　 
　　政府議添設内外城巡察御史監察警廳政令不日發布（法） 
　　電八北京（二月十八日寅刻） 
　　郵傳部會議奏派大員查辦粤路日可見明文（天） 
 
 

Page 3

 
 
緊要新聞 
[鄂督電查留學生武昌]  
　　鄂督張香帥近得日本留學生不服約束毆辱副監督王克敏之電因特電致駐日楊星使澈查有無湖北官費生在内并請將詳細情形示知以憑核辦（今） 
[巡警學生之衝突安慶]  
　　安省巡警學堂已於月初開學所招高等尋常兩科生入高等科者爲官生班入尋常科者爲兵生班惟官生傲睨兵生以致屢起衝突日前某官生又與兵生齟齬兵生率衆鼓噪羣欲將某官生革退後經提調梁大令及各敎員出爲勸阻其事始息然某官生刻下尙未到堂上課（化） 
[英與歐美各國訂立保護商標章程]  
　　文匯報云英俄兩國駐京公使在北京訂定章程於彼此保護在中國所用之商標以後凡英人所用之商標曾在俄國註册如有俄人戤射准在俄國領事署控告若俄人所用之商標曾在英國註册如有英人戤射准在英署告發云云英國政府並與丹法德意荷蘭葡萄牙美各國訂立同式之章程云 
[興復海軍之三大要北京]  
　　陸軍部鐵尙書以海軍一司附於本部其興復之大要有三一日海防二日口防三日河防聞已咨行各省令卽查覆矣（樞） 
[陸軍部派員勘擇軍港北京]  
　　陸軍部鐵尙書以籌議軍事宜爲日已久尙無端緒頗覺焦灼昨與王侍郎商議决定派先往山東江浙等省勘擇地方修築軍港然後籌欵製造軍艦作爲海軍根據地（仁） 
[蘇路擬借典欵辦理工振蘇州]  
　　蘇省鐵路公司擬商借各府州縣典欵招集淮北災民辦理鐵路工振議定正典借二千兩分典借一千兩常年六釐起息由上海蘇省鐵路工振總所認借將來仍歸該總所認還似於災振路工均有裨益於籌借典商之欵亦無窒碍落空之慮枼經張季直殿撰許九香觀察詳定章程具呈督撫察核通飭各屬諭董遵照未識能邀批准否（師） 
[浙路銀行營業欵目杭州]  
　　鐵路公司附設銀行現已議定改爲股份有限公司擬招資本洋一百萬元分四期交付開辦時先收四份之一卽每股洋二十五元所有該行營業分爲六欵（一）各種存欵及放欵（二）貼息改現及代客收欵（三）匯兌及押匯（四）代理鐵路公司進出欵項并出立銀行本票及各項債票（五）兌換金（六）保存寄庫貴重物品及緊要契據（比） 
[山東自造鐵路近聞]  
　　德文報載靑島電云北京政府准鹽運使張蓮芬建造自掖縣至運河之鐵路造路購料之合同定於禮拜六在濟南府定議譯文匯報 
[咨催速修京張鐵路北京]  
　　京張鐵路自修至居庸關因山高工巨工師頗爲棘手至今數月尙未竣工日前郵傳部特咨行詹天佑觀察飭令趕緊督催設法修築勿再任意遲延致誤路政（義） 
[閩藩籌畫財政福建]  
　　閩藩連方伯以庫帑奇絀　意籌釐先在鹽糧兩庫合借十餘萬并向匯豐移銀數萬又飭各州縣多解籌備之欵以應動支繼又欲辦鈔票苦於商民不能取信因遂中止現議創辦彩票先刷六千張每張六元每則六角計可售洋三萬六千元聞提出一萬以充公家其尙有二萬六千元以爲得彩挂紅收支委員已經派定又刋刷官契帋分頒各府州縣售賣爲民間置買田產之用以杜匿稅每張百文提四十文爲州縣幕丁胥役津貼其尙有六十文解繳司庫未定歸公歸私又擬在各州縣各厘局酌分優次席面提解欵項大約閩縣一千元候官一千元長樂二千四百元連江二千元羅源一千元霞浦三千元福鼎一千元寗德一千元福安三千元興化府一千元　田一千元仙遊四千元興糧廳四千元厦防廳五百元晉江五百元南安三千元馬巷廳一千元漳州府一千元龍溪二千元海澄五百元平和五百元詔安四千元雲霄廳五百元延平府一千元將樂一千元沙縣四千元尤溪一千元永安二千元南平三千元建寗府一千元建安三千元甌寗三千元建陽三千元崇安三千元浦城五千元松溪一千元政和一千元邵武一千元光澤一千元建寗二千元邵軍廳二千四百元汀州府一千元長汀一千元連城五百元寗化五百元上杭一千元永定一千五百元此各府州縣之數也又水亭局六千元上渡五千元南港一千五百元陽歧一千二百元宦溪二千四百元長樂一千四百元水口一萬二千元竹崎一萬元閩安四千元洪塘八百元北嶺一千五百元館頭二千四百元厦門一千元興化府局一萬二千元江口一千元木蘭坡三千六百元閩安關八千元泉州府局三千元秀塗一千六百元安溪一千元崇武六百元獺窟一千二百元深滬一千五百元漳州府局五千元北溪三千六百元管溪一千元華葑一千四百元江東橋二千四百元延平府局一萬元建寗府局四千元通濟門三千元建陽一千八百元崇安四千二百元浦城一千元深坑一千六百元松政一千四百元大安一千二百元訂州府局四千二百元羊姑一千元上杭五千元峯巿三千元車子二千四百元窰上三千元永定五千元沙埕四千元東冲一萬二千元可門二千元蚶江六百元此各厘局之數也聞此項提欵議聯决辦二年云（修） 
飢荒彙錄 
[飢民恃衆滋擾安慶]  
　　日前有大幇皖北飢民四百餘名潛 
 
 

Page 4

 
 
　　來皖省上憲擬派員散給錢鈔囑令他往飢民恃衆抗不遵從且於附近村民爭奪柴米滋擾不己現經上憲於各城門添委員弁以防入城肇并仍設法遣送云（時） 
[籌議借欵辦理春賑安慶]  
　　去歲皖北之災蔓延數邑大憲辦理冬賑業已完竣刻又春賑在卽需欵甚殷馮藩司擬在籌議項下暫借銀廿萬兩現已具詳撫憲並移籌議公所如數動撥（化） 
[鳳台縣緩辦春賑安徽]  
　　鳳台縣鄧大令前以撫憲通飭查明皖北各處積榖多寡茲屇春賑應須開倉散放須據該令禀復稱倉榖暫雖開散恐一時繼續爲難擬待靑黄不接之際始再啓倉散放云云（化） 
[紀蕪湖各處搶米詳情安徽]  
　　灣沚貧民搶米毆官等情已略誌十四日本報專電茲又得蕪湖訪函云距蕪七十里之灣沚鎭慶豐礱坊運米下河被貧民搶去七十餘石聞所搶之米并未分散仍存積於該處紳董劉孝廉家次日該鎭福成米行因運米下河亦被貧民搶去九十餘石縣丞徐昭序聞警到場彈壓爲衆貧民攅毆幸未受大創刻已赴宣城縣申訴矣蕪湖焦松茂礱坊初九日在洪楊樹地方（距蕪九十里）景福米行購米百石裝運回蕪船過灣沚停泊河千所運之米被貧民搶掠一空現坊主焦某已具禀商務局請爲追究距蕪三十里之方村鎭米價較賤每担僅三元七角左近前日有湖北米販張某至該處購米四百石加價收買致觸該處貧民之怒于十三日上午聚衆搶奪蕪湖縣沈益齊大令聞警卽親往彈壓（少） 
[蕪湖縣諭平米價示文安慶]  
　　（前略）查歷年冬春之交本埠囤積之米不過二十萬石今聞各礱坊存米視往屇爲多而乃抬價居奇壟斷罔利於貧民生計之艱巿面擁塞之患絶不一顧不知多怨由於放利多齒適以厚亡大利所在必期兩益隱患之伏卽在崇朝全局之安危實與箇人有密切之關係（中略）查鎭江各埠時價稍平寗國南陵廬州三河廬江運漕等處價僅三兩六七至三兩八九而蕪湖旬日之間竟漲至四兩一二以至四兩五六良以各省採辦軍賑罔利取盈然亦思飢寒困苦之民其咨嗟愁怨爲何如者去冬收買之價大都三兩左右多亦不過三兩二三每米一石已獲利一兩有餘歲華一轉利巿三倍凡我紳商盍平心思之除禀請憲示外合行撰示曉諭爲此示仰合埠米行礱坊各商民知悉務於日内會集同行平議價値不得與隣邑大有參差庶幾於人情稍爲安謐自示以後倘仍置之不理則是不肖巿儈本縣有地方之責自有懲辦之權若愚氓無知聽從痞棍煽惑藉口滋事亦惟有嚴密捕拿立置重典其各凛遵毌違（内） 
[搶米巨棍獲解到省蘇州]  
　　海州巨棍嚴恒卿横行不法案積如山迭經上憲懸賞購拿迄未弋獲近又紏衆爲首搶米營縣到場彈壓竟敢率衆拒敵搶斃營弁一員地方官電禀蘇撫陳中丞立派某營馳往拘拿當卽獲住於十三日解抵省垣連日蘇州府發審局提訊直認不諱聞蘇府何太守已於十六日繕列供摺禀請上憲核奪矣（必） 
[蘇垣開辦平糶蘇州]  
　　蘇省漕米已經奏准再行緩運十五萬石陳中丞因飭提欵派員購辦洋米一面照會倉董動碾倉榖開辦平糶復札縣示諭居民不得紏衆滋鬧米商亦須公平交易不得囤積居奇高抬米價併飭各圖地甲查明貧户定期開辦（心） 
[嚴禁運米出口湖南]  
　　岳關每日經過米粮不下數千百石然漏稅之米較完稅者更居多數以致湘中米價逐漸飛漲民間頗有蠢蠢欲動之勢省台因飭選鋒水師營統領崧鎭軍赴岳與岳州府兼理釐務豫太守會商出示嚴阻不准出境現己加派巡勇日夜梭查甚爲嚴密凡己經裝運至岳者多就該埠卸售故近日米價已略爲崧減矣（放） 
[籌議調查囤米揚州]  
　　揚郡官塲籌議裏下河一帶向爲產米之區近因奸商富户囤積居奇以致搶米之風日熾必須遴委幹員馳往各處切實調查究囤米稻若干剴切勸諭平價出售仍責成地方官隨時保護以濟民食而維大局聞此舉日内卽可宣布（止） 
[電禀蕪湖封禁運米揚州]  
　　運司趙都轉前委大使莫如滋馳往蕪湖購米二萬石今得來電謂該處已經皖撫出示封禁紳民亦因而攔糶節與官紳再四商酌未獲應允爰特電請示遵云（止） 
[電商留揚飢民辦法揚州]  
　　趙運司奉江督來電謂徐海飢民聞又陸續至揚現在能否設法籌欵撫賑務望妥善裁酌以衛地方仍嚴飭各屬加意防範免生事端（止） 
[嚴禁運米出境揚州]  
　　揚州邵伯米巿現經甘泉縣震在廷大令出示禁止不得私運出境故商民莫不同聲頌之（止） 
[搶米首犯現尙未獲松江]  
　　上靑交界張方廟一帶疊遭搶米靑浦縣張蓬仙大令特派差將朱桂堂楊心畬楊雪亭朱茂生等七八人拘解至縣訊無口供押候查核聞爲首搶米之犯陳阿根倪阿連倪長生曹小弟等多人現尙漏網（車） 
外部近事 
[中俄議約尙無日期]  
　　外務部前照會駐京俄國公使訂於正月元宵後二日開議滿約茲探悉俄使照覆仍不肯與議是以近日中俄議約一事尙無准期云（照） 
[調員襄辦儲材館]  
　　外務部堂官奏調陳錦濤夏偕俊張煜曾嚴復四員襄辦儲材館事宜（照） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[吉林將軍逹桂奏倡設政治考察局派員籌辦情形摺]  
　　奴才逹桂跪奏爲吉林創設政治考察局考察地方政治以爲立憲豫備併將派員籌辦情形恭摺具陳仰祈聖鑒事竊奴才恭讀光緒三十二年七月十三日宣布立憲慈諭使紳民明悉國政以豫備立憲基礎等因欽此仰見我皇太后皇上創制顯庸納民軌物之至意欽佩莫名竊維事必基於豫備而後成立可期政必待於考求而後得失乃顯吉省偏隅僻處自光緒初年變通墾政增設民官事務始漸趨叢　加以日俄戰後商埠洞開交涉日繁責任日重而隱憂亦日與俱深朝廷軫念邊郵勤求治理上年秋間仰蒙特簡尙書載振徐世昌等巡行東三省地方上宣聖德下求民膜軺車所臨頌聲雷動奴才每與該尙書等進論時事之要與夫庶政闕失深維今日時勢非采用東西良法無以立强富之基非熟知本國内情無以爲改進之本夫立國之道國各不同其政治亦因而殊異下至一鄕一邑莫不皆然故論歷史之淵源必推本於國民心理而國家制度無一不基於鄕土歷史而生覘國者但察其人民之風俗習慣卽知其種族之强弱盛衰其機至微其效至顯爲我國今日改進計固不僅恃法度之修明而端在本源之研究夙聞西士恒言所謂國民者當知已國之所長尤當知已國之所短竊謂知之之術實不外考察一端且大圖强而不自知所以致弱之因取人而不自知所以立國之本藉使事事效法西人亦後何益况又措置之失其方而施行之無其序乎此考察地方政治所以爲異時憲政之要圖而亦此時自强之至計也考日本明治初元實行國勢調查大而政事細而民物靡不詳爲表簿一覽無遺其後當國者斟酌損益卽據以成維新之治茲擬仿照辦理卽於省城内創設吉林政治考察局考察全省政治先就各局處所掌事項分類詳查以次推及於各地方并於緊要之局處内附設考察股由該局頒發一定程式令派出之員據以從事其考察所得有可公布者隨時演成淺說曉諭民間務使周知以期養成立憲國民之資格至於關係財政補助敎育效益宏多不勝縷指而尤爲統計要政所必需惟查該局局長一差至爲重要非得洞明時務之員不足以膺其選現查有奏調吉林差遣四品銜學部候補郎中馬濬年學識宏深才猷卓越堪以奏請派充吉林政治考察局局長章程一切責令經理業飭開辦所需經費應請作正開銷抑奴才更有請者中國古時察官言職釐然兩途故在内則有拾遺補闕之員在外則有問俗觀風之使用能周知朝政得失郡國利病自後履經變置與立法之本意相違浸成今日之制竊查泰東西諸國内外官大半均設有調查專職凡以力求進步而不騖空言較之我國舊制不甚相遠現在京師旣設有考察政治館屬在列邦制度計己兼收博采待用靡遺奴才愚以爲中國各地方政治似宜由各省自爲考察隨時報告以備中央采擇蓋一則折衷文化謀全國法制統一之方一則保我國華究地方事物特殊之致同一致力而用意殊科自亦未容偏廢除將擬定規章咨報考察政治館度支部查照外所有吉林創設政治考察局並派員籌辦各緣由理合恭摺具陳伏乞皇太后皇上聖鑒訓示謹奏奉硃批考察政治館議奏欽此（天） 
交涉 
[閙敎匪徒己散寗波]  
　　象山縣匪徒聚衆與耶穌敎爲難其詳已紀前報日前十隊十一隊練軍謝常兩管帶率勇拘獲匪徒四十人解送象山縣餘匪當即潰散吳吉人軍門亦已回甬所有由石浦拘獲之匪徒亞三亞七等三人解送提轅轉發鄞縣羈禁至吕軍門前派查匪之夏馥堂總戎及寗府派查之張義門經歷亦均由象回甬據云該邑匪黨均己解散民敎已和平如常（行） 
[敎案將次了結寗波]  
　　前次海門天主耶穌兩敎滋閙一案經浙撫張小帆中丞電飭寗紹台道喻庶三觀察赶緊了結以免藉口寗道奉電後親至天主敎堂與主敎商議鄞縣高子勛大令亦隨同寗道極力排解聞己將次了結惟如何辦理未得其詳（行） 
學務 
[陜藩創旅學武昌]  
　　新簡陜西藩司馮汝騤陛見過鄂小作勾留鄂中河南官商正議籌辦該省旅學方伯籍隸中州慨捐一千金爲購辦書籍之用（今） 
[湘省學界撙節經費長沙]  
　　湘省官私各學堂自吳子脩學使蒞任後擬將經費竭力撙節除游學豫備科等學堂己歸併裁撤外凡有津貼官款者亦分别停减所有呈驗報銷詳加調查多被批駁意謂似此開支卽無侵蝕而任意浪費正與侵蝕無異至敎員薪資亦嫌過豐擬卽一律減送其餘官立民立各學堂所擬一體酌收學膳故近日學界中人無論敎習學生及辦事員等均覺神志沮喪云（亦） 
[浙江法政學堂備取生准予進堂杭州]  
　　前報誌法政學生考試揭曉已將正取前列各班姓名錄示茲悉浙撫張中丞之意以講堂校舍尙寛所錄備取各生著一律進堂學習各備取生已紛紛塡冩願書不日人堂矣計備取生官班十七名隨宦子弟十八名紳班六十名（穎） 
[師範生議興鄕學湖南]  
　　湘潭縣各都鄕學建議已久訖未成立現聞該縣第一班師範畢業生各在本鄕倡辦鄕學不遺餘力 
 
 

Page 11

 
 
故成立者已有數處此後聞風興起當爲學界生色也（私） 
[音樂學堂招生蘇州]  
　　蘇省學界中人禀准提學使於各學堂添設音樂專脩科曾紀前報茲聞公益學堂敎員陸君等以各學堂增添是科需人承乏敎習因先開設音樂學堂一所招集學生五十名研究樂理練習琴歌以三閱月爲一學期定二學期畢業屇時禀請提學使考驗給憑派赴各學堂充當敎習現己議定卽在胥門内學士街公益學堂内招生開辦（必） 
[禀控把持學務嘉興]  
　　海鹽師範生朱濬川等日前以紳士徐用福把持學務違背定章任用私人貽害大局等語赴省控告現己由提學司札飭嘉興府楊太守派員前往查辦矣（比） 
[諭飭敎員戒嫖揚州]  
　　運司趙都轉通飭各學堂略謂訪聞有某處敎員於下課後出外遊蕩或吸食鴉片賭博宿娼甚至師弟同行此種惡習殊堪痛恨須知身任敎員名譽攸關豈容沾染嗜好有玷表率茲特諄諄誥誡該敎員等有則改之無則加勉恪守規章毌負委任云云（止） 
軍事 
[電調學日本陸軍學生奉天]  
　　留學日本陸軍學生蔣君方震遊學甚久中日軍界均極推重現奉天將軍趙留守以奉省地方遼闊陸軍關係極爲重要擬卽加意整頓因於前日電致駐日楊星使請調蔣君來奉助理一切（輝） 
[考試叅謀學堂武昌]  
　　鄂省創設參謀學堂原定正月二十七日考試嗣因遣散凱字軍勇武漢地方多事第八鎭統制張彪公務繁冗無暇照料因之中止現在事已平靖特於十二十三兩日挑集各營下級軍佐至將弁講習所扃試（今） 
[陸軍部注重革拿單管帶案北京]  
　　鄂督張制軍電奏管帶湖北陸軍單啓鵬侵吞兵餉請卽革職拿解聞單管帶與總兵張彪不善或云張因事搆陷單實無此事現由陸軍部開辦軍法會議認眞查核以期按理處斷俾免寃獄云（星） 
[協統淸鄕事竣回省長沙]  
　　常備軍協統兪綬丞觀察去歲因瀏醴之亂親赴瀏陽督兵剿辦當時匪亂雖平伏莾未淸故仍駐紥該縣辦理淸鄕事宜迄今己閱三月諸事均皆就緒人心亦頗靜謐故觀察已於日前回省矣（亦） 
[營務處更名武昌]  
　　湖北全省營務處自督練公所成立後幾同虚設辦事權限亦未劃淸現聞鄂督張香帥己飭更名巡防綠營營務處委臬司梁星海廉訪爲總辦候補道高澤畬爲會辦專管巡防綠營各營事務（今） 
[購地牧馬安慶]  
　　去歲皖省派員出口購辦軍馬業經購齊由該委員電知撫台在案刻因軍馬將次到皖恩中丞諭飭督練所迅即覔一隙地建築馬棚牧廠預爲籌備聞已勘定盈恩保地址未識合宜否（作） 
[籌撥新軍口粮安慶]  
　　各路徵兵將次來省應另給小口粮日前由恩新帥諭知藩轅撥銀五千兩以充徵兵各局需用曁新軍口粮云（收） 
實業 
[磁業學徒進步之速湖南]  
　　醴陵縣磁業學堂去歲除招取圖畫學生外冬間又招手工男女學徒各一班並不拘限畢業時期凡能製成各項模型者卽酌量給予工價聞現在各學徒俱能依樣製造大約每日可獲工價三四百文足見工業進步之速也（私） 
[舒蓮記又得賽會獎憑杭州]  
　　舒蓮記扇莊所製各貨前至比利時國美利堅國賽會俱得獎賞金牌去年義大利國舉行賽會該店又備貨往賽現已賽畢由出使義國大臣咨行到浙謂該店所賽扇貨由公司評定得有獎憑所有售去之貨價已交上海某銀行匯解該商號收訖矣（比） 
[咨查炭冲山礦事安徽]  
　　農工商部咨行皖撫云查炭冲山一礦雖據聲稱另籌資本辦理究竟所籌資本是否確實有無牽混並與前領執照所塡數目是否相符應飭局詳查聲復本部再行核辦其晉康運煤公司應卽遵照部頒格式禀由商會呈請註册以便劃淸界限相應咨明貴撫查照可也（作） 
[請飭茶商遵助路股安徽]  
　　皖南茶商上年認籌安徽鐵路股欵每茶一引加抽銀六錢均經咨行在案現届新茶上巿聞己由李京堂咨請皖撫札飭皖南茶　局遵照成案代爲經收矣（化） 
[鄂省將設水產學校武昌]  
　　鄂督張香帥以中國貧弱原因實緣不能振興實業之故鄂省近年所設之農工業各學校著成效現擬仿照日本設一水產學校專習漁業以興水利聘日人爲敎員刻已飭提學司妥訂章程以便組織一切（今） 
[磺礦力圖擴充湖南]  
　　湘省漵浦縣素產磺礦前年由會曉霆廣文與中路總公司聶雋威觀察訂立合同在該縣創設磺礦公司集股開採旋因地痞屢次滋鬧當卽更訂新章所招土幇西幇分爲兩局始得相安無事現中路股友又集衆會議擬再添招股分若干以期擴充已商同會廣文合力籌辦並請仍任總理之職云（放） 
[溧陽吉金公司樹藝情形鎭江]  
　　江蘇高等學堂畢業生楊星房君紏合同志所辦溧陽吉金樹畜公司購置丫髻瓦屋网山麓荒蕪田山二萬畆招工開墾已近半載現在種植松茶桑杉等秧千萬餘株據該處土人云該公司種植之際適値春雨纒綿各木植都己欣欣向榮將來必成南方森林薈萃之區云（春） 
官事 
[委員賫領提學使印篆安慶]  
　　皖撫恩巾丞接禮部咨文請飭派員來京賫領安徽提學使司印信中丞己派員赴京祗領矣化 
 
 

Page 12

 
 
[調署仁和首縣杭州]  
　　仁和縣林伯頴大令係杭州府卓太守至戚例應廻避現由浙撫委准補浦江縣方大令象堃署理（比） 
[提訊賣放米榖卡員安慶]  
　　皖北界首集分卡委員熊令恩霖因事禀請卸差接替委員尙未視事該卡司扞卽乘間賣放米糧出境經紳民呈控省憲即飭將熊委員發首府看管提司扞嚴行訊辦（作） 
雜紀 
[餘姚縣禀陳閑林埠標户滋鬧情形杭州]  
　　餘姚縣張大令日前禀陳省憲略謂本年正月十七日閑林埠紙行因無資收貨暫行停歇至二十三日各標户肩紙到鎭因紙行尙未開巿無錢買米向王恒聚蔡恒隆兩家賖米不允互相爭執將米荳撒落滿地愚民無知乘便攫取幸卽解散並未打毁物件二十四日卑縣會同營汛到鎭天曹廟邀集紳董傳同米紙兩行妥商辦法適防營馬夫牽馬進廟與鄕民口角致民人葛鳳林被毆受傷鄕民共抱不平鬨然大鬧遂將防營軍械奪去衆情洶湧幾起變端當將受傷人交與該鎭醫生敷藥醫治並賞洋五元以爲醫虊之資詎鄕民愈聚愈多藉端要挾當諭以紙行准於二十六日開巿如再把持儘可控訴而錢富餘三邑民人乃具公禀察閱禀詞尙近情理當令其聽候核辦遂各解散二十五日簽差協保勒追軍械二十六日公行開巿該鎭紳商鑒於二十三四之事乃定每担二錢四分之價標户有利可圖加工赶造至二十九日四日之問已收二萬餘元之貨二月初一日據錢富餘三縣山鄕各董事呈繳軍械到縣點驗均無損壞卽面諭各董傳知各標户以後紙價應隨時漲落不得援二十六日之價爲定額並令赶集股本開設銷紙公行免受行家抑勒以期永久相安初二日又派人赴該鎭會同紳商多方勸諭每紙一担減價二釐及一分不等而銷路鈍滯資本告罄初三日公議停收五日其己肩紙到鎭者每户借給洋一元收貨時再行扣還初五日公行邀集各董籌議集股之法衆情不一議終未决初六日公同來縣商請辦法當給諭三紙令其分赴各村勸辦以每村責成一二人約束標户無再滋事爲宗旨以勸集股本接開公行爲目的其暫顧目前之法則令大户自運紙貨赴下路銷售小户投行售賣以期貨少本輕公行積貨設法銷售俾資周轉此先後辦理閑林標户滋鬧之情形也夫　民藉端生事固非懲辦一二不足以儆惟此事實因紙行停閉無計謀生一時情急所致卑縣之意擬先籌辦善後俟各標户集股開行或公行可以持久山民無所藉口然後擇尤拿辦自不至激而生變是否有當伏祈鑒核示遵（比） 
[鄂督飭查全省錢店牌號武昌]  
　　鄂督張香帥以湖北各屬錢店常有倒騙情事爰特通飭將錢店牌號查明禀報凡開錢店必須五家亙保如遇倒閉責令五家賠償其小城鎭無五家亙保者須由妥實富商亙保否則不准開設并聞有禁止各錢店私出花票之說須一律行用官錢局所出之票因之武漢錢業中人聞之頗爲危慮云（今） 
[禀用人力車仍不准行杭州]  
　　職商兪鍾禮等擬在西興沙地一帶創行人力車去年由巡警局會同商務局批飭蕭山縣查覆蕭山縣胡克之大令以窒礙甚多禀復缓辦在案現該職商等又至商務局具禀仍被批駁原批錄下查省垣内外行駛人力拉車禀案不止一起已據杭州商務總公會查明窒碍多端事難准行由局詳奉撫憲批示在案茲據該商等所請於西興一帶行駛拉車仍未將該縣禀陳窒碍三端逐層妥議總之省城内外將來馬路能通行車方可見利否則僅就西興拉駛終不能直逹省垣利少碍多恐非商民所樂從也仰蕭山縣確實妥議詳復飭遵繳（比） 
[調查奉敎人數漢口]  
　　駐漢福音會總牧師因湖北内地各屬所設支堂爲數甚多爰特派人分赴各地調查奉敎人數以便入册備查用杜冒敎之弊（卜） 
[中國之偵探奉天]  
　　陸軍學堂後水井内日前撈起碎尸係由某婦因姦毒害其夫死後尸解者其頭與肝肺用鍋煑爛埋置室内坑下惟手腿四件甚長鍋不能容故用蔴袋包好沉於井内巡警總局偵探向大南關某家婦問曰汝家是由陸軍學堂後繩姓院内新搬此者婦答是偵探問以汝夫焉往該婦神色不定言語支離偵探紿之曰爾夫之事繩姓已知盡告其底細爾何必瞞婦膽虚心悸向偵探吐實求其救護此案警察偵探先時遍訪不得其故因研究一破綻故向挑水夫推詢其附井居民有誰家不食此井之水者挑水夫細思惟繩姓院内此婦家不食此水故案遂破該警察能如此細心探訪可謂中國偵探之好手叚矣（輝） 
[歡迎示禁吸烟會安慶]  
　　皖省巡警局日前出示戒烟凡大小烟館統限六個月一律閉歇本月十一日安慶振武支社發起人鄭子惠君邀集同志在懹甯縣學明倫堂開歡迎示禁吸烟會到者約數百人鄭君等均先後演說鴉片之害語極憤激（化） 
[藩署竊案供詞蘇州]  
　　蘇藩署於初六夜失竊一案曾志前報茲悉是案正賊己在常州拘獲顧阿大一名經吳縣張春泉大令研訊供稱本地人年二十歲父爲本城某圖地甲從未犯案是夜被王和尙張四觀等所脅同由署後用梯越進竊得絞絲金圈一對忽聞呼喊聲因卽越出逃到常州某鎭將金圏押於生泰康烟帋鋪得洋八元大令得供立卽備文飭差至常州吊贓一面將該犯釘鐐收禁候再核辦（必） 
[解役抵罪九江]  
　　德化縣解差魏貴昨解流犯前往配所乃未至鄰境犯卽脫逃經九江府孫太守提訊罰魏卽頂該犯之罪魏奔角求饒太守不許當即發縣管押另日起解（平） 
[劫犯正法重慶]  
　　去秋風門塲地某客押運銀担至涪州買土被匪搶劫事後拿獲二人取具親供禀詳督憲今己接到釘封由巴縣霍幼梅大令會營於正月二十四日綁赴魚巿口正法（河） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寓言小說雙靈魂不准複印（二十）]  
　　第二十節通玄登壇而言曰神幾君以爲無原質之靈魂。與有原質之電氣相結合。故能平行空氣中。而奔入黄祖漢之身。此理雖甚明。然僕猶有不得其解者。 
　　印魂無原質。中魂亦無原質。無原質之印魂。與無原質之中魂。聚於一人之身。卽當結合。其智識亦當增加。爲其印魂得中魂之所知覺中魂亦並得印魂之所知覺是合兩人之知覺爲一人（謂其兩魂當並時發動也）今其。兩魂各不相謀。其不相結合可知。此不得其解者一　　中電有原質。印電亦有原質。有原質之印電。與有原質之中電。聚於一人之身。亦卽當結合。其運動之能力。亦當增加。爲其印電得中電之力。中電亦並得印電之力也。是合兩人之運動力爲一人。其人卽當常醒而不寐。今其人。且較平時倦　而嗜眠。此不得其解者二。 
若謂兩魂皆無原質。故不能結合。然印魂既能與印電相結合。卽當因印電而與中電相結合。亦卽當因中電而與中魂相結合。今歷三晝夜有餘。而不見其有此現象。此不得其解者三。 
　　凡二體受同性電氣。則彼此相推。受異性電氣。則彼此相引。今印電與中電。其異性耶。其同性耶。若謂爲同性。則印電斷不能挾印魂而入中國人之身。爲其有反抗　也。若謂爲異性。則有吸引力。故能相結合。此印魂之所以能隨印電而入中國人之身也。如此則兩電當結合。而兩魂亦斷無不因之結合者。今兩魂聚於一身。而竟不相結合何也。此不得其解者四。 
　　綜此四者。則知此人身包之印魂。乃其所固有者也。鄙見如此。未識當否。諸君博雅何以敎我言訖下壇。衆皆憮然自失。不能贊一辭。而大法律家務苛先生不謂然。 
國外新聞 
[斐律濱羣島議院定期選舉]  
　　十六日倫敦電云美總統羅斯福諭令斐律濱羣島籌議該島第一次選舉之法因該島凡耶穌敎中人所居之處業已平靜定於西七月三十號爲選舉之期 
[東歐小國亂耗續誌]  
　　十五日倫敦電云羅瑪尼亞國軍隊遣砲兵攻剿維勒揩地方之叛民殺七十人傷二百人又倫敦電云羅瑪尼亞國攻剿叛民其死傷之數與官報懸殊產業有遭損毁史探勃親王住宅及其在勃勒史梯地方所有之產業均被毁壞田主及農夫均受苛待譯文匯報 
[土耳其國炸彈案出現]  
　　十七日倫敦電云土耳其國畢拉地方出有炸彈案死者二人受傷者四人 
[南斐洲礦山肇禍]  
　　十七日倫敦電云南斐洲蘭因地方德列方丁礦山爆裂彈元質炸發致死白人四名土人五十名傷白人三名土人十六人 
[法國首相之言]  
　　十六日柏林電云法國首相克雷明索在議院宣言多數之人以謂如預料與某國有戰事實爲不智余意亦復如是譯文匯報 
本埠新聞 
[上海官事]  
　　金山縣知縣蔣淸瑞候補知縣王培鈞昨日到道轅禀見○工巡局收支委員孫鴻猷禀知奉吕鏡宇都護委勸辦南洋一帶江南賑捐差禀辭○候補同知沈翊淸禀蘇省善後局憲札委到巾請領火藥到道禀知○南洋正律法官担文君昨日上午在公館設筵請袁海觀大京兆候補道熊希齡昨日下午在洋務局設筵請袁大京兆洗塵均請道憲瑞觀察陪飲（車） 
[西班牙公使由滬回京]  
　　文匯報云駐京西班牙公使德楷塞君於十六日晚由滬乘順天輪船起程回京 
[新令點卯示諭]  
　　昨日李大令在大堂點卯按名傳點各房書吏皂快總捕各差役官媒仵作各鋪地甲畢堂諭各差云本縣前在邑廟花園目覩流氓小阿四向人拆稍剝去衣服詢之傍人咸稱縣差今日查點並無小阿四其人爾等必須嚴密訪拿提究（證） 
[招考代書]  
　　新任李大令昨日牌示定於十九日招考代書 
[商改南巿浚浦路線]  
　　前由總工程局董面禀道憲開浚浦江求將馬路實地保全經瑞觀察據情詳請督撫憲核明能否將浚浦路線設法更改外另行照商稅務司轉請該營造司將界線客改俾不致有礙南巿馬路（永） 
[新租界巡士站崗]  
　　閘北將設警察各節已疊詳前報昨經瑞道台先派樊姓警察長率巡士若干駐宿賃定之所以便佈置一切定於今日度地站崗其所解各案暫由巡局員沈二尹訊判（莊） 
[開會追悼]  
　　昨日午後一鐘本埠商學公會開會追悼發起人孫君荔軒會員到者數十人該會附屬之商業中學堂監督陸君及各敎員亦率同全班學生到會致敬先由贊禮員宣讀孫君事蹟並追悼文繼由孫公介弟蔭軒觀察答詞致謝禮畢散會時己三句鐘矣（南） 
 
 

Page 19

 
 
[飭查工程局改禪院爲電燈廠事]  
　　小武當小普渡兩禪院由總工程局改爲南區公舍電燈廠之用由僧人與紳董等在督轅互控一案由江督派江紹杰明府到滬密查已紀前報現江明府回寗禀復紳董復投督署控禀午帥爰再札飭上海道瑞觀察查明一切情由觀察卽委員詣局會董調查始末卷宗以便轉詳核辦（車） 
[匪徒詭計]  
　　前日有王連生者行經新北門河浜被匪徒從後將緞帽搶去王卽追赶追至興聖街口前面有一手捧花瓶之同黨某甲迎面而來故意將花瓶墜地而碎甲卽扭王賠償匪遂得逸去互相爭鬧幸有甲乙二西人經過詢悉前情將甲逐去了事（浩） 
[流氓横行]  
　　周小圃前晚行經美租界天潼路被流氓多人恣意兇毆並將眼鏡銀洋洋傘一併攫去周卽投報捕房飭探石錦榮查緝（西） 
[巨匪成擒]  
　　上年海州匪徒滋事經上憲撥兵剿平其匪目嚴步恆乘隙逸去未獲昨接蘇函知嚴匪避匿蘇垣經緝捕營統領歐陽子齡軍門嚴密購線將嚴匪捕獲收禁蘇垣己電禀午帥想須解赴白門矣（泉） 
[小工被拘]  
　　鐵路小工龐益生前晚在百步橋行走被道轅偵探楊錦山遇見疑爲匪棍告知砲隊營同往將龐拘住護解到道瑞觀察諭交上海縣訊究（杞） 
[緝拿賭棍]  
　　虹口著名賭棍霍棍龍龍瞿慶祥爲道台瑞觀察訪悉分札縣廨協拿詎地保朱其明得賄放縱迄今未獲現悉該二棍匿迹北鄕特飭差前往跴緝務獲解究（蒸） 
訟案 
[會訊撞損馬車紏葛案]  
　　美商博郎登投該管領事署控公和馬車行馬夫吳榮才將馬車撞壞不肯賠修由美副領事白君照會讞員關太守簽差恊探將吳提案前日午後襄讞王肇之明府會同美白副領事會訊原告洋人博郎登供稱去年十月十六號夜乘車在博物院路爲吳榮才馬車撞壞馬亦被撞倒地向之索賠不允原告馬夫袁利生供被吳撞壞之車計修費銀二十五两醫馬費銀十两公和馬房主沈林照馬夫吳榮才同供當時是洋人之車撞來以致　撞小的車受捐尤大王襄讞商之白君判令沈吳各賠修馬車費洋十元（西） 
[上海縣案]  
　　本埠西鄕張方廟一帶富户被匪搶米一案前日己獲到士棍高阿桂一名解縣前晚由新任李大令研訊三十保地保張心田供本月初二日有匪徒聚衆搶米當日共搶四家初三復搶數家今獲案之高阿桂初三日目覩搶得米一袋餘犯均住别圖高阿桂堅不供認大令判責六百板仍無實供判收所着提同黨再費並諭該地保速即查明搶米之犯禀究○張士龍前控泰昌花行主孫稚卿虧欠貨洋五百餘元經前縣訊押在案茲由商務局函催大令提比孫請交係料理大令不准判還押限十天淸理（默） 
[總工程局紀事]  
　　　泰糖棧扯控台客黎茂如欠銀二百七十两一案由探明府提訊據黎供係向恊乾豐板行司賑賴姓代購並非欠伊遂判交該行帶出理慮○掮客丁國安搶藥行同業毛鶴壽貨價洋廿四元不還被控到局由孫明府訊實判交保理直○安徽公司送陳永康顧取什物解局判戒取二百下押半月（夙） 
[公共公廨晚堂案]  
　　龜奴李俠義投　控劣子金富違忤一案前晚堂經關太守提訊李供現經親友出勸劣子自愿悔過求恩免辦訊之金富供以後改過不再違忤太守逐甲斥一番判交保其改過甘結開釋（阔） 
[公共公廨早堂案]  
　　王雲卿在西牢前行與印捕口角昨解究王供因事行經西牢前爲印捕扭住欲行非禮有鄕人可証讞員關太守商之德繙譯師謀君判交保候下禮拜六邀見証再訊○王桂林串同羅阿炳在美界浴堂内向鄕人行兇硬借洋元報捕解究關太守判押一月羅押廿一天○徐張氏竊取老公茂洋紗報捕解究太守判押官媒三月○吳培林竊泰興洋東洋酒判押一月○徐紀來前晚回家行經氓城外適遇流氓攔阻某西人車子旋卽逃逸西人誤將徐交捕解究關太守以所控無証判交保開釋○王某中吳小來深夜在美界行走爲探拿獲抄出火藥一包己詳本報昨解究太守以違章屬實判各押三月逐出租界○董阿四違章兇毆包探董阿三二案太守判押滿一月開釋○陳阿三摸竊王承生衣袋内洋元由捕解辦判押六月○洋紗包捐總局巡丁陳樹琛葉根弟違章在靜安寺向鄕人勒捐將洋紗攫去經兪報捕派探陳雲忠先後拿究陳葉同供兪有紗五六十包漏捐催令投局並不攫紗四百七十一號捕供訴兪喊救命有人搶紗等語太守以供詞確鑒未便任賴惟地保未到遂判還押捕房下禮拜六訊奪○瑞生洋行控慶豐一案昨律師哈華托譯供此案在西歷一千九百零三年拆股現在慶豐不肯交賑請飭於十四天内交出如無卽以瑞生之帳爲準太守判諭飭知照○張毛囡前搶方長華衣洋判押西牢两年昨由捕頭禀查該犯前與己辦之王家昌强搶衣飾現拘獲詰訊王家昌供明興張夥刦路人衣物不諱張俯首無詞太守判除原判兩年外再加押西牢三年前後共五年示儆○前紀胡晉卿卽小徽州鬧事案送縣被保出外由中西官函請上海縣着保將胡送案昨解請辦太守以該流氓不法己極判發押西牢五年示儆○宋阿三拐賣女孩興西洋人奉上海縣飭差將宋押帶指提女孩解廨己詳本報昨解請究太守以原控在縣判一併押送上海縣歸案訊奪○德商順發洋行控興讓街戴春林香粉店主王桂堂定貨不出經中西官會訊判交保料理限期己逾經原告禀催關　員卽傳諭保人將王交案太守商之師君判管押再奪○曹桂生控華立增欠銀不還亦於昨日傳案判過堂訊奪○莊偉鎭控陳怡　不還結欠銀两昨奉太守將陳傳案判候過堂訊奪○舒興銓控殷蘭亭侵呑等情昨由廨差將提案之李鳳仙送案請示判交官媒看管候過堂訊究（根） 
[法租界捕房事]  
　　唐王氏擅收賊贓爲探拘入捕房奉飭交計紹裘保出候傳堂訊核○昨紀曹興顧因欠某姓洋三百元控准提案茲有中人姚子良昨亦由包探續提捕房奉飭交保候公堂傳訊○張阿四計陳阿二昨持衣服在途行走巡街捕見其形跡可疑一併拘入捕房押解公堂研究○討永興在某輪船圖竊爲探獲住拘送捕房候究○魏金生金阿桃行竊太古作塲松板爲巡丁查知獲送捕房押候解辦（浩） 
[美租界捕房事]  
　　季德興在漢璧禮路開設皮鞋店前是晚被賊挖門竊去皮鞋十餘雙請緝當飭包探朱子藩前往查勘○王阿生胡阿大二榻車先後在西華德路横路違章由捕一併拘入押候訊罰○王仁林馬車昨經格司脫路將婦人丁彭氏撞倒受傷由捕將两造并送捕房奉飭由王給洋二元養傷了事○陳子川榻車昨經百老匯路將某西人汽車輪撞壞由捕將陳拘入捕頭以西人不至飭陳覔保候核○前晚王和尙至提藍橋捕房大呼押犯羅阿斌之名由捕拘入押至昨晨寛釋（西） 
振務 
[睢寕士民求振啓]  
敬肅者前閱報見叚少滄觀察書雲致諸大善長求賑書業將徐海等屬水灾情形錄呈電鑒荷蒙傷允　款拯救億兆災黎始在更生之望仰見賭大善長胞興爲懷恩同再造所在災黎無任感激之至本年睢邑受災之重需賑之急有不得不將詳細情形瀝陳於諸大善長之前者溯睢境水災始於閏月二十三日終於八月十五日連雨將及四閱月上水竟至卄餘次平地水深或七八尺五六尺不等陸地行舟實百餘年所未有共間不無晴霽或三四日六七日不等從未有十日不雨者以致水退旋漲農人所種晚秋屢竊屢淹釀成今日奇災實堪駭痛睢境食糧以二麥雜糧番瓜番藷爲大宗本年被水二麥正當收刈登塲者十之一二在田者十之八九遭此意外之災已刈者腐於塲上未刈者爛於田中間有一二撈得者亦皆　不堪食至於番瓜番 
 
 

Page 20

 
 
　　藷晚秋雜糧等物亦皆無復子遺痛哉睢人生機絶矣目下所食之物大槪以爛麥磨成稀糊加白芋葉煮粥充飢嗅之霉而臭食之澁而苦不堪食不得不食以舍此無他物也有日僅一食或并此而無者十家而七八兼之坍屋倒墻棲止無處於是相率逃往皖北等處江南等處接踵於途有自本境而去者又有自彼境而返者問之則曰赴皖之人太多風餐露宿釀爲疫癘十死七八土人不准入境甚至欺凌　逐自江南返者云彼處亦禁入境難民　集瘟疫大作收成亦歉無法謀生亦必餓死與其死於他鄕不如歸死故土因之道路之間來去者絡繹不絶扶老挈幼鵠面鳩形甚有因無法養育將兒女抛棄路傍任人拾取其困苦流離之情狀雖仇讎見之亦必下涙尤有大可慮者徐屬盜風素熾豐稔之年劫殺之案日有數起現値曹沂匪亂未平徐屬州縣處處與彼相近萬一伊匪爛入焗惑則飢民蜂直相應地方應憂有不堪設想者矣前聞政府雖有撥銀十萬两賑淮徐海等處飢民然杯水車薪於事無補况事經官辦弊端百出有不可恃者乎夙聞諸大善士軫念同胞素具熱心叩祈速集振欵派人散放能早一日惠臨則可多活無數民命　勳等亦知本年舊金山湖南等處帳欵浩大籌集不易舍諸大善長而外則呼　無門朿手待斃矣　肅敬請慈安不勝廹切待命之至睢甯縣紳士張錡勳郭虞臣　培堯葛俊章高成五劉少白龔　一趙卿月率合邑災民九頓首啓 
[義紳劉愼之沭陽來電]  
　　吕欽差盛宫保曾少卿諸大人鑒三電祇悉沭陽令米四千石照撥收領不懯用當添買督帥賜銀五千並米己電申謝禀明銀蒙宫保發下收領再請宫保轉向督帥　回衡豐助洋千元米廠開已十外處仍星夜赶辦欲立四十處餘禀詳沭增叩 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
