# 1934 - 131 - 4908648

 

Page 1

 
 
[添印六科準繩補箸] [  圖書集成局啓]  
　　明金壇王肯堂先生所箸六科準繩一書集醫家之大成爲活人之秘笈本局排印行世早巳不脛而走不翼而飛矣茲復訪得先生所箸幼科準繩中尙有補箸八卷當日未經付梓爰覔得原稿重付手民俾保赤心誠者得以揣摩有得計原價五元五角今因增補攺爲六元如單購　箸之八卷則僅收工料五角申報館及申昌書畫室均有出售有志岐黃者請向選取可也此啓 
[增註目耕齋精本初二三集告成○評點小題正鵠全集] [  圖書集成局代啓]  
　　是書風行巳久海内之士莫不奉爲圭臬無如坊間木板未刊註釋近來雖出石印購者皆嫌字細有損目力茲有天祿書局將是書重復校警增評加註倩本局用大字鑄板加入圈點上眉評旁線批後附總評註釋字蹟淸朗條緖分明誠讀本盡善盡美之書以　紙上墨印成六大本碼洋七角七折劃一如單購註釋目耕齋小題折實一角八分評點小題正鵠初二三集後附訓蒙草養正草字跡與目耕齋同碼洋六角七折劃一購者認明本局圖記以免魚目混珠由三馬路南畫錦里天祿書局南京天祿閣發兑及各省皆有代售 
[論蘇省盜匪之多]  
　　余日前以粤東高州之石城雷州之遂溪近均有土匪滋事電禀上憲請速調兵剿辦嘗著爲論弁之報端以爲髮逆之亂洪秀全亦係廣東人并徵引近年以來會匪餘孽未盡翦除聚黨横行閭閻不靖如去歲之孫文張環則又潛謀不軌倡議揭竿雖事未成功而狡焉蠢動之爲亦可見南海民風獷悍蠻野矣旣而思之粤東盜匪自昔稱盛故例上另立專條以廣東内河刼案夥聚四十人以上或行刼三次或脱逃二三年後就獲應斬决者均加梟示恭請王命先行正法蓋以横行嘯聚之風非加倍從嚴處以重典不足以使之知所畏懼也昔年林文忠公總督兩粤時嘗有議覆葉紹本條陳捕盜事宜一摺以爲粤省盜賊視他省爲尤熾而弭盜之難亦有數端一曰良盜難分一曰互刦難防一曰原贓難起一曰夥黨難究一曰花紅難繼詳言其盜風之盛捕治之難摺尾并聲明本年春夏二季獲犯一千三百八十八名是眞可謂宼盜充斥矣流至今日其風未衰小之則刦奪錢財大之則謀爲悖逆紀諸日報類可指陳而余以爲近來盜賊匪黨之多幾乎徧處皆荆天棘地何論廣東一省本素稱爲萑苻之數哉卽如吳中風氣柔弱而自近年以來匪類横行毫無顧忌雖巨憝盛長子拿獲正法而餘腥猶染羽黨仍留屈計本月祇旬有五日而報章所紀刦盜之事已有數端如初一日紀鎭江永祥錢鋪被刦事初五日紀金陵觀音門外水師營某守戎登岸遇盜事初七日紀蘇州蠡里鎭飛划營槍船被搶事曾幾何時而刼掠搶奪之案一書之不足再書之再書之不足三書之何强徒贍大如天愍不畏死竟至於如是哉尤可異者永祥在鎭江銀山門大街地當繁巿鋪户雲連行人絡繹於途夜巿極形熱閙而盜竟敢於薄暮時闖然直入恣意搜羅比及喊捕鳴鑼而盜己揚長而去雖事後經縣捕拘獲劉十子一名又在　牛鎭擒獲羽黨五名想一經審明必當按法嚴辦而匪徒之無法無天亦於此可見矣至觀音門外之水師營砲船蠡里鎭之飛划營槍船皆所以爲防盜而設也乃防盜而營官則爲盜所圍巡船則爲盜所刼豈不大可異耶龜玉毁於櫝虎兕出於柙是誰之過諸營弁得無不能辭其咎乎不知營弁有緝捕之責盜黨銜之剌骨每有勢不能兩立之情故有隙可乘無不欲得而甘心焉當觀音門外水師營弁以事登岸祇隨帶水勇一人猝然遇六七强徒衆寡不敵其不爲所危也幸矣飛划營管帶胡豐齋都戎捕務最嚴匪盜之爲其拿獲立正典刑者已不知有凡幾乃以隨侍趙展如中丞出轅大閲致將留防蠡里鎭之飛划槍船一號爲余秃子黑面施老窩子搶去軍械衣履剽掠一空觀此兩事一則以胡都戎不在乘間刦奪其船以洩平日之憤此出於有意者也一則在途邀襲不過逞緑林豪客之能初不知某守戎爲水師營弁也兩事雖同一防盜者之遇盜而一出諸匪徒之有心一出諸匪徒之無意而要之蘇省匪盜之多實有不可稍疏防範之勢觀音門外一事雖當時卽經槍斃匪徒一名而餘衆皆逃均未捕獲蠡里鎭一事雖經胡都戎親自出巡趙中丞更札飭鹽捕統領陳叅戎曁外海緝私水師營一體恊拿但所謂余秃子黑面施老窩子者皆係巨梟出没無常恐一時未能弋獲嗟乎大地淸平盡成鉅野白晝殺掠不畏干城蘇省如此他省可知閭里小民其何以得安袵席耶况今者各處有裁撤勇丁之舉雖資遺回籍而若輩殺人如草生性兇頑游手好閒不安生業必至流爲匪類擾害閭閻袞袞諸公不可不設法防維爲之綢繆於先事也 
[列欵請和]  
　　本月十二日倫敦來電云駐土耳其京師之各國欽使聨名陳奏土廷將希臘顧和之意一一列欵陳明請土廷定奪不知土廷若何允准也 
[貸欵電音]  
　　本月十二日倫敦來電云邇者日本在倫敦借英金四百萬磅聞中國京師某巨員亦向英商議借英金一千六百萬磅 
[美洲地震]  
　　西字報館得英京電信云致美利加洲瓜得路卑埠於華歴三月三十日地震其勢甚烈壓死四人傷者約四十人 
[日兵更調]  
　　西字報館得威海來信云日本占守威海之兵一律調回本國再易新兵占守聞此次調動之後中國願將賠欵一律付楚是以日後不再調兵矣至威海各處橋梁道路日兵並不修築是以邇來漸次圯壤大不便於行人云 
[遠迎俄王]  
　　俄國特簡異姓王爵吳克氏來華報聘抵滬之後本報曾歴紀情形昨接天津采訪友人手函云傳聞俄王此來兼查察俄華銀行各事并履勘東三省開辦鐵路基址并欲在烟臺及營口兩處添設銀行目下京師俄國使署已派員出都迎迓矣 
[闈商已定]  
　　廣州采訪友人云闈姓新商宏豐公司韋崧赴善後局禀見司道面陳一切請加文武鄉試二塲除報効銀一百六十堣兩外又添銀四十五萬兩司道隨據情禀請督憲督憲允之日内已委某員往香港某銀行提取所繳之銀然後發札諭示准於本月十一二日仍在上年所設各子廠開收聞公司生意韋得一半又有劉姓者亦得一半云 
[航海紀要]  
　　中外報錄博物會報云蘇彝士河公司報稱去年西歴十月内各國商船經過是處者計英船一百七十七艘法船二十三艘俄船四艘德船二十六艘奥船七艘荷蘭船十七艘意船六艘西班牙船四艘土耳其船五艘那威船四艘葡船二艘中國船一艘總共二百七十六艘載重共有九十六萬五千三百七十三墩云按蘇彝士河本 
 
 

Page 2

 
 
地中海至紅海土腰一道寛一百八十里乃阿歐亞三洲之界向來不通船隻咸豐五年卽西歴一千八百五十五年經法人雷瑟伯與開通而歐洲之船始可由地中海直達紅海今　博物會報云一月之内各國商船之行經該處者有二百七十餘艘之多可見是河之開通有利歐亞商船者實非淺鮮也 
[製油新法]  
　　美國來信云該國海軍隊内有格致人員新得一法製成機器可作油漆船底之用其油係另以善法製成油質歴久不乾又不能爲水沖去無論輪帆船隻如用此油則其船較於平日能速行四分之一云云是於航海中人大爲利便矣錄中外報 
[逃軍讞定]  
　　松江采訪友人云逃軍吳德裕經松江府陳蓉曙太守訊明惡跡解赴省垣未幾解差事畢回松言及撫憲有請令正法之説至本月初十日始悉吳經臬司提勘後定以軍罪發配甘肅極邊 
[爲國儲材]  
　　金陵儲材學堂總辦楊誠之觀察在滬招考儲材生本館曾登報牘兹復出示曰欽加二品銜隨辦南洋洋務督辦江南儲材學堂存記出使軍機處記名江蘇卽補道楊爲榜示事案照江南奏請設立儲材學堂招選各省身家淸白年幼聰頴子弟肄習其中以收樹人之效經本道於三月初一日開試十七日試畢與試者一百七十人當傳見時逐名詳詢參觀暗加記號然後試以文字業將各卷詳愼品評並記年歳申呈督憲鑒定兹奉批發回爰將正副取及備取各生名次開列於後爲此示仰各生知悉爾等列在正副取者俟學堂落成靜候出示傳到疑業其列在備取者暫不傳到俟正副取各生試習三月後有裁汰者再行傳補仍在籍攻書毋稍自棄是所厚望毋違切切須至榜者光緖二十三年四月初十日示計正取十六名金達岳昭熥鄭目劉錫昌曹和濚史久駿金蘭李成元許葆英蔣祖蔭潘誦緩羅之健湯心泰戈鈕璜陳天駟孫必榮副取二十名吳允朝盛浩蔣錫恩洪基錢厚德史國彬焦應奎孫毅吳寳義邵家𪊷何乃斌余廷齡范佐乾吳勤訓馬樹桐恩壽李世儉朱頤年陳方錚吳宗熙備取二十名楊崟吳廼海王慶綱張朝元史久騏陳炳勳朱衍科陳同壽徐寳書查又魁史國楨王昌詔潘誦虞吳寳豫李道鏞吳大楨李廷俊施鴻翔周金聲許先達 
[簡使餘聞]  
　　常鎭通海道呂鏡宇觀察奉命出使德國本館前已三志於報蓋以事關重大不厭加詳也兹又聞諸官塲謂當總理各國事務衙門開列銜名時以呂觀察擬正江南候補道金陵儲材學堂總辦楊誠之觀察擬陪上以呂觀察爲海疆實缺人員故卽簡令出使云 
[拿獲地棍]  
　　金陵訪事友人來函云地棍之害無地𫉶有而惟金陵爲尤甚去歲張胡兩大令蒞任後卽將著名地棍數十人指名拿獲詎若輩視爲具文全不知銷聲歛迹前月劉嘉樹太守接江寗府篆又出示嚴拿令有擒獲地棍一名者賞洋四十元報信者二十元於前數日拿獲積年地棍綽號秃尾巴龍小李曁劉炳全二名繼又拿獲綽號楊四將軍地棍一名到案時太守略詢數語喝令各笞責一千板卽著差役押送江寗縣外所管押復禀知督憲擬照地棍擾害良民律懲辦也 
[浙江秋審]  
　　杭州采訪友人云浙江巡撫廖中丞示期四月初九日舉行秋審大典是日黎明司道以下執事人員齊集撫轅伺候至辰初中丞升坐大堂司道以禮參謁堂上設公座五中丞居中藩運兩司居左臬司及巡道居右堂以下四管弁勇列隊站圍旋由巡捕官傳諭押解官仁和縣典史方少尉錢塘縣典史枼少尉將應勘人犯三十三起計男婦三十四名口逐起帶入錄取口供杭州總捕同知孟司馬沅候補通判徐别駕恭立候補縣趙大令長保盛大令鴻壽均在旁彈壓勘畢各給席扇手巾并制錢二百文角黍四枚由西角門帶出仍寄仁錢二縣獄中至沿途彈壓及各門巡風傳話執事等官爲仁和縣縣丞鄭二尹沅候補府照磨李君兆熊吳君應靖候補府經歴郝君炳緯候補縣丞符君天佑候補巡檢程君國良李君應昇顧君廷貴 
[板輿迎養]  
　　杭州采訪友人云新任浙江藩司惲菘耘方伯當去歲交卸湖北臬篆入都陛見時命公子輩奉太夫人暫回江蘇常州珂里比方伯陛辭後秉節出都由天津航海至上海錰後赴杭州新任旣接篆卽派家丁迎太夫人至浙以遂其愛日之忱本月初十日舟抵大關卽盤過土　鼓棹入城繫纜萬安橋迤西水次次日淸晨排齊全副執事奉迎進署 
[書院課題]  
　　湖北訪事友人來函云鄂省經心書院專考雜藝上月某日初次開課之期統限三日繳卷首藝書焦里堂左傳補疏自序後次藝擬盧昇之詠史四首五古上月廿四日係仙源文社第三次課期在本太平會館扃試生題子曰不得中行而與之一章童題暮春者詩題賦得採茶歌裏春光老得春字五言八六韻本月初七漢上仙源文社第四次課士之期仍就太平會館集試生題若臧武仲之智五句童題則吾從先進詩題賦得麥天晨氣潤得天字五言八六韻 
[嶺外相思]  
　　福州采訪友人云前任海防同知唐蘇亭司馬解組後僑寓華林坊某日初更時忽有偷兒闖入簽押房中將報時鐘攫去家丁見而擒獲偷兒贍敢持小七首以拒致家丁猝被刃傷翌晨司馬卽據情報知閩縣懇卽追查璨尙未經破獲也○提督福建學政王大宗師於三月二十七日返省垣二十八日卽謁聖講書二十九日諸生補歲考由是接考生童經古至本月初四日考閩侯兩縣文童○福州地棍横行往往身藏刀鋭臬司周子迪廉訪前經剴切示禁并飭閩侯兩縣主及内外保甲局嚴拿懲辦無如若輩少成若性終於怙惡不悛近日城巿中復有帶刀至飯店中强賒硬買并沿途調戲女子者廉訪聞其事重申禁令諭以如再有棍徒結黨持刀行兇强　打架者准里保鄰佑公同綑送一經訊實定照光棍例定罪决不姑寛○某國欲就厦門設立租界上憲委幹員前往查勘閲數日厦門道楊觀察復詣省禀陳○龜子陳姓兇惡性成某日忽與長門砲勇鄭某爭毆突操刃將鄭胸前及左右脅剌傷立時昏倒事爲洪統領所悉將陳龜移送閩縣署請懲縣主飭禁之獄中俟鄭傷痊再行懲辦○圜法日懷私鑄益多現在巿上行使之錢每百文内必攙和鵝眼錢十文如有將鵝眼錢攙和一二倍者則照數加申俗謂之時錢閩縣宼大令下車之日卽大張告示申明厲禁但未知巿儈能奉行否耶○疫核西語謂之百斯敦閩粤等處多患之者今歲春夏之交乍寒乍熱以致民間患此者甚多一經神識昏迷卽百無一救殊可哀也 
[尼菴被盜]  
　　嘉興采訪友人云乍浦近鄉黃泥堰某菴有比邱尼在内焚修除師徒外又有香工數人及未披薙之佛弟子兩人禪榻茶烟塵囂迥隔本月某日夜半時忽有匪徒擊破雲扉一擁而入持刀嚇禁使諸尼不得聲張一尼儘力撐拒飲刃而斃匪徒遂搜括所有呼嘯遠颺翌晨住持尼赴平湖縣署禀陳縣主卽帶同書差刑仵等人親臨勘騐許以嚴緝兇手住持尼和南以謝縣主遂遄回衙署諭令捕役勒限緝拿 
[諭用銀元]  
　　福建省鑄造之銀元各處巿面並不通用實屬有凝生理江海關道劉康侯觀察出有示諭一通略謂福建所製之銀元均係上好紋銀以後各商務各通用不得任意扣拆想自示之後各商當一體遵行流通於巿矣 
[履勘油池]  
　　咪吔洋行在浦東購地起造火油池附近鄉人以有　碍紛紛控告經黃大令屢次訊問本報亦已迭紀之矣昨日大令命駕出城渡浦而東赴彼處勘視一切及至回署已日薄奄兹暮烟四起矣 
[仙誕拈香]  
　　四月十四日爲呂祖師誕昨適届期本城關道憲劉康侯觀察提右營廖楚才叅戎松海防劉笙司馬上海縣黃愛棠大令守府程少菴守戎總巡鍾壽百明府以及文武印委各員均命駕赴水仙宮拈香行禮是日俗謂之神仙日手業中人咸休息一日紅男緑女結 
 
 

Page 3

 
 
隊往水仙宮遊玩者掁晨至暮絡繹於途殊覺異常熱閙也 
[試演水龍]  
　　寓滬西商之有救火會也一聞鳴鐘告警無論晝夜莫不恐後爭先誠有益之舉也近日會中人相約日在賽馬塲練操俾此技益臻嫺熟不致臨事張皇昨日午後三點半鐘時計水龍火龍共四架皮帶車八輛斧鈎刃索車一輛齊集洋涇浜由浦灘迤邐至賽馬塲會操直至五點半鐘時始整隊而返前導有西樂一班沿途樂聲互奏至洋涇浜遂紛紛而散西人之未雨綢繆於此益信 
[馬車傷嫗]  
　　昨晨有一老嫗年將大衍衰邁龍鍾手提筠籃至菜巿購物行經英界大馬路忽被某洋人所駕馬車撞仆輪從腰際碾過致受重傷後由巡街華捕獲住馬車將嫗送入仁濟醫館求治醫生言年老血衰恐難保全性命也 
[一飯難償]  
　　工部局在南巿十二圖蕭家廠地方興造自來水公司一所前日破土興工已誌本報兹悉工部局派工頭張寳生招集小工從事畚挶每名工資錢二百八十文應召者已有五十餘名有名胡三者恐靑錢不能中選乃以酒飯饗張計費去錢一千數百文張首爲之肯詎料甫作三日忽欲辭歇胡心有不甘邀張在南馬頭某茶肆中評理張願償以洋蚨一枚而屠則堅欲執役昨復邀集各小工商議未識當若何了結也 
[上海縣案彚錄]  
　　前者潘光耀控稱蕭耕圜盜賣護塘田畝嗣由招商局將是案人証陳掌生夏桂春顧阿狗送縣經黃大令訊供日來有陳掌生之母糾領鄉婦多人在縣署喊寃前日黃大令公出回署見此情形卽升堂訊問陳徐氏訴稱年六十有五是掌生之母陳趙氏訴稱是掌生之妻陳沈氏陳趙氏同供掌生是夫弟婦人等住居浦東二十一圖有墳地一方前曾價賣與寳仁堂惟存墳基嗣被馬雲舟蕭耕園私將墳墓搬去以致涉訟不料蒙訊之後將掌生管押是以投案喊控叩求伸寃夏顧氏供年六十有五家有墳墓一畝餘價賣與陶阿四留出墳墓不料亦被蕭耕園私搬向之理論反被控告將兒子夏阿華管押求開恩典夏馬氏供年三十有七丈夫阿華被押質所求爲開釋夏朱氏供年四十有九丈夫夏桂春在鄉開設茶肆被馬云舟肆行打毁反被控告收所實是寃抑求開恩典顧陸氏供兒子顧阿狗曾將屋基憑馬云舟等爲中價賣於人價値尙未收淸已將房屋拆毁是以投請訊斷大令訊得氏等供詞各執著各檢呈憑據再行訊核○沈岐昌控稱沈金林圖呑股本銀兩經前帮審委員曹荃生明府訊供著沈雲彩沈金林依限繳銀閲時已久尙未了案前晚蔣剌史升堂提訊沈岐昌供與沈金林等股開蒲包鋪被呑股本控案之後繳還本洋考百元尙有存項洋四百五十元至今未繳求請訊比沈雲彩供稱此事須提沈福昌到案始能明白否則頭緒毫無終不能水落石出沈金林供稱此店與沈福昌合開與岐昌毫不相涉求提福昌到案剌史得供謂金林等曰此事前經曹大老爺訊供勒限繳銀現忽翻變顯係有心延宕實屬可惡喝令重責俄有陳沈氏投案求請免責剌史不准著將沈雲彩責四百板金林責五百板再掌頰五十下責畢著沈雲彩將洋二百元限半月繳案所有林老狗之存項一百元亦著出外淸理了案 
[上海巡局紀事]  
　　湖南人劉萬裕不知向操何業日游行於滬南一帶遇事生風藉端訛詐日前在萃豐碼頭聚興飯館虎咽狼呑據案大嚼偶以細故與値堂大肆詞鋒劉暗將盌片劃破皮膜血液涔涔館主人見而駭然當浼十六鋪地甲前往解勸給以養傷費洋銀三元詎劉從此以爲得計前日之晚又在鹽碼頭長興館内果腹借詞伺應遲延與之墛毆用其故智復將磁片在原痕内劃破誣爲打傷店主沈某卽投十六鋪巡防北局控告經局員楊建珍二尹准詞派勇提劉到案據供原籍湖南某邑人向居北巿適因要事故至滬南在長興館中用膳呼取醬油致與堂倌口角被其將頭顱擊破反被控呈叩求老爺明察伸雪當由地甲禀稱日前劉在聚興館自用碗片劃傷頭顱詐得傷費今又藉傷圖詐求爲嚴懲二尹得禀乃謂劉曰爾稱在北巿何以屢在十六鋪地方索詐錢財答稱並無其事實被妄指二尹謂店主沈某曰劉在爾店究竟爭毆與否沈稱雖與堂倌楸扭然無毆傷之事實係平空滋詐求請訊辦二尹復謂劉曰觀爾行爲實非善類本委本應嚴究姑念互扭起釁判令沈給洋銀二枚以爲養傷之費如再有前項情事定當從重究辦兩造各具遵斷切結了案○鄉民張永銓家居二十三保三五圖地方娶附近俞姓女爲室俞氏不守婦道日前背夫潛逃張疑被妻叔俞銀泉妻弟俞方方所誘因控諸是處巡防局局員鄭厚餘二尹飭差將銀泉方方拘案移送總巡局轉將人証送縣均已詳紀前報兹者俞方方以被張誣控若非尋獲其姊終不能了此訟藤因遣人四出偵尋在泗涇鎭某尼菴内尋見前日下午扭至楊樹浦巡局禀請訊核鄭二尹以此案業已解縣令自行投案請黃大令訊斷○江三生有一子名九扣前曾憑媒娶王姓女爲媳與江阿寳同居本邑西門外某日王氏忽失所在連日不歸而阿寳亦數日不至江三等明知有異四出找尋杳無蹤跡後阿寳忽回欲將衣箱取去江三等盤詰之下復扭至西門外巡防局經局員蔡雲卿二尹送至總巡局由鍾明府訊問著將江阿寳發自新所當由江阿三將江阿寳具保出外前日王氏忽然回家江三等詰問情由支吾以對扭至總巡局控訴明府升堂訊問王氏供稱小婦人家中貧乏不能度日故至虹口以揀鷄毛餬口並非逃遁明府以所供不實著卽掌責王氏始供與江阿寳同居因知事不得了自行回家求開恩典明府得供將王氏鞭背一百下交江三等具結領回嚴加管束江阿寳重責三百板枷號一個月期滿再行核奪 
[英界公堂瑣案]  
　　包探石金榮禀稱銀工王鴻春之藝徒某甲被孔慶林誘令竊銀二十餘兩約値洋銀三十圓偕至杭州遊蕩現在孔已來滬甲則不知去向王因扭孔至捕房控訴捕頭令小的訪查屬實是以解案請究王訴稱孔引誘小的之徒竊取銀條尙屬小事惟恐其家向小的索人故請大老爺限令孔交出孔供稱甲自願隨小的至杭州目下伊不願來滬大約已回安徽某縣家中矣屠别駕據情商諸單繙譯官然後判令將孔笞責五十板勒限交甲訊究○倪順泉竇如海洪阿寳三包探同解竊犯徐阿金至案禀稱此賊屢次犯竊案積如山邇又連竊沈成章張文氏等四家衣物報捕後捕頭令小的等拘獲吊出原贓解案請究沈等各失主投案領贓徐供稱小的係浙江寗波府屬象山縣人向操錢業後因虧空失就以致流而爲賊如蒙寛宥定當束裝回里息影家園矣别駕判令笞責二百板管押半年期滿後遞解回籍○三百零四號華捕解盧阿彩王阿彩至案禀稱二婦欲將買女溤春海張阿銀販至香港二女不願以致滋閙不休經小的拘入捕房捕頭令送案請究盧王二婦同供稱二女自小刷小婦人撫育現將携往香港竟敢倔强不遵别駕著留候過堂訊究○包探竇如海禀稱賊犯李芝卿前因犯竊解經大老爺訊辦後遞解寗波原籍今又潛來滬上經小的拘入捕房捕頭令送請究辦李供稱小的家無恒產度日艱難來滬謀生不敢再犯别駕判令笞責一百板仍交竇探帶回捕房遞解回籍○一百六十八號華捕解馬夫金阿星至案禀稱昨日小的見此人駕車至六馬路無端將東洋車夫張福郎鞭擊一下致傷左目是以拘入捕房捕頭令送請究辦張供稱小的突被金持鞭擊傷左目以致不能出外謀生金供稱小的駕車而出鞭梢悞傷伊目實出無心别駕判罰洋銀十圓以五圓給張爲養傷費五圓充公○包探徐榮珊解姜阿福至案禀稱此人在泥城外拆毁洋人古柏家圍墻經十七號西捕拘獲解入捕房捕頭令解請訊辦古柏投案訴稱宅外時有歹人將圍墻毁壞請重辦以儆效尤姜供稱小的悞撞磚牆並非有意拆壞别駕判令枷號十日發犯事處示衆○包探顧阿六禀稱流氓張永興在某茶肆中向朱坤寳訛詐洋銀十餘圓聲勢洶洶經小的拘入捕房捕頭令送請究辦朱投案聲訴前情張供稱小的向索欠欵不敢訛人别駕判笞責二百板管押四月期滿後遞解回籍○包探黃四福禀稱昨日匪人萬阿海見女郎王富成姗姗而來無人作伴突伸手拔　頭上銀挖耳簪適經小的所見獲解捕房捕頭令送案請究富成花枝招展緩步上堂細訴前情請爲懲究萬供　　　小的拾得並非强取乞賜恩寛别駕判令笞責一百板 
 
 

Page 4

 
 
[美界捕房瑣事]  
　　西人某甲賃屋虹口乍浦路第二十六號門牌用本邑人張堯南爲之服役西人刻因賦閒無事用度不支虧欠房租洋銀若干房主略不徇情以三個月欠限已滿援例將房屋封閉張之辛工亦被欠無着因將其零星什物取之而去西人惡其無禮前日之晚據情控諸捕房捕頭飭包探倪順全將張拘至令其將所取各物如數給還被欠工資可向西人索取張遵諭而退○昨日午後有寗波人李阿生在吳凇路某茶肆啜茗忽與同鄉人朱永山相晤向其索取欠項洋銀若干朱旣無可歸償而措詞又不圓到以致互相口角爲鷸蚌之爭一失手間朱被擊破頭顱鮮血淋漓涔涔不已旋經四百九十六號華捕一併拘送捕房捕頭以錢鈔瓜葛非捕房應管之事令出外自行理處○舟子徐阿虎昨晨在外虹橋鴻泉樓茶肆品茗與蕩婦賈陳氏祇隔一座涉以游詞互相嘲笑繼忽認眞詈駡之餘互相用武氏非徐之敵致被擊破頭顱傍觀代抱不平喚四百七十一號華捕拿送捕房捕頭令押送英界公堂訊究○裏虹口文昌閣後本有一浜昨晨忽浮有孩屍一具五百十二號華捕見之告知捕頭飭傳二圖地保奚坤寳備棺掩埋○昨晨八點鐘時有甲乙二寗波人在漢璧禮路互相兇毆傍人莫知其起釁之由勸解不散經二百三十四號華捕拘入捕房捕頭詰問緣由兩造各無一語捕頭怒一併斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂會訊案略]  
　　德商元亨洋行主控章興洋紗號主蔣同鶴定貨不出昨日屠别駕傳朱維章訊究元亨洋人訴稱伊所定之貸照目下巿價約虧銀三千五百兩之譜朱供稱曾冋元亨定購粗布曾向莊一再商議令提出莊左枝右梧如何得了莊供朱旣稱曾經商議何以交帳時不將此事説明别駕與西員互商之下限莊於一月内出貸○德商立豐洋行控買辦陳長福定購洋鐵不出别駕提訊之下立豐洋人投案訴稱陳曾定買洋鐵五百箱至今不出陳供稱曾定三百箱自應照數提出其餘二百箱係義生昌所定目下生昌已閉歇矣立豐洋人又稱其中二百箱確係生昌所定惟當時娻在行中當買辦曾經擔保故須陳代爲料理别駕商諸西員以陳旣經作保不能置身事外著於一月中出貨 
[法界公堂瑣案]  
　　楊雲章控黃順昌爲陸蘭廷锠紹將寄仔麥邊洋行之桐油棧單抵押洋銀三百元因旋至麥邊掛失將貨提去鄭大令提案訊供陸避匿不到未幾黃在押患病大令准予交人保出俟病痊再訊前日陸至小東門外新恊成烟館吸烟被楊偵知扭送捕房管押昨日捕頭令解請大令訊供大令曰爾前者因何避匿諒係情虚供稱小的實因抱病不能赴案棧單於二月初十日被黃竊去十五日卽向麥邊掛失至二十七日登申報告白至借用洋銀之事實出不知楊稱因見申報告曰故向理諭伊置之不睬是以投案控告朱濟堂現在沙發洋行司帳大令謂爾被竊之後不應遲至十餘日始登告白黃非泰記股東豈能擅用圖章亦有不合遂與何繙譯會商然後令陸仍交人保出俟提朱復訊○元豐錢莊王鋆衍控同順昌魚行主孫蓮浦欠銀二千餘兩牽涉同順昌股東沈少坡大令訊供之下諭令公正人理算昨日王投案訴稱去年結帳後同順昌又借去過年銀二千五百餘兩大令謂本委前已訊知股東旣有四人是以諭邀同理算因何今者尙未理淸王稱李桂泉欠銀逃逸無處訪尋同順昌欠銀二千餘兩有公順等往來在内大令與何繙譯會商之下謂同順昌應繳之銀兩著赶緊措齊繳案一面飭將帳目理明禀覆核奪○積馨裕茶棧出店人金怡生追賊至王尙林屋後王同居之鮑桂香等悞認爲賊夥擊致傷控經大令訊供著將鮑等交人保出俟　傷痊再核昨日積馨裕司帳周子卿偕金投案訴稱刻下傷已告痊求將行兇人嚴究王供稱上月十七夜積馨裕被竊鄰人同聲呐喊小的與　弟兄同居悞認金爲賊然並未逞兇大令謂旣不兇毆金何得受傷遂判令禁押捕房一月並罰洋銀二十圓爲醫傷費金訴稱小的已告痊求　老爺將此欵充入醫院經費可也大令准之○包探禀稱偷兒陳連生潛入招商局江天輪船竊取某甲女客所携衣服三件當塲拘獲帶入捕房捕頭令解案請訊陳茷稱小的在碼頭上拾得衣服並非竊贓大令判令著押候笞責一百板贓存候失主具領○包探禀稱前晚十一鐘點時賊犯陳錦元蘭入柴熙連家梯上圖竊物件經陳拘獲送入捕房當有一同黨乘間脱逃今捕頭令傳同失主解案請訊陳供稱小的係常州府屬無糞錫縣人來　　女兒見伊家後門洞開然並未入内大令判令禁押二日○包探禀稱鄒天保爲錢少坡介紹向顧趙氏借去洋銀三百圓圖賴不還控經大老爺訊　飭將天寳之子寳林交人保出理償寳林一味挺押兹捕頭令將天保送案請追天保供稱小的代借洋銀屬實小的現在英租界滿庭芳街開設聚興館飯店求准交人保出理償大令准之限十日内理楚延干追比 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月初四日京報全錄]  
　　宮門抄○諭旨三道錄前○都統祥等奏爲遵旨明白回奏摺○牧務大臣崇奏爲據實陳奏片○又奏爲請將朦弊營私之牧長　　　 
訊辦片○湖督張奏報兼署撫篆謝恩摺○盛京將軍依奏爲請旨簡放知縣片○四月初四日户部通政司詹事府正日曰旗値 
引見○澤公光公各假滿請安○湖北巡撫譚繼洵請訓○琿春副都統英聨請訓○齊齊哈爾副都統增祺到京請安○漙興　 
南苑請安○慶公興伯阿克東阿各請假十日○吏部呈進夏季搢紳○倉場奏漕船五日回空○松墀惠裕預備召見○召見軍機　 
洵英聨增祺松墀惠裕○皇上明日卯初二刻升太和殿看版已初至天壇入齋宮○○奴才祥麟依崇阿跪奏爲遵 
明白回奏恭摺覆陳仰祈聖鑒事竊奴才等於光緖二十三年二月十三日具奏職官被控訊明各情請旨將察哈爾正黃旗統管達　　 
牧員外郎國仁交部照列分别議處等因一摺於本月二十四日接到回摺奉硃批另有旨欽此旋於三月初八日准兵部咨開内閣抄出光 
二十三年二月十八日奉上諭祥麟等奏職官被控訊明各情一摺請將察哈爾總管達爾濟游牧員外郎國仁交部照例分别議處等語摺 
未將奏案隱匿等情切實聲叙殊未明晰著祥麟等明白回奏再降諭旨欽此欽遵奴才等跪讀之下不勝悚慚當卽遵查接管卷内前任都統　銘於上年九月初二日附片陳奏調任正紅旂總管棍都散保前派會辦理藩院咨交佑安寺業固雜爾胡圖克圖　普登濟里克章桑　徒多普敦札瑪素來京呈控該廟香火地畝被民人霸種是否該廟香火地畝自應查明辦理將棍都散保暫行留旗一俟將會查案件辦理淸楚完案再行飭令赴任等因奉硃批該衙門知道欽此欽遵在案奴才等伏查察哈爾八旗凡遇命盜以及詞訟等件均由奴才衙門劄飭該　管轉移滿蒙　刑官照章辦理歴經辦理在案此次員外郎國仁親供内稱前任都統於九月初二日附片陳奏調任正紅旗　　棍都散保前派會辦理藩院咨交佑安寺業固雜爾胡圖克圖圖普登濟里克章桑遣徒多普敦札瑪素來京呈控該廟香火地畝被民人霸種是否該廟香火地畝自應查明辦理將棍都散保暫行留旗一俟將會查案件辦理淸楚完案再行飭令赴任等因奉硃批該衙門知道欽此欽遵抄錄原片恭錄諭旨於九月十八日劄飭察哈爾正藍旗總管車練恩調任正紅旗總管棍都散保正黃旗總管達爾濟前任正黃旗游牧員外郎總普游牧員外郎國仁之文該總管達爾濟並未移知國仁等語質之總管達爾濟亦已供認此顯係該總管有心隱匿奏案不由舊章之實情也至國仁所禀各欵雖係因公起見然語言失當亦有不合仍請旨將察哈爾正黃旗總管達爾濟游牧員外郎國仁交部照例分别議處所有奴才等遵旨明白回奏緣由理合恭摺覆陳伏乞皇上聖鑒訓示遵行謹奏奉硃批著照所請該衙門知道欽此○○崇善片再奴才正在繕摺閒接奉上駟院文開令奴才於文到日著署翼領文林等親身赴各羣挑選本處原學生達漢馬二百九十六匹内挑靑白達漢馬一百六十匹其餘馬匹無論顔色揀選大小走馬一併送京等因除輪派翼領恩聨遵由騸馬十羣内赶將馬挑齊另文呈送上駟院核收外查從前各年解送京馬於奉文後向由錦州輪派翼領一員隨帶各羣官丁等赴京适馬歴辦在案惟此次來文指派署翼領文林親身赴各羣挑選馬匹而文林前經盛京將軍衙門隨文送往上駟院帶領引見翼領員缺出訖現在尙未回錦先經上駟院左司始則以奴才摺内未將前翼領景美等聲叙行文駁詰致令聽候引見之文林等久覊京師繼又指派文林由錦州解馬赴京之差此等行爲成何事體卽可見左司有意刁難奴才　難辦理之憑證也不得不據實聲明請旨飭部查核歸併前案辦理爲此附片具陳伏乞聖鑒謹奏請旨奉硃批另有旨欽此○○崇善片再奴才崇善於光緖二十一年九月十八日奏叅騸馬十羣牧長阿洪阿等十八員各摘頂賠馬一案係遵歴辦章程奏請賠補倒虧已無之　爲整頓牧務起見至三年大均羣造册咨送上駟院查册報三年每年實有馬數並倒斃馬數照章核計議以功過之事與奴才前奏所請賠補倒虧馬匹不相牽混因思奴才到任管理牧務計今十三年之久向遵例章辦理賠馬均羣之案歴歴可查從未駁詰自奏叅前翼領景美等以後凡有牧羣事件屢奉上駟院奏咨駁詰致令無所遵循今經奴才查得有前翼領降級調用景美騸馬十羣副牧長保祿奎齡牧副升祿等向各羣私自攢湊歛財攜銀四千兩先後潛赴京城賄通上駟院左司幫辦郎中員外郎繼德筆帖式恆有卽胡月波二員納賄蒙蔽回堂將奴才奏准已收歸羣烙印官馬八十八匹並將賠交馬價銀二千零六十一兩於光緖二十二年十一月十三日具奏請將此案毋庸置議鈔奏咨行遵照辦理是以奴才未敢繁陳遵將已收馬匹銀兩數發還賠馬官丁是否允協附片奏請在案兹奉駁查奴才將碍難辦理情形叙入正摺現在案懸未結又查出朦弊納賄罔上營私情形有副牧長保祿牧副升祿於光緖二十二年四月二十八日由京寄典騸馬各羣牧長等私信内稱十羣被叅　賠一案摺底今已擬妥請仍以上年核算其原叅牧長處分應請無庸置議此摺一奏便有端倪等語奴才將原信之帋附摺恭呈御覽相應請旨將降調牧長景美副牧長保禄奎齡牧副升祿等一併斥革交部訊辦恭候命下之日卽將保祿廾祿景美奎齡等送案質訊辦理以懲貪婪而肅官方理合據實陳明伏乞聖鑒訓示謹奏請旨奉硃批另有旨欽此○○頭品頂戴湖廣總督兼署湖北巡撫臣張之洞跪奏爲具報微臣兼署湖北撫篆日期恭謝天恩仰祈聖鑒事竊臣於正月十四日承准總理衙門來電奉旨譚繼洵已准其來京陛見湖率巡撫著張之洞兼署欽此嗣准吏部咨同前由兹於二月十六日准本任撫臣譚繼洵委員齎送湖北巡撫關防並王命旗牌文卷前來臣當卽恭設香案望嗣叩頭謝恩旋領任事伏念臣謬領兼圻曾無寸效兹復恩綸渥荷鄂撫兼權政劇責專益深兢悚當此災重民艱賑繁工鉅撫綏要則吏治尤爲先務餉需急則理財更在得人臣惟有加意拊循集思經畫於本任署任應辦諸事統籌兼綜竭力圖維一體認眞　飭不敢稍有嚝誤以仰答高厚鴻慈於萬一除恭疏題報外所有微臣兼署撫篆日期並感激下忱理合繕摺奏報叩　天恩伏乞皇上聖鑒謹奏奉硃批知道了欽此○○依克唐阿片再寗遠州知州賀損遵例報捐離任開缺前經奏請以廣寗縣知縣王安中升補尙未奉准部覆據報聞發丁愛復經　請以劵積保舉同知直隸州現任　化縣知縣吳　　　補茲准吏部覆稱該員係現任知縣保舉在任候補回知直隸州並非保舉知州升補如按該員知縣循例升補知州　俸　滿三年亦遵例捐免核　定例不符等恩　駁光緖二十三年正月二十日具奏奉旨依議欽此行令另行揀選等因查奉天省自兵燹後各廳州縣多巳　補歴俸巳滿憲鮮有其人故不得不於資勞轅深擇其人地湘宜堪　勝任者酌量請補原係爲缺擇人　意今吏部以該　吳鼎澂保　係在任候補同知直隸州並非保舉知州知州任　歴俸未滿三年擬駁奴才等何敢復有他説惟查前任寗遠州知州賀墳捐雖遺缺吏部於光緖二十一年八月初五日行文按奉天照限三十日减半應以八月十九日接到部文之日作爲開缺日期歸於三十一年八月分截缺查知縣應升班内有現任懷德縣知縣傅雲　於光緖十九年十月二十三日補授到任連閏扣至二十二年九月二十三日邊俸三年期滿又現署寗　州本任慶平縣知縣陳善寳於光緖十九年十月初一日揀補到任姙該員前在廣西懷集縣俸次不計外連閏扣至二十二年九月初一日奉省三年俸滿但寗遠出缺在先該　　　滿在後惟查寗遠州一缺前請以廣寗縣知縣王安中請補旋准吏部覆稱王安中於十九年五月初一日到任業經　授在案歴俸己滿三年應將該買循例請升議准在案論王安中於十九年五月到任扣至二十二年五月固屬三年俸滿但亦在寗遠出缺之後若以現時俸次而論不論出缺先後本任康平縣知縣陳善　現任懹德縣知縣傅雲颺均可　升又試用知州陳衍庶於光緖二十一年十月十三日到省二十二年十月十三日試用一年期滿甄别係屬甄别在後又黑龍江呼蘭同知通判周瑩良吏部裘咨如一時無缺可調准於奉天州縣缺出不論繁簡卽行借補惟該員係於二十三年正月十三日到省係屬到省在後以上四員相應請旨敕部核議如有可補之員卽請指明行知到日奴才等遵照請補如無可補之員奉省别無可以請升請補署應請敕部另揀合例人員請旨　授以重職守　附片　陳伏乞聖鑒訓示謹奏奉殊批吏部議奏欽此 
 
