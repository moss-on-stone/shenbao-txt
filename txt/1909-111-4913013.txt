# 1909 - 111 - 4913013

 

Page 1

 
 
   
 
 

Page 2

 
 
   
 
 

Page 3

 
 
論說 
[攝政王交諭改良學務感言　野鶴]  
國家政事條緒千萬得人則治失人則亂學堂者人才之出產塲也近聞攝政王因各處大小學堂倡辦已歷數年總未見人才之效騐日前交諭張榮兩大臣速行改良學務自有此諭凡有辦學之青者宜如何感發奮興爭自濯勵俾學務速見整頓人才早出一日上慰賢王之厪念乎記者不敏就所聞見臚陳其缺點爲學務之病案願改良者其留意焉 
今日敎育未曾普及而學界之暮氣已重詎果苗而不秀實屬耕者乘方敎育之不得其法誠哉難逃賢王洞鑒之中謹請綜其致弊之所在而供述如左 
一曰學科　煌煌有定章而學科若是其錯雜也官立與私立不相同矣通商之口岸内地之僻隅紛然歧矣當事者未嘗不以章程有隨地變通之語以自解也學科旣不同矣尤可異者堂中所立之科實行之者固多名實不相符者亦衆甚有關門改年號故趨于極端或簡陋以鳴高語以學堂所以開瀹知識以專門爲歸墟以普通爲基礎肇端伊始課程乂宜 
簡單而彼掉頭不顧也就記者所觸目而警心者理科之黑暗體操之敷衍十堂而恒八九也夫所以啟智慧廣見聞以基其實業思想者不於理科何賴乃竟有空講課本模型未必具實驗未必行敎者鑿空而譚聽者昏焉欲睡甚有并空講而無之若夫體操以表面言似俱備矣而乃操法之莫衷一是遑論此校與彼校不同一校中一學期中而二三其法者亦不少即操者亦未必全班此其弊不盡由于辦學之人而在學生之家族往往有體操傷身之謬見存於腦中牢固而不可破其所以致此謬見者實由學堂體操之偶有失法耳而辦學者未必能曲喻善譬以開導其愚使之不可因噎廢食而任彼自由是則大可怪也夫實行立憲之期距今不過八年已耳立憲以後通國皆兵之制當必仿行今日之小學生非適當他年與選之列乎及今不求振作後將何以賦同仇敵愾奈何漠視體操也是故鄭重體育以基軍人思想整頓理科以立實業始基與夫斠畫學科齊之以一定之式俾之以一定之程實行監察不得任意紛更是所厚望於改良學務者矣 
一曰課本　課本之不同幾幾省自爲風州自爲俗縣自爲習甚而同等同地之學校而課本不同者學者則視爲當然敎者或不以爲不然學生之學力坐是而一波三折無徑直之進步學生之家庭坐是而興耗費之憂力薄者懼令子弟人入堂肄而私塾之不肖學究乘間招來以爲讀書私塾用費無多效驗未必不及而舊學之徒揚言興謗以爲科舉時代學生讀書有如今日新法之紛紛乎此阻碍學界前塗之一大魔力也策除此弊惟有速行統一敎科書籍之令俾下有所執守而上便于考成方今國民必讀課本及簡易識字課本議將頒行所願其餘各科學書亟謀畫一之策通飭全國遵行果爾則中國學堂所用之書自無紛歧之患即使學生出彼入此自可接讀未竟之書不必另易新編銀錢可免虚糜光隂亦不致浪擲矣（未完） 
來稿 
[南洋勸業會說畧（九）（續）]  
[十　買賣]  
賽會之性質與商店異故陳列品有非賣者有即賣者有賣定於閉會後始能搬運者其賣出之方法或面談或通信至最近亦有備多數之自動機械於塲中以爲買賣者然此則視社會之信用程度如何否則徒滋紛擾而已 
[十一　附彩]  
賽會之期間普能多能五六月爲準於會期中或最後嘗有附以彩票藉起參觀人之遊興者其法如賣入塲票時人附一枚中彩者即以陳列物品與之亦有以金錢爲標者然跡近賭博仍以用物品爲善若中彩者以所得物品爲不洽意則可選陳列之同價物品與之此固各國通例也 
[十二　餘利]  
 
 
 

Page 4

 
 
商股或私人資格開設之賽會餘利多用分給之制亦有謂是種餘利宜分與出品人者然賽會之企業者嘗有損失之虞在各國商律凡股份公司先入股者有取得優先股之　利則賽會餘利不分與出品人亦非不當至於國家或公共圑體經營之賽會則餘利必以之爲公共事業如博物館勸工塲公園等皆公共事業也 
[第三章　佈告]  
賽會之成功與否即可於佈告一項决之其在歐美諸國有以佈告專門名家者賽會嘗延此中名手爲佈告委員專研究佈告方法如一千九百一年夏歐洲同開四大賽會克蘭斯苛與里卡兩賽會則大收佈告之效而拍伏海羅與德摩斯打兩賽會結果終不甚良雖曰興賽會内容之善否有關係然佈告之不善亦其最有力焉者 
[一　直接佈告]  
以正式公文通告於内外國人此固善法也然佈告之最要者以編輯賽會之要略分配於外國領事或本國駐紥於外國之領事直接送於各國政府如爲地方的賽會則送於各公共圑體以惹起内外國人之注意其効力不減於正式公文故編纂賽會記要爲賽會佈告之第一手叚 
[二　報章雜誌之廣告]  
廣告以能吸收衆人之心理惹起人皆注目爲歸報章雜誌之廣告善矣然猶不若挿畫於彚報或準備報告之紙面爲最善亦有於會期前登告白於各大報章雜誌者日本賽會全國新聞雜誌以鼓吹賽會爲應盡之義務葢賽會爲公益事業報章固以鼓吹公益爲目的者也（未完） 
[專電]  
[電一　（北京）]  
世鹿張三中堂公讌直督楊士驤談及新政楊言直省析政勉竭智能或可爲各省倡語次三中堂頗爲愜意 
[電二　（北京）]  
　徐世昌奏請將已故河南巡撫李鶴年開復原官　功事績宣付國史館列傳奉　旨照准 
[電三　（北京）]  
浙正監理官王清穆昨日到京擬謝恩後再辭籲懇終制 
[電四　（北京）]  
樞臣奉攝政王諭東三省交涉繁難錫良　歷較深到任後應先令劃清國界力保主權一面整理新政以圖自强 
[公電（開封）]  
各報館均鑒豫交涉局員楊敬宸勾通福公司擅簽約准内地售煤病國害民現方運動外部挾制長官祈主持公論豫人士泣叩 
緊要新聞 
[寗夏將軍等奏陳戒烟新法北京]  
　　寗夏將軍合 
布等奏云寗夏駐防自得此藥由奴才志銳首先戒斷後雷厲風行按户稽考告戒者賞之不戒者懲之計自上年十月初五日開局後至本年二月十五日止四月有餘共戒斷男婦老幼官員兵丁共一千零八十三名尚有孕婦十五名俟其分娩再爲戒斷未在此數之内本城漢民男婦三百零二名共收繳烟槍二千四百六十一件現將人名造具清册並所有器具均咨送祭烟大臣查考儘可按册指多調查絶無一毫朦混戒法一月六班每班五日或三四十名不等進局日不准吸烟第二日服藥俟吐瀉後與以補藥安睡一夜第三日雖令吸烟亦不下咽是日即與以稀粥第四日麵食第五日早飯後出局腹内烟癮無不凈盡祗四肢微有酸楚稍爲習勞即已釋然本年正月又添一局兩局均派首先戒斷之協領瑞　在局招呼復派佐領庚寅瑞珵防禦栢壽經理飲食收繳器具搜查暗訪等事均無薪水戒斷時尚有婦女二名本來有疾不勝藥力偷呑烟泡因此殞命奴才等均已撥欵賞卹四月有餘藥價與戒烟之千餘人陸續在局伙食共用去銀四千四百一十兩蓋藥價頗昻每人瀉補二次在局 
實不貲除奴才台布志銳各捐津貼銀五百兩外實開銷銀三千四百一十兩旗庫無欵可籌奴才等暫由渠工存欵下動用仰祈　皇上恩施俟渠工告竣後一並開具詳細清單再爲報銷查自禁烟之　詔下頒兩年餘矣從未見各處奏報實力戒斷者不過以取結了事噐具則據報當堂銷燬此次寗夏滿城官員兵丁尚能深明大義合力戒除器具亦一律收繳實足爲天下之倡所有出力之協領瑞珵等數員可否請飭傳旨嘉奬兵丁等擬求　天恩飭下陝甘督臣從宣統元年起估撥兵餉予以十成蓋每年所領在八萬有零十成不過十萬一千上下除派協領瑞珵賣摺帶兵携文件器具赴禁烟大臣公所交收以備考查諮詢並清册一分補瀉藥各一包咨送軍機大臣備查化驗外理合具奏再此摺如蒙恩准並乞飭發明諭以爲天下駐防勸閏二月二十七日奉　硃批瑞珵等傳旨嘉奬動用銀兩准其開銷加復兵餉暫行緩辦餘著該衙門知道 
附片云再戒烟辦法首重調查禁烟大臣前定六項表册周密已極惟聞各省至今尚未塡齊即使塡齊亦未必可信即使可信其可疑者京城公所又何能如數調查果調查矣又如何辦法使之癮斷病除此時各省表雖未齊吸食者與服藥者可欵者必均有一大槪數目凡此三項將來擬　律令其服藥戒之反可省夫調查一切繁文法簡而收效速似於禁烟 
 
 

Page 5

 
 
大有裨益 
又片奏云再禁種之法實爲禁烟第一要著寗夏滿城戒斷後經奴才等傳知凡係佃種本營官地者一律不准栽種罌粟漢城道府亦曾出示一律禁種此令旣出烟價大漲現在每百兩竟貴至三十六兩百姓遂紛紛來城求爲戒斷一因價貴一因禁種奴才等現在因此未能撤局可見人同此心希望既絶求援必力寗夏一隅雖係略見一斑推之天下當不外此朝廷如果毅然禁種嚴定懲罰草偃風行收效必速 
[粤省緝拿逃兵委員自戕詳情廣東]  
　　粤督張安 
帥現據兩廣督練公所詳稱竊職處前以各營皆有逃兵當經選派委員分赴各　會同地方官緝拿經札委大挑知縣趙端馳赴南韶各屬在案茲於閏二月十一日據署南雄州宋直牧電稱奉委趙令端會緝逃兵初八到州住在卑署常即會同勒差並緝初九夜趙令已睡忽在牀用刀自將肚臍右割傷隨唤起所帶家丁取紙筆親冩不干家人事係我自殺數字卑府聞報　起往視面詢趙令答以自戕屬實但不言明何故現已延醫妥爲調治合先飛報察核卑府壽嵩禀蒸印等情正在復電查詢間復據該直牧電稱趙令醫調不效於十一日辰刻身死除由州妥爲棺殮并通禀各憲外卑府　嵩禀眞印等情據此查趙令端奉委會緝逃兵忽在南雄州署無故自戕深堪駭異究竟因何自戕自應遴委確查除俟查明再行詳報外所有緝逃委員自戕情形理合詳請察核批示祇遵又據摺禀稱職處派赴南韶各屬會緝逃兵委員趙令端在南雄州署自戕據該州宋直牧電禀到處業經詳報在案續據該州電稱趙令受傷後迭經詢問但稱自戕屬實究其原因堅不肯言家丁李升貴州普定縣人隨趙令已七年尚無可疑形跡現擬派人恊同趙令家丁送柩回省等語當經電復照辦並飭令選派妥人帶同該丁妥愼護柩來省惟趙令究意因何自戕自應派員查明原委以昭愼重除委員叧文詳報外所有電飭南雄州宋牧派人護送趙故令靈柩回省情形理合禀報核察 
[淮揚海道病亟誌聞蘇州]  
　　前署蘇臬督辦牙釐局事務 
正任淮揚海道朱竹石觀察近因年老精力不支臥病床褥日昨又痰壅數次勢極危險目下已遍請名醫診治恐將不起 
[京師近事]  
浙撫增韞奏陳設立陸軍小學辦理情形略稱浙省財政支絀惟有暫就原有武備學堂改設該堂於光緒三十三年停止後將所有經費堂舍器具移作陸軍小學之用遴派留學日本士官學校畢業生候選道金騏爲該堂總辦並選敎員分任各項課程叧行撥給開辦經費其第一期考取正額學生七十名附課學生二十名於光緒三十三年八月初一日進堂援課奴才到任後續招二班取定正額生七十名附課生十八名本年尚須添招第三班學生除將該堂員司履歷曁學生名册咨部外伏乞敕部立案施行三月初二日奉　硃批該部知道 
法部典獄司員外郎桂連丁憂遺缺經戴尚書奏請以遇缺即補員外郎崇綱補授崇綱向充該部審錄司帮管股爲各堂所賞識業於閏月二十七奉旨依議 
法部以各級審判檢察等廳事務繁劇任使需才查有宥恤司主事陳惠愷候補主事高祖培陳嘉穀儘先補用主事鄭言遇缺即補主事龔福燾禮部候補員外郎訥謨圖候選郎中蒯壽田中書科中書羅超王仁治江蘇補用知府江紹杰候選知縣蔣中寛胡贊采揀選知縣姚熙績前經派到審判廳當差現特奏請准其調赴处廳歸入五六品推事候補業已奉　旨依議 
郵傅部以廣州至厦門鐵路數年以來迄未據報如果實心籌畫何難及早成功雖廣州線叚已被割截亦叧有他處經行之路究竟現在績勘線道情形若何股欵何時籌集工程何時開辦亟須查詢現已咨請　粤兩督詳細咨報以備派員前往勘查核辦 
吏部陸尚書因近日各廢員禀訴冤抑日益增多殊難位置擬奏明請旨除照原呈各節查辦外再行考試一次以杜冒濫僥倖之弊 
聞農工商部以江西景德鎭嗞業公司大加改良已著成效擬專摺奏給該公司勳章並給獎創辦人以示鼓勵 
聞度支部澤尚書面奉攝政王交諭此次辦理印花稅祇可從寛入手凡券據賬簿堪爲憑證者始須貼用印花其不肖吏役在外滋擾累及民生當必不免飭即預咨各督撫轉飭府廳州縣先行設法禁止滋擾 
逹賴喇嘛前送西藏白話報一份體例尚不完全隨經壽尚書飭司員研究整理現將該報缺點逐一批評並附說帖指明體例規則以及宗旨關於論說一門尤爲詳悉現已咨行駐藏大臣轉飭照辦 
陸軍部以西寗阿爾泰察哈爾科布多庫倫伊犁等處現擬編練新軍以固邊圉惟各該處之辦事參賛等大臣多非軍官出身恐不識新軍之性質倘編練失宜反滋貽誤擬由新軍各鎭揀選優級之將校發交各處委用以資襄助 
外務部梁尚書以部中辦理交涉人員知識太淺擬選派司員詳譯各國掌故書籍並搜集各國皇帝近日之訓條及各臣工之條陳與各議院 
 
 

Page 6

 
 
等處之章程條例凡有足備外交之援引並足爲内政之考鏡者一併彚編成書以便飭令司員及各省辦理交涉人員研究 
外務部因前奉交議科布多辦事大臣錫恒電奏阿爾泰山邊事交涉棘手請愼選熟悉條約公法及俄國情形之員發交委用以資襄助現經部議以爲祇派熟嫻交涉人員亦未必遂能得手莫如先向俄使訂擬限 
制條約再行派員庶幾得所依據 
日前廷都護奏請試仿左文襄公屯田法安插年老旗丁現經政府會議以此事甚關緊要務須詳審利弊不可冒昧致貽日後之憂 
陸軍部咨行各省以應辦陸地測繪購辦噐械其名詞有與御名相同者應即酌改以昭敬謹如經緯儀卽改名經緯噐儀噐即改名噐械餘均照此類　希即札飭督練處轉飭所屬遵照 
井陘煤礦局申請農工商部略謂礦務發達全恃運輸便利直隸礦產甚富僅賴汽車轉運近者尚可收回成本遠者則不堪賠累請由南直至天津闢新運河一道非特與礦業有無限之利益且與全省土貨銷塲皆有直接間接之關係 
郵傳部各堂擬商之軍機大臣及北洋大臣將隸屬北洋管理之招商局奏歸部屬藉以擴充内河航路聞已决定候徐菊帥來京李尚書即交代辦理是政 
[西報譯要]  
中英粤漢路債交涉　文匯報載初八日倫敦電云英國外務部次官胡特君在下議院答某議員問粤溪鐵路債欵事宜謂駐京英使朱邇典語責中政府未將承借債欵條欵呈交英員察閱遽與他國訂立借欵合同已經堯政府於同月二十四日答覆甚爲該　惟於英政府責其違背一千九百零五年條約一節並未涉及故復由英使申文詰問　初七日北京電云各華報所載德國資本家已興英國協商粤漢鐵路債欵之說實屬不確德華銀行代表現正獨力爲自謀之計 
東沙島主權問題　朝日新聞載東京消息云日本外務部决議承認中國東沙島之主權目下已在協議保全該島日人西澤氏之事業計值日洋四十萬圓惟臺灣日員反對此舉然終須俯從外務部之議 
中俄哈埠交涉　據大阪日日新聞載倫敦電稱俄皇巴納外務部大臣伊斯華克之議將哈爾濱鐵路區域内俄國之治權援照中國通商口岸外人居留地内之治權一例辦理並謂俄美兩國不久將結遠東條約　大阪朝日新聞載鈕約電云據聖彼德堡電稱北滿鐵路公司協理已由哈爾濱啟程擬往調停中俄治權之爭端中俄之難題今將議結凡與中國有關之各國利益可保無礙該電又謂一俟該問題議結美俄兩國即將締結北滿洲協約 
中日滿洲交涉　字林報載東京訪員函云中日滿洲爭端雖經慶親王面告駐京日使伊集院謂日本設不允移交海牙和平會公斷之議則中國自可作罷惟日政府迄今尚未接到中國正式撤銷此議之公文前月二十日伊籘王曾開議會集議何事無從得知惟據某要津云日本對於此事主張謙和設中政府不允復行交涉日政府將以正當計劃保全滿洲日人之利益 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[浙撫奏報籌辦巡警情形北京]  
　　浙撫增韞奏稱浙省於光緒二十九年六月間遵旨開辦警察設立警察總局奴才抵任後以警務爲當今要政而在浙省尤應切實推辦語其原因厥有三端自長江一帶會匪滋事徒黨蔓延四散浙省實當其衝太湖梟匪出没靡常嘉湖兩府幾爲逋逃之藪寗紹台諸郡濱臨大海匪徒利於輸運軍火嚴衢温處雖在腹地而林深　密伏莽堪虞浙省巡防水師分頭駐紥鞭長莫及陸路營防及鄉團保甲徒擁虚名此亟應辦理巡警以杜匪患於將來者其一端也浙省交涉滋繁近日推行新政次第畢舉杭州各埠中外商務所關杭嘉鐵路接軌通車非巡警無以資保護况航業馬路涉於交通警察之範圍清道菜埸關於衞生警察之職務此亟應辦理巡警以求新政之進步者其一端也伏讀本年預備清單如各府廳州縣巡警尤在應辦之列即行籌備審判廳一項爲司法獨立之權輿現在京師審判廳並設檢察廳與司法警察辦事權限息息相關此亟應辦理巡警以助憲政之實行者又其一端也奴才深見於此嚴飭各員實力奉行數月以來綱舉目張一創設全省警務處查直隸巡警在各省之先其收效最早良由在省設立警務處以任提倡之責現經飭在省城倣設浙江全省警務處選派通悉法政警務人員分科辦事業於上年十月十五日開辦一切警政即責成該處隨時禀承奴才籌畫辦理將舊有之警察總局改爲省城巡警總局專辦省城巡警事宜以爲各府廳州縣模範仍受警務處節制一全省保甲事宜均歸警務處主持浙省各屬如瓶窰鎭黄湖鎭餘東關大嵐山等四處保甲向歸臬司管理而寗波府屬南田保甲則向歸藩司委員前赴該屬辦理又省城水旱各城門委員專司稽查亦係臬司派員經理辦法殊多紛歧經奴才飭將全省保甲及稽查各事宜統歸警務處管轄應派之員亦由該處主持一附設警務研究所浙省原有巡警學堂招考學生百餘人於光緒三十四年四月間畢業嗣該學堂即行停辦畢業學生投閒置散殊爲可惜經奴才飭於警務處附設警務研究所令從前畢業生先赴省城各巡警局區實地練習兩個月後調入該所練習一切應用課程於本年正月間一律派赴各府聽州縣充當巡官敎習現該所尚在續招畢業學生入所研究以備將來陸續派出一劃分各府廳州縣區域各屬創設巡警之始若令城鄉同時舉辦則恐籌欵爲難且巡警非身受敎育難保不藉端擾民經奴才飭擬分期辦法先就各府廳州　城廂辦起爲第一期考選合格巡警入敎練所一面量予敎練一面實地練習俟略有程度再行舉辦鎭埠巡警爲第二期其第二期考選之巡警仍調入敎練所即以第一期已受敎育之巡警派分各鎭埠作爲模範其第三期四鄉巡警辦法以此類推一遴選公正明達绅士充當巡董各府廳州縣創辦警務係爲地方保持治安起見自應就地籌欵現飭各屬除巡官敎習由警務處札派警務畢業人員充當外即以各府廳州縣官爲該管巡警總辦並飭公舉公正明達紳士充當巡董協助就地　欵各事宜以上所陳均係浙省籌辦巡警之實在情形也此外内河水路巡警經奴才飭分浙東浙西爲兩路先行擬定規章表式札發各屬於所管轄内可設水巡區域據實塡報一面派員前往調查其沿海水路巡警擬俟内河水巡辦有端緒即當續行擴充所有浙省籌辦巡警緣由理合具陳三月初一日奉硃批該部知道欽此 
分類新聞政界 
[變通湘省官制長沙]  
　　湘撫岑堯帥請將茶陵州州判等缺裁撤 
一摺　由吏部會議奏覆准將茶陵州州判瀏陽縣縣丞永綏廳茶峒知事乾州廳河溪巡檢灃州順林巡檢桃源縣鄭家巡檢六缺一併裁撤所裁各員或按其報捐升階或歸於裁缺即用分别辦理其裁缺即用之州判湖南並無别缺可補准以正八品之府經歷縣丞即行借補候補試有 
人員亦歸府經歷縣丞班内較資補署至所裁各缺應辦事宜仍責成該州縣派人兼管以期無誤 
[拿獲割竊電綫匪犯徐州]  
　　徐州銅山縣屬梁家塘地方電綫屢 
次被竊由局電禀郵傳部電飭查緝等情已紀前報茲經銅山縣藍光策大令派捕訪獲匪犯李永勝一名訊據供認伊與丁朝桂等三人竊割電綫不諱大令得供擬將李永勝監禁三年錄供詳請督無憲轉咨郵傳部核示飭遵 
[飭屬認眞保護堤防湖北]  
　　陳小帥以鄂境濱臨江漢堤皖甚多亟宜乘時培修加意防汛查堤工局詳定章程内開汛水盛漲管堤員紳務須親駐堤所督率堤首人等認眞巡防遇有險要設法搶護如能防護安瀾詳請記功倘搶護不力分别記過茲當桃汛將臨自應申明定章加意防護以重堤務昨特札飭堤工局轉飭各州縣立即遵照務將境内堤垸督率紳董實力防護共慶安瀾 
[嚴缉擄勇刦鹽梟南昌]  
　　江督端午帥昨致贛臬電云據江西 
私梟北鹽四十七担均蛟湖李姓各持鳥鎗刀械拒捕經緝勇鎗斃私梟一名李姓人等竟敢糾合數百人將鹽刦奪並擄去什長一名正勇八名等情查建昌官運北鹽試開廢岸原定章程本不准侵銷内地李姓人等 
 
 

Page 11

 
 
竟敢聚衆販私擄勇刦鹽實屬不法已極除電飭饒守嚴切查禁外應請迅飭宜黄縣將拒捕格殺之私梟一名趕緊驗報並將擄去營勇鹽觔悉數查起一面嚴拿聚衆販私之李姓人等澈訊嚴究方哿印 
[飭查朦征蠲緩之弊混安徽]  
　　皖撫朱中丞日昨札行藩司文云上年各屬被水成災蠲緩錢糧各堡訪聞各州縣書差仍屬朦混催征種種索詐實堪痛恨可見各該地方官平日罔恤民艱疎於覺察應由該司立飭被災各州縣查明蠲緩錢糧各户分數即行出示曉諭俾衆週知而杜弊端倘敢視爲具文一經覺察或被告發定即嚴懲不貸 
軍界 
[咨詢皖省輜重隊辦法安徽]  
　　陸軍部近咨皖撫略去輜重一科爲轉運糧餉彈壓所關惟查南北諸省地勢不同情形自異北方輜得類用大車載運而南方諸省山石犖确港汶紛歧若一律使用大車必有窒碍難行之慮應請轉飭督練公所察看地勢或改用小車馱馬船運務即分别妥擬註明條理事由聲覆本部查核以備擬定南北輜重之参攷　 
[派員視察軍隊江西]  
　　贛省兵備處以步隊二標及馬炮各營成營已久一切學術内務自應派員詳細考查藉收實效現經派委兵器股隊營敎育股員吳雄視察砲隊營另派醫務股員邱惟瀚視察各營衞生事宜及醫院俟視察完畢即由該員等分别詳細報告以憑核辦 
[咨商籌畫西省邊防要政廣西]  
　　粤西張堅帥以太平思順龍州一帶爲全省中權要隘控制邊關近來越匪猖獗防務愈緊迭奉政府電飭將沿邊防務大加整頓當即體察情形統籌併顧以目下越境匪風方熾自以嚴密籌防爲亟而近邊各處均與越地毗連凡對汛交涉邊界防務諸事尤在聯絡邦交詳愼辦理現特逐一釐定辦法分别情形責成全邊大小文武各就職司切實遵辦以重邊圉昨特將籌畫整理邊防各節咨函粤督詳陳政府云 
學務 
[粹存借印之結果常州]  
　　粹存女學向勸學所領欵公文借用縣印事已登前報聞勸學所當即函詢武進縣徐大令謂學堂定章凡修業畢業文憑如遇本學堂無圖記者呆以借蓋地方官印是非指尋常公事可知且武進境内學堂不下百數十所萬一效尤而起恐將無暇供給等語徐大令得信即親赴勸學所聲明此事係刑席某君所爲迨接函後詢其情由某君尚不服業已因此辭館并將公文取回換用常州府中學堂圖記矣 
[法政學生分數之爭執寗波]  
　　法政學堂定章每月舉行臨時試驗一次以覘學生心得此次試驗後王戴兩生偕陳監督之子往某敎員處私看分數同校各生忌之詎日昨發案兩生分數特多各學生大疑集議公舉代表面呈意見書於監督請將二生分數作爲無效陳監督大不謂然某敎員亦誤會來意面加呵斥於是全校學生不服聲稱非將兩生斥退不足心明心跡幸監學周枕琴君極力調停允將二生記過試卷分數作爲無效風湖始得消滅云 
[宣城學紳被控之批示安徽]  
　　宣城縣附生張秉敬等禀控周堃營私罔利懇飭免派訟費等情奉撫批云察閱所控周堃各節悉由該紳建議創辦書稻捐提充學費積未能平或謂其重征擾民或謂其藉端斂費大都爲册書煽惑所致至謂號召師範生竊負子弟而逃而父兄以哭泣相從及以道士充當敎習點授三字經百家姓等書事同兒戲尤屬不近人情又謂派人赴鄉勒捐訟費查上年該紳賠墊學欵爲數甚鉅且能以一身擔任不願衆姓攤還何至圖此區區查此案擀訟日久經委員會同該府縣清釐數月始有端倪已據會禀辦法十四條以酌裁册書爲第一要義害根已除訟端自熄而其餘禁陋規收公費畫學區定學額各欵規畫極詳已由本部院批准定案該生等誰無家庭誰無子弟地方之學校林立父兄之敎育易謀又何必出而阻撓即册書生長該邑亦當思社會發達日進文明於公於私獲益無盡似不必以目前遽失生計爲戚戚也惟周堃屢次被人控告尤宜實心任事藉以自省並宜撙節學費整頓學規毋徒襲取形式之文明而不注重於精神之敎育雖不必以悠悠之口遽爾灰心亦不可以本部院殷殷扶植遂至不恤人言轉以自恣尚願檢束自愛力圖公益爲要 
實業 
[添派布紗四局會辦武昌]  
　　鄂省布紗絲麻四局現歸粤商韋尚女承辦一切要公則由督辦勸業道鄒觀察辦理茲陳小帥以該四局目下添招新股擴充工作事務甚繁恐鄒道難以兼顧特添派柯道欣榮爲四局會辦飭令遇事會同鄒道妥籌辦理 
[延長石油井之發達陜西]  
　　秦撫恩中丞批石汕礦務局詳文略云延長石油利源深厚爲目前亟待擴充要件該局以前開第一井產油不敷銷售現擬添派駐廠監工一員携帶銀二千兩前往礦地會同副提調洪令擇地開鑿第二井以爲博採擴充之計查核所議具見實心任事規畫周詳准一切如議辦理仰即督飭該監工委員姚牧刻日携欵前赴延長會同該縣洪令妥速測勘地勢選派員師將添鑿第二井各事宜悉心籌辦應支加給薪水及用何項利器所需經費准即飭由洪令照章支發按月造報事關推廣實業至要且繁該局責無旁貸務當隨時認眞督催力戒因循而收實效並令將到差及如何籌辦情形分别會禀核奪 
[札飭保護北山牧塲陝西]  
　　陝西農工商務局札行延榆綏鄜各屬保護北山第一牧場文云據北山第一牧場有限公司總理坐辦等禀稱吏部郎中劉華等前因北山一帶時有外人潜謀出資夥牧恐利權外失遂聯合同志招集股分公推舉人高祖憲爲總理縣丞鄭尚貞爲駐省坐辦在北山延榆綏鄜等處設立公司購買草塲興辦牧務係爲振興實業拓充地利起見前撫憲曹業經咨部註册分飭北山各屬一體保護在案茲據該公司禀稱客歳七月間在定邊縣開辦分塲曾於武家高房荒 
 
 

Page 12

 
 
廢之區價買草塲一所當即有地方土豪煽惑愚民羣來阻撓又價買益老灣草場一所正造房培圈時突有無數蒙民聲勢洶洶稱益老灣舊係蒙地不許牧放牛羊竟將新培羊圈打毁一空等情此等刁風萬不可長良由北山各州縣於勸業要政漠不關心平日無提倡曉諭之方臨時又無懲戒保全之法倘各屬相率效尤則破壞成局利源安望其擴充而滋釀事端後患尤不堪設想仰即嚴飭所屬地方官隨時隨事相力維持妥爲保護倘仍前觀望縱容坐令藉端肇釁惟該地方官是問 
雜記 
[蘇臬兼署藩篆蘇州]  
　　蘇藩瑞方伯請假一月藩篆生左廉訪署理並以淮運司趙都轉升署臬篆等情已記前報茲悉趙都轉以清理財政之際一時未能交卸日昨電辭署臬事務經江督蘇撫允准飭令左廉訪暫時兼署藩篆毋庸交卸臬篆以省周折俟瑞方伯假滿再行定奪 
[笞責千板之典史湖北]  
　　湖北試用典史王熙于上年四月間盜用密電碼　去漢鎭大德通商號銀四萬兩嗣經督憲電請川督在川省萬縣原籍緝獲解交鄂省訊辦乃事届一年該典史所騙銀兩尚未清繳由首府黄太守禀奉督憲飭將該典史笞責一千並限日繳清遲干血比 
[存古敎員之荒唐湖北]  
　　湖北存古學堂經學敎員山西人某君年已七旬所編講義有云十三經疏皆出於孔頴達又有小毛爲毛宏等語全堂學生大譁問其所本瞠目不能對遂自行辭職出堂而去 
[通益公紗廠涉訟近聞杭州]  
　　通益公紗廠總辦高鳳德自經舊股東顧浩等聯名禀控後節經浙撫飭司遴委杭府等查辦在案嗣由商會禀奉商部電致省憲爲之保全並電復商會謂老股已經訂有合同不共盈虧所有股業如無顧浩等姓名不得擅稱股東等語老股東　之甚爲駭異蓋因高總辦接辦之時老股與新股並未訂有合同何來不共盈虧之說且查公司律第五十八條但言已名不言姓名商人通例第五條堂名記號均聽其便若照部電股東無姓名不得擅稱股東則商律無效此事顯係高某等飾詞朦禀除電請大部主持外並通禀層憲請將高鳳德王賡詩二人先行傳質一面仍將歷年賬目吊齊邀同新股東會查未奉批復適總商會總理以包庇商民不容於商界電禀商部辭職習日遂奉商部來電謂巧電（即辭職之電）暨高王顧等電均悉該廠有公欵浙撫派委查賬自是正辦惟顧浩等飾詞妄瀆殊屬不合事關商務大局所 
請辭退總理應毋庸議仰分别傳知等語顧浩等目奉商會傳知不禁氣憤遂電商部詰問飾詞妄瀆之理由謂該廠有公欵浙撫派委查賬自是正辦仰承明示衆商欽佩高鳳德接辦時官欵與老股本同時接受自應隨查乃閏月十七日委員到廠吊賬竟敢抗捺不交顯係藉詞延宕希圖改造有委員禀復可證浩等執有股票焉有股而不東前電據實禀訴而鈞部僅據王賡詩一面之詞謂浩等飾詞妄瀆殊屬不合等語未將理由逐節指駁浩等愚昧未能領會鈞旨誠如鈞電事關商務大局應將如何飾詞如何妄瀆如何不合照前電各節究竟是否股東股東能否查賬逐層宣示俾昭公理一切仍求大部維持等語旋復奉電申飭謂顧浩等敬電所陳各節砌詞詰問查該廠於二十六年虧閉後老股權利已失旣經不共盈虧於廠務不負責任自不得爲完全股東即不得有查賬權事隔數年至今日始嘵嘵置辯豈前此竟　聵耶合同爲商家信用機關何得覬覦利益遽爾翻異本部主持商政斷不能任令奸商狡抗云云先是高某得商部允爲力助之信遂於二十四日由滬獨雇戴生昌小輪抵杭謁見委員並布告新舊股東定三月十五日在本公司内開正式股東會投票公舉董事查賬員俟查賬後公舉總協理聲明如不能親到者須出具憑證書請人代表如無代表到會所有議决事件作爲默認等語現在新股東内惟駐英李星使已有電到來舉招商局王子展觀察爲代表其他尚無所聞說者謂上憲特派大員調查而賬簿遷延至今不交股東會早議成立而必遲至三月望舉行宜乎外間紛紛議論謂其更改帳目今幸商部以合同有無爲斷則高總理祇須邀集委員曁商會總理交出合同便足以塞舊股東之口不必更索帳目而此案即可了結矣 
清談 
[複選舉人之心理]  
初選舉期過矣當選者揚揚得意落第者頻頻歎氣然猶未也尚有三月十五日之複選在複選旣過更有揚揚得意者有頻頻歎氣者兹姑勿論且於初選曁選之後複選未選之前將選未選之際考察初選當選人一般之心理一一派别之如左 
一人曰如何能複選當選某也有選舉權將　舉何人 
一人曰某也有選舉權余與彼曾有一面緣　曷往候 
一人曰余雖有選舉權　安用是環顧初選　當選人中無一可者 
一人曰此難事某也我戚某也我友某也我　曾有求於彼者將何擇 
一人曰某也爲人素劣顧昨得某君書此情　殊難却 
一人曰我　無存見惟擇我最親密者是選一人曰某才具開通尚可辦事除斯人莫可　舉者 
一人曰某也有選舉權顧與我有隙必不舉　我我悔之已無及 
一人曰我本欲舉某顧　票亦不少若舉之　恐奪我席 
一人曰某也聞舉我某也亦舉我約計之或　當選 
一人曰平日少交通今果吃大虧 
一人曰某與我有舊且甚賴是人有不得不　舉之勢 
一人曰某必能當選某恐未必我將舍某而　舉某 
一人曰論情則某重論才則某大將論情歟　抑論才歟　 
一人曰我舉彼彼亦不能勝任且亦不肯爲　曷選某 
一人曰我不舉彼彼將與我爲難姑舉之然　無足用 
一人曰此人若當選實大壞事顧團體甚堅　其必能當選 
一人曰某與我有隙我將聯合某某以破壞　之余因之可當選 
一人曰某有選舉權顧貧甚可以利誘惟難　　辭 
一人曰此舉關係余一身幸福甚大萬不可　失否則喪我把持之勢力 
一人曰若有志竟成定　我往日之宿怨勝　任與否姑不計 
一人曰　員倘有車馬　更大妙 
 
 

Page 13

 
 
泰莊　　公啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局預備舉行複選舉 
[江蘇蘇屬（松江）]  
上海縣李司馬照會選舉調查事務所文云本年三月初六日奉複選監督府憲戚札發告示内開照昨複選於三月十五日投票十八日開票業經定限出示在案現奉　辦處憲電飭投票當日完畢開票改爲十六日以免耽延電到速即曉諭飭即知會初選當選人一體遵照等因到縣奉此除將告示發貼外合行照會爲此照會貴所煩即通告各區及當選人知照 
初選舉訴訟 
[江蘇蘇屬（常州金匱）]  
金匱縣當選人中畢鴻模徐葆樹陳保齡須毓珍顧寳珏楊楨章矅等七人均有烟癖業經邑紳楊某等呈控當由長太守派委來錫查辦一節已誌前報茲金匱縣袁令復接到長守札文略謂畢鴻模徐葆樹二人已自行告退毋庸置議其餘陳保齡等五人現奉籌辦處憲核示應照松府戚守辦法由府切實調驗具報等因札到該縣立即遵照速將初選中被控吸烟之陳保齡等五人限三日内傳集原告一併同送來府聽候查驗禀復倘被告逾限不到即停止其選舉權原告不到亦將控案註銷云云現金令已飭吏分别知照 
官　調查 
[江西]  
贛南道致籌辦處電　南昌諮議局鑒艷電敬悉各屬選舉調查率有不申報道署者頃已通飭嚴催切實赶辦處南廳值新舊交替故更遲緩明　東印 
樂平縣致籌辦處電　南昌諮議局籌辦處憲鈞鑒樂平人名册現宣示共五百三十名有無增减俟判定後依限申送知縣石守謙禀印 
瑞金縣致籌辦處電　南昌諮議局憲鈞鑑瑞金縣選舉人共五百五十五名鄧邦　謹禀印 
籌辦處致贛縣電　贛州贛縣汪令電悉資合年老及紳辦保甲繼續三年可入册諮議局東印 
來函 
[金匱俞復致同邑裘廷梁君書（論選舉事）（續）]  
公書又云才力以歷練而成智慧以困難而出彼爲　董者旣居於狂窘之地位必將自奮於學識之一途此又剌取勉學之套語爲無學識鄉董解脫之地按諸事實有此理乎今日諮議局之設立議員之選舉皆吾國前此未經見之事卽彼祁祁學子飫聞法政家之學說今日以輸諸吾國必有枘鑿不不相入者以云才力之歷練誠哉其須歷練也然素有學識而加之歷練則才力乃日以生長若竟以狂窘無學識之鄉董處之期其自奮於學識則諮議局旣無補習普通智識之課督議會之演說更不類乎鄉學之宣講學而後入政未聞以政學古人已言之矣熟揣公之立論不過曰言必期於行今日行之權在鄉董不如并以言之權與之夫發言執行吾國向未分隸爲二但今日爲立憲之萌芽則二者勢必分立於對待即諮議局章程於本省官吏或幕友停止其選舉權及被選舉權蓋亦防發言執行之并於一軌特爲設此限制耳但就今日事勢而論固有如公書所云進而列席操持言論之權退而居鄉擔任執行之責以一人而兼二權者然按諸選舉人之心理仍尊奉其人之學識以爲其人實有發言之能力將以是代表一般人之言論初不因其有執行之權而舉之藉有因其能執行而舉之者是鄉里無學識者之所爲在選舉原理上萬萬無此事也自公二書發現後滬上一般學者之議論以不肖之意度公者謂將以此說取悅於鄉董於複選時得多數票此實誣公之甚復每聞之必爲廻護申辨以復揣公之意蓋仍不外調和城鄉之見果若是是則誤矣夫城鄉於此次選舉本無所爲意見初則鄉董軍動選舉人得多數當選旣聞城紳亦略有運動者選舉之有運動爲文明各國所不諱言彼此各引其類此何所爲意見且鄉董亦旣得勝數矣又何有反怨城紳之事即如嗜好者之舉發亦奉行諮議局章程第六條文義鄉董之當選者吸食鴉片未戒絶者僅居少數此在一般多數之鄉董當亦無不　成者况城紳若某某諸公向有辦事之識力亦旣格於章程之文義而未經當選矣乃以公和平之目的謂此實少年挑釁之所爲發之爲言論登之於報紙將以自明其心曰此非吾所欲爲而仍兾有以調和之不知嫌隙之生自公此書始矣城之人何嘗有推翻鄉董之見使果有之當早已預備之矣何至二次補選時而始爲無益之運動乎且鄉董之卓卓有學識者向來辦事與城紳氣味相投即城中後生少年亦孰不敬之慕之從未有持城鄉之見而狎誣老成者而公書辭氣之間代表一般城人之言論若曰苟其人而爲鄉董勿論其學識之如何皆等於退而遠之之列試問何人挾此鄙狹之見爲公所默而窺識乎即有其人亦何足以代表一般城人之言論乎而公乃齗齗執是爲辭毋亦公將虚搆爲推而遠之之說以便自居於引而親之之地乎彼以不肖之意疑公爲將以取悅於鄉董者不得謂之無因也總之復一人之私見今日議員之選舉無城鄉畛城之可分而要发有學識而實且發言之能力者爲目的如謂執此目的以繩今日之選舉則鄉董必無幸此實　鄉董之甚高君謂公將空談學　之人一筆抹煞此僅据一方面之言復則曰公實將鄉董中之有學識者一筆抺煞矣今日之選舉旣以學識爲目的他日社會開通進而上之凡選舉鄉董亦無不以學識爲目的更進而至於無學識者不得濫竽於鄉董則復之所大願當亦即公之所大願矣若苟殉一時之見解第爲執行之遷就則造成未來之專制立憲者皆公此類似是而非之言論階之厲也復狂愚無狀率佈戇直妄瀆高明意有所違不能泯默若恕其罪而進敎之幸甚幸甚 
　復按諮議局所議大都爲本省全部分之事若屬於一縣一鄉之特别　事件提出另議者定占至少數此縣興彼縣此郡爲彼郡類多同益共 
 
 

Page 19

 
 
害之事利害同則欲與欲革之心理亦同豈惟城鄉之意見不必存即郡縣之畛城亦無庸泥而其要歸則所選舉者必以有學識具發言之能力者爲斷耳若裘君偏重執行之見則甲董之心理即不能强同於乙畫更勿諭甲鄉與乙鄉不能相統轄矣即盡鄉董盡議員亦意見不相謀遇事多掣肘矣裘君注意執行意在專舉鄉董而鄉董中亦有有學識者鄙人注重發言意在專舉有學識者而有學識之人亦有爲鄉董者此亦一是非彼亦一是非心理不能强同即持論不能苟合願以質諸當世之知言者 
[瑣聞]  
福建邵武府屬選舉人名册業已調查完竣計邵武六百三十餘人光澤四百四十餘人建寗四百六十餘人泰寧三百六十餘人皆係未經確定者有建寗南鄉武生謝某等竟欲於其區内特别開設諮議局選舉事務所後經有識者道破遂寢其議其餘則皆以道遠不願來城投票故投票之區有議作五區者有議東南一區西北一區在城一區者現正紛紛議論尚未定奪云 
　按投票届期而分區禾定辦理之雜亂如是該屬初選監督何在 
福建府屬有東鄉某監生素以新政新學爲嫌者設館僻壤課蒙消遣現由縣派爲監察員某固不在桑梓其學生某代收公文擬送師館繼思師必厭棄或受其斥因將原文寄回縣署適縣主公出縣丁將文送府來太尊赫然大怒以某爲阻梗公益也將票拘懲辦某實仍在夢中其友人函促赴郡補領公文其事乃息不然幾乎捉將官裡去矣 
　按監察員照章雖由地方士紳擔任然無强迫就職之理該守行爲荒　謬已極國家之良法美意因官吏奉行不善而轉足擾民者往往如此本埠新聞 
[印人輪姦鄉女四誌]  
　　印人輪姦鄉女一案已三誌本報茲悉靜 
安寺捕房捕頭麥克來克君查得該印人蒲及項生去年曾在戈登路將車夫某甲拖至荒地上强欲雞姦幸甲將髮辮割斷始得逃遁投報捕房由探將該印人緝拿到案當時因無證見從寛免究此次又犯姦案證據確鑿斷難再事　容爰定於今日上午解往英按察署請爲研訊務獲確供盡法嚴辦又聞　往醫院之包探業已回禀捕頭稱鄉女劉阿妹傷勢沉重未有轉機現在口吐黄水不省人事該院醫生亦請從嚴懲辦以儆淫兇而整風化云 
[鄉民願領恤欵]  
　　鄉民李趨生被洋人海里鎗斃後曾經滬道照會英領請給撫恤嗣因該洋人祗允給洋三百元是以案懸莫結現死者之父李保保因該洋人不允加給爰於前日具禀到縣自願具領丁結昨李司馬已禀奉滬道照會英領請將卹洋迅速送縣給領完案 
[復訊自殘同種之姦徒]  
　　代理縣令李司馬昨日復訊販賣華人出洋之高佐廷據供父在宏發煤炭行爲夥兄弟三人今由三弟招得華工十九人托小的帶至外洋迨至東　後忽被欽使查悉立將華工扣留小的遂至上海投到求鑒司馬判釘　還押候禀詳道憲核示 
[皖紳會議礦務交涉續誌]  
　　旅滬路礦公會初八日開　員會集議爭回銅官山礦權並推舉代表進京已誌昨報茲悉該會會長汪頡荀觀察前日因公赴蘇未及與會昨已回滬復至事務所籌議對付方法并電皖省路礦公會電文如下　安慶路礦公會鑒滬會公推何宇塵君到省會商辦法十一日晨准到瑞闓等叩庚 
[瑞方伯來滬就醫]  
　　蘇藩瑞方伯請假就醫奉旨賞假一月已紀前報昨本埠官塲已接到蘇電知方伯定於今日一點鐘乘坐火車來滬 
[義勇友被匪鎗斃四誌]  
　　匪徒鎗斃招商内輪公司司事兼滬北華商義勇　第一排隊友（前報誤爲體操會音樂隊領袖）方雲卿一案已由捕房將案内關涉之王吳氏陳智春解廨研訊經紀昨報茲聞捕房因查悉初五日方雲卿曾身穿操衣至貴州路永平安里第三十四號門牌孀婦王吳氏家探望不過而返至晚即被撃斃於貴州路是以將王吳氏解廨暫押以憑澈究云 
[查究私裝自來水管]  
　　閘北茂仁里房屋係木作頭項茂記之產上月該帳房未經禀准總局私在該處裝設自來水管昨被西路分局正巡官查悉以北市自來水已由總辦禀准督撫轉達商部集欵自辦禁止私裝在案該商民不應故違禁令况該處適與美租界毗連恐將來别生枝節因特飭傳該里管門人張少福到案詰問一過飭令退去候禀請總辦核奪 
[洋人在京聚賭]  
　　古巴國人賽會得現在京都東軍牌樓二條胡同開塲聚賭茲被内城警察總廳查悉以該洋人設局誘賭殊於治安有害因特禀知民政部電致駐滬古巴領事請即飭令　洋人速行出京如再逗留即由警察驅逐 
[鎭董變賣公地]  
　　浦東洋涇鎭北首新溝浜地方前有公路一條計地二畝五釐現因此路廢棄已久故由該處紳董集議召變茲有陳達卿願出洋二千元承買該地因無單契收執是以禀請本縣核給印諭過户承糧其所繳地價即由該處紳董充作興造該鎭馬路之用 
[城内]  
誣良爲盜○浦東巡防汛弁曾慶連緝獲彭關河一名謂係去年搶刦浦東火藥局左近某公舘衣物之盜解至縣署昨奉審訊彭供湖南人在滬多年向爲小工並無爲匪情事如查有實據情願重辦李司馬再三研訊矢口不移判押候查明再訊 
又獲一人○印花公所司事蔣子春日前被法界包探顧紀生串通七舗地甲吳杏林紏同流氓抄去捐洋四百餘元控奉縣令着吳交出流氓三林開發等在案刻又由縣差將三誼園主李春芳拘獲解縣看管候訊 
兇犯解縣○閔行巡局委員函解持刀連傷四人之凶犯謝錫全到縣李司馬諭飭值着看管候訊 
道批四則○顧任氏禀批據禀張阿巧等騙該氏　賣珠翠值價甚巨旣經在廨供認收押自應嚴予追償其阿巧之夫張四福如果租界内設有店業並張阿巧等被獲時果有金餙珠寳等物存在捕房即應分别封提 
 
 

Page 20

 
 
先行變價給領並將該女棍等分别斷究完案以懲誑騙而免延累仰公共租界會審官查明遵照辦　具報毋違　商人石文珏禀批旣係華人之產不應託由洋商出名立契旣托洋商出名照案非仍由該洋商禀請領事辦理不可今該商弄巧成拙始將情形來轅禀求殊爲不合所請仍難准行　王引貴禀批旣據一南禀求究竟訊辦情形如何仰代理上海縣李丞查案具復以憑核辦　趙福記禀批案已由縣訊　仰上海縣核案嚴追給領毋任宕延 
官事○候補道嚴開第昨日到道拜會 
會丈局會辦候補知府劉濟清　梵王渡巡局委員試用典史周宗翰昨均到縣拜　 
[南市]  
添築馬路○總工程局董事以裹　竹街係往來要道堪以改築馬路特於前日派令工程處前往測量估價興築 
鄉　被騙○南碼頭迄南一帶因無警察防護是以時有匪徒在彼騷擾前日復有某鄉　被女匪騙去金戒一枚比及喊追早已去如黄鶴矣 
戾氣所鍾○郎家橋附近婁永興　斗店小主婁荷生前因不務正業由其毋扭至工程局控奉懲責有案詎近又向聚豐米店冐騙白米兩石值價洋十元四角米店夥徐子賢前往收帳乃父不認昨日在途撞見扯局控追旋又有吳萬順燈店主附控被欠租被洋九角有零判押候飭傳乃父到案訊奪 
四次過犯○積竊余炳生前日在會館弄竊取水菒客商楊　山之呢袍内有皮夾一只洋銀一元八角旋被巡士獲住解至工程局訊係四次過犯判戒責四百下發押改過局四個月贓給失主具領 
馬夫兇横○同益里萬公館茶房方金海被馬夫周金鰲肆行毆打當由巡士拘至工程局判周戒責四十下一併斥退 
[閘北]  
冐認同族○崇明人施兆奎前日在胡家木　賭　上賭博三路四區巡士前往拘拿施竟冐認與該區副巡官同族希圖抵抗旋仍拘局由施副巡官移送一區轉解總局經汪裁判提訊施俯首求恩判令還押候禀請總辦核奪 
欠洋不還○顧信泉前在蘇州時積欠孫榮清柴價洋五十元屢約不還前日被孫在閘北尋見扭至四路分局控告顧供現住法界所欠之洋因一時無力歸還求恩寛限判兩造各邀公正人調處 
追還存欵○凌賛孫控踏布祥　拖欠存欵洋三百元由四路分局巡官判令交保限一月歸還在案詎祥林保出後延不料理前日提案判照原斷赶緊歸還如違嚴比 
[英租界]  
差夥挺撞○許德先之妻劉氏因與人私識潛逃控奉公堂判令發押棲流所一月在案昨已期滿由所送廨請示中西官以氏夫未到判暫行留廨候核詎差夥華才初强稱該氏並無丈出方挻撞王襄讞以氏夫曾至公堂該差夥不應朦禀諭令看管繼復升座二堂提華訊究華一再苦求判仍交差候 
解上海縣訊　並諭以後不准在廨當差 
塗必鈔票○魏仁金控朱厚齋將信成銀行一元鈔票塗改五元混用一案昨經公廨訊明属寔判朱押捕房六禮拜鈔票撕毁 
責成保人○美商益同人保險公司控朱錫臣担保欠銀延不料理昨午由廨會廨據原告洋人投稱朱前將念五保頭圖地契及房屋等抵去銀六千兩屢催不牘質之朱供此欵　梁姓抵押尚有蘇韻生等在場作中小的在押日久求恩交保出外料理判朱還押限三禮拜赶向原告料理如違將屋發封 
遇人不淑○鎭江婦人田鍾氏在滬爲娼前晚被其姑田陳氏撞見扭入捕房捕頭訽明鍾氏曾被其夫賣於法界妓院後由該氏節衣縮食自行贖身因即一併斥釋着令自赴公廨具控 
偷漏關稅○法界　泰祥號前晚一點餘鐘派令學徒羅桂成雇船裝　茶葉六十袋由洋涇浜上岸適被巡捕查見帶入捕房飭探查明此貨係在漢口偷漏關稅私運來滬當即扣留聽候查究 
久假不歸○莊張氏控洪阿金等借單不還向索行兇昨晨由探將洪傳至公廨押候補提人証再訊 
客棧違章○福州路福照樓客棧不將棧客姓名照章登簿並又聚賭昨晨由探將該 
棧夥陳玉泉傳至公堂罰洋二十元充公 
抄出兇噐○飯店主徐福生控過犯俞慶 
抄出尖刀一反昨日解廨請爲究辦判俞押捕房一月期滿逐出尖刀充公 
小孩迷路○迷路男孩張小寳子姜阿桂昨經公堂訊明張係句容人判留候派差　回原籍姜係太倉人判候資遣回里 
野雞總會○四馬路四海昇平樓烟茶館容留雉妓在彼拉客被九十八號西捕查見請　飭傳該舘夥姚金生到案罰洋十五元充公 
雉妓拉人○雉妓郭彩支王周氏李王氏張紅寳等在途拉客昨晨由探一併傳至公廨判各罰洋五元充公 
是何居心○高進懷控其妻母之姘夫周普忠將伊　覇住不放昨經公堂復訊判周高一併押候移提人証再訊 
暫緩審訊○鴇婦王劉氏凌虐幼妓小桂枝致該妓呑烟斃命一案昨由捕房將王鴇及雉妓桂枝張阿二龜奴王龍海林之三並私和人命之蔡同華王阿生及三圖地保唐全坤一併解廨復訊中西官判仍分别還押候下禮拜二再訊 
未能遵　○夏張氏因串拐張阿祥之嫂吳氏由廨判押女所九月期滿繳洋五十元在案昨届滿由官媒解案請奪氏供無力繳洋求恩寛宥判仍還押候禮拜四再核　傳訊媒証○周林寳控妻樓氏私逃轉嫁昨日由廨復訊判仍　候傳媒証到案再核 
[美租界]  
義　北上○駐滬義國總領事馬　古君昨晚乘輪北上與駐京公使晤商要公 
律師赴烟○美國律師禮明君昨晚乘輪赴烟台辦理要案約二星期後返滬 
幸未煒原○百老　路三百另九號某日人剃頭店前晚不戒於火幸即撲滅捕房即派中西探前往查勘 
租車不還○葉文祥昨至捕房報稱三日前有客棧主馬棍生袁利法等租去脚踏車一乘至今未　捕頭允飭包探查緝 
馬車傷人○王阿四所駕之馬車昨在蓬路將女孩徐阿英撞倒受傷由捕拘入捕房飭罰養　費洋一元了事 
[法租界]  
押租紏葛○吉祥街天申福泰和齋陳天一童精一大有恒丁源泰安泰昌等各店舖控同茂源收租人許炳奎冐託祥茂洋商之各私收各家押租洋四五百元不等向索不還並不肯讓租等情經公堂訊據被告供稱所收並非押租係是造房貼費欵均交付洋東判候函詢祥茂洋東再行核辦在案兹中西官接到祥茂洋東　函稱該處　屋由許包去所收之　俱係許一人所得等語　司馬因即飭傳兩造到案復行研訊被告仍執前供判將全案移送商會查明俟復到再　同業不睦○荳腐店主奚嘉生與同業凌鴻發口角互毆控經公堂飭傳一百七十五號華捕到案質証已誌前報前日復訊據該華捕禀　是日有人來唤據云新開荳腐店主在老店内栢打小的前往　勸見奚凌二人互扭髮辦奚店内各物已　打毁後即拘入捕房將奚管押數時質之凌奚供仍各執判凌交保令奚於下期邀到各　人再訊 
曾否敲詐○莊友山投廨控稱前日被王振聲王阿三等拖至玉樓春茶館索洋不逐旋又拖至隔壁弄内剥去棉袍請爲究辦質之兩王供詞狡賴判押候傳到茶館堂倌質証再核 
圖竊布疋○張榮蘭前日至小東門萬成祥洋貨店僞稱購物乘人不備私開　箱圖竊布疋　　店移覺察送捕　　請究　　號七天期備　逐出　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十七）]  
　　第十一回　　發大兵高麗平亂黨　　下戰書日本起雄師 
有一天項安閣到陳觀察衙門裡去剛剛陳觀察出去拜客便走進簽押房去等他忽然一眼看見簽押房門外站着一個十五六歳的了鬟穿着一身元色衣服容光飛舞骨格輕盈巧笑多姿明眸善睞比趙家之飛燕掌上身輕方洛浦之驚鴻凌波步穩那眉眼之間别有一種靈秀之氣正站在那裡和背後一個七八歳的小丫頭講話驀然間回過頭來看見了項安閣不覺面上一紅急急的掉轉身軀往裡便走項安閣覺得眼花撩亂心上有些跳動起來把一雙眼眼緊緊的跟着他的背影目不轉睛的呆看直至走了進去連背影都看不見了方才懶懶的走進簽押房呆呆的坐在那裡暗想看不出陳觀察家裡頭倒有這樣的尤物看他那般打扮一定是個了鬟何不問陳觀察討了回去做了　身的姨太太豈不是一生的豓福想了一回陳觀察已經回來和項安閣談了一回便留項安閣吃飯項安閣也不推辭陪着陳觀察吃了幾杯酒假裝着有些醉意夾工夾八的問着陳觀察家裡頭有幾個了鬟又說到自已没有兒子要想娶個姨太太陳觀察多吃了幾杯已經有了七八分酒意聽了項安閣的話心上已經明白便哈哈大笑道老弟你算了罷年紀輕輕的不要起什麽歪念頭了老實和你講罷你比不得我雖然你也和我一般的是個道台你的資格還差着一大叚路呢且等到你將來果然到我這般地位再　那絲竹東山的謝太傳不遲這個時候似乎還早丁些兒陳觀察這幾句話兒若是對第二個人說了却也没有什麽布奇偏偏的碰着了項安閣是個疑心最重睚眦必報的人聽了陳觀察這幾句話兒兜的把以前捐官時候的舊恨忽然提上心來由不得心中大怒暗想你不要這般得意我將來没有權柄便罷若是有了權柄那時叫你看我的手叚看到底比得你比不得你從此以後項安閣便存了個報復陳觀察的心當下兩人吃過了飯也就散了 
國外新聞 
[日宫舉行櫻花會]  
　　初七日東京電云今日在芝離宫舉行櫻花大會觀客中有海軍少將配林及韓貴員七人 
[坎拿大排日瑣舉]  
　　初七日東京電云坎　大西脫爾電稱該處市政局於今日議商出示禁止外人管駛汽車事宜其意蓋在日人因西脫爾地方多用日人爲管車夫也 
[近東大變局百四十誌]  
　　初七日倫敦電云英法俄三國現已承認布勒加利亞之獨立 
[波王俄干涉]  
　　初七日倫敦電云波王已允將台勃里休戰之期展長王與國民黨因見俄人以兵干涉皆震恐異常駐德黑蘭路透訪事電　有俄人二千名並炮兵兩隊已由鐵拂里斯拔隊向台勃里進發 
[羅斯佛之行踪]  
　　初七日纽約電云羅斯佛現已行抵東斐英屬泊洛台克托萊脫部開培堤雖該部知事桀克森亦駐是處維君仍在幕帳之上懸挂美國國徽 
[美國稅則事宜]  
　　初七日紐約電云美國上議院　政委員部復將生煤油一項置於　稅單同按前下議院條訂稅則議案内曾删除　欵說者謂上議院此舉已使美孚煤油公司達其志願 
[土爾其内訌十一誌]  
　　初七日倫敦電云君士坦丁現已頒行軍律以便搜捕亂黨由軍事裁判所審訊凡與此次叛亂有關之責任者均已逐家搜索被拘之人爲數頗衆　西利米之守軍四千人見勢小敵業已投誠君士坦丁全城現均在立憲黨之掌握土皇於戰事始終坦然自若並允不離伊爾笛斯宫　同日柏靈電云土爾其各處防營均已投誠青年黨土皇現仍駐伊爾笛斯宫聲言並無政策借助軍力今惟圖保全憲政而已　初八日倫敦電云君士坦丁電稱内閣各大臣業已辭職土爾其國會已由森斯台拂洛冋京秘密集議土皇之廢留 
[俄國備戰之風說]  
　　神户日報載上月二十六日紐約電云據鈕約美報接俄京聖彼得堡電稱政府因見德國竭力增造奪電讙諾脫式戰艦必將與英國釀成戰禍故已秘密措置軍備以爲將來助英拒德之計俄之預備專在陸軍預期於三年之後可以與德國陸軍對抗德軍雖衆無足爲慮該報謂此信並非謡傳實爲可靠之消息云 
[葡萄牙地震爲災]  
　　初七日倫敦電云葡京里斯本電稱里排脫茄培拉文脫及蕯摩拉三處忽起激烈之地震房舍均經震倒查明死者已有三十九名傷者百名不知下落者一百二十名里本斯亦覺地震甚烈 
 
 
 

Page 27

 
 
   
 
 

Page 28

 
 
   
 
