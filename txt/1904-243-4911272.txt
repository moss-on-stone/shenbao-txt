# 1904 - 243 - 4911272

 

Page 1

 
 
[新印大字遼金元三史出版] [  㸃石齋啓]  
遼金元三　爲　時梗要之書大小試塲命題皆兼及三史局刻繁重價值又昂海內塞儒每苦力難購置且三史中地名人名之顰　皆　牙　　記憤難幾臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋相影石法縮印選取頂十紙墨故能字跡明顯朗若列眉平日用功旣屬不費目力而携帶則尤極楷宜裝訂廿八册價極究已祗收回工本洋銀四元八角欲購者請臨英大碼路　齋三馬路申報館申昌及各書坊購取 
[戶部議覆粵督岑制軍請開實官捐摺並移文]  
戶部謹奏爲遵旨速議具奏恭摺仰祈聖鑒事署兩廣總督岑春煊電奏本日奉十一日電旨飭仍往桂柳一行道於十三日由梧起程往省與柯撫會商一切後卽往柳州督飭各軍訊速剿辦惟目柳郡勇變省城戒嚴柳慶兩層防營多半調往赴省防堵西省本邊瘠之區此次柳郡變亂菁華頓失戶部前撥各省協餉解到寥寥卽能掃數解清亦難足用柳慶各營之餉轉瞬卽無可開支萬不得已惟有籲懇天恩特旨允准由粵開捐實官一切捐章皆照戶部議覆政務處籌餉條欵辦理止在兩廣地方設局勸辦不在別省設局招徠捐足一百萬兩卽行停止雖原議有不准援照之說而廣西正值用兵之際與別省情形不同萬一部議難行則懇請天恩准由廣東自借洋欵一百萬兩仍由廣東自行分年籌還以濟急需而維大局不勝迫切待命之至等語光緒三十年六月十五日奉旨著戶部速議具奏欽此欽遵由軍機處鈔交到部臣等伏查廣西土匪連年擾攘迄未一律肅清前據該署督等先後奏請撥提籌給的欵緩解新舊洋欵並攤派各省協餉及開辦餉振捐輸統計所收各銀兩爲數當亦不少值此異常支絀之時臣等百計圖維實已不遺餘力如果剿辦得手何致日久蔓延今柳州勇變省城戒嚴若不卽早殲除　再稍有疏虞恐將不可收拾南疆大局攸關後患何堪設想該署督現因兵餉無可開支以捐實官借洋欵爲請情詞迫切自係萬不得已之舉臣等熟權事勢之緩急利害之重輕與其借洋欵而易滋流弊不如開捐輸以藉裕餉源雖臣部先後議覆政務處推廣收捐各條原爲練兵籌餉而設惟現在廣西兵事方殷餉需孔亟不得不稍事變通擬除捐復各條及報効鉅欵並本無實官不准收捐外其實官捐應陞之階曁遇缺先花樣兩項捐欵應准暫收如蒙兪允應由臣部酌定應行增减成數詳細章程行知遵照辦理此係因廣西軍務吃緊始爲此權宜之計仍照原奏收足一百萬兩卽行停止以示限制此外無論何省槪不得藉詞援引該省亦不得再請加增該省旣得捐輸大宗進　措置自易雖一時未能湊集而有此切實抵欵當不難於騰　相應請旨飭下該署督乘此　　應手詳審機宜　心調度　飭各　　遇速奮勉圖功尅曰蕩平毋再玩宼糜餉致千重咎是爲至要所有速議緣由理合恭摺具陳是否有當伏乞皇太后皇上聖鑒謹奏爲移會事准北檔房付稱本部議覆署兩廣總督岑電奏廣西省請開辦實官等項捐輸或借洋欵一摺光緒三十年六月二十一日具奏本地奉旨依議欽此再查此次奏准廣西省援照部庫准收實　捐應升之階並遇缺先花樣兩項自應附入該省餉振捐輸案內報部仍歸新海防例內一律銓補凡文職各官已有實職人買方准報　應升之階雙月班次惟應仍遵照政務處原奏不得越級如有續行加捐者部選人員應俟註冊後分發人員應俟騐看後再行以次遞捐又部庫現在所收實官捐升凡四品以上報捐雙月班次等項係按五成上兌五品以下係按四成上兌遇缺先花樣統按八成上兌係交一半足銀搭交一半足銀此次廣西開辦實官捐升並遇缺先花樣均係全數交銀自應酌增成數以昭核實所有廣西此次推廣實官報捐應升之階雙月班次等項統應按照八成實銀上兌報捐遇缺先花樣統應按十成實銀上兌其該省前次奏開分缺間本班儘先三項花樣原議係按照十成實銀上兌此次旣准該省按照十成銀數收捐遇缺先花樣所有前三類花樣自應量爲核减四成統以六成實銀上兌如係遵新例在部庫及各省各項捐輸案內報捐實官雙月班次等項續在廣西加捐遇缺先花樣統應補足十成如係在股票及七項捐輸案內報捐各官續在廣西加捐遇缺先花樣應按四成銀數作抵補交六成實銀方准加捐遇缺先花樣至遵各舊例報捐各官續在該省餉振捐輸案內加捐各項仍應查照新海防例章一律過班再如在廣西省先捐分缺先等項花樣若在部庫加捐遇缺先花樣統應按六成銀數作抵補交二成實銀以符八成之數又查分發指省一條如加捐遇缺先等項花樣及由實官捐升隨捐分發指省者均按照此次所定十成八成銀數分別兌收專歸此次新捐造報不專列入該省現收七項常捐案若由實官僅捐本職班次分發指省仍應在該省七項常捐案內按照例定銀數報捐以清界限應遵照原奏止在兩廣地方設局勸辦不在別省設局招徠收足一百萬卽行停止並應由該督轉飭承辦局員按月挨次造具清册連同副實收咨部不准零星專咨以清眉目可也 
[本館接奉電音]  
　　昨日午前二㸃鐘越十五分時京師飛電傳來上諭二道敬謹譯登○七月二十二日內閣抄奉上諭魏光　著調署閩浙總督兩江總督著李興銳署理欽此同日奉上諭黃建筦者調補山東布政使江寗布政使著胡廷幹調補欽此 
[電傳宮門抄]  
　　昨日午後二㸃鐘越十五分時京師友人專電告知本館云七月二十三日皇上召見軍機大臣及李經邁 
[日退俄師]  
　　昨日清辰本館得日本東京友人所發加急專電云華歷七月二十二日黎明時節攻圍遼陽之日本陸軍統帥下令左翼軍士奮勇搏戰得將新立屯及周山堡一帶高原據而有之時俄人猶捨死忘生力抵日之中軍曁左翼迨午後始力竭而退日軍仍併力窮追 
 
 

Page 2

 
 
[日圍俄師]  
　　昨日午前本館得日本東京友人所發加急專電云華歷七月二十二日日本陸軍旣得占據遼陽隨將俄師圍於太子河左近尙未悉俄師能否突圍而出也按太子河在遼陽之東 
[遼陽戰耗]  
　　華歷七月二十三日英京倫敦來電云俄京聖彼得羅堡訪事人電稱日本第一師團司令官陸軍提督黑木氏現統率部下砲隊用木排渡過太子河馬隊則涉水而過現日軍之一隊已渡至對河矣 
[日俄大戰]  
　　華歷七月二十二日英京倫敦來電云俄政府得薩哈洛夫報告昨日俄曰兩軍竟日大戰直至夜半而止此次我軍勇猛非常核計彼此損傷無甚懸殊 
[俄將受傷]  
　　華歷七月二十二日英京倫敦來電云俄軍第一師團司令官司答克耳巴及恒洛沙司基兩提督現均因戰受傷 
[死傷計數]  
　　華歷七月二十二日法京巴黎來電云此次遼陽之戰日軍有大砲四十六尊爲俄軍奪去又據俄國陸軍提督苦洛拔托金電告俄京聖彼得堡云本月二十日之戰俄日兩軍死傷約各有一萬餘人 
[擊退日軍]  
　　華歷七月二十二日法京巴黎來電云據俄國水師提督司托舍耳電告云旅順自本月十三日至十六日每日均有日軍來攻均爲我軍擊退 
[捕獲接濟專電]  
　　昨日十㸃一刻鐘接日本東京專電云頃據第三艦隊司令官細谷少將報稱華歷七月十五日有華船二十六艘由威海衛開行係裝運糧食接濟旅順俄軍者十八十九兩日爲日本封鎖旅順口之艦隊在圓島及南三山島附近地方捕獲送至靑泥窪奉東鄉司令官總長之命查辦此案當將各艦及其所載之貨悉數充公其船上各人則令合乘三華船釋之使去 
[遼陽戰事詳電]  
　　昨日下午六㸃一刻鐘日本東京來電云二十三日午前十二㸃鐘大本營接到滿洲軍總司令部於二十二日下午十點二十分鐘所發電報謂敵軍因我軍攻擊猛烈漸不能支自二十二日晨卽向遼陽却退我以右翼軍隊及中央軍隊之一部追之敵軍意欲由太子河右岸而退遂致隊伍大爲紊亂我軍奪得十生的半之砲卽以猛攻遼陽附近之車站我右翼軍隊於二十二日上午十一㸃鐘攻擊黑鼎臺註譯音疑卽黑頂子之敵軍我左翼軍之統帥豫定方略將於二十三日晨困敵於太子河查十九日以來我軍傷亡之數尙未詳知大約在一萬名左右 
[日佔遼陽]  
　　華歷七月二十二日日本東京來電云日軍已於今日佔據遼陽 
[日人自恃]  
　　華歷七月二十二日英京倫敦來電云日本國家自信其財力足使戰事延長相持至奏凱而後已 
[俄國增兵]  
　　華歷七月二十二日英京來電云俄京聖彼得堡路透訪事來電據稱上禮拜內俄國似又增兵約兩師團發往遼陽一帶 
[逆料戰事]  
　　華歷七月二十二日英京倫敦來電云據路透電局之意日俄戰爭之結局大約須俟日軍攻陷旅順及將俄提督苦洛伯德金驅出遼陽後方可望了畢也 
[勝負未决]  
　　華歷七月二十二日英京倫敦來電云此間得本月二十二日由東京發來之電稱遼陽戰事目下尙未了結據本月二十一日官報所云則兩軍并未確見勝負也 
[禁權獨操]  
　　華歷七月二十二日英京倫敦來電云英外部函告立佛破耳商部云據政府宣言所有戰時禁止品之判决可否權現均由俄政府獨操 
[英兵離藏]  
　　華歷七月二十二日英京倫敦來電云英國攻西藏之兵現已定議於華歷八月初六日調離扯薩 
[商部奉請]  
　　飭鐵路大臣將歷辦情形報部摺○爲請旨飭下管理鐵路大臣等將近年歷辦情形先行造具簡明圖册報部俾資稽核而重路政恭摺仰祈聖鑒事竊維鐵路礦務泰西以致富强中國自開辦迄今歷有年所尙未大著成效臣等自去年奉命接管礦務鐵路總局事宜以來夙夜兢兢時懼未能稱職惟有鈎稽成案博訪各處路礦情形以期有利與興有弊與革其最要者莫如使鐵路總公司早一日淸償路欵卽中國早一日收回路權乃查礦路總局移交舊卷大槪因變缺佚不全而各鐵路公司於邇年辦理情形如已造之路若千里已勘之路若千里凡工程起止與所占之爲官地爲民地及購地價值行車脚價接收借欵付息數目日期各項出入用費曁所用工程司共有若干員是否如約築造華洋員役人數薪工職業等項均屬無案可稽臣部曾於上年十一月間按照奏定鐵路章程印訂鐵路表譜格式咨行管理鐵路大臣請飭塡報並請將原奏摺片及一切圖說章程合同隨表抄送去後至今未據塡抄到部在各公司或因抄件繁多一時未能齊備或因各路多有洋欵在內由工程司經手繙譯稽核頭緒紛繁未易截清造報但查各處鐵路合同多載明中國總公司有稽查出入極大之權且有在外洋陸續用出各帳按三個月造送中國總公司查核各等語是洋員經手欵項在彼本應按期造報在抄更有權稽核况興工用人兩項用係督辦大臣專責果使實力督催何難尅期咨報目前關內外蘆漢萍醴澤道各鐵路次第行車興築均未據逐年咨報他如正太滬甯滇越各路均已訂立合同現在已否購地開工亦未報部有案設再歷數年或推及他處亦復如是誠如礦路總局前奏所稱國家子公司以莫大利益而公司視國家漠不相關所謂開鐵路以拓富强者安在也相應請旨飭下管理鐵路大臣等先將近年造路之起止欵項之出入工程司與華洋員役之人數薪工職業造具簡明圖册尅日報部以後仍按季咨報庶便逐節清釐至臣部前發之表譜格式每屇年底應詳細彚塡抄送俾臣部通盤稽核遇有應行管理之處亦更有所藉手如蒙兪允卽由臣部咨行該管鐵路大臣等欽遵辦理所有請旨飭造各鐵路簡明圖册緣由恭摺具陳伏乞皇太后皇上聖鑒訓示謹奏 
[飭繪地圖]  
　　姑蘇訪事人云太湖五萬六千傾港汊紛歧素爲梟匪出沒之所撫憲端中丞因飭武備學生某某二少尹偕洋弁某君乘舟至太湖各處測量水道併繪圖貼說俾捕拿梟匪易於追蹤 
[不准專利]  
　　厦門訪事人云厦郡林某以金門產白灰土爲造磁器之佳質遂糾股十二萬兩在金門創設華寶磁器公司赴江西聘請精於造磁工師又在外洋聘請善製洋磁各器技師來金意在專查各國洋人所用各式磁器因而仿造其所好以便收回利權該商遂於某日具 
 
 

Page 3

 
 
禀道署懇請專利十年或十五年以重資本道憲黎觀察閱禀後逐層批斥謂中國出洋之貨除絲茶外祗有磁器大宗當此商戰競爭世界中國商務幼稚時代卽使鼓舞仿效急起直追尙且不及何堪再阻生機况東西洋專利器物必須前人所未有該商苦心孤詣經若干年幾耗若干資本獨出心裁以底於成國家方許以專利今該商所禀造磁乃中國上古成法雖改良仿造亦未便矜爲獨得之秘所請專利著不准行 
[欽使行紀事]  
　　昨日午前九點鐘欽命練兵大臣鐵寳臣星使自天后宮側出使行轅乘馬車至江南機器製造局閱視砲臺營操演旋赴龍華堂火藥廠閱視至十二㸃鐘時始返旣而蘇松太兵備道袁海觀觀察福山總兵鎮徐鎭軍傳隆委辦吳淞埠工善後局三品銜江蘇補用道林觀察賀峒江蘇候補道席觀察匯湘周觀察晉鐮劉觀察學詢劉觀察國　電報總局會辦楊觀察廷泉上海電報局總辦朱觀察寶奎均詣行轅禀謁迨午後五㸃鐘星使復乘馬車至靶子路拜會西士李佳白先生順道至垃圾橋北曾吳行轅拜會電政大臣吳仲懌侍郎 
[上海官場紀事]  
　　已革廣西巡撫王芍棠中丞之春卸任太倉州知州謝柱卿直刺謙均於昨日詣縣署拜會縣主汪瑤庭大令○翰林院編修陸勉儕太史懋勳奉商約大臣呂尙書盛宮保之命調赴滬瀆隨辦商約事宜昨日命駕至道轅拜會蘇松太兵備道袁海觀觀察○江蘇候補道徐觀察乃光廣西卽用知縣陳明府枚功江蘇震澤縣知縣夏大令輔咸翰林院庶吉士譚庶常延　均於昨日命駕詣蘇松太兵備道轅分別拜會禀見 
[秋祭定期]  
　　昨日蘇松太兵備道袁海觀觀察發出本年秋祭單計八月初一日祭文廟及吳應二公祠初二日祭社稷壇神祗壇風神廟海神壇周太僕祠羣忠祠土地祠初四日祭文昌宮呂祖祠初五日祭吉陳袁劉四公祠愍忠祠初七日祭天后宮初十日祭龍神祠十二日祭關帝廟 
[局員撤差]  
　　南市十六鋪巡防中局委員黃衡堂二尹近奉蘇松太兵備道袁海觀觀察撤去差使已於昨日下札飭知惟馬路工程局襄讞一差仍由二尹辦理所遺十六鋪中局事務尙不知向人庖代也 
[飭拿棍黨]  
　　著名惡棍范高頭卽曹阿全雖經英總領事屢次照會蘇松太兵備道袁海觀觀察請爲設法拘拿由觀察懸賞購緝無如范信息靈通至今尙未獲案刻由觀察訪知范之羽黨方心田沈根福陳寳均陳阿妙卽渾名野猪驢阿妙等多人散居於上海虹口浦東一帶代遞消息爰飭上海縣汪瑤庭大令先將方等拘案嚴行究辦 
[二鞫盜犯]  
　　昨日午後三點鐘時上海縣主汪瑤庭大令命駕臨英美等國租界公廨會訊槍斃西洋阿生一案少選英總領事署繙譯官德爲門君乘輿而至捕頭將所獲人犯解案律師古柏聲稱本律師爲賀止舟劉季平所延賀劉二人與此案本無干涉緣與犯案之人同桌而飲致被株連但此等犯案之人常與人同飲當西洋阿生被人槍斃之日賀劉確不在滬今已覓得確實證人隨有邊松梅者投案聲稱父親曾任寗波府知府現寓江北岸慶記茶棧奉檄籌辦綢捐賀係戚串行四月十六日由滬赴甬至五月十二日始返大令問槍傷阿生之事在何日捕頭禀稱華歷四月二十八日大令與司馬商之德君謂旣已見證確鑿應卽將賀釋古律師又稱是時劉不在滬亦有確實憑據前禮拜六有王順坤者至本律師寫字房言劉於四月二十日起至五月初十日止在朱家巷者朱家巷離華涇二十里大令頷釋之旋亦諭令劉兪長慶命提至案謂此人是娼婦小花西寶所雇龜傭其時送花侑席以致誤拿遂亦開釋後提王松林所私葉王氏葉予紅所私孫曾氏戴友才所私王桂紅至案謂本縣欲將爾等開釋以免累及無辜然爾等須將各人實在情形供訴一遍葉王氏稱小婦人係鎮江人丈夫已死本在老閘某繅絲廠做工四月中始與王相識時葉予紅住樓下王形蹤詭秘小婦人不敢與聞孫曾氏供小婦人係杭州人丈夫已故跟隨葉予紅祗一閱月又四月大令問葉予紅並日與何人平往答稱此一月又四日中只在家住四夜其餘皆通夜不歸日來小婦人將臨盆叩求開釋王桂紅供小孫人係流娼戴友才曾來住宿三夜花過洋銀十元大令問十五日伊將箱寄存至十八日取去箱內之物爾可知道答稱小婦人實出不知大令謂爾見伊携帶洋槍刃械否答稱平時只見伊洋傘內藏利刃至包探來捕方尋獲刀槍大令著帶下提劉成德至案著將槍斃阿生之事從實供明劉供小的在黃大人處當差來滬辦理盜案先住大馬路連元棧迨至四月某日因違章帶刀管押兩禮拜三月二十六日與汪友禮相遇後又遇高東山葉子靑等人聞高自言三日之內須將阿生處死小的不敢出一言尙求鑒宥汪友禮供小的於三月中與劉成德相識蒙伊薦至黃大人處當差四月二十九日言昨晚與友四五人擊死外國人王阿生并云高東山葉子靑皆在內王松林供葉子紅與小的同居聞戴友才言王阿生被高東山周春山向老三張少堂及伊五人擊斃今者戴張已獲餘俱不知所之大令著與葉子紅對質互相推諉不肯承招乃相約退堂訂於下禮拜二午後二㸃半鐘時再訊 
[上海縣署瑣案]  
　　寗波流氓陳寳寳向某姓家丁唐福訛詐禀經蘇松太兵備道憲袁海觀觀察發押至縣署前晚縣主汪瑤庭大令升堂研訊唐福禀稱小的在京師奉家主遣回江西路經滬上借住小客棧同寓流氓陳寶寶妄指小的爲賊强將毛毯取去質得洋銀兩元嗣又欲借洋銀二十元小的諉稱入城借貸陳卽隨同入城小的至道轅先令親兵拿住然後訴　知友人轉禀袁大人飭送案下求爲嚴辦陳供稱小的向在某洋行執役六月十九因事辭出暫寓小客棧與唐相晤稱爲小的謀生理小的遂逐日以茶酒欵之昨日伊自將毛毯質錢邀小的入城遊玩大令命笞臀一千板鞭背一百下押候嚴辦○李明甫將寡婦許唐氏之田單抵與美繙譯官白保羅復揑造永遠出租之爲契朦換道契後又强佔氏房屋地基若干控由大令函詢白君隨得覆函謂受押是地並未立有永遠出租之契遂請白君會同丈量知李强佔屬實前晚升堂研訊李一味支吾大令飭責四百板交的實人保出候傳氏質訊並令刻日備價將田贖回延干血比○浦東金家橋流氓顧海濤與地保顧敬松狼狽爲奸經大令訪聞飭提訊究海濤供稱四月間小的之田與昆連各田俱種木棉惟堂叔顧阿狗種稻小的以有所不便勸令改種木棉阿狗未允小的舊疾復發致將堂叔家門窓擊毀後知不合已雇工修好此外並未犯事大令判責一百板交差傳本圖地保來案具保 
[馬路工程局紀事]  
　　前日上海縣主汪瑤庭大令派差投馬路工程局禀請總辦翁子文太守派差協同地甲赴老白渡查封天昶泰報將行中人王仲明郭少卿經小初李憲章帶回捕房押候訊明口供然後移送縣署歸案訊懲○馬路工程局總辦翁子文太守查悉近日捕房出有巡捕五缺因飭捕頭招人補充昨日應召者紛至沓來太守著於本月二十五日聽候點騐○馬路工程局總辦翁太守前將十六鋪裏馬路等處街道逐加整頓並示期七月初一日起收取鋪捐兹已展期至二十六日派司事挨户征收矣 
 
 

Page 4

 
 
   
 
 

Page 5

 
 
 [G　　謹擇五月念四日䖍修景岳百補大全鹿丸六月二十日先行交易明春　吉開張 
　　上海新開　葉天德堂藥舖 
　　本堂開設上海美租界中虹橋東坐北朝南石庫門面發兌各省道地正路藥材精製飲片䖍修丸散膏丹剔選官揀人參毛角鹿茸暹邏官燕高麗東西洋參四時沙甑花露經騐時症痧藥萬應保珍靈膏各種風濕藥酒香料細藥上年杜煎虎鹿龜驢諸品仙　擬陳足三年待丙午冬出集本堂主人心存濟世諄囑精益求精愼之又愼非欲爲利實圖久遠凡　仕商惠顧者須認明本堂純陽爲記庶不致悮 
　　童叟補劑○調體奇騐○常年四時可服○能補先天充足○僞貨亂眞○購者宜愼 
　　泰西　贊醫士聲明補腎聚精養元固本珍珠牛髓粉愼防假冒 
　　此粉是出售以來蒙中國官紳信服仕商送禮風行廣嗣延年確有真憑 
　　牛骨髓補腎功稱獨步本醫士七次遊歷中華視診應接不暇每見世人輕年殀壽邁年無嗣更有身染損症亦頗不乏按其理初爲先天不充繼被後天失調致有壽殀身損無嗣等情醫者憫惻殊深由此製藥濟人此粉用泰西童子肥牛祇取骨中之髓佐以珍珠並養元固本填精等要藥入口毫無臊氣善能補腎益氣壯陽健脾添精神養　元平五臟安三焦獲益甚繁筆不勝載蓋人如患腎虧氣虚損症癆瘵陰虚陽痿腰酸腿軟頭眩目暈面黄肌瘦等症服後奏效如神欲享高壽欲廣嗣續欲强體質欲驅百病請常服此則延年益　螽斯衍慶握如掌心中也連服十天面色補轉紅潤能服一月可長體肉十磅倘行房後禮用疲倦冲服三錢不使外邪乘虚而入且精神照常　　試騐確有眞憑識省請早衞身　弗負本醫士婆心濟世焉○每罐洋一元每打十二罐洋十元○外埠函購原班回件○經理贊醫士始創眞正五半牌○設在上海二馬路中市○西鼎新里口○暹邏大德通公司○方是外國的眞原　 
　　浦東新場王君丹書金陵綏福堂安慶三高堂何君歗仙逢溪羅恒泰京江積厚堂法界復昌恒棧内吳君證明江寗理問廳　　公來函 
　　要信再彙登 
　　同德堂大藥房鑑敝處與　寳堂往來有年矣每年夏購　寳堂妙藥施送服之者僉謂藥到病除宜乎馳名中外也本年四月因事至滬復向　寳堂購時藥十　種至五月閱報紙始知　贈彩之舉是舉也使購者旣得良藥復有奇珍之獲足見　寳堂殷彀勉人爲善之苦心佩佩時下要藥敝處前已　置雖未及得有新式彩票然今年天氣不正轉瞬交秋誠　百病叢生爰再奉洋十元另單祈　代配就并惠新式發票一　爲荷萬　救急良　爲日用之必需如　　附賜若干不勝感激之至云云弟王丹書拜言　同德　　　台鑒久聆　鴻名未親　雅敎昨閱報章欣悉　貴公司法製時下要藥並儲彩物　贈茲寄洋一元請揀大瓶紅靈丹痧氣丸各一大瓶如意油五瓶檢同編號新式發票一紙交局帶下云云　緩福堂主人拜上　頃閱報章知　貴堂新訂有購時下要藥　元者卽送新式發票一　如有符八月份湖北籤捐票頭彩者卽贈彩物八種此外約彩共有　百號之多　勸善之苦心轉使好善者之不倦不特鄙人欽佩已也茲特奉上　三元祈　發紅靈丹痧氣丸飛龍奪命祖建神麯等品總計三元乞　填發票三　交原局寄下爲盼云云弟何歗仙手上　同德　堂台覽久聞　貴公司濟世爲懷　售時下要藥靈驗異常　聞報章欣悉由　月二十六日起凡購藥　一元附贈彩發票一張有與八月份湖北　對號　相符者備贈貴重物件得彩有數百號之多足見　貴公司實事求　之　令人欽佩之至　寄奉英洋一元望付純陽正氣丸並祈贈彩發票一紙云云　蓬溪羅恆泰頓　久　寳堂發售時十諸要藥無不神效早己有口皆碑矣今寄上英洋十元望發麝查痧氣丸通　臥龍丹回生百　丹急痧奪命丹分匀配齊並新贈彩　若千尤懇　惠賜萬應　急良茶不拘多少統祈送交二馬路潤昌棧内寓鎭江積厚堂收下轉寄京江爲荷云云　京江積厚堂頓上　同德堂寳號升敝處前交配藥單一紙計洋一百十五元係蕪湖李公　囑辦　藥三箱本施送之用已禀　道給予免騐單昨已到蕪其洋特送上乞　查收　示覆茲　託　配一角之七十二症光明眼藥六百瓶萬應良茶五千包象皮膏九十盒萬應錠卽金老鼠糞三十盒配就　行送下因有便明日動身也應送彩票照章附下云云　弟吳禮明拜啓自　界復昌恆緘　同德堂大執事　鑒頃閱日報敬悉　貴公司發　時藥凡購　一元者有另製　　發票註明號數如其與八月份湖北彩票號單相符者備贈彩物云云足徵貴公司濟衆博施莫名欽佩茲寄上洋蚨十元另單開明藥品　照配寄下云云　江寗總蕃理問廳緘寄 
　　天下馳名廣東陳恒德堂第一家始創犀黄珠珀八寶化毒丹○個冒甚多購者認明 
　　掃盡花柳毒氛天下第一良方 
　　本堂主人心存利濟獨得世祖始創治毒屢騐良方比衆不同不惜工本創製眞正犀黄珠珀八寶化毒丹此丹專治男婦各症　下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窠瘡　○發背疔瘡○瘰癧痰核○小兒胎毒○一切毒門○以上和症服此丹而全愈者難以數計因此遠近　知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻化毒去濕清熱止痛消腫生皮重者一大瓶除根輕者一中瓶包愈可保永遠不發至本堂藥内如無眞正珍珠琥珀犀黄並各種和平上藥倘口是心非藥内若有水銀輕粉罪我惟天再有之從前悮服覇藥及五毒倒提外毒果愈而内患更深積久其毒復發則上透頭面下結腎囊甚至染妻絕嗣遺累終身至此悔之晚矣推原其故均以水銀輕粉和藥升提之法收功以致其毒收入骨髓餘毒未凈其害非淺如患此症而其毒尚未復發之先亦將此丹服下能將筋絡骨髓積年之餘毒一掃而凈所妙在能包生男育女永無遺毒之患眞治一切毒門並能生育之天下第一聖樂也每大瓶八元中瓶四元小瓶二元小半瓶一元○倘有男婦上下週身以及小便腐爛難以生肌諸醫束手各藥無效惟有内服犀黄珠珀八寳化毒丹外搽珠黄七寶拔毒生肌散大瓶二元小瓶一元可包仍痘　形愈後能保永無後患也○函購信力自給○分設上海英大馬路萬康醬園對門德仁里内石庫門廣東陳恆德堂　　 
　　泰西安利醫生神藥來滬○欲享上壽欲廣嗣續欲强身體欲除痼疾請斯築定可如願以償嘗誠絕世神品功超市上一等 
　　泰西靈藥　化學補腎生精燕窩珍珠牛髓粉有奪天地造化之功 
　　中華補劑備矣衆矣然藥性之純陽者氣味味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如出連服三旬身體加重廿磅西人統年當服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾填骨髓和血脉平三焦安五　化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歷經中西士子試騐鑿鑿可憑僉云補劑中首屈一指妙在全無臊氣異常適日衛生者盍請一試方信斯言不謬耳每盒一元每打十一盒十元遠近託郵　函購最妥力自給　經售處在上海四馬路北首望平街大隆燕窩公司内假冒甚多認明地址牌記爲要 
　　商務書館華英音韻字内集成 
　　共集字治語十餘萬言注以發音標其讀注附圖千餘未載他國俗語解義减筆字解記號　譯中西　名表全書一十九二十四葉鴻博　密侯官嚴先生許　獰出冠時之作洋裝半皮面每部　大册價洋十元五角　　商務書館華英字典全書四萬字訓詞淵雅譯　詳明並選譯成語末附減筆字解各種記號每部一册　裝金字布如洋紙價洋一元　角五分商務印書館新出袖珍華英字典 
　　特請上海南洋公學胡文甫吳　之先生編輯酌　繁　全書約　四萬餘字製成小册納諸懷袖最便翻檢　裝布　每鄰一册價洋一　○上海商務印書館○漢口○廣州商務印書分　仝啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵路更章]  
　　漢口訪事人云漢鎭大智門外之鐵路現已將築至汴梁搭客載貨甚爲踴躍惟行車章程尙有不便之處兹經總辦錢銘伯觀察設法妥爲更改以期利便行旅矣 
[莼鄉贅筆]  
　　松江訪事人云南鄉松隱鎭爲華金接壤之處鎮有著名梟匪小蘭生屠夫也與鎭董徐望岵聯爲戚串恃其奧援無惡不作今春上海道袁海觀觀察札拿各梟酉甚急徐遂力保小蘭生改惡從善充該鎭巡防局弁目詎小蘭生狼子野心未幾卽持刀刺傷某漁人徐復爲之排解鄰鎮廪生蔣某忿各梟爲患鄉里率陰有所恃乃赴滬指控詞連徐董隨奉道憲札飭松江府拿辦前日徐乘四鄉舉辦保甲之便一掉來松衣冠詣府署求謁意圖面剖府尊田紹白太守瞥見名刺立飭值日差役持片押徐至華亭縣交孫花樓大令管押待質公所丁役向索使費不許携入烟具越日徐子偕親友六人投府署環保並訐丁役强索使費太守卽飭縣查究十六日華邑尊孫大令提徐至案詰以爾旣忝爲董事知小蘭生爲匪何不綑解至縣答稱畏其勢燄恐被報復大令謂此去冬事若今春四月十六日小蘭生刀斫販漁人瀕死彼時梟燄已殺何爲尙替調和答稱此係孫某之事於職員無與大令問陸阿三何如人答曰歹人問旣知其爲歹人何以昨日來公所替爾裝烟答來探望耳大令謂然則爾伍歹人已無疑義宜乎端撫憲初到卽知汝大名也呼左右令將頂帽除下復問蔣廪生汝識乎恃何爲生答稱與有一面緣彼以教讀爲生問吳家駿汝識乎答曰吳雖未識然知其少極貧賤曾在葉樹費家執炊旋因犯事爲莊董送案答臀枷號脫逃後復拐賣一婦現聞其在滬充某巨公家丁復問蔣吳二人究與爾平素若何答稱無甚來往復問何以鄉間異口同聲皆指汝爲通匪答稱身爲董事必有怨家公祖定能鑒及大令斥令暫退再行復訊○婁縣知縣黎子新大令近將訪拿到案羈押公所之各犯逐一開具姓氏出示招告華邑尊孫花樓大令亦將近日由亭林團局獲解之梟目姜老班及羽黨數人開列罪由懸示署前招令被害之家來案陳控一面飭原告周宗棠投質○去年南門閃陸家橋左近張姓被盜肆刼報經正任婁縣知縣屈吉士大令購線擒獲劇盜唐桂山一名嗣經現任婁邑尊黎子新大令提案訊實詳請上游擬將該盜就地正法想俟接到回文卽當明正典刑矣 
[飭拿竊賊]  
　　前日湘鄉曾重伯太史由某處來滬登岸時失去衣箱兩口遂命駕至蘇松太兵備道轅拜會道憲袁海觀觀察縷陳其事觀察立卽札飭法界讞員陳楚生大令速派包探嚴密查拿務獲究辦 
[幾肇燎原]  
　　前晚兩㸃鐘時本邑南市十六鋪集水街口養和茶樓不知因何遺火霎時濃烟四佈幾兆楚如巡街捕見之立卽投報捕房及捕頭派人往查已由鄰人帮同撲滅矣 
[英美等國租界公堂會訊案]  
　　比商天寶洋行主投該管領事署控華商恒孚洋貨號主曹曰義定貨不出等情比總領事薛福德君照會英美等國會審公廨讞員黃耀宿司馬簽差協同某包探傳曹到案訂於前日午後三㸃鐘會訊届時比總領事薛君派繙譯官某君詣公廨會同司馬升堂研鞫據開寶行主聲稱曹向行中定買漂布貨到已久逾期不出爲特控請究追曹供商人向購漂布與原樣不符求鑒天寶行主稱出貨已到四十二箱請著伊於三月內一併出清曹稱商人所定之貨祗十四箱並無四十二箱之多天寳行主又稱此事有定單爲憑無庸多贅旣而公正人中和洋行主投案聲名一切司馬著曹每月出十四箱分限三月出淸○天寶洋行主控丁秉鐸定買鐵釘延不出貨等情前日下午司馬與比員某君會訊天寳行主稱丁定購鐵釘一百五十桶請著伊赶緊出淸以免延擱丁供此項鐵釘本售與北方現因道路不通無從銷售尙求寛限定卽出清司馬限丁於三月內一併出清免算銀利丁諾諾而退 
[英美等國租界公堂瑣案]  
　　包探竇如海解莊阿裕至案禀稱有僧人名生司者寓居鼎陞棧雇莊供奔走之役莊乘隙竊取金鋼鑽戒指及銀表等各物值洋銀三百元報由小的查獲將表弔出戒尙無著落求卽訊懲襄讞委員王松丞刺史著押候查明核辦○陳榮春控吳維清拐騙銀兩等情讞員黃耀宿司馬准詞簽差協同包探錢少蘭拘解至案刺史著押候過堂研訊○前者鮑子卿控追傳鑫康所欠漆賃洋銀一百七十四元司馬限三日呈案昨日刺史升堂追比傳供小的禁押捕房無從措繳刺史隨准寛限一禮拜違干嚴懲○粵人王阿吉向同鄉曹阿海索欠口角悻悻而去途遇兪阿珍向訴情中曹忽手携利將王猛戳一下兪上前攔勸曹又向將兪胸際連戳六下經同人將兪送入捕房捕頭轉送同仁醫院求治一面令包探陳洪德將曹拘獲解送公堂刺史飭轉押捕房俟兪傷痊訊辦○包探陳三林解黃吉堂至案禀稱黃在城內張其昌顧鄉店爲夥行竊店中顧繡十三件質得洋銀十九元兹經小的查獲送請究追旣而據包探顧福祺解送王阿慶至案禀稱王在城內邊成章顧繡店爲夥行竊店中袍料二件質得洋銀十一元由小的拿獲送請究懲刺史飭各押捕房兩禮拜以示薄懲○鄭松卿陳洪興二偷兒竊取姚周氏家烟灰二十餘兩次日姚至鄭處查見烟灰缸向之理論鄭反將氏扭毆氏因喚令巡捕一并拘入捕房捕頭派包探陳洪德訪悉情由解案請究姚周氏伸訴前情刺史判將鄭責一百板陳斥釋○前者浦東和豐廠執事人拘獲持刃行兇之何培送廨管押昨日刺史升堂研究惟受傷人胡阿毛尙未投案刺史署再管押一禮拜然後核辦 
[法租界公堂瑣案]  
　　某洋商前控華商大成祥東洋莊冐用牌號混售胭脂等情昨日讞員陳楚生大令飭提莊主董益源訊問董呈遞原樣聲稱此貨向日商吉田洋行買來並未冐用牌號况已由日商禀請駐滬日本總領事署照會道憲大人出示准賣現存原貨七十九打大令與法總領事署魏繙譯官會商判令將此貨照數充公如不遵斷可赴日本總領事署控訴○前晚十一點鐘時護城河畔九十七號門牌某煤炭店烟囪內火勢上炎巡街捕見之急回報捕房捕頭令包探前往查問被店夥王金寶阻不許入以致相爭昨日捕頭禀請大令飭傳王金寶詰訊著罰洋銀十元以儆○潘福連偕其婦陳氏訴稱小的在治下公館馬路開設粥店車夫李同福前來啜粥藉端爭閙將小的夫婦兇毆受傷請爲騐訊大令著將李責三百板○僧人清長訴稱前日由新閘雇車裝運行李至北京輪船赴甬失去衣箱一口內儲洋銀三百元及衣服等物開單報捕將車夫張喜渭拘案請追張供稱此僧有一年約二十餘歲之人同伴小的將箱交與其人收管大令著押候查明復核○劉濟川訴稱車夫陳阿寳租去東洋車一輛盜賣與人是以扭請追給大令判陳交人保出賠洋銀十元○高阿連訴稱王阿狗行竊皮夾一枚內有洋銀一元二角當場拿獲扭案請辦大令判責五四百板監禁改過所三月○陳子勤前控沈洪氏借去洋銀二百元　賴不還等情大令訊供押追在案昨日命提覆訊沈洪氏供此欵係女兒所借今已病故小婦人無力賠償大令著交保出外限十日內還四十元○周福連前控車夫周其和失去衣箱一口送案等情大令訊究之下其和供衣箱送上北京輪船與主人同往不知如何失去大令著押候查明再核○車夫蔡東周在西門外裝運已臭 
 
 

Page 10

 
 
牛肉路過法界包探查知未經宰牲公司所蓋戳因之拘案請辦大令訊供之下著押交雇車人到案昨有陳周氏者投案遞禀求寛大令判罰洋銀一元以後不准再犯○某姓家傭人許漢章行竊衣箱被其主拘獲送案請辦大令判責一百板○偷兒朱順林陳阿元行竊衣服鞋子等物爲包探緝獲原贜解案請辦大令判押捕房二月期滿各責四百板 
[美租界捕房紀事]  
　　昨日午前甬人陸杏榮訴稱僑居吳淞路第一千一百六十六號房屋開設西國成衣店因有事出門被歇夥薛仲伯至家向妻騙去縐衣十一件請爲查辦捕頭詢得情由允即令包探查明究辦○前晚馬夫某甲駕車至百老匯路偶不留心將某乙之東洋車撞壞爲二百三十九號巡街印捕所見將甲拘入捕房捕頭姑念事出無心從寛令償修費洋銀二枚釋之使去○前晚陳渭章訴稱賃居新記浜路一百二十三號房屋流氓侯忠糾率羽黨無端闖入家中請爲查辦捕頭允之 
[蘇省官報]  
　　七月十一日天師張眞人到蘇商部奏派總理機器造紙公司兼江浙考察商務事宜前候補四品京堂龍元濟由京來知府吳炳元禀辭赴靑浦縣會審案件差吳縣李禀辭赴木瀆開學堂並查團練知縣嚴寶騏禀謝奉委赴無錫公幹縣丞劉榮瑞禀辭赴松滬厘捐總局管庫差准補宜興縣下邾司巡檢孫繼陞禀謝奉飭赴任縣丞將楨禀謝奉委署上海縣縣丞事知縣朱棠禀知奉潘憲飭准赴日本遊學十二日知府應德閎禀知交卸仙鎭平糶義捐局回省卽到學務處提調差知州鍾文鵠禀辭赴瓜濠平糶分局差知縣胡保聯禀謝奉委赴淮屬查案差光爾楨禀謝奉委婁門稽查差王毓江禀知奉撫憲札飭帶同學生測繪太湖形勢全圖直州判臧毓麒禀謝奉委署太倉直隸州州同事江西南昌城守營遊擊銜候補都司羅福元由江西來十三日知縣朱賡旦禀謝奉飭接辦沙洲文案差胡保聯禀辭赴淮屬查案請補陽湖縣馬蹟司巡檢楊光藻專丁來省禀謝奉飭知春季連盈記功一次次上海縣黃浦司巡檢計德柔禀辭赴任羅鼎禀知奉警察總局督辦札飭廿九年分夏防蒙各憲批准除抵過外記功五次巡檢周以藩禀謝飭知註册留蘇差委典史汪懷禀謝奉委華亭縣金山司巡檢事十四日撫轅牌示本月十五日各廟行香文廟撫憲武廟藩憲文昌臬憲太陽風龍神均劉道天后風雲雷雨神均儲憲火神張道猛將首府呂祖總捕都城隍長洲府城隍元和都土地吳縣新任太倉直隸州知州謝專丁來省禀知本月十二日接印任事吳縣李禀知赴木瀆開學堂並查團練回靖江縣賴禀到辦理盛澤厘捐總局知州趙謹琪專丁來省禀謝奉飭留辦知縣趙夢泰禀謝奉飭記功二次應德完禀謝奉委發審局帮審差張沐慶禀辭回梧桐山保甲差委辦同里厘局知縣張鵬翔專丁來省禀知於十一日接差府經歷胡廷珍禀謝奉委盤門厘卡差府照磨馬惟濬禀謝飭知廿九年分夏防案內記功二次十五日臬轅牌示七月分在省候補同通州縣直隸州州同州判各員月課定於十九日在滄浪亭考試屆期先至牙釐局呈遞履歷知縣鍾鴻鈞禀知在東路廿九年分夏防案內蒙記功一次沈運樞禀謝廿九年分夏防奉飭記功三次馮蔭樹謝月課已准作爲新章考試一等註冊留省補用饒孟　禀謝奉飭知加考詳咨留省補用並奉撫憲甄別覆考府經歷鄭先蔭二次巡檢陳錫　五次鈕上達六次從九朱士模三次均禀謝奉飭廿九年分夏防案內蒙記功稅課大使胡棨光禀謝廿九年分夏防案內給予勞績班前先委署一次記功一次吳縣主簿周梓材巡檢張恩瑞均禀謝奉飭夏防警察出力給予勞續班前先委署一次功二次林先植禀謝奉飭廿九年分夏防案內各大憲批准除調委差使外記功三次閃崇仁禀謝奉飭夏防案內蒙給予續班前先委署一次記功一次指分江蘇試用巡檢劉鎭沂由京騐看到省十六日知縣張寳　禀知由南匯淸理交代回提舉銜指分江蘇試用直隸州州同曹樹培由京領照來省道庫大使羅鼎禀謝奉憲恩飭知記功五次五品頂戴儘先補用布倉大使虞廷瀚由京起復回省到藍翎五品銜指分江蘇試用府經歷葉駙由京領照來省禀到王嘉熙鄭佐東均禀謝奉飭廿九年分夏防警察出力給予勞績班前先委署一次記功二次巡檢吳鼎勳謝飭知奉部核准註册十七日藩轅牌示照得署吳江縣知縣馮汝禧期滿撤回遺缺查有試用知縣范守佑堪以酌委署理知縣楊士晟禀謝奉委工藝局提調差楊元勳禀知奉撫憲電飭回省委分辦刑席文案差調署銅山縣袁國鈞禀知交卸江寗縣任事巡檢陶殿文禀謝奉飭廿九年分夏防案內蒙記功二次十八日藩轅牌示卽傳試用縣丞程邦達從九郭樹榮趙之棨典史楊瑞麟各員於十九日來轅新章甄別考試委辦淮安府屬淸賦督墾分局試用知縣楊逢辰由淮安來委辦金陵加收落地糖稅知縣陳元鑄由寗來委署嘉定縣李樂善委署吳江縣范守佐均禀謝牌示知縣李廷琳由淸江專丁來省禀謝奉飭廿九年分夏防拿獲拐犯各案蒙給予勞績儘先委署一次並記大功一次常功三次應德完禀知到發審局帮審差知縣楊元溥禀謝奉飭廿九年分夏防案內蒙記功八次州同廖福鑫三次巡檢徐冠瀛二次均禀謝奉飭廿九年分夏防案內蒙記功指分江蘇試用州判夏壽恭由京領照來省禀到請補太倉州吏于袁壽昌由甯專丁來省禀謝牌示管帶績備右營儘先拔補把總楊榮勝又後營候選縣丞梁焯均禀謝奉委管帶差十九日同知金兆蕃禀謝奉飭仍回牙釐局文案並兼官書坊差知縣李樂善禀謝委署嘉定縣事范守佑禀謝委署吳江縣事李嶽蘅禀知奉撫憲牌示補覆試用期滿甄別委辦瓜泗釐局知縣張翼軫由局來癸卯優貢朝考一等欽用知縣陸　由京來新港司巡檢孫逢陽專丁來省禀謝奉飭赴准調元和縣周莊司巡檢新任巡檢薛觀禀謝廿九年分冬防案內蒙記功四次縣丞程邦達從九郭樹榮趙之棨典史楊瑞麟均奉藩憲傳進署新章甄別考試 
[上海六馬路仁濟善堂經收咸有一德施醫給藥一文愿册捐五月初一日至六月廿九日淸單]  
　　楊健高爲季兒求資冥福祥十元朱記生德和祥各銅洋二元戴四記銅洋七元求兩子　災易養人馬繼常沈亷舫湯隱名百忍堂各洋十元顧長卿丁星根　雲記隱名氏馬不留名彭不留名裕後主人林順之楊玉崑無名氏簡吳社各洋二元周　春仁昌求名子儲俊卿無名氏京口合記徐瑞世平安書屋躋聖堂張鯉廷各洋一元成茂順銅洋八十元銅小洋六百角無名氏銅洋一元二角寗班六局亂規洋四元錢三百十四文潤昌銅洋一元五角福興雜貨行銅洋四百廿七角虹口源大銅洋八元銅小洋一百五十　九角無名氏隱名氏無名氏各銅洋一元姚秋生錢四百文大通輸船銅洋四元七十角無名氏銅洋六元無名氏洋八元銅洋二元汪昌元爲九歲生辰助育嬰洋九元王田裕銅洋八元孫門朱氏求三虎身體康健洋五元　　善過隱名頴川隱名氏無名氏周門倪氏新安玉華女史陳隱名各洋五元無名氏銅洋二元袁仁山洋四元義源成銅洋五元戚隱名洋三元無名氏銅洋三元三角孔廣谷求家宅平安洋十元無名氏銅洋五元源來當銅洋五元四角隱名士袁秉記隱名士楊玉崑姚德訓堂陳渭泉邊囉無名氏各洋二元大和尙鄭虞卿各洋二十元裕大和洋一元銅洋二元無名氏洋一元二角吳鄭氏求產育平安洋一元銅洋二元無名氏求家宅平安洋六元洋貨公所洋十元汪致慶求父病速愈洋十元六二寶求病速愈洋五元麥　善子求保育嬰平安二十元吳姓祈求平安洋二元無名氏病愈還愿洋十元錢益甫洋三角過杏堂洋三元任氏病愈洋二元厚齋氏病愈還愿洋十元吳汪氏求病速愈洋十五元無名氏孫保基各洋十元無名氏求保身平安洋十元無名氏洋三元沈聚康求妻平安洋一元以上共洋三百五十六元五角銅洋一百四十八元銅小洋一千二百七十角錢七百十四文 
[六月份經收月捐淸單]  
　　隱名氏洋十元怡情軒祝蘭舫翁善記夏季趙馥疇翁半年天順祥半年五戶各洋六元陳善亭翁洋五元泰昌洋四元韓潤生翁貿孚綸華義昌成夏季四戶各洋三元朱葆三翁徐貫雲翁潭幹臣翁韓山曦翁老順記南順記戴生昌祝源昌信昌隆五六月順泰五六月復泰五六月王陽生翁十二戶各洋二元源豐潤洋一元八角莊源大洋一元六角戴運來翁滬江第一樓存齋堂何瑞棠翁蘇寳森翁老悅生新順記大觀樓錦章愼餘堂天餘陸申茂瑞昌順江南烟雨樓陳志雲元昌聚昌怡泰昌可熾五六月可熾順五六月金松泉翁五六月鳴昌五六月陳富齋翁夏季廿四戶各洋二元中和洋行帳房洋六角五分久成九章北天成永裕成四戶各洋六角萬有全益昌李珊記龐竹卿翁思補齋梁煥南翁隆昇湯蓮笙翁萬康宏源十戶各洋五角怡園泳湶祥順五六月永陞湶一新園杭恆富六戶各洋四角其萃樓春園恆泰施德豐徵昌怡昌熾大晋昌恆茂升和十戶各洋一角靑蓮閣義盛一壺春曹德大四戶各洋二角張子貞翁半年通足錢三千六百文木商公所季　三千六百文源通官銀號錢一千八百文豐裕官銀號錢一千文嘉綸周耕記季介福和康壽康晋和愼餘餘大元甡元茂衍大恆益永豐存德協昇宏大元源吉寳順寳和承裕正大升大彚康崇餘永康瑞大晉大延源義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康永康同餘久源同和同福鉅亨瑞裕五十四戶各錢六百張家鶴元成大章九和宏章泰五戶各錢三百文怡大金合順五雲日昇樓怡大四戶各錢二百文協成祥永愼萬興鉅康四戶各錢一百文英法美三界一文願大洋三元小洋二百零九角五分錢五千零六十九以上總共收大小洋一百五十元零六角錢五十千零一百六十九文滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
一萬四千三百八十八兩零耗羨銀一千二百八兩零蘇州鎭江一府屬淸賦增徵正銀二千三百九兩零耗羨銀一百一十六兩零又蘇州等屬應徵學租正銀一千六百七十三兩零耗羨銀一百九兩零又蘇州等屬併衛及首領各官應扣官生空缺除蠲减緩徵外共銀二千五百三十五兩零均已全數催完又應徵牙典田房州塲牛豬等稅統計有額無額除預完雜稅外共該徵銀五萬二千四百七十二兩零耗羨銀一千四百二十二兩零已完正銀五萬九百九十九兩零耗羨銀一千三百九十三兩零未完正銀四百七十三兩零耗羨銀二十八兩零又蘇州等五府州屬曁歸併各衞應徵南糧米豆除坍荒註緩秋歉緩徵外實徵熟田米並本色折色豆六萬一千九百二十五石零內原熟項下米豆五萬八千四百二十石零並蘇州鎮江二府屬清賦增徵米豆三千五百五石零亦已全數催完以上應徵地丁屯折雜稅等項並南糧米豆遵照部文按熟田以十分計算驗派往按催徵曁管府州督催已未完分數於總册內分別開列職名聽候部議又有收存各屬解到正雜錢糧除奉部指撥京協各餉各國遷欵各項經費及本省額支旗緑各營兵餉併年例雜支之欵外所餘無幾應留放本省未支兵餉等項之用統俟隨後分別造報又淸賦增徵銀米專欵存儲備撥統俟年終另造動用細册報銷相應分造地丁等項銀米已未完撥用存剩各數並臚列經接催徵各官完欠曁督催職　淸册遵照新章詳請改題爲奏等情到正在撫臣恩壽未及核辦移交前來奴才復核無異除鈔奏同送到清册咨部科查核外謹將光緒二十九年分奏銷應徵地丁等項正耗銀米完欠各員繕具清單恭摺具奏伏乞皇太后皇上聖鑒勅　查核施行謹奏 
奉硃批戶部知道單併發欽此 
　　山西巡撫張奏爲琦氏縣監生穆登峨捐銀一千兩設立學堂義倉懇恩俯准建坊片初三日張曾敭片再據布政使吳廷斌會同學務處司道轉據猗氏縣知縣李駿棻禀稱該縣王鑑村監生穆登峨捐立該村學堂義倉合銀一千兩有零詳請奏獎前來臣查士民捐助地方善舉銀至千兩者例得請旨建坊今琦氏縣監生穆登峨捐銀一千兩設立學堂義倉　屬急公好義核與建坊定例相符理合仰懇天恩俯准建坊給予樂善好施字樣以示旌獎而昭激勸除分咨查照外謹附片具陳伏乞聖鑒訓示謹奏奉硃批著照所請禮部知道欽此 
　　湖廣總督張奏爲簡缺同知照例擬補摺初三日 
太子少保湖廣總督兼署湖北巡撫臣張之洞跪奏爲簡缺同知照例擬補恭摺仰祈聖鑒事竊照前據宜昌府申報該府新灘同知全順於光緒二十九年十月二十二日在任病故當經咨達開缺聲明係第五輪第三咨選之缺應咨部歸八月分銓選嗣據鄖陽府申報該府白河同知趙錫光於光緒二十九年十一月十七日在任病故又經咨達開缺聲明係第六輪第一留缺應扣留外補各在案正擬員請補間適接准吏部彚咨截缺單開明宜昌府新灘同知全順病故一缺據該撫咨稱係第五輪第三缺咨部銓選等因查湖北同知上次積至第四輪第三缺黃州府同知李雯病故遺缺送選止續出有荆州薛華城施南楊萬慶二缺係未經扣留之缺不積缺安陸府同缺鄭葆琛捐　任係第一留缺此次宜昌府同知全順病故一缺應作第二留缺送歸外補等因咨移到鄂行司遵照辦理除鄖陽府白河同知趙錫光病故遺缺另案咨部銓選外所有宜昌府新灘同知員缺應照例擬員請補查截缺章程內載丁憂病故之缺有本日可計者卽以各本日作爲開缺日期今宜昌府同知全順於光緒二十九年十月二十二日病故應歸十月分截缺是月分祇此一缺毋庸掣簽湖北省同知病故休一項前出荆州府同知蔡殿森病故遺缺請以候補班前補用同知薛華城題補在案今宜昌府新灘同知全順病故遺缺鄭工及新海防遇缺先海防卽舊例銀捐遇缺先銀捐遇缺均無人外按例輪值候補正班酌補查有截取補用同知温聯桂年五十一歲順天宛平縣人由附生中式同治九年庚午科舉人應光緒二十年甲午恩科會試中式進士引見奉旨以內閣中書用欽此五月到閣行走學習期滿咨留補用委署侍讀二十五年十二月十一日奉旨著准其補授欽此旋捐免歴俸照例截取經內閣保送二十六年三月十五日引見奉旨著記名以同知　　欽此呈請分發捐指湖北補用四月十二日引見奉旨著照例發往領照起程八月二十五日到省覆查該員温聯桂　愼安詳明白事理所有宜昌府新灘同知員缺應卽以該員擬補再該員係截取記名同知例得歸入候補班補用今請補同知銜缺相當毋庸送部引見據湖北布政使李岷琛按察使岑春　會詳前來除咨吏部外理合恭摺具陳再湖廣總督係臣本任毋庸會銜合併陳明伏乞皇太后皇上聖鑒勅部核覆施行謹奏奉硃批吏部議奏欽此廣東巡撫張奏爲保洊俸滿教職改題爲奏摺初四日 
廣東巡撫臣張人駿跪奏爲保洊俸滿教職改題爲奏恭摺仰祈聖鑒事竊查定例各省教職除貪鄙衰庸不職隨時咨叅不得拘定年限外俱以該員到任之日起扣算六年俸滿各府州申請巡道加考移司查實轉呈督撫學政調取驗看詳加甄別如果才能出衆堪膺民社者出具考語保題送部引見等因歴經遵照在案兹查開建縣教諭李文松係韶州府曲江縣增貢生遵例報捐教諭遇缺先選用選授今職自光緒二十二年十二月二十一日到任起連閏計至二十八年十月二十一日歴俸六年初次期滿經該管縣府道出考保薦到司由司覆查該員學問優長才具開展呈送臣等騐看堪以保洊行令叙詳核辦現據藩臬兩司會詳請奏並聲明該員並無功過參罰案件等情前來臣查該員李文松明白開展堪以保薦謹會同頭品頂戴署理兩廣總督臣岑春煊廣東提督學政臣宋祖謀合詞恭摺具陳伏乞皇太后皇上聖鑒勅部議覆施行謹奏奉硃批吏部知道欽此調署江蘇巡撫端奏爲蘇州松滬兩釐局光緒二十九年分剔出各捐收支欵目分繕清單摺初四日頭品頂戴調署江蘇巡撫湖北巡撫奴才端方跪奏爲蘇州松滬兩釐局光緒二十九年分剔出各捐收支欵目分繕清單恭摺具陳仰祈聖鑒事竊蘇　松滬兩局貨釐歸稅務司代徵撥還洋欵本省餉項無出經前撫臣奎俊會同督臣電商戶部復准將兩局牙帖捐及寗局統收棉繭捐浙西代收滬局絲繭捐一併改解司庫湊撥餉需並因崇明釐金向由商董包認茶糖烟酒加抽二成 
 
 

Page 16

 
 
各捐係於卡捐之例奏明重徵又蘇局之紗廠棉紗捐滬局之籌防釣船等捐均與牙帖各捐相類不在卡捐之列迭據該兩局禀准剔出不歸代徵以濟餉需業將光緒二十四年閏三月十一改歸稅務司代徵之日起至二十八年十二月底止出入各欵先後開單奉報在案兹據督辦報銷蘇州布政使效曾等將蘇州松滬兩釐局光緒二十九年分剔出各捐收支欵目開列細數造册詳請具奏前來奴才復核無異除清册咨送戶部外謹會同兩江總督臣魏光　分繕淸單恭摺具陳伏乞皇太后皇上聖鑒謹奏奉硃批戶部知道單二件併發欽此 
江蘇巡撫端奏爲江蘇省蘇州松滬兩釐局光緒廿九年分代徵貨釐收解各數分繕清單摺初四日頭品頂戴調署江蘇巡撫奴才端方跪奏爲江蘇省蘇州松滬兩釐局光緒二十九年分代徵貨釐收解各數分繕淸單恭摺具陳仰祈聖鑒事竊各省抽收釐金欽奉上諭飭令查照兩准鹽釐章程按半年奏報一次等因業經將蘇州松滬兩釐局代徵貨釐出入各欵先後開單奏報至光緒二十八年十二月底止在案兹據督辦報銷蘇州布政使效曾等詳稱蘇州松滬兩局貨釐奉飭歸稅務司代徵撥還洋欵其收解數目稅務司未接管以前仍應由局造報以便稽核除別出不歸代徵各捐另行造册詳辦外將蘇州松滬兩局光緒二十九年分代徵貨釐及米糧各捐收解各欵開列細數同各卡委員銜名分別造册詳送再查蘇滬釐金撥解京協各餉歴按半年奏報一次令專交稅務司歸還洋欵逐月放解數月隨時呈請咨部有案是以按年彚報等情具詳請奏前來奴才覆覈無異除清册咨部戶部外謹會同兩江總督臣魏光燾分繕清單恭摺具陳伏乞皇太后皇上聖鑒謹奏奉硃批戶部知道單二件併發欽此 
　　江蘇巡撫端奏陳明蘇省認籌新定賠欵自光緒廿九年十二月第一期起至三十年五月第六期止均按月勻解清欵摺頭品頂戴調署江蘇巡撫湖北巡撫奴才端方跪奏爲陳明蘇省認籌新定賠欵自光緒二十九年十二月第一期起至三十年五月第六期止均按月勻解清欵恭摺仰祈聖鑒事案查江蘇省奉派賠欵銀二百五十萬兩由蘇藩司認籌銀八十萬兩勻分十二期攤付每期應解銀六萬六千六百六十六兩按關平交還每關平百兩加補水銀一兩六錢四分三釐自光緒二十七年第一期起至二十九年十一月第十二期止均經按月解清奏報在案兹查二十九年十二月第一期起至三十年五月第六期昌共有三十九萬九千九百九十六兩又關平每百兩加補水銀一兩六錢四分三釐共銀六千五百七十一兩九錢三分二釐共銀四十萬六千五百六十七兩九錢三分二釐均按月解交江海關兌收備還現屆半年期滿據蘇州布政使效曾詳請奏咨等情由正任撫臣恩壽移交前來奴才覆核無異除分咨外務部戶部查照外理合會同兩江總督臣魏光　恭摺具陳伏乞皇太后皇上聖鑒謹奏奉硃批該部知道欽此 
　　江蘇巡撫端奏爲蘇州省城添設學務處所需開辦經費片初四日 
端方片再近年屢奉諭旨飭令各省興辦學堂實爲當務之急現查蘇省各屬學堂均未認眞經理規模程度在皆待考求非設有總匯之區不能周詳畫一雖前署督臣張之洞曾於江甯省城奏設兩江學務處一所然遠隔一江籌商匪易文牘往返蚨輙需時且吳會素爲人文薈萃士習温純才華蔚起正宜宏兹樂育進以文明若興辦稍有隔閡之嫌則風氣卽少開通之日應於蘇州省城添設學務處以資討究所有省城及各府州廳縣高等中小學堂曁民間私設學堂以至出洋遊學各生統歸學務處經理稽察考核凡有關教育事宜並卽責成學務處公同籌商妥辦現經札委蘇州布政使效曾署江蘇按察使朱之榛督糧道陸鍾琦爲學務處總辦並延派通曉學務深明教育之人爲學務叅議以資襄助所需開辦經費由蘇藩司善後局籌欵應用除分咨禮部政務處學務大臣查照外謹會同兩江總督臣魏光　附片陳明伏乞聖鑒謹奏奉硃批該衙門知道欽此 
　　河南巡撫陳奏爲遵旨酌保拿獲會匪出力各員擇尤請獎摺初五日 
河南巡撫兼管河工事務臣陳䕫龍跪奏爲遵旨酌保拿獲會匪出力各員擇尤請獎恭摺仰祈聖鑒事竊照前據各營縣報獲哥老曾匪張半仙張有才趙得幅等由臣批飭解交河南府訊明供詞就地懲辦當經專摺具奏並請將出力文武各員擇尤保獎欽奉硃批准其酌保數員毋許冒濫欽此仰見朝廷鼓舞人才綜核名實之至意凡兹僚屬感奮同深伏查光緒二十年間吏部通行章程內開拿獲開堂立會首要匪犯果能不煩兵力銷患未萌仍准照異常勞績請獎等語此案張半仙一名身受僞職私受僞官設立總局請人入會與開立山堂無異張有才趙得幅二名均各受有僞職散放飄布誘惑多人張有才並幫辦堂事同爲首要匪犯當兹多事之秋人心不免浮動設使防範稍疏任其漏網必致乘機煽亂滋生事端幸經該文武等不動聲色嚴密防拿或購覔眼綫設計誘拐或率領弁勇跟蹤跴緝得以次第弋獲弭患未萌洵屬著有勞勛臣欽遵諭旨切實考核謹擇尤酌保七員委無冐濫並不敢槪照異常勞績請獎以昭愼重所有尤爲出力之花翎同知銜魯山州知縣聞捷擬請以直𨽻州知州在任候補署河南營叅將候補叅將石慶藩儘先補用叅將田振邦均擬請以副將儘先補用已革花翎遊擊銜撫標儘先補用都司石慶喜擬請先行開復翎銜其次出力之署洛陽縣事本任新蔡縣知縣徐仁麟擬請以直𨽻州知州在任候補指分直𨽻補用知州程世濟擬請俟補缺後以直𨽻州知州在任候補候補縣丞葆善擬請俟補缺後以知縣在任候補合無仰懇天恩俯准照擬給獎以資鼓勵出自逾格鴻慈除飭取該員等履歴咨部並將擬保千把以下各弁照章咨送兵部核獎外所有酌保獲匪出力文武各員弁緣由理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
　　河南巡撫陳奏爲泌陽縣武生韓澤周慨以所置地捐歸學堂價錢合銀已逾千兩懇　恩准令其自行建坊片初五日陳䕫龍片再辦泌陽縣知縣方鎮庚禀稱該縣遵飭改建學堂因籌欵極難勸令紳富量力助兹據武生韓澤周請將原當地一百零三畝捐入學堂招佃收租藉充經費當將繳到當約存案核計所捐地畝共價值錢一千二百餘串合銀已在千兩以上例得禀 
 
