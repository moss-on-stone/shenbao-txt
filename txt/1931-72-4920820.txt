# 1931 - 72 - 4920820

 

Page 1

 
 
   
 
 

Page 2

 
 
   
 
 

Page 3

 
 
命令 
　　國民政府二十一日令（一）兹制定四川善後督辦公署暫行組織大綱公布之此令（二）兹制定特種考試法公布之此令（三）兹制定首都反省院組織條例公布之此令（四）建設委員會秘書長陳逸凡參事蕭文熙·聶其瑛·總務處處長秦瑜·電氣處處長鮑國寳·水利處處長陳懋解·技正張自立·惲震·均免本職此令（五）任命陳逸凡爲建設委員會秘書長此令（六）任命劉石心·張鑑暄·爲建設委員會秘書此令（七）任命蕭文熙·聶其瑛·爲建設委員會參事此令（八）任命秦瑜爲建設委員會總務處處長霍寳樹爲建設委員會會計處處長此令（九）任命張自立·惲震·朱耀廷·余籍傳爲建設委員會技正此令（十）任命李元鼎爲審計部副部長此令（十一）任命王培驟·常雲湄·林襟宇·張承槱·聞亦有·劉文海·周增奎·爲審計部審計此令（十二）任命王文海爲審計部秘書長此令（十三）青島省政府委員兼財政廳廳長袁其祓懇請 
 
 

Page 4

 
 
辭職袁其祓准免本職此令（十四）任命魏數滋爲青海省政府委員此令（十五）任命魏敷滋兼青海省政府財政廳廳長此令（十六）天津市市長崔廷獻久離職守崔廷獻應免本職此令（十七）任命張學銘爲天津市市長此令（十八）任命姚錫九爲軍政部參事此令（十九）國立清華大學校長羅家倫呈請辭職羅家倫准免本職此令（二十）任命吳南軒爲國立清華大學校長此令（二十一）兼行政院院長蔣中正呈據藏蒙委員會委員長馬福祥呈請任命羅布桑林沁爲錫博圖庫倫旗札薩克應照准此令（二十二）特任陳其采爲國民政府主計長此令（二十三）任命劉大鈞·潘序倫·秦汾·楊汝梅·吳大鈞·爲國民政府主計處主計官此令 
國内要電 
[莫德惠一行昨日離哈赴俄]  
　　莫謂會議範圍擴大 
　　時間久暫殊難逆測 
　　哈爾濱今日午後三時五分代表圑專車出發往俄各界到站歡送者極多特區要人張景惠以下百餘人均至站歡送俄·日·英·法·領事亦到莫德惠二時四十分到站休息二時五十分上車開時軍樂大奏羣呼中俄會議萬歲中華民國萬歲莫全權外交順利壯烈異常（二十一日專電） 
　　哈爾濱莫出國專車計備花車一莫與 
夫人乘坐公務車二頭二等臥車三飯車一隨員午後二時即上車莫專車二十二出满站東鐵路局俄總務進欵兩處長隨車歸國將任俄代表團要員今日商民到站送莫均持旗幟每家二人學校亦同中央定代表團經費月六萬元已撥來五萬由遼匯俄（二十一日專電） 
　　哈爾濱莫德惠語記者此次會議我方 
已十分誠意祇要俄亦以此種態度對我 
前途自可樂觀惟會議範圍擴大東鐵通 
商復交三組同時進行東鐵復交兩項問 
題複雜盡人皆知通商一事千頭萬緒 
尤須較長時日談判中蘇兩國經濟關係 
至爲密切雙方現旣均以平等通商爲原 
則一事一物自應求事理之平於討論 
項目締結條約時不得不審愼故開會時 
間之久暫殊難逆測（二十一日專電）　　南京中蘇會議通商委員會專委錢泰 
因病留京刻仍在休養中須俟全愈後 
再定期赴俄（二十一日專電） 
[韓令曹師包勦抱犢崮匪]  
　　韓復榘返濟即傳令 
　　王士琦當夕開青州 
　　濟南下午三點半韓由霑化返濟各 
界要人到站恭迎韓下車先傳令二十九 
師參謀長王士琦今晚帶師部直屬部隊 
工兵手槍各營等開青州包剿抱犢固 
匪并令該師長曹福林今晚由濟寗返濟 
即赴青州所有喬立志師與展書堂寗純 
孝兩旅全歸曹指揮頃膠濟路已備車三 
列赴張莊大營裝運曹部又張鈛談 
蔣决令各軍肅清抱犢固匪（二十一日） 
[石部鐵甲車隊全部開在遼寗]  
　　中途遇阻　 
　　北平石友三这鐵甲車四個大隊奉 
張學良令全部開往瀋陽今晨由順德出 
發掛三列車中途車頭損壞由平漢西 
站派車頭拖來北平修理鐵甲隊長段春 
澤在平候修竣後赴瀋（二十一日專電）　　天津石友三鐵甲車隊奉令開往遼寗 
改編惟未通知平漢北寗兩路駐軍二十 
晚有三列鐵甲車由順德北上至長辛店 
被阻外間不察陡起謠言嗣經衛戍司 
令部電詢東北長官公署覆電准予通過 
大約二十一夜可過津東去（二十一日） 
[津自來水工潮工人拆卸各路水表]  
　　天津自來水工人二十一實行怠工 
形勢嚴重紀律甚佳自晨至暮由維持 
隊督率工友分赴各路拆卸水表公安局 
派便衣武裝探警至芥園西北城之兩水廠 
彈壓上午十時英領派武裝兵一連至法 
租界自來水總公司示威因見公司内無 
怠工形勢遂即撤退而以大隊英兵開入 
兩水廠之謠言甚熾工會向公安局請示 
辦法該局答稱昨日英領要求派英兵保 
護業經拒絶今後如不取得本局之同 
意擅自派兵入中國地内定即解除其武 
裝大家放心可也工會即頒出通告嚴 
守紀律和平奮鬥電車電燈工會函自來 
水工會願以全力援助其他各團體正 
聯合組織後援會惟總公司已聘羅文幹 
爲臨時法律顧問並餽公費五百元（二 
十一日專電） 
[陳適被派晋京請示桂局善後]  
　　林翼中返抵港 
　　香港黃紹雄派陳適晋京請示桂局 
和平辦法陳定二十二日乘春洋丸北上 
（二十一日專電）　　香港王柏齡十八日抵昆明（二十一 
日專電） 
　　香港陳濟棠十九日釋張發奎代表司 
徒非（二十一日專電）　　香港林翼中二十一日由滬抵港（二 
十一日專電）　　南京伍廷颺及黃紹雄代表黃冕定 
二十二日由滬來京謁蔣及中央各要人 
報告辦理桂局善後事宜（二十一日專電）　　南京馬曉軍語人黃紹雄即入桂就 
職桂省善後甚易解决伍廷颺二十一日 
晚由滬乘車來京謁蔣主席報告桂現狀 
并請示機宜（二十一日中央社電）　　廣州陳適談話張桂代表到港謁黃 
紹雄結果圓满李白對和平均表贊同 
張對編遣亦無異見黃氏此次來省已與 
陳濟棠商定解决辦法一俟本人晋京向 
蔣主席報告後桂局即可迎刃而解（二 
十日中央社電） 
[商震等電張請續撥編遣費]  
　　張令晋省自行籌措 
　　太原馮鵬翥李生逹等返省謁商徐 
催發編費商等二十一在總部會議决再 
電張請撥（二十一日專電）　　太原李潤發偕東北憲兵點委林醒吾 
·等二十赴瀋謁張商晋憲兵編制及編費 
等（二十一日專電）　　太原省黨部派執委蘇壽余梁先覺等 
赴各縣視察黨務（二十一日專電）　　太原晋綏無線電管理局歸建廳轄理 
擬在并設廣播電臺與各縣聯絡（二十 
一日專電）　　太原商二十一在省府召各員訓話（ 
二十一日專電）　　太原十九縣兵災救濟會定二十二成 
立（二十一日專電）　　太原東北頃電晋將領謂東北財政 
確亦極感困難對晋軍編費未能完全擔 
負着仍自行籌措商徐等二十一特召軍 
政各要人會商辦法結果决先將晋綏兩 
省每年收兌實數先行核計不敷之數 
仍須請張協濟（二十一日專電） 
[王寵惠邀二邵商榷約法内容]  
　　南京約法起草委員王寵惠二十一 
日邀邵元冲·邵力子兩委對約法内容重 
要各點有所商議（二十一日專電） 
[國民會議組織法即起草]  
　　總事務所解釋選舉資格 
　　南京中常會推定之國民會議組織法 
起草委員會已接到中央通知並以國議 
爲期急迫該法亟應早日完成已擬日内 
召集開會討論起草手續及内容網要以 
便根據起草（二十一日專電） 
　　南京國民會議代表選舉總事務所解 
釋現任公務員有當選資格其於選舉期 
刻辭職者不論距離選期久暫自有當選 
資格又各級黨部委員或工作人員另有 
職業者可參加其職業内之國民會議代 
表選舉又監察管理及其他辦理選舉人 
員之被選舉權旣無明文限制則其應有 
之選舉權當然不能因辦理選舉事務而 
喪失又律師公會雖依法經主管官署立 
案仍應聲請黨部補行許可始有選舉 
權（二十一日專電）　　南京蒙藏會函國府文官處詢改定 
盟旗爲國民會議代表選舉團體辦法已 
交由選舉總事務所函請中執委會核復 
（二十一日專電）　　南京青海選舉總監督馬騏電總事務 
所以該省交通阻滯請縮短選舉進行標 
準限四月一日前辦竣俾當選人得如期 
到京已由總事務所電覆照准（二十一 
日專電） 
[公司發起人利益繼襲享受]  
　　南京最高法院解釋公司發起人特别 
利益能否由其繼承人享受疑義一案以 
公司發起人所得受之特别利益即爲發 
起人得以請求給付之財產權顯非專屬 
於發起人自身之權利發起人死亡後自 
應由其繼承人享受（二十一日專電） 
[川善後督辦署暫行組織大綱]  
　　已由國府公布 
　　南京國府二十一公布四川善後督辦 
公署暫行組織大綱如下第一條國府爲 
整理四川省軍事起見特設善後督辦以 
資統率而專責成第二條善後督辦由國 
府特派之隷屬於陸海空軍總司令部第 
三條善後督辦得於該省相當地點設置 
公署第四條善後督辦在善後期間所 
有全省駐在軍隊統歸負責處理並得按 
該省情形隨時咨商省政府將全省劃爲 
若干警備區每區設司令一員均由督辦 
呈請陸海空軍總司令任命之第五條善 
後督辦公署之編制職掌如另表規定第 
六條各警備區司令部之編組由督辦擬 
訂呈請陸海空軍總司令核定施行第七 
條善後督辦須將所屬部隊之整理及綏 
靖等一切情形隨時呈由總司令部核轉 
國府備查第八條善後督辦及各警備司 
令對於所轄區域内之地方行政黨務司 
法財政商由主管機關處理不得逕行干 
涉第九條善後督辦公署辦事細則由 
督辦擬訂呈核第十條本大綱自公布之 
日施行（二十一日專電） 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[德社會民主黨領袖穆勒逝世]  
　　德社會民主黨領袖穆勒氏。以患臟病逝世。德人稱穆氏爲人忠誠。勇於任事。富於犧牲之精神。亦德國身歷難危有關政局之有數人物也。考其秉政時代先任外交總長。簽定凡爾賽和約後。於一九二０年三月。由外交總長受命組閣。僅經三閱月即傾倒。是爲穆氏第一次組閣。一九二八年六月。復起組織第二次内閣。至一九三０年三月而倒。雖較第一次壽命稍長。然亦僅支持一年零九月之時間耳。且在此一年零九月之時間中。身當難局。危機屢起。閣員亦屢有變動。各黨員間意見極不一致。楊格計劃之一問題。競爭最烈。穆氏盡力支撑其間。以極誠摯之意旨。應付各方。雖幸能彌縫一時。卒因失業保險貯金問題之爭而倒。但穆氏之内閣雖倒。而德人今猶諒之。且社會民主黨之信任不衰。穆氏對於興登堡總統。亦仍能維持其友誼。遇事仍多所贊助。社會民主黨之今日得與政府黨提携。而不爲顯然反抗之行動者。以穆氏幹旋之力爲多。穆氏逝世而後。社會民主黨與政府間之關係。能維持不稍改變乎。則又須視白魯林之手腕何如矣。 
國内電電二 
[立法院審議短期關稅庫券]  
　　南京二十一晨立法院開秘密會審議一中政會交議修訂出口稅率草案二民二十年短期關稅庫券八千萬元案財次張壽鏞列席說明聞結果决議交財政委員會商法起草委員會審查再提大會通過（二十一日專電） 
　　南京立法院二十一日會議議决仿造商標不得以僞造論意圖欺詐影射他人已註册之商標得以僞造論（二十一日中央社電） 
[青佐滬崎合同審查已告竣事]  
　　南京交部與大東大北太平洋三水線公司報務草合同已經完全成立青佐滬崎兩草合同亦經商議完竣呈由行政院指定交王外王鐵孫會同審查兹已審竣預定下星期二國務會議提出如無其他疑問即可正式通過國際電委會擬俟通過後即電知各公司全權代表於下週來京簽字（二十一日專電） 
[康藏糾紛事件院令劉文輝妥愼辦理]  
　　南京康藏糾紛案行政院號電劉文輝云據該總指揮支佳兩電知雙方近又發生衝突無論戰釁肇自何方均與解决藏事不免窒碍已飭由馬委員長於銑日分電雙方切勸停止軍事行動計已逹到該總指揮務宜體念中央和平意旨依照馬委員長銑電辦法妥速辦理以息糾紛仍將遵辦情形電復查核（二十一日） 
[哈斯北上視察]  
　　南京國聯交通部長哈斯二十一日離京北上赴津視察華北一帶水利情形（二十一日專電） 
[朱培德昨在鳳陽游覽預定今日赴徐]  
　　蚌埠二十一上午朱培德由蚌偕衛立煌張礪生乘汽車赴鳳陽游覽明陵午後返蚌五時各界假江淮中學開會歡迎朱氏甚熱烈朱報告中央最近施政方針及對於提倡地方事業之希望晚間公讌朱氏朱定二十二赴徐二十一校閱委員檢查四十五師内務點騐被服裝具二十二派員分赴懷遠渦毫閱劉梅兩團（二十一日專電） 
　　徐州朱培德電徐定二十二離蚌北上來徐閱軍此間各界已准備歡迎（二十一日專電） 
[第二校閱班校閱七師程序]  
　　徐州第二校閱班規定校閱七師程序二十一閱駐符離集之三十九團二十二二十三整閱駐徐各圑及直屬部隊二十五閱駐碭山楊集之四十圑現已開始施行（二十一日專電） 
　　徐州第二校閱班范毓璜等揩七師副師長曾萬鍾預閱主任裘育德等二十一晨赴符離集檢閱七師駐軍乘太平號甲車前往定晚返徐軍參院參議楊池生一師參謀劉子釗二十一分由京汴兩處來徐參觀校閱十二師亦派蕭希賢在徐參觀（二十一日專電） 
[平漢路南段已無匪踪]  
　　蔣令優卹陣亡營長　　特快車决明日恢復　　南京何成濬電蔣平漢南段已無匪踪東　店至武勝關相距之一零四九號橋樑因工程較鉅尙需時日（二十一日） 
　　南京蔣以新編十二師在李家寨勦共營長李芳陣亡特給撫恤洋三千元並以上校陣亡例安葬（二十一日專電） 
　　漢口軍息平漢沿路平靜趙觀濤部已移防武勝關又三十四師長岳維峻請假離防行營派該師參長何振藩代理何二十日在孝感就職（二十一日專電） 
　　漢口東篁店橋二十一日竣工長票車定晚開平二十三日開快車（廿一日） 
　　北平平漢局息東篁店鐵橋已修復 
餘匪待清今日南下客車仍售票至信陽止（二十一日專電） 
　　漢口平漢路東篁店橋路在駐軍掩護下修復路局二十一售開平長票並定二十三恢復快車（二十一日專電） 
[鄂東勦匪軍事蕭之楚部克鄭道湖]  
　　漢口葛雲龍電行營遵令派盧旅全部進勦黃安竄匪二十日在縣屬龍潭店與匪相遇當即迎頭痛擊斃匪極多餘向正北竄逃正追擊中（二十一日專電） 
　　漢口蕭之楚師王旅在沔陽勦匪已克鄭道湖（二十一日專電） 
　　長沙徐源泉來電略稱進犯藕池賀匪人約三千槍半數經張振漢旅猛力擊退斃匪甚多殘匪偷渡大扁湖向西潰竄除令張旅跟踪痛勦外特聞等語又十九師長李覺來電略稱賀匪所部張向兩匪匪部已經于良街河市潰竄班竹塘黃金口一帶迭經徐旅圍勦斬獲甚多除派隊協同夾擊外謹聞等語（二十日） 
　　長沙據報盤擊華容石首一帶之段德昌李華諸匪經我大軍水陸夾攻受創甚鉅十六日率殘匪一部向明山頭逃竄十九師長李覺除令飭各部分途進擊免滋蔓延外並飛電張師長英嚴切追勦以收夾擊之效（二十日專電） 
　　南京八師參謀處電京報告該部等及二十四師許克祥部已奉命準備齊全日内即分頭進勦匪共（二十一日專電） 
[何成濬擬定清鄉辦法]  
　　漢口何成濬擬定清鄉辦法注重各縣人民之組織訓練與宣傳並實行仁民政策緩徵丁糧散發急賬救濟災黎共計十一項將先從鄂着手（二十一日電） 
[陜邊川軍撤回劉存厚代表到京]  
　　南京劉存厚派代表余紹琴來京謁蔣報告所部已由陜境退回川邊（二十一日專電） 
　　北平外息川戰又起劉存厚·田頌堯聯兵搶奪李其相蓮溪種烟區（二十一日） 
　　重慶李其相在簡州鄧錫侯調馬德齋鄧國章兩部向簡壓近李委謝德堪爲邊防軍第二師師長并調乃弟注東率部即日出省集中龍泉驛待命（二十日中央社電） 
[蔣鼎文警備隴海路]  
　　南京蔣委第九師長蔣鼎文爲隴海警備司令除令蔣遵照外並令各軍事機關知照（二十一日電電） 
[林森滯留南洋視察]  
　　南京立法院長林森電京謂現正在 
 
 

Page 8

 
 
南洋視察黨務并辦理僑務事宜一俟事畢即返京（二十一日專電） 
[劉珍年參觀各機關]  
　　南京劉珍年今晨參觀航空隊由該隊曹參謀邀劉乘機繞首都四週飛行一刻鐘旋參觀警衛師司令部下午參觀中央黨部（二十一日專電） 
[法公使南下之任務]  
　　南京外交界息法使韋禮德此次來京除商談法權問題外對交還廣州灣事亦將有所接洽（二十一日專電） 
[暹王下月初可抵滬]  
　　南京外交界息暹王定四月三日抵滬翊晨即赴美就醫並不登岸僅擬游覽浦江風景現駐日暹使擬於暹王抵滬時陪同外王晤暹王曁王后並由外部辦事處商借總稅務司小輪備暹王游覽（二十一日專電） 
[首都籌備招待班禪]  
　　南京國府參軍處蒙委會二十一會商招待班禪辦法已决定會同籌組班禪招待處並請財部發給經費（二十一日專電） 
[京市審查預備黨員]  
　　南京市執委會徵求之預備黨員經審查合格者爲四百十九人（二十一日） 
[蒙會請築沿邊公路]  
　　南京蒙藏會咨沿邊各省府及盟旗長官請分期建築公路並擬請政府酌量補助經費（二十一日專電） 
[鐵部整理運輸議案]  
　　南京鐵部運輸會議開會十日關於修訂行車規章運輸通則改善貨物運價等共有三百餘案均分别歸納參酌路局經濟及國民經濟情形確定具體的整理方案以便施行（二十一日專電） 
　　南京鐵部定五月十八召集統一鐵道會計歲計會議第二次全體大會通知已發出（二十一日專電） 
[鐵部咨詢軍人資格]  
　　南京鐵部咨軍政部以犯罪軍人能否照普通軍人一律待遇此項軍人一經犯罪軍人資格是否完全消失各路局常有關於此類案件請詳爲解釋見復（二十一日專電） 
[航空會議在準備中]  
　　南京航空會議已將提案標準及計劃辦法等擬就送呈軍政部俟通過後即通電各省市及各航空機關知照開會聞會議訂七天以軍政部長·次長·航空署長副署長爲大會主席團（二十一日） 
[航空班將繼續招生]  
　　南京中央軍校擬於第一届航空班畢業之學員中遴選優秀以官費派赴歐美繼續研究航空技術以資深造並擬開辦第二班不久繼續招生（二十一日） 
[飛機軍艦協勦匪共]  
　　南京航空第六隊一部二十一日由京出發赴贛勦匪（二十一日專電） 
　　南京海部息咸寗德勝兩艦電告完全克復調弦關匪共已潰散（二十一日） 
[請蠲共災區域田賦]  
　　南京京市黨部呈中央請咨國府通令各省對於被共匪蹂躪區域收復之後不得追納田賦及佃户租金（二十一日） 
[救災基金施行條例]  
　　南京關於救災準備金施行條例及保管委員會組織條例已經内財兩部及賬委會會擬呈報刻賬委會主席許世英以災區至廣待賬孔殷必得有根本救濟辦法方可垂諸久遠特呈行政院請於編造二十年度預算時將前項各條例早日頒布以便施行（二十一日專電） 
[京市籌發特種公債]  
　　南京京市特種公債三百萬本京銀行界已担任推銷六十萬上海方面因自來水工程需欵甚急已與商定公債未發行前輕利借予現洋百餘萬俟發行後償還至該項公債用途及保管方法已由商人領袖及銀行界共組基金保管委員會與用途監督委員會以昭愼重（二十一日專電） 
[那威壞船在打撈中]  
　　南京那威商輪在牛首山觸礁擱淺已由駐防厦門之楚泰艦營救並以日本救助船那須丸被僱在該處打撈特派陸戰隊前往保護（二十一日專電） 
　　南京挪威貨船羅斯韋倪號前在閩海面海壇島附近牛山地山觸礁出事後即爲海盗佔領經外部電閩省府派艦前往保護兹接復電謂已派楚觀艦及海鵾巡艦馳往保護現楚觀號業已到逹出案地點（二十一日專電） 
[鹽署派員檢查食鹽]  
　　南京鹽署所設之檢查食鹽練習班練習期满考騐後已分别派往兩淮等區實行工作（二十一日專電） 
　　南京鹽署定自五月一日起檢查兩廣區　白三亞鳥石龍茂大洲石橋等六場產鹽六月一日起檢查運抵廣州省河及運抵汕頭行銷橋上之鹽（二十一日） 
[京市戒烟經費有著]  
　　南京京市府准工寗地方法院函送十九年十一月緝獲烟案二成戒烟經費已令社會衛生兩局指定所屬第一衛生事務所兼辦戒烟事宜（二十一日專電） 
[首都紀聞]  
　　南京交部在本京設郵政儲金匯業局定四月一日成立（二十一日專電） 
　　南京京市黨員演講競賽會定二十五舉行複賽演講（二十一日專電） 
　　南京朱慶瀾定二十二北上赴平（二十一日專電） 
　　南京梁冠英電告二十到揚檢閱所部九十四旅並視察植樹修路等工作（二十一日專電） 
　　南京冀省府電中央請嚴定運販嗎啡海洛因治罪法（二十一日專電） 
　　南京首都提倡國貨運動宣傳週舉行之提燈大會經高秉坊等評定二十二下午二時在市黨部大禮堂給獎（二十一日專電） 
　　南京中央無綫電向係間接通報雙方將會商直接通信聯絡辦法並訂立合同（二十一日中央社電） 
　　南京交部謀改進電致設計委員會派韋以黻莊智煥等爲委員（二十一日中央社電） 
　　南京歐亞郵航下月初正式開航沿途航站設無線電壹報告氣象（二十一日中央社電） 
[馮玉祥行踪仍未明]  
　　北平晋函馮離汾後未赴庫倫似仍在軍渡即柳林附近之黃河邊因凡致馮函晋祠某員代馮接收由汽車送往馮在可通汽車處無疑（二十一日專電） 
[平津要訊]  
　　北平英劍橋大學國際法敎授葛蘭德瓊斯女士到平敬在法學院講演常設國際法庭（二十一日專電） 
　　北平東北大學國文敎授李雲軒因有國家主義派嫌疑經瀋當局拘捕派偵緝員何敬濤押解來平全副刑具送憲兵副司令部審訊李三十三歲山東蓬萊人 
　　北平西城東方書店因售禁止發行之刋物昨由警區查抄經理楊某逃夥友王某被逮及刋物一綑解公安局（二十一日專電） 
　　北平平各界電張謂張學銘任津市長已經國議通過惟本人尙復謙辭非所以慰輿望也請轉促勿再固辭等語（二十一日專電） 
　　天津郭恩海二十一晨晋京向鐵道部接洽包寗路工程進行事宜（二十一日專電） 
[黃得貴被叛兵扣留]  
　　西安固原黃得貴部與叛兵楊萬青部交戰黃被楊扣所部繳械地方糜爛不堪言狀（二十日專電） 
[楊虎城檢閱砲兵隊]  
　　西安楊虎城二十晨在西關外大操塲檢閱砲兵全部有詳細講評及懇切訓詞（二十日專電） 
[陜西各縣災情急迫]  
　　西安陜西各縣災情急迫春賬難緩各縣災民代表會電京代表努力呼籲用拯子遺（二十日專電） 
　　南京陜賬會電京謂該省振欵告謁請速撥欵救濟（二十一日專電） 
[程天放到鄭州視察]  
　　鄭州中委程天放偕詹絜悟·梅噒高·等於二十一日午時專車抵鄭黨政軍各機關人員均到站歡迎至市黨部休息後即下榻隴海督辦公署（二十一日專電） 
[青土產商罷運事件]  
　　青島土產商罷運經黨政兩方調停結果商品局牟局長表示在未奉到部令前檢騐而不征費各商認爲满意（二十一日專電） 
[蔣鋤歐過徐州返京]  
　　徐州蔣鋤歐校閱鐵道砲隊第三大隊畢二十一晨由鄭過徐返京（二十一日專電） 
[邵伯鄉民發生暴動]  
　　揚州邵伯境内鄉民因省道收用田畝發生暴動二十一日逮代表多人申刻解揚（二十一日專電） 
國外要電 
[德奥經濟協定成立]  
　　關稅行政彼此分立　　但稅收則兩國分攤　　國民二十一日柏林電今日政府宣告德奥已締結新商約規定兩國貨物往來廢止一應進出口稅此實兩國經濟商務結合之新發軔點必能大有裨益歐洲經濟聯邦之進展現此新約已得兩國政府完全贊成不日即將提交國會通過加以最後批准其全文將於星期一發表德外部已訓令駐英法意大使將其内容通知三國政府但據此間政界要人聲稱此約旣不影響於兩國政治與經濟之主權亦不牴觸凡爾賽與聖日爾門兩和約其效果祗使德奥關稅之合併俾在兩國間撤除關稅壁壘並約束兩國之商約與關稅政策使互相協調而已且在若干過渡時期中仍准奥國對於德國若干工藝品入境時採用一種逐漸減低之稅則故此約並不能認爲德奥政治合併之預備步驟實可謂爲歐洲經濟聯邦之核心今後復將邀請他國加入俾可徐徐發育結成佳果再兩國關稅行政此後仍彼此完全分立但每經過若干時期則將其收入按照户口比例互相分攤一次雖然此約之成立於政治上雖無直接影響實可目爲歐洲第一等大事云 
 
 

Page 9

 
 
國外要電二 
[法德造艦程序]  
　　無非積極擴張戰備　　法國財政收入超過預算　　路透二十日巴黎電聞法政府海軍建築案已提交衆院海軍委員會者内有二萬三千噸新戰艦一艘可壓倒德國袖珍式戰艦此案主張共造艦四萬五千噸除二萬三千噸裝九時砲十一尊外尙有排水量七千五百噸裝置五时砲之巡艦兩艘餘剩噸數爲斥候艦與驅逐艦隊指揮艦各一艘 
　　路透二十日柏林電德國會今日以一八一票對七一票否决共產黨提出在一九三六年以前停止軍艦建築之動議並以一八三票對七二票通過國防預算案二讀此案中有第二袖珍式戰艦造費第一批一千一百萬馬克之規定社會黨議員一百零七人對此案未曾投票國會又通過第一袖珍式大戰艦第四批造費之追加預算德國擬造此種戰艦五艘各一萬噸有五萬匹馬力裝十一时砲六尊力能射發重六百七十磅之砲彈又裝六时砲八尊三时五砲四尊又魚雷管六個第小時行二十六海哩 
　　路透社二十日巴黎電法國二月份收入共二·八九０·０００·０００佛郎比預算估計多六千萬佛郎 
[日閣難關安然渡過不信任案否决]  
　　電通二十一日東京電反對黨與院外之倒閣大會相呼應而提出之不信任案已被否决衆院當初預料行將擱淺之重要法案均已一氣通過惟貴院重要法案尙如山積政府方面將竭全力促進各法案之通過 
　　電通二十一日東京電内閣不信任案否决後政友會島田總務語人曰不信任案雖以多數否决然予等確信已充分逹到目的蓋至今日止之論戰已使政府體無完　多存一日則國家多受一日之損失此事已判然於國民之眼前重要法案雖通過衆院但縱令完全成立亦於國民無益其二百七十之多數乃等於木偶耳最近之將來必有政變政友會產業立國政策不久必可實現云民政黨之櫻内幹事長語人曰政友會之不信任案其提出理由極弱以大多數否决乃爲當然之事且足證明國民對於現内閣之信賴云 
[印度敎徒反對孟買辛德分省]  
　　路透社二十日喀拉基電倫敦印度圓桌會議前贊成回敎徒將孟買與辛德分爲兩省之主張印度敎徒甚不以爲然現揚言如甘地承認回敎徒之主張而允將辛德另成一省則印度敎徒將以消極反抗運動應付之印度斯河重要商埠蘇扣地方今日有印度敎徒五千人集議通過一議案欲以壓力加諸甘地並聲稱寗死不讓印度敎徒現分頭發起反對外省之抗議會議 
　　國民二十日孟買電印度急進份子對於甘地與印督之妥協辦法反對日烈今日下午有國民大會派五千人舉行民衆大會通過不甘地訓令議案並將於下星期内在全國各地組織同樣會議表示抗議 
[美所得稅收入鋭減]  
　　受經濟凋敝影響　　失業問題嚴重　　路透社二十日華盛頓電今年美國所收之所得稅比諸一九三零年大爲減少據今日財政部報告截至本星期三日爲止僅收八八·六九一·五一五元去年同時則收入二一四·五三四·五四八元 
　　路透社二十日華盛頓電美國失归問題之嚴重可於今日内務部長拉門所發表之文告見之據謂一月份失業者約有六百零五萬人 
[德前總揆穆勒逝世]  
　　路透社二十日柏林電德國前任總理兼社會黨領袖穆勒博士患内臟病症割治無效今晚九時三刻逝世年五十穆乃凡爾賽和約簽字者之一亦爲一九一八年十一月革命領袖之一曾兩任總理並代表德國接受楊格賠欵計畫 
[希臘北部劇烈地震兩村全滅]  
　　國民二十日雅典電今日北部馬其頓復遭猛烈地震以交通阻碍除法拿與古米尼蕯兩村聞已全毁外其餘災情尙無詳訊 
[阿眞廷英貨展覽會參觀者極爲踴躍]  
　　路透社二十日阿眞廷京城電英太子今日第二次在此與英皇互通電話雙方語音皆甚清晣聞英太子等將乘英艦返國約四月二十八日到英國蘇桑浦頓英太子晤阿眞廷總統謝其招待後今日向此間人士話别明日擬乘阿國海軍飛機赴鳥魯圭國英貨展覽會尙有五星期會期聞自開幕以來赴會參觀者共有二十萬人 
[被扣法飛機准放行昨午後三時抵日]  
　　東京電由上海至漢城被扣之法飛機經日當局派員調查准其續飛後本日晨七時由漢城出發午後三時許抵立川飛行場白爾丹·瑪恩煦·兩氏由飛機降與駐日法大使及在場歡迎諸人行握手禮即臨官民聯合發起之歡迎宴（二十一日） 
[鳳凰號凶多吉少美艦盡力搜覓仍無音耗]  
　　路透社二十一日馬尼刺電在呂宋海濱外海中搜覓飛行家白羅斐氏之美驅逐艦七艘咋日電致亞洲美國海軍總司令麥克凡海軍大將謂目下海中有大風浪又驅逐艦三艘報稱現於波涛甚劇之途中每小時僅行十八海里直至今晨白氏毫無蹝跡衆信白氏所携之火號五哩外即不能見之如白氏被迫降於大海中則恐難有生望矣 
要聞 
[立法院一三六次會議]  
　　修正通過鹽法草案　　修正滬市公債條例立法院二十一日開第一百三十六次會議出席劉盟訓等四十二人邵元冲主席討論事項如下(一)審議鹽法草案案議决修正通過(二)中央政治會議第二百六十五次會議决議於行政院之下設立警察總鹽交立法院擬具組織章制及修正關係法規案議决交法制軍事兩委員會(三)行政院咨請制定宗敎法案議决交法制委員會(四)本院商法起草委員會會同委員史尙寛林彬羅鼎馬超俊劉克携魏懷周緯報告重行審查仿造或惡意影射商標律無正條如何處斷可否從立法方面另行設法救濟案議决照審查報告通過(五)本院財政委員會報告修正上海特别市 
公債條例案議决照審查報告通過 
[何鍵勸告何英圑歸來]  
　　該圑派員來省輸誠　　胡德春將繼任圑長長沙通信第四路總指揮何鍵此次呈由總司令部核准將四路軍北零爲整分别編併其中湘西剿匪指揮兼獨立第十旅長戴恢垣所屬第一圑何英部改編爲十六師敎導圑令其開駐岳州整理剿匪詎該團由常德開省赴岳時忽中途自由行動何鍵因該旅副旅長戴鴻勳有勾煽嫌疑已將戴捕押訊辦此次何圑之事發動於各營長圑長何英並不與聞故變動以後即公推營長滕代榮暫代圑長主持一切原擬開往淑浦嗣因安化淑浦一帶均有軍隊堵截乃逃往桃源縣屬界亭驛馬店驛一帶近該圑亦自知已受包圍不能立足特推營長田西庚爲代表來省輸誠說明該團此次變動係受人煽惑出於萬不得已現已悔悟全部官兵均願歸來請當局免予深究准其改過自新并要求派胡德春前往主持領導（按胡係鳳凰縣人該圑官兵亦均鳳凰籍故歡迎胡氏）何鍵以該圑不聽命令自由行動爲伸軍紀計本應懲辦惟念彼等全屬戴斗垣之舊部戴在瀏陽文家市剿共陣亡至今屍身未獲死事之慘不亞於張輝　眷念舊情實不忍决然處置加以湘西將領李國鈞等先後來電代求寛容准如所請并派胡德春前往收撫暫在桃源集合整理待命俟收撫完竣後再正式任命胡爲圑長調駐岳州一面并以總指揮名義發出告該圑官兵書措詞極爲誠懇兹錄全文如下田營長西庚來省得悉該圑官兵對於前次併編命令發生誤會奸人從中挾持煽惑遂致行動越軌按國法軍紀本應嚴辦但念相從數年且爲戴故副師長金門（斗垣）田故圑長應棠舊部不忍决然處置須知前次併編命令原係奉總司令命令當此全軥裁厘稅收鋭减湘境軍隊太多餉源幾竭爲化零爲整節約軍費起見不得不行緊縮政策本路軍經濟公開早昭明信各師旅圑官兵薪餉皆屬一委攤發惟湘西剿匪指揮部所屬額外員兵太多僧多粥少故各該官兵常不能領得本部關發之成數本總指揮不忍以同一部屬厚薄不均是以將該圑編入十六師期與各圑平等待遇該圑官兵原屬戴故副師長金門部隊自民國十五年鄂西之役相從以來迄今六載討逆剿匪素著勳勞一德一心更無隔閡倘一旦受人挑撥昧於大義不僅前功盡棄且於戴故副師長死難忠烈之光榮歷史上留一污點總之革命軍隊爲民衆武力非一二私人之工具不可輕易供人煽惑利用違反上級命令以自取滅亡倘能及早悔悟相率歸來旣往不咎前功具在來日勳名仍與共勉給養薪餉即當照發如竟執迷不悟自外生成則國有常刑軍有紀律順逆攸分必難倖免也掬誠以告其各知遵總指揮何鍵（三月十八日） 
[贛省各軍大舉勦匪]  
　　各軍佈置業已就緒　　九路軍克復永豐縣南昌通信軍政部長何應欽駐贛督師業已五旬現第五路王金鈺·第六路朱紹良·第九路魯滌平·十九路蔣光鼎·二十六路孫連仲等部均已布置就緒陳誠羅卓英郝夢齡公秉藩阮肇昌各師長亦先後至省謁何報告前線情形請示一切經何氏面授機宜令回防次王總指揮亦於今日出發督師孫總指揮不日亦將出發故大舉圍勦即將開始至共匪等現多竄集贛東目下朱毛行動(一)由樂安宜黃圖出撫州(一)由永豐以下新淦現各軍正向新淦吉水峽江一帶兜勦中路軍於十五日收復永豐孫連仲朱紹良各部亦在樂安宜黃南豐一帶與朱毛接觸極爲猛烈日來在省飛機四架均於清晨飛往前方助戰而輪船汽車運輸亦復不絶惟軍事行動因嚴守秘密不得而知又地方整理委員會爲求克復各地得以迅速恢復秩序起見亦已派員隨軍前進矣（三月十六日） 
[粤省辦理民會選舉]  
　　省市兩方正積極進行　　四月底以前當可辦竣 
 
 

Page 10

 
 
廣州通信粤省自規定選舉民會代表名額三十三名後（就中省方三十名市三名）省市當局即積極籌備市事務所日間即可成立事務員委市府現有職員兼任市選總監督林雲陔近已催報各圑體册籍以便進行審查將來市選地點擬假座中山大學禮堂舉行至於省方進行尤速自省事務所成立後各縣地方圑體册籍均先後送到審查選舉票及當選證書已發交刋印約本月二十五日以前可以審查完竣查省事務所組織總監督之下分設總幹事·幹事·總務組·指導組·審查組審查組之下分圑體資格審查股·選舉資格審查股指導組之下分設程序指導·及法規解答兩股各組股人選業已委定分别辦公至籌辦程序由總監督許崇清訂定亦已分期按步辦理其程序如下三月十六日至三月二十二日(一)審定各團體及會員資格(二)編造各圑體選舉人名册及職業别選舉人名册陸續發縣公告(三)受理選舉人聲明錯誤遺漏事件陸續核定電縣更正三月二十五日至四月五日(一)陸續審定各圑體及會員資格(二)陸續編造各圑體選舉人名册及職業别選舉人總名册陸續發縣公告(三)陸續受理選舉人聲明錯誤遺漏事件陸續核定電縣更正四月五日至四月十日(一)各縣各圑體分别選舉(二)陸續計算被選舉人票數并審查當選人資格四月二十一至四月二十五日(一)公告當選人并通知各該當選人四月二十六日至四月二十八日(一)發給各當選人當選證及旅費(二)呈報選舉事務完竣(三)處理未了事件四月二十八日至四月三十日(一)辦理結束(二)移交保管（三月十七日） 
[粤省籌設營業稅局]  
　　稅局分六等共卅二個　　每局之下設有稽征所廣州通信粤省籌辦營業稅已在積極進行中其抽稅範圍與稅率大致已規劃完備最近營業稅籌備處已將全省劃分若干區設立稅務局辦理征收營業稅事宜計設一等局一個二等局一個三等局八個四等局七個五等局十二個六等局三個其等級名稱如下（一等）廣州稅務局轄有河南稽征所（二等）汕頭稅務局轄有澄海東里稽征所（三等）瓊山稅務局轄有瓊州三江稽征所中山稅務局轄有大黃埔小攬前山等稽征所順德稅務局轄有大良陳村桂洲龍江稽征所東莞稅務局轄有太平及縣城稽征所台山稅務局轄有公益新昌廣海稽征所潮安稅務局轄有菴埠意溪稽征所（四等）合浦稅務局轄有廉州稽征所三水稅務局轄有西南蘆苞稽征所惠陽稅務局轄有淡水橫瀝稽征所茂名稅務局轄有高州稽征所曲江稅務局轄有鳥石周田稽征所開平稅務局轄有長江單水口稽征所潮陽稅務局轄有關埠稽征所（五等）番禺稅務局轄有新造南岡稽征所英德稅務局轄有連江口稽征所南雄稅務局高要稅務局轄有廣利祿步新橋稽征所鶴山稅務局轄有縣城古勞稽征所德慶稅務局轄有縣城稽征所陽江稅務局轄有閘坡稽征所海康稅務局梅縣稅務局轄有松口　坑稽征所欽縣稅務局興寗稅務局揭陽稅務局（六等）大埔稅務局蕉嶺稅務局文昌稅務局此外清遠博羅等六十三縣另定征收營業稅辦法大約本年五月間廣東全省營業稅即可開辦矣（三月十四日） 
[魯財廳攤還銀行借欵]  
　　本息八十六萬餘元　　分二十年償還清楚　　分二十年償還清楚濟南通信近年以還山東地方多故費用浩繁迭向地方銀行銀號借欵以應急 
需就中尤以張宗昌濫借濫用爲多歷次省政府更迭迄未清理致本息遞增無已截至十八年十二月底止已逹八十六萬七千五百九十餘元（外尙有恒大蚨源兩銀號七萬五千元）各銀行銀號一再呼籲懇請償還現財政廳長王向榮已擬具攤還辦法自本年起分二十年還清每年列在預算之内此項提案今日（十七日）省府常會已議决通過兹錄財廳提案如下一案查前山東政府積欠本省各銀行銀號各項借欵一案前據中交兩銀行造册函請歸還到廳業經袁前廳長於十九年二月間轉呈省政府交經濟財政整理委員會討論議復旋據該會將各項借欵區分四類分别准駁呈由省政府令行到廳即經轉函中交兩行查照在案查原議案内載屬於第一類之各項借欵因係政費積欠議准分年歸還應付利息按原訂利率算至十八年十二月底爲止並自訂合同之日起槪不得算複利由財政廳發給無利庫券自十九年度起分二十年平均償還並列入預算由金庫逐期支付各等語均經袁前廳長遵照辦理嗣據道生銀行等援案呈請歸還借欵前來復經省政府先後發交經濟整委會併案核議未及議復該會奉令裁撤因而停頓詳查道生銀行等十處借欵均與中交兩行之第一類借欵爲同一合同旣據該行等援案請求擬請統按中交兩行辦法將利息算至十八年十二月底分爲二十年本利償清至還欵一切手續均按中交兩行章程辦理總計本利兩項共爲八十六萬七千五百九十餘元此外另有恒大蛛源兩銀號借本洋七萬五千元查係政費積欠且均爲單獨借欵不在各銀行借欵合同之内一因與職廳債權有連帶關係一因已還大半數尙欠之欵亟待清理迭據該號等呈報虧賠歇業懇請迅予歸還到廳職廳復查屬實兹爲顧念該號等情形特殊起見擬將該兩號本息各欵一律提前償還以全信用而示體卹再道生銀行等十處本利欠欵依照中交兩行辦法按二十年分配應自二十年度起每年度列入預算洋四萬三千三百八十元至恒大蚨源兩銀號截至十八年十二月底止結欠之本息洋十一萬六千二百五十元擬統歸十九年度預算特别費内動支歸還合併聲明所擬是否有當理合列表提案敬祈公决（附表從略） 
[魯省府縮編各縣民圑]  
　　濟南通信省府主席韓復榘於十二日由濟出發視察魯北各縣聞韓氏於十五日到臨邑後曾有電致省政府秘書長張紹堂及民政廳長李樹春令縮編各縣民圑以輕人民負担按山東多匪各縣舊有警備隊在陳調元任内改爲警察隊去年韓主魯政又改爲民圑全省分設民圑軍四總指揮部由各縣抽調民圑各縣公安局槍枝大半收歸民圑如不敷用仍着令地方購買餉項亦全由地方供給在各縣旣須增加負担而民圑成爲變相軍隊縣政府無調遣之權指揮尤覺不便於是各縣民衆圑體及縣黨部紛紛電請省府或要求取銷民圑或要求改善編制省政府及民政廳以不明瞭地方情形未即允准現韓到魯北視察攷查所及深知以前各縣之請求尙非故作危言　動聽聞確有亟待改善之必要故有此一電兹覓錄電文如下連日攷查各縣人民負担太重應將民圑大隊部以下按照現有人數减去二分之一縮編以蘇民困辦法分列於下(一)大縣留百五十名中縣一百名小縣五十名以上連各指揮部所調者在内(二)編餘官兵如能就地籌畫安插或遣散最妥如實無辦法一律送省另有計畫但徽章符號服裝均宜收繳(三)編餘槍械一律送歸地方公安局領用(四)由省府佈告此種辦法純係爲民間困苦設法减輕人民負担剴切詳明務使人民家喻民曉(五)由省府函省縣各黨部令各縣長財政局長申明此種意思(六)嚴令各民圑指揮各縣縣長各民圑隊部限本月底縮編完竣倘敢玩延懲處不貸(七)新編制自四月一日實行望速查照辦理爲要韓復榘删印（十六日） 
[閩省財政之近狀]  
　　籌劃自治經費　　實行金庫制度福州通訊民政廳廳長鄭寳菁以本省原有自治經費係由丁糧附加二象撥充迨自治停辦該欵遂移作各縣警隊費用間有少數縣份就地籌有些少經費亦因情形變更或則停止抽收或則挪移别用以致現在自治經費可謂分文無着惟目前地方施政綱要師結於地方自治故决遵照部令就各縣解省賦稅項下暫定最低限度擬每年劃撥二十五萬元爲自治經費不足之數再由各縣就地設籌至訓練自治人才機關經費亦力求撙節預定由開辦以迄結果約爲一萬餘元現已計劃進行矣 
各縣自治區域已據劃報者計五十縣共分三百十二區尙有十四縣未報劃分兹對於尙未劃分各縣每縣區數平均約以分區計應一百一十二區合已經劃分三百十二區則全省區數當在四百二十四區之譜每區每月經費暫以最低額預算約需一百五十元年計一千八百元四百二十四區月需六萬三千六百元年計七十六萬三千二百元由各縣解省賦稅項下全年調撥二十五萬元（尙短五十一萬三千二百元由各縣於不違反現行法令範圍内就地設籌）每月僅撥二萬零元分之六十四縣若平均計算每縣每月只撥三百餘元 
財廳長何公敢爲謀統一全省收入起見近將金庫條例曁出納章程組織大綱略加更改並將前廳長徐桴所定原案撤回新定省金庫條例設庫長一人綜理一切事務並設會計出納兩股其收支手續凡本省一切地方收入均由省金庫收納至現金支出須先對明財政廳所發之支付命令及支付通知單數目相符並取得領欵機關之領欵收據始得支付至建設敎育各廳及市公安局直接收入已由廳派定杜履中王孝泉莊攷文等定四月一日前往接收（三月十四日） 
[朱培德在蚌閱軍情形]  
　　蚌埠通信參謀總長朱培德昨早（十九日）抵蚌後即於上午偕第一校閱班主任吳慶之委員沈錚金際昉等檢閱四十五師衛立煌部上午七時前該師各部隊先後在蚌山南飛機塲集合到有一百三十三旅李默菴之二百六十五圑傅翼鯤部·二百六十六圑王認曲部·二百六十七圑徐敦榮部·一百三十五旅李樹森之二百六十八圑龍其伍部·二百六十九圑江　部·獨立旅陳步雲之第二圑李銑部·第三圑杜志誠部·及直屬部隊工兵營砲兵營輜重營騎兵連特務連等計約萬餘人各旅圑縱立於操塲之東面向西直屬部隊橫立於操塲之南面向北閱兵台設於西偏面向東全體依次排列靜候朱氏蒞閱九時許朱氏偕同來之高級參謀嚴熙績等由棠園四十五師師部出發直赴飛機塲校閱主任吳慶之等·及四十五師師長衛立煌·參謀長諶國鈞·參謀處長郭寄嶠·科長江湘·鍾楚屏·參謀張人鋭等聯翩偕行駐蚌騎兵第二師師長張礪生亦陪同蒞塲參觀沿途由四十五師分佈崗位警備甚嚴朱等馳抵大操塲路口下車乘馬入塲時全體士兵向之行舉槍禮軍樂隊奏樂致敬當由擔任總指揮之四十五師副師長白兆琮先騎馬巡視一過隨下令舉行閱兵式朱培德乘馬巡閱衛立煌張礪生諶國鈞等乘馬陪視於軍樂悠揚聲中依次巡閱部隊軍容整肅精神甚佳閱兵式畢朱等下馬相繼登閱兵台由總指揮下令舉行分列式各部隊依次正步由台前經過向朱行注目禮分列式畢乃閱塲操當抽閱幹部連排班敎練及各個敎練各校閱委員分别校閱官兵動作敏捷變化純熟直至正午十二時始竣事朱氏遂逕赴車站回專車休息衛立煌等及各部隊官兵亦依次而回下午一時三十分各部隊仍集合飛機塲就閱兵定位聽候點騐由師部參謀處人員陪同校閱委員蒞塲分别點騐人員馬匹槍械彈藥朱氏未往至六時竣事晚間衛立煌在棠園師部設筵歡讌朱氏及校閱委員由高級軍官作陪至九時盡歡而散（二十日） 
[王均對第七師之訓話]  
　　徐州通信王均於九日在九里山校閱第七師駐徐之三十七·八·兩圑及四十一·二·兩圑并直屬部隊後十五日復赴符離集檢閱三十九圑十八日赴碭山檢閱四十圑均當日返徐刻下王以七師全部校閱已竣對於各兵種之營連制式戰　敎練對抗演習内務檢查等隨時均有講評特發表對全師各官長訓話略謂此次校閱關於各部隊内外場之優劣前已詳細講評其應革新之點各長官須切實改進以臻完善但軍人之使命責任至重且大爲官長者平時訓練整理須能表率部屬戰時方能批揮裕如故個人學術之修養性情之陶鎔極爲重要兹特舉數端爲諸君告一黨義總理創造三民主義以挽國勢而救人民故雖孫吳閻馮等軍閥擁重兵踞險地睥睨中原乃一經討伐即冰消瓦解不數年而我革命軍得以統一全國斯豈盡軍事之進展實總理主義有以致之故吾輩爲官長居於領導地位明晣黨義益感需要今總司令頒發戴先生所著孫文主義哲學的基礎一書擷總理著述之精華示三民主義之原理與實行方法誠爲吾輩究習黨義之範本各官長誠宜手此一篇熟讀實行以維已成之業而竟革命之全功二學術官長旣爲士兵表率學術即須足爲部屬之導師查典範令乃吾軍人之圭臬務宜爛熟胸中平時敎練士兵能適合原則則戰時自能得心應手應機殺敵三精神先哲云精神爲事業之母吾輩爲革命使命即使學術優良明晣黨義苟無精神以帥以終於無用然精神實由陶練而得陶練之方在體氣之康健智慧之明逹故總理創知難行易之學說及總司令頒發之革命軍人須知即欲吾輩革命軍人認清主義而毅勇邁進云云（十九日） 
[吳鐵城對被任警察總監之表示]  
　　瀋陽通信國府十三日議决於行政院之下設一警察總監掌管全國警政首部警廳移歸統轄各省市公安機關兼受其指揮監督并特任吳鐵城爲警察總監已見前報記者於十六日午造吳氏行館叩以何時就職吳氏謂中央以軍事告終訓政開始此後軍備完全爲國防而設警察爲和平軍人維持地方責任應屬之於警察舉凡推行政令清鄉調查自治選舉諸端爲完成訓政以逹於憲政時期之重要工作至收回法權之準備尤非有完善組織及充分能力之警察機關努力協助不爲功現在我國警察制度系統不特各地各自爲政又因連年受軍事影響其組織設備訓練編配等等多因陋就簡若不改善難收整齊劃一之效中央有見於此早有設置警察總監以掌管全國警察之意蔣主席及中央諸同志亦以總監一職屬余徵余同意余以前在粤雖辦理警政有年惟責任輕重今昔縣殊能力薄弱如余者恐難勝此艱巨且余視察任務未完警察總監部組織法尙在擬議中就職事一時尙談不到也（三月十六日） 
 
 

Page 11

 
 
第三張 
要聞二 
[懋業清理處催道勝欠欵]  
　　遼省府准財部咨轉哈區　　飭該行清理處核明交還瀋陽通信華俄道勝銀行欠前中華懋業銀行哈爾濱分行美金二萬元一欵迄未清還各該兩行已早告停業均在清理期中現懋業總清理處呈由財政部轉咨到遼遼省府已咨哈特區長官公署轉飭道勝哈區分清理處核明如數交還兹錄省府咨特區長官公署文如下准財政部咨開案據中華懋業銀行總清理處呈稱竊查懋業哈行賬上有華俄道勝銀行結欠美金二萬元一欵迄未清還嗣准華俄道勝銀行清理處函稱十六年二月間鎭威上將軍公署電稱清理中國境内道勝銀行一案奉垣設立總清理處執行東三省境内各分行清理事宜等語但自該處清理後懋行祇收過債欵總額之一成雖經職處分别迭函該東三省總分清理處并委託哈埠律師呂磻代表與哈爾濱清理分處接洽均係託辭推宕并據呂律師函稱該處清理辦法極不一致如中國銀行交通銀行東省官錢局等所有債欵均已歸還清訖等語乃懋業銀行僅得十分之一未免有失平衡况懋業現在清理債權債務均應於短期間内辦有結束再四思維惟有懇請鈞部函咨東省最高行政機關行知該省華俄道勝銀行總清理處迅將所欠懋業哈行美金二萬元照中國交通兩行及東省官錢局前例尅日如數清還以利清理等情據此查原呈所稱各節自屬實情相應咨請貴省政府查照轉飭遵照辦理并盼咨復等因准此查東三省道勝銀行總清理處業經裁撤無憑轉行准咨前因相應咨行貴署請煩查照轉行該行分清理處核明具報咨復到府以憑轉咨（三月十七日） 
[六安旅京同鄉關心桑梓]  
　　皖省六安旅京同鄉王淮琛等前因六安又遭變兵刦掠刦後災黎瘡痍满目特電皖省府請速妥辦善後一面并請賬務委員會加撥賬欵以救予遺現已接到陳調元及賬務委員會先後函覆允即照辦兹錄函電如下 
　　陳調元覆電南京司法行政部王厚齋高一涵兩兄轉張祁王吳諸公勛鹽儉電奉悉前因六安駐軍搜剿共匪時有少數兵士走散數日逃回歸隊不意先陷匪中受匪煽惑致有此事當經立時分途擊散並擒獲多名現已敉平恢復原狀事後省府即將振務會增撥之四千元移作急振復由總指揮部撥欵五千元派員前往振濟此事故發生及事後辦理振撫情形現已一面令縣妥籌善後一面由總指揮部加派勁旅鎭攝地方可保無虞即希釋念特復弟陳調元叩江印 
　　賬委會覆函敬復者案准來牘以接安徽六安縣財務局等曁各機關電稱六安最近又遭鉅變損失甚重懇俯念刦後災黎速撥鉅欵以資賬濟等因查六安賬欵本會前於撥發安徽賬欵三萬元内撥三千五百元旋以皖政府曁省振會各機關先後電陳皖省災重請加撥振欵復經加撥四千元分配六安五百元共四千元交由本會放賬專員何崇傑會同省政府派員前往查放各在案此次六安又遭變故至深惻念兹再由本會加撥賬欵六千元並即派員前往查放以救子遺除分電外相應函復即希查照爲荷 
地方通信 
[蘇州]  
　　吳江水巡隊剿匪開火吳江縣水巡隊長譚國濱於本月十三偕隊副楊炎率船四艘出發震澤一帶遊巡十八夜在太湖葉港遇綁匪數十人分乘船三艘當經開火痛剿激戰半小時結果救出肉票倪富寳一名奪獲匪船一艘步槍兩枝昨（二十一）帶返吳江解縣核辦 
　　溧刀匪僞參謀長自首被押溧陽大刀匪首蔡漢餘（老五）在滬被捕解省伏法在案兹蔡匪部下僞參謀長葛鏡和忽於二十一日來蘇投高等檢察處遞狀自首經王首席派檢察官朱雋開庭偵查據供年三十一歲住溧陽距西門外三里之清河橋自該案發生後曾經縣府看押後經叔父葛樂山胞兄葛滋華保出現在山東濟南津浦路機械處辦事係由在該路充工程師之表兄所介紹因緝捕公文到濟故特來蘇自首并謂蔡匪據城時之參謀長實係前黨部委員葛榮鏡並非本人云云高院偵查結果因情節重大當將收押俟傳原保葛樂山等查復經過呈院後再行核辦 
　　江都　監案上訴宣判江都縣法院崩監案前看守主任劉百川等被判各處徒刑五年上訴蘇高院後昨（二十一）經宣判看守王吉人陳樹林二名維持原判五年看守盧大毛子一名改判二年前看守主任劉百川看守魏本立·程柳興·周文標·陳桂興·屠桂林六名各改判八月 
　　南園上古墓被人盗掘吳中保墓會　　挹芝報告謂葑門内南園上新蘇農塲後　結草菴邊發現被掘朱漆楠木棺四具被處一帶保墓界石卅餘塊盡被掘去現在祇剩一塊據說此項楠木棺材歷年已久或竟在宋朝年間之物現因總墓未曾發現難以斷定且發掘不僅此南園上一處其他如公共體育塲後干將坊言子廟附近一帶荒地亦有被掘尸骨數百餘具致枮骨暴露其狀殊慘該會據報後乃於二十日下午由委員張仲仁·李印泉·會同黃縣長隨帶柳村照相館攝影師先赴南園上察勘詎此四具朱漆古楠木棺已被人盗去查之該處居民咸稱來掘者俱江北人聞由上海人所雇乃即令攝影師將被掘處攝影一面令該管第二分局派警看守并查緝發掘與偷盗之人繼復至公共體育塲後面查勘悉該處種菜人王金台·潘日宣·與此案涉有嫌疑由第一分局拘傳到局訉據供稱對私掘公墓實不知情云云當由局移送公安局轉縣訉押 
　　光福西華鄉發現匪船光福西華鄉於二十日下午三時發現匪船五六艘匪徒百餘人槍械俱全逗留不去駐汎警隊電城請援又車坊東南離鎭四里趙家上村二十日夜九時到匪船二艘將居民趙洪章·趙裕珠·綁下匪船向澄湖而去 
[無錫]  
　　嚴懲盗竊城磚縣建設局實施拆除南月城業已拆卸完竣特派市工程處主任秦向陶前往騐收拆除下之磚石查悉缺少甚多并查獲該處居民張子光竊取城磚塘石舗砌家中地面及灣頭十五號晋豐肥絲廠房屋階沿當將人證一併交由崗警王海露轉解公安第一分局一面據情報告毛建局長以張子光竊取公物觸犯刑律已函請縣公安局轉解縣法院訉辦 
　　朱家　蒞錫視察中央委員朱家　奉中央黨部委爲江蘇黨務視察員並兼京滬兩市視察員朱委員奉令後已在上海南京等處市黨部先後視察完畢即赴丹陽武進兩縣黨部視察前日由武進乘車來錫當由本邑黨政各機關領袖陪乘人力車分赴縣黨部縣政府視察昨日（二十一）上午八時由縣政府縣黨部雇定蔣氏畫紡由汽船拖帶開駛至　園　頭渚等處遊覽名勝 
[奉賢]  
　　緝獲行使僞鈔犯第三區公安分局長陳學柱刻於四圑附近新橋地方查獲行使爲鈔要犯倪連奎一名同時並在該鎭南首小弄續獲嫌疑犯夏文生姜成順兩名先後於各犯身畔搜出某銀行五元僞鈔十張當即帶局預審據供該鈔共有一百六十五元係由倪犯在滬帶來除曾用去三張外尙有十元鈔十張則已被當地流氓搶去等語該局復於昨夜派警在奉南交界之大圑鎭後面拘到搶票王杏林一名當塲起出眞贓一併於今午移送縣署聽候法辦 
 [ >丹陽 
　　省衛隊捕獲匪徒駐防北鄉吳家橋省衛隊現據人密報有匪徒濳匿賀家村附近當派兵士前往捕獲王金保倪留芳二人現已解送縣政府訊辦 
　　公安局連獲匪嫌近日城廂自沈證齋家發生刦案後公安局長鄒務三特飭所屬警所嚴密防範現聞第四分駐所長警在附郭檢查草蓬捕獲嫌疑犯羅玉堂等四名又第五分駐所崗警又於昨夜在南門外捕獲匪徒一名并在身畔搜出手槍兩支現已一併解送縣局訉究 
[常州]  
　　縣敎育會成立武邑縣敎育會之組織因限期急迫即依據法令呈請縣黨部及監督機關之縣政府許可於二十日下午三時在縣黨部舉行成立大會到各區代表十餘人黨政機關均派員監視指導公推孫有光爲臨時主席修正會章并選舉幹事及省敎育會縣代表結果陳華·高士英·張孝庭·高梓才·蔣乾元·姜霄羽·吳章等七人當選幹事張逹·岳之儀·王元綱等三人當選候補幹事孫有光當選出席省敎育會代表 
[常熟]  
　　水警玩忽殺人本邑元和區楊樹園鎭有張司務者在鎭開設剃頭店所生一子娶妻某氏現年三十餘歲前日（十八日）下午有駐防該處之水警十三隊第二分隊隊士林得勝至張姓剃頭店内理髮該隊士身穿制服并腰懸盒子砲一根當於剃頭時將槍及皮帶等取下待至剃頭終了林當將槍等仍佩腰間詎甫入手張司務即與作戲語謂此物何用林得勝答云這是盒子砲能打死人的你要試試我把你打死且言且笑當將盒砲執在手中作瞄準狀并撥動機鈕不料該盒子砲内裝有實彈未曾保險故於槍機撥動時彈即應聲而出時張司務適站在林側幸未命中詎其媳正在背後工作該彈適中其媳小肚左面立即倒地不省人事當時全家慌亂即將林得勝先行扭住一面派人奔赴區公所轄境十二分駐所及水警隊部報告當由　國雨巡官及公安分駐所巡官王雲營等均先後趕至出事地點將受傷婦女用水巡船載至城内集善醫院求治一面將兇手林得勝帶回隊部詎該婦因流血過多即氣絶身死 
　　福山洞口肉票出險福山區洞口鎭前長巷農民陸　　於去歲十二月三十日夜半被匪架住江北當時同架者尙有陸子及外甥並唐姓女等四名後由匪函通知需五萬元取　　陸非富有不能籌此巨欵嗣托人再四接洽結果以五千二百元贖出現已渡江返家 
[南通]  
　　鋸售樹木案歸司法審訊通邑盧涇港江岸樹木經該港公安局鋸伐售銀一千餘元各界大譁縣政府已拘獲十餘人連同已撤職局長章 
頌聲移歸司法審訊　　保衛圑格斃著匪平潮保衛圑將通知著匪楊奎二格斃二十日著報法院請騐旋又報稱死屍已被屍屬盗去檢察處正偵查經過情形 
[鎭江]  
　　江綢業突起風波本埠在前清時之出品以江綢爲最著鼎革後一落千丈迄今未能復興但依此爲生之工人仍有五六千之衆中分車機兩種車業約二百户工人有四千之多機業約三百户工人約有一千五百人車業（即經業在清明時花果染色分爲古銅·金黃·元黃等四色出貨（絲）七十八兩送至機業織綢即作一百兩計算自洋色入華改爲洋染兩業代表商定以七十五兩作一百兩客歲經商妥車機兩業各推代表十人簽訂協約以便遵守兹爲機業中不良份子從中作崇致已成之約復歸破壞仍各行其事兩業因之時起爭執迨至前日車業爲成本關係相率停業作消極之抵制雖有人調停雙方均無切實代表致難接洽但機業與車業有連帶關係車業一停機業無絲織綢不停將自停現在未停者雖有存貨可織但不久亦將停業如長此爭持數千工人之生計甚爲堪盧願當局注意及之速出調解免生支節 
　　蘇警校暫難遷移江蘇省警官學校近以警衛師擬來鎭駐防軍政部擬將該校所用營房收回該校因往南通勘定地址預備遷移兹聞該校本擬即行遷往南通奈以省庫空虚修理遷移至少須費兩萬元且該校在最近之四五十日内即須舉行畢業若實行遷移殊多不便故遷移之說一時尙難實現 
[揚州]  
　　天目庵鄉民阻撓築路省道瓜魚路揚郵段屬江都第七區之一至五段（地名天目庵）於十五日開工時忽來鄉民數百阻止築路並要求不准動用該處田房墳墓方許築路後經郁建設局長分别電請綏靖督辦公署·建設廳·縣政府·派隊援救並晋省謁見孫廳長請示辦法經廳令縣派隊保護懲辦首兇郁局長乃於前日會同公安局警察隊率領隊士至邵督促繼續動工詎甫至施工地點該處已聚集有女鄉民數百人各執農具及污穢等件仍請願阻止築路該局長等雖竭力勸導無法制止並聲勢洶洶欲向郁局長動武嗣經護路警保護脫險鄉民等見郁避去紛紛至商會區公所請願目的仍同前情惟有小部份鄉民因肚餓至餅店任取充飢各店見此情形即赴營部報告派隊前往會同路警維持彈壓該鄉民誤會兵士爲保衛圑遂起衝突當由營部帶去女鄉民十人詎一部份鄉民見軍警捕人遂衝人營部經極力制止始各分散 
[高郵]  
　　大盧鄉盗刧殺人縣屬第六區大盧鄉閭長盧安慶家前夜突來盗匪十餘人各執槍械進門後即開槍將盧擊斃盧子因上前救護亦遭槍傷嗣即搜刧一空現盧妻賈氏已赴縣府報案請求嚴緝 
[平湖]  
　　水警格斃大批土匪浙江内河水警第二區區長周偉烈於十九日蒞平督率第九隊長吳焜所部及游巡隊開往東鄉一帶剿匪在白沙灣海濱見海中有匪船行駛周等乃雇海船三隻追擊在蘇浙交界之　嶺海面與匪接觸激戰三小時當塲格斃匪三四十名捉獲匪船一艘内有江蘇奉賢縣朱姓肉票一名快槍四枝子彈十木箱當即解回區部 
[寗波]  
　　江厦大火警雨埠江厦大街頭爲雨埠熱閙區域店户櫛比不料於昨晚（十九日）七時半該處大美鐘表店三層樓不知何失火忽兆焚如火勢甚烈至八時半始行撲滅事後調查計被焚大美鐘表店樓屋一間新新泰玻璃店樓屋一間恒泰碗店樓屋一間協興理髮店樓屋一間晉泰烟紙店樓屋一間太和拆兌店樓屋二間方怡和棧房樓屋二間春生陽糖果店樓屋二間共計損失五六萬元其中尤以方怡和及太和春生陽三家損失爲最鉅 
　　水產校漁船來甬肇禍停泊甬江下白沙之新福興輪船夥十八人於昨日（十九日）下午七時許駕該輪所備之舢舨擬往下白沙江心夜游不料該舢舨甫駕至江心適値定海水產學校漁輪民生第二號來甬雙方避讓不及致相互撞舢舨中部破裂立即沉没船夥十八人皆落江中當將救起十三人其他主志林·殷和尙·蔣佈生·竹金燦·樂阿全等五人皆遭溺斃出事後浙海關派員將民生第二號漁船扣留而新福興輪方面亦將該漁船大副蘇承洲扭入江北岸二區一分署暫爲扣留以待解决 
敎育消息要聞 
[敎部令學生應着制服]  
　　本年夏季起敎育部以各級學校學生務一律遵着制服通令各省市敎育局云案准訓練總監部咨開查學生制服前經貴部規定通飭施行在案近來本部迭據各學校軍事敎官報告學校中能切實遵行者固多而極不注意此事者亦屬不少在學校方面固感精神之不奮發而對於軍事訓練亦覺障碍之實多擬請轉咨嚴令各學校限制施行以利敎育等情前來查刻値整頓學風之際端正養成其紀律之慣性與誠樸之美德則服裝一項誠未可任其形形色色表現其渙散之精神與頽堕奢靡之風氣惟是事關經費非兼籌並顧難免不無窒碍相應咨請貴部分别各級學校每學生每學年應製服裝之套數及應收服裝費之槪數嚴令施行以示齊一而易遵守等因准此查學生制服規程本部於十八年四月間業經制定公布同年六月並經通令自十八年度起各級學校學生應一律遵着制服各在案現在各校旣尙未一律照辦自應通令嚴催以謀齊一兹限自本年夏季起除小學得照學生制服規第九條酌量變通外其餘各級學校應一律切實遵行勿得延緩再查學生制服規程規定制服分冬夏兩種材料須用完全國貨各級學校務須遵照辦理除分行外合行令仰該廳局轉飭所屬各校遵照此令 
[敎部指示滬市敎育注意事項]  
　　敎育部據上海市敎育局呈送十九年七月至十二月工作報告敎部指令云呈件均悉查關於學校敎育各項工作如舉辦暑期學校規定小學敎員停修辦法舉行小問題實騐均屬扼要小問題實騐辦法及其經過仰隨時呈報以便酌登本部公報爲各地方試騐研究資料惟有數事須注意者(一)上海失學兒童過多每至招考時各校均有額满之患小學應盡量添設或增級以資補救(二)敎員進修應寛予獎勵對有得獎勵者并與以職業之保障資格之升遷等蓋積極鼓勵收効較宏(三)關於學校經濟之防弊辦法應體察實情詳加審訂切實推行或由該局委託會計師抽查各帪目以補經濟公開辦法之不足務使涓滴歸公廉潔之風　自學校以清積弊而重公欵(四)中小學校長人選應嚴密注意資格經騐兩者兼重其濫竿充數者固應力加淘汰無實際經騐之輩亦應　密審察無使倖進云云（下略） 
本埠 
[一二三區敎育會成立]  
　　九區負責人尙待今日選定 
　　第一區上海市第一區敎育會於昨日下午二時假市立務本女子中學舉行成立大會到會員三百餘人市黨部民訓會派毛同志市敎育局派李大超出席指導行禮如儀後公推臨時主席陶百川黃造雄籌備會主席吳伯匡紀錄朱承附(一)主席報告開會宗旨(二)籌備員報告籌備經過及工作情形經費支出會員資格等項次市黨部毛同志訓話市敎局李大超致詞次討論會章由主席陶百川逐條朗讀略有修改全體通過次即選舉幹事由主席指定發崇員張詠春鄭坦李伯俊何子果收票員朱亞揆周雍南紀票員周樸蔭初朱春生結果黃造雄一百六十四票陶百川一百五十六票張繼行一百四十三票王孝英九十五票吳伯匡八十四票當選爲幹事趙侶青七十六票李伯俊七十二票當選爲候補幹事 
　　第二區本市第二區敎育會前日（二十日）在唐灣小學開成立大會當到會員六十五人大會職員如下主席圑毛雲吳修王定誠紀錄陳端志司儀王立德事務劉筠招待陸慧明孫書庭陸韞茜周樹望行禮如儀後即由主席毛雲報告開會宗旨無備委員劉筠報告籌備經過市黨部代表鍾權市敎育局代表鍾士傑相繼致詞旋通過會章選舉職員結果王定誠吳修毛雲陳端志劉筠當選爲幹事王立德陸韞茜當選爲候補幹事旋即宣告散會 
　　第三區本市第三區敎育會昨日下午一時在市立樹基小學開成立大會出席會員一百餘人列席市黨邵代表曹振卿市敎育局代表李督學缺席主席圑周大融陳濟成湯禮卿行禮如儀主席周大融報告籌備經過情形畢即討論草章旋即選舉結果周大融張天百徐惠民陳濟成湯禮卿等五人爲幹事周善根袁榮爲候補幹事云 
　　第九區本市第九區敎育會現已籌備就緒决定今日（二十二日）下午二時假西門林蔭路市黨部三樓舉行成立大會聞市民訓會已派定黃造雄同志届時出席指導云 
[曁大熱烈歡迎校董]  
　　今日上午十時在華安開校務會議明日爲國立曁南大學成立紀念紀念盛典改在六月中與大學完成四週紀念同時舉行但因校盧蒞校視察故明日並不放假且在致　堂特開歡迎校董大會校董專車及隨從車上午九時二十一分自北站開出並推王人麟沈愚兩同志在站招待該校黨童軍則整裝在眞茹車站迎接京滬漢粤安慶青島及海外各地曁南同學會先後來電並推派代表極致歡忱又該校今日上午十時假華安開校務會議通過各要案將報告於董事會 
[大同二十年紀念第二日]  
　　舉行知方體育館落成典禮昨日爲大同大學廿年紀念之第二日上午十時舉行知方體育館落成典禮與會者不下二千人行禮如儀首由校長曹惠羣報告體育館建築經過及命名知方之意義繼上海警備司令部代表顧高地特區法院代表居子敬中法工專校長褚民誼上海市商會代表王曉籟體育家蔣湘青舊敎員蔣梅生敎授代表胡剛復校友會代表殷佩斯學生體育委員會代表趙級晉（體育指導孫和賓代）等相繼演說精神煥發歡聲雷動頗極一時之盛並聞該館之宏壯在海上實居第二位云下午二時繼續各種游藝除該校學生及校友之各種表演外更有顧崙布丁杭馥娟之梵唖鈴鋼琴合奏吳經熊博士之清唱周婉珠路榮定二女士之崑曲及商務印書館同人之京劇等尤以該校女生表演之潑婦最博觀衆觀迎聞該劇係由應雲衛君導演故有如此成績並聞該校徇來賓之要求不日尙須公演云 
[滬約翰同學會徵求揭曉]  
　　聖約翰大學同學會上海支會昨晚七時在梵王渡俱樂部開揭曉聚餐計得總數爲一千五百七十分首標隊隊長楊潤身全隊爲五百分袁履登全隊爲三百八十五分鍾可託全隊爲一百三十五分童郁文全隊爲一百十分沈嗣良全隊爲一百分董克克全隊爲九十五分朱諳律全隊爲九十五分馬崇淦全隊爲八十五分歐永康全隊六十五分刻下該會會長俞鴻鈞正向本埠同學郭承恩劉鴻生等捐購獎品多種分贈各隊以示慶功并聞尙有少數同學未及加入者已由俞會長備函介紹該會幹事張君代表徵求一俟籌劃手續完畢即按本届工作大綱逐項進行云 
[滬大請程滄波演講]  
　　本埠楊樹浦滬江大學昨日上午十一時請程滄波君到校參觀該校新建築及國際政治研究會邊地研究會十一時半程君在大禮堂演講題爲專家政治與凡人政治演講畢劉校長併在私宅設宴歡叙云 
[上海社會科學講習所]  
　　三月二十五日開學中國社會科學會設立之上海社會科學講習所自招生以後報名入學者甚衆但以報名日期過促致外埠紛紛要求延期該所現已定於本月底截止但開學日期决於三月二十五日已報名各生學雜費均須於本月二十三廿四兩日繳納清楚上期則自本月二十六日起云 
[交通部電信學校訊]  
　　交通部電信學核本届招考無線電及簿記中等班各生初試成績兹悉業經交部分别審核計無線電中等班及格者五十九名當經交部分飭各該生等知照一律於本月三十日上午八時起在該校考試廳舉行復試 
體育 
[高級盃决賽今日眞茹西捕爭雄]  
　　下午三時在申園　　名將温鼎新參加眞茹九死一生奪得高級盃决賽權今日下午三時將與西捕作最後之逐鹿眞茹在西人會唯一錦標之希望厥爲今日之高級盃矣本届西捕氣　盛極一時最近赴港成績尤爲超越昨以一對零勝霍華士實力雄厚令人可畏惟眞茹有以逸待勞之優勢且得名將温鼎新之參加確能與西捕爭一日之雄也比賽在申園裁判馬雪兒眞茹隊名單附後西捕隊陣線與昨日相同　　眞茹隊　　　　　　馮運佑　　梁樹棠　　符和萱謝全和　　　　　　　　温鼎新　　羅海光　　　　　　江善敬　　陳家球　　戴麟經　　　　　　　　　　　　　　　　陳鎭和　　　　　　　　　　　　　　　　梅洪寳 
[樂華戰上海隊]  
　　今日下午三時在棒球塲樂華足球隊今日下午三時與上海足球隊在中華棒球塲作甲組循環賽前次樂華戰敗葡萄牙 
觀者奇之未知今日出戰諸將之實力能與上 
海隊分庭相抗乎裁判員哈勃脫　　附今日西人會其他秩序星光隊對愛理隊　乙組循環賽　虹口第一塲寳塔隊對紅帽隊　乙組循環賽　中華足球塲華伶隊對伊令隊　乙組循環賽　虹口第二塲 
[西人甲組賽眞茹和葡萄牙]  
　　結果一對一｜眞茹以乙組人才應戰｜眞茹養精蓄銳保全實力準備今日作高級盃之奪標昨日出戰葡萄牙之陣線均以該校乙組人才相替當日中華棒球塲觀衆亦有二千餘人目睹兩隊遂鹿爭雄另有一番風趣九十分鐘大戰結果一對一和局終了裁判員勃脫 
　　初出茅廬名門無弱將眞茹新軍中童榮文楊保森二氏前曾參加大戰身手是屬矯健其餘諸予亦係不凡名門無弱將洵不虚也上半時初遇大敵小心翼翼反逞侷促之狀四十五分鐘之後猝見進境竟累予葡軍不絶之危險精誠所趨金石爲開乘踢角之便一舉破門天佑葡軍連得二次十二碼幸守門江錦宗技藝優美一救一失造成最後一對一之結果 
　　名將巨子身手無所施葡軍實力並未健全彼中所謂名將巨子者惟馬賽兒與法凡却二人耳一内一外著有勛績初以眞茹人才平常存輕敵之念幾而數攻不進乃用全力撲擊嗣後非獨不利且遭失守之禍遂調馬賽兒加入前鋒作最後之奮鬥惟眞茹密守要隘緊視敵人如影隨形寸步不離彼 
等雖技高力强至時亦無所施其技能果無十二 
碼之遇將遭喪地辱師之慘矣 
　　满天風雲結果成和局鳴笛開戰葡軍進撲之舉不時相見眞茹把守有方未遭毒手有機侵入亦難見效黃金韶光多費於雙方錯誤百出之脚頭因此造成不少之笑料上半時所得之成績如是而已下半時起眞茹有士别三日刮目相見之槪精銳之氣駕諸葡軍之上開場險遭不測幾被維托兒打入童榮文亦遇良好之機會措置不當交臂失之二十五分鐘時葡軍得十二碼罰球Ｔ貢山夫主踢守門輕輕擒住化險爲夷全場觀衆大聲贊美前鋒銳氣突盛迫成角球林潮源挑送合度童榮文迎門一脚半途經陳福忠一撥竟而入網首開紀錄喜氣洋溢相視而笑曾幾何時葡軍前鋒得馬賽兒之助力量倍增又逢十二碼罰球馬賽兒脚下有靈球破網入成一對一嗣後眞茹門前風浪時起守門江宗錦大顯身手每見其自敵軍鐵騎下奪球出險保全龍門厥功甚偉結果一對一和局 
　　眞茹隊　　　　鍾慶發　蔡榮瑞　曾榮忠江宗錦　　　　　陳福忠　雲逢霖　　　　陳春秀　劉盛芳　童榮文　　　　　　　　　　　　楊保森　　　　　　　　　　　　林潮源　　葡萄牙　　　　０貢山夫　雪兒佛　蘇　石山納　　馬　賽克　法利拉　法利拉　法佛却　　　　　　　　　　　　　　　　　考司坦　　　　　　　　　　　　　　　　　愛仇兒 
[上海籃球會通告甲組各隊比賽延期]  
　　上海籃球會本定今日起舉行甲組中餘下比賽兹因中美第三戰之西方準備關係决將各比賽延期舉行此後秩序行將重排書記處另有正式通告發送希各隊及裁判員注意云 
[西人足球會昨賽結果]  
西捕隊勝霍華士　高級杯複賽　一比０眞茹隊和葡萄牙　甲組循環賽　一比一施谷勝臘克斯　　甲組循環賽　臘棄權滬江大學勝西捕　乙組循環賽　三比一約翰大學勝西青　乙組循環賽　二比一 
[時報杯排球賽今日秩序]  
　　時報杯男女排球競賽大會今日輪到第二週早上九點鐘起在天文台路中華田徑塲舉行共賽二十八塲分五個球塲同時開賽男二十二塲而女六塲洵爲大觀因已入第二第四循環故圖窮見七首競爭旣烈興味亦濃兹舉其　榮大者 
　　九時　　致遠對江灣甲　（排字塲）　　十時　　江灣丁對南洋　（時字塲）　　十一時　民立對務本甲　（女子塲）　　一時　　蒲仙對法政　　（球字塲）　　三時　　江灣甲對夏光　（排字塲）尤以下午三時江灣甲對江光之戰爲最嚴重江灣即復旦大學有中國排球隊長曹廷朁在内劈擊之烈應敵之巧世所罕見而夏光亦極慓悍衛鼎彝陳寳球扣球極猛當能使觀衆心弦頣動也 
[江浙私中體聯會議記排球改至四月一二兩日舉行]  
　　江浙私立中學體育聯合會昨晚七時假四川路中國青年會開臨時指導會議討論更改此次排球比賽日期到者約翰倪源卿之江諸培恩清心宋澤安秀州姚一鵬萃英陳充恩桃塢王炳簡滬江汪今鵬等公推王炳簡主席臨時書記汪今鵬主席報告開會宗旨次討論案件及抽定秩序 
　　議决案件(一)馮家聲君辭書記兼會計職通過(二)舉王守方君爲本會書記兼會計職(三)排球比賽改至四月(一)二兩日舉行(四)排球比賽採取新訂遠東排球規則（根據體育協進會譯本）(五)舉倪源卿汪今鵬負責聘請排球裁判員赴杭(六)排球比賽地點在杭州之江大學(七)排球賽制度仍沿用本會籃足球比賽制度(八)請本會發起人ＭrSPears爲本會田徑賽總裁判 
　　比賽秩序(一)比賽方法第一周之勝者進而作勝利錦標賽敗者退而作落選錦標賽勝利錦標賽之第二名與落選錦標賽之冠軍比賽定全體之亞軍名義(二)比賽次序第一周一日上午一滬江對約翰(二)金陵對之江(三)清心對秀州(四)蕙蘭輪空一日下午(一)之勝者對(二)之勝者(三)之勝者對蕙蘭二日上午起勝利錦標賽與落選錦標賽分途並進下午决賽終了 
[萬國籃球錦標第二次决賽中華三九比三二勝美國]  
　　錦標有希望｜星期三最後决鬥上海萬國籃球錦標賽中華美國並獲决賽權相約三戰於中華籃球房以分高下而定錦標隊之榮銜初次决戰美國以三十比二十六占上風昨晚七時半二次决戰中華以三十九比三十二得勝利本届錦標之誰屬ＡＢＣ盃之誰歸將俟於 
下星期三第三次决賽時再定其命運矣 
　　(一)數目觀客刮目以待中美錦標决賽之前尙有韓猶落選决戰海上嗜籃球者甚衆昨晚人數較前次减半然多係知音之客協進會董事趙晋卿及名舉主幹沈嗣良亦屬嘉賓之一其盛况可想而知韓猶之戰猶太棄權高麗垂手而獲落選錦標中美之戰始自七時有半裁判員望恩在十五分鐘之前已至徐振東届時猶未駕臨乃勞數百觀客仰首以待一再鼓掌催促會中職員不克久候轉請　鴻仁代庖至徐人塲施行職務時已在開戰五分鐘之後矣 
　　(二)大將未出實力减色美國前次之勝全賴五大將之用命昨晚史奎亞上半時未出實力爲之减色一身進退關係全隊生死史奎亞誠人傑哉開戰第一聲魏海青起自籃下球繞圑數周重行彈出觀者惜之或以爲非佳兆也幸而斯言之不中畢雪潑陣中突出立第一功陸鍾恩蓄勢挺進打成和數畢雪潑雄心後起二次獲球陣祥龍奮勇告先又成平手匹雷勃納特二氏相繼投入即以八比四占先中華宣告停戰策商計略再戰聲中全軍一致整齊可觀閃眼之間頓得三球再度回顧又加二球孔廣益之遠射得手應心百發百中其餘陸陳梁魏等相輔並進活動非凡大勢所趨敵人披靡上半時中華以二十二比十二占前 
　　(三)摧挫强敵全軍奮進下半時起史奎亞公而忘私負傷應大將軍八面威風身手不凡雙手一抛首開紀錄從此一帆風順竟至二十二比二十四觀衆相顧失色坐立不安當兹千鈞一髮之際梁國權躍入敵陣抛籃中成功而返陸鐘恩施用巧計魏海青如願以償陳祥龍身手敏捷連得三分彼此分數逐漸距離成三十一比二十二美國繼續努力又見接近（成三十一比二十八）乃陳祥龍福至心靈一個遠球挽回阨運孔魏繼之又成三十六比二十八最後二分鐘時美國見環境惡劣宣佈休戰再度開戰中華應付有方美國反身無術時不予人中華終以三十九比三十二得勝是役也中華五虎個個戰績超著而舒鴻指導有方功在諸將之上也 
　　中華隊陣線職位及姓名　擲中　罰中　犯規　得分右鋒梁國權　三球　０次　０次　六左鋒魏海青　二球　三次　一次　七中鋒陳祥龍　六球　一次　０次　一三右衛陸鍾恩　二球　一次　三次　五左衛衛廣益　四球　０次　二次　八　　總結　　十七　五次　六次　三九　　美國隊陣線職位及姓名　擲中　罰中　犯規　得分右鋒勃納特　一球　０次　一次　　二右鋒史奎亞　二球　一次　０次　　五左鋒史密斯　三球　二次　一次　　八中鋒漢恩士　一球　０次　一次　　二右衛畢雪潑　五球　０次　二次　　十 
左衛匹　雷　二球　一次　三次　　五　　　總結　十四　四次　八次　三二上半時　中華二十二分　美國十二分下半時　中華　十七分　美國二十分 
 
 

Page 12

 
 
   
 
 

Page 13

 
 
本埠新聞 
[昨日海軍敎練飛機失事傷人]  
　　江鸞號昨在虹橋西南墮落　　陳長誠及林慶雲慘遭殞命　　遺骸今晨由楚泰軍艦運閩海軍部航空處敎練官陳長誠·偕學員林慶雲昨晨十時在虹橋飛機塲同乘江鸞號敎練飛機實習航空飛至塲之西南五里之遙練習小轉灣飛機忽然不聽駕御旋轉直向下堕急於流矢轟然一聲連人帶機墮於七固沈鄉麥田中敎練官陳長誠當即殞命學員林慶雲亦於二小時内救治罔效傷重逝世江鸞號機頭及兩翼跌成虀粉僅餘機身之後半段亦可謂近來中外航空界多事中之不幸者矣 
陳長誠敎官遺影 
　　飛機失事情形海軍部航空處原有敎練官陳長誠·何健·揭成棟·及彭熙·等四人西人敎練官一人學員林慶雲等十四人敎練飛機共十三架由馬尾飛機廠自造者六架其餘則購自外國爲馬斯式五架亨果式二架海軍部航空署長即由上海飛機廠長沈德爕兼任故海軍部官員即假虹橋飛機塲練習航空平日將馬斯式飛機二架停置虹橋飛機塲敎練官及學員則每日分班前往自上午七時實習飛行至中午十二時滬人每晨聞機聲軋軋見銀灰色飛機翺翔雲宵者即其實習時也詎知昨晨十時陳敎練官偕同學員林君駕江鸞號上班敎習突然發生慘劇江鸞號係馬斯式一百匹馬力前後兩座昨晨陳敎練官坐前林君坐後據目擊者言其時由林駕駛學習小轉灣飛至塲之西南五里之遙離地僅百餘尺機折向東小轉灣突然不聽指揮糾正亦不靈急遽間轉成作螺旋式直向下墮轟然一聲機頭撞入土中機身向前翻轉其時飛機塲有海軍部科員高清澍等人遙見飛機旋轉下向未見升起心知有變即趕往調查及至七固沈鄉果見該機失事急起營救無奈陳敎練官坐於前位血流满身氣息早已斷絶林君則受傷嚴重不省人事惟尙有奄奄一息衆人遂將陳林抬至機塲分别將陳屍車送萬國殯儀館一面將林車送楓林橋骨科醫院救治當由牛醫生先打一强心針急救奈林傷過重無可挽回頃刻殞命遂亦車送萬國殯儀館本報記者昨聞訊前往虹橋飛機塲第見江鸞號祗剩殘餘機身破毁不堪收拾該機去年購自英國價値萬餘金 
　　遺骸今晨軍閩陳林兩遺骸即由海軍部人員先後車送膠州路萬國殯儀館同班敎練官學員及海軍部人員均往弔唁當於昨日下午六時棺殮一面將失事經過電告海軍次長陳紹寛陳氏聞耗表示十分哀悼特囑海軍部派遣楚泰兵艦於今晨八時專誠將陳林兩君靈柩運回福州原籍楚泰軍艦奉令後已停泊高昌廟黃浦江面生火待發海軍軍樂隊全體人員亦將同往送殯海軍並於今日一致下半旗誌哀 
　　陳林二君略歷陳長誠原名陳長辰·福州人年二十八歲未婚現祇有一姊在滬陳曾畢業於海軍飛潛學校飛機製造專科後派入海軍航空處學習飛行去年六月畢業飛行成績爲一百二十餘點鐘現充該處初級飛行敎官平日對於敎練學生非常努力林慶雲亦福州人年二十歲民國十八年在馬尾海軍航空學校受航空學識一年後派至海軍航空處學習飛行現已能單飛行五十餘點鐘該處規則飛行一百小時即可畢業 
[納稅華人會選舉昨日開票]  
　　當選二十七名上海公共租界納稅華人會第十届選舉投票情形已誌昨報按該會每届改選均分三組舉行即一市民組二商業團體組三同鄉團體組前日投票者即爲市民組於昨日上午九時在香港路四號銀行公會樓下開票兹將情形分紀如下 
　　到會人數昨晨到者有外交部駐滬辦事處棄慕橘·上海市政府耿嘉基·徐寄廎·王曉籟·林康侯·袁近初·鳥崖琴·胡熙生·江一平·陸鳳竹·王梓康·等百餘人 
　　指定職員宣布開會後全體向黨國旗及總理遺像行三鞠躬禮主席徐寄廎恭讀總理遺囑旋即指定檢票員爲嚴諤聲·胡鳳翔·陶樂勤·居寳衡唱票員爲諸文綺·聞蘭亭·張一塵·林子彝·俞銘巽·朱保羅記票員爲高臥生·徐範蓀·楊天擇·季子英·戚琴生·吳震巽 
　　檢騐票匭當衆將前晚保管於銀行公會之票匭取出後首由林康侯·胡鳳翔·騐明簽字封條無誤遂將匭蓋揭起將前晚送到之票納入匭中並由葉鴻績騐明簽於騎縫之字無誤始將鑰匙開鎖撕去封條由檢票員嚴諤聲陶樂勤·胡鳳翔·居寳衡·查點票數 
　　選票數目本年選舉票較往年爲多市民組計有一千二百八十九票内廢票十實數爲一千二百七十九票開匭後尙有遲到之三票依法亦作廢計廢票十二 
　　分别唱記當以票數太多乃分三班唱記中間唱票者爲俞銘巽·諸文綺·記票者爲高臥生·徐範蓀·在左唱票者爲林子彝·張一塵·記票者爲季子英·戚琴生·在右唱票者爲聞蘭亭·朱保羅·記票者爲楊天擇·吳震巽·等五時始克竣事並由陶樂勤·林康侯·等往來監察並將唱過截角之票檢點分捲保存直至下午五時始克竣事 
　　當選揭曉至三班票數合併計算排定前二十七名後即由王曉籟報告當選名單兹錄其姓名票數如下虞洽卿五六一票袁履登三八六票方椒伯三六四票王曉籟三四六票王延松二七五票鄔志豪二五０票林康侯二三三票張一塵二一一票宋漢章一九八票秦潤卿一九五票胡鳳翔一九五票錢龍章一八七票史量才一八三票吳經熊一六八票謝仲復一五六票劉鴻生一五二票虞仲咸一五一票董振龍一五０票金潤庠一四九票陸文韶一四九票江一平一四六票孫秋屏一四二票陸鳳竹一三九票李酭生一三八票諸文綺一三三票陳光甫一三三票成燮春一三０票 
[北四川路好消息]  
　　市面日繁盛：：：正威藥房設分店　　空前大犧牲：：：轟動虹口衆居民本埠南京路英華街（即永安公司西首橫街）正威藥房，素抱服務精神，對於中外名藥，搜羅旣富，而售價尤廉，故能博得異口同聲社會之好評，兹該藥房鑒於虹口一帶市面日盛爲謀顧客便利起見，特設分店於北四川路郵政總局北首第二五九號其服務精神一如英華街之老店，摘錄藥品若干種價目如下，大瓶自來血０人中寳一元二角，益體母二元，拍勒托二元三角，大司各脫魚肝油二元七角，奥新鷄蛋魚肝油一元九角大解百勒魚肝油三元七角科逹麥精魚肝油一元四角半地球牌麥精魚肝油一元元下五四牛肉汁八角，獅力牌鷄汁一元六角，獅力牌牛肉汁一元一角半，勒吐精奶粉三磅六元七角，三磅惠民奶粉三元八角科發强慧米一元一角六分科發沃古林眼藥水三角二分白松糖漿二角六分肺癆名藥（三那星）七五折，安康益嗣九八五折，山得爾彌地白濁丸二元九角半，利比兒一元七角，山得爾巴黎一元六角，愛華保腎固精丸六角半，其餘九福百齡機補力多魚肝油，中法補腦汁九一四療肺藥，中西痰敵胃錀鷄汁牛肉汁，濟華堂骨痛精解毒精，五洲女界寳月月紅樹皮丸，太和六０六人中寳保肺漿等，更有意想不到之便宜云， 
 
 

Page 14

 
 
[法神父推翻金利源案]  
　　三德堂函招商局不允出售　　招商局函法總領力維公道金利源碼頭案招商局公斷員高朔昨函法總領事甘格林云逕啓者敝律師承辦金利源碼頭公斷一案前蒙貴總領事顧全兩國邦交再三從中調停由敝律師往返與三德堂霞棲神父談判至去年十一月三日約其正式來函承認願以該地出售與招商局惟以索價過大請其情讓延擱未决本年本月十三日敝律師代表本總辦持其名片偕同法工部局委員張驥先君前往拜訪商議售價乃該神父無端指招商局爲竊賊强盗發語之後惟恐敝律師不懂復述以上海話公然侮辱殊出情理之外查討價還價各國法律所許該神父雖代表敎會恐貴國亦無敎會能强令他人服從賣價之法律此種態度彷佛古代羅馬敎皇敝律師本貴總領事息事寗人之主旨當塲忍耐未予即行衝突仍致函繼續磋商以冀了案乃昨巴和律師代表函開兹據三德堂交閱貴律師於本月十七日致該堂經理人霞棲神父函信一件委託本律師代爲答復如下據來函聲稱招商局關於金利源碼頭註册Ａ字六十九號願以上海通用規元銀二十萬兩購買一切碼頭及升科所有權包括在内等查所出之價與西歷一九三０年十一月三日敝當事人索價計相差十九萬兩之多敝當事人認爲事難接近無再繼續談判这必要用特代爲正式函逹所有西歷一九三０年十一月三日敝當事人以三十九萬兩將註册Ａ字第六十九號地產售於招商局之索價現已無條件撤回即請查照轉知招商局爲荷等因根本推翻殊覺該神父辦事毫無誠意前後舉動近於兒戲而置中法邦交一切於不顧顯然有負責總領事及各當局一番調停之苦心招商當局關於該地因彼方允許出賣已有種種計畫及準備恐亦未便輕於允許撤回事關調停决裂相應專函奉逹即希鼎力維持至感公誼此致法國駐滬總領事甘招商局公斷員律師高朔 
[浙省腦膜炎又猖獗]  
　　上海市亦有十二人患疫　　市衛生局正在積極預防近日浙江如海寗·嘉興·吳興·建德·各縣腦膜炎病症又復流行死亡者頗多上海市於前數月中雖有數名發見但不甚猖獗至前數日重見流行於最近三日内衛生試騐所由各醫院送騐腦膜炎材料證明確實者已有十二名之多若不從速預防危險堪虞市衞生局仍繼續免費爲市民注射腦膜炎預防針外埠並可向市衛生局衛生試騐所訂購預防腦膜炎疫苗以利注射之用 
[全國棉產會議昨日下午閉幕]  
　　改進統計兩會昨日成立　　選出委員當場宣誓就職全國棉產改進統計會昨日上午仍繼續會議到代表五十餘人主席馮肇傳紀錄褚秀生·鄭檜年·講演者爲（一）孫文都題爲中國棉產經濟方面亟應研究問題（二）爲王金吾題爲我之植棉經騐下午開改進統計兩會成立會到市黨部代表許也夫市政府代表吳恒如·及各代表等四十餘人主席聶潞生紀錄季子峯·鄭檜年兹將各項情形分紀於下 
　　開會情形（一）開會（二）全體衛立（三）向黨國旗及總理遺像行最敬禮（四）恭讀遺囑（五）静默（六）主席報告（七）市黨部代表致詞（八）市政府代表致詞（九）實業部代表致詞（十）討論會章（十一）改選會選舉執行委員（十二）統計會選舉執行委員（十三）改選統計兩會執行委員宣誓就職（十四）主席致閉幕詞（十五）臨時動議 
　　主席報告今日爲棉產改進統計最後一天所有一切議案我們也整個通過了成了許多方法並且產生了中華棉產改進會爲中華棉產統計會同時今日也是這兩會開幕的一天今日承市黨部市政府均有代表參加甚是榮幸云（市黨部市政府代表演說從略） 
　　兩委員會（一）改進會當選執行委員爲方君强·馮肇傳·榮宗敬·陳燕山·蔣迪先·聶潞生·王金吾·陸費執·楊顯東·李永振·孫恩慶·袁煇·沈宗瀚·李國楨·葉元鼎·等十五人當又推聶潞生·孫恩慶·方君强·爲常務委員統計會當選會員（一）華商紗廠聯合會（二）中華棉業聯合會三華商紗布交易所浙江省棉塲安徽省農塲江西省農塲上海市農塲山東省農塲山西省農塲遼寗農礦廳江蘇農礦廳湖北棉作改良會湖南省棉塲實業部正定棉塲陜西省棉塲河南大學農業推廣部·等十六圑體及張心一·陳炳權·劉叔璜·等三人爲會員 
　　通過章程主席報告畢旋（一）討論中國棉產改進會章程議决通過（二）中華棉產統計會章程議决通過各委舉行宣誓就職誓云余等誓以至誠奉行三民主義服從本會章程·及一切决議案忠心努力於本職决不營私舞弊如有違背願受本會最嚴厲之制裁此誓 
　　致閉幕辭由聶主席致閉幕詞本會議極蒙社會之重視希望繼續努力美匣棉產量因棉蟲而衰落每畝僅產額一五零磅產量甚爲低落而世界銷費量减少俄國棉質好而產量日有進步中國若不求進步前途甚爲可危中國有如此大的土地苟能力求進步我深信必有希望諸位能努力進取庶乎能不落空談願與同人共勉之 
[財政部咨詢裁釐後能否廓清積弊]  
　　財政部長宋子文昨電上海市商會云市商會鑒查本部奉行中央訓令於本年元旦實行撤廢釐金常關及類似釐金之一切稅捐迭經通電昭告全國一體周知當爲民衆所共喻關於地方財政至關重要除由中央核定舉辦正當之營業稅外並由本部通盤籌畫量予撥濟藉資抵補須知政府厲行裁釐政策重在廓清積弊實惠及民誠恐奉行不力日久玩生容有非法機關舊時胥吏變易名目希圖嘗試情事商會爲全省市民之集圑見聞必較眞切現距撤廢已逾二月究竟該省各地實施以來能否澈底澄清有無其他弊竇尙希不厭求詳據實陳述以憑查核實所延企云云 
[漢宜飛航日内舉行]  
　　每週飛行三次中國航空公司擴充業務增設漢宜航線已見報端沙市宜昌間本爲鄂省商業之要埠漢宜飛航實行後交通上尤感便利昨據該公司經理語國聞社記者謂漢宜實行飛航業經决定本月二十三日起開始沙市江邊浮筒亦經裝竣先載郵件每星期一三五三日漢宜兩市對飛一次機用司汀遜式共備四架專駛行漢宜間機師中外凡四人經騐亦甚豐富漢宜間飛行時刻現已規定已函駐漢辦事處遵照辦理時間現定上午八時十五分由漢起飛九時四十五分到沙市十一時四十分到宜昌下午十二點由宜開十二點四十五分到沙下午二點二十五分到漢云 
[檢查外人護照將展期]  
　　有展至五月一日實行說檢查外人來華入境護照事宜業經市公安局陳局長决定在吳淞賃屋設立外事分股并調派陳惕敏爲外事股副主任即日率同檢查員等赴淞開辦原定本月二十五日成立四月一日起凡進口外輪均須照章檢查一面呈請市政府·電咨外交部照會各國駐華使領館知照去後兹悉本埠各國領事館對於市公安局實行檢查外人入境護照并不反對惟於四月一日起實行檢查似太過速蓋各國郵船及世界班等在未曾接到通知之前已早開放各乘客恐多未備護照照此項班輪約在四月中抵滬如果實行檢查必多妨碍最好於五月初實行則各輪旣已奉到通知則凡來華外人其護照等手續定必完備云云陳局長自得到領館方面見告事屬實情爲避免衝突起見决再展期實行一面諭知各檢查員積極練習現聞陳局長有展至四月十五日赴淞成立外事分股五月一日起實行檢查云 
[秦潤卿談錢業法需要]  
　　錢莊以信用放欵爲主　　根本與銀行性質不同新聲社記者以錢業公會呈請國府另訂錢莊法一事昨特往訪錢業公會常務委員秦潤卿詢其意見秦君所答頗關重要大意略謂銀錢兩業雖同爲金融機關然實有根本不同之點蓋錢業放欵憑對方信用故稱信用放欵歷來如是海通以後因外國金融業以押匯押欵爲主上海雖亦倣效其法然仍居少數至於内地則沿龔數千年來之舊道德與數百年來舊習慣均以信用放欵爲主即如敝業在上半年　茶下半年花米以及其他鄉貨上市之時所放與商家之欵均屬信用欵所以調　農商者習慣相沿有非此不可之勢其次如中小商店資本僅一二萬元或數千元其營業數目往往超過其資本若干倍亦賴錢莊信用欵爲之補助且我國尙無大商人扶助中小商人所以預防大商人之壟斷實於農工有直接利益尤與孫總理節制資本及農工政策相合故限制信用放欵於錢莊固有窒礙於社會尤有莫大影響也至錢莊組織均屬合夥性質股東負有無限責任另有業規亦甚嚴密以保同業之信用假使錢莊附庸於銀行法内除資金停滯投資者疑懼及改組公司之困難外尙有其他困難即股東財產大都爲現欵今日存於甲明日存於乙或營其他營業本無一定若披露於外爲商界所忌故將財產證明書陳報事實上萬不可能又如資本數額一項當依地方商業情形而定若限於定數集合多數資金在鄉鎭或無此力量以中國福員之大國家在目前未能遍設農工銀行之時一旦原有錢莊受條例限制不能維持現狀則鄉鎭農工資金勢必不能週轉他若營業時間則嫌其呆滯營業手續又較爲繁重尙爲問題中之小者總之國家法令當謀普及於鄉鎭僻處不宜但　　通都大邑云云 
[昨日京滬車誤點]  
　　機車出軌　　幹道被阻昨晨十時許京滬路和平門站於裝卸泥土支道内掉車由機車Ｃ４９將車輛送往幹路時該機車後身忽於分路處出軌下陷以致幹路竟被阻斷直至下午三時許始由工務處修復各車方克通行故昨晚應於九時二十五分由京到滬之快車竟誤去四小時有餘而由滬開京之各車亦因路阻而誤點云 
[航界特訊]  
　　收回水面權英商怡和洋行在民六時乘我國多事之秋在鎭江蓮花洲安置躉船侵占招商局所有水面權當時鎭關稅務司英人力袒該行故迭經交涉迄未收回蓮花洲水面權並責令將已設之躉船移去一面由本局將安慶舊躉船改移該處令船務科實行矣 
　　放回各江輪交通處昨日復電滬航商業將江華·江順·江新·嘉禾·遇順·泰順·德興·等輪一律放回今明可全數返申照常復航 
　　膠路員赴日中日聯運會議將在東京開議鐵道部已派鄭寳照赴日出席與議而膠濟路局與聯運關係較爲深切亦派余興棠·陳清文·等六員來滬於昨日乘日船龍田丸逕赴日本列席會議矣　　尙有本埠新聞轉入後頁 
 
 

Page 15

 
 
本埠新聞二 
[種荷花式之殘忍害命案]  
　　浦中昨日浮起一屍　　麻繩缚手連於頸項　　似勒斃後抛入浦中楊樹浦黎平路三井麵粉廠碼頭浦中昨日浮起男屍一具係被人謀斃者查該屍年約三十餘歲身穿黃色大衣藍布褲内襯斜紋絨布褲黃絲襪其手則遭麻繩反縛而麻繩復連而繞其頸項數縛其總結亦在頸項上經威妥碼頭水巡捕房得悉後即派包探王海泉將該尸帶往南碼頭救生局並由王海泉投地方法院報騐午後由趙檢察官沈檢騐員等蒞塲騐明委係被勒身死諭令收殮候緝兇究辦按該尸似爲碼頭上人爲人勒斃後復抛入浦中作種荷花之殘忍謀命捕房亦已派該包探調查尸屬緝兇矣 
[林肯路麥田内死屍]  
　　喉管被刀割斷　　顯係爲人謀害滬西周家橋林肯路麥田内昨晨發現被人謀死之無名男子一名年約三十餘歲身穿黑布棉袍藍布作裙黑布褲其咽喉上有刀傷一處創痕甚深喉管已斷顯係被人刺死當由六區警署得悉後除派警查緝兇犯並調查家屬外並令三圖地保龔雷江投地方法院報騐經趙檢察官·沈檢騐員·等於下午三時蒞塲騐得該屍僅頸項一處傷痕委係因傷身死諭令由堂收殮候緝兇究辦 
[盗掘七代祖棺案之女尼清善辯詞]  
　　變私產以還菴公債　　師兄弟棺柩非祖墳公共租界長浜路陸家觀音堂持尼根林前延律師控告徒弟清善盗賣七代師祖墳墓抛棄棺柩七具一案經上海地方法院檢察處迭次開偵查庭因清善尙未到案延宕迄今並未判决各情已誌本報兹悉清善昨由普陀回滬得悉被師根林告發後遂延律師提出反訴自行投案請求法院准予傳集質訊兹悉該尼清善所提理由大要如右 
　　賣地還債女尼清善現年四十四歲浙江人於民國二年進菴拜根林爲師至四年升爲當家迄今一十七載前後修理菴宇佛像多數積欠債務共有二千金之鉅直至去年因債權逼迫不得已將私產墳地（在法華區二十八保六圖墳地二畝六分）出售了債 
　　墳係私產該菴於民國十八年五月二十日呈請國民政府寺廟登記當時由當家女尼清善具名並附呈清善照片在法華區之墳墓係私產並未登記因之該尼認爲有權出售所得地價悉數償還歷年菴中修理菴宇佛像之欠欵一切證據開審時當庭呈鹽 
　　遷葬公墓所控發掘七代師祖墳墓一節該墳並非師祖墳墓所葬七具棺柩均係師弟兄輩現已遷葬在永年公墓化去葬費每具銀百兩連運費共用去銀八百兩可得爲之抛棄屍骨此可 
　　隆祥成仇該菴共有女尼五口内有隆祥者因年輕不守清規以致身懷六甲去年六月間赴杭生育一女當時清善勸告不聽反而成仇竟致發生此次訟案現由清善提出該尼上年在杭州湖墅接待寺港觀音菴由女尼隆祥所寄師父二信（留在醫院情形）提出作强烈之證據 
　　準備反訴清善現將法華區自置墳墓證據檢齊預備傳集開庭時當庭呈請查騐以期水落石出所有反訴部份現請律師再行擬狀呈請云 
[綁票嚇詐諸匪續審記]  
　　除綁架李惠卿外　　尙犯嚇詐案三起湖北路迎春坊三百十三號中日合股創辦之協隆地產公司其經理甬人薈允芳於本年二月八號早一時四十分突有綁匪欲施綁架不料誤將薈友李惠卿擄去嗣以二千元贖放但此案發生後薈迭接綁匪投遞之恐嚇信函圖詐洋數萬元經薈之代表曾義生報告老閘捕房由華探長尤阿根·探目宋秉正·劉俊卿·劉春樹·等在惠中旅舍等處緝獲浦東人周林生·揚州人陸阿根·及周之姘婦徐玉英·陸之姘婦王根妹解由特區地方法院訊押查究在案昨日午後由許家栻刑庭長開庭績審女犯王根妹因在生產故未解案首據捕房律師訴稱控告本案被告等犯綁架李惠卿案而周林生·陸阿根·尙犯有書寫恐嚇信函案三起令先陳述 
　　綁架李惠卿之情形緣李友薈允芳備有汽車一輛碼號爲八七四三號薈每晚必至東亞旅館某號房間内游玩當綁李之晚薈適因事未在其汽車則借與李惠卿乘坐而李偕友仇炳榮及仇子秉亨亦同座車中駛至南京路近廣西路時忽竄出綁匪數名詢問車中是否爲薈允芳李等答稱薈並未在車内該匪等復向各人詰問姓名後認李惠卿有被綁資格故將仇等父子驅下當時仇炳榮所御之皮大衣一件亦被剝去旋將李架往法租界廿世東路十五號過街樓上即陸阿根家内並用鐵練將李手足鎖住後由李妻與匪方接洽匪等派徐玉英爲代表談判結果以二千元贖放李脫險後曾赴捕房陳述經過事實以故被告陸阿根·徐玉英·實係正犯惟王根妹當緝獲時在其身畔抄出當票一紙由探在愛文義路萬濟當内吊出仇炳榮被剝之皮大衣派探持往仇家着其認明是否原贓詎仇忽然否認有此皮大衣被剝但當時其報告捕房確云有大衣被刦今日被綁之原告及證人均未到案應請出票傳案自上次庭訊改期後捕房飭探往南城都路一七九號匪首方某家拘拿詎已聞風逃避祇抄獲字據兩紙係記分贓之數目陸阿根等每人各得一份而徐玉英得一份半因據捕房查得綁案前所用之欵均由徐玉英代墊以故較他人多得半份又在法租办甘世界路十五號陸阿根家内抄出鐵練一條及黑眼鏡二付惟被告周林生當綁票時確未在塲僅犯書寫恐嚇信函案故綁票案捕房對周並不起訴至於若輩所犯　　恐嚇詐財案計有（一）本年一月一號書恐嚇函至浙江路八九三號源豐順燭號圖詐數千元（二）本年二月二號以同樣手段嚇詐開封路五一四號泰豐當主莫靜山巨欵因彼等綁莫未成事後書信恐嚇（三）十八年向南京路五二八號三陽南貨店嚇案内各證人已傳案請訊遂將恐嚇信呈案斷據原告薈允芳之代表曾義生投訴薈有事赴寗波今日不能到案質之被告陸阿根供稱我所餘之屋由方某前來租借對於綁票之事實不知悉被告徐玉英供與李惠卿接洽係在逃之方某與阿根喚我前去不知何事嗣赴八仙橋芝蘭坊李家取得洋二千元方給我一百五十元但我實得四十元餘洋爲方借去周林生於去年姘識等語末由接得恐嚇信之各原告投案證明經過情形陸阿根延鄂森律師代辯許庭長核供以本案尙須調查諭令被告等分别還押候改期再訊 
[青年會徵求二次揭曉]  
　　共得一四零二九分　　連前三一零九四分上海青年會第三十一届徵求會第一次揭曉業誌前報昨晚（二十一日）爲第二次揭曉之期其成績報告極爲圓满兹將各隊分數附錄於后一擇業隊隊長林康侯得二三四三分獎分二五０二學術隊隊長潘公展得二二五０分獎分三五０三健康隊隊長許長卿得一七六０分獎分二００四勞工隊隊長曹雲祥得一六六０分獎分二００五修德隊隊長王曉籟得一六０三分獎分二五０六福糼隊隊長畢子陛得一０二０分獎分二００七服務隊隊良吳藴齋得六六０分獎分五０八社交隊隊長朱子良得六三一分九娱樂隊隊長胡孟嘉得四五二分奬分一五０本期共得一四０二九分連上期合計得三一０九四分 
[女青年協會新屋將竣]  
　　定期開會商權會務進行中國女青年會全國協會近在圓明園路建築新會所業已造成七層預計在耶蘇復活節時所有第八層正屋及屋頂耳房料亦可以構成外廓該會所位於英領事署之後自第二層以上即可遙望浦江地點殊佳其地係一九一九年美國全國女青年協會出資購買一九二七年移交中國女青年會全國協會保管初本舊屋三所一九二九年開常年大會時始决定翻造推梅華銓夫人爲建築委員長計劃圖樣添募捐欵迄今建築經費已募得百分之七十其餘　諸銀行將來落成之後擬即自七層樓以下出租採息以償借欵留八層樓作爲會中辦公集會之所現該會定於本星期三在新會所六層樓開全體委員及幹事聯席會議報告新會所建築經過與商榷會務進行云 
 
 

Page 16

 
 
[騎馬學校優待華人辦法]  
　　億定盤大西騎馬學校創立已十餘年内容完備蓄馬計共二百餘匹每日前往學習騎術者數十人畢業而去者都數百人類皆中西商界及政界聞人按該校定章以三十五課爲一科分五星期敎完每週敎法不同故學完一科即能熟習各種騎法聞該校年來學騎者以西人爲多華人每感於費用過大或以爲騎馬易遭危險或以爲無適當地點實則普通馬房未經訓練之馬匹野性難馴易致傾跌若該校所蓄之馬久經訓練指揮自如絶無他虞用費方面現爲優待華人起見特設圑體學習班學費特别减少務使我青年學子均有學騎之機會而尤歡迎學校學生自早六時至晚八時均可學習其辦法（一）凡满十人以上之圑體或學生學費祇照原定減收二分之一百人以上只收五分之一男女均可且每校特准敎員免費者一人（二）距離太遠如江灣·楊樹浦·等處該校可派遣敎練牽引馬匹就近空場即可敎練騎術爲全身運動中最善之法並不限男女老糼近該校委託申報謝宏與各界接洽云 
[私收他人家信]  
　　判罰洋百元住居法租界邁而西愛路第三零九號門牌内西婦貝當谷前延律師代表在法公堂指控同居之西婦范波恩擅收原告之家信指这交出請求訊究並請追償損失等情被告亦由律師代并否認私收家信奉諭宣告并論終結聽侯核判昨經中西官商明堂諭傳集兩造判曰訊得被告私收他人之家信證明屬實應着罰洋一百元充公原告要求私訴一節准予保留另向民庭起訴 
[失業少年投浦]  
　　幸遇杜君予以救濟昨晨零時四十五分有一少年在九江路碼頭雇乘一零六七號舢板聲言渡往浦東當付渡資小洋二角詎至浦心少年忽然躍下意圖自盡時雖黑夜而舢板夫眼快立即將其救起得未滅頂遂送至水巡捕房訊據供稱名鄔玉田一名寳林年十九歲江蘇盛澤縣人曾在公共租界南京路别發書店門市部供職嗣與同事不睦憤而去職鄉間父母又相繼喪亡加之失業已久形單影隻自思環境惡劣如此有生以來所未遇故而厭世自盡等語少年善操英語與捕房西人對答如流捕頭於昨午命華探葛長生將其送至法租界聞人杜月笙宅設法救濟杜君以鄔情實可憫除當塲給予經濟救助外並介紹至跑馬總會任事俾得安心過活云 
[中國女青年會少一良友]  
　　華約翰夫人逝世女青年協會已於一月前由他方面接到華約翰夫人在紐約逝世消息其初尙望其所傳不確今已證實華夫人自一九一七年隨其愛女景俠女士來華駐華共十年有餘向爲中外友人所敬愛景俠女士在中國女青年曾任職前後共有十八年之久在一九二八年母女二人因休假返國華夫人卒因體力就衰不克重遊中國去年十一月間華夫人在紐約患病經醫診治已告痊愈孰意竟於二月十六日逝世在華友人聞之莫不同深哀悼云 
[杜妙娟控夫案判决]  
　　被告應給付醫藥費千二百元日商紗廠職員曹勤業之妻杜妙娟去年因彼此口角後杜曾以虐待罪控曹於特區地方法院嗣另在民庭請求離異並要求賠償醫藥費洋一千二百元及離異後之赡養與子女敎育等費一萬元一案前經楊易推事審理數次各情均已詳誌本報兹悉本案昨日上午十時已經宣判被告應給付原告醫藥費洋一千二百元原告其餘之訴均駁斥云 
[上海信托公司開幕誌盛]  
　　北四川路八零一號上海信託股份有限公司昨日舉行正式開幕禮各界贈送賀禮及往賀者甚衆銀行界如林康侯·陣君衍陳光甫·楊敦甫·歐偉國·唐壽民·陳綱伯·余德華·王椿茂·沈季宣·卡燕侯·陳靜民·等商界如郭標·陳炳謙·黃煥南·劉錫基·李敏周·等報界如汪英賓·熊少豪·等該公司内部組織分銀行·信託·地產·保險·工程·旅行·等營業兹爲優待顧客起見於開幕起一月内各種存欵加給利息并贈送精美反篋一千只以贈满爲限故昨日前往存欵者擁擠異常全日收入存欵爲數甚巨當晩并在新新酒樓宴請來賓由該公司全體董事及總經理程聯君殷勤招待至九時許始盡歡而散 
[王漢倫組織美容院]  
　　電影女明星王漢倫自息影銀幕後從法國美容博士李却得氏Richter濳心研究美容妙術資質聰頴頗爲李氏嘉許近已學成得秘法百餘種凡　斑·油光·縐紋·　　·等一經診治無不易醜爲妍返老還童近已獨資創設漢倫美容院於霞飛路巴黎大戲院隔壁四五八號並發明化妝品數種與衆不同凡欲貌如潘安　若西子者一經王女士親施手術後莫不得到圓满結果現正從事裝修不日開幕 
[孫克錦醫師治病成績]  
　　德醫孫克錦醫師在滬應診已歷五稔其學術經騐俱臻上乘各界咸極讚許已歷五稔其學術經騐俱臻上乘各界咸極讚許歷充警備司令部·公安局·禁烟局·等醫官寳隆·時疫·等醫院·肺病療養院主任現任招商局曁回力球塲西人拳術會醫師並因便利法租界病家起見特設診所於金神父路金谷村十四號電話七一一二０下午仍在四馬路中西大藥房候診最近駐日公使夫人之胃病吳淞要塞鄧司令夫人之多年胃氣·市政府耿秘書之足病等均經其治愈即西人之受診者亦頗衆多孫君對於内科·胃·腸·肺癆·花柳·皮　·諸科尤所擅長且均採用德國最新良法誠病家之福音也 
[和誘未成年女子]  
　　陳阿四承認和姦　　陳錢林不認略誘高郵婦人俞朱氏挈其子女廣仁·洪子同住東有恒路五百十八號有揚州人陳阿四·陳長林亦住該屋欺洪子年糼前晨將其誘往浦東顧家宅藏匿經該氏報由哈爾濱捕房協同公安局將陳氏兄弟拿獲救出洪子昨解特區地方法院由蕭推事提審捕房律師張大蔭聲明對陳阿四以强姦未成年女子及略誘兩罪起訴而對陳長林則祇控以略誘一罪並由俞朱氏訴稱伊女洪子尙未满足十六歲且已字人去秋與陳阿四發生暖昧初不知情此次被拐尙捲取去衣服十三件今除查獲者外餘被典質亦請追究繼由洪子述與阿四犯姦情形謂初次係去年九月同在樓上之擱樓中第二次移於樓下俱爲夜間所爲阿母不知前日被用甘言引誘始將母親及兄嫂之衣服十三件竊成一包隨陳等逃往浦東旋因資斧告罄乃將於數件質洋三元質之陳阿四承認與洪子和姦陳長林否認帮同和誘庭諭兩被告押候定期宣判洪子先交家屬領去 
[棉布統稅運單變通辦法]  
　　統稅署派員常駐棉布公會辦理本市棉布公會前因統稅運單在手續上種種不便曾推派代表前往財政部統稅署請願變通並携帶正式呈文請求允許兹聞統稅署第五科昨已函復該會云逕啓者三月十七日大函奉悉昨面呈各節經代向署座陳明並與汪局長商酌關於仿照海關派司一層須規定辦法及製印恐非一時可能辦到惟援照絲光棉織業同業公會前例由蘇局酌派人員駐會專事辦理掉換運照手續一節似可立即照辦惟蘇浙皖區局深欲詳悉情形希由貴會推定代表逕赴蘇局第三課陳課長面晤俾獲咨訽至稅照塡寫運逹地點一欄當可通融辦理凡就地銷用者准塡本埠其運銷各省者得祇塡外埠兩字自行通行無阻矣准函前因相因函復查照云云棉布公會得函後當即公推陳李石葉四代表同往蘇局與第三課陳課長面洽陳課長表示統稅單將來准可分爲一件一紙及五件一紙十件一紙念件一紙等數種由商家按照所需要者自由領用庶於分運手續可以省去不少惟以製印需時目下准先由局派員二人駐居棉布公會專事辦理分運事宜 
[三新紗廠風潮勞資雙方進行談判]  
　　雙方代表昨已派定　　職工開會分股辦事楊樹浦路三新紗廠自宣告出賣後職工要求解决善後因此尙未移交兹將昨日所得情形分誌如下 
　　昨日情形自前晚勞資雙方談判未成後楊樹浦捕房曾增派武裝巡捕駐廠保護昨日晨仍有多數工友到廠探聽開工消息捕房爲維持秩序起見仍派探捕在廠内外校巡及至下午四時廠外貯候之男女工友始稍退去故一部武裝探捕旋亦撤退祇留少數駐守廠内 
　　進行談判職工救濟圑昨晚因代表人數争執致談判未成後職工代表即返廠召集會議爲尊重廠主意見自顧讓步減爲代表四人並致函廠主於晚十一時飭人送至靜安寺路盛澤丞宅不料門房以少爺已睡爲辭去函堅不收受兹將致廠主原函錄下謹啓者昨日承東翁面囑廠中全體職工推舉代表於今日（指昨日即廿日）在本公司與東翁談判全廠職工同人即推舉職員六人機匠頭目三人靜候駕臨集議乃東翁忽主張代表人數祇能限定四人同人等爲表示極願和衷磋商之誠意起見當即回廠推定鶴　等四人爲代表因東翁今日已離公司無面陳機會並特專函奉逹准於明日趨竭台端面聆訓誨約在何時祈即示明爲感此請澤公蘋公繩公東翁先生公鑒職員代表孫鶴　·陳友卿·工匠代表楊玉衡·侯加海仝謹上三月廿日聞廠主及榮宗敬已派諸成爲全權代表但尙未蒞廠接洽　 
　　職工表示咋據職工方面表示三新自開辦迄今已歷四十年歷年均有盈餘統計已逹千萬此次突然出賣實出吾人意料之外故同人等所提出之解散條件自問並不過份蓋（一）歷年盈餘之廠一旦出售自不能與其他營業虧蝕之廠可比（二）榮氏所收賣者僅僅紗錠七萬·及布機一千台而已而最關重要之地產仍落諸外人之手當此我國實業凋疲之時不應以此偌大之實業一旦四分五裂如榮氏能完全收賣則同人等未始不能讓步蓋區區解散費事小而損失我國主權爲大也現廠内秩序頗佳 
　　職工大會昨日下午三時由職工救濟圑召集大會到全體職員及工人代表百餘人公推陳友卿主席議决（一）爲保護廠内安全及便利交涉進行起見增設總務·文書·會計·交際·庶務·通訊·糾察·七股（二）總務股設股長一人股員七人公司方面得參加一人文書股設股長一人股員五人會計股計股長一人股員二人交際股設股長一人股員四人庶務股設股長一人股員十人通訊股設股長一人股員四人糾察股職員二十人工友二十人分組輪流値班保護廠中機件及維持秩序（三）票選評議員五人評議一切交涉事務 
[工商管理協會開會記]  
　　吳清泰演講赴臨考察工業感想中國工商管理協會於昨午假北京路聯華總會敦請上海水泥公司經理吳清泰君演講赴歐考察實業感想到劉鴻生·郛秉文·壽景偉·吳藴初·陳澮來·等數十人由名譽幹事長曹雲祥主席聚餐將終主席起立致介紹詞及報告會務如下（一）本會顧問業已聘請妥定以備各方有所咨詢而於科學管理上有所貢献（二）機製國貨工廠聯合會及商務印書館已籌辦一料學管理問題演講所成績甚佳將來當可與本會合作（三）本會於第二次叙餐時曾决議組織工廠法實施委員會主席已指定李祖範·潘公展·胡庶華·計健南·及本席等爲委員日前已開第一次委員會議起草一呈文預備印發全國商會作精密之研討後呈請立法院修正施行困難之點云云次吳氏起立演講兹摘錄要點如下清泰於去年九月間奉本廠總經理劉鴻生之命同時並由全國商會聯合會之託順便出席在日内瓦召開之第十四次國際勞工大會資方代表在國外時僅九月不敢謂盡得秘訣但得到感想甚多關於勞工大會方面所得感想如下國際勞工大會產生於國際聯盟會各國均甚重視雖議决各案須自各本國政府通過後方可實行然每遇各國開會代表皆擦拳紅面爭論不已其故實制止蘇維埃政府之所謂勞働政策而各國所派代表均又爲頭等人物如英國代表爲工部部長龐斐爾女士其隨帶各員顧問專家均有日本代表舉止闊綽我國自國民政府成立連本次已兩次參加本席此次奉命出席事前毫無準備而大會封本人資格問題尤爲重視雖無人提出質問但祇能濫竿充數會間所討論各案均爲歐洲各國問題東方日本國代表雖時有發言均爲漂亮之詞無足輕重開會十七天每日出席蒞會毫無間斷此可告無罪於國人其詳細情形恕鄙人不再多述至管理問題本席於會議閉幕後即分赴歐美各國考察現在得有下列感想各國對管理法現在均極簡便因各方均已覺悟所以對管理上收效甚宏我國工人有以下三點科學管理進行甚難（一）人民習慣太深（二）人民敎育太不平均（三）人民毅力不夠所以有此三點中國工業之不發逹與乎管理之不得法在在使生產力减少深望諸君對於以上三點早籌辦法云云講畢掌聲如雷散席已二時半矣 
[長江號觸礁沉没續訊]  
　　康鎭記經理之長江號輪在北漁山遇霧觸礁溺斃多人已誌昨報兹悉船主克拉煦脫已到該行報告失事經過謂係遇大霧所致已救起之船上職工仍在嵩山路法捕房内昨日康鎭記已發電至安南之海防詢問船東對於被難人之資遣問題應如何處理一俟復到即行遣送又該輪内所沉失之巨欵十餘萬元因艙單已沉失在船内其欵項細數不能明知故昨亦電致海防香港兩埠着將艙單存拷寄一分來滬以便查明貨物件數通告各客家至隨輪沉失之煤斤計三千六百噸長江輪船身在安南保有平安水險故船東可無損失兹將昨日所得續訊分誌如次 
　　家屬探詢昨晨七時許長江號船員在滬家屬見各報登載該船出事情形·及被難人到滬消息後即扶老携糼紛紛向嵩山路捕房探詢有浙江舟山人徐阿瑞老母年逾五旬聞其子已溺斃海洋失聲號哭痛不欲生其悲慘情狀見者酸鼻嗣經旁人勸解始啼哭而返其餘見家人生還得　更生紛紛購買食物及衣物等携送前去 
　　請求救濟昨日上午十時被難船員推舉大買辦林鳳石爲代表前往仁記路三十五號上海輪船公司請求救濟當由公司經理康鎭奎出見允給每人損失費洋十五元林以爲數太少未肯接受回報各船員而二買辦凌鴻三買辦林雄三車黃耀南打磨郭亞五看更羅杰盧深六人即將出事情形呈報海員總工會請求援助 
　　死者姓名此次溺斃者有（一）理貨員梁裕臣廣東番禺人（二）茶房陳發廣東中山縣人（三）副火目沈瑞英廣東北海人（四）生火徐阿瑞浙江舟山人（五）生火陳根生浙江舟山人（六）加油徐阿玉浙江舟山人（七）加油郝阿清浙江穿山人（八）管事一人安南人（九）拍電生一人安南人（十）西崽一人安南人九拍電生一人安南（十二）大餐間女乘客一人（十三）大餐間使女一人（十四）二等艙女乘客一人以上安南人及乘客姓名未詳共溺斃女乘客三人船員十一人總計十四人 
　　難員調查被難得救之船員現由嵩山路捕房收容者共有五十六人得救之乘客七人前晚業已出外兹查得獲救船員姓名如林鳳石大買辦凌鴻二買辦林雄三買辦（　以上均廣東番禺）陳玉理貨廣東南海蔡成理貨廣東三水羅杰看更廣東南海　深看更廣東三水徐九辦房廣東南海凌基林敬林炳以上辦房均廣東番禺籍譚裕辦房廣東東營李敏辦房廣東番禺梁源辦房廣東南海温華辦房廣東新安凌亮辦房廣東番禺林昌辦房廣東南海林佳均同上黃耀南東房廣東北海陳樂梁九許華十五仔以上均同上方桂生火頭目浙江舟山郝阿銀陳五發以上生火均浙江舟山老劉生火山東王阿寳生火江蘇海門陳阿才生火浙江舟山郭亞五打磨浙江舟山林阿東廚房浙江寗波孫根才西崽浙江舟山陳阿根生火浙江舟山杜文高水兵阮文明打車杜惟直水兵陳文句水兵陳文位打磨陳敦昌茶房阮文巴水手陳文司茶房陳文體陳文與陳文馬黎文代黎文泰阮文說以上均水手阮文常茶房黎文造水手阮文中水手裂與所阮名棋石有千以上均打車黎文雄水手黎文所水手阮名鯨木匠以上二十三人均安南人 
[時人行踪錄]  
　　鈕永建·許世英昨乘下午四時半特快車來滬今晨一時可到 
　　王正廷昨由京乘夜車來滬今晨七時可到 
　　新任美國駐京總領事貝克昨晚夜快車晋京 
　　海次陳紹寛前偕英使藍浦森乘應瑞兵艦往游普陀游罷並偕赴象山視察海軍學校已於昨晨五時乘艦離象於下午三時過吳淞口直駛南京 
[昨有英軍到滬換防]  
　　諾森伯蘭第二營英軍諾森伯蘭第二營乘紐拉里亞運艦自印度來滬換防業於咋晨抵滬船泊華順碼頭隨於午後登岸整岸整隊開往膠州路軍營駐紮内有一連聞將移駐馬霍路至所有戍期届满之格林好沃慈第二營現已移營跑馬場定於二十六日乘紐拉里亞運艦開往印度云 
[海員總會交涉救濟難工]  
　　海員總會致各輪船公司函云逕啓者現據敝會秘書劉禹州報稱竊閱報載招商局新昌輪觸礁沉没溺斃西崽一名順昌行挪威輪觸礁沉没海員雖獲逃生但財物均被淹去順亨行曲可拉輪運載炸藥失火炸沉海員死亡甚衆大逹公司大吉輪失愼沉没慘斃人命百餘海員當不在少數謹斃對該各慘案辦法（一）飭上海分會調查所有傷斃海員之姓名住址人數及通告其家屬各到該會詳報遇難情形分别具報（二）分函各輪該管公司救濟難工及其家屬嗣後愼選船主領江各項人員及勿載爆烈物品（三）分呈本會之主管各機關轉飭該各輪船公司依照第二項辦法辦理對於洋商公司則照會其該國駐華領事轉飭知照此係救濟難工及防患未然事件似宜急切執行理合檢報稿具報鈞會懇請察核施行等情計呈報稿一紙據此查該秘書所報各節均屬實情所議辦法亦極適當除分呈及函令外相應印該報稿函逹貴公司希即查照該秘書所擬第二項辦法急切辦理以拯難工而弭後患如何之處亟盼見覆爲荷　 
[拒毒會常委會對白案之决議案]  
　　中華國民拒毒會以本月十五日報載該會總幹事黃嘉惠之妻白芝英販毒一案昨日舉行常會特議决辦法如次（一）電轉黃總幹事立即回申表明眞相（二）在該案眞相未明以前對内對外一切會務由常委會指定王景岐·李登輝·鍾可託·蔡汝棟·四委員共負全責並派陳鴻鈞爲代理總幹事（三）會務方面由幹事部秉承四委員意旨負責執行（四）將上項三議决案致函黃總幹事及本會各組圑體曁關係人並登報公　聞該會已將常會决議案致函各方通知一切云 
[巴縣賬委會乞賬電]  
　　四川巴縣臨時賬委會代電云（銜略）均鹽吾蜀不幸災害迭生去歲雨啺失調春潦夏旱收　歉薄倉儲空虚富者化爲貧民貧者流爲餓莩彌望　境莫非瘡瘐遐邇熾聞同深扼腕乃民間之元氣未復去冬百日又苦不雨水源竭涸田土龜裂而尤以川東各地受災爲最慘因屬產米向少之區而其户口又較他區爲稠密至若巴縣則更衆平素民食全恃上川各縣協濟無奈値此荒年各皆自顧難週是以近月來紛紛禁阻來源頓絶米價飛騰斗米百千抑且無市四野哀鴻待哺嗷嗷流亡之衆創所未聞竊民爲國本食爲民命今距新收尙遠全區生機已奄奄垂絶設届青黃不接爲狀之慘當又倍此瞻念前途寗不悚懼爰於三月眞日集各機關法國以及各界代表成立巴縣臨時賬務委員會於縣府並議决次第設立分會及辦事處於各區鄉鎭急急從事募集救濟惟災情慘重實逹極點尙望各方仁人痌　在抱胞與爲懷大發惻隠慨解義囊惠施粟欵則巴縣數十萬災黎感恩再造矣臨電徬徨不勝迫切待命之至巴縣臨時賬務委員會主席馮均逸總務股主任謝照臨委員吳象痴劉祝三石明淵曾紀劉伯颺鄧守一文書股主任劉公竺委員龍騰晏橫秋黃伯朕楊崇垓財務股主任李鑫五委員黎人鏡王蘭緝籌募股主任温少鶴委員李奎安朱叔痴陳琢章趙資生胡幹丞石榮廷璯嘯仙何輔周同叩蒸 
[中央銀行檢查報告]  
　　第八十四次中央銀行發行準備第八十四次檢查報告云本會依據中央銀行條例第十五條之規定對於本行發行兌換券準備金負檢查之責兹於民國二十年三月二十日在本行發行局舉行第八十四次檢查用將檢查結果公告如左兌換券發行總額銀元二千八百七十六萬六千九百五十二元内計銀元券二千七百九十萬零六千八百零二元輔幣券十二合銀元八十六萬零一百五十元兌換券準備金總額二千八百七十六萬六千九百五十二元内計現金準備銀元二千一百五十八萬五千九百十二元是項現金準備計存本行發行庫一千四百三十五萬八千二百三十二元二角五分存各埠分支行二百萬零零九千七百零七元存同業五百二十一萬七千九百七十二元七角五分保證準備折合銀元七百十八萬一千零四十元照中央銀行兌換券章程第二條現金準備百分之六十保證準備百分之四十此次檢查結果現金超過六十分之數保證不及四十分之數核與定章相符特此報告中華民國二十年三月二十日中央銀行監事會主席李馥蓀·監事王敬禮·貝淞孫·秦潤卿·虞洽卿·林康侯·徐寄廎· 
[女青年會會員部消息]  
　　兒童健康社該社已於本星期二五兩日開始檢騐計來社兒童約有十餘人在常人見之皆似絶無或僅有輕微小疾不過涓涓不息將成江河故防患未然不可忽視據查來社之兒童患喉核大者約佔過半數因此至貽流鼻血或易感傷風頭痛等疾是亦不過一種近因而已現聞海星期二上午十時至十二時仍在南京路該會所内而每星期五仍在狄思威路施行查診檢騐及指導預防方法歡迎參加一切免費 
　　算學補習班該班已於月之十七日開課定每星期二四十午三時至四時在南京路該會上課餘額尙多報名從速 
[海軍部本年招收學生]  
　　海軍部年來力求發展除曾添造軍艦并以國幣一萬二千萬元向某國定造巡洋艦外復謀推廣海軍敎育本年福建馬尾海軍學校由部核准招收航海·輪機·兩科學一百名凡本國國籍學童年齡已足十四歲身高約五英尺體重逹八十五磅儀表端莊面目清秀不近視無暗疾國文能作論說英文能綴短句算術已習命分小數者均得各由本省省政府保送被保送之學董限六月一日以前隨帶保送公文連同本人半身四寸照片兩張背面註明姓名籍貫年齡三代到首都海軍部檢騐體格十六日分班考試其由海軍中校以上軍官保送者保送公文須於五月一日以前連同學童半身四寸照片兩張背面同樣註明送逹海軍部 
[六指孩夏九金失踪]  
　　被匪拐去昨日南市信泰碼頭大生棧内夏姓之子九金年十二歲紹興人偶在門外游玩後忽失踪其父母均已年老祇有此子故急即四處招　並無下落慣極屢欲自盡幸經人發覺　勸始已當即分投市公安局各區所報告請爲注意附記面貌服式如下面白右手六指身穿黑色斜紋布棉　褲外罩黑布長衫脚穿綠色平等鞋 
[學徒與小工慘死]  
　　投　虹口東鴨綠路新金記營造廠弊徒楊蘭寳年十七歲昨晚七時半因事被其師申斥數語楊一時羞僨交集忿不欲生遂在房内投　比經人覺察上前施救已經不及氣絶身死喚到二二一七號街捕到塲將屍身送入同仁醫院 
轉舁騐屍所候騐 
　　觸電皖人蕭益三現年二十八歲向在法租界康益洋行爲小工昨日下午三時餘虹口嘉興路畢興路角正在建築市房若干幢用電氣打下三和土詎蕭偶不經心悮觸電流當場身死後經人將屍體送同仁醫院轉舁騐屍所備騐 
[新发路昨晚火警]  
　　閘北新民路鴻吉里十一號後樓揚州人許小根業鉛皮生意昨晚六時三刻左右不戒於火冒穿屋頂火勢大熾蔓延比隣十號·十二號·房屋後經各段救火會到塲灌救始行熄滅計焚去房屋二幢 
[霞飛路上之新西菜社]  
　　香港合記西菜社開設在法租界霞飛路呂班路口該社西餐茶點精美合口且價亦低廉樓上並設西式房間裝璜優美並贈優待券可一律照碼八折以廣招待 
[女性的消遣開映消息]  
　　富有文學價値與興味之有聲影片女性的消遣自在本埠巴黎大戲院開映後賣座盛况打破紀錄此片爲揭發兩性間之啞謎與易卜生名作傀儡家庭可以相互發明於敎育倫理均有極大之關係爲關心社會問題與愛好文學藝術及研究兩性問題所不可不觀之影片 
[匯衆銀公司宴客]  
　　漢口路四號匯衆銀公司近來華人方面營業甚爲發逹惟自開辦數年與外界素少聯絡兹爲聯絡感情起見前晚七時假座大東酒樓由該公司協理楊潤德·宴請本埠練商學各界到省有趙晋卿·王曉籟·壽景偉·劉湛恩·吳經熊·潘志銓·汪英賓·任嗣逹·劉錫基·李敏周·楊敦甫·熊少豪·勞敬修·石芝坤·等六十餘人由楊君殷勤招待至十時許賓客盡歡而散 
[十家商店發票不貼印花受罰]  
　　特區地方法院昨晨九時開庭審理捕房律師起訴商店不貼印花一案被告到者有北四川路慶昌照相館天潼路江坤茂水菓店福建路長春桂圓號福州路聚昌館山海關路大有昌　坊吳淞路順泉麵包店北河南路榮昌玻璃號西糜路萬通新醬園四馬路承慶紙號天　路蔡仁茂玻璃號·等十家均以發票不貼印花由李鴻業推事當庭判罰麗昌照相館洋四十元其餘九家各罰洋三十元尙有萬春新兆照記老萬和等三家因未到案改期下星期六再行傳訊 
[國際職業婦女聯合會近訊]  
　　上海國際職業婦女聯合會成立伊始新近連接美國及夏威夷職業婦女賀電美國職業婦女之年宴今年在三月間舉行上海職業婦女則照去年預定計劃在二月間舉行集各國婦女於一堂其中有中國日本英美俄　諸國婦女彼此握手言歡精神極爲美满 
　　上海女青年會外橋支部對於職業婦女聯合會負有指導之責該會已於本月十九日舉行執行會議一次下次會議定於三月三十日召集對於該會之宗旨及計劃將加以詳細之討論云 
[聯太平會定期聚餐]  
　　聯太平洋會將於星期五午間在華懋飯店雅克賓室舉行聯歡聚餐會請林語堂博士演講東西文化之溝通會員可邀賓客同往惟席位祇設一百座欲往者須早向該會書記預定座位 
[儉德會杭州旅行團消息]  
　　儉德儲蓄會組織杭州旅行圑全體圑員准於二號晚在滬乘八時二十分開之專車出發抵杭後由各圑員自組小隊分頭游覽以免拘束至六號晚乃在杭站集齊同乘七時五十五分開之專車返滬該會爲優待會員起見二等車座來回票每人祇收六元會員眷屬六元半現已售出不少欲加入者須速向該會二樓事務科購票聞該會昨得派往杭州接洽之交際專員來函謂杭垣今歲春信較早桃花已有數處含苞欲放云 
[報領無名女孩]  
　　市公安局據第四區在久順絲廠門首查獲迷路無名女孩一口呈送來局查該孩年約五六歲截髮長圓臉身穿花洋布單旗袍内穿和尙領·棉襖·及襯衫紅條黑底廠布棉褲藍紅色線襪黑斜紋布鞋送新普育堂留養登報招領 
[天氣報告]  
　　徐家匯天文臺昨日下午四時三十分氣象預報云天和有變象揚子流域及沿海一帶晨間有霧遼東有旋風台灣海峽以北有東南風至西南風不等其餘各處風無定向又昨日下午三時前二十四小時内本埠氣温最高七一·二最低四四·一去年同日最高六六·二最低三九·二 
來評 
[全國醫藥會上五院長書]  
　　全國醫藥圑體總聯合會昨上五院長書云院長勛鹽閱報悉藉中華民國醫藥學會上公等　國醫館書承爲　　代籌國醫館所應行之事誠如所謂非有惡於舊醫非有憾於國醫館足見該會責人之平心靜氣先理後情者彼等當已先自平心靜氣而發爲深思熟慮之言矣然猶有未盡然者夫科學的公理有所謂理由原理者謂考思之本身是一串連　無端之現象互相依存互相限制此世界之所以永無無理由而偶然發新奇現象亦無突然新生之情事一切驟視之雖似新生其實亦舊者之交代物而已西醫動輒以科學與新字爲號召如挾天子以　諸侯已乘於此義矣而以國醫爲絶對不可科學化者殊不知西醫能由四液三素之說遞嬗而有今日吾國醫獨不能由七方十劑之說演進而臻科學乎且夫宇宙之一切咸爲科學之材料獨謂科學不足以繩尺國醫者其貶謪國醫之事小而渺視其所挾以號召之科學的範圍愈益乖矣 
　　西醫動輒誣國醫爲議緯之言試問國醫果爲識乎抑爲緯乎五運六氣之說近於識矣然國藥舗中並不出售五運六氣也國醫方中並非满紙五運六氣也不過以之作研究上之一種輔佐耳然吾人非永遠不欲改進者此國醫科學化之說之所由來也此要求設立國醫館之議之所由創也臻國醫於科學之境　國藥於理化之途尤吾人所殷望於國醫館所願與國醫館共同努力者也至於藥分寒熱温平病别内傷外感不寗爲緯且直爲經準此治病效捷鼓桴西醫分人身筋肉爲隨意筋與不隨意筋兩種隨意筋可以意思指揮而動作也不隨意筋雖睡眠中亦能自由動作也其分析固極精微其不同又極明顯試問自命爲新醫爲科學醫者活人與死人有以異乎健康者與受麻醉者有以異乎苟曰無以異也則亦已矣如有所不同者則死屍之解剖呼吸器與循環器已停止矣麻醉而開刀則隨意筋與觸覺器已失效矣故解剖與開刀所得來之現象豈一般人之現象乎是以國醫氣化之說有時反較西醫從死處得來之經騐爲優越者也彼此學說孰爲經乎孰爲緯乎是非自在人心不必斷斷然作無謂之爭辯也他若辨色審聲盲醫之喻無非頑童悍婦謾駡之詞其俗不可耐也其愚不可及也更無一辯之價値 
　　楊泉物理論之所云殆不知國醫之底藴者大黃去實當歸止痛是矣而不知同一實也而在上宜大小承氣湯在中宜調胃承氣湯在下宜蜜煎導而通之同一積也而神麵消食積萊龍消麵積山查消肉積橘白消魚積同一痛也而差活治正頭痛白芷治偏頭痛桑葉菊花治發熱頭痛桂枝治臂痛秦艽治風痛九香蟲治　痛左金丸治左脇痛推氣散治右脇痛桑寄生治腰痛鹿角治背　痛芍藥甘草治腹痛牛膝威靈治腿膝痛當歸不過血虚痛之補藥而爲氣滯胃痛洩瀉腹痛之所忌用者也國醫信手拈來立效如竿見影安若西醫所舉之例之簡單耶 
　　至謂發熱數日動曰温邪此其中亦有精評確定非漫漫然而可指鹿爲馬者轉詢西醫對一般傷風咳嗽有不動輙曰流行性感冒者耶而國醫於失眠一症分别亦多全無總稱肝氣之事有胃不和則臥不安者有虚勞虚煩不得眠者有病後失眠者有年老失眠者有思慮過度者有痰涎内阻者有熱度太高煩躁不得眠者有吐　誤發其汗不得眠者病因不同處方各異又豈見其病治病千篇一律熱者冰之寒者熨之甚且尙未發明特效藥而所謂特效藥亦來自外洋未能盡合華人之體質者所可同日而語耶則彼病之不知藥效又安徒而言之過激詆諆不攻自破適以見其非有惡於舊醫之深心也國醫館經費僅及以前衛生部十二分之一爲今日衛生署經費八分之一彼以爲國醫館不照其所指定之辦法進行即爲浪費其一種好之欲其生惡之欲其死之深心明足以察秋毫之末而不見輿薪之謬點適足以見其非有憾於國醫館之深心也况復彼輩於醫法襲人皮毛爲洋藥推廣銷路國家費許多國帑辦醫校數十年造成所謂醫學博士者不知若干所發明者爲何所改進者爲何洋云亦云而已人侵略亦侵略而已不自箴以相鼠之詩反妄刺夫巧言之句殊不知君子恕怒君子如祉往來行言心焉數之安用其簧鼓哉吁嗟乎黨外代内入主出奴人而無儀無止無禮者斯眞不僅顔之厚也矣 
　　嗟嗟我國民知糼稚易於强迫方脫數千年專制政治之毒復來科學的醫藥之竊凡我國醫法有或未濟力有或不逮則於方箋書明候酌而囑病家另請高賢科學之西醫不然也凡入醫院愈而後已否則死而後已中途出院有力者多所周折無力者勢所不能且多不經死屬之許可而任意加以解剖者謂非專制得乎該會鰓鰓以公等不知新舊醫之底藴爲慮敢陳梗槪雖不足以釋岐　之念關　　之口然亦聊以振民衆之耳目就有道而正焉臨頴神馳不　依依 
來函 
　　逕啟者昨日貴報載有三新紗廠基地由敝處購買等語查敝處並未購買該廠基地且亦無意承購報載云云諒係傳聞之誤乞將此函譯登報端以彰事實無任銘感大來洋行啟 
　　敬啟者今閱貴報三月十八日本埠新聞内載陳友明控告袁文鐸醫生誤用麻黃細辛乾姜一節陳來寓診治鄙人並未提及想係外人　傅所 
致特此具函聲明煩請更正爲荷此請主筆先 
生公鑒順頌　安周建邦謹啟三月二十一日 
 
 

Page 17

 
 
自由談 
[世界小事記] [  海客]  
　　▲美國有一位舞臺上的著名舞女。請一位美容醫生施行手術。使伊的面貌增加美觀。誰知施術以後。伊竟不能展顔而笑。因此向法庭提起訴訟。要求賠償損失五千鎊。 
　　▲倫敦一家大旅館中。有一次舉行一個盛大的宴會。散席以後。待者們發見一副假牙齒上下齒俱全。在二十四小時以内。就有人趕來領去。此人是一位巡警。原來在就餐時偶不經心。脫落在桌子上的。 
　　▲英國西北部肯白來Cumberland的梅麗堡Maryport地方。有一個生纔十五個月的嬰孩。被一頭雄鵝所襲擊。它抓住了那孩子的咽喉。直向小浜拖去。幸而有人趕來搭救。未曾遭害。 
　　▲英國人是世界著名的吸烟的民族。但是美國人消費雪茄的統計。以人口作比例。尤勝於英國人。 
　　▲據一千九百二十三年八月的調查。全世界的汽車共有一千五百萬輛。美國獨占一千二百萬輛。近數年來 
。又大大的增加。不止此數了。 
　　▲美國蘇比利湖。LakeSuperior是世界最大的鮮水湖。面積三萬一千方里。世無其匹。 
[康寄遙之慘報告] [  孫籌成]  
　　華北慈善聯合會委員長朱子橋君。對於陜災。熱心奔走。犧牲監察院委員職務。來滬募捐。情願再往入賬。本埠各界感其誠心。特組上海籌募陜災臨時急賬會。成立以來。成績甚佳。足徵惻隠之心。人皆有之。前晚朱君因離滬在即。設筳功德林蔬食處。公宴同鄉諸君。曁華商捲菸同業公會各委員。報告災况。請量力捐助。并介紹陜西省賬務委員會主席康寄遙君。與來賓相見。謂康君曾任陜西財政廳長。道德文章。人皆敬佩。近亦抛去政治生涯。專辦慈善事業。對於佛學。頗有研究。昨由陜西來滬。最近曾親往災地調查。所見情形。較鄙人兩月前在陜放賬時。更爲確切。故特請其出席報告。康君身體瘦長。穿呢袍玄褂。美鬌而持佛珠。年五十一。精神强健。驟視之。與滬上商界聞人聞蘭亭相似。是晚聞君適在隔室宴客。旁座某君。謂今晚不啻演雙包案。何以兩善士有如是相像耶。康君起立演說。先向來賓鞠躬。謂代陜省全體災民申謝。繼謂陜省災况。報載僅十分之二三。鄙人始接各縣分會報告。覺言之過甚。亦將信將疑。乃親往災區。實地調查。所見情形。殊爲慘痛。遙望荒田遍地皆是。非特餓殍載道。且積屍年餘。依舊暴露。無人收拾。試舉一二。已可想見。杏林鎭有一百家。八王村僅三十户。一則積屍五十餘。藏匿屋内。一則積屍二十餘。亦皆未埋。武林一縣。甚至有一萬三千餘屍。暴露荒野。無人顧問。回憶光緒二十六年。陜省亦大災。清廷曾撥巨欵以撫卹。但當時之災。尙無最近數年之重。時間亦無此次之長。現在赴鄉查災。數十里無人烟。不必用眼用耳。祗要用鼻。蓋鼻觸穢氣。即知該地積屍累累。災情重大。希望在座諸君。有力者量力捐助。無力者口角春風。佛說佈施之法有四。其功德則一。有錢捐欵。是爲財施。遇人勸募。是爲法施。恐人害怕。將語安慰。是爲無異施。無力帮忙。一念爲善。是爲心施云云。旋由曾因放賬而被匪所綁困守匪窟八十一日之查良釗君。報告在陜目擊情形。謂陜災之重。難以枚舉。將一二事提出。可知大槪。武功一縣。向甚繁盛。去年因醫馬病。欲購兩鷄蛋爲引子。遍覔數十里無着。蓋積屍未葬。飢民載途。所有樹皮草根。尙且吃盡。鷄犬無存。安有鷄子。以此推想。慘狀可知。其他種種。恐述後諸君食不下嚥。故不多贅。衆皆慘然。僉願量力捐欵。仍請朱查二君赴陜續放。九時始散。 
[鑑湖風雨亭] [  霞菲]  
　　紹興秋競雄（瑾）。致力革命。殺身成仁。俠骨義行。炳耀千秋。紹興縣政府爲紀念先烈起見。特在中山公園。設立成章錫麟及秋瑾廳。陳列諸烈士遺照及各種紀念品。又於府山巔。建風雨亭一座。紀念秋俠臨難時所秋吟雨秋風愁煞人之句。并在秋俠赴難處處之軒亭口。築一紀念碑。高有丈餘。純用水泥三合土建造。正面上層鐫秋女俠紀念碑六大字。下面銅牌。則爲孫總理遺墨巾幗英雄。四字。剩正經之營之。不久告竣。再舉行落成典禮云。 
[書汪君雪泉事] [  謝勵吾]  
　　君姓汪。名鼎昇。字雪泉。世居皖歙仙村。君生時。父序之先生已逝。賴母氏徐太夫人。以長以敎。君頴悟異常兒。舉止類成人。年甫舞勺。習典業於如辠鄉。嗣至海門常樂鎭和濟典。旋擢錢席。繼任包缺。典中執事金君。常居滬。終年不一至。以故事無大小内外。惟君是賴。任勞者難免任怨矣。且居停門下。宵小當權。執役進退。每出喜怒。用排異已。君嘗仗義執言。致書居停。洋洋灑灑。理直氣壯。莫由稍抑之也。然以是益觸羣小之怒。　毁備加。致貶君爲鳥鎭之葆昌典司錢。君讀居停函。不怒而笑。復書殷殷致謝。惟以母老多病。懇辭職。是年冬。君果遄歸將母。並關小圃。蒔花疊石。雖無亭台樓閣之勝。萬山起伏。排闥送青。亦足怡情焉。君頗圖息影家園。讀書作畫。遂小隠之願。顧南潯劉澂如先生。雅慕君賢。亟欲羅致之。因凂人示意。君遂偕沈君侶夔往。接席未暖。相見恨晚。並以瀀溪莊事相界。該地民情狡猾。每多抗祖不納。君力加整頓。去其積弊。凡所籌畫。條理井然。租事因以大振。先生益嘉其能。深查倚重。去秋君家居時。面患疔毒。至險惡。識者咸爲君憂。卒頼藥石之功。得無恙君亦竊以自喜。欣然東下。詎知禍起不測。竟戕其生於異鄉耶。先是常州駐軍　　。竄入四鄉。十二月初四夜。突有匪衆至莊。恣意掠劫。君忠於職守。不欲以藏金輕示匪徒。致干囚燄。遂受槍傷。中要害。不及救。以十二月初七日申時。殁於武進醫院。鳴呼。痛哉。君敏而好學。篇翰斐然。尤長案牘。執業常樂時。南通張嗇公。經營交通。以和濟典屋。礙其航綫。擬令折讓。君具書力爭不屈。動中肯要。卒寢其議。君待人接物。藹然可親。尤任俠。好仗義。罹兹奇禍。悠悠蒼天。將謂之何。余共君遊久。詳其行誼爰爲傳之。微特著君嘉行。说所以塞吾悲也。（不受酬） 
[復旦女生同樂大會拾雋] [  芳]  
　　江灣復旦大學女生宿舍。素以東宮馳名海上。而宮主則不自承。頃乃組織女同學會。藉爲進德修業之助。前夕假座膳堂。舉行同樂大會。釵光鬌影。盛極一時。幕啓由梁培樹女士主席。范同璋女士紀錄。行禮如儀。議决要案多起。末乃媵以游藝。載歌載舞。妙絶人寰。兹拾雋聞。以實本談。 
　　游藝旣作。首博掌聲者爲王保敏女士之京調　頭鳳。王女士二八年華。兩辫　肩。音容婉妙。稚態可掬。初試歌喉。響遏行雲。一座嘆絶。聞王女士曾從名票遊。故每歌輙令人有此曲祇應天上有之感。能劇甚多。本期將卒業於社會學系。稱高才生焉。 
　　繼爲男女滑稽舞。周昌鳴女士易　而弁。宛然　眉氣槪。李素貞女士則飾一鄉女。合串却爾斯登舞。故作錯亂。以博客笑。帶唱鳳陽花鼓。合座爲之粲然。此種融化中外之歌舞。亦清新。亦雋永。殊饒興趣。故舞止而再來一個一之聲猶不絶也。 
　　再次爲土洋人演講。前此尊貴莊嚴之主席梁培樹女士。飾一腐敗老先生出。同行者爲一滑稽土洋人。係新聞學系郭箴一女士所飾。郭女士以土洋話演講。梁女士以揚州白繙繹之。神情口腔。無不令人捧腹。兩女士中英語言兼長。着着臻於化境。 
　　最後爲郭箴一范同璋二女士之雙簧。郭女士原籍湖北。乃飾一湖北小姑娘。自稱其選。范女士本鄞縣產。飾一寗波大姑娘進城。满口阿拉。聞者絶倒。 
　　游藝節目甚多。尙有胡和平歐陽美德諸女士之歌舞。無不稱妙。至十時許乃盡歡而散。聞該會近發起上海女青年勵志社。已徵得各大學女同學會之贊同。由郭箴一梁培樹王保敏諸女士代表出席。三八國際婦女紀念節即該社所召集。將來大會必更有大規模之游藝云。 
[巴黎新影] [  舍予]  
　　邇來各影戲院。競映新片。層出不窮。可稱盛極一時。其中以聲片尤有來源暢旺之勢。惜多偏重神性理想一類。而能有刺戟性之情節片。轉不多見。華龍路巴黎影院。素以精選默片著稱。地位旣佳。座價復廉。故營業發逹。突過以前紀錄。月前該院經理韓君謂將採映聲片。昨日柬請報界參觀試映女性的消遣。乃其所選之聲片也。片爲俄國之大明星主演。情節係一車夫。因受一貴婦一度誘惑。致使完好家庭。頓現分裂之象。子喪妻遁。迨至再造婦居。希獲安慰。不意婦與車夫。僅屬一時消遣。並非眞愛。故以冷眼相拒。更遭多人譏笑。表演深刻之處。極其透澈。映寫社會階級。各個情形。亦襯顯得異常着力。吾知觀衆觀此片後。必能領會此片命名。實寓有不少警惕之意義也。 
[印度遊記] [  靈花]  
　　十一月十三日下午三時上船赴印度加爾吉打Caiciitta其碼頭在Latt。。王芳圓帶其小兒爲送行照料一切。陳義通同日同檳城。余守熱帶應坐三等艙之　。買票十六元。五點開船。離仰光埠。初向東行。折向南。入孟加拉灣大洋。向西天印度去矣。 
　　十四日。海水遠望似黑色。若吾渤海南之黑水洋。在船中甚適。無風。船皆印人華人只三兩人耳。有一粤女。家於印度也。又一古董商商於加城者。熱帶大抵飲生水。余亦飲慣。甚適宜。且可冲凉。大船勝於小輪也。船中賣各食物者甚多。若吃印度飯。四安一頓。甚便宜。余觀察印人之衣服問題。漸覺其有不需要之勢。印人無所謂衣服。只披一疋布。纏於全身耳。特其纏有定法。如中國畫式之觀音裝。乃全仿印度婦人裝也。印度人衣服問題。只一疋布足用。冬季加一毯。夜蓋畫即披之。亦可作大禮服用。赴任何宴會。其平常人畫夜一疋布已足。若求清潔。則二疋布可换洗。今一般印人。皆用甘地不合作方法。自織老布而自用之。一切洋貨不銷行。故英國機器無用武之地。然亦因印人衣服本無問題。故甘地之敎易行也。 
　　十六晨八時已到加城。余行李箱三件。搜查甚嚴。不管護照。而查文字。貨物下岸。苦力用一元半呌一馬車。至大乘佛會一元半MahaBodbiSocietyegeSquare此佛會創於一九八二年逹磨波羅Phdanagarih英倫紐約均有分會。現在沙拿地方正新建第一佛寺。并設大學。中國太虚法師允送學生十名。每月出英文報一册。有藏書樓閱報社。出版佛書。相片不少。願買者可照上列地址匯欵去買。其樓上爲佛堂。繪佛歷史甚可觀。入堂禮佛。必脫鞋。但其樓用斯門江塗。極潔凈無塵也。此會所建築等費。凡五萬元。初時所以能創辦者一檀香山女士。MrsMlirry捐八萬元故也。 
　　十七日訪盧領事春芳及黨部王志遠。此地華僑　粤人。尙無報館。正在經營中而中國街乃印度右時舊巷。甚陋隘矣。有甚貧者。陋如吾國之貧户。然來印度之人民。似多久住及數世者也。有廣東大酒店。規模頗大。陳正平爲經理。余在其處見西人來食者多。亦有印度富人成對而來。衣服可觀。甘地主義亦難遍行於富人耳。 
 
 

Page 18

 
 
商業新聞 
[金融水浪式的金巿]  
　　漲度六兩昨三月二十一日標金復稍見漲狀態仍極紊亂撲朔述離波折頗大自晨至午竟有十六七兩參差至外匯勢似穏健惟掛牌不動海外銀市似乎異趨英升美降殆金價當開高盤各輕紀人交易尙暢多方加碼空頭則亦抵進如福昌元亨成豐永信亨恒興元等均占買方而元茂永恒興源泰等大致賣出也旋後市價曾一度跌進六百九十兩以内蓋匯票見絀且由廣帮等售出復以買户興奮兼以業中扒結英金故銀行賣價僅計三便士八七五乃風起雲湧頻步前進激漲十餘兩聚然超出七百兩以上但兎起鵑落人心徬徨失措最後潛伏軟化之勢午後因逢週六停市溯自上週間市氣極端混亂適逢掉期而五月份在此六天中共有五十一兩餘曲折此諸掉期日（十六日）第一盤尙漲十三兩云 
　　曲折離奇自早問五月份開盤六百九十一兩五錢計加一兩半蓋大條雖升十六分之三但銀價反縮八分之一惟私電則升十六分之一故人心站定未嘗跌落繼因永亨福餘等買停續漲爲九十五兩詎由元茂永志豐永同太昌恒興等前來售出且英金亦　匯豐三井出四便士乃金價一挫七兩餘僅爲八十七兩五錢俄而成豐永餘大元亨等買進當又加起四兩至先令揭佈時爲九十二兩掛牌如前略退爲九十兩０五錢成豐永等買氣不倦並由麥加利等吃去英金四便士０六二五九點三刻高至九十六兩恒興大德成等又賣立瀉四兩餘十點後爲九兩半以後三井吃六月英金四便士並以福興永福餘等買進漸漸上乘至十點四十餘分已漲爲七百兩左右乃益餘福昌餘大恒興元等追購俄頃續漲三四兩乾昌祥等拖進尤以英金益佳和豐麥行等出五六月一三八七五直至十一點光景計逹七百０四兩而市塲内謠言某銀行欲購現貨於是人心更爲激昂也至後恒興元茂永等賣意濃厚又六月份英金三便士九三七五可結乃風浪突起從容而下以在半小時間跌落七兩有餘十一點半爲六百九十六兩五錢倐忽零户等落手遂即漲爲七百０二兩片刻間復處萎軟因恒興等賣出但無多量實乃人心飘盈以致盡怯之狀重已破進七百兩迨午時收盤爲六百九十六兩比較前天計漲六兩續又抑小一兩餘計九十五兩前後半日間最大價七百０四兩最小價六百八十七兩五錢計有十六兩五錢差次物品早市九十二兩午收九十五兩揭價仍爲七百五十三兩計撳六十一二兩至十兩午收五十七八兩登賬三月八十九兩四月九十二兩五月九十六兩補水八十九兩 
　　投機慾旺各號交易計元亨·永亨·福昌·恒興元·餘大·益餘·成豐永·天裕永福興永等均進乾昌祥·志豐永·大德成·福太亨·源成等出入甚旺元茂永·恒興·瑞康·源泰·萬興·同太昌等均有出售而套頭者俱有進出因匯票扒塞不一廣帮又售出八九百條大連帶共出一千餘條則進九百條云 
[外匯内盤隠固]  
　　華商求過於供昨日英美銀市稍有不同匯兌則低至於滬市尙無大變化匯豐掛牌除香港加二五計七十八兩外其餘均無更動惟英美日三内盤略有廻旋自晨尙平繼則見　復轉穏固之狀午時仍處　勢殆金市波濤仍大乍升乍降半日間竟有十六七兩差額結果稍漲故午刻各匯收市比諸前晚計英金縮零六二五美金長一二五日金漲半分華商交易活動如福昌潤昌餘等均有扒結英金惟生大等則售出間有套做條子銀行如匯豐·麥加利·三井·住友·台灣·和豐等均有賣出麥行·朝鮮·三井·住友亦有吸進統核華商求過於供各行稍有對做約共成交二十餘萬鎊又美金僅以二十餘萬元出入日金亦甚平淡午後因逢週六向例無市 
　　英匯内盤計有一二五上落上午出價美金二便士九三七五買價四便士匯豐出本月三便士九三七五（福昌買）又出四月四便士三井出五月四便士住友進四便士零六二五（生大售出）麥行朝鮮買六月四便士零六二五三井出四月四便士華比與興業對做六月四便士三井·住友出五月四便士三井進六月同價麥行·台灣出六月價三便士九三七五和豐·麥行·住友出五六月價八七五（潤昌餘進）麥行三井出六月九三七五三井與麥行對做六月九三七五午收出價仍爲九三七五買價四便士 
　　美匯内盤計有二五升降自上午出價三十二元二五買價三七五大通與安逹對做五月三十二元一二五午收出價三十二元二五買價三十二元三七五 
　　東匯内盤計有半分差次早市出價一兩五錢三分買價一兩五錢二分交易沉寂午收出價仍爲一兩五錢三分買價一兩五錢二分云 
[銀價英長美縮]  
　　昨據倫敦電訊大條銀又轉漲風脚地因少有供給而漲市况平平收市後市面沉寂如近期回長一八七五計十三便士八一二五（合英金爲一先令三便士三一二五）遠期長一二五計十三便士七五又接紐約電訊美銀價則反見迭縮一二五計二角九分六二五美對美回小零三一二五計四元八角五分九０六二五美對英仍爲四元八角五分九六八七五日美日英亦無更動英滬先令加長三七五計一先令四辨士半孟買現貨小二安那計四十四羅比十二安那又當日上午所有路透電及電通社來槪無升降云 
[厘拆市欲進反退]  
　　昨日又爲例逢之星期六銀行下午照常休業因而市象大爲蕭索而各種市價大都相將　落洋厘早市爲七錢二分四厘午市爲七錢二分三厘八毫七忽半雖當日市况疲軟而較前日差勝多多銀拆早市三分午市二分較前日又弱一二分劃頭仍爲自劃做出滙劃票欵早市一百七十二萬五千午市七十八萬五千鈔票祇午市二萬塲外鈔票早市十五萬午市六萬四千銀行交易早市互市四十萬午市三十五萬各銀行洋户往來收解八十餘萬鈔票進出二百餘萬錢莊洋公單收解四百二十餘萬洋劃頭欵收解一百二十餘萬拆借洋欵進出九十餘萬又銀公單收解三千二百餘萬銀劃頭欵收解三百二十餘萬各路滙欵四十餘萬小錢莊交易七十餘萬江南小洋早午市同爲六錢三分二厘做出交易祇早市二千角廣東小洋早市爲六錢二分八厘七毫半午市爲六錢二分九厘做出交易早市十四萬五千角午市十一萬角銅元縮去五百文爲三百六十八千文銀行方面對於銀欵各種收解消息計華商收解票欵二百餘萬外商收解票欵一百八十餘萬各種貨滙稅什諸欵收解七百萬左右出倉九十萬日商銀行收解各欵三百十餘萬出倉三十萬 
　　證券債市上落甚微　昨日各公債市况現貨雖做開種類甚多仍祗零星交易全日各債合僅成交一萬九千元期價依然沉悶全日合計五百五十餘萬元中惟二十年捲烟成交較旺至各債價之趨勢除二十年捲烟續跌五六角外餘較前互有漲跌爲數甚微債市之形勢仍鮮生氣也債别期現　前開　　　　後收　　　　較前日　　　成交數整六　現　六八·００　六八·一０　跌０·七０　三０００整六　三　六八·七０　六九·一五　漲０·三五　一五００００整六　四　六九·三０　六九·五五　漲０·一五　九００００七年　現　八三·一０　：：：：　　漲０·五０　二０００善後　現　九二·二五　：：：：　　漲０·二五　一０００關稅　現　六二·００　：：：：　　不　　　動　一０００關稅　三　六一·八０　六一·八０　不　　　動　五五０００關稅　四　六０·一０　六０·二０　漲０·一五　一０五０００編遣　現　六二·八０　：：：：　　跌０·三０　三０００編遣小現　六一·九０　六一·九０　漲０·一０　：：：：編遣　三　六二·七０　六二·五０　跌０·０五　二０００００編遣　四　六一·七０　六一·四０　跌０·二０　二五００００裁兵　現　七六·００　：：：：　　跌０·四五　一０００裁兵　三　七六·二０　七五·八０　不　　動　　四六五·０００裁兵　四　七六·四０　七六·一五　跌０·二五　六一００００一九捲現　七二·二０　：：：：　　漲０·一０　一０００一九捲三　：：：：　　七二·二０　不　　動　　五０００九六　三　一九·七０　一九·八０　跌０·一０　二０００００九六　四　一九·九五　二０·００　跌０·一五　一二００００一九關現　七八·００　：：：：　　跌０·五０　六０００一九關小現七六·五０　：：：：　　漲０·二０　：：：：一九關三　七八·三０　七八·一五　跌０·二０　四五五０００一九關四　七六·八０　七六·七０　跌０·０五　四五０００一九善現　：：：：　　七九·００　漲０·五０　一０００一九善三　七九·０五　七九·一五　不　　動　　二六五０００一九善四　七七·九０　七七·八五　跌０·０五　三一五０００二０捲三　七五·三０　七四·七五　跌０·七五　七０００００二０捲四　七三·九０　七三·八五　跌０·四０一０七五０００ 
[紗花紗市局勢開展]  
　　紗市晨疲午漲但趨勢仍緊因四圍環境良好而實需日有發展因時期正在春銷而華紗對國外輸出尙佳以東洋紗價高昂本紗較爲廉宜因此採辦不絶故日南洋行在市搜羅日紗頗爲暢旺聞川帮因水脚問題雙方正在談判之間或有大量交易成交惟一般散户以底貨甚厚極力抛空稍漲即出然照實際上論之今年狀况較去年此時爲佳一以去年日紗價低來華不少今庚則反之二則國内時局較爲安靜原料昂貴有此兩大原因某巨商做多態度强硬不過現需太滯所以美中不足耳 
　　人標晨軟午挺人標前市開盤以美棉疲落市况略　各跌三·四錢但二·三·盤又回漲數錢結果各跌二·四·五·八·錢午後聞四川帮有大批交易發動人心愈堅市勢趨緊各漲四·六·八·錢成交統計一萬三千八百五十包查賣出振大一千一百包明德四百五十包天隆九百五十包益昶四百五十包買進公泰九百包信誠一千七百五十包愼記六百五十包義餘八百包兹將收盤價錄左人標收盤價漲跌存賬數人標收盤價漲跌存賬三月　一六四八跌　二　一六六００　六月一六七八漲　二　四二　四００四月　一六七０漲　二　二九四００　七月一六七五　　二　二二九九００五月　一六七九　　四　三六七五０　八月一六七五　　四　二０七五０　　現銷漸見發動現紗銷路尙佳查全日各帮買去統計一千三百包同行中進期貨一千五百包行情堅挺客帮中内地進五百包徐州進四十五包天津進二百五十包雲南進四十包四川進二十五包汕頭進七十包雜帮進一百包云 
[棉市小挫]  
　　外棉平澹之影響棉市略疲因美棉平澹人心軟化而各廠現棉銷路不暢因此布　較爲　懈惟底貨稀薄新抛空者皆不放贸然舉動故交易殊覺冷静成交頗少云 
　　漢標散漫漢標前市開盤以外棉平　金價忽升忽降人心不一各跌一錢全二錢半午後市况極散各漲五分成交統計一萬九千七百担查賣出同興七百擔益成九百擔泰興六百擔買進永豐二千五百擔義餘九百擔信誠七百擔兹將收盤價錄左漢標收盤漲跌存賬數五月三九九０跌一　七九四００三月三九七０跌　三　三七三００　六月三八七五　二　一００六００四月三九九０　　二　六四三００　七月三九八０　二　八八０００　　棉交全停現棉交易全無來源計姚花五百五十包 
[外棉均無起色]  
　　昨日美棉因缺乏重要買户利物浦消息不佳及多頭了結而疲計期貨跌七至十一磅音現貨跌五磅音英棉期貨跌一二點現貨跌三點埃及棉現貨不動印棉市况疲弱收盤時多頭略有了結計平果爾跌一羅比遠期跌二羅比奥姆辣跌三羅比遠期跌二羅比白羅溪近遠期跌二羅比原電錄左（二十日電） 
美棉比上日合申規英棉比上日合申規三　一０七八　跌七　四五·四０　五　五八五跌　二　四九·九０五　一０九０　二　　四五·九０　七　五九四　　一　五０·七０七　一一一四　一一　四六·九０　十　六０五　　一　五一·七０十　一一四七　八　　四八·二０　現　五九五　　三　五０·八０十二一一六九　七　　四九·二０　埃及九八０　　平　八三·三０一一一七六　　九　　四九·六０　平果爾一六三跌一　三一·八０現一０九０　　五　　四六·００　奥姆辣一八一　　　三三五·三０　　　　　　　　　　　　　　　　白羅溪二０五　　　二　四０·四０ 
[上週美棉回漲]  
　　紐約二十日來電報告一週中之棉市云上週棉市重堅約回漲起前一週中跌去之半蓋以同業買進及空頭抵補且價跌時供給亦减之故也五月期價到一角一分以上時即供給略增惟南方之現貨聞仍行堅持云目前業中人均以新棉之佈置視爲奮興之原則且更有以證券之市况作爲測市面之風雨器者私家報告棉田减少均在百分之三十至百分之二十紡織品市况缺乏活動投機家亦都待新棉之發展及農政局態度之表示也氣候狀况利於棉田工作附週末統計如左（單位千包）　　　　　　　　　　一九三０年　一九三一年本季上市累計　　　　一三五一二　一一九七三八月一日起廠用累計　五五一一　　三四九三　　又出口累計　　　五七五八　　五四六四　　至日本　　　　　八三一　　　八六八　　至中國　　　　　一六八　　　二七二　　至英國　　　　　一一三三　　九二二　　至德國　　　　　一五二六　　一四一四紐約存貨　　　　　　九五　　　　二二九各港鎭存貨　　　　　三一二七　　五二一０全世界供給　　　　　七四四八　　一０二四八其中美棉　　　　　　四七五三　　七五七九八月一日起全　　　　一０五一三　七四八五世界美棉提用 
[美棉軋花報告]  
　　二十日華盛頓電美棉最後軋花報告已於木日由農部統計局發表如左（單位千包）　　年　　份　　　軋花數量　　五百磅包一九三０至三一年　一三七五四｜　一二九三０一九二九至三０年　一四五四五｜　一四八二一一九二八至二九年　一四二六九｜　一四四五０一九二七至二八年　一二七七八｜　一二九五０一九二六至二七年　一七六八八｜　一七九一０一九二五至二六年　一六一０四｜　一六０八六一九二四至二五年　一三六三一｜　一三六一九一九二三至二四年　一０一五九｜　一０一二八一九二二至二三年　九七二九　｜　九七六二 
[本埠週末各棧存棉統計]  
　　中華棉業聯合會報告種類　　上週　　　　　本週　　　　　增　　　　　減陜西花　二四七九二件　二七五０二件　二七一０件　二八三件美國花　二０一０二件　三二四二三件　一二三二一件又捲簡　三四００件　　六七八０件　　三三八０件印度花　三二三九五件　二四五四六件　二一五一件木架花　二０二一件　　三三二四件　　一二四九件青島花　四０三四件　　四二０六件　　二七二件通州花　一一五００包　一一二二二包　　　　　　　二七八包火機花　一七八八六包　一七七七八包　　　　　　　一０八包太倉花　　　六九八包　九七０包　二七二包　下沙花　　一０００件　一０００件九江花　　五五五一包　二四五八包　　三０九三包天津花　　三八四七件　三二九０件　　　　　　　　五五七件安慶花　　　九五六件　五一０件　　　　　　　　　四四六件　　　　　　　 
餘姚花　　四一四０包　一八二八包　　　　　　　　二四一二包黃　花　　一五四七包　一六九七包　　　　　　　　一五０包鹽城花　　八００包　　一０００包　　二００包靈寳花　　二二二件　　一八一五件　　一四九五包山東花　　一四八一件　一四二八件　　　　　　　　五五件 
[糧食米市南定北疲]  
　　内地報價又軟　　閘北昨日各帮到船四十號左右走銷仍呆北粳米賣氣頗旺來源又接故一經市銷欠佳行情立見下跌昨午因貨客急售價乃步跌一角外薄稻去路清淡店胃觀望大盤疲去一角羊杜尖與客埠尖到稀胃呆勉守原盤通變陰元銷塲平庸價格暫無上落全日形勢祗粳薄兩市最爲欠佳耳 
　　滬南昨日河下來船陸續去路稍佳常錫北粳有少數客胃問津故盤面統轉平定　同白　銷塲亦活行情無榮　南路　稻早稻到銷兩　高貴　　中次微軟羊杜秈到頭甚少客帮去路微爽大　尙無上落白元走銷不化吊飯兩胃祇抺頂購辦普通則滯形勢勉定兹觀南北兩情漸右　定之望惟目下　路報價又軟市况不免尙有變遷也 
[粉市步向下落]  
　　昨日粉市上午開盤後各月份市面本月份初頗平穏惟遠期開價即見暴縮以洋麥報價雖無大上落金市亦稍見回頭但目下之趨勢彷佛已趨重實際於滙率方面已鮮多大之關係因所定之籌碼均屬實在空頭地位自覺穏固異常此爲事實爲各方所公認也而上午之跌風則又爲洋紛所帶動因花旗粉二元七角之電已轉如掮客趙某等已經定成二萬包所以人心大虚一致向下下午亦因此故廠家又大抛不已故均跌疲蓋洋麥停止抛兜洋粉則又重興似此一彼未平一波又起之局面前途之暗淡當又可逆計六七八月份均破進二兩關口近期亦同時大落結果三四月份暴跌三分二厘半五月份跌三分半六月份跌二分七厘半七八月份跌三分云 
[麥價跌度殊巨]  
　　昨日期麥市面上下午開盤後各月份市面均見紛落之態以本月份將近交割收方雖亦在一百車左右但解貨者則在二百車之間多空相衡彷佛尙右餘額因此浮多及投機者已不能再　紛紛了結遠明各月份因傳洋紛又有定開將來麥之需要愈覺冷寂而天　又良奸異常一轉瞬間新麥又有相當之關係故賣氣旺盛跌落甚巨也結果本月較前日跌七分四月份跌四分五月份跌五分六七八月份跌四分 
[南北貨槐米地價高昂]  
　　槐米因來源久缺市價異常堅挺查地頭辦價反較申市爲高據函息划申約六兩零此間號貨曾開過五兩至四兩八錢統市存底不及千數南洋帮近辦過二三百件價爲五兩昨市行盤售五兩二錢至五兩趨勢頗穏 
[疋頭直貢緞貨缺略漲]  
　　疋頭市况邇來純受金市之支配咋細　嘰等昨又轉軟寳球開三錢六分半古城會三錢九分湖心亭三錢二分千里駒二錢九分半惟花色貨長沙帮成交百餘件壽老印花色汀二錢半楊貴妃彩花羽綢二錢七分紫金山條色汀二錢三分半均有採辦直貢緞因手貨漸罄昨略上漲四學士爲三錢三分半第一功三錢四分半三友三錢二分半天賜財源四錢一分元洋紗因汕頭帮搜羅頗殷亦稍硬氣點秋香已十兩零五錢遠記美人十兩零四錢灰光斜趨跌千倍利晋文公均五兩一錢左右直貢呢復漲鎭江帮需要什色甚殷長城騎馬開三錢一分半馬戲三錢一分較前漲一分左右莫干山獵雁秃元亦硬均須三錢半西貨變　　布昨有售出　記　汔車爲四錢六分三熊頭五錢云 
[夏令呢絨已有開出]  
　　胖别取旺銷於　合專製西服衣着之用客帮中如青島·濟南·四川·大連·漢口等　滬申莊俱有談判近故來胖别取日有開出云 
　　白　嘰暑天最盛行之西裝料亦爲洋服帮所暢銷者現亦在上市之際全毛高擋貨開售六兩六五錢最低紗毛者爲四兩左右其普通五兩架子走銷最爲旺暢各客帮續有問津採辦零躉交易極形熱閙云 
[套頭花呢洋服帮胃口甚健]  
　　近來本街洋服裁縫帮呢絨進胃甚强其各種套頭花呢及駝四巾等需要尤殷大半俱是零星拆疋交易現售及放賬均極旺盛開出市盤華記·孔士·泰和夾色駝布售八兩二錢半零剪每碼十三元至十五元不等高等全毛套頭花呢虹口一帶出樣板分料每碼計元八兩左右中檔條格花呢爲六兩五六錢下檔紗毛套頭呢爲五兩銀子大小洋服舗子齊有相當配購云 
[五金搪磁廠搜辦黑鐵皮]  
　　東洋鉛絲續到二千餘捆黑鐵皮自客帮停辦後市象十分冷落標準因此步　如二六尺祗售十二兩三六尺十一兩五錢而客家尙無受胃近二三日來搪磁廠忽羣起收辦（聞有大批軍用材料包落）致一時搜辦之訊十分熱閙人心回好標準　挺雖昨　　期六然　　竟有二千三四百扎之多其價二六尺十二兩一錢半三六尺十一兩七錢半云 
　　東洋自有白　　皮來華後最近如新鉛絲·洋鉛等亦紛紛來申致本埠西貨行情大受打擊昨東洋鉛絲又絡繹裝到二千餘捆以此本埠市面更爲混沌而標準前途緣是益有　動氣象云 
[煤炭松浦煤價跌半兩]  
　　日來煤斤交易甚形清淡緣天時漸　用　日减加之大盤昂貴凡同行買進者咸存懈心故市塲每日做開除工廠用之煤屑統煤外餘若篩塊白煤等貨交易無多昨全市成交烟煤總塊數不满三百噸故大盤略有疲跌如松浦　塊昨已跌落五錢每噸現售爲十三兩半 
　　雜訴棉花一千四百件運往大連 
　　湖絲五百四十件裝往美國 
　　桐油三百噸裝至紐約 
　　人造絲八百件意國運來即日可到 
　　鐵道軋道五百噸昨倫敦運申 
　　洋酒六百箱法國裝來 
　　茶葉四百六十箱裝赴紐約 
　　顔料九百件德國裝來 
　　函館電魷魚銷呆產市價跌二元半 
　　海帶昨漢帮又續辦一千二百五十包 
 
 

Page 19

 
 
   
 
 

Page 20

 
 
   
 
 

Page 21

 
 
上海市場 
[商塲消息]  
　　▲南京路中浙江路口中華百貨商店宣稱本店於前日舉行春季大减價此次佈置之輝煌貨物之齊備爲從來所未有而二樓之綢緞疋頭皮鞋花邊各種春令貨品尤極充足舗面之西裝用品與襪部大事擴充最廉之線襪五雙沽九角五分花綢領帶每條一元三角五分售一送一是以連日顧客擠擁非常云 
　　▲漢藜公司出品的鍾靈印字機印刷簡捷携帶便利各機關學校廠商無不採取樂用前該公司營業主任陳楠蓀君携機往各埠賽會均獲首獎故此各埠電訂合約經理代售者絡繹不絶該公司望平街原址不敷應用另設批發部於北四川路底黃陸路四十四號望平街一六一號專營門市云 
　　▲霞飛路七五八號畢德洛夫公司宣稱本公司聘請高等技師專製女式大衣兹爲歡迎中華仕女惠顧起見特按照華人身材精製各種花呢大衣數十件内皮領呢大衣每件從四十五元起學生呢大衣每件從二十二元起倘蒙定做約日交貨决不有誤云 
　　▲愛文義路小菜塲西首景星里内二三七號新新美術旗織公司宣稱本局自開幕以來因所製各種旗織皆含美的配色與裁製生面别開故業務之發逹出人意料之外已製之旗織如大新大經振大康天綸等綢緞局近本公司爲出品迅速起見擴充工塲添聘技師增加機器特　設計部與圖畫廣告部爲設計一切旗織廣告如欲定製者電至三四四六一號云 
　　▲三友實業社宣稱本社園藝部每年培植朶朶春甚多按朶朶春係洋花種子西名茜南賴拉亞明媚秀麗艷比桃花兹爲公諸同好起見在南北二處門市部贈送凡購貨五元者各贈一盆多購類推云 
　　▲老北門舊倉街口茂昌眼鏡總公司宣稱本公司近由美國新到大批上等科學眼鏡構造精良配光準確日來各埠批購者爲數極多云 
　　▲南京路冠主園總店宣稱本公司附設之冠眞照相部所攝各種美術照相因用料高貴修工　細頗爲各界所信用而小小美術照相一項每打定價祇售五角無論全身半身雙人合拍配置佈景等事均悉聽客便且攝法敏捷隔日取件尤爲各界所歡迎近日此項小照相銷路極旺每日平均有一百餘打之出品云 
 
 

Page 22

 
 
   
 
 

Page 23

 
 
   
 
