# 1917 - 64 - 4915830

 

Page 1

 
 
   
 
 

Page 2

 
 
時評 
[今後吾人之希望（默）]  
　　兩院通過矣外交方針大定矣國家對外重大之責任從此開始矣 
　　吾人今後所希望唯望政府所希望者能一一盡符其希望而巳第一在外交進行時期黨派之意見不生内部之紛議不起也第二在斷交後之一切手續悉本此維護公法人道主義舉重一循正軌而無意外之紏葛也第三我所負之義務與所期望之權利將來獲得相抵之結果也第四戰局因此而縮短世界之和平得以早日囘復也 
　　苟能如政府所望而不失望者則今日一帆出口放乎汪洋無涯際之巨海中得風平浪靜以抵彼岸誠爲我國之幸其他意外之倖獲豈所冀哉 
[命令]  
　　三月九日大總統令江西省長戚揚呈萍鄉縣知事王大錕因病懇請免職王大錕准免本職此令 
　　又令司法總長張耀曾呈署江西南昌地方審判廳推事曹俊應行廻避請予免職曹俊准免本職此令 
又令司法總長張耀曾呈山東高等審判廳推事姜孚署四川高等檢察分廳監督檢察官趙希岳廣東高等檢察廳書記官長陳紹祖因事辭職姜孚趙希岳陳紹祖均免本職此 
　　又令司法總長張耀曾呈請任命周鋆爲山東福山地方審判應推事沈錫慶金文鍔爲湖南高等審判廳推事周祖琛爲湖南長沙地方審判廳長王序賓爲廣東高等審判廳推事應照准此令 
　　又令陸軍總長段祺瑞呈准正藍旗滿洲都統志綺咨請以恒英補副參領桂興補印務章京應照准此令 
　　又令陸軍總長段祺瑞呈准正紅旗滿洲都統志鈞咨請以增廣長壽承襲世管佐領應照准此令 
　　又令陸軍總長段祺瑞呈准察哈爾都統田中玉咨請以松魯普丹巴補護軍校應照准此令 
　　又令直隸省長朱家寳呈稱試署寗晋縣知事倪桂殿辦案違法涉及贓私擬請先行免職歸案審辦前警佐趙學福通同舞弊應一并提審等語倪桂殿著即免職與趙學福一并提交法庭按律訊辦以肅官方交内務司法兩部查照此令 
又令楊乃賡姜兆璜均給予三等嘉禾章此令 
　　三月十日大總統令兼署内務總長范源濂呈請任命郭養剛汪兆麟沈學范金子直爲僉事汪槃徐仁銓呂樹松張立瀛王道試署僉事應照准此令 
　　又令兼署内務總長范源濂呈請任命左質鼎汪長潭王煥文彭祖齡黃尊三朱德全李延榜林者仁楊審蘇源泉沈炤何志澄吳榮應有昌麟吳明浩夏循自彭方傅吳凌雲口厚葉于蘭試署僉事同象賢試署技正應照准此令 
　　又令兼署内務總長范源濂呈奉天義縣知事王鴻遇調豫任用湖南永明縣知事田民憲改分山西湖南灃縣知事夏連時攺分河南湖南耒陽縣知事范之幹調浙任用湖南桑植縣知事吳孟龍改分直隸請一併免去本職王鴻遇田民憲夏逢時范之幹吳孟龍准免本職此令 
　　又令俄國駐喀什總領事梅世臣給予二等嘉禾章塔什干總督公署交涉員奇爾肯給予四等嘉禾章此令 
又令馮耿光給予三等寳光嘉禾章此令 
　　又令周子寅給予三等文虎章石紹明給予四等文虎章王殿元晋給四等文虎章此令 
　　三月十一日大總統令陸軍總長段祺瑞呈請任命陳嘉庴爲陸軍第三師步兵第九圑圑附方墨林爲陸軍第三師步兵第五旅少校副官應照准此令 
　　又令陸軍總長段祺瑞呈請任命張冲爲重慶鎭守使署副官長應照准此令 
　　又令陸軍總長段祺瑞呈請任命孫錫聲爲綏遠陸軍混成旅第二圑步兵第二營營長應照准此令 
　　又令任鶴年給予四等文虎章此令 
　　又令沈賢蕭載賡葉逢春王桂榮涂金炳給予四等文虎章此令 
[專電]  
北京電段總理昨得參院通過電告外交上積極進行關於各部主辦者連夜開單發下内容（甲）與德絶交及通告各國公文之分别調製發竤撤回駐德公使領事電訓並給德使等護照及護送出境事屬外部（乙）德僑監視津漢德界接管屬内部（丙）德運扣留並各軍裝營舍收置保管屬陸部（丁）卸除武裝德艦之没收及航海德商船之扣留並滬德無線電台之接收屬海部（戊）德到期賠欵及長短期借欵一律停付宣告屬財部（己）津浦路北段管理權移轉及交通各機關德技師解約屬交部 
北京電内閣今日（十二）召集國務特會於上午十時開議各總長除伍外長因病遣伍朝樞代表陳財政長因事未到餘皆列席專議對德宣布斷交手續並擬命令以理由布告全國頃下午二時尙未散會結果續報 
　　北京電七公使已奉到本國訓令對我提出條件巳與確實之保障今午在法館會議後即向我外交當局表示聞外部巳電令顔氏準備離德未了事托墨使代辦 
　　北京電處置京津德使館領署衞兵地點定在小站巳由陸部專員營造拘室並加鐵網 
　　北京電馮副座昨臨行預定到魯約張懷芝直徐晤張勳再約同至蚌與倪嗣冲會議國防一致對外 
　　北京電今日（十二）上午梁啓超於段未出席特會前曾到院會晤對於今日應决事頂有所密陳 
　　北京電梁啓超長外交將成事 
實 
　　北京電聞政府主張中德斷絶邦交而後一切條約均作無效 
　　北京電林日使今日（十二）上午十一時到京下午六時二十分謁段總理於私宅面談甚久 
　　北京電駐英放使電告英使朱爾典删日（十五）來華回任 
　　北京電清室經費改由各省攤任指定關稅鹽課項下認解聞 
出馮徐之力 
　　廣東電陸督軍將搭日輪遠江丸赴滬聞確擬晋京 
　　北京電薩使游弋汕尾洋號日由汕赴港晤陸督運 
　　東京電目下在神戶港擬輸至美國印度南洋澳洲等地之貨特因船隻不足停滯堆積至十二萬六千餘噸其中運赴上海者計三萬餘噸郵會社會擬暫時增派筑前丸三池丸二船赴滬 
　　東京電心理術家中井某氏由透視作用聲言北海道松前附近當有大鐵山存松前代議士及其他二三人士頗信其言即爲實地調查果發見面積四百萬坪之大鐵山含鐵分爲百分之五十一乃向當局陳請開掘據本日官報公布已許可試掘其中二百九十三萬年 
[外電]  
　　北京電政府議派陸徵祥專與協約國公使接洽中國加入協約事宜（十一日） 
　　北京電華字報載稱德華銀行知照中政府謂將扣留所存上月鹽稅洋七十萬元以抵中政府對於德國之債務中政府尙未答覆（十日） 
　　成都電嗣後當道擬按月發餉以免兵士抱怨 
　川省禁止運銀出境令今已取銷省議會開秘密會議多數贊成與德絶交（十日） 
　　　以上路透電 
　　北京電德使辛慈昨夜以答覆中國二月九日抗議之文送交中政府其文如下敬啓者三月十日午後七時余（德使自稱）奉帝政府訓令諭將下述覆文送文中華民國政府中華民國政府對於德國近所佈告之對銷提出抗議附以恫嚇語帝政府閱之良用詫異他國不過抗議而巳乃德國向與敦篤友誼之中國竟爲各國中之唯一國以恫嚇語加諸抗議抗議文中語氣沉尤可訝異者蓋中國在土封鎖區域内無航業利益可言故中國並不受德國戰略之影響也文中又言及華人生命損失惟民國政府從未曾以華人生命損失事知照帝政府亦聳未向帝政府提出關於此種損失之責言此乃不得不聲明者也以帝政府翻閱報告所能查知者言之華人之因戰事而喪失生命者僅在陣地掘壕或作他項軍事用之華人耳彼等旣巳有交戰人之性質乃受此相聯之危險帝政府對於輸運華工供軍事用一層迭有抗議德國以友誼待中國證據具在雖在戰爭中亦復如是德國顧念友誼願視此恫嚇語爲無效是以希望民國政府改變其見地帝政府抱願竭力設法顧念中國航業利益之一念雖因敵國巳宣佈在先未便撤銷封鎖戰略但願商榷民國政府關於保護華人生命財産之特别志願故德國向友好之中國表示此種顧念蓋確信如果絶交則中國將危殆而自陷入無窮糾紛中也余（德使）議以帝政府之覆文送交閣下並聲明余有權依照民國政府志願開議保護中國航業利益云云（十一日） 
　　漢口電漢口魯紳商二百餘人昨電致兩院反對與德絶交蘇人贛人今日亦電京反對（十日） 
　　北京電北京日報載稱公府今日將開秘密會議討論與德絶交問題陸徵祥梁啟超均將列席昨晨梁啟超入謁總統討論中德問題應行各事（十二日）　以上德文電 
　　北京電中德國交斷絶實行之期有今晚之說又有謂明晚並有謂二三日内者紛紛不一一般人中信爲明日者最多（十二日） 
　　北京電日本林公使今日午後五時往段總理述歸任之詞並對時局傳日本政府之意（十二日） 
　　北京電馮副總統雖經各方面勸其暫駐行旌仍於昨日匆匆首途歸寗其最要之原因緣途中尙須向張勳倪嗣冲等詳細說明政府之外交方針也（十二日） 
　　南京電馮副總統準今夜一時歸寗 
（十二日） 
　　南京電省長公署各科長連日會議恢復地方自治問題其結果皆主張減少自治員額齊省長據復已集衆意電告内務部（十二日） 
　　東京電本月上旬日本對外貿易輸出三千七百二十三萬元輸入二千一百九十九萬元計輸出超過一千五百二十三萬元（十二日） 
　　東京電中國特派大使汪大燮氏豫定十六日入京日本天皇定於翌十七日在宮中引見大使受領中國之大勳章及大總統之親書旣畢即以大使一行爲主賓開午餐會 
　　　（十二日） 
　　東京電日開兩資本家協同之浚渫山東江蘇大軍河借欵契約歷經兩國資本家交涉至本月初旬已由日本興業銀行代表者與美國印打拿壽拿爾科蒲生資本圑及西牧司卡雷洋行之間在紐約調印傳聞現擬據該契約以與中國方面交涉改訂前此中美借欵條約但日美新約之内容刻尙未明有謂借欵額爲美金六百萬元兩國均分出資浚河工事由西牧司卡雷洋行承辦（十二日） 
　　東京電日本輪船佐波丸有於六日後在愛爾蘭南西海面爲敵艇擊之說（一）（十二日） 
　　東京電故美國大使加司利氏之遺骸近將運 
 
 
 

Page 3

 
 
送回國日本政府爲表敬意擬近軍艦護送今日已經閣議决定　送之艦尙未派定伹决以横須賀軍港所屬之巡洋艦充之（十二日） 
　　　以上東方通信社電 
戰電 
華盛頓電威爾遜總統巳定四月十六日召集國會特别會議俾示政府對德方針聞美國商船多艘即將駛入潛艇封鎖區域由政府給以武裝惟船名皆秘不宣布威爾遜總統巳召集國會俾確認其以武裝供給美國商船之舉動（九日） 
華盛頓電上議院已以七十六票對三票通過修正法制規定凡議案得以議員三分之二宣布討論終結威爾遜總統現有疾大約須臥餐數日（九日） 
華盛頓電國務卿蓋辛氏與檢事長葛里丹里氏於九日發表意見後威爾遜總統即决定商船設備武裝政府武裝中立計畫未即實行蓋防有人傳遞消息至　而危及美船故也今由白宮與海軍部所能探得之消息惟威爾遜總統已决計完全保護美國之權利耳海軍部於白宮發出命令之前早將商船設備武裝應有事宜部 
署妥貼惟海軍總長台尼爾氏曾請各報勿討論此事（十一日） 
華盛頓電海軍部公報宣稱古巴國軍巳佔據桑蒂亞哥按革命軍以此爲根據地失陷之後將難支持（十日） 
倫敦電海軍大臣卡森氏今日在亞爾特維區俱樂部演說謂潛艇問題尙未滿意解决國民糧食頗受影響不日將更行嚴厲限制入口品惟無論德人有何作爲吾人必堅持到底並云及德人於遠東如好望角及哥倫布諸處亦安置水雷云（八日） 
巴黎電衆院討論糧食問題歴三日之久卒乃以二六九票多數通過信任政府案（九日） 
彼得格勒電俄國内閣及國會與巿政局議員昨日開會討論糧食緊急問題後乃委託巿政局管理糧食來源（十日） 
亞姆斯特丹電德國管糧大臣昨在普魯士國會宣布糧食缺乏工事停輟之種種困難情形且謂急宜設法補救否則恐難支持（九日） 
倫敦電下旗回國之駐美德國大使彭斯托夫伯爵巳抵瑙京（十日） 
紐約電倫敦公報宣稱英軍已佔據巴格達 
　按巴格達乃東土其重要商鎭英軍於月初克復庫特後連敢士軍乃得攻下該城（十一日） 
巴黎電今晚公報云法軍攻羅瓦伊南而數地點敵軍之戰壕德軍回攻法軍昨在香巴業邸境所佔陣地甚爲猛烈悉爲法砲隊擊退委棄死屍多具法軍於日間進攻佔據美斯尼丘至香巴業邸大路北而之戰壕俘虜一百七十人（九日） 
巴黎電今日午後公報云美斯尼丘至香巴業邸間數地點之戰事終夜進行頗形劇烈德軍屢圖奪回法軍所佔西面之戰壕雙方迭爲賓主法軍卒敗敵而獲進步該地右面進攻之德軍亦敗於法軍砲火之下法軍現固守所得之地法軍在柯里萊叢林奪回之戰壕屢遭攻擊敵軍雖曾攻入數段即經法軍回攻逐走法軍在安佛河之南掩擊數次且曾攻入亞滿柯爾敵軍第三道戰壕今晚公報云香巴業砲戰甚烈無步軍戰事法軍陣線他處有間斷之砲火（十日） 
巴黎電今日午後公報云法軍掩擊拉西尼康尼須美茲及華愛佛巨里叢林北面之敵軍戰壕數次皆得利俘虜若干人獲機關鎗一架香巴業邸境雙方砲隊交轟甚烈敵軍攻擊亞爾薩斯之拉吉成境法軍小哨營失利而退（十一日） 
倫敦電英帥海格將軍今晚戰報云昨晚敵軍襲擊烏爾佛桀北面英軍戰壕五次今晨復以兵四隊進攻僅一隊得達英軍戰壕英兵失二三十人敵兵被俘者若干人英軍襲擊比亞歇南南敵軍第一陣線毁其地窟敵兵頗多死傷（十一日） 
倫敦電英帥海格將軍今晚戰報云英軍佔據伊爾萊村及附近之防務英軍進攻之處廣三英里餘英軍俘虜頗多今巳點見百人英軍獲戰壕臼砲四尊機關槍十五架英軍損失頗 
輕英飛機斥堠隊昨與敵飛機斥堠隊戰鬭甚烈（十日） 
倫敦電德國公報云安克河伊爾萊境有步隊戰事德軍後衛巳退至總陣地法軍復在安佛河與瓦斯河間進攻失利法軍屢次攻擊一八五山及在香巴業田莊兩面進攻均爲德軍所敗大受損失（十日） 
要聞一 
[戰後之日本與中國（三續）]  
　　前文謂中國爲戰後國際經濟戰之一大中心理由凡三其一戰後經濟同盟計劃之結果其二戰後盛行保護貿易政策其三美國輸出工業增多前二者旣述如上茲就第三理由說明之歐戰中日本爲交戰國之一而實際與中立國無大差異故商工業因此機會進步甚速然不足與美國相提並論也美國在戰前巳脫　業國之故態漸成工業國蓋巳全備工業國之條件如工業種類較歐洲諸國爲多製鐵製鋼之總數及煤炭消費額亦駕英德而上之其一證也歐戰旣始雙方向美國訂購軍需其他中立國之向購歐洲産物者亦代以美貨於是工商業驟然發達據最近調查美國新設及擴張之工業中如製油及煤氣二業資本五萬四千八百餘萬美金輪船及造船業資本一萬九百餘萬金製造軍火業一萬六千八百餘萬金染料及其他化學工業資金之數如之共計新工業資本達九萬五千九百萬美金之鉅（合中國約二十萬萬元）蓋二倍日本現有工業資本矣此外應時而盛之鋼鐵亞鉛銅等金屬工業以及各　纖維工業其資本幾不可計數故其輸出額之大爲前次所未有若昨年者輸出超過有三十一萬萬美金云 
戰時美國工業之發達有如上述然以戰爭而生者勢必以戰爭而失良以戰後歐洲各國盛行保護政策故戰後欲求自由巿場於歐洲諸國之間殆無希望且購買力亦以戰爭影響而縮小美貨勢難暢銷如今日顧旣已膨脹之工商業斷不能俄然停止營業無已祗有别求銷路由是對華尙矣夫南美與中美固不失爲美貨銷路之一然美國工商品絶鉅彼二者無此大消化力也此即中國爲戰後國際商戰中心之第三理由也 
　　上所云云所以明中國戰後將爲國際政治戰經濟戰之中心也最後述日本之對華政策爲本篇結論日本幸以歐戰在鄰邦中國之政治上及經濟上獲得優越地位祗以機會不再故於旣得者非善爲維持不可且有　增進之必要然將何以維持之何以增進之乎則視夫上述情形尤覺重要且困難矣而日本舍中國而外别無可以大發展商業之商場戰時日本所獲貿易雖不止中國一處然其廣袤富力莫與中國競日本而失中國巿場不惟商業萎頓可計日而待卽國内工業之頽衰亦立見也惟若是研究對華政策豈容緩圖哉茲有與解决對華政策有絶大之關係者即處分因戰爭而獲得之正貨是夫處分正貨之第一策莫若償還外債然有相當之限度非可舉全部多餘之正貨以理債務也正貨固亦可用以應募外國公債然不免有背資本化之旨反是資本化趨極端則通貨膨脹物價騰貴又有妨碍輸出貿易發達之處顧正貨增如今日之狀態仍以一部分正貨作爲資本存之國外爲宜因不若是不得謂善用正貨也世界局勢如斯日本自當兼顧經濟上政治上雙方之作用擇一最適宜最有利之國以利用之環顧四周則以中國爲上選矣历處分正貨與對華政策二者相互爲用而放資中國與扶植勢力尤有相互助長之妙也資本家企業家盍往圖之 
[十日兩院討論外交情形]  
　　昨日（十日）午後二時三刻衆議院開會國務員出席者段總理陳財政總長范内務總長張司法總長谷農商總長及伍朝樞參事首由段總理登台報告外交之經過大略與歷次所紀無甚差異末謂對於德國前旣有絶交之言今爲國家體面計不能不踐此語而協商各國對於吾國聲明之義務範圍則巳表示承認對於吾國提議之利益條件則亦承諾開議巳無旁徨之餘地今當實行第二步之前應請貴院表示一種意思予以贊助云云唐寳鍔首起質問吾國對於戰事預備盡何種義務段總理答當以勞力及原料爲限唐遂發表反對意見其詞甚長對於辛丑條約距天津租界二十里内中國不得駐兵一層謂無駐兵之必要雖爭回無甚益處云云有人請先由質問者質問畢再討論贊成反對於是田桐蕭晉榮葉夏聲吳宗慈等紛起質問吳言大意謂政府所說種種權利余以爲斷無收回之望因此事必以德國失敗爲前提然而德國安見必敗至於日本所以歡迎中國加入協約之故更不可解段總理答云靑島之役日人龍口進兵中國對於德國將來本有不可逃之責任今乘此機會加入協商此實免害之策若日本則寺内内閣早宣言中日親善專在經濟之親善此次吾國所定外交政策日本間接可以獲得經濟上之利益當然無所用其反對彭允彝起言今日政府來此報告吾人不可不表示意思王乃昌等阻之有呼質問巳甚明白請國務員退席容本院詳細討論者反對派羣呼不准國務員退席秩序稍亂總理聲明刻須往參議院出席擬留國務員二人在此備大家質問好在此係國務會議議决本由全體負責也衆始無言於是段總理率陳張兩總長及伍參事退席而留范谷兩總長少待當有白逾桓秦廣禮起向范總長質問秦問及絶交以後若不宣戰中國對於德國是交戰國抑是中立國在公法中究居何等地位范答乃斷絶國交之地位反對者以爲奇又大譁劉崇佑謂觀於美國現在所處之地位即所稱斷絶國交之地位也質問至此告終范谷兩總長亦退去何雯登臺提起動議對於政府報告之對德絶交辦法應爲記名投票表决反對派又大譁爭論久之議長以付表决起立者大多數正令秘書檢點人數張大昕忽一躍上臺直竄議長席用手將湯議長一推湯君蹶於議席之外旋即復席有人勸張大昕下臺場後警察聞議長被毆從門左突出保護湯議長因張已被人勸曳下臺手揮警察使去秩序稍定蕭晉榮亦提動議謂應請政府提交國會同意辯論良久衆贊成用何雯動議付之表决蕭謂現所表决係就表决之方法加以表决至政府對德應否絶交仍須付之討論衆大反對議長命蕭登臺發言蕭上臺演說歷一鐘之久始畢議長命贊成者相間發言而贊成派以時巳不早咸自請取消發言提議討論終局議長乃以討論終局重付表决多數贊成黃攻素提起表决疑義乃用反證表决起立者祗十人議長宣告討論終局遂用記名投票法分藍白票於議員投票結果白票得三百三十一票（白票爲贊成票）藍票得八十七票棄權者二十餘票於是衆議院方面遂以多數表决贊成政府方針矣 
　　同日下午五時參議院開會出席人數二百二十三人段總理偕陳瀾生張鎔西兩總長及伍悌雲出席范靜生谷九峯兩總長至自衆議院總理當即報告外交情形與前日迎賓館報告大致相同質問反對者爲王試功劉成禺龔玉崑馬君武龔煥辰請注意特别地點者爲張魯泉詰問者爲張我華潘江叚總理分别詳細答復王觀銘提議謂時巳六時答復均巳明瞭質問亟應終了劉成禺龔煥辰等反對之龔玉崑質問謂抗議後德國一方面對於我國有何不滿意之據總理謂據電報德國於抗議之後擊沉某船中有中國人五百餘人又某船有中國人數十人龔謂此是自不小心不足爲怪總理謂旣係中國人民政府不能不認爲侵害我國人民生命劉成禺質問總理時謂總理所謂保全人道係何人道嗣有劉芷芬安鵬東王湘及某君相繼質問總理一一答復先是王君質問總理臨院果止於報告而巳抑尙徵求本院同意總理答約法上惟宣戰貴院有同意權今晣絶國交與宣戰不同政府照約法行事不敢卽以斷絶國交要求貴院行使同意權但政府爲尊重民意起見國家有此重大事件不得不先期報告使貴院有所準據詳細討論丁世　至此聲言絶國交宜交國會同意請總理注意谷總長出而代答謂總理前曾聲明要求貴會贊助是即要求同意之意至此楊君永泰動議取消質問由院自由討論王議長據此動議付之表决多數贊成旋有某君提議旣由院自行討論總理可以退席總理及陳張谷范四總長並伍公子朝樞相率退去計總理所受質問甚形複雜答語有時說至要害處議員有拍掌者劉成禺忽大聲疾呼謂逢迎總理者宜到國務院去不當在參議院爲之而掌聲仍未已由大體觀之秩序雖稍凌亂尙稱平穩其後多數贊成楊之動議理宜開始討論當李述膺報號登台宋淵源忽提議定期討論解君樹强反對卒付表决贊成當日討論者少數遂宣告延會時巳六時有半 
[馮河間出京時留别議員]  
　　昨晚（十日）六時馮河間招宴兩院議員於迎賓館適兩院開秘密會散會甚遲八時參議院議員方陸續至河間巳在迎賓館我候河間詢問今日開會情形謂某曰明日南行請大家藉此機會一談我應該遲訂兩點鐘時間本來國家大事應該從容討論嗣衆議院議員至具述衆議院投票結果贊成政府外交政策河間欣然已届九時參議院投票結果贊成政府外交政策河間欣然巳届九時參議院正副議長王家襄王正廷均至到會者共四百人遂入席河間舉杯曰今日請諸君滿飲一杯明日擬南行不再告别王議長家襄舉盃代表同人請副總統滿飲一樽以申謝悃馮河間演說曰今日兩院議員同開秘密重要會議公務甚忙散會時間甚遲仍肯惠臨極爲感紉鄙人此番到京察看政界及議會情形較有進步私衷竊喜逎者　駒載道臨别贈言所希望於兩院議員者現在政府所處地位尙在荆棘之中故種種用人行政一時難以入軌道之中議會務必原諒與政府溝通意見引政府逐漸入於軌道方可望憲政進行現在外交潮流日益緊迫倘政府議會雙方隔閡遇事不能一致言外交狀况尤形危險倘因不能一致之故惹起外來客感國家人民何堪設想諸君明達亮必慮及無俟鄙人煩言也王議長致答詞云今日副總統招　兩院同人可謂盛會因散會稍遲實深抱歉又復臨别贈言所期望於兩院同人者至遠又以國家多難必須政見一致對内對外方可以贊助政府一致進行我兩院同人中具此心理者固不乏人即或稍有參差而大多數之主張亦必爲最公平之心理可以贊助憲政之進行同人等不敏當可勉副厚期也已而河間舉盃謂明日南行諸公不必遠送議員等復公飥餞一觥盡歡而散時巳十時三十分矣 
[南京快信]  
　　海軍次長曹嘉祥日前赴滬辦理海軍防務及編製艦隊分配辦法業已佈置就緒昨日由滬乘車來寗轉津浦車回京 
　　財政部以五年公債未銷出者尙達三百萬元决定於三月行政費内搭發二成中央行政費共認九十萬各省行政費共認二百十萬昨已咨行省署查照電復 
　　齊省長昨電中央報告德僑人數 
　　全國警務會議蘇省派定省會警廳施濟醫蘇州警廳安錚水警二廳宋世松淞滬警廳沈維述水警一廳齊英樾警備第一圑楊桂濂淮海水巡圑張進祿均定本月十六偕同北上漢口總商會昨來電反對收買存土力請廢約新任滬海道尹王賡廷准十五日赴滬接任 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（十）（一）]  
　　　　非立賓之敎育行政 
　　　　　精能主義經濟主義之一斑 
非立賓之敎育行政純取中央集權制設敎育局置局長一副局長二以下分三部甲總務部甲總務部下置總務會計財産普通敎育實業敎育建築記錄巡廻視學及敎員八科乙中央學務監督部管理馬尼拉都城及其他直轄之學校事務丙學區監督部直接或間接管理全島各學區中學校實業學校高等小學校及鄉村學校組合事務 
　　島普通行政區域分爲三十六省而敎育行政則除馬尼拉都城直轄於中央此芒吞省獨設一學區餘别分爲四十一學區每區置學區長由敎育局委任直接受中央之指揮而不屬於所在地之省長省以下爲巿凡省立學校校長敎員由學區長薦請敎育局長委任巿立學校校長敎員由該區之巡廻敎員薦請學區長委任各於省長巿長無與焉區學務與省之關系惟學務經費依法律歸省議會議决此外無有其與有其與巿之關系亦同 
省立學校經費之來源分兩種其一由省擔任凡學校建築費設備費及雜費是也其二由中央擔任職敎員薪水是也每省必有一中學校一工藝學校一家事學校一高等小學校 
　　巿學務經費之來源分四種其一中央委任之敎員薪水由中央擔任其二額定不動産稅收入至省百分之二十五其三除地稅外全巿收入百分之十其四臨時要求巿議會增加 
　　凡省立學校之敎員全數由中央委任此外巿立小學亦可得中央委任之敎員而受其薪水之補助但必須合於下開兩種資格之一即其一經學區長查明該巿財力不足而將來有登達之希望者其一查明該巿學齡兒意多而財力不足者是也 
全島敎育經費歲出七百五十萬圓内中央擔任者四百萬圓省擔任者五十萬圓巿擔任者三百萬圓别有捐欵五十萬圓合共八百萬圓對於九百萬之全島居民平均每人敎育費九角弱其現在所收敎育之效果如下 
　　一全島學齡兒童受學者之數得百分之五十以上 
　　二受體育之學生得百分之九十五 
　　三全島受職業敎育者六十萬人内四萬八千人　　在家自營農工而敎員往助之（各地方設有家庭工藝傳習所其制度另詳之） 
　　敎員由中央派出者二千人全島校舍之形式一律敎科書一律學程一律乃至校具黑板統由中央敎育局財産科物品支配股之選定頒發其統一之精神可想觀敎育局與學區長辦公所曾事員無一人之空閒辦公時無一息之暇逸其奔走於中央與各省區各學校者學區長也巡廻視學也巡廻敎員也水陸交通往來如織施敎育者受敎育者之精神被激於敎育行政者之精神而感奮無已乃至以記者參觀之機會敎育局長副局長陪坐摩托車日行數百里乘間視察其所屬之學校而不辭勞捲亦可見其精神之一斑巳 
[中德邦交之前途]  
　　中國向德提出第二次之抗議實行第二步之計畫業經閣議决定日内咨求國會同意仍援照上次辦法由中國政府將抗議原文電致駐德顔骏駿人公使再由顔公使繕具正式文書送至德政府觀德政府之答復如何再定方針如能納我忠告仍可言歸於好倘仍含糊答復或有拒絶之意時則中國即行第三步之計畫至政府提出二次抗議所有附屬各事項均巳是有籌備大要分期進行第一期注意全國海陸設防事宜及保護德人財産事宜第二期爲海陸要塞之警備及遣令德人之回國第三期以後則全爲作戰上之準備聞大總統亦以國務員出席國會倘能一致贊成與德絶交則於下星期一（十二日）再派外交委員陸子欣往訪駐京協約各公使報告一切並聲明中國政府與德絶交之手續以免誤會而重邦交惟是德僑寄居我國者爲數不少當此中德國交千鈞一髮之秋允宜亟籌處置方法以免發生意外段總理有鑒於此聞已通電各省軍民長官轉飭所屬商埠及德僑住留地各機關速爲下列三種之調查迅行彚報（一）德人出入境有無護照（二）海關郵局及各公共圑體雇用德人之數（三）居住租界商埠經營工商業及内地各學校敎員敎士之數並聞此電拍發後巳得山東湖北等省覆稱遵令調查刻巳着手一俟事竣卽行造册彚覆云云又據東交新支那報云中德國交如至斷絶中國政府對於駐華德使辛慈氏自應頌發護照令其退出國境惟中國四周無一非德國之交戰國或斷交國對於德使皆有捕虜之權利且辛慈氏巳入海軍大佐軍籍各國捕虜尤合正當之辦法欲避此點殊屬無策或謂中國政府必要求俄國政府同意由西比利亞路線護送德使回國然德使經過俄境心殊不安無寗仍居交民巷任中國派人監守或移致於他處雖然中國政府决不採用如此監禁之方法無已則必以中立國荷蘭所屬之船舶護送前往以了責任云 
[陸徵祥與閣員]  
　　對德外交事件政府方針巳大决定故近日會議多注重於以後辦理之手續聞對德絶交發表之時期與表之形式均巳有具體的規畫並擬派陸徵祥氏於日内與七國公使磋商一切惟陸氏近忽抱採薪之憂而此事前後純係陸氏經手又未便遽易生人不得不暫俟陸氏勿藥時卽按次進行先是段總理回京許交通總長尙未來京元首曾將其辭呈託陳某送還並由該部劉司長專赴津門道達元首之意許氏仍不肯回職昨院復奉府諭作書慰留許氏遂亦不復堅持矣至伍總長辭職呈上後政府初擬照准近又忽擬退還大約係繼任之人尚須斟酌也 
[蒙回生計與敎育]  
　　新疆督軍因内外蒙劃界問題日前電商中央政府以關於新疆與科布多劃界問題頗有爭執請示辦法當經中央覆電謂新疆與科布多同爲中華民國領土無庸爭競又聞新疆哈密扎薩克親王沙木胡索歷年曾將新疆財産出售寄頓於土耳其前年該班來京陳訴疾苦上年和闐輔國公木沙又請將應得權利羊支三千支規復舊制當經蒙藏院行文新疆該省財政廳以業經預算議駁僅歲給六百兩和　以歲入祗有此數如何辦公仍申前請並一面請覲面陳困難現尙未有結束而最近又有新疆某回族竟有願脫國籍入土耳其國籍之呈請政府諒未必照准也 
政府對於蒙民敎育異常注重前曾飭敎育部會同蒙藏院詳加籌議以備實施現聞大致辦法先從劃分學區入手其學區劃分之法即按照内蒙全部六盟五十旗辦理六盟應分爲六中學區五十旗愿分爲五十小學區並於内蒙適中地點設立高等專門學校以備中學畢業學生之升學中學區一律設立師範學校以爲養成小學敎員之助至各校課程仍以漢文爲重次及蒙文再次則爲各種實用科學 
[紀九日憲法會議]  
　　　　　　二十三條擱置 
　　　　　　　二十六條但書删除 
　　昨（九日）下午一時憲法會議開會議長王家襄主席初開會時人數異常寥落延長時間至兩點十五分始克足法定人數議長報告參議員出席者一百八十四人衆議員出席者四百二十一人皆在總數三分二以上宣告開議議員請假者共六人議長分别諮詢衆無異議議長又報告前日懲戒委員會開會其結果某某二議員停止二次發言表决多數議長遂宣告開議憲法草案第二十三條馬驤謂此條前次會議巳有贊成反對三人以上之發言本席動議討論終局表决大多數遂宣告討論終局議長謂呂志伊議員修正案係删去第二十二條第二十三條但現在第二十二條巳付審議會呂議員之修正案可在審議會發表意見遂宣告修正案除黃議員羣之修正案自行取消外尙共有四個修正案先表决劉議員振生之修正案加但書第二十三條衆議院以各選舉區比例人口選出之議員組織之但法律有特别規定者從其規定在場者六百二十六人起立者一百餘人省數議長又宣告先表决原案通過然後再表决但書及加項遂以原案第二十三條衆議院以各選舉區比例人口選出之議員組織之表决在場人數六百二十六人起立者四百五十七人不足四分三唐寳鍔提起表决有疑義反證表决起立者百七十人亦過四分證明原案否决董增儒動議再付審議會表决多數於是衆請即開審議會韓玉辰則主張接議第二十四條定日開審議會議長謂即開審議會本爲變更議事日程然在憲法會議規則無變更議事日程之規定遂接議第二十四條兩院議員之選舉以法律定之衆無修正案以原案表决在場人數六百二十六人起立者五百五十三人足四分三通過第二十五條無論何人不得同時爲兩院議員無修正案以原案表决起立者五百八十三人通過第二十六條兩院議員不得兼任文武官吏但國務員不在此限秦廣禮謂原案修正案在審議會均經否决在大會究以何者爲標準議長謂應以原草案爲標準張國浚修正案主張删去但書其理由閣員兼任議員有失三權分立初意且易起黨派之紛爭在政府方面藉議員兼任國務員則圖左右議會在兩院方面則引啓運動之門况本憲法已規定議院對於閣員不信任之投票若有此但書誠爲書蛇添足云云劉冲霄尙鎭圭羅家衡皆有討諭惟李國珍則主張删去但書最力其理由謂我國在憲法草案上觀察第二十條第五十五條第八十四條之規定純爲三權分立制度毫無疑義此條若再規定議員得兼任閣員是立法行政混爲一體於憲法實生衝突且博觀各國先例法英比三國皆無此等規定何我國獨然又觀憲法草案第八十條之規定旣議院有國務總理同意權是巳含有監督政府性質又觀第九十條及第九十八條法律案之提出預算案之議决議會之特權已完全無缺今又爲此規定不惟畫蛇添足且是風馬牛不相及也章士釗則表示反對李說章發言畢時巳三點十五分遂宣告休息二十分鐘休息後三點四十五分復行開議議長謂休息後請假者若不經本席許可者以缺席論可以付一表决以後按此執行表决大多數贊成遂宣告繼續討論第二十八條湯漪修正案兩院議員於任期内不得爲文武官吏但國務員不在此限龔政反對湯說韓玉辰及陳銘鑑發言後某君提起討論終局之動議表决多數議長謂此條有五個修正案可分三次表决先以劉冲霄修正案兩院議員在任期内不得任爲文武官吏表决在場者六百零六人起立者三百零二人否决又張李二君之修正案删去但書表决在場者六百零六人起立者四百七十五人足四分三又以原案兩院議員不得兼任文武官吏表决起立五百十人通過第二十七條兩院議員之資格各院自行審定之表决起立者五百八十一人通過第二十八條參議院議員任期六年每二年改選三分之一表决起立者五百七十人通過第二十九條衆議院議員任期三年秦廣禮主張改爲四年表决起立者二百零二人否决以原案表决起立者五百十一人通過第三十條兩院各設議長副議長一人由兩院議員互選之韓玉辰修正案加但書伹參議院議長以副總統充之鄧毓怡表示反對陳銘鑑則表示贊成議長以韓之修正案表决起立者不足二百人否决又以原案表决起立在四分三以上通過至五點五十分議事日程已完全告終遂宣告散會 
[陸督軍抵港之情形]  
　　粤督軍陸榮廷於五日上午乘寳璧兵輪道出香港將由　北上其離粤情形巳紀昨報寳璧於六號上午十一點鐘到港先期陸曾有電知會武衛軍帮統邱渭南令於十一點時駕小輪至寳璧商議一切然後於十一點半鐘由卜碼頭登岸港督梅氏預派中軍官及兵隊排列在卜碼頭迎迓陸督軍旣抵涉卽乘港督汽車至督署拜會梅督隨在署内用午膳陪席者爲劉鑄伯韋寳珊梁燕蓀周壽臣及中西官商多人極盡賓主之歡至兩點半陸督軍赴華商總會總會同人本擬於八號晚在陶園宴會故是日未有預備祗有清茶雪茄烟而已偕陸督軍到者有虎門要塞總司令李子儀前山帮統唐伯山高等顧問陳香麟憲兵營長謝卓英武衛軍統領邱渭南外交員黃覲卿陳幼嘉蕭子粟等華商總會主席劉籌伯奉陸督上座陸督極爲謙讓祇坐於尋常值理座位與劉君並肩而坐定後陸督軍卽表歡迎之謝意並謂北上期迫不能久留八日宴會之約諸君不宜破費太甚如果船期未就鄙人亦必到領諸君之厚意劉鑄伯云本港商人對於督軍甚形愛慕是以薄具杯酒以盡地主之誼然同人亦知督軍向來主張節儉敢不如命談次劉君見陸督軍所佩之劍光芒奪目請解劍傳視同人劍長二尺六寸重約六七斤以黃金鏤成九頭獅子工作極細鑄民國四年中秋日黎大總統贈等字隨又將勳一位文處章等傳示各人勳位係金質中有大珍珠一粒另有小珠八粒圍滿四週文虎章則中間刻有蹲虎形者陸督軍笑謂諸人云在座諸君之身家一二千萬者有之五六七萬者有之惟鄙人之身家今日已盡於此衆爲閧堂旋主席劉鑄伯又介紹陸督與在座各人握手相見暢談至四時陸督辭出復乘自由車至華商會所赴茶會主席袁金華與司理黃廣在會所門前迎迓會内遍懸萬國旗幟滿掛生花華商總會值理亦多有與會會所内名譽會員劉鑄伯何澤生等亦到會獻茶畢主席袁金華爲陸督上頌詞陳香麟代表致答詞衆大鼓掌答詞畢陸督軍復親起言云鄙人以前本久居於肇慶今到廣東未久少見少聞今日得與同鄉先生歡會於此十分榮幸凡事未有辦不到者惟望列位互相維持鄙人有一分之力即盡一分之力而已主席袁金華復與陸督談話良久旋由華芳拍照時巳五點鐘陸督復往晤韋寳珊及張堅白然後返劉鑄伯住宅晚膳是晚仍回寳璧兵輪歇宿聞陸督定於十七日搭日本郵船公司之豐浦丸往上海轉車赴京云 
[粤省會勘烟苗之準備]  
　　　　　委派檢查員三十二人 
　　粤省督軍省長急電各道縣云查禁烟期限至爲迫促洋員會勘原定四月一日實行現准部電提前辦理洋員月内即可抵粤該屬烟苗究竟巳否剷盡亟須趕速認眞搜查不容再爲延緩該屬地面廣斜林深菁密愚民罔知法度業種者多是以迭行道縣均令特别注意查各縣知事認眞其事親往查剷者雖亦有人而習於前清怠政並不親履各地實行勘察敷衍了事輙報肅清者實屬不少似此戏髦法治莫此爲甚須知禁種一事不獨内政要舉亦且關係外交萬一届時未能淨絶則洋員根據條約要求賠償卽足貽國家以莫大之損失彼時各該縣知事雖焚骨碎身恐亦不足蔽辜昨據莫鎭守使報稱巳報肅清之潮陽縣復經查有烟苗發見情事一縣如此他縣可知猶幸預先察覺否則於會勘時被洋員查出雖欲嚴禁爲時巳晚爲此重申誥誡務仰該道尹督同各該縣知事逐處嚴密搜勘母使毒卉稍有遺存倘於會勘期内復有烟苗發見該管各知事實予從嚴撤　該管道尹督率不力亦必予以相當之處罰茲特由省特派檢查員長任鶴年一員檢查員林良彝等十七人察視潮梅各屬檢查員長一員嶺南道尹兼充檢查員劉錫敏等三人察視韶州各屬檢查長韓賓禮一員檢查員高玉林等十二人察視惠州各屬均飭親履鄉僻切實勘查以觀各地方官辦理之是否認眞該境烟苗巳否一律凈絶仍由該知事委派熟悉地情之員偕同赴勘俾資迅速至於依限剷拔仍應由各縣擔負全責不得以本署派有檢查人員率圖諉卸惟各員遇有需隊督剷之時一經知會到縣亦須隨時派警前往不得稍有稽延切切母違代督軍譚省長朱歌印 
[武漢之水電與電車]  
漢口水電加價之反響漢口旣濟水電公司清季營業即頗發達嗣遭辛亥兵燹電燈固受虧損近巳回復原狀且較從前推廣電燈機上年巳停止新裝水管則普遍於租界惟該公司報告股東則謂年年受虧近並擬加借外欵一百五十萬元議巳垂成爲各股東反對故未交付現該公司以煤油價昻水夫力貴議加水電價值擬自陰曆閏二月初一日起所有用水各戶無論以房屋估計或以人數照算從前每月收費一元者照加二角五分其裝表計算者前每千加倫徵費八角今千加倫照加二角電燈五十支起碼從前每盞月費兩元今每盞照加四角電表前每度計洋一角五分今每度照加三分漢上商民昨接該公司通告僉以水電爲日用所必需原訂價值較他埠已稍昂貴今又任意加價碍難承認擬卽陳訴各圑體共籌對付之策 
武昌水公司不易復活武昌電燈營業名爲華商耀華公司承辦實則西門子洋行暗爲主持自來水一業則於元年由張繼業等發起組織武昌自來水公司在省垣蛇山建築水塔乃以購股者寥寥陰借外欵爲人中傷被鄂當道查禁遂不能開辦然與外商交涉尙未了結近傳張在京得前任鄂實業司長屈恩波介紹於天津電車公司經理羅某代向某洋行商借一百五十萬元巳有成議殊不確實惟此說並非無根聞張羅曾與某洋行草定合同將派工師來鄂調查嗣忽因某項關係中途變更武昌水公司一時遂無復活之望矣 
覃壽堃請辦電車漢口創辦電車之說在清季巳經風傳入民國後又迭有人倡議皆以需欵過鉅招股不易而通過租界又難得外交圑之同意若僅辦華界後城一線獲利又無把握故未見諸實行前年楊度督辦漢口商場曾有官辦電車計畫然借欵以歐戰未交亦不能着手茲敎育部秘書覃壽堃（前省議會長）以公民名義具呈省署擬糾股 
 
 
 

Page 7

 
 
　　創辦漢口電車並聲明現在改建馬路未成礙　動工准其先行籌辦王兼省長以是否可行巳訓令管理漢口工巡處之交涉員核議呈復大約可望照准 
[紀安徽公益維持會近况]  
　　安徽公益維持會自成立以來其内幕情形已迭誌前報茲再將該會之現狀略述如下安徽公益維持會於去冬由省議會議長柳冠民等發起入會會員以議員居多數而分會亦由各縣議員組織之現倪丹忱氏對於該會議員會員均巳委任優差如公署秘書顧問校長等職其餘則委任調查各縣烟苗委員月薪俱百數十元夫以堂堂正正之公益維持會而包括其種種無窮之個人利益亦異開也近又有一事爲人所不滿意者即前日所發表之茶釐内有兩議員之子年僅弱冠巳委斯職一爲吳山之子吳寳箴爲皖北蔴埠茶稅局長一爲晉恒履之子晉謙爲與兒街茶稅局長晉現尙在省立第一中學絳肄業以此乳口未乾之子而使之辦理釐務其不病商病民島可得也然近日以來該會聲譽由此大震凡一般運動差缺者莫不聯襟而至大有山陰道上之勢 
[杭州快信]  
　　中央高等師範咨浙保送體育專修學生齊省長巳錄取鄭任重馬上程石植彬三人准今明兩日分班試驗科學 
　　寗波軍械局前月份造送表册子彈欄内短列萬五千粒楊督軍昨電該局切案聲覆　　諸曁專審員梁伯藩營私納賄省委陳祖望往查屬實高等廳巳飭解省訊辦 
　　齊省長昨委虞慶湘王家驥赴温處寗紹等屬密查要案 
　　農商部特派調查地質員葉良輔昨由吳興旋省日内折赴嘉屬查勘 
　　私立監獄學校昨行開學禮高地審檢四廳長及省長委員楊某俱到校觀禮致訓詞 
[續誌蘇州鉅賭案]  
　　蘇垣幽蘭巷黃（昨誤汪）燕謀家警官賭博搶洋一案詳情巳紀昨報聞當日將賭客十四人解至毛家弄警局時柴巡官初因保安隊侵越職權事前旣未知會拒不受理後經本區署長楊士奎親在該局判罰各科一二元卽行開釋楊德明更逼令宅主黃老四親書具結載明開未遺失銀錢金器等字强令簽押立卽開釋所有同賭 
之警官半途即放（上函云在廳判釋誤）事後會報警廳僅稱捉賭案内拿碍牌兩副洋四十七元金戒子三個備文隨送備案當時有勤務督察長高杏芳巳得消息查明實情密告崔氏旋傳劉玉堂詢問時搜出鈔票現洋期票合四百八十餘元崔廳長勃然大怒先將劉玉堂拘押一面電催二楊到廳追究搶洋之事究竟共拿多少兩人語涉遊移忽言不知隊警忽言黃宅並未損失言中涉及各職員某某等十餘人亦在楊云云崔廳長聞之立將楊士奎撤任看押候查如以消防隊長袁某調任楊德明亦即同押立派騎巡隊長沙子愼會同馬路劉署長及高登第詳查禀復核奪此乃實在情形也 
　　當黃朱等十四人開釋後憤恨難平商定辦法由黃宅具名向法庭起訴瀝述警官先來勾結商等賭博始而翻貨看破繼而帶警來捉乘勢搶洋竟至房内搜攫翻箱倒篋形如大盜後在分區私罰不解廳縣勒逼具結要求勿可宣洩茲特開列失單訴求主持公道以維法律云云并分陳商會自治所一面轉請齊省長澈究 
　　蘇常道尹王可耕得商會自治所原禀送閱後以案情重大關係甚巨卽經與朱使會議先傳崔怡庭詰問復又委員調查務得實在詳情以便轉報省長請示辦理一面諭警廳限令將與賭各警官盡數開報損失銀洋金器如數追還并者將爲首往賭往捉及搶銀人查明姓名限日禀復說者僉稱此案關係重大當道定須澈究大約不日即能揭曉也 
　　另一訪函云蘇垣自新正以來賭風甚熾有穹　山祖師殿當家道士之江寶和者神通廣大勾引富戶子弟聚賭抽頭自新正至今日無間斷其賭場忽東忽西並無一定處所二月十三日在幽蘭巷内黃燕謀家聚賭有警廳跟丁劉玉堂探悉即密報本廳保安隊經該隊長楊德明親率隊士二十人荷鎗前往黃家派隊士四人守門逕入内室各賭徒等聞警四散躱避有跌傷嘴唇者有打痛頭腦者楊隊長與各隊士等先將檯上賭具洋錢等項拿住又在各賭徒身畔搜取現洋鈔票莊票金飾金表各件（聞共值二千餘元）又赴臥房搜查獲到煙具兩付及烟膏烟灰各件後乃獲住賭徒江寳和（道士）黃燕謀董嘉伯朱秀石于穀人蔣　甫許老三吳錦和陸某陳某汪某等十四人一併押解至毛家弄西區警察分駐所柴巡官處柴巡官不允收受立卽電話請示少頃西區署長楊士奎親蒞分駐所與楊德明隊長柴巡官等商明煙賭分辦即將賭徒黃燕謀判罰洋二元其餘十三人每人罰洋一元分别保釋一面將烟具連同黃姓跟丁一名備文送廳轉移吳縣公署訊判翌日警廳長崔怡庭得悉立傳保安隊長楊德明詰問責以越權拘賭楊隊長答以劉玉堂所報告崔廳長立將劉玉堂拘交司法科審訊並派員調查此事詳情復候核奪 
　　蘇常道尹王可耕訪聞此事有警界人員在内特諭飭警廳崔廳長詳查澈究現下西區署長楊士奎已自行上禀辭職經崔廳長核准所遺西區署長一缺已委消防隊長袁季梅接充遞遺消防隊長缺則另委關某繼任已分别下委矣 
地方通信 
澈究承發吏舞弊縣署吏役往往藉端勒索遇事生風每逢原被兩造涉訟官廳都以不明眞相批令承發吏或法警查覆於是該吏乃藉此敲詐勒至數十元百元不等即如承發吏送達通知書等之公費常有浮收數倍並有違法揑擱判决書之事其種種罪惡書不勝書近有承發吏楊斯美及其弟楊阿榮以營私舞弊代人訴訟苛索無厭爲懷下巿公民吳子芳等聯名控諸道署請予澈究王道尹據禀後立即訓令縣署秉公澈究以憑核辦 
[揚州]  
電廠交涉之結束月前場運局長潘仲奎以電燈光線不足擅行拘押該廠執事大起交步嗣經人調楚由潘出洋一千元作爲賠償該廠捐失聞此欵已於今日由副局長王春卿轉交該廠卽於是日午刻特設宴會江都周知事商會周總理等均在座又聞此欵該廠並不收受擬以六百元修理城内街道以四百元爲鈔關城外碼頭搭停車場之用 
陸軍野外演習陸軍第七十六混成旅駐防本城全隊軍士於今日（十日）早八時齊出天寧門至叢林寺左右一帶旅行復往西門大校場舉行演習野外張錦湖旅長陳瑞麟顧翰屏兩圑長趙參謀長及各營長均親往觀閱操法午後收隊歸營 
體育場陳報規程江都縣公共體育場之籌備近頗積極進行現該場指導員杜召棠特與管理員焦輔臣議定章程十一條設備細則十條及公守規則八條陳縣轉請省署核准施行 
[南通]  
歡迎美參觀圑美國實業參觀圑卜斯德君等來通參觀實業各廠業由該國領事咨請齊省長飭行鎭署照約保護日昨卜君等乘吉和商輪抵通管鎭守使特派任副官帶領軍樂隊至港歡迎暫駐有斐旅館翌晨通崇海泰總商會張會長開歡迎會派幹員導引該參觀圑前往唐閘巿各廠所聞卜君等均携有攝影快鏡參觀時隨觀隨拍可見其留意也 
火燒殃及九家西蘆涇港爲長江往來商輪駐泊之場宛然一通商口岸日昨下午九時許該港李姓客棧因晚炊失愼致肇焚如並殃及鄰姓之陳王季等共九家雖經駐港警士鼓勇施救終難卽時撲滅至翌日上午尙有餘火未熄聞此次九家之損失約在數千元以外 
營兵滋事兩見蘇軍混成旅調通駐防深資倚賴雅其人數衆多未免良莠不齊前日該旅機關鎗兵士多名酒後蜂擁至官妓張小琴家吵閙當將器具打壞並打破龜奴頭顱又該旅所屬之某連兵士闖至北極閣將僧人所畜之佳禽携去該僧上前阻止無效聞巳訴諸某紳商函請該旅長飭查 
[廣東]  
指官撞騙案之新奇邇來發生指官撞騙之案層見迭出大抵多屬新舊官僚近因當道偵察過嚴又復改變方針專冒革命要人函電干求差缺如候補知事張勝冒發陳烱明電保保薦差委經當道察覺逮捕在案又如軍界某遣某夫人陸蛾在日華酒店招摇謂與嚴家熾及大吏最稔包人代謀稅釐局廠差務經南海周令派員查拿該婦巳逃僅由旅店交閱名　一紙現巳密緝懲辦又官僚鍾可權日前致函朱省長並附薩巡閱使薦函求差事洩被拿押候究辦乃該員在押仍不悛悔昨復假胃廣東前陸軍司鄧鏗函件託請省釋並於函中力保請求重用又經朱省長發覺其僞並得鄧鏗覆函證明事屬假冒兩罪併發昨已提訊從嚴加等治罪矣 
雜評一 
[斷交後之要點（一子）]  
　　处交方針旣通過議會重大之責任旣引以自負則勿論前途之爲利爲害惟有全國一致盡力以求達此方針而己 
就目前之手續論斷交雖非卽開戰然國防不可不先求鞏固如整理要隘籌備軍械與夫臨時戒備之種種設施皆海陸軍唯一之責也其次我國與協約國所　擔之義務爲開放招工與供給軍需兩事則此後工人出口之如何照料糧食弛禁後之國内如何調劑工物價漲影響巿面如何而使得其平此則各省共負其責者也其次對於德國之租界僑民財産如何分别處置之法手續甚繁亟應預爲商定鄭重將事此則中央應盡之責也 
　　我國實施外交方針之責任夫豈僅僅此數者特此數者爲斷交後最先最要之責任苟能對此各事辦理妥善不起意外糾葛則雖加入戰圑而國内可無纷擾當局其愼之哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[最近金銀幣進口實數]  
　　本埠金融巿面目前無甚出入調查數日内進口實數祗有日商東洋裝來銀錠三十一箱計十萬一千兩華商東洋裝來英國金洋四箱合銀八萬六千兩又日本金洋四箱合銀七萬餘兩滙豐銀行香港裝來墨洋二萬元廣帮香港裝來墨洋七萬七千元又廣東裝來小洋一百零一箱合銀二十七萬四千兩客帮長江裝來小洋十九箱合銀七萬六千兩聞箇中人云邇來做東洋莊者大都貨物出售後均以金洋裝來較之銀洋尙覺合算亦可見巿面現銀之缺乏矣 
[滬寗路員請改給奬辦法]  
　　滬寗鐵路民國五年分年終結賬營業項下共盈餘洋五十餘萬元洋總管克禮阿擬請照章提給奬勵金一項按路員薪水每年照給月薪十分之二按在路辦事之資格積年併計有得兩月薪水者有僅得月薪二成者業巳函請江局長核辦聞路員一部分對於此舉頗有反對者以此次給奬係以五年分餘利分派凡一五年度以前之資格當然不能照給奬金擬請局長變通辦理以民國五年正月分起凡在路員司各給一月薪水爲奬勵金其不足一年者（指五年分而言）應按月計算如此辦法較爲平允而公家給奬亦可減少十之三四業已聯名公禀到局未識如何解决也 
[照准聯運議决案之部令]  
　　滬寗鐵路局奉交通部令開查聯運各路會計處處長第五次會議記事錄第一議决案以及關於國内周游票及中日聯運會計規則退還票價計算方法等議關於停止兌現後之交欵辦法並車票及聯運報單之修改格式均尙屬可行應即一併照准除分行外此令 
[招商局添造外洋輪船]  
　　招商局營業年來頗稱發達上年盈餘純利十萬金茲該局爲發展營業起見特向浦東祥生鐵廠訂造外洋輪船一艘該輪計長英尺二十八丈半闊四十尺高二十七尺載重二千噸左右預計一年方可竣工下水該鐵廠現正鳩工趕造聞該輪造價在三十五萬以上云 
[調查自治事宜之公文]  
　　滬海道署昨接齊省長電内開准内務總長電開本部前奉明令釐定自治制度現編立編查委員會着手進行此次編定新制以適合國情民意爲宗旨應先將各地方現在情形及經過事實切實調查以資考鏡茲定以自治事實及自治經費爲調查大綱劃分三期以前清舉辦自治以前爲第一期自前清舉辦自治至三年停辦自治爲第二期自停辦自治以後至現在止爲第三期其第一期内原有公益之辦理情形及公欵公産管理方法第二期内自治事實之因革興廢及自治經費之籌集方法第三期内自治事業之停止繼續及自治經費保存移撥如何請電飭道尹於一月内查復等因合行電飭遵照云云徐道尹奉文後巳行縣查照矣 
[會勘烟苗之預備]  
　　淞滬警察廳長徐國樑近奉江蘇齊省長訓令開案奉外交部咨准駐京英公使函開禁烟事宜禁種烟苗爲第一着手進行現在時當禁煙結束之際應從各省會勘有無私種烟苗以收全功茲將派員會同查勘等因聞該洋員巳定從江蘇等省先行查勘大約一星期内可從江寗等處邐抵申在上海四鄉各處詳細會勘俟該洋員抵埠之日須飭屬隨同往勘等因著即轉飭所屬各 
區署所届時撥派長警陪同至各該境内如上海寳山嘉定等處分段會勘並須先行飭屬派員至各鄉詳細查察如有烟苗發見者從速拔除以免將來貽爲口實云 
[禁烟大會之響應]  
　　本埠法租界白爾部路新民里國民禁烟大會自通電各省請一致主張反對收買存土後國中響應者在天津漢口均有國民禁烟大會之組織表示國民反對收買存土之公意頃該事務所又接本埠中華勤儉會及鎭江世界道德會等圑體先後來函茲爲照錄於後 
中華勤儉會函警啓者本月六日下午二時關於收買存土事本會特開臨時會首由主席周震勛報告開會宗旨畢復由陳歸生君裴傑三君次第演說略謂收買存土之害等於開放烟禁在道德上法律上國際上皆有無窮之毒害本會以實行民生主義提倡勤儉貯蓄爲宗旨如果收買存土成爲事實對於本會宗旨即不啻爲根本之破壞凡本會會員應當謁力反對等語並議定辦法　條（一）通電國會政府表示反對（一）聯絡禁烟大會共同主張（一）分函滬上及外埠自治各圑體一致反對務期達到目的而後巳當經到會會員全體議决通過即於當晚五時發電茲將電文抄錄即希貴會通知各圑體務請分别開會通電力爭保障民權維持國際胥在於此專函奉布敬頌幸福伏維猛進附錄電文如左大總統參衆雨院國務院均鑒收買存土破壞烟禁國民誓不承認請立予打消以從民意而除毒害國家甚中華勤儉會全體會員叩　 
世界道德會函前閱各報得悉公等大發宏願爲全國同胞謀幸福一致主張取消收買存土之約必達烟禁如約禁絶之目的而後巳其毅力熱心殊令人敬佩無巳也茲者敝埠各區際此烟禁森嚴之時殆猶無日無時無私開燈吸及販賣烟土情事道德之愈下良可浩嘆鄙人自愧德薄能鮮無法挽救於萬一也乃昨閱報又悉貴會有禁烟演說之舉巳遣派多員分赴各地不識敝地曾否派人如未遣派擬懇即日加添蒞鎭演說喚起吾籍之同胞藉促吾當局之醒悟國民幸甚貴會幸甚專此敬達順頌公安世界道德會發起人童仁面謹啓 
[商圑籌備處會議特别事]  
　　商圑籌備處於今日（舊曆二十日）夜間本爲常會期茲因發生特别事故由趙秋心君發起於是夜特開緊急會議届時請警廳派警照料昨已通告各會員矣 
[搜尋久和土棧刦案線索]  
　　廣東路久和土棧於九號上午八時被乘坐汽車之盜匪持械入内刦去值洋二千五百元之大小土現洋鈔票當經報捕請緝並經麥總巡通飭各捕房中西包探分向公共租界内各汽車行查詢是日曾否有人雇乘汽車以便着手偵緝各情屢誌本報前日經總巡捕房華探陳雲忠率同包探張林泰查得靜安寺路飛星外國汽車公司九號清晨確有口操外鄉音之五六人雇乘汽車一兩並據開車之海門人聲言當時駛至廣東路附近停車各坐客一同下車未幾復一同上車囑今由山東路駛至愛多亞路轉入雲南路至浙江路開往火車站該坐客等即下車而云是否係搶刧土棧之盜匪不得而知等語該探等業巳據情回訴捕頭請爲核示矣 
[研鞫搶刦包封之從犯]  
　　前在閘北徐家橋白晝持械夥搶寳順等三信局脚夫葉千茂等銀洋包封案内之吳詳芝　五犯由警獲送軍署發科訊實將吳祥芝等三犯鎗斃卞家喜等二犯發送地方廳訊辦在案卞等到廳後迭次預實供多狡展經該廳派警調查後昨日午後又由沈檢察官將卞等二犯提案研訊良久判令分别還押候再訊究 
[發起扶持民德社]  
　　是亦清議之機關 
　　唐蔚芝王丹揆吳稚暉蔣季和沈慶鴻袁希洛俞鳳賓張伯初黃任之沈信卿諸氏近發起扶持民德社已設通信處於上海南京路三十四號昨將簡章發表茲爲揭錄如下（第一條）本社以發達國民之道德心爲目的凡有可以徵信之事實裨益國家或社會足爲國民矜式者以公道表彰之（第二條）本社社員以尊重良知主持公論不徇請求不涉攻訐爲要恉（第三條）本社社員以本身現無政治直接關係者爲限（第四條）本社所表彰者專重事實不采虚譽其事實不論政治敎育實業方面但有一節之長均在表彰之列（第五條）本社所表彰之事實須確知其經過情形者摘叙事由得三人以上之證明親筆署名蓋章報告於本社經本社調查無誤方得發表發表後或經複查不實者仍得由本社取銷之（第 
六條）本社不設長但以社員之同意公推主任一人專司收受關於表彰事件之報告（第七條）凡志願加入本社者須親筆開具姓氏籍貫職業署名蓋章願守本簡章第二條之要恉經社員三人以上之介紹及全體社員之認可（第八條）本簡章如有未盡事宜須經社員之同意議决修改 
[北京信敎自由會消息]  
　　上海基督徒佈道圑文牘部接北京信敎自由會總部報告因憲法審議會審議憲法草案第十一條與第十九條二項合併問題特派代表謁見馮副總統巳於舊曆二月十四日由幹事部推定天主敎魏子軒艾達天耶穌敎孟省吾回敎王浩然佛敎範成和尙喇嘛敎巴彦濟爾噶勒爲晉謁馮副座并舉艾達天爲代表委員長云 
[尙賢堂演說家庭敎育]  
　　法租界霞飛路尙賢堂於前日下午四時開學務聯合會請何奭臣氏演說家敎育之關係與其主要曾誌前報茲將何氏是日在會所演辭稿錄後今日蒙尙賢堂見招演講家庭敎育題爲家庭敎育之關係與其主要鄙人淺見寡聞昧於時勢所趨何敢妄議夫以開通文明賢達如今日在座諸公如此題目似不必鄙人贅述然今日之所言者不過就中國革新幼稚時代略述管見所及願與諸君共研究之家庭敎育爲强國之大本即昔日孔子修身齊家之意義所謂家庭者不僅父子巳也然所責望於其父母者甚重良以父母之於兒童敎育有不可諉之責任何也兒童受完善之敎育卽成爲良善兒童日後家族社會國家均受此兒童之福非然者卽爲惡劣之兒童家族社會國家亦必受其殃一家兒童如是一鄉一縣一省一國亦如是故兒童　將水之國民國之强弱均於此兒童是賴所謂家庭敎育可分三期第一期即由襁褓以至七八歲人小學時代其未入學之先宜完全由父母隨時敎導兒童此時心性塊然一物可善可惡無一定主見一聽父母之轉移兒童　如一木一鐵父母猶如匠人此敎育卽如匠人之器量其材之大小長短欲作何器即成何器又如田禾然不灌溉必萎敗不去害苗之莠必致五穀不登又如山林之木不砍伐其旁生之幹久而必成爲無用之材大都家庭敎育恒賴婦人男子外出時多不若婦人之於兒童頃刻不離所以兒童心性恒與其母相　　俗　謂母子一氣相感假令其母受有普通知識常以其所　授之兒童兒童印入腦筋永矢勿諼此等益處誠非淺鮮正如營造高樓先立基礎此兒童受有家庭敎育非國家之基礎乎况兒童此時天眞完全無缺未受外界薰染孺慕之誠有非外力所能移易者孟子云人少則慕其父母舍父母而外無足動其信仰者順其勢而敎之最易爲力（未完） 
[錢業營]  
　　上海南北巿錢業因維護滬巿金融防止巿面恐慌近於新組公會公訂營業章程茲錄於左一同業銀拆向定一兩爲度查照别埠惟上海最昂似欠平允今公同議定滬巿南北巿銀拆至大以七錢爲度一往來息價每月定初二日公議查照日拆定價議决後由司月報告一律照行惟存帳照定價再以九五扣計算一近來銀根稍和公議正臘二月存息不計自二月至十一月各巿息式微議定存息開二兩欠息仍以四兩五錢作底如遇銀利升色隨時議加一公議本外埠住來票貼以一錢起至五錢爲度如有不遵議規察出罰銀二百兩以昭劃一一開送往來經摺公議自本年起須往來各商行號叨付回單蓋印備存一對票之例原爲對明眞假仍須事歸實在先對後對本屬一律倘　有轇轕若查係串通朦收即對票在先亦准暫行止付惟不得過二十天將銀先交公會俟公論評定方能照付無論串出中外人等出而代收亦事歸一律辦理一各業行用莊票來蹤去跡雖可根查如眞假　　或遭火火不測確係遺失曾經登報存案作廢者均暫止付須過百天後由失票之家覓保收銀並向商會存案惟保人必須付銀之家熟悉相信者出立保據方准付銀以杜後患如監守自盜者不在此例一掛失之票查係自受愚騙票入人手或巳付莊或巳買貨查明確實有賬可稽有貨可指者不能止付一莊票遺失倘有人拾得將原票送還者每千兩酬銀十兩經於前消咸豐年間禀准立案勒石内園今仍照此辦理一支票以押　之字號圖章爲重故能巿上通用以後各行號支出銀洋支票倘到期不付必須向出票之家理直以杜借票取巧等弊一客路支票設如見票遲幾天以對票註明日期爲准註期之後不能止付一客路往來滙票收條及外項同行期票借據抵據均照章粘貼印花以重稅法 
一客路同行滙頭向蓋對同印爲憑今因各處事端迭見申莊代其收解肩任甚重茲公議客路滙頭仍互蓋對同印倘須止付必須預先來信或來電方可止付如至當日亦不能止付一客路同行及外行由信介訂期之欵亦須預先來信或來電方可止付如已至期亦不能止付一客路同行外行託理收解必須先期兩信直接咨照若附信諸多轉手恐滋流弊又明電解欵恐有不實之處此兩項未便代理如收銀家願代本家擔保通融辦理各聽自便一邇來世風不古搶刦頻聞吾業總司金銀錢洋干係非輕凡有客路同行及行號託辦金銀無論信託電託一經辦就裝出付賬爲准不論如何運寄一切風險概歸來辦之家承認不涉經辦者之事聲明在先以免後論一凡有交欵囑收本埠或客路某家之賬者同業照章代理但巳入賬或巳報信者無論有無轇轕均不得取回一如有擔保行號與吾業交往者須先繕立保單寫明銀兩限數日後設有事端惟憑保單内該保家賠償以昭鄭重而免糾葛一各帮託收電滙銀欵或因電報字碼稍異有與我業商懇作保者今公議如彼此情願須另繕保單蓋用圖章註明爲限日期逾期作廢不憑或俟信到將單收回不准將收銀單後蓋有圖印執爲保證免貽後累一凡外行向銀行做先收各埠滙票由吾業擔保者如遇到期不付退回其中有滙水上落照昔麥加利銀行西董來信所云須當日向東家買抵或向别家買還可由吾業自便一吾業與銀行洋行及各帮　彼此收票不拘支票滙票本票等以收電滙信滙各欵旣經照准收到設有事故不能將巳收之欵交還彼此一律以昭信實一凡往來家託介銀行之欵付賬須追先一天如遇銀拆緊迫時不在此例往來家付來銀洋鈔票過午均收次日之帳賬如遇禮拜再隔一天不論本街客路咸歸一律一内路滙票往往有信義通商源遠流長等篆文圖章押脚一遇糾葛礙難根查嗣後凡遇此種滙票必須收到後方可抵用幸各注意一吾業與各號往來向有憑摺出票等事近來人心不古每有中途作弊之虞爲此公議咨照各號以後出票及支取銀洋須備條蓋印庶彼此有益以免流弊一吾業與各行號及外埠同行交往收付銀洋均憑函摺回單設有私欵交接或軿做生意概與莊家無涉特先聲明各宜自愼一近來竊票兌金等事時有所聞業巳咨照金店銀樓遇有持莊票兌換金銀如面生之人必須詢明店號住處如寓棧房者須覔熟人招呼方可兌交以防竊票閱金俾可根究一各業合股莊號店舖設遇倒閉如查得股東中與本店亦有存欠賬項公議存則與大概一律辦理欠則應先照數歸還如該股東亦巳虧倒應將股本除去外再有短少歸公追償倘其合同議據有外抵内押情事未於抵押時登報聲明在前概不承認藉杜臨時串通之弊一上海五方雜處設遇倒賬向無定章現經公同議定嗣後凡遇倒閉之家無論何項存欠各欵援照前清光緒三十四年晋益升及漢怡和興怡和利怡生和等不拘官商洋欵一律公攤辦理以昭平允一銀行來收莊票每將多數票紙一擲而走實屬大意公議此後應候司　者檢明紙數無錯方不致誤如收票人仍然匆匆　票而去設有舛錯與錢莊司賬者無涉一華商與洋商彼此收票票上須蓋憑某某親收字樣如不蓋印倘遇交涉歸失蓋印者自問一吾業逐日經收莊號到期之票設遇不測雖票面塗銷而銀未付者次日仍准將票退還原家惟不得遲至第三日倘有自誤歸執票者自理一吾業所出本票前因洋商和明商會邀議縮短日期惟其行用與否權在外行及洋行用票之家然吾業至多以十天爲度不再逾限一吾業所出 
 
 
 

Page 11

 
 
　　及客路滙票等均係滙劃届期如持票來取現銀現洋者概歸次日照付一吾業凡　絲客絲棧代辦現洋者必須送至該　遇目後再行打梱　免意外之虞一銀行收出現銀每因碼單参差不齊挽耗匪細今議嗣後遇有碼單　寳銀不符會同銀行追頂原家補足一同業向銀行寄庫必須當日向該行蓋印爲憑又現銀現洋送到亦須蓋印旣照租界章程又崇法律俾棧元回來可以交待一爐房看寳凡看勢屬有金之寳每只許銼銀粉一分不許多銼此乃壬寅年七月邀同爐房議准各宜遵守一凡有未盡事宜照錢業固有習慣辦理以上各條經同業公同議决於丁己年元旦實行 
[花業重整規條之布告]  
　　上海縣公署昨發布告云爲布告事案據花業吉雲堂董事沈惟燿呈稱竊南巿花業於前清光緒六年由同業建造公所定名曰花業吉雲堂歷由前故董程鼎經辦旋於光緒十三年擬定規條禀請前上海縣裴給示勒石永遵在案相安至今巳歷三十餘載惟近年以來大局變遷時移勢易日久玩生在所不免以致圑體不堅莠良互見恪遵定章者固不乏人不守規條者亦復難免際此商戰劇烈時代欲謀一業之發展須立同業之良規若不及時整飭因時攺良何以維棉業而圖永名爰於二月二十八日下午一時邀集同業特開大會公議重整規條十二條當場通過一致贊成爲此按照公議重整規條第十二條之規定抄錄規條具文呈請鈞署鑒核備案俯賜給示張掛公所各花行一體遵照違者依議懲處俾生效力而資遵守實爲德便再查第九條所指仍照民國二年九月所訂之規條辦理此項規條合亟一併抄呈鑒核等情並附呈清摺二扣到署據此除批准備案外合行布告抑該同業人等一體按照後開吉雲堂重整規條遵守營業母稍違背致妨業務而干禀究其各遵照切切特此布告抄揭花業吉雲當重整規條一凡在本公所範圍以内開設花行須將行主經理司秤姓名行名貨牌設行地點開具清單報告本公所註册經本公所調查合格認爲同行給予公秤聯單門莊賬薄方得開設 
所範圍以内遵章開設花行不得違背公所各項規條並一切現行章程一各行司秤爲進貨之關鍵＝若不明定資格加以限制殊不足以昭愼重本公所設立司秤名册凡有司秤資格者須將姓名年歲籍貫何行出身報明本公所註册嗣後開設花行　用司秤未經本公所註册者不得任司秤之職（資格標準列後）（甲）現任花行司秤者（乙）曾任花行司秤者（丙）各行夥友中拔升司秤經該行經理報告得本公所認可者一本公所附設司秤茶話會（另訂茶話會簡章）每日收貨價目前一日晚間司秤會議從多數取决由公所刋發價目單傳知一律遵照一滾包凈盤放價放秤兜攬呌買等弊久在禁例自本年切實整頓以後如有不守規條之司秤私自違背一經本公所查出或被同行指發而調查得實者第一次罰俸半月第二次罰俸一月（此項罰欵責成各行經理交至本公所充入恤釐善會　第三次取消資格勒令停秤一面由公所咨照該行經理或行主另換司秤方得營業一本公所司年司月仍照向章輪流當值一每年舊曆正月初四日七月初十日爲發秤之期由公所將各行公秤一律收回邀集各司秤公同較準再行給發一門巿收買花衣開給小票流弊滋多本年起一律革除將來買頭人等如有私刻行章揑開小票等情發現應由各花行扣留報告本公所送請法庭律究一檢查濕花已設專局取締花行各司秤仍照民國二年九月所訂之規條辦理一不論黃白花衣飛花等類運銷時須有聯單交本公所巡船查驗方准放行如無聯單作愉捐論其罰則亦依二年九月所訂之第十條規條辦理一如有不守規條心存破壞而不承認第五條辦理者卽爲同業之公敵得由同業阻止其　業並由本公所呈請行政官廳懲處一此項規條由大會通過後經董事呈請上海縣公署核准給示發生效力以資遵守 
[長安輪船出險回滬]  
　　浦東鴻安公司之長安輪船此次開赴長江在湖北黃州地方江濱擱淺致遭損壞業巳設法援救出險於昨開駛來滬停泊該公司碼頭僱工修理該公司以現時需船孔殷故兼作夜工以期從速告竣 
[鄉婦途遇暴客]  
　　滬西新築之七賢路地方途人往來進衆而馬路兩旁尙無居戶以致時有匪徒刦奪行人財物之事前日傍晚有李姓鄉婦手携衣包頭戴金飾由滬回鄉行經該處南首突來匪徒兩人短衣窄袖手持利刃上前攔阻逼令留下衣包及金押髮金挖耳等件該婦因附近無人經過知難抗禦當將物件盡行付與若輩遂携贓而去該婦返家後訴於家主王長清擬報該處軍警長官請爲查緝 
[夏家嘴駐船防盜]  
　　鈞和游巡艦長董仲發以滬西夏家嘴地方素爲水盜出没之處行船在該處被刦時有所聞蓋因該處浦江兩岸並無鄉村茅屋是以盜匪駕駛小船潛伏蘆灘之内每遇船隻遽出刦掠實爲航路之患日前聞又發生盜刦客民船貨情事不可無師船駐防該處故於昨日呈由護軍使署核准即將鈞和艦移泊夏家嘴浦面以防匪患 
[協提私帶烟土案之牽涉人]  
　　俄國公司得保富輪船近由大連灣來滬於日前抵埠時經江海關扦巡會同水巡捕房水警登輪搜獲違禁烟土連同私帶烟土之某甲併解上海地方檢察廳請爲訊辦業經訊供牽涉住居虹口之周啟連前日由該廳派警持文協同美捕房中西包探將周查獲昨晨解送公共公廨請究先由中西包探上堂禀明恊往將周傳案情形繼據來警到堂訴明案情要求提回歸案質訊會審員王肇之君核供商之英白副領事判周准交來警帶回歸案訊辦 
[水本業公所選舉職員]  
　　滬紹兩帮水木業公所每年選舉職員一次昨日爲該公所選舉今届職員之期應舉職員如下正所長一員副所長二員 
財政一員司年二員司月十六員評議員無定額調查員八名午後四時該業同人齊集公所即由張效良報告選舉辦法當衆開票顧蘭洲得一百六十七票張效良得一百六十五票江裕生得一百三十七票王慶祥得一百十三票其餘李國卿等得票較多及至散會已鐘鳴六下矣 
[龍華孤兒院將開桃花會]  
　　龍華孤兒院辦理已届十載成績卓著歷由王一亭高鳳池聶雲台劉翰怡鮑咸昌諸君及各敎會牧師籌資相助每歲得以支持現值桃紅柳綠之際該院同人擬循舊例開桃花大會以壓遊人現巳著手佈置一俟定期再行通告各界前往参觀並聞有基督敎監理公會定於下月中旬假座該院粹德堂開連環大會集議宗敎要務 
[洗衣業加入工黨之踴躍]  
　　本埠各工業圑體加入工黨者頗形踴躍昨星期日霞飛路一帶工人入黨者尤多其中以洗衣作尤佔多數擁擠一室闊論高談大有集合大會時之象據該業代表口稱同業有二千餘人之多今有五百餘人來此請宣布本黨宗旨以便週知當經交際主任呂宰陽以簡單演講各工人均欣欣色喜多具願書繳納黨費當場加入其未繳黨費者並擬公舉代表若干名陸續代繳至七句鐘時始谷分道而散 
[招領迷路小孩]  
　　淞滬警察廳昨發傳單云爲招領事案據四區警察署呈稱　據崗警馬雲田查見迷路小孩劉開夫一名帶署訊據供稱年十六歲泰州人由原籍來申因此迷路餘語含糊無從查詰當經送入閘北慈善圑留養一面飭警留心訪查家屬認領等情據此查該幼孩巳由該署就近送交閘北慈善　留養會亟通轉招　　　迷路孩劉開夫家屬迅即前往認領可也此傳 
[小孩沿街露宿]  
　　三區守望警前夜在浦東陸家渡後面查見露宿男孩未安全名帶署詰據聲稱年十五歲浦東楊家鎭人日前在　　　　　　負氣逃出行至該處天已黑暗無處投宿故在此過夜　　　　　正於昨日備函飭警將男孩送往洋涇鎭二分　駐所　近　交　屬領回管束 
[店夥痰湧斃命]  
　　南巿十六舖集水街丁一大秤店夥通州人楊全林年五十七　日前因患痰湧氣急之症忽爾暴斃當卽通知家屬一面由店主協同十六舖地甲呈報地方檢察廳請示旋由屍屬來滬自願　棺收殮故即報請免騐 
[控訴强姦案之離奇]  
　　婦人唐姜氏具禀地方檢察廳控顧大郎强姦伊十四歲未婚養媳阿招致下體受傷等情當經地方廳檢察官提案預審因供詞各執判顧收押阿招發送紅十字分會驗得下體果有傷痕禀復到廳候再核示在案茲據顧大郎在廳具禀略稱今年二十七歲於十五歲時認該氏爲寄母去冬該氏爲民定親先後交付婚禮洋四十八元銀鐲一付金圈一雙此次該氏欲圖吞没揑詞誣控至阿招傷痕實爲該氏自行抓傷等語檢察官據禀後立飭法警往洗箒弄等處實地調查回廳報告後遂於昨午諭飭將唐姜氏阿招姑媳傳案略詰數語判令分别收押候究 
[婦人水性楊花]  
　　通州呂泗人羅全全向在南碼頭順泰樹行爲夥娶妻周氏今年十九歲與呂同鄉於前年在通成婚去冬嚮來滬上住陸家浜地方詎該氏不安於室時常私行出外經羅屢訓不改此次該氏又私自出外爲匪徒所誘帶至滬北妓院價賣立據時該氏明知受愚乘間逃出又與拐匪某甲在法租界住宿旅館數天昨日由甲設法將氏誘上招商局江孚輪船擬帶往他埠販賣當爲救濟會偵探余長林查見以其形跡可疑向詰支吾遂將氏拘送地方廳請訊甲巳乘間逸去致未拘獲嗣經檢察官預審之下判氏收押一面飭派法警往傳伊夫來案請問聞羅全全因其妻一再私奔不願到廳具領任憑法庭處置云 
[本夫二次捉姦]  
　賃居閘北甬人吳如香之妻應氏私與無賴樂龍生姘識被吳在某處姦所雙雙捉獲控由警署移送地方檢察廳預審起訴同級審判廳判决將樂拘留旋因期滿釋出仍與應氏在華法交界之某旅館住宿吳又得悉前往將氏尋見樂己聞風避去遂將氏扭送地檢廳請辦該廳諭飭拘留看守所候補提樂龍生到案訊辦 
[調戲婦女驅逐出境]  
　　南巿第一區警署董警正訪悉住居郎家橋南首某號門牌之阿七向爲紅白帖業現在門口學習軍樂將洋號筒任意吹練以致傍晚圍觀者甚衆阿七乘間調戲婦女致隣居嘖有煩言當即派警調查明確飭令驅逐出境不准逗留 
[偵緝姦拐匪徒]  
　　法捕房探目黃錦榮及十一號華捕羅海生等前在碼頭上拘獲包帶女子出口之蟻棍趙仁山俞祥桂及拐匪顧顧友顧王氏趙孫氏五口並截獲被拐女子陶雲岩等三口解經法公堂訊判各押五年在案茲悉捕頭以此案内尙有姦宿陶女之趙炳生及趙俞同黨陳阿毛徐三麻子等三人在逃未獲深恐日久遠颺潛往他處故仍飭黃探目等四出偵緝趙炳生等到案重究 
[拘獲花會賭徒]  
　　浦東陸家嘴花會賭徒甬人沈東生前因在該處密設花會聽筒　人賭博被三區警署訪悉飭緝未獲詎沈不稍歛跡邇又重振　鼓每日雇用航船四出糾人入局前晚有無賴楊長生至沈處賭打花禽得彩向索無看致起口角互相揪扭適淞滬游巡隊士巡邇經過入内詢明情節霜沈東生楊長生二人拘解三區論飭押候解究 
[緝獲失竊木植]  
　　南巿王家碼頭某木行前晚在浦江内失竊木植數十枝報由浦注水巡隊派水探陳榮華值緝嗣在滬北楊樹浦大花園地方緝獲原贓當將收贓人拘解水巡隊起到贓物飭傳失主認明先行具領候追交竊賊究辦 
[竊菜偷兒冒稱軍人]  
　　滬南望道橋北首鄉民所種之菜蔬頗多日來時有北方口音之　民至黑夜時潛竊田中靑菜曾被鄉民查見向之嚴詰若輩竟冒稱軍隊中人大言恐嚇現由各鄉民訴知十二圖地保錢永生轉告圖董於昨日函致高昌廟駐防軍警請爲查禁一面禀由憲兵營每夜派令憲兵馳往該處查察以便獲辦 
[汽車夫竊賣汽油桶]  
　　滬西戈登路四十號洋房某西人控汽車夫吳金桃竊取汽油桶價賣昨由捕房將吳拘解公共公廨請究原告西人令見證呂宮啓到堂證明被告竊取情形訊之吳供詞支吾中西官核供判吳押西牢三月 
[劣孩發押改良所]  
　　劣孩李小林前日竊取愛而近路周幼卿家銅壺被包探金福壽查獲人贓昨晨解送公共公廨經中西官訊實判李孩發押改良所習藝三年以儆 
[收贓禁錮半年]  
　　密勒路二百十九號門牌某印字店主方景岳因收買金根生所竊泰晤士報鉛字經捕房將金方一併拘解公共公廨訊明判金押西牢九月方押候查辦在案昨晨由廨復訊據總巡捕房中西包探禀訴查得方尙有收買江西路三十九號怡順號所失鉛字等語訊之方供詞支吾中西官核供以供證確鑿未便狡賴判方押西牢半年起案鉛字交原告領去 
[懲押攫物流氓兩則]  
　　無賴王阿二前日午後在北海路攫取姜周氏值洋二十四元之金押髮一支携往法租界某銀樓兌换洋十五元三角復携洋折回公共租界行至河南路橋被老閘捕房包探張炳成查獲詢知尙有同黨王阿根黃阿二周江祖陸富寳石仁秋等五人匿居愛多亞路十六號門牌復往將王等拿獲一併帶入捕房昨解公共公廨請究經關讞員會同英卓副領事研訊明晰判王阿二押西牢年半王阿根等五人訊無犯法行爲着均開釋諭後安分 
流氓陳寳法前日下午在福建路與在逃同黨兩人串搶賣板刷人陸阿六之板刷十九個圖逃當被老閘捕房七百零六號暗差華捕追獲人贓一併帶入捕房昨解公共公廨請究經中西官研訊屬實判陳押西牢一年贓交原告領回 
[女巫無心失火]  
　　法租界大馬路寳興里第五开九十三號門牌女巫某氏家樓上於昨日上午十點時遺火被褥之内險肇火災經隣人得悉帮同取水救熄祇焚去床帳被褥什物事後爲捕房查知飭探傳該氏至捕房略訊之下姑念未保火險實係無心失誤從寛罰洋一元以儆 
[研訊棧貨抵欵之糾葛]  
　　王榮卿前投法公堂控稱商人於上年在漢口購下棉花六百二十八包計提單兩紙將貨運申存與怡和貨棧内後將提單兩紙抵押與現今已倒之大豐永雜糧號内商人用過銀一千兩嗣由大豐永將二百七十八包之棉花提單一紙轉抵與元甡錢莊討銀二千五百兩後被舒子仁登報止提商人難以提貨出售以致今亦被大豐永倒去損失甚鉅求請向舒子仁追償並請給諭先將現存在怡和貨棧内之棉花二百七十八包往提出售等情元甡莊亦投案求請核示中西讞員判舒子仁交保候訊王榮卿　元甡莊聽候給諭往提在案後又傳訊王由伊弟代爲投案候訊經中西官諭曰今將此案察核之下貨實由王榮卿買下堆存怡和貨棧舒于仁不應登報止提准予起訴控追先行給諭將貨提售限十四天着王榮卿備本二千五百兩直向元甡莊取贖如王逾限不贖准由元甡莊往提出售歸還抵本如有餘銀傜歸王榮卿具領嗣王逾期不贖田元甡莊將貨提出售賣昨由元甡莊夥投案禀稱奉諭將棉花二百七十八包提出售與賣豐號内得銀二千五百三十五兩代付棧租三十三兩並有利息七十餘兩應找商莊銀七十兩請追王榮卿聲稱所抵元甡莊提單一紙註明一百六十六擔零八十斤今祗售去一百三十餘擔尙少三十餘擔與提單斤數不符求請察核中西宜當向王榮卿論曰先准爾備本取贖何故至期不贖今忽稱斤數不符自失權利斥不准理並養元甡莊除抵銀二千五百兩棧租三十三兩外餘銀二兩交王榮卿領去遂將元甡莊控案註鎖王榮卿控追損失一案國舒子仁有病由舒保人投稱准予　期七天再行核辦 
[限期交還田單]  
　　前充地保之錢文祥因不還王榮堂贖單被控法公堂押追未繳今又有曹賓生投廨聲稱前將田單一紙托劉阿大爲中向錢抵借洋一百元迭次向贖不允後錢言明田單被伊轉抵與邵姓計洋三百元催其向邵贖單交還置之不問求請訊追錢供田單實係曹自己向邵姓抵洋三百元並無向民人抵借一百元之事訊之中人劉阿大據稱曹實向徐抵洋一百元當時收現洋五十元票洋五十元是實又據代筆許晋邦稱田單實抵與錢文祥並非向邵姓抵借抵據係民人代書實抵一百元等語判錢還押限　天交單 
[華捕買魚之衝突]  
　　新閘捕房華捕馬金標李洪良昨晨同至新閘小菜楊何小販魏榮生嚴裕德魏夏氏嚴張氏因買魚起釁口角互毆由捕查見一併帶入捕房准各存洋保出旋經公共公堂傳訊該小販等均不到堂中西官諭將保洋充公馬李兩捕亦着各罰洋一元示儆 
[游客吵閙行兇]  
　　湖北路繡雲天游戲場用人周茂林陸寳興前晚扭游客史長靑阮林生李玉奎王上志等至老閘捕房指控吵閙行兇經捕頭諭令史等存洋保出昨由公共公堂傳訊因史等均不到案中西官諭將保洋充公 
[茶杯擲破頭顱]  
　　寓居公共租界北海路十六號門牌某客棧内之杭州人劉秀平前晚與朱耀明口角爭執詎劉遽擲茶杯將朱之頭顱磕破流血不止當經朱友陸菊全等鳴捕將劉拘入捕房昨解公共公廨經關讞員會商英卓副領事略訊一過判劉押候原告傷愈再核 
[兜售攙水牛奶之判罰]  
　　浦東人王福全前日將據水牛奶携至滬西靜安寺路一帶兜售被工部局衛生處西人查見以其違章鳴捕將王拘押昨解公共公廨請究經中西官訊明判王罰洋五十元充公無力繳洋着改押一月示儆 
[雜評二]  
[國民對於外交之責任（庸）]  
　　旬日以來上海方面應時勢之潮流研究外交之團體紛紛湧現有所謂外交商榷會者外交研究會者國民外交商榷會者種種名目如茶如火極一時之盛今政府外交政策國會已一致通過其是非旣非今日所能言而功罪尤非目前所可課國民對於政府外交方針巳無討議之餘地今後之責任惟在盡力援助政府以收全國一致之效其所當討索研究以爲援助之準的者以視往日殆尤不可緩若以主張之不能貫澈而悻悻然變爲消極甚或激於一偏似非愛國者之所宜出也敢以告今日研究外交之團體 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[聾總長歌] [  少芹]  
　　西人謂我束亞東無人不在疾病中况復今茲執政者越發如瞶又如聾法學博士伍秩庸七十三歲一衰翁只因國步艱難甚毅然身當外交衝就任後三月久交涉般般皆棘手中德邦交將决裂博士隱抱杞人愛心病絲來没藥施身病都因心病起幾番請假就良醫贏得旁人譏臥治况今兩耳復重聽博士浩然有去志我愛國家莫能助昨宵提出辭職書語重心長意外詞惟有零涕感知遇微軀多病我何堪不良於聽愈困難他日折術樽俎間應對失宜誠抱憾老驥雖然曾伏櫪駑馬豈容再戀棧士夫聞此惋惜之我謂不足爲缺陷方今老大支那國誰不百病叢其身君不聞國家患弱又患貧疲軟雖自振又不聞某派搗亂聲宛似熱狂症某黨謡諑興嚴然患神經某團陰謀逞似染陰柔病某某武人干内政厥病似熱昏某某大員積金銀錢毒攻了心以彼例此細評論是又博士之罪人我說博士聾得好終日昏昏如未聽吁嗟乎耳不聽心不焦我勸博士休煩惱歸來滬上且逍遥不才更有數語來忠告君不諱聾畢竟道德高可知今之不聾裝聾把持位置面皮老呼牛應牛呼馬應馬弗與仍計較到底博得飯碗程固妻拏温飽萬貫纏腰君耳雖聾目力好放開眼孔仔細瞧世間充耳無聞者豈獨貽譏一我交（五） 
家庭常識 
用鑤花泡水注入酒精少許以布蘸之拭緞帽及緞鞋光彩頓增不減新者 
　　皮絲烟極易霉壞若以炒熱小麥置烟盒内上覆一紙將皮絲放其上以蓋蓋之可保不微亦不　塊[  天夏] ㈡　 
飛塵入目急下視一睡即愈屢試皆驗 
錢子有洞以生猪肝搗爛塗之與鐵補無異[  沈鳳蝶]  
緞鞋沿染灰塵可用新棉花一小塊沾煤油少許擦之甚佳但宜先用軟刷刷去其灰然後擦之卽覺光潤異常或用火酒亦可 
以破玻璃磨成細末加蛋白調之可銲洋燈上脫落之銅圈等物手足凍瘡腫爛用生山查果燒極爛敷之自愈[  眞州趙二] ㈡ 
古字書畫收藏偶不不愼輙被蠧殘蝕殊爲憾事茲有一法以報紙逐件包裹則可免蠧蝕蓋因報上印刷墨油可避一节蛀蟲其餘若衣箱中亦可以此法行之較藏樟腦更佳 
　　珍珠綴於髮際者用久歎免不染油污可以生豆腐搽爛敷於新白布上然後　珠用線串連在豆腐中輕擦之則珠光皎潔矣[  曉]  
㈠ 
謎話 
　　予不善射謎而好猜謎不能製謎而喜錄謎猶過屠門而嚼較快人意耳今年正月城中大太平卷有設社者分曹射覆鬥角鈎心頗極一時之盛予亦不辭風雨日往旁觀爰就見聞所及筆而存之四子謎甚多以（諸將皆爭取金銀財帛）射『何獨不然』爲最佳妙在能傳謎面之神也餘如（顔似子安）射『色勃如也』（目不窺園）射『三年學（對面搶白）射『惡聲至必反之』（單位以下）射『小數也』（你得好休便好休）射『斯巳而巳矣』均倘自然六才謎强半遺忘僅記一條爲（二千金）射『原來是小姐小姐佳搆也詩品謎亦有多條以予所憶如（肖像）射『離形得似庶幾斯人』（民國曆本）射捲簾『書之歲華』（微章不一律不得登舟乘車）射『載同其符』均極容易又有（杏）射『如逢花開』一條則略具匠心蓋二月爲姐也（栩按此謎當卷簾）聊目謎有（句者畢出萌者盡逹）射『苗生葉生』（千頃波澄納衆流）射『汪可受』又有一條謎面爲（塗）字射『寒月芙蓉』爲劉君射去蓋涂爲十二月也芙蓉乃土也六書謎有（一樹埀楊陰半畝）射『榴』亦佳[  黑子] ㈡ 
聯話 
　　粤人何淡如清孝廉公也才華發越卓然不羣有年家子某以十一月行婚禮何贈以聯云雪點梅花昨夜不知五六出灰飛葭管新陽僅入二三分蓋年家子猶雛故以是戲之妙語雙關一時傳誦 
　　自窅娘纏忠嘗作新月形而婦人乃競尙小脚甚至有本係大脚而亦矯揉造作裝成三寸淩波卒至醜態百出者愛蓮舊主撰有贈大脚聯語頗極形容盡致聯云敢說卿六寸圓膚看竹　穩墊木橛高裝月下步香塵爭見弓鞋嬌貼地難爲你兩團肥肉比　子裹僵餛飩包壞夜來鬆臭帶放開尺板猛朝天閱之可發一噱某停柩處曰長春園或集古詩爲聯云長夜漫漫何日旦春愁黯黯獨成眠又有集四書句爲義塜聯云掩之誠是也逝者如斯夫又有集四書句爲常舖聯云以其所有易其所無四境之内萬物皆備於我或曰取之或曰勿取三年無改一介不以與人皆佳[  警衆] ㈠ 
短篇小說 
[自殺黨（司蒂文選著）] [  常覺小翠合譯天虚我生潤文]  
第二章（六） 
　　度爾不答細察尸身自語曰死矣果不出我所料囊金巳無衣上之名記亦刲去彼惡徒之計誠完密哉幸此少年之身尙覺短小且言且以目四顧忽見屋隅置一美國製之旅行巨箱乃笑曰雪朗斯汝携此何用吾意非欲販買人口卽特製此以藏死人耳雪朗斯慢曰度爾此豈作詼諧時耶度爾曰否吾言誠也汝且空汝之箱以榻上之物實其中雪朗斯亦無所可否如言以箱中之物盡傾于地令度爾舁尸首己則顫顫執其足舁至箱次即自往拾地上之物藏之厨中慶爾力塞尸身于箱中踐箱蓋令闔鍵之復以繩縛其四周旣竟乃笑謂雪朗斯曰此物卽入箱中當無慮爲人所見此人之來知之者當惟閽者顧亦不難以物塞其口其物至便即金錢也致于以後之事則但盡以托我可無慮也今汝曷往吾室余當以安眠水飲汝俾汝得稍休息 
雪朗斯藉安眠藥之力竟暫忘其憂患酣然入睡在彼之意則但願此生此世無復有夢醒之時顧無知之鐘輙復震其巨蠁鏜鏜以催人起睡魔旣退而憂懼之念立復奔集其腦所堪藉以爲慰者祗一度爾耳顧亦終不復至而隔室障壁之厨忽復移去每一他顧輒似覺有目光炯炯向穴而窺雪朗斯駭極立取物塞其孔跽地喃喃求上帝恕其罪謂此實己生平好于偵人秘密之報也雪朗斯忽哭忽禱爲狀如痴不知歴幾許時天始漸暮度爾持兩函入函面均無字一巨而一至薄均置之案上就椅而坐曰明晨波海彌太子福禮賽爾且歸倫敦汝可偕之行而以尸箱雜置太子行李中則至車站時可免開驗雪朗斯𩒽𩑕曰吾與太子初非� 
素識何能强之偕行度爾曰否予頃以此事求之大佐裘拉丁已得其許可令汝於明晨六句鐘携行李往蓋前者予嘗助彼故渠亦不能却耳汝至倫敦後可以此函及尸箱送往吾友處因指一函示之曰其居址予因不敢書之信面故貯於較薄之函内吾友旣見吾函必留汝箱於其家雪朗斯曰嗟夫苟如是者寗非大幸特恐其不能耳吾友汝旣憐我願更明以告我俾吾心得稍安度爾聞此可憐之聲則不禁微喟曰可憐之孺子汝殊勿知爾之所問實有使吾難以爲答者然予生平所受恥辱亦且不下數百次今何妨更爲爾言之爾以我爲何如人乎視吾之外貌似亦不失爲上等人實則當予在倫敦時凡盜魁巨惡幾無一不知有我而亦無一不聽我之命令故余今者即欲卸汝擔負付之彼等彼等團體至堅世界中幾無地無其　跡專以殺人爲宗旨而我即其中之領袖耳雪朗斯驚呼曰噫是何言汝竟爲殺人之兇犯乎然則我奈何與汝爲友且允汝助我嗟夫汝很毒之老人豈欲利我危機牽人以入罪網耶度爾怫然曰密斯特雪朗斯汝謂如是者亦無不可被殺與殺人二者任君擇之可耳若以爲拒斥良友固理所應然者則即請從此辭不更預君之事如何雪朗斯自悔失言念渠一愠者吾生命無望矣乃亟謝之曰吾友勿介介吾言誤耳汝之爲我謀者實忠而且信雖惡然待吾固佳也又曰汝旣慣爲此等事何勿竟爲我棄之乃必令我冒險持往倫敦致多一番手續度爾不禁笑曰小友吾誠佩汝絶矣汝後此若能生存於世回思今日所言當亦自赬吾爲汝謀巳覺多事况其他歟言次不待雪朗斯之答即拂袖而出 
　　傳公鑒大片奉悉酬潤定例凡本月份刋出之稿概歸下月陽曆一號支付晴届時開具地址向本報營業部支取可也栩白 
今日係滑稽畫並非文字拚成 
 
 
 

Page 15

 
 
[Dr　L　Earria　A;TERATOVE　,OXTIRE　 "606 "]  
哈蘭士醫生秘製内服聖藥 
花柳毒門風濕骨痛瘰癧癰疽癬疥瘡癤 
服六零六有 
清血解毒之能袪風理溼之效内消外散之力去腐生新之功 
價目每瓶壹元七角五分 
總發行所 
上海石路中巿太和大葯房 
[粟香隨筆]  
近時筆記小說號稱極盛然多蕪陋猥瑣所謂言不雅馴縉紳先生難言之或則寥寥短書一二卷輙止嘗鼎一臠又不足饜閱者之意惟金溎生先生粟香隨筆賡續至於五次蓋仿洪氏容齋五筆之例亘十餘年而始成書考訂之精搜採之富爲近代一大著作在先生當日雖係信手輯錄而遺聞軼事今日巳不經見詩詞文字賴此書以傳者尤多誠耆舊之綜籙文章之淵林也書訂十六册價洋兩元五角欲購從速遲恐不及 
彭羡門全集三元 
三魚堂全集一元五角 
壯侮堂全集一元 
劉孟塗全集一元六角 
姚選清文錄四元 
韓昌黎全集二元五角 
棉津詩鈔八角 
李空同詩集二元 
歷朝名媛詩詞一元 
晦香詩鈔七角 
夢言四角 
談異四角五分 
譚史志奇三角 
埋憂集五角 
甌陂漁話合刻一元五角 
沈石田詩一元 
甌香館集一元 
杜樊川詩集一元 
廣虞初新志一元二角 
茗柯文編四角 
江左十五子詩選一元六角 
圖畫見聞誌一元二角 
十六國宫詞八角 
帶經堂詩話二元 
詞律效勘記二角五分 
絶妙好詞箋六角 
吳梅村詩話一角五分 
外埠各大書莊均有出售 
莊子集釋一元二角 
莊子集解八角 
荀子集解一元二角 
淮南子八角 
老子道德經一角五分 
孫子十家註六角 
韓非子集解一元 
精校墨子閒話一元二角 
晏子春秋八角 
齊東野語八角 
美人千態詩二角 
楊子法言二角 
王漁洋詩問二角 
評選古詩源八角 
古今詩選二元 
三二家宫詞二角 
十國宫詞一角 
明宫詞一角五分 
大字文心雕龍八角 
繪圖歷代神仙傳一元 
凍水紀聞八角 
天花亂墜二角 
畜德錄一元 
粟香隨筆二元五角 
詞林紀事三元 
養一齋詩話八角 
八代詩選二元五角 
上海漢口蘇州松江掃葉山房同啟 
[咳嗽茶葉二盒斷根余咳嗽痰多吃苦多年買上海小花園對門永壽大藥房咳嗽茶叶二盒一元分四夜煎吃五天斷根又荐李君咳嗽一年有餘買得咳嗽膏藥一個一元常貼膏肓穴又買止咳丸藥一盒一元分四日姜湯吞下又咳嗽茶二盒一元分四夜煎吃至今斷根二月故而感謝徐氏小兒膏藥貼好　楊君棠謝 
[聲明廣告]  
啓者聞得外面有人假冒本號發貨圖章朦混取物等情按本號向來交易槪用現欵即夥友亦無在外向人賒欠者故特登申新兩報聲明一切　凡各界寳號諸翁以免受愚爲荷　石路口李同和土棧啓 
[艶情書牘]  
愛情之媒介○男女所必備○駢文百餘篇○用典千餘種○作者都名家○門類尤完備○上下兩册○定價六角○上海四馬路國華書局發行 
[只折有本數售天現]  
兹有大批美國聽頭食物削價另躉售現倘華人中有嗜好者請駕至虹口百老滙路七百七十六號克本德洋行賬房面議可也 
[勸業塲邑廟豫園]  
下層髦兒戲　日一時起三時半止夜六時起八時半止 
影戲日三時半起四時半止四時三刻起五時三刻止 
夜八時三刻起九時三刻止 
十時起十一時止劉應順戲法十一時起十二時止 
華子卿改良宣卷一時一刻至三時一刻止 
謝鴻飛三笑三時一刻至四時一刻止 
吳玉蓀白蛇傳四時一刻起五時一刻止 
鄭少賡蘇灘五時一刻起六時一刻止 
華子卿改良宣卷六時半起八時半止 
吳玉蓀描金鳳八時半起九時半止 
鄭少賡蘇灘九時半起十一時止 
吳品如張鳳祥戲法幻術十一時起十二時止 
三層樓鳳鳴社女子新劇　（開演時刻）日一時至三時三時半至五時半 
夜七時至九時九時半至十一時半 
四層樓 
也是娥二時一刻起三時一刻止 
筱桂蓀五時半起六時半止 
也是娥七時起八時止 
筱桂蓀十時一刻起十一時半止 
王祝三王雙鳳王雙桂王鳳祥歌舞别墅　改良大鼓快書　八唃鼓　張小軒歌舞别野邢萬年（孟吉春）　文武雙簧　姚文彬駱彩武　時調小曲戲法日夜登檯　日三時一刻至五時一刻止八時至十時止 
上午十一時前下午七時後上午十一時後下午七時前（價目）電盤梯二角童菜一角僕劵中菜每客五角電盤梯三角減價二角半目大餐特等一元在頭等五角　游資在内 
北來車輛免查車照南北線電話一百三十七四千四百六十九號請客定菜奉送門劵 
[白濁丸一盒斷根]  
弟白濁剌痛出血買得上海小花園對門永壽大藥房一元一盒白濁丸當日吃下當日斷根又荐沈君悮入花柳白濁剌痛買掃毒丸一盒二元白濁丸一元四天吃好徐君五年白濁買補體丸二元白濁丸二元八天吃好斷根故而敬謝　吳蘭昌謝 
[聲明]  
啓者鄙人等前由友人介紹在虹口朱家木聟至聖院入道現因宗旨不合脫離關係永遠與鄙人等無涉特此聲明費心畬陳士良趙渭澄周村山陳元泉葉維德朱眉生陳竹庵張廣厚楊慶堂陳朗甫徐錦生仝人公啓 
[胭脂豔]  
冶遊秘本不是小說精製精印每册二角郵票函購不折不扣代售處南京碑亭巷楊宅 
[快來戒烟]  
祝由科蔣韻淑女醫生能用神符替人戒烟另有靈丸且能醫治百病效驗如神寓法大馬路八仙橋首安里四弄内 
[上海四馬路中和里口]  
百代公司和記 
陳少卿　十打補 
小阿炳　賣花球 
小阿玉　遊碼頭 
小阿土　借披風 
應雲發　徐老珍算命 
沈春林　買青炭 
馮長庚　手扶欄杆 
王觀海　大堂上壽 
李阿集　馬浪蕩 
各式唱片到申 
特請諸君零售每逢星期照常交易電話二八六二 
[大有造於學界之雜誌]  
第七期 
　　　上海四馬路 
　在　房 
每本銅元七枚 
國文週刊 
第一期巳經再版欲購從速外埠 
豫定全年洋三圓按期發寄誠實可靠 
[天蟾舞臺初次新排尚武精神盖世傑作]  
四本年羹堯 
自年羹堯西征一出即承各界歡迎前巳遞演至三本爲止見者以歎爲自有武戲以來未曾有如此傑作兹更力求精進登峯造巓爲諸君廣告者滬上武行名角雖多求社會人人翕服一無間言近年來惟何藝員月山蓋藝員呌天二人得一巳足本舞台之不惜重聘二雄並進蓋欲一網盡入搜羅以蓋世英傑之才飾尚武精神之作兹不特二人彚爲一台且二人彚爲一劇不但二人一劇而且一正一反對戰對仗聲勢愈勇精神倍增旗鼓相當真所謂空前絶後蓋世無雙第四本接演雍正駕崩乾隆登極金扈爾特部大都督進兵何月山飾都督與岳鍾琪對戰蓋呌天飾岳鍾琪真刀真鎗五花八門花樣翻新無奇不有爲全部最有精神最有價值最優之一本現下排練巳久純熟異常七八十人真刀真鎗奇異器械一齊登檯分配特色俟彩景周備即日啓演請賞鑒家惠臨方知特色人材之匹配究竟不同也先此露布 
[維多利亞影戲院]  
海寗路二十四號 
陽隂歷三二月十二十三十四十五號十九二十廿一廿二日 
戲目一覽表 
（一）饑寒交迫　趣劇 
（二）君民同樂　二大本 
（三）自稱爲王　　趣劇 
（四）艶情影片　詼諧 
（五）歐美近事　新聞 
（六）滑稽新片　滑稽 
（七）用無線電而得救　二大本 
[西門外方板橋共和活動影戲園]  
大擴張　特請生番酋長　大跳舞　前晚在青年會試演座客非常蹙躍 
每夜更換新奇大片 
十九夜　人面獸心四本 
二十夜　南北花旗大戰爭　五本 
廿一夜　智竊軍事圖　五本 
廿二夜　奇妙偵探案　四本 
此外滑稽愛情等短片甚多不及細載門票照舊 
[美租界海甯路愛倫活動影戲院鳴盛梨園原址]  
每晚七時起十一時半止排演輪流二次逢禮拜六禮拜日加演日戲二時半起五時半止禮拜一五換新片今夜接演連檯四十四本偵探劇 
後部連檯四十四本最新科學偵採影片 
第二十集第卅九第四十本 
第念一集四十一四十二本 
（前部共廿六本後部共廿八本） 
短編戲目○實事○瀑布美案○智慧○衆女調和○詼諧○高樓懸索禮拜五卽隂曆二月廿三日起連演三天　頭二三本　財奴 
後部第念二集　（偵探劇）　怪手　禮拜一卽廿六起演 
（價目）登樓○特等三角○頭等二角正廳○頭等二角○二等一角 
[亷價批發]  
本行兹欲推廣營業所售各貨格外克巳如蒙惠顧無任歡迎特各貨開列於左 
紫銅管黄銅管紫銅版黄銅版鋼版紫銅條黄銅條鋼條紫銅絲黄銅絲鋼絲鉛絲鐵絲銅釘鐵釘玻璃帆布油漆柏油各種機器油鋼製繩索小吕宋油繩各種機器以及工業建築應用五金材料又工業用藥品等本行並做兼進出口各貨 
共三洋行啓上海閔行路九十二號　電話四六八七 
[新世界]  
上海第一游藝塲在英大馬路泥城橋 
盤梯二角電梯三角中餐券半元西餐劵一元游資在内 
樓下書場 
曹少堂（宣卷）二點半四點至七點半至九點 
劉玉長李品一盧湘卿（大鼓快書）　四點至五點三刻 
邱聘卿（三弦拉戲）九點至十點三刻 
皮恩榮韓亨斌（雙簧） 
莫悟奇（魔術）十點三刻至十一點半 
樓下影戲場 
髦兒戲　二點至四點一刻　七點至九點一刻 
影戲　四點半至五點半五點三刻至六點三刻　九點半至十點半　十點三刻至十一點三刻 
二層樓　女子新劇　三點半至五點半　六點半至八點半　九點半至十一點半 
三層樓場書　趙稼秋夏蓮君張少蟾（四音聯彈）　二點至三點　七點至八點 
謝品泉　三笑玉蜻蜓　三點至四點　八點至九點 
謝少泉　落金扇三笑　四點至五點　九點至十點 
吳小松石　描金鳳白蛇傳　五點至六點　十點至十一點 
張筱棣（改良灘簧）　六點至七點　十一點至十二點　二十念一念二三天請看（英國皇家音樂家）献藝游資照章不加 
[天外天]  
增廣游藝場商場特别茶室彈子房日夜門票每位小洋一角升降電梯上下小洋一角半 
二層樓　麗查　番菜館　惠顧者贈天外天游劵　公司餐劵　午餐大洋七角夜餐大洋一元　另點外買格外克巳 
新洋房戲場　女子新戲活動影戲　日二點至四點止　夜七點至九點半　日四點至六點止　夜九點半至十二點 
（三層樓灘簧書場） 
胡潤魁　文明宣卷　日二點半至四點 
金繼祥　金台傳　日四點半至五點 
天津女班　大鼓調　夜七點一刻至八點一刻 
筱桂蓀　改良蘇灘　日五點至六點　夜八點一刻至九點至五十分 
吳西庚吳玉蓀白蛇傳九點五十分至十點五十分 
丁少蘭　東鄉灘　十點五十分至十二點 
四層樓男女書場 
天津男班　雙簧戲法　日二點半至三點一刻 
范少山　時事蘇灘　夜八點一刻至九點一刻 
女校書　京調時曲　日三點一刻至五點半夜九點　一刻至十二點 
新大洋房 
麗查西式旅館 
價目自五角至二元五角止一例八折遊覽天外天屋頂花園分文不取 
天外天四層樓上到有肚裏說話之美姑娘有問必答奇哉能問吉兇真肚裏仙快請試之 
[真正老牌]  
太和胃氣散 
每罐洋壹角 
上海太和大藥房石路 
[東和活動影戲園]  
武昌路四號東洋廟隔壁夜戲七點開演禮拜日戲二點開演 
三月十二十三十四 
准演初次回申頭二三本 
百觀不厭 
發明炸藥 
男女掛空 
加演名廠大滑稽片 
價目　三角二角一角○禮拜日戲二角一角○]  
 
 

Page 16

 
 
   
 
 

Page 17

 
 
   
 
 

Page 18

 
 
老申報四十年来之囬頋尊聞閣選 
[四十年前之議院說]  
[論倡議院事（見本報甲戍年五月初四日）]  
　　議政院一舉泰西及亞墨利加洲諸國固倡行巳久每國議院或僅一座或分爲二座其分爲二座者國内民爵諸官所主則名爲上議院民間按期選舉紳士者則名爲下議院而各國議院之權亦大小不一如我羅斯普魯士兩國凡有大事均由院員商酌而國君仍得主裁苟與己意不順而仍須更改者亦習爲常也若英國之君名雖可以改議而其實仍不能不依者計其下院内紳員約有五六百人凡田賦稅餉支銀等費概由此院主奪其餘改例修制一切亦須上院允議始可施行然下院全握定稅之權是以下院亦操政權也蓋紳員旣爲人民所推舉則必詢言考行鄭重其事而後升之於公以故國家政治即人民亦得與其間也且夫爲政者要在洞悉民情深識貿易製造及國内之虚實利弊而後可居民上耳今泰西各國紳員由鄉里選舉而來者其平日已功深陶淑卽於貿易器藝律例格致各事亦皆洞悉精微是以不拘議及何事而院内紳員未有不涉習者且一議員欲宣商一事務須先期言明俾各員皆得以稽察使有一事雜於核奪又派紳員數人逐加訪問斟酌可否而後施行其愼密有如此者則西國之蒸蒸日上稱雄於海内又何疑乎茲聞東洋已效法歐洲以期移風易俗殊有舍舊圖新之象人言嘖嘖固巳耳熟能詳而其所新屬意者則在設立議院一事顧論者尙分爲二說一則謂議院之設實有裨於國計民生且東王前藉民力以貶擅權之臣時曾許民以准立議院此際因不可以食言一則謂設立議院斯時尙早似宜緩圖泰西諸國自會文以後時藉新報以考國政所以一入議院凡各國之政俗及時勢之變通皆瞭然於心罔不畢備若東民則殊不然自幼所習誦者惟古籍無及於近事者或小說家言無益於政治者乃欲一旦而謀人家國是何異於白面書生而委以軍國重事乎允宜先行設法敎民使備聞夫國政然後入之議院斯爲得耳使現在行之則紳員所謀議勢必貽誤國家而又必貽笑於天下矣論者又引西國治政各書及史記所載謂國家方在叢脞之交將圖釐剔弊端不如一人總握大權一俟局面旣平而後商諸衆人是亦非晚東人之所論如是嗚呼是亦知所先務乎夫天下事未有不清其源而治其流者東國旣力求自强之道事事仿行西法其勵精圖治之心豈淺鮮哉然爲政之道當漸以行之不可太急蓋其進銳者其退速凡事皆然而况於國乎要知泰西之設立議院君民上下得以聲氣相通者其由來有漸也否則欲求利而利轉失欲防弊而弊反滋矣識時務者當不河漢斯言 
警世寓言 
[史某（見本報壬申年三月二十三日）]  
　　史某直隸人佚其名爲人不拘小節而落落有直氣偶從博場中歸見村民夫婦子母相抱泣其隣人曰爲欠豪家債鬻婦以償夫婦故相得子又未離乳當棄之去是以悲耳史問所欠幾何曰三十金所鬻幾何曰五十金與人爲妾問可贖乎曰劵甫成金尙未付何不可贖史出博場所得七十金授之曰三十金償債四十金持以謀生勿再鬻也夫婦德史甚烹雞留飲酒酣夫抱兒出以目示婦意令薦枕以報婦頷之語稍狎史正色曰史某半世爲盜半世爲捕役殺人曾不貶眼若危急中污人婦女則實不敢爲飲啖訖掉臂徑去不更一言後所居村夜火時秋穫方畢家家屋上屋下柴草皆滿茅簷竹籬斯須四面皆烈焰度不能出與妻子瞑坐待斃恍惚間屋上遥呼曰東岳有急牒史某一家並除名　然有聲後壁半圮乃左挈妻右抱子一躍而出若有翼之者火熄後計一村之中爇死者九隣里皆合掌曰昨尙竊笑汝愚不意七十金乃贖三命也 
雜錄 
　　昨接浙江硤石樂禪堂主人來函云近見老申報後幅每登驗方以備救急之用鄙人無任歡迎推之於世與鄙人同情者料料不少前無意中们舊書箱中得祖遺驗方一本並非印本或爲先人之經驗記而欲行諸後世者鄙人不改秘護錄數節倘能行之於世亦償先人素願而惠及族外也敬懇檢閱可否刋行云云栩按所示諸方亦有於方書中曾見之者惟方書所載未必盡效非經一度試驗罔知優劣果係騐方則凡抱人道主義者固皆樂爲傳述爰爲照錄於左 
　　驗方摘錄 
　　小兒遊戲每喜含物口中稍一不愼誤吴危險物品動至不救至可慘也下述諸方均屢試屢驗故敢供獻於世 
　　誤吞鐵器用炭皮研末調粥二三碗食之炭末即裹鐵器由大便洩出神效無比 
　　誤吞針用上方治之亦效或用蠶豆煑韮菜同食針與韮菜從大便出無蠶豆時用鹽蛋亦可又方生癩蝦蟆眼珠一對用冷水整吞下其針兩端穿珠立刻吐出或從大便出奇效但永戒食蝦蟆 
誤吞金銀銅鐵錫羊脛骨（即羊前腿膝蓋骨）燒枯爲末米湯調服二三錢一日必出或用橄欖核燒枯研末聞水調服亦出或食糯米糖半斤亦效又方以韮菜一把潑水煑軟不可切斷淡食之少頃即吐出或由大便出 
　　誤吞金箔此物吞下或閉喉管或閉肺管遲則難救急取羊血灌之最效 
　　誤吞金錢多食莩薺自然消化余弟幼時戲含銅錢於口中適行速身跌錢亦咽下横梗喉間痛不可忍有老僕言此方奇效立照食仍不愈有言生吞香油數斤可以助其下行者試之顧亦無效少頃痛漸減遂亦置之有言巳化者有言當隨大便出者僕婦檢查其遺失數日不見蹤跡余弟至今無恙强健異常料無仍存腹中之理何方收效亦不可知並誌之以供研究又方用砂仁二兩煎服亦化 
 
 
 

Page 19

 
 
   
 
 

Page 20

 
 
   
 
