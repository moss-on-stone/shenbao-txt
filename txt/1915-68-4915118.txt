# 1915 - 68 - 4915118

 

Page 1

 
 
   
 
 

Page 2

 
 
時評 
[最要關頭（冷）]  
　　中國之最要關頭在此歐戰期中此歐戰期中之最要關頭在此中日交涉此中日交涉之最要關頭在此一星期內然則　此一星期內者誠所謂中國最要關頭中之最要關頭者歟 
　　夫人之生死也在最要關頭之俄頃間戰之勝敗也在最要關頭之最後五分鐘國之存亡也在最要關頭之此一星期內然則此一星期內者我國上下其可以忽視之乎存也以是亡也以是危也以是安也以是當共一爾心純爾意振爾精神盡爾心思力量以經過此最要關頭之一星期不然星期一去不復返矣 
命令 
　　三月十五日大總統策令 
　　張雲漢給予四等文虎章此令 
　　又令 
　　任命馮國勳為金陵關監督此令 
　　又令 
　　外交部呈請以金陵關監督馮國勳兼任江甯交涉員應照此令 
　　又令 
　　都翊衛使阿穆轉靈圭呈據翊衛官鄂索爾國因病懇請辭職等語鄂索爾圖準免本職此令 
　　又令 
　　任命鄂爾海為翊衛官此令 
　　又令 
　　署財政總長兼鹽務署督辦周學熙呈請任命柴維桐為江寗西關掣騐局局長應照此令 
　　又令 
　　參謀本部陸軍部呈請任命何允春為察哈爾都統署參謀長兼軍務處處長應照準此令 
　　又令 
　　陸軍部呈請將廣東勦匪出力之王作標授為陸軍步兵上校鐘子才虛怡若均授為陸軍步兵中校吳近授為陸軍步兵少校應照準此令 
　　又令 
　　陸軍部呈請將廣東剿匪出力之阮朝光授為陸軍步兵上校劉永慶授為陸軍步兵中校麥勝芳唐明顯周文張應忠岑國良劉正清古文雄均授為陸軍步兵少校應照準此令 
　　又令 
　　陸軍部呈請將楊式中授為陸軍騎兵少校應照準此令 
　　又令 
　　陸軍部呈請將余殿元郭超寶劉玉明孫宗瑤均授為陸軍步兵少校許瑞祥授為陸軍騎兵少校應照準此令 
　　又令 
　　陸軍部呈請將陳巨烈授為陸軍二等軍需正蕭春元授為陸軍三等軍法正應照準此令 
　　又令 
　　陸軍部呈鎭安左將軍行署軍醫課長一缺現經裁併請將課長態慶箎免去本職行裝語應照準此令 
　　又令 
　　海軍部呈稱福州海軍製造學校校長陳林璋另有差委請免本職等語陳林璋準免本職此令 
　　又令 
　　內務部呈準浙江巡按使屈映光咨請任命胡宗成阮繼曾楊桂欽伍承喬徐士瀛魏其光金然為浙江省會警察廳警正李蔭梧為技正應照準此令 
　　三月十五日大總統告令 
　　三月十七日為上丁祀孔子之期務卿徐世昌恭代行禮此令 
　　三月十五日大總統申令 
　　茲制定辦理國民會議事務官制公布之此令 
專電 
　　北京電 
　　日使答覆中政府質問增兵事謂此決不增派並不說明理由而日報則稱派兵原因因交涉起後中國人心浮動故為維持以備萬一計並非開戰亦非催迫交涉據一有力日人言交涉最要關頭在此一星期內近兩日內金融界頗受影響花旗銀行存欵者益多 
　　北京電 
　　有奧人二匈人一被俄俘送自西比利亞車上跳免步行至奉饑餓五日現到京往奧使館靴中積冰至不能脫 
　　北京電 
　　財政次長似又力挽趙椿年出農商次長決定金邦平 
戰電 
　　其一（英人路透電） 
　　倫敦電 
　　海軍部宣稱英國巡艦格拉斯哥號康特號輔助巡艦哇拉瑪號在太平洋巨安費丹臺趰會近遇德國巡艦特萊斯登號交戰五分鐘特萊斯登號除國旗而升白旗該艦受創甚重且已起火無何火藥庫炸裂卽下沉船中將士均得救英艦未受損且未死傷一人（十六日） 
　　倫敦電 
　　英艦哈佛倫資號（二九八八噸）在斯西萊羣島外中魚雷沉沒華洛拉桑號（四六○○○噸）在白里斯土爾海峽中魚雷沉沒哈特臺爾號在愛爾蘭海峽中魚雷沉沒已由官中徵實（十五日） 
　　巴黎電 
　　法國公報局宣布法軍勇戰占據伏柯瓦村及亞貢東高原之情形此役於二月二十八日開始先由法國重砲隊猛轟敵軍該村兩次被奪均為法軍克復三月一日法軍進攻四次不支而退翌日法軍擁上高原進抵該村德軍棄其戰小說家希圖回攻四次均為法軍擊退夜間敵得援軍之助復取攻勢惟為法軍砲隊及快砲掃除殆盡餘生者皆遁走法軍且因英國勝於北方故得收香巴業進攻之功今法軍克復伏柯瓦德軍又遭失敗矣（十五日） 
　　巴黎電 
　　據今日是午公報宣稱比軍續在伊塞爾河曲處及狄克斯末特之南得有進步英軍昨夜在伊泊爾南聖臺洛瓦為德軍猛攻初稍退繼乃回攻奪回失地一部分戰事仍在進行（十五日） 
　　彼得格勒電（由北京轉） 
　　俄軍在泊拉斯尼士境自鐵路起向末拉伐而達哇希士河全陣線與德軍交戰德軍回擊者處處失敗俄軍砲隊在哇沙維資擊損敵軍重砲數尊卡巴西安山戰局未變向巴拉格拉進攻之奧軍及進攻柯齊宇夫加九九二高山之德軍均遭挫衃俄軍曾迫令東加里西亞哇自汀北面之敵軍退走泊里齊米塞爾現有砲戰（十五日） 
　　哈爾濱電 
　　俄京電社君士坦丁訪員稱土國內閣大臣因聯軍轟擊達達納爾海峽犢　皇宮開會討論一切德國戈爾資將軍桑特斯將軍與其他各大員皆與會戈爾資將軍有長篇演說謂各事須愼重而行慚軍事家已用種種方法竭其能力阻遏聯軍艦隊使其不能駛入瑪摩拉海如艦隊竟能駛入則土軍在君士坦丁之抵抗徒屬無益君士丁縱即陷落在實際上並無重要關係惟政府須移至內地如他國之所為艦隊衝入達達納爾海峽不可視為土軍參入戰局之末日土政府之命運擊於歐洲戰事德國及其同盟國將獨操支配和約條約之權三協約國縱佔君士坦丁亦不過暫時事耳首相謂政府遷移則民心將為之搖動君士坦丁之抵抗誠如戈爾資之言不能收效惟土軍在加里波里必有一場惡戰土皇謂政府至最後事急時始可委棄君士坦丁安佛提未曾明斥戈爾資之意見但謂君士坦丁刻有重要駐紮將來君士查丁附近應畧有抵禦云此番會議不能有最後解決薩洛波加來電稱此間傳說希臘政府因英法軍隊在里姆洛斯登岸已將該處官吏召回云云此說已經當道否認（十六日） 
　　倫敦電 
　　政府公報宣布擬實行阻止貨品出入德國之詳細辦法自三月一日起凡開往德國之輪船若非受有開往中立國或協約國口岸之護照者不準向德國駛行違律船隻所載貨品若非英政府所必需者須在英國口岸卸下依照捕虜品裁判所判決之條件歸還原主凡由德國口岸或非德國口岸開出之船隻載有敵國所製或屬敵人之貨品者亦照此辦理惟為英國扣用或售去之物其價金須俟和局已定後始能付還凡載有供敵人所用之貨品而開往非德國口岸者須令在英國口岸或協約國口岸卸下所載貨品（十五日） 
　　其二（英人字林報專電） 
　　倫敦電 
　　英軍在列里附近所得顯著之進步眾為歡騰軍隊亦以得此佳機為樂此次勝利足為佳兆英軍皆信德軍之占守法國北境時必不久但此次進攻晨所謀春季大舉之一部分德軍近於西區段在受損失僅香巴業一處其損失已有四萬人達達納爾戰事進行甚為順利有人推料摧殘炮臺之功十餘日內可以告竣據確實消息傳稱土耳其現有騷亂恐將發生意外事變海軍部宣稱至三月十日止一星期內僅有汽船四艘為潛艇擊沉後有七船為魚雷所擊沉者僅半各船現照常駛行德軍雖奮力進攻俄軍仍為俄軍所敗此次戰事實推東歐封仗之軍為最眾英國小麥價漸落日用物雖已稍漲而工價亦增以故工界頗為安靜中國公會現正討論日本向中國提出之要求之第二部分孟乞斯特商會通過決議表示憂戄之意且促政府維持開放門戶政策孟乞斯特茄定報對於外交次官泊里姆洛斯君在平民議院之宣言頗不滿意其餘各報皆有非難之言（十四日） 
　　其三（德人德文報專電） 
　　柏林電 
　　德國外交部宣布本日大本營公報如下昨日敵砲船兩艘轟擊比國韋斯丹特浴池毫無效果德軍進攻英軍所占伊泊爾南面之高地進步頗佳香巴業曼斯尼爾北面法軍所施一部分之攻擊已失敗敵軍受創甚重德軍於哇格斯土伏北面森林戰事所俘之俄兵已增至五千四百人泊拉斯尼士北面及東北面俄軍之猛攻者均已失敗死亡甚眾維斯土拉河南面之戰局未有變動（十五日） 
　　柏林電 
　　德國國會業已開會先由議長開姆泊夫博士演說大旨謂德國朝野一心擬堅持至 
 
 
 

Page 3

 
 
最後勝利而後止繼由新任財政大臣希爾佛里虛博士提出新豫算案且謂德國各殖民地之德人曾竭力保守白人之威榮德國於戰時並未停付國債兵偵之利息均以尋常人項付之非出諸新借欵今計核各交戰國每星期所需之兵費共須一千五百兆馬克有奇德國第一次失債籌募頗為順手一則由於銀行制度之完善一則由於國家財力之富裕英國財政大臣喬治曾言戰事之勝利在最後之金錢千兆藉此可徵英人對於戰事僅目為商業性質之事務而德人則目為國民之責任德國財力與英相埒較法為優且德國農業超絕各國故德國銀行貼現率僅百分之六而英國則收百分之十德國水頒行銀行停付滙票現金律聯邦之舊借欵自開戰以後僅減價百分之三英政府雖規定各物最廉之價而英國作戰費用實較德國昂貴英國於開戰最先之八個月內之用費合馬克九千兆枚法國所需亦與相埒德國今尚不必施行兵事稅以籌兵費英國去年十一月間發行之借欵七千兆馬克其所以能得手者一由限期甚長之故一由英倫銀行以向所未有之利便許予購者之故德國第二批兵債發行之價較第一次漲高百分之一法國於將次開戰之前發行之兵債法郎八百兆枚購者無力按期繳欵法政府乃準購者以公債券代現金公債券今僅跌價百分之五而法政府則作九十一實收英法公共籌募借欵之計畫因英國不允業已失敗德意志銀行之存金近陸續增多英倫銀行曾收有俄國巨金雖加以比國國家銀行之金坎拿大澳大利亞之金而豫備金之數僅增自四十兆至七十二兆鎊然自十一月以後又減至五十九兆鎊矣德國各銀行之存欵所增亦巨一九一四年國民雖購買兵債券而儲蓄銀行仍增九百兆馬克法國儲蓄銀行則減少一百二十兆馬克德國工商業生活條理井然敵國縱施行餓斃德人之政策斷難收效彼輕開釁端而釀重殃者德國必有以懲之也（十四日） 
特約路透電 
　　巴黎電 
　　巴黎時報論中日交涉事謂保衛中國以防德國外交政策之活動乃必要之事德國刻方以其外交術煽起中國與日俄英之衝突欲中國蹈土耳其之覆轍以中國為復仇之器械今德國在歐洲戰場中之地位殊無勝利之望故欲在遠東造成牽制他國有利德國之時局云 
東方通信社電（日本人組織） 
　　東京電 
　　駐日陸公使本日有警電回國請於本國之各新聞記事格外注意以現正中日交涉談判之際輿論最要愼重也（十五日） 
　　東京電 
　　中日交涉關於滿蒙問題今日再開會議如果不能解決姑暫擱置而議其他問題因豫定將各問題先行逐條議過也（十六日） 
　　東京電 
　　日置公使今日又與外交陸總長會見第十一次會議（十六日） 
　　東京電 
　　外交陸總長向日置公使詰問日本增加中國軍隊之故日置公使答謂不過守備兵隊交替而已（十六日） 
　　東京電 
　　日本關東都督中村大將前者因事回京茲因時局帶其重要任務歸任（十五日） 
　　東京電 
　　頃得電報福建排斥日貨已歸鎭靜（十六日） 
　　濟南電 
　　山東鐵道於本日起將旅客運費普通之里制改正並以十二時間可以直達濟南青島兩地之列車開始轉運一般商民咸稱利便（十五日） 
　　東京電 
　　日本海軍省公表云有掃海船一艘昨在青島掃除機械水雷之際忽為水雷爆發沉沒死者一人不知下落者十人（十六日） 
　　東京電 
　　大隈首相今今啟節游說近畿一帶其旅行中於停車站在車窗演說甚得人望（十六日） 
　　東京電 
　　日本近於東京市捕獲德探三名神戶市捕獲十一名敦賀捕獲二名均於今日逐出國境（十五日） 
　　東京電 
　　有在東京之德國人三名因其行動不穏之故奉命於一禮拜內退出日本（十六日） 
要聞一 
[中日交涉經過之別報]  
　　字林報十一日北京通訊云日本要求之談判乃中外各界最大推測懸擬之點刻雖疑團未釋然吾人可循其經過之階級而確知已有何等進行以趨向最後解決也初開議時日本以要求大體強令中國承認為談判進行不少之根據中國力拒其請誠為事理之當然中國外交總長反復聲明謂日本之要求多有為中國難以承認者即大體亦未可輕易應允以損中國主權且要求條件頗多妨礙列強利益之處若中國承認之則列強將與中國為難但日使終不以此說為適當每次會議輙催迫中國速允要求大體勿復猶豫二月二十八日中日代表有歷時頗久之討論其所討論者為中國應正式承認日本在南滿及東內蒙有特別地位之要求日本要求第二項專指南滿東內蒙事件其序言中有日本永遠在南滿東內蒙享得特別優越地位早為中國承認一語中國對之不能表示同意雖某某權利因日俄戰後之約已為日本所有中國固不否認然中國以為此種權利實無包羅一切之性質如日本所爭執者東內蒙為日本勢力圈之要求尤為花樣悉新以中國所締結之條件證之殊無正當之理由中國如允此要求則礙及列強條約之權利即不礙及列強條約要求而列強定引按照最優國同一待遇之約言效法日本向中國索取專有之權利是以中國主張南滿東內蒙要求一項展緩開議先行談判其他爭論較少之事件但日人以為中國此種理論不能使日人折服也三月三日中日會議略有端倪旅順口大連灣即遼東租借地延長租期九址九年之要求已由中國許可外間輿論以日本經營大連等處歷年用度為數不資中國如欲於原約滿時收回租借地則必償還日本之費用中國之財政似未能為之故早已逆知中國必依允日本此項要求矣三月七日中國於會議時又允延長南滿鐵路租期九十九年雖中國回贖一層迄未議及然外間聞此消息亦不以為異九日議及安奉鐵路問題此線曾為中日爭點吾人猶能記憶日本於日俄戰爭時敷狹軌軍用鐵路自安東而達奉天此乃純粹軍用之線日俄戰事告畢中國允許日本改築此線為普通鐵路但限定於若干時期內築成後限期已滿日本猶未興工中國乃謂日本喪失其所得之權利但日本不以為然重行談判遂議定此線由日本建築管理至一九二三年南滿鐵路租期滿時為止今日本要求此路租期延長九十九年中國已於九日依允之八日中國外交總長接日使日置氏之警告謂談判事件如下更迅速解決則日本必有一種舉動為中國所驚駭而為日本所不樂為者日使所稱之舉動自係指軍事示威而言吾人鑒於日本準備海陸軍隊之活動早料日本將提出此種試驗性質之哀的美敦書三月十二日為日本限令中國承認要求大體之日設中國不從日本將進行驚駭中國之舉動矣 
　　大陸報十二日北京通訊云中日代表昨開第八次正式會議自下午二時至六時止討論內蒙南滿要求日使堅主日人於南滿當有貿易居住置地之權且要求警察權陸總長不肯承認遂無結果而散中國對於南滿警察權一項無論日本施何壓力斷不輕許而對於其他數項則須加以限制始可承認日使不以為然雙方意見遂致牴牾袁總統今晨召集政事堂各員開秘密會議據日本報載稱日本堅主於兩星期內解決交涉即在二月二十五日日本國會大選舉之前也政局今仍黯淡無一敢料其結果如何 
　　又十三日北京通訊云本日中日代表開第十次會議討論漢治萍礦務問題據半官消息謂滿洲問題幾全議妥 
　　又十四日北京通訊云中日代表昨日會議未得進步現狀甚惡本日日使邀英法俄使至署會談聞各使似均贊成日本之要求 
[英國徵兵制度談]  
　　華德日報曰開戰伊始旣紛紛傳說英國將行徵兵制度而迄今數月卒未見諸實施募兵之舉亦未見實效英國求救之聲反四處傳播不特澳洲人與加拿大人被召至前敵即印度亦必須派其聯隊至法國惟有普通徵兵制終不得行據十二日柏林電稱倫敦社會黨機關報猶斯悌茲謂大不列顛社會黨員大會業有多數決定招募新兵及普通徵兵制不得施行云云觀此可知英國若行徵兵制殊非易事矣但此種論調在英國工界由來已久絕非新聞也去歲十一月初間英國十二都市既有工黨之機關大開會議討論招募新兵及傷兵之養廉亡者後裔之撫恤等問題不意該會方始討論既有強制之傳單遍散各地反對普通徵兵制度關於英國能否施行普通徵兵制一端有叩諸英國代議士巴尼斯氏者據巴氏稱普通徵兵制一種想像之詞今已騰諸眾口倘能成一實際之問題則今舉國統一之精神必立即停止而舉國人民亦必譁潰有離貳為敵之勢目前少年之士且多已深信進有美國為自由唯一之避難所屆時彼等若遁走其地則絕勿庸以為羞恥心 
　　英國礦工領袖羅伯特司米爾氏曰政府必須固定礦工之年利恤金等英多於農工及他辛金微薄各工人之尋常饑饉辛金茍政府不早圖謀及此則政府無權要求工人自願入伍從軍出征而政府若不實行所要求之條件則陸軍黨於巴力門開大會時必須呈請修正敕語 
　　船塢工人之領袖奔太勒特氏聲言曰余敢告政府茍因節儉之故而從中阻擾籌備所犧牲於戰地者後裔之撫恤則莫想工人舉動之援助若於禍害再加以輕蔑強迫舉國施行普通徵兵制度則余敢敬告政府此舉必可致有全國總罷工之風潮余旣如是言之亦敢自信絕非空談蓋余乃言夙受其祖國且侮出自戰士家族一人也 
　　以上之人所言之情形皆與英國施行普通徵兵制度極有關係而如巴氏所謂吾德人舉國一致視為必需之普通徵兵制若行於英國即為國民合衷共濟之炸藥則尤為關係重要之談於是可見英人絕無吾德當初何以發生普通徵兵制之理想矣 
雜評一 
[戰事盲談（一七六）（無名）]  
　　此次歐洲交戰之各國中所以能相持至今而莫下者俄不畏敗德不畏死英不畏久俄愈敗而不屈之心愈壯德愈死而進取之心愈堅英愈久而忍耐之力愈顯此俄德英之所以稱強也若中國則反是畏敗畏死畏久 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[出兵說中之中日交涉]  
　　兩方交涉近情中日交涉現在態度又極變幻據京報載稱昨日使曾有公文通告我外交當局限期將山東滿蒙福建條件速行解決如再遷延則　　將以最後之手段相對付云云山東條件實已大半解決所未決者不過煙濰路借欵合同細則尚示釐定乃聞外間近又有日使擬將煙濰及龍口間之鐵路擬照南滿鐵路辦法為日本半官鐵路之說 
　　今日總統特召陸總長及曹次長在公府討論聞總統意極堅決對於日本之武力恫喝視為無足介意云 
　　日使近以我國商民有抵制日貨之事特與我外交當局提起交涉聞我外交當局為國兩國之睦誼起見已會商農商部於昨日通電各省商會勸告商民萬勿抵制日貨云云 
　　日報兩種論調天津日文報十一日東京電云日本姬路第十聯隊烏取第四十聯隊之全部及騎兵砲兵工兵等混成旅團已於十日編成以第八旅團長字宿少將為司令官十三日向青島進發又云新派滿洲守備隊為岡山第十七師團自十五日迄二十三日當　　出發至舊守備隊之歸期則尚未定又云岡陸相及參謀總長於十日伺侯於葉山離宮聞關於重要軍事有所啟奏 
　　日本記事報云讀賣新聞不造成至待中國之強硬政策其言曰聞內閣諸君已決意派兵赴華此說恐不足信然而時勢之更趨緊急則實事也袁總統智慧過人固知拒絕日本要求在事實上不易辦到其所以遲遲與日本磅礴商者蓋在靜察時勢所趨隨機應付一方使中國國民不致攘臂奮起一方將觀大局情形使日本不能獲利茍袁總統之用心果如上述則恐日本難免有用兵中國強迫承認其要求之一日然而此等辦法不得視為外交之成功且足令人抱憾耳譬之個人欲於一時作許多之事必為力所不逮操國事者亦何莫不然 
[財政部內部更動之概要]  
　　新財政總長到部　始一切舉動頗可注意茲誌近聞如次 
　　新任　稅司長之姚詒慶　為度支部人物現充舊稅整理所議員前周長財政時曾署參事者也會計司長之胡翔林庫藏司之丁道津則皆前清觀察歷充要差之員周復恐於部中情形不甚熟悉復派參事為各司會辦同負實任均已發表其餘泉幣司公債司則未更易警公債司茲盧學溥手腕極敏活泉幣司長吳乃琛　　周舊日在部薦任之參事且此司於部中為最小之司事務極簡非若庫藏　稅會計等司責重而事繁也 
　　周之長財政部自去　即　此說盤旋幾及一載　備一切固一盡悉無遺聞各司長秘書更換發表之前一夕周以東招張次長小松前往私宅密議至三鼓而散蓋此即為解決此各問題之時也張小松次端午長前本有辭職之說自周到部後即極相聯絡蓋周在北洋與張為素識聞復由某要人從中介紹謂值此時事時　非和衷同濟不能收效總統亦已令楊左丞溫諭慰留令弗萌退意周前與某要人談及亦謂對於張極為欽佩到部後遇事研商相處日密故張辭職之說已完全打消每日晨八鐘主署治事如常 
　　內部更動旣已表見其各大端其餘各司員之調動則視乎各司長廳長之措施且亦無足置議聞各省之財政機關不日即有數處更易並聞有電調山東財政廳長湖北財政廳長之說河東運使念永齡亦於昨日到京或於此事亦有關係也 
　　周總長以前奉總統令各署裁汰冗員財政部新設之雜稅整理處所司各事本係賦司之責已於日前與次長司長及該所所長曲卓新會議裁撤該所仍歸賦稅司承管其各省之坐辦亦一律取消所有關於雜稅之進行計劃均責成財政廳完全負責聞已議決不日即可發表 
　　周總長復因預算案逐年修改為全國財政清理最要之基楚此事本由會計司承辦現復派部員袁永廉李象權李光啓金兆蕃等十餘員兼充審查預算委員以冀核實而免謬誤 
[張弧氏之鹽稅收入談]  
　　昨日（十二）英文京報云鹽務機關為中國財源之最富饒者此固人人所知也廻顧近年鹽稅收入何等優美國家財政已現佳象本社記者（該報記者）因驚其重組之完善收效之迅速故特於上星期二專謁鹽務署署長張弧氏叩其所以得其答復一一記述如下本社記者（該報記者）先詢以今年鹽稅收入能否超越往年張答曰去年鹽稅之收入而存於外國銀行者實為六千萬元此外紙幣之折耗及種種間接之損失又近一千萬元三四年以內此項收入以理想度之當可達一萬萬元此數或尚有增加亦在意料之中蓋近來蒙藏兩處進口之鹽多係偷漏而無納稅者現在鹽務署對於此事尚須設法挽回務使將來進口之鹽不能踰越繞道而期於盡善又曰鹽政管理法今年又有極大改變之事因丁恩氏就場征稅之議已為政府所採取而現正將施之實行也惟四川一省此法不易通行祗可置之例外至福建全省則政府現已享有專賣之權矣又云總稽查丁恩氏及計核所各洋員均深資臂助丁恩氏不特於鹽政情形瞭如指掌即以其個人人格而論亦艱辛勞甚可欽佩試觀其對於中國各事無不悉心贊助實為平生不可多觀之人物若能再居中國數年則其鹽政上之經驗常無能與之抗衡者蓋以往事度將來已可知丁恩氏之於中國情形及人民性質必更能熟悉至於丁恩氏一部分之提議其為政府利益所聞自極歡迎惟急切進行恐有不逮西四　業一事生而食之者多至五十萬人經此改革影響所及自有反抗之力故余（張弧自稱）以為丁恩氏此等計劃實行之前政府先應預籌的欵以便酌量償還損失之人庶其提議之事在實行之時如步履康莊而無礙也又言曰當大借欵初成之時人人無不惴惴焉不自安誠恐中國之主權或陷於危險地步而使鹽政管理權亦隨之以去今茲回顧則反生樂觀因辦事者旣同心翼助力謀進取而前途平坦無絲毫之阻力實有無限之希望存於其間以余所知中國之地稅及他項捐欵如再能重行整頓則中國財政將無困難之可言即就地稅一項而言如其重組就緒後則每年國家可以多三萬萬元之收入而亦可永永不仰給於他人矣云云 
[中俄蒙會議之結果]  
　　恰克國中俄蒙會議日前道路傳聞頗有庫倫反復之風說茲據畢陳兩代表所齊報告則會議已有結果爰錄概情如左甲中國方面中國對於外蒙占有完全自主權中國得派遣大臣駐紥蒙古辦理各事宜中國允維持外蒙財政之缺乏中國得派員訓練外蒙兵士外蒙對外之交涉由中國辦理外蒙對待中國悉照前清舊例中國有設施教育之權乙俄國方面俄國承認中國在外蒙之一切權利俄國得設立學校於外蒙俄國商人應由中國官吏切實保護俄國得運轉自動車於庫倫張家口間丙庫倫方面承認中國各議案允受民邊塞訓令按此說而果確實者則結果不要謂不勝利矣然此中仍恐有誤傳也俟續探詳情再布 
[規議聲中之兩條例]  
　　討論出差川資 
　　審計院以各省出差川資參差不齊情形復雜無從稽核因商之於財政部擬定出差條例已提交於政治討論會從事於討論探該條例內容共分十一條大約以官職之高卑分川資之優劣如特任官宜用某種車出隨從應用若干人日給川資若干元簡任官宜用某利車隨從應用若干人日給川資若干元薦任委任官宜用某種車隨從應用若干人日給川資若干元更以道路之遠近分川資之多寡該條例內容大致若此茲聞政治討論會對於此案之討論則以各省道路交通上險夷不一物價中貴賤不齊萬不能以一律待遇執一相繩且原條例所定川資未免過少僅僅足以邀用潔已自奉者或可儉約以養廉中人以下即不免因清苦而收受委費復蹈前清之陋習因擬將此條例分令各省酌量規定吳之中央再由該會解決 
　　限制濫用刑訊 
　　司法部韋仲和總長以各省縣知事多濫用刑訊致寃屈甚多日前特在政事堂提議訂定限制濫用刑訊條例已由政事堂通過在案茲聞現司法部已將此項條例大致脫稿一俟修改文字後即可發表內容大要如下（一）各縣知事對於民事案件無論如何不得施用刑訊（二）各縣知事對於刑事案除掠刦姦淫及殺人犯不得濫用笞刑（三）各縣知事如濫用刑訊致斃人命由死人親屬告發或長官查明分別輕重從嚴懲處（四）規定施用笞刑之板數以免傷人筋骨 
[沔陽匪徒刦獄搶市紀]  
　　湖北沔陽縣於陰曆二十三日夜十二句鐘（即八號）有土匪數百人執械刧獄各監卡人犯逃脫一空守衛警察獄卒被匪殺傷十餘名全城鼎沸各紳商宅店什九被搶該匪等並放火焚縣署前某街該縣警備隊原係土著小隊改名不免與匪暗中通氣因以保護縣署為名任其猖狂肆惡縣知事陳宗揚亦祗知自保不飭出隊剿擊但發電省垣軍巡二署及駐紮該縣仙桃鎭（該鎭離城八十里）之清匪司令部告急請兵謂土匪起事於城內時有水警第二署派駐縣城河岸之炮船一隻聞耗後該船警長即率水警十名入城迎擊以眾寡不敵該警長竟被匪擊斃投其屍於火中攪擾數小時至九號晨始呼嘯四散陳知事至是始飭警隊出捕路中拾取遺物之貧民多人謂係匪犯電省清以軍法從事現巡按侃習慣性發員馳往查辦而清匪司令米兆熊君亦派隊駐紥縣城聞其刧獄原因由於監犯趙開太之勾結後事若何容俟查明再誌 
[湖北財政界之近訊]  
　　變賣官產之定議 
　　鄂省官產最為繁索近年迭議變賣以補助財政迄未實行近巡按使與財政廳長磅礴商以武漢官有之房屋田地按年所收租課無多難以整頓不如實行變價藉濟目前困難業經行政會議決定咨奉財政部核準著手進行連日財政廳贈切實估計已有頭緒聞全省官有田地共九百八十餘萬畝每畝定價三十二元合共值二百四五十萬元至武漢二埠之房屋地皮所值尤巨共估價七百餘萬元刻正妥訂變賣規則不久即行宣布 
　　索還省債之難題 
　　鄂省於前清宣統二年因政費不敷由前督陳筱石飭令官錢局募集公債二百萬元指定藩鹽二庫善後簽捐二局為還欵機關是時應募者以官錢局信用故極為踴躍詎次年國體改變府庫空虛還欵之議遂成泡影上年高松如氏重至湖北復充官錢局督辦原擬將此項以麗改日籌還奈指定還欵之各機關現在全已銷滅公帑又極支絀遂不能顧及信用茲聞應募各戶深以無著為慮紛向官錢局探詢並請求迅速籌還高督辦對此問題殊無善策故於韓誠夫王少棠等債權人之請求皆答以俟相時提議一經籌得辦法自當宣布云云 
　　請除征收之弊端 
　　鄂省稅捐不旺只及前清十分之六說者謂皆由於經徵人員中飽所致現紡織絲蔴四局經理商人徐榮廷特縷列各征收局近來舞弊苛征情形摺呈軍巡二署財政廳核示而於湘鄂交界之寶塔州征收局長郭鐘萬揭發尤為詳細當奉批示嘉獎候委查辦乃徐又以查辦人員最為難得因復保薦張善夫杜錫榖王兆霖三人謂此三人久任釐務辦事勸幹如假以監查之權派委充寶塔州監理查關寫票等事不數月後比較必能驟增俟該局有效再令往他局監查其薪水徐願從優捐給每月百元一人不需公家分文該三人如有夥同舞弊之事徐甘連整坐罪書上奉巡按批示雖多嘉獎之詞惟並未照允所請且有國家用人行政有一定之權限等語意以謂其越權多事但未明言耳其結果僅獲候飭財政廳切實整頓轉飭各征收局長務各清自乃心賢征實解以重稅欵而息浮言云云至將軍財政廳長如何批示尚無所聞然可預決其不準也 
[紀江西安仁餘匪]  
　　江西安仁萬年兩縣自去年其時徒聚眾擁戴雷葆福為偽皇帝後焚署刧獄勞動大兵始行撲滅所有拿獲匪黨柴金標柴飛熊等數名業經先後就地鎗斃現聞餘匪李老四等近復糾集黨匪盡夜運動冀圖報復常率十餘匪或數十匪身藏手鎗利刃濳至安仁附近各村打探消息鄉人羣以該匪有茅山術法能咒人死且嫻熟神打不能近身是以任其往來無敢報告營縣緝拿者而匪等又亡造謠言謂人茍欲加害伊必先知不惟刧其財殺其身並能差遣六丁六甲神將滅其全家老小由是愚民更不敢多事該匪遂如入無人之境毫無顧忌不謂於本月上旬被偵探查得蹤跡報告駐紥劉營長拔隊前往捕拿狹路相逢兵士尚未開鎗該匪等反用鎗先擊格拒許久李老四及餘匪均受彈傷並拿獲十餘人解縣訊辦現經縣知事汪自強據情報告到省奉李將軍戚巡按會飭訊取確供就地槍斃以靖地方 
[浙水紀行（二）]  
　　崇德（靜眼） 
　　自長安掉舟而西至崇德凡十八里嘉屬之人呼曰二九道路距離恒以此稱有不足者有過之者混稱曰九按之實數頗不精確此亦地方固有慣吾國人思想簡單之一端耳入城至縣署見自頭門至大堂瓦礫四積塵芥滿目破殘告示東西張貼幾遍若令初蒞吾國之西人見之必謂此地久空廢主者殆他徒矣庸詎知百里之侯一邑之宰收田賦斷獄訟興教育擴實業發號施令凡吾人所資以利賴者咸在於是乎 
　　全縣人品不過二十一萬而地丁漕糧及附加稅年額幾四十萬元人民負擔之重於茲可見嘉湖諸縣大率類此田賦整理茫無端緒嗟哉吾民不知何日能釋此重累也 
　　縣知事汪壽盜蘇人也到任剛三月須承辦稅契萬金頗受苦痛其人故係老州縣曾隨其父祖宦遊諸省據居人云去年迎養其母至署坐四人轎張大紅傘前導後擁赫然一前清顯官地姑述所聞確否未詳 
　　該縣學務經費自縣稅而得者可一萬二千金地僻民貧得此亦不為少然均為縣立諸校所占男高小設至四處之多每處一八零零元又有兩等男校九零零元兩等婦校一四零零其初等小學五十七所每年共補助七千元係出自附加稅蓋附加稅五角之中以三角充是費餘二角則其半用於積榖半用於地方公益如晉藝所等閒省吏尚示核準也 
　　崇德縣之學務及學校實際狀況至堪憫歡吾不暇悉論論其最著者 
　　城之周圍不過三里而城中校數達十以上旣有全縣公立之第一高小矣而仝城之中尚有縣立兩等小學校一所第一高小之生徒數全校不過四十八人而兩等小學之高科生合二三兩年級僅有十三人將此十三人分為二級教授而又無第一年生徒亦可異也記者觀各處小學初辦者無高學年生則有之矣若無第一年新入學生則社會中對此學校狀為何如耶 
　　聞者得母欵兩校之地位相距過遠礙於通學和章乎記者親歷其地則此兩校之距離不過四分里之一而老師亦多共同且其經費同為縣稅所自出專辦高等者給以一八零零元而辦兩等者則反少一倍僅為九零零元也 
　　又就地位論之則第一高等小學其生徒尚有擴充收容之餘地而兩等學校之校舍其面積不過縱二丈橫三丈五尺之一破舊樓廳而已廳內一室而三用兩側為初等教室中為教員休息所兼會客所樓上之左側尚為他人住屋中及右側分為高等二三年教室記者樓樓述此非欲招讀者之厭倦也冀讀者瞑目推想以如是地位之校舍即僅辦一單級初小尚不甚適況其為巍巍縣立之兩等乎吾國人務虛名而不求實際大率類此能近取譬舉是校以為例其類於是校或雖少勝於是校而仍不敷用者庶憬然知所變計乎 
　　城立小學約六校以上每校之教室大抵一廳而三用聲音嘈雜不問可知且其一側之左面必無日光人數皆不多旣編為複式矣何不如桐鄉之悉編為單級乎 
　　此外算術之不用教科書所出問題之背雇傭凡所規劃皆難索解惟一事足強人意者則汪氏女子所創辦之求益女子兩等小學也由私塾改為縣立經費一四○○元女生百餘人汪女士花娟初未受學校教育而登壇教授娓娓不絕不以參觀人之在側而羞縮餘教員亦稱職聞北洋師範畢業之汪壽蘋女士鄉評尤推重云惟其徵收學費之法自學年之增而遞加不啻為高學年生設一罰則而逼其中途退學此則該縣教育會議決全縣徵收學費法之過不能專責彼一校也鄙意吾國人重男輕女女子就學之費尤當勉力滅捐庶風氣得以轉移而女學推行閩廣是在今之握實權者 
　　崇德縣之實業以絲為大宗欲於養蠶時閉門絕酬應獄訟亦停止云然居民生計織書有唐魏之風意其術尚未進也頗語汪知事請撥資金千元設模範養蠶所以誘進民業因勢利導然有紳士語我謂前邑侯謂縣林孝徇熱心與學且曾分布蠶種不幸此種因次傘發育不良鄉民遂益守舊法因噎廢食余則謂失敗者成功之母當益研究其原因方法而改進之一蹶不振深堪蛋惜是則吾國人之通病而今知事　　袂贛起者 
 
 
 

Page 7

 
 
矣 
　　該縣除產絲之外煙葉及茶菊亦大宗產物也柳條編物不及碳石之多 
　　新設工廠有崇德縣第一平民習藝所地位寬廣頓可擴充資本五千金每月不復給補助費為旁縣所未有現有布機二十餘架毛巾機五架織襪機五架出品均堅實而布尤暢銷每月開支二百四十元資其盈餘開繳去年不敷僅四五百元若加資本二千以增多織布之機當有盈無縐此由所長告我所長姓楊字筱湖溫和樸實之老者也 
　　崇德縣之監獄前清僅五六人光復後生計艱難犯罪亦多今增至六十餘地位不敷汪知事以囚犯坐糜療粟擬設監獄習藝所撥資二千元已詳省核準去年冬防地方尚安謐盜蜜柑僅出一起此皆汪知事政績之可稱者 
地方通信 
[蘇州]  
　　推行印花稅之手續 
　　吳縣孫少川知事以財政廳所派勸購印花稅委員將次蒞蘇究竟此間城廂內外各商舖所用簿據等項已否遵章分別貼用印花自應先行派委專員實行檢查茲特分委程笏棠韓調生兩員飭令在城廂內外各商舖挨戶檢查並將部章法令隨時解釋並警告處罰之利害如有簿凍未貼印花者勸令補貼仍將查過情形按旬開摺報縣查核以兩個月為滿云云又近日孫知事接奉財政廳飭行部頒章程各商舖往來銀錢收據均須貼用印花凡十元以下者貼用一分十元以上者貼用二分等因茲已由縣將理由詳解刊印傳單及銀錢收據式樣計印二十萬張商俯警察廳轉發各路區長發交各署員飭令督同長警按舖散發並令隨時宣告貼用印花之利益飭令遵行日昨已將此項傳單移送警廳轉發矣 
　　齊巡按出巡到蘇 
　　齊巡按使已於本月十四號到無錫下午即須到蘇當時蘇常道殷道尹高等審檢廳蔡徐二廳長水警趙廳長仇專署長陸警孫廳長奧縣孫少川知事水利局沈局長第二師朱師長楐繡鞋　二旅長各團長等均至錢萬里橋車站貪心不足迎憲兵及各軍隊水陸警隊淺水兵艦亦紛紛齊集水陸排隊迎迓直至晚八句鐘時齊使乘專享到蘇所帶隨員李湘林等數人又錄事及僕役等十多人齊使下車後先在車站接見文武各宮並詳詢地方情形後孫少川知事路使節進城至奉直會館行轅晚餐齊使以今日為時已晚不及進城且明早卽須出巡太湖擬即在城外駐節明早啓行旅經孫知事沈局長商崎使節就近至留圖晚餐後卽在留圖駐宿十五號早晨齊使即登仁勇淺水兵艦出巡太湖隨行者係水利局長沈佺水警廳長趙會鵬陸警廳長孫　吳縣孫知事等各員共帶淺水兵艦四艘飛劃船二十號於清晨八時啓程 
[鎭江]  
　　又發現盜棺案 
　　近來盜棺之案層見疊出上年徐寶山軍統新塋及乾隆時顏惠良古墓均為匪徒發掘詎日前高資鄉李姓祖塋又被匪徒發掘經事主報請查緝於昨日獲到案內匪徒一名常即解縣訊辦此等匪徒為盜取殮物起見竟至暴露屍骸殘忍已極若不從嚴懲治恐此風未易戢也 
　　瓜信路之合商 
　　鎭揚紳商前在交通部呈請將浦信鐵路經由烏衣運達瓜洲一節茲悉交通部已飭津浦鐵路及浦信鐵路兩督辦會商詳復聞兩督辦以烏衣距瓜洲路程僅二百餘里裹下河一帶商務尚屬繁盛且查津浦鐵路前本有自浦通達瓜洲之議此次浦信旣已開辦瓜洲亦交通要衝自應取道於此云云 
[杭州]  
　　周永廣偵獲鎗斃 
　　臺匪周永廣久緝未獲現由浙探在山東濰縣偵獲於今日（十五）迎提到浙朱軍督親督法官詳加研訊該匪供認謀亂不諱即日判處死刑執行鎗斃茲錄所宣布罪狀如下查匪首周永廣一名屢在臺溫金處各屬糾合匪徒嘯聚山寨攻掠城邑焚殺良民並通亂黨號稱浙江討袁軍總司令及浙東鎭守使等偽職豎旗出示希圖倡亂迭經分途派兵剿捕並懸賞緝拿未獲該匪勢窮力蹙逃匿日本經本行署密派贈赴日偵察嗣據報告該匪首不日擬由日本回至青島濳返上海等情飭探嚴密跟蹤於本年三月四日在山東濰縣地方輪埠會同就地兵警將該匪首拿獲派員提解回浙飭訊究辦據該匪首周永廣供認迭次在浙東各處擾亂如圍攻仙居焚殺雙坑等事並有發布討袁軍旗幟票布及各種僑示令箭踢防不諱罪大惡極不容稽誅援熙懲治盜匪法第四條第二欵及懲治盜匪施行法第二條第二項判處死刑於本月十五日依法鎗斃以昭烔戒而快人心云云 
[江西]  
　　戚巡按抵景鎭後之禁烟 
　　戚巡按使到景德鎭已歷四盡夜現擇定三月五號啓節運赴樂平縣監視劃拔煙苗然後再赴萬年折回餘江順道走餘于往弋陽至上饒各縣因控告案件甚多聞將電調公署承審官張宣宗來轅承審各上控案件又聞戚巡按使以上年年終已接各屬具報煙苗已一律肅清不謂當此春令各縣依舊栽種實屬不成事體故自赴都陽後即日日文電查馳斷各道尹迅速加派委員並轉飭各縣知事切實刻餘每縣須淚親信十人分赴各鄉週番視察云 
　　另函云戚巡按抵樂平後聞該縣煙苗尚未凈絕將印委大加申斥並添撥警備隊數十名分頭劃拔限十日竣事再行派員踏勘泰和縣屬蕭姓村莊亦有煙苗兵警往拔頗受重傷現由知事胡德修專電來省請撥警備隊一排前往協助政務廳長陳嘉善以公署內隊伍業經分駐各道留省無多礙難調遣特商昌武將軍擬將駐紥吉安陸軍酌撤一連前往協剷遂川縣屬與泰和永新兩縣毘連現聞永新泰和兩處均因剷拔煙苗聞事兵民開鎗互相攻擊死傷頗多地方甚為震動該縣知事馬經翰恐有匪徒竄擾入境特電報來省請兵鎭懾聞陳政務廳長亦已函達李將軍飭令派往泰和隊伍順道遂川藉資彈壓 
　　廬陵道尹北上 
　　江西廬陵道尹羅述稷由統率辦事處轉奉大元帥諭飭調京羅道尹奉電後專電戚巡按使請假當經照準所遺道尹一缺委任宜春縣知事羅威就近兼代羅道尹交卸後於三月八日由袁州乘坐民船起程不日過省經昌武將軍諭令軍警盤查所遇有該道尹衣箱行李免驗放行 
[安慶]  
　　撥欵修堤之祥覆 
　　無為縣境五里碑江堤為江口頂衝該縣最險之民堤也前經我知事會同邑紳擬撥公欵津貼修築詳奉省長批示由地方公欵項下撥洋三千元充修築之費現由該縣知事詳復以此項工程甚鉅民力單薄求助公家固屬事理之常異以全縣之欵修一方之圩殊欠公允似宜作為借撥將來由受益田畝攤還云云聞刻已批準照辦矣 
雜評二 
[常規（訥）]  
　　西報謂日本此次派兵瓜代離乎常規故令人疑戄吾謂世界之事無論為和平為戰爭不能離常規也和平有和平時之常規當外交者各守此常規以進行則國交必不至於破裂戰爭有戰爭時之常規主兵事者各循此常規以應敵則戰禍可早日結束故今日歐戰中一交戰國如有離乎常規之舉動則他交戰國必且馳書詰問由其不合理於世界即此故也假保鮮　國有離乎常規之舉動而應付之者亦離乎常規則在和平交涉時國際間已失維持之具中日交涉而果為和平之交涉耶其必自各遵此常規始矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[巡按使今日蒞滬]  
　　江蘇齊巡按使奉令出巡將次來滬已屢詳本報茲悉齊使約今晨七鐘抵滬上海鄭鎭守使楊道尹以及所屬各機關均已預備一切以待使節上海縣沈知事淞滬警廳徐廳長昨晨（十六號）已同赴崑山以便沿途照料隨同來滬 
[閘北公民之會議]  
　　閘北上寶兩邑公民以江蘇齊巡按使此次奉令出巡指日蒞滬因夜間和日（十六號）假座明倫堂開會集議擬俟齊使蒞滬公舉代表上書謁見請於出巡後將閘北界務之關係上達政府察核茲將會議情形錄下下午二時開會公推閘北市經董錢貫三沈聯芳兩君為主席周又仿君為起草員七書齊發按使及鄭鎭守使楊道尹旋又公推錢貫三沈聯芳應季審俞宗周四君謁見齊巡按使詳陳界務之利害關係次將草議條件函請工巡捐局迅速照辦使外人無所藉口並條陳交涉辦法根據成案勿稍遷就繼又提議新大橋工程延未建築亦擬列入議案請滬海道尹從速磅礴商開工建築並議決俟齊使來滬公請親歷閘北地方察勘形勢指明利害關係議畢已鐘鳴六下矣 
[一夜發生三盜案]  
　　公共租界白克路登賢里第七百六十六號門牌許春松家於前晚（十五日）八句餘鐘突被盜匪六七人撞門入內各出手鎗嚇禁聲張刦取值洋五千餘元之金珠飾物現洋呼嘯而去迨許報告新閘捕房飭派通班中西探捕前往兜拿該匪等早已遠遁昨該捕房捕頭已稟請麥總巡通飭各捕房中西探捕一體留心偵緝又前晚二句餘鐘有盜匪二十餘人擁至滬西又袋角用石撞開同昌押店大門而入各持手鎗刀械恐嚇致被刧去值洋一千餘元之衣飾事後由事主開單報請戈登路捕房立飭華探陳永康西探殺辣門率同中西各捕前往拘拿未獲現亦稟請麥總巡通竅中捕房中西探捕認眞偵緝務獲解究又福州路（即四馬路）山西路（即盡錦里）對面紫陽觀醬菜店於前日夜半被匪攙門入內向司賑張瑞旺強索鐵箱鎖匙張不肯交出致被匪徒行兇擊傷並用利刃向張之頭部連戳數下張即受傷倒臥不知人事該匪乃搜出錀匙將鐵箱內鈔票現洋一千零七十一元小洋一千八百五十六角盡行取去迨至天明同店夥友見店門及賑房門均開張已受傷臥於床上血跡模糊始知被刧因即投報總巡捕房派探將張車送仁濟醫院一面飭探詳查嚴緝聞張傷勢甚劇恐不免有性命之虞云 
[兵警巡夜之嚴密]  
　　上海鄭鎭守使因城內迭出搶刦傷人巨案特飭第六團團長龔銘卿派兵駐防已誌前報茲悉該團各兵士業已移駐城內南市分班梭巡頗為嚴密並有警廳巡邏隊及偵緝隊士等逐段巡查每晚至十一時後凡有行人結伴至三人以上及形跡可疑之人均須阻住盤詰明白然後放行或即由探尾隨偵察蹤跡以免匪類混入 
[再紀巡士檢查行李之疑慮]  
　　滬寗火車站巡士因稽查煙土發見寶銀二十七只恐係盜贓帶區盤詰大略已誌昨報茲又據閘北訪員報告謂十四號晚有向在裕源紗廠管棧之揚州人洪子壽偕同其母洪邱氏及友丁朝金由滬回籍帶有寶銀二十七只現洋一千元搭乘滬甯火車五區崗警見其所帶竹箱及酒壜觔兩甚重恐其夾帶煙土等物當向盤詰據洪稱內有寶銀十只檢視之下數目不符旋又在三人身較真搜出銀洋千元情有可疑因即帶入該區解送閘北司法科研訊據供此項銀洋係歷年積蓄恐途中或有危險故藏於壜內云云旋由裕源廠經理洪子學投案證明將洪等一併保釋了事 
[又一嚴緝贓匪之通飭]  
　　淞滬警察廳長徐輔洲君昨日又為紫金路刧殺重案通飭各區警察署云為飭緝事本月十一日據二區一分署署員鮑基清詳稱竊於昨夜十一點鐘據民人吳正基來署報稱身在西馬橋天泰祥內作飯司有店主之義母陳陸氏年七十三歲住紫金路有伊夫妾室一人生子二人均已分居各炊住房甚大因伊無人夜半駢年向店主令身每夜飯後前往作伴次日七八鐘回店素日至晚七鐘必去今晚六鐘餘同管帳王玉池發貨人曹業內文赴五馬路洗澡九鐘時前往陳家將至門首忽見大門虛掩進內不見桌上放有冥錠一筐點心一份回見陳陸氏臥在院內氣絕身死下流血跡不知因何而死已經報知伊子前往查看特此報告等情前來署員聞報當同巡官前往查騐騐得陳陸氏住紫金路西樓房一所該氏臥於院內他傷未有砂部後頦有金簪插入當令伊子取出院內樓上下共房十餘間各屋箱櫃甚多均未開動惟將該氏身邊所帶之金珠首飾並牀前小櫥內銀洋首飾等件攜逃據詢伊子陳維周稱身母素日性情不好家中人口雖多竟致撥弄東逃西散今晚出此意外開具失單懇請查追緝兇等請查該陳陸氏受傷身死究竟因仇因盜事實殊難懸揣當卽一面電知偵緝隊長勘騐查緝一面飭保投赴地方檢察廳報騐除督率長警上緊查緝兇犯務獲解究外理合抄具失單備文詳請鑒核請一體通飭協緝等情到廳據此同時據偵緝隊具報前情查城廂重地旬日以來該分署境內連出盜刧殺人要案除將該管署員巡官一併撤差並懸賞購緝一面勒限偵緝隊破獲外合亟抄單附發賞格飭仰該署長遵照一體飭屬上緊嚴緝務獲贓匪解廳訊究盡法懲治母任遠風切切此飭 
[緝獲殺人越貨之匪徒]  
　　匪徒曹四專在公共租界內糾黨搶刧經新閘捕房探目陳雲忠偵悉曹匿居新記浜路於前日協同西探將曹緝獲帶入捕房當經捕頭詢知曹匪與圖刦全昌金鋼鑽號鎗傷看門印度人並鎗斃華探田廣林夥刦石路運大錢莊各案均有關係飭卽嚴行收押昨晨押解公共公廨經聶襄讞會同美畢副領事略詰一過半曹押候提同前獲各盜質訊併究又據城內訪員報告云巨匪曹四前在英法租界迭犯刧案邇又在內地犯案被警查獲解送地方檢察廳訊供收押嗣為法公廨查明飭探將曹四提去詰明後仍送還地方廳收押聽候究懲在案現又為新閘捕房得悉曹四一犯與利康押店被刦案有關故請公共公廨備文飭派中西包探於昨日至地方檢察廳請將曹四移提到廨詰明再行送歸訊辦當經林廳長核準飭警將曹四由所提出給予來探帶去訊明辦理 
[窩留匪類之科罰]  
　　新閘捕房華探田廣林探夥曹瑞坤捕匪被害一案已由捕房緝獲兇徒楊正開（即楊三臘子）張恒泰等解送公共公廨訊供收押在案昨由捕房將窩留兇匪之二房主吳陸氏及同居人王小王解廨請究據吳陸氏供實不知張等係是匪類故將披屋憑彼居住中西官以吳陸氏不應將屋賃與匪類判罰洋十元充公無洋改押女所兩禮拜王小王從寬省釋 
[研訊開鎗拒捕之匪黨]  
　　匪徒項明才曾於舊曆去年十二月二十五日傍晚與在逃同黨二人在吳淞路瑪禮遜路轉角徘徊刦被美捕房一百八十一號暗差西捕四百三十號暗差華捕及一百十四號西捕等查見上前盤詰項即囑令身穿黑衣之一匪開鎗將該兩西捕足上擊傷逃逸旋經四百六十九號一千零四十九號兩華捕與八十四號西探及華探黃四福等幫同追至湯恩路橋將項追獲鋤頭公共公廨訊供收押候查在案茲經捕房查得項曾紏黨五人持械搶刧東枬街二十號門牌甬人袁氏家值洋七十元之衣物並吊到原贓洋傘於昨日傳同事主將項押解公廨請究先由中西探捕上堂稟明前情訊之項明才供稱淮安人於宣統元年來滬曾在閘北當過光復軍遣散後即至裕豐紗廠為小工有五月之久去冬在閘北擺設菜攤家有妻子小孩是日五時由家出外行經是處聞警笛聲見有身穿黑衣之人迎面而來後有巡捕追拿該匪見我即開鎗轟擊因即回頭而走致被疑為同黨實則與在逃匪徒並不相識亦無糾搶情事乞鑒復據四百三十號華捕一百八十一號西捕上堂證明當時目覩被告與在逃二人站於一處密語被告與在逃二人確係一黨並由事主袁氏投訴是晚共有五人撞門入內四人執有手鎗一人持刀婦人耳上金環及袋內現洋一元並洋傘四頂均被刧去惟是否有被告在場不能指認關讞員向項一再研詰堅執前供遂商之美領柏君判項押候抄供備文解送鎭守使署訊明按律懲治 
[碎蛋痕跡之證據]  
　　住居東有恆路二十五號門牌在虹口小菜場擺設錢攤之閔福桃曾令學徒將大小銀洋銅元計共一百九十四元車至小菜場兌換突來匪徒六七人各出手鎗刀械嚇禁聲張將大小洋銅元悉行刧去閔即報請美捕房查獲蕭如軒徐小三子二人解送公共公廨訊供收押候查在案昨晨由廨復訊原告投訴當時被搶情形惟是否該兩人所為當時並未認明面貌不能指實繼由中西包探投訴先後將兩人緝獲情形訊之蕭徐兩人均不承認復經中西包探稟明在蕭家內搜出之銅元經原告認明包銅元之報紙有碎蛋痕跡該蛋係原告之子擊碎污及報紙請為察核關讞員商之美領柏君以包銅元之報紙旣經原告認明未便任狡判蕭徐還押候抄供解送鎭守使署訊明懲辦 
[再誌查究極刑逼供之虛實]  
　　盜匪李德明王長洪王德友前因持械夥刧常熟東塘市源大當舖巨贓逃匿滬北公共租界由捕將李等三盜及其同黨孫文才並牽涉之婦人裘桂法邊王氏王陳氏一併查獲解送公共公廨預審明白一併解往常熟縣知事署歸案訊辦惟孫文才與三婦訊供後仍送回公廨過堂再行移解業經公廨提案訊問因孫文才供稱在該縣所供係極刑所逼諭仍分別押候該縣派人來案質明再核在案昨又由捕房將孫文才與裘桂法邊王氏王陳氏三婦併解公廨請示中西官判仍分別帶回候兩禮拜內該縣派人來案質證再核 
[破獲漕河涇盜案續紀]  
　　地方警察事務所偵探在法租界緝獲行刧漕河涇毛永和家案內之盜犯李阿發金榮生（即阿毛）兩名寄押捕房解由法公廨訊明送所押候訊辦等情已誌昨報昨經該所王司法員飭提該盜等研訊供認聽糾夥刦毛永和家得贓後各分贓洋三元布袴一條王司法員得供後飭將李阿發等還禁聽侯稟明沈知事飭緝在逃夥犯到案質訊究辦 
[董署長注意客械]  
　　滬南第一區警察署董署長近因地方發生盜案多未破獲擬從各客棧切實調查以免盜匪混跡刻已飭由巡官查得境內客棧共有四十餘家當即飭知各棧主務備循環簿兩卌開明住客姓氏職業籍貫逐日呈騐調換純音我派人按戶稽查並諭如有形跡可欵之人前來借宿須赴署報告以憑查察不得稍有容隠致干究罰云 
[祀孔獻官之分配]  
　　今日為春丁祀孔之期滬上官紳均預先籌備甚為整肅茲將祀孔獻官錄下至聖先師孔子正獻官江蘇滬海道道尹紏儀官上海縣知事四配十二哲分獻官東上海地審判廳西上海地方檢察廳兩庶分獻官東道視學西縣視學陪祀官淞滬警察廳長英美租界會審官法租界會審官上海工巡捐總局長上海監獄典獄官上海第一分監獄典獄官崇聖祠正獻官縣警佐分獻官縣立第一高等小學校校長市立小學校校長名宦鄉賢獻官上海市學務委員 
[南洋測繪學校行開校禮]  
　　南洋測繪學校於十五號下午二時興趣行開校禮先由嚴濬宣君報告創辦斯校係為養成政界實業界補助人員所聘教員或係唐山鐵路學校畢業生或為上海縣測繪事務所測繪人員於學問經騐頗有心得且均能熱心教授甚願諸生奮力攻究云云次由上海縣沈知事常說大致謂我國測繪人才寥寥無幾現在各省路鑛次第進行又又值經界局開辦之時此項人才需用正殷務希諸生奮勉以勤學耐勞自勗再次由吳懷疚常說略謂土地人民政立國之要索有土地而後有人民有人民而後有政治茲者民國初建量地測土誠為急務然培植測繪人才尤不容少綏嚴君創設是校其課程規則悉臻美備是不特為國儲才且能知所急務也諸生應善體斯意以期大成至勤學耐勞四字已由沈知事面勗不再贅言末由測量教員王修欽演說謂學以致用學而不能致用學又奚益測量一科有理論有實際參互考究方有進境云云演說畢各入會客室欵以茶點而散時已鐘鳴四下矣 
[嚴查運米出洋]  
　　吳淞海口為南北洋商輪出入之要道現當禁米出洋之時恐有奸商私運出口販賣漁利故已由當道派遣肇和練習艦泊淞口嚴密稽查以重禁令 
[綢業董事封於染業之忠告]  
　　本埠染業聯合會近又要求綢布各店增加染價其要求加價函件一則曰待至某日為限再則曰準至某日一律停領止染聲勢洶洶刻不待緩杭幫綢業公所諸董事業已覆函忠告其文如下逕覆者兩接來書並價單均悉貴業增價一節以目下顏料之貴人工之昂加增市價固理所當然惟生意之道自須雙方並顧此次照尊議價目是否適當敝業能否承認應得公派代表出來陳述此中情形彼此固無妨共同商榷乃計不出此始終亦未派一人而以一紙空文簡單數語情同諭旨限日答覆並以停染來相要挾方之國家交涉亦無如是決裂彼此做生意寗有是理哉況貴業加價於敝業而敝業尤須加價於買主三面允洽方生效力且和敝業又係杭綢一分子此外若湖幫若盛幫是尤須公同商酌一律平等以昭公允竊為貴業計若不以商量從事憑一時意見一旦停染決裂之後開銷不資持久無計深恐無以善其後也敝業誼屬同鄉故效忠告是否有當悉聽尊裁 
[發見受傷屍身]  
　　滬北滬寗火車站北湖州會館面上寶交界處小溝旁遇前日發見無名男尸一具身有刀傷形似被害當經該處地保至上海地方檢察廳報請相騐林檢察長即派鐘尚斌檢察官沈錫卿檢驗員並錄事法警等前往相騐當經騐得該尸年約三十餘歲身穿藍布棉襖四肢均軟如棉右腰助受巨石傷一處左頸項受刀傷一處實係因傷身死鐘君因無家屬出認即著善堂收殮發封厝壇一面諭令該圖地保隨時查察兇犯如偵查得實即便來廳報告以憑拿辦諭畢返廳稟復林廳長請為核示 
[又有無賴敲詐妓院]  
　　近有一般賭徒因捕房禁賭綦輙假妓院以請客為名糾合同類抽頭聚頭諜為各無賴所知每晚亦必糾眾至各妓院探聽如昨報所紀浙江路某妓院一事各無賴已禁錮西牢茲聞前晚厝東路五百零五號門牌妓院內亦有人聚賭被無賴陳水金吳阿毛得悉糾合十餘人至該妓院索取賭規不遂遽將妓傭王老二王老四兇毆當被報告捕房拘押昨解公共公堂訊明以陳等不應圖詐行兇判各押一月示儆 
[華商對於法副領事之感情]  
　　法總領事署正繙譯官兼法公堂會審副領事德查沛君蒞任以來訊理中外商民訟案一秉至公毫無偏袒茲由法租界內各華商公製匾額一方文曰保障商權恭送至署以伸感戴德君廉讓再三始行收受 
[租借房屋之衝突]  
　　昨有甲乙二人在七浦路向沈某租借房屋忽起沖突被六百七十九號華捕一併拘入捕房斥釋不理 
[討酒帳受人口實]  
　　英租界石路三益酒店夥王錦堂因開設妓院之石氏婦人拖欠酒帳洋二十七元避匿法界曹文彬家內前往向索無著王即回店糾同王阿才王文彬馮才林等至曹處將皮一只搬去作抵該氏旋至扔房控告捕頭以索欠不應強搬皮箱飭探至英捕房將王錦堂等四人提至法界昨解法公堂請訊石氏供與曹文彬同居虧次酒洋十餘元搬去內有銀鼠皮襖皮緊身等綢緞衣服請為追究訊之王供石氏與曹係是夫婦前開妓院拖欠酒洋二十七元避匿不還後經訪知匿居法界前往索取曹將衣作抵商人恐有瓜葛將箱封鎖保存請求公斷王阿才等三人同供前往取箱是寶聶讞員以王等追欠不應強搬衣致原告有所藉口判箱內衣服無憑不追並將酒帳一併註銷至王等違章搬物著罰洋四十元王阿才等各罰五元充公衣箱給原告領去完案 
[復訊冒牌糾葛案]  
　　美商希司白爾因同豐裕號主莊金堂裕享號主劉本餘泰記號主劉本生敦記號主葉承基混售冒牌香油（譯名范士林）延請代表律師控經公共公堂分別傳案訊知係向日商定購不知冒牌判均交保候再復訊並候函致日領到堂觀審核奪在案前日午後由廨復訊日領西田君亦蒞廨與關讞員會同美領柏君升座集訊先由原告代表律師上堂譯訴案情並經見證王興祥等相繼上堂證明向該被告等購買前項香油等情請究訊之被告由代表律師上堂辯稱此貨並非被告私造係向日商購來應與被告無涉旋與原告律師互辯良久關讞員與美日兩領事會商之下判被告各交原保候再核奪 
[定貨糾葛案辯論終結]  
　　英商中和洋行控元和號主謝芝園定貨不出業經公共公廨傳案一再會訊因據被告供稱貨由原告式拉夫隠　元和號牌號私定故定單並未蓋章判候查核在案前日午後由聶襄讞與英康副領事升座復訊兩造仍各由代表律師互辯多時中西官會判被告仍交原保候會商堂諭飭遵 
[婦人販運烟土嗎啡]  
　　閔行婦人張金氏來申購得煙土三兩四錢並嗎啡數包乘輪返里當為偵探查獲並由船夥王阿福為證拘送警廳連同證人併送地方檢察廳預審收押候辦證物存案 
[女子被人捆縛]  
　　江北女子袁臘子年已及笄已許字原籍劉姓子為室駢年忽私逃來滬匿居南馬頭地方前日經其繼父富小駒子偕女子堂兄袁萬成及督母袁劉氏來申尋見因該女不肯隨歸旋用強硬手段捆縛雇車送至船上該女沿途喊救由崗警拘至第一區警署移送警廳司法科訊究 
[瘋人投河]  
　　甬人長腳向有神經病昨日在西華得路投河圖盡幸由行人設法救起鳴捕送入捕房轉送同仁醫院醫治 
[控告忤逆]  
　　南市三泰馬頭同昌雜貨店主姚永銓至第一分署控告伊子姚恒禮花年將三十不務正業向之訓斥反敢違忤請為究治等情署員準即傳到伊子移送警廳司法科訊究 
[乞丐因病倒斃]  
　　浦東其昌棧後面昨有形似乞丐之人在彼倒斃由該圖地保查見投報地方檢察廳由宗檢察官沈檢驗員等前往驗明該尸實係乞丐因病身死並無別故判由善堂收殮發封厝壞 
[銅匠互毆之結果]  
　　滬城西馬橋某銅和夥丁松林與同伴丁元興王春生等因強故口角互相扭毆當由守望巡警將一干人拘入二區一分署逕送地方檢察廳預審之下並騐明各有微傷諭飭一併收押一面起訴審判廳昨經推檢各官開庭研詰以丁等各有不合判丁元興拘役十五天丁松林拘役五天王春生拘役三天以儆 
[竊賊分別懲治]  
　　金如發竊取黃包車上坐客之衣包又沈小山子在十六舖某船局門首行竊包裹均為巡警拘送地方檢察廳預審收押聽候起訴判決在案昨由趙推事官會同宗檢察官開庭辯論之下判金如發監禁十個月沈小山子監禁四個月以儆 
[偷竊與消贓並究]  
　　巨竊襲警慶發馮長法因串竊馬霍路陳錫樓愛文義路陳晉法等各家衣飾巨贓托婦人江蔣氏消贓由探一併查獲昨晨解至公共公廨經聶襄讞會同美領畢君訊明判龔馮各押西牢五年期滿均逐出租界江蔣氏押女所三月起案各贓交各原告認領 
[女子竊取珍珠]  
　　新閘路卒昌當舖夥陳家石控女子陸阿毛以購買當滿飾物為由乘間竊取珍珠一串圖逃昨由捕房將陸女拘解公共公堂訊供不諱判押女所一月示儆 
[校役不認竊洋]  
　　八仙橋西某校學生王明揚至法公堂控稱前日出外購物回來查知箱內所儲之銀洋二十七元被校役高太生竊去向追支吾 
[鳴謝沈製生髮膠神騐]  
（上略）次小女前年患三瘡頭髮脫落大半曾用尊製生髮膠陸瓶隨敷隨出發生之新髮較病前多而且黑於戊申三月中因事至申曾登新聞報謝信　邀尊鑒今春小妾產後傷寒病　月餘以致由額而髮漸將秃頂茲託上海元豐行張詠代買一料依法施搽　然髮　　如蓋烏　矣　貴主人情求化學生髮膠生髮神奇誠如仙丹信不經也　天津登　潘北首　昌公司何　民六月初二寄　售價每洋二瓶每料六瓶洋二元五角　上海山西路即盆湯弄大街人壽醫藥室照錄○本醫藥室彙集原來謝　千　　○成條幅張掛門口人人可看 
[註釋中西種痘全書]  
上海眼科醫院主陳滋君著共分七章首論天痘之原因症候治法次論苗痘之種法治法三論牛痘之常痘變症種法治法四論水痘之辨法治法五論各種痘苗之製法採法貯法六論各國種痘規則七附注釋每册七角又育兒全書每册五角遠地購書郵票代價作九折算○陳君寓貴州路北芝罘路一號種痘每名一元種時不出血種後不潰爛　　棋盤街新學會社啓 
[中國烟台自製洋酒張裕葡萄酒公司]  
本公司由歐洲選購上等葡萄種在烟台　山地數千畝按西法培植聘請奥國著名酒師哇務男爵駐廠釀製計成紅酒九種白酒十種白蘭地高月各一種存蓄地窖十五六年之久氣味醇厚前在南洋勸業會陳賽得獎超等文憑本年向政府註册准免稅厘三年於五月日始發售經英國柯師大醫生化驗給証書謂此酒質味美醇有滋補身體之功用其花色價目備有仿單函索即寄批發克已零購亦可此佈　 
上海英大馬路小菜場對門壽康里内張裕釀酒公司分售處啟 
[賞格]  
李仲薌一名蘭荃年念七歲身中而瘦面帶靑白頭正中有一小塊圓而無髮廣東潮州澄海縣蓮陽上巷鄕人口操潮音兼些廣語在香乾泰隆司賬本年陰曆九月廿七日挾帶巨資往汕頭逃走無踪經巳禀准中西政府通紕如有拿獲者准即賞洋二千元並乞電知本號以便提究該電費仍當奉還立賞是實决不食言　　香港南北行街乾泰隆啓 
 
 

Page 11

 
 
是以報捕拘案請究訊之高供在學堂服役多年不敢偷竊學生財物實被誣指判押十四天以儆 
[竊賊口頭之改過]  
　　王小和張緒生同至法公堂控被積竊顧阿金串同周壽生朱四竊去棉袍衣褲等物業已報捕拘獲弔出原贓解請訊究與供另有蔴布售於徐王氏得錢二千餘文業已用蒞求恩寬冑訊之朱周同供以後改過不敢再犯徐王氏供認收買蔴布是實判顧押半年期滿逐出租界朱押十四天周押七天徐王氏罰洋三元充公贓給原告領去 
[過犯復入租界]  
　　過犯張阿明復來租界由探查獲昨解公共公堂請究張延律師上堂辯稱被告前奉開釋後在華界為木工向來安分前日因事入城途經租界應請開釋中西官以被告前犯糾眾鬬毆案於西曆一九零八年二月十五號訊判發押西牢五年期滿逐出租界嗣因患病省釋此次不應再來且查此案係由德領陪審判張押候禮拜六再行解訊 
[閘北之烟禁]  
　　閘北五區警署前日查獲私帶煙土之范廣根高阿根許阿林陳阿常馮永生朱德生倪阿大吳耀山張神妙富周梅壽等十人抄山膏土共約五十餘兩一併移送檢察分庭預訊還押聽候起訴公判 
　　松江法警墳勝即沈少根日前攜帶公文手銬來滬辦公身畔藏有煙盒內有煙泡三枚在滬寗火車站被崗警查獲移送檢察分庭前是起公訴經審判分庭孫推事判決罰洋一百元又田宗帶土八兩半罰洋八十元張玉山帶丸藥一錢罰洋六十元俞德之帶一十三兩罰洋三百元王桐帶土三兩罰洋六十元吳元帶土二兩三錢罰洋六十元李祥生帶土九錢罰洋七十元王德發帶土二錢罰洋五十元蒲厚生帶土二錢罰洋六十元王金生帶泡三枚罰洋六十元侯和尚帶土二兩三錢罰洋五十元又李阿大徐木根傳友堂三人私賣洋煙判李罰洋一百元並處徒刑八十天徐傳二人客罰洋四十元一併還押聽候繳洋開釋 
[勸種牛痘之文告]  
　　淞滬警察廳長出示云照得人家小兒一週歲以後種痘是為必須經過之階級從前人民習慣信用本痘至毒發時不特生斑落茄可以變換美麗之面目且非常危險偶一不愼即不性命之虞所以文明各國居民種天痘者均以違犯法律論現在牛痘一法已經灌輸內地惟是一種無力小戶尚用舊法自種天痘滬地五方雜處人煙稠密痘毒最易傳染邇日南市梅園街一帶發現天痘幼孩因此斃命已有五六起欲免小兒天痘傳染要以早種牛痘為第一良法此種治牛痘之秩序以痘毒已盡下苗之後不再感受為度最妥當最便捷方法小兒自一歲起每三年種痘一次至十歲為止雖處痘毒極烈之地段亦不能傳染人家小兒種過牛痘者往往不再復種殊不知種過而無寸餘圍白色綱形之牛痘疤者即為痘毒未凈之明證如須小心再種為此示諭居民人等凡有小兒而未種牛痘者亟宜早種已種而痘毒未凈者亦廉復種如實侮無力之戶可報明本管區署領至就近各慈善團施種牛痘處種治略無絲毫綱用各居戶幸勿觀望自誤 
雜評三 
[祀孔（訥）]  
　　祀孔所以提倡孔學也夫孔子聖之時者又以憂國憂民為懷者今日之時我孔子在天之靈以為何如曰危而不持顚而不扶則將焉用彼相又曰人無遠慮必有近憂此孔子救時之教訓也國人服齊孔子宜知此義 
專件 
[國民會議組織法]  
　　第一章議員（三月十二日公布） 
　　第一條 
　　國民會議以左列各議員組織之一中央特別選興趣會選出者四十人二各省選舉會依左列定額選出者二百零二人直隸奉天山東河南江蘇江西浙江湖北四川廣東第十省每省選出十人吉林同西安徽福建湖南陜西等六省每省選出九人黑龍江甘肅新疆文本雲南貴州等六省每省選出八人三各特別行政區域選舉會依左列定額選出九人京兆四人熱河二人綏遠一人察哈爾一人川邊一人四蒙古西藏六人青海二人五立法楊關選舉會選出者二十人六行政機關選舉會選出者二十人七司法機關選舉會選出者二十人 
　　第二條 
　　國民會議員於會議時所發言論對外不負責任 
　　第三條 
　　國民會議議員資格以議員名冊公布之日為確定 
　　第四條 
　　國民會議議贈於到會後發見議員資格有疑義時由議長指任議員十三人以上組織特別委員會審查之前項審查之結果報告於議長付會議決定之 
　　第五條 
　　國民會議議員於開會後滿一個月尚未到會者應解其職 
　　第六條 
　　國民會議議員辭職之許否由議長村付會議決定之 
　　第七條 
　　國民會議議員有缺額時由國民會議咨請大總統以該選舉會候補當人遞補之 
　　第二章議長副議長及審查會 
　　第八條 
　　國民會議設議長一人副議長一人由議員互選之互選用記名單記投票法以得票過投票人總數之半者為當選投票至二次無人當選時各以第二次得票較多者二人決選之 
　　第九條 
　　議長維持議場秩序整理議事指揮監督事務局職員對外為國民會議之代表議長有事故時由副議長代行其職權 
　　第十條 
　　國民會議設審查會由議贈互選審查員四十人組織之審查長由審查員互選之前項互選審查員用記名連記投票法審查長用記名單記投票法各以得票過投票人總數之半者為當選（未完） 
來函 
[周全生來函]  
　　頃閱貴報載豆米粥客王黎生狀告周永興豆行主周泉生不還貨欵一案內有告求請寬限周官以辯論終結判候送達判詞等語與事實不符想係貴報訪員傳聞失實蓋當時張推事官因訊得兩造賑目不符判將簿據存案侯傳訊核務請登入來函門內為荷 
 
 
 

Page 12

 
 
   
 
 

Page 13

 
 
[古今第一婦科降生丹]  
京都天寳齋○婦科種子仙丹○服後受胎極速○如不信者有法可試素未生蛋之鷄餉以此丹半月後蛋自生矣虚言欺人罪我惟天 
夫婦人固無不育之理不育者即有病也然病多起於月經月經不調則非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墮情志或感及風寒致損營衛或體虚盜汗不止或血枯面黃肌瘦及白帶淋漓胸腹脹悶五臟虚損子宮寒冷動情即洩受而復出等症此皆體虚血虧所致故種子之難所由來也此丹係葉眞人所傳能調和婦人衛任之血平定肝鬱之氣去瘀生新開鬱解悶煖宮止帶聚精旺血固本調經却病壯體之功凡婦人望子者苟能連服一月中途不間斷無不應手而得素未生育之婦服後一舉成孕晚年經斷血枯常服且能育子旣孕服此必成雙胎眞婦科聖藥種子仙丹也每料一斤價洋八元半料四元起碼二元閨女孀婦服之恐產軟骨無父之子切忌切忌幸勿輕視　另有參茸海狗腎壯陽種子廣嗣金丹專治男子陽萎精衰服後即奏奇功雙料每兩二元遠埠函購須托郵局最妥信局屢次作弊舖設上海二馬路中市西鼎新里石庫門内交易京都天寳齋啓 
[遺失道契廣告]  
英册四千一百四十七號道契係古柏沃沛户名上項道契曁權柄單均經遺失自本日登報三個月即請英領事署發給新契原契作廢此佈　民國四年三月一日　上海北京路古沃公館啓 
[英商保衆火險公司賠欵迅速]  
啓者天主堂前向保衆公司甬江經理李君梓美經手保有房屋元四百兩楊枝春保元八百四十兩福大損傷元五百八十兩今由錢庠元君與李梓美君　同辦理如數賠訖足見該公司及經理人誠信可靠毫無留難特此登報鳴謝　寗波江北岸天主堂鼓樓前楊枝春福大同啓 
[寗波利運公司經理戴崇德告白]  
啓者本公司自丙午年開辦以來歷年各股東得分官息尚稱順遂迨至鐵路告成生意大減現今正月念五日邀集各股東開議恐日後虧蝕不能保全大局議决將順寗順安兩船價以及生財並新議貼費等項作本照推無如别東亦無受主均委與余不得已勉强允從接受准照還每股本銀三十五兩以二月十五日起至三十日爲止請各股東即持股票向上海利昌鐵號照取勿誤如逾期不聽官息第恐未及週知特此聲明 
[聲明被窃]  
敬啟者敝號向用分明假冐圖書及遷移圖書均印包面所用茲於正月二十四日早七點鐘被竊除報捕房追究外恐有人將該圖書在外假冐情事合行登報聲明將該圖書即日作廢另刋新圖書爲憑　法界洋行街鄭洽記特白 
[賞格]  
敬啟者本年正月二十四日早七點鐘被竊去原用包面圖書二顆當報捕房查追茲查該圖書係被本號已歇學生鄭進容所竊如有人扭獲鄭進容送捕外當酬洋二十元儲洋以待决不食言　　　　法界洋行街鄭洽記特白 
[恭頌徐景明文先生拔牙不痛]  
啓者家母苦牙患十餘年嘗因牙齒拔牙痛至失口由是畏治牙如虎牙患屢發飮食難進然鑒於日前拔牙之苦狀無論如何牙科均不肯延請痛極亦惟呻吟而已昨閱滬報載各界恭頌先生証書前清時内而親王貝勒尚侍外而將軍督撫司道極之上至慈禧皇太后民國袁大總統以及諸偉人均曾延請先生昆仲醫治莫不奏效如響又載先生鑲牙補牙續牙拔牙並皆佳妙實中國牙科中之巨孹英人則純君至稱爲牙科大王洵不媿也余喜極因將各報購囘家母一閱見有牙科聖手乃允來滬求醫先生始塗以藥水旋用西法拔之且連拔數牙绝無痛苦現用金裝好其咀嚼力與少壯時無異家母十餘年牙患一旦除去雖獲萬金無此喜也亟爲撰言登報顏曰拔牙不痛以爲同胞欲拔牙者示南針焉先生總局庽上海四川路四十五號分局在四馬路嶺南樓隔壁　浙江嘉興朱又新謹啓 
[保精丸]  
强種珍品　精闗强固·健陽種子　應驗如神　尿𦜐𤼵力·治遺止洩� 
傳云陰陽搆精萬物資生故人人宜以保精爲切要倘患精虧腎虚若不及早療治極其弊必致陽萎甚有乏嗣之憂否則强行房事亦属妨害健康不可效俗子凡夫誤于迷信而將不產之罪委之妻妾豈不寃哉茲將致病理由略列于后凡靑年無知誤犯手淫爲第一原因文人用腦過度遺精滑洩爲第二原因破身太早濫耗精水爲第三原因縱情狂慾五淋白濁爲第四原因有此種種原因必患下列各症如心跳氣急耳鳴眼花腰酸腿重陽道萎縮不舉不堅忍耐乏力側身即遺愛情淡薄悲境日深人生若此其痛孰甚倘能早日醒悟速服保精丸則各症俱消從此精神奮振幸福日增愛情又加較前更勝十倍世之有患生殖機病弱者不可不注意焉 
一保精丸有補筋肉發力之功故能壯筋健陽而有特别奇效凡陽萎乏嗣不堅不久四肢酸軟筋骨麻木左癱右瘓老年神衰胃呆食細者服之功效立見　 
一保精丸能健活尿管之妙凡患久淋尿短尿梗脹夜多小便尿管後反滴者服之二三天立覺小便暢利尿色清潔續服之諸疾除根誠乃强腎健腰之聖品也 
一保精丸有强健精𦜐之能故對于遺精滑洩見色流精側身即洩等患功力尤奇服至三四天便覺精管强固忍耐如意不� 
慮虚洩雖冷若水之薄精頓變爲濃温有珠之厚精注射有勢得子甚易固精養神健康日增無論老壯均可常服有病治病無病强體多子多壽功益非淺此丸馳名巳久功效昭彰行銷發售素有定章服之不靈包退還銀每次呑服二丸日服三次飽肚開水送下凡婦女白帶經亂腰痛腹脹宮冷乏嗣滑胎小產經閉夢遺夢驚頭暈目眩一切房勞虚損等症服之均能藥到見功每瓶四十丸售洋一元每打十元半打五元外埠郵購保險回件另加寄費一成如以郵票代價九五折用恐未週知特再廣告 
上海四馬路東市中西藥房對面光華堂房謹啓 
[皖路舊股票聲明作廢]  
計開　吳榮記鱗字二號元一伯兩　禮記元三十兩　祖記拾兩　又拾兩　祥記一百兩　遇記一百兩　成記一百兩　正記一百兩　安記一百兩　振記五十兩　益記五十兩　允記五十兩　昶記五十兩　裕記五十兩　泰記五十兩　寳記四十兩　洽記三十兩　公記三十兩　壽記五十兩　寛記五十兩　豐記五十兩　書記五十兩　績記二十兩　師記五十兩　以上鱗字六號起至二十八號上　汪承志堂劍字五號元二千兩　正光記廉字七十四號五十兩　明記廉字七十五號五十兩　寗振豐大字廿六號十兩　寗振豐義字七十號八十兩　寗堯記節字六十六號一百十兩　寗堯記廉字八號二十兩　寗堯記廉字四十二號一百兩　寗堯三廉字四十四號一百兩　李永豐大字十七號十兩　李永豐大字三十八號十兩　以上所列舊票均於宣統年間在滬局換領新股票並經領過股息今將新股票在蕪湖清理處遵照　部示掛號届時換領期劵舊票未經銷燬特此聲明槪行作廢　皖路股東　吳榮記　禮記　祖記　祥記　遇記　成記　正記　安記　振記　益記　允記　昶記　裕記　泰記　寳記　洽記　公記　壽記　寛記　豐記　書記　續記　師記　汪承志堂　光記　明記　寗振豐　寧堯記　寗堯三　李永豐　同啓 
[浙江醫士陳濟仁男婦幼科廣告]  
時間門診上午九時至十二時下午一時至三時半出診下午三時半至八時醫金門診五角出診二元診所三馬路同安里華旅社内四號房 
[名相留滬]  
竊聞虎頸燕頷識封侯之有相聽聲揣骨應休咎於未來伊古來帝王將相卿士大夫無不藉風鑒之判談知畢生之得失也安徽陳小峰先生學參張服術妙陳搏足跡半天下富貴窮通片言立定往來多俊翰壽夭升降舉眼方知刻下幨帷駐滬游藝言交倘有巨公名卿學士英流欲借一言以品題切勿失之交臂同人等曾經藻鑒應驗無遺用特介紹謹布短章現寓勞合路福祿里龍谷會　盧恩澤劉萬靑齊嶽英胡仁壽錢質甫陳超亨鄧培允賈典三龔靄材周少卿仝啓 
[上海匯豐銀行及虹口分行廣吿]  
啓者本行收足資本洋一千五百萬元公積英金値洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦厦門暹邏包帶維亞孟買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津靑島北京横濱其上海行與各商往來暫存本行之銀及定其存欵等均請至本行面議代付本埠滙票并辦理銀行一切應辦事宜滙票可以滙至倫敦歐州印度新舊金山美國中國東洋等處大通商碼頭特此佈聞民國三年十一月十日 
[立愈肝胃氣痛將軍丹]  
此丹並治九種胃氣痛服則立愈○如吃過别藥不愈者請來一試方知實濟○不效還洋○以昭信實 
肝氣之症婦女最多或因怒氣傷肝或因氣轉不舒致傷肝本從此觸怒即發甚至氣逆不下肝堅如鐵食不下咽坐不安癀若不早治且他年正氣一衰其發更甚每有因此殞命者古力有左金丸治法試之毫無效騐今本藥房不惜苦心訪得御方名曰將軍丹無論男女如患肝胃氣痛之症服之神功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬人皆尅日見功從無復萌之人如此奇騐未敢秘藏特登報布告俾患斯疾者皆得解脫呻吟床席之苦則幸甚矣○每瓶實洋一元每料六盒洋五元又秘製百試百驗養津玉液膏專治咳嗽痰喘功能補肺養津效騐非常每盒洋一元每料大盒洋四元遠埠信購原班囘件○原處翻造房屋仍遷上海三馬路大舞臺對面鍊雲大藥房謹啓 
[患咳𠻳痰喘者宜看]  
上海彭壽堂始創化痰止咳半夏露今因杜絕假冒推廣利濟起見凡購批代售五打以外九折十打以外八折零買無扣 
本堂秘製四寳半夏露專治傷風咳嗽痰飲氣喘吐血喉痛等症立服立效有起死回生之功因此遠近爭購馳名天下海内得此回生者數以萬計僉謂無論何種藥品均無如此露之神效妥速者茲特節錄來函數則以示勿欺　彭壽堂主人雅鑒僕病後尚未調理適舍親邀辦急事雪夜長征風寒飽受方抵江西即發寒熱繼而咳嗽大作氣逆且促寢食俱廢困苦難言醫藥求逼咳終不止乃蒙諸君不棄指購寳號化痰止咳半夏露三瓶服僅二次果見輕减至一瓶完病竟全愈尚多二瓶什襲而藏今春小兒驟患咳嗽加以寒熱往來亦將此露使服寒熱立退咳亦旋止愚父子受惠實深爰申謝悃并寄洋十圓再購一打速付爲荷福建南台趙玉臣頓首　彭壽堂諸位執事均鑒弟賤軀肥胖動輙氣喘頑痰終歲不絕近日愈多每日幾吐碗許日前稍受寒邪即起傷風咳嗽頭目昏暈等症服藥調治僅有小效月初小婿來舍帶贈寳堂半夏露二瓶照單試服夙疾全消頑痰化盡行動勝常十年來無此康健矣敬呈念元祈發五料寄下藉作護身符籙無錫三里橋李鶴卿拜謝　彭壽堂諸位台照僕素有血症又加痰喘每屆秋冬其患更甚屢經名醫診治輙無一效近聞貴堂化痰止咳半夏露聲名藉甚適友人自滬來向之細詢據云實在靈效即托郵局滙購兩瓶開塞試服清香甘和已令人神清氣爽及二瓶告罄不但喘止咳定抑且飲食加增面目光彩身受之餘始信人言不虚也特寄報費十圓將信照登以彰殊功江陰市橋堍尤銘啓　上海河南路七號彭壽堂錄 
[紅血輪大贈彩十週紀念請得四萬元意外大希望]  
請看紅血輪限期見功之試騐法○羅威博士發明紅血輪以來已經十載性質之慈善功力之神妙久蒙中外所贊稱歷年受領各國政府獎憑金牌之保証當運銷之初先由上海祥泰洋行經理厥後銷路日暢特立羅威藥房續增各項家用良藥總計銷數至去冬止共售出大小各藥五百七十萬零三千八百六十二瓶値茲红血輪發行十週盛會特留紀念謹具金銀日用贈品細開如後并附贈新華票藉答歷年購服紅血輪　諸君之隆情以期實踐發財發福之佳運以表本藥房實事求是不肯以僞欺人以公同好之誠意近來科學日新中外仕人深悉紅血輪乃人身後天之育母根據生理學的作用實具有强種長壽的効力兼治百病的功能今雖遐邇共知此品究能熟悉紅血輪之實力者尙不及百之一二茲將限期見功之試騐法略列於後初服一星期脾胃先受補益胃經血脉日漸增多消化有力食量日加體容漸壯凡胃弱食細作酸噎膈肝氣積食等患均能却除服至二星期補力入肺添生肺體血䏭肺葉强活呼吸舒縮有力能將久滯陳痰除根凡肺萎咳嗆痰粘氣哮喘吐血勞傷損肺爛者服之具有完全消痰補肺之妙服至三星期後心經受其補力新血日加心經堅壯眼見面色紅潤肌膚嫩澤手足輕健精神爽快凡心跳氣急耳鳴目眩腰酸腿重以及婦女白帶經亂閉滑胎宮冷嗣艱一切色傷乾血虚勞重症服之自除體質壯健服至四星期後臟腑已健活補力充盈溢入腦髓當覺神志清爽精神活潑夜睡甘甜面容豐潤白嫩精水濃厚腎强陽健雖老年人服之其顯發之功較之壯年尤勝數倍凡滑精夢遺陽萎精冷面色灰黄筋骨酸痛手足麻木一切諸虚百損者及吸烟人血氣兩虧或戒後神衰腸廻枯燥便結或泄瀉者服之最爲對症盖紅血輪具有萬能功力隨人所欲均能如願以償無論男女老幼皆可常服勝過牛奶牛汁魚油之力不燥不寒無反無尅世之有慕彭祖術者請卽試服一打眞僞立判 
贈品 
一號珠寳金鐲價洋釣三百元 
二號大號金鐲價洋約一百元 
三号號新式金鐲價洋約五十元 
四號金式指五十只 
五號金耳挖五十只 
六號金耳環五十只 
七號金扣針五十只 
八號銀表五十只 
以上抛球埸時和號製品 
九號洋傘 
十號洋襪 
十一號扇子 
十二號大毛巾 
十三號愛國布 
十四號綢巾 
十五號手帕 
十六號時鳴鐘 
十七號皮鞋 
十八號草帽 
十九號珊瑚銀筷 
二十號汗衫 
廿一號香皂 
廿二號香水 
廿三號雪花 
廿四號香粉 
廿五號牙粉 
廿六號牙粉 
廿七號花露水 
廿八號生髮香油 
廿九號牙刷 
三十號餅乾 
三十一號香烟 
三十二號子宮丸 
三十三號紅血輪丸 
三十四號三素補品 
[贈例]  
買藥一元抽贈品一件 
買藥二元抽贈品兩件 
買藥三元抽兩件○另贈新華票一條 
買藥六元抽四件○另贈新華票兩條再多以此類推照贈 
如買十二元另贈新華票四條○有四萬之希望 
買二十四元有八萬元之希望旣得各種家用良藥補品兼得意外之贈品又有一萬四萬八萬之大希望眞好機會也 
威羅藥品表○每瓶之價○ 
羅威紅血輪補丸洋一元五角 
羅威固本子宮丸洋一元四角 
羅威血清保安丸洋一元五角 
羅威生津潤腸丸洋一元 
羅威喉症保命丹洋八角 
羅威傷風解表丸洋三角 
羅威子宮導濁丹洋一八角 
羅威補精丸　洋一元五角 
羅威保赤丹　洋一元 
羅威頭通丸　洋一元 
羅威安睡丸　洋一元 
羅威補癆丸　洋一元五角 
羅威鷄拿丸　洋一元二角 
羅威葆肺露　洋五角 
羅威退熱藥　洋三角 
羅威泄瀉藥　洋四角 
羅威眼藥水　洋三角 
羅威白濁藥　洋四角 
羅威生化湯　洋四角 
羅威百寳油　洋三角 
羅威火泡藥　洋三角 
羅威海水晶　洋二角 
羅威爛耳水　洋二角 
羅威牙痛水　洋一角五分 
羅威點舌丹　洋二角 
羅威鷄眼水　洋二角 
羅威凍瘃油　洋三角 
羅威和肝健胃藥洋三角 
羅威跌打去　藥洋四角 
羅威　脹利濕藥洋四角 
羅威暈船平安藥洋四角 
羅威痧氣奪命水洋二角 
羅威清血化毒藥洋五角 
羅威外科拔毒水洋三角 
羅威玉樹神油　洋一元 
羅威慶勝丹　大小瓶洋二角一角二紙袋洋六分 
羅威洗髮香水粉　每包六分 
第一中國牙粉　每瓶　三角　每盒洋一角　每袋　二分 
羅威華髮膠每錠洋二角五分元 
羅威腎腦血素　每瓶洋一 
羅威雪花精　每瓶洋四角 
羅威刀傷黑草霜每瓶洋一角 
羅威大家安避疫水　每瓶三角 
羅威臭虫藥　每瓶洋一角 
羅威通潤丸　每瓶洋四角 
上海抛球場羅威藥房謹啟 
[請猜儲蓄票頭獎之號碼]  
猜中者分等獎洋 
一等一名獎　英洋一千元艾羅補腦汁一百瓶 
二等一名狀　英洋四百元艾羅補腦汁四十瓶 
三等一名獎　英洋二百元艾羅補腦汁二十瓶 
四等一名獎　英洋一百元艾羅補腦汁十瓶 
五等六名每名獎英洋五十元艾羅補腦汁五瓶 
本總藥房以新華銀行發行之有獎還本儲蓄票章程完善信用堅固故訂贈彩新章凡至本總藥房購貨滿洋六元者有儲蓄票一條奉贈荷蒙 
各主顧嘉許惠然肯來實深感荷茲特添贈猜儲蓄票頭獎號碼得奬劵凡得有此劵　諸君請各憑己意塡寫一號碼於劵上並書明姓名住址寄至上海三馬路中法大藥房總號收存期至陰曆乙卯年三月初五爲限過限不收劵亦無效俟三月十二儲蓄票開獎凡有猜中者即將獎洋獎品照開來地址寄奉　上海三馬路中法大藥房總號謹識 
雙中之快樂 
譬如　諸君子已購有某號儲蓄票或已得有本總藥房所贈之某號儲蓄票而猜劵仍塡寫是號倘得頭獎則得而復得中而又中疊雙之喜何快如之 
猜中之說明 
儲蓄票號數甚多猜中頭獎頗非易易故定凡試猜之人若與儲蓄票頭獎號碼適符者即爲猜中之第一名倘無適符號卽以與頭奬之號碼最近者爲第一名次近者爲第二名再次近者爲第三名再次近者爲第四名更次近者爲第五名如猜中者有號碼相同者即以應得獎洋獎品匀分之 
贈送猜劵之定章 
凡至下列贈劵地點各中法藥房購買各貨數在二三角者即贈猜劵一帋滿五角者贈二帋滿一元者贈四帋再多以此類推此劵贈至陰歷乙卯年二月底截止 
贈送猜劵之地點 
北京大栅欄中法藥房　南京承恩寺中法藥房 
天津估衣街中法藥房　蘇州觀前街中法藥房 
漢口王坡街中法藥房　杭州保佑坊中法藥房 
蕪湖長街中法藥房　上海十六舖中法藥房 
鎭江日新街中法藥房　上海三馬路中法藥房 
安慶倒扒獅子街中法藥房 
 
 

Page 14

 
 
自由談 
愛國叢談 
[失名之英雄] [  黃花奴]  
　　某日之夕黃海中狂風怒吼濁浪排空煙霧迷濛厚凝水面如罩黑幕幕中隆隆之聲連發不已若雷教過疾走同嶽為搖復有閃閃火光時穿濃煙重霧而出映見海水皆紅奔騰者皆血浪浪花高處湧現許多兵艦列成大圖形旌旗飄展上繪旭日一丸園之中黃龍旗揚有如干中國鐵甲為敵人砲火之的兩軍相持自晨驍艦已成強弩之末釜中之魚艦敝人疲尚苦苦抵禦倐焉某艦炸某艦沉某艦逃某艦被虜剎那間東零西散僅餘一艘巡洋巍然峙立於敝之垓心與敵力戰沉敵艦一洞敵艦三敵怒相逼益甚砲子若雨點巨彈著處死吾軍多人艦亦受重創海水汨汨人勢將沉艦中祇十餘人矣艦官某知不能免乃語部下曰敵勢盛吾勢孤艦創非沉卽虜與其沉而死虜而生母寗各自逃生留有用之身為他日報國計諸君去休一兵士進曰予等去上官將奈何軍官微怒曰去則去耳奚問為予自有定見休來顧吾部下無語各至軍官前行敬禮握手言別淚下沾襟軍官獨微笑見部下一一躍入海中濳水遁始自語曰死固吾分誓與斯艦同盡語已入艙底欲燬火藥房自焚暼見一兵士運煤塊加入鍋底鍋沸欲裂尚加不已軍官趨前叱曰眾皆遁去汝留胡為兵士正立而言曰眾皆有家系我獨無吾所知者僅有國耳為人不能揚國威而偷生畏死大丈夫豈如是耶況遁去後即得茍生然敗軍之卒有何面目見故鄉父老今也兵敗艦創非沉即虜與其沉而死死而無益於國無害於敵擄而生生而辱及於國不如橫截敵艦與之俱沉雖死氣亦稍吐軍官曰善君守鍋予守舵姑試之語畢握兵士手道聲珍重各司其職去頃之艦猛進排怒浪衝重霧迅疾若矢之離弦直指敵之巨艦而進敵於測海燈中見之大駭欲趨避已不及轟然一聲若傾山倒海大陸為之搖動黃海中頓起萬丈怒濤澎湃不已若弔此陣口將士者蓋斯時我艦已截敵艦為二與之俱沉矣時甲午某月某日也 
薦奴曰予師沈侃如有一閩友海軍中人物也甲午之役嘗親歷戰事談斯事綦詳并能指出軍官兵士姓字及其籍貫予聞沈師談此事時尚在童年日移月遷逐漸遣忘恐其湮沒特表彰之亦足見我國之未嘗無人也無以名之名之曰失名之英雄 
[簡大獅] [  簡時雨（不受酬）]  
　　簡大獅閩人也少有勇名最富民族思想市井傭工請見簡亦禮之若上賓嘗遊廈門偶於途中覩一紅鬚碧眼兒欺裝作一華人又一人袖手旁觀而笑簡大怒奮批其頰而叱之曰若視同胞受辱不相助而反笑禽獸之不若矣西人畏簡勇亦遂遁去臺灣之役大獅散家資募死士以拒日本卒以眾寡不敵敗竄泉州日人威逼閩官謂若不交出大獅當興師問罪閩官戄亟索大獅獲而囚之大獅泣曰吾寗見殺於本國不願被赦於異族閩官弗可遂畀日人日人甚敬之呼為烈士欲降之大獅不從罵敵而死 
詩選 
[豪士行] [  金匱秦劍霜遺稿]  
　　江東豪士氣軼睥羣睨權貴如蝱蟁傲骨崚贈略小節自誇斗室藏風雲諸聳熟視輒相誚內實空虛外焜耀自矜強項恥干求磻谿何日能投釣豪士聞之拍手呼公等所見眞腐儒男兒既負裝作霄志局處肯效轅下駒方今妖氛徧海宇朝有奸回邊有虜草莽常存捧日心中宵敢輟聞膽結石舞摳衣慷慨伏廷前求治先宜別佞賢對仗厲聲叱安石彈文讀罷忽回天不然誓插天山箭請得長纓躬搏戰電掃胡塵宙合清散關凱奏齊歡酬豐功甫建寵恩頒不願封侯願賦閒諸君自享昇平樂杖策歸來且看山看山日酌新醅酒諫草劍囊慵入手一鐙依舊封國書卻慮名埀千祀後吁嗟豪士眞如龍我欲從之恨未逢長歌吟罷雜悲喜四壁颯颯生雄風 
[黃天蕩懷古]  
　　天風蓬蓬暮雲黑洪流奮迅迎蘭鹢蒿工相聚話孱朝知抵靳王醋戰域逢底詩人百感生靜對煙濤長太息遐想當年宋運衰臨安定鼎輿國窄江東已冷報吳心河朔旋傳征蜀檄望風州郡悉　降孰敢投軀攫悍敵桓桓駿馬錦衣公隻手狂瀾障半壁八各子弟鎭金焦狡羯技穹始驚惕假道空勞荀息謀望山先失苻堅魄桴鼓喧鬧鬬且行相持斯蕩雷霆激艨艟整列　旌揚絢綆交飛檣纜溺瀕危祈請亦堪哀疆土兩宮須互易入穽難施猛虎威呑鉤應悔長虵食奈何天意不鉏強閩兒竟獻焚舟策豐功雖恨敗埀成小朝廷實蒙其澤往事而今付逝老漁莫　覓沈沙戟遙峰圍住舊新愁怒潮閱盡興亡跡盤渦深處有濳蛟嘯聲似勵乘槎客放歌弔古何知橫槊擎杯酹浮碧 
筆記 
[西戌途中日記] [  桐城劉雨沛]  
　　前清宣統三年四月十九日雨沛因部下倡舉革命被滿政府發析疆効力即飛稟高堂二老並函告錫侯維三諸弟及內子是日軍法司司長丁士源代陸軍大臣宣布此事並告以雨沛所纂宋元明讀史兵略十八卷奉陸軍大臣發軍學處刊刻預備分布餉各軍人云云 
　　四月二十日午後二時由陸軍部到法部暫住北監門內接見室是室為監內人犯接見家屬之處現有名無實細察監內情形尚不甚黑暗辦理似漸改良 
　　四月二十一日早出楊椒山祠（祠在監門內）突聞歌聲自內監出詢知為本日行刑之盜犯四名歌以當哭噫歲當饑僅賦稅頻仍致小民流為盜賊身罹法綱可傷也 
　　四月二十二日午前十二時自法部坐陸軍部官車二輛與張君哲培西行出順治門約二十里經盧溝橋橋長約百砇其下即桑乾河鐵路之鐵橋橫臥其北可詠謝宣城雙橋落彩虹之句昔遼郭藥師以涿易二州降宋進駐盧溝為蕭幹拒潰即此處也午後四時達長辛店彡餓作雷鳴食拉麺兩錳車夫據案大嚼停箸橫索飯費咄咄逼人大砇夫不得志於時輿夫驛卒皆得易而侮之亦古今所同慨也曉九時抵良鄉縣由北京至此七十里為一站四月二十三日因無車仍住良鄉良鄉即古中都在西漢為侯國東漢始為縣屬涿郡唐屬幽州明始隸順天府固北京咽喉邑也（未完 
自由談之自由談 
　　一巨蛇向蜂曰吾奔波終日疲憊幾死覔一安身之所苦不可得今見君巢寬廣請借方寸之地容吾蔽一頭況有物焉與君為敵侵君之巢吮君之蜜有吾在此可資抵禦計之兩便孰甚於斯蜂王惑其言許之蛇遂得入其頭未幾又曰吾頭雖入然身在外殊形不便曷不容吾更入少許蜂又許之蛇乃伸入全身三分之一未幾又曰君巢空處尚多何不容吾再入少許蜂又許之蛇乃得入全身之半無何蛇呑二蜂蜂責之蛇曰吾見二蜂爭鬬是內亂也故殺之為君保全和平耳蜂無策抵抗蛇益肆盡入其身巢為之滿呑蜂食蜜全巢蕩然蛇乃據蜂巢為已有[  甘霖]  
萊塢好男兒作事貴有熱心尤貴有毅力堅苦卓絕百折不回纔是英雄本色 
　　天下大事每為無意識者鹵奔貽誤吾中華新國民宜不動聲色團結以心彼攘臂努目好作小勇以貽人口實者吾知其為程咬金三十六斧頭轉瞬且盡也[  鈍根]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十四章（續） 
　　是日之午餐已在下午三時然嫣紅之勞碌已不堪言將餐時配新司忽至以朱盤承橘凡六枚以奉嫣紅日夫人此區區者願以授君家孺子嫣紅感極蓋彼自離倫敦之後久已不見此物矣乃曰謝君此物價昂吾甚願此非特誠購來者歟配新司曰然此物本吾主人者蓋彼有好友居勃理斯特每歲必以此一筐贈吾主人昨者適由郵至吾因請於主人擬以少數分贈君家主人乃不吾應灰彼初非吝也祇以愛女甚不欲奪其女所愛物授他人之子女然在安娜之心理則恨不以大半分贈其好友也其父覩狀亦知之乃始命我將此區區來其意亦不過順其女之所請耳嫣紅聞語益加感激乃深謝之且曰密斯特好禮倍登今日已大愈君將入視之乎配新司頷之乃置其盤於客堂之桌上逕入好禮倍登起居之室旣來乃莊容向嫣紅日密昔好禮倍登恕予唐突以予視之密斯特好禮倍登之愈似不可全信長病之人往往有忽而愈者如其復發則必險甚且在頃刻之間密昔司好禮倍登願君母疎忽也嫣紅聞語遍身如被冷水不知所封但漫應曰唯配新司乃握其手曰別矣夫人珍重言次遂出嫣紅亦赴客堂則羣雛方圍桌而嬉以得橘樂也見嫣紅入小嫣紅起日阿視此可愛之物其顏色乃如玟瑰不知阿佼亦嘉食否盤中之橘凡六吾人每人得一均也然阿父欲得二者則予之一枚不妨轉奉阿父 
游戲文章 
[滑稽酒令] [  陸師尚]  
　　友邀余飲同席客凡五人余位在主人右酒半主人曰余有滑稽酒令請與諸君工行須以秘密賣三字發端加一字足成一句並附簡單之說明合格者過令詞意新穎者各賞一觥牽強湊拍者罰三大杯另說自左旋右行篇收令眾唯唯 
　　主人曰秘密賣國說明云洩漏機要媚外是圖高鐘作俑長庚步趨賣國奴隸殺不蔽辜眾聞之有憤慨者有切齒者有拍案怒言者遂各賞一巨觥次及甲客 
　　甲客曰秘密賣煙說明云煙禁森嚴國民共守惟彼土商據為利藪夾帶私運愼防弊資眾稱賞飲酒如例 
　　乙客曰秘密賣淫說明云淫風流行無煩詳說過令 
　　丙客曰秘密賣書說明云如春冊秘戲圖背人銷售者 
　　丁客曰秘密賣藥說明云如偷販嗎啡蒙藥之類此二說主人似嫌其未愜然微哂不語遂亦依次過令 
　　戊客曰秘密賣友說明云暗探密布眼線眾多陽為同志陰設綱羅投　告密下石操戈世道澆薄奈何奈何眾激賞之飮如例令遂及余余始念本思壓倒元白及聞主人所說痛切時弊即甲戌二客亦含有感慨爭勝殊非易易忽思得一事遂率 
　　爾曰秘密賣化語甫脫口眾譁然曰貨乃正當營業之必要焉如所謂秘密應請令官示罰余辯云此所　貨非指普通商品乃我國同胞所多不購之某國貨也科實親見卑劣之商人飾某國裝攜某國貨招搖於車站輪埠客棧茶樓等處逢人兜售者此與曾少卿創議抵制華工禁約時奸商某私定美孚油百十萬箱以圖厚利者可異諸君寗忘之乎主人曰君言誠辯然貨字界說不清且旣逢人兜售何云秘密皆與令格不合盍飲三觥乎余不得已受罰 
　　余復曰秘密賣票急加以說明曰如香港小票廣東山舖票跡近賭博者主人曰票字籠統與賣畫賣藥相類塞責則可非所望於滑稽家也姑免罰盍再言 
　　余乃曰秘密賣文說明云稿件雜投別號屢改廣告徵文是好賣買搜輯滑稽日望甄採自由談中我名安在眾聽畢鼓掌聲如春雷且有詠同心齊所顧含意俱未伸之旬者於是飛觥洗盡酬酢甚歡令遂終結 
儉德會　　 
[儉德會規則]  
一不狎邪二不賭博三不必以酒肉結交四不必華服五不輕寒素（五條規則外別無他項章程） 
[入會者]  
無錫陳渭裨南　傳菊菴灃水姚炎 
 
 
 

Page 15

 
 
   
 
 

Page 16

 
 
   
 
