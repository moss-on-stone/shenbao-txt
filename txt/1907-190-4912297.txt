# 1907 - 190 - 4912297

 

Page 1

 
 
   
 
 

Page 2

 
 
 [P今日本報目錄 
第一張　上諭　宫門抄　讑説　專電　日下近聞　緊要新聞　本埠要聞　　　　　　　　　　　　　　　　　　　　　　　　　　　　　　　　　　　　　　　 
第二張　譯論（論中國現象之危）　各界新聞　欽州通函（亂事報告二十一）　各業行情表 
第三張　小説（消露）　國外新聞　本埠新　訟案　來件　振務 
[上諭]  
　　六月初五日奉 
　　上諭京師雨澤稀少前經設壇祈禱尙未普沛甘霖朕心彌深焦盻允宜再申籲禱本月初八日仍派禮親王世鐸敬謹前往大高殿恭代拈香覺生寺仍派恭親王溥偉恭代拈香時應宫仍派貝勒載洵昭顯廟仍派貝勒載濤宣仁廟仍派鎭國公載澤凝和廟仍派鎭國將軍載摶同日拈香並仍派順承郡土訥勒赫詣黑龍潭拈香仍派鎭國公溥植詣白龍潭拈香欽此 
[宫門抄]  
　　六月初五日　召見軍機　李家駒 
選論 
[聖人與詩人]  
　　『短生飄颻兮卽中路。叢薄幽幽兮窘余步。遵長阪兮迷所之。將欲愬之兮心艱危。夫何灌木之樛獰兮。羌檀欒而日生也。閔余志之已絕兮獨煩寃與死爲隣也』 
　　嗚呼唐德神曲云爾。惟民適然而生。奄然而化生至促也。化至速也然而世有賢不肖之分。君子小人尊卑貴戕之名。或揚聲于一時。或流惡于千祀。下者泯泯淪滅。無得而稱焉故。夫特智之士。知人命易逝。束脩砥行以樹功伐。用埀令名。又惡不由其道。于是勞思焦慮。投苦赴惱以成其事。以求其所大欲。求則得之。如應龍在天。求之不得。乃至非哀怨懟。莫知其所以然。甚矣。余讀唐德詩。其求之而不得者乎。可爲豪傑獨行非常之士也。誠閔其志。遂出一篇。曰聖人與詩人。蓋不僅爲唐德發之。 
　　 
 
 

Page 3

 
 
夫人依世以生者也。世之性惡也。人雖品類殊異。然猶然與世化。日趣於惡。惡遂爲天下之通　。故曰順夫世之性者庸人也逆夫世之性者聖人也。聖人悲世之爭赴也惡也救之之道千途萬轍。埀文樹憲使有型也。明禮正義爲枋禁也。敎人遺世之惡歸善以立道無所不用其極焉。惟聖 
人知世之惡。不願以一手一足挽之。任重道遠。必期于至。此聖人所以爲聖人也庸。人夢夢以生以死。若莫知世之爲惡也。以爲至矣善矣。歌頌之讚美之。若知世之爲惡也而馴安之。而飾而塗之。而亦歌頌之讚美之嗚呼其太息痛恨于世之惡。雖不能匡正。然流涕而剌之。悲哀無聊。發爲文章。直欲逃此世而不之居。其立身高。其用志微。則詩人之徒爾。聖人吾不得而見之矣。得見詩人斯可矣。吾嘅夫時人往往與世化。冥于惡者之多也。故于人取二等焉一曰聖人。一曰詩人。 
　　一言以蔽之曰。悲世之惡而知所以救之者聖人也。悲世之惡不知所以救之而惟思逃之者詩人也。其操心也危。其慮患也深。則一而已矣。 
世之奉聖人如天神。其視詩人。雕蟲薄伎而已。余乃以之與聖人並稱誰。不以爲狂惑。然吾愛聖人。吾愛詩人。故敢怫夫世俗之論而爲是言。好學深思心知其意之君子。殆將取之。天地廓廓爾。古今悠悠爾聖人乎。詩人乎。其世間人類之最高最美者。乎下此何足數哉。 
　　夫爲世所囿者衆人也以世爲羅。而衆人規規然。自少至老。自頂至踵。馴伏于其中。不得以咫寸越焉。言論務與人同者衆人也。好勦襲弭順他人之説。靡然和之而不敢絲忽自恣焉。惟聖人與詩人不然。其吐辭立義。或非世俗所能知。雖羣相非笑駭怪。然能不以利害禍福動其心。道廣大而盡精微。譽之不以爲喜。毁之不以爲憂。放之則彌六合。卷之則退藏于密。洋洋乎。淵淵乎。故曰聖人參天地者也詩人邈大地者也。世俗惡足以幾之哉。 
　　嘗論聖人與詩人之别于下 
　一聖人　有高尙之思想　有不足于斯世之志　有移風易俗改革斯世之道 
　二詩人　有高尙之思想　有不足于斯世之志　無移風易俗改革斯世之道 
　　聖人與詩人之辨如此。書曰惟聖罔念作狂惟狂克念作聖狂者其詩人之流乎。聖人知世之弊。于是倡一說焉。欲使天下之人。尊而信之。天下之人。亦以其說爲可尊可信。從之如流水。詩人知世之弊。而不能名一說。徒佯狂肆志爲神怪恍惚幽隱玄窈之談。要之推其始性。則聖人與詩人蔑不同耳。 
　　聖人必有經典。如黄老釋迦孔丘耶穌謨翰墨德並敷條樹敎。大抵以世爲涃。惡人遂淪墮。惟己知其溷惡。乃説法以救天下之人。使納于一道。先聖後聖。其意悉如是也。詩人多險詭之思。見世之溷惡。人之淪墮。以爲非吾徒也。乃冥想無際。上薄九天。下徹九淵。不知所以寄其情者。而發爲怪麗之辭。如屈原之離騒和謨之古詩李白李賀之歌行唐德之神曲米爾敦之失樂園格泰之優歸劇其他不可殫述。大率用意相類也。 
　　夫世之無詩人也久矣。吾國夙尙文學。千百年來。其能完然無愧于詩人者。何其少也。聖人吾不得而見之矣得見詩人斯可矣。詩人乎。豈尋常吟弄風月舖繢景物者足以當之乎。 
　　然則居乎一世之間。爲人之所當慕者。聖人而已詩人而已。遑知其他專電 
[電一河南（初五日午後十點）]  
　　有革命黨人在徫輝勾通火車站長私運軍火現被密拿就獲隨卽解津（訟） 
[電二北京(同日午後九點四十五分）]  
　　李家駒簡充駐日使臣卽日具奏請　旨（愼） 
[電三北京（同日午後四點）]  
　　翰林院編修袁勵凖昨日上一封奏爲預備立憲請先停予各項雜員出路並停各項保舉學生畢業須任用實官奉　旨著會議政務大臣議奏（句） 
[電四北京（同日午後九點十分）]  
　　駐法使臣劉式訓請以海牙和平會軍務員丁士源赴法觀操（足） 
[日下近聞]  
　　政府前因西藏改設行省一事奏請電召駐藏帮辦大臣張蔭棠迅卽　 
 
 

Page 4

 
 
來京會議一切念七日接到張大臣覆電略謂經手事件倘多必須摒擋清楚始能晋京故西藏改省一説又將擱置不議矣。 
　　農工商部某尙書老景頽唐到任以來一籌莫展慶邸以此缺重要未便以老朽充任已有奏請更調之舉惟溥與某公主係屬至戚某公主不時在　太后前力賛其能是以溥之優缺得保穏固然有識者竊非笑之　　醇親王自入軍機以來頗能留心政務　召見時於條陳事件多稱聖意卽至埀詢要政亦能應答如流故　兩宫甚爲嘉悦念七日軍機大臣退班　太后獨留醇邸討論一切並諭汝須專心政務力求實際總宜公忠體國勿尙偏私庶朝廷得所倚畀云云　天潢貴胄自是不凡。　　　 
　　據内廷消息日前某邸召見時又乘隙奏保段芝貴觀察補授某關道一缺　兩宫默然不語諸軍機亦不賛一詞慶邸自覺無謂遂顧左右而言他然而段之能力亦大矣哉。 
緊要新聞 
[皖撫恩新帥被刺五誌安慶]  
　　初三日安慶訪函云安徽巡撫恩新帥被徐錫麟行剌後卽在徐寢室内搜出子彈四箱風砲多枝革命大元帥文憑一件告示百餘張内書一不殺漢官二不殺監犯三不殺學生兵勇又違令不從者殺燒殺淫擄者殺攘奪關卡客商郵局電局者殺云云 
　　徐刺恩撫後卽着光復子陳伯平出城已則與宗漢子馬子奇帶同學生擬先至撫署動手因聞撫署護軍齊備中途折回軍械所奪取火藥大砲旋陳伯平奔回云城市已閉各營隧請發保護鎗彈撫諭不准徐疑陳洩露當卽將陳彈斃外間謠傳被勇撃斃不確 
　　宗漢子馬子奇供刺恩撫時先放一鎗不中第二鎗因手抖彈中陸巡捕餘皆徐錫麟擊中 
　　巡警處收支委員顧松被徐斫死係在刺撫台之先徐以顧當警差可資調遣警兵故向顧直言其事請爲帮助顧答曰　撫乃一省之主請曾辦不可妄動卑職不敢爲也徐力請顧曰　寗死决不允徐卽舉刀斫顧肩背並刺其心顧立殞學生等見此均不敢違是以一併受領鎗彈附從而走茲學生云其時若能皆如顧委員之膽量當將徐馬陳捉獲不至再往軍械所以致多遭冤累也 
　　初一日午刻升撫馮中丞接印後在署中捉獲黨匪一名訊供係從徐逆之弟同來問來何意供稱我送信與大人徐弟因其兄死往湖北幹事去了 
　　湖北來皖之陸軍第八鎭統制張彪正參謀官藍天蔚中軍官楊纉緖候補道李紆等因初二晚接鄂督警電翌晨四點鐘卽趁商輪返楚 
　　文巡捕陸永熙被徐槍斃後各大吏以其年僅三千子女俱無尙存少婦老兄弱弟一家無靠深爲可憫遂由馮升撫諭知該家屬凡喪事所需用欵暫由支應局領洋數百元以濟急用（重） 
　　另　訪函云升撫馮中丞日來迭與江鄂兩督往返電商佈置善後事宜惟巡防緝捕各營仍終日巡查街市以致人心尙未大定昨督練公所又出示諭謂現在大軍雲集紀律嚴明秋毫無犯居民母許驚疑待語又聞徐錫麟住宅係在小南門城内現因招商局蠆船亦停泊小南門恐仍有該黨私與往來特派劉秉琦少尉至該處一帶嚴密稽查以防後患（作） 
[錫督電告雲南危急情形北京]  
　　據政府中人云日前滇督錫淸帥有密電到京報告某國在滇侵佔路礦攘奪主權種種情狀日趨激烈若欲挽回利權甚爲棘手擬請一面由外務部與該使争論 
轉爲禁阻一面將如何辦法詳切指示俾得竭力籌磋以圖補救（玉） 
[建昌縣會匪滋事告警南昌]  
　　江西建昌縣邇日有洪江會匪三千餘人煽惑鄉愚希圖起事昨由該縣電禀到省贛撫瑞中丞卽派巡防一營星夜馳往相機勦辦（成） 
[電飭各州縣設立官紳會議公所北京]  
　　廿八日政府王大臣會議各省官制已經改定地方自治最關緊要擬卽咨照各省督撫飭令各州縣先立官紳會議公所延請公正紳衿到所籌議公共利益之事以禆新政至於詞訟案件以及個人私事不准越俎妄談應即嚴定章程俾防流弊而爲實行立憲之預備云（益） 
[中日爭執關東裁判權]  
　　關東州租借地之裁判權日本擬以該處都督府及高等地方兩法院執行之去歲法院開始之時中國政府忽持異議此次東督徐世昌抵任後亦甚反封謂日本置裁判權於租借地内是爲蔑視中國主權應速撤銷歸倂於中國裁判之下近已向我國交涉日政府之意謂當俄人租借時代所有裁判權全屬極東 
 
 

Page 5

 
 
　　總督府之管轄中國未嘗有他議則日本今日應有繼續俄國之權利若東督屢請不已惟有力與抵抗耳譯日本報（頴） 
[桐懷兩縣圩隄告急安慶]  
　　皖省桐城懷寗兩縣之天寳　前因内地連發蛟水隄脚受損茲又於前月二十八日起大雨傾盆閲四　夜不止内河外江水勢陡漲七八尺隄身瀉坍之處甚多刻該處居民已紛紛禀請該兩縣迅速蒞勘設法搶護（取） 
[金華匪衆蠢動續述杭州]  
　　金華匪徒擾事由省派兵彈壓等情已誌前報茲悉該匪大半係雙龍會黨脅同地痞在武義縣境藉口米貴遽起擾掠且有羽黨密布各處因之永康湯溪等處亦皆蠢動勢甚洶洶現奉派彈壓之第一標新軍兩營已馳往該處祇以山嶺重疊伏莾甚多一時殊難措施云（士） 
[拿辦梟匪情形彙紀松江]  
　　華亭縣境葉榭港口大帮梟匪戕勇焚船後鹽捕中營沈都戎即偕同飛划左旗何守戎各率所部易乘民船親赴各處嚴密偵緝詎梟黨已聞風遠避旋探得嘉善有兩院梟專充該　線索一名王君賢一名黄金章黄開設小烟館以棲其眷屬已則時常在外飄忽靡定乃馳往拘獲詰　梟黨馳匿處所黄遂自請以家屬作抵已則往各處充作眼線以期贖罪都戎乃帶該兩梟赴蘇詣統領徐觀察處請示遵辦 
　　昨日府署接蘇撫陳筱帥加緊排單謂葉榭港梟匪戕勇焚船一役現訪聞係著梟吳小麻子爲首驅黨暗攻其持刀戕害倪哨弁者據網船上人言似操本地口音飭即嚴密緝拿務獲解究等語戚太守當卽轉飭鹽捕營遵照 
　　華婁兩縣昨日出示曉諭略謂據鹽捕營移目下梟匪羽黨甚熾大半係鹽捕汰勇該匪黨均挾持快鎗熟識港汉以後勇丁隨處相遇必須開鎗捕拿爾鄉村居民愼勿聞聲出視以免殃及池魚云云現已照繕數通發往浦南北一帶張貼矣（此） 
　　 
 
 

Page 6

 
 
   
 
 

Page 7

 
 
   
 
 

Page 8

 
 
 
加賀　又　由門司　郵船會社新瀉　又　由漢口　郵船會社 
　　六月初一日出口輪船禮拜三 
　　安徽　輪船晚往長崎神户横濱公司太古公司可貴　又　開往穿山舟山石浦海門兼灣普陀　老公茂行大通　又　晚往長江　太古公司圖南　又　開往汕頭厦門　招商總局豐順　又　開往福州　招商總局海定　又　開往寗波温州　招商總局蘆州　又　晚往大連灣牛莊太古公司北京　又　晚往寕波　太古公司財生　又晚往汕頭香港廣東　怡和洋行連升　又　晚往烟台天津　怡和洋行提督又晚往青島威海衛烟台天津美最時行小倉丸又　上午十一點鐘開往長崎神户横濱等埠　郵船會社公平　又　開往烟台牛莊　招商總局普濟　又　開往天津　招商總局奉天　又　晚往威海烟台天津　太古公司 
　　六月初二日出口船輪船禮拜四 
　　美順　輪船　開往長江　美最時行加賀　又　開往香港　郵船會社新瀉　又　開往神户大阪横濱　郵船會社江永　又　開往長江　招商總局江天　又　開往寕波　招商總局蘇州丸　又　開往福州香港等埠　日清公司大福丸　又　開往長江等埠　日清公司 
　　六月初三日出口輪船禮拜五 
　　鯉門　輪船直放海參威義勇隊郵船公司遠江　又　開往香港　郵船會社廣利　又　開往香港省城　招商總局 
　　六月初四日出口船禮拜六 
　　永利輪船開往舟山石浦普陀海門越東公司弘濟丸　又　上午十二點鐘開往長崎神户横濱等埠　郵船會社大吉丸　又　開往長江等埠　日清公司 
　　六月初五日出口輪船禮拜 
　　旅順　輪船　開往日本美國　郵船會社　　 
 
 

Page 9

 
 
　　　 
 
 

Page 10

 
 
譯論 
[論中國現象之危（譯英國晨報）]  
　　邇年以來。中國政府維新之舉。層見疊出。頗有實行圖治之象。而反對之波瀾。亦方興而未艾。蓋以實事論。政府諸公所守政策。實無改革之意。不過虚有其表耳。卽逢一二明逹之督撫陳説革新之策。亦唯畫諾。或以微晒了之而已。夫中國近來關於改革敎育錢幣税則禁烟。以及預備立憲之上諭。亦幾更僕難。數而見於實事者尠焉。蓋一紙空言。决無可以自行之埋。猶如汽機不濟以水火力。直一贅疣耳。雖然。空言者實事之母。有此維新之空言。或尙足以啓發改革之實事。不意邇來則并此空言而無之且反施其逆行之力。亦可怪矣。夫中政府對待革新事業之狀態。原無足以鼓文明學術之進步。政府諸公。惟隨機敷衍。以慰其人民之心并欲取媚外人。冀使外人施於中國之壓力。得少寛弛。而其於收回治外法權。尤形亟切焉。特西人莫不以中國行政制度之不善。謂非改良内治殆無可 
與西人議及其事。故西人於治外法權。仍未稍有退讓。乃華政府見淺而心惑。因是之故。又將有他舉矣。近者中國人民之自覺力。亦漸發逹。而於『中國人之中國』一語。尤受刺激。政府遂忽而反對敎育改良。忽而有中央集權之説。此無他。不過欲撲滅此民主政體之思潮耳。雖其國民少聯合之能力。致今日之朝代。尙得安然保存。然而革命之思潮。已滾沸於人之心胸矣。惟華人明於此事者。咸以爲排□一舉。適足啓中國分裂之兆。然余謂中國今日重要之點。不在排□風潮。亦不在政府逆行倒施。而在其國之財政情形。雖中國地大物博。富有天然物產。然就近今現象觀之。負債重疊。恐離破產不遠矣。故卽欲求内國之發逹。以復財政之平衡未必即能見效也。此中原因。亦甚易明。蓋中國利源。有出無人。僅恃其母財苟且支持耳。試觀一千九百零四年。中國進口之貨。逾出口貨。計值英金十五兆磅。一千九百零五年。竟增至三十三兆金磅之多。其所出數倍於所入。斯非一極大危機乎。特彼三百五十兆之華民。尙耐勞苦有自重心。或有轉機之日。未可逆料。且其國饒有富源。或有喚醒國民自助之一日也。敎育一事。近亦漸次普及。他日當可戰勝一切反對力第際此關頭改進與反對二者。將衝突與否將鎔和而合力。以行否皆未右預測至華人之智能。果足復興中國與否。雖未能確切言之。然日後西。人或有無可施其勢力。無可施其管理之一日。亦意中事耳 
内治部 
[禀留江北提督之督批南京]  
　　淮徐海士商紳耆陳慶麟等公禀江督懇請奏留江北提督暫缓入都當奉端午帥批示查江北地方古今重鎭綰轂南北屏蔽江淮廕提部堂來鎭是邦整軍經武訓練新兵壁壘一新值淮徐海大祲撫數十萬之老弱丁壯流亡悉就歸復以獷悍之區逋逃之藪而盜賊不敢勾結饑黎滋擾生事萑苻屏息邊境寗帖皆廕提部堂之力茲據該士商紳耆多人聯名禀留愈徴威惠之洽於人心者至深匪獨該紳民情殷攀轅即本部堂共事一方亦殊切將伯之助惟是　　　朝命人都整理陸軍至爲緊要治内尤重於治外借寇之舉非疆臣所能擅請想諸紳亦深明此義而猶爲是凊者更以見邦人於廕提部堂去思之摰矣本部堂批答之餘尤深嘉嘆仰淮揚海道轉飭知照并錄報癊提部堂查核禀發仍缴（商） 
[江督不以免收房捐爲然南京]  
　　江督端午帥批江寗瘵紳士濮文暹禀請免抽房捐由警察爲地方之公益取之於地方之房捐事無不合從前之捐僅取市廛不取住宅本未均平然要是曲爲寛衈起見仩使經費有着不妨故事踵行無如時局孔艱外人償欵既如彼其亟内政修明又不容稍缓國家歲入有常用欵無限近年興學練兵並出洋游學各　　　　　　　　　　　　　　　　　　　　　　　　　　　　 
生在在需費公家敬可挪移無不極力輔助顧出之公家者人受惠於不覺出自地方者咸欲免而甘心殊覺未合警察實地方自治之基礎該紳等皆名族通彥想無人不具地方治安思想於此舉必應賛成際此公家欵絀警察歲需二三十萬金通籌合計不旉尙鉅萬不獲已爲此普通房捐之舉期免偏枯且察看近年情形房租數倍於前分主客之租十分之一以補助警政計所得之租較前尙有增無减該紳等領袖齊民人咸視爲從違似應倡率勸導俾各户按期樂輸以資警費無任公家獨受因難小民别生阻力至深跂望茲據來禀以缓捐爲詞本部堂亦何忍過拂所請惟該紳等均係爲地方謀公益之人亦應爲地方擔其責任如有别欵可以籌抵房捐自可缓辦若别無可抵則此項房捐倡率勸導之功仍不能不惟該紳等是賴仰寗藩司會同財政局轉飭遵照缴（克） 
外交錄 
[日領不满意於褔防廰褔州]  
　　日領事照會日商高標賢由臺灣　　運送什貨中途被蔡世塔揑報失事又三成號代認租衣被人逃匿兩案經洋務局飭令褔防廳姚司馬與日領事訂期會審届期領事帶同日商赴質褔防廳因事推延日領卽援姚司馬在侯官任内擅責日商徐發臣之案聲言該廳虐視日商立請與其斷绝交涉現洋務局特將高標賢一案提府斷辦三成號一案在分局訂期審斷隨卽照復日領以後各事請仍與和衷辦理云（主） 
 
 

Page 11

 
 
[德人侵佔山地交涉濟南]  
　　山東卽墨縣勞山蜿蜓起伏分爲大勞小勞下臨大海風景絶佳山中叢林密菁竹木森森一望無際德人前曾將此山之一部分在租借膠州灣時劃入界中近又增植樹木乃至越界侵地估計林業約値二萬餘元經住持道士禀知東撫楊蓮帥於答拜膠督時便道赴山覆勘界線實有界外侵地情事擬卽向德人交涉（揚） 
[滿洲食鹽閒題之内容]  
　　東督徐世昌與日本荻原總領事所議東省食鹽問題徐督則採用課稅之法荻原領事之意則欲將東三省全部之鹽與關東之鹽併合而成一中日合辦會社云譯東京朝日新聞（頴軍事界 
[起獲潮屬亂黨旗械印信一覽表廣東]  
　　昨惠潮嘉道潮州府將擊平黄岡匪黨奪獲旗幟票印軍械等件分别列册禀呈大吏察核計開各欵照錄於下（奪獲旗幟等件起解項下）革命軍大旗兩張除旗七張大三角旗紅邊白旗九張皂色張姓旗一張紫色余府方旗一張義順方旗一張洪順堂大旗一張黑色砲旗一張杏黄色小三角令旗十二張綠三角旗二張僞諭四道會票九十五張僞都督木印一顆小木戳兩顆匪擬章程二紙破碎鷹球票布二千二百七十六張發火藥揮一百號僞示十九張僞示諭各刋板大小六塊（起獲軍火存營項下）土藥六十五桶藥包十五個砲藥三大埕約五百斤大𠲵槍八十四杆毛瑟鎗七杆抬鎗十五杆刀矛二百七十四件小砲五尊鐵彈十三籮約重六千餘斤此項鐵彈係將圓鐵杆砍斷寸餘用作砲碼（丁） 
[直督頒發目兵識字敎科書天津]  
　　直督以各國陸軍每以兵丁識字之多寡驗其國之强弱北洋兵丁識字者固多仍嫌敎育未能普及特飭敎練處編訂目兵識字敎科書每鎭各發五百本嚴飭各營官長並責成書記官及淸書等認眞敎授勤加講解必期日有進步俾全鎭無一不識字之兵云（肖） 
敎育誌 
[五台縣溝通儒釋之批詞山西]  
　　晉省臺山都綱司怡徼昌祿等禀請設立僧侣學堂奉五臺縣唐大令批示云禀悉環球大通種智日進坊民之道昔以宗敎今以哲理循環殭代如蟬斯蜕譬彼四時成功者退雖曰天行詎非人擇在昔釋迦住世肇闡宗風人我兼修悲智並大馬鳴繼起龍樹挺生純理高文甚深微妙當時婆羅外道九十六門匿迹銷聲如陽沃雪良由白日經天遂使妖星歛彩故知神權之說借警痴愚牖世覺民厥惟人道釋家三乘儒術三世比事屬辭同條共貫今儒術旣由擾亂而進太平釋家亦應由小乘而濟大乘何則道有正法亦有權法正法眼藏統馭人天至於權法祗徇流俗之况衆生六道具有靈魂上智下愚同茲腦電閻浮世界一修羅場競爭淘汰無有已時優爲勝因敗則劣果栽培傾覆任人自取若不删除枝葉直指本源天演大例豈能倖免該都綱等卓錫臺山深維至理冀將寶筏普渡迷津爰集僧徒敷宣要旨運廣長舌作獅子吼謂是科儀末法無裨事機執果求因當由學術遂乃洒楊枝露發祗圓金萃科哲於一爐合僧俗而共冶平等居心善緣樂助洵所謂自利利他度人度世信佛門之龍象作法界之慧燈披覽禀詞曷勝頂禮惟所訂課程尙多缺略除由本縣酌改更正並將籌欵管理各事宜分别諭飭該僧等再行妥議呈候轉詳立案外仰卽遵照發大願力顯大神通開文明花結智慧果普光明於大千納須彌於芥子靜觀後效佇待和南（隨） 
[酌提善堂經費興辦學堂南京]  
　　常昭兩縣留學日本學生錢啟承等日前公禀江督請將常昭兩縣廣仁局經費酌提開設商工小學堂當奉端午帥批示據禀該縣廣仁局每年所人租息房金共二千五百餘元屈承思與其同族屈家琨接辦視爲已產所辦善事僅施痧藥塞責侵蝕公欵聲名甚劣擬將此欵提二千元於城内外各辦一商工小學以五百元仍辦善事等情係爲振興實業整頓善欵起見所指如果屬實事屬可行仰蘇學司札飭常昭兩縣查明集紳妥議籌辦具報並澈查屈承恩等侵蝕欵項若干如數追繳以重公欵而儆效尤（諟） 
實業類 
[禀請提倡蠶學出西]  
　　隰州廣武莊巡檢土化源日前禀陳省憲略謂晉省風氣晚開近年舉辦新政用費浩繁急宜設法開源以期補救查卑職分防地面荒山甚多樹木繁盛多屬天產有俗呼采樹者約居十之七八民間以其葉供牛羊之食卑職周歷巡查細心考究所謂采樹者實卽波羅樹也隣近數十里凡屬荒山批有此天產之樹彌望蔚然密如星棊伏思波羅樹葉爲山蠶所喜食近年山東河南等省講求山蠶頗著成效晉省旣有此天產之林若創辦山蠶尤屬事半功倍非若他項實業須大力經營者可比卑職本擬設法提倡祇緣山蠶法則素未講求加以購取蠶子延請蠶歸非錢不辦展轉徬徨莫遂所願合無仰求飭委精於蠶學之員前往隣省有山蠶處實地考查將各項法則目驗筆記著爲淺說並購取蠶子回晉試辦以資倡率抑卑職更有請者竊思此地距黄河百數十里而黄河沿岸上自保德下至河津總計三十餘州縣崇山峻嶺似斷似續樹木繁多除波羅樹外尙有柞橡檞等樹均宜飼蠶無如山蠶之學晋人向未講求遂致天產之林自然之利棄之如遺可否仰懇憲台飭委精於蠶學認識波羅等樹之員前往保德等縣會同地方官博訪周諮認眞調查如有前項樹林卽行據實禀聞以憑一律提倡卑職爲開闢利源起見禀請察核訓示云云（邇） 
[札發工藝調查表武昌]  
　　鄂藩李少東方伯近奉農工商部頒發工藝調查表當卽飭發各府廳州縣照式塡註勒限三月彙送到司以便呈部查考（泰） 
[派員培修鐵路土堤漢口]  
　　漢陽赫山鋼藥廠直達槍砲廠之鐵路因未開車行駛以致軌道上草木叢生兼之雨水泛漲兩旁土堤亦被浸損日昨鎗砲廠總辦特飭工程委員募工培修以重路政）初 
 
 

Page 12

 
 
瑣事欄 
[兵艦巡視南洋詳紀西貢]  
　　我國巡視南洋海容海籌二艦月之初十日下午四句半鐘抵西貢各國兵艦鳴大砲八响表示歡迎翌日法官請宴敬禮頗週華商在西貢廣肇公所大開歡迎會連日各紳商亦有請各統帶到商店欵待者觀其備極歡迎之象足見海外華僑熱心愛國能推愛屋及烏之義以歡迎二艦軍人大足嘉也而反對歡迎之事者亦不乏人此全無心肝不足怪也目二艦到埠法官令巡查華民稅帋之專差一律停工迨二艦去後始復役亦足見法人之外交靈敏手段也連日艦員派送傳單叙述遣艦南洋保護華僑之意有數千言并任人到艦游觀頗爲擁擠有一法員携一法婦到艦游觀昻然直人爲監守艙口兵牽回法員自知失禮返上碼頭良久然後携婦到艙口掦帽見禮守艙兵隨卽响號俄而艦内有兵出爲之導入我艦兵之能守禮亦足愧彼也本埠紳商電謝北洋大臣袁世凱發艦巡游保護華僑之意翌日北洋卽有復電勉勵商業諸君二艦留西貢八天至十八日下午二點鐘動輪出境是日紳商送行全埠踴躍并送禮物艦員均辭不受祇受牲口而已艦員隨以色酒二艦式影片爲璧謝禮詢問二艦行蹤則云接北京電著回天津云云此我國軍艦到貢之大略情形也北洋覆電錄下閩粤華商公鑒電悉諸商僑居海外身家財產朝廷軫念良殷本大臣遣輪往視願爾等業發達爲祖國爭光昐甚北洋大臣袁 
[派員會訊逼斃人命案蕪湖]  
　　和州土膏捐局楊　濟淸逼斃鄉民蘇芝道一案現由安臬特派候補知府曹石餘太守至和會同現署和州陳盧笙直刺秉公訊辦太守於上月念九日淸晨抵和後便服登岸密查得實然後至州署拜會初一日晚陳直刺飭將四鄰屍親地保勇丁一併提案研訊該屍親卽將局勇催柴及楊委責打情形詳細陳訴詎局勇梁應傳堅不承認初二日曹守與陳牧特傳該局勇婉言勸誘梁始供認不諱并言楊委曾令人送衣至押所囑令萬不可供故不敢承招曹守與陳牧核供後堂即賞給該屍屬洋三百元以作撫卹局勇仍飭暫時收押一面將此案卷宗曁供詞抄錄彙呈臬憲聽候核辦（篇） 
[書差庇賭宜禁蘇州]  
　　元和縣近鄉自直鎭地濱吳淞不法痞棍向來以賭爲業以致光蛋充斥附近盜案時有所聞地棍之賭名曰老作終年擺設鄉愚傾家不知萬幾本年孔分廉到任後禁賭頗爲雷厲一時滅跡消聲婦孺亦頌聲載道乃近日地棍竟運動本鎭不肖紳士於分廉前說法討情雖分廉不爲所勳而書差得賄包蔽故智竟已復萌是非地方之福也（洛） 
欽州通函 
[亂事報告二十一]  
　　此次欽匪滋事已由郭道人璋帶隊前往剿拿將次肅淸聞最惡之戰係在三那地方匪踞當橋兩座竭力抵拒匪多用大急鎗鳥鎗九响毛瑟間或見有惟匪等有土製抬鎗其彈甚大故某排長誤中一彈足卽折去匪旗多書劉字或王字所出僞示稱官軍爲西兵語語俱就抗捐而言爲鼓動鄉愚之計文極鄙俚官兵獲勝後直抵匪巢見所遺鎗彈銅壳多係新物查係由廣西漏網之遊勇接濟此次官軍以開花炮隊爲最有功力每放一彈匪巢内即人聲如沸所獲匪如係吸烟則無論其爲首爲從一槪正法郭道對於三那人尤有惡感不少假借故該處地方經此次兵燹後大有滿目荒凉景象 
　　當四月時陸屋墟一帶駐防黄管帶秀瑀仍在三那備敵連日驚亂萬分且多張貼匪示僞稱大元帥劉總統黄並出花紅捉拿官紳人心因此愈惑墟以下大埠靑塘廣平牛江久隆平吉等墟村皆停耕罷市三那一帶道路不通故民多被逼匪卽乘勢作亂卽晚該墟公局鄧張二紳請查點防營委員李令羲銓赶緊設法李委隨擬一諭稿解明已爲省委非爲此案而來其諭稿一寄三那一寄僞統領黄世欽等一寄廣平局紳黄有官旋往平吉其時廣平墟一帶栅門緊閉各處張貼僞文告示李委方道出廣平墟墟外村場集有二三百人李卽勸諭各家趕緊開市時徐有永合號開門延李委入座將前後苦情訴告李令大加勸慰復演說利害囑其自明日十五一律開市未幾栅門復開李趕將硃諭貼出然後啟行防營哨弁查悉墟外仍集數百人時平吉墟人紛紛驚亂傷人失物頗多旣抵該墟三十營管帶胡郅軒大爲駭異問從何來告以由廣平一路胡謂該墟連日曾殺營勇七人殺收捐司事及信差等六人卽深責同來之陳哨長輕於踏險現久隆牛江等處匪徒約定十六日揭竿舉事我等正虞莫敵擬探實後於明早告急當道邀約本墟長及局紳張黄等來見並速查拿煽亂匪名面囑各紳遠往傳諭開導次日十五廣平一帶墟市已開該局紳亦將著匪及此次滋煽殺勇等匪之名查明呈來未幾三那父老百姓來二百餘人持械禀見李委聞知飭將所帶兵器悉棄河外僅准父老二十人入見時胡管帶列隊嚴備該二十人遂徒手見李委泣稱承辦糖捐並各捐人之苛虐實因無力一時激怒衆情求恩轉懇大憲酌免並聯五百餘名呈遞禀詞李委立曯赶解角散脅從開通各路當爲設法轉求酌免惟爾等不可誤爲匪類所惑以致室破人亡悔之不及伊等忻尤並墾李委親往察勘那彭墟市被官兵毁失情形 
　　張道祖良將查明欽州三那亂民藉捐滋事及文武剿辦情形摺呈胡護督奉批示云來牘具悉欽州伏莾本多此次之亂始自苛捐擾民繼由議撫玩寇以致釀成今日之禍使當貼長紅聚衆開會之初早爲防範解散黨羽酌减捐項稍順輿情何至不顧身家甘心從逆及劉思裕起事立即調隊剿捕誅其一二渠魁彼時悍黨無多衆心未固事不旋踵可定乃因循觀望坐失事機自二月中至五月初甫克通兵以至匪燄日張大煩兵力鄰封告警推原禍本不得謂非任事者激變養癰有以致之自郭軍一戰於三那何宋各軍再戰於廣平墟木梗庄匪村匪巢次第攻破大股始散血戰之後地方備遭荼毒逆首劉思裕雖據報炮斃然黄世欽亡存未卜各處匪黨未凈難保不死灰復燃是以岑宫保勒限一月將餘匪掃淸周前部堂又會同李提台出示安撫嚴禁騷擾責成各村紳董交匪繳械蓋早了一日地方早獲一日之安兵家所謂巧遲不如拙速也昨又遴派三員赴欽會同赶辦淸鄉良莠一分善後自易措手要在各文武印委認眞籌辦耳該處防勇似敷分布岑宫保效電所謂全在調度得宜若不善調度兵多何益於欽廉情事不啻洞若觀火矣外省新軍人地未宜自屬實情候酌奪辦理此復 
 
 

Page 13

 
 
两五錢　又廿支人龍三十六包價八十两又廿支升官圖廿五包價八十三两五錢又廿支陞官圖廿五包價八十四两　又十支三羊五十包價七十两　又廿支紅半人五十包價八十二兩 
　　泰和洋行開出十二支白立獅二百包價六十八两五錢新沙遜洋行開出廿支立馬二百包價八十一两五錢　共出口八百餘包　是四川帮去　其貨目前堅固看漲○三品紗　西七月份一百廿七元五角西八月份一百廿八元　西九月份一百廿八元六角五分○本廠紗　十六支雙龍八十六两七錢五分　十四支又八十四两五錢　十二支又八十两　十六支紅龍八十三两七錢五分十四支又八十两　十二支又七十六两十六支紅團龍八十两零二錢五分　十四支又七十七两五錢　十二支又七十五两十六支藍龍八十一两二錢五分　十四支又八十八两五錢　十六支鐵貓八十一两五錢　十四支又七十八两十二支又七十五两　十六支丹鳳八十一两五錢　十四支又七十八两五錢　十二支又九十六两十六支雲龍八十两零五錢　十四支又七十六两　十二支又七十四两　十六支雙虎八十三两　十四支又八十两　十二支七十八两　十六支天官八十三两　十四支又八十两　十二支又七十六两五錢 
　　棉花　五月二十九日 
　　四牌子花　每担價十九两四錢太倉花　又　十九两八錢通州花　又　二十两漢口花　又　十七两二錢上海花　又　十八两八錢火機花　又　十九两二錢子花　又　九元五角　　米麥　五月十九日 
　　機噐白米每石　九元五角次九元一角常白破　九元三角半次九元常白米　九元三角次八元九角錫白破　九元一角半次八元七角周莊白陳　八元九角次八元六角蘇同白米　九元二角次八元九角松江雙轉　九元三角半次九元零五珠角雙轉　九元三角九元常白元米　八元一角次七元七角錫白元米　七元八角次七元五角安南秈　每二百磅七元一角常新小麥　四元五角次四元錫新小麥
四元三角次三元八角 
　　油餅荳　五月二十九日 
　　眞夾生油　每担價九两二錢五至九两四船交生油　九两三錢五分泊中餅　二两六錢五分六釐两中餅　二两六錢二分六厘青中餅　二两二錢三分六厘乳中餅　二两六錢三分六厘新蠶荳　荳每担價三元三角次二元九角　　煤油　五月二十九日 
　　現貨老牌每箱　一两七錢五分六月份　一两七錢七分咪吔現貨　一两零九分六月份　一两一錢鷹牌現貨　一两零九分六月份　一两一錢十字現貨　九錢八分扣三角用六月份　一兩扣三分用 
　　郵政　六月初一日收信時刻傳單 
　　寄往各埠　交由　本日截止收信時崇明堡鎭　小輪　又　上午八點半南翔崑山沙頭無錫　火車　本日上午七點半蘇州巴城　火車　　又　又太倉黃渡　火車　本日上午七點半安定羅店　又　又　又瀏河浮橋　又　又　又珠家角白鶴港小輪　又　上午九點鐘嘉定　又　又　又青浦重固　又　又　又奉賢新場　民船　又　又江灣寳山　火車　又　又閔行南橋　小輪　又　上午十一點南潯湖州　又　又　又泗涇七寳　民船　又　又大場　專差　又　又平湖　小輪　又　下午一點半川沙南匯大團民船　又　下午二點鐘海門廟鎭　小輪　下午五點鐘周浦　專差　又　上午十二點寗波　輪船　又　下午三點半松江亭林　小輪　又　上午八點三張堰莊家行　又　又　又洙涇楓涇　又　又　又章練塘　又　又　又杭州嘉善　又　又　又石門灣　又　又　又石門塘樓嘉善又　又　又莫干山　又　又　又以上每逢禮拜日上午十一點下午三點半掛號信件應於所限時刻前一點鐘送交郵政局長江各埠　下午九點鐘　　每日更改單六月初一日 
　　寄往各埠　輪船名　截止收信時刻温州　海定　又　下午二點鐘福州　豐順　又　晚九點鐘　　　圖南　又　又汕頭　又　又　又威海衛　奉天　又　又烟臺　又　又　又塘沽　又　又　又天津　又　又　又北京　又　又　又烟台　公平　又　又牛莊　又　又　又烟台　連陞　又　又塘沽　又　又　又天津　又　又　又北京　又　又　又膠州　塘沽　又上午十點鐘 
 
 

Page 14

 
 
京都天寳齋扶陽種子衍慶酒此酒有陰陽相生之妙水火旣濟之功 
　　此酒馳名中外壯陽種子咸稱第一○鋪設上海二馬路中市西鼎新里石庫門内交易○近有假冒改换名目購者細察眞僞　　此酒有奪天造化之功本齋獨得之秘方内用親自揀辦眞正大山人參關東鹿茸海狗腎並各種滋腎補品上藥製成藥性和平不燥不熱老幼咸宜四時可服專治男子陽痿不舉精流不固或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及壯年體弱之人將酒日飲一杯弱者當能轉强老者賽如幼年身强體健之人服後陽物立刻雄壯堅如鐵石房事任意歡樂百戰百勝屢試屢效此酒常服補命門煖丹田開胃健脾舒筋活絡培元固本養精鳥鬚黑髮返老還童却病延年多子多壽壯陽種子固十分靈驗敢稱第一絶非是誇口矣○每大瓶洋四元中瓶二元如購十瓶照市九扣遠埠購者另用洋鐵套瓶千里可寄免慮打碎之虞○另有第一靈驗參茸海狗腎扶陽種子衍慶丸雙料每瓶洋三十六元每两二元單料减半○另有壯陽煖腎種子膏每瓶一元功效同上不折不扣○另有調經必孕丸每料十六两洋八元○遠埠購者託郵政局最妥信局則不可靠 
　　假藥圖式 
　　世界第一亞支奶尅煙藥 
　　戒烟者留心　分銷者注意　購藥者詳細　假藥圖式　切記　切記 
　　●本公館近接各處來信或謂偶因失錯或貪便宜誤購假牌亞支奶藥數打或數瓶服後突生大病兇險異常或幾致不測或由是殞命函電詰責幾於無日無之或將餘藥寄來轉求察騐並稱上海開通最早何竟有如此不成人格之無恥奸商膽敢冒名冒牌出售假藥並懇禀請究懲以重民命等語本經理閱悉之下洞若觀火查核此藥乃係冒牌冒名無恥席文光夥同報界不齒主筆金陵王僞造之假藥質毒藥劣成本低賤購服者貪其廉遭其毒咎由自取於人何尤雖云與敝處名譽攸關但揑稱眞正字樣非日本爾籐君之眞藥本公館不憚苦口煩言曾經一再聲明受害者控道控廨鐵案重重諸君豈無聞焉第念牌僞藥假貽害將來特將假藥圖式登之報端使購藥者一目了然不致再受其愚文明義務於斯極矣嗣後購藥者自當詳審辨别眞僞藥瓶上無日本爾籐等字樣卽是　公堂封禁之假藥戒烟同胞其各注意　注意　注意 
　　真牌圖式 
　　爾藤亞支奶尅煙藥世界第一良剂總发行清國上海 
　　此圖布紋式樣模糊两傍清國字樣　印成紅底白字者假金字隷書者眞 
　　日本爾籐亞支奶靈藥經售三載名播中外本代表爲杜絶假冒起見曾經本醫員向大日本帝國特許局騐准給憑專賣二十年由駐滬日本總領事衙門掛號本國商部掛號第六千四百六十七號疊次禀奉兩江總督部堂周　江蘇巡撫部院陳　　安徽巡撫部院恩　蘇松太道瑞　徽寗池太廣兵備道毓　寗國府嵩　安慶府龔　金華府嵩　會審公堂關　江南商務局　安徽洋務局司道節經先後批准通飭各屬一體出示禁止假冒並由工部局醫官廨署醫官美國蘭生醫生分别化驗於華人戒烟大有裨益奇效昭著戒斷烟癮無數獎譽之言層見疊出額太史書贈　空前絶後　兀觀察　海上仙丹　黃爵帥　衆譽非虚　貝子惠函　東京村井君之賞贊　伊籐侯之贈言　名振武社報吿均已登載各報茲不重錄近因各處無恥之徒假冒牌名並將霉壞之藥重攙嗎啡可根大土貶價兜售到處朦混貽害戒者本公館目擊心痛不忍緘默卽將爾籐亞支奶尅烟藥八色亮油美女圖式詳細報吿購藥者務須驗明商標上有篆文東京東亞印造旁有赤金隸書上海壽康里字樣下有漢文東文翻印者罰銀五千两中圖紫白赤黃綠黑金藍等色卽日背面加添紅地白字雙龍圖式靈藥商標改用藍色瓶内保單仿單均各改良八彩燦輝光潔悅目卽是爾籐亞支奶之眞牌遠埠諸君倘再遇有冒牌假藥請將人貨扣留電至敝處以便禀請　日本總領事官照買賣假藥與受同科例照會華官通飭嚴懲究罰一面從重酧謝决不食言　上海英大馬路壽康里三百三十號席公館總經理廣告 
每日烟癮一錢只須購藥一聽　癮大照加　當日斷癮　藥完除根　尅烟最靈　保單爲憑每聽一元　每打十元　眞假辯明戒烟要緊　 
普天下第一壯陽種子奇藥從來未有 
　　大隆藥房化學秘製人參六鞭壯陽種子延壽酒專治陽痿萬分靈驗種種奇功不勝枚舉非常適口老少相宜 
　　此酒乃本藥房獨秘良方合天下壯陽種子各藥斷無如此功效神速故能暢銷各國名馳環球凡陽痿不舉未交先洩見色即流腎冷精寒等症飲之玉莖立刻雄壯異常陽事堅而且久任意歡樂一舉成孕雖衰弱老翁只須略飲少許包能精神煥發百戰百勝屢次試驗皆得轉弱爲强多子多壽一切虚損勞傷夢遺滑精耳鳴目花面黃肌瘦腰酸腿軟諸患無不藥到病除尤妙在氣味香濃性味和平故常飲身强體壯百病不生飯量倍進容顏肥白步履如飛鬚髮轉黑眞天下奇藥也大瓶四元小瓶二元如不善飲酒者另服參茸海狗腎壯陽種子延壽丸功效同酒如丸酒並用最妙外帖煖腎壯陽種子膏取效更速每對二元四角如婦人體弱多病另服調經種子即孕丹則男精足而女經調自然一戰功成每料八元上海四馬路望平街口大隆藥房啓 
　奏辦湖北籖捐彩票頭彩五萬元六月十六日開彩 
　　本局奉　湖廣總督部堂奏明開辦第六十六會額設票六萬張每張售洋六元中彩共九千九百九十八號計六張中彩一張以七成餘發彩派出彩票之高比各公司爲優准定期六月十六日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥衖○外埠往來信力票力一概本局不付統歸自給○再得彩紅票如無本分局騎縫圖章及長方上海分局小印概不收票兌因無根可查也特白 
　浙杭唐樓　姚致和堂起始老店　 
本堂自明迄今三百餘年祇此一家並無分設近來各處及本鎭假冐本堂者甚多　近年麝香細料貴昂各處所售假藥善人不淺現聞各憲考究眞藥本堂向選上品夏令要藥一應俱全凡　賜顧者須認明唐棲北小河老店不悞 
 
 

Page 15

 
 
　 
　　 
 
 

Page 16

 
 
   
 
 

Page 17

 
 
　　　　　 
 
 

Page 18

 
 
小說 
[軍事小説消露（喋血生譯）（八）]  
　　富貴苦日短。貧賤苦日長。夢醒未到熟黄梁。人事須看蕉覆鹿。悲夫。吾知貞雄之快樂。僞快樂也。貞雄之苦痛。眞苦痛也。時旣羅雀掘鼠。赤身如洗眞有去日如駛。來日大難之槪。忽而一封書天外飛來。噫嘻。此何人書總長命令也。啟緘審視。意云速來私邸。當有秘密之軍命。示訓。貞雄受函。驟如霹靂應弦。天驚石破。蓋總長脫手黄金棄我。如遺。今忽羅致放廢餘身。或者將市我性命。作繼續名譽之貿遷。舍此更無長物矣。搔首竚立。白顧影形藍褸。僅此骨相。猶是健兒身手。於是毅然竟往。振纓請見。總長歡然階迎。揖之上座。出懷中二密緘以齎予。曰英雄。某信其能忍辱負重矣。此機密事。諒不致敗露也。更出帝國正金銀行活支册一。授而言曰。此無限數。以備緩急。凡有銀行支部地。皆得銀給。貞雄諦視函面。一曰濳出國門折閱。一曰至目的地折閱。貞雄默然揣測。總長曰。絶業成功。早來見我。大丈夫萬里乘風破浪。非分外事。貞雄曰。生死惟命令所賜。但絶裾竟去。則悴鳳飢鸞。何處覔一枝棲息。總長曰有何委託。敢不竭誠。貞雄曰軍人以。國爲家。此身豈有罣。礙但有胞妹温卿。女友秋勁。已隨予名譽而墮落。雖有擎大之衛。誰賜匝地之座。總長曰。某非賤丈。夫願視。君任。如已任。貞雄感謝。泣數行下。乃歸而商於秋勁秋勁曰。謀及婦人宜其死也。奈骨肉深仇。奚甘緘默。某也蒲柳之姿。自甘飄泊。但令妹千金玉體斷不可扱彼樊籠。委諸蘭膏蛾焰至於君子。扱筆磨盾。男兒自有成竹。母庸以井蛙之見。徒。縈思慮。或者一綫餘生。免委溝壑。則盟約未塞。當有會期。貞雄際此難題。徒有夢想顚倒而已。時則温卿眉銷螺黛。氣憤螳車。起而致詞　。玉碎瓦全。在人自擇。妹已千七出。誓不二從願入虎穴。深察狐謀。猶幸湖海知。音尙留一劍。但得阿兄短長之耗。卽須。贈以霜鋒。償我血稅。秋勁潛然。悲歌易水之聲以餞。而貞雄遂含忍。舍其最親愛之妹登總長門。 
本埠新聞 
[江督爲烟館違禁事復滬道電]  
　　艷電悉華亭縣金六卿不服封禁烟館希圖抗拒一案董保現已投到先封屋查起烟具辦理尙屬妥速仍飭勒交金六卿究懲（企） 
[蘇臬注意膏捐。]  
　　蘇臬司咨行松滬厘局略謂查設燈之烟館現已一律飭閉自應准其停捐以示體卹所有原來售膏各户及情願遵限歇燈專售烟膏之店自應照章報捐以昭區别尙希轉復江海關道飭屬遵辦（懷） 
[德艦將往鄱陽湖遊弋]  
　　德國佛微斯兵輪日内擬往鄱陽湖遊弋該輪兵官已禀由德領事轉請滬道飭移長江各關道知照矣（懦） 
[大搜革命黨]  
　　本縣李大令接奉江督札文略謂皖撫恩新帥被逆黨徐錫麟鎗斃後各省均極戒嚴恐該逆黨濳匿他處謀爲不軌不得不先事預防爰通札各州縣嚴密查緝務使黨惡殲除勿任支蔓亦不得妄拘無辜等因大令奉文之下除密派幹差跴緝外並分移各營哨弁曁巡警巡防各局一體密加訪緝（泳） 
[包探告退]  
　　公共租界英捕房包探趙銀河日前具禀辭職奉總巡麥高雲君批准於今日繳憑告退並由總巡獎洋百元以酬其勞（根） 
[調停欠欵]  
　　職高朱掌全等前在公共公廨控告徐采生王文卿等舞弊侵呑巨欵訊供認欠屬實飭押限繳嗣因被告保出後延不理淸原告朱掌全等遂轅赴道上控奉批飭廨照催商會速理在案茲悉讞員關炯之太守已遵飭照會商會於前日傳　兩造到會查明原告所控確實諭飭被告徐采生等限七日内將銀措繳（莊） 
[婦人因案牽涉]  
　　公共租界靜安寺捕房昨飭探解紀邱氏到廨聲稱該婦深悉在逃女犯蔣張氏等下落請爲收押當奉讞員關太守飭發官媒看管於今晨解送公堂候訊（根） 
[請予自由]  
　　妓女延香閣昨赴廨喊控彼鴇凌虐不愿爲娼等情當奉關太守飭發交官媒俟禮拜一公堂帶訊再核（莊） 
[捉奸捉雙]  
　　虹口捕房華捕解婦人劉金氏到廨聲稱該氏與人姘識爲本夫撞見男女并獲奸夫暫押捕房請將該氏押候堂訊太守准發交官媒看管候示（莊） 
[疑賊疑贜]  
　　英界湖北路某客棧夥陳阿法赴老閘捕房報稱有棧客啞子向業販賣東洋餅衣衫藍褸前晚忽有鈔票洋三十餘元銅元一百餘枚並新置衣物顯係來歷不明當經捕頭飭探沈阿岳前往將啞子拘入押候解究（莊） 
[南市偵探分段巡緝]  
　　總工程局各偵探因地方竊案繁多隻身斷難兼顧特禀請分段巡察擬定頭段自十六舗至鹽馬頭二段至關橋三段至新馬頭四段至萬裕馬頭從本月初一起夜間派伙偵緝天明更替所有探夥由局月給俸洋三元倘探伙另雇之人在外滋事應由該探交伙究罰仍將所雇之人送究如能獲到贓賊由局酌賞倘　遺漏被鄰境獲到贓賊者記過如獲贓扣留者查出懲辦云云（永） 
[法界慶賀民主紀念]  
　　昨爲法界慶賀民主紀念之期淸晨法總巡麥君戎服佩刀率同各西捕至領事署道賀繼在署中行升旂禮關道瑞觀察及廳縣各官曁寓滬各國領事紳商等亦先後蒞署慶賀晚間法大馬路一帶高懸五色　燈法領事署特設筵欵飲來賀各賓至十一時始分道而别（絲） 
[相驗吞烟斃命]  
　　法馬路卜麟里毛如泰西國木器店主毛裕花與同居婦竺鍾氏有梁近向氏夫壽通商明允給洋一百元將氏轉嫁於 
 
 

Page 19

 
 
毛旋忽翻悔致氏情急吞烟救治不及而死當由捕房報由上海縣李大令蒞驗委係吞烟斃命命氏夫棺殮裕花仍飭帶回捕房候解堂移縣訊辦（絲） 
[棺殮路斃]  
　　英租界南京路碼頭有無名男屍一具由捕查見報由捕頭咨照水巡捕房帶至浦東飭傳該圖地保報堂棺殮（根 
[小工跌斃]  
　　前晚老垃圾橋有看守橋樑小工某甲不知如何失足自高墜下跌斃由捕報明捕頭派探飭傳該圖地保查明有無家屬再行棺殮（莊） 
[公子失竊]  
　　鄂督張協揆之第七子媳日前來滬就醫假庽西門外崇慶里初二日被賊竊去飾箱一隻値價甚鉅當卽飭丁報由總工程局移請縣局緝拿在案昨日探捕見王嘉堂携金釧　物在小東門内某銀樓交兌以其形迹可疑卽往拘獲該竊遂又改名馬慶福當卽解赴縣署請究（杞） 
[批示嚴緝帮兇]  
　　邑人許松泉被人謀斃將屍移抛河中曾由家屬查悉禀縣緝獲盧阿四供出嘉定人陸鳳昌帮凶等情當經飭提詎陸在逃未獲日前許子榮春投縣求請伸寃奉李大令批示云候勒催原差並移嘉定縣嚴提陸鳳昌等務獲移解到案訊明究辦可也（尾） 
[道批三則]  
　嘉定紳商陸乃勳等禀批此案前接官米平價局函告業經札縣立提陸信昌翁長利店主到案從重罰辦繼又函飭在案據禀前情仰嘉定縣速遵前次札函辦理具據母違○監生管少南禀批此案先據職商楊樸具禀業經批縣送廨質訊斷結後解縣還押旋據關守來禀又經批飭移提秉公斷結具報在案仰會審委　關守遵照前批辦理可也○陳劉氏禀批此案前據飭查委員禀報氏子行竊得贓訊據供認並由事主張用金到案領贓以汛捕疏於看管致乘間自縊身死業予批縣驗訊詳辦在案據稱氏子係在南鐵廠當丁因領有工費被潘云生見財起意致有陷竊斃命之事如果屬實豈特該汛捕罪　容誅卽局員亦有應得之咎乃詢准製造局函復調查各廠匠童小工名册及逐日查工簿並無氏子陳永堂卽應堂之名似此立分皂白之事尙敢揑情欺朦足見所控各節無非挾嫌妄噬全不足憑惟氏子死由於傷與死由自縊攸關罪名出人彼此均不容誣旣經中縣詣驗仰上海縣立予核明分别斷究仰卽塡格錄供通詳察辦抄粘並發（杞） 
[民立幼童學校懇親會紀事]  
　　西門外高昌廟民立幼童學校於初四日暑假並開懇親會來賓甚衆幾及千人招待員招待周妥觀成績品及入座均分班導引故來賓雖多而秩序井然四時開會先唱校歌次由校長蘇曾澤新女士報告次演宋賢吕希哲故事發表平日成績間以各種遊戲唱歌演成妙劇洵屬奇觀至趣旨高尙精神活潑尤其餘事所演各藝如國文歷史算學物理畫圖洋琴風琴啞鈴體操等皆嫺熟可觀末後給奬散會已六句餘鐘矣（川） 
[西門小學遊藝會]  
　　昨午後二時西門内半涇園西成小學堂舉行遊藝會男女來賓到者約二三百人（軌） 
[上海官事]  
　　出口局委員那昌貨捐局總辦志元昨均到道禀知由蘇回新委閘北西區副巡官巡檢胡起膺到道禀謝海防廳秦錫鎭禀銷競業學堂點名並給憑差厘 
訟案 
　　上海縣案 
　　張金濤控顧阿福竊船一案前晚奉帮審洪明府復訊顧供此船由張秀芝沙榮郎爲中向黄慶買來有高順芝代筆書據繳張金濤尋獲後先扭工程局控告斷償小的洋八十元不遵復來案下控告張供此船係翁家港航船被竊尋獲顧如能將賣船人及中人代筆交案訊明果係價買再行償價伊至今延不交出一人顯係自竊務求勒交明府詰顧能否交到中人代筆顧供詞支吾明府以情　可疑判令顧務必將中人代筆交案澈審○徐陳氏前者喊稍抵於夫侄徐永朝之方單半張被串出永春吞没盜抵等情經前縣訊斷永朝押追交單後由地保韓俊卿與吳耀庭保出案懸迄今經陳氏呈催復訊明府　轅吳希　漁利唆抗不交喝責求免判吳耀庭徐永春名具三天理明切結交保韓俊卿徐永朝押候核辦　周曹氏扭控夫嫂周龔氏抗不給單訊質曹氏供前憲斷令龔氏將方單四張給於婦人詎祗給一張半尙被徐董事訛去洋八十元餘單两張半無著求追龔氏供前憲因婦人無子故將方單四張斷給曹氏婦人今已親生一子除給曹一張半外餘單應歸已子乞鑒明府判前旣有　候弔卷閱再審（車） 
[總工程局紀事]  
　　無錫人許霍卿失業無聊前晚在揭普豐會館弄内吞烟　　由巡士查見舁局救甦送至錫金公所交伊父許某收留○包探在一林春茶肆見有婦人沈陳氏挈女一口圖賣當卽拘解到局押候解訊○鴻裕莊扭虧欠往來銀一百五十两之裕成鹹貨行司帳陳少卿至案奉孫明府訊判限七天至寗波尋到保人王仁鈞復訊（夜） 
[英租界捕房事]  
　　龍飛馬車行馬夫倪阿桂駕車至牛莊路因拉韁不愼悞將行人范子榮手背撞傷由捕查見拘入該馬夫自愿給范養僞費一元求請免究捕頭准之○偷兒王同奎裴阿二在英界湖北路丹桂戲園門者串竊某客洋傘爲包探沈阿岳　見拘人押候解辦○馬夫徐利生在車上磕睡由捕查見以其違章帶人捕房捕頭諭將馬車留存捕房馬夫開釋著自赴公堂候訊○虹口匯四捕房包探金立生老閘捕房包探張全林奉捕頭諭令對調當　○張星福在英公司碼頭投河圖盡由捕救起帶入總巡捕房押候解廨請訊 
[法租界捕房事]  
　　張雨亭竊某茶舘衣服拘押候辦○沈阿四行竊貨車被送押辦○王同春在途與人亙毆由捕拘人押候解辦○陳桂生由改過所送囘命過堂　落（絲） 
[美租界捕房事]  
　　西華得路其西人失竊金表報由捕房飭探拘獲竊賊　瑞林并弔到原贓押候送究○李阿明竊蓬路某雜貨店麫粉由捕　獲押候解究○西華得路某銅器店張阿忠控被歇夥朱某紏人冐索工洋奉飭俟朱再來時鳴捕送究○李興生疑同居人王雙元竊物口角亙毆中捕拘人捕頭以疑竊無憑斷令存洋保出候訊○兪阿太兪阿福因暗昧事口角亙毆阿大突出利刃行刺由捕將阿大拘人捕房押候查辦○劉掌桂竊其西人油衣由石包探拘獲人贓押候送究（酉） 
來件 
[禁烟說] [  甌寓公胡重蕃稿]  
夫烟之爲害大矣隨地而有之夫人而知之南皮以之比洪水猛獸湘鄉謂其害人也當於鴆毒今日禁烟之令誠亟矣僕竊謂祇齊其末未揣其本也夫烟館誠宜禁矣然業此者皆貧苦之小民也傭於烟館者尤貧苦小民之至無用者也今日之禁烟館收拾貧苦小民耳不啻以千鈞之石壓鷄卵也不啻以百磅之錐製螻蟻也鷄卵碎螻蟻死不足爲錐與石榮也夫開烟館不僅在有燈有鎗有榻也在有烟一旦無烟雖金其鎗銀其燈雕鏤其榻無人過問矣故今日之要政不在禁烟館而在禁鶯粟烟出於膏膏出於土土出於鶯粟不禁種鶯粟而禁烟館是徒扼其流未堵其源徒見其小未謀其大僕故曰不揣其本而齊其末也夫禁鶯粟亦誠易矣胥二十二行省頒示條誥重賞在前嚴刑在後凡種鶯粟之區一律改 
 
 

Page 20

 
 
種雜糧或瓜菓或菜蔬下至棉花木殖多方勸諭示以必行攺種者賞十年内免其陞科違者拔聚衆抗拒者殺不必查明某鄉某邑某人某户某幾畝某幾分但令州縣至四月率勇役雇工丁巡行原野凡種烟者皆刈聚衆搞官者以死論則漿無收土無出雖誘其種而不種矣何容查畝數計考成逐年遞減多此煩文爲也然後與英人磋商賛成中國禁烟之力邀各國評判爾時英人必允一言以蔽之曰不進口則烟事絶矣是不待十年而盡之也是雖欲吃而無從欲不戒而不得矣小民見中國無十外洋無十則亦安心絶念矣何必囂囂然曰此頒牌彼給照設官膏局以攘利而病民哉總之水無來源則涸木無培土則枯何悉烟之難禁哉 
[禁烟說下]  
　　僕嘗謂今日之禁烟應禁不吃烟之人不必禁吃烟之人不吃烟者萬萬不能再吃旣吃烟者斷斷不必再戒何也明詔宣示天下期以十年朝廷於禁烟一事何其迂緩蓋具有深意焉一則洋藥土藥膏捐歲入千數百萬一時無所抵制一則華人陷溺已深狂瀾難挽一旦驟禁恐有暴動一則中國地大物博各項新政甫有萌芽禁烟一事若用迅雷暴雨此舉不成牽動各項進步明知戒烟非亟切可其不能不出以迂緩此政府之因時制宜亦皇上之深仁厚澤也自去年明詔之日起凡四萬萬人以多數算不過一萬萬人耳以少數算不過一萬中之一分耳是尙不吃烟之人多也吃烟者祇有此數所以連綿不斷者不吃烟人尤復上癮暗中膨脹逐漸滋生耳譬如一家中祖孫父子祖吃烟孫未吸烟父吸烟子未吸烟祖父吸烟者死子若孫未沾染則一家無吸烟者矣推而至百家千萬家未厼烟者無滋蔓無傳染則烟必中絶故今日宜爲不吸烟者懸厲禁凡吸烟者四萬萬中年至小以十歲論至大以八十歲論挨户稽查按名具報一鄉中共有若干人一縣中共有若干人每月應銷若干膏每年應銷若干十應費若干錢各縣設局造册　報凡年歲住址姓名生死無为報載二十二行省同時舉辦不傳染不引誘吸烟之人數烟數逐年減少有減無增凡十歲至八十歲者中間物故有十年之變遷更動亦零替過半矣則此業已吸烟之人任其優游不數十年間亦零落盡矣父詔子兄勉弟夫戒妻凡不吸烟者偶一染指殺無赦小民家喻户曉永不傳染一面禁種鶯粟則華土絶一面禁止進口則洋土絶烟將不禁而自禁矣僕更有進焉烟害雖深宜令人吸烟不可令吸烟人人吸烟者不過如茶酒食物之外多一物初無損於人事也吸烟人者沈溺流蕩俾晝作夜癈時失業不知人爲何物然則吸烟亦視乎其人耳合肥相國有言曰吸烟者未心不能辦事不吸烟乾未必能辦事我朝自名公巨卿下至担夫走卒吸烟者難以億計然近年文臣如劉坤一周家楣等以經濟稱武臣如孫開華劉義等以勇略稱未聞爲烟害也今日與民更始自明詔以前業以成癮者聽明詔以後未吸烟而吸烟者斬强國保種在此轉機僕故曰今日之禁烟應禁不吸烟之人 
振務 
[江寗籌振局五月下旬振欵淸單]  
　　
慨助振濟江巡道朱恩紱之父朱昌琳捐銀三千兩江蘇稅課大使陳洪疇捐畫十軸濟振變洋十四元瓜哇南洋文里粉答乞丹招考閩華僑楊岐松等募集洋三百元 
[滬北天后宫前廣益善堂三四五月經收月捐淸單]  
　　李珊記洋一百元道署洋六十元信裕洋三十圥怡情軒祝蘭舫二户各洋十八元陳善亭洋十五元泰昌洋十二元貿孚李雪巖二户各洋九元朱葆三徐貫雲譚幹臣韓山　南順記戴生昌祝源昌招商局萃豐九户各洋六元源豐潤洋五元四角李忠福尹子卿二户各洋五元莊源大洋四元八角老順記大慶樓周兆詠二三月怡泰興四户洋四四元戴運來汪萃利第一樓蘇寳森老悅生新順記大觀樓錦章愼餘堂信昌降天餘義昌成道信申茂瑞昌順江南烟雨樓陳志雲元昌聚昌王陽生怡泰昌葉天德胡緩之燕慶園永豐三井可熾可熾順俞順利樹德公司三十户各洋三元徐俊良順泰復泰爕昌源昌華興金松泉七户各洋二元中和小洋十九角五久成九章北天成永裕成申園五户各小洋十八角益昌李珊記龎竹卿思補齋梁煥南章佩華隆昇宏源易安居九户各小洋十五角恆升怡園新新辕大昌德震昌永五户各小洋十二角鳴昌　天頤二户各洋一元施德豐徵昌怡昌晉昌恆茂謙記升和七户各洋九角同順洋八丹其萃樓咸章大綸靑運閣義盛一壼春曹德大豐記鴻昌椿源天祥十一户各洋六角萬椿萬茂益昌曹雨岑順大五户各洋四角信昌泰通泰二户各洋二角源通官銀號錢五千四百木商公所錢三十六百存濟堂豐裕銀號二户各錢三千介福嘉綸和康壽康晉和愼餘餘大元甡元祥衍大恆益永豐存德恊昇宏大宏元源吉寳和寳順承裕正大升大彚康崇餘永康瑞大晉大敦和義善源福康兆豐恆德仁大源利禁康厚大源餘瑞元鈞康壽豐鎭昌會大志大鼎康鼎裕同裕久源明德同福鉅亨瑞昌洽餘瑞豐信大順康豫源會餘愼豐元豐正元崙餘寶大裕源長德森恊豐怡祥鴻昌謙餘賡裕敦源七十户各錢一千八百文久豐庶康二户各錢一千二百文張嘉鶴元成永餘慶裕大章九和宏章泰裕綸愼和九户各錢九百文怡大錢莊怡大鐵號義昌安春元大亨元源安康原泰立餘同吉鴻餘立生晉元和祥承泰鼎興嘉惠示益安裕元春宏德叙生孔元元興立豐五豐恆泰鼎昌德大順成正泰和豐敦泰順元卅四户各錢六百協成祥萬興二户各錢三百永愼錢二百文英法美三界一文願小洋二百五十三角五錢念九千六百十一文以上共收大小洋五百三十九元一角錢二百另二千二百十一文董事曾鑄龔心銘施則敬朱佩珍祝大椿葉貽釗嚴義彬葉璋葉貽銓周鴻孫等謹誌 
[酬神積德]  
　　茲者宏大寶莊將酬補梨歌之費積爲敝　以作各項善舉洋一百廿元又附本堂同人孫君復瑞視因敝堂施醫給藥人衆不下六百餘號之多頓起婆心助藥資洋一百元當際急濟貧病其功德實於無涯矣廣益善堂同人謹啓 
[蘇路公司經收淮北賑捐第四十七次報告]  
　　五月廿一日沈松三損洋五元張煥庭捐洋三元六月初二日蔚盛長經募安五氏捐洋五十元祗領之下謹爲淮北灾民叩謝 
[曾少卿經收爪哇三寶壠學務總會經募勿里噠埠華商捐振江北報告]  
　　全照容曾振亨楊平安汪淑齡諸君各銀二十五盾汪淑寶葉佛篤王禎祥諸君各銀二十盾楊顯禧林纉德施毓祺諸君各銀十盾施文意施聯祥王隆綿林源水李文煥陳名傑李淸江李振泉温德芳郭長西施妙斷温和斷陳添興郭四寳諸君各銀五盾五淸水林松靑黄禎祿楊顯垂韓廣盛黄心封施新奥黄源興李碧良李碧輝余建仁林禮叫林鴻義陳淸佑陳批官榮和盛號陳端莊陳正興陳敦厚陳端鴻姚川水泥謙記葉瑞祥施純田施景水劉樟來黄石意王良美施全興諸君各銀二盾五角楊瑞春王淑和許福良余淸福林純德徐克明林建章范德才柯黄燿王雨川楊根水諸君各銀二盾歐和盛陳克昌郭傳盛歐永順林纉標鄭長庚施敏儉陳景章鄭德芳傅錦興黄敬仲施毓遜王寶敬陳凸英榮記施淸月陳文經鄧玉益施紹銘許英才吳朝芳陳妙榮郭傳昌盧名寶察建祿陳振和陳錦盛鄧亞榜鄧亞增諸君各銀一盾徐有餘陳獻珍陳錦泉楊肇基楊財寳施景興吳德隆陳妙遜王建域陳齊遠林貴秀陳允昌蔡川桂諸君各銀五角范益章詹澤發蔡廷才諸君各銀二角五仙郭美烈君銀一角陳帶官君銀一盾共荷銀三百九十一盾八角五仙合英洋二百八十七元五角正用特登報以揚仁風 
 
 

Page 21

 
 
　　 
　 
 
 

Page 22

 
 
   
 
 

Page 23

 
 
　 
　 
　　 
 
 

Page 24

 
 
   
 
