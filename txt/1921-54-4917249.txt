# 1921 - 54 - 4917249

 

Page 1

 
 
   
 
 

Page 2

 
 
   
 
 

Page 3

 
 
時評 
[誠意援庫] （冷） 
　　外人云庫倫守兵不厚誠意援庫必奏膚功是我國武人援庫之不誠意人盡皆知也此非我國武人之羞乎 
　　雖然非特武人然也苟中國之事而一以誠意行之亦將無一不奏膚功也事之外而有我之見在我之權利之見在與我爲敵之人之見在其意何能有誠哉是故謀統一而統一不成謀裁兵而裁兵不成謀整理財政而整理財政不成謀護法而護法不成謀聯省而聯省不成謀自治而自治不成推其原因皆此末能誠意之故末能誠意則爭爭則離離則散散則無形消滅故誠意也者眞今日救國唯一之道也雖然僅僅口談誠意無預也 
命令 
　　二月二十八日大總統令署内務總長張志潭呈准湖北省長咨請任命張宏慶試署水上警察廳警正應照准此令又令馬金堂王琛陳大俊羅翔張斯微謝金柱鄧明綱均給予四等嘉禾章此令　　三月一日大總統令署農商總長王迺斌呈僉事樓祖迪辦事不力請予免職應照准此令 
又令署内務總長張志潭呈請任命王毓鋭署直隸河務局南運河分局長應照准此令 
　　又令兼署陸軍總長靳雲鵬呈請任命李煥章爲陸軍第十六師步兵第六十三團第一營營長應照准此令 
　　又令郭葆昌晉給二等大綬嘉禾章此令　　又令吳熙忠給予四等嘉禾章此令專電 
　　北京電張口電鄒芬感（二十七）日抵烏得定一日赴叨又後地褚高所部現已合兵一處擬退駐叨林能否尚難料又聞褚其祥殘部現駐昭木圖哈拉河褚巳抵恰城與陳使面商一切（一日下午二鐘） 
　　北京電陳毅電各軍均不用命請示機宜（一日下午二鐘） 
　　北京電美署武官丁拔克由蒙回謂庫倫守兵不厚誠意援庫必奏膚功美人在蒙無被害者 
　　（一日下午二鐘） 
　　　北京電參陸處電恰陳云褚旅在後地駐若干商團剩若干槍砲若干彈若干糧可支幾日速查報飛機一節正與英使磋商中 
　　（一日下午二鐘） 
　　北京電張作霖函府陳東省財政困難出兵赴蒙給養困難更動内閣收拾時局困難請抱定動不如靜政策徐東（八日）電覆正符我懐　　（二日下午二鐘） 
　　北京電中俄通車鍾毓與赤代表議定十三條每星期來往兩次貨車一次客車掛車售票照東路成例三月一日午刻開第一次車正式簽字定三月一日午前八時（一日下午二鐘） 
　　北京電黑河電阿政府改善華僑待遇請華僑推定代表與阿政府熟商凡以前損失只記賬不賠現華人今後出口税解除貨物入口税減半某當事主張阿省賠償暫作懸案先照新疆例議局部通貨政府許之（一日下午二鐘） 
　　北京電英美人十對於日本在歐美散布之中俄訂結軍事協定謠言僉謂日人此舉不啻表示希望恩琴久佔庫倫吾人深信中政府並無訂結中俄協定事（一日下午二鐘） 
　　北京電今夜劉鏡人宴　林於海軍聯歡社事前聲明不談公事 
　　（一日下午二鐘） 
　　北京電俄勞農政府將派代表來華我國允與英國同樣待遇 
　　北京電德代表華根納訪外長係陳德國不勝賠欵負擔尙未允列强要求（一日下午二鐘） 
　　北京電將有蒙藏銀行出現貢桑 
諾爾布已擬章程十七條 
　　（二日下午三鐘） 
　　北京電巴黎電儉學生包圍使署咆哮求助陳籙幾被毆廖世功勸阻不聽被辱陳廖急電政府謂當値國際盟會此等舉動辱及國家體面甚爲寒心請示辦法 
（一日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電英日續盟期迫政府再電顧維鈞胡維德向英日政府聲明關於續盟與否吾末便置喙但盟約中有涉及中國事項或字樣者有事前取得本政府同意之必要蓋將去年六月通知書重言申明　　（二日下午三鐘） 
　　北京電王士珍勘電府請另简賢能並末保人（二日下午二鐘） 
　　北京電靳語某省代表髫奉直意見雖不能一致但决不至衝突自遭失敗（一日下午二鐘） 
　　北京電財部已將整理内債計畫呈出今明卽用明令發表（二日下午三鐘） 
　　北京電滬造幣廠借欵已正式簽字合同内容將由銀行公會公表（二日下午三鐘） 
　　北京電唐榆雙軌係中英公司借欵關係（二日下午三鐘） 
　　北京電綏包路線五月内定線開標六月開工八月釘軌來年一日通車購料包工由承辦商人墊欵需五百十二萬七千三百元（二日下午二鐘） 
　　北京電魯省長仍由田兼暫不補放（二日下午三鐘） 
　　北京電財部再電各省區所得税先由官俸實行（二日下午三鐘） 
　　北京電湘政府咨京請引渡郭人漳淸算軍械帪目（二日下午二鐘） 
　　北京電政府函劉存厚代表吳胡　　　　 
兩人謂劉已退職此後政府接濟中止蓋劉代表尚以劉名義催欵（二日下午二鐘） 
　　北京電交部派京漢局處長孫保圻赴信陽鄭州長辛店勘查工人及路警敎育（一日下午二鐘） 
　　北京電外部電令章祜將萬國郵政會議决之撤廢客郵案在交通會議中陳述並促各國卽實行（一日下午二鐘） 
　　北京電第九師開駐徐州以宋團被奉天挽留取消前議（一日下午二鐘）　　北京電鄂報楊團在方家壩擊斃土匪二百餘名現施利道梗各軍正在分路剿辦（一日下午二鐘）　　北京電荷參贊卓斯林赴外部詢問中政府對於魯森堡國財産能否發還政府委員答以末决（一日下午二鐘） 
　　北京電交部查明蘇電燈舊商確有外股决將原案撤銷（一日下午三鐘）　　天津電省署佈告衆院選舉自三月東（一日）起展期十日 
　　天津電日前某軍官携武裝衛士赴租界訪張勳領團交涉取締 
　　天津電保定組軍官敎練團凡隷曹錕統轄軍隊每營派軍官二人仍支原薪七成一年華業（以上一日下午十一鐘）　　漢口電孫傳芳（一日）電南四鄕妖匪允就撫已令張旅派隊接防 
　　漢口電王占元東（一日）電院及曹張促速派軍援庫鄂願助軍械（以上二日下午三鐘） 
　　香港電高麗丸後倉失火自辰至午末熄損失甚鉅 
　　香港電聞將設聯省政府舉黎爲總統孫爲副總統黎必不南下孫得實權亦樂俯就（以上二日下午七鐘） 
　　南京電二十一團開往徐州係塡防 
　　南京電朱啓钤改今午二時專車赴滬 
　　南京電院勘（二十八）電齊督黄以霖等電稱第九師行將調蘇羣情疑懼請免調等語查九師調蘇一節政府絶無此議希轉知（以上二日下午五鐘） 
世界路透電 
　　 
[倫敦對德賠欵大會記]  
　　一日倫敦電賠償大會今晨開議英相喬治聲稱協約國决定先討論賠償問題次及解除軍備事言華德外交總長西門士氏印發關於德國答案之長議論謂巴黎會議所定之賠欵五萬兆金馬克除已繳付者外尚餘三萬兆馬克此數應以國際公憤募集之德國願先以八千兆馬克債劵在各國巿塲發行利率從低免繳發行所在國之一切捐税由德國擔保　還德國並願於此後五年内每年付一萬兆金馬克且願相助恢復兵　區域協約國之欲徴收德國出口税乃欲與聞德國經濟之發展德政府認上述數條建議與容許協約國與聞德國經濟發展之原則完全應合云云西門士於提出答案後擬宣讀其意見書英相喬治阻之謂西門士如欲交出其文件亦無不可但察其所言德政府顯完全誤會事局之眞相協約國業已决定凡更易巴黎原議之提議協約國不能研究之或討論之至此大會体會然已歴兩小時之久德代表先出西門士顔色慘白呈不愉之象午後協約國代表在唐林街十號相邸集議 
　　一日倫敦電西門士發言之初即稱巴黎議案在經濟上與財政上不能實施德國準備盡其能力所可及以整頓經濟但德國已繳付者約爲二萬兆馬克若不從賠欵總額中扣除此二萬兆馬克則將使賠付之數超過在情理中所可望於德國經濟發展而得之數宜合派專家委員查明德國所已付賠價之眞確價値賠欵總額於扣除已付之數後爲數尙鉅未能募一次國際公債而付淸之故德國先擬償付一部由德國發行八千兆馬克債券五年後開始償還利率一釐逐年加利一釐半德國予執債券者以流通債券所必要之擔保五年賠欵以貨物償付之而以德國與協約國間實業之自由往來爲基礎德國相助恢復兵燹區域之事業其價値幾何應在每年賠欵内扣算凡德國所欠賠欵未由國際公債抵付者應給息五釐算至一九二六年五月一日爲止而未付之利應於一九二六年五月一日算入本金内但不以復利率計算至於淸付德國所欠尾數之詳細辦法留保將來商定之此層尤指債券之回　而言蓋　還債券須在一九二六年五月一日之後也陸續繳欵可用國際借欵之方法應付之凡爾塞和約第四百三十一條之規定即撤退占地軍隊事應於上述之賠欵繳付時實行凡依照和約第八欵第九欵德國應付而未淸付之欵應視爲業已付淸再條文之規定關於銷售已毁戰品所得各欵之繳出與德國承認協約國内變賣或扣留德人私有産業之義務者亦應視爲業已免除西門士末謂在提出上述建議之際德國知上西萊西亞之公民大會將决定依附德國此後其地將仍爲德有並知世界商務將無如現有之阻碍）而經濟之自由與權力之平等亦將成立云云 
　　二日倫敦電西門士博士之言滔滔不绝令會場昏悶發言歴一時半後其所發揮奇異計畫之性質已完全顯露時喬治遣其秘書一人向西門士示意請其停言西門士氏似已覺其議論所引起之感想故即戞然中止謂尙有重要詳情渠本擬發揮者可於其交與協約國代表之意見書中見之今晨各報批評德國答案皆加以「荒謬」「怪異」「不可能」「顚狂」等形容詞衆意德國與協約國之議案相差太遠雖有許多討論恐亦不能接近協約國現僅有一問題彼此不盡同意者即强迫德國承認之日期是美意兩國意見以爲依據和約非至五月一日不能强迫執行專家對此問題現方詳加攷慮 
　　一日倫敦電協約國聆德國可笑之答案羣相詫異尤以法意兩國爲甚照德國答案英金一千五百兆鎊之賠欵定三十二年内償淸而巴黎大會之决議則爲一萬一千三百兆鎊之賠欵應於四十二年内償淸另加德國出口品税法總理白里安氏謂協約國若接受德國答案則將自付其債欵協約國已决定於明日商諸其財政與軍事顧問草擬切實之覆文於星期四日交與德代表德人現承認彼等之失望且已述及回國事蓋今已不能再有提議也某有名德代表會語路透電社代表謂彼等决不操切行事路透電社自倫敦法人方面探悉如德國拒絶接受協約國之條件則協約國擬於國内征收德貨售賣税百分之五十設立特别税關於經濟上將來因河左岸與德國其餘土地分開占據來因河右岸煤港最後擬占據德國税關 
　　二十八日巴黎電法國軍事專家預備刻在積極進行中庶於德人拒絶承認協約國賠償要求時加以懲治福煦統帥明日可由倫敦返法將赴梅恩斯以侍倫敦會議之决議法國國會議員之意見以爲倫敦會議將候關於哈定總統就職宣言大意之消息然後决定行動至於行動用何方式則猶秘密未詳但據共同通訊社訪員云英國海軍將在基爾亨堡白萊門示威而法比軍隊則决定在陸地示威 
　　一日華盛頓電官場表示協約國對於德國答案之答覆如報紙所預料者將不爲美國所承認 
[美國參議院之軍備案]  
　　一日華盛頓電參院一致决議於海軍經費議案加一修正文請總統召集英日美三國大會考慮縮减海軍問題 
　　一日華盛頓電參議院今日開秘密會議討論海軍經費議案並討論美日邦交及國間爭端之全部分如日本對外政策及海軍造艦程序皆在其列關於造艦程序曾提及機密消息該會議並涉及雅浦海電所有權及日本爭取該島之近今發展參議員洛志氏曾提出加州置地爭端之新論點 
　　一日華盛頓電參議院已通過海軍經費議案計四百九十六兆元較衆院所規定者多百兆元並决議展緩考慮縮减軍備之提議參議員波拉氏宣稱一九一二年英俄法德四國海軍建築費不及此數之半又稱日美競造戰艦其結果必釀成一九一二年德國所惹起之同一時局云 
[英議院之日事質問]  
　　一日倫敦電今日下院某議員質問英日盟約是否含有條欵防杜美日開戰時英國有助日之義務美國考慮其規張海軍計畫時英政府曾否向美政府聲明此節外交次官哈姆斯韋士氏答稱吾人與日本之關係曾經豫籌勿牽引吾人參與對美之戰爭美國必能洞悉實情英政府未以此項質言正式通告美政府 
　　一日倫敦電外交次官哈姆斯韋士氏今日在下院答稱政府接有消息謂間島韓人被殺産業被毁日兵曾作戰於非日本土地云云至於日兵特别歧視基督敎韓人之説則未經徴實惟政府以爲當請日政府注意此項消息 
[各國近事記]  
　　一日倫敦電路透電社得悉外間所傳駐美英國大使吉特士氏奉命調停美日間關於太平洋海線爭端之説實無根據惟如有可得美日兩國承認之機會則英使必將出而調處雖無訓令亦不致猶豫不爲云 
　　一日安蒂白斯電門台尼格羅國王今日逝世享年七十有九 
　　一日倫敦電維克公司已爲日政府造成偵察式飛船一艘 
　　一日倫敦電蘭開夏棉業因無定單及存貨過多議自三月十八日起停閉至三月三十日工人因此賦　者將有五十萬人 
　　一日倫敦電俄國商業代表克拉新氏今夜將回抵倫敦斯洛貿易公司曾與克拉新氏簽定合同以改造之摩托載重車多輛供給俄國一俟英俄通商條約簽字即將交貨 
　　一日紐約電東京來電謂國民新聞載稱日軍將於三月間退出西比利亞該電又謂此説未由官塲徴實 
太平洋路透電 
[日本商業協會反對軍備豫算]  
　　二日東京電各商業協會開聯合會議通過决議案謂日本工商業均受世界商業墮落之影響恢復舊狀爲極難之事政府處此種惡劣經濟狀况似仍依據往日興盛時代而定豫算案豫算之經費半用於軍備而關於改良生利機關救濟失業人民及其他謀社會進步之事業則撥欵極微末謂如今日之黷武豫算案經上議院通過而由政府實行之則將使國家淪於覆亡 
　　二日大阪電日本各商業協會聯合會之幹事部開會議决於本月十一日在大阪舉行公民大會俾申明反對今次豫算案之决心該聯合會爲日本工商界最有力之代表團體豫算案今已由下院通過故幹事會决議請上院修正該案 
[日輪高麗丸被火]  
　　二日香港電東洋汽船會社之高麗丸今晨在本港忽肇焚如火起於艙内所裝之苧麻其原因未悉嘗發見時卽由火夫助以戴避烟面具之水兵下艙覓獲火之發生處但火夫爲熱氣逼退旋有政府救火船兩艘與海軍拖船一艘射水入艙聞艙内水深已六七呎該船下艙之一部分已被焚毁貨物所受損失甚巨至於將否展緩啓程東洋汽船會社尚不能確言今因火未全熄故該船已被拖至港心停泊 
[庫倫之現狀]  
　　二日北京電庫倫時局未有變更恩琴之軍未見活動華軍現聚集叨林尚有一軍自他方面進發自庫逃出之平民已取道四比利亞鐵路回華有俄人一隊已安抵恰克圖 
[川省之近情]  
　　二日北京電劉存厚已辭督軍職離成都將軍權交予劉成勳劉成勳現於劉存厚熊克武間維持中立態度現因顧品珍以友好態度對北而熊顧頗爲相睦故大局無甚變動 
[北方之减軍費說]  
　　二日北京電財政部現竭力從事節减軍費已請各督軍派代表到京討論該問題魯督軍田文烈現將軍費減少三分之一聞張作霖曹錕之入京亦爲討論該問題 
[南方之賑務]  
　　一日廣州電此間中外人今日集會開募北方賑捐伍廷芳陳炯明英總領事均與會各輪船及他種船隻所用之水夫已組成一聯合會與鐵路工人相聯絡 
[國内要聞]  
[庫事近訊]  
　　關於庫倫情形近日傳述不一昨日外間風傳有叨林失守各軍均退駐烏德之說經詢之政府方面並未接有此項官報惟叨防危急自係實情政府援庫計畫雖已紛電奉黑各省從速出兵但以軍餉之支絀輸送之需時聞至早於三月中旬方能集中刻駐叨各軍均取守勢待命 
　　庫倫失陷後新省邊境俄黨日見增加新督楊增新於漾日電告政府對於此項俄黨其携有槍械者自黨嚴爲取締其暗帶武器行蹤詭秘應付殊難請示如何辦法政府昨日覆電略謂當此蒙事未靖之際最宜注意俄舊黨行動凡在新邊之俄人無論是否携有槍械均不得聽其任意行動以防萬一 
　　褚其祥由庫倫退駐後地業已證實政府日昨又接庫署參謀長范熙績由恰城來電報告褚旅現駐後地西北之攝洛伊子庫地方距恰約百餘里惟所部傷亡過半集合頗不容易等語當局得此情報昨特致電褚氏查詢所部兵士尚有若干有無戰鬬能力務卽就地整頓聽候徵調一面並電陳毅速派員前往察視擬具善後辦法呈候核辦聞陳毅昨亦有電抵京陳報派騎兵團長于文泰赴後地召集褚部殘兵業經竣事現擬編爲三營以尹文驥張占鰲王銀秀等爲營長卽由團長統率開往後地爲高團策應 
　　庫倫　　後逃後恰克　之中國商民爲數頗多曾電請政府保護回國政府以該項難民多屬東三省及直豫等省者當於敬日致電各該省長囑於回國時妥籌救濟刻聞吉督鮑貴卿直省長曹銳均有宥電抵京鮑電略稱敬電悉已電護路軍總司令部查照届時酌量救濟曹電略稱敬電悉恰城回國難民到時自當飭屬籌妥辦理云 
[靳内閣消極說之由來]  
　　在距今一星期前北京方面盛傳靳内閣有表示不幹之說近日則消息已漸沉寂茲據北京某報述其經過之内幕云靳内閣辭職消息連日雖已暄傳然能述其眞相者甚鮮茲從某方面探得其經過之事實先是浙督盧永祥在未出反對選舉通電以前對於長江各省已有相當之接洽且曾親派代表馳往某某等省徵求某某等督之意見頗得同情故盧永祥毅然反對選舉通電發出同時某某等督亦有不滿意於現内閣之表示其所持理由有四（一）中央自統一命令頒布後日日言統一乃於勢漸接近中央之四川竟任命一毫無實力之劉存厚爲督軍使川局頓生變化且坐失與顧品珍聯絡之機會（因顧品珍與川軍之反對派新有結合）致令統一之局無實現之期（二）中央於新選舉旣準備積極進行於安福國會又不肯明令解散致使各方面對於此次選舉均存懷疑觀望之念（三）庫倫告急之電雪片飛來而援軍始終並未出關一步致令庫倫失陷全國震驚（四）張勳明明有復辟嫌疑政府竟違反輿情居然起用以上四端均某某諸督所持以責難現内閣表面之理由其裏面尚有無暗幕則非所知靳内閣受此激動後勢不能不照例爲辭職之表示然並未向公府提出辭呈僅向曹錕張作霖聲明不幹而已曹張因靳氏組閣之初原爲彼等所力勸故自然照例維持聞已覆電靳氏勸以勉爲其難靳之辭意亦稍活動惟對於目下各項問題仍無解决辦法乃要求曹錕王占元吳佩孚張作霖四巡閱使同時入京切實商榷以資解决不料王占元首先有不肯來京之表示而曹錕又繼續爲不干涉政治之聲明惟張作霖原本有意來京然因曹王不到一人亦不便單獨行動致惹起旁觀猜議於是四使會議之計劃不啻無形打銷靳氏益覺爲難於前日（二十六日）特派魯督田中玉專車赴保謁曹仍申前請並要求曹氏轉勸王占元曹錕向田督聲明謂年來政治糾紛均由於武人干政所致第一第二兩次督軍會議皆釀成時局上最大之變化殷鑒不遠可爲寒心故余（曹氏自稱）根本反對中央召集軍人會議當然不能前往對於目下各項問題祇求中央有正當切實解决之方法余等當竭全力贊助田氏復再三陳明靳總理希望曹氏入京之誠意曹仍堅執前議最後允派秘書長王毓芝入京直接向總理說明前項意見田督遂於當日晚車返京靳氏現正籌劃具體解决時局之辦法以便與曹張兩氏爲第一步之磋商外傳靳内閣卽時瓦解直奉將立起爭端俱未免爲神經過敏之談惟直奉將起爭端之說亦非絶無影響半月前京津京保一帶忽有軍官多人需索民房駐紥軍隊在直軍附近地方則揚言奉軍將不日開至此處故先騰民房以爲駐兵之用在奉軍附近地方亦照前辦法並將各民房貼以『直軍駐紥所』『或奉軍駐紥所』之紙條 
　　民不肯退房者則脅以武力於是京津一帶之居民無故遷徙者甚衆奉直兩軍之兵士及軍官因彼此莫明眞相亦不免誤會滋多嗣因曹張二氏訪得此種行爲爲奸人挑撥詭計乃彼此派員偵探捕獲迫索民房之軍官多人訊爲安福某當局之舊部曹張因受此剌激不能不進一步而謀解除誤會聯絡感情之計此小曹小張所以馳驅奉保間之重要原因也至於選舉之情形中央雖已一再聲明積極進行然實無積極進行之辦法在時局未解决以前大多數省分决計存心觀望法定選舉日期瞬息已屆其不能如期辦理蕆事無可諱言聞安福國會因見新選舉停頓昨日已有主張召集臨時會之提議矣 
 
 

Page 7

 
 
[沙巿兵變詳情]  
　　變兵係第八師軍隊損失在千萬以上沙巿居長江上遊要隘雖爲江陵縣屬一鎭而商務繁盛僅次漢口一等現在駐沙防軍爲王汝勤所部第八部與趙榮華所部第十八混成旅之各一部兩軍皆屬國軍餉糈均有蒂久尤以第八師欠餉最多聞已逹十數月今年春初王師長以軍士困苦請求商會接濟商會見先後代該師墊欵分文末償且該地又因去年宜昌變亂間接損失三百萬元左右對於此項無厭之求實難應付正在往返協商中而該師迫不及待遽於二十三晚實行變亂矣 
　　駐在沙巿之第八師不及三千人餘皆散駐石首公安各邑二十三晚八時首由駐在該地金龍寺軍隊發難持槍出營而孤龐會館及帝主宫等處軍隊和之一時槍聲隆隆人聲鼎沸變兵分途闖入商店肆意掠人有阻者輒擬以槍且復用油縱火以助其威自靑石街起北盡三府街東盡茅草正街數里菁華盡成灰燼直至翌晨始熄受害之慘尤以同震丹鳳實成等銀樓協成祥大吉祥等疋頭號祥襝裕大有等錢莊爲最計其損失總數當在千萬以上是較宜昌變亂爲尤酷第宜昌傷及外人而沙巿僑商則幸獲無恙該縣吳知事二十二日因事來省二十四日晨該縣旅省人士在武昌鴻磐樓設筵歡宴正在杯酒酬應之際突接該縣拍來急電遂不及終席忽忽乘輪回沙王督聞此警耗亦異常焦灼除急電該師長王汝勤從速鎭壓變兵聽候查辦外並聞已電京報吿且有自請議處之説但一般人視此變亂早認爲必有之事故接到是項消息並不如前此聞宜昌兵變時之驚駭蓋以鄂省過去數月中兵變十數起而政府與鄂當道對於已變亂兵及末變饑兵均末見有若何正當辦法以略無知識之軍隊又爲饑寒所驅迫環境所引誘閙餉譁變寗在意外耶 
[長沙巿面之大恐慌]  
　　通商銀行擱淺影響 
長沙巿面近以通商銀行久不開幕以致大起恐慌油鹽米業以及茶館麵館各業因收受票幣過多無處銷納已相約罷巿其餘各行商亦已紛紛集議如該行再無辦法亦惟有罷巿之一途危險情形已可槪見先是長沙中外各銀行均於舊正初七日開幕獨通商銀行查無消息外間遂謠諑紛起謂該行將從此歇業因之商民對於該行票幣已有拒絶之勢該行遂登一告白於本城各報定期十三日正式開幕乃至期仍復寂然於是通商票乃異常停滞商民均拒絶不收一般軍人以所發軍費悉係票洋遂各勒令行使有拒絶之者即加毆打省城店夥被毆傷者日有所聞且被毆之後如不勉强忍受尙須蒙他項之損失商家以收受票幣則血本攸關不受則被毆打無可如何乃有提倡罷巿之事自油鹽米各業實行而後家常日用之所需遂多至有錢無巿政府及商會見此情形深恐釀成他種變亂危及全局爰連日召集會議共籌維持商洽结果已决定數種辦法（一）對於銀行方面决由政府及紳商全體儘力籌措現金全數發交該行爲應兑之準備無論如何必須於舊正二十一日開幕（一）對於全體商民由財政廳召集各行商董告以政府籌欵情形及所籌各欵之可靠囑各轉告同業一體照常開張並仍前收受通商票幣（一）對於米業已經商會呈請省長令由財政廳借出倉穀交米商碾售以免票洋不能購榖俟銀行開幕再由米商備價購榖還倉（一）對於油鹽業由商會函請榷運局通融辦理於該業繳價准予收受票洋以上各辦法旣經實行巿面即覺稍爲活動然必須該行届期開張始不至再生危險脱仍前不能開門應兑者則長沙巿面情形恐將有不堪設想者矣 
[廣州通信] 最近所傳之兩疑案（平） 
粤省爲西南政府所在地但今日之西南非昔日之西南可比滇省自唐繼堯出走黔省自劉顯世逃亡滇黔兩省已有瓦解之勢桂省與粤早成仇敵攻桂攻粤之聲今日仍喧傳不已故廣州之軍政府雖已存立然其實勢力甚孤且探其内部亦多貌合神離最近所傳厥有二事一爲海圻艦之移動一爲東園之炸彈此二事均足令人懷疑而在表面則可以誤會二字括之海軍在南其内部半爲林保懌魏子浩等所煽惑時時皆欲離粤北歸但其中有牽掣之者故卒不能實現而虎門砲台亦時嚴密設防以慮其逃脱故粤雖有海軍實際一無用之物耳最近海圻艦又忽自由行動欲即北歸其後不果乃諉爲誤會據報載云前數夕海圻艦因錨錬久在水中銹蝕腐斷該艦隨潮移動艦員恐有觸礁擱淺之虞即啓輪向閘外海面闊處駛出停泊詎岸上軍隊及各艦見海圻深夜行動又末奉有出發放行命令深滋誤會即相率制止鳴槍示警並電知當道請示辦法隨由當道派員乘座江漢往查並電虎門砲台制止該艦出口後江漢抵步查知該鑑確爲錨鍊折斷且斷口在水平線下與人力斬斷者不同該艦員爲安全起見應有此項動作云云而外間則謠傳頗盛矣 
　　至於東園炸彈則人言藉藉均謂於粤軍開追悼陣亡將士大會之日有人搜出該彈聞在園内影相棚左右殆必有人暗藏欲以暗殺要人者然政界諱莫如深今有某報登載則謂與政局無關其言云昨日傳説追悼會塲發見炸彈爲飛機員執獲一事頃查此項傳説似與事實不符缘該炸彈乃藏在東園新世界公司辦事室門口並有恐嚇書函一件均遺地上於十九號下午五時許爲該公司總理陳一新察覺協同特務警察執起解交五區二分署報案請即查明究辦該總理陳一新並向署長説明謂此事與已經辭職之夥伴胡某大有關係因胡係由股東陳某介紹充任書記之職其人係屬無賴曾犯私吸鴉片逮案釋放末久月初因與總理口角致被革退胡心懷不平聲稱報復辭職之後即指使其江蘇同鄕韓某王某程某潘某持函而至多方嚇詐翌日又有其同鄕會代表袁某親到公司聲明諸人伎倆彼遂無可如何乃不先不後發現此炸彈恐嚇案顯係彼輩所爲應請查緝究辦等語陳署長龍恩見其所言尙近情理乃即轉呈警察廳長現已核准下令通緝以便歸案訊究云云此兩事均爲近日所發現者表面似極尋常然細尋其線索恐不無從中作祟者也 
[滇省政變後消息]  
　　周鍾嶽辭省長職責顧品珍任總司令官 
　　此次雲南唐倒顧興滇政局自當小有更動結果美惡斯時尙難預定茲將最近情形述之於次 
　　滇省長周锺嶽與唐氏感情素孚民國以來歴任要職先充都督府秘書長討袁之役與蔡顧諸氏同時出川帷幄間頗資提挈去歲旋滇後唐即敦請代理省長因爲時不遠尙無何等建樹成績去年顧軍長退駐畢節時即有不滿意於唐之消息傳來唐以周顧平素情誼尙洽特請其前赴畢節代爲疏通時周正抱病遂力疾東行殊至畢時顧仍表示擁護唐氏之意周信以爲實欣然回滇報命詎料今日竟有此變實出周唐意料之外除夕七鐘時唐接顧反對電文後復請周星夜馳赴楊林接洽表示歡迎行至中途被拒而回因之周氏頗爲憤慨聲明解職而顧以倥偬之際省長一席難覓替人竭力挽留無如周去意彌堅大有决不再幹之意 
　　劉顯世在黔下野後即率眷來滇唐以多年同志異常歡迎旋敦促其在滇先行就軍府總裁職業已舉行正在赴粤回黔末定間而滇變適作劉於除夕得唐氏退出消息後亟雇夫役多名將其眷屬並箱籠等件遷至南城外鹽隆公司暫住至顧進城時尙有人見其去接者十日又傳劉早已乘車他去又有謂尙寄住法國醫院者蹝跡刻尙未明 
顧品珍九號入城後駐軍五華山（即聯部）晚間經軍政各界要人開一特别大會商議以後滇軍首領名稱當即議决就五華山另組滇總司令部並公舉顧爲滇軍總司令官顧旋即接印視事業以滇軍總司令名義佈告安民矣 
[福州通訊]  
　　駐閩王旅長之兩趣聞省議會研究之三大案 
　　吳忠信圖皖之計劃説 
　　駐閩王永泉旅長日來舉動有出人意表者舊暦新正之某日建安道尹蔡鳳禨在署宴請王氏酒酣耳熱時王强蔡以杯中物蔡本不善飮其夫人恐蔡醉後開罪於王乃遣僕人出示意爲王所覺即舉槍相向謂不飮酒便當試彈蔡恐怖萬狀遂入醉鄕王尙悻悻而去南平知事程光綮以巴結王氏蔡呈准省長去其職新任係胡子民氏胡到南平先憩於水警署程光綮遣人賣印送之中途竟爲王旅軍士奪去水警署距縣署僅數十武乃發生此事亦云奇矣現胡氏以無印不能就職奔回省署面謁李兼長苦訴一切言下甚爲懊喪云 
　　福建省議會定三月一日開臨時會并於二十五日先開研究會聞是日所提出研究者三案（一）福建善後案（二）制定省參事會暫行條例草案（三）擬咨省長實行縣自 
治案各議員詳加討論以便臨時會開幕時提出 
　　吳忠信者皖人也於許崇智爲盟兄弟前許氏率師 
援閩時任吳爲前敵總指揮頗以善戰名嗣吳主張皖人治皖甚力特以皖中張文生勢力非其所敵乃欲助李烈鈞圖贛俟贛下後乘勢攻皖現已與許氏商决分兵與李烈鈞攻贛將自任援贛粤軍總指揮連日派員潛入閩之汀屬各地招集民兵援助接近汀屬之贛省民軍俾爲内應以便許部由韶關進攻 
[浙省衆院初選之展期]  
　　浙督永祥前有主張停辦選舉之通電政府方面當即去電疏解並有一種非正式聲明謂盧督已疏通就緖浙省選舉必能如期進行乃昨得消息浙省選舉經盧沈協商之結果已决定展期其表面原因則據甌海道尹來電謂衆院初選期迫永嘉樂淸兩縣因籌備不及請再展期十日並援鄂贛等省之例即於十日期滿再行延期一個月即定四月十一日爲衆院初選之期昨已由省公署通電各區覆選監督轉飭知照原電如次錢塘會稽金華甌海道尹兼復選監督覽衆議院初選延期十日前經電知在案茲據第四區復選監督電陳各初選區辦理爲難情形請再延期等情應即依照日期令第六條規定辦理除援照鄂贛等省電請内務部再行延期一月并分電外合即電仰知照仍速通電各該縣初選監督遵照省長沈儉印 
[杭州快信]  
　　浙江緝私統領米占元昨晚（一號）八時由城站協順興番菜館飲讌畢乘包車回馬坡巷私宅經過鴻安旅館左側突遇暴徒上前行刺連撃手槍未中要害即飛步向淸泰門逸去護兵及崗警追捕無及現正設法查緝 
　　省議會臨時會省長有定四月一日召集説惟各議員現紛紛在籍運動衆院選舉省令又照鄂贛等省辦法展緩至四月十一日投票恐届時尙不克開會 
上月份警隊各薪餉定本月四日給發 
趙從蕃原定前晚起程返滬因各界留　餞别改於今日（二號）午車離浙政界詣站送行者頗衆 
　　省城水菜各販約五百餘户類係窮民向在各地貨行兑貨槪以錢數計算現被地户運動行家改用洋盤羣情惶恐連日秘密集議男婦麕集官廳若不設法調解將釀意外 
　　自稱安徽歙縣硝磺局員之黄執中在浙屬威坪侵銷私硝案發被獲連同就地私販徐錦漢一併解送淳安縣訊辦現聞該縣以案關軍事範圍擬即解省發落 
　　省垣天氣連日異常炎熱西湖一帶新茶已報抽芽詎昨日起北風驟緊彤雲密布奇冷逼人入夜降雪陰山已見寸許現尙未止 
[南京快信]  
　　衆議院初選省署據各縣呈報能依期舉辦者計有四十八縣餘有數縣緩一星期亦可舉行江寗縣城廂今日（一日）在貢院武廟兩處投票高知事親涖塲監視 
　　王克敏于寳軒抵寗即轉車赴滬分赴閩浙商選舉淮揚鎭守使馬玉仁海州鎭守使白寳山均電齊督王省長報告所部一二兩師新招安之軍隊共計八營給恩餉兩月全數繳械遣散地方安謐 
　　江北各商會聞定今日（一日）在通州開江北商會聯合會寗總商會公推蘇民生曹葛仙赴通與會 
旅寗贛同鄕公推徐畢丞赴滬謁趙從蕃敦即日赴贛省長任免生枝節 
　　卸代吳縣知事姚浚昨謁王省長稟辭即赴武進任財廳長委沈維光赴揚中查案徐淦赴江北查案 
　　銅山縣知事趙興英迭被控告王省長擬令正任銅山縣知事李文玉即赴本任 
長蘆鹽運使丁乃揚有調兩淮運使消息 
　　北京報界聯合會函定五月五日在京開全國報界第三届聯合大會請同業派代表與會（以上一日） 
　　九師南下之消息震動耳鼓商民異常驚慌齊督特調第六師第二十一團全部開赴徐州助防齊督并於昨（一日）下午親至該團團部訓告一切即晚開拔城内火車運至天明方畢今晨八時全部由津浦車運徐 
　　朱啓鈐奉命赴歐昨晚八時專車抵浦各機關長官均 
渡江赴浦口車站迎迓九時入城齊督王省長即在軍署西花園會議廳公宴各機關長官均陪席十點二十分朱氏即興辭出城聞將轉乘滬寗夜快車赴滬 
盧永祥沈金鑑寢日致齊督王省長電云據溫州釀户張大興等前在蘇省採運釀糯一千二百石被滬關扣不放行呈照無效日久耗累請設法救濟等情查運糯出口前准儉電久受條約之限制無可通融則此米自應給還商人就地變售以免損失應請迅電滬關遵照辦理並盼電復 
江寗衆院初選昨投票後票匭均封存縣署今日開票 
（以上二日） 
地方通信 
　　松江 
　　一區衆院初選投票記第一區松江·五厙·白沃·龍興·錢河·吕蕩·小崑山·小西涇·官紹塘等九巿鄉衆院選民於三月一日在白龍潭縣立第二高小校投票事前松巿某會會員有組織搶票團從事搗亂之傳説風聲所播各組織初選當選人異常戒備詎是日安然過去並無暴行發現惟票證價値因受搶票謠言爲之大跌先兩日鄉人高木松以每票二角五分之巨價四出搜買其餘各買户之買價每票亦在一角至一角五分左右頗有少數調查員因鑒於上届票證之臨投飛漲居奇不賣詎此次臨投時雖以每票五分之廉價向會塲上徧逗買户竟亦無法脱售殊屬可憐可笑最奇者第一區選民總數約計在七萬以上而是日投票人自朝至夕不滿五百人第見其一來一往如走馬燈之周而復始而已照章各投票人以票證換取選票時每人祇限一纸而時日每人每次之換取選票者動以千計少亦數百票數十票不等從無以一證換一票者各管理人見怪不怪聽其自然各監察人關係切膚佯作聾啞故是日投票竣事之早爲歴届所未有茲將各該巿鄉組織初選當選人先行探志於下（松江巿）湯仁徴·楊蓉曦·侯柏椿·沈調陽·朱廷揚·陳文虎·謝同祿·謝葆安·杜人傑（五厙）朱廣楨·陳宗振（白沃）無（龍興）陸亮（錢河）陸志淸（吕蕩）吳雨生（小崑山）陳方·朱少雲·張耕三（小西涇）楊起　（官紹塘）周鐡橋·高鐘英此外他鄉人之在松江賣票投櫃者有天馬山之陳士雄及新橋鄉之石巨等數人 
　　蘇州 
　　衆院初選投票情形本月一日爲衆院初選投票之期吳縣初選監督温知事即於晨間前赴蘇州巿各分匭投票所監視是日秩序由警署派警照料尙稱安謐惟投票之人甚不踴躍僅由一輩走馬燈出入敷衍然亦寥寥無幾至午後天忽大雨更関寂無人三四時遂已宣告終止聞初選當選票早由各巿民公社分配隔夜已佈置就緖矣 
　　無錫 
　　衆議員初選情形本月一日爲衆議員初選舉之期錫邑計共十七巿鄉無錫巿爲第一投票所設在城中八兒巷選善局内早晨八時開始投票人已紛紛而來簽名處及領票處人山人海發證簽名等管理員皆異常忙碌初選監督趙知事於八時蒞所一般有當選人熱者莫不興高采烈大肆運動恒有一人而投至數十票之多至下午三時已告竣事聞天下市投票匭被人打毁並搶去簽名等册主任管理員劉貫洲宣告停止投票陳請初選監督核辦現定三日重行投票 
[鎭江]  
　　會報籌撥警費鎭郡警察奉令改組城内應設警察所由省處委丹徒縣張知事兼任業經遵照籌辦所有警所月需經費迭次會議至少非六百金不辦縣署旣毫無公欵可撥而一切捐欵已均由警局征收萬難另加鄉區警費復支絀異常無從挹注一再熟商甫經紳董公决警所經費暫定爲四百元卽以警局原撥縣署警備隊每月新餉四百元照舊撥抵昨經張知事會同張局長將組織情形及籌撥警費緣由呈報省署備案 
[淸江]  
　　灌雲鹺系小學之恐慌板浦鹺系各小學嚮以引額及池灘爲經費統歸學董吳瑛辦理數年以來尚能支持去年鹽務疲滯引額售價銳跌鹽池虧本復鉅學欵拖欠至六月之久現引額取知僅餘池灘十餘排出利有限故今年各小學能否存在尚不得消但去年積欠已於第一期恤金内撥付聞各校長有於日内請領袖商人設法維持之意不知能否達到目的也 
[揚州]  
　　衆院初選舉情形江都縣衆議院初選舉分十區於三月一日舉行除第九區北六集因發生搶票暫停舉辦外其他各鄉區均由初選監督遴委專員辦理城廂市第一區則由王監督親自監督投票所設皮市街萬壽寺内場内分簽名發票寫票投票四處本屆之票證除由各段調查酌予給散外率爲自己把持會場秩序尚整九時開始投票五時結束票匭抬送縣署封存一俟各區送齊卽在縣署開票 
[徐州]  
　　救濟災民北省此次災情重大近有隴海鐵路施督辦朱局長及西人蘇段長熱心救濟命此間鑫記工廠往招災民藉代賑濟現該工廠己由山東省平原禹城德州三縣運來饑民五百餘名與以衣食給資令其工作頗有成績誠救濟之一法也甚望各工廠羣起而效之則災民幸甚矣 
[嘉興]  
　　組織英語夜校嘉興基督教交際社應時勢之需要特組織英語夜校俾各界乘晚餐後之閒暇實習英語現已訂定簡章通告各界前往報名聽講定於三月一日晚問七時開校 
雜評一 
[援庫與國際地位（默）]  
　　旅法學生之閙使署也曰辱國體私運鴉片之不能禁也曰辱國體選舉不能辦南北不統一也曰影響國際地位吾謂凡此種種雖有傷國體影響國際地位然總不若援庫一事遺人姗笑之甚也 
　　中國之軍閥向以勇於内戰稱此次庫事外人調查俄蒙情形謂中國苟有一旅之師誠意援庫者必易恢復而今在庫之兵皆不用命後路援隊觀望不前致國人皇急如是然則中國之兵除私鬬外竟無一兵一卒足爲國防用此實國家之大恥也 
　　中國向以患多兵稱此次國際聯盟會商軍備問題中國尚以人衆地大至少非八十萬不可者夫兵非以壯觀瞻供裝飾門面之用乃搜括財力以養多兵而竟不能復一守備單薄之庫倫此又國家之大恥也 
　　今日世界雖以公理相號召然國際地位之增高與隳落孰不以其國之武力强弱爲比例中國援庫軍之情如如是益足暴軍備窳劣於世界以此而言國體吾不知其爲榮爲辱以此而言國際地位我不知將自居何等矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[赴美絲業代表消息]  
　　南滿確司脱欽納兄弟絲織公司之宴會 
　　道迪君演説上海設立生絲檢查所事 
中國灰絲帮特派赴美參與萬國絲繭博覽會代表李登魁君昨自紐約來函謂一月三十一號中國絲業團應南滿確司脱欽納兄弟絲織公司之招偕美國絲綢檢查所長道迪君由紐約搭車至康納克脱克省之哈脱福特城欽納君偕昆仲五人迎於站下車後在廰特旅館略事休息欽納君邀往晚膳席半欽納君起立致歡迎辭丁君汝霖答辭繼由道迪君演説關於上海設立生絲檢查所事道君云美國因需絲程度年年加增之故渴望中國生絲早日改良俾美國得滿意之供給此已成絲織界中人人注目之問題至於改良華絲有最良之辦法二其一即勸中國生絲業時時派人來美考察俾熟察美國用絲情形後歸而改良如此次絲業團之來美吾人實表無限歡迎將來諸君回國必能實行改良裨益美織界也其二即設立生絲檢查所諸君此次調查歸去對於已有各廠切實改良立見成效自不容説惟諸君一般調查苦心改良意見恐不能遍及全國各廠羣使實行故設立生絲檢查所一節實爲當務之急良因檢查所設立後非特便於兩方商人即生絲之搖力條紋草絲筋力光彩種種以及美國織廠所需要之工作全可宣之於衆中國絲商時可前往實地攷察依法改良如此定可速見成效此事去年美國絲業團至上海時在沈君花園曾作一度之會議席間有中國絲商三十餘人美國檢查所代表三人余提議中美合辦檢查所一事中國絲商全體贊成爾時余定開辦經費美金六萬元中美合認中國由絲商籌集美國由檢查所盈餘項下抽出余知中國方面經費業已籌集惟美國方面自絲業團回國後適逢巿面疲落檢查所進益不足以致擱置迄末答覆現逢中國絲業團來美正可商議進行前日余在絲業公會會議席中已經提議待博覧會後即可議决矣以余之意上海設立檢查所祇須檢查一門已足泡煉一門可以免去其辦法即照美國芝加哥費拉特而費·潑特生·美國檢查分所之式將來上海一所即附屬於紐約總所之下美國本有總所一分所三將來可合上海而爲四矣再是檢查所之設更有一層便利絲商之處如上海檢查所設立後即可照美國辦法附設堆棧一處如絲廠將絲繅成後即可送入堆棧檢查由檢查所出與憑單貨主即可持單向銀行借用欵項如此辦法較之中國通行之押欵雙方便利多矣然此事自去年提議後余知上海出口絲行除一二屬於美國者外多數反對彼等如何用意余亦不明眞相然無論如何美國絲商必當輔助進行也云云按組織生絲檢查所一節李君前曾有電來滬述及檢查所股本業已籌集等語一俟代表諸君還國該所諒必即可成立於中西絲商雙方交易殊多便利也 
[去年洋布到貨及存底之外訊]  
　　據英商匹頭行瑞和洋行調查所得云去年上海進口之各國棉布共計一千三百三十六萬五千四百十二担數額之巨爲往年所末有其原因所在約有兩端一由於去年上春之時先令甚長華商爭相購辦故訂货較他年爲多進後先令雖低而前定之貨則已陸續到滬其二由於日本之經濟恐慌日本棉布之輸入中國本甚巨大去年日本財政恐慌故囤積之棉布以極廉之價運銷上海脱售以致去年八九月時日布充斥於巿今將歷年來之棉布進口數列后以資比較「民國八年」一○五八一七三七担「七年」七七八四六二五担「六年」八八一八八○八担「五年」八九五九二三三担去年棉布之到貨旣大增而本埠巿面又因匯價縮落不定内埠銷塲稀少異常疲軟故去年年底時本埠存布據英商公會之調查倍於曩年其數如下「去年」五○四八二一九担「民國八年」二五三八七○六担存货之中尤以英貨爲最多美貨因輸入之少故尙不厚日貨亦因能廉價脱銷故存積亦尙薄其數如左「英貨」三八五○三六六担「日貨」八四四六五五担「美貨」三五三一九八担上海一埠棉布銷塲年盛一年茲據調查所得歷年來棉布銷行於本埠之數額如下「民國九年」一一五二八四六二担「八年」一○六五七五○九担「七年」一 
○七五三三七七担「六年」一○六九七一一○担「五年」一一五六二四○六担 
[近一週中之洋布巿况]  
　　匹頭巿面自舊曆年底以後大形活動新年以來亦甚與盛已誌上期報告茲悉近週以來巿况忽疲不但交易較爲冷淡價格亦已回軟惟原因所在雖難盡言然上游客帮於去年臘月紛紛收巿回里後今因口川湘不靖巿面蕭條尙末回申實亦其原因之一也且川帮尙未辦貨日來尙有該省遭亂之謠傅以致人心益軟預料洋布巿面之趨勢欲其立時振起則甚難矣 
　　本週中各項花色原色與白色巿布俱甚疲軟雖有成交門出價已較年初低廉一時難望升起元色羽綢缘銷令已過銷者塲零落非迨秋季不能望其轉機絲光布因時交春令銷路漸旺故本週中尙有成交價格亦尙穏定云 
曼鳩史得巿面據本星期電訊謂巿面仍是不振且美棉價格又繼續下跌以致各方之訂貨無一起色云 
[最近出口之皮毛]  
　　皮毛面近來各種花色情形不同羊毛駱駝毛洋莊稍有動辦巿面略好山羊毛則仍末見起牛皮本週來頗有進步聞歐洲巿上日來價格已稍轉機近來頗有來電購辦水牛皮牛皮則因價目不合稀有交易元月份中出口共計一萬三千百擔其中運往德國計一千八百三十五擔比國六十二擔荷蘭八百二十三擔意大利三千一百三十二擔地中海諸邦四百四十八擔美國四百六十五擔日本七千零四十四擔云禽毛元月份出口共計三千二百四十一擔運徳計一千一百八十四擔英國九百三十八擔丹麥五百六十擔美國五百五十六擔日本三擔近來巿面亦甚好皮貨巿况甚寂惟山羊皮尙有問訊元月份運美計十八萬一千七百張云 
[李德立爲澳州駐華商務員説]  
　　文匯報云日前路透社所傅之雪梨電據稱澳洲派Ed.L.Little爲駐華商務委員（原電譯見上月二十 
八日本報譯音爲里德爾氏）按此君似即上海著名前充卜内門洋行總理之Ｅd.L.Little李德立氏（譯者按李 
氏即去年納捐外人大會時提議華董案者）李在該洋行供職多年後解職休養由該公司照給資薪以酬前勞此後李遂專研究商業上大問題數月前由滬出發前往澳洲云 
[加微振捐消息]  
　　軍署公函松滬護軍使公署昨日致上海總商會暨縣商會公函云逕啓者案准督辦賑務處内務部財政部巧日代電開查上年北五省區旱暵成災情形慘苦尤以京直魯豫秦晋等處爲最且區域廣袤亘三百餘縣被災人民逹二千餘萬樹葉草根採食殆盡饑饉流亡極堪軫念迭經中外人士設法救援終以災區遼闊普及維艱比者浙省水災甘肅地震告災文電紛至沓來中央統籌賑濟責無旁貸前經主管部處議定由常關貨税附微一成賑捐撥充公債基金業經擬具賑災公債條例於止年十一月呈奉敎令公布嗣因遠道傅聞易滋誤會又經部處於十二月十日通電由省公推一人到處監查用途等因各在案現在募債機關業經成立攤募債額並經釐定計公債發行總額四百萬元實收三百六十萬元除補助浙省工賑用欵四十五萬元及黑龍江移墾北省災黎用欵二十萬元外下餘之數擬以一百九十五萬元爲分辦直魯豫晉陜甘六省及京兆熱河兩區·極貧災民春撫之用以一百萬元趕辦平糶接濟直 
魯豫晋等省次貧災民並酌撥若干補助工賑明知杯水車薪勢難普濟顧念救災之急甚於救火能早撥一分糧欵即多救一分民命庶於無可設法之中勉收毫末涓涘之效凡屬紳商諒邀矜鑒所有賑欵動支自應由本處督同省區官紳核實開支隨時公布以昭大信用特通電奉逹務請將本處分配賑欵辦法代爲明白宣布俾衆周知藉袪疑慮抑事關救災要政辦事尤貴公開仍望查照蒸電由省公推一人來處監視以期内外相維共成義舉至此項加徴原定期限一年　無延長之理一年以後任何急需不再援案加徴其免税貨物加徴四成一節現經體察各省商困情形並擬核減至二成以順輿情而示體恤似此格外通融務希一律照辦統希速爲宣示並盼見復爲荷等因准此相應函請貴商會查照轉知爲荷 
　　商界反對本埠商船公會會長王一亭沙船公會代表梁薪荷南口號商代表程際雲木業公所代表馬驥良等曾經同赴南巿常關面謁諾副税務司陳明商業中否認附加税並徴收免税物品一事因關税與航業均有連帶關係一經停運商貨恐與地方治安有碍請爲會同江海關税務司電呈北京税務處准予轉緩實行加徴各情已紀前報茲聞滬上各業商所以反對加税之理由因常關與新關性質稍異蓋常關在於内地如遇應徴貨税後即與貨物税同時完納此次政府對於加徴辦法以關税貨物税均須加徴一成至此不啻一貨兩徴譬若貨至銷地者又須完納關税及貨物税已成一貨四税其新關進口貨於納税後再報内地子口以三聯單照騐放行故此次滬商决計堅持反對甚烈昨日又公同討論擬再公電北京税務處陳明曲折及重疊加徴之理由請爲提議通融之法迅予取銷實行加徴云 
[五誌花邊包税之反對聲]  
　　無錫有人承包花邊税額三月一號起徴收花邊税商人羣起反對迭誌本報昨浦東花邊公會接無錫花邊公會函略謂錫邑工商兩界已在公會議决全體併力反對除呈江蘇省長實業財政兩廳懇予取消外並派代表朱徐二君赴寗請願云云該會陶會長已於前日召集各會員討論抵制方法僉以花邊手工之發起浦東實較無錫爲早而彼此工商界又多有連帶關係且於貧苦婦女生計前途關係尤巨公决一致主張爲無錫後盾並推舉陶　門赴南通晉謁張季直君懇請維持云 
聯合通信社云昨日花邊聯合會因無錫花邊女工全體罷工誠恐激成事變而省廳雖傳有不日取消之説但仍無明確表示公决電請南通張嗇老維持電云南通張嗇老鈞鑒花邊爲吾蘇貧苦婦女生計所向無捐税無錫近有人倡議包税財廳已允東日實行徴收同業恐遭苛擾停工反對包捐年僅千元無補省庫徒益中飽乞力維持賜電財廳勸其取銷以舒民困不勝感激無錫花邊公會代表浦應龍華朱　上海萬選靑沈卓吾叩冬 
[航業消息零拾]  
　　近自先令大縮以後歐洲船價向以金鎊爲本位者現以華銀合算亦逐步飛漲自上海至法國之水脚價乘頭等艙者去年每人不過銀四百餘兩今已需銀一千零三十餘兩二等艙亦增至六百九十五兩即三等艙亦在四百五十兩左右矣 
　　留法勤工儉學生今因受經濟生活上之影響故上海留法勤工儉學會已通知法郵船公司暫時停止派送學生赴法須待過六個月後再行赴法留學因之法郵船公司對於私人購買赴法統艙票者刻亦停售矣 
　　蓝烟囱公司去年新造之輪船曼穹號其第一次來華將於五月十一號到申 
[朱啓鈐昨晚抵滬]  
　　朱啓鈐此次南下由寗來滬迭紀本報茲悉朱氏係代表徐總統前赴巴黎接受學位於上月二十八日由京起程前日業已抵寗此行因代表元首預由總統府吳秘書長電知沿途軍警妥爲照料昨日（二日）朱氏由寗乘坐專車於下午二點三十五分鐘開行來滬滬寗路局長趙燧山隨車照料車務處特派稽查張然生沿站照料一切該車於下午八點三十分鐘抵上海北站滬軍政界親自到站歡迎者如松滬護軍使何茂如·上海防守司令榮道一·滬海道尹王賡廷·淞滬警廳長徐國樑·上海縣知事沈寳昌·江海關監督姚文敷·及徐恩元任筱珊等十餘人護軍使派軍樂隊陸軍二連游巡隊護路隊均排在二號月臺上歡迎朱氏下車與歡迎諸人脱帽由何護軍使引導出站即乘汽車至大東旅社暂寓待輪赴法 
[昨晚麥根路發生暗殺全家案]  
　　斃一婦傷二男一孩 
　　海州人陳范羅寓居麥根路中國平房内昨晚九時半闔家已睡忽有數人將門衝倒各持手槍闖入臥室見人即撃陳范羅一彈自口入停於背部其兄范合彈中右肩窩及前胸當各血出如注不能轉動陳范羅之妻陳張氏被彈撃中要害登時斃命其所抱二歲子阿根亦被撃傷二手指行凶者即匆遽出門逸去旋由鄰人來視得悉多人被創亟報戈登路捕房即經捕頭派探前往跴拿匪人究辦一面派三百三十九號華捕用汽車趕即送一干受傷人往仁濟醫院醫治另派捕將屍車送驗屍所候今日報請公廨相驗聞受傷人中陳范羅爲最危險云 
[張南通電拒第九師調蘇]  
　　張南通爲第九師駐蘇事致政府電云北京大總統國務院均鑒京滬報載第九師行將調蘇蘇人駭懼未知信否蘇省方因財　裁兵决無更養閒兵之力蘇兵且以節縮自衛將何以爲移兵攘食之辭政府愛蘇决不出此應請明示江蘇幸甚張騫勘 
[東南大學商科决設上海]  
　　東南大學自奉部令籌辦後即在南京高等師範學校内組織籌備處積極計畫已誌前報茲聞商科已决定設在上海並已在江蘇省敎育會内組織東南大學上海部籌備處以資接洽而利進行 
[公廨女律師出庭之第一人]  
　　歐美法律家在本埠執行律師職務者人數頗多然皆爲男子而無婦女自去年有法國某女士將出庭於法公廨爲律師之説騰諸報纸是爲滬地有女律師之嚆矢昨又有一英國婦人亦業律師至公共公廨爲一華人辯護聞其名爲雷聲布是本埠已有兩女律師出現而女律師出庭於公共公廨則以雷聲布爲第一人云 
[衆院初選今日開票]  
　　今日（三號）爲衆議員初選開票之日上海縣沈知事决定於上午八時起至下午六時止在凝和路也是園當衆開票惟恐參觀人衆滋事昨特致函淞滬警察一區三分署請飭派巡警八名到塲照料茲將關於選舉各項文牘錄下「致省長等電」南京省長蘇州覆選監督鈞鑒衆院初選投票匭今日到齊現定江日上午八時開票除依法宣示外谨電陳上海縣知事沈寳昌叩冬印「布告」爲宣示事查衆議院議員選舉法第五十二條載初選監督自各投票匭送齊之翌日應酌定時刻先行宣示届時親臨開票所督同開票等語茲定於三月三日上午八時在凝和路公欵公産處開票了除電報省長曁復選監督並咨行外爲此宣示仰各人民一體知照特此布告「致各監察員函」敬啓者衆院選舉投票已於三月一日依法舉行今日票匭已先後送齊兹查照選舉法第五十二條定三月三日在上海巿也是園公欵公産處當衆開票自上午八時起至下午六時止爲開票時間相應函請貴監察員查照務希於是日上午八時以前　所會同辦理母任盼荷「初選舉開票所職員名單」開票所監察員計分四組第一組監察員錢貴三第二組監察員朱志堯第三組監察員劉子瑜第四組監察員顧少岩掌匭嚴石農核數唐西明招待陳其夫記錄陳薇生書記錢紳齋檢票兼鹽察員姚子讓陸崧侯唱名鍾皡如板書楊補岩丁葆和筆記孫朗齋楊東山 
[續誌衆院初選投票之情形]  
　　前日爲衆院議員初選投票期北市天后宫亦投票場合之一自早至晚頗形熱閙茲據南京路商界聯合會王廉方來函謂爲弊端百出原函如下日前報載各地舉行選舉議員弊端百出怪象叢生每爲長歎不謂昨日本埠天后宫舉行初選其弊端狀態更有甚於他地投票之人成羣結隊交首接耳者隨處皆是有身藏多數選舉票出而復入連投數十次者有非選舉人而代人包投者亦有出而入·入而出川流不息遭旁觀者詰責而面紅耳熱不能置一辭者鹽視人雖滿列場中然皆熟視而無睹形同虛設有向之告者則徒曰『没法没法』怪態百出令人髮指卑行劣跡人格墮地此種選舉實同兒戲被選之人不言可喻鄙人目睹眞情不忍不言敢請披露以示眞相王廉方上 
[軍工路設警保護之開辦]  
　　滬北依周塘軍工路築成已二年之久前經淞滬警察廳呈請設警保路因無欵可籌暫行緩辦近聞徐廳長以該路關係重要如不設警保護不足以維路政復經呈奉護軍使核准令行滬北工巡捐局籌撥經費已於本月一日開辦計募馬步長警各一棚設巡官一員分設駐所三處以資防護 
[昨日南京特别快車遲到原因]  
　　昨日（二日）滬寗路由寗開滬之特别快車因津浦車到浦逾時三點之久該車在寗等候通車乘客因此逾時一點五十餘分開行故到滬時已逾時二點餘鐘矣 
[火車中之迷藥謀財案]  
　　嘉善東門羅新灣有卓小弟者向開麩皮蘆蓆店前日偕同女戚大寳來申買物在火車中遇一和尚自稱東林和尚與卓同坐一處談話投機彼此互送香烟呼吸後卓與女戚均覺頭暈該僧自稱帶有靈丹服之便可神淸氣爽卓吞二丸女戚大寳吞一丸詎吞後更如醉如睡不省人事卓身旁帶銀洋五十餘元均被該和尚取去直至上海車站各旅客紛紛走盡經車長報告站長舁送醫院昨日由醫院致信卓氏家屬業已來滬看護矣 
[外洋輪船進出口行程記]  
　　昨日天祥洋行經理美國東亞輪船公司之奇蘭克代Ｇrelcaldy號係第一次開來上海裝米進口貨共有香烟三千箱牛奶三千五百箱洋紙六百五十箱其餘均爲洋雜貨該輪在滬卸淸各貨後定明日開往香港又有該行從斐律濱來申之麥克烈Ｍocaria號亦於昨日抵滬裝來進口貨計有木頭三萬五千四百八十三根共爲八萬尺該輪現定本日開至東洋又有鴨兀奇望砲台號自紐約開行後昨接來電已行抵日本本月六日可到上海又藍烟囱公司之得來門號自英國利物溥開出後昨日已至香港來電報告於本日開行來滬又有安德樂朱斯號係於上月十九日開出先往星加坡大約本月二十八號至香港四月二日抵申該輪到滬後便須開往東洋云 
[國内輪船進出口貨之調查]  
　　進口貨（長江）昨日招商局之江新輪船從長江裝來白米二千七百九十九包靑麻六百三十三件夏布六百四十六件羊牛皮五十七件藥材二百十九件紙頭一千三百零四件小麥三百包生漆三十七桶桐油八十桶土布二百件鷄蛋彩蛋三百六十二擔皮油一百三十二桶芡　七十包粉絲五十一件川貝　角二箱黄豆菉豆四百六十七包香茹五十六件靛漿五十桶連子五十包木耳二十五包雜貨四百十件又太古公司之聯益輪船亦裝來糧食六千七百五十一包油六百七十桶紙頭六百八十六件藥材一百三十一件礦砂八百二十件雜貨三百件（厦門）昨日招商局又有同華輪船由厦門裝來赤糖四千零八十包白糖一百零八包氷糖四百十七包竹片一百六十四件牛皮十件錫箔七十箱笋三十五件桂圓四十五箱笋乾二十五件橘餅十四件鹹橄欖二十四件碎紙二十五件烟絲七件紙頭二千六百五十件蔴皮一百零九件曬乾九件靑菓三十件香　三件菜木八件雜貨十件 
　　出口貨（天津）昨日同華輪船裝往天津貨中計白米一萬一千零五十五包水菓三百四十八簍麵粉一千袋茶葉五百七十五簍白糖九百四十八包牛皮九十五件活馬十五匹雜貨一百十件（港粤）太古公司之天津輪船昨日裝出白米一千八百十七包築材三百四十九件苧蔴五百七十一件乳腐九百壜砲竹三十六桶洋紗二百八十件黄豆一千五百九十七包生仁一千三百五十六包桐油一千桶烟葉一百七十六件棉花四百五十件香烟三十四箱粉絲七十八件麥粉二千袋冬菜六千五百七十一壜豆餅四千五百件銀洋陸萬元鴨毛四十包海蟄四十簍鐵器一百十件洋燭一百六十箱土酒一百九十壜餘爲雜貨（寗波）太古公司之新北京輪船昨日裝出白米二千七百三十二包麫粉六百包點錫四百六十塊靑鉛二百二十五條舊銅八十二件香烟八十箱鐵器四十二擔藥材二十三件雜貨九十件又新寗紹輪船裝出白米二百七十六包芝蔴六十二包肥皂一百五十箱麵粉九百四十袋白糖六包鐵器六十九擔海貨一百零二件白籐六十九件雜貨二百十五件（温州）昨日招商局之遇順輪船開温州之臨時班裝出之貨共有白米一萬四千五百五十二包 
[友華銀行銀市報告]  
　　中美新聞社譯友華銀行二日報告云昨日倫敦銀價各跌半便士紐約價跌至五五又四分之一紐約倫敦匯價漲至三八九又四分之一此間今日開盤定價金鎊三先令一便士金圖六○白金八○市况終日軟弱收市時賣出價金旁三先令零四分之三便士金元一○銀市恐再有跌落之勢 
[景昌公司絲市報告]  
　　中美新聞社譯景昌公司報告云（横濱絲市）略有交易岡山特號絲日金一千五百十元新水第一號優等絲一千四百元買者亟欲履約大約因新季將到市况不定之故（上海市况）詢問者較多交易有限因繭市堅定故市價依舊市况中殊乏信任惟有急促要求中日兩國之貨始足以挽救惟新季之前欲存貨脫罄恐未必能七里絲市况堅定最上號漲價十兩土色絲市價仍向上要求皆來自日本方面市價如下中國機器絲特别大號一千一百兩特别號一千兩中號九百兩七里改良絲上號八四○兩市號八一○兩土色上號四八○兩市號四五○兩 
[上海歐美同學會聚餐會紀]  
　　上海歐美同學會爲聯絡感情起見商定於每月第一禮拜三之十二時開聚餐會昨日午刻爲其首次到者如兪希稷·許建屏君等數十人餐罷商榷改進會務一切情形二時許始盡歡而散 
[婦女會討論急募賑欵辦法]  
　　上海婦女會與女子歐美同學會執行部前日（星期二）午後四時半在法租界敏體尼蔭路一百七十一號開會討論對於急募賑欵大會事之辦法經衆議决加入惟進行方法則須先組織一聯合委員會（由女靑年·女子歐美同學會·上海婦女會組織之）共同討論後再行定奪當時卽由以上二會派出代表六人後茶點六時半散會 
[女靑年會消息]  
　　基督教女靑年會於今日午後三時半開春季第一次交誼大會備有各種游戲音樂以及體育師範生之短劇頗有興趣屆時各會員若偕親友共同與會該會甚爲歡迎云 
　　該會各特别班將於陽曆三月七日始依次開課如縫紉班·烹飪班·體操班·打字班等均繼續授課又半日學校已於二月二十八日開課 
[靑年會徵求大會第二次揭曉]  
　　本埠靑年會二十一週紀念徵求大會開幕以來瞬逾半月各隊隊員莫不興高采烈奮勇進行業於上星期三舉行第一次揭曉成績己見一斑昨晚（二號）又爲該會第二次揭曉之期在殉道堂開會首由總幹事曹雪賡氏報告繳入分數者計（一）南京隊三○六二分加奬一○○分連前併共五一一九分（二）宜昌隊二七三四分加奬七五分共二八○九分（三）鎭江隊一六二四分加奬○分共一六七四分（四）沙市隊一三五四分（五）重慶隊七二七分（六）蕪湖隊五四五分（七）九江隊三○八分連前共一七五○分（八）南通隊二三七分（九）漢口隊一八○分連前共一七六二分（十）安慶隊八八分連前共一七一二分前後總共一七六八九分又童子部（一）第七師六七四分連前共八五二·五分（二）第三師三五七分連前共八○九分（三）第二師三一八分連前共四三五分又（三）第四師三一八分連前共四九五分（四）第八師一八○分連前共二九四分（五）第一師一七八分連前共四一一分（六）第六師一七二分連前共四一五分（七）第五師七二分前後總共三八二三·五分成人部　子部合計前後統共二一五一二·五分報告畢全塲鼓掌嗣有蘇州靑年會總幹事徐陞氏演說殿以滑稽影片助興聞此次徵求共分四期揭曉第三次發表爲九號晚八時其最終結束爲十二號 
 
 

Page 11

 
 
於此旬日之内各隊員自必益增奮勇爲猛烈之爭競積分最多者均可得獎誰奪錦標歸當拭目俟之 
[寰球學生會年宴之秩序]  
　　寰球中國學生會第十六次年宴會改期於本月五號（星期六）晚六時半舉行等情已誌前報兹悉籌備已將完竣已請定外交部高等顧問楊筱川爲主席江蘇交涉員許秋颿滬寗鐡路局長趙燧山·中華懋業銀行恊理徐容光等演説此外尙有中西樂歌幻術活動影戲等以助與致秩序如下（一）主席報告（二）鋼琴合奏（三）演説（四）唱歌（五）演説（六）三絃拉戲（七）演説（八） 
報告徴求成績及給獎（九）幻術（十）攝影（十一）影戲 
[海軍總司令宴請各國領事]  
海軍總司令藍建樞於本星期二（即三月一日）晚間在滬北靜安寺路海軍聯歡社設筵邀請駐滬各國領事飲宴並請許交涉員王道尹徐警廳長沈知事等陪席賓主盡歡而散 
[聯合急募賑欵大會消息]  
　　近聞聯合急募賑欵大會籌備游行會及勸募隊手續已將就緖惟路徑區域刻正與英法工部局商行届時當有一番熱閙又該會得京電謂廣東於勘日舉行勸募大會推定唐紹儀伍廷芳孫文爲幹事長山東募集七萬元保定安徽定昨日舉行交通部募得四萬一千元募成之欵雖在百萬以上然支配災區仍屬杯水車薪無濟於事深盼滬上慈善家更爲踴躍輸將云 
[華洋義振會消息]  
　　華洋義振會昨電北京錢會長云本會現聯合上海各振團各慈善機關組成急募振欵大會以期募集鉅欵惟勸募方法羅掘已窮捐欵已成弩末倘能於急募大振欵期内將獎勵章程逾格從優進行較易兹擬以捐十萬元授勳位五萬元授一等大綬寳光嘉禾章三萬元授二等大綬寳光嘉禾章二萬元授二等大綬嘉禾章一萬元授二等嘉禾章五千元授三等嘉禾章三千元授四等嘉禾章二千元授五等嘉禾章一千元授六等嘉禾章庶榮典特頒則樂輪恐後於急募大振欵方面獲益非淺務祈鈞座轉商閣部暫予通融不勝盼禱並希從速電復華洋義振會東 
[順德災民竟食孩尸]  
　　本埠台屬水災急振會某君因事道經順德據某西人報告該處災情奇重村落間災民久不得食屢有將自己所生餓斃或病斃之小孩烹而食之以苟延殘喘者此種慘狀固不忍聞且恐孩尸含有毒質災民實自速其死也 
[賑米仍須照繳碼頭捐]  
　　本埠税務司一月二十八日函致工部局詢問工部局對於賑災免 
税之米可否准免碼頭捐二月十五日工部局覆稱俟地産章程第九條之修正案由下屆納捐人大會通過後凡免税之米等物可以免繳碼頭捐但在目前末便蠲免之 
[華僑聯合會董事會紀]  
　　昨日華僑聯合會開董事會到者李登輝陳炳謙歐彬丘心榮謝復初嚴直方胡道南等由文牘報告各處來函及經過情形李登輝提議華僑遠處海外情形各埠不同本會自應從事調查遇有交涉案件方有根據宜函請駐外中國各領事各僑團就所在地詳細調查通知以便編輯成書謝復初提議歐戰終了商戰又來吾國自宜注重海外貿易輪船爲海外貿易運輸之利器聞政府願將德奥船隻交與華僑組織航業公司行駛海外本會應先研究來往之航路俟籌畫周全或派代表北上探問實在情形以便商辦歐彬提議董事常會每月應在末一星期六舉行互相討論均經通過議畢敢會 
[兩路劃一來回游歷票限期]  
　　滬寗杭甬兩路發售之國内來回游歷票其有效期間有至十四天者有至一個月者殊不一律前經鐡路聯運會議議决該項來回游歷票在夏令赴各名勝地避署者除新店·北戴河·秦皇岛·山海關等處外餘均增爲一個月之限期俾便乘客往返茲聞此項定章已於前日（二號）起實行矣 
[俄國人酒後開槍案三誌]  
　　庽居虹口豐路十八號門牌外國旅館内之西人强生指控隔房寓客俄人向伊開放洋槍意圖射撃等情業由該管捕房將該俄人連同後膛槍子彈彈壳獲解公共公廨該俄人延律師聲明彼保萬國商團會員請求交保判交五百元人洋並保候訊等情兩誌本報茲悉該俄人名華爾泡林上月十三號星期六午後由靶子場賽槍事畢沽飲而歸因飲酒過量致發生此案昨晨捕房傳同原告人證將被告解廨續訊先由捕房律師陳述案情嗣由四十八號三道頭西探禀明拘獲被告抄出槍彈情形次據原告强生訴稱我住該旅館二號房間被告係住三號房間我素與其相識但毫無仇隙被告意欲將我謀害其原因我實不知云云又由證人該旅館西崽吳季平到堂證明是晚被告從外歸來已有酒意彼復命我取酒一瓶携之上樓末蔑我見其執槍在房門外弄堂内扳機轟撃其彈射入前面房間之牆角内因該牆角形係凸出我覩此狀異常恐慌當即下樓報告等語又由西人亞克生上堂聲稱伊在輪船上爲船主與被告相識已兩年餘被告素無不規則之舉動云云復由被告律師向以上人證盤詰一過由張襄讞及英赫副領事判被告仍交原保候下禮拜三續訊 
[憲兵與檢廳所丁衝突]  
　　駐滬京師憲兵第三營第九連中士張淸海前日（即一日）午後一點時奉差外出携帶衣包一個由高昌廟乘坐電車擬往租界公幹嗣因乘至上海檢察廳地方適値電車停頓時該中士偶遇隣人譚耀庭在途經過當因衣包携帶不便乃託譯姓代携回家故將包裹一個即由電車月台上擲下及譚接包後適有上海檢廳看守所役丁黄德亮在旁見譚在路拾取衣包疑爲來路不明向譚奪去迨張公畢返家詢悉情形當偕譚姓同往黄處作證索取詎黄僅檢交棉被絮一條經張檢閲後以包内尙少灰布軍服一套元緞夾馬褂一件復向索交詎被批頰并指爲誣詐因此兩造互毆鳴到崗警拘送淞滬二區警署因供詞各執轉解警廳核辦警廳司法科亦末研訊祇以電話詢問檢察廳謂黄德亮確係看守所役丁遂將黄釋出並不追交所少軍服等物一面諭令張淸海自向索取致張大爲不服回營據情報告請爲質問昨已由汪營長公函淞滬警廳請將開釋之黄德亮傳案送營以便轉解軍署訊辦云 
[彙紀商界聯合會消息]  
　　滬西滬西商界聯合會昨日下午七時開會到者葛品生顔芹香唐美甫俞國珍等二十人主席唐美甫紀錄王恩孚秩序如左（一）給奉當選新職員證書間有因事末到者當場備函　呈（二）編輯年刊顔芹香提議謂總會將有年刊木會成績應請葛品生顧仲恒兩君擔任編輯當蒙面允（三）改訂夜校開課日期校長黄蔭甫提議謂本會所辦之夜校原定夏正二十一日開學茲因英文敎員尙待物色請改期至二十八日（即下星期一）衆贊同（四）交代會計此届新會計旣改選陳榮堂乃由前會計吳錫山將會中銀錢賬目當場交代淸楚以專責任（五）討論會中一切進行事宜至法定時間散會 
　　山東路山東路商界聯合會事務所原設金隆街美倫里茲爲擴充會務起見原址不敷辦公擬另覓相當房屋即行遷移又該會支出浩繁昨特通函次繳會費之各會員請其共同維持從速淸繳至該會義務夜校决定於三月十日開學學額暫以一百名爲限云 
[學校消息彙紀]  
　　商業補習夜校上海證劵物品交易所近爲便所内生員補習 
商業智識起見於去年底由經紀人公會及交易所共設一商業補 
習夜學校由黄任之顧蔭亭二君介紹南京高等師範商科畢業生王楚珩君規劃一切而校董顧女耀郭外峰鄭壽芝黄揆百諸君更熱心籌備校址即在該所對門於學生上課頗爲便利學科則按學生之程度及志願分爲五六級之多聞日内即行開課云　　均益决志會夜校文監師路均益决志會平民義務第一夜校於前日（一號）晚七時行開學禮並考試新生五號正式上課該校學生達五十餘名報名者仍絡繹不絶該校主任因課堂不敷應用正在設法擴充云 
　　西華德路義務夜校西華德路商界聯合會設立之第一義務夜校在該路積善里内經該會於十六日常會議决續辦添請教員增添學額科目注重英文珠算尺牘三種業已開學凡商界或貧寒子弟願就學者有該路商店之保證不取學費均得入校云 
　　民福學校西華德路民福學校業已開課報名入校者達百五十餘名現該校國民高小兩科已逾定額惟英文商業及夜科尚可掙班 
[紀滬上之春雪]  
　　近一週間本埠氣候異常温暖絶似暮春時節以故已有白喉等症發現迨至前日午後陽光倐歛陡起寒風入夜雨雪紛紛降至昨午（二號）其雪更大傍晚始止 
[飭塡小學教員調查表]  
　　上海縣知事公署訓令勸學所長文云案奉江蘇教育廳第二○九號訓令内開查蘇省檢定小學教員業經辦理三屆分别塡發許可狀並經迭令縣知事迅將未受檢定之各教員從嚴取締實行停止職務在案現在施行義務教育計畫書業經省議會議决並奉省長公布自應注意師資詳細調查以爲推行義務教育之預備究竟該縣歷屆檢定合格小學教員及合格檢定規程第一條之規定者有若干人其未受檢定之小學教員有若干人應由該知事將該所有小學敎員分别已受檢定·未受檢定·詳細列表表中應將各該小學敎員之姓名·籍貫·資格·職務·逐項塡入以便稽核此項調查表務須於三月十五日以前具報事關調查師資關於該縣敎育至鉅切勿逾限除分行外合行令仰該知事遵照此令等因到署奉此合行令仰該所長即將小學敎員分别已未受　定詳細列表依限具報以憑核轉此令 
[劉之潔設筵宴客]  
　　前任蘇屬緝私統領劉之潔奉令授將軍府將軍不日北上供職昨特分向本埠各署辭行並假南巿半淞園設筵柬請松滬護軍使何豐林上海縣沈知事淞滬警廳長徐國樑道尹王賡廷上海交涉使許沅　南北商會長各紳　等午餐賓主盡歡而散 
[軍艦奉令調防]  
　　駐滬海軍總司令　建　氏以厦門海口尙無軍艦駐防除令飭現消本埠浦江之海容巡洋艦預備開往厦門駐防外又以通濟練習艦輪應修葺之期自當派艦赴閩更替以便通濟駛滬　修亦於昨日令調楚泰砲艦開往福州馬尾江接替巡防云 
[普善山莊兼辦醫院]  
　　閘北太陽廟北中華路設有普善山莊歴年已久係慈善家龐竹卿王駿生等發起組織常年派司事夫役在南北巿華界境内收埋大小無主屍骸至六七十具之多西門外斜橋設有分莊旣惠逝者又益衛生論者稱之新民路仁康當舗東首普慈醫院去夏由 
蘇人王補生獨力創辦成績甚優今年陰暦正月起該醫院亦歸普善山莊繼續辦理改名普善醫院施診給樂以惠貧病院中醫務仍由西醫士張定安君擔任邇來患病就診者内外兩科已有二百餘號並施種牛痘云 
[仁濟醫院今日開會]  
　　今日下午五時一刻麥家圏仁濟醫院開捐助人年會會場設於利記病房該院中西董事皆須列席英領事法磊斯君爲主席由院長笪達女報告去年醫院之成績及今年應與事宜同時該院職員即招待來賓參觀男女病房割症室化驗室藥劑部等處并分贈訂成之報告册云 
[開會討論護塘浜河道問題]  
　　浦東爛泥渡居民陳桂春建屋駁佔護塘浜河道前經地方紳董及救火會等呈請拆除一案已經年餘迄未解决此次爛泥渡大火後又經上海救火聯合會呈縣澈究勒令拆除以利水道由縣指令塘工善後局董邀紳議覆各紳董前日在城内也是園開會討論該浜應否存在及塡塞問題是日到者救火會方面爲穆抒　陳泉聲紳董方面僅劉頡雲　景雲朱福田討論之下救火會陳泉聲發表該處水道僅一護塘浜賴以　用自來水未成立之前斷難塡塞陳姓佔河應令拆除恢復原狀云云當以到者人數甚少未能議决俟約日再議云 
[藏械圖刦之押儆]  
　　特别中西探目於上月十五號夜在廣東路查獲身藏手槍拳襯之直隸人張可亭·山東人楊靖廷翌晨解由公共公廨命押候查明有無犯案再訊已誌本報昨晨捕房將兩被告解廨由承　此案之中西探目上堂稟明是夜被告擬往滬寗車站圖刦某姓已在捕房供認錄有供單呈察中西官將該供單察閲之下旋向兩被告質據供稱係受人愚弄誘往圖刦等語堂上以張楊兩人的非善類姑念圖刦未成判各押西牢五年期洲一併逐出租界器械充公 
[婦人投河自盡]  
　　浦東楊家渡客民主二之妻顯氏前晚與夫口角起　當經隣人勸散詎該氏氣憤交加於昨晨背人出外投河自盡迨家人察悉設法救起則已氣絶該處地保翟南星立投上海地方檢察聴稟請相騐譚廳長正在派員往騐間忽據屍兄顧士聚投廳具詞請求免騐情願自行棺殮譚君　飭靜候訊明示下辦理 
[發現無名男尸]  
　　寳山縣界金二圖地保張葆螢昨午投上海地憸廳報稱滬寗鐡路旱橋北首虬江路西今晨發現無名男屍一具該尸年約四十餘歲頭戴外國帽身穿藍布衫黑布棉襖元布長警衫下着藍布夾褲查無家　報告警局令飭地保來案具報請求相騐譚廳長准之立委張檢察官沈檢騐員等乘坐馬車前往相騐 
[放寛龍華鎭馬路將動工]  
　　松滬何護軍使前因龍華鎭至兵工廠製藥廠一帶之馬路頗爲狹隘交通不甚便利議將路面推廣已令飭滬南工巡捐局姚局長派員測勘規定路面外並布告該處鄉民人等速將阻礙房屋拆讓以便從事　工推放在案茲聞該路現將動工何使已令飭防守司令部訓令各該團長撥派軍士辅助工程代運物　等因前日各該團長營長等特開會議進行辦法並會同滬南工巡捐局路政工程員傳諭各該鄉民趕將未拆動之房屋尅日　讓毋再觀望以免貽誤路工云 
[花烟間内持刀行兇之科罰]  
　　陳和尙日前在法租界典當街某花烟内狎游當與木匠陶小長根張長根兩人爭風起衅始則口角繼而互相用武詎陶突出利刀將陳腿部連戳五下當由巡捕聞悉到來將陶張兩人拘獲連同受傷人一併帶入捕房將陳送往醫院醫治昨因傷痊將陶等解送法公堂請究先由陳和尙稱是日民人在妓女小寳處狎游小寳高唱山歌陶等即在樓下喝采民人當即勸其不要胡調不料陶等因此挾嫌即行糾　到來俟民人下樓時扭往行兇請求重究見證小寳供實因女子唱歌致伊等行兇陶張兩人同供實由原告先行糾人到來行兇故此民人等報復是實中西官判以陶等不應行兇着各罰洋十元充公外再出醫費洋五元 
[失妻潛回之請究]  
　　浦東三林塘鄉婦王姚氏之子根全曾娶郁氏爲室成婚以來尙稱相安郁氏今年二十五歲不料去冬十月初五日忽失所在嗣疑隣婦郁金氏有誘匿之嫌逐扭控三林塘縣警察第五分所轉送地檢廳　供不認奉判收押候查在案不謂王郁氏於前日潛行歸家經根全急將該氏扭送該分所申送事務所發交司法科員提訊一過當以檢廳有案判將該氏移送地檢廳歸案訊辦當奉檢察官諭飭收押候核 
[尋獲失妻後之枝節]  
　　西鄉梅家弄農民鄭友根之妻趙氏今年二十歲本年正月初四日忽然失踪各處找尋無着前日據張炎根協同鄭友根並鄭兄木根等尋至徐家　地方將該氏尋獲領回到家忽有范小毛楊阿順張桂林張阿二等多人擁至鄭家將友根軋住聲稱爾妻旣經傾回須出洋五十元爲酬否則不肯甘休經友根急報縣警察三分所立飭長警前往將該氏等一干人證拘送事務所於昨轉送地檢廳究辦 
[本夫捉姦]  
　　住中華路大南門迤西董六金之妻小字鳳囡向與田成濟有染前晚田往續歡適董回家撞破立將田與鳳囡由姦所拖出鳴警拘送二區二分署昨午轉送地檢廳訊明律辦 
[昨日公共公廨訊案紀]  
　　昨日公共廨民四庭由關　員會同美丁副領事訊理（一）美商瑞裕洋行訴豐大顔料號經理許莘田將誤交之顔料一箱私自變賣請追貨價案前已判决原告勝訴茲因被告不服要求將本案停止進行故中西官又復詳核口供宣佈極長之判詞「結果」以此案業經證明判决被各請求停止進行應予駁回（二）張海舟訴杜馥卿欠欵案由律師請求改期再訊「結果」照准（三）寡婦翁羅氏廷甘維露律師聲請給諭執管其故夫翁金奎（即解金奎）之遺産案嗣因死者之母解翁氏·李領死者之又一妻解陳氏·及 
死者之弟兄解金寳·解金星·解金華·等亦延律師具稟反對上星期三曾經一度審訊茲爲續審由解金寳與在押之解金星相　上堂證明翁羅氏實係金奎之第三妻惟娶時係用花轎云云旋由兩造律師將金奎之産業各據所知陳述一過「結果」應由本廨查賬員查明已故翁金奎所有遣産及營業狀况於十四天内報告公堂核奪（四）奚雪寳訴奚炳祥家産纠葛案前判以案履家　田産交涉應着出外理結被告免予交保茲兩造律師又到堂互有陳述「結果」註銷 
　　又午後民二庭由李襄　會同美丁副領事訊理美商愼昌洋行訴已歇藥材部買辦徐生棠不理由興發鐡廠經理徐永源擔保爲買辦時所欠貨欵案據原告律師稱本案賬目據美國查賬員報告不甚明瞭敝律師頗不贊成惟徐生棠於一千九百十七年與原告訂買辦合同第三欵載明如有放出賬欵不能收回買辦應負一成半賠償之責查所有放出之賬均由買辦收去故其應負完全責任云云又據徐永源之律師辯稱當徐生棠於一千九百十八年十月一號辭職時原告未曾向保人聲明徐有貨欵收用直隔至六個月方通知保人謂被告收有貨欵以故保人對於控數否認云云「結果」着照查賬員報告數目令被告賠償洋二千三百六十八元七角四分·銀二百六十六兩三錢八分限兩個月還淸理賬費各半擔負被告改交人银並保民四庭由李襄　曾同美約副領事訊理（一）江海關訴該關司事鎭江人徐　章（即徐畢生）於一月二十二號盜取税餉銀一萬六千八百三十餘兩案前命原告將原稟揭示公廨頭門七天仰被告投案候訊茲已期滿被告仍不出面遂由原告律師偕該關洋員上堂證明案情並稱查得被告有銀一千兩存於美豐銀行請先將該欵判歸原告收領云云「結果」被告逃避應予先行判决被告償還銀一千兩餘俟原告查明該被有無財産寄頓再行追究（二）鄭鴻茂訴陶士良不理擔保欠欵案「結果」陶士良自願承認負責惟以入欵無多承請分期償還應限予一年内按月拔還可也（三）沈九成訴蔣少峯王鳳生不理欠洋二千元案「結果」仍請俞會審官與包領事訊理 
[姚啟明唆使行竊押半年]  
　　住居浦東瀾泥渡之姚啓明於上年間串通陳桂生等竊去法租界太古棧内冰糖數包價植頗巨後張與陳阿二將洋化用旋爲包探將兩陳拘解法公堂判各押三月外補緝姚啓明在案現由包探將姚續獲昨解法公堂原告稟稱查得姚專事容留竊賊縱令在外行竊今蒙拘案請求重究詰之姚供認唆使行竊中西官判姚押西牢六個月期滿逐出租界一年 
　　又聞淞滬警察廳徐廳長以姚啓明係在松滬護軍使署稟控本廳偵探朱順全詐洋三十元之原告本廳曾出示令飭該原告於十日内投廳候質因逾限不到現在法公堂旣將該原告拿獲亟應備文前往移提到廳歸案訊核 
[擅開汽車撞傷女孩之訊究]  
　　虞瑞德日前在法新租界寳建路地方將某洋人之汽車擅自開馳出外致將許秋泉之女兒許三妹撞倒受傷甚重後由巡捕到來將虞及該洋人之西崽林成興王心官一併帶入捕房另將受傷人車送醫院醫治昨日將虞等解送法公堂請究先由三妹之父許秋泉投訴被撞情形並稱女兒傷勢甚重恐有性命之虞請求重究繼由見證王長根稟稱是日民人目見兩女孩在途游玩突被虞駕駛汽車到來碰倒受傷是實詰之虞供民人素來不諳司機是日係西崽林成興王心官兩人令我開駛出外致肇此禍求宥林成興王心官兩人同稱實由民人等令虞開出餘供支吾中西官判虞還押林王兩人交保出外聽候原告傷痊後再行核辦 
[私販煙土罰五百元]  
　　法租界永安街第二十元號門牌某蔴袋店主徐正仁邇因私販烟土爲法捕房探目徐阿東偵悉以其有違定章稟明西探長石維也君於前晚偕同前往該店搜出烟土四大包計重十餘磅當卽連同徐正仁帶入捕房諭令交保候究昨日傳至法公堂請究先由徐探目上堂稟明前情並將烟土呈鑒詰之徐正仁供此項烟土實係朋友陳姓寄在我處餘供支吾中西讞員會判徐罰洋五百元充公烟土銷毁 
[私帶煙土之科罰]  
　　皖人孫信文前晚身藏烟土一包經過福建路被三百三十六號華捕查悉搜出前項烟土帶入捕房昨晨解送公共公廨經中西官訊供推諉以孫私帶烟土違章屬實判罰洋五元充公烟土送海關焚燬 
[科罰兩燕子窠主客]  
　　崇明人孫洪山在虹口西華路一千三百二十號屋内私售燈吃洋烟又寗波婦人方王氏亦在漢璧禮路私售燈吃洋烟均爲各該管捕房中西包探查悉往將兩燕子窠主及烟客阮三北董阿祥朱阿二張阿五等曁烟膏烟具一併拘入捕房昨解公共公廨由中西官訊明違禁屬實判孫與氏各罰洋二十元董罰洋五元餘人各罰洋三元充公烟膏烟具均燬 
[獲究售烟吃烟男婦]  
　　倪品卿王榮發及老嫗陳孫氏因各在新記浜路一百二十六號寳和里八十三號華記路五百九十七號等門牌屋内秘密出售烟膏並私設烟具容留江長俊湯阿堂蔡彈五燈吃被該管捕房華探目金福壽包探楊阿泉梁寳森等偵知稟明捕頭協同十六號西探亨格林往將男婦六人連同烟具烟膏帶入捕房略詰一過押候解送公堂訊辦 
[指控騙洋案之訊究]  
　　吳善臣在公共公廨刑事科呈訴福建路一百零三號門牌商運公司主皖人倪在田於去年十月二十二號用欺詐手段騙吞洋六百元等情昨由老閘捕房包探沈阿岳將倪提解公堂原告延甘維露律師上堂陳述案情被告亦延女律師雷聲布投案譯稱敝律師甫經被告委任辯護手續尚未預備要求展期並准被告交保候示云云經兪襄讞核供商之英包副領事判被告交一百元人洋並保候展期七天集訊 
[指控騙銀繳淸完案]  
　　英商竇樂安在公共公廨刑事科呈控虹口漢碧禮路某西旅館内寫字無領事管束之西人克良格於本年二月一號將未經地保蓋戳之租契一紙騙去銀一千兩違犯三百八十二條刑律等情由廨訊諭被告交五百兩人銀並保候訊在案昨晨復訊先由原告代表律師上堂陳述前情請爲訊追訊之被告亦延律師到堂辯稱此案係民事性質被告並無欺騙行爲今將所收銀一千兩如數繳呈公堂請爲將案註銷經中西官核供判案註銷被告開釋繳案之銀交原告具領完案 
[竊藥與收贓並儆]  
　　張阿生與何瑞章串竊開平路洋棧内値洋一千元之金鷄霜四包消贓輿漢碧禮路三百八十一號門牌甬人顧春生得洋分用被控捕房前日被水巡捕房包探何阿春與美捕房包探侯阿寳將張何兩人緝獲於昨連同收贓之顧春生及原贓併解公共公堂經中西官訊明判張何兩人各押西牢半年顧押三月分别示儆贓交失主領回 
[查烟被控案毋庸移轉管轄]  
　　滬海道屬嘉定林知事前因南翔警察分所馬所長因查拿烟案被茅山道士魏姓控告當以有僚屬之誼呈請王道尹及高等廳移轉管轄審理在案茲聞此案高廳及道尹以該知事兼理司法查拿爲執行任務所請移轉管轄應毋庸議云 
[告退華探仍准到差]  
　　匯山捕房七十號華探陳金揚前年因病請假回籍旋卽自行告退迄已年餘由捕頭另行考選補充茲已病愈據情陳奉麥總巡以該探辦事尚稱認眞因特諭着補充二十三號包探仍在匯山捕房辦公該探奉諭後昨已到差辦公矣 
[誌謝]  
　　昨承商務印書館惠贈第二百八十二期英語週刊及第八卷第二號學生雜誌各一册謝謝 
中華職業教育社通訊 
　　本社成立後疊承中外人士捐金佽助其後剏設中華職業學校復承各界捐欵共贊其成因於去春依據捐貲興學褒奬條例就認捐諸君之已繳足者先呈請江蘇省長轉咨教育總長分别給予奬勵前日奉到教育廳公函轉到省令均予照准不日當卽由本社將所有褒章褒狀領出分寄茲先將得奬人員姓名照錄如次其餘續承認捐諸君當再分别彚請給奬也 
　　張謇君梁士詒君鮑貴卿君穆湘玥君林爲享君蔡德燥君貝仁元君張效良君劉垣君趙灼臣君聶其杰君顧蘭洲君胡諸君君吳記並君蔡少菁君楊忠懿君丘立權君李文秀君黄呈標君曾瑶琳君葉壽堂君李淸泉君黄念憶君吳克誠君謝　牕君謝太夫人顧本盛女士温宗堯君霍守華君以上均捐資至千元或二千元以上由教育總長奬給金色三等褒章 
　　南洋兄弟烟草公司思恭堂德愼堂愼昌洋行以上均捐資至千元或二千元以上由教育總長奬給三等褒狀 
　　陳迎來君蔡膺成君施光銘君楊嘉種君薛寳潤君徐靜仁君以上均捐資至三千元或四千元以上由教育總長奬給金色二等褒章穆湘玥君林爲享君蔡德燥君貝仁元君張效良君劉垣君陳迎來君蔡膺成君施光銘君楊嘉種君薛寳潤君徐靜仁君以上均另候教育總長彚案呈明大總統給予敬教勸學匾額 
　　鄭尊蜨君陳光純君鄭煥彩君鄭漢沙君薛煜添君孫文章君程齡孫君穆湘瑶君劉星耀君汪子健君施肇曾君謝崇華君祝蘭舫君馬士杰君顧茂生君聶潞生君蔣夢麟君以上均捐資在五百元以上由江蘇省長奬給銀色一等褒章 
　　公和來號上海招商局北京中國銀行顧泳銓君（已故）以上均捐資在五百元以上由江蘇省長奬給四等褒奬 
　　黄永口君洪明炭君李桂堂君蔡聯芳君蔡成　君黄賜敏君　傑君楊廷棟君張延鍾君吳太夫人黄炎培君黄少岩君蔡金桔君以上均捐資在四百元以上由江蘇省長奬給銀色二等褒章 
　　求仁送診所茂林公司德昶號點春堂糖業公所應德　君（已故） 
以上均捐資在四百元以上由江蘇省長奬給五等褒狀 
雜評二 
[市虎說（訥）]  
　　廣州當局有擬訂取締市虎條例之說市虎者何汽車也以汽車多傷人故目爲市虎以防肇禍而重生命故訂市虎條例 
　　山是言之上海之市虎更多矣鄭重生命中外一致上海之防市虎宜更嚴矣或曰虎在深林巖嶺易於防範若此人製機械之虎風馳電掣於市上猝然而來離然而止有防不勝防之概其殆較虎患爲尤烈乎 
　　吾謂不然市虎之虎非眞有傷人之心也又非若苛政之猛虎軍隊之暴虎欲避免而不得者也苟駕駛者稍存勿縱出柙之心行路者稍存如履虎尾之戒則所謂市虎者固亦無害於人何必相驚若是哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（十）] [  北大留英學生于世秀]  
　馬剌加 
　　十七日自新嘉坡航行十餘鐘計百二十八哩於早五鐘至馬刺加時天氣酷暑至九十四度小雨二三次船停距岸尙遠且開行時間無正式通告末能登岸客中有往遊者訽知該埠系馬萊半島之濱在北緯二度十六分東經百零二度十三分地面狹小人口二萬餘華僑佔其多數港口水淺不得泊巨艦商務不甚發逹巿中有聖寳羅禮拜堂三百年前司逹道氏所造和蘭據此時設總督府於堂内今日仍爲英領官署之一部堂内尙遺和蘭人器具若干登岸客人常至此以瞻其跡云午後六鐘橡皮貨装載畢遂行 
　　檳榔嶼 
　　十八日早小雨稍凉爽兩側小島連綿互隠互見下午四鐘至檳榔嶼檢騐護照而華人居後嗚呼國之强弱榮辱系之遠涉重洋已覺離索可悲更復感受痛苦誠何以堪晚飯後偕友登岸見其街巿建築似新嘉坡而次之商事亦冷落電車四逹人力車輔之摩托車極少載貸則用牛車約行二里許過穦城商業學校叩門而入林君接見次由校長陳瞻侃君欵待備談一切該地亦馬萊半島西濱之一埠土語檳榔之意面積百零七平方英哩位置在北緯五度二十四分東經百度二十一分距馬剌加二百七十六哩西曆千八百二十六年歸英與新嘉坡馬剌加登丁及瓦累雷省同爲英屬海峽殖民地氣候四時炎熱物産稀少食料缺乏每年貿易約二億萬元名勝則華僑所建極樂寺回敎全盛時代香火極榮盛焉又有植物園距碼頭約三哩在山之麓瀑布點綴其中頗爲美觀居民十萬有奇華僑佔十之六七以福建廣西人爲多半係富豪間居不重商業而極尙敎育初小學校不下三十商業中學及女校又六七處皆由省籍或姓氏而分立之學欵富家捐助敎習由國内聘請講授亦用官話關念故國如斯可敬也其他衣冠風俗習慣宗教等一仍國内之舊但去國旣遠年久代殷不能不稍有變更也時間迫卒略參觀而出陳君引赴中學校時已曛黑未得參觀學監施道周君邀之茶肆遇江蘇榮渭陽顧舜華二君新來檳城充育才學校教授者也互談國内情形咨嗟良久榮君奮然曰此地英人管轄嚴苛米價皆由官定且由官賣同人不得左右之電燈電話自來水等亦無添設之自由次論學校註册條例雖屢經三洲（與新加坡馬剌加）連合交涉尚乏何等效果且謂已數函國内學界及教育當局急求拯救又屬予等至英懇學生會公使舘亦代爲設法本負同責當勉爲之時已十鐘遂同回道經育才學校取華僑向英署請取消學校註册條例請願書及理由書各數份榮顧二君送至碼頭各以奮力進行相囑而别歸而誌之未知日後結果又若何也 
筆記 
[苦梨記（三）] [  紓庵]  
　　顧李雖墮風塵迫於事勢非心所甘因是恒思得人而事然人情閲徧則覺年少者氣浮滋不可恃而壯年之輩又皆傖俗可惡坐是花晨月夕對鏡自傷往往至於零涕一夕有新來之客爲狀樸愿貌又俊秀恂恂然如好女子素梨悦而問之答曰趙姓蓋故家子也問其年齒曰三七矣問有室否曰無當意者蹉跎至今素梨竊喜欵待慇　甚於他客俄而將去素梨握手請問堅訂三日之約趙公子諾之梨念數月勾欄沉悶欲絶今而償願在斯人乎觀其外狀表表必負學問决非狼子野心畜我不卒託以此身當可始終繼慮靑樓中人不爲所齒未必能蒙靑眼乃又大戚轉今萬一蒙其眷愛則我情之所锺妾媵役我心無怨對脱爲其家人不容則我力亦足賃居私第以圖燕好弗論前途如何艱難止求二人戀愛無間雖毁此身亦無所恤抵期公子弗至　然若失神志昏亂　　病矣踰旬公子戾院素梨擁衾迎之責其爽約公子曰日者妺氏于歸襄理家務遂致食言然此心耿耿固無日不馳左右也素梨釋然乃散其髻取玳瑁梳授公子丐代櫛理公子握髮於手覺柔潤如絨冽香沁鼻絕可人憐贊曰狐卿髪一何可愛素梨笑曰妾非敢以賤務相勞特自君去後魂夢縈思戚戚然奄臥十餘日髪亂如麻今欲使君知妾病原耳公子笑曰卿多情哉是夕滅燭留髠因於枕上吐其悃愊公子應曰良佳二人遂盟誓旦旦無以或渝公子又曰俟我歸白父母即爲文定素梨感之自此視公子爲良人　綣無匹顧公子言雖甚甘而遲遲無有報音問之則諉爲父已遠出素梨以其稟命而行尤覺此人誠　旣久素梨忽有嫁人之説公子大駭走詰之則素梨方與在座之客部署結合之事折纸署券然未簽宇公子視之則以萬金之數易美人去默然無所措手足 
 
[令最近之風雲　]  
詩錄 
[哭朱君雲僧即以題其遺象] [  李懹霜]  
　　風雪一杯酒巿樓初舉鐙三年離索乍四海困窮仍降志吾爲吏腐心君欲僧當歌翻永訣危涕滿吳綾 
　　淸門終累母邕女復梁孀棄婦九州鐵威姑百鍊鋼鬚眉忽已古魂魄戀其旁新鬼噭然哭愚誠啓北堂 
損孝聞間里同游無閒言有生隨劇變到死紉慈恩婉態侔中婦淸辭抵外孫所難君子德比玉益溫溫 
蓋棺今定論許爾古愚人犬馬全家計犠牲一病身窮愁鄰鬼趣譚笑率天眞回首浮漚際雖磨或不磷 
新聞拾遺 
[疑案] [  聲]  
　　浙江桐鄉鎭農民何某有子年二十餘與後村南貨店夥陸某之女頗有情素往返旣久卽涉噯昧後爲何所悉乃倩媒與陸某說合陸亦應允擇定隂曆本月十六結婚乃是日新夫婦進房後賓客亦均散去並無他異至次日午時新夫婦尚未起身家人叩門杳無聲息衆以爲奇毁門而進則已雙雙自縊死矣何某大駭卽行報縣請騐而陸某則大興問罪之師謂其女爲何子謀害此案現正竭力偵查毫無頭緒可謂奇矣 
[怪物] [  吳秉恬]  
　　新閘路某姓家向多鼠患衣服飾物動爲所損前日設法捕得一頭身軀肥碩大如狸奴面圓而喙秃毛則五色斑斕額際隱隱現一王字儼然虎形惟捕時係用鐵機致項下受傷不移時遂斃嗣爲某西人取去聞將以藥水浸之作爲陳列品云 
小說 
[社會小說衆醉獨醒（二七九）] [  瞻廬]  
　　第四十四回走羊腸有心謀弱女脫虎口無意遇書生 
　　比及少年走近車輛猛聽得車中人高聲呼喚道捉賊捉賊捉這白日擄人的惡賊小江北大驚曉得機關破露拉着車正待奪路奔跑喫那西裝少年掄動手裏司的克没頭没臉的打來原來馬路上的車夫馬夫生成一種奴隸性見着西裝打扮的往往懼怕三分何况幹了這歹事便不由自己做主把車槓停落下來這時車中的女郎提着皮鞄揭開車帘從車中跳將出來少年見了女郎不覺呆了一呆（伏綫） 
女郎道先生助我一臂捉那白晝擄人的惡賊小江北見不是道路情極智生便也嚷着道捉賊捉賊我替你捕捉這個惡賊嘴裏說時轆轆的拉着空車向斜辣裏奔跑（賊人嘴裏偏會駡賊今世頗多此一流人物）當下脚裏明白不管路高路低只揀荒僻處逃走一口氣跑了半里路却不見背後有人追來驚魂略定才把空車放下倚在樹上喘得不可開交滿頭滿臉的極汗潮水般的淌下便拉着一塊破毛巾不住手的擦臉一壁擦拭一壁心裏盤算這陸慧姑委實刁鑽促狹幸虧跑得快不曾吃他們捉住似這般的利害寡老我們要想擺弄他眞呌做乖乖乖蜓蚰枉想吃百脚····在這盤算的當兒冷不備樹背後伸出一隻手腕把小江北肐膞拉住小江北驚弓之鳥怎禁恐嚇正待扎掙脫逃郤聽得背後那人格勒一笑道都是自家人怎麽嚇偏了心只想滑腳小江北聽出是張老三的口音才敢回轉頭去原來車中女郎喊捉賊時老三和王麻子生怕拖累也都逃之杳杳郤不料逃到這裏和小江北不期而遇老三從後面走來小江北正自呆想出神不曾注意所以受了這一番虛驚當下三個無賴見了面都是長吁短歎互相理怨老三抱怨小江北怎不奪路奔跑郤把車兒停落下來小江北又駡着王麻子你這冒失鬼没生眼睛人家不曾麻醉你便算他是麻醉只有死馬當做活馬醫那有活馬當做死馬醫 
[餘藩] [  鵑]  
　　一室如斗小床位於中床不帷床首有盆植蕙蘭蘭方花床左右有瓶各植紫蘭娬媚若好女盆蘭夜發幽馨與紫蘭相氤氲薰床香拂拂繞衾枕間淸夜獨眠夢境俱挾香意雖孤衾如鐵自饒逸韻昔林和靖妻梅吾欲妻蘭矣 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單　若篇幅過長及繕寫潦草字跡不易辨認者佳　亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不願取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
常評 
[説夏] [  老圃]  
　　我國自稱曰中國或曰漢或曰神州或曰華或曰夏而外國人多稱曰支那歐洲舊名或稱契丹歐人始遊中國者曰馬哥博羅其書稱遼金舊域曰契丹稱南宋舊域曰蠻子蓋沿當時元人舊稱今歐美各國惟俄羅斯尙稱中國曰契丹餘皆稱支那其語首皆作Chin歐人考求字源謂即秦字以音求之其説或不誤然印度稱中國曰支那或曰震旦或曰眞丹當係歐人所祖而據慧苑華嚴經音義謂支那翻爲思惟以其國人多所思慮多所計作故以爲名即今之漢國則印度所謂支那似别有意義今姑弗深論要之秦漢爲朝名契丹爲異族神州爲鄒衍不經之説而環球諸國亦無一國獨中之理吾族舊名本自稱曰夏篆作　説文　中國之人也从頁从臼臼兩手夂兩足也古人自大以夏族爲人類而非夏族者視同禽獸故惟夏爲首手足完其之人狄从犬爲犬類貉从豸爲豸類蠻閩从虫爲蛇類羗从羊爲羊類則就形體而言夏有文明人種意就聲義而言夏有美大意古唐虞商周字皆以地名而大禹建國獨以族名疑唐虞爲後人追稱之辭因子孫封於唐虞故稱其始祖亦曰唐虞若在當時固一例稱夏種族與國同名商周亦末必不稱夏康誥曰用肇造我區夏周頌曰肆於時夏則周亦稱夏也夏亦稱華夏華古同音故相假借嘗謂中華之華其本字作夏春夏之夏其本字作華蓋春時草屯夏時華開秋時禾熟而冬从仌爲植物之终故四時皆以植物言小學家每謂春夏之夏無本字而不知華即夏之本字也夏族最初接觸之異族當爲苗族近據英人逹威士著書苗人呼漢人曰Ｓhoa此即夏字毫無疑義又川南雲貴廣西一帶所謂西南夷者其稱漢人雖各不同要皆與夏音或華音相近如明家族稱漢人曰lla布曼族稱漢人曰Ka哇族稱漢人曰Ｈaw龍浪族稱漢人曰K,e越南族稱漢人曰Ngo西藏族稱漢人曰Gja或曰Rg,ya或曰Djia里沙族稱漢人曰HB馬羅族稱漢人曰Ha此皆一字一音其他或於夏音或華音外更加他音如西番族稱漢人曰Owa四川羅羅族稱漢人曰Nyinga蒙化羅羅族稱漢人曰ＨaDa阿羗族稱漢人曰Kapawng亞洗族稱漢人曰Miwa喀輕族稱漢人曰Mowa明奴族稱漢人曰Taghow凡以上諸族皆受夏族迫逐而退處於窮陬實與夏族交接最早故猶襲用我古代種族之名其後新交諸國傼知有秦漢乃以秦漢稱夏族最後者傼知有契丹乃以契丹稱夏族矣 
政治常識 
[賭博如何能禁止盡凈] [  竹賢]  
嚴禁賭博二月十一日會經揭載而賭博之弊害亦已略説之矣惟賭博爲社會最大之害作奸犯科爲盗爲賊多數由於賭博是賭博之應予嚴禁盡人而知之矣然禁止之方法非從根本上計議不生效力如果欲將賭博一項禁止盡凈似不得不特謀方法以逹眞正禁賭之目的否則一纸空文亦不過掩人耳目而已茲謬擬數則有禁止賭博之責者其注意焉 
（一）警察機關如拘獲賭徒應依法解送司法官廳提起公訴不准以類似賭博從寛罰辦 
（二）警察機關如有得賄縱賭情事應由監督長官依瀆職律從嚴訴追 
按警察機關之得賄縱賭固犯刑律但欲偵查證據實行檢告殊屬困難以故警察人員多明知證據不可查得遂公然賄縱毫無顧忌如果上官偶有所聞彼即拿解賭中之無賴數人解送塞責而伊之賄縱黑幕竟可掩飾於無形狡滑之弊莫此爲甚是故禁賭尤當先除此種惡弊除之之法應由行政長官頒發命令凡警察管轄區域内之賭博雖經該管區署拿解如查得該賭塲設在十日以上者撇差示儆一月以上者除撤差外應認爲有得賄故縱之事實送交司法官廳偵查起訴能如是則賄縱之弊當可稍减 
　　（三）街巿中之販賣賭具者應認爲妨害社會善良風俗嚴行禁止 
　　（四）如有販私製賭具者一經查出應以行政上之處分從重科罰 
　　（五）撲克牌之輸入應絶對禁其销路聞我國撲克牌之銷數每年有一千萬元之鉅如果查禁不 
獨禁賭有功即此種之輸出金錢亦可從此停止 
　　（六）製造賭博器具爲業者應責令人習藝所改習　　手藝 
　　（七）拿獲之無業賭博遊民除科罪外應勒令人習藝所學習藝能（乙種酬） 
 
[通寳陶冶情的] 藝術玩賞權被金錢強佔住了貽德 
經濟 
[經濟與道德] [  霽天]  
　　今者世風日下道德隳頽莫不曰人心不古競事狡詐有以致之而不知經濟學之不講實尸其咎何也品行卑污之輩非生而好卑污也實以其生長惡社會中沾染惡習嗜好旣多用途以廣馴至入不敷出大感受經濟上之困苦而爲非之心油然以生於是向者有志之士今則堕落堪虞矣然則經濟之於道德孰謂無影響也耶 
乃者我國經濟狀况紊亂不堪而舉國上下方窮奢極欲靡 
有已時嘗見中等之家衣必錦繡食必珍羞一若奢靡爲分内之事然而大與體面有關也鳴呼謬矣夫奢靡之患姑不論其足以破産而亡家即以體面言之彼尙奢華我亦奢華而社會中人幾無不以奢華相尙如此豈非奢華與奢華相抵相消而仍爲不奢華乎譬如兩人俱着緞衣甲旣不高於乙乙亦不高於甲與體面何關也而久之奢靡成習經濟上即大受損失矣誠有人出而提倡從事節儉將見彼此俱尙樸實而即以撲實相高與體面固無妨也而以撲實之故經濟自不至匱乏旣不匱乏則寡廉鮮恥之行爲即不至發現於是個人之道德自增進於無形焉 
雖然從事節儉亦有未易言者勢必由政界偉人或學界巨子躬自節省爲邦人先庶可以風行草偃收效一時不然亦必各界中有先覺之士力自革新不牽於俗雖爲時人所詬病亦所不顧果爾則繼起者必實繁有徒而習俗即有轉移之望斯時也雖不講求道德而道德自高尙矣吾親愛之諸君子乎其有然吾言者盍嘗試之（乙種酬） 
衞生 
[婦女宜具看護常識（上）] [  天鳥]  
　　今將最粗淺之看護常識摘錄數條於後家有病人者當注意焉 
常人脈息每分鐘七十二次呼吸每分鐘十八次中國古代論脈之書謂「呼吸一至脈來四至」此言甚是看護之人宜知一與四之比例常人體溫平均在法倫表九十八度四分左右 
脈息呼吸與體溫三者之檢察爲看護者所不可不知學習之時可於自己身上試驗或在常人身上檢察之迨手法已熟而後可檢察病者 
　　病室内之溫度以法倫表六十五度爲最宜病牀之側宜懸寒署表一具如逢流行性感冒肺炎等症室内溫度尤爲緊要以書夜無間常得平均溫度爲妥冬令宜置火爐夏令宜設法使之凉爽 
　　病室中空氣太燥或太濕均不相宜平均濕度以百分之五十至五十五爲最宜 
　　病室中宜有明窗以納陽光宜有通風法以納淸氣暗而無光濁氣薰蒸之室不可以居病者即未病者亦不可以居之病室中一個病人每小時宜得淸空氣三千立方英尺故不可不講通風之法而又不可受直風之刺激病者若遇直風即易受寒病者之排泄器宜使之疏通疏通之法在於多飲沸過之淸水或相當之液體 
家庭常識 
[棺材不宜停在家裏] [  勝境]  
　　凡是一個人死後當然是入土爲安（指火葬未通行時言）可是往往因爲家裏的人不忍心捨不得所以就把那死人的棺材停在家裏以爲可以時常掛念掛念也算是不忘記這個人的意思其實這件事大大的不妥當試把我的理由寫在下面 
　　（一）死人總究是不能活轉來的所以縱使家裏人時常掛念着悲傷而對於死人是没有益處的並且在活人方面却有很大的害處爲什麽呢因爲人生的事業完全建築在快樂的意志上面如今要是把死人的棺材停在家裏豈不是時常容易觸動人的悲感那麽做起事來不要因此就趨於消極麽亭不是有害於人事了麽 
　　（二）普通的家庭中總有幾個兒童凡兒童的腦筋一定没有完全發達所以缺乏辨别力而帶有神秘的思想倘然家裏停了棺材那麽自然而然的什麽鬼呀僵屍呀妖怪呀種種不可思議的幻想就此都根深蒂固的印在腦筋裏了因此家裏本來很好的兒童將來不免都成爲迷信的愚夫愚婦了 
　　（三）意外之變（如失火是）家庭裏也許有時要遭着的這種事活人倒尚還不妨或者可以臨時躱避但是這棺材却怎樣處置呢要是就把他抛棄了罷這是决無此理的因爲他捨不得這死人的那麽當然要去把他搬出來了但是這種極笨重的東西不是輕容易可以移得動的所以家裏停棺材的人家逢到了這種意外之變往往因爲要求死人的緣故反而送了活人的命呢 
　　上面三個理由不過就其重要者而言其他如占地位礙手脚不雅觀不衞生等等眞是指不勝屈呢（乙種酬） 
道德叢話 
[公理饒過何人] [  平原]  
　　輓近人心之壞已到極點釀成一大險惡社會國家前途尚堪問耶在作惡者自矜以爲能不旋踵身敗名裂忍心害理所得之富貴利祿亦隨之烏有世人不以爲戒不問其結果如何只看花開富貴艶美之模仿惟恐不工是以不論上下舉國若狂以致有今日之惡現相試披讀一部念四史公理饒過何人誰作孽誰遭殃六年前之德皇威廉五年前之袁世凱去年今日之段祺瑞小徐等次之如吸鴉片者犯癮宿娼者患花柳病爲土匪者槍斃此其中並無神佛閻王等左右之種瓜得瓜種豆得豆因果相生卽公理之循環何不從速覺悟一秉天理良心在光明正大路上各盡個人之天職以享個人之幸福不爲忍心害理禍國殃民之行爲人人如此作善降祥則新道德之基礎立卽眞自治發達眞自由實現矣（乙種酬） 
日作常識 
[横線支票之使用法] [  新晶]  
　　凡存欵於銀行而爲Ｃurrent　Account者例得支票簿Ｃheok　or　Ｃheque　Book　一本存銀簿Ｐaying　Book及往來簿Ａccount　Book各一本存銀簿祇記載每次存銀之數往來簿則記入顧客與銀行往來之帳所以便雙方核對之用至支票簿每本五十頁隨時撕用以爲塡寫支欵之需惟使用此項支票之時得隨出票人之意加横線二道或更於横線之中加註Ｃoa或·····Ｂank字樣此種用法在市塲上極爲慣見然一般商人往往不明其意致有遺誤之虞殊非出票者之本意蓋祇加二道横線者表明此票之支欵人限於銀行加入Ｃo者則可通行於公司商店矣更有註明某某銀行者則支欵人僅限於某某銀行非他銀行所能濫支所以杜絶遺失偷竊之弊用意至善也（乙種酬） 
　　（註）横線支票英語爲（Crossed　Cheque） 
 
