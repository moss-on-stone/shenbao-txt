# 1895 - 53 - 4907847

 

Page 1

 
 
[新印徐氏十三種告成] [  圖書集成局啓]  
　　吳江徐靈胎先生精於醫與葉天士齊名著有醫書八種曰難經經釋曰醫學源流論曰神農百草經百種録曰醫貴砭曰傷寒論類方曰蘭臺軌範曰涸溪醫案曰慎疾芻言此外又有外科正宗專癉瘍醫奥妙雜箸四種一爲道德經註一爲陰符經註一爲樂府僡聲一爲洄溪道清計十三種本局用新鉛字印成紙墨釘工較尋常格外情姜另加錦套碼洋一元六角售處在上海申報館帳房三馬路申昌書室及各埠申昌或經售申報處 
[新印繪圖繪芳録告成] [  三馬路申昌書室啓]  
　　繪芳録一書歷叙才子佳人之事描情冩景細腻風光雖體例不脫章回而妙筆奇思有非他人屐齒所能到者更延名手繪成圖象冠諸卷端類上添毫栩栩欲活誠小說中生面别　者也兹已告成分裝八本價洋一元二角諸君子請移玉三馬路申昌書室購取一觀或亦所供酒後茶餘之談助　 
[擬行田捐以濟軍餉議]  
　　倭奴狂悖擾我畿疆朝廷征兵調餉軍需浩繁創行商借之舉亦照洋欵加息七厘於籌餉之中仍寓足民之意法至良也凡屬臣民當無不急公趨義慷慨解囊乃去冬各邑遵奉上游檄行諭董商勸剴切示諭不啻三令五申而商借之數終覺不旺此非吳民身家計重不肯公而忘私也緣商借必須殷商鉅賈坐擁厚資方能措之裕如若蘇地殷户率係業田僅屬中等小康之户鉅富無多遂致一時難以成數今以商借加息之法而推廣變通如蘇松太三屬各邑可行捐田之法卽以减賦作加息凡田一畝捐錢五千卽减賦額五成蘇省各邑自同治初年减賦後每田一畞額征米一斗有奇或不及一斗科則稍有參差兹擬每畝捐錢五千卽减額米五升隨减銀五分銀米併計合錢不出三百文以捐錢五千計息祗及六厘較商借之息七厘可少一厘每邑准捐田一萬畝酌限數月之期則期内卽可得捐錢五萬蘇松太三屬各縣共可得捐錢百萬矣各邑均有田數十萬每邑但准捐田一萬所减之賦亦屬無多以堯舜之仁或念蒼黎嚮義趨公未必不可恩施永减卽部臣以天庾正供舊額不能久缺則俟將來軍務告竣帑藏充盈將此田捐如數給還征糧仍照原額亦易如反掌嘗見吳中近水低薄蘆田向完下則糧賦其中有歷年久遠變作上則膏腴之田而未經升科者俗名輕糧田最爲寳重厥價倍昂盖鄉愚之見以輕糧爲子孫久遠利益故不惜重資以爭相購取也今之捐田减賦卽爲田變輕糧其捐輸之踴躍有不爭先恐後者乎或者謂减賦何可輕言且辦理亦豈能倉猝不知此乃商借加息之變體並非專辦减賦之比祗須由各州縣出一示諭招徠卽飭經辦漕糧吏書帶收捐項給與各捐户捐收一紙於舊存擋案之田糧簿册悉仍其舊無事更張旦聽各業户自便願捐者捐不願捐者亦不相强併無須委員諭董差役經催以杜弊端而省浮費正可與商借並行而足以濟其所未及也惟借則須往商勸捐則彼願自來借則鉅富無多捐則衆擎易舉此中難易多寡之殊固不待辯而明者矣再蘇松太賦額之重向來甲於天下盖自明祖平張士誠没入諸豪族田皆據租藉收糧卽以租額作糧額我朝歷次遞减至道咸年間如蘇屬之長洲等縣尚每畝科平米三斗七升以次不等自同治初年减定蘇松太三屬各田每畝征米皆不外一斗左右賦額相均較之舊額每畞征米數斗固已懸殊然鄰郡之常州各屬邑每畞向征米六升七升有奇蘇松太尚多三分之一鎭江府各屬每畞向征米五升蘇松太竟多其倍則今卽每畝捐錢五千准减賦額五成尚與鎭江各屬未减之額相同亦未减至逾分也而一轉移間祗此三府州屬卽可得捐錢百萬似於餉糈不無小補方今北省倭氛日熾薄海同仇無不欲寢其皮而食其肉所冀餉源充裕士氣奮興天戈指處早殄鯨鯢俾四海同登袵席豈不快哉僕一介農夫衰而且病旣不能効力行間一伸義憤用敢謹獻芻蕘於籌餉中思爲太倉粟米之助以備當道諸公採擇焉 
[臺防宜慎]  
　　西字報云聞倭奴之在廣島者已徵調第四隊兵將往臺灣滋擾不知鎭守臺灣各文武曾未雨綢繆否 
[砲臺失慎]  
　　臺南有安平旗后兩海口昔年中法之役曾築砲臺鞏固異常敵艦不敢越雷池一步臺上向有砲兵駐守自去夏中日擀釁後朝命南澳鎭劉淵亭鎭軍帮辦防務鎭軍先在兩砲臺上安設巨砲復派臺灣鎭總兵萬道生鎭軍駐節府城然後親自督師就恒春縣駐紥緣是處濱鄰海口昔者倭人犯臺之際曾至其地潛窺故不可不格外慎重也不料今正初七八等日忽電告臺北謂旗后砲臺失慎轟斃勇丁無數其有屍身可計者已至六七十人至巨砲快鎗彈丸火藥想亦被轟殆盡無復留存矣當此海防多事之秋何致若斯疎忽意者奸人乘機縱火乎 
[威海羽書]  
　　威海軍信言人人殊蓋電報旣不流通偵探又難得實是以巿中有虎分外驚疑也昨晚得本館特派往探事之友人來信云正月十三日山東巡撫李鑑堂中丞以前敵不支後路諸軍亦未能尅期齊集不得已退駐黄縣以待援兵○十七日寍海州失守○十八日離烟五六里之金灣寨左近有勇一營夜間譁潰烟民因之棼亂如麻附近各村莊擾擾紛紛東奔西竄扶老携幼哭聲載途○十九日有東路退守之兵游行巿上又有由西路往東者一由黄縣至福山駐紥一由膠州至萊陽駐紥民間喧傳後路大兵已至無不額手歡呼嗣仍未望見旌旗不禁大失所望○二十四日倭人載送劉公島敗勇及附近各處難民分水陸至烟核其數不下萬人○此間聞李傅相經皇上派充全權大臣擬於正月二十八日至旅順口與倭人議和限兩禮拜内議定 
[元戎歸櫬]  
　　威海及劉公島失守丁禹亭軍門自盡諸事本館前已屢得電信録入報章昨日午後得專赴烟臺偵訪軍務之友人來信云威海南帮失陷後陸路諸軍俱已潰退劉公島僅餘兵船六號陸軍四營死守海隅以待西路援兵之至旣而藥彈不繼軍志漸漓丁軍門知大勢難支於正月十八日仰藥以殉某某等四統領繼之倭人隨於二十日整兵入據將軍門及四統領之骸骨以禮殯殮旋於二十二日函告烟臺二十四日將靈柩載上康濟輪船運至廣仁堂安厝軍民紳士無不痛悼良深西國各兵船亦派兵列隊致敬 
[倭邦穢史]  
　　日本時事新報爲東京五大新聞之一其執筆者姓福澤名諭吉生性刁惡每喜以筆墨形人之短邇者繪成中國某某等大員小象頭戴纓帽手提雨繖肩荷炊具謂從某處被逐而回噫亦可謂無賴之極矣及繪有棲川僞親　出殯圖則又極意　張十分華美送殯官弁多至萬人夫有棲川侵犯威海時被我軍砲彈　殲通國之 
 
 

Page 2

 
 
中何人未悉而該報尚曲爲諱飾謂之穢史誰曰不宜 
[尚未保險]  
　　正月二十九日字林西報云有人電致倫敦言上海高昌廟江南製造局欲保火險及兵險英金二百萬磅各保險公司俱不願開出保費帳單昨日本埠經理火險人巴勒函致字林報館言該報所出新聞尚有未盡愜當之處緣西歷去年十二月下浣蘇松太道倩余電致倫敦欲保製造局英金二百萬磅并問如保火險及兵險等保費若干或祗保火險保費若干後接倫敦回電所問二端皆曾詳覆其中一切當卽向蘇松太道轉陳蘇松太道已中詳兩江總督及目下中國事務又與前者不同各日報言英廷已電飭在華之　水　提督　護長江兩江總督遂電飭蘇松太道謂保險一節可以作爲罷論是以該報言各保險公司俱不願開出保費帳單實係傳聞之悮余思製造局果欲保險則倫敦各公司當可公道辦理斷無不從也 
[甬上新語]  
　　寍波府錢太守因與學憲至戚例應廻避故此次提調委牙厘局總辦楊太守代理○現當考試之時士子雲集每有積慣賭棍開設局塲影戤考寓誘人入賭名曰花籠呼么喝六盈百累千小則悮人功名大則蕩人財産貽害匪淺何爲民上者竟憒憒無聞任令若輩肆無忌憚也○寍郡有書院四一曰崇實歸寍紹台道主政一曰辨志精舍一曰月湖歸寍波府主政一曰鄮山歸鄞縣主政此外又有孝廉堂亦歸甯波府主政每年二月初甄别開課現因學憲按臨在卽故將甄别暫緩○廿六日下午學憲馬牌到甯已於正月廿七日起馬大約三十日定可按臨提調已飭巡捕官前往迎接 
[情同訛詐]  
　　姑蘇訪事人云正月廿六日下午有年近而立之彭某輕裘暖帽顧影翩翩至元妙觀三萬昌茶肆啜茗一甌相對興會悠然有黄阿根者無賴也以其面黄似蠟故人咸呼之爲黄面孔阿根大摇大擺步入茶肆突上前向彭拱手曰毐兄前者所借之欵乞見還也彭茫無頭緒瞠目不能答黄忽曰所欠僅區區十餘洋耳何假作痴聾哉彭曰閣下姓甚名誰從未一面何處往來欵項突向我索取黄曰君忘却耶去年新春同樹賭博君因敗陣乞援於我往事分明何以略不在意彭怒甚兩相口角唇鎗舌劍之餘各奮至拳旋經入勸至泰源烟館吸烟評理彭卽飭人喚地甲至告以情由當經地甲拘黄至中路總巡局請訊金明府飭差小心看管以待訊究 
[龜奴枉死]  
　　湘人曹姓在漢口充當營卒以事觸忤旋被斥革其妻名滿伢子年纔花信腰賽柳枝搭班於萬妓之家武漢寓公聞曹滿之名皆欲一見顔色滿善媚而多愍態見者莫不消魂湯魄咸願留贄於石榴裙下以故纒頭不匱座　常盈暫旣無餬口之方惟賴錢樹子可以吃著不盡遂將一頂绿頭巾甘心戴上又與滿約法三章一月之中剖分爲三客占其二已居其一滿允之由是老元緒益逍遥自在矣新正二十夜適有狎客在室滿已準備留髠曹倚醉大言曰物各有主臥榻之側豈容他人鼾睡堅不許滿欵留旋欲下逐客令滿曰今日財星朗照幸勿推却失此一宗好買　曹怒甚以惡言相詆滿含忿而出置曹於不顧曹思有妻如此生不如死急返糟邱臺上育飮濁醪覔得阿芙蓉膏傾入杯中一吸而盡曹與滿本分室而居次晨日上三竿未見起身猶謂宿忿未平擁被高臥耳及遣人至榻前呼喚寂然不應撫之則已體冷如氷不知何時向鬼門關上掛號矣滿悔恨交加祇得邀請鄉隣置辦衣衾棺殮延僧超度安厝義塚昵友狎客各解腰纒以助喪葬之費從此情天孽海中又添一椿故事矣 
[江右採風]  
　　江西於元宵前城廂内外龍燈約數十起彼往此來頗形熱閙居民鋪户接燈者包封多少各隨其意從無爭競惟遇娼寮則强加勒索往往取盈十倍龜鴇亦畏强欺弱見若輩卽低聲下氣不敢抗衡所賽諸燈類多赤膊鬼爲之所謂惡人須用惡人磨也新正十三日有某甲等數十人製備龍燈一架游行西大街鋪户某乙贈以包封嫌爲數太少當面擲還乙亦力斥其非甲怒不可遏拍桌敲樹毁壞物件甚多四鄰代抱不平助乙拒敵致受微傷旋經地保到塲謂良家非娼家之比何得强索硬討喝令甲賠禮甲始俯伏無詞是眞所謂畏强欺弱者矣○袁州府城廂内外烟火不下萬粗惟婦女絶無生業多藉鬥牌擲骰度日男女混雜作皮肉生涯者所在皆是婦女大言曰一婦一夫無此福命由此男子無權凡商賈其地者無不沾染嫖賭又大言曰袁州賺錢袁州用不能流出北門嶺由此商賈亦無權北門嶺者生意較盛往來較多也風俗敗壞已數十百年於兹豈一朝一夕之故哉惠式堂太守上年涖任洞悉積習極力整頓城廂娼妓嚴行驅逐一時鶯鶯燕燕逐隊分飛而葉子花骨頭亦無人過問太守復作竹枝詞勸戒娼賭并刊成書籍流傳遐邇其卷端序曰風俗以知羞爲本人心以去邪爲先余守袁州於今半載勤求治理首重綱常以施以行無非公道或懲或勸總是婆心觀夫秀水澄清袁山聳翠是以文章經濟代有特達之才惟查曲巷鄉閭不免淫靡之習風俗端而後人心正治之當禁娼賭始爰用俚語作竹枝詞四十首俾蚩氓愚婦易於領會其各勉爲良善毋負此苦衷可耳從此始終不懈澈底禁絶造福地方當非淺鮮然婦女無業終非持久之道宜仿李薌園太守先年守武昌章程雇用女工教導諸婦女紡紗績　織布諸務以資生計而杜淫佚則風俗純美太守功德豈有涯涘哉○署新建縣何梅閣明府去臘奉上憲牌示調署南昌縣今春當交卸新建篆務闔邑紳商士民製萬民傘及牌匾頌揚德政約計數十起有句云生氣遠出春風與歸是有眞宰如見道心 
[潯江春汛]  
　　九江訪事人云署理九江鎭總兵周德泉鎭軍於正月二十二日黎明時督率標下飛虎新勁選鋒各營弁勇迤邐赴大校塲行祭纛禮卽俗所謂迎喜神也事畢由大街掌號回營前隊有大旗數百面次洋鎗隊數百名再次分執藤牌刀矛鋼义者亦數百名各將領均高騎怒馬威武奮揚如火如荼軍容頗盛○前署九江鎭總兵調補贑南鎭總兵何采臣鎭軍明亮經劉峴帥檄調北上剿倭遺缺以南昌協興介堂協戎壽署理○丁憂開缺之鄱陽縣羅少垣明府廣煦經德曉帥飭帶撫標親兵營以資臂助纆絰從戎聞者皆稱羡不置○德化縣李翼亭明府禀請以候補巡檢泰梅生少尹文舉辦理德化保甲事務上憲允之正月十七日少尹捧檄抵潯暫寓縣城隍廟○署德化縣薛俊甫明府刻經上憲委署餘干縣篆務正月十八日同官祖餞於甘棠湖上旋涓吉二十二日起程○萬安客棧與高升客棧互相訐控李明府庭訊之下將兩造收押飭各同業議立接客章程○九江鎭標中衡遊府周梯山游戎步雲前奉電檄赴北勦倭是以赴省請中丞鈞諭兹已奉飭毋庸前往因於上月二十三日回潯丁楊潘三守戎率領千把外委在碼頭迎接○書院中肆業生童每歲應於新正舉行甄别録取者送院讀書給以膏火郡伯崔蘭嶼太守擇於正月二十五日在貢院扃門考試應考者五百餘人題目録後生題子曰道不遠人至其則不遠童題小人之反中庸也二句通塲詩題賦得屏風九疉雲錦張得奇字○城内聽風閣有墻一垜爲雨所零勢將傾圯上月二十三日申刻有余姓十齡男孩經過其下墻忽倒塌將孩登時壓斃其寡母聞信馳至不勝悲切情人將屍扒出已成虀粉嗚呼慘哉 
[補送入學]  
　　上年秋初江蘇學憲溥大宗師按臨江甯　進一府兩縣文武生員照例由地方官送入學師衙門肄業旋因接辦文武鄉試繼而劉制軍北上張制軍履新送往迎來應接不暇年終封篆循例休息一月正月廿五日江甯府唐昆華太尊上元縣陳仰山大令江甯縣趙小帆大令禀明張香帥胡方伯補送入學以符定制是日三學文武生員到者七八十人沿途觀者頗有萬人空巷之勢 
[請開煤礦]  
　　江寍府屬龍潭相傳産五金津海關道盛杏蓀觀祭上年因事南造局徐仲虎觀察首往祭看果有煤礦之苗甚旺適值軍書旁午是以未曾舉辦現有是處紳董禀請地方官轉詳香帥陳請開辦香帥於地方興利之舉無不樂於從事未識此舉果俯如所請否 
 
 

Page 3

 
 
[派辦團練]  
　　金陵信云倭奴犯順凡近海口之地無不戒嚴江督張香濤制軍蒞任以來海防事宜昕宵籌畫江南各口如吳淞江陰等處均設重兵挑選大將以鎭之更遴委沈仲禮太守敦和在沿江一帶安設水雷地雷太守素精西學故江左官民視太守如保障惟江北海口甚多更宜嚴密設防香帥特委精明强幹之大員爲團練督辦計陸觀察元鼎督練泰州東臺鹽城阜甯等州縣錢觀察德培督練如皋等處可見香帥籌備防務固已至周且密也 
[督憲牌示]  
　　欽差大臣署理兩江總督部堂張爲曉諭示照得地方詞訟每至攔輿喊禀殊屬不成事體會經前部堂定以每逢三八之期放告飭派委員收詞歷經牌示今本部堂仍照前章以三八日放告委員收詞仰軍民人等一體知悉不得攔輿喊禀如違定卽枷號示衆 
[新軍將至]  
　　主軍門衍慶去冬奉兩江督憲札委統領霆慶五營旋卽率同前營營官周軍門大順後營營官楊寳林軍門右營熊軍門道賓左營周軍門萬國帶領各哨弁由下關登輪赴楚南招募三湘子弟聞去臘已至長沙禀見撫憲飭知各地方官卽往各處招募已於元旦開招旬日之間業已足數因防務緊急大憲特派輪舟前往裝載想旌旂飄拂當在指顧間矣 
[戎旌過]  
　　鄂北　城陸路提憲傳軍門因公進省兼賀督撫憲新禧連日拜客車馬徃還頗形勞頓近因公事旣畢卽乘長龍戰艦並帶小船二隻　江　漢寄椗　河内集稼嘴碼頭漢上文武員弁僉至提憲坐船上謁一時脚靴手版濟濟盈門軍門擇於正月三十六日由襄河上駛　返榖　　　 
[匯兌紀關]  
　　漢上每值新春遠客未至貨價無定惟銀錢米糧等項稍稍開巿正月廿五日錢價已飛漲至六錢九分二厘蓋以各處現錢尚無至漢者街巿店鋪亦未開張現錢逾少粤商紅茶帮先期函託漢口各茶棧預買現錢以備入山辦茶之用連日共計各錢店賣出之錢不下二千餘萬串　鎭各典肆亦先購現錢以防典當春衣之用自六錢八分三厘開巿業已漲至六錢九分零俟本月初旬各埠現錢抵漢或可鬆動各路匯兌亦有增跌計重慶對期兩交匯票每一千兩漢加水二十四兩長沙對期漢加水十兩常德漢加水十一兩湘潭對期漢扣五兩沙巿對期漢扣十六兩江西對期漢扣四兩揚州對期漢加三十六兩北京對期漢加十八兩申江對期現交九五八十九兩二錢五分他處紅盤尚無可報容俟續聞 
[油米滯渭]  
　　漢口生意浩繁名目衆多首推八大行尤以米糧爲巨擘蓋此二家産於川湘銷售吳越每歲交易不下數百餘萬故軍興以來亦於米糧抽收軍餉每石三十文時值新春下路各商採辦米糧者尚未來漢湘省米糧運到不多　可應本鎭食用每日連　至漢者約祗帶米一二千石河内船上存貨約共八千餘石若無遠客採辦則供漢巿之用儘有盈餘本地蔴油業已開盤價批三兩八錢耒陽洪江二處共到茶油五六千　停泊河干亦有起坡者惟大盤尚未開耳 
[迎燈釀命]  
　　武漢風俗每遇新春鄉村街巿一律迎賽龍燈以爲一歲報賽之先聲各自爭奇鬥巧自元旦以至燈節時聞鉦鼓喧　雖曰點綴昇平然因迎賽而肇釁端者時有所聞青山地方上坪下堡各村迎赛新燈例赴社神祠拈香然後分道入村詎上村與下村之燈狹路相逢彼此各不肯讓道突起爭端竟至用武里正某甲聞信馳至婉言解勸竟觸衆怒謂里保不正羣起攻之鱗傷徧體甲之家人聞信馳至將甲舁回業已不知人事次日因傷斃命已赴江夏縣報騐懇請昭雪又聞招獻地方及漢陽之黄土崗鄉間亦因迎燈爭道大動干戈各有損傷尚無性命之憂亦可見迎燈之無益有損矣 
[龍眠山踏青記]  
　　安徽省垣訪事人云署藩司員梧岡方伯署臬司丁潛生廉訪署安廬滁和道聯仙蘅觀察均諏吉正月二十二日接篆升任貴州巡撫德靜山中丞於是日交卸藩篆後尚未擇定起節日期○聞懷寍縣黄翰池明府奉學憲來文飭卽舉行縣試因示期二月十七日取齊○候補府楊若波太守奎綬奉福少農中丞札委勷辦省城洋務局太守奉札後旋卽趨詣撫轅謝委筮期正月二十一日蒞局視事○候補縣韓明府澤埏奉員梧岡廉訪札赴天長會訊要案明府奉札後卽趨詣各憲轅禀辭然後輕車就道 
[浙省官塲事宜]  
　　統帶楚軍寅字營賀副戎吉祥駐紥安吉孝豐等處以防土匪滋擾新正廿二日因有要公來省禀見撫憲聞彼處岔路甚多匪徒最易匿跡尚須添兵防守也○紹興尖山一帶支河頗多下通鼈子亹漁船出入恐有匪徒混迹是以廖中丞特命錢江水　統領鮑副戎友章前往查蔡○浙省添設電綫已紀前報蓋乍澉二浦係浙西海口要隘現已添築礮臺特派重兵防守惟此處向無電綫須由嘉興傳達難免遲滯是以總理營務處趙展如方伯特委電報局總辦巢大令鳳儀前往安設大令奉札後卽於正月廿三日起程赴滬採辦各料一面已飭工匠先竪木桿俾得早日竣事○保甲提調張蒓生太守查夜甚爲嚴密每日周巡各叚必至五鼓方回居民均得安枕而臥新正以來太守因感受風寒請假調養尚未就痊於廿二日又請續假數天想吉人天相不日定占勿藥也○每届新正外府州縣例有來省賀年之舉兹因　人肇釁各官俱有守土之責卽非海疆要缺亦恐有匪徒乘機竊發是以廖榖帥通飭各屬如無緊要公事者不必晉省○將軍吉仲謙軍帥都统常鶴　於正月廿一日復合八旗子弟在西城教塲大操初演梅花鎗以五人爲隊輪流不絶繼演各項陣法五花八門變幻不測終則打靶自辰至午始克竣事○各孝廉入都會試例由藩司給咨應領公車銀兩隨咨給發并給招商局船票一紙今因海氛不靖招商局輪船暫停政給庫平銀六兩五錢惟書吏索費向來甚重趙展如方伯廉得其情嚴加禁止酌定每名給紙筆費一兩并諭各孝廉如有逾分需索者准其指名稟控 
[行轅紀事]  
　　昨日午前十下鐘時上海縣黄大令洋務提調蔡大令英讞員宋通刺法讞員葛同轉先後詣美租界同文書局叩謁出使日本大臣張樵野星使及至始知星使先於九點鐘時往高昌司江南製造局公幹矣 
[釋菜先聲]  
　　本月初五日爲上丁釋菜之期本城各佾舞生恐臨事或致愆期約赴明倫堂演禮三日以期純熟日來學宮左近但聞鼉鼓聲喧八音齊作蓋猶行古之道也 
[俄弁舉襄]  
　　統帶俄國水師某武員殁於滬上公濟病院筮期本月初二日禮拜二上午十一點鐘時舉襄由領事預飭各捕房督令中西捕沿途護送 
[願賠土價]  
　　去冬通順永義昶全順三信局主投法公堂控粤東人藍阿四串同船夥高阿句等將烟土剖開實以他物致被買主退還葛同轉迭次訊供未及了案正月某日三信局投案催訊同轉諭令在外調處兹又具詞訴稱業由划船頭目倪耕心施善英高心舟商議以伊等用人不慎咎由自取自願每枚先繳銀洋十三圓其中分一半現銀一半期票然後將假土領出持往蘇州等處零售限一月將價繳清同轉諭令候批示遵行 
[工頭被獲]  
　　昨報游民肇事一則自飯店主秦阿增被温州小工帮錢壽全等擁至美界之後秦妻驚惶萬狀不知夫被擁去作何景狀卽奔爛泥渡巡防局控訴局員黄二尹查得小工頭目某甲住在浦東立飭局勇將甲拘拿解局訊問供稱並不知情實未在塲滋事均是衆夥所爲黄二尹以衆夥滋事頭目難辭其咎况秦被軋未回是以備函飭勇將甲移送上海縣辦理黄大令正在飭差看管有某洋人以甲在伊處當小工頭目時有差遣未便覊留在城故卽到縣保去 
 
 

Page 4

 
 
[失馬復得]  
　　浦東傷科某醫生素擅刀圭前日本城某甲延請醫治傷症某醫生高騎駿馬渡河而來行經絞繩塲地方偶欲小遺下馬如厠將馬繫於樹枝不意被頑童解放加以驅策馬卽一躍而起向前飛奔而去至大南門外適有某内科醫生之轎役甫出城關被馬憧倒跌傷頭顱肩膊等處昏暈倒地經某車夫赶將馬拉住正在查詢此馬來自何處某醫生尋蹤而至見此情形連稱好說將轎役扶起掖至茶肆解開　包敷之以藥又出番佛一尊勸令回去調養再來治痊轎役首肯了事 
[忽焉殁兮]  
　　本城大東門外小橋頭於前晚倒斃一人狀類乞丐經地甲查無屍屬報由同仁輔元堂飭丁收殮舁壇掩理 
[失婦控縣]  
　　陸微生者娶妻某氏碧玉年華緑珠顔色有王某見而艶之探知陸重視孔方兄凡事有求必應遂傾囊相待結爲密友日復一日漸入佳境竟與陸妻成此目焦陸亦甘戴緑頭巾惟命是從縱妻久住王家忽被岳母查知盤問女兒何在陸無詞以對岳母怒從心起卽赴縣署控提黄大令准詞籖差提案究懲 
[稽查人犯]  
　　改過所稽查委員單月應輪本縣縣丞吕二尹雙月應輪本縣主簿林少尹督率稽查昨日逢朔吕二尹林少尹公同赴局逐一查檢並將押犯及看役更夫人等按名點騐然後交代 
[好行其德]  
　　本館昨承頌慈生頒到英洋十大元捐助受傷軍士醫院經費又西湖散人由信局寄洋十元又接邦上存婁屋老人函云頃讀貴報知烟臺設立醫傷局貴館代募經費誠極大善舉也僕本寒士節省日用湊集英洋廿八元敬求合家平安又附上趙源滄翁還愿英洋二元統祈檢收聊助醫費戔戔微物無補於事不過略盡我心耳又李茅氏助洋一元吉貞氏助洋一元祥麟氏助洋一元長齡子寄湘樵子合助洋七元又林海山洋一元壽萱堂洋十元惟此善念之充周自卜仁風之翔洽瘡痍士卒有不歡呼頌德者哉合書數語藉答隆情 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虹口雜聞]  
　　有張某者天主教中人也去冬得疾逝世昨爲開吊之期有某武弁竭誠　往以香　冥鏹爲禮詎料家人竟以原璧奉　聲言家主係信教人此等禮例不收受請速携回語畢擲諸户外武弁欲入内叩奠家人重申主人命拒之武弁乃怏怏而去○前日爲西人禮　之期晚間八下二刻有四十餘西人舉行古時儺禮自美租界過自來水橋入美租界前導爲月灣式低燈一大盞内函明燈十餘盞繼以西樂一班後則方長式低燈四盞各西人身穿五色衣帶上面具陸離斑剥怪怪奇奇或方面突睛或鼻高五六寸沿途燃放光煙火倐紅倐緑幾令人目眩神迷行至崑山路馬路旁跳躍數四觀者爭燃鞭爆以迎旣而繞遍篷路密勒路西華德路百老匯路乃重回美租界而散○王茂奚在西華德路某烟館同應烟客其妻某氏赁屋而居前晚八下鐘時妻送晚膳與王臨去時將門键閉迨王食畢妻携筐而返則鎖已扭落室内箱橱大啓失去皮綢布衣服共十三件約值洋銀五十圓刻雖投報捕房未知尚能弋獲否也○前日午後美捕房某號巡街捕見裏貫口文昌閣左近及新浜之畔燮昌自來火廠後有新厝棺木三具因卽回告捕頭捕頭遣二圖地保奚坤寳雇人遷往義塚掩埋 
[移請發所]  
　　毛桂榮者揮霍無賴索詐圖訛與輪船支應局不知有何瓜葛屢次前往滋詐局員深惡之昨日備函移送上海縣請收改過所懲辦值日差禀知和黄大令諭飭看管候訊供取詞然後發所 
[英界公堂瑣案]  
　　包探秦少卿禀稱徵人董蘭生借住同鄉金採芹所開之煽棧乘人不備竊取綢布皮棉各衣共四十八件質錢一百餘千出外使用經小的拘獲搜其身畔僅存小洋一角今特送請訊究金採芹投案申訴前情求追質本董蘭生供稱竊衣自知不合但現在錢已用去滬上並無親友叩求大老爺恩判宋通刺商之薩副領事以董竊衣如許之多殊堪深惡判交捕房管押三個月如能還失主質　　略子减押贓物點還失主○包探杜雲卿禀稱小的前日協同西探持單至北京路各舊貨店檢查贓物逐一搜查嗣在沈阿桂張阿生二店查出正廣和洋行之嗬囒水瓶三百四十二個爲此拘案請判沈張同供開設舊貨店所收嗬囒水瓶每個出洋五分通刺以沈阿桂張阿生不應收買西人之瓶著沈張各罰洋五元具保釋放○包探秦少卿解送王成福至案禀稱王在火塲攫取巴勒保險之破皮兩車經小的查獲送究巴勒遣夥王國恩投案請辦王成福供見遣在地下是以拾取安敢攫物通刺判將王成福枷號五天以示儆戒○五十號西捕拘解騙取施金生小呢皮馬掛之王友山到廨請判通刺判將王友山交捕房管押兩禮拜贓交施金生領去○包探孔阿才禀稱積竊吳子卿懲辦後甫經遞解今又來滬希圖再施伎倆適爲小的所見送案請究吳子卿供楊州人前雖犯事現已改過自新决不敢再蹈前轍如蒙大老爺恩宥則生生世世戴德不忘通刺以遞犯向不准復來吳子卿况係屢犯竊案判令笞責一百板仍行遞解○包探顧阿六禀稱積竊李金標身帶白金皮數塊並紅白寳石十餘粒小的見其形跡可疑向之詢問來歷竟被扭毆扯破衣服今特送案請究李金標供前雖犯事現已改過在緝私局當勇丁白金係光緒十九年三月十四日在私鹽船上取得小的並不知是白金故僅當錢六百餘文至於寳石係母親珠花上折下此事可訪可查言已頻向案下泥首通刺以李金摽委係積竊斷難輕恕判令笞責二百板再行遞回南京原籍起到各贓暫存捕房○包探何瑞福禀稱沈阿四竊取航船上棉被二條經小的拘獲向詢失主業已忘却故送請訊究沈阿四供稱實係窮極無聊不得已而出此下策通刺判將沈阿四管押一禮拜以儆○包探張阿五禀稱洋人夏威路所用侍者瞿榮榮竊取洋東之洋巾絨單被等件並眼鏡香粉袋二物送給楊二爲此一併送究洋人投案申訴前情并欲領物瞿榮榮供認行竊惟求恩典楊二供曾由瞿送給小的眼鏡一副香粉袋一個業已交出餘不知情通刺以瞿榮榮行竊有贓殊難輕恕判令枷號三天期滿交捕房管押三個月楊二並不抵賴情尚可原著令具結開釋○一百零三號華捕禀稱藩友川毆傷陸裕祥眼角經小的拘獲送究陸投案申訴被毆各情並言曾至醫院醫治據言須十天方愈請將藩懲辦潘友川供與陸口角無心誤撞以致傷及陸之眼角現在惟求恩典通刺以潘行兇可惡判令枷號四天示衆○包探張阿根禀稱夏給升竊取黄王氏之棉被一條經小的瞥見上前拘拿忽有魏阿虎王時林二人出爲硬阻幸有探夥到來帮同拘獲送請訊究黄王氏投案申訴前情夏給升供因與氏有染故向取回已物並非竊取忽被包探拘至案下求請明鑒魏王同供因知夏給升之事故向包探勸解並無硬阻之事通刺以夏等實有不合判令各押一禮拜 
[金陵官報]  
　　新正月二十一日候補道李鎭邦傳見揚州營叅將唐炳升到交卸龍山營遊擊回叩謝知縣承厚禀知分甯差委又楊激雲禀知丁憂回籍守制上元縣丞王澤存禀知引見回省並銷解甲午科文闈中卷差○二十二日候補道程儀洛禀知到會辦籌餉局差督轅所示江甯瑞藩司飭回本任署藩司胡道飭回鹽道本任署鹽巡道李守飭回江甯府本任○二十三日藩臺瑞辭赴蘇揚屬運河堤工局候補道郭揚州保甲局候補道周會辦籌餉兼轉運滬局三品頂戴卽選道嚴信厚由滬來署太湖協田明山卸代南瑞兵船叅將葉伯鋆由江陰交卸回鎭江營守備焦安邦均到署沐陽縣龍璋辭知縣邢毓馨禀知候補縣熊秉鈞因隨班祝嘏在京病故○二十四日署　臺胡奉扎飭回鹽巡道本任會辦籌餉兼轉運滬局三品頂戴卽選道嚴信厚二位均見候補道李鎭邦謝委辦海沐贑團練兼海防營務處又丁葆元由北洋回奉劉欽差委駐揚催運餉械○二十五日洋火藥局候補道蔡禀謝奉委兼辦機器局卽日到差洋務局分省補用道黄辭赴滬藩轅牌示署句容縣孫廷　調省差委遺缺應卽以正任之張沇清飭回本任 
[江西官報]  
　　光緒二十年十二月二十三日江蘇候補道松峻往湖口補用縣楊國璋辦景德鎭緝私卡典史彭昌期往宜春催墊欵蓮花廳都司劉雙曜管帶内河中營○二十四日補用縣陶鈞禀到係順天舉人金昆代理立成堂事務沈光訓往廣昌催墊欵廣信府額勒經額與臨江府王之藩互相調署額守未到臨江府任之前以現署清江縣吳錫純皆行兼護○二十五日候補道惲祖祁由京點景回江蘇同知文頤由金陵來江宜春縣吳忠謙禀銷發審局卽赴任鄭輔清往上洵公幹黄大琨解邊防經費進京鄭紹康解漕折進宮指分縣丞蔡岳年繳照係浙江人程金魁由京回馮增耀由廬陵催漕折回張兆廣禀銷順永外保甲彭　岐接查順永外保甲張福藩往浮梁吳貞耀往　都俞官勳往南豐童先吾往長甯陳慶榮往龍南程祥藻往崇仁章錫明往德興俱催墊欵知縣邢慕祖由京解餉回李懷德往新城王紹方往上饒俱催墊欵李　解豐餉往金陵指分府照汪鳴鏣繳照係安徽附生僕維由　金催屯糧回 
[江宫報]  
　　正月廿二日衷鹺尉興哲由淮北來揚○廿三日洪鹺尹鼎棻委總局聽差○凌分轉樹模回淮北差次○廿四日沈分轉述曾回高寳差次○廿五日汪分轉壽祺銷京餉差李鹾尹有林柯鹺尹鈺易鹺尉巍喬均奉委運滁來　北鹽差 
 
 
 

Page 10

 
 
   
 
