# 1893 - 325 - 4907401

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔浄洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印王肯堂六科準䋲出售] [  圖書集成局啓]  
　　六科準䋲一書集醫科之大成係金壇王肯堂先生所輯其中論症則見垣一方療治則臚列諸法無微不燭有美畢臻謔不愧爲軒歧之功臣本局以新鑄鉛字排印行列井然紙色潔净盛以錦套每部四十本實洋五元五角卽日出書有欲探討枕秘者請移玉申報館帳房三馬路申昌書室及各書坊外埠則向申昌書室售報處購取爲盼此佈 
[論海濱惡俗]  
前日本報登有海濱惡俗一則盖專指川沙一處而言之也川沙爲海濱巖邑人烟輻輳生息蕃滋土客交錯良莠遂多不齊邇者秋稼登塲收成豐稔農人糶榖得錢腰纏較富卽有地方匪棍明目張瞻唱演花鼓淫戲藉此招邀多人誘之賭博以傾其貲更有紥成龍燈通宵迎賽輕浮子弟更薰香剃面抺粉塗脂扮爲采茶女子及蚌精之類招摇過巿毫不知羞龍燈過處夾道縱觀人如蟻集宵小每乘間竊物以供其烟賭之資由是言之秋收豐稔不足以爲斯民之幸且將以爲斯民之禍矣農人胼手胝足終歲勤劬孰不操豚蹄盂酒而祝滿篝滿車一旦秋稼登塲豐年有慶則春祈有典者亦秋報有文或醵貲演戲合力迎神藉此以宴嘉賓集戚好樂我婦子歡聯里黨是亦人情之常無足怪者而乃近來風氣凡遇演戲迎神等事無不以聚賭爲樂正不知聚賭有何樂處夫賭有勝亦有負無中立之勢也勝者固樂矣負者亦復何樂而當喝雉呼盧之際如人人皆欲勝則負者其誰苟無負者將於何勝此其理顯而易見而沈溺其中者乃瞶瞶焉不知也或者恃其技之精然而蒲柳泉有言借問此中誰最善羣推無袴之公則可見　亦不足恃矣或者曰稍長則膽旺多財固可恃也而千金萬金往往罄於一擲則富者可使之立貧而貧者未必遂能立富也以負者一人而勝者或不止一人且卽使負者不止一人而勝者僅一人則可樂矣而悖而入者亦必悖而出伊古以來從未聞有以賭起家者是又何樂之有乎然而聚賭必招人招人則必以淫戲爲四而淫戲則又不但各戲班中能爲之戲班中之淫戲尚恐其不足以動人乃更以串客踏歌諸般炫誘務使淫聲淫色淫意淫情無不窮形盡相而後乃足以動人之觀聽而用以聚人不難也然而外人固有招之而來者而内人則又不免招之以去花鼓淫戲最易惑人青年子女情竇未關無以引之皆可以保其璞而完其貞也一見此等淫聲浪態不覺色授而魂與遂致暗中鑿破混　引而去之殊甚易易以故鄕村之中一有花鼓淫戲其婦女未有不犯姦者　　因之而失節少女因之而私奔　所聚者皆　　　　之　安知不卽景生情潛挑暗逗是欲爲招賭徒　　　　　賭徒報　　中之婦女以去其得失尚可　　千哉至於迎　　扮故事子弟輩薰香抺扮裝　妖淫之態則亦與唱演淫戲同一命意同一流弊而若輩豈眞不知亦利懲薰心明知之而故犯之也故於此而責官長以巖施　　宫長則亦何嘗不屬禁高　律法昭垂入干禁例無如耳目或有不及之處又爲地保差役所蒙蔽遂不覺　其明而　其　顧卽便耳　目明嚴加示禁而亦未必遂能家喻而戸曉也轉有譏之爲拂人之性者矣竊以爲欲革此等陋俗非鄭重鄕約不可者處講鄕約者大半虚行故事言者不自以爲鄭重聽者終不見其鄭重如此則有鄕約之虚名而無鄕約之實效前聞浙之上虞縣大行鄕約之舉愼選其人認眞講論又以御頒勸善要言一書逐細宣說詳明講論使聞之者淪肌浹　入耳會心或者從此可以洗心革面庶幾生其羞惡之念發其本然之明苟各處皆能認眞仿行宫府以鄭重出之斯民間亦以鄭重聽之不但此等賭博淫戲引誘招摇之風可以潛移默化卽哥老會匪與失一切匪徒　黨皆不難漸消其逆志解散其異謀所謂一紙書賢於十萬師者此類是也區區川沙一隅之惡俗其感化又何難哉 
[鳳城紀事]  
十月初十日恭遇慈禧端佑康頤昭豫莊誠壽恭欽獻皇太后萬壽聖節預於初四日由奏事處傳出特奉懿旨派出十月初七初八初九初十二一十二十三等七日在南海純一齋騐戲令各王大臣於辰刻到齊隨侍入座今將銜名錄下和碩禮親王世鐸親王銜多羅克勤郡王晉祺多羅慶郡王奕劻喀拉喀和碩親王那彦圖郡王銜多羅貝勒載漪郡王銜多羅貝勒載瀅郡王銜多羅貝勒載濂多羅貝勒載澍多羅貝勒載潤貝勒銜固山貝子奕謨固山貝子溥倫奉恩輔國公載澤不入八分輔國公載瀾鎭國將軍載瀛鎭國將軍載津鎭國將軍戴濟鎭國將軍溥侗頭品頂戴載振頭品頂戴溥僎大學士額勒和布大學士張之萬兵部尚書許庚身刑部尚書孫毓汶太學士福錕正白旗領侍衛内大臣容貴吏部左侍郎崇光戸部右侍郎立山兵部左侍郎巴克坦布戸部尚書翁同龢刑部尚書松溎工部尚書孫家　都察院左都御史徐郙○戸部廣東司員外郎曹榕擢升陜西道監察御史所遺員缺經諸堂憲遴得戸部貴州司主事孫毓駿擬正陜西司主事李濂擬陪於十月初四日帶領引見奉旨戸部廣東司員外郎員缺著擬正孫毓駮補授欽此欽遵到部經戸部恭錄諭旨知照吏部查照○軍機處片交吏部十月初五日軍機大臣面奉諭旨本日謝恩之道員用開復浙江試用知府黄世煦貴州遇缺儘先補用知府柴照等二員著於本月初六日呈遞膳牌預備召見欽此欽遵爲此片交吏部傳知該二員佩帶荷包手巾務於是日寅刻赴西苑門外伺候並預於初五日夜子刻先行將膳牌呈遞奏事處○恩護車統領普揀選廂藍旗護軍營官缺巳紀前報兹悉桂山所出護軍叅領一缺將副護軍叅領常壽擬列第一副護軍叅領剛鑑擬列第二副護軍叅領瑚圖哩擬列第三副護軍叅領常慶擬列第四二等子爵鈺樸擬列第五惠昌所出副護軍叅領一缺將委護軍叅領常喜擬列第一委護軍叅領雙貴擬列第二委護軍叅領伊清阿擬列第三巳將揀擬各員履歷咨送承辦旗帶領引見矣○廂紅蒙都統文錦如都統秀仙逝後巳在東安門外鐵塔地方擇定佳城因陰雨泥濘未能發引舁柩至朝陽門外東嶽廟暫停日來天氣暢晴都統之公子諏吉於十月初七日由東嶽廟起柩仍以三十二人大摃全副儀仗舁往鐵塔地方於未刻安葬執紼者頗形濟濟也○兵部爲知照事所有行走期滿之漢二等侍衛李承恩等二員於十月初四日帶領引　見奉硃筆期滿漢二等侍衛李 
 
 

Page 2

 
 
承恩陳邦榮均著以叅將用欽此欽遵到部相應知照貴領侍衛内大臣處查照○西長安門外西三座門中門尚屬完整南北兩門漸就傾圯巳派廠商備料鳩工從新翻造以壯觀瞻而崇體制○十月初十日皇太后萬壽聖節擬自初七日起至十三日止飭傳外面各菊部往南海純一齋演劇七日先期由掌儀司傳諭各外班按日赴海演唱一片承平雅頌聲眞覺世上筝琶不堪入耳○山西巡撫遴委候補通判楊毓嵩管解本年奉撥解部地丁京餉銀十萬兩於十月初六日午刻解抵戸部赴當月司挂號由原解丁役在彼看守以待銀庫示期騐收○十月初十日皇太后萬壽聖節例應分遺散秩大臣恭詣雨神雷神風神雲神四廟致祭經内務府咨取散秩大臣銜名繕單請派初五日奉硃筆遣委散秩大臣侯延秀致祭時應宫遣委散秩大臣伯良沐致祭宣仁廟遺散秩大臣公連蔭致祭昭顯廟遣委散秩大臣公豫隨致祭凝和廟欽此當由内務府恭錄知照侍衛處轉行遵照○太醫院醫學館敎習五品銜御醫王允之現已病故所有醫學館教習應卽派充以專責成經太醫院周莊李三堂公舉現署斯缺之御醫全順醫學　長嫻熟方脉禀經總理福相國將全順點充醫學館教習 
[傳聞姑誌]  
龔仰蘧方伯拜出使英法等國之命晉京陛見已列前報叢聞召見後方伯晉謁譯署王大臣當以衰病恐辱君命爲辭聞有改派周玉山廉訪爲出使英法等國大臣之說然未見明文姑誌之以符有聞必錄之例而已 
[河務芻言]  
北運河河西務附近紅廟地方决口擬於初六日合龍該處下係流沙旋築旋滚計經兩次添派防營統領及向辦河工之觀察計已數員而船隻被阻不前又經兩月聞說合龍有日民間無不翹首企足冀免其魚之患而長年舟子更私心竊喜以爲船隻可以遄行及屆期督辦大臣祭告加工果將口門收束官民互相狂喜以爲大工可竣有安瀾之慶無昏墊之憂鉅甫一日北風怒號水隨潮湧河身淺窄實不能容又將口門冲决前功盡廢正不知何日方得堵築完善耳按該口門下面旣係流沙則所不木椿自難結實而草束或隨沙轉更難膠固黏牢渾河之水半帶泥淤日前汜濫爲災攔入河身則河面勢必愈形淺窄水性就下滔滔汩汩自向口門灌注漫及低窪若不深溶河身放闊河面卽使勉强合龍而水勢汪洋宣洩不及終難持久何况合龍之不能勉强也此說也敢以質諸老於河務者至謂下係鼋鼉之宅則係齊東　人之語不足信也 
[閩中剩語]  
客有從琯頭回閩者言該處司署差役現有私收出口米榖陋規爲數甚鉅且花會日盛一日花會首係拱嶼鄕人倪細弟日可收錢三四千串噫獲利抑何溥耶藉非營兵衙差得規包庇斷不至此試問該管司汛何不爲鄭之昭而爲宋之聾乎○閩轄臚厦鄕與城門鄕望衡而居該二鄕有船塢一區爲彼此交界之地現二鄕各欲据爲已有互相控爭己集衆鳩錢購辦軍器爲械鬥之舉螺江陳伯潛閣學聞知以此風斷不可長急挽練逹紳士前往排解掉三寸不爛之舌散兩鄕不解之寃易戰而和在此一舉翹盼天南杞憂曷極○城内賭塲近日漸形熱閙旗下街俗呼曰鐵門謂其十分堅固不怕官拿也日夕賭博不休樗蒱之徒相率聞風爭趨如鶩有宫守之　者殆未及聞知歟否則三尺森嚴斷不爲若輩稍寛法網也○琯頭地方有陳某恃充巡河之役凡大小船停泊其處勒索陋規有甲船舵工某乙恐爲所勒赶卽駛往他處陳遣哨從而追之乙張皇失措以　墮落江心與波臣爲伍吁慘矣而陳尚敢勒索不已假公營私大略如此可勝道哉 
[寥天一鶴]  
湖北興國州疉山書院山長萬清軒徴士斛泉屢掌鄂城之崇正江蘇之紥陽上海之龍門各書院品誼著述久經胡文忠曾文正凃制軍及龍杜兩學使上逹宸　徴士年屆九秩而精神甚形矍鑠前月偶抱采薪門人皆惶恐禱祝所幸吉人天佑現巳告痊仁者多壽可爲徴士誦焉長子某茂才未弱冠而逝其媳曹氏聞訃登閂侍親守節已荷恩綸建坊旌表其兼祧孫能繼祖志聘潯城某幕友之女爲室于歸時裙布釵荆不尚繁華頗有孟光風度徴士七旬後舉丈夫子一能文善讀此他日千里駒也明德之後必有逹人又當爲徴士慶矣 
[潯郡宫塲瑣紀]  
前月江西巡撫德曉峯中丞重蒞西江旣受關防卽行新政計正任南昌府曹太守饒州府倪太守九江府崇太守俱飭因本任邵太守則回省另行差委旣而曹太守因病出缺中丞乃檄令倪崇邵三太守暫留署任○分巡廣饒九南兵備道誠果泉觀察札委周作賓叅軍鴻飛于蘭軒少尹桂芬楊芑泉少尹先鎬許小峯二尹應鋐蕭銕梅少尹恩銘分往廣信饒州九江南康四府清查冬防保甲事宜日内巳分馳就道矣至九江城内外冬防保甲則由庖代之邵太守札委經廳黄藻濱叅軍德化縣典史沈幼泉少尉曁萬恊五朱明齋林子豪方懋齋四少尹襄同辦理○湖口彭澤德化德安瑞昌五縣應解下忙地丁錢漕邵太守札委郭子範方懋齋胡開生于蘭軒四少尹會同許小峯二尹前往催解 
[薛欽憲奏請嘉奬襄賑英員疏]  
奏爲英員勸捐鉅歎襄助賑務懇請傳旨嘉奬恭摺仰祈聖鑒事竊臣於光緒十七年十一月間准山東撫臣福潤咨稱柔佛國王捐助東賑鉅欵業經奏請賞給寳星等因本年四月間據新嘉坡總領事官黄遵憲禀稱接山東東海關道文開柔佛國王捐賑一案經總理衙門議奏給子頭等第一寳星奉硃批依議欽此欽遵知照前來並將頭等第一寳星一座執照一張移送到坡當經備文送交柔佛國王祗領訖復據該總領事禀稱此項賑捐本係因蘇皖水災馳電告急新嘉坡等處旣巳捐解鉅欵該國王聞風興起匯解略遲適值山東水災甚重乃改爲東省賑欵當蘇皖告災之時經江海關道曁出使大臣迭次函劄　諭紳商僅收得洋銀二千七百餘圓及新嘉坡總督施密司出而提倡選派華洋紳商分途勸募共捐洋銀十萬零九千六十七圓檢查舊案單開之數内有新嘉披檳榔嶼麻六甲議政局公捐洋銀二萬五千圓此暫英國屬土又有白蠟國王曁其議政局公捐洋銀一萬圓碩闌莪國王曁其議政局公捐洋銀八千圓此爲英國保護之邦使非新嘉坡總督權力萬不能集此鉅欵此外華洋人等均因該督爲登高之呼遂相率爲衆擎之舉源源湊解不遺餘力均由上海轉解災區全活甚衆事定之後經前兩江總督臣曾國荃送給匾額一方施密司亦經收受但稱事關中外睦誼理當上逹天聽乃僅由疆吏自給匾額意頗觖望今柔佛國王因捐賑贈綸頭等寳星華洋互傳誇爲盛事該國王特派兵船迎迓亦視爲非常榮幸伏思論災區則蘇皖重而山東輕　捐欵則新嘉坡多而柔佛少且柔佛係半主之邦歸英保護卽由新嘉坡總督管轄雖名位仍曰國土而權力分際遠選總督寳星一項洋人之所最重同辦一事而一有一無相形見絀擬求代爲奏請賞給施密司寳星以表鄰國救災之情以明中朝奬善之意以勸異時濟美之人等因禀請前來又據本署英文叅贊官馬格里面稱同時英國倫敦府尹威德海叅贊瑣羅比同因蘇皖告災之信在倫敦及香港等埠先後捐募英金三萬二千六百五十四磅約合當時庫平銀十三萬兩以外陸續寄交英律師拒文轉送江海關道衙門彚解災區亦經前督臣曾國荃送給威德海匾額一方而威德海意頗不　誚此係中英兩國交涉之事彼與疆吏並無私誼鉅欵乃衆人所湊集彼獨得一匾額何以對衆若得中國太皇帝諭旨嘉奬彼自有辭可告衆人等語臣復博加諮訪所聞大致無異又遣馬格里赴倫敦府尹衙門查問前捐總數亦屬相符臣竊維光緒十四年蘇皖水災前督臣曾國荃高目時艱籌賑募捐不遺餘力其己飢己溺之懷素爲薄海所共信雖數萬里外莫不慷慨輸將公私競勸以拯災黎而襄盛舉設非曾國荃至誠惻怚大聲疾呼亦不能鼓動若是之廣獨惜其未悉外洋情形誤謂貽贈匾額足以酬謝厚意詎知鄰邦交際厥有常經遠人救災尤宜優奬彼不重疆臣之激勸而獨慕天語之褒嘉應付稍　合宜未免授人口實厥後如十五年之江浙水災十六年之順直水災非不較重於蘇皖而海外捐賑之勇躍頗不如前未始不由乎此臣愚以爲阻後來之齊賑者其事猶小啓他國之輕視者其患較多蓋人有 
 
 

Page 3

 
 
美意我或受之而不能知或知之而不能　最足令入寒心議論所及恐大局隠受其損今者事隔四年羣情所注原無奢望且中外海程修阻往返本多周折設法補救似未爲遲蓋弦政本由地方大吏主持非使臣所當越俎但關係交涉要務目見耳聞旣皆切實亦豈敢緘默不言致瘝厥宫臣查施密司於寓居十餘萬華民留心保護毫無歧視照西國通行之例本應奏請賞給寳星以旌其美惟格於英國定章恐難允其佩帶該總領事所禀請給寳星一層可作罷論但以遠方官紳慕義勸捐力顧大局其勞勩自不可沒合無仰懇天恩俯准將英國新嘉坡總督施密司前倫敦府尹威德海傳旨嘉奬之處出自逾格鴻慈臣不敢壅於上聞理合恭摺具陳愚昧之見是否有當伏乞皇上聖鑒訓示謹奏 
[藉屍訛詐]  
寗郡南鄕周韓地方之王某　魚也錦衾角枕遐想頗殷適有某姓婦文君新寡擬嫁相如遂央好事者作撮合山娶以爲室夫耕女饁已有年矣近來王某忽得暴疾藥石無靈遂於月初棄婦長逝婦怨悼不己恨不欲生經人再四勸慰始爲之購棺收殮王有親串周某平日與婦不睦聞王已死突稱身死不明欲請官騐視旋經和事老出爲排解令婦從豐棺殮延僧超薦事始得寢 
[投水遇救]  
寗郡於上月十二日清晨有一少婦不知其姓氏在西河管躍水尋死幸河水乾涸不致滅頂祗濕周身衣服適有人路過見卽撈救欲爲送歸詢其里居而該婦不答嗣經附近某姓婦予以乾衣換下詰其覓死緣由據稱鎭海人與夫不睦潛上寧郡在某姓家帮傭昨日被夫偵知下落與某姓爲難余得乘間逃出欲歸不得故出此下策復詢其家中尚有何人則語言不經又似瘋癲模樣故卒不知其究竟也 
[委查案件]  
委辦軍械所安徽候補知府邊卓存太守保桱現奉大憲札赴旴眙查辦案件太守奉札後隨卽乘輿詣各憲衙門禀安謝委聞不日當輕車減從束裝就道矣 
[冐稱公館]  
揚城地當孔道五方雜處良莠不齊其間似官非官以及土娼流妓冒貼公館門條者不知凡幾日前經保甲局朱觀察訪聞出示查禁諭令將官堦籍貫塡寫門牌以示區别而分涇渭兹聞揚城七叚觀音菴後有土妓陳榮吉之婦小姑娘家公然冒貼公館門條當經該叚委員曁司事等於編查戸口時盤查得實當詣總局禀陳觀察大怒立將該妓住屋發封一面飭縣拘提陳榮吉曁小姑娘訊懲並懇示通衢明白曉諭一時見者咸謂經此嚴辦彼龎然自大混厠於紳宦之列者可以知所儆懼矣 
[揚試瑣紀]  
揚州府沈太守定期府試己登前報太守因所屬八邑與考人數多寡不同照章須分塲扃試計十二日考興東文童正塲十五日考高寳正塲十八日考泰州正塲廿一日考江甘儀正塲並示諭各童正塲日默寫聖諭廣訓其性理論卽於初覆孝經論於二覆帶作均接寫於詩後不另給卷以示體恤考試興東頭塲點名時各童皆恪遵功令依牌序進寂靜無譁塲規嚴肅於此可見一斑府轅門外各項赶考者棋布星羅極爲熱閙就中以書筆店爲多然問鼎者寥寥無幾惟食物店獨首屈一指利巿三倍亦可見老饕之多矣 
[委署叅府]  
署揚州營彭叅戎仁壽抵任迄今瓜期己屆兹聞官塲傳述接到省信知是缺已由督憲遴委留江補用副將廖副戎德旺署理大約月杪月初卽可來揚履任惟彭叅戎蒞任以來於地方應辦事宜如保衛商民查拿匪棍以及冬防時躬冐雨雪周歷巡查約束兵丁毋許滋事久巳有口皆碑商民感戴兹聞瓜代咸有依依不捨之情吾知臥轍攀轅者定當接踵而來也 
[丹旐回吳]  
兵部左侍郎洪文卿少司馬鈞前月殁於京抵脊屬在蘇招魂致祭官塲咸往吊奠前報已紀其詳兹悉少司馬之靈柩經其公子於本月某日由京起程南下過滬十六日抵胥門碼頭設奠後卽於十七日入城其家屬及官塲辦差人等連日在碼頭預備一切想屇時白馬素車必有一番熱閙也 
[滬上官塲紀事]  
江安糧道馬植軒觀察由天津來滬以英界同慶公棧爲行轅兹已擇定本月二十日乘招商局江寛輪船往金陵○本邑保甲總巡一缺奉道憲札委縣署帮審委員葉臨恭司馬大莊接辦司馬奉札後定於本月十八日到差昨已届期城廂内外各地甲各汛捕各局勇及縣署各捕役均於清晨至沈香閣總巡局伺候鐘鳴九下司馬命駕臨莅諸役紛紛叩賀至亭午印委各員均親臨道喜午後司馬乘輿往各處謝步禮也 
[美界火災]  
昨晚十點逾二十分時月華如水寒氣偪人忽聞捕房中怒吼鯨鐘急起偵之知火起於美租界中虹橋畔小弄老三官堂西鄰胡源昌蘆柴行少焉各洋龍皆風馳電掣而來吸取自來水灌救時適西風刮面祝融氏遂銳不可當直焚至十二點時火始漸熄據云火由竹笆内蘆柴中起嘻異哉一切細情且俟偵明再述 
[火警續述]  
昨報列滬北火警一則兹悉火熾時起火家之木作頭華蘭亭正在二馬路清芬堂開燈横陳一榻倦眼朦朧忽聞家人來報失火恍如青天飛一霹靂卽乘車而回見火勢已成無可爲計且木料等均向各行賒來情急萬分奔入左近某茶肆中吞服洋烟以圖畢命經茶客瞥見上前奪下交其妻子看視得保無虞又有開車寓之江北人某甲在瓦礫中檢取所藏洋銀九十枚忽少其五正在翻尋有小孩指旁立之某乙曾拾洋五元甲向乙索取互相口角俄而巡街捕至在乙身畔搜出原洋如數還甲始免紛爭 
[划船覆沒]  
昨日招商局江裕輪船抵埠時各棧接客皆乘划船爭先赶攏兠攬主顧時值風狂浪湧兼之輪船尚未停泊雙輪鼓動其勢愈猛遂將划船潑翻船上八人悉數墮水迨救生局小火輪曁就近之麻雀杉板立時援救僅撈起四人得慶更生尚有四人隨波逐流而去想與波臣爲伍矣傷哉 
[滬北瑣事]  
寧人某甲向駕遊船爲生邇來失業無聊兼患疾病遂棲止虹口頭壩東華里某客寓中於前日清晨逝世棧主遂投美捕房報明飭三圖地保某甲查無親族由保安善堂備棺成殮發壇待認○無賴某甲住居老閘浜北平日遇事生風肆無忌憚昨午行經老閘橋下適某乙持帚打掃街道悮污其足甲勃然大怒扭住便毆乙眼明手快早已兎脫被毆者乃年將知命之某内頭顱擊破鮮血淋漓受此無妄之災卽欲鳴捕究辦甲知理屈央人同至占春園茶肆再三謝罪始各分散 
[監斬罪犯]  
前有廣東人蔡阿邦持槍擊斃粤妓二人由前任上海縣裴大令訊實擬罪申詳前晚三鼓時縣中接奉釘封文書遂飭家丁持片至城守衙門請城汛李采臣千戎督同兵勇前來護衛李千戎卽率健兒乘馬而來小憇片時黄大令傳齊旗牌及通班捕役一面飭發監牌立將蔡阿邦提案略詰數語旋由劊子手如法捆綁李千戎乘騎督同旗牌等押解出小南門至大校塲黄大令亦鳴騶而至升坐演武廳飭將蔡阿邦帶至案下大令再三曉諭蔡號哭不已言欲一見母親視其狀年約三十左右體極肥壯穿寧綢套褲將近八下鐘忽聞號砲一聲劊子手將蔡推下演武廳城汛李千戎喝令開刀但見刀光一閃人頭並不墮地連砍四下始得身首異處當將首級提至演武廳請騐黄大令檢點無悮遂與李千戎分道回衙演武廳前人山人海擁擠異常有一人將該犯所穿血衣一件取去以爲可以解邪又有人將銅錢在血中染紅一轉瞬間血漬巳盡其屍由同仁輔元堂收殮發壇埋葬 
[索還原禀]  
浙江金華府雲騎尉世職兼廕國子監讀書戴齡昌由浙撫崧振帥給子文憑并給咨送部引見道出滬上暫寓小東門外萬有全火腿店適值隣居失愼該世職僅携官箱一隻内儲文憑及洋銀一百十元從後面水閣躍入河心其箱爲摇杉板船之吳阿渭攫去旋 
 
 

Page 4

 
 
經别船將該世職撈救控訴捕房經葛同轉吊到原贓及洋一百十元給子收領尚少衣服五件求請免追惟文憑業己濕透無可辨認求請上海縣換給同轉准之諭將被災各情叙述明晰繕禀呈送聽候移請上海縣辦理該世職以迫欲晉京屢向縣中求請批示嗣知縣尊商諸幕友以此禀未便准行該世職復投公堂請同轉索還原禀俾得回見浙撫將情詳細禀明聽候另給 
[傳諭栅夫]  
滬南二十三七鋪巡防局委員黄衡堂劉穆亭戴德珊三二尹以日來天氣漸寒深恐匪人滋擾特飭地中傳齊各叚栅夫諭以每夜二更時卽須關栅下鎖倘有人來往務將姓名住址盤問明白始可放行是亦保衛閭閻之一端也 
[會訊志略]  
孫佐亭投英公堂控唐梅鳳擔保鄔世元米價洋銀七十三元向索不付蔡太守向之訊究唐不認擔保旣忽赴府上控恩太守札飭上海縣迅爲詳報此事迄今已歷四年之久昨日上海縣黄大令於决囚後命駕至英公廨會同太守及薩副領事詳訊畢退蠶時己將晚矣 
[法廨停訊]  
昨禮拜六本係法公堂訊案之期因捕房中押犯寥寥是以停訊一日 
[上海北巿絲業會館籌辦順直新災賑捐滬局瑣記三十二]  
初八日承常州朱君繼山續募洋一百元十一江南水師學堂沈仲禮太守求病速愈助洋三十二元十三漢口恒發油行邱君維顯會同敦實善堂諸善長招商漢局紫卿家兄演古籌賑集寄規元一千兩又家兄續募第三批洋五百元時艱共濟鉅欵頻頒感戴仁施萬言莫罄十四日則敬商請各賑所湊解義賑第八批規銀一萬兩禀請局憲分交褚敦伯經佩卿兩先生各領五千擇尤查放另解奬捐第九批規銀四千兩並懇發交謝君嘯谷具領湊賑藉濟要需至前承新嘉坡總領事黄公度觀察匯到規銀七百三十兩巳託源豐潤照數匯京遵照來示交連聰肅同年會同周申之太史諸君在通州張家灣一帶查戸散放所有捐助奬捐各戸請奬貢監銜封翎枝第項亦經造册禀請咨部給照以示鼓勵此外未奬各生望卽開具履歷檢同前發捐照送局核辦俾清經手其有志切功名好行其德者並乞及時上兌惠我災黎是所至感同日奉經佩翁函開九月十八奉手示並承續解規銀八千兩藥丸一萬一千三百服分賑武清覇州兩處祗遵之下感篆同深文奉派助賑覇永兩屬已於本月廿八日一律查放完竣計覇州被災最重一百八十五村共查一萬一千四百八十二戸折大三萬三千五百八十七口每口給錢一千又放棉衣一千五十九件每件折給錢一千文共放津錢三萬四千六百四十六串永清帶查三十村計一千八百五十六戸折大四千九百八十二口每口給錢一千又折給棉衣錢六十四千共放津錢五千零四十六串文此次查戸同人均因欵項無多查賑十分核减抱疚良深現於十月初一日馳返天津暫寓江蘇海運外局專候南中欵到再行接賑香河伏乞廣籌速解以期救人救澈等云謹一併鈔乞附登伏祈公鑒[  十月十四日錢塘施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禾城火警]  
初四夜四更後嘉興東門内大街上岸吳姓家後進房屋失火及家人從夢中驚醒勢己燎原赶卽鳴鑼報警遠近各坊水龍飛馳而至取水灌救火始熄滅計焚燬樓房兩進及廚灶間鄰家得保無恙惟同居之平姓亦遭是刼物件無一存者其家有老母並對鄰顧某帮同搬物忽爲烟焰所迷急切不得逃生同葬於火尚有盛某在吳處暫住數日倉卒被焚越日在瓦礫中扒出屍身一半爲磚木所壓不致糜爛其妻聞信奔至撫屍號哭問者莫不憐之 
[蘇試續紀]  
江蘇學憲溥大宗師於十三日覆試一塲生員所有文題巳錄前報兹將詩題補錄賦得疏鐘接兩脚得鐘字五言八韵十四日考二塲常昭童生正塲題長洲文題子曰人而無信至見義不爲無勇也昭文曾子曰君子思不出其位至抑亦先覺者是賢乎通塲次題滕文公爲世子將之楚通塲詩題賦得路入松聲遠更奇得奇字五言六韵十五日覆二塲生員題天之高也至千歲之日至詩題賦得月高何處擣寒衣得寒字五言八韻 
[冬防嚴密]  
津郡城廂内外北叚綿長每逢冬令雖有練軍及三營兵丁徹夜梭巡仍恐小街僻巷或難遍及道憲方勉夫觀察自去年到任卽飭鄕甲局逐叚勸辦更燈鳴鑼守夜以輔兵巡之不及辦有成效果屬閭閻安堵雞犬不驚現在仍飭照辦其更夫工食燈油經費由鋪戸輸捐每戸每月由數十文集腋成裘均由紳董收支不假吏胥之手所費無幾保全實多刻下十八叚燈光照耀通衢而擊柝之聲更復喧闐逹旦戸無厖吠人慶鳩安將於此舉賴之矣 
[蜀道傳書]  
川友信云十月朔日渝民咸以紙製衣冠衾褥往墓間焚化謂之送寒衣廟僧迎城隍神像至通遠門南嶽廟内焚化紙鑪名爲施孤巴縣曁經捕廳均往進香是日天氣晴明游人如蟻城門口異常擁擠有斑白者失足仆地被衆將耳後踏傷血流不止又十二三歲之幼孩三名亦被擠倒徧體鱗傷奄奄一息令人不忍熟視諺云三塲勿入諒哉斯言○川東道黎蒓齋觀察禀詳川督曁南北洋大臣擬先提公欵購辦機器在渝城紡洋棉紗並陸續招集商股以期挽回利權聞各憲以事屬創始能否獲利必須詳察方可舉行現在黎觀察已札飭委員高某前往上海等處查看紡織情形以憑照辦○洋貨運入内地例准完納半稅免其重徴前有重慶各洋行之子口單貨行至合州被厘局重徴厘金及海關飭查該局以未見子口單爲詞現經督憲札行川東道提集厘局司事及船戸商人三面環質澈底根究惟聞該司事早經退辭而船戸等亦不知所之恐一時無從傳訊也 
[英界公堂瑣案]  
江海關辦公之德國人狄克司所雇細崽胡根子胡狗子羅太差等人禁嚇其妻攫取金飾逃往漢口旋由洋街委員拿獲根子及羅各子笞責移送漢陽縣捕頭聞信禀請蔡太守備文派差恊同包探唐寳榮往漢押解根子及羅回滬送至公堂太守訊究之下根子供認前情羅則稱未經入内惟事後同往質贓分用而已太守飭探帶羅至狄克司處認明曾否入内行竊再行核辦此已詳記報章矣昨日唐探將根子及羅送案禀稱小的曾帶羅往認狄克司之妻某氏言時在夜間羅之來否不能分辨至根子狗子二人則認明無悮根子及羅仍執定前供太守商諸德國福繙譯官謂此事目無法紀情同行刦遂判令將根子笞責三百板管押二年羅笞責二百板管押半年○虹口通永碼頭向由寗波無錫上海各工人工作近有青口及徐州人與之打架由捕頭拘送公堂蔡太守訊知事因斛米而起諭令嗣後憑米客雇喚不許爭奪肇釁諸人開釋後又至碼頭打架由巡捕拘獲二十五人於昨晨解案三道頭華捕禀稱各工人在碼頭打架小的知而往捕見青口人高舉樹柴顧毛囡楊阿虎姚仁田等同供稱小的等或寗波人或無錫人或上海人同在通永碼頭執役昨有湖北米客至洋棧出米由小的等做工忽有青口及徐州人到來將小的等亂擊以致受傷幸巡捕到來拘解案下俞裕生高瑞有張德興袁萬成等十餘人同供稱小的等或青口人或徐州人或揚州人亦藉做工餬口不敢毆人顧柏生訴稱小的是江浙帮頭目前與青口帮人議定通永旗昌二碼頭歸小的等承辦錦記順泰二碼頭歸青口帮承辦立有筆據今青口人來奪通永碼頭以致忿爭筆據呈閱太守閱得據上有以後不照定章有爭奪情事打死不論之語問何人主議答稱青口人主議問據上王子蘭朱德仙二人何在答稱士是江浙帮已逃去矣朱在此間太守謂本分府已查明米客朱堯臣傳之未到今姑飭將江浙山東人分别暫押捕房及本廨俟傳朱來案再行訊辦可也○包探顧阿六禀稱寧波人陳阿燮撫養邵姓家三歲女孩名曰林妹今有邵子鰲者欲向領去因之投捕房聲訴捕頭令小的傳邵至捕房問邵欲領女孩乎對曰否問欲錢乎亦曰否問然則欲如何稱欲與往來陳聞而不依是以送案請訊陳訴稱小的前與邵姓鄰居上年秋間邵因病而亡遺下妻女不能度日小的因此出洋銀三元撫養其女並不立據迄今已歷十有一月小的甚鐘愛之今邵忽認女爲姪言欲領去及訴捕房又忽翻變但此女旣是邵姪當時女父旣死何不照顧一切耶邵供稱死者是小的之胞弟旣有親生女小的理台領回蔡太守間陳曰爾旣稱撫女時曾出洋銀三元然則女母何在答稱不知太守謂然則女應歸邵領去陳稱邵旣欲領女則小的撫養十有一月每月須費洋銀二元共計二十二元連前付之三元理應償楚太守曰然隨諭令邵償陳洋銀二十五元邵唯唯而退太守將女仍給陳領去俟邵措償洋銀再行交付○王和尚訴稱小的在同文書局做工昨日荷石板出外悮磕談華健卽被掣鐵尺擊傷且有趙阿慶者助之恣横請卽訊懲某號華捕禀稱談將王擊傷後所有鐵尺藏匿家中刻已搜出至趙實是帮兇之人談供稱小的被王所撞負痛與爭不敢毆擊趙供稱伊等爭執時小的雖曾目見不敢帮兇蔡太守判令將談趙各管押兩禮拜鐵尺存堂○某號華捕禀稱昨日小的巡街時見張紀生陳才富王杏林等人沿街擲骰賭錢是以拘拿送案張陳王同供稱以後不敢再賭蔡此次尚乞施恩蔡太守判令各枷號一禮拜發頭門示衆賭具存候銷毁○包探孔阿才禀稱無錫人陳阿林前曾犯竊解請六老爺遞回原籍今又來滬竊得某姓家坎肩一領經小的拘拿送案陳供稱小的自經懲創早己提心弔瞻不敢再蹈前非矣蔡太守判令笞責一百板仍行遞解回籍贓存捕房以待失主認領○包探黄四福禀稱昨日老閘北首木作失火時火匪楊坤榮乘王三和家搬運衣物攫取皮箱内有布衣若干件經小的阻獲人贓解送案下王訴請領贓楊供稱伊家將箱遺棄小的貪小拾取不敢搶火惟乞施恩蔡太守判令管押兩禮拜期滿再枷號兩禮拜發犯事地方示衆贓給王領去 
[說教成書]  
王峙雲茂才以說教一書見貽披閱之餘知爲崇安彭觀察光譽所著觀察爲美日秘欽使參贊派赴美國施家谷萬國公會與議萬國公益會與景教會中人述及孔子所以言神言人言天人性命以及一切閨教養蒙等事以答美洲諸人因譯成此書皆發前人所未發不勝欽佩之至雒誦一過謹書數語以鳴謝[  高昌寒食生拜手]  
[上海北巿絲業會館施子英經收順直賑捐八月初六至初十日第十四次清單]  
初六日鎭江胡雨林子明爲令堂六十壽辰氶諸契友賜貺理宜答謝將筵資移助代諸公作福洋三十元少思生節省香斗月餅等資四元王玉峰一元○公遠油號來抱拙子步雲居二各洋一元同志氏小補氏守拙子小補氏無名氏補過氏公記無名氏公記問心居士十戸各五角共十三戸合洋七元烟台敬業書院槐慶堂主人募無名氏求諸事平順毛銀俄洋小洋計重十一兩零四分烊見規元七兩一錢七分六厘又求冥福洋十元又求合家平安十五聽濤容求平安一元無名氏求平安日本洋二元換見洋一元九角六分○初七日徐硯記求子冥福洋三百元皖江劉餘慶堂求媳雷氏生産平安合家人　清泰十元順天都無名士十元山左無名士山右無名干鴈門無名十順天無名士葉春記叨善堂欒愼昶恒愼記至德堂徐錢和記十戸各二元至德軒陳一元務滋堂汪四元鎭江隠名氏一元○新場怡豐恒募張衛記洋一元恒記汪萊彩堂胡際塘三戸各五角閬記四角平陽氏朱壽民張敏山三戸各二角安定氏清河氏程湘溪莊七順張志記吳楚記程灶金金繡卿胡爽卿徐應梅朱　記有心無力胡鼎新劉秀記紫陽氏十五戸各一角共廿三戸合大洋四元小洋十角嶺記銅洋一元○初八日沈仲禮經募保民兵船吳坤山游戎洋一百元鏡清兵船何錢秋恊戎盂蘭會費移賑洋一百元紫荆子先人九十冥濤經資移賑求冥福洋二十元李正大洋一元五角又募陳姓洋四元鋤月居緣杉野屋關西後裔三戸各二元蔣枚生陸錄珊沈加林守鶴處士養素齋錢鼎泰升六戸各一元錢衍慶五齡童子宏農處士無名氏沈集慶堂五戸各五角共十六戸合洋廿元安慶王聘侯求三陰瘧速好毛本洋二元又募王聰保毛本洋一元隠名氏英洋二元惜陰館求志齋求安居士玉漱湄吳爽齋丁少雲六戸各一元無名氏慈善堂王仲襄王沈氏四戸各五角其十三戸合毛本洋四元英洋九元○嘉善匡濟募匡記節省洋四元安貧氏二元雲林居士一○安定氏不留名力不足三戸各錢二百文不列名一百五十文曹記程無力不留名免悔子力不足五戸各一百文共十二戸合洋八元二角○初九日宜署帳房經手不書名祈病速愈由蘇州源康託本埠裕盛來洋一百元陂影山房續助洋六十五元西壩隠名氏二元泰州吉少堂募清化橋南衡泰興門首桶捐一元又愛蓮堂一元蘇省怡和茶行募潘國棠章致祥王仲眉王作舟劉錦山儲寃臣王琢如南陽氏八戸各洋一元怡記和記興記隆記四戸各五角共十二戸合洋十元○初十日無錫逹源莊募隠名氏洋廿元又五元松江萬華募禾記洋十元又顧凝遠堂菊花廬各二元又茂森堂章敦仁怡怡不留名四戸各一元王似山二元范鴻齋無名氏莊璇生三戸各一元陳昭瑞叚元榕各五角○硤石恒康典夏少卿募怡紅書屋洋二元五角念萱山房二元改過氏一元無名過改子補過子知過氏花農子司正氏懼過子抱歉子補念氏九戸各五角共十二戸合洋十元張堰留溪姚氏洋三元不留名馮一元憫災無力士八角朱花農求諸事安吉百吉堂何三戸各五角誠心居士四角無力子高槐生高望生三戸各三角尹吉養花館主各二角共十二戸合洋八元漾口公裕油行募願學祈嚴善士葉澤松爻各錢一千文如愚痴士不名氏孫半半愚人藝劉耀翁發隠名氏華勉書名云六戸各五百文無名氏郭無名氏凌各三百文無名氏方不書名張各二百文共十二戸合洋六元○陳宅洋三角又募譚全寛無名氏黄子如三戸各五角馮雲清三角黄宅無名氏陳開基無名氏四戸各二角無名戸陸成吳茂康無名氏陸堯無名氏名無氏無名氏梁士九戸各一角共十八戸合洋三元八角○乍浦寓眞餘朱來安募陳亘徐鳳年洋一元王助福穉記浙東沛國一誠氏三戸各五角無名氏洪朗記吳鶴記三戸各洋三角林良記陳云記蘇文記三戸各二角無名氏陸曾阿德各銅洋二元陳綏記無名氏蔡裕記三戸各銅洋一元諸友銅洋一元共十六戸合洋二元對開二元小洋十角銅洋八元 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月十一日京報全錄]  
　　宫門抄○粤學政徐奏歲試各屬完竣並回省錄遺情形摺○直督李奏保奬海運出力員弁摺○陜撫　　奏知州員缺仍請以原調之員互相調補摺○直督李奏東海關洋稅收支並舊管實存各數目摺○晉撫張奏正考官咨請賞假片○十月十一日禮部宗人府欽天監侍衛處值日無引見○召見軍機崑岡○○廣東學政臣徐琪跪奏爲歲試惠潮嘉三屬並高廉欽陽四屬歲科並考文武生童試竣回省錄遺情形恭摺仰祈聖鑒事竊臣上年考試廣州府畢後於十月十五日將巳試西北江各屬情形恭摺具陳欽奏硃批知道了欽此自上年十月二十四日由省乘坐官輪往試潮州月杪行抵郡城十一月初二日在彼開考次至嘉應患州等處將歲試文武生童一律試竣於本年三月初二日回省時已欣聞恭值恩科須赶辦錄遺等事因不敢在省多留隨於初九日自省乘輪往試亷州並將欽州仍附亷棚等情會同督撫臣附片陳明卽於十三日在廉州開考並試欽州旋往亭州陽江廳等處七月初一日將四屬歲科並考文武生童試竣十一日回省考試遺才生監各士子因恩榜特開觀光踴躍人數較多統計科舉正案及錄遺所取共一萬二千一百有零除鄕試臨點不到者聞進塲實數尚在一萬一千以外可謂人材極盛所試各屬在東江文風則以嘉應州爲最優凡　史詞章以及小學算學一一皆有心得與涉獵者不同潮州平時首推海陽潮陽揭陽三縣然此外大埔一縣實可抗衡卽豐順等小邑學額無多讀書亦俱有識力惠州則歸善博羅二縣爲佳而歸善尤多瑰異之士其次則推連平州此外龍川河源和平等縣地本瘠區山亦荒凉是以人材較遜亷州祗有二縣而合浦頗多講求經訓通曉詞章之人惟算學則未得其傳欽州文風雖亞於廉其經古應試亦尚不乏人亭州人材頗盛然向傳茂名電白化州爲最實則茂名以外惟信宜吳川二縣爲擾其根抵之深厚人物之華貴書寫之工整足與廣州嘉應相埒化州較三縣爲次亦尚有專門名家講求著述之人電白則字體工者殊屬寥寥其石城則又遜矣傷江雖祗一廳而詩文字體三者俱佳者多隘於額是以近年科第與高州相望其武途則以潮州之潮陽嘉應之長樂惠州之海豐陸豐爲勝高州人數雖多而出色者亦祗茂名電白信宜數處其重名冐射則較他屬爲多廉州武童次於高州而勝於欽州陽江亦與廉州大略相等其士習則潮州最爲謹飭但凡官員稍盡一分心力則地方必感至十分是以古來官斯士者易於得名惟惠來一縣詞訟較多視他邑爲難治嘉應士子多半清寒秉承皆有家學其端品立學之士一經振拔皆矯然特異不肯稍染時趨惠州外邑民風稍浮詞訟亦甚而士之特立獨行者往　閉戸自條不與人競短畏輕易足跡不至官府人不見知亦翛然自得卽爲時推重亦布衣敝服不稍改其常度其狷介類多如此高州科目旣繁士子有父兄師友之傳兼有在省城各書院肄業者是以文風蒸蒸日上廉州士子謹小愼微從不輕涉訟事而　寒之士研精勵學不染外務者尤多欽州士習與廉大略相同惟去省過遠書籍較少是以所造不能出廉之右陽江舊時附於肇慶自分棚以後其人倍加奮勉類皆高自期許寄託不凡是以通籍者多非肇屬外縣可比然各屬人材雖盛而弊竇亦頗離奇他屬槍手止於童生塲中潮州則考生員時亦復有之其人並非有人倩雇乃有一種專習此弊者每點名時潛藏頭門左右見有唱名不答者卽代應其名接卷而進若至塲中遇不能文之士伊卽可售其技經臣察出當交提調官究辦並將該卷扣除復有澄海在任知縣所取案首經臣面試至申正不能完卷見其文理無一字可能亦卽懸牌扣去人心稱快嘉應州惠州弊端皆甚聞潮州稽查嚴密因而歛跡高州則有包攬傳卷之弊陽江則有穵補廳考全案之弊均經臣一一察出交提調官分别懲治遺才塲内其監生年貌不符者亦復甚多均於騐照時扣除不使朦混臣待士不敢過刻察弊不敢稍寛總期佳士重興眞材輩出庶可發山川積久之奇以仰副聖世旁求之意現臣擬將武塲遺才考畢俟鄕試榜發後卽於九月中旬乘輪往試瓊州次及雷州仍由海道直至潮州舉行科試然後回考廣州以至西北江各屬似此辦理庶明年甲午正科錄遺一切仍覺從容再向來於歲試畢後將各屬情形例得詳陳本年因恩科鄕試錄遺在卽將雷瓊兩府展至榜後若俟該府試畢再行拜摺計由東江一帶回省總在明年二三月間中隔一年之久恐勞宸厪且雷瓊本係歲科並考似可歸入科試辦理合併聲明所有臣現試東江各屬歲試完竣並高廉欽陽歲科並考情形理合繕指具陳伏乞皇上聖鑒謹奏奉硃批知道了欽此○○大學士直隸總督一等伯臣李鴻章跪奏爲查明光緒十九年天津辦理海運出力員弁照章酌擬奬叙繕單仰祈聖鑒事竊查天津通州兩處辦理蘇浙海運漕糧委員每處奏保以六十五員爲度歷經循辦在案本屆辦理蘇浙漕糧由津派委及蘇浙糧道借調直省各員均能勤愼將事妥速無誤洵屬著有微勞據天津道方恭釗查照向章共請奬文武員弁書吏六十五員名具詳前來臣核與定額無浮謹繕清單恭呈御覽仰懇天恩俯准勅部昭擬給奬以示鼓勵其各員履歷已照章開册送部冉向例督辦道員應另請奬本屆係二品銜天津道方恭釗督辦擬請敕部從優議叙理合恭摺具陳伏乞皇上聖鑒訓示謹奏奉硃批該部議奏單併發欽此○○頭品頂戴陜西巡撫臣鹿傳霖跪奏爲選缺知州人地未宜仍以原調之員互相對調以資治理恭摺仰祈聖鑒事竊查知州爲親民之官必須人地相宜方能措施悉當前據藩臬兩司會詳請以隴州知州龔愼圖與葭州知州邊祖恭互相對調經臣等具奏奉旨吏部議奏欽此嗣准吏部咨以龔愼圖任内有承緝徐孟姜被刼一案照例有關展叅降調覈與對調之例不符應毋庸議等因奏駁奉旨依議欽此咨行到陜該藩臬兩司覆加查覈查龔愼圖福建監生由陜西候補知州題補隴州知州光緒十一年十二月二十五日到任邊祖恭河南舉人由應補五缺選用知州選授陜西葭州知州光緒十六年閏二月十五日到任查該員龔愼圖在隴州任内公事尚無貽誤惟該州政務殷繁素稱難治辦理未能裕如自應酌量對調查有葭州知州邊祖恭勤能精幹奮發有爲以之調補隴州知州人地實在相需必能辦理裕如所遺葭州知州事務較簡卽以龔愼圖調補亦堪勝任查該員任内雖有承緝徐孟姜被刼一案四叅早已限滿惟該員有恩詔加級西叅限滿降調處分例准查級抵銷是該員所得處分自應照例准其查級議抵仍請以該二員互相對調以期人地各得其宜遵例據實陳明會詳請奏前來合無仰懇天恩俯念爲地擇人准以隴州知州龔愼圖與蘇州知州邊祖恭互相對調如此一轉移間人地各得其宜吏治可收實效該員等均係選缺對調毋庸送部引見所有部駁知州員缺對調人地實在相需龔愼圖隴州任内處分例准抵銷仍請互相調補緣由謹會同陜甘總督臣楊昌濬恭摺覆陳伏乞皇上聖鑒敕部覈覆施行謹奏奉硃批吏部議奏欽此○○欽差大臣大學士直隸總督一等伯臣李鴻章跪奏爲東海關續徴第一百三十二結洋稅收支並舊管實仔各數目繕單恭摺仰祈聖鑒事竊東海關徴收洋稅截至光緒十九年五月十七日第一百三十一結止業經具奏在案兹據署東海關道李正榮詳稱自光緒十九年五月十八日起至八月二十一日止按英國三個月一結係第一百三十二結期滿計徴收進出口各稅及船鈔銀九萬五千五百四十四兩九錢一厘經該道督飭稅務司曁委員檢齊册檔查照紅簿逐細核算數目相符一切支發各欵共銀十萬六千五百三十九兩一錢四厘一毫三絲九忽三微連前結舊管共實存銀十四萬九千八十六兩一錢三厘九毫八絲六忽七微已於八月以後分别解支撥用除俟分項造册呈報外所有東海關經徴第一百三十二結期滿洋稅收支並舊管實存各數目開單詳請具奏前來臣覆覈無異理合繕具清單會同山東巡撫臣福潤恭摺具奏伏乞皇上聖鑒謹奏奉硃批該衙門知道單併發欽此○○張煦片再准山西正考官翰林院編修薛寳辰咨稱本年七月奉旨典試山西於九月初八日揭曉文闈事竣應卽回京覆命緣在京供職已歷五年路遠未能迎養今山西距陜西原籍較近擬自備資斧回籍省親除往返程途不計外請賞假一個月等因咨請代奏前來理合據情代陳伏乞聖鑒訓示謹奏奉硃批薛寳辰著賞假一個月欽此 
 
