# 1909 - 314 - 4913216

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章十月初四日内閣奉 
　　上諭前據御史胡思敬奏疆臣嗜酒廢事貪黷營私並貴陽府知府謝文翹縱子行兇嫉民如仇各摺片當經諭令沈秉堃確查具奏兹據查明奏稱貴州巡撫龐鴻書被參各欵查無實據惟嚴於律已馭下未免稍寬等語龐鴻書被參各欵旣無實據着免其置議該撫身任疆寄嗣後務當振刷精神於行政用人力求整頓倘敢因循敷衍斷難稍示姑容貴州貴陽府知府謝文翹雖無縱子行兇等事惟性情謬戾不恤人言署天柱縣知縣印江縣知縣鄒毅洪居心殘忍辦事欺飾按察司照磨劉名晋揑禀移局致釀重案均着即行革職試用知府李祖章查無實在劣跡著俟起復回省後隨時查看候選通判劉整沛物議滋多着勒令回籍宗彝吕聯奎辦理學務尚能認眞着免其置議什長聶紹初着飭鄒毅洪交案審辦歳貢生蕭堃交地方官嚴加管束餘著照所議辦理該部知道欽此 
　　上諭沈秉堃奏雲南署平彝縣准補新平縣知縣陳策賢辦理禁烟不遵定章自私自利卸辦羅平釐金試用典史傳明賢抽釐舞弊確有贓私均著卽行革職傅明賢贓欵並着嚴行追究委辦平彝釐金卽用班補用知縣楊寬卸辦陸凉釐金即用班補用知縣曹瀛於司巡舞弊毫無覺察均屬庸懦無能惟係正途出身文理尚優俱著以教職歸部銓選餘着照所議辦理該部知道欽此 
　　上諭貴州貴陽府知府員缺緊要着該督撫於通省知府内揀員調補所遺員缺着文瀛補授欽此軍機大臣署名奕劻世續那桐鹿傳霖差戴鴻慈 
　　監國攝政王鈐章十月初五日内閣奉 
　　上諭肅親王善耆等奏承差不力據實糾叅一摺孝欽獻皇后梓宫永遠奉安典禮至爲重要承辦各員應如何恪恭將事以昭誠敬乃馬蘭鎭總兵恩霖事前毫無預備實屬咎無可辭内務府郎中文蔭於應行典禮漫不經心尤屬異常疎忽恩霖文蔭均着交部嚴加議處欽此軍機大臣著名奕劻世續鹿傳霖差那桐戴鴻慈 
　　宫門抄十月初四日召見軍機蔡源深初五日召見軍機梁敦彦譚學衡 
代論 
[都察院奏代遞主事胡柏年條陳憲政利弊呈稿]  
　　爲縷陳憲政利獘宜重根本而養程度並暫辭議員恭呈大院察閱懇乞代奏事。竊案光緒三十一年孝欽顯皇后德宗景皇帝詔派五大臣出洋考察政治。次年歸國。奏請改訂憲法。三十四年上諭。准王大臣奏。定以九年籌備立憲。天下臣民。額手相慶。無不頌先太后先帝變法之明决。而唐虞三代之治。可復見於今日。卽國家億萬年立憲之福。蓋基於此矣。柏年因是調查外。洋各國之政策。合以古聖王之法度。以揆諸今日之形勢。比較而研究之。一得之私輒欲持獻。特慮言。之而當。固可爲涓埃之助。設言之不當。不且負淆感憲政之罪乎。是以屢欲言而中止。今年選舉議員。柏年謬列其間。雖無贊助憲政之才。而已若有代表輿情之責。倘仍緘默。則上無以副先太后先帝籌備立憲之盛德。下無以對國民推舉代表之意。萬一籌備之中。或有百密一疏之處。致將來推行無效。有碍憲政之成立。則對上爲不忠。而對下爲不仁柏年何敢出此。且當今之時。民智未開。議員之議論。恐不足扼要而徵信於天下也。不足徵信天下。則不足爲輿論之代。表而議員不可爲矣。何者國家之事。凡興利除獘籌欵立法。皆必國 
 
 
 

Page 4

 
 
民有此知識。有此思想。而議員始代爲表之。故能饜衆望而事皆有功。今議員欲有論列。而百姓無此知識。無此思想。或有此知識思想而又無此能力也。則議論一出。反對必多。得罪輿論而事終無濟。將焉用此議員爲。也萬一輿論不孚。釀成暴動。誤國誤民。議員之罪。尚堪言乎。此柏年所以於被選之後。深思熟籌不能不出於辭謝者也。雖然。柏年非畏其難。貿然辭謝之已也。憲政終有時成立。議員終有人承任。柏年而辭謝誰則承任之者。且憲政之速期成立。議院之速期開辦。此固天下志士所爭求而朝廷所嘉許者也。乃當選之初。柏年即爲此辭職之言。不亦乖時望而失立憲之意乎。是以不揣冒昧於辭謝之時。舉私心竊計所謂致治之原理。立憲之要素。覺如是而憲政始可立。議員始可爲者。推其條理。陳其利獘。妄言之罪。自知不免。惟祈寛宥而察其愚忱焉。夫五大臣之所考察。皆各國。數十百年所締造之成績。非當日創始立憲過渡時之規畫也。各國立憲之先。過渡之際。皆必有由漸改革。因其情勢。養其程度。以馴至立憲之秩序者也。諸留學生所學之法政。亦皆各國現時之法政。於中國現在之情勢。尚多扞格而不能卽行者也。以過渡之時襲已成之迹。是猶醫者不問其人之體質如何。感受之天時地氣如何。而概投以古方。欲其奏效也得乎。夫中國今日之情勢。論者咸謂民愚財困。程度不足。固也。然持論或偏。致流爲阻撓憲政之舉。庸有濟乎。觀之興辦學堂。各處紳士。多爭欵而致訟鬥。昧公益而圖私利。今年選舉訴訟之事。幾於各省府縣皆不免焉。是吾國之紳士程度多不足也。今年災荒。北省多苦旱。南省多苦水。百姓流離。慘不忍聞。而地方官先事不知所以防緝。臨時不知所以補救。至一切新政皆有名無實。或紛亂錯誤。非徒無益而且有害。是吾國之官府程度多不足也。官府程度猶且如此。相彼小民。更何從而言程度哉。國民程度不足必不能一躍而成立憲。而必待數年之籌備者。是誠天下之所公認。無所諱飾者也。雖然。法之立也。有法内之法。有法外之法焉。有法後之法。有法前之法焉。條教號令綱舉目張。以範吾民之行爲。以保國家之安寗。人之所共見共知者。是法内之法也。考社會之習慣審人民之程度。如何而法制始能施行。如何而法制始能持久。更如何而法制始能由單簡而漸臻繁複。如何而法制始能由一部而貫通全體。則法外之法也。因國家之財力。按百姓之程度。編爲制度以期卽日之推行。而爲維持補苴之計者是法後之法也。預搆一承平之象而。當國家財力人民程度皆不足爲之時。宜如何養足國家之財力。如何養成人民之程度。以期將來實行其政策。而達預搆之目的者。則法前之法也。籌備者固法前之法也。知有法前之法。而不知有法外之法則徒爲形勢之籌。備而無精神之籌。備徒爲枝末之籌備。而無根本。之籌備。恐所謂法前之法。亦將有毫釐千里之失。而不足以達其目的矣。夫人民之知識與國家之財力。誠行政之根本。立國之精神。國民之知識開。則皆知所以謀生利之道。而後國家之財力足。國民之財力足。則皆有樂於謀公益保國家之資。而後國民之程度高。國民之程度高。以之更始立憲猶反手也。未有貧愚之民而能與之謀更始者。民貧愚而與謀更始。非徒無益。抑且驚擾驚擾。之害葢有。不堪設想者矣。夫知識財力之程度。議者皆知其不足。於此而不求所以養足之法。彼知識焉能自開。財力焉能自長。而程度焉能。自高也乎。然則籌備之本。其亦明矣。 
專電 
[電一（北京）]  
　　駐藏大臣聯豫温宗堯電奏達賴喇嘛有游歷俄國之說電諭勸阻 
[電二（北京）]  
　　法部議將各級審判廳歸大理院管轄以歸一律 
[電三（北京）]  
　　度支部奏改捐章免保留者十成實銀上兌歸部庫收七項常捐十成上兌十成貢監五成上兌翎枝四成上兌銜封貢監等項二成上兌部飯照費另加大清銀行收並聲明現在已塡實收者迅速造報雲貴閩粤限年底直隸等省限十月底逾限令赴部庫照新章補交 
[電四（北京）]  
　　攝政王府第年底可竣工 
[電五（北京）]  
　　東督錫良奏東省入不敷出請飭部接濟 
[電六（北京）]  
　　新滇臬湯夀潛初三到京寓椿樹胡同成夀寺同鄉紳商至浙路辦事處開會懽迎 
[電七（厦門）]  
　　粤省交通銀行允借厦路欵五十萬候陳總理簽字 
[電八（東京）]  
　　英國救世軍大將武斯擬於明年至清國乘坐自動車旅行傳教現正準備 
緊要新聞一 
 
 

Page 5

 
 
[憲政館不允更正議塲守衛之制度北京]  
　　憲政編查館接湖南諮議局電云歐美議會僉以薈立法樞紐不使普通警察權施諸院内使行政司法立法不分以乖立憲要旨故政府派出警察非議長唤入不得入内湘局及江蘇各省皆仿歐美局自設守衛概係警察畢業開局至今尚能盡職鈞館覆湘撫電云守衛由警務公所選派熟手難更會體宜顧乞再酌賜更正示覆等語憲政館接電後遂致湘撫電云湘諮議局巧電悉查議塲守衛應聽議長指揮故雖由警務公所選派而並不能於塲内行使普通警察權該局電稱仿歐美例自設守衛此種制度未經本館兹定採用亦未據江蘇等省報告應毋庸議又電稱熟手難更會體宜顧等語查守衛旣聽議長指揮則無論由何處選派均與會體無涉該局初次開辦亦無所謂熟手惟念該局守衛雇用在前仍由貴撫體察情形如果合格適用亦可酌留以省紛更希轉飭遵照 
[民政部規定學童壯丁年歳北京]  
　　民政部咨各省將軍督撫都統文云疆理司案呈本部頒發調查户口章程第二十條内載册造齊後應將册内年届七歳之學童及年届十六歳之壯丁另計總數附記該册之後等語尚未規定學童壯丁至若干歳爲止現擬暫將本章程第二十條增訂年届七歳至十六歳者爲學童年届十六歳至四十歳者爲壯丁以憑辦理俟將來續訂章程後再行頒布 
[裁釐問題與印花税之消長北京]  
　　度支部澤尚書日前與各堂會議清理財政改正税則必從裁釐入手卽異時豫算决算之始舍此亦别無機軸惟庫欵萬分支絀洋土藥税又日就短絀印花税舉行在即民間抗議紛起國家歳入毫無把握若裁釐議定無米更何以爲炊爲今之計惟有俟印花税開辦一年後體察情形實行裁撤庶可昭示大信寖成厚生利用之規聞各堂均甚贊成云 
[留日湖南同鄉會電請廢約北京]  
　　留日湖南同鄉會鐵路部日前上郵傳部電云北京郵傳部堂憲徐鈞鑒粤漢路已歸大部督辦現湘欵有着斷不外借前草約懇作廢留日湖南同鄉會楊宗實等叩 
[學部將實行强迫教育北京]  
　　學部以各省教育非速行强迫難期普及擬自明年二月起由順天推諸各省限一年内次第舉行並嚴定地方官考成以昭激勸現己擬訂章程數十條俟呈堂閱准後即分咨各省遵照辦理 
[江蘇諮議局互選資政院議員規則南京]  
　　第一欵辦理選舉人員（甲）互選監督照章由督部堂撫部院任之（乙）監察員照章由互選監督親蒞監察（丙）管理員照章由本局辦事處任之其員額如左一投票簽名二員掌匭四員一開票唱名二員掌票一員記數六員 
　　第二欵選舉人及被選舉人照章均以本局議員爲限 
　　第三欵互選日期照章定十月十一日 
　　第四欵互選塲所照章設本局内 
　　第五欵投票方法（甲）投票所設本局議塲後大廳互選人照章親赴投票所自行投票（乙）互選人若因疾病或其他事故照章得就互選人内委託一人代行投票惟仍須本人親書密封於封面署名畫押連同委托憑證送致受托人該受托人將密封及委托憑證臨時向互選監督呈騐訖然後投票（丙）投票紙照章可親書密封送致他人代投是以本局先期發票今定關防之法兩條如左一票紙於初十日到局會議時分發均需本人親接二初十日會議因故未到者儘本日下午八點鐘前本人親到補發票紙（丁）每票照章連記十四人（戊）票末本互選人自署姓名托人代投者除票末自署姓名外仍於密封之上照章署名畫押（已）投票所預設互選人投票簿載明互選人姓名年歳（庚）十一日上午九時互選人齊集本局魚貫由東口入投票所簽名於投票簿後當互選監督前投票投畢由西口出 
　　第六欵開票方法（甲）開票所設本局禮堂内（乙）十一日下午一時互選監督蒞所互選人入叅觀席（丙）管理員當互選監督前揭封啟匭（丁）管理員取出票紙點對簽名之投票簿無誤報明實到投票人數折半規定當選票額然後唱名（戊）唱名時由記數員於黑板及計數簿上各自登記其記數之式滿五票成一正字（已）記數畢由記數員將黑板上之數與計數簿核對（庚）核對畢及額者以票數多寡排列先後報告當選人名（辛）票額同者以年歳之長幼定先後年同者抽籤定之 
　　第七欵當選人不足額時决選方法（甲）報告當選人名畢如未足額當投票實行决選（乙）計未足額幾人取得票次多數姓名加倍開列决選榜（丙）管理員當塲發决選票交參觀之互選人親接未到者照第五欵丙項二則辦理（丁）决選票每票照未足額數就决選榜所列人名内選舉之（戊）决選投票開票方法均照互選時辦理（已）一次决選不足則照乙項數次决選以足額爲度 
　　第八欵决定候補當選人額滿見遺之被選舉人依票數多寡依次排列一律作爲候補當選人票額同者照第六欵辛項辦理 
　　第九欵呈送名册及票紙管理員儘十日以内將左列各項呈送互選監督一當選人名册二候補當選人名册三票紙 
　　第十欵互選監督復加選定（甲）照章將前列當選人復加選定爲資 
 
 

Page 6

 
 
政院議員榜示投票所（乙）列名在後之當選人遇本省選出之資政院議員缺額時開列在候補當選人之先由互選監督按照前列姓名復加選定補充 
　　第十一欵辭選照章於榜示後三日内呈明互選監督 
[豐台圍官毁警案諭飭速結天津]  
　　寗河寳坻匪人岳文山董近思等聚衆立會（得勝會搜有腰牌）圍官搶械殺兵毁警一事業經雷鎭軍據實禀覆嗣復經督轅密委查覆無異早誌本報兹悉該同鄉學界紳界曾爲此案開特别會議深恐各上憲誤聽浮言當卽公同具專端制軍請從嚴懲辦匪首以警將來聞制軍已將紳學界公禀並此案原委交臬司訊速辦結 
[京師近事]  
　　宗人府以本年冬季應届考試未及歳之貝勒應先期請派王大臣監試昨已咨取各衙門尚侍堂銜開送過府以憑列單俟各署堂銜送齊後即繕摺奏派 
　　前駐比使館書記官王侃叔君慕陶現擬倣照英京路透電德京栢林電日本東京電各辦法創辦一中國之萬國通信社擬在比京爲中樞以便肆應聞政府多已贊成此舉若成將來于中國内政外交前途均大有影響云 
　　京師賭風雖經民政部嚴禁仍未稍殺其中尤以各金店爲巨窟近有廣東鄒君輦金入都爲移奬計假寓于西河沿迎賓館即托附近之某金店運動到部無奈此姓已缺遂連日在該店中始而麻雀繼以牌九爲消遣計未滿半月所携之萬餘金消耗殆盡聞鄒君家境甚好亦不爲意尚欲接濟巨資以决勝負云 
　　銅元充斥補救爲難近日竟有匪徒造作謡言謂自十月初一日起不用銅元昨順天府已示出諭禁以安市面 
　　各錢店錢票往往字迹模糊以至遠來之人受虧不少聞度支部將諭各錢店改用錢籌使字迹清楚以歸劃一不可謂非法良意美也 
　　吏部呈進之廢員名册已由軍機處詳錄備案惟聞此項人員之可望開復原官者不及五分之一其開復原銜及賞還頂戴者最居多數 
　　此次開辦經科大學外國之前來留學者甚多法國三人美國二人日本三人英國二人平素皆講求中國經學具有根柢而我國如黑龍江陜甘新疆等省現經各督撫咨覆竟無此項合格經生亦可慨已 
　　剪髮易服之說各報紛傳衣店所製新衣多有賤售者實則毫無影響　　督學局向來管理北京學堂今八旗學務處已經成立督學局無事可辦聞學部丞叅議於明春將督學局併入學部總務司以節經費 
　　外務部要電自改用密碼以來此中人均堅守秘密主義或有遇外部人員詢以外交事近日如何則曰中國事不必說當京官則做一日和尚撞一日鐘有俸可食遑論國事人皆以外部中人爲啞官云 
　　近日各科道御史對於京外官之素有烟癖者甚爲嚴厲聞每月集議一次各舉所知以爲據實糾叅地方 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局初四日議塲紀事南京]  
　　宣布審查學務各案報告討論公决依學務審查會報告並未大有更動惟省教育費項下江蘇教育總會常年費由議長聲明教育總會自係一法團且成立在前可自向督撫直接請欵不必由諮議局提出議案又有人言規定勸學所經費及視學員小學教員之俸額等條亦非諮議局應提事件諮議局所議教育事項必就其大者遠者挈其綱領而已遂將不關緊要數條删去宣布審查會瓜清路綫報告討論公决此條並無討論卽行通過宣布審查淮揚水利各案報告討論應否開第二讀會議長聲明以上三項通過後均可作爲議决案不必再三開讀會以省時期宣布革除官營商報案（于定一提出）議員均謂此案應指明某報及其憑據然後從事决議四十七號議員言南洋官報載明清理財政官指駁財政局關於報館之欵有三項一墊欵一津貼一但稱上海各報經費應先呈請督撫查明究係何報經費再議辦法以下宣布各議員提出各案釐捐認繳案（王以昭）釐金改辦統捐案（張延夀）盛澤釐捐洋價照市並搭繳銅元五成案（請議審查會）改釐金爲認捐案（沙元炳）改設統捐案（張鴻夀）釐捐由自治局聯合商會認捐案（顧忠宣）請改釐金爲認捐案（請議審查會）整頓淮安關卡以蘇商困案（王化南莊其仁）均决議併交財政審查會遂散會 
[浙江諮議局第十二十三兩次開會詳誌杭州]  
　　初三日下午諮議局開第十二次正式會議之延會及第十三次正式會書記長報告到會人數周君斌起言朱君寳瑨請假究竟幾日自應援照局章第五十九條辦理書記長答請假並未說明幾日當時贊成周君者十人以上請議長表决起立多數遂卽照章除名當提議戊案（嚴禁賭博草案）褚君輔成言發議者黄君炎缺席似廳變更議事日程衆以爲然遂提議甲案（浙江訟費法律案）第二讀會書記誦第一條余君鏡清謂以求便利施行全省一致十字可删表决起立多數余君又言起立次數過多徒費時間以下如無人發言卽作默認衆贊成書記誦第二條余君鏡清言可將本則爲當然無效七字删去誦第三條金君保穉言皆以陋規論之六字前已聲明因改爲皆應禁止誦第四條及第五條王君理孚謂報告書將經承二字改作錄事差費改作承發吏費現在審判廳未立以前似不如仍舊爲便表决得多數又誦第六條至第十六條皆無疑義誦第十七條邵君羲謂收銀五分因改作收銅元五枚誦第十八條委員復聲明所以用拘拿票之故當經褚君輔成王君廷揚邵君羲質辨良久决議改爲傳票王君家襄又言拘拿票旣改則此條全不適用應全删表决得多數誦第二十條第二十一條褚君輔成言此條應改爲訴訟紙價值應依訴訟狀紙簡章第四條規定每紙定價當十銅元十枚刻定數額不得多取並不得另取云云衆以爲然誦第二十二條至第三十四條亦無疑義誦第三十五條議長言錄事承發吏前已表决自第三十六條起至第四十六條皆通過誦第四十七條張君其光言民事何以有罰金委員聲明民事往往有兩造均非相持不下之事此項罰金即充作訟費此係事實上事誦第四十八條第四十九條亦通過及第五十條邵君羲又請委員說明原由王君廷揚褚君輔成王君家襄邵君羲沈君鈞雷樓君守光等質辨良久勞君綗章起言曰時間已過矣邵君羲請表决决議删去繼誦第五十一條及五十四條皆通過王君家襄請先付審查休息片時後入席議長言巡費事關係甚大應援七十四條例提議衆起立贊成書記誦（浙江籌辦巡警經費議案）畢委員登演台說明撫憲意見經褚君輔成王君理孚質問數四余君鏡清謂褚王二君說辦法某則對於籌欵問題尤爲躊躇綠營裁撤之項旣不能用其餘各捐有抽一種二種三四種者若再以警費責之恐易生變王君家襄言教習不可裁副巡董决可裁表决裁去邵君羲謂正巡董可改爲名譽職嗣又議將副巡董之薪水改給正巡董表决得多數褚君輔成又謂巡記薪水太菲王君家襄則言除巡董表决不計外其餘均不應過菲繼又論巡警薪水亦謂太少邵君羲言應定六元褚君輔成言尚不僅此也當定下級六元中級六元五角上級七元委員言巡警通省有一萬二千餘名之多加費甚鉅王君家襄言果不敷寗减額議長以褚說表决得多數余君鏡清謂應將零數减去王君家襄謂大治减十名餘則减零數表决又得多數當時討論未已勞君綗章又起言時間早過乃因甲及乙因乙及丙因丙及丁竟忘細則之規定請議長注意書記長復報告丙時於原案之修正樓君守光請表决陳君翼亮謂不言當作默認王君家襄褚君輔成又討論片時勞君綗章又起言曰五旬鐘已到請發討論終局之動議委員重申未能歸併仁錢之說梁君有立陳君時夏言應延會遂散會 
 
 

Page 11

 
 
[西報譯要]  
　　美人注意中日條約文滙報載初十日倫敦電云華盛頓電稱據美政府宣言已接官塲正式公文確言中日條約各欵並非使日人獨享南滿洲及安奉鐵路一帶礦産利權亦並未擯絕美人經營礦業云 
　　海軍大臣行蹤又載同日倫敦電云中國海軍大臣洵貝勒已抵意大利拉泊爾港現向其洛進發再由該處登陸前赴倫敦其所乘之德公司郵船吕淑號曾在該港附近擱淺 
　　中國承攬濬浦工程之布置又載同日北京電云中國承攬開濬黄浦河工之公司已在天津購妥挖泥機一具挖泥重艇四隻現正磋商運送機器一俟定議兩星期内可在黄浦開工 
　　法軍來去之自由又載初四日北京電云法國越界入粤之軍隊業已撤退政府當即電飭廣東廣西雲南三省速派新軍赴邊界駐紥免爲聚集越南之中國革命黨乘隙侵犯 
分類新聞政界 
[籌備鄉鎭自治公所蘇州]  
　　蘇城齊門外陸巷鎭董等以城廂自治籌備公所開辦以來調查户口編次選民業將分别造册告竣現因鎭鄉尚未籌備爰擬設立公所仿照辦理兹聞已聯合近鎭各董具禀自治籌辦處察核矣 
[諭飭典商讓利便民蘇州]  
　　蘇藩陸方伯以各屬典舖質當取息原所以便貧民通緩急第各典行息規條互有參差而年榖成熟分數不同隆冬與平時取利亦應區别本年雨暘失調蘇屬之壇溧宜荆寗屬之淮揚海各處被蛟被水先後成災其餘各屬收成亦復不免减色瞬交冬令天氣漸寒哀此窮民無衣無褐何以卒歳爰於日昨札飭各縣體察本年收成情形比照三十二年分各屬災歉成案示諭各典商將小民質當布棉衣褲絮被四項一併讓利放贖耕牛農具等件亦卽查照定章辦理仍先將遵辦情形禀報查考 
[巡警道電催調查户數寗波]  
　　浙江巡警道楊觀察於上月杪致寗波府電云調查户數必須分别正户附户前已兩次電府轉飭所屬遵章辦理并限本月二十日内將正户若干附户若干先行明白電復在案迄今尚未報齊殊屬玩延部限己逼萬難再延希即飛飭所屬速照齊電分别正户若干附户若干限五日内一律報齊其己報各縣有未分正户附户者仍須依限補報毋得僅以總壧含混塞責違即詳叅 
軍界 
[浙省綠營暮氣之眞相浙江]  
　　浙省綠營素稱腐敗近年雖裁减改編略具形式然暮氣愈甚凡管帶隊排等員平日專講酬應研究逢迎某日某公子合某日某太太懸弧報挑投李不嫌勞悴捕務操防概置不問一旦上峯詰責略傾扣尅之貪囊即可逍遥無事浙撫增中丞稔知此中情僞决擬擇尤撤换以儆其餘風聲所播喜懼交集近如湖防某督帶内河水師何管帶均潜居省會某客棧營何秘密不難懸揣而知本日撫轅懸牌以統帶錢江水師營袁以敬營務發弛着卽撤差攺委府照磨鄭驤接統一時同謀各員無不相顧錯愕聞鄭照磨係嘉防營之書記長此次由某督帶力保得斯超擢刻又有失察販賣軍火及歛餉販榖兩案尚未揭曉或云水師都司某君略有希望云 
[支應局希冀茶捐之利益安慶]  
　　皖省防軍支應局收放軍餉以及各署員役薪公等欵每月不下數十萬週轉挹注全恃釐金鹽釐等欵當此新政繁興撥欵浩大以入抵出不敷甚鉅現聞該局擬請收回皖南茶捐由皖派委員設局抽收業已詳准皖撫咨請江督核覆密辦 
學務 
[四川旅學之風潮武昌]  
　　四川旅鄂全體學生禀訐某教習不諳科學懇另行選派經該堂監督開缺鄂藩李少東方伯痛加申斥學生等以事屬公益並非私見旣不撤允换貽誤恐非淺鮮特聯合全體一律退學不料更觸監督之怒竟飭江夏縣立拘陳胡二生盡法懲辦並云此堂辦與不辦本監督自有權衡况一切經費皆爲本監督獨捐現已奉准開缺正在欲罷不能之際該生等自欲退學誠鄙人最妙之機遇也 
[教育會經濟困難常州]  
　　常州教育分會於日昨開常會以經濟困難竟至無米爲炊由各會員提議俟會章禀奉提學使批准後再議籌的欵現暫由𤍽心志士當塲捐助以應眉急 
實業 
[州民講求實業之起點安慶]  
　　六安州山木叢雜物産饒富惟民智未開於森林事業不知研究放棄利權殊爲可惜現有倪紳汝舟糾合同志數人開設實業社會以期循序漸進訂立章程湊集資本禀請省台核示立案 
[議决開辦公估之計畫江西]  
　　贛省商務總會因近來銀根緊迫商情惶恐特於九月廿七日柬請大清銀行官銀總號督銷總局税務總局各總辦到會集議開辦公估以平市面聞已决定於明年元旦開辦不日卽可會銜詳院飭遵 
[育德工業小學添設實習工塲寗波]  
　　寗波育德工業小學堂總董盧洪昶日前具禀省台略云職道洪昶於光緒三十一年捐資創設育德農工小學堂即經禀請商部奏准立案開辦以來迄今四載因校中經費支絀各種科目致未完善現擬遵章加入實習科擇定金木兩工圖稿繪畫非購置機器則工塲不足以資練習刻下經濟困難正在躊躇未决 
 
 

Page 12

 
 
適本處商人傳宜耘有購辦鍋爐創設泰記打米廠之議職道等一再就商添設金工木工等器械泰記育德合用一鍋爐以期節省兹已在甬東一圖地方租定房舍七間是處前江後河與民居距離較遠似尚合宜乞恩准予立案昨經勸業道核准惟所呈圖樣未全應照章補送外並札飭鄞縣迅卽查明建廠處所是否確無窒碍尅日詳報 
[武生開辦蠶桑會之結果浙江]  
　　浙撫增中丞批金華武生黄紹騶禀云此案現據金華府查復光緒三十四年二月間據該武生等先後禀租協署教塲餘地種桑養蠶請出示保護當經該府以地係協署教塲飭另補禀詎該武生等不候示諭即禀明協署擅將各佃户地内荳麥拔棄種桑各佃户紛紛禀控並准金華協移知即飭前金華縣張令查辦卽由協署捐廉給還實秧資本洋五十元地仍歸協署給佃墾種詳請銷案並稱該武生自種營地三石未繳租錢平日本非安分究竟有無實在劣跡巳札金華縣確查詳辦並飭追繳租錢等情詳經本部院批准飭縣查明另行詳辦在案是取銷蠶桑會係因該武生辦理不善各佃户紛紛禀控所致尚非無端破壞應無庸議至該武生自種營地三石查閱黏呈蕭前批示教塲東首隙地一片共三石七斗原有免收租税之語惟每年以一半歸協一半給該武生爲歷年培養之資是否即是此地其歸協一半已否照繳姑仰金華府飭縣查辦 
雜記 
[淫婦滋擾報界之結束順天]  
　　幾輔新聞報於上月二十七出版因載後青廠兪寡婦開設暗娼事該寡婦得信後一時羞惱成怒竟約集姘夫傳某等數人在該館大肆咆哮且將該館衣服及書籍文稿門扇玻璃窓全行擊碎由該館總理呈報總廳將寡婦拘押在案并派員到該寡婦家中調查實據嚴行重辦以儆效尤 
[劣董擾害農民之不法蘇州]  
　　蘇垣長洲縣屬之湘城鎭劣董姚文潞曾於三十二年倡議貼荒徵熟與經保朋比爲奸移熟作荒曾獲鉅利本年田稻頗有蟲傷該董見利機又到故智復萌爰即聳惑鄉愚合羣報荒每畝捐錢十文或二十文以作報費現已得捐洋三四百元之多各區董張士達張世璋沈鯤海聞知接踵效尤以致署中報荒日有數起最可駭者諭令各鄉民如有殷實之佃爭先還租該圖之租卽由伊一人統還否則借錢於各佃還租以待大熟之年歸還等語現此事爲該縣所聞想趙大令嫉惡如仇必能澈底究辦也 
[咸育公司案可望了結安慶]  
　　蕪湖咸育墾務公司職商萬租前以公司賑目浮冒被股東控告纒訟多年現原告股東服官江蘇迄今尚未投質一時難期斷結該商現將被累困難情狀上禀農工商部轉咨江督札飭寗藩司轉催道員武勷赴蕪投案候質張制軍當即咨行皖撫飭蕪湖縣秉公斷結 
[古墓發現之待認杭州]  
　　日前江干第一二兩標營房工程處在饅頭山麓掘出古墓一所礦内棺凡三口其二朽爛不堪其一不知何木所製堅硬絕倫光可鑑影有牌一方其額云皇清誥授總文林郎誥贈奉政大夫掌河南道監察御史旦某顧公（下不明）誌係硃筆所書已毁壞銘尚可辨略謂皇清康熙三十一年歳次壬申癸丑月二十七日寅時先侍御易簣自銘銘曰物必趨於盡兮理必然也曰舍故而就新兮吾未能掉臂而入也惟委順而遷化兮斯今古才不才之所共習也康熙四十三年歳次甲申十二月丙子日不孝男芝挺泣血百拜敬書藏於吳家山之塋域該標某隊官聞耗馳勘諭飭小工不准毁壞並飭將墓上石碣碑銘抄示各報告其後裔如數日後無人認領决定由駐防佐領貴翰香君發起聯合同人擬代遷葬於西湖孤山以垂不休 
[蓬萊鎭盜案紀聞蘇州]  
　　本月朔夜二鼓時崑山縣東鄉蓬萊鎭西街突來匪徒百餘人明火開鎗打入周姓同春和米行内蓆捲一空意猶未厭復至行主住宅肆刦復連刦兩旁鄰居貧户七八家鎗傷四人並奪李姓木作船一隻而去現事主已報官查緝矣 
[評事]  
　　土爾其又開國會矣 
　　警備海陸軍 
　　宣布預算案 
　　土爾其又開會矣。而我國國會之成立。尚遥遥無期也。土爾其又宣布預算案矣。而我國預算之頒布。尚紛紛無緒也。土爾其求整頓海陸軍備矣。而我國之整頓海陸軍。亦正於此着手。（初四日倫敦電土爾其國會開會之日。土皇演說云。凡我土民。均有擴張軍務之責。籌畫海陸軍之完備。爲目下最急之務。又宣布預算不足之數。約達英金四百四十二萬七千八百零七磅。）土爾其籌備海隆軍。在開國會之後。而我國籌備海陸軍。則在開國會之前。土爾其籌備海陸軍先宣布其費途之預算。而我國籌備海陸軍。則費途尚無預算確定之數。 
嗚呼。不設國會。則海陸軍無實力。不有預算。則海陸軍之籌備無把握。我國執政者其思之。 
雜著 
[胃腸病之豫防法（丁福保）]  
　　五食事必立一定之時間。力戒過早過晏。六食事必因個人之所好與所習。凡常習之食物。須於常習之時食之。設矯此習慣。於早餐食魚肉獸肉。則較諸午餐與晚餐。其味必減損。且不免有不消化之害。 
　　七飮食物之温度。影響於消化器之黏膜者甚大。宜常以血之温度爲標準。力戒過熱過冷。美洲人民多患消化不良者。其原因有二。一由於倉猝進食。其一即因妄飮冷水故也。 
　　八食後即臥。果否得當。遽難决斷。如洛倍氏則許可。僕阿司氏則以散步爲上策。古陶眞人衛生歌。有食後徐行百步之語。今以諸學者之動物試驗徵之。亦知其結果各不相同。故吾人於二氏之說。不必是非其間。而但依個人之習慣年齡年齡與其經驗行之最妙。譬如患神經性消化不良之人。食後即臥。一二時後醒悟。輒覺頭重頭痛。口中不快。則寗使食後稍稍散步。然後安靜身心。或令於食前酣睡一二時亦可。若患胃病而兼機質的障害或營養障害時。食後宜即安靜。並須靜臥片刻。毋輾轉反側。庶消化機能。益能亢進其作用。糜林掰氏及奥野古氏。等嘗實驗食後如偏右而臥或步行迅疾。則食糜之辭胃較速。糜林掰氏又謂起立跪坐緩步等位置。皆不得當。其結果終使胃内之空虚過早。惟俛臥及仰臥。庶幾得中庸之道。胃之運動力可平均云。吾人於此等處。須兼顧其習慣等。　施以適當之法也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
[江蘇諮議局准揚水利審查會報告]  
　　制台交卜淮揚水利議案擬將運河兩隄大加修整并加工挑濬河身以爲急則治標之計惟大修與挑濬并舉需費不資攷高郵興化各志從前修隄挑河均有由民田攤捐之案此次或由官民分認合籌或先全由公家借欵興修歸下河各州縣民田認捐幾成分年帶徵抵還請通籌議决等情查運河水勢上承沂泗西接淮湖湖面從寳應以下邵伯以上面積極闊水漲之時湖河通連全恃運河一綫東隄爲水作障隄東各州縣民田數千萬畝欲保民食自應力求保壩因保壩而致運隄崩潰則民食民命兩不保全長此不圖後患將日亟惟西隄濱湖處所多係碎石工叚現已由制台派員勘估尅日興修至運河東隄向係土掃工程年年翻築所謂柴有空心土無堅質卽大加興修緩急决不可恃現在通籌利害議將運河東隄從寳應以下邵伯以上一律改修石工以爲切實禦水險辦法一面諭令下河農民通種早禾立秋十日後如運河水漲歸江各壩不能宣洩即酌開車南新各壩以爲兼籌并顧之計且石隄禦水可以杜崩决之患下河人民從此安心農業公家歷年歳修搶險各費亦可節省惟百數十里石工需欵甚鉅議由運隄以東各州縣民田凡有利害關係者分别攤認即以三千萬畝計算每畝攤捐二百文可得六百萬串分年帶徵攤還每年每畝分攤認繳數亦有限再由公家分認似更易於著手修築石隄時兼於高郵寳應一帶隄東有引水河處酌添减水閘洞十數座水小足資灌溉水大兼利宣洩更將運河濬深使水行暢利從前工員積習偷减浮糜皆所不免此次議請制台設立淮揚水利總局由官紳分任其事估工籌欵力除隔閡平時疏濬運河及湖口淤墊之處可將挖泥機器船改歸淮揚水利總局以爲疏濬之用至於治本之計上下游地平水平以及各湖河瀦水之容積洩水之分量亟應實地測量是否可以設法分疏力爭上游或於盛漲之時多闢去路非俟逐叚測量後預籌經費不足以資開辦議於江淮水利公司未成立以前暫將測量一部分附設淮揚水利總局内所需用費卽暫由淮揚水利總局擔認惟淮揚水利總局所有設局估工及修隄濬河之欵除公家分認幾成外餘由隄東各州縣在於所有民田内按畝分年攤認開辦之欵應先由公家借欵興修一面核估攤捐一面借欵興辦淮揚水利關係江北全局民食民命利害甚大應請制台速核施行以上係淮揚水利審查會報告之結果卽請議長付衆公决 
[江蘇諮議局請議審查會報告書]  
　　十月初一日第八次請議審查會審查員爲劉永昌施雲鷺馬士杰馬良王乃屏王錫爵孫寳書洪錫範孫靖圻張伯英梁菼十一人一議劉邦霖等請議整頓通屬鹽務案就塲徵税以祛鹽務積弊實正本清源之法是否可行應請諮議局公决建議一議通泰塲商請議補救塲商案通泰塲商瀝陳困難情形及補救辦法有關鹽政似應特别審查請公决 
議案 
[江蘇議員馬良請設法律專修公學以養成辯護人才案]  
　　今各省限期設立審判廳江蘇省會審判員之養成所又已經舉辦則養成辯護士之人才似不可緩蓋審判與辯護二者相需以相成原夫辯護士者所以辯明法律而護持公理凡審判之公允與兩造之權利無不藉以有正當之護持者也旣有審判員養成所烏可不急設辯護養成所以備日後辯護士之選乎謹擬開辦法如下 
　　一欵項請移撥裁去江楚編譯局欵項 
　　二校舍請借用本省官欵所購中國圖書公司房屋 
　　三學生資格二十歳以外中文確有根柢者及中學畢業者 
　　四畢業年限以三年爲限 
　　五學科法學通論民法民事訴訟法商法破産法刑法刑事訴訟法羅馬法憲法國際平時戰時公法國際私法法制史自治制財政學經濟學行政法 
　　六附設夜學部以一年半爲畢業年限 
　　七夜學部之學科民法大意商法大意地方制度刑法財政學地方財政學法學通論民刑訴訟法大意警察學大意贊成者陶保晋潘承鍔朱開甲于定一錢以振 
理由書 
[江蘇議員林可培試行普及教育方法理由書（續）]  
　　二培養師資小學教員爲國家文明之先導及今不加培養將來學堂必少轉瞬九年所謂立憲者猶是外强中乾兹舉類如左 
　　（甲）注重初級師範學堂一招生之法東西各國視學員之視察小學校也擇其學生之文理才行俱優身家清苦者必向本人或家長勸令畢業後肄業師範誠重之也今縱未能如是然學部頒定資格要當奉爲標準二試教之法師範生最終學年宜實習試教此通例也兹擬分兩期第一期多級教授法第二期單級教授法單級教授法中又分三次第一次并甲學年及乙學年生教授之第二次并甲乙兩學年及丙學年生教授之第三次合甲乙丙及丁學年生教授之第三次教授法多所困難不能概責諸師範生約以第二次以下爲標準試騐後分别等次塡入畢業文憑將來教員俸給之多寡庶可緣是而定 
　　（乙）設單級教授法研究所東西文明各國師範學堂各處徧設而教員缺乏尚有多至三分之一者普及教育實行故也我省學界前一二年異口同聲羣以師範生太多若引爲大慼者然今者學生漸衆級次愈多師範畢業生實不敷學堂之應用（其失職者必别有他過）若明單級教授法則一人可當二三人教員卽平增一二倍矣宜責成各廳州縣勸學所教育會至少設立研究所一次兹擬辦法如左一分期研究定暑假或年假附設勸學所及教育會内二分地研究地方遼闊教員衆多勸學所教育會不足以容之而又有講師主任其事 
 
 

Page 19

 
 
則四鄉分别設所以便教員之研究三隨時隨地研究每學區每星期皆可行之 
本埠新聞 
[出品協會會塲之布置]  
　　上海協贊會開出品協會租靜安寺路張園爲會塲定初九日開幕以安塏第爲陳列出品之所分天産品製造品教育品美術品計四萬數千件昨松江府戚太守已派鹽捕營砲船四艘由安靖輪船拖帶裝運第一批品物一百數十箱來滬該會與英美租界電車公司立約代售入塲劵凡購劵乘車可隨意搭坐頭二等車不論遠近不收車資每日下午二點起至十二點止設專車於來慕海路鐵路車站俾各路車輛可以直達會塲並設特别燈彩車數輛日間懸旗紥彩晚燃紅綠燈數百盞以備游客乘坐概不加費並在會塲設臨時車站兩處會塲左近塲外設有音樂廠各種音樂戲法灘簧髦兒戲東西戲劇隨時開演更向北京天津日本香港新加坡各處搜集各種奇禽異獸鱗介之類組織一萬生園老洋房前曠地建大棚一座計一百數十方丈爲洋商設肆售物之處南首大池内安設無錫燈船計長七丈餘是船名蔣船有無錫庖廚烹飪南菜船上備各式中國自製之燈三百餘盞以便來會者借座請客安塏第西北曠地蓋棚百餘方丈爲中國各商店設肆之區中間三角地亦蓋棚屋數十方爲各種食物店遊戲品出售之處並擬設鉛字印刷局刋印會塲臨時報會塲速記錄會塲記念品等所有中國品物陳列所舊址借給中國各商店爲出賣貨物之所種種設備必期收創興會塲之良好效果云 
[湯京卿不忘路事]  
　　湯蟄仙京卿自烟台致旅滬同鄉函云自承路乏有過無功在杭祝送之盛感與慙并長途念及猶有餘愧月餼且不領矣到滬忽奉厚贐爲數又巨如何克堪深維股東投資之雅商辦前途之險潜苟有家可毁何惜毁之以紓此難况敢領此贐者然卽義務四年亦與毁家將無同滙函留託逸兄原璧幸勿續致轉糜滙費廿七午後上新銘廿八午刻始啟椗大海大風壯哉行乎十客九吐潛獨不然雖老未衰海若惡其木强不予收錄今晨過成山望芝罘山色不似當年午刻泊烟台貨多須二更始行明日晚潮可抵津門矣惟以略有寫件房艙地小不足回旋易一大艙仍苦無濟徒多耗十餘圓爲風伯所笑耳到京後再容詳報 
[緝拿兇手之賞格]  
　　上海縣田大令昨出賞格一道照錄如下 
　　爲再行懸賞緝拿事本年三月初六日據地保張兆祺報稱昨初五晚身圖貴州路地方有在路行走之商團會友方雲卿不知如何被人用鎗轟傷倒地當由站崗巡捕車送捕房轉送仁濟醫院醫治無效旋即身死帶同屍子方瑞文報求詣驗等情據經前縣詣驗通禀並由本縣懸賞勒緝在案案多疑竇迄今未得實情合再懸賞緝拿爲此格仰軍民保甲人等知悉爾等如能探明此案眞情拿獲正兇者賞洋七百元知風報信因而拿獲者减半給賞此係本縣捐廉儲庫以待訊實即賞决不食言仍不得妄拿無辜致千咎戾 
[法政府衙定領事]  
　　駐滬法總領事巨籟達調任駐美領事約下月中回國陞見再赴新任已紀前報兹悉所遺本埠領事一缺已由該國政府派定現駐日本領事前上海副領事喇伯第補授喇君未到任以前一切公務暫由副領事羅福盖庖代 
[航船遇盜續誌]  
　　葉榭航船被盜已紀昨報兹悉本縣田大令昨正札委捕廳往失事處踏勘旋由該圖地保宣蓮甫同船主趙小金投縣禀稱現在盜船已經開去求免勘視大令准之並聞該處鹽捕防營所獲之盜及盜船刻已解往松江鹽捕中營請爲核辦矣 
[廨差解縣訊究]  
　　前日公共公廨解送勒索保費之廨差趙勝到縣請爲嚴懲本縣田大令諭飭值日差妥爲看管聽候訊究 
[謝贈]  
　　昨承商務印書館贈教育雜誌第十期一册大清宣統新法令第四册一本調查户口章程釋義一册童話第二集第一編小人國一册初級英語讀本三集一册誌以鳴謝 
[城内]  
　　冒探勒詐○滬道札發假冒本轅偵探之張全全等到縣經帮審德明府先訊原告黄萬順吳永順供做舊銅生意張全全沈阿紀張稼生冒稱道轅包探誣指收賣竊贓勒詐洋三十元已付十元求究張全全供此洋係向吳等借貸由沈阿紀作中沈及稼生供詞略同判全全責三百板押改過局兩月沈等各具改過切結交保省釋 
　　不賣亦罰○拒烟會董密告曹福耕王引江在曹家橋私開烟館昨日由縣提審均供開設布店並不賣烟判罰洋二十元並具不敢開燈賣烟切結交保開釋 
　　展限三天○淞滬厘捐總局司事趙巨川在縣挺押不將所吞捐銀錯繳昨日訊比趙求寬限三天判准所請仍還押 
　　不認違忤○工程局函解忤逆不孝之馬金德馬李氏到縣訊供刁狡判分押男女所候傳伊母到案核辦 
　　各有不合○閔福庭與徐輔廷夏耕元夥開南貨店未及旬日即行閉歇復以侵吞股本等情在縣互控昨經帮審德明府訊得各有不合惟先在工程局控告判各退去候吊局案再行訊斷 
　　道批二則○曹阿祥禀批該地旣係曹萬新之産乃敢揑詞上控殊屬不合本應究誣姑念自行禀明從寬免究仰上海縣傳諭申斥將案註銷並候印契給執可也吳熙瑞禀批迭據魏雲生黄駱氏等具禀節經批廨集証訊斷時閱半年何以尚未辦結仰公共租吞會審官迅速核案斷結具報 
　　官事○四路三區副巡官畢煒調辦一路五區副巡官差昨日到道禀謝 
[南市]  
　　善竊車照○南區偵探在公義碼頭洪興園茶肆查見江北人丁和將所竊法租界之車照多張向人求售立即拘區後由法捕房包探帶同失主徐梅華至區認明原贓解送工程局訊究丁認竊不諱旋有趙阿二投稱前倩丁赴捕房代捐執照將洋一元四角吞没以舊車照混給致受其愚現被捕房將車扣留求究判移送法公堂懲治 
　　輾轉販賣○通州婦人邱王氏前偕邱桂生至工程局控被吳春芳串同扛夫顧夀及蟻媒陸何氏即陸姑娘等將其養媳拐賣於三洋涇橋王姓轉販於雙彩順么二妓院爲娼由局飭探移提未獲迭記前報兹有水菓行店司王泉桂投稱近在寗波將該媳吳小雲尋來送案請示訊據王供出洋八十五元將該女孩買來擬作侄媳由高老四陸姑娘經手因被一再詐去洋十五元是以轉賣該女供年十七歳父故家貧被人串拐價賣判留堂俟其母具領陸繳還身價三十五元顧繳還五十元一併押限繳清再核 
　　烟照名貴○總工程局路政處昨出通告内此次補給烟照係核准續報人數詳請補 
 
 

Page 20

 
 
給並無除剩執照如册據上無名者概不補發以免已報之烟民不敷分領先此通布 
　　收贓罰洋○十六舖小貨行主沈嘉詩即周桂林專收浦東洋廠小工所竊之花衣前日被工程局偵探查見將贓扣住拘沈至局由當值處訊明屬實諭令罰洋十元將花給還免予深究 
　　白髮紅顔○長豐土行司帳紹興人石鳳樓前娶趙氏爲妾今被趙氏私質衣服扭至工程局禀稱商人年七十一歳娶妾多年氏供年二十五歳因夫主月貼洋二十元不敷開支是以典質陳裁判員以石年邁娶妾自取煩閙斥不准理 
[閘北]  
　　調局點驗○巡警總辦汪觀察親蒞四路一區點驗巡士已紀昨報兹觀察於昨日午後二時飭傳四路各區及馬隊巡羅偵探隊等齊赴總局分别點驗 
　　拘獲賭棍○閘北烏鎭路一帶近有流氓賭棍通同汛捕夥陳某等十餘人在彼擺設賭擁誘人賭博受其害者指不勝屈昨被黄正巡官查悉立派長警人等前往拘獲王阿元陳阿五等五人押候從嚴訊辦 
　　烟煤何來○船户朱長富昨將烟煤四袋在西街某老火灶銷售巡士詢其右無發票朱言語支吾當即拘入四路一區經黄巡官諭將烟煤存局朱釋出聽候傳訊 
　　究將誰屬○江北人郭三與嵇宗文爭妻趙氏一案昨經四路一區黄正巡官覆訊氏供因嵇出門二三年未歸音信全無故由母親作主轉嫁於郭判郭與氏仍還押候兩造邀到媒証再行訊奪 
　　巡警總局批示○民人張炳榮禀批據禀沮弁逼勒簽字等情如果屬實殊屬荒謬此案已飭寳山縣飭提許阿二等解局澈究該民著即來案聽候質訊可也 
[英租界]  
　　仍難挾制○王鼎三控顧成齋吞没股本昨由差探將顧傳至公廨王投案訴稱被顧吞没資本洋一萬四千餘元控奉傳訊顧竟抗不到案串出木作頭陳其明揑控商人與胡繼生騙洋三百元希圖挾制請爲訊究代理襄讞德大令與英　繙譯官磋商之下以陳控王騙洋一案毫無証據判令註銷王控顧欠銀查有眞憑判顧押候晚堂訊究 
　　不允註銷○日商管源重控安鴻喜不還煤價昨日午後由廨會訊據原告律師福崗聲稱此案前堂奉諭調查實在本律師請英商開旺龍控安之原告律師担文轉詢英領事署荏得函復此案並未註銷應請追究襄讞李司馬商之日副領事以此案與英商開旺龍所控事同一律亦應註銷日領以英商控案因原告三次不到是以註銷與此案不同復商准李司馬判安押候福崗律師將堂諭抄送與陪審英副領事巴爾敦君察核俟復到再行訊奪 
　　追還騙欵○鄉女周阿翠控陳阿毛騙取伊母鈔票洋三十餘元昨由包探將陳查獲解廨請究經中西官訊明陳在洋東處尚存洋十六元數角着先交原告領取押限一禮拜再繳洋十三元五角到案核奪 
　　欠欵被控○恊盛興等控阮錦章結欠貨銀昨由包探將阮傳至公廨交差看管候晚堂訊理 
　　吞没珠花○婦人陳老三因不還葉陸氏珠花昨由捕房派探解廨經中西官訊明判陳交五百元人洋並保限兩禮拜交還原物　　擇善而從○吳毛毛　拐何新安之妾劉氏由探查獲昨解公堂請究氏供夫死多年再醮與何爲妾因被大婦虐待是以走出與吳相識現不愿隨何回去求察判氏暫留棲流所着吳繳洋八十元到案准將劉氏領回 
　　賣良爲娼○王楊氏與姘夫如松串同麻皮阿金鎗花阿四誘拐陸楊氏至閔行鎭逼令爲娼陸楊氏不愿逃回由探查悉將王楊氏陸楊氏一併解送公堂請究判王楊氏押候補提人証於禮拜五再訊 
　　小孩迷路○江北小孩小仁子不辨路徑由捕帶入捕房昨送公廨請訊據供家居中虹橋餘語不清判留本廨候查傳家屬具領 
　　監犯患病○夏阿成因犯拐案於西歷一千九百零七年八月二十一號由廨訊實　押西牢三年在案兹因在牢患病勢將垂危昨由捕房將夏解至公堂請示判交其友王阿炳帶回就醫 
　　限交原贓○周蘇氏控吕紀昌竊取金戒昨由包探將吕解廨經中西官訊明判吕押限一禮拜交還原物 
　　非其罪也○蔣蓉亭因在郵政局竊取劉阿三等所寄之綢縐由探查獲解奉公堂判押在案昨日復訊仍無實據並由各商家投案力辦代求省釋判蔣交保釋放 
　　拐案訊實○張施氏與子張小弟夫弟張少山串拐陸沈氏之女孩夢弟等兩口託蘇婦張顧氏粤婦蔣羅氏價賣由探一併查獲解廨收押在案昨日復訊判張施氏張小弟母子各押一年張少山押三月顧羅兩氏各押兩月兩女孩交陸沈氏覓保領回 
[美租界]  
　　均未成災○北四川路賢樂里六十三號某姓家前晚起火經衆撲滅又昨晨吳淞路一千四百八十四五號外國麫包店廚房内火亦未成災事後捕頭特派中西探往該兩處查明禀復核奪 
　　婦人短見○海寗路一千九百七十二號茶館主金生泉之妻歸氏前晚與夫口角潛至樓上自縊身死昨經捕房將屍車入驗屍所飭保報縣請驗 
　　是誰之過○昨日麥　路某西人家忽來猢猻一頭跳躍不已致被碰碎古磁瓶碗等物該西人立即投報捕房請爲查究 
　　自取其咎○王阿興昨因其妻李氏不安於室將氏毆傷該氏即報知捕房飭探將王拘押氏送同仁醫院醫治 
[法租界]  
　　洋員過滬○駐紥漢口法國領事惠德請假回國於前日乘坐立茂商輪抵滬暫駐法領事署稍作勾留再附公司船起程回國 
　　已非一次○天津人郭恩卿前在電車公司充當賣票之投業已辭歇月餘前日郭至八號電車趁坐頭等坐位將坐身卜櫃蓋揭開竊去儲放票錢之小木箱一口藏匿法興報館樓梯下而後被賣票人陳文炳查知報捕拘獲抄出原贓解廨請訊公司西人投　郭生意未辭時亦夫去木箱一口又有同車人失去衣洋俱係被郭竊去郭供前失之物並不行竊求恩寬宥判押捕房一月贓給陳領回 
　　挾嫌誣攀○張元卿戳傷王子卿曾由公堂將張枷押候補提同黨王全根再行訊究在案前日原告在南市將全根扭送工程局移回訊辦據稱前與王于卿口角遂被挾嫌架詞報復求察聶司馬以原被供詞各執判全根押候查辦 
　　小工兇狠○碼頭小工郭標日前與人在途互毆同類劉阿連上前解勸郭即遷怒於劉突出利刃將劉手臂戳傷當由巡捕拘獲送廨判枷號一月以儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　九月三十日記 
　　宣布審查許鼎霖築海清鐵路以工代賑案報告討論議决。（續） 
　　議長宣告海清路案討論終局因辦法中條照一百二號之改正案巳並無限期擔負亦輕故但須决兩事一則改正議案一則但贊成二十八日之議案而止雖皆經表决現在不得不爲討論終局之時請一細思然後表决 
　　十四號言今日討論不决皆因甲乙兩項年限不均之關係官將兩項稍爲均匀即可息無謂之論 
　　十一號一百十號皆言年限之性質不同並非相差過遠 
　　六十八號請緩决俟許君至會不煩言而解 
　　一百二號言緩决即决兩項竊以爲宜即决 
　　九十四號直議員所以躊躇不决者欲審愼周詳毫無疑慮方可做去今已毫無疑慮即可從速做去若議長所言議員不負擔子及一百十號議員不爲營利之事皆極端之言不必提論請即從速解决 
　　三十號又細論三十年攤還之算法 
　　五十七號請將其餘先决留年限俟許君來會再研究表决 
　　二十五號言此係公司内部之事不必細問况照一百二號之修正案已全無疑慮諮議局爲之呈報請督撫代奏即可向大清銀行商借欵項一面即可放賑於事實較有濟 
　　議長即問是否依前次表决乙條照一百二號修正衆皆贊成 
　　四十七號言現所表决係乙條之一百五十萬而甲條之三十年是否欲俟許君回寗再與討論頃已公决速决今日須問明議長請贊成不改者起立多數起立此案討論遂終局 
[宣布淮揚水利案]  
　　六十八號提議日表十六節淮揚水利可否提前宣布贊成者五人以上議長請公决贊成變更日表者起立多數起立遂宣布淮揚水利案内係運河東堤分開兩河東水歸海案由請議審查會報告 
　　六十八號馬君陳述對於右案之意見 
　　一百十三號言原請議書注重開河所開何河固不可知然關於淮安之利害不可不言當左文襄時亦曾屢查而淮城卽甚驚慌故亦力持不可行（以下復另讀撰稿） 
　　九十七號言議事細則議員得介紹請議事件又請議審查會員但審查其資格内容介紹之而已（因一百十三號有某君顧鄉誼爲之介紹云云）惟議題之成立與否則本有大衆正當之否决請議審查會實不負此責任也 
　　議長言介紹者係盡職任今日但决此議題成立否如以爲不必成立者請起立表决起立者多數决定不成立 
[宣布議籌地方自治經費案]  
　　議長言日表第二至第八皆關係地方自治經費可併讀討論 
四十八號請省略朗讀 
　　議長問此七案是否一律交財政審查會細閱研究全塲一致贊成 
　　六十三號言可否請原提議人到審查會陳述理由補議案之不足 
　　四十七號四十八號言議事細則本有此案贊成 
[宣布實行勸學案]  
　　四十八號又請將第九至十二節拘省略朗請 
　　八號言第十節中有寗屬教育改良案與其他三題不同 
　　議長問第九條是否交教育特别審查會請先起立表决多數贊成 
[宣布寗屬教育改良案]  
　　四十八號言議事細則宣布與公决有無分别議案之討論是否卽在宣布以後 
　　四十七號言此案議提係寗屬教育改良案今當先决此議題之成立否如旣成立即交審查會再審查其條項 
　　九十七號言可先將分目數節宣布其理由 
　　四十七號言九十七號係請議審查會員可請先報各條現在情形 
　　九十七號遂陳述右案各條提出之旨遜（一）定章省視學應歸提學使派遣寗省自前督卽派左全孝爲會視　面視察時與陸軍學堂大起衝突後遂但取薪貲不出查視今是否留此制台之省視學乎 
　　議長言如以爲當遵部章裁撤者此條卽成立則請起立表决全塲一致起立 
　　一百二號言此請議案中有數條當即决有數條可交審查會二項三項事同一律亦可即决 
　　八號言一項二項七項可令卽决其餘統交審查會 
　　議長言三項亦可不必交審查會决定四十區小學裁去總辦且不隷學使 
　　五十四號對於此案第七項述調查所得略謂所出之書於寄存官書局發售者不能謂之無書經費從前尚　今已撙節不能謂之糜費至所用之人則如今學部參議嚴復先生尚每月資此欵爲挹注云 
　　十四號言江楚編譯書局如諮議局不解　裁撤聞財政清理局已擬實行裁去則人將代爲解决矣 
　　五十二號言從前書籍必恃官書局現在交通較盛書肆亦多實可裁撤 
　　一百二號言頃聽報告則編譯局情形甚悉旣知其種種麽費則自當從速裁撤 
　　九十一號言江楚編譯局係行政官所辦旣行政官有裁撤之意則諮議局似不必顧問 
四十七號言諮議局並非但教育一方面現聞行政官有裁撤之意則此議題必當提出此局而不應撤則行政官欲裁則諮議局方力爭之此局應撤則諮議局何以不先爲之又如學部請嚴復先生編書而不致薪使嚴先生遥支江楚編譯局之薪水學部不應占江蘇之便宜如嚴先生實受學部之俸金則亦不應受江蘇之乾修今日但認定此局之應辦與否卽可從速解决 
 
 

Page 27

 
 
六十三號言今先欲問江楚二字是否可全由江蘇取决 
議長言江不能擔則江撤之楚若可擔則移至楚而已 
四十八號言今日討論此題可終局否可即表决去留 
議長言如以爲應裁撤者起立表决全塲一致起立 
小說 
[社會小說自由（三）]  
　　第一回說自由文明開女界談勝景風月擅珠江 
　　正在這個時候。早見兩少年隊裡走出兩個少年男子。搶步過去。伸出手來。和兩。個出來的女子握手爲禮。那兩個女子。也伸出一雙粉嫩嫩白膩膩的皓腕來。高高興興的。和那兩個男子握手。男女四個八只眼睛。你望著我。我望著你那眼波裡含著許多說。不出來的愛情。眞個是脈無言芳心自動。正看得高興。又見一個十五六歳的少年男子。搶上前來。伸出一只右手。把他們拉了一把。口中說道。你們看了半天。還没有看夠麽。等回兒到了那個時候。再細細的看。也來得及的如今何必這般性急。這幾句話兒。把那兩個少年女子說得有些不好意思起來。兩邊頰上。早起了四朶紅雲。兩個人都回過身來。把那說話的少年。瞪了一個白眼。赸赸。的走過去。在一張棹子上坐下。那七八個少年。也有坐的。也有立的。把兩個女子。團團的圍了一個圓圈。那兩個女子郤大方得狠。旣没有一些兒羞澀的意思。又没有一些兒嬌怯的模樣。和那一班男子說說笑笑的。十分高興。等了一回。外面又走進兩個女子來。那方才的侍者。跟在後面。對著那一班男子。做了一個鬼臉。便回轉身來。縮了出去。這裡少年隊裡。早又走出兩個男子。走過去和那兩個女子。殷殷勤勤的握手。拖過兩張椅子來。請那兩個女子坐下。大家密密切切的談起心來談了好一回。一個少年男子。立起來。又把棹上的電鈴。一連按了三下。只見方才進來的那個侍者。匆匆的又走了進來。那少年男子朝着他低低的。說了一句。侍者連連的應道。有有。有有。那少年男子聽了。便握著一個女子的手。往外便走。接著那三雙男女。也都立起身來。跟著那個侍者一齊走了出去。只剩了三個十五六歳的少年。坐著不動。一個少年口中說道。今天便宜了他們幾個。明天要他們大大的做一個東道。一面說著。一面開了一瓶勃蘭地。侍者送上菜來。三個人吃了一回。便各自散去。只有那先進來的三個少年裡頭。有一個少年男子。約有二十四五歳的光景。却生得狼腰猿背。白面豐頤。凛凛有威。英英露爽。坐在那裡。也不說話。只呆呆的看著他們那班人的舉動。看了半天。面上露出狠詫異的樣兒。直看到那三個少年走了出去之後。方才把棹子一拍道。天下竟有這樣的怪事。一句話方才出口。早見坐在他左首的一個少年男子。雙眉一舉。立起身來。哈哈大笑道。鏡波。我的說話怎麽樣。你看見没有看見。方才你還不肯信我的話。今竟何如。看官。你道這個說話的。究竟是　等樣人。方才那班男女的這船舉動。究竟又是乍麽的一回事情。列位看官不消性急。且聽在下做書的慢慢道來。 
國外新聞 
[俄國財政大臣不赴北京]  
　　初四日東京電云外間傳說俄國財政大臣柯科塞夫擬赴北京一節實屬子虚柯氏已於西十一月十一號由哈爾濱啟程回國 
[韓國統監大臣私邸失火]  
　　初四日東京電云韓國統監大臣曾禰私邸昨忽失火幸察覺尚早並未燎原 
[居留島京城之炸彈]  
　　初四日倫敦電云居留島京城開里議會附近忽有炸彈轟發幸所傷不大置此炸彈之人必係欲藉此阻止議會選舉大臣 
[波斯復開國會]  
　　初四日倫敦電云德黑蘭電稱波王已於昨日舉行國會開會禮同日栢靈電云波王開國會演說時深以俄兵入境爲憾望其能卽行撤退云 
[振興水利之利益]  
　　初四日倫敦電云水利專家威爾考克君昨夜在土爾其曼沙撲脱米亞皇家地理學會演說謂塔皮洛里亞異日實行改良水利交通後其地每年之禺産將有麥一兆噸棉花二兆担牛羊一兆頭如是則可復與古代之埃及孚富云 
[俄大臣重視東清鐵路]  
　　初四日柏靈電云據聖彼德堡電稱俄國財政大臣柯氏在哈爾濱宣言謂東滑鐵路實爲俄國永遠之貴産 
[南美亂事近聞]  
　　初四日柏靈電云南美洲阿琴汀已頒行軍律 
[德皇將游地中海]  
　　初四日柏靈電云德皇德后明年春季將赴地中海游歷之說似已確實惟謂皇將順至配萊斯汀一節實屬子虚 
[德皇申辯謡言]  
　　初四日柏靈電云德皇及普魯士海恩里鬲親王宣稱有英國海軍大將某員謂德皇曾勸英國舉行强逼軍役之制其說實屬無稽云 
[英國財政議案問題]  
　　初五日倫敦電云英國財政議案在上議院第二次宣讀時藍斯唐君提議謂財政議案非經全國審定上議院不合承認通過 
[新加坡輪船被撞續聞]  
　　昨報所載賴西業號汽船在新加坡被撞沉没實係法國輪船公司汽船賴賽痕之悮該船該星期日上午五時爲英公司汽船盎達號所撞二分鐘後卽遭沉没船長會計醫生皆不知下落並溺斃歐洲搭客九人中國及馬來搭客等八十四人該船載重約三千五百噸來往新加坡巴太維亞兩處 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
