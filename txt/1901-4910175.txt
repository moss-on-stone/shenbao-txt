# 1901 - 153 - 4910175

 

Page 1

 
 
[勸募順直秦晉急振] [  申報館協振所謹啓]  
畿輔一帶自遭兵燹居民流離轉徙家産蕩然困苦情形筆難殫述而秦晉兩省又旱　爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘其稍存惻隠之心者每致全家餓斃傷心慘目雖鐵石人見之亦當爲之淚零朝廷疉降恩綸勸募振捐以救被災黎庶本館協振所自漸綿力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金即災民可多活數命立待彚解乞勿延遲功德之深無有涯涘肅此謹佈諸維德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新肅碼洋一元五角○繒圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套寶洋六元○醫門法律碼洋一元○醒世姻緣碼洋一元四角○膾芳錄碼洋一元二角○紅樓夢補六角○閱微草堂五角賭君欲購者請移玉至三馬路申昌　盡室或申報館帳房可也此佈 
[衛生篇]  
　　洪範六極疾居凶札之次論語稱子之所愼一曰疾又曰父母惟其疾之憂誠以人偶爲二豎所侵在體質堅强本原敦固者雖不至遽有性命之虞然牀第纏綿茗椀藥爐鬱悶巳屬難耐萬一氣質本非强壯調理又未得宜竟或病入膏肓因而不起以故衛生君子無不以是爲兢兢顧疾之來也或因燥濕之乖違或因燠寒之變易天時所迫固屬防不勝防然苟能愼之於未發之先察之於將發之際維持調護人事亦未嘗無權今歲自入夏以來淫雨兼旬天氣異常凉爽籐牀竹簟寒意侵人迨序入新秋辱收司令則又炎炎烈日朗照遙空天時不正若此愚恐七八月之間時症叢生在所難免而滬濱一隅地其事尤屬可虞何以言之他處每屆夏日晨興較平時爲早淸氣涵育於攝生最爲相宜迨至赤日行空炎威盛熾卽深居簡出不復再履塵囂入夜則枕簟風來蘧然一覺冥心息慮一切不正之氣自無由相侵滬人士則不然往往杲杲日出猶在睡鄉三四點鐘以後始駕言出遊以消岑寂迨至夕陽將下六街三巿燈火星繁車影輪聲有如梭織凡烟寮茶肆戯館酒樓人影憧憧幾難容足薰蒸汗氣觸鼻難堪其或貴胃豪商則御駿馬駕飛輪馳逐於張愚兩園以招凉爽迨至鼂更三轉園中緊閉雙扉則尚徘徊於野田草露間非至斗轉參横不肯驅車而返淸袊風露砭骨侵肌凡屬賞心樂意之時皆有藴禍生災之懼此起居不愼之足以致疾者一也夏日飲食最宜清淡羹藜含糗未嘗不足以充饑滬人士則雖屆炎天酒池肉林無日不營情饕餮然羊豕則味變魚蝦則氣腥雖燔炙煎熬亦覺甘腴適口而聚若干濃厚肥膩之物於腹内脾胃豈能相宜至若各大餐館所儲大都以冰凍爲美品當其恣情大嚼寒沁心脾非不取快一時然寒與温交戰於中臟腑必因而受損此飲食不愼之足以致疾者又一也若夫溺志烟花任情快樂紙醉金迷而後香消燭燼之餘憐我憐卿魂銷眞箇則縱慾恣歡之際疾尤易中於隠微凡此皆申地之所獨而與他處迥乎不同者夫疾病之來固非人力能强爲驅遣然苟飲食起居隨時愼密卽偶占清恙亦屬無可奈何倘或任意歡娱縱情酣豢因而爲病魔所崇撫衷自問悔奚可追况乎滬上爲通商大埠土著本屬寥寥受一廛而爲氓者無論爲仕宦爲商賈或借筆墨以餬口或　藝術以謀生大都背井離鄉萍蹤暫寄設一旦沈疴猝至牀褥淹纏服食則誰爲維持藥裹則誰爲科理凄凉况味情何以堪倘於流連忘返之時一念及此尚有悚然驚惶然懼者僕體素羸弱弱冠時饑來驅人奔走南北萬餘里船唇馬背歴盡艱辛卽年來槖筆滬江恃硯田爲生活雖去家較近而爲館務所覊縛亦未能頻賦歸與旅况凄其自甘岑寂而平日起居飲食無時不小心調護萬不敢因放蕩致疾或貽堂上之憂此則廻溯生平而尚堪自信者擴胞與之微衷免斯民之疾苦因縱筆而爲衛生說非特藉告寓滬人士且益將以之自警焉 
[畫押有期]  
　　自聯軍入京翠華西幸議和全權大臣慶邸李相奉命入都與各國欽使議訂約章重敦睦誼迄今時閱一載簿海内外無不望和議速成舁平重覩昨日本館接京師友人來函知和約現已就緒七月初卽可畫押若是則玉帛重修金甌永固此後行新政而煥新猷當又可拭目俟之矣 
[賠欵已定]  
　　京師友人來函云賠欵一節現已經中外全權大臣議定共計四百五十兆年息四釐分三十九年攤還前六年每年應付一千八百餘萬以後增加不等通計三十九年應還九萬五千餘萬較之初議已屬核减然中國財力久困每歲驟添此巨欵不知將來何以支持也 
[休戚相關]  
　　日本長崎埠訪事友人云日皇及后自接德京柏林來電知德皇太后於西歴本月某日鸞馭上賓頗深悼惜隨卽傳電弔唁各國駐長崎領事署曁港中所泊各兵艦亦均下半旗以志哀忱六月二十六日至二十八日爲中國皇上萬壽期内向來各商皆於此三日内懸燈結彩以申慶賀本屆祇舉行一日亦可見休戚相關之道也 
[電被風阻]  
　　日本長崎埠訪事友人云邇日俄羅斯國轄境衣羅哭哭阿黑河畔之陸路電線忽因冰凍阻隔不通又由日本臺灣至八重山之電線近亦被狂風所阻以故日來欲由此兩處傅消遞息者必須迂道上海然後得逹也 
[浙撫履新]  
　　杭州訪事友人云六月二十五日已刻新任浙江巡撫任筱沅中丞行抵省垣排導至督憲行臺暫住隨發紅諭定於二十六日午時接受關防屇時署撫憲余晉珊中丞將浙江巡撫並兼理鹽政關防以及案卷文件王命旗牌委撫標中軍管叅戎杭州府宗太守齎送至行臺供奉中堂筱帥朝服望闕謝恩旋更公服拜印然後升座司道以下文武各宫皆行堂叅禮書吏差役亦分班叩賀四營及分防兵勇鵠立階前施放槍砲事畢筱帥命駕詣撫署拜會中丞因病飭丁擋駕遂往各衙門投剌謝步 
[]  
 
 

Page 2

 
 
[廉訪請假]  
　　蘇州訪事人云署江蘇臬司朱竹石廉訪近因政體違和飭丁詣撫院請假調理所有一切公務概由蘇州府向子振太守代折代行聞廉訪因目疾而起現方由諸名醫會診擬方想吉人天相不日卽當喜占弗樂也 
[署篆讕言]  
　　行在政務處電咨兩江總督劉峴帥轉飭江南提督李壽亭軍門統率所部自强合字全軍由淮徐遵陸北上以備回鑾時護蹕入京軍門以江陰係長江門户防務緊要此軍未便遠離因之電覆督轅請另調駐紥淮上章鎭軍就近統兵北上峴帥允之立即轉電行在政府此已見諸前日報章兹得松江訪事友來函云邇日郡中紛紛傅述自强軍係著名勁旅以故軍門擬卽帶赴山東護駕所有江南提督印務暫委張軍門春發來松護理然道聽塗說確否不得而知也 
[鐵路述聞]  
　　京師訪事人云近聞慶邸李傅相與各國使臣磋商鐵路退出城外一事蘆保津蘆兩路聞有仍設城外之信至前門迤東城根添築之東至東便門復由便門外東經通州直接榆關之幹路係屬各國公共鐵路恐不能照議退出刻已行車運料西逹前門不日可告成功東月墻東城根之民房均已拆去殆盡又因自前門橋至崇文門橋護城河三里中有灣曲窄狹之處妨碍車路尚擬添築俾得暢逹南岸如此則東河沿一帶民房恐又不免拆毁矣 
[改行海運]  
　　鎭江訪事人云江安兩省河運漕糧改行海運江安督糧道效述堂觀察爰在鎭江設立海運總局現委江蘇候補知州恩直刺芳爲海運帮辦直剌奉札後於六月二十二日由寗蒞鎭謁見各當道聞不日卽可開運矣 
[派員散振]  
　　鎭江訪事人云六月初旬大雨連綿洲圩一帶田禾均被淹没鄉民紛紛入城告災現由署鎭江府許東畬太守籌集洋銀四千元遴委幹員携往災區妥爲振撫 
[派員勘灾]  
　　蕪湖訪事人云蕪湖水災已迭志前報六月二十日以後内外之水又長尺餘據鄉中父老云較之道光二十九年及同治八年之水災有過之無不及客有自皖公山畔來者述及省垣志水椿已退二尺餘大通退一尺九寸而蕪湖至今未退豈被東西梁山横鎖江流所致耶沿江兩岸災民風餐露宿鳩形鵠面無路求生徽寍池太廣兵備道兼無湖關監督吳季卿觀察聞之已派委員六七人分赴四鄉發米振濟矣 
[籌辦桶捐]  
　　揚州訪事友人云此次淫霖爲患水勢驟漲濵江各圩悉遭衝决人民同慨其魚而尤以三汊河迤西凍靑鎭徐家集薛家樓迤東六濠口雙烟囱李姓當鋪頭橋等處被災較重每日男啼女哭慘不忍差某某諸善士憫之特就左衛大街福和祥宏德兩錢莊門前設立木桶勸人量力輸捐是亦好行其德之一端也 
[米價日增]  
　　蕪湖訪事人云蕪湖向爲産米之區故其價亦較他處略賤乃自遭水患以來米價日漸加昂大半爲巿僧居奇所致現在時價每本洋一元可巿米三斗恐以後尚有加無已地方官雖關心民瘼出有平糶告示而業此者仍視爲具文以故日來窮苦小民無不愁眉雙鎖也 
[殮埋積屍]  
　　蕪湖訪事人云蕪湖對江黄泗灘等圩自上月被水衝破後圩民羣聚於一緑危堤之上以待救援不料十三日天大風雨救生局董遷延誤事並不放船往救以致同遭水厄溺斃者數以千計現在四合山及東西梁山撈獲積屍不計其數關道吳觀察特委育嬰堂董前往辦理署蕪湖縣陳雲湘大令亦備薄棺蘆蓆以助焉 
[潯災彚述]  
　　九江訪事友人云景德鎭地方自上月十五六日起又大雨連綿水勢陡漲邑侯張儀雲大令同知艾少堂司馬星夜來鎭會商振撫事宜是處人民以十數萬計全賴外來糧食米船不到無處告糶行將滋事司馬與大令倡捐廉俸雇小輪船赴蕪湖購米若干來鎭平糶甫至饒州又被彼處災民糾衆攔截而鎭民之嗷嗷待哺者竟如六才子所云眼將穿涎空嚥也○武寗蛟水爲災喪人甚夥邑侯楊紹庭明府焜急雇船拯救每人給錢二百文現又煮粥振濟以惠貧黎其武甯接壤之興國州等處受災尤重滿目哀鴻憔悴可憐邇由教官吳小川廣文吏目韓馥亭少牧設法分給麫食俾得殘喘苟延○上月十九二十等日西風暴作江北四十八圩悉遭潰决房屋倒塌甚多淹斃人口以千計屍浮　面慘不忍覩而經地甲赴縣禀報西門外某善士心懷不忍願施棺木三百具并出資雇人收撈設法棺殮是誠好行其德者矣○六月二十日狂風怒吼江中波浪滔天有福康公司之四號坐船一艘陡然傾覆船上什物悉付東流礦務局小輪船之坐船亦於是日擊沈陽侯之威可不懼哉 
[開辦房捐]  
　　廣州訪事人云粤省房捐總局設在粤秀街前又復設分局在河南海幢寺諸天閣地方更爲敞闊省局已於本月初九日開辦司道出有告示章程照錄於右廣東全省房捐總局司道憲爲出示曉諭事照得廣東全省開辦房捐業奉兩院憲出示曉諭並遴派委員設局開辦在案所有議定章程自應預爲曉諭俾衆週知合行刊列章程剴切曉諭爲此示仰闔省官紳士庶軍民人等一體通照爾等須知我 
朝深仁厚澤二百餘年從不苛歛煩征累及百姓兹因和議告成回鑾在即薄海臣民同深欣慰惟是賠欵甚鉅庫藏空虚不得不勉力籌維藉資民力爾百姓食毛踐士久戴皇恩光當激發天良力圖報効本司道遵奉兩院憲札諭開辦房捐妥議章程悉由有業之家出資輸捐租産者照租核抽自居者以樑計算省城以八月初一日爲始外府以九月初一日爲始逐月收繳給單爲憑捐項之外不取絲毫從兹庫帑裕如足資賠欵邦交輯陸四民安居非持有俾於國家抑且保全平衆庶粤東士庶素稱好義定能踴躍輸將倘有無知之輩觀望遲疑應由該紳等善爲開導以冀樂從如再執迷不悟則是有意阻撓惟有執法從事至派出清查烟户之委員及地保人等如有藉端滋擾許卽隨時禀究決不姑寛惟不得揑詞誣指致于重咎其各凛遵毋違特示章程計有二十六條其大略先由局員赴各街叚編列字號房鋪坐向業主姓名租銀若干係何事業按月收取交各街值理收繳分局如收得百元擬九成交局一成作爲費用其分局解繳總局亦如之房租二十取一均出自業主其住房係按樑一條捐銀一毫其著名巿鎭仿此鄉僻免抽 
[德員謁客]  
　　廣州訪事人云本月初十日德國水師提督偕領事隨員數人登陸赴督撫暑拜謁十二日下午督撫憲出轅赴舟答拜是日各營勇均朱隊出城至沙面鵠候至三點鐘時三大憲始登岸回署 
[兵輪過境]  
　　鎭江訪事友人云六月三干二日有德國雙烟囱之白兵艦一艘抵鎭江後停泊江心次日貓晴轉午時鼓輪上駛逕赴漢皋遊歴 
[遣勇歸農]  
　　鎭江訪事人云統領新湘全軍陳宇山軍門現奉兩江總督兼南洋通商大臣劉峴帥檄飭裁去所部勇丁一千名已紀前報六月二十三日各散勇均乘南琛兵艦溯江上駛逕赴漢皋然後至湘南遺散 
[嚴查匪類]  
　　鎭江訪事人云常鎭通海道長久山觀察以近日長江會匪日多鎭郡係七省通衢易於溷跡日前札飭水陸總巡及保甲局員認眞稽查凡客寓烟館二更一律閉門違者重究不貸 
[邗郡官塲紀事]  
　　揚州訪事友人云辦理十二圩淮鹽總棧事宜龔觀察際盛現屆瓜期由兩江總督劉峴帥調辦揚屬運河隄工事宜 
 
 

Page 3

 
 
所遺鹽棧事務委曾觀察紀壽前往接辦至現辦揚河隄　范季遠觀察尚未知交卸後委以何差也○正任淮南監掣同知金司馬素有痰疾每屆夏令必舉發二次近爲兩淮運司程兩亭都轉所聞飭暫交卸篆務安心調理遺缺詳奉兩江督憲兼理鹽政劉峴帥檄委淮南總局會辦沈子成分轉暫行代庖大約日内卽須束裝赴任也○新委辦理江西督銷總局事宜王季棠觀察交卸揚郡保甲局務後隨卽赴贑省履新瀛眷仍寓邗上近以布置已定派役來迎於本月十五日登舟由瓜洲口出江南渡至鎭江換乘輪船溯江上駛○本月十一日甘泉縣謝大令接奉漕運總督張漕帥札文内開五月十一日接吏部來電略謂選補官缺刻已定於六月初一日起接辦投供開選各事宜奏奉諭旨允准施行應令文武各員一體來京聽候銓選等因爲此通飭各屬一律出示曉諭太令奉札之下隨卽遵照辦理俾縈情膴仕者得以及時効用不致坐失事機云 
[京口官塲紀事]  
　　鎭江訪事友人云天月二十六日恭逢皇上萬壽聖節黎明常鎭通海道長久山觀察署鎭江府許東畬太守以及文武各官俱穿花衣詣萬壽宫行朝賀禮江中所泊中西各兵艦均於桅上高揭國徽並各升砲二十一門以伸敬意○署理丹徒縣莫嶼香明府交卸後屬下各官紳設筵祖餞者幾於應接不遑六月二十五日明府詣道府二署禀辭二十七日由南門大碼頭登舟帶以小輪船逕赴金閶禀謁各大憲○六月二十四日爲署鎭江府許東畬太守攬揆良辰太守慨念時艱不敢稱觴行慶因飭所屬各員不准趨轅祝嘏並不許致送壽儀聞者稱之○邇來郡城舉辦巡防異常嚴密每當金烏烏墜之後保甲總局楊紹時大令督同城外分局委員陳蕉裳二尹裘壽山少尹等帶領勇丁差役四出巡邏至天將破曉時始各回局常鎭通海道長久山觀察署鎭江府許東畬太守丹徒縣張德迪明府更於夜深人靜後親帶小隊僕從周歴四門以防奸宄是以日來匪類已稍稍潛縱矣○前者江勝全軍統領杜雲秋觀察赴金陵謁見兩江總督兼南洋通商大臣劉峴帥禀陳要公事畢卽於六月二十六日乘招商局江孚輪船遄回京口江勝全軍總巡周錦堂遊戎以及江勝各營官咸赴江干迎迓○江安督糧道效述堂觀察以鎭江設立江安海運總局已於六月二十一日開運惟安徽之三河淮河之高寳汜等處所辦漕米均由民船裝運至鎭打包國棧須俟招商局派撥輪船然後運往塘沽深恐不法之徒或於米包上下時乘間竊取别滋事端特委水陸總巡周錦堂游　在江干妥爲彈壓遊戎奉札後已實力辦理矣 
[神京珥筆]  
　　京師訪事友人來函云聯軍入城後以神機營地勢寛敞占據將及一年今退出後有人於井中撈出神機營印信一顆不知爲洋兵所棄抑當倉卒之時恐防遺失故投之井中也○京師某妓館僕婦史氏與龜奴劉某通遂同居度日氏有女將及笄劉得隴望蜀女矢志不從屢加鞭樸一夜鄰人聞女喊救因往探視見劉持刀逼姦咸抱不平遂爲報官劉聞信先逸史民與女到案經官判女擇配史氏交官媒暫押俟獲劉某到案再行懲辦○慶邸奏請在京師内城地面分叚添設八局由各局紳董督飭局勇恊巡緝捕以助弁兵差役之所不逮另派大員數人總司其事時與諸紳會商聞已蒙俞允不日將通示居民矣○浙江漕米到京連日火車載運入城交倉每日分運皆有印度兵押送到倉故車夫無敢中途竊米者 
[委員銷差]  
　　前者藩憲陸春江方伯札委陳荇香明府來申稽查烟膏捐刻下明府在申公畢爰於昨日遍赴各署辭行隨卽雇舟回省 
[]  
銷差 
[頌德歌功]  
　　滬軍營管帶翁子交太守近奉蘇松太兵備道袁海觀觀察委辦滬南馬路工程局事宜已定於本月初四日到差標下各健兒以太守交卸在卽感懷舊澤情不能忘爰公製萬名傘二頂德政牌四扇於昨日恭送至太守公館中太守謙遜再三而後受之 
[暫停讞政]  
　　昨日禮拜四爲天主教中聖母升天節期法總領事署繙譯官費君先期飭丁咨照捕房並咨讞員社枝園大令暫停讞政一期 
[拘獲小竊]  
　　偷兒某甲在某處竊得衣服一件剪給賊某乙竊得皮夾袋一枚行經法界均被包探拘獲一併送入捕房捕頭令押候解送公堂禀請讞員杜枝園大令訊辦 
[押犯病斃]  
　　美界捕房押犯吳老利近忽患病經捕頭送至司考脫路工部局病房内醫治奈因病入膏肓醫藥無效於昨晨斃命查無屍屬在滬遂由地保報請某善堂備棺收殮舁至義塚掩埋 
[殉夫地下]  
　　無錫人王根生年三十一歲向在英租界成豐洋貨號爲夥娶妻匡氏係嘉定縣之南翔鎭人結褵後賃居法租界鄭家木橋南首大街第八十號門牌興泰祥鞋店樓上鴻案相莊甫逾三載近王忽患勞怯之症病入膏肓醫藥罔效前日午後三點鐘時溘然長逝匡氏痛不欲生願隨夫於地下吞服洋烟延至晚間八點鐘毒發身死翌日由王之親串出資購買雙棺同時成殮聞者傷之 
[上海縣署瑣案]  
　　許桂華控兄許阿龍爭奪房屋前晚縣主汪瑶庭大令提訊許桂華供父親故後遺下房屋五間已與阿龍均分立有筆據不意阿龍强欲多佔半間并在小的灶屋外設一坑厠穢惡難堪小的商令遷去伊堅執不允爲此控案叩求公斷阿龍供小的係屬長子所有父親遺産理應多分半間坑厠設在自已地上與弟何干求鑒大令察核分據並不載明間數姑判將房屋半間交阿龍管理令將坑厠擇地速遷違干提究○邱永勲控蔣漢卿圖賴會欵等情前經大令提案略訊飭差理處嗣以蔣恃蠻不服經差夥某甲禀知大令前晚提案覆訊邱投案呈帳請爲究追蔣供邱處之欵尚有若干早已抵劃未經收入小的又不諳算法求恩飭令算明當卽料理大令飭差將兩造帶出赶緊核算帳目禀候核斷○某局捕夥混名小教敎控被斷臂全發卽倪全發糾同小無錫喇叭長生等蜂毆受傷前日大令飭差拘倪到案當晚升座研訊謂倪曰爾因何有此綽號供稱小的前在製造局當鐵匠被機器將臂軋斷人遂以此呼之此次之事實因教教誣指大毛行竊索詐不遂便爾逞兇小的出爲解勸致攖其怒肇此風波求鑒大令判責一百板具改過結交保開釋 
[光緒二十六年七月至二十七年五月缺單]  
　　郎中户部廣西司鈺斌貴州司連文冲俱升員外郎户部雲南司殷育恩故吏部文選可孫笥經升小京官中書科中書蔣嘉澍未過堂朱黻省親禮部司務周宗雒病通政司知事吳承德呈請分發知府山西寍武吳鴻恩開缺以道員用福建興化啓續革湖北安陸史書靑故直隸州知州雲南武定李保邦未過堂安徽和州朱大紳勒休山西隰州崔澄寰革通判奉天圍塲宋維英開缺廣西思恩府冷玉輝未過堂知州雲南阿迷蔡鏡蓉故霑益王垣臨革知縣四川銅梁孫家瑚近山東蒙陰陸駿清山西天鎭陳政詩俱丁廣西思恩俞震龍終養由西太原何宗遜革湖南永興劉熙純未過堂雲南河西楊志體革山西榆社蔡光岳江西宜黄鄭世璜廣東相甯李瑋堂俱丁陜西鄠縣劉聲琦修墓商南倪度丁河南温縣秦本提某廣西融縣唐右楨丁浙江湯溪顧鴻烈修墓安徽黟縣周憲章革四川南溪周賡壽廣東茂名樊誴俱丁雲南建水江雲龍修墓江西安仁劉泰龢山西河津黄廷光大寍曹李鳳壽陽秦錫圭太谷胡德修潞城璧埕高平于岱霖長子恩順湖南清泉鄭炳俱革雲南元謀楊燦林湖北黄梅張清俱丁福建長樂李淦赴省差委廣東四會張經年降直州判廣東連州項文瑞丁州判安徽宿州潘玉鵬革順天涿州汪介耆故縣丞福建莆田左培釗丁通判司獄山西朔平府李名和革巡檢江西崇義張嘉會故典史安徽當塗楊顯名故廣東鶴山徐樹壇升順天保定張書紳江西靖安何書年俱丁江蘇句容吳棟陜西朝邑徐肯堂湖南益陽傳雲書俱革 
 
 

Page 4

 
 
   
 
 

Page 5

 
 
   
 
 

Page 6

 
 
[摩素洋行告白]  
啓者本行專辦各國名厰雜貨疋頭五金雜料洋酒煤炭木料機器及一切新奇洋貨出售並購辦出口絲茶及各種雜貨如蒙貴客定辦各貨價目格外克己紳商賜顧者請　移玉四川路十三號洋房本行帳房面議可也此佈　本行謹啓 
[廣東中和公司籌防彩票批發]  
中和公司奉　爵閣督都堂李　諭准在案專辦六年在廣東省城北帝廟前開彩經開過十四會信孚中外現批第二年第二會准期七月十八日開彩每張售洋五元批價格外公道頭彩二萬三千元二彩至八彩章程及票額皆照上會得彩卽兌現洋并批江南票普濟票價照大市外埠信購原班回件此佈總公司在粤省打銅街　經理上海南馬路廣中和謹啓　外埠經理杭州廣發財　蘇州蘇九華安慶萬利 
[吳江縣徵收錢糧改章]  
今年江邑已改令租業二三百畝以上各户一律自封投拒先用印册開列户名銀米總數由租業清書傳知各業自認投完日期塡注册内屆期到城輸納逾期不到卽行籤提其零星租業較小之户仍由清書持册收繳業户須眼同將完數登入印册倘有私相授受不入印册仍作未完論如有願先行自赴城柜投完者亦可版串隔卯截發不准需索分文現己出示徵辦凡我紳民宜共遵守不可再如上年爲清書王耀芳所騙也　江邑紳士公啓 
[香港太古糖局]  
車糖出售 
本行由港自運ＢＡ唛五温Ｂ唛四温半CＷ唛四温二五CX唛四温HX唛三温七五Ｈ唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
[禮拜五拍賣]  
初三日上午十點半鐘在本行不限價拍賣各色花羽綢元色羽綢白斜紋白表布各色印花布等貨限兩禮拜出清五天期票此佈賀司格洋行啓 
[禮拜五拍賣]  
准於初三日兩點半鐘在本行拍賣仁記兎子送子色羽毛馬尖魚滃兎子色羽綾公平凈貨頂上顔色二磅半至六磅綠金人鶴彩人虎綠金人魚綠金人鳳綠金狗紅標如意馬蹄金雙飛龍人鳳龍鳳元羽綢和記元羽綢波彌文色條絨布泰和十磅跑鹿魚滃市布公茂三磅七五四磅四磅半鴛鴦紅標興隆紅哈餘貨不計係仁記之貨准限二禮拜出清此佈　瑞和行啓 
[禮拜五拍賣]  
准於初三日兩點半鐘在本行拍賣鐵床椅子色三扒大菜檯大菜色茶色鐵洋箱面湯檯浴盆刀叉羹匙大洋琴脚踏車東洋車一切外國家用什物不計此佈五馬路南順泰洋行啓 
[禮拜五拍賣]  
准於初三兩點半鐘在本行拍賣頂好鷄絲四十箱大鑽帽保險吊燈數十只餘物不計此佈五馬路南順泰洋行啓 
[禮拜六拍賣]  
啓者禮拜六卽初四日十點鐘在本棧不限價拍賣各色海馬牛牌鵝牌象牌龍牌八福等呢各種洋紅標二四紅加官洋標等貨此佈　義記洋行啓 
[遺失提單]  
茲由江永第十次進口A生漆四件該提單完税後在關遺失今向招商說明作廢另補提單提貨特此聲明　永昌泰白 
[招人建造爐子]  
啓者本廠今欲招人承造火磚爐子如有人欲承斯事者卽來本廠面議可也特此佈告　江蘇藥水廠啓 
 
 

Page 7

 
 
   
 
 

Page 8

 
 
   
 
 

Page 9

 
 
[大清光緒二十七年七月初三日申報附張]  
[狂風覆舟]  
　　　鎭江訪事友人云六月二十四日相傳爲寗福　是夜忽起　風走石飛砂勢昌猛烈沿河一帶茅屋皆被席捲一空江干　所泊各船斷纜走錨不可勝計至翌日風仍未息七濠有一雜貨船因繫破船底登時沈没此外瓜皮小艇失事者尤多封家十八姨之亟洵可畏　哉 
[上海巡局紀事]  
　　前日小普陀橋畔德泰染坊中人雇小車載送布疋行至小南門外鈎玉弄口源　糖果店門首適店主胡楚材排設鍋爐正在煎售腐乾車夫某甲漫不經心將鍋撞翻幾兆燎原之禍胡大怒扭甲至二十三七鋪巡防局控請究　局員邱友林二尹提訊之下斷令德泰店主賠還鍋價錢四百文令胡移往他處不准違延○南巿生義馬頭東來小客棧主陳某之子來銓曾欠新馬頭源源衣莊往來帳錢六十千文屢索無著源源執事人某甲遂於前日控諸十六鋪巡防南局局員陳禾亭二尹飭地甲妥爲理處禀覆核辦○上月某日有壽姓者在南巿萬裕馬頭利泰洋貨店購定鉛皮六十擔言明每擔洋銀九元三角先付定洋二元前日往取忽指稱此貨每擔僅值洋銀八元二角强令照减店中人不允致相口角壽遂控諸十六鋪巡防南局局員陳二尹以生意中人不得輕肇訟端飭地甲調停了事 
[馬路工程局紀事]  
　　前者馬路工程局總辦葉孟紀司馬接奉蘇松太兵備道兼江海關監督袁海觀觀察頒到函示以法人將在馬路上安設自來水管飭即照料等因爰于開工日始親往工次稽察旋見南馬頭迤北所砌陰購多被損壤當卽告之法人法人以此項工程已包歸工頭徐金記承辦令向徐理論司馬隨飭傅徐到案諭令嗣後遇有損碍陰溝之處隨拆隨砌不得消存推諉事已妥洽矣邇者司馬以交卸在卽據情申禀觀察請爲查核○馬路工程局總辦葉孟紀司馬查知南巿捕房三十四號門差華捕張良玉招權舞獘無惡不爲飭捕頭王經年立予斥革押候移請新總辦翁子文太守從嚴懲辦 
[英美租界晚堂案]  
　　鐵匠陳順泉扭控妻子吳氏私逃出外不肯回家前晚讞員張柄樞司馬升座研訊陳供小的係無錫縣人向操鐵業娶妻吳氏不安於室一月前逃至滬上近始尋獲猶不肯同歸爲此扭案控陳叩求究辦陳吳氏供小婦人實因家中貧苦丈夫又不顧家用不得已出外傭工並無不端情事叩求鑒察司馬以吳氏不應濳逃著掌頰四十下交其夫領回管束 
[英美租界公堂瑣案]  
　　天津路宴樂園酒館開張以來未及一月負欠纍纍前日陳阿岳馮謝氏馬馮氏等羣往索逋致相齟齬座客胡起柏見之出爲解勸被陳毆傷事經包探張才寳查知連館中執事人葉松年一併拘案請究讞員張柄樞司馬商之白繙譯以陳不應率爾行兇判罰洋銀一元所欠各欵著將葉押候復訊核追○著名積竊李阿五潛至某輪船上行竊粤人某甲所携銀質對時表及金戒指衣服等物經包探何阿春拘解請究司馬以其怙惡不悛判責四百板管押捕房一年○怡和紗廠洋人控細崽任土才行竊洋銀十三元由包探金阿三拘解請究司馬判責二百板贓給還失主○女棍王美利前與篾作頭麴如李因事爭毆解經司馬判罰麴洋銀一元不料王美利尚不肯休復糾衆向麴尋仇並牽涉王榮生又經捕房一并解案司馬以王氏不應撒潑判與被告各罰洋銀一元不得再往滋擾具結斥釋○船户山甫全潛將廣益雇運赴香港之豆二百包換出好豆二十一包經水包探何瑞福拘解請究司馬判償洋銀三十元再罰十元以儆○王阿榮行竊張阿根銅磬一枚經包探陳根寳拘解請究司馬判責二百板○陳阿三潛入周吳氏家圖竊由某包探拘解請究司馬判責一百板遞解回籍 
[美租界捕房紀事]  
　　蕩婦王妹向與流氓陳川平私識近又憐新棄舊與虹口捕房第三百四十六號巡捕錢阿大結不解之緣在穿虹浜左近賃屋一椽雙宿雙飛儼如伉儷昨爲陳偵知前往將婦領回錢不服口角之餘互相毆擊旋互扭至捕房控訴捕頭詢悉情由以兩造皆係無恥斥不准理一僔逐出○昨晨積竊陳少卿混入篷路第二千零五十二號門牌甬人倪萬生家竊取綢布衣服八件携之而出欲至鄰近某押鋪内典質錢文適爲包探石金榮所見連贓帶入捕房捕頭令押候解送公堂禀請讞員張柄樞司馬訊辦 
[杭州恊德善堂樊恭煦潘炳南等經收皖浙賑捐六月十一至二十日第三次淸單]  
　　前任浙江巡撫惲大人助鱔漕平銀一千兩蘇州留名氏求病速痊助蘇漕平銀七百兩高晴記助洋五百元前署崇明縣沈明府助洋一百四十六元申江賢賢堂助洋一百零八元上海崇餘莊袁聯清張尊德堂童銅井心莊子求消病魔代他作福蘇州府向太尊長洲縣蘇明府元和縣王明府吳縣田明府以上十户各助洋一百元上海源豐潤號陸吳氏欲寡過子上海　大莊上海鉅元莊衆友愼思堂以上六户各助五十元夏行齋助洋廿二元陞源丁馬氏貽遠堂晉昌氏無名氏蘇州仁昌裕莊歙西金鳴謙堂以上六户各助洋二十元經世書屋邵助洋十五元平湖絲業公所助洋十二元忠恕堂蘇州裕源莊頴川忠恕子公善記敦睦堂劉蟾仙氏嘉興　大莊高讓　湖州德源莊成記莊信成莊葉克壽祈病痊葉鏘關煞開通如願子安豫莊王門蔡氏姚繼琴無名氏義橋公記莊王研農王潘氏善質堂居易堂謙吉典衆友高敦仁堂恭壽堂以上廿七户各助洋十元同濟典永陸堂無名氏三户各助洋六元求善子仁和童長庚久福綢莊朱煥章俞燕臣嘉興源康莊星叙堂周玉潤園王家麒王祝氏王小秀無名氏章蔡吳三善士李樹德堂洪玉福無名氏十六户各助洋五元信女求平安阜興典義橋厚生莊不留名廣濟典太和典無名氏怡和典郭溪縵濟蘇德泰復　典衆友十一户各助洋四元蘋州權吏保安堂葉香谷徐度心香室啓泰園張恆昌園龐元　元泰園同裕莊留餘居士隠陀名善士程　氏沈子壽十三户各助洋三元晚香堂周求福先親顧宓陳氏鼎茂行守拙居同春祥同興興　馨餘絲行蔣逸亭谷吉甫順泰行源來　徐楚　　恒泰張裕隆無名氏葛培遠陳門毛氏酒痴陳錫孫福壽堂姚　興河東軒承慶堂無名氏項槐記程章氏孫敬修堂何培之沈祥泰繼　堂余王日章衣德堂若愚氏黄中和　靜記王春波汪善之方杏三十七户各助洋二元惺修述古堂彭濟陽江西陵劉林春泉河漢斌合雷靑雲章采五合范紹卿樂善堂王詠春堂曾胡養田葉關卿豫昌春義大申安　　昌典恆益源春大來茂林無名氏恆昌鎰豐頤　莊盛豫興無名氏三鼎生鼎興勝茂維德堂徐鼎豐聽彝書屋徐徐張氏敦餘堂徐擷英草廬徐誦蓀邵子菁周子翁劉正茂高蟾記隠名氏興泰義泰源元升源林德泰升源裕孫德泰沈　順鼎盛和鼎盛順葛壽康莊邢承志堂森義得隆坊聚源行裕記汪誠齋龎美斯胡卿綬龎梅身傅餘棠合陳門倪氏陳祖堯合蔣香書屋無名氏合壽松卿中和汝號純記孫福生洪長裕聚隆行汝號　記黄源泰豫昌春記鎰豐傅萃勲恆昌傅其樞泰豐韓王興陶福田周芾南合方士選吳篤翁鼎豐莊恆益謙益陳洽義高記永和豫康日生孫愼記陳藝記程蓮塘耕餘堂吳紹光項程氏項汪氏程氏張茂生章金壽周阿林程錦泉寳善堂周邵菊如饒蓮生温阿延　大典恆記莊鮑虞臣茹世遺堂求平安三省書屋程蔭章　溪逸史黄湘帆合唐南輝張子祥合方極泰守善士合朱子岐孫善慶合三省書屋以上一百十五户各助洋一元正泰號玉潤號裕豐園宋吉甫以上四户各角洋十角韓田氏角洋二十角章李氏陶福田周芾南合黄裕大以上三户各角洋十角陳毓記沈雲淸歐陽春濤朱仲筠萬學靑吳雲峰汪耀齋陳祖鋆陳祖榮何韓氏章昇標壽雨亭大森號魏萬盛胡淦亭施醴泉孫寅初孔憲標吳敬甫吳子固湯許氏葉　屬程登鰲合五昌吳愼康德興莊沈鑅昌洪純程桂生詹紳甫注瑞昌萬懋隆朱壽榕以上在十二户各助角洋五角黄潤泉角洋四角胡養田角洋三角五分韓氏聞安慶丁耀堂三户各角洋三角汪鞠如王小山汪名立賴凌生　書名無名氏以上六户各角洋二角淸河劉氏助純陽正氣丸二千服恊善集錫記助霍香正氣丸三千二百服又助臥龍丹六百瓶又助痧氣丸五百瓶以上共募漕平銀一千七百兩英洋二千八百六十三元角子洋二十六元二角五分上海北巿絲業會館施則敬錄 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴安徽巡撫臣王之春跪奏爲奉撥光緒二十七年甘肅新餉現歸二批三成銀兩依限照數籌解恭摺奏報仰祈聖鑒事竊准户部咨光緒二十七年分甘肅新餉指撥安徽省銀二十萬兩截至二十六年三月底止赶解三成二十七年四月底再解三成下餘四成統　九月底掃數解淸等因當經行司遵照將應解前項頭批二成銀六萬兩依限如數湊撥飭委候補知縣文化舒管解赴甘分别奏咨在案兹屇四月分應解二批某餉之期飭據布政使湯壽銘詳稱此項某肅新餉爲兵食要需亟應赶緊籌備足數提前委解現於庫存地丁正項項下動撥庫平銀六萬兩飭委候補知縣陳宗謨解赴陜甘總督衙門交納轉發甘肅藩司兌收充餉其餘四成銀兩容再設法赶籌依限委解不敢稍遲等情詳請奏咨前來除咨户部曁陜甘督臣查照外所有安徽省委解本年甘肅新餉二批三成銀兩緣由謹恭摺具陳伏乞皇太后皇上聖鑒謹奏五月初八日奉硃批户部知道欽此 
頭品頂戴貫州巡撫臣鄧華熙跪奏爲黔省接辦新海防第二十八次收捐名數銀數恭摺具陳仰祈聖鑒事竊查户部議奏籌備海防緊要請停止鄭工捐輸接辦新海防捐以濟急需又准户部咨議覆直隷總督奏請推廣新海防捐照鄭工例量爲變通各摺於光緒十五年十月均奉旨依議欽此又准户部咨各省新海防捐奏准展限一年並再减成收捐又接准户部咨奏新海防捐輸分别加成各等因於光緒二十三年九月奉旨依議欽此先後行司遵辦其初次至二十七次收捐數目均經前撫臣奉報在案兹據布政使邵積誠詳稱光緒二十六年閏八月初一日起至十一月底止收捐實官五名隨官監生二名共計六名此爲第二十八次共收實銀一千二百三十五兩二錢詳請奏咨前來臣覆查無異理合懇恩俯准獎叙除册咨部查照外謹恭摺具陳伏乞皇太后皇上聖鑒敕部覈覆施行謹奏五月初九日奉硃批户部議奏欽此 
奴才濟祿瑞興德祿謹跪奏爲擬請借補協領員缺以專職守恭摺仰祈聖鑒事竊奴才等於光緒二十七年四月十三日據左司協領炳泰呈報左翼滿洲正藍旗協領良續因病出缺報稱前來奴才等自應遴員補放以專職守惟協領有表率一旗之責必須才具練逹方堪勝任且值操防緊要整頓營務之際更宜愼重其選奴才等細心體察現有曾經擬陪咨送引見奉旨記名協領左翼滿洲正黄旗佐領長林管轄嚴明差操勤奮於此次所出正藍旗滿洲協領一缺擬請借補如蒙恩准洵堪勝任一俟該翼缺出再行撤還所有奴才等擬請借補協領員缺以專職守緣由是否有當謹繕摺具奏伏乞皇太后皇上聖鑒訓示遵和謹奏五月初九日奉硃批著照所請兵部知道欽此 
鄧華熙片再前管靑谿機器委員五品銜候選通判祁祖彞經前撫臣等以該員資燬機器變賣鐵觔奏叅革職上年道員陳明遠遵奏來黔接辦前撫臣王毓藻飭該革員將靑谿全廠機器逐件點交經收隨據道員陳明遠禀稱所有靑谿全廠機器並無燬損惟因停工日久廠費無著該革員將廠中多備之鐵條鐵板等件變價以充日用已飭照數賠補均經接收淸楚在案臣查該革員祁祖彞曾充出洋學生於西學尚有討論前此因公虧累業已照數賠交經該道陳明遠接收淸楚可否仰邀天恩賞准將五品銜候選通判祁祖彞隨案開復原官遇有洋務交涉可資驅策免至廢棄可惜是否有當伏乞聖鑒訓示謹奏五月初九日奉硃批著照所請該衙門知道欽此 
鄧華熙片再鎭遠府知府謝文翹調省遺缺查有都匀府知府區經瀚老成練逹辦事勤能堪以調署所遺都匀府缺查有候補知府吳嘉瑜留心時務明幹有爲堪以署理據藩臬兩司會詳前來除檄飭遵照外謹會同兼署雲貴總督臣丁振鐸合詞附片具陳伏乞聖鑒謹奏五月初九日奉硃批吏部知道欽此 
鄧華熙片再據善後局司道詳稱黔省上年荒歉賑欵不敷前經電商總辦永瀘鹽務四川補用道華國英勸捐集欵由川採購米糧分道運黔以濟黔省賑糶所不及綜核大定遵議一帶該道員採運平糶之榖共計一萬五千餘石買本運費墊用銀十萬兩有奇除紳商捐助之欵尚虧銀四萬餘兩均由該道員自行設法彌補並稱該道員總辦鹽務黔邊各引道所關不敢仰邀議叙等情前來臣查上年黔省荒歉災區甚廣籌欵極艱幸該道員深明大義力任其難大定遵義之災黎賴以存活者不可數計所用之欵至十萬以外實非尋常捐數可比可否仰懇天恩准將道員華國英交部從優議叙以資激勸是否有當伏乞聖鑒訓示謹奏五月妆九日奉硃批華國英著交部從優議叙欽此 
鄧華熙片再查遵義縣知縣吳成熙才優識練辦事勤能又銅仁縣知縣胡瀛濤才具開展辦事老成應行互相調署以期人地相宜據藩司邵積誠臬司林紹年會詳前來除檄飭遵照外謹會同兼署雲貴總督臣丁振鐸合詞附片具奏伏乞聖鑒謹奏五月初九日奉硃批吏部知道欽此 
鄧華熙片再前准部咨奏定章程道府州縣無論何項勞績保歸候補人員應以到省之日起詳加試看扣限一年期滿出具考語奏明分别繁簡補用等因歴經遵辦在案兹查候補知州張運芙業已到省試看一年期滿應行照章甄别據藩司邵積誠臬司林紹年造册詳請會核具奏前來臣查該員張運芙舉止安詳留心吏治堪以留省酌量補用除册咨送部科外謹會同兼署雲貴總督臣丁振鐸合詞附片具陳伏乞聖鑒謹奏五月初九日奉硃批吏部知道欽此 
鄧華熙片再署上江協副將留黔補用副將王恩貴據報丁憂自應委員接署惟查該協所轄上江一帶與粤接壞要隘甚多倍爲緊要當此三省會辦游匪之時必須嚴密佈置該署副將王恩貴情形熟悉未便另易生手擬令暫留署任俟邊境肅淸再飭交卸實於防務有裨除咨部查照外謹附片具陳伏乞聖鑒謹奏五月初九日奉硃批兵部知道欽此 
崧蕃片再查例載道府以至未入流無論何項勞績保歸候補班人員以到省之日起試看一年期滿甄别補用又現任人員保歸候員班次扣足一年甄别補用各等語歴經遵辦在案北查有候補知州廖葆泰應自光緒二十六年正月十八到省之日起連閏扣至是年十二月十八日止又候補知縣王肇基自光緒二十六年二月十一到省之日起連閏扣至二十七年正月十一日止又補用知縣趙樹棠自光緒二十四年十一月初一作爲知縣到省之日起扣至二十五年十一月初一日止均試看一年期滿例應甄别由甘肅藩司何福堃臬司潘效蘇加考詳請甄别具奏前來奴才到任未滿三月例不加考惟據該司等聲稱廖葆泰勇幹有爲王肇基年壯才長辦事勤奮趙樹棠才具優長勇于任事均堪以原官留省照例補用除將各員履歴清册咨部查照外理合附片具陳伏乞聖鑒謹奏五月妆九日奉硃批吏部知道欽此 
崧蕃片再奴才據署凉州鎭總兵永明呈稱鎭屬土門堡守備藺廷貴得患風寒病症醫藥罔效於光緒二十七年三月初十日病故任所等情呈報前來奴才覆核無異相應請旨開缺除飭取該故員原領札付及委員承查印甘各結另咨送部外所遺守備員缺甘肅現有應補人員容俟另揀請補謹附片陳明伏乞聖鑒謹奏五月初九日奉硃批兵部知道欽此 
 
