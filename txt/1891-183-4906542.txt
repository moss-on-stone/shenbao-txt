# 1891 - 183 - 4906542

 

Page 1

 
 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片王洋數千里盡成澤國災民遍地轉徙死亡男女屍骸蔽江而下其幸而不死者飢腸轆轆全無粗穢下咽有不視息難延漸將告斃者乎伏念本舘勸辦賑捐而後江浙福建諸者其蒙大君子慷慨輸金今兹畿輔嚴疆齊魯名境遭兹顚沛何思不復解囊特肅短箋附陳若狀如肯玉成美事巨欵慨施則作善降祥福報可操左劵已 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以　價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖陽謨乎 
[新印通問便集告成] [  申報舘主人啓]  
　　是書爲南沙子虚氏所輯盖亦尺　之流亞也首列家族函次爲　戚箋簡田是而通禀尊長友朋贈答門分類别开然柣然凡持身涉世之規慶賀弔唁之節以及信而格式行輩稱呼羅羅清疏無體不備又恐初學家于書中典實未能一覧而知因復博攷詳稽逐加註釋人苟悉心披覧則飛箋染翰自能右有左宜本舘因取而印之以公同好每部分裝四本祇收碼洋兩角諸君子有欲以箋素兄長者認明本埠申報舘申昌書屋或各外埠申昌及分售申報處購取可也 
[推廣船局製造局議]  
　　中國自仿行西法以來其最要者爲船政製造各局船政局專造船艦迄今已經造成早經行駛者不下數十艘其先特放船政大臣以督理其事現在將大臣裁去歸并福建藩司兼理規模爲之一變然自馬江一戰船局幸而無恙製船造舶依舊工作不息製造局則不僅一省有之計已設立者數處矣其所鑄造各種後膛槍砲以及魚雷水雷火箭藥彈一切軍火亦不難並駕乎泰西卽其製造軍火而外他種機器亦不難逐漸仿造凡泰西各國製造諸局船廠砲廠其所製固不專在船砲如千里鏡量天尺與夫各種機器皆能爲之并不但專爲本國之用他國有向其購辦者無論何國皆可成交更可定造夫他國之人向之購取且不之拒况其爲本國之商民乎乃中國各局則皆專以供官物之用於商民無與也竊以爲爐火旣開工匠畢集一日之中作工幾何積日而爲列積月而爲歲則一年之中作工又幾何或家需用之物但須敷用而已足設或製之過多藏以待用則往往致銹窳之慮若限定一年製造若干不令其多作則曠工又不免可惜何如仿泰西之法凡有暇晷代商家以及民間代造各種機器卽如小火輪近來商人常藉以拖帶信貨取其迅速此種火船每多向西人購買或向西人租賃倘商人知本國製造各局可以出售則必不購諸西人而購之中國而利源不專屬之外洋矣其他各式機器如織布軋花織呢羽製電氣凡有益於民間有裨於商務者皆由中國各局自造則銀錢之流出者必日見其少今者中國亦曾自創織布軋花等局而所用機器悉購之於外洋中國雖有各處製造局而未得稍沾其利不亦愧乎說者以爲製造各局設自國家不若外洋各廠之由商人公司開設故外洋之官物購諸商廠並非商人所用購之官廠今中國之各局則官廠也官廠之物而聽商民購取則失體統矣然而竊謂中國製造諸局但能由官設立而不能聽民問仿造則是官廠之所造祗以供官用而商民無所利益商民欲用火船欲用各種機器官廠不能爲之造辦則彼不於外洋購取將誰購之是中國商民之用機器者日益多外洋各廠之獲利日益厚而中國製造各局一無所預且製造各局終年爐火晝日人工所製之物藏之無用之地何如以其有餘補彼不足稍事通融卽可自收利權不使人笑其已之薄而鄰之厚不亦善乎或又謂船政局中所造各船分布各洋尚或虞其不敷各省製造局所造車火一切分給各洋兵輪以及内地陸營兵士亦未見其有餘又豈有暇晷以爲商民造製各物又豈能以所造之餘出售於商民且國家凡費若干錢糧豈有爲商民代手此事必不可行也然吾則以爲國家之設立製造各局原爲衛民之用槍砲等物分給兵丁使之保衛民生初非有私意存乎其間也旣爲衛民起見凡所以利民者皆當爲之况商民如欲購辦船隻機器無非估值繳價則亦不難藉此以資周轉而於局務亦有裨焉如必執泥成見謂官局之設專以製官物而商民不得過問則必使商民不得用小火船不得用機器而後可然禁使勿用又未免大拂乎人情則惟有聽其向外洋購而用之而中國之漏巵此又其一端矣請明定章程除槍砲等物民間不得擅用者嚴其禁令不得私購此外凡商民需用之物各局皆爲代造如慮不給則不妨多用人工其實則核計各處局内工程課其工作未嘗竟無餘暇所患者局中所用不得其人勢墏置官物於腦後而專爲商民代造各物以作生意或從中舞弊以官欵混入私欵種種弊竇固所不免要亦在乎總理其事者之得其人焉耶質之留心時務者以爲何如 
[諭旨恭錄]  
　　五月廿四日兵部題考試八旗童生一本奉硃筆這塲内彈壓着左翼副都統賡音布右翼副都統色普徵額去欽此同日奉上諭巡視北城御史訥清阿等奏遵保拿獲盜犯出力之司坊紳董彚案請奬一摺着吏部議奏單併發欽此○廿五日奉硃筆着端良褚成博監試欽此同日奉硃筆稽察正黄旗漢軍旗務着國秀去欽此 
[金陵客述]  
　　皖北人某甲年少好事恣意狎游日與燕朋狎友爲儔徵逐於板橋疎柳間自逞其逐電追風之樂上月二十五日携妙侣騁名駒飛駛至絨莊前適一叟老態龍鍾扶筇緩步未及趨避踢仆於途甲磬控不靈致馬蹄蹴其身上傷及肩與右腿途人見已釀成事故立將甲拘住一面飛報叟家其時叟伏地呻吟尚未氣絶旋有人出爲排解責令甲給以重貲越二日有客拴馬於得月樓茶肆前旋見一年約十二三歲之童子貿貿然來行近馬側馬忽雙蹄騰起踢中其胸立足不牢顚蹶數十武外額觸街石血濺衣襟噫是豈馬之咎耶抑咎在乘馬者耶猶憶去歲杭州候補道涇縣朱觀察之子馳馬踏斃旗人及至讞成遣戍口外今雖捐輸巨欵奏請施恩而我皇上寛猛兼施定斥不准綸音一出寰海皆聞奈何甲等尚昧焉妄知又因乘馬以肇禍哉執而懲之是所望於民之父母○南門外大火情形已詳本報事後查得被災者多至三百七十八户江寗縣趙小帆大令怛焉心傷每户賞給錢五百文又蘆席費百文並有某善士按户給米二斗有客行經其地見各民已誅茅作屋支竹爲椽頽垣敗壁中時見炊烟縷縷矣 
 
 

Page 2

 
 
[皖公山色]  
　　安慶友人來翰云入夏以來晴多雨少沈仲帥以下先後設壇虔禱并派員赴豫章龍井汲取聖水供奉齋壇至上月二十五日大雨滂沱歴一晝夜次日晨起登樓四望惟見秧田新緑滃翳如烟農人弛臥於深柳陰中無復桔槹聲響多魚之夢操劵可期因又委卽用縣龍明府賡言候補縣丞蔡二尹樹人送聖水返豫章虔申拜謝○月前眙盱縣突兆火災焚去居民數百户縣宰據實禀詳上憲上憲委候補縣孫明府玉銘携帶購銀前往清查撫恤兹已散畢於止用二十二日回省垣禀知名憲 
[蘇臺花月]  
　　姑蘇各憲派員至光福迎銅觀音像至省垣焚香祈雨雖曰神道設教然亦致慤致誠旣而霖雨宏施田疇沾足因擇期上月二十日將銅像送回當供奉滄浪亭時緑女紅男爭往拈香膜拜釵光鬂影絡繹於途有失去小孩者有釧環被攫者譁譁擾擾靡有已時愚民佞神眞無謂也○去年撫轅武巡捕楊鳳臺守戎購得葑門内滾繡巷地一區大興土木雲斤月斧昕夕不休近日已慶落成眷口將筮期遷入鋪陳一切務極奢華上月二十七日忽有巨蟒一條盤旋於正廳圓桌上腹黄背黑雙目炯烔有神昻首半空中時弄其信主人惑於讕語謂爲神所憑依謹具衣冠焚香叩禱蛇不動亦不去越二晝夜觀者麕聚户限幾穿主人恐肇禍端將門緊閉後遂不知所終○今年水菓收成甚歉巿中昻貴異常楊梅更覺寥寥業此者竟居爲奇貨上月某日胥門外偶一有水菓船至甫經近岸小本營生之輩爭先恐後飛躍登舟人數過多船遂翻覆船中菓品悉付水濵說者謂吳季重南皮逭署時沈李浮瓜未必有此妙景船中人亦均占滅頂經人撈起相與揮拳扭作一圑固結不解直至血流被面始各散歸○無恥女流往往手持秘戲圖游行烟寮茶室中見有輕薄少年輙滿面笑容向之求售人或情投意合則卽可横陳一榻謔浪輕狂一痕酥透雙蓓蕾半點香藏小麝臍任意摩挱亦所弗禁夫滬上婦女近已禁止吸烟議者謂若并啜茗而亦禁之更足挽回薄俗奈何省會之地獨任其新翻花様肆意誨淫豈地方官皆效法宋聾耶爲何竟不禁止也○有客偶行街巿見有蓬首垢面者三人足釘鐵鐐手籠木銬圑坐某飯鋪歡飲談笑毫不知羞詢之解差云係吳江縣解司之犯先是盛澤鎭毛塔人陳四姑年二十二歲待字閨中一日至某寺進香被小僧九林誘姦其師知之斥九林出外而女未之知也越日重尋舊好被香火章保二告知其弟章保三保三忻然曰是可以肥私囊也卽糾合著名流氓吳春柏歪嘴阿四等六人刦女至石門浜售與鄉人朱姓得洋銀一百六十元事爲女兄陳壽林偵知奔赴吳江縣署喊控張大合准詞之下飭拿情罪較重之三犯訊實嚴懲女則交壽林領歸另行擇配兹之渾身刑具者卽當日之暗中敲詐圖得不義之財者也因書諸報端以爲暴戾恣睢者儆 
[閩試紀事]  
　　福建學政沈宗師因大水突至考棚淹没改期考試等情已列前報迄今水勢已退宗師遂定於五月廿六日考閩侯兩縣文童天未黎明宗師升座點名諸童魚貫而入有百餘名瞠乎其後宗師欲擯之出經禀保再三乞恩始准補點有某甲年貎不符某乙履歴不符疑有槍替情弊立卽扣考向來閩中院試諸童專以夾帶書籍爲事今年則弊絶風清宗師所派搜檢之人皆用親丁不假院役之手凡帶書入塲者多被搜出設大爐數座舉火焚之自晨至晚餘燼猶未息也快哉此舉塵羹土飯一埽而空造福士林洵非淺鮮是日閩縣文題必有事焉而勿正侯官文題莫之能違也次題踰梁山邑于岐山之下通塲詩題賦得萬物各得時得時字五言六韵至午後一點鐘諸童已有交卷者未幾開放頭牌約有五六十人續放二三牌約有千人其文思遲鈍者當夕陽欲墮時尚在搜索枯腸吚唔不止有數人因翻閱秘本爲巡綽官所見扭赴宗師案下大加申斥麾之門外見者爲之股慄至薄暮未交卷者尚多宗師飭差催迫角聲嗚嗚然至二更許始凈塲其時大雨滂沱携囊挈榼者異常狼狽閩中有雨濕童生之諺其信然耶至長樂福清等縣已定期於廿八日開考矣 
[前車可鑒]  
　　欽差大臣辦理通商事務頭品頂戴兵部尚書兩江總督部堂碩勇巴圖魯劉爲再剴切曉諭事照得前因匪徒造言鼓衆有與各教堂爲難卽經出示諭禁蕪湖糾衆焚燒教堂藉端肆搶各犯業已獲案訊供將情節較重之王光經傅有順就地正法梟示並傳首江寗鎭江揚州上海等處示衆餘犯亦各分别懲處各在案乃丹陽又有焚燬教堂之案現已嚴飭拿犯務獲重辦此皆孽由自作旣爲法所不容卽難子以寛貸凡爾百姓自宜安分守業毋得輕蹈危機本大臣因不忍該民人等誤罹法網是以不憚再三苦口誥誡該匪徒等能知法令森嚴回心向善本大臣亦可稍寛一線子以自新合再出示曉諭爲此示仰諸色人等一體知悉自示之後務各父誡其子兄告其弟各守本分勉爲良民切勿爲謡言所惑妄生事端遇事亦不得隨聲附和致干重究後悔無及該匪徒須知天網恢恢疎而不漏當以蕪湖焚搶之案爲戒及早改過以保首領孰得孰失其細思之如敢故違定行嚴拿重懲本大臣令出惟行勿謂言之不預也凛之勉之切切特諭 
[賊船被獲]  
　　江西廣信河口厘卡委員卸事後買舟載物回至吳城鎭當將衣箱搬運上岸僅遣家丁衣箱一口因爲時已晚未及搬移是夜被賊竊去報案緝捕毫無影響由水路跟查至湖口地方見有大船三艘船中有男婦小孩多人形迹可疑知非善類購覔眼線在船上起獲原贓將人船一併解送新建縣男子十一名供認行竊不諱婦女及小孩均交官媒管押或謂大船三艘價值千金船上衣物亦極豐饒自非富家翁不能有此不知何以猶出此下策不知若輩所有儻來物皆於不義中得來卒以犯竊被獲所謂君以此始必以此終也而又何疑之有 
[江西閙教確信]  
　　前報撫州府李家渡於五月十八日拆毁天主教堂云云兹聞地名文昌橋非李家渡事在十五日亦非十八日當日撫州文武員弁聞信後立卽馳往彈壓勢已不及僅將女學堂保護不致變爲瓦礫之塲至南昌縣謝埠一案五月二十晚汪明府曁委員營弁查勘回省卽詣各大憲衙門禀明情形大約謂該處有教士一名係撫州劉姓非洋人也有住屋一所亦非教堂規制近日鄉民見該教士室内有木匣一隻疑係小棺適　各省謡傳遂至教士住屋觀看一時人數過多擁擠不開致將門窗户檻拆毁一聞文武官弁馳往彈壓當卽解散教士亦未受傷刻下民教尚屬相安各大憲飭卽照案辦理想事易了結無甚波折也 
[憲示照登]  
　　欽命二品頂戴監督江南海關分巡蘇松太道兼管銅務加十級紀錄十次聶爲出示曉諭事光緒十七年三月初五日奉欽差南洋通商大臣兩江總督部堂劉札准總理各國事務衙門咨准美國田大臣函稱本國定於光緒十九年三月間在西嘠哥地方開辦賽奇會中國願否派人赴會本衙門以中國距兩洋較遠近年各國賽會槪未奏請國家派員前往如各口商民有願入會者聽其備送函復去後旋接田大臣照送洋文會章各件前來將洋文譯漢咨行轉飭各關監督出示曉諭商民如有願赴是會者悉聽其便所有確係入會物件應於出口查明准免納稅等因到本大臣承准此抄單札關籌照辦理等因到關奉此查各國開設賽奇公會歴經示諭在案兹奉前因除呈報外合行出示曉諭爲此示仰各項工商人等一體遵照爾等如願赴會卽將物件開報到關聽候照章分别辦理可也毋違特示 
[密訊會匪]  
　　昨日英包探拿獲形跡可疑之湖南人某甲疑是哥老會中要犯立卽解送公堂蔡太守會同英副領事富美基及麥捕頭在花廳詳訊所有讞詞容俟探明再錄 
[申浦潮音]  
　　前晚有勇丁某甲在本邑十六鋪橋僱小車一輛載一鋪盖行至小南門外車夫某間驅車而逸尋至桑園某烟館内得見車夫惟鋪盖已被拆開内有洋銀二十五元早經失去向之查問一味支吾遂扭至廿三鋪巡防局請追局員廉得其情判令將車夫管押比繳○鄉人某甲手持白布四疋至南巿王家碼頭某茶肆啜茗俄忽失去卽同茶肆主某乙索賠乙以甲自不小心堅不肯充互相口角哄勤多人旋經 
 
 

Page 3

 
 
地甲調停令乙賠洋一元了事甲尚不允恨恨回鄉不知如何了結也 
[假裝官様]  
　　鹽城人曹得明混名曹膀子近在本邑西門外開設車寓招留無業流民自稱有職人員常在江北帮中揷身多事日前車主潘阿虎失去無照之東洋車一輛遍查無著嗣在孀婦吳王氏家門前查見曹知之卽出頭逞霸誣指吳王氏竊車扭送保甲局禀訴情由聲言請公祖嚴行究辦局員朱森庭明府素悉曹在外招謡撞騙問爾有何功名曹稱光緒七年在某捐局報捐監生明府飭將監照繳呈少頃曹取照呈電明府查得照上塡寫趙姓顯見其張冠李戴再四究問曹言語含糊明府怒謂爾假裝官様理應送縣重懲曹聞言叩頭如摀蒜口稱願具改過切結嗣後不再犯事矣明府謂然則姑從寛宥着當塲具結限十天内遷往他處如違提究不貸 
[會審錢債兩案]  
　　日前本報列英商麥士倫控稱曾買嚴志琴之地被嚴掯匿田單昨日下午復訊據經手西人斐力司等遵諭取到所稱另置曹姓出路之收據核計日期固在原議成買二十八畝定契之後惟斐力司等聲明此出路在總立原契之内並無另託代買出路事情如果此路值銀三百兩何致止付洋三百六十元及訊之嚴及原中則稱出路實係另行代買是以未曾併列原契上查核兩造收付數目本屬相符所錯者惟嚴稱先曾代付曹姓出路洋三百六十元耳蔡太守以兩造各執一詞殊難定斷會商當副領事諭如愿將方單繳案卽可覆訊諭一面令麥士倫彼此酌量貼補○平和洋行控虧空鉅萬之殷愼夫昨日追問能否覓到保人殷供稱雖有保人止能分期認償銀一二千兩餘者另出興隆筆據否則恐日後仍多周折示敢具保蔡太守諭令自向平和行商懇 
[覆訊偪娼]  
　　寗波惡鴇蔡陳氏偪令台州女子陳夏梅賣娼夏梅逃至滬上經葛同轉訊明始末將蔡陳氏管押諭令其寄子馬錦華往寗波於五天内邀原媒到來質訊其中情節均已載入報章昨晨同轉莅捕房馬投案供稱小的奉大老爺嚴諭往寍波邀原媒及到則金才臥病在家袁寶生出外未返羅寶仁家有八十一歲老母不克遠離是以祗將李仁金邀到昨日至公廨未蒙傳訊今晨李托名探親去而不返遍尋無着想已遠颺小的目下亦有病祈大老爺將此案隨便發落不願拖累日期矣同轉曰蔡陳氏偪令夏梅賣娼且用藥墮其胎孕現經察訪明曰尚敢狡賴逞刁當飭包探連夏梅帶出研問情形蔡陳氏供稱小婦人在押所略沾小恙夏梅之事憑大老爺作主可也同轉曰爾卽自知悔過着押候出具切結夏梅訴稱此鴇惡毒異常時將小婦人當爲處女哄騙人財且小婦人屢被用樹柴毆擊實屬痛恨於心小婦人由母家出門時帶有衣服卅二件均被此鴇吞没同轉問爾有何衣服須逐什報明夏梅訴稱蔡陳氏哄稱娶小婦人爲妾父母信以爲實將衣服贈嫁計竹布衫兩件竹布棉褲二條元色扇綢夾袄一件元色湖縐棉馬甲一件青布單馬甲二件藍洋布衫二件藍夏布衫一件燕青羽綢棉褲及單褲各一條東洋綿綢棉袄一件燕青綿綢衫二件白夏布衫二件白洋布衫二件青布棉袄一件柳條布衫二件又褲二條藍洋布褲二條元色洋布棉背心二件藍濮院綢夾袄一件梳頭衣一件大號洋鏡一面男鞋十雙女鞋八雙現均在此鴇處萬望追給小婦人同轉着帶蔡陳氏至案問夏梅之衣服何在供稱夏梅祇有棉袄等衣三四件試思其父因窮苦不堪將女變賣何來贈嫁之衣大老爺若不信請派差立往寗波搜查夏梅稱去年十二月二十四日因無錢還藥帳將小婦人嫁衣五件質洋十元之譜馬供稱照夏梅所報各衣其價甚廉安有五件可質洋十元之理同轉謂夏梅言之鑿鑿無庸多瀆着將蔡陳氏還押具結限日將各衣如數交出馬仍交原保赶緊將李交案訊辦 
[英界公堂瑣案]  
　　英商馬禮遜投領事署訴稱華人張潤芝曾將地基抵銀千兩立有抵據由甘拹美爲中保兹被樍欠利銀一百二十一兩向索不還請爲追繳富副領事據情照會蔡太守太守飭差傳張於昨日午刻會訊馬禮遜申訴前情並呈抵據張供稱此事曾央甘爲中保積欠利銀屬實現已措得洋銀五十元須於下午五點鐘時繳案餘求寛限一月分二期再繳百元計共一百五十元合之銀一百二十一兩所少祇十餘元太守請富副領事諭知馬禮遜馬禮遜稱先繳五十元未免太少或者先繳一半再繳一半太守謂旣被積欠今姑准其寛限惟須卽日先繳五十元餘限四禮拜内分二期再繳一百元着覓妥人保出違則惟保人是問○包探楊阿炳禀稱吕宋人某甲投捕房報稱粤婦大喜自願爲娼向阻不依以致爭鬧甲操粤語訴稱前在香港時見粤妓大喜被惡鴇褫衣毆擊乘間逃出無處棲身因之留養在家大喜亦願爲我室旣而帶之來滬忽仍欲爲娼阻止不依訴請發落大喜供稱小婦人並不嫁此吕宋人現願爲娼二三年然後擇人而事蔡太守問爾不願從吕宋人乎答稱不願小婦人願嫁華人太守謂旣不願從吕宋人亦可嫁與華人何以必欲爲娼二三年再行婚配答稱小婦人願稍積賣笑資大老爺旣不准爲娼容暫傭工以待擇嫁太守謂吕宋人旣非明媒正娶亦未出身價洋理合聽大喜自便諭畢令交人保出不再爲娼○包探顧阿六禀稱前有朱阿金者控失金飾衣服約值洋銀七十元查問仝居婦沈蔣氏稱有丈夫沈福田之友趙姓到家見其持一包而出奉訊之下判令沈蔣氏央人保出交到丈夫再交趙姓今沈已到初次研間言趙是江北富翁决不敢行竊繼言並不知有姓趙之人與前詞情節不符今特解案請訊沈供稱小的係江北人現在隆茂洋行賣貨西人亞立司處當細崽租屋一幢轉租與阿金前者有事回鄉及來滬據妻言阿金失竊後疑及趙姓訊奉着交小的憶及當日途見同鄉人自稱趙姓問小的住處適有同鄉車夫張扣羣梁裕金江洪扣聞其人之言隨領至小的家借宿一宵次晨出去後小的回家始知是人冐稱趙姓其實與小的並不相識現在張等均在外請大老爺傳問可也小的同居者只有三家彼此均有人出入究不知行竊者係何人張梁江同供稱小的皆江北通州人在治下拉車餬口是日在路上聞同鄉人問沈家在何處小的等與沈相　是以引至伊家蔡太守謂沈所訴情形殊爲詫異旣稱有趙姓人在路問信何必復由張等三人引至家内旣已引至家内而與沈並不見面如何伊妻卽可容留且沈如何知其人冐爲趙姓沈答稱張梁江同當車夫順便引至家中妻子知識全無任其在家躭擱斯時小的與其人並未見面後據同鄉人言及始知到家者並不姓趙太守謂然則其人冐爲趙姓欲至爾家圖竊何以在路問信適於張等引至爾家耶更可異者爾旣不在家中而爾妻肯容留素不相識之人世間安有此理乎如果冐名闖入爾家圖竊决不在路問信且據爾妻所供曾見其人携出一包豈有任其取去並不阻止之理種種情節紕謬異常顯見串同張等希圖推卸麥捕頭稱阿金失竊後如何沈卽回江北且據阿金供及沈蔣氏言沈已回江北而阿金伴妓乘馬車游靜安寺與沈相遇彼此扳談沈稱阿金前往寍波有二月之久房内衣箱等物盡託妻子照料及回滬檢點各物毫不缺少小的亦並不到過靜安寺安有與阿金扳談之事太守謂案由爾妻供明爾友趙姓躭擱一宵次晨取包出外現在照爾所供其人由張等引至爾家應着爾與張等四人尋交其人否則着爾等四人合賠失物洋七十元諭畢着均交保具限　某號華捕禀稱昨夜小的行經招商局北棧前有出店人言拘獲竊炭賊沈美郎小的隨之入内出店人言尚有潘老培王阿計亦是竊炭者小的因一併拘拿然未見行竊情形及竊贓何在今特一併送案出店人稱棧中時時失炭昨夜見沈挖開炭簍因知照西人密司美杜頓喚捕拘拿又見潘將炭裝成一籮喚王帮同扛出沈供稱小的係本邑人當小工度日昨夜行過是處忽聞身後有人狂呼捉賊突將小的指交巡捕其實小的並未竊炭潘供稱小的係山東人在北棧當扛夫已十餘年並未竊炭更未喚王代扛凡貨出棧房總門須有店鋪憑票始可放行否則不能運出如何指小的喚王代扛王供稱小的係本邑鄉間人亦當小工爲活潘並不喚小的扛炭平空被拘蔡太守問出店人究竟如何知伊等行竊答稱小的確見沈挖開炭簍及知照巡捕來時又見潘將炭裝在籮内面鋪炭屑王立在旁邊諒由潘喚同扛去至出牕門確要店鋪憑票琐則不准出外然往往小工妄稱地下掃來之煤炭屑扛出换些酒錢當出門時 
 
 

Page 4

 
 
先向店鋪乞取憑票太守飭將王開釋沈潘交保俟細查究竟是否行竊覆訊核辦至出店人爲誰則巡捕並不禀知本人亦未當堂供出云○包探張九意禀稱蔡渭堂在怡和洋行仁和輪船上工作乘間竊取海參五磅拿獲人贓交捕送案蔡供稱小的貪小初犯務乞施恩蔡太守判令管押十日以示薄懲贓存捕房給還失主 
[法界捕房瑣案]  
　　某烟葉行主沈溢遣抱翁熊投案請追怡記烟葉行主陳瑞生之父文星所欠銀二千餘兩葛同轉問前日命爾協同包探往文星家查問曾否查到文星答稱查得文星之妾確住北泥城橋恒豐里内詢問之餘其妾一味推諉文星仍避匿不面問爾知文星竟往何處答稱有人遇諸英大馬路後街向之談及此事文星惟雙淚涔涔而已同轉着帶陳瑞生詰問瑞生供稱父親實在蘇州小的前曾請親戚繕函勸令赶緊回來料理至今未得覆信殊屬駭異謂旣無回信可另請他人再寄信函答稱泰昌鹹魚行夥某甲可代寄信同轉着押候五日内交到其父○包探王榮培禀稱小的查知陳阿寶所携大菜刀九把係廣利輪船之物現廣利已開往廣東閱數日卽可回滬矣葛同轉着提陳詰問陳仍執定前詞問爾究在何處作夥供稱小的在頭壩左近春和館飯店爲夥店係林桂生林小香二人合股開張同轉着押候查問二林再行核辦○同源增舊貨店主裘四山投案具領乞丐王阿生搶去之紡綢長衫葛同轉問爾之長衫如何被搶答稱是晚由城中果育堂步出老北門沿護城河往南行近小東門突有一人將臂上之衣搶去一人從後推仆於地欲意追赶早已無蹤同轉謂爾失衣後曾報知捕房理應靜候查緝因何繕成招紙黏貼組界之中近來外間時有匿名揭帖　豈不知乎答稱彼處常有搶衣之事故繕單黏貼佈告行人謂姑念爾係生意中人不與深究長衫在滬南質鋪尚未吊贓候吊到後再來具領可也○通事稱奉諭查得王邵氏確借居褚家橋據鄰人云見其進出並未携銅釣相送案之銅釣定　别處携來葛同轉立將王邵氏帶案問銅釣是否竊得供稱小婦人在途行走突有一人將銅釣交與小婦人代携小婦人卽給價買得問昨日原告已指認無訛爾再敢狡賴乎喝令掌頰王邵氏一再求恩供稱小婦人實因衣食不週加之吸烟成癮是以出此下策實在堦沿上竊取用抵烟資同轉謂婦人行竊平當加等重辦姑念初次格外從寛判令掌頰四十下以示薄懲○林三才卽胡三才訴稱周永福黑夜戄衣葛　轉訊周不認諭令胡邀到悅來南貨店中見証人再行質訊昨晨胡投案訴稱悅來夥因往南配貨不及到堂通事稱查得胡等皆年輕身壯是晚在途被周所　卽誣指周奪衣同轉帶周訊問周供稱小的與胡自幼同塾讀書前晚胡等多人在彼爭吵小的悞與碰撞以致被誣同轉謂爾深夜站立人家門　亦非好人判令責手心一百下又將胡申斥數言喝令退去 
[賑欵更正]  
　　敝所經收四月中旬清單内蘇潘署鄧從善堂經募賑欵洋實係一千三百三十三元誤刊一千二百三十三元用特更正文報局賑所謹註 
[靈丹濟世]  
　　謹啓者敝堂昨接杭省萬承志堂馮聽五仁翁交來棣華堂大善士惠助八寶紅靈丹五百瓶太乙救疫丹五百錠藿香正氣丸四百服神效濟生丹西百服煉金作液摀麝成塵分仙草於藥籠發靈光於寶鼎楊枝法水具徵我怫慈悲玉札丹砂不啻上仙　食心存惻隱藥更精純仁壽同登功德無量除隨時代爲分送外謹登報章以誌盛德[  上海六馬路仁濟善堂施善昌等謹誌]  
[彩洋賑]  
　　　者募賑至今日愈覺勢成弩未矣荷蒙各處善士或節壽筵之費或移湯餅之資或捐肄業之席金或裁優觴之奢縻是皆轉移之妙用宏仁術之推施敝所歴次拜　久深欽佩兹接慈溪北鄉洪夔書善士交來鷹洋一百八十一元三角五分並誦來函云去冬疊見賑捐募啓實漸力不從心要告同志相約湊資賈得上海紅多士行彩禁誓必得彩助賑嗣接閱對號單欣悉共得彩洋四百十四元詎知　春持　來滬向索無着反復查探僉云該行經手上姓彩盡蘇吞人已兎脫久矣不得已禀蒙會審公堂提訊押追彼始挽人懇說交洋二百元求清免究業由紳董轉勸從情了結除疊次往來川　自備不計外惟此項内開銷零費洋十八元六角五分淨助賑捐洋一百八十一元三角五分請爲登報以明事實云云敝所祗領之餘當卽掣奉收條備函鳴謝似此實心實事可敬可嘉第忠發財票久已盛行得彩者隨處皆府盍以外來之物作功德之錢挹彼注兹咸分潤夫惠澤救災濟困積無量之陰功乞登報章以勸今之驟獲大彩者上海鐵路橋廣益堂内順天籌賑公所戴嗣源等謹啓 
[浙省撫轅抄]  
　　五廿一日前山西道監察卸史徐家鼎由京來省拜省陳海仁禀知本日交卸防軍局及順直賑捐差○廿二日處州同知過士昇解順直賑捐來省禀司候補同知何恩垺禀知藩司委赴寗郡提公欵差禀見候補縣陳海仁禀見叩辭長興厘局○廿三日署歸安訓導陸費煦禀知前奉金道台委赴揚州帶勸辦順直賑捐事竣回省叩辭由籍赴任叩謝典史洪長瀅禀知辭司飭知咨署建　典史缺叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　　　　　　　　　　　　　　　　　　　　　　　　 
 
 
 

Page 11

 
 
[光緒十七年五月廿四日京報全錄]  
　　宫門抄○諭旨二道錄前○發抄硃批四道○東撫張奏請優卹摺○又奏請旌表片○豫撫裕奏審明定擬摺○臺撫劉奏請將筆帖式仍照原保給奬片○蘇織造毓奏奉傳活計辦成續解二批交納摺○護新撫魏奏請更正底銜片○五月二十四日内務府國子監廂藍旗值日廂白滿引見七名頤和園二十三名○錫侯假滿請安○吉林副都統沙克都林扎布到京請安○四川總兵錢玉興請訓並請假一個月○河南按察使長祿請訓○會章謝充起居注官恩○銘公德公各請假十日○兆伯請假二十日○召見軍機錢玉興長祿沙克都林札布○發抄劉瑞祺奏河東丙戍綱鹽課奏銷仍請帶徵奉硃批着照所請户部知道欽此○又請將歴署虞卿等令交代清結之典縉榮儘先補用奉硃批吏部議奏欽此○又請壯欠解厘稅之已故候補令姚永齡革追奉硃批着照所請該部知道欽此○王文韶奏請將吊打客民致令自盡之守備邱國興等革拿奉硃批着照所請兵部知道欽此○○太子少保頭品頂戴山東巡撫臣張曜跪奏爲在工員弁落水殞命懇恩優卹以慰忠魂恭摺仰祈聖鑒事竊臣前派卽用知縣孔昭寀隨臣河工辦事三月十四日在長清縣屬楊莊河干風浪大作撞擊埽壩情形危險卽用知縣孔昭寀率同武舉人馬駿良外委陳寶元等在工防護乃暴風飇發石走沙飛咫尺之間昏暗莫辨埽忽蟄陷該員孔昭寀武舉人馬駿良外委陳寶元及勇夫十三名同時落水隨流淹没嗣將屍身先後撈獲厚加棺殮臣查孔昭寀係江蘇進士分發山東以知縣卽用先經派令隨工疊著勞績搶險案内本擬保以同知補用乃成勞未叙遽殞厥身武舉人馬駿良等均係委派在工因公殞命實堪憫惻合無仰懇天恩勅部將山東卽用知縣孔昭寀武舉人馬駿良外委陳寶元一併從優議卹以慰忠魂除將隨同殞没之勇夫照章賞卹外理合將在工員弁落水殞命懇請優卹緣由恭摺具奏伏乞皇上聖鑒謹奏奉硃批孔昭寀等均着交部從優議卹欽此○○張曜片再因公落水殞命之卽用知縣也昭寀其祖父孔繼鑅係道光十六年丙申科進士以南河同知於咸豐八年在江南軍營陣亡今孔昭寀又復因公殞命情已可憫兹據孔昭寀同鄉官道員李翼清陳重慶等禀稱已故卽用知縣孔昭寀之妻劉氏因聞孔昭寀在工落水殞命隨卽絶食多日復於三月二十一日仰葯自盡實屬深明大義節烈堪嘉開具事實清册呈懇奏請旌表前來除將册結咨部外臣查該烈婦孔劉氏系出名門夙嫻閨訓重闈盡孝旣色養之無違子影堪悲遽身殉而誓死無慙節烈宜荷褒揚理合籲請天恩俯賜勅部旌卹以維風化而慰幽魂謹附片具陳伏乞聖鑒謹奏奉硃批着照所请禮部知道欽此○○河南巡撫奴才裕寛跪奏爲審明叩○閽案犯按例定擬恭摺仰祈聖鑒事竊據郾城縣民李奉先叩閽呈訴李致祥等豢匪搶刦等情一案經刑部訊供請發交河南巡撫提集人証卷宗秉公嚴訊照例定擬所控得實仍治以衝突儀伏之罪奉旨依議欽此欽遵咨解回豫經前撫臣倪文蔚行司飭提人卷至省兹據藩司廖壽豐臬司賈致恩督同開封府知府吳重憙審明擬議解勘前來奴才親提研鞫緣李奉先籍隷郾城縣其父李建邦向在縣屬開雜貨鋪生理光緒十一年九月二十七日夜李建邦同鋪夥李良功在鋪睡歇三更時分被賊撬開東間臨街窓户進内行竊李建邦驚起喊捕賊卽携贓逃逸李建邦追赶黑暗中被門限絆跌倒地磕傷頭顱並扎破右手食指二十八日李奉先聞知赴鋪查看希圖贓賊速獲卽以强匪兇宄等詞開單赴縣呈報經該縣會營勘明是竊非强亦無拒捕情事傳犯估贓值銀十五兩三錢票差捕役李致祥等跴緝未獲十五年二月李奉先在漯河街開雜貨鋪生理六月初二十月初二等日夜内兩次被賊由鋪面門限下挖孔進内竊去布物報縣騐訊差緝嗣經該捕緝獲賊犯洪遂楨訊認夥同吕太安於六月初二日夜行竊李奉先鋪内布物不諱該犯分得夏布兩塊扇子一把賣給不識姓名人水烟袋一根賣給素識之吕江得錢花用差傳吕江訊係誤買賊贓並非知情收買當將吕江先行保釋洪遂楨押候緝獲吕太安質訊李奉先因連次被竊僅獲洪遂楨一名疑係捕役臥延不緝並因吕江誤買賊贓疑爲窩主遂以李致祥等惡捕縱竊等詞由州赴臬司衙門控告批訊追究李奉先因未准提起意京控又恐情輕難准遂就原控呈詞添砌捕役豢賊搶刦並瑣碎情節寫就呈詞在道旁叩閽呈訴解送刑部訊供奏奉諭旨咨解回豫飭發審辦李致祥閻旺先後在店病故兹據藩司廖壽豐臬司賈致恩督同開封府知府吳重憙審明擬議解勘前來奴才親提訊據供認前情不諱應卽擬結此案李奉先所控李致祥豢賊搶刦各情訊係圖准添砌尚非有心誣告惟因屢次被竊僅獲賊犯洪遂楨輙懷疑添砌情節進京在道旁叩閽呈訴自應按例從重問擬李奉先除控詞失實輕罪不議外合依聖駕出郊衝突儀仗妄行奏訴者杖一百發近邊充軍例擬發近邊充軍到配杖一百折責安置事犯到官在光緒十六年三月二十二日恩詔以前係衝突儀仗擬軍應不准其减等惟該犯親老丁單取有族隣甘結應請照例枷責存留養親洪遂楨行竊李奉先鋪内布物計贓三兩四錢合依竊贓一兩至十兩杖七十爲從减一等例擬杖六十事犯在恩詔以前所得杖罪應准寛免仍照例剌字捕役李致祥曹得魁閻旺訊無豢賊搶刦情事惟奉緝賊並不上緊嚴拿致釀京控李致祥曹得魁閻旺均酌照不應重律杖八十李致祥閻旺在店病故應毋庸議曹得魁折責發回該縣勒限嚴緝李致祥等在店病故店役人等並無凌虐情弊吕江訊係誤買賊贓並非知情收買李建邦傷已平復均毋庸議獲贓給領未獲追賠逸賊飭緝獲日另結無干省釋除供招圖結另行咨部外所有審擬緣由理合恭摺具陳伏乞皇上聖鑒勅部議覆施行謹奏奉硃批刑部議奏欽此○○劉銘傳片再臺灣基滬獲勝並轉運餉械出力案内筆帖式李祐原請免補本班以通判不論雙單月分省前先補用准部議覆以該員捐案據户部覆稱並未聲明在何省何項捐輸案内報捐應令詳細查覆再行核辦等因當經轉行遵照據該員李祐禀稱係正白旗内務府漢軍恒寛管領下人由旗學附生在湖南協黔局報捐八品筆帖式光緒二年七月二十日領照等情經臣咨部核辦去後兹准吏部覆稱查此件係奏明行查之案未便據咨辦理應由該撫具奏到部再行核辦等因前來相應仰懇天恩勅部將筆帖式李祐仍照原保給奬以示鼓勵除咨部外謹附片具陳伏乞聖鑒訓示謹奏奉硃批吏部知道欽此○○二品銜蘇州織造奴才毓秀跪奏爲奉傳活計辦成續解二批交納恭摺奏聞仰祈聖鑒事竊奴才於上年八月間奉内務府札開由敬事房傳旨派辦上用賞用龍袍面旗蟒袍面蟒縀大小卷江綢宫綢紗縐等項共四千一百八十三疋件限十月内交進等因奴才伏查此項未辦各件攸關内廷應用要需不敢延緩謹於頭批起解後卽行愼選物料嚴督工匠接續儧辦並咨商撫臣飭催司關厘局找撥料工銀兩以資接濟現已辦成綉緙龍蟒袍面一百三十六件蟒縀九十疋縀綢紗縐一千八百七十九疋件敬謹裝箱專差於三月二十六日自蘇管解赴京呈進惟蟒縀一欵工程極爲繁細織匠熟手無多雖晝夜兼工照單傳辦二百七十疋計需年餘方可告竣是以兩批儘力赶造僅得一百二疋未能全數報解奴才惟有仍飭匠役加緊儧織務於十月内辦齊補交不敢再遲所用料工銀兩應俟蟒縀交齊後造册奏銷謹將綉緙蟒袍縀綢等項織辦告成二批起解緣由恭摺具奏伏乞皇上聖鑒謹奏奉硃批該衙門知道欽此○○魏光燾片再新疆六載邊防案内分省補用從九品徐樹松保以縣主薄仍分省遇缺卽補奉竊旨允准欽遵行知在案兹據徐樹松禀請該員係於光緒五年在湖南滇捐局由監生報捐雙月選用從九品領有執照此案底銜繕作分省補用從九品自係筆誤懇請更正前來臣覆查無異合無仰懇天恩俯准飭部更正註册以免歧異出自鴻慈謹附片具陳伏乞聖鑒訓示謹奏奉硃批吏部知道欽此 
 
 

Page 12

 
 
[光緒十七年五月廿五日京報全錄]  
　　宫門抄○諭旨二道錄前○分選單○發抄硃批四道○粤督李奏請准建坊片○又奏請准建坊片○又奏請准建坊片○滇撫譚奏調補知縣摺○又奏更補知州摺五月二十五日理藩院鑾儀衛光祿寺八旗兩翼值日户部三庫引見九名工部五名錢法堂一名起居注二名正白蒙一名廂紅滿十四名兩翼十九名健銳營十一名○祁世長崇光芬車英信各請假十日○兵部奏派演放水師砲位派出德銘福森布○鑾儀衛奏派揀選官缺派出克王恩中堂○召見軍機貴恒文興○光緒十七年五月分選單○郎中刑部雲南司潘祖年江蘇廕通判江西撫州周錦城山東監知縣直隷元氏周寶琛山東甘肅成縣李驚四川四川内江曾憲仁湖北俱監四川樂至陳天驥湖北甲府經廣西潯州王敬賢順天監同司獄雲南開化周耀南浙江附吏目陜西　州張增光河南監典史廣東大浦許先昭貴州監直隷新城楊玉澤四川吏員○發抄李鴻章奏同知陳汝勛補永定河南岸同知奉硃批吏部議奏欽此○又遣戍已革刑部郎中朱錕捐銀代父贖罪奉硃批朱錕着不准捐贖原欵發還欽此○又署棗强令鐵正圜緩引見奉硃批該部知道欽此○又勸捐出力之廣東德慶州楊文駿優奬奉硃批着照所請該部知道欽此○○李瀚章片再上年順天直隷水災疊經户部議奏令各省勸捐助賑兹據候選主事蘇銘璋遵其故父二品封職郎中蘇述文及其母二品命婦蘇何氏遺命捐製棉衣褲一千套照章作銀一千兩又兵部主事蘇銘璉候選同知蘇銘琛遵其故父一品封職原任乳源縣教諭副貢生蘇文震及其母一品命婦蘇盧氏遺命蘇銘琛並遵其已故生母四品命婦蘇吳氏遺命各捐棉衣褲一千套照章共作銀二千兩據該督辦順直賑捐局司道具詳前來臣查定例捐銀千兩以上者准其建坊給子樂善好施字様合無仰懇天恩俯准將已故二品封職郎中蘇述文二品命婦蘇何氏一品封職原任乳源縣教諭副貢生蘇文震一品命婦盧蘇氏四品命婦蘇吳氏各在原籍自行建坊給子樂善好施字様以示旌奬謹會同直隷督臣李鴻章附片具陳伏乞聖鑒訓示謹奏奉硃批着照所請禮部知道欽此○○李瀚章片再上年順天直隷水災甚廣疊經户部議奏行令各省勸捐助賑兹據舉人花翎鹽運使銜候選道羅棻遵其故父原任户部尚書羅惇衍故母一品命婦李氏蹟命商同胞兄三品廕生同知銜候選知縣羅榘胞弟附貢生太常寺典簿銜羅棨捐助棉衣褲一千套照章折價銀一千兩據督辦順直賑捐司道具詳前來臣查定例捐銀千兩以上者准其建坊給予樂善好施字様合無仰懇天恩俯准將已故原任户部尚書羅惇衍一品命婦羅李氏給予樂善好施字様准其在籍建坊以示旌奬謹會同直隷督臣李鴻章附片具奏伏乞聖鑒訓示謹奏奉硃批着照所請禮部知道欽此○○李瀚章片再上年順直災區旣重且廣疉准户部議奏咨行各省勸捐助賑在案兹據知府職銜附貢生李逢亨遵其故父二品封職候選員外郎李國彦遺命曁承親母二品命婦李劉氏命捐助順直賑銀一千兩據督辦順直賑捐司道具詳前來臣查定例捐銀千兩以上者准其建坊給予樂善好施字様除將繳到銀兩飭令照數解赴直隷籌賑局兌收備賑外合無仰懇天恩俯准將已故二品封職候選員外郎李國彦二品命婦李劉氏在原籍地方自行建坊給予樂善好施字様以示旌奬　興觀感謹會同直隷督臣李鴻章附片具陳伏乞聖鑒訓示謹奏奉硃批着照所請禮部知道欽此○○頭品頂戴雲南巡撫臣譚鈞培跪奏爲調補省會要缺知縣以資治理恭摺仰祈聖鑒事竊查奉准吏部議覆雲南昆明縣知縣鳴泰准其开補元江直隷州知州所遺昆明縣知縣要缺行令另行揀選坐十二月十六日等因按照行文坐日照限减半計算應以十七年二月十一日接到部文之日作爲開缺日期歸於二月底截缺係衝煩疲難兼四要缺例應在外揀選調補查該縣爲附省首色事務殷繁且時有發審案件非精明幹練之員不足以資治理臣督同兩司於通省正途應調人員内逐加遴選查有麗江縣知縣陳守淑年三十一歲係浙江鄞縣人由附生中式光緒八年壬午科本省鄉試舉人遵海防新例報捐知縣歸新班卽選十二年四月選授雲南麗江縣知縣蒙欽派王大臣騐放覆奏奉旨依議欽此遵山東賑捐例報捐同知升銜復在京銅局報捐加一級領憑赴滇於光緒十三年四月十九日到省十一月初三日回任試俸期滿報銷試俸調署姚州知州光緒十六年十月初一日到任臣查該員陳守淑年壯才優辦事敏練任内並無叅罰案件以之調補昆明縣知縣洵屬人地相宜與例亦符據藩司史念祖臬司岑毓寶會詳前來合無仰懇天恩俯念員缺緊要准以麗江縣知縣陳守淑調補昆明縣知縣實於地方有裨如蒙兪允該員係現任知縣請調知縣銜缺相當毋庸送部引見所遺麗江縣知縣選缺滇省現有應補人員應請扣留外補俟覆准日另行遴員請補所有揀員調補省會要缺知縣緣由謹會同雲貴總督臣王文韶恭摺具奏伏乞皇上聖鑒勅部議覆施行再此案應以二月三十日截缺之日起限扣至五月二十九日限滿今調補係在限内合併陳明謹奏奉硃批吏部議奏欽此○○頭品頂戴雲南巡撫兼署學政臣譚鈞培跪奏爲更補選缺知州恭摺仰祈聖鑒事竊查鄧川州知州黄繼善病故遺缺前經聲明歸部銓選並將鶴慶州知州黄維中病故遺缺扣留外補以候補正班儘先補用知州劉書堂請補兹准部咨查雲南知州上次積至第二留補止見缺應選今據揭稱鄧川州知州黄繼善於九月初五日病故遺缺送選鶴慶州知州黄維中於八月二十二日病故遺缺扣留外補核計鶴慶州知州黄維中病故出缺在先本部已將員缺歸部銓選作爲第三咨缺鄧川州知州黄斷善病故出缺在後應作下輪第一留缺扣留外補坐十七年正月初五日等因自應遵照另行更補查鄧川州知州黄繼善於光緒十六年九月初五日病故應照例以本日作爲開缺日期歸九月氏截缺九月分選缺知州僅止此缺毋庸擊簽查奏定章程内開道府以至未入流輪補班次先用鄭工新班遇缺先二人海防先一人如無人鄭工新班遇缺先人員抵補至第四缺海防卽與海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週又奏定章程内開道府同知直隷州知州通判知州遇輪補升調遺缺病故休選缺先儘候補班前酌補一人次將候補正班酌用一人各等語查上次寗州知州病故選缺以候補班前先補用知州黄如鈺請補各在案今鄧川州知州黄繼善病故選缺滇省知州班内並無鄭工新班遇缺先海防先海防卽舊例銀捐遇缺先銀捐遇缺各項人員按輪應用候補正班亦無銀捐常捐及科甲出身候補正班人員應仍用各項出身勞績候補正班之員請補查有勞績候補正班儘先補用知州劉書堂年六十三歲係江西臨川縣人由監生於咸豐九年在滇遵籌餉例報捐縣丞指分雲南試用並捐免赴部騐看奉文核准十年閏三月騐看留滇差委同治二年十月委署南安州知州卸事六年復委署南安州知州八年八月隨同克復楚雄府城出力保奏九年閏十月十三日奉　上諭劉書堂着免補本班以知縣仍留雲南儘先補用並加知州銜欽此調署中甸同知卸事於克復騰越廳城全省肅清案内出力保奏十二年閏六月初十日奉上諭劉書堂着免補本班以知州儘先補用並賞戴藍翎欽此光緒五年委代理河陽縣知縣卸事離營請咨北上十一年正月到部欽派王大臣騐放奏請發往光緒十一年二月十一日奉旨依議欽此領照起程是年七月十二日到愼繳照試用期滿詳咨甄别留省補用在案請補鶴慶州知州尚未議覆兹奉文將鄧川州缺咨滇另補並將鶴慶州知州缺改歸部選臣查該員劉書堂識見老成辦事穏練並無叅罰案件以之更補鄧川州知州實屬人地相宜洵堪勝任與例亦符據藩司史念祖臬司岑毓寶會詳請奏前來合無仰懇天恩俯准以候補正班儘先補用知州劉書堂更調鄧川州知州如蒙兪允該員係候補知州請補知州銜缺相當毋庸送部引見至該員前補鶴慶州之案應請查銷除咨部查照外所有揀員更補知州緣由謹會同雲貴總督臣王文韶恭摺具陳伏乞皇上聖鑒勅部核覆施行再此案應以光緒十七年二月二十九日接到准留外補部咨之日起限扣至五月二十九日限滿兹更補係在限内合併陳明謹奏奉硃批吏部議奏欽此 
 
