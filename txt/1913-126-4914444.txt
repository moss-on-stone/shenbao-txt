# 1913 - 126 - 4914444

 

Page 1

 
 
調查 
[長蘆鹽政情形（續）（遯庵投稿）]  
　　建置年月（裁併改易附） 
　　長蘆鹽官之建置當前淸初年沿明代舊制設鹽政於天津設都轉鹽運使於滄州命名曰長蘆因州治本宋長蘆鎭也康熙二十四年始移運署駐天津天津分司運同及經歷知事庫大使小直沽批騐大使亦駐焉薊永分司運判駐豐潤縣宋家營鹽巡檢駐豐台至各場大使歷遼宋金元皆爲二十四場至明隆慶三年以三盆沽場併入豐財以潤國場併入阜民以益民場併入阜財以海阜場併入海豐則爲二十場迨前淸康熙十八年以厚財場併入興國惠民場併入歸化海潤場併入阜財海盈場併入海豐則爲十六場雍正十年以利民阜民利國富民深州海盈阜財六場裁歸寗河河間交河寗津東光靑縣滄州南皮鹽山慶雲冀州衡水及山東海豐樂陵等十四州縣則爲十場道光十一年以富國場裁歸武淸寳坻寗河天津靑縣靜海滄州南皮鹽山慶雲及山東樂陵等十二州縣十二年以興國場併入豐財惟存豐財蘆台海豐嚴鎭越支濟民石碑歸化八場民國元年十二月以淮卾湘皖等省來蘆借運者多就蘆台石碑豐財三場築運而該場產鹽供不敷求急宜整理場務擴充灘產並以原設各場大使權力微薄難期得力因將該三場大使裁撤改設三場務所各設所長一員爲改良整頓地步其餘嚴鎭海豐越支濟民歸化五場暫仍其舊 
　　場地 
　　灶地 
　　長蘆產鹽之區前淸沿明舊制置場於沿海而區畫瀕海地土給灶户以爲恒產名爲灶地其地有肥瘠課則隨焉上則舊有十場海豐深州海盈海潤嚴鎭豐財蘆台越支富民惠民歸化是也今存海豐嚴鎭豐財豐台越支歸化六場中則七場利民利國阜民興國富國厚財石碑是也今中路祗 
 
 
 

Page 2

 
 
存石碑一場其餘利民等六場一併裁去下則三場阜財海盈濟民是也今亦祗存濟民一場其課　以丁計者如白鹽灶課之類有以畝計者如灶地灘蕩之類具詳徴榷門灶課項下（未完） 
時評 
[宋案證據（無名）]  
　　京電宋案證據十件其果信耶否耶如以爲否何字字有來歷也若以爲信何上海尚未發表而乃先得諸北京耶 
此種證據電函原在上海由上海而至北京由北京而復電上海其間轉展鈔錄是否有無脫落錯誤者在如有其意義果相符否耶以以前所發現零星雜說證之此證據大抵非盡子虛也假使非虛案中牽及之人對之其若何自解耶將盡行否認之耶抑有所分辯耶抑默認之而置諸不問耶 
　　此皆須由宋案之證據正式發表之後而後能定也然而主持宋案之人今尚爭論於特别法庭而未暇及此致使所傳證據尚在懐疑未定之天是非所以安人心顧大局也證據證據其速正式發表 
命令 
[四月二十四日臨時大總統命令]  
　　劉召棠鄒序彬授爲陸軍少將此令 
　　任命程道存爲江西内務司長魏斯炅爲江西財政司長盧建侯爲江西敎育司長曾貞爲江西實業司長此令 
　　任命張允言爲杭州關監督此令 
　　財政總長周學熙呈請任命歐本麟爲熱河榷運局局長楊家洤爲湘岸榷運局局長熊元鍠爲西岸榷運局局長應照准此令 
領參謀總長事黎元洪呈請任命路福保爲山西都督府參謀應照准此令 
陸軍總長段祺瑞呈諸授王金鈺馮象鼎臧弋毅張子固蕭海鵬賀國超龍因亮爲陸軍步兵上校應照准此令財政總長周學熙呈請任命葉景莘棨壽桐爲技正應照准此令 
專電 
[北京電]  
　　有人自滬得來宋案證據共函電十件將爲攻擊政府之用是否原件未敢懸斷今覔得照電以供研究 
（一件）夔弟又鑒文泰快車已開又記事一起吳蘭英有洋帽盒鑰匙一在逞白皮箱鑰匙一箇請向伊索回由郵局寄來爲盻大題目總以做一篇激烈文章始有價値也閱後付丙二月一日 
　　（二件）要緊文章已略露一句說必有激烈舉動我弟須於題前來電向老趙定一數目似不宜太遲也吳蘭英已有辦法否手此小兄蔭二月二日 
　　（三件）夔弟足下冬電到兄又略提欵事據說將來宋騙案情及照出之提票式寄來以爲徴信用此函飛布鬯弟以後用川密緣程君下手卽多一人也且智老手續不甚機密此信到後請來簡隷雙行註云函到二字足矣郵局亦須防或加件照寄三字以杜郵局遲延之弊二月四日 
　　（四件）文元坊應川密寒電應卽照辦倘空言亦爲忌者所笑蔭二月十八 
　　（五件）文元坊應應密事速行川勸三月十九下午二點到 
　　（六件）前由馬裕處轉交一信諒收入矣兹將各事分列 
　　一以後勿通電國務院除巡虀鐵不計外陸久智老將應密事交來恐程君不機密純令飭兄一人經理一近日國民黨有人投誠到中央說至欲取消歡迎國會圑云云大約亦是謀利雙行註云不由我輩另是一路於所圖略加鬆動然亦無妨 
一請欵總在物件到後不宜太早太遲照數不可過三十萬因不怕緊只怕窮也二月二十一日 
（七件）宋件到手即來索欵二月十一日（八件）密碼送請檢收旁註川密電本以後請直寄國務院趙可也鈞手啓（九件）一賞勳一節向不希望但事關大計須爲釜底抽薪法若不去宋非但生出無窮是非恐大局亦爲擾亂唯中間手續爲無米之炊固不易易幸信用尚存餘產摒擋足可挪撥二十餘萬以之健力從此急進行後吾有日請候之三月十二應印 
（十件）裁呈時報三月十一日十三日登出之駁論記載並民立實記遯初在寗之說辭讀之卽知其近來之勢力及趨向所在矣歡迎在同孚路囗囗囗家又爲囗囗介紹將私存公債票十萬元爲遯初之運動費並不問其出入夔處攤得十萬刧被撥出二萬五爲蘇浙兩部曁運動徐皖軍隊之需夔因勢利用陰操陽縱不得不勉爲許可直陳於内以免受訐 
[北京電]  
　　司法部昨又致電程督反對宋案組織特别法庭謂如被告不承認此特别法庭或審判後被告不認此特别法庭爲有效將何對付故仍主張由地方審判廰承審 
[北京電]  
　　今日法部又接程都督來電謂兇犯武士英巳在押病斃此種責任以後甚難担任仍請依照列次電報指定承審之人以速進行云云法部現正商酌尚未電覆 
[北京電]  
　　中華銀行開辦後由法國柏諾德君總理 
　　按柏君前係天津法國理方銀行總理 
[北京電]  
　　駐美張使電致政府謂美國借欵於民國正式大總統選定後始能匯解 
[北京電]  
　　大總統以出使美國辦理中美聨好事宜屢電請唐少川到京商議刻唐電辭 
[廣州電]  
　　粤督胡漢民於禁烟事甚嚴倘所屬有未將烟土禁絶者立將該處知事斥革 
[哈爾濱電]  
　　庫倫僞政府與俄人共設之庫俄銀行已於四月一日成立總理係一俄人 
[打箭爐電]  
　　聞有藏番多人投入英籍乞其保護都中尚未得此項報告惟達賴已遣代表赴英京未知作何舉動 
[南京電]  
　　聞程都督因宋案略有端緒已允駐京蘇議員及寗紳電請返駕擬於日内回𡩋故人心稍安 
[南京電]  
　　交通銀行現由交通部印成鈔票十餘萬刻正編造號碼不日發行 
[南京電]  
　　程督應省長現據查禁烟苗委員報告徐屬各縣境内仍有偷種等情特飭該各縣認眞查剷並請冷師長飭軍隊隨時協助查勒剷除 
[南京電]  
　　海軍軍官學校已考取無　 
線電生四十六名定於五月七日覆試 
特約路透電 
[北京電]  
　　借欵合同現巳預備簽押外交總長陸徵祥明日（二十五日）將會晤五國公使正式報告合同然後由各使通告銀行圑五國政府已贊成該借欵故借欵合同或能於星期六日簽押 
[北京電]  
　　中政府原議所聘顧問均以三年爲限期滿後鹽稅稽核所管理全權卽須歸理中國惟五國銀行圑堅主各顧問須與借欵期限相終始卒乃議妥各顧問每三年續聘一欠至借欵償淸爲止俾中國如不滿五十年償淸此債便於辭退各顧問財政總長周學熙嘗深望得於定期之前償淸此債昨日曾因此事發生悞會蓋五國公使申請各本國政府准飭銀行圑簽定合同時某國政府要索擔保彼國顧問須與借欵期限相終始致外問悞信無論該借欵先期償淸與否該國必欲預聞中國財政五十年華人初意此舉將開列國管理中國財政之端後經解釋乃知不然 
[北京電]  
　　駐京英國使署華文秘書官巴登君昨晚（二十三日）代表五國銀行圑謁見財政總長襄助草擬聘用外國顧問之合同各顧問均以三年爲限 
[廣州電]  
　　省議會决議申請國會卽行組織完全辦理公務消除黨見專爲國家進求幸福省議會巳將内地腐敗情形詳爲宣布並貶斥本省政府不能盡職 
[武昌電]  
　　都督巳與民政長會同出示宣布國會開會詳情 
[武昌電]  
　　前十二小時内此間大雨如注雷電交作前三星期内雨水甚多現望晴頗殷 
[開封電]  
　昨夜（二十三日）此間降雨一寸二分五秋季收成可以趕種災象巳大爲减輕 
[南京電]  
　　皖督柏文蔚今日（二十四日）過此赴滬江寗交涉使曹福庚現亦在滬 
[東京電]  
　　六十六處商會舉行聨合會議討論開列福利亞州取締外人購地議案問題外務大臣牧野男爵亦蒞會演說據稱目下仍在與美政府進行談判極有端緒外間流言殊不足信此事終能滿意解决云 
[漢城電]  
　　各國領事已與朝鮮總督簽定廢除朝鮮外人居留地制之草約 
譯電 
[北京電]  
　　參衆兩院定於今日（二十四日）下午一時各開會議擬通過以下議案三條（一）本院議事細則（二）旁聽規則（三）正副議長互選規則及選舉日期 
[北京電]  
　　五國借欵重要各點似已商妥中政府今要求隨時辭退顧問之權聞五國尚 
未認可所需顧問現經　擇定如下　鹽稅稽核所英人丹恩　審計處俄人柯拉伐洛夫法人派杜克斯　國債局德人倫勃以上各員如無周折則借欵合同本星期内可望簽定　各省鹽稅稽核分所所聘顧問如下　奉天美人派爾末　長蘆日人鄭允邦　山東德人穆爾　山西愛爾蘭人巴爾文　兩淮丹人其姆培爾 
[北京電]  
　　據北京日報載稱庫倫活佛之秘密間諜欲圖運動喀拉沁親王之兵士二千名叛歸活佛其謀爲中國偵探所破 
[北京電]  
　　國權報得悉比國將從俄國之請加入五國銀行圑聞比公使已切實約定 
[倫敦電]  
　　比國外務大臣在衆議院宣稱比政府深願儘速承認中華民國惟候有大國承認之後再爲舉行 
[美京電]  
　　美總統威爾遜君致電開列福利亞州知事約翰生君謂該州如以爲必須杜絶外人購置地產則當不分何國一律處待彼信該州人民及立法者必能慷慨應付此事視爲國家政策及攸關國體之問題該州知事覆稱已將來文錄送兩院並允竭誠與政府協商辦理 
[美京電]  
　　美總統威爾遜君巳請開列福利亞州立法院將取締外人購地議案暫緩通過候國務卿白乃安君至該州解釋政府地位後再爲定奪外交家現信此舉可令日人滿意 
[倫敦電]  
　　倫敦泰晤士報極望美日爭端可以滿意解决坎拿大前遇此種困難問題嘗得解决之法而謂美國不能照行殊無此理云 
[比京電]  
　　比國各處工人現已陸續開工罷工幹事部决議於明日（二十四日）在社會黨大會提議一律卽行開工 
[倫敦電]  
　　英國陸軍議案已由上議院三讀通過 
[倫敦電]  
　　英國内務大臣麥肯來君提出取締要求參政權之女犯議案已在下議院三讀通過按該議案規定如因絶食體弱可以塡發執照釋出就醫俟復原後再行收禁 
[柏林電]  
　　據某報載稱德政府現已設法防杜德國飛機降落法境一面並與法國商訂飛航章程 
[柏林電]  
　　芒軍與斯克太里土將磋商兩日之後已收降該城並准土國戍軍退出該城不作降兵看待駐英列强大使將於今日（二十三日）討論斯克太里問題現信列强對於該問題之態度並無更動仍將以該地歸屬亞爾巴利亞 
[倫敦電]  
　　據每日紀聞薩洛里卡訪員杜洛化君電稱希臘現將得用之兵悉行調集薩洛里卡以防布國 
 
 
 

Page 3

 
 
攻擊希軍現佔據由薩洛里卡至哇法里之戰略新線布國則在特拉買附近屯集大軍九萬人與希軍遥遥相對塞國亦在伐達江右岸薩洛里卡之北格海鐵路一帶駐紥重兵預備協助希軍 
[芒京電]  
　　據政界消息芒軍於四月二十一夜猛攻斯克太里鎗砲之聲澈夜不絶繼乃以短兵相鬭佔據土軍哨營兩座翌晨土軍出擊芒軍希圖奪回該營受挫而退現料該城旦夕將下 
　　據政界消息芒軍已攻入斯克太里 
[倫敦電]  
　　路透電社得悉巴爾幹各邦答覆列强之公文倫敦外交界極爲滿意現望永遠和平之基礎卽此可定 
公電 
[鄂督黎元洪通告季雨霖等罪狀電]  
　　北京大總統國務院陸軍部參謀本部各省都督民政長上海陳交涉使鑒查此次湖北軍官季雨霖曾尚武熊秉坤等煽惑軍人倡謀内亂一案前因季曾等擅離職守携欵濳逃杭匿不到業經於靑日通電限期十日内投案對質否則通飭緝拿旋於咸日通電請中央各省派員會審是日奉大總統令先行褫奪季熊曾等勛位官職歸案查辦由鄂省組職軍法會審提集一千人証詢明呈請分别懲辦復於巧日奉大總統電轉飭遵照前令飭季雨霖等遵限投案詳加研訊分别發落並將詳供宣示等因各在案現在限期已過此等要犯重案勢難久懸本都督業經遵令組織軍法會審懸案待質該犯官等逾限不到卽係情虛畏究前案默認旣已供証確鑿自可照章缺席判决請令執行惟念該犯官等曾共患難不無勞勳再展限十日令其投案對質予以陳述之權以示寛大俾國人曉然於本案事理之是非或共諒元洪不遺故舊不濫法權之本意如再逾限不到則是自願喪失陳述之權至會審判决呈奉大總統核准以後無論如何陳述斷然不能發生效力國家惟有執法相從元洪亦不能因私情而廢公誼也至本案供證一候對質定讞自當遵命宣布刻下案情未定供詞甚多例不發表惟現獲容景芳管新恒王光潔各犯均係陸軍官佐與季曾等直接承辦之人軍法處均係侍立審問絶未沿用前淸跪訊刑訊等習毫無强迫所供季曾等各撥鉅款主使租房購劵制定暗號字碼聨絡軍人各情均有摹印親筆各供彼此同聲前後一致證據確鑿合先電聞免至傳聞異詞誤生疑慮並懇中央各省飭登各公報俾季曾等知悉爲荷領湖北都督黎元洪號印 
[通州公電]  
　　時事日報時報申報民立報館今日午後三時第二次預審顧南庸推託不知觀者萬人聲勢鼎沸幸軍隊維持秩序未大亂顧等分别拘押通海新報敬 
要聞一 
[政黨黑幕内之大變動記（二）]  
　　月餘來政黨黑幕内變動極多大略已誌昨報其最近歸結至於共和民主統一由提携轉入合併他一方又有共和黨之極少數人力倡共和國民兩黨提携其所持主點蓋具有政治上眼光斷定今年正式國會爲共和國民兩黨獨占之舞台不容有他黨左右其間惟惜發生太晚勢不能阻止三黨合併之進行昨夜探得主兩黨提携一派數日來正在多方運動而三黨合併竟於昨晚一時頃告厥成功爲誌其情形如左 
[三黨合併告成之原因]  
　　三黨合併動機遠因甚多最近始於第一次衆議院預備會之衝突自日昨迎賓舘三黨議員懇親會經過三黨議員聨絡一氣大倡合併當此議員主政之時三黨本部幾不足以當其鋒昨日早九時三黨院内幹事又在安慶館開聨合會其劈頭第一問題卽痛論三黨當事者爲合併之障礙各議員不可聽其坐失機會當議决各由本黨併力促進限三日内作成合併否則三黨議員直取一致行動自行合併並議决今日早九時三黨議員齊集共和黨本部内開聨合大會籌商進行共和黨因此昨日開職員會議决從速合併民主黨亦開大會討論辦法聞梅光遠與劉崇佑大起衝宿突梅蓋主張合併最力者也昨晚十二時三黨各推正式代表决定合併當晚簽押仍戴黎副總統爲黨魁至黨名如何組織如何俟探明再報 
[兩黨提携失敗之眞象]  
　　兩黨提携派本發生於共和黨極少數人其先亦同爲主張三黨合併中人因不能忍受合併中種種苦痛遂倡共和國民提携但因力量薄弱不易打破合併派其故以三黨議員在地方上舊與國民派積有惡感一旦不易變換其腦筋一也共和國民在中央去年因種種誤會幾成政敵遽言提携彼此諸多懐疑二也國民黨行動手段上往往誤用前途如何殊難預料提携派爲合併派所窘不能保險三也中國政黨之派别隠然有袁黎與孫黃之界限雖非其中眞象而一般人往往認爲不可破之系統四也三黨合併爲國民黨多數所激成爲議員所迫挾提携派受其打擊運用不靈五也合此五種倡兩黨提携一場苦心幻作春夢有識者皆爲之嘆息不置云 
[蘇省地稅標本兼治手續之報告]  
　　江蘇國稅廰籌備處長呈復財政總長文云中國以農立國徴取田賦方法自租庸調兩稅易爲一條鞭後相沿至今分忙徴收本取不違農時之意至田地山蕩科則攸分租課丁漕稅目各别豐歉則分别徴緩灾荒則量予蠲免减本含有等級課稅收益課稅之作用而造串啓徴各縣悉憑魚鱗册籍有坵領户户領坵二種相互爲用與各國現行土地台帳用意正同惟歷年過久滄桑歷易以言等級則地質時有變遷稅則未盡適用以言收益則企業費不爲除去純收入無從確按故魚鱗册籍亦僅備收稅户數之依據徒法不行精意全失比較調製台帳種種手續足資標準者當然未易語此降至淸季官吏緣奸收錢解銀抑勒侵漁脚費之收串票之捐正附稅項之錯雜不分本折米金之苦樂不均久爲世所詬病當辛亥秋冬間本省各縣先後光復其時丁漕將届收徴深懼沿訛襲謬亟求革故鼎新加以浙省有蠲免租賦之令蘇民有停收漕糧之請非經立法機關公同議定勢必行政官廰無可執行當經都督備具議案提交省議會議决每忙鋠銀一兩折收一元八角以一元五角爲正稅三角爲附稅每漕米一石折收五元以四元爲正稅一元爲附稅各縣永折定價者循舊辦理以八成爲正稅二成爲附稅除各縣就地議定之淸丈經費工程經費外所有從前帶收各項規費捐欵一律概括在正附稅之中收元解元無須繞折積弊爲之一淸惟辛亥年短收之額比較宣統三年預算甯屬約約短四成其故有二民國肇造百度維新銀米折價普减二成以示加惠之意此短收之原因一蘇常太淮徐海各縣或飢饉荐臻或師旅頻仍地方糜爛蠲免孔多時變使然非人不臧此短收之原因二現在秩序漸次回復但求歲收豐登當可規復舊額元年分各縣征收賦額俟截數彚核另行呈報征收田賦事宜光復後循舊由縣知事兼任另訂本省征收地稅暫行章程注意於征收方法懲戒處分分别收數多寡嚴定解庫期限愼選官吏誥誡章法以超越舊額爲將來希望但此爲急則治標維持現狀之計治本之策則非興修水利淸釐田畝不爲功何則蘇屬一帶素稱魚米之鄉苦潦者十之七而淸徐以上地勢高阜苦旱者十之九江海灌溢山水下注時遇兇荒須修復内地水利改正科則須淸理通境田畝資民力則不及求速成又不能自非國費補助時期延長無以覘經界整齊負擔均平之效現在導淮事宜經都督民政長呈奉任命專員督辦運河太湖工程經民政長於二年上半年預算約列疏濬經費俟議决撥用並組織水利委員會遴員分赴各處會同本地官紳調查測勘妥籌進行方針且就崑山靑浦寳山南匯南通等縣先行開辦淸丈次第推行除通令各縣遵照鈞部指飭各節條議整理改良方法呈候彚報以備採擇外所有蘇省現辦地稅標本兼治情形合先呈復總長鑒核 
雜評一（無名） 
[大借欵之復活]  
　　大借款已宣布中止并宣布正式政府未成立前斷難决定前數日有復活之謡羣信不確不意今日竟突然開議且進行極速至有星期六簽字之說嗚呼此果何因而若是 
[特别法庭之爭執]  
　　程督爲宋案請開特别法庭而法部以爲不可相持至今至今而武士英死矣若再遲數日不知尚有何事發生然則宋案之開庭果將何日以地方與特别之爭而中國遂無法庭矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津法租界禁烟交涉]  
　　去年萬國改良會與順直國民禁煙會提議天津實行禁煙辦法兹查得法界内尚有開設煙膏店者卽經會長張伯苓君謁見法領事據法領事云如果中國界内無此項煙膏店法界内自應同時停閉未得要領而退昨日萬國改良會接直隷行政公署公函内開法領事登報公布界内有煙膏店十五家定於本年六月底减爲十家等語查津埠内地膏店均經停閉法界縮减辦法雖已顧全睦誼然與中國禁烟之本意尚不相符除派外交官嚴重交涉外請協助云云該會接閱後議定由丁義華君謁見法領事請轉飭消此議一面函請張伯苓君與天津法領事交涉 
[奉省法官與許總長之大激戰]  
　　司法總長許世英前令各省法院一律改組其法官資格則以新法院編制法草案爲根據各省法官以許適用草案侵害國會之權羣起質問而尤以奉天爲最激烈屢電大總統國務院請求取消部令并公推代表梁壽相曹豫謙來京呈請指定起訴機關均爲許世英所抑置日前梁曹二代表又在總統府國務院遞呈控告略謂法治國之精神首在遵守法律有法律而不知守與專制國何異乃部令行政官廰均已巳從新改組查二年一月八日大總統令係就各該地方現行官廰先從畫一組織入手所謂畫一者如同是一司而南北之名稱互異者則更正之同是一長而南北之權限各殊者則釐訂之乃觀全國之法院於其名稱及權限悉依現行法院編制法辦理未嘗有殊異之處以此爲例愈形詞遁此改組之無理由一部令又云京師法院早巳改絃更張查該總長前次解散京師法院以不合將來法定資格爲詞已爲違法因前次違法遂併合法者亦解散之自掩其違法之舉動此改組之無理由二部令又稱法院組織爲約法所規定改組法院爲事實所當然云云查約法第四十八條第二項法院之編制及法官之資格以法律定之等語是組織法院任用法官除援用約法外尚應依據他項法令現時各級法院之名稱員額及辦事手續旣悉依現行法院編制法辦理則任用法官豈能獨異此改組之無理由三至稱對於國家謀司法之進行並非對於個人有用舍之成見等語查新法院編制法施行法司法官考試法施行法及舊法官特别考試法各草案均已提交參議院該總長對於個人旣無用舍之成見爲司法進行計應呈請大總統先行公佈各草案切實考試乃同一草案同一未經公佈對於法院編制法施行法草案則不待公佈卽可襲取對於考試各草案則必待通過始可舉行所謂無用舍之成見者果若是耶抑更有進者該總長第一次改組法院之部令對於現有法官鄙薄不堪幾不舉人類齒其不能再取得帮審員資格可知乃同是法官在法院則不合格在審檢廰則又合格該總長歧視新舊法官已難自解法律爲國家根本法之不存或何以立查約法第十條人民對於官吏有陳訴於平政院之權現在平政院雖未設立似不能無受理訴訟機關理合呈請大總統國務院從速指定官廰並請將前呈一併批示令司法總長例應迥避云云未知政府如何處置也 
[鍾穎離藏之原因]  
　　日前鍾穎來電以蒙局委員羅楷偕同靖西戴琫來至那當不似前之逼迫僅將槍械收存稅司等節報告中英頃陸興祺又來電謂該戴琫等本擬驅鍾出境以共携有槍械故不敢逼迫過甚因甘言誘鍾許以藏事可轉圜鍾不察虚實竟將槍械交其收存乃該戴琫甫將槍械騙去卽出以强硬手叚立逼鍾等出境鍾始知被其愚弄然以無力抗拒被逼無票已於十四日離那當矣 
[鄂省軍民兩政紀]  
　　赤十字會之通電　武昌赤十字會致電參衆兩議院大總統曁國務院云本月十二號上午九時副總统黎元洪不知何故派其私用之人以調查爲名率同軍隊及消防隊約數十人執有槍械將本會事務所合圍并將住會會計職員王昨用逮捕而去所有本會重要什物及會欵均搶刧一空會所房屋亦搗毁多處警察阻止無效至午後四時始云王君并未犯罪會内亦無犯罪證據遂將王君釋放查臨時約法第六條人民之家宅非依法律不得侵入或搜索况本會原係慈善圑體各文明國卽戰爭時且極力保護今黎元洪派人逮捕會員搶刧重要什物及會款搗毁會所房屋不知究係據何種法律而有此行動除赴大理院起訴外用敢據情直達請申公論 
　　省議會之質問案　省議會因此次黎督辦理改進圑風潮其手續多有不淸之處是以於十八號具書質問（一）共和國家人民之身體最爲神聖不可侵犯無論平時緊急時軍事犯普通犯必須經過法定手續始得處以死刑此次斬决匪徒至百十人之多何以不宣布罪狀（二）通電傳拿之季雨霖曾尚武等旣係匪徒供出尚未質實何以遽指爲匪抄没其家產 
　　留鄂甯軍之回防　黎副總統前因攺進圑勾通退伍軍人希圖滋事特將駐紥本鎭及祁家灣一帶之江南留鄂第一軍調赴武昌守衛各署巡查道巷現因風潮已平且主客軍時有衝突已由飭將該軍遣令仍回駐漢祁等處矣 
　　民政府之新議案　民政長於十八號齊集合府人員及各司司長於會議廰議定目下興廢各事宜自十點鐘至下午五點鐘止縷緒甚長兹將其總綱略誌如下 
（甲）實行合署辦公案　（乙）暫减月薪案　（丙）裁汰人員案　（丁）嚴行禁烟案　（戊）整頓各屬警察案　（已）淸辦財政案　（庚）地方公債案　（辛）對於質問案 
　　撤消局所之規定　現時鄂省財政困難萬分民政長爲撙節經費起見是以决定將無設立之必要機關一律撤消十八號已將議定撤消之局所飭令各該機關知照矣　（一）武昌淸理公產局併消於武昌淸丈局（一）公儲錢局歸併於官錢局　（一）漢口公產經租處歸併於公產局（一）現時送迎交際之事漸少招待所取消 
　　財政司之籌款難　　現在改編軍制手續繁難所有各師中下兩級軍官退留辦法曾經都督府於二月十號議定留則給以原薪帮辦徴兵退則給予勞金以便另行執業待遇至優目下凡無責務（其所部已經退伍者）之軍佐大多數覬觎此項勞金連日紛紛呈請恩餉巡查隊軍官業於日昨發欵解散刻又有前第三師竇秉鈞司令部人員退伍巳派軍需官馮松壽來省呈請統計恩正餉及慰勞金爲數甚鉅現已發交財政司籌畫該司以庫空如洗籌措無方惟事關軍需不容稍緩昨特邀官錢局總理呂超伯赴民政府會議騰挪方法令該軍需等候二日以便設法凑解云 
[魯省會擊破頭顱之武戲]  
自各省議會成立以來競爭雖烈不過彼此謾駡叫囂若動手毆打則自山東省議會始兹將其所演怪劇詳紀於後當十號時魯省議會開會議事當場討論之事甚夥經某議員取締孔敎會並實行强迫敎育禁止各縣私塾聨合會議員等討論之際某議員厲聲曰有不贊成者是混帳王八蛋某議員以其言語蠻横出口傷人欲奉以老拳兩相衝突秩序紊亂議長無法可施祇好摇鈴休息希冀息爭乃正値多數議員互相詈駡之際非銅鈴一振所能了事於是愈演愈烈李議員炳南持門旁木棍進塲亂舞朱議員恐滋生事端極力勸導奮身攔阻竟被李議員擊破頭顱經議員等將李勸出議場而秩序大亂已不成體統矣遂卽停會 
[浦信鐵路之復活談]  
修築浦信鐵路利權係英國於十數年前攫得者迄今擱置久未提議兹因中國政府特派沈君雲沛爲總辦以原定合同照滬寧鐵路辦法失利過甚擬按津浦鐵路辦法改正合同向英國開始交涉未見結果英國特派工程師巴安君定於日内帶同測繪人員勘查路線以資修路兹特記之如下 
　　復活之原因　　當光緒三十二年駐京英使馬克德那爾君因法國取得修築正太鐵路權比國取得修築京漢鐵路權遂爲擴充英國利權計向前淸政府開始交涉取得晉汴兩省及長江沿岸之開礦修路並修築此路等項權利將此路付之滙豐銀行怡和洋行等組織之英華銀公司近因中國形勢大見變動英國亦不能宕延日期决計勘查路線以踐原約 
　　路線之經歷　　該路自蘇省浦口起横斷皖省至汴省信陽而止聨絡京漢鐵路按預定路線自浦口起線經由全椒縣及廬州府至皖省扼要之正陽關折而向西經霍邱縣入汴由固始光州羅山而至信陽全線路程計二百七十英里需欵約計二百萬英磅其另線則由津浦鐵路鳳陽（臨淮關）起沿淮河而進經壽州以至正陽關者俟勘查路線後再定興築 
　　經濟之位置　該線係從皖省北部沿淮河流域以及汴省南部地勢平易土地豐饒如該路告竣由淮河運至鎭江上第之貨物及由京漢鐵路運至漢口而轉入長江者均可一律歸入該路運貨各地收利必大如再展路線修至襄陽等處則汴鄂晉等省出運貨物多歸此路於海蘭鐵路必有絶大之影響云 
[廣東石岐輪拖焚斃搭客案之疑竇]  
　　石岐輪拖失愼焚斃搭客一案已略見前報惟傳聞互異迄未得其眞相兹經胡都督據香山縣知事王國俟呈報特指令内務司飭縣將案嚴究文云據香山縣知事王國悛呈報石岐西樵輪船拖渡失愼焚斃搭客多命據報勘驗查訊情形覽之憫惻查核縣呈先據拖渡司事馬西農關芹生等報詞所稱不知何客帶有火藥在篷面猝然被焚致斃搭客十數名等語經該知事詣船勘驗該渡船栅面大艙均有火藥燒傷痕跡查得當日被焚死傷之搭客由善堂扛回調治計收殮屍身四十餘具傷重將死交醫者十餘人倉卒情急鳧水求生因而溺斃者尚不知凡幾似此情形已與司事馬西農等原報篷面被焚致斃搭客十數名情節逈然不同且該渡主早已逃匿而司事馬西農等但赴縣出名具報并無人隨同引勘現在傳出之司事黃瑞南等三名供詞均甚支離種種疑竇恐係該渡主司事夾帶火藥情虛畏避案須量拘嚴究手續正繁未便卽送專審所應飭由該縣知事迅督警隊及拘留之司事將該渡船貨物按店交收淸楚一面嚴拘渡主及司事西馬農等到案確訊通報核辦仍由司分咨各廰處知照并候護軍使指示此令 
[廣東臨高縣民變紀詳]  
　　焚三村慘殺多命　攻縣署議長凌遲 
粤都督前令各縣籌設警察臨高縣譚知事卽委富紳陳公賢籌辦陳更荐其弟爲區官經費無着擬抽波蓮墟之肩挑買賣者每担干一枝抽錢若干文爲經常警費鄉人羣起反對謂反正時巳將苛細雜捐豁免今乃抽及苦力小民咸不肯納陳乃呈報知事謂爲抗捐請予維持譚知事據呈不問原委遽派兵蒞村燒掠三村死傷七命當陳發呈與知事後並函請縣議長林明元（林本與陳至戚）速來調處林正在與鄉民商議而縣兵已至矣於是鄉民疑林君爲緩兵之計立將林破腹凌遲嗣後聚集被焚室宇之居民三千餘人提傷亡之七尸身及林議長尸壳前往縣署擬求伸雪將抵縣城譚知事立命閉城放鎗亂轟傷數十人死十四人鄉民愈憤飛休四方山勾聨儋州亂匪及黎苗客家各辭黨嘯聚將圖大舉譚知事料事不妥乃馳禀鎭守使派陸軍二連馳救分别剿撫今村民盡將死尸堆積拆陳房室以葬其狀亦慘矣刻此事已由瓊崖鎭守使呈報都督卽奉胡都督指令云據呈報臨高美珠村抗拒官軍殺斃議長等情該縣知事籌捐辦警並未宣布事理遽行徴收以致釀成變故辦理不善咎無可辭而該村民等恃衆抗拒戕殺議長刦掠村墟亦屬横暴之極應由該鎭守使派員詳細查明分别核辦至各鄉民之因事竄避者亟應設法招集俾其各復舊業無致流離仍望將辦理情形隨時具報 
[川省會反對設置觀察使]  
　　政府日曨通令各省分設各道觀察使川省胡都督决議分設五道並遴員請簡已誌各報兹聞川省正式議會以觀察使之組織有關地方官制照臨時約法必須經參議院議决再由大總統公布方爲有效且川省各道光復後久經裁撤體察目下情形亦無設置之必要日昨由該省議員唐宗堯等致魗大總統擬請政府斥令取消俟地方官制議定後再行一律照辦原電如左參議院衆議院大總統國務院鑒觀察使爲省官制之一照臨時約法應由參議院議决大總統公布方能有效川省道制早廢反正後暫設宣慰使旋經臨時省議會與政府雙方議决裁撤國務院覆電贊可實行觀察使同一機關應無再請設置之必要况查大總統答覆參議員彭允彝等質問稱一月九號所公布各項敎令以現行官廰爲限川省觀察使消消滅兩年並非現行官廰尤與敎令相忤胡督輒請任命五道觀察使違背約法蔑視臨時參議院朦混敎令虚糜政欵將來國會議决官制設有變更徒滋紛擾應請電飭各觀察使暫行辭職一俟國會議決京外官制再行公布實施以重法律而節經費四川議員唐宗堯等八十五人叩篠 
[河南靈寳烟民之暴動]  
　　河南靈寳縣劣紳串通地方官藉禁烟名目勒索訛詐連年以來一般劣紳皆以禁煙一事爲發財秘訣結納書役武斷鄉曲目以禁種鴉片恫嚇花户花户不得已行賄要求再種伊等按照所得十分之三抽入私囊現又異想天開竟手中暗持烟種置於富户田中即誣爲種煙之證據以苛罰之靈民不堪其擾近日莠民遂聚衆暴動殺死巡兵二十餘名打死參事會幹事周宇文張淸和席畏三等數人並將縣議會議員任賓李紹靖張眉閻盛運張拜昌等家房屋焚燒無遺駐靈毅軍與縣令均不肯過問現縣議會欲以土匪會禀而毅軍與縣令主持甚堅今巳聚於波坡村及函谷關帶倘不妥爲辦理恐不釀大變不止云 
[江蘇省議會開會紀]  
　　江蘇省議會於二十三日開第十一次議事會是日開會遲至下午二時議員到會方足法定人數首先開議許議長鼎霖迄今未負責任有主張改選者有主張致書免留者議論紛紛莫可表决後由錢副議長宣布用决匭投票法主張改選者投藍票主張挽留者投白票開匭後藍票七十五張白票二十七張照决事法宜改選惟仍議定明日午前開談話會再决時已三下鐘遂散會休息三點三十分重集議場提議緊急動議質問民政長不交决算案衆議員遂指定起草員撰質問書付表决有主張數十人以上連日質問者次宣布法律審查會修正本會辦事細則報告案此案决議仍交審查謂前次章程與現不同卽如書記宜改秘書此其証也故重付審查修必次宣布民國二年度四個月本會經費預算案此案决議付財政審查後又修改議付預算審查次宣布民政長諮詢江北應否設置觀察使案此案經内務司馬士杰出席宣布後經衆議員討論各存意見互相爭執王寳槐登台演說謂江北盜賊　起軍政又不一宜設觀察使以鎭攝之吳輔勳登台演說謂觀察使本不置設卽如行政官廰迄今决算不交行政之弊莫可言狀故本員主張不設衆皆拍掌贊成時贊成與反對者各居半數經議長解决且從緩議俟官制定後再提此案 
地方通信 
[蘇州]  
　　善人橋亦出歹人　胥門外天平山脚下善人橋鄒姓富有資財久爲盜匪垂涎前晚十二鐘時突來盜匪三十餘人破門而入明火執杖刦去現洋有三千餘元之鉅並金銀首飾多件事後經附近鄰村幫同鳴鑼追趕該匪紛紛向太湖逃竄而去且其中有數人認識係近村鄉人故事主並未呈報恐結怨復來騷擾也 
　　男女學生旅行紀　前日巡警敎練所全體學生及某女校與城外某小學校全體學生均整隊至虎邱及寒山寺旅行後又至留園休息及返校時已夕陽西下矣 
[松江]  
　　刦案要犯鎗斃　去冬亭林鼎豐典被大幫皖梟肆刦有浦東人陳阿二者爲盜雇充舟子分得贓洋及狐褂銀飾等在滬爲葆安水師弁勇所見通知探捕扭解捕房回禀華亭縣知事備文關提到案一再訊鞫供認從刦不諱謝知事以案情過巨電禀蘇都督請歸入軍法範圍辦理得復允准謝君遂於二十二日親帶本署小隊押解該犯至亭林犯事地方當衆槍斃 
逃犯已獲三人　華亭縣獄第一次逃去命盜重犯三十八名二次二名三次十六名久未緝獲昨日葆安水師在滬北途遇二犯當場拘捕由巡捕一併執送捕房管押另有逃犯羅某逸出後在楓涇等處復犯盜案二十二號經葆安弁勇在浦南拿獲解師沈統領處訊明轉送縣知事署聽候嚴辦 
　　駭人之賭窟　松郡賭風之盛爲從來所未有千金檯面到處皆是二十一二日西門外妙嚴寺後沈某家更大張旗鼓歷兩日夜之久摇灘牌九無一不備輸嬴之巨聞者震駭嶽廟卽有警局不知何以若罔聞知也 
　　車客慘遭軋斃　二十三號二班快車到松在東車站軋斃一人血肉糢糊不可逼視聞因車到未停卽行躍下致顚入軌道死者係莘莊人茶點業現尚未有人認去大約需報官請騐也 
[雜評二]  
　　默 
　　魯議會　他學生之爭選舉資格也不過發電而已質問而已甚者起訴而已而殖邊學生獨以武力解决致擊傷陳總長手指勇已 
他省會之會場爭論也不過拍案而已叫駡而已甚者閧散而已而山東議員獨以武力解决致擊破朱議員頭顱勇已雖然此果學生之進步歟抑退步歟議員之好現象歟抑惡現象歟 
　　蘇議會　蘇省會每次開議彼方發言此已插嘴熱閙誠熱閙矣然試一檢會場速紀錄其正確切當之辨論有幾自開幕以來曾議决幾許議案曾有一二重要之議案足動人耳目否而閉會之期忽忽已屆 
　　今者聞已展期二十日矣吾不知此後二十日中屢假不到之議員能撥冗一往否會場上看小說打嗑盹之議員能一提精神否糊閙瞎捎之議員能息心靜氣一致思否尚有一二重要議案提出否以前種種議案能於此二十日中一一議决否記者拭目以俟 
　　川議會　四川議設觀察使都督主張之也江北議設觀察使江北人請之也川都督之主張服從中央命令也而江北人之請則何爲乎 
　　四川之設觀察使四川省會全部反對之江北之設觀察使蘇省會半反對之半贊成之反對者以俟將來新官制爲言與川議員同一用意而贊成者其亦有特别之說詞乎抑僅如報載所云而已乎 
　　蒙藏之比較　藏人善騙人而外蒙善爲人所騙外蒙之活佛旣被騙於俄人而喪權利又被騙於胡匪而失巨欵復被騙於僞兵部而致内亂藏人則旣騙中政府以派員協商又騙尹鎭撫以樹旗投降復騙去鍾穎之槍械而逼令離藏蠢與狡蓋判然矣 
 
 
 

Page 7

 
 
本埠新聞 
[宋案正兇自盡]  
　　武士英服毒致死　宋鈍初君被剌案内之應武兩要犯及嫌疑犯朱蔭榛現均分押滬南陸軍步兵第六十一圑營倉（卽舊江蘇海運局）由軍士嚴加看守以待研訊不料昨晨六時軍士將營倉啓封入内察視見兇犯武士英神色慘變形似服毒當卽報告陳圑長親往營倉驗看確已神色昏迷口不能語遂馳至洋務局向程都督面禀種種要情都督令卽就近延請上海醫院内女醫張竹君同紅字會西醫柯司君進内看視設法醫救已難奏效延至九句三刻鐘卽行氣絶 
　　剖挖屍體内臟　柯醫生察得武犯致死之由實係服毒繼由黃克强君黃膺白君等乘汽車至營進内察看見武犯巳死及至午後地方檢察廳長陳松生君因接程都督電話遂於四時與葛檢察官帶同檢驗員王君檢騐吏法警等蒞場由陳圑長等陪同至營倉將武犯屍首詳細測驗西醫柯君等亦會同驗看良久研究服毒原因據西醫云非解剖難以明晰遂禀奉程都督核准於傍晚六時半由各西醫公同解剖卽將武屍内臟挖出用磁盆盛儲上蓋毛巾由西醫柯司君乘汽車帶回化騐再行定奪 
　　一夜之變端　武季死後營倉内仍禁止外人進出探望甚爲嚴密並聞武犯前晚尚食夜膳一餐直至昨日黎明始有變耗午後國民黨等各黨員均相繼趨視絡釋於途 
　　看守軍士之疏忽　聞陳圑長查得二連三連軍士甫於前日調進在營倉守衛今陡有此變自應詳細查究爰令該軍士等照常駐營不准私自遠離以待推究　　程都督之請示　程都督自聞兇犯武士英服毒身死立即電禀袁大總統及司法部等請示方針以便遵辦 
　　外交圑之探問　昨日滬上領事圑及英法兩租界捕房各捕頭聞兇犯武士英自死之信立卽派人往南至該軍圑探問一切以備研究　　吞服赤燐之懐疑　另一訪員報告云宋案正兇武士英於前日（卽二十三號）夜半乘看管軍士調班之時吞服毒物及至二十四號淸晨六時毒發兩鼻孔流血看守軍士見之立卽報告陳圑長趕往程都督行轅報告由都督派令紅十字會西醫柯司君赴圑察驗始悉武犯吞服火柴内之赤燐遂於九點三十餘分鐘斃命嗣又於午後三時由柯司君會同上海醫院女醫張竹君及柏西醫生各乘汽車赴該圑復行察驗因所服之毒未能指實公議剖腹檢驗詳情探明續報 
[剌宋案種種]  
宋案正兇武士英業巳自盡詳紀報端兹將事前所得種種消息補錄於後 
　　預備聽審証劵　程都督等組織宋案特别法庭屢紀前報兹悉承辦此案主裁黃膺白君以將來法庭開訊之日觀審者人數必多不得不預爲佈置爰與程都督等會商擬先分送聽審劵届時騐券入座如無証券者概行屏絶以防奸徒混雜程都督以黃君所議辦法係屬思患預防應卽照辦故黃君等現已印刷証券惟日期未定留候屆時眞註 
　　地方檢察廳致程都督函　敬肅者宋案檢證巳畢亟宜開始審訊本廳現擬准於明日（卽星期五）午后一時併提應武兩犯開庭預審用特肅函奉佈卽乞先行飭令六十一圑長屆時多派兵士將二犯押解本廳亦當派警迎提以昭愼重至將來公開審判觀審之人必多本廳法庭溢小斷不能容廳長前查得南市市政廳堂字閎闊最爲合宜應請早日商借定妥以免臨時竭蹶是爲至要再引渡洪述祖交涉一事併祈速辦爲禱專此奉肅敬請鈞安陳英謹肅四月廿四號早八時 
　　防護兇犯之嚴密　陸軍六十一圑陳長以宋案兇犯應武二人及嫌疑犯朱蔭榛覊禁本部營倉現旣開訊日期尚未訂定内外防護自應格外謹愼除圑部以内每日督飭官兵嚴密看守外並商請淞滬巡警局長穆杼齋君除該處一帶原有崗巡外務希添派巡士二十名在本圑部四面加崗站巡並派馬巡十二名各佩馬鎗日夜分爲三班每班馬巡四人以二馬巡由海運局往東二馬巡由局往西在四圍大街小巷往來游巡俾得遇事策應以四小時爲一班輪流巡邏俟此案判决定罪爲止現穆警務長已允爲添派矣 
　　鑄像地點之商榷　譚人鳳等日前由滬電致政府謂爲宋鑄像開設公園現已規畫就緒在徐家滙路購地一百一十一畝每畝價銀五百兩請先籌撥地價銀五萬兩其餘俟估計工程再爲續請撥發等語惟聞政府之意以該處距宋遇難處過遠鑄像宜在車站之旁現其附近有交通部空地擬令以廉價售讓就近相度辦理至所需之費現在部庫空虚應陸續設法籌撥頃巳據情電復矣 
[商界對於國會之希望]  
　　錢業全體電　參議院衆議院諸公鑒國家興替端賴得人方今共和初胎建築肇始諸公負五族重望受人民委託聨翩赴都國會開幕中外具瞻莫不延頸跂踵待正式政府成立覘諸公政策之發展乃時逾半月憲法何若國會何若寂焉未聞徒以黨見紛爭置國事於不顧遂使友邦騰笑編氓飲泣商等在商言商國家以財源爲命脈農與商自起義以來貨物滯銷田園荒蕪百業停頓金融枯竭損失之鉅莫可言狀國基一日不定民困一日不舒坐此因循勢必至市無恒業野盡游民亂象環生禍機立見國之不存黨將焉附務俯念民　消除黨見速開正式會議早定大局以安商業而慰羣望國利在斯民福亦在斯迫切電陳伏祈公鑒上海錢業全體商人公叩 
　　花業公會電　北京國會總理員均鑒商業盛衰關係國家命脈光復之後元氣已耗切盻國會成立恢復有期詎自開幕迄今已逾半月正式會議置爲緩圖黨見競喧爭傳中外國民代表大失人望商業受此影響市面惶惑萬分不亟顧全大局泯釋黨爭商業日就衰敝國家豈能鞏固皮之不存毛將焉附望諸君速袪黨見公推議長尅日正式開議解决憲法總統問題以靖市面而保大局商業幸甚國家幸甚上海花業公會同人等叩 
[阻運槍彈之周折]  
　　製造局陳督理前奉袁總統飭配七米立九口徑鎗彈五十萬顆曾經如數解由滬寧火車裝運擬由金陵轉裝津浦火車解往旋爲程都督得悉暫時阻運經紀前報兹由陳督理查悉前項鎗彈已由滬寗火車於上星期四裝運赴甯卽將渡江轉裝津浦火車運往業巳報告程都督請卽由寧阻運矣 
[江浙水師會哨先馨聲]  
浙湖嘉防水師金陳二統領兹擬聨合蘇省各水師舉行本年春季江浙會哨以期聨絡業已商定准於四月二十九號在嘉善地方爲會哨地點前日嘉防水師陳統領移請滬防水師李統領屆期前往會哨聞李統領以滬上防守甚嚴未克親往擬派代表赴浙云 
[調查員罰金贖罪]  
　　已革禁煙局調查員王裕梓陳潤霖前因在外需索由地方檢察廳派員訊明以其欺詐取財罪已成立起訴審判廳公開辯論援照三等至四等有期徒刑判各監禁十一個月在案兹悉此案自判决之後迭據王裕梓等一再呈請可否改作罰金贖罪陳廳長姑如所請着繳罰金洋三百三十元除去在押日期應扣廿元着凈繳洋三百十元前日王已到廳具結領出從前呈案之保證金洋三百元再繳罰金洋三百十元了案 
[二房東串搶無憑]  
前晚七句餘鐘有甬婦翁羅氏至虹口滙山捕房報稱家居華記路七十號門牌頃來匪徒四人從後門入内一匪手執菜刀嚇禁聲張當被刦去値洋二百元之金飾各物請爲查緝等情捕頭准飭華探王寳生蔣榮生恊同西探壳羅香隨氏前往勘緝旋在二房主張品元房内查出原贓金押髮一支恐有串搶情事當將張與可疑之吳寳才林如梅史阿毛邱炳生等一併拘入捕房押至昨晨併解公共公堂請究先由原告偕証阿桂上堂禀稱事前見張品元在後門外與人絮語多時情實可疑且在張房中抄出原贓請爲澈究訊之張供爲成衣匠住居該處已有三年之久吳林二人亦在伊處做工邱史亦均相識是晚因有友人招往飲酒惟素來安分請爲查訪訊之吳等四人供亦相同聶襄讞與代理美領陪審之英哲副領事會商之下以原告所控串搶並無實據遂判將案註銷張等一併開釋 
　　法文書院新屋落成 
　　法文書院前租寳昌路尚賢堂爲校舍嗣因學生衆多於上年遷至八仙橋捕房舊址現已將舊屋大加修理並在後面添造高大洋房一所現均竣工監院華士巨君亦已遷入院内辦事並於前日柬請中外官商到院舉行落成禮頗極一時之盛云 
[李旅長資遣散兵]  
駐紥西藏華兵及眷屬等男女共五百十二名由藏潰散來滬經紀前報兹由李英石旅長墊給川資購買船票昨派第二營楊錦堂營長照料搭乘招商局江孚輪船赴漢呈請武昌黎都督遣歸故里矣 
[王得超行將交卸]  
　　代理滬防水師第三營管帶王得超近以所部兵士所習各項操法均已純熟故於前日卽念三號率同官佐兵士在製造局西砲臺操演打靶旋由該營官佐兵士得悉正任管帶王楚雄不日由湘回滬代理管帶王得超君將欲交卸特約於昨日齊集合攝一影以留紀念 
[城内]  
　　縣知事批　（扇骨公所董事王鴻文等呈批）據呈聲復加議行規一條應准附列示後飭傳發給仍將同業牌號姓名地址及司董姓名分别造册呈案備考（徐元章呈批）來呈閱悉盜匪横行深堪痛恨查該處地點與北新涇相近候函致閘北巡警局飭緝務獲究懲（法華鄉耆老陳孟祥等呈批）據呈已悉此案先據法華鄉議事會議長呈報並附該公民等公函請示前來業經剖晰事理明白批答並囑鄉董佐轉行知照矣仰卽遵照 
　　地方審判廳刑庭批　（孫才林爲堂兄春林在押患病請求緩刑等情批）呈悉查爾兄孫春林吸食鴉片業已自行供認今爾忽稱春林購土有爲爾伯母戒煙合藥之用顯係揑造情詞爲春林御罪地步殊屬非是至宣告緩刑非實係輕微罪犯不適用之現今煙禁森嚴春林違禁私吸情節甚重所請暫予緩刑之處碍難照准惟稱春林在押患病候卽撥醫調治可也 
　　地方審判廳民庭批　（孫捕羅呈請禁止等情批）查此案前據蔣沈氏呈請將該民拆卸之處鑑定價値業由水水公所呈報確數經本廰令行該民遵繳在案據呈前情核與本案辦法不符應母庸議（汪笙陔請求撤回批）查此案已行第一初級廳照章執行在案據稱已向高等審判廳提起控告請求停止執行仰即提出高等審判廳收狀証據再行核辦所請停止執行之處暫母庸議 
　　押解强盜　行刧狼山三元宮廟盜犯嚴家章避匿上海浦東十五間頭地方由該處南通縣檢察廳委派陳巡官來申將嚴拘獲解送地方檢察廳補拿同黨金三等情巳紀前報兹悉金三早巳聞風遠颺因此屢緝未獲該巡官陳忻梓不便久留滬江禀請廳長備齊公文發給收領昨午飭派法警會同陳巡官將嚴家章押乘大達公司輪船起解赴通 
　　騙子狡賴　婦人沈唐氏控唐林生設計騙銀等情由第三初級審檢廳訊供之下以唐欺詐取財罪巳成立判令押送地方檢察廳執昨午經黃檢察官提訊唐林生一味狡展毫無確供判送還該廳再行訊辦 
　　引誘捲逃　住在滬城縣前街一百六十六號門牌之袁松海投地方檢察廳控妻陳氏被住在北京路紫陽里一百五十八號之熊佑庭引誘捲逃呈請提究陳廳長諭候調查明白批示辦理 
　　私發藏銀　金錫桂藏銀地下爲雇工黃狗偵知私自掘取金得悉後向詰支吾鳴警拘送警局解送地方檢察廳訊辦 
[南市]  
　　匠頭倔强　市政廰路政處查見城内九畝地靑蓮菴内附設之商餘學會私將圍牆拆卸並不領取執照遵章收進反佔出數尺之多當卽着令補領執照遵章收進與北首圍牆接齊以維路政詎該匠頭一味延抗爰於昨日由路政處協敬拘究以儆效尤 
　　火警續紀　萬聚碼頭泰豐油豆棧因隣近潮惠會館演劇酬神燃放鞭炮偶墜天井草繩堆上致肇焚如曾紀昨報兹經第一區區長派探查明該棧曾保火險銀五千兩惟其中有無别情尚待澈查核辦云 
　　冒名招摇　江北人趙扣子自稱淞滬警察廳内暗探陸天發之夥計在外招摇索詐被第一區區長訪悉特派偵探至南碼頭拘獲解區搜出私函及當票五紙一併移送警察廳訊究 
　　男女被拘　賃居滬城三牌樓盛家弄之某碾米廠夥馮瑞生之妻陳氏不安於室暗與南市集水街順源飯館値堂人王永卿私識迄已年餘情同伉儷前日男女同至太平碼頭悅來客棧内歡會適被第一區區員查獲一併解至該區經區長詢問氏供年二十五歲並承認與王姘識不諱旣由氏夫馮瑞生報區禀請領回自行管束始免拘究王着罰洋十五元充公示儆 
[閘北]  
　　索債不易　鄉民陶尚達雙目已瞽困苦不堪去年在閘北第二審判廳控王聖賢不還借洋五十元判限十一月半繳洋詎王串同保人王海榮逾限不繳陶一再續訴至今年二月始追到洋三十元尚少廿元迄未淸繳刻因陶臥病在家託親戚張某到廰詢問該廳承發吏囑令再具訴狀聽候批示否則不理云 
　　烟犯受罰　住居北公益里之木作頭司徒道記因違禁吸煙經調查員查獲解送檢察廳存洋二百元保釋已記前報前日由王檢察起訴於同級審判廳董推事提案研訊判將存案之洋充作罰金飭具不再吸煙切結了案又婦人錢陳氏亦因私吸洋烟經王君提起公訴董君判令罰洋三十元以昭儆戒 
　　欠租潛逃　陳炳全楊承吉扭控陳金氏積欠房租搬物潛逃由三區解至司法科經凌科長預訊一過判移審判廳訊究 
　　查獲煙具　禁煙調查員前日會同二區巡士在南林里三弄第一家查獲煙具據該户熊張氏聲稱其夫熊初仁因病吸煙當解司法科候查 
[公共租界]  
　　盜匪待解　盜匪鄭北官張子卿因於本月四號糾黨持械在西鄉楓涇鎭夥刧張姓贓物並該鎭迤西曹祚礽曹昌邦曹六房等各家鉅贓逃滬匿居雲南路經松江水陸防營沈隊官偵悉帶同眼線葉長壽協同捕房中西包探前往將鄭張兩匪獲解公堂訊判葉眼線交保鄭張押候松江檢察廰來文再核在案昨晨由廨復訊沈隊官派探持文投案禀明前情聲請提回並由捕房將在該盜等寓所抄獲之寳銀衣餙呈案請示關讞員商之美領强君以事出内地判將贓盜一併移解松江檢察廰歸案訊辦 
　　流氓收監　流氓黃魚肚皮（卽王阿來）專在租界各茶肆内向人訛詐兹被六馬路朝陽樓鴻福樓兩茶館主告發由探陸桂生將王獲解公堂訊供押查在案昨奉中西官復訊之下以王實非安分之徒着押西牢三月期滿逐出租界 
　　拐賣女孩　拐婦李丁氏近在淸江拐得十三歲女孩小三仔來涙托嚴阿炳趙阿耀汪裕龍丁沈氏將女寄於陳劉氏家希圖價賣與鴇婦沈陳氏處爲娼未成丁氏潛行將女藏匿致相爭執被探得悉昨將各人一併拘解公堂訊悉前情中西官以若輩均係不法之徒判將李丁氏押女所一年半嚴等男女六人分别各押九月期滿均逐出租界如能將女交案准予隨時酌核 
　　藉端騙欵　徐華控朱蕚梅以承包浙江海塘工程爲由騙去墊本洋二百五十元昨由捕房戕朱傳至公堂訊供之下判押候函致該處塘工局查明再核 
　　少押二年　錢阿友前因行竊其主錢桂春日本金小洋二百枚由廨訊實判押西牢三年在案兹已將欵理淸昨由捕房解廨請示並由原告投案代求中西官准予改爲押滿一年開釋 
　　混用銅洋　王阿二前日因持銅洋向虹口新記浜寳大小錢莊並老朱家宅沈乾昌煙紙店混用當被察出鳴捕拘入捕房並在王身畔搜出大小僞洋十六元數十角昨解公堂經中西官研訊屬實判將僞洋銷燬王押西牢半年示儆 
　　婦人受罰　美捕房八十九號西捕控鄔陳氏張王氏深夜在肇豐路强曳至家内狎遊昨晨由探將兩婦拘解公堂訊供不認中西官以該氏等深夜在途游行决非良家婦女判各罰洋五元充公 
　　小孩可恕　小孩潘金生因其母姚氏犯案收押公廨女所内前日購得食物送與其母嗣因不准入内該孩在所外叫喚其母欲將食物從窗口抛入詎被捕房出店人所見鳴捕往拘該孩哭求釋放途人龔寳生見而不忍代爲緩頰巡捕以龔插身多事遂被一併帶入捕房昨解公堂訊悉前情中西官以潘孩年幼從寛判與龔一併開釋 
　　欠欵不還　陳桂芬欠霍李氏洋二百元不還被控昨由公廨飭捕將陳傳案交保過堂候訊 
　　不及醫治　有名銀昌者前在元芳路趙德全豆腐店爲夥嗣被歇退近患疾病前日下午至李成卿茶舘内泡茶候趙借貸良久不見趙來託堂倌徐阿狗扶至趙處不納臥於某里口地上西捕見之卽送同仁醫院昨晨身死經中西廨員騐明着地保收殮徐阿狗未報捕房違犯警章押候訊辦 
　　少婦私逃　王松林住華記路六百八十五號前日逃走一媳趙氏年二十歲昨報捕房請爲查緝 
　　巡捕毆人　東洋車夫胡阿紀昨投捕房控被某號華捕用警棍擊傷手臂請爲查查捕頭准之 
　　馬車肇禍　馬夫陸春生昨駕馬車至西華得路撞倒包車夫張金榮致傷頭面等處由印捕併送捕房留候詢明核辦 
[法租界]  
　　無可更改周少雲曾於上年投廨控稱與漢口通源成號主李受之沈文奎等來往共被結欠銀一千一百八十四兩向論不理求追等情因李供稱帳目不符判令交保算明帳目候核在案詎李保出後置之不問原告一再求追迭次往傳抗違不到傳到保人亦飭交保限交仍不投到故缺席判决照原告所控之數還銀一千一百四十八兩後李始到案保人求請退保李欲强辯聶讞員以判决之案豈能更改仍着交保限十四天交銀 
　　免再害人　王根全前至公堂控稱妻子王陳氏至周阿虎薦頭店托薦爲傭被周誘賣等情後陳氏投稱婦人在周店中有某老嫗前來言薦婦人至西門某姓家爲傭婦人與該老嫗並不相識向周詢問周言你可放心隨去詎被帶往南滙縣境祝家橋鄉人家售洋一百十元現始乘隙逃出並因周供與某老嫗向不相識並無串售情事判候飭探查核在案現據查明禀稱帶王陳氏出外指提該老嫗及某鄉人因地址認不淸楚故未提到惟周阿虎時被人在捕房具控有案可查請察聶讞員判周押一月薦頭店執照吊銷不准開設 
　　人銀並保　百代公司前控張濟堂堂與公司中訂立合同將影戲機器運往通州開演詎到通不能開演按照合同須由張償還損失洋三百九十元訊供屬實判令交保限交在案迄已逾限原告又求訊追張求寛限判改交人銀兩保限七天交洋 
　　以和爲貴　楊沈氏投廨控稱丈夫楊芳蘭時將婦人無端責打今因受傷報捕拘案求究楊供因妻子天天出外故將伊管敎並不凌虐旋據沈氏之姑投稱婦人被媳婦忤逆行兇略受皮傷亦求訊辦判各退去以後媳不准逆姑夫不准虐妻如違提究 
　　償還醫費　祝阿桃投廨控稱李阿弟時至民人菜園内竊菜拘獲後反敢行兇致被毆傷頭而今在醫院醫痊求究朱供與祝素識至伊田中略取菜蔬因祝先動手行兇故此還毆誤傷是　判押十四天着償醫費洋二元四角 
　　但求遷讓　麥司加來亞控房客邱洪興欠租三月並聲明邱時常欠租不淸願貼遷費請爲押遷昨經公堂傳訊邱供須尋到房屋方能遷移判房主讓去房租三個月着邱於一月内遷去 
雜評三 
　　訥 
[武士英自盡矣]  
　　剌宋案方將開審而武士英忽服毒自盡其因何服毒尚未悉惟此案方由公堂交回而要犯忽死疏忽如是必不免外人之責言且此案雖有應夔丞在無可諉卸然武爲正兇必先由此以究剌宋之眞相更必處以極刑方彰國法而乃任其自盡於此案之關係實巨而進行之阻礙甚多當事者其能辭其咎乎 
[應夔丞將何如]  
　　　武士英已死洪述祖尚未到案則所謂主要之犯惟應夔丞一人而已當事者其可再有疏忽乎 
　　應乎應首其將以活口已死而私心竊幸以爲莫予毒乎有証據在勿作此妄想 
[今將何日開審乎]  
　　宋案已交回多日因組織特别法庭周折故至今尚未開審而武士英忽死武死而益將遷延乎抑因此而從速開審乎此亦一疑問也 
來函 
[招商局董事温宗堯第四次答復總局帳房]  
　　四月十七號來函 
自三月十八號總局開報辛亥壬子兩年收支總數生意盈虧大略比較單内列欵界限不淸故請查明以資核實乃疊據答復語焉不詳其最爲含混之詞莫如自保船險存款一節據稱此項保險原應積儲現銀因歷年所積自保船險及折舊之現銀皆抵添船買產及搭入通商銀行漢治萍股分用去故應有之現銀皆爲輪船產業及股票矣所以僅收股東二百萬兩之股本今有一千數百萬之局產等語出入數目逈不相符故將本局帳内實在存欠彚同各欵復爲第三次之質問今據四月十七日來函以所開似多誤會無從答復並云帳有根據可查收支源委淸簿及年結帳内皆有註明原非帳略所能備載等語查此次質問本列多欵典守所在不能以似多誤會無從答復一語了之即以自保船險一節而言初因帳略列有自保船險二欵共該銀二百五十五萬餘兩不犄有無現銀存儲且以各船保費每年係在收入水脚項下現銀開支帳略從未聲明及見此次比較收支單開辛亥支出保費二十三萬七千餘兩壬子支出保費二十一萬六千餘兩以此推算歷年支出當在七八百萬兩之數此項保險生意係於本局船業租業之外另闢一附屬品界限本極分明歷年旣久爲數不資不得不究其存欵用途之所在乃據答復以歷年所積皆抵添船置產及搭入通商銀行漢冶萍股分用去並指今有千數百萬之局產爲詞是眞令人求明反昧無從仰測高深矣來函旣稱帳有根據可查收支源委淸簿及年結帳内皆有註明應請將歷年收入各船保費若干折舊若干是爲進欵添船若干置產若士搭入股票若干大小賠欵若干是爲支欵房產原本之外添本若干輪船原本之外添本若干是否由保費折舊項下撥支若干抑由别欵項下撥支若干除帳略内所有船產股票之外尚有何項產業若干足以証明來函所云今有一千數腓萬之局產明白開報以釋董事之惑卽以慰股東之心至歷年刋派帳略循名核實董事會與查帳員均負責任本屆帳略尤爲衆目所注視前擬滿盤滿算帳略格式一本請將全年數目照式塡明由查帳員核對無訛再經董事會公議定奪刋派帳略分送股東以昭覈實可也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[擬屈靈均致宋遯初書] [  東埜] 　　 
漁父先生足下憶昔遭讒去國憔翠行吟偶邂逅於湘潭得沃聞夫緒論中心感佩莫可名言訣别以來思與時積幽明異路吳楚殊方被薜荔兮添愁紉秋蘭兮寄恨瞻望故人未嘗不神爲之移而腸爲之斷也前閱民立報知先生移跓滬江投身報界口誅筆伐雄辯高談革命思想因以灌濡專制淫威由是暴露以故武漢一舉四方風靡浹旬之間遂覆淸祚嗟嗟美人香草難廻故主之心健筆雄文能作新民之氣對我故人心滋愧矣比聞先生倚裝北征組織内閣慘罹不測遺恨千秋噩耗傳來莫名心痗然陽世去一偉人而陰間來一至友轉念之餘輙復破涕爲笑原不暇爲吾國致弔辭而爲吾身下慶語也心煩慮亂是誠有之樂禍倖災則吾豈敢先生不知乎目今應武就擒袁孫恊議舉國之人悲感零涕誓立政黨内閣以竟先生之志是使吾中華民國正式政府早日成立者皆吾先生竭智盡忠以筆以血購之者也豈若原之自經溝瀆殁世無聞千百載後僅得賈生一賦欷歔憑弔爲足舒其畢生之慟與亡國之悲者哉嗟夫先生故鄉三户足以亡秦豈有合全國四百兆人人同此心心同此理繼先生之志述先生之事而猶不能排除大難實行政黨内閣平民政治奠國家於苞桑之固磐石之安者乎他日者大功告成國勢鼎盛溯源竟委崇德報功廟貌千秋聲名萬古春申浦畔華表鬱其崔巍即汨羅江濱芳蘭亦爲之生色原也不才得侍先生駕扁舟持釣竿往來吳頭楚尾間觀競渡之繁華受國民之敬禮此則耶穌復活爭是榮光丁令歸來無兹寵遇吾兩人亦可俯棄一切携手翶翔而絲毫無遺憾者矣臨風懐想不盡依依望惠德音原謹白（三） 
[衣食住研究會章程] [  瘦蝶]  
　　一本會以研究衣食住三項改良習慣促進文明爲宗旨 
　　二凡年在十四歲以上於衣食住夙有心得者均可入會 
　　三本會會員於衣食住三項務必窮奢極欲踵事增華尤須購置　　舶來品庶可逹利權外溢之自的而盡本會提倡之責任 
　　四本會舉石崇爲會長何曾爲副會長梁冀爲評議長 
　　五會費由會員在各省地皮上剗刮 
　　六月開常會三次研究社會上新出品之良窳以及新發明關於衣食住三項之種種方法以便議决執行 
　　七每年開展覽會一次凡會員有别出心裁所造之品衣食則以原製之物房屋則製模型陳列會中公評優劣得超等者奬金牌餘以銀牌銅牌奬之 
　　八本會會員如有盡力會務揮霍過度以致不能收場者本會應出爲排解以全體面或有無家可歸者得常川駐會其衣食往均由會中供給俟得意時加倍償還 
　　九本會組織機關報一種名曰（繁華雜誌）專事鼓吹窮奢極欲之事以指導國人復調查各國造聞軼事以資考鏡期於普及每星期發行一次 
　　十本會機關部在苦海煙花路奢侈里闊字第一號門牌内有志入會者請向談無稽先生接洽（三） 
自由談話會 
　　辦理宋案施以精細和平之手叚自可得其要領若專事猜疑作偏激之言論致國家於危險地位不足取也[  百恨]  
　　國會開幕已近旬日兩院議長尚未選舉國民於此大失所望 
庫逆叛亂征之宜也乃不惟不征而反恨報館之鼓吹欲從而取締之以示我國無戰意嗚呼我雖無戰意其如庫逆之内犯何 
　　旅滬粤人因鑒於拐案之日出被拐小孩之悽慘也故創設一會曰保赤會用意良善然創始易持久難吾望諸君實力進行則斯會之發達正未有限而社會之受益亦非淺鮮諸君乎其勉旃 
[  海寗無我]  
　　議員者代表人民之公意爲吾四萬萬同胞所信托者也旣占立法之機關受數百元之俸金當盡心竭力以國家爲前提何今日之國會議員以黨爭爲能事而省會議員以游蕩爲天職竟置國事於不顧耶 
　　諺云得人錢財與人消災斯言也寄語諸議員請三復之[  諾諾]  
去年春因事返鄉見負柴挑草之鄉人與人論自由之樂余曰鄉人亦知自由乎曰政體已更共和國人一律平等自由之旨固人人能了解也復詢之鄉人曰强奸婦女刧掠錢財兵士之自由也運動選舉開會避席議員之自由也侵吞公欵藉勢欺人官吏之自由也要挾罷課犯賭宿娼學生之自由也打毁報館擾亂會場英雌之自由也借事生風推波助浪新聞記者之自由也滿紙塗鴉舉人陰私投稿人之自由也鄉人言未竟余掩耳歸不敢自秘問諸會員以爲如何巴西秘魯美利堅諸友邦將先後承認民國矣吾料他國將接踵而起不讓巴西諸國專美於前東顧同種同文之某島國出其暴策冀制我死命而不得咄咄寸蛇吞象行將見其自斃耳[  紫塵]  
吾極喜與傭人等談時事彼初不喜聽後吾用淺近之語乃合彼之心理並擇有趣味之事實演講之彼益樂聞不倦故每當晚膳初罷必將耳聞目見者一一演講之亦樂事也 
　　吾每見甘入下流之國民不禁心爲之恨 
　　吾見下等賣淫婦之慘狀吾悲吾國之人道 
　　吾見租界華捕之虐待苦力吾不禁爲吾同胞哭 
　　吾願中國自兹以往勿再有戰事然觀今日之時局誠未有已時也 
　　吾願國民俱以誠心相待勿以詐僞欺人然觀今日之國民恐未必能如是 
　　南北又啓爭端矣孰是孰非局外人不敢妄斷然南亦中國人北亦中國人南亦以國利民福爲前提北亦以福民利國爲必要旣若是何必紛紛擾擾而民間則館受恐慌外人則有所藉口是所謂國利民福耶嗚呼予欲無言 
自由談投稿者肖像刋登以來吾日必什襲藏之未嘗或缺也昨日不意爲同事無心用以裹物乃致缺少數頁吾乃大恨與同事爭且致用武經人排解始各一笑而罷惟願鈍根將單行本早日告成則吾恨可消也呵呵[  丁悚]  
 
[投稿者逸民] 汪慕韓號幼蘭湖北黃岡人現寓上海美租界聚寳里三弄第四家袁宅 
[劇談] [  玄郎]  
大舞臺李春來打炮幾夜風頭出足每晚至八時許卽座無隙地詎爲日無多而門前依舊冷落車馬稀矣春來此次入局滿擬殫精竭力舉生平固有之長技盡情貢獻斯得恢復夙譽而收桑榆之效乃曾幾何時而鼎鼎大名之老武生座客對之已露冷淡之象前晚演溪皇莊樓上下之座客曾不滿半數風頭竟一落千丈蓋前數夜之異常轟動者半由於新新小子和之演舊劇半由於活天霸之艶名舊劇之花旦戲自賈璧雲來滬後滬人趨之若鶩印入腦筋者甚深故即色藝雙絶之子和登場亦視爲司空見慣無足奇異於十五晚始演連檯新劇血涙碑此劇爲子和生平第一得意傑作久已轟動社會每演必客滿日來新新之賣座異常發達而大舞臺遂大受其影響春來壯年美丰姿善演黃天霸之短打戲曾有人目之爲活天霸此次重來公館邦堂子帮之見所未見者震其艶名必欲一見顔色以爲快戲迷者又欲一覩其好身手故號召備極一時之盛與去年震於小樓之風流艶史情形相同及出場乃一六十老翁曩時之貌似蓮花者今已髮秃齒落憔悴不堪絶非美如冠玉之黃天霸竟類鬚髮蒼然之老褚彪於是向之傾心於大舞臺者遂幡然羣趨於新新之血淚碑矣 
小說 
政治小說 
[鐵血男兒（一百九）] [  常覺　獨鹤]  
移時達復曰臣不揣檮昧對於尼公爵事願一盡忠諫陛下其見許乎鳥頷首曰伯爵如有高論但請言之達曰萊司於西奥司爲世臣其祖若宗勤勞王事勛績彰彰然在人耳目至尼公爵盡忠竭慮推倒墨賊迎立陞下尤大有造於祖國厥功甚偉爲陛下計正宜倚爲柱石保障斯民何遽自壞長城以違衆望愚直之言求陛下三思烏喟然曰崇功報德吾豈不知此義特今兹决裂其咎固不在吾苦君等未悉内容耳君等如必欲尼出任大事可自往請之彼倘復出吾仍可恕其不臣之罪予以原職蓋吾爲大局計雖損失一己尊榮亦無所憾惟彼决然而去其言詞之悖謬舉止之跋扈實世所罕見欲吾逾格以優容之則可欲吾下心低首造廬負荆以爲彼屈則不可君等其諒之爲時巳晏宜宣告散會矣語竟即退入内室 
侍御數輩候駕已久見烏入卽前白曰頃已傳命備專車距開行尚有四小時奴輩業整理臥具請安寐片時稍息御體烏揮手令去曰吾殊不思睡爾曹其暫出勿相擾侍御輩急退烏欹身安舒椅上默念一月以前如好夢正酣何等愉快今則内憂外患相逼而來重以奸人肆行反間播散訛言致好友交絶人心携貳悠悠民口旣起謗詞濟濟朝臣復多怨讟此正如處四面楚歌中國亡身敗指顧問事矣思至此不覺一聲長歎萬念都灰正懊喪間室門輕啓一人嬝娜前視之范黛也烏狂喜一躍而起呼曰僕正岑寂寡歡得卿惠然來足破沈悶即緊握黛手胸襟頓暢黛曰數日不見若消瘦多矣烏曰卿獨行來此衛卒輩得母阻難否黛曰有君指環在足爲入宮符節阿父亦同來在隣室中烏曰老人邇來日偕工程師至城外導兵士濬濠築堤殊大勞頓黛笑曰阿父亦藉此自遣耳儂此來實有要事相商君非亟欲赴戰地乎曰然僕於未破曉時即須前往蓋敵軍曾請停戰一晝夜爲掩骼埋　之計至明晨則停戰期滿兩軍又須交綏僕必躬自臨陣指揮一切黛頷首曰軍中消息儂固知之儂日在軍醫院中看護受傷兵士見傷兵之進院者雖呻吟呼痛莫不欣欣然有喜色已知吾軍累戰皆捷也烏笑曰出入戰地不辭勞瘁勇哉卿乎（二） 
愛情小說 
[自由花彈詞（四十二）] [  天虚我生]  
　　他又用法䑛開一隻抽屜却見許多信札心裏大喜忙着看了幾封大半毫無關係及至看到一封瞥見有劍華兩字他便用心細看見那箋上寫着道 
　　劍華與弟同行比至常州偶不經意遂被歹人刧去細察蹤跡但知其人係操北地口音軀幹約長五尺頗嫻文墨此外不可揣測其後拐賣情事弟不了了吾姊疑我寗不寃哉弟現去用心緝覓幸吾姊亦爲留意 
　　楊老二看了不禁駭異道這話想來是眞難道這眞罪人又不是穆志誠麽若說定是徐萬書呢却又看那情節不甚相像心裏正在納悶冷不防那房門呀的一響楊老二大吃一驚急向桌下躱入放出眼光細細一看元來是隻野貓挨了進來楊老二不禁好笑因也不敢外留以外的信無心再看仍將各物歸了原處誠恐把貓鎖在裏面便向四下尋了一轉並無跡影打量總是走了因便放心將門鎖好跳上屋頂看看街上没人他就跳下自去打算暫且按下看官你曉得穆紫瑛這人是好是歹在下若不講明看官那裏知道元來這穆紫瑛他的技術和志誠也差不多但是精細過於志誠却又有些武藝生得好一個姿首專門結識些江湖上的有名人物分些不義之財自家使用有得多時却也肯邦助别人近乎女俠只不過於名節上不甚講究但是朋友個個都好倒不像那劍華得隴望蜀的脾氣所以那些人也就個個舒服又因他很有些心機那些偵探便也當他做個帮手他在若華學校裏當敎習只爲楊世空的面情難却倒也並不圖著什麽這日禮拜六晚上天氣大熱他便回到家裏開進房去仍把房門帶上正到床邊想換衣服猛不防背後彭的一聲回頭一看原來是個黑貓忽從床頂跳下却不逃去只是對他厮叫紫瑛因道呀這又奇怪了他便把那個貓引到身邊抱起來看了個仔細他不禁吃了一驚趕忙把些箱籠窗户細細驗看見都不動方纔略略放心又把抽屜逐隻開了看過也無更動他便不禁自己笑了起來你道他什麽緣故元來這穆紫瑛的心思最細他想自己出門了足足五天若是早把個貓關在裏面這貓定是餓的什麽似的如今這貓的喘息尚是不弱摸着食袋却也還有些結實多分不過關了一天半日看那窗户没得窟洞如何便能走了進來因此疑心有賊來過及至檢點物件並無損失移動之處方想這貓定是方纔跟著自己進來的了也就不再疑惑便自己向鐵灶上煨些牛肉土司吃了安睡（二） 
　　問天生惠助銅版費一元謹登誌感 
 
 
 

Page 11

 
 
   
 
 

Page 12

 
 
   
 
