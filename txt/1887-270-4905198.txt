# 1887 - 270 - 4905198

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將卽竣工現擬印　　二十四史　九通　資治通鑑　五種紀事本末　東華錄　紙張則務取潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歏視同拱璧至每書價值自當格外從廉且俟陸續出書時再行酌定藏書家如欲購求善本願少緩須臾必當有以報命也用特預為布知　　圖書集成印書局啓 
[敬印　雍正上諭期截股并定期出書告白] [  　點石齋代啓]  
　　雍正上諭一書本齋自春間開印以迄於今印巳過半此書自開裱迄套硃凡七易手而後終故校對一層亦必七復讀而後止毫髪之憾袪除盡凈不可謂非恪恭將事矣惟多用一番精力卽多破數日工夫出書之期約以十月間為度而分售股票則以九月終為截數過此以往統照成書例每部實洋四十元願得此書者幸勿觀望貽悮為盼 
[更正佩文韵府悮頁按股送告白] [  點石齋啓]  
　　本齋代晉記所印佩文韵府一書印成後查悉其中尚有未盡　處本齋不肯含糊了事諱過悮人因卽詳登報章情願自備貲斧復加校勘指錄悮處更正重印此早經布告四方君子者也現竭數月之力逐句逐字詳細　校計共得五十一頁○上平四頁○下平十二頁○上聲七頁○去聲十八頁○入聲十頁一律攺印另釘一本隨書附送其原書業經取去者只須將十灰第一頁割下封寄長順晋號以為執照卽可向取從此盡善盡美較別本尤為精緻矣茲准於八月初十日竣工所望股友速問　記取書無稍遲延幸甚此佈 
[官祿篇]  
　　周官以六計弊吏皆冠以廉誠以士人出身為官固不可以貪自處而論定後官官定後祿在為上者亦不可專以廉責臣何則人臣委贄事君或為繭絲或為保障或知簿書或司錢榖無不兢兢業業期乎上無忝於為上為德下無忝乎為下為民所謂公爾忘私國爾忘家雖曰三代以下不可一律　視而究亦不可自視太卑也本朝官祿多視前代而其待臣下之厚則有遠邁前朝者卽如外官之有養廉實創古今所未有古者官於俸祿之外一無進項至本朝而獨有養廉養廉之設名則為厚待羣臣其實則正以防其貪婪之弊大都人情必內顧焉而一無所憂而後可以致此身以為國家之用昔者法　　　　　　　平捻匪　匪之元老功臣或起自田間或酌量調派竊嘗私以語吾友曰元勳碩望原足以懾敵氣恤作士心然其中亦有一半不堪復用者何則前者起自行間一身之外本無長物內而並無室家亦無妻孥外而本無功名何來富貴故熱中心切委身行間　不復顧專心辦賊幸而得志則富貴出於此功名出於此室家有所基妻孥有所養計之得也不幸而不能如願則以一身効命疆塲旣無身後之慮不難等性命於鴻毛傳異日青史流芳之地計亦得也夫是以奮不顧身殺敵致　用是以成大勳膺上賞名由是而立家由是而成富貴逼人而來且若固有之而不自知其所以致此洎乎今日功已成矣名已就矣家室已建矣妻孥已聚矣更復何所貪圖而再以此身為國家出力哉夫此等意見所謂以小人之腹測君子之心彼為君子　則且撫其家顧其妻孥念及功名富貴何自而來一頂一翎無非朝廷酬庸之典高厚之恩　國家有難且將奮袂而起　戈而前卽使投閒置散以至耕田而食　井而飲而急公家之難直欲屨及於窒皇劍及於寢門又豈肯稍有顧慮略事徘徊以取後世之譏而貽旁人之笑然三代以下之時勢則亦不過成為三代以下之人物必欲以此輩有功　逆之臣一律待之以君子吾恐天下未必君子如此其衆故不得不以小人之心測之恐立功之人不特年老力衰半多暮氣卽在少壯之人亦未必仍前勇往也友聞余言不勝～慨然余之為此言非過激也天下之人富而廉者多貧而廉者少古人有言賞旌功祿以勸忠以今日之　勢而論與其用功臣採名望不若以重賞招天下之人中國之大豈乏有志之士苦於無可進身則老死牖下貧苦以沒齒已耳諺曰重賞之下必有勇夫側聞朝廷召募能人以資敵愾破一船其賞幾何獲一敵其賞幾何未有不怦怦心動者不數日間可得敢死之士若而人以之破敵而有餘又何用紛紛焉起用功臣招徠舊部為哉夫所謂祿以勸忠者非以財力誘之也今日外官除俸祿而外又有養廉其獲頗不為豐而州縣各官尚有不敷公項經費之患其弊在乎　送等事一切糜費不可限量故地方官往往藉口於官出於民民出於土之說而節外生枝者尚不乏人若夫內官則一年之中不過數斛老米此外別無進項所恃者京官結費而停捐之後每月所入能有幾何其外官致送炭金時有孝敬則必當懽得勢者方可希兾若在黑字號者未必有此妄想也聞京中翰林求謀教讀之館每月得四金者已屬美館下此則更不堪設想矣九鄉名曰做和尚以其署皆稱寺而清苦與戒律僧無異故也似此情形則京官之清况已可槪見戶部自閣中堂　任以後一切尤為清减在中堂素有清廉之名以己之心度人之心必欲使人人皆為廉史此不特為天下作人品且為國家敦士習其法誠美其意誠良所謂君子不願獨為君子者中堂有焉然所屬之員責以廉則以窮餓則不可若例俸之外竟無一毫進項則彼出入官署煌煌為官者且不若窮檐茅屋中人尚有小本經營可以餬口而一琴一鶴一鷄一犬勢將同轉於御溝之中則所謂飢餓於吾土地吾　之所當急為賙之也戶部賙之之法則定以上中下三等察其平時之勤惰以分等差上等屆期給銀六十兩中等四十兩下等二十兩子不為濫受不為貪雖曰非所以旌功而實則勸忠之道於是乎在誰謂是區區者而非上憲之體恤下僚之幸事也哉表而出之以告天下之專以廉責其臣者 
[  光彩奪目] ○有某西人携來美國金銀各種時辰表在禮查西客寓開設呂宋票其中並有銀兩用礦中所開出者其銀色澤新艷光彩奪目無論何人均聽其入視大可以一擴眼界也 
[  續述毆官] ○黃沛皆太守波被匪人毆傷致斃一事前已兩紀報端按太守素行剛方清廉自守其所以及於難者因春間拿辦會匪所有伏法之數名均係該地棍徒其妻子弟昆視太守不啻如仇敵是以振臂一呼君兇盡起也有客自浦城來者稱是日太守在局審案突有地棍糾集多人將局圍住鋪戶恐池魚殃及相率閉門前浦城　梁明府 
 
 

Page 2

 
 
亨吉陳守戎驤金典史某聞知馳往彈壓時太守見事急已躲避樓上棍徒尚不肯舍木石交攻金君見勢不佳連呼不可棍徒怒掌其頰數十下致兩頰腫起如桃血流被　其棍徒之最桀驁者隨奮勇爭先將太守擒下擲諸平地或扭其髪辮或按其手足拳如雨下太守昏倒於地任其所為棍徒復拖拽至城外三里之遙意欲擲諸河內紳董見太守翎頂公服無一存者且體無完膚慘苦已極然兇燄方張愛莫能助惟有長跪　命俾地方文武紳士差减責成棍徒始將太守擲諸岸旁呼嘯而散洎舁回已不省人事死而復蘇當中梁明府飛電到閩楊制軍因太守飭重不能辦公遂委章君接辦局事太守旋于初六夘時身故所有梁明府陳守戎通稟照錄下方其中但叙太守受傷而不日已故者蓋此稟呈於七月二十八日時太守猶未逝世也○敬稟者竊照卑邑保甲前經設局清查並籌議章程聲明賭博等類均可歸局訊明了結當經官運局委員兼辦保甲善後事宜黃守波曁卑職亨吉通稟憲鑒在案卑職亨吉先因患病請假嗣於本月十八聞訃具報丁憂二十六日卽有孀寡張葉氏赴保　局稟控伊子被陸國興等誘賭一案卽經黃守波飭局勇毛鳳標等拘帶陸國興詹輝達二名次日黃守波正在局中查訊間突有地方　徒藉稱局勇妄拿無辜鼓衆滋鬧將保甲局圍住各店亦　有關閉卑職等聞信當卽督率典史千總並福字營哨官保甲紳董馳往彈壓開導先則忽散忽聚繼而愈聚愈多愈迫愈緊甚至不由理論將黃守圍住樓上棍石交攻並有十餘匪類奮勇爭先以致卑職與守備典史十總等竭力攔護均各受傷加以卑職亨吉本屬病軀支離憂急萬狀陡然婚絕幸聯紳舁回其時黃守波卽被毆打重傷死而復蘇翎頂公服一無所有兇　之狀難宣楮墨經卑職等百計設法始得救回訪查輿論其中人數不一多謂係伏法周炳蘭之胞弟周錦堂等首先逞兇當將大致情形先行電稟在案卑職伏查黃守波服官清廉剛正不阿留辦保甲善後業奉奏明此次遭匪　仇毆打幾斃實為爾天大寃若不仰求憲臺激濁揚清認真嚴辦將何以肅法紀而清地方理合會稟大察核賜訓祇遵實為公便 
[坍屋紀餘] ○杭州武林門外湖墅三層樓茶室倒坍已登前報兹悉茶室名萬和樓是役也岸上壓　男九人女四人其餘身受重傷雖未當塲殞命然不能免性命之憂者約又十三四人河中當日撈起四屍次日又獲四屍計實斃八人事後查得被壓　均係城內及各鄉鎮趕　看會者本地之人並無一人波及武林門內有一老婦堅邀鄰　三女看會鄰人某頗極小心因不便卻其所請遂囑嫗領至其姨母家一游切勿至熱鬧地方閒逛迨至干將橋咸謂茶樓甚高可以眺遠且地當孔道會必　齊遂相將登樓洎樓倒坍三女均被壓死而嫗獨生還盖亦有數　焉至該樓第三層係吞雲吐霧之塲當坍時橫陳榻上竟無一人受傷有某甲手持　烟籖穩入睡鄉迨將木石移開彼始蘧然驚覺豈夫容城　特以慈雲庇護之即是可異已 
[彚錄東海關道盛告示二道] ○為剴切　論事照得招商局保大輪船因霧迷在成山頭觸礁損壞該處本設有拯救局廼董事及居民人等並不照章保護　敢乘危撈搶縣令募勇彈壓復敢聚衆兇毆致斃人命並窘勒縣令寫立印結寔屬膽大妄為情同化外現奉北洋　臣李山東撫憲張電諭成山居民辱官行兇此風斷不可長先將榮成　李令撤任並由統領山東海防各軍孫軍門督率精隊乘坐兵船來榮會同本道嚴拏務獲懲辦等因查成山共計三十六村其聚衆行兇搶貨本道派員明查暗訪祇有大西庄等十村其餘都屬安分良民兹者本道親自到境　應出示曉論分別良莠而安居民凡該村民不與撈搶行兇之事者具各安居守業毋得驚慌遷徙若能確知兇手姓名及撈搶臟據者卽行捆送或來營報信必當立予重賞如有藏匿　手寄頓臟物情事一經訪實亦必一體嚴拏不稍寬貸其各懔遵切切特諭六月廿九日○為　論事照得榮成縣東山八村乘危搶刦保大輪船並聚衆拒捕勒官出結一案本道奉北洋大臣李巡撫部院張飭令會同統領海防各軍孫軍門於六月二十九日帶領精隊前來勒令繳臟交兇以儆刁風乃頑民愍不畏法三日之內仍不交兇繳贓殊堪痛恨訪查此案實係大西莊小西莊為首搶刦拒捕東溝村亦抗不遵繳當卽飭令榮成縣督率勇役將此三莊所獲贓物搜捕至數百挑之多其一月之內預先出售搬匿者僉謂不計其數是搶刦貨物已有寔在贓據其餘瓦房莊溝西崖侯家莊泊南崖臥龍村五村據貢生李秉京　生鞠俊升等具結將所搶贓物變價之錢二千二百五十千繳案求免搜查已經照准除飭縣嚴緝正兇並將已獲未獲從犯按名分別拏訊歸案辦理外此案情節重大不得已遵飭稍示兵威現在人贓俱獲本道姑念邊海愚民無知一時為周仁豐王永祥等所煽惑寬其已往不復追詰該村民務當從此洗心勉為良民如果再有乘危搶刦拒捕抗官等專本道必當盡法嚴懲决不寬恕勿謂言之不早也凜之毋違特示七月初二日 
[子限捕捐] ○蘇省錫箔一業向由各箔莊捐納落地稅後領單裝運分銷兹有各項商人順便由杭運至姑蘇自行銷售各箔莊生意因之大减爰具稟牙厘總局請于落地時逐條葢　以　漏捐旋經總局示令現存各貨如未報捐者限于八月十六日起至二十五日止一律補捐如有逾限不繳者一經查出除議罰外　准再銷經此一番整頓諒箔業必日有起色矣 
[農隙遄回] ○秋日栗烈薄寒中人山東人之在俄國海參歲及華界琿春等處耕田餬口者秋收後咸收拾遄回據日本報云本月廿八號日本高千穗丸由俄邑潮斯德港回長崎載有山東搭客四十餘名身上　穿綿衣褲携有家用雜物殆亦手胼足胝之流獲利而歸鄉里者耶 
[丁沽雜紀] ○本月初十日駐紥小站總統盛字馬步全軍署湖南提督周海舲軍門由防次至天津前敵營務處記名提督吳崙峯統領北塘各軍廣東陸路提督署通　總鎮唐沅甫兩軍門亦於十二日先後　止謁見李傅相面稟要公○小站盛車巡查許都戎永清盤獲游勇高存德李世興二人搜出九龍帶等物送交盛字全軍營務處訊供之下俱稱遣澈後曾在金州夥刼石合驛李姓染坊得贓逃逸周海舲軍門令押送至天津經檀者山觀察訊供屬实判令發縣收禁聽候咨查犯事地方覆到再核○長康寍船載酒來津其夥李三於初十日竊取舟中衣箱一口除衣物外計有銀百餘兩聞李有賭癖三戰三北不得已而為之其接贓人乃同鄉之苗金寶也現均在逃由該船耆舵訴諸商船公所轉請浙江會館紳董查究諺云賭近盜斯言洵然○造言生事之流張貼報單謂八月　瘟疫流行死亡過半居人於水缸內浸柴胡二兩葛根二錢可免傳染無識者互相傳布深信不疑事為代理天津府柯松坡太守訪　將承刊報單之某刻字鋪主逮案責懲以為妄造謠言者儆而城西梁家嘴一帶村人凡用是藥漬水者無不染病村中老學究張大年遂與同文堂刻字鋪為難勢將成訟旋由街隣調處令同文堂沿門換給清水滿缸每戶償還藥資八十文而張尚欲罰戲三檯是以事尚未了天下本無事庸人自擾之其此之謂歟 
[矜恤貧員] ○淮上　轅聽鼓者統計不下千餘人其中雖不乏席豐履厚者然一貧如洗典質一空者亦十居六七每值衙　之際靴　皆須假自友人宦海浮沉宛如鷗鳥此中苦况實有難以言語形容者都轉憫之傳諭定以每月朔望衙　倘有要公仍准隨時面稟曲為體恤誠足感焉又聞都轉于下車後一切章程皆蕭規曹守惟深憫貧員賦閒者衆頗有古人安得廣厦千萬間大庇天下寒士皆歡顏之慨無如差使有限人數太多非使勞者安之逸者勞之則其間恐不免臣朔飢死侏儒飽死云云果爾則　匏而久不得食者皆有所翹企矣 
[上海電報總局學堂夏季甄別學生案] ○測量學生　袁長坤每月例薪一百二十元梁榮芳顧景星均三十四元五角李桂生十七元○按報學生　徐秋軒顏文英均十五元梁容光十四元俞伸咸十三元五角李煥章十二元吳廷桂十元潘文卿宋根壽均九元鮑長濟邱艮田馮春熙方德康榮寶泉均八元于忠英七元五角張壽如程大澂張應第金馥生高吉生均七元夏承綱何師竹均六元胡景祺三元○斥退　古 
 
 

Page 3

 
 
恒森鄭河情郭凌雲吳雍伯土蓮生○再本堂於夏季所招各生已有學成候派者嗣後卽須添招聰颕篤實已明英國文法年在二十以內之子弟陸續補額如有願學者可於每日兩點鐘逕赴陳家木橋電報總局學堂投孝以便考取傅補有志者幸勿觀望自悮惟问在廣方言館肄業官生槪不收考 
[格致書院春季課卷出案] ○今春格致書院課題係浙江藩憲許星臺方伯所命其題爲格致之學中西異同論茲方伯已將課卷鑒閱區分甲乙以定優劣計取超等八名特等十名敬將名次臚列如下超等一名彭瑞熙二名葛道殷三名趙元益四名許克勤五名洪承周六名張涵中七名鐘天緯八名孫遷璋特等一名王佐才二名殷之輅三名葉子成四名陸琨五名黃如檟六名蘇朝謨七名陸文炳八名張坋九名錢萬選　十名張綬青一等名次例不錄登以次方伯閱卷極爲認真於正批之外再加旁批所以造就人才提倡後學之心有加無已特分廉泉十八兩以爲加獎嘉惠士林旣真且摯合之格致書院正獎二十五兩都四十三兩今擬超等首名十兩二名七兩三名五兩四名三兩自五名至八名皆係二兩特等自首名至十名每名皆一兩不區軒輊示一律也均發鈔票以歸簡便準於八月二十四日午後在格致書院帳房分卷支銀凡超等特等之課卷均存格致書院例不發還以備他日選取刊印遐邇傳觀去年四季課卷已先將超等前三名者刊出不日竣事在格致書室寄售想肄業書院之士所聞而竊喜者也 
[黽勉從公] ○英界讞員蔡二源太守因患足疾告假半月期滿未痊展假十天一切公廨事宜由木莘樂二尹權時代理目下雖假期未滿然恐積案過多因於昨日力疾升堂將重大事宜親爲裁判詩四黽勉從事不敢告勞太守有焉 
[手足傷殘] ○紹興人朱鴻德在南市新碼頭購得市房一所按月收租前日其弟鴻順向收租值鴻德聞知　子廷柱向鴻順理說鴻順謂此屋係父親遺產兄收租已久現在應歸弟收因此紛爭以致互相撃毆廷柱見父遭叔毆上前護救鴻順之妻虞氏并子廷標亦來相助扭作一團旋經旁人勸散至傍晚各投縣署喊控并　騐傷幫審委員吳端甫司馬升堂研訊鴻德訴稱小的有市房一所按月收租今日胞弟不問情由強收租值向之理論一味逞蠻致被毆傷求恩騐究廷柱訴稱此房係父親所買叔父意圖強佔父親向說遽被毆傷鴻順供稱此房確係公產兄長收租已久自應小的接收不料兄竟據爲已有反將小的凶毆現已受傷叩求詳騐朱虞氏并　廷標所供從同司馬謂兄弟之間本宜和睦此產是公是私應邀同親戚議定何致骨肉相殘至於如此遂飭仵作分別騐傷旋據仵作騐明稟稱鴻德鴻順各受微傷司馬着各自將傷醫愈再行投案候訊餘人一併叱退噫蕁樓姜被佳話艶稱何至手足相殘致效魏文帝之燃萁煮豆哉君子觀於斯輒傷心於常棣之詩不能復作已 
[上海巡局瑣案] ○前報列丹陽人朱錦亨因騙衣事發被大亨衣莊送交巡防中局軒送總局請懲云云前晚馮蓮士直剌升座訊究朱俯首求恩直剌問爾究竟騙得衣服多少朱供詞含糊直剌飭笞貴二百板朱始供認曾在德泰衣莊騙取紡綢褲兩條押錢用去押票已失去無蹤直剌飭再責三百板枷號一月發十五鋪地方示眾　昨報列小竊周阿八在教堂行竊經堂中人拘獲送局前晚馮直剌訊明行竊情由判笞責三百板 
[英界公堂瑣案] ○泰安棧執事人方仁甫代蘇姓客娶妓金秀英巳付洋銀一千三百元突有許勉齊者認妓爲妻另生枝卽遂由方報請捕頭派包探陸阿長拘妓及許并在許謝邊搜出洋銀及銀水烟袋金銀翡翠首飾一併解送公堂木二尹訊供之下飭將許交捕房妓交官媒以候覆訊此皆本報所已錄者也昨日包探將許解案并稟稱方代蘇付洋一千三百元據云付鴇二百元男女傭三百元賠帳一百五十元復在許身邊搜得洋銀鈔票合共一百七十二元今已將賠洋一百五十元吊到至銀水烟袋及金銀翡翠首飾鎖匙等物均在許身邊搜出觀其情狀大約係妓與許串吞洋銀方申訴前情升稱現該妓已願從蘇客所付之洋請免追繳該妓供蘇州人前由祖母談包氏價賣爲娼後經許爲之贖身費洋七百元及至許家大婦不容遂於去年七月復至清和坊爲妓贖身契尚在許處曾言茍能於從良時還許洋銀則可收回身契本年五月調至兆榮至朱三福家今遇蘇大人欲娶爲妾由方交來洋一千三百元當還鴇母帶擋及男女傭人并賠帳裁縫工洋等項所剩無幾并亦持身契到來小婦人願還洋七百元因現洋祇存一百七十餘元故將金銀翡翠等物作抵然尚不足因向方言再須四百元方不　致被報捕拘案然小婦人終願從蘇大人許供該妓願還贖身之洋故持向索並無阻止從良之事現求酌償身價聽憑嫁蘇至身契已經呈案鴇母朱三卽朱王氏供稱該妓於五月到來取去帶擋洋二百元男女傭三百元前日已收還蔡據均交許塗銷又收賠帳洋一百五十元被捕房吊案女傭劉尤氏等供與相同蔡太守問該鴇曰秀英是否卽金蘭生自入爾家許來過幾次答稱該妓在清和坊時名金蘭生及到小婦家改名秀英許曾來過二次太守察閱所呈贖身契上載金蘭生嫁王　爺字樣隨問許該妓旣曾嫁爾何以贖身契上載王姓答稱是母舅家姓太守問爾有無功名答稱無太守謂爾從前何以稱監生答稱母舅王姓曾損臨生許姓則無功名太守怒謂一味胡言該妓旣已嫁爾仍縱令爲娼爾思從中漁利乎該妓今欲從良爾又可藉索從前身價乎何以鎖匙亦在爾身邊搜出豈亦能抵償身價者乎爾於去年唆使妓女金金林藉從良爲由到堂喊控實則欲調往金蘭生處爲娼爾于此時曾將金金林之銀水烟袋等件吞沒且金蘭生亦與聞此事爾與金蘭生串合害人實堪痛恨今蘇不知爾等底裹是以仍願娶該妓　分府姑不深究着將起案之洋銀及金銀翡翠等飾概交秀英具領俟其料理一切後再諭方代蘇具領身契存堂訊押候發落朱王氏又稱賠洋一百五十元已繳在案叩請給還秀英向該氏曰洋由我領仍復還爾可也該氏允之　前紀包探秦少卿拘拿老公茂洋行細懲朱雙全解案宋二人尹訊供之下飭押俟老公茂行主到來再訊昨日該包探稟稱老公茂往宅在坭城外時浜橋堍行主他去祇留細崽出店馬夫廚可在家前幾夜懇然失火後知朱身穿行主衣服還家爲此拘案現行主仍未返申朱供本邑人日前母親患病革命家胞弟在捕房爲細崽欲往報信因雨　穿洋東舊衣及晚聞有火警當卽馳回並不犯竊蔡太守商之賈副領事飭將朱及西衣仍交捕房帶回俟其行主到來再訊　津人郭阿三訴稱小的在中和園爲夥同事張姓被劉子賓陳錫堂誘至清和坊妓女金小娟家中局賭輸洋千餘元昨日小的偕章　元在路見劉交捕送字模容邀張到來候質韋供與同劉供湖北人並未局賭且與伊並不相識蔡太守問郭曰劉係湖北人陳是何處人答稱陳乃安徽人太守飭將劉交捕房帶回俟張投案再訊按本報昨紀南市某姓被人誘令局賭輸洋千餘元今北市又有此案何滬上賭棍之多耶所望太守執法嚴明盡法懲治庶若輩或稍稍潜蹤也　西捕稟稱王阿大陳阿仁二人皆犯竊案奉判管押捕房昨日　以大練押令做工中途有犯竊押滿之張阿順買物交與他犯這毆小的一下小的急躲開致被土陳串竊此票所押皆自已之物王供張送蘿蔔　來被西捕所毆致押票從衣袋中落下小的拾取交陳旋卽還伊陳供與同麥捕頭稱張不應　物與押犯王陳二犯在押犯竊更爲可惡請分別懲辦以儆蔡太守判王笞二百板陳笞一百板均交捕房照前斷管押俟期滿釋發管押十四天押　給還　包探陶子卿稟稱有一種賊每托名向店購物乘間行竊蓋卽日前申報所紀對買也昨見對買賊陳啓萬手持全新翡翠　指五枚盤詰來源支吾莫答爲特拘案請訊陳供約指由友人交下托代售錢賈副領事衣蔡太守將陳　懲并請登申報以便失主來案認領太守然 
 
 

Page 4

 
 
[法界捕房瑣案] 某甲素操淮南王之術前日下午醉　　騰彳丁至公館馬路一園茶肆前與同業人某乙遇突然扭住兇毆致乙頭而略有傷痕盖中與某丁有仇醉眼模糊不覺看朱成碧偶觸前怨是以釀此禍端也正喧擾間適巡街捕王因一併拘入捕房中餘忿未消又將押所便桶　壞捕頭將乙釋出甲則押候解送公堂　前報登某武員至城河洪出錢四百文向某售貨店買得耳環一對携回視之則壞脚係銅質乃至該店退還店中人不依以致爭論將玻璃罩擊碎巡街捕王拘武員入捕房翌晨經人代償錢文始得棒出茲悉該武員姓胡從臺灣來僦居南八仙橋西　後忿不能平復赴道轅控告并將耳環一對呈騐龔觀察准　將環發交讞員王鴈臣司馬就近核辦昨晨司馬位捕房情告諸捕頭備德錄飭包探王榮培至老北門外十七號門牌振隆舊貨店傳到店主朱阿福研訊之下據供潮州人十三日午前十點鐘時胡來購耳環一對付錢四百文至十二點鐘後又來退還說是贗物答以本屬贗物故價祇四百文否則金鋼鎖耳環豈能如此賤售彼卽大肆咆哮將玻璃擊碎小的並不招呼巡捕　逢巡捕到來　伊拘進司馬謂爾等生意人總須和氣爲主伊是營官現在已向道轅控告道憲發下查問爾今前往胡公館服禮也朱唯唯遵諭司馬卽着包探携名片二紙一致巡防局鄧都戎一致管官並飭將朱帶往說明訊斷情由特不知包探帶朱去後該管官果遵照否也　前報列包探獲到積竊王桂生以身畔雖無　証但法界報竊繁多因之解送公廨土不認行竊又前有積竊姚阿六卽曹阿隆又名湖州阿隆七月二十五日經於肥堂送到業已管押並　昨晨　司馬飭提至案着將曹仍送回英公堂因王英界办有案件故着一併送往　英包探在途見胡朗夆胡渭卿昆季二人手攜桂鐘一架洋傘一柄形跡不免可疑因之拘進捕房據二胡稱往在法界因之送至法公堂王司馬詰訊之下兩胡同供嘉興人朗夆在粥店生意渭卿推車度日適接家信知母有病擬卽回家省視因向店主楊阿增索取工資楊以無　故將掛鐘暫押大老爺不信請傳該店主詰問可也司馬著將渭卿釋出朗夆暫押飭包探任傳粥店主詰問昨晨楊投案稱胡是夥計鐘傘不問自取與行竊無殊司馬着將贓物給楊領去　夆責八十板　王司馬念及捕房所押人犯地甚卑濕易致脚腫之症因之時往稽查昨晨着將在押各犯一槪帶出逐一詰問應交保者着赶緊覓保應解訊者着於本禮拜　解訊通計十三人于懲辦之中寓體恤之意司馬真民之父母哉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月十二日京報全錄]  
　　宮門抄○諭旨一道錄前○發抄　旨五道○新無劉　奏報拜城縣被水雹情形片○黔撫潘　奏審明謀殺一家三命重犯按律定擬摺○皖撫陳　奏拿獲紏刧傷人案犯律定擬摺○八月十二日工部鴻臚寺廂藍旗值日吏部引　見二十三名戶部四名內務府八名火器營八名上虞處四名造辦處二名○德公由　白龍潭回京請　安○志元請假十日○托克湍請假二十日○召見軍機　徐桐徐用儀良培清安○發抄　奎斌奏上年錢糧未完一分以上各員績完免議奉　硃批戶部知道欽此○又安襄鄖荊道陳淮南卽飭赴任奉　硃批吏部知道欽此○又上年公安縣被水緩缺驛站銀兩援案發補奉　硃批該部知道欽此○又江人鏡署漢黃德道奉　　　硃批吏部知道欽此○又匯解京餉奉　硃批戶部知道欽此　○○劉錦棠片　再溫宿鳥什兩州廳先後稟報閏四月十五六等日被水大槪情形業經臣附片具奏在案茲據署拜城縣知縣楊遷　稟稱該縣自閏四月十六起至二十六日止　雨連綿山水漲發村莊禾稼及沿河兩岸民房渠道間有損傷其達坂畸峽河土拉鵝斯堂等莊小麥正秀又被水雹災傷較重該縣督飭戶民赶修匯道酌量補種秋糧並請派員踏勘等情前來當經臣批飭布政司魏光　移行調署阿克蘇道黃光達派委妥員迅赴該縣會同確切勘明是否成災稟由該道咨司會銜詳辦除俟詳覆至日查明應否蠲緩並量爲賑濟再由臣彚案奏明辦理外所有拜城縣現報被水被雹情形謹附片具陳伏乞　聖鑒訓示謹　奏奉　硃批知道了卽着飭屬確勘被災情形妥爲賑撫毋任失所餘依議欽此　○○貴州巡撫臣潘　跪　奏爲審明挾嫌謀殺一家三命重犯按律分別定擬恭摺仰祈　聖鑒事竊查前據婺川縣知縣吳洪晏詳報訪聞縣屬民人馮全老冒挾嫌商同繼邦楊才富等謀殺馮舜父子一家三命並掠取家財一案當經臣以案情重大批司提省發委貴陽府知府員鳳林督同局員嚴行審訊茲據該府審明議擬詳由署臬司黃元善解前來臣親提研鞫緣馮全老冒馮繼邦均係馮舜無服族叔馮舜向以販漆生理先前馮舜之父馮繼超過繼與族人馮慶能爲嗣受有產業馮繼超故後馮全老冒馮繼邦各心懷不服馮全老冒與馮舜爭產被馮舜控告受責愈加憤恨光緒十二年五月十八日馮全老冒與馮繼邦同至陳申佑家述及前情馮全老冒起意商同馮繼邦陳申將馮舜父子謀殺洩忿陳申佑並不阻止馮繼邦應允邀人幫助遇便下手七月衩四日晌午時分馮全老冒約同覃偏頸與伊子馮阻發馮貴生馮貴喜三各帶尖刀同至馮繼邦家適馮繼邦先期約得楊才富並伊子馮幅宗在家等候馮繼邦卽令伊子馮幅宗暗帶鐵斧與楊子富往洪馮舜出門買添同行不遠馮幅宗拔出身帶鐵斧從後趕攏用斧刃砍傷馮舜頂心偏左倒地馮舜喊救楊子富接過馮幅宗手內鐵斧又砍傷馮舜偏右登時殞命馮幅宗楊才富轉回告知馮全老冒當同馮繼等偕抵馮舜門首喝令馮貴生馮貴喜三等進屋將其子馮全狗捉出用刀戳傷其左血盆項頸心坎左右臂膊當時身死復令將馮舜家財衣物契約掠出回家先時馮全老冒令伊子馮阻發與覃偏頸往小溝學堂哄出馮舜糼子馮全生走至　樹灣地方被馮阻發用刀戳傷肚腹殞命覃偏頸畏懼跑走並未加功馮阻發馮貴生馮貴喜三將馮舜父子各屍先行掩埋馮全生之屍未埋以前頭顱右腳被野獸殘食不全等情騐訊九泉之下詳因案情重大飭司提集犯證至省發委貴陽府審明議擬由司覆勘招解到臣臣提犯親訊據供前情不諱究詰不移案無遁飾查律載殺一家非死罪一人者凌遲處死又例載殺一家三命以上兇犯審明後依律定罪一面奏　聞一面恭請　王命先行正法又殺人後掠取家財審得實情照強盜已行但得財者不分首從皆斬人謀殺人從而不加功者杖一百流三千里各等語此案馮全老冒挾馮舜控告爭產之妝輒敢商同馮繼邦等謀殺馮舜父子一家三命並掠取家財實屬兇惡已極馮全老冒合依殺一家非死罪三人者凌遲處死律擬凌遲處死臣於審明後恭請　王命飭委署臬司黃元善臣標署中軍　將尚宗光將該犯綁赴市曹正法臬示傳首犯事地方以昭炯戒該犯訊無財產妻室無從斷給綠坐馮繼邦聽從謀殺馮舜父子一家三命訊未加功惟殺人後喝令掠取家財自應按律問擬楊才富聽從加功於殺人後又掠取家財均罪應斬決自應從一科斷馮繼邦除聽從同謀未加功輕罪不議外馮繼邦楊才富均合依殺人後掠取家財審得寔情照強盜已行但得財者不分首從皆斬律擬斬立決先行剌字覃偏頸聽從謀 
　　京報　第二千上百五十五號　丁亥八月二十日申報張不取分文 
　　殺並未加功合依謀殺人從而加功者杖一百流三千里到配折貴安置逸犯馮阻發馮幅宗馮貴生馮貴喜三陳申佑等飭縣嚴緝獲日另結所掠各贓已由縣起獲給領無于省釋各屍棺飭屬領埋兇器供　免追除供招咨部外所有審明挾嫌謀殺一家三命重犯分別按律定擬緣由謹恭摺具陳伏乞　皇太后　皇上聖鑒謹　奏奉　硃批刑部速議具奏欽此　○○安徽巡撫臣陳　跪　奏爲審明拿獲紏刧得贓拒傷鄰人身死案犯按例分別定擬恭摺促祈　聖鑒事竊據建平縣知縣崇福詳報事主王翰文家被刧錢洋衣布並拒傷隣人彭有才身死一案獲犯楊才么等勘訊綠由經前護撫臣阿克達春批飭嚴審犯病醫痊茲據該縣以勒緝逸犯無獲飭查事主王翰文被拒傷痕業已平復將現犯覆訊議擬照章由州解經徽甯道勘訊移由臬司核議轉詳前來臣詳加覆核緣楊老么呂公書劉潤心孔老六籍隸河南光州信陽羅山光山等州縣均在外游蕩度日孔老六劉潤心先未爲盜犯案光緒十二年二月二十八日楊老么在建平縣松塘廟相近地　會遇素識已獲呂公書劉潤心孔老六在逃之嚴得三卽候金山方南山劉大安孫老么各道貧難楊老么稔知王翰文雜貨店殷寔起意紏刦得贓公用均各允從卽於是夜在僻處會劉楊老么呂公書嚴得三分執洋槍刀棍劉潤心等徒手一共八人二更時分起身行至中途孔老六畏懼不敢前往楊老么卽令在路旁守候自與呂公書等偕抵王翰文店門首見門尚虛掩楊老么等一擁進內事主王翰文見向喊捕被楊老么開放洋槍轟傷項頸呂公書用木棍拒傷偏左等處隣人彭有才趕至幫捕亦被楊老么用槍轟傷眉叢等處倒地旋卽殞命楊老么等卽分投刦得贓物逸出尋見孔老六告知行刦拒捕情由同至僻地點贓表分各自逃散事主王翰文並屍父彭孝成投保報經該縣崇福會勘詳緝勒差獲犯孔老六劉潤心二名並起獲原當訊據劉潤心供出楊老么逃匿處所卽　該縣移撥兵役協同溧陽縣差役將楊老么並呂公書拿獲解案提同訊供通詳批飭緝審該犯楊老么在監患病驗報醫痊茲據該縣以勒緝逸犯無獲飭查事主王翰文被拒傷痕業已平復將現犯覆訊議擬照章由縣解道核恐案情未確札委蕪湖縣楊士玉審照原擬解道勘訊移司核議轉詳到臣覆核此案旣經徽寗道提犯勘訊據各供悉前情不諱贓者杖一百流三千里又律載強盜已行但得財者不分首從皆斬又光緒五年刑部奏準通行嗣後夥盜被獲供出首盜逃所於定案之前拿獲者係未經傷人之犯減爲發遣新疆給官兵爲奴又光緒八年通行嗣後尋常盜案實係距省窵遠地方酌照秋審事例人犯解赴該管巡道審明詳由督撫臣題奏各等語此案楊老么紏同呂公書等行刧事主王翰文店得贓並拒殺鄰人彭有才身死實屬目無法紀自應按例問擬楊老么一犯應如縣州道司所擬合依強盜殺人不分曾否得財俱照得財律斬隨卽奏請審決梟未例擬斬立決梟示該犯尚有聽從逸犯　得三行刧　德州事主黃光耀家得贓一案情罪較輕應從重歸於此案擬結呂公書聽紏夥刦入室搜贓拒傷事主平復亦屬不法亦應接律問擬呂公書亦如所擬合依強盜已行但得財者不分首從皆斬律擬斬立決該犯亦有聽紏夥劫廣德州事主黃光耀家一案罪名相等應請歸於此案擬結劉潤心聽從夥刧得贓按律罪應擬斬惟該犯一經獲案卽供出首盜楊老么逃匿處所於定案之前拿獲自應遵照通酌減問擬劉潤心亦如所擬應請照夥盜被獲供出首盜逃所於定案之前拿獲者俟未經傷人之犯減發新疆給官兵爲奴仍照名例改發極邊烟瘴充軍以足四千里爲限到配後鎖帶鐵桿石墩二年孔老六聽紏行刧中途畏懼不行事後分贓亦應按例問擬孔老六亦如所擬合依共謀爲強盜夥犯改時畏懼不行事後分贓者杖一百流三子里定地發配折責安置與楊老么等照例分別剌字餘訊無再犯窩夥竊刧別案及同居親屬分贓牌保得規包庇並逃後另犯不法知情容留人家應與各犯在外爲匪無從覺察之原籍牌甲並傷已平復之事主王翰文均毋庸議買贓路過不識姓名人並免查提該犯楊老么有父楊仁見孔老六有父孔照銀均不能禁約其子爲盜飭縣移籍提責起贓給主認領未獲照估道賠逸盜嚴得三等飭緝獲日另結屍棺飭埋洋　儲庫備撥此案首夥八人已於疏防限內獲犯及半兼獲盜首請免開　所有協獲鄰培斬梟斬決盜犯二名應敘職名飭取另送除將供招咨部外理合恭摺具陳伏乞　皇太后　皇上聖鑒　飭部議覆施行謹　奏奉　殊批刑部速議具奏欽此 
 
 

Page 12

 
 
[光緒十三年八月十三日京報全錄]  
　　宮門抄○發抄　旨四道○直督李　奏請准給已故同知卹廕片○又　奏開復知縣革職片○又　奏請免代造剝船報銷片○又　奏東海關洋稅收支存數摺○又　奏山海關動撥各欵銀兩數目摺○又　奏牛莊海關洋稅收支存數摺○又　奏請烈婦烈女旌表片○又　奏請開復已故知州革職片○又　奏請鹽知事改獎分發片○八月十三日內務府國子監八旗兩翼值日無引　見○游百川假滿請　安○開原城守尉興麟請　訓○崑崗善慶各請假五日○掌儀司奏十五日祭　奉先殿慶王行禮○又奏派致祭　黃木神　派出崇光○召見軍機　游百川與麟德慶耀年○發抄　譚鐘麟奏查明寗夏滿營佐領奇克伸布　欵奉　硃批着照所請該部知道欽此○又上年關內報銷請飭仍照原冊核銷奉　硃批着照所請戶部知道欽此○又劉楚華署漢中鎮總兵奉　硃批著照所請兵部知道欽此○張之洞等奏佛山同知高紀調署羅定牧奉　硃批吏部知道欽此　○○李鴻章片　再據壽賑局司道詳稱江蘇如　縣人直隸候補通判冒樹棠前因光緒九年順直水災賑需短絀委赴廣東勸捐接濟遂由上海搭坐輪船前往詎於是年十二月初一日輪船在浙江魚山洋面觸礁沉沒該員被溺殞命骸骨無存實堪憫惻核與因公差委在大洋飄沒身故準給卹廕之例相符具詳請奏前來臣查該員慘遭非命事屬因公擬懇　天恩勅部照例從優議卹以慰幽魂理合附片具陳伏乞　聖鑒訓示謹　奏奉　硃批冒樹棠著交部照例從優議卹欽此　○○李鴻章片　再據藩司松椿詳稱三河縣知縣何其翔應解前署香河縣內結雜欵銀三百七十七兩四錢八分六厘前因延不完解詳請奏叅暫行革職留任勒限嚴追在案北據該員照數完繳司庫兌收詳請開復前來應請　旨準將三河縣知縣何其翔原叅革職留任處分開復以昭平允除將銀欵細數入撥緣由咨部外理合會同兼管順天府府尹臣畢道遠順天府府尹高萬鵬附片具陳伏乞　聖鑒訓示謹　奏奉　硃批何其翔著準其開復革職留任處分該部知道欽此　○○李鴻章片　再直隸代造江西省剝船二百隻業經臣率同司道核實騐收奉報所需工料銀兩經工部議覆應照湖南北之例造冊報銷等因臣查直隸代造江西等省剝船本屬權宜之計與各該省自行承造有例可循者不同且各該省皆除去外銷銀數遷就造報直隸則悉歸實用勢難仿其辦法是以歷屇代造剝船用過工料銀兩均免造冊報銷經部核準有案此次代造江西剝船三百只事同一律況尺寸均已加寬工料亦皆堅實並較從前每只節省銀兩五兩實屬力求搏節並無絲毫浮　所有用過工料銀兩擬請　旨準照歷屈核準成案免共造冊報銷以節煩費除飭取承造商人監造委員承領州縣保固各結並船戶花名年貌籍貫清冊分咨戶工部外理合附片具陳伏乞　聖鑒訓示謹　奏奉　硃批該部知道欽此　○○欽差大臣大學士直隸總督一等伯臣李鴻章跪　奏爲東海關續徵第一百六結洋稅收支並舊管實存各欵目繕單恭摺仰祈　聖鑒事竊東海關徵收洋稅截至光緒十二年十二月初七　第一百五結止業經具奏在案茲據東海關道盛宣懷詳稱自十二年十二月初八日起至本年三月初七　止按英國三個月一結係第一百六結期滿計徵收進出品各稅船鈔共銀七萬六千六百六十九兩四錢二分一厘經該道督飭稅務司曁委員檢齊冊檔查照紅簿逐細核算數目相符一切支發各欵共用銀六萬九千九百六十三兩五錢七分一毫六絲二忽連前結舊管共存銀十萬一千七百五十三兩四錢四分四毫九絲五忽四微已歸三月後分別解支除俟分項造冊呈報外所有東海關經徵第一百六結洋稅收支並舊管實存數目開單具詳前來臣覆核無異理合繕單會同山東撫臣張　恭摺具陳伏乞　皇太后　皇上聖鑒謹　奏奉　硃批該衙門知道單併發欽此　○欽差大臣大學士直隸總督一等伯臣李鴻章跪　奏爲山海鈔關一年關期報滿經徵正額盈餘無虧並免徵漕船商稅及動撥各欵銀兩數目恭摺仰祈　聖鑒事竊據前任山海鈔關監督奉錦道廣廕詳銷自光緒十一年十月二十八日起至十二年十月二十七日計一年關期報滿海旱各口共照額徵收正項銀六萬一千六百四十二兩三錢七分九厘盈餘銀四萬九千四百八十七兩其正額銀內應發山海關駐防各這傣銀一千七百五十三兩四錢五分世襲雲騎尉博多歡俸銀八十五兩世襲廕監瑞凌德克精額俸銀八十兩官兵俸餉銀二萬六百三十五兩半餉銀一百五十二兩五錢養贍銀八千七百七十 
　　京報　第二千四百五十六號　丁亥八月二十日申報附張不取分文 
　　兩六錢五分四厘五毫二絲七忽三微驍騎校經文俸銀七兩七錢建功銀二百十兩改支半折米銀一萬二千四百九十五兩白事　恩賞銀五百十五兩四錢六分關道衙役工食銀一百八十六兩免徵運米漕船二成來貨並回貨黃豆餅全免商稅共銀四萬一千九百二十七兩四錢四分三厘以上共支銷過銀八萬六千八百十八兩二錢七厘五毫二絲七忽三微除將正額銀兩全數開支外計尚不敷銀二萬五千一百七十五兩八錢二分八厘五毫二絲七忽三微照案由新增盈餘項下動撥其盈餘銀兩除解交奉省各官養廉銀一知一百八十八兩三錢六分部科官飯銀一千四百九十兩幫貼庶吉士銀三千兩節省車腳盤費銀二百五十五兩解交　恩賞內閣銀四千二百兩山海關副都統衙門步軍餉銀五千四百兩製造鉛九火藥工價銀一千十七兩一錢四分二厘以乾銀四千八百兩辦公經費銀四百兩各官借修軍器銀一千六十八兩四錢五分兵丁借修帳房銀五千四十兩又解　盛京將軍一年養廉銀八千兩奉天府府尹養廉銀六千兩府丞養廉銀二千兩關道衙門書史心紅紙張筆墨銀二千四百兩巡役飯食銀一千兩各房租銀四百六十三兩鐵箍木鞘銀七百六十九兩八錢九分二厘六毫添給各役飯食銀一百七十六兩以上共支銷銀四萬五千六百九十七兩八錢四分四厘六毫又解交　盛京將軍奉提盈餘銀三千七百八十九兩一錢五分五厘四毫實在無存詳請查核具奏前來臣覆核無異其支放各欵印領並徵收海旱各口稅課清冊紅單海口照員候選知縣高從　親　分送戶部戶科查核所有山海鈔關徵正額盈餘銀兩一年期滿支銷坳撥銀兩數目理合恭摺具陳伏乞　皇太后　皇上聖鑒　飭部查照謹　奏奉　硃批記部知道欽此　○○欽差大臣大學士直棣總督一等伯臣李鴻章跪　奏爲牛莊海關第一百二結至一百五結洋稅收支實存各數繕單恭摺仰祈　聖鑒事竊戶部會議各海關洋稅按結開單奉報一次扣足四結開單奏銷一次茲據前任奉錦山海關道廣蔭詳稱自光緒十一年十一月二十七日第一百二結起至十二年十二月初七日第一百五結止共收過各欵稅鈔並收回餘剩八分經費等項銀三十萬六千八百九十六兩七錢九分九毫六絲　忽開支銀三十三萬二千二百十一兩五錢八分四厘八毫七忽三微五　實存連舊管六成洋稅銀八千二百二十五兩八錢八分　厘三毫五絲三微五　分欵開單詳請奉咨前來臣覆核無異理合繕單恭摺具陳伏乞　皇太后　皇上聖鑒飭下總理衙門戶部　照謹　奏奉　硃批該衙門知道單併發欽此　○○李鴻章片　再據清苑縣紳士張清元等稟稱該縣烈女吳朱氏係五品職銜武生朱永和之女許字同縣文童吳永藻爲室尚未過門光緒四年省垣旱災朱永和襄辦賑務染疫甚劇該氏割臂和藥以進越數日仍不起而吳永藻亦於是年染疫暴亡該氏暫以身殉因家人防守嚴密至次年乘隙　自縊遂合葬於天永藻之墓又烈婦張何氏係清苑縣候選訓導何　之女歸滿城縣候選鴻臚寺序班張遷槐爲輔繼室光結十一年張遷槐病故該氏仰藥以殉母家夫家均擬建坊稟懇　奏請　旌表前來臣查烈女吳朱氏烈婦張何氏均以身殉夫從容就義洵堪嘉憫擬請　旨飭部照例　旌表以彰節烈理合附片具陳伏乞　聖鑒訓示謹　奏奉　硃批著照所請禮部知道欽此　○○李鴻章片　再據藩司松椿詳稱已故知州彭瑞祺虧欠昌平州津軍廳內結交項銀八百二兩錢前因延不完解詳請彚案奏叅革職查抄在案旋據該故員家屬照數完解司庫兌收開具已完細數清單詳請開復前來應請　旨准將已故知州彭瑞祺原叅革職處分開復並免查抄以昭平允除將清單咨部並咨閩浙總督臣查照個理合附片具陳伏乞　聖鑒訓示謹　奏奉　硃批彭瑞祺着准其開復革職處分餘依議該訓知道欽此　○○李鴻章片　再臣前於同治九年遵保肅清西捻在事出力員弁案內有選用從九品周正清請免選本班以鹽知事留於兩淮遇缺前先補用奉　旨允准吏部以該員所請兩淮係指省名目與定章不符應另核請獎臣查該員周正清隨剿捻逆曾著戰功所請指省兩淮旣與定章不答自應另行核辦該員勞績保舉係在同治九年尚無不准保舉分發省分補用新章仰懇　天恩飭部將周正清改爲免選本班以鹽知理分發省分遇缺前先補用　戎行伏乞　聖鑒訓示謹　奏奉　硃 
 
