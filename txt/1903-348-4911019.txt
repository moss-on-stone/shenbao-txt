# 1903 - 348 - 4911019

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[恭印諭旨告成]  
　　拳亂旣息朝政攺觀王言如綸宣布遐邇本館覓得光緒二十八年諭旨敬　排印刻己告成裝釘紙張與前一式海海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[觀昨日申報附章紀美醫尼氏爲人接耳事推廣言之]  
　　昨報記有一美國富人獨行曠野中雙耳被熊嚙去其一募有能捨一耳接之者願酬銀五千圓後以萬金購得一耳倩醫生尼路殿氏割而接補歴兩禮拜卽混成爲一　如無縫天衣有客閱之笑問執筆人日子殆故神其說乎世無華元化誰復能以刀鑷奏奇功乎執筆人曰嘻子未習醫安識醫家之妙用攷中國之醫始自黄帝歧伯靈蘭奥義非聰明天賦者未易得窺洎乎後漢華佗遂以刀鍼易湯藥歴觀陳壽三國志所載抉　出黄雀刮骨療箭毒之類　奇變化極盡醫家之能事歴數千載無有能得其眞詮者蓋醫之失傳久矣泰西醫學興於近二百年近且國手如林日精一日視部腹截肢爲常技人遂謂其獨擅外科夫西醫之於外科誠神妙不可思議矣試卽予所見聞者述之十六七年前滬有皖婦某氏腹大如五石瓠初以爲孕也顧歴久不分娩時美國女醫羅氏方梜其術來華就而診之曰是非孕實有肉　生腹中質之英醫哲末生君意適脗合乃以醉性藥名哥羅方者嗅使睡奏刀剚其腹出一瘤大如鉢權之重四十磅徐徐以綫縫之閱兩月而愈粤東一蜑婦孕彌月坐草四五日不下己垂死矣求診於美醫嘉約翰君嘉君曰是當剖腹出之母子俱得保婦首肯簽名爲證嘉君如法　刃破其胞一女也後用猫腸線縫結閱七日能起坐甫一月卽安然而歸矣其奇之又奇者滬上某繅絲廠督工者英國女郎也杏　桃顯視麗如畫一日行近機輪之側輪疾轉如飛鳥　去面之半血肉狼藉痛極昏沈急延某醫視之曰傷甚重非施種皮之術不爲功種皮者醫者割病人臂上或腿上之皮切而碎之縿於傷處敷以藥使長肉牙久之而皮之去者復生安好如故女郎荏弱不能多割而傷處又甚闊大爰募諸同國好善諸閨秀各割臂虔若干湊而　種迨兼旬而花容月貌光聲益勝於前矣日本松本蘭　者正一位軍醫總監也明治維新之初學醫術於和蘭人得其微妙今己年逾古稀矣數年前有一鄕農老而無齒偶食魚骨　喉間自以小刀倒持而春使下刀柄脫咽入胃中横梗責門奇痛欲絕乃叩蘭疇之門求敕蘭疇施其妙技將胸割開破其胃而出刀柄然後層層縫結約五日去其線歴四十五日疾己霍然自餘如裝假目纊義足續斷臂製僞鼻補缺脣蹟其技術之奇直足使造化彌缺憾外科之妙夫豈靑囊一卷所能盡其精微哉雖然西醫之於外科固非華人所能及而不知其内科之深奥華醫亦萬不能與之並駕齊驅華醫之治疾也惟恪遵古聖相傳望聞問切四字其技之下者祇以三指按病者之　略一觀舌色卽草草立案開方無論其心粗氣浮也卽果能渺慮澄思略不苟簡試問病情千變萬化其能以脉與舌色盡之乎西醫則首重全體學平日常剖解屍體察其贜腑脉絡之部位奚似功用如何然後細推其受病之源精求其却病之道而又有聞症筒以騐心肺之癮結寒熱表以測氣血之温凉騐肺盒以觀氣之充足與否診脈表以攷脉之和平與否燭喉證以察其氣管食管之有莓　與否近更新出曷格斯透光鏡一經照射表裏罔不洞然故其辨症無虚實寒温之差池用藥無攻補表瀉之錯雜昔奏功亦奇而且速不似華醫之漫無把握惟期疾不加重卽可告無罪於病家彼尼氏之爲人接耳特技術之一端耳在不明醫理者或託以爲神實則無關於起死回生之道也或有病西醫純用霸術者我試以用兵譬之當夫大敵在前沙塲喋血存亡生死决之須臾而我仍揖讓雍容欲以仁義化强悍之氣誠王道矣而還問古來有講詩書以却敵都乎則用藥而但求王道恐遲延貽悮病未退而元氣己漸消磨何若一戰或勝之爲愈乎雖然人特患不求精進耳苟肯埋頭醫苑心苦分明則黄帝歧伯華元化其人安必不再見於今日彼西醫當望而却步而末技如接耳者直不識方家一哂卽剖腹截肢諸事我人當亦優爲之誠何必求之海外哉 
[電傳宫門抄]  
　　昨日午後三下鐘時京師友人專電告知本館云十一月初一日皇上召見軍機大臣及支恒榮吕佩芳 
[俄設商部]  
　　香港　　日報云俄國久黄獨占滿洲之志百方籌策務底于成以致英美日三國商情大受爲震動頃聞聞華東鐵路公司及華俄銀行合創通商部於滿洲以　規模日啓駐牛莊美領事聞有消息以爲此事大有割於美人商務己分咨駐京美使康格君及本國政府力謀抵制之方矣 
[俄人意見]  
　　英京倫敦來電云邇者俄京聖彼得羅堡人聞日本解散議員之事甚爲喜悅以爲此乃日政府志切和平之　當可藉此邦交固結以期協約之告成矣 
[比員測路]  
　　香港　　日報云比利時國政州特遣武弁六員航海而來　量粤漢鐵路並監督一切工程西歴十一月中旬己由意大利基羅瓦海口乘某公司輪船抵華矣 
[島主赴美]  
　　香港循環日報云檀書山女主李遼阿加　　氏失　之後迭向美廷責言兹又由檀赴美京　聲請　　紂　　土地之　　山禾葛瑣　　　夫亦大可　矣 
[大帥陳情]  
　　香港循環日報云前者粤督岑雲帥回自桂林因病請假日來假期旣滿病仍未痊因之具表陳 
 
 

Page 2

 
 
情乞再續假若干日並簡員署理　篆俾得安心調理所有日行公事暫督委藩司代拆代行或曰雲帥己奉政府電檄調回四川總督而以袁慰庭宫保來署粤督不日當明降綸音矣然此說恐係得自謡傳未必眞確 
[以一事權]  
　　楊州訪事人云駐防揚屬之武衞楚軍自前年遵旨裁併後僅存兩營其月餉向於運庫裁减各費項下支發兹總統李軍門定明奉檄署理狼山鎭總兵深恐兼顧不遑禀請派員接統兩江總督兼南洋通商大臣魏午莊制軍著卽裁去勇丁百名攺歸運司調遺以一事權 
[升署閩浙總督江西巡撫李中丞查覆運司被參各欵摺]  
　　調署廣東巡撫升署閩浙總督江西巡撫臣李興銳跪奏爲遵旨查明監司大員被參各欵恭摺覆陳仰祈聖鑒事竊臣承准軍機大臣字寄光緒二十九年五月二十七日奉上諭有人奏浙江鹽運使黄祖絡貪横蠹政欺罔營私並臚列不法五條請飭查辦等語著李興銳按照前參各節確切查明據實具奏毋稍徇隱原摺單著抄給閱看將此諭令知之欽此遵旨寄信前來遵卽遴委妥員前往江浙上海等處按照原參各節逐一確查禀覆臣詳加稽核參以訪聞情形如原參黄祖絡調補上海道大肆侵貪與西商聨絡從中舞弊而卒爲西商所困爲金磅作　一節查中國歴次所借各國債欵多以磅計大都借時價賤還時價貴最爲吃虧欲無耗折惟有於借時訂明來往悉以銀計而各國錢弊都以金爲本位不易通融欵非一宗事非一日似不得謂爲黄祖絡作俑貽誤惟向來歸還洋債多由上海道經手付還每按到期巿價以銀買磅而各省關解交之欵多係先期匯滬從前經手之員往往於磅價較賤之時預向洋商訂買及至到期抵交仍按臨時行巿作價報部藉以漁利事誠有之然磅價漲落之權不由我操亦有臨時故低其值因而受累者黄祖絡任上海道時有應還英商匯豐銀行洋欵銀八十餘萬兩其帳友張樹生商同該員曾經預買金磅備付迨交兌時其價驟落聞該員與張樹生虧賠頗巨原奏所云殆卽指此然此弊非始自該員且己自行認賠於公家尚無出入現時上海道買磅償欵業經攺由稅司經手皆按憑單付銀己無從前弊混至前出使大臣楊儒當時有無電阻事隔多年人俱物故無從查悉其謂踵而效之者易爲販采出洋之計究係何時之事何人經手販運原奏均未指明亦屬無從確查又原參往年吳淞開通口岸黄祖絡以二十萬金壓買民地希圖重利一節查松滬一帶自互巿以來商業繁盛地價因之日昻中國官紳商富多爭購之然皆由洋行代爲掛號並無的名可查該員家道豐饒出資置産亦屬人情之常且地在租界之内非權勢所能壓買該員早己離蘇其購地旣無主名似可弗庸深究又原參該員在運司任内以劣幕李香泉門丁容福爲心　兼署藩司苞苴尤甚且云誠勳授意一節查該員與前任浙江藩司榮銓交好所延幕友李香泉卽李莊華乃榮銓所薦李莊華素欠謹飭廣交遊通聲氣前任撫臣任道鎔及護撫臣誠勳均曾勸令辭退該員唯諾不行人謂其爲所挾制今李莊華尚在浙江鹽運使署其門丁容福實爲該員信用之人藉勢招摇事所不免該員兼署藩篆於一切差缺類多徇情濫委物議之來實由於此且該員性躭逸樂旣懶於見客復怠於辦公幕友家丁因而乘之誠勳雖曾勸令辭退而未加究辦以故人皆疑爲誠勳授意且苞苴事涉暧昧亦無從得其確據[  此摺甚長俟後賡續]  
[府試有期]  
　　松江訪事人云府尊丁次軒太守自奉江蘇學政唐春卿大宗師札飭與行府縣試後遵卽轉飭所屬各縣一體開考轉瞬將次告竣自應接行府試遂定於本月十八日取齊二十日　考業經飭吏繕札飛飭各縣及各學教官一體出示曉諭矣 
[西粤官塲紀事]  
　　香港循環日報登廣西訪事人來函云太平歸順道何觀察昭然劣蹟昭彰經撫憲柯遜菴大中丞奏請革職所遺道篆暫委右江道易觀察順鼎署理○前署上思直隷州知州候補通判周通守漢正接印未及一月不知何故突被上峯撤任遺缺委郭通守保元署理○柯大中丞抵任以來躬行儉約署中鋪墊不事奢華因公出轅輿前祗親兵四名頂馬四騎紅傘一頂一時風尚頓攺屬員均則而效之○月前柯大中丞札飭所屬府道州縣不准仍用門閽簽稿辦公 
[浙省官塲紀事]  
　　杭州訪事人云分省補用道朱觀察燦奎奉欽命督辦鐵路大臣盛杏蓀尚書委赴江浙省會勸辦山東振捐於上月二十三日來杭赴各憲轅禀到隨賃定望仙橋左近某姓房屋設局開辦○部選龍泉縣知縣陳香雪大令海梅由京領憑來省上月二十二日投各憲轅禀到○天台縣知縣吳滋園明府本洢署事期滿藩憲翁筱山方伯委大挑知縣盛宇堂大令鴻燾前往接署○正任永康縣知縣楊大令家賢前由大憲調省差委兹經藩司翁方伯飭回本任○准補錢塘縣主簿常少尹承钊現奉藩憲翁方伯飭赴新任遂於上月二十四日午時接鈐視事 
[潤郡官塲紀事]  
　　鎭江訪事人云南洋常備左軍總統張蘭陔軍門於上月二十三日由淸江防次乘舟南下道出京口暫泊六吉園碼頭有頃登岸拜會各當道旋於二十五日乘某輪船赴金陵公幹○上月二十四日江南全省提督兼總統南洋兵輪船李壽亭軍門由江隂防次乘策電兵艦抵京江下椗洋碼頭鎭城文武各官均登舟謁軍門略叙寒暄卽於翌晨展輪西上蓋恭祝兩江總督兼南洋通商大臣魏午帥壽辰也○前者駐防鎭郡之南洋續備新湘全軍統領錢琴齋觀察赴滬公幹旋於上月二十四日附招商局江寛輪船遄回麾下各營員均往江千恭迓 
[輦轂淸塵]  
　　京師訪事人云五城察院示期十月十五日在琉璃廠廠甸閱視五城練勇洋槍隊伍會操天甫平明五城勇局各哨弁分率練勇列隊而來至午初察院升坐公座以次簡閱擇步伐整齊技藝嫻熟者給以賞銀以示鼓勵未刻操畢卽登車而去五城弁兵依舊列隊鼓吹而返當合操時觀者如堵有某甲挺身者入内局勇攔阻不依遂拘送北城公所押禁旋笞而釋之○十月十一日打磨廠某棧夥某甲赴前門外西城下蘆漢火車賣票處購車票若干張因換僞洋銀互相口角西河沿某棧夥某乙爲之排解語涉庇袒賣票房執事人怒將甲乙送交本地營汛看押肇枷示車站前限一月後開釋迨十三日前門外迤東津蘆鐵路馬頭午車駛行之際巡役因閒人擁立道旁揮鞭驅逐一人奔越鐵軌火車適至　斷兩足昏臥道旁殊可慘也○正陽門城樓基址己築刻方支立木架不日卽可竪性上樑矣○京師内外各粥廠皆自十月初一日開杓施粥貧民旣可就食順天府所設平糶局遂於九月杪一律停售 
[備迎道憲]  
　　蘇松太兵備道兼江海關監督袁海觀觀察於上月二十五日往金陵恭祝督憲魏午帥壽誕昨日道轅中人探知觀察於今日回轅業己整備迎迓矣 
[桑梓聨驩]  
　　昨日欽命商約大臣吕鏡宇尚書欽命電政會辦大臣吳仲懌侍郎上海縣主瑶庭大令以及籍隷山左之各紳商在滬北新建東魯公所設筵公宴以叙鄕情 
 
 

Page 3

 
 
[琴堂賓從]  
　　前江藩督糧道羅少耕觀察簡任江寗將軍永子安軍帥江南機器製造局提調李平書明府均於昨日命駕至上海縣署校剌拜會適縣主汪瑶庭大令因公往北巿由家丁擋駕 
[酌覆文童]  
　　昨晚上海縣五瑶庭大令懸出牌示飭提前二十名文童於初四日黎明至縣署覆試其三覆不到之案元王鍾毓亦准其一體入塲兹將姓氏照録於左高壽田　朱紫貴　胡　祥　顧　昀　顧文藻　張冠玉　樊葆深　王枚功　王燮功　周元淸　潘　江　潘鴻鈞　黄德祥　瞿文彩　秦之望　黄觀樂　朱家銑　吳嘉賢　黄　鈺　張　志 
[案將讞定]  
　　蘇報侌革命黨渠魁鄒容章炳麟二犯迭經上海縣主汪瑶庭大令命駕至英美等國公共租界公堂偕讞員鄧鳴謙司馬英總領事署繙譯官翟比南君研訊明確罪無可逃旋由大令援引大淸律例格外减等擬以永遠監禁罪名移請英總領事轉禀駐京使臣一俟接奉覆文卽當下之囹圄矣 
[讞員將返]  
　　法界公廨讞員魏蒓塢大令前因公務赴金陵謁見兩江總督魏午帥現己車畢定於本月初五日附某輪船回滬昨由家丁告知會捕局線勇以便屇時赴碼頭伺候 
[滬城火警]  
　　昨午本城九畝地東首馬弄内某姓家午炊不愼致兆焚如時適西北風甚勁火遂一發難收八鋪洋龍聞警馳至繼而縣署沈香閣果育堂各洋龍陸續到塲竭力施救約歴半點鐘許始熄計焚去房屋八椽當火之方熾時保甲總巡朱森庭明府以及各局員均臨場督救 
[詳述滬南火警]  
　　前晚七點鐘時本邑南巿增祥馬頭馬路旁同康南貨店忽然火起以燎原其時風自西北方來虎嘯龍吟猖狂特甚吳回氏遂益復興高采烈一霎時延燒左右鄰及對門各家迨城廂内外各官署各善堂一聞警鑼急舁水龍而至吸取街頭自來水四面圍噴逾十點鐘火始漸漸衰熄是役也先燬去面東之森昌煤炭行晉泰小錢莊德明書店同泰羊毛店三和恒記米行旋折入後街致孫順興麻袋店沈公記米店悉付楚人一炬旣而火又疾捲而南幸隔以揭普豐會館墻垣始不能飛越而面西之沈立興蒲包行同行槽坊大興昌油麻店福履祥鞋店及增祥弄迤東面南之廣德記翁新興兩小烟館弄口增祥同鞋店轉北面四之同興居炒麫館均遭殃及都計所燬多至樓房六十餘幢同康曾倩某洋行保火險銀數千兩所失雖巨或尚可望收效桑榆也當火熾時本邑文武各官或策騎或乘輿親詣火塲彈壓洎乎參横斗轉始分道而回先是六點鐘後大東門外高巷頭顧姓所開銀首飾店亦肇火災延及比鄰貧戶五家燬去平房八間一時鳩形鵠面之流瑟縮於頽垣敗瓦間悽慘情形眞有令人不忍目覩者矣 
[劇賊移縣]  
　　目前南巿捕房所雇火巡捕頭在浦江中邏獲竊取鴻源紡紗廠洋銀之劇賊錢雨成等五名解送浦東保甲總巡局總巡謝岳松明府研訊之下錢供稱小的曾在廠中當司事後卽辭歇是日到廠閒遊窺見銀錢山積因之起意夥竊尚乞施恩明府命移送上海縣署請縣主汪瑶庭大令訊懲 
[嚴罰地保]  
　　日前本邑浦東老白渡民人山銀海不知因何被衆無賴恣行訛詐二十四保二十三圖地保楊顯華前來解勸衆無賴堅不依允遂投楊家渡巡防局禀報情形局員黄二尹疑楊串合流氓任情滋事因卽升案研訊責令交出衆無賴以便究懲楊懼浼其友楊小弟具保旋投浦東保甲總巡局歴禀無端被累情形總巡謝岳公明府派差查得此事肇於十七圖内立傳地保某甲嚴加斥責限期交出一千人二尹聞之怒楊延抗著保人交案罰繳洋銀一千圓諭以如敢抗違定予嚴究 
[移提蟻棍]  
　　湖北著名蟻棍許老三混號許亡八每至鄂事誘拐婦女來滬賣入娼家受者僂指難终近又串同宋喜保等誘得朱金喜之妻雙姑押入某妓院旋轉賣與某處經朱訪明控諸漢陽府署府尊程太守簽差齎文至上海投縣禀請關提縣主汪瑶庭大令准之移請英美等國公共租界公廨讞員鄧鳴謙司馬簽差協同美界包探將許提到押候傳齊一千人訊明口供然後移送漢陽歸案訊辦 
[上海縣署瑣案]  
　　丁張氏携其子惠咸投案控媳婦韓氏不守婦道常回母家等情前晚縣主汪瑶庭大令升堂研訊丁張氏供小婦人丈夫己故家住本城陳箍桶橋左近兒子惠咸於去春完姻迨十一月十八日媳婦擅自回家至今年四月始歸自是時向小婦人尋釁揚言欲尋短見種種不守婦道求發善堂留養小婦人願貼膳資惠咸供小的年二十有四向習錢業今者失就在家妻子時時胡閙韓氏供小婦人母家亦在本城父名東生開設飯店丈夫失業後每出外不歸婆婆時往親串處小婦人獨自在家無從得食不得己告知父母隨由母親喚令回家大令著當堂向其姑叩頭服禮旋以戒尺授丁張氏令責其媳手心二十下惠咸亦責其妻手心三十下諭以此後當遵從姑訓如再違抝提案重懲○貨捐局員某君送偷漏捐欵之崇明船戶陶友根到縣大令研訊之下船牙朱順英禀稱陶載赤豆來此停泊南巿老擺渡捐不足額爲局中人查悉令小的將船看守陶供小的係崇明人由楊姓客雇令載赤豆二十六擔來滬僅報捐十八擔貨捐局堅稱三十五擔勒令照數補捐其時貨己起盡無可點查致被將船扣留尚求鑒宥大令飭差恊同朱牙押陶到局面求酌减○本城保太衣莊從某處運到衣服五大包雇令扛夫吳福生舁入未報落地捐行經小東門被貨捐局巡丁追上將吳獲送到縣大令向之訊詰供小的在南巿某碼頭當扛夫役保太衣莊雇令扛衣包不知漏未報捐不干小的之事大令飭交差帶往保太令將捐欵如數繳案如果抗違卽提莊主訊究 
[跋廣學會新箸諸書]  
　　前日承廣學會諸君以新著諸書見貺嫁線旣輟挑鐙讀之一爲美國政治要略林進士樂知所譯蓋記美利堅國家規制也一爲政史撮要華司鐸立熙鑒定而李總鐸提摩太序之歴紀泰西廢興沿革之故蓋史家之流亞也其闡格致之學術者曰日月蝕節要曰格致問答提要皆季司鐸理斐編訂蓋啓蒙之金篦入學之基址也其論家中之教育者曰英國齊家曰缺一不可一爲英士李臺爾撰一爲英士高葆眞撰文言道俗以淺近之詞出之昔白香山詩老嫗都解此書庶乎似之此外如泰西名人事略爲東吳王君韞章譯地毬之大名賢輩出薈其言行蓋欲使人是則是傚以啓共攺過遷善之心也媵以講解教理之書六種曰耶穌終身事略曰保羅悟道傳曰信魁濟焭傳曰和聲鳴盛曰古聖徒殉難記曰論教會之意亦皆苦心孤詣著録成編三一眞詮闡發詳盡是非諸君子學有心得以善及人烏能若著之瞑寫晨書不辭腕脫哉爰書數語以表欽遲 
[爲善獲福]  
　　昨承松江寶田堂林宅交來病愈還願洋銀一百元囑解往山東藉拯被災黎庶當卽掣取收條卽日匯解起沉疴於俄頃蒼昊有靈擴善願於衆生　黎感德合志數言代災民九頓首以謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁惡俗]  
　　江西訪事人云署臬司汪讀荀廉訪查悉永新縣屬民風强悍往往聚衆鬥且或抗欠賦課延不早完因惕以刑章從嚴示禁大致謂查接管卷内據調署永新縣張令禀稱該縣民情强悍動輙聚衆械鬥刀矛相擊無殊大敵當前鬥畢視彼此傷者相等則議和多則報官相驗而後議和械鬥之風由於昔年辦團未繳軍械而起禀請嚴禁並發軍裝隨時拿辦等情到司據此查　鬥首要各犯有斬梟斬决之分私藏軍器有杖流枷責之别國法何等森嚴豈容稍存干犯據禀前情自應從嚴懲辦以除惡暫而挽澆風且該縣花戶慣於抗糧拒捕尤　目無法紀亦應實力整頓一併拿辦惟恐鄕愚無知狂於積習不忍不教而誅合先出示曉諭爲此諭仰永新　邑軍民人等知悉爾等如有辦團未繳及私造軍械者限一個月速由朕房尊長紳耆查明呈繳寛其往咎倘有刁玩之徒仍將應禁軍器私藏者查出定卽從嚴拿辦凡遇戶婚田土口角細故不妨投明公族紳妥理或禀官究斷何得率衆持械相鬥逞一時之忿遭身首異處之慘雖由主謀之玩法半由族房尊長管束之不嚴錢糧爲國課攸關花戶宜按限完納毋得絲毫拖欠以免催追之擾自示之後務須洗心革面痛攺前非父誡其子兄誡其弟妥爲管束錢糧早完若再冥頑不靈有蹈舊轍或聚衆抗糧或約期械鬥除族長父兄分别照例究懲外定將主謀首要各兇嚴拿務獲究辦倘敢恃衆拒捕照例格殺弗論本署司言出法隨决不稍爲寛貸各宜凛遵毋違特示 
[奄人聚賭]  
　　京師訪事人云内廷午門迤西闕右門附近地方近有太監開場聚招集外間遊蕩子弟呼么喝六逹旦不仗入局悉戴官帽冐稱當差人以便混入禁門之内近被值班太臣訪知其事於十月十一日派姜軍門麾不弁勇潛往捕拿遂將闕賭太監曁與賭棍人縛交工巡局究辦 
[龜奴剚刃]  
　　京師訪事人云前門外王皮胡同某姓妓與狎客某甲情投意密頗願委身事之龜子秦某察知嗾妓拒絕妓不允依舊　　鰈鰈往來如恒十月初旬某夕甲復施施然來對坐房中喁喁私語秦龜殺械陡起持刃奔入猝剌甲腹洞穿甲大呼一聲暈絕牀上一時人聲鼎沸巡街局勇聞聲而至將妓曁院中諸龜鴇一併鎖交中城司署收禁旋經司官將娼院封錮秦龜則己逃避無蹤矣 
[越江冰鯉]  
　　紹興訪事人云署浙江山隂縣知縣趙大令長保貪鄙鑽營被劾革職永不叙用日前奉藩憲翁筱山方伯懸牌撤任擬請以仙居縣知縣王少潭大令壽頤調補先委餘姚縣知縣湯愼台大令佶昭署理大約月杪可以來紹履新矣○越郡紳士前擬創立教育會專以提倡新學維持聖教爲宗旨聯名具禀府轅府尊熊再靑太守詳奉上憲批准公舉壽杜諸紳司理一切嗣以籌欵不易且有人在外招摇因此心存中止甚矣風氣之不易開也○商約旣成裁釐在卽大憲擬卽開辦各業認捐以期暗中抵制並於釐卡裁撤後接抽銷塲稅事關創舉條理紛紜日前有童二尹光煦者趨赴省垣禀陳一切不知大憲能採擇施行否 
[英美租界公堂會訊案]  
　　德商信義洋行主投本管總領事署控華人許　生冒收地租等情經德總領事照會公廨前日讞員鄧鳴謙司馬飭差將許提到會同德繙譯官麥令豪君研訊信義行主投案聲稱商人於光緒二十四年永遠承租上海縣二十五保某圖之地五十畝由掮客馮震揚介紹轉租與各鄕人承種詎料許膽敢冐收租欵洋銀二百餘元迨經控案後由嗎代爲緩頰願付還洋銀一百五十元商人不允今此地被淸潔所工頭徐兆寰出洋銀一百元私賄地保張桂亭堆積垃圾請卽訊追許供此項租欵由永發洋行馮震記卽馮震揚囑小的經收尚求明察律師佛威投案聲稱本律師係馮所延今特來案聲辯此地先由馮購得光緒二十四年轉租與信義洋行管業今許所收之銀實係光緒二十二二十三兩年租欵彼時馮地尚未出租所地租錢信義毫無干涉司馬商之麥君着一併退去候禮拜二卽十一月初四日傳馮到案復訊核追　 
[英租界捕房紀事]  
　　積賊方仁金掩入妓女林巧雲房内行竊銀豆菴匣銀水烟袋報由包探張寶成拘獲送入捕房頭令押候吊到原贜然後解送公堂禀請讞員鄧鳴謙司馬訊辦○前者某姓家被賊竊去海虎絨馬褂等件報由包探徐阿華查知百花里永裕押店主周宜昌專收賊贓前往詢問由周出立筆據加蓋圖章指明並無此衣收押旣而拘獲竊賊搜得質劵騐明押在永裕因之前往吊出告明捕頭禀請司馬發出傳單傳周訊罰○有陳寶良者向在文匯西字報館工作近忽不辭而去經館主報明捕房捕頭派包探徐阿華投公廨禀請司馬發出傳單將陳傳案以便訊懲 
[法租界捕房紀事]  
　　鎭江某氏婦背夫逃至滬上匿迹法界寶興里某甲家前日之晚被某夫某乙偵悉破扉直入將氏與甲雙雙縶獲送人捕房捕頭向之盤詰氏稱在家無以餬口不得己乘舟來滬將傭於某姓家暫宿甲處並無奸情乙亦並非　砧實遭誣指捕頭命一併押候解送公堂禀請讞員魏蒓塢大令訊究并著乙自行投案備質 
[美租界捕房紀事]  
　　前日靶子路某洋人家失去銀質花瓶一口疑係治庖之甬人楊西正所竊報知捕房捕頭派包探陳洪德前往拘獲押候轉解公堂禀請讞員鄧鳴謙司馬訊究○前日傍晚時某號傭人陳士洪將載貨之車横亘於斐倫路致被一百十一號巡捕拘入捕房捕頭申斥一番從寛釋出○前晚梁上君子韋阿桂掩入篷路六百二十七號門牌某姓家圖竊適爲六百四十二號巡街捕所見拘入捕房捕頭令押候解送公堂禀請訊辦○昨晨偷兒方連生徐阿福潛入西華德路袁靜生家行竊銀臂釧一雙包探顧福其見之連贓稰入捕房捕頭令押候解送公堂禀請懲辦○前晚夏阿順設攤天潼路販售毡帽流氓張掌全糾集羽黨十餘人攫去數十頂因卽扭至捕房據情聲訴捕頭令將張押候查明實在情由然後解送公堂禀請訊辦 
 
 
 

Page 10

 
 
[奏辦湖北籖捐彩票頭彩五萬元十一月十八日開彩]  
本局奉　湖廣總督部堂　奏明開辦第廿三會額設票五萬張每張售洋六元中彩共六千五百零七號計七張有零中彩一張以八成零派出彩銀之高比各公司爲　准定期十一月十八日在漢口開彩得彩紅票憑本局對號單核兌銀行本總局設在漢口鎭上海分局設在南市久大碼頭吉祥弄○外埠往來信力票力本分局一槪不付統締自給龍洋啞板槪不進出○再得彩紅票如無本分局騎　圖章及長方上海分局小印者槪不收兌因無票根可杳也特白 
[廣濟公司江南義賑票十一月廿四日開彩]  
第五二七會票已於十月十八日九點半鐘在本公司如法開彩所有得彩號數經印有對號單分派以便核對其得彩之票祈携到本公司收銀可也第五十八會票已印出二萬張每張分爲十則共得彩有二千四百餘號之多每百張得彩十二張有餘定期十一月廿四日九點半鐘開彩本公司發出之票如有中式紅票憑票　兌此佈 
[天成藥材號]  
本號向設上海小東門外洋行街口迄垂二百餘載專辦各省道地藥材採購眞正老山吉林人參進呈　御用跤趾貢桂於潛白术虔製人參再造玉液金丹誠心發兌名開四海惟近年左近不肖低貨貶價影戤牌號僞貨欺人致碍本號聲名茲因修理房屋煥然一新就在廳事零躉批售官揀高麗人參毛角鹿茸以及香料各種細藥丸散膏丹花露藥酒杜煎虎鹿諸品　謬百補全鹿丸應時四季寳珍靈膏秘製戒烟丸精選道地飲片如意整頓本號主人心存利濟不敢自譽欺人如蒙　紳商惠顧認明本號招牌爲記庶不致悮特刋報端惟希　公鑒擇十一月初九日開張　　本號主人謹議 
[英商太平保險]  
啓者本行承攬英國克蜜西爾有甯專保岸上火險倘遇不測賠償迅速并代定各國進口雜貨今託福和行陳文鑑翁經理如蒙貴商惠顧請至本行或至英大馬路鴻仁里口福和行均可面議北京路太平洋行啓 
[浙江票初十開彩分条三角頭彩二萬元上海南北同業仝啟]  
南市○大發財○立大○萬有源○萬有利○義盛源○萬有餘○源源來○萬寳源○同發源○裕豐源○廣發財○鼎泰○占元○萬聚源○財運來○同得利○春雷○鑫記○大得發○快發財○老萬寳元○萬倍利○廣有利○廣惠利○大發源○城内恊記○捷發○財利全○裕寳源○財星來○同運來○立中○立發財○天源○得月樓○三萬昌○新北門○通源○同得源○必得成○天來福○必得彩○湧利○福利○大吉成○有得中○美利○滙源通○同發財○開元○小東門○同福來○必得○老北門○濬利源○源源來○萬寳全○鳳翔○彩元○萬源來○復發源○聚寳源○永康祥○供源○萬　利○連連中○同得財○連發財○廣悅來○必得發○通得財○必得利○同有利○通有利○天成○萬利昌○萬福來　仝啓 
[開倍來補身果古茶]  
製造開倍來果古茶廠開設英國已歷百有餘年目下行銷天下各國甚廣而在中國出售亦歷二十餘年每年銷數必較增益良因此粉凡冲服後可以令人身力壯健如能常服更可延年益壽而小孩常服亦能體强易長故無論男婦老幼每日皆可常服且調服既易粉質淸潔無疵所藏堅固之盒可使此粉歴久不壞購者或自飲或贈人均格相宜賜顧者務須認明馬口鐵匾方式藏粉之匣面粘藍色中綴奇花牌號方爲正眞開倍來果古茶切勿悮購他種致令魚目混珠再貴客欲買者祈向各藥房及洋貨食物號均有寄售倘要觀樣卽請至江西路十八號公發英行或飲取均可今於本月廿五日暫設在四馬路第一樓　大馬路同安居安隨時寄售外國果古茶恐未周知特此聲明　　　　開倍來果古廠啓 
[上洋新開順泰昶洋貨木器號]  
本號開在三洋涇橋北首五馬路轉角新造洋房自製上等西式新樣木器織絨床椅專運外洋火爐鐵灶大小銅結鐵床及鋼絲床墊各色磁料器皿什物一應俱全倘蒙賜顧格外克已以廣招徠特此佈告　　順泰昶號謹 
[新造吉屋召租]  
本公司在虹口公和祥對面建造洋式紅磚門面單間雙間自來水火俱全又在泥城橋外新馬路禮拜堂西首勝業里新造寛大商爽房屋單間雙間一廂三間兩廂住宅並店面市房共百餘幢晒台自來水等一應俱全其租價格外克已如合意者請至四馬路本公司或就近向經租處亦可　　英商勝業公　告 
[汪氏脩諩]  
大義汪氏唐越國公裔宋　谷公諱大倫由四明遷義族譜自嘉慶脩　迄今百餘年公議集資續脩凡我同族徙他省他郡者務於一年内將本支始遷祖以下諱字行號生卒葬所子女嫁娶姓氏詳細開明速寄上洋虹口三星銀樓轉遞大義汪氏義塾汪子涵收以備脩葺幸勿自誤　癸卯九月浙紹蕭山縣大義村汪氏謹白 
 
 

Page 11

 
 
   
 
 

Page 12

 
 
由府縣詳　女徽學臣咨請於原名上加一吳字該員故父記名提督吳雲集於同治十三年七月殁於海防營次經前督臣李鴻章奏准　範廕一子給子六品頂戴由廕生於光緒三年十一月初三日經兵部帶領引見奉旨著以通判用欽此是年十二月報捐郎中簽分戶部山西司五年五月經禮部議奏以安　附生吳賀壽嘉應令仍從賀姓肇由吏部呈攺今名十三年攺捐知縣十四年八月選授山西陽城縣知縣因案革職嗣投効設　二十八年經直隷提臣馬玉崑奏保送部引見十二月十四日奉旨著准其開復原官欽此惟該員係己故提督吳　集　長子自應從父姓吳俾免父子異姓以重宗　據統領北洋親軍天津　　兵吳長純禀請奏懇恩准勅部更正前來臣　查　異理合附片具陳伏乞聖鑒訓示謹奏奉硃批該部知　欽此 
兩江總督魏奏江南陸師學堂二班學生三年期滿援案懇給奬叙摺初四日 
頭品頂戴兩江總督臣魏光禀跪奏爲江南陸師學堂二班學生三年期滿擇其優等各生及出力各員援案懇給奬叙繕具淸單恭摺仲祈聖鑒事竊照江寍省城經前署督臣張之洞奏明創設陸師學堂以三年爲期滿仿照總署同文館章程擇尤保奬一次於光緒二十二年二月初五日奉硃批著照所請該衙門知道欽此嗣因頭班學生三年期潢經前督臣劉坤一擇尤奏奬欽奉兪分各在案兹二班學生自光緒二十六年正月入堂　業起扣至二十八年十二月止己届三年之限經前署督臣張之洞親往校闈分别發給畢業執照考單現據總辦該堂道員兪明震照案詳請分别奏奬前來臣查陸師學堂之設原爲造就將才該學生頭班三往期滿保奬渥荷恩施愈加感舊臣抵任後復經督飭總辦教習各員隨時策勵現在風氣漸開肄業者以勤學爲　開風者以來學爲榮可見人才奮起全賴奬勸有方查該學生等於各項功課均屬確有心得成效明著教習三年以來任事實心亦不無微勞足録擬請一併擇尤奬叙以示鼓勵謹繕具淸單恭呈御覽合無仰懇天恩俯准照案給奬出自逾格鴻施除將千總以下末職咨部給奬並飭取履歴分咨外務部及吏兵二部查照外理合恭摺具陳伏乞皇太后皇上聖鑒訓示謹奏奉硃批該部議奏單併發欽此謹將江西陸師學堂二班畢業優等學生並在事出力各員擬保升階官階繕具淸單恭呈御覽計開優等學生舉人張修祜擬請以知縣分省試用優等學生通判銜廪貢生劉澤沛請以通判歸部選用優等學生縣隬銜監生謝良翰附生戴仁壽李溥謝向榮　璧吳祖裕董懋修增生池涵光均請以縣丞不論雙單月歸部選用優等學生文童鄭廷樞吳介璘趙均騰池文藻葉文萃羅祖筠均擬請以縣主簿不論雙單月歸部選用優等學生守備杜超擬請以守備儘先補用繙譯委員候選縣丞劉淮騤楊錦堂營壘教習候選縣丞王繼美均擬請免選本班以知縣不論雙單月選用武備教習縣丞銜監生汪昆田支應兼管各物庫委員附貢生曹典彞均擬請以縣丞不論雙單月歸部選用漢文教習候選知縣黄昌隆擬請免選本班以知州不論雙單月歸部選用漢文教習湖北試用直隷州州同夏仁溥擬請免補本班以知州仍留原省補用漢文教習附生馬晉義擬請以訓導歸部儘先選用稽查督操兼管軍械庫委員分省試用縣丞黄世溶擬請免補本班以知縣分省補用書識文童蕭世勳擬請以從九品不論雙單月選用奉硃批覽欽此 
兩江總督魏奏科甲學生畢業懇恩優奬片初四日 
魏光燾片再查該堂二班肄業學生内有安徽翰林院庶吉士周維藩舉人宋芳賓該二生以少年科甲投入學堂不憚勞苦講求操練所習各項功课均己畢業洵屬有志之士且宗旨純正不染浮囂習氣尤爲難得恭讀二十八年十月間欽奉上諭以後自鼎甲以及庶常均須入學堂學習等因欽遵在案周維藩宋芳賓入堂肄業在未奉上諭之前識見尤爲出衆若照畢業學生一例請奬似不足以興人才而昭激勸據總辦該堂道員兪明震詳稱以編修檢対六年俸滿例得截取知府外用周維藩現己授職編修擬請作爲保送知府揀選知縣宋芳賓擬請以直隸州知州分省試用詳請奏奬前來臣查所擬係爲科甲出身各　來學　勸事　振興學堂大局合無仰懇天恩俯准將編修周維藩以知府外用舉人揀選知縣宋芳賓以直隸州知州分省試用出自逾格鴻施理合附片陳請伏乞聖鑒訓示謹奏奉硃批著照所請該部知道欽此 
兩江總督魏奏保奬前辦准徐海振捐出力各員摺初四日 
頭品頂戴兩江總督臣魏光燾跪奏爲江蘇前辦淮徐海等屬振捐報銷完竣擬將在事出力各員紳援案懇恩准子分别保奬遵章先請立案恭摺仰祈聖鑒事竊查光緒二十三四兩年江蘇淮安徐州海州等處疉被水災籌辦振撫經前督臣劉坤先後奏蒙恩允截留漕糧飭撥各省昭信股票等銀振濟並照順直等省章程設局開辦振捐遴派委員分赴各省廣爲設法籌工振並舉以濟災黎續又奏准前項振捐展辦一年所收捐疑及支銷各數業經分列三次開單奏報經部覆准各在案伏查此勸振捐欵項煩多其中官紳商富捐助報効各省捐助恊濟及籌勸助餉頭緒不一本省外省籌墊之數尤鉅必待振事竣後始能截數歸次而當時災區旣廣爲日又久捐欵所集或分撥撫恤或以工代振或接濟平糶以及採辦米面豆餅薯芋棉衣等項兼撥濟皖省振還截數淸釐撥還歸墊皆需時日今核統收各捐共支銷庫平銀四百三十九萬餘兩除截留漕糧昭信股票彩票抽釐各省協濟及欵己奏奬各員報効官紳捐助等銀共一百三十餘萬兩外計外省本省各官紳勸集銀三百餘萬兩此皆該員紳等不辭勞瘁設法前募得以集成鉅款接濟災區不無微勞足録查部章勸捐人員准按尋常勞積給奬又江甯前辦振捐均准保奬有案　無仰懇勸天恩俯准江蘇前辦准徐海等屬振捐在事出力各員紳由臣分别保奬以示鼓勵理合會同江蘇巡撫臣恩壽恭摺陳請伏乞皇太后皇上聖鑒訓示謹奏奉硃批著照所請該部知道欽此 
兩江總督魏奏道員勤能送部引見片初四日 
　光　片再查有江蘇候補道兪明震本由詞曹散館學有根柢於時務兵事尤不厭求詳經前督臣劉坤一保送經濟特科在案 
 
 

Page 13

 
 
該員才織通明志趣遠大前赴日本考察武備及學校事宜均能究其體要委充陸師學堂總辦整理規模盡心督率教育多士深資造就現　辦釐捐局務尤能綜核精密俾補餉源際此需材孔亟可各仰懇天恩飭下吏部帶領引見量子録用之處出自愈格鴻施謹附片陳請伏乞聖鑒訓示謹奏奉硃批兪明震著交部帶領引見欽此 
兩江總督魏奏道員呈請暫行回籍修墓片初四日 
魏光　片再據前徐州兵備道桂嵩慶禀稱前因恭奉上諭開缺送部引見當蒙委員接署交卸回箥業將任内交代淸楚並無釋手未完事件本應禀請給咨北上惟順官寗省四十餘年原籍江西臨川祖墓祭掃久疏遂於光緒十三年丁艱回籍守制曾經　視修築迄今又歴十六寒暑瞻望松楸　安睿　擬暫回籍修墓禀請給假　奏前來除批准給咨外理合附片陳明伏乞聖鑒謹奏奉硃批吏部知道欽此 
山東巡撫周奏疉次救護中外失事商船出力各員照章請奬摺初四日 
頭品頂戴兵部尚書銜山東巡撫臣周馥跪奏爲疉次救護中外失事商船出力各省照章請奬恭摺仰祈聖鑒事竊查光緒十年七月二十一日承准總理各國事務衙門咨開續諸保護中外船隻遇險章程嗣後文武各員遇有中外船隻在洋面遭風觸礁　將沈没者果能奮身冐險救出至三十人以上准其比照異常勞續奏奬每次不得邇兩三員等因山東沿海洋面島嶼紛　礁石林立歴年船隻多有失事向由登萊靑道督飭各府州縣在於沿海緊要口岸設立拯濟局備船救護並遴派委員司事駐局協同經理歴將救護出力人員分别保奬均經恭奉硃批著照所請奬勵等因欽此欽遵行知各在案兹據東海關監督登萊靑道李希杰轉據各該印委禀報光緒二十八年八月初二日天津合茂順商船在篷萊縣解宋社洋面遭風觸　瞬將沈没經代理蓬萊縣知縣朱行祺會同拯濟局委員指分河南試用知縣胡藩天橋口稅局委員指分江蘇試用縣丞解茂毓馳往救護登時救起舵工水手搭客四十四名是年八月二十日奉天張鴻順商船在蓬萊縣大欽島洋面九月初三日奉天孫聖明商船在蓬萊縣天橋口洋面均係遭風觸　瞬將沈没經登州府拯查局委員指分山東試用知縣李福全試用巡檢樊國森會同儘先補用都司李葆城先後馳往救護登時救起張鴻順船舵工水手搭客二十七名孫聖明船舵工水手搭客三十名共五十七名是年十月二十一日日本永田丸輪船在海豐縣杜家溝洋面迷釁觸礁瞬將沈没經署海豐縣知縣楊在芳會同埕子口稅局委員劉　成大沽河巡檢胡文煥馳往救護登時救護日本人及華人搭客水手等七百五十名是年十一月二十日榮成田洪順商船在寍海州北頭村洋面均係遭風觸礁瞬將沈没經署理寗海州候補知縣陳禮森會同拯濟局　員指分山東試用縣丞馬式金戲山口稅釐局委員試用府經歴華晉藩先後馳往救護登時救起田洪順船水手五名恒興順船舵工水手搭客三十二名共三十七名二十九年三月十二日英國維都利亞輪船在蓬萊縣水竹山洋面迷霧觸礁瞬將沈没經蓬萊縣知縣李于鍺會同天橋口稅局委員指分山東試用縣丞張秉澤拯　局附生棄恩熊馳往救護登時救起搭客水手華人三十三名英美日本人十一名英女一口共四十五名口均經隨時禀報有案竊查該員等在蓬萊海　寗海各州縣境所轄洋面先後收護中外失事商船七隻登時或送　觸礁或遭風杆桅人皆落水危在頃刻該員等於大釁迷漫狂風駭浪之中不避危險奮身前進督率勇役各駕船筏登時救起各該船舵工水手搭客人等共九百三十三名逐案分計均各在三十人以上撈起貨物亦均各逾六成實屬異常出力自應照章請奬以昭激觀現據東海關監督登萊靑道李　杰詳請具奏前來各將各案出力人員繕具淸單恭呈御覽合無仰懇天恩俯准將單開各員一併照擬給奬以示鼓勵出自逾格鴻施除將各該員履歴分咨外務部吏部兵部查照外理合會同北洋大臣直隸總督臣袁世凱恭摺具陳伏乞皇太后皇上聖鑒訓示謹奏奉硃批著照所請該部知道單併發欽此謹將山東省疉次救護中外失事商船出力各員擬請奬勵繕具淸單恭呈御覽計開在任候補直隸州代理蓬萊縣曲阜縣知縣朱行祺請免補睦隸州以知府在任候補蓬萊縣知縣李于鍇請以直隸州知州在任候補署理寗海州知州候補知縣陳禮森請俟補缺後以直隸州用並加四品銜直隸州用署理海豐縣候補知縣楊在芳請俟補缺後免補直隸州以知府用指分山東試用知縣李福全請免補本班以直隸州仍留原省補用並加四品銜指分河南試用知縣胡藩請以知縣仍留原省歸候補班補用指分山東試用縣丞張兼澤馬式金北河候補縣丞劉遹成指分山東試用縣丞解茂毓以上四員均請免補本班以知縣仍留原省補用並加間知銜試用府經　晉蘅請免補本班以知縣仍留原省補用海豐縣大沽河巡檢胡文煥請以縣主簿在任候補試用巡檢樊國森請免補本班以縣主簿仍留原省補用附生章恩燾請作爲貢生以縣丞分省補用儘先補用都司李葆城請免補都司以遊擊儘先補用奉硃批覽欽此 
山東巡撫周奏知州留東補用斤初四日 
周馥片再己保候補知州紀鉅湘前由懮貢知縣呈請分發籖掣安徽因親老告近攺掣山東光緒二十四年五月到省二十六年十月在東聞訃丁母憂回籍守制扣至二十九年正月初四日服滿己准起復親老事畢例應赴原掣安徽省候補惟該員上年來東　資經臣留辦河工二月間劉旺莊合龍案内保免補本班以知州補用業己開具履歴咨部在案該員敦品勵學精求吏治在東日久熟悉地方情形於河工尤爲諳練現正辦工需員仍擬留在山東以資熟手合無仰懇天恩俯准將己保知州優貢知縣紀鉅湘留於山東　用並免繳離省攺指等項銀兩出自逾格鴻施謹附片陳請伏乞聖鑒訓示謹奏奉硃批著照所請吏部知道欽此 
山東巡撫周奏知縣捐助學堂經費懇恩給奬片初四日 
周馥片再前准戶部咨開議覆山西巡撫岑春煊奏捐助學堂經費一片嗣後捐助學堂經費准按例定十成銀數奬給銜封等項 
 
 

Page 14

 
 
光緒二十八年七月初一日具奏奉旨依議欽此欽遵咨行到東當經分飭各屬一體道照在案兹據蓬萊縣知縣李于鍇禀稱該縣原辦小學堂限於經費規模簡陋現己倡捐銀三千兩酌量擴充由該管登州府知府端謹禀由布政使胡廷幹詳請奏奬前來臣維學堂　育才之地事屬創舉集欵維艱山東風氣初開地方員紳解囊資助者尚不多　今該員慨捐鉅欵足爲　省官紳之倡自應奏請奬勵以昭激勸查由現任知縣報捐同知升銜隨帶加一級並請四品封典例應實銀二千四百五十六兩零該員所捐銀三千兩核與例定十成銀數有贏無絀相應仰懇天恩給子李于鍇同知升銜並賞給四品封典出自鴻施　附片陳請伏乞聖鑒訓示謹奏奉硃批著照所請該部知道欽此 
兩江總督魏奏請補場大使摺初五日 
頭品頂戴兩江總督管理兩淮鹽政臣魏光　跪奏爲揀員請補塲大使員缺恭摺仰祈聖鑒事竊兩淮通州分司所屬吕四　大使黄　於光緒二十八年九月二十日丁憂開缺應歸九月分截缺按分積一選二補新章係丁故應歸外補第一留缺業經聲請扣留外補並截缺咨部在案應卽照例揀員請補查壽餉例載佐雜等宫用候補一人委用一人捐納一人候補一人委用一人捐納一人捐輸一人候補一人委用一人議叙一人以上十缺爲一輪又鄭工例載無論何項到班先用鄭工遇缺先二人海防新班先一人如無人用鄭工遇缺先抵補第四缺海防卽海防先分班輪用一人第一輪用海防卽第二輪用海防先無人仍用海防卽無人用舊例銀捐遇缺先無人用舊例銀捐遇缺均無人過班卽接用各項班次一人以五缺爲一週又新海防例載新海防遇缺先等項人員應仍按鄭工例跟接銓補又議抵補章程第三缺海防班先無人用鄭工遇缺先抵補再無人過班毋庸以新海防遇缺先抵補又定例報捐分缺先用分缺間用人員應俟捐納儘先及捐納正班遇班時均准先用間又輪用分缺先用分缺間用時第一次用鄭工第二次用海防鄭工無人用海防海防無人用鄭工均無人用舊例銀捐分缺先分缺間之人又定章升調遺並雜項所開之缺與丁故所遺之缺分爲兩輪各積各缺均按一咨二留分别核計各等語查兩淮鹽大使一項上次丁谿場一缺按五缺一週新例用第一新海防遇缺先大使杜思銳又掘港塲缺用至第二新海防遇缺先大使婁賜書止又草堰場病故一缺按丁故一選二補新章歸部選補在案今吕四場大使黄鍈丁憂遺缺按五缺一週新例海防新班先及鄭工遇缺先均無人新海防遇缺先不准抵補外應揷用分缺間人員到班該班内鄭工無人新海防分缺間大使有籖掣名次在先之金上迪一員該員現年四十八歳係山東淸平縣人由增監生遵新海防例捐鹽大使指分兩淮試用並捐免保舉光緒十七年十月二十八日經欽派王大臣騐看十一月二十日由吏部帶領引見奉旨著照例發往欽此二十四日給照十八年三月十三日到淮試用期滿經前督臣劉坤一甄别咨部留淮補用二十六年三月在戶部遵新例加捐分缺間補用免試用於六月十五日奉部核准知照過班部文應以接到部文之日作爲到省日期因與候補大使舒士傑同日奉准過班知照部文遵例籖掣名次在先咨部在案該員年富才明辦事勤愼以之請補吕四場大使員缺洵堪勝任　例亦屬相符據兩淮鹽運使恩銘具詳請奏前來臣覆核無異合無仰懇天恩俯准以新海防分缺間補用大使金上迪補授吕四場大使員缺實於鹽務有裨除將該員履歴淸册咨移吏部科查核外謹會同江蘇巡撫臣恩壽合詞恭摺具陳伏乞皇太后皇上聖鑒訓示再此缺向係題補今查照部咨攺題爲奏合併陳明謹奏奉硃批吏部議奏欽此 
兩江總督魏奏甄别通判堪以補用片初五日 
魏光壽片再准部咨勞績保舉候補運同運判等官凡係補缺應行具題者試用期滿應由督撫詳加甄别專摺具奏等因在案兹據兩淮鹽運使恩銘查有勞績保舉候補班前先補用運判朱德澍一員試用期滿造具履歴淸册詳送甄别前來經臣甄别得該通判朱　澍年力富强才具明敏堪以留淮補用除該員履歴己咨移部科查核外謹會同江蘇巡撫臣恩壽附片具奏伏乞 
聖鑒勅部查核施行謹奏奉硃批吏部知道欽此 
兩江總督魏奏揀員請補鹽大使摺初五日 
頭品頂戴兩江總督管理兩淮鹽政臣魏光燾跪奏爲揀員請補場大使員缺恭摺仰祈聖鑒事竊兩淮通州分司所屬金沙揚大使孫肇炘於光緒二十五年正月十三日病故開缺應歸正月分截缺按分積一選二補新章係丁故應歸外補第二留缺業經聲請扣留外補並截缺咨部在案應卽照例揀員請補查籌餉例載佐雜等官用委補一人委用一人捐納一人候補一人委用一人　叙一人以十缺爲一輪又鄭工例載無論何項到班先用鄭工遇缺先二人海防新班先一人如無人用鄭工遇缺先抵補第四缺海防卽海防先分班輪用一人第一輪用海防卽第二輪用海防先無人仍用海防卽無人用舊例銀捐遇缺先無人舊例銀捐遇缺均無人過班卽接用各項班次一人以五缺爲一週又新海防例載新海防遇缺先等項人員應仍按鄭工例跟接録補又定章升調遺並雜項　開之缺與丁故所遺之缺分爲兩輪名積各缺均按一咨二留分别核計等語並兩淮鹽大使一項上次丁谿場缺按五缺一週新例用第一新海防遇缺先大使杜思銳又掘港場缺用至第二新海防遇缺先大使婁賜書又草偃場病故一缺按丁故一　　補新章歸部選補在案續出吕四場大使黄鍈丁憂遺缺業經請以簽掣名次在先之分缺間補用天使金上迪請補止今金沙場大使孫肇炘病故一缺按照五缺一週新例鄭工遇缺先無人應用第一新海防遇缺先人員到班該班内有簽掣名次在先之鹽大使張仁芬一員該員現年三十六歳湖　漢陽縣人由監生報捐布經歴銜復遵新海防例加捐鹽大使指分兩淮歸新海防遇缺先補用免試用並捐免保舉於光緒二十三年五月二十八日經欽派大臣騐看六月十六日由吏部帶領引見奉旨照例發往欽此二十日給照七月初八日到淮該員係捐免試用人員照例毋庸甄别經前督臣劉坤一於二十四年三月考試該員取列三　咨部在案該員年力强盛公事勤愼以之請補金沙塲大使員缺洵堪勝任與例亦屬相符據兩淮鹽運使恩銘具詳請 
 
