# 1891 - 136 - 4906495

 

Page 1

 
 
[二百六十二號畫報告白] [  點石齋啓]  
　　日前滬上喧傳有法捕毆斃華人一事人心皇皇僉曰西捕毆死人可不償命我華民其何以安乎本齋姑錄所聞爲死者呼寃而望執法之有人焉至若母猪忽脱其殻雌雉自罹于羅異境開塵世之桃源仙吏有風流之韵事信神者竟令檢葉佞神者或致被淫妖婦兇殘竟敢采生而破腹德人明察斃知剖石而得龜摹繪成圖藉娛清興所附山水人物各册頁及輿地圖等並皆佳妙准於十六日出售此佈 
[論禁野雞]  
　　野雞之名不知從何而起亦不知可所取義以意度之漢高皇之后吕氏名雉當吕后稱制時人避其諱呼雉爲野雞然則所以名野雞者殆取雉鳴求牡之意夫禽曰雌雄獸曰牝牡雉不求其雄而求其牡則何異於今之舍家雞而逐野　者以故上海地方以野雞名者甚多如野雞挑夫野雞馬車野雞輪船野雞倌人之類大都不應爲而爲者皆其不當求而求者也而妓女之打野雞者於求牡之義尤爲確切何則所謂打野雞者妓女中之於長三書寓么二各種名目皆無可位置乃賃屋一椽以爲行雲之地每晚濃裝豔抹以逐逐於茶樓烟館中但以眉眼傳情不必手足勾引卽可與之並坐横肱横陳短榻其取價也廉其作合也便以故自有此等野雞而凡店鋪中小夥學徒與夫人家青年子弟偶出學堂者莫不被其誘惑往往迷而不返以致廢時失業傾家蕩産　而至於無面目見人而遽萌短見此其爲害也豈獨與吕雉齊名而已哉上海烟館茶樓不知凡幾往往以若輩爲囮某烟館野雞所聚會則榻不虚懸某茶樓野雞所流連則座客常滿彼但以此爲招徠生意之法而不顧夫流毒之無窮也乃昨聞上海關道憲聶仲芳觀察照會法領事請轉飭法工部局禁止野雞不准入烟館茶樓法工部局旣知道憲有欲禁之意卽以信致英工部局詢其可禁與否英工部局答以可禁如貴局出令禁止敝局亦當相助云云然則此舉事在必行從此租界中之野雞可以絶跡於茶樓烟館中矣道憲之造福於租界居人者豈淺鮮哉蓋觀察居上海巳久前此雖在製造局爲總辦而亦留心時事於地方利弊早爛熟於胸中而深知野雞之害人匪淺且深知野雞之所以不能禁止之故因毅然有此一舉猶憶前年英廨讞員蔡二源太守曾飭禁止嗣後英界野雞皆遁入法界於是逐臭附羶者咸隨之以往而法界茶烟生意爲之大盛蓋法界固未之禁也蔡公知會法讞員法讞員亦欲相助英界一律禁止而格於法人因循不果夫此事必英法兩界會同一氣而後可以禁絶否則徒爲爲淵敺魚爲業敺雀之詩非徒無益而又害之害安在蓋烟館茶樓反以是藉口也曰如必禁野雞則生意必清生意清則房租無所出以是挾制房東房東多西人乃爲其所惑慫恿西官執持一見决不使禁而禁之遂難殊不知房東之收房租固不必顧其生意何如一經租與卽須按月收租彼作正經生意者尚且不能稍稍通融况其爲烟館茶寮末等生意者乎英界禁而法界不禁則其勢自必偏重若一律皆禁則旣無偏重之勢又何致相形見絀欲絶其弊而不能持之以平何怪弊之有增而無减也聶觀察洞燭其故握其要以圖之先爲其難者難者旣易斯易者不難矣而所尤要者更當明定章程臚列條例勿使若輩得以陽奉隂違吾觀近來往往有令不行而禁不止者卽如馬路上溜馬當街沉車與夫四馬路一帶之小流氓尋釁各書塲之鑼鼓喧天凡若此者亦曾奉令申禁而至今有禁之名無禁之實諸如此類本可一禁卽止且不得以生意攸關爲藉口而猶無從禁絶則道憲此次照會申禁野雞安知不又成虎頭蛇尾也耶雖然此番之禁或不比從前禮曰國奢則示之以儉國儉則示之以禮野雞之禁不但所以示儉而并所以示禮盖西人近來亦頗知中國之人情從前之以生意藉口者其說恐不足以動西人之聽而去瑕蕩穢俾絢爛之後悉歸平淡去華黜靡返樸還純西人亦知爲美德則此一禁也當有弊絶風清者不禁望之深而祝之切矣 
[本館接奉電音]  
　　昨由京友電傳上諭八道敬謹譯登○四月十四日奉上諭祥麟着補授倉塲侍郎許應騤着調補倉塲侍郎欽此同日奉上諭善聨着調補奉天奉錦山海道兼按察使銜欽此同日奉上諭吏部奏遵旨嚴議處分一摺倉塲侍郎興廉游百川均着照部議卽行革職欽此同日奉上諭稽查太平倉御史王會英奏倉　不戒於火據實奏聞一摺據稱本月十一日夜間太平倉紆字厫突然火起延燒夬字厫當卽撲滅業將花户交坊看管請飭懲辦並監督應否交部議處請旨辦理等語現當整頓倉務之際太平倉突然火起焚燒厫座其中顯有情弊亟應澈底根究以期水落石出所有該倉花户人等卽着交刑部嚴行審訊務得確情按律懲辦監督煜東廷璞着先行交部分别議處欽此○十五日奉上諭山東督糧道員缺着恩　補授欽此同日奉旨正藍旗蒙古副都統着鳳鳴補授欽此同日奉硃筆長麟補授詹事府少詹事欽此同日奉旨由進士出身之滿洲侍郎内閣學士三品京堂及四五品京堂内未與考試試差者俱着於本月二十八日在上書房考試其不願考試者聽仍向禮部聲明於開列考官本内扣除欽此 
[玉陛延薰]  
　　京南采育地方有某氏婦芳齡二十丰韻頗佳羅敷固有夫矣正月間歸寗父母旋與其母赴京邸某宅傭工後又托人荐至蔡家胡同某妓院内供奔走之役解事青衣動人憐惜其夫以渡江桃葉一去不回遂在軟紅十丈中東尋西訪一日某氏正在妓院門首小立閒眺忽被藁砧所見閒斥數語喝令回家妓院中龜奴鴇婦上前阻攔其夫遂赴中西副署控告經副指揮派役多名將妓院封閉拘龜鴇曁某氏到案禀詳城憲經城憲傳到某氏之母與某氏一併收押旋經城憲斷令某氏交其夫領回管束某氏之母批頰二十下釋放龜鴇重者四十從寛釋放當某氏下堂時由其夫挈出正陽門一路踉蹡而行市井無賴之徒尾隨其後不啻蜂屯蟻聚後見其乘驢飛駛始悵悵而回無賴之徒每喜生事此其一端也○某甲者在京南常新店地方賃屋而居有女年已長成前經氷上人說合與京邸某乙結秦晉之盟大禮旣成訂於三月廿四日行合禮乙料理諸事方謂洞房春滿可期魚水和諧及迎娶之前三日媒妁向乙通知謂甲已挈女就道惟長安市上冠盖如雲必須賃得高廳大厦安置新人方免寒乞相乙卽措銀四兩交媒妁手俾得租賃房屋翌日媒妁又告云甲女突於晚間感患時症醫治無效遽爾香消玉隕乙聞其語不勝詫異因謂媒氏曰我辦理諸事業已花費多金且與女宅相隔尚遠所言未必確實或者女别有隱衷自尋短見或某甲圖賴親事揑說病 
 
 

Page 2

 
 
殁均未可知若非對簿公庭不能水落石出媒氏再三央懇而乙忿不能平恐非三寸不爛之舌所能轉圜也○櫻桃斜街天德合錢鋪與煤市街東天德錢鋪俱係某姓所開貲本素稱殷實一日黄昏時有某會館僕人携錢票五十餘千往取現錢按　查數内有短少一二文者復往添補鋪夥某告以爾非當面查數不能添補僕人忿忿行至街頭逢人便說天德合生意虧折將閉門逃逸矣聞者不察一傳十十傳百一轉瞬間天德合櫃前持票取錢者幾無容膝地掌櫃見勢不佳赶急遣人通知文武衙門派役彈壓以防搶刦及至魚更四躍櫃外取錢者見櫃内青蚨愈出愈多料無虧折逃逸情事始紛紛散去東天德錢鋪亦復如此說者謂兩錢鋪經此一番波浪生發錢財不少盖向所交易之雜糧店典當是夕聞兩錢鋪被衆擠軋均將歴年所積薄小沙片錢用車裝載陸續接濟事後核算大得便宜塞翁失馬安知非福吾於兩錢鋪亦云豐城内各賭局專用木盒一方任人猜壓名曰寳盒内盛一木半紅半緑若紅處向么則用錢壓置么位者贏名曰寳子作寳子者名曰寳官日前有宣武門内象牙胡同某賭局之寳官姜六手持寳盒往賭案上安放盒蓋微開衆皆不知有旗人春秀者心細眼明覷破其中機緘遂取京鈔四百串壓置四位開盒視之果無差謬遂贏得京鈔一千餘串欣然而去姜六兩頰通紅自思輸去多金總由鹵莽所致羞慚不巳垂頭喪氣而去有機事者必有機心有機心者必有機禍天下事大率類然姜六猶其小焉者耳○有韓老者客臘毆傷劉王以致身死由其兄劉文英赴北城副署控告禀詳城憲移送刑署分司審訊在案兹悉福建司行文移交北城察院查照存案詞曰本司審訊韓老與劉王夙無仇隙偶因持刀向他人毆鬥悮將劉王傷斃按照律例擬以絞監候秋後處决兹經韓老報孤留養栘問南城察院覆文内稱韓老家有老母年七十餘並無次子在家奉侍取具左右鄰舍切實廿結曁韓老老母親供一併行知過司查劉王身亡尚有胞兄劉文英在家侍親今韓老旣經報孤自應准其留養在家惟仍應追令交出埋葬銀二十兩給與死者之家領作買棺殮葬費用鄭世有與李芳春于二月初間逞忿毆鬥互有損傷涉訟後經北成侍御移送刑署分司審訊兹經廣西司行文移交北城察院查照存案詞曰本司審訊李芳春與鄭世有素日交好前李芳春托求鄭世有作保賃租琉璃廠善成堂書鋪房室居住後鄭世有與李芳春之某姻親爭鬥唇舌經李芳春遇見解勸罷休鄭世有因其語多偏袒不公致成嫌隙往赴善成堂鋪内掣退中保花押善成堂掌櫃某遂卽逼令李芳春挪移騰房李芳春氣忿不休途遇鄭世有毆鬥鄭世有咬傷李芳春左手大拇指李芳春咬斷鄭世有右耳尚未脱落今兩造傷巳痊愈擬將李芳春按照逞忿不法律例于杖八十上减成責懲並令荷枷三個月限滿釋放鄭世有飭役重笞二十卽行釋放○通　某茂才探知同村有甲乙兩家良田千頃藏鏹甚富頗深艷羡嗣知其京邸石頭胡同百順胡同開設妓院始悟致富之所自來也心生一計突于上月間紏集多人假充官役馳往兩家查抄鐘表衣服銀錢等物甚多並將兩家眷屬拘住藏於院之僻處又至百順胡同石頭胡同兩妓院内詐稱辦案兩家龜鴇不辨眞僞驚惶逃逸旋卽拘獲妓女五六人揚言帶往通州歸案訊辦兩家龜鴇待衆役已去始敢回院托人探訪據官署中人云並未在本地文武衙門掛號定係假冒官役刦擄妓女龜鴇忿氣難伸意欲報官究辦有魯仲連者爲之排解旋聞所刦妓女已作合浦珠還兩家眷屬曁銀錢鐘表衣服亦已秦廷璧返矣○京東某氏婦在京傭工已有年矣上月間携一少婦呼之爲妹挈至某媒婆家臨去時殷勤　付謂借棲數日休令出外將事辦畢卽當來領某少婦寓居兩日　欲出門尋姊某媒婆攔阻不住遂效黄鶴之高飛閱日某氏至某媒婆家桃花依舊而人面杳然欲與某媒婆同赴公庭經人勸解遂不果行特未知荏弱紅顔究在何處耳○有地名什錦花園者全姓所居也其家主婦年已五旬孀居度日此外尚有兩妾及一孩子年甫九齡司閽某　與庖人某乙同在一處傭工素無仇隙清和一日魚更兩躍主婦尚未熟睡忽聞甲走入院内站立喝問夜已深矣爾欲何爲甲言適將乙殺斃主婦由窓隙窺視見甲左手持菜刀一柄右手携血淋淋首級一顆主婦大懼急令提至外邊甲若弗聞也者順手將首級擲於院内轉身攀登墻垣越過近鄰恩宅院内經恩宅男僕多人齊聲喝拿甲將刀擲下恩始一擁向前縳住雙手交恊尉官廳加上鐐銬派役解往提署司員赶速稟知堂憲行文知照刑署當月司員定於初三日帶領仵作前往檢騐再行核辦其詳容俟續錄○崇文門大街頭條胡同某羊店内窩藏盜犯七名由本營花市汛弁兵帶領眼線會同東珠汛弁兵曁東南兩城練勇局勇弁等於清和二日午後密出不意將諸盜悉數拿獲幸未脱漏一名曳出店外獲送到汛不日解往提署訊辦○日前中西捕役等拿獲廷寄交拿棍犯二名一係八狗李二一係于二恨仔亟以項索收禁班房以待帶城審訊旋由城憲派役移送刑署當月處經當月司員傳令南北監獄分收禀堂掣分江西司訊辦○琉璃廠某書鋪掌櫃某甲冰絃乍斷遺下雛兒尚在褓襁呱呱而泣益增酸楚不得己托友人說合再醮婦某氏重續鸞膠過門以後琴瑟和諧但見新人笑不聞舊人哭日前某氏倚立門前與賣采傭論價被一男子扭赴坊署控告旋經坊官派役拘甲一併送往城署經兩城憲訊問某氏供稱男子王某係氏胞兄知氏再醮欲用財禮銀若十氏與母親誑言俟迎娶後如數付給實未給與分文伊遂揑詞扭告王某供稱某年月日迎娶某氏入門龍鳳禮書媒妁歴歴可証在後跟官出外已屆十年瀕行時囑托岳母撫養俟回時加倍償還飮食何得中途攺適中供稱花費財禮錢二百餘串娶某氏爲妻兩城憲飭將某氏　交官媒甲及王某各將媒妁交出聽候傳審 
[傅相出轅]  
　　昨接天津電信敬悉北洋大臣李傅相定於十六日啓節出洋巡閱約五月初旬旌節始行遄返云 
[俄儲已返]  
　　昨有寓滬日本友人接得東京來電云俄儲被津田三藏所刺傷刻已敷治平復適奉俄廷之命着由海參歳回國遂於日昨解親言旋矣又前報記日本有栖川親王及海軍中將榎本武揚奉使俄國向俄政府陳說云云兹悉昔時有栖川曾遊覽俄之聖彼得羅堡京都俄皇聞信卽親幸火車停頓處歡迎復館之宫中欵待極爲優渥有栖川亦與俄皇及儲君頗相親密云榎本君號梁川前曾仕於俄廷俄皇命帶軍　代土耳其出師所向有功深蒙嘉奬以故此次遣赴俄都修好定能驩聨玉帛和好益敦也至近時日人之仕於他邦者實以榎本君爲嚆矣云 
[甬東盛會]  
　　甬東賽會之期早經錄報兹悉初九日先迎中軍神至君子營教塲駐劄初十日再迎五都神至十一日衆會咸集倍覺熱閙君子營教塲左右兩旁皆搭草廠凉棚開設茶坊酒肆星羅櫛比游觀士女如水如雲或曰袷青衫風流自負或脩眉撩髮綽約如仙延至下午四點半鐘老文華始開路前導僅過爵獻數處天忽細雨如絲霑人衣袂未幾雨止則會已返矣是夜神駕在東邊街駐劄次日衆會並不齊集教塲各自巡賽以補十一日至十三日衆會咸集大教塲巡行江東江厦一帶當會未臨行時自大教塲以迄各處游人如蟻幾於在坑滿坑在谷滿谷而老江橋東西兩堍尤覺人山人海勢如潮湧幸未釀事會之佳者首推糖行街之彤雲社其能超越各會者因有八閩衆商襄助也會中所陳各器皆係時新花樣色色鮮明極欲窮奢眞不數石家郎十重錦障彩閣上則以美貌孌童扮成絶色女子驚鴻縹緲雌兔迷離使魯男子見之亦當爲怦然心動所扮戲劇亦能惟妙惟肖清歌一曲梁塵欲飛又有雙人馬數匹馬上繫以鐵架可容二人或扮牛女雙星或扮小青白娘娘故事次如文英三星文華風雲恊興得興等社雖有聨燈鼓亭紗船彩閣總不及彤雲社多　且奇綿延五六里之長能令觀者意　城廂内外共有七八十處爵献分四日迎賽惜每日齊集太遲會未過半日已西沉由是卜畫者俱以卜夜爵献到齊神駕始至右營駐劄鼉更已三轉矣其所以不早迎賽或謂因出彩閣之各行家裝扮孌童者均僱年輕伴娘爲之梳髻傅粉當未梳裹之先先今唱也侑酒挨延時刻遂致衆人嘖有煩言若爵献之佳者首推半邊街樹行街次如廿　柳新街大廟前均有彩塔牌　夜間　燭照耀如晝此外又有烟火盒子異樣新奇每盒八劇每劇俱有 
 
 

Page 3

 
 
名號如仙鶴生蛋九龍取水等類鶴與龍剪紙爲之蛋與水合藥成之更有輪船放砲船與砲亦係紙造内裝硝磺炭鐵諸物火到藥發居然有聲有色神前之陳設分爲五色曰則均白黑則均黑甚至爐香鼎燭莫不各從其類隨從八大人鋪墊皆用滿洲欵式席地低炕陳設滿漢大菜軟糕細點蜜餞水菓鼻烟香茗巾扇拂塵以及洋烟之屬無不畢具不但城廂内外傾巷出觀實難數計卽遠自紹城近自慈奉等處買棹來觀者亦不下數百餘艘誠所謂一國之人皆若狂者也 
[誤訪桃源]  
　　寗垣淮清橋東卽古之釣魚巷也昔以爲垂綸勝地今則爲粉黛花叢其間開設妓寮者共有七家每家妓女以數十計游其中者不啻朝朝佳節夜夜元宵以故濁世佳公子之問津者絡繹不絶日前有甲乙兩人自江北挈伴來陵客冬曾與小四子家某妓有前度劉郎之約遂欲重訪桃源適黄昏時行至巷内徘徊西顧醉眼朦朧見有某公館門第疑以爲天台勝境欣然入門閽人喝之則云打茶圍者呵斥之不顧竟將升堂入室閽人報知主人著卽綑送保甲局兩人始悟急急飛奔出門爲閽人扯去辮子一條抱頭鼠竄而逸夫欲娱情於花柳幾至受辱於鞭笞戲筆之以爲好冶游者戒 
[星使回里]  
　　出使德俄奥和等國大臣洪文卿星使來滬情形巳詳前報兹悉星使已於昨晚起程言旋珂里本埠道營廳縣以及印委各員均往舟次送行 
[痛子情切]  
　　沈兆龍命案由中西官疉次會訊屢列報章昨日袁海觀明府在邑廟拈香時沈兆龍之母沈顧氏攔輿求請伸寃號咷大哭在地亂滾明府向該氏再三開導諭以靜候核示毋庸多凟該氏遵諭而退 
[縣案彚錄]  
　　德和錢莊經事人陳煦投上海縣控法界寳記鷄毛行主方錦堂及夥王澍林結欠莊銀並押欵四千九百餘兩陸春江明府在任時批准提訊嗣因交卸未及辦理袁明府蒞任後查接管卷飭差赴法捕房禀請派捕恊提方王到案於前晚訊問陳煦供訴前情並稱與方往來未久卽遭拖欠共計銀四千九百餘兩内有一千二百兩係伊夥王澍林將棧單抵押亦係方寳記担保查得此項棧單之貨早被王盜賣棧單竟成廢紙至去歳底向方催索方一再懇商出立期票三帋約本年正二三月分期還銀二千餘兩屆期分文無着向伊追索一味游約方人裔忠厚家産素豐因聽伊夥王澍林唆使有意拖延務求如數追給感恩不盡方錦堂供欠銀是實數亦相符惟九百兩係絲頭押欵照算應除銀三百兩一時無銀可付叩求寬限十天卽可如數歸償王澍林供籍隷寗波在方寳記爲經事所有陳處押欵有棧單作抵且與陳言明合夥貿易明府問與陳合夥有何議據王遂將議單草稿呈案明府閱畢謂此係草稿且無名字圖押安能作憑顯見有意圖賴况爾供詞狡詐一味游移諒非善類方錦堂人尚誠實此次被控亦是被爾所累今陳所呈各據爾等亦已供認自應照還何得以一紙草稿希圖搪塞判將王收所方交差帶出與陳煦將九百兩一欵理算明白禀候覆訊嗣王再三苦求並稱家有老母妻子務求交保赶緊料理明府姑准所請卽飭交差覔保陳煦所呈各據當堂發還○黄瑞堂華文吉攫取陳惠亭洋票一案袁明府提訊情形已見報章前晚明府飭提工頭鄔金昌至案謂本縣已至河工局查問明確爾所築之壩均不堅實沈老五任阿發之欵爾將如何料理答稱求恩寛限數天卽當料理旋據沈老五任阿發投案供稱被鄔虧欠工資二百餘千現在各小工日向小的家中滋擾受累不堪求請明察鄔又稱求大老爺開恩容小的出外自向河工局總辦周大人處懇措洋元明府問可措若干答稱約有百元左右又周其餘之欠欵如何料理供稱求緩七天清償明府准之卽着交的實保人又提黄瑞堂華文吉至案問爾等可知錯否華供稱小的並無錯處明府大怒喝令笞責至一百板華大呼救命並稱小的現已知錯求大老爺開恩明府判華黄二人還所候鄔與沈等算清工帳後再追華黄二人之欵○徐楊氏投縣控稱兒子泉生遭開設烟館茶室之楊榮紹誣竊兇毆並剪去髮辮袁明府飭提到案訊供之下楊稱徐泉生與我女阿囡通姦明府判笞楊一百板勒令將烟館茶室閉歇徐泉生笞責三百板並着具結此已紀諸前報者也前日傍晚明府拜客回敬業書院公館時突有周彭氏金奚氏帶同阿囡攔輿喊寃明府卽着值差看管於晚間提訊先據二十三圖地保楊顯華投案候示明府問曰爾可知楊榮紹是流氓否周彭氏等前來喊寃有無事故楊供稱小的查楊榮紹前住引翔港地方後移至小的圖内爲時未久未知其詳明府命提周彭氏研詰供稱浦東人年五十一歳與楊榮紹爲鄰本月初九日榮紹忽與徐姓口角兩相爭毆至次日榮紹至小婦人家謂伊女阿囡避匿我家聲勢洶洶堅欲索人小婦人告以並無其事榮紹不問情由在内外肆意搜尋果無所見至前日阿囡自外回家榮紹誣指小婦人暗將阿囡藏匿欲將阿囡致之死地意圖陷害我家小婦人因此情急挈同阿囡至案喊寃金奚氏供年四十六歳餘供與周彭氏略同楊阿囡供年十九歳母親先嫁倪姓次嫁郁姓後再嫁與楊榮紹約有四年日來榮紹欲害我性命爲此來案喊寃明府得供令周彭氏金奚氏退去楊阿囡暫行留養着地保往傳楊榮紹到案再核 
[英界公堂瑣案]  
　　林可卿校書出家一事昨已列入報章卽所謂黄絁入道也兹悉前日將晚蔡太守委帮審委員宋莘樂二尹升堂提訊朱訴稱監生於去年八月娶龔可卿卽林可卿爲妾當付身價洋銀一千三百元立有身契連代償諸債及一切開銷共費洋銀二千餘元及入門初尚相安至十二月可卿之嫂錢王氏並妓女王雲仙時時來往監生以可卿旣已從良不必再與此等人交好豈知可卿漸漸私運金飾衣物出門嗣又言往雲仙處一去不回現求將物追還並請發堂擇配可卿供稱小婦人命薄如雲從前墜入火坑早己苦無可說指望從良後得以安度餘年朱雖出洋銀一千三百元然院中男女傭及零星債户均由小婦人將自己所有金釧一雙兌洋料理嫁時帶去皮箱五口内儲綢縐皮衣另有金珠首飾箱一口共約值洋銀二千餘元豈知朱頓攺前言時時毆辱小婦人自思遇人不淑本擬吞烟畢命轉念一死亦不值得因取金飾衣服出門然亦不值百元之數出門後並不到雲仙處更與錢王氏不涉實往西湖壖乞前識之某尼留養并願削髮以了此生决不再入烟花兹聞朱在憲案控告捲逃累及錢王氏及雲仙是以附舟回滬僑住西門外張家庵朱雖曾費洋銀一千三百元然小婦人携去之金飾衣物所值過之至隨帶之首飾區區早經變賣以付川資及製辦出家衣服刻下已分毫無存矣二尹謂兩造所供均有不盡不實之處惟可卿旣己削髮爲尼無庸深究錢王氏及雲仙亦不必質訊朱稱務求追究捲失之物否則請移縣訊理二尹謂本委已斷定不追爾如不服姑將可卿交保爾可投縣呈控如縣尊准提再行着保將可卿解縣候質湖南人彭含芳訴稱蘇垣某銅錫舖囑來購辦銅錫暫寓棋盤街吉陞棧治下兪協興等銅錫鋪皆知此事前日偶至某茶館突遇向不相識之王鴻卿謬稱同鄉詳問姓字當卽據實以告不料伊卽糾同無賴妄指欠伊洋銀四元扭至小烟館且扭且毆無奈允爲照付伊始不毆旋告知巡捕拘伊等至案王供稱小的係湖南人現當營勇彭兄雪吟曾欠洋銀四元言明向伊索取昨得相逢提及此欵伊是遊手好閒之輩並非生理中人蔡太守謂如果含芳之兄欠洋亦不應向含芳索取且據含芳供與王向不相識情類拆梢姑飭將王管押俟飭差帶含芳出外問明是否銅錫客冉行核辦○其號華捕解在路爭毆之東洋車夫王恩福等請訊王供稱小的係江北人昨日拉車至虹口有西人雇坐給以小洋一角同業江全茂楊坤郎等赶來與小的爭閙向論遭毆由捕拘案江供稱小的也是江北人楊拉車在前小的拉車在後行至洋涇浜畔小的載一西人至虹口中途西人遇一朋友下車閒話片時及再登車被王向前兠攬西人未辨是否　車竟坐王車而去給以小洋一角小的因與理論楊所供與同王又稱小的並不奪伊主顧捕頭禀稱伊等在路爭毆由捕帶至捕房管押一宵始解案今太守以 
 
 

Page 4

 
 
起釁細微一併開釋○中庸洋行經辦匯票之某西人訴稱行中雇夏阿朝當庖丁已有年矣兹忽不告而去雇一不能作饌之人來替工時我適在病中諸事皆不合宜因令細崽復往唤夏豈知夏堅不肯來是以報捕拘案夏供稱小的係浦東人在中庸洋行當庖丁已三十年兹因鄉間需荳餅壅田是以僱前在新寳順洋行當庖丁之人暫替一天豈知主人以小的不告而行報捕提究小的每月工洋十二元現尚未取蔡太守謂夏旣不願再在西人處服役姑飭西人給夏一半工洋六元○粥店主王長夀訴稱昨夜祝阿和等扛煤一簍求售小的以夜深却之祝卽與小的尋釁致將右目毆傷夥計王全增向之解勸亦被兇毆王供與相同祝供稱小的在某西人當茶房煤屑於七八天前扛去求售言明錢三百六十文約昨日付楚及向索取初稱三百二十文繼又欲將煤退回小的見煤已用去一半如何可退與論逞蠻適有附近之某洋行出店人王東生經過爲之解勸卽被一併交捕東生供稱小的在三十三號房屋内西人處當出店見祝與王爭閙是以解勸楊興興供稱小的在某西人處當細崽是時亦往相勸錢長福供稱小的不敢助蠻蔡太守騐得長夀全增受傷屬實判令祝等各罰洋銀一元爲養傷費○某號華捕禀稱昨日小的見粤人趙阿康店前懸掛布篷問其曾否報捐言已報過問有捐票否答稱有然不給爾看小的意欲拘拿突有蕭桂堂等帮同毆擊及他捕到來始得將伊等拘案趙蕭同供稱布篷已於前禮拜報捐由工部局買辦潘國顯經手旋有打樣西人來丈量一過然後付給捐洋今晨發出捐票此捕前來查問已告明緣故矣今將捐票呈閱又有某號華捕禀稱小的見趙蕭毆捕是以帮同掌案富副領事謂閱得捐票係今日新發蔡太守謂趙蕭供明先已報捐今始給票姑飭退去俟查問工部局買辦是否先已收洋再行核辦○金阿富訴稱小的租得某西人之地種西國菜蔬及楊梅等菓昨夜有粤人某甲等爬進篱笆竊取楊梅及向拘拿先已逃去二人祗獲陳阿滿搜出楊梅交捕送案陳供稱小的在德律風行當工頭昨夜道經此處悮被毆傷左肩又交巡捕拘押並未行竊楊梅且忙亂中失去金約指一枚蔡太守研問華捕華捕禀稱金在園内獲陳太守以陳竊食楊梅已可概見惟金不應先自行兇飭將陳開釋 
[法捕房瑣事]  
　　甲乙兩人前日在小東門外與某車夫因計較車價致相口角繼將車夫打傷倒臥在地適經巡街捕至將甲乙送入捕房捕頭令將車夫舁送醫院療治再行解案請究○法界餘慶里收租人某前日向某房客收取租洋因缺少洋半元當將房票扣留某房客與管屋人理論兩相口角收租人又來排解兩造不能勸導拳足齊施以致收租人失去搭連袋一隻内有八開洋一百七十餘角不知被誰人取去　卽鳴捕將兩人拘入捕房管押俄有人將司閽人保出約今日到案投質○有某甲者自負象棋高手在法界三角地擺設棋攤華捕巡緝至此以爲與賭博無異遂將甲拘入捕房聽候解訊○有某某等三人於夜深人靜時在路打架經巡捕拘去管押一宵昨晨始得釋放○妙手空空兒在小菜擔上行竊毛笋當經巡街捕拘獲送押捕房○有兩人在花烟間尋歡取樂吸烟幾盒分文不給竟欲揚長而去鴇婦出外鳴捕扭入捕房捕頭令交到烟洋四角始准開釋是亦可爲狎游無行者戒 
[贈照鳴謝]  
　　粤東何君璞衡昆季皆擅攝影之法署其顔曰天然氏向在大花園今移於味蒓園余於前日往遊何君爲照一相次日卽裝入鏡中以見貺時余新留鬚對鏡頗覺鬚眉畢現拜登之下用誌數語以鳴謝忱[  高昌寒食生識]  
[浙省撫轅抄]  
　　四月初五日縣函盛尚頤禀知厘捐局委富陽縣捐差禀見　辭○初六日新援台州府李鳴梧由京領憑來省禀到嘉善縣江峰清禀知藩司飭知赴任禀見叩謝並銷發審差大挑縣蕭治輝禀知藩司委署金華縣缺禀見叩謝候補縣譚汝玉禀知臬司委讞局帮審差○初七日李蟠根禀知臬司委督審提調差李棻臬知臬司委讞局正審差候補縣徐寶晋禀奉臬司委讞局帮審差叩謝錢塘縣典史孫郁崟禀卸事葉銓禀受事禀安候補布經歴王　綬叩辭赴諸曁　捐差 
 [G < 
[上洋英大馬路石路口西京都同德堂奉贈福祿壽喜護身珠寄售老德記藥房各靈藥]  
本堂虔製槍上三香戒烟膏按月送戒百人復减價救世每兩實價四角馳名久遠精製貢品護身藥香珠本備官塲引見出差士子應試之用功能寗神益智辟瘟解穢開胃通竅　氣沁脾明目淸心疏風散熱愈痧救急趁輪遇風立止頭暈品固精奇香尤耐久詳述五色仿單分福祿壽喜四種計十八子福字每白收藥本洋二元祿字一元壽字六角喜字二角劃一不二邇值夏令男女均宜　之其餘良藥如萬應救急良茶各種時症要藥歴年蒙各大憲及報舘善堂温語嘉許本堂愈求利濟照例四月朔起逐日午前施送外埠函索均不取值但四海之大愧難遍及凡購萬應救急良茶正氣九百包洋六角白痧散紅靈丹七十瓶洋一元臥龍丹行軍散痧氣丸人馬平安散一百瓶洋一元點舌丹素金錠一筆勾洋一角靈寶如意丹洋二角如購以上時症各藥十元者送福字香珠一盒五元者送祿字香珠三元者送書字香珠一元者送喜字香珠多購者多送或不受香珠照價加藥惟信資自理區區苦心想荷樂善諸君共鑒焉另京式紫銅噴鼻藥筒價一角 
[梁愷悌上等痧藥行貨不賣]  
嘗思用藥如用兵兵貴精而不貴多故藥尚靈而不尚賤近日買痧藥者往往貪多因之售藥者不得做貨而就價在買者以爲價賤便於應酧而售者誠恐不如此必致論價不成故做貨以迎合買主之意焉所以邇來痧藥每瓶竟有賤至六七文者不知痧氣一症生死安危關乎一刻苟用藥未精遇症枉投反致悞事彼雖價錢稍遜無非朝四暮三之術耳諸君子誠心施送與其施一千不如五百之爲愈也小號覩兹光景實足悞人是以專製家用上等痧藥出售每小瓶錢十七文躉賣每洋七十四瓶行貨不賣如蒙見信無妨問津若貪便宜聽從他往外有紅靈丹白痧散臥龍丹平安散行軍散辟瘟丹如意丹午時茶甘露茶霍亂丸正氣丸菩提丸定中丸保和丸點舌丹紫金錠跌打七厘散八寳吹喉散嬰兒斷臍散消瘡解毒散出售俱是上等家用貨定價劃一不二○廣東梁愷悌在上海棋盤北首開張一分枝蘇閶中市梁愷悌本號此外九江廣泰源漢口集稼嘴點石齋長抄省城府正街點石齋江西省城磨子巷羅春臺安慶倒扒獅羅春臺嘉興孩兒橋申昌書畫室杭州保佑坊申昌書局均有寄售 
[救命靈藥]  
世之心存行善者莫不以濟人爲先圖而志在濟人者又莫不以施藥爲急務要之施藥濟人之最爲危迫者則莫如中風中暑中痰中氣中血以及痧疹時疫諸般急症或因觸受邪氣或因炎暑薰蒸山嵐瘴毒遂致病起須臾命懸頃刻設或救治不速或用藥無靈其人呼吸存亡可危可懼是欲救人於死反致悮人之生藥力所關豈淺鮮哉本齋所製射香痧氣丸八寳紅靈丹○諸葛行軍散○射香臥龍丹○萬應午時茶○藿香正氣丸○太乙菩提丸○消暑甘露茶並各種丸藥俱皆揀選上品配合得宜監製精良倍加詳愼取價甚廉爲功甚捷症雖危急無不應手回春備悉近時志士仁人好行善事伏冀隨地預蓄此種丸散存心普濟方便世人庶幾陰德齊天勝造浮屠七級矣一分鋪杭城太平坊口一分寄鎭江文萃書局 
[上海中西大藥房戒烟梅花參片功效啓]  
自來一物必有一物制之此天地生成不易之理也神農經云巴豆毒藿汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗牛充棟莫辨眞實戒去者間或有之因戒而百病叢生烟癮反增遂至畏蒽不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫茲利害參透根原用泰西制烟尅性之劑以去其垢人參諸品以固其元務期君臣相佐性味和平全無霸道之虞寶有大補之功每癮一錢服藥三片五日遞减二甸以後心癮盡去痼疾永除而且香甘可口絶無遺患語云千金易得一方難求本藥房具此婆心製成纱藥六合之大恐未週知爰再布告願有志戒烟諸君請一試之同臻康衢屬有厚望焉大盒一百八十片價洋一元中盒八十片價洋五角小盒三十六片價洋二角半茲有無耻提徒隂戤本藥房牌號仿製假藥欺朦遠路仕商賜顧者務請認明四馬路中巿轉角大洋房内庶不致悞本藥房只此一家並無分局 
 
 

Page 5

 
 
[莫妙於此]  
[神效萬金不換丹專治内痔一兩服完永不再發上海法馬路東天成昌東間壁坐北朝南新永興里口存濟堂問新昌參號亦知]  
諺云十女九帶十男九痔斯言信不誣也每聞患痔者大便時往往肛門脱下頃刻難收滿地腸紅萬分痛楚猶如女子難産之勢此中昔况斗經過者不知其累推原其故實因腸胃氣虚所致非珍貴道地正藥不能斷根本堂秘授奇方只求靈驗不惜重價購製爲丸無論年久内痔腸紅脱肛等症只須服此丸藥一兩足彀斷根永不再發神效如此故名曰萬金不換丹大瓶兩元足可除根小瓶一元不折不扣服法詳註瓶再有鎗上上戒烟奇藥三日大效七日除鎗速而且妥每兩一元六角副號八角遠處寄信原班回件 
[招人承辦淸潔局事務]  
爲招人承辦本局英美租界清潔局事務所有各洋行自備挑除者不在内如有欲包者開明價目於每日一點鐘至三點鐘送至本局管理清潔事務寫字房洋人好胡司處其信面上寫明承辦清潔局事務字樣於英五月三十日卽華四月廿三日以前收受所需船隻工役人等開明於左打掃各路清潔工人一百八十四名垃圾船七只須停在浮碼頭傍以備清除浦灘之垃圾挑除英美租界各洋行糞穢工人四十二名船四只每只船夫二名以備載運隂井汚坭之用船三只每只船夫三名以備載運各街道明溝内除出之泥沙船一只船夫二名備除旗昌洋行内之屎櫃所有清潔局之房租以及竹　等件均歸包入時常備齊以及工役人等再須將近浙江路橋及虹口江内垃圾船上之垃圾一概載往别處不得存積亦不得過夜並出賣於鄕戸人等必須逐日運出境外西歴一千八百九十一年五月廿一日英工部局經理人韜明 
[三雅園]  
四月十六日演 
正本崖門失靈 
四月十六夜演 
新串成套羣雄會全班已上脚色同演甚可觀之 
[新丹桂茶園]  
四月十六日演 
斬黄袍子母炮殺府沙陀國大嫖院四泗洲城黄鶴樓三疑計御菓園嘉興府 
四月十六夜演 
金山寺陳橋兵變新排前後本文武新戲密訪奇寃榮三貴 
[大福茶園]  
四月十六日演觀花燈斷太后打龍袍全本一捧雪黄一刀狀元譜定軍山 
[四月十六夜演]  
御林郡鳳陽花皷文昭關打灶分家回申九反仙延且安四泗洲城回申周鳳林賣胭脂雙翠屏山六國封相 
[天仙茶園]  
四月十六日演 
紀陽關新排時式新戲六月飛霜王英下山太行山 
四月十六夜演 
白虎堂通天河除三害破洪州十八扯汪桂芬准演天水關巧姻緣頭本燈戲海山造城 
[禮拜六拍賣]  
十六日卽禮拜六於十點半鐘在本棧不限價拍賣各色海馬象瓶猪頭呢雙鷄三狗色羽毛百祿市布印花絨三星羅絨色條子羽布等貨此佈羲記洋行啓 
[禮拜六拍賣]  
本行十六日二點鐘拍賣公　來無限價各色衣服帽子皮鞋洋琴鐘花瓶料水乎杯面盆餅干氷箱洋燈福茂行啓 
[禮拜六拍賣]  
准於今日十點半鐘在本行拍賣小洋糖　十箱十景聽餅干十數箱東洋車等餘貨不計此佈永發行啓 
[禮拜六拍賣]  
准於今日兩點鐘在招商北棧拍賣稍有水漬自來火數十箱欲辦者届時請至該棧面拍可也此佈永發行啓 
[禮拜六拍賣]  
准於十六日十點半鐘在本行拍賣地氈檯布茶布刀叉條羹玻璃酒杯大菜式茶杯盆鐵床木床洋琴畫鏡檯廚黑籐椅黑籐榻床黑籐大小摇椅一切上等家用木器雜物不計此佈瑞和具 
[禮拜六拍賣]  
兹於今日二點半鐘在本行拍賣大鐵洋箱兩只寫字檯大廚而架衣廚員檯椅子畫鏡票子醬油洋醋桃漿晒定魚青荳蔴菇牛奶牛油什物不計此佈倍發行啓 
[禮拜一拍賣]  
啓者於十八日二點鐘在金利源廿一號棧内拍賣鐵條爐棚鐵管子鐵禮拜鐵鉛絲繩油聽錨鏈木器什物不計此佈永發行啓 
[禮拜一拍賣]  
啓者於禮拜一卽本月十八日下午二點鐘在浦東怡和棧拍賣榮光煤油三千八百箱其貨稍有水漬如各寶號欲買者至本和仝趁小火輪往該棧面拍可也特此佈告會德豐洋行啓 
[禮拜一拍賣]  
啓者准于十八日二點鐘在南京路卅七號熙司蜜行内拍賣一應上等木器彈子檯洋琴大鏡子鐵洋箱床椅檯子畫鏡併店堂一槪伙物等餘物不計此佈倍發洋行啓 
[禮拜一拍賣]  
准於十八日十點半鐘在泥城橋堍龍飛住宅拍賣房間大餐間書樓間廚房間一應上等木器頂上畫鏡洋琴什物不計此佈魯意師　啓 
[中西大藥房　培元藥]  
小孩氣血不足腠理寛鬆易感多疾天元有　長大體弱此藥主培元治食積虫疳諸症三角 
[梳發荷蘭水作]  
本作設在寗波路現已開製各種荷蘭水甜者每打洋三角半鹹者每打洋三角此佈 
[未卜先知]  
月朔至新衙西首讀易堂未及占課卽知人宅不利妻子　　令余速遷移小滿平安信從之果騐仙機也禾中陳守葆 
[尋人]  
靑邑重古鎭四月初十走失男孩名阿賴年十一歳身穿藍布襖套云　紅繩辮面有白點辮根下有瘡疤仁人知其下落送至重古長茂或送申大碼頭元生長謝洋十元知風報信因而領着老謝洋五元决不食言且其父惟此一子仁人代緝功德莫大父彭竹亭啓 
[錦濟生]  
立效白濁橫痃　疳西聖九龍丸每服二元呂祖　拔毒膏每料一元輕者二服重者四服愈賜顧者至南誠信對門吉如里 
[失票]  
今遺失存德莊票一紙第四百十九號二月十五期元六百兩已向前途說明此票作爲廢紙無用望各賣莊號切勿收用特此告白程致官啓 
[鎭江　廣鉅頭彩並上下附彩誌喜]  
頃接英五月份呂宋對號單頭彩號碼無訛本行對中　利頭彩售與小街口寶豐錢莊所得上附彩售與城内王德昌所得下附彩售與高郵潘輝春所得除將應得　錢兌訖外合併誌喜本行接售按月發財票函購卽奉不悞此佈　鎭江銀山門三善巷廣鉅票行啓 
[墨寳待賞]  
今有朱熹夫子法帖一部劉石菴對聯一付俱係二公墨跡適於無意中以厚價得之雖非家藏之寶亦屬稀世之珍誠以滬上官商雲集諸巨公不乏明　若獲榮邀賞鑒敬當割愛以售何必待價而沽從此物果有主庭除增光矣寓永安街利太昌 
[炮台述聞]  
沈仲帥節返皖垣四月初八日輪抵前江口按閱炮台山字營朱曉雲恊戎任少卿别駕迎迓周視明暗炮台名一小炮台十餘座其餘營房藥庫均工堅料實壘厚丑文高丈七尺　偉無匹山麓另築小炮　一座拱衛大營互　犄角現未竣工仲帥歎賞不置云 
[盤店申明]  
四馬吳家宅聚福園老虎灶今盤與聚興園開張生理倘前途有帳目往來等情望於聚福園理楚與聚興園無涉特此申明聚興園謹白 
[遺失提單]  
啓者兹於庚寅年二月十七日卽英一千八百九十年三月七號由九江交太古北京船一千零八十二次裝申H唛烟葉六十件提單係十八號閏二月初一日卽英三月廿一號山上海船一千零十八次裝來H唛烟葉五十件二號提單又三號提單五十件該貨三單俱在太古押欵銀一千零九十九兩零三分於舊年三月係謝耀廷經手賣與裕泰行將提單三紙交與裕泰至今一年該行不來出貨將原提單失去今登明申報前提單作爲廢紙向太古另出提單出貨廣興祥告白 
[戒烟機會]  
秦梅閣善長前年購本堂鎗上戒烟三香膏戒脫烟癮因念膏價昂貴貧窮之人雖有志欲戒苦於無力購藥秦君心存濟世愿出銀千兩求方製膏施送惟本堂三香方乃費十載之心思財力自爾得發四靈草始得應效如神未便傳方　外不允所　秦君與本堂主人再四籌商又不忍却其好善之忱凡購送人之三香膏允照極亷之價其詳己登去年申報今秦君又捐集炙金擬於辛卯年四月十六日起凡在本堂購三香膏一兩附送二錢端午日爲止别藥不在此例四方有志戒烟君子請速來購幸勿遲誤○再本堂所製丸散膏丹藥料俱係上品倘敢以低貨僞物欺人　皇天不佑以表寸心　　上洋中和里内詹誠德堂代啓 
[文章吳汝蘭謹白]  
日前敬業書院　道憲懸未其略云生員吳汝蘭文不完卷日塗謾語　飭儒學查覆申斥余見示之下以爲彼生我童於我無涉忽於本月初九日閱滬報所載一切劣迹已與示上不符且又混稱生章内吳汝蘭一名絕了劃淸此在深知余者以爲斷不爲此而未知實情者必將以此疑余噫果使余欲爲此而猶於卷上塡自己姓名余雖愚何至若是况此乃無恥者所爲余雖愚又何至若是余如爲此明神殛之天地不容禽獸無異爲此登報藉以自明云　　　 
[中西大藥房　專退油漬藥]  
淺色衣服一　油漬　覺碍目此　無論綢布各色有　漬洗之立凈顔色不退四角二角 
 
 

Page 6

 
 
 [G < 
[得頭彩雙張六萬元　必得富　呂商豐和同發財]  
六月票雙張十二元單條六角半批發 
[五月號單到亦]  
英六月票雙張十二元單張四開照算分條六角半批發克己紳富信購上海法馬路 
[分條六角半　同得利]  
英六月大票雙張十二元單張四開照算批拆公道信購棋盤街北首 
[招租]  
今有洋房一所在靜安寺愚園隔壁其中裝修俱全且牆上皆糊花紙如有欲開外洋酒店或中國茶社者請至四川路廿四號詢問可也 
[慶豐土棧批發]  
上洋打狗橋自運大小洋藥照箱批發精製淸膏每洋兩四陳膏還灰二兩四公膏二兩八冷籠三兩三熱籠三兩六平外加仕商賜顧請認 
[二彩誌喜]  
英五月二彩二萬四千八百零九號半張本號分條售出半張拆與必得彩今售英六月大票批發照市條頭克已信購指棋盤街北名利成啓 
[新到莨綢]  
今有廣東拷綢生熟云紗三缸青熟綢闊狹欄杆花素鈕扣紅木鏡器繡花廣邊各項雜貨俱全貴客賜顧請至後馬路慶安里口便是長記告白 
[召租]  
今有新造　西路市樓局九幢洋房一所又五馬路洋房三所内裝有自來水房租格外公道如合意者請至四馬路本行面議可也長利洋行啓 
[九和綢莊啓]  
本號現因翻造房屋暫移本街北首朝西石庫門内交易一俟工竣仍回原處開張此佈 
[呂宋票]  
現可預定英七月份呂宋票欲定者請至五馬路本行面議可也公大洋行啓 
[衆姓保恩　包醫白濁腫爛]  
立止白濁早好濕毒關内復發腫爛我明醫看多無藥可治寓外科陸顯章白鬚專門白濁小便腫爛男女上下楊梅毒症外搽内服藥三日腫退廣瘡隱消七日濁盡十天全愈風濕楊瘡楊癬瀉淸濕毒永遠不發横痃塊一日消平上海大東門弔橋外大碼頭裏容大碗店對衖石庫門内便是 
[分條七角　天源恊記廣和]  
英六月票雙張十二元單張四開照算批發公道信購指明棋盤街 
[招財利呂宋票]  
今售英六月雙張大票照市分條六角半零躉批拆格外克己信購寄上洋法界天主堂南首招財利富有餘仝啓 
[英六月大票　海利生發記]  
雙張十二元單半張照算分條六角半批發零躉比衆公道上海丹桂戲舘對門兆富里口海利生洋行 
[針科妙手]  
無錫孫小和先生留滬六馬路仁濟善堂間壁育仁里衖　第十家凡内外虛損各症皆可醫治立見功效施少欽代白 
[潤格]  
嘉定浦季韶文球行楷扇三角六尺楹聯一元　篆隸倍邱竹薌翎毛花卉扇三角限日取件託上海棋盤街鴻運通票號 
[上海天來福　三彩聲明]  
英五月三彩六千四百另七號由小行售與西人半張同業半張得主之福小行幸也 
[上洋老德記藥房　瑪精魚肝油]  
物美價亷每瓶售洋八角仕商賜顧認明招牌無悞 
[分條六角半　必得來　老立發]  
英六月票全半張照市外埠指明原班回件上洋三茅閣橋北首 
[廣東益三堂　小腸氣膏葯]  
凡患疝氣腎囊腫大加瓜初起大小不等或酸痛異常各有不同履步艱難總之受累本堂祖傳秘方製此膏藥靈騐無日無論年久根深藥到病除再奇者膏藥貼上數日卽見陰嚢隨日縮小一月平復如常永遠不發初起一張年久三張依法貼正穴道不可自悞每張四百八十文上洋鐵路桃源坊東二衖 
[四香千金至寳丹發兌]  
此丹用龍涎香枷楠香眞射香上沉香另配各藥專治男婦肝胃氣痛或心氣一切脹悶或血塊痞疾或惡心嘔吐或腹内硬塊脹痛異常此丹服下立能止痛斷根永不再發或年久根深者二瓶足彀除根每瓶一元○人參戒烟丸二角半○專退汗斑藥角○專保小産丸一元服法各有仿單上洋鐵馬路挑源坊東二衖廣東益三堂啓 
[連月大彩　領彩買票或何别發洋行]  
本行自運發財票以來屢獲大彩疊登報章兹售英六月票零躉批發價照大市遠近信購原班回件酒資自給外埠均有分設賜顧者移玉至上洋法大馬路首善里朝西石庫牆門便是　義泰行啓 
[一得雙標　票]  
英六月分雙張大票已到全張價洋十二元分半四開均可條頭七角紳商惠顧請認小行牌號亦須驗明回件以免冐效上洋棋盤街北口天成行謹啓 
[批發零拆]  
英五月份對號單已到五彩一張第二萬五千六百六十五號得洋千元由本號拆與必得財餘彩拆出尚多不能備錄現售六月份雙張大票照市格外公道兼收紅票交易俱克己遠方寄買原班卽復○抛球塲可林軒丸藥店内○和生拆票號啓 
[六月大票老廣發　同福來　同得來　呂商同發]  
雙張十二單張四開照算分條七角信購上洋棋盤街 
[普仁堂藥丸店　廣東普仁堂金鎖固精丸]  
一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配入健脾固精等藥專能收凝元神保固精液煖腎鎖陽强筋長體並止夢遺每兩洋一角鋪在上洋棋盤街開張 
[廣芝館靈驗痧藥]  
本舘在粤東製鍊各項丸藥紅靈丹痧藥靈驗非常　久遠士商居家出門常宜購便以備不時之需惟近日巿上藥店林立務祈認眞牌號免致錯買以悞人性命焉○八寶紅靈丹大瓶一角四分中瓶七分小瓶四分○萬應痧氣丸大瓶七分中瓶四分另有小瓶躉買亷讓以備善士採買施送○並有人馬平安散○臥龍百勝散○靈寶如意丹○神效白痧散時症丸正氣丸保和丸定中丸菩提丸萬靈茶如意膏舌丹紫金錠各欵丸藥等名目繁多未能盡錄上洋棋盤街廣芝舘啓 
[輿地叢鈔]  
是書凡中國各省及五大洲之山川風土形勢沿革無不詳載計分十二帙共一千一百十五種用聚珍牌挑印力求精工準於三月閒成書訂一百本匣訂五十本碼洋三十二元留心洋務曁時事者問之大增學識欲購者向上海棋盤街著易堂書局索觀全目可也外足本茶餘客話每部一元併啓 
[新到夏季搢紳錄]  
文武八角單文六角又附東洋板皮紙刷印瀛環志略内附各國着色地圖旁增西字音釋每部洋四元公法會通洋一元五角富國策洋一元上海樂善堂書局啓 
[拷貨上巿]  
本莊在粤東别選名機督染眞青自晒凈莨紅黑紡綢雲紗并各色時花雲紗今有新貨到申批發士商賜顧移玉至英界大馬路同樂里粤莊廣利和面議格外克己此佈 
[轉做定票]  
本行開設英大馬路按月自運呂宋票呂宋烟現售六月大票零躉批拆並兌紅票價皆克己紳商惠顧函購原局回件不悞甲上海白蘭圖洋行啓 
[英六月票　通利瑜]  
本行自運呂宋票拆售單張六元分條體市收兌大小紅票格外克已賜顧者信至上海三茅閣橋南首坐西朝東上海通利瑜記啓 
[杭州芝太富票行]  
本行自運吕宋票拆售收兌紅票格外克已彩上加如彩票全張四元半張二元分條五角通利瑜公司票全張拾號　洋一元分條一號售洋一角批拆格外公道紅票對號兌付外埠賜顧信寄杭州回回堂上首石庫門内卽班回件無誤兼代印機器石印各種仿帖各色票欵定日不誤此啓杭州芝太富啓 
[四彩聲明]  
英五月四彩第二萬三千六百三十一號今將○得主開例於後本埠南馬頭瑞記二條虹口廣婦一條垃圾橋李君一條沈姓一條由萬倍利售出○又義和行二條陳星芝一條城内張麗堂一條孫孔二合一條由萬有利售出小行逐月屢次售出大彩可　財臨旺地雖諸君鴻運小行之榮幸現售六月雙張大票望諸君認明牌號購標爲盼特此聲明萬倍利萬有利仝啓 
[大富貴　三彩聲明]  
本行開張數十年屢獲大彩海外馳名今英五月份三彩第六千四百零七號又是本行售出得主開列紹興陳泰和羅時元得半張蘇州閶門外楊樹零本埠韋馮嚴東洋女人各一條合得洋一萬元得主鴻福小行幸也今售六月大票價照市 
[軍械出售]  
本行在滬運售軍械屢蒙各省官紳委辦素昭信實今又經售木輪快船第一靈便機器製造火油燈機器又有毛瑟快鎗遥後膛鎗各種大炮粗細火藥各式機器大小輪舶電報物料以及千里外對談之得律風等一應俱全倘貴官紳賜顧請來敝行觀樣價値無不克巳上海咪吔洋行啓 
[常奪頭彩]  
本號批發吕宋票屢獲大彩不知凡幾遠近馳名今英五月票頭彩及上下附彩又由本號拆與廣豐現批發英六月票零躉信沽均可收兌紅票格外公道此佈恊安號啓 
 
 

Page 7

 
 
 [G < 
[上海中西大藥房]  
啓者本藥房續到各式照相鏡子鏡箱此係英國名家所造新式從未到過中國運動靈巧携帶輕便且感光尤快與尋常之鏡不同所照人物山水惟妙惟肖清爽無匹並售大小船牌干片紅白蛋紙裱相厚純軋像機器玻璃量藥號杯小試化學材料箱全副電鍍金銀藥水器具六百度寒暑表銀水表强水表火酒表牛乳表等凡影箱所用藥水器具一應俱備價均克巳仕商賜顧者請認牌號庶不致悮 
[十九製蒼术斷根丸　廣東鹿芝舘　治喘蒼术丸]  
哮喘之苦人甚矣哉余前因有此病延年調治不愈更至每月約發一二次一起卽寢食不能手足無力呼吸不通汗流便三四天方順歴久且起經脚後索得此方究其所以至喘之故喘由脾弱肺寒土氣不足則水洩不通成爲痰飮水飮其頑痰卽堅結成核遇風寒外感動其肺而水湧痰冲壅塞其竅其緊危之苦實是難堪此丸用十九製清湻蒼术爲君助其陪土制水水消而痰化痰化而喘不興自得此方如法製服喘久失焉余經見效樂於憐人特製此丸公於衆用願斯世同獲安康云爾每兩價洋角半廣東鹿芝舘分設上洋三馬路英老巡捕房斜對門 
[粤東廣福林丸藥　參茸婦笠白帶丸　神效婦科通經丸]  
○白帶症每因寒滯濕熱憂思抑鬱氣血傷耗眞陰虧損遂成此　倘不早治愈流愈多漸成咳嗽潮熱骨蒸瘦損等患此方祖傳靈騐應手奏效小丸每兩四角大丸每個二角○閉經爲婦女要患經閉則百病發生本號祖傳良方能通經活血去瘀生新調和血脉無論室女婦女無不應手奏效每丸一角鋪在上洋老巡捕房對門廣福林 
[聲明]  
本堂監製極貞戒烟參片素蒙見信奈近有無恥之徒仿造式樣朦混銷售甚至將僞藥欺騙仕商每受其欺本堂心存利濟誠恐因而致悮貴體故不敢秘而不宣爲　諸君諄諄告也一鋪在姑蘇閶門内宋仙洲巷朝南牆門内寓發兌一鋪在上海棋盤街老巡捕房對門又温州處慶號所售戒烟參片均係小號之貨别家均是假冐餘外並無分出倘蒙賜顧勿爲所迷余深有厚望焉彭誠濟主人謹白 
[廣東趙同春堂蠟丸號　每洋一百廿瓶　麝香痧氣丸]  
本堂揀選上等藥料精製正麝香痧氣丸大瓶洋一角中瓶洋五分小瓶每洋一百廿瓶○八寳紅靈丹大瓶每洋七瓶中瓶十五瓶小瓶每洋八十瓶○麝香臥龍丹時症白痧散大瓶一角中瓶五分小瓶八十瓶○諸葛行軍散靈寳如意丹大瓶一角中瓶五分○萬應午時 
茶每洋八厘○藿香正氣丸○太乙菩提丸○萬應保和丸俱每洋五十丸并各項蠟丸膏丹靈驗戒烟丸發兌貨眞價實廣東同春堂趙宗濟老鋪分設上海老巡捕房對門開張○分設鎭江○杭州○蘇州○無錫○江西○温州○江陰等處發售 
[用足川麝]  
暑天痧藥重在救急用藥不眞必致誤人本堂創製百十年知利害攸關心誠鍊合屢承官商函粤購取惟恐投信誤買魚目混珠故於滬杭陵蘇鎭分設五店利便就近採購今夏暑將臨本堂惟存濟世之心以副善士好施之舉另有八寳紅靈丹甘露午時茶臥龍丹塘棲痧藥正氣丸菩提丸白痧散神麴荼皆爲暑天要藥凡保身與濟世者不妨早爲購備粤東百年老鋪分設金陵蘇州杭州鎭江上洋鄭福蘭堂啓 
[新出石印繪圖說岳全傳]  
是書兵燹後惜無善本各處所售者紙劣版糊不甚醒目本坊不惜重資詳加枝讐付諸石印每回增繪圖像用潔白連史裝訂八本並加布套每部定價二元减售實洋一元欲購者向上洋棋盤街中文賢閣購取 
[招租]  
啓者今有製造饅頭房棧房馬房及天井一塊均要出租與人坐落虹口閔行路係從前福利公司製造饅頭之處如欲租者請至本行面議可也此佈隆茂洋行啓 
[治喘止咳順氣化痰丸]  
夫痰之木水也則原於腎痰之動濕也則生於脾痰之結氣也則停是故於肺脾爲生痰之原肺爲儲痰之器語云治痰先治氣氣順則痰除得其要矣彼凡外感六淫内傷飲食肺氣被鬱卽聚液而成痰失治則留伏經絡結成痰核或胸膈臌脹或哮喘不能眠或手足痛不能舉或筋骨引痛咳嗽心悸或痰迷心竅舌强不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本閣精究有年製煉此丸專治老痰頑痰各種怪症無論受病淺者藥到應驗如神卽係病延日久痰漬已服務須携帶傍身不時服食自使原氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角廣東延春閣蠟丸號分設上洋棋盤街北首東向開張 
[赤脚大仙魚鰾種子丸]  
此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七子壽至九十有七此方專治身體虛弱老少酒色過度頭眩耳鳴神昏目暗腰膝酸痛四肢無力自汗盜汗下元虛損夢遺精滑陽痿或男子精寒腎虛陽物不舉不能久堅元陽衰敗或女人血塞氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上海英巡捕房對門廣東接元堂何均年監製 
[新出今古奇]  
是書乃東璧山房主人新輯怪奇罕聞之事憎見疊出且無淫詞艶語雅俗共賞每部洋六角上海各書坊寄售去馬路西興昌里東璧山房 
[鴻毛坭出售]  
啓者本行今有新到靑洲鴻毛坭有限公司之施門釘坭出售價格外公道各寶號合意者請至寫字房面議瑞記洋行告白 
[廣東杏林軒監製　始創禮阿公戒烟藥酒]  
洋烟流毒人心共悼妙方製藥欲挽頽瀾省固不乏人然所製丸藥難免烟灰土皮等類配之原魂未脫故物仍存致戒者其患更增焉茲有禮阿君者英國善士也擬創禁戒鴉片之會勸農人止栽鶯粟以絶其源并禁出口而免販運又以格物化學之道而考究良方俾華人受害者戒之其心存濟世功德廣大無以逾焉禮君以華人所謂烟癮者不過烟積與烟虫之爲患烟積凝結臟腑氣血不暢舉動　慢烟虫慣受烟氣燻所旣燻則濳伏未燻則滋擾或五經患作或四肢不安爰製此方固爲化積剿虫之需復能行氣補血之助加之以酒其功更捷無論輕重新老烟癮一閱月内保能斷絶决無諸病之生素有烟癮者騐之屢矣本軒業得此方不敢湮没禮君之善心因依而法制酒顔之曰禮阿公戒烟酒也此酒絶無烟灰土皮等類參入但烟癮有輕重之分所用藥酒不無濃淡之殊故其價又有多寡之别當用某號藥酒戒者務以癮之重輕爲則焉每天均服兩次每次按服四錢服後卽冲回米酒四錢其藥味日淡則烟癮日輕限用一瓶其癮立斷此藥價値頗昻戒者幸毋吝惜若捨重就輕則是自悮矣計開○甲號藥酒每瓶洋一元癮一錢者用○乙字藥酒洋二元癮二錢用○丙字藥酒洋三元癮三錢用○丁字藥酒洋四元癮四錢用餘照遞加備詳仿單鋪在上海大馬路抛球塲 
[普救靈丹略列　廣東普仁堂靈騐痧氣丸]  
本堂揀選上藥用正麝香虔製各種救急丸散俱能扶危活命功力神速皆爲普濟便人耳諸君光顧請認招牌○萬應痧　丸大瓶一角小瓶每洋一百廿瓶○八寶紅靈丹○諸葛行軍散○麝香臥龍丹○大瓶一角半小瓶每洋八十瓶○時症白痧散○靈寶如意丹○大瓶一角小瓶每洋四十瓶○萬應午時茶每洋八盒○藿香正氣丸○萬應普救丸洋三分鋪在上洋棋盤街開張 
[屈臣氏　嫩容玉液　皎如玉樹臨風前]  
凡人本來面目有好有醜惟容色維可以修好也無如難得其妙法以修之故當北風撲面更易老人顔色本藥房因考究最滋潤之物配入妙藥製成此玉液香逾玫瑰令人搽之光潤玉顔嫩滑肌膚其用法宜於臨睡時以些少匀於面上令其自王壬俟早起鹽洗鹽鏡自照倍覺光昌所有痲瘰斑點晦氣除去凍疾損折等患無慮誠嫩容第一妙藥也諸君光顧請認明准用龍麟伴塔爲記庶不有誤每大罇價一大元小半元正甲上海大馬路屈臣氏大藥房謹啓 
[新開拆票號]  
本號自運呂宋大票批發從亷收兌紅票格外公道外埠指明　送上洋三茅閣橋北首便是原班回件三泰號啓 
[只此一家　寄浙胡餘丸膏售省慶堂散丹]  
浙江胡慶餘堂丸散之靈效固盡人知之矣上海自糧臺局撤後卽歸本號經 
售歴有年所各藥價目照杭一例仕商取信已非一日兹交夏令疫癘必多所有著名之辟瘟丹奪命丹臥龍丹紅靈丹蟾酥丸保和丸正氣丸雷公散行軍散等皆時下之要藥救命之仙丹倘蒙好善諸君備而施送厥功豈淺賜顧者元絲線號庶不致悞近有奸徒亦在左近假冐慶餘堂並甡元字樣以僞亂眞灘暪識者特此聲明 
[麝香痧氣丸]  
本堂揀選廣東藥料精工監製加足射香痧氣丸大瓶洋一角小瓶每洋一百廿五瓶○諸葛行軍散○神效白痧散○射香臥龍丹大瓶洋一角半小瓶每洋一百瓶○萬應午時茶每洋八匣○神效辟瘟丹每塊洋一角諸尊賜顧請至本堂庶不致悞　粤東存心堂廣濟軒老舖分設上洋棋盤街北首 
[轉老還童丹]  
治腎虧無嗣陽事不堅諸虛百損病後身體虛弱遺精白濁等症服之立能痊愈常服能補精血壯陽種子誠轉老運童之妙藥也每盒價洋一元上洋自來水橋北東桃源坊十衖廣東三和堂啓 
 
 

Page 8

 
 
 [G < 
[眞東洋蘭花香肥皂　擦面潤容散玉容香水粉]  
此皂專治油膩並臉上烟色黑氣而且奇香擦之可皮膚滑潤每匣錢一伯四十○潤容散專治面上斑點酒粉刺調擦數日立效第瓶八十四○東洋玉容香水粉能使容顔少嫩色潤肌清每瓶錢二百託上洋四馬路文宜書局打狗橋恆泰布號 
[管可壽首創纏脚藥　辟邪可壽小盤香]  
纒脚印蓮散纒緊不痛易於尖小每瓶五十六○爛脚至妙散每瓶七十○雞眼拔根藥每瓶七十○辟邪可壽小盤香每盒兩角○擦面玉容散每瓶八十四○生烏髮香油每兩五十六○頭皮屑藥水每瓶三角四馬路一層樓後第一家内櫃發兌 
[廣東趙同春堂蠟丸　馳名各藥]  
參茸衛丸生○功專培補元陽壯神補氣洋二角五赤脚大仙丸○功能培補下元益精煖腎洋　八分龍涎戒烟丸○烟引新久輕重包可戒除洋二角五扶陽乾健丸○功能壯陽補腎種子廣嗣洋二角五調經坤順丸○功能調經補血温煖子宮洋二角五小兒回春丸○專治急慢驚風寒熱咳嗽洋一　角婦科白帶丸○此丸本堂秘方馳名靈騐洋二角五順氣化痰丸○化頑痰順逆氣立止咳嗽洋二　角花柳搜毒丸○搜淸花柳餘毒全行除去洋二角紅毛墜金膏○專治惡毒大瘡癱疽腐爛洋一角腸風下血丸○治大便下血糞前糞後紅洋二角鋪在上海老巡捕房對門杭州蘇州無錫鎭江寄售 
[新出各種尺牘]  
新增詳註尺牘入門是書起筆恭維入事收尾等各式各法無不全備並設問答是以较舌槪尺牘容易入門也洋五角○貿易尺牘二角公侯將相尺襩四角洋務尺牘二角尺牘靈機一角半託四馬路文宜書局代售 
[第六年格致彚編出售]  
本年新輯格致彙編現出春季推陳出新加工精印每本價洋兩角五分前五年者均有出售請向上海三馬路格致書室購取可也 
[浙湖老紫陽觀]  
本號自分設上洋南北兩號厦門市葷素茶乾甜鹹　業早蒙膾炙馳譽今增官禮各種乃藥品中之食品精良道地非敢射利以圖久遠貨眞價實劃一無欺名目繁多不及細載須閱仿單便知兹將幾種爰例　西湖眞藕粉　金眞蓮予粉　健脾八珍粉　肥兒八珍糕　川貝茡齊粉消𤻤　粉　透味糟靑魚　糟河鯉 
糟鷄子　糟竹笋　火腿乳腐　八寶乳腐　小瓶　十景菜　氷糖粉　醬佛手　醬桔紅　菌油　凡○仕商光顧者明晝錦耳北號法馬路南號不悞 
[丸散膏丹略列]  
寗神安眠丸每料二元○固精止遺丸○調經種子丸一元半○金龍作海丸○横痃掃毒丸○心胃氣痛藥一元○立止白濁丸○白帶丸○汗班藥○横痃掃毒膏○固精止遺膏○下疳散五角○小腸氣膏四角○潤顏嫩面粉○立斃臭虫藥○白帶膏三角○白濁膏○固齒擦牙粉二角用法另詳仿單上海盆湯衖廣東譚寳宦齋存心氏啓 
[六月雙張大票　有一本萬利　五福來]  
頭彩六萬元上年由本行售出今又屈期望來購取雙張十二元單張四門照算分條六角半萬有利 
[報恩報德]  
僕由閩至漢到由傷内下血兼外感發熱讝語驚人延數醫棘李棧請盆湯衖駱思軒先生診治其時囊空蒙先生給藥調治全愈今由漢回特登報以報恩德耳馮彬謝啓 
[廣東趙同春堂　包愈經期腹痛丸　包愈經期腹痛丸]  
婦人多年不孕多因月經不調每有經期腹痛其症總由於血虚積滯寒熱凝結氣鬱不舒之爲患也若不速爲調治其患更甚欲要其生育者難矣本堂創製此丸數十年來歴經屢騐專治經行腹痛之症無論經前作痛經後作痛服之均能奏效務使六脉調順氣行血和百節流通補虚消積是以腹痛立止且月經旣調受孕尤易欲連抱麟兒者宜及早購之每丸洋一角廣東同春堂趙宗濟老鋪分設上海老巡捕房對門開張○一分在鎭江洋關後街○一在杭州大井巷鴻昌號發售 
[沙士罷禮藥酒　大英醫院]  
此藥酒專治楊梅結毒下疳腫脹腎囊潰爛以及毒氣上攻喉痛牙爛善解血熱兼消諸毒並治瘰𤻤癰疸疔瘡水濕等症此類皆少年不愼所致洵屬可駭現屆春天發洩更甚輕者終身不遂重者立時殞命若不急治恐有性命之虞本醫院製成此酒專除患毒無論久病新起均能立見奇功本院誠心濟世非圖射利如能安心而服不難指日而愈也大瓶二元中一元小五角小二角半仕商賜顧須認明本醫院招牌庶不致悮大英醫院告白 
[榮錄堂夏季縉紳發兌]  
文武八角單文六角精刻刻海峰集二元朱子大全集十元京板大淸會典一百四十元上海歸葉山房啓 
[泰隆洋行　經售玻璃各種器皿]  
本廠開在倫敦之白雷雪地方地軋而利洋行專造玻璃器具歴有年矣廠屋廣大人工衆多久已名馳遐邇製工精巧花樣精細現在價更從廉各種器具無不齊備今該行製造洋人來申寓在泰隆洋行不久卽要返廠貴客賜顧請至本行看樣與該厰師面議一切歸泰隆行經理别無可定該厰只此一家别無分設並請認明箱面有唛泰　隆頭須不致悞計開白玻璃片花玻璃片各種酒盃各種水盃銀光鏡片厚玻璃片各式燈筒各式洋燈各式洋盆各式洋瓶各式玻璃器具等貨上海泰隆洋行代地軋而利行啓 
[大東惠通公司]  
本公司集本英金一百萬磅又公積四萬磅英國倫頓總董首領係怡和行愷錫其餘總董係恩利行之恩利匯豐銀行之麥格林旗昌行之彭末來前沙遜行之沙遜與都阿行之都阿公平行之愛未生共七位銀行往來悉歸匯豐滬董係旗昌行司密美最時章生招商局馬眉叔沙遜行馬士怡和行麥各利克五位其查勘押産者係監工陶德耳本公司設在浦灘第六號門牌備存現銀專做房産貨物押欵其他生意皆可按本公司章程辦理此佈光緒十六年四月十五日經理公司事宜陶耳薄啓 
[分條七角　鴻福來　快得利]  
英六月份呂宋票出售單張六元零躉拆兌劃一公道函購立奉上海四馬路 
[新刻李氏遺書]  
元和李四香先生爲錢竹汀宫詹高弟精於天文算術阮文達公極推重之其李氏遺書板今爲本坊所刻校對精詳十一種實疇人家不可不備之書每部定價二元本坊又有舊書千餘種名目繁多不及詳載如蒙○賜顧請來購取可也上海醉六堂昧三堂書坊啓 
[又到眞正金鋼鑽]  
鑽從外國來揀得顆粒甚大兼之光彩潔白較前數批竟有天淵之别且價亷物美欲廣招徠耳嵌鑲金戒指之用足堪一助也天福洋行白 
[寗波英文書舘]  
兹有西十善敎英文及諸等洋學擬於五月初開舘於江北岸前江沿凡有志洋學者可來就學此佈按月修金全日洋三元半日洋二元五角夜洋兩元五角寄食洋六元舘主宓妥思具 
[定價劃一]  
本齋向在法大馬路精造鐘表八音洋琴美國自運新式木鐘異樣賽銀小鐘時式鐘表批發另售保用二年來回修理不取工資上海燮理齋啓 
[批發另議　沙厘士洋行]  
英六月票全張四元每條五角三萬張着四千十號寗波老允大經售上洋四馬路梅春里同德洋行經售 
[批發大票]  
英五月份號單已到現售六月票零躉批拆兼收紅票價皆大市蒙紳商惠顧函購原局回件不悞此佈上海廣揚興廣惠和廣泰祥仝啓 
[四月十五日錢洋並匯銀票行情列左]  
新匯劃收市七錢三分零五 
本洋無市 
銀拆四分 
洋拆無市 
洋找頭七錢三分一 
錢打頭九百七十文 
市錢一百三十七千文 
卡錢一百三十六千文 
衣牌一千零二十文 
銀行電匯銀票四先令三辨士五八 
銀行銀票　四先令三辨士七八 
銀行三十天期票四先令四辨士一八 
銀行四個月期票四先令五辨士 
[四月十五日日進口輪船禮拜五]  
駕時輪船由天津壳件行 
雲歌又由天津和與公司 
西度有西又由東洋三洋行 
宜昌又由寗波太古公司 
高陞又由寗波治和行 
泰和又由長沙怡和行 
財生又由香港怡和行 
海昌又由温州招商局 
富順又由香港招商局 
永淸又由天津招商局 
[十六日出口船禮拜六]  
科被麥魯輪船早十點鐘往東洋等埠日本公司 
豐順又晚往烟台天津招商局 
泰和又晚往長江怡和行 
駕時又晚往基隆淡水德裕公司 
海琛又晚往福州招商局 
江天又下午往寗波招商局 
拱北又晚往天津招商局 
富順又晚往香港省城招商局 
永淸又晚往天津　招商局 
海昌又下午往寗波温州招商局 
重慶又晚往烟台天津太古公司 
福山又晚往油頭香港省城怡和行 
連陞又晚往烟台天津怡和行 
信濟木輪下午一點鐘往蘇州利濟局 
[十八日出口船禮拜一]  
江孚輪船晚往長江招商局 
普濟又晚往天津招商局 
宜昌又下午往寗波太古公司 
海琛又晚往福州招商局 
昌濟木輪下午一點鐘往蘇州利濟局 
[十九日出口船禮拜二]  
益利輪船晚往長江等埠廣豐洋行 
[二十日出口船禮拜三]  
華利輪船晚往長江麥邊行 
 
