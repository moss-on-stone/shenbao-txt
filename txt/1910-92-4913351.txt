# 1910 - 92 - 4913351

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章三月初一日内閣奉上諭正黄旗蒙古副都統署江北提督王士珍奏因病懇請開缺一摺王士珍着准其開缺欽此 
上諭江北提督着雷震春署理欽此 
上諭廣東廣州府知府員缺緊要着該督於通省知府内揀員調補所遺員缺著聨堃補授欽此軍機大臣署名奕劻世續鹿傳霖假那桐吳郁生 
　　宫門抄三月初一日召見軍機鮑心增 
交旨 
　　二月二十六日軍機大臣欽奉諭旨軍諮處奏請留軍諮使暫緩出京一摺副都統馮國璋著開去梁格莊稽查值班官兵差使該部知道欽此 
論說 
[論博覽會與保護貿易政策（勸業會來稿）]  
　　十九世紀以來。歐洲之發逹愈盛。世界之進步逾速。溯厥由來蓋帝國主義所衝激磅礴而成也。帝國主義者何。一國之實力。充于内而不得不溢于外。於是汲汲焉求擴張權力於他國。以爲其尾閭。其政治軍備敎育經濟等各種政策。悉以此主義爲準繩。而此主義之中心。則尤集注於經濟一端。如日俄之於滿洲。英俄之於蒙藏。法德之於滇魯。其所致力。初不在掠土拓疆。而日營營於商工路礦農材漁牧諸業者。皆其顯著之表徵也。吾國處此潮流之中。自政府以迄國民。莫不怵於吾國之危。不危於列强之武力。而危於其經濟競爭。良以地廣人稠。非列强所得以武力兼并者。惟執經濟競爭以謀我。則如殺人者先吸其髓。吮其血。使日就於嬴尫以至於死。雖有偉大之軀體。亦無萬一之生理也。故居今日而策吾國拯危之道者。必於政治軍備敎育經濟等問題之中。特注重於經濟問題。使吾民之經濟思想。由薄弱而發逹吾國之經濟能力。由膚脆而充實。其庶幾乎。蓋一國即。如一身。政治者國之精神。敎育者其智識。軍備者其體力。精神之圓。滿智識之發逹。體力之堅强。必以髓血爲根本。决無髓血虧損。而其餘猶得運用之妙者。經濟者。一國之髓血也。經濟充實。而庶政優爲之。否惟坐受刲割耳。發逹經濟之道維何。徵之列强往蹟。無不先利用其天然之生產力。以杜外溢之漏巵者。即奬勵之於所出。遏抑之於所入也。質言之。即執保護貿易政策是已。 
東西各國貿易政策。相時制宜。不一其道。然其公例。則凡新進國之工商。决無不經一度之保護。卽能立足於自由競爭之塲。而不失敗者也。蓋不如是則其國之生產。必爲外貨所壓倒。其國之利源。必爲外貨所吸收。此保護政策之所以風行於世。而今之執自由放任主義者。其精神所在。亦不外謀拓市塲於國外。以促其商工業之發逹而已也。從來學者論保護之道。厥有二途。對於外貨之輸入。則嚴爲之防。對於士產之輸出。則優與以力。其犖犖大者。如禁他國之製造品便勿入境。即不能禁。亦必課以重稅。俾减其輸入之數。此保護關稅之制也。本國製造品之輸出。免其關稅。時或發國帑以奬勵之。且與外國結通商條約以。爲商民計便宜。此輸出奬勵之法也。凡自製新器。自創新法者。必予以專利。登錄商標。此奬勵發明之章。凡組織公司。殖產興業者。給資補助。使底於成。此補助興業之費。皆保護制度之大端也。工商業幼穉之國。無不經此階級之後。始能出而競於世界。其最適於吾國今日之程度。固盡人云然矣。然而事實上猶有不能驟行者在也。吾國海關稅則握於外人之手。其不便於吾民者。欲有以更易之。猶患不能。遑云設保護關稅制度乎。此不得不待諸國力充實。關稅收回之時矣。若夫輸出奬勵金。興業補助費。當此國計支絀。羅掘計窮之日。其爲政府力所不及者。亦昭然可見者也。是人之良法善制。在我皆有窒礙難行之虞。而我之謀發逹國家經濟。不得不於執行保護政策之外。一面别求所以得此之道也。其道維何。則賽會是已。蓋欲啟發一國之工商。必先增進其國民之智識與技術。欲增進其智識技術。必先致力於敎育與奬勵之法而後可。賽會之作用。集全國各方面之成蹟品。以盡比賽研究之功。雖非敎之於平時。實臨時之敎育也。隨其優劣以定等差。因其等差而施奬勵。雖非奬之以國帑。實名譽之奬勵也。而國民之智識與技術。有不增進於不識不知之間者乎。智識與技術增進。則工商之振興。輸入之減少。輸出之增加。經濟之發逹。自如影隨形。如響斯應。有不期然而然者。是賽會之精神。固與保護政策一致。而其功效之不亞於實行保護政策。亦不待贅述矣。雖然。吾國今日於保護制度。雖其勢未能盡行。而朝野上下。無不知之而欲行之。惟於賽會之設。則灼然於其利之所在者。猶不多覯。非知其一而不知其二。見其偏而不見其全乎。 
專電 
 
 
 

Page 4

 
 
[電一（北京）]  
澳門界務又經外部提調聞葡人得某國暗中援助愈堅持不讓 
[電二（北京）]  
國會請願代表團接各屬報告成立同志會及簽名册已有數十起將加詮次印刷公布 
[電三（北京）]  
魯撫孫寳琦確有升署閩督信因松壽禁烟不力故 
[電四（北京）]  
已故禮尚葛寳華奉旨予諡聞内閣擬出文簡文恪等字不日請旨圈定 
[電五（北京）]  
多羅克郡王崧杰薨逝奉旨加恩予謚聞内閣擬忠藎二字 
緊要新聞一 
[南洋華僑請起用端督北京]  
　　聞南洋羣島各華僑因端前督革職聨名呈請農工商部代奏略謂某等僑居海外多歷年所一舉一動無不受外人之監督苛虐備至痛苦日深種種情形有非筆墨所能罄述良由敎育缺乏提倡無人故人居文明之域而我尚在獉狉之境也自前直隸總督端方總制兩江以來開創華僑學堂專收華僑子弟屢次遣人至各埠宣慰國恩由是内外之隔閡漸去而僑民之勢力以增並於商業教育之前途均有莫大之影響自該督臣離任情形又復大變合無仰請代奏懇乞天恩將前直隸總督端方開復起用以惠華僑云云未知該部曾否代奏 
[郵傳部又升補人員北京]  
　　龍建章自升補參議後承政廳簽事一缺久未補人現聞該部已經核定擬以關賡麟升補所遺員外郎一缺則以唐浩鎭升補邵萬和譚天池張恩壽夏和清皆得補主事夏旣澤楊允升皆授七品小京官於二十七日帶領引見 
[國幣統一之爲難北京]  
　　日前度支部某丞堂與幣制調查局長議商以上年曾頒發定章通飭各省官商局行號限定年期將所發銀錢票紙一律收回以符國幣統一之制乃通行去後茲據陸續覆到多以官家欵絀商艱尤切碍難遽行收回紛紛請予寛展期限惟此舉若准展期恐終無實行之一日若遽行催令照辦又恐窒碍難通擬將定章略爲修訂以示變通 
[行政裁判院成立期北京]  
　　聞攝政王以立憲各國司法裁判之外另有行政裁判故行政司法得能各自獨立不相紊亂日昨面詢憲政館及修訂法律大臣行政裁判院究以何時始能成立聞該大臣奏稱現在司法獨立猶未十分完備行政裁判院必須宣統四年方可成立云 
[法學協會限期成立北京]  
　　京師法學界食是議組織法學協會已略紀前報兹悉上月二十四日法律館學員陳經陳芝昌姜恂如李振堃諸君聨合都中法學界百餘人假地全蜀會館開會組織法學協會由陳經陳懋姜恂如諸君宣布組織本會之宗栺並演說法律對於國家有至重要之關係衆旨鼓掌當塲已决定限四月内成立並擬禀請學部法部民政部立案 
[政府議設商埠專務官北京]  
　　昨聞軍機大臣會商各省通商巨埠向歸關道管理不免損失主權以後凡屬自行開放之商埠當倣日本制度設專務官謂之商埠大臣由外務部農工商部會選精通法律長於交涉者任之遇事與外務部或農工商部直接不由各督撫核轉以防推諉之弊聞此議將面請監國承諾然後再交政務處核議 
[貽榖案擬結消息北京]  
　　聞法部派審處訊審貽榖一案已有頭緒昨日業將清供抄呈廷尚書等各堂官閱看惟貽榖斌宜姚學鏡等科定何項罪名尚秘而不洩並聞該案覆奏摺件垷正起草廷尚書與左右兩侍郎議商定月初專摺入奏 
[測繪學堂畢業揭曉北京]  
　　測繪學堂考試畢業昨已揭曉計地形科優等九名朱受豫國勳貨林黄秉德李華穠景文鄧崇熙龔靖義陳忠元上等十六名王澄清崇福王思輔李廷棟長銘劉志道林彰鑒陳文海于文蔚耿之翰張啟華保瑞程立民靳星沅李卓緯岳蓬壺中等三名林超雙柱吉立嘎拉製圖科圖繪班優等三名黄耀秋馬景南臧焜土等六名馬壽愷田統宇黄鉞黄壯思田兆霖恩懋製圖科彫刻班優等五名庚厚王琇陳多恕何其彬崔作楠上等十名周之章徐壽椿閔文熙文實楊善培廣興靳光榮寳賢李先和張銓永麟 
[會議查辦川省鹽務北京]  
　　度支部澤尚書昨與鹽政處各員提議四川鹽務現經該省京官等聨名禀呈本省州縣官辦理監務多有蠧商病民等情前雖札飭該省鹽茶道將現在該省地方官與商民意見不合之實在情形查明復報第恐該道不能詳細調查反致貽誤當有某員答云查川省鹽務跡近紛雜况在整理鹽務伊始不若派員赴川切實調查方有把握並可將官民之猜疑解釋云云聞澤尚書亦以由鹽政處派員赴川查辦爲是將詢之晏參議安瀾再行定奪 
 
 

Page 5

 
 
[欲做官者終不離考試北京]  
　　今年留學生廷試優拔朝攷舉貢考職及各學堂卒業宦海之中將驟增數千無論内官外官現皆異常擁擠殊覺難以安置聞吳郁生軍機建議俟各項考試畢事後將于學部中再行考試一次其内官之有才者分别予以要差外官之有　者咨送各督撫錄用以爲寛籌出路地步并聞各軍機亦贊成此舉不日即將入奏 
[軍諮處議設總講武堂北京]  
　　軍諮處各王大臣會商查各鎭軍官凡程度較淺或素不通新軍法制者均飭赴講武堂疑業三載以來業經辦理數次兹據各省講武堂呈報畢業者爲數甚多成績亦佳自應認眞拔取以符名實現擬在本處設立總講武堂一處俾各省軍官畢業者可以遞次擢升 
[西報紀成都製造局情形]  
　　字林報載西三月八號成都通信云昨余特赴本處製造局游閱蓋余近見各報載有中政府現與藏衆齟齬趙爾豐已率大軍入藏之說而外國新聞代理且謂成都製造局現有工人六七千名日夜工作供給前路軍用器械等語此項傳言余聞之旣熟以故必欲一究其虚實余等旣抵該局總辦蔡觀察與各部司長及鑄錢局並城外新築之製造局各員接待頗爲殷懃乃圍案雜坐相與寒暄言次探問其一二事均不能得要領揣其語氣似係受命秘密不肯宣洩之故惟知局中所用之人連鑄錢局綜計共有一千三百人所有司事工匠小工人等均在其内余等並以巴塘華軍進逼拉薩擬改西藏爲行省簡派總督駐紥拉薩以代逹賴喇嘛治理藏務一節探問若輩是否確實彼等佯笑答言道路鴦遠信息頗不靈便故不能得其實耗旣而命一屬吏偕余等繞閱局中各處此正合余等之願每抵一處必詳計其工匠實數綜計局中開工製造各部之大小工匠不下三百五十名然夜間並不做工諸事照常絶無怱迫之狀而機器之輟工者足逹半數指導人告余局中並未開夜工彼等亦未豫受指使且工匠頭目及他人亦衆口一詞可决此言必確也局中每日所出各品爲來福槍四枝子彈五千枚其來福槍之式似無評論價值其彈丸則與彈倉大小不相適合均捲以紙片塞入倉中使其緊固局中有德人三員惟均未見大約係新局所用者余並見有一八九四年舊式美國製造之化區克斯過山砲一尊分拆用置以爲仿造之模範此種細微之軍械恐非十四日不能竣工而所費之值約倍於向外洋購買最新式之價至所用銅銅據工頭口述攙雜之品均不甚佳不能製造合用之彈倉局中工作最忙之部爲鑄錢局每日所鑄當十及當二十銅圓之數約在五十萬枚以上此種銅圓悉用鉛銅攙合而成局中機器均向德商購來惟大半均係英國所製間有德國製者其新局大概將用以製造德國機器快砲余見局中有雛形一種據云現正欲仿造也 
湘人請廢借欵草約續電 
[北京曹參議致湘路公司電]  
　　長沙鐵路總公司本日部示准鄂立公司借欵俟三省會議速來京否恐湘獨認借權鹽 
[湘路公司復北京電]  
　　北京爛麵胡同湖南會館值年諸公并轉同鄕諸公鑒曹參議鹽電悉部准鄂立公司足見三省一律均歸自辦實兩省内外同人保存之力至請廢借約之舉湘路公司電部最先亦最多至爲迫切隨後内外遠近各鄕人急電紛投諮議局成立持之更力重以岑中丞黄侍御兩疏是吾湘於廢約先於鄂且視鄂力尤厚斷無鄂不借湘獨認借之理現又重申前電詳切聲請諮議局及各紳亦有聨電逹部仍望諸公就近維持力爭觀於初三日某報所登度支部復郵傳部緘有云湘鄂人士電牘紛馳羣以取消爲唯一之策可見湘鄂羣情早已上逹度支部又謂前督辦大臣奏俟交度支部覆准後再簽立正合同如度支部有駁改之處即再予商辦法等語是此合同本係未定草稿並無所謂廢一經罷議即是取消公司前電部曾及之得度支部一復尤爲徵實至來電來京一層肇康暫任斯役長洙百許里土工已成十之八九枕軌灰碍砂石源源而來車頭貨車客車均已投標訂造統限六月取齊大小橋梁十餘座悉已畚築齊施洙洲白石港一帶已經墊枕鋪軌北城外碼頭駁岸棧廠亦同時並舉數月來日與同人和衷商辦成績顯然千人皆見期於秋間洙昭開車冬春長洙全叚開車並一面上規洙衡下規長岳正在百堵皆作事旣經手若一離身工程必致鬆勁正不獨奉諱憂居未宜遽來京國也用特詳陳諸公毅力熱心同謀公益維桑梓誼獨不勝仰賴之至先肇錫等諫印 
各省撫台與憲政館往來要電 
[蘇撫致憲政館電]  
　　憲政編查館鈞鑒城鎭鄕自治章程第一百零七條地方官行文董事會用諭選舉章程第六十一條總董由督撫加劄查劄不標硃督撫用劄地方官轉得用諭體制似未洽若用尋常札文設總董有京秩較崇者應如何辦理祈示遵寳棻叩文 
[憲政館覆電]  
　　蘇州撫台鑒文電悉用諭係章程所規定即如京部堂官對於司官均用堂諭者並非卑視惟仍應照劄體概不標硃以示區别此項章程條文與府廳州縣自治章程歧異之處業經奏准由民政部另案更正届時應由該部酌量情形奏明辦理此時未便遽改除咨民政部 
 
 

Page 6

 
 
外此覆憲政編查館號 
[黔撫致憲政館電]  
　　憲政編查館鈞鑒貴州諮議局議長樂嘉藻請假四月往各省調查諮議局規章查章程議長請假未有明文應否允准如准假所有議長職務應否以副議長代理敬候鈞示鴻書號 
[憲政館覆電]  
　　貴陽撫台鑒號電悉議長應准假即照局章第十一條由副議長代理此覆憲政編查館漾 
[桂撫致憲政館電]  
　　憲政編查館鈞鑒學堂畢業學部原定分數滿四十分爲中等四十分至二十分爲下等二十分以下爲最下等鈞館通行咨覆湖廣總督改定法政學堂章程文内有來咨定分以不滿五十分爲最下等似又懸格過高與學部考試定章不符之語自係指學部原定章程而言惟現在學部改定分數新章凡畢業考試以不滿六十分者爲下等不滿五十分者爲最下等現在桂省法政學堂已届畢業紳班計分之法悉遵學部新章官班計分之法自應遵鈞館章程可否仍以四十分至二十分爲四等二十分以下爲不列等抑應與紳班一體照學部新章計分分等之處伏候核示岐叩效 
[憲政館覆電]  
　　桂林撫台鑒效電悉本館前覆鄂督改定法政學堂章程係在部章未改以前現在學部改定分數新章業經通行該省法政學堂官班紳班可一律照部定新章計分其考列一二三等者照最懮等優等中等給憑其不滿六十分者爲四等與下等同不滿五十分者爲不列等與最下等同均不給憑四等者官班應照本館上年八月通行章程分别留學一年半年再行考試其不列等與留學考試仍不合格者應照章分别開缺降補及勒令冋籍各條辦理此覆憲政編查館漾 
京師近事 
　　禁衛軍馬隊統制鎭國將軍溥侗隨同濤邸赴日並非奏明係請假出京現在侗將軍到日因水土不服略患微恙不克回京故於上月二十四日續假十五日 
　　瑞典現在舉行萬國鐵路研究會由瑞使照會外部請中國蒞會日前外部據情移請郵傳部核辦聞郵傳部各堂擬派天佑觀察前往 
　　民政部設立之憲政籌辦處現已派定侗將軍陸宗岱爲總理並派章君熙君隨同辦事卽日出奏 
　　度支部陳左丞宗嬀奉派查辦東三省銀行業於日前回京昨日面謁該部堂官稱東省銀行及財政局辦理頗善其所虧之欵多屬舊管項下現在仍宜查考並令州縣局所認眞詳報以重財政 
　　度支部財政處林總辦禀商堂憲謂各省出入欵項現行案報銷册本年尚由各司核辦知照財政處備案其本處付交各司核辦事件應於五日十日内辦覆惟現查各司每有交辦事件延至累月尚難辦齊殊與定章有悖擬請復諭各司處所有交辦事件務於二十日以内照章辦齊核覆不得延誤 
　　學部嚴範孫侍郎請假後屢次電致樞垣請開去學部侍郎底缺兹聞政府擬即允准遺缺以署任李家駒補授 
　　日前滇督李制軍咨會陸軍部稱該省新軍現在略有端倪惟查各營官長俱由北洋近畿等處調來故多不服水土且又兼患瘴氣擬請迅速發給熟悉軍醫人員數名以重衛生等因現聞陸軍部已派定近幾軍醫局總辦楊宗麟第一鎭副軍醫官王振聲第六鎭正軍醫官張鍾彝等三員前往 
時評 
[中國公司之悲觀]  
　　公司以信用爲要素。欲立信用。則有二義。對於營業。須以全副精神經理之。用財則隨處核實。用人則隨地留意。凡稍有阻碍營業上之進步者。則隨時訪察輿論。竭力改良。庶幾根本確立。而營業有逐漸發逹之望。 
　　對於股東。必須開誠相待。報告帳目。則詳細而絲毫不苟。如公司有虧絀。經費或不。敷則宜宣布眞相。請各股東熟商維持之法。吾知各股東旣慨然投資於前。必不靳之於後。以自棄其從前之血本。而絶不稍思補救。 
　　若以資本不繼之故。託名於個人之創議。出其愚弄股東之手段。以暗增股東之股本。計誠巧矣。施之於文字上。宜用雙聨圈。其奈對於開誠相待之義。未免相差太遠何。 
　　矧對於阻碍營業進步之事。則一任人之再三忠告與唾罵。而絶不稍思改良。嗚呼以偌大之公司。數千百股東之血本。而其經營如此。吾爲公司寒心。吾不僅爲公司寒心也。 
[江浙社會之悲觀]  
　　龍華特開專車矣曰龍華進香故。滬杭火車擁擠不堪矣。曰天竺進香故。 
　　改良社會。咸以革除迷信爲本蘇浙號稱開通最早之省。而蘇之龍華。浙之天竺。香火興盛若此。然則今日佞佛之迷信。果稍减於十年前之社會耶。有改良社會之責。者將奈之何。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[直督飭議移設縣治辦法天津]  
　　直督陳筱帥近札大興宛平兩縣略云本届諮議局議案議將大興縣移設京南黄村宛平縣移設海淀大興地面事宜改歸通州辦理宛平所屬地面歸大宛兩縣分轄等語究竟如此辦法有無窒碍移設之後如何便利應由該令迅即會勘情形邀集紳士妥議復奪聞該兩縣現已邀紳集議矣 
[瑞制軍抵鄂後近事武昌]  
　　新鄂督瑞制軍因鄂省僚屬向以朔望及三六九爲衙參之期跡近虚文兹特牌示嗣後文武衙參之期一律停止如有事詢問自當隨時傳見至各員因公來見一經通告無不即加延接相與討論並云十日休沐古制可循星期休息中外通例嗣後每逢星期亦概不見客如有緊要公事須面陳者應將所以來見之理由知照承啟官陳明再行延見除在任各員外其餘有差無差各員因公來見均可便章不著官服以示簡約其僚屬人等則以遇事敢言實踐爲重但期羣治振奮共濟時艱不在於繁文縟節云云至各科文案現將留辦添委各員調查列後留辦者文牘科知府高蔚光許鑫交涉科知府羅維翰民政科知州許寳芬法政科知縣吳立逵度支科知縣徐延壽周庚孫農工商科候補道周雲陸軍科直隸州郭寳珩奏摺文案知州蕭彝元署布照磨許湜壽府經包亮釆劉鵬源州同劉國華核對府經譚瑩覯縣丞戴朝端吏科知州胡成立收發典史王學函　繙譯詹貴珊榮錦譯電包慶裕前監印現改謄批縣丞姚復學監大使周兆棟新委者書記官秦錫康吕鴻綬宗桓徐鄂任繩祖民政科李宣龔景崧法科吳立逹勞錫昌禮科陳蒙郵傳科商言志交涉科毛昌嗣收發曹昌熾監印胡家椒伊華繙譯官楊其昌潘彥徐榮森庶務員陸秉剛譯電秦錫康黄永言徐台芝宋恩齡吳冠琛謝璋奏摺秦錫章吳大蘊密校吳郭齡標判關文烈劉新　對王銘恒謄批陳清 
　　漢陽針釘廠虧空公欵一案經瑞制軍飭將經手採辦物料之義順錢莊店東即針廠收支官湖北候補府經田炳臣發縣看管兹聞供詞牽涉前總辦黄道厚成瑞制軍特于二十六日夜半札飭首府伍太守將黄道請至署内留住于花廳西廂派人看守聽候訊辦 
[文交兩縣之弭亂策山西]  
　　交城文水兩縣因禁烟激成民變一案屢紀前報兹聞亂事雖已平定而貧民失業後患堪虞現由該省諮議局各員議定以農業爲善後以工業爲救急限十日内赴開栅一帶速設農事試驗塲一面派人購回籽種發給農民務使獲利較勝於種烟且爲之代謀銷路大約今年可期奏效聞農界諸人有陳君玉麟楊君增榮高君叙賓苑君友梅均願擔任此事現正竭力籌畫辦法惟工業一項預算招徠貧民千人仿祁縣益晋公司辦法需費銀十萬兩始能足用刻議由紳富湊集然須由公家籌定保息金若干使無虧累則集股始不致爲難 
[紀安奉路工程近狀奉天]  
　　安奉鐵道購地事已辦有頭緒惟需欵浩大尚未實行發價至開鑿山洞工程客冬亦已測量妥貼因是時大雲封山未能動工統計全路山洞共有二十五座其延長綫共二萬七千英尺刻下已成各大洞如芝岡山山洞第一二三叚勿塘山洞等處約及三千尺均已告竣至應需料石則取諸沿綫鄰山磚則在沿路建磚窰二三間隨時燒成應用紅毛泥則用輕便鐵道運用惜所用之車容量極小每車僅能載兩噸至五噸之間故頗忙碌其餘材料則多從遼河用船運來現聞由奉天至史州頭一叚長二十五里已經完工開車貿易由安東至鷄公山一叚長五十里預定本年十月間亦可告成 
[奉省財政難望部欵協濟奉天]  
　　奉省經常用欵出入相抵逐年虧耗甚鉅前曾專摺奏請飭部撥欵協濟昨財政監理官熊聘三京卿各行各署局略謂接准部函各省歲出欵項仍視歲入數目斟酌核定雖原定章程有實在應辦要政欵項無出可由督撫與部籌商一層不過言論上應有之層次并非可行之事實以各省欵項均屬入不敷出情形一律而部中又無可指撥也度支部此次覆奏故於此層已反復詳陳所有奉省不敷之欵請由各署局自行撙節核減總以縮减歲出數目合於歲入數目爲度聞省中各當道接到此咨大有爲難之勢 
[江省籌議八旗生計辦法黑龍江]  
　　江省旗丁向來不諳耕種僅恃官中俸餉以爲衣食之資近年定議裁撤旗兵而庫欵支絀俸餉一宗又積欠不發人旗生計因之大困兹聞周少帥以旗丁困苦已極若不設法使習耕種代圖永遠之生業恐有凍餒之虞查各直省欠解協餉近年來已積至二百餘萬兩又每年應解新餉亦欠至三十餘萬兩擬即切實咨催令其速解即將此項酌量提撥作爲按户撥荒之用并擬於應領俸餉向扣成代爲置辦牛犁房井耔種之需此事如辦理成功則於八旗生計洵有大益云 
　　又聞江省平山一帶皆有煤礦苗脉發見前由布特哈純總管擕帶挖煤工頭詳細往勘果見礦苗甚旺煤質亦佳若設法開採定可抵制日煤爲撫順礦之勁敵刻聞江省旗務處桂鐵珊觀察以撫順煤銷塲日盛利源外溢不可勝計特禀商省憲擬將該礦劃入江省八旗生計之内提倡開辦所需欵項即由八旗截留俸餉項下酌撥提用藉補漏巵而裕民生 
分類新聞 
[政界]  
 
 

Page 11

 
 
[札飭研究裁釐加稅問題蕪湖]  
　　蕪道李梅坡觀察接奉上台札飭以部中諸大老商訂裁釐加稅問題擬將各直省釐卡實行裁撤概由洋關加徵稅銀以裕餉項而恤商艱查各項釐捐係充賠欵軍餉要需若非先行預算籌足一旦裁撤遺患何堪設想業已通飭各省司道先行列表并加說明書以備比較然後再行核辦 
[憲政籌備曾改章原因天津]  
　　津邑諸鉅紳發起憲政籌備會組織伊始當將簡章及名稱經各會員商定公决正擬禀請立案適該會發起某鉅紳族弟携將此項簡章質諸在津日本某留學生當以所擬簡章跡近空衍於憲政二字意指多未吻合非重行編擬不足以副名實現聞某留學生已經擔任起草指日脫稿其名稱亦擬再爲酌定以期符合至是否實行應俟下次三月初一會期由發起人當衆宣佈以便切實研究 
[札飭各屬流通榖米長沙]  
　　湘藩莊方伯以現在湘省米價奇昻各屬鄕民因此浮動滋閙者不一而足爰特通札各府廳州縣文云湖南依山帶水夙稱產米之邦上年灃州南洲安鄕華容龍陽沅江各州廳縣堤垸被水淹潰爲數十年罕見之災濱湖圍田有收者僅止十分之一二穫　無幾災區糧貴食缺固在情理之中然長衡永寳辰沅各郡收成猶屬中稔乃上年冬間省城米價尚在五千文左右今春忽市價陡漲每米一石需錢七千餘文爲從來所未有殊駭聽聞推原其故實由城市行户囤積居奇串通榖米經紀高抬市價鄕曲無知之輩因聞價昻榖少各爲自保之謀遂分疆畫界此團之榖不准運往彼團又誤會不准榖米出省禁令以爲榖米不准出境致此縣之榖米不能運往他縣隨處私阻畛域强分痞徒復乘隙生鳳沿途擱搶且嗾令婦穉百十成羣坐食大户騷擾不堪現在節届清明農始播種距秋收之候爲日方長近省各縣已有此等舉動若至青黄不接之時尚復成何景象亟應先事籌維以期民食不匱除嚴飭下游各關卡禁止榖米不准出省並查拿坐吃大户爲首痞徒從重懲辦外合行飛札通飭札到該屬即便遵照會督紳團查明所管城市棧行倉户共存榖米若干四鄕都團各存榖米若干按口計糧以食至秋收爲準所餘榖米准其轉輸出境在本省各府州縣隨處流通照時價糶賣不得稍事抑勒至一鄕一境之榖尤應接濟鄰團俾免乏食安貧即所以保富古有名言湘省多通逹事理之人諒必共喻此意倘有地方痞徒强阻榖米不准出境或於榖米到埠之時抑勒客商减價恃衆强糶實爲法所難寛立即嚴拿懲創毋稍姑息民食攸關治安所繫各牧令務當查照札飭事宜並就地方情形剴切出示曉諭一面認眞辦理不得稍涉諉延致干察究 
[太守熱心地方公益長沙]  
　　長沙府汪太守鳳瀛自蒞任以來熱心公益現又提撥公費倡辦義舉日前移知省城諮議局云照得諮議局議决可行事件呈由督撫公布施行者均應切實舉辦上年湘省奉撫部院交議各案經諮議局議决可行者均已次第公布亟應實力奉行查改良宣講最爲啟迪愚蒙開通社會之要務似宜及時興舉以促進行又崇尚節儉一案全在士大夫切實提倡宜先從減省宴會入手又貧民工藝廠以敎爲養意美法良能早一日或立貧民即早受一日之敎養本府忝任地方與有提倡之責兹擬撙節應酬宴會之費每年於應得公費項下提出錢一千串以五百串捐助改良宣講社經費以五百串捐助貧民工藝廠經費自宣統二年爲始按年提出另欵存儲聽憑撥用除照會勸學所地方自治公所查照施行外相應備文移知貴諮議局請煩查照備案 
[革辦串票浮收庫書温州]  
　　永嘉庫書串票浮收一案現復經温州新亞兩等女學總董陳日高等呈控撫轅當奉批云此案前據謝士杰及該總董先後禀控庫書串票浮收等情業經批飭提學司轉飭查明究革詳辦並移藩司議詳各在案迄今尚未具復據禀前情仰提學司迅飭温州府即飭永嘉縣限文到五日内遵飭究革詳辨禀司移會議詳至所禀温州衛津銀盈餘一事近據黄紳式蘇具禀到院業經批飭藩司飭縣勒限禀辦并即移會藩司候禀復到日會核詳辦 
軍界 
[通飭鄭重武員考語江寗]  
　　江督張制軍日前通飭江皖贛三省各鎭營云各省營官詳報所屬武弁概以營書填報其庸劣不職營制不諳等情與營官之意旨大相逕庭一經該鎭加考前來即行分别輕重撤差參革現該武員等竟以冤抑等語屢次上控事必有因自此次通飭後如遇庸劣不職各武員該管官上司於分季造報考語册須將其劣迹詳申明以便參革倘考語甚劣由本部堂飭鎭切實調查明確然後核辦以免藉口而杜冤抑除通飭外札到該營一體遵辦 
[鄂省水陸巡防隊成軍武昌]  
　　湖北巡警公所舊有水陸巡緝線兵一營常獲要案現因與部章不合不允核銷薪餉特參用陸軍制度將該營改爲水陸巡防隊並添招營兵二百人仍專司緝捕偵探事宜日昨改編完善時經鄂督札委李觀察儒點驗並刋給奏辦湖北水陸巡防隊關防一顆木質銅鑲札發巡警道領用以昭信守 
[東南路道兼轄防營吉林]  
　　註防延吉前路馬步各營向歸邊務督辦節制調遣邊署裁撤日内東南路道移駐延吉撫帥特札兼防營帮辦以便遇有調遣呼應靈通不致有鞭長莫及之虞 
[製革公司歸併軍裝製造局奉天]  
　　奉省糧餉局總辦王觀察荃本禀請兩帥擬集股創辦東三省軍裝製造局早經批准在案刻已招集股欵銀十萬兩爲開辦資本一切辦法均已就緒王觀察昨特禀請兩帥即以王道九成爲該局總辦已張允准並又添派吉林補用道曹觀察廷杰爲該局督辦發給關防一顆尅日即可開辦其原有官辦之製革公司奉兩帥札飭勸業道將該公司卽行歸併軍裝製造局辦理以一事權 
學務 
[吳興女學請欵之籌商杭州]  
　　浙藩顏方伯日前移會厘局文云湖州府中學堂沈監督毓麟禀稱吳興女學校經費不敷請撥絲捐補助等情查此案前據該監督禀奉撫憲批司核議請善後絲捐項下擬給女校經費當即商請貴局核覆難以酌撥由司會同學司詳復撫憲當奉批示飭知兹又禀請前來究竟能否酌撥合應移會核明見復未知該局如何辦理也 
[嚴飭各校實行扣分章程吉林]  
　　吉林提學司以現在各學堂上課已久學生仍有遲濔到堂者日昨特通飭各學堂分别記過扣分略謂部定請假扣分章程限制甚嚴原以社曠廢而促進修用意至爲周密上年因各堂學生每逢年暑假歸家往往開課日久延不到堂任意曠誤幾成習慣本司實深痛憾業經酌　程途遠近分别限制通行在案乃訪聞本學期開學時各堂學生仍有稽延不到者似此故違定章玩愒時日將來期滿畢業成績必無足觀所有各學堂違限到堂諸生若不分别懲戒殊不足以重學業而勵將來爲此重申前章凡逾開課日到堂者均應查 
 
 

Page 12

 
 
照前章分别記過扣分以示警懲 
[北洋學堂考求粤省礦質天津]  
　　直隸總督現據北洋大學堂監督知府蔡儒楷禀稱北洋學堂專以考究礦務爲宗旨近年多往歐美各國採購各項礦質回堂研究粤省現已礦塲宏開請咨粤查照調取粤省各項礦質赴堂以憑考驗等因現由直督據情咨粤請飭將該省各地礦質每種取質長二寸闊一寸八分厚約三寸並註明該礦質出產何山每歲能出若干註說明白寄附天津大學堂查收以資研究 
實業 
[大吏提倡商業之苦心杭州]  
　　外部昨致浙撫電云杭州增撫台鑒准駐比楊大臣電開本年比國開設萬國普通商業賽會據賽會委員稱凡賽會必有國家特别出品始足覘全國文明進步此次商貨諒必不多請飭各省工藝所實業公司學堂機器製造等廠各出標品限四月底到比等因合先電聞外務部印勸業道日前亦奉農工商部通飭文云准外務部咨稱比博署使接本國寄來西歷本年八月九號在昻衛司開設萬國普通商業會之廣告並奉本國政府命令敦請中國政府派員入會復准外務部咨稱德盧代辦函開光緒三十一年在比國吕提希城萬國礦務煉金工藝及地質會議議决再期在德國迪森德夫城於本年華歷五月十四至十七日會議本國外部據該會會長之請札飭本參議將此節知照貴部並邀貴國政府派員與會等因各前來查比國開設萬國普通商業會及德盧代辦所稱在德屬迪森德夫城開萬國礦務鍊金工藝及地質會議如有研究商業及礦務各項學問願赴比德二國者應即從速報部以便轉復至比國賽會赴賽之品旣限西四月底到比尤應赶速飭催無誤會期爲要合亟札飭札到該道即便遵照以上各節迅即轉飭各該處商務總分會傳知各商一體遵照 
[贛省物產總會展覽之近狀江西]  
　　江西物產總會陳設各種出品衆多附郭四民紛紛晋省購劵入塲參觀者絡繹不絶二月二十日爲女界參觀第一日之期是日風狂雨驟之中晝夜參觀者仍有一萬餘人而百花洲一帶廠地寛闊車馬盈門途爲之塞尚有一班青年專事沿途觀望女色比較優劣當經巡警官長按叚驅逐至念一念二日苦雨連天男界參觀者人數較少不甚擁擠云 
雜記 
[巡警道足恭之眞相武昌]  
　　巡警道馮少竹觀察因初見瑞制軍時即大碰釘子以故伺應愈加勒愼冀轉憲意日昨聞制軍出署拜客見沿途馬路每多凸凹不平匪獨行車窒碍即行人亦稱不便深嘆虚糜修築馬路用欵馮聞此言益形恐懼立飭警務公所工程股趕緊雇工將制軍車馬所必經之處一律修補並每日派人在督轅刺探制軍行蹤如往某街經過即將其地滿舖沙土以免再有責言 
[屯墾總理舞弊之結果安徽]  
　　黑龍江省代理屯墾總理附貢生華鑑章前因舞弊奏參驅逐回籍在案兹江省有咨到皖請轉飭該革生原籍阜陽縣查取查革生原捐貢照咨江以憑送部查銷等因朱中丞准咨後當卽轉行該貢生原籍地方官遵照辦理 
[劣紳剝削災民之可恨吉林]  
　　吉省去夏松花江大水泛溢成災沿江木植飄泊下江一帶凡淤擱田中者被水災民爭相撈取當經林業局各木帮派人尋找　起風潮民政勸業兩司道會詳公署定價抽贖以體商艱乃烏拉一帶河淤木植迭經官商抽贖不下萬餘吊全被劣紳某乾没日昨已由烏拉商務分會具禀上控矣 
[十元一命之華工奉天]  
　　安奉載運砂石汽車十八日行至五龍背該車出軌傾覆上坐華工數名登時壓斃三名其餘均受重傷斃者由日人每名給洋十元與其家屬作爲掩埋之費並勒出甘結恐日後别有狡展噫慘矣 
[神通廣大之縣令直隸]  
　　署薊牧唐玉書任事半年頗不爲州人愛戴去歲辦理陵差諸多延誤且因勒欵不發致被上控前京兆曾有嚴參之說後乃從輕記過日前忽奉牌示調任大興因禍得福咸莫明其故云 
[土客又因放鴨爭鬭涉訟浙江]  
　　程安客民赶放黄鴨與土民迭起釁端爭奪鬭械勢不兩立去年經兩縣會禁後此風稍戢不料現在風潮又見於思溪重一帶客民熊克昌竟與土民張聖魁各紏黨羽對仗半日之久互有傷痕以致涉訟熊某則控張蠻横欺客鳴鑼攔毆致被捉去黄鴨一百餘隻搶失衣服銀洋甚巨張某則謂並未搶物捉鴨因伊違禁赶放鴨子入田損傷地上花息及經村民向阻反被詈辱遂有毆打不休之事其時客民人多聲閙鄰村悞爲有匪代出鳴鑼云云業經吳大令將兩造各交保飭回諭候查明復奪 
清議 
[官塲之恐慌觀]  
　　一督撫到任。則闔省官吏。震動恪恭。必爲之皇皇焉恐　不置。揣新督撫意旨者有之。伺新督撫喜慍者有之。惴惴然惟恐不得其當。而官塲氣象爲之一變。 
　　治至時過境遷。大吏之意旨。漸漸嫻習。大吏之喜慍。聲入心通。而皇皇者忽又變爲泄泄。恐慌者忽又變爲敷衍。即在大吏亦未嘗不稍稍移易其政策。始之以風厲者。繼之以和易。始之以參劾者。繼之以保薦。由是震動恪恭之現象。悉融化於。唯唯阿阿之中。政敎之因循者如故。人心之玩愒者如故。夫然。吾竊不忘夫湖北官塲之今日。 
[民生之恐慌觀]  
　　春雨兼旬。麥秋無。望市儈藉以居奇。米糧因之飛漲。而於是各地。之生計界。輾轉中宵。傍皇逹旦。莫不疾首蹙額而言曰。天公不晴則奈何。米價不平則奈何。 
　　起而視之。某處禁囤積矣。某地禁出境矣。搶米搶米之聲。不絶於耳鼓。流通流通之名。出現於紙上。東隣如是。西隣亦如是。一地倡之。各地和之。生計上之恐慌。若有不期然而然者。乃大吏方確守其唯一不二之收見。曰何必爾。曰何必爾。苟於我之民脂民膏無與。奚傷也即有一二縣以平糴爲言者。錦衣玉　之暇。方面斥之。不稍假。 
　　記者曰。必如是方不媿爲關心民瘼之大吏。文苑（陳兆奎） 
[古意七首贈趙芷蓀侍御]  
　　朱城大道物華新。明　繡服嬌芳春。一晨一宵未解怨。不嚬不笑能留人。桃李成蹊白日晚。爲君徙倚再三歎。念彼得矢須臾間。令我掩抑至夜半。 
　　君不見桑乾水上大津橋。當墟少女名櫻桃。桃根桃葉紛相疊。單騎迎來不用檝。此時吳王正豪奢。繁絃曼舞成淫哇。苦心　　與君異。一唯一。諾安足多。寗作孤松以顀顇。不願柔桑之阿那。 
　　青門初開青雀度。此日阿嬌正驕妬。金碧滿堂心不驩。不惜千金買一顧。當窗紅藥花欲闌。怨君愛君轉嫣然。　嫌臨鏡開雙影。猶有深情矢百年。春風東來亂人意。　零棄置在眼前。含悽掩滬别君去。心中片緒成涼温。忽聞驛使來。　顏蓬鬢坐白捐。掩鏡長太嗟。寸心獨慰還獨煎。東隣昨從君邊歸。歸時爲君致細綿。已云朝思暮復憶。又聞覆水長訣絶。低頭。塞　向空帷。　是　非夢中陋。乖離會合有自然。百歲苦短思苦　。君不見　華落去朝　開。胡爲當歌　怫鬱。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[魯撫孫寳琦酌擬幣制單數本位平色法價及應行籌畫事宜清單（再）（續）]  
　　管理鑄幣事宜四條一詳查各幣局每日需工需煤及出幣確數以便分配幣料否則工多鑄少或停工代鑄而耗費多也各局各定一符記印於本局所鑄幣空隙中以便考驗或用號碼或用支干字不宜如從前制錢之用同福臨江等字一管理造幣各局各派監督仍受督撫檢查再由部隨時派檢察委員周巡各局無定員亦無定時其檢查法每批新幣出鑪之日由督撫派一人會同監督隨意取幣連化驗三枚皆符再取三枚一封存本局一送部一送京師分化所再驗初騐爲防弊也不符必改鑄再驗考技術也若不符非機器壞即技手低即時派員檢查改良苦果有弊混情事自應另行懲辦 
一鑄幣模型宜由京師總廠發出不許各省自刻新模旣到即封還舊模存庫刻模技師宜優給養老俸雖退職仍令在局當差此非專爲防獘蓋模出一廠技出一人傳授而技師聚於一處則模刻無二式也 
一私金代鑄須明定鑄費列表宣示其交銀領幣之期及眼同化驗生銀新幣宜有定章其銀出自公欵者由出欵衙門派人會同化鍊出幣後會同驗收以舊幣改鑄時亦然凡購用幣料如銅鉛之屬皆不由幣局自辦新舊幣收支引換事宜二條 
一新舊幣並行之初以法令維持畫一則信用在國家以資本調劑平均則操縱在銀行而私人交易有不能盡干涉者除郵電鐡道輪船舉凡在政府監督範圍者得以法令制之悉遵畫一表之分數其餘皆不强迫預布特别條例凡以財產債務涉訟事在新幣發行期後皆據畫一表及比較表判斷其營業註册者股本資本不遵條例皆批駁之則市價必能以漸整齊 
一銀行引換新幣原與國家收支性質不同故宜分期分辦一爲法價引換期凡以舊幣繳國家者不得拒而向銀行索換新幣者銀行不得應之惟應則必遵法價不許增减一爲强制引換期凡以舊幣換新幣者銀行必應之但銀行亦得照法價支出舊幣而國家不得支出舊幣一爲引换截止期國家仍照法價收舊幣而銀行則得照市價收買但所收買舊幣不許再支出蓋截止引換則作爲生銀無法價矣其比較表中所列外幣經國家指定某種許照法價繳課則銀行亦須照法價引换惟不得强制其未經指定者無論何時銀行得照市價收買以上各期限均從宣示日起扣滿半年實行 
發行紙幣及清理各省鈔票事宜三條 
一銀行紙幣專由大清銀行發行亦即由銀行兌換現金惟遇金融迫急之時可發令限制兌換數目蓋預備抵兌之欵不盡爲現幣而稍僻遠之地每有轉輸不及之時不得不設此變例此項紙幣國家原無必收之義務而遇銀行停兌時期則收納一切公欵又宜先儘紙幣國庫紙幣銀行亦無必兌現幣之義務而國家則無論何時不能拒人繳課要之非萬不得巳則國家收支銀行兌換於兩種紙幣辦法總宜一律以保信用一銀行發行紙幣須　備抵兌金額各國通例皆不過現幣十分之三四其餘得用有價值之證契中國儲蓄風氣尚未發逹各處存欵頗少而國家公欵不盡由銀行出入各國中央銀行非特一國歲入全寄其中卽私財儲蓄亦比他行爲盛不啻舉全國之力以維之今非擴充預備金紙幣恐難暢　應令各省將出入之欵凡銀行所在之地皆歸銀行明定收發撥解章程各省可以取息銀行可以營利各行商業可以加本而銀行紙幣可以加額不然僅增股份爲數無幾也 
一各省官設銀號錢局所發鈔票應速調查確數及存現欵多寡若能相抵則撥歸大清銀行徑以新幣引換刻期完結設無計彌補則惟有兩辦法一由本省領國庫紙幣以漸收舊票以免市面恐慌於舊票則平均分期引　繳部於國庫紙幣則分年拔還此猶借部債以整理地方財政或實業之一辦法也一由本省製公債票如數引換舊票酌予債息而本省收入之欵得以債票搭繳視入欵與虧欵之多寡須若干年方能繳足以定揚繳成數及債期此項債票不得抵部庫解欵其本息仍由本省籌還此猶借地方公債而均其擔負於全省之人之一辦法也至商號所出紙票只能由銀行酌量與該號通融辦理各地方情形不同若猝然下令一律禁絶必致紛擾惟預定廢止期限使出票用票之人知所準備自能漸減國家不必代爲經理也（完） 
本埠新聞 
[申明囤積居奇之禁令]  
　　本縣田大令照會米業商董文云米糧攸關民食不能一日缺乏疊奉大憲札飭嚴禁私運當經照會貴董擬議章程藉以維持民食惟查入春以來米價日增月張貧民粒食維艱上年江南各屬收成尚未大歉何致入春以後米價陡昻若非奸商私運必係囤户居奇昨奉道憲查禁囤積足爲補救之策一人囤積即多人有乏食之憂一方抬價卽他方受影響之及自應切實查禁以維民食合行照會貴董煩爲查照希即傳知米業人等迅速平價出糶切勿囤積居奇致干提案究辦囤米充公一面煩將各米行現存米石查明開摺以憑查核幸勿少稽 
[工部局諭加膏捐]  
　　英美租界大小各烟館早經遵限一律閉歇而挑膏店仍開設林立其膏捐去年雖經工部局加重較前已增倍蓰而各西董以其尚不及額現復議將各膏店月捐照前再加一倍如向時繳捐十兩者須概繳二十兩定於西歷本月份實行昨已傳諭大小各膏店一體遵照矣 
[維持棲流所辦法]  
　　滬北棲流所因經費支絀迭經所董陸文麓等具禀道轅請爲設法維持曾奉道憲蔡觀察札飭公共公廨會同本縣田大令勘明實精詳請滬道核示各情迭詳本報兹經寳讞員與西官商明變通辦法凡捕房解廨之拉客雉妓及妓傭鴇婦由廨訊判發棲流所禁錮者責令該妓鴇等每日每人繳償所内飯食洋一角俾資挹注業已 
 
 

Page 19

 
 
實行矣 
[棧客慘遭火刧續誌]  
　　英租界山東路六十四號公記浦東客棧起火焚斃棧客一人已誌昨報兹悉前日午後本縣田大令駕蒞驗屍所騐明委係被火焚斃飭填明屍格由該棧主代爲棺殮厝壇召認惟死者之姓字仍未查明昨日復由總巡捕房派探殷玉鼎協同二十七號西探往查悉該棧保有火險銀二千兩恐有别情即將該棧司帳人張慰芝拘入捕房禀奉捕頭諭飭押候解廨請究 
[照會局董清潔街道]  
　　上海縣大令查得本邑城根一帶逼近租界乃貧苦居民往往裝設廊棚堆積污穢以致行人繭足值此春夏之交又易發生疾疫爰照會總工程局請飭地甲趕緊清除聞局中路政處已傳諭十六舖地甲傳知居民統限十天内拆除盡凈 
城内 
[認領孩]  
　　季阿來陳大英戴意新等各家小孩被拐匪趙福根等拐至香港被獲由港官電請滬道蔡觀察札飭本縣田大令諭飭季等赴港認領在案前日午後觀察札委洋務局譯　安德　明府督同偵　並上海縣差帶同季回來等及發堂留養之小孩吳阿根等乘坐撫順輪船前往香港公共工部局亦飭　號四探隨　前去 
[拖欠貨銀]  
　　久記木行在縣禀控木作薛耕記即薛耕生拖欠貨銀等情因薛患病由其堂弟薛根今到　奉田大令訊供堂兄耕生前承　泰典當擋手戴靜波　令包造源泰典房及住宅各一所應找銀五千餘兩被戴　不交付求提追缴以償久記之　大令判令覔保侯訊 
[失竊木頭]  
　　同豐震巽各木行迭次失竊木頭報捕緝獲王開立李老兄並贓木九根解訊王供業修船匠起案贓木係李老見送來託令修船之用李供向　各行木排餘語支吾大令判各枷號一月發不行公所示衆 
[賭犯定讞]  
　　　北巡警前年虹口提賭拒捕傷人案内收押之陸阿榮等四犯刻經臬委劉明府提訊陸阿榮王阿貴俱雖在賭博巡　來拿賭棍持械拒敵小的等　至租　適有臥地之受傷巡警囑令扶送捕房致被拘留解案張雲清張阿全亦認犯賭不承捕因奔挑時被馬巡拿　明府判陸王各　改過届三年兩張各押二年再核 
[搶犯定案]  
　　浦東揚長春氷廠被搶衣服案内之沈德標屢訊不認今奉明府訊稱雖曾犯過拆梢並未搶刦判押改過局三年南市 
[同黨未獲]  
　　英捕房探查獲竊取　口百老匯路綿田洋行衣物之顧林生因有同黨邱理林匿迹南市如意街昨由捕頭派探帶至工程局指　未獲仍帶回捕房 
[客爲難]  
　　久記不行夥王記林與　客武順生扭協記木作主林阿　至工程局控　去年來行買貨欠銀一百五十餘兩分給兩票其一百兩之票到期無着請爲追究經孫裁判訊明着交保限七天交銀如無保人仍着武帮同理處 
[小竊受責]  
　　甬婦徐王氏前日乘輪來滬雇車推運行李被碼頭小竊徐阿四竊法舖蓋當由巡士追獲　至工程局訊明屬實判戒責一百下逐出贓給失主具領 
[逆子無恥]  
　　寗波人胡連生失業無聊前將其妻朱氏租與同鄕某甲得洋六十元揮霍　盡又將所生子女誘出圖賣經乃毋阻止不聽任意違逆因將胡扭控工程局奉孫裁　訉得胡　無廉耻著其毋當堂戒責併具呈不再賣子女切結斥退 
閘北 
[不准售奶]  
　　蔡　記牛奶棚主蔡兩處屢將攙水牛奶在租界混售現又在潭子灣附近租賃房屋出售飯畢副通官　悉昨飭長警傳到房主陳老木勒令即日着蔡遷移出境違干提究 
[遣送苦工]  
　　四川人　左春因被　三吞没工資怨忿自宫經黄正巡官飭送仁濟醫院療治在案兹因王在院發瘋吵閙　奉巡官諭送四川會館遣回原籍 
[巡士違章]  
　　三路三區巡士關祥又因屢犯警章由德正巡官解送總局昨經孫裁判提訊關不認違章判仍還押候查 
[總理欠帳]  
　　萬家春番菜館等　中立煤礦公司總理鄭湘藻積欠帳欵三百餘元經總局憲將該公司生財拍賣得價一百九十餘元昨飭傳各原告到菜分給具領 
英租界 
[信局腐敗]  
　　巡捕房七百二十三號華捕胡阿二於前月間托九江路政大源記信局寄洋四元至淮安家内詎近接家書並未收到故昨日該捕至收大詰問該局司帳人陳子記見胡執有收　無可推諉即拆他人信内之洋給還胡捕以陳私拆洋信律有明條當將陳拘入鋪房票明捕頭諭押候解究 
[殊失體面]  
　　清和坊二弄妓女花梅雲昨遺侍兒龍阿　至四馬路萬家春番菜館向該館夥沈庭芳索取去年所欠之酒菜洋詎沈非但分文不　反將阿寳毆傷頭額阿寳即哭赴總巡捕房控告捕頭以其受傷屬實飭送仁濟醫　醫治即派探周志仁與八十二號西探往查逃自　體面口人反以阿寳語言譏刺爲不是該探等以沈無可理喻即據情回禀捕頭核示 
[雉妓貪小]  
　　天津路三十一號門牌雉妓朱金寳　吞没玉姓狎客洋兩元被王控請捕房派　將　妓傳入詢明令還王洋兩元斥釋 
[雉妓拉客]  
　　安康里二百二十六號雉妓花二寳　在馬路拉客由捕拘入捕房經捕頭詢明釋出　日派探往查　實業已請廨出單傳訊 
[斥革華捕]  
　　英美捕房華捕張正巡官查得老閘　房一千零十二號華　專與下流爲伍並虹口捕房七百零三號華捕屢次上　不到均　有干警草昨特諭將該兩捕一併斥革並飭將七百零三號華捕應　辛資一律扣罰充公 
美租界 
[開釋無辜]  
　　船夥張閘二朱其武　二百三十九號華捕拘押已記前報　悉當時實因張在斐倫路河邊喚糞船排擋不料該捕不問情由將張毆踢朱因上前勸阻亦被拘住捕頭查悉情形已將該捕大加申斥張朱二人開釋 
[詢無實據]  
　　住靶子路之顧洪生　扭毛金福至揀房控被竊去金戒一只捕頭以詢無實據不理 
[均屬疏忽]  
　　昨有十號電車與某洋行送酒馬車互撞由捕將馬夫拘入捕房捕頭以兩造均屬疏忽斥退不究 
[私拆竹笆]  
　　虞裕卿拆取黄浦路禮查飯店名竹　由守夜人拘送捕房押候究辦法租界 
[西婦歸國]  
　　法工部局工程師邵祿　自上年因事解　回國後其夫人公子　仍僑　滬上前日法國公司船開行郡夫人即率公子趁坐該輪遄歸故國　時又有法公司行日人李勃東氏亦因事請假附該　回籍 
[大班赴漢]  
　　華法公司大政西人開細雅昨乘立豐輪船赴漢　由京漢火車人都公幹開須勾留月餘方可方旋並有法商　禮吔近由越南來甲擬在漢口創設一極大造酒廠亦於昨日附　該輪前往籌劃一切 
[串放白鴿]  
　　馮郭氏前由其　張氏在鎭江原籍　來上海托親　馮　娘　在　小紅花烟間爲娼未幾有自稱氏翁之吳德祥偕同氏　馮長松來申至　鴇處以拐良爲娼等情恫　繼　扭訴　房轉　公堂氏稱姑將小婦人先在鎭江賣笑　又帶來上海押在處德祥是　之妍夫馮姑娘供詞相同長松供小的出外學業由　親押娼于鎭江實未知情問官察　情節似係串放白鴿無疑判　　馮娘二人交保餘人一併收押核辦 
[棧客行竊]  
　　沈寳林前　至金增祥小客棧内借宿　晨出棧時潜　該棧客人皮馬褂　去經該棧夥查覺立坤赶　送廨官判枷一月贓給領 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[河南巡撫吳重憙奏宣統元年秋季財政報告表册依限咨部摺]  
　　奏爲豫省宣統元年秋季及光緒三十四年各衙門局所財政報告表册依限咨部情形恭摺具陳仰祈聖鑒事竊維財政表册綜全省出入之綱要爲預算决算之始基所有宣統元年春夏季河南全省文武大小衙門局所出入欵項報告表册業於上年九月奏咨在案兹據清理財政局詳稱據署局陸續送到宣統元年秋季及光緒三十四年册報當經督飭科長科員等悉心審核昕夕編纂計宣統元年秋季各項表册共四十六本光緒三十四年分各項表册共五十本一律編竣均經該局正副監理官詳加閱核所有季報辦法悉照春夏季成式編造惟三十四年年報乃係一歲之度支即關預算之準備自且益加詳密其中欵項上自藩司糧鹽道下至府廳州縣敎佐各衙門以及釐稅籌欵等局所彼此出入套搭糾紛前後交替分劃爲難且欵目之來源去路又多未註明遇有疑義一經查詢輾轉需時自須稍寛時日庶可考證詳明現將該年全省各署局分册先行詳送一面督飭各員認眞梳剔趕速編纂年報總册另案請咨以昭詳愼再清理財政章程第八條各省編纂光緒三十四年年報應另列盈虧比較表送部現查各署局所造年報盈虧比較漏未填列者居多業已由局另編册式調查近二年出入比較確數以備試辦預算之根據亦俟填送到局另案報部等情詳請奏咨前來臣覆核無異除將表册咨送度支部外所有依限造送宣統元年秋季分及光緒三十四年分各衙門局所財政表册報告情形理合恭摺陳明伏乞皇上聖鑒謹奏宣統二年二月十九日奉硃批度支部知道欽此 
專件 
[上海書畫研究會簡章（續）]  
　　一會外書畫家有願來會觀覽研究者聽其目便其有常時到會者亦應月捐茶水費二元 
　　一會友臨池染翰合作交存會中作爲寄售品公定潤資若干售出後如三人合作作爲四股均分以此類推此一股存儲會中以備開支不敷之補助 
　　一收藏家書畫長物願寄售者請交入本會先行陳列隨時售出照價亦扣費一成 
　　一各會董會友月捐之費統於每月十四日繳付合計不敷由各會董酌量捐助所有出入欵目每月由總協理及各董稽核一次 
　　一會中未盡事宜隨時公同酌議 
總董汪淵若總理李平書協理哈少甫毛子堅庶務倪墨畊駐會庶務趙雲舫會董楊古韞李靜之龐萊臣何熙伯何詩孫吕幼舲朱研濤狄楚青蒲竹英黄勗初程聽彝姚叔平劉語石胡二梅王一亭夏小谷陸廉夫謝峙渟黄秀伯曹恂卿會友王友棠沈心海何研北朱良材童心安楊東山胡仁伯韓璧人張叔和張逸槎沈鼎臣李蘭台程瑶笙俞舜欽嚴詩酓項如松江趨丹余伯陶姚蘊甫狄南士吳昌碩王壽萱汪允宗黄賓鴻葉指發徐星洲沈墨仙黄得仙吳石泉馮超然戎吟丹王松年楊了公金夢石金壽石沈釆侯阮涵石吳彥臣許靜仁沙輔卿趙子雲陳漢臣陳文楨張永濟高曉山徐曉邨石熾君王菊生鍾叙倫朱恩齋張慕君周隱盦汪仲册袁植之 
[小說]  
[社會小說清夜鐘（五）]  
　　第二回開商埠金閶誇勝景坐馬車命婦出風頭却說當日閶門外馬路上。飛也似的來了一輛馬車。車上坐著一男一女兩個人。男子約有二十五六歲年紀。正當九月天氣。穿着一件湖色外國緞夾袍。元色外國緞馬褂。不戴帽子。打著一頭大長的前劉海。鼻上架著一付金絲眼鏡。長眉細目。一張粉白的臉兒。舉止輕浮。滿臉上現着油滑的神氣。那女子的年紀。雖然也有三十多歲的樣兒。却生得神彩飛揚。丰姿都麗。兩道細細的蛾眉一雙盈盈的鳳目。香肩倩影亭亭。身上也穿著一件湖色外國緞夾襖。品藍外國緞夾褲。襯著一條元緞單裙。裙下微微的露出一雙品藍緞挑繡弓鞋。一捻凌波。尖如玉笋。頭上挽著一個時新髮髻。疎疎的幾件環。黑漆漆的髮光可鑑。襯著那一身裝束。越顯得傾城傾國。宜喜宜嗔。笑盈盈的和那少年男子並肩坐著。手攙手兒的。你看著我。我看着你。四只眼睛。往來互射。好像那眼波裡面。　著許多說不出來的情愫。回旋蕩漾。脉脉無言。那兩個馬夫。高高的在上面坐着。把馬背加上一鞭。只見那馬放開四蹄。潑刺刺地直跑過去。好似那風馳電掣。雲捲星飛。一霎時已經兜了幾蹚圈子。那班馬路上的流氓。見了這男女兩個人這船模樣。估量起來。大約着不是什麽好來歷。便有心叫他們吃些驚嚇。趁着那馬車兜轉身來。一個個都拍著手。大聲喝釆。有一個流氓更故意大聲說道。這個男的。分明就是城裡頭的楊老八。這個混賬束西。今天又做着好生意了。只不知這個女的是什麽人。說著。大家都附和着他。笑作一團。那馬車上的男女兩個分明聽得十分清楚。只假裝著没有聽見。心上也未免狠有些兒驚慌。那男子便立起身來。對馬夫說了幾句。馬夫便收住絲韁。把馬車緩緩的放到一家大菜館呌做洞庭春的門外。停下馬車。那男女兩個依舊手攙手的。走下車來。上了樓梯。檢一個房間坐定。侍者呈上菜單。這男女兩個。便隨意點了幾樣。侍者走了出去。這 
 
 

Page 27

 
 
兩個人便交頭接耳的說笑了一回。也不知他們說些什麽。一會兒侍者端上菜來。又開了一瓶香檳酒。這男女兩個。挨肩捉膝的。坐在一處。淺斟低酌。高興非常。 
來函 
[蔡小香啟事]  
醫學講習所已於本月念日開講爲首教授者係本報總編輯顧君叔　其次丁君仲祜聽講員亦陸續而來所有講習所一切經費由丁君與僕分認擔任而醫學報一切開支却係僕任三分之一早已立有約章彼此從無異議奈閱十五日醫學公報中縫有請看滑頭曾長蔡少香一行誣僕爲口授王生爲筆述核其語氣似廣告又似申辨僕雖愚直豈有全屬子虚而自認滑頭之理似此理路不清之文字亦欲出而辦報不值識者一笑僕本不屑明辨實因此等舉動明則祗排丁　實則欺我太甚噫豈僕敎育之不善歟抑王生之當仁不讓歟蔡小香啟 
[丁梅軒致王問樵函]  
　　貴社同人來函措辭雖多失檢僕每誦　明之語以自寛慰惟貴社之措辭過於嚴厲僕雖處之泰然而敝社同人咸動公憤昨日寄上之復書其辭鋒之犀利僕亦望而生畏諸君子年少氣盛不能知僕之詞微而義婉也其開罪於執事之處僕未嘗不引爲憾事蓋以僕與執事本無芥蒂去冬十一月十六日紹興何廉翁來敝庽與僕午餐於一枝香西菜館僕　廉翁商定醫會醫報仍歸執事辦理因早聞令業師蔡小翁有換人接辦之意故預與廉翁約定也午餐後赴會所開談話會執事與僕咸推廉翁爲主席因廉翁年高學博爲周雪翁之執友又爲醫報始創時與有大力者開　時執事謂醫報年耗甚巨而令業師不承認遂大起衝　執事以手擊案作巨聲一坐皆驚僕與廉翁仍主醫　醫報歸執事辦理之說此景此情時現夢寐諒執事及在會諸君均未忘也是時僕恐左右爲難　出診爲名而避之迨出會時蔡小翁之令郎香孫兄及西席桑君徐君江君阻弟出門謂僕與何廉翁不可以醫報仍歸王辦此次必易人乃可僕　此事適已議决無可更動遂疾馳而去此時牽袂不放行之情形執事亦目覩之僕自以爲如此規避可以置身事外矣是夜廉翁宿曾中詳聽令業師處一般輿論十七早來僕庽大變宗旨謂昨晚之事非定議必欲改良醫報其所議論悉合公理僕雖欲曲護執事而廉翁理直氣壯無可駁詰㫿唯而已然向未與執事反對也開大會時令業師聘定總編輯員顧　叔恩書記員徐君春沂會計員江君哂齋在外面觀之改革之局巳定其實則大謬不然其故有三試爲執事陳之明年醫　報之發行未有人擔任尚可仍在尊處一也顧君爲敝處高等譯員本無暇兼辦報事一轉移間盪可讓與執事二也徐江二君不能在大衆前推辭蔡君所委之職務其實亦未必肯辦而通信經濟之书仍可歸諸執事三也廉翁旣歸紹興令業師又忙迫無暇僕亦雅不欲與執事爲難散會後若執事果來婉商者僕必在令業師處善爲說辭以恢復其故業乃執事計不出此嗾張小翁等遽發公函用訟師手叚文織　衊爲先發制人之計是欲逼僕處於反對之地位然是時尚可轉圜而又計不出此乃貿然另立醫學公會出醫　公報矣公報所載各會員來函頗有謂僕不是者此乃偏聽一面之詞所致僕與各會員仍無嫌隙也公函之末痛詆令業師不遺餘力於是蔡筱翁憤甚不得不堅催顧叔翁出報以謀抵制之法故有送　三月之舉周雪樵先生屢過敝庽頗善新出之醫報雪翁欲在北京創立醫學雜誌以譯事和託僕已允之並託雪翁轉逹執事敝處送報三月後儘可仍歸執事雪翁雖不以此舉爲然而仍爲執事言之執事語雪翁　與僕本無嫌隙是時爲第二轉圜之極好　會而執事又計不出此乃廣發啟事矣啟事中口不擇言凶燄咄咄逼人言不雅馴搢紳先生難言之於是蔡香孫兄代抱不平囑將各埠來函悉付印隨報附送故正月十五日敝報有附張之舉令業師處西席若桑君丹笙徐君春沂江君哂齋等皆學有根抵詞鋒銳利無倫執事與之反對爲計亦左觀二月初一醫　報之附張當知僕言之不謬矣周雪翁有啟事一紙親自送來謂公會公報渠不賛成凡同會諸官或願入中國醫學會或願入醫學公會人有自由之權各聽其便誠恐有誤二會爲一會者致徘徊歧路無所適從則鄙人亦與有咎焉雪翁之言如此執事其　之否各埠來函請執事揑名爲發起人者頗夥原稿具在非可誣也然鄙意以爲醫報醫會愈多愈佳日本東京一處醫學報多至卅餘種醫學會多至四十餘處故僕斷不以揑名二字爲執事詬病惟有一言取爲執事勗凡辦事宜開誠布公不可以傲衊相激一而再再而三逼人反對以成騎虎之勢冐貢芻蕘明知無當尚祈有以敎之則幸甚 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
