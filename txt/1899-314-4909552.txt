# 1899 - 314 - 4909552

 

Page 1

 
 
[廣學會新譯李傅相歴聘歐美記每部三角五分○又出售新著富國眞理說教雪] [  圖書集成局代啓]  
　　前年李傅相奉使至俄旋歴聘歐美各與國衆皆以傅相本中國偉人充外洋貴使爭見顔色自幸光榮各報館吏遣人日伺行臺記動記省歸登報簡廣學會林樂知先生以爲中國闗繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圈點允當卽在棋盤街老巡捕房對門廣學會總局曁各省西士售賣處分别出售○富國眞理爲前任厦門英領事賈君所著中國今正患貧誠取是書而　行之朝野上下間吾知其必有合也每部三角○說教雪爲王君煜初所著盖惜彭君光譽說敎之誣而雪之也每部一角半○附售學古堂文集二角售處皆同前 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部原期成省成速嗣見印出樣本字跡太小瀏覽剌目難以翻閱復商放大字體改托本局用大號新字排印廣延名宿悉心校對方輿紀要三月間吉已林書郡國利病上月工竣用上等連泗紙印訂精緻准於八月初七日出書共釘六十本外加椐木箱每部售洋十二元賞鑒家認明封面後有二工齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑票找洋向經售處取書 
[論近日讞員用刑之濫]  
　　書云匪侫折獄惟良折獄折獄之道固以才而不以刑也古者五刑之用原以治有罪之人若罪尙未定而遽加以刑設其後訊係無辜則刑者不可復贖不已寃莫能伸乎司馬子長言三木之下何求不得是漢時已有刑求之弊雖漢文除肉刑以致刑措而其後變本加厲郅鷹寗虎牙爪四張酷吏成風去古遠矣降至今日折獄之才愈少非刑之用愈多蓋民命之不堪久矣我朝政存寛大欽恤庶獄明詔疉頒定例凡地方州縣官止准以笞杖從事其夾棍手桚天平架等各種刑具均不得用而又以人之五臟皆係於背命去鞭背之刑深仁厚澤薄海蒙庥無如州縣各官不能悉心聽訟遇有鼠牙雀角之爭往往曲直未分輙肆敲扑兩部肉鼓吹時時聒耳或以嫌疑細故妄事吹求或以錢債未償輕爲挫辱設遇案情重大逼令承招更無所不至官無聽　之才動以人之肢體爲己立威下民何辜遭此殘酷諺云一代爲官七代貧又曰刑官無後殆爲此輩而發哉上海一隅五方雜處良莠不齊案牘之繁甲於他處是以縣署及英美租界公廨均設帮審委員以輔本官之不逮原冀膺是任者盡心推鞫發奸摘伏無枉無縱用以宣逹民情然各案中除命盜重情外大都以失竊控欠爲多此等案件卽果訊實亦不過薄責而已押追而已從未有賊無贜　輙用重刑欠欵難償將刑代抵者乃觀本月初七八日本報所載兩案而竊有異焉初七日本報登上海縣署瑣案内有某紡紗廠失竊洋銀一案襄理讞政之馬清渠明府以司事華子道聲稱傍晚扃門出外時曾將鎖匙交茶房尤德華收管及回廠而箱中所贮洋銀均已不翼而飛遂疑尤行竊令上天平架良久見其仍不供認且大呼曰前者廠中私立公案將小的笞責四百板今大老爺不爲伸雪反令小的受此非刑天乎寃哉因令放下至此始查悉華禀詞内僅稱失竊洋銀七百餘元及到案呈帳忽增至八百二十元前後情節大不相符知其中顯有斃混著與尤一併押候訊核此案行竊者究竟是華是尤尙難逆料而天平架尤已備嘗痛苦矣初八日英美租界晚堂案潘少　控張玉林欠洋銀四十元初由讞員翁笠漁直剌訊供斷令交保理處因其無力料理經潘投案求催襄讞委員張柄樞司馬訊知張前開之紙紥店現已閉歇此欵須俟枝棲有地方能照數拔還因思以重辦了案貿然將張重笞二百板枷號半月是欠欵仍分毫無著徒令良民身罹刑責庸有益乎幸而張僅欠四十元設有大於此者吾不知司馬將若何懲辦也夫刑必加於有罪明主之所以爲治也天平架本在非刑之列然近來各州縣署之置此者大率以治江洋大盜或愍不畏法之匪類有狡展不肯供認者偶一用之俾得眞情吐露事雖違例尙有可原若尋常竊案不過枷責監禁而止何必用此酷刑哉書曰罪疑惟輕今則罪欵惟重矣設後訊明果非尤竊其將何以慰之乎潘少和與張玉林旣肯借銀必其素有交誼者向索不還投案控追原望如數歸趙非有深怒積怨必挫辱之以爲快也張以賦閒無事無力清償供稱俟有生業願卽拔還似非有意遑刁圖賴司馬於此苟憫張之貧困准如所請向潘開導俾令寛以時日潘亦永必不樂從否則仍子交保限日清理或竟押繳當無不可乃計不出此重笞至二百板之多枷號至半月之久一若國家之設官刑祗爲民間追欠之具不知人身一受刑責板花歴歴後雖欲自新而不可得矣故恤刑尤貴慎刑所以養民之廉恥今之爲官者非惟不知養民亷恥反有意挫折之何怪民之日流於匪僻哉夫尤德華一僕役耳張玉林一細民耳責之辱之亦甚使易然清夜捫心究亦何忍且獨不聞近日蘇州潘紳所開醬園執事方子林以虧欠洋銀二百元經前任吳縣賴葆臣大令枷示醬園門首過爲僇辱致令羞忿自盡乎推之天下之大訟案之繁若此類者當不可以僂指計所願爲民上者以此爲鑒慨發哀矜可原者原之可宥者宥之若無可原無可宥者則審其罪而按律懲之勿逞一己之好惡勿徇豪暴之干求則民困庶可舒民寃庶可免否則寃慘之氣上干天和大之釀成水旱疾疫之災小之必有請公入甕之報嗚呼可不懼哉 
[美艦觸礁]  
　　昨日香港來電云美國兵輪船名加立司敦者駛至小吕宋島之北悮觸暗礁以及損壞幸船中兵士經人援手悉獲生全 
[俄人賽會]  
　　天津國聞報云俄政府定於俄歴九月初一日在哈哈羅夫斯克府賽會會中分别十門第一曰農業館陳列各種農產土物第二曰園藝館安排各種菓品第三四曰林業館蒐集各種材木品目豐富布置整齊以視他館特爲出色第五曰家畜及養蜂館指示養蜂及製蜜之法精妙無方此外如牛馬豚　駱駝雞鵝之類雖經羅列然種類不甚繁多第六曰漁獵館陳列近海及黑龍江所產之魚兼及漁具第七曰學藝館入此館者足以悉西伯利亞各學校情形自小學以至中學高等學其進境次第非然第八曰拓地殖民館陳列各種統計表及參考物件悉係有補於時務者第九曰普通通商館　羅凡百商貨游其館者如入一大巿塲第十曰通信事務館備置統計表繪圖書籍以闡明西伯利亞及黑龍江一帶郵信電信等事歴歴若指上螺紋 
[交閧傅聞]  
　　廣州采訪友人云注人租賃廣州灣之後土人時欲與之爲難九月十四日有法員帶兵七十五名至廣州灣附近測量地勢華人見而忿甚相約持手槍排列時法員尙不疑其有他也迨測量畢驀見華人合成一隊勢甚洶洶因傅令兵士豫爲之備木幾華人漸漸逼近法兵遂開槍擊之一面由法員調第三隊法兵舁開花砲二尊而至華人見法兵大舉卽退避不知所之是役也法兵傷三人華人之死傷者約一百名左右以上情由皆據法人所述然 
 
 

Page 2

 
 
蘇子熙宫保已於十五日行抵廣州灣二十三日卽與法員會同劃界若是則交閧之事似尙傅之非眞也 
[出洋練習]  
　　金陵訪事友人云江南水師學堂各學生肄業有年於管輪駕駛升火登桅測水以及燃砲放槍魚雷水雷諸技均已斐然可觀曾經總辦柯受丹觀察禀請兩江督憲劉峴帥親臨考試峴帥以諸生未經歴練風濤臨事終無把握乃飭寰泰兵船管駕徐副戎振鵬督赴天津高麗各口岸巡視海洋操練膽力本月初六日已展輪起程矣 
[募勇抵鄂]  
　　漢口訪事友人云湖廣總督張香濤制軍自奉籌餉練兵之詔卽派員至山東招募精壯之士尅日成軍載回鄂垣親加簡閱諭令練成勁旅爲國干城聞尙擬續募數營藉資防禦也 
[請領軍裝]  
　　金陵訪事友人云本月某日江蘇候補知縣劉大令毓湘四川候補知縣魏大令廷椿由蜀來省謁見雨　督憲呈遞四川總督奎樂峯制軍咨文丙開川省土匪倡亂日久刻雖以次平復尙未能一律肅清軍營需用軍裝供億紛繁庫儲已盡若不借材異地何以資攻剿而備操防懇於寗省軍械所撥給軍械子藥若干俾免川省軍需致有缺乏之慮劉峴帥准如所請卽檄令上海製造局照數撥給劉魏兩大令遂於本月初八日禀辭赴滬 
[委騐新砲]  
　　金陵訪事友云南洋大臣劉峴帥邇因時事多艱外侮日迫江海腹地亟宜設法防維因特籌集鉅欵遣員赴德國某名廠購定新式快砲若干尊以備南洋練軍橾防之用現已由德運解來華抵滬後卽電禀省垣峴帥特遣親軍營統領劉華軒軍門赴滬騐看軍門奉委後於本月初四日捧檄登程 
[剿匪紀聞]  
　　廣州采訪友人云花縣著名土匪湯春等往往糾黨截刼渡船勒收行水九月二十日番禺縣所駐清鄉緝捕勇丁往石龍墟等處兠圍剿捕匪衆遇諸金溪互相轟擊適有某甲者行經是處被匪槍斃血肉模糊旣而匪衆知力不能支乘間兔脫勇丁遂分駐南海番禺及花縣各要隘以期殲厥渠魁 
[宫保行程]  
　　漢口訪事友人云長江水師提督黄芍巖宫保赴岳州校閱水操事畢啓行道經漢上小駐行旌卽命解維下駛聞須至田家鎭駐節數日然後返節轅 
[日爵登程]  
　　漢口訪事友人云日本貴族院議長公爵近衛君因事至漢口暫駐日領事署連日游覽紡紗鐵政銀元各局曁兩湖江漢各書院自强武備二學堂見布置周詳學業精進頗爲稱許事畢卽乘舟下駛 
[委查團練]  
　　金陵訪事友人來函云江寗府屬江寗上元句容溧水高湻江浦六合七縣均奉上憲檄飭欽遵上諭就鄉村鎭巿一律創行圑練自去冬迄今次第告蕆上月某日曾由江寗府劉嘉樹太守親臨點騐兹者江蘇撫憲鹿芝圃大中丞深恐虚應故事特派州縣數員分投查察本月初三日已有某大令奉委來省謁見督憲劉制軍矣 
[教案難辦]  
　　漢口訪事友人云近日漢上聖公會教民與福音會教民因租屋涉訟夏口廳陳少石司馬以事難判斷祗得從中排解想可言歸于好不致别起風波也 
[路工撤局]  
　　金陵訪事人云省垣各處大街小巷率皆崎嶇凹凸一經天雨寸步難行今春紳士楊炎昌吳鳴麒禀請上憲籌捐修砌并設立巡捕以衛行人自七月某日設局興辦後督辦官紳辦理諸多未善以致街談巷議噴有煩言兹經上憲所聞札飭江甯府劉嘉樹太守將局 
澈去以免擾累商民 
[漢陽火警]  
　　漢口訪事友人云本月初七日三點鐘時天未破曉忽報漢陽鸚鵡洲附近中街某姓家禍兆焚如霎時濃烟烈燄上燭雲霄各水龍夫聞警馳救歴二點鐘之久火始熄滅然已燬去平屋十閭矣 
[津郡官塲紀事]  
　　直隸藩司廷方伯因有要公於本月初六日由保定至天津謁見督憲裕壽帥○宣化鎭總兵陳渭濵軍門飛熊因督憲裕壽帥壽辰在卽故於本月初五日自任所來津趨轅慶祝 
[粤省官塲紀事]  
　　廣州采訪友人云欽命查辦事件大臣剛子良中堂來粤籌餉刻已就緒因於本月初一日清晨由天字碼頭登舟赴滬省中大憲派鎭濤等兵輪船護送文武各官齊赴日近亭寄請聖安然後送别○本月某日藩憲牌示廉州府知府劉守齊潯因卓異請咨赴京引見所遺員缺以候補知府多守齡署理連平州知州缺委試用知縣龍令紹儀署理 
[鳩水官塲紀事]  
　　蕪湖采訪友人云安徽候補知縣羅頌西大令振鏞前當道轅發審差繼又奉檄辦理洋務總局近甫委辦新闗北卡卽擅改舊例婪索商船事爲蕪湖闗道憲吳季卿觀察所聞立將差使撤去改委保甲總巡沈厚甫大令代庖遞遺保甲總巡差以南岸江口保甲分巡鄭子宣二尹接辦遞遺南岸江口分巡差以候補縣丞鄭仲常二尹接辦已於本月初六七日禀知到差矣○本月初七日洋務局員魏致如大令接得省中電信知由藩憲湯小秋方伯委署銅陵縣篆務爰定於日内赴省謝委擇吉履新所遺洋務局差由道憲吳觀察禀請上游另委賢員承乏 
[蘇隄寒旭]  
　　杭州訪事友來函云兩浙鹽務衙門四所甲商向由商人公舉經運憲查核果係公正之人及身家殷實者方准給札頒發戳記以昭慎重本月中旬杭所甲商許貫之仙逝後衆商具禀請以其子星墀接充世振之都轉訪悉星墀隨父辦事業已多年鹾務商情素稱熟悉惟杭所爲諸商之冠必須老成練逹資格較優者爲之因改委嘉所甲商沈軼軒充當杭所而以星墀接充嘉所已於本月二十五日下札給戳至兩所公事交代尙需時日大約下月初旬方可更替也○驟馬通衢久干例禁而少年選事之徒每喜於夕陽影裏揮鞭馳驟顧盼自豪然控馭未精往往因此肇禍九月二十五日望仙橋人某甲赁一怒馬從某處飛駛而來行至堂子巷某尼庵門外忽然跳躍中遂　身落地頭破血流馬帶鞍飛奔至薦橋直街口有一年約五十餘之老翁乘轎至永和信局寄信轎停門前被馬撞破旋復由珠寳巷穿出撞　菜擔後經旁人扣住擬喚地保送官究治有某乙者出爲調處令甲各賠洋銀若干以了其事○本月某夜保康巷前任四川某府邵伯棠太守家爲梁上君子所算先於黄昏時踰後垣而入匿於空室迨更深人靜潛燒悶香以是上下人等均迷悶不能聲張聽其從容搜括將大門洞開負之而去比及黄粱夣醒賊已遠颺檢　失贜約值銀二千餘兩次日開具失單報諸錢塘縣署縣主吳殿英大令隨帶差捕等役前來踏看隨命捕快限期嚴緝○省城米價逐漸加增半月以來每石漲至洋銀四元八角米色略次者　售錢三千二百文今已需四千文數米而炊者無不爲之愁眉雙　也○今夏雨水過多天時不正因是感受伏暑者甚多至今節過霜降而疫氣流行尙未盡絶業岐黄之術者無不利巿三倍云 
[皖公山色]  
　　安慶訪事友來函云省垣敬敷書院每月官師二課本月初二日係道憲毓觀察秀課士之期題爲尙書眞僞考　季馴劉東星論問慶壽之典昉於何時慶賀之儀何代最盛粤稽今古其詳徵之輪船輪取電燈電缐利弊說寒梅著花未賦以十月先開嶺上梅爲韻○有楚人吳加猷者於光緒初年納粟得巡檢指分安徽初到省時曾得委例差及勷　某處釐務未幾因事撤差十餘年來宦海凄凉無可告語本月初四日藩轅忽懸有牌示云候補巡檢吳加猷委署廣德州杭村司巡檢少尹接奉飭知不覺色然以喜卽向同寅處借得袍服詣轅謝委諏吉 
 
 

Page 3

 
 
履新 
[隋堤殘抑]  
　　揚州訪事友來函云兩淮淮南監掣同知金鐵泉司馬之少君完姻以來瑟好琴躭頗得倡隨之樂不意上月杪其妻偶　微疾遽爾四歸少君伉儷情深賸粉零助多棖觸不數日亦溘然長逝鴛鴦同命固是多情惟司馬當此暮年目覩佳兒　婦相繼云殂涙隕心傷當有不堪回首者矣○日前有遊方僧名輝麟　來自姑蘇自稱卓錫閶門内能仁寺因見寺屋傾頽丈八金身亦多剥蝕爰發愿募化重建聞邦上爲豪商鉅賈薈萃之區特雲遊　此設闗　　其法以長方木籠一具四面概不留隙籠底密排鐵釘入闗後僧卽赤足站於釘之尖上闗外密綴百數十鐵鎖每開一鎖須助功德洋　百元或數十元不等卽將其人名氏帶回泐石供奉連日在新舊城遊行並遍貼告白聲明原委其意蓋欲使家喻户曉然後擇口進闗噫似此情形實無異以邪術哄騙入財物矣事爲甘泉縣主周邑宰所聞立飭差役查禁第不識奉命而往者能否實力奉行也 
[上海官塲紀事]  
　　前日黄昏時上海縣主藍大令之太夫人率同瀛眷乘某輪船蒞滬大令立卽排齊執事親詣金利源馬頭迎入敬業書院行轅以便晨昏侍奉○上海縣縣丞劉　庭二尹係本國子監學正銜今蒙恩加同知銜在任候補知縣昨日奉到上憲札知遂赴各署辭行命舟至蘇趨詣憲轅叩謝○前任上海縣王欣甫大令於本月初六日交缷後暫住署中兹已擇定二十日將瀛　送回海昌珂里然後赴蘇謁見各大憲 
[示捐糧食]  
　　督辦松滬捐釐總局爲剴切曉諭事照得松　釐金前奉部定歳抵洋欵銀一百二十萬兩以收抵撥短交至數十萬兩之多萬不獲已奉督撫憲會同奏明仍令蘇滬兩局定期開辦米穀雜糧釐捐當經本局核定從本年十月初六日起一律循照舊章十足抽收不准私毫减折分别頒示曉諭通行各局卡一體遵辦在案查前定章程白黄糯米各捐錢五十文糙米每擔捐錢三十五文其餘雜糧悉列章程此次悉循其舊並不稍加分毫今聞有等商販訛言此次復抽米捐比前加重以致停斛不兌米價陡漲其中難保無地痞棍徒造言蠱惑把持居奇合特繕列捐章剴切曉諭爲此示仰行商人等一體知悉爾等須知此次復抽米捐係循舊章辦理誠出於萬不獲己何忍稍有加增重累小民各該行商務各共體時艱踴躍輸將勿以訛言觀望高擡居奇如有司巡人等需索浮收准卽立時禀控自當盡法懲辦地痞棍徒造言蠱惑究治不貸其各凛遵毋違特示計開白黄糯米每擔各捐錢五十文糙米每擔捐錢三十五文稻穀每擔捐錢二十五文大麥每擔　錢二十五文小麥每擔捐錢五十文乾麫每膽捐銀四分四釐蠶荳每擔捐銀八分八釐赤菉荳每擔捐銀一錢八分紅糧包米每擔捐銀三分料荳每擔捐錢六十文王米每擔捐錢七十文芋米每擔捐錢五十文青荳每擔捐銀九分二釐 
[憲節蒞申]  
　　前任山西巡撫胡中丞帶同瀛　由天津附招商局新裕輪船南下當由大沽口啓行時其三少夫人房艙内失去首飾箱一口内儲金珠首飾價值甚鉅因卽報知地方官飭捕查缉一面電致上海官塲待新裕輪船抵滬亟派差捕嚴加跴緝昨晨船抵吳淞口英界包探及縣署捕役聞信卽同往嚴緝迨午前鐘鳴十下輪船抵埠中丞命駕登岸假法界萬安樓客棧暫駐行旌然後擇日回湖北珂里至原贜緝獲與否尙未有聞也 
[考充代書]  
　　示考代書已紀本報昨日屇期應考者共六七人縣主藍大令給卷命題擇其文理通順者給戳充當題曰巿廛虧累頻仍地棍　害日甚應如何保商卹民論 
[開單存案]  
　　本邑南巿新馬路祥記馬頭廣聚興江南義振票店因窩賭抽頭爲馬路工程局委員司徒貽芬司馬訪悉率役親往捕獲賭徒若干人帶回局中一再研並將票店發封嚴提店主某粤人訊辦現尙在逃未獲前日司馬帶同十六鋪地甲及局差人等至廣聚興店内將器物悉數開列清單存案備核 
[騐訊寺僧]  
　　日前本邑西南鄉龍華寺客僧寳燦投敬業書院上海縣主藍雲峯大令公館控被毆受傷大令升座訊究寳燦供僧人俗家係四川某縣自幼在杭州某寺披剃爲僧邇來遊方至滬在西南鄉龍華寺掛單本月十一日與各僧齊集大殿誦經領班僧指爲步位錯亂突被毆傷慈修供稱是日僧人與寶燦同在殿上誦經寳燦被毆受傷因倩僧人擡送至案餘供相同大令飭仵役騐得寶燦受傷屬實飭令回去自行醫治聽候提被告訊辦 
[英美租界公堂瑣案]  
　　包探陸阿九解送積賊陳中寳到案禀稱此人迍竊瑞和倍發兩洋行及招商局各家古銅香爐綢布衣服水烟袋等物報捕後經小的緝獲人贜送案請訊瑞和等各失主均遣人投領贜陳認竊求恩讞貨翁笠漁直刺商之梅繙譯官判令笞責二百板管押半年○包探徐榮　拘解流氓沈岳園到案禀稱昨日此人持刃向某鄉人勒詐洋銀適爲小的查見因卽拘入捕房鄉人畏沈兇横不敢到堂今特解案請究沈供小的初次誤犯後當痛改叩求大老爺格外恩寛直刺判令笞責二百板枷號一月○十五號西包探解　張桂生到案禀稱此人在洋涇浜一帶强拽某洋人衣袂經洋人指交巡捕今特送請訊究張供小的向爲薙髮近與某洋人素識偶與戲言别無他事直　判令笞責二百板枷號一月○包探竇如海解送王榮生到案禀稱此人開設某洋貨店所售祥茂牌肥皂經洋人查係　鼎故特報請捕頭倩小的送案請辦王供店中所售肥皂係向西門外銀河里廣利肥皂公司購得不知冒牌故敢出售祥茂行主稱查得毛源成號主專售此等冒牌肥皂叩求澈底根究直刺著押候補提廣利公司主到案訊核○包探沈阿高禀稱昨日王小洲乘高馬車行駛如飛悮將一百二十九號印度巡捕碰撞事後印捕告知小的傳案請訊一百二十九號印捕投案申訴前情王供在中西書院肄業是日駕車出外並未與捕相撞實被誣指叩求明察直刺以所控無憑一併斥釋○包探張阿五解送裕源紡紗廠勇丁王得標到案禀稱此人疑李文華行竊瞻敢拘住私押小的以其犯定違章送案請辦李投案供稱此人誣指小的竊取廠中洋銀八百元將小的拘押幸經包探查獲今旣解案叩乞訊懲王供小的在裕源紡紗廠充當勇丁廠中曾失去洋銀八百元疑伊所竊故向之盤詰不敢私押直刺著押候補傳裕源執事人到案再行會訊○包探倪順泉禀稱昨見莊坤瞿阿大陳利生三人持赤金臂釧一枚至某押鋪質得洋銀六元相與瓜分形跡可疑故特拘案請究莊等同供金臂釧在途　得並非竊來直刺姑念並無失主到案從寛斥釋金臂釧暫存捕房○包探劉阿炳解送流氓徐桂生徐阿耀到案禀稱此二人冒稱包探强將陳滿記之煤扣住經小的查獲送請究辦棟滿記投案申訴前情二徐同供小的等不敢冒充包探叩求恩典直刺判令各責二百板○包探顧福其拘解流氓亢阿福張阿大到案禀稱前日伊等醉態酕　至高阿三所開花烟館恣情吵閙擊毁器物經小的查獲解請訊懲高龜投案申訢前情亢張同供醉後糊塗尙求恩宥直刺判令各責一百板 
[申報館恊振所經收山東河南江西皖北浙紹賑捐十月初一日至十月初十日止第二十七次清單]  
　　十月初一日愛蓮堂洋三十元阮廷懷洋二元張恆賞洋二元新篁恊大來歙縣江仁鶴命孫洋一元無名氏銅洋七角無名氏洋七元○初三日瑞源名下銅洋二元隠名氏因得小彩洋一元鎭江鮑洋八元篤義堂李求合宅平安禀元十兩銅洋一元○初四日劉可青女史畫潤洋十元寄潯山人花洋五元○初五日上杭縣無名氏洋五角無名氏　五户洋七角○初六日隠名氏票元六十兩汪錦齋銅洋七元無名氏銅洋二十二元○初十日三宫求闗煞開通洋一元以上總共收洋六十三元二角票元七十兩花洋五元銅洋三十二元七角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示禁販錢]  
　　天津　聞報登直隸藩司廷方伯臬司廷廉訪會銜告示一紙特照錄之曰爲嚴禁私販制錢出城事照得省城商賈輻湊貨物雲屯全賴制錢以資周轉近來銀價日落現錢日絀以致百物昻貴商旅兵民同受其害近聞有漁利之徒藉赴别處糴　爲名收買大批制錢販運出城且由火事捆載而往者任意取携絡繹不絶漏巵之大無過於此省垣爲根本之地錢幣乃日用所需若再聽日源源運往必致巿面日益蕭條商民生計愈蹙亟應嚴行禁止以裕貨源而利民用除札首縣多派幹役嚴密巡查外合行出示曉諭爲此示仰四城商賈及諸色人等知悉自示之後不許販運制錢出城各錢行鋪户如遇有人持銀交易兌取大宗現錢須問明來歴或令找出保人實非販運出城方許給付不得貪圖微利率行兌換儻有奸商躉户玩視禁令仍敢販運大宗現錢者一經拿獲或經人告發定將所運之錢賞給拿獲告發之人並嚴懲辦其貪利賣給現錢之人併行究辦不貸各宜凛遵毋違特示 
[英美租界晚堂瑣案]  
　　前者姜錦榮投公廨控某圖地保楊鶴亭藏匿妻子讞員翁笠漁直刺倩襄讞委員張柄樞司馬提訊著楊交顧氏到案再核前日之晚楊遵諭將顧氏送案仍由司馬研訊姜投案呈上楊寗全所出婚帖一扣稱小的娶顧氏爲室曾出洋銀一百四十元有媒有証今顧氏已由楊送案顯見有意藏匿叩乞究懲顧氏供小婦人自丈夫去世後被夫弟楊寗全串同馬順德於四月十二日託言看會誘騙出外强賣與姜小婦人不願再醮故於七月某日投案喊控蒙翁大老爺訊明當時因夫弟已往通州某紡紗廠工作故飭差將小婦人交楊保帶去候夫弟具領並無捲逃情事小婦人誓不别抱琵琶求恩斷離感激無旣司馬謂姜曰爾誠咎由自取今顧氏不願改嫁堅請離異未便斷給爾領回著將顧氏押候送入清節堂留養一面飭提媒証及主婚人到案以便追還姜原聘洋銀楊無干省釋○周錫坤卽周子琦控妓女金畹珍卽陳金氏圖賴欠欵前日之晚直刺倩張司馬提訊周供去年八月某日金倩職員兩次作保代借洋銀六百元議定利息繕立筆據除去冬收過三百元外核算本利尙少洋銀六百元屢索無著不料金反聽人唆使預先具詞存案爲今日圖賴地步職員查知因卽檢呈筆據叩求究追金氏供小婦人前曾賣娼今已嫁與陳姓爲室周處所借之欵曾於去年由原中如數清償並無蒂欠當將原據收回嗣周向小婦人言欲將所付洋銀三百元概作利息小婦人不遂所欲致屢被纒擾周專放妓債重利盤剥小婦人恐受其累故於七月十六日具詞存案今伊知小婦人業已從良膽敢揑造僞據飾詞誣控尙求　底根究司馬謂周旣捐有職銜不應貪利放妓債無恥已極且控詞亦前後不相符而金氏呈騐之借票則確係原據何得肇此訟端著各具遵　存查○清和坊妓女王素卿因被惡鴇彭阿寳卽長脚阿寳霸阻從良投廨喊控直刺倩張司馬提訊之下命卽發交　　　所擇良婚配 
[法租界捕房紀事]  
　　昨日禮拜三爲讞員朱森庭明府發落各案之期緣在皇太后萬壽期内飭丁咨照捕房暫停發落○扒竊某甲在小東門外竊取途人某乙洋銀一元當塲拘獲送入捕房捕頭令押候解送公堂禀請讞員朱明府訊究○偷兒某丙竊取東洋車上銅器一枚經車夫緝獲人贜送入捕房捕頭令押候解送公堂禀請究辦 
[美租界捕房紀事]  
　　昨晨偷兒阿喜混入外虹口甬人某姓家竊得衣服若干件適被某包探所見因卽拘入捕房捕頭令押候解送公堂禀請讞員翁笠漁直刺訊辦○昨日竊賊陳阿四掩入西華德路某姓家竊取衣飾適爲某包探緝獲拘入捕房捕頭令押候解送公堂禀請究辦 
[粥捐先聲]  
　　啓者敝堂施粥在卽而日來米價又昻正在躊躇至再設法騰挪乃承吳淞班統領盛軍五營一臺樂助洋二十元餘慶堂歐求病愈洋二十元振昌萃記完火醮願洋十元十六鋪巡防南局曾憲爲榮成銀樓扭控黄在善使用銅洋卽將該欵撥助粥費計來銅洋廿五元及時施濟實獲我心德不孤必有鄰曷禁韾香祝之上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
