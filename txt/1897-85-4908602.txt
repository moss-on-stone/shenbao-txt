# 1934 - 85 - 4908602

 

Page 1

 
 
[不加郵費] [  申報館主人啓]  
　　中國剏興郵政後本館郵寄報紙悉照舊章乃外間屢有人來相告謂售報人已增價發售實則本館自貼郵費並不准向購閱者多取分文凡各埠經理報務之人務須仍照定章發售此布 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[答客問外洋進獻方物事]  
　　客有問於執筆人者曰近閱本月二十三日申報紀方物將來一則據天津訪事人云日前有友人談及中法兩國交誼日益加厚法國大伯理璽天徳敬獻我大皇帝方物近由法國寄來禮物尙未到津已電諭駐京欽差照會總署代奏月之初八日總署電詢王夔帥如禮物到津卽便專員送京呈進夔帥接電後卽函詢法國領事官此項禮物何時到津以便派員照料進京此固中外所樂聞邦交之盛事也顧中國與泰西各國通商五十餘年鮮聞有彼此進獻方物之事今者法國所進係有加無已之創局歟抑有舉莫癈之故事歟中國旣受其厚貺亦將有以答之歟願吾子有以告我執筆人曰唯唯僕不敏於中外通商諸事僅悉大綱未能諳熟近以此事稽諸通商章程成案彚編所載如法國和約四十二欵章程六欵係咸豐八年五月在天津議定法國稅則曁通商章程十欵係咸豐八年十月在上海議定法國續增條約十欵係咸豐十年九月在京都議定更定法國商船章程係同治四年議定此後則中法會訂越南新約十欵係光緒十一年四月在天津議定以上諸約並未及進獻方物之事今者法國大伯理璽天德篤念兩國邦交日益加厚用是有進獻方物之舉大約在泰西各國爲彼此贈饋之常而施之中國則前此所罕聞也惟王方伯之春使俄草卷一有云西例凡有慶賀典禮各國應有儀物餽遺用敦和好之意查光緒十三年丁亥値英君主在位五十年之期舉行慶典總理衙門奏請致賀奉硃筆依議並頒國書一道禮物各件計玉如意一柄紫檀木瓶盒一分玉山一座官窰瓷罐一對瓷果盤一件白縀繡花掛屏二幅白縀繡花圍屏十四幅香茗二桶今此之行亦應略備微物乃代購得雙龍景泰藍極大銅盤一對金玉寳石鑲嵌極大屏風一對金鑲白玉如意一柄餘擬購諸上海各處云云則知中國曾以禮物贈送英俄各國度各國亦必有贈送中國禮物之事或向者未見報章耳又按無錫薛叔耘副憲福成前充出使英法等國大臣時曾於光緒十九年附奏駐絪英員遵約呈進方物一片見於邸抄今其後人録刊海外文編亦載此片此則係代舊屬中國之邦呈進方物非其國君自行進獻子試檢而閲之亦足爲此事之類證其片略云查緬約第一條載英國允由緬甸最大之大臣每届十年派員陳進方物等語當英兵據緬之初使臣曾紀澤迭准總理衙門密電以存君存祀商之英國外部英廷不允始攺爲存貢之議於訂約時列入約中八九年來英國駐緬大員尙無照約舉行之意印度諸員異議亦由此而起臣恐久不催問此約竟成虚設因與外部再三理論始稱待至光緒二十三年照約舉行後稱英廷已豫備光緖二十年分第一次派員往赴中國明年定可照約派員初次規模旣定則以後源源納頁不至誤期矣觀此則知英國之進方物係代緬甸存貢與法國今此之舉不同法國雖於越南之役亦與中國交涉而新約十欵内未有此文其非代越南存貢可知刻下北洋大臣旣據總署電詢則此事之非道路傳聞或虞失實又可知特法領事函覆未知所言若何此項禮物想由法公司船寄來則滬上爲必由之路僕與子或者亦得寓目焉以擴見聞乎客首肯而去爰卽所答紀於報端以質諸稔知中外邦交掌敌者 
[諭旨恭錄]  
　　二月十八日奉旨此次内務府三院等處京察一等覆帶引見各員内除榮科繼德毋庸記名外莊山祥煜增崇延曾效曾明勳誠全英瑞海豐恒啓恩銓祥福榮銓保桂金聲安存世序徵麟長泰景恩祥泰常恩福惠廷琦煕曾俱著交軍機處記名欽此同日奉上諭步軍統領衙門奏拿獲結夥持械迭次搶刦盗犯請交部審辦一摺所有拿獲之王三卽王七小胡卽胡景沅小毛卽毛四憘高八卽高汶小劉卽劉金子劉五卽劉峻淸等六名著交刑部嚴行審訊按律懲辦原拿此案之出力員弁著俟刑部定案時聲明請旨另片奏因案逃避擅離汛所之營員請旨斥革等語南營効力世襲雲騎尉白松年卽白錫九著卽行革職仍飭該營設法緝獲一併送交刑部歸案審辦該衙門知道欽此同日軍機大臣面奉諭旨所有此次京察一等交軍機處記名各員著自本月二十一日起按照名次先後　　　 
每日二員呈遞膳牌於寅刻伺候召見如是日未經召見仍於次日預備其餘各員以次遞推遇有出宮行禮拈香及詣頤和軍謮安各毋期應行召見二員著於次日呈遞膳牌如在頤和園駐蹕辦事仍照常預備其記名之内務府郎中莊山等著俟各部院衙門人員召見完竣後次日起接續伺候召見欽此同日奉上諭祥麟等奏職官被控訊明各情一摺謮将察哈爾總管逹爾濟游牧員外郎國仁交部照例分别議處等語摺内未将奏案隐匿等情切實聲叙殊未明晰著祥麟等明白回奏再降諭旨欽此○二月十九日軍機大臣面奉諭旨本月二十四日進内奏事當差執事之王公文武大小官員均著穿蟒袍補褂欽此 
[土事電音]  
　　　　　　　　　本月二十七日倫敦來電云格拉脱居民相約至加尼亞左近與土耳其官兵接仗官兵敗陣而逃格民自後窮追斃官兵不少海面所泊各兵輪船見之羣發開花砲轟擊格民死者約二百名觀此情形恐日後土耳其必與希臘成不解之仇是以英人會同各國迫令土希各退兵以免釀成大禍不知土希能允從否也 
[中葡交涉]  
　　香港循環日報云前山廳屬地名大橫琴與澳門繡壤相連邇日葡人在其地建築兵房拱北關税務司以其越境電禀總理衙門轉電粤督譚宮保照會葡人責令歸地並飭前山廳營各官隨時體察情形禀報葡人旣准照會今已逾期仍不将兵房撤去前山同知李司馬榮富都司黎都戎中配因同赴督轅面禀情形想事關兩國交涉譚宮保必能善爲辦理以無辱國體而保固邊陲也 
[定約通商]  
　　廣西梧州開埠通商并准在三水西南等處建築馬頭貨棧均已迭列報章兹閲廣州博聞報云某日香港督憲羅制軍已接奉英國駐京公使來文隨行知港中商務局内開華歴本年正月初三日中英兩國經已簽 
 
 

Page 2

 
 
約准在梧州三水開闢通商口岸及建造領事公署並准各船於梧州三水廣州省城香港數處常川來往不日添設税關以司榷政江門甘竹肇慶德慶四埠亦准外國船裝載貨客往來自簽約後四個月卽照條約施行現經總理衙門咨行總税務司曁兩粤督橅一律知照矣等因從此西江河道可以一律濬深非特商務日興抑且行人利便矣 
[雷船新製]  
　　廣州博聞報云前年德國和路近船廠曾代中國製造飛鷹水雷獵船殊覺堅利兹又代造鋼甲巡舶三艘欵式皆同每艘册　二千九百五十墩長　度三百二十八尺廣四十尺食水深十六尺有六寸船面用鋼包裹厚一寸半或二寸半不等砲位亦用鋼盾防護船上置六寸口克虜伯快砲三尊四寸口砲八尊一寸四分口荷基士快砲六尊墨禪士快砲六尊水雷管三枝機器可抵馬力八千匹每點鐘能行十九海里有奇每船可置煤二百二十墩須兵弁二百五十人管駕 
[法使輶軒]  
　　叻報云法國駐華公使作東海之遊其武官巡歴滿洲其書記官往尋蒙古南部以俄公使去京之次日束裝就道經歴張家口多倫諾爾熱河等處夫張家口俄國租界所在之地而爲蒙古一市埸也多倫諾爾爲喇嘛廟地乃蒙古牲畜之市埸也熱河當東南礦山之衝爲中國皇帝之獵埸也此地礦山頗夥不勝枚舉其最著者曰承德府之遍山線窒溝皆爲銀礦平泉洲之錫蠟銀礦銀子園之銅礦豐寍縣牛圈子溝之　礦及鉛礦拉沁王旗　槽子羅圈溝之銀礦同中旗之金礦建寗縣金廠溝欒平縣之寛溝豐寗縣之大營子等金礦翁牛持王旗之紅花溝水泉子溝拐棒溝等處之金礦建昌縣朝陽縣之金礦皆其大者也華人未知開掘以供國家之用而棄在荒野然則法官之往遊蒙古豈典尋常之遊歴等哉 
[春明夢迹]  
　　京師采訪友人云刑部郎中熊正郎起碼河南某邑人本年京察保送一等二月初旬某日引見後忽有一人赴吏部當月處投遞刑部白片公文内開熊起磻於正月二十四日聞訃丁母憂是以遵例報部云云吏部遂將正郎開缺俟刑部詳文送到卽以挨次應補之員擬補至數日後未見詳文因向刑部片查始知正郎並無老親亦無公文投遞爰票飭五城司坊嚴訪私遞公文之人懸賞百金務獲懲辦○二月十一日淸晨有某甲者小憩前門外博濟堂藥鋪門前移時仆地而死藥鋪主急報官相騐見甲手持一紙取而視之則某醫所書藥方也乃知甲本有疾是日將至鋪中購樂不虞遽赴泉臺後有識甲者謂甲向寓楊梅竹斜街和含會館時在前門大街旁賣卜究未知爲何許人○餅師某甲挈婦僑居京師一子僅六齡某日夫婦將入市設攤未將其子唤醒遽扃扉而去移時居鄰聞鼻觀中有烟火氣跡之見甲家扉已反扃而烟縷縷從扉出破扉入視則甲子所覆之被一角落火爐中早已焦頭爛額焼死被中矣乃趨往唤甲歸痛哭移時草草收殮○二月十二日義順和班方在前門外肉市廣和樓戲園演劇觀者如堵牆午後忽有數人自稱某察院宅中人立索樓上官座園中伺客者婉詞却之其人大怒將器皿摔毁并壞及窓櫺園主急命停演奔赴坊署控訴情形坊官立派局勇來園鎖六人以去○二月十五日起正陽門外各戲園主以轎夫車子之類逐日踞擾被累不堪因之一律閉門邀集個中人在精忠廟梨園公所互議大旨謂嗣後再有冐充車轎班强索官座者先將其人扭送地方衙門控告一面齊集同行出資供應庶幾無恥之徒知所儆畏也 
[丁沽春雨]  
　　天津訪事友人來函云津郡市面自去歲封河後現錢益形奇絀今正錢鋪荒閉多家開河後銀價仍未稍平月初每銀一兩易九六津錢二吊五百八十五文及九十五上下每洋一元易九六津錢一千八百二十五及三十五之數由十三四日以迄目下銀價更賤每銀一兩易九六津錢二千五百三四十文每洋易津錢一吊七百九十五及九十上下矣現錢若再出境銀價之落又無底止直督王夔帥因特出示嚴禁現錢出境以維市面而敷周轉略謂自示之後如外境各局所軍營及各行商賈各就本地合錢使用不准携銀來津兑換運錢出境其販運糧石來津售賣祗准以錢合銀不得擠取現錢以保市面而顧大局倘敢抗違及有奸商串通鐵路車行船户運錢出境一經查出定行從嚴懲辦云云經制憲此番嚴禁奸商當不敢擠取現錢私運出境有違禁令而市面或可得敷周轉乎○漕運抵津後皆須剝船運通交兑近以此項剝船多有朽壞不敷剝運之用自去歳請造剝船卽於西沽迤東河岸創立船廠鳩工排造計共九十九艘目下造成者數十艘停泊河下其未成者尙在督工赶造昕夕不遑惟恐有誤漕運屈計全工之竣當在淸明節後矣○津郡義阡局掩埋各處浮厝之柩及暴露之枯骨若棺木朽壞者換給新棺然後掩埋洵善舉也自經義阡之設而津城内外各處浮厝之柩久已淹埋淨盡地面爲之一淸無如日久弊生近年來凡有遷移墳墓之事均須報明義阡局由局派工人遷移棺木朽爛者局中給以新棺遇有前明永及國初之柩並無朽壞其棺之堅固實勝於新棺百倍似亦可以不必開棺檢骨換以新棺矣而工人亦必換之其意不過貪圖殉葬之物未免忍心害理惟願董其事者隨時嚴察盛德爲無涯也 
[上海官塲紀事]  
　　霪雨兼旬耒牟易壞上海縣黃愛棠大令因於昨日淸晨命駕赴城隍廟求晴是非神道設教也蓋以俯順民情耳○前署常鎮通海道蔡和甫觀察鈞昨日乘某輪船抵滬文武印委各員咸赴碼頭迎迓 
[報請騐屍]  
　　昨日本城西門外二十五保十三圖地保陳榮發查悉左近河中有一年約四十餘歳之無名男屍卽據情投報某善堂堂董遣司事某甲往查屍身有無傷痕陳保訴稱屍者並無親屬頭顱略有微傷司事以旣有傷痕未便收殮囑報請上海縣黃大令詣騐時大令適因公務出城家丁告以候本官大老爺回署核奪 
[幾肇火災]  
　　昨日三點鐘後本邑英租界望平街某坐墊鋪厨房不知如何失慎火遂炎炎上熾幾及簷牙鋪夥見之急呼鄰人往救尊罍盆桶舀水以澆火勢漸衰幸免咸陽一炬然已受驚不淺矣 
[上海縣署瑣案]  
　　石松泉控朱順卿藉端訛詐前晚黃大令倩蔣剌史升堂提訊石訴稱小的家在二十七鋪以鋸木爲生朱係藝徒某日不知何故忽糾合三四十人至小的家胡閙致被詐去洋二十圓酒肴四席心有不甘控求訊辦朱供稱小的亦本邑人向習小木作家居小南門外龔阿元等人曾向石拆梢事後竟誣指小的萬介元供稱此事小的實不知情剌史著石具誣告切結存查諭以嗣後不准再向朱吵閙○湯松甫控湯桂根糾人搬取棉花黃大令屢倩蔣剌史訊問本報已迭紀之矣前晚升堂覆訴松甫訴稱小的家被桂根攫去棉花三十三包桂根欠小的糧價錢九千文湯應奎供稱小的年二十有八販柴爲業去年桂根糾人搬取松甫家棉花小的並不目覩湯榮生湯蘭生同供稱小的等願將所搬棉花照價賠足桂根供稱小的搬取松甫家棉花三十三包餘物並未攫取此項棉花質在周浦某典鋪得洋銀四十餘圓尙有十二包抵與王殿卿處惟所有洋銀皆已用去刺史著將所搬棉花及應還糧價錢一併繳案○朱南和控姪子朱阿瑞糾人搶取女兒並被毆傷黃大令倩將刺史訊究南和訴稱小的曾撫唐姓女翠囡爲螟蛉言明日後由唐許字阿瑞於八歳時寄名小的膝下及長大後不務正業故於去年九月十三日攆逐出外十四日伊卽糾同無賴若干人將翠囡刦去並被毆傷中有秋堂渭香二人素來相識阿瑞供稱小的年二十有五務農爲業家有父母八歳時寄名與叔父南和旋將翠囡許給小的爲妻不料去年九月叔父忽將小的逐出小的向領翠囡致被誣控秋堂供稱小的與南和係從兄弟翠囡實會許字阿瑞由小的執柯後南和生有兒子欲將翠囡爲媳故將阿瑞驅逐出門渭香所供與秋堂相同朱吴氏供稱翠囡實已許字别姓並未給阿瑞爲妻阿瑞游蕩性成因之逐出刺史判令將阿瑞秋堂渭香各笞責三百板著具切結呈案○陸長高控金子堂誘匿伊媳前晚黃大令倩蔣剌史升堂研訊陸訴稱小的係本邑人在某處當扛夫兒子如新前曾央媒文定金氏爲妻成親後金氏無端逃出經小的控諸巡 
 
 

Page 3

 
 
防局蒙局員老爺拘獲給領回家未幾又被金誘匿是以前來控告叩請嚴追金供稱小的年三十有五充當治下二十五圖地保姪女金氏於光緖十六年嫁如新爲室前年金氏之母向小的言及金氏時被婆婆凌虐以致脱逃後長高投爛泥渡巡防局控告局員老爺飭將金氏領回不料又被毒毆致復奔至小的家金氏供稱小婦人年二十有六嫁與如新後生有一子旋卽夭亡平時時被婆婆痛毆故此逃歸金家匿迹韓紀舟禀稱小的充當地保餘語與長高同刺史判令將金笞責四百板金氏掌頰一百下長高又稱現在不願領回求將媳婦發堂刺史准之著將金氏押候送交某善堂留養並飭各具切結存查○朱玉華控高木林竊銀逃逸前晚黃大令倩蔣刺史升堂提訊朱訴稱小的係本邑人開設森泰嫁妝店高在店中習藝以五年爲期藝成之後須貼飯資不料去年二月某日出外不歸後查悉被竊洋銀十八圓及馬褂一件是以控請究追高供稱小的年一十有八曾拜朱爲師父期滿後小的欲至森泰爲夥朱逼令帮做二年並無行竊之事高徐氏供稱小婦人生有二子長名木林次者年甫十歲並未竊物求究寃誣刺史著朱具誣告切結而退 
[上海巡局瑣紀]  
　　昨日報紀張六毛扭控湯阿寳硬借洋蚨一事嗣經李蘭史二尹訊得湯情同拆梢判令將洋還張笞責四百板交保了案○前晚龍德橋左近朱金龍家及浙江海運局對門楊姓家均被小竊撬門而入竊去衣服等件天明後兩家失主至十六鋪局中禀請追緝局員飭令小甲裘鎮關會該處汛捕陳錦追查未知能弋獲否○寗波人玉成不知其姓家住鐵錨弄曾因聚賭抽頭經十六鋪北局委員祝翼雲二尹提訊具結不敢再犯在案豈知玉成近日仍舊糾人聚賭昨爲祝二尹所聞特飭局勇前往拘拿而各賭徒消息靈通及勇等入門則已掩旗息鼓逃匿無蹤矣 
[英界午堂瑣案]  
　　馬夫長脚阿保卽沈阿保誘騙陸姓子錢財被陸查知向詰不承前日經陸備函將馬夫長脚阿保送請公廨究懲前日午堂屠别駕升座提訊據沈供稱小的係浙江寗波府某縣人在滬向充馬夫陸少爺向因駕馬車認識此次少爺所用洋錢小的適臥病實無騙取情事今蒙提訊嗣後決不敢再與陸少爺同行務求寛宥别駕以該馬夫騙取錢財本當薄懲惟事無左證且念患病屬實遂判具嗣後不得再行引誘違干提案重辦甘結揮之使出○王根生扭控馬君卿欠洋逃避求追經屠别駕飭押亦於前日午堂提訊先據王供蘇州人年廿七歳在蘇城永昌利洋貨號執事上年秋間與陸潤昌京貨號主馬君卿往來計被欠銀二百四十餘兩除收過銀若干兩外尚欠一百九十餘兩迭次向索始而游移繼而避匿不面小的四處找尋無著勢將賠累前日聞知馬在上海赶卽附船到滬途中遇馬向索欠銀膽敢行兇情急扭案求追質之馬供欠銀是實因一時無力全還特來上海向友人借措不敢賴匿求恩寛限别駕訊得馬君卿欠銀屬實飭具赶緊措還不准藉宕甘結一併斥釋○焼酒公所巡丁陸海山向許二舟中查艙聲言漏捐許意不服致相争閙經五百十號巡街捕拘送到廨奉屠别駕提訊先據許供稱小的係上海縣人前日從南黃浦裝載黃荳數十石沿浦北行詎料突被酒捐公所巡丁陸海山指係焼酒漏捐索洋六元與論行兇因之鳴捕送究質之陸供稱小的在焼酒捐公所充當巡丁給有腰牌昨在浦江巡缉見許二船搖過恐係酒貨呼令停橈查騐因其不服互扭到埠被捕送案不敢勒索别駕以許旣非酒貨自當婉言回復何得争扭倘後查有漏捐情事定行重辦陸旣當巡丁亦須訪實往查豈可向人尋釁各非安分之徒一併斥釋 
[法界公堂瑣案]  
　　南市元豐銭莊去年與小東門外同順昌魚行往來被欠銀二千餘兩延至歳底屢索不還上期遣夥王居恒投公堂控告鄭大令准詞出票飭提魚行主孫蓮浦昨日禮拜二堂期包探傳同原告解請鄭大令蘭繙譯會訊王居恒投案伸訴並稱往來憑摺一扣現被孫勒住求請究追質之孫蓮浦供欠銀屬實核之總數所差無幾且此項銀兩尙有股東沈少坡張順之在内台同呈電大令謂爾與該莊往來結欠銀數旣不懸殊理應歸還何得以合同糾纏顯見不合著交保出外赶緊理楚原告著將帳簿呈候核奪旋有同興槽坊夥張記香持保單投案具保大令閲視謂張日爾何先知交保預備保單且不寫保人名姓如何可保著將原保單擲還驅逐出外孫叩首求恩大令著另換保單須將保人名姓寫出不准含糊孫遵諭而退○李渭康禀稱在某米店爲夥與西門鞋店作主湯恒祿往來結欠米洋一百元延至歳底分文不付旋經伊兄湯亭照擔保除收過外尙欠洋七十六元求請追給質之湯亭照供擔保一半已付過三十元尙欠廿元求恩交保出外理處李稱付過之三十元另有陸姓擔保大令著父人保出限三日内赶緊如數理淸不准延宕原告叩謝而退○包探禀稱積竊朱阿炳屢次犯案釋出未久本月二十二夜至翁元所開之烟館内撬門而入竊去烟槍十餘枝衣服數件藏於城下坑厠内爲挑糞夫劉阿金拾獲衣包一個確係原贜惟烟槍已被别賊竊去旋經十六鋪汛捕拘獲人贜傳同失主解案請訊質之朱阿炳認竊不諱并供稱另有當票三張均當在大東門内大令著押候查吊原贜再核○金培全禀稱妻子金蔣氏去年四月間由寗波逃出後在女婿蔡玉堂家尋回至十月間復又逃出小的尋至滬上知爲李玉堂誘匿另賃八仙橋左近小屋居住因此扭案請訊質之李玉堂供稱家住英界蔣氏卽小的妻妹不敢誘匿蔣氏在堂齗齗争辯大令著押候鞭背一百下交其夫領回管束李玉堂不應誘匿妻妹著押候重責三百板○包探禀稱偷兒李阿桂在金利源碼頭竊煤二簍爲巡丁拘獲送案請辦質之李阿桂供此煤由江天輪船水手郭玉裕遣小的挑至南市大令以其矢口妄供著押候笞責一百板贜還失主○包探禀稱胡福生將新鞋一雙冋押店質錢爲巡街捕拘獲旋有朱福林者自稱借與胡福生質錢因此一併解案請訊質之朱福林供爲糧米小工與胡認識將新鞋暫借質錢大令著將胡押候笞責一百板朱福林押候查明覆核○陳寳坤禀稱由寗波附江天輪船來滬被賊陳大龍竊去鞋籃一隻當塲捉獲送案請辦質之陳大龍寳竊不諱大令著押候笞責一百板贜還失主○包探禀稱偷兒沈松亭在英界廣帮紥籐店内竊取磁茶壺行經本租界拘獲人贜解案請訊沈松亭認竊不諱大令著押候笞責一百板贜存待領○包探禀稱竊賊周春林先至復泰昌烟店撬門而入竊去錢一千八百文又至興聖街某絲店竊取絲線數十兩及某廣貨店洋一百三十元經各失主報捕緝獲解案請訊質之周春林供絲線十九兩當在小東門某押鋪其餘俱賣與舊貨店所竊洋銀往虹口賭錢已輸罄矣大令著押候嚴比俟吊到各贜給失主具領○陳新禀稱前晩被贼撬門而入竊去狐皮女襖縐紗夾袴等衣服數件報捕後拘到竊賊王阿寳並原贜由包探解案請訊大令著將王押候笞責一百板贜還失主○包探禀稱胡和尙向以賣魚爲業因賭錢輪罄將鐵鑿掘門行竊當塲拿獲解案請辦質之胡和尙一味支吾大令著押候重笞一百板○朱阿三禀稱有東洋車租與董長奎旋被私賣是以扭案請追董供鹽城人隨朱阿三來滬拉車度日大令著押候笞責一百板追還原贜○陳正大皮箱店内聚賭之犯金竹山經張阿全保出屢傳不到昨日飭提保人張阿全押候交到金竹山罰鍰○周顧卿投案請領失路之女孩周蘭英大令以此女供明來滬乞食恐有别情著覓本租界保人方准領回 
[美界捕房瑣紀]  
　　虹口賭風素熾前年由二十三保二圖地保王少卿禀明公廨會同英美二界捕頭密往圍拿拘獲賭徒八十餘人從嚴懲辦此風爲之一息去歲王保滿役後現充地保朱毛毛接充竟敢號召閩廣各賭徒重張旗鼓得賄不貲疊經捕房嚴行拘辦無如朱消息靈通屢被知風逃逸邇由縣署及總巡飭差提究朱神通廣大迄未到案賭徒依舊呼么喝六視禁令如弁髦英美二界捕頭心焉惡之因於昨日下　督带中西探捕馳往兠拿各賭徒均已聞風遠避祗剩賭棚數座捕頭飭將各賭棚一律拆毁○虹口唐家弄第四百五十號門牌居住之徐開陽生有一女名夏琴碧玉小家别饒風致有前曾同居現住天潼路第一百廿三號屋内之寗波人陳惟貴之子名本仁者見而艶之求親不遂竟 
 
 

Page 4

 
 
於昨晨雇備小轎一乘邀集强有力者多人突往徐處將女搶納轎中飛馳到家意將婚配女執意不從大聲哭喊其時徐已奔控捕房捕頭立飭竇倪二包探尋蹤而往當將陳父子並女一併拘送捕房捕頭以案關强搶飭送公廨判理○漁船　朱蓬頭近在顺泰碼頭浦中撈獲洋布數捆止欲銷售詎料布係英界寗波路恒昌泰洋棧之貨因用船駁運遭風傾覆爲朱所得當被投報捕房卽經倪包探查知將朱拘入捕房押候吊贓送究○粤人鄧阿土昨持狼皮女襖等件至北河南路某押店質錢一百六十一號巡街捕見其形跡可疑向之盤詰鄧不服致被拘入捕房捕頭飭包探洪阿寳带出研詢始認竊自英界江西路第五十一號同鄉宋阿九家遂卽解至捕房押候送究○小竊陸阿大前晚溷入裏虹口某木作内竊得松板等件背負而逃途經漢壁禮路適爲二百四十九號華捕撞見人贓並獲扭送捕房捕頭念其所値無幾飭押一宵從寛開釋○昨有口操粤音之失路男孩一口在北四川路道旁哭泣旋經好善者見而盤詰孩對答不清遂卽携送捕房捕頭飭暫留養候其家屬認領 
[川宜賑電三誌] 　 
　　啓者頃又接川東電川災以大巫開東梁萬涪各屬爲甚地方辦賑無濟事草根樹皮已盡竟有易子食者秋收尙遠　且難逆料哀鴻遍野目賭心傷務懇撥欵拯濟功德無量又接成都電夔屬一带災重飢民易子而食路斃尤多慘不忍聞大憲雖籌賑濟但庫欵支絀米糧更缺不得不求義賑諸君子仁聞廣被定蒙設法以救又接宜昌電先不過籌濟施鄖邊境現夔府災尤重亦須兼顧束手無策務求設法接濟救人救澈盼禱各等因同人等先以川重於宜當由各賑所凑解規銀四千兩列爲第一批雷匯川東任觀察散放暫以應急曾乞登報聲明計邀公鋻兹又告急之電雪片而來同人等承恩布惠無米難炊雖蒙諸君子陸續捐助無如災廣欵繁急難成數現擬續解二批川賑而宜賑亦須亟籌解濟伏求仁人君子大發慈悲體天地之好生救災民於呼吸仁施當阨萬代公侯謹爲百萬哀鴻于叩萬叩以請命上海陳家木橋電報總局内籌賑公所謹啓 
[急募善捐]  
　　敝堂醫藥兼施恒産旣無長捐又少全頼正月間託信局齎送一文愿册募集捐貲庶抵接濟今年仍遵曩例冀結美緣乃螘悃早申鴻施罕萃諒因郵寄加費派册不無脱略以致捐户較稀然道在誠心苟有裨於生靈亦何拘乎形迹無論捐册到否務祈諸大善士恩周病鶴澤及枯魚救一人或繋一家矢萬愿卽邀萬福積善餘慶厥有明徵至來往寄費均由堂中照給特叙募捐緣由乞登申報伏維垂鑒上海虹口元濟善堂董事唐廷桂嚴信厚施則敬等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[補身牛肉汁　補身牛肉汁　華英大葯房]  
ＭＥＡＴ　ＭＣＥＴＨＥＳＨＡＮＧＨＡＩＤＩＳＰＥＮＳＡＲＹ 
上海華英大葯房凡蒙批發格外公道認明　　　庻不致悞 
[日本九橋女醫]  
東京女醫學士丸橋氏久寓申江熟察華人病症活人無算尤精外科茲移家虹口乍浦路新關總會隔壁九十七號洋房抱恙者盍往診之 
[新式八音琴]  
本行新到大小八音琴内敲鐘鼓其音甚妙以及號筒戰鼓洋笛洋簫等各色樂器俱全其價格外從亷凡貴官紳富賜顧者請駕至英大馬路三號便是謀得利琴行啓 
[賠欵甚速]  
本月廿二日晚間寳善街天儀茶園失愼本宅近在比鄰右邊廂房亦被殃及幸在美查公司經理英國永平公司保有火險現蒙面估照價賠足如數收到近來火焚之事層見疊出其保險之有益而該公司之迅速賠欵尤爲誠信可感特此登報佈告西桂馨里陸宅謹白 
[賠款迅速]  
茲者本號開設鐵馬路被隣居失愼小號同罹是危幸由美查公司經理之永平保險公司保銀二千兩今已照數收足可見該公司誠實可靠以鳴謝悃特此登報聲明大德生啓 
[禮拜六拍賣]  
小火輪船 
准於三月初二日十二點鐘在南京路碼頭拍賣小火輪兩隻船名快也利宏濟其船漆黄色泊在鐵大橋下卽可面看機器船身堅固走水快捷如合意者届時請至該碼頭面拍可也此佈瑞和洋行啓 
[延請買辦]  
啓者今欲延請一買辦須熟悉鐵及洋布生意者倘願俯就薪水格外從豐請繕就信函註明住處由申報館轉交如不熟悉此事則不　致函此佈 
[木管出售]  
本號在東瀛廠中專造紡績木管一應俱備價格外廉宜貴商或購或定光顧者請移法界三德里裕和公面議可也 
[杭州萬利源]  
英四月份票雙張十二元四開照算分條六角半收兌紅票格外克已承蒙賜顧原班回件上珠寳巷朝東石庫門内 
[憑摺取息]  
本公司應派内申年第十一届股息仍照向章於三月初一日起憑摺給發特此布聞　仁濟和保險公司謹啟 
[紡紗織布機器出售]  
啓者伯拉脱兄弟公司開設在英國洼而亨地方專製紡紗織布機器其貨係頂上之絲故價較他家昂貴現在上海經理者係怡和洋行特此佈聞甲 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
[飛影閣畫報出售]  
吳友如先生所繪後坿滬粧仕女續無雙譜百獸圖等每本洋五分躉批格外從亷三洋涇橋緯文閣書莊代售 
[燕製補丸善能利大便背四肢痛]  
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用輕瀉者此丸洵推第一小盒洋一角大盒二角五分此藥各大藥房發售 
[告白]  
安豐泰記衣莊被范鶴亭經理不善以致店本大受虧蝕今股東徐秀記蔣爾康憐其年邁格外體恤憑中議貼范鶴亭英洋二百元以俆料理上行各欠之用嗣後各上行應向范鶴亭理楚不涉徐蔣二姓之事所有店内存貨以及一切生財均歸股東徐秀記蔣爾康經管槪典范鶴亭無涉誠恐後論爰特申明登報 
[只此上海一家鴻福來附送彩票爲記]  
本行彩旺中外咸知欲發財購英四月吕票雙張十二元送彩票一雙張單四照算分條大洋七角彩票照送函委卽奉四馬路 
[梁愷悌堂蠟丸店遷移]  
本號向設棋盤北首發售各項蠟丸兼代寄廣東闈姓今因房屋期滿暫移英界打狗橋口朝西門面照常交易貴客賜顧請
移玉趾 
[始創龍涎香戒烟丸]  
始創龍涎香戒煙丸 
原夫洋烟之悞人也初時吸食藉爲叙談消遣之資漸而流入五經日久遂成　癮因虚受病百弊叢生於是有戒烟一法紛紛擬方以售於世而往往配入烟膏烟灰以爲藉此作癮乃易隨漸减食卒之能止癮而不能斷癮戒之不脫服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣滓留存勢必日積月累停滞胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃而再戒亦隨其便永遠無弊幸而遠方播傳仍恐異鄉外客採買維艱特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白扣仁温寒固氣北茋於术衛生丸以寗神開胃補血加蘇合丸以袪風用龍涎香以統除烟之積患矣每癮一錢吞丸三分每瓶價大洋五角　諸君恐難戒斷卽到本齋包戒斷癮後謝亦無不可本齋原爲方便　諸君起見並非有心圖利也丸之妙處並非徒托空言若有烟膏烟灰攙入製丸　皇天不佑此丸不獨爲戒烟之用並治一切心氣肚痛癰疽瘡瘍筋骨疼痛諸痛卽止如神　原方　正龍涎香二兩　正母丁香五錢　上廣木香五角　正西牛璜兩半　紅肉洋參三兩　鮮白扣仁一兩　九轉胆星三兩　加料衞生丸卅個　天生於术二兩　去白陳皮一兩　正好沉香五錢　加料蘇合丸廿個　廿米炒北茋二兩　正川貝母二兩　上肉桂心二兩　共末蜜爲丸一分鋪杭州太平坊　一分寄鎭江日新街文萃書局　廣東邇遐齋分設上洋英界老巡捕房對門開張另有正龍涎香發兌 
[新式火油引擎]  
啓者亨司排阿克者時廠所造之保險火油引擎爲天下最靈便之引擎不拘軋花紡紗吸水打米等機器可以帶之運轉如意代煤氣省人工最爲合用且極潔凈每一點鐘工夫每疋馬力僅用火油一磅可也運動靈巧無出其右請移玉至二馬路泰隆洋行觀看並可陳述一切功用爲告二馬路泰隆洋行告白　 
[石印巢氏病源]  
是書爲隋朝大業中太醫巢元方所著會粹羣説沈研精理形脈之證罔不畢備分門别類内外兼收誠術藝之模楷而診察之津梁也現已石印成書每部六本價洋一元五緯捷算二角算牖二角上海棋盤街博文書局出售 
[儒醫留滬]  
丹陽廪貢生韓止軒素習岐黃術家居已博覽諸書又出游孟河費繩甫先生門下三載有餘現在申懸壺寓三馬路西畫錦里口第一石庫門内 
[大屋招租]  
新馬路梅福里有新造五樓五底四廂吉房兩所裝飾精潔天井寛大合意者請至本行面議可也信義洋行經租處啓 
[老式補身牛肉汁]  
本堂自運外洋老牌圓黑式瓶補身牛肉汁照本批發以廣招徠每瓶一元二角五分如各埠購去寄售者每小箱裝六瓶計洋六元上海五福弄口京都同德堂白 
[石印足本小學紺珠]  
括蒼王伯厚先生所輯天地人倫藝文名臣氏族制度等分十八類博采廣稽爲　十卷以便初學　聖賢立言之旨欲以先覩爲快者請向古香閣購取每部一函價洋五角凝芬館啓 
[失票]  
今遺失同泰和支恊大莊二　二十期第　號九八元一百十一兩九錢望各寳號以作廢紙無用二月廿七瑞甡祥　　　 
 
 

Page 8

 
 
   
 
 

Page 9

 
 
[英界公堂瑣案]  
　　竊犯蔣阿八案牘纍纍送經包探拘送公堂經屠别駕笞責遞解捕頭亦令映　小　俾得易於辨認前日又　　於租界中適爲包探趙銀河所見拘入捕房昨日解至案下惠副捕頭呈上小影禀稱此人遞解回崑山原籍已不數次矣此次務請嚴懲蔣　　小的實是本邑人並非崑山籍尙有房屋在浦東趙探又禀稱小的現已查明此人原籍確非崑山實是蘇州府屬吴縣境内洞庭山人其父在滬管生前年子物故蔣哀求遞解寗波别駕允之乃商諸衛繙譯官然後著趙探带回捕房遞解寗波諭以如再來滬定須笞責千板管押二年○包探　阿才禀稱昨晚黄悦來至尙仁里某倡寮作狎邪游水知如何互相争閙竟將桌上玻璃罩中洋花碰碎其一由某號巡捕拘入捕房捕頭令小的解案請訊龜婢陸李氏投案訴稱小婦人随某小姐服役昨日黄大少來家打茶圍小姐殷勤欵接黄大少忽無端發怒將物撃毁約値洋銀八圓今幸解案叩求大老爺明斷黄供稱昨日飲酒過醉信步至倡家訪友龜奴拒而不納故與忿争别篤判令賠洋銀兩圓陸李氏管押一日○四百十六號華捕解王仁全至案禀稱昨夜漏已殘矣此人忽至蕭阿多所開烟館吸烟蕭以爲時已晚却之王大肆咆哮將所掛洋油燈撃堕幾肇禍端幸經烟館中人救熄小的聞聲往拘亦被扯破號衣今特送案請訊蕭投案訴稱昨晚十一點鐘時小的家已收　王約集多人强欲開燈小的恐違定章故不依允不料伊將燈摔毁幾肇火災王供稱小的獨自一人前往且並不强令開燈别駕判令笞責二百板管押一禮拜○包探秦少卿禀稱昨日王阿寳在路中與沈阿福互碰以致揮拳沈受有微傷經小的將王拘獲带入捕房捕頭令送請訊究沈○案訴稱小的與王素無一面之緣昨忽被受傷叩求訊究王供稱此事小的實出無心惟求鑒宥别駕判令押候沈傷痊再訊○包探秦少卿　　竊取曹阿三家綢布衣之賊犯朱金生請訊曹投案領贓王供稱小的係本邑人失業無聊以致犯竊尚係初次叩乞開恩别駕判令笞責五　　贓給還失主○包探張阿五禀稱小工王啓生王怡元徐忠信串竊劉東峯家炭三簍報捕後捕頭令小的拘獲人贓解案請究劉投案訴稱　　雇伊等作工伊等卽乘機竊物今旣獲案惟乞嚴懲二王及徐同供稱小的等貪念一萌致犯竊案求大老爺特開恩典曲予矜全别駕判令　笞責五十板○一百六十一號華捕解鄧阿生關阿法到案禀稱昨日伊等互相嘲謔小的見而喝阻突被鸧毆是以拘請究辦鄧關同供稱小　等係廣東某邑人不敢毆辱巡捕别駕著押候查明於禮拜四覆訊○昨日浙江寗波府屬某邑人陳味桂率其子本仁至鄰人徐邵記家將俆女晧琴劍負回家適經某號華捕所見拘入捕房昨晨捕頭令解案請訊味桂呈　禮書允帖供稱俆女實已許字兒子徐訴稱女兒如已許字試問媒妁何人别駕著留候過堂覆訊 
 
 
 

Page 10

 
 
   
 
 

Page 11

 
 
[光緒二十三年二月十八日京報全錄]  
　　旨門抄○諭旨六道錄前○將軍長奏爲審明姦夫姦婦同謀殺死親夫埋屍滅跡按例定擬摺○河督任○奏報豫省黃河凌汛保護安澜摺　川督鹿奏依限交清欵項之同知懇請開復原官片○大臣訥奏循例揀補僧官頗琫片○晉撫胡奏委弁接带練軍片○二月十八日　　部太常寺太僕寺正藍旗值日内務府引見二十七名○崑中堂前往東陵收工請訓○張蔭桓出使外洋請訓○前熱河都統崇禮病痊請　安○薛允升因伊子記名以道府用謝恩○豐紳布高賡恩記名以道府用謝恩○彭壽假滿請　安○端王續假五日○恩輝續假十日○宗人府奏派守護西陵派出全公○提督衙門奏拿獲盜犯王三等六名請交弄部○召見軍機崇禮張蔭桓○○奴才長庚鍾亮跪奏爲審明姦夫姦婦同謀殺死親夫埋屍滅跡按例定擬恭摺仰祈聖鑒事竊查前據錫伯營領隊大臣德克津布咨呈該營閒散木特春商同姦婦瓦痕折謀殺親夫伊克吐善身死一案當經札飭代理伊犁理事同知廣恩勘騐審辦去後兹據代理理事同知廣恩審明定擬解請審勘前來奴才等率同各領隊大臣親提覆訊緣木特春卽西木必善係錫伯營八牛彔廂藍旗富勒祜倫佐領下人與已死伊克吐善隣近居住時常往來伊克吐善之妻瓦痕折見面不避伊克吐善同弟久里山常出外間傭工光緒十八年二月不記日期伊克吐善赴渠工作初更後木特春卽西木必善至伊京吐善家中見瓦痕折娘家做伴幼弟培里善及瓦痕折小女均各睡熟與瓦痕折調戲成姦随後遇便宣淫不記次數並未給過錢物伊克吐善亦不知情二十年十月不記日期木特春復與瓦痕折在房續姦半夜時候伊克吐善由外回家呌門木特春同瓦痕折驚起瓦痕折前往開門木特春躱在門後逃脱伊克吐善瞥見詢知姦情將瓦痕折打駡一頓禁止木特春不准往來因恐報官出醜未經聲張隨卽搬在街西居住二十一年四月伊克吐善見瓦痕折代木特春做衣又禁止不准代做木特春因此懷恨乘伊克吐善不在家中屢與瓦痕折商謀害死伊克吐善瓦痕折均未允從二十一年十一月二十七日晚木特春復向瓦痕折説你能將丈夫騙出城外一切事情有我承當瓦痕折因被伊克吐善時常打駡當卽應允約定次日邀赴水磨途中行事二十八日午後瓦痕折就要伊克吐善同往水磨　家堂伯那爾避處取銀贖皮襖伊克吐善信實卽同瓦痕折走出牛彔南門木特春牽馬在南門等候見伊克吐善夫妻已出南門卽騎馬出東門跑至水磨天已黄昏約往回走至離城二里許地方對面撞見伊克吐善夫妻二人走過乘伊克吐善不防勒馬走身後卽用手持木棍向伊克吐善頭上狠打一下伊克吐善當卽昏暈倒地木特春復下馬扭住伊克吐善髪辮用棍亂打瓦痕折害怕轉身走去行不多遠木特春見伊克吐善已死將棍丢棄赶上瓦痕折告知伊克吐善已被打死用馬馱送瓦痕折回家因恐屍身棄在路旁被人看見獨自一人出城於五更時將屍身丢棄草清次日大雪卽至瓦痕折家告知棄屍情由十二月十一日久里山由固勒札散工回家不見其兄伊克吐善當向瓦痕折查問瓦痕折揑稱其夫於十一月二十八日往二牛彔去了久里山隨往告知族叔唐武遜到二牛彔等處找尋未見復問瓦痕折語言支吾遀禀知該本管佐領找尋木特春聽開恐被找　屍身本年二月初間雪已消化前往棄屍溝内查看見伊克吐善屍身尙在當去挖坑掩埋臨埋時又用小刀割傷伊克吐善莖物一刀轉回告　瓦痕折埋屍情事二月十一日正在諾爾胡遜房内與瓦痕折相與續姦被久里山捉獲捆送擋房正在查問伊克吐善下落二十六日晚間有牧牛間散扎明阿札普善泰在黑溝源地方牧牛見有死屍被野獸殘毁赴檔房報明久里山聞知同往看見屍身衣带以上被野獸殘食衣带以下埋在土中地上遺有零星骨殖並衣帽裹肚認係其兄伊克吐善身前穿戴之物裹肚内裝有漢字要酒條三張亦係其兄在酒鋪與人作保　　始知其兄被人殺害禀請檔房訊出木特春同瓦痕折謀害情形呈錫伯營隊大臣咨呈當卽札飭代理伊犂理事同知廣恩勘騐詳報因該犯木特春到案患病當飭撥醫調治兹該犯病已痊愈據代理理事同知廣恩審明議擬詳請提犯審勘前來奴才等率同各領隊大臣親提覆鞫據供前情不諱詰無另有同謀加功之人亦無起釁别故案無遁飾查律載妻因姦同謀殺死親夫者凌遲處死又例載凡姦夫起意殺死親夫之案姦婦分别有無知情同謀照例辦理外姦夫俱擬斬立决又因姦同謀殺死親夫本夫雖知姦情並非有心縱容姦婦仍照律凌遲處死又律載容止人生家通姦者减犯人加罪一等又名例載稱减者就本罪上减輕各等語此案木特春卽西木必善與作克吐善之妻瓦痕折通姦因被本夫撞獲禁止往來懐恨起意商同姦婦瓦痕折將本夫伊克吐善謀殺身死又復埋屍滅跡致被野獸殘食殊屬兇淫不法自應按例問擬木特春卽西木必善除埋屍被殘輕罪不議外合依姦夫擬斬立决照例刺字姦婦瓦痕折與木特春卽西木必善通姦因被親夫伊克吐善打駡輒敢聽從姦夫木特春卽西木必善毆傷身死實屬知情同謀查訊伊克吐善撞獲姦情時常將妻打駡禁止往來並非有心縱容瓦痕折合依因姦同謀殺死親夫本夫雖知姦情並非有九縱容者姦婦仍照律凌遲處死例擬以凌遲處死諾爾胡遜容留木特春在家與瓦痕折通姦訊明水知瓦痕折之夫已被謀殺應照容止人在家通姦减犯人加罪一等律於瓦痕折知有姦夫者杖九十本律上減一等杖八十係旗人鞭貴發落無干省釋屍　飭屬領埋兇器木棍小刀據供丢棄免其查取是否允恊除全案供招咨部外所有審明姦夫姦婦同謀殺死親夫埋屍滅跡按例定　緣由謹恭摺具陳伏乞皇上聖鋻敕部核覆施行謹奏奉殊批刑部速議具奏欽此○○頭品頂戴河東河道總督臣任道鎔跪奏爲豫省黄河凌汛安澜仍飭籌備修守以固工防恭摺仰祈聖鑒事竊臣前將節次冬至督飭防護凌汛並赶辦歳料緣由於上年十一月二十五日　　具奏在案查去去冬氣候嚴寒爲日甚長黄河水凌擁結甚於往年臣先經嚴飭道廳預籌防範旋據禀報各於迎溜兠灣埽前密掛逼凌椿把並多備打凌器具派失看守遇有冰凌擁集抬高水勢立卽敲打推行不任阻遏爲患埽壩間有刷墊亦均隨時廂抛穩固前於正月初二日節交立春凌汛已過兩岸各工一律保護安澜堪以仰慰宸厪惟瞬交桃汛一切修守事肎亟應次第籌備現據各廳禀報歲稭業已陸續辦齎仍肇　應需雜料等項一侓儲備充足一面估計春廂統候騐明再行興作以昭核實除將騐收料物及勘辦春工各綠由隨時奏報外所有豫省黄河凑汛安瀾緣由理合恭摺具陳伏乞皇上聖鑒訓示謹奏奉硃批知道了欽此○○鹿傳　　　再臣前以候補同知柳宗蘧虚僞不實試辦天穆礦務尙無成效而濫支浮銷至千金之多奏請暫行革職勒限清繳業經奉旨允准在案教據委辦礦務總局司道王毓藻等詳稱該革員於被叅後深知愧奮已將應繳天穆廠本銀一千三百兩極力籌撥於限内繳清等情詳請原案開復前來臣查該革員旣於限内將應缴廠本銀兩照數交清是其自知愧奮情尙可原相應仰懇天恩俯准將暫行革職候補同知柳宗蘧開復原官仍留原省補用予以自新而觀後　出自鴻慈逾格除咨部查照外理合附片具陳伏乞聖鑒訓示謹奏奉硃批著照所請吏部知道欽此○○訥欽片再奴才接准逹顧　　咨稱　據噶布倫等禀　管理番兵生　銀兩僧官頗琫阿旺青饒擺桑調補四品小堪布遺缺照例揀選應升番目擬定正陪懇請揀補具奏前來奴才查騐得擬正四品小堪布降巴曲盡人尙明白公事熟習堪以補放僧官頗琫員缺除照例繕發執照飭令接管任事外所有　例揀補管理番兵生息銀兩僧官頗琫具缺理合附片陳明伏乞　鑒訓示謹奏奉硃批知道了欽此○○胡聘之片再管带大同鎮標練軍馬隊第八旗寗武營都司萬國勝飭赴新任當經檄委留晋補用　撃張玉堂暫行接带　　得該員操防不甚得力自應撤回　　以重　務兹查有留著差遣副將楊洪發堪以委令接带除檄留　照並咨部外理合附片陳明伏乞聖鑒謹奏奉硃批兵部知道欽此 
 
 

Page 12

 
 
[光緖二十三年二月十九日京報全錄]  
　　宮門抄○諭旨一道錄前○陜督陶奏爲造報甘肅關内馬步練軍分支扣餉摺○又奏爲軍餉不敷將存糧變價提用片○總兵高奏爲接署鎮篆摺○江督劉奏恭報淮南徴收鹽厘數目摺○又奏揀員請補外海水師守備員缺摺○黔撫嵩奏報各省解到餉銀數目摺○提督楊奏報巡洋情形摺○二月十九日刑部都察院大理寺廂藍旗値日吏部引見六十二名户部十四名户部三庫二十一名禮部二名國子監二名廂黄满九名○壽昌假满請安○全公謝守護西陵恩○徐用儀謝署户部左侍郎恩○景善因伊子記名以道府用謝恩○　元謝授祭酒恩○崇光續假十日○値年旗奏派專操之大臣派出溥良定昌○召見軍機全公薛允升○○頭品頂戴陜甘總督臣陶模跪奏爲造報甘肅關内馬步練軍光緖二十一年分支扣餉項細數清册恭摺仰祈聖覧事竊查前准户部咨開甘肅省裁勇練兵係屬因時制宜並非承平舊制所有開支薪水亦非常例動支應令專案奏銷以免牽混等因所有光緖二十年分練軍餉項細數清　前已奏銷在案兹據甘肅布政使曾鉌詳稱遵查甘肅關内馬步練軍光緖二十一年分薪公口糧等項共實支銀一十三萬三千六百兩九錢四分八釐内扣收過糧價及四分减平銀二萬三百七十六兩五錢六分六厘理合分别造具細數清册詳請具奏前來臣覆核無異除將齎到册籍分送部科外理合恭摺具陳伏乞皇上聖鑒飭部核銷施行謹奏奉硃批户部知道欽此○○陶模片　再臣前奏請撥補軍餉運費銀八十萬兩經户部議由甘肅司庫撥用銀四十四萬兩江海關道撥解銀二十萬兩不敷准由該省存糧變價提用等因於光緖二十二年八月初一日其奏本日奉旨依議欽此咨行到臣當經轉飭遵照去後兹據藩司曾鉌詳稱遵查各屬存糧除被難之區無糧可糶外其河東各屬額糧米少以之供支兵糈可糶外其餘無多惟河西之甘凉肅州一带尚多可變之糧當卽限行通　糶變價不得部中屢以時估爲衡飭令比照時估變價不得再以例價爲請無如甘省地方遼闊多係陸路山程平昔糧運本極艱難現在河湟被難到處脚價昂貴乏食之區久經告　而　滯之處並不流通蓋挽運太難本無富商大賈爲此販運貿遷之舉若各就本地零售所銷能有幾何且糧石入倉無論如何加謹收儲一經隔年斷不能色味毫無攺變况糶糧之地並無水旱之災忽然開倉賣糧市値亦必立形减落是倉糧出糶勢不能與時價相同屢據各州縣禀陳前情雖嚴札一再申飭而情形實在爲難非空文所能相强故事將半年報糶者不過萬石似此遲滞艱　軍餉何能撥補再四籌思惟有就各屬存糧色樣照時估核減價俱使售買者稍獲微利庶幾從速多鎖以濟餉需之急等情詳懇奏請立案前來臣覆核無異謹附片具陳伏乞聖鑒飭部查照立案施行謹奏奉硃批户部知道欽此○○署雲南臨元鎮總兵雲貴督標中軍副將奴才高德元跪奏爲恭報奴才接署鎮篆日期叩謝天恩仰祈聖鑒事竊奴才於光緖二十二年十月十六日接奉雲貴督臣崧蕃照曾雲南臨元鎮總兵李應舉因病出缺所遺篆務奏委奴才署理等因遵於十一月十一日交缷雲貴督標中軍副將篆務自省起程於十七日行抵臨安府城據理臨元鎮總兵前營遊撃包蓮將欽頒貴南臨元總兵關防一顆曁王命旗牌火牌文卷等項飭委鎭標中營遊撃陸鳴畢齎送前來奴才　卽恭設香案望關叩頭謝恩卽於是日接管任事隨卽馳赴蒙自縣城駐紥伏念奴才三湘　質一介武夫前隨四川督臣駱秉章及前貴州提臣周逹武剿辦陜甘州黔各匪先後二十餘年薦擢補用總兵歴任貴州遵義協副將署理古州鎮總兵調補雲貴督標中軍副將荷殊施之逾格正慚莫報夫繊埃廼寵命之優加兹復榮權夫專閫查臨元緊鄰外域總兵任重邊防近年蒙自開設洋關中外交涉事宜紛來沓至加以幅員遼闊民夷雜居沿邊游匪流氓復不時出没舉凡安内攘外詰暴鋤姦在在胥關緊要自維檮昧深欋弗勝惟有勉竭愚請斟酌時勢督飭所轄防緑各管一律認真　頓實力操防並隨時隨事禀商督撫臣指示辦理以期仰答高厚鴻慈于萬一除將接署鎮篆日態循例恭疏題報外所有奴才感激下抌　合繕摺叩謝天恩伏乞皇上聖鑒謹奏奉硃批知道了欽此○○頭品頂戴兩江總督管理兩淮鹽政臣劉坤一跪爲恭摺報光緒二十一年下半年淮南徴收課厘數目仰祈聖鑒事竊淮南鹽務于同治三年奏定新章徴收課銀按半年奏報一次鹽釐隨課並報歴届循照辦理光緖八年湖南湖北安徽三案經前督臣左宗棠奏加新引接准部咨自光緖九年起將兩淮新舊各商課厘數目收支各欵分欵造報等因遵經報至光緖二十一年六月止在案兹查二十一年七月起至十二月底止收舊商課百銀一百四十萬五百七十九兩有奇收新商課厘銀十五萬四千一百二十五兩有奇共收新舊各商課釐銀一百五十五萬四千七百五兩有奇又收湖北襄陽鄖陽等府試銷淮鹽釐税錢五萬六千五百五千有奇萬户　　收川厘錢十萬三千四百四十八千有奇比較二十年下半銀擻較形短絀錢擻均有加增據兩淮鹽運使江人境分造清册詳請具奏前來臣覆核無異除將清册咨送部科外謹彙開清單恭摺具陳伏乞皇上聖鑒敕部查核謹奏奉硃批户部知道單併發欽此○○頭品頂戴兩江總督臣劉坤一跪奏爲揀員請補外海水師守備員缺恭摺仰祈聖鑒事竊吴淞管一號艇船正哨守備王光勝病故遺缺接准部咨係外海水師題補第四輪第二缺應用儘先人員行令迅卽揀員請補等因伏查是缺守備駐　吴淞海口有管駕艇船梭巡洋面之責非久歴風濤熟悉沙線之員難期得力外海水師現無儘先守備應補人員自應照章在於内洋揀員請補兹查有名次在前之儘先守備掘港管輪船副哨千總趙得陞年四十九歳江南通州人由行伍於同治二年投營隨剿出力薦保守備銜儘先千總旋經到標候補於任賴捻股一律肅清案内經前湖廣督臣李鴻章奏保同治七年八月初九日奉上諭趙得陞著以守備儘先補用欽此光緖十一年借補通州營把總二十一年陞補掘港營輪船副哨千總二十二年接授扎付該員駕駛擅長操防可靠歴任各缺辦理裕如且内洋名次最先以之請補是缺守備洵堪勝任與例亦屬相符合無仰懇天恩俯准以儘先守備掘港營輪船副哨千總趙得陞補授吴淞一號艇船正哨守備員缺實於水師管伍均有裨益如蒙俞允俟部覆至日卽行給咨送部引見恭候欽定除將該員出身履歴咨部查核外謹會同江南提督臣譚碧理恭摺具陳伏乞皇上聖鑒謹奏奉硃批兵部議奏欽此○○嵩崑片再光緖二十二年十月分收到各省解黔軍饟銀數業經奴才奏報在案兹查十一月分收到山東省協饟銀一萬四千兩廣東省協饟銀一萬六千兩四川省　税協饟抵捐等銀四萬兩江蘇省協饟銀五千兩共收銀七萬五千兩據布政使邵積誠申報前來除咨部查照外謹附片具陳伏乞聖鑒謹奏奉硃批户部知道欽此○○尙書銜頭品頂戴福建水師提督奴才楊岐珍跪奏爲巡洋往返事畢謹將洋面情形同撤巡日期恭摺具陳仰祈聖鑒　竊照　奉上　嗣後沿海水師各提鎮著於每歳出洋時具奏一次俟巡洋往返事畢卽將洋面如何情形據實具　等因欽此歴經欽遵辦理在案伏查水師係奴才專　屦行奥台澎對峙南北洋面磅闊亟當身先　率嚴督巡緝以固洋防杰年三月初二日整師督巡實將出洋日期具摺奏報恭奉硃批知道了欽此遵卽乘坐兵輪巡視沿海舟師一律細加校閲兵械務須齊全駕駛必求嫻熟申明賞罰力戒偷安督飭戰哨各舟實力　巡無諭遠近島嶼内外港以用偏僻處所悉皆周歴巡邏有盗務獲如遇遭風觸殘船售無分中外立郎駛赴救援現在轄洋均尙静　各營舟師皆能認真緝捕至厦門爲通商重地駐防練兵營勇業經汰弱留强正應加意熊校訓練茲届各防巡查防守亦關緊要遂　十一月初十日循例暫行回厦辦理營務督率將領按期操陣打靶並令各口砲寡操演　　務使精益求精仍諭各舟師分巡會噌毋稍　懈倘開關　邇商船歸装絡釋奴才自當相度情形隨時出洋巡護以仰副　聖主綏請海罷保衛商民至意令將巡洋往返事畢洋面情形同撤巡日期恭摺具奏伏乞皇上聖鑒謹奏奉硃批知道了欽此 
 
