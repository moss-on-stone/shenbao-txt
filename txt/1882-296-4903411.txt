# 1882 - 296 - 4903411

 

Page 1

 
 
[廣陵名勝圖曁孫子授先生楹帖出售] [  點石齋主人啓]  
　　廣陵爲江南勝之地翠華臨幸以來山川草木倍覺光輝海内游人共深企慕儀徵阮梅叔先生繒成圖四十八幅附以論說極爲詳備覽斯圖者不啻神遊於紅霞白塔間本齋用照相石印法縮成袖珍善本與原本原本無少差别刻已工竣訂成一本收回工本洋一角五分又孫子授先生手書八官對亦並印成白紙定價洋二角色紙二角五分已裱者另加裱工洋二角均卽日出售售處仍照曩例諸君請卽賜顧爲幸 
[論城中馳馬] 　 
　　今夫玉勒錦韈揚鞭得意疾馳於春郊秋坰之間攬轡控縱顧盼自雄天下之至樂也今夫　珊徐步扶杖龍鍾循墻而走不敢旁視兢兢焉惟恐傾跌而突有驕馬横飛踶趹所及避讓不及身仆於地魂飛於天或頭破血流膚損肌裂呻吟於衢路而轉盼人馬俱杳無從索養傷之費乞買命之錢此又天下之至苦也樂者自恣其樂而不顧人之苦苦者獨承其苦而無如此樂者何是又天下之至不平者也然而樂者初不自思也苦者又無從控訴也是不成一苦樂不均之天下哉如近來本報屢載有城中馳馬致於傷人等事層見疉出不一而足前者松江城内馳馬傷人今者揚州城内又有馳馬傷人且所傷爲懷胎抱孩之婦一撞之後孩子不知抛向何處是可憐已而該婦因跌墮胎至於昏暈數次至今生死尚未可卜而還問騎馬翩翩而過者則紅塵滚滚早逐馬蹄而去已遠在騎馬者自知闖禍急急趨避其智似足多矣而問其良心又安在也嘗見上海租界西人乘馬車馳驅於馬道或泥城外一帶鄕間芳草如茵地方寛闊本不若城内街衢之逼窄此來彼往儘可相避而或有耳目所不及偶然碰撞以致傷人損車則西人必停車慰問有受傷者送至醫院令其調治代給養傷之費其有輪破軸折車遭損傷則亦必酌予修理之資竊歎西人於此等處實有大過乎華人者非西人之財多於華人非西人之智不及華人蓋亦天良有未盡冺者耳本埠之野雞馬車卽不然矣車主爲華人執御爲華人乘坐爲華人適有撞人等事莫不加鞭疾馳急思遁去以脫禍幸租界有巡街捕有時遇見卽將該車拉住解送公堂議責議罰議賠尚足稍伸公論否則亦將揚鞭逕去旣得遠害猶且詡詡然予智自雄嗚呼何中國人之天良乃反不若西人也然租界野雞馬車雖時有肇事而其地究尚寛廣本屬可以行車之處偶人碰撞但當咎御者之不小心而不可以禁絶也若城市之間道路狹隘如松江楊州等城街道並不甚闊加以店鋪欄杆佔出街旁略有空地卽攤子擺满此等地方安步徐行尚恐肩摩踵接易致傾跌而乃以城中爲盤馬地是不亦異乎蘇杭等處有馬夫牽馬成羣蹀躞於街頭兠攬生意索價極廉五七里之地來回不過數十文於是少年子弟皆探囊賃馬隨意馳驅其有全係外教者尚或令馬夫控御按轡徐行但防墜馬傷身不至横衝直撞致傷他人最可惡者略知控駕未能精熟而專欲自逞其志不准馬夫爲之控勒一出轡頭不顧何地轉灣抺角目不及瞬一往無前而人之受其害者遂中於防不勝防亦知城市之地除店舗攤子而外能有幾何貿易者行於斯肩挑者行於斯遊觀縱眺者亦行於斯而乃可以任情縱恣凌躐蹂躪無所顧忌乎夫城布馳馬本係有干例禁官府亦時復出示禁止無如若輩意氣自逞視官諭如弁髦置若罔聞無從按辦耳竊以爲此等弊俗必不可不禁絶也營中之馬不准私借與人亦不得任馬夫以馬覓利有馬入城查非緊急公事立卽拘究嚴懲一二人以儆其餘或責成坊保隨時糾察闤闠人稠之地大張曉諭見有策馬而過者准其扭送衙門以憑訊究如此雷厲風行又誰敢以身試法卽有行樂之興當亦必索然意盡而人乃可免於苦矣有地方之責者曷弗念諸 
[旅人安樂]  
　　天津友人來信言大院君現在保定閒居無所事事日讀華書兼習華語以爲消遣之計並聞大院君喜着中國衣服高王本欲將冬衣寄華現經大院君寄信阻止云華服頗適不必再寄寒衣矣大院君之來中國其有如歸之樂乎 
[使節暫留]  
　　昨日公司輪船抵滬帶來外國新聞紙内云中國駐英法欽使曾小侯在法國京城因爲安南之事須互相商議故一時不便驟離也 
[開平近信]  
　　天津西人來信云開平煤磺現已挖至十二層其第十二層之煤計有二丈之厚故目下談礦止在第五層及第十二層開挖此二層内每日已可出煤一百五十墩該礦之興旺益見蒸蒸日上也 
[奮不顧身]  
　　西報言英人之攻埃及也有陸軍兵官名郎率兵前進行至一處見有埃兵在對河急欲渡兵往攻而苦無渡船見河内一船欲鳬水取之以渡兵士遂脫衣入水埃兵競放槍砲擊之不中逕取其船不及着衣止着靴持刀赤身統兵前進埃人正守住電線局由屋内窓　施放槍砲見該兵頭如此形狀不勝驚詫疑爲鬼怪倉皇　局而遁遂克之卽此可見英兵官之奮不顧身而成功所以迅速也 
[兵官至津]  
　　天津操練水師甚屬認眞前聘法國兵官高文明亞兩君襄辦事宜優給廪餼聞兩君有因期满歸國者是以另聘英國水師兵官來華相助爲理並曾　報現聞水師兵官冷君到津謁見傳相甚爲投契水師營務處已在紫竹林購地不日奠厥攸居中國水師將蒸蒸日上矣 
[賑恤災民] 　 
　　直隷天河兩屬數州縣本雹爲災經列前報難民逃赴津門者在節署旁環求賑濟鳩形鵠面觸目傷心現經各憲籌欵撫恤飭將津城西門外之粥廠趕緊收拾　期告竣以便開廠放賑矣 
[寍波病疫]  
　　近來寍波天氣煖不定頗有時症而瘧疾痢疾爲尤多甚至有一家八九口而俱臥床席者醫生飛轎往來通宵逹旦曾無暇晷而藥舖生意更形熱閙云 
[登高傷足]  
　　重九登高古人韵事寍波府城内本鮮崇山峻嶺惟有天封塔一座可以俯視城鄕彼都人士或於重陽日登塔眺望然登者寥寥未聞有騷人韵士在彼賦詩飲酒如當口龍山落帽之故事也今届是日有附近居民某甲乘興而登憑欄縱目不料欄干朽爛忽然連人倒墜落地幸尚在下之數層離地未遠所傷尚不致命然一足已因跌成廢矣 
[江西辦賑]  
　　江西南昌府属荐被水災已列前報兹悉被災之處以南新進三縣爲最地方紳士遞廪告災者 
 
 

Page 2

 
 
不一而足計南昌一百九十四紙新建七十二紙進賢二十八紙由撫憲批司轉行首府分飭各縣迅速往查據實禀覆以便察辦又饒州府屬之餘于縣與廣信各屬同時被灾業奉兩江督憲頒到賑欵由藩憲派定各縣銀兩委員解往被災地方會同縣令散給矣 
[壬午科廣東鄕試題名錄]  
　　葉志詠東莞　茹寶書新會　林鳳章南海　盛文英鶴山　謝挺芳廣府　張大忠廣府　楊銘鎭東莞　麥兆祥順德　張爕坤開平毛家晉　梁鍾華南海　余彬湖南海　陳應禧廣寍　老之璇南海　郭亮滔東莞　馮國盛番禺　梁乙新陽江　丁仁長番禺楊兆清嘉應　霍崇范廣府　袁榮東莞　譚資鑑順德　伍鑾清　張灼文新會　馮殿奎鶴山　廖廷鏞龍門　梁鴻翥三水歐陽乃順德　潘慈和南海　區榮清新興　簡叔林廣府　劉世安漢軍　陸汝來鶴山　劉燮勲番禺　區應麟順德　程友奇南海潘寶　番禺　陳鏡銓東莞　沈桐番禺　鍾岳榮東莞　薜維均漢軍　陳向榮新會　黎廷英東莞　潘履端番禺　何坤元順德老擢彤南海　張汝楫番禺　劉安科漢軍　李翹芬順德　徐琼才香山　楊元任新會　嚴以誥南海　陳任新會　徐庾英東莞唐元撰新會　黃顯威香山　陳天序海康　黃天愉廣府　陳文蔚順德　潘寶書番禺　張丕基香山　霍偉南南海　朱耀宗博羅陳逹時四會　張福慶香山　崔誥成南海　何天輔番禺　吳兆勤廣府　何守謙順德　朱汝良新寍　陸章朗信宜　李鴻年新會周汝均番禺　何槐動南海　單昶春東莞　周拱辰順德　何棣華香山　何植銜順德　胡慧融順德　陳鴻玉順德　何天衢番禺馮瑞蘭順德　梁啓康南海　李其齡順德　羅保祺南海　潘宗輔新會　周之禎澄海　林熾垣三水 
　　副車　許身番禺　莫毓華南海　歐陽蘭順德　鄭濂香山　趙献深番禺　胡壽榮順德　梁麟章廣府　梁汝勤茂名何熙堯順德　江文槐南海　胡煜均　梁王隣三水　方土敦惠來　周鑾芬順德 
[索費被毆]  
　　南昌城内王家巷居有土妓老鴇羅姓所謂羅大妹家是塢嵗逢大比南新二站之夫役例向各娼户索取規費謂之帮差争校多寡每至生事本月初旬有二站夫役二十餘人向羅家肆閙累日未休兩不相下始而角口繼而揮拳有鑣客助妓擊差立將四人毆倒在地其餘莫敢再前各鳥獸散未幾將門板舁四人分往縣署騐傷計南昌一名新建三名不知作何辦理也 
[馬隊到防]  
　　江西武昌省城外塘角防營係宋軍門統帶有馬隊一營約計百十名現奉憲札將馬隊調赴樊城一帶駐紥接帶者爲張軍門已於八月二十六日整隊到防矣或謂因銷盬口岸時有走私故調兵以阻截之未可知也 
[兵船擱淺]  
　　招商局之江寛輪船於本月初二日抵漢皋載勇百餘名有營官壓隊而來勇丁號褂上寫貞字營字樣詢係福建海口撤回者該勇多係湖北人間亦有湖南人蓋司裝兵之原船不熟港路至安慶一帶遇沙擱淺適江寛輪船經過兵船卽倩江寛拖行無如水淺舟重不能遽駛乃先撥勇一哨託江寛赴漢皋以便先撤其餘勇丁則俟該兵船到漢再行全撤云 
[興辦水利]  
　　金陵之對岸曰浦口鎮乃入都要道明代爲浦子城設倉其地以轉運京粟誠南北之通衢古今之重鎮也市面極稱繁富嗣因捻匪之亂道途梗塞行旅遂絶該鎭雖瀕臨大江苦於不通水道鎮後本有河道久已湮塞推存遺迹若能開濬可通皖省滁全各州縣商賈南來百里之遥卽抵金陵朝發夕至旣免繞越江浦六合數百里之程且少數十里江面波濤之險誠皖中十數州縣之大利不獨有益於該鎭也前吳筱軒軍門駐軍該鎮曾禀明沈文肅公飭部下諸軍開濬嗣因伊犂索地之事軍門奉命帮辦山東全省軍務移節燕台工遂停止人咸惜之現聞左爵相志在便民念大利之當興措前功之盡棄擬設法接辦已將察院改爲水利局大約議定章程卽可開工矣行見衆夫鼓勇不日成功桂棹蒲帆往來順便千百年未開之利一旦聿觀厥成後世之蒙德澤者定感頌鴻施於無旣矣 
[火灾又見]  
　　本月十四夜二更時寍郡邑廟西首儒林第内福建老徽班寓是夜因該班脚色盡往江東石戯臺演劇寓中止一老者看守門户不料火油燈炸裂延及牀帳老者惶急無措奪門而逃並不呼救迨鄰人出視火已燎原不能施救幸各水龍　警馳赴得卽撲滅約焚半點鐘計共燬去樓房二十餘間起火之間壁丁姓有子年已及冠睡在樓上火勢逼近清夢方醒大驚欲遁梯已斷矣乃從後樓躍下始免於難然已面焦髮秃一息奄奄未知能無恙否也 
[告示照錄]  
　　盜　害人深堪痛恨然律有明條理應送官究辦而愚俗無知往往有逞忿而任意凌虐者其間且不免有挾嫌誣害之事鄞縣朱明府深悉其弊出示諭楚可講明察矣謹錄其示如左鄞縣正堂朱示照得民間被竊獲　例應送縣訊究計贜科罪方爲正辦乃近來事主失竊往往將形迹可疑之人私刑拷打或帶往挾仇之家任意搜逼倘一失手非但原贜無起罪無可科而失竊之人反應照例擬抵追悔何及嗣後遇有人贜並獲之件件卽立時送縣訊究倘仍藉竊滋擾成私刑吊打審實定將藉擾及私刑之事主按例嚴辦决不稍寛切切特示 
[積騙被]  
　　騙術雖工終有敗露之日津郡自宋某者前年有借名撞騙情事經某觀察懸賞購拿迄未弋獲現聞在天津河東被人獲住是否卽因前案抑另犯别案均未深悉惟宋某前年撞騙之事亦有足述者宋本直隷人初在紫竹林妓館爲傭嗣又爲某洋行　炊前年開平礦務局挑河直逹盡台宋遂於某叚工頭侯静山名下司理米麵以供各工之食紫竹林有慶泰米鋪其小東曰段四河工米麵盡歸叚四料理宋於稠人廣衆中自詡與叚爲莫逆交而段與宋固未謀一面也先是有任五者亦在津爲工與叚相識欲用叚之米麵而以交情尚淺不便自言乃浼宋爲介紹宋因此借用東錢五十餘千比叚到工底裏盡露任以絶粮告宋乞駁白米兩石白麵一擔宋計無所出不得不取給於侯侯被虧空下令逐客宋益無聊賴乃紏黨三人自稱某觀察少爺奉委管理河道橋梁各工　胥各庄租公館三人中一稱幕客一稱門丁而稱少爺者卽术也另在某燒鍋誆取一馬以代步按礦局定章所開河道相距十二里設一橋斯時胥各庄之橋應設於村邊庄人以爲不便不如改置庄中每欲斡旋苦無門路忽聞某少爺管理河橋遂大喜相率赴公舘訴明情節宋直任不辭惟門丁幕友索土四包銀五十兩約以橋工一動則土銀立付管理橋工者爲粤人某乙正在鳩工庀材宋忽馳馬而來門丁執鞭相隨喝令停工某乙倉皇無措宋叱門丁曳之以去至胥各庄逼令改築橋工某乙唯唯一面運石落椿一面函詢津局村人見橋工已動卽以土銀如數與之宋乃去如黃鶴是以觀察懸賞購之也 
[皖垣瑣誌]  
　　皖省每有捉筆之徒專以舞文唆訟爲事鄕民無知往往墮其　中安慶府沈雲閣太守涖任以來深悉此弊當卽出示曉諭冀挽頽風無如若輩置若罔聞是以太守赴各屬辦賑時沿途密訪聞有著名訟棍某積案纍纍太守親往拿獲帶回府署訊寶所犯名情立將該訟棍監禁合境土庶咸頌太守之仁明比之召父社母云○近日皖垣頗有拐賣婦女之事亦地方之大害也有某甲者向居離城數十里之鄕間務農爲業今夏蛟水暴發田廬淹没甲遂挈眷至城在北門外碟子塘搭篷棲止家有一妻一子一養媳甲與子出外營生妻與養媳則縫紉洗 
 
 

Page 3

 
 
衣以自給適有擺雜貨攤之某乙與甲對門而居乙妻常往來甲家甲媳亦往來乙家久而益稔甲媳遂呼乙妻爲乾媽甲夫婦尚不以爲異也本月初五日甲媳赴水邊洗衣良久不歸甲妻徧覓不得往乙家探之亦不得初七日清晨甲與子同至後街某茶肆見數人圍坐啜茗諦視之則乙在焉甲與子乃隠身暗陬而私問博士曰伊等何爲博士云有某划子船買一十四嵗女在此定價交洋耳甲聞言卽赴該處橋下果見小划子船甲上船將篷席推開則端坐艙中者卽甲之養媳也甲乃囑子領媳囘家而自至茶肆擒乙交保送官治以拐騙之罪惟小划子則乘間遠颺矣○某甲者皖之鄕人也娶一妻年約二十餘甲爲挑水夫妻爲洗衣婦伉儷尚相得也本月初妻之妹偶至甲家甲適出外挑水　乃留妹授餐并向某魚擔賖取鮮魚一百文約以明日給錢次日甲正挑水適遇某魚擔向索魚值甲無以應卽歸家謂妻曰魚膾爾食之魚價應爾償之妻默然甲復出門挑水有頃忽見隣女奔至曰汝妻懸梁矣甲卽回家解救則已不及妻之父母聞耗來視疑甲或有虐妻情事甲之隣人共白其無他乃草草成殮云 
[創設書局]  
　　津門雖爲通商馬頭百貨駢集然書坊甚少藏書之家亦不多覯目下當道諸公深念經籍爲士類必需之物特就鼓問津書院設一官書局由南購運各書平價發賣牙籖玉軸出色當行郡人之往購者　　趾踵相接嘉惠十林洵非淺鮮矣 
[嚴禁賭娼示]  
　　鄞縣正堂朱爲出示諭禁事照得娼賭兩項最爲地方之害本邑地當衝要五方雜處良秀不齊間有木地土著貪得　利將房屋租與匪人窩賭窩娼不肖棍徒藉此朋詐勾引良家子弟入局事後百般訛索甚至率令娼　登門兇閙或粘貼無名字榜赫詐鐡交朋分　利業經本縣訪聞得實提案分别懲辦此外局詐各情恐仍在所不免除嚴密　拿外合行出示諭禁爲此示仰闔邑　民鋪户人等知悉嗣後爾　務須安分守已爲父者宜約束子弟開店舗者宜齊察經夥如再陷入迷途受人局騙至房主貪利棍徒搭詐嗣後均　赶速改悔各務正業倘再窩留娼婦串賭局詐一經訪聞或被告發使詐與朋詐等人均一律從重究懲房屋封閉入官本縣係整頓地回挽囘風俗起見言出法隨爾等速宜歛迹幸勿仍前效尤自取咎戾其各凛遵毋違切切特示 
[揚郡火災]  
　　揚州府同知衙門有差役曹鄒二人比屋而居曹子年二十才甚優鄒女年十六貌甚美觀者咸歆美以爲此固一對玉人也鄒心愛曹子欲婿之而惡其食阿芙蓉以此猶豫未决適有人爲曹子議婚於鄒鄒謂伊如戒烟我卽妻以女然須永戒倘娶後再犯我當挈女回勿怪我無情也曹子聞之大喜謂苟淪此盟有如皎日遂將煙具毁棄以藥代烟一尸餘矣每當夜半必起坐吸水烟獨坐無聊則取歴年所積錢文屈指數之以備委禽之用俟一百二十日戒净後卽擬倩冰每夜所爲大率如此人多笑之忽一夜困倦難支雙目已合而手中猶執紙煤火適落綿被上不逾時床帳皆燃及驚醒則已不可嚮邇矣是夜東北風甚緊火勢益熾鄰居之被災者計有七家曹子手肘均受火傷而鄒屋則幸無恙云 
[明月代燈]  
　　本埠黃浦灘沿設立電氣燈以代自來火已越多日昨夜因電燈機噐皮條毁壞不能轉機燈遂無由發火而自來火燈又經停止以致兩相失照幸在望後月色當空否則均有暗行之患矣 
[賽力停止]  
　　今日本爲西人賽力之期現因來者寥寥該會中人議將本年秋季賽力之事停止俟來春人數較多然後再行鬥賽故前報所述海關停公之說聞亦作爲罷論矣 
[裝燈被阻]  
　　昨報載添設路燈一節兹悉公平洋行之繅絲棧内亦欲置偹自來火燈應用是以該公司遣人將鐡管運赴裏虹橋以便裝埋設立而沿浜地基乃鄕人嚴姓之産並未租與絲棧故不許開掘不識如何了結 
[遭險幸免]  
　　昨日浦潮甚大裏虹憍港内有極大空船一隻乘潮而進適與一磗瓦重船相撞重船旣被撞翻船側檣傾櫓篙俱落於水幸傍有棉花船一艘軋住始免覆没又昨日琼記碼頭有三人持篙共撑一本牌行駛不料被潮水送入木碼頭之下三人急跳上岸一人因用力太猛立足不穏跌入水中幸人多當卽救起免占滅　然險矣 
[城西風景]  
　　滬城西門外最爲僻静皆夜之時行者寥寥近悉四明公报南面新闢馬路一條西至周涇浜復十周涇浜架造板橋以便馬車往來聞有某西人欲在該處建造樓房百餘幢並於河西添造洋房並聞四明公所並前面之三角地已歸法工部局管理日後亦當鳩工庀材大興土木從此城西一帶非復曩時之寂寞矣 
[嫉惡務嚴]  
　　劉思亭控被拆梢經上海縣署將劉捷三王慶管押細情已列前報前日范邑尊親訊原告劉思亭請追洋三十一元邑尊詰劉捷三同黨幾人劉思亭之洋係何人攫去劉捷三狡展異常邑尊大怒喝笞二百板又責王慶一百板務令供出實情否則　比按滬地拆梢之案已屬數見不鮮今得范邑尊嚴懲而痛治之庶幾稍挽頺風也已 
[激洋給領]  
　　殷富林控張杏村局賭一案已縣兩月有餘昨晨據蔣士龍妻呈繳洋十五元鈔票洋五元連前合計洋五十元適符前議之數請將蔣士龍釋放翁太守以此項之洋本有百元今已湊繳五十元在蔣士龍名下已爲足數但須陳錫卿到案便可完　卽着蔣妻出外尋　 
陳蘭亭令將陳錫卿交出限以五日旋據張杏村供稱近悉陳錫卿一去無蹤翁太守謂此事發端於爾陳錫卿斷不能遠颺五日之内必當弋獲着將張蔣兩人仍爲管押前次所繳之洋已給殷富林領去此次亦當堂給領云 
[行蹤詭秘]  
　　昨日翁太守臨法捕房發落　案據寍人孔顯鈞訴稱疑縫度日弟婦孔陸氏於去年九月初七日回寍至十月間忽隠匿不見詎科弟婦之母誣我將弟婦私賣紏纒不已刻下偵知弟婦與紅帮成衣李瀛洲私合同住一處是以送案請斷翁太守問李在何處答稱在城内旋據孔陸氏供夫故已及八年家中有女寄養大伯家我在外傭工每月得錢八百文以六百文貼女膳資以二百文自給大伯夫婦凶悍異常待人無禮又欲賣我到湖州我是以暫避他處又借錢與曹春山合開茶館於唐家弄名天順軒並無李瀛洲其人前日大伯至店毁物我不願再到大伯家我母旣不暇顧我我亦不願相從翁太守問汝願若何答願傭工度日太守　旣不願住大伯家又不願從母反　他人合開茶舘豈爲婦之道耶旋詢孔願鈞伊母何在則稱在外太守着傳進卽據陸李氏供孔陸氏係親生女因婿早故常回母家去年孔顯鈞將我女領去後忽不見欵爲伊所賣今知女在李瀛洲處特同孔顯鈞至李處尋女李言我女確係孔所賣翁太守着陸李氏偕孔顯鈞將李激來以便詳究孔陸氏着暫押 
[折梢可惡]  
　　漆匠陳阿大昨投法捕房訴稱昨晚與周永生同行遇小鬼阿明丁桂劉劉唐金榮等四人因借洋不遂拉我至茶館被我挣脫伊等竟將周永生痛毆適爲巡捕所見三人卽逸僅將唐金榮獲住而周永生亦被拘入捕房周永生供與相仝翁太守謂新街一帶折梢屢懲不改情殊可惡者卽管押令陳阿大周永生再尋三人送案以便嚴辦 
 
 

Page 4

 
 
[捆送不肖]  
　　大馬路賣豆芽菜之某甲有子年已十九終日遊蕩不務正業昨日在新橋堍小煙館内吸煙被某甲尋見卽唤小車夫帮同綑送英公堂叩求懲治陳太守飭爲管押並令某甲補詞以候訊辦云 
[英界公堂瑣案]  
　　華生洋東至英界公堂稱雇用裁縫工頭曹長壽工作詎被李文標覇阻屢次尋釁昨又争毆爲特報捕傳李送案請斷曹供與同李則遞禀聲稱向在華生行爲工頭因年老不能督率商令曹長壽充當潘安康副之曾立合同議單載明承包各式西衣　月結算設有盈餘李得五股潘得二我得三照股均分不料曹竟悔議故向理說並未滋事合同呈電曹又稱立議是實今李不許我做工頭致相争執洋人又稱李文標從未用過不知伊等有何瓜葛然不能阻誤工程可副領事商之陳太守諭令李文標不得覇阻至與曹　議如果改悔准另呈侯斷議據發還○李阿桂訴稱在天桂戲園當茶房因蘇人莊小福圖看白戯不遂紏同童亨紀等七人　來　釁管門華捕亦遭毆打扯碎號衣爲特獲住莊童二人送案請辦華捕供與同碎衣呈騐莊則禀稱　到該園出恭被茶房誤認爲看白戯者邀捕加毆致傷右眼該捕復　將號衣扯碎誣控捕房至童亨紀素不相識係解勸而被拘者陳太守訊供之下謂該戯園旣有坑厠是當與人方便豈容茶房限毆至管門捕原以管門爲專責何得干與别事本有不合所呈號衣已碎着園主賠還惟童亨紀亦屬多事者具結嗣後不得擅管間事一併斥釋○富　頭稱匯豐銀行之而人報失金表一只價值洋一百四十員柏醫生報先掛鐘一架當狐西包深向各押舗搜　及　至保大質舗則稱鐘表概勿典押壁上貼有字條可証等語西捕不信入内查視果得金表一只的係匯豐失贜且祇質洋四員當將表帶囘捕房傳失主認明無錯今傳該質舗夥到案　罰以儆王雲山供在保大質舖作夥今年八月初起貼有鐘表概不典質字樣至表係五月間質下並非抵飾司爾領事以該質舗巧言可惡請罰汗二十五員陳太守商酌從輕乃判罰洋二十員俟繳案撥充善舉至柏醫生云掛鐘在萬隆押舗起到分　給還失主押本均不准追償○婦人王才金訴稱住小瑯環里昨夜有多人進來硬要住宿不遂尋釁被毆失去頭上金飾共約值洋二十餘元爲此報捕拘獲兩人送案請究葉阿林張阿生同供同友人偶到伊家被駡争毆卽遭訴捕拘案並未敺失其金師陳太守謂該婦控失無憑應不准追惟葉張兩人亦非安分之徒判發捕房各押一月以儆○江北人王阿三訴稱向做小工積洋十七元今得家信知父病甚危欲帶洋回里詎被同寓之鄕人張長大偵知竊去報捕盤詰張認竊交還原　淮一元已兌小洋錢文一併起案請究張則俯首無詞陳太守隨判押張一月錢洋給王領回 
[元魁紀盛]  
　　蘇州桃塢賑寓於七月間創立元魁會　手以來頗以收數未能足額爲撼乃浙榜發而一元五魁二十六舉子固皆會中人也南榜繼到又得二十七人北榜亦得六人合計六十四名適符羲爻之數何其　耶珥筆書之亦登科記中一段佳話也 
[本館聲明]  
　　今科江南　信本館特出電報費請電局當日傳來以便照錄在報兾慰諸君子先覩爲快之心詎非日滬報中亦到有江南鄕試題名錄初以爲亦出電報費由電線傳音及詢之電報局人知滬報館並未出貲打電然題名錄竟能與本館同日出報其如何得信之法實令人不可思議抑更有奇者第二十名唐君其名如照電報號碼　出是斮冶二字第二十二名照號碼繙出是熨琳二字第四十七名汪君其名如照號碼係錫明二字本館以　明等字從未見人取名而姓氏譜中文無熨姓四將　字改爲新字嗆字改爲嘏字熨字改爲曹字如此類者共有二十餘字此是本館之私見未必無誤不圖滬報内所刻者見一字不易豈所謂　雄　見略同耶抑本館用人不愼當晚排印旣成先將春光漏洩耶聊書之以博閱報者一笑 
[接錄前稿]  
　　擬辦煆煤項下一煆煤原附於辦煤之内煤礦之籌不及煆煤非善法也該礦煤質煆尚合宜應酌定股銀五萬兩日出煆煤百墩爲擬辦之規准一煆煤需用機件曰洗機曰篩機曰爐位曰推機洗機去煤之濁篩機判煤之屑爐位所以煆煤推機所以出煤是爲籌辦之成本此外司機司爐之工匠監工辦事之人員瑣具雜費之月供是爲舉辦之工費亦皆分門列陳以憑核計一日　得煆煤百墩須用洗機一副篩機四架并馬力　鍋盖廠等等共費湘平銀一萬八千兩一計應出百煆煤應用新式西門子煆爐一座計六十門此種爐式耗煤極少田亦耐久計砌工磗料鐡撐鐡機等等并一十六匹馬力機器推機一副一切俱全需用湘平銀二萬兩以上機件成本其應湘平銀三萬八千兩所餘之欵以供盖造廠房養廠等費一需用司機司機司爐司湯火等項人工共應一百四十名扯計月薪各五兩并監工辦事人員薪水共應湘平銀一千兩一煆煤應用瑣具并辦事燈火紙張等費月應湘平銀三千兩一股本利錢月需湘平銀五百兩一每日出煆煤一百墩需用煤炭一百六十墩月計共用煤斤四千八百墩以每墩七錢計之需共湘平銀三十三百六十兩得煆煤三千墩每墩扯計成本應湘平銀二兩六錢二分○擬辦小河嘴鐡礦事宜一該礦距海八九里微嫌少遠惟路道尚坦可以造建車路然不如設烹錬廠於相距五里之煤礦左近濱海較近且運煤不如運砂也計應辦該礦　費開列如左一擬辦成本約以五萬兩爲率出砂墩數定以日出一百五十墩爲率所有應用機件工費皆按兹核計亦分列成本月費二項以期明晰一開造礦井并吊礦機器馬力等等日可得砂一百八十墩者需湘平銀三萬兩一採礦需用礦俥鐡轍燈具等件盖廠養廠等費需湘平銀二萬兩以上共計機件成本銀五萬兩一採礦司機人工其應工匠二百名并監工辦事人員等用共需湘平銀一千六百五十兩一各項雜費月需銀一千五百兩一成本利息月計銀五百兩以上月費共湘平銀三千六百五十兩計得礦砂四千五百墩每墩成本合銀不及八錢一分擬辦烹鍊廠事宜一烹鍊廠與採礦原爲一門工程所以分項列籌者以便稽核礦砂成本易於按計礦與廠之孰得孰失亦以便於估定鐡價之成本也烹鍊之大小自應按照礦砂墩數畫定其機件成本工值有費亦分門列陳於左一鑄鐡項下須用高爐兩座爐高四丈六尺每座日可得鑄鐡三十墩以之烹化所得礦砂吟好應用計此項高爐須配用熱風機馬力風箱等等共計需湘平銀六百八千兩一盖廠養廠并瑣具等費需銀三萬二千兩右爲鑄鐡機件成本實共湘平銀一十萬兩一烹鍊須用人工司爐司機等類共一百二十名扯計每名月薪五兩并監工辦事人員薪水月共需湘平銀一千二百三十兩一鑄需用炭木雜具瑣費月需湘平銀三千兩一成本利息以十萬兩計月應銀一千兩一礦砂四千五百墩共銀三千九百一十五兩一煆煤二千八十八墩共銀七千五百四十五兩以上共應月費一萬六千六百九十兩可得生鐡一千八百墩成本應銀九兩二錢七分[  此稿未完]  
[浙省撫轅抄]  
　　九月十一日補用府周李爕禀知本日接辦軍需局提調差蕭書禀謝因病准暫缷軍需局提調差補用同知潘祖頣安昌通判葉元芳寧波北閔俱禀知厘捐局委接辦各厘局叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄稿]  
　　中國黎民約計四百兆其勢非常之大伊等不拘道理不分清白若聨力合攻别國難以抵擋又不難被其刦掠全戳百姓余迫於與駐北京有見識之公使等同意願中國武藝一事無進境西人勿授以善戰之法爲佳中朝不欲仿行西國爲政與整頓民風自强之法觀其欵待日美學童便知學業剛至半途卽調回華中國官軍情形余已逐一指出在上文中朝仍以爲他之軍務如西國之軍務蒸蒸日上此中國軍務嘗係有名無實伊等存此自强之意益增仇恨西人不拘属何國者以上所說不是未察先說又非專說取口爽之詞一切皆實在情形中國專利已而不利人我國有華與其交涉或美國在本國待華人定當仿中國專利已而不利人之法只不做背理難爲之事勿作友邦待之待凡天下人如兄弟之說切勿照行吾儕亟應立例保護我國工人禁止華人到美仍不但禁止往美而已檀香山諸島已有華人過多此等島地在美國之旁所産之物盡運來美消售其地勢子美國甚爲吃緊大自關于美國全國水陸二軍倘此島爲别國所奪將來有碍于美余書此信另有數件要理兹將此事間死一中國陸軍水軍確實係弱二中美人現今不相親愛亦不能使之相覩愛三美廷應仿歐洲諸國迫中國准美國在華所應得者四中國人浮於地百姓不得已要出洋謀生時常陸續前往向西往印度者較向東往美者爲多華人向往一事似乎出于天然由東至西雖然或有時潮水爲風所迫以致倒流我國應設法隄防議院立例禁止華人前往可也查此信到美京時正係上下兩院議開禁止華人來美之例式夫忒係特意寄來登報其信内有痛詆我國秉政者之語美國日報責其不應將此信登報者不少美廷因此電調式夫忒回國信内有欠解語不能譯者又有訕謗某當道語而不應譯者只將應譯者而譯之依余淺見此信旣登於英美兩國日報似宜亦登於華報俾我華人略知西人如何心術以我國水陸二軍爲何如伏望當道更加發憤變通講求西國武藝是所深願也[  寓美國乞富城鄺容階譯并識光緒八年七月二十一日]  
[過揚州]  
　　風急舟輕櫓漫摇鄕關回首暗魂消可憐三度秋風客又到揚州念四橋三度秋風客袁江王登雲未是草 
[菩蕯蠻]  
　　秋風瘦了羣花影月華侵帳閒眠醒驀地見銀河枕函潮涙波柔腸千萬結細把吁聲咽往事已如煙思量轉黯然 
[眼兒媚題淡園]  
　　廻廊曲曲徑深深人静晝愔愔螺山一點虹橋幾折虬竹千尋茅亭小坐斜陽影閒思入長吟霽雲雅陣荒蒲鳬語秋色園林[  香衫陳筠倚聲]  
 
 
 

Page 10

 
 
   
 
 

Page 11

 
 
[光緒八年九月初六日京報全錄]  
　　宫門抄○諭旨四道錄前○署直督張奏爲調署知縣摺子○甘學政陸奏爲接考科試情形並到省日期摺子○江督左奏爲請展緩總兵陛見夾片○浙撫陳奏委署知府夾片○江撫李奏爲請銷假夾片○大臣善奏爲病請賞假摺子○理藩院麟等奏爲請旨摺子○九月初六日刑部都察院大理寺侍衛處值日無引見○奈曼王等演放砲位覆命○山西學政吕鳳岐請訓○陜西學政慕榮幹請訓○記名總兵謝濬畬謝恩○富勒渾泰文秀各請假十日○召見軍機吕鳳岐慕榮幹○○署理直隷總督兩廣總督臣張樹聲跪奏爲知縣廻避京旂五百里揀員對調恭摺仰祈聖鑒事竊據布政使崧駿按察使剛毅詳稱淶水縣知縣溥祥年四十六嵗正紅旗满洲舉人以知縣發往鳥魯木齊差遣期满赴部選授今職於光緒七年七月初三日到任據該員以任所距京止二百里該員係屬京旂旣在五百里以内例應廻避是年八月二十八日禀報到司又廣昌縣知縣恩春年三十八嵗正白旗满洲監生報捐縣丞投効軍營歴保知縣選授今職光緒七年七月二十四日到任據該員以任所距京止四百二十里該員係屬京旗旣在五百里以内例應廻避先因恭辦道差並委赴淶水縣審案閏七月二十七日公出至十月二十日公回於十一月初八日禀請廻避到司應請扣展公出日期飭據大宛等縣查明實係五百里以内造具程途里數清册詳覆查定例升選題補得缺之員領憑赴任時未及周知到任後始知原籍與任所在五百里以内者准卽酌量改調廻避至此項現任廻避人員無論指缺對調及留省另補仍具准行等語今淶水縣知縣溥祥廣昌縣知縣恩春均係京旗距任所旣在五百里以内自應照例廻避查有東鹿縣知縣于蘅霖年三十七嵗吉林伯都訥廳進士以知縣卽用籖掣江西親老改近改掣直隷題補今職光緒七年七月到任請與溥祥互相調補又元氏縣知縣管啓棻年五十九嵗山東諸城縣舉人大挑一等以知縣簽掣直隷題署今職光緒三年四月到任業經實授請與恩春互相調補等情會詳前來臣查束鹿縣知縣子蘅霖年壯才明留心治理堪以調補淶水縣選缺知縣所遺束鹿縣選缺知縣卽以淶水縣知縣溥祥調補元氏縣知縣管啓棻老成穏練堪以調補廣　縣選缺知縣所遺元氏縣選缺知縣卽以廣昌縣知縣恩春調補均與例章相符銜缺相當毋庸送部引見飭據藩司等查明干蘅霖管啓棻日内均無承審積案承緝盜案經徵錢糧已起降革展叅處分于蘅霖亦無罰俸案件合併聲明除程途里數清册並管啓棻罰俸清册咨部外理合恭摺具陳伏乞皇上聖鑒勅部議覆　奏軍機大臣奉旨吏部議奉欽此○○甘蕭學政翰林院編修臣陸廷黻跪奏爲恭報微臣接考慶涇各處科試情形並到省日期恭摺仰祈聖鑒事竊臣蒙恩簡放甘肅學政陛辭後於五月十一日行抵甘肅涇州十三日接印任事業經馳奏在案查慶陽一屬生童先經陜甘督臣譚鍾麟循例行文調至涇州合考與涇屬生童先後取齊臣於接印之次卽行開考次及　凉固原次及寍夏六月二十一日一律完竣尚餘西寍一屬未及按臨實由路途寫遠　距錄遺日期又復甚迫萬難趕辦已由寍夏起程於七月初七日到省現擬接辦通省錄遺事宜一面檄飭西甯府將該府所屬各學應試生員　例以嵗作科造册送考俟下届嵗試　帶補　届科試其各屬學額除照數取進外有慶陽府屬之環縣董志分縣兩學上届扣留學額三名臣酌量補取環縣一名董志分縣一名董志尚缺一名未補此次考過各屬文風無甚高下士習尚皆謹飭臣按臨所至規模畧加整頓關防益求愼密固不敢操切存心務爲　刻尤不敢苟且從事稍涉輕疏數月以來幸免貽悮惟是甘省地瘠民貧兵燹之餘生計更蹙臣雖職司訓迪而目覩殘黎衣食未充何以興禮義而成風俗夙夜疚心深恐有負朝廷委任至意所幸邇來雨暘應候年穀順成吏治嚮風民情綏謐堪慰聖厪所有微臣接考慶涇各屬科試情形並到省日期理合繕摺具陳伏乞皇太后皇上聖鑒謹奏軍機大臣奉旨知道了欽此○○左宗棠片再院南鎭總兵潘鼎立經前督臣劉坤一等籲請展緩陛此奉旨者照所請欽此轉行欽遵在案該總兵在任將及兩年本應請旨北上惟查本年安省輪值大閱又届軍政該總兵統轄各營辦理　練舉劾事宜在均關緊要且濳太各屬陡發蛟水饑民待哺嗷嗷各處伏莾難保不從而生心彈壓撫綏尤資熟手合無仰懇天恩逾格俯准該總兵仍展緩陛見一俟經手事竣再行交缷北上謹會同安徽巡撫臣裕祿附片籲陳伏乞聖鑒訓示謹奏軍機大臣奉旨着照所請欽此○○陳士杰片再台州府知府成邦幹督拿要匪逾限未獲業經會奏請旨摘去頂戴撤任勒緝在案所遺員缺應卽委員署理以專責成查有現署湖州府知府郭式昌才優志　堪以調署台州府知府遞遺湖州府知府員缺查有候補知府林祖述穏重精詳堪以委令署理據藩臬兩司會詳前來除檄飭遵照外謹會同閩浙總督臣何璟附片具奏伏乞聖鑒謹奏軍機大臣奉旨知道了欽此○○李文敏片再臣前因本年夏間天時寒燠不常怔忡眩暈舊疾屢發精神疲倦不支於六月二十四日奏請賞假一月俾資調理在案今已浹月静心調養並加緊醫治近日心跳頭暈雖偶或間作較前輕減已多静坐片刻卽俞精神亦覺尚可支持現值鄕試期迫應辦事務繁劇不敢稍耽安逸致滋遲悮應卽奏請銷假照常辦事仍隨時醫調以期宿疾全愈理合附片陳明伏乞聖鑒謹奉軍機大臣奉旨知道了欽此○○頭品頂戴庫倫掌印辦事大臣奴才善昌跪奏爲奴才不寐　疾七月於兹並未痊可頭暈眠花精神委頓加以兩　動履維艱籲懇天恩賞假兩个月静心調理藉圖報效恭摺仰祈聖鑒事竊奴才宿疾紏纒日久未愈者禒昔年勦賊素患骽痛之疾不時舉發屢經陳明在案上年在張家口因患瘡疽引動氣痛祗邊疆任重不敢曠延但求急效服藥雜多因之氣血愈耗不寐之證時常舉發本年正月力疾赴任至今七月未得安眠一夜更有畫夜不寐之候頭暈眼花心神忙亂聲音微細不能多言又兩骽冷如寒　伏日雖穿皮棉不覺微熱意致步履維艱伏念奴才渥荷殊恩委任極重曷敢藉病稍存諉缷但能支持無不喝盡血誠以圖報効乃宿疾纒延日久精神甚覺委頓每閱公牘心神恍惚茫無主張誠恐誤公曠職殊深憂懼庫地並無醫藥現由京配合養血補心之劑惟據京醫寄來藥方註云失眠之証多因勞心過度必得藥力滋補更須安心静養方可望痊等語伏思奴才賦性愚拙好於思慮如有事聽之不辦心中實難自安惟有仰懇天恩賞假兩個月俾奴才趕緊服藥静心調治稍得痊可卽當銷假辦事斷不敢少生安逸之念自外生成之恩至假内　中一切尋常公事擬請由那穆濟勒端多布隨時商辦凡奏請事件曁中外交涉要務奴才仍當力疾辦理不敢置身事外至防軍營務奴才飭令營務處張德亮石儒修督飭營哨勤　操練　守營規不准稍滋事端所有奴才請假調病緣由恭摺瀝陳伏乞皇上聖鑒謹奏軍機大臣奉旨着賞假兩月欽此○○奴才宗室麟書等謹奏爲請旨事據浙江鄞縣民董德鵬以董步雲吝捐巡費率衆持械將伊堂姪董彚蘭並伊胞叔董乾智董乾亨伊堂兄董有三均行刃傷斃命等詞呈控前來奴才等督飭司員詳加訊問據董德鵬供我係浙江寗波府鄞縣民年三十三嵗在本　董家跳居住成衣行生理咸豐十一年九月間經宗長董朝玉等議令我堂姪董彚蘭等爲巡丁巡護田禾族人董步雲吝捐巡費於十一月間董步雲帶人持械將董彚蘭我胞叔董乾智董乾亨堂兄董有三殺斃我堂兄董英育等並我父親均赴本縣控告後經縣訊將宗長並地保等傳案均供稱董彚蘭等四人不安本分勒令族衆捐錢以致族衆公憤是以將董彚蘭等四人殺斃本縣隨以此將案詳銷我們又赴本府臬司道台巡撫前控告均批本縣以致我父親嘔　殞命我情急具呈來京赴案呈告的等語查董德鵬控因伊宗長董朝玉議以伊堂姪董彚蘭等巡護田禾詎族人董步雲吝捐巡費隨率衆持械將董彚蘭並伊胞叔董乾智董乾亨伊堂兄董有三均行刃傷斃命伊堂兄董英育等疊赴本縣控告該縣信聽宗長等所供將案詳銷並未擬抵伊又赴本府道曁臬司巡撫前遞控均批本縣並未親提以致伊父情急嘔血殞命是以來京瀝訢等情控關刃傷尊長多命該縣議以圖搶詳銷如果屬實亟應訊究以儆兇玩而重倫紀謹抄錄原呈恭呈御覽伏候訓示遵行再遵照奏定章程取具該原告結稱控經臬司巡撫均批本縣合併聲明爲此謹奏請旨奉旨已錄 
 
 

Page 12

 
 
   
 
