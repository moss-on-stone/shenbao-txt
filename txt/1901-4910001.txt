# 1901 - 46 - 4910001

 

Page 1

 
 
   
 
 

Page 2

 
 
[賀年小啓　　申報館主人拜手]  
　　駒光過隙感志士之多辛鳳序調元喜律音之窮丑斟柏酒而遐齡晉視獻椒鹽而元日呈祥恭維閲報諸君子佩倌迎年釐延如願望長安而西笑欣聞鸞輅將回測瀛海而東來重覩狼胥入覲敝館同人忝司狐筆愧乏鴻詞快瞻百度之維新敢憚抽箋紀事幸值三陽之開泰　妨納諫陳詩恭賀新禧伏維雅鑒 
[恭擬皇上回鑾頌有序　集蕭選]  
　　辛丑勸進表正月郭有道碑皇帝御天下石闕銘序握樞臨極聖主得賢臣頌將三十載檄吳將校部曲青徼釋警七命海內宴然非有先生論齊民免干戈之患辨亡論海內想中興之　勸進表于時也琴賦京師修宫室兩都賦序營郭郛西京賦使甸師淸畿籍田賦戍卒夾道羽獵賦厥被風濡化者劇秦美新祁祁臣僚陸雲詩蒨蒨士子補亡詩龐眉壽耇之老四子講德論遠方異俗之人非有先生論莫不翹足引領檄吳文望皇軒而肅震籍田賦詠雅頌之徽音思元賦猗歟偉歟賢良詔茂矣美矣神女賦序或進而稱曰籍田賦昔歳檄吳將校部曲運距陽九魏都賦封畿之內西都賦羣妖競逐劉越石答盧湛詩張空拳報任少卿書觸白刃喻巴蜀檄結黨連羣西京賦沈迷猖獗與陳伯子書而秉鈞當軸之士晉紀總論憑恃其衆九鷄文月　以威戎夸狄西都賦於是羣雄蜂駭辨亡論上相擒以兵答客難烏合之衆晉紀總論一朝棄甲奏彈曹景宗城池無藩籬之固辨亡論生民陷塗炭之艱與孫皓書翼翼京室魏都賦礮石雷駭閒居賦化爲戰塲魏都賦於斯之時西都賦上爲之食不甘味報任少卿書乃眷西顧西都賦至於岐下晉紀總論躡函谷之重阻西征賦逕華陰之遄渚思元賦阻二華檄吳將校部曲出咸陽好色賦大輅鳴鑾西都賦乃慰乃止晉紀總論豈期深而好遠哉陶微士誄計不得以己也東都賦而舉世人才恩倖傳論戴縰垂纓而談者解嘲或曰解命論方城漢池安陸昭王碑極路之峻劍閣銘其山川城邑三都賦序廨署碁布吳都賦美哉邈乎西征賦信楚都之勝地也頭陀寺碑文若乃巴東之峽江賦川阨流迅辨亡論下包玉壘而爲宇蜀都賦仰崇嶺之嵯峨西征賦進臨漢中檄吳將校部曲襟帶易守西京賦通二方險塞晉紀總論實爲地之奥區神皋西京賦改邑易京東京賦可謂當矣求自試表雖然答客難正位居體者魏都賦審神器之有授王命論拓世貽統顔曲水詩序永永萬年聖主得賢臣頌掩四海而爲家西京賦固萬葉而爲量者也顔曲水詩序暨明命之初基赭白馬賦乃　北燕漢高功臣頌實惟作京西京賦至於世祖晉紀總論宸居其域典引險阻之利辨亡論則九州之上腴焉西都賦風化之美王文憲集序兼六合而交會焉蜀都賦察兹都之神偉南都賦東爥滄海甘泉賦西盪河源東都賦南望邯鄲與魏右子牋北臨沙漠勸晉王牋襟帶要害辨亡論豈虚也哉天台山賦由此言之答賓戲矜巴蜀之阻吳都賦訪懷沙之淵祭風原文雖兼諸夏之富有吳都賦非所以安社稷六代論隆上都而觀萬國也西都賦是以聖朝含聽改容檄豫州文歷吉日甘泉賦備法駕西都賦先輅乃發東京賦還於舊都前出師表郁郁乎煥哉劇秦美新圖皇基於億載西都賦非命世之雄晉紀總論其孰能與於此乎答臨淄侯牋且吾聞之賓戲古之王者運命論省方廵守西都賦躬覽萬國之有無西都賦故能居然而辨八方三都賦序臨事制變檄吳將校部曲然後得成功也運命論方今皇上西京賦廻車而歸甘泉賦經途所亘蜀都賦地方幾萬里辨亡論比風俗之淸濁三都賦序採遊童之歌謡西都賦吸日月之休光琴賦窮山海之奥秘西征賦亦既至止與君苗君冑書乃命有司景福殿賦下明詔移讓太常博士盡思慮報任少卿書改章程石闕銘中外禔福難蜀父老翼新大猷爲宋公求加贈劉前軍表開闢以來劇秦美新於斯爲盛公孫宏傳贊觀大化之純流四子講德論卓哉煌煌劇秦美新故乃萬世一時也南徐州行狀於兹乎鴻儒鉅生羽臘賦飛辯搗藻夏侯常侍誄詠歎中雅四子講德論伊予小子諷諫詩初涉藝文薦禰衡表默而自守報孫會宗書於義恐未當也劇秦美新是用綴輯遺文王文憲集序而詠至德四子講德論敷鬯厥旨尚書序用垂頌聲東方朔畫贊頌曰東都賦肇命民主典引舊邦惟新西征賦宅中拓宇郊祀歌王道遐均七啓厄運初遘答盧諶詩横厲糾紛答盧諶詩來朝走馬晉紀總論自京徂秦西京賦風衍遐圻辨亡論化流岐豳東都賦爰遊爰豫魏都賦既陶既甄女史箴返斾悠悠魏都賦吉日良辰蜀都賦皇輿速駕東京賦萬騎紛紜東都賦雨師灑道與君苗君　書風伯淸塵東都賦山靈護野東都賦星驅扶輪郊祀歌祁祁生徒閒居賦洋洋搢紳郭有道碑式歌且舞答東阿王書上穆下親功臣頌侮食來王曲水詩序月竁來賓郊祀歌歡欣踴躍與滿炳書請獻厥珍長楊賦德化既敷勸進表人胥悦欣應吉甫詩載華載裔魏都賦媚兹一人三國功臣頌鳳鳴高岡檄吳文龍翔景雲應吉甫詩聲教布濩東京賦萬祥必臻聖主得賢臣頌聖德無私讓中書令表王猷有倫女史箴湛恩汪濊難蜀父老天下歸仁勵志詩 
[緊要電諭恭錄]  
　　○去夏拳匪之亂肇自諸王大臣中外同聲自非臆造今者和議已定朝廷重治罪魁并下罪已之言彰徐立許袁諸臣之死於誣陷前日本埠官塲接到西安行在電傳上諭四道抄示一通適本館以歳首數日止送報章無從恭錄兹特敬謹照刊於下○十二月二十五日奉上諭京師自五月以來拳匪倡亂開釁友邦現經奕劻李鴻章與各國使臣在京議和大綱草約業已畫押追思肇禍之始實由諸王大臣昏謬無知囂張跋扈深信邪術挾制朝廷於剿辦拳匪之諭抗不遵行反縱信拳匪妄行攻戰以致邪燄大張聚數萬匪徒於肘腋之下勢不可遏復主令鹵莽將卒圍攻使館竟至數月之間釀成奇禍社稷阽危陵廟震驚地方蹂躪生民塗炭朕與皇太后危險情形不堪言狀至今痛心疾首悲憤交深是諸王大臣等信邪縱匪上危宗社下禍黎元自問當得何罪前者兩降諭旨尚覺法輕情重不足蔽辜應再分别等差加以懲處已革莊親王載勛縱容拳匪圍攻堂館擅出違約告示又輕信匪言枉殺多命實屬愚暴冥頑著賜令自盡派署左都御史葛寳華前往監視已革端郡王載漪倡率諸王貝勒輕信拳匪妄言主戰致肇釁端罪實難辭降調輔國公載瀾隨同載勛妄出違約告示咎亦應得著革去爵職惟念俱屬懿親特予加恩均著發往新疆永違監禁先行派員看管已革廵撫毓賢前在山東廵撫任內妄信拳匪邪術至京爲之揄揚以致諸王大臣受其煽惑及在山西廵撫任復戕害教士教民多命尤屬昏謬凶殘罪魁禍首前已遺發新疆計行抵甘肅著傳旨即行正法並派按察使何福堃監視行刑前協辦大學士吏部尚書剛毅袒庇拳匪釀成巨禍並會出違約告示本應置之重典惟現已病故著追奪原官即行革職留任甘肅提督董福祥統兵入衛紀律不嚴又不諳交涉率意鹵莽雖圍攻使館係由該革王等指使究難 
 
 

Page 3

 
 
辭咎本應重懲姑念在甘肅素著勞績回漢悦服格外從寛著即行革職降調都察院左都御史英年於載勛擅出違約告示曾經阻止情尚可原惟未能力爭究難辭咎著加恩革職定爲斬監候罪名革職留任刑部尚書趙舒翹平日尚無疾視外交之意其查辦拳匪亦無庇縱之詞惟究屬草率貽誤著加恩革職定爲斬監候罪名英年趙舒翹均著先行在陝西省監禁大學士徐桐降調前四川總督李秉衡均已殉難身故惟貽人口實均著革職並將卹典撤銷經此次降旨以後凡我友邦當共諒拳匪肇禍實由禍首激廹而成决非朝廷本意朕懲辦禍首諸人並無輕縱即天下臣民亦曉然於此案之關繫重大也欽此同日奉上諭本年五月間拳匪倡亂勢日鴟張朝廷以剿撫兩難迭次召見臣工以期折衷一是乃兵部尚書徐用儀户部尚書立山吏部左侍郎許景澄內閣學士聯元太常寺正卿袁昶經朕一再垂詢詞意均涉兩可而首禍諸臣遂乘機誣陷交章叅劾以致身罹重辟惟念徐用儀等宣力有年平日辦理交涉事件亦能和衷尚著勞績應即加恩徐用儀立山許景澄聯元袁昶均著開復原官該部知道欽此同日奉上諭禮部尚書啓秀前刑部左侍郎徐承煜均著先行革職著奕劻李鴻章查明所犯確據即行奏明從嚴懲辦欽此二十六日奉上諭本年夏問拳匪搆亂開釁友邦朕奉慈駕西廵京師雲擾迭命慶親王奕劻大學士李鴻章作爲全權大臣便宜行事與各國使臣止兵議欵昨據奕劻等電呈各國和議十二欵大綱業已照允仍電飭該全權大臣將詳細節目悉心酌核量中華之物力結與國之權心既有悔禍之機宜頒自責之詔朝廷一切委曲難言之苦衷不能不爲爾天下臣民明諭之此次拳教之禍不知者咸疑國家縱庇匪徒激成大變殊不知五六月間屢詔剿拳保教而亂民悍族廹人於無可如何既苦禁諭之俱窮復憤存亡之莫保迨至七月二十一日之變朕與皇太后誓欲同殉社稷上謝九廟之靈乃當哀痛昏瞀之際經王大臣等數人勉强扶掖而出於槍林砲雨中倉皇西狩是慈躬驚險宗社阽危闤闠成墟衣冠塡壑莫非拳匪所致朝廷其尚護庇耶夫拳匪之亂與信拳匪者之作亂均非無因而起各國在中國傳教由來已久民教爭訟地方官時有所偏畏事者袒教虐民沽名者庇民傷教官無持平辦法民教之怨愈結愈深拳匪乘機寖成大釁由平日辦理不善以致一朝驟發不可遏抑是則地方官之咎也淶涿拳匪既焚堂毁路急派直隷練軍彈壓乃練軍所至漫無紀律戕虐良民而拳匪專恃仇教之説不擾鄉里以致百姓皆畏兵而愛匪匪勢由此大熾匪黨亦愈聚愈多此則將領之咎也該匪妖言邪説煽誘愚人王公大臣中或少年任性或迂謬無知平時嫉外洋之强而不知自量惑於妖妄詫爲神奇於是各邸習拳矣各街市習拳矣或資拳以糧或贈拳以械三數人倡之於上千萬人和之於下朕於皇太后方力持嚴拿首要解散脅從之議特命剛毅前往諭禁乃竟不能解散而數萬亂民膽敢紅巾露刃充斥都城焚掠教堂圍攻使館我皇太后垂簾訓政將四十年朕躬仰承慈誨夙昔睦鄰保教何等懷柔而况天下斷無殺人放火之義民國家豈有倚匪敗盟之攻體當此之時首禍諸人呌囂隳突匪黨紛擾患在肘腋朕奉慈聖既有法不及衆之憂寖成尾大不掉之勢興言及此流涕何追此則首禍王大臣之罪也然當使館被圍之際屢次諭令總理衙門大臣前往禁止攻擊並至各館會晤慰問乃因槍砲互施竟至無人敢往紛紜擾攘莫可究詰設使火轟水灌豈能一律保全所以不致竟成巨禍者實由朝廷極力維持是以酒果氷瓜聯翩致送無非朕躬仰體慈懷惟我與國應識此衷今兹議約不侵我主權不割我土地念列邦之見諒疾愚暴之無知事後追思慚憤交集惟各國既定和局自不致强人所難著奕劻李鴻章於細訂約章時婉商力辯持以理而感以情各大國信義爲重當視我力之所能及以期其議之必可行此該全權大臣所當竭忠盡智者也當京師擾亂之時曾諭令各疆臣固守封圻不令同時開釁東南之所以明訂約章極力保護者悉由遵奉諭旨不欲失和之意故列邦商務得以保全而東南疆臣亦藉以自固惟各省平時無不以自强爲辭究之臨事張皇一無可恃又不悉朝廷事處萬難但執一偏之詞責難䩤父試思乘輿出走風鶴驚心昌平宣化間朕侍皇太后素衣將敝豆粥難求困苦飢寒不如甿庶不知爲人臣者亦嘗念及憂辱之義否總之臣民有罪罪在朕躬朕爲此言並非追既往之愆尤實欲儆將來之玩泄近二十年來每有一次釁端必申一番誥誡臥薪嘗膽徒託空言理財自强幾成習套事過以後循情面如故用私人如故敷衍公事如故欺飾朝廷如故大小臣工淸夜自思即無拳匪之變我中國能自强耶夫無事且難支拄今又搆此奇變益貧益弱不待智者而知爾諸臣受國厚恩當於屯險之中竭其忠貞之力綜核財賦固宜亟償洋欵仍當深恤民艱保薦人才不當專取才華而當內觀心術其大要無過去私心破積習兩言大臣不存私心則用人必公破除積習則辦事著實惟公與實乃理財治兵之根本亦即天心國脉之轉機應即遵照初十日諭旨妥速議奏實力舉行此則中外各大臣所當國爾忘家正已率屬者也朕受皇太后鞠勞訓養垂三十年一旦顛危至此仰恩宗廟之震驚北望京師之殘毁士大夫之流離者數千家兵民之死傷者數十萬自責不暇何忍責人所以諄諄誥諭者則以振作之與因循爲興衰所由判切實之與敷衍即强弱所由分固邦交保疆土舉賢才開言路已屢次剴切申諭中外各大臣其各凛遵訓誥激發忠忱深念殷憂啓聖之言勿忘盡瘁鞠躬之誼朕與皇太后有厚望焉將此通諭知之欽此 
[本館接奉電音]  
　　○上年十二月二十六日西安行在飛電傳來上諭十五道敬謹譯登○十二月二十五日內閣奉上諭錫良奏拿獲富有票首要訊明正法並將出力各員請奬一摺康梁巨逆創立富有票到處散放藉端煽惑勾結匪徒潛謀不實堪痛恨經錫良嚴密拿獲首犯邵春軒甘瑞成二名訊明正法所有出力各員自應優加奬勵山西在任候補直隷州知州調署陽朏縣知縣鄭景福候補直隸州知州澤川均著免補本班以知府歸候補班前補用試用直隸州州判李瑗藩著免補本班以知縣用開缺徐溝縣知縣密昌墀著以直隸州知州遇缺即補以示鼓勵餘著照所請辦理此等匪徒不免蔓延各省著各督撫嚴飭地方官隨時認真查拿勿任漏網該部知道欽此○二十七日內閣奉上諭刑部尚書著薛允升補授欽此同日奉上諭魁斌著調補鑲白旂滿洲都統所遺正黄旗滿洲都統著溥良補授欽此同日奉上諭兵部左侍郎著貽穀補授欽此同日奉上諭刑部左侍郎著戴鴻慈補授欽此同日奉上諭姜桂題著補授甘肅提督所遺四川重慶鎭總兵員缺著章高元補授欽此同日奉上諭慄瑗著調補廂紅旂副都統所遣廂紅旂蒙古副都統著容斌補授欽此○二十八日內閣奉上諭薛允升奏重任難勝懇恩收回成命一摺現在時局艱難大小臣工宜如何實心任事勞瘁不辭薛允升昨授刑部尚書係朝廷破格擢用自應感激圖報乃以衰病爲辭未免有意沽名且復以署侍郎爲請既同辦一事豈有可供職侍郎而不能供職尚書之理薛允升所請收回成命之處著不准行並傳旨申飭嗣後如再有似此虚文瀆請者定即開缺重處欽此同日奉上諭正黄旗滿洲副都統著秀吉調補載澤著調補正藍旗滿洲副都統正黄旗蒙古副都統著倭恒額補授欽此同日奉上諭魁斌著補授正黄旗領侍衛內大臣正白旗領侍衛內大臣著善耆補授欽此○二十九日內閣奉上諭世續著調補禮部尚書理藩院尚書著阿克丹補授欽此同日奉上諭左翼監督著那桐去右翼監督著祥普去欽此同日奉上諭善耆昨日補授領侍衛內大臣著賞戴三眼花翎欽此同日奉上諭載澧崑岡敬信桂祥均著補授內大臣欽此同日奉上諭王之春奏特叅　劣不職各員請旨分别懲處一摺安徽廬州府知府文翰左耳失聰辦事竭蹶和州直隸州知州朱大申久病委靡難膺民社均著勒令休致江太同知沈德潤性情狡詐藏垢納汚黟縣知縣周憲章心地糊塗趨向不正試用通判程璧老而務得志趣卑汚宿州州判汪玉鵬庸懦無能縱役釀案補用廵檢邵廷傑巧於謀利署潁上縣典史試用州吏目郜繼行操守難信均著即行革職泗州直隸州知州丁文炳才欠開展辦事遲鈍著開缺以通判歸部銓選壽州知州秦霖才具平庸聽斷偏謬潁州府通判李萬淮淺闇無能未孚輿論均著開缺以府經縣丞降補歸部銓選扈陽縣知縣柴樸才欠精强不勝繁劇著開缺另補署婺源縣知縣建德縣知縣李延慶政事廢弛罔知振作惟文理尚優著以教職歸部銓選餘著照所議辦理該部知道另片奏鳳陽府知府馮煦太平府知府陳文騄渦陽縣知縣張樹建舒 
 
 

Page 4

 
 
城縣知縣華仁丙署合肥縣知縣　　直隸州知州趙煦署靈璧縣知縣劉昌彝署亳州知州候補知縣高先善太和縣知縣嚴樹中來宛縣知州于普源署六安直隸州候補知縣　　　潁上知縣馮廷照官聲政蹟均有可觀均著傳旨嘉奬以示鼓勵欽此三十日內閣奉上諭張百熙奏保舉教職懇恩奬勵等語廣東肇慶府教授陳枬潮州府教授劉鳳輝高要縣訓導王洪韶州府教授潛履端既據該學政奏稱品行學問足爲士林規法自應量予奬叙陳枬劉鳳輝王洪均著賞加五品銜潛履端著賞加四品銜陳枬潛履端並著以雙月內閣中書在任候選另片奏考覈諸生學行擇尤保奬等語博羅縣學優廪生張雋南海縣學優廪生俞鵬飛高要縣學廪生馮祖禧均著以訓導不論雙單月歸部銓選用示奬勵該部知道欽此○正月初三日內閣奉上諭此案首禍諸臣昨已降旨分别嚴行懲辦兹據奕劻李鴻章電奏按照各國全權大臣照會尚須加重懇請酌奪等語除載勛已賜令自盡毓賢已飭即行正法均各派員前往監視外載漪載瀾均定爲斬監候罪名惟念誼屬懿親特予加恩發往極邊新疆永遠監禁即日派員押解起程剛毅情罪較重應定爲斬立决業經病故免其置議英年趙舒翹昨已定爲斬監候著即賜令自盡派陝西廵撫岑春煊前往監視啓秀徐承煜各國指稱力庇拳匪專與洋人爲難昨已革職著奕劻李鴻章照會各國交回即行正法派刑部堂官監視徐桐輕信拳匪貽悞大局李秉衡好爲高論固執釀禍均應定爲斬監候惟念臨難自盡業經革職撤銷卹典應免再議至首禍諸人所犯罪狀已於前旨內逐一明白聲叙矣欽此 
[德軍演砲]  
　　○京師訪事友人云去年臘月初旬駐京德國兵士定期演砲嗣遇雨雪而止旋於十一日在海子大紅門左近演放巨砲九十餘響厥聲隆然摇山撼岳先期示諭居民令皆遠避蓋恐猝遭不測也 
[砲臺失愼]  
　　○金陵訪事友人云省垣下關獅子山砲臺突於去臘二十三日午後失愼轟轟烈烈火勢甚張砲臺所置洋龍急即吸水灌救附近各營及各水會水龍亦皆聞警馳至竭力灌澆良久始熄是役也損壞砲位不少焚燬兵房數間猶幸尚未延及火藥倉未至釀成大患或言起火之由緣守營兵士燃放鞭砲火星飛入軍帳致兆焚如或謂各健兒團聚賭博潑翻洋油燈所致言人人殊莫衷一是總之守營兵弁未能先事預防想必難逃咎戾也 
[朝賀盛儀]  
　　○新正元旦天未黎明上海縣汪瑶庭大令偕主簿兼理縣丞孫立幹少尹典史趙敬臣少尉命駕詣萬壽宫朝房伺候俄而松海防同知劉乙笙司馬蘇松太兵備道袁海觀觀察提右營叅將廖楚材叅戎提標守備程守菴守戎城訊周鑑之千戎陸續戾止各換朝服趨詣丹墀行三跪九叩首禮鵷班鷺序肅肅雝雝旋各分道回署 
[星軺過滬]  
　　○英后維多利亞宴駕後各國皆遣大臣往吊中國皇上亦命前任廣東學政張侍郎百熙出使蒞英藉伸慰唁之禮去歳臘月之杪侍郎由粤蒞滬就長春客棧暫再行旌隨命瀛眷遄回湖北珂里昨日乘綠呢大轎入城詣各當道處辭行不日即須起程赴行在請訓然後持節出洋也 
[上海官塲紀事]  
　　○元旦駐滬各國總領事偕繙譯官命駕至蘇松太兵備道轅恭賀道憲袁海觀觀察年禧觀察特設西式茶點殷勤欵待簉座者爲譯員鳳夔九太守酬酢良久始各盡歡而别惟法國總領事白藻氼君暨繙譯官費亨祿君則因除夕分赴松江甯波等處遊獵未回故由副領事蓋君庖代○前日英美租界公廨讞員張柄樞司馬乘輪船晉省叩賀各大憲年禧○上海縣汪瑶庭大令定於明日乘舟赴蘚垣叩賀各憲年禧 
[南市火警]  
　　○元旦傍晚時本邑南門外二十三鋪梅家弄西首宗太生香店不知如何悞翻火油燈雲時光燄熊熊冒穿屋頂當經董家渡天主堂鳴鐘告警並驅洋龍馳往灌救俄而城廂內外各洋龍相繼而至汲水狂噴約歷半刻許祝融氏始偃旗息鼓而返僅燬去東鄰朱源昌木作某姓彈花衣店對門乾泰永鞋店沈桂堂所開成衣店等樓房十餘幢單姓牆門亦被殃及當火熾時朱源昌木作主朱某及其子某某三人由睡夢中驚醒後見四面皆火無可逃逸即從火中奮身躍出以致焦頭爛額慘無人形經人舁送醫院求治朱婦張氏因病臥牀竟爾葬身火窟次日經家屬在瓦礫中檢出屍骸令人不忍逼視吁慘哉 
[英界火警]  
　　○去臘十七日午後三點鐘時英租界勞合路北泥城橋左近某姓家不戒於火光燭雲霄經捕房鳴鐘報警救火會各西人急驅皮帶車馳往灌救始得熄滅計由廣盛米店起至恒淸里止共焚去房屋二十餘幢是晚天將破曉時大馬路長裕里一弄第四號門牌高姓野雞妓院又兆焚如焚去房屋兩幢二十九日新閘北梅園後某鄉農家草屋失火霎時延燒三十餘間經廵勇赶至拆斷火路始免蔓延至新正初四日天將破曉時南泥城橋左近公一馬房不知如何潑翻煤油燈燃及積薪致兆燎原之禍焚去房屋十六間始經救火會中人灌救而熄 
[美界火警]  
　　○去臘二十五夜三點鐘時中虹橋堍狄思威路周源美烟間晚炊失愼突肇火災幸英美租界救火會西人急驅皮帶車至吸水灌澆約歷半點鐘始熄祗焚去披屋二間二十七日亭午時北河南路桃源坊第一弄某粤人䄸曬臺上又不知因何遺火熊熊之勢幾致上炎鄰近居人見之立即協同灌救僅燬木板數塊尚稱幸事二十八日之晚沈家灣某鄉民家又遭失愼燬去房屋一間是處係租界之外故捕房並未鳴鐘告警迨元旦晨光未動時西華德路餘慶里順興園浴堂又筮離明之卦焚燬平屋五間初三日晨六點鐘北四川路仁智里口七十二號門牌華大烟紙店因所懸火油燈忽然墜下燃及地板霎時間濃烟四布紅光燭天救火會中人急即馳往灌救已延燒鄰居第六十九號第七十號第七十號房屋四幢矣並有居人李鶴生以不及逃避遂致葬身火窟中可吁亦憐哉 
[賭禁仍嚴]  
　　○爆竹聲中韶華又換本邑南市十六鋪暨二十三七鋪各廵防局員上體國家與民同樂之意暫弛賭禁三日昨已逾期爰派勇甲嚴密查拿如敢故違立提重辦新馬路一帶事亦從同保甲總廵傅星崖明府則於所轄境內弛禁五日昨日特出簡明告示諭令屆期一律停止不准再有聚賭抽頭情事違干究懲法總領事白藻泰君則因此數日內駐滬西兵結隊閒遊恐肇禍端先期諭令捕頭飭探傳諭界內居民不准開塲聚賭故法界各賭徒皆苦技無所施也 
[爰喪其馬]  
　　○前日有馬車一輛由英界大馬路向東疾馳適某國兵一隊鳴鼓而來馬驚躍不止舉蹄亂踢致折足骨三十八號西捕見之即向某店假一鐵錘將馬擊斃蓋憐其生受痛苦也 
[上海廵局瑣案]  
　　○元旦本邑人周二寳在小南門外梅家弄西首火塲中收拾器物是處董事某君見其形跡可疑倩人拘送二十三七鋪廵防局局員盛雨村二尹提訊之下判令鎖示三日以儆○前日甲乙丙三人在集水街附近因賭起釁互相兇毆由廵勇拘解十六鋪廵防北局局員蔡容卿二尹略加研訊判令各責一百板從寛斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　○去臘某紗廠執事陳愷居遣丁賀升投英美租界公堂控黄德本同妻韋亞五拐匿伊妾黄阿妹由讞員張柄樞司馬移送到縣縣主汪瑶庭大令升座提訊賀升供小的係湖南人在陳宅執役七月間陳娶黄德本之養女阿妹爲妾曾出身價洋銀八百圓阿妹不安於室至九月已逃兩次當時均由黄妻亞五送回迨十月二十八日又被逃逸並捲去衣飾約值洋銀五百圓家主向黄理論推諉不認因遣小的投案控訴叩求究追韋亞五供小婦人藉隸鎭江適黄已二十餘年阿妹自幼與小婦人爲鄰遂稱小婦人爲寄母迨後年長流爲粤妓七月間由陳納入側室不久逃至小婦人處兩次均即送回當阿妹脱籍時陳出身價洋銀四百元復代還欠欵若干小婦人恐遭波累不敢收留迨後不知如何又被脱逃陳當時所出身價洋銀小婦人亦未分潤惟聞阿妹尚有後母素不和睦不相往來求鑒大令謂阿妹既與爾親暱豈有不分身價之理喝令掌頰乃稱阿妹言向小婦人借去洋銀七十圓當收身價時小婦人惟將此欵索還餘情均不知悉黄徳褁供小的係廣東人在虹口開設烟紙店常出外營生家中一切由妻經管阿妹之事實不知情大令判將亞五交官媒看管黄押候提阿妹到案訊明核斷○王桂祥控地販楊志廉私吞地價洋銀六百元辸經前縣主訊供斷還洋銀四百元案懸三載楊仍挺押不繳去臘之杪汪大令提案復訊楊一味刁狡大令判責二百板釘鐐收禁候再比追 
[馬路工程局瑣案]  
　　○去臘本邑人秦景春私造棕印冒充紙捐公所廵丁在外勒收捐欵被董事查悉連同黨周安生一併拘送馬路工程局經總辦葉孟紀司馬訊知此印由船户張阿妹囑造遂提張推鞫張堅執不認乃命具結交人保出　　　　　　除夕期滿飭即疏枷交人保去○去年十二月二十六日南市捕房十六號廵街捕缷差後行經萬裕馬頭左近被流氓攫去皮帽一隻洋銀三元訴知捕頭遣他捕馳往拘獲張仁卿移解馬路工程局葉司馬提訊之下張供稱小的係浦東人駕舟爲業前在某捕役名下爲夥今已賦閒不敢爲非叩救恩宥司馬再四駁詰堅不承認乃命重責四百板復加研詰始稱此事實由某某等三人所爲司馬怒某刁狡判令掌夾　百下枷號二月著地甲帶往馬路一帶遊行示衆俟補提同黨到案再行核辦○南市新馬路左近指南白玉茶樓內餅攤夥趙永高前曾　取　唐氏洋銀五元去歳之杪氏向索無著致相滋閙由某號廵街捕拘入捕房移解工程局經總辦葉司馬提訊氏供六月間小婦人曾隨丈夫至松郡趙躡　而至誑稱小婦人之母在滬患病倩伊取　應用小婦人一時不察致墮其計迨後來滬查悉並無其事故向索還趙供氏曾欠小的洋銀數元不肯歸還故用此計求宥司馬命將騙去洋銀如數繳還交保開釋 
[英美租界晚堂瑣案]  
　　○王源泰木器店主王日新控妓女朱三寳等租器不付洋銀反將木器私行抵押去臘二十六日之晚讞員張柄樞司馬提訊王投案請追朱妓供小婦人前向王租用木器由萬有春作保迨後小婦人遷居他處所有木器由二房東黄毛囡接租不料竟被私行抵押爲此邀同黄毛囡來案質誣此事實與小婦人無干求鑒黄毛囡供萬有春曾欠鄔姓洋銀無力措還倩小婦人將此木器質得洋銀一百元暫爲料理今願出外帮同理楚司馬著將黄毛囡押限追贖朱妓無干省釋○鴇婦陳湯氏控吳楊氏即大阿姐及徐金氏誘拐女孩張司馬提訊之下陳湯氏供二月間徐金氏偕吳楊氏領一女孩至小婦人處當由小婦人出身價洋銀八十元撫爲螟蛉詎至八月間忽然走失找尋無著顯由徐金氏與吳楊氏串拐叩求究追二氏同供前者陳湯氏價賣此女實由小婦人等説合當分得洋銀二元迨後不知逃往何處不敢誘拐求宥司馬以所控無憑著出外自行尋覔一併斥退 
[英美租界公堂瑣案]  
　　○阮寳言與朱　華索欠行兇由朱投訴捕房捕頭派包探劉森堂將阮拘獲去臘二十六日早上解案請究讞員張柄樞司馬見朱受傷屬實商之曰繙譯判責二百板以儆○積賊俞阿處潛至永興小客棧竊取棉被一條由某包探拘案請究司馬判　　　板○陳東海控張阿松行竊紫銅煖鍋經包探拘解請究司馬判責二百板○施友根竊得倪淸郎所置車燈一對經包探拘解請究司馬　　　百板贓給還失主○王進文許阿才至楊生和所開酒店內沽飲一言不合率爾行兇以致擊毁物件經某號廵街捕拘案請究司馬判　　二百板 
[英租界捕房紀事]  
　　○租界賭禁綦嚴惟獻歳以來暫弛一二日亦猶古者金吾放夜之遺意也本年自元旦起劉盤　　　人　街設立賭臺幾至星羅棋布初二日之晚約二點餘鐘泥城橋西首跑馬廳之西馬立師洋行新造房屋左近某姓所設賭檯正在采　興高之際究來數流氓乘間攫取洋　各賭徒力與抗拒流氓大怒　　　　亂戳致傷趙長保之肩朱猫精之背馬夫張柄生連受六刀厥傷尤甚衆見勢不佳急鳴廵街捕到來拘獲玉器掌全等三流氓帶入捕房　　解送公堂　　讞員張柄樞司馬懲辦受傷人則令送仁濟醫院療治　徽州人　　　以炒茶葉爲生携其梅鶴賃居浙江路某號門牌屋內以餘樓轉租與同業汪得興前日在樓上傾棄靧面水濺入比鄰著名流氓胡阿四　　　店胡妻某氏以爲不祥令胡向曹詰責怒猶未息復糾夥手持刀棍越窓而入將汪痛毆受傷甚重曹急向解勸被胡舉棍亂揮登時墜樓致　膝骨昏暈仆地曹妻某氏見勢不街急報捕房捕頭立派廵街捕將胡等拘獲押候解送公堂請究曹則送仁濟醫院療治當經西醫將膝剖開取出碎骨雖無性命之憂然恐不免已成殘廢矣 
　 
　 
 
 

Page 10

 
 
   
 
