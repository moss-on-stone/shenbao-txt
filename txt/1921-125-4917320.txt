# 1921 - 125 - 4917320

 

Page 1

 
 
   
 
 

Page 2

 
 
   
 
 

Page 3

 
 
時評 
[護照（老圃）]  
　　匪人販運私鑄錢則捉將官襄去處以某等徒刑某等徒刑官吏販運造弊錢關吏視爲禁臠不敢染指此何以故曰以其有護照故然則私鑄之受罰非罰其擾公安墮信用乃罰其無護照 
　　米價日漲小民怨詈謂必出口官吏指誓謂必不出口問其何以運米則曰軍米他非所知也問其軍米何以運之不休則曰有陸軍部護照他非所知也然則不民食貴米非奸商爲崇亦非姦官爲崇實護照爲崇 
　　由此觀之所謂護照者乃犯罪之護身符也他日持械殺人之匪安知無陸軍部巡閱使之護照盗賊起運贓品安知無財政部財政廳之護照今之驕兵悍將貪官汚吏雖無護照之名已有護照之實 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
五月十一日大總统令署司法總長董康呈請任命卜廷枚署河南洛陽地方審判廳推事徐世勳署浙江第一高等檢察分廳監督檢察官均照准此令 
又令署司法總長董康吾請任命田立勛署山東第一監獄典獄長涂熙雯署江蘇第一監獄典獄長均照准此令 
又令署内務總長張志潭呈准浙江省長沈金鑑咨請將省會警察廳試署警正王鍾秀免去本職應照准此令 
又令署内務總長張志潭呈准浙江省長沈金鑑咨請任命陳偉方試署省會警察廳警正劉銘塤爲省會警察廳警正均照准此令 
又令穆安素給予二等嘉禾章此令 
專電 
　　北京電閣潮相持之點在去年八月靳與張志潭葉恭綽商定去就同盟條件曹張爲證今靳不能免葉職以此又王占元方交系果不好但去交系而代以親日派毋寗留交（十二日上午十二鐘） 
　　北京電交葉内張暗鬭益烈以現勢論勝負難决（十二日下午三鐘） 
　　北京電昨電財長將屬李士偉茲悉靳已專員赴津邀李來京李爲日人買辦故輿論大非議據某要人云端節中央需欵千五百萬繼任財長人物必力能籌到此數方許登台非借日債不爲功另一消息日人因曹任經手借欵内有六千萬擔保不實現派某代表到京願并合借一大宗指全國菸酒稅擔保條件大體商定李士偉卽仲買之一將來以財長名義代表國家簽約（十二日下午三鐘） 
　　北京電某使昨訪外部打聽交通特别會計是否改變惟未露贊否意（十二日上午十二鐘） 
　　北京電吉田代辦偕西一訪顔外長談延琿日聯絡員問題尚無结果（十二日上午十二鐘） 
　　北京電昨午德代表華根納與王景岐磋商德約文字字句修正頗有進步（十二日上午十二鐘） 
　　北京電施使電告美新使徐滿歷史並謂與芮恩施政策相似爲哈定欽敬之人（十二日上午十二鐘） 
　　北京電外内交農四部昨在農部開會討論勞工大會并表决應研究問題八條（十二日上午十二鐘） 
　　北京電張志潭提出整頓全國商團辦法五條現與陸軍農商兩部會商（十二日上午十二鐘） 
　　北京電蘇皖贛巡閱缺將從齊督請裁撤（十二日下午三鐘） 
　　北京電討伐孫文令不明發改由參陸處奉諭電達陸榮廷遵照 
（十二日下午三鐘） 
　　北京電參陸處電德州廠造彈五十萬又電漢陽廠造槍五千聞爲濟桂用（十二日上午十二鐘） 
　　北京電靳電岑春萱解决大局癥點端在西南經各界愛國之士鼎力調融現又改趨專在廣州查孫今已公然就非法選舉僞職前途縱難號召亦可淆惑聽聞幸曹張王三使在津發討伐通電今在京中籌議請速發表對粤意見俾便參酌（十二日下午七鐘） 
　　北京電京綏貨捐局請在沿路郵局設查騐員郵務總管以違背成案拒之（十二日上午十二鐘） 
　　北京電曹娥江橋德國合同取消趙慶華賠二萬一千兩完案改與英商辦（十二日上午十二鐘） 
　　北京電美紅會工振路展修六線一聊城至大名二聊城至壽張三聊城至陽穀四聊城至東阿五聊城至無棣六惠民至淸河鎭（十二日上午十二鐘） 
　　北京電駐葡郭代辦電部派隨員霍家聲參預萬國議院商業委員會（十二日上午十二鐘） 
　　北京電閩李電粤北民軍向閩邊侵入已由平遠進行意圖擴充防線除派得力軍隊前往增防外現與陳贛督電商閩贛聯防計畫可否施行請速示遵（十二日下午七鐘） 
　　北京電綏遠電庫退回二十五旅營長牛金樓帶兵一百五十四名又鎭撫使署衛隊營長王存誠帶兵三十四名先後到綏庚佳兩日已分别遣送回籍（十二日下午二鐘） 
　　北京電政府將頒令楊慶鋆署贛省長（十二日下午四鐘） 
　　北京電王占元眷屬十三回邯鄲部准撥專車（十二日上午十二鐘） 
　　北京電艾斯頓本晨由浦口來電稱今日由浦回京（十二日上午十二鐘） 
　　北京電部催福開森速來華 
（十二日上午十二鐘） 
　　北京電閣議（一）外部提赤峯交涉員改熱河交涉員（二）内部提寺廟管理法修正案均通過（三）王占元請發公債一百萬元充鄂西兵災善後費照准（十二日下午五鐘） 
　　北京電航空人員呈府院控丁錦營私舞弊請褫職查辦 
　　北京電行政會議縣自治法施行細則二讀會惟選舉參事改用記名投票法餘照原案及修正通過　　北京電本日令陳道源授爲海軍造船大監（十二日下午七鐘） 
　　天津電聞長蘆運使王鴻陸由曹錕力推長皖 
　　天津電范源濂嚴修籌備招待美敎育家門羅來津以南開大學爲事務所（以上十二日上午九鐘） 
　　天津電省署接中央電謂探報謝米諾夫在津購械如查出卽扣留　天津電馬家溝開灤礦工與派駐之保安隊衝突動武互有創傷現已罷工 
　　天津電皖督派李鋭來津與張勳商軍事（以上十二日上午十鐘） 
　　漢口電京電王督擬元（十三）日乘津浦車南下與浙盧蘇齊晤談後由寗返鄂 
　　漢口電美使克蘭眞（十一）晨由湘來漢晚搭吉和輪赴滬（以上十二日下午四鐘） 
　　香港電省港排球隊元（十三）在北較場决賽備選精鋭赴滬應五屆遠東運動 
　　香港電桂陸着由譚電湘趙謂無意侵粤請趙代電陳說項並願立約不相侵陳以譚顯有圖粤證據電趙駁譚 
　　香港電梧訊龍運乾由京持公債票數十萬交陸經梧謁陳時人以其酷似張我權故誤龍爲張 
　　香港電孫減政計畫擬官吏議員暫支半俸 
　　香港電陳不許粤軍妄越桂界孫亦未下援令惟聞魏軍在封川與桂軍已有小衝突（以上十二日下午七鐘） 
[公電]  
　　旅美華僑電昨美京紐約等埠數千華僑舉行游街大會慶祝孫中山就總統職沿途由飛機散下孫先生相片當晚復開提燈會誠十年來華僑最盛事旅美華僑慶祝會 
世界路透電 
[上西萊西亞亂事與協約國]  
　　十一日倫敦電據倫敦可恃方面消息上西萊西亞之波蘭叛黨共有六萬人之多不獨佔據泊萊斯與里白尼克兩處且已蔓延於魯白尼資與羅森堡聞德兵數千人現集於羅森堡附近此事可視爲嚴重之發展德人本極守忍耐之態度爲衆共認但若有訴諸武力之行動則英國當道鑒其態度而生之良好印象將銷滅矣波蘭政府之態度現爲人嚴重注意再上西萊西亞之亂事尙有一可慮之點即協約國或將因此而生異見是叛黨首領柯方蒂氏之舉事縱不與波蘭政府同謀確爲波蘭政府所默許蓋波蘭政府頗不滿意於公民大會之結果並慮上西萊西亞一經分割將使德國獲有一大部分之礦區也公民大會委員會之英意委員現已有辭職之說其故則以法兵接待亂黨頗爲友好而使英意兵士獨當其衝也 
[英下院之財政議案]  
　　十一日倫敦電今日下院以二百三十六票對七十二票通過第一財政决議案規定某某數種物品繳納關稅百分之三十三又三分之一後又討論第二財政决議案以防備匯率低落國在英國市場賤售其貨品 
　　十二日倫敦電第二財政决議案辯論甚久直至今晨午前五時始以一百十八票對三十七票通過之反對此案者志在爲海外領土製品謀取例外之待遇海外商部總裁格萊穆氏稱政府並不漠視領土蓋主要實業之議案不獨將以優惠待遇給與領土所製之此種物品且將免除其各種捐稅也惟防衛濫價賤售之案則不便因其爲帝國境内所製之物而特别優待之否則美國貨品將由加拿大而來充斥於英國市場也 
[英礦工問題波及運輸]  
　　十一日倫敦電加里杜尼亞鐵路所僱之員役九人因不肯在煤車上工作致被停歇 
　　十一日倫敦電運輸工聯合會幹事部今日開會籌商於星期五日與路工幹事部開聯合會書記維廉士氏宣外煤之辦法會議旣畢運輸工聯合會書記維廉士氏宣稱目下大局較三星期前更形嚴重煤氣電氣職工聯合會代表已報告運輸工聯合會幹事部謂會員拒絶用莠徒（指投効者而言）搬運之煤不問其是否來自海外　　十二日倫敦電運輸工人雖欲拒絶外煤然政府現方源源輸入外煤而分散於全國外煤現由法比美三國而來估計美國一國現運來十萬噸聞運輸工人意見不一如果有同情罷工事則運輸聯合會會員將有半數不肯附和加里杜尼亞鐵路工人因不肯運　　被辭歇者又有二十人現蘇格蘭鐵路頗有罷工之險象煤油因煤礦罷工銷路大佳聞實業與公共事業以後將不全恃煤之供給現已有工廠數千裝置燃油機件倫敦電氣鐵路今日將開始燃油 
[英織工减薪交涉]  
　　十一日倫敦電棉紗織業聯合會已將滅發工資百分三十之議通告織布工人北州紡織職工聯合會已代工人接收此項通告並未有何建議惟謂此事須商諸有關係之團體然後於十八日與僱工者相晤聞工人將力拒廠主之全部要求 
[英議員之質問]  
　　十一日倫敦電海外商業總裁格萊穆爵士請議員美克葵斯丹氏于聖靈降臨祭日休議後重行提出其質問美氏所質問者爲政府將否擴張歐洲出口賒貸制至英國屬地而尤以印度遠東英屬東斐澳大利亞爲重美氏且將請政府於行事以前商諸在海外有支行之倫敦銀行以免商民與政府受重大之損失 
　　十一日倫敦電議員麥克林氏今日在下院質問（一）政府是否將繼續英日盟約（二）續盟條件是否將提交下院核准（三）政府是否將促令日本承認其維持中國朝鮮獨立與土地完全之義務（四）韓國之恢復與中日條約即日本於一九一五年五月間以哀的美敦書勒令成立者之取銷是否將爲續盟之條件張伯倫答稱英日續盟問題將於英國内閣大會議時討論之今關於此事尚不能有何宣布議員甘維資氏質問在盟約最後批准以前下院能否有討論之機會張伯倫答稱此事未便切實答應致碍及行政者締結條約之權但政府願於適當時通知議院 
[美航工罷工近聞]  
　　十日華盛頓電當道現復努力調停航業工人之爭端工部總長台維斯氏現正與機師協商一切航業機師聯合會長已將政府袒護船主與職工聯合會有意爲難之情形陳告國會議員請國會設法對付此事 
　　十日摩比爾電航務機師幸福聯合會之摩比爾支會投票主張和平解决工資爭端加爾凡斯登與班薩柯拉兩處傳來消息均謂當地機師亦贊成設法解决 
[英航工罷工後之代替人]  
　　十二日倫敦電利物浦克那德航業公司之辦事職員自董事總理以下皆以採積極行動自願上船執役爲現罷工管事員等之代替人計有三百職員已簽名願在阿葵丹尼號船上服役）此船定星期六日開往紐約所可異者董事總理與下級錄事在船辦事不分階級皆穿藍色制服辦理同樣職務 
[君士坦丁與希臘]  
　　十一日君士坦丁電此間協約國高等委嗣瘃海陸軍大將决議宣佈君士坦丁博斯波魯士與韃靼海峽在土希戰爭中爲中立地故希軍不能用君士坦丁爲其根據地並將應協約國之請將駐紥該處之希軍減至最小度且須將軍艦撤退至三海哩界線以外 
[各國近事記]  
　　十二日馬尼剌電伍德將軍與前督福白斯氏今晨啓程巡閱北吕宋各省需時十九日伍德將軍尚擬至吕宋與台灣間之巴丹島一游聞菲列濱領袖資本家多人已呈請委員團勿主張菲律濱獨立 
　　十日舊金山電中國郵船公司已與航業工人聯合會簽定一年合同工資照舊南京號定星期四日啓椗 
　　十一日巴黎電今日巴黎交易所英金收盤價爲每鎊兌佛郎四七·六二五 
　　十一日倫敦電殖民部國次次官胡特氏今日在下院答覆質問謂所稱新加坡市政諸多缺點一節已請該處總督報告詳情 
　　十日華盛頓電衆院已通過陸軍議案規定經費美金三百二十兆元置兵十五萬人該議案提交參院 
太平洋路透電 
[蒙事新消息]  
　　十一日北京電張家口消息該處大局今殊安靜滿洲所供給征蒙軍之糧食已運往綏遠中國銀行已撥欵十萬元應付張家口市塲之需求張家口所接滂江最近消息聲稱敵軍未圖續攻惟雙方哨隊曾衝突一次敵兵被俘者數人 
[粤桂小戰]  
　　十二日廣州電據軍界未徵實之消息稱粤桂軍已在廣寗封川靈山附近小戰數次航空局現正趕編航空隊以助粤軍作戰當道命廣州各報館不得登載軍情違者重罰 
新船下水 
　　十二日香港電九龍船廠新造成之輪船希倫號已於今晨下水該船載重八千噸 
[日本國庫劵]  
　　十一日東京電六月一日將發行國庫劵日幣一千萬元以五釐起息定一九二九年六月一日償還 
國外要聞 
[倫敦通信（紀鴻）（三月十九日）]  
　　自費留學生（四續）然則吾留學生集兩人共租一院豈不易易兩人之房金即每年有一百一十磅左右除去房租六十磅尚可以六十餘磅製器物再雇一下女供洒掃及烹調更可召租西人一二而所用下女之費即可取償於此此爲第一年計算如此次年少製器用即房費可省一半而一人可得住房二間更可設備球台沐室及客廳究其所費反較寄居人家爲省而所享之福則絶非今日之窮學生所能夢想余旣言及此余當先行試辦大致下年終可望實行如有初來者須住此地稍久對於事物能事事留心方用余議始不吃虧食宿兩項鉅費照余所述之節省則最低四磅最高不過七磅是可能而毫無疑義能幹者更可於節省之中尚得享許多舒服天下事無處不若是又不獨留學爲然也 
　　最重之生活費縮小爲六鎊再加學費（平均以每月計）兩磅多（在余校LondonSchool　ofEconomicsandPolitioalScience（UniversityofLondon）則亦只八磅半再加赴學校車費十仙令共只九磅此外尚餘五磅供余之雜用官費生除去以上各項費用亦僅五六磅然則每月有十三四磅留學倫敦而學文科與社會科學者從余之所述而分配之固無不足之苦也 
　　從上述尚餘五磅此五磅將充何用乎在虚榮心重者苟有此五磅之費必棄此窮窘之生活而賃屋於中上人家因求表面之堂皇寗守吳先生之儉學方法禁錮於寢習室中耳不聞窗外之事甚至因顧計金錢失却研究之機會亦不少余以爲閉户議書莫如在吾國之鄉村今不遠數萬里而來此人叢之倫敦則是前提已錯來倫敦者因爲研究之人才多供吾人研究之資料多帮助研究之事物亦較便易若靜守寢習室中相對惟舊識書册及西洋陳設品數件而已則有何益余之節約正爲貯有用之費此項之費從效果論比凡百爲重留學倫敦而不備有此項之費其前途甚爲危險 
　　最要者爲交通費倫敦城區太大無論何種間隔常常遼遠而吾人一往來間輒費二三仙令之鉅有必需往來者如往圖書館查書往學校或其他塲所聽名人講演或預公衆之大會或各種之參觀又或請朋友之解惑又或往鄉村之短旅行各種交通不必過多每月遇 
 
 

Page 7

 
 
有一次交通之費已達一磅以上矣而圖書館更當常往好此一項所費非細（買書只限於正宗科學書參考書消費甚鉅無論何人亦不能滿足其所需只有就圖書館之爲便）交通費一層更有特别之需要即長假期中之長期旅行或在歐洲大陸或在英國内島此項必要而且甚鉅之費亦不能不算在平均之每月費中然則余之五磅將去其二矣次於此者即交際費中國朋友不求而有往來自不能過於冷淡在外國遇中國朋友有時自比在國内特别親熱然則對朋友間之小小消費亦易輸出於不知不覺之中此爲感情上之所不能抑制且朋友間於學問亦有極大之關係不能絶對視爲無聊者也至於外國朋友則大半求而有之者吾人旣來此而不友外國人則吾人於書上所不知者終究不知吾人於此間求外國朋友之帮助知識自較國内爲易然往來過於乾燥欲得人之補助天天間絶無是理以是則五磅又去其三有奇矣此外尚有添補衣履洗濯等費及一切不可詳之文具雜費則五磅已分盡無餘要之此類費用五磅尚且不足苟毫無成算更不可以留此 
　　在前六百元之預備每月分配只五十元合現時金磅只當五鎊無論如何其相差太遠明甚後來者如每月有十一磅可儉學倫敦外（除阿克士夫與堪不列及外）如必就學於倫敦者須如前述預備如來倫敦而必學自然科學者至少需十五磅（因學費較貴一倍） 
　　來倫敦之預備金錢爲其首要次則英語如語文皆相差遠甚科學亦未曾習則所費之金錢甚鉅至不經濟如吳先生所謂 [乙丙丁... ]英學生云云者皆不適於金價漲後之情形國人幸注意焉（完） 
國内要聞 
[擱淺中之内閣問題]  
　　内閣問題以新交系帶有外交色彩輿論大譁舊交系又不肯釋手故五月五日之閣員名單不得不暫行擱淺曹張王三氏口口聲聲說不願居 [來京改造内閣 ]之名靳之所以一定要去葉者並非人的問題乃係主張的問題先是靳氏主張將交通部之特别會計改爲普通會計葉氏謂當以去就相爭故靳氏於改組内閣時擬將其去職俾由他人之手將特别會計打消使各機關之財政得以通融周轉嗣因與交系就近之銀行家紛紛相戒不與政府通融欵項即曹張所領之欠餉支票亦不能照付曹張益覺交系手段之辣故主張轉圜就内閣中萬不能挽留者增補缺員以維現狀此前日之形勢也靳氏曾言葉譽虎能將會計制度開放則予之與葉毫無成見儘可共事下去但葉仍不肯犧牲成見頗有不能兩立之勢前兩日忽又盛傳葉交通不動之說考其原因出於葉之决意不辭者半出於張志潭不敢輕試者亦半惟靳以與葉感情旣已乖離倘仍苟且相處日久别生風浪内閣基礎將永遠不安故昨日與東海晤談時對於維持現狀一說極爲消極聞靳意如張志潭不肯犧牲寗願自兼交通獨任其難但葉氏似尚不肯相讓昨日國務會議仍照常出席其無去意自可想見至於張弧之財政以輿論攻擊過烈已成流產矣 
　　曹張王之人京外問傳爲與内閣問題有關係者也然日來三人之態度仍皆甚冷靜昨日總统府舉行授勳典禮時張王兩氏均於上午七時半入内對於東海除照例謝賜外並無何項陳述八時餘即行出府曹氏則吳佩孚且有電來·勸以不必與聞閣事催速返保故曹有令西車站預備專車之說又王氏於出府歸寓後當有政界某君趨謁詢及時局問題王氏答云此次余與曹張兩使會晤津門對於時局事件雖間有談及惟祗以各人力量所能協濟中樞者爲限餘則非所敢知蓋余始終以爲中央所主持之政局不特疆吏不當干預且亦無置喙之餘地故余此來之目的祗有下列數項（一）關於統一之進行旣經中央責成効力義不容辭故此來即係報告與川湘滇黔接洽之經過並請示以後進行之方針（二）鄂省客軍過多所有軍餉均係由鄂墊發每月需七十三萬五千元鄂人於擔負本省軍餉外再爲中央擔負如此鉅欵實非力所能勝此余此來不能不以全力爲鄂人請命（三）鄂省連年裁兵數達九萬人惟此項裁遣軍費均由鄂省墊發而平靖鄂西七屬之軍費亦出自鄂省統計前後由鄂省財政廳所息借之軍費约有一千一百萬元之鉅故擬請中央定一辦法解决此事藉以維持現狀（四）施南七屬之善後撫恤擬請中央明令撥帑拯救並請各省援救災恤憐之義協同救濟以上四端皆爲余此來所希望者至余此來見沿途匍匐乞食之災民何止以千萬計目繫之餘深爲神傷以今年災區横亘數省地震癘疫相繼而聞天意如此宜足以警醒人心力返淳樸惟自到津之後所見繁華之風有過疇昔瞻前顧後可爲慨歎王氏述至此某君當復以時局内容爲問王摇首答云呌我亦說不出來到底是怎麽一回事某君不便再問當即退出觀王氏所談則所謂内閣問題亦可思過半矣 
[京敎潮最近情勢]  
　　北京罷敎風潮敎育界以政府撥欵失信至今仍無結朿昨日（十日）下午三時國立八校敎職員代表又在美術學校開臨時會仍由李大釗代理主席當即報告八校校長原定本日來會切實答覆現在祇來一公函聲明無從接洽情形 [該函略云上星期五敝會同人出席貴會屬將四月分應攤還之積欠並四月份經費迅與政府接洽儘本星期二以前如數發出當即赴部要求以部中主持乏人未有結果昨日午後擬再前往磋商先行電部要約據回電稱普通專門二司長均因病不克到部首席秘書陳君亦赴津未回旋又電約總理當面商榷嗣得覆電謂連日三使在京公務忙迫不暇接待一有機會再行邀請談話云云似此情形委係無從接洽爲此據實函達即希鑒諒爲荷 ]經各代表公同討論僉以校長團從前旣願完全擔保發還三分一積欠現忽自食前言又四月分經費亦係校長自身應極力催促之事今乃僅以無從接洽一語答覆殊爲遺憾因定今日（十一日）下午仍在美術學校開會邀請校長團到會請以日來情形詳細說明並催索積欠惟聞交通部方面曾有非正式通知敎職員謂四月份敎育經費二十二萬元已由交通部撥交財政部何以財政部尚未發出現敎職員方面擬俟得交通部之正式宣言後據以質問政府云 
[北京電車借欵成立]  
　　北京電車借欵業經市政公所與中法實業銀行代表簽字查此項借欵民國二年財政部與中法銀行曾訂立五釐金幣合同及附合同第一三年續訂附合同第二附合同第三内列北京電車一項應用中法實業借欵建築歷年各處籌議建造京中電車均因該借欵合同有優先權之故未能進行最近京師人口愈增住户遍及四城電車迄未通行而中法實業借欵在民國三年已發行之債劵共一萬萬法郎除五千萬法郎業經用於浦口等處事業外尚餘五千萬法郎存中法銀行未用存息長年三釐借欵利息長年五釐中法銀行近復根據舊約要求修築北京電車市政公所一再爭持始得取消舊約另訂新條欵十八條撥中法欵一部分作爲官股加入商股向市民募集已提交市政評議會通過茲將新舊合同比較如下（一）原合同規定全用中法借欵築造電車現合同加入商股作爲官商合辦官股由中法借欵内提用商股向市民募集（原合同第三追加第三條·現合同第一第二第三條）（二）原合同規定中國方面祇有督辦與法國方面之總工程師會同辦理處於平等地位現合同改爲公司由董事會管理之董事會以董事十一人組織而成官股董事六人商股董事五人官股董事六人中有北京中法銀行洋經理一人餘均中國人（原合同第一追加第四欵·現合同第四條·）（三）原合同規定總工程師總會計均用法國人主持現合同改爲工程設工程處會計設會計處用中法人處長副處長各一會同曾理由董事會會長派充受董事會會長之命辦理事務並限定須有專門畢業及多年經驗（原合同第一追加第四欵第五欵·現合同第五條第六條第七條第十一條第十二條·）（四）原合同規定工程人員由總工程師開單請派現改爲全由董事會會長選派並先用中國人（原合同第一追加第四欵·現合同第九條·）（五）原合同規定總工程師主持營業（原合同第一追加第六欵）現改爲設營業處用中國人處長法國人副處長（現合同第十條）（六）原合同規定總工程師意見不合時應請財政部解决（原合同第一追加第五欵）現改爲洋員進退悉由董事會長主持並得隨時撤換（現合同第十三條）（七）原合同規定須用法國材料否則須予銀行經手費百分之五（原合同第十四條）現减爲百分之二五並聲明工程處祇能介紹材料購否由董事會長定之（現合同第八條第十四條）（八）原合同無伸縮之自由現合同除所定各欵外載明一切由股東自行制定電車公司章程依照章程或董事會議决行之政府及中法銀行均不得加以干涉並聲明依據中國商律辦理（現合同第十五條）（九）原合同規定所有欵項之存放出入由中法銀行一家經理現改爲公司股本及利息收入等項一半存於中法銀行一半存於本國銀行（原合同第十一條現合同第十六條）綜上各層較原合同大有進步　　 
至電車公司股本定額華幣四百萬元政府認購一半即二百萬元尚餘二百萬元由市民募集政府所入股本即由一九一四年五釐金幣借欵項下提用商股股本募集後由創辦人以公司名義存於政府所認可之銀行政府股本亦以公司名義仍存於中法實業銀行由政府隨時按照市價將一九一四年五釐金幣借欵折合銀元作爲認購股本二百萬元之需用聞電車完工預計當在一年以後云 
[外人注意前德奥租界]  
　　北京某報載外交界消息云外交團對於中國管理前德奥兩國在華租界辦法極爲注意現正與中政府磋商其所執理由則謂中國收管前奥德租界時曾向外交團聲明租界内僑居外人仍受同等待遇與前無異一切權利及特權毫無侵犯此項聲明曾於一九二○年十二月由中政府當衆宣布規定管理章程外交團近觀中政府之設施未按前言履行對於租界僑居外人權利及特權亦有出入是以各國政府嘖有煩言茲與中政府急待商議者有兩大要點（一）租界市政議會問題（二）租界内之外人得永遠買地權問題按一九二○年十二月章程規定中政府得於各租界組織市政會議委派董事八人其中四人爲華人此節當經外交轉拒絶謂若是則租界僑民將無選舉代表之權反而言之則租界内一切事務將歸於所謂華洋委員之手由其一人任意組織今外并團之意即欲中政府允許租界僑民對於市政會議有選舉權得與中國官員合力共作享受應得權利與執行職務至於外人在租界内永遠買地權問題現爭執頗烈因按一九二○年規定租地租期以五十年爲限如必要時另可續訂五十年聞公使中曾有諭各該地領事於前德奥人租界内注册永遠買地權將中政储所訂條欵置之不理但外交團之意擬極力向外交部以友誼談判解决此問題惟外交部執意頗堅不欲稍爲讓步是以雙方談判俱無進步云 
[中德商約草案内容]  
　　中德商約草案已於本星期二閣議通過茲據日人某通訊社消息草案内容如下（甲德代表聲明書）德共和國政储代表瑪爾西爲照會事本代表奉正式委員以本國之名義向貴總長聲明如左德共和國政府因欲恢復中德友誼及通商關係此好關係應以完全之平等及切實之相互主義爲本及以普通國際爲依據依一九一九年九月十五日中華民國大總統發佈之對德恢復平和命令德國對於可盡力於中國之一九一九年六月二十八日凡现塞條約從一九二○年一月十日開始實行及第一百二十八條至第一百三十條所發生之義務 [德國因戰時非常制及凡爾塞條約不得已陳述將所有與中國 
締結之一八九八年三月六日之條約及其他一切關於山東省之文書並並獲之一切權利產業權放棄之一 ]以此之故德國對於以上各種權利產業權特權無歸還中國之能力云云又正式聲明者如左承認取消在華領事裁判權德國政府且準備放棄德國駐北京之公使館所屬練兵塲全部之權利右因中國於凡爾塞條約第一百三十條第一項所載之官有財產文字概括該地方故也並償還中國各省收容德國軍人之費用於中國政府（乙中德協約）大中華民國大總統與大德國共和國大總統以本日大德國聲明之文書爲根據兩國締結協約以恢復友好及商務之關係並悟尊重領土主權與平等相互各種原則之實行爲各民族間維持親睦之惟一方法因此各派全權委員如左大中華民國大總統特派顔惠慶·與大德共和國大總統特派瑪爾西各委員以全權委任狀相互檢閱之後議定如左第一條兩缔約國有相互派正式代表之權此代表於駐在國享有相互於國際公法上所承認之一切權利及免除權第二條兩締約國於他國之領事館或副領事館所駐地相互有任命領事或副領事及代理領事之權此等官吏享有他國同等官之優禮待遇第三條此國人民在彼國内有遵奉所在地之法律規則而游歷居住及經營商工業之權利但以第三國人民得游歷居住及經營商工業之地爲限兩國人民於生命財產之方面均在所在地法庭管轄之下兩國人民必遵守所在國之法律其各種納稅不得越所在國本國人民所納之額第四條兩締約國關於關稅一切事件相約用各當該國内部之法令規定但對於兩國間或他國所產之未製品或已製品所納之輸出入或通過稅不得超過該本國人民所負之納稅率第五條本日之德共和國聲明文書及本協約各條件爲他日正式條約之根據（未完） 
[東聞拾零]  
　近來銅元風潮　幾瀰漫全國昨幣制局特電令各造幣廠先行停鑄其文云南京安徽武昌湖南造幣廠廠長長江流域銅元充斥並聞發現多數輕質銅元商務勞工均受其害除由局擬定劃一輔幣章程另行頒布並查禁輕質銅幣外仰該廠即日先行停鑄以維幣制 
　　我國對德奥要求賠償問題外部早經分電駐法公使陳籙及駐英公使顧維鈞相機辦理聞陳使昨有長電抵京報告對奥請求賠償已開始進行並經商准法政府允爲盡力贊助請示確實意旨以便提出等語據部中傳出消息我國對奥之請求全額擬定爲一千萬元云　　五站華軍誤傷日軍曹伊藤斃命一案已由吉省當局與日領開始談判聞日領方面提出要求條件四欵（一）給予被害者遺族恤金日洋二萬元（二）懲辦案内行兇之兵士並對其直接長官予以相當之處分（三）由護路總司令備具正式公文向日軍營道歉（四）保證將來不再發生此項事實以上四欵提出後吉省長官認爲過分之要求迭次磋商減輕迄未就緒現已將談判經過情形電陳政府請示應付方法 
　　外交部因接夏公使來電巴西國内華工失業甚衆深恐沿海各省再有奸商私募華工赴巴情事於日昨特拍致通商大埠各特派交涉員佳電一件原文如下頃據駐巴西公使夏貽霆電稱近年以來巴西之實業非常凋敝工廠歇業者所在皆是因之金融大爲恐慌銀行倒閉甚衆僑巴華人商業多數受其影響華工失業者不下二萬餘名巴人目下謀遣此項工人正在爲難若再有華工來巴恐將引起排斥風潮務請設法禁阻先事預防等情查本部於去年二月間曾據夏使電告中國沿海省分有奸商私募華工赴巴情事當經電飭禁止在案茲復據該使電報前因用再電令務希嚴行查禁俾免偷漏是爲至要 
[鄂省最近之兩要事]  
　　議員查票之阻止檢查印花之風潮鄂省會簽定議員三十五人淸查官票並定今日（十日）同赴官錢局實行淸查詎官錢局總辦郭幹卿接到省會通知後深恐積弊暴露特電訴於旅京王督王遂於八日覆電劉省髭令速函省會阻止劉奉電後即於九日下午咨覆省會謂准王督軍庚日京電議會對於該局事僅有咨請省長查辦之權不能自行查辦此事業經請部派員查點屆時省議會不妨舉出二三代表隨同監視此時部員未到何得自行查辦希查照阻止云云此外又咨覆省會查辦案謂查官錢局對於舊票前據丁鄉侯報告及郭總辦來呈因文中有關於軍餉一節已由軍省兩署委印花稅處長劉景略前往澈查茲准前因已電致財政部幣制局另行派員來鄂監察前項舊票并請部局仍飭丁委員來鄂會同啓箱檢視彼時由鄂派員同塲檢查是否有弊不難公同印證也云云當道自咨文擋駕後並於今日派武裝軍警各八人前赴官錢局守衛備議員來局以武力阻止之用議員等因於今日下午二時召開緊急茶話會共商應付辦法結果如何尚未得有報告也 
　　武昌印花稅票向由商會包銷每月計繳洋四千元所有檢查責任亦由商會負擔詎武昌印花稅處長劉景略以現在施行新法稅票難保商店不有漏貼特按照財部檢查章程於本月六七等日派調查員耿其周某帶衛兵數名協同五署警士在省垣司門口一帶檢查以致查出未照新法加貼之賬簿甚多均帶至警署照額千倍交罰商家以旣由商會包銷印花稅處可不過問且事前旣未演說勸導事後又强制執行且所罰者均爲小商店而各大商號不敢入查因是一般商民甚爲激昂於八日開會時總商會長徐樂庭托故不到致所議毫無結果而印花稅處仍一意孤行警署覊押商民至數十人之多商民氣憤填膺乃於昨九日晚遍發傳單謂政府重重剝削商會長不能爲我輩呼寃我等只有自决自衛之一法於十日一律罷市以求正當解决云云但各大商號並未受過檢查不願罷市今晨仍照常開門營業其李小商號不敢身爲戎首亦紛紛開市現在市雖未罷而風潮激盪仍在醖釀中也（五月十日） 
　　尚有要聞二及地方通信轉入後頁 
雜評一 
[筆戰之藥彈（默）]  
　　今日之軍閥不以槍砲戰而好以筆戰筆戰之藥彈不以眞理而好以惡毒之名詞爲其制人死命之具此筆戰之最下者也 
　　桂陸詆奥軍府之電謂軍府與俄過激黨立約粤孫詆北政府之言謂政府與俄舊帝黨勾通以爲俄激黨與帝黨爲世界之最危險物亦爲世界最惡毒之名詞以此加人無不立摧不啻毛錐中之綠氣砲也殆亦自以爲必勝者歟 
　　前淸時惡探陷人每誣之曰革命黨民國初年每誣之日宗　爲以此兩黨最爲人所駭懼也不謂今日之軍閥乃襲彼輩故智以爲文字上攻敵之惟一利器非其戰略之最下者歟 
 
 

Page 8

 
 
國内要聞二 
[孫中山廣州就職紀]  
昨五日爲孫中山就職之期午前八時半先由國會議長林森赴總統府授孫以當選證書九時半在國會禮塲舉行授印典禮塲内佈置極爲壯觀并由第一師長鄧鏗派出大隊兵士維持秩序公安局更派偵緝員數十餘人爲之逡巡九時國會議員各服禮服相將蒞會計約二百三十餘人參觀者座爲之滿九時二十分孫服平民服偕伍總裁徐部長何副官長孫市長等乘汽車到國會九時三十分各議員齊集禮塲由林議長主席贊禮員從休息室引孫就大總統席向國旗行禮樂聲大作孫乃發言宣誓主席即授以印綬并向總統致詞云改轍易軌爲求治常經達受通權尤匡時急務同人等鑒於軍政府之組織權責不專遇事瞻顧致大亂未平而國本先渙乃謀澈底之改造製定中華民國政府組織大綱選公爲大總統卑以戡亂設建之全權期早統一民國再造其和妥協邦交實成法治謀社會幸福靳永久和平民國前途胥公是賴公其宣達民意尊重民權黽勉心仔肩以毋負國民重託斯則同人等所以代表國民而殷殷深致其屬望者也今者受職伊始謹致中華民國大總统印綬俾公發號施令資爲符信公其勉旃禮畢遂攝影散會孫即偕隨員道出北較塲檢閱軍隊回府時已十點五十分矣 
　　孫就職宣言已由專電報告錄登前報茲錄對外宣言如下四年以來愛國之士討伐軍閥及賣國賊無非爲護法主義及國家生存計此不能名爲南北之爭實共和主義與軍閥主義宣戰愛國者與禍國者宣戰而已北方人民對於南方宗旨固表示同情觀其歷次所行運動及抵抗與南方同一宗旨此其明證矣北京政府對於名義上受其管轄之省分亦失其統治之權力一任軍閥之刦奪人民荼毒地方北京政府反須聽軍閥之命令而軍閥且因爭權而互鬭近彼派中竟有大逆不道與俄國帝黨聯絡攻陷庫倫者前北京政府内部空虚呈傾覆之勢外人之佔據且駸駸由北而南中國之爲國正處於最危險之地焉自一千九百十七年六月非法解散國會北京已無合法政府存在雖有新選舉法製造新國會之成立均無法律之根據凡此種種行爲之不合法竟由徐世昌自行承認去年十月彼曾命令行新選舉不依新選舉法即依舊選舉法然而新選舉法者徐氏地位之根據也舊選舉法者與徐氏地位不相容者也是自稱總統者已自認其名分之不正矣際此時期國家生命如此危險北京又無合法能行使職權之政府國會爲全國各省各區惟一合法代表機關因是組織政府舉文爲中華民國大總統文爲建設民國之人不能坐視民國受危急之秋自惜其力不加援手一千九百十一年文曾被選爲大總統執政未久旋即辭職當時用意在促成南北之统一今决意殫竭能力忠誠奉職俾我國民咸獲滿意焉舉文爲大總統之國會固代表完全國家不分南北者是以文之第一職務在统全民國各省各區置諸進步的修明的政府管理之下列强及其人民依條約契約及成例正當取得之合法權利當尊重之令圖最大之利源或爲天然或爲工藝必悉與開發則全世界經此數年大戰損耗之後亦可因此獲有裨益諸所措施抱開放門户主義歡迎外國之資本及技術南方各省旣處良好政府之下享受正直的建設的政治而益發達深信其他各省不久即脫離軍閥之覊勒腐敗之政治而奉承本政府之主權於是渴想之統一即可成爲事實矣又責任雖重然以北京政府之不合法及無能力自信尚能達其目的北京政府已不爲國人所公認彼之倖存不過據有歷古建立之國郤因而得外國之承認一千九百一十三年國會組織之民國政府曾經友邦之承認本政府亦爲此國會所組織者應請各友邦政府援此先例承認爲中華民國惟一之政府本政府當局絶無挾私圖利之見咸懐竭力爲國之心其所代表之主義民國而得生存且得在國際上占有其應有之地位則其主義縦刻優勝主義維何曰自由曰法治曰公益孫文 
　　是日巡行分東西兩隊計學校共五十餘校團體百餘组獅子八十餘組汽車馬車則全市均賃租一空其餘金龍色馬鑼鼓櫃等五光十色令人目不暇給有某女士扮自由神披散長髮立於汽車之上旁立兩靑年男子車前標明自由神三字其次有扮滿淸官吏者身穿袍褂頭戴領頂足踏烏靴另有兩人持鋤頭及掃把跟隨至女伶黄小鳳李雪芳等則扮天女散花乘坐花汽車沿途擲抛五色碎紙隨風飄揚又有美少年扮作私娼背上大書車貨二字另有扮作皮條婆及光雅里客者隨其後種種色色紀不勝紀孫返於總統府後旋至財政廳二樓參觀巡行繼且立於廳前石上受賀孫一一敬以銀牌所可惜者天不造美忽降大雨以致巡行者淋漓盡致有冷至面靑唇白縮頭急走者因是各自游行各自逃走以致秩序大亂各種燈籠及提燈亦被衝爛一般看熱閙者無不敗興而返甚可惜也 
　　更有一敗興事當是晚九點二十分適細雨驟停游人如鯽長堤西南隅陡聞轟然一聲響如巨砲行人爭先飛跑秩序大亂悉有人在市政廳旁抛擲炸彈其發生地點在該廳右邊之水巷惟幸未傷人警察在巷内捕獲嫌疑者一人即帶回警署訊究據稱名羅緯順德人是晨九時偕同姑母到增沙下街周德文姨丈處早膳兼看巡游是夕欲出長堤見人跑走併亦折回至被警帶區現尚暫留警署今日當可解公安局是夕孫曁各要人均未蒞廳參觀祇伍朝樞略到片刻旋亦退出故均未受虚驚惟看熱閙者炸傷多人紅十字會南海分會即派隊前往救護計潘存傷手部崔江謝佳均傷脚部朱湛傷頭部以上四人當塲施治又梅金池傷左右脚葉卓然面部麥槐損脚部以上三人均抬回醫治尤以麥槐所傷爲最重 
[杭州快信]  
　　本屆省議會臨時會定十六日行開會式後次日即須開議調查議員之到省者至今午止已得八十餘人湖屬議員早晚亦可望到因會期太　人民請願各案恐難列入議程 
　　杭縣地方檢察長黄成霖奉部令撤任遣缺以胡國洸（四川人京師高等廳首席檢察官）署理 
　　督辦蘇浙太湖水利工程局現擇定吳興長興孝豐嘉興海鹽杭州餘杭七處爲設置雨量記載站地點昨已連同記載表式及記載方法函送省敎育會轉托各校照辦 
　　杭嘉湖絲業公議呈請折半征收一成振捐案軍民兩長已飭財廳核明如與通案無礙當予照准 
　　海鹽泰山正字等號石塘石坦修築完竣省委羅會坦馳往驗收昨回省報告工程較前堅固 
　　杭州學生聯合會今日（十二）在第一師校大禮堂開二週紀念游藝大會女師跳舞唱歌·女職跳舞·一師國技西樂·之江古樂　樂滑稽演講·其餘三才宗文安定一中蠶業等校亦各獻所長頗極　時之盛 
　　湖墅米市昨每石又漲二角門售亦相繼漲價 
[南京快信]  
省議會昨致府院電云蒙亂日熾北輿日蹙養兵十年無一日之用軍法何在威信何在請速援剿以固金甌而免瓦解五族幸甚 
　　省議會因預算及省憲案得要昨日下午仍改開審查會嚴財廳長於昨日下午在廳公宴省議會議員 
　　張孝若昨日下午乘特别快車赴滬聞張此次來寗係爲勘視滬海銀行設立分行地址並應督軍之召諮商籌設工廠事據其對人言外間傳述殊多誤會（按近日外間有傳張來寗係運動下屆省會議長之說故張爲此言）王省長昨日下午一時在省署公宴英國領事齊督曁軍警政各機關長官均往陪席 
外傳王省長將辭職及嚴財廳長有去志非事實 
代理徐海道尹朱振儀今日禀辭後即赴徐履新 
碭山縣農會來電請拒絶增加畝捐丹徒縣敎育會來電九師學潮乞予維持常熟縣商會來電銅元充斥請補救目前籌商善後九師敎職員來函通告罷課風潮經過情形 
地方通信 
[蘇州]  
　　法官更調江蘇高等審檢兩廳近奉司法部訓令將民一庭庭長蕭敏調任江西高等廳推事所遺民庭長缺以上海地方檢察廳長譚辛震升署遞遺上海檢長缺即以江西高等廳推事王鑑調充林王兩廳長奉令後當即分别飭遵蕭庭長刻正淸理承辦各案不日即須赴贛蒞新矣 
　　添設市民公社蘇城光復後市民公社之組織以胥區道養爲最行其後陸續成立者約有十餘社類皆當地紳董發起設立茲又有陳君公孟等發起組織胥盤市民公社特於昨日遍發啓事準今日（十二）下午二時在三多苍夏宅開茶話會商議進行聞其所定區域東與城南公社接壤北與道養公社接壤西至胥門城關南至盤門城關 
[無錫]  
　　襲坊工人之暴動錫邑各龔坊所出粗糠向爲工人之小貨惟出售時往往將米穀攙入暗向客家索取小費相沿至今弊竇愈重前日由南穗生及聚成等棧發起邀集堆棧同業在蓉湖莊棧業事務所開會議定各龔坊下貨日期由堆棧派夥到塲監視以杜流弊龔坊工人聞此消息藉口粗糠出賣若各坊規定日期客家不能應手必致滯消聚集三百餘人擁至南穗生堆棧將牛糞向賬房内亂擲並將玻璃窗搗毁棧業董事楊學文上前相勸亦被擊傷手腕第三分所聞訊立派長警駛往彈壓無效遂由胡左泉分所長晉署禀明趙知事立飭偵緝隊前往拘獲滋事之小陳子等四人解縣候訊刻下風潮尚未解决 
[鎭江]  
　　籌設欵產處之會議丹徒籌設欵產經理處前經丹徒縣張知事擇期函邀各董會議祇因商會選舉未定未克齊集現商會正副會長業經舉出故縣署又函約敎農商三會及各市鄉董定　二十二日赴署集議矣 
　　白鎭守使回防海州鎭守使白寳山日前赴寗面謁齊督陳述防務茲已事竣於日昨乘中班火車道出鎭江翌晨即搭長班小輪遄回海州 
[揚州]  
　　高郵知事出巡高郵姚知事近以鹽阜交界地點匪徒盤踞由淮揚鎭守使派駐防阜寗劉團長帶隊剿滅誠恐敗匪竄入邊境特於七日出巡四境以重職守 
　　創設蓄植公司江都下水市保衛團總劉長滿在堰橋鄉創設蓄植公司提倡樹藝於十日具呈縣署立案並請給示保護 
[淸江]  
　　選舉訟案撤銷第四區衆院當選議員秦炳章（沐陽人）當選後曾有徐掞庭在淸江高等審判分廳控告謂秦吸食鴉片請求依法調騐宣告當選無效詎高等廳准批傳訊後兩造迄未投質現開原被兩方已由某君紹介和平解决業於前日呈請撤銷訴訟矣 
 
 

Page 9

 
 
   
 
 

Page 10

 
 
本埠新聞 
[銀行公會爲銅圓問題致京電]  
　　上海銀行公會昨致北京電云北京財政部幣制局稅務處鈞鑒近來滬市發見輕質銅元甚夥擾亂市面影響物價爲害甚巨應請嚴飭各省造幣廠按照國幣條例扣足分量默察供求酌量鼓鑄一面查禁私鑄並令滬海關杜絶進口以維商業而利金融不勝迫切待命之至上海銀行公會軫 
[商界總聯合會致錢業公會函]  
　　請拒收新鑄輕質銅圓民國舊銅圓仍須通用各路商界總聯合會昨致錢業公會函云敬啓者現在市上因輕質銅元禁用問題紛擾日甚查此次風潮原起實由於新鑄輕質銅元充斥市上若不設法禁止則來源日多影響日大金融民生兩受妨害故敝會前次議决將新鑄輕質銅元一律禁用雖非根本辦法然爲目前救急之計不得不然不料電車公司忽又議决將民國舊銅元全行禁用以致矯枉過正兩失其平影響所及風潮頓起貴會錢市亦竟暫時停止敝會以爲長此相持殊非正辦現經董事會議决仍將新鑄輕質銅元始終拒絶應用其餘民國用舊銅元應照常與龍紋銅元一律通用不得稍加折扣除分函各分會轉知各商店遵照外用特函請貴公會將此項新鑄輕質銅元不開行市永遠禁止流通其舊銅元仍應照常開市以維金融是爲至要 
[航業消息零拾]  
　　招商局之長江班輪江安號前日裝來宜昌中行之銅元一百萬枚（分裝一百箱）昨日仍由該輪悉數運回漢口又該局之新昌輪船裝有本埠大德昌銀號之現銀三十七箱（每箱二百八十五磅）及現洋五箱運赴香港現洋五千元運赴汕頭而日本郵船會社之筑後丸昨自日本裝來新紫銅一萬二千五百錠約値價二十五萬元又太古之通州輪船由天津裝來金城銀行之現洋二十五萬元及銀子十箱金鎊一箱計重三百餘磅云 
　　中國郵船公司之南京號原定本月五號由美國舊金山之三藩市開駛來滬現因美國輪船機工人員同盟罷工致該輪不能離埠究竟何日能開至今猶無電報到滬故該船之進口期尚無確息云 
　　太古公司之寗波號在渤海觸礁船身沉没一節迭紀本報嗣經港滬兩公司設法援撈起出各貨抽去水量至昨日上午該輪船主發來急電數通謂沉輪之後艙已浮出水面前身尚没海中已有打撈之希望催促滬行速即派輪二三艘同至失事之處拖救云云該公司得電後已决定再派兩輪往援 
　　招商局之代行寗波班輪泰順號昨日由甬還滬因温州海面發生大霧且有風阻故在途延擱十二小時之久至下午五時方始進口當因不及起裝貨物故昨日未經開班旅客之探詢者絡繹不絶 
　　本埠英商天信洋行上月新立之滬津班輪先有淮通號一般開駛現該行又續加淮利·淮江天信號三輪其航路除天津班外將添航大連·芝罘·威海衛·靑島·海參嵗各埠淮利號不日亦可來滬該輪除運貨外且備客艙可容旅客八十餘人故開駛時兼乘旅客云 
[航業公司將减運費之推測]  
　　因而航運費會議解散之故大陸報云西航運費會議於星期二日解散之說已見昨日美國舊金山無綫電信據本埠航業中人推測各航業公司將減收運費彼此競爭營業日前行駛太平洋之航業公司業已減價招徠幾無利益可得其能稍獲利者惟快船耳今會議不成各公司必愈貶價矣查與會者爲東洋汽船會社·中國郵船公司·日本郵船會船·大版商船會社·提督輪船公司·爪哇太平洋輪船公司·福來公司·昌興公司·怡泰公司·花旗公司·藍烟囱輪船公司·大來公司等 
[遠東運動會消息]  
　　遠東運動大會最近通告云 [服制 ]中國隊田徑賽選手之服制爲白色背心白色短褲與白色跑鞋均由運動員或各團體自行購辦各運動員到滬後由競賽事務委員會給與國徽一枚惟各運動員如欲佩其本校或運動俱樂部之特别顔色符號者可在短褲外沿線縫繫一狹帶 [鐵路車費減價 ]北京交通部已允减收各運動員與辦事員沿途赴滬之火車費即來回各收半費是也各運動員如欲享受此增價利益須向競賽委員書記索取證書交與站長即可得半價之車票再各車站今已張貼通告引起人之注意來滬參觀運動大會因此各運動員之名姓應早日報告競賽委員會書記俾得辦妥早日分發凡各地選擇委員及敎練員均應特别注意此節 [入塲納資 ]凡人進運動塲須有入塲劵可向競賽委員會或靑年會（四川路一百二十號）購取劵分左列各種家庭特劵每張洋一百元每日可隨時携劵入塲觀覽自由出入個人長劵每張洋十元得隨時自由入座優待劵簿每簿十張售洋十元每張一人用一次得隨意入座特别劵每張洋一元每張一人祗用一次普通劵每張洋半元一人用一次各校學生團執有校長介紹函赴買票處買票當特别優待游泳劵普通每人五角定座一元座位限制七百五十人觀台大觀台觀田徑賽者可容三千人站觀處可容三千至五千人觀棍球台可容一千人游泳參觀地位可容七百五十人 [運動員與辦事員住宿 ]委員會已與一品香旅社約定留房備員居住各人一到上海首先應至競賽委員會（博物院路二十號）報到然後領至旅社當時再行通知詳細辦法至參觀人來滬應自設備委員會祗爲運動員辦事員預留房間如人員來滬有親友處可居且地點適中者則不妨另居以减旅社費用 [童子軍運動 ]六月二日下午（星期四）童子軍運動約有八百至一千三百人會集一切事務由江蘇省立童子軍總司令顧拯來主理其通信處爲上海西門江蘇省敎育會凡各隊或個人注意此事者可與顧君接洽 ]影片 ]一九一五年遠東運動大會之幻燈片與影戲片頗能引起人之注意如欲借用可函致競賽委員會書記此項影片已在上海南京蘇州與漢口映演常招致大衆人閱觀如欲借片演之他處亦可 [女子運動 ]星期三日實行由婦女委員會主理書記爲白格女士其通信處爲上海女靑年會凡各女校或他婦女團體欲加入者請即向白女士接洽 [决選 ]代表中國之運動員定於星期六日（五月二十一日）在上海舉行各員報告加入亦於是日截止各員今年之成績及姓名務於是日前交到比賽委員會切勿延誤請各敎練員·擇選委員·比賽事務委員·及運動員皆注意 [國際運動 ]來滬參與遠東運動會之中國運動員欲加入國際運動者（六月三日四日即星期五六兩日）須於五月二十一日前報名並繳費與競賽委員會書記如欲報名空白單可向書記索取此項運動凡爲眞正之中西運動員皆可加入 [遠東運動協會常會 ]定於六月二日（星期四）晨舉行如對於會章有修改之提議須於五月二十一日前交與書記兼司庫者（博物院路二十號）如有意見請早日見示 
[交通大學滬校消息]  
　　徐家匯交通大學代理校長凌竹銘於昨日上午由京返校新主任張鑄定今晨到校先行接見各科長各敎職員并於下午四時在大禮堂開全體大會演說該校改組情形今後擴充計畫張鑄字劍心前淸光緒三十一年畢業該校後即遣送英國留學畢業於格拉司哥大學船政科得碩士學位回國後任職交通部八年餘現在職務爲交通部航政司科長兼技正鐵路技術委員會總務股主任國際交通審查會調查股主任凌君亦交通部技正兼有副科長等職該校擴充二科第一批擴充費聞有十三萬餘元該校常年經費現增至二十二萬餘元　　該校舊同學會定於五月十五日下午六時假坐大東旅社三樓西餐室舉行本屆新董事第一次會議已由書記王永禮發出通告矣 
　　八大學運動會在蘇州東吳大學舉行該校選手及同學已於昨日下午二時搭滬寗車前往矣 
[復旦大學消息]  
　　八大學運動會定於本月十四號在蘇州東吳大學舉行該校已派定運動員張德平吳炎章等二十餘人代表赴會已於昨日（十二日）午刻出發因今日先須預賽也　　該校今又經中南銀行總理黄奕柱君籌助一萬兩指定獨建事務所房屋一座 
　　五月九日下午二時該校學生自治會在禮堂開國恥紀念大會敎員學生均有演說 
　　該校英語演說會成立已久近以演說期將届各會員現正從事練習以期純熟 
[華僑聯合會定期開聯席會]  
　　華僑聯合會因南洋英屬四州府華僑代表廖衡酌君爲學校註册條例回國請願爰定於五月十六日（星期一）午後三時半邀集各團體在老靶子路一三三號該會開聯席會議共商辦法昨已致函各團體并附廖君一函請各團體派代表届時蒞會茲將廖君原函錄下逕啓者竊以南洋英國保護地馬來聯邦四州府不識何意與英屬海峽殖民地同時設立學校註册條例束縛敎育其中利害關係我華僑學校特甚經雪蘭莪霹靂芙蓉彭亨四州府華僑聯合工商學界團體一百七十六所商號公民一萬二千三百二十九名代表四十二萬華僑先後向該議政局請願華人學校免受此項條例支配並由華人代議士余東旋出席抗議各在案殊當地政府不察僑情不顧民意毅然於去年十一月三十日通過十二月十六日公布六閱月後實行華僑前途不堪設想除一面付託蔡元培先生向英倫理藩部上訴外一面公舉衝酌返國懇政府向英國交涉並面請國人設法援助衡酌迫於公意義無可辭回國後雖得政府與英交涉伏念國力不充不能不借重民氣作政府外交後盾相應檢同請願全案函請貴團體察核協助力請北京敎育外交二部迅與英政府嚴重交涉以壯聲援冀收實效至爲感幸南洋英屬馬來聯邦四州府華僑代表廖衡酌敬啓 
[否認加貼印花稅之通告]  
　　民國路商業聯合會昨通告本路商號云爲通告事查印花稅加貼一案敝會前已援引去年商會聯合會之議决案致函縣商會轉咨印花稅駐滬辦事處聲請仍照元年十月政府公布之法律案貼用其未經合法手續用命令增修者自應概予否認嚴詞拒絶去後至今未據復到而檢查之時期已近全埠大起恐慌紛紛要求縣商會呈請軍署等察核在案爲地方治安計該管機關諒不致操之過急敝會除聯合南市各團體一致進行堅持到底外務請各商號始終認定商會聯合會之議决案爲有效仍照舊章粘貼二分幸勿疎漏干咎是爲至要持此通告 
[省會覆議帶徵特捐案仍否决]  
　　蘇省田畝帶徵敎育實業經費特捐二分五釐一案經省議會否决後省長又咨交該會覆議茲悉覆議結果仍執前議錄其咨省長文如下爲咨請事准貴公署咨交復議忙漕蘆屯場灶各田帶徵敎育實業經費特捐二分五釐一案於五月四日提出會議僉以十年度地方行政預算一案旣准交議前來其欵目之應否删存收支之能否適合本會自當統籌兼顧愼重考慮以無負貴省長維持預算之盛意惟田畝項下實無加收之餘地以蘇省田賦之重甲於全國現正從事減削何能於水深火熱之餘爲揚湯止沸之計討論結果以起立八十一人之大多數對於出席議員八十六人實爲三分二以上之仍執前議相應依照省議會暫行法第三十八條將議决緣由咨請貴省長查照公布此咨 
[糖北貨之昨市]  
　　昨日東洋大里N嘜頭車糖市價劃盤十一兩五錢五分怡和洋行之福字因砝碼過輕劃盤十一兩半錦茂三温車糖行許價十一兩五錢因包數不多未允成交如有數千包則此價可望開出三號省吕靑開價五兩八錢五現在市面靑糖價適合車糖之半價胡桃之肉市上已不多副耳新貨將上塲各南北貨店皆候新貨到申朝扁尾到過數十件開價七十兩零二錢榨菜天時不熱銷路尚未活動 
[近一週之茶市]  
　　趨勢疲軟近一週來茶市趨勢已疲成交甚少自上星期四至星期六雖稍有成交然皆零星交易比較上週不過十分之一二各茶銷數之比較以平水紅茶占多數綠茶只有蝦目稍有人顧問價格較前似稍提高兩許然銷路呆滯陳貨堆積恐終難望立定以現在之情形觀察將來平水紅茶在上兩星期售出已不少存底尚不厚今日市面雖疲將來新茶尚不致感受若何痛苦至於綠茶則陳貨旣多銷路又呆新茶轉瞬間即將上市届時綠茶市面將不堪問矣現在正値採製新茶之時苟不速加改良將無望其恢復固有之地位也現在上海之綠茶呆滯之原因已於上週報告茲不贅述本同週星期一爲國恥紀念日皆休業一天故無交易星期二成交者不過二百件左右前日星期三竟全無交易趨勢之疲軟可想而知茲將一週中成交之數列后紅茶協和洋行買去三百六十二件價自二十兩至二十八兩不等綠茶怡和洋行買進蝦目二百六十九件價均在十九兩左右又秀眉八十件價十六兩五珍眉一百件價二十八兩天祥洋行買去秀眉三十四件價八九兩左右平水僅天裕洋行一批買去嶺上梅一五湖州平水七百六十七件價十七兩五總一週中成交之數共一千六百餘箱與上週比較適成十與三之比例 
[錫人不滿嚴財廳長之代電]  
　　上海南北市兩商會及縣敎育會農會等各團體昨接無錫縣自治促進會郵電云南京省議會北京江蘇同鄉會各縣農商敎育會公鑒往者我蘇人困於齊耀琳兪紀琦之營私舞弊吏治財政腐敗達於極點省會諸公忍無可忍起而彈劾旅京同鄉奔走呼號用全力以救蘇人並主張蘇人治蘇爾時嚴家熾以蘇人資格乘機得爲蘇財廳長我蘇人渴意其於粤於湘均能裁減軍費深資慶幸意謂必能造福桑梓詎知嚴家熾蒞蘇半載不特無絲毫政績可言祇知仰承軍閥爲虎作倀日惟搜括之是謀增加各稅所比較七十餘萬又擬增加畝捐繭稅以增蘇人負擔似此罔恤民情較兪何若近復位置私人更調稅差虧短比較之莫棠與嚴有舊調往無錫甚至絲繭雜差又復大批用其私人省長公正廉明事事不加干涉而嚴家熾果有救我蘇人之意毅然力爭爲蘇民輕負擔整理省庫俾免紛亂即棄此一官榮譽何如不此之務日事聚歛拂蘇民之意博軍閥之歡嚴家熾是自絶於蘇人我蘇人自當共起而去之敝會不忍坐視用敢陳詞尚乞一致同心設法挽救我蘇幸甚 
[旅滬甘人又一拒蔡電]  
　　甘肅旅滬同鄉會昨致馬雲亭電云北京馬雲亭先生鑒滬報多載我公請蔡成勳氏帶一旅入甘如有反對願爲保險云云若非子虚殊有不能緘默者客軍從來禍甘之歷史及今後甘人拒絶之須要驅張之役我公曾一再宣佈信誓旦旦言猶在耳甘人近以蔡軍將臨各組團體誓死抵抗軍界同人尤爲激烈果蔡氏從我公之請拔隊前往甘人踐拒絶誓言拚死抵抗不幸兵戎相見我公以桑梓關係其將何以自處耶爲今之計中央旣不肯廢除督軍仙槎承鄉人愛戴我公宜爲地方之安寗計爲人民之幸福計亦須竭誠帮助使之眞除以抒甘人之渴望以宏我公之大德至我公地位問題如以國家多難未肯即此卸肩稍事休養綏遠而外機會良多引狼入室殊爲失計望即改圖勸蔡辭職桑梓前途受賜匪淺迫切陳詞諸維諒察甘肅旅滬同鄉會文 
[安徽黨案之近訊]  
　　皖督張文生以過激黨名義飭捕多人一案旅滬安徽團體通電京蕪皖各機關請伸正論一面推派代表前往交涉去後茲接該代表由省城報告知此案已經程警務處長電覆蚌埠只通緝蔡曉州一人其餘概無干涉云 
[粤高師畢業生蒞滬參觀]  
　　廣東高等師範各科畢業生五十一人乘新疆輪船於八號來滬同來者爲前粤省第三科長桂敎育廳長吳在民　理化主任張士希君博物主任關乾甫君寄寓泰安棧由商務印書館黄警頑陸彚泉君介紹各機關參觀其日程分誌如下九日上午自由游覽下午省敎育會公共體育塲十日上午培德公學·先施永安公司下午應商務印書館歡迎會并攝影參觀尚公小學十一日上午旦 
華萬竹小學·下午第二師範·中華職業學校·十二日美國日本小學·交通大學·曁南·徐家滙天主敎各機關十三日上午江南造船所下午厚生紗廠·申大麵粉廠·中報館十四日乘早車到杭參觀學校工廠游覽湖山凡三日十七日返滬即晚乘輪赴南通參觀三天二十一日赴寗參觀三天然後北上至濟南天津北京等處參觀轉道漢口參觀武昌各著各學校再乘輪到滬轉輪返粤預定五十天爲度該參觀團計分會計交際採集編輯管理分隊各組辦事以備返校編輯成書供之敎育界團長爲學生鄧蔭根君編輯主任爲榮卓凡君該團整齊耐勞頗足令人起敬云 
[學生旅行團之往來]  
　　江蘇第三師範學校學生旅行團二十六人於昨日（十二）由無錫乘滬寗路快車來滬暫庽省敎育會定今日（十三日）乘滬杭路車赴杭 
　　浙江第一師範學生旅行團三十餘人於昨日（十二日）由杭乘快車來滬由商務書館招待員引導至四馬路大行台暫庽 
　　江西第四師範學生旅行團三十餘人日前抵滬庽五馬路裕厚豐旅館昨經該校長孫君函請滬杭甬鐵路局給發優待憑劵赴杭旅行當經路局核准按照學界團體乘車章程票價七五折計算昨午快車由北車站添掛三等客車一輛給該團體乘坐赴杭逕由杭至金衢嚴一路遄返江西云 
[外洋輪船進出口行程紀]  
　　昌興公司亞洲皇后號由温哥武開來將於今日（十三號）下午四點鐘抵吳淞翌日開往小吕宋香港接客小火輪下午六點三十分到新關碼頭送客小火輪明日上午九點鐘由新關碼頭開往吳淞 
　　日本郵船會社之筑後丸昨由大阪等處來滬旅客中有華人四人裝來進口貨有洋紗四百八十三件細紗五十一件斜紋十二件白洋布一百件粗斜紋布八十五件線板六十三件顔料二十件毛紗十二件粗布四十件毛線四十件餘爲呢絨匹頭三百餘箱並雜貨玩具云 
　　法國郵船公司之貨輪鶴蘆號自三月十五號由盎凡爾開出後已於本月九日抵星加坡將於二十八日進口來滬又有現往日本之郵船安得來朋號定本月二十八日由滬開還馬賽又有巴勒介號自法國開出後刻在途中將於下月四日到上海船上有四月二十九日以前之法郵件 
　　本埠永安公司經理之澳國郵船華丙號定本月十五日從上海開赴新金山經苦因士蘭·西特尼·小吕宋·香港等處 
　　提督公司之第二號新郵船開司東邦號現定七月十一日由北美之西雅圖開來七月二十八日到上海又太平洋郵船公司之第二號新郵船帝邦號定七月二日在三藩市開出八月六號到上海 
　　怡和洋行經理美滿公司之商輪閑德拿號自二月二十八號由美國紐約開出後因其行程係從蘇彝士河先到星加坡·小品宋·伊羅伊羅等處故在途較久現得該輪來電已抵香港將於十七日進口來申定二十日開往德國 
　　中國郵船公司之中國號已於昨日從星加坡開出本日可至香港遲至十八日開駛來滬二十一日進口抵滬停泊於吳淞當日便開往三藩市係取道日本長崎檀香山等處云 
[國内輪船運貨進出口之調查]  
　　進口貨（温州）招商局之嘉禾輪船昨由温州裝來明礬一千二百五十件烟葉二百四十件細茶五十簍松木四百十七件松板一百零一件毛茶四百零八件茶片梗六件靑田石三十三塊鷄蛋三十八簍紙傘三十四箱棕衣十二件樟腦八件烟絲二十二件藥材六件打字機一百十一件空簍三十五件雨傘及雜貨六件（威津）太古公司之通州號昨由威海衛天津裝來紅瓦三萬零五千件冬菜六千五百擔花生四百二十擔米醋一百壜羊毛六件羊皮十六件草帽邊四十件猪腸九件洋布三十件土布三件毯子六件草蓆八十件水菓一百六十聽年奶六十二件藥材二十五箱生梨一百十六件馬三匹精鹽六百七十二包雜貨十六件（福州）招商局之飛鯨輪船昨由福州運來茶葉茶末四千七百八十八件紙頭二千三百七十九件夏布二十六件魚翅三件筍乾十六件生漆四桶拷皮二十二件圓乾十九箱紅米八包橘子十一箱生牛皮三件松香一百擔魚膠三件餘爲火腿等雜貨 
　　出口貨（長江）寗紹公司之老寗紹輪船昨日裝往浦口有白糖八百二十包海菜五十件洋布三件雜貨二百六十七件裝往蕪湖有白糖三百二十二包洋紗四十七件洋布六件鐵器五千零八十四件舊蔴袋二十六件裝往九江有大件燐寸四十件小包火柴三百三十件洋釘一百桶白糖四百二十三包雜貨一百零五件鐵器二千九百八十二件裝赴漢口有新鐵皮五十三件鐵器一百四十六件雜貨一百零四件又轉口貨一百四十九件（港粤）招商局之新昌輪船定本日赴港粤計裝往汕頭有麵粉一千五百包棉花七十包洋紗五百四十三件烟葉二百件又轉口貨二十件藥材二十件雜貨二百十八件裝往廣東有乳腐二百壜土酒五十壜生仁一百五十二包洋紗一百十六件綠菜四百箱瓷器五十五件夏布六件石壜四十六件草蓆七件官布五十件雜貨八十五件裝往香港有烟葉六百件紅綠茶九十二箱白蠟七件貝母二箱皮蛋五十壜石壜九十四件雜貨四百零六件餘爲轉口貨 
[友華銀行銀市報告]  
　　中美新聞社譯友華銀行十二日報告云昨日倫敦銀價近期跌半便士遠期跌钾分之一便士紐約銀價跌至六○半倫敦紐約滙價不動此間今日定價與昨同僅法郎跌至七七○市况終日鬆動法郎及馬克頗有要求爲今日市况之特點法郎交易頗大昨日倫敦銀價之跌由於歐陸售出之故銀市目前似乏力量 
[交易所經紀人失踪後之揭示]  
　　上海證劵物品交易所爲六十三號經紀人王子明失踪事昨日發表揭示三則如下第二百六十九號云第六十三號經紀人王子明於五月十日突然失踪不知去向當經本所調查一面請經紀人公會查訪旋據該公公五月十一日之答覆及本所調醒之結果已確認其爲失踪者茲依據本所營業細則第十八條之規定自五月十一日以後第六十三號經紀人資格認爲消滅又第二百七十號云第六十三號經紀人資格業已消滅依據本所營業細則第十九條對於該經紀人現存件數之處分經諮詢經緪人公會由該公會推定第五十三號經紀人孫天孫君代爲了結之但對於第五十三號經紀人應適用本所營業細則九十二條第二項所規定照違約物件之佣金給與半數又第二百七十一號云第六十三號經紀人因失踪而資格消滅依據本所營業細則第十七條第二項所規定準於五月十三日午後五時將該經紀人號碼　在本所用投標法任人競買但其競買之價格如不能達到本所之預定金額時或金額離較高而其資格本所認爲不適宜時則作爲不合格論 
[改組滬北商會之草章（續昨）]  
　　第三章會董額數及選舉第七條本會設會長一人副會長一人會董三十人特别會董六人會員無定額會員凡具有商會法第八條所列各項資格而無第十四條各欵情事者皆得繳納會費爲會員（入會出會之手續及會費之負擔另以規約定之）第八條本會會長副會長及會董之選舉悉依商會法第十一條法定手續行之第九條本會特别會董由會董推選富有工商業學術技藝者充之第十條本會選舉法悉遵商會法第十三條十四條十五條十六條等規定行之第十一條選舉人名册之調製由會長派員編列於選舉期前半個月告成通知選舉届期到場領票親自投匭即日當衆開票並遵商會法施行細則第十一條之規定請地方長官派員到塲監視第四章職員權限及選任解任第十二條會長管理本會全部事務並有執行會董議决事件之權第十三條副會長佐理全會事務遇會長有事故時得代任其職第十四條會董對於工商業之利害關係得隨時抒陳意見提出建議及受會長委托執行某部份業務會議列席時並有可否議决之權第十五條特别會董對於工商事業得隨時考察良窳陳述意見提議改良及受會長委託執行某部份事業之權第十六條會長副會長會董特别會董之選任解任悉依商會法第十九條至第二十五條之規定第十七條本會設書記會計庶務等辦事員由會長遴選任用薪水服務另以規約定之第十八條會長會長會董特别會董均爲名譽職 
　第五章會議第十九條本會會議分年會·議員會·特别會第二十條年會每年一次以三日爲限職員會每月三次以一日爲限限滿未竣者得由會長宣告展期但展長之期不得過 
 
 

Page 11

 
 
原定之會期特别會無定期遇有臨時應議事件經行政長官之通知或會員十人以上會董五人以上之請求得開特别會第二十一條會議時以會長爲主席會長如有事故以副會長代之若副會長並有事故由到會之會董推定臨時主席第二十二條會議非有會董過半數之列席不得開議非有列席過半數之同意不得决議如有可否同數則由主席裁决之第二十三條職員會開會時會員得到會陳述意見但不得參列議决之件第二十四條會議事件如與職員本身或其親屬有關係者該員不得與議第二十五條會議事件遇爲商會法第二十八條所列各項情事者議决後呈報農商部或地方行政長官核准施行第二十六條會議人員如有暴亂行爲或不規則之舉動會長或臨時主席得令其退席第六十章經費第二十七條本會經費由會員負擔之第二十八條本會經費分事務所用費事業費由會計員於會計年度開始以前調製預算案並上年之决算案交由會長於年會時提出當衆報告并遵商會法第三十條三十一條之規定呈報地方長官詳由地方最高行政長官咨報農商部第二十九條預算案須規定預備費第三十條事務所用費事業費依簿記法行之第三十一條預備費之動支須經職員議决第七章調處工商業之爭議第三十二條本會遇有工商業之爭議因關係人之請求得由本會商事公斷處秉公理處第三十三條凡工商業因事同盟抗爭相持不下有關商務市面者雖無關係人之請求本會亦得召集秉公調處或陳述意見於行政官廳第三十四條本會商事公斷處理事規則另以規約定之第八章附則第三十五條本會圖章遵照商會法施行細則第六條内務部規定式樣繪成圖式連同章程呈報農商部立案備核以資信守第三十六條本章程呈報農商部核准施行 
[修治縣道購地給價之布告]  
　　上海縣公署昨發布告云案據上南交通事務局局長朱祥紱呈稱竊查本局籌辦上南縣道先自上海境楊思鄉之周家渡爲起點經由楊思橋鎭三林塘鎭而至周浦鎭之西市爲止一俟此路告竣再將路線延長至新塲大團各處以期逐漸擴充推行盡利一案節經著手籌備循序進行並將籌備進行狀况呈請鈞署曁南匯縣署分别核准備案頒發布告在案茲查照修治道路收用土地章程除國有土地概不給價外所有公有民有之土地應給收買費其等級數目應於擬定後呈請核定公布規定現在寳山太倉兩縣修治縣道應給收地官價每畝概給銀五十元自上海租界外閘北爲起以至内地寳山太倉一帶不分等級一律給價業經呈准寳山太倉兩縣頒有布告本局酌量上南兩縣情形所有縣道路線經過地段應行收用之公有民有土地收買費等級擬定爲甲乙兩種甲等每畝銀六十元乙等每畝銀五十元自應呈請頒給布告俾衆周知等情到署並粘呈寳山太倉兩縣布告等件前來查修治道路爲便利交能振興實業起見事屬可行除遵照修治道路收用土地暫行章程第五條之規定將該局所擬收買價額酌定等級數目呈報外令即先行布告仰該處人民一體知照不得有誤會阻撓情事特此令告 
[寗波同鄉會新會所開幕預誌（二）]  
　　寗波旅滬同鄉會新新所定舊歷本月初八·初九·九十·（即十五·十六·十七·）三天行開幕式已誌昨報茲將是三日游藝秩序列　十五日下午二時起一奏樂護軍使軍樂隊二國歌全體三演說四拳術精武女子體育會五西樂儉德儲蓄會六幻術李松泉君七雙簧靑年會游藝團八新劇和平新劇社九燈虎詩鐘四明文社十五晚八時起一奏樂護軍使軍樂隊二新創中國體操吳志靑君三火棒姚繼唐君四國樂本會音樂社五影戲十六日下午二時起本會各公學游藝會一奏樂開會救濟婦儒會二宣開會辭敎務主任三奏校歌全體四國樂合奏第四公學五舞蹈花好月圓第一公學六表情操五色旗第四公舉七拳術拳棍第五公學八崑曲藏舟魯山坡第一公學九對客揮毫雜曲獨奏第一·四公學十舞蹈月湧波心第一公舉十一演說第一·四公學十二崑曲蝴蝶夢第一公學十三舞蹈兒童舞第三公學十四幻術第四·五公學十五舞蹈遜蘭達舞第一公學十六新劇游於藝第二公學十七奏樂散會十六晚八時起一奏樂惠兒院二國樂滬江大學三滑稽談童星門君四鋼琴獨奏兪素靑女士五拳術精武體育會六影戲七西樂儉德儲蓄會十七日下午一時起一奏樂救濟婦播會二雙簧靑年會游藥團三舞蹈民生女學四西樂廣東浸信會五新劇和平新劇社十七晚八時起一奏樂惠兒院二新劇和平新劇社三影戲四西樂儉德儲蓄會 
[萬國義勇軍大閱再展期舉行]  
　　萬國義勇軍檢閱因天雨展期於昨日下午四時舉行各隊屆時齊集跑馬廳旋奉總司令命令謂校閱之英將因有要公不克蒞止着各散隊候再行擬定日期發令召集云各隊隨即散云 
[盲童學校游藝會預誌]  
　　上海盲童學校開辦以來成績甚佳茲悉該校將開第四次游藝會會塲假靜安寺路亞令匹克戲院日期爲本月二十一·二十三·兩日劵價分二元三元兩種已由該校預備一切矣 
[白雪利請追薪資酬金案撤消]  
　　中國銀行前顧問兼德華銀行淸理員義國人白雪利前在公共公廨呈控德華銀行淸理處無故將其辭退請追薪資及酬勞金等情由廨訊供判决原告勝訴着被告繳存公堂銀二十二萬餘兩再核嗣因被告不服禀請駐滬特派交涉員電稟北京外交部向駐京義公使交涉各情經紀本報昨晨原告代表律師上堂譯述案情以本案已由兩造代表在北京會商明白和平解决請將控案撤銷而被告代表律師投稱本案雙方旣經和解要求將繳存公堂之欵給領經兪襄讞核供商之義副領事費君會同簽判云原告白雪利請將前案撤銷應即照准繳存公堂欵目仍由德華銀行淸理處之代表律師領回至利息問題俟聲請再核此判 
[潤昶莊夥私用巨欵案之辯論]  
　　潤昶莊主邱渭卿在公共公廨指控夥友王懹德劉伯琴張守堂李竹書盗用巨欵等情由捕將王等連同牽涉之金麗生先後拘解公共公廨迭經訊供收押在案昨晨由原審官張襄讞會同義副領事費君升座第一刑庭續訊兩造代表律師上堂各據理由互相辯論良久經中西官核供會商之下宣判劉伯琴張守堂李竹書三人各交三萬兩保王懹德金麗生着各具結出外候展期六禮拜再核 
[汽車撞斃馬路小工之騐判]  
　　某西人家所僱之汽車夫杜永祥前日午後駕駛某號汽車至虹口百老滙路電車軌道司機不愼將打掃馬路之小工王龍貴撞倒碾傷登時斃命當經八百零三號華捕職警到來抄錄車主西人及該汽車夫之名姓號碼雇車將尸舁入騐尸所昨晨傳同一干人證稟奉公廨兪襄讞會同美領約君於上午十一時蒞所飭吏騐明死者委係被汽車撞傷殞命即填明尸格升座公位先由捕房稟明前情繼據見證車主西人投訴先見死者在南首電車軌道往北致司機人不及避讓現願撫恤云云又據見證李得發供與死者王龍貴同爲工部局馬路小工昨日偕至百老滙路洒掃馬路王在電車軌道北首我在南邊汽車來王正在洒掃我呌他他似未曾聽見致被撞倒云云質之汽車夫杜永祥供出事時天正下雨車在軌道中行走死者由南從馬路中横衝往北以致不及避讓等語中西官得供會商之下遂判曰騐得已死王龍貴訊據見證供稱在馬路横跑致被汽車撞倒身死該車夫杜永祥自應毋庸置議由其車主撫恤完案屍體准由其父王利吉具結領回棺殮結附卷 
[新調滬地檢廳長之略歷]  
　　上海地方檢察廳長譚辛震業奉司法部令調補江蘇高等審判廳民庭長遺缺調江西高等廳民庭長王鑑補授經紀前報昨據司法界中人云調任滬檢察長者實爲江西高等廳民庭長王義檢字訪渠直隷人云 
[淸心學校演劇預誌]  
　　大南門淸心實業學校演劇團應中華基督敎婦女節制會之請於今日下午二時排演新琵琶一劇其中節目有許婚·别行·逼兄·病終·擇婚·離家·結婚·旅遇·官判·警報·失靠·遇救·自嘆·團聚·等等已由該會遍發入座劵請各界參觀又該團於是晚排演三林塘實事新劇前本張欣生弑父記其中節目自訓子·賭博·索錢·逼債·購藥·計謀·中毒·開吊·破面·報告·捕醫·拜壽·夢見·晚逃·止劵資分五角三角兩種欲觀者向該校售票處購買可也 
[西門新設之義務學校]  
　　西門方斜路惠靈英文專修學校學生黄厥初等有鑒於附近一帶貧苦失學子弟日多特創一義務學校每日自四時至六時授課兩小時敎員即由該校學生充任學生入學概不收費書籍亦由校供給現定於四月十六日開學有志入學者可前往報名 
[少年宣講團歡迎會預誌]  
　　本埠少年宣講團茲定本月十五日（星期日）午後一時假普益習藝所開歡迎十届新團員大會並柬邀各界與會指示進行並有游藝以助興趣茲將秩序錄下（一）報告（二）歡迎詞（三）贈奬（四）演說（五）絲竹（六）灘　（七）演說（八）新劇屆時定有一番熟鬧也 
[上南交通事務局近訊]  
　　上南交通事務局近在滬南浦東公所設立通訊辦事處派員駐紮着手開辦復丈事宜擬自周家渡起點達三林鎭一段計程十二里先行開工云 
[派定稽查繭捐員]  
　　江浙兩省鮮繭行將上市前經江浙兩省財政廳長會委駐滬稽查繭捐委員賀家保來滬已在南車站後面賃定二百五十七號房屋一所爲辦公之地擇定五月十五日開辦並派定上海北車站查損員程子樑江淸宇义袋角查損員楊靜養上海南站查捐員林子芬·劉潤甫·沈玉祥除飭分别到差外一面函咨兩路鐵路局查照備案 
[繭捐帶收公所費之廳令]  
　　上海貨物稅總公所昨奉財政廳令開據江浙皖絲廠繭業總公所總理沈鏞協理黄晉紳等呈稱竊照每届繭市期前歷由總所援照成案呈請鈞廳通飭各釐局繭委每乾繭百斤隨正帶繳公所經費洋三角久經照征分别領用並於總所章程内列入三十七三十九兩條禀奉農商部核准一面分咨内務財政兩部曁江浙皖三省署查核備案各在案茲本屆繭市開辦在即自應呈請鈞廳俯賜援照歷屆成案通飭各稅所各繭委每乾繭百斤隨同正捐帶收公所經費洋三角以應總分公所領作辦公之需伏祈鑒察俯賜通飭征收繭捐各局員凡遇乾繭報捐起運每百斤隨正帶征銀洋三角以便分撥領用實爲公便等情到廳據此除批據呈已悉仰候通令產繭各届所照章帶征此批印發外合行通令各該避所一體遵照辦理此令 
[憲兵營官之更調]  
　　駐滬憲兵第三營副官李炳辰奉令升調第十連連長遞遺副官一差已奉憲兵司令部派委三等副官范深升補昨日由京來滬到營接差視事矣 
[聯鯨艦赴厦協防]  
　　海軍總司令公署接福建督軍公署電畧謂厦門防務吃趕應瑞軍艦調滬修理未竣在厦駐防之軍艦僅有通濟一艦深慮不敷調遣希即撥派軍艦到厦以資協防代理總司令何品璋准電後當即飭派第一艦隊所轄之聯鯨軍艦備足糧食水菜煤觔直駛厦門填防該艦長李孟斌奉令後已於前日啓椗出發矣 
[蕪湖秈米運滬上棧]  
　　前日老寗紹輪船由蕪湖裝來秈米九千三百餘包當即僱工扛運進棧據云此米係屬軍米不日將轉運天津云 
[廣生行十一週紀念減價七在]  
　　南京路廣生行今値十一週紀念特將各種化裝品牙粉菜子露等減價七天照碼八折發售昨爲減價之第一天車馬盈門顧客甚衆其陳列之貨内多最新出品云 
[何南副劵開奬記]  
　　第十六次河南救濟有奬副劵昨届開奬之期仍在南市久大碼頭利濟總局内舉行自上午九時半開始至午刻十二時竣事兹將五大奬號碼及經銷各票號錄下頭奬第三萬零八百四十號京津鑫記二奬第二萬七千零九十五號南昌福順祥三奬第一萬九千三百二十七號本埠大利元四奬第七十九號蘇州快得利又四奬第三萬五千六百九十八號本埠有利源五奬第一萬五千三百二十四號本埠善利全又五奬第一萬七千八百九十八號本埠南永泰又五奬第三萬三千九百十號京津鑫記 
[襪廠失火即熄]  
　　滬南陸家浜久和織襪廠昨日上午十一時正各女工齊集工織之際因　襪爐火過熾稍不經心火即延及旁堆織就之襪上頃刻烟燄迷騰火光熊熊勢將燎原幸廠内人手衆多急用電話報告救火會立驅救火皮帶龍到塲施救移時得即熄滅未致成災僅焚燬織就之襪數十打及屋椽板壁等類餘未殃及當火發時廠内各女工倉皇逃避勢頗狼狽事後由該管一區三分駐所楊署員立傳該廠經理到來問明起火情由照章酌罰 
[監犯瘐斃之相騐]  
　　奉法庭判决監禁八個月送往第二分監執行之于元生前晚在獄倒斃昨晨由獄官報告地檢廳奉委孫檢察官沈檢騐員等蒞監騐明于元生委係病死當據死者堂兄投稱情願備棺成殮求免發封問官准之 
[投浦圖盡之獲救]  
　　向爲薙髮匠之湖北人汪小二近因失業無聊致患神經病昨竟携帶薙髮器具奔至楊樹浦蘭路河畔躣入波心圖盡幸經五百八十二號華捕查見急即設法援起帶入捕房禀明捕頭諭着轉送新閘棲流所候禀公堂核示 
[電車撞傷行人]  
　　昨日下午六時許有鎭江人張鳳奎行經公共租界南京路山西路口遭某號電車撞倒碾傷肩脇甚重當經老閘捕房八百三十號華捕到來將電車號碼抄錄另雇車送張鳳奎徒仁滙醫院醫治即持傷狀單呈報捕頭候示聞受傷人生命深屬可危云 
[拐賣婦女之宣判]  
　　嘉興路二百九十五號門牌鎭海人鄒金海前投救濟會報稱伊妻李氏名巧雲今年二十二歲此次忽被人拐失無踪講求查緝等語該會立派探員余長林前去調查茲已查明該氏實被住在法大馬路陸瑞記牙店樓上之南京人拆白黨張炳生等串誘拐賣前日該探行至小北門内九畝地附近將張緝獲送會立解地方審檢廳訊辦昨午後奉該廳堵張推檢兩官開庭命張至案研訊據張供稱鄒金海之妻李巧雲實由小民與在逃之王雙林王阿福等串通誘拐乘輪至漢口桃源坊地方十三號門牌第一權下面妓院爲娼得錢三百千文民人祗分得大洋三十六元現求恩典問官得供會商之下遂諭辯論終結當庭宣判以張炳生營利略誘罪已成立判處監禁三年以儆在逃之王雙林等俟獲案後另行訊辦一面函致該會電至漢口救濟分會請將李巧林查獲送滬俾交乃夫領回完聚 
[司賬捲欵潛逃之追究]  
　　北河南路三十一號門牌裕通錢莊司賬太倉人楊潤卿上月間捲取金鎊銀元鈔票共計四千八百元而遁莊主除報告捕房請緝外並以楊尚有胞兄名子餘者仍住太倉應與保楊爲夥之王益甫共同負責因延律師稟由公共公廨出票發交虹口捕房飭探薛正昌與西探自康仇前往將楊子餘王益甫移提來滬昨晨解廨經張襄讞會同美約副領事審訊原告律師主張展期開審遂諭楊王兩人准各交四千兩人銀並保候下禮拜四研訊 
[不交絲頭案加追損失]  
　　永興洋行前投法公堂控稱前向葉成春定購絲頭五十擔當付定銀一千三百兩到期不交請追判着被告交還所收定銀一千三百兩外再賠原告損失銀一千四百五十兩諭令限缴旋因被告延不履行堂諭故由原告律師投稱現今原告查得絲價甚昂前控損失尚且不敷請求覆訊准予向被告加追損失一千兩等情現經中西官集訊之下昨日商明堂諭判曰此案准照原告控數除照原斷執行外着被告加償銀一千兩堂費歸被告負擔 
[昨日公共公廨訊案紀]  
　　昨晨公共公廨民四庭由關讞員會同英包副領事訊理（一）英商泰隆洋行等環訴同春和號不理損失貨價押欵各項案 [結果 ]對於各造律師請求辯論終結候核供宣判（二）得勝公司安季祥與孫昌盛因墊欵糾葛互控損失案 [結果 ]改期續訊民一庭由兪襄讞會同義費副領事訊理徐招生延甘維露律師訴徐張氏徐大生產業糾葛案 [結果 ]被告繳案之銀一萬兩着原告具領被 
告再交二萬兩舖保後准予派探會同原告啓封 
　　又午後民四庭由陸襄讞先會同葡其副領事訊理胡松壽訴李伯賢破壤名譽請追損失案判决後被告迄未遵斷履行故原告到案請求 [結果 ]候飭被告並傳保人到案照判執行繼會同日林 
副領事訊理（一）陳老大延許理律師訴薛錦岩欠租請飭押遷案 [結果 ]被告應於十四天内遷移並付給原告房租洋九元所有馬姓抵押物件准由被告取去堂費歸兩造分担（二）鄧辛伊訴錢質甫欠銀案原告請求銷案 [結果 ]准予撤銷 
[迭犯騙案禁押三年]  
　　汕頭人李天明向南京路五百十七號洋貨店内之張吉堂廳取橡皮呢携至虹口圖消被探侯松山查獲解經公共公廨命押候查究在案茲由捕房查明被告於四月九號曾向北四川路六號門牌許奎福騙取價値二十四元之米色綢兩疋因於昨晨傳同兩原告吊出贓物將李解由中西官訊得迭次欺騙屬實判押西牢三年贓交原告認領 
[香烟霉爛涉訟之宣判]  
　　法利洋行前托新華廠代捲三星牌香烟二十箱擬運往海參崴銷售旋因輪船阻滯暫存新華廠後貨物霉爛法利洋行延華商庭律師代表具控法公堂請追損失判候下堂諭飭遵在案昨經中西讞員商明堂諭先由法副領事葛君將西文堂諭誦畢繼由陳讞員諭曰此案經本公堂訊得實係原告一再延不提出以致自誤所控駁回至於貨物着原告出去本案堂費歸原告負擔此判 
[兩妓發濟良所擇配]  
　　濟良所中西女士昨晨伴送不願爲娼之妓女徐三媛吳陸氏解廨請示經中西官分别訊明判兩妓併發濟良所留養照章擇配 
[旅客身藏烟土之查獲]  
　　高杏林身藏値洋三四百元之烟土多包乘小輪至閔行鎭登岸行未數步爲巡警查見上前扣留搜檢即將人贓解入縣警察一分所於昨轉送地檢廳廳究 
[身帶煙土罰十元]  
　　杭州人方金文前日身帶烟土一包行經雲南路被一百二十八號西探查悉搜出前項烟土帶入捕房昨解公共堂經兪襄讞會同美約副領事訊明以方不應私帶烟土判罰洋十元充公烟土送海關銷燬 
[攫飾積匪獲案]  
　　匪徒朱阿四攔路攫取周張氏之金挖耳嵇楊氏之金環由四區二分所拘解司法科經段科員訊據朱供出同黨大毛小毛王小四子王阿二湯三小大保子等多人前後共犯攫搶金環金挖耳案至數十起之多惟王小四子早經破獲在押外餘犯均已遠颺矣 
[攫物與窩贓並儆]  
　　鄭阿興潘明梯田貞寳等日前同投楊樹浦捕房報稱乘坐黄包車行經大連路被葉小和尚糾同小連生等攔刦儲有現洋七百元之布袋等情前日經華探季立仁謝水泉與一百二十號西探查　葉匿於西華德路七百七十號門牌王長發家協往將葉拿獲在王之床下抄出白布袋一只連王一併帶入捕房昨解公共公廨稟明小連生業已在逃查係王長發之予據王在捕房供葉等所搶實係鴉片烟土並非現洋烟土已由伊代售惟原告等均係輪船水手現皆離滬云云經中西官向葉王兩人逐一質訊之下以葉糾黨攫物屬實判押西牢一年王不應窩贓着押三月如能將小連生交出准予核減刑期 
[積竊獲案之供認]  
　　積竊董榮和專在虹口一帶將各洋行之大玻璃窗擊碎入内竊物惟大半均爲事主覺察逸去前晚夜半又在海寗路施行故技被探蔣阿林與西探目康仇查見拘入捕房研詰口供已供認行竊洋商數十家之多云 
[誌謝]  
　　昨承盲童學校惠贈游藝會優待劵四紙又中國女子體操學校定於十五日下午一時假公共體育塲開第十次運動會承贈入塲劵兩紙又商務印書館惠贈第二九二期英語週刊及第八卷第五號學生雜誌各一册誌此併謝 
　　校正昨報載民國路商業聯合會致五顧問歡送詞第九行凡此四者一句 [者 ]字誤爲 [名 ]字合行校正 
雜評二 
[銅元雜感（訥）]  
　　蘇境之銅元充斥如此而他省尚拼命輸入皖督長之電曰皖省軍需孔亟擬運銅元來蘇售銷是視銅元爲買賣之一種貨物也是自承認以銅元謀利也皖省軍需急不裁減其軍隊而欲卸其禍於蘇人祇顧救自已之急而不顧擾亂他省之金融與市面今日官塲之以鄰爲壑大抵類是 
　　限制銅元輸入是矣然大批數十萬百萬之銅元依然可以護照裝運而商人携帶如寗垣楊桂洲之六千元則以逾限而照章罰辦今日官塲之問小不問大大抵類是 
　　北京造幣局已電令各廠停造銅元矣此電令之有效與否姑且勿論第以造幣局之職務祇顧造幣不問各省之情形若何不預先統籌全國需要之程度而酌量調劑於其間必待商民大起恐慌函電紛爭而後不得已乃以一紙空文停鑄今日官塲之急來抱佛脚大抵已乃以一紙空文停鑄今日官塲之急來抱佛脚大抵類是 
公布欄 
[江蘇高等審判廳]  
　　民庭判决一件史士羣等爲選舉訴訟聲請一案（决定主文）本件聲請駁回一件黄恩溥與王儒程因　分財產涉控訴一案（决定主文）原堂諭撤銷本案發還如臯縣知事公署依法審判納本審訟費發還一件張家福聲明抗告一案（决定主文）本件抗告駁回抗告費用由抗告人負擔一件李勤生與錢玉麟爲花欵涉訟上告一案（决定主文）本案告准予註銷一件顧錦才與方治淸等爲基地涉訟抗告一案（决定主文）本件抗告駁回抗告訟費歸抗告人負擔一件胡桂祥聲請再審聲明抗告一案（决定主文）原决定撤銷本案發還上海地方審判廳更爲適當之裁判以上五月十日一件陳紹其等與印丁氏爲田畝涉訟上告一案（判决主文）原判撤銷本案發還江寗地方審判廳更爲審判一件許悅堂與陳縐　爲債務糾葛上告一案（判决主文）本件上告駁回本審訟費歸上告人負擔一件陳揖聲明窒礙一案（决定主文）本件准予回復缺席前之程度聽候本廳定期傳訊一件徐仁銀等與李倉因婚姻涉訟控訴一案（判决主文）原判撤銷李萬倉在第一審之　求駁回本案訟費歸李萬倉負擔以上五月八日 
[江蘇高等檢察廳]  
　　批示汪雅琴呈批狀及抄件均悉本案係民事執行案件至所稱委員賄串僞證各節純係膛測之辭毫無實據如果指出確釐亦應向原審衙門依法告訴均毋庸上訴本廳仰即遵照此批狄恩霖呈批狀悉查此案同級審判廳判决并無不合之處所請應毋庸議此批林淸泉批狀悉准予上告此批黄士甲狀及抄粘均悉仰即將第一審判决堂諭抄陳查閱再行核奪此批虞石氏狀悉准予調卷核辦此批秦紹洪狀悉准予　釋此批問浩松狀悉已令縣迅遵前令依法訊辦仰即知照此批洪柯喜狀悉旣據請求註銷上訴前來應予照准此批夏桂寅狀悉查此案第一審係依懲治盗匪法第三條第一項處斷按照該法第五條之規定并無聲明上訴權所請提起非常上告之處應毋庸議此批以上五月七日 
[上海地方審判廳]  
　　判决主文（民一庭）一件判决邵光　等與周琴舫等因保證債務一案主文周琴舫惠校之應各債還原告人等洋七十五元正原告人等其餘之　求駁回訴訟費用周琴舫惠校之各負擔三分之一其餘歸原告人等負擔批示一件沈錫金狀請給領由呈悉查此案卷宗尚未奉江蘇高等審判廳發回所請應從緩議此批一件蘇湘縈狀　給領由狀悉着即來案候諭此批一件施賢銀等狀請押交由狀悉候依法追繳此批一件徐鼎　狀交欵洋由准交此批一件陳章林狀保薄傳寗由准保此批一件周根發狀領串據由准領此批一件張李氏狀領契據由准領此批一件張永年狀領洋據由准領此批一件王唐氏狀請啓封由狀悉着即來廳候諭此批一件季龍海狀交欵洋由准交此批一件周根瑞狀交欵洋由准交此批一件王振卿狀請執行由狀悉准即飭吏照判執行此批一件汪德華狀交查封費由准交此批一件張子祥與　璞基犢務控訴兩案聲請救助由本件聲請救助不合應即來廳照章分别繳納訟費此批以上五月十一日 
判决主文（民一庭）一件判决沈昌與吳金餘因地租糾葛控訴一案主文原判關於原告所執二十五號協安沙江字圈内三千步苗契據　於該圈東邊管業之部分撤銷控訴人其餘人控訴駁回本審訟費歸控訴人負擔一件判决劉伯華與周樹森欠租控訴一案主本件控訴駁回本審訟費歸控訴人員擔（民二庭）一件判决陳永泉等與陳伯明等因貨欵糾葛一案主文陳友福因償還徐永洲洋四百三十一元三角償還陳永泉洋四百五十二元陳友福不能淸償時應由陳伯明負淸償之責陳友福對於徐永　反訴之請求駁回本訴及訴訟費均歸陳友福負責 
　　批示一件楊春綠狀請執行由狀悉醒本案業據沈寳昌等對於本廳本年四月十五日之判决聲明　礙所請應從緩議此批一件韓李氏　交欵洋由准交此批一件金鳳果狀保張蔡氏由准保此批一件韓李氏狀請館案由狀悉准如所請辦理此批一件夏國樑狀請給領由狀悉卷查該氏並未有保證金交案所請暫毋庸議此批一件周朱氏狀領欵條由准領此批一件任雅雲狀請執行由狀悉查本案卷宗尚未奉江蘇高等審判廳發回所請應從緩　此批一件顧珊臣狀領欵洋由准領此批一件黄阿根等狀交查封費由准交此批一件兪錦林狀領賬簿由准領此批一件周桂祥狀請執行由狀悉候傳同陸秀芳來案訊辦此批一件王飛鴻狀請協助執行由狀悉已票傳矣着即遵期來案　奪此批一件金養甫具狀　明由狀悉候傳原告來案訊辦此批一件桑金有狀請給領由狀悉准予分别具領完案此批一件陶桂卿狀領欵洋由准領此批一件張志明狀請執行由狀悉准予飭吏執行此批一件楊鏡倫狀請執行由狀悉業已限令被告於本月十五日將案欵如數繳　矣仰即知照此批一件范益齋狀請給領保證金由狀悉准予來廳繳證具領此批一件陸阿莫狀交欵洋由准交此批一件周伯森狀領案欵由准領此批一件徐志炘等狀交訟費由准交此批以上五月十二日 
[上海地方檢察廳]  
　　批示劉成發等狀悉案已起訴候送審廳核辦此批陳金洞狀悉准予提案訊究此批蔣宋氏狀悉候訊明核辦此批趙鳳卿　悉准送控訴轡核辦此批以上五月十一日 
　　批示沈仲怡狀悉案關票據糾葛尚在民事訴訟繫屬中如果有刑事問題發生自能　送刑庭核辦所請應毋庸議此批吳殷氏狀悉案關誘拐不能以妄自推測之詞率請提究仰速探訪爾女下落另行具訴可也此批程紹南狀悉據稱各節係屬租借糾葛仰向同級廳民庭訴理所請着毋庸議此批王姚氏狀悉該氏子如果在監患病自有醫生診治所請送堂醫治一節係屬監獄職權非本廳所能聞問至請易科之處查該氏子刑期將滿亦毋庸議此批張關榮狀悉業予票傳仰候訊奪此批周文華狀悉仰於本月十六日（陽曆）本廳候訊此批朱董氏狀悉已訊諭矣此批楊順福狀悉候　拘此批蔣張氏狀悉應候偵查所請着毋庸議此批閔日貴狀悉爾妻如果返鄉爾可前去尋找以明該案眞相切勿徒託空言希圖聲聽也此批姚子玉狀悉案經當庭諭知仰即遵照此批嚴雪汀狀悉候函送同級廳核辦此批陳雲廳狀悉仰即來廳候訊此批以上五月十二日 
[上海縣公署]  
　　批示恆興染織廠劉永康等　爲設立無限公司講註册由投呈件均悉仰候據情轉呈　到註册費銀十五元另案葉解附件分别存送此批　耀軒　爲跨圖蓋戳串匿契據臚陳事實具呈華發由批候提案查訊核辦此批肉業司年司月陳雲眉等呈爲賬目核對　差仍鬭藉端　亂預先聲圖　求保全大局由批案經函致縣商會查復核辦毋庸多讀此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（四）] [  李登魁]  
　　海君另有一廠係專𦅶灰經者離芝加哥三十英里因時促不及往觀談及灰經海君亦殷殷以改良摇力爲勸並云照目下美國人工之貴中國絲仍不改良銷路前途實覺可危吾等頗爲動容由海廠出之大陸商業儲蓄銀行與行長愛鮑脫君作二十分鐘之談話愛君爲美國財政家六國銀行團團員之一曾至吾國三次據云芝埠銀行總會近籌得慈善救濟欵美金六十萬元將以二十七萬元充作中國北方災賑云時已六時乃辭出尚有世界最大宰牲公司不及往觀因急於赴紐約乃乘車而行 
　　正月十二日晨起後自車窗望見夾道屋宇毘連不絶與芝加哥以西之山壑連雲高原遍野者截然不同午後四時半車經費拉特而費城自此車轉北行五時經紐極賽NewJewsy紐約已在望中火車自此重換電氣機關車往紐約因須經過海底隧道也車自紐極賽開後漸向下行五點十五分入隧道二十五分出隧道即係紐約之氷雪文義地底車站美國絲業公會招待部及吾國領事學生迎於站者百餘人下車後略通寒暄即相偕出站在地道行百餘步乘升降梯登一處堂室巍峨男女擁擠吾等以爲尚在車站繼而西人告語始知已在氷雪文義旅館此實絲業團初抵紐約時一趣聞也是時有報館訪事十餘人前來探問同人分别招待至八時許始各别去 
　　正月十三日晨起後報館記者及絲業要人來訪者數十人同人一一招待明白告語均極滿意而去午後舊友李君來訪乃偕徐吳二君同往上市參觀哥侖比亞大學校舍巍大建築極精美藏書樓尤覺宏偉余等參觀二小時始去晚回旅館時移各代表庽室於同層便呼應也冰雪文義旅館創辦未久爲紐約最新式之客庽地鄰車站屋内有隧道直通車站及地底電車交通甚便有庽客室二千二百問室各有浴室有電話屋高二十四層每層設司賬一人全館有電話二千四百餘具其電話接線室儼然一電話公司也庽客用電話時接線之靈捷實堪驚異 
筆記 
[修仙記（二）] [  仌泠]  
　　某固請至屈膝僧迺爲之言怪誕事滔滔盡數十則某大喜忘形曰不才如僕或可學而致之乎請受業僧笑而問之則摇首亂以佗語堅叩則曰容思之明日或得一語報居士也不復與語某亡言而退明晨又就僧僧白吾細相君雖亦頗具秀骨顧塵緣深恐不易已某固哀且曰某二夜不眠矣師忍不爲我一謀乎僧默然久之徐曰容試之不成勿怪老僧多事也問奚自始曰爲神仙則亡以凡人期也可舍妻子財貨未居士幸三思亡反悔咎怨老僧某慨然曰人世事亡有能縈吾心者此身亦贅耳僧頷首問在此修業家中能供飮啄費不曰能僧曰大佳矣居士行囊可交老僧吾等相地去遂偕行六七里至一縣崖壁立千尺岌岌欲墮頂一洞才可容人僧指曰是顧未佳耶某忽有難色曰苟失足不逐波臣去否僧曰欲求仙迺畏死與吾故知居士不克當此今果然也某大慚請其次僧曰居是功成最速易地事倍之矣某示勿害則曰老僧成居士志也他人未能引之復返寺盡複門五六入一僻院室小而冥頗陰森畏人指曰是他絶囂塵居士意奚似某慮再斥呵答曰從師命已僧笑曰居士可安此靜修無老僧命弗可出三餐當計時而晉數年后君高和尚多矣遂闔扉去向晚果有小沙彌送飯來視之二器而已然能果腹惟宵亡燈火更乏水耳每夜深不寐遠處風水雨潮時入耳砉然震人毛髮豎立門下籥不與外人通昏黑弗辨己手足起坐一室間頗亦惴惴不自寗惟一念神仙事則神又立王顧弗克久畏心常不去懐抱如是五月漸不能耐而食亦漸减不復滿二器時盛夏矣山居頗不苦暑惟多蚊蚋一日僧來作詫色曰居士道見晋矣吾衣麻葛顧猶揮扇居士迺足勝夾如斯則冬亦可不須棉金剛體也 
影戲話 
[都娜公主鍾情記] [  來]  
　　近來電影劇片種類雖多而大都言情片偏重於細膩偵探片偏重於奇險滑稽片偏重於詼諧未免有顧此失彼之憾即偶有較完備者以者色工本浩繁仍用素色又爲美中不足現巴黎影片公司特製五彩長片都娜公主鍾情記經歐 
[一時嬌豔理難持久]  
美各大影戲專家評定爲世界自有電影以來此爲最新奇最完備之片經開明電影院不惜鉅資用萬金訂購運往京津各埠開演現在經過上海假靑年會特演三天（即陽曆五月十二三四日）以供滬上各界士女娛賞此片不獨我國爲第一次開演即歐美各國亦在第一次開演期内茲將斯片特色略述梗概如下 
　　此劇事蹟出於天方夜譚原本經巴黎國家戲園最著名之男女優伶串演言情則悱惻纒綿令人生英雄兒女之感言險則嶔奇變幻令人興顚沛流離之慨以言戰爭則血肉横飛以言偵探則機詐百出以言滑稽則媲美卓别林各種之笑劇以言風景則包括歐亞非三洲之名勝又如宫中古裝時裝跳舞酒肆中下流社會狀態描摹回敎徒風俗習慣莫不維妙維肖可謂集言情探險戰事偵探滑稽名勝風俗之精英而鎔於一爐其悲歡離合之情節可歌可泣刹那之間足令觀者之七情亦隨戲劇而瞬息萬變尤爲特異者則六大捲之長片皆係五彩着色風景人物明艶如生劇中情節均用中文解釋俾不諳西文者亦均一目了然尤屬影戲界之特色也 
新聞拾遺 
　　乞丐起鬨南京東關乞丐計有一百餘名平時各丐乞得之錢悉數繳丐頭經管無敢違者不意近多陰雨衆丐求乞困難丐頭見無入欵亦不備食以致衆丐忍餓不堪乃舉某甲代表向丐頭曰平時我等所得悉數呈繳兹因爲雨所迫不得已懇請維持俾得苟延殘喘豈知丐頭非但不允且批甲頰數下甲憤甚與羣丐開秘密會議一致推翻丐頭另行選舉該丐頭得此消息大恐派親信向衆疏通奈衆志堅决已難挽回矣[  隱厂]  
　　外婦出醜福州路公和里某洋貨號夥友某甲家已有妻又與某婦姘識已非一日甲日來被妻管朿甚嚴不能常赴婦處婦恬不知羞屢至號内吵鬧昨晨又至該號涕泗縱横醜態百出至深夜不去致觸店東之怒遂嗾甲妻來互相扭結外婦號淘大哭乃鳴捕送入捕房而去[  立德]  
小說 
[社會小說醉獨醒（三三五）] [  瞻廬]  
第五十一回興土木另闢桃源試旗槍特開茶會 
　　這便是新村成立的起因講那幗雄女士籍隷無錫現年四十月一歲他父親華宗海信實經商積有數十萬資財臨殁時候打破遺產傳子不傳女的習慣却把所有財產分做兩份兒子少海女兒幗雄彼此各執一份兄妹仰承遺訓彼此都無異言少海娘子又是個明白道理的婦女眼見一半財產落在小姑掌握他却落落大方一些兒不放在心上轉向丈夫說道男兒不吃分家飯靠着遺產度日子本是一椿可恥的事你須轟轟烈烈掙些事業莫失了男兒的身份少海雖然生長富家郤很有獨立性質不曾被那金銀氣息汨没了性靈宗海死後少海在商戰塲中守着信實兩字的先訓到處都占着勝利除那遺產不計外又積得數十萬的財產他單生一個兒子取名一個國字表德喚做人傑從幼便英英露爽矯矯不羣少海夫婦有了這個玉雪可愛的孩子立志要敎他得受完全敎育造就高尚的人格所以從小學校讀書直到大學畢業竭力栽培從不曾吝惜學費人傑也努力向學没有紈袴子弟習氣他在同學裏面和劉玉如最爲莫逆常說做了富家子弟居移氣養移體受了環境的誘引往往沈没在金銀堆裏不能澈底覺悟我和平如兩個雖然生長在豪富人家虧得性靈未泯覺悟尚早竟被世界潮流衝破了沈沈睡夢但是玉如的自覺力比我還高出十倍我所處的是開通的家庭玉如所處的是頑固的家庭虧他不爲環境誘引從汚泥裏開出靑蓮花皭然泥而不滓這般自覺力怎不敎人心折因此人傑和玉如訂了個金蘭之好不愧異姓的骨肉彼此志同道合從小學校直到大學校一向同班讀書直到畢業彼此還考個聯名若說幗雄女士也曾在美國人辦的敎會學校受個十年敎育他見辦學的美國女士往往守着獨身主義擺脫一切絶無牽累單把學校當做家庭生徒當做兒女雲天萬里替異國人開通風氣不分畛域不辭勞苦實在令人起敬 
餘瀋[  雙菱軒主]  
　　九十春光偏易老去含芳欲笑之夭桃吐綠垂條之嫩柳瞬息間花謝條靑可惱之天公竟欲奪我造景巧匠化育旻神乘蒼龍而去矣 
　　崔駰命短修文壽損痛莫痛於夭折悲莫悲於傷春嗚呼靑冥常與人讐顧安得高級平政院一控之也 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[政府外之政府] [  覺]  
　　我國最不可思議之事莫如名爲政府而不敢行使政府之實權反使政府以外之人得操縱政局是也吾無以名之名之曰政府外之政府 
　　總统行政之首領也而聽命於三巡閱使國務總理及各部總長政務官之確負責任者也而聽命於三巡閱使於是政府但存其虚名而其實權則移之政府以外 
　　此惡例旣開則後之政府雖欲行使其實權而亦將發生種種之困難所謂太阿倒持授人以柄也 
　　究其根源則由平時之用財無度事急而求人之助耳甚至孰能借債孰爲財政總長之說喧騰於耳鼓而政府之命運可知矣而政府外之政府其赫赫之權勢亦會有窮期矣 
衛生 
[巴黎防癆院之計畫] [  下天烏]  
　　欲么防癆院之實效祇須將其成績與癆瘵調查員之報告一比較之 
　　據癆瘵調查員之報告謂曾調查患瘧人家有一百六十五處其家中兒女染得此疾而現患急性狀態者百分中約有六十其緩性待時而發現者不在此數更計歷年之死亡率爲百分之四十 
今將防癆院之成績觀之較之未設此院以前實有霄壤之别該院歷年經管之兒童出於肺癆病人家者共二千二百人並二千二百人中僅有七人發現癆瘵而此七人中五人已治痊其餘二人因沾腦膜炎而致不救計其效果染病率減至百分之○·三五而死亡率則百分之○·一該院濟人之功可謂偉矣 
　　若以經濟而論在歐戰以前每一兒童之衣食住與學費醫藥資等每年需四百佛郎今因生活程度之高每年每人需一千佛郎若以癆瘵療養院納費規則計之則覺此數微矣最簡單之療養院中每人每日亦須納費十五佛郎如住三年其數已爲二萬佛郎且出院之後尚難保其不再復發今以防癆院之規畫而論每一兒童若得三千或五千佛郎之寄養費已能使其長享健康之樂而成有用之人豈非費廉而功偉乎 
　　今吾國中患癆之家甚衆仁人君子盍亦計及防癆之舉乎深望有力之家與熱心救濟之人同籌此項寄養辦法則保全兒童功德實非淺鮮較諸舊社會中消極性質之善舉或更有奇功偉業之可觀也 
敎育常識 
[學生組織伙食之利益] [  汪琇]  
　　我國自高小以上的學校其伙食事項大率由敎職員聘雇廚司負責然往往因飯食或菜蔬不潔問題而發生種種暗潮敎員學生兩不蒙益若改歸學生組辦伙食雖消廢少許光陰實獲種種利益兹分條說明之 
　　（一）可保持淸潔因學生組辦每日均有管廚生臨廚監督菜蔬飯食淸潔與否得隨時檢查則廚司斷不敢濫竽從事故於淸潔一項定可保持 
　　（二）可練習辦事能力吾人苟畢業於何種學校不升學或畢業於最高級學校必謀服務社會靑年子弟往往一出校門覺世態茫茫如入荆天棘地之中自覺寸步難移大都由於求學時未成習慣所致苟在校時即熟習此項手續雖不能窺社會上辦事之全豹然即小可以見大即異日治理家庭無不稍悉情弊洞中曲奥矣 
　　以上祇略舉利益之一二至於如何組織則可隨各地方各校情形自定之（乙種酬） 
靑年常識 
[述愛迭生語（二）] [  鄭維均譯]  
當我年輕的時候我從鐵路軌道上救出一個孩子名呌美克Mack他的父親是個電報局裏的工人他因感我救命的恩惠便敎我關於電報上的學識幾年後美克的家境日漸衰落有一天美克來訪我並告我他境况的困苦命運的不幸似有求助的意思當時我同他說 [美克我公司裏現正缺用某種機器我看你人很聰明這倒你可以去試造試造呢 ]美克連口回答說 [我不會發明機器我從來也没有發明過這是我决不會做的 ]我說 [你只要竭你的力去做我自有相當的報酬給你 ]過了許久美克果然來給我一個極好的意見論到某機器的造法但這不過還是個理想其實還没有製造過我於是再勸他照理去做後來果然發明一件很精巧的小機器我看他很好就給他五千元當作報酬美克從此以後深信自已的本能不必待人鼓勵他也發明許多小物件 
　　美克此次的成功當初他自己以爲做不到後來經我的一番鼓勵就去用他的思想卒得很好的結果所以吾人欲成 
 
 

Page 18

 
 
功事業總要靠思想的能力况且多用一番思想腦子就多一番發展而學問就因此進步智識因此增多 
　　我有個疑惑一般人不肯去用思想的原故不知是否由於幼時敎育不好所致但我有時却自信這理由是很的確因爲學校裏敎員的敎授學生著作家的編製書籍專用許多空的理論不注重在實際方面使靑年學生只知理頭伏案有口無心的依照書本上呆讀没有思想的機會使一副很好的思想本能無形埋滅若要完全有思想能力的學生雖大學畢業我也很不多見呢（乙種酬） 
道德 
[西方格言（一三六）] [  謝介子選譯]  
改造於始猶勝改造於末（德意志諺） 
憎忌與戀愛皆爲盲瞽（英吉利諺） 
量入以爲出（波斯諺） 
地球生萬物亦藏萬物（英吉利諺） 
君子雖微罪不犯（瓊生）（BenJonson） 
毒雖溶於金其毒如故（莫醒鳩）（Massinger） 
能離禍患之門爲佳（英吉利諺） 
三人知之人人知之（意大利諺） 
不願則無一事易（英吉利諺） 
 
[嗚呼今日之學生]  
頻窺鏡者必少紡織（荷蘭諺） 
科學常識 
[氱氣在日用上之用途（關於人工氱氣之二）] [  芍]  
　　氱氣在自然界中占空氣容積五分之一趁其氱化作用而所以嘉惠於生物者至大近世科學昌明顧猶以氱氣在自然界之功用爲未足而更求人工的改用之途利用之廣收效之宏直將奪造化小兒之席而益顯科學萬能之功正不第氫氱吹管在工業上神其作用已也格物致知明體達用存乎其人而已 
　　人窒息則死不窒息而無氱氣以助體内之生理的燃燒則亦死反之吸入之氱氣加濃則生理的燃燒亦加旺而精神魄力自亦爲之强盛而活潑試觀地下鑿墜之人俗稱砂猪者深海工作之人俗稱水鬼者因欲拒水之侵入特壓入濃稠之空氣長期呼吸生活於其中體内之生理的燃燒習慣於極旺盛之狀况體力殊强（飯食宜極飽工作二三小時後已枵腹作雷鳴可見其氱氣濃而新陳代謝加速）迨一旦登臨平地作平常稀薄空氣中之生活忽即厭厭欲睡時時欠伸（欠伸即自然之深呼吸可以多吸氱氣）苦悶煩惱之狀不啻烟癮之猝至夫亦可見氱氣之濃淡有關於吾人之生活狀况矣 
　利用人工的氱氣以助本人之生活者即此義法以圖錐狀之壓縮氱氣筒置於室之一隅略如工廠戲館所備紅漆之滅火器然隨時啓其活拴放出適量之新鮮氱氣加室内空氣之濃度如彼患呼吸困難症者可以供其吸息而免其哮喘如劇塲會堂人多而炭酸氣容易鬱積之處呼吸沈悶易生厭倦者可以暢其呼吸而旺其精神又如旅館車站之客室備之可以蘇旅客之困倦法庭上備之可以鎭定關係人之神識而畢其訟詞銀行中備之可以興奮辦事人之精神而免其錯失潛水艇用之可以活動水中延長潛航時間救火者負於背上（由象皮管導氱氣入鼻）可以蹈火救人不受烟霧之咳嗆飛行者挾以高昇可以上窮碧落不虞高空之寒凍與喘息餘如深坑煤工戰塲士卒欲防毒氣之侵襲者海底工作御潛水衣者皆得用此壓縮氱氣或以防險或以呼吸可云極氱氣之功用矣（但空氣中氱氣過濃容易引起火災不可不注意也）（乙種酬） 
雜錄 
[目光準確有力之訓練] [  張延祥]  
　　（一）汝坐於椅中擇一可注意之物若屋内桌椅或窗外之樹向之凝視專注而毋他瞬然須任目自然閉閃不可勉强乃觀此物之大小估量其尺寸且估量其物與汝之距離及與他物之距離又觀其形式與他物形式何以異又觀其彩色與環境色澤相稱否又觀其質料爲何如何製法製作何用今用敵其所否能改良否如何而能改良之綜上觀察之練習須專心於此物上初頗爲難繼則必甚敏捷而速每日視察此物畢乃筆以記之至第十日可比較其視察力之進步（此爲美術家靜物寫生野外寫生前必須之練習然非美術家亦宜練習此種目光以得準確之觀念） 
　　（二）離汝二三十尺至五十尺之遥直視一物用心觀察至六十秒鐘乃閉目於心中冥思靜索想像此物之形式雖閉目須使心中歷歷如目睹每日觀察十物以後每日觀此十物至第十日比較其目力之進步先觀察靜物至十日或二十日後可觀察動物如貓狗之類此種練習可訓練目力記憶力與想像力以後日常所見之物必能留影於腦中淸晰凖確不至模糊 
　　（三）與人談話時目光直視其人之面則精神如從視線中透出直射其面於談話極有効力惟所謂直視非怒目相向亦非若呆子定睛凝視乃以精神貫注於目中而有正直和靄之氣象則目光自然正直和靄而有力凡演說或談話間極有關係故無論遇何人與之談話之先可直視其面或目談話中可轉瞬他顧及至緊要處又須注視其目初留心試驗後可自成習慣 
　　（四）目光又有一種表現喜怒哀樂之功用訓練之法可於室内牆上擇一黑點約離汝十尺向之直視而以全神貫輸於目光中乃於心中想及快樂之事即傳此快樂之精神達於目光中更思及仇恨悲傷大怒等等情感一一達之目光中自後述及某種情感時自能於目光中傳出以輔佐其言詞人身肌肉須日常運動以臻健全神經及知覺器官亦須練習庶可得其十分之功用又得隨意操縱之於智育方面尤有獲益故目光之練習爲神經運動之一甚重要也（乙種酬） 
 
