# 1893 - 297 - 4907373

 

Page 1

 
 
[新科順天闈墨出售] [  圖書集成局啓]  
　　本屆慶榜特開士之懷珠抱玉者皆思一展其所長而順天爲省善之地人才之所幅輳揣摩風氣者將於此定趨向　榜花旣放亨友以闈墨　寄速付手民印以漆白連史紙首弁題名錄後附試帖詩校營精審圈點分明每本碼洋七分卽日出售其中多淸眞雅正之作諸君子欲覩　新花樣請至本埠三馬路申昌書室及各埠申昌武發售申報處購取若欲躉買則請移玉印報舘帳房面議此布 
[新科浙江闈墨出售] [  圖書集成局啓]  
　　浙江爲東南文物之邦繡木之江蔚爲才藪是以每科闈墨一出人皆爭先快覩幾如景星慶雲兹屆癸已　恩科本局于揭曉時卽倚在省友人購得原板全墨星夜赶寄急付手民刻己印釘告成紙用雪白連史校雜精審一掃魯魚亥豕之訛後附試帖詩卷首則弁以題名全錄計每本碼洋七分卽于今日出售諸君子有欲襄今豹者祈移玉本埠三馬路申昌書室及各埠申昌或發售申報處購取若欲躉買則須惠臨申報舘帳房面議此佈 
[修火政議]  
　　閱昨日本報紀上海縣黄大令研訊棋盤街萬倍利火案而嘆賢令尹關心民瘼可謂詳盡無遺矣夫萬倍利延燒不過數家失貲財祗以數萬計然旣曰種火則其居心險惡實已罪不容誅日報章程凡案之正在訊供者不能加之以議論無已試先卽小東閂外及織布局二處論之小東閂外火志於同生祥京廣貨店其地在大街而頃刻延燒直至鹹瓜街而止燬屋至四百椽左右傷斃人至數口亦云巨矣而織布局則更巨自頭門以内直焚至浦濵各廠熸燬無遺貨物所剩無幾機器雖皆鐵製然亦大半銷鎔所幸者人口未傷較小東閂爲一籌稍勝耳目今同生祥主范雲生已被包探所獲解送法公廨訊徵織布局亦經李傅相札委沈子眉觀察悉心查辦事之緣起終有水落石出之時然以道路傳言同生祥實緣义麻雀而起雖葛同轉提范研訊堅不承招然衆口僉同恐亦難於狡展定例聚衆賭博法不容寛而失火延燒亦有應得之咎卽讞員非正印之官比素無定罪之權然一經訊得眞情竊恐同轉亦必有以懲之斷不能任其逍遙事外也所可異者織布局一事本館訪事人所述及照登之來信情形互有不同訪事人謂當日九點鐘時忽見子花堆裏烟霧迷漫工人扒開視之火猝上炎頃刻冐穿屋頂延及棉花間遂致不可收拾其屋面以牛毛及雜物擣成故易引火而巡丁曁司閽者言則謂此火究不知何自來初見軋花紡紗間屋面有火旋焚至底下云云及翌日接來信則更稱七點半鐘忽見淸花彈花廠之地板下有火工人急將板掀開突見火勢炎火其時東北風向公事房吹來而三層樓頂皆用牛毛氈遮蓋再加柏油火旣延著三層樓頂牛毛氈隨風飛至三十餘丈之棉花棧樓頂等情諸說不同未知孰是竊怪身爲總辦者旣已總持一局之事豈不早知牛毛氈及柏油皆引火之物而棉花紗布最易延燒何以平時不未雨綢繆屋頂蓋以鉛皮瓦片卽曰局屋爲前手總辦所造則今旣接手豈不可以改爲而何爲效待兔者之守株竟不思改絃易轍耶且水龍爲最要之物而各工局尤不可緩圖僕嘗游歴東瀛觀向島紡紗局操演水龍之舉局中工匠有男有女總辦忽令鳴鐘報警女工各提食具閉閂而出男工則爭曳龍頭皮帶至空塲其時塲上已立二木竿竿顛置棉花毬二一霎時水泉飛濺棉花毬墮自半空水龍乃唱凱而還依然工作據云如是者月必數次初時並不告以試演工人方疑眞有火災當鳴鐘至擊落棉花毬不得逾五分鐘違者罰如例故能飈發霆舉迅不可當練至技藝精純心神鎭定庶幾臨事不倉持迷亂措手無從也今滬上織布局旣有水龍推總辦之心自以爲無忝厥職知顧何以不依期操練使工人皆能得心應手不致臨時棼若亂絲卽曰操練恐妨工作之時則亦宜將水龍修整齊全無使𡮦朽何以皮帶已有損壞以致不能滅火反被火焚試於淸夜自思其能無溺職之愧乎况火之起也必有緣由今僅曰七點半鐘工人見淸花彈花廠地板下有火將委之於星家所謂木能生火歟抑如盲左所謂天火曰災歟我知沈觀察必澈底根求斷不任總其事者以　頇語塞責也惟望此後各家皆留心火燭加意防維各捕房捕頭每晚傅諭探捕等人遍告鋪户居民毋許聚賭庶洋塲十里中火患或可稍息乎至各局廠救火章程莫妙於近法日東俾得迅速從事而尤宜平時向營中調兵一隊專習火政日加訓練使之駕輕就熟不至意亂心慌則他日織布局倘得重興在局諸人儘可高枕無憂不再提心弔瞻矣芻蕘之議敢與當軸者商之 
[本館接奉電音]  
　　昨由京友電傅上諭三道敬謹譯登○九月十八日奉上諭翰林院修撰曹鴻勛著仍在上書房行走欽此同日奉上諭許振褘奏節屆霜降黄河安瀾一摺木年河流順軌溜勢全歸中洪各工悉臻平穏覽奏寅感實　著發去大藏香十枝交許振褘祗領虔詣河神廟恭代祀謝用答神庥許振褘連年修防諸臻妥恊著交部從優議叙另片奏請將出力之司道獎勵等語河南布政使廖壽豐按察使長祿署按察使開歸陳許道桂霜署開歸陳許道薛福年前彰衛懷道明保署彰衛懷道董克紹均着交部從優議叙以示鼓勵餘著照所議辦理該部知道單併發欽此同日奉上諭福潤奏節屆霜降黄河普慶安瀾一摺本年黄河兩岸迭出險工經該撫等督飭在工員弁竭力搶護現在節近霜降各處要工一律穏固仰賴神靈默佑普慶安瀾實深寅感著發去大藏香十枝御書匾額一方交福潤祗領虔詣大王廟敬謹懸掛祀謝以答神庥另片奏請將修防出力司道各員獎勵等語山東鹽運使李希蓮著賞加隨戴二級濟東泰武臨道張上逹著俟升缺後賞加頭品頂戴候補道丁逹意著交軍機處存記候補道葉潤含著賞加二品銜兗沂曹濟道姚恊贊候選道馬開玉候補道吉燦升均著交部從優議叙候補知府楊冀書分省補用知府李祐均著俟補知府後以道員用分發山東差委同知劉鶚著免選同知以知府選用候補同知直隷州袁學潛候補直隷州黄麗中均著免補本班以知府用分省補用同知吳承恩知府用分省補用知縣奎格均著免補本班以知府仍分省補用直隷州用候補知縣祝鑫着俟補知縣後免補直隷詶以知府用試用縣丞周忠淸著免補本班以知縣用記名簡放提督靑州協副將馮義德着仍交軍機處存記儘先補用總兵黄金得總兵用卽後營叅將張士忠均著以總兵記名簡放副將銜儘先補用叅將彭全福著免補叅將以副將儘先補用該部知道單併發欽此○現換珍珠毛褂白袖頭 
[楓陛簪毫]  
　　雲貴總督王夔帥有入都陛見之信然尚未奉上諭不知確否○翰林院侍講樊君恭煦等前往蘆溝橋一帶放賑於前日回京小住數日卽須仍往該處放賑○汪柳門少司空於八月三十日請訓於本月初 
 
 

Page 2

 
 
一日前往西陵查工○初九日離蘆溝橋之十餘里舉行賽駱駝會京城内外凡養駱駝之家皆須以駝赴會每駝一隻應出錢若干以供演劇迎神之費赴會之駱駝共有一千餘隻各會首已於初七日雇定寳勝和戲班往該處演劇○京城象房中之馴象本有三頭二大一小今大象二頭俱已病死祇賸小象一頭故近來象糞價甚昂貴○每年重陽日皇太后必赴臥佛寺登高經過道路俱於數日前整理鸞蹕所涖固宜鄭重將事也○都中八月杪九月初早巳御棉自初五日起氣候轉暖至初七夜雨聲折瀝滴碎梧階初八日滿城風雨信報重陽又非御棉不可矣○南匯縣王召棠農部保奭少年通籍去歲遽歸道山上有老父下有寡妻幼子嗷嗷待哺境况甚艱日前松江同鄉京官十二人致公函於江蘇印結局請酌　奠金藉以資助想結局管事諸公念同袍之誼必有以應之也○吏部爲移咨事本部疏請將管解京餉銀五萬兩以上之山西候補同知俞結瑞准照例獎叙一本於八月二十五日具題奉旨依議欽此欽遵到部除咨山西巡撫外相應粘抄原奏移咨户部查照○予告兵部左侍郎師繼瞻少司馬於本月初三日在地安門外豆腐池胡同本宅召集同春徽部並外串名優演劇一晝夜肆筵設席延請嘉賓是日在廷王大臣赴宴者車馬僕從爛其盈門葢因少司馬誕育文孫適屆彌月之期故有是舉云 
[電傳癸巳恩科江南鄉試題名全錄]  
　　王嘉賓高湻廪余受之潛山廪劉昌頤如皋附賀煥章丹徒附馬文思如皋附周　鉞上元廪陳恩熙揚州廪董若洵陽湖廪趙夢泰涇縣優惲積勛陽湖監姜瑞麟丹陽拔劉帮霜如皋副顧爾林華亭附湯振鵬陽湖增徐炳鋆蘇州廪朱龎成寗國附朱運新松江附楊立本金壇附瞿瞻奎涇縣拔蔣嘉淦江寗附馮炘金壇官於葆元盱眙增單溥元合肥廪曹吳鈺震澤廪鄭鐘來安優秦錫奎上海優劉權陽湖官方恒陽湖監唐毓麟江寗增胡鳴鶴婺源增鳳葆江寍駐防董獻章廣德拔李經鈺合肥官汪爐靑桐城附王孝逹上元附杜嗣程常州附李祖蔭巢縣附余際春潛山廪陸文椿宿遷附汪家玉新陽附徐在滋宜興增吳是奎吳縣監孫忠鑫太平附包錫成吳縣廪朱學杭吳縣附秦錫田上海增程棨江寍增范先褘元和附張懷川和州廪汪惟淸崑山廪金錟泰興優錢振鍠常州附羅鍾奇太湖附張寳森如臯監張傳醴崑山廪楊士銓泗洲官顧光熙江都增馬維驄安慶廪王慶洛壽州附鄒卓爾陽湖廪汪祖柳霍邱優桂殿華石埭廪高鳳翔無錫附顔鏞婁縣廪朱慰興化廪龎浩鎭無錫優張甲寅江陰廪吳殿元黟縣附鈕曜樞壽州監劉文炳上元附黄申錫上元廪程軒墀太湖優楊戀坡懷寍副冐傳均如皋附濮文波蕪湖廪玉照京口駐防張恪勲江寍附王元慶舒城拔葛泰林吳縣監李貞元清河廪瞿鳳翔涇縣增陳澹暉桐城廪吳锺紱江都廪羅運經江寍廪儲乙然懷寍廪王恩澤山陽廪姜烺如皋增程道元休寍廪曹源曾高郵監葛其廉懷寍優李芾寅繁昌優徐應軨宜興廪汪家聲上元附鈕永建上海附葉廷琦上元增蔣炳章蘇州廪張仁敏上海附徐繼洄宜興附董其芳懷寗廪蔣楙瀚蘇州增金牧貴池廪吳賢揚霍山附石銀溧陽廪張遇鴻安慶增劉煥勲泰興廪安輔臣懷寍附楊麟香甘泉監汪鍾霖吳縣拔唐光彬吳縣附張一鵬元和附徐登俊丹徒附丁佑申山陽副陸鳳翔長洲副丁學焜廬州優張曾謙含山廪張宗瀛合肥貢胡鎔江都廪王鳳璘鎭洋附郁芳潤常州廪石光曉宿松附楊道鈞常州廪徐九昌優江維垣江寗增許秉庚頴上優吳桂森儀徵廪胡宗程徽州增徐藻宣城廪汪維馨崑山附胡遠芳安慶優顧恩永鎭洋監江兆泰寳山附瞿光輔武進附盧元璋丹徒附沈兆琦英山廪方裕慶儀徵附李兆洛合肥附孫紹渠元和附王恕涇縣附豐和京口駐防方燕庚定遠廪葉承模金匱附陸錦燧常州附姚自新鎭江廪張誠桐城貢 
[副榜]  
　　董瑞椿吳縣優王宗成滁州增陳懋治元和附徐鳳震無錫增姜汝濟陽湖優張百城天長附袁祖光安慶優劉盛芝合肥拔周行遂合肥監丁寳書無錫附宋乃謙鳳陽附蔣祖庶長洲附方怡陽湖附方澍無錫增吳肇榮元和附曹崑望江增鮑思哲丹徒附龎鴻儒常熟增王友聞江寍附瞿鳳儀涇縣附張彤輝丹徒附林志無錫附本屆江南鄉試於今日揭曉千佛名經萬人爭覩本館特託金陵友人將題名全錄飛電傳來以副諸君子先覩爲快之意惟電盋旣多其間容有小悮俟接到官板題名錄再行校正一本館附誌 
[電傳癸恩科湖南鄉試題名全錄]  
　　李洪儀安化李振湘善化鄧承鼎寍鄉周晉颺長沙王龍文湘鄉龔錫齡湘陰梁煥圭湘潭馮猷衡陽周藩湘鄉李家熙武陵程宗信瀘溪蘇鴻鈞湘潭吳宗寳湘陰朱道濬湘鄉李福祁陽劉維堯祁陽雷飛鵬嘉禾歐陽煥常寗李如松長沙劉良雋龍陽周毓積衡州王詩梅湘鄉左敏湘陰劉拱宸善化陳銳武陵何維俊道州王禮培湘鄉楊焯淸泉吉先慶安化李元普平江曾辛癸衡州陳保儀長沙宇祖璜善化鄧起樞湘鄉徐楣長沙姜瑞雲寍鄉石倬漢寍鄉周振巴陵曾沂春湘鄉羅廷幹善化郭宗熙長沙曾湘澤寳慶薛保善長沙譚進蓉長沙朱先飛湘潭萬永炳晃州郭正鏞湘陰謝重光保靖彭澤珍益陽劉瑜湘陰葉書紳長沙張熙焯長沙何泰岱湘鄉鍾毓崧寳慶廖潤鴻寍鄉龍際淸永綏 
[副榜]  
　　左增淸泉林鴻儀安福曹篤光長沙張逹萬長沙龍中杞長沙黄廼正平江馬長俊長沙郭紳綬湘潭 
[法使交替續述]  
　　駐滬法總領事呂班君調署駐京欽差由滬到津並起程北上日期已由津友函報兹又接津信言呂班君於初八日首途仍回駐滬法總領事本任並未入京接受使篆蓋法國駐京欽差原係李梅君由法國駐滬總領事摧授今職於兩國交涉事務措置裕如忽奉廷諭召回循例以呂班君升署電信傳來呂班君自滬登程已到天津李梅君預束行裝以便交卸詎到津後呂班君忽又接法電仍回駐滬總領事本任李梅須俟新任法使抵京再行交卸云 
[扶桑零拾]  
　　日本愛知縣敷知郡北莊内字鹿島向有古墓土人呼爲行人塚歴年已久人莫知其詳日前村人宫本齋平發之得古劍二一長尺有六寸闊一寸四分一長二尺七寸闊亦如之其質腐蝕不堪銘文無從辨認乃送請博古家坪井學士乞爲鑑定○西京照暗女學校中方鳩工濬丼掘至丈有五尺得大日如來石像一尊校長拜拭而視其銘則爲八百年以上之物亦一奇也○福岡縣恬土郡福吉村旅人泊田氏老媪也年已七十喜議論時事激昂慷慨時或托諸悲歌巾幗鬚眉誠不讓紅妝季布也性嗜酒一日醉後在席前拔劍起舞五花八門幾令人神搖目炫見者咸相顧驚詫曰得未曾有○靜岡巿四子足町小松屋菓子店主某氏性耽花木黄磁綺石羅列於文窻棐几間尤愛蘭其培藝别有良法此次新茁一枝有好奇者定其價值銀一萬圓有人欲以五千金購去主人尚未首爲之肯也 
 
 

Page 3

 
 
[掌珠墮水]  
　　金陵有某姓住於東花園門方塘淸波可鑒遊鱗唼葉倦鳥投林晨夕凝望頗有濠濮間想僅一女年八歲愛若掌珠平日母浣衣於此女輒追隨在後九月初七母早起有事他適女疑其浣衣啓扉而出小立岸邊注目於水取蘆荻挑撥以爲戲鄰嫗見女孑身在此勸之使歸女不允媪遂往尋其母告以故母飛奔而來則已倒栽水中鉅岸八尺有餘大呼救命衆隣畢集援之登岸七竅皆爲泥沙所塞兩手有靑痕似用力握之者亟以銀針通其塞灌以薑湯良久仍無鼻息有遊方僧經此書符焚灰和水噀之方漸轉側父母大喜泥首致謝僧云勿喜此兒終不得活一月後必病斃此天數也老僧略施手叚特一時惻隠之心耳言畢大踏步而去現其女已啜粥矣老僧之言信否未可必然其行蹤甚詭亦異矣姑誌之以附齊諧諾皋之後 
[癸已秋季求志書院課題]  
　　經學題梐枑解置郵解同詷辨說瓊○史學題六朝南北學師承攷唐韓門弟子攷東漢黨人攷宋元祐黨人攷○掌故題閻潛邱劄記補正錢竹汀養新錄補正汪容甫述學補正錢溉亭述古錄補正○算學題有甲加乙之和弧或甲减乙之較弧各正弦代數式求各餘弦式法各以所有式自之以减半徑羃復以法變化配合之開平方卽得試演之又若有和弧正餘弦式求較弧正餘弦式法可以乙之負弧代其正弧負弧卽鈍角之餘角實卽外角之餘角外角諸線分别正負卽爲鈍角諸線易其正餘卽爲負角諸線以此代入和弧各式卽得較弧各式有甲乙和弧之正弦餘弦式試以甲代其乙復以二甲三甲遞代其一卽得倍弧三倍弧之正餘弦式又從倍弧餘弦式可用開方法回求得本弧正餘弦式易其名卽爲本弧求半弧之正餘弦式若欲求三分弧各一正餘弦式可從本求三倍弧之正餘弦式易其名而立天元以返求之卽得三角形有甲乙兩邊又有甲邊或乙邊所對之角求甲乙所夾之角法以乙羃减甲羃以正弦羃乘之以甲羃或乙羃除之爲長方積次以正餘弦相乘倍之於上以甲除乙乘上爲長闊較或以乙除甲乘上爲長闊和均開平方得長爲夾角正弦若甲邊所對之角爲鈍法仍用前長方積與長闊較開得闊爲夾角止弦試證之求對數半較以大小兩數和除大小兩數較爲一級三除一级之三方爲二級此式卽對數常法一正級一正負相間級兩式之半和也李壬叔氏以變法解之未能盡抉其奥兹以常法言之如求本數與大數之對數較則必求得正負相間級其首級必以本數爲法大本兩數較爲實如求本數與小數之對數較則必求得諸正級其首級亦以本數爲法本小兩數較爲實設大本兩數較等於本小兩數較則以兩級數相加諸偶級消盡祗餘倍奇級半之爲大小兩數之對數半較此式首級以本數爲法以大小兩數之半較爲實夫本數卽大小兩數之半和半和除半較與和除較等設以一爲小數地爲大數則首級必以地加一爲法地减一爲實其全級爲一與地之對數半較此式與代數術所得式等試演式以證之○輿地題禹分九州以山川爲疆界論武城考問自元以來言畿輔水利者多矣獨國朝龔璱人以爲不可行然歟開濬吳淞江議○詞章題得十良馬不如一伯樂賦以十良馬不如一伯樂爲韵紅桂花靑桂花以上二題各七律一首鹿鳴宴曲七古用長慶體袁中郎云天下聲至淸者雨聲蛩聲茶罏聲各譜一詞調限聲聲令 
[星使登程]  
　　出使英法等國大臣龔仰蘧星使北上日期已列昨報昨日下午六點一刻時江海關道聶觀察在署恭設盛筵爲之祖餞席散星使卽由道署排道出城蒞招商局天津碼頭登豐順輪船前道除旗鑼傘扇外有撫標滬軍營親兵道署護勇砲隊營親兵各數十名及軍健頂馬前呵後擁煊赫非常觀察及營廳縣英法讞員均往碼頭恭送葛同轉預飭會捕局線勇并請法捕頭派出包探帶同夥役在碼頭照料迨豐順展輪送者始分投而散 
[廟貌重新]  
　　本埠新閘橋西蘇州河畔有大王廟焉中供四大金龍神像巡防保甲局卽設於其中惟是代遠年湮漸形傾圮經河工李總辦招雇工匠修飾一新並禀請聶觀察將巡防局勇遷設棲流公所廟中於今日起雇菊部名優開臺演劇以答神庥想紅男緑女結隊往觀者當有如水如雲之盛也 
[孤兒枉死]  
　　無錫人某氏携子某甲來滬卜居新閘橋南堍藉洗衣以度日甲年將弱冠作小本經紀前日不知何故購得阿芙蓉膏吞下奔回家中有頃毒發倒地顔色如土氏知有異盤問再三始吐實情赶卽設法施救無如服毒過多難以見效延至午前氣絶死者已矣奈生者何 
[若墜諸淵]  
　　本城姚家弄某姓家夏天搭蓋凉棚邇者薄寒中人殘秋向盡因於前日下午雇竹工拆去竹工某甲正在憑高奏手驀然墜下昏不知入事經某姓倩人用板舁送回家延醫診治未識可保性命否 
[西員庖代]  
　　每逢禮拜六輪應德國福繙譯官赴英公堂觀審兹者福君因事往寍波臨行商請美國副領士易孟士君爲之庖代 
[索費送局]  
　　朱福森者向以販售水菓爲事前日裝蘆粟一船售與同昌水菓行船泊滬南董家渡碼頭上貨時有在大關當扦手之沈小坡向之索費朱謂所裝蘆粟值價甚微向無小費沈遂舍而之他後有楊海龍自稱在沈小坡處爲夥定欲向朱索費朱謂爾旣在沈名下爲夥沈旣來過爾何得再來楊聞言大怒令人將朱舟中所有之物取去朱憤憤遂與同昌水菓行夥萬嘉元將楊扭赴二十三七鋪巡防局請辦局員戴憶珊二尹升座集訊楊供在沈小坡處爲夥向朱索費並不知沈小坡業已去過二尹謂楊曰爾去索費時朱向爾言明沈已到過否答稱確曾言明旣巳言明爾應向沈詢問再往未遲何得將舟中物件肆行取去本應送至犬關請辦姑念初犯從寛斥釋如下次再敢向人索費定當重辦 
[記崑山學署被竊破案事]  
　　本月初四夜崑山縣學教諭某廣文署中有賊穴洞而入竊去金臂釧洋銀大小圓絲銀錠銀首飾翡翠首飾對時表及單夾皮棉綢縀衣服男女孩衣服零星物件若干廣文移請崑山縣葛邑尊追緝邑尊勘明情節飭捕嚴查又恐匿跡上海租界因行文上海英公廨請讞員蔡二源太守飭差恊緝太守卽諭令各包探加意留心前日顧阿六黄四福兩包探在某處澡堂見湖南積竊李榮亭劉來發身穿寍綢棉袍棉馬甲搖搖擺擺裝作斯文模樣明知近又得手拘拿盤詰承認此案不諱當在李身畔搜出當票數紙計皮衣九件棉衣五件當在崑山南翔等處所得洋銀購辦身上衣服鞋帽之類兩探卽帶往起出餘贓於昨晨解送公堂兩探麗禀前情並呈白皮小官箱一口蔡太守當堂開騐内有銀練之對時表二枚及小圓絲銀手鎖練銀衙花瓣簪珠翠首飾另衣一包啓之則爲天靑縀棉褂棉袍孩衣灑花手帕隨照邑尊移來之失單檢點相符惟尚少金臂釧並洋銀一百元大圓絲錠若干枚因問李劉曰餘贓何在供稱小的等在崑山學署行竊後卽將皮棉衣質去如今劵已交出並無金臂釧洋銀圓絲錠等物太守謂本分府知李前曾犯竊惟劉同操何業從直供來李劉同供稱小的等向操京貨業此次雖在崑山犯竊以前在原籍並未犯過太守飭將人贓帶回捕房立卽電致崑山知照廣文派人來滬認贓再行追究 
[研訊火案]  
　　滬城小東門外大火情形已詳前報昨日法廨讞員葛同轉將同生祥店主范雲生及店夥周阿增學徒張子香一再研訊以供詞游移復提到隣居萬有全火腿店夥蔡子明王振隆烟館主王德豐東美齋肉店徐松泉剃頭店李福生以上四家均係前後左右貼鄰同轉詳加研詰同供同生祥店規不整每至更深尚聞人語喧譁牌　轆轆徐松泉供是晚在睡夢中聞呼救聲赶卽起視但見火光熊熊店中諸事無暇顧及惟携出保險單一紙急於逃命以致不及穿褲王德豐供火從同生祥燒過但見壁間通紅帳簿已被燒壞起火之前常聞抺牌聲巡街 
 
 

Page 4

 
 
捕亦嘗喝阻置諸不理李福生供同生祥夜夜賭錢有時至天明有時至二三點鐘而止小的與伊家貼鄰聞聲急起火已不可收拾伊家有人從樓窗躍下有巡街捕目見蔡子明兩次傅案供亦略同復提范雲生研詰依舊抵賴同轉謂衆供確鑿案無遁飾又據葉瀛洲投案聲稱係范之表弟投案具保范亦以不便久押求准保釋同轉謂此次火災爲爾拖害者不可勝記爾試捫心自問忍乎不忍卽如剃頭店被災後身上未能温煖忍心害理莫此爲甚飭將起火之同生祥店主范雲生等三人一并送縣鄰居人証均著投縣候質 
[匿銀密訪]  
　　浙江金華府人世襲雲騎尉兼蔭國子監讀書戴昌齡引見回滬暫住同鄉之萬有全火腿店内適遇火災携取衣箱從後面水閣躍入河心被麻雀杉板吳阿渭將箱攫去已列前報昨經戴昌齡投訴捕房同轉飭包探提到吳阿渭及濕衣文憑等解送公堂先據戴昌齡遞禀申訴前情並據包探將起到之濕衣十二件一并解案同轉閱視禀詞及呈遞失單謂吳阿渭曰爾將衣服洋銀藏於何處吳阿渭供箱子在河内氽至巡捕房後面但有衣服並無洋銀戴稱箱用繩綑縳兩面俱用夾板包探禀衣在船上搜出澽云洋在家内尚未搜過同轉問吳家住何處供稱在十六鋪船泊金利源天津碼頭戴又稱吳妻陳氏反向城内本家處吵閙現在外間同轉命帶吳陳氏至案訊問供稱係吳阿渭之妻箱子實由河内撈得但有衣服八件並無洋銀隣居共有四家求請察訪同轉飭將吳阿渭吳陳氏一并押候送縣密飭包探至吳阿渭所居之處詳細緝訪禀候復核 
[上海巡局瑣案]  
　　陳國標在南巿王家嘴角左近開設慶壽隆小烟館其屋爲某甲之産邇來積欠租貲甚鉅甲屢次向索陳一味游移甲惡之控諸十六鋪巡防南局局員鍾偉臣二尹飭提研訊限陳於五日内赶緊遷移一面令甲給以洋銀三元爲移家之費○同大生米行夥朱國標私向各户收取洋銀九十元零五角經行主蔣奎查悉責令薦保人賠洋銀三十元尚少六十元零五角延不交付遂投十六鋪南局控追前日鍾二尹飭提訊究朱供稱小的在同大生米行爲夥共五閱月每月得工資洋銀十元共應五十元祗取過九元核計所欠無幾蔣稱朱之薪氷早經取去並不留存二尹著各邀公正人妥爲淸理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蜀闈餘話]  
　　四川鄉試向來考生約有一萬五六千名點名頗形遲滯今年恩科僅一萬一千有奇至初八日午後卽已點畢聞封門後尚有數十人遲遲未到迨行抵貢院則已重門深鎖欲進不得矣咎由自取其又奚言○科塲交卷之限最嚴照例不准繼燭今科首塲竟有延至二三更始行交卷者殊違功令監臨飭將呈交太遲之卷二百餘本不發謄錄並登藍榜至二三塲各考生咸有戒心均及早交卷無敢遲誤○華陽縣學某生於初八日傍晚時在號内自縊喉中格格有聲鄰號驚覺卽喚號軍徐解其懸得免於難人問其故答稱頃見多人圍住大聲喊殺余意與其殺於刀下不如自縊爲愈外監試見其出言無狀知係瘋癲飭將該生移住明遠樓下派差看管俟放牌時扶出○第三塲有某甲冐領某乙試卷入塲公然歸號及乙執票索卷已無處追尋監臨憫之補給試卷一本仍照册塡寫原卷坐號乙領卷到號見甲先在索對卷面坐號始知乙卷爲甲冐領遂扭赴至公堂甲惟叩頭求饒默無一語監臨將甲發交成都府審訊不知如何處置也 
[巴峽猿聲]  
　　巴縣庠生熊愼徽素有瘋病旋經醫愈在字水書院側以舌耕爲業今秋與居停劉姓因索脩金口角以致舊疾復發突持刀　傷劉姓左肋劉大聲呼救隣人齊集捆送縣署由地方官會同學官照瘋犯例鎖錮候劉姓傷愈再行定奪○英商利川公司招雇船隻由渝裝貨赴宜行至鄷都縣屬碰漏當泊岸時有楊管事喝令紅船需索不遂其欲務將貨物扣留當由該商禀奉道憲批飭該縣除將扣留之貨立予放行外並將楊某等從重究懲以儆效尤○八月十五日午後學道街西轅門外某姓家因蒸糯米柴火過猛以致烟囱爆裂延燒屋桷鄰近岌岌可危幸水龍馳至汲水灌救不致蔓延僅燒去五六家之譜○重慶鎭軍向例每年赴川東邊界與各鎭會哨一次署重慶鎭張軍門已於八月杪起行至各界口與宜昌等處總鎭會哨旌斾所臨壁壘當爲之一變 
[上海縣署瑣案]  
　　浦東二十四保十四圖地方民人某氏年逾三十新喪所天夫弟某甲無賴也不務正業專以遊湯爲生邇見氏家有田園意圖攘奪氏聞之屢加防範前日甲突入臥室逼令將田單契據一二交出否則將置之死地氏大呼救命甲扭住兇毆致將氏臂毆傷隣人聞聲而至甲從後門逸去氏氣忿交加於昨午奔投縣署探訴黄愛棠大令諭令明白補詞呈候核奪○去春寰泰兵輪水手金祥順控妻子俞氏被隣婦周媽卽周夏氏誘出與李庶子卽李泰和有私迭次研訊李與周媽堅執不承遂著分别管押日久取保而出俞氏出後與李私匿他方刻復私行來滬賃屋南巿同居因前日投縣禀控黄大令著靜候核示○前日巡防北局局員藍二尹飭勇解送在途爭毆之黄錦祥華仁福至縣黄大令升坐花廳提訊黄訴稱小的係蘇州人年廿三歲冨十五歲時憑人薦至華父所開玉器作習業行規學徒以四年期滿滿師後理應請酒當時家中窮苦無力備筵不得已向師父言明帮做二年不取工資以爲酬謝及將次期滿師父病故小的遂出外自行謀令不料華竟藉端滋擾逼令小的重酬小的不依致被毆傷不得已扭局送案華供稱小的亦蘇州人黄拜父親爲師滿師後父親卽逝世是以未及謝師後雖帮做一年有半然由小的出給工資現在自行開作小的故向理說不敢行兇大令謂爾等誼屬師門毋得以細故行兇顯見均不安分况所控毫無証據碍難准理又以黄並無傷痕膽敢到案裝傷大加申斥華雖無行兇實據究有不合著責二百板與黄各具安分改過切結從寛開釋 
[英界公堂瑣案]  
　　前者張氏訴稱文夫沈阿鶴被張益堂持刃戳傷五處丈夫現在某西醫院療治蔡太守訊供之下飭將張押候俟沈投案再訊此已列入報章昨日沈投案訴稱小的係寗波人現在治下開小客寓張是車夫向住小的寓中因欠寓錢驅之使去伊卽持刃前來戳傷小的胸旁及肩背等五處日來傷已漸痊尚未平復張供稱小的係浦東川沙廳人向日借住伊家近忽不容躭擱以致互相口角順手取伊家小刀悮戳致傷張氏訴稱頃間小婦人偕丈夫來案時張聲言如大老爺不能將他處死則開釋後定不干休太守飭將張押候連小刀移送上海縣請黄大老爺究辦并諭令自行投質○包探秦少卿禀稱德商三子投捕房報稱家中所雇細崽冐寫西宇條向雙龍福利晉隆等家各誑取洋酒二瓶及向收銀始知其僞今特拘李送案西字條呈電李供稱小的係廣東人並未冐寫字條取酒蔡太守問雙龍等家可有人來卽有某甲上堂訴稱有人持三子字條取酒行中卽照給及向收價始知冐騙太守問爾能認明是李來取否答稱面貌身材似乎不悮然常時未經細認如今難以指定太守問李能寫西字否答稱非太守著寫三子之名李卽寫成呈閱太守與易副領事校核取酒字條筆蹟略有不符姑飭候查明再行核辦○包探黄西福禀稱何慶寳有文待詔所畫人物及某名公所畫山水册頁各寄存龍園烟間值堂人王金生處突被汪竹甫冐取出外質取洋銀四元半兹由何投報捕房拘汪送案何訴稱監生所有册頁每册值洋銀四十元暫寄與王處不隄防被汪冐取汪供稱小的係蘇州人前在寄園值堂時與何相識被欠烟錢六千餘文向索不還後潛往廣東久不見面今如遇諸龍園烟間向之索取何自囑王將册頁交與小的質錢抵欠何聞言稱監生並不欠伊姻錢九旣冐取尚收胡言乎蔡太守問王來質否王卽長跪案下太守問册頁是否何寄下是否由何囑爾交汪答稱何並未囑小的交汪一日小的見何汪同在烟榻閒談少選將册頁寄存而去去後汪轉身卽來言何囑伊來取小的信以爲眞卽行交付太守問爾聞何汪閒話時有索取烟錢之語否答稱何係體面人諒不欠伊烟錢小的亦並未聞其向索某質鋪夥某中請追質本太守判令將汪管押一月并著繳質本册頁給何領去○包探王阿二禀稱朱阿弟向船户董少雲項梅林索取陋規董項不依以致互相爭執經小的拘拿送案董項同訴稱小的等剌舟白大橋下祗應輸納水巡捕捐並無别項規費不料朱竟每船索錢六十文朱供稱小的充提船埠頭每年貼大埠頭錢二十千文充當差使費是以每船每次須收錢六十八文給有船票向在南巿收取已歴五年副捕頭禀稱租界中向不准收取陋規包探唐寳榮禀稱朱現開茶館前四年其弟曾因收船費不遂將某船之擄取去送解大老爺案下辦過蔡太守判令將朱管押三禮拜期滿具不再收取陋規切結始准開釋○包探唐寳榮禀稱旗昌繅絲廠女工陸胡氏乘間竊藏蠶繭若干枚值洋銀二角當塲拘獲人贓交捕送案管廠西人甲投案申訴前情該氏供稱小婦人係江北人窮苦無聊藉繅絲餬品貪小私藏蠶繭尚乞原情蔡太守判令將氏發官媒管押一禮拜贓給西人領去○包探王阿二禀稱南通州人陳時三前　訛錢事發奉大老爺判令遞籍今又向虹口車夫江仁維戴連芳等人訛詐經小的拿獲送案江戴同供稱小的等皆江北人在治下驅車載物陳時時硬借錢文是以報捕拘案陳供稱父親係江北人小的生在崑山縣境偶向江戴商借不敢拆稍蔡太守判令笞責二百板押候備文遞解回籍○副捕頭禀稱金阿雪駕馬車出外撞傷孩子吳候仁前經解案訊供飭將金押俟吳傷痊冉核今恃送請發落查得碰撞時係兩有所誤吳訴稱小的傷巳全愈惟乞施恩蔡太守申斥數言卽行開釋 
[法界公堂瑣案]  
　　陳成氏禀稱住小東閂外開設小烟館前日隣居失火倉卒中將皮箱二只託素識之葉阿海搬寄他處　後取還止有布衣數件所少之物開單請追葉阿海供稱小的又轉託陳阿林初時箱内甚重及還時已輕陳供轉寄二房東陳東生處現住城根其時將箱子鎖好天明交還同轉飭將葉陳二人押候飭探查明復核令原告於下期投捕房備質○又據包探禀在火塲拿獲攫取羽綢之江阿中請究江供在城脚設攤售山芋羽綢有人暫寄以後並不來取同轉卽飭包探將江押至該攤處查明候核○寡婦徐陳氏控兒子徐元亨不務正業專事遊蕩致其父忿恨而死去年正月送石路上習業銀匠不改故態求請重辦徐元亨俯首無詞同轉著押候責手心二百下管押半月期滿交其母領回管束○徐陳氏又禀失去東洋車照一張查被楊榮郎取去解案請追楊供家住八仙橋問家内尚有何人供有母親同轉飭將楊帶至八仙橋查詢明確禀候復核車照暫仔○吳金元禀稱家住大塲髮妻蘇氏本年正月初三日乘小的有病悄然逃逸小的挑皮匠擔徧處找尋前日在花烟館内尋獲求請究辦吳蘇氏供稱正月初三日至滬被人哄至閔行花烟館内得帶擋洋四十元問因何出外供與丈夫言明出外傭工初被劉金山薦至王黄氏花烟館内爲娼繼至陸吳氏處後至劉姜氏處問何人領往供由劉金山薦至姚天成處問姚何在供初與姘識以後不知去向帶擋洋亦被取去劉金山供稱姚係安徽人初時在營當勇現在閔行設攤賭博王黄氏供此女於五月廿五薦來至初五出外共做十天劉姜氏供稱由孫澤園劉金山二人薦來當時卽向盤問據云來歴淸楚小婦人出洋五十元票據呈電同轉謂因何將票塗抺供稱洋已收到湛吳氏周王氏各呈票據供稱由劉薦來同轉飭將周王氏等四人交保孫澤園劉金山吳蘇氏一併押候復訊諭吳金元下期投案候質○小車夫周鴻賓禀稱昨有人雇上車搬運雜物言定洋一元四角加酒錢一角突　盧阿四在車籃内攫取短衫一件内有小洋一元五角求請究追盧阿四供被伊借洋三元四月間回江北至六月來滬收過一元問有人經手否供由小的親手付給當時曾許立票同轉飭將二人押候查明復核○包探禀小的在途巡緝見蘇雨廣手持三星照錫燈一具解案請究蘇供母舅婁裕卿現爲營官小的一時窘迫前晚在點鐘在公館中竊來問公館中到過幾次供稱十六歲時母舅教小的讀書小的不肯以致漸入下流同轉飭將蘇雨廣押候飭探至某公館查明是否屬實冉核贓存捕房待領○包探拿獲火塲竊取自來　　　徐金生供稱鼎豐洋貨店内所裝自來火管燒壞學生囑小的取至箍桶店内交與店主婦爲探移查見將小的肆行毆打自來火管在小東門捕房同轉謂探夥無打人之權飭將徐金生押候查明冉核○許永記禀稱六月廿八日由福建裝運　貨經報 
 
 

Page 10

 
 
關行寄存順泰棧向由吳文卿經手提出此次尚少貨件據云被陳松記提去因此投案請究陳松記供稱出貨向由吳文卿去吳供此次並未經手同轉謂供詞閃爍顯有不盡不實著將陳　記名錦輝押候查明再核 
[廣東官報]  
　　九月初一日補用鹽大使項發榮禀銷平櫃分廠差禀知接辦公所差○初二日候補同知趙從芾禀知委解京餉○初三日缷小江塌盧禀到缷事回禀見前黄鼎司徐佐淸禀到服闋由京騐看回禀見○初四日從九品陶在藻禀辭赴河口厘廠 
[金陵官報]  
　　九月初四日新授江南福山鎭韓晋昌叩謝飭知赴任同知宛志逵銷北十叚保甲差朱之幹禀知知縣丁仁澤病故○初五日知州陸樹榘銷河運差回知縣李芳到由京引見回省○初六日代銘字馬隊後營提督程孔德禀到交缷護徐州鎭事回督憲劉制軍於申刻回署○初七日巡道胡禀謝奉委督辦省城河道閘工○初八日知縣皮壽頤銷差周衍齡到差均禀知水漢西門外保甲○初九日請補甘泉縣邵伯司巡檢張壽同叩謝飭知准補○初十日知府羅章謝委武闈供給所○十一日縣丞郭希振禀知從九張震病故○十二日前署江西袁州恊萬昌喜到交缷回在任補用縣新選鹽城縣典史胡葆慶由京來前署銅山縣泗界司巡檢沙淇交缷回均到督轅牌示署浦口營都司朱寳忠應卽回省另候差委遺缺本部堂查有儘先遊擊夏元齡堪以接署 
[濟陽里安徽勸辦順直山西賑捐局本月十七日止第三次收捐淸單]  
　　奚潤如翁求血症全愈續助洋一百元蘇州梁不書名助洋十元揚州史介翁代募靜怡齋主爲悟虚子祈病速愈助洋十元綠榕主人爲韻梅祈病速愈助洋十元凈明子助洋二元元大年魏萱兩君各助洋一元以上共收洋一百三十四元仰見善與人同無異己之飢溺福由天降定卜身其康强敬代灾民登報叩謝 
[厦門捷昌號托小呂宋潘自明薛神化兩善士經募各户由裕德棧楊清水仁翁交來賑捐淸單]  
　　小呂宋民里叻自和信大善士助洋十二元又再助洋七元禾山寨上社陳光閃十元棲栅潘自明八元禾山庵兜社薛神化五元高浦粟仁義四元馬巷除山社宋維精三元小呂宋自德號棲栅潘恆順潘萬喜潘高陞潘振端亨通潘夫房潘文迎未山薛淸顯安溪黄年土蠶江聯溪保潘啓賢湖裏社楊長庚十二户各二元同安鴻漸美許景蒜恆美號張文極棲栅潘白燕潘立紋潘求謨潘吝喜潘篤海龍溪吳大確吳克中吳克顯禾山薛神通溪邑林振來霞嶼社陳必卿十四户各一元以上共收洋八十七元上海六馬路仁濟善堂籌賑公所施善昌經收 
[滬北鐵馬路廣益義當八月份月捐淸單]  
　　壽康延康晋和餘大恊源愼餘惠泰元甡彤源衍大厚康永豐存德利亨立大協康和元恊昇宏元寳和泰源鴻順彚康宏大正大承裕寳順升大十六户各助錢六百九章介福嘉綸天成裕盛和各助錢六百錦章啓泰九和長豐謙吉祥宏章泰各助錢三百升和併收六百大章併六百晋昌併六百恆茂併二百允章併六百何恆昌併六百悅昌文併九百謙益祥併六百元懋併六百萃源併六百謙記併六百咸章併六百文唐茂枝助洋六元陳善亭助洋五元戴綏之助洋三元李光琴助洋三元戴運來助洋三元朱葆珊徐棣山譚幹臣各助洋二元徐俊良何瑞棠韓山曦源利太錦章老悅生福昌新順記八户各助洋一元周蓮塘二元吳渭川四元老順二元南順記二元梁煥南宏生隆生恆來源各助洋五角金松泉一元李珊記二元鳴昌一元陳虚齋一元天益二元福來洽施德豐各助洋三角恆泰六角謝森記洋九角周恆茂洋一元二角恊泰助洋二角余洪記洋一元二角恆生四角生大四角裕生四角正大恆四角恊和福六角恆生八角補過氏助洋一元七角三分存濟堂助錢一千金太太助錢二千文可熾萬有全同昌泰各助錢五百愼餘堂淸蓮閣各助錢四百昇平樓八百春園三百其萃樓九百源利沈春記鴻運樓金合順湧源恊泰一壺春憲芳樓恆生茂九户各助錢二百同慶樓四百日昇樓錢四百五層樓錢八百廣盛祥錢四百一層樓錢二千四百永愼萬興恊盛祥助錢一百文以上共收洋六十二元二角三分錢四十二千三百又英法美昇一文愿捐錢廿一千零九十九文 
 
 
 

Page 11

 
 
   
 
 

Page 12

 
 
   
 
