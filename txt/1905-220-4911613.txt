# 1905 - 220 - 4911613

 

Page 1

 
 
   
 
 

Page 2

 
 
[論處僧道之法]  
昔韓昌黎氏作原道以不耕而食不織而衣責二氏意謂凡民皆勤其手足而彼獨坐而享之殊乖乎生衆食寡之旨不知僅以不織不耕圖終身之飽暖　猶二氏之循分守法者也漢唐及明爲二氏勢焰最盛時代驕奢淫佚富逾王候稽之往籍略可概見本朝並不崇尚釋　其氣焰遠不如前代之盛然各處寺産之富厚寺僧之　恣言之今人可驚者即如廣東長壽寺租册多至一百數十本田産值至五六十萬一寺如此也寺可知試問普天之下無論何項公産有如是之豐足否夫今日議興新政百事皆慮經費不足而方外轉擁如許之厚資而曾不稍分潤揆之分理合乎否乎前者欽奉諭旨　寺産以充學堂及各項新政經費遐陬僻壤歡忭同聲不意奸僧初則勾結日僧本願寺托具宇下藉思抵抗及計不得逞竟運其法力賄通權閹朝廷爲其所愚下免堤寺産保護僧人之旨薄海内外託爲奇問緇素者流遂將從前經　繳之欵藉詞抗捐幸北洋大臣袁宫保具摺奏陳凡從前已認捐欵必須遵繳而寺廟之非飭建具寺産之非由僧人自置者均不得在保護之列詞義正大讀者稱之而南洋大臣周制軍批高郵州禀各寺僧不繳團練經費田亦　保甲團練經費經劉前部堂奏明章程貧者出力富者出資並聲明常住寛裕之僧道不能充練丁者則酌派養練口糧及製辦軍械軍火軍裝經費奉旨允准在案今該寺僧等以現奉上諭飭令保護藉口抗捐要知上諭係不得勤捐廟産豈能　勸捐團練經費相提並論且已認捐於前仍應循舊捐助等情其用意與袁慰帥相同是彊臣苟能識大體雖朝廷諭旨偶有或誤亦不難從而救正也至今日本報所記梧州府莊太守牌示提撥寺産一事尤爲斟情酌理辦理合宜示中大旨蓋飭各寺住持及廟祝等將寺廟中共　僧人若干限五日内知學務處其有願還俗者一倂聲明以便酌給養瞻還俗等費又謂此舉原爲酌盈齋虛實行保護藉杜偏枯及豪强侵霸之弊而提其餘欵以充學費尤爲一舉兩利云云記者昔嘗著論謂宜令各省將所有寺産逐一淸查共有若干所有僧道年在少壯情願還俗者酌子貲財令其自謀生業其年老殘廢不能營王者另聚一處布衣蔬食養之終身然後將所有寺院盡行改建或作學堂或作工廠寺産則一律撥充經費此法果成則僧道並無失所而地方要政無不可一一舉行事之兩便無過於此今廣西官吏之辦法興鄙見　能相符　不禁歎其辦事之持平而用心之從厚也夫僧道本以寂滅爲宗旨恣情揮霍　其教本已甚乖即朝廷所以諭令保護者亦以若輩旣以身入空門不能再謀生計倘將其産業悉數提撥以致迫於饑寒亦非所以昭仁恕今若照莊太守之辦法願還俗者旣允給予養瞻還俗等費可知卽不願還俗與裒老殘廢之不能還俗者亦必有法以處此夫旣令其不耕不織而得以温飽終身則亦足體朝廷寛大之恩而毫無遺憾若衣食而外　其厚貲坐擁任意奢淫非持事理不能平勢之所激亦非若輩之福昌黎氏所謂火其書廬其居者亦何難足以蔽其辜哉 
[彩票公司因作弊被毁本館厦門專電]  
　　昨晚亥刻接厦門專電云彩票公司作弊公憤擊官拆毁按電文簡略俟接到函告再行詳述（因） 
[贛省疏通美貨銷路江西]  
　　贑省商業各商董及愛國學社各志士迭議不用美貨於六月十八日起實力施行兹局處堂所及居民鋪戸欲无不用美孚洋油美國洋參爲　行抵制之計惟困各商運貨在先本省　禁在後此項已爲華商之貨不用無損於美商日商董志士亦均未　及如何安置現存洋油洋參等類故咸願疏通銷路以免耗資不知商董與各志士亦有善法以處此否耶（信） 
[揚關小工公議不運美貨揚州]  
　　揚關各小工聞知美國虐待華工其慘不堪言狀因之咸動公憤田小工頭目某邀集各工役在關側大班房公議自本月初十日起凡有到埠各美貨無論何店一概不與挑送違者由工頭議罰衆皆允諾（木） 
[常昭信局决議不買美貨常]  
　　美虐華工慘酷己極全國公憤萬衆一心以不買美貨爲抵制我同業二十四家决議於七月初十日起不買美貨必待上海商務辦　散會方能解散當時議有章程五條各家俱已簽允（外） 
[禾郡爭約會第二次集議不用美貨嘉興]  
　　嘉興爭約會於七月初十日在精嚴寺開第二次七邑大會集議實行不用美貨辦理到者六百多人均先於招待處簽名午後一點鐘開會由發起人諸博甫徐景伊君先後登壇佈告開會宗旨及宣布實行辦法條議繼而來賓潰說有陳伯康陶培羣張關甫唐子脩姚定生譚愛萱譚志賢諸君又有錢業代表陳君靄士賛成會中所議如有商家私辦美貨查出不與往來並有會員祝君心梅來稿由諸君博甫代爲演說聽者鼓掌嗣由發起人諸君慧僧提議尋欵承來賓高友笙譚愛萱　仲吹等義助紙筆費洋若干元足見忘私利而顧公德者之不乏人也議决時鐘已五下遂散會（外） 
[鐘表洋廣貨同業集議抵制美約]  
　　本月十三日本埠鐘表洋廣貨同業由首事興昌祥愼泰美華利裕昌等邀集同人假法界紫來街南薰里開　制美約會到者百餘人首由興昌祥胡君春泉美華利孫君茂堂裕昌劉君少筠等演說開會宗旨倂共籌辦理大概情形不外止定美貨爲第一扼要應盡之義務次爲處置存貨應將存貨及前定之貨派入調查據實呈報以七天内送交調查處蓋印公舉愼泰號金君福生爲調查洋　貨業舉衡昌史君惟懷爲調查鐘表業今將當衆簽允各號列後 
　美華利　興昌祥　愼泰　　裕昌　　全昌成　永順豐 
　怡　　　恊泰祥　何元通　其昌　　立亨　　恒　昌 
　裕瑞豐　有彰　　利泰祥　慶豐　　全昌祥　鉅昌隆 
　瑞盛　　泰亨　　瑞亨　　倍發　　永茂祥　東 
　源潤豐　恒昌　　晉昌　　德成祥　同順　　萬順祥 
　永隆　　林正大　章允記　全昇和　德源祥　義泰祥 
　衡昌　　曹順興　朱成大　恊聚豐　恊成昌　長泰昌 
　大豐昌　瑞昌祥　南榮昌　萬順祥　恊日晟　史惟記 
　源茂　　正喊　　義和祥　萬康　　祥記　　敦泰 
　潘德昌　北同泰　潤昌　　大昌祥　源豐順　烏利文　 
　利喊　　震昌　　怡康　　怡源永　同源　　孫廣興 
　震泰昌　新順　　振裕　　鉅　　　錢義昌（南） 
[四明同鄉會議抵制美約]  
　　十五日午後二時四明同鄉聞特别大會於徐　十二　同志到者甚衆先由代表人周君宣告開會大　謂抵制美約　中國人天職雖有極大之危 
 
 

Page 3

 
 
險有所不顧今日之會是欲不朽中國之事業卽以慰會公而設繼之演說者爲兪君尹君錢君姚君蔡君張君黄君戈君等皆以用美貨爲要久由會中人聲明辦法大綱分緩急二條急　爲不用以求抵制堅忍以圖如願廣勸以一心志調查以燭奸謀緩者爲立志以成人格重學以明義理善俗以良種類興工以振實業宣布旣畢衆皆舉手贊成至六時散會（外） 
[彚錄抵制美約來往各函]  
　　紹興士商致商會函曾公鑒讀留别書憤甚制美約爲吾人固有天職今公隻身犯難果不測吾紹誓堅持公勉之 
曾少卿復本埠同胞書讀賜書爲之狂喜喜同胞進步近來如此其速也僕未必死卽死矣人人求已何患國勢不振若如入後所云僕不願聞請觀留别書不必與死我者　難語便知僕意此兩日日接　函函中皆帶血嗚呼曾少卿可以死矣萬一不死美約攺良而後尚當彚刊來函以誌誠熱 
　龍鎭士商代表徐養田致曾書不用美貨抵制禁約孰無公德共抱此心緣　同志决議簽允謹將商號繕呈公鑒 
　　慈谿凌念慈致曾書拒美禁約登高一呼衆山皆響足見事關公益俱抱血誠（中略）僕閱報章有留别尊翰一字一涙不忍卒讀惟有四萬萬同胞姑終守比不用美貨四字以體我公之心（後略） 
　　沙溪鎭各業代表董鶴侣致曾書敝處爲太倉首鎭消貨繁多理合共謀抵約除集同人簽允不用美貨外各種商標卽祈惠寄以便查考（後略） 
　　寓松浙省紳商袁誦默祝味靑等十人上商會書美禁華工人背公理敝處擬於不用美貨外每逢一六演說禁約歴史聊以運動國民精神庶抵制之心堅持不懈（後略） 
　　浙杭臨平鎭衆上曾書抵制美敝鎭願表同情初四日邀集　鎭行號就廟中登臺演說立誓各向親友鄰右開導　戒不用美貨所有美國標祈惠寄一分（後略） 
　　旅杭粤東衆商上曾書美國虐待華工人人義憤應舒抵制之　以救同胞於海外杭州廣東各商議照上海總商會辦理凡遇美貨不賣不買謹將各號簽名寄奉以證實行 
　　　輓曾少卿先生聯幷引生輓詩逹士多有陶靖卽袁簡齋　最著也昨閱日報見輓公之聯起點於女界我輩男子可不發一言乎因各撰輓聯以附於古達　林云傳電　銜頭拚將身作犧牲願代同胞謀幸福回天伸隻手痛問誰爲鬼蜮甘萌異志害斯人嶺南何卓勳預輓從念世紀初建立大猷救困扶危功德宣垂三不札合卅五埠力結成團體舍生取義姓名應播萬斯年高要閬風樵預輓抵制爲華工恊力合君與四百兆同胞爭成人格圖謀憑若輩甘心待死俾五大洲翹首共仰公名關平譚海秋預輓（外） 
[上海道札縣查禁揭帖]  
　　上海道袁觀所近以　地舉行拒約之事尚屬文明辦法惟無知愚民竟有藉此遍黏匿名揭帖情事恐滋禍端有關大局故於前日札縣查禁（近） 
[美領事泒人查搜匿名揭帖]  
　　探聞駐滬美總領事現在派人將關涉華人抵制禁約一事所有匿名揭帖一倂嚴搜以憑察核並聞捕房亦有嚴查揭帖之說（古） 
[捕房派西探譯錄演說拒約詞旨]  
　　昨日滬北徐園會議抵拒華工禁約時總巡捕房　五十號西探頭目阿姆司脫郎君帶同繙譯將演說詞旨隨錄　譯以備總巡查考（古） 
[日俄開議和局四誌]  
字林報接十四日東京來電云得卜兹墨斯國民報訪事最近之報浩謂俄國將應允日本所索割讓遼東捨棄滿洲轄理朝鮮各欵其退讓哈爾賓南部鐵道之一欵或者亦可允諾惟割讓庫頁島退讓西伯利亞沿海之捕魚權遠東俄海軍勢力之限制交還被獲　　及賠償日本戰費等欵則俄人仍反對不允至此次俄人之應允實聽從勸和者之意同而令以後之會議可以允洽也隈得君特再申言謂日本所索之條欵其不至有損俄國國體者俄人定將允受同日倫敦路透電云禮拜六日俄兩使臣會議時於日本轄理朝鮮一欵並未議妥同日東京電云美國各報館皆具同一之主義謂日本所索各欵甚爲合理 
　　文匯報接十五日倫敦路路透電云日俄兩國議和大臣復於昨日會議己將日本轄理朝鮮一欵議結 
[滇蜀鐵路請照川漢奏定章程附片奏明北京]  
　　滇蜀鐵路田本省自辦前經滇督具奏幷附章程若干條恭呈御覽奉旨外務部商部知道兹探得外商兩部會議以滇蜀所訂章程核與川漢奏定章程多有不符之處日昨行咨滇督請照川漢奏定章程附片奏明以歸一律（光） 
[商部飭將陜甘開採鉛礦辦法報部北京]  
　　陜甘總督前曾附片奏請紳士採辦本省鉛礦以爲鎔鑄彈子之用當奉硃批該部知道茲探得商部咨行該督請轉飭該紳將辦法情形詳細報部以便核奪（光） 
[江督准將公地八官以興漁業江甯]  
　　吳淞興利恒源公地三百六十畝除劃五十畝爲復且學堂經費外其餘三百十畝張季直殿撰擬以時價銀一千三百兩一畝計算作銀四十萬零三百兩盡爲官　以興漁業等事曾由　道袁觀察禀請南洋示道現聞已由南洋照准惟内有六營餘地批令勘明劃出俾無妨軍政云（亦） 
[蔭公子私鑄銅元被獲鎭江]  
　　江督周玉帥訪得鎭江私鑄銅元之人共分五處最著者爲京口八旗恊　蔭濃之公子與某旗兵本月十三日派中恊何某來鎭嚴密搜拿將蔭公子及備用之機器銅模銅餅一倂在蔭公館内獲件另一　兵家與西城外兩處大橋一處聞無一漏網者人則暫押縣署禀候江督電示再行起解機器等仵則即日由輪船運甯（此） 
[商部奏將王守善攺爲主事北京]  
　　日本留學生授職知縣王大令守善前經商部札調差遣已紀本報兹悉商部復於日前片奏請攺主事仍留商部行走奉旨依議（光） 
[江督批辦結皖省高等學堂散學事江甯]  
　　皖省高等學堂學生於五月問因被齋務長窘辱學生全體退學即經江督電諭秉公辦理其詳情已紀報　前月學務　司道　情形詳禀督憲並云學生不自知學生之分際故行爲言論動越範圍乞奏請頒定學律等語旋經江督批云學堂　自强基礎國家歲耗鉅金設堂教育原爲培養人才起見乃該學生等不知堂規不知學生 
 
 

Page 4

 
 
分際　因　故　令全堂退學殊屬任性妄爲大負期望現在旣據該司等諭令回堂分别辦結應毋庸議至所稱近日學生風氣囂張請奏頒學律一節候行知兩江學務處會同各學堂核議詳奪（詩） 
[梧州府示知提撥寺産桂林]  
　　廣西梧州府莊太守於上月某日發出牌示云照得各寺廟産業前經本府禀明大憲批飭學務公所淸查分别代收給回各僧養贍等費並提充學費在案兹據學務公所紳董陸續特各寺廟産簿調齊亟當妥定分　之法除行知學務公所外爲此牌示各寺住持及廟祝等遵照卽將該寺廟中共有僧人若干限以五日内報知學務公所其有願　俗者一幷聲明以便約給養瞻　俗等費惟冰井寺各僧前本府業經酌定數目給諭飭到學務公所具領乃至今未到而立然竟敢冐名混控現奉撫憲批飭將立然一僧提究其名下所准給養費應即請消其餘仍准律依限具禀請領此舉係酌盈　虛實行保護藉杜偏枯豪强侵壩之弊而提其餘欵以充學費尤爲一舉兩利之　各宜遵照切勿自悞無違特示（爲） 
[皖省留學生首途東渡]  
　　皖省學務處今春攷取實業師　兩科學生十二名及各屬咨送速成師範科學生二十四名又有自備資斧學生數名　由學務處牌示著於十三日來處照田即定十七日由安慶首途赴滬東渡（羊） 
[江督派周叅戎查辦要案情形鎭江]  
　　鎭江水陸總巡兼帶留防步隊營周錦堂叅戎　奉江督之命親率勇丁兩排馳往如臯石莊查辦興學釀禍及灶戸滋　兩案當六月二十一日叅戎到張干港閔石莊有閉市放火滋事之說即率本隊前往石莊查視各店鋪照常開張行至北街見有燒去房屋　十間逐細查訪經土人聲稱本地前朝廻龍巷淸淨菴兩處街董要兩菴改設學堂立卽令其搬讓該菴僧尼求各董寛期未允復到董事閔開山店内求恩其時圍觀人衆愈聚愈多不意擁擠將該店洋油箱擠倒洋火箱同時　開火見洋油其勢甚湧無人敢救計　去閔董店住房屋數十餘間及鄰屋四戸此係十五日事也迨十六日各店鋪閉市一日是晚經如臯縣陳大令崇煌親至街坊勸慰各鋪戸仍　諭照常生意該莊有一二千戸在如皋城南門外六十餘里二十二日到如皋城叅戎會晤縣令後住紥城内客店卽派妥弁前往掘港確查灶丁滋事緣由查掘港在如臯城東一百三十里二十二日派去人回稱現在掘港市　照常地方安靜事因六月初七日有鹽董片送灶戸數人請塲官責辦各灶戸不服閧動多人將鹽董毆打　了卽由該處文武官彈壓次日事平查該湛鎭市極大教堂林立如叅戎帶隊前往誠　百姓驚懼又出謠言甚非妥善惟駐如臯城内並無用武之處旣而參戎復會同狼山鎭總兵吳養吾鎭軍設法拿玃興學閙事首犯和尚朗濤及周小喜二人翻送如皋縣釘鐐收禁叅戎勾堂事華遂於二十九日附輪回鎭業將一切情形飛禀江　核示矣（此） 
[鹽斤加價業已實行江西]  
　　　省鐵路總局擬將鹽斤加價日前督鹽憲周玉帥電飭自七月初一日起每引加銀一兩九錢二分每斤加錢四文鐵路中人預計每年可得二十餘萬金惟食鹽各戸以近年百物昂貴謀食愈艱現在各屬鹽斤約　七　餘文或八十餘文不等再加四文恐益難支故頗愁　云（可） 
[札議創造前圓轉火氣輪專利章程京師]  
　　英商李德立創造前圓轉火氣輪在上海道署呈請立案專利當經滬道據情轉禀商部兹已批札該道略謂此項前圓轉火氣輪應俟專利章程議定後再核仰該道卽便轉知該商遵照（光） 
[蕭觀察准允商務分會總理幷委維持潮汕路政汕頭]  
　　潮汕紳士蕭觀察永聲資望素崇家道亦極殷實久國本埠商民推重前　職商蕭郁文等禀呈商部請以蕭觀察爲本埠商務分會總理兹悉觀察接商部札文准于派允總理幷札委維持潮汕路政想觀察奉文後必有一番振作也（　） 
[俄賠款計算日期未定]  
　　新赔欵辦法依國亦己照允淮現在交還賠欵滬道以一年三百六十五日計算俄銀行堅欲以一年三百六十日計算辦難多時迄　相下聞俄銀行現欲向中國政府詰問云（亦） 
[滬道擬遣回俄患病水手]  
　　俄艦奥斯科兵官　獨樂夫因患心　　醫官騐明屬實已遣回國兹又有該艦水手曁升火人等二十六名近亦染病亦擬遣回已由滬道函知日總領事矣（亦） 
[江督札飭保護商部註册各公司店號]  
　　上海道袁觀察昨奉江督周玉帥札文内開案准商部奏定公司註册章程内載凡遇商人經營貿易無論何項公司一經註册即可享一體保護之利益等語兹杳有江蘇省上海府海食鹽公司等八戸遵章到部呈請註册業經本部核准註册給照在案相應開列名號咨行貴督　屬妥爲保護可也等因　抄單到本大臣准此合行札飭札道該道卽便分飭各地方官一體妥爲保　云云觀察當卽分飭各屬保護兹將抄單列下計開上海府海食鹽公司有限二萬兩光緒三十一年正月二十二日註册富順房屋公司有限三十萬兩光緒三十一年四月二十四日註册昇昌煤鐵號有限十九萬元光绪三十一年八月二十五日註册彚源公棧無限三十萬兩光緒三十一年五月二十九日註册蘇州稻香村粉菓號有限制錢十四千二百千文光緒三十一年正月二十日註册無錫裕昌絲廠有限十四萬元光緒三十年八月二十五日註册保昌典有限四萬元光緒三十年八月二十五日註册茂新麵粉公司有限六萬兩光緒三十年十二月初六日註册（近） 
[詳記吳淞口煤油船被焚事]  
　　禮拜六上午十二點鐘時接吳淞口船塢發　電信謂口外三夾水地方有外國煤油船一艘失火被焚兹記其情形如下該船名撥拉克係荷蘭商船由蘇門塔臘裝煤油來華者本館接其失火之信息時該船猶未進口及潮來時本埠救火會中人卽　救火船往救停泊淞口之中國兵船一艘亦往救助惟不知有外國兵船並往救援否淞口船塢及上海船廠之　　均於午後往觀至五點二十分鐘時有救護船名福利者聞信駛至載回受傷人六名（中有救火會中人三名）　船　將行停泊之時失火故不能停泊亦不能抵岸把舵者身　船首一時不能作主也本埠救火船抵淞時救火會中人即躍上該船盡力救護惟火勢過猛難以前進且船頭中藏有炸藥一經觸動勃然暴發救火會中人三名遂身受重傷船上有華人二名亦受傷甚 
 
 

Page 5

 
 
劇駐淞口醫員考克斯君卽往該船將受傷人救至福利船　來本埠　船上之機器匠一名因受傷　重雖同時送往醫院旋卽斃命　船於傍晚火熄時即漸沈下惟船尾現於水面云譯十二日捷報 
[英皇之蹤跡]  
　　十五日倫敦路透電云英皇已往墨林拔特 
[法艦已離卜兹墨斯]  
　　十五日倫敦路透電云法國兵艦已離卜兹墨斯此次　人歡迎法艦在倫敦大會及欵待法兵官之熱誠本國頗深感激譯文匯報 
[英艦游厯波羅的海]  
　　十二日栢林電云英政府已得法政府之允許使英艦得游歴司温墨地及紐福握塞等處 
[英皇不晤德皇]  
　　十二日柏林電云英皇之樞密院申言今歲英皇將不與德皇會晤譯德文報 
[西利勃戰事已平]  
　　十四日沙拉勃野來電　西利勃南部篷納之戰爭刻已收束該地已極平靜 
[挪威與瑞典之分離]  
　　字林報接四日倫敦路透電云挪威此次投票選舉法舉行之結果於瑞典分國一事上挪威全國人民頗同心贊成 
德文報接十二日柏林電云挪威人之贊成與瑞典分國者計二十三萬六千九百二十一人反對者僅一百十二人云 
[欵待法海軍]  
　　十四日倫敦電云在倫敦大會宴會法海軍官士時白爾佛君曾言英法兩國分離太久然今後之兩國於世界上須受同等之利益云譯字林報 
[志謝商務書館惠贈書籍]  
　　第五册初等小學國文教科書是書共計共六十課文筆淺顯而明圖繪尤極詳細　有五彩圖兩張設色鮮妍頗能引兒童　趣誠初等小學堂不可不備之書也 
　　第四十九五十册繡像小說讀史者讀近代之史較之古史易於副會以時代近而風尚同也小說亦然南亭亭長　撰文明小史　實皆有所指而人名地名則寓言八九頗耐人尋味至此外詞曲各種亦多新奇可喜詢足開智慧而娛閒情也（顚） 
[本館告白]  
　　近日抵制美約之事　潮益盛投書敝館者　必數起爰於本月十五日始另立來函門以便將惠示各書排次擇錄惟一切須由致書諸君擔其　任概與敝館無涉特此廣告 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派員密查興學重農之實金華]  
　　浦江縣楊靄庭大令前曾詳報開辦學堂情形得邀上峯奬以興學育才重農務本克稱厥職等語惟開學實在日期教員學生姓名倂課程均未造報重農之設施亦未陳　顯有欺飾憲聰不實不盡之弊故已專員密查以澄官方矣（才） 
[建造太平洲撫民㕔衙署鎭江]  
　　前者省憲擬設太平洲撫民廳並奏准以正任蘇海防同知錢紱書司馬錫麟改補斯缺日昨又飭司馬前往鎭江隨同鎭府及毗連之徒陽各縣察看地勢情形以便移駐司馬奉檄前往己在該洲勘定地界建造㕔署藉資辦公（常） 
[鄉董越境尋仇松江]  
　　後崗莊董華文眞去歲被人以庇梟上控華偵知消息即保藥店主潘杏卿自代而已則孑身遠避潘在鄉威福自恣其子福生更與下流爲伍春間潘自稱奉有前華亭縣孫花樓大令函囑遂佔取正法梟目沈雲如之田産鎭人疑其僞揑肥私設法覔獲函稿聯名來華署呈控首列者係華之族人潘銜之四月中旬適上海道遠海觀觀察札府訪拿松隱著匪沈芝祥後崗董事潘杏卿金山縣所轄干巷董事孫幼樵潘孫等均疑爲華所運動於是仇怨愈深前日偵悉華自滬上潛歸乃由潘子至干巷紏孫並率干鎭團練兵丁各持槍械星夜至後崗搜拿無獲隨向華之堂叔及族弟兩家抄尋並連搜鄰近五六家復赴鎭北某村又抄五六家鎭民驚擾異常相率罷市　叔某甲出與理請復被毆傷幷將以甲霸捐爲名拿解來橋時村中被搜之吳姓嫗亦以無端遭毆受傷並被團兵掠去洋銀五元及飾物來華亭縣喊騐縣主趙大令飭仵騐視以孫係鄰縣董事並不奉文何得越現帶團搜拿擾及合鎭遂發捕㕔管押甲亦押入捕㕔謂憲俟查明果否霸捐再行核奪被搜各戸聞昨己赴滬聯名詣道轅聲控矣（白） 
[禀請另選住持紹興]  
　　越郡大善寺前被住持僧以餘地租與教堂致啓交涉及由各士紳竭力爭回將僧責逐後因寺産頗豐各僧爭謀接管現已由開元寺僧秉韜承充左近各鋪戸均不謂然聯名具禀府署指証某紳受賄在山險縣署朦保深恐日後復滋生事端故請熊太守查明另行出示選充俾昭愼重（才） 
[教民逮案紹興]  
　　蕭山有蔡福慶者曾受摩西十戒恃教妄爲衆皆側目近被天主教士所聞立卽革逐縣主李思澄大令查得蔡屢屢　控因拘拿到案連日於晚間提訊時居民咸執人心大快天理難容等字樣之燈到堂觀審約有百計聞李大令務欲將蔡盡法懲治云（才） 
[飭拿范黨揚州]  
　　巨棍范高頭羽黨某某現由通州如皋等處攔入江都泰州連界之江小庄與鹽匪合伍江都縣陳大令知之已密派幹役緝拿 
（學）二 
[妓太守武昌]  
　　湖北候補知府陳某近日　上娼寮羣呼之爲妓太守日前經某報揭出陳恐爲當道所見徬徨終日密託其友向某報主筆懇情爲之設法掩飾想官塲現形記中又添一叚佳話矣 
（衣） 
[江南商局咨請運司通行鈔票揚州]  
　　運司恩都轉接江南商務總局咨文云江南裕寗官銀錢總局於光緒二十年在揚州分設裕寗官銀錢局通行銅元推廣鈔票原爲制錢短絀補救錢荒利國便民起見乃行之已久迄無成效推原其故未始非任事者重在領運銅元圖沾餘潤向不實行鈔票所致兹敝局奉署督商鹽憲周杞委以㠯銀錢局關條商務應歸倂商務局管理等因敝局接辦以來悉心整頓並於五月間親蒞揚州察看市情另選管事並將該局更名爲駐揚官銀錢局禀詳督憲仕案惟查揚城銀錢出納當以鹽務爲大宗貴司庫兼淮南　局並通泰海三屬二十三場每年官放各項爲數甚鉅敝道前曾面商蒙允此後庫發各項欵目兌搭三成鈔票將來酌核情形由少而多以期增進惟貴司及淮南總局與敝分局同駐一城或以錢兌或以銀合自可按照時價撥付而通泰海二十二場南北相距千里往返撥兌或恐市價叅差不便之處　請飭屬按照揚城時價以銀合兌撥解以歸一致　昭公允冉鈔　原與現錢無異准其完　納　早經奏准在案濱海之區或恐尚未周知疑慮　　請　轉飭所屬一體示諭實爲公　都轉閱悉刻己札行淮南總局轉諭場運各商一律遵照（及） 
[揚屬西北鄉喜雨揚州]  
　　揚城西北鄉十三集山田居多　無塘壩蓄水惟賴大雨以資灌溉今年洲圩各田均豐收可卜惟西北因夏雨不多禾苗日形黄萎農民無不焦灼公議如再不雨卽擬入城報勘乃本月初八夜忽大雨如注陸續至十二日晨約已得雨七寸有奇力田之儔莫不喜形於色云 
（化） 
[揚州官事]  
　　新任揚州營叅將戴叅戎鶴松於月之初十日抵揚隨於十一日午時在馬神廟行營接印任事○鹽務各項差使經恩都轉攺章後均不掣簽茲因四鋪掣騐丁埝鎭緝私兩差係同日期滿須掣分先後都轉隨升座堂皇掣得四浦委章鹺尹榮本丁埝委龔鹺尹齊巘辦理○伍太史銓萃因有要公於前日過揚拜會運司後旋卽揚帆他往 
（木） 
[鎭江]  
　　署丹徒縣郭子華大令訪聞南鎭包港司王參軍常有擅受民詞之事因於日昨示諭民間略謂佐雜各官例不准收受民詞歴奉各　示 
 
 

Page 10

 
 
禁在案爾等民人如有寃抑儘可衆縣呈控本署縣終日聽斷不憚煩勞專爲民間雪寃理枉决不轉滋訟累○今夏江潮泛漲自東馬頭至圖山各洲一帶沿江隄岸衝塌無遺殊於農田水利有關近經駐防鎭郡南洋第七標常備軍統領李雲松恊戎禀准江督撥出所部勇丁修培鞏固已於初六日開工矣○淮南緝務久未講求各塲港汉紛歧每年偷漏之鹽約有十餘萬引運憲恩新甫都轉以梟風日甚心焉憂之爰飭駐鎭新勝水陸緝私營管帶徐寳山都戎督帶水陸弁勇分赴各塲加意巡緝都戎奉飭當卽擬具淮南緝務章程數條並開呈各場走私處所及派撥水陸師旅分駐要隘堵緝情形繕具淸摺二扣禀請都轉核示（常） 
[滬江宦轍]  
　　江蘇糧道陸申甫觀察到滬後現已公畢於昨日乘輪返蘇○南高昌廟局員孫羹梅明府三林塘局員彭二尹昨均到道禀銷病假江南銀銅元局新廠委員候補縣丞朱成榮二尹蘇省試用府照磨陸文傑叅軍癸卯科副榜鄒佐卿太史等昨均因公到道禀謁（近） 
[上海道回滬有期]  
　　上海道袁觀察自赴寗後現將公畢昨日道轅已接省電知觀察於十七日當可抵滬（近） 
[參戎預備秋操]  
　　本埠提右營周子安叅戎以現屇秋季開操之期故於前日札委城汛周監之千戎副城汛陶昌園千戎等率同麾下各弁卽於晚間赴南市校塲内行秋李開操祭旗禮（近） 
[禀請續撥河工經費]  
　　本縣汪大令前據同仁輔元堂郭董續等禀請團詳道憲准撥足錢一千千文開挖南市薛家浜河道前日由郭董禀稱河丄董畢秦紳開具續製器用清單所撥經費同屬不敷現缺運泥經費等項請再詳禀道憲續撥一千千文始足開支等詞到縣大令以無欵可墊因批後詳追核奪（近） 
[定期率同學生出洋]  
　　滬南製造局辦李叔倫觀察定於二十七日率同南京來滬之武備學生及工匠等前赴英德考察製造每名奉江督札飭發給束裝銀二百兩並月薪六十兩（欣） 
[禀請裁減槍砲工作辦法]  
　　滬南製造局槍砲奉江督札飭總辦魏觀察裁减工作觀察以如何核减之處未便專擅故於昨日電禀周玉帥請示辦理（欣） 
[新米上市]  
　　南市各米行新米現己上市開盤價洋每石祇售五元四角（欣） 
[中元停訊]  
　　昨爲中元令節公共會審公廨循例停訊一天預由讞員關司馬函知各捕房免解公事（見） 
[印人被刺受傷]  
　　英租界廣西路胡家宅福致里門樓賃與印宽人某甲居住前晚有友某乙前往探望不知何故竟將甲之喉間猛刺一刀乘間逸去迨鄰人上樓探視惟見鮮血淋漓奄奄一息當卽訴諸巡街捕役報捕房捕頭立飭包探竇如海將受傷印人送入醫院療治一面嚴緝眞兇核辦（見） 
[俄人聚賭被拘]  
　　某俄人在楊樹浦美興街某號房屋聚賭爲五十五號西探知恊同　探逃阿鶴將該俄人拘入捕房押候　該管領事署訊辦（古） 
[押犯病斃報驗]  
　　泰和小客棧主黄阿慶本年二月問因强奸寓客陸王氏被控法廨奉陳大令判押捕房一年又南貨店主姚仲江上年十月因縱火圖賠保險銀兩奉判管押三年均因患疾送院醫治昨日相繼病斃捕頭飭探報縣相驗並傳王妻金氏到案執則並無屍屬在滬免予傳問午後三點鐘縣尊汪大令帶同刑仵至仁濟醫館命將二屍抬出飭仵驗明均係因病身死並無别情黄妻禀願自行棺殮大令准之姚由善堂棺殮發壇　誌（居） 
[各局紀事]  
　　滬南近來各小街巷凡淸追總巡所不及進察之處垃圾日益堆積穢氣難聞故由該處居民公廪總巡朱明府請飭挑除總巡允之○向爲糟坊夥之陳金大昨投十六鋪南局禀控沈阿琴誘匿髮妻徐氏請究經局員准卽飭甲提沈訊奪○工程局總辦翁子文太守昨因中元令節城隍神循例出巡道經馬路之際恐有肇禍情事諭飭捕頭多派巡捕差甲沿途照料○閘北　店夥張雙發向同事李阿狗爭食四瓜口角　將鐵器擊張面部受傷互扭至該處巡局控訴局員章二尹訊侍張受傷屬實判將李掌責一百下從寛父店主保釋完案○江北人沈裕廣欺嫂沈潘氏孀居私將氏之寡媳某氏圖賣己經議定身價被潘氏偵悉向詰反遭違兇扭控至局經章二尹訊無實據判裕廣父族　某中保釋（見） 
[公共公廨紀事]  
　　四百三十五號華捕送迷路男孩洪生到廨經值日差詢得年十二歲習泥水匠出外工作不識歸途因卽據情禀明司馬留廨招領後經其帥屠阿來投廨訴明情　即飭　保領回○四百三十四二百八十九兩號華捕先後送病民孫長全方幼臣到廨司馬令片送棲流所留養醫治（見） 
[公共公晚堂案]  
　　寡婦王潘氏於本年五月控媳王張氏淫兇違忤奉襄讞孫耳三明府准詞提訊判發棲流所留養　案迄今兩月該巡在所所悔田董函廨請爲核奪前晚奉讞員關司馬飭傳伊姑具領土藩氏供此婦兇悍性成不願領歸司馬正　開導旋據婦兄張少卿投稱伊妹在所現己痛改昨非求恩領回解勸且願暫爲留住幾時然後送回夫家完衆因判王張氏具改過切結　山伊兄領回處置○承亨錢莊執事張芝安控董春　　擔保銀兩挺押不繳一案前晚亦奉關司馬帶比張芝女供此項往來銀兩　董作保奉訊後已逾限期分文不繳　請追比董春僞　已　函致　友不日可措洋繳案求恩寛限司馬判董仍還押再限七天　銀張暫退去俟覆訊時投案（見） 
[法捕房展期發落]  
　　昨日爲法捕房發落之期綠值中元令節故出讞員陳大令咨照捕房暫停一期（居） 
[法租界捕房瑣事]  
　　某甲之妻與甲之婦爭風互毆旋被甲妻將姘婦扭入捕房控稱打失首飾等情　頭命押候堂期解究○甲乙二積竊前晚在新租界撬門圖竊官塲拘獲送入捕房捕頭亦飭押候解訊流氓某丙在菜市場搶途人銅元三百餘枚爲失主追獲送入捕房押候解堂究懲（居） 
[美租界捕房事]  
　　王錦成周阿祥等數人在吳淞路一千五百七十號茶肆聚吃講茶打毁物件甚多由茶肆主鳴一百三十巡捕將王等拘入捕房押候解辦○五千八百二十四號東洋車昨在天潼路行走爲七百零七號捕所見以期破壞拘入捕房捕頭查得該車行主尚有行賄情事諭著押候送辦○翁乾興昨投捕房報失綢衣銀表首飾等物值洋二百元請缉當由包探朱桂生將竊賊張和尚拘入捕房押候吊贓送辦○馬夫謝阿三駕車行經黄浦路馬忽驚躍碾傷途人某甲足骨由捕將兩造一倂帶入捕房旋由謝給養傷費五元了事（古） 
[來函]  
[上商務總會書]  
　　商會諸公同鑒抵制禁約之　　發起於上海今者各省響應團體甚堅而上海反因加定私定之事以致自相衝突發起人萬分爲難此則春秋之義　偏賢者不能爲商會 
 
 

Page 11

 
 
諸公由恕也查四月初七日商　决議辦法傳電各處理應署上海商會四字乃旣問領銜衆有難色曾少卿義憤激發遂慨然獨當發起之任於是海内外函電交馳皆知有少卿而不知有諸公是諸公之失天職也是諸公讓　譽於曾少卿也迨某某等加定私定十培往時顯然負違背公約破壞團體之罪一經洋行宣示同業攻訐即宜由諸公　曾少卿集衆議罰以杜效尤罰之不繳登兵姓名事跡於各報以示不認同胞投畀豺虎之意乃論者紛紜糾結商　寂無舉動是坐視曾少卿之受軋也今者定貨能否退還曾之果否被害姑不具論第就䟽通一事論之商會准將六月十八前之　概爲註册運售竊以爲似此辦法未合　理何也彼等加定之員有遠至明年十月期者概准運　仍未破其乘機壟斷獨發大財之狡計何况私定日期皆可移在十八之前又何從查得實據　中不加區别何以服資本小而守公約之人鄙人有一法於此擬請諸公　該業之公止領袖人與之估計某某往年之買賣銀數將此七十日内之定貨從寛酌定額數准爲註册　逾額者聽其自理商會概不與聞即日後美領以出貨詰同亦以此答之此法合於公埋人心未識肯勉爲其難否總之絶源　導流二者不容偏廢務宜不分畛域合　　羣力以底於成斷不可各懷意見坐令震動全球之偉舉敗　二三小人轉貽四垓同胞以滅種之禍也冐昧直陳惟諸公圖之 
申報　主筆鑒學界陸儔張厚基商界周鍾靈鄒鳳楣周宗堯沈履成華泳仝具 
[鎭海顔敦信憂鳴篇敬告同胞]  
　　美虐華工吾同胞合大羣結團體戒用美員以爲抵制正欣同胞之羣刀發現前途之　福無量詎知文明之萌芽万現野蠻之風潮頓起視之驚心不勝駭憂駭者駭此舉純出文明何故頓見野蠻而自相矛盾自毁榮譽憂者愛授日方長將何所保其　則後患何堪設想　思野蠻之見或出　熱或田過激或田過遠或田過狹或田意氣或田私利或田挾嫌要知今番之事生於愛羣之心凡是辮髮之人皆屬同胞皆應愛護豈有海外同胞愛之海内同胞憎之因愛同胞之舉轉而妨碍同胞損害同胞不亦自背初志同室操戈無有不敗若不抱定愛羣宗旨推廣愛群方　不獨啓外人輕視貽患將來必且成自相殘戕偵事目前可不憂者不揣固陋敬告同胞須知過熱則烈過激則變過遠大　過狹夫恕有意氣則不濟有私利則害義有挾嫌則損君冋望平心靜氣由近致遠推已及人和衆討論化一已之嫌歸萬衆於公當記手所舉爲愛群之事則胸常存愛群之心愛之須博持之須平萬不可因私見私意私念私嫌致累公　公益公利公榮之盛舉則同胞之幸福無量至於善後之事千頭萬緒猶望崇德偉人　才賢士勿存觀望勿徒因循勿立門戸勿樹黨派早爲籌劃以靜冲突以全大局是鄙人之禱祝耳 
[欲謀害曾少卿者鑒]  
　　汝不知世上無　年不死之人乎然同一死也有鴻毛泰山之别我讀曾君留别大下同胞之　壯烈之慨溢於言表人孰無情能不感激涕零壯烈哉曾君如眞進告可爲得其所矣我以是欽敬曾君想四百兆同胞當同此感情卽千百年之後亦誰不欽敬雖然我今告欲害曾君者須知不用美　之根源實以美禁華工之苛約而起今不思塞源止流而祗害一曾君於事有齊乎况四月初七日一議之下各省商界學界同人無不聞風　應今若不將商界學界同人一例害盡則此風决不爲息且美貨之用人各有權豈能强人以必用者今决定此事不從根源上做起卽殺盡我四萬萬同胞亦不能改變初心望反而思之其尚有一　之天艮存乎否乎南市外郎　橋翁英華具國 
[告欲謀害曾少卿者]  
　　今欲救同胞於水火中者幾通國皆是矣然人人自勉願犧甡此身而不得乃有破壞此團體者出欲加害曾公曾公我儕之代表明告以蹤跡所在待殘暴之臨止以成兵仁曾公眞　愧矣設曾公死通國必繼　爭於此時吾取問欲謀害未來之曾君　要此未不者盡死然後殘恭之心願可以償此水來者爲誰　自我始我四明同鄉會代表同學會理事局廉生每日　後四時必全四明公所演說不用美貨者是也（演說者甚多須認明）殘暴殘暴　速以快槍來周廉生 
[尹鶴林敬告中國人書]  
　　同胞均鑒閱曾少卿先生　别書不禁躍然而喜悵然而愁喜者喜曾公今日之死足增我黄種四萬萬之光耀不鮮所以喜也愁者吾愁曾公今日若死繼起者必有百億之曾公彼殘暴者果能以何術盡殺我日億之曾公而如其愿所以愁也故敬以告天下人曰如有志繼第二曾少卿者祈於七月十五日下十二點鐘至閘北徐園一會即我四明同鄉之特别大會也 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
