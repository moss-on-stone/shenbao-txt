# 1911 - 205 - 4913820

 

Page 1

 
 
   
 
 

Page 2

 
 
[上諭]  
　　閏六月初四日内閣奉 
上諭恩壽奏久病未愈曠職難安懇請開缺一摺陜西巡撫恩壽着准其開缺回旗調理欽此 
上諭陜西巡撫着余誠格補授未到任以前着錢能訓暫行護理欽此監國攝政鈐章奕劻假那桐世昌署名 
宫門抄閏六月初四日召見内閣總協理大臣寳熙王聞長論說 
[論設立典禮院之無謂（選）]  
　　天下事有法理上所無而事實上所有者。其典禮院之謂乎。是皆國家改革。採新舊並用主義。而禮敎二字之誤人。誠非淺尠。我中國數千年來。謬以禮敎之邦自詡。而按之實際。上下凌越奢僭無度。所謂禮者安在。帖括取士。持敲門磚以竊取功名富貴。所謂敎者安在。質諸稍有知識者。當啞然失笑。且卽云禮敎。亦純屬。於社會道德問題而於國家用人行政。無毫末之關係。今置彼問題於不顧。而託保持禮敎空名。陰行其新舊並用政策。無惑乎東西人之笑我拙也。卽如禮部當未裁撤之前。不過沿革上歷史上存殘機關早無存在之理由。國家自籌備憲政以來。閱時已久。留而不裁者。無他恐冗員之流離失所。而欲以此種機關爲慈善事業之一種耳。迨内閣發生。而禮部已形同贅疣。政府因萬不得已而始裁撤之。夫旣云裁撤。當爲根本之取消。乃不此之爲。而稍稍縮小其範圍。俾同時又發生典禮院。且對於各機關而立於獨立地位。吾誠百索而不得其解。此獨立機關。果何所用之。將謂之行政官廳乎。而裁撤禮部之諭旨。不明明謂禮部舊管事項。有關於行政者。均劃歸各行政衙門管理。是行政事項。均不在該院權限以。内其非行政機關可知。謂之爲非行政機關。專爲典禮事項而設。就吾人常。識懸揣其所謂典禮者。指狹義乎。抑指廣義乎。如其 
 
 
 

Page 3

 
 
第一張第三版 
　　屬於廣義。則二十二行省内。冠昏喪祭及其他一切禮樂。該院皆應設詳密之規定。俾全國。以内。禮不僭而恪守一定範圍。示一定之制限。是又完全行政上取締事項。而爲中央典禮之行政機關。與諭旨截然相反。如其屬於狹。義則除關於君主禮節大典而外。别無可司之職務。姑無論此等簡畢事項。無須特設獨立機關也。且並附屬機關。亦可以不設。蓋列聖相傳。所遺一定不易之典禮。成文具在。遇典禮事項發生。披籍可考。使二三書吏專司其事。亦已足矣。又何必有掌院正副學士及典禮院學士等專官。使形式上徒具空文。而職務上無關輕重。坐耗國家有限之財政。而單純位置此絶大冗員。於立憲時代。發生此不東不西不新不舊之機關。其亦可以不必矣。抑更有進者。國家生存發達之目的。其最要不移之大原則在因事用人。因職務權限而定官制。未聞有爲人擇事。與夫官。制制定後。而始爲之搜羅職務權限者。典禮院則恰與此原。則相反。以無意識發生之機關。而俾其永久存續無論東西國無此政策。卽中國專制最盛時代。亦决無此政策。推而至乎。其極。將來裁一官廳。必將換一名稱。而發生一與之相類似者。名義皮毛之變。更徒滋改革上之紛擾。增耗國家之財源。加重人民之。負擔耳。其究也。官制錯亂。統系混淆彼時即退然思反。重行改革。而國家基礎已摇。不堪爲國矣。吾願當局者及早圖之。勿貽後悔要件 
[法部奏派萬國監獄會會員徐謙等考查司法制度報告書（九）（續）（續六月三十日）]  
　　法國國立感化院。分普通感化院特别感化院兩種。普通感化院。收容刑法第六十六條之不論罪者及受六個月以上二年以下之禁錮處分者。特别感化院收容二年以上之禁錮處分及普通感化院所認爲不良者。其他民法第三百七十五條規定依父之請求由裁判所决定。得以十六歲未滿者於一個月内及十六歲以上者於六個月内交感化院又一千八百八十九年規定於父母喪失親權時。得以其子交公私感化院或相當之家族。又一千八百九十八年。規定兒童犯輕重罪者。當審理中豫審判事認爲有保護之必要時。得送交公私感化院或相當之家族德國先於一千八百七十年。發布帝國刑法規定感化敎育。於第五十五條及第六十條。一千八百七十六年又增補刑法第五十五條。創設國立感化院。嗣普魯士又於一千八百七十八年發布感化院法規。定六歲以上十二歲以下之有犯罪行爲者。得於一定限制之下施以感化敎育。一千九百年又改正擴張之。共二十三條而組織始備。英德法三國之制如此。立法之始。自宜博採衆長以臻完密。一經費宜預算也。感化經費之預算大致依人口爲比例。英國人口三萬九千六百九十六萬八千有奇。感化經費。每年平均約五十五萬磅。由國庫支出者約二十萬磅。法國人口三千九百十一萬八千有奇。感化經費。每年由國庫支出者。計二百六十四萬八千五百三十三法郎。普國人口三千四百四十七萬二千有奇。感化經費。每年計五百萬至六百萬馬克。由國庫支出者。每年平均約二百萬至二百五十萬馬克。我國人口駕各國而上之。則預算亦應加多。亟應先事綢繆也。一管轄部宜商酌也。各國感化事業。屬於内部者居多。比國則專屬法部。蓋感化院於監獄有密切關係。分隷兩部。則用人行政經費加多而命令雜出。權限混淆。必不能得統一之效而改良阻力亦因之而生。觀於比利時監獄與感化院之整齊劃一。及聆普魯士法部參事德爾伯盧博士詳論分轄之弊。可見獄院管轄宜一不宜二。宜合不宜分矣。以上四項。於感化規制略備。尤貴提倡慈善家熱心毅力。普及全國。收效固可預期也。（未完） 
專電 
[電一（北京）]  
陸陳伊三師傅奏遵擬典學課程皇上尙在冲齡不宜多勞暫定半日功課至八歲後改定整課現在先從識字及描字入手然後讀孝經大學等書並陳辦法十四條 
[電二（北京）]  
滇督李經羲奏滇滇省續辦審判經費過鉅人才缺乏請由内閣宣示政綱尊重法律維持預算并陳儲才籌欵二難又奏綠營費難裁巡防費亦因時增减資政院所議委難遵辦 
[電三（北京）]  
澤公請於秋後行印花稅攝政王諭商閣臣慶總理謂災患頻仍民生困苦恐滋變故應緩至明年察酌情形再行舉辦 
[電四（北京）]  
内閣議决粤省懲賭章程十三條祗行粤省他省仍照舊例 
緊要新聞一 
 
 

Page 4

 
 
第一張第四版 
[新舊官制之過渡觀]  
　　○内閣廳局院之員額内閣一廳四局一院均應設置員額分掌各事此項員額均未規定前經總理大　特諭閣丞轉囑各廳局院互商各就該管事務之繁簡酌定員額惟統共不得過一百缺以示限制各廳局院會商之結果擬以總額分爲三種最少者九十餘缺次則百三十餘缺最多者一百八十餘缺已經開單呈核聞總理大臣擬採折中主義决用第二種額數其中承宣廰約設三十餘缺制誥局約設二十缺叙官局約設三十缺其餘未詳 
○制誥局之内容敕誥封贈原隷舊内閣自新内閣成立設立專局復將外部所管贈送各國寳星歸併分爲四科敕誥隷於第一科京官封贈隷於第二科外官封贈隷於第三科寳星徽章則隷第四科並由外部咨調二三人襄理其事 
○典禮院與翰林院典禮院章程第七條凡典禮差使不行取行政各衙門人員銜名其人員不敷承充時得行取翰林院人員襄同辦理等語聞將來典禮院與翰林院人員均可互爲升轉官階不至壅滯云 
○副大臣之額缺京内新官制草案現已脫稿聞此項官制惟外務部度支部與其餘各部不同每部正大臣之下副大臣僅設一缺如陸海兩部成例外務部度支部政務較繁恐設一缺不足以資佐理仍用現制正大臣之下各設副大臣二缺惟盛宣懷意見獨異謂郵部組織與各部不同宜設正大臣一人總理一切事宜另設副大臣四人分掌郵電航路西政以各專門人物管理俾專責任已向政府披露意見矣 
○陶汰部員之内幕京官制一經發表則各部司員必大加淘汰此無可疑惑者也其淘汰之法據最近消息各部除酌裁實缺員額外所有候補人員則較實缺定額多留一倍所謂候補者其資格定爲三種（一）由中國高等學堂以上畢業者（一）由外國專門學堂畢業者（一）由舉人出身考取京職者若無以上三項資格之一則律向叙官局報名由本部咨送回籍其無三種資格而已經補缺者可由本部大臣酌留尙有未經補缺而得有烏布者可受文官高等第一次試騐此其大略也 
○行政審判院與都察院行政審判院照籌備清單應於本年成立現在此項章程業已編訂就緒其所以遲遲不即發表實爲都察院所梗蓋都察院主持風憲扶植官常論其性質頗有似於行政審判院論其組織則又不類主裁者欲卽以都察院改設行政審判院取其同也主留者欲使都察院與行政審判院並存率其舊也兩派相持卒無决見閣臣擬於初二日會集各國務大臣於政事堂以决去留張總憲及朱陳兩副憲亦改訂於初二日會集同院商議改官定制各事若是則都察院之存廢問題將次解决矣又聞行政審判院章程須交資政院議决然後施行趕九月内交議十月成立 
○翰林院之改制翰林院官制集議多時現已脫稿其内容與各院編制無大差異掌院學士定正副各一人正掌院仍係陸潤庠副掌院則爲陳寳琛兩掌院之下添設三品學士八人如昔時侍讀等較舊額推廣三名聞此八學士以現充編撰者拔補不日即可揭曉 
○度支部酌裁烏布各部紛紛改訂烏布章程預爲新官制發表後裁併員額地步度支部不能獨異早經澤大臣諭飭丞參廳妥議裁减烏布之法現已議有端倪酌裁五分之二聞該部現在烏布共計五在有餘將來擬裁二百左右六月内總可發表目前烏布缺出則概不點補 
○禮部人員之狂喜典禮院未設以前禮部人員恐慌殊甚及奉旨設立莫不喜出望外且聞該院所掌事務無關行政所有舊員一律不裁此輩更樂不可仰以爲大局已定較他部人員尙在恐慌時代其苦樂不可同日語矣 
○學治館將歸消滅吏部之學治館曾經内閣奏明移交學部管理現在學部以該館内容腐敗徒糜鉅欵擬卽裁撤不欲接收仍由内閣敘官局暫管俟明年畢業後即行裁撤以免學部多此一番週折云 
[中俄之庫倫金礦新草約]  
庫倫大臣三多電商外部理藩部云俄商柯樂德在庫附近採挖金砂有年任意勘查出金極旺而收課甚廉現派昌閆學祈與柯樂德會商改訂拜採挖庫倫附近金礦合同計二十三欵其主旨在限定礦區增抽金課嚴行稽查規定年限請大部會商核示 
 
 

Page 5

 
 
第一張第五版 
[比國二千萬元之借款大借而特借]  
改革郵政擬借外債各節外間久有所聞茲悉比國資本家近已與郵傳部大臣盛宣懷迭次議商由郵傳部向比國借欵二千萬元以某項進款爲抵押並聞此欵之用途除改革郵政費用外提出一半撥充粤漢鐵道由漢口至武昌一叚架設鐵橋之費蓋此項鐵橋工程甚巨約需九百萬元目下此項借欵正在恊商一俟議有端緒卽先訂草約云 
[崇陵罷工風潮工人激怒軍兵監修激怒統帶]  
崇陵工程浩大且關重要故在工匠人約有二千餘名日前該石匠工人因爭加工價約集同業一律罷工當經該處駐紥之武衞左軍趙統帶查悉係三四工頭所聳動致碍要工故即派兵將倡首工人拘拿並開導衆工照常工作而該工人不服彈壓聚集千餘人赴武衞左軍營前索被拘之工頭並大肆罵詈軍兵大怒欲與之鬪幸該統帶嚴加約束始不敢動而工人仍不退去該統帶即向監修官請示辦法詎某監修官即諉之該統帶自謀該統帶亦憤擬用兵力恫喝幸他監修官飛馬至營勸遏該統帶並代某監修道歉一面傳飭木廠承修商人允給工人加價先行解散其被拘工人亦卽釋放迨將工價每名增至一元工人仍不滿意不肯開工昨監修官已來京禀報洵具勒等承修大臣請示辦法矣 
[郵部接收郵政之手續自置郵船撥還租費]  
郵政局已由郵傳部接收派李經芳侍郎管理但從前郵船係借海關輪船應用現歸部收回應爲獨立機關嗣後當自行購置郵船不得再借海關輪船且自郵政開辦以來借用海關輪船遞郵並無租費此次應由部撥給租費四十萬兩以爲海關之補償業由總辦法人帛黎向李侍郎妥議申部允准照辦惟中國郵船未造成以前仍續租海關輪船應用 
[農工商部竟一寒至此耶難得澤公原諒]  
　　農工商部常年經費向恃江海關撥給往年稅務暢旺之時曾達六十萬兩以上自前滬道蔡乃煌交卸後至今絲毫未解所有一切支款均向銀行商號息借暫目前本年該部歲入預算案經常門所列江海關解銀三十萬兩至今未據報解預算案内原不敷銀十萬兩雖經度支部酌撥四萬兩而不敷之數仍責令該部自籌是以今年預算共虧銀三十六萬兩而該部所轄學堂局所工廠所需經費皆係計口授食稍沮　實多貽誤因商之度支部請代撥銀三十六萬兩以維部　澤公以該部懸款三十萬兩實非預算時所能逆料自應代爲籌撥去歲籌振大臣曾奏飭度支部塾銀三十萬兩並聲明收捐一有成數卽行歸還現收捐已逾半載復經奏請展限人欵必多擬請飭下籌振大臣速將該欵撥還即由度支部轉交商部以墊江海關欠解之數其原不敷銀六萬兩則仍由該部自籌 
[中央敎育會第四次大會詳紀]  
　　上月二十九日中央敎育會開會大略已紀昨報茲又據京友報告詳情知是日於八時十分開議會議事項凡二 
（一）庫補助小學經費案審查報告先由副審查長范君源濂報告審查主旨旋由杜君子楙胡君璧臣相繼辨論范君一一答辨汪君龍光起問補助敎員是補助其薪俸耶抑薪俸之外又加以補助耶范君以本案　三條不能給相當之薪俸一語答之又問第三條之三項資格是有其一即爲合格耶抑當并有其三耶范君答條文之合於下開各項者是當并有其三於是胡君璧臣謂補助之後究竟能否達到普及之目的江君謙謂此爲地方稅法未實行以前而思促進一步之法又有謂上集學生三十人以上始可補助至四十五十則無區别應否照原案添入江君謙謂此項補助以新設之學堂爲限則决不能滿四五人干君邦華謂補助新設而不補助舊設則不得謂之平均且旣爲一時之計則成立之時得有補助成立之後又失其補助使終歸於消歇豈得謂之通法計惟有年功加俸等尙有辦法目可使敎員久任是或一道范君源濂江君謙均有所答辯語甚明晰是時張副會長起言此案雖經修正而終不能無疑問如補助之數如何而確定補助之欵如何而得度支部資政院之認可明年學堂勃興假如有十萬百萬之學堂興起則補助之需是否能應之無缺此不可不研究范君源濂答以審查會曾算過按照第三條資格恐學堂决不能多似只須數十萬元已足黄君炎培登台亦以此爲言是時會塲發言次序稍雜恩君華屢請逐條討論禁止討論大體衆弗能止而顧君棟臣等因請會長宣言以此案編入明日議事日表再行討論時有臨時派員陳君嘉會發言厥聲甚厲且時時以手拊儿祝君震顧君棟臣牟君琳恩君華又相繼發言許君鼎霖謂此案究係僅指私立而 
 
 

Page 6

 
 
第一張第六版 
言抑係并指公立而言案中亦得二字卽包有不得之意似乎太混於是會場中有謂宜仍就本案討論者有謂本案旣經審查只須將條文修正者時已十鐘會長遂宣告休息俟明日續議姚君漢章 
復欲發言而各會員已紛紛離座矣十時四十分再開議 
（二）續議軍國民敎育諮詢案邵君恒濬登臺首言認定根本敎育須詳細研究繼謂體育即軍國民敎育時則會塲中惟聞根本結果公私社會影響缺點現象等新名詞絡繹不絶復用種種譬喻而其演說之本旨終難明瞭於是牟君琳謂光陰可惜請勿於題外議論合長亦告以簡單發言文君斌林君棨相繼止之而邵君高談仍如故羅君振玉請其就本案條文發言某君則謂此種知識人人同具貴會員可以不用再說了邵君憤謂中央敎育會無禁止本員發言之權汪君龍光謂雖然亦請簡單文君斌謂請停講邵君仍齦齦言根本敎育不已會長與顧君棟臣黄君炎培等復止之邵君不得尸乃下臺而時已十一鐘十分矣王君祖訓登臺謂照唐會員提議之案假定每府一中學則打靶亦不過二十萬人照中國人口計算不過得男子二千分之一即推之二十年後人數亦復有限至陸軍部之提議使師範畢業入聨隊見習三月僅以此責之師範生未免偏枯綜之打靶一事是軍事敎育非軍國民敎育陸君爾奎亦登臺大致謂軍事敎育是一種特别敎育軍國民敎育一語非但不成議題並不能見之文告遂有人越次登臺演說打靶於事實上及經濟上之種種困難又謂軍國民敎育即是國民敎育但須注重精神時則有專就打靶而言並謂本員前曾在廣西從軍打靶之事亦至易學因在臺作打靶狀者有謂軍國民敎育係從憲法大綱而來者因憲法大綱中有人民皆有當兵之義務一語故也陳君寳泉謂本部所提案實是軍國民敎育唐會員所提實是軍事衆問唐會員所提案是否與學部所提案同付審查請付表决於時會塲秩序稍棼會長以時已十二鐘宣告展會十五分鐘時尙有攙雜發言者汪君榮寳大呼宣告展會不得發言而會塲秩序益亂甚有四五人不報號而司時發言者許君鼎霖因請會長維持秩序無許多人發言遂付表决起立者七十六人多數即由會長招定審查員十五人而散審查員名單錄後范源濓臧勵龢胡家祺陸光熙曾有賞黄忠浩曹汝英江謙徐炯羅澤暉陸瑞清王劭廉王炳燇黄炎培李瑞清 
[西報譯要]  
[調查中俄關係]  
　　中政府現命東督趙爾巽調查以下諸事詳細報告（一）新疆界線之區畫（二）中俄敎士之交際（三）稅關及其稅務未了之問題（四）蒙古俄國官員及彼等用人應有之權限（五）中國官員拘捕寓華俄國罪犯之權利（六）俄國在華租界及築造鐵路問題（七）俄國運入滿洲蒙古之貨品（八）保護寓俄華人權利事宜　又聞滿洲日報控悉中國擬以上列諸事之報告供派往俄國修改中俄條約專員之參考云 
[德國豫備戰事]  
　　寓滬德人中之曾列陸軍豫備隊者共有六十餘人聞均接有命令着卽從事豫備以便一接號令即赴膠州充當防隊職其他中國各口岸之列名德國陸軍豫備隊者亦均接同式之命令云按此爲摩洛哥交涉棘手英德有失和恐慌之故今據路透電音英德業已釋嫌德民當不致再赴膠州矣 
時評 
[其一]  
以庸庸碌碌之恩壽。至今日而始得去秦。吾乃爲秦人歎不幸矣。 
雖然秦人較之閩人何如。較之燕人又何如。在二督之庸碌。亦不大異於恩壽也。然而或則久鎭八閩。或則總制畿輔。疾書屢上。而帝眷愈殷。閩燕之人雖憾之。卒亦無如何耳。 
或者曰。是蓋以與某邸有特别之關擊在。從今天下父母心。不重生男重生女。今日者雒誦斯言。吾又深爲恩壽歎不幸矣。 
[其二。]  
　　罷工之風潮。亦屢屢矣。今乃愈演愈奇而波及於陵工。異哉何物頑民而竟目無法紀之一至於此。 
　　雖然生計之艱難。未有甚於今日者也。民之困吾於衣食。亦未有甚於今日者也。區區工役。終日之勤動。所得幾何。旣坐。夫頭之尅扣。又經衙役之需索。至不得已而鋌焉思逞。其情雖可誅其心自可矜耳。若操事權者不一察其罷工之原。而惟執嚴刑峻法以督責之。吾竊恐其懲不勝　。而拿不勝拿耳。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二板 
緊要新聞二 
[諸曁鄉民反抗自治捐風潮險哉幾爲川沙南匯之續]  
紹屬諸曁縣籌辦自治組織城區議事會照章選舉成立匝月因經費無着前經正副議長召集全體决議籌欵手續八條被監督秦令逐條駁斥不得已續議改抽簰捐（按該邑上游河淺灘多凡義烏東陽浦江各縣輸出天産品概用竹簰裝運一凡義浦兩縣及本邑之大小東鄉簰户載貨過境者每簰每月酌收公益捐一百文由秦令核准而浦江簰户亦已出具認捐甘結尙未實行不料小東鄉簲户訛傳每日每簲捐錢百文人心大憤先期在牌頭鎭各鄉設宴會盟約期月念八日糾衆到縣與自治諸紳爲難是日午刻果有愚民六百餘人用賽會大旗爲前導各報馬刀板鎗及抬鎗五十餘桿聲勢洶洶先到江東之上綱廟駐紥預備午餐秦大令聞警偕同糧捕廳飛馳至廟彈壓愚民等列隊迎候刀鎗森然要求該令立發免捐簰户執照否則决不解散秦令即在廟内硃書免捐執照三十餘紙始允不再入城大令亦欣然回署延至旁晚衆簰户忽然悔議將所帶軍械堆置廟内僅持大旗蜂擁入城至正議長陳錦文孝廉家恃衆滋擾勒令每人給發飯資洋一元否則即行擒人該家屬飛報到縣秦令驚駭萬狀立飭防營劉管帶出隊保護一面輿到陳宅勸諭並允如數給發飯洋衆愚民始紛紛退回次日全體議員特别召集咸謂本邑民情强悍官廳庸懦自治籌款以公濟公似此現象各有身家性命之憂决議聨合繳呈照會全體辭職秦令恐千處分再三慰留並允嚴辦爲首滋事另籌確定經費延至初二日各議員尙未承認業將起釁大咯馳禀籌辦處尙未知如何結局也 
[吳統制家一夜三命慘劇之後聞]  
　　吳統制鳳嶺之弟前日擊斃其姪後即自戕一節兩紀本報茲探得情事較詳續誌如下駐紥馬廠陸軍第四鎭統制吳鳳嶺公館即在統制衙門附近公館中向由吳統制之弟稱爲四大人者經理家務日前吳統制因公赴京公館中除僕婢護兵等不計外僅統制夫人及其一子年十三歲並四大人及四大人之妻不料上月十六日晚間四大人先威逼其妻自縊死次呼其姪至前（吳統制僅此一子已保至知府）用手鎗當胸擊斃遂即用鎗轉對自已胸口連擊立時斃命事前並將統制關防用刀劈碎棄於糞坑内死後案上留有遺書言其兄相待之種種苛虐當鎗斃其姪時有僕婦暗中窺見飛報統制夫人夫人立卽開門逃往李標統公館中藏匿而差官護兵等聞鎗聲齊集然已法施救平日惟聞吳統制待其弟頗嚴（其弟現年三十餘歲）至事後人言種種不一多涉曖昧情事並無確實憑証現陸軍部廕大臣以事關毁壞關防並連斃多命該鎭尙未據報已派員密赴馬廠查辦俟查覆再會同軍諮府切實核辦具摺奏參矣 
[揚撫奏報湘省災情眞相]  
湘省此次水災前由楊撫電報災情湘省輿情一時譁然羣謂奏報失實而停解桂愼甘肅等省協餉亦由度支部專扭奏駁一切情形迭詳前報茲由湘友寄示電奏原文亟爲補錄如下　湘省春夏以來深苦雨多河湖並漲六月十七八九二十等日常德府屬之武陵龍陽等縣長沙府屬之益陽縣均以狂風暴雨山洪猝發致護城圍隄被水衝潰常德府城經官紳竭力防護幸免出險武陵之白沙村萬綠障蘆洲障城頭村保護障等處悉被淹没龍陽縣城垣獄墻均遭傾塌城内水深丈餘及七八尺不等城外一片汪洋四望無際溺斃人口及漂没田廬牲畜器具甚多益陽縣城堡一帶亦被浸灌衙署倉獄舖户居民皆在水中幸先時防範人犯並無損失民皆樓居無樓者亦架板爲閣故城堡尙無傷斃人口之事城外堤垸或衝潰或漫溢强半被淹人民蕩析離居風餐露宿啼號之聲數十里不絶慘不忍聞此次水災龍陽最重武陵次之益陽又次之文鼎接據各屬禀報即籌撥欵項分派委員星夜馳赴各災區切實查勘被災户口散放急振速拯民命勿任流離失所一面飭令疏消積水修築潰隄補種晚稻冀獲秋收但望此後天氣暢晴尙可施其補救此外毗連各屬災情輕重何如因電報不通驛路淹阻現尙未據續報已飭確查馳禀湘省連年災祲籌工籌振亦旣力盡筋疲今復遘此鉅災挖肉補瘡益形艱窘本年應解桂滇甘肅等省協餉祗可暫行緩解稍舒喘息再洞庭湖挖泥機器船在沅江地方亦被風浪打沉現在委員馳往勘騐設法辦理合併陳明謹請代奏楊文鼎謹叩 
[中葡禁賭交涉之第一步]  
　　廣東禁賭以來表面上各賭館雖盡封閉實則該處上中下三等社會多有全恃賭博爲生活者現雖不能明目張膽爲所欲爲因逃往澳門求葡人保護葡人遂利用此機會多方招來於是賭風日熾幾駕粤省之上後經張督查知屢與葡督交涉卒不得要領月前港 
 
 

Page 11

 
 
第一張後幅第三板 
督因公晉省與張督面晤談及澳門禁賭事求彼從中贊助港督慨然允諾聞該督已有電至駐京英朱使囑轉達我外務部謂如中國果認眞禁止彼必竭力幫助云云政府得此消息已電駐法劉使囑其與葡政府交涉矣 
[英領事忽思成都設署]  
　　成都向非通商口岸領事日前突然要求在成都購買地址設立總領事署護督王人文謂成都非通商口岸無論城内城外設立領事皆爲條約所無力爭不許聞英領已轉達駐京英使直接向外部要求未審外部能據約力爭否 
分類新聞政界 
[鄂督關心水災之斑湖北]  
　　湖北各屬近又大水成災六十九廳州縣被水淹者幾居三分之一堤垸冲潰田園沙壓居民之浮水失業無家可歸者幾數十萬人地勢較高州縣迭被大雨傾注消洩不及亦多被積水損害現在武漢夏三鎭江河之水已漫上岸沿江街巷皆搭跳板以利行人漢陽之游擊署警務公所等公署均已淹没水由東門（卽朝宗門）灌進城内漢口英法各界江邊馬路多已上水日清公司之堆棧因將被淹已不敢堆存客貨武昌則由平湖門至武勝門各碼頭一律俱成澤國水勢之大較宣統元年尤甚至外屬被災之重者以江陵沔陽荆門天門等四州縣爲最其餘情形幸不十分慘重高處禾稼暢茂故人心尙安聞鄂督已飭藩司工振局會同籌商撥欵擇極重之區酌量振濟矣茲並將鄂督爲防水護堤事致各處電文附錄於左（黄陂）黄陂曹令近閱報載該縣北鄉烏雲潭地方於初八日夜陡發蛟水由蟹子山穿洞而出冲翻房屋數百間溺斃人命不計其數等語速即確切查明如果確有其事務　被水災民妥爲安撫勿任流離失所仍希電復查核督院庚（安陸）安陸桂太守頃據京山縣陳令電稱張璧口堤因對河陡挺沙灘水激更甚青掃木椿折毁一半崩塌數層逼近堤身危險萬分請委員查勘等情速由該府嚴飭該縣督飭紳董多集人夫廣備物料認眞搶護不准稍有推延致悮一面由府就近委員前往查勘情形妥籌救急辦法禀候察奪督院文（沔陽）仙桃鎭專送羅牧眞電悉恩宏雨字號堤工續經該牧捐錢二百串以資搶護具見重視民事殊屬可嘉現在蘆林湖案稍定該牧應卽迅速赴該處督率紳董多集人夫廣備物料認眞搶護務保勿虞所需搶險之費如該牧兩次捐廉及就地籌集之外尙有不敷並準據實開報將來卽在左令功濴罰繳欵内如數撥還督院文 
[官場吸烟改訂調騐之嚴密杭州]  
　　巡警道楊味蒓觀察於前月初奉到撫院特札轉准禁煙大臣咨開並頒續擬嚴定禁烟章程一摺飭令切實遵辦並將文武二品以下各官曾報實已斷凈及註明確無嗜好而情形仍有可疑者無論曾否出有保結概田各省就近切實調騐務須破除情面認眞辦理等情札道迅速遵辦尅期詳咨等因即經觀察督同禁煙公所員司悉心妥擬並將調騐官員及調騐室各章程澈底改訂務求嚴密業於日前詳送撫院略稱此次奏定續擬嚴定禁烟查騐章程雖係專指京官然於外官亦有可以援辦者如第一條載應調各員不得臨時請假又第五條載出結官降級處分並出結之員確知所保不實准隨時呈請撤銷又第九條已調各員如届三月查無保結卽應復騐各辦法均爲前公所詳定章程所未備自應遵照修改至調騐室前章亦未盡善現復細心研究酌改若干條以期嚴密等情當奉中座核准將全稿發交會議廳悉心研究有無罅漏俾便實行公布矣 
外交 
[英商内地行輪之交涉浙江]  
　　日前有英商賴特擬備小輪由拱宸橋開駛武康三橋埠往來載客等情已詳本報浙　增中丞因有　内地主權札飭杭關道轉飭地方官查明有無窒磚之處詎迄今未復近日英領事又照會撫院以英商擬備小輪行駛係便於莫干山避暑會西人之用現尙未承核准而不能開行實與交通有碍等情增中丞接准後已札催杭關道略謂查此案前據該關道具詳到院當以該英商擬備小輪行駛由杭至武康係由口岸而至内地該輪往來經過航道有無窒碍之處能否照准批由關轉飭各該地方官確切查明詳奪在案　今尙未詳復莫千山一案前飭交涉司迭次赴滬會議並無行輪一條運送避暑人一語未便照允茲准前因除照復外札到該關迅速查明詳復核奪母再稽延聞錫觀察巳嚴札杭湖兩府詳細查復矣 
軍界 
[巡防隊不得疎虞防務南昌]  
　　贛省巡防前路第二第五兩營現經馮撫調省改編五十五標第三營須俟左路巡防第七第八兩營移紥臨江瑞州義寗武寗等府州縣布置周妥後該第二第五兩營始能開拔來省現在在防一日責無旁貸經馮撫嚴札該營官長轉飭所屬不得因將次來省稍涉懈怠倘有疎虞定干千重咎云 
[嚴禁軍隊欺壓平民之手續南昌]  
　　贛撫馮中丞前派陸軍五十四標全標移駐袁州府練習防務調巡防前路兩營來省改編陸軍即以向駐袁屬之巡防右路七八兩營塡紥瑞州臨江義寗武寗等府州縣調第九營回吉安操練現札陸軍吳協統莊統帶巡防袁統領務須責成各官長嚴申軍紀約束兵丁不准需索供應欺壓平民倘有違犯軍紀之事執法嚴懲勿得徇庇干咎誠恐或有匪徒藉端造謡生事並印發告示嚴飭地方官張貼曉諭確查拿究矣 
學務 
[派員調查留日學生之狀况杭州]  
　　浙提學司袁文宗日昨具詳撫院略稱派員往查出洋留日學生名額學費數目一案業於詳内聲明俟奉批示即由司遴派明幹妥員往查再行詳報所派之員約需來往盤費銀二百元擬由藩庫動給將來即歸入游日學費項下造銷庶符名實嗣因籌辦省城高等醫學堂開辦事宜之湯紳爾和赴日採購醫學彝器之便卽經本司黏抄逐年匯欵清單照會該紳順道前往澈查列表說帖復司以憑核辦並將所需來往盤費洋銀二百元在於學務公所經費項下先行挪墊隨文送交應用各在案除抄錄原詳移會藩司備案並請將應需盤費如數動支尅日歸墊理合詳報察核並乞咨明駐日公使查照一俟該紳到日請即督同游學監督迅將浙省留日五校生共有若干省 
 
 

Page 12

 
 
第一張後幅第四板 
城高中學堂官費生鐵路學生并四十四名自費改官費生現在尙有若干未經畢業何人每年每人應用學費若干并各生姓名三代年歲籍貫何處何時保送出洋預計何年畢業曁將已匯未匯學費截至東歷本年六月爲止一律查明結清究竟盈絀若干逐一開單交付湯紳詳細列表說帖復司以憑核辦 
[南昌小學更換堂長之原因江西]  
　　南昌小學堂因端節前有剪辫風潮外間議論紛紛莫衷一是南昌王少谷大令曾奉提學司函諭該堂長鄧鈞輿論不洽飭卽另行更換等因當經大令查得舉人胡廷枚學問優長衆望素孚現已照會胡紳并請其仍照本年五月十十八日合邑公議酌减經費辦理矣 
實業 
[勸業道擴充試騐塲之政見武昌]  
　　鄂省勸業道主管之農業林業試騐塲係分設兩處農塲設在城外洪山林塲設在諮議局後蛇山每塲聘有日敎員二人按季栽植花麻荳菜榖麥雜糧種子及各項竹木樹秧發往各屬改良種植著有成效此外尙有高等農學在下新河地方設立之實騐塲現勸業道高觀察擬再添林業苗圃一處因經費難籌與科員再四計畫擬將農林兩塲之日敎員每塲辭退一名年可節省七各餘金即以此欵開辦以期用歸實際 
[商品陳列所開幕武昌]  
　　勸業道以商品陳列所載在籌備憲政清單本年應組織成立前已勘定省垣兩湖勸業塲餘屋略加改造另闢一門以爲該所别立門户之標幟現已將陳列品物佈置完全於閏月初一日開幕鄂督瑞制軍特於是晨親蒞該所察視並假間壁之商務總會會塲爲禮堂宣布訓詞商會各議帮董皆衣冠臨場軍學界之來參觀者約數百人頗盡一時之盛 
[蠶業研究會開會誌要杭州]  
　　蠶業研究會上年由蠶桑學畢業生等組織成立公舉梁君有立爲正會長沈君銘爲副會長等情本月初二日又爲太會之期會員共計六十五人是日下午二時因天陰雨蒞會十八人仍假西湖蠶桑學堂爲會塲先由會長報告開會情形次由幹事員報告會員入會名數及往來文牘并成蹟品併數次公社敎員報告辦理情形成蹟次幹事員報告會中及公社收支款目後因立案情由正會長梁有立與幹事員張君日舟大起衝突雖經梁君有庚章君子祥再三勸解終屬無效正會長未散會先告别而行衆會員勸留不得祗得聽之會中改章用無名單記法公舉總幹事一人幹事員四人最多數稽侃次多數章子祥沈鴻逵丁祖訓傳調梅張保寅時已鐘鳴五下遂散會 
雜記 
[求差未得身先死漢口]  
　　江南候補知府張某賦閑已久困苦不堪因與督辦鐵路大臣端午帥有舊特率一僕乘輪前來投効聞於上月二十日抵漢居往大觀樓棧原冀次日來省晉謁午帥求給差委不意在輪船中感受暑熱當日忽發痧症又爲庸醫誤投藥劑延至二十三日奄然長逝其僕幸已相隨有年人尙忠實當將隨身衣物變價若干以爲入殮之資一面電其少主來漢扶柩返甯制喪吁可慘矣 
[書走電音牽線忙江西]  
　　贛省各電局收遞萍鄉電報必由南潯傳遞漢口轉達萍鄉往還需時不甚利便且袁州府郡毗連湘境屬地匪亂之事時有所聞早經馮撫咨部請設袁州電綫以靈消息部臣亦頗爲然當電滬局派員勘路繪圖估工預備新築一切手續現已告成估定工程洋四萬餘元仍照向章贛庫借墊一半陸續於官報費洋項下核扣閏月卽可購桿籌備興工完竣之後收遞萍鄉電報改由袁州直達極爲靈捷云 
[元元紅不准納鍰贖罪天津]  
　　元元紅判以押禁十年送交習藝所等情已紀本報日昨伊母魏葛氏在巡警道署投禀願繳罰金爲子贖罪道画以元元紅情罪較重特行批斥不准 
[各累商請歸商會看管天津]  
　　天津商會總協理於上月二十八日曾面求運司將最累商人王竹林等暫歸商會看管聽候督辦批示聞運司已有允准之意矣 
[紀事]  
新優界王鐘聲小史 
王鐘聲以能演新戲名於時。此次忽被警廳傳訊。京師一般輿論。詆之者以爲鐘聲藉新戲以行其姦。固當有是。袒之者則謂鐘聲犧牲色相不惜自卑其身以圖社會之改進。决不當有是。聚訟棼如。莫能决也。因叙述其所知於鐘聲者以告當世。 
　　鐘聲王姓字熙普。以字行。原籍浙江紹。興其父以游幕得官筮仕貴州。鐘聲蓋生長於此。或謂其父曾官於湘。鐘聲幼養於湘。莫能詳也。與海上名優汪笑儂爲僚壻。王久游不歸。汪爲育其妻子。鐘聲返。乃以拐騙婦女訟笑儂於官。幸事白未成讞。而汪王之誼。卒以是衰。其未唱戲時之歷史。人鮮知之者據　所自道。則云曾中舉人。其後游學日本習法政更之德國習醫。又以醫雖仁術無急効。因有志於美術。時時與樂部中人相往來。遂工音律嫻曲本。歸國後受知於滇督丁振鐸。創美術學堂於滇中。繼見賞於前桂撫張鳴岐。充法政學堂敎員。然詢之德國游學生及日本遊學生。蓋無識其人者。或謂鐘聲留學在戊戌已亥之。間其時外遊者猶少。宜人莫能詳也。惟鐘聲性頗便給。於新出書報。亦稍稍涉獵。故應對晉接能各如其人之所好。而鐘聲之名遂張。其始至滬也。曾以戒烟之說進於海上某君。欲　集資本如干萬設一大公司。製造戒烟藥劑。某君爲介於海上名流。方欲有所作爲。後以其言大而夸。恐不足恃。遂中輟。然鐘聲每遇公衆集會。必插足入門。遇便。亦往往發抒其意見法律名詞滔滔如也有人藉報訪爲名進瞰其室。則行李至蕭瑟。僅有上下被及架上置藥水數瓶而已。退而語人曰。吾今日所得於鐘聲者有三。其語音時帶貴州土音。則知其生長於黔。或久居於黔見廣西法政學堂撮影一枚。中有張堅白余壽平與王鐘聲。則知其曾任事於廣西法政學堂。至其架上藥水或足爲其學醫之據。然叩以日語不能答。叩以德語亦不能答。法政之書刀圭之屬亦無一備。其果曾留學與否則吾不敢决也。無何鐘聲知其計不行。則改而從事於新戲矣。（未完） 
[雜錄]  
[肺癆病淺說（丁福保）]  
　　釋名肺癆病一作肺結核因肺内有一種結核菌結成小塊。硬如果核。故名又名内傷癆症。此外尙有癆咳癆瘵虛癆傳屍癆等種種名目。 
　　原因結核菌者其狀。如桿。爲極小之植物我國舊名。稱曰癆蟲。用六百倍以上之顯微鏡視之。始能見其眞形。能侵入人體之各臟器中。（如腸結核賢臟結核膀胱結核關節結核淋巴腺結核結核性肋膜炎結核性腦膜炎等）而於肺臟尤易侵入此。肺癆病之原因也。 
　　傳染。　肺癆病之傳染。最易面最多。據西人最近之調查報告。謂吾國之人。死於他病者。居四分之三而不足。死於肺癆者。居四分之一而有餘。嘗見十家之中。患此病者。常有數人。甚或一家之。人盡死於此病可謂慘矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[上海照會商會文]  
　　爲取締報關行事爲照會事本年六月十四日奉道憲札開六月初二日接新關稅務司墨來函本關此次爲防各報關行作弊起見故特嚴訂取締辦法出示諭令各該報關行一律重行覓取殷實舖保兩家出具保結呈關核辦茲據裕和公報關行主徐菊如等列名爲董事代表禀設南北報關公所凡入該公所各家均由公所出面承認擔保並取具各家連環保結二分一存公所一呈關案等情旋卽據有商人王伯良攻訐其短本稅務司均不知其底裡無從核辦合將原禀二扣函道查照移請商務總會查復到關再行批示等因除備文移請商務總會查復外抄禀札飭查胆具復等因到縣奉此合行照會爲此照會貴會請煩查照憲飭確查詳細情形刻日復縣核轉望切須至照會者 
[清理義善源賬務之辦法]  
　　近聞義善源代表李道經滇與合資股東桂道等請以清理義善源賬務處作爲統一之總機關將義善源義源義善長等號作爲義字號以現經理丁維藩（即丁价侯）專其責仍與各號經理各盡義務彼此不得稍有諉卸徐州濟南清江浦三處作爲衡字號即以創辦人張同鈺（即張桐甫）專其責亦仍與各該號經理各盡義務以上爲合資各號之定議其李氏獨資之寳善源寳善長等號作爲寳字號現係宋恩銓（即宋雨棠）經理五河正陽兩處順康莊現係胡廣淵（卽胡淵如）經理作爲順字號宋恩銓專寳字號之責胡廣淵專順字號之責仍與各號經理各盡義務勿得諉卸其賬欵存欠盈虧仍由各號經理先自揭報各歸各欵重要事件則徑達清理處與專責者互相質証免有隔閡誤會情弊至尋常各事惟專責者自問業已由任道等分别檄飭遵照矣 
[押店戰勝包探]  
　　虹口漢碧禮路寳源祥押店被哈爾賓捕房七十三號西探與華探王阿巧弔去西式帽子皮靴剃刀等物送存捕房昨將店主鍾仲山傳至公共公廨請究先由該探等禀稱該店收贓應請究辦訊之鍾延担文帮辦古柏律師辯稱西人所用之物華人亦多購用且各淺行均有出售無論何人皆可購買且此項物件旣無失主又無竊賊不能指爲收贓請將原物給還德襄讞商之德領遂判將案註銷吊存物件一併發還 
[巡捕聲勢太盛]  
　　卡德路源生米店主唐頌清之妻張氏前日挈領男孩同歸新閘母家因其子在門前小便適新閘捕房華捕陳金生在彼洗刷鳥籠頓觸其怒始則口角繼與張氏等互毆陳卽狂吹警笛由九百十八號華捕到塲將各人一併帶入捕房經捕頭詢明保出昨經公堂傳訊陳捕並不上堂由其妻徐氏投訴張氏之孩在門前小便丈夫向論反將婦人毆傷乞鑒並據九百十八號華捕訴明當時陳捕與張氏等扭毆情形唐張氏延中國律師丁榕辯稱張氏因傷在醫不能到堂當時氏孩小便之處與陳家甚遠該捕不應恃勢糾毆並令伊妻到堂誣訴應請澈究見証王炳坤供是日送米至張宅見陳捕與落差巡捕阿德阿法及小兎子楊連生等將張氏母子兇毆小的上前解勸亦被擊傷右目所有西醫騐單已送交新閘捕房門差是實德襄讞商之德祜副領事以人証未齊判各退去候下禮拜六再行訊核 
[探捕捉拿賭棍]  
　　著名賭棍沈炳元張阿三張和尙張榮昌張春華陳新發郭榮法羅少卿姜弟紀沈友明等近在虹口塘山路華洋交界處擺設賭檯並令同黨濳入租界内誘賭前日被匯山捕房包探王寳生查見回禀捕頭協同中西印各捕前往將以上各賭棍拿獲押至昨晨併解公共公堂經孫襄讞會同德師副領事研訊屬實判沈押西牢半年餘人各押兩月仍飭緝拿同黨解案嚴辦 
[檢交契劵之請求]  
　　職商吳震元曾經承買公共公廨召買之倫章紙廠股東朱培初坐落蘇垣長洲縣境房屋契地早已繳價領憑嗣因朱之家屬出爲阻止並有外人干預不能管業吳即禀呈滬道請爲核奪劉觀察以此項房屋契地旣已由官召買且在内地豈容外人干預業已批飭會審公廨錄案詳復在案茲悉駐滬日本副領事岡本君以日商三井洋行與朱培初欵項糾葛一案現由商董虞洽卿出爲調停爰特照請公廨將被告所呈各項契劵檢交原告律師與虞董等具領一俟檢騐清楚再行函請銷案不識寳讞員能允如所請否 
[串騙珠飾案近聞]  
　　向爲當夥之黄本鈞卽少卿前被無賴凌阿五等串騙珠飾質洋屢索無着控經巡警總局發縣迭次訊責收押限理在案凌自知理屈湊以少數賠繳黄本鈞不願具領前日復至道轅上控茲奉道憲劉觀察批示云此案屢經批飭嚴追清理迄未具復惟控涉縣役戴升仰松江府查提原卷人証速予核訊究追以免拖累仍卽辦結具報借票當票等件一併粘發 
[續誌誘拐女敎員案]  
　　賃居法界榮華棧江西人黄漢卿日前兩次修函並附船票兩紙遞送某女敎員即經女父函致裁判所移提到案即與自治公所董事秘密詰問已紀前報茲悉當時黄供向在高昌廟鎭開設酒店此次並無私函一味諉賴不承旋命當塲比對筆跡適相吻合黄乃稱函中西式名片確係已物餘仍狡賴然查得兩函中之先一函似有却絶之意後一函即令同至九江情形亦不無矛盾旋詰其有無相識之人擔保黄稱有之因飭暫留候覓人具保再核至棧中所存行李多件及身畔搜出金戒銀表等物俱由法捕房起出暫存 
[惡棍解縣訊辦]  
　　徐仲魯同子鴻卿串通二十七保五圖地保夏 
 
 

Page 19

 
 
第二張第三版 
　　順生將吳姓墳地盜賣與泰和洋行得價二千八百元去年被吳控經縣署訊供交保詳情曾紀前報現下吳順生一貧如洗妻亦病故遺有幼子阿大帶往徐仲魯家坐索徐父子不問情由將吳痛毆鳴捕帶至警局着徐交保出外吳無可奈何祗得再去坐索前日夜半時吳順生在徐家中大呼救命者數聲鄰居沈佩蘭魏月舟張永順馮金明徐季樹等聞聲往徐家詢問答稱無事昨日衆鄰不見吳順生父子復向徐仲魯追問吳之蹤跡徐含糊以對且意欲逃避各鄰見勢不佳恐遭波累將徐扭至北五區汪區官以吳順生日前到徐家理論被徐父子亂吹警笛誣賊痛毆由崗巡拘局訊明判送一區分局經德區官研訊先據鄰人徐季樹張永順等數家同供與徐仲魯鄰居前日夜半時聞呼救命之聲當卽詢問答云無事惟吳被徐盜賣墳地前來坐索約有半月之久今因不見吳姓父子恐有謀害情事故敢將徐扭案訊究吾等與徐向無挾嫌惟爲愼重人命起見詰之徐仲魯供詞支吾區長謂吳姓父子在爾家中坐索業已半月若欲回去日間何不可走夜半呼喊救命其情不無可疑着爾先將吳父子交出然後再究盜賣墳地誣良爲竊等案徐供稱縣中有案請爲解縣德區長即着送縣辦理 
[薄懲西報排字公會會長]  
　　法興西報館排字人聨絡鴻安分公司排字人因欲增加工資罷工要挾一節曾經該館經理西人函請捕房傳訊頭目許德福據稱此舉實由同業朱鑑林所主使故又將朱密提到案該業同人見朱被提即聚集二馬路某茶館商議對付之法一面立刋傳單冀圖抵制前晨捕房又將朱鑑林及罷工人倪阿弟何金生錢祥豐當國安朱裕根王長生徐桂庭崔長泰王如松季佩生顧金林陳蜚才顧小弟並頭目嚴阿寳等二十餘人一併解廨請究許德福供稱同業前立有排字公會議定無論何人不許擅收學徒前由東家薦一學徒故由朱領袖偕會中人邀我至英界某茶館理論聲言須罰洋五百元充造公所經費等語質之朱供前在字林西報排字現已辭歇月餘罷工大事局外人安得預聞實係仇人在洋東前播弄所致至許因擅收學徒罰洋係憑衆論並非商人私見讞員又將排字工人逐一詰訊咸稱二號清晨行至半途遇有素不相識多人攔住去路不許上工聲言該館今日罷工爾一人獨往何益因此或回家或入茶館候示等語二十餘人所供僉同聶司馬檢閱傳單確有會長朱鑑林字樣雖無唆使罷工實據惟所立公會旣未禀官立案已屬違章尤敢恃衆藉端苛罰更屬荒謬遂商之顧副領事從寛判押三禮拜以儆 
[介紹新著]  
　　觀察爲保衞治安之最要機關司法觀察尤握觀察部中最重要之機關魏君伯楨陳君材薌同譯日本司法觀察手續法一書昨承惠賜披閱一過次序秩然足爲司法者之參攷合誌數言以申旗悃 
[城内]  
無知免究○湖北人萬歡喜昨日午後肩負銅錢七千文在新北門内某銅錫店售賣適被縣署捕夥查見以萬售錢鎔化有違例禁即將萬某交由站崗帶至北五區轉解一區經德颧長升訊萬供稱向在南陽輪船上爲廚丁前在漢口時據同船友云帶錢至滬售與銅器店鎔化每千文可換洋一元是以小的由漢來申帶錢進城正在論價即被拘解至案此項銅錢確係已物並非竊來求恩寛宥德區長得供判萬歡喜交保查核旋有閘北騎巡隊副隊官周漢勝飭丁持片到局聲稱同鄉萬某實是安分之人區長遂飭萬將錢領去不予深究 
　　縣批五則○王桂棠等禀批顧董鏡清自被上控以後來縣呈禀者實繁有徒此禀此收取貨捐收數不符控行主沈柏生等於顧董則尙屬間接是否屬實姑候飭差查明復奪陸胡氏禀批前據姜董以房屋好壞不匀恐啓爭　請予變價公分察核事尙可行究竟該房值價若干候　飭姜董估看再飭陸如松等收價照數分派繳案給領須公平議價均匀分派該氏何必定請分屋裁單着即知照李紳鍾珏禀批來牘閱悉希候申報自治籌辦處憲轉復並請貴公所報告江蘇諮議局查考此復又批來牘閱悉希候據詳督撫道憲示遵此復倪志堂禀批田單爲執業要據何能借用用借必有據查核南匯縣來移顧陳氏禀叙借單抵洋係出空言此案上邑先已訊斷候移請南匯縣飭提顧陳氏解案質訊前票吊銷 
　　道轅紀事○浦東二路一區區長游澤寰上海縣知縣田寳榮　閘北遊民習藝所委員蔣國祥先後到道禀見 
[南市]  
　　安插傭婦○崇明婦人陶黄氏昨在南馬頭滬軍營前迷路爲七十二號巡士所見上前詰問以其狀類癡癲帶至南區據稱婦人先嫁陶姓於丈夫故後被人賣與平望沈姓爲妾因被虐待不堪私逃來申在龍華管姓家帮傭等語移經裁判所提訊供仍如前並稱家在黄家堰尙有一翁今欲回里苦乏川資求察判送同鄉會安插 
　　不遵開導○西門外潘聚康南貨店今春倒閉店主潘松生被債主扭控西區移經裁判所訊明判將生財底貨攤理在案近由趙文迪周亮卿王錦堂等盤回接開不料房主黄耕餘不肯出租以冀要約加租控由裁判所迭次研訊並判邀人理處黄仍堅執不允昨經湯裁判傳集　訊再三開導仍不遵理因判一併送上海縣訊斷 
　　借重圖董○法華鄉人整容匠許丫頭之妻阿英前因私逃來滬經許等回不久又逃來滬旋在法租界同登樓茶肆内尋獲因在途爭閙由法捕拘送捕房解由公廨轉移裁判所經陳裁判提訊阿英供年念七歲許本姓唐並非親夫乃母親螟蛉子也婦人前嫁陶姓丈夫病故致被誘佔因其不顧家用是以不願相隨祇得自做女工度日訊之許供幼年憑媒說合贅於許家爲子壻官以兩道供詞各執命一併暫留候傳該處董保來案再訊嗣由廿八保七圖地保陶翰卿投禀前情裁判員以核得口供不甚符合且該保所禀亦屬支離仍候函查該處圖董再核 
　　尙須吊贓○川沙航船莊曉奎之夥王蘭生蔡阿土黄春林等私匿川沙廳成司馬衣箱一只由廳差陸炳協同家丁周順持該廳移文投案禀稱所失行李檢得所缺尙多求請究追旋由王供曾在川沙北門外同泰典 
起案各贓外其餘仍在黄處詰之蔡黄兩人所供相同判黄王二人各戒責二百下蔡責一百五十下一併拘留候派探協同來投前往黄處起贓獲案之贓先給該丁具領 
[閘北]  
　　四路分局批示三則○商民余菊齋禀控謝寳珍匿女悔婚一案奉批候傳全案人証訊明核奪民人瞿長桂禀控陸瑞祥押産盜賣圖賴抵欵一案奉批候傳陸瑞祥等到案訊明究追婦人張王氏禀控張桂生以孩作餌騙取銀洋一案奉批候傳張桂生及中証陸四寳袁正皆張阿二等到案質訊核奪 
　　押究拐逃○湖北婦人張胡氏日前帶領小孩二口至南京尋夫被匪徒江小二子誘往鎭江串同匪黨章夙朝帶來上海又與蟻棍王阿大通謀將氏之六歲次子賣與閘北蔡姓得洋四十八元江即逃逸由該氏扭章王二人至捕房控告解經英公堂前日訊判移送四路分局押候訊究 
 
 

Page 20

 
 
車夫作弊○錦盛絲廠前日雇小車夫頭胥嘉喬守元等往華比洋棧出繭子三百九十一包運至祥茂絲廠中查有爛繭四包疑胥等作弊扭控四路分局奉蕭區長諭准暫押候訊 
[英租界]  
串賣小孩○寡婦薛陳氏之七歲男孩阿榮由劉張氏沈劉氏王張氏張未生等爲中賣於粤婦何張氏並倩測字人居心十代書契據前日由其母伴往因該孩不愿在途啼哭由捕查見拘入捕房經捕頭詢悉　情即派包探將各人查獲昨解公堂訊明判居心士開釋薛陳氏女子與何張氏分别留候下禮拜六商明再核餘人各押兩禮拜以儆 
同鄉公憤○安徽人李順來因拐同鄉人詹發遠之内弟媳吳詹氏來滬被控捕房由廨訊供押候查辦在案昨經中西官復訊由徽州會館董事汪禹臣遞呈公禀求究判李還押並令知照氏夫來案質訊 
賭棍解縣○虹口住户范毛毛前因持刀國書其妻王氏由捕拘解公堂訊知范係賭棍判令收押候查在案昨經中西官復訊因接縣署復文范係虹口著名賭棍遂判押解上海縣按例嚴辦 
私遞食物○婦人陳金氏前日在公廨女押所後面將食物用索遞於樓上女犯被三百另九號華捕查見拘送公廨收押昨經孫襄讞會同德師副領事詰問究將食物送與何人氏堅不供明即由中西官至遞物處所勘明形跡遂判收押女所七天示儆 
女孩迷路○女孩林妹因不辨路徑由捕送留公廨昨由官媒解訊據供年十一歲餘語不清判發棲流所留候認領 
男女苟合○陳阿浩引誘蔡世泉之妻周氏至東有恆路某號屋内奸宿被蔡偵悉報捕將男女一併查獲昨解公堂訊供屬實判陳與周氏分别各押三月氏於期滿後交其夫領回管束 
失火即熄○昨晚七時垃圾橋南首浙江路洪德里某姓家忽爾起火幸經皮帶車馳往扑滅刻捕房巳飭探往查矣 
[美租界]  
藉端滋擾○住居　潼路青雲里一百五十五號之鄭步超昨日投報捕房云有粤人三名口稱搜查私貨來家滋優迨喚巡捕到來已被逃逸請爲查辦捕頭准之 
請查逃妻○住居西華得路七十號婦人唐氏昨忽背夫潛逃由其夫朱某報告捕房請爲查緝捕頭允之 
做賊心虛○昨有某甲持銀牌一方向吳淞路翁天興押店抵押店夥見其形跡可疑詰問來歷甲情虛棄物而逃由店主報告捕房暫留候查 
小車肇禍○小車夫王道洲昨午推車至百老匯路撞跌行人高景春致傷頭面由捕車送同仁院醫治 
乞丐行竊○丐者王小萬昨在百老匯路陳利生家求乞乘隙竊取衣服而逃由捕追獲押候解辦 
[法租界]  
從寛發落○剪綹賊陳炳奎摸竊壽康店應子鑑身畔洋元當被獲送捕房解廨請究聶司馬以陳認竊不諱姑念原告未到從寛枷號七天了案 
　　欠租查辦○房東朱桂福控房客張寳成欠租洋四十元私將房屋轉借與李順興求請究追由聶司馬提訊適張因事出門由張妻王氏投案訴稱欠朱房租因無力歸還故將各物備抵是實質之原告稱並不收伊各物請察判氏交保候查明再核 
　　付租開釋○李明哲前控劉四延虧欠房金訊判限交在案今劉挽人向李料理明白投公堂禀請銷案廨員准之判劉當堂開釋海上學界調查錄 
[滬北各學堂署假考期内招考開學一覽表（續）]  
商學社兩等小學南泥城橋德慶里口七里十二日開學七月初十日招考 
七歲至十八歲之兩等小學生學費六元 
達成學堂派克路潤身里七號七月初一日開學距開學前兩星期登報招 
考高初兩等學生學費二十元膳宿生五十五元 
養蒙小學六馬路横街仁濟堂内七月初五日開學七月初招考隨到隨考 
正預兩科生學費分文不取書籍自備 
公立廣兩等小學愛而近路均益里七月初五日開學七月初一日招考 
高等一年級及初等各級均可插班學費二十元膳宿費三十五元 
上海中等商業學堂附設商業敎員簡易科講習所上海西門外打鐵浜七月 
十六日開學六月初七閏六月十三七月初一日招考具有中學根底略知科學 
年十八歲以上二十二歲以下者均可投考膳宿費三十元半膳十元二角 
育賢女學派克路十八號七月二十日開學署假期内隨時招考高初兩等 
學生學費照舊例膳宿費三十元 
三育女學新閘大通路平江公所對面閏六月二十八日開學閏六月十九 
日二十六日招考高初　等及專修科學生學費高等九元初等六元專修科學 
費與高等科同膳宿費約三十元 
愛國女學海寗路錫金公所西首天保里開學七月初一日六月十六十七 
日及閏六月二十七二十八日招考新生學費高等十元初等八元專修科十二 
元膳宿費均二十六元 
 
 
 

Page 21

 
 
   
 
 

Page 22

 
 
爲二馬路燕慶園倒閉虧欠各上行一事該酒館總理共六人除王君吟雪業已將虧欵中六分之一照數認償清楚外其餘五總理乃徐君景甫　李君松生　周君俊生　王君國恩　陳君蘭亭亦應赶緊出爲清理否則每總理各認虧欵六分之一爲此登報聲明限二十内速將虧欵理清若仍置之不理惟有稟訴　商會移請　公署追欵幸祈自重體面毋得自悮爲要　衆上行公啓 
[眞崎洋行做掛麫機器]  
咦此機資本頗輕獲利甚重運用簡便而且物質堅固至於所製之掛麵切麵均係光潔可愛尚且又粗細長短等無不隨意製造近來暢行各省已購者咸相爭頌未辨者可速購此機一試方信言不虚妄　仕商賜顧者祈駕臨敝行接洽遠埠函知即將價目圖本奉上不取分毫　上海虹口吳淞路中瑪禮孫路三號眞崎洋行白 
[辯明]  
啓者前於五月二十日申新兩報登沈馨一施少泉等騙店主晋如洋數百元云云實係被旁人纒誤况沈施兩君均屬體面紳士得悉此情來向小號申理現挽好友吴君竹筠向沈施二君前商勸自應揭登各報代爲辯明特此告白童永和啟 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅第二版 < 
要摺 
[湖廣總督瑞澂奏查明疆臣武員被叅各節摺（續）]  
　　又原奏謂署海州參將李東武當海州災歉嚴禁雜糧出口之時包庇牙行痞匪私運小麥經淮北水師追獲李東武遂與痞匪鮑殿昭劉振亮密商率領匪徒刧回麥船槍傷水勇六名另有一名落水不知存亡李東武恐事敗露詭稱拿獲走私船隻水師與之爭功迨海州知州親往勘騐贛榆縣緝獲痞匪鮑劉兩姓訊明每麥一石納規費二千俱飽李東武私囊而張人駿以李東武獲犯爲辭竟免置議一節查海州糧食走私多由新浦出口近因連年災歉嚴禁私運由海州知州在新浦地方設一東口局專派司事稽查並有水陸營汎會同查緝上年七月十三日天甫黎明有糧船兩艘私運出口淮海水師營哨弁向志標聞聲起視喝令停泊不遵派勇駕船跟追始將兩船獲住查騐所裝糧食共有小麥七十餘石豌豆一百餘石正擬押回新浦忽有匪徒數十人往奪船隻營勇衆寡不敵遂被拒傷六人又落水者一人該匪徒等即奪船而逸嗣由參將李東武派弁江玉琦在贛榆縣境拿獲私運行户包殿昭劉振亮等解交海州訊究先據供指前署海州知州施煥所派東口局司事每糧一石向索規費二百文迨追查所供司事並無其人顯見畏罪誣攀一再研詰無可狡賴乃自認包運走私不諱惟糾衆奪船拒傷營勇則諉之船户所爲堅稱並不知情當經接署海州知州陳宗雍分别懲辦並另緝奪船匪徒詳報完案落水營勇于德標一名旋即回營亦未淹斃此案之本末如此是新浦私運糧船確係淮海水師追拿復被匪徒糾奪私運行户包殿昭等則係李東武派弁拿獲如果李東武包庇走私曾得規費則包殿昭等獲案以後東口局司事尙信口誣攀焉有不據實供指之地就該行户等所供未涉及李東武一語案卷具在可以覆按此查明李東武被參各節之情形也伏查江北一帶素爲梟匪淵藪海州港口紛歧又爲糧食走私要道臣前在江蘇巡撫任内曾飭營汛員弁會同地方官嚴緝有案五有宏李東武等倘如原奏所云確有通匪運私實跡則臣斷不敢姑息養廱稍事隱徇但詳覈兩案一再訪查所有刧鹽匪徒走私行户皆爲王有宏李東武派弁有所緝獲則就事論事王有宏等尙知自愛當不至如原奏之所言而張人駿對於此兩案辦理亦尙合宜未加寛縱惟刧鹽逸匪陳維實及海州糾奪糧船匪徒雖經張人駿批行追緝至今尙未獲案王有宏現充兩淮統領緝匪是其專責李東武現署海州參將同負汛防責任防緝不力咎實難辭况查王有宏年力就衰沾染綠營積習頗深李東武性近躁率人地不宜應請旨飭下兩江督臣張人駿將王有宏李東武二員分别撤差撤任以示薄懲所有此兩案未獲匪犯應由張人駿責成營防員弁會同地方官勒限嚴緝務令獲案懲辦以靖閭閻而保治安至於原參張人駿各節經臣嚴密偵查大都傳聞失實應請從寛免予置議所有查明疆臣武員被參緣由理合恭摺覆陳伏乞皇上聖鑒訓示謹奏宣統三年六月二十五日奉硃批著照所請該衙門知道欽此 
[内閣侍讀學士延昌奏疆臣縱用武員庇匪殃民請飭切實查辦摺]  
　　奏爲疆臣縱用武員以致庇匪殃民擬請飭派鄰封督撫切實查辦俾防釀亂恭摺仰祈聖鑒事竊維江蘇一省素稱財賦根本之區亦即盜匪出没之藪正視疆吏任用得人緝捕有方故雖内患潛滋尙可望覺察於未發消弭於無形乃今兩江總督張人駿蒞任以來其於蘇省情形已極隔閡而年老昏聵尤在縱用武職劣員王有宏等以致庇匪殃民駭人聞聽勢不至於釀亂不止敬爲我皇上縷晰陳之兩淮統領王有宏者聞係直隷拿辦之巨匪冒竊奬札潛逃粤省該督人駿倚爲心腹及隨到兩江遽委以軍事重任有宏得所憑依藉事敲詐復與著名巨匪楊長愷王朝熙王正國等暗中結爲死黨指揮擄掠坐分其利所以本年春間該匪黨各率數百人敢於江北一帶白晝搶刧凡裡下河喬家社朦朧鎭馬家蕩等處雖昔髮逆猖獗尙未被害今竟悉遭蹂躪迨楊長愷嚴緝就獲有宏祗以刧鹽號爲辭朦禀該督發交運司會同審訊希圖從中庇護嗣經江北提督拿獲巨匪徐小五等供出長愷黨羽甚多電咨該督飭有宏將長愷解淮備質有宏初尙抗拒至一再電催不得不解忽假報長愷病故以滅人口因該督信任有宏無敢舉發而江北盜風至今益烈又有署海州參將李東武爲人粗鄙貪暴前在清江副將任内被控降調後因結納有宏夤緣該督遂得委署適海州災歉之後嚴禁雜糧出口東武竟敢包庇牙行痞匪私運小麥本年七月經淮北水師礮船追獲走私麥船二隻東武遂與痞匪鮑殿昭劉振亮密商率領匪徒多人刧回麥船當時槍傷水勇六名另有一名打落水中不知存亡而東武恐事敗露詭稱拿獲走私船隻水師與之爭功遽先朦禀該督迨經該州知州親往勘騐並由贛榆縣緝獲痞匪鮑劉二姓訊明走私不諱每麥一石納規費二千俱飽東武之私囊先後據實禀報而該督轉以東武業經獲犯爲辭竟免置議自是牙行痞匪公然運私出口持械護送水師亦不敢查禁矣總之長江一帶盜匪横行故去歲清江兩次兵變論者咸謂匪徒煽惑所致不爲無因倘聽任王有宏等表裡爲奸該督始終以昏聵從事萬一釀成流冦之禍難於收拾詎惟江蘇一省岌岌可危即東南大局亦將受其影響臣旣有所聞不敢安於緘默可否飭派鄰封督撫查辦之處出自聖裁臣爲急防匪亂起見謹恭摺瀝陳伏乞皇上聖鑒謹奏 
國外新聞 
[英國政界爭端續聞]  
　　初三日倫敦電云目下贊助藍思唐君者日見其衆統一黨貴族中之不肯服從者其數能否力逼政府增錫貴族外間頗存疑意不敢豫决斯丹達報及每日郵報均稱彼等爲死强物每日郵報且謂英國政界從來無此紊亂 
[東京大風灾續誌]  
　　初三日東京電云東電云東京電云報交通業已復原此次所遭風雨之災其災情較預報者更爲重大傷失人民甚多練習艦橋立於本月二十五號在阿塞爾灣操練之際忽遇暴風大雨 
 
 

Page 27

 
 
水手溺死者兩人受重傷者二十六人昨日該艦已入横濱港中國皇后郵船聞於二十七號黎明在烏拉茄海峽入口處附近擱淺現有輪船一艘兵輪三艘開往援救搭客水手貨物均慶平安惟據人云欲使該船出險頗爲費力云（以上譯字林報）同日東京電云中國皇后輪船於星期四日晨間遇風擱淺宗谷及蘇號兩巡洋艦即赴失事之處拯救搭客（内有華人一百四十名白人六十名日人三名）及船員等三十九人今晨己將諸人及該船之郵件貨物載抵横濱郵件貨物多有受溼而損壞者船底受傷甚重今殊難望將其拖離海礁云 
[英德釋嫌]  
　　初三日倫敦電云初一日路透電稱英國頗以摩洛哥境外之殊民地而爲法國所收受者爲無碍於英國柏林見此電信始不信種種驚恐之傳聞柏林股票交易社復形安靜德報承認英國有解决摩洛哥前途命運之權又柏林電云英首相在下議院所發之議論頗得德國報界之滿意蓋其議論足徵英政府不欲干涉德國所得摩洛哥境外之報酬也 
[德皇助振]  
　　初三日柏林電云德皇現捐二萬馬克以拯土耳其京城因火受難之人德國各處皆籌集賑款彙寄灾區 
[波斯俄使近舉]  
　　初三日栢林電云駐波斯京城之俄國公使現禁止在波斯之俄人干預仇敵波斯廢王之舉動 
[敎皇無恙]  
　　初三日栢林電云敎皇前曾抱恙今已全愈 
[歡迎日將]  
　　初三日柏林電云日本陸軍大將乃木子爵現在塞維亞京城頗爲人所歡迎（以上譯文匯報） 
小說 
[言情小說投海孤兒（七十六）]  
　　果前此有人誠告密昔司。謂將見一中年之水手。而愛心立動者。密昔司必將極力斥之。以爲嫚語。不料自見沙遜以後。似有飛。來之情絲。裊於胸際。深覺此心忐忑不可自聊。乃不知其何以如此也。迨沙遜與愛力森併力。以救馬利亞。密昔司見其風槪堂堂。一無所懾。始大敬服其。人沙遜亦以至誠之情欵。進諸密昔司。密昔司至此。遂不能不愛沙遜矣至。於沙遜受囚。大舟遇險。島居待救。彼此同在患難之中。感恩者逾深其銘篆之忱而戀愛者又儘足貢其纒綿之欵。長日相對。促膝深談。彼此互憐其蹇運互相勸慰。因而相向流涕。著者曰。二人之流涕。非悲慨也。蓋感極樂極而然耳。此時情網四張。此二人入諸情網之中矣。至於諸人居島之情狀。吾書可以弗述。蓋前此吾國之著作家達孚。曾著魯濱孫漂。流記。描寫窮居海島之。情况至眞且肖。著者卽歷狀愛力森輩居島之情形。度亦煩而無味。不如略之爲得綜言之。諸人島居六日。得救矣。船爲印度公司之輪船。名菲沓魯音自巴西飽載土貨。經亞墨孫河口。及委内瑞拉等處。而至古巴墨西哥。又由墨西哥航歸英倫。而經過西印度羣島。當此船斜過馬尼克耶島時。以此處礁多。緩緩而行。船主白拉格。方以袁鏡四窺。忽見島中愛力森所立之標旗。且見似有白幕。張於島上。知島中有人待救。遂立下舢板。船主自率水手八人。登島探視。愛力森輩見之狂喜。此菲沓魯音之輪船。遂拯此數人。載歸英國。 
[第四章]  
吾書至此。復將言迭克司之事矣。迭克司與大副輩同登舢板。倉卒求生。而彼時雨虐風鏖。高浪山立。區區舢板。胡能當其冲擊。迭克司輩所乘四舟。悉覆海中。諸人皆死。惟迭克司遇救。蓋美國郵船拍定登者。於迭克司覆舟之明日。在巴巴里島附近之處。拯得兩人。一人已死。迭克司抱一酒筩氣息僅屬。船人拯之而醒。遂亦自紐約遄返至英倫。吾書至此。幾令讀者諸公。不信天道之有知矣。彼迭克司者。爲萬惡之人。何由得出於死不知天道至深。决非凡人之心。可以揣度。當哈麥司東觸石之。頃在例當令婦女先登舢板。乘客及水手繼之。最後者。始爲船中執事員。乃大副及水手等遇險大懼。力爭舢板而逃。棄置馬利亞輩於弗顧似馬利亞輩瀕於必死之地矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
