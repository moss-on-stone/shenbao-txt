# 1881 - 43 - 4902801

 

Page 1

 
 
[新印各種書籍出售價目] [  本舘]  
　　啓者本　所　印書　　各　　可　　　上海發　外其餘各外埠即由　申　　經手如蒙　諸君子欲　閲者祈　惠　可也所　售外埠之書價與在上海一律　　　人　有　　　　等　　　客信知本　以便查究　　將　書　價　列如左 
　　中英和約洋一角　中東和約洋一角　瀚海尺　洋四角　在　雜志洋二角　三岡　略洋三角　　　新　洋四角　昕夕閒談洋四角　平浙紀略洋三角　草廬經略洋三角　　　餘　洋三角　文海披沙洋二角　寰瀛書報洋一角　紅樓夢　洋五角　水滸後傳洋五角　　　錄實洋八角　綏寇紀略洋四角　　實瑣紀錢八十　四夢彙談洋二角　白門新柳記一角　　約　　洋三角　閨香詩　洋一角　書宇瑣紀錢八十　四溟瑣紀錢八十　格致彙報錢一百　六合瑣言洋四角　柳南　筆洋二角　香　筆記二角二　寰瀛附卷二角五　訂　雜錄一角五　　事　錄四角五　零金碎玉一角二　尺　集錦一角五　春　堂　記二角　獨悟　叢抄二角　印　　隨筆二角　　淮書　錄二角　　漢博聞　角五　蟲　漫錄一角五　　城　　一角二　臺灣外紀三角五　快心編實洋五角　　魂香實洋二角　林蘭香洋四角五　女才子實洋二角　東　記洋一角五　　武記實洋六角　青樓夢每部五角　　月　洋三角五　東征集洋一角五　　雜記洋二角五　夢　叢説洋二角　藝林伐山洋二角　聞見異辭一角五　　國史記洋六角　　軍紀　三角五　茶餘　薈一角二　史餘卒覽二角五　何典一角五　野記一角二　蜀碧一角二　粵屑一角五　西游補二角　庭　錄一角　　愁集二角　點勘記二角　小家語二角　　史洋二角　書目洋一分　續書目一分　　史洋五角　笑史一角五　語新一角二　耳郵一角五　痴説一角五　香陵　三角　　中三角五　十三日　筆記洋一角　　　雨秋　錄洋四角五　清建閣尺　洋一角五　山東軍興紀　四角五　屑玉叢譚初集洋四角　屑玉叢譚二集洋四角　屑玉叢譚三集洋四角　屑玉叢譚四集洋四角　有正東齋尺　一角五　螢　異草初集洋二角　螢　異草二集洋二角　螢　異草三集洋二角　續異書四種洋二角五　曾文正公年　三角五　有正昧齋日記一角五　歷代陵寢備考洋七角　淮軍平捻記洋一角八　夜雨秋　續錄四角五　紀載彙編實洋一角五　　問據目抄一角五　山中一夕　二角五　景船劆２雜記一角五　揚州畫紡錄洋四角　宫閨　名　洋六角　甲申傳信錄洋二角　吳中平别記洋二角　硯雲甲乙編洋五角　　雪紆紀艶一角二　談古偶錄洋一角五　六梅書屋尺牘二角　　經書舍零　角半　使琉球日記一角八　　露　雜記一角五　　砭軒質言一角五　尊聞　墨選一角八　天壇長城圖舍三分　稟啓零　一角五分　航海述　一角八分　曾文正公大事記洋一角五　尊　　詩選初集洋四角半　尊　　詩選二集洋四角半　笑笑錄實洋三角　　史探　錄洋三角　平定粵匪紀略四角　後西游記實洋五角　　花綠十二本六角 
[待時説]  
　　風和日暖之時几净窗明之地二三知已促膝清談間及時事静存子曾於余曰近日中俄之事和議將成論者皆爲兩國人民額手慶太平之福而琉球一事又駸駸　漸露端倪傳聞日本欽使之來華者將抵燕都而忽然召回且聞日國兵船奉命來華已抵滬上由是觀之則中日之釁將成矣夫以日人之取琉球其是非曲直各報早已論及不必贅　第就時勢而言之中國此時似尚不可與日人啓釁也余曰何以言之静存子曰俄人之於伊犁雖曰取之回人而實則爲中國故地其勢不得不與爭設俄人執意不還則中朝必將命將出師意圖恢復即　糜費餉項勞苦軍民亦有所不遑計及至於琉球則不過爲中國藩服境地本不歸版圖此時爲日本殄滅中國但當聲明日本之罪責以大義使之歸還固不必爲爭地爭城之戰也而况俄事雖已成和尚未定局各處籌兵籌餉所費已屬不貲而山海關牛莊等處以及沿海各口之防戍又不能即時撤去用餉尤　孔多而又加以償還俄人之銀其數幾及千萬以中國此時之情形論之恐亦有所不給矣或者謂中國未得新疆以前國用或虞不足既得新疆以後國用日見有餘可見得地之效然爲此言者恐仍屬官樣文章專就其利而言不顧其中之弊則惟見其得地之效而不知其害其實則伊犁苟經收回之後籌辦者後安撫人民所費定必綦鉅當此之時而尚欲開衅於日吾恐非策之上者矣兵法云見可而進知難而退今俄國明知中國之必不干休整軍經武摩厲以須必欲得地而甘心焉而自顧又多内雖士耳其戰事所費餉項亦未易彌補深恐兵連禍結勝負不可預知一或失手必貽隣國之笑故亦降心相從但得中國允許償還兵費有所藉口隨亦棄仇成好此固俄人之善自爲謀也或以爲俄人既得如許償銀其利較勝於得地故願爲和不知中國雖輸銀於俄而此項餉欵俄人早已耗散初非可以收之外府而藏之内府者也不過知己知彼善刀而藏而聊以得銀爲解嘲地耳中國則以爲兵既調集餉亦籌備不能試用於俄不妨試用於日噫是何計之左耶爲中國計者不若歛兵息民厚培元氣自己既可自信然後徐待日人之釁俟其有隙可乘乃可得閒面動則我處於盈彼處於絀其制勝也不難矣若於此時輕舉恃俄患之已平而即移師東下盲開兵端無論勝負之數不可預必即使轉戰無前日人披靡琉球亡而復存中國兵威從此大振義聲聞於薄海橽伐凜於遐陬然而得其地不可以入輿圖鹵其兵不足以實行陣徒費無數兵餉以博興滅繼絶之虚名必致國帑内竭民情外離又豈得爲謀國之至計也乎易曰待時而動時而曰待則即遵時養晦之義時有未可則守如處女時有可乘即出如脱兔古人用兵謀國策治安而曰待時而動時而曰待則即遵時養晦之義時有未可則守如處女時有可乘即出如脱兔古人用兵謀國策治安而計久遠者胥是道也日本雖僻處東海而近年以來其君勵精圖治傚法泰西製造兵艦强兵富國大有蒸蒸日上之勢惟好高騖遠頗有似乎秦皇漢武之所爲夷滅琉球通道高麗其意殊不可測若以中國之兵力與之頡頏正未知鹿死誰手况同居亞洲之内不啻爲唇齒之相依苟一構衅無異於同室之操戈設或一擊不中四隣聞之必將訕笑與其貽後日之悔不若守臨事之懼静以待時時然後動庶不失持重之大體也耳 
[日船來滬]  
　　晉源報載日本兵船名江哥干其兵官名一土於前日下午由横濱來滬輆船計重二千二百 
 
 

Page 2

 
 
墩其機器有一千五百匹馬力上裝砲十三尊云字林報亦言日本欽使宍尸大臣於禮拜三即本月十八日早上由北京而至鎭江即坐北京輪船於前日下午偕同眷屬均已抵滬云 
[譯錄日報]  
　　西報論中東之事云日内聞中國爲琉球一節欲與日本啓釁雖未得有確音然觀於日本欽使已返節來滬中國之駐紥日本欽使聞亦召之使回則中東失和已露端倪前聞有中國欽使將次調任日欽使亦有告假之信似與此事無關乃日本又有江哥十兵船自横濱奉命來華則其故亦可想見矣故由日本新聞紙内將其有關於中事者一一繙譯登諸報章以供衆覽據日本報言江哥干兵船關離横濱必有國家要事葢該船之啓行兵官奉有密旨其下皆不能知船上除應用食物之外又裝得米一百五十袋并軍械等物甚多並有草鞋數千雙於英本月初四黎明生火下午一點鐘啓輪横濱之知此事者紛紛議論皆傳言此船開任上海船上載有外務大臣及水師副將此二人亦曾到過中國是日十一點鐘下船由此觀之恐不免有搆衅之意也又一日本報言當中俄未經定和之時琉球一箇應即乘機説定前時美前總統格蘭脱曾爲調處云琉球之近於中國境地歸諸中國其近於日本者歸諸日本此議或疑已曾定局而不知中國實故爲延宕綠俄釁未定故姑作緩兵之計今俄議已成中國即將移　俄之師尋仇於日本故議者以爲中日必有衅端也日本欽使已離北京或當回東京商議此事江哥干兵船奉有密旨令其即日開行往中船上載有大員數人與駐華欽使相商如果已有釁隙即由該船將欽使接回中東之和與不和即因此而决又言中朝因日本至高麗通商本有不悦之意設或兩國搆兵日本必將寓居高麗之日本商人先行召回恐中東開衅之後高麗不但未必助東抑且必將助中以攻東也又云日本鈔票前曾由官收回倘與中國尋釁則鈔票勢必復行其收買鈔票之金銀洋錢當留爲軍餉及購辦砲械之用也以上皆係西報採錄日本各報其言雖未必確有可據姑繹錄而存之 
[國債近聞]  
　　晉源報言胡雪岩觀察由杭來滬探悉係欲與本埠銀號商借國債蓋前時債欵本由胡君輕手故此次仍煩經理也 
[給洋賠償]  
　　西報言怡和洋行即管理克而侖輪船之經手人付給載而門帆船水手之遭難失物者計洋一千六百四十八元以爲賠償之費由英領事公館收到此欵當即分别發給矣 
[輪船櫊淺]  
　　招商局江通輪船刻聞在長江櫊淺雖將船内貨物及水櫃中之水盡行起出而船身尚難脱下緣江水甚淺船之兩旁業經乾涸須俟江水稍漲方可開行也 
[選兵出洋]  
　　海琛輪船主與一某姓武員於禮拜三在吳淞桃選兵丁約有三百人皆經閲視操演其紀律與西兵頗堪頡頏操演之後與邀回閲視之人即在船上用膳是日聞又延請西人嗣因天氣不佳故西人到者寥寥刻下該船尚停吳淞不日即將載所選之兵前赴歐洲矣 
[華誕停公]  
　　英本月二十二日即中國正月二十四日爲美國開國總統華盛頓誕辰故美國公館及各美商行家皆於是日停辦公事以誌慶賀云 
[窮途獲財]  
　　蘇閶普安橋某姓夫婦向開麵舘生理連年生意清淡負欠累累比　底又以所賃房屋租金久欠房主押令遷移某夫婦如喪家之狗既難餬口又無棲身正在窮途忽於除夕夜拾得手巾包一个包内有洋蚨四五十枚此外銀票一紙數有二百餘兩係上海某號劃兑者某將現洋交付其婦即於元旦走至上海持票取銀如數收訖於初十日回蘇既得資本并還宿逋仍在原處重理舊業日來生理遠勝於前人謂某夫婦雖係窮苦而勤儉倍於常人諺云大富由天小富由勤其所以剥極而復者未始非勤儉之所致也 
[臘雪應時]  
　　天津去冬祈雪得雪各日期疉輕列報臘底天時和暖氣候晴明至二十八日驟覺陰霾同雲低垂午後有祥霙飛舞晚間大下曾未刻瓊粧玉琢已滿庭階是時去除夕僅晝夜若果雪澤霈降無論大小管生必驟形清淡詎二十九早又旭日曈曈天氣晴朗沿街積雪早有好行其德者逐段掃去故除夕之經營新正之揖讓均不至有阻礙云 
[貧民苦况]  
　　前年天津典當讓利兩次去年本有是舉以有夫已氏爲之斡旋而事遂中止此曾列入前報聞去歲故衣估價極高而讓利一舉只照向例舉行並不重減當商獲盖頗厚年終或當或贖爛其盈門不似三兩年前有當無贖雖資週轉歲除前五日櫃　典夥已有應接不暇之勢櫃外人聲鼎沸亂如紛絲從日出起直至日昃迄無寍晷當門已關閉矣至歲底數日人數尤多事情尤瑣典夥實萬難支架大除夕城鄉當舖一律向不閉關然城中紛紜一夜至元旦日出即人數漸稀惟今年鄉間直至元旦日中猶難閉門其中大都係轉利者葢彼從除夕前來夜以繼日典夥竟未暇及而一逾此日利息如故難叨末减寍守候終宵繼之半日而不肯去查竟有重門下鑰而内尚留數十人者忍飢兩日待至初二拔關始轉票而出其實止爲讓利耳貧民之苦若此而出冬夫已氏乃猶爲之斡旋獨何心哉 
[麥田得雨]  
　　揚城於正月初五六日得雪四鄉麥田已有向榮之意而雨澤尚未霑足郡尊復於十一日建壇虔祈至十三日夜間又雨十四日午後忽然大雪渾如扯絮搓綿約兩時許積有寸餘至戍刻繼之以雨檐溜浪浪通宵不止十五日辰刻始歇據傳得雨有三寸光景如半月後再沛甘霖則春麥可無憂矣 
[甯郡燈市]  
　　寍郡燈彩之奇巧幾於無美不臻今年自元旦至元宵燈市尤形繁盛如府署前郡廟前以及廿條橋等處徧設燈鋪人物花卉禽獸翎毛諸色皆備遊人因天時晴爽星月交輝靡不入市觀燈各處十色五光令人神怡目眩途間則老幼相率士女如雲世際昇平時逢佳節宜有此點綴也 
[牛痘開種]  
　　甯波府署土地祠内所設施送牛痘局今歲定於月之十三日爲始施種四個月刻聞先期处局掛號　日以百計蓋不 
 
 

Page 3

 
 
特貧者可以省錢而富者亦取其穩便是以就種之人日見其繁盛也 
[焚典續聞]  
　　揚城同益當被焚情形已疉陳前報今鄉民之動武者雖已少靖而紳士人等又復具稟紛紛盖本城受累者多且實知其所以然有証有據歷歷可指故衆心尤爲不甘昨日典東某及該典正管事某俱已來楊太守何公曉以利害現特出示曉諭照例按票賠償人心稍定惟該典中有一少年某夥爲官所拘招出初九夜貨樓第二次之火及大櫃第三次之火皆有不伸言者且該典間壁爲方公舘其室本係該典租出方姓於去臘二十八日另遷此屋仍由典中收回本來有門可通而外人不得而知當火起之時貨箱有從方姓大門扛出見之者只疑方姓避火搬抬不敢過問今既指明且得　據恐聚訟者益覺有詞也 
[時疫盛行]  
　　痧氣應盛于秋夏兹聞浦東川沙各鄉自去冬以來有所謂弔脚痧者染則兩三日便可斃命今立春後仍然未止大抵由去冬乾旱河水不潔遂致酿成是疫也 
[茶棧案近聞]  
　　江裕昌茶棧倒欠延生恒吉第七家錢莊及裕泰松茶客等欵項并存項銀共約二十九萬兩有零此案前後訊供各情迭經登報兹悉該棧主江老四函致各莊稱江裕昌在滬確有恒産約值銀三十萬兩所欠各莊不過十萬零何致將棧逼倒况將執事人歐夢麟通事人歐昌朝控押實出于情理之外云是以該莊董事禀明陳太守稱覩此情形諒江老四必有信與歐夢麟太守隨飭差將歐夢麟帶案訊究歐供東家江老四並無信來太守飭差搜其身畔果無書信又飭查其覊押之所旋在其火食籃内搜得許多字紙呈閲係裕泰松等上控之稟批及歐之友人葉夢麟寄歐之信信中稱汝現在押尚祈安心不必憂慮天下無不了之事等語並有歐致江老四之信稿稱君不必來滬再觀動静而作計議來則無甚好處太守鑒閲之下向歐謂爾東家既有信與各莊口出大言爾極應將各項銀兩清理明白歐稱東家者無信與各莊我實不知太守又問然則汝囑東家不必來滬何也歐答語支吾太守隨諭歐夢麟即日將司帳人招之豐交案以憑訊究延則比催 
[偷免水脚]  
　　昨日清晨由法西捕在浦灘巡緝見有兩人從太古行惇信輪船上岸一人肩負銀笆隨上前盤詰言語支吾西捕搜其身畔則一人身藏洋蚨俱係整百拘進捕房經捕頭查詰負銀笆有名楊阿三笆内有洋八百元其身畔藏洋者名陳阿二搜得有洋九百元兩人共藏洋一千七百矣詢其何來則稱係由寍波協興信局託帶至申交滬北英租界四馬路協興信局等語楊陳兩人并供認即在惇信船充當細崽捕頭得供着暫押俟朱明府發落及經明府研訊時楊陳兩人仍供如前間其銀洋既爲信局所託帶何以於黎明時藏身上岸答稱實情偷免水脚遲則恐船主得知正在研訊即據該船管事盧東升投稟稱該兩人的係在船之人洋實協興之物求請釋放給　以便轉交等語明府謂僅憑爾一言即可保出斷無是理如要領洋須囑該船買辦具保法捕頭謂此事當由船主寫信到來方可保去故仍將該兩人暫押嗣又聞該兩人經英租界棋盤街寶泰洋貨行保出想該船昨午即須開行則此兩人可以不到公堂然爲夥而若此營私尚有何物不可夾帶乎 
[情節支離]  
　　寍人葛阿四至英公堂稱經收房租因租户倪元順家時常賭博我曾禁阻伊反挾嫌聲曾要與我爲難又稱欲將穢物塞我口是以訴捕拘案請究倪供並未聚賭伊邀我共賭不去曾有口角豈反誣我開賭乞賜明察陳太守得供之下謂葛阿四既知倪元順聚賭理應訴捕拘究所稟支離情有不合至倪既稱並未聚賭着具不聚賭切結設後查有聚賭情事從重科罪云 
[紙鳶起釁]  
　　謝阿榮赴英公堂　稱同外甥在泥城浜放風筝被多人搶去與論被毆以致頭顱受傷是以訴捕拘獲二人送案請究傅紀梅王阿金同供伊等放風筝斷線風筝落下我等見而拾取致成口角是實並未行毆陳太守驗得謝阿榮稍受皮傷因細故擾衅簿罰示懲判罰傅王二人洋半元給謝爲養傷資完結 
[聚賭判押]  
　　虹口捕房之西捕昨在某姓廣東木　捉獲聚賭人一起並賭具及銀洋十四元一併解送英公堂西捕禀往彼查拿時約共有百人同賭一時逃散祇獲住七人云間官質之賭犯陸阿亨王阿福譚阿安王阿狗陸阿狗譚阿生馮阿四等則稱皆是廣東人並未聚賭尚求施恩陳太守謂當塲被獲且賭具俱在豈容抵賴又問爲首者爲誰木作主是誰爾等當指禀明白可分首從否則一例科罪該賭犯等仍是支吾太守隨將陸阿亨等七人均各判押二個月起案之洋十四元以十元充公四元充醫院經費賭具銷毁 
[送别賦秋生之滬]  
　　一棹烟波路迢迢計遠程翦寒尋舊約把袂絮離情臨别贈詩句消愁借酒兵灞橋殘雪裏揮淚送君行○君忍歌騮去江頭緩控鞍客心揉夢碎風力逼天寒幸暫聯今雨　謂埽花仙史茶磨西脊慕眞三山人皆在座　相將　古歡一尊相對處珍重勸加餐 
[  梁溪瘦鶴詞人弟弢稿]  
[步楊南湖豫園菊社原倡韵]  
　　一徑寒霜一枕花風流合許繼陶家詩人情性眞痴絶醉折疎枝插帽斜　西風一笑對黄花何事登樓苦憶家吟到夕陽秋淡處幾枝瘦影拂窗斜　醉擁寒香次第評好花大半錫嘉名秋風解得人心傲送過斜陽月亦清　小樓韵事付閒評一輩咸驚海内名笑倚秋窓吟斷句天寒詩思十分清 
[  瘦鶴詞人稿]  
[倪思劬書贈聯句兼惠雪鴻偶鈔賦謝并贈]  
　　天涯曾記識丰裁　去秋相見金陵試邸　幸肯聯交到不才雅契三生原易合痴情萬劫不能灰未妨子細論詩格别有纏綿付酒杯更羡雲林貽墨妙淋漓親媵一編來　雪鴻偶鈔爲其尊翁朗山先生手錄者○數載思君願始償憐才玉尺許商量　君賢喬梓愛重風雅見有佳作無不錄藏　狂揮蕉葉書眞醉　君工書法醉後潑墨得雲林法　吟到梅花字亦香漫説疎慵違俗議自拌悴憔替花忙相逢小話情無限燈影分寒夜正央○勞心鹽米阮囊空慣自年年唱惱公命薄已同無定鳥愁多總自可憐蟲貧能累我難爲傲才不如人也算窮今日又生知己感一雙淚眼哭西風 
[  瘦鶴詞人弟鄒弢稿]  
 
 

Page 4

 
 
[光緒六年十二月二十一日京報全錄]  
　　宫門抄○缺單○將軍銘　奏審明定擬摺子○大臣榮等　奏爲奏　閲摺子○又　奏爲奏　聞夾片○又　奏爲循例奏　聞摺子○將軍銘　奏調回馬隊官兵綠由摺子○十二月二十一日理藩院變儀衛光祿寺值日○江南織造文琳請　訓○豫王謝管新舊營房　恩○惠王因伊子命名謝　恩○絪貝勒等謝管宴　恩○額勒和謝補進内大臣　恩○甘肅按察使史念祖請　訓○全中堂請假數日○嵩溥假滿請　安○掌儀句奏二十五二十九日祭　奉先殿　貝勒　貝勒行禮○關防衙門奏正月初一日　大高殿　大光明殿拜表載瀾治貝勒行禮○召見軍機　史念祖　文琳○皇上明日卯正二刻至　大高殿拈香○○光緒六年十二月分缺單　小京官禮部四譯舘大使翟作霖丁　道浙江金衢嚴道英廉丁　知府貴州思南陳廷樑革　知縣直隸淶水陳杰山東樂安疏繼廣俱丁河南　陵李永清降　縣丞浙江安吉孫治近江西都昌孫章鎬丁　吏目雲南鶴慶彭緒瀛逾限　巡檢江西龍泉李堂近江蘇鹽城徐大　病　典史廣西義　楊泗源近　○○奴才銘安玉亮跪　奏爲審明職官疏脱　絞重犯尚無受賄故　情弊分别定擬恭摺仰祈　聖鑒事竊前據北路驛站監督札拉豐阿等稟稱阿勒楚喀雲騎尉石海帶兵一名往省押解覆供斬犯韓泳銀絞犯韓泳財韓泳金張添城四名於光緒五年十一月十一日戍刻行抵金珠站投宿該犯等分持肘鎭由屋闖逃隨派丁役追尋未獲等情禀報前來奴才等以該員石海奉派押解斬絞重犯四犯中途竟至全數脱逃實屬異常疏忽且查明原派解兵八名乃該員就道僅帶官兵一名顯有折差情弊請　旨將雲騎尉石海先行革去世職仍照例勒限嚴緝奉　旨允准在案兹於光緒六年五月十六日據原差董泳發呈報在伯都訥界炮手溝屯　獲逃犯韓泳財一名送案錄供後解省覆訊韓泳財供認寔因天凉不能盤骽坐車向差官等哀求缷脱刑具僅帶項鎖後經韓泳銀等起意商允闖逃解差官兵並無受賄故縱情弊將韓泳財依解審斬絞重犯中途脱逃核其情罪應入情寔者改爲立决例擬絞立决咨部在案兹届一年限滿餘犯俱未弋獲奴才等隨督飭刑司部員將該解差官兵等覆提嚴鞫緣已革雲騎尉石海委領催勝全均係阿勒楚喀廂藍旗永惠佐領下人光緒五年十一月初四日該革員石海奉派帶領委領催勝全甲兵明保肇福喜順成海永明居倉連東等八名往省解送覆供斬犯韓泳銀綾犯韓泳財韓泳金張添城等四名起程時石海因路途遥遠恐路費不足起意令甲兵明保等七名每名折給錢兩千共折錢十四千准免押解僅帶委領催勝全一名解省審勘所得錢文與勝全分作路費初十日至舒蘭站地方人犯韓泳銀等因天冷不能盤骽坐車向石海哀求缷脱刑具石海一時糊塗應允隨令勝全將韓泳銀韓泳財韓泳金張添城木鈕鐐銬缷下僅帶項鎖十一日傍晚時行抵金珠站住宿石海與勝全在炕坐歇遲時韓泳銀等篛石海等不防各持肘鎖由屋闖逃石海等急喊站上人帮同尾追因天黑並未赶獲次日復徧尋無踪金珠站呈報轉送到案當經斥革給限勒緝限滿僅由他人拿韓泳財一犯復呈報到案屢加嚴詰委無通同受賄有心縱放情弊與獲案之絞犯韓泳財供詞符合查韓泳銀原犯因斜激伊胞弟韓泳　韓泳金張添城等待刀强搶素不相識之紀幅胞妹姥頭硬與韓泳銀拜堂尚未姦汸韓泳銀罪　擬斬餘均係爲從擬絞之犯該革弁等雖無賄縱情弊惟中途竟取開放刑具復不加意防範以致重犯脱逃四名之多自應分别擬罪查例載解審斬絞重犯在途開放鎖鐐以致脱逃究明無賄縱情弊仍照故縱律與囚同罪至死减一等擬杖一百流三千里等語此案雲騎尉石海督同委領催勝全解審斬絞　犯韓泳銀等因天冷不能盤骽坐車向其哀求缷脱刑具該革弁隨令勝全將該犯等刑具缷下僅帶項鎖行至金珠站住宿致該犯等乘不及防各持肘鎖闖逃實屬異常疏脱石海除折差罪應擬杖輕罪不議外應與聽從鬆刑之委領催勝全等均照解審斬絞重犯在途開放鎖鐐以致脱逃死明無賄縱情獘仍照故縱例與囚同罪至死減一等杖一百流三千里例各擬杖一百流三千里石海係職官應發往新疆効力贖罪委領催勝全應革去甲兵錢糧俟奉議覆照例折柳鞭責發落逸犯韓泳銀等仍飭嚴緝獲日另結除供招咨送刑部外所有審明疏脱斬絞重犯分别定擬緣由恭摺具奏伏乞皇太后皇上聖鑒勅部核議施行謹奏軍機大臣奉旨刑部議奏欽此　○○奴才榮毓榮頤景瑞跪奏爲恭摺奏聞仰祈聖鑒事竊奴才等准理藩院咨稱具奏前藏達賴喇嘛專差堪布叩謁惠陵呈進供献等因一摺於十一月十八日奉硃筆圈出阿昌阿欽此同日奉曾即着洞闊爾呼圖克圖前往念經欽此另文咨稱侍郎阿昌阿帶領該呼圖克圖堪布喇嘛等於十一月二十六日由京起程一路應住之處遵照嘉慶四年所奉清字諭旨内呼圖克圖堪布等頭站在燕郊行宫外朝房次日住薊州獨樂寺第三日住隆福寺第四日至陵差竣程途照前等因欽此咨行前來奴才等遵即轉行一體遵照預備十二月初一日侍郎阿昌阿洞闊爾呼圖克圖堪布喇嘛等到　隆福寺初二日阿昌阿恭謁　陵寢初三日辰刻帶領洞闊爾呼圖克圖堪布喇嘛等恭詣惠陵交進供物佛尊奏書等件奴才等率領司員敬謹接收於　隆恩殿前檐下陳設黄案將奏書哈達佛尊畫像供於案上藏香紅花氆氌列於兩旁侍郎阿昌阿詣月台前敬謹行禮次令洞闊爾呼圖克圖前藏堪布敬謹叩謁帶領喇嘛等分班復至月台上唪兜退至　西配殿内排設法器念輕車畢由阿昌阿帶領退出奴才等率領司員敬啓隆恩殿門將鍍金佛十一　安供　東㬉閣佛樓上層兩旁案上畫佛像二十一軸　供佛樓下奏書三件哈達三方請至　西帛爐内焚化其餘紅黄粗細藏香三百四十三束黑白芸香　　紅花二百五十兩各色氆氌七十個收存藏東配殿内擬遵照　定陵成案藏香芸香紅花氆氌遇祭分次敬謹焚化書軸佛像成作黄箱請至隆福寺廟内供奉所有前堪布喇嘛獻　供念經並遵成案辦理各緣由謹　摺具奏伏乞皇太后皇上聖鑒謹奏軍機大臣奉旨知道了欽此　○○榮　等片　再奴才等於十一月十三日承准軍機大臣字寄光緒六年十一月十二日奉上諭孫家鼐奏定陵神路中有車轍約長十餘丈請飭嚴禁等語神路重地理宜嚴肅豈容由中路任意行車致將磚面碾損殊屬不成事體髫榮毓榮頤景瑞督率守護員弁嚴行禁止嗣後車輛由兩旁土道行走不准冉行中路以昭敬愼將此各　令知之欽此遵旨寄信前來或才欽奉之下遵即傳知守　各項官弁實力巡察嚴行　管並出 
 
 

Page 5

 
 
示曉諭如冉有率意經行之人即行拿究　懲伏查兩處　萬年吉地前於開工時因行走運料練車曾經奏請由　定陵神路中段迤東修墊車道一段將磚石之上耤墊木梁加葢黄土以期保護上年冬聞大工告竣停止料車撤去盖土木梁察看磚石均有碾壓受傷之處奴才景瑞當經稟請承修王大臣飭商照式修補整齊惟是該處地勢寛闊林木叢密向無堆撥巡察或疏間有車輛循轍以行奴才等公司酌核擬令内務府綠營各建撥房安設鹿角木分界駐班常川看守以昭敬愼謹附片奏聞軍機大臣奉旨知道了欽此　○○奴才榮毓榮頤景瑞跪奏爲循例具奏永濟庫一年出入銀兩數目恭摺奏聞仰祈聖鑒事竊據管理永濟庫司員等呈稱截至光緒五年十月底奏銷案内舊管存銀二百七十一兩一錢四分五厘四毫另存鈔票銀五百八十二兩七錢五分寶薊局制錢票一百五十九串三百三十四文自是年十一月起至本年十月底止新收遵化州解交同治十二年並本年分租銀八千二十八兩一錢三分七厘二毫薊州解交光緒五年並本年分租銀二千兩三河縣解父同治十一年並光緒五年分租銀二百十兩玉田縣解交光緒五年並本年分租銀二百六十兩二分七厘五毫六絲禮部解交同治十三年冬至起光緒五年中元止麫渣變價二兩平銀五百七兩五錢核庫平銀四百七十七兩五分以上新收共銀一萬一千六百七十五兩二錢一分四厘七毫統計舊管新收共銀一萬一千九百四十六兩三錢六分一毫開除紅白事件恩賞養瞻孤寡錢糧及各處公項工程統共用過實銀一萬一千七百九十一兩五錢三分五厘除用庫内現存實銀一百五十四兩八錢二分五厘一毫另存鈔票銀五百八十二兩七錢五分寶薊局制錢票一百五十九串三百三十四文開單呈請具奏前來照案派員赴永濟庫逐欵查核並將現存銀錢照數詳加盤兑均與所報相符奴才等覆核無異謹將用過各項數目分晣敬繕清單恭呈御覽伏候命下奴才等再將原呈細册移咨總管内務府查核所有循例奏銷永濟庫出入銀兩緣由謹繕摺揍聞伏乞皇太后皇上聖鑒謹奏軍機大臣奉旨該衙門知道單併發欽此○○奴才銘安跪奏爲遵旨調回奉省馬隊官兵請將協領留吉差委以整營伍　裨地方恭摺仰祈聖鑒事竊於十一月十四日承准軍機大臣字寄光緒六年十一月初七日奉上諭岐元奏奉大留防客兵等因欽此欽遵寄信前來當即札飭全營翼長協領德昌遵照辦理旋據該協領以所統馬隊官兵二百十員名現經分布各處巡緝遠近路途不等兹已分頭飭催各隊星速來省以便赶赴奉省駐防第查此隊官兵自光緒三年奏調來吉迄今四年之久東剿西馳其中不無疲乏擬請俟各隊到省認眞挑換汰弱留强以期一律精壯赶令分隊起程准於封篆前可以抵奉不敢稍涉延緩等情前來奴才伏查奉天馬隊官兵二百十員名自光緒三年經奴才與前署盛京將軍崇厚會商奏調來吉以資助剿已届四年自應認眞挑選悉或精鋭赶赴奉省駐防以期緩急足恃除俟挑補整齊赶緊赴奉外至協領德昌前經奴才奏派全鶯翼長整飭營伍熟悉情形現又派兼邊防管務深資得力未便遽易生手惟有仰懇天恩准將全鶯翼長恊領德昌仍留吉省差委實於營務有裨所有遵旨調回奉省馬隊官兵並整飭隊伍各緣由讜恭摺馳陳伏乞皇太后皇上聖鑒謹奏軍機大臣奉旨着照所請欽此 
[蘇省撫轅事宜]  
　　正月十七日從九金汝霖上海解革員來省即辭　○十八日新選鹽城縣倪毓楨南京來　縣丞張道生禀謝塘工造竣蒙保儘先前補用　從九胡　基辭赴寶山帮丈沙洲差　准補吳縣典史陳濬謝飭知赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
