# 1913 - 151 - 4914469

 

Page 1

 
 
專件 
[調查奉天吉林黑龍江三省砂金情形佈告（九）（楊澧海儔氏）]  
　　論招民採金宜先設公司及官局以廣招徠 
　　諺云獨木不成林天下未有無助而可以成功者今之欲移民實邊非我政府之策乎而胡以行之數年迄未獲其效果靜考其故實有三大原因邊土荒寒民不習慣加以有前文所說之積念感情不生其故一政府諸公雖屢舉行究竟話梅止渴終少熱念其故二滿洲全境迫於日俄肘腋之下朝不保夕談虎變色聞者皆畏其故三有此三大原因富民固不願來貧民無恃烏能遠往設無勇士以爲之倡作居停而爲之主備衣食而滋其挹注民亦難爲樂郊之趨公司者勇士也作居停備衣食提挈而左右之旣樹之的而矢無有不集者若夫採金之事則闢土壤安土著清土匪官局之責也公司無權焉是非官局無與任保護非公司無與廣招徠如樹藝然民猶稻也官局農夫也公司肥料也邊省瘠土也以瘠土而欲樹嘉禾之稻農夫雖勤瘠土難與助長嘉禾雖美肥料實與居功官局與公司實相長而相需焉 
　　論招民能盡善法可期逐年民數增蛥 
　　天下利之所在民爭趨之如蟻附羶若蠅集腐驅之不去死之亦來性使然也三省砂金遍地若用採金以誘之設官局以安撫之復有公司而卯翼之雖頭一二年未敢决其立見大效但期有人來則如願以慰去則償願而歸風聲一播如置肉引雀始僅一二翔集繼則聯翩而至五年之後五萬之數可能操劵十萬亦意中之事若過十稔已後則二十萬衆可不期然而然者三省之砂金無盡則吾民之來數亦無盡也抽五還五之法果能善辦得宜二十年之後地方與國家之富足亦可觀矣乎 
　　論事果實行可挽粤民莫大之漏巵並可謀三省商務之發達 
　　粤民嗜利之心熱度比别省之民增高一倍觀新舊兩山之現事禁止華人登岸防範無所不至而粤民猶願擲千數百餘金思爲隂平偷渡事覺被逐而還者每月總有二三十人至於南洋各埠結伴而去每年總在萬數逾外合其數均平計之每人百金爲率一年總數在百萬以外年年如是漏巵何堪設想令威華表之鶴雖千年尚有歸時百川滙海之流則一去永無返顧今若事果實行以本國之船運本國之民用本國之民開本國之利不分南北利益均沾則外溢之漏巵不期自塞更有進者各國商務繁盛之區恒視民數之多寡而占其旺淡今使五年以内人數驟增若十年以外增數胡可限量則商務之興又可操劵以待 
　　論採金之民可爲將來實在之資本家 
　　内地居民無冐險質性更乏遠大之謀貧民固爾富民尤甚大都安居樂業井里優游以保守爲唯一之宗旨欲其投鉅資於邊荒從人烟稀少之區以謀生植何異揖頑石而望其點頭且官場久事專制習慣凡與民有關於財政問題無不强施其壓力久已失信於民卽如具有實力之資本家若南洋之胡某陸某等輩尚云與其擲萬金置業於中國不如携萬金而抛諸大洋謂其尚有暈起也以胡陸之殷富棄萬金之資蓄實無傷於毫末而尚不願置業以受官吏之束縛彼不如胡陸者素惕於餘威之漸又畏邊遠之難而謂其樂趨否乎卽問有三二豪富有恃無恐來而領荒連阡累陌但領而不墾去如黄鶴實則搜羅美玉待價求沽行同壟斷最碍植民國家亦何樂有此我國自有史傳以來多有窮民就邊以成家者未聞有富民就邊而創業者也若採金之民十年後必多殷富果能隨時設法導令開墾民旣有資耕植自易互相招 
 
 
 

Page 2

 
 
引必有移家而就地者古昔移民實邊尚嫌行之勉强今則植民以利純是任其自然傳云有民此有土有土此有財有財此有用其斯之謂歟 
　　論將來之希望 
　　十年後人地習慣移家就地者必衆果能劃井分疆遂其生聚鼓之以尚武愛國之精神施之以軍事臨戰之教育無事之時各安耕鑿有事之秋以之進退前敵恐不足而身家所關生死共之爲後備守土之兵則有餘鄙人可决其勝任是在撫用之者十年後得金必多又可以達金爲本位之目的以上所陳鄙見敬質諸熱心謀國是者以爲然耶否耶楊澧海儔氏謹佈（未完） 
時評 
[情勢平平（無名）]  
　　數日以來洶洶之情勢轉而平平或謂此乃中轼人好動易倦之常態或謂此乃兩方舍空言而事實力之先聲二者均似有理 
　　電報演說之勢已衰各省均有主張平和之發表大局似已安靖然江西湖北之間北方時有警信而雙方之軍事預備軍隊調動日有所聞所謂安靖者或僅其表面 
　　北京之暗殺黨日有發現而捕獲者又日有所聞兩方均在劇戰之中衆議院之左右黨各盡其能以質問政府又各盡其能以擾亂議場又劇戰之一大利器 
　　然則今日之大局各地均已平平而洶洶之點移於北京與贛鄂之交 
[命令]  
　　五月十七日臨時大總統命令　兹制定步兵操典公布之此令 
　　財政總長周學熙現經給假一個月所有該部部務應由署該部次長梁士詒暫行代理此令 
　　陸軍總長叚祺瑞呈請任命田永楨爲甘肅都督府副官長應照准此令 
　　陸軍總長段祺瑞呈請任命何鶴翔爲雲南都督府總務課課長秦光第爲雲南都督府軍需課課長田人龍爲雲南都督府軍法課課長應照准此令 
　　陸軍總長段祺瑞呈請任命伽海渣爲黔軍第一師步兵第一旅第一團團長楊杰爲黔軍第一師步兵第一旅第二團團長鄧太中爲黔軍第一師步兵第二旅第四團團長劉法坤爲黔軍第一師騎兵第一團團長應照准此令 
　　陸軍總長叚祺瑞呈請授陳鍾岳吳傳聲爲陸軍步兵上校彭文治爲陸軍步兵中校楊體震姚景爲陸軍步兵少校應照准此令 
　　陸軍總長叚祺瑞呈請授李志元張亞麟徐鉞中張祖焱田養頤張松齡爲陸軍步兵上校劉學信張復泰爲陸軍炮兵上校郭文元爲陸軍憲兵中校張文星王榮勳郭經相彭夀莘潘受成爲陸軍步兵中校徐定青爲陸軍輜重兵中校張榮齡周承志陸維達余自能張文煥爲陸軍憲兵少校句克明龔漢治陳九達劉國樑朱毓麟胡永奎楊鑑堂趙鴻翥樂一鴻吕安邦孫常鎭賓果楊飛霞張國威陳鴻銓徐源泉陳鴻圖石主義劉繼毅戴斌輔錢基博穆憲魁吳慶元易盛基王全勝劉聯福譚致澤徐廷棹羅夀亭徐宏勝鄧菊榮彭榮廷宫國棟成仁浦周兆祥王慶祥黎澤霖戴興楊星生萋維楨熊鍾麒李傳永陳偉續李福昌王柏齡周廣時舒學成葉華鑾朱崙黄奎陳清鴻孫秉厚楊家騂譚瑞和高毓隆彭明俊盛忠信黄椿福季遇春汪瑞銘周銘超劉漢王文英傅立綱楊允華留芝芳盧祥麟黄哲楊彪達龍易厚坤趙宗培王賡九陳弼馮熾中周之鼎傅典藩李得明朱芝鴻石德鑑劉騰周朝鳳張國俊湯賢斌張和卿黄百鈞汪眞朱毅章龔中權史子卿崔巍廖子英常泰旭鄒雲昇彭夀衡蕭家槐沈樹澤王冠倫爲陸軍步兵少校李長忠爲陸軍騎兵少校薛宜民李源深魯清平江佩哲祁榮祖楊再寛邵鳳祥曹廣鍔爲陸軍礮兵少校廖俊楊日新吳保鍔陶意年劉佐成陳孝義殷祖繩李調元爲陸軍工兵少校黄漢汪邁余華仁爲陸軍輜重兵少校應照准此令 
　　陸軍總長段祺瑞呈請授周斗山爲陸軍憲兵上校並加陸軍少將銜楊彭齡湯心存張焫瓚爲陸軍步兵上校並加陸軍少將銜唐豸爲陸軍騎兵上校並加陸軍少將銜江雋爲陸軍輜重兵上校並加陸軍少將銜張樹勳陳鳳翔爲陸軍憲兵上校吳洪煊葛敬恩爲陸軍步兵上校歐陽幹爲陸軍騎兵上校楊宇霆爲陸軍礮兵中校並加陸軍礮兵上校銜譚孝榘郝國璽爲陸軍步兵中校王坦爲陸軍炮兵中校難恒成爲陸軍憲兵少校應照此令 
　　工商總長劉揆一呈稱僉事李漢丞錢永銘呈請辭職李漢丞錢永銘應均准免本官此令 
　　工商總長劉揆一呈稱僉事華封祝調滇服務請予免官等語華封祝准免本官此令 
　　工商總長劉揆一呈請任命余勞清爲技正吳鍾麟潘承業劉武彭世俊爲僉事應照准此令 
　　代理國務總理段祺瑞呈據廣西都督兼署民政長陸榮廷呈稱實業司科長韓紹皋呈請辭職韓紹皋准免本官此令 
　　代理國務總理段祺瑞呈稱據廣西都督兼署民政長陸榮廷呈請任命何永福爲實業司科長應照准此令 
　　海軍總長劉冠雄呈稱技正常朝幹林獻炘派赴奥國學習請予免職等語常朝幹林獻炘應均准免本職此令 
　　海軍總長劉冠雄呈請任命蔣拯王崇文爲司長曾瑞祺許繼祥湯文城爲視察高彤墀爲科長鄭滋樨沈希南爲技正應照准此令 
　　海軍總長劉冠雄呈請任命饒懷文爲南京軍官學校校長鄭祖彝爲烟台海軍學校校長應照准此令 
　　海軍總長劉冠雄呈稱秘書陳宗雍現經交通部調用請予免官等語陳宗雍准免本職此令 
　　海軍總長劉冠雄呈請任命陳震爲秘書應照准此令交通總長朱啓鈐呈請任命華南圭署技正應照准此令 
　　代理國務總理段祺瑞呈稱國務院秘書恩華呈請辭職恩華准免本官此令 
　　代理國務總理段祺瑞呈請任命何煜爲秘書應照准此令 
　　代理國務總理段祺瑞呈稱暫署教育部參事楊曾誥請辭署職等語應照准此令 
[專電]  
　　北京電　駐京俄使將與各國合議同認中華民國政府並向外部聲明該國並無反對中華民國情事 
　　天津電　本埠法文報接張家口電稱庫匪與華軍近日戰於大王廟地方庫匪陣亡一百二十餘人華軍死三十餘人傷二十餘人庫匪不敢前進 
　　南昌電　李督近接報告謂刺客張某抵贛派探會警盤查旅客異常嚴密適酉刻督府右近西大街源茂店失愼衛兵四出守口遂下戒嚴令 
　　南昌電　贛省米價騰貴市面慌恐贛購漢米一萬三千石鄂疑兵餉扣阻出境李督漏夜佈告在蕪湖購米八萬石湘購十萬石來贛接濟 
　　南昌電　景鎭會匪蠢動添募警隊晝夜巡邏李督飭發快槍八十枝子彈三千顆防禦 
　　雲南電　阿迷兵變亂耗未止居民遷徙紛紛省中軍隊未出民心大懼 
　　重慶電　本埠紙幣價低各商均以九折交易近又折至八折甚至無人收票軍人持票兌現往往衝突昨由城議會議員開會商議由官錢莊設法多換以保治安 
　　南京電　應省長飭各縣知事查照部定新章取締内地洋商行店以保主權而免交涉 
　　南京電　陸軍小學昨行畢業考試卽遵部令實行裁撤 
　　南京電　航業團及漁業公會所訂章程與部章不合現經省長通飭取銷 
　　南京電　南通議員顧南墉姦誘一案業經高等檢察分廳提省訊鞫按照詐欺重婚律處以四等有期徒刑 
　　南京電　韓國鈞有委任都督府參謀消息 
　　南京電　部視學伍仲文昨由寗赴蘇 
　　南京電　無錫縣境土匪肆行搶刧昨由偵探隊拿獲十二名解寗當經軍法處審訊該匪狡展未得確供 
　　南京電　大勝關於十七日全鎭被焚 
[特約路透電]  
　　北京電　現聞奥國借欵僅付過政府銀二百萬兩第一批應交之英金五十萬磅將於本月二十四日到期五國銀行團現逐日憑証繳付墊欵 
　　北京電　日來此間華報雖詳載長江一帶及閩省之謠傳卽本星期内地方輿情益見安靜 
　　北京電　據長江一帶來電江西一方面極有亂象昨有大隊北軍由漢赴潯 
　　蕪湖電　反對中央政府之騷動現已告終國民黨欲開公民大會討論時局頗爲黨外人反對據近來種種徵象觀之袁世凱已能控制大局本省當道現多順之 
　　成都電　大局漸見安穩商會印發傳單謂主張反抗袁總統者皆無責任之人並勸川民當竭忠政府增進中國及全世界商務之福利省議會已開議議事規則 
　　東京電　華日協會已於昨日舉行開幕禮有名人物到者頗衆駐日華使亦在其内東京横濱之華僑亦多與會日人某君演說謂中日所處之政治地位殊爲相同日本嘗力戰推翻諸藩威權中國則曾力戰推翻專制政體而兩國今皆受西人之歧視云云旋經通過决議謂該會當合力經營維持中國地地之完全及恢復和平保全治安 
　　雲南電　駐京日使昨晚欵宴加藤男爵在座者有英使署各員及旅京有名英人今日下午男爵晉謁袁總統袁定星期六日與之茶會 
　　雲南電　此間某報載有詆辱回教徒之論說回教徒大忿旋由都督令該報道歉了事 
　　北京電　鐵路工程局陶萊君之合同已展長二年 
　　東京電　日政府擬俟開列福利亞購地議案簽准後向美政府正式抗議前惟以公文表明日政府之意見並未提出抗議因該案尚未成事實故也 
[譯電]  
　　北京電　國務院昨日（十八日）决議卽行設法將内蒙古改爲三行省並在奉天設立籌辦局不日將與内蒙古各王公磋商此事 
　　北京電　十三省都督聯名電請袁總統選派親信人員赴南調和南北意見 
　　北京電　據黄河報載稱五國銀團續付之墊欵銀七百五十萬兩將撥充法華實業銀行資本之一部分該銀行現正在組織之中 
　　北京電　現有人組織新黨取名民憲黨其宗旨在調和國民黨與進步黨進步黨至今尚未組織告成豫料國民共和兩黨和平派之員多人皆將加入新黨 
　　北京電　十六日夜間在某廟處决之陳某乃南方派往北京暗殺重要人物女刺客之領袖此外尚有女子五人男子四人因携帶炸彈同被拘獲 
　　上海電　據某報載稱湖南乾州廳紳士農民因怨兵士剗除烟苗在某廟聚議對付方法爲兵士四面縱火廟中六十七人悉葬火窟按此事載見字林報辰州訪函 
　　柏林電　中國借欵之發行頗受德國各方面之歡迎據德國某報載稱現極望德政府注重中國各問題蓋中國之發達與德人大有希望今急當確定改革中國事務之基礎而最要之舉則在予以經濟之助力俾新政府可在南北興造鐵路藉以發達國内之利源開採天然之富産故德國投資中國實亦德人之利至此次借欵合同之正當則固毫無疑義云 
　　中國借欵定於二十一日在柏林發行預望極佳 
　　柏林電　法國内閣决議撥欵法郎八百兆枚以供陸軍大臣挽留二年期滿之義務兵續行服役一年及告成其他各項軍備 
　　柏林電　歐洲金融滙兌仍無活動之象蓋因幣價高漲錢市疲滯巴爾幹大局未定美國修改稅則之故 
　　鈕約電　巴拉瑪運河本定一千九百十五年通航近因堤岸屢有崩坍恐將展期 
　　土京電　英土條約關於柯維特波斯邊界巴斯拉三地之一節業已起草 
　　巴黎電　法國現向土耳其提出要求多欵乃關於西利亞之學校鐵路船港讓與權及其他諸務必須土國承認之後始允土國增加關稅法國外相在衆議院答某議員質問貝達特鐵路事宜謂法政府現正注意此事必不輕棄保全法定利益之責任 
　　柏林電　德國某半官報評論英土波斯灣之談判謂兩國談判情形德國貝達特公司及德政府均得有報告今觀談判之趨嚮可證將來結果必滿德人之意惟德國承認之前尚須與諸國續行交換意見以便保全德國之利益及得相當之報償以抵德國之讓與權 
　　奥京電　泊萊斯堡大火延燒六街無家可歸者八千人自下午二時起火至晚九時猶未救熄焚斃消防隊員及小孩各一人傷者甚多 
　　鈕約電　亞里沙拉州知事已簽准不許外人購置地産議案該案不特有礙亞洲僑民卽墨西哥及白種僑民之不願出籍者亦將受累 
　　巴黎電　法國外相在衆議院宣稱法國對付巴爾幹之政策惟冀固結歐洲之團體繼復嘉讚倫敦所獲之成績其主任者爲卓犖之政治家大有功于世界之和平今料前途雖有困難惟列强之和平斷不致因以瀕於危境云 
　　柏林電　俄國國會已通過外務部追加之預算案擬續以法郎二百十五萬枚濟助芒國人民布爾茄利亞現在巴黎商訂借欵法郎二百五十兆枚 
　　喀爾喀特電　警察拘獲班茄里上流人物十九名被告同謀抗拒英皇據班茄里各報載稱居民聞此消息大爲震動 
　　薩洛里卡電　聞近二星期内布軍皆陸續向西進發五月八日及十二日有長車八輛滿載兵士大炮輜重開過 
 
 
 

Page 3

 
 
克安溪各兵士時發排希之呼聲 
　　奥京電　奥政府已發命令遣散預備隊五萬名惟巴斯利亞與赫齊戈維拉及台爾買歇三處之預備隊仍須留營據各報載稱芒國沿岸雖已弛封意奥兩國因土將愛山特提督之態度可疑故復各派軍艦一艘前赴特拉沙 
　　倫敦電　路透電社得悉希臘與塞維亞兩國代表仍未接本國政府關於簽定媾和草約之訓令兩國今皆反對以亞爾巴利亞及愛琴海羣島問題由列强公斷巴爾幹各邦因外國各報對於各邦交誼所載消息多無證據故爲嘖有煩言並謂各邦决意彼此協商而將各問題和平解决云 
要聞一 
[五月十五之衆議院會]  
　　五月十五日下午一時衆議院振鈴開會正議長湯化龍君主席議員出席者甚屬寥寥經議長宣告延長時間三十分鐘至時議員出席者仍不足法定人數於是議長又宣告延長時間三十分鐘始足法定人數議長遂宣告開議并報告新到衆議院議員唐榮君應卽簽定席次（衆贊成）於是由秘書簽定席次五百一十二號繼由秘書長報告本院收到外交部來文及阿爾太等處來電共三件張伯烈云現在外間謠傳謂江西湖南有不靖信息事關重大應請議長卽時咨請政政府委員出席以便質問（衆鼓掌）袁榮寳云今日本院本應先行繼續討論大借欵問題但現在風聞湖南亦有借欵之舉而并未電知中央若中央現在不加以詰責則各省將相率效尤殊與民國前途大有危險本席之意以爲應請政府委員出席質問爲要（衆鼓掌）某議員云請問現在湖南是否擅自借欵若并未借欵本院爲立法機關萬不可以惑亂人心（衆大譁）議長云現在請諸君平心靜氣討論爲是萬不可擾亂秩序某議員云現在大借欵尚未經國會通過政府一定不能實行而江西湖南事宜關係重大本席以爲可以先行討論谷鍾秀云請問大借款問題與江西湖南問題此二問題發生是否孰先孰後大借欵問題旣係發生在先本席以爲現在仍應繼續討論某議員云現在應請大家平心靜氣討論萬不可各存黨見置國家大局於不顧本院爲立法機關議員爲人民之代表若徒以黨見相爭請問將何以對我國民也（衆鼓掌）議長云現在時間已至可以休息三十分鐘時三點鐘議事中止三點三十分鐘休息畢續行開議議長云現在人數不足延長十分鐘人數始足某議員云今天之議案乃湖南自由借欵與其進兵而借欵之理由乃備兵需與大借欵一案有絶大關係因爲各省之借欵與大借欵之情形不一應先表决一案再議一案若合而議之恐不易討論應分出次序方爲妥善（衆鼓掌）郭同云大借欵因上次會議表决大借欵已認爲政府違法今天動議違法不算大借欵問題僅附違法問題此案已經前參議院於某月二十七日秘密會議决大借欵其違法之說是政府違法抑前參議院違法其成立結果爲國内大問題衆議員阻其發言徐秀鈞云大借欵問題已經大多數表决國會並未反對今天提起已表决之案是何意思谷鍾秀起立大呼云何人反對前天表决借欵於是衆議員羣起爭論拍案喧呼雜聲振耳議長搖鈴止言秩序因之一亂劉崇佑云本員將大借欵之情形發表諸君之前今天兄弟話語稍長請大家耐性細聽某議員云旣然表决之案不能又行提起若前表决有錯卽請說明而議長並未報告爲何又議劉定要講論繼云經大家表决方能報告秩序又亂兩不相下呼駡之聲不絶久之乃平劉崇佑云請諸君平心靜氣以便討論大借欵案前曾經臨時參議院議决然并未經過二三讀會之手續本席對於大借欵并不表示反對不過以借欵之重大問題又當國會成立之初實屬有意違法某議員云大借欵案上次已經本院表决將咨文退還政府則現在已無討論之餘地覃振云今日所應討論者乃係湖南借欵問題本席忝爲湖南人民之代表自不得不加以研究現在風聞湖南都督借債一千萬然究有何項用途尚不得知若并無正當之用途則各省將相率效尤又將如何辦法某議員云請問現在係討論大借欵問題抑係討論湖南借欵問題若相間討論深恐皆無結果（衆鼓掌）議長云現在時間已至可以延長三十分鐘（衆贊成）是時議員尚多有討論者劉崇佑云本席臨時動議以爲大借欵問題已經討論多日現在可以作爲討論終局某議員云大借欵問題關係全國人民之生命財産事體重大豈可不細心研究何提出討論終局也本席以爲卽使今日討論并無結果以後仍可繼續討論無須討論終局議長云現在時間又至可否再行延長二十分鐘（衆反對）議長遂宣告散會時六點鐘 
[衆議院之質問書種種]  
　　一質問政府之借奥欵　頃聞政府於此次大借欵外復與奥國瑞記公司訂有借欵契約計合英金三百二十萬磅期限五年年利六釐業於四月十號簽字卽由該欵中撥付魚雷艇六艘機關砲八尊機關鎗四十尊代價二百餘萬磅按照臨時約法第十九條四項及第二十八條之規定凡公債之募集及國庫有負擔之契約應由本院議决此項借欵不但未交本院議且本院於事前事後絶無所聞議員等反覆推尋不信共和國家之政府有此種曖昧行爲特按臨時約法第十九條九項提出質問書卽希明白答覆提出者殷汝驪周珏 
　　二質問國風報被捕　五月十二日有軍隊百餘人捕圍本京國風日報社内警察廳偵緝隊長帶領隊員多人捕該社協理裴梓青編輯郭究竟及發行人二名至警察廳旋押送檢察廳至今拘留未釋羣情震駭如該報紀載失實或言論過激可函令更正何至遽加逮捕拘禁共和時代演出此種無法律狀態深爲駭異按臨時約法第六條一項人民之身體非依法律不得逮捕拘禁處罰四項人民有言論著作刋行之權究竟此次國風日報社被捕人員係犯何種罪名警察廳發令捕拘根據何項法律本議員依臨時約法第十九條九項提出質問書希於三日内答復提出者王有蘭 
　　三質問皖贛都督反抗　民國成立已及年餘國家行政亟宜統一汪西都督李烈鈞安徽都督柏文蔚身爲全省行政長官有統轄軍民之責理應恪遵法令力贊統一不料該督等近竟跋扈恣睢屢抗中央據報紙所載該督等以剿匪爲名發佈動員令並有向商民勒捐軍餉向外人商借巨債情事種種舉動心存叵測鄰省驚擾全國恐怖設使所載屬實則禍機已伏大亂將生查臨時約法第三十二條臨時大總統帥全國海陸軍隊又第三十四條臨時大總統任免文武職員等語是大總統對於全國軍隊有統帥之責對於文武職員有任免之權該督等任意發布動員令並勒捐借欵是否秉承中央命令抑係自由行動如果出於中央則際此大局未安人心搖動中央果何據而爲此震驚天下之事如出於該督等之自由行動無論現在該省並未聞有大股匪亂卽使地方稍有不靖何至布師全境如臨大敵又何至勒捐助餉藉端借債此等行爲舉國喧傳近日商民之呼籲報紙之警告想政府已日有所聞未悉政府諸公曾否切實調查此事如係謠傳之誤自當布告天下以釋羣疑如果屬實則該督等違抗中央破壞民國罪迹昭彰理無可逭大總統亟宜執行約法不可稍緩須臾以致養癰貽患乃默察政府近日竟畏首畏尾日事敷衍設一旦戎馬生郊地方糜爛政府將何以對皖贛何以對全國何以對起義首功之烈士何以對承認我國之友邦言念及此深滋危懼僅依約法提出質問祈即從速答復提出者劉星楠連署者李兆年唐仰櫰陳善藍公武李耀忠曹汝霖黄元操田應璜李文治丁世嶧王家襄陸大坊陸宗輿安舉賢張金鑑鄭江灝蕭承弼李槃 
　　四質問湘贛窘鄂　頃接湖北來信謂江西之兵侵入湖北廣濟縣武穴一帶江西之米不准上運至湖北湖南之米煤不准下運至湖北似有陷湖北於死地之勢不知係何理由事關緊急據約法十九條之規定提起質問案應請政府即日出席答復提議者張大昕張伯烈連署者時功玖汪噦鸞陳邦爕馮振驥查季華覃夀恭邱國輪彭遺漢王篤成王乃昌陳太龍王紹鑿汪彭年王汝圻王振垚范熙壬徐蘭墅胡鄂公 
[雜評一（無名）]  
　　衆議院之四質問　中國人近日以毒攻毒之法大爲發明以電報攻電報以開會攻開會以謾駡攻謾駡以暗殺攻暗殺卽議院之中以不足法定人數攻不足法定人數以演說攻演說以聲音攻人聲音（見昨日專電）以質問攻人質問 
　　攻擊政府之三問題　攻擊政府之三問題第一爲宋案第二爲大借欵第三爲中俄之蒙古交涉今宋案已稍息大借欵亦略衰而中俄之蒙古交涉方在開始更有别問題將又轉其趨向矣然而兩議院始終不能議事最多以一質問了之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[女暗殺黨被獲紀聞]  
　　京師近來潛入之暗殺黨已拿捕數珍解押巡警廳已見前報其所謂女暗殺黨者亦曾由偵探於車站蹤跡得一人旋被逸去僅搜得炸彈等物兹據聞京畿執法處日前已拿捕女革命黨鄭毓秀等六名亦因嫌疑帶有炸彈之故或云審訊後卽於十三夜深在順治門外玉皇廟京畿執法營務處斬斃現當道對於此事甚爲鄭重外間未得其詳又聞鄭毓秀女士前在革命時曾在滬組織炸彈隊允爲隊長年甫二十一其他五名二人係貴州人二人係湖南人餘一名未詳 
[外人之滿洲築路借箸談]  
　　據某外人云滿洲沃野千里富藏無盡因交通機關之不便至今尚未開發現欲振興滿洲必以建築四通八達之鐵路爲第一法門其布置幹綫必須依據地勢關係都會所在及邊防計畫與鐵道政策而定以余之見解建築滿洲鐵路欲將來與日俄兩國鐵路對抗於經濟上邊防上均有偉效宜以吉林爲中心分布四方先建築四幹線一由吉林經海龍到奉天與京奉鐵路聯絡而通營口北京之吉奉鐵路二據中日已定之契約由吉林至會寗與朝鮮鐵路聯絡之吉會鐵路三延長吉長路綫至内蒙古在新民屯附近與京奉鐵路聯結之内蒙鐵路四由吉林向西北横斷東清鐵路出伯都訥貫通松花江流域之沃野而到齊齊哈爾之北滿鐵路 
[紛擾聲中之析津官吏]  
　　行政公署布告　民國肇基瞬逾一載秩序雖漸寧謹邦本時虞動搖乃近日西報喧傳逆謀邪說謠諑繁興禍患之來罔知所届直隸民情素稱樸厚現狀幸可維持然難保無不逞之徒散布謠言藉端煽惑以遂其傾覆政府擾亂大局之計本都督兼署民政長服官桑梓念切痌瘝自去秋受任以來務使軍旅捍衛商民秋毫不擾警察保持秩序守望堪資區區苦心當已共聞共見倘有顯違憲法多端煽誘謬圖釀成内亂者則爲國民所共棄法律所不容自應處以嚴刑究其逆黨用特通告各屬人民須知擁護共和國民天職奠安黎庶大吏仔肩務各循分守法樂業安居毋墜奸謀毋惑謠諑免致轉相驚擾授人以可乘之隙則直隸幸甚大局幸甚爲此通行曉諭闔屬人民一體遵照此告 
　　警察廳公佈　本月十一日經探員報告東四區所爲大同商場内分駐津浦鐵路飛行派報社依然銷售新春秋報紙向該經理人吳必賢楊銘桂查問尤敢不服當將該二人傳廳並由該社起出無政府主義書一本一併呈送前來查閱此書宗旨篇中所載父子可以平權男女無所避忌且有毀軍警廢法律等言詞篇末並標明非賣品確係黨綱無疑派員訊問據吳必賢聲稱此書經宜興埠人馬嘯山於前數日特赴該社給伊等閱看勸入社會黨等語此案旣於治安極有關礙且搜出證據不惟反對政府實屬淆亂共和未便輕縱現正查傳馬嘯山來案對質一面呈明都督核辦在案第恐外人不知以爲本廳對於該飛行社人故意爲難特此公佈俾衆週知 
　　密探報告　日前有密探報告警察廳云近有暗殺隊北來携帶炸彈以施其破壞手叚請注意云云兹特摘錄報告如下一炸彈有三種一係用上海廣森餅乾廠之圓形餅乾盒裝者一係用紅色牛奶罐頭裝者一係用三砲台煙捲盒裝者一此項炸彈係前星期在上海製造者大約此時已有若干運到北京一炸彈運來决不放在箱内或提手中或設置網籃内四個炸彈中必有一個餅乾牛奶煙捲等眞物如有人調查時卽先取出眞物食用冀免洩露云云 
[蜀垣之風聲鶴唳　]  
　　蜀垣四月二十九號有散兵在街面持械逞兇不服巡警干涉意圖藉事刧搶至傍晚時風聲益緊各街民團整隊戒嚴當道亦派有軍隊憲兵通城繞行將至二更時在新化街口妓館内拿獲持械傷人退休兵數名拘至憲兵司令部風潮始息 
　　川省此次解散軍隊盤踞省城雖政府再三勸令回籍而該兵等硬不依從邇來禍機益爲危險且實業展覧會開會在卽聞各縣哥老軃神多來省赴會流氓匪徒遍滿全城故胡景伊已令其緩開斯會而憲兵軍警各街民團密布街市云 
　　此次舉辦展覧會原爲振興商務促進工業進行起見邇因市面浮動當道飭令展期開會各大商亦不敢赴會近來紛紛向事務所退佃不租者十居其六本年斯會恐將取消云 
　　蜀垣距城五十里郫縣地方有楊海鵬汪希廷等聚匪甚夥私結一忠孝會刋鑄關防張貼告示意圖謀亂經該縣知事秘報胡都督胡立派軍隊前往剿辦拿獲首要餘匪已被擊散 
[川省議會仍不開會]  
　　中央電促省會開會已誌前報兹由胡議長宣布召集又已三日而到會者終不足法定額數卒未開會探其原因實由國民黨議員堅執前電不赴召集昨得其通告文云國民黨省議員通告此次中央回電爲内務司總長一人專斷不特未交國會會議且不交國務院會議若即服從召集開會是直視省議會爲内務總長一人所付予長國務員專横之漸開二十一行省省議會服從行政官單獨命令之端不特爲四川禍首且爲民國罪人議員等卽欲從同終有所不敢除與胡駿另商辦法再行催促開會外先行佈告 
[周都督進京之推測]  
　　山東周都督日前進京皆知必含有鄭重問題一說謂關於大借欵事件一說謂某某司長將有更動消息故特晋見總統斟酌去留升降等事昨十五號公署接都督由京來電云大借欵已交自齊十六號回省等語觀其重言借欵似以前說爲近然據近日政界重要人物之談論則後說亦確有影響兹將各方面所傳聞者約錄於左 
　　楊内務之關係　内務司長楊晟自由警道洊至司長輿論譏之是以議會甫經成立即有彈劾楊氏之案提出時因他故旋復擱置楊仍晏然無事然都督亦有不以楊爲然之意雖屢經告戒而楊竟恃老同學資格漫不置意故自省議會提案彈劾與近日發現與内務名譽大有關係之案件後都督對楊厭倦已甚楊現亦自知其位終不能久不如趁此時機早自下台乃隨都督進京卽欲急覔退路或言運動某國副使其事甚爲近理至謂其運動民政長將近成熟者則臆度耳總之楊之去職定期雖不可知第觀其日來手忙脚亂之行動大有五日京兆我躬不閱之槪云 
　　王教育之關係　近日政界最出人意料一事卽教育司長王鴻一君决意辭職之風說是也此說言者甚多然外間尚不敢遽信其疑點一王與都督有同鄉關係苟無大過必無苛責是對上無可辭者二王於學務雖不稱職然以較簋簠不修隂佞險詐之輩猶勝一籌故議會彈劾之說尚未可必此對於反對方面無可辭者三王爲國民黨所信仰之人教育機關又爲該黨之根本政策設有易王之說該黨必出死力以爭豈能輕自捨棄此又黨派關係有不容其辭者惟近自南北起有惡感後東省學界頗有憤激之槪都督曾面飭王氏責以担任約束又從南方寄來致國民黨支部與王氏密電數通皆爲都督府查出並聞都督曾親向王氏討其密電碼册王氏終不能獻似此情形王實處於兩難地位故因此辭職亦未可知周之進京或夾雜此二事性質亦不爲無因云 
[副總統之鎭鄂談]  
　　趕辦徵兵方法　黎公以近日南北意見紛爭甚烈鄂省居全國中心各險要地方雖已遍駐北軍防遏亂萌終非久計爰擬將本省一二三各師徵兵赶緊徵齊以資應用聞已通令各屬徵兵官凡徵兵遇有老軍人只要資格相符亦准補入務期早日成軍以固省防 
　　取締公民集會　鄂省前有激烈派開公民大會經黎公派軍警干涉而止頃又有人發起拒債大會亦由黎公查禁並以電告袁大總統查照昨接覆電原文錄下　武昌黎副總統鑒庚電敬悉鄂事諸賴藎籌担任佩慰拒債大會足以擾害閭閻殊深系念請嚴加取締勒令解散一面曉諭商民俾得安居樂業至爲企禱袁世凱印 
　　調和各都督　黎公因宋案及大借欵政黨政府大起惡感各都督中有不免疑慮中央者昨已派參議沈嶽生赴湘參議馮重性赴粤顧問彭達武赴皖顧問劉邦驥赴贛謁商各該都督調和一切意見不卜果能消風潮於樽俎之間否 
[鄂議員提議取締兼職問題]  
　　省議會議員選舉法僅於現充地方行政長官與軍人小學教員有停止選舉及被選權之規定而於普通官吏校長局長是否能當選兼任議員則並無若何之限制兹有議員賀黻冕詳具議員不能兼職之理由提出議案於十六日初讀會交股審查爰將所具理由錄左　三權鼎立垂諸法典議會職守著爲憲章不容彼此混淆互相攙越蓋以明定行法者之權限而保障立法者之尊嚴也西哲孟氏有言立法行法二權若同歸於一部或同歸於一人則國人必不能保其自由之權何則兩權相合則藉立法之權以改此苛法者又可藉行法之權以施此苛法是立法行法二權同歸於一部或一人譬之自縛其手足而舉其身以納之政府也學者非之故限制議員兼職之問題卽規定於憲法之編焉况議會之職務不徒在制定法律並在監督政府使官吏得兼爲議員必以行法之勢力侵入立法之範圍或以立法之建議仰承行法之意旨是不啻以議員之公職作政府之私人假政府之爪牙爲議會之媒介也本席爲廓清三權權限擁護議會尊嚴起見不揣言文之譾陋敢以商榷我同人凡本會議員之兼職行政官吏或附帶行政性質如各校校長及各局局長者務使定其趨向不得游移兩可之間明其範圍方免阿附一隅之誚云云此案大約必能通過也 
[鄂省官事紀]  
　　財政機關之更造　鄂省國稅廳籌備處長李啟琛因前在造幣廠差内擅向洋商訂購不急需物料經審計廳駁斥勒令退還李始匿租界醫院繼竟私地潛逃夏民政長以姻婭關係未便深究所遺國稅廳一席業會同黎公荐任財政司長黎澍充任遞遺財政司長委造幣廠長沈致堅代理至造幣廠差則以官錢局總理吕逵先調充吕差則以民政府秘書朱國楨繼任聞吕調差原因官錢局之銀元鈔票近日又大低落每元祇值現七角六七分論者頗咎吕不善維持吕憤而辭職特以造幣廠屬之 
　　教育司長改委代理　鄂教育司長姚晉圻任事年餘不理衆口迭經學界攻擊議會彈劾姚雖揚言辭職然終未實行現教育總會已縷陳劣跡呈訴教育部省議會亦議提案彈參而四司合併又爲姚所弗願以故毅然引去呈請中央免官遺缺本擬以時象晉君繼任然恐學界有反對之者特先行委時代理藉覘輿情 
[湘省近事紀要]  
　　公民團成立大會　湖南各屬聯合會公民團於十一號開會後復於十五號午前十時假教育總會會場開成立大會是日到會者男女約六七百人其開會秩序一由臨時主席唐君嶽五報告開會要旨及本團與政府交涉情形二會員演說研究進行方法三來賓自由演說須先在速記處報名四演說員意見由主席表决五推舉幹事六自由認捐七收發起人自認捐欵聞是日演說者男賓爲王琪高柏鑑袁澤民陳毓善葛天保王豪李祝衡諸君女賓爲王世則等皆異常激昻末後由龍璋石一清都督代表柳大彬等研究條件并由鄒代藩報告謂湖南全省公民聯合會暫假烈士祠爲事務所乃搖鈴散會時已達下午二點鐘矣按該團發起已有月餘迄今始得成立所有辦事職員業經舉定正團長爲周君召期副團長爲陳君宗海總務部主任爲唐君岳五庶務胡澤炳會計周業紀政事部主任爲石一清財政股長爲楊久大魏伯夀司法股長爲周志伊教育股長爲林金鑑軍事股長爲鍾劍實業股長爲胡大剛文事部長爲李述麟交際股長爲龍啓縉云 
　　發起軍警聯合會　湘省軍警兩界素來積不相能往往無端啓釁互相衝突近來此風尤烈日前有軍界中人分途至各　園向巡警尋仇搆釁致將巡警毆傷多名有兩人已經斃命省防守備隊長余君道南見此情形爰擬設法調處且以省垣居民複雜其中造謠生事蓄意破壞之徒所在多有非嚴密清查無以保治安而維秩序惟清查方法非由軍警兩界互相聯絡雙方進行無以收圓滿之效果特與警察廳長林君支宇會商發起軍警聯合會指定地點每月會議數次共同研究維持方法以期協力進行聞林君極爲贊成刻正磋商辦法以便尅日開辦 
　　停收鐵路租股　湖南省議會昨特咨行都督府内開粤漢鐵路徵收租股原圖抵制借欵祇以五年爲期現在該路旣未如期築成此項租股旣非附加稅性質萬無再加强迫之理應自民國元年下忙截止徵收以減輕人民負擔現值二年上忙開徵伊始應由民政長通電各屬行政廳一律停收鐵路租股當經提議表决特此咨請轉電各屬遵照辦理 
[贛省議會十三日之大激戰]  
　　十三日任議長以本日所議第四案係爲私薦盧建侯事關涉其身請假廻避由歐陽莘主席宣讀各地來電畢胡廷鑾起立質問謂現在有多數電文議場尚未宣佈而報館卽已登了不知係何原因以後電文接到後須先付油印俾衆週知衆皆贊成隨宣佈本省公民聯合會來函並辦法五條尹士珍起謂議會發言須按法律不能遷就含混該會主張不交租稅及驅逐中央委令官吏等條影響前途甚鉅萬不能承認然須從速作書答覆於是議長將覆函當衆宣讀通過後又提及預算事饒正音與尹士珍辯論頗久始行開議第一案爲美以美會租借德外芝蔴田案第二案爲楊賡笙提議改良鹽政案至第四案而激烈之爭論以起首由李君政準登台報告此案係四號交議事課至七號仍不見刋出經伊等詰問該課始覺事無可遁八號始勉爲刋布而任議長復私開秘密會今日又將議題改變其用意可知吳鴻鈞力爲任辯護尹士珍復痛責任鄧之鬼鬼祟祟私荐盧任教育司以致人言嘖嘖爲江西教育前途危楊景洛則力爲鄧觀濤辯護衆又譁然秩序大亂吳鴻鈞復登臺爲任辯護並謂議長爲一會領袖議長地位偶有搖動則一省之立法機關危矣苦勸諸君爲議會計稍安毋躁黄用中登臺爲欲抑先揚之語離開本題牽入民政長範圍衆一聞其語涉民政長即斥之下李政準復登臺斥鄧觀濤之無人格而盧爲尤甚饒正音則謂任鄧縱有舉盧之事如非用議會名義則是個人之通信自由議會似不能干涉楊中流復登臺發激烈之言論並負氣出會數次經人挽之復回辯論至五句鐘經審議長以任議長剖白書付表决起立者多數繼以鄧觀濤剖白書付表决起立者僅三人遂宣告懲罰由議長担負完全責任恐將除名矣 
[贛江最近消息]  
　　李督復衆議員電　李都督文日復北京衆議院江西議員劉景烈諸公電云轉電備悉諸公愛鄉愛國至佩遠慮宋案借欵兩事影響所及舉國譁然不僅一贛議論雖殊爲國則一鈞承父老委託之重境内秩序敢不始終一致維持安甯文武官吏服務勤能故鄉風景依然如昨承注特復 
　　兵艦紛集潯陽　九江十一日函云九江連日有美國法國兵艦各一艘由滬來潯日昨又有德國英國兵艦各一艘由滬開駛到潯均停泊太古碼頭附近前日湖北亦有楚豫兵輪一艘到潯停泊九江 
　　請兵故作危詞　弋陽知事何敬釗日前具呈都督請飭原駐軍隊迅卽回防或另調註紥以資鎭攝當由都督發交軍政司查核辦理該司以駐弋鄧排長軍隊前移河口原爲訓練便利起見該縣距離甚近如果有事需兵彈壓隨時商調朝發可以夕至不必故作危詞妄圖聳聽已批飭知照矣 
[蘇州飛划營艙長情死紀聞]  
　　蘇省飛划第一營左哨艙長劉保勝突然自行飲鎗畢命聞者咸莫明其故兹悉劉艙長因見本營領哨張青來之女頗有姿色乘間前往引誘適女亦有意兩情歡洽私訂婚約女卽贈以小脚紅鞋一雙以爲信物迨後張得悉此事無可如何卽出帖與劉之父母作爲正式訂婚近日不知如何張又將女另許他人前日劉至張女處女告以不必到此爲妙倘再來恐有性命之虞劉聞言氣忿交加立卽回船（該船泊在盤門内銅元廠）頓思自尋短見至隂曆四月十二日早乘各兵士等多不在船僅有伙夫一人在後艄燒飯之時劉先將女贈之紅鞋置之面前又將船上後膛洋鎗裝入子彈自身仰睡床上將鎗筒口倒向自身用脚勾動鎗機火發子出穿胸斜向上面透出劉艙長立時殞命火夫聞聲出看立卽同各兵等報告劉之父母並營官統領等前來看明情節劉之父母痛哭一番卽至張領哨家中吵閙不休經人勸散是日晚間吳縣地方檢察廳督同檢驗吏等到銅元廠門前將死屍起岸逐細相騐並將紅鞋帶回核辦當時觀者擁擠異常 
地方通信 
[蘇州]  
　　水警改組大綱　江蘇水上警察總廳長盧君世儀已於五月十五日開辦其印信先於四月十八日啓用業經分别呈報都督省長查核並訓令第一廳長劉君第二廳長李君淺水兵艦司令張君轉飭所屬知照　總廳管轄第一第二兩廳並淺水兵艦司令　第一廳管轄長江内洋水師計十一營分第一第二第三三署以統領改署長管帶改分署長其外海水師五營改爲游巡隊　第二廳管轄松江滬防太湖内河水師計十五營分第一第二第三三署以統領改署長管帶改分署長其飛划水師連松江第三營計五營改爲游巡隊　　工黨特開機織研究會　蘇城工黨研究會首領袁大文君近從日本考察機織回蘇特於前日假祥符寺巷實業學校地點開機織會由袁君將此次考察東京西京及横濱地方近來機織情形詳細宣布俾工黨中人得以研究進步是日來賓甚形擁擠所有本城緞業機房及各工匠盡皆履會並聞俟集有專欵當赴東購機以便仿製矣 
[鎭江]  
　　審判廳組織登記科　鎭郡地方審判廳長盧君鎭瀾昨奉司法籌備處訓令設立登記科以爲保護人民財産之地步因卽提議辦法組織一切惟登記成立所有稅契各項事宜一律須歸審判廳管理至縣知事署附設之稅契科應卽取銷以期劃一事權昨已咨請于知事查照辦理 
　　縣議會定期選舉　丹徒正式縣議會由縣知事于君定於隂曆五月初八日選舉議員分各市鄉爲十八選舉區其各區應舉議員額數城廂市十人平昌市二人大港市二人長樂鄉一人上黨鄉一人高資鄉二人仁讓鄉四人育成鄉二人丹徒鄉一人崇德鄉二人辛豐鄉二人圌濱鄉一人順江鄉一人諫壁鄉一人焦 
[]  
[]  
 
 
 

Page 7

 
 
東鄉一人歳豐鄉一人永固鄉一人御隆鄉一人合計共三十六名 
[南京]  
　　揚營地租交代之爲難　揚州營鹽兩公産前由台營局調查後已經第二軍軍長允許交出近忽由江都縣知事李鴻扶呈都　省長略謂奉軍長文開揚營公産地租前本抵補巡城營經費現旣改歸省長而該營經費尚屬無着或改警察或遣散均需欵項核計該營連欠餉及遣散恩餉須發洋二萬餘元擬請省長撥發後再將地租照册交代云 
　　寗屬自治經費加徵之不果　蘇省會日前提議寗屬賦稅較之蘇屬爲少若適用蘇屬附加稅通則自治經費實有不給請於上下忙銀每兩再加徵三角漕糧每石再加徵一元合原有附稅分配各區爲自治行政經費討論結果僉以各縣忙漕多寡懸絶賦輕稅少之縣取之似不爲虐而賦重稅多之縣實已無可再加自應依據臨時省議會第二届改正預算册式分别支配行政及公益費原案由各縣議事會酌量本縣地方情形自行議决加增咨行省長通行各縣查照辦理刻經省長咨覆並訓令各縣知事轉知各縣議事會一體查照矣 
[安徽]  
　　追悼趙熊二烈士之布告　江蘇旅皖同鄉公啓云趙烈士聲熊烈士成基民國之偉人實吾鄉之巨子也漢裔淪胥誓圖恢復慷慨發難斷脰不辭雖當時義旗所指一蹶於皖江再蹶於嶺南均未克　其志以殁然其後武漢崛起不轉瞬而南北混一其響應之速安知非二烈士在天之靈所默爲呵護者耶吾鄉之旅皖者軍警工商政學各界達數千人於二烈士尤有依依桑梓之思爰擇於陽曆五月念五號於江蘇會舘開追悼大會届時敬乞玉趾惠臨同襄典禮云云 
[湖北]  
　　另勘宜廣路線　廣水至宜昌一帶原勘路線岑西林以其過於迂遠擬改爲由夏口漢川孝感應城京山安陸锺祥荆門江陵等縣直達宜昌刻已由廣宜鐵路總辦熊君派定華洋工程人員前往另行測勘以便雙方比較藉資甄擇云 
　　劉家廟又增豫軍　近來武漢因宋案借欵兩事謠諑紛紜黎督爲防患起見曾電調豫省步兵來鄂分駐漢口劉家廟曁武穴等處以資鎭懾日昨復由豫南調來第六師步兵二十一團添駐劉家廟俾厚兵力云 
[湖南]  
　　政界人物之更動　湘外交司長粟戡時以外交棘手諸多困難久呈請都督辭職譚都督曾據情呈請中央請准予辭職並薦該司次長陳安良充任日昨奉大總統命令委任陳安良爲外交特派員粟司長卽於前日交卸由陳君接篆視事又巡警總監林支宇君以近來各界屢與爲難軍界尤甚亦於日昨呈請都督辭職現經都督慰留矣 
[雜評二]  
　　中國人之好推測　中國人之性最好推測推測易生事尤易壞事魯督之進京也魯人多方推測以爲某司某官將更動也而政界遂起恐慌蜀垣之獲散兵也蜀人多方推測以爲某匪某黨將起事也而實業展覧會遂不敢開贛兵之移河口也贛人多方推測以爲某地某軍將開戰也而弋陽縣遂故作危詞以迎上意總之所推測者雖未必不中而不中者實居多數不中之推測卽成謠言是故謠言之興不盡由希兾生事者之揑造也國人其勿輕易推測以自詡智能也哉（默） 
　　劉營長之殉身　武人本以殉國爲天職今乃不殉身於國事而殉身於女色不隕命於疆場而隕命於好逑不遂中宵飲恨以自盡於艙中之一鎗此亦可謂殉非所殉者矣 
　　雖然天下事之殉非所殉者奚獨一劉營長與哉吾以是歎今日之紛紛擾擾使大局杌揑而不安者皆劉營長一邱之貉耳特劉營長於飲鎗畢命之時猶寄情彼美弓鞋以表示其百折不回之態度其事雖非其情雖誤其用心之專一尚不出平日之範圍者更不知彼用情之誤有類劉營長而最後之解决亦果能如劉營長之百折不回否也（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宋案今日觀]  
　　預審嫌疑犯　管押第一看守所内之嫌疑犯蔣瑞生虞振寰二人昨午由地方審判廳推事董永昌君會同起訴檢察官危道濟君照章預審當因廳中原有刑庭正在拆卸改組普通法庭乃借檢察廳預審庭預審仍禁止旁聽至二時審畢諭令分别還押聽候提同應朱二犯擇期公開辯論 
　　刑庭申斥辯護士　應夔丞之辯護律師訴請移轉管轄昨由地方審判廳刑庭發出批示錄其原文如下　閱狀大詫該被告有何身分可言本地方有何情形可言該律師援引刑訴律第十九條第二欵聲請移轉毫無理由又援引英國一案尤屬荒謬絶倫姑無論是案並無移轉之理由卽使可以移轉應歸何地管轄自有移轉指定權之衙門在該律師自請移轉北京是何用意所稱電請司法部　司法會議准由江蘇高等審廳指定北京地廳更屬離奇寗司法部可以指揮高廳移轉乎甯高廳可受該律師之指揮而移轉乎江蘇高廳能信於法定管轄外指定北京地廳乎又稱法官更換喧傳是程黄授意任用所私該律師何不審至此現在言論界旣動以不負責任之談淆亂人聽而該律師竟摹其論調形諸訴訟圖撼神聖不可侵犯之法院試問誰証授意誰爲所私法尚未執又何據而指爲羅織本廳處理訴訟堅守法律一秉大公絶不怵於勢力亦决不搖於輿論仰該律師知照毋申妄請特斥 
　　應桂馨要求吸煙　聞應桂馨近日在模範監獄内異常滋擾堅欲吃煙吳獄官勸阻不服已於昨日報告新任檢察廳長蔡季平君蔡君囑令多給戒煙藥萬勿准其吸煙云 
　　李旅長派兵防護　混成第三旅李旅長以應朱兩犯刻已正式歸入司法監獄禁錮本旅責司防守自應派兵梭巡以昭鄭重業於前日訓令步兵第一營曹營長飭派兵士一排各帶鎗械每夜在城内各要隘嚴加巡查以資防護矣 
　　某君與張廳長之問答　昨有某君至地方審判廳署謁見代理廳長張清樾君面談良久某君謂國務總理趙秉鈞秘書程經世前檢察廳長因其於宋案証據涉及嫌疑曾備傳票兩紙函送京師地方檢察廳請爲協助傳解來滬此項傳票去已多日京廳必已執行照章傳單應有期限究竟此項傳票標明何日爲限張君答稱檢察廳傳票原有期限今日（十九日）業已到期復由檢察廳備文催傳矣某君又謂内務部秘書洪述祖實爲此案證據中之要人洪避匿青島前經膠督索閱証據方允引渡現在證據已去究竟何時可以解滬歸案審辦張君答謂洪述祖與應犯往來函電前經程都督應省長將印成照片寄送政府當由外交部照請德使轉送膠督閱看要求交犯現在並無消息何時解滬未能懸定某君又問宋案要犯應桂馨等已經預審起訴訂於何日公判張君答曰應朱兩犯現由本廳刑庭推事預審應俟訊明依例擬具判决書始能公開法庭依據公判現在手續尚未完備是以未經訂期大約不出十日當可開審某君又謂應犯嗜好甚深前在巡警一區押所因恐有不測准予吸煙現在收禁模範監獄聞祇給服藥丸不知其精神若何張君謂現值煙禁厲行何能爲罪犯破除禁令昨據吳獄官面朱該犯自收監以來雖止服抵癮藥丸精神甚好似無妨礙萬一將來果有病症獄中自有官醫爲之調理云 
[談判閉門交涉之預備]  
　　上海縣吳知事前日函知市政廳議事會辭職各員定期昨日傍晚五時開談話會解决市政廳閉門問題已紀昨報兹悉各議員接函後當卽知照各公民先於昨日午後四時在羣學會開預備會磋議對付方法然後同赴市政廳與縣知事公開談判云 
[縣議會推倒張汝霖]  
　　高等審判總廳派委張汝霖駐滬督促地方審判廳改組事宜經縣議事會議員查知張係通緝未獲之刑事嫌疑犯呈請行政官懲辦在案兹悉上海縣吳知事業已據情電禀都督省長請爲核辦其往來電文照錄於後 
　　去電　都督省長鈞鑒准縣議事會函開地方審廳公布有高廳長請推事張君汝霖駐滬督促進行等語查六十一期省公報載都督通令據提法司呈緝拿在逃教唆庇匪刑事嫌疑犯如臯律師張汝霖在案兹派員面詢屬實似此朦任法官請電鈞座看管澈究等語此事地方公民引爲大辱未便壅於上聞應如何核辦請示遵上海縣知事吳馨霰印 
　　來電　吳知事霰電悉已電蔡處長楊廳長取消另委並將張汝霖扣留發交如臯審檢廳歸案審辦矣都督程民政長應巧 
[城内大火續誌]  
　　新北門内張家路（卽舊盧家弄）榮寳齋刻字店前日失愼延燒房屋七八十幢已誌昨報兹悉是日火勢之四竄蔓延實因内地自來水公司不允將水機開足以致勢力薄弱不能撲滅事後各救火社會員大爲憤憤卽於午後在救火聯合會召集全體會員開談話會衆以水公司管機人張殿臣不應如此倔强置商民身家財産於不顧遂致激動衆怒於當晚十時許馳至該公司將張扭獲立送上海縣公署請爲澈究並責令賠償損失當由吳知事向各社會員再三安慰衆始退出張則收押候審 
　　是日火熾時滬城四舖救火社之皮帶車在場施救嗣被樓屋倒下壓住亦遂付之一炬 
　　上海市政廳總董陸崧侯君昨日分致英法兩總領事署函云昨日上午九點鐘華界中區盧家弄失愼火勢蔓延經内地各皮帶車環集施救並蒙英法兩租界捕房撥派火龍到場協助施救熄滅感激無旣合專泐函申謝並乞轉致英法捕房代鳴謝悃爲荷 
[省長通令錄要]  
　　上海縣知事昨奉省民政長通令數則擇其要者分别錄後 
　　支配限外加征之忙漕　財政局案呈本年五月七日准江蘇省議會咨開本月五日本會議决諮詢各縣忙漕限外加征究應如何分成支配案一件相應抄送議案咨請查照等因並附議决案一件到本公署准此除咨復外合行照錄議案訓令各縣知事一體遵照此令計附議决案一件 
　　查諮詢原案因吳縣知事之呈於臨時省議會第二届議决諮詢常州征收忙漕變通辦法案第二條條文有未能了解之處據呈諮詢前來本會查該條文所謂該地方者係指輸納加征之地畝所在之市鄉而言並非包括全縣因限外加征係對於縣中一部分之市鄉或市鄉中一部分之地畝而發生故悉其所輸留充該地畝所在市鄉公益之用假懲勸之樞機助發展之作用初非以收入爲目的也故限外加征之欵碍難援忙漕附稅例分縣三市鄉七支用謹議 
　　召集縣議事會　財政司案呈據無錫縣議事會呈稱竊查江蘇暫行縣制第十八條第二項縣議事會之職任權限有議决本縣歳出入預算及决算事件等語本縣二年一月至六月預算册業經敝會遵照五十九期省報通令議决函知縣知事查照執行在案現任臨時預算將次告終二年度正式預算尚未經縣知事編造交議本縣元年度决算前經敝會疊次函催已據縣知事復稱於本年常會期内定能提交到會查縣制第二十條常會期間規定每年一次以八月爲會期臨時會以十日爲限此項正式預算急應先期編造勢不能延至八月元年决算亦係敝會職權所最重未便久延似此重要案件必須寛以時日詳細討論决非臨時會期所能了事况預算年度旣經改定縣會常會期間當然變更爲此具文呈請迅將縣制第二十條常會期間應否變更正式預算應否先期編造明白宣布並請令行無錫縣知事迅將元年决算及二年正式預算限期編造交會議决等情除指令查縣制第二十條載如有臨時應議事件得開臨時會議其會期以十日爲限現在會計年度已决定七月起至次年六月止所有二年度收支預算及元年决算勢難待至常會期間自應特開臨時會交議以合年度至會期先儘十日之限促勵進行如果必須延長届時再行察奪合行訓令該知事遵照召集縣議事會於六月一日開臨時會一面迅速將預算决算各册赶緊編製於開會期前送會交議毋延此令除印發外合行訓令該縣一體遵照此令 
　　附加稅自行議加　財政局案呈本年五月十日准省議會咨查臨時省議會第二届改正預算册式分别支配行政及公益費案内第二款凡各縣地方遇有特别情形關係全邑利害不得不通籌欵項以資維持興辦者得以縣議事會議决增加附加稅但應預定年期期滿停止等語兹據議員提議以寗屬賦稅本少所得附加稅亦徵自治經費實有不給請於上下忙銀每兩再加征三角漕糧每石再加徵一元合原有附稅分配各區爲自治行政經費本會討論之結果僉以各縣忙漕多寡懸絶賦輕稅少之縣取之似不爲虐而貨重稅多之縣實已無可再加自應依據臨時省議會第二届改正預算册式分别支配行政及公益費原案由各縣議事會酌量各本縣地方情形自行議决加增咨請通行各縣查照辦理等因准此除咨復外合亟訓令各縣知事轉知縣議會一體查照此令 
[江北船私運軍火]  
　　閘北水巡隊偵探李金標前日查悉潭子港口停泊之江北船上有私運軍火情事當卽報告該隊長派長警前往搜獲五響快鎗並子彈鎗械等件連同船户陳李氏一併解送九區盤問據供此項軍火係住居陸家莊之蔡二託帶該區因卽派人會同一二區巡警往提蔡適外出遂將其妻蔡王氏拘案解送司法科押候訊究 
[玩弄手槍之禍端]  
　　船户姜四子陳兆龍前日至十區報稱伊夥潘萬如在船玩弄手鎗鎗子突出擊傷潘之左臂黄區長聞報卽派長警將潘傳案問其何來手鎗據供在周家橋河内撈獲當將一干人解送司法科判將姜陳暫押潘送醫院療治 
[召賣舊海防署房地]  
　　上海縣行政公署昨出第七十四號布告云照得本公署前以辦公地位不敷建築又無的欵擬以本公署移建舊參將署地方而以舊海防署召變作建知事署及警局之費騰出上海縣地方專歸司法與監獄看守所堪以接近尚有餘地亦可召變作兩　建築之需呈請省長核准在案兹查舊海防署丈見實地六畝九毫正連同房屋四進現依競買法召變推員勘定最低額規元三萬五千兩定期於六月十日下午三句鐘在本公署花廳當場投標凡願買者届時備欵來署先付定銀五千兩房屋交清如數繳訖給以印諭别無絲毫浮費特此通告另有圖式如先期索視者每日下午二時在本署徵收房捐處詢問 
[不做法官做律師]  
　　前上海地方檢察廳長陳松生君因鑑於同級審判廳之改組自行辭職後卽至律師公會報名註册擬在滬上辦理訴訟事宜現律師公會已據情呈請司法部註册給憑矣 
[楊德卿一腔憤懣]  
　　王漢清姦拐楊樹浦住户楊德卿之妻王氏（卽楊邱氏）並令氏誘拐徐如章之十六歳女兒小翠仔至元芳路碼頭擬乘景星輪船帶往天津被救濟會偵探查獲一併拘解公堂經中西官訊無販賣証據且無原告到堂判令一併開釋在案兹楊見各報登載此事始得知悉前日在南京路附近與王相遇遂卽扭控老閘捕房將王收押候究嗣楊至徐如章之妻王氏處僞稱王已托人尋獲拘入捕房向氏索洋二十五元被氏訴知包探將楊拘押於昨日與王併解公堂經聶襄讞會同英哲副領事訊明以楊控王姦拐無憑判王開釋惟楊不應圖詐着押兩月以儆詎楊聞斷後大聲呼寃以妻被姦拐控告不究已則反遭押辦遂奪其妻所生之女孩擬欲擲斃於公堂上當經站堂探捕奪下遂將楊帶回捕房收押 
[學生竊取巨贓]  
　　寓居江西路二百六十二號門牌揚州人王存之之内姪許維鳳在新閘某校肄業不思上進甘與下流爲伍近因竊取王值洋二萬三千元之粤漢鐵路股票銀行存單以及金珠寳石等物逃匿江蘇旅館内將金戒四枚向寳成銀樓兌洋四十五元並將銀行存單向友人孫德江抵洋五百二十八元浪用被王得悉報請總巡捕房派探在龍昇旅館内將許查獲並在江蘇旅館搜獲原贓將許拘解公共公堂訊供收押候原告到堂質訊在案昨晨由廨復訊先由孫與寳成銀樓代表上堂請追抵欵並由原告投訴與被告誼關親戚現在贓已吊齊求請免究訊之被告俯首求恩關讞員商之英領康君以查照現行刑律被告竊此巨贓罪在五年以上况原告旣以刑事案控告未便起滅自由所請免究一層斷難照准惟旣已一再代求姑寛判押捕房三月免送西牢罰作苦工起案各贓着原告檢收所有抄獲之鈔票洋四百五十五元着許之胞兄許幹臣凑洋七十三元以償孫姓抵欵否則准孫另歸民事案正式起訴寳成之欵着原告償還完案 
[同居衝突之醜聲]  
　　木匠張才貴住居閘北富家里其妻戴氏前被同居顧洪超騙去金戒一只連日不回該氏尋往城内復被顧誘至法界小客棧姦宿一夜歸家後經本夫詰知前情大起口角詎洪超之母顧藍氏前日反偕次子洪平至張處吵鬧聲稱伊子不知去向必遭謀害遽將器具搗毀一空由崗巡一併拘入一區分别收押候解司法科核辦 
[城内]  
　　請緝匪徒○二十四保二區十七圖塘橋一帶邇來時有匪徒縱火圖搶鄉民實難安枕前晚該匪黨又至顧福基家放火幸卽覺察立時救熄昨顧已至地方檢察廳請爲查緝矣 
　　串拐婦女○李金樓王德富邵德順等串拐婦人王余氏在途行走爲巡警查獲解送淞滬警廳昨解地方檢察廳留候訊辦 
[南市]  
　　押犯串逃○第二看守所拘留之竊犯應順發於前日夜半串通押犯楊金榮徐根全等鋸斷木栅脫逃旋經巡士得悉將應楊二人追回徐已逸去當將兩犯解由初級廳檢察官預審諭令還押候查拿徐根全到案移送地方廳併究 
　　病夫倒斃○紹興人周秦美向在鎭江營業年五十七歳前日乘寧紹公司某輪船來滬醫病甫經起岸忽然倒斃旋由一區飭地甲查明死者有妻張氏及子武勛現在北河南路老虎灶爲夥遂卽傳諭到來自行棺殮 
[閘北]  
　　虐待養媳○華盛路無錫人王姓家之養媳名采弟年十歳因被翁姑百般凌虐於前日私逃出外由崗巡帶入一區經張區長略訊一過押候解送司法科訊明核奪 
[公共租界]  
　　串騙結局○季漢卿控張榮齡葉伯齋謝元義水北臣等以代荐日商大貞丸輪船買辦爲由在虹口百頓路鍾寳榮家騙取押櫃洋三百元業經捕房將張等各人一併拘解公堂訊供管押候查在案昨由捕房傳同經理大貞丸之福和公報關行買辦祝廷南之代表方潤峰到案證明該輪並無調換買辦之事且已登報聲明並經中西官向張等逐一研訊明晰以鍾無干省釋判張榮齡押西牢半年謝葉水三人各押一月分别示儆 
　　來歷不明○粤婦譚李氏前日挈一幼女在北江西路圖賣被捕查見向詰支吾當被帶入捕房轉送公廨昨經中西官研訊氏不能指出該女孩來歷遂判氏押女所三月女送棲流所留養候核 
　　誘拐女子○張根聲誘拐虹口住户顧三勝之女阿根昨由捕房派探將張拘解公堂訊供推諉判押限七天交人再核 
　　地産糾葛○奚慶發奚慶義奚三山因與奚鶴鳴地産糾葛被控昨由公廨飭捕將奚慶發等三人傳案分别交保候訊 
　　追獲流氓○流氓姚阿三前日在虹口西嘉興路攫取女孩袁祥根金耳環圖逃當被巡捕追獲昨晨解送公堂經中西官會訊屬實判姚押三月以儆 
　　窮極無賴○向爲酒業之趙阿五近已失業流爲匪黨前日下午在漢口路攫取陳吳氏金挖耳由探查獲昨解公堂請究經中西官會訊屬實姑念初犯從寛判押一月示儆 
　　料理清楚○已故方雲卿之子方瑞文因積欠英商兆豐洋行地租被控曾由公廨傳案諭令存洋一千元交保在案兹悉被告已將租金理清昨由捕房將方傳案請示中西官判將存洋發還控案註銷 
　　工人打架○工人余阿林余阿二余阿明弟兄前日糾同施阿才劉少卿在泥城外勞勃生路將同伴瞿桂兇毆受傷當由印捕查見將各人一併拘入捕房飭將瞿車送醫院醫治余等一併拘押昨解公堂經中西研訊一過以施劉二人無干開釋余阿林着存洋五十元阿二阿明各存洋二十元保出候原告傷愈再核 
　　人銀並保○南京路同昌脚踏車行主諸高林控夥張榮貴私收賬洋一千五百元等情業已由探沈阿岳將許拘押捕房候究在案昨解公堂請究兩造均延律師上堂代辯判張交人銀妥保候訂期訊理 
　　離心離德○漢口婦人夏奚氏因伊夫棄家不顧投浦圖盡當經舟子救起鳴捕送請公廨留候傳到其夫再核在案昨由捕房將其夫夏昌蓮傳案請示氏投訴前情並稱已因虐待成疾不愿隨回中西官會商之下判夏退去氏送醫院醫治候傳其胞兄奚德才到案再核 
　　召集股東○李熊氏控倪獻廷顧伯華不理伊故夫存欵洋二千五百元一案昨晨十時由公廨王襄讞會同德領裴君升座特别公堂復訊兩造均延律師到堂互辯良久中西官判倪存洋二千五百元顧交二千五百元人洋並保限一禮拜登報聲明並着邀各股東到堂質證如違將合開之藻文書局發封拍賣抵償 
　　持刀攫物○前晚有紅帮成衣陳阿榮手持衣包行經兆豐路盧家宅地方被匪徒四五人攔住去路拔刀恐嚇將衣包刦去陳卽投報捕房請爲查緝 
　　敲詐同業○理髮匠劉金山昨報捕房云行經西華得路被同業陳德寳紏集多人拆梢不遂行兇肆毆請爲查辦捕頭准之 
　　婢女逃逸○萬春榮住北四川路一百號門牌前晚逃走婢女一口年十四歳昨報捕房捕頭准予訪緝 
　　訪友被疑○陳炳連昨至北四川路四百六十八號友人方阿標家因方有事出外同居婁阿坤疑是圖竊扭交巡捕送入捕房經捕頭詢明卽予省釋 
[法租界]  
　　預防疫癘○法工部局衛生處近以天氣漸熱特派小工在隂溝小浜等處澆灌藥水以除蚊蠅並查得羣舞臺内大小便處汚穢不堪諭令該園主從速整理以免釀成疫癘 
　　須問中證○錢應士投廨控稱近將祖遺田畝售與洋商得價洋一千餘元詎有魏吉生偕錢桂卿覬覦揑據圖詐言係故父賣伊則田二分葬有棺木三具被小民遷往别處爲詞强欲索洋四百元是以扭案求究魏供前向應士之父購田一方安葬岳父母等棺柩有憑據及中人可證今被錢擅將棺木掘去故與理論並無索洋之事中西讞員判邀中證到案訊明核辦 
　　限期還清○周少雲前控李受之虧欠往來銀一千一百四十八兩一案昨經公堂復訊李繳出洋一千元餘求寛免判將繳案之洋交原告具領餘欠交保出外限十四天繳清 
　　就此無着○陳四福控房客楊才實虧欠房租四月共計洋五十元一案昨經公堂復訊楊供無力交出求宥中西官以已押四十餘天從寛開釋並着押遷 
　　誤投藥石○王子祥向居小東門外洋行街近因面患濕毒有隣居友人張金標自稱能代醫愈當給藥粉一包令服詎王服後腹中煎燒肝腸迸裂呼號而斃現王之家屬因王與張昔日稍有嫌隙疑其有意毒害昨已將張扭入法捕房控請究辦矣 
　　更正○昨日報載禁煙大會旁聽記第九俞君宣言一條係徐君之誤其第八條徐君云云全屬衍文特此更正 
[雜評三（訥）]  
　　嗚呼學生之敗類　滬上號爲學務發達之區然其間之跅弛泛駕者亦時有所聞如今日某校學生之竊股票存單竊金珠飾物對簿公堂拘留三月眞可謂敗類之尤者矣 
　　然記者竊謂造此因者實在彼校之教師輩夫學生父兄旣以子弟付之於校校中之責任如何重大今一任其放蕩爲非以至於此其如父兄付扦之謂何哉竊願持是以告近日一般有教育之責者 
專件 
[中華民國世界語會消息]  
　　紀元二年五月十九第二六號中央事務所在上海西門林蔭路 
　　會員題名 
　　姓　　名　　號　數　　姓　　名　　號　數 
　　區博儒君　　一○六　　一　倫君　　一○七 
　　景　雲君　　一○八　　林鐵光君　　一○九 
　　覺　幻君　　一一○　　幻　生君　　一一一 
　　散　人君　　一一二　　耀　榮君　　一一三 
　　紫　溟君　　一一四　　范鐵城君　　一一五 
　　眞　勉君　　一一六　　普　善君　　一一七 
　　高人道君　　一一八　　偉　民君　　一一九 
　　通訊處　　　均　　廣州東堤二馬路本會廣州事務所 
　　本會紀事 
　　四月三十日 
　　鎭江何贊襄君杭州姚衡生君均報名入函授部 
　　沙市何競芳君函索章程云已托人代納函授費 
　　福州洪松秀君等均索閱章程 
　　蘭州孫雨蒼同志來函報告到甘情形 
　　北京郭竹庵君等答函授練習題 
　　上海陳文郁君交考卷 
　　周浦朱韞輝君等寄來質疑書 
　　本埠惜隂公會寄贈第一期雜誌一册 
　　又邵廷玉君函告惜隂公會世界語晨學校並附該校簡章 
　　福州劉鏘慶君函商組織福州地方事務所 
　　烏鎭李冠芬君催詢第十一期講義 
　　（答）現已校對成事不日出版並卽催促商務書館赶速刷印以副諸君殷殷向學之盛意 
　　國内紀事 
　　世界語普及之先聲 
　　廣州同志提倡之力也 
　　昨得廣州同志某君函告云世界語在廣州進行甚速不僅社會上一致歡迎卽各處師範學校亦莫不紛紛加入學科（如公立師範學校擷芳女子師範學校等）近更有某君提議各高等小 
 
 
 

Page 11

 
 
學廢去英文代以世界語旣省兒重腦力卽將來研究英法國等文字更易進境教育界諸巨子頗韙其議惟以缺乏相當教員一時暫難實行廣州世界語事務所因之併力進行除原有之世界語講習社已有百四十餘人外近更在香山設立講習分社甫經開幕而學員已有五十餘人且各校教員居多以備畢業後各小學校實行裁去英文而代以世界語云 
　　記者曰觀於廣州人士之熱心宏願注全力以謀世界語前途之發達而後知我完美無缺之世界語發達之期不遠矣往常謂吾人創造之業苟具眞實之理由併力前行天下無不可爲之事徵於廣州世界語社而益信誌此聊爲吾會諸君朂並以告主持教育諸君子盍知所先務乎　　　記者誌 
[江蘇省長公布縣市鄉學校聯合會規程]  
　　第一條　凡二縣以上或二市鄉以上遇須聯合設立學校時得依本規程組織縣學校聯合會或市鄉學校聯合會 
　　第二條　縣學校聯合會或市鄉學校聯合會會員每縣或每市鄉各定額四人由聯合之縣或市鄉之議事會各就該縣或市鄉公民内選舉之 
　　第三條　縣學校聯合會應受省行政長官之監督市鄉學校聯合會應受該管縣行政長官之監督 
　　第四條　縣學校聯合會或市鄉學校聯會會對於所聯合設立之學校得行使其左列之職權 
　　甲　公擬校長依法令規定之手續行之 
　　乙　議决預算决算 
　　丙　議决關於公有基金之保存及處理方法 
　　丁　公擬籌集經費方法但須通過於各該議事會除前項規定外聯合會不得提議 
　　第五條　市鄉學校聯合會議决案應呈該管縣行政長官縣學校聯合會議决案應呈由縣行政長官轉呈省行政長官核准立案並各通知各該議事會 
　　第六條　縣學校聯合會或市鄉學校聯合會會員由各該議事會每年選舉一次連舉連任 
　　第七條　縣學校聯合會或市鄉學校聯合會置會長一人主持開會閉會事宜由會員互選定之 
　　第八條　每届開會須有過半數會員到會方得開議但每縣或每市鄉至少須有一人蒞會 
　　第九條　凡議事取决多數若可否同數則取决於會長 
　　第十條　聯合會經費於聯合設立之學校經費内支給之 
　　第十一條　聯合會會議規則得自訂之 
　　第十二條　本規程自公布日施行 
[又公布江蘇省欵補助私立學校規程]  
　　第一條　本省私立學校有因經費缺乏不能繼續辦理者得依本規程之規定請求省欵補助但須備具左之四項 
　　甲　其程度係屬中等學校 
　　乙　其學科確係本省所需要而是項學校爲省所未經設立或省立是項學校尚未足供社會之需要者 
　　丙　其辦法悉遵法令規定辦理並已履行法令規定應行之手續者 
　　丁　開辦在二年以上歷經部視學或省視學視察認爲成績優異者 
　　第二條　凡志願受省欵補助之私立學校得由設立者開具槪算呈由省行政長官調查明確認爲備具前條規定之費格編入預算交由省議會酌量本省財力議决應否補助及補助金額補助年期惟補助金至多不得過該校全年支出之經常費額三分之一 
　　第三條　私立學校在受省欵補助年期以内如與第一條規定有不合時卽停止其補助 
　　第四條　私立學校在受省欵補助年期以内應依左之兩項辦理 
　　甲　每學年之始應由校長報告本學年職員之姓名職務俸給額及其學級數於省行政長官 
　　乙　每學年之終應由校長報告該校之狀况並送决算表於省行政長官 
　　第五條　本規程於公布日施行 
　　中華民國二年五月十五日　江蘇民政長應德閎 
來函 
[德大莊來函]  
　　閱十六日報載虹口西華德路德大莊夥季漢卿控張榮齡等代荐福和公報關行經理之大貞丸輪船生意爲由串騙押櫃洋三百元等語殊堪詫異查敝莊並無季漢卿其人且並不與此人相識爲特備函聲明請貴報登入來函一門爲荷 
 
 
 

Page 12

 
 
   
 
 

Page 13

 
 
自由談 
游戲文章 
[好好先生傳] [  了青]  
　　好好先生者好世界中之好地方人父好善曾作好官母好佛喜行好事蓋好人家子弟也先生上無好兄姊下無好弟妹而家有好田數百頃好屋數十間好書好畫好古玩好器具之屬尤不可勝計好好經營頗足自給旣長聘一好女子爲室有謂式好無尤琴瑟頗靜好者然性不好弄故難歷時好久尚無個好兒郎生出也先生平生於已無所好亦無所不好於人無不好亦無所謂好於事不知所謂好亦不知所謂不好而實則無一能好故持好筆不能作好字讀好書不能爲好文衣好衣而不知美食好食而不知甘遇好友而不知敬得好妻而不知愛其於天也遇晴則曰燥得好遇雨則曰濕得好遇寒則曰冷得好遇暑則曰熱得好有以忽晴忽雨忽寒忽暑問者則曰均好均好其於身也遇肥則曰壯得好遇瘠則曰瘦得好遇逸則曰閒得好遇勞則曰忙得好有以忽肥忽瘠忽逸忽勞問者則亦曰均好均好好事者知其如此乃設爲至不好之遭遇以難先生曰君之子爲盜好否曰好在能均産也君之女爲娼好否曰好在能博愛也君之宅燬於火好否曰轟轟烈烈好大觀也君之田廢於水好否曰汪汪洋洋好行舟也好弄小聰明者聞其說曰彼好事者以此窮先生宜先生之終於好好矣乃造先生而請曰欲復專制政體非先生不能爲好功臣欲謀二次革命非先生不能作好首領其許乎否乎先生亦貿然應之曰好時適有好大喜功之某都督聞其事立捕去於是高大之好監獄遂爲先生住居所堅　之好鎖銬遂爲先生妝飾品而先生之好性命乃幾送於鋒利之好刀尖銳之好彈平日所謂好田好宅者蓋至此萬然盡矣幸而天佑好人得一好抱不平之好律師運盡好智慧費盡好唇舌始得營救終先生之世遂不敢再道一好字居然得有好結果云一 
[議院賦仿阿房宫賦并用原韵] [  夢犢生]  
　　革命畢世統一國會集議院出容納八百餘人暗無天日兩院巍然而對峙顯判隂陽四黨分據各立門　旁聽欄憑報界筆閣休息有室時聞謠啄逃避有門以免口角紛紛焉攘攘焉亂蜂一窗終不知其如何下落長几巨案排列如龍高堂大厦氣象如虹抽數定座顚倒西東搖鈴開會其聲融融不足人數境象慘凄一日之内一院之間而現狀不齊滿清奴隸黄帝子孫脫黨入黨暮楚朝秦買票當選捐納偉人履聲　　登演台也烏雲擾擾脫高帽也地氈染黑擲墨盒也烟霧塵天拍案駡也雷霆乍驚出手鎗也一哄而散呇不知其所之也千奇百怪莫别媸妍坐而假寐看時計焉有老而不死者七十高年亡國之大夫畢業之學生前清之遺民接踵聯肩自負新人儔叠如山一旦運動熱咸來其間戒指鑽石領針珠礫金表輝皇議員視之亦不甚情嗟乎一月之俸六百元之多也爾愛華奢而不恤國家奈何取之盡膏血用之如泥沙使起草之紙多於請客之菜單報告之事多於南班之妓女未决之案多於個人之私債違法之罪多於滿頭之髮縷喝打之聲多於酒館之豁拳解勸之言多於茶坊之聚語使總統之心視議院而蓄怒議院之人仍復頑固命令下另選舉一齊滾蛋各歸鄉土嗚呼謀議院者議員也非民也散議院者議院也非總統也嗟夫使議院皆得其人則足以利民民復仗議院之力則享幸福而議員亦得長保其祿位誰得而解散之也議員不暇自哀而希望議院者哀之希望議院者哀之而不鑑之亦使後之希望者而復哀之也二 
海外奇談 
[Ｖ字光] [  鈍根]  
　　愛克司光試騐時極爲危險今有人發明Ｖ字光試驗甚簡便而無危險其最有趣之試驗則在暗房中取攝影之乾片包以有字之紙再套以紅或黑色之信封以避愛克丁尼克光ＡotiＮio乃置封於額或腹上歷二小時開看則乾片上已印有包紙上之字迹又據法國陸軍退職士官達傑脫少佐之發明者更奇乾片上可顯約略之面貌及他種瘢記或置一錢於電鍍槽内以指按錢歷一時許而錢形已印入額上包内之乾片猶之以一人之思想傳入於他人之腦其理誠不可思議也少佐以此試驗之成績報告於某科學專門學校校中人不甚注意以爲乾片上之迹由於物與人體接觸之久而發生化學上之反動力並無所謂Ｖ字光者然少佐自信極堅嘗謂人曰Ｖ字光不僅可以人類形迹印於乾片即他種動物亦可使有奇幻之印象余曾以小犬坐於乾片包上及開看則片上不僅有犬形且有余妻之母之面貌隱現於其間想因此犬當時正在思念余妻之母故由腦中傳達印象於乾片也一日余在某處扶　會試騐Ｖ字光時有一鬼（因馬丁尼克火山爆烈時炸死者）臨乩故片上印有火山鎔口等象云云聞達傑脫少佐人甚誠實生平未嘗作誑語故其所言Ｖ字光之作用頗有人信之將從事研究也 
[奢華之犬]  
　　某日巴黎繁華之市有一麗者緩步於途左手提繡囊右手挽銀練牽一小犬途人皆爲注目蓋犬衣精製之獺皮衣衣有小袋露出花邊之綢布四足着橡皮套頸擊金鈴而尤奇者兩耳各綴大如蓮子之鑽石耳珥說者謂此犬粧飾之奢華乃不亞於上海之女揮霍家 
自由談話會 
[市警餘謔] [  贅虜]  
　　上海巡警局長爲覊押應　丞將市政廳大門緊閉市議董均不肯走後門致起交涉警長謂防犯重任職務一日不去則此門一日不開市議董終以走後門爲耻全體辭職十六日地方各轉體集議謂警長蹂躪市廳全市公民不能不謀所對付當時某君提出辦法數項有云我全市公民自今日爲始指定該應毛家弄之後門爲正門浦灘之大門爲旁門又云市廳旣指定毛家弄後門爲正門警局向由浦灘大門出入應速將中路堵塞以免别起衝突云云現正雙方閙氣相持不下就上所述事實（均載日前各報）余以滑稽理想研究之戲書數則於左以爲雙方之助並博閱者一笑 
　　警長以關閉大門爲防守應犯之必要將以防應犯出門逃走耶抑將防應黨入門刦去耶然浦灘之大門雖閉毛家弄之後門仍開豈以逃犯及刦犯者亦如市議董之必欲走大門斷不屑走後門耶 
　　小說中叙述兩軍戰爭敗怯者每有將後軍改作前軍前軍改作後軍卽爲斷後緩緩退兵云云今某君議將該廳後門作爲正門大門作爲旁門可謂熟讀兵書深諳韜略頗有戲臺上穿八卦衣氣象其計誠妙但未免自居戰敗之例轉示警長以弱耳 
　　鄉人某正妻而外另有外婦不意他人入室佔其正妻日相姦耦鄉人固懦者力不能逐　鬱鬱而死余謂此鄉人若有某君之高見何妨將外婦指作正妻將正妻指爲外婦則一頂綠頭巾便可輕輕卸去豈不省却許多煩惱耶故自某君指後門作爲正門指大門作爲旁門之說出從此法門大開成例可援世間多少元緒公均應感恩不淺矣 
　　警長以關門爲防犯正策然大門雖關後門未閉恐仍有疎忽之虞今某君議將中路堵塞此並非反對警長正是協助警長從此前後緊閉防範不更爲周密耶然該屋之内天井甚多則縱難由户而出仍可踰牆相從殊爲可慮故充警長關門之意必須仿棺材蓋之法將天井用厚板牢牢釘住方爲完妥或問余曰如此則警長等從何處出入余曰可擇隱僻之處另開一洞略如狗寳警局人員嚴守秘密暗中自走可也 
　　或謂余曰市廳指定毛家弄之後門作爲正門浦灘之大門作爲旁門如此一轉移間則市廳仍有完全自主之正門議董等不至有走後門之誚某君計誠佳妙然幸警長祗關大門若并此後門而亦關之某君更將指定何處作爲正門耶恐其計亦窮矣余曰此亦無妨市廳亦可用余前文所說另開一洞之法但警局人員須嚴守秘密暗中自走而市廳議董則須當衆宣布指定此洞爲市廳之正門公衆出入誰曰不宜且彼警長者雖無理擅關大門想不至再行無理又來塞洞也不更妥歟惟此洞旣爲公衆出入未免易致汚穢最好請外國醫生每禮拜檢驗一次此亦衛生之一道也 
劇談 
[喝白商榷] [  丁悚]  
　　人謂孫菊仙之教子好在白口至（三娘）二字聲若洪鐘有石破天驚之槪予謂不然在昔專制時代僕人對於家主必怡聲下氣務爲恭順未有如是之大聲喝叫者矧三娘爲少寡之女流薛保爲老成之忠僕耶 
　　空城計西皮慢板二段中有（東西征南北戰博古通今）（博古通今）句意近自誇孔明斷不出此且此句接在（東西征南北戰）之下意義不貫予意將（博古通今）句改用（保定乾坤）再將（保定乾坤）句易以他語方合前晚聽王又宸所唱已將（博古通今）改爲（保定乾坤）名伶胸中較有見議 
　　捉放曹一劇孟德被擒後在公堂上與陳宫對唱時曹唱快板有（聽他言口問心自思自語看陳宫他胸中頗有韜略說幾句巧言語將他哄過管教他棄官職共除奸徒）唱時聲極宏大陳宫豈塞耳不聞任他巧言哄過耶予意須將此段改作自忖口氣方合（鈍銀按京劇唱白類此者甚多實屬改不勝改我人但作表白觀可也） 
　　演黄鶴樓去劉備者在樓宴飲時回首見趙怱不在萬分恐懼竟至泣下又以可憐之語媚周夫備亦一時人傑斷不至卑劣無用如此時下所演未免誣蔑先主太甚 
　　賣馬乃秦瓊貧病交迫時事演是劇者須將一付憂眉愁眼演出無精打采之態方合戲情近觀諸伶演是劇則不然每唱至（黄驃馬）之（馬）字使調非常之長加以精神百倍予謂之爲瞎巴結 
劇本考實 
[困土山] [  便便] 　　 
　　此前乃漢獻帝建安五年事也蜀志關公本傳載建安五年曹操東征先主奔袁紹操獲公以歸拜爲偏將軍劇演張遼約三事中有臣漢不臣曹語於史不載惟潘慶基古逸集有云公與操書曰明公布大義於天下而速取自樹非羽之所敢知若猶是漢也羽敢不臣漢哉敢拜嘉命之辱則誠有此說矣惟前半齣演操取下邳之後卽斬陳登則與正史大謬且在演義亦不聞有此說也考魏志陳登傳登字元龍有豪氣徐州下邳人操謀吕布賴登之力居多是登爲操所嚮慕者安肯斬之且登以下邳屬操乃在先主旣出之後非獻城邀功者可比而今之演劇者用輒以丑脚配之竟若以登爲反覆小人者蓋惡其但爲曹計而不爲劉計也然而非紀實矣二 
小說 
政治小說 
[鐵血男兒（一百二十九）] [  常覺　獨鹤]  
　　烏曰火車雖已毀棄然邊地多馬恐仍爲俄兵掠用曰龐隊長亦注意及此業令將近地馬匹悉數遷往他處除軍中乘馬外不留一騎總之數日以内西俄交通已全行斷絶俄兵固不得越雷池一步矣烏曰然則此五百俄兵現駐何處曰彼等處進退維谷之勢乃羣聚於本國站屋中縷備甚少其情形實爲狼狽烏領首曰龐隊長處事精幹大堪嘉尚汝其傳吾命褒奬之並囑至蘇利卡營内見吾詳議壹是來卒即聲諾躬身退 
　　烏起徐行室中顧謂黛曰僕早料陶米洛甫必出此舉卿須知西奥司今日其危險實難言喻國内忠義之士俱已荷戈臨敵若蟄居内地者强半皆陶賊羽黨或已入俄籍之猶太商人設陶一日猝焉發雖祻且不測言次手按呼人鈴一侍御進烏詔之曰其速宣醫務總長陸登大佐來吾有事與商侍御奉命退黛問曰君將作何布置烏曰擬設法捕陶賊恐未必能得手惟任其猖獗終非佳事黛趨烏側耳語曰城中奸黨恐不止陶一人烏不悅曰卿其疑及萊司乎黛曰蹤跡已露儂實非風影之談烏曰尼克拉雖怏怏辭職終不至於賣國若梅麗則與僕惡感極深並知其與陶賊頗通聲氣然而一介女流有何才識固料其無能爲也二 
言情小說 
[麗綃記（十七）] [  栩]  
　　麗綃乃拭滬而起以手握若霞之手而欵欵自陳曰吾父曩爲東瀛星使娶東瀛之女而生我十四喪母隨吾父星軺之轉而至美洲卽爲予字於同寮之子前年返國而吾姊歸於喜尤吾因吾姊而愛喜尤之愛情蓋以其愛吾姊而愛之也昨歳吾姊不幸以妊娠而死我乃知女子有家而妊娠足以致於死地故予不願有嫁之一事雪晴笑曰癡者汝也汝知妊娠之種因爲何如事哉若霞亦不禁失笑麗綃赧然曰阿姆直以予爲癡人予惟不癡祇博天下之可貴之愛情而不敢蹈世間最危險之機彼以形體爲愛情之報酬品者予直唾而棄之言次若霞不禁紅暈於頰麗綃亟悟此言之礙於若霞乃轉一語曰而况我與喜尤初非有正式之當行旣而又思此語更涉於今日之翟愛矣則俛首至臆羞赧至於不復能語而雪晴則視若霞笑曰此可憐之癡兒誠可爲聰明而冰雪者矣麗綃曰故予今日必剖予心腹中所藏之隱以陳於阿姆阿姊之前翟君去滬固不必亟亟召之歸我誠能與阿姆阿姊終身弗相離者我於心願已足且翟君愛我之情初無異於骨肉我亦勿更望其有他且其他亦非我所欲也果促翟君之歸則翟君將以我爲何如人矣吾姊乎彼籬畔之花日勞灌漑而翟君之愛惜此花與夫此花之傾向翟君豈亦可以形跡論哉我則等於籬畔之花可耳謂予不信則袒予左臂請試覘之此殷紅之小痣則當我就學之年吾繼母爲我識之者也請復驗之二 
愛情小說 
[自由花彈詞（六十六）] [  天虚我生]  
　　慕嘉笑道凡是放浪風流的子弟總有那憐香惜玉之心果然　得一位美色的妻子也就定了心思不致再生希望能駁和陳　常的柳夫人一般那是更好的了老哥的見議究竟不錯只是議了半天我還不曾知道那一位小姐若華笑道若說起他的姓名只怕你呵 
　　在家中已是早聞名　女界的英雄舊有聲　本與你令媛同在校　是一位體操教習女　生　慕嘉聽說呵呵笑　原來是夙著威名穆紫瑛 
　　若華笑道如何我說你總知道慕嘉道嘗聽我女兒說起他是个艶如桃李冷若冰霜的而且具有俠腸頗饒遇見教他控制你這位令郎眞是無以復加的了　極　極謹願執柯當下秦慕嘉便自興辭這裏楊若華便去訪拜竇公原來竇公夫婦寵愛女兒勝於至寳凡是女兒願意的事也就無樣不依况且並不知道是嫁與女子的只因愛蘭心裏也還不信萬書是个女子誰知儷簫又在從中擺佈於他在那愛蘭如何夢想得到當下竇公允了婚約便在冬至這日趁个便兒楊公又與秦府接洽了一面便自預備給他兒子完姻如今且說穆紫瑛呵 
　他本是自由花已閱人多　參透情關如指上螺　自惜年華如逝水　廿四番風信已經過　歸　游燕都銷歇　夢醒鴛鴦一煞那　細數恩情誰耐久　除却那世空以外竟全無餐霞是天涯一去無消息　那些个落落餘人莫算他　引境自憐非昔比　故吾畢交異今吾　可見是......若華到底歸搖落　悅已爲容信不訛　往日千金緣買笑　算不得通財周急的好規模　行看老大悲遲暮　况且是負郭的良田一片無　眼看黨人多失敗　無非爲金錢兩字去擲頭顱　前車可鑒軒亭血　來者堪追孽海波　議透了世情皆是幻悔　个從前涉足入迷途　他本是聰明剔透的多才女　因此上放下屠刀作女丈夫　交代過　莫嚕嘘　說白重來莫厭多　如今歸結在下回書 
文字因緣 
[試硯齋隨筆題詞] [  袖滄]  
　　世界潮流逐逝波女兒花好自由多偏君欲正闔門則展卷凄凉說沈娥 
　　玉峯彈指作新聲金谷名園彙萬牲三載舊遊何處是不堪回首夢春明 
　　翩翩裘馬逐京華乳臭何堪政柄加亡國詎關兒女事漫將禍水咎楊家 
　　平生壯志願封侯華髮於今已上頭愧我卅年渾一夢輸君半卷足千秋 
[和碧梧女士暮春雜咏] [  瓊華女子]  
　　呢喃雙燕弄晴朝風送游絲挂柳條昨夜小溪春雨足鱗鱗新漲已平橋 
　　花落平畦徑欲迷綠隂如　草萋萋流鶯不惜春將老只管枝頭盡日啼 
　　獨立空庭對落暉疏　半捲　相依年年爭說春歸去畢竟東皇何處歸 
　　晴霞半嶺雨初收芳草飛花亂渡頭何處牧童吹短笛和風送入夕陽樓 
 
 

Page 14

 
 
   
 
