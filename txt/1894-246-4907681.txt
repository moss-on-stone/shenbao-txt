# 1894 - 246 - 4907681

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不此而走兹復重加印釘精益求精分裝三百九十二本盛以櫸木箱三口定實價洋銀每部五十元世有留心乙部者請臨申報館帳房購取可也 
[正續古文辭類纂出售] [  圖書集成局代啓]  
　　正績古文辭類纂搜羅宏富選擇精嚴古今鉅製名驚燦然大備由王釜吾祭酒付之剞劂早經風行海内今用石印法印成紙張潔白字蹟清疏每部釘十本定價碼祥一元六角賜顧者請向文淵山房掃棄山房醉六堂購取爲盻此布 
[新印朝鮮志並朝鮮地輿全圖出售] [  三馬路申昌書畫室啓]  
　　朝鮮志一書於朝鮮之疆域形勢政治沿革無不愽考詳搜條分績折每部價洋二角又朝鮮地輿全圖描繪精細界限分明披覽之餘仿彿馬伏波之聚米爲山每張價洋二角方今日本佔據朝鮮中國大張據伐以上二種皆爲談時務者所必不可少賜顧者請移玉三馬路申昌購取爲盼此佈 
[用人說]  
噫我蓋觀於中倭之戰而知用人之不可以常格拘矣林君國祥一出洋游學之學生耳學成而歸統帶廣乙兵輪船亦不過一武弁耳而用能大張威武奮不顧身燬彼師船兇鋒大挫卒以救援不至致被倭船四面圍攻鐵木交飛船將沈下猶能駛近海岸與船中人共慶生還此其智勇兼全童敵而進滔滔斯世誠爲不可多得之將才當此釁起海疆鯨波大作待此數十輩不難掃蕩倭人以視昔年法人攻馬江時主師旣己脫逃兵船旣己灰燼而學生容姓獨發砲轟擊斃及敵酋者誠足與之嫓美乃容姓自此銷聲匿跡幾如神龍之見首不見尾無復有起而用之者卽林君具此才猷亦未聞登諸薦剡而彼貴爲提督穿黄馬褂載孔雀翎位極武臣聲勢顯赫者曾不聞率一師一旅鼓浪而東誓殺倭奴奠安藩屬惟是逍遥河上虚與委蛇直至倭奴之船連檣並進攻犯我威海旅順而若人所統兵艦竟杳不知其所之嗚呼噫嘻糜餉老師殃民悮國若此類者夫豈少哉乃林君雖傳聞調至濟遠兵船而依舊浮沈下位彼殃民悮國糜餉老師者仍煌煌然戴孔雀翎穿黄馬褂逍遥河上虚與委蛇雖言官競上彈章陳其罪狀而若人仍安之若素從不知有所愧悔奮身而殺敵人鳴呼噫嘻名驥低頭駑駘競進誰秉國政其咎尚可辭乎我乃知草野中何地無才而拔摧要所宜亟也拔擢之道奈何日是在察之於平時而不可徒以言舉彼馬江僨軍之主帥當其職居顯要大言炎炎慷慨談兵亦自命爲一時豪傑矣乃一握兵柄而畏葸退縮莫肢一籌洎乎法人發砲以攻而捨命奔逃藏身山窟狼狽之狀有楮墨所不忍形容者乃塞外荷戈及期遇赦曾不聞嚴加之罪以謝死事諸君被容姓者膽大於身技能山衆當三軍敗績屍積如山猶復能命中摧堅殪彼巨憨當軸者正宜畀以重任寵以隆銜俾水陸各軍知所觀感乃迄今十餘載若人之姓氏幾乎湮没無聞坐使賣漿屠狗之流高擁節麾威福自恣平日惟以神優伶宿娼妓花天酒地徴逐嬉娱爲事及至用軍之際而臨陣退縮觀望不前天下事尚可問耶幸聖天子洪福如天陸軍漸漸得手使倭奴一蹶不復能振指日可掃凈敵氛耳否則貽悮軍機其罪豈所以逭哉猶憶赭宼猖狂之際湘淮諸名將大抵皆起自田間而曾胡李左諸公不以資格拘不以名望阻獨具隻眼遴拔眞才故能使上下一心甘於効命若夫事機坐悮者罰之必嚴雖以李次靑廉訪之學問文章夙爲文正公所欽佩而軍律一失則秉公糾劾亦不有所容情故能重奠江山成中興之偉績使林君當此我知必屢登薦牘不次超遷卽容姓者雖矢顧歸田不復作出山之計亦必徴之使出俾得建立勛名而彼圖茸無能者擊帶之褫事所難免夫豈肯因礙於情面僅以一申斥了之哉雖然林君等僅人所共知者耳彼茅檐蔀屋之中末將偏裨之内才猷特出者定不乏人而擁大贏建高牙者誠不少花月流連烟霞沈痼無事則終年快樂有事則苟且偷生在當軸者豈不知之特無言官之奏參朝廷之責問則亦惟是得過且過付之不見不聞而己矣我請以一言决之日欲求國富兵强當自破格用人始欲求用人得當當自盡黜間茸始 
[諭旨恭錄]  
　　八月初一日軍機大臣面奉諭旨此次簡放學政各員著自本月初八日起每日二員分日遞摺謝恩預備召見如遇出宫行禮拈香及外膳等日期是日應行召見之員卽攺於次日預備其餘各員以次遞推欽此 
[本館接奉電音]  
　　昨由京友電傳上諭一道敬謹譯登○八月初七日奉上諭裕寛奏河南虞城縣衙門於本年二月間該縣因公赴府被賊擁入署内行刦拒傷家丁李希賣等身死當經拿獲從犯二名其餘首夥各犯在逃未獲請將疏防員弁摘頂勒緝等語衙署重地竟有匪徒行刦拒捕傷人之事該地方文武平日捕務廢弛巳可概見署虞城縣事候補知縣孔憲恂虞城縣城守營千總胡圖凌額均著摘去頂戴勒限兩個月嚴緝逸犯務獲究辦孔憲恂現巳卸任著留於地方恊同接任官緝拿倘限滿無獲卽行從嚴叅辦該部知道欽此 
[彤廷日麗]  
　　侍衛處爲知照事七月十六日奉旨朕於明日辦事後由勤政殿檐前乘轎出德昌門西苑門進西華門隆宗門出景運門至奉先殿行禮畢進景運門内左門御前侍衛等隨同走長安街出順貞門神武門進北上門由西山道至壽皇殿行禮御前大臣内廷行走壬等軍機大臣隨同行　畢仍由西山道出北上門進神武門順貞門還宫至乾清宫東煖閣文宗顯皇帝御容前拈香行禮畢出内右門走隆宗門西華門進西苑門德昌門還瀛臺用膳召見大臣卯初預備欽此○李大中丞秉衡前任廣西巡撫時適法人搆釁駐守龍州一切軍情籌備極爲妥善刻值倭人生事山左烟臺諸處與朝鮮僅隔一海舟揖半日可通是以特旨著李秉衡調補山東巡撫而以福大中丞調補安徽云○上月初有盜入莊親王府手持刀械掠去銀物甚多事後飭地方官作速緝拿然未卜能否將贜賊弋獲也○神機營奉派赴防馬步各隊官兵業將行裝備齊七月十七日下午齊集總理神機管暨校塲等處以便清晨由芬總統督率啓程旣而奉檄毋庸赴防遂於二十三日移駐南苑○内廷傳聞前福建臺灣巡撫劉大中丞銘傳業己奉召出山襄理軍事矣○禮部示傳八旗官學候補教習于鏡堂趙增典知悉限三日内親身赴部騐到並携帶筆墨以備當堂塡寫親供覈對筆蹟毋違○頤和園内各殿庭現修各項工程近己奉諭一律停止西直門内外沿途各工未修齊者亦暫輟工作磗大匠一聞此說卽成羣結隊與商人爲難厥後不知如何結局也○前四川鹽茶道延旭之觀察煜因病開缺回旗乘理今春到京後多方攝養迄未告痊至七月十一日酉時跨鶴西歸公子以禮含殮擬於宅中停柩二十 
 
 

Page 2

 
 
三日延集僧道喇嘛唪經數棚至八月初三日送入佳城先於七月十三日接三按觀察爲前漕運總督文質夫漕帥之長公子年僅四十有六○管理太常寺事務禮部尚書臣宗室崑岡等謹奏爲循例具題事恭照本年八月初九日太宗文皇帝忌辰應行遣員恭詣昭陵謮文致祭謹案臣寺祀則應由陵上守護官中題遺一人就近承祭准宗人府將陵上世職章京等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此題奏請旨七月十六日奉旨遺奉恩將軍春煦行禮欽此○總管内務府大臣爲知照事總管劉德蔭口傳懿旨皇太后於七月十七日恭詣壽皇殿行禮所有應行導引扈從以及跟隨關防侍衛人等均於是日寅刻在德昌門外伺候等因交出相應知照各衙門凡有應行傳派預備之處查照辦理再本總管内務府大臣是日隨駕有差不克帶領豹尾槍之處應由侍衛處辦理 
[美國大火續述]  
　　初七日本報登外洋電報美國樹林中大火延燒六城云云兹接初七日倫郭發來電信此役焚斃人口約有一千之多誠可謂浩刧也 
[换約續述]  
　　日本西字報云日本與英國所立新約於七月廿五日互换惟此時尚不照辦須待五年後始照新約辦理也 
[詳述珠江火厄]  
　　本月初一日廣東珠江河面火災己詳前報兹悉是日天尙未明榖埠上檔某妓船忽呼火警未幾卽成燎原之勢火光水色照映通紅雖有水龍馳近河旁無如有力難施祇得自涯而返各姪艇又互相連屬一時無從解脫不殊赤壁燒兵直至八點鐘時火勢始漸告衰上中檔所有妓船悉被祖龍收拾凈盡惟餘下檔十數艘其時五陵豪客尙在温柔鄕裏好夢重尋一聞警報喧傳莫不豕突狼奔横銜直撞有生葬火窟者有溺斃水鄕者有旣阨於火復阨於水者一種悽楚情形與徴歌拍板時大有地獄天堂之别而鶯儔燕侣蟹將蝦兵傷者死者乘機逃脫者又不知凡幾各龜鴇縱倖而獲免而摇錢樹巳摧折難堪是誠風流藪澤中一塲浩刦也又聞人言此次與前數年靖海門外水鬼氹之火災彷彿相似情天孽海刦耗頻聞是豈定數難逃縱有太乙慈航亦不能度此苦厄乎 
[高升失事餘聞]  
　　日本西字報云高升輪船前被日艦放砲擊沈有三菱公司之希古麥魯在此處行過見高升桅什尚透出水面四丈許又有小艇一隻後梢己被砲擊損附近水面屍身甚多想皆係中國兵士被日人妄施戕害者然義魄忠魂歴久不泯亦當化爲厲鬼以殺賊矣 
[日艦受傷]  
　　日本西字報云日本裝兵之輪船有數艘因自相碰撞遂致糜爛不堪有兩艘一名萬國丸一名酒田丸因互碰受損現回門司地方又一艘名富陽在横濱擱淺一時不能出險又有入重山艦不知如何損壤回至長崎修理日人甚爲秘密不肯以受傷之故告人以意揣之大約前犯威海衛時被中國砲臺擊壞也 
[聞砲懷疑]  
　　烟臺來信云一日美國水師提督坐馬諾格西兵船行至仁川有英國兵船名捱爾嘎者正在出口遇見水師提督坐船放砲爲禮忽有日本吉野艦聞砲聲隆隆遽自島中駛出相離數里認明係英美二國兵船日艦遂折回島中 
[倭奴獻媚]  
　　倭人騷擾高麗深恐爲高王所厭乃盡情獻媚以博歡心　者華兵退守牙山將軍械之寙敗不堪者酌量抛棄倭人潛行拾取奉爲至寳獻之高廷其意蓋妄疑高王之偏向倭人而不知其實恨深剌骨也○倭人旣爲高王所憎惡思結西人之好藉作奥援故操江兵船上所獲之西人欵留佐世保營中獨加優待去留甚便毫不防關嘻倭人動輙言大而夸自命爲一時之英傑誠不料其技窮力盡乃亦效蔑片之行爲其不被五洲萬國所唾駡者幾希矣 
[倭官死數]  
　　牙山之戰倭兵死亡殆盡屍骸高積如山其將校之致命沙塲者雖倭人諱莫如深而外間己歴歴傳播計被華軍擊斃中佐少佐大尉少尉各一人中尉二人大抵皆血肉交飛肝腦塗地蓋華軍槍砲遠勝倭奴故戈林彈雨之中每致斷脰折脛也 
[製造無烟火藥]  
　　日本信云日兵在朝鮮與華軍抗拒有數次忙亂錯誤自相轟擊大抵因施放槍砲烟焰迷漫以致不能辨視清楚日本國家有見於此卽命製造無烟水藥每日赶緊工作以濟軍中之用 
[他人入室]  
　　天津西人信云天津日本領事署自領事回國後卽出告白召人租赁房屋并述明如有人欲租可向圖尼掮客行詢問津人紛紛聚觀不識西文羣相疑訝後有人告以原委始各分散 
[行期暫緩]  
　　直隷按察使周玉山廉訪前弳李傳相命爲朝鮮總營務處前辦朝鮮通商事務之袁慰亭觀察亦擬率兵四營前往朝鮮助剿此爲前報所己紀昨接天津西人來信云周廉訪旣任總營務處卽以袁觀察爲副刻下袁觀察尙未起程須俟周廉訪部署定妥然後與之同去也 
[天津西友述朝鮮近日軍情]  
　　天津西友來信云聞李傳相擬請英俄兩國調停中日之事而皇上及京中諸大僚不以爲然方日本初發兵時以爲朝鮮唾手可得今中國堅持戰議足以破日人之詭謀日人其何能爲朝鮮之兵亦由中國給以軍械善爲訓練約計有二萬人再與中國大軍會合聲益壯日人愈不能支又云離韓京相近之碧深渡一帶近日河水盛漲溢出隄岸平地皆成澤國華軍不能前進日兵之築壘屯守者亦難久駐悉數退回韓城想須俟水退後我軍方可節節進剿掃蕩妖氛也 
[大兵雲集]  
　　營口訪事人云中國由各處調往朝鮮之兵己有十餘萬其己過鴨緑江者約五六萬未過江者尚有三四萬暫駐江邊此處地屬安東縣境安東縣徐芾棠大令本愚因備辦兵差心力交瘁禀陳省憲自請以閒散効力省憲曲諒苦衷飭與鐵嶺縣榮小峰大令對調聞各省續調之兵爲數甚多須由安東縣境渡江備辦兵差非精明幹練者不能勝任愉快也 
[帆飛日下]  
　　湖南巡撫吳清卿中丞自願督兵剿倭密上封章己蒙恩准將撫篆交卸督帶湘軍四營乘坐楚材兵輪船東下於本月初直抵金陵乘輿入石頭城至督轅與峴帥面談良久然後往各司道處投剌在行臺暫駐初四日舟過鎭江卽望袁浦遵陸北上 
[代管商輪]  
　　天津訪事人云倭人犯順擾我海膿我國招商局輪船懸褂龍旗在江海往來或遇倭輪恐有不利現由當道擬託怡和洋行經理以免不虞聞華歴七月廿六日巳擬章程互相參討如果兩有裨益卽當盖印簽字照所擬章程施行 
[油價復漲]  
　　營口道憲因油價忽上忽落大壤市面曾經傳諭大會暨各油坊大掌櫃逐日將行情禀報欲使市價畫一以免奸儈龍斷嗣又訪聞營街油荳餅價槪由經紀之手闔街之爲經紀者不下千人其著名者五六人每年約各賺用千金道憲以此輩或有把持煽惑情弊欲將著名之數入傳案訊究此輩一聞消息相率遠遁近日又經道憲傳諭大會著照常交易價值漲落一任自便官不爲之限制是以油價復漲至三兩八錢 
[考試簾官]  
　　浙闈調簾各員早己列報初二日辰刻在撫院考試共四十員候補同知錢姚昌化縣李武康縣吳安吉縣朶諸暨縣周武義縣鍾常山縣王開化縣潘遂安縣童遂昌縣江正任松陽縣劉准補寗海縣柳題補於潛縣蕭卽用縣蕭徐黄李鄭夏王汪候補縣兒陸任章黄錢任徐謝薛徐錢孫譚陳大挑縣范吳樂至申刻試畢酉正三刻出轅仍回公所封閉頭二門嚴密關防 
[换卷]  
　　浙闈三塲試卷冋章塡寫三代籍貫姓名第一行如在府學者書某府學不生某姓某名在縣學者則書某府某縣學某生某姓某名所以加冩某府者以别十一府之一府也卷首與卷面一樣書寫今科某縣學者不得　寫某某府三字隨卷給發塡寫格式又未注明因而 
 
 

Page 3

 
 
悮寫换卷者十得五六而印卷處託言試卷照額刷印不能添刷多方設難高檯卷價士林之必欲赴試者不得不佨士咨怒而寒士　裳本空人塲使費巳不敷用復出换卷費一時無從籌措往往有典質衣衫者良可慨也 
[嚴訊頂替]  
　　浙省考試監生錄遺經徐宗師查獲頂替三人交隄調嚴訊己列前報上月廿八日陳太守督同讞局委員訊問仁和孫某口稱甲午科舉人乙未狀元新任某省巡撫語言錯亂狀類瘋顚徐某供稱係同族承繼誤將本生三代答對以致不符並無代替情事慈谿某監供稱係借照入塲太守詰以借照之事於例未合答稱素住鄕間不知例案叩求寛宥太守卽命管押而孫某則狂謬異常或泣或歌或笑或駡終日不止旋據孫之里隣親族聨名具禀稱該監生幼年讀書以小試被黜遂成瘋疾時愈時發上年病愈曾應鄕試榜發無名舊病又作今年六月間瘋疾雖愈時有妄語勸其勿復人塲伊又不肯不得己代爲出結起文錄遺不料進塲時舊病復發以致言語糊塗實無槍替情獎叩求恩准釋放太守據禀轉詳己由學憲批准令其族人領回收管其餘二監生依舊管押不知如何核辦也 
[文闈各執事尾聲]  
　　浙闈執事各員均錄報端兹又奉藩司趙方伯續委亟錄如左二次點名同知朱敏文西右門補點候補府吳京培稽查水覓府照磨徐詒綬東栅褂紅燈縣丞席素德東右門收籖縣丞延昭監臨隨員候補府經歴張啓後三請監臨入闈典史徐士佳藩署督理印卷候補縣顔其慶潘輝曾備用差遺縣丞朱其絢凌福崎應肇元 
[滬上官塲紀事]  
　　六合縣趙明府因公來滬前日進城至各衙門拜客至縣署時己傍晚黄犬令殷勤欸接良久辭出○松江府恩太守不日來滬上海縣黄大令飭差在馬頭整備迎迓聞太守此來因賀黄方伯劉觀察任喜兼禀要公云○聞劉康俟觀察擇於十三日履新未頒紅諭不知果否 
[西戲來滬]  
　　有西國戲班來滬每日在圓明園路外國戲園演劇班中經理人改里昨至本館言欲另擇一日専演與中國人觀看推日期尚未擇定也 
[訓練精勤]  
　　滬南高昌廟製造造東首有砲隊營駐紥每日早晚兩次在本營校塲操練清晨排隊而出洋號戰鼓聲不絶于耳至將晚時始收隊回營 
[民圑巡緝]  
　　自日人犯順後本邑城廂内外關辦民圑局所林立每至將晚時由局中頭目帶領民圑出外巡查宵小不敢匿跡南市各叚居民鋪户咸得高枕而臥矣 
[旅店閉門]  
　　美租界鐵大橋堍東和客寓係日本人所開近以保護乏人不遑安處遂於前日將所有器具拍買與英界五福弄某舊貨店門上黏貼封條晚間趁公司輪船回國 
[栅夫玩公]  
　　製造局副總辦前晚督領勇丁向各叚梭巡至廣東街見栅夫某甲夢入華胥屢唤不醒以其疎於防範回局後卽傳巡防局員魯二尹諭令將栅夫懲責爲玩公者戒 
[飭傳鴇妓]  
　　前日由法公堂移送竊犯周餘慶到縣經值日差禀明黄大令於晚間在花廳研訊失主童陔生未及投案周供住滬北老德記客棧尙有同伴陳德元劉堂久二人共竊童姓元寳六枚小的得二枚卽往銀樓調换手節兩件并找洋四十八元四角旋至四馬路野雞妓女金珠處住宿至十三日始往蘇州當動身時用剩洋一百元放在妓女金珠處大令日爾在法公堂供分得元寳三枚今在本縣前何以祇供二枚答稱因法公堂欲用刑小的畏懼是以含糊供認其實祇有二枚大令判將周餘慶暫行收所飭傳老德記棧主并妓女金珠及鴇婦到案再行訊核 
[欲逃不得]  
　　湖南人熊吉祥陳端甫王瑞生前在製造局行竊鐵塊七同經製造局緝獲送縣究辦經黄大令笞責收押一面查吊原贜前日所中邊門偶開以便出糞熊等乘間逃逸經看役彭春朱倫二人知覺赶急拘住告知管所家丁禀明黄大令於競間帶案略詰數語喝各重笞五百板枷示頭門示衆 
[言語不通]  
　　朝鮮人金長春前日由英公堂移送到縣前晚經黄大令提訊金操朝鮮音因無舌人難以取供大令飭仍交原差看管候有通朝鮮語音之人代傳言語再行覆訊核奪 
[諭令緝訪]  
　　厘卡舞弊司事褚伯玶管押糧廳限交張蘭田褚忽於前日脫逃經差投尋獲其友王福卿其子褚壽延到案禀明黄大令飭候訊辦己詳前報前晚黄大令升坐花廳提訊褚壽延供浙江秀水縣人父親褚伯坪因倩張蘭田代庖被張舞并作弊今巳遠出父親被伊拖害覊押糧廰函囑小的尋張蘭田到案小的於六月望間赴南潯蘇州等處遍尋不見回申告知父親無計可施想父親因限期緊迫憂急萬分私自出外找尋亦未可知王福卿供浙江烏程縣人與褚伯玶張蘭田爲友不知張往何處前日憲差來尋小的言褚伯坪欲呼兒子問話小的亦不知褚己逃逸故邀伊子同來大令日此案係奉松滬總局督辦朱大人發下務須澈底根究厘卡舞弊本千重處爾父脫逃豈非情虚蒈將褚辱延收待質所赶速函致家中催父到案并著土福卿出外赶緊緝訪褚張兩人到案訊辦王唯唯而退 
[法捕房瑣事]  
　　積竊胡子良假扮細崽専竊各洋行之物前經英包探何瑞福拘送公堂禁押一載及釋出又屢犯竊案避匿城中前日竊取王阿寳主人之花布葛同轉著押候責懲英探秦少卿聞之遺夥役陳富順投案禀求移解英公堂訊理同轉准如所請昨命提案照原斷笞責一百板胡籲稱小的恐到英公堂受罪不起求大老爺多責數板免子移歸同轉不准飭英探夥帶回諭以如尚有本租界竊案仍當送回探夥遵諭而退○李兆輝控山西人申行藉端滋擾葛同轉迭次研訊諭令給以路費銀廿兩勒令申扶柩回籍昨日山西人宋彭所夏和橋投案呈遞汾州人王善本禀詞略稱與申同鄕求准交保同轉謂此人性情古怪言語支離兹准爾等保出限本月二十前領銀回籍並令爾等呈具保狀領結附卷存查○裕泰新報關行主汪壽生控司帳人何静峰通同其子何良甫舞弊吞銀并稱何向在别發洋行當殺拉夫本年正月央人薦至裕泰新司帳曾許介紹與裕亨錢莊來往銀二千兩不料竟於入帳中舞弊吞用銀四百餘兩至端午節辭出延不交帳六月某日曾投案下控陳葛同轉提訊之餘汪呈到中人姜桂生禀詞稱己理算明白尙差銀一百兩何嘵嘵爭辦汪稱曾在茶會中眼同郁包探結昇何認虧銀三百六十餘兩洋銀一百五十餘元何供稱尚少銀五十餘兩理應找出且小的辛俸尚未支取同轉謂應得辛俸副照章給付所差銀一百兩着汪呈詞備案由何咨昭錢莊止付並出具切結復著汪具銷案切結將應找之銀繳案給領○郁劉氏控缝工袁耀文借錢不遂唆使賣餛飩人徐阿榮上樓調戯其女殷郁氏一案經葛同轉訊明各子責懲並令出具切結不得再向郁劉氏家尋仇滋擾著袁交還收透房租洋二元零五分交保候釋昨經鄰居王茂記具保並遵諭出具切結送案備查同轉命提袁徐到案申斥一番准其保出交案之洋存候失主具領又諭徐阿榮日本委訪悉爾有祖母年己老邁爾敢時堂違忤倘經到案定當加等治罪徐遵諭而退○賈夢林在永泰烟館竊取烟鎗一枚解經葛同轉訊明著照原斷拿頰八一下賈供浦東川沙人店主婦雇小的打掃樓房不給飲食飢餓難熬借鎗付質同轉謂爾何不早供此時不必多濱著卽釋出赶緊回籍不准逗留○一號華捕巡至四明公所見陳金山與婦女調笑喝阻不理反被扭毆扯破號衣解經葛同轉訊明押候責懲昨日提案以陳叩首苦求著免 
 
 

Page 4

 
 
其枷號賠洋僅予笞責二百板釋放○在鄱陽輪船竊取搭客茶壼之張紹興昨日提案照原斷笞責二百板押候遞籍 
[上海北市絲業會館籌辦本年順直新災賑捐滬局瑣記二]  
　　八月初三日接天津助賑南紳楊君子佩電開本年雨水過多上游山水暴發薊運河漫决多口致寳坻玉田各䨟區水深丈餘民情更苦兩邑紳耆到津求賑局憲允給冬撫該紳等恐緩不濟急囑電求設法救濟陽光第叩○同日與嚴筱舫觀察電致津賑局司道憲云本年災象如何己否詳奏賑捐接辦否昨厚電商浙局蒙任逢翁撥到湘紋六竿厚與敬亦湊解萬金請飭褚紳領放武寳兩處仍求電覆當奉回電云水災與上年無異荷通籌萬六千金感極减捐截止四成捐獎限擬再展半年祈力爲設法接募善捐以輔官賑不逮同深禱切○初四日奉褚敦伯譜兄自京來電云昨抵京謁尹憲挽　在此辦冬撫並飭電懇撥助義賑欵項禱　盼切當日電禀尹憲云接褚紳電傳奉面諭以順屬災重飭卽撥助賑疑等因現與嚴道信厚湊解萬金浙省任道鍚汾並經嚴道電懇允解六半十日後請飭褚紳向津賑局領放武寳兩處設或不敷求恩酌撥○初六日奉兼憲孫尹憲陳電開承籌萬六千金感同身受順屬雨水多於上年因間晴故永定未開被災十二州縣待賑甚急適值兵事籌欵尤難惟望佛心有加無己謹分别抄登報章布告同仁八月初七日錢塘施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虹口瑣紀]  
　　殷炳全殷錦春居於裏虹口北鄕在美界各碼頭充野鷄小工前晚工畢回去行至徐家橋相近四七圖地方忽有匪徒十餘輩從田中突出將殷按伏於地遍身搜括二人身畔不名一錢匪徒大失所望遂飽贈老拳哄然散去殷飛奔而回呼集村衆數十人出外窮追己無蹤影矣○浦東人王實山娶某氏爲妻前由同鄕婦馬徐氏帶至滬上薦與某姓家爲傭某在洋行執事起居闊綽服用奢華見氏而艶之遂與私通久之珠胎暗結膓漸膨脝被馬徐氏債悉勒索未遂將情告知王寅山王唤三十二保二圖地保向某理論挈氏回家行經鐵馬路忽過流氓多人詢知原委謂此眞奇貨可居何不出售與某可得善價王信其言仍至某處言明身價洋一百餘元成交立據流氓等復軋王至清風樓茶館將所得之資强行分派王再四爭拒僅得洋六十五元餘則盡被流氓吞没各流氓又以分肥不均互相用武飛碗擲凳聲勢洶洶後經巡衎抽至始紛然散去 
[英界公堂瑣案]  
　　老沙遜洋行收租人控被租户王巧福積欠租洋三十三元向索無著請爲傳追昨晨將王巧福傳到據供實因生意虧本以致積欠房租現願按月拔還通剌准之問今日先繳若干連本月租洋五元五角共繳到洋十三元以後應照此按月拔還收租人亦己矣許通剌遂著土巧福具結備查○長利洋行收租人控稱佛照樓客棧主熊長生積欠租洋一百九十六元屢向索取一味延約求請將熊傳案訊追宋通剌准詞於昨晨將熊長生傳到收租人投案申訴前情請爲追繳熊供認欠租屬實因無力不能繳齊今先備洋五十元餘俟緩日拔還連剌問何時可以還清答稱本月二十日再拔洋五十元其餘准於月底一併繳清通剌准之遂著具立限狀備案○積竊蔣阿八屢經公堂懲辦今又行竊戴一成九成莊等各家綢布衫褲七件經包探沈金隆緝獲人贜送案戴等先後投案申訴被竊情由並請領贜蔣阿八稱本邑人並無行業因無資餬口故操三隻手生涯今旣獲案催求恩典宋通剌商之薩副領事以此等老賊萬難輕縱遂判令笞責二百板交捕房管押半年期滿再笞二百板釋放○陳洪桂將西人海土皮拿家之竹笆拆毁爲三百十三號華捕所見拘解案下陳供江北人以拾荒度日欲將竹笆拆下回家煮飯通剌以陳洪桂因貪小起見從寛判押兩天○木匠吳坤咸在楊樹浦織布總局工作出外時身畔藏有鐵釘適被局中巡丁所見拘送美捕房經包探竇如海解案請判吳供因工頭不發工資致小的無錢買釘暫時取回一用通剌以工頭雖不付工資爾不應取局中物件遂判令管押五天○包探顧阿六禀稱積竊曹順山屢次懲辦日前竊物管押案下甫經出外今又竊取虞益順紡綢長衫一件送案請訊虞投案申訴前情求請領贜曹順山認竊求恩並言因身患毒瘡可否求恩免押捕房仍押案下通剌謂爾旣畏捕房可以不必作賊今旣犯案定須將爾管押捕房一年期滿再責一百板○孫立太雇坐顧榮泉東洋車被竊縀鞋一雙經包探張阿三拘獲人贜送案請究通剌略詰情形判令管押五天○四百二十號華捕禀陳正幅手持綢裙一條形狀慌張向伊詰問據稱在途拾得是以拘案請訊通剌判將陳正幅驅逐出境綢裙暫存捕房待原主認領○包探孔阿才禀瞿文坤在火塲拾得燈罩三個並竊取舊貨攤上古畫三軸拘請訊究通剌判將瞿文坤驅逐出境各物給還失主○謝炳榮至野雞妓女張秀卿處游玩乘間竊取翡翠耳環一副經包探黄四福拘獲人贜送究該妓役案申訴前情謝供紹興人因失業無聊以致出此下策通剌判管押七天期滿勒令回籍 
[英廨晚堂案]  
　　寍波人潘小狗扭趙阿雙及龜鴇何小妹至廨宋通剌提訊之下潘供稱三十歲家在象山娶妻才妹於七歲時童養過門前次小的之母患病臥牀小的衣食難周不得己於去年十二月將妻才妹托舅父趙阿雙挈至滬上抵押開花烟館之鴇婦何小妹處爲妓得洋三十一元半近因母親逝世家内乏人照料小的與趙來滬向該鴇索領被伊掯匿爲此扭案求究趙供寗波人向爲醫士前因胞姊患病外甥失業無聊於上年十二月間挈甥媳才妹來滬押與鴇婦何小妹處爲娼得洋三十二元言明九個月爲期期滿贖回今年二月間小的接何小妹函言才妹業己逃遁小的知照外甥本欲卽日來滬與何理論適因胞姊病危未果成行邇者胞姊己故家内乏人照料因偕外甥來滬向何小妹根究才妹下落何一味支吾爲此扭案請究何小妹供寍波人在四馬路四塔弄開花烟館去冬月趙阿雙挈才妹至抵與小婦人爲夥妓出洋三十二元言定九個月爲期不料才妹於今年二月間私行逃遁旋卽函致趙處托其帮同查緝日前趙與才妹之夫小狗由寍來滬向小婦人訛詐不遂以致扭赴憲案通剌以潘不應將妻抵押爲娼無恥己極今姑暫免深究判將何小妹交保帮同查緝潘趙斥釋○任壽寳扭妻陳氏至廨控稱氏私逃來滬不肯回里求請訊究宋通剌於前晚提訊任供家在蘇州向以木匠爲生聘陳氏爲室兹因妻母勒索厚聘不得己於本年五月初二日約集親友數人作搶親之舉當晚草草成婚陳氏成親以後不安於室小的略加訓斥伊卽私自逃遁經小的偵知來滬尋見囑令回里堅不允從是以扭訴憲案求恩究懲陳氏供年二十五歲實因家中窘迫難以度日是以來滬傭工今蒙提訊愿隨丈夫回家通刺以該氏尙無别情從寛免究飭交任具領回家嚴加管束○李作棟訴稱老椿記棧主何淦亭吞没書藉等件求請提究宋通刺簽差提何到案於前晚研詰李供係舉人湖北人前者因事來滬寓居寳善街老椿記客棧至七月初五日止欠房飯錢六千餘文是日該棧主何淦亭向舉人索取約至初十口付清何堅執不允幸經同寓人代爲勸散當經舉人將房門鎖閉以鎖匙交與該棧帳房至十九日付清房飯等洋六元開鎖進房檢點行李失去書藉等件向何詢問竟敢出言無狀爲此赴案具控求請嚴追何供監生係紹興人向在治下開設老椿記客棧前由接客夥謝德太由臺灣接到李姓客人住至七月初五日止被欠房飯等洋約六元向伊索取致懷怨恨至十九日李來棧付洋六元當經監生與李眼同啓鎖進房檢點各物並未言失去書藉至二十九日李帶人來棧將行李搬去亦未提及前事忽奉憲差來棧傳提不勝駭異通刺以兩造各有不合惟何不得置身事外著交保帮同查緝失物李遵諭而退 
[分發人員騐看名單]  
　　新海防例掣籖分發郎中叚振基山西主事張季煜湖北都察院都事孟壽康順天内閣中書張鴻江蘇歐陽勞泉江西光祿寺典簿陳思權四川顧彦夔江蘇道花翎路朝霖貴州典史唐宗寅四川○新海防例指省分發道李維翰湖南江蘇三品銜許元章江西江蘇花翎楊執中湖北福建知府牛瑗甘肅四川喻先覺湖南江蘇同知花翎文焕廂紅江西張賡颺江蘇湖南葆謙正藍浙江通判陳鼎彝廣西福建慶謙止黄江蘇林介鑾安徽江蘇匡弼山東陜西知縣陳善垣湖南江西王廷樑江蘇浙江龔致和雲南廣西楊本楫雲南廣東陳廷勛江西福建舒鉅祥四川浙江袁炳堃江西江蘇花翎同知銜長發正黄江蘇鹽大使陳爲錡湖南兩淮孫學烺安徽四川布政司理間陳祖惠浙江江蘇鹽運司經歴何兆松浙江河東府經歴區崇枝廣東廣西郝炳緯順天浙江高崧藩江蘇湖北黄桂仙安徽江蘇貝光勛江蘇浙江金亮弼浙江河南馮步衢浙江江蘇縣丞張守祜福建廣東日埏順天江蘇李保清直隷廣西鄭守中順天江西胡宗恪湖北江蘇劉承訓湖北江西于貢之山東江蘇史紀雲呀蘇浙江孫家魁江蘇福建廖垠江西福建李錦成江西四川張廷銓安徽直隷沈其麟安徽福建葉德瑛安徽河南方大文江蘇北河費華齡江蘇湖北陸炳勛浙江北河馬惟　浙江東河陳樂泰浙江東河余文錦安徽北河縣主簿孫文璵奉天江蘇傳賞文湖南北河州吏目鍾鳳炳淅江四川道庫大使六品頂戴鄭烜福建江蘇巡檢鄭國培廣東江西徐慶成順天江蘇唐之際湖南福建卯昭濬貴州廣西童觀鈞安徽江蘇查志璜安徽江蘇王光榮浙江廣西沈惟泰浙江江蘇邵祖培浙江福建雷震東甘肅湖北朱福驎浙江江蘇祝華河南湖北從九品葉宗阮順天江蘇楊標湖南湖北許培基安徽四川張致德安徽四川黄啓昆江西江蘇黄炳綸河南江蘇朱鴻鈞浙江江蘇翁鳴球江西江蘇典史夏咸一直隷河南梁朝斌廣東江蘇周桐順天四川彭昌期湖南江西成壽麟山東河南馬惟廉山西陜西羅麟瑞湖南雲南鮑蘅安徽浙江沈啓詠江西廣東汪駿安徽陜西陶溶江蘇福建李進德安徽江蘇傳克明四川廣東尚勲陜西貴州林德光浙江福建裘廷襄浙江江西劉毓麔陜西四川姚鍾麟浙江江蘇閘官姚庚直隷南河道倉大使張大麓江蘇陜西未入流趙賡儒順天河南藺承璧順天四川梁朝嵩廣東福建汪廷六江蘇河南濮嘉祥江蘇四川○海防例指省分發縣丞王樹聲浙江江蘇州吏目劉鈁南貴州河南巡檢徐寳璐福建浙江吳玉麒江蘇福建○壽餉例掣籖分發同知兼襲雲騎尉晉秩廂紅○籌餉例指省分發鹽運司經歴孫祖蔭浙江兩淮鹽遵司　事郭楷山東廣東鹽巡檢謝文昭浙江兩淮府司獄凌長源江西福建○勞績指省分發道三品銜曾紀壽湖南江蘇知府鹽運使銜孫　烈江蘇江西鹽運使銜程祖福順天福建直逮州知州四品銜沈寳光廣東廣西知州四品銜傳培宗順天山東知　　曹雨龍湖南廣東周繩武山西奉天余愼浙江吉林鄒憲章貴州四州鹽道庫大使陳鼎萃貴州雲南州同何靈鳳湖南甘肅之　　　鴻鈞西湖北從九品魏潤昌湖南廣西胡宣藩福建廣西○進士呈請掣籖分發知縣曾培四川○進士呈請指省分　知　　子宗膺陜西廣東○應補呈請分發知縣尹殿殿四川山東同知銜張鵬翥湖南直隷未入流劉家駒江蘇江西鄭昱浙江　　竊　　湖南山　 
 
 

Page 10

 
 
[甘露頻來]  
　　暑威雖歛秋陽仍燥乃有全亨號各位善　　　　　　　　　　服今又惠來入百服　善　　方　千金人被甘露丹成九轉樂到回春爰爲上報彰北善舉並代求服者之感謝扉涯也李堂六人份　　常捐各善土截捐來大錢三十六千六百五十文清單容後謄明再報先此謝啓[  上海虹口元齊善堂董事唐廷桂拜手]  
[廣東官報]  
　　七月十八日羅定州陳禀到缷事回○十九日候補道陸維褀禀風山京引見回禀見候補縣董元度候補縣丞陳明德俱禀到京來○二十日曲江縣陳禀到缷事回海陽典史林禀辭赴任從九品文煜禀到由京回白石場朱禀到缷事回○二十一日侯補通判許培楨禀知委下基理差侯補縣彭貽蓀禀辭往催各屬奏銷册從九品谷　虚禀到由京來 
[蘇省官報]  
　　九月初二日指分江蘇試用縣丞程惟善安徽人禀到○初三日通判陳鎬回發審局兼辦待質公所差 
[上海六馬路仁濟善堂經收咸有一德施醫給藥一文愿册捐七月初一至八月初六日清單]  
　　荆州軒軍憲紋銀五十兩葉玉澄四十兩南京成公舘洋四十元壽山居士求母病愈胡方鎰妻病求愈各二十元趙華亭助錠帛洋十元裕祥酬神獲平安譚姚氏孫病求愈曹望才女病求愈根記求病愈長順通皖慮無名氏求生産保安人七户各洋十元徐桂馨病愈完愿沈罰記穆琳房均求妻平字藩鍚堂姚滎奎姚榮貴王裕記朱隠名東海氏沈震良汪宅十一户各洋五元錢培之妻病求愈王聘侯隠名氏三户各洋四元天心和存心氏永記三户各洋三元求病速愈人洋二元銅洋三元楊浩庸徐天元翁雨初王陶菴陳逹夫濟陽堂王三樹堂黄焕記潤記周記十户各洋二元松記及諸友諸事順遂荻港餘慶堂張書忍堂盛公舘過隠名過鵬程周開生宗仁卿徐縣瑞范德行陸士某儲晋卿老太太隠名氏懷玉山人十六户各洋一元無名氏八角鴻源行銅洋五元乾昌祥王信義各銅洋一元朱氏錢一千二百文以上共收銀玖十兩洋二百七十四元八角銅洋十元錢一千二百文 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年七月二十九日京報全錄]  
　　宫門抄○諭旨一道錄前○臺撫邵奏報海防善後招撫事務收支銀數摺○又奏銷善後各局書識工食等項片○將軍長癸報徴收吉林菸酒木植稅銀動存數目摺○湘撫吳奏委署潘臬道篆摺○者安撫德奏委者知府片○湘撫吳奏匯解報効慶典工需銀兩摺○臺撫邵奏委署知府片○七月二十九日刑部都察院大理寺侍衛處值日内務府引見二十名咸安宫一名○麟中堂等考試馬步射完竣覆命○敬信汪鳴鑾謝在總理衙門行走恩徐郙奕年各假滿請安○德隆請假十日○召見軍機麟中尝敬信張蔭桓○○頭品頂戴福建台灣巡撫臣邵友濂跪奏爲造銷台灣光緖十八年正月起至十二月底止籌辦海防善後並招撫事務收支銀數臚列清單恭摺抑祈聖鑒事竊同治三年七月間欽奉上諭本年七月起一應軍需凡有例可循者務當遵例支發力求撙節其例所不及有應酌量變通者亦須先行奏咨備案等因欽此嗣准户部咨行本部議奏軍需先後報銷内外辦法一摺内開光緒九年正月以後各省軍需善後無諭何省何處概令一律造册報銷不准再有開單等語於光緒八年十月十五日具奏本日奉旨依議欽此通行遵照辦理所有台灣光緒十七年二二月以前用欵業經由台彚安造册報銷分别奏咨計截至光緒十八年底次除裁减外尚存淮軍二十九營十二哨屯軍五哨砲勇五哨練軍三營砲台砲勇二營業將官弁兵勇名數餉數及統領營官接卸帶日期曁駐紥處所按季分别開單造册奏咨查核其風災案内應修兵房衙署等項工程暨添購外洋機器均經隨時分别奏咨各在案兹據臺灣善後總局詳稱台灣籌辦海防善後並招撫事務自光緒十八年正月起至十月底止收支銀數督同委員書吏詳細勾稽核與例章相符併奉部准銷及秦咨有案者分别覈准其不符者均己覈實删除有可節省者亦復厘剔追扣還欵計自光緒十八年正月起至十二月底止海防善後報銷新收臺灣稅課鹽課稅厘平餘及收過等欵銀一百六十一萬二千一百二兩五錢八分二厘一毫九絲五忽九微八抄開除支給淮軍官弁勇夫辦公經費薪糧柴草工食砲勇輪船弁勇屯兵鹽糧水陸練兵薪糧公費隨營文武員弁及各局員役鹽菜夫折購買外洋機器軍火料件價值正腰站書兵工食修建兵勇草房瓦屋衙署監獄稠堡撫懇局所宜蘭蘇漢礮臺各工製造衣旗工料以及一切雜支各欵共銀一百七十萬四千九百七十五兩四錢九分一厘四毫二絲或循照例章或接續支給或購自外洋恪遵定章先己奏咨立案均係實用實銷委無絲毫浮冐應請全數准銷除新收銀一百六十一萬二千一百二兩五錢入分二厘一毫九絲五忽九微八抄尙不敷銀九萬二千八百七十二兩九錢二厘二毫二絲四忽二抄又光緖十六七兩年臺防善後報銷案内不敷銀四十七萬八千五十六兩八錢七分一厘二毫三忽二微九抄統共不敷銀五十七萬九百二十九兩七錢八分四毫二絲七忽三微一抄實係欠給各軍弁勇光緖十六十七十八等年分新糧等銀容俟續收光緖十九年分起臺防經費卽行分别給還等情詳請具奏前來臣覆核無異合無仰懇天恩飭部全數准銷以清欵項除將總細清册另行咨送户兵工三部核銷外謹恭摺具奏並繕四柱簡明清單恭呈御覽伏乞皇上聖鑒飭部查照辦理謹奏奉硃批該部議奏單併發欽此○○邵友濂片再據台灣善後總局詳稱竊照台灣光绪十八年正月起至十二月止海防善後案内核辦留防各軍弁勇並撫墾等項餉欸南北各路設立善後支應軍裝軍械機器局所選派書識核算繕寫應需工食油燭紙張等項悉遵軍需便載在扣收一分平餘頂下支給查此次支給書識工食油燭紙張筆墨等項銀三千三百四十兩七錢八分均係核實撙節毫無浮冐應請照數准銷除本案扣收一分平餘銀一千一百三十六兩九分九厘外尚不敷銀二千二百四兩六錢八分一厘計工核給勢難懸欠業經在於支發湘平各欵核扣平餘項下撥補造報等情前來臣覆核無異除將清册咨送户部核銷外謹附片具陳伏乞聖鑒謹奏奉硃批户部知道欽此○○奴才長順跪奏爲吉林經徴菸酒木植等物謹將光緒十九年分徴收動存數目循案核銷恭摺仰祈聖鑒事竊查吉林經徴菸酒木稅於光緒四年經前將軍銘安等奏請攺由委員試辦每年籌提辦公津貼銀八千兩内撥給將軍銀五千兩副都統銀二千兩其餘一千兩及提考棚生息銀二千五百兩統父學政作爲考試經費嗣將辦考未動經費銀一千兩攺給吉林府知府衙門作爲津貼各等情先後欽奉諭旨允行歴經遵照辦理在案兹查光緖十九年正月初一日起至十二月底止菸酒兩項共計實徴稅銀二萬八千零零二兩七錢六分六厘四毫内除支過徴稅書役一成工食紙張銀二千八百兩零零二錢七分六厘六毫四絲實賸銀二萬五千二百零二兩四錢八分九厘七毫六絲又自四月初一起至八月底止委員抽收橔梁椽檩大小木植二萬零八百五十六根共計變價銀三千七百零一兩一錢九分四厘核與時價均屬相符徐照例支過徴稅書役一成工食紙張銀三百七十兩零一錢一分九釐四毫外實賸銀三千三百三十一兩零七分四厘六毫統計十九年分共徴存菸酒木植稅銀二萬八千五百三十三兩五錢六分四厘三毫六絲卽照此項稅銀内照依奏准章程撥給將軍辦公津貼銀五千兩副都統辦公津貼銀二千兩吉林知府衙門十九年分辦公津貼一千兩外尙賸銀二萬零五百三十三兩五錢六分四厘三毫六絲如數存庫以資撥有除將徴收菸酒木植稅銀動存數目逐一分晰造具細册送部查核外所有徴收稅銀動存數目循案核銷緣由恭摺具奏伏乞皇上聖鑒敕部核銷施行謹奏奉硃批户部議奏欽此○○頭品頂戴湖南巡撫臣吳大澂跪奏爲司道要缺需員委署以資治理恭摺抑祈聖鑒事竊照本年恭逢慈禧端佑康頤昭豫莊誠壽恭欽獻皇太后六旬萬壽湖南布政使何樞欽奉諭旨進京祝嘏應於七月内交卸北上所遺布政使篆務查有按察使王廉公正勤明整躬率屬有守有爲堪以署理其遞遺按察使篆務查有岳常灃道翁曾桂才明心細遇事認眞堪以署理遞遺岳常灃道篆務查有候補道錢康榮識練才優勤求治理堪以委署除分檄飭遵外謹會同湖廣總督臣張之洞恭摺具陳伏乞皇上聖鑒謹奏奉硃批吏部知道欽此○○德壽片再安慶府知府聨元委署安廬道篆務所遺缺係省會首郡政務殷繁自應遴員接署以専責成惟安省正途人員内非現居要缺卽人地未宜實無合例之員查有候補知府邊保極才識諳練辦事精勤堪以署理臣到任未及三月例不加考惟本任藩司係屬統轄例得加考據署藩臬兩司會詳前來除檄飭遵照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○頭品頂戴湖南巡撫臣吳大瀓跪奏爲匯解報効慶典工需銀兩恭摺抑祈聖鑒事竊臣准户部咨軍機處交出會奏中外臣工報効慶典工需一摺於光緒十九年六月初五日具奏奉旨依議欽此鈔錄原奏清單行令查照乾隆年間成案於各官廉俸内按二成五厘覈扣自十九年秋季起先生覈扣一半其餘一半俟二十年春季再行核扣湊足奏定之數報解單開湖南省共銀四萬四千九百兩等因當經想轉行遵照辦理業將去年秋季起核扣各官廉俸銀二萬兩先行匯解赴部交納以供支用奏咨在案兹據布政使何樞詳稱本年春季核扣各官廉俸銀二萬四千九百兩亟應掃數匯解以供慶典工需支用於光緖二十年六月初八日發交恊同慶商號承領銀八千九百兩百川通蔚泰厚商號各承領銀八千兩共計銀二萬四千九百兩定限八月初八日匯解到京赴户部交納等情詳請奏咨前來臣覆核無異除繕給咨批飭發領解並先行咨明户部查照外所有湖南省應解報効慶典工需银兩如數解清緣由理合恭摺具奏伏乞皇上聖鑒謹奏奉硃批户部知道欽此○○邵友濂片再臺南府知府唐贊袞派委入都公幹所遺臺南府缺應卽遴員接署以資表率查有候補知府朱和鈞通逹政體勤愼安詳堪委署理臺南府篆務據臺灣布政使唐景崧會同臺灣道兼按察使銜顧肇煕詳請具奏前來除批飭遵照並咨部外謹會同兼管福建巡撫事閩浙總督臣譚鍾麟附片具陳伏乞聖鑒訓示謹奏奉硃批吏部知道欽此 
 
 

Page 14

 
 
[光緒二十年七月三十日京報全錄]  
　　宫門抄○黔撫崧奏請將完繳欠解丁糧之知縣開復頂戴摺○又奏報收到各省解黔軍餉銀數片○黔學政葉奏報威科試完竣情形摺○豫撫裕奏請將總兵専祠列入祀典摺○將軍永奏查騐孳生馬廠摺○東撫福奏報徴收民駁輪船稅銀數目片○將軍永等奏據情代請續假摺○臺灣唐奏啓用臺灣防務關防日期片○七月三十日工部鴻臚寺廂黄旗值日無引見○那王請假五日○葆公請假十日○八額駙明桂各續假五日○雅爾堅續假十日○召見軍機懷塔布汪鳴鑾皇上明日用膳辦事後入齋宫○○頭品頂戴貴州巡撫奴才崧蕃跪奏爲署任知縣完繳欠解丁糧清欵籲懇天恩開復頂戴以觀後效恭摺仰祈聖鑒事竊查前署貴寳縣事候補同知邵斌欠解光緖十七年分地丁耗羡官田學租及餘米變價等欵共銀一千三百七十一兩八錢七分五毫因迭次飭催未據解繳該司道詳請叅追當經奴才奏請將該員邵斌摘去頂戴勒限追繳奉旨著照所請該部知道欽此欽遵轉飭赶緊完解在案兹據藩司嵩崑臬司唐樹森糧儲道黄元善詳稱查該員邵斌於奏叅後將欠解丁糧等銀一千三百七十一兩零依限陸續完解清欵尚知愧奮詳請開復頂戴前來奴才覆查無異合無仰懇天恩將前署貴寳縣事候補同知邵斌前叅摘頂之案准予開復以觀後效出自鴻慈除咨部查照外謹會同雲貴總督臣王文韶合詞恭摺具陳伏乞皇上聖鑒訓示謹奏奉硃批著照所請該部知道欽此○○崧蕃片再光緒二十年三月分收到各省解黔軍餉銀數業經奴才奏報在案兹查四月分收江西九江關恊餉銀一萬二千兩又收四川省本年正月分鹽厘鹽稅恊餉抵捐等銀二萬八千兩恊餉銀一萬二千兩又收本年二月分鹽厘鹽稅恊餉抵捐等銀二萬八千兩恊餉銀一萬二千兩又收山東省恊餉銀七千兩又收江蘇省恊餉銀七千兩共收銀一十萬六千兩據布政使嵩崑甲報前來除咨部查照外謹附片具陳伏乞聖鑒謹奏奉硃批户部知道欽此○○貴州學政臣葉在琦跪奏爲恭報貴州歲科兩試一律完竣仰祈聖鑒事竊臣於十八年閏六月初七日業將歲試上游五棚情形奏明在案嗣於八月初三日出省按試下游入棚首平越次鎭遠次石阡次思南次銅仁調考松桃廳次思州次黎平次都匀均准舊章歲科並試於上年四月初十日回省接辦貴陽府科考及錄送癸己恩科文武鄕試事宜旋因安順興義等府知府皆於冬月到任逼歲未及彚禀臣駐省度歲於今年二月初四日按試遵義大定興義安順四棚三閱月科考事竣五月初四日旋省臣查下游各屬承平以後每届考試人數日增思南一府三縣應試者近巳三千餘人試卷腴滿者多間有頴特之士校武則銅仁松桃操練之精足與上游興義府普安廳相將其餘各郡雖比較有甲乙之差而邊僻土著之家久荷皇仁視爲一體類皆嚮風來學不自鄙夷臣惟邊徼文風方日長進尤不宜使作奸倖獲阻其踴躍之機而平越鎭遠石阡思南等處地多插花籍貫易淆槍替輙蹈隙而入臣按臨所至申諭廪保曉譬再三又於考試童塲分屬編號每屬都爲一處令諸童於久號時互相糾察有確知爲槍替者准卽禀聞蓋羣萃取其相知其語音顯異面目可疑之人衆目所經便難巧匿臣於初行時嚴治其尤自是詭秘之情盡發所覆作弊者知敗露之可憂廪保等亦自重功名不敢徇隠故遞試各府以及科試上游踵而行之試塲均安謐蕆事凡臣考試之時日坐堂上夜閱卷帙事無鉅細必躬必親外間招摇撞騙之徒似亦無所施其技至士子領得一矜惟患自滿竊鄕僻壤之民崇而奉之事聽委决輒易荒其本業流入歧趨臣惟有嚴密訪查隨時懲戒檄飭各學教官令按月牒查有司衙門將該學文武諸生人控控人姓名案由造册申報俾知好事易於敗名讀書可以寡悔庶咸恂恂翼翼仰承聖主作人之至意稍盡微臣供職之愚忱再臣經過上下游地方雨暘以時民情均謐足以上慰宸廑所有臣考試完竣情形理合恭摺具陳伏乞皇上聖鑒謹奏奉硃批知道了欽此○○裕寛片再己故甘肅凉州鎭總兵記名提督蔣東才功績卓著前經奴才奏奉諭旨准在河南省城及安徽毫州原籍地方捐建専祠在案兹據河南紳士刑部主事景楝並籍隷安徽之河南候補道衛桂森等禀稱遵在河南省城雙龍巷捐建該故鎭専祠現己工竣禀請奏明列入祀典並春秋官爲致祭等情前來奴才伏查該故鎭蔣東才轉戰河南安徽等省功績卓著遺愛在民該官紳等捐資建祠用報功德合無仰懇天恩俯准敕部列入祀典春秋官爲政祭以順羣情而資觀感徐咨部查照外謹附片具陳伏乞聖鑒訓示謹奏奉硃批著照所請禮部知道欽此○○奴才永德覺羅崇觀跪奏爲循例查騐孳生馬廠恭摺仰祈聖鑒事竊查蒙古叅贊大臣所管孳生馬廠每届三年查騐一次如十四内孳生在五匹以上倒斃亦不過额將該管叅贊大臣賞給紀錄並將牧放馬匹章京甲兵等獎賞如孳生平常照例議處歴經辦理在案兹准蒙古叅贊大臣親王那木濟勒端多布咨稱案查前於光緒十七年查騐後計至二十年三年期滿自應照例查騐等因咨報前來惟該大臣現在患病請假調理未　竊往查騐奴才等因商酌差派司員前往查騐據稱醒騐三年内孳生駒增取馬駒共二千三百六十七匹等因禀覆前來查該大臣所取孳生數目統計十匹内孳生在五匹以上倒斃亦不過額核與議叙之例相符合無仰懇天恩將蒙古叅贊大臣親王那木濟勒端多布賞給紀錄並將牧放馬匹章京甲兵等賞給小彭縀梭布茶烟等項以示鼓勵除將兒騍馬匹及孳生馬駒數目造册分咨户部理藩院備查外理合恭摺具陳伏乞皇上聖鑒再蒙古叅贊大臣親王那木濟勒端多布現在請假未經列銜合併聲明謹奏奉硃批著照所請該衙門知道欽此○○福潤片再招商局派撥小火輪船赴萊州等處往來裝貨咨准總理各國事務衙門核覆作爲内地民駁輪船在常關照例完稅所收銀兩先　撥抵泰安輪船不敷經費嗣准部咨令卽解交部庫等因所有光緖十五年開辦起至十八年十二月底止徴收銀數均經分起奏報在案兹據東海關監督登萊靑道劉含芳詳稱光緖十九年自正月起至十月初一日前署道李正榮交卸止又自十月初一日該道到任接徴起至十二月底止計福山縣之烟台口黄縣之龍口掖縣之太平灣口共徴收廣濟民駁輪船進出各貨稅銀四千二百六十四兩四分九厘遵飭如數批解隨徴一分耗銀四百二十六兩四錢九毫除開支經費銀四百五十九兩六錢不敷銀三十三兩一錢九分五釐一毫照章由該關道自行籌補造册詳請具奏前來奴才復核無異除清册咨部查照外謹附片具陳伏乞聖鑒謹奏奏硃批該衙門知道欽此○○奴才永德覺羅崇歡跪奏爲據情代奏請假回牧調治恭摺仰祈聖鑒事竊維蒙古叅贊大臣札薩克和碩親王那木濟勒端多布清文咨開前於本年四月初四日經將軍叅贊大臣等據情代奏賞假一個月在任調理等因於五月初九日接到原摺内開奉硃批著照所請欽此欽遵轉行前來那水濟勒端多布遵卽在任調理現今假限己滿病勢仍行氣塞心跳嘔吐左骽抽痛又加以不服水土飲食維艱頭暈等證雖經延醫調治並未見效漸加沈重伏思那木濟勒端多布受恩深重若稍能支持斷不敢迭請假限惟那木濟勒端多布身體素弱舊有疾患每遇病發卽在本旗游牧内克嚕倫河岸近有煖泉浴治卽愈然道路窵遠往返必需多日况烏里雅蘇臺地方山水寒凉地處高險據蒙古醫生云若不前赴煖泉調治誠恐一時難望就痊是以據情呈請將軍叅贊大臣代奏除計程途仰懇天恩再行賞假三個月俾得回往牧前煖泉浴治俟病體痊愈卽行回任銷假辦事斷不敢稍偷安逸有負生成等情咨呈前來奴才等覆查該蒙古叅贊大臣所稱均係實情自應據情代奏懇思賞假三個月俾其回牧安心調治所有該蒙古叅贊大臣續假緣由理合據情恭摺代奏伏乞皇上聖鑒謹奏奉硃批著照所請欽此○○唐景崧片再臣奉旨帮辦防務除地方公事仍用藩司印信外其防務事件自應另刊關防以昭信守兹准刊刻木質關防一夥文曰帮辦台灣防務福建台灣布政使之關防卽於光緖二十年七月十三日啓用理合附片陳明伏乞聖鑒謹奏奉硃批知道了欽此 
 
