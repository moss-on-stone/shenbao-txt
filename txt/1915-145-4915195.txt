# 1915 - 145 - 4915195

 

Page 1

 
 
快快快快去儲金救國 
譯述 
[歐西報業舉要（二）（十）（七）（譯楫者朱世）]  
　　於此數行之間紙捲二字四見故述印機之構造不得不言造紙之法先是印刷用紙皆巳製成單張然以印刷則耗時至多且需工人監察爲事亦勞故有紙捲之造紙捲者其紙連續不斷盤爲巨捲長度率十五里若陳之博覽會中則有至四十二里者以之安於印機一端則印刷無事人力而爲時亦省 
　　造紙　料今多用木法取木材加以酸性藥料使之腐　成爲膩質斯稱木糜置木糜於造紙機之一端以動力器械使其射至造紙機之鐵線紗上加以熱度木糜漸乾則更由鐵線紗度入兩　軸問自是復過摩光軸蒸汽軸下摩之使平蒸之使燥而紙事盡矣木料多爲松木出美洲紐芬蘭瑞典那威德意志之東部今有告竭之憂（三十一日） 
　　印刷之機種類至繁取一爲之代表而記述之其事至難今姡　日日郵報之雙度六重機斯機高十五英尺長五十英尺雖形非至巨然其式新速度至高可以爲模範也 
　　雙度六重機者分爲六部兩部爲偶每偶相疉故爲三層是以與其目爲一機不如曰六機也每部之後各附紙捲織捲之前則爲鉛版之軸者仁故一度經過而兩面印就於是各歸摺紙機下而報成矣所可奇者無論該報頁數多廣如何印刷皆便即如日日郵報每份八頁則僅取是機下部兩層印刷之每時可得十三萬二千份若爲十頁則更取最上層之一部用之速度亦與此同若十二頁則全機皆開速度仍爲十三萬二千頁頁數愈多則所配鉛版之軸愈多所費之時愈夥故如每份爲十三頁至二十四頁者則每機一時所印僅六萬六千份如每份二十五頁至四十八頁者則僅三萬三千份 
印就之後案序而過斯有截紙摺紙之機始則自紙捲中部斷之復縱截之復摺疊之於是更有巨刃爲之截其紙邊乃可以消售市上矣總之英國報章每日消售各十百萬份吾國則萬份以上巳可大慶故安於鈍拙其勢然也今以機械之用語之或且疑懼而不能信甚至謂爲大言如鄒生之談耳吾雖述之能無悔哉　　第十章發行 
　　營業之旨排印之事旣述之如上今當更及發行一事斯事與報章有至切之關係者也使編輯當局經理不得其人其有損於報事固不待言經理得人而發行不能盡其法則報事之發達亦不能極其量何則報章不能自行必待良法以濟之也由此觀之發行之事顧不重哉 
　　英倫報章如日日郵報則每日消數且一百萬日日新聞六十四萬日知報五十四萬日日電報亦五十萬若畫報如日鑑報者則最盛時每日百五十萬此自國人聽之有不駭然者乎憶上海某報消數過萬時諸報社中莫不深美以爲不可多得今以與英相較直百一耳人之度量相去何若是之遠也 
 
 
 

Page 2

 
 
時評 
[我之救國談（五）（冷）]  
　　簡要言之今日中國上下所最要而當用全力以赴之者有二其一爲製軍械之廠其一爲極有信用之銀行是也蓋二者實爲國家自立之二柱有銀行則平時經濟不至爲外人所壟斷而凡百事業可以振興有製造軍械之廠則戰時不至爲他國所壓迫而有可以犧牲生命犧牲一切之根本聚國人之才力與精神非此二者莫爲之的也我之所謂救國者此其主要也 
[命令]  
　　五月三十一日大總統策令前據陸軍總長段祺瑞呈稱自去冬患病飯頓減夜不成寐迨至今春遂致咯血多方診治時經時重　言血虧氣鬱脾弱肺熱亟當靜養服藥方能有效迄今四月有餘方値國家多故未敢言病現大局稍就平定應請開去差缺俾得安心調理冀獲速痊等情當傳諭寛給假期調養茲據續請開去各項差缺俾得安心調養庶獲就痊等語查自辛亥改革以來該總長動勞卓著艱險備嘗民國初建憂患迭乘數年經營多資臂助因而積勤致病血虧氣弱形容羸削迭於會議之時而諭該總長酌於一星期抽兩三日赴西山等處淸靜地方調養休息以期氣體復强而該總長以國事爲重仍不肯稍就暇逸盡率事國殊堪嘉敬茲據呈請開缺情詞肫　本大總統爲國家愛惜人才未便聽其過勞致增病勢特著給假兩個月并頺給人葠四兩醫藥費五千圓以資攝衛該總長務以時局多艱爲念善自珍重并愼延名醫詳察病源多方施治切望早日就痊立即銷假其在假期内如有軍務重要事件仍著隨時入内會議以抒嘉謨而裨國計此令 
　　又令特任王士珍署陸軍總長此令 
[專電]  
　　北京電第五號之病院傳敎問題恐日本不久提出日人議論謂此事曹次長曾許可但謂係其箇人意思責其政府輕擲權利其外相加籐巳在議會答復將於適宜之機會提出　 
　　北京電烟酒專賣局將設總分局及分局於各省縣以財政廰長爲會辦廢牙行而官辦抽公用百之五六但尙未確定 
　　廣州電黨首唐浦珠等私運軍火由香港至越南糾集黨羽潛入内地起事又黃明堂之姪黃日安等欲竄越南曾合唐浦珠等以圖大舉又有黨首蘇三等股暗中勾結約期倡亂龍將軍探悉後立撥軍隊相機進勦匪匿十萬馬篤大山即飭營團追至米利村將黃明堂家機關部攻破焚毁起出被擄婦女二口匪等四散竄匿跟蹤偵追遇險負抗連戰於六馬大山六琴山等處擒獲匪首蘇三一名僞先鋒石均明胡八二名匪婦周農氏一口後又連戰於藍山扶隆太平冬山各軍團奮勇相搏日夜不休始將黨首唐浦珠及匪黨黃三等捕獲計兩次陣殲及墜崖傷死無算奪獲作炸彈槍械及逆證關防旗幟多件將匪巢一律焚燬此廣東近日最大之戰役也 
[特約路透電]  
　　東京電下議院今日通過豫算案内有增加陸軍兩師團之經費贊成者二百三十二人反對者一百三十一人反對黨無效反對黨决議該黨政策應待至歐戰旣了再行發展國會定六月十日閉會 
（一日） 
[譯電]  
　　北京電段祺瑞因病請假袁總統准休假兩月並贈以人參四兩段任現由王士珍署理聞段將外放某省將軍華人討論陸軍總長之更動者皆謂因王之資格實在段上尙有數界則信叚之辭職乃因袁總統將新模範軍及陸軍要務之大權由陸軍部撤移總統府軍事處之故（一日） 
　　北京電袁總統憲法顧問有賀長雄博士咋日抵京（一日） 
　　北京電日本各報載稱英外相葛雷請日本停止與寓華敵人貿易之議日本不　　　　 
願允從（二日） 
　　倫敦電外相葛雷前請日本停止與寓華敵人貿易今尚未接日本覆文（三十日） 
[戰電]  
　　羅馬電公報宣稱意國飛機飛至波拉該處爲奥國兵工廠及海軍口岸意飛機即向鐵路車站石油廠及兵工廠抛落炸彈兵工廠中火光大作飛機安然駛回未爲奥炮所撃中意國驅逐艦一小隊砲撃芒伐爾康之船塢損毁其多並撃沉滿載糧食之船多艘意艦皆未受損（三十一日） 
　　羅馬電駐意布使乃親德派現奉調駐柏林之令衆視此舉爲布國漸與三協約國親近之兆蘇菲亞巳有聚衆贊助意國之舉動（三十一日） 
　　蘇菲亞電駐羅國布使巳回抵此間報告羅國之情狀並請訓示關於布國對於與羅訂約之態度聞羅國曾提議與布訂約（三十一日） 
　　羅京電羅國大學校學生有對於意國表示同情之舉動齊集意使署外歡呼意使出立於游廊之上學生會會長演說羅意兩國共同之觀念謂羅意乃兄弟之邦彼此聨合同赴戰塲之期當在不遠（三十一日） 
　　巴黎電今日午後公報宣稱敵軍在洛萊特境進攻一次殊易敗之今晚公報宣稱我軍在亞拉之北奪獲沙歇至加蘭鍚大路廣一哩之戰濠德軍在附近攻撃者受挫而退伊塞爾河前敵及泊萊特叢林境内有砲隊戰事（三十一日） 
　　倫敦電公報局宣稱聞拉姆斯加特白蘭特胡特及倫敦外境數處有齊泊林飛船數艘出現天空報火警者曾有多處但全與飛船至英一事無關（一日） 
　　彼得格勒電公報宣稱夏夫里戰事仍在進行利於俄軍譬里加河與維斯土拉河上游間之陣線自五月十二日起至二十四日止俄軍共俘敵軍官二百零九員兵八千六百十七人（三十一日） 
　　彼得格勒電今夜宣布之公報極關重要内謂桑河戰事今正在發展中利於俄軍俄軍巳取攻勢殊爲得手昨夜巳渡過魯巴資夫加河占據一村且重創敵軍桀洛斯拉夫至拉地姆洛陣線及東面德軍之攻勢巳爲俄軍砲火所阻里斯特河外境之敵軍屢次進攻均負重創而退星期六夜俄軍所取之攻勢大獲勝利巳於該陣線俘敵兵七千餘人獲快砲三十尊敵軍巳開始紛亂退走（三十一日） 
　　彼得格勒電俄將伊瑪洛夫將軍刻獲勝利俘敵兵若干人並奪軍灶甚多及戰壕一部分（三十一日） 
　　哈爾濱電彼得格勒來電謂據奥俘聲稱奥國刻方竭力凖備邊界之防禦事宜波斯里亞與赫齊戈維拉兩處刻開築軍用鐵路並在愛德里亞海岸及塞國邊界設立砲台又在海岸外安置水雷（一日） 
　　雅典電英法軍隊巳據自克里西亞至阿基巴巴展入加里波里半島内地十基洛邁當之陣線聨軍巳得援兵之助力惡戰後巳奪克里西亞高原加巴台泊與布萊爾三處中間敵軍設防之地位聨軍艦隊仍在薩洛灣及達達納爾海峽掩護戰事（三十一日） 
　　雅典電君士坦丁回敎徒掠搶意人商舗意人棄其產業而逃基督敎徒庽於博斯波魯斯峽上流者現巳被迫移離不許住於柯伐克與斯台尼亞中間之沿海村中（三十一日） 
　　雅典電英國巳宣布封鎖達達納爾與薩摩斯中間一帶海岸之令德奥專門醫士巳抵雅典並刋發公報謂希臘皇之病勢大有起色且無熱病（三十一日） 
　　倫敦電英國各報皆注重國民軍役問題保守黨各報一致贊成强迫軍製自由黨一部分之報紙亦主張此種軍製但日日新聞日日紀聞星報與經濟報仍倡反對之說泰晤士報今日登載關於軍制之來函甚多里巨威爵士謂强迫制僅能施之於國内防務否則將召國家分裂之禍愛丁堡報主筆考克思乃著名自由黨員素來反對强迫制今巳變其論調謂今昔情形不同國會宜以强迫軍役之權授與政府（三十一日） 
　　倫敦電外相葛雷因目疾作短期之休假外交事務由克魯侯爵暫行攝理藍思唐貴族巳允助之（三十一日） 
　　華盛頓電美人對於德國答覆之文大爲失望且因德國覆文絕未言及美國要求尤爲不平時事急迫無待諱言聞美總統威爾遜將於四十八小時内答覆德國（三十一日） 
[東方通信社電（日本人组織）] 　 
　　北京電政府法律顧問有賀博土巳於五月三十一日午前八時行抵北京（一日） 
　　濟南電日本神尾將軍於五月三十日午前拜訪靳將軍蔡巡按使卽承設宴招待午後游覽大明湖名勝是夜神尾將軍特設盛筵恭請中國大吏並駐濟南英國領事及在留日本官民等五十餘人開大讌會中日二國交歡　極一時之盛 
　　神尾將軍巳於五月三十一日早晨前赴　山（譯音）矣（一日） 
　　東京電反對政府黨聞有嗾使無賴暴行迫害之舉故警視廳取締極爲嚴重（一日）　 
　　東京電日本駐北京公使館高尾書記官齎送中日新協約回抵東京之後急即履行關於協約諸般手續然未至本月七日恐尚未能批准交換云（一日） 
　　東京電政友國民兩黨因在議會人數不能占勝故仍續開演說會擬俟適當時期提出彈劾政府案惟人心未副該黨故目下猶未决定（一日） 
　　東京電衆議院今日預算本會議討議增師問題反對黨由元田犬養吉植鈴木三土諸氏政府黨則由加藤田川高木望月諸氏互相討論投票之結果贊成者二百三十二票反對者一百三十一票是贊成之票較多一百一票此懸案遂可决本日之演說皆屬平凡氣勢並不甚揚（一日） 
要聞一 
[日本陸軍派之野心]  
　　大陸報二十八日北京訪函云日本陸軍派以第五項極重要之要求五條改爲日後協商極不滿意聞日本某重要陸軍機關巳發訓令致駐華各軍諭其創造時機俾日本得以復活其要求創造時機云者即謂日軍官當唆煽亂黨聨絡國内暴烈分子以圖叛變並激怒愚民以釀事端是也一旦禍作傷及日人則新交涉成而日本又可肆其要求矣苟遠東和平因是而破壞則受害者固不止中國一國巳也 
[德員在蒙遇害之傳聞]  
　　字林報二十六日北京訪函云德使署隨員巴大尉巳在蒙古被殺一節巳見前電茲得確實證據巴氏實於三月底或四月初喪其生命巳無可疑初北滿俄國當道聞德人多名在蒙古旅行其目的係在毁壞西比利亞鐵路遂即派員南去調 
 
 
 

Page 3

 
 
查德人之行動俄員行至中途與蒙人數名相遇該蒙人係向察哈爾進發執有蒙古某酋長之函及從巴氏行李中搜出之炸藥與文件若干蒙古酋長函中謂德人請派蒙人護送德人一名赴北京德使署投遞公文嗣有蒙人二名偕德人同行未幾赴京送信之德人爲蒙人所殺同時德人旅行者亦爲多數蒙人所攻盡被殺死巴氏未斃時曾以手鎗撃傷蒙人二名德人旣死蒙人遂掠取其任李檢得液體物若干初以爲俄酒飲之始知其爲液體炸藥旋將所有死屍及炸裂品堆積空地澆以液體炸藥縱火焚之始則液體發藍色麟卽爆烈其聲可怖片刻間地上巳無他物惟有一鉅大之黑穴而巳惜接受此函之俄員未曾繼續前進以察德人被殺之地其處尙有二百英里之遙但蒙人持來之炸藥文件巳足爲德人死絕之證炸藥巳經化驗實屬轟爆之物文件中有巴氏致德署代理陸軍隨員之一函德國發與巴氏之槍件執照數紙前年南京所發之華文游歷護照一張及巴氏名片若干皆係眞品無訛再送往北京之書從被殺之送信德人收得者確爲巴氏親筆所書蒙人所稱各節似無疑義蓋巴氏挾資甚多以期運動蒙人使爲巳助而達其毁壞鐵路之謀蒙人知其爲俄人之敵故藉此爲由以行其越貨殺人之計今蒙人猶自詡其功謂純粹爲俄國友誼起見始有此行爲或謂炸藥與文件之交出及被殺之傳說安知非德人故意使蒙人爲之以釋俄人之疑俾德人可從人所不料及之方面而脫逃乎但聞者多不以此說爲然咸謂德人在中立境内希圖施行奸譎之計畫者己獲相當之報酬矣惟有一事吾人屬望中蒙俄官場者即此事應詳爲查究以期保護游歷之外人於將來是也英人格蘭特氏前　蒙古遇害未見昭雪今德人被殺事若仍置若罔聞他日外人游歷於蒙古境内者不將有生命岌岌莫保之虞乎 
[俄國之得失談]  
　　華德日報曰今之論者或謂俄國於今戰局决無所喪失抑或謂俄若得勝則將勒令其鄰邦爲之償還其債務苟不得勝而敗也然後俄國則必將破產卽其所有國債亦將不能淸償矣是此所云云誠非的確之論蓋俄所喪失種種價値巳屬不資而尤以其新近屢敗之野戰軍喪失其在亞洲夙日之威望幾有難再恢復之勢爲最甚焉　者印度人士多視白種之俄皇爲亞洲各民族之半個天神故私自希望俄可助其離英自由不意日俄一役俄人大敗　　我之威望旣　掃地而其本國之内復不快於現政府之形式縱不能即時推倒亦巳搖搖欲動决難持久總之此皆大斯拉夫族主戰黨之完全失策而巳 
　　此種想像之價値吾人固不欲輕視而俄國所失之實在物件亦有甚多他且不論今姑先就芬蘭大侯國一言當昔年大戰之時芬蘭自欲附庸於俄而照誓約俄皇當爲該偏安獨立國之大侯及至現政府執政以來竭盡種種方法奴隷芬蘭勤苦能幹之人民勒今芬蘭人士必須讓棄其最後一點之獨立而在芬蘭抵抗俄人此種舉動則憤不顧身縱令人種滅絕亦永不讓棄獨立故現在芬蘭一聞俄國敗績即懽呼雷動蓋急欲脫離俄國之覊束也俄國之敗績愈巨則討論其脫離之聲調亦愈高大約芬蘭人士志在必合併於瑞典而後巳也 
　　其次爲俄國南方之貝沙拉濱查貝沙拉濱之大半以迄於得尼斯特富有土產其地居民皆莫爾島族自知與俄國聨絡者爲數甚少目前羅馬尼亞旣有完全之武備且有實在歐洲所訓練之勁旅　俄國現在其地亦備有大軍苟一旦彼此開戰而俄敗北則沙拉濱至得尼斯特皆非俄所有矣 
　　波闌人士之競求自由獨立早己顯著於世不特詳言惟有此種夢想能實行至何等地步則全視勝者之思慮如何耳總之卽俄國失地甚多不特此也即日本方面亦必欲俄國大敗於歐方遂其始願數分 
　　願俄雖失地甚多而仍有無窮之富卽各敎堂所儲存之寳物一項巳足敷償一切國債及賠兵費矣而其地下所藏除黃金白金等項外煤與鐵有開採不盡之富源此外尙有煤油與銧（或曰鐳）及各種寳物甚多苟欲償還一切國債綽綽有餘則開採須得法管理須得宜耳而向來凡求開發此項天然富源之圖則動輒爲俄國官廳之壓制與其官吏之搶盜行爲所阻擾故外國企圖家多喪魂失膽不敢至俄開礦至於俄人若白己獨立創始大舉則冒險之性質恒有不足故迄今我國又多委棄其寳物於地不知求取而惟外債　借也 
　　今者俄國如果失敗則種種交際輕便之法必得通行而各地俄人之生活多得自由與新氣象尤爲該國之要端焉故在俄國多視敗績爲其政府與官僚之敗而俄國所以喪失甚多者蓋以其爲求之不竭用之無窮之富國也但如果喪失亦失其現在之制度若就根本上論　今俄國不特有得無失且大有厚望焉 
敎育會聨合會表决之議案（七）（遠生寄） 
[一擬設敎育講演會案（建議）]  
　　理由一現任中小學校之敎職員於平日所分擔之職務不乏專長而對於全校敎育之主旨各科敎授之方法或因未受師範敎育之故而無由融貫欲完成現有之人材而加輸以敎育上必要之智識則是項講演會實爲必要　 
　　理由二敎育上之學說轉移變化月異而歲不同現任中小學校敎員於師範畢業後若無適當之機會以促進其新研究不足與時勢相應故是項講演會實爲必要　 
　　辦法（一）各省應設敎育講演會於適當之地（二）是項講演會爲二種第一種爲未受師範敎育者而設第二種爲曾受師範敎育者而設右兩種或同時兼設或按年分設由各地方斟酌情形定之（三）是項講演會之講員應聘請師範業確有學識經驗資望相當者任之（四）是項講演會應講之科目以敎育原理敎育心理敎授法學校管理法爲範圍亦得兼及敎育史（五）每次開會時以六十小時爲最少於授業時間外或假期内行之（六）講演會所需經費由官廳籌給之（七）講演會會員無須納費 
[一提議實業敎育進行計畫案（建議案）]  
　　實業不振生計艱窘論者每推本於實業敎育之未興溯自淸季學部督促推廣省設高等實業學校焉府直隸州必設中等實業學校焉縣必設初等實業學校焉文告稠疊而下之能應命者十不逮二三即或　辦亦往往名不副實苟簡搪塞揆厥原由不外經費不足人才缺乏二端民國肇建各省財政困絀關於實業學堂之設施多未能銳意增進然不亟加籌劃安望收效將來爰擬辦法如左 
　　（甲）關於各省設立實業學堂之籌劃（一）各省中學暫緩擴充卽以增籌學欵添辦甲種實業學校（倘省立中學甫在籌設者能否亦實業學堂兼顧並籌由本省酌定之）（理由）中學敎育之目的一爲專門學業之預備一以養成各項社會之中堅人物然其卒業之數遠過於高等學校學生之數其不升學者尙少經營生計之能力所謂中堅人物尙難恃以自立今使分趨於實業敎育之途仍不失爲社會中堅人物而較有經營生計之能力視多設中學基利益似實過之農工商業專門學校需欵較鉅各省目前恐難推廣故祇就甲種實業學校言之（倘巳辦農工商業專門學校宜求内容完善力矯從前名不副實之弊）（二）各省所設甲種實業學校之數當略與所設中學爲比例務占兩種學校總數十分之三以上（理由）即就前條之意引申之以略示標準（三）巳設甲種實業學校有未完備者應先擴充其内容再推廣他校（理由）農工各校重在各種應用器械及試驗場工場之練習商業學校須體察地方商業實况與商家相聨絡各省實業學校不免有設備過簡辦理失宜將來斷難收效者故宜先整理巳設之校（四）甲種實業學校應設何科務以地方需要及設備略能足用學生程度能及者爲斷（理由）實業敎育本以養成地方應用人才校内設　關係甚重本條第三項巳言及之又如土木工科電氣科等科學略深倘應設立尤須體察學生程度及修業年限是否適合應否延長年期審愼而確定之（實業學校規程預科一年本科三年得延長一年以内） 
　　（乙）關於各縣地方設立實業學校之籌劃（一）縣之　較充者應籌設乙種實業學校其次可設立實業補習學校縣屬之城鎭鄉財力充裕者亦宜參酌辦理（理由）各縣地方區域太少民力豐匱迎不相同其巳設之校照甲條第三項辦理勢難一律責令設立故視財力所及以爲衡繁富邑埠亦間有設甲種實業學校者但居極少數故祗就乙種實業或實業補習言之（二）各縣地方實業學校宜就工廠及農事試驗場等所在地壽設之其有特别物產採製及貿易者亦宜就所需要而設實業學校其設自地方團體者行政機關應獎助導成之（理由）就地方工廠農場設立學校則有聨絡練習之益卒業後之用途亦必較廣其未辦工廠農場而有特别產品之地設校養成種植採製之人亦易收實益至各地方商會有設商業學校者農會亦問有設農校者倘能獎助風勸當亦路可推廣（三）各縣地方巳設有實業學校者應參照甲條第三項辦法先整理其内容其方在籌設者應參照甲條第五項辦法預定種種之計劃（理由）實業學校易蹈有名無實之弊乙種尤貴切於應用苟巳設者不先從實際整理未設者不就本地方之財力人才通籌規劃爲確有基礎之建設則收效不良此項所關係尤重（四）因地方需要相同及情勢之便利得數縣聯合而設乙種或甲種實業學校 
　　（丙）關於國家扶助實業敎育之進行（一）由敎育部呈請大總統於民國五年起酌籌補助實業敎育經費其補助範圍暫以縣立以下及私立學校有成績者爲限（理由）日本每年以國庫金補助全國實業學校擬請仿照酌予補助用資提倡國家財政在二三年内勢難充裕故暫以縣立以下及私立者爲限（二）由敎育部咨農商部行知國立及各省官立實業場所等酌准實業學校畢業生實地練習（理由）實業學生最重練習倘由國家機關酌准學力相當之畢業生入内練習則在畢業生方面得實際練習之益在各場所方面需用技手時亦可擇尤錄用漸收供求相濟之益將來各地方私人設立之場漸相仿效允入練習收益尤大 
　　按敎育部實業學校令第四條省行政長官視地方需要分别設立甲種實業學校縣及城鎭鄉或農工商會得設立乙種實業學校亦得酌景情形設立甲種實業學校其擔任設校之範圍固巳顯見至實業學校規程第五十九條本規程所列各學科及關於實業之科目得由各校視地方情形選擇設置或分合之並得因特别需要酌景添設其對於實業敎育之辦法亦顯示因地　宜之意以實際應用爲主而不過加束縛茲更條列各項辦法苟各省長官注意督促各地方官紳共相提倡通籌規定切實辦法或可策勵進行徐收遠效應否提出建議施行聽候公决 
雜評一 
[後患（無名）]  
　　後患無窮者也非僅日本不久提議第五項某某二件而巳也故我國人乘此時機而竭力前進示人以振作之機或可及也老稍猶　朱幾而外禍又至又巳無暇矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[夏威夷本報旅行記者抱一] 　 
　　當吾船自橫濱東南行閱十書夜入西經一百六十度乃得風物秀麗之天國曰夏威夷島此天國之嘉名非自我鍚之乃得諸其島人之口其地去赤道僅二十度而氣候殊不苦熱終年如春三月蓋大洋空氣疎散流盪百卉榮茂多高𠏉大葉參天一綠時有海風吹浪散作密兩仰視晴空固蔚藍無際也 
　　此璀璨美麗之夏威夷島誰墾闢之實惟吾華人墾闢之當二十年前吾華人之爲農爲工於斯島者多至十餘萬迨西曆一千八百九十八年歸美屬其後苛禁華工數日以減而日本人反驟增據統計華人現僅二萬一千人而日人八萬蓋日雖同在禁工之列而條件較寛則國勢强弱之别也雖然凡僑於斯島之美人莫不懽迎華人以其作工勤而馴不惟工資廉也前商會總理美人麥克來君爲言余自先世經商於茲島迄今數十年雇用華人　　 
從無困難交涉而日人則否深願本國早除此苛例云 
　　記者記至此乃急欲報告一事凡美國往來於太平洋之商船所雇水手僕役無一非華人以其工資廉也近聞美政府下令凡美國之商船所雇用一切人不得與船主異語言將於兩三月後實行此禁例以故船商大爲躊躇 
　　夏威夷羣島析之有八島而夏威夷最大次曰馬夷又次曰烏赫則都城火奴魯魯在焉舊土王之宮實爲今上下議院所在而美所設總督亦駐是城夏威夷於美國尚未行州制直隸於中央政府但得公舉代表一人加入華盛頓參議院今之代表即前土王之太子此間美人待土人與其他各國人均不惡故土客頗相安無事 
　　然而土人之數銳減從前有三十萬今僅存二萬餘究其原因一則生計競爭之失敗一則與他種人結婚同化旅居此島之美人某君言凡他種人與土人結婚所生子女不佳每傳受兩種人之劣根性惟華人與土人結婚能傳受兩種人之善　　 
根性此亦人種學上一研究資料也 
　　記者願吾國人記此凡生計競爭之失敗即爲滅種之根原夏威夷土人其先例矣　　 
　　此間生活程度甚高雖最下者非得美幣三角（當華幣七角有奇）不能度日白人多好華式餐雇華人治庖每月工資美金四五十圓自美國人經營此島工商大發達入口貿易較六年前增至一倍出口亦驟增伹論波羅密一項由八十萬圓增至四百萬圓竟達五倍可云盛矣全島學校二百一十二所學生三萬二千九百三十八人華人所設小學校二學生四百 
　　火奴魯魯有一極大之公園名曰鄉村俱樂部吾游美實業團過此美商會即於其　設宴懽迎焉 
[三月中之東三省拓殖談]  
　　交涉結束日本人即有設立拓殖部及滿洲總督東蒙總督之建議雖未知是否實行而我國之對於東三省應若何經營實目前燃眉之急切問題據中國政府照會所稱自條約畫押之日起延期三個月實行則此三個月間我國應如何竭力進行乃足以自立於競爭不敗之地據今日政府應速行設立拓殖使專管其事庶於籌畫進行責有攸歸而事乃可大舉惟拓殖之事非確悉東省墾務情形恐徒空言而無實效咋聞久於東三省之某君言及東省土地其未開放者爲蒙旗民地其巳開放者則多爲人所收買故今後辦理方針第一須開放旗民所有之地第二須勸蒙古王公從事開放第三則淸理所謂地販子者以東省有一種投機家盡收買荒地而無力開墾遇有資本家農業家則以高價逐漸售賣此等人徒有牟利之念而以所有權之關係又足爲拓殖進行之阻力故宜嚴令地販子限定日期淸報購地畝實有若干然後再設法整理限制之庶猶可保存幾分之權利至經營方法東省地方遼闊常有數十百里無人烟之地從事耕種者恒多冒險而往故有所謂孤家子三家子四家子等地名蓋名卽如其實也此等耕種家收穫後即他去則於開發無望不他去則慮爲馬賊所刧掠故宜廣設模範農村聚數十百家農民於一處防衛旣易復於四周劃定區域令其作業則無危險之虞且有實邊墾地之利至移殖之民自以燕魯各省爲宜以其旅遷甚易且耐北方之寒苦也云云又聞總統以中日交涉之結果蒙古之地位業巳變遷不可不適應時勢之要求謀相當之發展故日前（星期一）在公府特開會議各國務員及參政諮議等多人均列席其中重要之議題卽爲蒙古問題大約對於蒙古之前途將提出新案多件 
[日人之經營滿蒙如是]  
　　吉長日報云長春站附屬地内日僑近有探險蒙古之壯舉聞發起者即某日官目的地不特東部蒙古凡西二盟之河套等地皆將細細訪查每人除備少許之旅資外其當道且有巨欵補助之其名稱直名之曰探險隊設正副隊長各一華蒙語繙譯各一又有佛學家多名至少以二十人爲額凡蒙地之林農牧鑛四端尤爲注重發起地雖爲長春僑滿日人之有志者均可投入云按日人志在東蒙非自今日始數年來其報紙所載調查東部内蒙之事實蓋巳連篇累牘早卜臨漢故壤無復全理迄於今日果然黑幕揭開而彼中人士所以貢獻於其當道凡所規畫又莫不聚米畫沙言之并并其籌之於先者巳不知幾時躬預其事者復不知幾輩機會一熟遂比探　顧吾國人方如大夢沈酣中當頭一棒茫不知其所以吾將誰尤然而大漠東西今彼中探險隊之足跡又交錯於道矣 
　　滿洲日日新聞云朝鮮初設總督府時民聞之事業家資本家無論何人均由朝鮮半島進向滿蒙大陸方面而爲經濟的企業如東洋拓殖會社之滿洲移民調查朝鮮銀行之滿洲進展朝鮮鐵道局之鐵道政策京城資本家之滿洲拓殖會社等均對滿蒙方面早有經營之計畫况今日中日交涉解决我國關於滿蒙大陸多年之懸案大都如願相償毫無遺憾從前我國於滿洲祗有關東州租借地鐵道附屬地及領事館所在地今則滿洲經營之範圍非常擴張土地租借之外又有購買居住營業旅行之各種自由由此商工農業投資企圖之地位異常充分然此猶專就滿洲而言也而東蒙區内又有新獲得之權利故現今滿蒙實爲我國之勢力圈内與朝鮮方面之經濟關係尤爲密切故僑居朝鮮之日人有移殖之資本又有移殖之經驗以後對於滿蒙不可不奮起直追增進個人之利益擴充國家之勢力現聞朝鮮官民間擬即日實行種種之協議會拓殖會社現對於滿蒙進展策亦有所研究朝鮮銀行擬對滿增大放資力即民間實業家對此亦别有計畫此豈非我帝國之幸事云云 
[察吏新說帖]  
　　交涉解决後條陳說帖甚多如肅政史之建議某局長之條陳王鴻猷之條陳及勸業銀行說帖等雖未即予採納然較之往時沈靜闃寂則有間矣頃又有吳子湘者關於察吏等項亦有說帖聞此說帖上後卽交政治討論會切實研究再交銓叙局彚案擬行其說帖之内容謂歷代考察守令之法皆極完密誠以親民之官得人則治否則亂故必嚴殿最而明黜陟前淸外省有大計有年終甄别有隨時甄别督撫於司道府有年終密考道府於所轄府縣有年終及半年密考督撫以下徇庇貪劣州縣廢弛地方皆有處分至鼓勵廉能則例行有卓異有行取（淸乾隆中停）特别者有密保記名有傳旨嘉奬卓異者不特滿俸即陞行取優者如明制知縣即擢御史改革以來察考久廢現僅有公布獎勵知事條例而上官徇庇及失察之考成並年終隨時密考甄别之屬亦尙多從闕似宜及早飭議訂立簡明法規使巡按使道尹考察知事務臻詳密知事殿最黜陟皆有依據則不肖者無所容賢能者有所勸且免致憤事之後始予懲處致地方貽誤良善受害全國之大縣邑所積吏不能察何以爲國何以保民此尤本原中之本原也云云 
[濟南之儲金會與歡宴會]  
　　山東救國儲金大會定於五月三十號下午一鐘舉行業巳廣發白話告白並分發軍政學商各界傳單請其届期到會用資提倡茲聞政務廰長鄧君樸接到此項知單即函覆該會略云貴會熱心救國提倡儲金本擬躬與盛會因靑島神尾總司令於二十九日到濟三十日舉行宴典實屬不能躬到並以日本司本惠然肯來大恐以國民愛國現狀啟彼嫌疑萬一會時演說語涉激刺反生不便可否暫緩開會云云該團接到此函立即招集幹事會詳加研究僉以政界要人預防及此實屬思深慮遠但會期早定廣告傳單業己遍登遠佈實難再改當即據情答覆並謂此會性質純爲儲金救國會場演說决不至踰越範圍致貽外人口實云云並另函警廳請其派警保護聞兩廰接到此函後巳承認無異議矣 
　　巡按使公署對於儲金巳會議一次在約仿北京各部署辦法每人各儲一月薪水分期扣除各學校局所一律辦理軍界自經該團派員與將軍旅團營長接洽後進行甚速大約每人認儲一月薪水外其特别認儲鉅欵者亦復不少云 
[靑島日司令抵濟懷瑾通信]  
　　靑島守備軍司令官神尾中將於五月二十九日上午五時四十二分乘特别專車來濟靳將軍蔡巡按使馬旅長陳道尹高等審判廳高廰長楊警廳長等均蒞膠濟車站歡迎沿途儀仗盛列第五師十九團及四十七旅等各軍隊均一律荷槍背囊站隊歡迎及午後專車抵濟中將軍握手欵接極道相傾幕意旨神尾中將乃上由靑島預先運來汽車竟往緯七路日領事館駐憇本日由日領事林久次郎設晚餐會明日答拜軍巡兩府及各機關三十一日啟行往淄川　山巡視沿鐵道路礦晚宿坊子聨隊司令部六月一日回靑島後預備交卸回國任東京衛戍總督之職其所帶隨員計自香椎參謀神田憲兵總隊長神田副官山内少佐石橋軍醫官芝生田理事堺領事眇田山鐵庶務課長淺并通譯官等及軍司令部偵探員十二名 
[成都學界之激昻]  
　　自中日交涉承認之消息傳來川省一般人士大爲激昻而界中人尤甚昨日高等學堂留省同學會開會議决聨合各校每各舉代表二人赴敎育總會籌商救國方法聞是日到會者一百餘人公推曾奂如（鑑）周紫廷（翔）兩君爲臨時主席暫定會名爲中華愛國會俟暑假時再由諸代表回籍聨絡農工商各界力謀推廣 
　　省城學界同人所致各學校函云逕啓者中日交涉條約失敗凡我國民責當挽救無待贅瀆惟是問題重大非集思廣益罔克有濟是以同人商定准於陽曆五月十四號午後二鐘先開學界代表會議酌商一切届時務希貴校推舉代表二人賁臨石牛寺街敎育總會爲盼學界同人公啓 
　　省城學界所致各報館函云十四日會議各校代表到者約一百三十餘人由高校代表主席討論至四小時之久衆以日本此次條約實陷我國於危亡旣不有國何論身家非萬衆一心協力請中央設法斷難挽救乃决議電懇政府速予廢約又恐目的一時難達復組織愛國會發行新聞提倡國貨爰舉定曾奂如周紫廷兩先生爲會長其餘各文牘交涉會計等事各校代表分任以策進行要之當此危急存亡之秋學人能力究有幾何亦僅能効涓埃之報耳而錯節盤根非軍政商界諸公孰能任此艱鉅國家當風雨飄搖之時而人民猶在醉生夢死之中欲喚醒之以與共濟時艱則又錯公之黑血是望　　 
　　又一函云昨日敝會巳將籌商情形上呈淸鑒今於十五號午後三鐘復開會議由臨時主席楊贊卿報告卽歡迎兩幹事先生以後即商進行之法（一）由各學校推舉臨時職員當推高校任文牘高師任庶務四川及益都兩法校任交涉（二）報告各校所籌經費（三）擬定電文一電中央一電各省電中央以戰爲主電各省以維持國貨破除條約提倡軍國民敎育及組織儲金團爲宗旨（四）組刷新聞紙有主張辦白話報以喚醒下等人民亦有主張辦文報者尙未議决俟次日電文通過之後再籌進行此今日會議之情形也敎育總會附設救國會公啓 
[成都越獄傷人巨案]  
　　成都省城甯夏街有模範監獄距　西門不及一里建築槪係新式地址亦極寛宏布置向稱周密守衛亦不乏人突於五月十六號淸晨有人犯約十餘人自内持刀鎗殺出傷人甚衆且逃出西門至兩河口地方敢與追兵抗拒至午後僅擒回三人記者因此事兇惡離奇特詳細調查如左 
　　模範監獄内人犯甚多罪重者另在一處近因新巡按使陳二安將抵省犯重罪者聞有洗監之說遂相約逃走而各項管理人則未之知也 
　　該犯出獄本爲不易乃約定十六號星期日黎明即起乘其不備毁攔而出守衛兵之槍枝子彈存於樓上而犯人先到電話室毁去電話機俾消息　　　 
不通然後一擁登樓各取槍枝子彈並取刀矛等件拚死力殺出該犯等旣得武器即放兩鎗一中獄官腿部一中第二科長惟科長當即斃命并刀砍獄丁四人其一人立死餘三人受傷甚重抬至醫院不收云巳無救現受傷三人中有兩人呻吟不巳一人奄奄垂斃矣 
　　該犯等至監獄大門見其閉著立即打壞一擁而出見警察即以刀砍之大呼我們大隊人馬來矣街民不知其故巳開門者當卽關閉該犯等頃刻即到西門至城門洞時以刀加於守城兵之頸上大言如敢阻擋立斷汝頭守城兵見勢兇惡遂讓該犯等出去出城門左邊即爲警察署該犯等又曰我們的大隊來了以刀相向以鎗相指警兵倉皇失措不敢與抗該犯等遂飛奔而去見警兵即以刀砍之橫衝直撞竟向兩河口去矣 
　　西門城樓固駐有兵隊然僅有鎗枝而無子彈不敢猛追電話到省公署方送子彈到西門軍警得子彈乃努力向前至兩河口即開鎗撃射該犯等尙未遠去亦即反抗還槍至午後拿獲三人回解至省公署門首記者見押解者拿有鎗二枝關刀一把矛二柄聞係奪還之物 
　　模範監獄之武器該犯何由而得因衛兵換班前班巳去後班未來故樓上僅有武器而無人故該犯乘機得之疏忽一時遺害無窮　呼是誰之過哉 
[星子縣獄中曹沬（曳泥）]  
　　江西星子爲南康府首縣光復後以府衙爲縣署監獄則仍在舊署相距約一里許日前知事汪之本因提訊人犯役卒奔走十餘次迄未提出一人該犯人全體同盟不肯出席知事乃親往舊署擬就舊縣堂訊之而犯人不出如故　事大怒亟斥役卒之無用又親至獄中審視之及至獄而犯人歡迎之聲大作知事方欲啟口詰責而忽巳爲犯人刧之入獄矣 
　　獄中人犯共三十一名内有兩名均余姓皆以姦案被逮者恨知事尤切故彼等之相要不肯出庭蓋早巳擬定請君入甕之計兩余爲首餘皆附之旣刧知事入獄餘人守禦獄門彼二人一揕其胸一手執刀大言曰吾之艷情恨遭官妬爾之得以惡作劇者官威耳今者五步之内地勢均等苟無相當之盟約則此中地獄况味當與乃公分嘗之也 
　　役卒旣奪門不得急招來警士數十名方擬槍撃門者　彼等則以刀加知事之頸上斥巡士曰苟開鎗者吾决以鎗聲爲開刀之號令巡士相視莫可誰何復就近招至水巡數十名亦以打老鼠怕傷玉瓶之故不敢輕試亦如巡警相持歷三小時之久及商會會長紳士數人聞風而來以魯仲連自任乃以種種利害誘道之恐駭之始獲得知事出險千鈞一髮知事誠徼倖哉 
　　該犯人以區區窮囚挾赫赫長官復令如　之役卒如虎之軍人望而却步其計可謂巧矣 
[知事試驗後之因果譚]  
　　内部計畫之預備此次知事試驗由考試及第者九百餘人由保送審查及格者三千人共計達四千以上似乎爲數太多他日各省將有官滿之患然而内務部之計畫則以中國知事共一千八百有餘今以三人爲一缺之預備俾各省得有選擇之餘地且保送及格之知事多有各部現有差缺之員目前雖取得此項資格亦不必即行到省又政府之意將來巡按道尹署内之屬官均須以此項及格知事充之則此數千之知事尙非過多也 
　　川楚保送之多濫此次保送知事以四川爲最濫而以湖北爲最多據聞四川當道所保多至五百員其中無此資格者不少故審查不合格者極多至湖北人則因其本省人在政界有保送職權者如參謀部參政院敎育部平政院湖南將軍等共有五處之多故湖北人之此次得獲保送者爲數達一千以上以省分分配言之則該省人以一省實占總數三分之一此眞可謂惟楚有材也 
　　考試經費之有着外問多傳說此次考試政府花費甚多據聞原定考試經費每次二萬五千元實則自初次考試具領一次後此次並未領欵蓋由考試章程收報名費一元此次報名者達萬人所收巳萬元又於及格知事由考試會代内務部收執照費五元代財政部收印花稅二元此次及格知事達四千人共收二萬八千元連報名費算入總數爲三萬八千元矣故考試一事政府不但不須用費且爲一種收入事業矣 
　　閉門笑柄之原因某襄試委員令知事閉門之舉一時傳爲笑談茲詢之襄校中人據云此事之原由因一日各襄校會談口試方法有某襄校言 
 
 
 

Page 7

 
 
　　外國試驗外交官時嘗以種種不經意之小事試驗其活潑與否如猝然令其閉門以供僕人之役彼苟明白法律意思者則必拒絕不爲矣其中某襄校聞此言乃於口試時偶一試辦而此知事不昭其意竟股從此項非法之命令某襄校乃語以法律之說並告以他日作官時上司如有此種非法命令即可不必服從也受此試驗之知事他項成績尙優某襄校巳加以七十分之及格評點後來主試委員因人多額足僅七十分者多未取錄此知事竟因之未得及格則非某襄校之本意也 
[陸曹自請罷職電]  
　　陸總長进電外總長陸徵祥近通電各省將軍巡按使略云此次中日交涉徵祥身任外交長官不能使中日新協約我國有相當之利益日來迭據魯奉閩等省官民紛向肅政院陳訴雖蒙大總統寛慰留照舊供職謂外悔之來原因複雜失敗之咎不在外交官之一身令肅政史勿起彈劾徵祥感恩之餘自念此次交涉雖非一八之咎惟仍戀棧在此則徒茲口實而一片愛國愚忠難以表白於天下是以特懇請大總統立予罷斥另選賢能以補前愆深恐外間不察民怨攸歸特此通電祈爲鑒察 
　　曹次長電外交次長曹汝霖用個人名養通電各省略云此次中日交涉和平了結并完全承認日本之要求一出於大總統之獨斷一出於各部長之公意迭將此中苦衷曁會議情形通電在案乃近接各省官民函電交責或指汝霖對於第五號擅加容日協商四字爲甘心賣國或斥汝霖對於日人方面曲意依從爲有心媚外捧誦之下令人無地自容汝霖雖不肖亦何敢賣國自肥貽萬世之臭駡耶溯此事發生後汝霖與陸總長往返磋商殫精竭慮巳數月於茲日國旣下最後通牒承大總統命親往與日使協商和平辦法日使初意甚狡并要求第五號尤力經用電話請陸總長向主座請示後方敢加註容日協商字樣徐圖辦理乃外間不察紛紛蹤剌不遺餘力汝霖一介書生死何足惜但是非不明何足以折人心壓息邪說汝霖知罪矣敢不惟命是聽除呈請大總統准予解職并澈底查辦外合即電達各省將軍巡按飭請轉知各界主持公論以定是非則汝霖雖死猶生之年 
[地方通信蘇州]  
　　肉業因稅罷市吳縣知事接奉財政廳轉行政府特頒雇宰稅每猪一頭須納稅大洋三角當卽出示通告並行知肉業公所照辦該業同人等迭次在夏侯橋肉業公所及玄妙覩事務所開會集議有言上禀求緩者有言須理事倪松坡至縣面禀爲難情形者有言如官廳定須收稅惟有歇業者衆論紛紛莫衷一是而孫少川知事則此項特稅係政府頒發各省皆同非一邑一處爲然故期在必行無可商之餘地好在肉舗中可以加價出售取之食戶遂定期六月一號實行如有違抗定即提究不貨一面派員至公所勸導一面派員密查旋查得過賀橋地方開肉店之丁少卿沈雲卿二人爲違抗最激烈之人立即派法警將丁沈二人提案親自審訊當令出具遵章納稅不敢違抗切結始行釋放五月三十一號該業在玄妙觀事務所開會商議照每猪一頭須納洋三角合錢四百二十文同入等實屬力有未逮明日即須實行一時無可如何惟有一律暫停營業僕商妥後再行開市當時亦有不贊成者爲衆所　迫祇得勉强允從而散今日（一號）城廂内外肉舗一百八九十家一律閉門暫停營業不　如何了結也　　景海女校開游藝會蘇垣　門天賜莊景海女學校於前日（二十九日）開游藝會其會場坐位仿照遠東運動會式男女實席以　　爲界於四句鐘開會先由中國女士獨奏百音琴繼由美國女士演化裝游戲一　其中情節有五（一）爭　（二）　明王之朝廷（三）女英雄之家（四）污　之市街（五）改良後之市街其意大致勸人注意衛生頗有可觀是日中西來賓到者數百人行政官蒞會者蘇常道殷道尹吳縣知事警察廳長會場秩序頗爲整肅散會時巳鐘鳴六下矣 
　　朱師長由滬抵蘇陸軍第二師長朱申甫日昨與將軍府參謀長師蘭芳等軍官三十餘赴崑山太倉上海閱操事竣後於昨日（三十一日）乘特别快車抵蘇朱君步行至閶門拜謁陸軍中將憲兵司令陳調元暢談頗久 
[鎭江]  
　　裁撤寶樂徵租局鎭屬揚中縣實晉樂生兩洲爲丹徒業產經省署設局徵租胡財政廳長爲節省　費起見擬將徵租局裁撤歸併揚中縣兼辦 
　　宣講場預備未周北京特派第四班周行宣講員蒞鎭擇定五月三十號下午二時假廣東會館開會演講詎至是日會場一切未經先事預備致臨時毫無秩序蒞會者近二千人候至四時尙未見講員登台包主任以秩序不整改定次日另假大街第一臺戲園開會當場宣佈此意羣起譁然一閧而散 
　　請懲割麥游民現値麥熟之際有無業游民散處黑橋鐵路左近結隊成羣携帶繩刀分赴各鄉强割麥穗鄉民以一年勞苦祗望兩季收成該游民恃衆刧麥鄉民無可阻止實與國課民生兩有關係故由農民聨名禀請丹徒警察事務所設法維持並經獲住强割麥穗游民二人扭送警所禀請從嚴懲辦以儆效尤 
[南京]  
　　附收畝捐之變通財政廳昨飭寗鎭等七屬縣知事云查本年寗鎭等七屬附收畝捐一案現在業經遵辦者巳居多數而以畝分無可稽考及價格之高低科則之輕重辦理困難者亦尙不少自不得不稍事變通以期國計民生雙方兼顧凡困難各縣擬分上下兩忙改爲按兩帶征所收之數卽以該縣額田按畝帶征二分爲標準不得稍有短少仍不廢畝捐名義似此辦法旣於收入毫無所損而於事實亦免窒碍云 
　　官吏須納保證金中央政府因官吏捲欵濳逃時有所聞特爲澄淸吏治起見令各行政釐局一切機關繳納保證金儲庫掌收業經通飭導行在案茲聞　巡按特先繳金一千元以示首倡昨巳通飭各機關務須一體繳納保證金以符章制 
　　縣農會之儲金會江寗縣農會前日因救國儲金事召集城鄉各會員及各市鄉總董　農會職員在該會事務所特開大會到會者約百餘人首由該會正會長章厚之報告開會宗旨次由儲金圑南京分事務所代表孫紹筠李西垣魯瑞卿及該會副會長朱壽人先後演說救國儲金之緣起及國家與人民之關係聽者咸爲感動紛紛認定儲金數目並　任分赴各鄉切實勸導一俟勸集成數卽行開册報告議定後巳鐘鳴五下遂散會 
[湖北]  
　　徵收屠宰稅之開始卾省屠宰稅經武昌縣吳知事遵照部章定於六月一日起徵惟猪牛兩帮屠宰戶以售　猪牛肉均曾按斤完捐以充地方自治及各項公益之用且販運猪隻由外省或異鄉來者又曾完過過　銷場二挩此　　　稅朱免重捐不願擔負吳知事諭以此乃國家新稅各省一律不能不辦現各屠牛戶巳允按捐額之半完納每牛一頭繳宰稅五角而屠猪帮則始終堅持不納吳知事以此稅不能滅免事在必行巳會商各　署於一日起照章科罰 
　　烟酒公賣法之討論武昌縣吳知事接財政廳飭敬集公賣烟酒辦法特函請總商會議復商會即傳知烟酒兩帮董孫怡順等知照聞烟帮昨巳在該業公所開會討論多數主張官廳旣無明文宣示辦法標準自無討論之必要故匆匆而散酒業亦曾開會則以集合開設酒廠組機公司可達公賣之目的然尙望中央頌布章程再定辦法云 
[山東]  
　　津浦貨捐定期開徵津浦商貨統捐局近在天津大經路設立總局並在天津總站德州濟南濟寗東莊徐州蚌埠臨淮關滁州浦口等處設立分局又於天津東西車站及沿路大站均設分卡分别派員前往經徵總局巳於上月十六日開局視事其各分局分卡統於六月一日開局徵收巳由局詳請蔡巡按使飭各道縣派撥防警妥爲保衛並先行出示曉諭商民遵照矣 
　　搜獲農商部假印膠縣人劉竹坡善寫眞精鐵律但嗜好甚深被控搜查竟於篋中搜出農商部印一顆經審判廳訊究私造作用劉供稱擬欺詐博山一帶工人巳向農商部請准專利示信云云現因尙未啓用故僅處以三年徒刑 
來函 
[靑島商務總會來函]  
　　警啓者查閱本年五月二十號卽乙卯舊曆四月初七日貴報登載商董呑匿賑欵一則謂前山東余都督由濟南撥匯靑島賑欵二萬元交　務總會收存而該項賑欵詎知巳被某商董販運玻璃私挪五千元自營商業被日人偵知將餘欵一萬五千元囑正金銀行扣存致無欵發放任令飢民宛轉呼號置諸不顧并受　司令神尾中將干涉等語查該欵二萬元係由本會公同議决派職員親送存於正金銀行有該銀行收條爲證嗣由正金銀行提出五千元分存山東銀行原爲預備兌換零欵搭放六月收條爲證旋又公同提議欲災民實惠均霑毫無向隅之憾非詳細調查均匀支配不爲功此調查多費手續時日之原因又値新舊年節敝會董事在靑無多因此又延長時日現在奇島正金銀行存儲一萬五千元山東銀行存儲五千元此項灾民賑欵正當立時如數施放何忍移動絲毫乃貴報未知得諸何人訪事不察虚實遽爾登載一則曰某董私挪五千元再則曰被正金銀行扣存神尾中將干涉等語此種謠傳乃訪事員調查不實决非貴報之本意也敝會因名譽攸關不得不將前後情形詳細據實陳告務請貴報速即更正以釋羣疑而消誣謗想貴報維持公論祈迅賜查照辦理爲荷五月二十六日　 
雜評二（訥） 
[三月中之拓殖談]  
　　日人取得條約權利後舉國上下齊心一致謀經濟上撥展向蒙滿大陸着着進行而我國士夫忙忙碌　爭做一篇沉痛愛國之空文章而於實力進行未聞稍有表見何眼光手腕之不同若是也以喪權利敵彼獲權利者人一我百人十我千猶恐不及况乎其進行之遲速適相反耶 
　　日人於蒙滿研求有素故一獲權利卽着手進行我國對於該地之内情茫然無知平昔旣鮮布置而欲於此條約所定延期之三個月中設策補救我國果有此能力耶亦徒見其空閙此三而巳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[演說斐律濱敎育現狀] 　 
　　江蘇省敎育會昨日通告會員云美國專派主持斐律濱敎育事宜之克龍君近因調查東方學務來游上海本會特於本星期五（即六月四日）下午二時三十分邀請克君來　演說斐律濱敎育現狀届時務祈撥冗專臨藉聆高　如有同志欲來旁　者并望轉邀偕蒞實所歡迎 
[再紀工巡捐局之大工程]  
　　工巡捐局朱局長因推放沿浦馬路將次興工故定今日下午二時邀請地方紳董等到局會議中日實業公司租賃碼頭及推放馬路進行事宜而南商會亦因此事邀請各業領補開會討論錄其通啓如下接據木商會舘等函稱南市沿浦一帶添築輪埠於各商業上落貨物大有關係懇由本會邀請各業代表開會討論等情茲訂於六月二號午後三時開會集議事關商業務希准到至以爲盼 
[詢問救急進會各團聨合會之宗旨]  
　　滬海道尹楊小川君照會法領事署謂有徐建侯聶晴暉劉祺王百揆等在法新租界葛羅路四十七號門牌設立救國急進會及各團聨合會恐有激烈行爲請爲傳訊等語汝傾事署當飭捕房於昨日傳送法公堂諸訊徐建候稱現在法界開辦愛國晚報報上所載者均係和平之語並無激烈文字請察聶晴暉稱此會欲國民公共進行救國並無激烈行爲劉祺所供相同王百揆未到由李文浦代表聲稱現在中日文涉巳經政府簽約我等亦須和平聶讞員諭曰此案係奉道尹公文 
故傳諸君到來一問會中宗旨如何諸君旣然愛國須以國家爲前提謹守法律不碍租界治安倘踰越法律之外有碍租界治安本會審官祗能照法律辦理法副領事德君亦諭曰民主國人民旣謀愛國必須和平進行切不可有激烈行爲中國政府辦理外　暫守秘密亦有理即各國辦理外交亦有守秘密之通例政府不負人民不可任意詈　有礙外交本副領事辦事一秉至公界内居民能守法律不擾租界治安者無論中外人民一體保護如有不守法律擾碍治安者須照法律並公堂定章辦理斷難寛貨諭畢徐等四人唯唯而退 
[自殘同黨之懲治]  
　　國民黨人熊仁泉前將同黨吳虎頭誘往華界拘入鎭守使署轉解北京槍斃嗣被吳虎頭之　吳陳氏報告捕房將　仁泉拘案後又拘到徐少明楊忠山陳學才陳明生等四人昨由捕房解送法公堂請訊並將在熊身畔抄出之手槍一支呈鑒熊仁泉先裝病重含糊不認楊忠山供貴州人在偵探陳文泰處爲夥後陳見吳虎頭編有民國還魂記一書又係通緝之犯托我探訪吳之住址後由熊揑造信函約吳至華界信内具名係漢上言三字送去之後吳果然騙至華界即被拘入鎭署解往北京我分得賞洋七十餘元此事實係陳文泰起意商同熊仁泉所爲是實　至此始無可抵賴供認貪得賞洋誘拿吳虎頭不諱徐少明供與楊忠山陳文　係是朋友我閱報見吳虎頭之事向楊斥責楊當與你無干不必多言後向楊借洋十餘元有之並不串同爲非陳學才供來申謀事未成與徐少明同住一處致被拘案陳明生供我與此案毫無干涉求請查察聶讞員商之法副領事德君判熊押一年楊忠山押九月徐少明押三月陳學才押滿一月以上四犯期滿均永遠驅逐出界陳明生免押逐出租界 
[救國儲金紀要]  
　　昨日之收數昨日（一號星期二）　中國银行收受儲金之第四十六日計收銀洋六千六百三十六元又爲交通銀行收受儲金之第二十日計收銀洋二百七十五元兩共收洋六千九百十一元連前共計巳收銀洋六十一萬六千六百三十五元銀三千一百九十二兩一錢一分八釐　 
　　桂省官場之月薪儲金昨（三十一）陸將軍張巡按致儲金團電云救國儲金桂省現正舉行先由全者在職文武各員月薪滿三十元至一百元者按月提儲二十分之一百元以上者按儲十分之一以一年爲限藉資提倡一面廣勸商民景力輸將事關救國必有同心當不難成巨欵也 
　　儲金之存記陳一齋朱五樓二君昨日致函儲金國云月薪儲金極端贊同當即開會業經擔任一月薪俸並另助集計二萬五千元亦巳陸續解儲中交兩銀行製收又寗波路同和里永豐莊同人報告儲金　存記全年提一成薪金計洋二百元准六月一日送儲交通銀行製收 
　　端陽節酒之減省日咋鎭昌打米廠同人致函儲金團路謂公司向逢節時必備酒席爲各同事　機匠工頭斛司等酬勞現因節近端陽同人集議儲金僉謂同胞　盡天職願將此項糜費減省作爲儲金集銀幣四十元送儲中國銀行杯水車薪明知無甚裨益而少者多之合數十公司節省此費儲數當有可觀况滬上公司行號不知凡幾省一檯之酒能得多金停半日之車可成巨富尙何五千萬之足云同人自　棉薄聊畫國民分子之微心祈諒原入册爲荷　　醫界之救國醫生費訪壺君曾在儲金團會場以中華醫藥會代表名義　會簽認儲金一千元昨日亟告儲金團謂茲由醫界同人集儲千有餘元巳在中國銀行製收餘俟勸有成數續告祈先存記 
　　臧旅長之提倡步衆第七旅旅藏致平君以救國儲金發起以來商學各界莫不踴雖輸將凡我軍人亦應以損助業於前日通飭所轄十三十四兩團長周孝騫龔銘卿二君轉飭各該營長勸諭各官佐目兵一體認捐俸餉一個月以充救國儲金其認捐之數分作五個月匀扣聞各官兵巳一律應允 
　　造船所提扣俸薪海軍造船所陳所長以救國儲金係人民應盡之義務本船塢員司工匠亦宜各將一個月俸薪作爲儲金昨巳通告各工匠於六月份起每月提扣五分之一以五個月扣清 
[解决水利經費之不易]  
　　本邑帶徵水利經費一案縣公醫因又奉江南水利局飭從本年上忙　照案帶徵報明查考當轉飭公欵公產輕理處尅日議覆在案茲悉公欵公產經理處深恐開會集議有稽時日當即别印縣飭分函市鄉各經董　各紳士詢問有無建議唰於三日内函覆轉詳現巳迭據答覆僉以是案同係全縣應請縣公署召集合邑市鄭經董或曾經辦過河工各紳士公同會議方易解决該　復按各經董所述均屬實在情形昨巳詳請縣公署迅即訂期召集到署合議矣 
[改編預算之促迫]  
　　上海縣沈知事昨飭市經董姚文枬朱開甲陸文　等文云案照民國四年五月二十三日奉巡按使飭開查會計年度業經財政部呈准故定自每年一月一日起至十二月三十一日止所有各該縣前辦四年度預算巳不適用亟應改編四年下半年預算其收入一項本署有案可稽母庸編列仰即就縣地方支出一項迅編四年下半年支出預算匀濟支配伹不得超　縣有收入全年　數之半所有各縣原有省欵補助除丹徒淮陰銅山三　警察仍舊辦理外其餘一槪停止補助除分行外合亟飭仰該知事卽更遵照限文到十日一律編制完竣詳候核定此飭等因到縣除改編外合行飭仰該經董查照 
[革除老少鹽名目]  
　　蘇省浦巡鹽捕左營朱管帶出示曉諭云案奉兩浙投私統領劉飭開奉鹽務署第九十八號飭開查本署呈聲明革除老少鹽名目並酌擬違警處罰辦法一案於一月二十七日奉批令准如所擬辦理卽由該部署通行遵照此批等因奉此除分行外合亟抄錄原呈飭行該統領仰卽遵照辦理計粘抄等因奉此除分行外爲此仰該管帶卽使遵照辦理此飭計抄粘等因奉此查私醫治罪法前奉大總統申令公佈業經本管帶出示曉諭在案茲奉前因除分飭各隊遵照辦理外爲此示諭諸色人等知悉頃知現當整理　網之際所有從前老少鹽名目永遠革除不能再容若輩藉口易米度日肩挑背負任意販賣上侵國課下阻商舗本管帶亦不忍不敎而誅用特明白宣佈出示之後如有藐視法令重利偷　情事一經查獲定卽將船鋸示河干犯送司法官署依法治罪决不姑寛其各凛道毌違切切特示 
[警政之改革]  
　　淞滬警察廳總務科長趙毆英君前日通告各區署長署員云頃奉廳長諭現遵能令改組各隊均改爲警察隊警察分署應改爲警察分駐所兹定六月一日仰即一律遵改至向駐巡官之處應一律改爲派駐所向駐巡長之處應一律改爲駐在所並仰於月終將舊有鈐記一律繳銷另領新刋圖記又本廳詳准新增警備一隊現由各區署挑選合格長警編制所遺空額仰卽於三日内一律送驗以備接補 
　　又聞徐廳長現巳將所屬各區署長警所穿制服之肩章另行編定槪照北洋警察及陸軍章程改用黑地金字號碼及某區署其袖章仍用白色惟保女隊警衛隊槪用紫色肩章及領口軍樂隊則用黃地金字水巡隊馬巡等肩章改用黑地金字各區警察號碼均自該管某區總署編至所屬數分署爲止 
[鄭總辦考察砲廠]  
　　製造局總辦鄭汝成君以本局砲廠委員工匠是否認眞承造砲械之材料式樣是否堅固合法亟應詳加考察爰於昨日視至砲廠逐細檢閱並諭各工匠認眞從事母稍懈怠云云 
[嚴查夾帶軍火]  
　　馬上將軍昨電上海鄭鎭守使略云頃據探報亂徒　伏滬上時思意動雖不能有所作爲防範自宜周密所有滬杭滬寗兩火車路線恐有好徒乘車往來及潛運軍火情事凡火車抵站須將車裝行李貨物嚴密稽查以杜夾帶等因鄭君除遵飭十三國轉飭駐防車站軍隊隨時查察外並函達兩鐵路管理局長鍾君一體隨時密查 
[鎭守使飭緝盜犯]  
　　上海鄭鎭守使以浦東南匯縣境横沔鎭某姓家　搶案内之盜犯馬小泉唐掌根二名現據偵探報告逃避在滬且有另案牽涉亟應嚴緝到案從重懲辦業於昨日分函淞滬警察　及英法兩公廨迅速會同捕房偵探查緝矣 
[米船被盜搶刦]  
　　松江人邵阿弟向執操舟業日前受雇水載上海大東門外順興米行白米八十石自松江裝送來滬交卸前晚八時半駛至龍華灣河面突來匪船一隻内有盜匪十餘名各執手鎗單刀將邵船截住一擁而上嚇禁聲張將船内現洋十八元小洋數十角綢布單夾衣十餘件油布一大方一併攫刮並刧去白米十除石仍回原船呼嘯而去事後經該船戶查明失物開具淸單於昨晨來滬至淞滬警察廳報請查緝徐　長論候派員　勘飭據　盜務獲究辦 
[盜匪併案研鞫]  
　　盜匪章金實即麻皮金賓）王阿虎（卽沈阿虎）張子泉（即張保險）陳雙全因與巳死匪首袁文標（卽王和尙）及在押之陳灿泉（即陳三寶）等迭在公租界持械搶劫同康等各當舗贜　匿居卡德路泰德里四家經靜安寺捕房包探候阿實偵悉協同西探煞竦門將章等四盜及婦人沈張氏一併緝獲分别押侯研詰口供定期解訊在案昨長由侯探等將章等男女五口解公共公廨請究先由中西包探上堂禀明案情關讞員商之美領柏君判仍分别還押候訂期與老閘捕房前獲各盜併案研鞫 
[汪瑞聞晉京覲見]  
　　前任江西民政長汪瑞　自被議落職後僑寓京師本年春間因乃兄在滬病故前來料理喪事覇留海上近因奉命起復亟須晉京覲見故於前日午後一時乘滬寗快車前往江寗改搭津浦火車北上矣 
[注重衛生之簡示]  
　　淞滬第一區警察署董署長昨出簡示一通照欽如下現在天氣漸熱亟應注重衛生無論室内屋外均宜打　　淨溝洫排除濁水勿使穖氣董蒸垃圾提倒箱内不得隨意亂傾街巷積存沔物最易發生　蘭大之　成　疫小則聚集蠅蚊各宜顧全公德利巳更可利人特此出示誥誡愼母漫不經心倘有任意達犯查獲拘署究懲　 
[南翔繭市之壟斷]  
　　南翔自輪軌交通以來癑業漸見起色每儘鮮　上市之時滬上新沙遜怡和等各洋商以在二十五英里之内得在南翔等處分莊收買鮮　而南翔四　居家以　桑爲業者年盛一年每有小販亦另設分莊代爲收買均無牙帖乃有該處商人李功甫趁此鮮繭上市之際覓得通裕泰舊帖一紙在南翔之走馬塘地方設立通裕泰事務所製就大小秤數十無論洋商小販均須領秤收買其秤每桿須數十元如不領秤者由警察區員黃口派警押閉而一般小販本多貧乏之流財力不敵互相坐視洋商亦被　　而鮮繭上市不能多攔時日若輩乃仰價勒　每搶祗三十　　育蠶多而每日產繭滿擔者欲運至滬上銷售又有稅務稽徵員攔截納稅種種留難不可言狀故巴怨聲載道云 
[不認私改田單]  
　　西鄉馬橋鎭民人曹炳根於前　　年向康鍚生借洋三十元當以四十一圖中計田八畝之田　一張作抵言明按月一分八厘起息及至民國二年結欠本　詳一百五十元去年歲底康投上海地方檢察廳禀控中證　小　小狗等將八分之田單私改八畝字樣請求提究該廳以康所控各節與事實不符却下不准康又投春判廳繼績起訴於昨日　後由陳推事官開庭辯論原告伸訴前情質之鈕張同供曹炳根向康借洋與民等無涉亦無私改田單之事况曹炳根現亦在外候示問官即命曹至案詰問曹供稱借洋是實目下無力歸還　求寛限問宫得供判令分别交保侯再覆訊判斷 
[一面之詞不足信]  
　　有爲木匠之殷元元曾將坐落浦東之田租與王連生耕種民國元年有嚴春祥者暗將尸棺抛在殷之田内殷即控經上海地方檢察廳飭派法警下鄉將棺押令遷去在案嗣有殷之隣人陸長春亦於去年正月初五日將尸棺三具抛在殷之田中殷向理不　投控地方審檢廳昨由陳推事官提案研訊原告伸訴前情並稱陸長發素與鹽梟爲伍孔武有力請求庭上嚴提到安問官得供以殷元元所陳各節係屬一面之詞碍難憑信判令退去候調查實情再行核辦 
[匪徒拐匿小孩]  
　　江北婦人吳魏氏住居四區境内有一子名小陳子前日被匪徒孫得貴誘拐藏匿由該氏偕間鄰居範國才楊發寛將孫匪　後　區控告經姜署長研訊一過判送檢察分庭預訊收押聽候核辦 
[女子何往]  
　　滬城邑　東　門口二十七號門牌陳正宗家有一女子名九官現年二十一歲尙未許字前日不知如何忽朱所在昨由陳分投各　區禀請查緝 
[虐待買妇之榜樣]  
　　　居新閘白克路八百零三號門牌之紹與婦人唐胡氏因將九歲買女金珠凌虐受傷經鄰人公禀新閘捕房派深將氏拘解公共公廨訊供押候金珠傷愈再核在案昨晨由廨復訊先由中西包探禀稱金珠現在仁濟醫院醫治咋往醫院察看據　生云再須三禮拜始能全愈並將傷單呈案請察繼由鄰人李金生錢餘慶李金祥李阿才王月生嚴王氏李葉氏　　氏等先後上堂證明被告常用本棍將女痛責並由金珠之母林陳氏投訴因夫故家貧於去年十二月間得洋二十九元將女過繼與唐胡氏詎被凌虐受傷應請訊究訊之唐胡氏供稱實因倫食鷄　自行跌傷並不虐待中醵官會商之卜以女被虐受傷屬實豈容　　判唐胡氏押女所一年候女傷愈遂濟良所留養　　 
[轉賣婦女之爭執]  
　　山東人曹金山曾於去冬在南京誘拐婦人蔣劉氏來滬得洋四十元押入廣西路二百五十六號門牌　奴唐小弟所設之雉妓院内爲娼茲因唐欲將劉氏轉賣被曹得悉前日至唐處理論在途爭執由捕查見一併帶入捕房經捕頭詢悉前情飭將兩人收押並派探將蔣劉氏拘留濟良所昨解公共公廨經中西官研譸明白判曹與唐各押西牢半年　氏　留濟良所候核 
[不盡不實之控訴]  
　　新閘長沙路二百十五號門牌住戶杜卿控陳根生高阿九夏金榕勾誘伊女未遂串竊值洋一百五十元之衣箱金鐲等情昨由捕房將陳等三人一併拘解公共公廨請究先由中西包探投訴業己吊出原　惟金鐲巳被兌去訊之被告延律師到堂代爲辯護聲請交保中西官判被告各交二百元人洋並保候訂期研訊 
[兩婦爭奪一男]  
　　蕩婦金石氏宋王氏因爭奪姘夫起　前日在新閘成都路互毆由捕查見一併拘入捕房轉送公共公廨昨由官媒將兩氏併解公堂訊明以其均　無耻判各罰洋五角充公以儆 
[是騙局而非醫局]  
　　　　生因與在逃之四川　生王桂生向新閘路某衣店主張于　　租市房一問以設立醫局爲名向張串騙　洋三十二元八角之綢布衣服圖逃被控昨由捕房將楊拘解公共公堂經中西官研訊一過判楊押候查明再訊 
[盜賣茶葉之訴訟]  
　　王朗周控住居蕪湖路請遠里十三號屋内之茶葉掮客江西人張愛山將値銀一千四百兩之茶葉七　盜賣等情昨由捕房將張拘解公共公堂請究原告延律師上堂代表請追中西官判張交二千兩人銀並保候禮拜四訊核　 
[救命板成爲送命板]  
　　本埠郵務管理局稽查信差勸情之紹興人金如紀年二十八歲於上月二十八號晚八點餘鐘由家出外赴局上差行經北四川路靶子路附近適有往來卡德路及公圖靶子路之一百七十五號電車在前金急欲超越而過不料所乘自由車之車輪爲該電車之救命板牽住以致　翻同時適有某號電車迎面而來不及停機竟被碾傷腦部一息奄奄由該處巡　之五百零二號印捕及九百九十四號華捕查見抄錄電車及司機人號數將受傷人車送醫院奈受傷過重不及施救即行斃命旋卽報告捕房將尸舁送驗尸所傳同尸屬及一百七十五號電車司機人孫周慶並某號電車司機人王東生禀奉公共公廨中西官蒞所驗明諭令尸妻金吳氏自行棺殮候再傳訊核辦前日午後兩時半公廨代理讞員王肇之君又會同英領康君乘坐馬車先至　事地點察勘並詳詢賞時肇事情形畢回至公廨升坐公堂向孫王二司機人及華印巡捕逐一研訊並經尸妻金吳氏懹抱未及週歲之小孩上堂請求伸冤中西官會商之下以此案實因死者急欲越過電車之前以致所　自由車之輸牽於電車之救命板　翻而迎面而來之電車猝不及停實係事出無心因判孫王二司機人從寛斥釋並請電車公司酌給撫卹以　屍屬 
[兇犯關提到滬]  
　　淸江婦人薛王氏之女雙喜被淮陰縣著名匪徒丁　江等以同往學習唱戲爲由價賣洋一百十五元王氏向丁追問丁僞稱同　 
往領女行至法新租界實昌路地方丁突出利刃將王氏連戰四刀而逸後由捕房車送醫院醫治一面拘獲同黨張開喜等三人當由法公堂中西宫備文飭探魏志餘前往於昨日將丁開提來申解入捕房後又查得上年十一月二十五號法新租界愛來格路鼎康里四十四號門牌金姓　衣店之二房客陳氏婦被人勒斃該氏即丁之姘婦亦即被丁所害須澈底查究云 
[不戒於火]  
　　前晚十五點鐘滬城老北門内廣福寺後函某姓屋中不戒於火當經各火會會員急驅皮帶車馳往救熄祗燬平屋二閶昨經二區一分署局飭警往傳起火之人到局詰問以　　辦 
[討債還債]  
　　美商德高洋行控沈佩林不理貨欵銀三千餘兩由公共公廨將沈傳案訊限繳洋在案嗣因沈延不料理復經原告禀催故於昨晨復訊原告延律師上堂代表請追訊之褯被告亦延律師上堂辯稱被告因被人倒欠二萬餘金產業現欵皆空被欠各欵巳另案請追以便料理聶襄讞商之美領舉君判被告仍交原保候再復訊 
[無賴藉端敲詐]  
　　鎭江人朱福山朱伯根二人由籍來申私販烟土昨日購得烟土數大包旋赴九畝地遊玩當被無賴曹德山偵知其烟土並無印花乃向索詐兩朱不允以致互相爭執當爲附近守望巡警查悉上前搜出烟土連同兩造解送司法科轉送地方檢察顧訊辦 
[崗警截住竊賊]  
　　竊賊陳兆生陸奎郎等昨晨在老北門内某姓家串竊銅鍚器具正欲携贜脫逃爲崗警拘獲解送地方檢察　訊辦 
[泥水匠偸竊銀洋]  
　　泥水匠李阿少前日滬南崇明碼頭竊得某旅客洋四百五十元逃逸當爲探警查獲昨奉司法科諭飭押送地方檢察聽訊究奉諭往傳失主來廰候示 
[巡長查獲竊賊]  
　　竊犯張阿大日前在四區二分署光復路李沈氏所開之京貨店内竊得各色零剪洋緞布疋共十八段被該署巡長白玉亭查獲解送司法科研訊判送檢察分庭押候究辦 
[衣服仍難呑没]  
　　福建路裕生衣莊夥王瑞　因將成都路四百十八號居戶朱俊臣之妻所寄綢布衣服私自質洋呑没被朱得悉報告捕房咋派包探將王拘解公共公堂訊明判王押一月　交原告領回 
[閘北之烟禁]  
　　張玉興前日私帶無印花土七兩八錢被四區一分署崗查獲又龔福志帶無印花土六兩呂雙官帶有印花土四兩無印花土二錢五分陸獻堂帶烟灰四錢均由五區探警在滬寗火車站查　先後併送檢察分庭預訊還押聽候起訴公判 
[美租界捕房瑣事]  
　　前晚有某甲在狄思威路黑暗處徘徊被美捕房包探薛正昌查見向詰支吾拘入捕房押候查核 
　　金阿生王阿竇等多人咋在西華得路因索討借欵口角擇同至捕房請爲核辦 
　　昨有李金福郭阿錢二人在漢壁禮路不知因何互毆由捕送入捕房聽候處罰 
雜評三 
[詢問救國會宗昆（訥）] 　 
　　救國會旣以救國標名自必以愛國爲宗旨無容欵　者也然而當道必殷殷詢問者則恐或有假愛國之名以行其不愛國之實耳吾謂今日眞愛國者必居大多數以一二不愛國之人假名以欺眞愛國者之全體固爲救國前途累若政府以一二不愛國之假名而遂縰大多數之眞愛國者爲皆不愛國則更爲救國前遂憂政府　愼之母使大多數愛國之人灰心也 
 
 
 

Page 11

 
 
救國儲金一 
[五月十五日中國銀行收欵淸單此爲第三十一次報告]  
　　第三十一册三十七號 
永記元二十兩　　 
　　第二百六十一册八十二號至一百號 
公裕春號十五元鄭業之十元陳怡泰號十元晋和盛號十元許履初十元陳燕記十元洽盛號十元般　明五元壽酒資五元沈念岵二元秦雙利二元李振　二元張聲森二元黃少儀二元鄭禮和二元鄭顏如二元張鐘昌一元趙亞水一元泰興號三十元 
[第二百六十五册七十八號至一百號]  
　　汪侃一元胡良記一元馮如炳一元駱松濤一元武林旅館十元武林旅館各茶房一元林瑞洛五元李煥初五元車夫繆陸四元吳培珊五元周漢東四元秀水自憐生五元許照庭五元白雲逸士五元周徽桂三元郭耀光二元江永豐二元陳維周一元十三齡童郭紹麟一元徐琴舫三十元　效先一元李寛房十元實昌愼五十五元 
[第二百六十六册六十二號至一百號]  
　　郭梓仁十元華成章十元高子安十元蔡海記十元李熙明十元高水淸十元百裕號十元郭植初十元郭協／ 
　十元　蕪居士十元馬蕉山十元曾紀澄十元吳逸岩十元陳煥南十元高發記十元天昌愼二百元程曉初五元鄭大有店十元錢森泰五元周肇詠五百元曹昌猷一百元陳憲章二元黃文顯五元五友堂一元昌昇泰二百元范聨琛一百元新泰號一百元姜孝貿一百元朱俊臣十元王維舟五元曹允傑十元葛宏慶一元林瑞旦一元費阿竇一元車夫阿福一元邱　水二元王漢卿一元沈明奎二元朱衍杰一元 
[第二百六十七册二十號至六十號]  
　　郭鏡洲二十元東昌號二十元豐裕棧二十元綸昌源號二十元聨豐號二十元晉和號二十元郭澄臣五元郭泰康一元閔允生一元柳渭泉一元周林弟一元怡大莊五百元祥利號三十元捷興號三十元謙益紹記三十元美泰號三十元失堦記號三十元德發祥三十元林蓮溪二十元陳炳生一元邱容泉一元周海珊一元徐致祥一元徐益三二元李松濤二元陳敬甫五元周永標五元姜炳笙五元竇大曹聲伯五元周載德十元申泰昌陳榗卿二十元源豐號二十四元車夫張阿三一元蔣仁政一元陳瑞慶一元盛守林二元車夫蔡大實二元戴允來三元張光玉一元顧德生一元史久順二元 
[第二百六十八册一號至六十七號]  
　　傅紹銘一元王長根一元朱淵如一元葉家椿五元李少雲二元郭聚安郭誠大四百元愼義堂一百元源大一百元鄭玉成五十元仁誠號曁各夥友四百元廣泰五十元永發祥一百元裕成莊一百元林宜記五十元寶元五十元蔡耀南三百元裕昌並各夥友一百元聚成一百元蔡少軒二百元合泰一百元綿成一百元林成記五十元發盛五十元李少庚五十元陳合元棧五十元　徐乾麟一元利泰朱先生一元乳婦張阿成一元張敏良五十元徐志鵬二元許都緒二元林竹堂十元葛壐卿元鄭榮堂二元宗朝宏一元石忠祥一元錢金瑞一元陳安民一元徐廷來五元車夫馮阿福二元曹允逹十元王富生一元周芸葆二十元沈椿輝二元曹志香四元徐熙鋆一元夏燕貽一元陳漢淸一元屠祥根一元車夫王阿謂一元章亮寅二元金賢筠周桂仙一元成磐如一元邵阿才一元倪雨笙一元李志慶一元柯思德一元季福慶一元吳掌南一元趙金桃二元閱裕彬二元楊承祖二元邱林生二元松江縣立第四高等小學校學生趙貽汀一元學生　逵一元職員沈錦沅三元又孫觀瀾五元 
[第二百六十九山一號至八十一號]  
　　程展球　五佐　二十元李竹溪十元林德桓六元許　記五元林桂華六元林立春六元陳鏡洲五元廂莊同康五百元林友昇六元曾唯生六元李文錦五元姚岑甫六元陳發記五元同春新號五十元王蘭如二元黃端甫五元林談洲五元林德榮六元邱源利五元黃碧峰五元源裕號一百元陳廣昌號一百元合茂號一百元謝成利五十元馬協順號五十元宋漢章二百二十五元毛雲卿五元朱渭泉五元徐有房六元錢財財二元胡請生二元吳連生一元武斌堂一元源興號七元范友衡二元水興釗一元沈交穆一元王可法一元陳杏生一元福和公號五十元申泰昌十二齡陳餘耕十元竇利號十元王雲堂二元王榮慶十元朱紀康一元樂菊臣一元永興順十五元范選章十元陳雨宜一元劉元全一元員士昌一元忻阿林一元王發名一元沈祥　五元王智生十元張永根孫雲生一元包魯芹七元屠蒸耕五元章順和號二五元蔡協震二元穆賡堂五元阜昌成號二十元洪水芳五元葛渭泉五元蔡忠舟一元桑志安五元餘泰號二十元王遼香二元新康號五十元蔡阿華一元茅慶安三元張葆林二十元陳連金三元馬阿動三元吳錫卿二元陳志堂二元朱新增二元周瑞廷二百元蔡子林二十元朱潤生二百元龔家松十元 
[第二百七十册一號至五十三號]  
　　金懷生一元美其號二十元葉文奎二十元徐祖蔭一元柴宏茂一元車夫阿明一元黃磯堂一元孫淸堂一元林桂軒一元程金混一元王扄昌二元周會根二元史全餘二元李昌槐一元曹賡堂一元屠秋麟三元董金全二元王瑞堂一元順記十元曹允基十元陸實豐一元實昌聨二百元尾祥裕一元王陸氏一元方維鶴五元費輔臣二十元莊寅生一元姜子莊子莊元張睦卿一元陶樸齋一元李家駿一元鄭禮亭一元許義來三元周德　周子香一元章紀麟一元許將才一元三泰號二十元順興號六十元馬桂栾十元褚阿海十元周河源六元　松亭十元凌永生五元劃編海十元洪元昌十元唐漢臣五元陶阿蔡五元匨怡盛十元張愛棠十元松江縣立第四高等小學校學生糖景明一元職員楊 
士濟三元學生王世福等十三元學生鐘士良一元 
[第二百七十一册號至五十五號]  
　　桂汝賓五元夏子珍二元李金木一元林大滿一元孫淸源三元杜聖泰二元張倜仙一元曹福祥一元馬鍚森何榮寶合一元錢承發十元徐靈陽五元邵德銘五十元劉享瑞五元劉俊麟一元盛宗　二十元陳聚雲一元周辛甫一元周必溶三元桑秋离亭五元蔡協二元蔡仁堂十元新裕號二十元賀梧生三元徐仁賓一元晉豐號一百五十元張湘榮五元楊桂泉二元同和與號三十元車夫許志學一元徐喜發一元周偉型五元瑞生順號二十元樓仲慶一元蔡裁堂一元王金全一元徐根蓮十元徐祥生十元徐秀定五元松江泗涇鄉立第一初等小學校全體學生二十五元松江縣立睡第四高等小學校職員趙鳳　五元學生彭惠顧一元學生限文華一元學生彭泮林一元學生兪璋一元學生沈光盛一　學生宋烔一元張晉蕃十四元徐瑞良十四元方敦卿十二元陸桂卿十元宮曉初十元顧賓春八元陳桐潤五元馬梅峰二元車夫李阿福一元　 
[第二百七十二册一號至十七號]  
　　杜耕生五元張鳳樓四元盛洪生四元單奎記五元松江泗涇鄉立第一初等小學校職員　炎李學文秦時禮張鍚榮張紀鶴合十五元夏于偑二十五元松江縣立第四高等小學校職員李學勤三元職員徐宗堯三元職員朱延珪五元孫可望二元李增福一元棧司强鍚藩一元飯司沈阿五一元唐耀東五元葉鍾庭四元曹馥畊一元陳潤泉一元 
　　五月十五日共收儲金銀元八千五百六十七元銀二十兩　前三十一日共計巳收儲金銀元四十五萬一千九百零九元銀二千三百零三兩二錢中國銀行議啓專件 
[漢冶萍煤鐵廠礦有限公司第六屇帳略（續）]  
　　漢冶廠鑛正本存欵　 
　　一存新鑛廠成本洋例銀七百八十五萬七千五百四十兩四　五分二釐　 
　　一存新化鐵爐成本洋例銀三百二十九萬一千八十二兩七　八分四釐　 
　　一存歷年添置房屋基地車輛船隻機器爐座板軸鐵路傢具雜件等價洋例銀国百三十九萬三千七百五十一兩八錢一分八釐 
　　一存官局移交舊廠產業列作成本洋例銀二百七十八萬七千九百九十四兩三錢 
　　一存附入揚子機器製造有限公司股分洋例銀五萬八千三百兩 
　　一存附入西美鋼鐵會社股分洋例銀一萬八千三百五十九兩六錢 
　　以上結存漢冶廠鑛正本洋例銀一千八百四十萬七千二十八兩九錢五分四釐　 
　　萍鑛正本存欵　 
　　一存鑛產基地洋例銀一百十六萬三千四百十一兩三錢五分一釐　 
　　一存鑛外房屋生財洋例銀八萬六千九百七四兩二錢九分八釐　 
　　一存安源機鑛成本洋例銀五百七十八萬二千一百二十六兩一錢一分 
　　一存輪駁成本洋例銀一百四十六萬四千六百五十五兩六錢九分一釐　 
　　以上結存萍鑛正本洋例銀八百四十九萬七千一百六十七兩四錢五分 
　　漢冶廠鑛活本存欵　 
　　一存鋼鐵處實存鋼鐵等料價洋例銀一百二十萬六千四百三十九兩四錢三分五釐　 
　　一存煤務處實存煤焦等料價洋例銀二十四萬九千八百六十二兩二錢七分一釐 
　　一存生鐵廠實存各種鑛石價洋例銀二萬四千四百二十一兩二錢一分一釐 
　　一存物料股實存各種物料價洋例銀二十五萬七千百四十一兩二分六釐 
　　一存此發處售出鋼鐵等貨各戶結欠洋例銀五十五萬七千三百四十兩六錢二分五釐 
　　一存預繳生鐵捐洋例銀三十萬五千七十九兩八錢九釐　　一存三并洋行日金二百五十萬元合洋例銀一百八十五萬兩　　一存萍鄉煤鑛局票借洋例銀一百六十萬兩 
　　一存客戶往洋例銀八十九萬八千九百五十三兩八錢九分九釐 
　　以上結存漢冶廠鑛活本洋例銀七百二萬九千百三十八兩二錢七分六釐 
　　萍鑛活本存欵　 
　　一存湘漢滬等處堆儲焦煤生煤估價洋例銀七十八萬一百三十四兩一錢二分三釐 
　　一存材料等處各項材料炸藥油米等價洋例銀三十七萬六千二百五十一兩二錢三釐　 
　　一存各戶往來及煤焦價洋例銀一百十六萬二千七百八十一兩二錢二分二釐　 
　　以上結存萍鑛活本洋例銀二百三十一萬九千六十六兩五錢四分八釐　 
　　共計結存漢冶廠鑛正本活本洋例銀二千五百四十三萬六　　千八百六十七兩二錢三分 
　　共計結存萍鑛正本活本洋例銀一千八十萬六千二百三十三兩九錢九分八釐 
　　漢冶萍總計結虧 
　　一存漢冶厰鑛共結虧洋例銀二百二十六萬二千三百七兩三錢六分 
　　一存萍共結虧洋例銀二百四十四萬六千七百六兩五錢四分二釐　 
　　以上漢冶萍總共結虧洋例銀四百七十萬九千十三兩九錢 
二釐 
　　查本届結　洋例銀一百九萬二千二百五十六兩七錢七分二釐加上届結虧洋例銀三百六十一萬六千七百五十七兩一錢三分合如上數 
　　總共結存洋例銀四千九十六萬二千一百十五兩一錢三分來函 
[荷屬日里棉蘭裕生昌有限公司來函]  
　　敬者敝公司開設在荷屬日里棉蘭二有餘年專辦環球各　日用雜貨發行荷蒙各埠僑商賜顧國貨銷行日見推廣近閱報紙振興國貨之聲不絕於耳敝同人亦國民一份子應竭棉力以助製造國貨同胞之銷路奈重洋造隔所有祖國近時出蓋之新欵貨物雖欲選辦而無從着手　仰貴報提倡振興國貨不造餘力請將此函登入來函一門以供衆　俾祖國各製造家發行家有新式貨物欲擴充消路者方知敝公司可以代爲招徠以　　貨前來或來信說明倘敝公司參考有合消於南洋者當向採辦藉以挽回利權而　振興國貨之義務以副貴提倡　　盛意焉荷屬日里棉蘭裕生昌有限公司啓　 
[節錄金陸大學農林科長裴義理來函]  
　　余頃自滬返見各鄉有蝗患不禁惄焉憂之夫農民以數月之辛苦所望僅此收　乃一旦悉爲災患所困見者能不扼　然使其災患爲水爲早猶可諉之曰此非吾人力所能製也今所患者非水旱而爲螟蝗則固可設法以豫止之者也以可　止之患而農民竟不免卒受其殃害此尤令人爲之傷心者也查除蝗之法載見新版大英百科全書其中大旨一言以蔽之曰　　蝗　遺子之地而巳蓋蝗蟲之遺子率於秋季入春而後生蝻遺子之處地勢必高亢尤以山地居多一經鉏　則蝗子或　農具所碎其未碎者暴露於兩　之中亦必腐壤無餘故開墾荒地足爲除蝗之助而裁種樹木亦與除蝗有益以林中之地　氣過重蝗子遺者亦必腐壤也然則雖謂開墾種樹即爲除蝗最佳之法亦無不可所惜者間曠之地所在皆是而政府以其無所生產遂即　免其稅而不知此爲極　政策其有害於農民實匪淺鮮誠使未用之地課稅重於巳用之地則地主必思以之出佃且將不要求其任何權利或曰未用之地　爲徵稅獨重曰因荒棄足爲蝗蟲及其他害苗諸蟲孕子之所而使鄰田蒙其害也夫我有地而荒棄之彼求耕種而苦不得地者固實繁有徒則曷爲容我主有此地况尙將　尘蝗蟲以害我勸耕諸鄰之收或乎然我可曰此我之地也我可自由處置之試問我何以能有此地乎曰因　而得之也孰予我以購買此害　之權利乎曰予我者國家也且不間地之佃否而予我以地主之契據也吾人試思之國家予我以地權蓋爲利國也今則反有害於國不亦傎乎且我所應得者爲用地之權旣得此權乃以相當之稅付與國家亦固其宜若購地而不用且殃及隣人則即不應准我享有此　矣　者中國國家嘗准人民以售賣鴉片爲正當之營業今悟其非而固巳明明以土商爲有罪矣彼罪惡較土商尤大之人不知國家將於何時置之於有罪之列耶在彼土商　土於肆勸明之者不往購之固無害也顧此勸明之農民竭盡其書夜之力以佃其田而所欲望之收成乃卒不能不爲情鄰荒地者孕成之蝗蟲之所困厄兩兩相較可不令人寒心再卽國家言旣以鴉片有害於民而禁人販售我知其對於殃害　民之荒地亦必將有以處置之也爲今之計宜令荒地之地主從速出佃或樹木其中如有地而不用則應没收入公蓋用之云者即無害於鄰之謂若地荒不用其中實濳伏絕大之危險也又林中之地有樹蔭所不能蔽及者則地氣乾燥仍有餘患他若一地而　鉏　其一隅或荒棄其四園則四圍荒地亦仍可滋生蝗患余言此余又思及華人多有購地於鄭以爲其祖塋者其地之廢頺而不雅觀污穢而不合衛生固不必論設若孕生蝗蟲則其害亦足及於社會要之中國除蝗之二大阻力一爲現行之非制一爲人民可主有荒地任令孕生蝗蟲以上二事關係國家前途至爲重大　正之責雖在政府　國中富戶亦當　助之以進行一切蓋全國土地大半乃由當戶執管也 
[東臺合境公民來函]  
　　謹陳者吾邑地　民賞去歲荒歉顆粒無收飢　裁道今年二麥亦豐歉不一現値新秧裁插之時而蝻孽萌生四鄉無處不有最甚之處積四五寸厚少亦一二寸不等各邑出蝻之處以我東爲最多最廣也今正鄉人紛紛送蝻子來街縣署不但不收往往將送蝻之人發差管押丁役擇肥而噬賄賂始釋兼之丁役劣董以禁烟查　兩事爲名在鄉百般敲詐稍不遂意送縣管押知事以董役爲倀得贓朋分吾民何辜罹此鞫凶當此民食維　之際欲赴省上訴旅費難籌長此緘默下情又末由上達受害伊於胡底不得巳懇求貴報館諸大先生爲我千萬窮黎援手一　將某等此啓載諸報紙俾使閱報諸君得知我邑當此民國基和猶受貪官惡役劣輩　　之苦尙求我巡按使先生救吾民於水火之中卽派公正幹員星夜來東　勘四境蝗蟲究有若干區城烟蝗　事及各案罰欵共有若干數嚴知事被控　究有若干起確切查明以紓民函出自鴻施爲此　陳下情仰祈鑒納是幸東台合壤公民叩啓 
[滬杭甬路運輪副總管沈君來函]  
　　逕啓者讀五月二十九日貴報來函欄所登陸久康投函二則殊堪駭異查四月十三日陸君確曾致函本路當將原函轉飭上海站長查復旋據復稱遵將原函詰問三等票員據稱售票以來無不照章收費莘莊票每張收洋二角銅元二枚實無　二張向人索五角之事至於與貧婦相爭致該婦悲泣情形則三等待車　中鋏票員與巡士甚多稽查且常在月臺視察豈有不知之理云云站長按此等事旅客應立即報告站長事後函來實雖得其眞相等云據此除嚴飭該站極力整頓外本擬函復陸君奈查來函旣未簽字更無通訊處以致復函無從投遞耳想本路創辦以來遇事恒以利便旅客爲前提果於手續未周之處得承旅客規政之實所數迎惟每事發生務須隨時就近報告站長方易措辦站上本貼有明文當爲旋客所共見若　事後通函殊難得其眞相今陸君旣投函貴報以彰公道則本路亦不得不據淸上瀆藉貴報爲答復想貴報素持淸議當不河漢斯言　滬杭甬路運輸副總管沈成拭　 
[南市衆木商來函]  
　　六月一日讀貴報載工巡捐局大工程一　　　南市沿浦自楊家渡至公義碼頭爲止共有木行十二家其連帶之的浦基地　屬自置業產現各木行因工巡捐局旣在沿浦推放馬路其堆木地點必須　讓巳在木商公所再三會議人槪均允遷移云云查各木行貨件重笨不易移徒即停泊處所凡水深湍急之浦濱皆不合用至云遷讓一說不但未見明文亦無議允之事外間訛傳請准更正並登入來函欄以昭核實南市衆木商具 
[高郵柘垜鎭第二初等小學校賈師尋來函]  
　　敬啓者鄙人閱貴報初六之來函欄登載柘垛紳學公函内所指各節均屬張大其詞至云敝校轟毁一節尤屬虚誣况敝校逐日授課並未輟學若云轟毁此時何能授課揆此函内實有無意識者揑造其詞奠　貴報登載損壤政界軍界之名譽以快其私意也　合函達請祈更正是所至禱賈師彝謹啓　　 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[愛國叢談櫻唇與傖血] [  小蝶]  
　　比利時大好河山旣爲戰血潮流所淹全國遂無乾淨土云里愛巨凡四百里獨一小村落尙未殘破孤立於鎗林彈雨中如人死第尙留殘肢當承平時村中人口至繁瓦屋　　炊烟相望村之四周咸圍以平原每當晨鐘動後朝　自雲中射出半村　頂咸作淡黃芳草帶露妍然徵紅似向人展笑村人乃爭起荷其鋤畚以赴田　爲其一日工作之開始犢鳴與農歌相和乃發天籟然吾書開場時則巳冷落如墓城蓋村中雖多貧民長日生長田舍問然亦知自愛其國以爲蛰居於此窮僻而特死不如出而求死死於疆場血海之中死雖一然後死榮也此念一起而村中之男子遂空惟老弱與婦稚之不能行者則留照常治其生活村中無男子戰地消息即無由達故其現象轉較前此爲安譫一日忽有普魯士軍一大隊來駐村中以待蠢動顧村人接待殊殷遂亦按而不發蓋知村中盡婦稚必無能爲也 
　　有女郎曰瑪利者秀外而慧中嫋嫋如人日枊然家貧母又老無以奉旨乃賣花以爲活人美女美爭購其花故女郎筐中花雖多於其他之賣花人三倍然屢售輒展　也普魯士軍旣入村村中煦和之氣乃盡爲朔風所吹愁慘如陰霾至孺子夜哭亦不敢縱聲蓋村人雖貎爲和平以相接待而實則畏之至深矯撝之氣終不敵恐懼之心也惟女郎瑪利獨憨憨如故每當日色下庭除時輒　其筐出向稠人之中高呼一聲賣花聲嬌以潤如黃鶯集露枝上而鳴孺子苞洛數之曰密斯尙何爲樂豈以將飲　作亡國奴而樂耶瑪利聞語微笑不　旣而曰國且將亡吾何爲樂然而凡事之進行當以漸耳女郎言至此忽一　蘭之少年大佐　跚至腰刀而肩勳章氣槪昻然如饑狠見瑪利饑目乃立熾炎炎外突如熛炭衆見之乃如浮萍之見鴨立向左右避去瑪利獨矯然立不前亦不却星眸微睨似笑諸人懦弱大佐伸其巨靈之手自握刀柄邁步前曰女郎亦賣花乎瑪利曰然吾並賣吾國際條約踏之於足底而勿顧大佐聞語亦不怒遽曰然則女郎亦賣其櫻唇乎女郎聞語色忽驟變朗聲曰吾賣之其代價卽爲汝德意志國璽及冕軍官呢聲曰然則有所益乎曰有之益以汝傖夫之血大佐聞語大怒其幼時所受之流血敎育不復再可遏制鷹隼之鼻爲忿氣所塞滿孔乃益張抽其佩刀以刀尖抵女郎之酥胸日光射刀背刀背乃發無數小日鋒芒直尖眉睫顧女郎亦無懼大佐笑女郎亦微笑曼聲曰勇哉以一軍人而凌弱女子德意志之軍律固如是乎大佐聞語果頳抽其刀插入鞘中仍昵聲曰女郎吾烏忍殺汝縱吾刀欲下者吾刃亦且不之聽女郎汝何名哉吾吻渴矣願趣以櫻唇嚮我言次遽伸其猿臂抱女郎腰一利那問而大佐之吻竟巳與女郎之櫻唇相偎久之乃格然笑曰汝唇爲吾吻矣汝代價果何　耶密斯汝所欲得之傖血吾知但俟諸於吾死之後矣女郎聞語不羞亦不怒惟孺子苞洛覩之切大怒握拳透爪憤然欲前女郎目止之乃　巡去女郎亦去大佐目送之曰娟此豸其奈我何耶（未完） 
游戲文章 
[某校之新食單] [  靑]  
　　隨園老人食單老饕者奉爲枕秘不意上海某校之廚役竟能於隨園食單以外别出新法使食之者皆攢眉搖首不敢多下箸旣省菜又省飯凡欲購錢之學校曁黑心之廚役均可仿而行之 
（一）作料門 
　　花核油此油出自上海各油餅廠自花核中榨出者凡各種蔬菜煑熟後即澆一二勺驟觀之似不少其實不過面上一層而巳食之則滿舌生剌不能伸縮 
　　黃水　油醬油之色愈濃愈佳惟黃水醬油不然其色淡如屋漏水味鹹中帶苦無論菜蔬魚肉以此黃水醬没煮之即不變色食者亦視爲貴重之品不敢下箸如雨點矣 
　　酸酒此酒乃由廚役自釀特别道地非經二三年不用味酸而臭且可代醋用以之澆人　糊及黃魚羹中格外味美鎭江白醋不得專美於前矣 
（二）葷腥門 
　　三角肉孔子曰肉不正不食該校則反是所切塊肉均作三角式無一方且正者說者謂該廚役殆精於算學中之三角術不然豈能塊塊如此此肉極名貴每月不過食一二次 
　　厚皮魚此魚人人不識其皮之厚幾如廚房監督員之臉其煑法切成小塊加以淸水及鹽猛火燒之卽可食一種腥膻之氣撲入鼻觀令人努力減餐 
　　老黃魚黃魚爲應時佳品每年不過一二月該校則作爲常年食物且皆特别挑選三四斤重者齒如鋸巉巉外露令人見之可怕其肉則如破袄中之老棉絮愈嚼愈有味 
　　烏龜肉此物爲各校所不食該校因其滋陰降火効力甚大每年必食三四次以示注重衛生之意惟烏龜有兩種一臭一不臭有時偶一不愼將臭者之肉攙入則人人皆爲之逃席 
　　滾蛋該校近日又發明一種滾蛋其法以鴨蛋敲去殻入沸水中燒一過加入黃水醬油少許臨食時每人一個以代一種葷菜之用人食此蛋可使滿腹脹悶少吃白飯一碗 
（三）蔬菜門 
　　酸冬菜此種酸冬菜亦由該校特别自製每年必醃二三十缸必吃至本年冬間出新時始而酸繼而臭終則又酸又臭而復有一種霉爛之氣其味蓋一年數變也曾有人見其冬菜缸者謂缸中蛆蟲蠕蠕無慮數萬而廚役則曰此種冬菜食之永不患痧症其功效勝於雷允上之行軍散萬倍也 
　　白燒豆腐先以大鍋貯淸水燒之使沸入豆腐於中撒鹽數勺復燒一過盛出加入葱或蒜一大把食之滿口作豆腐漿氣不知者疑爲開豆腐店之老班也 
栩園詩選 
[胡無人二章] [  程頌萬]  
　　白狼河邊塞草折賀蘭山下行人没驃騎徵兵西出師太白寒芒高入月嚴城笳鼓起涼州龍駒嘶靑海流萬里金風靖沙漠盤鵰不下玉門秋擒王誓斬樓闌首健兒各自誇身手黑月微明塞上沙黃雲自覆軍前柳君不見胡無人三千戰士驅妖氛願祝聖壽三千春從此邊庭罷征戰不須李拜李將軍 
　　賓刀沍血光新磨星霜萬里明現戈漢騎朝朝　瀚海胡兵日日避交河朔風十丈天山雪都護寒生鐵衣鐵黃沙磧上骨成山綠玉河邊水流血幕中露布若　馳　　酒　肝腸熱君不見胡無人三十六國淸邊歴千年銘勸燕然春可憐白骨窮邊塞猶得生還入玉門 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　栢瑩曰雪笠兒使我爲汝必自首於馬葛求其相恕雪笠兒大笑曰可恥哉汝胡爲懦至此吾試問若若自首若究有奚得栢瑩日縱無所得然予作此喪德之事而弗自求　悔終不慊於良心耳雪笠兒笑乃益劇蓋彼以爲我自爲我心自爲心良不良又奚干我著者曰密斯脫特雅之家敎固如是也於時喬治方欲有言而蘭倫巳携醬至置之桌上退矣雪笠兒忽呼曰露賽汝按鈴爲我呼蘭倫此間光線黑目不睹五指矣露賽撅其唇曰汝手斷乎乃需我爲汝按鈴雪笠兒不顧又呼曰喬治若試爲我按鈴喬治果如旨鈴震蘭倫復至栢瑩因曰雪笠兒汝奚爲不諒人若是奔役一日體亦殊乏此燃燭事汝又何不在其送醬來時即以　　　 
語之乎雪笠兒冷然曰彼傭耳即走十次者亦不妨言未畢蘭倫忽又推門而進鞠躬曰密斯特雪笠兒馬葛欲見君雪立兒聞詰乃斜目以視其弟始曰蘭倫汝巳告彼謂我在書室中乎蘭倫曰然雪笠兒曰然則汝誠憨今可再告彼謂密斯特雪笠兒方用茶點勿能出見客柏瑩曰雪笠兒汝毌懼試往見之事旣由汝肇之則應由汝當之雪笠兒掉首不理蘭倫乃去旣而又返命曰密斯特馬葛謂必欲見君否則彼且以此事訴之密斯脫特雅雪笠兒大駭立擲其麫包於地奔趣而出呼曰誰欲見我者馬葛汝乎馬葛曰密斯特雪笠兒吾 
來非他蓋君來擲碎予後窻誠令予損失匪淺故來請爲賠償耳雪笠兒詫曰誰擲破汝玻璃者若予則自放學歸來以迄於今固未嘗越書室一步馬葛曰苟非汝即爲汝弟二人必居其一然勃羅克告我則謂汝兄弟二人實同擲也 
奇情小說 
[秘密汽車第一章] [  東埜譯]  
　　且說勃立南的起居室中陽光照輝被電風扇一激灼灼閃閃映出萬道金波中間寫字檯上供　一體支那古磁花瓶插幾朶紫色玫瑰花襯以緣葉帶着幾點未乾的朝露顏色益發鮮妍板壁之上雪白的油漆亮得耀眼中間掛着兩方古畫從古邸中帶來的都是些名人手筆半村半郭一鳥一花罔不躍躍有致地板上舗着純絨的毯子產自波斯織成孔雀毛的顏色藍的緣的金的錯綜交互混在一起兒四園大紅鑲邊櫬托得尤加絢爛幾隻柚木圈手椅排列得齊　列位試閉目一想六月中旬陽光明媚像這麽一間精舍中陳列者許多美術品正中坐着一位眉淸目秀唇紅齒白的美少年面色又愉快精神又振作姿勢又端正氣度又安祥眞個人面花容相掩映明窗淨几早安排畫也畫不像舞台上佈景也佈不來不要說在下一枝秃筆更不能摸擬其萬一了 
　　勃立南翻開太晤士報只聽紙聲括括然也像得意極了在那裏助着主人發笑勃立南原不是政治家關懹時局留心民瘼他所以瀏覽報紙只爲要洞明世事而巳一則他原是受過高等敎育的各種新聞雜誌都喜歡看看各處人事變遷都要曉得曉得二則他是一位實業家時局安危與實業盛哀有密切關係不能不隨時留心所以在下常說國家命脉凡是食毛踐土之民人人望其安寗不亂的但其中最關懹最熱心的要讓實業家首屈一指政治家還在其次試看勃立南一動也可以知其故了 
　　勃立南曼聲讀報時時發爲冷笑列位可曉得他笑的是甚麽原來一年以前英國社會黨在政界上大大得勢朝野之人僉謂　人計劃將要成功政府被他推翻貧富階級被他剗除淨盡從此以後一般富商巨賈都要倒運了那時黨人的聲勢十分浩大手段又非常急激非特國内騒動連外邦那些無政府黨也不時和他們通信黨人更大言不慚謂貴族和富翁的命運都在他們手掌之中只待時機一至他們懹抱的計策便可以實行於是國内人心因之兀臬不安茶坊酒館街談巷議無政府黨一語時時刻刻掛在人家嘴唇上了豈知到頭來黨如做了一場幻夢因爲議院中與行選舉的時候黨人列席占得一個少數他們的計劃不啻從根本上打消在黨人果然懹憹萬狀只是國中那些達官貴人富商巨賈下至安分營生的小民聽得這個信息罔不額手　慶謂從此社會經濟狀熊不至有所擾動我等又可以高枕幾時了至於太晤士報上紀載的是前天晚上一般失敗的社會黨人聚在孟鳩斯德市上自由俱樂部裏開一次大會到者人山人海個個主張用激烈的用手段積極進行黨魁菲立伯達而登又發表許多意見編成小册子分送到英倫各屬說我等捲土重來再接再厲現在進行方針巳經確有把握將來一定可以達到目的表同情諸君望投袂而起切勿觀望等意思其中還有陳明利害許多恐嚇的話頭報紙上面把達而登的演說辭完全記載洋洋數千言勃立南一口氣讀下句句都是恐嚇煽惑之言不覺搖首微笑心裏暗想達而登一班人說大話有餘辦實事不足如今老羞變怒警如一隻打痛的野狗唁唁亂吠語鼠之技不過如是再看報上時評冷嘲熱諷把那班黨人批得半錢不値同自己的意見一致相同心裏益發得意期時腹中飢腸雷動便把報紙撇開提起刀叉把那些羊腰火腿等狼呑虎　咽起來此刻倘有人預先護諷他勸他不要把黨人一筆抺煞將來自巳還要替黨人作　勃立南聽得這種說必然要仰天大笑斥爲忘言的 
 
 
 

Page 15

 
 
   
 
 

Page 16

 
 
   
 
 

Page 17

 
 
 [救國儲金二 
[補錄五月十四日中國銀行收欵淸單此爲三十次報告第三十一册三十六號王杏塘元十兩]  
　　第二百六十一册二十三號至八十十一號 
　　王端正一元馮澤溥一元徐違　六元王端長一元陸挂生一元周運水一元陳阿雲一元陸昌成一元唐坤昭一元邵廷鴻一元陳阿章一元楊培生一元曹諧生一元陸根實一元張春濤一元孔運來一元竺同仁一元王順一元胡測陽一元郭阿計一元凌阿貴一元祝阿毛一元蔡榮昌一元陸來順一元孫敏元一元鄭阿富一元傅阿毛一元萱四寳一元鐘杏春一元兪阿慶一元謝仲唐五元陵洪勛一元李沛生一元馬名驥一元顧蘭記五十元丹桂戲園做戲欵邵三小姐六十元譚奎僊五元程耀堂五元方漢臣五元黃炳奎五元孫盤溪五元張金山五元陳熙庭五元譚雨春二元孫德軒五元孫孚志二元陳宰均一元孫山十元孫豫方十元吳傳孝二元潘鼎新一元潘家詢一元馮賣華一元王元齡一元薛尙忠一元王兆澄一元鄢祥祜一元張鑄一元曲宗邦一元 
[第二百六十二册三十六號至百號]  
　　周秀蘭一元鄭儒者一元周孝一元蔣淸貞一元姚宗茂一元林德恒一元陸秋全一元張銘祚一元張家骥一元　修猛一元葉吉裳六元許德茂六元鄭紹谷二元金祥駿二元林景名二元學生朱補連月規一元張濟生一元陳少卿一元朱吉甫一元崔受之一元懛遲治泉一元張和全陳錦榮一元周位敎一元朱連生一元陳祥林一元陳仁泉七元胡永生十元施慶鳳十元林良佐二十元蔡振綱二十元黃德中三十元邵晉卿三十元李允峰五十元蔡維新五十元張錦裘一元王妙祥一元許文錦陸三根一元學生吳志揚一元學生陳志堯一元又吳志琬一元又何志芬一元又吳志瑜一元又鄭志英一元又吳志常一元又陳志標一元又吳志良一元又卓志元一元唐念椿五十元楊薈岑十元陶子石十五元方畏三二十元沈國榮二十四元顧蘭記五十元嚴宗九一元邵泉甫三元兪酉嵐二元胡盛安二十元胡紫芳二十元趙仁卿二十元趙瑞麟十元李幼民十元崔召平十元項顯廷十元孫瀂川十元陳少堂十元 
[第二百六二三册七號至一百號]  
　　宋豹英二元徐毓傑十元鄭叙正十元翁甲衡一元周修　一元黃炳衡一元倪祝華六元林德友一元翁甲澄一元張淑娟一元楊冰行六元翁淑芸一元鄭開勝一元孫之楨六元方壽廷五元李仲芳四元潘坤雲二元張　根五元蔡文卿三元蔡耀琛二元唐錦昭五元施光照二元傅慶雲二元莊祝三五元朱廷棠二元施信實二元宋沛道五元談雲泉二元陳實興二元陳元潤一元傅炳章一元王　傅五十元協大亨號四十元馮理卿十六元谷八元黃子林五元應蓉蓉元雲一元王南多一元朱奎林六元馮鑛聲五元秦裕良一元朱松壽二元謝永康一元間夏林一元徐詠蘭三元林桂生一元連生一元王禀富四元唐德興一元黃榮芳十二元李福元十元顧蘭記一百元顧蘭記二百元錢家珍二元徐　雲二元丹桂戲園紅　一百二十元筱嬌一百二十元廣裕盛五十元升和行二十元升和行各友十元方仰甫三元恒昌泰號三元陳鈺卿三元陳仲幹三元翁文錦三元嚴鐵生二元鄭啓香二元湯德大一元趙鑫齋一元程雨亭一元崔康臣一元黃璞卿一元譚芝屏二百元李淸泉二百元焦吉安一元崔維周一百元崔南山一百三十八元陳少山舟二百元汪少欽二百元徐鶴笙二百元安裕莊八百十五元王鞠如一百元警察局代表戚爲堂六元（計闰開戚爲堂一元常毅二角壽堯二角易鍾甫一角施壽臣一角彭元　一角朱文培一角蔡積善一角李汗泉一角劉金其一角張洪一角徐登元一角尹德生一角王道爵一角姚少庭一角曹春廷一角王泰臻一角黃筱芳一角楊慶興一角孫郁文一角趙金文一角何遇雲一角甘培德一角狄如明一角謝家元一角趙炳生一角趙武一角范守訓一角殷志賢一角鄒炳甲一角馮漣濱一角黃宋臣一角王長山一角李渭海一角朱福齋一角饒郎儒一角鍾仁貴一角易桂生一角谷先理一角虞漢泉一角葉長春一角張慶桃一角彭有方一角劉廷隆一角王耀一角胡錦雲一角程世昌一角張春廷一角邱壽彭一角共計六元嗣後每月照數奉上不誤潥水縣警察第一二分所啓）吳閶秋二元謝伯可二元金楚珩二元胡君期五元王仲閶五无盛醒覺五元金養溪五元五作舟五元江銘齋二十元楊幼菴十二元榮西城十二元 
[第二百六十四册十三號至一百號]  
　　顧桂山五元羅國生二元于耀之二元羅介卿五元　輔卿三元陳銘覺一元何雲樵四元張蔭軒十元陶春谷五元同春祥五十元盧通甫一元葉少泉二元史桂堂二元周友連二元周春林二元翁阿香一元毛慶才一元張長貴張福二一元王葆秋一元顧和尙一元丁松林吳阿岳一元李炳初一元翁阿裕一元李阿福周阿連一元王杏濤一元張老二莊慶發一元張妙全顧海山一元吳寶寶一元袁妙生戴振才一元施春華陸金南一元學生吳志傑二元又黃志恒二元又黃志猷二元又陳志臧二元又鮑志業四元黃志昭四元學生吳志端五元又黃志亮一元又黃志樹一元又黃志輯一元張民權十四元唐潮生五元陳文憲二元殷靜山一百元王建章一元李志駿曹巨源楊惠恩張綸曹永祥一元丁子乾一百元顧蘭記五十元張祥林一元壽而康號十元曾熾生五元卓福南一元邱字凡十二元印耦周六元印子莊三元印子忠三元印子敬三元印子信三元陳培初五十元陳桂林二十元黃雲湘女士一百元崔澄先二十元黃雲卿一百元崔紫卿三十元崔禹民一百元崔叔和三十元趙福田一百元陳廲春四十元汪濟川一元方少卿一元崔雨民一元陳午峰一元陳儀之一元杜錦祥十元唐榮卿五元范小松一元王應甲五元張鍚三一元趙長貴五元田少民三元王月希五元王壽生五元孫德卿五元黃壽生五元李百元李笨叔三十元周盛齡五元李馥泉十五元 
[第二百六十五册一號至七十七號] 　 
　　廂莊裕春號三百元廂莊裕春各友十五元張靜溪五元陳宗岡二元鄭芳生二元楊炳靈一元周之銳一元王秉鈞一元王鍚坤二十元蔡欽三五元張子鄉五元陸大炤三元錢樵聲二元沈宏樵二元張阿瑞張時行元朱林生范阿品一元徐東生徐仁寶一元張善善施紹雲一元王阿全張長發一元曹蓮才徐阿五一元丁阿生唐人賢一元王芝生安阿云一元王烈紀徐金竇一元黃萬堂施長發一元學生黃志勉一元學生韋志霖一元學生蔡志文一元學生林志成一元學生黃志航一元學生黃志韶一元學生黃志慶一元黃娜兒一元黃　兒一元王有廷王有湘王有健二元謝　棠一元自立學校四元　顧蘭記一百元踛耀甫二元義成行六十元張春園三記鄭祖耀二元桑寳寳元張登書二元楊廉生六元蔣厚甫二元浦蓉卿一元虞心炎十元董克雄十完董桂芳十元劉金康二元宋漢忠二元陳邦年二元董紹康二元葛峻德一元　匯塘一元永泰絲廠五六檯工十元王少甫一元丁珩章一元何江洲一元倪少珊一元張耕祥一元王烈甫一元候桂生一元顧金根一元費章甫五元吳松令五元鄧許氏女士四元姜張會三元蕭如十元金吉石十元沈銘卿十元金連保十元涂祥發十元汪雲卿席少卿席吳氏席招弟合二十元務言學校學生陳君法二元怡順書坊五十元李仲良二元 
[第二百六十六册一號至六十一號]  
　　周之溪一元王臨煥一元徐鴻　一元石紀安一元馮澤源一元傳生順一元王茂朗一元李金祥一元唐瑞林一元趙寅元一元李藹興一元胡堯炳一元虞全泰一元韓阿木一元杰金桂一元吳潤臣二元浦全保一元黃仁昌一元周松林一元楊瑞慶二元施義郎一元吳金泉一元蔡生華一元韓藹五二元包茂發一元 
徐乾麟一元王子聰五元三茂號四元野咪合興會二百元義茂號二十元曾淮　王佐才徐正銘合一元顧蘭記五十元周錦堂十元周基茂十元周基安五元周綦寗五元周基永一元周基圭一元周基定一元葉雪程一元姜扶靑一元周錦齋二元李綉珍一元李樹泰一元李樹棻一元毛捐生五元邱孝治一元劉延本一元周洛一元朱熙一元范際新一周銘琴一元王裕光一元陸曾植一元包世卿一元邱崇雅一元戴臣淸一元翁世畸一元王懔廉一元姚惠璋一元謝鑫一元 
[第二百六十七册一號至十九號]  
　　胡紫林十元汪必奎二元項明章二元汪子雲二元陳德昌一元崔鳳山二元丹桂茶園戲觀邵三小姐二十元學生楊壽豐十一歲楊永豐七歲合五元女學生楊葆芳十三歲楊瑤珠十歲合五元沈大　十元賈士彥五元楊曾和五元郭啓泰二元張炳源二元王紹恭二元狄兆熊二元吳維淸二元黃均二元劉世信二元 
　　五月十四日共收儲金銀元六千四百二十九元銀十兩連前三十一日共計巳收儲金銀元四十四萬三千三百四十二元銀二千二百八十三兩二錢中國銀行謹啓 
[國貨調查此欄來稿擁積容俟陸續登出]  
　　擦牙水上海公民醫院王弼臣所製除穢固齒功勝舶來品代處上海棋盤街華慶公司　 
　　絲鎗呢上海後馬路隆慶里益記綢莊王仲勤君所仿造與外來絲鎗呢　美取價較廉春秋兩季最爲流行近來各儀綢家依樣仿製者頗不乏人 
　　像生花汕頭暗碌新鄉物競園所仿製機造精良價亦公道代售處上海河南路華慶華章兩公司 
　　瑞雲綢上海河南路如意里一弄天章綱莊所發行極合夏秋之用該廠在杭州林司後濮家弄天章絲織廠 
　　滋補醬油胡祥岩君所仿製定價低廉代售處上海畫錦里鼎陽觀醬菜店 
　　絲巾上海後馬路福綏里春源馥號新出絲巾物美價　 
 
 
 

Page 18

 
 
   
 
