# 1910 - 300 - 4913559

 

Page 1

 
 
   
 
 

Page 2

 
 
[交旨]  
　　九月二十七日奉 
　　諭旨都察院奏代遞浙江餘姚縣同鄉京官翰林院編修馮恩崐等以已故内閣中書銜舉人黃炳垕學行敦實臚陳事蹟援案懇請宣付國史館立傳呈一件着照所請該衙門知道欽此又奉 
　　諭旨都察院奏代遞廣東候補道陳明遠敬陳管見條陳一件該衙門知道欽此又奉 
　　諭旨沈家本奏法律學堂添招新班酌改辦法一摺着依議欽此又奉 
　　諭旨瑞良奏邊地需人擬酌帶隨員以資差遣一摺着照所請該部知道欽此 
　　二十八日奉 
　　諭旨寳棻電奏欽定憲法提前頒布等語原電着交會議政務處王大臣公同閱看欽此 
論說 
[論宣統五年召集國會問題（嘉）（言）]  
　　今請願國會已第三次矣。薄海人民日夕引領企踵以盼綸音之早降。如大旱之望雲霓。有得之則生。弗得則死之槪。亦可見吾人民情之迫切矣。迺朝議紛如。對於此問題。終不見有何等之對待。道路傳聞。有謂民氣囂張過甚。主張嚴詞拒絶者。有謂被反對者暗中阻撓。以致遲遲不决者。傳聞異辭。皆不足深信。昨報載於日前開御前會議。即行明降諭旨。准宣統三年組織責任内閣。五年召集國會。此說殆較確。唯國會必須遲至宣統五年而始開設。恐仍不能滿吾民之願望也。夫外度列强之趨勢。内審國政之廢墜。事機危迫。瞬息萬變。今旣知國會爲救亡唯一之必要。則安可錯過。此時不再來之歲月。而任吾從容以坐誤耶。非謂朝廷縮短至宣統五年。而吾民猶以爲未足。而要求之無厭也。謂夫自預備立憲以來。忽忽已將三載。其間一切愚逞盲進之設施。爲問果足以逹前途之目的否乎。屈指至今。不知費棄大好之光陰幾何矣。而謂可因循以再誤時機也哉。且前此二三年。敵國外患。所謂協以謀我者。猶未至存亡在旦夕。今自日俄協約。而東亞之風雲日緊。自日韓合併。而吾國之危機日岌。則此後雖一年半載之時間。彼外人其能袖手待我迴翔以經過歟。抑不能相待。磨刀霍霍。羣思投隙以攫取也。此今日不可不先决之一前提也。不特此也。且使前此二三年。能挈憲政之。綱要先後緩亟。不至凌躐錯亂。得以循軌進行。未始非愼重將事之意。乃雖懸一成不易之規模。而相率延緩履行之期限。則此後雖籌備復籌備。而吾人民其能再忍須臾以堪此朘削歟。抑窮無復之不得不悍然以圖一逞也。此又今日不可不先决之一前提也。故準是以解决此問題。縱至宣統五年。不過等於一轉瞬。一刹那。猶云亟不及待也。而矧僅懸諸想像間乎。如曰開設國會。夫豈易言。成立之主義。組織之方法。與夫選舉之手續今日一切皆未備。事體重大。又安可以短促之時日。朝廷遽爾詔示天下。此言似矣。然不知不必慮也。今吾國之立憲。爲世界各國最後之立憲。故得以則效而資借鏡者。莫不有先進國之前例在。况各省代表之願書。内外官吏之奏議。外國公使之贊辭。中西報章之彈論。早已言之詳盡而靡遺。苟得釆及而見諸。施行。亦豈有。難行者哉。亦豈有難行者哉。尤不解者。責任内閣。旣擬於明年組織矣。而不同時開設國會以與之對峙。則將來之閣臣。昔猶不能恣意妄爲於上者。今眞乃得以實行其威福。而魁柄下移。斯元首爲其傀儡。而無有立乎其上以糺責者矣。極其所至。勢必惹起民黨之反動而倒内閣。斯時縱有銜哀籲戚之忱。皆將變而爲怨懟君父之心。則上與下之間試問猶有倖也乎。竊謂此年限問題。宜立時解决。以慰吾人民喁喁望治之心。而萬不可再出其敷衍延宕之手叚以爲得計也。或謂監國之意。待至明年召集。而元旦降諭。嗣經某邸電促畿輔某督。授意奏請先設立責任内閣。以梗國會之成立。監國爲所動。於是故須至宣統五年始召集。意者某邸得毋希冀内閣總理大臣之職。又懼國會議員之多言。故於責任内閣。姑引而近之。而於國會。則推而遠之以避抨擊而固柄政歟。記者未之敢信。敬𥩟以待之明詔。 
專電 
[電一（北京）]  
　　國會事已於初三日降諭縮改至宣統五年實行召集先訂官制再組内閣 
[電二（北京）]  
　　初三日又爲國會事開御前會議因洵貝勒電促明年即開故略予縮短决議于宣統五年召集遂降旨 
[電三（北京）]  
　　新内閣議設五局 
[電四（北京）]  
　　御史黃瑞麒續請速開國會並揭参内外各臣反對國會實屬偷安蠱惑貽誤朝廷原摺留中 
[電五（北京）]  
　　澤公以預算案虧短甚鉅擬辦公債奏蒙攝政王允准 
 
 

Page 3

 
 
[電六（北京）]  
　　澤公因張翼於開平礦案兩次欺蔽大爲憤懣决計將原奏條駁奏請仍照直督曁官紳所陳辦法 
[電七（北京）]  
　　澳門約有永不租與外人字樣外部援與葡使交涉作廢 
[電八（杭州）]  
　　浙撫已將路事代奏諮議局今日（初三）開議提出國會電請樞府縮短年限並以憲政館兩次懲罰停議侵越權限决議電請資政院核奪 
[公電（安慶）]  
　　各報館公鑒路礦會閙事係公立法政郭緝熙號召本城學生壽州畢久照等毆傷官立法政學生石埭陳錫福警署有案與他學堂無涉池州余懷東等四十三人叩 
緊要新聞一 
[惲學士亦請速開國會北京]  
　　侍讀學士惲毓鼎於上月二十四日具摺入奏請開國會原摺如下奏爲國會無可延緩叩求宸衷獨斷俯順輿情恭摺仰祈聖鑒事竊聞本月二十日資政院提議國會案異口同心歡聲雷動泰西東洋旁聽之士亦皆免冠起立震肅動容此足見人心希望之同然實我大清萬年之鴻福也或者過爲疑慮不免瞻顧其間首鼠兩端上熒聖聽臣請爲我皇上分析言之一則謂國會一開主權將失也夫國會之對於國家第立於叅議監督地位未嘗有執行之權也方今時局艱難外交侵迫監國攝政王勤勞日昃獨任其憂政府不敢担當疆吏恣爲欺謾名爲自主實則孤立而已名爲有權實則旁落而已倘得國會分其責任遇事則僉謀籌策伏候施行有弊則執法糾繩盡袪蒙蔽我皇上操其魁柄端拱於上益以見聖主之尊其以國會爲不便者或如古之暴君權臣不得爲所欲爲耳我皇上天縱聰明異日方將比隆堯舜我監國攝政王太平創制媲美周公何所病於國會而不假以參議監督之權乎此其不足慮者一也一則曰民氣囂張不可復縱也夫中國之積弱深矣外人之欺凌極矣其不敢輕視者惟此民心尙固民智日開耳數年中爭路爭礦士民力圖補救收效甚明故近日外交頗不似從前之失敗夫士民安居樂業何苦奔走號哭自取煩難彼其心愛國家憂危亡之將及不惜犧牲生命欲爲我大清鞏萬歲之基其願雖奢其志亦良苦矣臣以爲陛下方將振厲之激發之藉民氣以爲捍衞顧可力加抑制而爲見讐者所快乎至於情詞激烈則誠有之實因法制未齊不免由意見參差致生意氣俟國會旣開之後朝野上下皆以法律爲範圍循職奉公各分權限自能安守中央命令日就平和是開國會而民氣始平不開國會而競爭方烈耳况立憲時期歐風東度其機旣動勢難强遏民氣不靖惟國會有以弭之此其不足慮者又一也一則曰人民程度不足未可遽開也此又誣吾國民之甚者也中國聰明才力不减西人近來政治思想日見發逹若更加以經騐則智慮日明天下事逐漸進行人才自隨進行而出若永遠託諸想像人才之合格與否何自知之將終無進行之日矣此其不足慮者又一也臣受知先帝常欲捐糜頂踵上報所生今日之事陛下猶是心也伏願俯采芻蕘獨伸乾斷爲國家延景祚爲億兆開太平宗社幸甚天下幸甚 
[恩壽亦阻撓國會耶北京]  
　　陜西巡撫恩壽此次電奏已交會議政務處核議茲將其原電節錄於下政成法立必有先後之序緩急之分一有不愼難與圖成先朝籌備憲政期以九年廟謨至爲深遠誠以預備踐行憲政階級非可一蹴而幾在當年降旨之時原有不忍迫切之深衷爲天下臣民策萬全今日謀國屬在老成似宜將行政機關早定統一之策士民請願雖殷特於言之匪艱行之維艱一語未深體會臣愚以爲責任内閣尤急於開國會之先蓋内閣成立則一切部屬裁判有所主持然後查照立憲政體次第舉辦權限分明再行明詔天下酌定國會日期俟選舉完備即予以召集議員舉行開會似較同時並進略有把握若閣會並舉竊虞緩急無方先後失序云云 
[國會問題種種]  
　　速開國會一事上月二十六日由資政院具奏之後原由樞臣擬就兩種辦法一係定爲宣統五年召集國會一則即交王大臣公閱後預備召見攝政王採用第二辦法 
　　上月二十八日下午一鐘軍機大臣各行政大臣均到東華門外會議政務處公同閱看資政院請開國會原奏並陳夔龍恩壽寳棻電奏閱畢彼此研究良久大抵語多騎墻無一决斷之詞後經軍機大臣議定若不稍爲縮短年限難饜衆望若逕予允許又恐民氣愈張擬爲調停之計改爲宣統三年設立内閣宣統五年召集國會准於今日入對開御前會議即可請旨宣布議畢而散已四鐘矣諸大臣皆精神困倦面有飢色云會議政務處王大臣近日連開會議研究對於國會請願之辦法擬俟明諭宣布後由各軍機大臣出席於資政院說明國會不能即開之理由某鉅公對人宣言朝廷實無必開國會之意不過各省督撫及各省人民紛紛要求故定於宣統五年召集此次轉圜尙係格外成全云又有人謂憲政編查館某某兩人曾奔走某貝勒之門主張緩開國會某貝勒已爲所動因之稍生阻力 
　　請願代表圑昨接河南諮議局來函云國會請願寳撫己允代奏惟聞政 
 
 

Page 4

 
 
府有密電致寶撫令勿賛成國會寳撫以是大有悔意如實不能代奏某等誓必死爭即以激烈手叚對待之亦所不惜云云 
　　奉天劉心田致函代表圑云自三次請願書上全國跂足而望者已十有餘日矣刻下消息究竟若何如仍無效是彼政府顯然有心與民爲難寗亡國而不允速開國會吾等四萬萬黃帝子孫與其滅種於亡國之後不如流血此時猶得爲中華鬼也破釜沈舟在此一舉諸君爲代表作何預備祈早宣布實爲公便 
　　東督錫清帥等請開國會設立内閣一摺之電奏已錄前報茲悉此電係由李仲軒制軍主稿其列名者則有東三省總督錫良湖廣總督瑞澂兩廣總督袁樹勛雲貴總督李經羲伊犁將軍廣福察哈爾都統溥良吉林巡撫陳昭常黑龍江巡撫周樹模江蘇巡撫程德全安徽巡撫朱家寳山東巡撫孫寳琦山西巡撫丁寳銓河南巡撫寳棻新疆巡撫聯魁浙江巡撫增韞江西巡撫馮汝騤湖南巡撫楊文鼎廣西巡撫張鳴岐貴州巡撫龐鴻書又聞李仲帥致各帥原電文未尙有筱帥果帥前電均表同情究列台銜與否務乞示松信恩三帥尙未賜覆亦祈卽示惟尊電均請於二十二日以前到滇電奏定於二十三日晨拍發事機迫切不及從容熟商諸求鑒諒等語足見李仲軒制軍等謀國之忠非頑腐充位之某某兩督所能望其背項矣 
[資政院各省議員研究會紀事北京]  
　　上月二十八日下午二時資政院各省議員仍假全蜀會館開會研究由孟君昭常提議對於議事進行方法李君文熙謂發言宜力戒重複如我意中之言他人已先言之則可以不必再行發言庶可稍省時間許君鼎霖謂近日議事之紛歧多由不豫爲討論之故嗣後對於議案可先提出研究會中討論一次于君邦華謂尙有不及待研究會開會者宜自由組織同志相聚討論之牟君琳謂若能注重秩序亦自可省時間數說衆皆賛成次議及國會問題僉謂諭旨行將發表若果如外間傳說必待至宣統五年將何以處之討論許久咸謂今日時局外人有一日千里之勢即於明年召集國會猶嫌其遲宜將此情形泣陳於軍機大臣并質問其遲至宣統五年之故且此事旣交會議政務處則國會年限乃軍機王大臣會議之結果如軍機大臣仍諉過君上則當質問其副署之故如以爲責任不完全則當要求其上奏云云次將翌日議事日表所列議題逐項討論李君文熙又謂鹽務就塲征稅一案陳請股報告以爲無庸會議但茲事關係甚大某欲提起仍付會議衆賛成時至五鐘遂散會 
[資政院預算股集議審查財政辦法北京]  
　　二十七日午後二時資政院預算股開股員會研究審查方針及辦事手續到會者約四十餘人首由股員長劉澤熙報告文件並提出應研究各問題（一）審查大體抑逐欵逐項審查（二）分事審查抑分省審查羅傑主張以事爲綱其審查順序先大綱次細目其範圍專在國家經費地方經費讓諸諮議局其審查方針於事業費求其核實於義務及形式上事力主削减章宗元易宗夔均謂分事審查本極賛成但事實上有窒礙難行之處諸君亦宜注意王璟芳謂分事審查先從大體入手不過要求股員長將總表印刷一份分表則逐類拆開原總分表底本須另置一處分類陳列派書記員管之隨時可由股員稽查衆皆贊成分事審查先從大體入手以多數表决通過顧棟臣倡議謂審查大體須造一歲入總表及歲出總表直列事實横列省份庶可一目了然衆皆賛成公推顧君擬定表式易宗夔倡議謂度支部所辦豫算表但有歲入總數至地方行政經費則有歲出無歲入本股股員審查應審查歲入總數及各省國家行政經費歲出至地方行政經費之歲出應讓歸各省諮議局審查經衆贊成通過林炳章倡議謂審查歲出固應注重而歲入亦不可略因各省督撫所報歲入之數尙多不詳不盡之處本院亦宜細究至對於審查歲出方針總注意裁冗員節糜費移緩就急化無用爲有用衆贊成李文熙高凌霄均謂各省歲入表多不詳實卽如四川一省酒稅肉捐無數十萬均不見表册推之各省可知章宗元倡議宜援照院章諮詢各省諮議局如有歲入未報部者即行查明申覆衆皆賛成卽由股長指定沈林一勞乃宣章宗元爲通電各省諮議局起草員籍忠寅倡議本股審查宜分先後緩急垷在軍備一門似可從緩而敎育交通實業三者均應注重許鼎霖說亦相同易宗夔謂籍許兩議員之說均極賛成唯尙有引伸之處吾國近歲辦事無論何項率皆新舊並舉如軍備旣辦新軍又不盡裁綠營且多辦巡防隊如學務旣辦各項學堂又辦多數存古學堂他項事體無不如是據議員意見尙宜于林議員所舉裁冗員四項之外加一項曰除舊布新衆又賛成股員長將各項問題一一宣告表决之結果並謂即告議長審查從二十九日開始各科審查長定於審查開始後限廿五日以前報告本股員會衆皆賛成遂宣告散會 
[洵貝勒回京之先聲北京]  
　　洵貝勒此次赴日曾經日皇贈與勳一等桐花大綬章薩大臣鎭冰則贈一等旭日大綬章其餘各隨員亦蒙贈瑞寳章旭日章等寳星有差現已考察完竣返國在卽聞濤邸擬親自赴津迎接洵邸晋京昨已派委禁衞軍良協統選挑軍隊隨同前往並聞民政部昨亦派警衞隊出京迎接 
[直人對於張翼之憤憤北京]  
　　開平煤礦迭經直隸官紳籌議贖回之法乃張翼一再奏請主張合辦日前廷旨交盛侍郎陳 
 
 

Page 5

 
 
小帥查辦在京直隷政學各界聞之大動公憤特開大會於石橋别業討論對付之策各界均有演說惟劉若曾少卿言尤痛切有云吾輩當堅持原議到底萬不可使直隸全局一再敗壞於一人之手茲悉該省諮詢局日前復電致澤公及盛侍郎云開平礦產及秦王島各處口岸自經張翼擅訂私約移交外人掌管主權利益喪失十年疾首痛心莫此爲甚先朝嚴飭收回士民合詞請命仰荷朝廷極力維持特飭外務部北洋大臣妥籌辦理交涉經年近聞已有由國家發給債票將礦產及秦王島各處口岸並他項利益實行收回之議全省士紳同聲相慶亟盼本此進行早日議結乃閱報章張翼密上封奏妄稱其在英控告得直仍以合辦爲宜而謂給欵收回爲害甚大不知所控係認副約合辦即非收回熒惑上聽欺君誤國奸謀畢露其將誰欺伏查此案關繫國家疆土數省利權外部直督所訂辦法係凛遵先朝諭旨實行收回若不發給債票即難取消英商股本非賴國家擔保何能杜絶干涉礦務且礦產豐富足以擔任本息無須另籌他欵此中得失人所共知豈張翼一人一已之私言所能淆亂我公公忠體國中外咸欽伏乞力闢奸欺堅持原議早日據實奏覆以維國家大局以全中國外交信用不勝哀迫待命之至順直諮議局叩 
[浙諮議局突然開議紀聞杭州]  
　　浙諮議局停議後撫院勸告者兩次懲罰停議者亦兩次業已决待解散直至初二日下午有人詢之議員尙大半　爲不知亦無規定手續但見某議長忽步行忽乘輿東奔西突祕密進行直延至夜半十二句鐘突然發見初三日接續開會議事日程奇突變幻不可思議茲將議事日程附錄於左初三日下午一時三十分開第一及及第二次正式會議之延會（甲）清理田畝案（乙）整頓田房稅契辦法議案（丙）補訂訟費規則法案（丁）浙江全省森林規則法律案（戊）籌辦全省廳州縣簡易工藝廠議案其應議事件下午四時二十分開第三次正式會議（甲）籌設全省廳州縣簡易勸工廠議案（乙）籌辦全省廳州縣簡易貧民手藝傳習所議案 
[京師近事]  
　　民政部接湖廣總督瑞莘帥來電云駐鄂湘礦局會辦傅紹岩串通革道謝某私改印收誑騙洋人押欵已經本督奏叅現聞傅紹岩濳逃來京請貴部協力緝拿以便歸案訊辦 
　　胡思敬呈遞反對國會封奏外間已紛紛傳說今聞有某御史昨在研究所聲稱胡某非反對國會者其摺大意謂如欲立憲即可召集國會否則即請取消先朝諭旨仍復從前專制國辦法其意係欲激動政府使國會速開云云某御史之言眞耶否耶抑爲胡某作辯護士耶吾不得而知之尙須質之胡御史 
　　黃祖詒王憲章等七犯法部按照絞監候秋後處决罪名列入今年情實册内聞於十一月十四日即行處决 
　　軍事官報歸軍諮處管轄一事其中有種種之暗鬥蓋政治官報局擬將軍事官報合併在政治官報之内而軍諮處不以爲然究竟將來如何變動尙難預測 
　　資政院開院以來民選議員中之稍露頭角者皆於發議時與政府對抗政府近日遂出一收買議員手叚擬以五品京堂等官及鹽政處等差與之以戢服其嘵嘵之口聞業已雙方商量成熟約於閉會時卽當發表此項待價云按此事已略見前報專電 
　　京奉鐵路弊端百出今猶其昔會辦叚書雲無所事事竟於日前决然辭差旋經徐大軍機派充津浦南叚總辦并將任用私人放棄責任之南叚總辦劉葆良撤差 
　　德公使以旅居中國土耳其人屢有滋事聚賭等事而以下等社會之人爲多殊屬有礙治安擬將土耳其人歸德國保護並嚴定取締之法 
　　開缺巡撫袁大化近日上一封奏大致謂皖省災區廣闊窮黎數百萬若不急籌賑濟無衣無食勢必挺而走險設有暴動後患何堪查近來賑捐已成弩末擬請各省被議人員除貪贓枉法大計叅劾及永不叙用外准其加倍半捐復云云 
　　吉林公署准外務部咨開略謂日使伊集院照會到部因現在東省鬍匪充斥擾害治安吉林爲尤甚應即轉咨設法勦辦該國當協同緝拿等語陳撫接文後當即札飭民政司核議辦法即日覆部 
　　京師法律學堂乙班學生年終畢業修訂法律大臣沈侍郎本擬再招新班作五年畢業以資深造昨聞已商定學部不另招新班將法律班一併歸入法政兼辦蓋法律學堂明年即行裁撤矣 
　　甘肅正監理官革職即以新疆正監理傅秉鑑調充因該員係甘肅知府情形熟悉故也所遺新疆正監理暫不派人援照吉黑二省例即專設副監理 
　　度支部内附設之幣制局規模粗具茲將澤盛兩大臣派定各員詳列於下　提調一員陳錦濤　帮提調二員趙椿年奎廉　調查股總辦章宗元　籌辦股總辦馮嘉錫　稽核股總辦張鏡第　編譯股總辦稽芩孫　庶務處總辦陳斌麟共四股一處各有會辦二員委員尙無定額 
 
 

Page 6

 
 
[時評]  
　　其一 
　　宣統五年開國會之諭旨。已發表矣。竭全國人民之力而僅僅縮短三年。雖未盡滿我全國人民之願望。然自政府視之。則已極力俯順輿情矣。五年之期。轉瞬即届。我國民其痛自磨勵。竭力籌備。以速企立憲國民之資格。不然國會開而秩序紊亂。非特爲外人笑。抑亦無以對我俯順輿情之朝廷。此則我國民所最宜注意者也。 
　　其二 
　　當蘇路之初辦也。我蘇人對於借欵問題。莫不譁然曰拒欵拒欵。迨其後政府涎之而欲攬歸官辦也。則又羣起而譁然曰。堅持商辦。堅持商辦今其結果。乃至派楊某赴京。拱手哀懇以讓歸部辦。郵部知其内。容之不能支持也。則擬以。賤價收之。而反佯示以掉頭不。顧之。勢一若大。不欲者。嗚呼。我蘇人。我蘇人此後尙有面目出而辦事耶。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[各諮議局聯商力爭預算册紀要湖北]  
　　各省預算册業由督撫交諮議局决算在案惟遵部旨不交歲入册以致各地方行政經費無從决算鄂省諮議局頃接閩蜀二局來電聯合商爭以便進行一致茲特彚錄如下 
　　閩諮議局來電（一）武昌諮議局鑒預算不列地方歲入是已違章且入額不定而他關係財政案皆失據法律問題終不免敝局已停議懇如約爭並電各局覆閩徑（二）武昌諮議局鑒讀電院文鄂地方預算並全册已發到局不知地方預算有無歲入所稱全册是否但備叅考非議决範圍地方有出無入是交局預算不完全至全册中總歲入與此無關敝局電院力持在此部電以今年不能劃分地方稅爲辭督據以劄局謂地方稅與地方歲入爲兩事地方稅今年縱未分而地方行政應以何欵何額供用亦可預定否則歲入亦無從議决電院力持又在此請咨部力爭電督照章更交地方歲出院未復督電部亦未復己停議待解散貴局是否一致此事不爭一切墮地貴局所恃討論非議决是更進一步電復閩蜀諮議局來電湖北諮議局鑒地方歲出册已交到全册亦允交惟未提地方歲入已電院請院主持現議他案以待解决此後辦法如何請電示一致進行請速開國會呈川督已允代電奏聞資政院各督撫具電奏議長請領之說擬奉旨如何再定行止蜀局 
[江蘇諮議局與各省往來要電]  
　　武昌來電江蘇諮議局鑒鄂提七省協商疏江案經聯合會貴省代表贊成並允提交常會議决已否通過速覆鄂 
　　覆電武昌諮議局鑒疏江案敝局議定應居賓位俟貴局標明辦法再議寗 
　　福州來電江蘇諮議局鑒得院雷暫開議待歲入閩 
　　天津來電江蘇諮議局鑒敝省陳請案未交會議廳審查科貴省何如速示直局鑑 
　　覆電天津諮議局鑒敝省陳請案成立後多用局之名義無陳請痕迹寗局 
　　雲南來電江蘇諮議局鑒滇省因鹽斤加價停議待批如不能挽回定全體辭職滇局叩儉印 
[北北麵粉公司被搶後定罪情形江蘇]  
　　江督張人駿奏云江北麵粉公司於三月中旬被饑民滋閙先經臣委員查覆業將大略情形會同前護撫臣陸鍾琦於酌擬限制麫粉公司辦法案内恭摺奏報嗣據各公司具呈申辯力詆前委道員黎經誥所查之非又經札委江蘇按察使左孝同前往逐一覆查核辦茲據左孝同查明禀覆前來臣復加查核（中畧）雖與道員黎經誥原查稍有不符而大致尙無出入海豐一案饑民初由就食而至衆雖萬數悉係徒手該署州施煥並不剴切曉諭乃輒倉皇閉城以致羣往公司要求而該公司又不慰以善言率行開鎗轟擊傷殘多命咎實難辭雖饑民攀栅壞垣不無强悍然例以徒手爬搶亦祗於爲首滿徒况被害之人致死生事擾害之兇惡棍徒亦應科以徒罪饑民究非兇徒可比且係爬搶未成復有誤斃無辜之胡元三李樹樑二人更豈能置而不問倘謂死傷皆屬有罪之犯又何爲加以撫恤又何爲事後賄和臣於放槍之公司則飭令交兇於滋事之饑民則勒拿首要辦理並無偏抑乃該公司以此反對糾集各公司開會登報具呈條駁痛詆原查之員甚以飛彈誤傷之贛豐公司蔣長勝一名揑爲該公司勇丁又誣爲饑民鎗傷而傷斃飢民多人先則謂諸司機洋匠所擊繼則謂廠勇放鎗亦屬無罪一若公司生殺自由人命乃不應追究也者竊恐天下無此公理朝廷亦無此法律至謂該公司曾經助賑饑民不應仇視然助賑之施惠無幾耗麥之病民實多德不敵怨理有固然當臬司左孝同赴州覆查之時控告該公司者尙二三百人則是否府怨抑又可知今被控主使之該公司經理許鼎馨匿不到案又不將開鎗兇犯交出實屬藐視法紀署海州施煥當日措置乖方迨解散之後電禀臣署輒謂匪徒率領饑民數萬縱火行搶屢欲起事經該州督同文武撲滅等語誣民爲匪意存恫喝厥後延不將勘驗情形通報經臣電覈頻催遲至六月始行具詳仍以匪徒希圖起事爲言其於致死饑民則指爲格斃誤傷之蔣長勝亦指爲匪傷廠勇扶同揑報任意架虚實欲見好公司罔惜民命倘當日被其聳聽稍不加察難保不寃陷良民激成巨案似此顚倒是非有心朦混未便稍事姑容該員業經先行撤任相應請旨將三品銜道員用前署海州直隷州江蘇候補知府施煥及被控主使放鎗之海豐公司經理捐納縣丞許鼎馨一併革職仍飭現任海州將許鼎馨提案勒交下手槍斃人命之犯一併解司訊明按例詳辦一面購拿爲首滋事及爬搶豆餅柴薪之犯務獲併究以昭公允而服輿情贛豐豆船因貨票不符被扣致與阻風未開之船同被爬搶但當拿辦搶犯似難咎責關員雖有前充該關之土差夥同搶奪而旣已裁革即與平民無異應責成營縣一體嚴拿各逸犯究辦永豐一案當民怨沸騰之際迭經官商借麥平糶該公司未即慨允致釀事端不能不咎其慳吝賈禍該管文武先已派兵防護因衆寡不敵未能堵禦亦不能以兵丁不敢放槍遂指爲救護不力惟痞棍煽惑飢民聚衆放火爬搶實屬强横此風亦斷不可長現在首先入廠之余成泉雖己獲案病故餘亦拿獲數犯然非主謀首要緝捕乃營縣 
 
 

Page 11

 
 
專責仍當勒限上緊拿究倘日久無獲並當分别懲處至該公司先請補助繼請責賠復又串出美商恒豐洋行以該廠機器尙未付價由領事具函干涉索債查商民被盜地方有司祗應拿犯追贓並無賠償之例至洋商機器旣已售與華商即使價目未清亦應另歸債務辦理不能牽入此案索賠均未便准予照辦大豐公司旣聲明不購本地之麥乃因麵麩售盡致被滋擾實同旡妄之災事後復盡出存麥代購麵麩以濟民食尙屬克盡義務奸民造謠鼓衆情殊刁惡今僅獲附和數犯而首要尙復在逃應飭營縣認眞嚴拿懲辦以儆效尤九月二十五日奉硃批著照所請該部知道 
[東京通信]  
　　田吳炤撤任之先聲前清國留學生會館會長偕同各同鄉會會長十餘人以會館經費事謁見汪公使各會長譚及東京各病院之弊端（公使館指定）公使於言語之間極不滿意田氏從前一切學生學費均由田氏簽押前往銀行支取自汪到任後已收回此權從前學生有事屢欲求見監督而不得者今汪公使則大書特書於署内凡學生有事欲見欽差者准於每日午後三時後接見於是學生有事俱見欽差而田氏則無人過問矣東京近日盛傳有田氏不久將見撤任之說 
　　日政府護衞洵貝勒之周密日政府鑒於桑港革黨行刺貝勒事故此次貝勒抵京異常戒嚴特派出高等偵探無數分布京濱各地凡在京稍負時望之留學生不問其爲黨人與否無不專派一人以尾窺其舉動日來各報又傳梁啓超與其黨員一名於二十二日午後乘六時半由神户發之汽車到京謂其形跡甚爲可疑云 
　　日人擬增設北滿領事館日本政府以北滿洲愛琿齊齊哈爾兩地此後交涉必日益頻繁擬在該地增設一領事館現已將建設經費加入來年度豫算表内聞已决定明年建設 
[西報譯要]  
　　中政府息借美欵之用途文滙報載初二日北京電云攝政王己將批准美國借欵合同之諭旨擬定該借欵計銀四十兆兩五釐起息以九十三作一百算以四十五年爲期如於期前償還亦可該合同由駐京美使開倫君及度支部尙書澤公簽押其欵擬用以改革幣制及整頓中國財政云 
　　津浦鐵路債票之易售又載初三日倫敦電云津浦鐵路續借之五釐息借欵内有英金一百十一萬磅已在倫敦發行每百收金一百磅半購股者甚爲踴躍其數已大逾原額 
　　英員演說藏務問題字林報載初二日倫敦電云陸軍大佐揚赫斯本在中亞西亞會演說謂印度東北邊界問題從無如今日之危急黃禍雖可倖免然喇嘛粗暴之舉與遏止華人之行動皆令吾英人不得不長增邊界戌兵今欲解决目下種種之困難其最良之辦法則爲派英官一員長駐拉薩云 
分類新聞 
政界 
[督撫兩院對于會匪正法之籌商蘇州]  
　　蘇撫程中丞昨准江督電開比接徐州道禀會匪聶自元供認入帮爲匪迭刧多案拒殺事主惟以未抗拒官兵與新章稍有不符應否就地懲辦請示等情尊處如何批示祈電復以免兩歧程撫接電後當復江督電云前因徐州道禀會匪聶自元可否就地嚴懲一案當以禀件尙未到蘇先復鹽電諒經逹覽茲據該道來禀確加查核該犯聶自元係安清會匪迭次夥同已獲正法之劉繼盛等二十餘人執持洋槍肆行刧掠拒捕殺人犯案纍纍甚至記憶不清實屬情同土匪哨聚罪不容誅該犯漏網多時甫經防營緝獲旣據審訊明確自應照章就地嚴懲以遏亂萌除批飭遵照外謹聞巧印 
[高等檢察長業已委定蘇州]  
　　蘇省高等審判廳廳丞已奉撫院程中丞派員先行試署等情已記前報現經程中丞派委江蘇候補道陸懋勳（本充撫轅農工商兼民政科參事）觀察試署高等審判廳檢察長陸觀察奉札後即于十月初一日任事 
[湘巡道規復車捐述聞長沙]  
　　卸署巡道張松雨觀察前以三月亂後青黃不接之時所有人力車捐曾禀由撫部院批准停收以示體恤並出示曉諭在案茲本任巡道桂夢九觀察以警務經費支絀又值年穀豐收人心安謐此項車捐亟應隨時規復以濟急需復經禀請撫部院核准即於十月初一日起仍舊抽收計省垣共車四百輛每輛每月收錢二千二百文由各車行收齊繳由巡警各區叚彚呈警務公所惟各車行不得藉此浮收即各車夫亦不得抗延不繳已於日昨出示曉諭矣 
軍界 
[川沙駐防兵隊准予免調蘇州]  
　　蘇省南滙縣下沙鎭原有巡防隊第二營兵隊兩棚常川駐紥巡防地方尙稱安靖日前巡防營務處條議整頓防營飭將零星兵隊圑紥扼要駐守等情下沙鎭兵隊亦在撤調之列該鎭區董劉鑫等卽具公禀求請免予撤調奉撫憲程中丞批飭該軍統領林都戎議復准予免調林都戎又以原駐川沙兵隊一棚距營百餘里未免孤單擬調赴召家樓與該處原有兵隊一棚合併駐紥藉厚兵力已分飭遵照 
[陸軍又出槍傷軍士重案武昌]  
　　第八鎭步隊隊官楚序被兵伊克坦槍斃一案了結未久昨聞又有兵士尋仇槍傷兵士之事出現聞此案發生之原因係由步隊三十一標第三營與步隊四十標第一營前日同在十六協大操塲敎練描準閃避各項槍術槍中本未命令裝配實彈乃有第三營左隊兵士某甲與第一營兵士魏漢章平日挾嫖娼吃醋之仇甲竟暗裝眞彈向魏遙擊幸祗傷其手足從腿骨穿越而過當時血 
 
 

Page 12

 
 
流如注昏倒在地而兩營官兵陡聞眞彈聲響亦莫不驚異比即將某甲拿獲禀明統制拘禁自新所候訊受傷之兵魏漢章則送往陸軍醫院療治聞放彈之兵曾經該營管帶訊過該兵認係無心悮擊問其今日並未令命實彈射擊爾何裝眞彈該兵一味狡辯云係前日演習打靶時所遺未放之彈嗣經統制張軍門會同黎米卿協統訊問所供如前刻張軍門擬將該兵收入重禁閉室監禁一年其該管隊官羅某排長張某疏於檢查實難辭咎各記大過三次罰薪二十天以爲魏漢章養傷之費並聞該兵傷勢雖重而醫院洋醫能保其八星期内復原惟不能再入軍隊操練 
學務 
[乍浦兩等公學運動會紀盛浙江]  
　　平湖縣屬乍浦鎭公立兩等學堂於上月念八日開秋季運動會是日男女來賓約有四千餘人各界到會者有平湖官立高等小學公立普育初等小學新埭鎭新溪兩等小學本鎭啓明兩等小學東區南區務本各初等小學及公立女學均全體蒞會餘如平邑勸學所本鎭商會新倉鎭蘆川兩等小學嘉府僧敎育會證明兩等小學等各舉代表與會參觀運動時間自十二時始至五時止節目分體操遊戲兩大部而體操分普通兵式應用表情四類遊戲分舞蹈競爭二類觀者咸嘖嘖歡賞不置 
實業 
[湘商集議維持市面辦法長沙]  
　　湘垣自銅元通行以來每有狡黠奸商因希圖利益凡所發行之紙幣多有不肯兌換銅元者以致銅元價值恒較市票市錢高至一二分不等屢經公正紳商禀請示禁在案而近來錢價忽又兩歧各商均受其影響昨經商界公議佈發公啓傳集各商號酌議辦法略謂湘省市面前因市票銅元錢價兩歧商店受害禀奉撫部院永遠禁革市票市錢從光緒三十四年正月十六日起錢票一串兌當十紫銅元百枚並准遵照官錢局每日牌示銀洋兌換銅元價值核算兌給不得再分兩種示禁在案並奉府憲汪出示曉諭一律照兌銅元行使無異人咸稱便近來錢價又復兩歧票錢一串較銅元相隔一二分不等市面交通殊多滯碍若非設法保全必至流弊無底理應傳集商業同心協力遵守示禁如遇有不兌銅元之票一槪不得交接謹擇九月二十七日兩句鐘在火官殿集議以肅禁章而昭劃一凡我商業中人務乞早臨是幸 
[飭屬收回賽品舉辦陳列所安慶]  
　　皖撫頃據江西咨准憲政編查館議定九年籌備憲政期内各府屬設立商品陳列所必須次第舉辦將來南洋勸業會閉會時各地方官紳如能設法多籌經費將各處物產賽品購回設所陳列俾工商藉資研究則受益更無窮現當即札行勸業道札屬遵照 
雜記 
[飢民搶刧可惡揚州]  
　　揚州南門外日前飢民聚衆滋閙竟至閉城茲悉前月二十七日該飢民等紛紛南下地方官會同緝私營王統領在城外督兵彈壓一面封船散糧資遣當日情願回清江者頗不乏人率皆可以理喻惟一般無賴之徒藉留揚爲名見各人願遵資遣者甫經登舟强行滋閙不容開行亂擲磚石不得已船復停岸岸上饑民紛紛入船將船户之客貨及洋錢一百餘元悉數搶去王統領當時拿獲率衆行搶之陸鳳山吕有瑞二名擬即請令正法旋由江都方大令勸阻當一面電禀各上台核示刻奉臬憲電飭即嚴訊詳辦仍一面妥辦資遣毋使流離失所 
[梟匪攔入可慮杭州]  
　　梟匪自前年余孟亭伏誅後匪勢瓦解不料本年死灰復燃屢肇巨案上月念四日下午有蘆區船及無錫快十一艘裝載布疋米袋雜貨等連墻來杭其時三點餘鐘過嘉興十五里之某村突見槍划船十七號停泊該處每船五六人七八人不等帶有洋鎗刀械等件各商船知其爲匪惶急萬狀雖督促夥伴拚命行駛終恐不免所幸兩岸農夫及在田工作之人甚夥人語嘈雜各匪船虎視耽耽究竟不敢動手致各商船逃脫虎口得免危險日前來杭對人傳述猶慄慄股悚汗流頰背據個中人云前年小火輪被刦卽係此種鎗船然從未敢攔入嘉興以上今幸時間尙早如在昏夜則不堪設想矣 
微言 
[人體自治說（孤）]  
　　有病者上下不通。中氣阻隔。表裏失治。麻木不仁。外感交乘。内體羸弱。病幾於殆。 
　　靈魂憂之曰。一體不治。累及全身。病之由來。匪一朝一夕之故矣。脫令軀彀不存。吾神明其安宅。 
　　顧此病入膏言。即有醫國手恐無以奏效。非自治不爲功。 
　　腦者君主之官。神明出焉。雖一身之所統。然萬幾縈擾。保無叢脞之憂。自今以始。下令。於諸官。其頒布憲法。實行地方自治之制。 
　　於是以頭部神經統系之區。即定爲神京中央集權之地。首改官制。使聽官司都察視官司警視。口舌司納言。鼻管司通政。以逹上下之情。宣久鬱之氣。 
　　復以神經爲郵傳部通。電線於各地。以靈通全體之機關使。皮膚當外交以。保護内部之自治防禦外界之刺激。 
　　其餘各體莫不令殫其自治之力以。保衛全體消化器則令消融内界之畛域。排泄器則令排斥内容之腐敗。呼吸器則令疏通民氣吸收外界之新鮮空氣。以補内治之不足。 
　　心腹之地。最爲要害之所在。組織内治之法尤。務完密四肢爲外藩。改變行政之畵與。各處一體行自治之制。 
　　務常令全體運動。勤操練。庶壯健其體魄。以養軍國民之體格。 
　　於是各體咸灌注其熱血鼓舞其精神。脈絡。疏通圑體。竪固塞者通之。腐者去之。而人體乃大治。 
　　君子曰。觀於人體通乎治矣。 
傳紀 
[微菌學發明大家洛白爾脫靠哈氏小傳]  
　　西歷一千九百一十年五月二十八號。全珠古今歷史最有價值最足欽佩之大偉人。洛爾百脫靠哈氏。因病逝世。自噩耗傳徧歐洲後醫學大家無論。識與不識。奔走相告。咸謂造物不仁。奪我碩彥。殆皇天不欲。人類增進幸福也耶。何洛氏之未登壽域也。洛氏門人甚衆。其中以日人杞山太督爲最著故杞氏特爲開追悼大會於洛氏靈前率與會者行一鞠躬禮以表哀思 
　　洛氏德人。一千八百四十三年生於德屬克司老太城。性耽醫學。妙悟絶倫。專門醫學畢業後。即充亨寳城大醫院副醫生。未越五載。遂充爲正醫生。自此悉心研究微菌諸學以爲治病未得著手成春者。由於未得病之原因耳。故以檢察查病菌。發明療治液及預防病菌之侵入爲志願。得此方針後。醫界之黑幕頓闢。人類之幸福忽增。其建大功於世。豈一朝一夕之功所能致哉。猶花之有苞也。必有先驅者以引導之。養成之耳。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[資政院旁聽錄]  
　　九月二十六日議事 
　　按資政院二十六日議事已入初二日傍聽錄欄今又接是日議事報告較前尤詳故再錄之 
　　下午一時半開會倫貝子消假入議長座議員到者一百四十八人倫議長首登台報告謂本院具奏案已經呈遞欽奉諭旨當衆官讀衆起立表敬意秘書官報告文件共九種楊廷綸起謂福建諮議局因爭預算案有歲出無歲入將停議此事關係重大請衆决議卽日復電令該局遵辦議長答此事已咨度支部俟部復文到再行斟酌邵羲謂前有直紳陳請禁止纒足案昨經陳請股審查可勿庸核議本員以爲此事關係國民敎育不得輕易看過據細則二十三條若議員提起倡議得三人以上之贊成應作爲議題刋入議事日表應視此例行之議長因詢全院意思衆皆贊成孟昭常起言請速定官制事議長即今說明理由孟言大致謂前有各省諮議局陳請速定官制稅帖經陳請股審查著勿庸核議者所據理由以陳請書說明内閣已極透澈而官制亦包含在内故本員則以爲内閣自内閣官制自官制本是兩事决不可混而爲一應提起倡議於時江謙登台說明贊成前說辨論至數十分鐘之久其言頗周到大致謂前奉上諭定官俸須俟官制編成之後本員謂此不特關於官俸問題於一切行政問題均有關係又謂國會如汽鍋官制如機器從前政體爲專制故官制簡略政策純在消極的無爲今日政體主立憲萬事皆須分析詳盡故官制複雜策在進取政體不同組織方法亦不同所以機器速須改良譬如從前織布之機器而今日用之以紡紗其不能周密精細明矣官制亦然數年以來預備憲政章程日益多而仍從前官制不特難行且極危險此即機器不改良之故也日本預備憲政亦定九年我國倣之然日本預備之初即從司法機關下手吾國現在章程極多而頒行之後終難實行以不從根本徒事枝葉故無效也現在籌備憲政先須議定方針方針如何即先定官制而後自治始能有成日本及西洋各國皆此主義今中國不然乃以自治爲先官制爲後以籌備清單觀之其謬當可明了其用意所在殆欲俟國民程度增進乃定官制今士大夫亦有論官制不必遽定者實則官制不良自治决無進行之日此本員對於速定官制之意見也復次論及立憲政治國會第一内閣第二官制當在第三清理財政第四何以言之官制不定財政終不能清理且决難望其統一也（衆拍手贊成）時方還起謂官制一事前經奉有上諭江說卽上諭所謂提前者諸人辨罷隨即開議本日議會第一事仍爲前日未决之地方學務章程汪龍光謂前日大衆皆討論大體以致意見紛歧終無成議若每議事均如此殊多不妥今日須逐條討論逐條議决不可再如日前之紛擾須遵再讀手續辦理方爲合法不然虚擲時光甚爲可惜請議長從速即明白宣示李榘謂前日因有緊急之國會問題故此案草草通過未能討論此事關係甚大非明定宗旨之後不能討論其條件現在地方學務章程議歸地方自治辦理然恐流弊滋多何以言之從前地方學務皆由勸學所經手鄉人心目中只知有一勸學所今若將勸學所廢去亦覺窒碍難行蓋勸學所開辦最早其從事者多屬地方公正紳士辦警察者次之今辦自治者率皆從前極腐敗而反對新政之人今以地方敎育託之彼輩安見其利本員之意不如從緩再議請議長諮詢大衆意見提出爲修正案云云（未完） 
本埠新聞 
[工部局防衞鼠疫之舉動]  
　　英美工部局恐鼠疫流行派員至阿拉白司脫路附近甘肅開封七浦等路按户檢查無知婦稚因起恐慌各情已紀本報茲悉發現鼠疫致命之家係在阿拉白司脫路東首甘肅路源昌里口袁森茂柴炭店因染鼠疫業已連斃二命而緊鄰亦有相同之症發現當經工部局西員將毗連之荳腐店靝鑫齌首飾店等市房八幢及源昌第三第四兩里中張公館等六石庫門居民人等一併於前日勒令出屋至屋内器皿由彚司捕房派捕日夜輪班看守各物主不得擅行搬動并防宵小行竊旋即將各房門牕關緊並將漏風之處用紙封糊又令各工役將屋外之地掘深尺餘圍以凹凸鉛板禁止居民出入昨日始由各物主將屋内各物搬出而門牕亦遂洞開復飭工役將地板樓板撬除盡淨用除疫藥水洗刷爲掃蕩疫氣並使鼠無遺類之計昨日午前工部局各西醫等均至該處詳加察勘一週而去而北山西路一千四百七十一至七十三三家如燧利柴炭店陳宏揚命館及某姓家亦因臥病者多爲工部局衛生課西員查悉除立將各病人送醫院療治並令無病者出房外亦受工部局同前之處置此工部局愼重衞生除疫務盡之至意也在該居民飲食不潔平日不知衞生爲何事以致因疫而病或竟因疫而死固屬可恨亦屬可憐然各房東固與各房客有密切之關係者平日亦漫無覺察更不知思患預防設法蕩除致貼近被疫之鄰居受倉皇之搬遷意外之恐怖而距被疫者較遠之家亦受工部局西員日日升堂入室之檢查羣作遷地爲良之計各房東亦未免放棄責任矣 
[金琴孫遇害八誌]  
　　金琴孫遇仇被害一事已七誌本報茲悉英美總巡卜羅斯君與五十號西探頭目阿姆斯脫郎以租界迭出暗殺重案殊與治安大有妨碍除飭探目李星福張寳榮包探劉森堂分往金君平時所狎各妓院及是晚同席諸人處查詢外連日搜查証據不遺餘力昨復諭飭該探等將金平日自書之請客簿底及邀金之客票分别吊閱以憑悉心研究並嚴諭該探等凡於似有關係之處須明查暗訪務得眞相 
[路政處改建橋梁]  
　　南市冷僻各巷現經城自治公所路政處修砌平坦便通車馬業已竣工刻又擬將大東門外護城河東岸壩基橋小吊橋及南首之新安橋等一律放寛改平翻造駁岸換去欄樁以便將來馬車直逹城内業已估勘先將駁岸興工矣 
[僧界對於清查公欵公產之綢繆]  
　　本縣田大令昨據江蘇僧敎育會松屬事務所應乾申稱據松江西門外李塔匯延壽寺住持僧𡷫　 
 
 

Page 19

 
 
到所報告現爲城自治清查公欵公產事務所飭着婁縣簡書將該寺田房租簿兩本吊去並有華亭縣南鄉位育巷僧廟等處屢次勒令塡表未果續於七月念五日申刻奉到婁縣告示内載明十日限期而硃標尙係六月念九日逾限已經二十六天始行發給各寺以致松郡寺僧紛紛到所報告伏查各寺院所有廟產不出募化自置兩項惟辦理地方自治清查公欵公產事務所多誤會侵奪廟產（中略）亟應劃清界限以杜紛爭除將奉發婁縣妙嚴寺禪堂西房西林寺西禪寺潮梵禪菴揭示五道分别呈送道府憲察騐理合具文申請仰祈憲台鑒核俯賜備案並請照會城自治公所清查公欵公產事務所劃清界限以杜紛爭實爲公便除申呈道府曁請江蘇全省僧敎育會呈請各大憲察核外爲此備由申呈伏乞照驗施行等語現田大令已照會上海城自治公所總董李紳查照議復矣 
[巨騙送縣訊辦]  
　　巨騙金谷亭（即陳輔臣）王百秦（即王伯欽）同寓靖遠街四十九號客棧内僞造江南禁烟公所鈐記冒充調查員專在租界内冒官撞騙被人函知新閘捕房探目米順將金王二人拿獲並查出假公文等各物一併解至公共公堂訊判押候查辦在案昨日復由捕房將二人併解公堂復訊金等供稱曾與在押縣署之曾子唯同寓數天此項公文鈐記實不知何人之物孫襄讞商之英領以金等已由曾子唯在縣供明判一併移送上海縣歸案訊辦 
[地販仍未解縣]  
　　地販沈學安因與許陳氏地皮糾葛曾被陳氏扭入梵航渡巡防局著交地保看管候示嗣沈乘隙脫逃匿居租界由該巡局移請公共公廨將沈提案擬送上海縣訊辦而沈則不認華界居民致未送縣昨日復由捕房將沈解至公廨請爲發落寳讞員以沈久居華界曹家渡地方曾充地保且華人與華人涉訟自應送縣訊究詎商之陪審西官英副領事康君康君以沈由捕房查明實係住居答界不允解縣寳讞員曰沈係華民並非西人捕房何苦如此保護惟此案設竟通融免其解縣我恐嗣後歹人凡在華界犯事者均可逃匿租界倚賴捕房或於租界犯案亦可逃至華界捕房至華界移提時設我華官亦竟援此辦理豈非此等歹人之幸請貴領事三思之旋又磋商良久判仍帶回捕房候再商辦 
[索賄反爲行賄]  
　　浦東爛泥渡商民竇金榮等十餘人昨晨同至公共公廨遞呈公禀並據該商等聲稱上月下旬有水巡捕房包探何阿春帶同探夥多人將是處商民張恒生軋入茶館内誣指收買和豐廠所失機器上銅件向之嚇許洋一百元旋由鄰人張阿瑞出爲理勸該探減至五十元給以四十元仍不滿意遂爲先發制人之計將此洋指爲行賄眞贓拘案朦禀奉判張阿瑞送縣收押兩禮拜張恒生交保候提到竊賊順生再訊所有呈案洋四十元已給原告商等以二人久居爛泥渡均係良民今竟遭此奇寃委難坐視爲此赴案公禀請將該探治以誣良嚇詐之罪寳讞員諭各退去候查明澈究 
[周友蘭乘隙濳逃三誌]  
　　森源莊經理周友蘭在押脫逃業由公共公廨將其胞兄周鶴卿提獲嗣因信票未經領事簽字諭令拘留捕房在案昨晨由探將鶴卿解廨請爲核示寳讞員以事關錢債着即改押本廨候訊 
[店夥自刎續誌]  
　　新北門大街萬豐康烟紙店夥劉松泉持刀自刎已紀前報昨日捕房將店主王福紀曁死者之母舅馮瑞海傳至法公堂請訊王供劉在店内並無與人口角等事未知如何出此不策馮亦供稱松泉身前未聞與人有隙商人係松泉之母舅甥媳亦由商人出資娶來夫婦素睦是實判王交保候再查核 
[參觀救火會鐘樓之終了]  
　　城廂内外救火聯合會上月二十八日開會所鐘樓落成大會因會塲狹窄未能遍請來賓是以於二十九日起至本月初三日止送出來賓參觀劵一萬五千張昨日來會叅觀者有男賓三千餘人女賓二千餘人甚爲熱閙當經該會佈告所有發出之參觀劵以本日爲限逾限槪不招待亦不收回云 
[城内]  
　　同是公益○前晚救火聯合會開全體職員特别大會提議城自治公所假該會所附設城内中區清道路燈事務所一事當經多數贊成遂議决允准 
　　初試警鐘○前晚三鼓時姚醫馬弄某姓家不戒于火旋經鐘樓告警由各救火社急驅皮帶車臨場救熄計焚毁房屋一椽 
　　責有攸歸○城自治公所衛生事宜前以中區尙未設立暫託醫學研究所某君權盡義務今中區已設辦理有人某君即于昨日將一切事宜移交自治公所悉歸中區經辦 
　　恐已有人○本縣田大令昨日出示略謂十六舖地甲裘鎭病故之後曾經出示召募嗣因無人投充諭飭　連之二十三七舖地甲錢德十舖地甲張仁暫行兼管茲因該舖地方遼闊且商務素稱繁盛又届冬令防務尤爲緊要合再出示召募並諭飭捕役選舉熟悉舖務願充斯役者從速具同認保各結呈縣聽候給諭承充毋得觀望 
　　分期償債○瞿春林曾將田單向蔡沈氏抵洋二百元迄今本利無着由氏控局解縣提訊判瞿還洋二百四十元限本月杪與年底各還三十元餘限明年三節拔還交差覓保 
　　便宜姘夫○蔣嚴氏背夫來滬借宿某小客棧與顧小弟姘識近由氏母嚴金氏尋獲禀奉本縣田大令提訊判嚴氏掌頰二百下交母領回管束顧申斥省釋 
　　倚仗洋商○朱祥雲之已故妻父前將方單一紙抵於徐俊卿今向回贖徐以洋商出面轉契圖吞朱即控縣提到中人朱根發訊判交保清理 
　　道批照錄○裘鴻年禀批案經前道親提訊判一面札行海門廳將前封謝屋召變給領並查明有無隱匿别產一併封抵在案茲據稱謝志恆忍又串出日本人稱該屋早經抵押日商欠欵延律師函廳阻攔以爲抗拒之計實屬刁狡已極候再行文海門廳據理駁斥將產一併發封召變以資抵償可也着即知照節略附 
　　一路巡局批詞○商民朱培生葛鴻卿王順生侯昌熾等禀批東城糞船日間不准停泊前經本分局示諭查禁在案茲據來禀此項糞船現又移泊彩衣街沿河一帶日夜傾倒穢氣流溢等情殊於該處商民衛生有礙着該鋪地甲迅卽傳諭糞頭遵照前次示諭勒令各糞船以後毋得再在該處任意停泊違即解究至所稱恃衆滋擾借端索詐一層究竟若何滋擾若何索詐未據切實聲叙並着該舖户查問虚實復候核奪無延民婦顧朱氏禀批據禀舖甲潘世明爲吳才寳担保會欵藉詞延諉等情是否屬實候飭傳案着交追理 
　　官事○滬軍營管帶縣丞王雲華龍門師範學堂代理監督賈季英又庶務員葛尙冲昨均到道禀見 
[南市]  
 
 

Page 20

 
 
　　查獲匪徒○西門外斜橋貧兒院内之傭婦顧杜氏於上月念八日携洋五十元行至西門内關帝廟前突來甲乙二匪誘至城根用鉛餅掉包將洋騙去氏即報告西區由探查有匪目管榮齋匿居西門外壽祥里拘管詰問稱由同黨張正東與其徒弟薛阿四所爲遂將薛曁分用贓洋之張雲標一併解區移送工程局押候訊辦 
　　認加車捐○十六舖南首自興造寗紹馬頭棧房以來經該公司在工程局認繳車捐俾承運行李貨物車輛直逹馬頭茲又願再加捐准其在馬路繞行以免阻碍營業惟聲明至四號棧房爲止不再南行昨由局中派巡員前往勘驗謂須再立木牌以示限制云 
　　爭嗣阻殮○太平馬頭同泰蒲包店主婦顧氏前日病故因乏子嗣由其婿顧榮祺承繼旋由氏之寡姪媳率夫弟顧海忠前往阻殮遷延三日嗣經該婿赴縣喊控飭差至工程局協同地甲巡士前往押殮 
　　負債纍纍○黃鄭氏等前至工程局控李瑞生將浦東爛泥渡松盛醬園地產方單抵銀數千兩以租作息延不了理奉判交保理處迄仍延抗茲又有通濟號夥朱祥前附控被李將方單抵去銀三千兩除還尙欠本息銀一千一百餘兩久懸不睬求請追理經湯裁判復訊李供現在無力願於年底理楚判限三天覓保出外着於兩月内分别理明如違押辦 
[閘北]  
　　罪不至此○鴻大公司收租人安子元咋扭租户陳依賢至四路一區控被欠洋十餘元私行搬遷經黃巡官審訊陳供欠租是實因一時無力歸還求宥安即請辦判陳戒責二百下詎安尙不滿意要求將陳枷號數天發該處示衆巡官以其所請荒謬申斥不准 
　　不能取信○老虎灶主陳茂彩係江北人因向嚴瑞祥訛詐小洋五十角被某地保知風禀明四路一區黃正巡官提案訊判押候追繳贓欵並罰洋二十元在案昨陳先繳洋十元餘求交保出外再行措繳巡官以其居心狡詐斥不准行仍押候繳洋核釋 
　　姘識已久○蘇州人張金泉偕姪阿林至四路四區控稱小的之妻凌氏於光緒二十六年份來滬帮傭私與沈阿林姘識請爲提究昨由四區飭派巡士將該氏提獲移送一區經黃正巡官研訊氏供與沈姘識時實由姪兒阿林之母張楊氏爲媒判氏還押候提沈阿林到案再核 
　　母屬無良○江北婦人張周氏偕子國臣至四路二區控稱養媳金如意前被其姑金德寛與嫂金孫氏串拐來滬押入四馬路雉妓院内賣娼請爲究辦當經該區副巡官將金逮案一併移送一區昨奉黃正巡官質訊一過因如意現住租界判將金暫押飭氏赴英公廨控請提案核辦 
[英租界]  
　　驟難訊辦○無領事管束洋人馬力司活底在百老匯路一百三十三號屋内用刀戳傷俄婦飛格被美捕房西探查悉當將該洋人拘入捕房嗣因患病保出咋經公共公堂傳訊當由捕房代表侃克律師上堂聲明被告有病未克到堂諭候該被病愈再訊 
　　妻父朦控○江金寳控婿姚蘭亭停妻再娶曾經公廨訊供不實昨復飭探將江提案判押候過堂訊奪 
　　聚賭受罰○甬人王阿亭住居雲南路一百五十七號屋内前晚紏同張阿才陳炳全李梅生王阿全曹小言李之香等聚賭被探查獲一併拘入捕房昨解公堂訊明判王罰洋五元餘人各罰洋二元一併充公賭具銷毁 
　　來歷不明○虹口海寗路元豐押店夥翁阿三慶隆押店夥翁阿興均因收押來歷不明之西人衣服等物由探查悉昨將二人一併傳至公堂訊明判翁阿三罰洋四十元翁阿興罰洋十元一併充公 
　　欠租被控○英商新瑞和洋行控龔半樵魏友卿欠租不付等情昨由包探將二人傳至公堂判龔交保候下禮拜一訊核魏旣將租洋四十元繳案着即開釋 
　　僞造支票○鄭洽記全昌成永興隆等店舖控徐恆昌用假支票騙去值洋四百餘元之大土等物昨由包探將徐拘解公堂請究先據見証周廷秀傅阿和等上堂証明徐自稱寗波坐莊客人將永餘莊計銀三百五十二兩九錢之假支票騙貨逃逸後在四馬路尋獲等語孫襄讞得供後即商之英潘副領事判徐先行枷示一月期滿再押西牢兩年贓交各原告認領 
　　流氓復來○廣東流氓梁湘泉迭次懲辦逐出茲又潜來匿居天潼路李阿法鄧仰源等家内由探查獲昨將三人併解公堂請究判李押七天鄧開釋梁押候下禮拜五查明訊究 
　　不認收贓○德和輪船控胡小三子王阿二等串竊大小土三百餘隻一案昨由捕房將鎭江提來之收贓婦人嚴任氏並同黨張阿四併解公堂訊究原告代表姜忠標投訴前情求究訊之張等供稱土係黑炭六子與李姓等運至氏家售去計洋七百二十元質之任氏供在鎭江開設裕昌客棧不認收贓判分别押候提集人証再訊 
　　果否知情○楊阿高控王施氏拐匿伊妻張氏一案昨由捕房將知情之徐殷氏提至公廨押候法公堂來文再核 
　　私揭封條○嚴周氏因欠劉景德租金被控將屋發封在案前日氏私揭封條入内取物由劉報請捕房昨將該氏拘至公廨請究判氏繳洋十二元准予啓封 
　　串竊衣箱○方順寳李子香在大東輪船上串竊張彬文之衣箱一只由探查獲昨解公堂請究判各押兩禮拜 
　　男女私逃○薛掌生誘拐羅陳氏之十六歲女兒彩金至蘇州由挆將男女查獲昨解公堂訊明中西官以各有不合判薛押一月女押一禮拜期滿交其母領回管束 
　　旣拐又竊○夏湘雲控沈鳥生等串拐姪女夏三寳並竊值洋一千六百元之金飾同逃由探將沈查獲昨解公堂請究判押候提齊人証再訊 
　　須問見証○流氓杜阿三混名小茄門持刀恐嚇攫取吳尙之陳禮泉衣洋由探拘解公堂收押在案昨復訊究杜堅不承認判仍還押候傳見証到堂質訊 
[美租界]  
　　婢女潜逃○住居武昌路三百五十四號之某姓昨投捕房報稱前晚逃走婢女一口年十六歲名金鳳請爲查緝捕頭准之 
　　疑竊無憑○密勒路廿一號某匍人家傭婦陸薛氏昨因失物疑被侍者王阿英所竊鳴捕拘入捕房捕頭以氏所控毫無憑証斥不准理 
　　馬夫違章○馬夫嚴元堂近因失業在海寗路一帶代同業兜攬坐客稍分餘潤昨被四十九號西捕查見因違警章拘入捕房押候核辦 
　　横衝直撞○王阿二昨拖包車過靶子路撞壞五千九百六十二號人力車之葉子板由捕拘入捕房請爲核辦 
　　流落他鄉○謝慶雲在途向人求化回籍川資被捕拘入捕房捕頭憫其落魄釋之 
[法租界]  
　　賣良爲娼○漢口婦人王氏將憐婦張馬氏誘拐來申押入王陳氏花烟間内爲娼近爲氏夫張裕坤訪悉來申報捕將馬氏及鴇王陳氏一併拘入捕房送廨訊究馬氏供被王氏拐來托詞代薦帮傭串通陳益生立據以陳聚昌出名並由英界華捕閔玉璽作保押於王陳氏處旋由英界西探將閔押送至案閔供與陳聚昌係是表兄弟故爲担保並不得錢聶司馬判閔交英探帶回限禮拜一交到陳聚昌再究 
　　不應行兇○邱項氏前日失去綢裙一條由二房東指爲同居龔福榮所竊向論不認互相口角致將項氏打傷報由捕房送廨訊究龔供因項　誣竊與之口角判龔押三天並着貼償醫費了事 
　　扣留什物○剃頭店主紀長卿積欠房東嚴正祥房金五十餘元遽自遷移爲嚴偵悉拘送捕房解廨紀供店係朱學才所開小的並不預問判紀開釋准將店中什物交付房東收管抵欠 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張第二版H ] 
專件 
[江西秋操閱兵處簡章]  
　　第上章總綱 
　　閱兵處辦理秋操期内審判及一切設備事宜 
　　撫憲親爲總監校閱大操督辦閱兵處一切事務 
　　閱兵處勤務之區分如左　一秋操審判處　一秋操經理處 
　　第二章秋操審判處人員之編組 
　　總參議官一員　副參議官一員　中央審判長二員　專屬審判長二員　審判日記官一員　編纂戰報官一員　中央審判官若干員　專屬審判官若干員　執法官一員　一等書記官一員　二等書記官一員　照料委員六員　隨員四員　繪畫員一員　司號官一員　司事生二名　司書生二名　傳令夫若干名　勤務兵十二名 
　　第三章秋操審判處人員之任務 
　　總參議官禀承總監規定軍隊出操人數指定演習之地叚及日期籌畫演習之次序及方法贊助總監所下訓令命令及通告並授與軍隊演習之總方略綜核演習間及演習結局之戰報情報之編纂 
　　副參議官禀承總參議官擘畫右列事件 
　　中央審判長禀承總參議官掌管各審判官送到之戰報情報之接收擔任軍隊演習之指導及批判 
　　專屬審判長擔任獨立一部隊演習之指導及批判記載戰報情報直接通報於中央審判長 
　　審判日記官記載閱兵處每日所下之命令及軍隊指揮官所呈作戰實施報告各審判長所呈判决之條件以備編纂大操日記之張本 
　　編纂戰報官担任每日戰鬥之經過及兩軍作戰預定文件之編纂 
　　中央審判官輔助中央審判長擔任前列各事 
　　專屬審判官輔助專屬審判長各任一部隊之指導及批判記載戰况及演習之經過直接通報於專屬審判長 
　　執法官禀承總參議官凡屬陸軍警察又地方警察送到或報告違犯軍紀風紀軍人之處分均歸其職掌 
　　一等書記官秋操日期間禀承審判處總參議官辦理文牘及收集各審判官報告之文件及其記錄秋操之前則禀承經理處總辦辦理文牘並掌管收發等事 
　　二等書記官帮同一等書記官辦理右列事件 
　　照料委員與經理處各員恊議照料閱兵處隨帶人員並中央審判官長之伙食宿舍及夫役馬匹各事 
　　隨員以二員輔助中央審判長參與籌畫整理庶務以二員擔任與秋操經理處各委員之交涉 
　　繪畫員分任繪畫戰術畧圖等事 
　　司號官受閱兵處臨時命令以五種號音（一暫停戰二架槍三官長集全四續行演習五收隊）傳知各隊 
　　司事生直隸於照料委員任照料勤務 
　　司書生任書寫油印之勤務 
　　傳令夫分乘馬徒步兩種臨時在馬步兩隊挑充供傳逹命令及通告之用 
　　勤務兵由巡防隊選充以六名供總副參議官之使用餘六名聽照料員之指揮 
　　第四章秋操經理處人員之編組 
　　總辦二員　會辦一員　帮辦二員　提調二員　一等書記官一員　二等書記官二員　採買委員二員　會計委員一員　兵站委員六員　運輸委員四員　照料委員四員　差遣若干員　司事生十一名　　司書生二名　勤務兵五十九名 
　　第五章秋操經理處人員之任務 
　　總辦總轄兵站勤務督率提調委員處分給養經理衞生經理兵器材料之補充及交通通信輜重搬運等事務 
　　會辦會同總辦協議籌畫右列各事 
　　帮辦輔助總辦分辦右列各事 
　　提調以一員兼兵站監禀承總辦率同各委員專辦右列各事以一員總核秋操應用兵器彈藥馬匹車輛器具材料之細數掌管兵站間之司法演習地之賠償調查物品之良窳價目之低昻等事務 
　　一等書記官卽以秋操審判處一等書記官兼充任務見第二章 
　　二等書記官一員即以秋操審判處二等書記官兼充任務見第二章又一員直屬於秋操經理處提調辦理文牘並掌管收發等事務 
　　採買委員以一員採辦米菜油鹽以一員採辦柴草及豆並分任演習地點附近軍隊糧秣之補充 
　　會計委員主計本處之收支並擔任演習地點附近軍隊糧秣之補充及大宴會之一切準備 
　　兵站委員分管南軍第一二三兵站北軍第一二三兵站之給養及軍隊糧秣之補充並任補修道路等事務 
　　運輸委員分管水陸運輸及運輸應用船舶雇夫給價並與採買會計兵站等委員協議審定集積所及兵站之位置妥爲分配存儲等事 
　　照料委員照料各界隨觀員與本處各員協議關於招待應用之食品器具及宿舍並掌管分送各隨觀員圖書文件說明演習之經過審定報館隨觀員可否登報之事件 
　　差遣受總辦提調臨時之指揮 
　　司事生分隸採買會計兵站委員各一名餘二名隸於照料委員任照料勤務 
　　司書生任書寫油印之勤務 
　　勤務兵由巡防隊選充提調各用二名（四名）採買會計兵站委員各用四名（三十六名）運輸委員各用三名（十二名）照料委員及書記官各用一名（七名） 
小說 
 
 

Page 27

 
 
[奇情小說鸚鵡禪（六十八）]  
　　曰然則甚佳。將入。而蘭痕已聞聲出。手小犬一。即曩時哈羅所贈者。因撫其犬。曰樂兮。（犬名）汝主來。樂何如也。犬見其舊主。搖尾環繞。賽姆森夫人知彼二人。必有密談。先辭而入。哈羅與蘭痕斯時在精室。相叙闊别。歡濃膠。漆芳挹。椒蘭。久之。旋携手同至一茶會。茶會爲五層之樓内設錦幛繡屏。外有綠色欄環之。下臨市逵。紅塵匝地。歌吹四起。車聲馬聲。鞭影帽影。往來不絶。四座之上。欬唾興雲。烟絲裊日。猶憶彼二人。從前於此間躑躅。時時憑樓縱眺。聊逍遙以容與。今乃劉郎重到。舊人無恙。勝景依然。彼此歡然道。故皆喜躍欲狂。而哈羅尤加意綢繆。以其全身精力。疇昔之向琴宜者。移之蘭痕。一時之知其事者。亦譁然以尾生之信。稱哈羅矣。 
　　嗟嗟。退人若將墜諸淵。進人若將加諸膝。世情險薄。來日大難。彼哈羅素稱長者。然苟邀幸萬。一得與琴宜訂爲夫婦。則斯時更何知有蘭痕其人。至是而影隻形。單無聊已甚。乃一遇蘭痕。即用其摯愛之情。以爲蘭痕固已之良偶也。不知蘭痕當哈羅未至。瓜年已及。蘭盟尙虚。雖時以待哈羅爲言。而實則彼於哈羅。未能無情。其最注意者。初不在此。有伊梯可路馬（人名）實爲其所鍾愛之人。誓海盟山。早成密約。孰知蕉葉有心。楊枝無意。數日前伊。已别與馬丁白梅結婚蘭。痕知之因。患與得來得加相似之疾。幾疑此身將無所歸宿。今有哈羅來。始竊竊自幸。謂失諸東隅。收諸桑榆。亦計之次耳。 
　　兩人在茶會中。共半小時。時相視而笑。終乃由哈羅首以婚約爲言。蘭痕玉貎娉婷。雖略遜琴宜。而性情和靄。較爲率眞。無幾語。卽慨然諾之。哈羅歡喜逾分。欲親其吻。以耳目衆多。恐自貽輕薄之誚。乃止無何。雙影翩韆。仍携手而返。則賽姆森已歸矣。 
　　賽姆森見哈羅。喜亦特甚。告以其妻之時常垂念。臨没。猶呼蘭痕前曰。哈羅誠樸。非浮滑少年。他日終必來。與汝結婚。嗟乎。吾親愛之哈羅。汝來何暮耶。！哈羅别蘭痕後。雲山遙隔。魚雁未通。自問實不無赧汗。至是乃故於賽姆森前備致誠意。兼謝疏闊之罪。翁壻一堂。其樂融融。蘭痕亦侍其父。時作嬌態。 
　　聚談之頃哈羅見窗下設琴二。於曩者曾加手澤。啓琴而歌。音洪亮而和。聲情嫋嫋益感動彼美之耳鼓。旣息。蘭痕奏一曲和之。詞曰。 
　　相思幾載又逢君。芳草萋萋陌上薰。料是東風憐妾意。故敎春色與平分。 
　　歌畢。哈羅拍手稱快曰。知卿可人。遲遲芳約。合負荆以謝耳。二人方謙讓不遑。賽姆森夫人來請晚餐。旨酒嘉餚。時已於膳室整備。風暖瓊簫。月浸綺席。一窗之前。又另闢一歡喜世界矣。 
　　哈羅佯作客氣。欲辭。賽姆森夫人曰。先生。猶拘拘爲上賓耶。前番小别一去經年。累賽姆森先生及其女公子。有一日思君十二時之苦。今勿爲是故態矣。哈羅乃笑答曰。敬如尊命此時即夫人下逐客之令。亦不忍復去。有一分鐘離此間也。言已。各鼓掌大笑。 
國外新聞 
[英國將簡國務大臣預聞]  
　　初二日倫敦電云每日郵報載稱英政府不日將添簡國務大臣一員統轄自治之各領士現在之殖民部大臣仍按現制管理殖民地諸務 
[英國奬勵馬政]  
　　初二日倫敦電云英政府已允每年撥金四萬磅奬勵馬政 
[西京亂事不確續報]  
　　初二日倫敦電云據路透電報西班牙京城通信員電稱外間所傳西京有亂之說實屬子虚（以上譯字林報） 
[德太子啟程赴東]  
　　初二日倫敦電云據栢靈電稱德國皇太子已率妃啓程赴東同日柏靈電云德國皇太子已率妃乘坐德國郵船泊林斯路特維格號在其洛地方啓程當時送行者異常擁擠該船於午後十二點半鐘離埠羣衆咸懷極大之熱誠以祝其平安云 
[英國政界變動先聲]  
　　初三日倫敦電云馬萊子爵已辭去印度事務大臣之職簡爲樞密院院長現任殖民部大臣克吕維伯爵將繼馬任工部總長哈考脫君將簡爲殖民部大臣樞密院院長巴乞姆浦伯爵則將改簡工部總長云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
