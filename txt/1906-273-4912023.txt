# 1906 - 273 - 4912023

 

Page 1

 
 
   
 
 

Page 2

 
 
[電傳上諭]  
　　八月二十日奉上諭順天府府丞著裴維安兼署欽此同日奉 
上諭浙江寗紹台道員缺著喩兆蕃補授欽此同日奉 
上諭浙江杭州府知府員缺緊要著該撫於通省知府内揀員調補所　　缺著　孝復補授欽此 
[電傳宮門抄]  
　　八月二十日召見軍機唐紹儀 
[論中國宜採用德國聨邦制度]  
自十九世紀以來。民族主義。演爲帝國主義而强者幾以弱肉强食爲天賦之權利。弱者幾不能一日倖存於地球。此何故哉。人類之智識愈發達。則天演界之優勝劣敗愈分明。非能攻取人土地者。即不能拒人之吾取。非有保護人國之野心者。卽不免被人所保護。一二壤地褊小之國。其民力之薄弱。旣不足捍衞國家。財政之缺乏。又不能擴張軍備。乃不得不組立憲法。（據國際地理學公立憲法者謂之聨邦國各有特别之憲法者謂之土地合同國）聨合與國。而急急　期消滅其對内之競爭。以致力於對外之競爭。瑞典腦威匈奥、政府、墨西、哥亞爾然丁、北美合衆國、德意志帝國、皆聨邦國之矯矯者矣。而政治學上于是　聨邦之制度。國際地理學　遂　然成一。聨邦國之種類。 
異哉吾中國之國體。也人之分者期其合而吾之合者幾于分二十行省之督撫。往往人自爲　。省自爲風。京内之呈則與京外不相屬。此省之事。則與彼省不相屬。庚子一役。京津獨當要衝八國之師。東南不列戰綫。此西人所以有一省一國之譏也。而尤甚者膺疆圻之重寄。行專制之獨裁。練兵則無政府制限之定額。課稅則無各省畫一之章程。論其權勢。無異於唐代之藩鎭。衡其品位。且逾於各國屬地之總督也。比者立憲之詔旨旣下官制之攺革漸定。將來區畫職守。集權中央。固在意計之中獨。是中國情形。有與他國不同者。各國木部。面積不甚廣大。市町村縣之地方長官。皆直接　閣部未嘗。有統治之大吏　。故其集權中央易。而吾國則因疆土遼遠。設置督。撫。重以守土之責。旣不能不稍予以兵權。委以統治之任。復不能不。多畀以利權。故其集權中央難。今若一旦改革。不但不合於情勢。且恐有妨于治安。若竟仍而不改。則政府旣以内閣擔責任之重。而督。撫更　外省有絶對之權。是於行政之方法。皆有不能完備者也。爲今之計。莫若參　聨邦制度。畫一各省之政治。聨絡各省之機體。而以督撫執一省行政最高之機關。政府則總握其綱領。如條約交通。幣制等類。徐以收其中央集權之效如是行之。庶各省泯同舟吳越。之猜内外如衆星北辰之拱矣。 
雖然、聨邦之制。種類亦至不一。其瑞腦威匃奥政府之兩王並立者無論矣。彼　美之聨邦則全權屬于議　。瑞士　聨邦。則對外各任國交。皆于中國不甚適用者也而惟德意志聨邦。各邦對于政府。有種種之權限。德意志之皇帝。有神聖不可侵犯之威權。國際地理。所謂聨邦帝國者也。七年戰爭以　。南北一气上下一心。皆汲汲焉。使各邦傾向于同一之規制以確立其帝國之基　。發揚其帝國之光輝。故千八百八十六年之條約及翌年草定之憲法。首以專一事權拱衛皇室爲重要之目的。并申明之曰｛各邦皆有對内之統治權亦不得與帝國威權相抵觸｝而皇帝則掌全國人民之政有劃定關稅租稅貨幣銀行交通之制。及審判法律派遣公使齊一兵制徵調海軍總理外交諸事之特　。其任聨邦自治。者惟初等敎育支配防軍及徵政直接稅選任地方下等官吏而已視吾各省督撫之權。未有加也。以條約的關係。謀共同之利益。倡鐵血之主義。擴國力之範圍。此其所以一躍而　于第一等國乎師之師之。好自爲之。是在創造時勢之　雄。 
[俄國派員往閱秋操京師]  
　　本年九月汴省秋操俄國業已派定駐京武叅贊額國羅届時前往彰德以觀中國軍容之盛（呂） 
[與英新便開議九廣路約京師]  
　　九廣路事久未議决現因英新使朱爾典到京聞外部卽照會朱大臣開議九廣路約想不日卽可和平議結矣（呂） 
[緬商請築鐵路直達中國京師]  
　　倫敦報云緬甸商務會員請政府設法建築鐵路欲使直達中國西部因陸地商家全用牲口載運貨物往往延擱多時故此路不建嗣後陸路商務難望進步云呂） 
[鐵路總理到湘長沙]  
　　湖南鐵路總理袁海觀大京兆出京後即赴湖　與卾督張宮保熟籌辦法現於本月初六日由漢口乘輪到湘所有招股一切事宜俟與湘紳商議定妥即當剋日興辦（佐） 
[陜撫聘用日本礦師開礦陜西]  
　　陜撫曹竹帥以陜省礦產豐富特延聘日本精於煤鐵事業之礦師七名來陜辦理開礦事宜現該礦師等已應聘赴陜聞在京毆美各國人多注意此事云（宜 
[電催各省認眞查辦礦產京師]  
　　商部各堂官以前此咨飭各省淸查礦產多有觀望遲延藉詞緩辦者查　金礦產外人久已垂涎况當　頓財政之際尤以礦務爲先應電各　將軍督撫迅卽嚴飭所屬認眞查明何處有礦礦質如何一一詳細列表報部設法自辦以杜外人窺伺而擴利權（諸） 
[兩湖礦案待新章裁判湖北]  
　　两湖礦案轇轕各領事及洋華商人屢催從連辦理卾督因礦務新章尙未頒行無 
 
 

Page 3

 
 
從裁斷日 
[贛撫查辦銅圓廠情形江西]  
　　贛撫吳仲帥奉旨查辦已革藩司周浩任内辦理銅圓廠弊　各節屢委幹員淸查迄未定局茲聞於原叅内銅每枚各省報銷四文汪西獨報八文一節頗爲注意因恐有意幹旋略爲洗刷則數目　　大　　難遮掩若據事直陳則周革司與購銅餅之吳革員難辭重咎是　各委員躊躇未定仲帥亦審愼周詳一時殊難覆奏至其餘各節業　悉心盤查粗有頭緖購銅回用一項亦經吳革員繳出十餘萬兩並麥省禀到伺候面質一切矣（丹） 
[銅元九廠歸户部管轄京師]  
　　户部現擬將各省銅元局祇畱九處皆歸户部管轄不歸督撫蓋欲集各省財政之權於中央政府也（呂） 
[整頓滇省吏治辦法京師]  
　　聞政府　滇省吏治亟需整頓現擬定辦法數條以備飭新任督臣酌核辦理一考查屬員賢否甄别去留　添募滇越鐵路護勇保護往來外人以防滋事一調查全省礦產從事開採以挽利權一廣設學堂以期敎育普及一興辦全省警察一立製造軍械廠多備軍械一一 
速練陸軍並多立武備學堂以造就軍人呂 
[江督仍擬奏獎辦捐人員江寗]  
　　日前政務處通咨各省督撫所有勸辦各省捐輸人員嗣後應卽停止給獎署江督周玉帥准咨以近來各省捐局林立籌勸萬難所有各處經辦員紳往往竭力勸募集成鉅欵似不無微勞足錄木年江南北各屬又被水災民情困苦將來冬賑春撫爲日方長尤賴各員紳分投勸　源源接濟若竟概停獎叙實於捐務大有妨碍當卽飭據賑捐局司道詳稱亦以捐務有碍禀請奏懇仍准给奬等語電詢各省督撫對於此事辦法亦均以奏請挽回爲言現聞玉帥之意擬奏請略加分别凡賑捐奏准開辦在議停保獎之先者勸捐各員紳仍請照章給獎其開辦賑捐在議停之後卽照現在新章不給獎叙日内即須繕摺具奏矣（甲） 
[議添設張家口將軍京師]  
　　政府久擬將張家口改設洋關現値議改官制之時鐵寳臣大軍機又復提議惟以責任綦重而監督體制較卑不足以資鎭攝擬請添設將軍一缺兼轄關稅事務聞贊成此議者頗居多數云（上） 
[欽派陳侍郎密查奉天財政北京]  
　　奉天財政爾來甚爲起色中央政府極深艷羨茲　欽派商部陳玉蒼侍郎璧赴奉密查帶隨員四人均户部中精於計學者並聞尙須兼辦奉天分設户部銀行事宜（陛） 
[道員赴日本考察政治長沙]  
　　湘省道員一班 
去歲曾奉升撫端午帥派文觀察富但觀察旭日赴日本考察法政警察銀行各事宜已經先後回湘現在又有任觀察國均奉龐劬帥派赴日本考察政治不日即當給咨啟行日） 
[侍御條陳要政述聞京師]  
　　日前有某侍御呈遞封奏略謂現在改良政治尤宜充實邊防請將伊犁新疆熱河等處一　開作商埠並條陳　　憲政請先釐訂憲法兩宮覽之頗爲嘉納原　留　　　　　　看（諸） 
[議請改併東三省京師]  
　　政府近議將奉天錦州府各屬以西之郡縣附人熱河作一省曰北直其直隷曰　直奉天與吉林合爲一省仍曰奉天黑龍江則另爲一省各設巡撫管轄（呂） 
[派員劃分两粤州縣界限廣西]  
　　廣西平樂同知現擬移駐賀縣信都地方懷集開建三縣亦應劃分地界昨粤督已檄飭肇慶　州平樂三府督同開懷賀三縣勘辦該三　遵即帶同測繪人員於前月念九日到官潭會齊先勘開建次懷集　俟勘定卽實行劃　云（玉） 
[湘撫注重法政學堂長沙]  
　　湘紳　　　本年四月間邀集同志在省垣開設法政學堂一所額設百二十名已經禀奉湘撫考選如額現聞龐劬帥於該學堂甚爲注重特委　李兩觀察充當監督已於本月初八日行開學禮（旦） 
[理藩院實行設學京師]  
　　理藩院設立學堂早有是議嗣以籌款維艱未卽開辦茲聞已决意設學考取本院司員人堂肄業其所授課程專注重唐古忒語言文字以便學有根柢派委辦理蒙部事宜（呂） 
[學部補缺之先聲京師]  
　　此次學部司員補主事九人補員外者四人補參事官二人書記官五人並聞補行奏調者亦有十餘人叅事官一爲林棨（日本留學　進士館敎務提調）一爲陳毅（日） 
[通飭蒙學設茶話會京師]  
　　京師督學局現研究改良敎育之方擬通飭各蒙學堂長於每星期設立茶話會聨絡各生之父兄人堂演說家庭敎育併調查學生之特牲不日卽將實行（呂） 
[淸查各省烟釐京師]  
　　禁絶鴉片已奉明詔亟宜詳籌辦法以期逐漸施行日昨政務處已通告各省飭將各該州縣每年徵收烟釐共銀若干造具淸册咨報本處限於三個月内一律報明以便核辦（呂 
[贛省洋務總局撫院文（爲洋商在内地私售彩票事）]  
爲呈報事前據南新二縣面禀城内佳由廟地方有假冐洋商牌號開設公司售賣彩票情事即經飭據稽查委員攸濟查復城内佳山廟　首淵源試館内設有德商懋記公司經理人吳益否又易家　吳姓屋内設有英商老發記公司經理人盧舜臣均係售賣彩票等情竊查上海初辦彩票曾經呼國領事禁止在租界　賣是彩票爲洋商永不應做　賣且内地向不准洋商開設行棧今程益吾盧舜臣等竟敢假冐洋商開設行棧私售彩票實屬有干禁律均應查拿封禁按律治以應得之罪即使果係洋商亦應照約辦理不能准其在城内設立公司作此種違禁營業即經飭據南新地縣差拘假冐英商開設老發記貨票公司之盧舜臣並假冐德商開設懋記公司之幫夥謝裕光先後獲案訊供不諱已分别詳請將盧舜臣貢生衣頂及　　光所捐從九職銜先行斥革各等情均經批准在案茲　漢口俄國租界律師李楠芳來函以漢口德租 
 
 

Page 4

 
 
界德商懋記公司主人克來兒前欲聘請華人爲外埠分律分銷律師因與程益吾　漢相識是以薦渠爲南昌分銷經理並非假冐請飭先將司事謝裕光先行開釋等情本局常即復以查中國各省開辦彩票均係奏明辦理向不准商人私自開設如山票貨票係屬白鴿票之類尤干例禁是華人尙不准其違禁私開何况洋商且洋商照約不准在内地開設行店是尋常貿易尙且不准何况此等違約犯禁之事從前上海初辦彩票各國領呈曾經禁止在租界銷售是中國彩票尙不允行銷於租界而可任令各國體面洋商冐爲不韙故違約章行銷此項私票於内地可以决其必無此事程益吾謝裕光均係華人旣在内地干犯中國法紀日應照例拘究該律師違約士預本局决不能承記等語函復在案除行南新二縣遵照前次批札辦理並飭勒限謝裕光將程益吾赶緊交案外理合具文呈報（丹） 
[南匯又有匪徒滋擾松江]  
　　沙棍張木春等爭奪蕩柴幾致肇釁經李大令飛禀省憲電請松江提台徐軍門派兵彈壓已詳前報詎日内南邑大團鎭地方又有棍徒藉米貴抽捐爲名聚衆煽惑意圖刼掠李大令聞之卽商駐防鄧管帶派勇前往竭力解散現該處士紳深恐再滋擾已禀請李大令商准徐軍門將前次派兵八十名留駐該處以資鎭懾甲） 
[蘇撫飭拿范高頭羽黨]  
　　匪首范高頭在海門被獲後凌沈二弁即電禀蘇撫陳筱帥業又奉飭在上海南市一帶搜捕范匪羽黨務須按名查拿以絶根株云是 
[再續漢口錢業匯業駁破產律條議]  
第四十八悠例閉之商若將財產償還呼債後實係凈絶無餘並無寄頓藏匿情弊應由董事向各債王聲明於未攤分以前　財產項下酌蝗該商瞻家之費約敷二年用度以示體恤 
謹按律設大法禮順人情法之所在　爲政以嚴爲主情之所在下爲政以寛爲主若議律之人預下體恤之令則是短垣自踰先失律意而予奸商以護符使債主無餘地更無論矣且商業之衰旺不同卽債主之用度難恃以近年中等商業作比例大約一年僅敷一年之用度而止夫以債主擲巨萬之貲本以與該商相往來日在驚恐之中只敷目前之用一遭倒累來日大難而該商轉得於歲月遷延風浪平靜之後享此供養年復一年以此定律以此勸商恐今日以德報怨之債主卽來歲以怨報德之倒户矣不但此也凡負債甚多之人大率皆用度過奢之人其負債數萬者必其歲用數千者也准此酌給兩年當近萬金稍加撙節重權子母蹶而復起債主不日而拜下風矣人亦何憚而不爲此哉此條决宜删除不待再計 
第五十二條几有心倒騙之案除將財產貨物變價備抵外酌量情節監禁二十日以上三年以下或罰金五十元以上千元以下或監禁與罰金併科 
謹按破產律六十餘條惟此條始定罪名爲各條之大結束倒户所惕息債主所龥禱全國經營商業者所神遊目想無不全注於此以爲整頓商務力遏奸萌一髪千鈞此其命脈而乃禁則三年罰則千元數語解紛立銷巨案若辦法只須如此一和事老人足以了之矣而乃連篇累牘反覆申明何不憚煩乃爾哉竊以爲商務者天下之大命也與國家盛衰相表裏視法律疎密爲存亡太平之世錢不加多而常若加多者法律密則人相信人相信則有無通故也衰敝之世錢不加少而常若加少者法律疎則人相疑人相疑則假貨絶故也今以盈千累萬之欵脫手予人一日見負訟理得直無心之倒閉旣令體恤若彼有心之倒騙又只懲罰若此計贜百倍於劫盜而議罪不至於死亡此等律文直爲巨奸大猾巧爲出脫地耳振興商務而輕視脂膏北轍南轅愈行愈遠此豈憲部修律之本意哉竊恐與第八條所言同爲　條陳者所誑耳抑更有慮者一家倒閉牽累必多累及巨商猶可支拄牽倒下户孰與扶持倉卒之間或致命禍推原禍始誰生厲階擬請於查實後勒限追　嚴定罪名或徑如前江督劉所奏按倒騙多寡予以軍流及監禁終身　罪雖貸　一死不得復齒於齊民事關重巨不厭來詳惟留意幸察 
第六十六條倒閉之商如查明情節實有可原且變產之足敷各債主至少十分之五可准其免還餘債由商會移請地方官銷案 
謹按商人通行習慣法凡倒閉之商折成歸還未了之項往往邀憑親友書立興隆字據交債主執掌約俟倒户光復舊業再行補還宿逋盜鈴雖近自欺賴璧終使負曲借此了結亦合權宜若十成得五便免歸還官案一銷脫身事外試代債主設想恐非下懷所甘擬請卽用興隆書之意叙人本　甘結之中借此銷案庶可略平債主之氣而媿奸商之心（已完） 
[中俄會商交收東三省全案四十二續八月初五日]  
軍機處來電○勘電囑蕯使向俄廷商删末條有背中俄成約十二字並代請展限　善東電已進呈昨已電英今復電日德美皆由駐使請各外部均電俄代請展限能趕及否亦不可知做到一分是一分耳頃盛電云俄約如畫德先以山東效尤英日法必相繼而來逾限東省不還各國效尤一　押各國羣爭亦難瓦全萬分焦慮究竟利害就輕孰重尊處必有確見如俄能展限如天之福若竟不允能再商改不使各國藉口　二者均不能行　有請全權定計朝廷實不能　斷也樞冬二月初四日電軍機處○國書冬電敬悉外部屢詣不見國書公文一概不收絶我已甚　憤萬分畫押與否後患輕重視俄及各國辦法如何　未奉畫押之旨不敢擅專西例定約須互校畫押憑據未奉明旨俄決不允現在四國代講展限尙無消息日夜焦惶百思無計不勝迫切待罪之至　代奏支並　慶李劉張二月初四日由盛轉　邸李相來　○奉東電旨勘電悉　押限期已　昨沁　两電指明各條中若再能商請照改更較妥恊來電　　　現改之約似不至貽　該王大臣等果有確見乃可定　惟英潤佐曾有候其回信之語仍恐呼國藉口將謂私行定約似應明各國以俄已　平商改又定限期甚　中國勢處萬難不能不允幸知照在先較之不告即畫押稍妥總之此約關係甚大惟在該王大臣等權其利害輕重以籌定請此是内意已　接尊東電當立斷頃羅使電潤候謂第十款蒙古新疆字均删與原稿相衡爲害較輕但仍欲我從緩允應由尊處明告英及各國駐使勢處萬難不能不允一面即酌量畫押勿誤慶李江二月初四日 
電慶邸李相○汪悉　押須有切實電旨方可作爲憑據餘詳盛轉支　儒支　二月初四日 
盛宗丞來電○東冬電已奏轉德價中英日但　我　　　允代請展限票　國書能遞人否只候此信是否初七爲止實江二月初四日 
慶邸李相來電○頃電軍　處以奉東電旨度再四俄外部不見楊使電文原封交回展限不允至初七限滿只四日　再遲移　必决裂後患甚大　旨令定議事機萬緊大局所關不敢諉缺因　錄旨轉電棍使請其明告英及各國駐使　處萬　不能不允一面　酌　畫押云發電後日本小　　來傅其外部訓條　勿　押告以　限不畫俄必　裂將何以處彼　各　應起面　於俄問　言而俄不理將若何小村謂以後事不可知奸　可惡傍晚俄格使又來　其外部訓條逾期不畫　東省永還不還以後遇事俄亦不能助華問各條能酌　　可　　伊謂來催　押不　　　　畫押後各國　　　須助我格唯唯而去請代　　　李豪二月初五日（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛撫批都昌匪案江西]  
　　南康府王太守督同都昌縣羅大令禀報提訊匪首羅來委等錄供請示贛撫吳仲帥卽批飭遵辦原批錄下 
據禀及供摺閱悉覔羅來委即羅淸一紀旣自稱爲僞正元帥紏衆約期起事並於聞拿逃赴景德鎭後尙敢開堂議事實屬甘心爲逆應准即行就地正法至江紹桂即江桂一犯前據該縣禀呈獲犯江光明初供指稱該犯與羅來委江波都是爲首在吳紹鳳　殺猪做酒約定初八日黑夜一齊進城起事江弈和初供指稱被該犯用刀逼令買票人會現供亦自認羅來委稱爲僞正元帥江波是僞副元帥該犯是僞先鋒並逼勒江弈相買票等情不諱且該縣初禀稱在該犯家中搜出刀矛等件其爲甘心從逆同惡相濟已無疑義核與唐廷即金山逆迹未著情罪不同概擬永遠監禁殊涉輕縱應將江紹桂即江桂一併就地正法以昭炯戒盧世慶即盧雲一犯雖僅訊認得受僞職轉賣票布而檢核該縣迭次禀報稱獲匪段光輝等僉供被該犯引誘人會他如各匪犯悔罪輸誠繳到票布内書該犯爲義兄拜兄者尙屬不少等語並據浮梁縣徐令禀獲馬文等搜出點名簿據等件查悉　龍山會有編列東南西北得勝威嚴各官號如東字號係盧雲爲首南字號係羅淸爲首是該犯與羅來委即羅淸同屬　龍山匪首已確有可據該府等未能訊出確情遽擬以監禁十年亦未得情法之平姑念黃土嘴起事案内並無該犯從寛貸其一死應將盧世慶即盧雲旣爲永遠監禁沈傳禮即沈春一犯旣訊據供認聽紏夥搶李天生布店得贓不諱已屬罪應駢首並據羅來委供稱派沈傳禮用布弔人進城偵探該犯供内並未訊及應由該府等研訊確供如果該犯已入城偵探則是逆迹昭著應歸入本案懲辦毋唐發歸盜案辦理廖廷即金山一犯准如擬永　監禁其曾得勝即曾勝等五犯亦嫌輕縱均著改爲監禁十年段謨夏及江弈和段光輝段祖禮四犯應照擬分别監禁三年一年並准將江弈和監生斥革追照繳銷仍俟各監禁限滿由該縣查看能否安分再行禀請核奪飭遵餘如所禀辦理所有此案獲匪出力員弁應准擇尤開單禀請酌給外獎以示鼓勵仰即遵照辦理杳明不停刑日期將羅來委即羅淸江紹桂即江桂二犯綁赴市尊即行正法並將行刑日期具報查核曁候分行两司兵備處查照一面由該府錄批申報督部堂查考（兵） 
[賑捐局牌示捐生武昌]  
　　廣西實官捐升限期停止減成招徠于卾省賑捐大受影響日昨賑捐局特懸牌示略謂凡在廣西捐内報捐雙月者其三班指省分發等頂必須在本省賑捐局内報捐以定限制而杜取巧云（典） 
[美敎會分設雅禮大學堂長沙]  
　　美國敎會雅禮大學校現在湘省分設雅禮大學堂一所賃定西牌樓房屋暫行開辦惟該學堂係分大學專科大學普通科大學豫備科三等以次遞升現爲程度所限先開豫備一科又因校舍狹隘暫定學額三十名俟購地建造再行推廣所有規則係遵中國奏定章程學科亦　西兼授辦事諸人均係美國敎士敎員亦美人居多中敎員僅止三人因課程中以西學占其多數日昨已將招攷章程遍貼廣告並聲明該學堂宗敎係守基督本旨凡從學諸生願從何敎並不相强云佐） 
[改辦漁船經費撥充鄉約學堂經費寗波]  
　　鄞邑舉人鄭彬瑞等日前聨名具禀寗府署呈請將甯屬漁船牌照餘欵改歸漁户承辦以便將照費分充該處鄉約學堂兩項經費府尊喩庶三太守批示云此項餘欵向由局員經收撥给永安會充作善舉現該紳等擬將此項餘欵改歸漁户承辦並由紳等經理移緩就急分充鄉約學堂兩項經費同一正用自應准行候札飭漁團局遵照可也（具） 
[蘇州學務]  
　　省城學務處陸申甫廉訪以學堂林立日漸振興而本國各專門敎員甚屬寥寥因詳請蘇撫以本省前經咨送京師大學堂各學生係於何年畢業轉行咨部詢查等情昨經陳中丞備文到京咨查矣○蘇垣高等學堂預科學生現届畢業當　該堂庶務長方元煕直刺詳請撫憲給發畢業文憑陳中丞於本月十八日上午九點鐘親自來堂逐一塡給（且） 
[批斥農民曉告災杭州]  
　　浙西各縣秋雨成災已派專員往查并調防軍駐守彈壓迭詳　報茲有武康農民施鳳來等百餘人到省投司具禀告災當奉寳方伯批示云昨據該縣禀報雨多水漲低田被淹並稱有北鄉鄉民紏衆滋鬧已奉撫憲批飭由司派員馳往勘辦該處災情若何一經復勘便悉實在何用爾等紛紛曉瀆仰武康縣即飭靜候勘明禀辦勿以報災爲名聚衆哄鬧自取罪戾并飭趁此天晴趕將積水疏消藉資補救爲要（渠） 
[甯郡禁運米出口寗波]  
　　寗府喩庶三太守日昨出有禁止販運食米出口告示大旨謂甯地前因靑黃不接市中米價提漲經本府出示諭令平減今秋各處新穀收成豐稔再由外地裝運來甬庶幾米價可望漸減誠恐有奸商市儈圖一已私利將甬地米石販運出口以致甬市米乏價昻有　貧民今除出　諭禁外一面分飭鄞鎭二邑以及各關卡嚴加查禁如違定將該貨充公（具） 
[營兵被匪供扳安慶]  
　　日前皖撫接江督來電謂現在鎭江拿獲犯案匪徒夏得勝供有安省巡防營第一旂左哨排長陽述生亦係匪黨請拿解到甯訊問虚實　　當經恩中丞飭馬隊小營孫管帶前往建德將湯提解到省現已交縣收押不日須派員轉解赴寗（多） 
[被脅入會自願罰金江西]  
　　巡防左　前營胡管帶日前在萍鄉縣屬上栗市地方拿獲票黨賴家珠文本作易培梅歐陽鍾登易光玉等五名交縣訊辦近又訪聞同春堂藥店主某甲之弟之子亦均被脅入會正在緝拿由甲邀請紳士到縣代懇自願繳洋六千元以作贖罪之費各紳請以二千元充栗江學堂經費一千元開辦栗市警察其餘三千元撥充郡城中學堂經費昨已由彭大令禀報省憲請示遵辦矣（丹） 
[綉貨號倒欠巨欵鎭江]  
　　楚合盛號在綉貨業中首屈一指設開已四十年不意月初驟然倒閉計欠往來欵項不下三萬金現經商會出爲查辦巧） 
[湘潭火警湖南]  
　　湘潭縣十六總河街某店鋪於本月初六夜四鼓後不知因何失愼致兆焚如計自茶陵碼頭起至倉門前碼頭止共燒燬店鋪五六十家車 
[蘇州]  
　　蘇垣城廂内外各店鋪每屇夏令沿街搭蓋凉棚刻届秋令由長元吳三縣傳諭各圖地甲限十日内一律拆靜○蘇垣元妙觀前大街向來擺設小菜攤阻碍街衢近由中路巡官諭地甲傳知擺攤之人一律遷至小菜場○長元吳三屬本年水荒各田聞　憲將派員履勘故蘇竇張三大令已傳諭各董保統限五日内一體按户查明造册呈報（康） 
 
 

Page 10

 
 
[上海官事]  
　　新簡雲南永昌府知府英傑上海縣　念祖浦東總巡謝鈞水利局委員截取直隷州知州崔鴻翥撫標滬軍營　帶沈偉等昨均先後至道禀見○滬寗鐵路第二段二等巡官邱炳鎔昨到道禀知卽日到差（宜） 
[換戴暖帽]  
　　滬道瑞觀察昨晨發出牌示定於本月二十日起換戴暖帽仰道屬各員　體遵照（宜） 
[租界平糶截止]  
　　英租界六馬路仁濟善堂美界錫金公所公共租界大王廟等處均設有平糶局以濟民食茲以米價漸鬆來源亦旺已於昨日停止（孝 
[茶業會議自立學校]  
　　昨報紀茶業不認學捐一則茲悉茶業中人於昨日齊集先春公怕會議僉謂興學立校固爲當今要事現下無論何業皆已次第建設茶業獨付闕如自當各盡義務用繼立校爲推廣敎育之計衆皆賛成旋散會宜） 
[請派巡土彈壓花市]  
　　南市萬裕碼　等處爲花商薈萃之區歷届秋冬之交新花登塲鄉販來滬每被流氓藉端訛詐成設賭誘財種種爲害實非淺鮮業已由該商董等公議預防並請總工程局援照前二十三七鋪巡局例每日淸晨由南區派巡十數名在花市彈壓（尺） 
[荳油被扣]  
　　萬裕碼頭恒源荳行前日在浦江起運荳油十一簍正在上棧突由　捐局巡丁指　漏捐之物報知總工程局請爲扣留面卽禀貨捐局總辦鐵松岩太守查辦（尺） 
[沙地刈割蘆柴]  
　　浦左高橋附近老鼠沙一帶現因開濬黃浦已由滬道示　民間沙地不准擅賣洋商以防紏葛在案茲悉該沙地沿灘所植之蘆柴因濬浦動工在卽故各業主均紛紛將蘆柴刈割凈盡以便興工無阻云（宜） 
[密拿私販]  
　　浦東總巡謝岳松明府近悉火油池一帶鹽販甚多當經飭捕查拿在案茲又訪得洋涇以東有湖北幫鹽販隠伏販私串通不肖營兵藉爲獲符以致有恃無恐乃命各鎗長多帶槍船前往掩捕母任兎脫云（尺 
[勒拿聚賭演戲棍徒]  
　　浦東洋涇鎭八埭頭楊妙榮所開茶肆内日前開設賭場並演唱花鼓淫戲總巡謝明府卽密派差捕夤夜往拿詎若輩消息靈通均已先時避去差捕回禀後明府復添派幹捕勒限拿究（尺） 
[法界火警續誌]  
　　昨報紀法新租界失火一則茲悉前晚起火寔周涇浜大隆香煙公司棧房内未知如何遺火致成燎原計焚去樓房三幢廂房兩間捕房查得該公司保有火險銀二萬兩恐有别情卽由麥總巡親率包探前　履勘（深） 
[查詢失火]  
　　前晚八點鐘英界長林里源興彈棉花店失愼該處房東卽將自備之洋龍取水噴射旋卽息滅計焚去樓房一間延燒隔壁王萬昌雜貨店樓面一間捕頭飭探沈阿炳將棉花店主傳入捕房詳詰起火情形旋卽釋出（力） 
[草房火患]  
　　閘北東浜前晚九點鐘江北人所編草屋失火時値風勁致草屋百餘間（計三十九户）盡付一炬巡局員唐二尹督勇到塲彈壓附近樓房幸未殃及云（當） 
[柴堆失火]  
　　前晚十一點鐘新記浜路張掌潮之蘆柴堆失火　救火會西人驅車往救視四週並無房屋當折回（似） 
[馬車傷人續志]  
　　昨報紀馬車碾傷蘇媼上毛氏一則茲悉該馬車係龍飛　之物王媼送至仁濟醫院適　院女病房正在翻造當晚　轉　新閘廣仁醫院寄住惟塲勢頗重須一月方可痊愈云（力） 
[行人兇橫被押]  
　　昨日午前畱防隊勇蔡錫侯偕同王海靑李阿四經過小南門外大街適　工程局修築馬路由三百念二號巡十向阻被毆受傷嗣由二百二十五號巡士解勸亦被毆撃當卽一併拘解南區押候解局究辦（尺） 
[上海縣案]  
　　警察西局函解追欠案内原　五人到縣經襄謂洪明府訊究王茂順王瑞生姚榮祥供小的等均係煤炭行夥去冬被興茂煤炭店主袁其祥拖欠小的等貨款被高靜南唆使倒　逃逸存貨亦由高遷藏止月間小的等將袁尋獲扭控西局由高勸償對折共一百八十元二月還九十元餘約端午中秋两期至今分毫未還扭局解案求追高供爲袁作保因有生財存貨可抵生財於三月售洋七十元拼成九十元分還各債外今將存貨售於陳新泰計洋一百餘元新泰扣袁舊欠五十元餘洋被袁收去　用袁亦認收不諱明府判飭差恊甲督同高袁向陳新泰收洋理欠違准禀究○朱顧氏控陸樹蘭誘拐休棄等情訊究陸供常州人前與同村有夫之婦朱顧氏姘識後在西門外巡局涉訟奉斷小的給洋十元離開今復被控氏供前在武進縣原籍陸姚晙丈夫與婦人不睦設計哄誘婦人來滬女佔所　現洋衣飾約一百餘元均遭騙盡陸今另有姘婦將婦人休棄丈夫亦已另娶進退　依求究明府以陸誘拐有夫之婦笞責二百板顧氏背夫私逃掌頰一百下判陸給洋廿元分離限半月繳案各具遵結陸雖遵斷氏則堅不具結復掌五十下交官媒收押候陸繳洋遞籍○高昌廟巡局前解戳傷王禮生之彭老龍到縣責押後今傳其父彭金華訊問供子實不肖遞禀請辦惟同黨之人向未見面實不知悉老龍仍不供出同黨名姓居址明府命金華退去判老龍責四百板還押再究（宜） 
[公共公廨晚堂案]  
　　陳兆安前控翁楚臣圖賴票銀三千六百餘两經讞員關司馬判經付票銀之許憩　交保翁楚臣供出之翁濟川到案質訊○詳本報前晚堂翁濟川具禀投到奉襄讞孫明府提訊陳供係洽餘錢莊司賬前廣　土棧所用票銀由許經付今該號閉歇圖賴求追訊之許供東家實係翁濟川至翁楚臣名下歷年早已用空銀數百两求察訊之翁濟川供土棧實係楚臣一人所開質之楚臣供與濟川合開彼此互相推誘明府判許仍交原保限七天幫同两翁將票銀理楚翁等管押○前殷廣秦陳四保控工頭鮑得記圖賴包工價洋三百餘元一案訊供交保補傳中保羅金寳到案訊奪已詳本報前晚堂亦奉明府提訊殷供祇收鮑得中两次洋一百餘元餘洋實未收到求察訊之羅供鮑得中在茶館内折償殷洋二百五十元不允口角以後是否收洋不得而知求察質之鮑供仍堅執還淸明府謂中保供証確鑿米便任賴判鮑限七天繳洋飭領完案○捕送迷路女　吳小毛到廨請訊經明府提案供年八歲　有吳徐氏投案供稱小毛是女見因迷路被捕送案求恩給領明府訊明屬實准其領去○六百九十八號捕送瘋子徐宗堂到廨訊不成供判送　流怕醫治（當） 
[英租界捕房事]  
　　無錫人戚雲龍扭王阿四至老巡捕房控稱王紏同流氓將商民軋至盆湯弄天盛昌烟館敲詐洋八元並遭兇毆戚遂訴諸包探徐榮珊拘請究辦捕頭以王與梢屬實着管押俟今日解廨請究○淸相坊妓女　蕙卿向唐姓租得紅木器具現欲退租被吳桂福張桂榮唐松林等冒名唐姓至謝妓處將全房器具扛去即售與虹廟弄朱源記嫁裝店朱察得各物反面均有唐萬興暗記即至唐處詢問唐前去認明已物至謝妓處方知冐騙由謝妓投控捕房捕頭飭探沈阿炳查辦沈探於晚間先將吳唐两人帶入捕房管押昨晨復將張桂榮拘獲送捕俟今日解案 
 
 

Page 11

 
 
訊辦○陳永泰與妓女胡月娥妍　昨月娥將金戒指呑入腹中陳即雇人將月娥送至仁濟醫院求治由醫生飲以藥水得即　出大馬路捕房聞之傳陳與胡至捕房訊悉情由以胡犯租界定章着令今晨投廨訊奪（力） 
[法租界捕房事]  
　　王賓生竊洋燈罩數打爲探撞見拘入捕房捕頭詰胡贓物係在英界某號竊來飭探蔣人贓送往英巡捕房辦理○山東人馬阿四魏尙海前晚與同鄉某甲在途口角繼而用武馬魏地人竟用小刀刺傷某甲經巡街捕一併送入捕房飭受傷有送醫院醫治馬魏押候核辦○車寓主張某昨扭車夫潘三至捕房訴稱竊伊車輛等情詰之潘供實被誣指捕頭命押候查校（興） 
[美租界捕房事]  
　　蔡永寳昨與妻弟胡阿三在百老匯路索欠互毆被胡咬傷手指由捕并送捕房捕頭詢悉情由飭目赴公廨控告○王賓和報稱前晚行經塘山路突被流氓多名搶去銀表等件謂予查緝捕頭允之○朱阿增向以搶取行人財物爲事由探陸恊庭拘入捕房押候送辦○紀小奎將瑞林昨在唐家弄互毆由捕拘入捕房押候送辦○昨晨六百零九七百廿二號两巡捕在北江西路見有衣箱只内有綢衣多件當即帶入捕房捕頭命留下候失主認領（似） 
來函 
[湯壽潛答南方報十一日所登來函]  
本月初三日起潛方督同工程司覆勘定江　之綫逾節插標購地照章月終截股擬重陽开會初四以廣告繕交白話報館初六已發布上海爲信局閣悮故各報畧遲初十適接初六日滬浙路經理處匿名一函如見其人於浙路之艱難窒碍悍然一不顧恨不立時破壞之讓權於人已猶得自營以沾其餘𤁋潛似預知有　書將來巧於两三日前先有告白亦奇矣十一南方報亦登此函罵潛任事已十四月去秋八月下旬始到滬九月初立滬公司成議畧十一日先母病甚歸侍至則小愈十七復之滬十九接電復馳歸念六慘攖大戚先後七八電堅辭不獲正月滿百日十四到杭計開亦止七八個月耳謂他省皆開工浙省獨未開工請問他省從幾　辦起况已定線開會大約購地算方開工當亦不遠也駡潛爲鐵路設白話報聨絡中外報杭之有白話報七八年矣以章程廣告偶登白話報即謂爲潛所設立然則南方報登來函豈亦來函人所設立乎以章程廣告登中外報卽謂爲聨絡然則時南申新亦復普登豈各報皆所聨絡乎何以南方報又登來函乎潛用非所習過悮孔多初六告白先已引咎生而不幸墮此羿彀夫復何言他省有開辦較早而亦尙未開工不聞其鄉之人傳單登報信口　駡茹哀自食力疾爲之曾不一諒何吾浙山膏之多耶更可怪者駡潛安頓張讓三君於撫幕讓公之人幕是否潛所推　筱帥知之渠以杭地是非多許久不果來筱帥屬敦促則有之罵爲與羅分肥不知羅係楊趙二公介紹也渠前月已三接匿名函第二函有住址曰王衙前何公館以復書往徧王衙前無覓處是國爱利民之政轉供匿名之便亦適以鬼蜮而已夫果自愛以愛浙路明告之面詰之均所樂受利用匿名君子固如是乎工程司月耗巨金薪水有　支用有賑萬五千金所說太謬來函人知惜股本此公心也亦天良也然旣曰浙路經理處何不爲物色幾人紗廚　椅等件帳房代辦不認此賬可覆按也且價亦不及來函拾之一故爲此以駭人聽是何居心也窮日奔走江墅辦此間是非不睱亦不値恐無識者惑焉開會時將逐條以示股東姑先駁正之 
[杭州西湖協德善經募湖南長沙等水灾賑捐第九次另登淸單]  
　　硤石過客洋廿一元嚴榖孫求　病愈廿元絲業公所十四元硤石厘捐總局孫太尊募鼎泰恆雙山四寓公二户各洋十元山陰賀氏元十改過子無名氏昌盛求子病痊人通源許復記陸乾天七户各五元米業四元袁花典業六元龍山酒業三元信昌裕通濟通亦政堂黃国户各洋二元餘姚恆大莊二元逸菴棉力子金德盛不留名德記絲行乾記絲行同善主人七户各洋一元共廿八户合洋一百五十元[  上海絲業會館籌] 賑公所施則敬抄登 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
