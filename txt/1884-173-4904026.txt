# 1884 - 173 - 4904026

 

Page 1

 
 
[書本報越南電音後]  
　　法國自與中國議和彼此息兵以爲越南之事可以大定矣於是法兵之在越者漸次撤回止留三千人戍守其地而大隊則皆調赴馬達加斯加觀法人之意似乎可以舍此而圖彼即東京尚有盜賊出没亦視爲小醜一梁不足深慮而法使巴德諾脱先赴順化與越王重定盟約以中國所頒給越南之册印還諸中國以示越南自此不爲中國藩屬此在中國固以罷兵息爭與民休養皆以大度置之不與之較而黑旗之若何措置則未之聞也初四晚九點鐘本舘接到越南訪事友人專發電音夾館謂法軍在諒山地方爲人所攻法軍被殺四十人受傷六十五人即經法官由海防各兵船載兵前赴地追勦云云本館亟錄在報電音簡略未悉其詳所謂攻法軍之人或謂華兵或謂黑旂亦難進　但以意測之中國與法議和華兵必不至遽攻法軍但就前者本報所登法官招　劉淵亭爵帥及劉覆法官之信觀之則知法軍之被攻定係劉軍之所爲也夫法人與中國議和而劉軍則並無處置此其意盖以爲劉團雖勇苟無中國奥援則其勢必將不繼我既與中國言和是越南一國且將惟我所欲爲區區劉團奚足措意第以劉永福智勇足備若不羣而致之則心臟之患究未剷除夫是以一紙書欲招之使降以爲法用　劉永福捲甲來歸則法人不啻如虎生翼用是以定越南不難即用是以徐圖中國亦不難也乃劉永福忠義之下肘决計不降且作書以覆之謂欲息兵安民當與從長計議若欲相招則使之爲不忠不孝不仁不義之人縱有高爵厚祿大名重權而亦有所不願此書一出而法人之計乃于是乎窮矣夫法人前者屢次挫衂兵亡帥殲此其意豈嘗須臾忘雪恥哉一再增兵幾番添餉輒以復李威利之仇爲言仇者何人劉爵帥一人而已假使法人得志其必欲得從而甘心也可知兹以屢次增兵增餉而終不得敉定越南而中國又從而牽制之使不得遽逞于是請和於中國以暫舒北顧之憂此其夙願尚未盡酬也而顧遽忘屢敗之辱欲圖招降劉團是其醉翁之意不在酒蓋可知矣劉團一降則他無顧忌而越南全境可以惟我所欲爲法人之心要不外是而無如劉團之不降也劉團一日不定即越事亦一日不定此時法人倘再向中國饒舌則中國固有辭矣法人而再欲增兵則又恐從此不得休息吾故讀劉爵帥之覆函而早知越事之尚有變動也若此則於中國有所關係乎曰中與法所立五條簡明之約則已定矣其詳細條欵則言定三月之後共相商訂矣越南之事則置諸不理矣此時華兵悉已撤回邊境於越南並無一介華兵劉團本係越南之官與中國不相干涉其與法相抗則固法國之事於中國何與焉故法人若以責諸中國其將何以措辭若以劉團之故而求援於中國則不但法人不肯自壞體面即中國亦有辭以却之謂我兵已撤越南已置度外不助越亦不助法不啻袖手而厠局外之列劉團之勝負何勞攖慮也哉所慮者劉軍而長能勝法則可劉軍而設或撓敗則越南之地必不能容倘逃入華境以避兇鋒則爾時中國將何以處之納之乎則授法人以口實拒之乎則無以作臣下之忠忱事在兩難頗爲棘手此則深爲可憂者耳吾於此而有以知法人之心矣前者法人正當連據越地聲勢熾盛之時中國汲汲防邊調兵招勇練團籌餉惟日不足方欲與法人見於疆塲忽焉而福尼兒電授全權驟成和局頗覺出人意外竊嘗疑之以爲哉者法人不忘馬島故欲舍此而他圖耳今而知法人之與中國言和不僅爲此實欲以孤劉軍之勢而招之使降而後越事可以大定此法人之本心也乃者劉軍則决計不降且時時攻殺法軍當此法軍所劉無多劉軍正欲乘此以復故土而法人不肯甘罷勢將再調新兵吾恐越南之境內終不得安謐而法人亦未必遂　高枕而臥有心時世者能勿爲之浩歎也 
[本倌接奉電音]  
　　○昨由通州電局專發電音到以館有閏五月初四日諭旨五道敬謹譯登○閏五月初四日奉上諭前直隸提督劉銘傳着賞給廵撫銜督辦台灣事務所有台灣鎭道以下各官均歸節制欽此同日奉旨陳錦着恊理京畿道事務欽此同日奉上諭湖北荆州府知府員缺着恒琛補授欽此同日奉上諭甘肅肅州鎭總兵吅缺着鄭金華補授欽此同日奉旨着福詵吳壽齡監試欽此 
[京師信息]  
　　○京友來信云日前軍機處大臣面奉懿旨左宗棠前任江南所統各軍現若抽調兩營北來以資訓練究竟駐紥何處之營可以抽調統帶營官究以何人爲宜着左宗當詳細咨報軍機處奏明辦理○左侯相入都住在西華門內弘仁寺迨奉總管神機營之諭所有全營翼長馬歩二十四隊管帶帮操及各處委員營總官員俱赴弘仁寺請安車馬盈街極爲擁擠其餘文武大小各官往拜如無要公侯相均辭謝不見○前日禮部主客司遞有封奏聞爲議覆朝俄所定通商條約事宜也 
[遼陽大水]  
　　○前月二十八日有人從遼陽到營口據云彼處太子河猝發大水近處都成澤國麥豆各物均被淹没秋收無望矣按遼陽距營口不過一百八十里之遥而營口五月中雨水不多尚有旱乾之歎何旱潦之不均耶 
[傅相廵洋]  
　　○前報上月念八日李傅相爲張制軍及張許兩星使吳京卿於天津招商局餞行兹聞是日早七點鐘入席九點鐘散席傅相即與張制軍及張許二星使坐兩小輪船出大沽勘驗砲臺復換坐揚武兵船赴烟台查閲砲臺及水師船隻張制軍與許星使在烟台候海晏船來申張幼樵星使仍乘揚武兵船或繞經上海抑或徑抵閩垣未 
 
 

Page 2

 
 
定吳淸帥則乘鎭海輪船同時在津開行月之初二日四大憲均到烟台午後四點鐘英國兵船主來請過船閲操至傅相何時回津容俟續報 
[轎中投信]  
　　○浙省撫標中軍唐叅戎營規極廢六軍信服五月二十五日叅戎方乘　出門突見轎牕之夾縫中有一信函叅戎隨取而拆閲之信中並無名姓但有大字一行上書云王桂生阿庚二人不守營規專在外謊賒白吃尋隙生事云云叅戎默識其名隨將信毁滅之迨上院回署即傳二人到案責以軍棍插以耳箭且命兵士四人押令徧行市㕓遊街示衆一面密訪投信之人再行嚴辦想稍緩時日定不難水落石出也 
[刃傷老婦]  
　　○杭武林門外龍居塢盖東嶽山之裏山也該處鄉民都以墳山爲世業但得墳地賣成則一切土石工作之事皆須歸其把持他人所不能爭也是處有沈姓老媪者本潑賴之老寡婦近有城中某姓家新購得難之山地一方卜穴營察等事務皆媪承辦媪轉懇某甲雇集人工日勤畚挶乃墳甫落成東家之帳已淸而雇工之錢未付甲爲衆工人所追日來追索媪反以惡語報之於星互相爭鬧已非一次上月二十一日甲又往索錢竟致扭結媪以欺凌寡婦披髮拚命甲忿火莫遏見桌上有薙草之刀遂取之向媪直刺一時左肩上傷有寸　餘則左眼角下及腮頰畔皆有皮傷血出如注媪當即以血塗面散髮披頭乘輿進城抵縣呼寃錢唐令程邑尊立傳仵作當堂騐傷一面即標幹役提兇手到案嚴訊云 
[匪害鄉村]  
　　○各路灾民之在揚州其强悍者同安慶道友爲害村莊受累非淺聞東關門外十里許嚴家橋河西地方爲揚城往東鄉之要道鄉董朱春田深防匪類故聨絡各莊互相救應一聞有事立即鳴鑼村衆畢集朱姓一庄隱然爲東河重鎭羣匪之切園焉久矣但朱家道不豐僅有田三十餘畝目下所種之麥黄雲徧野正待及時割取乃前日大風時羣匪於上風放火竟將朱麥全行燒盡并累及隣田將近百畝朱入城鳴官官亦無可如何惟有派差緝捕而已 
[通州近聞]  
　　○學憲於五月二十五日起馬進京考試八旗○浙江督粮道廖觀察於五月二十一日俸滿進京引見○五月十九日提騐江蘇五十三起五十四起漕糧二少日提騐江蘇五十五起漕糧二十一日提騐江蘇五十六起漕糧又提山東粟米八票二十二起提騐江蘇五十七起五十八起漕糧又提騐山東粟米十四票○倉憲於五月二十五日在文昌閣設筵請江蘇浙江山東督粮道江蘇浙江總會辦山東總運盡地主之禮也○五月二十　日坐糧廳通水道會同東陵郎中簽騐浙江撥交東陵江白漕米定於二十八日在兵米廠開斛斛收○近日瘟疫流行雜症亦復不少醫生晝夜奔忙取藥人來往不絶甚至因病而亡者層　疉出若再不渥沛甘霖疫災尚未知所底止也 
[惡厭噬人]  
　　○前報九江仁貴鄉一帶有紅毛狗噬人一事近聞尤爲猖獗星子縣與姑塘並花墻李姓大墩連日噬斃小孩十數名現在各處禮懴禳解僧道極形忙碌傳得此獸馬頭虎小紅毛尾散如金魚有云馬面虎者有云紅毛狗者未知孰是用以質之博物君子 
[無稽之談]  
　　○織緯術數之學儒者之談乃近日温州傳言越南河內地方破雷劈出一碑玩其語意鄙陋荒唐不求甚解若非里巷小兒之所歌謡即係市井無賴之所僞造而傳者謂由某大憲抄錄碑文傳示各處有能解釋辭意者即行詳覆云云甚矣人之好怪也 
[社鼠城狐]  
　　○距金陵十五里有鎭曰上新河爲木客貿易之所凡長江販木順流而下者至此則爲到埠接風飲福極其熱鬧其有分運江南蘇松等處江北淮徐等處者則俟木厘局榷税後隨其值編爲小笙南則由越河進口北則由瓜洲進口盖至是而龎然者不復涉江濤之險矣鎭周圍十餘里長梢短料委積如山木棚木行鱗次櫛比一客登岸輙數萬金無怪望氣者謂其現黄白色爲金銀氣鎭有市有木厘局有保中局有分司衙門盖以人煙所聚慕羶者又趨之若蟻致有天無日之事時時雜出其中昨有人在四象橋路遇一婦且行且泣聲甚哀問其故則云係赴某公館求救者據稱占籍在邳宿之間去歳以避水全家南下同行有伊姨夫某甲與伊夫某乙共眷口大小十餘人見上河易於乞食遂倚敗壁支蘆扉一片晝則分投奔走各餬其口夜則幕天席地蜷伏蘆扉下嚼雪敲冰生氣不絶者如縷江南向以二月資遣難民　籍自念無升斗儲何以保九死一生之殘喘因遣姨夫挈婦先歸而留其女於此近得來信知萬不能自存囑爲其女覓一有食人家毋令同爲餓莩足矣前日因送與中正街某公館爲使女討價九十五元公館憐我貧甚給以值不與較氏夫婦方慶得所詎既回上新河忽有貌獰聲惡者三五人拉氏夫硬將洋錢搜去　在茶館內指某爲地甲某爲官媒某爲局差某爲司役一一開銷僅存五十元氏夫正待啓齒尚未説出不允二字即另有綽號白螞蟻媒婆者扭氏夫要與匀分氏夫自念若再分去不但無資回家且何以對女之父母執意不許便由地甲帶至一處稱是老爺略問數語即令管押地甲立將氏夫鎖在柱上口稱夜間過堂重與苦吃方知利害又云總局最惡拐帶今硬坐以拐帶至輕亦要遞解回籍豈不乾浄氏夫聞是語恐遭毒手故遣氏仍詣某公館求救氏在路又聞人説分局老爺面方眼人形如木偶所雕之官模樣且無鬚昨坐堂皇者于思于思大不類婦語時聞者環集無不爲之切齒究不知某公館能爲援手否也因念天下之號爲司牧者深居簡出假手狐鼠逸則逸矣而豈知城社是憑者其造孽竟出人意計若是乎甚矣州縣官非所以計長久長子孫也 
[騙取烟膏]  
　　○京口西津地方之復興烟膏店於上月念二日下午時忽來一客衣服麗都語言風雅絶不類誑騙者袖出洋鐵小盒一隻洋一元欲購煙膏店主遂照市價付烟而去繼視洋則係夾銅隨喚客回令換好洋無如客囊已罄祗得將烟膏寄存該店待傍晚時換洋來取不料守至日暮客竟不來店主遂將烟膏傾入缸內細視之見浮面是烟其餘皆紅糖也始悟爲客所　烟霞主人心血固多人數斗哉 
[琉球述聞]  
　　○琉球一國已爲日本改作冲繩縣兹仍署以琉球不亡舊也近據該處來信稱該處有士族四名內一名係首　人三名係久米村人復有水大四名奪取船頭行船隻就間切　於四月十四日乘船脱逃現雖未明其姓氏但各警察署業已通行查察聞此輩係黑黨之人也○西村縣令於地方學校一事尤爲留心大力整頓將一切章程妥爲改革當師範學校考試牛徒時　真厘剔重賞　優等以奬勵之嚴讉其怠惰者以戒其餘此次飭退者二十八名凡從事於學校者向來俸給不當雇抑不少　次超而止之即在首　之中學校及附師範學校之小學校　之大員者皆加以十二員矣○那覇灣內有御物城小歸係古貲南豐人　易之所今則改爲陶　製造所　島面海一望　際景色甚佳惟是該處天氣炎熱非常苦於無可納凉之處西村縣令　就該處築一公園於夏令納凉工程業已過半將來炎暑時官民當有納凉之所矣○西村縣　度與內地不仝凡婚姻田土詞訟事件不能與內地一律判斷去冬就縣署內設理刑一課專理一切詞訟就長副官內派一名爲總辦别選精　律法者兩三員以分其任云○近日長崎上等刑事衙門檢事長河野出廵冲繩本島後於五月十六日坐大有輪船同西村縣令往久米島宫古島八重山島等三島廵視　西村縣令回縣後即擬前往東京也○真宗佛教僧侣由日本派往該縣傳教者自去秋在那覇之西村海岸理立地方新建設教塲一所勸化人民今已落成故於五月十一日邀請縣令刑官暨警察官行開光之禮復有鹿兒島縣下商民居留是地者各　歌舞排優燒香者十分鬧熱實爲近來所未有之盛會惟那覇首里之土人則並未見有往燒香者 
[預備行轅]  
　　○前報載粤督張　濤制軍乘坐招商局海晏輪船來滬等因兹悉張制軍改坐兵輪約在今明總可抵埠是以招商局之金 
 
 

Page 3

 
 
利源棧房早已鋪設行轅以偹迎接憲駕云 
[傭婦自]  
　　○鹹瓜街　泰藥材行之傭婦王氏松江人年四十歳在該藥材行服役甫及二月昨日午後兩點鐘主人令其送禮至北市王公舘五點半鐘回南由小東門外沿城脚行至混堂橋東堍忽然倒臥右手執小尖刀向左邊喉間割開血流如注登時昏暈有人見之即告該藥行主人報十六舖地甲　福同往看視不知其自刎之故即延傷科用藥敷治據云喉間之筋已割斷一根勢頗危險云 
[西官拜會]  
　　○前日二點鐘時德國正鎖事吕爾森繙譯施得禮意大利領事羅聲電奥國領事格來賴法蘭西正領事李梅俱赴許星使行轅拜會昨日十一點鐘時海關正税務司羅福副税務司穆意宗亦往稟安聞許星使於今日往各國領事署答拜云 
[認領浮屍]  
　　○前晚八點鐘時浦中網船忽見一西人屍首浮起遂帶至虹口花旂公舘碼頭繫好查得身畔尚有洋銀及表等件當經某兵船知悉即來查騐果係伊船之人遂用舢板將屍載去 
[日船回申]  
　　○日本天城艦前日早間由漢口回申水師提督松村君即乘此船言旋聞不日內尚欲往燕台云 
[沙船失事]  
　　○前日招商局之江大輪船由甯波來滬言及在吳淞口外見有一沙船失事其船之半身已經沈下不知如何致壞以意測之或係夜間碰撞所致至於船上諸人則概未之見也 
[意見不合]  
　　○寶生輪船搭客控被水手人等攫去衣物又有彭宫保操練輪船營務處吳觀察所遣武弁吳千總帶親兵一名押解餉銀三千兩及公文奏摺等件亦在是船失銀千兩并公文奏摺報海關道邵觀察札飭英會審員查究迭經黄太守會同英翟副領事訊供在案昨由吳千總同親兵劉裕和投案捕房又將在押之張合有陳阿昭梁阿德杜阿裕等十五名送案買辦林幹卿及怡和洋行之總船主寳生船之二副均到吳千總供　奉差解餉乘搭是船觸礁失事天尚未明各客皆欲搬物登岸船主與買辦不許天既明始放杉板各客又欲搬物買辦腰插短刀手亦持刀大聲喝曰房艙門均已封鎖設有金銀在內可保勿失爾等先逃性命再圖取物及登山至七八點鐘時瞭見船尚未沈爲遣親兵復往搬取銀箱及衣物公文箱迨新兵到船見有二人將大箱移出房艙口喝阻始行放下其時各客均已在山惟有汪姓客在船目擊親兵入房艙已不見小箱銀千兩衣物公文箱見得將大箱銀舁渡到山將情告我我即告買辦買辦置諸不理我不通西語祗好告知同船搭客唐劉二君轉告船主亦置不理太守曰該船共有十五人在案着親兵指明曾移大箱銀者何人親兵指定梁阿德杜阿裕係舁大箱銀者又有搭客唐德喜即唐德熙稱失物早已開單呈請究追至吳千總到山後確告我失銀情事我曾轉告船主不理總之船主不知約束以致如此船自黎明失事至午後漸漸沈下船主言如果照章辦理决不致各客失物且獲案之陳阿昭取有客之皮衣當塲認歸此乃在船人搬取客物之証據返滬後將情告明該行總船主亦言船主非是總船主現在可質我經理商家輪船八九年從未見寳生船主若是胡亂總船主稱曾經公同會訊在船各西人失事後悉照章程辦理在船華工人亦無搬取客物情事二副稱失事時天未明客欲登岸暫行阻遲天既明放杉板各客渡上山去後我尚在船及見船無可救我始登岸照料各客然未見在船人搬取客物翟副領事問爾見客登岸乎答稱我在扶梯傍與船主用機器汲水是以未見太守曰該二副皆無所見到堂何爲翟君問吳千總曰爾解餉銀三千兩曾投行領票否到關報明否銀放何處答稱此係餉銀並未領票報關銀放房艙內翟君又曰餉銀既不報關合照搭輪船規矩投行報明領票給付水脚銀兩以便到埠照票取銀今爾並不領票既言已失銀千兩問爾向誰索取太守曰波係餉銀既在船中失去理合查究豈可藉詞不理翟君曰本領事尚有要言問吳隨曰爾下杉板時見杉板有幾只果係齊划上山抑係陸續開行爾登第幾只杉板中有西人否何時知失銀何時又見船主買辦曾否説及失銀太守曰貴領事如此問供末免曲折太多翟君曰本領事定須如是問法吳答稱杉板大約五六只陸續划上山去我坐者在中間確無西人登山後由親兵復下船去始知失銀及公文衣物報知我我因不諳西語托唐劉二君轉　船主我惟自告買辦均置不理翟君又問爾等下杉板時水手火夫人等何在答稱尚在船翟君笑曰水手尚在船如許杉板何人撑划耶且爾到山後會見船主買辦並不言及失銀種種荒謬本領事早知太守曰荒謬二字是何言耶豈吳揑造失銀耶翟君曰此事有關貴國官塲體面可毋深究太守曰吳曾自向買辦説明失銀買辦不理又托唐劉轉達船主亦置不理何謂並未説明又問唐爾與吳代告船主否吳答稱代爲説明太守曰人既報失置之不理即可誣爲不言耶且以手移動大箱銀尚有别客可証太守又問買辦曰爾既封房艙鎖匙何在曾否喝阻搬物答稱鎖匙在我身上後來船已沈下至喝阻係船主爲先救人命起見太守又問唐漁船搬物之説確否答稱不足爲憑太守又問各水手火夫人等曰爾等如未搬取客物而知人搬取者當即直供無被拖累各人均不承認翟君又曰此案迭經訊供毫無實據未便准究太守曰貴領事既不准究本分府以案關重大可將人送縣訊理貴領事與本分府均可無干翟君曰事既無據可即開釋斥退該水手火夫等聞言齊起太守喝令均跪隨向翟君曰貴領事既意見不同姑將各人暫留本公廨禀明道憲候示如何如送縣則更妙翟君曰稟道則可惟先開釋再行禀道設有錯處本領事可以　當至送縣則送入虎口矣太守曰此皆華人也華人控告華人理合本分府辦理貴領事何能擅釋若係英人儘可由貴領事獨斷且送縣何得謂之虎口此虎口並不食人翟君曰天下無不食人之虎又言將人仍交捕房帶回如何太守曰可惟不能擅釋翟君曰本領事即死亦難從不放且若輩雖是華民究係英商船上用人本領事可以作主太守謂會審原應互商豈可若是膠執翟君隨命捕頭將各人帶去太守曰人可帶去須言明放否翟君曰本領事書定堂諭請閲太守命繙譯唐君閲得訊無証據本應釋放因華官意見不同齟齬至再暫交捕房然難久　無辜等字樣太守命唐君轉告捕頭不得擅將人証放去又謂貴領事既已書堂斷本分府加寫案關重大理應送縣字樣何如翟君不允辨至再水手等仍由捕房帶去遵即退堂太守即乘輿往會許正領事云 
[轎役又拘]  
　　○前報松海防劉司馬之轎役顧阿三因華捕捉犬肇釁解至英公堂中西官辨論齟齬黄太守飭差送顧阿三至海防署劉司馬以　多事笞責四十掌頰二十開釋顧昨至租界又被廵捕拘獲捕頭以顧既在押尚未發落如何釋放在外因即送顧至公廨適太守公出捕又將顧帶回云 
[情同拐販]  
　　○浦東婦人李陸氏同子李銀桂將馬范氏及崇明人王再生扭交上海縣供稱居浦東塘灣鎭我女二十歳早嫁洪和村生子女本屬相安詎五月初女忽不見沿向我索人旋悉被隣婦馬范氏藉薦帮傭爲名將我女及一外孫女一同領出不知去向求恩着交等語李銀桂供與其母同蔣明府質之馬范氏供稱李陸氏之女央我薦生意領至上海即交崇明人王再生領去現求着王交案王再生供稱在王家碼頭爲羊行生理與隣家帮傭之馬范氏認識但馬范氏並未將李女交我明府問李陸氏洪和村何不來案答稱在外尋妻是以不來明府又向王再生再三研詰稱聞被販羊客人陳福乾領去現在情願恊同馬范氏等同赴崇明尋人明府飭將王再生馬范氏交的保限十日內務將洪李氏母女交案逾限嚴比 
[移屍案結]  
　　○昨報移屍自匿一節前日午後黎邑尊提余源茂布店夥鄭全奎訊問王啓林同妻趙氏亦投案邑尊以王不應將死孩抛 
 
 

Page 4

 
 
置櫃上姑念貧苦愚民着鄭全奎給洋十元着王自行棺殮了結 
[請領生財]  
　　○前報禀祠不洽一節經翁太守將陳杏蓀送縣經上海縣黎邑尊斷將被告交保淸理昨日陳杏蓀沈春生又詣法公堂稟請將前存捕房內之生財各物具領變價太守責照所請辦理 
[覓保領人]  
　　○上年九月間有江北婦女投法公堂控稱丈夫周貴殘疾居家我被人誘拐來滬賣入花烟間求恩提拔等情經翁太守送縣發堂待　屬具領本年三月間其夫周貴投縣請領黎邑尊恐有串揑情事批飭須覔的實保人呈明核奪周貴旋即回籍現經周王氏之胞弟王立舟來滬邀葉仁彩楊蓮舟二人赴堂具保堂董恐有不妥故將該氏等一併送縣明府逐一訊問供詞相符即着葉楊二人具保王立舟即將周王氏帶回原籍如日後有串揑及爲娼情事惟保人自問 
[更正]  
　　○初四日本報首論內有先時英金每磅值先零五个有奇其後每磅值先零五个不足及假如借時一磅值六先零還時一磅值五先零等語中有小悞應云先時華金每兩值英磅五先零有奇其後每兩值五先零不足并以下二磅字俱應作兩字合爲更正 
[贈梅梅錄請慎四知齋主人霧裏看花客高昌寒食生鹿門山人適吾齋主人同政和]  
　　○綺羅叢裏炫芳姿宛爾新荷出水時藏艷恰宜金屋住徵歌待和玉簫吹泥人軟語嬌無那感我痴情樂共知晤對草愁離别易小樓玩月任遲遲　　[  中山醉侯稿]  
[贈霧裏看花客即希珠和]  
　　○聞風想慕歷年長一覩丰裁夙願償時務諳通真俊傑性靈變幻大文章陳書賈誼伸悲憤論事蘇髯露激昻濫　詞壇吾豈敢聊將巴曲罄心藏　　[  古滃州樵沅張銘經拜稿]  
[贈高昌寒食生並乞玉和]  
　　○歇浦來遊氣概豪兀然特出壓詞曹五千卷拄撑腸腹億萬人沾丐馥膏偪我直將焚筆硯有君始不負風騷荆州識後長相憶　王松堂司馬爲君至契余亦因松堂始識君於席次　爲寄郵筒引素毫　　[  古滃州樵沅張銘經拜草]  
[奉和松堂司馬即席口占原韵並呈洪蒔圃太史同政]  
　　○每到更深疉報籌德星薈萃燦江頭小樓直作詩人窟忙煞君家幾唱酬　翩翩年少附青雲燭盡更闌酒半醺突試探驪無敵手揮如霹靂到飛軍　　[  適吾齋主張銘經未定章]  
[答小樓主人見贈原韵]  
　　○百花香暖麥秋天異地逢君意轉綿莫道萍踨容易聚須知文字有因緣　陸海潘江費品量文名交譽徧詞塲何當珠玉臨風隨讀罷猶留齒頰香　　[  竹隱菴主柳生余銑未定草]  
[輪船來滬電音]  
　　○招商局海定輪船初五早繞灣燕台回申 
[揚省撫轅抄]  
　　○閏五月初四日典史胡錫桓禀知辭奉委赴揚属一帶緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年五月二十七日京報全錄]  
　　宫門抄○上諭兩道錄前○發抄旨五道○監督托奏爲奏聞摺○都統繼奏揀員試署知縣摺○護晉撫奎奏揀署通判摺○監督托奏移交現任監督察辦事件夾片○五月二十七日兵部太常寺太僕寺正白旗值日無引見○掌儀司奏初一日祭奉先殿謨公行禮○兵部奏派演放水師砲位派出托倫布玉連○召見軍機延煦○發抄奎斌奏節孝婦女彚請旌表奉旨杜劉氏等均着准　旌表該部知道欽此○又查明寳晉局收支銅鉛供支各項差使改題爲奏奉旨户部知道單三件併發欽此○又大同鎭病請續假奉旨張樹屏着再賞假一個月欽此○又潞安守丁體當護理河東道奉旨吏部知道欽此○劉秉璋奏請將緝捕梟匪被拒傷亡之外委等議卹奉旨王朝貴等均着照所請交部議卹欽此　○○奴才托倫布跪奏爲接任期滿正額無虧惟盈餘未能足額恭摺奏聞仰祈聖鑒事竊奴才蒙恩管理左翼税務於九年六月二十六日接任循例奏派鑲黄旗蒙古印務叅領雅爾堅隨同辦理詳察前任監督宗室奎潤於光緒九年四月十三日起至六月二十五日止共收過牲畜税銀四千三百一十四兩九錢六分八厘曾經咨明户部在案奴才於九年六月二十六日接任起扣至十年四月十二日止共收過牲畜税銀一萬四千一百四十六兩八錢四分二厘前後兩任統計一年期滿共收過牲畜税銀一萬八千四百六十一兩八錢一分又收房地税銀二千二百九十七兩七錢八分四厘除應交户部正額税銀一萬零八兩房地税銀二千二百九十七兩七錢八分四厘下徵盈餘銀八千四百五十三兩八錢一分內遵照向例動發過犧牲所草豆銀八百兩河南道刷卷飯銀一百三十二兩户部貴州司付咨飯銀七十二兩户部廣東司更差飯銀五十兩署中一年心紅紙張銀一百九十一兩五錢署中書役人等公費飯食銀三千七百六十五兩二錢四分張家口南口書役人等盤費銀一百九十四兩五錢照例賞書吏銀九百四十兩以上共用盈餘銀六千一百四十五兩二錢四分均係察照向例給發下存盈餘銀二千三百零八兩五錢七分察左翼定額盈餘銀一萬八千兩按現徵盈餘銀兩數目尚虧盈餘銀一萬五千六百九十一兩四錢三分今前任監督宗室奎潤管理兩個月十三日少徵銀二千六百一十兩五錢五分零一毫奴才管理九個月十七日少徵銀一萬三千零八十兩零八錢七分九厘九毫奴才體察情形左翼徵收税課向以豬羊馬匹爲重實緣上年六七月間大雨連綿近畿一帶河水漫溢道路阻滯不通所有商販由口外運販甡畜來京必須繞道行走盤川一切無不多費更兼京中銀價與京外價值懸殊商販每多虧折資本因此裹足不前且各省牌馬屢經裁減馬税本屬無多又經兵部奏准馬匹不准在京城購買此項馬税更形减少况因去冬今春京中銀號錢鋪紛紛關閉銀價長落不定且兼諸物昻貴旗民生計更屬艱難所有牲畜較比往年銷售尤少以致盈餘未能足額之實在情形也奴才伏察前經户部奏銷關税情形照常徵收不得援案辦理咸豐三年八月十七日奉旨各關均宜設法整頓仍遵額定税數照常徵收不准以儘徵儘解違例奏請如將來虧短實屬有因著俟一年期滿奏報時由户部酌量情形分别奏明請旨等因欽此欽遵在案現今奴才等前後兩任統計一年期滿所徵税課較之七八兩年雖屬有盈無絀惟比上任徵收盈餘較少共短徵盈餘銀一萬五千六百九十一兩四錢三分此項銀兩應由前任監督宗室奎潤與奴才各按在任月日分賠以充税課再前任監督宗室奎潤及奴才任內接准各部院衙門知照辦買各處祭祀牲畜並戰馬免税等項共用銀一萬二千四百二十五兩五錢六分除將正額銀一萬零八兩暨房地税銀二千二百九十七兩七錢八分四厘全行動用並用盈餘銀一百一十九兩七錢七分六厘下存盈餘銀二千一百八十八兩七錢九分四厘或照向例交納廣儲司抑或應交何處伏候皇太后皇上聖鑒訓示遵行謹奏請旨奉旨已錄　○○奴才繼格跪奏爲遵照定章揀員試署口外知縣要缺以資治理恭摺具奏仰祈聖鑒事竊查建昌縣知縣張桂芬三年邊俸期滿前經奴才咨會署直隸總督臣李鴻章咨部開缺在案所遺建昌縣一缺自應揀員請調查奏定章程內開嗣後平泉建昌赤峯朝陽四州縣缺出先於灤平豐甯二縣內揀調如二縣內實無合例堪調之員再由奴才會同直隸總督於口外揀發及勞績保留熱河補用人員內曾經委署地方並無貽悞者酌量題署等語查建昌縣知縣一缺幅潦闊蒙民雜處政務殷煩係口外煩缺州縣中最爲緊要之區非精明幹練熟悉情形之員不克勝任其應調之豐甯縣知縣文卜年灤平縣知縣英順均於此缺不甚相宜未　遷就自應照章在於熱河曾經委署地方並無怡悞之揀發及勞績保留補用各員揀選試署兹查有揀發知州陳功亮現年四十九歳係四川資州直隸州內江縣人由附生應咸豐九年己未恩科本省鄉試中式舉人報捐直隸州州同投効貴州軍營同治十三年因全境肅淸出力員弁案內保奏奉旨陳功亮着免選本班以知州不論雙單月儘先前選用欽此光緒三年四月赴部註册投供五年十月初五日經欽派王大臣揀選熱河知州十五日經欽派王大臣揀騐十六日奉硃筆圈出陳功亮着以知州發往熱河差遣委用欽此於十一月初六日領照到郡六年經前任都統崇綺飭赴赤峰縣淸理積案得力記大功一次復因道經平泉州大壩梁擊散馬賊救護行旅記功一次嗣因　獲匪首勾海給予遇缺拔署一次七年二月委充礦局帮辦十月飭委辦理粥廠差竣給予遇缺儘先拔署一次復經委充刑司帮辦四月因修河工程出力記大功一次九年委署平泉州知州六月十九日交缷前無貽悞查該員老成練達辦事安詳以之試署建昌縣知縣員缺實堪勝任且與定章亦屬相符合無仰懇天恩俯念邊缺緊要准以揀發知州陳功亮試署建昌縣知縣於地方大有裨益如蒙俞允俟該員試署一年期滿果能辦理裕如届時再請實投所有遵照定章揀員試署口外要缺知縣緣由理合會同署直隸總督李鴻章合詞恭摺具奏伏乞皇太后皇上聖鑒謹奏軍機大臣奉旨吏部議奏欽此　○○護理山西廵撫布政使臣奎潤跪奏爲揀員試署要缺通判以重地方仰祈聖鑒事竊照准升甯遠廳撫民通判葛士達丁母憂業經具題開缺聲明留外請補並咨部截缺在案所遺甯遠廳撫民通判係新改冲疲難邊外要缺例應在外揀選調補該庭邊外要衝新改驛路現辦牧廠開荒事務煩重非精明幹練之員弗克勝任查晉省奏定新章嗣後遇有七廳通判缺出先儘本省實缺候補通判或調或補如調補無人以實缺知縣升用又吏部通行章程內開道府同知直隸州鹽提舉通判各項委用試用人員如遇應題要缺定例原准一體揀選題署各等因兹查晉省現任及候補通判各員非現居要缺即人地未宜隨於試用通判內逐加遴選查有試用通判張喜田現年三十八歳係浙江錢塘縣人由監生　捐通判亦鹽提舉銜指分山西試用光緒元年十月十五日經欽派王大臣騐放十六日覆奏奉旨照例發往欽此十二月十七日到省試用期滿奏明照例補用四年四月丁嗣母憂回籍守制六年於晉省善後出力案內奏請俟補缺後以知縣用經部議准覆奏十一月初三日奉旨俸儀欽此服滿起復領咨於七年三月初一日回省該員精細安詳才具開展　之試署甯遠縣撫民通判兼理事銜邊外要缺實堪勝任惟係試用之員請署要缺因人地實在相宜例得聲明奏請合無仰懇天恩俯念員缺緊要准以試用通判張喜田試署寧遠廳撫民通判洵於治理有裨如蒙俞允該員係試用通判請署撫民通判銜缺相當毋庸送部引見仍俟試署一年期滿如果稱職再請實授該員並無叅罰案件合併聲明此案臣於藩司任內會同臬司高崇基且詳撫臣張之洞未及具奏移交到臣理合繕摺具陳伏乞皇太后皇上聖鑒謹奏軍機大臣奉旨吏部議奏欽此　○○托倫布片　再奴才前於上年六月二十六日接任後據缷任監督宗室奎潤移交准前任監督奕謨片奏內務府鑲黄旗延霈管領下膳房委署庫掌金立永廂白旗蒙古　良佐領下四川潼川府知府廉恩均因置買房間漏未税契因奴才奕謨任滿屢傳未到當經奏明移交現任監督察傳究辦前任監督宗室奎潤未及覈辦移交奴才隨即按旗屢次行文　傳迄今又逾一載仍復置若罔聞抗不到案寔属玩視國　奴才現已任滿　將金立永廉恩二案移交現任監督嚴傳究辦再察前監督奕謨片奏內務府正白旂貴齡管領下候補通政司叅議李祉房間漏税傳據李祉呈稱此房係乾隆年間恩賜前任刑部尚書王際華之房因王氏子孫回回浙交與伊戚朱姓經管於道光年間朱姓將此房租與李祉居住立有字據因係官房未便納税等情當因該叅議並未呈出字據奏議飭下户部察明覈辦旋奉户部片奏並無案據可稽仍請旨飭下該　察傳辦理奴才於接任後派役察傳隨據禀祠該候補叅議李祉業經病故嗣經屬傳該家属並未到冀此項房間應由現任監督再行詳細察辦以重我　是否有當謹附片具奏奉旨已錄 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十年五月二十八日京報全錄]  
　　宫門抄○上諭三道錄前○大臣符奏爲奏聞摺○御史文等奏甲米入城任意遲延請旨嚴禁摺○奉天學政朱奏請添設貢額片○粤督張等奏委解京餉起程日期摺○奉天學政朱奏科試各屬並隨棚考試選拔甄錄遺才摺○東撫陳奏各營添設砲隊緣由片○又奏籌欵購製軍火片○五月二十八日刑部都察院大理寺正紅旂值日無引見○恩全假滿請安○恩棠由口外賜奠回京請安○都察院奏派專司稽查派出錫珍○麟書奏請開缺○召見軍機文暉　○○奴才符珍跪奏爲關税一年期滿正額税銀徵收無虧盈餘未能足額謹恭摺奏聞仰祈聖鑒事竊奴才蒙恩管理右翼税務循例奏派鑲白旂漢軍印務叅領毓文隨同辦理並飭書廵人等實力稽查嚴防偷漏勿稍疏懈以重税課奴才自光緒九年四月十三日接任管理起至十年四月十二日廿一年期滿遵照户部奏定章程銀錢並徵共收牲畜税銀一萬六千八百八十六兩五錢六分七厘西山牲税增銀四十兩房地税銀一千八百三十兩六錢四分八厘三共收銀一萬八千七百五十七兩二錢一分五厘例交户部正額銀一萬五兩一錢二分內除兑過直隸等省戰馬税銀九十八兩四錢外應交户部正額銀九千九百六兩七錢二分西山牲税增銀四十兩房地税銀一千八百三十兩六錢四分八厘本年准各部院來文採買祭祀猪羊牛隻價值除照例由正額及西山牲税增銀全行動用不敷外動用房地税銀一千四百六十一兩五錢二分五厘應找交户部房地税銀三百六十九兩一錢二分三厘下存羡餘銀六千九百七十九兩八錢四分七釐循例發過犧牲所草豆銀八百兩河南道刷卷飯銀一百三十二兩户部廣東司更差飯銀五十兩貴州司付咨飯銀七十二兩書吏人等公費飯食等項銀四百五十四兩九錢一分心紅紙張銀一百二十八兩照例發給書吏等辦公銀八百五十八兩張家口南口書役人等盤費銀一百二十二兩隨項飯銀五兩五錢三分七釐以上共用羡餘銀六千二百二十二兩四錢四分七釐均係核減搭錢給發除交部庫及動用經費外下存盈餘銀七百五十七兩四錢查右翼定額盈餘銀七千三百二十一兩四錢除現存盈餘外計短徵盈餘銀六千五百六十四兩妾才體查情形實因上年雨水至大道路梗塞所來羊馬較之往年更形無多又兼京外銀價大相懸殊客商販運恐虧資本均各裹足不前以致盈餘未能足額此係短徵之實在情形也奴才受恩深重曷敢冐昧瀆陳伏乞皇太后皇上格外鴻慈奴才不勝惶悚之至所有現存盈餘銀七百五十七兩四錢可否照例交廣儲司抑成應交何處恭候訓示遵行謹奏請旨奉旨已錄　○○稽查甲米御史臣文敬臣何桂芳跪奏爲甲米入城任意遲延請旨嚴禁以杜弊端恭摺仰祈聖鑒事竊惟開放甲米城外之倉定限於己刻運米出倉午刻到門騐放入成不得遲至未時曾於嘉慶年間奉有上諭欽遵在案近年以來城外兩倉開放甲米申刻以前並無一車到門候至酉刻各米車喧譁錯雜擁擠爭進日暮忽忙易滋弊混臣等此次奉命稽查甲米入城當即諭飭放米領米員弁遵照定例按時到門以候認真查驗挨次放行乃再三示諭仍復置若罔聞玩延如故查現時日晷極長城門離倉亦不甚遠何以遲至酉戌刻米車始行到門顯係有意延捱乘黄昏倉卒之際各車蜂擁而來希圖朦混舞弊相應請旨諭令倉塲侍郎及各旗都統嚴飭太平儲濟兩倉暨該旂員弁每月領放甲米務遵定限己刻出倉午刻到門如再逾時太晚即由臣等指名奏叅以重兵食而挽積習臣等爲除弊起見是否有當伏乞皇太后皇上訓示遵行謹奏奉旨已錄　○○朱以增片　再吉林選拔貢額從前僅有一名考取後附入奉天各屬選拔各生由學政與奉天府府尹一同會考去年蒙恩添設滿合字號各一額伯都訥長春兩廳公共一額合計新舊共有四名如照向來仍赴奉天會考非特士子千里跋涉川資維艱即揆體制亦覺不符查吉林近年添設廳州縣多處與奉天分爲兩省地方事宜各歸轄境專管歳科兩試亦已另建考棚則選拔各生似應即在吉林會考本年科試正届隨棚考取選拔之年咨部候覆已屬不及臣不揣冐昧先與吉林將軍臣希元會考一面咨請禮部定議章程俾以後有所遵循至拔貢額數業經禮部札知自應遵照辦理惟現據吉林將軍咨商滿字號及伯都訥長春兩廳紳士具呈切懇奏請恩施滿字號再添一額伯都訥長春兩廳各立一額先爲備取二名是以臣於定額四名之外滿字號備取一名長春廳偹取一名俟奉諭旨後定奪除與吉林將軍臣希元合詞奏請外謹附片具陳伏乞聖鑒謹奏軍機大臣奉旨禮部議奏欽此　○○太子少保兩廣總督臣張樹聲廣東廵撫臣倪文蔚粤海關監督臣崇光跪奏爲粤海關籌解本年第一批抵還閩省應解京餉等欵銀兩委員起程日期恭摺具陳仰祈聖鑒事竊照光緒元年四月間接准户部各辦理海防大臣沈葆楨等奏准各關應還閩省借欵令自光緒二年正月起按結如數提解部庫以抵閩省應解京餉案內每結指撥粤海關四成洋税銀六千兩又內務府廣儲司公用每年額撥銀三十萬兩例分四季起解又光緒九年五月內户部行知內務府奏准內廷修理要工案內粤海應籌撥銀八萬兩以上各欵銀兩均應趕緊籌解以濟要需查粤海關節次起解京餉向由西商先行借墊實難起解現銀前於光緒三年夏間業經前督撫監督臣會同奏明仍請交商匯兑在案兹光緒十年分應解部庫作抵閩省京餉等項銀　擬仍查照歷届成案向西商志成信恊成乾等號借銀八萬八千四百四十兩先行墊解隨後由税收陸續歸還以資周轉飭據廣東布政使龔易圖遴委候補縣丞玉綸候補從九品宋培基領解光緒十年分第一批抵還閩省京餉銀六千兩又光緒十年春季分廣儲司公用銀七萬五千兩加平銀一千一百二十五兩新增歸公加平銀一千八百七十五兩抬費用項銀六百兩又上年匯解內廷修理要工銀八萬兩內應補解加平抬費等銀三千八百四十兩統共解銀八萬八千四百四十兩飭令該委員等領齎匯單文批於光緒十年四月十一日附搭輪船由府道進京前赴户部內務府分别報到聽候飭傳交納除分咨查照兑收外臣等謹合詞恭摺具陳伏乞皇太后皇上聖鑒謹奏軍機大臣奉旨該衙門知道欽此　○○奉天府府丞兼學政臣朱以增跪奏爲科試吉林黑龍江旗民生童並循例隨棚考試選拔甄錄遺才恭摺仰祈聖鑒事竊臣欽奉恩命視學奉天業於去年九月間將歳試一律完竣具報在案本年三月十三日出棚按試吉林二十三日扃門分場考試旂民生童四月初六日試畢嚴密關防禁止懷挾稽查頂替亂號代槍傳遞等弊一如歳試辦理幸士子俱各守功令安静完塲臣悉心校閲文風與歳試大略相同吉林黑龍江滿合字號文童例五人取進一名本届應試吉林滿字號四十七名應取九名又加取定額三名合字號七十九名應取十五名又加取定額二名黑龍江滿字號六名應取一名又加取定額二名合字號十一名應取二名其各屬民籍文童均取進如額隨於初八初九兩日循例考試選拔諸生查照舊額及新添各額共取四名出榜曉示十一日考試遺才分别錄取發落時臣仍最以守命安分用心讀書爲來年鄉試觀光地歩期無負聖世作人之雅化再臣沿途經過地方土膏滋潤農勤東作民情亦極安謐　以仰慰宸厪所有科試吉林黑龍江旗民生童及循例考試選拔甄錄遺才緣由謹恭摺奏聞拜摺後臣即於十六日起程　奉舉行本棚科試合併陳明伏乞皇太后皇上聖鑒謹奏軍機大臣奉旨知道了欽此　○○陳士杰片　再近來行軍全以火器爲先東省曾購有外洋克虜伯後膛鋼砲穿以鉄桿走輪駕用馬匹名曰炮車範戰致遠洵爲戰陣中第一勁旅臣上年發交管帶精健前營副將景天榜督率勇丁逐日演試並調登萊水師營熟　槍炮之弁兵勤加教練已有成效該營前調防等州即添設炮車六輛隨帶子藥車三輛振字先鋒中營亦添設炮車四輛隨帶子藥車二種每炮車一輛配用馬六匹炮勇十四名車夫二名子藥車一輛配用馬二匹勇四名車夫一名並各勞添設哨官一員其勇丁夫馬口粮乾銀悉按東勇出防章程支發均於本年二月初一日起支統歸海防各營彚案報銷除咨部存案外所有各營添設炮隊緣由理合附片陳明伏乞聖鑒訓示謹奏軍機大臣奉旨該部知道欽此　○○陳士杰片　再東省從前雖有購存外洋槍炮尚不敷用臣在於藩庫籌撥銀一萬八千兩運庫籌撥銀八千兩遴委准補萊蕪縣知縣丁兆德等赴滬購買哈乞克斯洋槍一千桿帶子三十萬顆來復槍二千五百桿並後膛鋼砲炸子及各項軍火現已陸續運送回東又咨商北洋大臣李鴻章就近由津分撥士事得後膛歩槍一千桿帶子三十萬粒寔須價值湘平銀七千八百二十兩亦另飭藩司如數籌撥委員解津歸欵除統歸機器局核實報銷並先行咨部外所有籌欵前赴津滬購製軍火緣由理合附片陳明伏乞聖鑒謹奏軍機大臣奉旨該部知道欽此 
 
