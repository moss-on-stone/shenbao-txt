# 1895 - 168 - 4907962

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論臺事]  
　　臺灣纔一島耳然孤懸海外實爲閩厦之門戶南洋之襟帶關繫正自不小固未可以尋常甌脫視之也泰西諸國之接跡東來者皆欲扼要地以闢利源其視眈眈而欲逐逐者幾於不一其人特無間可乘則亦相持不發耳異哉天下事竟有出人意外如日人之得臺灣者哉泰西諸國之兵力遠過日本不啻數十倍數百倍乃泰西諸國相持不動未敢輕於一發而不謂蕞爾一日本竟乘與中國議和之際出危詞以脅之藉虛聲以取之遂使極有關繫之要地拱手而取以相讓去日人之計豈小也哉方其發難朝鮮龐然自大以爲東方之國惟彼獨尊幾幾乎有睥睨一時之槪於是專力於遼東並進趨北洋意雖欲得臺灣而未嘗發一艦施一砲以往擾者蓋限於兵少之不能分攻也彼旣欲爲東方至强之國則但據朝鮮僅足以扼俄人之出路而仍無當於長駕遠馭之計也將欲旁溢側出通道南洋則莫如取臺灣攬其綱領計北自鴨緑江起迤邐而南以至廣東之瓊州緜延九千里一綫相連旣可扼中國出洋通商之路且可以通南洋之利數南洋諸島嶼不難次第蠶食所見甚遠所謀甚狡宜其爲泰西諸國所深恨而共嫉之也彼旣欲通道於南洋必扼險於臺灣旣於用兵之時不睱往擾乃於議和之際索以片言此亦大可見其蓄意之所在矣迨至烟臺換約時俄國以其割據遼東於大局攸關此而可忍孰不可忍於是懾以危詞迫以兵力逼令改約日人始俯首聽命願返遼東侵地而臺灣則已安然坐受矣交割之期旣屆中日兩使載道往來成約旣交飛輪各返嗚呼噫嘻自此以後二百餘年之藩服遂長爲異言異服之人矣澎湖之與臺灣聲勢相倚臺灣已辱承割愛則澎湖亦郤之不恭至是而日人之所求遂矣宿願償矣所以阻中國出洋之路者已無隘不扼矣所以通日本闢地之利者將由此漸進矣雖有他人注視於其旁動以峻詞懾以危語彼竟若罔知撫衷自慰豈不謂割據臺灣其利頗不讓於佔踞遼東遂甘心舍彼而取此雖亦有迫之使然者然於强鄰虎視之餘借此以强自慰藉方謂蕞爾偏隅已歸掌握兵有不解甲民有不饋漿者乎萬不料激揚忠義整我戈行歃血枕戈獮禽薙草再接再厲屢蹶屢興者乃有唐維帥劉軍門諸人也維帥於中日和約初成尙未交換時卽電奏九重懇請收回成命朝廷以格於全局未允所請厥後維帥又拜內渡之命蓋照西國通例地雖已屬他人而其地之官紳商民則與國事無與聽其仍歸本國維帥旣拜內渡之命則率麾下諸文武乘輪歸國光明正大豈非大丈夫之所爲哉後以臺民久受我朝深仁厚澤葵向彌堅遂私奉維帥循西例爲民主改用徽章居然海外提封而道途逖聽者且嘖嘖焉樂道其事頗似十年前中法兩國之鏖戰於越南當時不乏名將如蘇子煕馮萃亭諸軍門皆以身經百戰之餘統率果敢不畏死之士出奇制勝戰功偉焉劉軍門本爲越南三宣提督唐維帥時以主政挾其雄韜偉略馳驅炎徼間以劉才堪備用遂勉以忠義孚以悃忱爲之游揚於大帥之前而劉之意氣日以奮戰功日以著戡亂未終而和議遽定懷忠抱義之士憾焉今之臺事豈曩日之越事可比哉曩日中未棄越則諸名將戮力苦戰將以奠藩服而固邊陲自不失爲忠君愛國今日中已棄臺則山河猶是風物全非雖曰烈士暮年壯心未已正不妨以曩日操縱搗擒之術與日人爭尺寸之長越南未竟之志安在不可以臺嶠大展之則歸者雖歸而守者仍守麾下所𨽻勁兵皆係閩粵舊部自知身處絕地進退維谷旣不甘心避敵則惟有與之捨命相搏飲血力戰苟戰而勝可以作同仇之氣成不世之勳使聞者咸傾耳盛名謂老將戰績固不異在越南時豈得謂海外無人哉然則臺嶠又豈易爲日人所有哉萬一不然使彼倖而有之又豈能安然無事哉吾恐虎視鯨吞者將急起其旁耳特局中人尙未悟耳 
[本館接奉電音]  
　　昨日午後京師飛電傳來上諭一道敬謹譯登○五月二十六日奉上諭徐桐等奏外省厘差鹽務關務閒員甚多內地腹省並無軍務藉口彈壓多招營勇安置私人歲糜鉅欵請飭痛加删汰等語近來仕途冗雜營謀各項差務濫支薪水甚或侵漁肥已蠹國病民此等惡習皆由大吏瞻徇情面不肯認眞釐剔以致浮費日多正項轉絀亟應大加整飭著各直省督撫卽將營局各員核實裁减毋許濫竽充數以挽積習而杜虛糜欽此 
[北通州近聞]  
　　本館訪事人云四月十一日午後四野烏雲濃如潑墨俄而冰雹齊下滿地平鋪幸不久卽止尙未成災○新任東路同知謝新庵司馬希芬奉順天府府尹札委署理斯缺四月十一日由京師捧檄來通十二日已刻接印視事旋以衙署破壞亟須修葺暫在通州衛藥王廟內辦公聞藩憲牌示正任東路同知請以趙文萃補授然尙未奉到部文也○通永道張觀察奉順天府府尹札委查辦前署東路同知陳司馬被叅各欵原奏有家丁黃子和楊二市儈彭亦山每遇詞訟案件皆三人爲之納賄營私等語因卽按名提案連訊數次並無確實供詞遂照例出示招告大旨謂無論軍民人等如有在該衙門涉訟曾受家丁黃子和楊二卽楊三楊喜兒市儈彭亦山招搖撞騙索詐贓私鑿鑿可據者准赴道轅禀控以憑提案訊辦○數月以來順直米糧昂貴貧民果腹難謀王䕫石制軍俯念民艱籌辦撫平糶奉天米麥向例不准出境制軍特電請盛京將軍裕軍帥暫時弛禁軍帥允之日內山東河南麥秋豐稔兼之奉天米石進口者多糧價漸次從廉數百萬殘喘飢民當不至盡塡溝壑矣 
[乞罷和議]  
　　天津訪事人云臺灣全地割與倭人全臺士庶不願屬倭援照公法立爲自立之國以與倭人抗衡雖臺北一經交戰卽已脫巾而譁然其不甘輕棄版圖亦足見忠肝義膽矣京外大小臣工除各部院自行封奏力阻割臺外三月十五六日呈請都察院代奏者多至六十餘起攷總憲代奏事件向係抄錄原呈附以奏摺請旨施行此次抄錄不遑間以原呈附奏惟將副呈留院以備稽查皇上一槪留中不發三月十七日傳諭六部九卿翰詹科道齊赴內閣衙門恭讀硃諭大旨謂倭人犯順舍戰言和固非善䇿惟上念太后老於春秋下顧民生慘罹兵燹若不與和深恐太后愈勞宵旰民生難獲乂戰鬥日深决裂尤甚大哉皇言凡屬臣工當可共諒矣乃日者又聞新科貢士擬聯名呈遞都察院乞罷和議嘻其亦不可以已乎 
[委訊德員]  
　　天津訪事人云前紀美國人吼利被倭人獲於威海旋卽釋回天津向當道面禀威海失陷情形 
 
 

Page 2

 
 
諉爲陸軍戰爭不力而威海陸軍教習德國人某甲禀陳當道語意與之兩歧當道擬派員訊供以昭實在兹悉某甲卽瑞乃爾先是某報謂丁汝昌之降倭瑞實左右之故當道於某日委津海關道盛觀察水師營務處羅觀察一併訊鞫瑞供稱原籍德意志來華充當教習合同內並無與戰字樣雖此次自願戮力行間然未改立合同卽與行伍中人有間至丁汝昌係海軍統領與某分不相侔義不相屬其降否某何從于預乎况丁於降倭後仰藥以死交割地方船隻糧餉軍械簽字有人用印有人時天氣嚴寒印色凝凍用印者屢印不就手凍欲僵由某大副接手印就交與倭人與某何涉叩其簽字用印究係何人則曰卽威海之一牛一馬也牛爲牛昶昞充威海機器局總辦馬爲馬復恒充威海營務處均係道員之已革者問官至此遂不復再訊 
[倭人無理]  
　　烟臺訪事人云倭人侵擾以來旅順口被害尤甚而無知愚民仍購辦食物前往接濟初次尙有微利可圖繼則受其凌虐者有之貨物被搶者有之先是倭官尙假仁假義籠絡商民近則歸期已近倭兵橫暴益甚倭官如聾似醉佯作不知嘻見利忘義伊戚自貽夫固不足深惜而倭兵之殘忍無理亦於此可見一斑矣 
[移營防島]  
　　烟臺訪事人云威海附近劉公島頗爲緊要某日有西路調往之防兵二營赴是處駐紥 
[甬上瑣語]  
　　和議已成鎭海防務依然嚴密每日操演無稍間斷○自十六日北京輪船進口仍泊江北碼頭來往客商無不喜形於色○營兵甲乙兩人日徵逐於遊戲塲日前因賭成仇初則角口繼以鬥毆旁人袖手作壁上觀嗣經營中某丙出爲排難解紛勸乙給甲洋數元事始得寢○寗郡小竊之案層見疉出城中西南爲尤甚小民無力報官惟有吞聲飲泣而已有緝捕之責者尙其加意巡邏耶○奉化人戴某僑居甬上已有年矣家有一妻一妾宛若齊人戴因溺愛於妾與妻反目日前不知何故將妻痛毆妻憤不欲生吞烟自盡妻族聞之登門吵閙當經親友出爲調停許以從豐棺殮始免涉訟公庭然所費已不貲矣○西門外望春橋某氏婦悍潑異常人皆目之爲雌虎年前曾挈某姓女爲童養媳現已及笄猶復時時凌虐氏素有烟霞之癖每夜令媳侍奉東方未明不得安睡稍有倦態卽以烟籖戳之日前媳抱病氏猶疑其裝㸃情形反肆鞭撻媳忿極濳購阿芙蓉膏吞服幸經隣人知覺灌救得生不然公門中又多一起命案矣 
[金焦夏景]  
　　升授廣州將軍保頤菴軍憲因新任副都統吉統制業經接篆軍憲特於日前午後親詣公衙門旗庫盤查庫欵各項應存若干銀逐細檢查直至薄暮始行畢事次日軍憲遂飭戈什哈持帖赴吉統制處請其同詣公衙門當面逐欵交代淸楚然後各回節署是日八旗官員均在此伺候一切至庫欵共查存若干外人無從探悉此乃軍憲愼重公欵之微意也○鎭郡南門外有都天廟焉楝宇宏敞金碧輝煌每屆三四月間例必迎神賽會今歲春間因倭人犯順各項生意冷淡以致捐欵不足各會首未能舉行五月十八日大帝誕辰先二日丹徒縣王伯芳大令飭差預備牲牢及籩荳香帛之屬以便屆期致祭迨十八日天未黎明府尊彥太守叅將鄭叅戎理事同知錫司馬糧捕分府饒司馬守備焦守戎次第偕來均在官廳伺候少頃升授廣州將軍保軍憲新任副都統吉統制關道憲呂觀察亦命駕而至各官齊出恭迎軍憲等一一㸃首卽就官廳小憇旋由禮生禀請行禮各官趨詣正殿贊引其時鼓樂交作聲韻悠揚迨班次排齊卽行三跪九叩禮有頃退入官廳略飲茶㸃晤談片時遂分道回衙時已曙色將催矣自十七日起至二十六日止特召梨園子弟登臺演劇淸歌妙舞艷絕一時廟門外香車寳馬似水如雲馮萃亭宮保深恐麾下勇丁三五成羣結黨前往藉觀劇爲名乘機滋事特飭左右兩營官帶親兵數名驅逐廣勇不准入內如敢故違定卽重責城廂內外善男信女之赴廟進香者倍於往歲保甲局曁府縣連日各派兵差彈壓故雖舉國若狂尙稱安謐有某姓二女郎年皆二九在京峴山雇坐小車同往焚香行未數武有木橋一道岌岌欲屺二女乘車過之但聞𥒐然一聲橋忽中斷連人帶車均入水中幸有行路者見之將二女援登彼岸然已粉黛淋漓鬢雲撩亂矣意興旣敗中道折回此外龍亭會館萬福堂及錢業公所亦皆收拾潔凈懸燈結彩十色五光鑼鼓之聲聞於遠近甚爲熱鬧○十八日爲鎭江關委員王孟芝大令之太夫人設帨良辰是日通城文武各官均備禮儀祝賀大令設筵欵待樽開北海壽獻南山並召六書班演唱雜劇絲淸竹脆極一時之盛 
[匪首在逃]  
　　惠州府屬之永安縣前聞有匪徒嘯聚爲亂此已列報兹聞此等匪徒皆係烏合之徒絕無紀律迨官兵一臨卽已紛紛四散其爲首倡亂之匪亦被逃脫目下大憲已通飭各屬營縣一體嚴拿務期弋獲究辦以絕根株而昭炯戒也 
[羊城談屑]  
　　某晚初更時有某甲在賭館贏得洋銀十數枚携之而歸匪等見而垂涎尾隨其後行至西砲臺前路僻人稀露出刀槍向甲指嚇卽將所帶銀兩搶掠一空呼嘯而散甲寡不敵衆無可奈何惟有徒呼荷荷而已○督撫兩院憲勵精圖治政令一新以省中官局太多虛糜殊甚聞已飭下司道體察情形酌量裁减並議定每局僅派總辦一員所有會辦帮辦及提調各員槪行减去以節費用按粵省候補官員擁擠異常差缺本極難望今局差亦頓减少則位置更難想聽鼓閒員不免有阮籍途窮之歎矣○日前撫憲排道出衙有年老鄉民多人手執狀詞攔輿呈遞當蒙撫憲收閱諭令各人回鄉靜候批示鄉民皆欣然色喜所禀何事請觀其後○城廂內外各賭館聞撫憲嚴飭文武地方官限五月十五日一律停歇改圖正業如奉行不力陽奉陰違惟該管官是問但憲示尙未刷竣發出聞賭館中人謂俟奉到憲示始肯閉歇 
[白下官塲紀事]  
　　金陵訪事人云翰林院侍讀學士文芸閣學士廷式上疏乞假三月回江西萍鄉原籍修墓某日行抵省垣拜會張香帥同寅世好或投刺求見或以縑素乞書馬足車塵竟日喧嚷學士苦之擬卽望豫章進發○記名提督宋軍門聲平在江蘇効用多年曾署某某等處總兵之缺洎張香帥署理兩江總督適遇倭人多事以軍門頗稱幹濟可以倚若長城遂入奏朝廷請旨委署九江鎭總兵員缺○鎭江轉運一差頗爲繁重香帥委何觀察福海辦理日前觀察來省禀謁面陳要公旋於十九日辭行回鎭○支應一局公事紛繁香帥以洪大令恩嘉長於度支委令稽核收支事件廿四日已謝委到差矣○厘捐局總辦穆觀察克敦布辦事頗爲認眞並無官塲習氣香帥大爲賞識保請獎勵觀察隨於廿四日趨轅叩謝 
[金陵命案]  
　　金陵訪事人云署江寗縣翁笠漁大令舉行縣考栗六異常本月初八日忽有地甲王正帶同王姓到案報請騐屍大令升堂訊問王訴稱小的家居治下榖里村素奉天方教同族王甲開設牛肉店有李乙者欲賒牛肉十斤甲以素未識面辭之乙大肆咆哮經人勸散旣而乙持刀一柄奔至甲處迎面一刀致將面門之肉削去其時正在晚間經街隣將乙獲住送請臨騐伸寃大令卽於次日下鄉提訊王甲一面証人僉供李乙係村中游手好閒之人前日向王甲賒牛肉十斤甲不允乙氣忿塡膺將甲店恣行搗毀復尋甲拚命村中人見勢不佳將乙拘而恐嚇後經地方紳士勸和次日夜間乙復持刀入甲店突向甲面猛砍以致面肉飛去痛極倒地呼之不應知己身死急鳴鑼集衆將乙獲住奪下兇刀大令傳乙問供乙一味胡言亂語謂小的已被伊等打傷老王不知被誰人毆斃大令飭仵作將甲屍詳騐與原告所供相符遂排導回署適值武闈因將此案暫時懸擱刻已問過五六次始有端倪將乙收入獄中候詳請上臺定奪 
[思同挾纊]  
　袁江淮揚海道憲謝觀察自回任後辦事格外認眞於軍務一節更體恤周至今歲所招之浦字營係新創之軍所有營中用物等件一一頒發併賞各哨酒甌一付嗣經營哨員弁禀稱恐此物一發不獨難以禁止暢飲且患醉後滋事觀察囑令權且受藏豫備天中佳節散給各哨慶賀端陽逾期之後仍可收回毋庸拘泥同制所以營中軍士當兹榴紅蒲緑之時均得開觴暢飲誦觀察之德不置也 
 
 

Page 3

 
 
[潯陽火警]  
　　九江訪事人云五月初九日申刻郡城西門外新壩街頭老馬渡王姓家茅屋不戒於火一時濃烟羃　烈燄飛騰城內文武各官及保甲委員聞報之餘卽督率兵役等人齊往救撲及火熄後查得僅焚去草屋二椽 
[潯江絃韵]  
　　九江訪事人云新簡安徽藩司王介挺方伯廉由湖南臬司護理撫篆交卸後卽起節赴皖五月初九日酉刻抵潯小駐一宵旋於次晨揚帆東下○署九江府崔蘭嶼太守交卸後涓吉五月十二日赴湖口厘局差次俟新委之聯敷靑太守到局接事後卽赴省垣接辦牙厘總局事務○本月初十日未刻西風暴起浪湧如山江上行船大半不及收口自龍坪至湖口被風損壞六艘人多淹溺 
[門員瓜代]  
　　本城西門盤查委員翁君善山現奉江海關道劉觀察另行差委所遺盤查一差委鄭君銘彝接辦 
[除舊更新]  
　　本城普育善堂經理贍養老人給棺掩埋諸事例請臬憲給照遵辦其照須按年更換以免混淆兹王朱兩堂董呈繳舊照到縣請黃大令禀請府尊轉禀臬司頒發新照 
[幸免火災]  
　　前晚二更後本城莊家橋夢花樓前某姓家小孩手持洋油燈下樓如厠適梯下堆薪如阜火星飛墮其中移時卽烟霧迷漫蜿蜒戶外舉家由黑甜鄉驚醒大聲疾呼經鄰人汲水潑之始得告熄 
[仍售劣油]  
　　棉油一物食之最易致疾以故英界屢次示禁乃近日又有裕源等數家影戤洋商牌號仍敢私售前日捕房飭令何顧黃孔四包探協同英廨差役拘獲裕源棉油棧之吳寳三吳春榮吳阿眞吳明成施阿福森和棧之王阿明陳榮生德豐棧之張小山張財元等數人心及造油機器並棉油十餘擔當卽拘押捕房昨晨解案宋通刺逐一訊問或供股開或供夥友惟此項棉油均係售與人家供㸃燈之用通刺得供謂此油屢經示禁爾等亦曾具結何得又售本應重辦今姑從寛著再行具結交保如以後再有違犯一經察出定當重處不貸 
[會審控案]  
　　粵人劉守明與吳錦秋徐國祥等股開元亨蓬記機器花行因帳轇轕曾在英公廨控告因劉曾入籍大西洋故須由西洋領事到堂會訊遂定於昨日午後三㸃鐘時會訊屆時由繙譯官畢禮納到堂會訊先據劉守明供與吳錦秋徐國祥股開元亨蓬記機器花行曾用余湘濤爲經手查悉帳中種種不符故將各帳取回細查今查出錯謬處爲此先將帳三本呈閱第一款洋水共餘錢一千一百餘千第二款秤餘共銀二百餘兩此二欵伊等竟私自分用第三欵兌現錢之數亦有不符第四欵帳上有劉蓬記銀七十餘兩此銀劉蓬記並未收到第五欵應收之帳不收第六欵又係兌錢付洋一百五十元僅收錢一百十千零第七欵付洋架子洋二十元此次不知付與何人通刺將帳與畢繙譯官逐一細看據余湘濤供洋水理應對分一半歸東家一半歸衆夥分派今衆夥共派錢四百餘千以六百餘千歸與東家亦已收帳第二欵秤餘每進花一秤應扣錢十二文以五文歸出店七文歸衆夥友向例與東家無涉劉言合同載明涓滴歸公伊等何得私自分用余又供第三現兌須問經手之顧文祺顧供兌錢須照衣牌但衣牌之錢串九九尙有腰串付出之工帳則須通足是以缺少今劉亦欲照衣牌合算自然不符余又供第四欵付劉蓬記之銀實是付與掮客邢麗記司帳筆悮之故第五欵應收不收乃係送禮之洋七十餘元由劉守明代墊後在劉蓬記買花之銀內劃去第七欵又據顧文祺供洋一百十四元照足錢有一百十三千餘此中却有小悮余又稱第七欵洋架子乃因缺少棉花托人尋獲之謝儀通刺謂此係公欵何不在帳上註明與畢繙譯詰問之下謂此種帳目雖已略問尙須邀同該業公正人理算伊等股東亦須分派遂諭令兩造各由公正人會同見議將存貨及生財公賣公派所有劉守明取去各帳由畢繙譯飭令呈案以便約期理算 
[惡鴇逞刁]  
　　粵東龜子汪四梯與妻柳氏凌虐其妾吳氏身死上海縣黃大令迭次研訊俱詳前報昨日以柳氏堅不供認復傳原告梁傑陳珍六崔順之程兆祥吳振階五人到案質對梁等同供稱上月二十八日之夜挑水夫朱烏經過汪所開廣瑞田烟館門外聞吳氏哭呼救命自門隙窺之見汪將吳氏綁在烟鋪上與柳氏掣烟槍毆擊旋復拖曳上樓用烟籖燒刺致死職員等皆與鄰居每一禮拜內總聞柳氏兇毆吳氏一二次汪稍覺好些然柳氏時唆使汪助毆且百股䜛譖吳氏之短處又聞柳氏與汪亦是姘識已歴廿年其媳汪羅氏長在樂花樓並不與吳氏口角當吳氏身死之夜汪羅氏亦不在家據挑水夫說柳氏虐死吳氏後給以洋銀四圓令將屍拋棄河干以圖滅跡伊家樓上同居人陳梁氏之夫混名矮子阿長周張氏之夫名周阿有在樂花樓當庖丁阿有夫婦及陳梁氏皆在樓上可傳訊惟矮子阿長在北京路呂太洋行當細崽是夜不在家中柳氏刁惡異常務求公祖按律嚴辦大令傳汪媳羅氏詰問初不承招開導再三始供稱上月二十八日之夜小婦人住在樂花樓伊等如何處死吳氏小婦人實未目覩情形次日天明聞信回家據同居人陳梁氏言吳氏實被柳氏用烟籖燒紅刺傷以致身死柳氏素性兇狼小婦人亦受苦不堪供畢哭不成聲大令温慰數語謂爾旣供明卽可釋回免延拖累旋問差役曰廣瑞田烟館房屋現已封閉否差役禀稱已由巡捕房發封大令飭差送羅氏出城知會捕房將屋啓封任其居住并諭羅氏曰如經本縣傳訊爾可立卽到案羅氏叩謝而去又究倡婦桂英銀素同供稱小婦人等常住樂花樓上月二十八夜吳氏如何身死實不得知求恩明察研訊良久毫無確實口供大令飭差持名片送交普育善堂善爲留養訊至柳氏仍執前供并稱吳氏之死因患濕毒旋又稱稠痰上湧循粵俗用香燒刺以致身亡後又改稱身上傷痕被蜰蟲所咬大令曰各原言已在此陳明卽爾媳羅氏亦已實供皆稱爾用烟籖燒紅將吳氏刺傷以致身死同居人陳梁氏亦云如是早已衆口一詞爾尙何刁狡耶開導良久堅不肯招大令喝責籐條六十下跪大練良久始終不認大令問原告曰目今陳梁氏遷居何處答稱遷居虹口大令發出硃單飭差役知照英公堂派差協傳陳梁氏周張氏周阿有三人到案質訊汪仍還待質所柳氏仍交官媒收管 
[英廨晚堂瑣案]  
　　前報記支應局司事唐同書被張雲山誣姦串詐等情包探將張及周氏李紀發范光甫拘送到案宋通刺庭訊之下唐供稱前在原籍與張周氏私識今已斷絕此次實被張串詐致搶去金約指一枚兌與大豐金鋪張供稱唐與氏有姦小的知之因而捉獲伊卽誣指搶伊金約指此事李范可以作證張周氏供稱某日之晚唐與丈夫同來躭擱至半夜聞李與丈夫呼捉賊旣而丈夫卽指唐圖姦唐指丈夫搶金約指其實小婦人前雖與唐有染此次並未通姦至唐稱搶去金約指亦無其事范李同供稱唐實有圖姦之意小的等聞聲起視伊竟以串詐搶物相誣通刺著分別管押飭差役往大豐查問張等是否來兌金約指以便覆訊閱日差役禀稱小的往大豐查問稱確有金約指兌下惟非此三人來兌前晚通刺謂唐曰本委今已查明張等雖應懲辦而爾與張妻犯姦亦有不合如欲辦理應先將爾責懲再追金約指今姑全爾顏面然金約指不能再追矣唐稱惟求公祖從寛恩斷可也通刺謂張李范及張周氏曰此案本分府格外從寛免予追究爾等此後須各安本分無得再生事端張等諾諾連聲通刺令各具改過切結復謂唐曰爾旣讀書須知禮法自後須安分作事不得有違唐唯唯而退○日前捕房解陸阿五毆傷曹記昌一案請訊前晚通刺升堂訊鞫曹訴稱小的與陸同在某處馬頭當小工工頭將陸辭歇陸誣小的在工頭前搬弄是非屢次向小的尋釁前日途遇硬向小的借錢小的不依卽將小的毆擊幸逢巡捕一併拘入捕房小的確被擊傷求恩訊究陸供稱小的與曹皆傭工餬口曹不應在工頭前搖唇弄舌至小的失業無歸小的雖與忿爭並未毆擊亦不硬借錢文通刺諭令陸嗣後不准再向曹滋鬧併著具結而退 
[英界公堂瑣案]  
　　行竊王子卿布衣之胡阿福由包探解案請判王役案領贓胡認竊不諱通刺判管押一禮拜贓還失主○包探竇如海禀李王氏此次由無錫來滬尋父因不識路逕向陸阿六詢問陸見無人作伴頓起不良將氏誘至鄉中欲圖奸污旋經人報知捕房由小的往拘送請訊究李王氏稱幸未被污今旣由探送案求請訊斷陸供崇明人向推包車因見氏無處住宿故領往鄉間然無歹意通刺謂雖未姦污然 
 
 

Page 4

 
 
無故將素不相識之婦領往鄉間其意不問可知判將陸押候重笞三百板○四百廿九號華捕解在途口角之丁忠餘王少甫到案請判丁投案供被王打傷頭額王供一時失手其實傷勢甚輕並無妨碍通刺判王管押一禮拜○包探竇如海禀小工徐文炳在虹口馬頭竊取舊銅廢鐵適經小的瞥見故請訊究通刺判徐管押五天○包探張阿五禀王阿淸竊取洋人禮三千里鏡一具託捉狗人陳阿元至質鋪質錢尙未成後又售與兪連生經小的查獲一併送究王供實因年幼無知所致陳兪供詞支吾通刺判將王管押三禮拜陳管押三天兪不應貪小罰洋四元 
[虹口捕房瑣紀]  
　　浦東人朱老順居虹口變昌自來火廠相近家有女郎年逾瓜破同鄉人王月汀知女非朱所生日前至朱處百般恫嚇欲索洋銀十二元爭執之餘扭入捕房控告捕頭訊悉王所言朱女來歴不明並無證據顯見訛詐命押入丐所候核朱斥釋○北河南路天后宮後面三陽樓茶肆係桑柯元所開昨午後三㸃鐘有多人向之滋擾謂其聚賭桑不服遂扭入捕房捕頭詢知牽涉聚賭派包探竇如海查明核辦○前日陳錦林報捕房控被匪徒毀門直入刦去洋銀二百元翌晨又投案訴稱來刦者有熟識流氓可以指認捕頭因恐其中或有仇隙故飭包探查明再核兹經包探查確並無刦搶之事緣陳素有瘋疾此次因痴發造言生事捕頭命將陳拘案旣見其語無倫次的係患病從寛斥釋○江北人沈長久年二十七落魄窮途前晚在西華德路倒臥經巡捕雇車送至捕房捕頭命送同仁醫院旋因醫藥無効魂赴九原醫生咨照捕房傳三圖地保賈全全報善堂收殮 
[仁漿遠霈]  
　　昨接高大善士堯佐惠函云家鄉作嫁栗碌如常小女芳姑患病未愈困在床褥醫藥雜投誤匪淺鮮近閱貴報知順直奇災民生憔悴特捐私積英洋十元以爲賑濟之用冀邀垂佑獲保安全又黃筱舫善士交來樂善同人規元一百三十兩又慈東楊直欽善士交洋二十元並附函云五月十九日爲家慈五十生辰本擬買櫂歸里以申祝嘏之意廿一日海舶書來跪接家訓不以爲然敬以此欵助振又程芸孫善士函云前讀貴報述及奉境大兵之後繼以奇荒令人見而惻然弟偶賴祖先餘蔭徼倖一第分應稍効薄棉無如家世寒素願與心違兹特勉湊英洋十元又生銀板一元兩共十一元祈檢收登報諸同年中不乏素封倘能各隨其力之所至量爲捐助當亦不無小補人之欲善誰不如我諒不乏興起者也戴敦謹劉寳琛二善士送禮助賑二元又無名氏善士交來還愿洋十元又求孫病痊洋十元均寄直𨽻助賑似此義粟仁漿源源接濟是誠可謂大慈大悲大菩薩矣旣奉收條合書數言以當辦香默祝 
[福造蒼黎]  
　　蘇省恒孚銀樓交來餘英隱名善士助賑洋五十元元潭後裔助洋三十五元馬祖福善士助洋二十元徐紹積堂老幼湊助洋一百元趙朗垣善士保子長齡長成助賑銀三十兩又女宜璋齒疾速痊洋十元先後祗領仰見大善士俯念災情孔亟時局多艱慨解仁囊爲斯民造福無量惟願同心善士源源而來多多益善謹登報牘以誌謝忱[  上海六馬路仁濟善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[公堂瑣案]  
　　　　　　　　渠欠　一　　大令因經勸災害張靑元　傳不到是以着保周鳳池先將張弟靑福交出押候靑元　　　訊　　　　　　　　　　　　靑元　　　訴稱職員奉諭偕包探至靑元處傳訊靑元不問情由輒敢揮拳毆擊王欠銀一千二百六十餘兩靑元極力　　　　　　　　兩職員以情　難　勉强允從不料竟一味游移顯見通同一氣大令問靑元因何屢次抗傳不到反敢行　靑元供難貨經　無　　　　　　歸償　　已勸蘇　緩　期後蘇偕包探至行中吵閙是以與蘇口角然亦並不行兇大令問王旣有現洋一百圓爲何不　　　　　　　　　　　　　一併　取　　　付還王手矣包探禀稱當日奉諭帶蘇至靑元處傳訊卽被辱罵且敢肆行無禮大令命提王子洪　　　　　　　　歸法供稱父親　力歸還尚求寛限靑元供稱小的經勸不　惟有遜謝不敏而已大令謂爾旣願經勸不應半途而廢靑　　　　　　　　　　　洪　供　小的禁押捕房不知如何淸理大令問爾父究竟在何處供稱父親往蘇州等處收帳未回包探禀稱伊父　　　　　　　　　　宏泰烟館吸烟大令與祁君會商再四著將靑元押候究辦靑福卽行開釋○錦名洋行經理房租人　佩峯訴稱　　徐　卷　欠房租　月有　計　七十二圓求卽追給徐供稱此項房租陸續欠下昨日小的已付過洋十二圓尙欠六十圓小的並非有意欠租　　　　　　　　　　　收取吳又　此人慣欠房租並在租界中已屢次積欠是以行主不願將屋租給求卽飭遷徐供稱　　寛限至下月杪一併結清卽逾　　　情　　　具拍賣作抵大令著押候兩禮拜內歸楚○包探禀稱某店夥楊金和雇車裝煤某號西捕　其形跡可疑捕入捕房管　迨　　店甲詢　店中人交出發票一紙始知此煤實係買來大令問店在何處包探禀稱店號源生開在城下買　係　開府解某老虎　　　　煤由店主買進遣小的押運大令著押候店主到案覆訊再核○西水巡捕偕華水包探唐寶榮投案向祁繙譯官　府　糞頭目　全責　戶局計高違章裝糞出口例台謂懲大令問周曰爾　於何時出口供前晚間十一㸃鐘時大令謂向例洋涇浜不准放晚間出入朱　稱若　所諭　從何處出口大令問別處可能出入供稱此處南至西門一帶淤泥積滿不能行駛大令與祁君會商旣定然後　押候交保出外俟勘明路途於下期投案候核　徐周氏訴稱丈夫炳山被老虎灶店主徐阿四將開水泡傷足背蒙送某醫院療治醫生言須待　禮拜方可行動但合家眷口全賴丈夫養活爲之奈何徐供稱伊夫來索開水小的婉言却之伊夫卽與小的口角小的偶然潑水以致足背受傷大令著押候徐　痊後貼還醫院飯資再行帶案核辦○包探禀稱周關榮手携銅　向質鋪押錢二百五十文形迹可疑解案請訊周供稱小的向以造紙傘爲業餉銚　鄉下竊來大令著禁押一禮拜○朱理生訴稱某日乘招商局江永輪船來滬途中被賊竊去烟鎗二枝水烟袋一枝　　拘獲人贓求卽懲究賊供稱小的姓王名關榮諸物由乞兒偷得小的已而追及攘爲已有大令著押候　號一個月期滿笞責一百板贓給失主領去○吳順寳訴稱小的在勝　園當茶博士小竊吳竹山竊去水烟袋二枝袋上刊有記號後携一枝至某押鋪質錢始經包探拘獲吳供稱水烟袋出錢一百五十文向冷攤買得小的向在外國墳上當薙草小工大令著禁押三日贓給失主領去○日前伶人羊喜壽控雛伶吳和尙背師潛逃大令訊供之下著邀到介紹之人再核昨日羊伶偕沈朱氏和尙之母吳謝氏投案先由羊伶訴稱當時小的付母洋銀十五圓由沈芬氏經手沈朱氏訴稱當時羊伶付洋銀九圓後又付二圓吳謝氏供稱小婦人只有九圓收到其二圓早已被前途取回大令詣旣有介紹之人應卽向之理說羊伶稱小的不能累及他人大令著將吳謝氏押候繳出洋銀始得開釋○日前楊容山控店夥朱阿榮竊取衣物大令訊供之下飭探查明核辦昨日楊投案請追大令命提朱覆訊朱仍極口呼寃大令謂爾當晚不歸不無可疑之處旣不供認著押候比追可也○流氓江桂林等毆傷龜奴李有山經巡　捕拘入捕房大令研究同黨並著烟倡周阿三交出所歡吳錫慶重辦吳避不到案大令命將江及王阿　　出略　訊究著仍還押覓的　人保去阿三發普育善黨　配 
[滬北鐵馬路廣益善堂四月份月捐淸單]  
　　唐茂枝洋六元陳善亭洋五元戴耘來吳渭川各洋四元李光琴戴綏之各洋三元朱葆三黃佐卿譚幹臣老順詳　泰徐　山陳虛齋南順記和昌成徐俊良十戶各　二元何瑞棠錦章源利太陳望生金秋泉老悅生何植園傳音友唐峨峰福昌新順記復泰韓山曦柳鶴亭周　塘張　和鳴昌談任之吳仁翁十九戶各洋一元一　　莊源大周恆茂三戶各洋一元二角源豐潤洋一元七角五分天成嘉綸各洋六角梁煥南李珊記宏生隆昇萬有全可熾順愼餘堂祝源昌恆來源天益豐大永昌祥方采章信記十四戶各洋五角恆升靑蓮閣四海昇平樓怡昌四戶各洋四角其萃樓萃源謙益祥曹裕順福來洽施德豐何恆昌啓泰晋昌久章升和保安丹曾恆泰王敦本咸章十五戶各洋三角鴻運樓恆生義曹德大生大恆生瑞芝書屋翁愼記沈元來純泰莊麟慶堂談十戶各洋二角鄭西堂范恆甫各洋一角源通錢一千八百文存濟堂錢一千文五層樓佘洪記各錢八百文介福裕　和九章彚康延康晋和餘大愼餘惠泰元甡元茂衍大厚康永豐存德利亨崇餘協昇宏元寳和泰源鴻順彚康宏大正大　裕寳順升大廿八各錢六百可熾同昌泰各錢五百文春園周同太宏章泰九和錦章大禀恆茂恆合祥亦新園洽記沈裕春十一戶各錢三百文廣盛五雲日昇樓一壺春金合順通裕義成三元同慶　元利八戶各錢二百文協成祥永愼萬興各錢一百文○以上共收洋八十五元八角五分錢廿七千四百文○又附各洋布號春季月捐收單○大豐恆興各助錢一千五百怡豐一千二百文增泰源敦恆釁瑞萃昌順成德豐怡盛六戶各錢九百文目新盛泰記源生慶和永同裕昌同豐六戶各錢六百文錦豐鼎豐四達瑞義泰協豐同昌時和鼎裕恆豐信同源順正昌順元生日新增屏記振豐恆大昌順通裕大昌登豐德順祥協康仁和大豐元興新昌瑞橡祥大順祥集成公愼同豐源慶豐震火恆宏昌卅三戶各錢三百文○以上共收各洋貨號捐錢廿三千一百文○　附英法美三界經收各善士四月份一文願捐洋十六元一角錢七千九百九十二文煩登報章以誌公鑒 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
