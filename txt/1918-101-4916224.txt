# 1918 - 101 - 4916224

 

Page 1

 
 
   
 
 

Page 2

 
 
時評 
[極優保案（冷）]  
　　賞罰國家之大綱也賞罰反常欲使國家不亂者無是理也 
　　中國自近年以來賞罰之不明已成定例矣自二次大赦以後罰之條幾於僅爲無權小民而設苟有運動之力者無論犯何刑章終有求免之道然罰而失於寛尙可原也若賞而失於濫是共害更有甚於罰之寛者此次以天津會議之各省代表而將得極優保案是其賞豈非使人不可思議乎 
　　天津會議何事也極優保案何從而保之也無論其事之荒謬不經爲法律不許即以權限論無異政府之外復使成一政府也政府更從而獎之其亦何以使人聽命而遵令也耶 
[命令]  
　　四月十六日大總統令陸軍總長段芝貴呈請授馬開源爲陸軍步兵少校馬徵履爲陸軍騎兵少校應照准此令 
　　又令茲修正陸軍刑事條例公布之此令 
　　又令茲修正陸軍審判條例公布之此令 
[專電]  
北京電段訂明日赴鄂巳電張懷芝張敬堯等先到武昌齊集守候此行專爲調和內部意見解釋財政預備俾主戰計畫貫澈到底定二十返至多以五日爲期惟政界要人力加勸阻又　派員代往刻尙躊躇未决 
（十八日上午十二鐘） 
北京電段决明午出京赴漢 
（十八日下午十一鐘） 
北京電參預天津會議之直魯奉皖閩浙滬七聯代表現開極優保案文至簡任武至少將均由本人至定交曹錕領銜呈出政府惟有照准（十八日上午十二鐘） 
北京電曹堅請假一月求以張懷芝兼宣撫段要馮合電慰勸（十八日下午五鐘） 
北京電倪與小徐昨在津開會議决慫恿段親赴漢疏通曹張段擬日內出京一說仍派人代往（十八日下午五鐘） 
北京電倪來京關於選舉問題尙未解决過津後開會議仍主以臨參代行職權即推徐樹錚赴漢與出征將領接洽一面由王揖唐積極進行（十八日上午十二鐘） 
北京電王揖唐近日往來段與小徐間運動以段爲總統 
（十八日下午五鐘） 
北京電張敬堯請調北警百名先在湘辦北洋警察（十八日下午五鐘） 
北京電東海明日回河南朱啓鈐同行（十八日下午五鐘） 
北京電商會聯合會各省舉出代表者已二十餘到津者十一省今日先開茶會正式會展期三天各代表招待所指定在津大經路復昌棧（十八日下午五鐘） 
北京電鮑督請示扣留俄過激派軍械應否給還復令酌量辦理（十八日上午十二鐘） 
北京電四省勦匪督辦定王廷楨决將張文生調察帮辦軍務（十八日上午十二鐘） 
北京電俄西比利亞自主政府通告現爲使同盟國使臣洞悉本政府之政綱及其事業特派全權代表奧司克羅夫司怛爾前來北京有所使命 
（十八日上午二二鐘） 
北京電中日交涉日委員長爲齋藤及宇垣吉田華山伊集院本莊等我國爲靳雲鵬曲同豐丁錦田書年劉委榮江壽祺童煥文劉崇傑等（十八日下午五鐘） 
北京電日委員奉政府訓令須十九起程回國覆命故催簽押甚急段以四人反對特囑陸徵祥向日緩期再加考慮日內尙未簽字（十八日下午五鐘） 
北京電向日借欵甚夥最近成立之二千萬元爲陸宗輿之中日滙業銀行經手利八釐以五絲歸該行抵押確爲電報權 
（十八日下午五鐘） 
香港電孫中山不允將軍政府改組爲西南各省聯合政府曾派員謁見莫榮新謂彼爲西南費去現金一百六十萬元今須償還此欵始能離粵 
（十七日上午十二鐘） 
香港電陳烱明報稱龍濟光部下之軍官蔡春華乘某日船前往厦門於十五日在汕頭就逮即加鎗斃（十七日上午十二鐘） 
[外電]  
福州電渡船一艘在三沙（譯音）附近爲海盜所攻敎士格拉漢君適在船中中彈殞命（十七日） 
海參崴電海容巡艦今晨抵此（十七日） 
以上路電透 
北京電聞段總理不日擬赴鄂與各司令會商軍務財政問題英文北京日報載論抨擊張敬堯縱兵殃民劉存厚電稱曾在秦邊敗熊克武之兵二千名大加殺戮另一消息謂劉存厚後爲川黔軍合攻所敗龍濟光屢次敗　巳退至越南邊界附近顯已處於窘境今日各報關於湘省戰事未有記載惟北京導報載有可以注意之新聞一段謂張懷芝張敬堯均稱無力撥兵征粵云段總理之南下大約志在調和各方面對於未來政策問題之意見（十七日） 
北京電美國已得中東鐵路管理權之說實無根據蓋斯丹文斯鐵路委員團曾應俄國前政府之請整頓西比利亞鐵路事務今被阻於哈爾濱以閒無所事允暫助辦理中東鐵路事務遂致引起外間之誤會（十七日） 
以上字林報 
北京電據段派某要人談段總理因近來前敵各軍結束弛緩頗形憂慮欲親赴武漢會見曹錕等勸慰激勵之且協定今後方略决意南巡但出發日期尙未定也（十七日） 
北京電段總理現决定明日午前由京出發親赴武漢與曹錕等會見（十八日） 
北京電徐樹錚等欲振作前敵將士之弛緩堅持主戰派之結束以策立今後之對南方略復有催開會議之計畫然其眞目的據一般人之推測不外關於總統選舉及參議院諸問題在謀貫澈其派從來之主張云（十七日） 
北京電日前由日本運到之第三批鎗械即最後之一部分已於前昨兩日裝載貨車數十輛運到北京交陸軍部點收（十八日） 
北京電倪嗣冲王揖唐等昨日在天津與從奉天歸來之徐樹錚相會密議王揖唐所定今後之計劃（十八日） 
北京電傳說反對過激派之西伯利亞政府昨日電致中國政府報告該政府之成立並通告不日將特派全權代表來京云 
（十八日） 
北京電海參崴來電云中國派往海參崴保護居民之軍艦海容於十七日抵海參崴由滬派往該埠之紅十字會船飛鯨於十六日抵該埠（十八日） 
東京電前中國敎育總長范源濂及中國駐巴西公使等於本日到東京（十八日） 
東京電日本朝野歡迎北京赴日記者團異常熱鬧本日日報紙大多數於其論文上表示歡迎之意電氣博覽會特爲該記者團開盛大之歡迎宴日本朝野名士多數與會（十八日） 
東京電北京記者團於今日（十七日）抵東京官民多數出迎於車站旋入鐵道霍特爾東京市長田尻氏擬於二十二日待招該記者團 
（十七日） 
東京電日本滅魚雷艇二隻十一日在地中海攻擊敵之潛水艇完全擊沉之（十七日） 
以上東方通信社電 
東京電中日實業公司更定增重役二名內定陸宗輿及柳生一義日本米榖貿易業家等抗違禁停採收之官令煽動採購因之米價超出二十七元以外日政府將更取鎭壓手段（十八日）共同通信社電 
[戰電]  
倫敦電今晚海格將軍報稱今日自美特蘭至維斯俠特一帶有激烈戰事黎明敵軍在維斯俠特與斯班白朗庫蘭附近大舉進攻助以猛烈之砲火且藉烟霧掩蔽進臨英軍陣地激戰之後佔據二地點且在美特蘭得一立足地該處戰事仍在進攻他處敵軍之進攻者均遭挫衂今晨敵軍猛攻亞拉南面波瓦葉對面之英軍陣地戰事進行未巳亞爾貝爾南面與拉巴塞運河附近敵砲隊更爲活動英砲隊轟散洛康附近之敵步兵巴香達爾雙方砲隊交轟更烈昨日天氣不利於高飛英飛機以炸彈四噸餘擲擊各地點且擊中敵兵一隊昨日未與德飛機交戰英飛機失蹤一架（十六日） 
巴黎電今日下午公報云芒第第愛北面境內砲戰大爲活動法軍在洛瓦容境小戰得利瓦斯運河境法軍偵察隊甚爲活動法兵一支隊渡河俘敵若干人而回今晚公報云芒第第愛境雙方砲隊交轟甚厲惟無步軍戰事敵軍在泊萊特叢林進攻數次鏖戰後輙敗退（十六日） 
倫敦電德國公報云德軍突擊佔據佛爾凡爾漢村及該村西面之陣地德軍佔據新敎堂與貝葉爾村間之高地德軍佔據維斯俠特村（十六日） 
倫敦電英軍大本營路透通信員電稱昨晚德軍在北戰地各部分猛攻稍得地其最要之進步爲佔據貝葉爾村該村地位跨佔與德軍所未佔據之地交通之重要脈絡敵軍以三師之衆進逼克呂西菲康英軍陣地英軍激戰後稍讓步敵步隊沿拉巴塞通愛斯台萊路大進英飛機以炸彈機關鎗自空繫之不輟松末河南敵砲隊稍形活動聞敵步軍現厚集於漢加爾叢林之南今晚報稱敵軍現仍以生力兵密集大舉進攻敵軍自於西歐取攻勢以來已用兵一百二十師之多內有多師與戰二三次不等自貝爾葉陷落後德軍更奪路而進惟迄今所得之進步僅數百碼今晨敵軍復以生力兵進攻維斯俠特今日消息未能如所願之佳惟余（通信員自稱）擬提出意見如下敵軍厚集步砲隊圖分裂英法軍而摧毀英軍總司令福煦將軍刻與海格將軍意見合一志在阻敵軍之進步相機回攻敗之故任令德軍浪費餘力以重大之代價博取土地代價旣足即棄而讓之俾其兵力逐漸減至與協約軍相埒或降臻劣弱地位亦未可知要知魯登杜夫氏今幾盡出其紙牌而福煦將軍尙未施其手段據最近消息敵軍已佔維斯俠特村列陣斯班白羅克摩蘭故英軍今雖仍在美細萊山脊之坡而山脊之大部分已入敵軍之手矣 
（十六日） 
巴黎電英軍陣線晨報通信員謂法軍現已佔　佛蘭得斯之陣地英軍於此奮勇接戰八晝夜法軍抵後聲勢一振德軍深以法軍出現爲慮預料拉巴塞運河與伊泊爾間敵軍攻勢更將劇烈敵軍將用其後備軍之一部分或全體云（十六日） 
葡京電葡京守軍全體願赴西歐助戰（十六日） 
巴黎電公報云昨夜德軍以射遠砲轟擊巴黎死一人傷二人（十六日） 
巴黎電昨日射遠炮轟擊復死十三人傷四十五人 
（十七日） 
巴黎電蘇里克電稱本月十三日德國康斯丹斯湖佛里特里區沙方爆炸建造戈薩斯飛機與齊泊林飛船之工場因以被毀失飛船兩艘大飛機四十架死工人一百四十名傷二百名疑係有人縱火該地居民聞炸聲後大爲震動（十六日） 
巴黎電巴黎時報載稱德國佛里特里區沙方之大火爆炸乃由協約國飛行家轟擊所致（十六日） 
 
 
 

Page 3

 
 
倫敦電海軍部報稱英艦昨在加特干特掃海轟沉德漁船十艘船中之人均經英艦救起英艦無一死傷（十六日） 
亞姆斯特丹電奧國財政大臣布里安男爵已任爲外交大臣（十七日） 
巴黎電奧國外交大臣塞林伯爵之去位消息當令德奧爲之震動法國內閣總理宣布奧皇私書奧皇一再致電德皇辨證然塞林伯爵之辭職不啻承認宣布之書乃屬眞確 
（十六日） 
亞姆斯特丹電德國柯尼斯希民報以嚴厲之詞抨擊奧皇述及德國所受痛苦之印象且謂德外交部並未知有此事此種私書在約瑟故皇時代斷不致有深望奧皇後當知戒勿鹵莽干預外交政策云（十六日） 
亞姆斯特丹電奧國波希維亞之泊拉格地方已數日無麺包（十六日） 
烏里波斯電德國巷戰三日後佔據芬蘭故都希爾新福俘紅旗軍數千人德軍現沿通維波格之鐵路東進（十六日） 
倫敦電人力議案已於今日在下院以三百零一票對一百零三票三讀通過（十六日） 
倫敦電薩洛尼加英軍戰報云希軍在太希洛斯湖上渡斯特魯瑪河佔據五村是役甚爲得利死傷頗微英軍亦在北面佔據二村俘布兵數人（十七日） 
要聞一 
[西報之批評我國處置敵僑]  
　　字林報十三日北京通訊云處置敵僑之問題現　爲華字報所注意一般意見似謂覊禁辦法業已籌議然亦有人謂國內德人不久將解往斐列濱島拘留並謂美使芮恩施近由斐列濱回華蓋已在該處佈量一切矣協約國公使屢請中政府嚴峻處置敵僑主張驅逐某某著名陰謀家其餘諸人至少亦須嚴加覊禁此事傳說已久衆皆知之中國取締敵僑條例不爲不善惜未着力實行德人仍自由往來中國未能阻其秘密運動今德人之勢力及於政府者仍爲不少著名親德派之海軍總長今仍在位而參謀總長亦復無異身爲德人自協約國觀察點言之無一可爲滿意而華人不爲自己利益設想及此誠一怪事德人在中國西部誘惑回敎徒此事確有證據再西比利亞逃出之德俘今漸深入中國內地愈增其作惡勢力質言之僅僅覊禁辦法斷難有效蓋中國警政薄弱政爭方烈也故欲使德人不復爲禍則唯一辦法在遣往他國而已 
[西報之段內閣前途消息]  
　　字林報十三日北京通訊云段氏登台已三星期矣迄未宣佈政策以告國民欲知其故無待遠求蓋段氏一黨已自分裂意見各異不能决定一政策也北軍奪回長沙已表明其威武當時北京現象頗有趨向和平解决之勢唐紹儀在日梁士詒在京李德立在滬伍廷芳在粵莫不高談和平奈言者諄諄聽者藐藐嗜戰派之督軍力勸段氏貫澈作戰而南方以段氏左右如是主張和平二字殆無可望故亦奮然進取今吳光新困於宜昌龍濟光窘於瓊州段又太阿倒持行見內敵不巳調和愈遠矣日昨消息謂北軍援兵巳到宜昌而秦省復分兵援蜀以阻南軍之出川龍濟光敗於高州聞已被圍政府爲救龍起見特令湘省北軍進攻衡山復諭張懷芝率兵侵入東粵聞數處戰事又作湘省北軍未有㨗報是南軍巳扼守山間矣聞皖系團體巳不堅結今皖系中又發生一新派此中人物爲張作霖倪嗣冲徐樹錚三人徐爲督軍團之主動力且爲徐州會議天津會議商定密謀之發起人其人年尙輕約三十五歲性好動有野心據都人傳說徐之行爲遠逾出其主人段氏訓令之外巳由心腹而成爭權之勁敵矣秦皇島奪取日本軍械一事其中仍多噯昧不明之點復有軍械一部份運交北京詎又爲張作霖黨羽所扣留徐樹錚此種活動頗不爲北方督軍之統兵於南方者所歡迎彼等以爲徐氏藉此時機以求出人頭地再段政府與日本之關係亦爲衆所訾議之點行將有人責其祇求自己權力不顧國家犧牲起而與之爲難也 
[關於時局之所聞]  
　　段內閣對南政策徵之近日各種進行計畫巳可略窺端倪茲復據北洋派某要人云段祺瑞自再長台閣以來關於對南政策卽擬貫徹素來所抱持之武力解决主張其計畫係先將湖南之南軍掃除淸凈同時復擬將陸榮廷兩廣之巢穴根本覆滅惟達到此項計畫須先壓迫兩廣之實力派及理想派使陸榮廷陷於孤立之地位不幸此項計畫早爲陸榮廷所看破遂亦謀對待之策以兩廣雲南之主力軍隊驅逐龍濟光於粵境外使段氏主張生一大頓挫現下龍軍在各處均爲陸軍所擊破如 
十一日之戰龍軍主力竟遭全滅司令官竟爲捕虜是陸之計畫着着成功而龍軍現下僅保持化州廉江之線不日即將摌除其根據反觀湖南方面北軍各司令之狀况自占領岳州長沙後殆毫無戰意如曹錕部下之軍隊已在岳州長沙大著戰功可謂已盡奉公之大義此後派兵深入尙須大費思維第二路張懷芝所率之軍隊尙未參加大戰有令此軍隊當衡山方面攻擊之任以完戰功之意旨而暗中巳被拒絕第七師之大部表面上雖在進兵然張敬堯旣被任爲湖南督軍是其目的巳達此外並無何等野心故其當初戰意似亦煙銷霧散矣第二路張懷芝曩曾接中央命令令分第二路一部向廣東省境進行以牽制陸榮廷而彼竟設辭拒絕謂目下我軍情况無分一部他向之餘力難副中央希望云云徵諸以上各事實可見湖南方面北軍各首領均巳全無戰意而段祺瑞氏對南政策於是復或留失敗之歷史勢至演第三次辭職亦未可知也云云 
[政界要人之來去忙]  
　　梁周諸要人來京梁燕蓀第二次來京勾留 
未久即赴天津參預某項會議茲聞梁氏已於十五日上午偕同周自齊乘坐交通部專車來京同車者王揖唐馮幼偉陸秀山吳達銓汪子健葉譽虎張岱杉等重要人物二十餘人聞梁周十五日已謁段合肥葉則往交通部照常辦公李吳兩次長即回財政部會議要政陸中將赴參陸辦公處參預參陸會議而曹潤田總長偕陸宗輿靑木宣純等七人先於十四日夜車返京周子　暫寓顏世淸宅小住數日卽回天津聞梁燕蓀十五日來京車中語人謂當重民生主義譬如開辦鑛山辦礦者能獲利否姑置不論而礦山附近工人資以營生農人得暢銷其材料即於地方人民生計至有裨益所宜提倡云云梁來京後即赴舊總統府同人會之宴旋於晚間七時復同楊杏城周子廙諸人赴段總理之宴駐京日使亦於是晚八時宴請梁曹馮（耿光）陸（宗輿）諸人現聞梁君巳定於十九日回津赴黎黃陂之宴會又聞此次梁氏赴 
津時政黨要人張耀曾章行嚴均嘗造訪梁氏對於調停時局之意見頗多討論云云 
　　朱啟鈐到京朱桂莘十五日乘晚車由津 
到京內務部及警察廳並各舊屬到站歡迎者甚衆本日暫住南兵馬司治鶴卿宅中聞朱此來宣言不與聞政治在京小住數日分分謁各當道後即擬前往彰德一行親展袁項城之墓 
　　徐樹錚赴奉徐樹錚於十四日由奉發來密電一道略稱此次赴奉專與張雨帥磋商奉軍援粵辦法已於今日（即十四日）抵奉俟面謁雨帥以後再將所議辦法詳細電陳云云據此則徐氏確已抵奉矣 
　　莫擊宇將出京莫擊宇鎭守使此次來京與段總理籌商閩粵二省軍事問題已經大體酌定段總理因南方軍事吃緊特促莫使早日出京以重職守並面授各項進行方略聞莫使巳摒擋一切擬於日內出京赴粵並於十六日晉謁元首總理禀辭請示 
　　梁志宸抵京陜西中國銀行行長梁志宸於前日到京聞爲奉陳柏生督軍命與中央接洽某項公欵事梁氏十五日晨赴公府報到尙未奉元首傳見午後又赴財政部與財政當局有所陳述 
　　田蘊山已出都察哈爾都統田蘊山前向政府請假二十日回籍料理安葬事宜聞田都統確於十五日早八時三十五分乘京奉車回山海關原籍同行者僅有警察廳督察長李壽金少將云 
[兩日之國務院消息]  
　　十五日參陸會議十五日參陸處之會議在午前十鐘半到處者段香岩靳翼靑陸繡山張博齋先後列席聞議决案頗多僅悉數案 [T13 ]一 [/T ]吉林所請之快鎗一萬枝彈藥一千萬發以爲數過鉅供不應求議决按照原請之數發給四成 [T13 ]一 [/T ]川邊軍餉陳遐齡原請五十萬經議决先行撥發十萬 [T13 ]一 [/T ]新疆楊增新請添練馬兵一團經核准除馬匹由新省自行購辦外其軍裝餉械由中央撥發此皆屬於積壓之例案也其外議决一對川新計畫案係令劉存厚改攻爲守並飭吳光新改守宜爲攻䕫萬云云至廣東方面龍軍東路李嘉品司令失利政府亦擬變更前次計畫十五日亦併案討論尙未得結果又據某要人傳出消息參陸辦公處十五日上午十時曾召集例會一次到會者爲靳翼靑將軍段香岩廕午樓兩總長張博齋次長及師嵐峯處長等十餘人由靳將軍主席開議約兩小時之久聞係續議援粵計劃散會後由靳將軍親赴府學胡同段總理宅內報告會議情形段總理已决定將所議辦法提交十六日之　議覆　 
　　十六日國務會議十六日星期二之國務會議其議案有三第一爲電示張勳臣張子志兩路進攻湘南密要計劃第二爲甘肅兼督軍張廣建電請中央准其招募新兵及要求軍費加入七年度預算案之件第三爲分期接濟湖南政軍各費辦法（此項係由財政部提出）此外如外交內務陸軍交通司法各部均有議案提出又一消息十六日國務例會議案中之最重要者 [T13 ]一 [/T ]爲續議趕辦附近軍隊援助龍濟光之計劃 [T13 ]二 [/T ]爲籌撥軍餉案數件 [T13 ]三 [/T ]爲某項外交問題 [T13 ]四 [/T ]爲任命官吏案此外對於某項借欵問題亦有所討論但以事關秘密先日尙未列入議事日程蓋爲臨時動議之件也 
[廣東軍事之京訊]  
陸榮廷之戰策 
龍濟光之敗退 
張作霖之援兵 
　　南軍自退出長沙後陸榮廷巳改變方針棄湘防粵誓滅龍軍電白一役龍軍巳一蹶而不復起蓋陸之所以出此策者深知南方勢力不振之際以統一廣東爲最要之舉擊敗龍軍此後即將盡全力嚴防粵境以抗北軍之侵入一方鞏固兩廣雲貴四川五聯省盟以對抗北方此後似將更有重大之宣言據聞陸榮廷目下巳在廣州（譚組庵亦巳抵廣州）正與莫榮新等密議某項計畫據此以觀廣東此後之形勢將有一大變化也 
　　聞粵軍自十一日佔領陽江後李嘉品巳被俘劉體乾巳逃往廣州灣龍濟光軍主力軍亦已潰走粵軍地位頗形有利龍濟光昨致中央密電一件略稱職部軍隊不敷調遣擬往滇桂邊界地方添募勁旅二十營以厚兵力倘蒙俯允即希滙撥招募經費三十萬元以利進行一說謂此電巳接到多日近三日來龍氏未有電報到京想粵省形勢必非常危急矣 
　　又據某當道云奉督張作霖十五日致電政府稱據李閩督轉來龍巡閱使來電現在四面受敵務請飛飭援軍速進云云政府當巳復電謂巳議决辦法昨日參陸辦公處會議聞卽重在粵事討論結果前定計畫聞略有變更會議後即經分電龍濟光及閩贛兩督指示一切又聞奉軍援粵已派定郭瀛洲張作相張景惠三旅長率兵一萬五千人日內南下 
　　又一方面云自南軍大舉攻龍後粵省形勢日益緊急據某交通機關所得之香港電訊南軍十二日攻克電白縣後龍濟光即率所部退入吳川縣（在廣州灣附近）南軍乘勢進攻龍軍因子彈缺乏勢難支持中央雖巳疊電派援然實有緩難濟急之勢等語又一消息龍濟光自陽江失陷後即電政府乞援近因各處援軍未到鎗械巳竭復敗退至天白山駐守其司令李嘉品被擒劉體乾亦逃日來粵東情形非常危急 
[倪嗣冲出京紀聞]  
　　十五日大總統因延見倪皖督自九時半即由內宅到寶光門內辦公室披覽各省所來重要電報數件至十一時五分倪督到府遂即延入辦公室午後一時餘休息一小時許至四時餘王督魯顧問來府請見密談某項財政事宜五時半王始出府六時總統歸內宅用晚餐據聞倪丹忱謁見大總統特面陳近日與段總理議定對南之軍事計劃密談約兩小時之久其所談之件擇要紀左 [T13 ]一 [/T ]籌畫對南作戰到底之辦法 [T13 ]一 [/T ]再由安武軍續派若干協助奉軍攻粵辦法 [T13 ]一 [/T ]嗣後政府擔任安武軍軍費辦法其餘兩件因關秘密未便紀載云又一消息云萬目睽睽之倪嗣冲氏於十五日午前十一時入府謁馮總統辭行晚九時半乘專車赴津定於十六日由津回蚌倪氏來京之初政潮頗激兩三日來巳歸沈靜又據某要人所傳消息謂倪督軍因某項問題須至天津與某要人接洽同行者爲王克敏云 
[張敬堯軍騷擾之實錄]  
　　字林報四月九日長消通訊云長沙大局今巳稍佳日前曾處决三人當道似巳從事恢復治安惟近城一帶發生之暴舉縱無數千亦有數百起之多足徵當道遏亂尙未獲效是是否由於不願抑無權力出此未敢臆斷近有外人兩外自平江游歷歸來述及該地狀况令人戰慄前貴報所紀平江慘刼皆屬確鑿而此二外人所覩亦無一有較此稍佳者也總司令曾於前一星期過境允以安民爲務一二日前曾招誘婦孺約二千人歸家某婦歸見家破自盡而死某婦設法覔得一鍋煮物未熟忽來一兵取鍋而去諸如此類之事不勝縷紀故驚怯之貧婦復相率而入避難所本月六日攢居各避難所者仍有三千人之多城中某軍官嘗以錢票二千紙携市兌現此項錢票僅值票面之價一小成且市况之窘迫無從得現該軍官不之顧也自長沙至平江七十英里此二外人除所遇北兵外或不見生靈路次度夜於荒街空屋無人過問翌晨出屋亦不見一人焉沿途牲畜被殺囷穀被掠居民逃散七十英里之地荒涼若墟卽長沙城內婦女之因驚懼及被汚而自盡者亦不勝紀述某華人今日問余（通信員自稱）曰比境狀况其更惡於此否新督軍治軍不嚴難辭其咎或不願爲之亦未可知蓋窮凶極惡者實以張敬堯所統之第七師爲最惟張於他事尙見勤懇日來屢與留城之紳士會商善後事宜且設法招撫趙恒惕劉建藩二將惟對於譚浩明及湘邊之粵軍尙無議和之意昨日張曾拜會各領事今日各領事皆赴軍署答拜譚浩明將軍居此時雖與各領事會晤然從未親謁各領事而各領事亦僅認爲管轄長沙與全省之總司令而已 
　　日者有人以小册示余題日三月二十九日至四月三日北兵在長沙城東城北所行姦惡實錄其中詳紀謀殺自盡强姦傷人案三十四起計爲三十四家至於刦掠之禍則此三十四家與所指地段內之各家無一或免也所指地段在長沙東北鄉之外距城不足二十里彼此相距亦不足二十里區域不廣居民亦不較他段爲多此地雖爲受北兵蹂躪之第一區然據有資格之華人聲稱以較城南城北城西各區於四月三日以後所遭之禍猶未謂甚云總司令雖抵省接任督軍而軍人兇威仍未少戢四鄉姦掠之案蠭起如故余所得之小册詳紀地名以昭翔實因不載各種英文地圖故特删之著者曾令余注意二事 [T13 ]一 [/T ]所指地段未經詳查故所知者僅一小部分耳 [T13 ]二 [/T ]調查人所知者非盡於 
此蓋受辱之家寗隱忍而不欲宣揚調查者鑒其苦衷姑付闕如其中除一二刦案乃係富戶其餘遭殃者皆農民也此間四鄉每區皆分若干閘每閘約有百戶此三十四案內有十六案發生於一區十六案中六 
案乃在第五閘六案乃在第四閘茲將第四第五兩閘各案先後紀之如下 [T13 ]一 [/T ]某婦年二十上午十一時爲北兵三人所攻且遭三人之一姦汚受創甚重今仍不能舉步 [T13 ]二 [/T ]某婦年逾四十受汚後投水而死夫受重傷 [T13 ]三 [/T ]某某携妻孥逃入山中兩腿中彈 [T13 ]四 [/T ]某某之弟腹部中彈其母叩求勿再開鎗但卒因傷重斃命旣而兄亦中彈喪生 [T13 ]五 [/T ]一屋四婦皆被姦汚 [T13 ]六 [/T ]某某被刦與受傷數次乃避匿江濱幾遭滅頂之禍 [T13 ]一 [/T ]某某慘遭鎗斃其家被刦數次 [T13 ]二 [/T ]某老婦中彈生死未明媳被姦汚 [T13 ]三 [/T ]某某被刼數次受傷四次逃避江濱遇救 [T13 ]四 [/T ]某某在家爲兵懸於樑上而以鎗刺刺之繼乃以燭炙其傷處迫令全家勞觀而禁聲張 [T13 ]五 [/T ]某某奔出救其八歲之女父女皆被鎗擊家中值錢之物並銀七百六十兩洋一百七十元皆被囊括而去其戚某亦被刦且被迫提携贓品行十五里 [T13 ]六 [/T ]全家受傷值錢之物皆被刦去該區其他四案之一爲某警察受彈傷數處而死其母寡居二十六年僅此一子另一案爲某童因不肯作導而遭鎗斃其他二區有某女年十四爲二兵姦汚因傷殞生某君遭鎗斃某家婦女全被擄某老人被踢倒受傷次日身死某六十二歲之老者胸部中彈死某少婦被倒於地其母趨前救護母女卒逃至江濱投水死距城十五里之瀏水與通瀏陽之大路交點處亦發生以下諸案某孀婦年三十六有女年十六夫死之時女猶在襁褓婦守節撫孤素爲里人敬重三月二十九日二更後爲兵毀門入母女自後門逸出衆兵緊迫不舍母女卒趨下險灘投水死附近某翁因見其媳抱生甫六月之嬰兒逃入山中爲諸兵窮追往救不果身受傷媳亦被汚某翁圖救妻女無效身被殺某戶被掠二三十次銀二十七錠洋千餘元金銀飾物值洋千元及家具等物被掠一空某村除投水自盡之二案巳述於上外尙有一女年十七腿受鎗傷一男遭鎗斃某孀因被汚自縊死嗚呼慘哉其餘各處亦均有慘聞未能盡紀新督軍對於湖南紅十字會所辦救濟難民事業頗表同情紅十字會旗號在省城一帶今尙爲軍隊所尊重吾人深望督軍本其善意嚴申軍紀則難民收容所庶可盡撤再有一言須聲明者第三師亦屬北兵並未附和第七師行上記之暴舉也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[近日絕反對之兩大會議]  
一則拯民水火 
一則大張旗鼓 
　　天津之全國商會聯合會全國商會聯合會現定於十八日在天津省議會開會各省代表連日陸續報到如届時人數過少或延會三五日再行開議全國商會聯合會會長呂逵先氏已於十六日赴津準備一切按數月以來各省商會請求體恤商艱罷兵息戰之電報呈文不一而足上海英商李德立氏發起和平會以來各處商會多有覆函贊成此次之全國聯合會其第一目的即是籲請罷兵至用何等方法達此目的則爲開會後應行研究之事聞商界意見以爲函電求和屢行無效此次必須有具體的有效之方法方可達此目的若祗一紙呈文政府必仍以官話敷衍毫無效果是以將來開會之後該會將發何等議論出何等行動蓋爲目下最可注目之事也全國商會聯合會實代表全國有恒產有恒業之良民彼等旣非政客又非軍人毫無膏派成見亦絕無興風作浪之野心徒以戰禍延長人亡家破迫於求生之一念不得巳爲息戰之請求其意甚公其志甚切若當代政治家尙承認中國有民意之爲物者則該會之言論當可謂代表眞正之民意誠不知政府心目中尙有該會否也 
　　武昌之各省區代表會同時武昌方面亦將有一重要會合即各省區代表之會議是也現多數省分代表業巳到鄂專待奉軍司令徐樹錚到後即行開會至開會目的目下尙未公表有疑爲特別重要之大題目者據外間所傳不過議論軍事重行主戰蓋政府鑒於上次四督主和之事故與前敵方面求常保密接之關係曹宣 
撫使現在漢口而武漢與前敵接近故倣天津會議之例在武昌開會一次以溝通內外振作聲勢至所以待徐樹錚者則以奉軍爲最大之軍隊徐氏爲奉軍之主腦而發起此會者也以此與前項之全國商會聯合會相較蓋今日一種絕好之對照矣 
[湖南之刦運未巳（長沙通信]  
　　　　此次南軍退守衡永北軍進駐長沙者早知湖南必無寗日及張督抵任以爲長潭一帶暫時或可稍安蓋其旣任湖南督 
軍必能約束所部毋使其滋擾民間也而乃大謬不然不僅湘潭人民不能安處即長沙商民人等亦被北軍滋擾不堪北軍之專長即在於姦淫擄掠次之則强拉夫役爲之輸運軍需因此之故人民之遷徙者較前益多計自長沙以至湘潭沿途居民巳無一存留未徙者所有鷄鴨亦被其掠食一空又不僅婦女巳全行躱避即男丁亦各逃匿他方以北軍所至之處對於財物則搶對於婦女則姦對於男丁則擄充夫役故聞北軍過境時婦女未及走避者均匿居深山之中至有恐小孩啼哭致引起至兵蹤跡而至遂將小孩棄置者惟一至城市則稍爲歛跡然每北開差之時則擄夫役搶雨具亦不亞於在鄉時昨有友人自湘潭來謂其在潭啓行時適有大隊北兵向上游開拔沿街擄夫極爲兇惡余（友人自稱）幸佩有紅十字會徽章不然亦幾被其擄去然手中所持之洋傘則已爲其所奪云云又謂湘潭商戶開市者不過十之三四其所以然之故並非無貨應市實恐北軍搶刦故不敢開張是則北軍在湘潭之滋擾情形已可槪見至省城地方雖未至公然搶刦然每至晚九句鐘後其在外間行走者即多有被軍人勒索銀錢及剝奪服飾之事並聞靑石井某宅小學官街某宅及黎家坡某宅婦女均被北軍姦汚以故一般湘人無一刻寗處現在北兵之來尙紛紛不絕將來至何 
景况殊不可知雖張督迭次頒布禁令不許軍人滋擾然實未發生何種效力所最可慮者則長潭各處農田至今尙未播種若再不設法實行嚴禁則本年秋收必至大受影響頃聞張督以迭據地方士紳請求已議定辦法凡現駐長沙城外各軍隊須一律遷駐城中再分城廂乃若干區責成各該軍隊保護巡查負完全責任並責成各軍長官務各嚴行約束兵士不許外出生事至對於各鄉農田則由農會派委催耕專員用督軍印示催耕旗幟並携帶督軍安民告示及禁止拉夫白話告示各若干張分送召集流亡催令耕種此等辦法 
即使果能生效亦不過及於長沙一隅以外各地方恐仍不免被其蹂躪記者固甚盼張督再行設法有以拯救之也 
[曹錕辭職中之湘鄂戰訊]  
　　曹錕旣辭宣撫現擬率所部北去顧湘桂各軍現在湘南固守衡永尙未盡失戰鬬力旬日間迭經攻戰中路中佔湘潭進攻衡山右路則佔湘鄉進向永豐寶慶並攻衡山側面然此兩路日來均無大進步惟第二路魯軍由醴陵攻攸縣確於十日佔領次日更進佔安仁茶陵已會合中右二路於十三日向衡山施行總攻擊衡山地勢雖險究不及衡陽現旣三方被圍恐難久守傳說譚浩明已退入零陵若然則衡山必即日可下但直軍一經退走南軍已少一勁敵如得粵桂滇黔厚援不無轉勝之望第恐直亦未必遽退耳頃據政界確息曹使懇免宣撫請假赴信陽養疴一事昨巳奉府院覆電略以岳長旣下全湘尙未肅淸施宜告警鄂西風雲猶急所有軍事端賴藎籌以資統攝此時宣撫使職權極關重要碍難撤銷至因勞成疾應卽給假半月就近在漢醫調以便照料前敵軍務俾竟全功云云觀於此電是曹氏撤兵返直一時不能成爲事實惟第三師之五旅九團已於日昨由湘開鄂且傳吳佩孚於十五日由湘潭抵漢與曹計議要公又似曹有撤兵之决心者聞吳前於岳戰受傷確爲實事現其足猶不良於行拼死决鬬結果只便宜張敬堯一人無怪三師對於七師之憤憤也至於宜施方面現猶未聞有劇烈戰鬬宜昌秭歸長樂長陽遠安巴東等縣迭次戰事均屬黎天才王安瀾所部及鄂西諸民軍刻因北軍雲集黎王各軍皆向施南敗退巴東之滇軍因大部滇川軍尙在川境亦未與北軍交綏傳言有向巫山退走之說未知確否 
[最近之粵東局勢（平生）]  
　　自北軍克復長岳南軍受一挫擊日來北方對粵頗有特別注意之處粵省謠言百出且香港一地機關林立於 
是軍報傳來尤足令人驚駭某日各報專電均載曹錕報告北京政府譚浩明以程潛馬濟陸裕光不 
戰自退故將程馬鎗决而令陸裕光返桂此種消息傳來其於軍心不免搖動聞莫督已飛電詢問湖南並傳諭軍界力辨此等謠言由於敵人傳播萬勿輕信刻聞北方圖粵現實行二種策畫一則布散謠言從各方面離間挑撥一則實行添兵從各邊境侵入以爲龍氏解圍蓋北方所恃以圖粵其主力本在於龍濟光然龍以孤軍血戰數月別處全無響應以爲之援助其旅進旅退皆限於高雷一隅而不能發展近自滇軍克復陽江氣勢蓬蓬勃勃李烈鈞已馳電布告向高州開始攻擊矣龍軍則節節退守情勢頗爲竭蹶其原始計畫原欲由陽 
江從四邑進行而於新會特起一異軍復在東江聯絡綠林直逼省垣故石龍即爲龍氏重要機關所在地不幸事皆失敗自陽江失後織簧沙扒儒洞均不可守愈退愈遠而從前之計畫已成泡影最近傳聞龍濟光因高雷失敗省軍進攻日迫而糧械兩缺人無鬬心恐不能堅守已由廣州灣乘輪潛回瓊島去矣日前發見一龍氏向京乞援電言兵威小挫敵燄重張陽江一帶得而復失高州以下勢復垂危在濟光坐失機宜難辭譴責然中央愆期接濟亦一原因云云其對於北方政府已有怨懟之辭聞北政府得龍電後一面設法接濟龍氏軍械一面催促閩奉各軍實行窺粵以解龍圍莫督昨電海軍林總司令及水陸巡防各艦隊稱據密探悉龍濟光在港訂購鎗枝子彈共價四十萬不日分帮交付擬用帆船漁艇偷運前往雙溪安舖各處着卽嚴密搜查大約此大宗器械卽北方所接濟者矣而閩邊贛邊近來皆消息加緊殆即北方所恃以爲龍解圍者粵軍司令陳炯明昨電當道以頃據駐閩探報閩省海軍邇有海容肇和等七艦集合鼓浪嶼準備開動本月支日并由京部派艦隊司令藍建樞率領參加岳戰之江犀江元兩艦開抵廈門情形匆迫似係預備戰事潮疆海防務請嚴密注意以杜窺伺等情炯明巳督飭各部要塞軍艦認眞巡防用特馳佈一切希即指示機宜以憑規劃而便應付似情形則閩潮間戰務殆將發生矣而譚浩明歌電又謂頃得京訊北政府决調魯奉軍由贛入粵助龍以牽制粵軍後路等誤段之注意擾粵可想而知云云故日來南部鎭守使張開儒以仁化縣屬毗連大庚素爲贛粵要津防地異常重要特電令步兵團長某率領所部三營尅日開往仁化長排墟一帶擇要扼守又以韶境原駐滇軍未敷分佈昨巳商請莫督酌撥警衛軍六營開往韶關協同防守聞當道巳指調周之樍所部三營連同胡漢卿所部凑足六營開赴韶關分駐贛邊一帶大約北方圖粵現將萃其全力張懷芝在贛李厚基在閩均當聯合而發矣粵省長李燿漢爲警衛軍團首領此人亦抱中央主義者當段復入閣即馳一賀電文云卽日電傳明令我公出總揆席全粵軍距躍三百謹電馳賀率部恭聽指揮李耀漢印且近巳遄返肇慶於肇屬防務非常嚴密不知其中又有何作用也 
[改組聯合軍政府之內幕]  
　　西南改組聯合政府問題日前經各軍領袖發起後孫中山雖心不謂然但表面上亦表示贊成未嘗聲明反對此問題頓挫已經數月至四五日前軍政府接唐蓂賡自行營來電於改組聯合政府問題復有所磋商孫中山爲尊重唐陸方面主張起見已允承認改組其名義則定爲西南護法各省聯合軍政府仍存軍政府名義而加以西南護法各省聯合字樣可謂能雙方兼顧矣但中山左右及現任軍政府各部人員勿暗中極力反對孫中山因左右意見如此遂亦頓變主張前晚親至海珠酒店欲疏通各非常議員勸令勿開議改組聯合政府一案惟是時各議員多外出接見只寥寥數人吳議長當面答復謂依法提出之案但足法定人數便不得不交議今大元帥欲擱置此案最好係勸令提案者勿將案提出提出之後實無權取銷或擱置也寒暄片刻中山遂興辭而去聞此案昨日已經非常會開議矣 
議員提議修正組織軍府案第一條中華民國軍政府以護法各省各軍爲基礎於國會不能正式集會政府不能依法成立期內行使中華民國之統治權第二條軍政府職權如左 [T13 ]一 [/T ]關於和戰事件 [T13 ]二 [/T ]辦理共同外交訂立契約 [T13 ]三 [/T ]監督共同財政辦理內外公債之募集 [T13 ]四 [/T ]裁决省與省之爭議事件 [T13 ]五 [/T ]關於承認護法省區軍隊之加入事件 [T13 ]六 [/T ]關於籌備軍器之補充事件但關於人民有負擔之契約內外公債之募集及和平條件之提出須經國會非常會議之同意或追認第三條軍政府置政務總裁若干人由國會非常會議選出之第四條 [T13 ]一 [/T ]軍政府之職權由政務總裁組織政務會議行之 [T13 ]二 [/T ]護法各省各軍派出之代表得列席政務會議 [T13 ]三 [/T ]關於統籌軍備計劃作戰事件以護法各省各軍派出之代表組織聯合會議議决由政務會議施行之第五條護法各省自主政府之職權一仍其舊但向隸北京政府之機關而各省自主政府不能接收管轄者應歸軍政府直接掌管第六條本大綱至國會職權回復合法政府成立時廢止第七條本大綱自宣布之日施行提議者羅家衡鄧元田桐曹幹貞文　周張光勳魏肇文李載賡張瑞萱黃懋金王秉謙楊大實于洪起李華林黃肇河李述膺傳諧張我華李自芳陳子斌李式藩盧元弼李英銓蘇佑慈于均生朱觀玄李執中鄭槪辰陳祖烈曹振懋陳承箕李漢丞李有忱汪建剛張鴻燄劉景雲褚輔成許新盧天游陸昌　田永正王國祐鄒樹聲 
　　非常議員致議長函敬啓者中華民國軍政府組織大綱案前開談話會决定討論修正案後再與各方面接洽旋即議决修正案兩點以之電商護法各省各軍徵求同意現唐陸劉譚李陳諸公先後來電表示贊同而時局日迫非急謀統一不可爲此函請議長即將軍政府組絹大綱修正案迅定開會日期以便早日告成救補大局實爲公便此上議長大鑒陳光勳張大義彭建標李自芳張鴻倓沈智夫黃寶銘襦輔成陸昌烺傳諧王湘陳時銓朱觀玄李華林盧元弼黃肇河李式璠鄧元丁銘禮羅黼賴慶暉鄒繼龍陳子斌劉冶洲劉奇瑤羅家衡 
　　非潰會秘書廳致委員長函敬啓者本日開議中華民國軍政府組織大綱修正案初讀會後决定即付審查經推定臨時審查委員二十一人如左羅家衡葉夏聲龔政陳光勳褚輔成湯漪吳宗慈王葆眞居正李華林丁象謙宋汝梅王湘李執中童杭時彭建標李自芳黃肇河梁士模劉芷芬盧仲琳照常例以首列羅君家衡爲委員長請委員長擇定開會日期及地點通知議事科即發通告此頌議祺國會非常會議秘書廳啓四月十日 
[魯人最近之呼籲]  
請弭匪患緩辦選舉 
　　魯省紳民彭蘭琪等近呈省署文云呈爲急弭匪患以衛民生緩辦選舉以重國會籲請轉咨准予變通辦理事竊窮極則呼天痛極則呼父母人情之至莫不皆然茲者山東土匪之披猖百姓受 
禍之殘酷實天下所希聞古今所未有而全省四道尤以岱南一 
域爲特甚所謂顧德麟于三黑史殿臣朱三丫王四麻張良郭安栗鳳玉朱六張三等巨匪或盤據於曹濟或肆毒於兗沂村鎭焚掠殺人如積近則史匪于匪復合股以攻城王四張良竟同謀以復辟其餘零星桿首指不勝屈莫非兵器堅利旗幟鮮明有耳共聞有目共覩而此外又有靑帮紅帮之名急票緩票之說姦淫擄掠慘不忍言農商士庶日不聊生昔者流寇之禍髪捻之亂皆不至如是之劇烈也匪旣如此民何以堪新泰東平等縣至城關不守單曹滕嶧一帶皆城門盡閉沿路之行人斷絕到處之風鶴頻驚民以食爲天田地就荒欲耕不得國以賦爲重五榖不登賦將安出後顧茫茫何堪設想此所以不能不以呼天呼父母之意而痛哭流涕急求挽救之術者也况今者明令頒布選舉在即國會成立實關重要但時至今日匪勢猖獗一日千里地方蹂躪十室九空旅外者旣留滯而難歸家居者又惶恐而莫定選舉雖云至要誰其捨生命而甘効馳驅卽或者匆匆告成亦不過草草了事又豈能得正人君子而當其選乎夫衛國者民衛民在兵今兵力單薄旣不敷分布而民生日蹙又難聽其流亡當無可奈何之時爲萬不得已之計聯合公民據實陳請乞卽轉電中央從速設法或派新軍來濟或調舊兵回省急拯吾民性命於水深火熱之中並祈展緩選舉期限以期實事求是俾正人君子不至因時而向隅無賴小人不至借勢以得逞以仰副國家立法人民代表之至意則山東幸甚吾民幸甚而所以得獲福利者猶不僅吾民已也無任懇欵屏營之至具呈人彭蘭琪李慶施連署人黃子阿萬光煒陳憲鎔張光第梁迺榮高相堯高騰崶趙瑾孔廣淇衛鍾麒劉延滋劉頣範李鑒紳高殿鈞楊炳坤陳緒梅 
[南昌通信] 陳督軍兵略 
省議會消息 
　　陳光遠督軍自奉中央電令會合第二路大舉攻粵連日在署召集全省軍官開特別軍事會議內容秘密所有現在駐紥贛南庚嶺一帶要隘之軍隊則除王慶餘所部之第二混成旅丁效蘭所部之第九混成旅曁二十三旅四十五四十六兩團外又加調陳光逵所部之第三混成旅前赴庚嶺助戰該旅第一團曁砲兵營已陸續出發餘則挨次開拔其前鋒司令一職陳督巳派委第九混成旅旅長丁效蘭充任攻粵前鋒總司令其攻粵贛省各軍統歸丁司令指揮調遣日前陳督已電呈參陸辦公處備案矣其贛南寗三屬前已劃爲特別戒嚴區域陳督以戰事在邇防務吃緊即以贛南鎭守使吳鴻昌充戒嚴司令兼主持後防兵站餉糈事務陳督亦於日前電告參陸辦公處察核矣所設之四大兵站第一站駐大庾第二站駐贛縣第三站駐吉安第四站駐樟樹其餘贛南沿線凡經過各縣每縣設立小兵站以資便㨗所有大庾南雄韶關一帶商民聞已紛紛遷徙以避戰潮刻據丁效蘭來電報告該軍已逾梅嶺行抵粵邊南雄地方謂趁該邊境空虛之際準十七日開始攻擊云未悉確否蓋陳督對於攻粵計畫指揮機宜均用密函交補充隊長張煥章帶往贛南吳鎭守使及丁王兩旅長曁四十五六兩團長遵照指示機宜進兵陳督刻因運籌攻粵極其忙碌所有各界來賓一律擋駕其第二路攻湘蘇皖魯贛各軍雖連戰獲勝而兵士死者若干不得而知其受傷者約三百餘名日前均由萍鄉運至南昌暫假紅十字會療治矣 
　　省議會十二日臨時大會副議長兼預算委員長歐陽莘以官廳編造七年度預算案不能量入爲出除實業費不計外其虧短十餘萬元即以收入項下比照六年度亦短額九萬餘元然收入旣已減少而支出則愈益加多官廳所持理由係受軍事上影響其實軍事上之影響僅及稅卡斷不致影響於丁漕且稅卡短收竇則因私人收入甚多則藉口因受軍事影響况稅卡乃爲國稅與地方絕無關係而整理財政之道不外乎開源節流收入旣不敷出開源之道無所措手惟重於節流收支兩抵按照各機關預算乃減無可減欲求收支脗合非設法救濟不可經全體委員會討論辦法僉謂七年度預算乃應查照六年度審定成案辦理其結果由各股長理事先將各欵諰眞稽核定期邀請財政廳長出席共籌補救議員邱漢宗以六年度豫算地方收入及各類支出尙能脗合無甚不敷之虞何以六年間兩借台灣銀行之外債一百五十萬元提出質問其理由以兩次借欵外債鉅額其擔負是否歸省庫契約若何其用途果因何項要需事前未經本會議决事後亦未交會追認在職權上不敢默視在事實上深懷疑義故提出質問書請省長將所借該債之起原據實從詳即日答復黃衍袁動議請將本會六年度决算加入第十九題以便審查余精煉動議請以第六題補列省立二三四等師範舍監薪水案主席即依日程報告 [T13 ]一 [/T ]六年度預算案林中桂提出意見書付初讀交審查邱漢宗魏調元饒正音等主張商團之欵作正開支不得將街舖捐收入撥爲經費歐陽莘報告六年度收支總數歲入一百二十萬三百六十三元歲出總計一百十七萬三千九百三十三元出入相抵盈餘二萬七千四百二十餘元主席以全部付表决全體通過 [T13 ]二三 [/T ]兩案無異議 [T13 ]四 [/T ]恢復施醫院經費案黃衍袁反對謂五年度預算減去副院長一人曁院長薪水增加醫士其醫藥等費則亦增加數百元因該院係屬慈善主席付表决多數反對遂將原報告打消 [T13 ]五 [/T ]否認發行金庫證劵案付表决大多數起立 [T13 ]六 [/T ]補列師範舍監交敎育股審查 [T13 ]七 [/T ]取消本會電燈案再開談話會討論 [T13 ]八 [/T ]請高等法院公佈訴訟費用案交法律股審查 [T13 ]九 [/T ]追繳前民國銀行公欵限期收束案交特別股審查 [T13 ]十 [/T ]承審員經費不得在附加稅內開支案交法律股審查（十一）（十二）兩案併上案同股審查（十三）籌辦南昌市政廳案交法律財政股審查（十四）添設三府屬中學校案交敎育股審查（十五）至（十八）均交請願股（十九）本會决算交財政股審查議畢遂散會 
[皖省之短期公債案]  
　　省議會十五日下午開會到議員五十五人是日所議最要者爲短期公債案先由特別審查崔翔靑報告省長諮詢該案之結果黃廻復報告提出修正案之結果旋經胡仲山倪文錚趙繼椿竇延年吳山楊象離王藎誠吳德滋崔翔靑等一再辯論均贊成原審查之結果黃廻頗不以原審查爲然並據議事細則七十三條請議長先以修正案付表决如不贊成再以原案付表决大家允其所請議長遂以修正案付表决起立少數復以原案付表决起立多數茲將原審查及修正案併誌於下 [T13 ]一 [/T ]原案云審查得募集公債本爲接濟要需之一策此次省長以本省六年度國家預算收支兩比短近百萬際此靑黃不接亟宜挹注有方擬在本省募集國家短期公債一百萬元暫濟不敷之數蓋爲一時財政困難起見事非得已惟事關國家財政範圍非本會所能議决仍請省長咨達中央政府核奪第有不能已於言者凡勸募公債須任人民自由投資斷難稍事抑勒溯查本省歷辦民國三四等年國內公債財政廳先將債額分配各縣各知事經募往往假手於城鄉各董仿照攤捐辦法無論貧富按戶勒派或按畝攤派甚至應給之債票董事領取則據爲已有迄不分交各戶因有種種情弊人竟呼爲公債捐似此辦理不善不惟擾累閭閻亦且損害國家 
 
 
 

Page 7

 
 
信用關係何等重大察閱所擬簡章第十條以上情形亦爲省長所見及前項公債如奉中央核准務宜懲前毖後掃除一切弊端應由行政官會同商會與公正士紳提倡勸募旣有九七九八之折扣與常年八釐之子金并有全省漕糧之擔保利在人趨凡紳商稍有餘蓄者誰不樂從當可易於集事不必强制貧民轉貽口實茲准諮詢前因所有本會意見相應函覆省長查照是否有當仍候公决王藎誠崔翔靑 [T13 ]二 [/T ]修正案云審查得公債性質有國家地方之分議决募集之權法律上業經分別規定各有範圍不能侵越茲准省長以六年度國家預算收支不敷短近百萬際此靑黃不接亟宜挹注有方擬募短期公債一百萬元暫濟預算不敷之數等因諮詢到會查前項公債係爲國家預算不敷又以丁漕作抵純粹國家性質無疑依暫行法第十六條第五項之規定本會無議决之權况我皖頻年水旱偏災流離失所民不聊　歲政局變時我督軍在省長任內尙不忍以募集公債苦累小民我省長當此靑黃不接之時諮詢募集之苦衷本會亦能相諒惟是依據法律旣無議决之權準諸事實有爲民請命之責至靑黃不接如何補救之處仍請省長設法維持咨達中央核奪吾皖幸甚是否有當候公决提出修正案黃廻贊成人汪章瑞 
[杭州快信]  
　　董保暄出征援閩一師各團營新募征兵半多留守漸境仍於省城設師司令部各機關往來公牘照常辦理 
　　二師張師長載陽昨午前八時奉楊督電召入署會商要公至十二鐘始出 
　　吏治研究所連日報名人員不甚踴躍且須詳具履歷呈由所長批示核准方許入所 
　　南田知事呂耀鈐匿報征額浮收丈費迭被紳民呈控省署昨令財政廳密派妥員馳往查辦 
　　温嶺松門分關關員楊繼祥額外苛稅商民嗟怨昨由該邑商會劉會長電省查辦已令甌海關徐監督確查具復 
　　紹屬督銷局長唐建藩調省另委遺缺昨經袁運使委象山查驗所長王鏡衡調充遞遺象山查騐所長委張惟廉接辦 
　　省城羊肉舖抽收警費每頭一角已定下月一日起實行　辦 
[南京仇殺兩命之續聞]  
　　南京督署衛隊王營長家慘殺二命案已紀昨報今又得另一訪員通信略有不同之點茲特照錄如下日昨（十五）東三區利濟巷督軍署內衛隊第一營長王毅公館內夜十二鐘王之岳母幼子同時被兇人慘殺凶手逃亡後事主啼哭崗警叩門詢問始知爲在該公館住間之李金海所爲比卽報由該管區轉報警廳通電各區隊嚴密查拿迨至二鐘忽據東四區電話報告東署謂查獲行跡可疑身有血跡之李金海一名該署趙署長聞報隨即飭提來署並分報警廳督軍署一時督署參謀副官執法連排長等二三十人先後到署略詢情節而去由東署將該犯解送警廳次日檢察廳派檢察官蒞場查騐被殺是實旋將凶手由警廳提移訊辦忽接督署電話將凶犯提歸軍署研訊據屍主聲稱該李金海之妻於去年在江西時雇充乳婦撫養幼女來寗後李亦隨至請代謀事當爲補充本營伙夫並不時補助用度心猶不足常欲謀調優差因機會不偶加以在營迭次犯規經司務長棍責於是積怨而下此毒手云云而探據凶手所述則謂前在贛省時梁妻在公館充當乳娘來寗後當以家中幼兒待哺未便　其隨去王營長始則以大言恐嚇繼又以善言撫慰並許以到寗後必有優差不得已乃棄兒哺乳以　厚利不意妻離贛後幼兒望母情切終日號哭乃携兒來寗王營長以不便於己子堅拒不納旋又返贛詎返贛不數日幼子竟以無乳之故夭亡死後來甯秘不與妻知恐其傷感也余乃在公館間住數日岳太太（即王之岳母余氏）同太太（王之妻）待遇異常苛刻甚至一錢不與一飯不給每日兩餐均仰給於妻子之薪工祗得忍氣吞聲以待機會誰知連住數月雖一兵額尙不能補僅僅給一伙夫求稍升調竟攖營長之恨暗囑司務長藉細微小事責以軍棍四百如是者再痛不能忍遂辭差央其准將妻子帶回乃不但置之不理反喝令護兵逐我出去飄流數日苦無歸宿惟含羞忍辱以寄存厨下度日之資仍仰望於妻子落拓窮途時退維谷終夜徬徨心如刀割每念主人如是寡情無非岳太太同太太之挑撥一時情急摸索腰中尙有銅元六枚又見厨下有一銹汚菜刀隨即藏之身邊以銅元三枚購燒餅三塊充饑以銅元三枚付磨刀之費於是腹中旣飽刀又磨快滿腹憤恨勃勃欲申歸至公館不能安枕至夜十二鐘將鞋子脫下步至後房潛入岳太太房正值岳太太同五歲小少爺酣睡隨將菜刀取出恐用力稍猛驚動家人遂用刀向其頭項割切手脚亂舞驚醒幼孩喊呌不止故又將其殺死適舅太太（王之內弟婦）在床驚起出外喊呌隨即退出原意本欲將岳太太同太太盡行殺死以報平日之恨因太太在另房未得下手舅太太喊呌不忍殺害因其平日待遇尙好也事後出門之東之西莫知所向行至釣魚巷口詢之路人擬向朝陽門而去又以爲積怨已報不如投井一死惟恐死後議論紛歧不知個中眞相旋又念但能脫出法綱還可另謀別法否則即爲軍警捕去亦所甘心乃行至大中橋爲崗警盤獲云云按此等仇殺案之情形據尸主之說固待之甚厚而凶手之言則又待之甚酷以理推之雖不致如凶手所述然主人無慈愛之心失寛厚之意可斷言矣或者謂尙別有隱情則非局外人所敢知也現聞該犯解至軍署有以軍法從事之說如果確實旣侵司法之權限又失軍法之尊嚴蓋已開革之伙夫違犯刑章當然受司法之裁判殺人兩命必無獲生之理軍署辦事向來權限淸楚决不致蒙此侵越之名也又聞王之幼子聰敏可愛素爲李督所歡喜今被慘殺李督頗爲傷感云 
[南京快信]  
　　據蚌埠來人云倪嗣冲准調所部安武軍十營助閩攻粵不日出動 
　　動嗣冲已回蚌昨來電約王克敏赴蚌商軍事財政王即於今午偕倪幼丹乘津浦車赴蚌 
　　徐州張文生所部之新安武軍又有撥歸姜桂題管轄消息張將授察哈爾軍務會辦 
　　張懷芝因魯省匪燄甚熾昨來電請李督令張文生無分畛域派隊協力助魯痛剿 
　　軍署昨派軍務課長張松柏赴徐與張文生協商剿匪方略 
　　馮總統昨又派公府副官長何紹賢諮議鄢玉春來寗慰問李督病狀並接洽某項軍事聞李督病昨又稍愈仍在內室見客 
　　齊省長昨過軍署慰問李督病狀並面商本省要政李督旋派王副官長赴省署答拜 
　　軍署參議王鐘巳抵漢昨來電報告接洽曹王情形代表會議尙未開會 
　　全國商會聯合會在津開會討論時局辦法蘇代表昨乘津浦車北上 
　　通海鎭守使張仁奎前日來省呈報防務昨巳乘輪回通 
　　省議會臨時會有五月二十一日召集說惟省署尙無公文咨復議會 
　　省署牌示豐縣知事陳葆恒辭職遺缺委章維鈞署理 
　　財政廳長胡翔林委某鳴猷爲滬杭寗鐵路稅務總稽查 
　　盛澤駐兵擊斃傷害罪法官張是洵案內之營長宋維藩連長楊淸洪昨已解省送陸軍監獄監禁 
　　李督以本署內衛隊營長王義之子及其岳母被該營伙夫殺死究竟有無別情擬日內提案親訊 
地方通信 
[松江]  
　　呈報倉儲總數公民吳光鑄等前呈縣署請將積榖經費盡數糴榖以備荒歉並請轉令積榖倉董宣布積榖數目及積榖經費以昭徵信茲巳由縣令知積榖倉董楊拱寅張孔瑛二人由楊等核查總數呈報縣署計城倉現存秈榖九千零二十七擔西倉現存秈榖二千六百八十五擔銀行股欵兩倉合共六萬二千七百五十八元公債票兩倉合共二千九百元典當股本兩倉合共二萬七千五百二十四千一百七十千文另銀洋七千元縣署據報後業巳依例揭示矣 
　　敎會敎育之進行美國牧師班德生自主政城內天恩堂後迭在堂內附設商業夜學校通俗圖書館並在堂後購得官地闢爲體育場一切體育器械無不應有盡有近更捐集經費在體育場內添構寸操場一所工程已於昨日告竣並聞班牧師又將有靑年會之組織所有靑年會經費則擬於秋間回美勸募云 
[鎭江]  
　　查報賦閒軍官中央因各省之曾任軍官現在賦閒無事者實繁有徒若不量材錄用恐不肖者到處勾結希圖滋事因特令由軍署飭屬調查日前縣署接到訓令後查得王某等十二員造 
就名册詳報十九師轉詳軍署矣 
　　難民騷擾鎭郡對江六濠地方日前忽來難民數百老幼男女皆操徐海口音至民居硬索異常兇惡該處居民不堪其擾遂由各家集資三十文交其首領速離六濠聞已向北而去 
　　軍人硬買日昨有服灰色軍裝之兵士一人在瓜洲大巷口福記鞋舖購靴因價目爭論竟以手鎗示威旋有人出而調停如該兵意售與之始免肇事云 
[南京]  
　　省立各學校定期運動省立中學師範及甲種實業等校本年爲第四次聯合運動之期初擬四月二日開始嗣因肺疫發生交通中阻未能實行茲因防疫解嚴已復原狀改定於四月二十三日開始至二十五日止仍以高等師範學校爲運動場所業巳印發入場劵並預備一切矣 
[南通]  
　　縣長維持民食自糧食接濟同盟之說興內地米價頓從八元數角　至九元零且有漸達十元景况盧縣長有見及此特出示聲明並無准予米糧出口之說并勸囤積者切勿居奇以維民食故日來城廂米價已稍形跌落矣 
　　紗廠紀念大會唐閘大生紗廠成立以來瞬届二十載總理張退菴以該廠有功於敎育實業良非淺鮮　於紗廠成立之日假城南中公園舉行二十週紀念大會其會費已規定爲一萬元規模　壯可知各股東蒞會者之食宿用項槪由廠供給並預囑西公園劇場開會日不另售票儘與會者之觀覽觀費由會承認 
[安慶]  
　　　剿鄂匪安武軍第六路張帮統馨吾前因太湖匪警奉令率一三兩營赴太防堵抵境後匪已遠颺嗣奉倪督電令鄂匪爲武穴馮旅長派兵擊散分竄蔴城蘄水等縣惟恐復竄太境令派兵堵剿當由張帮統派隊至西北鄉與鄂毘連之彌鎭與英山交界之耿家嶺一帶堵剿并令所囑各官兵嚴行偵查匪蹤毋稍疎忽 
　　淸丈局之進行皖省淸丈局前淸時曾經創辦旋以政變中止客冬官廳以皖省洲地多待墾荒遂援案設立淸丈局委徐道尹總理局務以專責成并由徐道尹派出各縣淸丈分局委員多人業已紛紛馳往各縣着手進行惟聞省議會有一部分議員反對之說 
　　籌撥湘賑工賑督辦熊君秉三日前有電到皖以湘省慘遭兵禍老者死於溝壑少者散於四方十室九空目不忍覩特請軍民兩長速籌賑欵以救湘民聞黃省長以庫儲奇絀擬卽另籌撥解先行電覆矣 
[嘉興]  
　　省視學之行蹤省視學富光年於春假時蒞禾寓居張家弄寄宿舍以各學校於春假後學生均未到齊故遲至十二日起出發視察先至省立各校次及縣立區立現城區各學校業巳抽視完竣於前日偕同縣視學譚新明至王店各學校視察十六日偕同縣視學葉志翔至新滕鎭各校視察嘉屬已視察完畢於十七日乘車赴嘉善各學校視察並將嘉興視察狀况報告敎育廳察核矣 
　　太和米行失竊嘉興塘滙鎭太和米行棧內於前晚三鼓時被宵小挖竊迨至該行夥友聞聲驚起出面追捕該竊賊已杳如 
黃鶴檢點失物計被竊去糯米四十八袋糯米五十四袋糙米十二袋又銀洋角子等一百餘元損失頗鉅業由各股東開單報告飭警嚴緝矣 
[杭州]  
　　水利義事會紀浙西水利議事會十七日下午一時開會由潘會長主席首議特別費補助辦法原案分領欵工程監工驗工手續五項係爲限制請欵愼重工程起見公决付特別審查次議吳興縣林鵾起等爲建築埭溪小龍口直堤請撥補助費案公决俟閉會後由本會會員及本縣會員協同技術員前往查勘如果工程緊要可開臨時會决議次議平湖縣公函爲疏浚鹽運顧公兩河案公决就特別費項下撥補三千元次議平湖朱鳳岡請願開浚城河市河案僉以本案與農田水利無關應卽廢棄隨即宣布各縣徵解水利費計六年以前收入共銀六萬零六百十一元九角八分四釐六年以後收入共銀七萬八千九百元零二角四分六釐連前共銀十三萬九千五百十二元二角三分云 
　　浙西災歉田地蠲緩各數齊省長以浙西民國六年分如嘉興嘉善平湖海鹽於潛安吉長興等縣被災甚重咨請財政部分別蠲緩豁免錢糧以恤民艱計開災歉田地九千七百六十四頃十一畝七分四釐一毫應徵銀十三萬六千一百三十三兩一錢二分五釐米十萬六千二百四十八石四斗五升八合八勺蠲除銀六萬三千七百十一兩七錢四分四釐米五萬七十五石九斗七升六合七勺緩徵銀七萬二千四百八十六兩七錢二分八釐米五萬六千一百六十二石九斗七升八合一勺豁免銀三十四兩六錢五分三釐米九石五斗四合云 
[汕頭]  
　　鎗决謀刺陳炯明兇犯駐汕某軍連長吳雲昨因受人指使欲行刺陳總司令事爲該管營長所聞卽密報司令部嚴行防範某日該連長果到司令部求謁陳總司令衛隊憲兵等即上前盤搜其身有曲尺鎗一枝滿實子彈當即將其密訊據供係受吳文華指使行刺司令直認不諱當即派衛隊第一連長蔡銑三率隊 
到汕頭鎭邦街金臺旅館當場拿獲吳文華一名并搜得蔡春華胡令宣等通函數封審訊確鑿即於三月三十將二人押赴海天 
春附近鎗決臨刑時吳文華有妻妾二人到場痛哭而該犯神色自若温言安慰妻妾後復請於行刑之兵士曰（請老先生一鎗就要打死我纔好）等語并聞該犯吳文華係湖南人前曾充當陸軍營長及莫擊宇參謀等職 
雜評一 
[張敬堯之軍隊（默）]  
　　中外輿論界近皆痛斥張敬堯軍隊之罪狀謂其搶掠淫殺慘酷幾無人理夫張敬堯之軍隊非所謂堂堂之國軍耶以堂堂之國軍而貪人之功以爲功其入長沙爲督軍也儼若力戰而得者其可恥一也旣爲督軍又但知自固督軍之地位而不肯再赴前敵又若恐人之攫其督軍而去者其可恥二也旣爲督軍不知保民而縱其部下野蠻之軍隊四出騷擾幾至鷄犬不甯孤寡飲泣遺軍人名譽上之大玷其可恥三也 
　　夫貪人之功爲己功不義臨戰而規避不勇搶掠淫殺而不稍憐恤不仁有一於此已爲軍人之大辱况乎兼三者而有之耶此次與戰之軍不僅張敬堯之軍也然人對於直軍魯軍不甚指責而獨痛恨於張敬堯之軍者是豈國人有私怨於張軍而誣衊之耶嗚呼張軍其將何以自解 
[懷德堂眞正老醫局王雨香大醫上包醫小便腫爛白濁腫痛横痃魚口眞立包單包愈]  
祖傳王雨香在申臨證三十餘年見多識廣治法精良其愈最速●秘製花柳掃毒珠黄丸靈效無匹專治男婦一切毒症小便輕重腫爛横痃魚口便毒下疳血淋剌痛婦女下身破爛囊癰偏墜内外癰痔服之毒從大小便而出立效如神永無後患生育照常●每盒一元大盒二元●珠黄止痛止濁丸治小便剌痛紅腫欲破黄濁淋漓便後見血等症立服立愈大盒一元每料二元●小便腫爛生肌丹●八寳五金收口散●神效婦女白帶丸●珠珀立止白濁丸●横痃魚口内消丸●貼消膏●偏墜立愈膏●每服一元●楊梅瘋痛包愈藥●此症是前醫治壤致毒入經絡重則週身酸痛四肢疼痛手脚拘攣凡服靈藥一料包好行步如常靈若仙丹每瓶一元大瓶二元每料四元●本醫生治法與衆不同無論頭面生毒鼻爛耳聾咽爛聲啞石淋血淋下身爛斷横痃便毒久不收口及前醫用輕粉刦藥至成殘廢本醫生治之皆能全愈倘用輕粉水銀升覇毒藥爲丸天誅地滅雷殛火焚包治輕症六七元起重症十六元止限日全愈不效還洋左近假冐日多請認明上海六馬路中市朝陽萬年茶樓西首第四家恒和油酒坊隔壁王雨香醫藥局便是 
 [PP ] 
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇于前竟然毒入下部兩旁突起横痃便毒腫痛異常日益加重百治罔效蒙友指示六馬路朝陽樓茶館斜對面存濟局周文卿先生毒門擅長請爲包醫當服　先生秘製丹藥内服外敷立刻止痛未經一星期下部漲肉新肌立生横痃魚口逐漸退消險症可畏全愈何速　先生眞當世名醫也良用欽佩蓋滬上醫家林立丸散繁多試之竟無實效惟存濟局周文卿先生功效如神可推海上第一名醫　先生祖居滬上九世于兹臨診最久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠黄下疳散每罐一元珠黄掃毒丸每料二元　珠珀立止白濁丸雙料四元　單料一元　横痃魚口内消丸每料二元　横痃魚口立消膏每張一元要皆神效無比也　本埠後馬路錢業鄭鑒清謹啓 
[蘇州司部巷殷傷科分寓上海啓事]  
胞姪震賢常寓上海白克路永年里第一弄第一家第四百七十五號門牌每月逢十五六七八九日仍庽寳善街羣玉坊新高陞旅館開診上午十一點鐘起下午三點鐘止餘外日期在白克路本庽候診 
[美國棕欖香皂純棕欖油]  
潤澤容顔ＰＡＬＭＯＬＥＶＥ皂香欖棕中國經理慎昌洋行 
[預防喉症新藥]  
喉症危險盡人皆知傳染之速言之可怕平時講究衞生留心飲食尚不致遽染危症近因冬令燥裂又有喉症發見欲保康寧不可不謹愼預防本公司精製喉症新藥專治咽喉各症甚爲靈效凡覺喉管發熱或微癢初發時即用此藥冲開水漱之隨漱隨吐能排除喉管熱毒即能轉危爲安可免傳染之患每盒售洋五角總分發行上海英大馬路盆湯弄口杭州清河坊巷内大井巷口大生製藥公司 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌黃包車夫之風潮]  
　　公共租界各黃包車夫以捕房取締過嚴有妨生計疑係電車公司暗唆乃於前日聚衆在泥城外卡德路一帶阻止電車行駛並將石片擊破電車上玻璃窗鐵板經新閘表房捕頭愛爾司等率同通班中西探捕前往彈壓該車夫等與該捕頭爲難持鐵尺木棍竹棒將該捕頭圍住捕頭囑退不聽不得已開放手鎗擊斃孫萬如一名並彈傷楊慰如（即楊泰甫）薛東生兩人而電車公司查票西人某甲亦被該車夫等擊傷手臂等處受傷各人已分別車送醫院醫治並將孫之尸體舁送虹口斐倫路驗尸所報官詣驗禀請麥總巡核示各情已誌昨報茲悉此次肇禍原因實皆車租價貴且捕房取締過嚴每見空車在馬路兜攬坐客即須撬去照會若輩以爲妨礙生計以致激成此事昨經麥總巡諭傳洋商來安飛星滙芳三黃包車公司各放車頭目至總巡捕房令將搗毀之電車趕緊賠修所撬之車照允即發還該頭目等以繫斃之人尙未檢驗現有尸屬須俟騐明即被捕之張阿琴山如卿孫阿卿全順慶等四人亦未解公堂應俟訊明發落後再作商議一時未便允可 
旋該頭目等退出即由新閘虹口兩捕房將拘押之張阿琴等四人解送公共公廨經關讞員會同美博副領事略訊一過判仍帶回捕房候驗明尸身再核關博兩君訊判畢遂同乘馬車至驗尸所會驗抵所後即飭檢驗吏將孫萬如尸體如法檢騐得委係生前被鎗彈擊傷左肋致命 
鎗彈尙未鉗出中西官親無悮塡明尸格遂升座公案研訊先由新閘捕房捕頭愛爾司投訴昨晨八時半卡德路因有黃包車夫聚衆用石片擊碎電車上玻璃窗鬧事前往彈壓前另一捕頭亦名 
愛爾司在前持手鎗驅逐鬧事各車夫該車夫等或執鐵尺或持木棍或將石片向電車上拋擲不肯解散我即出手鎗向爲首之人開放各車夫聞得鎗聲紛紛退走當時彈傷二人擊斃一人查死者確係爲首之人旋令將其尸體車至此處報請相騐云云繼由另一捕頭愛爾司投訴昨晨八點 
半鐘時得報黃包車夫在卡德路等處肇事用石片擊碎電車上玻璃窗我即馳往當操中國方言囑令該車夫等莫與電車爲難彼等卽用石向我拋擲被一人在手上打一下我亦持竹棒允逐詎被後面之人將我腦後猛擊一下其時有一外國人前來帮忙忽聞鎗聲各車夫退走人言有一打傷之人向王家厙花園而去余即追至其地見有兩人扶一受傷人奔跑我在後喊呌如再奔跑即用鎗打伊等始行往足遂將該三人帶入捕房當時見有二十餘人用石拋擲電車我觀多 
非旁觀之人均有關係者尙有數百人遠立圍繞電車兩輛如何動手並未看明惟打死之人即上前打我之人查死者比尋常車夫穿衣較好諒係上等車夫當出 
事時彼處站有印捕兩名今日未到斯時有一外國人給我手鎗一支曾經開放至鎗彈傷人與否我亦不知昨在鬧事處心甚恐怖此刻稍安當時路東亦站有許多外人觀看各馬路口捕房均派有中西探捕守住至於擊斃三人實係禍首供至此將當時所持驅逐車夫之竹棒呈案請察又據八百號華捕陳桂山投訴昨晨在愛文義路卡德路轉角站崗約八點半鐘見有數十人由麥根路至卡德路均執有鐵尺木棍竹竿並用石片擊碎經過電車上玻璃我見而飛報捕房迨至捕房門口見捕頭率同中西探捕等分乘車輛前往鬧事處我至寫字間報告據門差華捕云已得電話報告我即回原處站崗其時馬路上中西人甚多至於電車如何被擊及被擊死傷各人均不知悉是實又據一百七十五號西探勞勃生投案禀稱昨日上午八點十五分鐘得有警報即乘脚踏車前往迨至卡德路地上見玻璃甚多復至麥根路見有小車停於電車軌道內俄見電車兩輛駛來許多人用石片向之拋擲而電車上玻璃巳被擊碎約過二三分鐘見一印捕到來囑我帮忙其時又有一電車駛來我卽上前囑其退走免被擊損我即乘脚車往西過橋折至愛文義路見一外國人受傷流血旋見愛捕頭被衆圍住有一人在後用竹棒猛擊愛捕頭後腦致愛捕頭之首碰於電車諒已受痛旣而愛捕頭與新閘愛總捕頭均開放手鎗各車夫聽得鎗聲即紛紛退走從麥根路往西而去又據屍妻孫王氏投訴伊夫孫萬如係江北鹽城縣人年二十三歲爲蘆柴生意昨日出外收賬途經是處慘遭身死其時氏在絲廠做工迨至午後得悉遺下老小務求伸雪且身後蕭條棺衾無着供畢涔涔淚下中西官得供諭氏具結領屍棺殮詎死者之父孫榮卿投案不願具結堅阻伊媳簽押經中西官一再開導孫王氏始行具結領屍棺殮中西官訊供畢遂於驗訊單上會同簽判云驗訊得巳死孫萬如係因聚衆鬧事被捕頭鎗轟身死著屍妻孫王氏具結領屍棺殮聽候訊明核辦此諭中西官驗訊旣畢即乘坐汽車分道返署當騐訊時麥總巡因恐該車夫等聚衆至屍場吵鬧諭飭美捕房捕頭派今日本警察兩名中西捕各兩名中西包探兩名各携帶鎗械同至驗屍所妥爲照料 
　　法總巡施美德君自悉英租界卡德路黃包車夫聚衆擊毀電車毆傷乘客後深恐法界寳昌路南洋橋一帶黃包車公司效尤故於昨晨傳集探目黃錦榮沈德福包探鄭芝卿韓邦達曁通班探捕諭令分往所轄境內各黃包車公司嚴密偵察有無不肖黃包車夫希圖煽惑情事並先事防範以免發生同等風潮黃沈兩探目當即會同鄭韓等各包探往所轄境內各黃包車公司嚴密偵查 
　　前日星期三工部局萬國商團總司令因鑒於黃包車夫鬧事深恐匪徒乘機擾亂租界治安特頒命令召集中西各國團員荷鎗實彈徹夜防守以資鎭攝詎是晚十時左右有無賴某某等七八人麕集北泥城橋堍該處係華隊管理範圍當由隊員開導有違出防定章使之散去不料該無賴等竟敢抗拒且出言不遜該隊員知難理喩當卽電告該隊司令立命拘入捕房管押聞須解廨從嚴懲儆云 
　　字林報紀車夫滋事情形略謂數日前人力車夫在上海街中自由拉車行走頗碍路政雖有停車場幾同虛設蓋彼等空車往來四處攬客已成習慣也工部局一面出示勸諭行人宜沿路旁行走而過街之際尤宜愼重以避危險一面添設停車場禁止空車往來同時復諭知巡捕執行此項章程苟見空車行走宜令車夫趨至最近之停車場以待雇客如車夫不遵可撤回車照此事實行數日頗有成效車夫自不免憤恨以爲侵犯其素有之權利但十七日午前係少數車夫之行動非多數車夫之意滋事者意見殆謂此項新章之實行意在減其入欵而從中主使者定爲電車公司也當時風潮如何開始發生眞相未明或謂某華捕厲行新章之時取去車照兩張激怒旁觀之人於是電車遂爲若輩洩忿之具或謂車夫早已定計藉此以爲抗議以上兩說按諸事實似以後說爲確蓋風潮發生於兩處異地同時也十七日午前八時半西捕愛爾斯由靜安寺路向東而行見愛文義路與卡德路相接之處停有電車一輛爲衆攻擊以石塊木棍鐵尺爲武器該捕雖未持械即向前喝阻詎被衆毆擊石中其頭棍觸其身正在力不能支之時愛捕頭到場開放手鎗繫死一人並傷一人此輛電車乃第一被攻之車車中有女客多人及高易律師方至卡德路時有三四十人從路旁人叢中躍登車上撕毀廣告拔取車中鐵條從事搗毀所有玻璃無不破碎旣打毀此車乃擁往愛文義路時有一歐人得手鎗一桿舉以嚇衆頗爲有效但另一西人不知如何得罪衆人衆擬以廣告牌擊之該西人遂奔避就目覩者所述察之乘此電車各西人實賴西捕愛爾斯與愛捕頭及持鎗之某西人之出力得以保全安寗同時新閘路亦有衆人圍攻電車情事衆先以垃圾傾於軌道電車被阻不能前進衆乃以瓦石煤塊向之擲擊計兩處電車阻滯不前者共五輛又拖車三輛各車玻璃除有一塊爲衆未見尙完全無恙外餘皆被擊碎正鬧事時車夫愈集愈多當有七八百人而旁觀者亦復擁塞途中未幾巡捕紛紛馳來亂事遂即消滅滋事者與旁觀者咸散巡捕以良莠無從分辨故僅拘獲一二人捕房刻方追究此事以便拘辦滋事之人據電車公司經理云電車現拖車被搗毀者不下十一輛損失約及一千二百元電車仍照常開行無停駛之必要聞共捕獲四人三在新閘一在虹口云某黃包車公司經理人告知字林報記者謂此次風潮出於誤會就車夫言是晨該處巡捕一遇空車即取車照故取去車照頗多車夫因此懷恨聚衆以爲人力車旣不許行於途中則電車亦不應行觀至是攻繫電車之事遂發生矣以上巡捕强取車照之說曾質諸强生捕頭據答稱是晨沒收車照確有若干但巡捕所行者皆爲依照章程所應行之事車夫不願往停車場致妨碍淸晨車馬往來之道故被沒收車照渠已查問此事覺巡捕之行爲並無欺虐車夫之處云西人施羅克被衆毆傷聞傷及內部後即送往醫院療治　　字林報社論言車夫風潮詞頗平允亟譯於下其文曰昨晨本報曾謂工部局限制人力車往來之新章實行後聞車夫以照此辦法難以獲資多不願拉車云讀者於此心中必起一疑念以爲車夫未必僅作此消極之抵抗而遽甘收也今此疑念竟成事實矣卡德路一帶果以滋事聞矣當鬧事時其勢誠惡幸實質上之損失不若預料之甚惟電車公司於損失一層或不以爲然耳西捕愛爾斯身無鎗械孤立愚衆之中奮力彈壓得免重傷誠爲可賀而滋事者一人受傷殞命事亦可憫想愛捕頭當亦以此爲憫不減於他人也惟當亂勢方熾之時不得不施行嚴峻方法以保衛安分人民之利害故遇此事變雖一人死於非命固屬可憾要亦無可避免者設此後車夫不復有滋事之氣象則吾人深望捕人問題當不厲行耳上海中外交誼素稱和睦滋事風潮實不多見而人力車夫亦非具有好鬬之性質此 
次滋事得無出於不得巳之苦衷是宜秉公調查者也車夫之攻擊電車當然不過適逢其會之一事以情勢言車夫誠不喜電車而視爲奪其生意之勁敵但電車駛行巳及十年車夫對之未嘗有反對之舉動今若工部局不行管理人力車之新章或執行新章而不採此雷厲風行之手段則人力車夫亦必不仇視電車也近來各式車輛日見增多街中行人稠密凡街道之挾仄者人力車往來攬客阻礙良多誠不可無以管理之故管理章程當然必要不容異言第印捕華捕臨事或不加審察難免不濫用沒收車照之權車夫之確從卸客地段而至最近停車場者難免不遭强被沒收車照之罰就平時常狀而言巡捕對於車夫之行爲姑淺言之殊無矜惜之處本報來函欄中嚴詞申斥此事者常有其人也今停車場雖巳增多然場少車夫究嫌不敷其結果車夫所入本㣲今乃愈少告愬無門保護無人遂挺而走險矣滋事之風誠不可長顧吾人對於此次獲罪者亦當埀憐再人力車問題即與外人之便利亦有關係外人行路有恃於人力車者爲數甚衆凡不在電車軌道附近者尤賴人力車以代步其能自置汽車馬車包車者究居少數婦人之至南京路以東購物者如必至停車場始克雇得人力車一逢陰雨將大感不便矣吾人常見汽車馬車停於路旁歷時甚久雖在極狹之街道亦然巡捕固未嘗禁止之也無論何項章程斷非一時所能盡臻完善當然須隨時修正今所討論之章程用意不爲不善惟略須修改以免最不能受壓力者竟受不平允之壓力想工部局素爲華人之友當有以善其後也 
[海中發現華人屍體]  
　　交涉公署昨接外交部訓令略謂准駐日斯巴尼亞戴公使函准日外部函稱本年五月嘉泰亨海口發現浮尸一具經該口海軍執法處查騐知係中國人並檢出銀錢等物開單呈送前來查護照係駐和使所發死者名林育上海人於民國四年八月請照赴美並有瑙威領事館執照此次被德潛艇擊斃究在何國之船無從查考請將該故華人遺物飭交該地方官報伊家屬領取并將各物隨同護照封寄前來除將護照執照備案存查外茲抄淸單隨同銀錢皮袋等物一併寄交該特派員轉轉該故家屬領取等因陳交涉員當卽函致上海縣知事公署迅飭林育家屬具領 
[去年冬季海關貿易册槪略]  
　　海關造册處發刊民國六年最後一季之貿易册查是季入稅共關平銀九百七十六萬五千六百四十兩較五年同季少入銀八十三萬六千零五兩上海收入最巨計銀二百九十八萬六千四百六十三兩較五年同季減銀五萬七千一百零三兩其次爲天津計銀一百十八萬七千七百七十五兩較五年同季減銀十五萬六千六百八十一兩又次爲漢口計銀一百零三萬九千零二十四兩較五年同季減銀十一萬七千六百三十兩四十八口岸之入稅增多者僅有十五處餘三十三處皆見減少入口稅計增銀十九萬六千零三兩出口稅計減銀六十七萬九千八百五十七兩沿海貿易稅減銀十二萬五千二百四十一兩是季鴉片稅僅收銀三千兩較五年同季減銀三萬五千五百四十一兩噸位稅減銀一萬八千三百八十一兩是季出入上海之輪船共四千四百九十九艘計噸位三百九十二萬二千三百五十九噸較五年同季減少輪船六百五十九艘減少噸位三十八萬五千九百六十三噸出入口之航海船日本最多共七百二十二艘逾百萬噸次爲英國共五百七十三艘再次爲中國共四百二十艘又除美國 
九十五艘荷蘭二十七艘外其餘諸國爲數無幾江船則英最多共二百五十一艘日次之共一百五十八艘中國最少共一百五十七艘 
[粵人呈請保護內地僑商]  
　　廣肇公所昨開常會有粵僑徐桂至會報稱三月二十三號因妻尹氏在江陰母家爲打架事報縣驗傷陳知事問及夫姓當取出舊廢名片內印有前美洲宣慰使字樣指爲假冒官員將桂岳丈及襟兄拘押勒限三天將桂交案桂星夜馳赴江陰亦被拘押旋由桂電致總統府轉呈大總統卽奉總統府秘書長致江陰陳知事艷電內開查徐桂經梁前總長介紹前大總統委任有案可稽並非假冒等語乃該知事仍按刑律第二百二十六條詐稱官員罪及一百二十六條侮辱外國罪處桂以三百元罰金惟桂之宣慰美洲華僑係前袁大總統委任有案不得謂爲詐稱官員至因該名片內漏印華僑兩字指美洲宣慰字樣爲侮辱外國尤屬有意維織等語當經該公所卽席公議咸以徐桂君之宣慰美洲華僑旣經大總統府秘書長證明有案現該僑商復經上訴法庭自當有公正之裁判惟自民國以來華僑正思內向國民亦多趨重實業故各省僑商營業內地者漸多若地方有司非特不加保護且任意維織此後僑商將絕迹內地於商業前途影響至巨云云會議結果决定公呈農商部曁江蘇督軍省長請爲通飭所屬此後對於內地僑商務須切實保護並分函漢口南京鎭江各廣東會館請即協力籲懇以維商業而保僑民議畢散會巳鐘鳴四下矣 
[美國並不招募華工之聲明]  
　　上海總商會接駐滬陳交涉員函云准駐滬美總領事函稱據領事云近閱華字報所載美國政府派員來滬招募華工一事因並無其事請爲轉致各商切勿受愚誤會等因該會已通告各業商一體知照矣 
[布商預備收還稅欵]  
　　船戶蔡德順日前由川沙運土布五千⽦來滬在嚴家橋經過爲該處稅務分所將布扣留勒令補繳稅欵嗣經布業公所得悉以土布免釐三　早奉財部頒布明令有案可稽今該分所擅將布船留難勒繳稅欵顯有違背部令爰特函致南市縣商會轉呈江蘇胡財廳長迅即令飭閔行稅務所長查明前項扣布請即發還船布及所繳稅欵等情已紀前報茲巳接到胡財廳長快函代電云上海縣商會覽低電悉候令閔行稅所查復核奪廳銑印等因該會奉復後已轉知該業公所代表查照該公所卽發通告知會各布商號將巳捐千餘元之稅單彙集到所先向閔行五厙稅所收還稅欵如其不理即須實行起訴請查照刑律三百四十六條辦理云云 
[體面强盜搶刦妓院]  
　　前晚一時許有身穿綢緞長衣外朋體面之盜匪七人突至公共租界浙江路鼎豐里一百五十九號門牌妓院內三盜把守前後門戶四盜 
 
 
 

Page 11

 
 
闖入妓女愛天香筱紅幗英等房內出示手鎗嚇禁聲張將該妓等所揷帶值洋二千餘元之鑽戒珠花金飾等物搶刦逃逸迨事主報靖老閘捕房立飭中西包探馳往兜拿該盜等早已携贓遠遁即向該妓等詢明各盜年貌服式口音據情回訴捕頭業巳稟請麥總巡通飭各捕房中西探捕一體留心偵緝 
[包探查獲盜贓]  
　　南京路滙通電燈店主姚阿元家居浙江路恒豐里二百二十六號門牌於前晚八時突來盜匪四人敲門入內出示手鎗恐嚇當被搜刦去值洋一百餘元之衣飾逃逸事後由姚報告老閘捕房立飭中西包探協往追拿未獲昨經包探沈阿岳在法租界咸康押店內吊到原贓金鐲一副計質洋六十元業已帶回捕房候傳失主認明再行核辦 
[洋行街發生刦案]  
法租界小東門外洋行街三十五號門牌鄭瑞成土棧於前晚九點時突來乘坐某號汽車之盜匪四人從後門而入各出手鎗嚇禁聲張卽在賬檯抽屜內搶取大洋三十六元小洋五十角當經學徒登樓急鳴警笛該匪等始各携洋而逸旋由店主鄭晋卿報告捕房立飭探目黃金榮包探曹福昌前往察勘一遇據情回禀捕頭諭令各探捕跴緝各該匪等到案究辦 
　　另一訪函云前夜七時許法租界洋行街財神弄對面三十五號門牌鄭瑞盛土棧內於晚膳時忽有乘坐汽車之盜匪四人從後門擁入見兩人穿馬褂長袍一穿背心一僅長袍年俱二三十歲語操客音各出手鎗嚇止聲張即在抽屜內搜檢大小洋共約一百十三元之數並無邊眼鏡一付收藏身畔正在遍覓洋箱鎖匙時樓上有人狂吹警笛匪等始出外乘車而去事後由事主報告法捕房派探目黃金榮包探徐新福等至棧詰勘一過昨晨由黃探目將匪等是日所乘之五百六十九號紅色汽車查獲連同車夫拘帶捕房即押令同赴該棧證實據云四人中有兩人係崇明籍遇時尙能指認餘不相識等語旋由該探將車夫帶回捕房捕頭諭令管押俟查獲匪之蹤跡一併解請公廨訊辦 
[浙督軍派員點騐新兵]  
　　浙省楊督軍日前派員馳往北地添招衛隊三營現已陸續南下開抵松江楊督軍昨特令委松江防守司令兼砲四團團長王精甫點騐新兵以便編制訓練昨日王團長遵令由上海團本部赴松點騐矣 
[新軍房建造工竣]  
　　高昌廟砲隊營操場內建造新軍房一百二十餘間係爲預備砲四團團部及其第二營軍隊駐紥之所自去冬開工迄今巳兩月有餘前日巳一併竣工昨經盧護軍使派員驗收並定下星期內將現駐滬軍營之砲四團及第二營官兵等遷入新屋駐紥 
[經濟調查員並須參觀工廠]  
　　上海縣商會前據沈知事函農商部經濟調查會江蘇分會應行調查事項特派會員葛淵如携帶表式來滬調查請於該員到時妥爲接洽等情已紀前報茲該會又接沈知事函略謂該員即於日內蒞滬並須參觀各實業工廠着即知昭等因該會當即轉函麺粉棉紗織布製造等各廠一體查照届時該員分赴各該工廠參觀時應各預備觀迎云 
[絲繭總公所開會紀事]  
　　江浙皖三省絲繭總公所因繭汛將届特召集各省行灶及本埠各絲廠代表到所於舊曆三月初七日開會討論一切到會者外埠有浙江嘉興丹陽淮陰宜興溧陽金壇江都泰興儀徵高郵等各分所代表及內地各繭商上海各絲廠代表午後四時開會由總理沈聯芳將緊要議案二起提出付衆討論 [T13 ]一 [/T ]議上海法國商會會長麥田君發起改良會爲吾國改良蠶種設立試驗場前經與各國洋商議决命名合衆改良蠶桑會禀准各公使曁吾國農商部立案已正式成立假同濟學校爲會所並在武進橫林地方設立蠶繭總種場其開辦費各洋商擔負三成之二華商擔負三成之一請衆承認 [T13 ]一 [/T ]議繭商預定繭行值此時艱　有難以爲繼之勢應如何辦理請討論沈總理宣言云歐戰未已裝絲出口船舶甚少現届小滿期近新繭卽須登場凡有預先租定繭行訂立合同付過定洋者甚多值茲時局租客行主各有關係倘至臨時不往開辦則行主必受其累設或行主另招他戶而原訂合同之租客臨時又往交涉種種困難非早籌辦法不可旋由衆議决三條如下（一）總公所無論江浙皖三省內何縣繭行或租客不往工辦務以舊曆三月二十爲限必須於二十日以前先向行主磋商通融辦法庶可挽救（二）已訂民國七年之租約不能作爲無效公議展遲一年即民國八年仍應雙方履行合同其已付之定洋不論多寡以一年津貼行主之虧以一半俟於履行合同時仍作有效此指本年不往開辦者而言也（三）如果前往工辦原定之擔額或須減少亦應於三月二十日以前雙方自行磋商以期租客不致爲難仍可履行合同免得展遲一年此指本年仍往開辦者而言也至六時半始散會 
[中央選舉會組織事務所]  
　　滬海道尹曁上海縣知事均接江蘇省長公署訓令云本年四月七日准參議院議員中央選舉會第二第五部選舉監督內務總長第一部選舉監督敎育總長第三第四部選舉監督農商總長第六部選舉監督蒙藏院總裁魚電開本屆參議院議員中央各部選舉事宜期迫事繁爲辦事便利起見經本監督等會商合組一事務所分課辦理並將該所簡章核定公布即以籌備國會事務局委員長兼充辦理參議院議員中央選舉事務所委員長現已組織成立於四月六日開始辦事所有該所往復文件即借用籌備國會事務局印信以昭信守除分電外特此電達等因准此除分行外合行令仰該道尹知事卽便查照此令 
[整頓契稅官中之仿辦]  
　　上海縣署接江蘇財政廳訓令兩則飭仿六合縣辦法整頓契稅及官中其文如下 
　　其一案據六合縣知事鄭耀烈呈稱竊屬縣比來契稅不旺推原其故固由官中成立以後不照章辦事縣署無從按簿稽查以致民間滯納契稅匿報契價仍無顧忌亦由民間投稅之契多不親赴縣署設立之稅契處交納而交與承辦稅契之書記於是遲延積壓等弊因之而生今官中一方面應行整頓者已由知事擬訂辦法專案呈請核示所有內署契稅辦法自應力除隔閡務求簡㨗茲由知事將舊設之稅契處移設大庭之左添派妥員選任錄事常川在處專管契稅事務遇有投稅之戶隨時由委員將稅銀收訖發給收據七日之內執持收稅證取回印契毫無阻滯亦無需索其收據先由知事擬訂程式定爲兩聯於騎縫處蓋用縣印裝釘成簿臨用之時以一聯存根備案一聯發給業戶仍由委員於收據上加蓋名章負責一面將以上辦法布告人民一體周知並叙明嗣後如有業戶不赴本署稅契處投稅不取稅契委員收據爲憑致生別項糾葛者乃係咎由自取稅契處槪不負責似此官中書吏雙方整頓契稅前途必有裨益除督飭員書妥愼辦理外所有添設員書整頓契稅緣由理合具文呈報仰祈鑒核備案等情除指令據呈已悉該知事因比來契稅不旺一面整頓官中一面於署內契稅處添員整理所擬稅契手續簡易可行足見平日對於稅務頗有研究應准如呈備案並候通令各縣注意仿辦仰卽知照此令印發外合行訓令該知事認眞注意仿辦俾裕稅收此令（未完） 
[警廳禁止捕田鷄]  
　　江蘇淞滬警察廳昨日發出布告云爲布告嚴禁事照得田鷄一物有護穀之功是以從前懸爲厲禁禁止捕捉有案乃爲日旣久禁令遂弛現在每當三四月間售賣此物以供人食品者幾於徧市皆是若不嚴申禁令實不足以保農業而裨民食除通令各屬隨時查禁外爲此布告仰各該菜販一體遵照自後不准捕捉田鷄供人食品倘敢故違定干究罰不貸其各懍遵切切特此布告 
[巡警捉賭被毆續誌]  
　　浦東陸家嘴林發記船廠內粵帮小工糾集同類數十人攔路搶奪賭犯毆傷游巡隊巡警經杜隊長及三區派出所巡官郝文翰王寶蘇率警拘獲周基林參唐成陳耀等四名等情已誌昨報茲悉此事後經解警正飭警續獲小工周恒陳堯梁志陳波沈梁姚珍全等六名連同前獲之周基等共十名逐一研詰之下姚珍全一名無干省釋其他九名擬卽解送警廳懲辦嗣經該廠主投署求宥當以該小工等愚民無知姑念巡警傷勢尙無大碍從寛判各罰洋二元交保釋放 
[民生女學校董會紀事]  
　　法租界霞飛路民生女學爲嘉定胡韞吟女士創辦迄今六載畢業而出外任事者頗不乏人上海女子工藝學校舍監譚女士即係該校畢業生之一現因學務發達力事擴充特於昨日東請各校董會議進行方法到者爲朱之椿劉少筠徐其相項松茂張蟾芬兪　三任矜蘋諸君至四時許開會公推兪校董爲臨時主席先向新校董朱劉徐三君致歡迎詞繼將提出各事討論逐一議决當時并由朱校董慨助鉅金以充該校經費 
[中華演說會定期演說]  
　　法租界愷自邇路中華高等小學校內附設之中華演說會定於二十日（星期六）下午四時請神州女學舒蕙楨女士演說吾人固有之責任女士從事敎育有年旣富經驗又抱熱忱届時士女各界均可往聽無須入場劵也 
[寰球學生會明晚之演說]  
　　寰球中國學生會定於四月十二日即禮拜六晚七時請中孚銀行監理聶管臣君演說聶君學識優美長於理財歷年辦理實業頗著成效吾國實業正在萌芽時代人人皆應討論及之届時聶君宏論必有可令人取法者凡研究實業者盍往聽諸 
[敎會紀事兩則]  
　　上海佈道團南隊隊員陳鰲孫雪山發起每星期兩次茶肆佈道先定地點在本城也是園浜小衖之鳳來茶園內上禮拜五日開幕聽者百餘人每逢禮拜三五下午三時後在該園由孫君主理開講救世之福音該團主人願將兩期之茶價減半以資優待聞今日（十九）三時爲第三次宣講之期云 
　　中華基督敎全國總機關昨日在滬開第六次年會所到各省代表卽續行委辦會之中西會員數十人聞每日上午提議敎務集商全國敎會事宜須於二十二日閉會云 
[匪徒攔刦金飾三誌]  
　　婦人楊沈氏在浦東洋涇鎭相近陸家宅被匪攔刼金飾由三區二分駐所長警拘獲搶匪李魁山王錫棠二名押解警廳等情已兩誌本報茲悉該二犯業經司法科訊明卽擬移送地方廳訊辦自此事發生後該處一帶居民咸有戒心據聞上月間有住居洋涇鎭南首之醫生諸堯階曾途遇形似革警者二人意圖攔刼幸諸頗精拳術當將該二人揮拳擊退現聞諸姓擬投廳聲訴指認是否卽係該匪俾官廳從嚴懲辦而洋涇市農會辦事員楊志廉以白晝行刼實於地方治安大有妨碍故亦投廳聲訴請求嚴究請並通飭各警區飭警認眞保護以安閭閻云 
[匪徒攫取金挖耳]  
　　匪徒陳順寶昨日紏黨在虹口武昌路攫取行路婦人鄧應氏值洋十元之金挖耳一支飛奔圖逃經氏尾追狂喊當由十七號日本警察帮同將陳拿獲帶入捕房押候解送公堂請究 
[沈志賢宴請盧護軍使]  
　　南市沈志賢君昨在沈家花園內設筵邀請松滬盧護軍使飲宴當由高昌廟警區李巡官率警馳往保護 
[德人欠洋被控之結果]  
　　西人柯奈勒（譯音）延朱斯芾律師在英公廨控德國人馬克司葛拉（譯音）不還借欵洋二百元等情前日午後由廨傳訊據原告代表朱斯芾律師上堂陳述被告在西歷一千九百十六年正月間欠欵情形並結欠利息等詞詰之被告供認貸洋不諱兪襄讞核供商之英領白君判償還原告本利洋二百二十二元完案 
[不理擔保貨欵之辯論]  
　　顧銀奎延律師在公共公廨控朱彩生不理擔保楊竹田貨欵洋五百九十元等情前日午後由廨將朱飭傳到案經兪襄讞會同英副領事白爾君訊據原告代表律師上堂譯稱楊竹田於去年夏曆十一月間與原告往來貨欵計達一千二百元陸續歸理尙該洋五百九十元索取無着原告擬欲具控被楊得悉即往外埠挽朱彩生出場擔負理淸負任立摺按月向朱彩生收洋三十元詎届期亦屬推諉是以起訴請求訊追質之被告亦延代表律師到堂辯護良久問官核供判被告還押候復訊再核 
[印度人控追借欵]  
　　印度人談活生控金阿弟借洋不還一案昨午由地方廳許推事官開庭訊理原告訴稱印度人年四十七歲在滬多年現在浦東楊家渡生理被告於去冬十一月間向我借去洋四十元以治下二十三保田單一紙作抵言明按月五分起息詎借去之後本利無着請求追還金阿弟供本地人年三十七歲向爲挑夫家住開平碼頭兄弟二人我名大阿弟我弟名小阿弟此項借欵係小阿弟所借與我不涉現在小阿弟不知去向求察間官得供察閱借據上有中人程仁福字樣當向金問程是何人金稱程爲亞細亞行內副買辦官問原告程姓何不來案供稱無暇不到問官謂原告曰照本廳規則只有按月二分起息遂判候一併送達判詞 
[判結夫妻涉訟案]  
　　丁杏堂（卽丁思謙）控妻朱氏與永安街同康報關行中之黃洵都通姦由女傭金詹氏爲證請求究懲等情迭經地方廳開庭訊供聽候判决等情已迭誌前報昨日午後四時經地審廳長陸達權督同堵劉兩推事並熊檢察官開第二庭命提丁朱氏至案由陸廳長謂曰爾夫丁杏堂控爾與黃洵都通姦當時經簡易庭判决爾不服上訴但爾控訴理由並不充足因此駁回不准現在仍照原判執行將爾處徒刑二個月至今日未判决前在押日數以二日抵消刑期一日至爾夫私訴請追被爾捲去銀洋二百五十元現亦駁回丁朱氏稱婦人如在押期滿釋回是否仍與丈夫結爲夫婦陸廳長曰查本案爾等對於夫婦情義未絕卽使爾期滿歸家仍可結成夫婦設或夫婦意見不合儘可赴本廳起訴判畢仍命帶下聽候送監執行 
[暗結珠胎之候騐]  
　　揚州人强榮生前至法公堂控稱女兒强小郎子於去年七月間以來申帮傭爲由私與應阿夫姘識民人得悉來申報告捕房拘案現女兒將次于歸請求准予領回等語詰據强小郎子供認與應私姘判還押再核在案昨又提訊應阿夫供小郎子於去年八月間與民人姘識後至十月間由伊母來申向民人二次取去洋六十元並允將小郎子配與民人爲妻後卽回籍曾由伊母函送民人物件有信片爲憑呈請鑒察强小郎子供母親實向應取過銀洋現今女子身已懷孕不願回家請求訊斷又　原告强榮生及女母强戚氏同稱並未向應取過銀洋實被誣攀求察中西官判强小郎子還押候送醫院檢騐是否懷孚再行核辦 
[夫兄圖搶新寡弟婦續誌]  
　　浦東東溝鄉婦顧黃氏因伊夫顧銀生新故卽被夫兄顧連連逼醮不遂糾衆搶刦由黃氏母女控經六區縣警所將一千人拘送縣警所等情已紀昨報茲悉此案由司法科訊得案涉刑事卽於昨午將顧黃氏黃楊氏顧連連顧阿興顧楊氏楊炳元等一併押送地檢廳訊究 
[妓女請求超豁]  
　　濟良所昨解不願爲娼之雉妓馬三媛到公共公廨請示據馬妓供稱在福州路一百六十三號門牌孫姓鴇母處賣娼因不善逢迎被鴇凌虐是以不願務求超豁中西官得供判馬女發濟良所照章擇配 
[福田菴路火警續誌]  
　　昨報紀九畝地福田菴路鞋子店失火延燒一則茲悉起火之鞠爲三號門牌榮興和鞋作波及龔祥興成衣店等昨晨二區一分所馬警佐飭警將火首榮興和作主拘案訊得保有火險恐有縱火圖賠情事判令押候查明再訊 
[閘北龔家宅火警]  
　　昨日黎明時閘北龔家宅五區二分所對面某姓家忽然起火當由各段救火會驅車到場救熄共燬樓房七八幢事後該分所牛警佐飭探調查起火情形及起火之前曾否保險再行核辦 
[客棧內查獲燕子窩續誌]  
　　法租界前新街同富里第一號門牌興隆客棧內因將房間轉租與人私設烟榻留人吸烟過癮被捕頭得悉親自帶同包探前往抄出烟鎗十餘支烟燈烟鍋若干具當將棧主王子明（即黃文良）及轉租房客沈士堂王阿三徐阿三張炳經等一併帶入捕房管押候究各情已誌前報昨解法公堂請究先據捕頭上堂禀訴前情詰之王子明供稱因房客均有嗜好住居內地恐被查禁故租民人之房間設榻吸煙是實質之沈士堂等均供認私設燈吃不諱中西讞員會判王罰洋五十元沈士堂等四人各罰洋三十元充公獲案烟具一併銷燬 
[持斧砍傷頭額之押儆]  
　　木匠馮阿二控同伴王林林與在逃之林岐阿弟等硬借不遂持斧將其頭額砍傷由捕將王拘解公共公廨訊供押候原告傷愈再核在案昨晨由廨復訊即據中西包探上堂稟稱緝提同黨無着經中西官向王訊供屬實判王押西牢三禮拜並賠償原告醫費 
[拐婦病斃]  
　　拐婦李楊氏前因誘拐小孩案發由地方廳訊明監禁八年已於去冬十一月間送監執行近來該氏在監患病發送新普育堂醫治無效延至昨晨斃命由堂報請地方廳派員相驗午後該廳派沈檢察官沈檢驗員等蒞堂驗明委係病死塡明屍格判由堂棺殮 
[誘拐使女之懲辦]  
　　周梁山之妻王氏昨至法公堂控稱上月間雇李王氏來家洗衣不料李王氏於初九日將使女巧貞誘拐無蹤當即報告捕房現經包探劉友法將李王氏及氏夫李桂芳拘獲並將使女吊案請求訊究繼據周巧貞供是日女子出外泡水在弄口與李王氏及在逃之南京婦人遇見將女子誘至該婦人家後欲將我賣至某皮絲烟店該店因來歷不明故未成交旋即被探拘案是實詰之李桂芳供使女係妻子所拐民人雖係知情並未同拐求宥李王氏供認誘拐周巧貞不諱中西讞員以李桂芳前在英廨亦因犯拐案訊明懲辦此次不應復犯判押西牢六個月李王氏押一年以儆巧貞交原告領去 
[侍妾私逃之追究]  
　　范季吾前至法公堂控妾小阿囡即范蔣氏於日前私自逃逸請求提究等情現經包探李榮卿將小阿囡之母蔣朱氏拘案昨解法公堂請究先據原告稟稱於去年七月間娶蔣朱氏之女爲妾不知如何私自潛逃求請訊追詰之蔣朱氏供稱婦人實係林譚氏小阿囡係蔣朱氏之生女自幼過繼婦人爲女自去年嫁與原告後與婦人斷絕往來日前始聞繼女逃逸現今偵得繼女實逃至英租界濟良所內究爲何事不得而知實非婦人誘拐求宥中西官判林譚氏交保候提范蔣氏到案訊明再核 
[拐婦禁錮十月]  
　　住居虹口密勒路七百十四號門牌之甬人李在喜指控同居粵婦吳陳氏誘拐伊之六歲女孩阿娥寄匿靑雲里同鄉婦人李厲氏家希圖價賣等情業經捕房將陳厲兩氏及女一併拘解公共公廨經中西官判女先交其父領回兩氏押候訊辦在案昨晨由廨復訊原告偕證李阿利葉王氏上堂證明被拐情形訊之吳陳氏供詞推賴而李厲氏則延律師到堂代辯經張襄讞核供商之美思副領事判吳陳氏押女所十月李厲氏從寛開釋 
[海門上訴案發回復審]  
　　許雲豐與徐世華方仁覆等因經界糾葛不服海門縣判决至上海地審廳上訴昨由各推事官公開合議庭訊理方仁覆未到問官察閱原卷謂控訴人許雲豐曰海門縣判令爾償方等開河經費十二三千文此事甚微何必到此上訴許稱海門知事判决後伊等勒索民人洋十六元且將援以爲例因此來案上訴問官會商之下以許上訴不合法判令發回海門縣復審 
[查獲巨竊案內之贓物]  
　　太平洋行曾於三月二十三日被竊鑽石珠寶首飾值洋萬元曾誌本報茲悉已由公共租界西探長希明威氏偕同華探在寗波查獲贓品當竊案發覺之日西探查驗指印即决定乃該行辭退之苦力所爲故即將該犯緝捕到案而該犯堅不承認行竊捕房以該犯原籍寗波即携之赴甬藉當地警務員之助調查該犯戚屬後有該犯遠戚某老者以贓品繳至警局查計值洋八千七百元餘物大約已在上海銷去此項贓品現仍由警局保存以待上海官員備文往提該犯則復經押解回滬 
[偷兒竊煤拒捕]  
　　無賴周恒良潛入虹口港內行竊船戶徐玉生之煤炭被舵工劉金林瞥見登岸追拿詎周拒捕行兇將劉扭住毆打當由巡街捕查見將周拘入捕房押候解廨訊究 
[不認行竊]  
　　滬西廟弄五十四號門牌某西人家失竊值洋五百元之銀器具等物報經靜安寺捕房前日由探查獲嫌疑人馬阿毛一名昨解公共公廨經中西官訊供不認判馬押候查明再行解訊 
[混用鉛質小洋]  
　　小販徐常茂昨扭許阿福至閘北四區警署控稱許以鉛質小洋前來購物搜其身畔共有僞小洋六角顯係有心混用請求究辦余署長諭令收押候究 
雜評二 
[車夫善後] （訥） 
　　此次黃包車夫之風潮旣爲生計艱難而起則所以謀維持其後者取締稍寛誠探本之諭也蓋此輩車夫他無所知惟知挾此車終日奔走以糊一日之口一日不奔走即一日不得食故其視黃包車不啻其第二生命苟能於其生命相依之黃包車爲之謀行駛之便利使得免於凍餒者則車夫自無他求矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[佐治員之弊] （恥穀子） 
　　佐縣知事以理各項行政之事務者昔爲幕友今則曰科長科員也顯昔之幕友有師承有家學積三年之從師研究而後見習於大小衙署小試於簡僻州縣歷資劬學砥品勵行於是身譽隆而身價以高名臣循吏亦多於此中產出焉有淸之季人材消乏幕之途漸雜而劣然尙未有如今日所謂科長科員之甚也品學資格胥不必論但得當道之介紹或與縣知事有特殊之關係均得爲縣公署之掾屬而取得委任官之資格夫然而其弊乃層出而不窮焉 
　　（甲）第一科或稱政務科主管行政事務及其他不屬於各科之事項而職責實較各科爲重要者也顧其弊則有如左述 
　　（子）納賄受賄之易而且多旣莫承審員若矣行政方面似乎無可着手也者然如爭立市埠也爭領官荒也甲乙兩村爭湖堰河塘之水利也無不視報効之孰多爲批准之標准甚且省廳發售官產凡承買者非向第一科疏通則以地方有碍或留充別用爲詞呈請省署使其埀成而敗而其入欵之最多且便者尤莫如烟犯之調驗（審判屬承審員而調驗則屬第一科）但求慾壑滿盈一任朝夕輸送閱七日而以無癮報告矣又莫如郵件之檢查戒嚴區域檢查郵書奉督令也而訛詐之機會至矣詞句稍有不明即指爲犯罪之隱語（某夥致店東函有前去紅貨幾包言紅糖也强指爲販售紅土恫嚇而索詐之得二百餘元）文義或有欠通更指爲亂黨之逆函（軍官預備學校某學生之家書文義本欠通且稍涉時務探知其家頗殷父又鄉愚恫嚇而索詐之亦得數百元）故所入之賂至月終總結而朋分之其數亦頗可觀也（未完） 
　　（丑）攬權政務科旣爲各科之首席又時時代表知事出入於地方公益機關而與紳士相聯絡權重而賂便是亦足矣然吾邑之政務科長則猶以爲未足也自恃省署某要人所薦覺非攬盡全署之權不足以快意者乃慫知事改其科曰總務科而總務二字之解釋又非若現行普通之解釋蓋謂全署政務均得總其成也於是各科所得之賄無不一例均沾即承審員之囊槖中亦得分嘗一臠焉 
[家庭常識]  
　　煨蓮子肚買猪肚一枚洗淨（內外用鹽和香油搓擦）內實湘蓮子三四兩（去心不去皮）用麻繩扎緊其口乃入窯器內爐上煆之湯內略加食鹽及蔥薑之類煨極爛切碎取食此品大有健脾開胃之功病後之人（湯內不放鹽）食之尤宜（振鐸） 
　　蝦腦羹蝦肉味最鮮然往往取其肉而棄其首殼殊爲可惜不知其中有至好之味存焉若將生蝦首殼聚而擣爛以緝絞其汁用以製羹加以蔥姜酒料則其味尤爲適口（劉成啓） 
　　治猫痢疾猫病治以鳥藥爲人所共知然鳥藥性利於通也貓產後患痢則無效法購薰猪大腸一段飼之一次卽愈小貓不可食食則脹死（劉成啓） 
工業須知 
[魚翅之製法] （左丹） 
　魚翅爲海味中之最珍貴者吾國人最貴用之一年銷額不可僂計延海一帶雖有多少之出產然以供給不及需求故來自南洋日本台灣等處者亦不少利權外溢言之可痛惟望吾國水產事業日益發展廣獲鯊鮫大製魚翅庶幾有杜塞漏巵挽回利權之望乎茲述其製法如下以資改良藉供研究實業家其留意焉 
魚翅爲鯊魚之　所製成因其製法之不同大別之可分爲魚翅與堆翅兩種魚翅爲素乾品堆翅爲煑乾品因其製法之不同價格上自有貴賤欲知其詳不得不詳細分述也 
　　（甲）魚翅魚翅爲鯊魚之鰭尾等乾製而成以鯊魚種類之不同品味自有美惡大別之要不外黑白兩種俗名即黑魚翅白魚翅是也白魚翅之價值較黑魚翅爲高然一魚中所得之鰭其稱呼亦有分別如脊鰭稱曰刀叉胸鰭曰划水尾鰭曰筋包因各部分含有翅之多少而價值亦隨之高下中國翅下部連皮外洋翅則無之背翅中間之最大者曰大玉吉前方者曰皮刀後者曰小玉吉玉吉之黃而有光彩者稱曰黃玉吉爲翅中價格之最高者其製法即將魚上之各鰭切下一頭鯊魚凡可得胸鰭二枚尾鰭一枚脊鰭一枚及尾鰭之下部一枚共計五枚其切取時即自其基部不附着肉分爲度切取之後浸入母氏比重一度半至二度之鹽水中丁寧洗滌再以淸水洗滌之其先以鹽水洗時須用毛刷再三磨擦除去汚物不使稍有殘留而後以繩穿入肉附基部懸於高曠之處乾燥之其未有十分乾燥者尙含多少水分一旦遇雨則可用火烘乾之如無火乾裝置之設備可將肉附部漬入濃鹽水中至天晴取出洗取其附着之鹽分移至日光中乾燥之或用石灰乳塗於肉附部即浸漬其中亦可俟天晴洗凈而乾燥之製造時須注意者即當原料洗滌時應以鹽水及鹽盡力擦除其汚物不可稍有留存否則有損其色彩（未完） 
[詩話]  
　　南湖先生近自日本寄示唱酬詩稿甚多詩　苦狹美不勝收特爲縮錄於此四月一日恬齋席上次天隨韵云行廚酥酪說中州携客擎杯禮數優驢背馱詩牽宿醉鷗邊吹夢憶名流（是日香國仙史靑萍子爵皆以疾不果臨）月光如水疑無地（恬齋贈詩有今夕是何夕我心與月明之句）花氣撩人欲上樓一曲淞波春正好休敎柳色入邊愁再用甲寅唱和韵示恬齋二首云夕照亭中佳句在硯田莊上夢痕留深杯漸覺成孤往好客今推第一流爲有梅花寒酒氣惟應杜宇識春愁　堤記得來時路十里香雲映白鷗今日重招前日客露螢閃閃影長留靑山無恙老行脚白社分題避濁流門外不知桑變海人間那有藥消愁憑䦨一笑今何世閒看三三兩兩鷗簡鬱齋二首序云長井江洐號鬱齋東京人年五十有一治易詩禮論語成一家言一日扶病過訪爲言幼長於佐竹侯宮中侯太夫人爲山內侯女鬱齋者蓋取鬱金香意侯太夫人所命也其生平白楊行一篇盡之自序曰貧無食病不得藥生止一女亦甚幼道不傳其書半亡余誦其詩而悲之賦此代簡不知能解鬱齋之鬱否詩云漏天才氣自堂堂朱邸傳燈侍燕觴夢裏拈花留一笑不堪回首鬱金香少日豪華氣漸鋤茂陵誰識病相如秦灰不到伏家女把酒看雲且著書張博泉在宇治郵示浮島多寶塔影片題二絕句寄江南老畫師云荒荒萬刧入棋枰兩戒河山未厭兵孤榻欷歔人不識且來島外聽灘聲殘陽在塔似蓬壺履跡衣香若可呼寄語江南今道子天然一幅采茶圖（栩園） 
長篇小說 
 
卷下第三十九章（四） 
　　孺子又漸漸移目及予則復現爲可憐之色顫聲曰汝醫士乎予曰然曰然則汝已見我女兄乎予知其所謂女兄者即頃見劇病之人此時距室雖遠而樓上慘呼之聲猶隱隱可聞予因點首孺于乃自　其齒現爲怨毒之色曰可憐者吾姊汝弟不能爲汝復仇矣言次號哭而暈予亟扶之而二人竟冷笑以去返顧予曰醫生今以次人性命付之汝矣果死者是汝死之耳予大詫欲言則二人已去遠孺子久而始甦見二人已不在側乃泣謂予曰先生彼二貴人者實禽獸也彼見呈姊美遂欲刧之而吾姊巳有壻壻本愛芙孟之佃人也昨夜十二句鐘渠二人叩關入殺吾姊丈竟奪吾姊而走吾與之抗遂遭劍擊痛極而暈然不知如何而至此也意者彼恐吾人死於途中爲人所覺乃曳我以入馬廐耳吾死不足惜可憐者吾姊不知其今作何狀也吾聞其聲吾知其巳病狂嗟乎先生願汝往醫吾姊蓋我心肝已碎聞其呌號之聲吾臟腑直寸斷矣言次俯首自視其胸血津津然痛極復暈（未完） 
 
 
 

Page 15

 
 
   
 
 

Page 16

 
 
   
 
