# 1911 - 156 - 4913771

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　五月十四日召見内閣總協理大臣顧祖彭冒廣生松嶲榮凱倭什琿 
[交旨]  
　　五月初十日欽奉 
諭旨御史陳善同片奏各省省城商埠新設之審判檢察等廳遇事衝突受訴互相推諉請飭各省督撫嚴督提法使嚴切考核妥擬章程等語所奏不爲無見著法部按照所陳各節認眞整頓妥愼籌議具奏欽此 
論說 
[林炳章奏請造就冗員摺書後] （嘉）（言） 
（原摺見十一日本報） 
嗟夫。吾國之所繇衰頽。社會之所繇退化。雖有種種之原因。而爲其腐敗之總根。蔓延至今。而成爲政界上汚濁混沌之現象者無他。一言以斷之曰。重官輕民之積習爲之而已矣。自秦漢以來。貴族之階級已泯。而不知復形成其貴族者。自有其階。級語曰。官之子恒爲官。吾見夫但使有一命之榮。而人之崇奉之者。輒交口頌之曰功名中人。而巳亦遂詡詡然自以爲我。乃功名中人也。故四民之外。於是更增官之一種社會。當其少小時父兄。之所以勗之者。其唯一之希望卽在此。而爲子弟者。遂篤志於恒業。者少。而縈情於利祿者多矣。一旦得志策名筮仕。則淮王拔宅。雞犬飛昇宗族姻戚。蒙其庇蔭。而俱得假一人之富貴利達。以爲光寵。一若非一行作吏。别無事業可爲者。而其官之一字之魔力。乃深植盤踞於人人。腦蒂之中。而卒不可拔。莾莾風塵。擾擾朝市。遂至演成官满爲患之一現狀。而欲望吏治之不頽。氣節之不衰。民生之不蹙。國家之不亡。其可得也耶。吾讀林炳章奏爲京外員司。閒冗窮滯。亟宜變通造就。以免廢棄而資任使一摺。竊不禁慨然而不能已於言也 
　　吾所不解者。朝廷之明詔改革官制。裁併官署。撤銷局所。固不自今日始。罷科舉而崇實學。一時國民干祿之心爲之稍。澹矣。而復承考試之餘。毒以挑撥士子之感情。則無不喚起其平時。所願得之一慾望。而十年來已死之心。遂漸次復蘇。昔之自命爲愛國之男兒者。其激昻吭嘅之概。非不翻然騰踔。不可一世。乃歲齎數千萬金錢。横渡洋海。冀得一文憑。而僅僅歸以博升斗之祿而不可得。而猶若視爲時哉不可。失而羣趨爲終南之捷徑。聞風興起。杖策歸來。莫不。聨翩顚墜咸入其彀中。未見有翛然遠去。能出。其牢籠者。此果伺爲也哉。國家奔走人才之局變而社會人心之趨轉。亦遂與衣冠文物爲升降。嚮也視一科第之資格。幾不屑道。無異爲舊政體上蟬蛻之一遺物而已。而今則卽區區憗遺之舉貢優拔考職。而亦趨之若騖矣。嗚嘑。此何怪冗員之在坑满坑在谷满谷之終無以安揷也。而欲澄叙官方。變通盡利。俾得不至如涸轍之鮒。藉有沾溉。响沫以延其殘喘。寗可得歟。 
　　今摺云。内外員司。閒冗窮滯。所在皆是。苟不變通造就。旣失改革官制之初心。亦非所以惠待小臣之道。夫豈其然哉。立憲國之人才。非入宦途而爲官吏。卽在社會而可活動。苟懷抱偉略。何往不得占。取一席地。以發抒其才猷。幾見有懷寶挺秀之士。而卒沈滯於宦海中者。傳曰。吾聞學而後入政。未聞以政學者也。若旣爲道府廳縣。則其於新政之學。當研之有素若語以新政而不知爲何物。國家又何用此不學無術之官員爲。當此改革官制之初。正宜廓而清之。庶有肅清政界之一日。不然。一而以不忍人才之廢棄。而今始復爲之養成以。冀他日之效用一面又懸利祿以爲之招歲歲製造無用之廢員以增益之則仕途之擁擠。仍無以疏通。而聽其蠅營狗苟。坐享厚糈。已屬不貲。又安有此大宗欵項。以爲京外數千輩。冗員敎育費用也。縱曰今日國家需才孔多不知設官以治民。非令民以養官。使括民財。而養成一般虎狼之官吏。而將來受其搏噬。則不如今日麾而去之。任其所之之爲得矣。是故今日欲救京外員司閒冗窮滯之策。務使四民平等之大義日昌。俾讀書之士。盡去其以官爲養之錮習。而乃得以究心於冶生之術。而不爲國家社會之蠹蝕。然非亟改官人之法。而絶士人虚榮的功名思想不爲功。 
要件 
[諮議局聨合會呈都察院代奏皇族不宜充内閣總理大臣稿]  
　　爲内閣宜實負責任。總理宜不任懿親。請實行内閣官制章程。另簡大員組織。以固國本而尊皇基恭請代奏仰祈聖鑒事。竊本年四月初十日頒發内閣官制。同日奉硃諭慶親王奕劻著授爲内閣總理大臣等因欽此。仰見我皇上統一政權實行憲政之至意。欽佩莫名查内閣爲代君主負責任之機關。總理大臣爲内閣全體責任之總匯故君主立憲國。内閣大臣有組織内閣之權能。負完全無缺之責任責任。之所集功罪之所歸。卽國家安危之所繫立憲國家。重内閣之組織。尤重總理大臣之任命。其最要之公例。在不令組織内閣之總理。歸於親貴尊嚴之皇族。此非薄待皇族。謂其無組織内閣之能力。實皇族内閣。與君主立憲政體者。有不能相容之性質。勢不得不然也談君主立憲政體者。類無不知君主神聖不可 
 
 

Page 4

 
 
侵犯之語。君主立於神聖不可侵犯之地位。則隷於君主之皇。族亦卽立於特别不可動摇之地位。内閣之地位。則可動摇而更新者也。立於君主之下。以受議會之監督。有政策之衝突。卽發生推倒之事實。組織内閣之總理大臣。於君主無親族之關係。倒一内閣。不過倒一某總理内。閣君主毫不受其影響。組織内閣之總理大臣。爲密隷於君主之皇族。倒一内閣。即爲倒一皇族内閣。皇族緣内閣而推倒。使臣民之心理。忘皇族之尊嚴。君主之神聖。必有不能永保之慮。恭讀欽定憲法大綱。君主神聖。不可侵犯列爲專條。新内閣官制十九條。絶無組織内閣。必以皇族總理之規定蓋以守君主立憲國之公例。而第一次内閣總理。適爲親貴之慶王。慶王内閣旣成。對於皇上。擔負責任。使不可以推倒。於設立閣制之眞意何。使其可以推倒。於我皇上神聖之體統何。此某等所以熟思深慮。不能不披瀝呼。籲者也。或謂慶王内閣。不過暫行試辦。原非以此開皇族内閣之例。某等亦知暫行内閣。當不至成爲經制。然朝廷不組織内閣則已。旣已組織内閣。須具内閣之眞相。似不可暫行試辦之制度。蓋試辦者。必成績之良否不可知。姑爲籌畵試行。以定進止設内閣以定政治之方針保行政之統一。但當。期成績之優良。决無可暫行嘗試之理。以皇。族内閣。先爲嘗試在。皇族即爲褻尊。政治之前途。尤有舉碁不定。之隱慮。慶親王受命之始。兩次懇辭。請收回成命。另簡賢能。一則曰速謗疾顚。懼負非常之任寄。再則曰。唯聖王能無我。咸知朝廷用舍之公。誠不欲開皇族内閣之端以負皇上者負天下臣民之望。所以爲皇上計爲皇族計者。至深且遠非僅自爲退讓計也。且皇族僅不爲組織内閣之總理。不患無自展所長之地。皇室經費。親貴各有定給。法律上政治上之特例。均不同於一班之臣民。安富尊榮。當然受中外之尊敬。原無取乎當政爭之樞紐。以自陷於危途。且若以皇族總理開希冀之門。萬一内部生爭競之萌。尤非國家前途之福。某等若非有愛於皇上。有愛於皇族。但求得良内閣以得良政治。其或不良。任議會内閣之衝突。組織内閣之總理。爲其皇族與否。皆可不問惟。以吾君主之團體。皇族密繫於君主君主。密繫於國家。今衝突之發生。屬於皇族。國家之根本不固。亦無善良政治之可言。某等具愛國之天良。故不能不望我皇上。之預杜其漸也。夫古者宰相。率不任親貴本朝舊制。親王不入軍機。伏讀仁宗睿皇帝。有自本朝設立軍機處以來。向無親王在軍機行走。正月初間因軍機處事務較繁。是以暫令成親王永瑆入直辦事。但究於國家定制未符。成親王永　著毋庸在軍機處行走等因欽此。當時之軍機。尚無負一切政治責任之明規。尚嚴親王之限制。今日之内閣責任重於軍機。組織内閣之總理大臣。更不可不循限制之舊矩。伏願皇上爲國家計久遠。鑑立憲之通例。守祖宗之經制俯念閣制。爲國本所繫。取銷暫行章程。於皇族外另簡大臣。充當組織内閣之總理。責任明而政本以立。皇室固而國祚益昌。天下幸甚。某等愚忠所發。不敢不言。所有請代奏實行内閣官制另簡大臣組織各情。伏乞皇上聖鑒。謹呈。 
專電 
[電一（北京）]  
内閣屬官制呈攝政王核定改軍機處爲承宣廳以華世奎爲丞 
[電二（北京）]  
内閣會議收回幹路須先定退還商辦股欵之期湘鄂宜先粤蜀次之 
[電三（北京）]  
都察院代遞奉天諮議局長金鎧呈國事危亟請增練備補兵作爲徵兵並陳三要四利奉硃批該衙門議奏 
[電四（北京）]  
江督電奏諮議局呈請停辦印刷廠據寗藩司查獲謂出入相抵尚無虧損請免停辦仍飭認眞辦理 
[電五（北京）]  
澤公據人密函揭發晏安瀾得賄舞弊共有十條派員密查大半屬實擬即奏參 
[電六（北京）]  
昨日駐京俄使由外部大臣陪同覲見 
緊要新聞一 
[内閣屬官制之内容]  
　　聽得希奇見得平常 
内問屬官制大致迭載專電茲聞現已决議總協理大臣之下設閣丞一員以資統轄五局其五局一曰庸勳局一曰制誥局一曰審吏局一曰統計局一曰官報局五局之外直接總理大臣者則有秘書廳法制院秘書廳人員即以舊日軍機處章京等充之法制少院人員即以憲政編查館人員充之並聞法制院所設之官有正卿有少卿有參議等等名目其所以主張直接總協理大臣者因籌備清單中未辦之事尚夥憲政編查館實爲主要衙門併爲一局恐有遺誤遂别立爲法制院焉 
 
 

Page 5

 
 
又聞内閣閣丞確已擬定寳熙叙官局局長爲于式枚外間以品秩致疑者尚不明於新官制之内容以差爲主其品級之高低蓋非所問也 
另一訪函與前述稍有異同并錄之内閣屬官制現已由憲政編查館擬定俟内閣總協理大臣核准之後即可上奏頒布聞此項官制内容亦甚單簡暫設一廳四局另外設一閣丞秩正二品以侍郎充之設秘書廳廳長一缺秩正三品即以現任之領班軍機章京充之其軍機章京皆改爲一二等秘書官其應設之四局曰法制局曰叙官局曰鑄印局曰統計局每局設一局長秩正三品閣丞居各廳長局長之上并聞内閣雖設法制局而憲政編查館現時并不歸併仍由内閣總恊理大臣兼管云 
又聞閣丞一缺總協理大臣本屬意於寳瑞臣李柳溪兩侍郎惟李柳溪旣任資政院副總裁不能再兼任閣務故閣丞一缺遂决定爲寳瑞臣之囊中物其秘書廳廳長則擬以華世奎補充叙官局局長則擬以寶銘補充統計局局長則擬以吳廷爕補充并聞另有庸勳局則擬以于式枚補充局長惟品秩似不相符其餘如陸宗輿殷濟章宗元林炳章錢承誌諸人皆有相當之位置云 
又聞吏部裁撤一事已於議訂屬官制時議决實行其原有之文選考功二司改爲叙官局稽勳司改爲庸勳局俱歸入新内閣其原有之騐封司則歸入禮部所有吏部原有司員約可酌留百人改歸内閣其應留之資格約分三等（一）實缺（二）烏布在管股以上者（三）資格較深者其餘則均照陸軍部辦法分别改掣他衙門或改外官 
内閣總協理大臣及各國務大臣定十二日臨政事堂會議新内閣屬官制一經議定卽可於十五六日具奏頒布而憲政編查館存廢問題亦於是日决定但願是日慶内閣精神康强親臨定議若適有小恙則又須下次會期矣 
[各部又將預備資政院議案]  
　　這責任可逃不脱了聞昨日内閣總協理大臣傳監國諭謂去歲資政院開會時種種議案各部未能預爲準備以致對待方法毫無把握况今歲各項事件其應議者較上次爲多各部尚書旣改爲國務大臣自應各負完全責任卽飭各部將應交之議案遴選練達妥員細心研究以免臨時失措 
[達賴喇嘛之怨言]  
文匯報載十四日倫敦電云據喀爾喀脱電稱大吉嶺某訪事往謁達賴喇嘛達賴與談藏事謂中國現已占據西藏駐兵該處並謂藏人現遭中國壓制西藏之事務無故爲中國干涉目下中國之駐藏大臣爲一强毅之員其待藏人頗惡各喇嘛及西藏之大臣辦聨名致電外務部請飭該大臣善待藏人外務部置之不覆 
[爭路風潮尚無已時]  
　　眞是𧑐蚌之爭 
近日湘鄂川粤四省人士反對借欵築路政策開會打電上書請願等事日呶呶不休該處督撫爲其所嬲無法對付祗得爲其陳請而湘撫楊川督王均已因此大受申斥昨日政府又通電四省督撫謂嗣後凡關於反抗路事之函電不准代其呈遞並禁止商民爲路事開會等事不知四省人民能從此緘口結舌否 
聞湖北同鄉京官咋接漢口二十餘人聨名來電略云盛宣懷爲謀漢陽鐵廠私利及借款回扣起見倡路歸國有之說朝廷被蒙實行壓制吾民巳無天日可見今旣命端方督辦請公等據理力爭如無適當辦法某等願拼一死以爲後盾其後署名曰死黨某某等泣電觀此則知鄂人爭路之暗潮尚無已時不知端督辦到差後將何以處之 
日前少數之湖南京官王世琪等具摺請將關於鐵路所籌一切税捐概行停止摺上發交郵傳部尚書盛宣懷閱看其時湖南諮議局代表譚延闓曾與盛說明請其轉奏朝廷只停米捐其他捐款仍蟬聨下去卽使爭路無効亦可留歸湘中辦理新政之用盛已矣許嗣與政府交涉政府謂無此政體盛無以對故此議又作罷論然三湘人士因之不免又添一重惡感云 
[明安泰案始末記]  
明安泰一案前經大理院奏請將明安泰革職嚴詢伊兄霍倫泰以都統大員亦解職歸案實爲近今鉅獄而外間鮮知其詳特將此案始末及院審情形彚錄於左原告宼李氏夫名德彬家頗富所設商舖甚多而德彬愚甚族中有寇循禮者虎而冠者也欺德彬巽懦李氏女流無能爲即盜賣其獲鹿縣地方之商鋪一座及他處不動産李氏憤甚思設法收回因來京投明安泰托爲運動明利其資允爲設法且爲介於其兄霍倫泰以運動爲名索取多資久之無耗李氏悟其奸因控明安泰霍倫泰招摇納賄誑取多金案中以霍倫泰爲首稱其得賄洋五百元烟土三百兩以明安泰爲過付而得賄之數則甚於霍此霍明被控之原因也 
 
 

Page 6

 
 
自此案申送大理院後屢經嚴訊迄無確供於是奏請將霍明二人分别革職解任似寇李氏已占勝著其時忽有自稱寇李氏本夫者具呈到院并附婚書惟李氏自到案以來卽携本夫德彬與偕何以德彬之外又有本夫院中大異因收呈傳訊不意自稱寇李氏本夫者卽寇李氏所控之宼循禮也以被告而忽爲本夫院中益異因單訊寇循禮循禮於家事財産言之甚悉檢察婚書亦無異跡而傳李氏并訊則仍認德彬爲本夫循禮爲族人再三嚴訊堅持不移院中大窘遂將李氏一併看押其德彬循禮之眞僞祗得俟霍明定讞再行酌奪此李氏家族中之奇聞也 
李氏看押入所後常請假外出探視親友庭員念其女流被誑酌予允可其親屬子侄僕役等來所探問亦均准其相見且允與其侄别室聚談惟須由庭員察看情形酌量辦理而已在押人員請假外出例必派役跟隨防其潛逸一日李氏外出院派王某隨之途中忽失李氏所在遍行尋覔迄無蹤跡念此係欽案人犯任其逃逸必獲重譴畏罪情急遂以殞命及晩李氏忽歸詰以何往則云上文明茶園聽戲去嗣後李氏外出院中差役均以王某爲殷鑒不願跟隨汪庭長亦諭交庭員凡李氏外出非有妥保不能允准而李氏外出之時遂鮮此李氏在押之情形也明安泰與霍倫泰旣歸案明百端狡辨力自掩飾繼則概自承認以爲其兄開脱而李氏持同謀之說甚堅且謂烟土三百兩洋元五百元皆我所面交亦霍所親收後即轉放於椅上何得謂無與霍事明不能答即求汪庭長稍爲其兄留餘地并自請堂鎖（卽跪鎖之刑）跪至三次而李氏卒不易其詞汪即據以訊霍遷延多日至前月二十八始招認畫供同盟當霍畫供時李氏又請外出詢以何往則云爲姑掃墓汪庭長以掃墓常事焉用急急因擬不允其請而故問汝姑死幾年矣死以何病不意李氏卽曰吾姑之死非以病蓋以被逼於霍倫泰而死也言已在堂上痛哭不已汪大詫曰此案吾費多日研求始能將原控各欵節節爲爾訊明今霍倫泰已畫供而汝又節外生枝殊難濫予伸理遂不允其假此訊究霍明之結果也 
明霍旣畫供此案已可定讞而李氏忽又牽涉霍之子侄二人爲案中過付二人均官佐領院中即爲傳訊其倒到案現正研訊一切其子在逃亦派役緝捕此牽涉明霍家族之情形也 
　　現在汪庭長已將連日訊得情形回明定正卿並擬霍倫泰以革職軍台効力明安泰情節較重應再加等定擬伊子伊侄俟緝捕到案訊有確供再行分别科以應得之罪惟定正卿以霍倫泰明安泰雖以職官受賄不容稍有寛容然已罪及全家揆之律例似可稍事末减大約霍明科罪尚可從寛一俟磋商就緒緒即擬於月之二十二日具摺覆奏此霍明定讞之詳情也 
[京師近事]  
　　近日各埠私造大清銀行假銀票者日見其多大者至數千百元京津滬漢各總分行已屢被詐去鉅欸前日總行監督呈請度支部咨行民部設法辦理初七日内外總廳奉民部諭聨合天津探訪局在内城總廳商訂查拿此項人犯並防範一切方法 
　　政府爲改革幣制起見極力擴充造幣廠前在京中以四百萬元設立新式鐫牌所使美國營造師緰圖建廠而美國紐約修安商會包辦一切機器其第一批之貨已於四月二十四日由美國起運前來据營造師對人云此新設之鐫版所比之美國國家鐫版所更爲新式云 
時評（希夷） 
[其一]  
　　遣金運歐之疑問 
孝欽皇太后遺金運往歐洲一事。西報言之鑿鑿。一若親知灼見者然。而記者則未敢深信。夫天下事必有一定之目的。茲之遺金。其目的果何在乎。將以圖獲外國銀行之子金耶。則國家正值大借外債之時。每年輸。出子金於外洋者。不知數十百倍於。遺金而乃圖此區區微利也。將以儲諸宫中爲危險耶。則此遺金且不能自保。其何能保此一國之大乎。將以中國官商銀行爲不足恃。而不敢存放耶。則無以異於不信同室之家人。而反信疎遠之外人。此豈融融怡怡之景象。眞令人百思而不得其解矣。 
[其二]  
　　叁預憲法之必要 
日本大隈伯有言政治者余之第一生命。竊以爲不獨大隈伯一人之生命而巳。實全國人民共同之生命也。不觀歐西各國之歷史乎。政治良則國興。不良則國亡。是故政府之良　。實關全國人民之榮　。今聨合會要求參預憲法。豈爭國民區區權利哉。亦爭國民之死活關頭耳。憲法良否卽爲他日政治良否之要本。奈何我國民。祗知饑求食。寒求衣。獨至關係全國生死存亡之憲法。反漠然置之。而一任三數代表之奔走呼號。絶不思所以盾其後是誠何心歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[天津鹽商將歸官辦之大恐慌]  
　　借債之好榜樣 
天津鹽商借債糾葛一案自運司派員接收欠債及各累商引地將各商查封送押後所有鹽務官家决意接辦全埠鹽商異常驚惶刻聞李幼香出首主張無論殷累各商每引除正課外加徵一兩五錢以爲償還外債之用蓋恐鹽務一經官辦該商等受極惡之影響也現津埠各界紳民因鹽案變相日甚並聞鹽政大臣澤公有由各省大清銀行籌欵七百萬兩永將長蘆鹽務接歸官辦之說一般商民異常反對有罷市消息於日前假議事會開會研究維持力爭辦法到會者三百餘人公舉劉伯年王夢臣李吉三君爲正副會長李子鶴孫仲英諸君十二人爲常川辦事會員其濟急辦法一面請商會維持暫勿罷市一面會同各鹽商籌議力爭一面由各善堂及商業研究所商會等各機關公舉代表顧夢臣杜小琴諸君謁見運司懇請於鹽務案妥籌辦法俾免牽動市面當由張運司委分司阮司馬招待謂運台此舉實在出於萬不得已諸君於此案倘有良法無妨條陳以備採行各紳則以天津自受上海陳逸卿倒閉影響以來新泰義善源及其他各銀號相繼閉歇倘鹽務案稍一不愼則商業與人民生計將有不堪設想者阮司馬許以運台必能籌畫萬全而去初七日下午各善堂紳士顧文翰劉錫彤等爲鹽務案禀請陳督略謂邑紳李寶恒王賢賓等現在拘廳請量予恩施而各商董四十餘行曁各村正副四十餘人亦禀請陳督措詞則爲鹽務大局一壞牽動市面請恩摘釋李營恒王賢賓等當經陳督傳見許以極力維持云 
[司法之前途如此]  
　　畢竟誰家優勝 
寗波游勇方得勝就地正法一案司法官與行政官齗齗爭執大起衝突由撫院法司電飭開庭在案茲探得日前增撫電請内閣代奏原稿亟錄如左北京内閣總協理大臣鈞鑒密據寗紹台道桑寶左路巡防隊常榮清署寗波府知府鄧本逵署鄞縣知縣鄭禮融電禀稱今晨有游勇三人在城内白晝搶刦巡警當塲拿獲持刀傷人之犯方得勝解送檢察廳居民聚衆要求即行正法羣至審判廳滋閙搗毁廳屋嗣由檢察廳將該犯送縣居民復聚聲言白晝搶刧尚不即時正法我等可向米店搶米旋卽據搶二店府縣州營彈壓不散郡城民心浮動游手人多旣有藉口易滋事變勸導已窮事急勢迫爲保全地方治安起見非將搶刧之游勇卽行正法不足以遏亂萌而杜後患已照軍律會營將犯正法等語同日又據寗波地方審判廳電稱本日有游勇方得勝聚衆三人白晝搶刧持刀傷人已判决絞立决居民聚衆要求就地正法廳屋被毁鄞縣到廳彈壓不散請電示辦法嗣又迭接審判檢察兩廳電稱行政官不知照本廳竟將該犯正法致本廳判决無效似此違法侵權本廳難以辦公乞准全體辭職現已閉廳各等情查游勇在郡城白晝聚衆持刀肆刧抗拒傷人情節甚重愚民無知激於公憤要求正法事甚激烈寗波爲郡城重地切近商埠旣經勸導巳竊難以理喻揆諸當時情勢禍機正不可測該犯方得勝旣經審判廳判决定爲死罪該道府等以該犯旣係游勇隨會營以軍令正法相機因應暫懾人心自爲保全地方治安起見審判檢察兩廳維持司法獨立指行政官爲侵權違法亦尚持之有故然該道府等以當時安危所繫間不容髮先行懲請係屬權宜定變之計惟該犯未正法以前民人藉口搶毁米店及打毁廳署難保無不逞之徒從中煽惑業經增韞電飭該管文武各員責令嚴拿首要按律懲請一面彈壓地方務保治安並飭檢察審判兩廳即行修整房屋照常開庭毋庸辭職所有寗波游勇搶刦正法情形理合據情電陳謹請代奏 
[東京通信]  
　　伊澤議員受賞之疑團日本貴族院議員伊澤修二以次女嫁吳振麟日本對清家及全國報界無不頌揚伊澤修二之賢敏並勉勵吳娘之盡瘁日清國交報章具在天下共知（吳娘係留學法國外交科卒業生） 
而吳振麟耽淫女色飲毒如飴陽歷六月一日明治天皇特賞伊澤修二旭日三等寶星一個說者謂伊澤修二此次受賞因其辦理吃音矯正會有效此或官面文章語耳 
　　黑死病日本損失之統計關東都督府會計長蠟山氏日昨到京禀報大藏大臣云此次满洲黑死疫流行之際日政府曾提出防疫費百萬元（内三十三萬元由满鐵支出）其後决算不足五十八萬元此普通防疫費也至满洲鐵道會社自防疫費亦費耗三四十萬元總核此次黑死病日本損失共在二百萬金之譜 
　　華商將在天演淘汰之列我國留日華商專以販運日貨輸入我國爲業日俄戰役後日商奮志對清直接運送我國不復假手華商致神戶川口等中國居留地華商店號營業日衰去年大阪對清貿易共計二千六百九十六萬元而由我留日華商經運販賣者祗六百餘萬元由是觀之不三年而我國在留商人之生計可將全滅 
 
 

Page 11

 
 
　　亡韓無恢復之希望日政府以合併朝鮮後其一般所謂朝鮮志士者無日不以恢復爲心除與俄國特約凡在俄領士者交換拿捕外陸軍省特設兩個駐防分團於朝鮮並同時將現設之罼司令官撤去（向便朝鮮總督欲調動軍隊須電商陸軍省由陸軍省電命駐鮮司令官指揮一切軍機頗滯）今後海陸軍由朝鮮總督直接指揮以示威嚴矣 
分類新聞政界 
[浙藩對於印花税之政見杭州]  
　　浙省候補知縣何葆鼎大令日昨特將印花税内容疑義編作問題並條陳意見五節通禀各轅當奉中丞派員會同藩司妥議詳辦昨由方伯詳復謂此項税則部定章程大抵從寛簡入手以期養成商民習慣且印花税肇自荷蘭沿及西歐東亞各國開辦之初類皆疎節闊目逐漸改良如第二類田地房屋典押契據一條税法確係重複查買賣田房産業向由司發給司印官紙仍須請黏契尾契尾有捐契據有税并印花而三税矣此條似欠平允惟現在甫經試辦旣乏經騐即無把握牴觸之處不免續有發生勢難一再奏咨似不如仍循部章辦理俟開辦巳有端倪成竹在胸再請奏咨變通切實修改漸臻完備細繹部章於收入一方面絶無呵責追呼之意於商民一方面實已體恤周至乃自宣統元年冬通飭開辦以來各屬尚無一處實行本司到任後迭經通飭催辦間有商民呈請總發賣印花者又與定章不符批飭之後迄未禀復固由各屬勸辦不力亦因事屬初創難於圖始茲擬將解决各條刋印分頒各屬並將總發賣辦法申明其義查印花税辦法第四條每一州縣應招總發賣若干人承辦發售等語各屬轄境廣狹不等商務亦繁簡互異總發賣人數未便由司懸定應由各州縣會同商會酌定名數分劃區域以免將來爭執一面妥爲勸辦以期實行又第五條總發賣又須殷實商家取具地方紳士或地方商會保結由地方官查明禀請藩司給發承售執照等語此項保人有担負總發賣人虧短税項之責一面嚴催各地方官妥愼試辦不得意存膜視開辦以後遇有訟案牽涉照部章第二類七條辦理使商民共知黏貼印花於根據上發生効力自可樂於遵守至何令所陳五條業已逐一簽註内有傳知各紙舖頒售印花又保險行各公司並典當等舖商派發承售各節似尚可行應請飭知各州縣勸令領辦云云現由撫院發交會議廳參事會議决矣 
[巡警道取締開會集議之小錯誤漢口]  
　　鄂督近訪聞漢口小關帝廟横堤天符宫等處屢有人演說借債修路爲亡國政策措詞極爲激烈誠恐無知愚民被其煽惑滋事特飭巡警道通飭各區查禁並由各區傳知紳商學各團體此後演說須先報明警區以便派員監察乃昨日横堤天符宫内有人演說竟未遵章赴區報明而言詞又復激烈當經該叚巡警探知報由巡警一區區長率帶多警馳往查拿詎衆見巡警至一鬨而散該區長見衆勢甚盛且已解散所以未拿一人事後據情禀於巡警道聞警道祝觀察以該演說之人明知禁令敢於抗違殊屬藐玩已極當飭該區務須將該演說者訪拿到案以儆其餘孰知該區誤聽人言誣指該地保安會會長潘某是日在塲演說遂將該會長拘至區内一時漢上各團體聞知此事大動公憤公舉代表謁漢關巡警二道爲之辯寃幸關道齊觀察恐激成巨變當令各會爲具保結申明是日並未到會演說始釋之出現一般盡力社會熱心公益之士無不引此事自危云 
[漢陽警務之大改革漢口]  
　　署巡警道祝讀樓觀察以前奉督札民政部咨以上年賫送統計書内所列鄂省巡警編制未合飭將城内外各區均歸公所直轄又漢口總局改稱漢鎭鎭務長公所各局應改稱各區歸警務長直轄常經前署道黄祖微參照京師編制重加修正議將各分區裁撤各區地面均由專區直轄其距區較遠之地添設分區所擬具章程詳經督院批允咨部立案並飭各屬警務如有編制未盡合宜之處亦應查明改定以免歧異而合部章茲查漢陽府城内外警務其編制分區仍沿舊章殊非統一之道昨特札飭漢陽警務長李牧國棣卽便遵於奉文之日起將各分區一律照章裁撤酌設分駐所其從前所設崗位如有配置未盡合宜之處亦卽酌量移設仍將遵辦情形刻日具復以憑察核而期完善刻該警長已遵飭重行規定俾符部章 
外交 
[鄂督署大讌日員誌盛武昌]  
　　駐京日使伊集院日本海軍第三艦隊司令官海軍少將川島令次郎公使館附武官海罼少將森義太郎第三艦隊參謀海軍中佐增田高賴第三艦隊隊長海軍大尉菊池豐克一等繙譯官高尾亨外交官補廣守田等七員於初七日由京乘火車到漢隨於是日午後三句鐘乘日艦宇田號渡江晉謁鄂督並遍拜各司道旋卽返漢次日（初八日）辰刻瑞制軍派武承啓官渡漢束請日使等及駐漢日本正副領事高橋橘來栖三郎等九員曁寓省日敎員稻並博士等四員一併到署讌會所有藩學提法交涉四司警勸鹽關四道敎練兵備兩處總辦陸軍第八鎭統制十五十六兩協統二十一混成恊統皆在座相陪計設二十八座堂下命軍樂隊奏樂賓主極盡歡洽直至午後二句鐘始散誠中東兩國長官希見之大讌會也日使等宴畢興辭而出各乘馬車至文昌門江岸復乘兵艦往漢並未至各處考杳游覽少頃瑞督復派藩司余誠格交涉司施炳爕往漢答拜以盡地主之誼 
軍界 
[陸軍派員收受公文信電安徽]  
　　陸軍學堂爲獨立機關不准列入政治結社及議論集會歷奉明詔自應欽遵現經陸軍部嚴定辦法凡屬軍界一律派員專司收受公文來往信電併准先行拆閱然後分别發交以資考核而杜弊端朱中丞准咨後即移請督辦處札飭所屬營隊學堂遵照辦理矣 
[鼓勵陸軍小學畢業生安慶]  
　　陸軍部近日有咨到皖謂陸軍小學堂學生畢業僅予以執照升入中學未經議及改良現經奏准援照學部定章文科小學畢業生優上中等者以廪增附奬一律照辦以資鼓勵朱中丞准咨轉飭該小學堂一體欽遵查照矣 
[委辦開闢軍港購地事宜寗波]  
　　象山三門灣開闢軍港應用各地業經部派曹道嘉祥來甬辦理日前面禀撫憲持札委陶令霦隨往辦理一切購地事宜昨府尊鄧太守接奉省札當即移飭所屬遵照迅速出示曉諭該處紳民務宜按照時價由官收買不得故意居奇有碍軍用云 
[實業]  
 
 

Page 12

 
 
[苛捐病之呼籲浙江]  
　　勸業道董季友觀察日前據東陽縣商會總理方寳薰等禀稱上年該會接准杭州總商會照送浙省新定百貨捐章一本遵即布告衆商查照輸納去後現據火腿商人紛紛到會報告以東邑商務以火腿出口爲大宗向例由縣起運至蘭溪釐局併抽起騐繳捐一次每腿捐錢四十文順流至嚴東關照票放行旋至江干南局忽抽非起非騐之捐每隻須錢十九文二毫兼之票内並未蓋用戳記邇時商等半係農民不諳事理於捐章亦未寓目悉聽船戶播弄洎奉捐章頒發查閱卜下水起騐局卡項下載明自蘭溪辦貨者蘭溪起捐義橋騐照由曹娥起捐者寗波騐照等語則東陽火腿在蘭溪併抽起騐概符定章由此一水運杭除赴寗波再起外似無再抽重捐之理據稱江千所抽之十九文二毫旣不載明章程是否可以蠲免以恤商艱懇請迅速請示前來查腿商由蘭起騐旣符定章則沿途重捐似乎不合際此立憲時代凡有利便商民無不和盤托出况釐捐關乎國課尤應加意整頓據稱各節是否苛捐病商禀請明晰示諭以釋羣疑等情現已移請藩司轉飭查辦以恤商艱矣 
[贛路拮据之近狀江西]  
　　贛省南潯鐵路辦理不善中外嘖有煩言而工欵奇絀又達極點嗣因公債議案不行當事秘議仍擬借債賡續築路惟贛紳團體久分兩黨（路内紳保守黨）（路外紳破壞黨）以故主張不准備債者開會抵拒頗爲激烈自喻方伯兆蕃回萍鄉籍後以革職回贛湘省知縣劉寳壽出頭尤多現保守黨誠恐破壞路政有碍大局力向官場推轂委劉充當軍裝庫文案俾其一官匏繫以免有妨借款事宜雜記 
[阿翁宣淫活劇漢口]  
　　漢陽鐵廠中司事易南卿浙人也年逾花甲而精神猶類壯年惟其人素有淫行至老不改家有長媳某氏湘人也易因子旅外副與通姦者數年近其子外歸看出乃翁獸行吵閙不休詎初六夜由外歸時復在房中撞見乃翁正與其妻宣淫於是子遂痛笞其妻願與離異該氏本世族女祗因爲翁所逼致損節操今將醜行暴露無顔自存卽於是夜吞烟斃命其子見妻尋死亦不顧而去次日街鄰見之以此老人面獸行欲公禀官究治惟因其媳之親族恐碍聲譽不願興訟乃公借湘鄉會館會議處置之法業己議定命易南卿從豐棺殮爲之舉哀成服詎衆街鄰尚嫌輕縱遂在其媳靈前用竹條鞭易背四百嗚鑼游街以彰其罪所經之處觀者如堵無不指罵抓灰老不置 
[貪囊被刧疑團武昌]  
　　鄂省富紳胡大庚前任江西知縣因貪革職前歲其子又買中湖北籤捐票頭彩獨得五萬元於是蓄資更厚推爲江夏後起首富近因報効振捐已由鄂督奏請開復原官爰擬復返江西重刮地皮孰知日昨其青山鎭住宅突來巨盜二三十人手持槍刀各塗花面攻破重門深入内室刧去赤金葉十九兩金條十六錠皮箱十二隻共值銀三萬左右闔宅男女上下老幼十餘人均被綑縛以棉塞口任其縱容飽掠而遁所有附近鄰人族戶是夜雖聞有聲息因胡平日待人慳吝無人願爲出援現胡已報請江夏縣審判廳巡防營一體協緝矣並聞胡以此次被刧頗疑係其鄉人所爲但未得實據尚未敢明言云 
[漁民械鬭紀詳寗波]  
　　定海漁民於初六日早因在朐山捕漁之寗海人拾得毛竹一枝旋有奉化縣屬棲鳳人認作已物指爲竊取始而口角繼以揮拳至午刻兩造漁人愈聚愈衆各執鎗械在沙灘鬨鬭多時棲鳳人尚未能取勝亦未傷人酉刻復戰適有棲鳳公所勇船進泊附近開砲助陣寗海人始大敗其時署廳陳司馬蕃誥彈壓漁汛駐紥岱山聞報卽於初七日早乘超武兵輪赴朐查明寗海傷五十一人奉化傷一人尋獲屍身三十四具均已檢騐棺埋其餘尚不知下落寗海帮漁董楊志鴻君要求陳司馬向棲鳳漁董交出兇犯奈副董張志權逃避無蹤正董張鴻謨逍遥事外致兇手首從一無所獲陳司馬當將三十四屍飭仵塡明屍格棺厝認領旋卽回岱寗海漁船因兇手首從一時無獲相約不許放洋採捕如有違約即將該漁船毁沈紛紛擾擾合力要求經陳司馬立派幹差會同巡防兵多名協拿滋事各犯聞於初九日拘到疑似犯十五名解岱訊鞫委係非此案首從犯即行省釋内有一犯供多關係照例扣留昨復派兵差等赴朐密訪棲鳳漁董到案跟交各犯未識能否弋獲也清談 
[三省借欵]  
以三省之土産。　四國之欵項。此於日俄二强何與。然日俄二强。固已嘖有煩言矣。異哉日。俄二國之於東三省。 
[蒙古主權]  
　　内外各。蒙古明明其爲中國之土地也。中國人出而振。興之亦其分。耳乃俄人今。日汲汲會議。若不憚引。爲大戚者然。此其故又果何說之詞。 
[留學生團拜會]  
　　留學生中國。新世紀未來主人翁也。其人格之高。貴宜乎出類而拔萃矣。朝廷必。欲從而授。之以翰林。主事小京官知縣等職。識者已兢兢爲各學生。羞乃不謂更有從而效前。日殿廷考試故事。送詩片。叙同年請團拜。且出於留學生之自願者。 
　　記者曰六合之大。人類之繁。吾安得燃牛渚之犀。一燭照之。 
雜錄 
[左必蕃軼事續]  
左乃。就坐詢之老。者曰昨夜聞二人哭聲甚哀。有何隱衷。請明以告我。或可爲之助力。老者聞言。鳴咽不。成聲欲言者再。左知必有大故。心亦爲之悽愴。撫慰再三。而少者已淚如雨下。惟俯首以手怕拭淚。左慰之曰。無悲哀。如是。請明言。老者乃拭淚言曰。嫗姓文。夫程氏昨歲物故。言至此。又復下。淚左再三慰之。乃言。曰吾夫死。後祇剩母。女二人。此即吾。女也。夫死時。曾借某土。豪銀數十兩。今土豪涎吾女。美欲娶之。故强。迫歸。還此欵。限三日爲期。否則必要吾女。作抵。計期今日已到。頃間土豪來。必携吾女去。老嫗痛。夫君之早逝。傷母女之。分離言至此。又復嗚咽不。能作。聲左復撫慰之。乃再言曰老嫗既痛夫。之死復傷女之。離吾女去。後祇剩老。嫗一人。將來。或有不諱。無親。無近想起孑然一身。悲憤交。集不禁哀從中來。言畢。更哭不成聲少。者亦哭。相對。大器左見此形。狀及開其言亦覺。可憐可憫可哀可。悲因詢。之曰究欠。土豪。洋銀。幾何請相告我。或能代。籌還之。老者曰。約一百元。左曰。此區區耳易爲力也。乃歸。店盡搜行篋。得百元。盡與之。頃之。土豪來。催促歸欵老者如數還。之土豪乃悻悻而去。老者以得左贈欵。母女不至分離。感激盡至。其女更德之。乃苦問。左籍貫姓氏。以圖後報。左僅言其姓。即去。歸店行囊已。罄不能人都。轉而回粤。設帳於鄉。間生徒頗衆。於茲者數年。忽一日有特旨召廣東順德舉人。左必。蕃入見。此諭由。京行文粤督。粤督乃札縣遵行。左聞報甚爲。驚疑。左思右想。摸不着頭腦。戚友中。有爲之。喜者。有爲之憂。者當時。閭巷喧。傳莫不。驚爲。異事。粤中官紳。亦覺。得詫異咸相猜。度左奉諭後。究不知。是禍是。福然君命。召不敢不行。乃遍辭戚友。束裝。首途戚友之送。行餞别者。相不絶。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[規定開徵上忙洋價]  
　　上海縣田大令接奉蘇藩司陸方伯頒發示諭遵卽發貼其文如下爲核頒櫃收洋價開征上忙事照得各屬征辦忙漕錢糧櫃收洋價歷經通飭按照典牌價值亦復懸殊不一由司議擬辦法詳奉撫憲飭交會議廳公同審查議决每年上下兩忙分忙定價於開征之先由各屬商會會同典當公所將二月八月初一日典牌所定洋價平均折中彙報該管廳縣呈報府州再爲折中報司均計爲通省法定櫃價一忙一價不得任意出入無論完納本忙或續完上届忙漕一律照辦業經通飭在案茲届宣統三年上忙開征之際飭據各屬將二月初一日典牌折中洋價開報前來現經本司折中均計核定櫃收洋價每元作制錢一千二百四十文除呈報撫憲並飭屬遵照征收外合行頒示曉諭爲此示仰各屬糧戶人等一律照此收納如有經書差保從中少作多收朦混舞弊果係證據確鑿准其指名禀告儘法究辦該糧戶等亦須各具天良踴躍輸將早完國課掣串安業不得藉端抗完并干追辦不貸 
[滬道改期提訊尹克昌]  
　　滬道劉觀察本定於本月十五日親訊信義銀行一案現因人證未齊復出牌示云照得信義銀行一案飭縣往傳人証未齊本道定於二十二日午堂訊問爲此示仰縣署刑招書役人等届時來轅伺候毌違 
[美領與廨員齟齬四誌]  
　　美國領事與公共公廨讞員齟齬一節已三誌本報茲經滬道劉觀察查得美商茂生洋行控趙冠卿一案前據洋布公所衆商禀請將趙開釋曾經批飭准其暫交妥保並着知會美領如此案尚有紏葛仍着保人交案現在旣有糾葛應仍由廨遵照前批着保交人尚有張鴻卿一案未據該廨禀報在先仍應由廨妥商辦結至堂期陪審乃是美領事在公堂應得之權利自應切勸哲副領事輪值堂期照章陪審以免積壓訟案昨已批飭讞員切實商勸聞美領以公廨果遵道批辦理本極公允大約此事可望和平解决矣 
[商團體育研究會成立]  
　　商團體育研究社賃定四馬路羣仙　園後面平安里第一弄業已佈置停當所有气鎗靶以及柔軟體操等儀器亦已粗具於十五日晩七時開成立大會請演說家到社演說 
[商學會演講烟害]  
　　今日爲商學會常會之期准午後二時開會請愼食衞生會會長伍侍郎主席演講卷烟之損害並廣邀同志到會演說到廣勸戒 
[中西官閱視善會]  
　　公共公廨讞員寳明府曁　讞德大令於前日午後會同註滬英美德三國副領事官各乘汔車先至高昌廟附近桂墅里對面貧兒院繼赴龍華孤兒院參觀一切至傍晩時始各分道返署 
[巡警局防範鼠疫之通告]  
　　閘北巡警總局衞生科昨出通告云照得鼠疫一症爲害最烈始則以鼠傳鼠繼則以鼠傳人一經傳染即有性命之虞良藥雖多醫治無及欲除此患莫如設法捕鼠乃爲先事之防現在華界南北兩市巳設立中國公立醫院及内地分醫院研究傳染各症並剖騐鼠耗有無菌毒保衞公安莫善於此總局現定章程由本科通告華界各該舖戶居民人等能設法捕鼠送交各區巡警者每鼠一頭給以銅元一枚惟送交時須將住址地方門牌號數開註明白以便送交醫院剖騐如其中騐有菌毒即可隨時前往該處設法醫治以杜傳染爾居民人等各有身家其各實力奉行毌得視爲具文切切毌違 
[戚永銓多言獲咎]  
　　朱晉裕之保人王賢章經法公堂飭傳不到致出提票拘入捕房保出後又遣某甲冒名簽字朦混投廨經讞員察出命提王賢章候訊各情均紀前報昨日將王提案研詰據稱商人在德大錢莊爲夥並非寳興公司之經理該公司經理人乃是沈季芳因去年七月間倒欠各戶銀二十餘萬兩現尚禁押公共公廨所有擔保朱晋裕之事商人概不預聞乃係該公司内出店龔鳳樓私將收房租之舊戳加蓋因龔朱係是親戚之故商人因該公司亦欠本莊銀五萬餘兩在彼索取以致被疑質之龔供原告怡羅洋人同朱到公司内稱有一千元之收條囑小的代蓋一印現朱已逃回南匯原籍求鑒戚永銓供在公司内理帳並經收房金餘語與王略同聶司馬商之顧副領事判各人仍交原保聽候查明再核詎戚永銓不服判斷聲稱王旣有洋一千元存在捕房作保何得又須交保司馬大怒拍案厲聲曰存洋卽是原保公堂照例判斷何得藐視戚遂鞠躬請罪連稱商人不知求恩寛宥申斥使退 
[流氓毆打巡捕四誌]  
　　華捕石金生被流氓油嘴桂生陸小狗挾仇戳傷經站崗拘獲帮凶信壳阿金太平厚生等由局送縣訊押在案茲悉石金生尚被該流氓乘間搶去羽紗長衫洋傘腰帶等物昨巳禀明捕頭函請上海縣飭提爲首行兇之人到案究辦並追還贓物田大令准卽照辦 
[車夫擊斃出店]  
　　法租界壽康里泰記靛行出店倪德勝前夜至南市蔡陽弄該業公所内携取箱件至大達馬頭喚雇張和尚之人力車旋與張論價不合另雇他車詎張懷恨在路上拾取石子擲中倪之面部血出不止當由八十八號巡士一併拘至自治公所警法當值處將張管押令倪回去醫治候次日投案質訊乃德晨該行夥友程步雲投稱倪德勝因受傷過重業已斃命當奉諭飭迅投上海縣報請相騐一面由湯裁判提張研訊供認行凶不諱着卽解縣究辦 
[謝贈]  
　　中英大藥房所製之十滴藥水實爲急救時疫之要藥昨蒙送來八十瓶當代爲施送又人寶丹一種亦爲居家旅行宜備之良劑蒙贈二十包書此誌謝 
 
 

Page 19

 
 
[城内]  
詢問公事○滬道劉觀察昨日因有要公特傳上海縣田大令到轅詢問 
地保疲頑○房捐局委員函致本縣田大令略謂二十四保十六圖地保湯益齋二十六保地保曹仰卿經收房捐欠解甚鉅捐票亦延不投領請即飭提追究等情大令准即照辦 
扭控地甲○魏李氏扭九舖地中徐春喬至上海縣喊控被徐欠洋不還請爲追究田大令諭飭補詞候訊 
狃獲偷兒○大南門内喬家浜王紳家日前失竊十景椅單靠椅水烟袋等物報局請緝尚未破獲茲又有劉金生潛入圖竊當被扭交崗巡帶至南三區轉送一路分局訊不承認押候查明再核 
拐匪病斃○前由新陽縣遞解到滬之拐犯周大寳由縣收押候訊在案茲周在押患病不及醫治於昨晩斃命由看役禀知田大令申請滬道札委海防廳查司馬到縣相驗道批二則○王任氏禀北信義銀行倒閉後一應官商存墊各欵迄今均無着落雖有陳守昌年願將湖北水泥廠股息分年攤還信義各處欠項奈墊欵銀行不允攤還尚難解决據禀前情着俟全案商議就緒彙核辦理可也康鼎禀批此案訊辦情形究係如何仰浦東總巡據實禀復察奪 
道轅紀事○南匯縣知縣賴豐熙江蘇試用直隸州州判平步隆先後到道禀見 
[南市]  
何必當初○法租界小東門外源裕冰鮮行執事李廷琛去年在裁判所控被衡昌裕轉運公司内之管幼槎欠去貨欵銀二百兩圖賴不理等情嗣由何恆昌執事翁愼傳代爲担保將案移送商務分會理處並繳呈票銀二百兩茲經翁愼傳查得管當時所取之貨已由杭州商家收到給有收條故將前項票銀收回而李又具控到案請追前價因復傳翁研訊陳裁判以旣已擔保在前何能諉推判翁交保限兩禮拜尋管到案訊奪 
船戶貪懶○大逹碼頭扒泥船戶江銀桂章申福宓培常將泥運往龍華甫至南碼頭迤南即私行傾棄當被内地自來水公司工人所見將船扣住拘送裁判所訊明分别責押昨傳工頭俞順記復訊供因江貪懶所致判江再責一百下押兩天該工頭罰洋二十元充公章宓二人交俞帶回 
祇能無後○西門外胡悅盛缸貨店主胡鳳城去年在六馬路仁濟善堂内領一三歲男孩爲子取名阿根嗣被胡妻虐待遍體受傷並剪去脚指一隻致爲隣居不平函告該堂董派人查明立報西區飭探傳到學徒楊榮明詰問供因傾翻洋油燈灼傷所致旋復傳胡及該孩到案由湯裁判提訊胡供無錫人該男孩領來後並未凌虐實係悮被火燙裁　官以瘢痕纍纍無庸狡賴　罰洋四十元充公孩給該堂司事徐國寳領回 
[閘北]  
領回洋槍○美捕房五百五十四號印捕荷鎗越界屢記前報昨由該捕房中西包探持公廨移文禀請總局總還鎗支局長准之寂寞三月○公益里住戶孫桂生之妻季氏與傭婦陳林氏同姘成衣匠蔣掌土爭風互毆一案昨由警局孫裁判提蔣到案訊明屬實判蔣拘留三月期满再核二婦一併申斥具結開釋 
禁錮竊賊○積竊王錫金即小常州行竊北四川路某日人家值洋百餘元之花瓶兩只　匿高金一家被偵捕巡弁孫晉發緝獲解送總局昨奉孫裁判訊實判王禁錮二年高禁錮三月 
自應根究○江北婦人袁劉氏至四路分局控被鄰婦蔡王氏牽引夫妹至法界小客棧與人姦宿一去不回等情已誌前報茲悉劉氏因該區週番斥不准理復投三區控告顔區官諭將王氏暫押候移送分局請究蟻棍吃緊○蟻棍王壽福誘拐同居寡婦周張氏之女阿英押於清和坊小金所開之妓院内爲娼爲名金蘋梅又名月中仙館由該氏告發判將王收押勒交周女到案再行核辦昨日該氏復具禀聲稱女兒自幼許字錢姓刻已函致壻家囑令來滬具領完婚求恩勒限交人區長諭令暫退聽候覆訊核斷 
[英租界]  
洋行追欠○英商義記洋行在該管領事署控告晉大莊股東袁錦齋不付票銀由英領照會公共公廨訂期前日午後會訊先由原告西人請追被欠銀五百兩訊之袁認欠屬實判袁交保趕將本銀先行清理 
殃及比隣○前晩十二句餘鐘新閘温州路第八十九號門牌朱錦記書作内忽然起火延及比隣九十號某姓家共燬樓屋兩幢狐羣狗黨○木匠沈洪興之已歇學徒前日因竊人衣物被新閘捕房包探馮二寳查獲嗣被新閘路一千二百十二號小茶館主朱阿秋（即朱秋江知悉串同流氓趙阿二假馮探名義向沈嚇詐洋三十元昨被探目米順偵悉將朱趙二人併解公堂經寳讞員會同德師副領事研訊不認判一併押候查明於下禮拜六再訊詎朱帶下時忽有張成全私遞洋烟當經巡捕查獲將張拘解公堂判枷示三天以儆 
欠欵不理○吳世恩因欠日商日清公司銀兩不理被控昨經公廨傳案判吳交保候照會日領會訊 
牽累保人○吳斌山等控楊弼臣不理欠銀案内之保人王鑄生昨晨由探傳至公堂押候過堂訊理 
棧主認賠○松江路大安棧寓客旗人順燮廷控茶房李惠超司帳倪蘭廷串竊值洋五百餘元之衣飾現洋一案昨經公廨孫襄讞會同德祜副領事復訊據棧主錢仲明投案認賠洋三日二十五元中西官會商之下判錢賠　告洋三百五十元倪李一併開釋完案 
追究收贓○過犯張　四竊取老公茂洋行銅器消贓於北京路李陳氏處被探將張查獲昨解公堂訊實判張押一月並飭捕傳收贓人訊究 
串竊花衣○徐阿金陳阿根串竊楊樹浦恆豐紗廠花衣消贓於茅登法由探將三人一併查獲昨解公堂訊實判茅罰洋二元充公徐陳各押兩禮拜 
兇徒收押○張連生前日向張春生索欠口角被春生用刀戳傷頭額又陳小扣子無故行兇刀傷徐長生右腿均由捕房於昨日解至公堂分别訊明判春生押三禮拜陳押十天 
嚴懲流氓○流氓王阿二前晩在虹口圖攫酒醉西人財物當被巡捕拘獲昨解公堂訊供不諱判先枷兩禮押再押西牢九月期满逐出租界 
[美租界]  
尚能振作○美捕房八號三道四捕前因違犯警規奉卜總巡諭令降級迫食該捕辦公勤愼力圖振作昨由總巡開復調派匯三捕房當差 
巡捕升級○美捕房一百六十八號及八百五下六號兩華捕因辦公得力昨奉卜總巡諭令升充試用包探調往總巡捕房當差欠租潛逃○元芳路寳和里六十一號住戶郭阿大積欠房租四個月前晩潛行遷逃昨由管門人丁德齋投報捕房捕頭令赴公廨具控 
俄妓强權○石阿興前曉行經有恆路被某俄妓硬拖入内搜去身畔現洋四元逐出門外石因投報捕房捕頭飭派西捕隨往索還原洋免予深究 
[法租界]  
幸免拖累○趙石亭王雲章王長庭因拐孩案牽涉由西區偵　協探拘解公堂判候移提在案茲又由區探投廨聲稱是案拐匪趙阿三及領孩寄匿王雲章處之郭三娘均由區局拘案懲辦故奉區官命令投案請予開釋以免拖累中西官准予開釋了事 
懲辦騙子○王金生控趙阿生用磗　掉騙銀洋一案昨由開永興館飯店之余福生投廨作証並將包封之磚塊帶案呈驗余稱小的亦被趙騙去洋十三元聶司馬以贓證鑿鑿罪難寛宥判趙枷一月押二月 
免追欠租○王顧氏欠黄大隆房金五十九元除交過廿元外其餘無力措繳昨日由廨傳訊經聶讞員代向原告婉勸准限七天内搬遷了事 
 
 

Page 20

 
 
[海上閒談]  
　　從前之鼓吹司法獨立者。每謂審判廳一設。則舊時問刑官種種黑暗之狀態。皆可掃除凈盡。不料各處相繼設立以來。物議仍復紛起。御史陳善同直揭流弊。而請飭提法司認眞整頓。此固當然之事也。 
雖然。爲提法司者。果能洞悉其利害。而實力預防於先乎。今聞蘇提法司來滬。察勘南市審判廳。新建之工程。足見其留心此事。然尤願注意於精神。毌徒斤斤於形式。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[陸軍部奏酌改陸軍目兵逃亡懲勸官長章程摺]  
奏爲酌改陸軍目兵逃亡懲勸官長章程以利推行而資遵守恭摺仰祈聖鑒事竊臣部於光緒三十四年九月間奏准陸軍目兵逃亡懲勸官長章程曾於奏奉諭旨後刷印成册由臣部通飭陸軍各軍隊切實施行在案溯自通飭遵辦以來各軍隊奉行尚力惟查當初定章之時緣各省軍隊訓練未久逃亡甚多是以規定條文不妨嚴重今則敎育日漸發明管理亦就秩序現在物力艱難百貨騰貴償所罰薪餉並其他處分過事從嚴殊於軍人生計不無妨礙默察今昔情形自不得不因時制宜量予變通因督飭臣部軍法司各員悉心酌核詳加修改以期勸懲兼施推行盡利謹另繕清單恭呈御覽如蒙俞允即由臣部通行各軍隊一體遵行所有臣部酌改陸軍目兵逃亡懲勸官長章程俾資遵行各緣由謹繕單恭摺具陳伏乞聖上聖鑒訓示謹奏宣統三年四月十九日奉旨依議欽此謹將酌改陸軍目兵逃亡懲勸官晨章程繕具清單恭呈御覽第一條凡陸軍正副目逃亡後本隊隊官及本排排長不於三十日之内追獲者均各罰目得薪水銀二十分之一第二條凡陸軍正副兵及備補兵逃亡後本排排長及正副目不於三十日之内追獲者排長罰月得薪水銀二十分之一本棚正副目各罰月得餉銀二十分之一第三條凡陸軍一排之内每月有逃亡正副目兵及備補兵三名以内者本排排長除照數按第一第二兩條罰薪餉外並記過一次五名以内者除照數按第一第二兩條罰薪餉外並記大過一次五名以上者除照數按第一第二兩條罰薪餉外並記大過二次第四條凡陸軍一隊之内每月有排長二員以上因本章程記過者本隊隊官罰月得薪水銀二十分之一並記過一次第五條凡陸軍一營之内每月有隊官二員因本章程記過者罰本營管帶官月得薪水銀二十分之一其每月有隊官三員以上因本章程記過者罰月得薪水銀二十分之一並記過一次第六條凡陸軍目兵逃亡時携去服裝不於三十日之内追獲原物者除按照第一第二兩條懲罰外並按原價罰本營管帶官賠償五成本隊隊官賠償三成本排排長賠償二成其目兵逃亡時携去器械馬匹不於三十日之内追獲原物者除按照第一第二兩條懲罰外並按原價罰本營管帶官賠償五成本隊隊官賠償三成本排排長賠償二成第七條凡陸軍目兵有犯逃亡者本管官長須於二十四點鐘之内具報本管統帶官統領官統制官如有匿報及頂補情事一經該管官長查實即將任情匿報或頂補之官長先行撤任即依逃亡目兵應得之罪處治但罪至死刑者减一等處治第八條凡到營未满三月之新兵犯逃亡者應罰本管隊官排長及正副目均由本管長官臨時察核情節得按第二第四兩條所載减半懲罰或全行寛免第九條凡三個月之内全營目兵無犯逃亡者管帶官記功一次兩個月之内全隊目兵無犯逃亡者本隊隊官排長各記功一次六個月之内全營目兵無犯逃亡者全營軍官均各記大功一次第十條凡得記功之員均准其遇案抵過第十一條此項章程於奏奉諭旨後由陸軍部通飭陸軍各軍隊切實施行每月並將照章懲勸情形詳細報明陸軍部備查 
專件 
[金梁呈請代奏達交成公附祀文廟書]  
呈爲儒臣達海創定國書繙譯經史有功聖敎擬懇天恩附祀文廟併敕建專祠於盛京以隆崇報呈請代奏事竊維學官立於漢京而配享實始於唐代宋元以來迭有增祀大率以闡明聖學有功經訓爲斷國初大儒如孫奇峰顧炎武張伯行陸隴其等均已先後增祀而漢儒許愼特因說文解字功在經籍專隆升祔固已幽潛闡發有美必彰伏思本朝經術昌明車書統一同文共軌軼漢邁唐我太祖高皇帝太宗文皇帝指授文臣創立國書傳譯經史宣布文敎尤極千古未有之盛夫國書字體剏自文臣額爾德尼及噶蓋等而仰承聖意彙集大成詳定頒行者實唯儒臣達海該儒臣以肇造貞元之佐擅閎通著述之才歷相兩朝瞻言百里其初奉命詳定國書重加圈點發明音義又以國書漢字對音未　於十二字頭之外有所增加而國書之用乃廣復訂兩字切音之法較之漢文切音更爲精當而國書之制乃備繙譯經典昭示羣倫功不在博經諸儒下崇德十年旣蒙賜　文成康熙九年復奉賜文立碑隆德報功永受恩澤旋有學士阿理瑚奏請從祀文廟禮臣復奏以爲剏造國書一藝之長不當從祀未經議准查該儒臣詳定國書字體實禀太宗指示而成作者爲聖述者爲明非唯羽翼六經抑且昭示百世部議謂僅一藝之長實未深知大體伏念我世祖章皇帝定鼎京師首隆宗學满書漢書分門兼習一時天演英哲含章挺生满漢近臣亦無不通曉國書國語文治聿興典章允備該儒臣於聖經有表章之力於後學有津逮之功方今宗學旗學兼重國書并奉旨特設满蒙文學堂於京師奉省亦經奏立八旗满蒙文中學堂揆諸古者釋奠祭師之誼該儒臣應得附祀核與漢儒許愼從祀之例亦屬相符合無仰懇天恩俯准將該儒臣達海附祀文廟并請敕建專祠於盛京以昭矜式庶崇德卽以報功而儒林永資模楷查盛京東門外尚有該儒臣塋墓榛莾荒蕪碣碑剥落亚請敕下所司修治看護用示朝廷崇尚實學藎念儒臣之至意是否有當理合呈請代奏皇上聖鑒謹呈國外新聞 
[中國駐日公使將次抵任]  
　　十三日東京電云中國駐日公使汪大爕今晩可抵東京 
[臺灣疫患已止]  
　　十三日東京電云臺灣疫症業已停止 
[日本飛船失事續聞]  
　　十三日東京電云德川大尉今晨與伊東中尉同乘飛船飛昇之際忽然翻落伊東中尉面部臂部均受重傷當時卽請醫生趕往遇禍之地而德川大尉已不知去向此爲日本飛船第一次遇禍續電云德川大尉業已尋獲左手略爲受傷伊東中尉傷勢聞 
 
 

Page 27

 
 
亦不重兩人皆在收拾殘機 
[駐日美艦隊水手犯案之糾葛]  
　　十三日東京電云本月六號毆斃同艦水手之美國水手連日押於横濱美國海軍醫院此事引起美日兩國治權之糾葛今日已和平議妥將兇手交與日本官塲 
[美國上議院議修坎美條約]  
　　十三日倫敦電云據華盛頓電稱上議院財政股員决議報告坎拿大交換利益議案加入羅脱君提出之修改條禁止坎拿大軟木自由入美以至坎拿大各省立法院廢去限止該料出口之禁令爲止設上議院採納此修正條件則恐坎拿大國會難以通過此事云 
[帝國大會議近聞]  
　　十三日倫敦電云殖民部大臣哈考脱君在帝國議會提議設立常駐顧問股員討論關於公益之事今爲數地之代表痛駁哈考脱君卽宣言收回此議當時有提議各殖民地以後可遴選文員互相來往藉以考查帝國他地之行事情形以資考鏡卽經全體贊成云（以上譯字林報） 
[奥意對付土屬亂事之舉動]  
　　十三日柏林電云奥政府已部署管理阿爾巴利亞邊陲及達爾瑪的安沿海地方以禁私運軍火接濟阿爾巴利亞亂民特那沙（阿爾巴利亞之口岸）之意國領事亦請派軍艦一艘前往保護意國僑民德國各報贊成奥報忠告土耳其善待阿爾巴利亞人民之言惟請德政府拒絶贊助他國之干涉政策芒台里格洛政府已照會土政府决守和平主義 
[意相宣布派兵赴摩事]  
　　十三日栢林電云西班牙首相卡那其茄斯君在國會宣言西班牙之派艦運兵前往拉拉區並非欲在摩洛哥獲勝其舉動毫無國際之危險云 
[墨西哥城地震死亡人數]  
　　十四日倫敦電云據鈕約泰晤士報載稱墨西哥城之地震共死一千三百餘人 
[墨西哥未成之暗殺案]  
　　初六日華盛頓電云巨耶萊國民開跳舞會敬禮墨西哥革黨領袖馬特洛君時有人謀以炸彈轟之幸發覺尚早得未遇險此次定計頗毒萬一事成五百人之性命皆將不保刺客當塲被獲身懷炸藥一罐並置有火藥一車豫備應用云 
[比國組織新内閣]  
　　十四日倫敦電云據比京電稱郵傳部大臣白洛克維爾男爵現已組織新内閣（以上譯文匯報） 
小說 
[殖民小說華僑涙] （三十七） 
張月華聽了。心上更加氣忿。便也大聲說道。據你這般的說起來。是一定要離異的了。弗蘭脱聽了。點一點。頭也不言語。張月華到了這個時候。心上方才有些明白。知道入了弗蘭脱的圈套。便淡淡的冷笑道。旣然如此。我也不能勉强。但是我交給你的財産。便怎麽樣呢。弗蘭脱昻然答道。你的財産。本來有限。我也不想滅沒。你的什麽財産。但是我們大英國的法律。已嫁之有夫婦女。不能有專理家産之權。你只要請個律師。或地方官出來。做個公証人。這些財産。一律都還你就是了。如若沒有公証人。你的家産。却斷斷不能還你。只好每月酌給些養膳的費用。你自已去延請律師就是了。張月華聽了這番說話。心上已經二十四分的明白。知道弗蘭脱不是娶他的人。竟是娶他的錢。如今銀錢已經到手。便又要設法和他離異起來。想了一想。方才冷笑一聲。道你的算計好得狠。人格也高得狠。不愧是個堂堂大英國的軍人。哄騙了女子的家財。竟想自已一個人獨享。世界之　。那裡有這般便宜的事情。弗蘭脱聽了。只向他冷笑一聲道像你這般的人物。那裡有和我辨論的價值。我也沒工夫和你多說。你心上不服。只顧憑你去控官告理就是了。說罷。竟自立起身來。走了出去。張月華氣得無可如何。只得勉强挨到自己臥房裡頭。上床睡下。只覺得渾身酥軟。頭痛腰酸。身體好像騰雲的一般。睁著一雙眼睛。那裡睡得著。干思萬想。悔恨交并。足足的哭了一夜。直到五更將盡。方才疲極睡去。差不多睡到日光卓午。方才睡醒起身。將就梳洗了一下。一個侍俾早送上一封信來。張月華接過看時。原來就是弗蘭脱的。信上只說請於二十四點鐘之内。移居他處。每月給與養膳費五十磅。請速行勿滯。 
來函 
[失孩家屬注意]  
敬啓者敝處地屬商埠輪舶衆多累有被拐小孩携帶出口本年四月二十八日在行駛福建輪船内查獲被拐小孩七人現在留養保良局待領該孩聞有無錫及上海人遠隔他省必難知其下落今將該孩等姓名住址開列另單仰祈貴報登入來函欄内俾便該孩家屬見報後來甬認領實紉公誼即如上年五月間敝處亦有查獲被拐小孩楊阿新等五人蒙貴報登載後多有領去重圓骨肉歡喜非常此皆出自鴻賜今茲再乞即爲錄登尤無量之功德也寗波江北岸警務公所啓 
[計開]  
不識姓長生年十三歲無錫人住上海老垃圾橋浜北何張狗年十四歲上海浦東人何阿毛年十二歲上海人住法大馬路王華陰十二歲台州人戚生林年十六歲上海人不識名張姓年六歲不識名蔣姓年四歲供名满昌 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[帝京法政學堂附設臨時法官養成所之意旨] （孟昭常） 
　　本學堂今日行開學式應報告創辦之宗旨緣此宗旨與諸君求學之心及將來學成之影響均有關係故不可不一言也 
本學堂爲私立學堂私立之性質與官立微有不同私立之性質多偏重於民黨事業所養成者如議員如律師如商業公司顧問員如政黨如報館主筆等皆是官立則養成官吏而已今創辦人十人皆爲議員議員之目的恒在民黨且又深悉乎今日之議員商業公司政黨報館之需要亟宜立學堂以作育之此創辦人創辦帝京法政學堂之本意也顧私立與官立性質雖微有不同而實際上仍無二致蓋官立學堂不盡爲官吏私立學堂亦不必不爲官吏畢業之後無論官立私立當然有應文官考試法官考試之資格其人願應考試則爲官吏不願則爲議員爲律師爲商業公司顧問員爲政黨爲報館主律無不可也故創辦人之意思雖注重民黨事業亦决無不准學生應各種考試之理然則即以私立學堂養成官吏亦是爲國家爲社會盡一分之力但使明習法政之人多則官吏出其中議員律師政黨報館主筆亦出其中可以統計不可以分計也因此一念又從行政官推想到司法官以爲明年各府廳州縣審判廳一律成立則需用推檢事一萬餘人此一萬餘人養成之法亦當盡一分之力於是又有附設法官養成所之議法部爲籌備審判之計畫特奏定章程使各省通行之私立學堂有所依據顧其期甚促限十八個月畢業趕赴明年法官考試則開辦之期至遲不得逾五月故亟亟開辦此帝京法政學堂先辦附設法官養成所之本意也創辦之緣起及次序如此諸君將來或爲法官或爲律師或以其所學不爲官吏而爲議員政黨報館主筆等等皆可爲促成憲政之一助此則創辦人所望於學堂者抑更有一言爲諸君告者本所課程科目皆法部所定或者以爲法政學堂例須三年畢業而此僅十八個月似嫌其短不知所謂三年者兼寒署假在内寒暑假每年抛棄三個月三年併計則九個月較之法官養成所扣足十八個月僅多九個月耳法政學堂之科目兼國文歷史地理算術等在内今一切删去凈存法官應用之主要科目應有盡有計其鐘點殆有多無少現在各省審判廳成立處所民間感情甚惡守舊之士甚且詆爲亂天下之媒此雖新舊過渡之時所不能免然亦未始非法官之不學無術有以致之前之法官皆由督撫取才於候補人員中後之法官皆取才於考試考試之資格必限之以畢業之文憑此法部之新計畫吾學堂正當深體此意無間寒署以無負於法部之計畫卒令創辦人得伸其爲國家爲社會盡一分力之微意則本學堂之所厚幸尤願與諸君共勉之 
來稿 
[參藥業商團公會成立頌詞]  
輿論折衷社今日爲上海參藥業商團會成立之第一日敝社同人辱承見招特舉鋹等爲代表來與斯會遂得躬逢其盛上海爲各省耳目之集矢商團爲萬國公認之良規自前年北市華商體操會之組織處處受人節制我南市商界曉然於合羣自衞之可珍可貴幸處於完全主權之下亟宜早自爲謀於是南市商團會商團聨合會豆米業商團會皆相繼成立駸駸乎有瞬息千里之勢見有被操衣而行於途者婦孺鄉愚莫不翹首停趾旣警且羨孰謂我華人無尚武之精神哉今參藥業諸巨公又有參藥業商團之設自始事以至成立纔數日耳而入團之踴躍内容之美備已如此則諸君子之實心毅力不亦可敬可羨乎哉異日者訓練之精進步之速必於南市商團中獨發一異樣之光彩參藥業之光卽商界之榮亦卽地方之福鋹等不文敢獻數語以爲頌 
[上海城自治公所]  
　　竊惟國有與立民氣爲先民氣伸而後國權振方今之世列强耽躭鷹瞵虎視外侮之迫日進而靡已而我國民猶或迷罔酣嬋懵然不知所警此愛國之士所引爲戚戚者也雖然民志之所由伸在奮起其尚武之精神而發生其自强之思想今者參藥業諸君休合同志組織商團夫商團者以狹義言則爲體育之作用進之則地方之保衞更推而廣之則同仇敵愾爲國干城所謂能執干戈以衞社禝竊於發軔之始爲諸君子期焉錘珏等忝任地方自治於地方治安有密切之關係捍衞鄉閭尤資臂助敢陳蕪語以祝進行 
[寗波旅滬同鄉會]  
　　二十世紀之時代非提倡尚武之精神不足以爭存於地球而立優勝之地位彼歐美列强之所以逞雄於世界也非其國家之能自强也人民强之也今者歐風墨雨集矢於我神州大陸矣設我不鼓勇往之民氣以自爲衞而自爲謀則是内力之不充卽難逸外侮之紛乘理固然矣原商團之效用卽以充内力而禦外侮庽兵於民爲國家干城之選不難也乃者上海一隅金融恐慌年歲不若匪徒徧布風鶴警心各業之組織商團者接踵而起參藥兩業林立於南北市塲其資本雄厚夥友衆多採運靈便性質耐苦爲各業之冠而執業其間者尤以寗人爲多乃能組織此團自成一旅他日發揚蹈厲爲吾同鄉光蓋可預操劵焉頌曰仁術衞民武術衞鄉有備有患我武惟揚 
 
 
 

Page 35

 
 
   
 
 

Page 36

 
 
   
 
