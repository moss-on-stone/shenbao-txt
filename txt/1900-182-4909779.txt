# 1900 - 182 - 4909779

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰　是編用筆謹嚴叙事詳備方今國家崇尚實學稽古之士允宜家置一編惟惜　間所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙　潔白洵乙部之要編藝林之精品也每部二十本價洋二元八角蘇申　　埽葉山房均有發兌此佈 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書樂已告成用上等潔白連泗紙釘裝成六十本外加据木箱每部售洋十二元海内有志之士欲講求經濟學問　則此二書不可不備幷請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君就近　購可也此佈 
[中國猶足以自振說]  
　　鴻荒之世尚已自堯舜以降迄今數千載世代屢易而中國之民從無不受治於君君有所布告民不敢違也君有所作爲民不敢背也君位尊君權重故惟堯舜之聖始能不私天下而公之於人後之爲人君者以爲位尊權重凡事可以惟所欲爲有利能使盡歸之於已有害能使盡歸之於人於是視天下爲莫大之産業傳之於子若孫顧迄今數千載以來代屢易而此法終不易者無他其風古也若泰西則有君主之國有民主之國有君民共主之國君主之國卽中國之法也民主與君民共主之國則位雖尊而權不重所謂總統者或四年而更或六年而更凡一切政教號令皆聽之於上下議院人君不得自專中國这儒者未嘗不駭且怪之以爲是非中國之法也殊不知子輿氏論用人刑人必斷之於國人皆曰賢國人皆曰可殺而尚壽洪範吕刑諸篇亦有謀及庶人皇帝淸問下民之語是中國古時政令亦參民議泰西之民主與君民共主各國蓋猶中國古先哲王之意未足以爲怪也夫君主君主君民共主法雖異而立國則一若其不得爲君主且幷不得爲民主與君民共主之　是則可恥孰甚可悲孰甚而吾不意將於中國見之也差乎中國自近數年來弱甚矣貧其矣一敗於法而越南棄再敢於日本而臺　喪而又賠欵也洋債也羅掘幾盡尚不能給右絀左支已有岌岌可危之勢及今者忽又與各國開釁　而攻我者若英若俄若德若洗若美若意若日本皆調集其雄師勁旅佔據北洋要隘之窺伺我京師無論中國本非强國卽使兵果精餉果足然當此之時南北已經隔絶要津已經失守轉綸策應皆不能通困守一隅必致束手待斃而况兵本不精餉本不足乃欲以一敵衆雲待智者而决其必敗乎雖然撲之事理而中國處於必敗者度之時勢而中國萬不可敗者也何則昔之敗於法敗於日本爲之敵者祗一國也中國雖貧弱猶可以償欵割地了之若今則數國而攻我一國矣敗於數國欲割地而地不勝割欲償欵而欵無可償虛萬不可敗之勢而有必至於敗之情國將何自而圖存乎執筆人欷歔而言曰嗚呼而今而後中國殆將成爲半主之國乎攷之公法自主之國一切政令皆由已出盟會禮節與各國平行偶因事故聽命他國亦不爲弱若於和約載明聽命某國及盟會立約求他國保其事主其議護其疆其爲半主之國一切不得自專如埃及阿富汗朝鮮安南等國皆是或曰半主受命於强國乃受命於一强國也若今日之中國果不幸而爲數國所敗則是中國受制於數國數國亦必不能獨推一尊以主持中國之事恐中國此時卽欲求半主而亦不可得然則中國至此其將如蘇丹摩洛哥阿比西尼亞等國爲各國所剖分乎夫剖分則中國亡而半主則於各國有所閡他日者中國立國情形果將奚若歟其得如一千八百十五年英奥普俄共取法國巴勒城之事别立爲國名曰以阿尼許其自主而合約歸英保護一切皆聽命於英猶爲中國之幸事耳夫此法者蓋卽公法各國爲他國所破更定和約或分讓共半之意也特不識異日誰爲以阿尼之英以主持中國之政事耳然中國而果能得此猶未至於亡美利堅之臣服於英比利時之統轄於衙後仍得自立爲國疆爲善焉中國猶足以圖自振也 
[照錄中外互相保護章程]  
　　日前本報曾登兩江總督劉峴帥湖廣總督張香帥檄令蘇松太兵備道余晉珊觀察與各國駐滬總領事官互商保護地方之法大旨謂上海由西人保護身家性命務獲安全揚子江一帶各内地教士教堂及東西各圖官商則由中國封疆大臣以及地方官悉心保護勿令外國兵艦駛入以免震驚云云當時譯自西文以故祗得撮其大略兹向本邑官塲錄得華文原本幷悉五月三十日已由觀察會同各領事簽字遵行隨於六月初一日分别電禀劉張兩帥及江蘇巡撫鹿中丞安徽巡撫王中丞兩廣總督李爵傅相若是則上海一隅固已金湯永固卽東南沿江各郡邑亦斷不致匪徒蠢動風鶴驚心矣豈非中外人民之幸歟其文曰第一欵上海道余現奉南洋大臣劉湖廣總督張電示與各國駐滬領事官會商辦法上海租界歸各國公同保護長江及蘇杭内地均歸各督撫保護兩不相擾以保全中外商民人命産業爲主○第二欵上海租界公同保護章程已另列條欵○第三欵長江及蘇杭内地各國商民教士産業均歸南洋大臣劉湖廣督憲張允認切實保護幷移知各省督撫及嚴飭各該文武官員一體認眞保護現已出示禁止謠言嚴拿匪徒○第四欵長江内地中國兵力已足使地方安靜各口岸已有各國兵艦者仍照常停泊惟須約束水手人等不可登岸○第五欵各國以後如不待中國督撫商允竟至多派兵艦駛入長江等處以致百姓懷疑藉端啓釁毁壞洋商洋教士人命産業者事後中國不認賠償○第六欵吳淞及長江各砲臺各國兵艦切不可偪近停泊及緊業砲臺之處兵艦水手亦不可在砲臺附近地方操練免致彼此誤犯○第七欵上海製造局火藥局一帶各國允兵艦勿往遊弋駐泊及派洋兵巡捕前往以期各不相擾此局軍火專爲防剿長江内地股匪保護中外商民之用設有督撫提用各國毋庸驚疑○第八欵内地如有各國洋教士及遊歴各洋人遇偏僻未經設訪地方切勿冐險前往○第九欵凡租界内一切設法防護之事均須安靜辦理切勿張皇以致摇惑人心至於第二欵所云保護上海租界章程刻尚未經宣布一俟將全文覓得卽當刊登於報以安界内人心也 
[使館無恙]  
　　日前督辦鐵路大臣盛杏蓀京卿由滬赴金陵與兩江總督劉峴帥籌商防禦之策旋於昨晨乘某輪船回滬聞京卿得有京師確信言及西歴七月二號卽華歴本月初六日京師英使館及某國使館尚安然無恙是可喜也 
[韓廷派艦]  
　　日本東京日日新聞云高麗政府近聞中國北省拳匪之變特派輪船名蒼龍者來往烟臺仁川 
 
 

Page 2

 
 
以通消息 
[俄人儲餉]  
　　日本大阪每日新聞云俄國政府檄調大軍開赴津沽會平義和拳匪之亂所需軍食爲數不貲高麗素爲産米之區擬卽購儲數萬石刻已就釜山及仁川二處購就二萬石之多矣 
[謠言立破]  
　　前日滬上紛更喜事之徒揑造謡言謂山東巡撫袁慰庭中丞將親統大軍攻奪金陵省會昨日探聞本埠英總領事接金陵英領事來電内開慰帥坐鎭靑齊决無此事可見匪人妄語祇能塗飾一時之耳目不久卽眞僞顯分也 
[虎派如雲]  
　　安慶采訪友人云當安徽巡撫王芍棠中丞入京請訓時奉命添慕十營兵士名曰武衞後營及蒞皖接受關防首以籌餉爲務檄委前署安徽臬司候補道鄭觀察炳勛馳赴蕪湖會同蕪湖關監督徽寍池太廣兵備道吳季卿觀察勸辦米釐隨遴委歸兵大員至三湘七澤間迅速招募本月初四日已募足勇丁六七百名由武員王君名永發者督帶來皖暫就文昌閣及東門外迎江寺屯紥旋飭軍械所發出洋槍俾得以時訓練 
[雄師北上]  
　　紹興采訪友人云北方拳匪作亂畿輔震驚雖有神機虎神諸軍足以蕩平小醜然外省督撫手握兵符當兹時局艱危萬無坐視之理浙江巡撫劉景帥特于上月下旬某日檄飭定海鎭總兵余總戎朝貴統率所部營勇北上助剿以靖亂萌總戎接奉公文卽令營官督隊就道本月初五日道經越郡旌旗耀日戈戟凝霜荼火軍容足令人望而生畏 
[羽檄星馳]  
　　松江采訪友人云本月初八日之晚三鼓時府署接到省垣五百里加緊排單署理松江府張子虞太守立傳書吏朕寫不知是何緊要公文也 
[綏靜人心]  
　　烟臺訪事人云拳匪擾亂京津烟地謡言蜂起縣主知之立卽出示曉諭並飭大小客寓凡遇由津來烟之旅客務必細意盤查勿得徇隱英國領事官亦示諭云各國過往兵船不過爲保護教堂及商民起見並無他意若無阻止斷不致輕易開釁爾商民人等勿得驚惶以致廢時失業云云安靜地方固應如是也 
[保衞閭閻]  
　　安慶采訪友人云京津一帶拳匪仇教以致電竿鐵路毁壞無遺東西各國大兵飛馳而至大沽口外棋外星羅人心皇皇謡言蜂起雖經各憲諄諄曉諭依然風鶴驚心懷寗縣陳大令誠恐内地匪徒乘機煽禍特於本月初四日親詣藥王廟柬邀各紳士籌辦民團擬招丁壯二百名悉心護衞一切費用捐自商民各紳士咸唯唯樂從大約日卽須舉辦矣 
[保護教堂]  
　　揚州訪事友來函云自北省拳匪揭竿倡亂風聲所播人心到處驚惶揚郡匪徒見此情形遂有乘隙而動之意本月初四日之晚皮市街耶蘇教堂中忽來十餘齡童子數人逼令教士宣講教士初不允從嗣見門外跟蹤而入者約有二三十人不得已登臺演說乃彼衆並不靜聽任意喧囂地保巡役恐釀禍端奔赴有司衙門禀報旋經曉事者將衆人婉勸幷曉以利害衆人始一哄散去迨邑宰駕臨已安靜如常送加派練勇徹夜巡防以資保護又傳聞本月某日府屬高郵州教堂忽有匪人衝入將窓櫺拆毁無遺幸教士已先期避往他處否則恐遭不測之禍矣 
[示禁比匪]  
　　沙市訪事人云邇因北地拳匪不靖沙地亦街談巷議詭誕支離幷有乘間黏貼匿名揭帖牽涉西人者荆宜施道奭召棠觀察深恐釀成事端爰發出六言簡明告示曰照得匿名揭帖嚴禁例有明文審實罪應絞决三尺國法森林現奉督撫札飭嚴禁造謡匪人近聞沙市街巷竟有揭帖匿名揑造無根言語藉此煽惑人心此等不法匪徒拿案立正典刑合行出示曉諭軍民一體恪遵各宜安守本分謡言切勿悞聽倘敢隨聲附和到案受累不輕如知造謠姓名報官質實給銀特此諄諄誥誡故違拿案重懲觀察又因海河會匪日漸蔓延鄉曲愚民輙被勾誘特於某日出示曰照得海河會匪邀約黨羽横行意在謀爲不軌假以仇教爲名藉此發賣票布詐取鄉愚錢文巧言入其會内執此可保家身同類患難相顧出門有人逢迎卿愚被其煽惑竟至買票同盟一時受其愚弄永爲犯法眞憑會黨時時訛詐聽其魚肉難明甚至姦淫婦女只得忍辱吞聲迨經訪聞拿案同受王法無情重則斬决梟示輕亦軍流徒刑保家因此破家保身反致殺身現拿鍾克偉等訊供有此情形業經斬决示衆俾爾觸目警心本道憐憫鄉愚特此告誡諄諄從此洗心革面赶緊改過自新卽將票面繳燬不可貽留禍根各宜安守本分從此永享太平倘敢執迷不梧立卽拿案重懲毋謂言之不預軍民一體凛遵 
[嚴究造謡]  
　　揚州訪事人云此間自聞北方拳匪肇亂人心惶惑異常不逞之徒因之播散謠言惑人聞聽弓蛇市虎到處驚疑鋪戸居民紛紛遷徒府尊沈碧香太守深恐滋生事端特剴切出示諭禁迨本月初五日淸晨奉到兩江總督南洋通商大臣劉幨帥密電卽札飭江都縣湯大令甘泉縣周大令會銜出示分貼教堂左近其文曰督憲來電嚴詞通飭保護教堂務宜縝密倘有匪徒揑造謠諑立拿正法不緩片刻凡我軍民共遵安業 
[駢首市曹]  
　　廣州訪事人云南海番愚兩縣於上月二十九日奉到大憲札文隨於淸晨及午刻飭將應斬罪犯六十八名提出獄中騐係正身會營督帶勇丁分别押赴市曹正法 
[明正典刑]  
　　沙市訪事人云上月某日湖北荆州府署由江安縣解到會匪鍾克偉趙東亭黄學文朱壽堂四名府尊舒暢亭太守訊取口供發江陵縣監禁一面據情電禀督撫憲二十五日接到督撫憲電札仰荆州府札飭　陵絲就地正法縣主張雲生明府立卽升坐大堂提出四犯覆訊供詞一一與原供脗合乃喝令如法綑綁押赴碑亭畔法塲斬首次日將首級發往沙市三岔路遨遊塚張家巷洋碼頭四處分懸三日然後齎赴犯事地方示衆 
[顯戮難稽]  
　　金陵訪事友人云南洋大臣兩江總督劉峴帥邇因北地拳匪作亂謠言四起市面震驚深恐羣不逞之徒乘機滋事特飭上元江甯兩縣主通查獄中所禁匪犯例應處决者分别梟自示衆俾匪類心驚瞻孱或可稍杜亂萌連日兩縣兇犯陸續正法者已共若干名迨本月初五日署江寗縣孫花樓大令又查得某案匪犯三名禀請峴帥發出令箭會同三大營及上元縣押赴市曹斬首蓋亦辟以止辟刑期無刑之意也 
[舉辦保甲]  
　松江采訪友人云北地拳匪擾亂南中各處戒嚴土堒流氓最易乘間竊發婁縣屈吉士大令因於本月初旬某日邀集紳董議將西門外中東西三　團勇增添額數以資巡緝而靖閭閻華亭縣林霨生大令另就火神廟籌議城中團練事宜旋由紳董公遞禀詞請除原有之團勇外另募精壯四十名作爲巡勇酌提善堂公欵以濟餉需 
[儲憲南回]  
　　鎭江采訪友人云江蘇督糧道羅少畊觀察押運赴通事畢遵陸南下行至袁江改乘官舫本月初十日淸晨安抵京口鎭城文武各官均往江干迎謁至午刻卽解維赴姑蘇 
[五羊仙蹟]  
　　廣州訪事人云粤東商人包抽釐金前經定期六月初一日爲始禀請給發示諭曁奏辦商包廣東全省釐金戮記一顆俾得共昭信守大憲准之五月之杪由釐務總局憲通飭各官廠所有抽收釐費一概截止幷傳商董面諭務須依期接辦不得遲延○城西寳海坊 
 
 

Page 3

 
 
紳士郭慶鈞等禀請南海縣主發給木戳示諭倡辦團練裴大令察閱禀詞以籌欵辦團固爲當今急務惟經費如何籌辦未據該紳等擬定章程其中有無流弊無從察核碍難遽給戳諭著卽赶緊妥定章程再行禀候核奪 
[甬江夏諺]  
　　寗波訪事友人云寗紹台道憲誠果泉觀察目擊北省拳匪蔓延日甚欲防禍患端宜未雨綢繆爰諭令各城門每夜至二更時一律下鑰如有緊要公事非執有對牌者一　不准輕啓○邇來惡丐横行殊爲閭閻之害府尊高太守聞之以爲丐頭所司何事不能隨時約束縱令到處强索錢文乃飭差將小黄魚及和尚兩丐頭提案嚴加詰責各笞一千板荷以巨枷游行示衆見者快之○前者署理浙江提督余瑞廷軍門乘舟赴各處洋面巡緝近已事畢於本月初二日乘超武兵輪船由鎭海回至江北岸招商局馬頭排導回署○本月初二日北京輪船由滬開駛至甬甬人之襥被而歸者襁負踵接馬頭上所積箱徿器物幾不可以僂指終而人口之半途相失者男啼女哭亦時有所聞語曰天下本無事庸人自擾之能無爲此輩垂涕而道哉○市面艱難各物因之昂貴而糧價尤日漸飛騰刻下上白米每石竟需洋銀五元左右數米而炊者莫不愁眉雙鎖矣 
[嚴拿匪目]  
　　長江水師提督黄芍嚴宫保訪聞近日某處有大金山堂會匪頭目某姓開堂散票煽誘愚民入其會中謀爲不軌爰咨請兩江總督南洋通商大臣劉峴帥通飭所屬各州縣一律嚴拿昨日上海縣主汪瑶庭大令奉到峴帥札文立飭本署差捕嚴密查拿以便照例懲辦 
[募勇保局]  
　　日前兩江督憲劉峴帥札委顔遊戎至滬招募勇丁保護江南機器製造局兹已招集五百名暫駐西門外湖南會館不日卽可點騐成軍矣 
[夜巡嚴密]  
　　前晚保甲總巡傅辛崖明府親率勇丁巡查各處行經某處見有流氓名貴貴者在街頭與人滋閙兇横異常因飭差拘拿到局重笞五百板發改過局覊禁 
[嘉令來申]  
　　昨日嘉定縣章大令鴻森因有要公買舟來滬先至縣署拜會汪瑶庭大令茗談良久旋同詣道轅謁見道憲余晉珊觀察禀陳一切 
[巡局易員]  
　　本邑西門外巡防保甲局委員潘仲泉二尹近因訊案糊塗經蘇松太兵備道余晉珊觀察撤差另委胡二尹鏡淸前往接辦 
[請禁彩票]  
　　前者江南義振票經理人王某見有人在南市十六鋪中華茶肆屋後開設和濟公司公局出售中西彩票因禀請馬路工程局總辦程雨村大令飭差查禁大令准之旋據差投楊坤禀稱小的查得和濟公司係德國商人愛勒出名業由縣主大老爺派差查禁公司執事人沈姓聲稱此事須禀請德總領事施行大令爰備文申請蘇松太兵備道余晉珊觀察核辦 
[嚴懲左道]  
　　本城西門内有葉姓者賃屋數椽内供佛像煽誘無知男婦焚香頂禮謂可免禍消災道憲余晉珊觀察聞之惡其妖　惑衆立飭西門巡防局委員陸二尹嚴密查拿務獲究辦 
[爭先避亂]  
　　自京津拳匪肇亂以來牛莊烟臺等處相距較近居民心驚風鶴爭思避地圖存於是挈妻孥携輜重乘沙船至滬者多若過江之鯽船上幾無容足地船資因之大昂聞每人須洋銀數十元每日飯資一元招招者頗獲利市云 
[上海縣署瑣案]  
　　浦東洋涇鎭圖董及地保某甲解送流氓毛金生傅毛頭到縣請辦前晚汪瑶庭大令提案研訊毛供日前有王姓者在楊姓所開茶館内賭博友人文華糾約小的等五人向之詐得洋銀十五元由文華分給小的等每人二元小的現爲患病求恩寛宥傅所供相同大令著掌頰二百下復將傅笞責三百板分别交的實人保出○前者王張氏控夫族弟王菊生掯匿田單汪大令訊得菊生實有不合令將田單繳出給王張氏具領前日氏又投縣控被菊生戳傷手背大令研訊之下氏供自奉大老爺斷結後菊生心懷忿恨率同妻妹將小婦人驅逐出門幷用刀戳傷叩求騐明究辦大令飭仵役騐得略有刀傷著靜候覆訊 
[法租界公堂瑣案]  
　　　上期森昌布店主王暄麓遞禀公堂控馬正祺私向歇夥鮑濱之借銀三百兩由馬親書匯票言明到申卽付詎料屇期向索圖賴求卽究追讞員朱森庭明府准詞出票提馬到案昨禮拜六堂期與陸繙譯會訊王呈遞匯票及信函明府閱視之下謂票據確鑿豈容抵賴飭交的實人保出限半個月内理楚如廷押追○前者聞玉明控妻母郭李氏勾引伊妻與人私識席掷潛逃明府正在出票提訊而聞郭氏已隨所歡逃至嘉定被彼處流氓訛詐以致扭入縣署縣主章大令訊明原委遞回上海交家屬具領聞得悉卽具禀公堂請明府移提到案昨向研訊聞郭氏俯首無詞聞請追失物聞郭氏供稱已被嘉定流氓盡數攫去明府著押候補提妻母郭李氏到案再核○米震泰牛肉店主米長富與同鄉人華先隆因賭起釁互相扭毆華受傷沈重經伊弟華先傳投報捕房捕頭令送仁濟醫館經醫生騐明脇骨已斷傷勢甚重昨日堂期包探將米解案請訊華先傳投案遞禀申訴前情明府飭將米押候查明華先隆傷勢再核○薙髮匠某洋人遣細崽吳良仁兌換金錢一枚吳貪利吞没僞稱向久康錢莊兌換時悞墜地板下一時不能取出某洋人據情報知捕房捕頭令包探至久康掘起地板徧尋無著昨日傳同久康莊夥戴家田請訊吳堅執如前明府怒其刁狡判枷號半個月示衆期滿重責二百板戴無干省釋○朱林氏禀稱小婦人與某西婦同居前日西婦倩小婦人喚銅匠配製鑰匙當命兒子耀生轉囑看門人王　三出外喚到旣而西婦忽稱失去單被二條叩求訊斷明府飭一幷交保出外候查明復核○蘇州人韓子卿賃居順平里昨日偕長子杏生扭控次子春生不務正業屢戒不悛明府判責二百板送改過所監禁一年○包探稟稱偷兒馬阿虎在某處竊得脚爐一枚持至某烟館求售是以解案請辦明府判責一百板贓存待失主具領爎包探禀稱工部局西人失去車照一張報捕後查得此照在羅阿四處向羅問之則稱出洋銀八角五分向陳阿根買來爰一幷拘案請究明府判將陳責二百板羅無于省釋○包探禀稱殷小梅在小東門外竊魚適爲捕頭目見令小的送案請辦明府判枷號一個月責三百板 
[美租界捕房紀事]  
　　昨晨包探劉阿炳巡至吳淞路左近瞥見張阿順東張西望形跡可縬因卽拘入捕房捕頭令押候查明曾否犯竊然後解送公堂禀請讞員翁笠漁直刺核辦○有小工頭目名三三者與裏虹口楊姓女阿三有染前日乘間誘之而逸迨女父母查悉偵騎四出蹤跡杳然因卽投報捕房請爲查緝捕頭允之 
[好善可風]  
　　本館恊振所昨承無名氏交來振捐洋銀一百元又蔚盛長交來湘潭無名氏指捐印度振欵票銀五十兩竊維博施濟衆乃存意之慈祥救災恤鄰固無分乎畛域囊金慨解廣結福緣一則飽絶域之哀鴻澤周萬里一則蘇中原之涸鮒命活干人降福降祥操劵可待聊書數語藉誌謝忱 
[備荒要策]  
　　松郡友人貽書本館云華婁兩邑義倉向係民捐民辦其規制與積穀倉相仿同爲備荒要舉去春經正任松江府濮紫泉太守遴委郡紳奚德腴廣文杜鼎梅明經董理一切迄今甫逾一載百廢具舉經費頗充　前刊刻徵信錄遍送各當道說者咸謂出入欵項無不核實倘各善堂盡能如此之實事求是則一郡受益豈淺鮮哉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贑撫文言]  
　　前日南昌訪事友人郵寄江西巡撫松鶴齡中丞告示一道特照祿之日文曰兵部侍郎銜兼都察院右副都御史巡撫江西等處地方兼理軍務兼提督銜兼總理各國事務大臣松爲出示曉諭事照得天主耶蘇各教久已欽奉諭旨准其傳入内地凡屬入教之民應交正項差徭以及地方善舉仍應遵章捐助外其民間迎神賽會演戲酬神等費早經免其攤派推鄉曲小民未及周知每因此等細故致與教民齟齬殊非民教相安之道合再出示曉諭示仰闔屬軍民人等知悉爾等須知入教者不過偶與儒釋爲殊其實皆是鄉鄰之舊務當遵照定章賽會迎神不准派費毋得因此細故致肇釁於教民爾教民等亦須知所習雖是外國之教此身仍是中國之民務當奉法循理存心爲善恪守教規毋得倚教凌人致結怨於里黨各安本分共保天良本部院拊循兹土舉凡教民悉屬子民卽合民教皆當自愛用特諄諄詰誡俾免愆尤總祈民教相安彼此有益愼勿言諄聽藐致悔噬臍有厚望焉特示 
[馬路工程局瑣案]  
　　日前川沙人陳發發手提衣包至恒生馬頭附殷丫頭所駕東溝航船先將衣包交船夥陳保發收藏己則登岸購物迨歸舟詢問衣包則稱無有陳遂投報捕房捕頭令轉解馬路工程局總辦程雨村大令訊得供詞各執命傳殷丫頭質訊前晚差役將殷解案大令向之訊詰殷供小的係寳山縣人駕駛航船爲業當陳發發來船時有無衣包小的適不在舟是以不知其細陳保發供發發雖將衣包擲與小的然未交代淸楚以致失去陳桂生供小的係川沙人有衣服四件附發發衣包内帶回鄉間不料被陳保發乾没叩乞追償大令命一倂還押候函送上海縣請縣主汪瑶庭大令訊究○歹人劉德豐在中華茶樓啜茗乘人不備竊取白銅水烟袋一枝事爲茶博士察知卽喚令十九號巡街捕拘入捕房捕頭令解送馬路工程局總辦程雨村大令研訊之下劉供小的係金陵人由蘇來滬訪友不遇流落難歸不得已而出此叩求恩典大令判責三十板驅逐出境 
[英美租界晚堂瑣案]  
　　壽豐錢莊主遣夥陳福生控源和煤炭店主黄增瑞串同于藩甫止付票銀不允所請卽邀出律師多方挾制等情讞員翁笠漁直刺准詞提集兩造前晚倩襄讞委員張柄樞司馬研訊陳供小的係浙江紹興府屬餘姚縣人在治下後馬路壽豐莊執業冋與源和煤炭店主黄增瑞往來前月初旬曾付去十九日期票銀六百兩尚未到期黄卽偕干至莊聲稱票已被人騙去切勿付銀小的答以莊票到期不能不付干卽邀律師俟魯公帶同包探前來滋擾未幾同泰小錢莊夥葉開陽持票兌銀詢知其事亦延律師佑尼千申辯求恩公斷葉供小的在同泰莊執業前月初九日陳馨甫持壽豐期票至莊貼換現銀小的許之不料至期向壽豐收取稱已由侯律師同往止付不得已延佑律師來案陳明求鑒黄供監生開源和煤炭店前月初干因急需借去壽豐莊票銀六百兩旋忽被人騙去故急向壽豐莊止付究竟如何糾葛不知細情干供小的因聞天仙茶園主趙順寳言及有陳馨甫者欲爲輪船買辦須墊銀一千四百兩尚缺六百兩無可借貸囑小的通力合作並將合同作抵小的信之故向黄借取票銀交付後知其僞是以赶急向原莊止付並邀侯律師申理司馬謂華人與華人控案何得擅邀律師以圖挾制本應從軍罰鍰姑念事出有因免予深究惟錢莊規例自應照票付銀著壽豐莊如數付清俟干將陳尋交到案再行究辦○鄉民葉載亭葉鶴亭控族叔葉慶龍串通地保戴石林霸佔地基司馬研訊之下載亭鶴亭同供小的等誼屬昆季向居本邑二十七保十三圖内去年十二月族叔慶龍竟將住屋地基恃强佔去並被佔草屋三間小的等邀同戴保向之理論戴保竟置之不理不得已將方單呈騐求恩訊追戴供小的充當地保去年葉慶龍强佔族姪鶴亭等坑基三處小的曾爲之理觀慶龍不從致肇訟端求鑒葉慶龍供此地共六分由小的出錢一百七十千文　沈士榮介紹向堂弟新隆購得不敢强佔司馬謂爾旣憑中購地何以不將方單契據呈騐顯係霸佔無疑著卽具結將地交還鶴亭等執業地保訊係無干卽行開釋 
[英美租界公堂瑣案]  
　　小竊顧金生潛至顧茂春及陳阿二家竊取綢布衣服三件錫燭臺一副經包探陳根寳緝獲人贓解案請究陳顧投案領贓顧金生認竊不諱讞員翁笠漁直刺商之佛繙譯官然後判責二百板枷號十日○某煤炭店主楊春寳被丁金林强借洋銀不遂所求糾衆滋擾因卽指交三百五十一號華捕拘案請究丁供小的與楊素識是以向借洋銀一元並無聚黨逞兇之事叩求恩宥直刺判押五日○包探劉森堂解送余鳳芝到案禀稱此人行竊孔沈氏家小車一輛是以送請究懲直刺判押一禮拜○包探顧福其解送積竊朱阿德到案禀稱此人屢次犯案今又潛至派克路某姓家圖竊經小的拘獲請究直刺判賣二百板○包探朱阿高解送許榮高到案禀稱此人行竊唐阿寳所置東洋車一輛爲此拘請訊究直刺判押二日之二人者同一竊車而余則押至一禮拜朱則僅押二天何輕重懸殊若此豈東洋車之價竟不敵小車耶南面者自有權衡非淺見小儒所能窺測矣○五百七十二號華捕解送胡阿三到案禀稱此人牽羊一頭沿途任意鞭箠小的惡其殘忍是以拘請究辦直刺判罰洋銀五元夫羊之爲物甚微而凌虐者竟罰至如此之重彼鴇婦之虐雛妓工人之虐幼徒主母之虐婢女狠心辣手試問將何罰之耶嘻○包探劉阿炳解送蔡阿太王阿川張阿生到案禀稱伊等串竊石來順及陳福太二家綢衣八件烟袋一枝經小的拘獲請究石陳投案領贓直刺判將蔡等三人各責一百板○包探劉光震解送陳阿全到案禀稱此人向高桂卿訛詐洋銀三十元報捕後由小的拘獲請究高投案訴稱前者陳被人控案疑由小的唆使故勒借洋銀今已送案叩乞究懲陳供詞狡展堅不肯承直刺判責二百板管押半月 
[與物同春]  
　　昨承杭省萬承志堂寄來棣華堂主人樂助救疫丹二百塊紅靈丹二百瓶濟生散五百服又鄭福蘭堂痧氣丸五百瓶壽人壽世利賴無窮敝堂常年施　給藥需費旣繁而際兹夏令需用各種暑藥尤夥除由堂中自製純陽正氣丸臥龍丹等隨時施送外如好善君子或惠贈靈丹或概輸善欵必當妥爲散給以副慈懷故旣欣嘉貺之遥頒益盼仁施之續至矣又奉到恒孚銀樓來楊班如善士慨助振欵洋四十元又三戸洋二十四元銅洋二元福田同種何感如之祇領之餘倂此誌謝　上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
 
 
 

Page 10

 
 
   
 
