# 1909 - 80 - 4912982

 

Page 1

 
 
   
 
 

Page 2

 
 
上諭 
　　監國攝政王鈐章　閏二月初六日奉 
　　上諭大學士那桐所司一切職任均屬重要關繫大局現在丁憂穿孝均着改爲署任俟百日孝滿後即行照常入直并進署辦事該大學士務當移孝作忠勉圖報稱欽此 
　　上諭步軍統領貝勒毓朗農工商部左侍郎熙彦均係丁憂尚未服闋惟念毓朗所任步軍統領管轄地面關繫重要熙彦係開辦農工商部在事之員情形熟悉均着改照署任照常進署辦事欽此 
　　上諭署江北提督王士珍署歸化城副都統三多均係丁憂尚未服闋着仍留署任欽此 
　　上諭此次驗看之辦學期滿翰林院庶吉士馬蔭榮林世燾均着授職編修欽此 
　　旨此次補行驗看之游學畢業生顧德鄰著賞給法政科進士欽此　軍機大臣署名奕劻世續張之洞鹿傳霖那桐假 
[宫門抄]  
　　閏二月初六日　召見軍機　鐵良　夀勳　姚錫光　楊士琦 
論說 
[論國民宜有自治之精神]  
　　嗚呼諮議局開幕矣。蘇屬四府一州之初選舉已開筒宣佈矣。而道路嘖嘖。皆以被選舉者。出於鄉董爲多數。其富有自治力者反不數數覯。雖他日複選舉時。當選者未必盡爲鄉董。然天下事莫不積小以致大。種因何在。即結果何在。夫所謂諮議院。非即國民自治之機關乎。諮議員之選出。非即國民所委託以代議自治者乎。國民有國民之天職。國民有國民之範圍。我國民昔日喁喁私望。翹首引領。視東西諸邦。若不勝其羡且慕者。而今竟何如。而今日之國民果何如。 
　　法律者吾人自治必要之條件也。凡文明國之人民。無不有神聖不可侵犯之法律以劃定其界限。各守其義務。各享其權利。振興獨立。不相侵背。互守公共之法律。互相提擕。互相防衛。互相救恤。互相聯合。制限人人自由之能力。以自治其團體。爲一切議會之眞髓。爲國家立法行政之張本。否則專擅耳。凌亂耳。知吾身之幸福。而不知社會全體之幸福。謀一事議一政苟於我之私利無所損。雖舉全國人之性命財産議　之而亦不稍。 
 
 
 

Page 3

 
 
惜我爲議員。我即可假政府之威力以傾軋同類。甚者挾一已之私見以阻碍全局。因一人之私憤而破壞團體。顚倒是非。變亂黑白。自由平等之新名詞。不絶於口筆。若稍繩以公共之法律。則瞠目而不知所對。際此新舊過渡時代　道德腐敗。思想薄弱。苟國民無一定不移之法律。以爲自治上之標準。恐無知識者困於慾望。有知識者囿於亂暴。憲政之頒行。不足爲吾民福。諮議院之成立。不過于舊日專制史上多一新名詞。爲舊日之無知鄉董。開一新法門。添一新財源。九年之預備。泯泯棼棼如散沙。如亂絲。如失律敗軍。錯亂而絶無規則。嗚呼。文明野蠻之程度。視其有法律無法律以爲差耳。不沾沾。於自治。而徒運動諮議員之當選。謂我國民能参與焉。而藉以興國也。其亦昧乎國民之眞相矣。 
　　一羣之成立。必有一羣之眞精神相與維繫。歐美風潮。泛海東來。一二憂時愛國之士。莫不嘖嘖焉曰自治自治。庸亦知自治之精神。果何在耶世界自治之先進國。莫如英德。英則富于精神。德則富于秩序。以秩序言德意志自學風大行。百般事業。優于列國。秩序之美。已達極點。始則鼓勵于教育界。漸次影響于國體。其性質遂爲之移。蓋德意志聯邦。乃二十六集合體以結成者。其中有王國大公。國小公國自由市之不同。欲保全權利。不得不借規律以自衛。一步一趨。異常嚴密。遂養成秩序的自治之風。而英則不然。沈着純靜。履隣如夷。其國民皆守無形的法律。而有獨立自尊之風。自洛克氏唱導紳士教育以來。數百年來勿威嚇鞭撻。以起兒童之畏縮心。勿濫給賞品以起兒童之卑屈心。浸潤濡染。禮遇兒童。遂釀成此一種優美高尚之結果俾盎格魯索遜人。種實。憑此自治力。而能于日所出入處皆有國旗飄拂。焉英人惠靈吞之言曰。習慣者第二天性。十倍于天性之天性也。夫然則人之性質。未有不可以改造者。嗟我國民。其亦有聞此言而興起者乎。 
　　自治云者。對乎官治而言。近世之國家。其行政機關。可大别之爲二。一曰官府。一曰自治體。官府爲國家直接之行政機關。以直接維持國權爲目的。自治體爲國家間接之行政機關。以地方之人行地方之事。而間接以達國家行政之目的。蓋所以補官治之不足而與官治相輔而行。是故其國官治不振者。則事無統一。其國自治不備者。則事必廢隳。自治之。精神。在以國家之公務。爲地方之生存目的。而以地方之力行之。質而言之。以國家公共之事務。使社會有勢力之階級。視爲地方固有之事務。而執行之。由是義務之思想權利之智識。浸潤于社會原素之中。而代議政治之基礎乃固。蓋必能自治。乃能自立。而乃眞能自主。眞能自由。享受世界無上之幸福。彼精神的自治。今日固不可以驟幾然愛國心之薄弱公共心之缺乏。皆自治上之汚點也。而况二十一行省之大。四百萬萬人民之衆固所謂最複雜之聯邦最紛糅之團體者。吾國民何不化除私見。培養公德。擴小範圍以爲一大範圍。以高尚其品性。由德國之秩序的自治。以漸幾于英國之精神上自治。孔子曰。欲立欲人。欲達逹人。又曰我欲仁。斯仁至。否則歐洲之立憲國。不僅英德。而何以獨讓英德爲前驅也。願我國民其猛省諸。 
來稿 
[南洋勸業會說畧（續）]  
　　前旣言世界之生計競爭之烈矣。又言知中國爲各國無形之競爭塲矣。兹即世界最大之競爭問題言之。自各國與各國最近競爭之點觀之。則巴爾幹問題也。遼東半島問題也。美洲之驅逐華日工人也。皆一生計競爭問題也。自各國與中國近數十年來競爭之點觀之。則五口通商條約。商務上之直接競爭也。馬關之許設工塲於國内條約。工業上之直接競爭也。由是而漸次發生者。有若礦業問題。有若鐵路問題。有若穀米輸出及農業上一切問題。換言之。亦一生計競爭問題而已。雖然此猶國際間相互競爭之問題也。試即國内最大之問題言之。則與立法有關係者。有編纂商律定商標法工塲法。及一切有關於實業上之法律問題。與行政有關係者。則中央之農工商部合分問題。地方勸業道及一切下級實業行政機關之設置問題。與司法有關係者。則商事審判廳之獨立問題。與生計有密接之關係者。則貨幣問題。貨幣中關於本位者。有金及銀本位問題。關於法定單位者。有一兩與七錢二分問題。關於交通者。有擴張航業建設鐵路問題。關於銀行者。有銀行制度及貨幣限制發行問題。關於交涉者。有商約及租界問題。關於稅則者。有裁釐金及加入口稅問題。更即其政策而言之。有調查實業問題。採保護制度問題。分别官有民有問題。又即經營上言之。則會計上及營業所之監督改良問題。各幫已有機關之統一及買辦之存廢問題。再即理論上言之。則有去農本觀念趨重國民生計主義問題。以上所列皆近數年來倡之於上。應之於下。舉國所共知。識者多有所主張者也。而比較各國之短長。就中國之情勢可擇取而需執行者。尚更僕難罃。雖然此猶直接關於生計問題者也。而間接有關係者。如整理財政也。改良行政也。司法獨立也。擴張軍備普及教育也。此數者雖名爲間接。而其影響實能直接波及於生計界。夫直接者旣已如彼。而間接者又已如此。其已解决者旣已如彼。而未解决者又勢將如此。於是志行薄弱者多趨於旁觀。學識單簡者羣旁徨歧路。自餘熱誠沈毅之士。則有責望於行政長官者。夫在東西各國。無論官治行政。與自治行政。而關於國民生計。則必上下互相提携保護而使底於平均。德國及日本官僚政治也。惟實業行政多採自治之精神。則中國之長官。亦只。能認提倡保護之責也明矣。又有責望於人民者。夫中國自秦漢以後。賤商 
 
 

Page 4

 
 
之政。史不絶書。其幣制至今猶有一一留存於社會者。而欲以重大之問題。責望於今日之社會。其勢亦甚難。即東西所謂平民政治諸國。關於實業行政奬勵。均出自長官政策。多採乎干涉如法與美其尤著者也。則中國人民所發生之實業。又必受地方長官之監督也明矣。由前之說。則舉國實業。斷不能全歸國有。由後之說。則發生實業。又不能全望於人民。夫旣知生計爲中國生存之問題矣。又知發生之事業。不能全望於地方長官矣。又知發達之事業。不能全恃於今日之人民矣。然則此重大責任非官民共負而何此。南洋勸業會之組織。所由以官商合辦。而又以官補商虧者也。（未完） 
專電 
[電一（北京）]  
　　政務處議覆鄂督陳夔龍奏陳幣制摺謂禁用墨元一節已飭唐專使酌量提議其餘三端與度支部奏鑄造推行畫一仍多窒碍同一用意應統由度支部寛期詳查妥妥善再行奏請核定 
[電二（北京）]  
　　豫撫奏陳第一年籌辦憲政成績及第二年預備情形奉　旨知道 
[電三（北京）]  
　　又奏洛潼鐵路劉王二人不克兼顧派張廷燎方碩輔史緒任充總協理 
[電四（北京）]  
　　學部奏考驗進士館遊學畢業生已竣事 
[電五（北京）]  
　　津浦鐵路總會辦吕海寰孫寳琦議在天津設立鐵路專門學堂 
[電六（北京）]  
　　東督徐奏覆榮光奏奉省官制應改以節糜費一摺謂總督統轄三邊節制三撫俟交通便利後移駐中央控扼軍政外交爲籌邊治蒙之計若裁奉撫以總督僅辦奉事則吉江兩省必多貽誤奉撫萬歳裁撤蒙旂分屬三省奉省專設蒙司難顧吉江馭蒙貴親歷邊疆擬先遵設三省蒙局欵充即移中央外設分局蒙司似可不設　巡警道准裁其事歸併民政局　東省報効考覈素無先委後捐之獘 
[電七（北京）]  
　　度支部吏部奏覆移奬獘混應以同籍同三代爲限奉　旨依議 
緊要新聞 
[南洋勸業會報界招待會記事]  
　　閏二月初五日南洋勸業會開上海報界招待會於福州路之一品香主席爲商會總理周觀察金箴虞觀察洽卿勸業會董事席部郎子佩坐辦陳觀察蘭薰幫辦向君淑予來會者新聞報莊君彝仲中外日報黎君伯奮時報狄君楚青劉君孝石狄君南士神州日報何君雨塵汪君綬臣輿論日報童君弼臣楊君千里時事報雷君君曜申報張君藴和及勸業會調查員錢觀察幼琴商會書記幹事等首由周觀察金箴述開會之旨趣大意謂勸業會爲中國創舉普通人民知者甚少全賴各報鼓吹使出品旣多觀摩者衆易達開會之目的是會發起於去年因南京城北有建築會場之地午帥特召商會諸公至寗集議以中國生計問題日益逼迫非使其競爭改良斷不足以圖進步欲圖進步非開設勸業會不可但中國初辦全賴官民合力於是有官商合辦之議其不定名博覧會而名勸業會者創辦時不敢張大其詞云云次由坐辦陳君述現在籌備之大槪略謂南洋勸業會午帥已積極提倡不遺餘力商界諸公首先賛助而軍學政諸界均以是舉爲最急之務因得以有成今所要求於諸公前者即欲使社會上人人皆知宗旨之所在也蓋近今新政均爲消費事業不力謀生財新政固無由興即興者亦不能久勸業會挾此目的力圖進行使和從者少則效力亦少亦非吾國前途之福至於此會之效力則前已屢次宣布其章程則次第登於南洋勸業會通報中末後又述賽會之沿革及美國開賽會之效力并請在座諸公加入協賛會其言均動衆云於是輿論日報楊君千里答言此會爲中國萬不可緩之舉諸公旣極力提倡則報界自應視爲應盡之義務極力鼓吹惟中國初辦須從攷察入手方有把握若能另立攷察部分途調查方能盡善其言極沈摯動人餘不具述末後由帮辦向君淑予解答攷察部未能獨立組織之理由并說明現在組織之大綱大致謂政治與經濟各國未有不並重者近年中國上下皆知改良政治矣而與經濟一方面則付闕如遂至演成民不聊生現象勸業會者經濟界轉旋之惟一機關也證之各國往事已有效力此諸公所共知不必贅述且勸業會又爲教育上最有效力之物也凡教育之效莫如以實物指示爲最捷勸業會塲羅列物品不僅爲實物教育且能養成 
 
 

Page 5

 
 
人民興業殖産之觀念嘗觀近年報章政治與教育已極力提倡矣而勸業會實可與政治教育二者相提而並重南洋勸業會此次所要求諸公者即望諸公以提倡政治與教育之精神鼓吹之使社會中皆知此會爲鞏固國民經濟基礎起見實中國之根本事業現得午帥提倡復得諸公賛助則其成也可必至于本會所組織之大略其一爲主要機關以事務所執行籌備事務以董事會監理財政叅畫規章其二爲輔助機關以協贊會連絡政商軍學各界其三爲預備機關凡南洋所屬各地以府爲單位先開物産會至于各省則望其組織出品協會以期完備其四爲審查如出品之優者則必施以奬勵其權則屬之農工商部此皆于章程中已詳細規定且另述有說略以就正于諸公如有未善者乞隨時通信指示以中國初辦此會其章程雖參攷各國舊章對照中國近勢然能否適用未敢自信也至於攷察部未能獨立之理由其一爲經費困難之結果且此會爲公司組織不便多支此項費用其二因事務所已另有調查科對於各省先派有調查員對於南洋各屬則每府已派有調查員不日出發云云向君說畢諸君餘興未賖至午後十時賓主盡歡而散 
[學部議准奉省法政學堂畢業奬勵北京]  
　　東督徐菊帥具奏奉省法政學堂甲乙兩班學員畢業請奬勵一片刻由學部覆奏云原奏内稱奉省法政學堂係由仕學館曁旗員仕學舘併設現甲乙兩班學員於本年六月兩年期滿畢業計考取最優等二十名優等一百名中等三十六名擬發往吉江兩省實地練習俟一年後再擇尤保奬等語臣等查光緒三十二年十一月臣部議復前盛京將軍趙爾巽奏請將奉省仕學館改辦法政學堂摺内開奉省旗員仕學舘畢業各生於試騐一年後擇其尤異者奏保應升官階等語奉旨允准在案又三十四年八月臣部具奏續擬法政學堂奬章一摺内開凡法政學堂法律學堂除本科外將來畢業一律遵照此項章程辦理今奉省法政學堂甲乙兩班係於上年六月畢業在臣部奏定部章之前且業經臣部議准有案自應照原定專章准其於實地練習一年後擇尤酌保數員以示鼓勵至此外各省法政學堂及該堂中之他班學生畢業皆應按照新章辦理不得援引此案以昭畫一 
[于式枚譯注普魯士憲法摺之内容北京]  
　　考察憲政大臣于式枚奏稱竊臣准憲政編查館開送考察憲政要目曰憲法條文及附屬法又曰憲法成立後之改革查普魯士憲法首爲國家領土次曰普人權利三曰國王四曰國務大臣五曰國會六曰司法權七曰非裁判之國家官吏八曰財政九曰鄉市及省府縣聯屬十爲通則十一爲補則共十一章百一十九條其法多原於比利時所異者比憲法首明主權出於國民普憲法則特著主權爲所自有比憲法所不載者其權皆在議院普憲法所不載者其權皆歸國王比憲法旣行從前舊法多廢普仍遵用如前所具列百十條又不過揭示大綱俾國民執爲保護權利之據畢士麥謂英法比三國憲政爲暴力要索之條欵與普之惠與者不同然與索雖殊其爲交換之條欵則無以異矣憲法定後國民獨於選舉法頻年爭論請改不已因當時本有改定之諭日义迄未議行旣經允許於先宜有責言之及此外各條均無異詞惟於新定法律與憲法原文偶有歧互或更周密者削除數條無關宏旨故其改革之跡不似英法之多日本憲法又本於普而删併爲七章七十六條尤爲簡括伊籐博文自爲義解於普法頗有異同如升天皇於首章以明臣民統屬之義後大臣於國會以示原本輿論之公譏箝制君權之偏見爲仿法比憲法之傎舉廢棄預算之變例爲非奥美立憲之正不必載事變專律愈見特權保全之眞不備列鑄幣諸條益徵大權包括者廣大臣無别設糾彈斷罪之法議院不可有提出議員之權租稅議决不必限定一年議置攝政不必召集兩院其所駁議具見别裁固由後起損益之彌工亦見東方情勢之本異也普自立憲以來憲法遂爲專門之學憲文本簡所重最在解釋近年各處所譯普國憲法但有正文而詞意又多誤會或致抵觸且於削除各條約未備載致莫詳其改革之由前年考察政治大臣戴鴻慈端方所譯普國憲法獨有注語而不甚詳當時徧考各國政治普憲不過一端又爲時甚促故未能盡備西人稱憲法爲根本法考憲政者自須博考政治尤以憲法爲本兹就正文逐條譯註根據歷史叅稽律令博採諸儒解釋附爲論說删繁舉要期於詳明其削除各條仍查譯原文以備考證近譯各本間有附載議院選舉勅令及戰時停止憲法專律者因與憲法有關故附於正文之後遂謂之附屬法其實關於憲法如此等專律甚多本非憲法正文所有也其選舉法案牘至繁由臣别案具奏先將譯註憲法正文十一章百一十九條繕列清單恭呈御覧應請飭下憲政編查館存案備查至憲法内如國王大權大臣職任人民義務以及國會司法財政地方自治各事憲政編查館開送考察要目内皆已備列均由臣分别專案奏報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[革生紏衆毆官之詳情安徽]  
　　東流縣八都湖革生　　章虎臣父子糾衆毆官一案已紀昨報兹悉楊令於二月二十三日到湖當興該處紳耆籌商擬即建築直隄一道以免春水漲發有碍湖田該紳等均極贊成遂於二十九日前往蔴石橋察看堤線不意章虎臣之第四子輙行煽喝多人先毆差役奪去洋鎗復又肆辱官長昨日楊令面禀皖撫當晚即派水師王恊戎率領砲船前往一面飭令補禀又札派巡防營劉利貞統領帶兵一哨星夜乘輪馳往彈壓並奉朱中丞批示云查革生章虎臣即章含貞前因唆使鄉愚阻撓墾務經恩前部院斥革訪拿迄未獲案此次該縣赴蔴石橋一帶察看公司擬築直隄隄綫革生之第四子猶敢糾衆毆差辱及地方官長實屬不法已極亟應嚴拿重辦以儆其餘仰候酌撥兵隊前往彈壓該縣即速帶同妥役馳赴該處務將章虎臣父子按名拿獲澈究詳辦毋稍延縱並候分行藩臬兩司曁勸業道查照 
[金銀銅入口出口之比較]  
西歷一九○八年中國入口出口金銀銅三項業由海關折合關平銀數詳細報告兹紀其總數如左 
　　入口　金條金屑等一○六五○○　金幣一四○七五二五　銀條紋銀一○五四三七七四　銀幣九三一○○六八　銅幣一九○六以上金銀銅三項總數二千一百三十七萬零一百七十三兩 
　　出口　金條金屑等一○五八八二七一　金幣二四四三七四○銀條紋銀三六八九二二六　銀幣二八六九四二九二　以上金銀二項總數四千五百四十一萬五千五百二十八兩 
　　按是年中國金銀泄諸外國者總計合規平銀二千四百餘萬兩 
[西報譯要]  
　　日報對於中日交涉之言論　字林報載初五日東京電云日本各報兹復申論日本政界不欲承允中政府之議將中日滿洲交涉移由各國公斷 
　　中國駐美公使演說　泰晤士報載同日紐約電云中國駐美公使伍廷芳近在某處和平會演說謂中政府即以擴張陸軍爲務其志僅在保衛邊圉斷不主張侵略政策蓋中政府顧重列强友誼且欲擴充海外之商務故也 
分類新聞 
政界 
[部咨籌借商民欵項之辦法浙江]  
　　度支部近因清理財政嚴定各省借債辦法以各省辦理要政須用欵項前經酌定限制凡擬借外債無論何種事項如何急需非將其種種原因及押欵抵還利息定期各情詳咨部中由部中核准不得率行議借已通行照辦在案惟上項辦法係事指限制私借外債而言至於籌借商欵及地方債欵則不在此例但每遇議借商欵及地方欵亦宜詳報部中立案如果所辦事業毫無把握則將來取償必不容易失信用於商民有斷然矣即如粤省所借商債若隄岸工程製造士敏土廠等已經報部核查外其餘有無借商民欵項其數目辦法如何均須於此次清釐財政時彙同核查并先於統計表册註明報部以憑酌奪等因現已咨行浙撫遵照矣 
[桂撫移駐南寗之籌商廣西]  
　　廣西巡撫移駐南寗一事政府與張堅帥幾經電商而張相國終以鐵路不通兩處不能兼顧爲慮已諭張堅帥酌量辦理矣 
[籌議官買烟辦法湖北]  
　　湖北禁烟公所司道刻因全省種烟地畝雖經出示改種他物猶恐刁狡之民藉口難以改種任意違玩致釀成意外之變爰議將不能改種植物地畆由官收買按原契數目給價現正妥議辦法 
[會禀遂安械鬭詳情浙江]  
　　督帶金衢嚴三府統領沈棋山及遂安縣知縣鍾靈會禀省憲文云章吳兩姓爭水互鬭斃命損壞窨洞照舊修整一面勒令交兇繳械賠償當經兩造各具遵結附卷旋據章吳兩姓僅將鎗械繳案餘均違抗不遵復蒙前本府迭飭催令提訊勒交正兇其吳姓被燒各物亦飭章姓賠償一面札委焦照磨督催下縣無如該兩造托故推延以致今正又復尋仇滋事似此仇讐莫解幾等蔓草難圖總之此案起釁根由實因爭水以致械鬭互傷各命督帶知縣即於本月十一日會同前往該處詳細勘明拆毀情形即傳兩造管水首頭章自南吳鍾寳曁兩姓耆紳詢據供稱此處水道同有舊章立法盡善照舊修整保無後患當卽飭匠將該處損壞石磡窨洞砌遵照舊章連日督同修理一如舊制查章吳兩姓歷來向章該處田畆左近别無水源全賴上游大塘之水灌注於下游水口横築石磡一條磡左砌石爲磡右設有窨洞塘水至此分支由磡面凹處東注吳村磡右窨洞西注章村如遇大塘放水前一日將窨洞閉塞統由磡面東西分瀉如逢大塘閉水後一日將窨洞拔開兩造水利均沾歷無爭競今仍遵舊例修整堅固日後可保無虞各具管水永遠尊守切結附卷至兩造交案各犯迭次研鞫供均游移含糊雖兩造互指爲頂替然亦均無的供旣不敢徒事刑求致滋寃濫亦不肯聽一面之詞使罪人漏網惟有切實研審總期情眞罪當方無枉縱 
[擬辦四鄉巡警杭州]  
　　仁和縣李大令思澄通禀上台文云巡警爲内治要政現在預備立憲並有限年辦理之文且值裁撤清鄉各處盜風未靖時聞竊却夜警官嚴實有不能不辦不可不辦之勢縣屬四鄉巡 
 
 

Page 11

 
 
警如三塘臨喬司塘棲湖墅艮山門外等村鎭業經先後分設警局三區開辦以來尚能遵守章程實事求是詳細辦理情形現經會委禀報其上塘臨平一區照章應改設巡官惟迭據該處紳民函禀管帶徐弁紹田巡緝認眞羣情悅服似可無庸另派以順輿情擬請巡警總局憲加札委辦藉專責成而資熟手下塘塘棲一帶業已派設巡官容由知縣會督稽查認眞考察其湖墅艮山門外兩區密邇城隅向由巡警總局憲提議改由官辦派設巡官以歸劃一其餘四鄉村鎭均須因地制宜按照章程一律辦理惟是衝繁偏僻各地不同若驟予派官設局非特財力未逮抑且佈置難周自應量爲變能前由知縣照會紳董視各村市户口多寡或劃一市爲一區或併數村爲一區每區選募壯丁十人或二十人由該紳董宣講教練預備警察無事則每區止雇二三人給以警服工食日夜輪班常川巡察餘人各安本業不給工資有事則鳴鑼號衆聯合兜巡工資仿照救火會每次事後酌付不給衣棍免滋事端如此則平日不致虚縻臨事仍收實效似屬有備無患簡而易行雖各鄉風氣未開規模簡陋不能如省城之星羅棋布秩叙井然而資其習慣即可由預備而實行稍寛時日或得漸臻完善仰祈察核俯賜批示祇遵實爲公便 
交涉 
[日人寄寓東沙之狀况廣東]  
　　粤督聞有日人寓於惠州迤南海面之東沙即派員乘砲船及稅關船前往查驗刻已稟覆謂砲船等停泊該島四日之久果有日旗飄颺空際又見有鐵軌埔頭以便落貨土産堆積待船到運且屋宇林立島出海面高約四十尺該員登岸見日杆高立上書（明治四十年八月）約在十八個月前蓋記所到之日也問島中日人誰遣至此並索取文件閱視日人不答惟言是日人尋得當屬於日本云云島上向多秋鳥其羽甚珍貴今因捕捉太甚鳥皆遠去已無一存惟海産珊瑚甚富 
[京奉南滿聯絡車票事宜奉天]  
　　京奉南滿兩路頭二兩等聯絡車票在兩路著名車站發售但三等票面南滿路線内只有長春一站發售其餘各車站迄今均未能實行是以三等車客頗覺向隅南滿公司有見于此日前特派員赴津與京奉鐵路局磋商除長春車站外在四平街公主嶺開原等車站亦均發售三等聯絡車票以便行旅刻已妥定日内卽將實行矣 
[俄人暫停出租地基奉天]  
　　哈爾濱俄人徵收各稅華商多不承認近日聞俄人擬將路界内地基暫停出租若華商認交稅項方准租賃否則將各華人所佔之地盡行繳回 
軍界 
[派員查勘沿江砲台鎭江]  
　　江督端午帥以沿江一帶匪黨充斥防務不可不嚴特派長江四路砲臺總統徐吉雲軍門馳往鎭江江隂吳淞等處查勘砲臺以資整頓初五日清晨軍門乘策電兵輪抵鎭暫駐行旌會同駐揚鎭巡防步隊統領周錦堂協戎詣象山雩山焦山圌山都天廟各處砲臺詳細履勘嚴密佈置並校閱守臺弁兵水旱兩操聞各兵形式精神尚覺完美頗蒙軍門嘉許 
[部員校閱之預備鎭江]  
　　江南陸軍第九鎭徐固卿統制以陸軍部定于三月派員南下校閱通飭沿江各標營將内外塲功課認眞演習純熟以備届期閱勘等因駐鎭三十五標統帶李文升已奉札飭遵矣 
[嚴訊私帶軍火炸藥廣東]  
　　二十六日海關慶稅務司函送私帶火藥炸藥匪犯一名到警署訊究因是早海關某洋員在江通澳門火船查緝該犯已落小艇即在艇内搜出竹籮一具籮内上面貯鹹魚數尾下面裝載火藥二十五斤炸藥六十八筒每筒四寸餘長銅帽二罐藥引二綑銅帽子十五罐連人一併逮案昨經問官嚴訊据供吳章二十五歳恩平人在澳門朱昌記雇工日昨澳門返省該竹籮係同落小艇人客之物不關已事分已逃脫堅不認供問官以其狡供着罰跪數小時俟覆訊明確澈底嚴究 
學務 
[札撥總教育會經費浙江]  
　　浙撫增中丞日前札行藩司略謂據浙江教育會呈請酌撥官書局經費當蒙批准在案嗣因創辦圖書館以該局經費全數撥用敝會所請酌撥之欵虚懸無着而會所開支在在須費旣無的欵補助將有不可終日之勢續請飭司酌撥數千元以資挹注等情到本部院據此該總會爲全省教育機關不能不寛籌經費以圖發達現官書局欵項已全數撥歸圖書館應候現設之官紙局餘利項下酌量籌撥以資維持仰該司會同官紙局妥籌詳報 
[萬年爭欵興學江西]  
　　江西萬年縣貢生方之屏等以該縣采芹會公欵請撥作興學經費等情具稟藩轅奉陳方伯批禀悉查此案昨據署萬年縣許令以此項采芹會租穀四百餘石應由訓導專收以示體恤等情具詳到司當經批准辦理在案兹該生等復以此項租穀向爲培植本邑士子之欵應仍撥作興學經費且謂許令係挾嫌詳復藉以蹂躙學界等情齗齗與爭究竟該生等所稟各節是否盡實以及許令原詳是否允協仰候批飭饒州府查照前令批行事理督同新任萬年縣再行確查情形秉公議擬具復以憑核奪 
[禁止學生請假山東]  
　　農業學堂日前牌示各學生云案奉學憲轉奉學部通行新章内開學堂假期奏章本有定限不得意爲增減亟應申明定章通行各學堂凡例准假期之外不得無故請假並責成該監督堂長年終造送功課册彙呈該管學務衙門以備稽核畢業時應計算在堂功課日期並核算實在鐘點與定章相符始准畢業等因奉此查學堂規定學科每日數門均勻編排互相補益應恪按鐘點齊集聽講方無荒曠凌躐之弊况近奉學部復定有曠課扣分專章各學堂均已實行若每日上課不全定當照章核扣分數於各該生畢業成績難免減色本監督到堂未久首注意於内堂功課曁農林蠶等科外場實地練習良以學堂功夫由銖積寸累而成稍間斷則不能貫聯必時習然後有興味教育之精神全基乎是斷不容絲毫寛假爲此牌示全堂學生遵照嗣後非有要事不准無故請假倘實係因有要事請假亦須於假條内聲明事由每日 
 
 

Page 12

 
 
各門功課俱應全上不准短缺一門本監督每日親到講堂操場試騐塲稽查勤惰併責成監學分門列表註明缺席鐘點如有請假按其時日之久暫核實扣减分數以符定章諸生等以求學爲首務切宜珍惜寸隂力求精進其各勉旃 
實業 
[浙撫通飭查提公欵入股浙江]  
　　浙撫增子帥通飭各屬文云查光緒三十四年四月初九日准全浙鐵路公司咨呈當經馮前部院札飭布政司通飭各屬一體遵照乃至今未見一處詳復以本有之公欵購至急之路股浙人辦浙事實公理所難辭何以置若罔聞視同秦越公司前後兩咨言之甚爲痛切稍知利害者必當聞風而興當仁不讓相與恊力同心贊助路政至於各處存欵或者辦法不同是在有司與本處士紳通盤籌畫切實經營雖此時官利稍微不無虧損事貴遠謀人所共諒行見路工大竣枝幹皆通紅利日增詎有限量云云 
[商會總理被撤安徽]  
　　天長縣商會總理宣煒迭次干預釐捐意存反對又因族人宣燾毆差一案本與商會無涉乃亦任意抗庇並以個人私事擅用商會圖記牒詢理由實屬越俎多事現經該縣紳商公禀勸業道核辦且以該總理與部章年届三旬及設肆經商已歷五年之資格不合請飭撤退等情童觀察刻已據情詳請皖撫轉咨農工商部查照一面批飭天長縣傳諭商界照章另選公正合格之人接充 
[錫金農會成立常州]  
　　周舜卿觀察回錫發起開辦錫金農會於本月初五日邀請城鄉紳董及四鄉耆老假座錫金商會集議到者一百數十人午後四時開會先由周舜卿君宣布開辦農會緣起次錫金兩邑尊演說次來賓演說次選舉職員全體公推周舜卿君爲總理議定在錫金商會附設事務所即日妥訂章程稟部立案先從周新鎭入手開辦其餘各鄉村鎭以次推廣 
雜記 
 [P肇錫嘉名之韻事廣東> 
　　羊城李顧思堂殷户近誕一女思錫嘉名特出潤單徵請文人代擬其體例係擬一名一字以伊女與母同月同日生者取義爲佳或别有新頴者亦不必拘泥計開正取一名袍金十六元備取十名每名筆金一元佳章請寄佛山多寳堂代收郵費自給准三月初五日截止亦可異矣 
[調易總辦兼理財政江西]  
　　江西調查總局總辦張玉叔觀察現奉馮中丞札飭赴巡警道新任而調查事繁難於兼顧經馮中丞札委黄觀察仁濟爲調查總辦曹觀察樹藩爲會辦並兼清理財政局事務 
清談 
[某縣初選當選之甲乙丙]  
[初選當選之某甲]  
　　某甲者某科舉人也年未滿三十有硃卷可証松郡輿論譁然謂甲於投票之先極力運動爲審查員時於城西一帶之患有消極資格者將就入册以賣其歡心故此次得以當選後聞年歳不符益不謂然因有起訴之說或曰初選當選人乃複選之選舉人非即複選之被選人也據此以論甲之被選固無不可然甲之目的則注意在複選之當選所爭在複選權也故爲事前之運動且甲曾揚言年歳不能憑官册用意已可槪見其實即不憑官册實年亦未滿三十也尤可怪者華婁選舉人名册分兩項上項年在三十以上者列入有選舉權及被選權内下項年在二十五以上三十以下者列入有選舉權無被選權内而甲之名則煌煌列在上項說者謂非調查員無心差悞云 
　　按某甲如僅欲爲初選當選人則何必定欲增添年歳而聲明官册之不足憑其用意固可想見然以事實論則松郡人士之之憤憤然欲起而反對者亦不免有所誤會蓋此次選舉係採用複選法局章解釋複選謂先由選舉人選出若干選舉議員人更令選舉議員人投票選出議員然則初選僅選舉複選投票人爾且局章又明言所謂停止複選權者停止其被選爲議員之權據此則某甲初選之當選固無妨礙而松郡人士之所以誤會者其咎又在辨理初選者之誤會章程該縣與同城之某縣所發選舉人名册均先强爲分别（如上述之兩項）且並不聲明松郡人士誤以此爲據故致有起訴之議云 
[初選當選之某乙]  
　　某乙者松郡舊社會之紳士也於未投票時徧謁其親戚效毛遂之自薦有費姓者與有瓜葛親已當面囑託後被前所稱之某甲運動去甲與費亦有襟帶親乃大憤由是逢人便說某甲之年歳若何不及格並若何種種運動云 
[初選當選之某丙]  
　　某丙者調查時因吸烟除名後以請驗而復權者即前報所謂請五十元監察費者是也其運動之法遣其子四出演說每演說必直呼乃父之名曰可舉或某丙親自赴鄉演說請點心作東道主甚忙由是五十碗爆魚麫之名徧傳人口初選日丙任監察員職每於投票人寫票時必立於案旁監視見有不敢正視者則蹀往來於案側斜目偷覷故於未開票之前外間早已喧　某人舉某人某人得票最多某人得票最少某人得票若干幾於通城皆曉然則非某丙之有心暗記與其宣洩旁人何從知之乎選舉章程第一百一二條之罰則某丙亦曾見之否并聞某職員云丙所得之票大半字迹歪邪嫩率幾不成字者則其被動者之人格亦可見矣 
　　記者曰某縣初選當選僅七八人耳城内外得五人其餘則舉自鄉鎭者而城内外五人中其三人之人格已如是吾初喜諮議局之成立也今若此吾欲哭 
[婁縣初選紀事]  
　　婁縣行初選舉除監察員外又有所謂帮察員者除管理員外又有所謂招待員者先期於上月三十日初選監督某令約同監察員管理員帮察員招待員數十人合撮一影以誌光寵届投票日恐放棄選舉權者之多也用差保赴近鄉按名傳選舉人鄉人素畏差保如虎見之大駭恐不到必遭奇禍於是冐雨到投票所至則不能執筆書姓氏皆交白卷而返聞該縣廢票中曳白者約數十票大半均保差保傳來者 
　　迨開票日唱名時怪誕不依式之樯紙不勝枚舉有書某相者有書某君者有書職銜者有不成字者最奇者有一票大書特書曰林增鑑老爺 
　　開票畢稽覈票數忽缺五紙现三檢點不得各職員大駭相顧眙初選監督亦躇蹰莫展一策搜查兩點餘鐘上燈後初選監督忽若有所憶急取案上某項簿册翻閱則所謂五票者摺疊在簿册中始相視而喜如釋重負 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行初選舉開票]  
[江蘇蘇屬（蘇州長元吳）]  
　　前紀初四日長元吳開票情形兹悉是日元和章練塘一區票匭直至六下鐘左右始行到署開筒畢事爲時已晚其三縣當選者姓名票數早紀前報兹將元和次多數照加倍額錄如下　江衡十六票　顧兆釐十三票　金國楨十一票　沈思籛十一票　夏康保八票　祝秉綱七票　蔣鴻元七票　陳希濂六票　陳世基五票　陳昌壬四票　陳世培四票　張鳳崗四票　萬文煥四票　高尚謨四票　金曾炘三票　王笏三票　又長洲縣有監察員因初一日在鄉區監察投票該員本有選舉權於初二日進城面禀初選監督應行投票經監督特准投票給票一紙致與原票數目不符特多一張開票時並未聲明在前現聞有人唆訟　又吳縣木凟鎭票匭開票完畢後復核票數亦多一張票匭雖封鎖當未開時彷彿私行開過此亦一大疑團也 
[又（松江奉賢）]  
　　初四日奉賢初選舉開票當選者（以二十七票爲當選）朱家駒七十二票　楊士魁四十一票　孫熾昌三十五票　陶望侃三十票餘不及格定於初十日重行選舉 
[又（松江南匯）]  
　　南匯合邑選舉人共二千二百三十七名投票者一千五百五十名放棄選舉權者六百八十七名以應得當選人廿六名分派每人得票三十張爲及額初四日在明倫堂開票上午七時起至下午四時完畢一切開票事宜官紳分任秩序整齊檢出廢票六十四張共計初選當選人及額者十三名尚有缺額十三名應將得票次多數者加倍重行選舉由初選監督王令定期初九八句鐘原集各投票區重投仍以選舉人名册爲入場劵十一開票兹將當選十三名先錄於下　秦始基（亮臣）一百五十一票　朱祥紱（子灝）一百二十九票　張仁庠（鋤生）七十六票　謝起鳳（怡生）七十一票　黄廷珍（菊坪）六十九票　顧忠宣（旬侯）六十票　胡咸章（可貞）四十三票　錢瑞璸（子蔭）四十一票　黄炳奎（月波）三十八票　馬戴仁（亦昻）三十八票　顧德鉞（可均）三十八票　龔源本（曉江）三十四票　傅恭弼（佐衡）三十票 
　　應選次多數人名列下　夏祖庚（逸帆）二十七票　黄報廷（祉安）二十六票　陶元斗（賓初）二十三票　江瑞梁（載卿）二十一票　黄頌庚（蓮峰）十七票　徐守清（耐氷）十六票　葛學文（靜研）十六票康廷佑（庸生）十五票　杜應龍（象飛）十四票　孫鴻喜（叔英）十四票　胡世英（夢周）十二票　奚世幹（挺筠）十一票　王嘉福（雨舟）十票　張伯尚（雪洲）十票　瞿鑫（滌生）十票　潘光澤（時若）九票　嚴超文（鳳山）九票　潘鍔（伯廉）九票　王化南（季坤）九票　唐宗義（序賓）八票　王樹屏（竹南）七票　孫學勤（秀淇）七票　陳光鑑（燮經）七票　周鵬（翼雲）七票　凌雲湘（秀千）七票　張國棟（柱唐）六票　除右開二十六名外不得另舉他人 
[又（松江青浦）]  
　　青浦於初一日初選舉共投一千零四十二票照額計算以二十四票爲合格初四日在明倫堂開票自上午八時起至夜分十時始畢合格者僅得七人按定額尚缺十五人遂遵章將得數較多者加倍開列姓名内有同票者九人由監督當場抽籤决定四人共得三十人除當夜宣示公衆外復即榜示各區定於初七日在原有投票九區令原投票人就所列姓名内再行投票兹將當選者姓名列下　張家鎭四十六票　黄封三十九票　張之珍三十七票　陳珍彝三十四票　朱光輔二十六票　金詠榴二十五票　席淦二十四票　 
　　次多數姓名如下　沈樹敏二十二票　張毓英二十一票　李家驥二十票　張筠十九票　蔡鍾秀十九票　徐宗德十九票　孔繁邦十八票　何繪書十七票　許啟秀十六票　凌官爵十五票　康寳淦十五票　錢學乾十四票　施恩霈十四票　票田昌鼎十四票　許啟琳十三票　朱履中十三票　陳作成十二票　吳炳熙十票　陸徵祥十票許其榮九票　蔣夀祺九票　金潤九票　查書銘八票　黄恩煦七票　俞清鑣七票　沈彭年七票　錢雲裳六票　徐申錫六票　張維翰六票　高藴玉六票 
　　青浦選舉調查事務所自上年十月念一日開辦後現已裁撤共計用洋一百七十二元四角小洋十角錢二百五十一千三百八十八文業由錢所長開單禀報監督核奪 
[又（鎭江丹徒駐防）]  
　　丹徒曁京口駐防同於初四日開票丹徒當選者十六人駐防當選者十人分錄如左 
　　丹徒　趙宗抃　吳佐清　吳平錡　尹克昌　陳慶年　潘錫康鮑心增　楊邦彦　茅謙　劉世榮　吳兆曾　曹汝金　趙容曾王樹勳　王恩佩　仲京生 
　　京口駐防　崇檏　延祥愛仁　奎照　桂芳　恩厚　恩沛　有鴻　炳寛　旭朝 
 
 

Page 19

 
 
[又（太倉州鎭洋）]  
　　初四日太鎭初選舉太倉州在義倉開票實到七百四十四人應選出初選當選人十二人計三十一票以上當秘選出一人當日僅得初選當選人五人　閔元燮七十二票　陸祖　六十四票　許承岳五十四票　趙金傳五十二票　金承望四十六票當選　鎭洋縣在明倫堂開票實到四百九十人應選出初選當選人九人計二十七票以上當選當得初選當選人四人徐蔭階五十一票　洪錫範四十二票　郁宗欽三十三票　洪保嬰二十九票當選其餘不足之數已由兩初選監督將次多數姓名較應選出之數加倍榜示各區定初七日重行選舉 
[又（太倉寳山）]  
　　寳山縣於初四日開票計當選者八名缺額五名准初七日（今日）重行投票兹將第一次當選者錄左 
　　潘鴻鼎四十二票　袁希濤三十七票　施賛唐三十七票　錢衡銓三十六票　朱詒烈三十二票　張福辰三十二票　李維勳二十七票　錢衡璋二十四票 
專件 
[安慶府複選舉事務所職員名單]  
職務　　　　姓　名　官　階　　　　　　　　籍貫 
複選監督　　豫　咸　安慶府知府　　　　　　漢軍鑲藍旂人 
正参議　　　洪思亮　前浙江衢州府知府　　　安徽懷寗人 
　　　　　　趙曾重　翰林院編修　　　　　　安徽太湖人 
叅　　　　　姚永概　舉人安徽高等師範監督　安徽桐城人 
　　　　　　劉廷鳳　江蘇候補道　　　　　　安徽潛山縣人 
　　　　　　陳衍庶　分省試用道　　　　　　安徽懷寗人 
　　　　　　吳傳綺　前湖南永順府知府　　　安徽懷寗人 
　　　　　　余　楶　民政部主事　　　　　　安徽懷寗人 
　　　　　　方履中　翰林院編修　　　　　　安徽桐城人 
　　　　　　吳爾梅　安徽警務交通科員　　　安徽宿松人 
代　表　　　郝繼貞　即用知縣　　　　　　　直隸内邱人 
庶務兼會計　劉青選　候補直州同　　　　　　河南密縣人 
投票管理　　錢瑞芬　候補知縣　　　　　　　江蘇武進人 
　　　　　　張聖泰　候補直州判　　　　　　河南寗陵人 
開票管理　　崔式堅　候補府經歷　　　　　　山東荏平人 
　　　　　　張蔚文　候補州同　　　　　　　河南固始人 
監　察　　　潘　淇　選用知縣　　　　　　　安徽桐城人 
　　　　　　張燦奎　舉人河南庫大使　　　　安徽宿松人 
　　　　　　宋　晟　拔貢州判　　　　　　　安徽望江人 
　　　　　　劉步元　前江西崇仁縣知縣　　　安徽潜山人 
書　記　　　韋　經　附生　　　　　　　　　安徽太湖人 
　　按安慶府豫太守咸對於複選事宜聞頗愼重署内早設複選事務所逐日邀集官紳互相研究不憚煩勞近因複選臨通事務繁多署地不敷辦公閏二月初一日將事務所移至署西兩廣會舘聞是日任事官紳於下午一點鐘仍到所研究一切至天晚始散並悉所有職員俱係義務云 
本埠新聞 
[蘇撫查提莊主股本]  
　　蘇撫以元源莊倒欠公欵甚鉅查某某等莊及某冶坊等亦有該莊主股欵在内爰飭滬道飭縣查提歸公分攤 
[釐局存放欵項之眞相]  
　　昨日午前滬道親提元源莊主沈上之司帳趙松坪到案審鞫沈供據商會報告收到本埠銀三萬五千兩烟台銀一萬二千兩本埠尚有銀八千兩即日當可交案已有五萬五千餘兩至釐捐局之欵實係私欵該局稟知撫憲祇稱四萬然考查賬簿利上滾利共有五萬五千兩惟餘利不歸局中公欵另立蘭記抑記兩户訊之趙供詞相同觀察命將商會所呈帳簿當堂着沈趙二人指出蘭記抑記及釐捐局存欵之帳沈即一一指出觀察隨用硃筆將帳標出候詳復撫憲核示判沈仍發縣收管限一月内料理如違解省訊追 
[　　蘇撫陳伯帥以上海南市大達公司輪步碼頭係由張殿撰等於光緒二十七年間禀准創設原定章程不附洋股凡有輪船裝運貨物槪照定章繳納釐稅一切辦法甚爲美善現聞有出租日商大阪英商鴻安公司停輪之事殊與原議不符惟刻下所擬出租洋商究竟如何宗旨所有輪船裝貨應完内地釐金是否仍照原定章程辦理均應查明核辦爰於日前札行滬道轉詢張殿撰查明聲復 
[南匯縣攤派賠欵]  
　　金源興釣船去年裝運上海美日兩商麵粉火柴在南匯海灌擱淺被搶一案現經該縣勒令灘民賠洋二千八百八十餘元内應攤派美商損失貨洋二千二百七十六元船户另星等物洋三百二十六元日商損失貨洋二百八十五元業已解請滬道代爲分送美日兩領事轉給兩洋商具領完案 
[兇犯未能指實]  
　　匪徒夏天生（即小榮福）吳品山（即何阿炳）趙阿福（即江阿福）於去年除夕至河南路宏茂昌襪店圖刦未成戳斃華捕毛九康由探將三人拿獲解廨收押在案昨晨由探傳襪店夥劉全榮屍妻毛蔣氏及曾經受害之謝仁才龔子祥陳伯卿萬忠餘沈阿弟陳仁先等到廨質訊先據包探稟稱自去年十二月到今該匪等在英法兩界持刀搶刦約有數十起現查得黨與共有九人其三人已經拿獲請爲澈究劉全榮供是晚有二人入店以購襪爲由希圖搶刦旋見暗差巡捕到來外間有人喚桂榮名字二人即去惟不能指認尸妻毛蔣氏供丈夫被該匪等戳戳時婦人並不在場不知詳細惟求伸雪陳仁先供稱伊父陳鳳生去年除夕在河南路被該匪等搶去洋三十餘元並被戳傷後脇於今正初九日身死請爲嚴辦沈萬陳龔謝五人均供被該匪等搶去財物沈被刀傷判將三匪還押候函請上海縣蒞廨會訊 
[粤路股東注意]  
　　上海粤路股東代表吳兆曾由粤致上海共濟會電云公司允查帳後繳股乞通告各股東 
 
 
] 

Page 20

 
 
[城内]  
[盜犯充軍]  
　　去年搶刦南碼頭勝奎家之 
盜犯奚畹章等十三人先後拿獲解縣由汪前令訊供擬罪詳報上台在案兹奉到回文命將奚畹章周衛韓吳海春楊阿二充發陜西潼關廳王春山張山充發福建浦城縣劉天保充發甘肅連州爲軍李大令奉文後立即備就文牘於昨日諭令捕頭徐文愼選幹夥押解起程 
[霸吞借欵]  
　　張朱氏前日至一路巡警分局禀控孫叙良曾於前年將老北門内十二舖地方房屋一幢向氏抵借洋三百元方單紅契俱全言明每月利洋四元兹孫叙良已於去年十一月病故結至前月底止共計利洋五十六元婦人向伊家屬索取被叙良之兄孫阿發即縣差謝慶出爲霸吞今將方單契據呈電求提究追昨奉游巡官批云據禀各節仰候甲飭協同中証先行理處否則再予提案訊究可也方單租契存核 
[領回股銀]  
　　滬道蔡觀察昨出牌示云業據職商湯承銘等禀控孫直齋創辦恒裕錫箔公司騙吞股款抑勒留難等情一案當經批示並移請商務總會核案飭遵去後兹准移復據孫直齋復稱恒裕錫箔公司股份早由經手售出之人陸續收回目下核計已達九成五矣僅有二百數十股尚未領銀一俟持據來取即可付給復請查照飭令湯承銘等持據向孫領取等因到道准此合行牌示爲此示仰該職商湯承銘等遵照毋違 
[收租興學]  
　　龍華鎭紳吳紹基黄步蟾昨至縣署禀稱本鎭龍華寺前面有地一方約十餘畝每年三月間香信時或搭蓬售賣茶酒或設攤販售熟食向不収取攤費租錢現緣本鎭蒙養小學堂經費支絀擬向各攤收取租金又資興學環求給示曉諭等請李大令諭候批示祇遵 
[官事]  
　　翰林院侍講學士朱福銑　候補道能希齡　蘇省飛划水師巡防三營管帶沈葆義昨均到道拜會禀見　　上海　捐局丞員候補知縣陳廷植禀知由蘇回滬銷假　新委一路一區副巡官補用巡檢吳鼎勳到道禀謝並禀知今日到差 
[南市]  
[騷擾不堪]  
　　楊家渡裡街萬和樓茶館主徐阿根每夜招人開唱花鼓淫詞聽者甚衆前日有貼鄰德泰麻袋店夥王錦裕即小麻皮進内聽唱乘機與住在茶館後屋之施阿瑞之姪女調笑經施撞見面斥因而互毆王心不能甘又於初三夜紏同落差巡士林運山周祥生等前往報復旋由站崗巡士將施及王阿妹王錫林奚仁德及兩巡士一併拘解工程局經陳裁判傳同徐阿根王錦裕研訊明晰判徐戒責二百下將店發封王錦裕罰洋三十元充公施戒責五十下與兩王及奚交保開釋巡士周祥生由警務處飭記大過一次林運山革卯逐出以示懲儆 
[黑暗世界]  
　　大東門外直街等處所設電燈久不揩擦黯然無光兹由該處各店舖禀准總工程局轉請電燈公司趕緊修理 
[扭控司帳]  
　　恒裕米行執事顧秀莊扭司帳朱子卿至工程局控被欠交股本及宕帳共銀一千九百餘兩陳叅軍判朱交保出外著自投商務分會邀請董事理處 
[查對帳目]  
　　源茂米行執事劉鴻芝將跑街夥陳子元扭至工程局控被私收帳洋九十餘元判交保同往各户查對帳目 
[船户被控]  
　　瑞昌米棧夥楊麗村控船户張文發等三人前允代裝德清縣漕糧取去水脚洋四十元米袋四百三十只至今避不承運圖吞水脚昨經工程局陳叅軍訊明判張等交保將洋及米袋一併交還 
[閘北]  
[私語]  
　　騎巡隊前晚出巡見雲王氏與向爲金業之葉鏡彜在途私語情甚可疑拘至總局經汪裁判略詰數語交保斥釋 
[小火]  
　　前晚四句鐘時公益里合肥李公舘失火經四路二區巡士等帮同救滅僅焚燬床帳檯凳等物房屋未損 
[英租界]  
[移傳要証]  
　　奚徐氏在上海縣署控告著名地販陸道生冐充官場串吞田單案内之要証徐鳳梁住居租界由縣移廨昨經差探將徐傳至公堂判過堂候訊 
[須憑見証]  
　　美商公利洋行用人施春豪控陳福昌不還借洋昨日午後由廨會訊施供陳於光緒卅三年四月間央中陳椿茂借去洋一千六百元延約不還請追訊之陳福昌供此欵係施囑買瀏河三茂醬園股份未成計用去酬勞費洋八百元尚欠八百元求請寛限料理判陳交原保候見証到案再訊 
[仍未定斷]  
　　英商華章造紙公司控林俊耀舒海潮不還貨銀昨日午後由廨復訊原告延愛律師代表請追林等延穆安素律師到堂聲稱此案已蒙堂上訊明請爲核斷判林等仍交原保候會商再核 
[無晝無夜]  
　　王夀康烟間屢次違章深夜賣烟昨由捕房查悉飭探將王傳至公堂請究判罰洋十五元充公 
[失火罰鍰]  
　　廣東路乾泰銀樓失火後由探將店主毛子祥解廨訊供各情已紀前報昨日復訊毛延律師到堂代辯中西官以情實可疑判毛罰洋一百元充公了案 
[難免賣娼]  
　　徐王氏控麥海泉將已賣婢女麥巧四領回藏匿昨由公堂會訊徐王氏供憑媒出洋三百餘元賣麥之婢女巧四爲兒妾巧四來家祇十日麥即領回藏匿請究麥供因其家極不規矩雇人教婢唱曲意圖轉賣爲娼是以領回訊之麥巧四供自到徐姓家即令學曲唱歌主人恐被賣娼是以喚回並非私逃求察中西官以兩造各執一詞判麥存捕房洋三百元交保巧四暫留濟良所候查明再核 
[誘姦婢女]  
　　天祥洋行買辦唐仲良控粤人郭阿旺王友廷誘拐十五歳之婢女旺喜及幼婢彩雲同至天潼路五百九十二號屋内與旺喜姦宿等情由探一併查獲昨解公堂訊究唐投訴前情訊之郭阿旺供認仁旺喜犯姦判押西牢九月期滿逐出王友廷訊不承認判押四月彩雲著唐領回旺喜發棲流所留養一年期滿擇配 
[何止一棧]  
　　趙阿渭開設客棧勾引婦人錢葉氏與陳新寳犯姦由探查獲昨解公堂請究判趙枷七天押三天氏與陳一併開釋 
[從寛發落]  
　　粤婦劉吳氏因將嫡子三弟凌虐受傷經公堂判氏收押半年三弟發棲流所留養任案兹由廣旋公所禀請滬道飭廨從寛發落因於昨日提氏復訊判氏改押三禮拜並罰洋二十元三弟准其親屬領回代養 
[法租界]  
[是否水販]  
　　張陸氏控俞蔣氏王朱氏串拐六歳男孩售於粤人王祖成一案昨又由廨提訊原告禀稱王祖成素爲水販曾經英公堂辦過有案務求嚴追王供實未買過小孩亦未被英廨辦過求察訊之朱弑仍不供認蔣氏稱該孩實由崇明阿福拐賣於王祖成會同原告前往指認後因王置之不睬故未入内判王仍交原保候函致英公堂查明是否辦過有案再核俞王兩氏還押 
[棄妻取子]  
　　粤人黄慶桂黄陳氏拐帶小孩三口在飛鯨輪船被獲後曾由王世旺遞禀以陳氏是伊妻子求請給領已紀前報昨晨由廨傳訊王稱陳氏實係小的之妻小孩卜海確是親生惟陳氏不應帶孩至船與黄交接求請斷離卜海給予小的領回以續後嗣聶司馬准之判該氏斷離押捕房一年黄收押三年卜海給世旺具領完案 
[船主罰洋]  
　　浦灘公館馬路公司碼頭向章不准停泊各項船隻近有某洋行駁船玖艘在彼停泊經捕房禀由公堂將船主金阿五傳案判罰洋十元其餘三船亦各罰洋十元充公 
[美租界]  
[電車傷人]  
　　二十九號電車昨在北蘇州路撞倒周洪春之小車周跌傷右足投報捕房請爲查辦 
[汽車肇禍]  
　　某西人之汽車昨在北四川路撞倒行人某甲稍受微傷當由該西人車送醫院請治 
[私售洋酒]  
　　蓬路某法人酒店私售洋酒昨被探捕查見禀知捕頭轉禀法領事飭傳該法人至署判罰洋十元 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫咨憲政館籤註新訂刑律草案文（十）（一）（續）]  
　　計開分則各條 
　　第八十八條　凡加危害於乘輿車駕及將加者處死刑　按加危害於乘輿車駕罪大惡極今緣坐已廢僅於本犯之罪處以死刑其知情同謀者如何處置未經載明似仍應特别規定處以重刑未便照尋常首從科斷至死刑照總則擬專用絞刑然於大逆無道犯上作亂之徒鷹定斬决罪名以重綱紀請再釐訂 
　　第八十九條　凡因過失致生前條所揭危害者處二等或三等有期徒刑或三千元以下三百元以上罰金　按君主爲神聖不可犯中外所同豈可玩忽而出於危害之一途因過失而生危害其事究屬罕見攷日本刑法亦無此條文惟有對於天皇三后皇太子有不敬之所爲者處以三月以上五年以下之重禁錮附加二十元以上二百元以下之罰金今本條所謂過失者殆即本此玩原註　　云偶近乘輿天威咫尺進退失其常度出於過失究與大逆有問云云似可謂之過失之不敬不必仍跟前條所揭危害者言之應請再加考訂 
　　第九十條　凡加危害於帝室總麻以上之親者處死刑無期徒刑或一等有期徒刑　按帝室綢麻以上之親與乘輿車駕有間凡有加危害之事處以絞刑尚可至無期徒刑或一等有期徒刑似應聲明如何情節較輕可酌減爲無期徒刑又如何情節更輕可減爲一等有期徒刑以資遵守而免趨避 
　　第九十一條　凡因過失致生前條所揭危害者處四等以下有期徒刑拘留或一千元以下罰金　按此條於帝室緦麻以上之親或因過失而生危害似尚可言旣係過失處四等以下有期徒刑拘留亦可蔽辜惟云或一千元以下罰金想是易刑臨時酌定不處四等以下有期徒刑拘留即專用罰金抑科徒刑拘留並附加罰金請再註明 
　　第九十二條　凡對於乘輿車駕有不敬之行爲者處二等或二等有期徒刑對於　太廟　皇陵有不敬之行爲者亦同　按九十一條於乘輿車駕因過失而生危害即是過失之不敬尚係出於無心本條則直有不敬之行爲原註指明言語文書舉動而故意干冐乘輿之尊嚴其爲不敬實甚至於　太廟　皇陵亦尊嚴之地豈可有意施以不敬行爲若僅處二等或三等有期徒刑似嫌情重罰輕非所以杜履霜堅冰之漸應請再行酌加修改 
　　第九十三條　凡對於帝室緦麻以上之親有不敬之行爲者處四等以下有期徒刑拘留或千元以下罰金　據本條係對於帝室緦麻以上之親有不敬之行爲自與乘輿車駕有間但不敬之行爲旣出於故意似僅處四等以下有期徒刑拘留亦嫌稍輕其一千元以下罰金諒即代徒刑拘留之意似尚可行（未完） 
國外新聞 
[日本貴族被控]  
　　初五日東京電云某某著名貴族被人控告於海味公司舞弊業已逮獄 
[德相解職之風說]  
　　初五日倫敦電云據柏靈電稱德國内政大有變動因勃洛克黨與首相蒲羅親王爭論財政改革問題意見决裂之故據傳威持爾伯爵將代蒲羅親王之任 
[法國海軍問題近聞]  
　　初五日倫敦電云法國下議院近討論海軍措置失宜問題旋經投票賛成信任政府並决議先行委派專員調查一切再爲核定經費 
[美國政界近事]  
　　初五日華盛頓電云紐約煤氣公司總理高太宇君及其他陸軍大員五人已奉委校閱勃洛恩維爾操演擊射 
[近東大變局百二十二誌]  
　　初五日倫敦電云維也納電稱此間輿情益佳因塞太子已放棄嗣位權俄政府又承認歸併巴斯利亞與赫在戈維拉兩地之故　僑寓塞京伯爾格萊特之外人已陸續他適尤以婦孺居多　同日柏靈電云列强前勸塞爾維亞先行照會奥國其稿底由各國代擬一節現奥國外務部大臣與英國駐奥大使磋商此事不日可定俄國亦必承允　法國泰晤士報所載德皇致書布皇費提南承允協助之說實屬子虚塞王彼得欲立次子亞力山力爲太子已經謝絶　初六日倫敦電云英奥兩政府來往之電文已漸有佳兆惟英法兩國或不欲附從俄國承認奥國歸併巴斯利亞與赫在戈維拉之舉 
小說 
[譏彈小說滑稽魂（二十九）]  
　　第五回　巡捕房包松濤吃虧　一家春施雨田請客 
　　包松濤聽了。心中想着果然上海地方的人。十分可惡。拚命的欺負生人。剛才那巡捕還和我說。人家的包車。你不能坐的。怎麽他們棧裡的包車。我又好坐的呢。想罷。便點一點頭。跟着茶房走到門外。只見拉過一輛人力車來。雖然没有繡花靠墊。織絨脚踏。却也收拾得十分乾凈。比那種街上的車子齊整了好幾倍。包松濤見了。更加相信自已的見識不差。歡歡喜喜的坐上車去。那車夫拉起車子。不多時就到了銀行。包松濤走進去。問着了那位朋友。原來他那位朋友姓施。叫作施雨田。是個銀行裡頭的副買辦。包松濤找着了他。施雨田因爲他是莊中丞的幕府。二十四分的應酬着他。一見了包松濤。滿面添花的。應酬了一回。便朝他拱拱手道。對不住。請松翁先生在這裡略坐一回。兄弟辦過公事。就來奉陪說罷。便怱怱的去了。包松濤一個人坐着。約莫有兩點多鐘的功夫。覺得肚子裏骨碌碌的響起來。原來包松濤一早起來。連點心還没有吃。回到棧房的時候。已經十二點鐘。棧裡午飯。已經開過。包松濤急於過癮。也不覺得肚饑。過足了烟癮之後。包松濤也糊裡糊塗的。没有吃什麽東西。初到銀行的時候。肚子裡頭已經有些不答應。那裡禁得起又是等了多時。只餓得他頭暈眼花。饑腸雷動。又不好意思自家先走。正在餓得難過。只見施雨田在外面怱怱的走了進來。連說對不住。抱歉得很。松翁先生是難得到上海的。今天兄弟在一家春借座。請松翁先生賞兄弟的光。包松濤聽了。知道是請他吃飯。便也客氣了幾句。施雨田又道這個時候還早。我們先去綺圜開盞燈罷。包松濤此時肚子餓到極處。却又不好說出來。只得說道。聽雨翁的便。兄弟奉陪就是了。不知後事如何。且聽下回分解。 
 
 

Page 27

 
 
   
 
 

Page 28

 
 
   
 
