# 1898 - 167 - 4909043

 

Page 1

 
 
[本館告白]  
　　本館杭州申報由申昌發售趨早一日專雇快船駛行疾赶以副諸君早覩爲快無如需費浩大故須每張另加帶費諒閱報諸君所洞鑒耳 
[翹盼慈雲] [  申報館恊賑謹啓]  
　　江北洊饑哀鴻蔽野道殣相望慘不忍觀正勸諸君慷慨解囊保全萬衆不料江陰靖江等處忽又疉告　災滿目飢黎其慘幾與江北相等本館既已頻年籌賑斷不敢以艱於集欵稍謝存肩惟冀薄海仁人聞風興起或捐鶴俸或損蚨錢量力輸將玉成善舉俾百千萬垂斃之黄童曰叟得以殘喘苟延此則本館所敬爇心香代爲請命　爾肅此佈陳　維垂鑒 
[各國要求無已說]  
　　沙市民變焚燬招商局碼頭日本領事署亦遭延及日人遂借此爲詞要挾中朝勒索五欵一賠欵需銀十五萬兩一滋事匪徒雖已正法四人然尚非眞正首要仍須另行緝辦一荆州文武各官均須從嚴叅辦一索取福建某口岸爲通商碼頭一内地通商各埠均須照杭關章程辦理制軍張香帥回任兩湖奉命辦理此案以日人如此要挾未使擅專電請總署核奪旋覆以第一欵索賠之數未免太多第二欵所云已辦之犯尚非自要應由鄂省派員查明如果尚有要犯自須另行緝辦第三欵應劾各官須俟案結後由該督　叅照例懲辦四五兩欵窒碍甚多萬難率允須與領事妥爲商榷制軍遂飭江漢關瞿賡甫觀察及錢念劬太守與日領事面晤　商某日觀察特設盛筵柬邀日領事至署議商一切刻下能否允洽尚在未知執筆人觀此乃歎日人之無禮爲已甚也少市亂民焚燒碼頭初非專與日人尋釁日領事署雖遭延燬並未傷人則亦無所用其小題大做不過中國代爲之建造而已或估計以償其值而已前年中國與日本雖曾失和然今已言歸于好棄干戈之事修槃敦之盟輯睦邦交當亦念我時事之多艱亂民之無法不加苛責以示睦誼　反欲藉此要求多方勒索致令我不能應允重費籌商彼區區一島國何其夜　自大恃勢陵人若此耶雖然此猶得謂延燒日領事署我中國亂民雖初不與日人爲難亦已開罪於日人矣具勒索五欵也尚有口實之可借若法與俄則尤有甚焉昔年福州船政局工師教習延用法人嗣以庫欵支絀節省經費遂將法人裁撤此亦廹於不得已之所爲初非有所嫌於法人　乃法人不諒此意反藉端於裁撤竟欲借佔福州並向總署聲稱江西鐵路如不带行開辦令法人包攬工程當派兵船向豫章目行辦理總署王大臣答以事須從長計較萬勿輕啓似端云云法人此舉蠻横已極視我中國不啻無人一若諸事之當惟命是從者噫我中國固弱矣然其鷹瞬鶚顧　吞蠶食之心會亦知所已時乎至如俄人當中日一投義執言歸我遼東之地似與我國人有輯睦之誼矣我國方感佩之不已乃未幾卽　　恩租我旅順大連灣兩地欲猶未饜復　據我金州函致總理衙門限期聲復否則當以火砲向金州從事總署堂官　合肥相國向俄公使再三熟商始得從緩現在俄人重申舊說仍欲將金州據爲已有不知當軸者有何妙法以爲轉圜時勢至此眞不可問辦理交涉之難雖使當今之世復有張良陳平之智蘇秦張儀之辯亦有進退維谷束手無策者如欲許之則我中國二十二行省土地雖大而此割彼據亦復何堪如欲不許則彼方將挾其兵之强器之利糧之足以紛擾我憑陵我我欲禦之於疆塲之上則度支方如此空虚戰務又未經充　揆之於力而不敵度之於勢而不　鹵莽以從不計禍福日本之役覆轍可虞若隱忍苟且聊圖目前之安其又何以給海外各國狼吞虎視之心耶夫自去冬德人佔我膠　灣之後曾不半年俄則租我旅順太連灣英則借我威海衛法則有我廣州灣袞袞諸公曾無建樹惟有唯諾順從聽敵所命而已現在英人復拓地九龍　俄法又有金福兩州之請日本又有五欵之求中國土地雖如砧上之肉衆人皆得割之然秉國者亦曾計及有無可臠割之一日乎嗟乎嗟乎此眞天下危急存亡之秋也杞人之　曷其有極哉 
[叛民勢盛]  
　　華歷四月二十九日香港來電云小吕宋島叛民佔據各地甚多并將兵民約三千人拘繫目下惟馬泥喇城依然無恙聞美國水師提督傳諭叛民暫免將此地攻擊俟美兵旣到然後夾攻恐日後　難久保也 
[議收土宇]  
　　華歷四月二十九日倫敦來電云美國議政院中諸議員議定將火奴魯魯島收入版圖并議　收取古巴小吕宋威多利哥諸埠 
[瞻對客談]  
　　重慶采訪友人云西藏瞻對地方向歸士司管轄前年瞻民與漢民搆釁經四川　督鹿芝生制軍特派張大令繼帶勇數百名入藏立將土司獲解成都未幾卽病故大令正擬在藏中安置電線禀請制軍奏設州縣而道途傳述或謂大令被藏人圍困或謂已服毒自盡要皆無稽讕語影響全無者也祗以制軍與成都將軍恭軍帥各有意見兼之西藏喇嘛起而爭權亟欲轄制其地因串同已故土司之子取道入京浼當軸具奏奉旨將地賞還大令奉文後遵卽拔營回蜀而制軍已早去官矣迄今英法人之遊歷打箭爐巴塘裏塘各處者歷述情形殊爲太息 
[教案近聞]  
　　重慶采訪友人云江北廳閙教案起美國要索四端一曰散團二曰懲匪三曰賠修教堂四曰撫卹被難之人目下團民已安靜如常國司馬復拿獲肇禍之僧大林等三人訊供解省教堂則許以二千五百金　葺　難者亦卹以二千五百金所難者美人謂所獲僧大林等三人並非匪首尚須另外查拿耳旣而司馬因病乞假遺缺由試用縣渝厘局委員勞大令文琦署理正擬於四月十五日接印忽大憲電札飭司馬將教案結清後再由大令接署不知司馬將何以料理一清也 
[川督過鄂]  
　　湖北訪事友人來函云調授四川總督裕壽山制軍由閩赴川四　某日道經鄂渚闔城文武各官咸赴馬頭恭迓壽帥旋卽登岸在行臺小駐襜帷隨乘輿赴督撫署拜會并拜司道各官二十四日張香濤制軍譚敬甫中丞曁闔城司道公讌於黄鶴樓賓主東南極爲歡愜聞壽帥欽奉廷寄飭速赴新任故在鄂未能久留已於次日泝江上駛矣 
[兵船失事]  
　　天津采訪友人云福靖紳船於五年前製白福州船政局旣告成卽派赴北洋偕飛鷹等船駐泊旅順口今年閏三月德國親王亨利北來鎭海兵船不敷迎送遂奉調至天津改泊東沽計將匝月四月初六日差竣卽裝運軍火往東迨二十三日將晚六點鐘許由烟臺開回旅順口二十四日晨七點鐘後行　距口門約祗四十里適 
 
 

Page 2

 
 
遇狂風　觸暗礁之上船身截而爲三船中司事及附載者計共一百六十人獲救者不滿十人亦慘矣哉 
[輪船失事]  
　　西字報云司美輪船由營口泰和號客租賃西靡六月一號卽華歷本月十三日清晨由營口滿載荳子荳餅開往日本神奈川縣　屬横濱埠三號十二點鐘時行經高麗國境盛州島猝遇大風全船沈没幸船上人設法逃生得以無恙聞此船容積八百二十墩賃船之客預請營口大有昌號經理之英商巴勒水險公司等保營平銀六萬三千兩刻已允爲照賠諒不致大受虧耗矣 
[嚴禁强借搶奪示]  
　　浙江寗紹台道吳爲出示曉諭嚴禁事照得本道訪聞寗郡附近鄉鎭地方有强行借貸情事甚至恃蠻强奪殊屬玩法當此錢少米貴時事艱難各處大抵皆然誠屬無可如何之勢至於有無相通里鄰戚族情誼相關原所恒有然亦須出於人之本願何得任意强借逼脅以從若强奪則更應計贓科罪實爲國法所難寛現經本道設法平减米價以期貧民較易餬口自示之後爾等須知借貸豈可强行强奪九爲犯禁各家自謀生理守業安貧勿聽煽惑之言勿存覬覦之見要知聚衆搶奪罪干大辟刑所難逃嗣後切勿再蹈前轍肆意妄行倘敢玩違准被强借搶奪之人赴鄞縣衙門控請提究從嚴懲辦以安閭閻爲此示仰寗郡附近鄉鎭紳民人等一體遵照毋違特示光緒二十四年四月二十七日給 
[嚴拿痞棍]  
　　揚州訪事人云邇者邗上匿名揭帖遍貼通衢謡諑紛紜駭人聞聽甘泉縣程大令以此等揭帖無非匪棍所爲遂不動聲色緝獲著名匪棍宋魁元綽號和尚　訊覊禁兹已鞫訊二次尚未供認大令又將平日所訪之痞棍姓名綽號一一广出榜小通　一面遴派幹役按名拘拿隨時收押以免其在外藉端煽惑乘勢滋擾示内大旨謂揚郡爲七省通衢五方雜處南北來往遊民溷跡其間勾通本地痞棍青皮遇事生風造謡惑衆結拜安清道友恃衆逞兇甚至攔路調戲婦女攘奪師物以及搭臺訛詐魚肉良懦等事本縣蒞任以來已將該裩徒等姓名綽號一一訪悉當將尤爲著名者提懲乃日久玩生又萌故智則是有心怙惡不悛除密派差役四出查拿外用再列榜小諭爲此示仰知悉爾等如能革面洗心本縣當寛其旣往予以自新倘仍不知悔改准諸色人等及曾受其害者來縣密禀隨卽往拿來禀者無須到案質　　免拖累本縣仍不時親出周歷巡緝等語後黏各痞棍姓名計張得龍等共二百九十三名一時見者咸曰經此認眞緝拿諸棍當亦不寒而慄稍稍歛其兇鋒矣 
[宣南雜錄]  
　　京師訪事友人來函云京西妙峯山頂有碧霞元君祠每年自四月朔日起開門半月香火最盛四方進香之人有不憚千里匍匐叩拜而來者山路崎嶇人如旋蟻夜則燈火連綿不絕於道除進香完願而外又有附近居民販售各物藉傳蠅頭者列肆雲連遊人霧聚亦都城一年之勝景也○某姓兄弟二人家居阜成門内兄在本旗當差早經娶婦弟習醫卜雜技以餬口兄弟平素和睦四月中旬某日弟偶來兄家探望適兄往街頭購物嫂卽治酒肴欵之旋見叔語言恍惚不似平時大異詰之叔猛出袖内洋鎗向嫂施放擊中其肩嫂大聲呼救復出白刃斫嫂　其首鄰人聞而畢集見甲滿身血漬猶持刀割裂嫂屍急報於官立飭兵役至奪其刃而縛解至署訊究甲仍如醉如痴叱令笞責移時始漸醒詰以殺嫂之故茫然不知傳集其兄及嫂之家屬訊之咸謂素無嫌怨且非兇惡之人刻已送步軍衙門不日當送部照例科罪矣竊謂此案頗多疑竇兇手既詰以殺嫂之故茫然不知其兄又不在室然則如何欵以酒餚如何詰其語言恍惚如何開放洋鎗如何出白刃　嫂首死者斷不能自述果誰見之而誰傳之殊可異已○前門外迤西琉璃廠向有賣水餃棚生意頗爲興旺四月中旬某日有附近居人米甲乾遣幼子買水餃以供晚餐棚夥謂須稍待當卽送至兒返告米云必須讓先定者取去三百枚方能送來米方飢腸轆轆一聞此語怒不可遏自往餃棚尋釁相與口角旋復抽身去約集三十餘人蜂擁而來將棚拆毁并將甲夥痛毆乙夥在旁大爲不平兩手各持菜刀一躍而出向衆亂砍衆見乙勢猛立　狂奔惟一人避之不及被乙砍傷左腿其人回手以鐵杖擊乙夥頭顱兩人各受重傷移時掌櫃歸來見各物殘毁不堪兩人躺臥於地乃訟米於官現已由　役將米拘去并搜捕帮兇諸犯以便送部懲治 
[雲津魚素]  
　　天津訪事人云西人傳教載在約章信從與否各隨其便未嘗有所勉强也有某甲者妄　口說大肆譏評爲教民韓恩印所知訴諸法國劉教士教士函請天津縣提案訊究吕秋樵明府以涓涓不息將成江河正核辦間由中之街鄰親友環向教士再三緩頰解鈴還是繫鈴人仍由教士函致明府始得免究刻經明府示諭諸色人等毋得鼓如簧之吉以致民教或有齟齬○中西士女踵行天足會前月下旬在海大道幼年基督會堂會議一次舉定會董四人互相勸誡旋又定於四月二十日午後清會内會外中西同志仍在此堂聚會務當發明　足之非俾家喻户曉得以回頓習而挽頽風○天津不雨已逾匝月前經地方官一再設壇祈禱四月十九日起二十一日止重復虔祈并禁止屠宰三日未知蒼蒼　天果能畛念吾民甘霖下沛否 
[三峽濤聲]  
　　宜昌訪事友人來函云上月沙市亂民滋事時宜昌鎭憲派委中衡守戎張君鳳翔率領操防勇丁前往彈壓旋因匪亂已平於四月初六日由沙市回宜十一日赴鎭轅銷差○前營游擊蕭君光友係漢陽縣人於去秋來宜辦理宜鎭前營事務近因尚未引見爰擇日束裝北上鎭憲札調遠安營游戎鮑君接署鮑游戎奉札後已於四月某日來宜暫寓武聖宫内○某輪船管機西人於四月初在宜失足淹　近已由某漁船在虎牙難江中撈獲送至宜昌西國官商卽備棺收殮葬之○新任東湖縣黄明府文桂於四月初十日之晚乘快利輪船來宜擇於十二日接印任事次日出城拜謁西國領事稅務司等員以聯邦交十六日卽開考文童其代理之翁大令守範仍回荆宜施道行臺辦理洋關稅務事宜 
[潤州雜錄]  
　　鎭江訪事友來函云四月二十一日午後三點鐘時遥望長空忽起黑雲一片頃刻疾風暴雨相繼而至奔騰澎湃金鐵皆鳴江中行船一時不及停泊遭風吹覆者約有四五艘瓜洲口有南灣船夥某甲在艙面收拾繩索被風吹落江中登時溺斃直至黄昏後封家姨始歛威而退○鎭江大口洋浮橋年久失修損壞不少今春經船塢委員周别駕岐鳳禀請常鎭道長觀察捐廉數百金督工興修至四月二十二日竣工禀請觀察履勘從此履道坦坦行人無失足之虞矣 
[擇吉到差]  
　　朱森庭明府經江海關道蔡和甫觀察札委善後局會辦差定期五月初一日視事昨日午前命駕至上海縣拜會黄大令晤商要公大令延入内廳茗談良久而别 
[滬憂缺米]  
　　滬上米珠薪桂謀升斗者困苦難堪雖縱江海關道蔡和甫觀察出示曉諭禁米出口而米價仍不從廉聞彼業中人云歷來常熟米船載運至申者浦江中鱗次櫛比今年暮春以後忽如晨星之寥落而去路反多目下南北市各行存米約祗七八萬石倘無接濟一且將存貨售罄米價必復飛騰數米而炊者已無不預爲之愁慮矣 
[詳述英界火警]  
　　英界火警昨報已紀其大略情形兹悉火起於福建路第八百號門牌許利亨錫箔店時已深夜各夥均深入睡鄉所點火油燈不知　何火星飛爆延及樓上錫箔吳回之燄立卽熊熊比及店夥驚醒早已冐穿屋頂旋延燒南首興記小客棧某銀樓某粥店及　盛胡同内石庫門樓房兩所迤南至八百零八號之某小客棧而止幸英法美三租界各洋龍竭力救護再南折角處聯興土棧門窗雖俱焦灼正屋巋然獨存對面常會友山東餅店諸家雖已奇險難名幸得免於殃及是役也計焚去樓屋二十八九幢比告熄報時鐘已鳴三下昨日補頭遺 
 
 

Page 3

 
 
某包探往傳利亨店主許健卿至則許已不知去向矣 
[薄懲火匪]  
　　包探張阿五解乘火搶物之匪人陸春元陳阿因李得奎至英界公堂禀稱昨晚福建路火災伊等在火塲中搶取器物經小的等分頭緝獲帶入捕房今者捕頭令送請究辦陸供稱小的係無錫縣人陳李同供稱小的等均本邑人代理讞員鄭瀚生大令判令將陸枷號三日發犯事處示衆期滿之後押送回籍陳笞責一百板李笞責二百板 
[有聲有色]  
　　連夜英界四馬路迤西榮春茶園開演影戲觀者如雲前日適逢休沐之期訪桐蔭書屋主人不值茶烟禪榻鬱伊寡懽乃於晚間一往觀覽時則銀花火樹絢爛輝煌雛伶金香玉方演翠屏山一折花嬌玉軟宜喜宜嗔西山白櫻桃眞足令燕支失色猶憶去冬某君詠林黛玉校書詩有極知香玉稱尤物可惜明珠悮此身一聯吟諷再三幾欲書以移贈演至石三郎醉舞鋼刀海闔黎　夜赴約戲卽戞然而終免使潘巧雲慘受一刀之苦有情人於此頗愜情懷旣而燈火息電光明布幔張奇情現其中如漁人泅水巡役受愚雪地飛車海天浪湧廣塲賽馬　野蒐軍要皆惟妙惟肖栩栩如生而尤以瀛西女郎臨風飛舞爲離奇變化嬝娜娉婷至於粉頰輕偎芳心暗逗閨房燕婉時露閒情則有非周助畫圖所能形容盡致者時香玉方輕衫小扇顧影徘徊較之傅粉登塲時尤别具天然丰韻嗚呼觀止矣蔑以加矣客有具雅人深致者尚其略解杖頭錢一賞此中奇景愼毋良宵寂坐致令花月笑人也 
[欲去還留]  
　　英國術士加勒里福司本欲附船他往而中西士女依然雅興未闌再四挽留幾有投轄井中之意是以仍就圓明園路　園獻技六天以一技之微而竟能傾動衆人如此士有老死牖下寂寂無聞者能毋對之恧然 
[違禁被責]  
　　南市新馬路中各東洋車夫往往不點燈火在黑暗中行走二十三七鋪巡防局委員盛雨村二尹見之恐有歹人溷跡下令一律提燈前晚李順福吳福琴陳永朗姚阿四等各車夫抗不遵命廼拘提至局各掌頰二十下以示薄懲 
[捉姦反噬]  
　　舒慶和浙江寗波府屬慈谿縣人近在滬北楊樹　九香堂藥店爲夥年甫弱冠秉性輕狂惹草粘花是其長技夙與鄰　某姓婦有私暗去明來如膠似漆其夫某中雖略有所知然以未經目覩隱忍待之前日之晚舒復往續舊歡中偵悉不禁忿火中燒立卽糾人破扉直入將舒捆縳出外飽以老拳舒自知理屈再四苦求並邀綽號蹺脚榮寳及藥店主某甲同至附近寳元烟間婉言相勸願以番佛十二尊爲和事老甲見利心動首爲之肯不意舒脫身後竟以訛詐兇毆等　赴捕房聲訴捕頭洞燭其奸申斥一番揮之使出如舒者亦可調無賴之尤矣 
[舵工無禮]  
　　前　杜家行　船户邢永金裝連蠶荳一百二十擔至滬投某米行求舟售停舟南市王家馬頭金永順運木船之畔當交卸時金永順舵王甲乙内三人向索蠶荳五斗邢見其來勢凶暴不敢固却以一斗給之甲乙丙未滿欲壑厲聲曰爾等在此騷擾是區區者而不子畀乎立將所給蠶荳抛入浦中復持刀斷其船纜時正晚潮湍急船遂有傾覆之虞舟中人驚惶無措幸鄰船户設法挽住始免釀成禍端於是各人咸抱不平與甲乙丙爲難甲乙丙亦不肯抵首下心羣起鬥毆後有一榮姓者極力排解始能息事 
[上海縣署瑣案]  
　　昨日有朱奇　者扭醫生顧新安至縣禀稱顧無端訛詐致失去身畔零星物件顧稱被朱毆擊失去藥箱黄大令　令差役看管候訊明究辦○承康恒盛恆來大章同順泰記來儀萬祥寳成恒生恒記元大亨莊等主夥扭已倒勤大錢莊股東梁兆坤至縣控追欠欵前晚黄大令升坐花廳提訊各債主同訴稱勤大莊倒欠七十餘户計共銀三萬二千兩股東　俞朱三姓俱願照股攤償惟梁名下二股半應償銀八千兩置之不理務乞嚴追梁供稱寗波府屬慈谿縣人股開勤大錢莊由元大亨錢莊股東孫荻洲保薦蔣星垣執事將從中作弊於三月初十日將莊倒閉逃逸商人時回原籍得信來申蔣已無從尋　現方邀孫清理並非圖賴大令曰爾莊倒後廣東善後局所存放之公欵三千五百餘兩迭次電催業飭錢業董事秉公理處葉等三人已願攤償爾敢從中阻梗實屬不知自愛著收押待質所具呈甘結限十日繳銀如違　比 
[法界公堂瑣案]  
　　職員陳楨前期遣抱投公堂控永泰益提莊主王春華吞没首飾等情經鄭大令提訊因有會項糾葛限五日内交還首飾清償會欵昨禮拜六堂期鄭大令會同何繙譯升座提訊王因病遣弟春源到堂繳呈首飾四件陳呈具領狀求准領回並具銷案切結大令以王托病不到著將春源押候交保下期著自行投案具結○四川人李良堂　少甫及金姓三人投帶鈎橋南首寳康小客棧住宿前日忽稱　内失去洋銀七十三元熟羅長衫二件投報捕房請將棧主傳案究追昨日　期包探將棧主項趙氏棧夥周春紀傭婦　沈氏傳案項趙氏供伊等三人或稱舉人或稱通判上月十四日到棧至本月初四日向索棧資良堂稱與製造局總辦有交誼前往借貸一去不回至二十一日少甫將衣服當洋六元給付棧資伊友陳湘濤時　探望曾被竊去縀帽套褲等物二十五日忽稱箱内失洋報捕查緝伊等所書字條呈請鑒核少甫吮嘵置辯包探禀稱前往察勘並無實據惟隔房係薛沈氏住宿故將氏解案大令以此事尚有不盡不實著將項趙氏薛沈氏交保飭探查明　復核奪王佑高禀稱在小東門外股開大有水果行出資本洋二百圓被股東邱寳居吞没今將合同呈閱求請究追邱實居供四人股開土並無股分現因虧本將貨物變賣過割曾登申報告白大令著將帳薄呈案邱請交保限一禮拜理楚大令准之○乾康醬園出店人邵行芳送洋二百圓至鹽公堂私刊回單圖章將洋吞没園主查悉將保人張正卿及邵一併送案請究邵小的受朋友之愚吞洋一百三十圓友人用去七十圓已交還五十圓大令著押候嚴追張正卿交保候訊○王行仁禀稱與徐阿雙股開店業被　股本洋一百三十圓求追徐供此店四人股開垷已閉歇情願按月拔還洋五元大令限一月理楚李春芳前控陳西平欠洋二百元經大令訊供交保出外勒限清理陳保出後延不清理昨日李投追大令著保人交案先還洋一百元餘押候再理○王張氏禀稱丈夫王曉貞在上金館用膳遺失金戒指一枚被值堂之李兆春吞没當洋十七元求請追還大令著將李交保出外先繳洋十元餘限二日繳足將金戒指贖還○周吉之禀稱與張清源往來貨欵被欠銀二千七百餘兩立票分期拔還票據呈電求追張清源供欠銀屬實求准交保出外寛限一月内理楚臨平里恒德莊　徐福泉投案求保大令准之○孫王氏薛桂三禀稱徐阿天欠會洋一百二十元圖賴不還求請追給陳蘭亭供爲司証徐多收會洋五十七元七角徐供首會係小的之弟並非小的所欠大令著押候交保限二日内交弟至案訊追○包探禀稱道勝銀行惠德家出店人徐桂林不肯遵斷賠洋拘案請訊徐供小的度日維艱實難遵斷大令著押候再核○公館馬路乾昌成新衣店虧欠各户銀四千餘兩潛行逃避房主請將存貨相賣以抵欠欵昨日堂期西人瑪禮孫偕張小舟馬樹堂投案訴稱已登告白三天請照章拍賣一大染坊萬和染坊恊升昌錢莊九章綢莊承裕綢莊呈遞公禀請追欠欵大令著　候核示○汪阿新卽打鼓阿新前因戳傷王松林在逃未獲邇因搶扇拘案大令判枷三月期滿重責五百板發改過所監禁一年○七號華捕張德茂呈具保結領狀願娶因案發堂之宋福寳爲妻大令著笅达上海縣核示○包探禀稱車夫石阿三捐照已過期昨在馬頭攬載客貨希圖朦混爲同業拘案請辦大令判枷號七日責二百板 
[美界捕房紀事]  
　　甬人謝天生不知所操何業僑居虹口永祥里第一百十四號門牌樓上而以樓下房屋轉租與轉租與同鄉人某甲前晚乘甲外出竊取衣物携之而逸適爲包探胡瑞龍所見立將人贓解入捕房押候解送公堂究辦○積竊倪玉奎寗波府屬某邑人前日至虹口吳淞路某姓家東張西望意圖肆其胠　技俪適爲包探竇如海所見向之盤詰一味支吾因卽拘入捕房押候解送公堂究治○本地人楊大維在羣 
 
 

Page 4

 
 
和輪船充執爨之役昨晨赴菜市購得鴨五六頭懸諸車上行經百老匯路口一百五十二號印捕見之以其有違定章拘入捕房捕頭命押候解送公堂懲辦 
[施醫開局]  
　　謹啓者本堂施醫給藥向有定章今准於四月二十八日循章開辦先請内科五位徐玉山唐志伊李祐之唐子耘朱柳門諸位先生外科一位朱莘巖先生每逢雙日清晨八點鐘起至十二點鐘止悉心診治以期著手成春如有重病不能到堂就診者准著人來掛號邀請醫生往診至於醫金車費例由堂中開銷不取病家分文再本堂給藥除貴重藥品見方卽付外其餘藥劑仍在廣東街潤德堂藥店憑票照給惟經費不敷尚祈諸善士濟困扶危隨緣樂助仗慈航之普渡俾苦海其同超造福無涯感恩曷旣兹將開局日期并募捐緣起乞附報章伏維均鑒[  上海虹口元濟善堂董事嚴信厚施則敬唐榮俊等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣訊巨騙]  
　　前者英界公廨移送腎名鐵路公司向比利時國商人行騙之匪人黄志揚看管候辦前日黄愛棠大令倩襄　委　李之尹提訊黄供稱小的係粤東某邑人前在越南礦務局供役小住申江已經四載與同鄉周姓鎭江人劉姓爲友本年正月某日得識鐵路　　　大人之姪少爺和卿彼此傾談言及盛大人現辦鐵路需欵浩繁如能籌措鉅資可以保薦差使小的因向周劉告知周劉同稱有素　之比　時國商人姓羅發者可向籌商卽引小的往見羅發面許籌集數百萬金小的恐係言虚羅發又引小的至道勝銀行見執事洋人卽俗呼爲大　者亦云羅係經理比國鉅欵之人且本銀行亦可籌撥小的聞而欣然將情告知和卿和卿以空言無據著小的向道勝西人索取西文憑　書明　發能向本銀行貸欵旣而和卿又稱不敢逕呈盛大人是以轉央伊之教祖盛四太爺遞去後和卿及盛四太爺囑小的具名赴盛大人行　　票聲明措欵情由禀帖由和卿代繕代呈閱五六日竟無音信羅發忽喚小的及周劉前去稱伊見西字報上登明盛大人需用之欵歸怡和洋行一家經理他家概不相于卽著小的往探確情小的正欲往詢和卿卽被英界公堂差役拘拿周劉則已聞風逃逸矣二尹謂爾所供均　盧　　事已敗露無可彌縫可速將誑騙情形從實供明本委當稍從寛典黄仍執定前詞二尹飭押候覆究 
[英界公堂瑣案]  
　　賊犯楊福明竊取曹班金家布衣一件報捕後捕頭遣包探費阿銀緝獲人贓解案請究曹投案領贓楊供稱小　初次犯竊尚乞施恩代理讞員鄭瀚生大令商諸德繙譯官福蘭格君然後判令笞責一百板贓給還失主○賊犯方秀堂前因案發訊懲遞解回籍今又來滬某日溷入南京路務阿春家藏匿灶下意欲俟夜深人靜時一肆其胠篋探囊之技適爲孫所見扭交某號巡街捕帶入捕房昨晨捕頭令送案請究孫投案聲訴前情方供稱小的係湖南某邑人來滬謀生枝棲難覓頻年落魄漸入下流蒙張大老爺懲辦後初本不敢復來後因原籍無可存身不得已冒死來此大令判令笞責二百板管押三月期滿後仍遞回原籍○湯阿海向在蔡耀廷處傭工日前竊取客堂中銀香　一座經蔡查知送入捕房捕頭令某包探解案請訊蔡投案領贓湯認竊求恩大令判令笞責二百板贓給蔡具領包探吳志剛解歹人周阿三至案稟稱小的見此人在虹口抱住某氏婦任情調戲因之拘入捕房今者捕頭令送請究辦周供稱小的飲酒過醉致肇禍端以後不敢再犯矣大令判令枷號三日○前日賊犯汪枝岳在六馬路竊取曹雲泉身畔洋銀被曹扭住交某號巡捕帶入捕房昨晨捕頭令包探趙銀河解案請訊汪供稱小的原籍安徽某邑太令判令笞責一百板 
[經世文會序例]  
　　甲午以後世變日亟朝野上下皇皇震愳莫不以崇尚實學爲當務之急識時俊傑益知時文小楷無裨治平之道而於環毬各國興衰治亂之由與夫光重化電製造測算諸學恒三致意焉嗟我中國貧弱極矣然嘗聞不極剥者不速復不小往者不大來理有必然時不可失維彼日本崛起亞東興盛之原卒賴學會吾神明之胄乃不及島族眞莫大之恥也是用憤懣創立斯會月徵論說壽諸　　公之天下挽旣倒之狂瀾儲自强之上策念王室之　　傷余心之懮懮其諸奮發有爲者當合力以辕之戊戌夏四月山陰孫露滋記一本會自光緒二十四年五月始每月一舉初一日掛號初十日取題取卷十五日交卷二十五日發案一取卷不定額數倘議論高明不妨多取惟涉於空談則概不取列取前五名者酌送書籍筆墨等物一經費難籌不　不取卷費兹定每次掛號時各出卷費銀一角隨時掣付收單以憑領卷本會仍於彚編後附刊收支清單以供衆覽一所取佳作三五次後擇其尤者彚編一集命曰匡時博議惟刻貲甚鉅故卷費不免略多倘籌有經費再行議减雖不取亦可現當創始之時如有樂於贊成者我多益善以一角爲率將來每次彚編印成凡與課者無論取否各送一本不到取貲須憑每次題紙發給願購閱者價亦從亷不思沾利一入資十元以上者每次印送彚編本仍於三年後將原欵拔還一卷紙有限而文之長短無限故卷紙悉用直行因不能定字之大小也但不得草率耳一掛號自初一日起初五日止遲則不候以便早日備卷如已掛號至期不來領卷者准將卷費退還須以所給收單爲憑一掛號時須書明姓字爵里俾他日詳列彚編之首一他處須先期函知掛號處本會接書後卽可寄　寄卷交卷日　准展五日來往郵資自給此僅指本省而言遠恐不及一他省不及與課有願將切近時務之作附入本會彚編者每千字减收刻貲銀五角本會發刻每千字需錢一千五百文重以共補時艱故不吝貼給惟郵資應請自理印成寄贈一本不另取資本省本城有不願作本會月課而將已作附印者如上例一掛號處在揚州新城教塲南首徐德卿篆刻金石處本會志在廣徵衆論藉補時艱冀風氣之大開匡有司所未逮倘言皆占肯果獲採擇施行上國下民交受　益其明效大騐昭著一時傳播列國謂某某實主其議較之以八股八韻賺得秀才舉人日榮幸爲何如哉與課諸君各宜見及於此勿視爲尋常官課偶遭屏棄怨恨咨嗟是則本會之大幸也 
[薯乾助賑]  
　　前以徐海災重亟須籌辦急賑接宋培之善士函囑購辦山薯乾當由招商總局分託温州寗波等招商局代辦一萬二千一百二十三擔半先後交廣濟輪船由青口轉運交宋培翁散放海述等處由温州寗波運滬及兩次專放廣濟輪船運赴青口等水脚均由招商局捐免不計外共計薯　規銀一萬五千八百四十一兩五分八厘除收敝所徐海義賑第七次清單内宋培翁經募由揚州大生莊葉翰甫翁匯來規銀五千兩顧緝庭觀察經募吳思本堂洋四百元合規銀三百十兩又無名氏洋一千元合規銀七百七十五兩盛京卿經募庫銀一千兩合規銀一千九十六兩又洋一百元合規銀七十七兩五錢招商局經募規銀二千兩共規銀九千二百五十八兩五錢外向不敷規銀六千五百八十二兩五錢五分八厘伏乞海内仁人君子迅賜惠濟功德無量作善降祥願爲諸君子操左劵焉上海陳家木橋電報總局内籌賑公所謹啓 
[鉅欵助賑]  
　　孝友爲家庭之瑞人能於倫常之内盡禮盡誠則大本克端源長流遠不言福而福自在其中矣兹敝所承碧山居士求慈親康健諸事平安慨助賑　洋一千元情深鳥哺春暉結寸草之思念繫　嗷廣厦擴萬間之庇仁心仁術在儕輩中我見亦罕又南橋陳脩竹陳樹珊合助洋一百元鎭海西鄉各善士洋三十元劉璧臣祈合家玺　　五十元愼餘莊來平湖隱名氏洋一百元又隱名氏洋五十元好善之誠若合符節福緣善慶悉於此舉基之矣[  上海六馬路仁濟善堂籌賑公所制施則敬等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年四月十八日京報全錄]  
　　宫門抄○諭旨二道錄前○兼川督恭奏爲瀝陳辦理鋪稅曁土藥股行滯礙情形摺○又奏爲辦理昭信票情形摺○豫撫劉奏爲保奬知縣片○四月十八日刑部都　院大理寺廂紅旗值日無引見○良培續假十日○召見軍機李端菜○皇上明日卯正　大寓雖拈香畢還　○○成都將軍兼　西川總督奴才恭壽跪奏爲鋪稅已遵旨籌辦土藥設行滯碍甚多先將辦理大概情形及滯碍緣由恭摺據實瀝陳仰祈聖鑒　　於光緒二十四年三月初五日准户部咨議覆黑龍江副都統景祺奏請專設鋪稅藥牙一摺光緒二十四年二月初七日奉旨　議欽此欽遵咨行到川准此奴才遵卽恭錄轉行司道等會議章程通飭舉辦去後兹據布政使裕長按察使文光鹽茶　張元普厘金總　候補道江希曾詳稱查户部原奏内稱開鋪户納捐均按　房租摺於址成租價内酌提一成歸公房主租客各占其半等　四川鋪户多係賃屋　商若於租價之外再令租客出銀租客必將减扣租償以作捐欵房主必執部章各半相與論爭轉多周折窒礙似不若卽令　主每月少收租價一成由租客繳作　捐較爲妥便擬請飭令通省各廳州縣先行出示曉諭一面確查城廂市鎭鋪户租價實數核實具報按月抽收按季解交司庫聽候户部撥用並飭經管道府派員覆查有無隱匿短報情弊民間房租均係市户或係錢文准由經收之人查照庫市價分别折合庫銀　解以歸劃一經收員紳自應酌給薪水作正開銷但一處不得過四人每人不得過五千文其銀鞘繩索解銀路費准其按　開支此外不准另支分毫以歸核實但各處情形不同司道僅能議其大略一切詳細章程仍應由各廳州縣體察禀辦川中幅𢄙遼　省城行文　外有匝月始能到者各處奉文之後尚需查明鋪數租價妥議辦法距省窵遠之區恐難遵照部限舉辦應請飭令各處於奉文一月後作爲广辦收捐日期又查原奏内開查明售賣洋藥土藥烟膏各行店分别繁盛次盛簡僻三等一律分設牙行請領部帖等因查川省鹽商行店均係　領引帖造册咨報向無請領部帖之家土藥與鹽務不同鹽則出處聚於井廠土藥則危峯峻嶺僻壤窮鄉無處不種散在四方難照鹽法稽查鹽則銷售各省引地土藥則隨可售斷難限定銷賣地方鹽則價值漲落不甚懸殊土藥則價值低昻毫無定則此土藥與鹽務難以相提並論也　中土藥向由商販自向裁種鄉民收買積少成多向無行店民間經紀自光緒十七年冬間設立局卡稅釐並徵上自叙州下至巫山南抵酉山陽北極城口節節設卡極爲周密逐年徵收有增無减現在土稅一項每年約收六十餘萬兩川中解部備撥之欵以此爲大宗此外偏僻地方土貨另由各處百貨關局代徵絕無遺漏推原其故商民無阻滯留難之苦踴躍輸將故日有起色立法可謂盡善查川中膏腴水田咸種稻麥鶯粟一種種植多在山僻瘠區培植採割最爲艱苦小民合終歳之營謀殫全家之心力乃能得此衣食之資然民尚有解樂者蓋　營其生無督廹勒索之苦也如果勒令歸行須先出行用再納稅釐始准出賣且難保牙人不把持抑勒致小民疑懼驚煌况川中民性浮動尤慮奸徒從旁播弄激成事端其害更不可測此零星栽賣小民飭歸行店爲難情形也其成擔商販既令完厘納稅若必再令歸行是於稅厘之外另出行用　井惟利是趨錙銖必較誠恐成羣結黨與牙行爭論滋事甚或持衆逞强懇减稅厘滋閙局卡更於大局有礙迨至事辦平安無非以稅厘之羨餘補行之不足徒使牙行人等賠蝕公家之利尤慮驅投洋商稅釐因之减色所得更不償所失此成擔土販更不可飭歸行店情形也至於洋藥川中銷行甚窄吸食之人亦少間有洋藥來川皆係别項商賈搭販而來爲數甚微並無專販洋藥商人吸食烟土之家皆係自買土藥煎熬亦無專門　賣烟膏行店間有微資開燈私賣烟膏供貧民吸食之家地方有司因其易於藏奸無不嚴行禁止倘收取捐資任其開賣不特本小利微所收無幾旦恐明日張膽肆無忌憚匪徒易於藏跡竊刼擾害閭閻利小害大流弊無窮此洋藥川中不銷烟膏並無專店之實在情形也再四思維與其變更新章收數不能加增反多窒礙曷若仍照舊章不設行店聽商自買由局卡徵收稅厘以保公欵等情詳請具奏前來奴才查鋪户房捐前者湖北江蘇廣東各省均辦有成效川中能如該司道等所詳實力舉辦認眞抽收未始非裕餉開源之助已批飭轉行通省府廳州縣遵照辦理俟各屬查報到日統計歳可收捐若干再行詳細具奏至於土藥爲害閶閻明知多取誠不爲虐非不思藉重徵爲厲禁以仰副朝廷崇本抑末之意惟更新變法原期推廣利源今據該司道所詳既於事多　礙且恐有妨原徵稅厘自係實在情形奴才既有所聞卽不敢强爲附會致蹈有初鮮終之愆合無仰懇天恩俯准將川中土藥免其設行領帖以保原有稅厘之處出自逾格鴻慈所有辦理鋪稅大概情形及土藥設行滯擬甚多緣由除咨部外理合恭摺馳陳伏乞皇上聖鑒訓示再成都將軍係奴才本任毋庸會銜合併聲明謹奏奉硃批鋪捐藥牙户部奏請緩辦已依議行矣欽此○○成都將軍兼署四川總督奴才恭壽跪奏爲遵旨籌辦昭信股票謹將大概情形及官欵數目先行恭摺馳陳仰祈聖鑒事竊准户部咨光緒二十四年正月十四日奉上諭户部奏遵議右中允黄思永籌借華欵請造股票一摺據稱由部印造部票名曰昭信股票頒發中外無論文武大小候補候選官員均領票繳銀以爲商民之倡其地方商民願借者卽責成將軍督撫將部定章程先行出示並派剴切勸諭不准勒索等語著依議行等因欽此相應恭錄飛咨遵照可也等因准此查此案前曾准户部電咨奴才當卽傳集司道籌議由奴才先行籌備銀一萬兩學政副都統及司道以下分别酌籌以爲僚屬紳民之倡並檄飭司道在省城設立昭信川局委員分司銀錢票據文案核對號簽等事該員等共體時艱情殷報稱均不支領薪水開局之後卽將諭旨部章恭錄行知通省一體遵照辦理現據陸續禀覆核計大小文武以及八旗官欵約有六十萬之譜川省幅員寥闊展轉運解尚需時日容俟解齋再行逐一繕具清單恭呈御覽至於民欵亦已刊刷告示劄發通省張貼曉諭由地方官遴選公正紳商會商妥辦不准稍有抑勒股銀亦卽責成紳商經收不假胥吏之手以杜弊端惟川中股票事屬創見風　未開民心未必能齊必須州縣各就地方體察情形設法籌辦實力勸導以釋其遲回觀望之懷一俟辦有確數再行詳細具奏查部票尚未頒發到川已繳之欵卽由該局印造實收先行給領俟部票到日再行　發以昭信守據昭信川局司道詳請奏咨前來除咨部查照外所有遵旨籌辦昭信股票大概情形及官欵數目緣由理合恭摺馳奏伏乞皇上聖鑒訓示再成都將軍係奴才本任毋庸會銜合併聲明謹奏奉硃批户部知道此○○劉樹堂片再查定例官員歷任交代並無虧空遲延者准其督撫保奏試用候補人員准其請至遇缺儘先補用等因兹查有候補知縣車模歷委署理扶溝郾城鄢陵等縣知縣又試用知縣汪時灃歷委署理鞏縣桐柏鎭平等縣知縣各該員歷任交代皆於限内清楚俱無虧空遲延均經後任造具册結詳送咨部核與　叙之例相符據布政使額勒精額按察使長祿會詳呈請具奏前來臣覆查無異相應仰懇天恩俯准將候補知縣車模試用知縣汪時灃均　缺儘先補用出自鴻慈除咨部外爲此附片具陳伏乞聖鑒訓示謹奏奉硃批該部議奏欽此 
 
