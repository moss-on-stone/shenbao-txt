# 1889 - 263 - 4905905

 

Page 1

 
 
[新印繪圖封神寅義告成] [  申報館主人啓]  
封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲巳靳靈龍心貽　　書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閱之實足以　旅愁消綺恩說者謂古今章回小說定當首屈此書焉惜乎坊刻摸糊苦無善本魯魚亥豕襲謬承訛本舘幾歴居諸再三警校正其悞字務使髮憾無貽然後用新鑄船字印成復諸　師將諸圖一一重繪鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請鐥君子移　本埠　報舘申昌書畫室及各外埠申昌或寄售申報處購取可也 
[新到木板書籍寄售] [  申報館主人啓]  
啓者今有木板各書籍寄售該價可格外克己計開白芙堂算學叢書五元黎註隨園骈體文一元六角王船由全集十八元歸霨川崇三元四　两說文二元養雲試帖二角四小學韻語一角三五杭寸六一元如欲買者請靈三馬路申昌書畫室國本帳房均可□佈 
[皇朝直省地與全國告白] [  點石齋啓]  
地輿之學書學圜並重本齋曩年得有官板眞本自十八行省外在北爲盛齋爲吉林爲黑龍江爲内外蒙古在西爲　西青海爲西域以及西北　鎭迪伊犁而以總圖冠其首圖凡二十有六幅本齋稍事縮小取便觀覽又將府廳州縣並省會通商口岸分别　　　在例售又於緊逮添註經　里數一以京師爲準的按方計里求之卽得總圖則配染顔色疆界井然監還上等洋紙仿靈西法腹背两圖無中歴機纎痕跡外銷綢面綢套裝潢雅致價亷物美知必有争先快覩者碼洋两元卽日發售售處仍照　例此布 
[西士勤學說]  
　　我中國之遣學生隨星使以往學於美都者奚爲也哉蓋將講求洋務學習西法創造機器攺變兵制上以充欽差領事之選下以備教習司事之用非苟焉而巳也顧學生旣隨星使以往學於美都矣不踰時而盡數裁撤發回中國毋使有一人留滯於外邦是又奚爲也哉說者謂前之往美都後之回中國今昔之事異是非之見淆必居一於此矣而余以爲皆是也今將講求洋務學習西法創造機器攺變兵制而未嘗習其語言文字服其政治教化交其國中之賢士大夫相與討論考索以周知其中細微曲折之妙徒汲汲焉求之於繙譯之書籍製成之形器庸有當乎此學生所以遣往美都也乃出洋學生數百人俱係幼童象勺年華趨向未定旣巳習其語言文字服其政治教化交其國中之賢士大夫相與討論考索以周知其中細微曲折之妙矣於是攺易服色沾染風氣久而久之習慣自然自視居然一外國人竟忘其爲生長於中國也者洎乎成人偶而回華其鄉里親戚朋友相爲引重以爲其學有成可以爲邦家光矣及挹其丰采承其謦欬則一切周旋酧酢起居動作皆有格格不相入之勢是不過爲海關添一通事洋行添一司事而巳庸有益乎此學生所以撤回中國也嘗思君子以文會友以友輔仁吾輩讀聖賢書斷無離羣索居獨學無友之理他山之石可以爲錯我之所巳能者可以互證而益精我之所未能者可以循序而漸進中西學術未嘗不同然則今日之講信修睦設埠通商正我中國所以取資立求益者也夫豈敦隣誼固邦交泯兵爭守和約云爾哉顧自輪船鐵路開礦製造紛紛設局以來亦可謂不遺餘力以從事矣乃洋務未盡講求西法未盡學習機器未盡創造兵制未盡攺變以中國與西國較終有相形見絀未盡所長者何也蓋得其粗而遺其精齊其末而舍其本也請質言之嘗見有西士之寓居於中國者矣其學問未必過人其聰明未必絶世與中國庠序中人評其優劣挈其短長未必有銖两分刌之加也而其平日燕居自定工課每日早晚幾點鐘誦何書習何學作何事無一息之稍懈無一刻之偶差不厭不倦惟日孜孜窮且益堅老而彌篤復於其間作逍遥游馳驅以舒其筋骸嬉戲以暢其襟抱亦無不有一定不易之時候以限之或且專請師長以爲之教導廣交友朋以爲之考證其集思廣益好學深思誠有非中國庠序中人所能及者由是深造日得有志竟成所誦之書皆能通其意所習之學皆能精其業所作之事皆能收其功西士之所以勝於華人者其以是夫然使西士涉歴官塲結納商客輙謂中國之錮習積弊惟是苟且因循模棱畏葸而巳不知苟且因循模棱畏葸之錮習積弊何自來乎其誦一書習一學作一事自少至壯數年之中若成若廢無苦志以持之自朝至暮一日之内時作時輟無定力以赴之其錮習積弊固巳中於神明成於習尚矣其不至苟且因循模棱畏葸也幾希然則講求洋務學習西法創造機器攺變兵制愼毋得其粗而遺其精齊其末而舍其本矣使其勉勉以圖功皇皇以從事勿淺嘗而中止勿泛騖而不專盡心竭力而爲之而洋務西法機器兵制猶有相形見絀未盡所長者吾不信也 
[宮保過蘇]  
　　欽差巡閱長江水師彭雪琴宮保於上月二十四日抵蘇小住一宵次日卽望杭垣進發 
[憲節抵蘇]  
　　新任江蘇撫憲剛子良大中丞於八月二十五日節抵蘇垣憲舟停泊葑閂靈官廟碼頭城内文武各員均恭鷄憲節撫標水陸各營亦均列隊河千鳴鎗放砲中丞接見司道後隨卽登岸入撫署灜眷亦於是日進轅聞中丞擇於月之初六日接印 
[憲節過揚]  
　　調任两廣總督李筱帥交卸漕督後由浦起節履新巳登前報兹悉八月廿八日早九點鐘憲節抵揚在城文武各官恭迎如禮聞小住一日卽行渡江○新授順天府府尹陳六舟大京兆交缷安徽撫篆由皖起節履新邗上坷鄉爲必經之路遂携同瀛眷於八月廿七夜十二點鐘時到揚舟泊東關外地方印委紛至迎迓槪未接見旋卽命輿入城逕至瓊花館後本宅傳聞暫住一二日仍乘原舟至清江浦再行遵陸北上云 
[委員統帶]  
　　統帶浙西緝私鹽捕營現聞委記名提督統領太湖水師全軍李軍門新燕兼統想軍門軍威素著定能措置裕如也 
[粤闈餘話]  
　　考試二塲之日有二士子病殁塲内其屍由圍墻吊出安置路旁親屬見之隨卽備棺成殮○有著名槍手扮作號軍模樣混迹塲内爲人捉刀巡綽官見其形迹不類號軍執而搜之身畔果有文稿二萹當卽下諸獄中聽候訊辦聞其人係某科孝亷想一經訊明恐難免於褫革也○高廉雷瓊等屬距省甚遥士予有志觀光每苦川資不給張制軍因撥輪船接其來省以免跋涉艱難現在試事巳竣制軍擬仍派輪送其回籍諭令各考生先赴善後局報名掛號以便示日展輪然諸生畢世埋頭素未慣乘風破浪是以赴局報名者頗覺寥寥無幾云○八月十七日考試繙 
 
 

Page 2

 
 
譯旂生是日辰刻監臨張制軍放砲升堂點名給卷諸旂生肅整衣冠應名而入約共五十餘人八旗協領佐領等官均到塲彈壓聞　欽定中額共有四名云 
[大副兇]  
　　日本郵船會社有輪船名洒田丸者刻下下椗横濵大副哈獨米托忽與水手平馬忠吉口角哈忿甚驀出短銃擊穿平之壯腹鉛丸自左至右臓府旣損肌膚亦復烏焦痛極而踣呼號宛轉同船人急投報租界警察署一面延美國醫師到船救治警察長得報後卽委河田警部赴英領事署請派差查拿兇手并送受傷人至十全醫院施救醫師騐得傷痕過重醫藥難施延至傍晚七下鐘時遂卽告斃事後經輕罪攺判所照會英領事請爲判斷葢哈係英人故裁判官不能獨斷也十一號英領事會同河田警部傳集証人及兇手錄問口供始行收禁約定十六號重口審斷云 
[日本巨災]  
　　前報載七月十一號西京大坂迤東風雨爲災一事兹得紀州及東海道信稱十一日六點鐘時三河國風雨暴至至十點鐘時始止是時豐川水發豐橋市中屋宇崩騰海水亦異常洶湧人畜受死無數財物亦到處漂流地方官恐災民轉徙無依立卽分投查勘十二日西尾哈詞郡海岸村又被潮水所浸隄防潰决溺死六百餘人各川泛濫無歸遂與矢矧古河混而爲一是日午後七點鐘時美濃國中津川又泛溢十一點鐘時下町一望汪洋流失民人十七户其有屋宇稍損者尙不在其内大橋衝斷三座禾苗毁失無遺尾張國古屋地方則忽起烈風市廛被害不少近處各村落及熱田海岸人家皆在水中所有尾張三河两國内壁海愛知知多三郡周環大海民人適當其衝約計壓死溺死在二百名左右伊勢國市中水頭高至四尺有奇倒屋十户激毁汽船　艘志摩國猶幸僅曹小害惟毁損數十户而巳紀伊國洪水爲災較他處爲甚十一十二两日和歌山紀川陡增一丈四尺有餘遭溺者不勝枚舉經救生會社救起一千一百九十三人計全家流失無蹤者共有四户方屋倒坍者三十户坍及一半者一千零十一户橋梁損失九座船舶破損七艘覆没四艘道路連鐵道共破壞四百五十處此外又有九十一處九千六日九十七家水人屋中田禾浸没二千畝誠巨災也至本月十五號十後東京電致長崎云自被此災米價卽非常騰貴日金一片只購米九升十七日日皇撥币金一千圓發交愛如縣地方官散賑日后亦賜金五百圓是日米商公所忽起爭端幸人調停隨卽罷息日來各埠米價一律有漲無跌而出口之米官不禁止依然如前比之多云 
[賞格照登]  
　　杭駐防廂紅旗協領墨正黄旗協領恩左司栢正白旗協領栢鑲監旗協領文爲懸賞緝拿事訪閱四川銷檔逃犯有福卽二噶鷄專結匪類好事生風並乘昏夜濳來本營尋鬥行兇此次八月初九夜閒散豐兆鎗斃塔斯哈一案係因豐兆誤疑有福尋仇起見亦關案内要犯禀奉署軍憲恭嚴飭限緝務期必獲以憑歸案盡法懲治除派弁嚴緝外合行懸賞無論軍民人等在官人役如將該犯有福卽二噶鷄拿送可者立賞英洋一百元知風報信願作眼線因而拿獲者立賞英洋五十元英洋由本左司衙門當堂面給决不食言倘經本營兵丁拿獲涂照賞恰給奬外再行從優奬拔以勵勤能須至賞格者計開該犯四川逃人有福又名二噶鷄年約二十餘歲臉長黑麻肥壯高大身材左膀有刀傷痕 
[札委監院]  
　　敷文崇文紫陽詁經書院及孝廉堂監院共計十人向例丁祭局及善堂每年每處輪派一人爲調劑勤能起見秋末冬初酌定該派何人卽禀請撫憲札委庚寅年監院崧振帥先期派定仍舊者五人敷文楊振鎬崇文許郊紫陽許文炳詁經陶濬宸孝廉堂高保康新更者五人嚴曾鑑敷文許承綬崇文費陸煦紫陽許溎祥詁經沈壽慈孝廉堂而丁祭局及善堂不與焉 
[歎騰四野]  
　　九江南北两岸稻榖業巳登塲滿篝滿車十分豐稔鄉民多有集資演戲報賽田神鑼鼓聲中羔羊酌酒桑麻影裏鷄犬不驚絶妙一幅田家行樂圖 
[姮娥奔月]  
　　王金域者福建侯官人年甫弱冠在南臺上杭街學習做襪其姊嫁與趙天申爲妻同在一鄉往來異常親密趙向爲跟丁近因某宰官員一婢原價約錢七十千托趙帶歸婢美而艶趙妻重之因其價廉擬作王之嘉耦趙奉閫命維謹卽據情求宰官宰官亦好善人也慨然允諾詎趙爲私肥起見勒王聘儀白千王竭力摒擋尚不滿數只得出據付趙收執木逾時突有某甲到趙家願以三百金載婢歸趙與妻惑於金竟許之且對婢語王之短勸其歸中婢佯許之一日晚間乘間走至王家具述趙悔婚事王恐趙糾人來搶暗地雇輿往他處約一時許趙查婢不見卽到王家搜索旋知其進城趙與妻亦從後緊追至南臺洗馬橋趙妻將婢輿攔阻喊稱拐帶一時哄動多人前來問訊趙妻尚逞一面之詞及王瀝陳源委衆人皆以爲曲在趙趙妻始不能辯詭言婢在我處數十天火食亦應歸還中有人抽出番票五六元付王曰此事償火食矣趙與妻只得悵然而返說者謂趙妻初時以婢配甲爲宗祀計也繼而勒索聘金終而翻悔前議無非惑於利耳利之害人甚矣哉 
[憲示照登]  
　　卽補府陞授基隆撫民理番分府臺北府淡水縣正堂汪爲出示諭禁事本年七月廿一日蒙府憲雷札開蒙泉道憲唐札奉宮保爵撫憲劉批據臺灣府詳稱竊照臺灣地方良莠不齊風氣强悍搶刦殺鬥之案層見疉出原應認眞勘緝嚴辦不容稍可寛縱惟民間呈報盜案往往羅列多人動稱盜匪數十名明火執仗入室搜贓等語情節以輕報重贓數以少報多每每指明首夥盜犯及盜犯之親戚姓名住址或稱富塲認識或稱事後查知千呈一例不思慣爲盜賊者監時必攺裝面目不輕被人識破事主於黑夜倉皇間亦難辨眞至盜之首夥尤屬無從分别事後查知又無線眼報証凡係指明呈控者皆因平日挾嫌借此盜案傾陷洩忿迨地方官輾轉查實另緝正盜時日巳延盜逸賊銷於事無補而盜犯知事主控指别人從此逍遥事外搶刦益無忌憚間有經官訪獲事主因報控在前不得不以比爲正盜另揑賄縱抵塞等詞廻護上控盜因事主不爲質証任意狡供藉逃法網至於命案往往置止凶於不問案外株連擇肥而噬不在抵償一經詐贓入手續呈代請開釋懸案永無了結臺灣建立行省欲清命盜之本源必先除誣控之惡習嗣後遇有命案皆須據實呈報地方官勘騐靜候訪緝贓盜按律嚴辦不得再有妄指人數及以竊報搶浮開贓數等弊如有鄉黨鄰里挾嫌糾毆或索欠搬搶可將其人肇釁情由據實呈明亦准分别曲直以理究辦何必聳稱搶刼自蹈盧誣之咎命案准其控告正凶不得有揑砌主謀帮凶各名目倘實係共毆致斃何人在塲官能就犯研究亦不得羅織無辜漫無限制緣由奉批所詳甚是案之不得破獲昭雪實本由該事主屍親人等挾嫌傾陷擇肥株連所至種種弊竇何可勝言及經到官訊韂情虚自亦身罹誣告反坐定條究之何所得益凡此皆民間通病其如終莫能省悟該府旣經剴切曉諭仰臺灣道分飭南北各屬亦一體出示勸諭以挽積習而維風化並行該府知照繳等因轉处下縣蒙此合行示禁爲此示仰閩屬軍民人等知悉嗣後遇有命盜等案皆須據實呈報不得仍蹈前轍倘再故違定將該屍親事主治以誣告之罪决不姑寛各宜凛遵毋違特示光緒十五年八月初五日 
[鎭江近事]  
　　邇來京口迤西大壩一帶每苦山君爲患猪羊鷄鴨被其吞噬者時有所聞鄉人日夜防維頗難安枕○有宜興考生道經京口向西門外大街天祿齋購辦茶點將洋銀包放在櫃上一轉身巳烏有幸店夥目見匪徒攫去急呼人尾追將匪徒獲住搜出洋包旋解送保甲局經葉少尹重責數百板荷以大枷 
[僧人被刺]  
　　廣州華林寺有僧名篆經者曰足逃禪素精戒律除齋魚粥鼓外惟向蒲團趺坐默誦法華經而巳夙通歧黄術間爲人治 
 
 

Page 3

 
 
病頗著奇功徐秋夫嚴三點不是過也八月十七日清晨在弗殿上誦經畢歸入雲房忽有外省掛單僧人手持利刃向之行刺篆經雖具伏虎降龍手叚倉猝間無　禦强梁以致遍體鱗傷驀被數十刃奄奄　斃血液淋漓衆僧聞之奮勇向前立將兇僧擒住捆送至縣禀報情由主子屐大令帶同刑仵等人親臨騐視飭將兇僧管押以待嚴懲是處訪事人函述如此竊謂篆經如果一塵不染五蕴皆空則兇僧與之有何寃仇而必戕其生命豈眞所謂前生之孽報於今生乎抑别有隱情非外人所能深悉乎請列報章以觀其後 
[狼患未除]  
　　福州西關外五里許迎恩亭附近向有難民聚處其間結茅爲舍編竹爲牆自成村落若輩狃於積習凡遇紳士上山葬祭往往呼羣結隊行乞祭餘必飽欽而後巳甚有攔途阻葬勒人財帛者近爲地方官查禁勒石此風稍戢不似前此之兇横矣八月十七晚突有狼從大路來有十一歲之女孩趨避不及竟被狼啣去衆人見之疾聲喊救亦有持械抛石藉助聲勢者狼行數十步若有所顧憚遂捨孩他去急往視之孩之頸項巳被銜傷氣息奄奄延醫診治一連三日尚不省人事未知以後如何福州數百年來絶無狼患何至今日竟接踵而來據聞此外傷斃人口巳有十數起有地方之責者何不設法掩捕以除民害也 
[地棍横行]  
　　福州著名地棍綽號尚幹嫩在洪山橋一帶駕駛小船遇事生風其黨不下數百人石湖橋塢各澳漁船數十家皆畏之如虎漁婦江陳氏年老矣日前與鄰船某甲同往觀音橋設網橯魚嫩乃糾同黨羽前往以捉姦爲詞勒令甲立票據九十千文甲無如之何出票付執尚未到期嫩逐日到船勒索氏不堪其擾竟於八月十四晚雉經而死母家聞而不平卽投地保托其報縣請騐三尺法森嚴豈能爲若輩寛耶 
[江西官報]  
　　署義寗州朱寳常據首府面禀現巳工憂所遺該州印務以候補縣吳忠謙酌委署理准補吉安府照磨錢陰枬應行飭赴新任南昌府崔國榜禀知二十日考試義寍州武寍縣武童步箭知縣邢景彬委解協餉往甘肅陳翰光委解地丁銀進京通判王葆鋆卸辦住岐卡回省 
[竹西凉月]  
　　揚州舊例薄笨車不准載物入城以免轆轆輪馳壓損街道嗣經御者哀求再四始由江甘邑宰商之保甲局員謂小民謀食維艱姑准載送行人得錢以贍家室至裝運重物則仍在厲禁之中矜卹苦情亦可謂無微不至矣誰料各車夫罔知感激反存得步進步之心漸卽運物入城肆行無忌某日保甲總巡方人令巡至馬市口見前在有車一輛滿載貨物高大無儔不禁勃然大怒立將車夫唤至當街笞責數十板飭將貨物唯卸道旁肩負送去車夫諾諾連聲而退見者咸謂經此懲治後彼等當或知所儆懼矣○四鄉新榖業巳登塲胼手抵足者流辛苦三時至此始得稍爲休息咸欣欣然入城購物以爲卒歲之謀故邇來各項生涯略有起色中秋佳節各店生意較重午時興旺良多教塲街某茶食鋪祗月餅一項　然售至一千二百餘斤至於洋貨布疋等店亦皆稍有利益可沾布業中人遂於八月二十二日在馬神廟醵資演戲一天公　漲價云○淮揚两屬士子秋風得意鼓棹而回路出邗江咸欲尋二十四　一睹簫聲月色以故緑楊城郭綦屨如雲報在跋來途爲之塞市中生意亦較勝於平時云○昔賈秋壑以金籠貯秋蟲與諸妾踞地鬥勝負人皆以蟋蟀相公呼之卒之南宋江山竟入他人之手然則么麽微物亦足寓盛衰之感今昔之悲焉邗上居民喜爲此戲擇期本月上浣開鬥有自遠方挈榼而來者采烈興高一時無两然旣係奪采卽　賭博之流地方有司自宜明申禁令不得以其無關政要任微蟲之奮翅揚髯也 
[察勘茅厠]  
　　老沙遜洋行某西人偕工部局西人好司控請飭將外虹口老街茅厠拆去等情巳詳昨報昨日午後蔡太守前往履勘因飭停訊二天至裴邑尊則另有要公是以未及會勘云 
[客途斃]  
　　有周少儼者於本年七月中僑寓春申福客棧後以病發送請棲流公所醫調詢以籍隷何省年歲若干堅不肯言是以無從登記惟察得病屬攧癎神志昏迷耳延至八月十九日病忽加劇畢命所中當卽報知該棧棧中人覆以並無親屬在申因卽由所備辦衣棺爲之盛殮理諸義阡所有衣物零星由棧中人會同查點暫放所中窮途落魄異域棲魂誠可憐巳 
[上海縣署瑣案]  
　　祝玉從控唐馬全曹二寳誘藏養媳財喜一案前巳迭紀報端前晚裴邑尊升堂覆訊令祝具結領媳回家速將烟館閉歇遄返金陵唐曹仍置諸籠中令陳嚴氏速將女兒交案訊辦如延嚴比○浦東人徐阿虎控稱梱保徐桂榮割去田禾二十擔由現年地保陸錦心秤賣與計正昌向論恃强叩求提究裴邑尊着明白補詞呈候提訊○二十五保三圖地保曹錦昌禀稱小的查得寳源祥公司所購之地有匿稅不報事情裘邑尊飭傳該公司執事人孫世馥到案倩詹明府升堂訊究孫供稱購地造房並○匿稅實因地保勒索使費遇事留難不肯在契上盖印圖書以致無從報稅明府諭令暫行退去候查明核辦○丁錦春訴稱小的有房屋一所坐落○鋪康家弄向由張仁德賃居積欠房租四十餘千今張病故　將房屋收回不料其巳轉賃與葛維德促葛遷徙葛竟不依叩求提究裴邑尊着候傅地甲到案訊明核辦○晉和鼎和两錢庄以葉志堂串同姚潤卿謊銀逃逸控請訊追所有讞詞前巳屢登報牘前日帮審委員詹明府升堂覆訊葉姚同求寛限俾得設壯繳銀○府諭令將欠欵赴緊清繳如再延宕定須嚴比 
[英界公堂頃案]  
　　包探何瑞福在途巡缉時見一湖北女孩年約十一二齡流落無依情狀悽楚向之盤詰自言姓鄧名秋六幼時被售至粤婦家爲婢因遭凌虐是以脫逃該包探卽帶至捕房移送公廨蔡太守飭暫發官媒收管○長利洋行某西人向王少卿永遠租得虹口地基一叚是地原由康才龍等租賃建房售後不允遷移因之控諸公廨蔡太守斷給拆費若干限期遷徙其中情節前曾詳列報章事閱多時康等依然延宕長利西人遂禀明英領事照會蔡太守飭差提康到案押候會訊核辦○孫榮昌扭錢吳氏至案訴稱小的前娶該氏之女爲妻旋卽逃逸無蹤今始訪知該氏巳將女另嫁他人叩求飭令交出蔡太守飭暫押候訊○陸子延扭張蘭生至案訴稱張賒欠貨洋向索延約不得巳而扭請訊追蔡太守命陸明白補詞張暫行管押 
[法界捕房瑣案]  
　　木䔍陳寳根先後行竊英法两租界各烟館烟槍一案前曾詳紀報章昨日包探分别吊得各贓問悉内有一枝係紫來街裕愼祥所失當交該烟館堂館王生寳領去至春園南誠信所失二枝尚未吊到尚有一枝無人認領隨卽解陳至案葛同轉研詰情由以其犯案太多未便輕恕判責三百板枷號二月以儆將來判畢旋有新延齡堂倌强阿鳳投案稱日前亦失一槍槍上刻有字號同轉查得無人認領之一枝花樣與强所供相合因卽准其領去○行竊安慶輪船衣服之賊犯張鳳林卽楊鳳祥旣送公堂葛同轉卽飭包探續拘同黨潘榮貴張三寳及楊妻張氏各情早巳詳登本報昨晨同轉莅捕房發落各案時飭將三寳先行帶出問爾十何時與楊相識笞稱小的幼時在塾讀書卽與楊相識近來楊知金陵當勇陸續積欠眞老九烟資七八千文至日前船上行竊事情小的實未同黨同轉飭帶楊至案問此種竊案爾曾犯過幾次答稱小的於去年至金陵遇見眞老九卽　瑞廷旋當督捕營親兵同轉謂眞之信上言爾欠伊洋銀七八十元此事有否答稱小的僅欠伊七八元悉係烟資旋由包探郁廷湘吊到各贓同轉逐一研究楊供稱馬甲一件水烟袋一枝向更上一層樓竊得旱烟袋及長衫銀器向江永輪船竊得紡綢褲銀練等向崑山船上竊得至包袱帳子男女衫褲均小的自巳之物同轉問三寳曰爾在滬上曾得多少竊贓答稱小的於去年七月二十左右　有客雇坐馬車卽向竊得洋銀二十元正在研鞫時有更上一層樓堂倌莊阿寳投案求賜領贓同轉准之莊携贓叩謝而　同轉隨判 
 
 

Page 4

 
 
楊笞責百板枷號月三寳笞責三百板亦枷號一月楊張氏行竊客棧被窩付質亦屬咎無可辭判令掌頰一百下押俟遞回原籍請該地方官嚴加管束潘旣無十涉從寛開釋押店收押竊贓例不追還押本○販珠嫗趙吳氏携貨至江寛輪船求售以致失去珠子一包獲賊解訊各情前巳疉登本報昨日葛同轉飭提張得友至案問爾所寄箱中究竟有何物件供稱箱中僅有大帽及功牌寄在李國華後卽於晚上出城時則巳逾九點鐘又往他處閒遊冉赴碼頭望輪船小的於十五六歲時卽在張老爺處當差嗣又往廣東臺灣先充掌號後當旗牌並未作過不端之事葛同轉謂本分府亦知疑竊無憑不能辦爾爾可函請張老爺緒具保狀來案保爾出外張唯唯遵諭同轉命仍還押所○楊家飯店夥王阿華送押犯食飯時私將烟泡遞與某犯甘捕拘案判令枷號七天昨巳滿期解送至案葛同轉飭傳飯店主楊阿炳到來判將王掌頰四十下然後帶去并著具切結備查○包探禀稱串竊廣利輪船杭烟之蔣雙喜旗昌碼頭行竊埽帚之唐得全經大老爺訊懲枷示刻巳滿期因之解送前來請爲發落曷同轉着一併開枷釋出○某甲持單求保許合興牛行經手人陳六軒卽陳玉軒出外料理葛同轉允之隨令將陳保去○本年七月二十八日周來儀扭控沈安村欠銀一案曾記報端沈管押迄今毫無設法昨日葛同轉將沈提出喝令掌頰一百下釋之使出 
[來啓照登]  
　　保安堂來信云今承盛鑑秋秦式鈺两善士各助敝堂施棺捐洋十元拜領之下銘感奚似特此登報以廣德意而鳴謝悃 
[金保三先生工山水膾炙一時得其尺幅如獲拱璧昨蒙以手繪扇見貺拜領之下賦沁園春詞以謝卽請拍正]  
　　君是艮醫更有餘情結翰墨緣看春山如笑夏峯如滴秋容如歛冬意如眠繪水成聲繪風有影雲漢圖奇合比肩凝神想想胸中邱壑腕底雲烟飄然眞地　仙壽者相生機指下傳算炎凉世變幾經閱歴生枯妙筆到處寛閒神動大隨心靈手敏潑墨何妨學米顚深深謝謝仁風被我春到齊紈古越高昌寒貪生拜手 
[題補枝所藏文衡山山水長卷]  
　　尺幅能千里披圖眼界恢烟雲名士稿花日舊家哀祗合朱鈐辨休將　鼎猜冬心曾鑒别聲價重瓊瑰[  申左夢畹生]  
[三良詩]  
　　層樓傑閣夜忘寒中有檀奴貎渥丹出世仙因偕阮肇登壇豪氣壓曹瞞支分赤帝龍多種笑助紅樓燕大觀不獨聰明傳妙相爲他兒女狀悲歡劉培○來來去去歇江濵暮暮朝朝總是春老帶莊襟塵表趣旬香何粉鏡中身花如長好何妨幻墨不經磨要自珍芳草有情憔悴易騷　無怪鬢如銀○想九霄五雲絢爛一樓色紫電青虹四面垂詞客吹彈高格調天神姿態古鬚眉銅臺雀舞春非昔錦水蓮開愛爲誰我亦登塲冠帶倦繁絃急管總總現悲周春奎[  瀛州仙客漫稿]  
[江督轅門抄]  
　　八月二十二日分發浙江知縣鄭繼翰由京來○廿三日刑部直隸司主事鄭籛回福建○廿四日七品小官江肇置由皖來○廿五日縣丞梁夢崧奉飭知保先補本班以知縣前先補用禀謝○廿六日湖南臬臺沈晋祥赴任 
[浙省撫抄]  
　　八月十九日候補同知陳懋采禀知門訃丁母憂蔣本鑑由京領照來省禀到○二拾日縣丞康逹兼禀辭赴濠河厘局差○廿一日府司獄謝念祖禀銷寗郡北門局司員差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路盤記瀘災恊濟公所廿二至廿六收捐第三十五次清單]  
　　册星沙拳齋主人募朱羅貞洋四元朱佑寛四元李德和朱寛朱魯氏三户各二元朱喜貞一元陳子純五角余炳松五角無册四知堂楊銀三錢又二錢四分以上廿二收捐册臺北新竹縣方祖蔭兄募方祖蔭花洋廿元王秉壽花洋四元胡守正王增華方仲烈潘靜方黎培澤汪鏡湖沃逵卿萬子仁朱沛生陳朝網潘漢蔡景煕劉緝光十三户各花洋二元黄元音無名氏呂畏三無名氏方寳壽恆心堂六户各花洋一元漢口太古渝來柚香廬桐蔭室竹深舘荷凈亭四户各錢一千常州不書名蔣錢五百又再一户不書名不記名又一户紫陽氏又一户七户各錢二百不書名又勉力氏三户各錢一百又一户六十文一户五十不書名五十又三十以上十五户合來洋二元錢三百三十以上廿三廿四收捐册齊門厘捐局來蘇州悟緣主人懷柏山農無名氏三户各三元清凉居士半梅道人無記叙記呂天元不求名吳慶記不留名居福記九户各一元周從欽募鎭江頌記一元王養卿五角晉康五角無名氏錢三百守梅書屋二百仲記一百八十信記一百五十照記鼎昌各錢一百以上九户來洋三元徐瑞妹洋一元梁氏陳有喜何氏三户各五角陳氏許阿寳各二角譚阿瑞一角羅店鼎成號銅洋二元又錢四百無册金雲溪洋二元鎭江盧炳文二元以上廿五收捐○册燕桂堂尹燿章各二員樂山堂勤補軒懺餘叟樂耕堂留耕堂智安堂德謹堂韓蓮堂硯山堂九户各一元史恩溥一元湯定鈞張雲衢趙錦海三户各一元時樹难徐世榮陶春茂李本寛倪萬有楊俊華邵成之周象文張文生鄒致炳董少農袁春華梅馬培無名氏泰興十五户各五角○壽州厘局來徐龍甫銀二两皖江吏隱之两育德堂洋一　思石山房靜安居吟春舘三户各錢一千萱茂室忠武堂愛蓮堂三户各錢五百無名氏四百以上十户合來銀七两二錢三分洪壽山無名氏各洋一元乏力人銅洋二元協記行無名氏裕生厚泰記行求健子汪五户各錢五百胡伯言三百俞俊興三百板蔭書屋王永清半月山人三户各二百求平安二百廿憶平安九思堂各一百以上來洋六元銅二元○恆記園同心居無名氏汪子記四户各五角無册申報舘來守拙居士洋廿元遠恆泰來無名氏一元楊子青一元五日共收紋銀七两七錢七分洋一百零一元五角花洋五十六元銅洋四元錢四千七百三十文八月十四抄 
[滬南德隆彰代文報局賑所經募山東濰縣賑捐七月廿一至八月二十次第五單]  
　　隱名氏求病速愈洋一元閔韻上一元適菴目求平安六角爲故友江海樓祝冥福　角周寄塵潤資二角○沈鹿革翁募怡軒知心两户各两元寄鶴冰谷彭城金右有心無力子鶴寄三吉三利省齋區之子十户各一元蘇州德盛昌號　祥發行盧吉利金　堂長盛無名氏金元頌隆成行費子菊吳佳蓮顧趾記恆大莊協源祥永豐莊永順廿户各五角錢榮甫七百文吉昌莊五百文以上收錢一千二百文塊洋一元一角六分松江萬成號募胡協成一元不留名虚對開一元孔忠和堂四百文朱敬業堂陳寳善堂玉福生無名氏無名氏年年利劉勤義堂七户各二百文無名氏一百文不留名一百六十文共收錢二千另六十文兌洋二元周少梅募謙吉堂不求名森順仁記森不名憐五户各一元不留名元昌典蘭言室志閑堂甌波書屋眉影樓完襟生景榮堂以隆九户各五角吟芳秀記四角元豐吟芳室不留名三户各三角勉力子完花居不留名三户各二角鴻興號募張梅峰廿元和記洋行養善堂二户各十二元養善堂續五元黄馬超毓善堂瑞隆黄廣讓福裕興覃餘吟舘楊羽卿三省堂廣餘堂九户各元無名氏吳丘至吳維獄長裕葉天鍚葉眞邦葉環文林契修同茂吳誠記曾裕興十一户各二元陳善卿德安求萱氏求萱氏續瀛隆源通百川通昆成振泰廟捷信鎭文元杜炳文存心堂徵壽堂庭乾記橋各軒邱省心齋葉醉月山房守遇道人恨無力曾志雅花月道人廿二户各一元四留堂洪步雲二户各五角○周漢卿翁募俞守森尤詳興二家合二元張應虎張守卿二家合二千文張鏡波潘翰屏陸吳氏李永椿章公舘王榮成全暢人七家每人五百文章經伯爾拙得眉山堂宋貽之四家合一千二百文劉同興無名氏無名氏葉應科徐葆翁五家合一千文以上共收錢七千七百文兌洋七元四角○以上共收洋一百九十三元一角六分虚到開一元八洋四角六分○一付辦大麥二百石洋一百八十六元包駁費三元三角一付辦棉襖褲二百付洋二百十元一付收買飯乾洋十一元三角四分六厘○除付滾連第四單凈墊洋九十四元六角另五厘銅洋廿元○再第四單中周漢卿翁募朱椿海翁經募洋五元内有銅洋一元特此更正○又代文報局賑所收買鍋焦飯乾七月廿一至八月廿五止清單○共收鍋焦九百七十三斤十一两當付洋十一元三角四分六厘○正義鎭同善居共助飯乾七百七十斤阜昌廿六斤南聚興廿八斤同福共廿一斤同發廿五斤沈府四斤○以上所有飯干續交文報局书解昌所有代墊同善居飯干裝錢隨後給付再爲登報合併聲明 
[蘇城安節局經收山東代贖賑欵八月下旬第九次清單]  
　　中市復昌莊交來捐册十九本徐乾齋募萬泰號永泰號二户各一元顧張氏求家長病家四十元一鑒齋十元吉祥和六元聰訓堂四元同益一元武林朱友伯四元朱鄭氏二元無名二元張三善堂補拙居士萬和莊三户各一元平敬記無名氏施少和仁德堂顧四户各半元同慶堂三十元張門蔣氏求病愈裕春莊二户各十元均盛湘培洋三元玉成莊無名求合家平安二户各一元金季方求病愈錢三伯五十不書名五元不書名五户各两元不書名五户各一元保泰莊惠記節省藥錢二户各两元義號莊四知堂楊二户各三元紫來堂李四元裕長盛行保母平安胡省更汪陳氏章望齋五户各二元協和紙行李受祿李慈萱李安萱李宋氏黄佑清六户各一元義號莊七角五分李蘭姑汪全姑合两角五分歴劫遺民五元不知名二元内病洋一元貼見四角五分公益興祥隆福隱名邵求保産平安沈居易萬順南貨沈萬順米行沈萬順西行裕泰永大和深林書屋十一户各一元王魯記王其曹錦泰吳恆昇金源順五户各五角陳云汀一角施姓二伯成記募大集成唐慶豐陸克昌承德沈四人各一元成記二元五角無名億記乾記寳記五户各五角翹記四角吉記新記二户各三角慶記興記異記昇記姚康記陸萬仁岳源泰八户各两角香記錢四伯泰昌莊募無力子求母平安三元杜三珍同源二户各一元周玉記王謂記二人各五百葉源昌王永記吉泰周叙興柳添興莊子和葉保村葉子銓八人各錢四伯韋記周榮記二人各三伯松記二伯　翁蘭兄煥兄劉兄五人各一百源康募源長醬園两洋熊衡四元元亨仁復豫成正和銀樓公源坊立大恆茂泰行公仁鹽店羹和鹽店八人每一元太和募其昌祥四元太和信孚两人每二元長春春祥晉吉裕源萬新匯昌同興同康慶昌恆大仁和德大廣生十二人每一元倪源源募倪寳森祖慈症愈十元隨月舘主五元隱名二銘書屋京兆潤卿合養竹居三友每一元協康募樹德堂十員永恆義募向仁翁十五元三山客一元施進良六角郁文錦李裕坤徐蘭芬力雨霖四翁合两元郁恆裕恆盛高登古陳全實四翁每三角方雨霖四角郁茂奎施進良沙源豐實墨江殷仲初陸翹鴻六友每二角孔霞照葛書紳葛有元葛之桂周惟一孔照巽六翁每乙角揚州復茂恆子薇舘徐　秋二翁每二元劉味秋石渠閣志世堂袁德三王友松五翁每一元包占春卞著卿强世堂榮茂無名六兄每錢五百陳坤太張幼行二翁六百安孚募安孚莊六元洪晉卿蔡吉安二户各二元謙吉捐受一惠迪氏二元昌記泰記林世浩愼行堂濬源典無名氏荆户各一元芸翁無名二户各五角○以上共收洋三百三十元另四角五分錢十千另二百五十文○孫春岩捐師儉堂棉衣褲二伯件合併聲明 
[蘇城安節局經收山東代贖賑欵八月十七日至二十五日第八次清單]  
　　戴理卿募樹滋堂洋五元陸墓安泰典洋四元李隆成洋三元霓僊居士洋二元八僊慶祝洋一元六角四友軒獨樂氏耕竹齋四缺軒四户各洋一元二角四知堂五福堂两户各一元一角采來氏福記裕記德記王志貴倪顔氏六户各一元夢花山房蒙筆書屋二户各半元安　氏洋八角栽記林記昌記謂記沈再記紹記竹記昌記央記梅記品記梅記十二户各三角天益豐銅洋十二元益吾記琴記錢景春三户銅洋各一元俞月記潘琴記顔呂氏三户各錢五百文顔金小姐錢四伯三十五文查姓錢一百文吳符卿募桐蔭書屋養怡山人二人各洋二元蘇仰泉募蘇樹本梅慶記廬介景三人各一元潘桐王募恆春廬長生閣雅宜居謙記四人各洋二元竹籬西含春草間房自新庵慶景堂四人各洋一元張惠生募長元吳鹽棧中秋筵席折助洋十元不列名錢二百文有心無力錢一百文盧小松募盧介景洋三元潘英庭募潘品記潘有記無所求齋心有餘力四人每一元葛逸香募尤傳桐保母患安洋三元無名氏洋一元半邱半郭人家銅洋一元得見齋捅無名氏洋四元善局募無名氏病速愈悲翠如意一枝鮑秋山李樸存彩安記胡益泰蔣佩山程韻初詹松夫范小峰鮑榮記柯培生倪芝僊丁雅亭朱愚溪徐觀謹費省餘戴鑑光徐仁安同善集彭鑑齋王伯荃黄芹齋陳復興吳子和沈友梅宋珊室馬晉夫馮思樹黄蔭芝景泰軒徐廷棟錢周太太吳德芳趙夢華徐宇洲徐國興浦若霞錢秋芳金堯峰端木太太以上共計三十九人放鯉魚黄善餘洋十三元錢三伯文王楣壽募臥義草舍洋五元合記洋三元錢一百文尤福山募福隆祥老公和永合洋五元陶望山募和平主人蟄菴西冷高氏守拙居復初堂五户各洋一元劉河二十都二圖洋二元劉洒二十都三圖洋六元瀏河二十都四圖洋三元劉河震泰和典經募洋八元秉義堂銅洋十六元陶子行募吳林許予芳合洋一元楊春山募顧秩庭洋二元馬桂庭馬順法李春林卜法男王德泉許榮卿戈鶴祥沈之汀寗遠堂蔡學道堂十户各一元江隆船泰生代寄安息堂保家平安洋二元本局捅無名氏求病速痊洋十元江夏氏洋一元無名氏洋五元厚德堂邱爲媳外症速痊洋四元錢募當存善廿人求消災集福銅洋四元魏友山錢一千文無名氏二人各錢二百文○以上共收洋一百六十三元銅洋三十六元錢四千一百三五文翡翠如意一枝中市義大烟號助鍋巴三十六斤察院巷正元舘助乾麵頭六十斤合併聲明○又移民專欵項奉常州新盛恆庄募來代何志名下彚入解濟山東移民讓河一勞永逸賑捐洋二百元　不書名何洋一百元今特登報謹代山東遷移灾民香頂禮先爲叩謝蘇城安節局代贖移民公所謝家福等謹誌 
 
 
 

Page 10

 
 
   
 
 

Page 11

 
 
[光緒十五年八月廿二日京報全錄]  
　　宮門抄○發抄硃批五道○廣西撫沈奏審明定擬摺○江西學政龍奏報考試情形摺○疆撫魏奏請飭部立案片○八月二十二日刑部都察院大理寺廂藍旗值日無引見○八額駙松溎各假滿請安○鍚珍專摺謝賞假一個月恩○恩輝由 
白龍潭回京請安○文珮謝放江南織造恩○湖南巡撫邵友濓請調○謙光椿壽各續假十日○兵部奏派覆試武舉之大臣派出豫王福中堂奎潤麟書敬信曾紀澤徐郙貴恒恩燾請假十日○召見軍機麟書李鴻藻邵友濓○皇上明日卯初至 
壽皇殿行禮○發抄曾國荃等奏補用牧張兆鹿補泰州牧奉硃批吏部議奏欽此○又准補副將陳永春原籍更正奉硃批兵部知道欽此○又守備蘇懷徽等留於江蘇補用奉硃批着照所請兵部知道欽此○又候補令朱公純飭回江蘇奉硃批吏部知道欽此○又巳故徐州鎭董鳳高請優卹奉硃批着照所請該部知道欽此○○調任安徽巡撫廣西巡撫臣沈秉成跪奏爲藤縣拔貢吳國彦唆令猺人滋事糾邀盤日新等入猺助鬥未成審明定擬恭摺仰祈聖鑒事竊照前護撫臣李秉衡以廣西苗猺雜處伏莽未凈應隨時加意綏輯不容奸徒肇釁生端前獲土匪李鑑等供藤縣人吳國彦有片子到板猺紏人攻打隨查吳國彦係藤縣拔貢甚不安分素有兇横綽號由縣拿獲解送梧州府審訊堅不承認恃符狡展該府禀司詳請革究當經李秉衡附片具奏請旨將拔貢候選教諭吳國彦卽行斥革審辦光緒十四年正月十一日奉硃批吳國彦着卽行斥革究辦該部知道欽此由部咨行到粤臣當卽欽遵行司飭審旋據藤縣續獲聽紏入猺之盤日新解經梧州府提同吳國彦審明解司臬司以案情恐有未實飭委桂林府確審兹據該府趙時煕督同讞局委員提犯審擬解經臬司張聨桂覆審議擬詳請具奏前來臣覆加查核緣吳國彦籍隸藤縣同治十二年由縣學廪生考取拔貢朝考三等以教諭歸部候選與寄居藤縣之廣東新寗縣人盤日新及未獲之吳亞四等均係素識光緒十二年冬間有永安州藤縣連界之板猺因佃耕金秀猺山塲租價太貴欲求减租不允與金秀猺滋閙各自紏人尋毆經該州等馳往彈壓諭令金秀猺减租三成各息爭端詎板猺未能滿欲勉强遵依息事心常不服十三年八月間反猺欲砍金秀猺桂樹並割去香草金秀猺亦拔毁板猺包粟板猺因見金秀猺所種山貨收成甚好欲爭其利吳國彦知金秀猺素稱富厚起意唆令板猺紏人向金秀猺攻打藉圖乘機搶擄隨卽走至猺山會晤板猺頭目趙明唆令紏人往攻金秀猺並許邀人帮助該頭目卽巳應允吳國彦留下名片一紙意欲板猺衆人知其出力帮助可以齊心隨卽自行出猺正在糾人適有匪犯李鑑吳三亦濳入猺山向板猺頭目唆令攻打該頭目亦卽應允並將吳國彦名片給與閱看稱係吳國彦亦許相助迨吳國彦出猺後陸續糾得吳亞四廖三杜召松何八楊九五人並囑令轉邀夥黨是年九月下旬不記日期吳國彦走至盤日新家告述前情邀令同往約定十月初六日在平南縣屬之馬練崗會齊至期吳國彦先往該處等候吳亞四廖三杜召松邀得周炳魯陳亞社陳鳳七譚八並不識姓名四人何八楊九又邀得韋七黄見明及不識姓名五人與盤日新先後齊集正在一同前進時值署永安州知州陳亮采率帶防勇由永安州一路入猺彈壓李鑑吳三由平南縣一帶路經出猺躱避行至馬練崗地方與吳國彦等撞遇李鑑吳三卽向吳國彦等聲稱永安州官巳帶勇進猺彈壓伊等係在猺山逃出勸令吳國彦等不可前去吳國彦等畏懼均各走散該署州陳亮采彈壓息事後當卽會同平南藤縣妥爲商議勸令金秀猺再减山租並劃分山界定立章程两猺均各情願遵依寫立合同永遠收執爲據旋經永安州差役緝獲李鑑一名格殺吳三一名將李鑑解赴平樂府審訊並查明該犯係著名匪類疉犯搶刧禀經護撫臣批司核飭就地懲辦嗣據藤縣拿獲吳國彦解赴梧州府審訊供詞狡展詳請奏絫斥革審究旋拋藤縣續獲盤日新解府質訊錄供通詳批飭覆審兹據梧州府覆訊解司該司以案情恐有未實飭委桂林府知府趙時熙督同讞局委員將犯審擬解司臬司張聨桂提犯覆鞫據供前情不諱詰據吳國彦供稱伊綽號飛虎係因素日做事逞强是以衆人加此綽號並無另犯不法情事比例議擬詳請具奏前來臣覆核此案經臬司提犯研鞫供情歴歴如繪案無遁飾查例載濳往苗寨教誘爲亂貽患地方者發邊遠充軍等語此案吳匣彦潛入猺山教該板猺糾人攻打金秀猺殊屬藐法倘非該州帶勇彈壓幾至羣徭驟動釀成巨案該革員中途聞信逃散事雖未成究屬教誘爲亂貽患地方徧查律例並無恰合治罪專條自應比例聞擬吳國彦合比依潛往苗寨教誘爲亂貽患地方者發邊遠充軍例擬發邊遠充軍係職官免其刺字該犯事犯到官在光緒十五年三月十六月欽奉恩詔以前核其情罪不在不准援免之列惟案關入猺滋事情節較重應否准免相應聲明聽候部議盤日新聽糾同行應以爲從科罪應於吳國彦軍罪上减一等擬杖一百徒三年事犯在恩詔以前應請准其援免後再有犯加一等治罪該板猺頭目趙明佃耕金秀猺山塲先經該州諭令金秀猺减租該頭目未能滿欲復砍割金秀猺桂香樹草並聽從吳國彦唆令糾人攻鬥實屬不合業經該州傳案枷責示懲應毋庸議逸犯吳亞四等飭緝獲日另結除全案供招咨部查核外謹將審明定擬緣由恭摺具奏伏乞皇上聖鑒勅部核議施行謹奏奉硃批刑部議奏欽此○○江西學政臣龍湛霖跪奏爲恭報微臣考試南昌等六府情形仰祈聖鑒事竊臣奉命簡放江西學政於光緒十四年十一月二十五日接篆視事當經恭摺叩謝天恩在案本年正月十六日自省啓行按試瑞州接試臨江表州建昌撫州歲考文武事竣回省考試南昌文塲畢因本年恭逢恩科鄉試考遺在卽將武塲移於八月底校試伏查江西本理學之邦文物向稱極盛兵燹以後雖歴經培養元氣尙未盡復以臣考過六府而論文風以南昌府之南昌新建奉新袁州府之萍鄉撫州府之臨川等縣爲最其餘亦多可採而南昌新建奉新臨川及瑞州府之高安縣臨江府之清江縣建昌府之南豐縣復知崇實學汲古之士時有其選士習則瑞州獨稱恂恂入塲之時鵠立魚貫毫無喧嘩擁擠實爲各處所罕見至於武力一府之中往往强弱不齊然亦尙合程式臣自到任以來詳查弊竇知江西撞騙甚熾搶替亦多因益剴切曉諭嚴密關防各屬幸尙安靜惟撫州查獲槍替二名南昌查拿傳遞一名均發交提調照例懲辦其武童倩人代替經廪保查明指出者卽將該廪保等奬勵賞罰兼施頗知勸戒發落之日臣悉傳集堂下文則勉以明經修行武則諭以安分守巳其廪增附生中有文學異等行誼謹飭者更予優禮非敢以博宏奬之名亦聊以寓鼓舞之意再臣經過地方民情均極安謐堪以上慰宸廑所有微臣考試南昌等六府情形理合恭摺具奏伏乞皇上聖鑒謹奏奉硃批知道了欽此○○魏光燾片再古城地當孔道形勢扼要前經撫臣劉錦棠會同陜甘總督臣譚鍾麟烏魯木齊都統臣恭鏜奏請修築城署將奇台縣治移建該處古城巡檢移置奇台兼管驛丞事務奇台縣典史應隨印官移駐經部議奏奉旨允准撫臣劉錦棠當卽欽遵辦理飭派防營帮築新城以便移建嗣經奏准將烏魯木齊巴里坤滿營歸併古城卽以新城作爲滿營奇台縣暫仍舊治上年滿營遷竣該處商賈輻輳户口殷煩彈壓撫綏均關緊要仍查照原奏飭奇台縣及典史並古城巡檢以次移駐用資治理其奇台縣衙署倉厫監獄飭於領隊原駐舊城内酌量修理俟該縣移駐後再將城垣陸續籌修奇台巡檢卽就該縣舊署以資辦公各在案兹據兼理布政使兼按察使銜鎭迪道恩綸詳據奇如縣知縣劉澄清報稱該縣巳於光緒十五年四月初十日率同典史移駐古城巡檢亦於四月十五日移駐奇台轉請奏咨前來臣覆查無異除飭將城署各工估計經費次第興辦另摺具奏外謹會同陜甘總督臣楊昌濬附片具陳伏乞聖鑒勅部立案施行再古城巡檢旣移駐奇台舊治兼管驛丞事務所有原用印信應卽送部查銷轉飭藩司刊刻鈐記給領啓用相應請旨飭部換鑄奇台縣巡檢銅印一顆由臣咨領轉給俾昭信守合併陳明謹奏奉硃批該部知道欽此 
 
 

Page 12

 
 
[光緒十五年八月二十三日京報全錄]  
　　宮門抄○發抄硃批四道○皖撫陳奏請奬勵片○陜撫張奏查辦賑撫情形夾片○又奏特叅知縣摺○皖撫陳奏彚案酌擬奬叙摺○八月二十三日工部鴻臚寺八旗两翼值日無引見○文治等塲内專摺請安○果勒敏請假十五日○召見軍機○發抄曾國荃奏副將楊開泰等請免騎射奉硃批着照所請兵部知道欽此○又記名總兵李善清等留於两江補用奉硃批着照所請兵部知道欽此○裕祿等奏鍾祥等縣河堤查勘輕重分别辦理奉硃批知道了欽此○又糧道夏宗彞飭赴新任奉硃批知道了欽此○○陳彞片再江淅等省協賑義舉倡自山西河南大旱之年嗣值各省災荒無不竭力往救其急光緒十三年黄水入淮皖北災情極重同知直隸州用候選知縣張世祁先來阜陽頴上太和鳳台四縣查辦各賑十四年該四縣水勢續漲夏秋两賑由刑部學習郎中劉潮知縣用候選復設教諭孫傳薦中書科中書經文與官賑合放又經五品銜國子監典籍嚴作霖在壽州懷遠鳳陽靈璧五河五州縣分辦冬賑本年復經孫傳鳸曁就職直隷州州判劉芬在頴上太和二縣於官放春賑外另給加賑先是沿江水災亦係劉芬赴當塗縣助賑歴次隨同查放者分發補用縣丞孫宗璜光祿寺署正銜張良棟國子監典籍銜增貢生陳若金從九品銜汪延劉文炳文童孫長庚監生張毓澍鍾杰元等八員共放賑銀十六萬八千餘两另造救濟划船及撥充地方善舉等費共銀五千餘两又棉衣五千餘件藥丸一百箱皆由山東登萊青道盛宣懷二品封職施善昌浙江候補道鄒仁漙河南候補道李培楨江蘇候補道聶緝榘浙江候補知府王松森候選主事經元善福建試用同知陳德薰江蘇候補知縣葛繩孝候選員外郎陳應培直隷試用知縣謝家福河南候補知縣楊廷杲等分途勸募歸上海等賑公所源源解濟内棉衣及捐數較多者業經臣分别奏准建坊旌奬其餘亦於奏報皖北賑務完竣摺内陳明列入捐奬案内彚核收放在案臣查該員劉瀚等見義勇爲善聲久著此次來皖放賑閱時多年涉歴風濤經行泥淖窮鄉僻壤手足胼胝兼逢暑雨祁寒備嘗鞎苦災區黎庶實惠均霑全活孔多非尋常出力者可比合無仰懇天恩俯准將劉瀚孫傳鳸張世祁三員賞給四品頂戴劉芬經文孫宗璜張良棟四員賞給五品頂戴嚴作霖一員實心行義澹於榮利可否恩施匾額一方陳若金擬請以訓導選用汪延劉文炳孫長庚張毓澍鍾杰元擬請以從九品選用以照奬勸盛宣懷等十二員竭誠勸捐集資甚鉅廣施拯求利益民生雖懿好出於至誠亦不敢不爲之上達可否傳旨嘉奬以示鼓勵出自鴻慈愈格該員劉瀚等放賑事後巳各回籍除飭取履歴咨部外謹會同两江總督臣曾國荃附片具陳伏乞聖鑒訓示謹奏奉硃批另有旨欽此○○張煦片再據肯安縣具報五月二十八九等日連日大雨如注該縣西南鄉潏河　河及蒼龍靈沼各河同時並漲沿河塔坡等六村堡地畝被水冲淹據西鄉縣具報五月二十九日六月初一二等日山水暴發濵河桑園鋪豐渠两處田廬被水淹浸坍塌又據鄜州具報該州六月初四初七两日西南鄉鉗兒等八村堡雷電交作先後各降水雹大如胡桃積地四五寸不等夏麥秋禾均被打傷長安縣查勘被水冲淹浸秋禾田地二十三頃餘畝冲塌民房二十餘間鄜州查勘被雹打傷旱地一百二十餘頃該州地氣高寒麥收較　地内成熟小麥多被打入泥内秋糧折損枯萎收成均巳失望各等情臣查該三屬猝被水雹各災内惟鄜州雹傷更重情形實堪矜可臣當巳飭司委員並移行該管道府馳往覆勘分别被災輕重查明地糧確數照例示諭蠲緩錢糧一面清查極次貧户散給義倉口粮給資修理房屋並酌發籽種令其赶緊補種晚秋以資接濟務使災黎衣食有資毋任一夫失所除俟查辦完竣另案奏報外所有長安等屬被水被雹籌辦賑撫大槪情形謹附片具陳伏乞聖鑒謹奏奉硃批知道了卽着妥爲撫恤毋任災民失所欽此○○頭品頂戴陜西巡撫臣張煦跪奏爲特叅命案删改傷痕詳報不實之知縣恭摺仰祈隔鑒事竊查前據汧陽縣知縣張福山具報該縣民人卿登潰毆傷徐舜財身死一案原詳稱驗明徐舜財仰面致命偏左木器傷一處斜長一寸三分顖門木器傷一處順長一寸五分均紫黑色按擦骨損不致命右手腕木器傷一處斜長一寸二分皮不破骨不損紫色餘皆無故訊據卿登潰供係因徐舜財於光緒十三年四月十二日聽從唐羽撥毆傷伊胞兄卿登榮身死徐舜財照餘人律擬杖發落該犯於十四年五月十三日途遇徐舜財口角彼此爭毆該犯用木鋤柄毆傷徐舜財偏在顖門右手腕殞命議擬由府解司因案情未確發委西安府覆審旋據鳳翔府知府煕年禀稱訪聞該縣張福山有删改傷痕承審不實情事委查明確正擬禀請檢舉始據該縣懇請發回另辦等情臣當卽調取原騐草格查閱塡註徐舜財仰面致命頂心連偏右刃傷一處斜長一寸八分顖門連額　刃傷一處斜長一寸五分均深抵骨骨損右額角連右眉眼胞木器傷一處斜長二寸骨微損不致命右耳輪刃劃傷一處斜長一寸寛深均不及分右手腕木器傷一處斜長一寸二分合面髮際刃傷一處横長一寸九分深抵骨骨微損核與禀詳大相懸殊並據鳳翔府續禀訪查卿登潰係爲兄復仇將徐舜財殺死另有卿九兒在塲帮同下手該縣先未審出至屍傷不符該縣諉爲書役繕寫錯誤各等情由臬司唐樹楠具詳揭叅前來臣查汧陽縣知縣張福山身任地方於人命重案竟將當塲塡報屍傷任意删减攺刃傷爲木器傷並减多爲少迨經查問僅諉之書役繕寫錯誤實屬有心揑飾且案内有從犯原審亦未究出嗣據鳳翔府訪查檢舉無可掩飾始據禀府檢舉懇請發回更屬事後彌縫規避取巧似此玩視人命辦理草率未便稍事姑容除本案交鳳翔府查訊明確另行招解外相應請旨將汧陽縣知縣張福山撤任先行交部議處飭令來省候本案審定罪名有無出入再行照　辦理謹恭摺具陳伏乞隔鑒訓示謹奏奉硃批着照所請該部知道欽此○○新授順天府府尹開缺安徽巡撫臣陳彞跪奏爲查明安省歴年辦賑辦工及勸捐出力各員紳彚案開單遵旨擇尤酌保恭摺仰祈聖鑒事竊安省自光緒十三年沿江懷寍等七州縣江水盛漲冲潰圩隄旋值黄水下趨濵臨沙淮各河之太和等十一州縣淪爲巨浸上年合肥等十三州縣又遭亢旱其間尙有高岡旱荒而低區淹者被災窮民疉蒙恩旨截漕撥欵並准開辦賑捐以資接濟臣智小方薄值此鉅艱惟有勉竭愚忱上陳宵旰之焦勞下述民生之憔悴與諸僚屬互相警策以廻元氣而愈蒸黎所有一切辦理情形疉經陳奏上年七月奏報皖北水災憂賑情形摺内陳明竭誠任事實力爲民之員懇恩准請奬勵奏奉硃批覽奏均悉卽着飭令派出各員認眞經理以拯災黎餘依議該部知道欽此本年二月具奏沿江工賑報銷摺内請將在事出力及勸捐官紳分别擇尤保奬欽奉硃批着准其酌何數員餘依議該部知道欽此又於五月奏報被旱各屬災務完竣摺内請將出力員紳併案奬叙欽奉硃批着准其酌何數員毋許冒濫欽此嗣以皖北水災賑務工程次第辦竣續於六月缮摺奏陳聲明出力員紳容俟查明請奬各在案臣伏查安省水旱交乘其地三十餘屬之多其時巳歴三年之久非常之變實非一隅偏災可比臣督同司道多選員紳分投履勘挨查户口核放賑需一面修築圩隄增建堰壩疏挑河道開濬溝塘寓賑於工廣籌補救加以置船筏築土墩買耕牛給籽種施衣發藥購糧運錢頭緒紛煩非人不濟該員紳等分途舉辦各盡乃心沿江水災及合肥等處旱災两案任勞者奔走不遑任怨者絲粟不苟災民一百數十萬口皆得生全其以工代賑之區修設隄壩疏治河塘工作藉以資生用欵悉除蠹弊至皖北水災一案黄流四溢連歲失收災情重於尋常尤慮民風强悍不得不加意拊循三載之間放賑六次每次災口皆數十萬當嚴寒酷暑之日在横流積潦之中查必親查以愼其始基放必親放以溥其實惠其各項工作及一切委辦事宜並能措置咸宜於飢渴之民有益得免流離失所亦無滋生事端至於用欵浩繁又賴勸捐得力善氣相感人樂輸將物力巳極艱難群情猶能踴躍集成鉅欵有裨要需均屬異常奮勉著有微勞兹就臣所深知擇其尤爲出力各員紳彚案酌擬弊叙不敢稍涉冒濫謹繕清單恭呈御覽合無仰懇天恩俯准照擬給奬以示鼓勵出自鴻慈逾格除履歴咨部查核外所有遵保辦賑等事出力員紳緣由謹會同两江總督臣曾國荃恭摺具陳伏乞皇上聖鑒訓示謹奏奉硃批該部議奏單併發欽此 
 
