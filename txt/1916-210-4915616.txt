# 1916 - 210 - 4915616

 

Page 1

 
 
   
 
 

Page 2

 
 
時評 
[樂觀與悲觀] [  冷]  
　　世人每於此次改革之前途過抱樂觀者其設想誤也又有過抱悲觀者其設想亦誤也何則中國之局勢無論如何順手斷非一時所能見效故抱樂觀者皆理想上事而非實際上事也然以中國之人述向來之習所謂悲觀亦不免一種過慮之恐怖病測人之舉動往往有過其實者我故以爲其設想皆誤也 
　　夫局勢之所成非一時所能變也人之材能與習慣又非一時所能易也今之出之出世之士當世所號爲人物者大抵不甚相遠也故政權雖有轉移而相去亦必無幾謂若是行將大盛或若是又將大亂均屬過分之言其實際决不如是也 
[專電]  
　　北京電國院審查籌備第一表急籌項下凡五欵司法獨立費省議會費軍務院善後費憲法編纂費各省善後補助費　　北京電院議調查各省要案四項（甲）地方習慣與政治關係（乙）舊日政治沿革（丙）軍興以來所受影響（丁）恢復當以何者爲急 
　　北京電安揷民軍定有施行三策㈠解散㈡移墾㈢改編 
　　北京電美借欵三千萬以公債票擔保日内可望成立 
　　北京電京民儗上書國會復自治機關 
　　北京電蒙藏總裁有准列入國員稅 
　　北京電恢復法典編纂會儗林長民會長 
　　北京電豫督呈據省議會請免鑛加稅語極懇切已交院議 
　　北京電蔡鍔督湘已得同意 
　　北京電谷鍾秀長農商已確定 
[譯電]  
　　北京電國會開幕議員到者四百餘人此間所抱國會不能得法定人數之疑慮當此 
　　消釋矣禮式極簡單無可置議黎總統致簡短之祝詞少頃又發明白僕質之宣言謂當依據憲法盡其職務黎來去絶無鋪張浮誇之儀式行於院場時亦無牽拘禮儀之習衆人對之大爲稱許今若謂大希望集於復活之國會未免錯誤吾人縱體念其上届辦事上之困難然其成績甚低解散後忽已三年議員在此時期中當已明白事理若再以反抗爲能則其所可得者惟迅速解散而已如政府爲無理舉動所迫而有此舉則定爲大衆所贊成今日開院後從此國會舉動合於情理則必得人人之好意不然則其結果不爲嚴格之新選舉即爲吾人不知其所届之軍人干涉二者皆足予已死復活之議員以痛苦者也（一日）字林報　　北京電黎總統頗以國會議員誠意歡迎爲樂黎總統與國會諸人共同行事而黎總統之樸實誠懇亦即博得國會議員之歡心（二日） 
　　北京電農工商總長張國淦已任爲黑龍江省長國會議員谷鍾秀代其職（二日）以上德文電 
　　北京電廣州消息云星期日上午一時前桂軍與龍軍交戰距沙面不出一英里至午前九時始止詳請未悉日本某砲艦已於星期六日由香港開抵沙面（三十一日） 
　　北京電昨夜漢口本鎭亂事發作其地點與德租界相接焚燬一警署四處火起大爲慌擾此事不含政治氣味（三十一日） 
　　北京電今晨國會正式開幕參衆議員到者約四百人黎總統親自蒞院十時行禮黎總統穿燕尾服而入衆歡迎之旋坐於王議長之左議長宣讀歡迎詞開會黎總統亦起讀祝詞衆皆鼓掌至是全體起向議長座後之國旗行三鞠躬禮軍樂隊奏國樂於外黎總統宣誓表明其遵守憲法之志禮成奏樂前後僅十分鐘旁聽席來賓甚衆内多外人總統率國務員國會議員攝影而散 
　　廣州電三十日午前一時省垣西南戰事發作李列鈞軍隊以觀音山爲目的地桂軍擬渡江助之民軍攻陷白雲山外砲台目下内砲台尙堅守砲船刻助陸軍以拒民軍傷兵入城爲數不少日本某砲艦已於二十九日抵此舊城已閉居民皆儲糧以備不虞各街栅夫已準防止搶奪（三十一日） 
　　廣州電紅十字會估計死傷兵士約有千人戰事今日繼作商務停止貨物不來恐有糧缺召亂之禍（三十一日）以上路透電 
[東方通信社電（日本人組織）]  
　　漢口電昨今兩日漢口武昌漢陽三處均屬平靜唯敗竄之黨員揚言將於三日内復仇是以一般警戒依然嚴重（二日） 
　　漢口電北京政府因漢口事變特派駐河南信陽之北軍混成第二旅第二團全部來漢本日由京漢火車送到（二日） 
　　漢口電傳聞此次之暴動由日本租界而起實係誤傳蓋由日本租界後方貧民窟揚烽火發端也（二日） 
　　東京電奉天省與日本朝鮮銀行之間交涉救濟停止兌换借欵前因擔保之點幾有中阻之勢茲者契約業已成立其條件爲發行總額二百萬元利息六分五釐發行價格九十五元期間三年以奉天酒稅及契稅即證明稅爲擔保等合諸六月上旬兩者之間成立之第一次借欵百萬元是前後成立之借欵已三百萬元查奉天省當初商借總額爲五百萬元除此三百萬元之外尙差二百萬元然擔保之關係故至此次之第二借欵先行結束（二日） 
　　奉天電蒙古馬賊宗社黨等五百餘人　集長春府鐵道附屬地附近舉事有與巴布札布之軍聯合之計畫日本駐長春領事查知即飭將在附屬地亂黨之武器收没立行驅散並嚴防今後彼等亂民竄入附屬地内（二日） 
　　東京電中國新任駐日公使章宗祥今日午前入宮覲謁日皇呈遞國書（二日） 
　　東京電副領事岸倉松氏奉命於上海總領事館在勤（二日） 
　　東京電李王世子之婚事早由寺内總督等協議今其配偶聞已内定某親王之女行將奏請天皇皇后裁可（二日） 
　　東京電李王世子垠年二十歲肄業士官學校來年卒業天皇擬以皇室婚配茲已内定梨本宮第一王女方子郡主年十六　俟奏蒙勅許卽可發表（二日） 
[戰電]  
　　（英人路透電） 
　　巴黎電今晚公報云松末河南面之法軍在愛斯特里與貝洛瓦間佔據德兵戰壕一道末斯河右岸之德軍夜間猛轟後在錫哇芒防禦工程西南二面進攻均爲法軍機關鎗擊退敵兵數小隊進抵法軍戰壕但卽經法軍回攻逐出法軍於月色朦朧中以炸彈進攻在錫哇芒防禦工程南面得有進步德軍同時在伏村至乞洛瓦陣線進攻在乞洛瓦得一立足地即被逐走他處德軍攻擊者均大受損失而退（一日） 
　　巴黎電今日下午公報云敵軍未圖在松末河北面續攻敵軍猛轟後在里翁境進攻兩次均爲法軍砲火擊退錫哇芒炮戰甚烈福滿叢林及洛菲敵軍以重砲彈轟擊法軍擊落敵飛機兩架（一日） 
　　倫敦電海格將軍今晚報稱戰局未變（一日） 
　　倫敦電今日下午海格將軍報稱戰局未變英軍在巴桑丹北面擊退進攻之敵軍兩軍終夜以炮隊交轟（一日） 
　　巴黎電路透訪員謂聯軍現在自台爾維勒叢林至松末河克勒里村附近八英里之陣線進攻德軍奮死固守陣地蓋知得失甚關重要也德軍地位頗危尤以古維勒芒爲最故以挑選之精兵守之且奉主將命令雖死餘一人亦不得降聯軍復行進攻之最初結果頗爲滿意公白萊與貝龍勒間之鐵路及輔助德軍之總防務　今已有數處被斷軍聯日來俘敵甚少足徵戰事之劇烈（一日） 
　　倫敦電費蘭巨子爵報稱昨夜天有烟霧敵飛船飛行甚高故不能知其確數至少當有六七艘現已覔獲炸彈約六十枚英飛機及抵制飛機砲曾與敵飛船一艘交戰見敵飛船下降旋於烟霧中失其所在（一日） 
　　倫敦電德海軍部公報謂昨夜齊泊林飛船攻擊倫敦云云乃屬揑造（一日） 
　　巴蒂摩電德潛艇德意志號今日下午啟椗（一日） 
　　瑞士京城電匈牙利首相已由卡巴西安山回抵匈京據稱俄軍現已攻入匈境（一日） 
　　哇太樺電森林大火延焚一百方英里後已爲大雨撲滅（一日） 
　　紐約電許士氏於承認共和黨推爲美國候選總統之演說中謂渠擁護美國權利堅持不讓今有人出言未嘗不勇但未能以實行助其言論致不能保全美人生命苟不以空論而有直接堅决實事求是之言論則我美人生命何致隨魯西台里亞號而俱亡乎許士言及條頓陰謀時謂此乃當道不能採用迅速而强硬之政策以遏外人陰謀所致（三十一日） 
 
 
 

Page 3

 
 
[公電]  
　　四川省議員鍾山等請恢復省議會電北京國務院鑒約法復國會開省議會自當繼續召集此理至顯鈞院計已洞然遷延復遷延乃有交由國會取决再行辦理之電令豈以共和復活獨此省議會法可以犠牲抑以袁氏之解散爲適法無須糾正二者有一均爲蹂𨈆人權大總統執行� 
職務以至誠鈞院豈宜以推宕因循爲負責應請令飭各省長從速召集此類法律内之行動正勿重煩兩院之討論也迫切陳詞立候明令四川省議員鍾山謝書麟楊文萃游運熾劉永恩何其義方於彬舒興渭楊績劉宗培歐陽瑜叩冬 
　　汪天才等致北京電北京參衆議院曁各幸報館鑒國會重開薄海同慶國民代表實贊帝制若認列席不第民國國會雜以帝國代表實屬非騾非馬且立法機關不能遵守法律奚營自撤藩籬應請將國民代表諸議員速向總檢廳告訴庶足清餘孽而慰衆望汪天才等東 
　　長沙秦伯昌來電時報申報轉各報公鑒昌已出獄餋疴憶入獄蒙救在獄蒙貺未出蒙電保已出蒙電慰諸君子嘉惠實深感愧交集謹馳謝秦伯昌東 
要聞一 
[西報對於國會之蘄望]  
　　大陸報社論曰中國國會於解散三年之後生氣復蘇昨在北京正式開幕再謀所以行其立法與治國之大事業者夫立法與治國其事至難世界各國集其彦俊從事於此數千年於茲而欲求其悉臻完善者則迄未一覩記者執此念以察中國現今之試驗竊有所感兩抱樂觀焉今中國甫第二次謀實行國國的政府耳救國之念如春芽方茁其成功之希望有非第一次擾亂夭折者所可比擬者也國内情狀雖未可謂爲安寗然足使中國良友爲之嘆息者不過二三省分而已况此少數不靖之省分今巳呈亂事不致延久之佳象今日國會議員卽民國二年之國議員使經驗果爲良導師也則今日議員當視昔年更能勝任記者察諸事勢而深信其然蓋議員在此三年中想已考察初次失敗之原因研究國會的政府之要義並凖備免蹈覆轍之方法矣不僅此也全國人民亦於此三年中考慮當前之種種難題而對於政體已切實决定其志向矣且黎總統爲新中國之代表其思想其人物非袁氏所能望其項背於袁之所以失人心已之所以得人心知之極詳國會有此總統以應對之是亦極可注意之一事也國會者集民選代表而成所以會商國事籌畫福國利民發展國力之道者也國會議員往往政見互異對於謀逹福國利民諸目的之手續常各持一說故國會事件之解决輒趨於互讓和解之途蓋人人不能盡得其所欲得者欲有所取必有所予故也記者深望中國新國會能完全了解予取之精神而知黨派互爭相持不下則必一無成就記者尤望外人之觀察家對國會能耐心靜氣以察之而知中國議員今尙未有他國議員之經驗記者於中國性質略有所知使其所知而不謬也則記者敢信中國將來必能産生與他國同一良好之國會今之國會苟能適當了解予取之精神遇事討論以此精神爲指歸而不爲意氣所驅使則其成績當必斐然可觀記者於此有厚望焉 
[伍廷芳之國會政黨譚]  
　　昨大陸報紀伍廷芳博士談片略云近來議員赴京道出滬江滬人屢開會歡迎余幾無日不蒞會演說而屢次所說者大旨相同余告知議員以中國所亟需者在於各黨聯合以求國家利益今議員行將入都國人亦將注目於北京集視線於議員之身不獨中國人民如是即世界各國亦莫不注視之余又以國會開議之重要及國會所有之機會告之先使國家有穏固之政府然後再謀黨務此爲極重要之舉余於屢次演說時不憚重複言之政黨之作用以此黨抑遏彼黨不使其肆無忌憚固屬甚作但今日非組織政黨令之活動之時也中國之黨會亦云多矣皆來書招余加入余輙允之是以余今幾爲中國無論何黨之黨員故凡有一黨開會余輒蒞會而以余爲本黨黨員之一故有發言之權爲言治國猶造屋然始而穏築基礎繼而竪架砌牆終而鋪設屋頂政黨猶屋頂也基礎尙未穏築奈何先造屋頂故政黨雖屬必要究非今日急需世人豈有先造屋頂後築屋基者乎余已以此義告知議員矣時機至時政黨固所應有但必至中國有强固政府制度之後方爲政黨組織之時俟政體堅定國事順適再謀組織政黨由政黨選舉總統與國務員未爲晚也議員中有少年𤍠心之士覩北美合衆國政府之政績亟欲中� 
國採用其制度余嘗曉之曰中國如初學行走之小孩欲求其如大人之健行夫豈可得美國則如成人其政府制度非一蹴所能幾如使中立宜即厲行美國制度是猶以大人之健行强責小孩也余演說時唐紹儀孫中山常在座余曾謂唐日子若斷續久居總理一席而不早辭則二次革命不致發生生靈不致塗炭財産不致損失蓋袁氏人本强幹但其足跡不出國門不識共和政體爲何物不知其利益彼所知者僅爲中國官僚之舊制度而已當時吾人以爲以袁氏之强幹佐以唐氏等之時賢當可成一良好總統獨唐有忠告袁氏之膽量餘子皆脅肩諂笑之流惜唐居總理席約百日而遽引退於是袁得自由行動復趨入舊制度之下矣余又告孫中山當時不應讓出總統之席語至此客叩以伍朝樞任外交次長之說是否確實博士曰余曾見此報告伹此不過爲謠言耳此外余無所聞須見明令後方可確信余子刻在北京云云 
[國會開會之禮式及其議案（北京通信）]  
　　吾人將於明日重見中華民國之國會舉行開會式矣抑何幸也則關於國會開會時之儀式及開會後之議案不能不有所記述以誌喜焉 
　　參衆兩院所通告之開會儀式已詳昨報惟大總統之頌詞尙未之及茲聞此稿已由新任秘書之湖北議員韓玉辰起草復經他人略爲潤色交錄事　清後於昨日（三十日）送呈黎總統畫行其原稿雖未得見然有人向余傳述因勉强記憶其詞曰天佑吾華政局聿新經緯萬端宜叩衆意諸君皆自國民選舉而來其於國計民生籌之熟矣（此處尙有數語記憶不清）同心同德無黨無偏以法治爲旨歸立憲政之基礎元洪不才亦得從諸君之後竭誠相與以圖長治久安敢貢一言以爲民國國會壽其詞雖無甚精采然此本循例文章惟其所以僅百餘字者並非草創潤色之人枯腹難索實因起草之前黎大總統曾面諭文章不可太長但求簡潔蓋黎總統平日做事務求實在不尙虚文明日蒞會時或並不自行宣讀而委任秘書長代之亦未可知也至國會開始議事至少尙須遲兩禮拜政府所預備之議案第一爲官制第二爲財政而擬定官制之草案及計畫財政之内容試詳述於左 
　　總統府官制前經派定林長民瞿瀛等五人爲修正之起草員最初脫稿之草案共分七處一秘書處二交際處三典瑞處四侍從處五承宣處六電務處七庶務處近日已爲第一次之修正除交際處仍舊外將典瑞處與電務處併於秘書處以承宣處及庶務處改併爲管理内務處至侍從處則不過於侍從下添武官二字此外另添軍事幕僚處（現已有此機關）翊衛處（爲招待蒙古王公而設袁總統時代已有之）守衛可令處三種機關仍共爲七處至秘書處將來必須分科惟官職中僅規定由秘書長自定之而秘書長雖已委定丁世嶧饒漢祥二人刻尙未提議及此有人主張此項官制須提交國會議决將來能否見諸事實據聞尙未敢必於此有一附带之重要問題焉則府院權限問題是也當總統府秘書長未派人以前國務院送呈總統府之公事係由國務院逕呈總統自丁世嶧到任後已改由秘書長轉呈總統總統閱畢仍由丁秘書長轉交國務院於是府院之權限問題因以發生雖然此僅爲手續上之同異於　　上固無關係也 
　　國務院及各部官制除外交司法等部以唐張兩總長尙未到京孫范兩總長今日（三十一日）始到部視事不知其意見若何其餘大致均已議定取減政主義將駢枝機關一律裁併如採金局經界局水利局籌辦全國煤油礦務處已見實施外市政公所全國烟酒事務署亦難保永久的存在而世人所謂國務院之八大神仙（卽八參議）終日本無所事事此次修正案雖仍留原額有人主張裁撤此說極佔優勢將必成爲事實至外間裁銓叙局而設稽勳之說余詢諸某當局者據云並不確實外官制之採三級及兩級此時雖尙未議定然國務會議時贊成採兩級制者固佔多數也 
　　若夫財政近日實有不忍言者然此爲國家命脈所關又不忍不使國人稍知其眞相陳總長到任後雖日日籌借外債然英法德俄諸國之資本家以歐戰未已自無餘力而美國亟願投資又屢爲他人所破壞日本雖亦表示善鄰周急之意情願貸借而政府以國會開會在即又不敢專擅故近日無論何項應發之欵陳總長以不發爲唯一之政策至於兌現一事爲人民日夕所翹首仰望者天津中國銀行兌現開始之時陳總長與黎總統皆欲使北京之中國銀行同時兌現而國務院梗其議固由交行股東之要求實亦維持交行紙幣之價格也蓋財政部欠北京中國銀行之欵不過三百餘萬而欠交行者則逹一千六百餘萬故欲令中行先行兌現易而欲令兩行同時兌現難也若借欵不成不但兌現永無希望至陰曆九月間爲年攤還洋欵最多之月份計財政部應還外債之本息爲數已逹二千六百餘萬應還各鐵路借欵之本利共三千三百餘萬尙不在内更不知作何了局也刻下大局漸就平靖各省應解之欵亦漸源源面來就烟酒公賣費一端而論五月僅收二二萬六月更少至十五萬有寄而七月截至二十九日爲止則已收到二十六萬餘元未始非一好現象也不過各省公賣局所收之欵多係現金此就各省局長如山東之汪涵山西之甘鵬雲江西之曹懋藩湖北之王元常皆托詞有要公面商巳於前數日先後來京其實以北京交通銀行紙幣祗須現金九角遂可換一元順带現金來京換前交通紙幣然後交庫從中可以漁利故山東所解之三萬元山西所解之四萬元江西所解之三萬五千元湖北所解之二萬元無一非北京交通銀行之紙幣也噫可慨也夫 
[漢口大火之原因及其損失]  
　　大陸報八月一日漢口電云黨人謀起革命在日租界招集甘力若干略給以來復鎗炸彈手鎗先從德租界後放火焚毁華人房屋時值大雨如注其謀未成未幾天氣晴朗乃沿租界之邊衝至華人街中放鎗擲彈縱火搶物同時而作火勢蔓延被災區域約半英里見方估計被燬房屋不下五百所損失當有二百萬兩之鉅初而縱放獄囚騙逐警察夜半時一切沉寂大約彈藥已告罄矣夜一時半軍隊佔優勢地位黎明地方肅清動亂者竄回日租界今猶匿於其中也華人傷者刻尙未悉確數但心不少一俄婦受重傷當道已能維持現局外人義勇隊昨夜出防就今晚現觀之黨人所希圖者乃欲極恐慌之能事焚燬漢口陽以嚇退王督軍也幸天降大雨遂敗其謀漢陽焚去數屋搶物之人已有數名處死今日華人紛紛搬避舍此而外大局如常華官要求罪人引渡但日人不允受災區域内之洋行連大來洋行在内惟未曾殃及 
　　字林報八月一日漢口電云星期日夜間之大火與暴動乃聚居法租界與日租界之黨人所爲華景街自跑馬總會路起至德租界盡端止共燬華屋六百所華人之無家可歸者其數盈萬損失約值銀二百萬兩立興洋行之棧房與某洋行之産業完全被燬此外洋商未受損失星期一日晨間諸均安靜罹禍者共約百人泰半葬身火窟鎗斃者三因傷殞生者二中流彈死者一爲鎗彈擊斃之俄婦一名已於今日安葬華界各街道及各租界現防守甚嚴 
　　據上海保險公司昨接之消息觀之漢埠大火損失不若初料之重大最初火警消息顯於火熾時傳出似覺外國堆棧已有數所被焚者昨報　云存積外人物産之堆棧如已被燬則其損失約值銀二百萬兩昨日續接消息知初意以爲已燬之堆棧並未被殃故財産損失之數或不出五十萬兩此次火災德租界與日租界對面之市廛全付一炬其地共有屋四排其間横路頗闊本足遏止火勢之躉延今竟成瓦爍揆度情形暴動者志在刦掠故同時縱火焚燒四排之屋當火熾時亂事發作流彈甚多各租界之消防隊大約未入華界助救僅協力防阻火勢延及華景街租界方面之房屋而已華景街寛約五十英尺苟非有自西而東之風則火陷不能越街而過漢口各租界均備有新式救火器械英界有一最新式之馬逹救火機與上海近置者相同此次火　乃因暴動發生故不能向保險公司索賠蓋尋常之火險凡因暴動或戰事而受之損失例不照賠也 
[南京快信]  
　　各機關今日（一日）均懸五色國旗慶祝國會開幕盛典 
　　政府昨電馮督軍齊省長勸令將駐京辦事員一律撤去以　糜費 
　　軍署昨接鄂督軍來電云昨夜（三十一日）漢口匪徒暴動縱火焚燬房屋甚多當經軍警痛剿旋即平定 
　　徐海道屬將設高等審判分廳 
　　東台農商會因高郵運河水漲一丈五尺有奇餉河員輕言啟壩不獨下河一带高低田畝悉數淹没即人民廬舍亦將蕩然無存昨特來電籲請齊省長迅飭河員查照蒯吳前案審度重輕苟能一日保全切勿輕言啟放則下河數百萬生靈同戴大德無旣云云 
　　張勳所部之武軍六十三營（連新招之十五鶯在内）倪嗣冲所部之安武軍三十八營（新招之六營在内）政府擬一律改編爲警備軍並須酌量裁減若干俟得張倪同意即行着手現尙未有覆電 
　　張勳有再添募新軍四十營消息 
　　張勳因報載政府擬任譚人鳳爲長江巡閱使前日特電京詰問有無其事 
　　倪嗣冲前日派所部第七路之四營赴濟南助張懷芝防衛地方 
　　羅文幹聞昨已由滬來寗乘車北上 
編輯餘談 
[車中生活] [  飄萍]  
　　八月一日 
　　記者於七月三十一日下午十一時由滬寗車站出發同行者有國會議員劉君成禺劉君居東居美均有年談話聲浪甚高車行後殊不寂寞八月一日早晨即抵浦口 
　　途中並無搜查之事行李亦自由取携頗爲便利惟至浦口時有黃衣兵士三人到余等室内高聲問有國會議員否留君答曰我是兵士頓出其長官名刺狀頗恭敬且爲料理行李不怠軍官之奉命優待國會議員好現象也但此時余有一感想脫爲癸丑之年議員自北京微服出走經此高聲之喝問幾何不心驚而膽落耶雖然今後之議員亦宜自愛也矣 
　　浦口車站之兵干有負雙槍者其辫甚巨倘在前清儼然一好男兒也惜今已成爲中華民國終未免不雅觀耳雖然此殆余之少見而多怪也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會開幕前一日之整備]  
　　參衆兩院現已訂於八月一日舉行正式開幕大典禮是日大總統依據共和國家公例自應親自蒞臨該院頒發一篇祝詞據某要津云日前有人以黎大總統届兩院開幕時蒞院頒發祝詞於路途上不無危險曾請不如派員代表俾昭愼重聞大總統對此頗不以爲然决意親蒞以此足微黎公尊重立法機關之一斑矣并聞是日大總統由總統府蒞臨兩院時所乘之車係四輪敞蓬馬車有謂用摩托車者似屬不確至所带之隨員亦僅三四人而已較袁項城出府時蓋有天淵之别届時偕同出席者尙有國務總理及諸閣員等均須分别宣告祝詞並述明閣議挽救時局之大計方針等要作故段總理定於三十一日上午在集靈囿召開臨時會議審核秘書　預備應行報告陳述之各要件並審定總統總理之兩項祝詞並聞咨請追認閣員案亦有　日咨致該院之議先是段總理爲國會召集後報告各項財政案曾　開會議茲聞此項要案業經秘書　全部議定辦法並編訂報告草案圖表等件均已完備聞此項報告案確定八月内儘前提出請示追認至兩院内部之情形現尙未有若何表示惟聞衆議院議員某君曾語人云中國社會之情形雖已有變遷而人心腐敗廉恥道喪則不容易救正故共和民國之肇造當自今日始今日實爲國民一致協力開拓維新景運之一大好時機也然而以國事爲已任者率多行不　言欺世盜名之徒不知振作之清室旣亡於前窺竊神器之袁氏又敗於後由是始知中華民國者須由我四萬萬同胞自行主持之矣今者國民大夢旣醒此次國會决不至再如上年徒爭口辯徒博搗亂之醜名吾輩尤當以議院中之防腐劑自命庶幾克舉宏濟艱難之實功耳云云又院中對於帝制派議員之處置方法前有主張由國會審查議員資格將有帝制嫌疑議員取消者嗣以與院法規定有違且由立法機關爲調查證據之行爲殊多望碍現多數議員决議暫不提及資格問題俟正式開議後即提出一懲治附逆議員建議案咨請政府轉飭檢察官對於有附逆嫌疑之議員起訴由法院調集證據審斷然後本審判之結果將其除名庶盡法律上之手續也 
[將來内閣總理之人物]  
　　近日外傳段總理將被選爲副總統段氏似已承　等語此說雖非無因但内幕情形實無如此簡單據某方面人云國務院中之某有力者目前已承段氏之意向某派接洽大旨以兼任某要部總長爲條件表示已願被選之意惟據他方消息某公屢次語人謂近聞外間有人主張舉余爲副總統余實感激但陸軍總長苟無相當繼任之人恐不足收統馭全局之效卽總理一席尤非南北允孚不可余雖駑下自願早避賢路然遇萬不得已時亦斷以維持之責諉之他人余意兩年以内爲收拾難局最緊要之關頭過此則主持之人較易爲力矣云云同時各省督軍中間有多省電致當局探詢將來總理屬之何人其意中似亦先有成見未知他日行政首長提出候補人物徵求國會同意能否不受他方面之牽掣此皆足令吾人注意者未來政局蓋正難　也再者段總理性尙簡默不喜雄辨故前此於外來賓客往往托故不見惟最近對於民當中人忽然竭意周旋一變往昔態度如丁佛言之任爲公府秘書長事前段氏即力表贊成且囑丁君每日必至國務院一次以便遇事接洽外間每傳段氏不樂久掌政柄然即此一端已足見其說之不盡可信矣 
[國務院招待報界之茶話]  
　　國務院於昨日（三十）在中央公園來今雨軒開招待新聞記者茶話會下午三時各報記者齊集來今雨軒京師警察廳吳鏡潭總監曁國務院秘書廳職員向搆父汪稼生許幼芝濮紹戡徐子璋等在彼招待國務院秘書長徐樹錚以另有要公到會較遲故五鐘始行開會徐秘書長與各記者接洽後即登台致詞略　鄙人前在陸軍部供職無與報界接洽之機會今爲國務院秘書長得與諸君晤談一室甚爲快慰鄙人素不長於演說不能多談論惟略說一二新聞記者之職任對於國家及社會均甚重大且爲國家與社會間之樞紐惟關於國家政務偶有記載失實被外報輾轉譯登或外報對於中國之不實記載誤行譯登我報均恐有時與國家不利故望諸君於執筆一加審愼前此政府與報界不相接洽故不免時生誤會今國務院將可以宣佈之件隨時封送報界登載如有特别事件必須當面訪問者亦可到院訪問鄙人已派有專員接洽此事有時亦可以電話探詢其無關秘密者當據實奉告其有不便宣布者亦即告以不能宣佈决不以虚飾之消息以欺諸君此鄙人所敢擔保者也云云斷由北京日報朱君季鍼致答詞略謂政界與報界不通聲氣爲日已久今承徐君殷殷招待并指敎一切同人無任感幸前此各報每有不實之新聞蓋以訪員來稿其確否無從取證此後能彼此時相接洽則便利甚多徐君一番厚意實爲同人所欽佩云云繼由民德日報張君根仁演說太致係勉勵同業共上軌道等語復由徐秘書長聲明段總理囑代向諸君致意暇時亦願晤談云云賓主盡歡而散是日到會各報記者爲北京日日新報趙靜遠北京民强報王河屏北京日報朱季鋮京津時報汪建　日知報王博謙民視報康甲丞國風日報宋襄公國權報閻茗初國是報光香九大國民日報景覲宸愛國白話報馬太濮京話日報吳梓箴亞東新　李安陸大中華日報葉一舟公民日報曾昭星英文京報張屏之　華報趙子釗亞細亞日報胡經猷民德日報張根仁新民日報彭希良諸人 
[省議會與省官制]  
　　自國會復活後各省前省議會議員等紛紛電請中央政府從速恢復所持要點則以國會省議會前旣經同時停止開會自宜同時復活伹政府之意以爲各省秩序今方粗定　端待理對於省議會復活一節固不宜緩但須斟酌盡善庶地方行政官不致與議會發生意見以碍地方政務之進行依屢次討論之結果國務院擬將此問題付諸國會解决而各省議會對於此種辦法尙不十分滿意至謂國會實無解决省議會之權云云此亦目今未决之一問題也 
　　法制局現將各省官制加以修改其槪略聞仍採用兩級制裁撤道尹一職縣知事直隸省長裁撤政務廳仍設秘書廳爲省長之僚幕財政廳仍舊獨立隸屬於財政部高等審判廳有監督全省司法行政之最高權軍長與省長權限絶然劃清以符軍民分治之精神設立敎育廳直隸敎育部專理各省敎育行政問俟國會開議後即將提出議會請其通過云 
[中行辭職案尙在相持]  
　　中國銀行四總謝范卞曾以潔身自退等詞致書總裁疊誌本報茲聞四總去志頗堅而徐恩元氏以行務及其他關係未可遽令其去職當囑羅鴻年將前項似辭職非辭職之函分别送還四總並未收受但云此非私人關係自應由總裁批示迄今亦未到行辦事當四總决裂時羅曾請假兩月徐氏即以假書還之並挽其調停且將前派謝霖爲四川分行經理一職取消令其仍充原職謝亦未表示態度此事已成相持之局結果如何尙難預測惟徐氏始則疊受外界之攻擊繼又掀起内部之波折其手腕及能力亦從可知矣詎知此時尙有滬商某氏爲其竭力辯護某昨致院部一電言徐畢業西歐洞明世界大勢精研財政原理經驗亦極宏富歷任制用局長審計院副院長均有所表見請勿爲衆論所混淆云云然同日又有中行股東聯合會痛斥之一電嘲詈兼施幾不爲徐少留餘地一迎一拒生出多少波瀾倘亦所謂作始也簡將畢也鉅乎 
[國家學會仍繼續進行]  
　　國家學會重要人員於昨日（三十）在京開會到者凡二三十人其第一研究問題卽爲該會是否繼續進行抑竟行中止主張中止者頗以外間對於該會百方推測不如即此收場以免外間議議然大多數以爲卽此中止恐益招外間之疑故卒决議繼續進行旣主進行則對於世人必有一種表示僉議以爲不如辦報辦報又有兩種或日報或雜誌僉議日報必至墮入政治漩渦於學會名義恐不相符因又决定辦雜誌辦雜誌必有經費因又研究籌欵之法然衆議龐雜竟未有確實之解决並聞該會會員中頗後悔旣以學會名義號召於世不應戴某總長爲幹事長者又有人則謂旣已招之於前斷不能拒之於後只得再過　時熟商妥善之法云 
[滇桂軍開始圍城之計劃]  
　　滇桂軍今方開始合圍粤城其第一注意點則爲石井以其爲兵工廠所在也刻正在劇烈戰爭中而白雲山爲粤城之主山據北路之主山據北路之險要得之則觀音山可不攻而下刻滇軍亦正在預備攻擊中茲將北路戰事續紀如下大約皆關於石井及白雲山二地也 
　　石井之情形二十五號滇軍在高塘下濟軍在大朗村互相鏖戰數時濟軍敗往岑村滇軍追至大朗之側顯岡嶺炮擊岑村之濟軍旋卽在西華附近鴉岡村紥營復由莘村對面之嶺頭用砲攻擊古料亭岡惟不甚劇烈蓋恐波及鄕民也至二十七號十時許古料鄕巳遍樹白旗 
　　二十六號有滇軍一支隊由大觀路落佛嶺市入蕭岡意在出白雲山脚或繞西村之後是日上午九鐘桂軍由西路三眼橋繞出横沙渡海與大朗之滇軍合聯攻紥小坪之濟軍相戰甚劇聞是役滇桂兩軍用大砲濟軍多用機關鎗隆隆之聲入夜未息龍李兩軍近在高塘大朗交戰極爲劇烈二十六號早天未明時李軍圖攻兵工廠先約西華綠林欲向石門渡河環逼石井駐西華砲樓濟軍一營出而抵拒被其轟塌砲樓兵隊潰散現該綠林已完全佔領營盤陸續渡江李軍亦由高塘大朗小坪等處分道包圍兵工廠猛擊濟軍相持未下惟即早已有傷兵數十名扛回省城調治 
　　龍氏現委派長兄龍裕光爲北路總司令昨二十七號早八時龍已親率軍隊曁參謀副官人等前往出發時導以大旗二面該旗方横一丈八尺書有北路總司令廣惠鎭守使龍等字刻下即以石井兵工廠爲大本營龍裕光亦在廠内駐節滇軍圍攻小坪後龍氏特派梁金文王純良各率濟軍千餘人携带機關鎗八十餘架馳往禦敵查小坪與西村相隔僅一車站 
　　龍李兩軍在大朗小坪循環劇戰後由二十六日下午起已暫停進攻昨楊發貴據前鉻斥堠探報李軍現在艇江南面趕築堡壘堅守陣地楊亦飭工兵在石井大朗要隘鍫掘濠溝并派差官分往四城鄕落　募苦力數百名前往擔泥　 
　　二十六日滇粤兩軍在兵工廠附近竟日酣戰後聞大塱夏茅等村適當其衝房屋爲砲火轟毁殆盡某當樓被砲毁塌後且兆焚如火光熊熊該處想必悉成焦土是日粤軍因奮力轟擊鄕民慘遭兵燹扶老携幼奔避省垣情形極爲狼狽 
　　白雲山情形滇軍進攻石井於二十五六兩日相持不下後經李烈鈞調撥砲步軍隊共二千餘人由花縣雞啼㘵渡河襲據番屬後龍嶺昨已架砲向白雲山後方轟擊矣二十六號滇軍分兵兩營進攻龍眼洞回窺白雲山又分兵一隊以散隊密進天平架圖襲瘦狗嶺現象牙峯等處俱有滇軍安民告示發現 
　　白雲山屏蔽東北地關重要聞在該山頂安設巨砲計有十二生的六尊六寸徑砲十八尊機關鎗三十餘架駐山砲涉各兵共一千二百餘人龍氏現飭將該山各砲遙向西村預備燃放各砲兵勿得擅離職守并聞龍氏據報李軍　取白雲窺伺省垣節節進攻風聲甚急故昨晚又撥派兵士四千餘名出防城北滿佈白雲山右側之銅鼓坑崗頂猛虎跳牆　盆崗各處即日復加派四城守衛及巡選各街兵隊星棋羅佈極爲週密 
　　二十六號下午二時許忽有民軍二百餘人高揚大元帥孫等旗幟自蕭崗擁出柟蛇坑圖攻白雲山爲原駐摩星嶺砲台之軍隊探悉開鎗遙轟民軍還攻互相抵拒劇烈非常直至六時許龍軍復發砲數響始行退回 
龍濟光據報佛山桂軍紛向黃竹岐進發　紥灣峰各嶺遙攻觀音山北路民軍復有窺伺槎頭無烟虊局之勢昨早特令南海縣撥調游擊隊等六第十四等營分配輪渡大船二十餘艘駛往沉香沙海面灣泊象拔嘴崗分令軍隊登岸滿駐潯崗頂羅傘崗梁婆坑大山頭馬崗一带架砲築壘嚴密防守附近之洲村草場横沙鳳崗沙貝各鄕人民大受驚恐紛閉閘門并派團勇巡邏以資自衛西北戰事發生後鎭海樓後面各山凡有砲壘者均已安置地雷惟大小鴻鵠及環谷嶺等處因無軍隊駐守故獨付缺如而龍氏以民軍戰線延至環谷嶺一带已在防線之内因飭硝磺總廠將餘存硝磺數百擔陸續軍往觀音山飭匠趕鑄地雷運往安配 
　　龍氏以北路滇軍距省逼近昨特飭令楊發貴隨带地雷電池多具親往江村小坪西村各站扼要佈置以防進逼楊司令奉令後昨已馳往各站詳細佈置並繪就北路設防地圖一幅呈龍察閱 
　　滇粤兩軍自二十五六互相攻肇後北郊居民已隠聞鎗砲之聲迨昨日午間不知因何所有西村南岸源頭澳口并北路各鄕民紛紛扶老攜幼挾带衣包踉蹌逃至省垣惶急情形莫可名狀影響所及城北一带居民現亦紛紛逃至西關嗟我粤民頗沛流離極矣 
[廣東城内之炸彈紛起]  
　　上月二十六日下午五時半老城高華里廣州分監圍牆外蕉樹脚發現爆炸物聞當時傷小童二人及一婦人中有一童傷及太陽穴勢甚危殆又老城警察第二區分署之崗警陳敬文昨早巡至舊臬司前照壁巷之厠所執獲炸藥二包火藥約三磅當即带回署又馬存發司令部術兵昨在本部附近當場拿獲抛擲炸彈人犯四名押解軍署刑訊據供定某號晚十二時新老城各路同時放火起事等語惟訊以何人主使則皆稱係個人私意現已收押再訊 
　　連日城内外各處均有炸彈聲發現後證以老城内地近有多數炸彈運入之探報實不爲無因軍府於昨夜十二句鐘時候特派衛隊營長黃炳南带領差官一大隊馳往老城警察二區分署轄内書芳街某公館搜獲炸彈十一枚并捉獲嫌疑犯四人聞其籍貫皆禁湖南擁押回府後立卽飭委研鞠聞已訊悉中有二人爲案中主要遂即收禁餘與本案無關　　　釋二十七日下午已將收禁之一人先行鎗斃 
　　老城朝觀街之爆炸聲發現後警區查得係在該街閘口即更夫姑婆福所居之木屋前而發昨特拘傳姑婆福到一區訊問後即將扣留冀欲得其眞相也 
　　另一消息云二十四夜忽聞轟然之聲連發二次如燃大砲嗣聞一聲起於油欄東約合和海味店門前一聲起於靖海門長堤張裕安堂門前相繼而起一似預約也者警區派員查悉均係抛擲炸彈張裕安堂前僅炸傷手車一輛其餘均無損傷痕迹並聞同時東關戲院前及城内舊執法署前亦發現一炸彈人物均無損傷然聞該處附近各商店自此事發生後益爲惶懼習 
日相率不敢大開門户矣 
[吉林五團體會議招工問題]  
　　長春義成公司代俄招工不遵條約擴充地點經吉省紳商各界開會議决調取交涉署關於招募華工一切案卷陳請中央切實取締等情已誌前報茲聞交涉署將關於俄招華工各案卷前後共檢出百七十餘件函送紳董公所經紳界詳細查閱始知義成公司招工辦法與原訂合同諸多不合是以商工農敎育各總會及紳董公所五大團體訂於日昨二十七號午刻假中日語言學校開會研究届時到會者各界共百餘人首由劉君月庵報告查閱招工約條與分請政府及省長文稿復由趙君子敬朗讀駐俄劉公使在俄京規定招工辦法電報中央第一次招工耕地第二次招工控壕第三次招工砍伐森林（即義成公司此招工）其名雖不同然我華工至該國後則無不遭其虐待復述在俄華僑郭某到公使署報告俄人驅使華工情形謂已由政府電逹各省設法阻止如不能阻止亦須按照原定地點招募云云趙君言畢經到會諸君互相研究僉謂按照合同辦法不但義成公司招工地點違背定章卽現來吉招工之工頭楊某持有道尹公署之護照亦屬不合况該公司在長春哈埠二處所招華工經某界派人秘寗調查已由俄車載去一萬五千餘人按照原定二萬之數缺額無多今復擴充地點到處募將來中國壯丁被該公司招去者尙不知幾許也於是公同表决即將上意編擬分請中央及省長二禀稿作速繕發懇請取締該公司以保同胞生命午後五鐘散會 
[巴匪與宗社黨]  
　　蒙匪猖獗情形已見前報茲聞此次巴匪之育動實係宗社黨所主謀而其主要人物聞亦非升允乃一前清世襲伯名榮勳者在大連地方通函内蒙屬令趁中原擾亂之時一鼓作氣馬踏長城云云並聞榮某曾以一種宣言書遍寄全國要人奉吉黑三省亦多接到此種書件者但均以袁已逝世大局統一擁護其和責無旁貸不敢在管轄界 
 
 
 

Page 7

 
 
　　内妄動榮見無懈可乘風一意鼓動巴匪並許助以軍需巴遂派人赴海拉爾向該地匪人取得馬匹帳棚立時嘯聚二千餘人南下乃一半巳渡過哈爾哈河而河水忽大漲將其餘一半各匪均阻在對岸故該匪現正伐木架橋預備渡河分兩路南下聞係一由索倫南犯荒原一由東烏珠穆沁經圖什業圖旗犯醴泉縣此蒙匪起事之眞相也奉天張督軍恐其敗退仍竄内蒙王旗各地偶有疎忽必更蔓延特令後路吳中將率大隊截擊一面勸諭各蒙王公自行編練蒙警嚴加防範又以蒙疆雖有王公坐鎭但沙磧水草胡騎縱横我欲與之馳騁沙漠中彼必佔我先着故由三省協商中央仍在多𤍠方面派兵進擊秦� 
晋亦　爲戒備前敵諸將士正苦不易安插應即調駐要隘則蒙匪逼處一方然後舉全力攻剿不難一鼓而下且令其永不復生云云聞此種兜剿計劃中央巳經認可矣 
　　前日所傳巴匪佔領突泉迫近洮南之說茲探諸政界方面謂並未得此電耗大約係傳聞之誤也 
[蘇省保衛團之經費問題]  
　　江蘇各屬保衛團自中央頒布條例後早經省公署擬具施行細則分飭各縣認眞舉辦限期成立並抄錄前項細則於三年六月咨陳内務部備案嗣據各縣詳報均已先後成立惟蘇省於兵燹荒歉之餘人民生計困難所有保衛團經費取給民間捐欵殊形竭蹶而各團組織及器械卽因此未能一律完備齊省長昨准内務許總長咨略云昔管子作内政寄軍令而國以治東西列强施行徵兵制度亦即我寓兵於農之遺意方今國運維新百端待舉　民術國治安爲先軍人注重國防警察亦未普及地方保衛團之設　取古者保甲鄕團之親制合一爐而冶之果能實力奉行分期退伍十年以後成效必彰世英前在福建巡按使任内曾將閩海建安兩道各縣地方保衛團一律舉辦並依據地方保衛團條例酌量地方情形發布地方保衛團條例福建省施行細則及清查户口管理器械練丁各章程曁一切應用表册通飭　辦並經本部咨行各省仿照辦理在案各省已經舉辦者尙望認眞整頓毌廢前功其未辦者亦望斟酌情形迅速舉辦爲此咨請貴省長查照辦理並希見　爲荷云云齊省　聞已轉飭各縣知事矣 
[鎭江檢驗無頭男屍續誌]  
　　鎭江洋關洋扦手在大通輪船查獲木箱内藏有男屍二具業經檢驗各情已紀昨報茲悉丹徒縣章知事於七月三十一號午後三時偕同鎭江警察局袁警佐租界總巡周少堂等詣鎭江關前空地檢驗時飭差將木箱兩隻開視内有男屍二具顯係遭兇徒殘害每屍被刀刴成七塊用花露香水洗去血跡每屍身一塊均用棉花裹好其刴分之四手四足另置於蒲包内並無頭顱手足及身上皮膚均細白似非下流社　之人木箱内放有鋼刀一柄及花露水外國餅乾菓品等物又小棉被一條章知事逐檢驗得被害屬實遂飭差役等將屍置於棺中暫厝陽篷山左近並將木箱各物一併舁至縣署當檢驗時城内外人士往觀者約有千人之多 
地方通信 
[松江]  
　　借漕均難如額財政窘迫財政廳通飭各縣預偕冬漕以濟急需松江縣李知事奉文後邀請市鄕各區自治委員互議除城廂楓涇亭林三市區特别議借外其餘各鄕區以區域之大小爲借額之支配定一千元八百元五百元不等四鄕各圖以漕額計算十成中提借三成責成地保收繳許給一分利息七月半前繳者給六個月利七月半後繳者給五個月利惟目下正届青黃不接之際鄕間金融奇緊故南北鄕各自治委員先後持簿繳縣祗有百元百餘元多至二百元大多不能如額 
　　規復自治之預備元年約法恢復市鄕議會當然復活李知事請各自治委員將市鄕自治經費年來收入支出曁現存數目限十日内詳細開報爲改組市鄕議會之預備現各委員已趕速遵辦矣 
[金山]  
　　金山宰猪業之呼顴金山縣朱涇商會昨致全國商便聯合會公函云謹啓者案據宰猪業商民周導君陸少蘭姚雲樓朱又祿盛瑞雲沈錫甫張良士吳濟臣張青江吳守仁沈少安等略稱我屠宰一業擔負地方各稅本較各業尤鉅近來猪價昻貴牟利殊艱勉力支持已屬岌岌不可終日乃自去年奉徵屠宰稅商人懾於官威不敢置議詎不旋踵而又有敎育費之带徵層捐疊稅不啻竭澤而漁置商人生計於不顧當時商人祗有茹痛忍受而莫如之何邇日黎公依法繼任總統首以停止苛細雜捐爲命商人聞之莫不歡所歌舞以爲有撥雲見天之日矣於是將困苦情形瀝陳巡按使請求豁免乃奉批以是項稅捐徵之於奢侈之品仍取之於肉食之家計斤攤增爲數有限於屠業無甚影響而全國屠宰一項爲數頗鉅實爲國家大宗稅源非苛細雜捐可比且稅章係奉部飭頒定全國一律實行業經一載此項收入已列中央預算視爲經常的欵未便准如所請等因奉此查徵稅於奢侈品而取於肉食之家在表而觀之確似於商無損要知稅額高則成本重成本重則價格亦增當此米珠薪桂物力艱難若肉價過貴則消數必然銳減是受損者仍在於商不特此也屠宰者商人而牧猪者則爲鄕人設鄕人以自養之猪一經入市反食因捐而加價貴售之肉則勢必自行宰食如是則不但無捐稅之可言而我商人之生計愈困矣况稅章雖係部飭頒定然實爲前政府苛政之一端現值共和再造萬彙昭蘇我商人旣同是國民分子何必欲留此剝民政策以毒之耶茲悉全國商會聯合會舉行大會爲此提出請求務乞准予轉請提交大會公决後轉向農商財政二部籲懇將屠宰稅准予撤消以蘇商困不勝迫切待命之至等情前來據此相應轉逹爲此函請貴會俯賜查照准予編入議事日程提交大會公决施行深紉公誼此致中華全國商會聯合會金山縣朱涇市商會啓 
[無錫]  
　　懇留周代知事無錫縣前知事王用先因病出缺後遺缺由省署委常熟縣知事楊夢齡調署嗣因楊知事一時不克來錫即經省署電飭承審員周恩緒代理茲無錫各紳士以周代知事在承審任内判斷新舊案件多至四百餘起與論翕服且與地方感情頗洽因此由王忠陰周廷弼薛翼運楊壽楣等聯名呈請省署懇將周代知事留任未知能邀允准否 
　　敎育欵産處定期開會無錫敎育産經理處每於一學期終結後將上學期經過事實開會報告並協商下學期應辦事宜現當上學期結束下學期開始之際該處經董孫某等遂照省頒江蘇縣敎育欵産經理處暫行規則第七項定於八月六日下午二時開會以資集議業已通知各市鄕學董及學務委員矣 
　　新世界遊覽場開幕昨日爲無錫新世界遊覽場開幕之期自下午二時起至十二時爲止遊客期多暫定遊資每人洋一角五分連西餐每客七角當日售見洋一千餘元樓高三層下層爲盆湯上爲旅館最上有屋頂花園兩處現各種娱樂品尙未設置完全如凹凸鏡片升降電梯活動影戲等定在外洋尙未運來故場中僅開演灘簧南詞傀儡戲等等至旅館及盆湯因工作未竣亦須展期開幕 
[鎭江]  
　　老洲報告水災鎭屬揚中縣今夏　兩爲災沿江各洲低　之區盡被淹没老洲地勢本下自前清光緒三十二年以來迄未得有全稔本年更一片汪洋禾苗業已腐爛昨該洲農民均報告董事將被淹情形轉詳縣署請求蒞勘核辦 
　　施醫局惠民邇來天時不正疫癘流行貧苦小民患者更多惟因無力求醫診治每多束手待斃鎭紳鮑柳二君憫之遂發起施醫施藥局爲之濟治賴以救活者頗多各界人民皆稱頌鮑柳二君之𤍠心公益不置� 
[揚州]  
　　國會議員預備北上江都衆議院議員張雲門近因國會重復召集須晋京與會日來已整頓行裝出月上旬即須首途北上　　憲兵竟被兵士毆打揚城大樹巷一带地方娼寮林立昨有某營兵士前往狎遊嫌該娼接待不周以致用武當毁壤什物等件經憲兵得悉前赴該娼户彈壓詎該兵士不服竟將該憲兵毆傷或云該兵係第一百五十團遣散之兵士未知確否 
[平湖]  
　　詒穀學校校友會紀事浙江平湖詒穀學校爲王氏私立開辦多年前後畢業已百餘人茲經徐果王善森鑫雲等十六人發起乘署假之暇組織校友會七月三十一日在明倫堂開成立大會下午一時鳴鈴開會由總幹事金雲主席報告略謂敝會以聯絡感情交換智識爲宗旨願我會友實行此二語云云次行成立式會員對會旗行三鞠躬禮次該校在校學生唱歌祝賀次由名譽會員該校校長王積澍敎員朱曾善等演說諄諄勉勵該會永久勿替次會員陳鏖金雲屈方楨戴厚沐張福周諸君相繼演說次來賓東武學校校友會會長羅文模及陸恭良沈家楨先後登台祝賀該會成立末由副幹事王善森答謝畢開餘興會表演種種游藝頗覺可觀是日天氣凉爽來賓約千餘人會場秩序肅然頗極一時之盛 
[山東]  
　　被刦事主禀請緝盜淄川縣西路前坡莊人張振富具禀護國軍軍政府云爲蒙恩查驗再懇嚴究事竊民於陽曆七月二十五日即陰曆六月二十六日下午十二句鐘有十餘人自民宅東北隅扒牆進院用石撞開屋門即將民孫啓岱用洋油燒燬孫啓　用鎗托打傷胸膛又兒媳頭額受有致命傷一處當場搶去銀錢衣服器物自大門而出另有損失清單呈明旣蒙營長飭員驗明情形再乞施恩格外嚴加究辦以警兇頑而恤寃民云云吳大洲都督以匪盜横行有關治安已遣軍隊四路剿捕未知能弋獲否也 
　　敎育聯合會續誌省敎育會招集學界同人特開聯合會議協商校務進行事宜見報端茲聞是日所議之變通課業辦法有四（一）各校於八月一日開學二日實行上課（二）上課時間近因天氣酷𤍠總以午前爲宜俟至二十一日後仍須查照原定時間授課（三）的授課程准田校酌核本校情形或温習已授之課或補授上學期未授之課暫免體操以重衛生（四）各校開學後報告上課生額以憑查核 
雜評一 
[國先生] [  一子]  
　　車中歡迎之兵士有尊國會議員爲國先生者遇國先生則殷勤出名剌道來意并代料理其行裝待先生何如此其忠且敬耶 
　　吾謂諸先生旣戴此國字之尊號宜時時刻刻自重自愛不可須臾忘國蓋先生之號旣大則先生之志自不可小也 
　　若夫帝制勸進以爲民望共和則返毌乃不可乎有酒食先生鐉有歲俸先生用曾是以爲盡職乎 
　　共和復議員先生尊號國我儕小民今非從前奄奄無生氣者可比亦當無忘此國民二字之尊號國先生也國民也同以國爲重者也先生愛民民愛先生而爲國之道在其中矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
預防風暴之通告 
　　新關稅務司安文君以上年風災中外航業均受損失爲數甚鉅本届秋風在即風暴難免若不先事預防於航務大有關係特於昨日會同河泊司可生君擬就警告遍發水陸各處各處俾便預防亦可見其保衛商民之周至矣茲將原文照錄如下風暴預警通告茲將預防風暴辦法警告本口行船人等知悉爾等若於日内遇見天氣將變之時憑有本關浦東棧房前開放信砲聲響一出亦有浦東懸旗臺桅頂扯上黑球一個之標識則所有港内各小船等急應駛入陸家嘴以上暫避風險是爲至要特此通告幸勿自誤切切 
[漢口暴動後之上海防務]  
　　滬上軍警業已解嚴茲接某處急密電云接湖北省電漢口華景街與德日租界毘連處被匪人縱火延燒房屋至六七里之遙燒斃人口尙無實數上海爲五方雜處良莠不齊各處匪人大半麕集難保無暴徒匿跡希圖擾亂治安破壞大局應飭軍警嚴密防護毌稍疏虞等因故軍警各界昨日於華界西門外一带及交界之處防範極周以保治安 
　　又聞松滬楊護軍使因鑒於漢口之事昨特密飭所部軍警各旅團營對於地方治安擔負完全責任實力保護故自昨夜起滬南各要隘均添派崗兵防守其餘如城南北小西門民國路一带亦均由軍隊荷鎗實彈輪流梭巡澈夜不絶 
又駐紮漢口京畿憲兵營第三連連長邦玉連及駐漢陸軍第二師近幾兵連連長雲起鶴等昨日會電報告滬上軍署略謂上月三十日夜十一時漢口之暴動查係土匪糾合各帮匪徒希圖刦掠商民財物致在華景街等處縱火焚燬市房數百間商民之被匪搶失財物現正清查幸未擾累租界並無黨人在内除報部查核外合行電告云云 
[魯省安靖之好消息]  
　　松滬護軍使署前日接到魯省督軍張懷芝來電以原駐山東濰縣之民軍總司令居正及駐紥周村之吳大洲現奉中央策令從速晋京磋商維持魯省善後辦法居吳二君已允和平解决遵令預備入就覲見　以日來濰縣與周村等處秩序安寗商業照常請爲轉告旅滬魯省紳商各界一體知照云云 
[再請恢復省縣議會]  
　　上海等縣議員上北京黎大總統電云逖聆暫詞掬誠相見國民愛戴傾心伸敬再共和再造法治更始省會當然召集縣會自宜回復乞即宣布以饜衆望上海縣議員莫錫綸等吳江縣議員費玄韞常熟縣議員邵玉銓等叩冬 
[縣議員通訊處紀事]  
　　江蘇省議會瞬將召集各縣縣議曾自應同時恢復以謀自治發展茲由上海縣議會議員長莫錫綸常熟邵玉銓吳江費玄韞句容孔憲功等發起在上海霞飛路寶康里三十二號組織江蘇縣議員通訊處通函全省縣議會徵集意見頃聞復函贊成者已有二十餘縣該處已延聘殷振亞君爲駐辦員籌辦一切進行及接洽各縣會代表等事一俟布置完備卽行召集各縣議員開談話會請願召集開會并聞丹徒縣議會亦已來函聲明將該縣已籌備之通訊處撤消一切事宜槪歸上海通訊處接洽以資統一而免紛歧 
[預誌恢復商團之談話會]  
　　本埠各業商團自解散以來已經三載今因共和再造約法復活各業商團有重行恢復之議已在南市水神閣學商公會設立通訊處從事規畫畫昨日特發通告云約法已復同人援人民有自由集會結社之權將商團重行組織聚集舊部職員討論恢復方法不揣冒昧假定水神閣學商公會爲通訊處爰訂於舊曆七月初八日下午兩時開第一次談話會如蒙贊成届時務希貴團各職員賁臨指示並懇轉致諸同志同時惠臨尤深盼禱 
　　上海紙業商團會長溤少山曹惟明幹事劉敏齋昨日通知該同業各同志云竊我中國癸丑以還時事多故加以政行苛虐解散國會收回自治卽我滬瀆之各業商團亦同歸銷滅茲幸蒙天悔帝孽云亡民國元勳依法繼任尊重民意力趨共和約法復活自治恢復然我滬濱原有之各商團均已漸次規復如書業滬西等團體聞得巳經開會議决積極進行至我紙業商團理該應時繼起亦當附驥於人後也茲定陰曆七月初八日（星期日）下午一紀鐘凡我南北同業諸公本會職員會員駕臨福佑路紙業公所本商團事務所開談話會究竟容否繼續務請各抒意見討論一切 
[皖人對於倪嗣冲之惡感]  
　　旅滬皖省議員致北京大總統段總理電云倪嗣冲流毒皖方天人共憤近復擅募地方公債六十萬元已飭各知事尅期勒派皖人貧瘠豈堪再加擔負况國體旣復共和嗣冲决無擅募公債之權違法病民莫此爲甚務祈嚴電禁止以抒皖困旅滬皖省議員張翼王漢管鵬　惟洋郭成沛王善繼宋芨李迺環許鳳慈吳克仁章光昭叩冬 
　　又旅滬皖省議員接本省人民公函云旅滬皖省議員諸先生公　自癸丑變起有家難歸虎口餘生東奔西走目覩袁氏毒痡四海殘害一時民國元勳神州英俊被其羅織而戮辱者不可勝紀近數年來人民受禍最慘者固莫吾皖若也皖自倪氏蒞任四載於茲殘民以逞無惡不作道路以目莫之敢言蓋片言賈禍即判死刑一案勒金動逾數萬此皆確有證據非某等憑空妄言也回想倪弟毓芬率兵入壽之時殺我人之生命　吾人之財産姦吾人之妻女掘吾人之墳墓思之心傷言之涙下而嚴緝亂黨之僞令又復無時不施偵騎四出民不安居丁男走避四方子婦坐泣一時飄零孤苦呼籲無門捉影捕風驚魂莫定此吾皖人流離失業所由來也推原禍始何一非倪氏之所爲哉近復調集軍隊騷擾閭閻𫐑　飛揚情同割據誠如前此諸先生致北京電云禍國殃� 
民逹於極點若不撤任　辦不惟死者含酸於已往　生者亦恐被害於將來查自黎大總統弛除黨禁命令宣布以後倪氏對於黨人方面外雖露一種寛大之駴態度内實加十分嚴密之防範（命伊心腹李翰卿率其新募第八路軍隊駐防省城並令密偵黨人蹤跡刻又密電軍警各長官暗令戒嚴）以致人心惶惶朝不夕保是全國人民已享共和幸福而吾鄕父老猶日處於專制嚴威之下諸先生素抱平等自由宗旨今者自由難期不平　甚况倪氏擁兵觀望其心莫明設一旦變生意外吾皖父兄子弟伯叔諸姑不更受一番姦淫遭一番屠掠乎言念及此心戰手顫是倪氏一日不除吾皖一日不安吾人生命財産即一日不保鑑諸癸丑之役自當不寒而慄今寺國會已經開幕諸先生均負有發抒意見之權維持治安之責務望堅心毅力一致進行不逹到除倪目的不止獨是倪旣擁衆數萬負嵎自固頃又聞與某軍勾結倘不受命觸藩堪虞惟有急請中央將其軍隊調開量移他省然後褫職拿辦庶不至變生肘腋今將某等所知倪氏不注意形略舉數端以備提議（一）殘殺無辜癸丑之役倪軍入壽肆行屠戮故當時有倪屠户之號（二）控掘墳墓倪欲發柏張岳等先人墳墓因無人指實致吾人先瑩多有被其誤掘者（三）呑没巨欵於壽鳳二邑所獲抄罰等欵不下百萬盡入私囊故去年在與梁士詒等一局麻雀竟有十四萬之闊賭也（四）侵蝕國帑癸丑栢督去後袁氏發三十萬元爲遣散南軍之費伊僅用去一萬五千元其餘盡塡欲壑（五）借工歛財借名挖河挨户派夫人民有不至者即坐以避役之罪動罰重欵（六）毒刑逼供每獲黨人輒用非刑敲骨剖膚慘不忍　因而致死者指不勝屈（七）縱軍擾民倪氏軍隊毫無紀律兇鋒所至村市爲墟婦女聞而遠避商民見之驚心（八）停辦學堂欲提學欵充作軍費又未報告中央擅行停辦（九）僞造民意帝制發生伊乃僞造民意上書請願（十）擅離職守倪自接署巡按使職未嘗一日住小（十一）私動公物倪自住蚌將省城軍民兩署器物全數搬去除柱底石未動他竟一無所有矣（十二）假揑供詞癸丑冬逮捕江淮大學學生洪經綸廖寔李楝楠曹谷常顯勳袁道半等多人嚴刑審訊終無所供因洪常二君言種撞倪欲置之死地囑令前副官李翰卿（即令之八路統領）假造供詞均置鎗决（十三）摧折言論倪氏對於報館時加干涉卽如某等前在大風報社因登有稽查員因姦逼命一則被伊詰問數次嗣後詞查屬實方免拘辦後入公論報社甫經三日又遭逮捕欲加之罪遂坐與洪常等往來事涉嫌疑拘禁四十九日始准保釋（十四）違令殺人袁氏旣死今大總　赦免黨人命令已頒倪氏竟將張文烈等十二人一律鎗斃以上所列各欵均皆有人可指有案可稽一經提議無可遁飾（下略） 
[酒業公會大會記]  
　　江蘇全省酒業公會因酒稅重疊特於昨日（八月二日）下午一時假英界二馬路華慶園開全體大會各屬代表携意見書到會者十餘人茲將開會秩序錄後（一）會長朱卿鈺報告開會宗旨並宣告酒稅重疊商人疲困應如何陳請務望各代表公同討論（一）陶仭干演說現在總統旣有命令取消各種苛稅我業當籌統一辦法（一）李功孚演說今日開會實爲公賣問題因各貨均無此種苛細捐稅我業獨受複雜重捐必須設法整頓（一）黃元之演說現在各處意見書大都擬裁汰各項稅捐統一課稅此事須核其收入之數商家認額不至減少撤除敲吸機關爲主要惟其中條目紛繁今日開會須先從此點著想（一）金石聲報告松屬鍾君意見書請公會要求政府逹到取消苛稅之目的（一）由到會各商集議良久由朱會長宣布須要求政府規定劃一辦法取消各項名目經衆贊成（一）會計張玉墀報告開支册（一）宣告閉會時已鐘鳴四下矣 
　　又聞中國烟酒聯合會昨接武進烟酒聯合分會來函云自貴會成立敝邑烟酒同業多數贊成已設分會遽聞蘇省公會於陽曆二日陰曆初四日在二馬路華慶園開會敝處經理支棧遍邀同業前往均因經理辦理支棧任用私人其所宣布各事不贊成者居多且以公會表面固屬要求政府劃一稅則内容彷彿保存支棧爲經理個人計商民納稅固爲應盡義務至於養此冗員則均不情願也且敝處各同業旣加入貴會抱定宗旨决不兩歧茲特函陳尙希裁奪爲盼 
[張耀曾來滬消息]  
　　新任司法總長張耀曾奉命赴京就職業已由滇起程大約四號過滬本埠官場得電後已預備迎送 
[訊究大德里搶案]  
　　法新租界喇格納路大德里二百八十一號門牌胡靜波家於七月二十七號被匪搶去金戒金圈銀表等物即經探目沈德福包探任水揚孫金利潘瑞福周寳生拘獲盜匪郭正劉元唐光羣及嫌疑人李四生朱子春五名並在郭正身畔抄出手鎗一支昨解法公堂訊究胡投稱郭匪等來家將妻子所戴之金戒一只金圈兩只及銀表一枚强搶而逸今已拘案求請重辦郭正供手鎗係在逃之杜老大給與民人往搶刧是實劉元唐光羣同供民人等亦由杜老大約同前往李四行供向爲燒飯現已失業與郭正等並不相識朱子春供前當巡警實非郭之同黨中西官判郭正逃入華界開鎗拒捕判押五年先送華界警局懲辦劉元唐光羣各押四年期滿一併逐出租界朱子春李四生永遠驅逐出境 
[拘獲男女盜匪續紀]  
　　美租界武昌路某號屋内藏匿大帮盜匪經美捕房中西包探往拿捕獲男盜三名盜婦一口並起出衣箱手槍等物一併解回捕房收押候辦已紀昨報昨經捕頭密訊該盜黨中有徐姓者據供曾經搶過新唐家弄一號門牌顧姓等上下二家計刧得金珠鑽戒綢衣等物值洋六七百元當飭包探嚴阿慶將徐盜带往失主家辨認屬實仍带同捕房候究 
[私藏烟土嗎啡類誌]  
　　洋藥公所前昨兩日協同捕房中西包探在新閘路三百二十七號門牌又一千三百六十三號門牌烟膏店内搜獲私土烟膏一併带回捕房昨由該公所代表律師至公共公廨譯訴案情請爲究辦俞代襄讞商之英卓副領事判烟土暫存捕房聽候化驗再核 
　　寗波路恒裕里二百六十七號門牌向爲洋貨生意之湖州人宋振明因私藏紅土被洋藥公所查獲將宋傳至公共公廨訊供判交人洋並保在案昨晨復訊據洋藥公所代表律師上堂譯訴案情並稱該土業經化驗明白係違禁進口之私土應請訊究訊之宋延律師到堂辯稱該土係被告友人抵押並非販賣請爲鑒核中西官判宋罰洋三百元充公無洋改押西牢兩月私土送往海關焚燬 
　　浙江路二百五十一號門牌烟膏店主許典詔因私藏波斯土並將該土煎膏混售經洋藥公所查獲將許傳至公共公廨訊供收押在案昨晨復訊先由洋藥公所代表律師上堂譯訴前情訊之許延律師到堂代辯中西官判許交一千元人洋並保候驗明烟土再行訊核 
　　虹口百老滙路一百零九號門牌滙興烟膏店主梁耀因私藏紅土經　藥公所協同捕房前往搜獲私土十磅將梁傳至公共公廨經中西官判交三千元人洋並保在案昨晨復訊由洋藥公所代表律師上堂澤訴案情請爲訊核訊之梁亦延律師到堂代爲辯護關讞員商人英康副領事判梁仍交原保候再訂期研訊 
　　法捕房探目黃錦榮包探方福林程芝喞華春林在法新租界喇格納路慶平里十八號門牌李金生家抄出邊土六十磅據稱此土係蔡德明持來寄存實非自已之物故又將蔡德明拘獲昨解法公堂請訊蔡供此土實係外甥朱立卿之物托民人持往李處寄藏外甥現逃何處實出不知中西官以李不應代寄違禁之物判罰洋一百元蔡押候再行核辦 
　　洋藥公所代表律師協同捕房在虹口天潼路五百三十四號門牌德昌祥藥店内搜獲嗎啡一包業將該藥店主胡漁傳至公公廨中西官諭交一千元人洋並保在案昨晨復訊先由洋藥公所代表律師上堂聲明被告私藏嗎啡請爲訊究斷由中西包探投案禀明協往被告店内搜獲嗎啡並請西醫化驗各情形中西官會商之下以胡故違定章判罰洋二百元充公嗎啡送往海關銷燬 
[籌設通俗敎育館]  
　　上海縣敎育欵産經理處前奉縣公署飭知以案奉省署飭設通俗敎育館一事由縣委派姚明善分赴各處調查着手進行等情經紀前報嗣因經費無着由丁經理詳請將官契局裁撤即以所裁該局經費及辦公基址籌設通俗敎育館業經縣知事核准該局已於本月一日實行裁撤將文卷造册移交縣署稅契處兼　昨日午後四時丁經理又邀縣敎育科科長李頌唐市經董姚文枬縣視學朱伯華第二師範學校校長賈季英學務委員賈叔香等十餘人在也是園集議籌設種種手續並敎育應用各項品類經衆議决先辦通俗敎育館博物部圖書部所有一切博物品類儘數購辦其圖書部亦擬立時徵集尙有音樂體育二 
 
 
 

Page 11

 
 
　　部啥音樂部緩辦外體育部附設於縣敎育會所經理之縣立公共體育場至微集物品擬向省縣市鄕各學校各市鄕經董辦事處及慈善團機關改良監獄南北商會各敎育儀器館各媾坊各商店等懇將圖書應用物品類出品陳設或量力捐助以備陳設開幕其徵集陳設等章程則由推定圖書敎育館理事姚明善李綺城二人擬訂 
[學生會夜校之秋季始業期]  
　　寰球中國學生會夜校定期八月二十四號晚舉行秋季始業式現在報名塡册者頗不乏人聞該校校長徐紉蓀君擬於下學期起除國文英文德文法文外又添設數學一科特聘數學專家來校敎授其章程亦經訂定凡有志研究各科學術者可從速報名以免額滿見遺之憾 
[湖州旅學之校友會]  
　　北浙江路湖州旅滬公學　辦以來於茲十稔校風純良生徒發逹合男女兩部計七百一十餘人亦海上敎育界之明星也茲有該校畢業舊生王成志周宗模胡塏陳必逹潘國華等發起校友會以縣絡感情交換學識爲宗旨定於本月二十日開成立會刻已通函該校舊同學預斯盛會矣 
[棉花新陳不接]  
　　棉花爲紡製紗線之原料近年來因紗　銷路日廣所需棉花日益加多雖本國所産之花不紡三十二支之雙股線及二十支之細紗而普通之十六十四十二十支各紗其所用原料則以本花居其多數故近年本埠花業生意大有蒸蒸日上之勢惜乎江浙兩省木棉連年歉收出貨不旺市價日昻未免於該業進步稍有窒碍各處新花上市向推浙之餘姚爲最早上年於舊曆七月初一日開盤今則尙無到貨緣本年自入夏以來天雨連綿花地多遭水淹以致木棉受傷結實稍遲據各處報告大約止有六七分年歲若南通等處則僅有三四分收成新貨上市之期最早亦須至七月杪方能開盤因此南北花市頗有新陳不接之憂調查滬地存貨現極缺乏僅有南通花四千餘包其他各貨殊覺寥寥市價因而日昻計南通花現開二十五兩比前星期加漲六錢餘姚花二十二兩八錢太倉花二十四兩至今届所到之美國貨則身份太濕印度貨質甚粗糙用以紡紗頗不合算　紗廠見此情形多擬暫時停工俟新花上市再行開辦江陰利用廠業已　紡南通大牛廠聞至月杪亦將暫行停工云 
[取消河工取締辦法]  
　　江海關施監督昨致新關安稅務司函云江北運河工作期内小輪航線經由該處槪勿給照前於利益號新瑞小輪等行駛鎭江揚州邵伯高郵界首汜水寳應淮城清江禀請註册換照案内詳奉交通部批示函知在案茲奉交通部第一五九○號飭知河工取締辦法取消亟應核給新照未便再容航商藉端壟斷阻壓人民營業之自由該項航線准予給發新照出示曉諭各航高一體知悉並令各輪駛至工作地點均用慢車緩行俾期兼顧飭關遵辦等因相應函致卽祈貴稅務司查照示諭中外航商一體知悉爲荷　 
[測量河道之請求]  
　　田世澤等致杭州呂督軍電云鈞署測量除姚牟山湖軍事水利兼籌仰見關懷民瘼無任欽感惟上下游河道與湖關係甚重應請一體測量以便修濬若偏廢河道轉多窒碍除另禀外先此電逹統祈垂鑒田世澤魏清濤劉强夫等叩卅一 
[軍警攤派公債]  
　　駐滬各軍營長官以五年一月分公債前經財政部來電請爲迅速籌募集欵彙解當即轉飭一體認購在案茲因由部展限三個月以九月底爲止瞬息卽届軍界自應公同認購仍照上届辦法無論各級軍官一體認購故特分飭各官佐等趕速認購並着將所購公債細數報候查核以便集欵彙解 
　　又江蘇水警第二廳趙廳長以五年公債應飭所屬各專署長一體認購特定購債數目列表頒發着即照表認解茲將規定購債數目錄下專署長每員應購十五元分署長每員應購十元一等巡官每員應購五元二等巡官每員應購三元三等巡官每員應購二元會計文牘各員每員應購三元督察員每員應購五元 
[遞解冒名嚇詐之要犯]  
　　假冒民黨嚇詐案内之鄧子雲一犯曾經拘解公共廨訊判遞解無錫原籍管束兹由關讞員備文昨將鄧子雲解送城内上海縣公署沈知事准即解送無錫縣核辦 
[究辦包攬詞訟之舊代書]  
　　滬城縣西街徐復興糕店後面住户全子廉前清時曾爲上海縣署代書光復以後聞居無事近有徐金發在地方審判廳控告王秋堂侵佔出路業經判决王因不服要求重審經問官當庭開導爲之知解具結了案不料全子廉爲徐金發一面做禀之人聞諭不服揑冒原告之名繼續起訴有破壞廳長名譽之語當爲袁君查悉於前日午後飭吏將全拘案傳同原被到案由袁君親提訊供之下以全子廉包攬詞訟揑詞控訴當堂證明屬實判令收押候辦昨午袁君以全子廉已犯刑事飭令提出押送檢察廳訊明律辦 
[統一電政權限]  
　　松滬護軍使署接國務院卦電開查各省郵電檢查業經通電一律撤消所有地方軍巡長官及司令道縣所派之檢查人員自應一體撤回其在自設電政機關及更調人員之處亦應立予裁撤其有已經特設之處所有委任各員應飭速具詳細履歷分别報部事關統一權限希卽查照辦理至關於特别情形者應卽聲明商奪以一事權而免紛歧云云聞軍署已將特設電政之處查報矣 
[相驗溺斃屍身]  
　　西北鄕周太濮廟附近河中昨晨有一浮尸年約三四十歲經該處地保沈曉山查無家屬投報上海地方廳委派宗檢察官毛檢驗員等蒞場檢明實係失足落河並無别故塡明屍格判由善堂棺殮發封厝壇 
[收殮路斃]  
　　前夜十一時許法租界菜市街寳裕里内倒斃形似乞丐之無名男屍一口經巡街捕查見報告捕房囑送同仁輔元堂收殮 
[電車撞倒小工]  
　　前日午後二時五十分法新租界霞飛路有工部局小工沈效根在彼修路適二十八號電車疾駛而來不及避讓致被撞倒跌傷手臂舁送廣慈醫院療治 
[化募殯費之欺騙]  
　　婦人唐秦氏前日午後以夫死家貧無錢棺殮爲由先後向浙江路六百六十一號門牌王姓騙洋二元二角　北京路五百七十四號門牌黃姓騙洋四元三角被捕查知是僞將氏拘入捕房轉送公共公　收押昨由官媒將氏解案請究據供伊夫唐某現在南市十六舖爲醫生將伊抛棄不顧無奈求化乞宥中西官以氏不應行騙判押女所半年期滿傳其夫來案領回管束 
[女犯染病殞命]  
　　婦人陳玉姐犯案收押嗣因染病由儉察廳發送新普育堂醫治無效延至昨晨身死由堂報請檢廳委宗檢察官毛檢驗員等蒞堂驗明因病而死判傳家屬趕緊收殮 
[逃媳不願領回]  
　　住在南市三角街爲竹行生意之周金生與其妻周蔣氏素來不睦今春二月回民私自逃出被人誘拐至營口等處賣入娼寮逼令接客該氏不從在院吵閙經該處救濟分會查悉將該氏函送來滬解至地方檢察廳諭傳伊夫來案具領昨日周金生不到由其母周朱氏到案經問官提同蔣氏略詰之下判交伊姑領去管束據朱氏稱蔣氏不安於室此次逃出實與吾子顔面修關所以不願領回請求離異問官判蔣氏還押一面着周金生自赴審判廳起訴 
[請求離婚併誌]  
　　住居閘北福德里之張紹坤前日與妻母楊王氏口角毆傷氏之頭面該氏偕　扭張至四區警署解經司法科嚴科員質訊該母女堅求斷離又住义袋角之鄭孝友因妻李氏前日私逃出外昨鄭在五區境内尋獲扭控警署解歸司法科鄭亦請求離婚判併送地方檢察廳核辦 
[拘役改爲罰金]  
　　張揚氏因凌虐十四歲婢女仁喜　公共公廨訊明判押女所一月在案該氏於前日延請律師投廨聲請改易罰金中西官准之判氏罰洋二百元充公開釋 
[荷領請假游歷]  
　　駐滬荷蘭總領事劉斯君請假往内地各省遊歷所有一應公務委任副領李知南君代拆代行 
[嘉定新知事到滬]  
　　新任代理嘉定縣知事張仁靜昨日由寗來滬當赴道尹交涉各署謁見不日前往履新 
[地保朦蔽公堂]  
　　李森泉前至法公堂控　朱家瑞前將房契抵借洋五百五十元後將房契取去另立借據向索不還請求訊追中西官因被告挺押不理判令查産在案後李聲稱查明朱有地皮一方坐落二十七保二圖日暉港地方租與顧福根耕種求請拍賣作抵朱堅稱並無田産故着原告同地保及顧福根到案訊明核辦昨日地保王桂祥禀稱原告所指之地並無田單糧串究係何人之産實難查知求察李稱顧福根須由堂上飭傳方肯到案求請傳案質證旋有王李氏投稱婦人前向地保王桂祥訽問王言該地實係朱姓之産尙書一字條給與婦人今忽稱不知事實可疑字條呈案請察聶讞員問該地保字條是否爲汝所書王稱並非地保所書後着其當堂比對筆跡相符始稱實係地保所書中西官以該地保不應朦蔽公堂着罰洋二十元充公再交的保候傳同顧福根到案訊明核辦 
[被訴人交保候訊]  
　　陸德祥在公共公廨呈控張子祥私押顔料請追損失洋一千五百元又趙坤林控顧毛山捐贖田單等案昨由捕房將張顧兩被告傳至公共公廨請示中西官諭令分别交保候訊 
[和尙不受敲詐]  
　　住居平橋路二百八十六號門牌之僧人靜富控帮匪陳永茂藉端勒詐洋二十元昨由捕房將陳拘解公共公廨經中西官訊供屬實判陳押西牢一月示儆 
[流氓硬搶皮篋]  
　　楊子成在南市製造局充當工匠前日行經北蘇州路烏鎭路華洋交界處該處有流氓擺設之三四賭攤勾引鄕愚入局賭博久爲行旅之害楊因在旁觀看被該流氓等搶去皮篋一只内有現洋一元數角及該局出入證一紙由楊追入華界鳴警拘獲阿三一名解經司法科嚴科員研訊據供贓物當時付與同黨阿毛之手判令還押候飭偵探補拿阿毛等到案再行核辦 
[不認串賣私土]  
　　崇明人黃一揆寓居南市十六舖泰康棧内昨由寳山縣知事特派法警邢端陳得州陶國均等來滬報告該處崗警謂黃於日前將某輪船上查獲抛棄之私土串人私販當即協同至棧將黃拘住解至一區署詰問黃不承認並以該法警未带公文未便給予带回飭送警廳司法科核辦 
[淞滬警廳招領女孩之傳單]  
　　爲招領事據一區一分駐所送廳查獲迷路女阿嬌一口詢據供稱年十歲寗波人父母已故住本地西門外八仙橋相　叔叔做木匠伊童養媳於某姓家未婚夫名壽豐年十八歲前日同壽豐往阿叔家在途走散以致迷路查該女面孔瘦小身穿紅底柳條布衫頭頂有疤一個合卽刋印傳單仰失孩之家從速認領此佈 
[滬海道尹公署批示三則]  
　　南滙縣民人浦朗田等禀爲違法袒私頗倒朦復務求吊核縣卷檄縣先行押逐親提究追由禀悉案經本公署於六月二日詳晰批示何以該道士王吉甫仍未驅逐吳其錦即蔭帆有勾通警佐委員等情亦未嚴行查究該案眞相究竟如何仰南滙縣知事迅卽具報核辦此批副禀發 
　　南滙縣民人袁祖壽等禀爲經董不法霸持官廳粘具事實環求檄縣究革以安地方由禀粘均悉據稱太平橋鄕經董兼學務委員葉滋華假公濟私欺官殃民且呑用民國四年份地丁銀二千餘元假辦學爲名勒收重捐擬發積穀口糧浮支鄕董辦公費等情如果屬實應行澈究仰南滙縣知事迅卽查明訊辦以儆將來旣據分禀仰候省長批示此批副禀發粘存 
　　崇明縣民人黃安祺沈瑞雲禀爲案久虚懸阻滞危害請嚴飭核判如數押繳並將商會原　撤銷由禀悉候再飭縣迅將該案辦理情形具復到署核辦此批副禀發 
[氣候報告]  
　　（上海徐家滙天文臺） 
　　已過者之報告八月一日中國陸地全境多雲而陰揚子口驟雨颶風行往日本之西南其處電訊不來二日天陰而甚潮凉風起自東南二日下午四時前二十四小時内上海氣候温度至高八七·六至低七六·二去年同日至高九一·四至低七四·二 
　　未來者之推測二日下午四時三十分豫測天陰而潮濕海濱凉風和適而無定向 
雜評二 
[省會與地方自治] [  訥]  
　　好高務遠而不求切實者國人之通病也切實之眞義奈何就其職分以實行其職權而已所謂地方機關者以地方事業爲職志者也省議會對於一省之行政有監督之權而對於地方自治則實負有指導之責軍政外交政府主之司法財政亦有專管機關監督僅在隨時注意而已至若敎育實業警察道路等爲發逹地方主要之事業應當竭全力以謀之故在省議會一方面宜注重於指導之責而在有地方自治專責之縣市鄕會更宜脚踏實地共謀發揮其精神蓋立國基礎全在地方團體之穏固而尤當從最切近處下手省會與縣市鄕會能交相勉而弗爲高遠之譚斯得之矣 
來函 
[烟酒事務署駐滬辦事處來函]  
　　敬啓者頃閱貴報載調查公賣之利弊一則其中所記與事實稍不符合用特函逹以明眞相查敝處係奉全國烟酒事務署飭委在滬設立辦事處以爲考察捐稅公賣各事及籌備提倡工業設廠製造之機關原呈曾登政府公報早經成立烟酒事務自陽曆一月間與財政部劃分權限獨立後所有烟酒捐稅以及公賣等事均由署單獨管　改良統一久有成算惟以時局不靖調查未清故未着手刻因上海有烟酒聯合會特委不侫代表到會宣布原定政策以徵求烟酒各商意見又委不侫調查東南各省烟酒捐稅以及公賣利獘情形以便積極進行茲將敝處所奉飭文並敝處分别咨函江浙皖翰鄂閩六省財政廳公賣局商會各文一併錄　貴報館即請察核登諸報端以期烟酒各商羣相明瞭事務署及敝處之籌畫辦理手續是爲至禱附公文稿三紙全國烟酒事務署駐滬辦事處處長史久　謹啓 
　　全國烟酒事務署飭第二百八十六號爲飭委事閱報載烟酒各商在上海設立烟酒聯合會意主裕國便商統一辦法與本署宗旨正相符合事在本署管轄範圍以内自應派員到會以期接洽而慰商情查烟酒爲消耗品與民間日用飲食之需不同各國徵稅均重中國統新舊烟酒各稅并計尙較各國爲輕當此國步艱難度支竭蹶烟酒徵稅爲日已久公賣設立尤在融納各稅勢不能不切實辦理在各商皆吾同胞平日踴躍急公樂於輸納惟徽收之名目日繁徵收之機關亦日衆繼續增加至於再三平續紛賾條規　密各商心思簡單顧此失彼以時趨利不免苦其稽延是以上年奉令特設烟酒事務署原爲實行整頓全國烟酒稅捐以期統一　經咨行各省長官轉飭各徵收機關將新舊稅牌照稅以及各項名目各項收數分别造報并呈明大總統令行各省將各項烟酒稅捐統交各烟酒公賣局接管以便核計收入支出之數詳細釐定良法改爲一道徵收在公家即收整齊畫一之效在各商亦　輸納奔走之繁滬上辦事處原備本督辦親往駐紮與各商携手悉心商酌共謀公私之益杜絶獘擾之源特因事變紛乘因而中止茲者國是已定秩序漸復本督辦涘署事科理就緒仍當親到滬上與各商接晤俾免隔閡現值各商開會之時該處長堪以先行代表赴會將本署統一稅法整頓積獘必期裕國便商各層詳細宣布俾諸商瞭然於政策之推行不復有所誤會是爲至要合行飭委爲此飭仰該處長卽便遵照辦理仍將到會一切情形報查此飭 
　　全國烟酒事務署飭第二百九十一號爲飭委事照得烟酒徵稅本爲中國舊章亦係各國通例惟稅目迭加徵收繁難爲日已久獘累潛生上年創辦烟酒公賣原欲詳細規畫統一徵收以期裕國便商乃事變條興道塗梗阻全局策畫未易進行時日稽延良深殷念今者國是已定民樂共和各省秩序漸次恢復自　切實整理以符初指整理次第先從調查着手查該處長堪勝調１ 
查之任合行飭委爲此飭仰該處長即使遵照符東南各省捐稅以及公賣辦法各項利獘情形博采與論詳細調查並隨時與各商接洽徵集意見詳報查核以備拆衷總期力顧國課體恤商艱公私交益以收統一改良之效切切此飭 
　　全國烟酒事務署駐滬辦事處致蘇浙閩皖贛鄂六省財政廳公賣局商會文案照敝處長於本年七月二十三日奉全國烟酒事務署第二百九十一號飭開（從略）等因奉此查各省烟酒稅捐各目旣屬繁多稅率亦互有輕重公賣雖係創辦各省徵收費額亦不一致無論稅捐公賣其中獘　自皆難免現總署因力顧國課體恤商艱謀收統一之效起見飭委徵處長詳細調查各項利獘情形自應周歷各地廣諮博采惟東南各省區域太廣一時斷難遍到若不先有標凖旣難考察且稽時日因思貴廳局爲統轉徵收機關貴會與烟酒各業接近所有各項稅則徵納方法以及利弊情形自必洞曉用特製成調查表式並附說明請由貴廳局會轉知各縣分局分會代爲照式製表詳細塡造限期陳送貴廳局會彙寄敝處以便藉爲前赴各省調查之據事關裕國便商務祈俯賜查照迅速飭辦見復實紉公誼 
[張占奎王桂森來函]  
　　敬啓者上海一埠久爲言論界發逹之區尤爲内外注目之地茲讀昨日各報章多指武術研究社與軍人同德會同一趣旨并稱即爲同德會之變形事實不符不能不即爲辯正庶免妨碍本社之進行按鄙人等擬設是社係因吾國周有之武術久已湮没不彰提倡乏人深滋可惜更觀列國人民體質雄健悉具當兵資格爲國增光亦莫非於體育上平昔講求有素耳爰將岳武穆形意武術一書悉心研究其内容首以含養道德爲無上主義次方及於各種武術是體育與德育並重誠足爲我國民之師範鄙人等即本是書意旨方法貢諸同胞以期發展吾國固有之武術振起國民尙武之精神而逹民强之自的所定簡章凡國民之年齡及格品行端正而有志武術者均得入社研究並不别分界限旣與政治不相牽涉又與秩序上風俗上毫無關聯實與軍人同德會趣旨不同更非同德會之變相邇恐以訛傳訛有碍社務之進行事尙小有碍强民武術之發展事甚大鄙人等　之有素略有心得實願以吾國固有武術之精　與諸同胞共研究之毫無他種觀念參雜其間除將簡章趕印寄陳俾衆咸知外特先專函奉逹想貴報素具愛國𤍠忱提倡公益定有同心務祈垂念鄙人等創� 
設想之苦心即將敝函登入貴報至紉公誼張占奎王桂森謹啓 
[女子同義義務學校來函]  
　　謹啓者昨日爲我民國國會恢復後第一日開幕之期敝校全體學生兼敎職員即於是晚七時　起（因見天雨提早半時）舉行提燈以誌慶祝當蒙法總巡石維也君特准國會提燈經過法大馬路並派越捕一名隨隊照料及　游城内出　西門而返時嵩山路巡捕房捕頭亦親自至敝校參預慶祝足徵中法兩國感情日隆不勝忻幸用特肅函台端懇請登入貴報來函欄内以代謝忱實紉公誼中華女子同義義務學校陸胡雄飛謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[八怪責張天師書（前自由談有張天師捉拿八怪勅戲作此）] [  在胡謅]  
　　張眞人法鑒怪等鼓吹帝制貽害蒼生政府雖有申令拿交法庭嚴辦然怪等託庇外人差幸可保無虞所最畏者貴眞人燒符念咒將某等由重洋千萬里外攝入凈瓶耳然一思怪等昔日設立籌安會後貴眞人亦曾追隨大人先生後代表道敎諸將士上請願書仰蒙洪憲大皇帝特賜嘉禾章各頭銜是眞人與怪等本屬同聲相應同氣相求不似南方蔡梁岑陸諸君極端與怪等反對也今即不代怪等恭求玉皇大帝太上老君冥冥中力加呵護又何至嚴勅通緝乎乃前日閱報貴眞人竟有嚴拿八怪通飭如果屬實貴眞人亦太不自愛甘與下流爲伍矣夫前此忽而贊成帝制反對共和忽而贊成共和反對帝制皆反復無常保持祿位之小人非眞人之有道者比也今眞人竟步其後塵隨聲附和通勅緝捕嚴逼怪等之命怪等死不足惜千秋萬歲後恐斯世不呼眞人爲眞人而呼眞人爲眞小人矣尙望從速取消前勅以保名譽爲幸否則怪等必乞基督耶穌爲救主以十字架抵制眞　之符法方今外洋神道之勢力實非吾國宗敎所能匹敵貴眞人幸勿不度德量力也特此縷陳即請道安諸維采納是幸 
劇故 
[耕塵舍劇話] [  瘦碧]  
　　當日徽班習氣好買十歲小兒敎之歌舞黃口乳臭强使登場伊吾如背書應弦合節尙不能解何論俾神寫照矣龍香以成童之年始來京師從師學無幾時即以色藝傾倒都人士以此賓筵客座招邀無虚日油壁錦障六街九陌車如流水馬如游龍招搖過市日日如坐雲霧中夜分來歸則已絳蠟高照紅梁宿醞茗談瓜戰延佇已久絶纓錯鳥紙醉金迷卜晝卜夜歡樂未央他人所歎羡企望不能得者韻香當之乃出亦愁入亦愁以故不得更竟其業僅以賣苻偷詩呑丹三齣擅名每當廣厦細旃長笛一聲四座寂然無敢譁者目有視視韻香耳有聽聽韻香手有指指韻香一似祗應天上難得人間覺此身在絳霄碧落間所謂玉殿吹笙第一仙十四樓中第一聲昔人論文謂單詞只字自足以傳信知貴精不貴多矣其人肉與骨稱熊與體稱神湛湛如秋水氣温温若春蘭使宋玉陳思見之當恨不爲作賦苟爲閨中秀足當幽嫻貞靜之目藐姑射之山有神人焉綽約若處子肌膚若冰雪此之謂矣每恨紅樓夢曲子旣唱遍旗亭而般演寳玉者率皆庸惡陋劣金聖歎所謂忤奴每見之輙令人三日不快若韻香者使爲怡紅公子春容大雅動合自然庶乎髣髴遇之矣韻香曩者爲人弟子意思　然非必沾沾然以口不言錢自詡而胸次瀟洒自如青天片月無織雲渣滓太清故無私蓄不名一錢羞澀如阮囊旣得 
　　脫籍居室草創未幾遂病不能出門户惟二三知已日來爲之檢點茶鐺料量藥　猶力疾强起譚諧甚樂欬唾落九天隨風生珠玉無　火氣無塵土味娓娓然惓惓然聽者亦申旦忘疲至於金夫銅仙大腹員長　奴素少相識偶爾對坐亦格格鑒納不相入以故無有過而問者及其卒也歛手足形幾不能備含襚　文人聞訃麕至束芻沐槨凡附身附棺皆翰墨之香也昔宋詞人柳七郎中不得志於時落魄以死賴諸名会醵錢而塟后世傳爲佳話今以韻香仿之豈讓古人擅美於前哉當韻香蜚聲嵩祝部時粤人楊掌生覊旅都門文酒自晦一見傾心稱之爲第一仙人相從無虚日後掌生以文字得罪遣戌出京追憶前歡都如夢寐盪　廻腸因有辛壬癸甲錄等書之作然迄今韻香之遺聞佚事已多不能詳矣吾又聞江西劉奕山嘗爲韻香作少年行仿傚元白長慶體新樂府洋洋及千言不厭其詳今亦不可睹辛壬癸甲錄中亦不載其歌舞身世將湮滅無聞乎是尤可痛也 
小說 
[偵探小說情塲蠧史第五章（續）] [  天虚我生]  
　　當安梨　時白雷格以背就椅凝神而聽至是頓張其目曰賴生古沃耶此惡魔吾欲捕之者屢矣彼之技倆專於盜人秘密藉以索詐爲能事就予所聞人家閨秀因被逼迫而致殞命者已兩人矣特女士果有何種秘密落於其人之手乃足以挾制女士耶安梨微歎日此事實至不幸初吾人猶在髫齡乃與吾父之書記生辛克來相友善其後吾至比利時大學肄業辛克來亦常常以書至爾時吾年尙幼不省世事亦不知愛情爲何物故書信往還恒多不檢之語迨後吾始自覺不中於禮遂與辛克來絶而辛克來復以忤吾父故解職而去渠意乃大恙恨盡舉吾人所作情書售之古沃白雷格曰辛克來與古沃爲素識歟安梨曰然古沃之家與吾家所居之叢緣村相距不過半里古沃嘗自恨其出身微賤頗欲得吾父之汲引提携以入上等社會故府暇日輙至吾家惟吾父則以其人爲市井小人屏勿之見然而辛克來固識之矣當吾與文逹司婚約宣布之次日古沃遽以電話致予令予晚間與彼相見於園次予聞此無禮之請求不期失笑乃竟置之小答翌日古沃又以電話來謂予曩與辛克來往來之情書悉在彼　將覓便以還我耳白雷格先生試思此如何事乃於電話中宣言萬一竟爲文逹司所聞則將奈之何哉雖我此函不過幼時兒戲之作然吾夫知我未深豈能見諒則吾人之婚約不將因是而毁歟故予是夜即背吾父往與古沃相見其人年事已在五十左右舉動粗鄙不類英人而出語尤復暴厲一見即曰自今伊始每一月當以百鎊爲壽則當守其金人之緘否則不但决裂且將於報章中披露之也予乃不得已諾其請明日即以私蓄白鎊寄之顧乃狼子野心得寸進尺自是以後其需索且逐漸加增吾以保全名譽起見不得不唯命是聽初猶勉强應付旣且典吾道飾以償直至昨日彼忽又召予相見謂予苟能以一千鎊付之者則其手中所有書信即能悉數返予予因躊躇曰千鎊之值雖不爲鉅惟吾乃一未嫁之女郎安有此能力哉 
　　多言劍秋天白望之野鶴孽兒亞魂警衆蝶仙雲鶴雲林天虚我生瘦蝶山陽宋焜九香寄塵季望劉鳳生胡謅遇春頑民劍平珥珊諸君鑒上月份應得酬資請陳帳房具領 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[上海車夫敎會第三年報告書一九一五年至一九一六年]  
　　上海人力車夫品流不一常爲各種流蕩華人所充夷考其實强半皆鄕間少年來自附近各鎭者而自他省來者其數亦繁其中多人曾度稍優之歲月者 
　　夫曳車爲無意識者遭意外者失業者無告者之生計蓋此輩猶留儲蓄之本能藉堪用之體力俾其不至流爲乞丐也 
　　有時强健之車夫固得以成就一時之生活而其不合格者則其退挫較之他業尤速其職然也此爲優勝劣敗之公理 
　　彼青年鄕民之來滬者夢想佳運以爲御富者之車可獲優美之薪資者將見其幻夢之速醒彼所希望者銀元也苟得銅元已厚幸矣 
且城市之生活足以傷之也如終日奔馳於炎夏溽暑之中涸耗元氣而嚴冬酷寒之際衣食缺乏無家可歸以剝損其精力苟攖疾病力不勝車所餘蠢野之天眞惟知匍匐而入黑聞幽寂之巷尾以促其長眠而不醒此蓋彼輩多數所曾爲且數見者也 
　　故遇此輩失望之人而周濟之本車夫敎曾之職者也會中華司事於車夫　集之所或其家中或其常至之地存間其病者傷者或窮極無聊者邀其至阿拉白司脫路及嘉興路會堂並　以凡實困苦者皆可得本會之助力所最可哀者若輩飄泊之觀念深入其心初不信此善堂（被輩所以稱本會者）不需費用之安適利益乃爲彼等而設雖勸誘之亦難收效雖然亦無難也一饑病之車夫授以數餐之熱飯令安臥會堂之隅以一席一衾代其牀寢卽爲彼輩悅服之善法益以藥餌之贈而改革之功效遂全歡樂之晨嶬從此照臨其身矣若大體育之需求旣得則德育進步而智育醒蘇列席於大會堂之間一線了悟之光明貫澈其前此昏蒙之心性而奇妙之成就遂因關係而發生始知人類乃殊於負荷之動物爲廣大同胞中之一分子也於社會固亦佔一位置者也因此智識而自尊之念於以振興舊汚旣去咸與維新矣若輩道德進步之中試述一事有車夫某於車上拾得某婦人所遺鈔票五元婦固未覺車夫乃急追還之夫五元於此車夫固可示其富者乃以道德勝之殊可紀也 
　　車夫罕有持躬正直而失敗者因救主耻穌之絶大犠牲而罪皆獲救贖赦免之故事對於此輩最易啓迪卽就可斷定者言已不乏接受福音宣召之人冬末春初華司事最忙之時期也人衆則各種需扶助者多僅以嘉興路一带言之流離苦力聚集該處計約萬人疾病顯連數自不尠本會與該區附近之飯店約凡見本會所發之劵供以飯食費　會中給　凡無告之苦力於　　聚集時以劵給之或　華司事於租界各處分布之　發給時最注意者務使受惠者實爲窘迫之人耳自表面觀之或以爲不足信然本會從未遇車夫行乞之困難無論因何理由車夫會不行乞也 
　　本年贈給飯食之數較之往年不僅倍之（計熱飯每碗值洋一分）受此惠者無慮數千人蓋苦力因本會所備食品及宿所而得活者爲數甚多此無可疑者 
　　他部職務本年亦盛加增禮拜敎友較上年亦不僅倍之諸敎友對此輩貧苦胞所表慈善熱心甚可欣感爲衆稱道不衰 
　　倪牧師之於職任旣具熱心且有能力惟本報告書付印時忽接嘉興路堂中敎習某君去世之噩耗此君人品高尙任務慈和一旦長逝本會深失臂助矣 
　　聖日學堂去歲在阿拉白司特路舊堂内已有擁擠之象今年人數愈多新大堂猶不能容而嘉興路之學堂亦有人滿之患計兩堂册上記名者其一千人均苦力社會孩童也 
　　本會日館（凡車夫及其子弟俱免費）成績　優目下乃儘本堂所能容者納之此輩子弟大抵皆聰明可敎導者且幼時即經困苦怵　生計之艱難敵多知受敎育之有益而銳於求學 
　　至職務之關於婦女者亦徵其有興味而可勸勵其顯示之愉快則在　親會集或　課之餘由　足生良好結果之希望也 
　　本年多數有疾或受傷之車夫均由仁濟醫院及北京路紅十字醫院分所施治茲對於兩院之義務敬表　𠉍� 
　　吾人承認感謝閘北長官之免捐及其對本會之友誼 
　　本會一切設施悉恃自願者之捐助由名譽董事瑪逹生君直接監督之凡捐助本年經費諸君敬此致謝又有某夫人及某紳士兩人曾屢次相助且當本會拮据之時吾人尤特别感謝者也吾人深信　諸君之慷慨好施使饑者得食無依者得庇貧者得聞福音此輩亦當感謝諸君又有ＡＢ君慷慨捐疑實深感謝因未知住址　不克寄上會計處之收據爲歉 
　　吾人現方努力在虹口一带覓急需之大屋一所且希望能速將本會職務推展於該區域也 
　　名譽書記安尼馮逹生靜安寺路六十號 
　　創辦人及名譽總蓋喬治馬逹生仁記路一號 
　　名譽會計員馬　君報告一九一六年五月三十一號止本會收付各欵 
[收欵]  
　　本年六月一號存洋四百三十四元零三角一分認捐之欵（西人）洋一千二百零三元九角五分又（華人）洋一百四十九元九角利息洋十元零八角四分共收洋一千七百九十五元正核對無誤伊羅蘭 
[付欵]  
　　房租阿拉白司特路洋二百三十元又嘉興路洋八十四元華牧師薪水洋三百八十元敎員薪水洋五十八元繙譯薪水洋六十七元用人出店工資洋八十四元修理洋十四元八角油燈煤氣等洋六十六元零六分文具印刷郵費洋一百五十元零九角一分聖經書籍佈道小箋洋十二元五角傳道婦人洋三十八元車力電車費至醫院等處洋三十一元賑濟窮人飯食等費洋一百十元聖誕　欵待車夫及子弟洋三十九元七角四分保險洋十五元七有牧師喪費洋五十元雜項洋十八元八角八分存滙豐銀行洋三百四十四元四角一分共付洋一千七百九十五元正 
　　紇馬凱簽名名譽會計北京路十八號 
 
 
 

Page 18

 
 
   
 
