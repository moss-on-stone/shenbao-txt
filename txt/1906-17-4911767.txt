# 1906 - 17 - 4911767

 

Page 1

 
 
[諭旨恭錄]  
　　十二月十一日奉旨吏部郎中著海錕補授鴻臚寺主簿着瑞連補授分發江蘇試用道彭熙臣福建試用道姚永清浙江補用知府榮華山東補用直隸州知州徐嘉枬山東試用直隷州知州趙學治湖北試用直隷州知州何騫江西補用同知意燕謀徐嗣龍四川補用同知謝銓湖南委用先同知曾文鑑山東委用同知胡東昌丁學恭直隷試用同知柳翰華陳楠東河試用同知袁世謨陜西試用同知鄭文洙福建試用同知張士佶直隷試用知州杜賜田雲南試用知州王澤深江蘇試用通判林廷溶河南試用通判謝廷熙向琳翁綬珩湖北試用通判邵令蕚新疆試用通判文篤周江蘇補用知縣沈陳棨山東補用知縣榮山汪壽蔭馬復昌山西補用知縣王正鴻福建補用知縣陳文緯貴州委用先知縣韓興東江蘇委用知縣劉羲年山西委用知縣朱世豪河南委用知縣劉銘彝江蘇試用知縣謝成泌安徽試用知縣三音阿山東試用知縣劉印昌胡光大祝葆亨王文域河南試用知縣趙學清王者樑击恕沈德本陜西試用知縣王師曾候昌鑑甘肅試用知縣楊金華宗　江西試　知縣魯墉江西補用知縣鄧邦違江西試用知縣羅傅珍錢之燧湖北試用知縣高　藩廣東試用知縣李祖湖四川試用知縣唐忠葆李圻趙潤民吳祖植俱著照例發往保奉黑龍江補用員外郎慶常著照例用欽此 
[電傳上諭]  
　　十二月念一日奉 
昨得一匿名書信謂本舘訪事注慶林向各米業每户索洋十元本館本埠訪事並無汪慶林其人必係無賴冒本館訪事之名在外訛詐應請各户將汪慶林扭交有司官從重嚴究塡僞效尤此佈 
[上洋日新增洋貨號新正仍回法大馬路原處照當交易特此廣告]  
[通商各口轉運公所覆函]  
逕啓者日前接讀請同業衆友公具一信蠚悉壹是所論項欵各幇各規炬而夥伴薪水各有各資格其生意大有廣狹未便執一蒙委議一切弟力所未逮至於津貼拮据撫卹身後一節乃公所應藝之義務但刻下公所初創諸事未盡妥善亦祇得日後從長商辦耳餉專見義不妨請道長先生駕臨公所與弟面談可也專此覆即頌　日祉　敎弟金清钃頓首 
[學界聲明]  
本月初一二三日登崑山縣界一條吴姓與倪姓爭產涉訟此兩家業產俱由蔡君璜一家契下不得不爲秉公之言俾各繳契核騐而吴春　情虚遠颺唆人揑言登報蔡君璜創震川學堂熱心任事爲學界保出之人被此誣衊學界同人無不髮指特此申明崑青嘉三邑學界代表張方中蔣大光毛詒源邵仁　　　良顧韶　啓 
[江蘇學務總會題名記數]  
江蘇學務總會前月十六日開會到者共一百六址七人當經刊發名單自開會巴後續行入會者八人各籍列後劉啓彰紹泉掦州實應楊新盛錦春松江川沙　繆荃孫筱珊常州江陰　周仕撰甘蓀常州武進　楊擇秉荃常州陽湖朱祥绂子灦松江南匯沈爕均海門廳樊○海門廳　自請退會一人　金鑑明認憲前後其計會圖一百七拾四人嗣有人會者俟春季再行登報刊布　江蘇學務總會年終報告 
[商部高等商業學校考取補習英文各生名次告白]  
正取四十名朱世望　飽德秋　楊藴閣　許顯曾　吴清度　孫鈵忠　徐昭忠　陳育姜　吴文藻　儲鎭　王鳳球　費仁基　黄在中　朱應衡　王枃　任鳳儀　徐章　金賢慈　魯其昌　林季芳　費同富　黄錫善　李宣　　徐昭信　王志虁　暴猛　尤乙照　王之楝　田毓祥綬車志城　任鳳賓　夏清嘉　徐愷　王清變　唐恩源　戴濟　王同華　婁榮光　沈福保　陸承謀　備取四十四名蔣恩鈺　陸長裕　龔錦文　袁之翀　方於桷　楊光錫　張礽鑒　錢藴煇　錢日浩　凌則噶　徐佩璋　孫宜詵　林鋭　王臨堅　樊巽權　杜召　章鴻遠　朱鼎元　吴　澤　陶鑄　王毓崧　徐鴻圖　王曾源　沈柱顧英　王宗範　徐士珩　何振瀛　鄭邦彦　王鴻模　何燦生　胡寳銓　謝禮威　謝維熊　胡頣昌梁逢　　樹� 
蓂　蔡衍存　徐樹謦　章鴻蠶　劉維藩　吴銘　張檳林　一正取各生於明年正月二十日開學時學堂肄　正月　不到者扣除　一正取各生來　肄業於人學時先繳一學期膳費洋十五元操　帽費洋十元未繳者不得入堂一正取各生來堂時邀同　證人塡具保證書本生自嫩願書　一備取各生俟廢行傅袍時再行登報布告　一來堂諸生均廳遵守本學校新定校章 
[上海華童書院廣招生啓]  
上海華童書院開辫後定額四百人現查空額尙多或因學費太鉅致寡素之家力有未逮現經中西各董公議自明年正月始每全年學費　　洋三十元分两期交付貼午餐者每月仍加費洋一元五角餘悉照舊章有志來學者望於年内到美界爱面近路商務總會西首小菜塲西隔壁本書院報名准於丙午年正月十九日開學此佈　學　書院董事公啓 
[翡翠紅藍寳石鑲金戒每只八元半]  
格外克已以廣招徠批發公道并請外洋名師專遣外國金銀首飾凡戒指弊簧耳圖帽花手鐲之　金銀包道回換劃一不二　二馬路西口安族里全昌金鋼鑽號啓 
[德裕當滿衣出售]  
本當所滿綢縐棉襖衣服甚多各色粗細皮衣山積照碼劃一定價克已如蒙各路紳商惠顧請　駕臨三洋涇橋南堍本當石庫門内便是　德裕當特白 
[商日日華洋行耑做綢緞疋頭]  
定議貨物小行在日本國京都自設機廠耑織時式花素各色綢緞縐纱按期不悮久已馳名各國單甲辰秋在上海設立分行所織花素綢緞行銷市上工精料實不用耑絲早已膾炙人口貴客如欲購定時式花綢可以隨時隨意定織兼造開幅極縐被面五彩欄干洋房牕簾西洋衣料兼代客定購東洋各廳所出贊特貨足出貨廠家多加分毫敝行但取佣金而已如蒙　賜廳請移玉本帪房面議可以小行向在南四川路十二號樓上今遷移至二馬路客利飯店後門便是　本行主人謹啓 
 
 

Page 2

 
 
上諭誠蘍奉特恭庸劣不職各員一摺安徽泗州直隷州知余適中呈報盜案避重京輕惟才具尚優尚堪策勵建平縣知縣周捷三緝捕鬆懈人地未宜均著開缺另補鳳頴通判周朝霖見地不明辦事紕謬卸任南陵縣知縣傅毓湘捕務廢弛才力淺短績溪縣知縣前署盧江縣知縣程蘭階籌辦學堂虚報搪塞候補知縣秦師濟辦理警察民怨沸騰亳州吏目李鎔擅受民詞行爲荒謬南陵縣典史王國相辦事謬妄除李鎔業經加案革職永不敍用外其餘各員均著卽行革職餘著照所議辦理該部知道欽此 
[電傳宫門抄]  
　　十二月念一日召見軍機蒙古王履春 
[論租界損失之賠償]  
　　此次公共租界罷市肇事中外居民之損失財産生命者不少其中無辜波及者理宜有所取償斯足以證租界保護诒安之能力此固題中應有之義也雖然凡賠償損失之道有二一則直接對於加害者而命其賠償一則間接對於保護者之不力而責以賠償今肇事之人類皆租界中匪徒無賴者之所爲但可科以刑罰而不能命其賠償無待言矣至欲以賠償之責歸諸保護者之不力則必先問於租界中保護治安之權究在於何人而後其能盡責任與否始可得而言何人應擔賠償之責乃可得而判决此不易之理也 
　　今将謂租界中保護治安之權在於華官乎則按照租界章程華兵不能持械經行租界猝然之變固無可防而平日警察之權又悉在工部局西員之手華官所有者惟裁判權耳以之禁暴止亂斷無此能力且西人亦不願華官操有此權此次亂事華官不能調兵至租界中彈壓卽其明證夫一地方保衛安寗之機關在平日則恃有警察在臨時則恃有軍隊今二者之權皆非華官所有則謂保護租界治安之責專在於華官者其謬不辨而可明旣無其權無其責不要求其賠償世界而猶有公理乎當共知其不可出諸口矣 
　　抑将謂租界中保護治安之權在於工部局乎就平日之行事論之在彼固直在不辭矣顧我所不解者工部局所収之捐出自華人者不少問其何用則曰以之防居民之危害而保其安寗也乃此次肇事街上巡捕絶跡者二日緣此之故凡華人之店鋪居宅遭搶劫者若而家華人之行路遭掠奪者若而人人心皇皇不可終日而西人之財産則除二十二日上午閙事之後恃水師兵圑練兵之保護而無復損失然則租界中之華民當擾亂之時警察一失其權力之後旣不能仰華兵之保護而西兵又以保護西人爲亟無暇顧及華人其爲危險孰有甚於此者乎夫有保護治安之權而不能盡保護治安之責任虎　出於押龜玉毁於匱中其過固有所歸矣 
　　前日工部局致領袖領事函有言此次捐失之賠償應由上海道擔其責以城内先曾演説不加阻止之故此尤理之不可解者也夫城内之演説何事乎非公堂爭鬨之事乎公堂爭鬧旣可演出其實事何不可演爲口説欲禁人之不言莫若不爲若以演説爲致肇亂之源則溯而上之其源實在於奪禿毆人未可置演其實事者於不同而但責演爲口説者也且必欲以演説爲煽誘肇亂之舉則必先究問當日城内演説之事果有言及當毆辱西人當毁壞西店者乎果有言及當毁捕房掠華商者乎設果有其憑據則此等擾亂治安之舉上海道之不卽阻止洵亦不可不擔其責任然我聞罷市前一日法界四明公所大會演説遂有二十二日之事何不聞以公共租界損害之賠償責法工部局之不加禁阻而使擔其責任乎總之賠償損害之説自受害者一面觀之本非無其理惟中西人之損害其　享賠償之權利者無殊而應負賠償之義務者不可不先明其責任之所在斯則公理所在不容稍有遷就者也 
[美國滿意於開放滿洲]  
　　華盛頓電云美國國務卿對於中日新協約之内容一無非難而於開放滿洲一條尤爲滿意（外） 
[俄國又要求中國賠償]  
　　十九日北京電云本月初恰克圖曾有亂事駐紥該處之俄兵與亂黨聨合共肆刧掠中國茶商被該黨掠去之物價逾二萬餘两俄商之損失亦不相上下俄國各當道近向庫倫總督要求謂此事起於中國亂民故俄商損失之數應由華人賠償然華人確知該亂係由耳古資之俄國革命黨發起故軍機大臣瞿鴻機謂俄人要求實屬强悍無禮已與外務部大臣議妥决意竭力拒絶答覆俄國矣譯字林報 
[電告中俄議約之豫備北京]  
　　中日條約簽押後外部照會俄使定期開議中俄條約並飭司員調查近年來中俄交涉案卷一面電致東三省将軍查明俄國現在東省情形詳細報部以爲議約之豫備已誌本報兹聞日前黑龍江将軍趙留守會有長電到部内稱查俄人自與日本停戰後潛於江省竭力經營尤注意於路礦據委員查得俄人於西比利亞通至江省之鐵路附近佔用地一百餘畆屢與蒙旗紏葛又查俄人於呼蘭綏化以至江北私開礦産多處並有兵隊防守又聞俄人擬留兵隊在江開墾其意姝不可測以上情形實於大局最有關礙現經派員與俄官磋商贖回蒙旗私售地畆惟江省庫儲支絀此項贖地之欵頗難籌措應請大部於議約時将以上應爭事件妥定條款以維大局等語外部接電後卽計議一切以備提議（吕） 
[外部與内田公使交涉京師]  
　　趙留守因日人築造義州鐵路穿城而過屢阻不得遂電請外部大臣懇速與日本公使商阻現瞿軍機已面奏奉諭著卽照會内田公使電逹日本政府迅飭禁止（日） 
[粤督電述工約協議十二條廣東]  
　　華洋恊議十二條粤督岑雲帥不以爲然頃已電致致府云據　美梁使電言工黨勢大此時萬難弛禁不如勿　訂約暫先攔下以俊　緣等 
 
 

Page 3

 
 
語梁使在外多年想有所見而云然但工約一日不定苛例恐有加無已難保不激生他變煊意如能照香港愶議十二條去其太甚亦可藉此結束懇卓奪酌定電示梁使因應機宜（日） 
[澳洲維多利亞省新訂華工章程]  
　　（一）自一千九百零六年起凡華工均須向巡查官領取執照此項執照不許借賣於人並須從一千九百零五年卽在工廠作工者方能領此執照（二）如巡查官有不給執照者准向工務大臣處報明發給（三）凡華工須報明姓名住址方能領取執照（四）執照一年期滿應卽更換每年收執照費二先令半（五）領取執照以西十二月底爲限逾限不發（六）執照如有遺失須先報告巡查官查明確係遺失方可補給並納補照費十先令（七）華工遇巡查官查問時須将執照呈騐（八）凡東主不准在鋪内食宿（九）工人亦不准在鋪内食宿（十）凡東主亦須領取執照（十一）凡工廠中無華工者其東主卽無須領照（十二）現訂新章先通行於維多利亞省（十三）凡華工有違犯以上規條者東主得隨時控究（十四）凡華工第一次犯規罰金十磅第二次罰金二十磅第三次銷廢執照不准再入工廠錄津報 
[美洲華商電留梁使京師]  
　　駐美梁欽使極爲華商愛戴計明歲當任滿回國各華商恐将來另易生手故日來金山商埠曾有電請政府懇再畱梁公復任（日） 
[電調駐星嘉坡領事北京]  
　　駐英星使汪大夑電逹外部請調廣東知府孫士鼎爲星嘉坡領事希電粤督飭該員速卽赴任等語已由外部據情電致岑督（閏） 
[慶恕署駐藏大臣述聞北京]  
　　内廷消息日前軍機大臣電寄駐藏大臣著慶恕署理並令速赴新任（閏） 
[開放庫倫之豫備北京]  
　　政府日前電飭庫倫辦事大臣速将庫倫附近地勢測繪詳細輿圖按地貼説並将開埠辦法速議具奏請旨遵行（吕） 
[蕪湖關道上皖撫禀（爲洋商爭執租界事）]  
　　敬禀者奉督憲巧電駐寗英領事柯韙良言租界已定今劃歸路工更狹如怡和租地全交路工而以招商局與怡和或亦可行等因遵查招商局已奉督憲疊就陶家溝南劃留五十丈係在租界之外李京卿前與孫領事磋商怡和租地與車站各半分用亦核與柯領事怡和之地全行路工之言歧異職道從前與柯領事節次磋商招商局欲留之地柯領事卽有華商必欲擠入租界之内惟有将租界再議擴充之言恐其仍萌故智函詢駐蕪孫領事招商局地與路工調換是否界内之地抑前議之地而言兹據孫領事復稱柯領事所言係指招商局前議之地是欲以界外之地抵制無欵職道詢其鐵路車站之議已否接其駐使回音則已奉電復紳士如果出資定辦鐵路有益商務諭賛成其事復函前來職道竊思來函僅言贊成並未聲明怡和指租之地與鐵路車站各半分用語意殊不切守恐係迫欲開丈交地含糊以便一時之急難保日後復多爭執擬再函索其備具印文切守照復藉以定案而杜紛爭容得其照復印文謹即錄報憲鑒職道同時另函駁復英商鴻安指租之地已有日商大阪洋商指租江灘之地無多請飭各商與江灘以内之地匀　承租期各選用兹領事以租界各地自應以先租者爲准至謂江灘地少不敷租用則推廣陶家溝以南亦屬最好最便不妨給日商承租等語函復前來是欲破我租界範圍不容他人雜居情現乎詞除再駁復鴻安輪船公司應與日商大阪輪船公司各在租界内匀配租用外理合一併縷細禀陳並将租界内洋商指租之地簽註附呈仰祈憲台鑒核訓示祗遵實爲公便（子） 
[美使請給煤油護照京師]  
　　美商美孚洋行在九江租界外買地築棧屯積煤油爲九江關道攔阻美柔使在京與外務部交涉請電飭發給護照有不得攔阻遲延致受損失等語不知外部大臣能據理力爭否也（日） 
[批司飭查參案寃抑杭州]  
　　前浙撫聶中丞於開缺交卸時糾参各屬員其首列之候補道府徐劉畢瞿四員係因挾嫌報復忿不能平各叙原由通禀督撫兹奉署督崇佑帥批飭浙江藩臬兩司查明所禀各節是否屬實以便據覆出奏（必） 
[議定學堂官制紀聞北京]  
　　探聞學部有将各學堂監督敎員改爲職官之議其擬定之品制如左　大學堂助敎　　　三品　　　之學堂助敎　　　六品 
　高等學堂監督　　四品　　　高等學堂助敎　　七品 
　中學堂監督　　　五品　　　中學堂助敎　　　八品 
又議各省學政三品以上者加學部侍郎銜四品以下者加學部左丞銜俟决議後一併奏明請旨（吕） 
[丙午年京察之消息北京]  
　　明年丙午爲京察之期照例定於二月舉行聞各省疆臣得議叙者四人一直督一鄂督一粤督一川督直鄂兩督因政治及練兵成效而粤督則因敉平廣西之亂川督則因收復巴塘之功云（盈） 
[電請駁廢雲南私訂礦約京師]  
　　督辦雲南礦務大臣電逹外商兩部略謂川商劉某與英商私訂契約開採銅礦並無滇督核准事樣事關交涉請卽速行駁廢云云聞外部已照會英使聲明此約未經中國政府認可應卽作廢（吕） 
[两江礦務改正關防蘇州]  
　　兩江　務調查總辦陳觀察樹涵奉江督周玉帥札飭将原用江皖贛三省礦務關防廢去改用兩江礦務關防已於本月某日頒到筮告十六日開用（　） 
[江督咨稱洋藥專賣南京]  
　　江督近咨户部略謂前派候補道鄭世璜考察印度洋藥征税辦法近據查明回寗開具説帖印度養陸軍二十二萬五千人其兵費半取於洋匠地税洋藥出口税製藥官廠三處專指此三項爲練兵的欵綜計近十年之數共約税二百四十三兆有奇查中國鴉片若不歸官收買專賣加税 
 
 

Page 4

 
 
愈重偷漏愈多現核鄭道略可知梗槪自應歸官專賣以裕利源惟兹事體重大須由政府主持籌議本署督旣有所聞不敢不據實奉告請煩查核施行（盈） 
[户部爲粤漢贖路借欵咨文北京]  
　　爲咨行事北擋房案呈據外務部咨湖廣總督将粤漢贖路借欵合同咨送到部鈔錄原文並合同咨送户部查照前來本部檢閲合同第五條所稱此項借欵以湖北湖南東三省烟土之税捐作保作爲抵押此項烟土税捐總以此項借欵本利儘先償還此欵或全未還清均不得再有用此項税捐借抵他欵用付本利一切事宜将來若再訂立或專或兼抵三省烟土之税捐欵總不得訂明在此項之前亦不得訂明此項借欵平行辦理務必於合同内載明所有付還本利等事俱在此次借欵之後辦理倘将來三省烟土之税捐不敷應付湖廣督部　可商明湖南廣東核明係保省還欵不敷卽由何省添撥他項税釐歸還此欵倘仍不能應付如期本利英國國家可請湖廣督部堂商明湘粤核明係何省還欵不敷卽由何省另撥他項妥當税釐歸海關管理以保此項借欵等語本部查向來籌借洋欵凡指明以某項作抵者率另有償還之欵而以所指之項虚爲抵押此次湖北湖南廣東三省借欵贖路造端宏大每年應還本息想各省必已籌有的欵如期應付不至動及抵押之欵惟虚抵之欵亦必須劃清界限方免日後糾葛土膏統捐一項前經本部奏請八省合辦奉旨派柯大臣管理嗣據柯大臣奏稱所收銀兩除劃歸各省外其提撥溢收及豫徵他省税捐口子加收膏捐按月解總局批解練兵處濟餉年可得銀二百萬兩多收儘解等語又梧州一局據粤督奏請自用二年後由部提撥等因今該三省具立合同以烟土税作借欵抵押自應由各該省劃分所得之數作抵溢收銀兩關係練兵要需不得籠統指抵以重餉項其廣東土膏税一項二年期滿卽屬應行解部之欵而合同以十年爲期尤應預籌妥欵以免抵欸無著另生棧節云云（日） 
[八續梁啓超記東京學界公憤事並述意見]  
　　（一）第一筱附加云但留學生會館幹事之介紹書有同一之効力 
　　（二）第九條附加云但住寄宿舍若學校監督之下宿等與否聽學生之自由 
　　（三）第十條附加云但性行不良限於刑法上之常事犯罪行爲 
竊聞現今學界所標二大旗幟一曰不受特别待遇一曰要求求學自由夫所謂特别待遇者謂取締清國留學生之名號也然此名號全然譌傳旣屬不可爭之事實則此外雖有特别其亦僅矣第一條之特别則凡外國人所皆同也第二條之特别則我所最利也第九條吾認爲特别實非特别也第十條所爭四字之字而又彼中學規通用名詞也如是則何不慊之有所謂求學不自由者則第一第四第十之三條稍見之耳若　　此便書則原文卽使有限制我自由之惡意而効力亦已消滅也以鄙見料之德文部省對谥我學界此舉深有所感動其交讓之精神旣已微露若更爲懇切之交涉其必應此要求無欵矣記曰喪亦不可久也時亦不可失也自問題發生以來數千人頓失學業犠牲其無價之光陰於虚牝者倐已两旬更能消幾番風雨也 
談判破裂之結果如保或者曰丈夫行事當貫初終個人且然况在圑體彼日人方笑我爲烏合若變初論是適令彼言中也於是乎有持一錯便錯到底之説者雖然鄙人竊以爲誤矣孟子曰古之君子過則改之今之君子過則順之豈徒順之又從爲之辭諸君如不認前此之爲過舉也則請取鄙言再平心觀之即極惡鄙人者其勿遽以人廢言若有質詰鄙人願悉應答不敢辭若誠覺其過衆矣則當恩此過十非他實由愛國熱誠過度而生光明磊落無足爲諱知過而改是益發揚其光明磊落之本相也若曰旣錯甯錯到底耳則此後舉動不過要實其前言純屬意氣用事豈惟意氣用事抑此心先已穢垢不淨非復前此愛國熱誠之本相矣陽明先生之敎曰不欺良知諸君前此之良知確見如彼毅然行之此鄙人所爲五體投地也假使今後之良知而確見爲如此則亦宜毅然改之此乃　不自欺之學也且諸君或未深慮其後耳諸君堅持取消説萬一果能逹其目的則鄙人以　言之故雖水受唾罵於社會獪将欲欣鼓舞日高唱學界萬歲不敢有懟萬一而日本政府始終以强硬之態度相持也則我最後惟一之武器只有全體歸國是即諸君所現行之戰畧也抑諸君倡歸國論而必其以全體也毋亦示日人以我圑體之大且堅以一雪彼報紙中烏合卑劣之誚淘汰留良之辱也審如是也則必八千人者無復一人苟留然役我之對於日本乃完全足以自豪若歸者逾七千而留者千數百焉而此恥終不可雪何也彼對於歸去之各個人固不得不表敬意而對於學界圑體終不能免狎侮之情也審如是也則今所亟當研究者爲全體歸國能否實行之一問題鄙人有以知其必不能也即　畫諾者紛紛諸君能保其間必無而從心違者乎况未畫諾者尚不知几幾也而諸君豈能揮其神力一一押而出之藉曰吾動之以熱誠脅之以武力大　旣成少　者不患不相就則試問今有卒業士官志願入陸軍大學者諸君其忍使之歸乎今方在聨隊在振武者諸君其忍使之歸乎海軍之就學經爾許曲折之交涉今始就緒其有新派來者諸君忍使之歸乎今在兩京帝國大學者諸君忍使之歸乎今在高等師範高等工業者皆以三四百人之入學　騐而得入者不過十數而諸君忍使之歸乎即今在早稻田大學部法政本科及其他公私立之大學專門學者而諸君忍使之歸乎以鄙人之頑愚則謂就使此規則果爲取締字樣果辱國體而彼輩義不可以不留即其憤而欲歸而同人猶當以忍辱負重之大義相責備傳有之一慙之不忍而終身慙乎句踐之爲　養於吳寗得曰有奴隸性也（未完） 
[工程局禀請米禁展限述聞]  
　　探聞滬上工程局致函袁道謂自十月中開弛米禁後刻下已届年終封禁之限計發出米照共十萬石而滬上米價非特不長且又日見咸跌爲特禀請展限三月袁道以此次開禁係奉上諭允准若欲展限須禀請上憲核示（容） 
[俄亂已平]  
　　廿日東京電云西比利亞亂事刻已平靜 
[英自由黨與聨合勢力之優劣]  
　　十二日倫敦路透電云英倫舉行選舉時自由黨之被舉者四十五人聨合黨之被舉者十二人故自由黨已得優勝之地位譯字林報 
[摩洛哥事開議]  
　　十九日柏林電云會議摩洛哥交涉之德法意西班牙四國代表人已初次提議處置摩事之方法擬各出以和平手叚云同日電云德普魯首相曾語紐約報之代表人謂德國必能保守和平 
[選舉新總統之困難]  
　　十九日栢林電云法國社會黨領袖喬勒君竭力反對民衆之意見不認舉現任首相魯浮君爲總統而總統魯勃脱則謂無論如何必須重行選舉後任 
[謀刺軍政大臣]  
　　十九日柏林電云前任韓國軍政大臣之顧問官近在聖彼得堡曾有謀刺該大臣舉動譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[唐侍郎主持粤學廣東]  
　　廣東同鄉京官議在北京開設粤學堂求唐紹儀侍郎襄助侍郎謂擔任此事須将章程及一切用人行政全權由我作主方可同鄉京官公韙之茲聞粤督已允撥開辦經费二萬兩常年經費八千兩俟開辦有期卽行匯付同鄉京官已飭人擇地建屋矣（聲） 
[整頓保甲門牌蘇州]  
　　蘇省警察局總辦查攷北洋警察章程以清查户口分别良莠爲宗旨蘇城向辦保甲門牌係貼片紙於門外不能持久所報各户口亦多不實現擬改釘洋鐵小門牌每户一牌各歸各路俟號列牌分寫客籍本籍詳註姓氏店號等項各街巷口另釘一總地名牌每段捕員立一稽查籍将段内各户及圖分詳叙由總察彙立總簿造呈本局抽查值此冬防期内捕務吃緊之時擬令七　巡捕暫停操練分班晝夜站街巡緝每分叚派若干捕站立何處街道酌定一所釘洋鐵崗牌書明何戄何號巡捕其牌内號數須與該捕衣帽號數相符以備隨時查倧俟來年夏防再行操練已報明撫憲分飭遵照矣（基） 
[武備學生畢業給憑杭州]  
　　浙省武備學堂頭班各生於本屇年假應畢業者十六人已由總辦三六橋太守禀請張筱帥於十三日上午蒞堂給憑并卽派充各防營旗官俾資得力（必） 
[諸曁縣因敎案告病紹興]  
　　諸曁縣謝子芳大令希傅蒞任方及三月因天主敎民陳龍自盡阻騐糾葛大起風潮現雖由紹府尊熊再青太守派委嵊縣趙大令赴諸妥理厚卹家屬然已大受上峰切責時適士紳上控大令漠視學務由是大令决意引退告病請假當奉顔方伯准予交卸已委候補縣秦大令國鈞承署聞年内尚須接代（才） 
[委辦淮南總局要差揚州]  
　　淮南總局正辦一差現已遴委十二圩提調任分轉文涵來揚接辦惟須俟鄭分轉琦交卸泰壩赴海分司署任俾方分轉臻堂交卸篆務到孔涵總巡卡差現辦總巡之袁分轉世傳到總局會辦然後正辦之陳分轉方銘得以起程赴泰屬履新任分轉始克到局接辦（化） 
[通飭銷銅元杭州]  
　　浙省銅元局近雖停止夜工減少鑄數然市廛仍形擁擠各錢荘不肯領銷而外省復皆禁阻以致日形積滯兹定新章發交通屬各府州縣每邑按月承銷二十萬枚以期疏通惟未識價能與市廛一律否（知） 
[守提欠解房膏捐嚴州]  
　　浙嚴各邑鋪房烟膏二項捐欵本已查明呈報認解在案奈各縣主遷延觀望或竟逾年分文不繳藩憲以是欵係備措解洋欵之需未便久宕爰派專員到嚴守提（才） 
[金山縣禀備巡船松江]  
　　金山縣蒋甭瑞明府以轄境東南偪近海濱西北接壤嘉湖港汊紛歧匪徒出没現届冬令擬由縣捐廉籌備巡船四號招募巡勇每船八名並每船選派艙長一名購備後膛快鎗分别擇耍駐紥輪流巡緝並與各圑局聨絡巡防等情通禀各大憲核示（基） 
[委員驗收習藝所蘇州]  
　　金壇縣遵奉新章建造罪犯習藝所業已工竣禀請派員騐收經署蘇臬朱廉訪委派候補通判吳光煜前往該縣查驗此項習藝所是否合格工料是否實在有無草率偷减情事據實禀覆核奪吳别駕奉文後於十八日禀辭就道（榮） 
[司道照裁執事夫役杭州]  
　　浙省自新折張筱帥履任不用執事後両司道府故亦将執事一律裁撤惟各夫役求請矜全因奉加恩支撥工食三月俾得另謀生計復聞各轅門　等家丁均擬開除仿照撫轅改用委員承辦以杜積弊（必） 
[丹徒縣兼充江防營務處鎭江]  
　　江督周玉帥周玉帥以鎭郡爲南北通衢鹽梟帮會各匪出没無常必須文武會合梭巡方資得力丹徒縣知縣郭令重光應卽委兼充江防營務處差使以期呼應靈通業已札委遵照矣（五） 
[提訊大埔縣收發委員廣東]  
　　潮州府大埔縣收發委員胡令被控索詐各節現由岑督札行潮州府飭卽提郡訊究禀置覆 
[拘懲營弁爲匪蘇州]  
　　太湖水師統領歐陽子林副戎所部巡查武弁胡某近在震澤縣附近之浙界開設賭場經浙江某營事獲在賭塲内起出槍械及正前營號褂數件業經解歸委水縣署押候訊懲矣（首） 
[江西官事南昌]  
　　新簡九江道王璸卿觀察日察日前由　　省禀見撫憲胡鼎帥鼎帥隨諭速赴新任以專責成調任九江道瑞莘儒觀察亦於前日由潯到省禀見撫憲面陳樂平巨案　結情形及辦妥龍開河西岸洲地曁大阪洋商輪船仍泊龍開河各事○部選奉新縣袁大令鴻瀾抵省數月已奉牌示飭赴新任嗣禀請病假往潯就醫大約須明年方能履新矣○正任新喻縣石大令前因廖胡兩姓械鬥一案辦理不善撤任三四年今回任未久廖胡兩姓又起與爲難上月某日胡姓竟至縣署碎毁什物大令當飭捕拘拿胡姓聚衆數百人幾至激成事端不知何以善其後也（信） 
[漢口]  
　　十四日午刻漢口一碼頭歆生路後某局勇丁不知因何與工部局華捕互毆華捕受傷殊重捕頭聞之赶卽蒞塲彈壓風潮始息○聖公會牧師近在漢口華景街起造高大洋房組織益智學堂章程一切頗極完備准於新正念日開學（民） 
[蘇州]  
　　齊門外沿城某姓家於上月中旬某夜被盜入内行刦某姓婦方懷孕六月上前抵拒被盜舉足踢中小腹登時墮胎殞命事後經長洲縣蘇大令詣勘飭緝旋經南路總察吳明府樹澐會同閶胥門總察戴明府運寅緝獲是案正盜江陰人陳老三無錫人孫金林二名贓物二包研訊之下供由素不相識之甲乙丙三湘人糾往索欠小的二人立候門外並不爲盜云云現已解至長洲縣署請蘇大令歸案訊辦矣○閶門外唐乾泰皮蛋作媳某氏於上月二十二日因細故觸忿於姑致被攅毆氏於黄昏時潜行吞烟畢命屍屬聞之前往理論其姑已避匿無蹤矣○蘇垣絲綸紗廠日前失去繅絲銅盆八十餘隻每隻計值價五元報經捕房查緝昨日由捕拘獲徐姓竊賊供出所銷贓處所隨由捕押同至城内道前街李萬興衛榮興銅器店内查問二店始則不認繼稱銅盆實已鎔化情願賠償巡捕卽将二店主一併拘解捕房候辦（首） 
[滬江官事]  
　　光卸駐法國欽差孫慕韓星使昨日入城至文武各署謝步○正任長洲縣代理太倉州蘇品仁直刺昨日到滬至道轅禀呈履歷旋卽赴任○製造局會辦方碩甫觀察昨日至道拜會○法讞員陳楚生明储現奉釐捐局督辦陳亦漁觀察委解餉銀至蘇藩轅投交昨至道署禀知起程○昨爲本縣汪大令懸弧之辰同寅恭送壽儀大令一槪璧謝往賀者亦俱擋駕（近） 
[縣尊抱羔]  
　　上海縣汪大令昨日政體稍有違和飭丁到道請假二天（近） 
[擬請裁撤地甲]  
　　南市總工程局總董開正擬将二十三七鋪設立警察歸併辦理所有鋪内及十六鋪等地甲仿照租界章程無所取用故有禀請道縣各憲裁撤之説（欣） 
 
 

Page 10

 
 
[函請傳究漏捐]  
　　滬南牛皮草貨認捐公所查有鼎泰隆盛榮順等家不交機器軋花車上之皮棍認捐禀請貨捐局總辦鐵太守函致縣主汪大令飭差於昨日将各店主傳案訊諭（欣） 
[英租界火警]  
　　前晚十二點一刻英租界東棋盤街六百三十四號門牌郭源通士棧失愼共計燬屋三幢昨日捕房飭探徐榮珊往查起火情由禀候核奪（見） 
[法界火警]  
　　法界八仙橋西首坆山路一百零七號門牌萬萃醬園昨晚六點半鐘不戒於火焚去樓房五幢（居） 
[上海縣案]  
　　前澄衷學堂司帳陳琅卿用虧銀四千餘金經董查得内有一千九百餘両借于伊友姚永嘉函請前工程局拘縣屢經汪大令訊責比追在案刻因年終将届未繳分文前日提案復比仍以央人理勸並交保變産等供搪塞大令喝各笞四百板判姚還押陳釘鐐監追○唐桂生查德友羅銀甫朱老六許小良李芳等六犯　在法界串攫押店角洋由廨獲解到縣訊飭禁押在案前日在監奪飯爭毆管監丁卒禀請大令提訊之下判查羅朱三犯改押改過局唐還禁許李交保開釋○汪大令現因歲暮飭帶案情較輕之押犯陳阿三馬阿四劉仁榮梅見榮陸阿毛張錫福方全福等覔保開釋方全福仍著尋到方慶堂訊追借洋不得置身事外（近） 
[總工程案紀案]  
　　發茂布荘前日有周浦航船帶布七件到申令出店張春甫喚籮間夫馬阿炳持提單向航船主顧阿和起貨不料馬於中途遺失被人拾得到船提去賣與祥泰布荘經發茂荘主查悉将馬及夫頭張順和挑夫劉和尚董步矩楊洪仔張三仔及該船主一併扭局請究經孫明府提訊判馬責手心一百下頋阿和失察亦責一百下均押限三天交出提貨之人訊究○同豐燒酒行司帳張玉琴扭新閘大有酒店主金福清控被欠去酒洋三十二元請追明府判交保限三天理楚○顧金福去年十月與倪三恒往南匯各鄉共買子花被倪私用洋三百餘元屢向催索由倪師傅木舟擔保不料延不交還前日将傅扭局請究孫明计判傅交保尋倪到業訊奪○同和鹹貨行前因串通洋人雇張張生向各沙船包提籮葡乾内私鹽由局拘獲判發改過局兩月昨已期滿送回明府判從寛開釋○新太平弄李恒德戴敦川翻造房屋不照新章拆讓由總董飭十六鋪地甲知照不理前日将作頭顧森記拘局孫明府予限兩日照章拆進二尺（欣） 
[會訊出貨愆索賠虧耗案]  
　　美商信昌洋行延博文律師控華商鴻昇洋貨號出貨愆期求追虧耗銀兩經美副領事據情照會公廨關司馬飭差将該號主傳案於昨日午前會訊博律師幇辦恩德律師譯稱鴻昇向信昌定購花旗粗布二十五包計價銀四千八百餘兩立有合同向例貨到兩月須得出清今該號愆期過外以致虧耗銀四百三十餘両理宜償還向論不睬爲此具控所有原告律費銀五百両亦請一併究追鴻昇延郝鬥律師聲稱該號定貨已於上年一律出清所有虧耗先令漲落一節查洋貨通例已付墊頭銀兩卽可逾期出貨今該號付墊頭銀三百兩貨已出清並無不合故滬上洋貨同業聞此控案以此風斷不可長昨日在公所會議不能允從兹邀慶豐洋貨號主趙冠卿到案作証緣該號滬上首屈一指會議亦在公所可令禀陳一功趙稱郝律師所禀之詞係滬上通例若照信昌所控嗣後交涉甚多斷難允遵於是二律師辯論良外關司馬以供詞各執商之安君著两造各邀公正人将向章如何辦理之處書明原委蓋用戳記於禮拜四呈案核辦（見） 
[英美公廨早堂案]  
　　王萬生家傭婦紀毛氏私将主人所生之親女鳳保誘騙至陳李氏家住宿一宵串同其夫陳永根拐至蘇州售賣爲王追蹤緝獲報探陸恊庭拘解究襄讞金大令商之英副領事判陳李氏押官媒二年陳永康押西牢二年紀毛氏押官媒半年女交王具領完案○細崽沈子明出店錢毛毛串竊謙信洋東手套洋元由控獲案解訊洋東投稱目見竊取是實大令判沈押捕房四月錢押三禮拜○出店楊如泉細崽陸士生串竊郵政局洋東寫字間内小洋囡手套各物送案請究楊陸供詞閃爍見証洋人密司德哀投訴目見携取實情大令判楊押西牢両年陸押一年○朱森太與李順記将石灰磚頭置放馬路違章經查街洋人報探傳究大令判各罰洋二十元○張桂生竊吳潤生等家衣服由探解究大令以張係過犯判押西牢十月○流氓沈阿金張長春先後攫取殷阿松馬褂李有法洋元報探解究判各捕房兩月○胡生財私取店婦王黄氏帳洋由探解究判押捕房兩月○黄樹森與王有貴扭毆由探解究黄供因王欠商洋銀控奉抗傳不到昨在馬路會見扭赴新閘捕房中途被王之車夫陸阿福出覇将商人兇毆有各鄰人目覩請辦訊之陸供詞支吾大令以見証未到押候覆訊○西安坊妓女金黛玉不愿爲娼奔入濟良所喊訴由所董解訊供年十九歲常熟縣人由父母賣與妓院叩求超豁大令判發濟良忽留養候示○應寳生向惠飛脚踏車行租車一輛逃至蘇州由探獲案解訊判押捕房三月○掉包賊王阿金由被掉之陸月蘭胡自由劉青田永和等報探拿獲起出原包鉛餅送案請究判押西牢一年零陸個月○探解楊德泉許錦春違章請侒判各罰洋十元以另有欠欵被控再行過堂訊究○沈阿三王和尚王阿根陳阿大王阿福陳阿林王阿保等妓轎並無捐照先後拘入捕房停轎釋出昨日解案請示大令判沈與王各存洋十五元餘俱存洋兩元候示（見） 
[法租界公堂案]  
　　包張氏将童養媳楊氏及邱毛富之童養媳得價售賣經媳父楊順發與邱扭廨禀控奉訊著交在案昨日包張氏先将養媳楊氏交案楊氏供與邱姓養媳相識同來滬上被姑張氏賣與大場得價洋一百三十元又将小婦人賣至吳淞已收身價一百二十元旋又贖出意欲轉賣香港小婦人乘間逃至姊家今特投案伸訴包張氏供楊氏聽父敎唆有意誣陷大令判将該氏姑媳一併押候查明復核○許安仁墊洋與曹金海承攬招商碼頭小工頭目涉訟訊判邀中理處在案昨日許又投案求追邱子雲求請附追虧本洋二千餘元曹偕在股之賈毛弟投案賈供當時因有許姓附股故敢承攬邱子雲供當時議定曹名下八股許姓是否有股不得而知大令判曹交原保再候復訊○許阿福控郭琬大掯贖坆田奉訊判交單契糧串昨許投稱郭姓所呈契據盡係僞造祗有押據一紙爲故父所立大令以田産至三十年以外照例不能取贖惟念地有祖坆故欲酌斷遷費許稱祖先坆墓不忍搬遷大令因著留出墓基若干其餘仍歸郭姓管業下其着郭邀同地保來案候核○捕禀吉祥街徐順興紙店前晚失火今将店主徐雨生解究徐供學徒漫不經心所致燒去貨物值洋三千餘元僅保火險二千求察大令姑念無心判罰洋十元○金大發由洞庭山帶來羊肉送與虹口某姓路過法界未經公司蓋印爲包探拘究金阿寳投稱羊肉實係送與小的並非販賣大令著罰洋二元（居） 
[美租界捕房事]  
　　張阿三乘東洋車至楊樹浦路被搶皮帽一頂報捕請緝捕頭准之○王阿根至西華德路童仁和家竊雞由童扭控捕頭判押丏牢一宵○葛毛大冒名向蓬路馮新昌脚踏車行騙車一輛至西華德路某押鋪求質由探倪順泉拘押候辦○李 
 
 

Page 11

 
 
金奎竊唐家弄陸少章家衣服由探朱桂生拘押候究○漢壁禮路永祥里口倒斃丏屍一具由捕馳報捕頭飭傳地保報堂棺殮○西華德路江良花　稱被妻張氏捲去衣服首飾及女孩二口請予查緝捕頭允之○郭成榮雇坐朱福郎東洋車至舟山路少給車資起釁反将車夫兇毆由捕帶入經郭一再求免捕頭申斥一番釋出 
（古） 
[皖省官報]  
　　十一月念六七日王壽竊奉委首縣帮審張兆謙辭赴皖南勸順直奉天山東賑捐梁鼎壎奉臬委赴　　提案念八日梁鼎壎辭赴　州提案縣丞趙鳳　知奉委接查躉船念九日沈釗到赴和州查魚業並謝　吏考取超等二名縣丞　寳書從九平翰均到由鳳陽關解餉來十二月初一二日新　貴池縣鈕福安清理案件候補知縣李文斛正副委上行走屈彦鈞學習均知奉發審局差初三四日候補知縣孔廣籍安慶屬並委發審局帮審周德興盧州屬均到查煙酒税回州判儲鳳韶奉藩憲委加扎核對差布經廳王士衡辭赴湖化採辦京棕　初五日吕林鍾奉蕪湖商務局委考查傳審差府經江祖湘謝奉行知核准註册並謝超委一次　初六七日同知　　　　奉委　謹　所收支差　初八日王　善知奉撫台委會辦製造局通判陸承鎬知奉委解　餉州同薛宜瑛知奉委帮辦賑捐局文案黄自炳知奉委解貢茶典史李訓熙辭赴廣濟圩查勘圩堤　初九日　隸州文英謝奉行知籌交代案内蒙保遇缺儘先補用陳懷棟知接辦牙釐局銀錢所同知左運光知接辦　收支差初十日蕪湖巡警總巡直隸王懋勳辭知縣周德興知奉委牙釐局核對差 
[羣黎徧德]  
　　頃奉到陳崇恩善士經募庽滬各華洋商樂助施粥施衣洋二百廿一元又黄澤庵善士交來抱經堂助賑捐洋二百元又佑安氏助洋五十元施衣施粥以濟飢寒助賑以救災黎現屆嚴冬卒歲之際尤爲當務之急祇領之下莫名感激謹代羣黎九頓叩謝特登報章用彰盛德上海六馬路仁濟善呇董事嚴信厚陳作霖曾鑄朱佩珍售發昱施則敬張韋承等譯誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
逃脱致得處分從無哀矜憐恤之心其地則稗狹汚濁闇無天日加以株連拖累覊押日多受苦愈甚誠宜及時修改以廣皇仁至自新習藝所本周禮圜士聚敎罷民之意該署督所擬整頓辦法尚爲切實應請旨飭下該署督速令各屬認眞舉辦将來列入州縣事實册内咨報政務處俾資考校原奏双稱庫儲支絀斷難撥欵擬飭府廳州縣籌欵墊辦如閒欵罰欵准其禀明動用無則自行捐辦准照振捐例給奬或予記功委署留任紳商人等有願捐資修建一體照振捐核奬或給予樂善好施字樣均責成地方官籌辦限以一年竣工習藝所限両年竣工如延不舉辦者分别撤参等語醒修理監覊事關要政儻有閒欵罰欵自可准其動用如能自行捐建果係工程核實辦法合宜應准由該督查明酌給外奬以示鼓勵但當統觀其治績若何不得因此一端卽予畱任免致倖濫仍照定年限有玩視不辦者卽行撤參俾昭懲勸至紳商人等一體勸捐誠恐舉行不善甚或借此抑勒反足貽累平民應無庸議所有臣等議覆緣由謹恭摺具陳伏乞皇太后皇上聖鑒謹奏光緒三十一年八月二十日奉旨依議欽此宫門抄十月初九日推班召見軍機皇上明日鄏正至儀鸞殿行禮 
[出使日本大臣楊奏爲出洋人員三年期滿照章請奬摺]  
　　出使日本國大臣二品頂戴候補四品京堂奴才楊樞跪奏爲出洋人員期滿照章請奬恭摺仰祈聖鑒事竊查章程出洋人員三年期滿准照異常勞績請奬歷經遵辦在案兹查有横濱領事署東文繙譯官州同職銜余亨嘉經前使臣蔡鈞奏調出洋奴才接任後復經奏畱自光緒二十八年十二月到差之日起連閏扣至三十一年五月十二日止已届三年期滿查該員遠役重洋隨辦交涉事宜始終勤愼實屬異常出力自應照章請奬合無仰懇天恩准将州同職銜余亨嘉以州同不論雙單月歸部選用並賞加五品銜以示鼓勵之處出自高厚鴻施除将該員履歷造具清册咨呈外務部轉送吏部查核外所有出洋人員期滿請奬緣由理合恭摺具陳伏乞皇太后皇上聖鑒訓示再該員辦事得力仍留原差合併陳明謹奏奉硃批著照所請該部知道欽此 
[川督錫奏爲宜賓縣屬地方邊匪糾衆據險謀同立經撲滅摺]  
　　頭品頂戴四川總督奴才錫良跪奏爲宜賓縣屬地方邊匪糾衆據險謀亂立經撲滅恭摺具陳仰祈聖鑒事竊查近年各省姦民動輒藉邪敎爲惑人託讐以起事迹其出没嘯聚尤多在邊界險僻之區覺察梢遲立致鉅禍川省著名大股邊匪尹煥章羅海亨等雖經次第殲除而川南各屬界連滇黔敎堂林立奴才仍隨時申誡各地方官加意防範本年六月據叙州府知府文煥電禀查有宜賓縣屬高州地方之大龍硐突來滇匪百餘人竪旗硐口創立邪敎煽糾鄉民訂期打滅洋敎訪聞該匪首丁得原卽係滇匪丁棕匠之子等情奴才查該省妖匪丁棕匠上年在該省永善縣倡亂由川滇各營會合剿定曾經雲貴督撫臣會同奴才奏報在案丁得原乃世怙其惡復謀煽亂自應迅予撲滅以絶蔓延當飭該府督派文武嚴拿首要解散脅從該府遵卽立飭署宜賓縣知縣耿葆煃會同警察委員試用知縣黄炳爕署宜賓汛千總王安鎭酌帶兵練馳往查辦並密令鄰近防制各營分堵兜拿並剴切示諭該匪立時解散附近愚民毋聽煽惑詎該匪恃其誘脅日衆所踞地尤天險膽敢率衆出硐迎敵官兵整隊疾進力戰擒斬悍匪十餘名匪始挫退凡前被誘脅隨同抗拒者率悔罪乘間自拔紛逃而該匪增築寨門負嵎抗守益力時平安營都司鮑立貴已派雲騎尉胡耀廷等帶兵助戰該都司並審明硐匪逃竄路徑率隊親扼其衝續備副軍統領唐珊峯亦派弁勇來會於是黄炳爕等遂定議於六月二十一日各營分路攀縋以登肉簿進攻匪以死拒我兵屢却屢前王安鎭先身受傷仍裹創率衆奮進立将該硐攻克陣斬首要周得鎭等多名奪獲旗幟鎗械妖書多件外圍旣密匪無竄路該匪首丁得原困鬥移時經格傷就縛又生擒匪黨十七名一併解府審訊經該府錄供禀報前來丁得原旋因傷重身死奴才當飭将供認聽從倡敎謀亂立有元帥軍師僞號之鄧松亭曾序安王銀輝蕭捷元陳甫廷等五名就地正法其餘夥犯情罪稍有可原者酌量分别懲辦硐内搜獲被脅愚民槪予省釋現在附近村邑一無匪蹤地方已就安謐惟查此次滇匪潛入煽亂幸辦理迅速得免燎原在事員弁人等洵屬異常出力合無仰懇天恩俯准将調署宜賓縣本任隆昌縣知縣耿葆煃以直隸州知州在任候補試用知縣黄炳爕仍以知縣歸候補班補用平安營都司飽立貴以游擊在任儘先補用雲騎尉胡耀廷免補守備以都司儘先補用宜賓縣千總已保把總王安鎭免補把總以千總儘先補用俾資奬勵其餘出力弁目兵練人數較多再由奴才擇尤咨部請奬所有撲滅宜賓縣邊匪緣由理合恭摺具陳伏乞皇太后皇上聖鑒訓示謹奏奉硃批着照所請該部知道欽此 
　　宫門抄十月初十日推班召見軍機 
[四川總督錫奏爲川省撥欵浩繁餉源不繼請援案再辦光緒三十二年捐輸一次以資接濟摺]  
　　頭品頂戴四川總督奴才錫良跪奏爲川省撥欵浩繁餉源不繼請援案再辦光緒三十二年捐輸一次以資接濟恭摺仰祈聖鑒事竊查川省額徵條糧課税以及各項釐金收數向來不敷供支惟有捐輸一項歷年均援案奏奉諭旨飭辦在案乃旋收旋支仍屬入不敷出所有本省歲支台藏各餉防邊夷各軍月餉及奉撥各京餉甘蕭新疆滇黔各協餉加撥各國洋欵並北洋練餉共需銀七八百萬兩加以近來派擬之欵有增無已庫藏奇絀支應欵分爲難查川省糧賦本輕紳民好義歷年捐派無不樂輸值此帑項拮据不得不借資民力應請援案再辦光緒三十二年按糧捐輸一次惟本年禀報水旱偏災者不能不衡其災情輕重酌量減派以示體恤其餘仍照歷屆章程於年内先解一半餘歸明春全完所捐之銀仍准照章給予議叙内有中户捐銀不敷議叙者彙計銀數請廣鄉試中額而零星小户及邊瘠州縣則酌量分别咸免此外地方公事不准巧立名目濫派濫收違者官卽撤叅紳卽提辦務期於餉有濟於民無擾據布政使許涵度詳請具奏前來合無仰懇天恩俯准川省援案再辦光緒三十二年捐輸一次以資接濟而應急需是否有當理合恭摺具陳伏乞皇太后皇上聖鑒訓示謹奏奉硃批著照所請户部知道欽此 
 
