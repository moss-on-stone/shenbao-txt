# 1919 - 276 - 4916756

 

Page 1

 
 
   
 
 

Page 2

 
 
   
 
 

Page 3

 
 
時評 
　　 
[國慶餘感（冷）]  
今天之國慶官吏冷淡而人民奮興人民奮興者所以爲表示愛國而官吏冷淡者乃由歷年之比較而言歷年之官吏視今年略爲敼舞也 
雖然歷年之官吏所以敼舞者豈爲國慶故哉國慶日而或爲受任之期或值表功之日故每借國慶以增其光今年無有故特不敼舞耳非冷淡也官吏蓋從未知有國慶之可貴也專電 
[北京電]  
　　本日天晴暖各處懸旗慶祝學界自十點起分出演説對勞動界演講工人寳貴及應自存獨立諸説並贈小饅首巡警對煽動語加制止未起衝突工人及洋車夫多茫然軍警戒備甚嚴敎育部派員司隨行現大隊正在天安門演講 
（十日下午二鐘） 
[北京電]  
　　午正學生集中華門欲通過軍警攔阻吳炳湘親出彈壓卽各分散回校下午公園各處仍散傳單有饅首形式者書打破軍閥四字（十日下午五鐘） 
[北京電]  
　　學生慶祝團共二十八校總五千人分二十八區共三四起公園及遊戲場聽者尤衆午散麫包千餘傳單三十餘本届國慶官場極冷淡得此喚起共和觀念（十日下午八鐘） 
[北京電]  
　　京學生團分二十八組每組二十人車載麫包二千五百枚由九時出發遊行各街市均佩國旗爲柰幟十時起演説散給平民麫包以作紀念沿途並分送傳單均用白話揭明共和眞締以主人翁自待 
（十日下午二鐘） 
[北京電]  
　　昨晚警廳扣留之學生麵包萬枚經交涉後發還包上原有勞工神聖及打破軍閥字樣亦未取消至晚止（十日下午八鐘） 
[北京電]  
　　學生遊行慶祝團照劃定區域分組講演精神奮發秩序整肅聽者莫不動容軍警亦多感動願任保護不復干涉（十日下午三鐘） 
[北京電]  
　　今日農壇祭先烈由朱深主祭用祭天禮服觀者大異（十日下午八鐘） 
[北京電]  
　　頃軍警會議國慶日彈壓地面維持鈔價及挽留吳警監聞吳已允打消辭意 
[北京電]  
　　張作霖勳一位將於本日發表院已去電首賀（十日下午三鐘） 
[北京電]  
　　吳炳湘僅口頭露辭意並未正式呈辭（十日下午二鐘） 
[北京電]  
　　顧使電告和會通過萬國航空公約我國亦列席簽字（十日下午三鐘） 
[北京電]  
　　參陸處電陳遐齡進兵以恢復已失地方爲度萬勿深入藏地免與英約牴觸 
[北京電]  
　　靳電奉張謝軍近逼庫邊進擾是否奉有謝氏命令執事與謝友誼甚篤望迅電查明阻止（十日下午三鐘） 
[北京電]  
　　希臘要求領事裁判權外部駁覆（十日下午三鐘） 
[北京電]  
　　七年長短期公債據報尙存三百餘萬未售點計失少萬元查爲公債司某科員竊逃現由司長盧學溥認賠並下令暫停發行（九日下午八鐘） 
[北京電]  
　　魯省會電請釋請願團甘省會電請取消八年公債 
[北京電]  
　　岑春煊麻電贛於信豐等處有增兵情事張宗昌處電攸縣潘旅稱南軍大爲活動靳通電各戰線將校和議進行前各軍應共釋疑慮（十日下午二鐘） 
[北京電]  
　　鮑貴卿郭宗熙電聞東寗來多數韓人集合延吉附近有攻龍井日館訊已飭嚴防 
[香港電]  
　　西南要人多派員與梁士詒接洽聞與和議換總代表有關（十日下午三鐘） 
[香港電]  
　　軍府派李錦綸齎回關防請唐始終和事（十日下午三鐘） 
[香港電]  
　　軍府歌日再電徵各省軍和戰意見（十日下午三鐘） 
[香港電]  
　　莫榮新昨令申葆藩配足二十營卽赴南雄會滇軍禦江西（十日下午三鐘） 
[香港電]  
　　昨參院常會到百三十九人劉建藩對德兩案軍府委伍朝樞説明全體通過 
各通信社電 
[北京電]  
　　顧使電告德約將實行現預備聲明拒簽理由又告國際航空條約巳簽字 
[北京電]  
　　日公使申時訪陳籙（以上九日） 
以上平和通信社電 
[北京電]  
　　吉督電長春交涉完全解决中日軍警業已回復原狀 
[北京電]  
　　張作霖晋勳一位 
[北京電]  
　　蕯鎭冰電清鄕已竣請令撤銷督辦名義 
[北京電]  
　　參次長控案可望了結仍保全共位置 
[北京電]  
　　馮河問昨晚回津（以上十日） 
以上中華通信社電 
[北京電]  
　　將於國務院内附設軍事委員會規畫裁兵一切事宜 
[北京電]  
　　西北軍總司令部電覆陳毅允飭第三混旅迅撥一團續開蒙庫以資策應 
[北京電]  
　　中東路俄站拒用我國新幣吉鮑郭會電院部向俄使交涉 
[北京電]  
　　丁乃澄赴桂祝陸榮廷壽藉以斡旋和局 
[北就電]  
　　展長懲治盜匪法施行年限已送交國會修正重令頌行（以上九日） 
[北京電]  
　　靳代閣本日傳見臧致平詢問閩局甚久並允由財部迅撥閩軍欠餉 
[北京電]  
　　政府疏通南方桂系已有效果現復向政學會有實力者一方面疏通李曰垓返粤帶有此意 
[北京電]  
　　衛戍司令警察總監以國慶休假游行人衆恐有宵小混雜擾亂秩序特派軍警維持 
[北京電]  
　　當局電鮑桂卿嚴禁旅吉韓人集衆滋事以免日人藉口 
[福州電]  
　　王旅長永泉奉陸部電令已函財部籌撥該旅軍費五萬元即匯接濟（以上十日） 
以上中孚通訊社電 
中美新聞社電 
[八日華盛頓電]  
　　據威總統醫官今日報告總統昨晚眠睡甚安急欲辦理公事云 
[七日華盛頓電]  
　　海軍總長布告美國海軍前於戰時在北海理設之水雷現已移去當掃除時共集得水雷五萬枚 
[六日巴黎電]  
　　據此間所接官報意國國王愛曼紐奥爾已批准對德對兩和約 
路透電 
[八日倫敦電]  
　　中政府給與維克斯軍械廠之國庫券英金八十萬鎊鎊業已發行購者頗爲躍此項債劵六釐起息十年償清每百實收九十八 
[八日倫敦電]  
　　台尼金將軍發表公報謂在伏羅尼境俘敵一萬五千人獲砲十五尊 
[八日巴黎電]  
　　布國首相齊杜羅夫氏業已辭職 
[八日倫敦電]  
　　路透電社得悉英皇已接各殖民地覆文旦夕將下諭批准和約 
[八日柏林電]  
　　吉爾倫之德國自由軍團發表告日耳曼祖國及各文明民族之示文可謂德政府近爲協約國壓迫下令退軍但該軍團仍將留駐陣前保衛德國邊界以防過激軍之侵入云柏林發表半官文告謂政府剴切諭告波羅的省之軍隊後兵士回國者源源不絶但有一部分兵士仍觀望不即出發 
[七日巴黎電]  
　　生活價昻故蕯白魯根城鄕各工廠與鐵路已發生罷工風潮罷工者有示威行動該處已佈告戒嚴令罷工領袖被捕數人旋即開釋明日工人代表將與僱工者開會討論 
[八日倫敦電]  
　　薛西爾爵士今日在倫敦美人報界宴會演説指鐵路罷工爲一極嚴重之表徵主張避免階級仇恨改良勞工狀况美使台維斯氏演説謂罷工之際有良好之感情此乃大有造於文明世界之人者英人表示其至愛法律之熊度及其保持秩序之决心即此一舉文明世界之全體人民皆當謝之云 
國外要聞一 
[美國染料業之前途]  
中美新聞社紐約通信云自德國染料在美專賣權經美國敵產管理處没收後美當局特設一化學基本團以加文氏爲團長研究製造染料成績甚佳近該團發布一特别報告據稱自造之染料品質已證明等於德貨買戶皆滿意茲將原文錄下一九一七年美國染料出產共四五．九七七．二四五磅值價五七．七九六．二二八元一九一八年染料製造家七十七人共產出五七．○○○．○○○磅以上（自外國輸入者數亦稱是）值價六一．○○○．○○○元又有製造家三十五人造出粗染料其值價二二．○○○．○○八元又有製造家十二人造出中等貨三五四八○○．三一五磅值價一二三八一七九六六元至是年所造完成之染料昔達七五．○○○．○○○磅值價八三．○九五．四○四元一九一八年染料出口業大盛連天然染料輸出之價達一六．九二一三八八元一九一九年六月在紐港出口之安尼林染料共值七四三．四七六元又有一層爲染業發達之證即通夏季國内市價鞏固不動若使自造之貨不能使購者滿意則未必有此現象也一九一八年造出染料約三百種其中有許多種爲一九一七年所無美國製造家最善製造者爲淡氣硫磺等染料質品極佳不退色而價廉故用以染棉者極衆美人對於德人在戰前所造不退色之染料極力仿造進步甚速已設三廠廣製靛青不外再推及他料報紙所紀美國染料業失敗之説殊不確惟有數種廣用之染料未曾廣造至瑞士染料之要求太盛但化學基本團正在設法協助使所波及之德產染料一部分供給織物製造家况染料缺乏並不能視爲出品遜於德貨之證美國織物製造家有百分之五十弱曾於本年春季答復美國染料是否能及德貨之問題僉謂美國染料之匀淨與不退色足與德貨頡頏又有百分之五十强則僉謂如德國染料再輸入美國彼等变將不買而樂用國貨云美國農務部將派該部染料專家在私家染料廠作工或在官辦化學室試騐以助製造家美國重要染料製造家現皆出鉅資從事研究并告用染料者以相當之用法故美國染業前途之發展正未有艾也 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[美國之新商學]  
　　中美新聞社華盛頓通信云美國除參戰獲勝外其最近發展之一大事業即商學是也近五年中關於商業之佳著出版者至逾千種現在定期出版之商業雜誌亦有三十餘種凡職業會社商會協會函授學校以及凡屬商界中人均得藉以增進商業上之智識爲往來所未有因商學之發展遂產生無數商學人才所謂專門家者凡屬商人商肆受雇者以及各商業學校學生得此商業學枃之指導受益匪淺二十年前本無所謂廣告學美國商肆因誤於廣告經理與廣告文之不善年至虚擲數百萬金者有之今則富有經騐之廣告經理能使登廣告者出費少而收效宏廣告專家受人諮詢至有一日而得百金者較之尋常敎習與傳敎師一月之所得多矣二十年前亦無所謂工商業衛生學凡商肆工廠貨棧事務所塵穢簡陋或光線不足或空氣不通有時疫癘流行致全體執事皆病者有之常例此等受雇者恒不待天年而早死凡衣食眠息運動飮水姿勢諸要端均無人顧及今日則新時代开廠中之衛生遠勝尋常之家庭工人作工時較居家尤爲安全凡關於衛生一之書籍演講檢騐顧問等事均可免費而照料受雇者衛生事宜之專家則有商工業醫生食物學專家體操敎師看護婦衛生視察員等受雇者遵依是等專門家之忠告訓誨所增之生產力足償所費而有餕又今日者實學昌明俾男女各成有用之材爲之開闢新機會足以排萬難而免失敗輔助人爲所欲爲之事其事爲前此所未嘗爲抑亦曾未自料其能爲者然實用學一科雖形式不同現由專門家敎授管業者有美國最大商肆與職業機關五千餘家之雇用人員因此又别產一專家即所謂辦事室之機械師（或稱商工顧問）是也此種專家深悉辦事室各項專技能使之節省時間與費用而增多便利與服務此種人初本爲商學博士能爲商業中人指導一切繩愆糾繆批郤導竅並示防弊之法能使受雇人員增進辦事之効能並詔示各部如何通方合作之法使其事易舉而効宏凡人員體力之怠弛精神之不振與夫財政上之紛亂彼能一一爲之正本清源彼且能爲人預指弱點與險處故能防免耗廢損失諸患又能爲人忠告善道以免營業及職務上之失敗今試將此種商工業專門顧問之能事列舉如下即分會計酬對整理廣告分析估價稽核銀行簿記建設集中繪圖打樣查對分類剪截收售運輸等門今日美國之大患即在勞動界之不靖罷工風潮時有所聞在美國每年有四千餘萬之職工恒須易人每易一人主者恒須費二十五元至一百五十元（美金下同）在未經組設職業介紹部以前每雇用一書記新人員恒須費百金左右又約計每一新雇人員就職後最初之三個月間其薪資百分之二十皆歸虚擲凡退一舊人來一新進無形中尙須耗四十金因新雇人員諸事不習難免有延誤及妄費物料等事歷時稍久糾正錯誤乃能熟練而此四十金固已損失矣凡人欲知駕馭受雇人員之法俾於經濟上工商業上社會上心理道德上皆收良效當就敎於此專門顧問美國在二十世紀商工業之所以能大發展其樞機全在乎是而美之實業大家如煤油大王鋼鐵大王等其享大名成大業者亦何莫非受益於此種精密之商業哉一言以蔽之曰覔一專門家優給薪資傾心委任之必收善果也 
國内要聞 
[北京通信（靜觀）]  
　　北京大學之最近學制 
　　我國最高學府之國立北京大學自蔡校長任事以來純取進化之精神預定改良之計畫始則革新其内容繼乃變更其形式行之以漸持之以堅自本學年起所謂分組分系之新學制已就一大部分開始實施蓋前兩年間招入預科新生已改定畢業期限爲二年本年修業期滿升入本科因得一依新制而於本科二三年級生則仍用舊制授課但於哲學中國文學英文學三門（現亦稱系）則參酌新舊兩制之間另定一種選科制蓋亦已革新矣其對於舊法科所屬三門卽最近所改稱爲法律學政治學經濟學三系者若照新　則屬之第五組但本年所設之第一年級仍未改用新制僅於科目略加變動故就現在北大以言其課程編製可稱新制半新制舊制三種列表如次而伸之以論述　　　　　　　　甲部 
　　　　　　預科 
　　　　　　　　乙部 
　　　　　　　　組一 
　　新制　　　　組二 
　　　　　　本科組三一年級 
　　　　　　　　組四 
　　　　　　　　組五 
　　　　　　哲學系 
　　半新制　中國文學系二三年級　 
　　　　　　英文學系 
　　　　　　數學系 
　　　　　　物理學系 
　　　　　　化學系 
　　　　　　地質學系 
　　　　　　法文學系 
　　舊制　　德文學系二三年級 
　　　　　　史學系 
　　　　　　法律學系 
　　　　　　政治學系 
　　　　　　經濟學系 
從前北大學制除預科外本科（最初曰分科）分文理工法四科此外復有商科附入法科之内工科旣廢所存者僅有文理法文科所屬有哲學中國文學英文學法文學德文學史學六門理科所屬有數學物理學化學地質四門法科所屬有政治經濟法律三門自本學年起所有科之名稱一律廢去當招考時簡章中尙稱十三門今則一概改稱十三系矣 
今試言新制新制分預科本科預科修業期二年本科修業期四年預科之課程以言語文字及論理學大意哲學概論等爲共同必修科全體共習此外爲分部必修科部分甲乙甲部偏重於數學物理等乙部偏重於歷史地理等蓋一屬於理一屬於文也此外復有選修科如理化實騐經濟通論文字學等本科第一年級課程則以大學學生所不可少之基本學科及在預科所曾修之外國語爲共同必修科全體共習此外爲選修科分爲五組每組各有所偏重令學生隨性之所近於一組内選習八或十一單位以上以爲一年後專習一系之預備五組所屬之目列之如下 
第一組數學物理學天文學 
第二組化學地質學生物學 
第三組哲學心理學敎育學 
第四組中國文學英文學法文學德文學 
第五組史學（政治經濟法律） 
第五組中政治經濟法律三系本年尙未實施新制故特加括弧以示區别本科二三四年之課程按照各組所屬共十七系與現在舊制所列之系增多四門全用選科制但三年之中須在某一系及其他相關系内選修三十至四十單位須繼續所習之第一第二兩種外國語每種選習六單位共十二單位合前三年每人至少須習第一種外國語三十二單位第二種外國語十五單位此新制之大概也本學年預科第一第二年級及本科一年級均已實行矣新制預科之共同必修科中國文外國語兩項最爲注重合兩項單位約在十二三以上國文分三種敎授（一）模範文（二）學術（三）文法外國語分讀書及文法作文兩項敎授 
半新制之哲學中國文學英文學三系亦分必修科與選修科兩種哲學門内二三年級所列選修科目最多其屬之本系者有十四種屬之他系而認爲與哲學有關係者亦有六種但本系選修科中有前列六種認爲選修的必修科蓋因必修科所列功課甚少不得不於選修科内令其必修也此外復有杜威博士之特别講演第一學期講題爲思想之派别中國文學系中必修科列十五戰位選修科列七單位合計須選滿二十單位以上英文學系必修科二年級功課列十六單位三年級功課列十二單位合計選習之課均須滿二十單位以上而舊制中之選科生則仍聽其自由選習不加限制此半新制之大概也 
舊制授課大致如前學年其中不過略有所增减故不具述 
[國慶中之天津消息]  
　　各界聯合會之宣言天津各界聯合會雙十節之宣言書略云今日爲雙十節吾國共和大紀念之日也乃於此大紀念之日偏令人增無限之大感想者何哉民國成立已歷八載此次爲民國第八年之雙十節國之强不强民之利不利内亂这是否難平外患之是否日亟姑不具論但以共和二字旣承認爲民國國家與人民同有之要素則共和國體所頌之約法當然有效乃觀於近月以來北京之所謂大總統大總理者曾命其軍警捕請願各代表矣津埠又有所謂楊大處長兼大廳長者亦命其警隊捕演説學生解散各界聯合會以及學生會報紙且陰令印刷人停止印刷矣夫共和國家人民有請願陳訴之權有自由言論出版集會結社之權均載在約法全國共知今之政府及政府所僱之官吏舉以上各種人民之自由權完全剥奪故今日吾國對於共和二字直有共和之名而無共和之實吾民對於共和二字只受假共和这害而毫不得眞共和之利則所謂雙十節之大紀念烏得不對之而發生無限之大感想也哉奉告全國同胞旣慶賀此節則對此政局自當一心一德努力進行速籌自决之策庶此雙十節可以爲民國萬歲之紀念也 
　　學生講演團之近况天津學生聯合會講演團自五四運動以來各校團長團員奔走呼號不辭辛苦近及半載氣未省衰惟總團長易君守康前因勤勞咯血往京修養及痊愈來津又以請願事苦心經營舊症復發故於組織進行上多感不便茲易君文復勉力支撑以圖進行現已將講演團章程詳加改編又與各校團長逐細研究由評議部通過支付經費以資擴充（除講演員外並附設襄助會紅十字會及傳信調查糾查武術等隊以輔進行）定於本星期四（即今日）下午四時假維斯理堂開全體懇親大會並請人前往演説備有各種餘興發給旂幟徽章擬以雙十節爲該團正式成立之紀念日取與中華民國同休戚之意 
　　彰德又推代表天津某報昨日接河南彰德函云第一批請願代表被拘令人憤恨敝團與學生聯合會推定李拂塵馬方正張鴻瑞李鴻勳四君爲第二批請願代表其第三第四第五第六等批均組就李馬張李四君已於今日（十月六日）乘車赴京矣與各省代表接洽取一致行動特聞彰德國民救國團啓又函云正封緘間汴學生會代表楊敬西君來彰商籌請願事宜並言少垣請願代表四人胡克勤張慶之張泰森胥振中均於四號抵京矣云云是可知北京請願風潮一時未息也 
[京華短簡]  
天安門外天幕羅列聞係南苑第九師軍隊調駐該處防範請願團者又東西車站對來京旅客已着手檢查關於國慶紀念晉勳内外人員刻已陸續審核齊備昨據政界消息云此項人員將分三次發表其程序如下第一期在國慶前發表晉勳位特授勳章外國人員晋授勳章者第二期在國慶日發表中央各機關保舉晋勳授章者第三期在國慶後發表外省保舉人員及其餕附屬機關保舉者 
公府指揮處因東海不時往北海游覽嗣後由府動身先令福華門守衛號兵吹預備號令東西三座門軍警禁止行人自北海回府時由駐北海消防隊先吹預備號禁止行人已函知該處軍警一律遵照 
譚浩明昨有支電到京係復靳代閣有電者略謂公任揆席允孚衆望祈本甯息之懷早成統一之局全國實利賴之云云聞靳已作復電云與我公同抱和平决心總期力促進行俟有端倪再行布聞尙祈疏通各方俾早日開議 
衡州吳佩孚來電云鈞電奉悉所有機宜茲特派穆團長代表北上晋謁面陳務祈指示以俾遵循 
郭宗熙來電中東墊欵承部核定改給新幣雖經實力奉行而俄公司從中阻滯以致窒碍殊多頃據傅道尹電稱俄公司方面仍在收買老帖阻止發行新幣迅請從速酌奪電令哈埠中交兩行切實籌辦發給新幣以挽主權並祈將兩行新樣本頌發以憑核辦 
明星報載日本方在西比利亞鐵路增加防護兵現美日二國已爲此事爭執美國謂日本增加防護兵爲違反美日兩國所訂定之條約是以特請日本撤退防護兵並交出一段由他國派兵防護日報界對於此事大爲反對並謂日本政府决不得聽從美國政府命令行事日本政府應急早設法將美日二國在中國及俄國之各問題從根本上解决云云不知如何爲根本上解决也 
[北京之外訊]  
中美新聞社七日京訊云據國務院消息被捕之請願學生三十一人將於今晚釋放押送回籍而五月間因學潮被控而保釋之北京學生三十三人則須於明日至檢廳受審敎育蜀聞此消息大爲恐慌咸料政府此舉係恐嚇學生全體以期打消公共救國運動也 
北京日報載稱美政府通告協約政府謂日美兩國對於西比利亞意見不同故美兵不能再與日兵一同警備西比利亞鐵路行將撤退不再預聞管路事務同時美政府又請日本变撤兵因兩國結有協約關於西比利亞事務均須一致行動云云通信員據美使館通知協約各國代表現在海參崴又開會討論由協約技術部共管西比利亞及中東路問題現尙未議决辦法又從中國政界探得協約技術部部長斯蒂文生氏本星期三可到北京一俟到後即須討論管路事宜 
陸徵祥在和會得西方某國代表通知中國應向五大國商議將中國所派駐外公使改爲大使云云陸曾據以報告政府今政府已准陸之所請給予全樞辦理此事茲者美法英三國已允許日本亦頗贊成意國亦然大約不日中國可與五大國互相改派大使焉 
中國駐奉交涉員近與日領開議長春事件日領提出要求四項交涉使答稱第一與第四絶對不能承認因第四條要求華兵在中國領土内行動不必咨照外人現談判正在進行中一時未能解決但張作霖或將親向日領道歉亦未可知中國方面照例給予死傷日兵家族賠欵至於華兵之傷亡者當然應由日本賠償因此次禍端肇自日人中國不負開釁之咎也 
[農部最近之政况（市隱）]  
農部自來以冷閒衙門見稱近來雖稍稍異其狀况然較之其他各紅部猶遠不及也其所以稱冷與閒者蓋純就職權上之勢力言而非對於社會之關係言旣不似財部握有財政上之大礶又不似交部佔有交通上之優勢更不若陸海軍部可以支配軍隊與兵艦僅僅轄有二十餘處附屬機關所有實業行政之設施無由指揮如意宜乎在行政方面無權勢可言也就該部現狀以觀凡專門畢業曾留學於東西洋之農工學生到部任職者大都以無事可辦爲苦所幸農林茶畜尙有十數場可以布置不然更無用技術之餘地矣現在每月部費約八萬元其用之於本部内司員俸給者約五萬餘此外二萬餘則爲一切雜用及支給於各閘屬機關從前該部自家尙略有收入如龍章製紙廠及漢冶萍公司兩處所分之利金卡下數十餘萬是以本年一月至六月雖未領到財政部一文尙能支持每月七現三鈔之俸給惟七月以後部存之欵已悉用罄勢不能不向財部催發舊欠聞現在一二兩月業經收到七九兩月向本京銀行挪借若干已可敷衍過去且所發成數仍是現七鈔三宜乎部員得之喜出意外也九月之俸除錄事外尙未發出節關　邇需欵孔殷連日該部司會計人多方奔走據聞已籌得若干漢冶萍公司官股一項該部每年可收入二十萬聞今冬尙有十萬元送部又井陘煤鑛收自德商者現亦有收歸國有之説果爾則該部又增一筆財產矣該部司員中具有新學識亟思做一點事業者頗不乏人惟因年來政變迭起財政困窮能説不能行只好流於消極目下所辦之事例行者多特别者少換言之即消極一方面之事居多數積極一方面之事居少數也如鑛政司之核鑛圖發鑛照日必數起較之從前大爲忙碌此亦可見社會經營鑛業者日益多固是可喜之象惟大概皆零星小鑛而大規模之鑛場甚少農林司核發承領林場及墾荒執照工商司核議商業註册及商會等事亦屬消極之事其較有甩績者則爲提倡推廣美棉一事據各棉場報告今年棉花收　尙不甚惡而各處所植之美棉成效变昭著將來按照原定計劃切實推行進步正未可量關於鑛政一方面者如銻鐵廠等亦屢有所計劃但現在尙非實行之時勞働司前有設立之説據聞已將官制及進行辦法大綱擬定然因總長不甚熱心政府又復淡冷此項問題亦已輕輕擱置無復有人道及矣近來與他部會辦之案尙有數起算得積極事業者一爲整理東陵森林辦法係與内務部商辦二爲制定墾闢蒙荒優奬辦法係准國務院函與内務部會同籌議三爲導淮計劃係與財政部核定會呈此外則各省區實業廳除屬於西南範圍各省外未成立者僅有福建蓋合計現在有實廳之少區已十七處矣至於該部内一部分之興革尙有可記者數事一爲安徽茶業試騐場原有祁秋兩總區現改爲第一第二兩分場二爲咨行各省區長官請依據縣知事勸業考成條例通令各縣聲明辦理統計嚴定奬懲辦法内分給奬記過各項三爲關於收束管理敵僑財產各事務四爲籌設海州淗業技術傳習所經江蘇省長咨送合辦章程行將逐條審查派員籌備其他若添派辦事員及請奬勳章等事皆屬無關輕重可略而不言 
[濱江通訊（鴻）]  
俄使之抗議拉代辦之質問 
哈爾濱之中東鐵路警備總司令部成立於民國六年十一月間爾時俄亂（過激派）滋蔓不可遏抑中東路線交通捷便禍發尤烈哈埠爲東陲商務要樞關係綦鉅遂有中外商民之陳請俄使要求我中央派兵保護因之設司令部於濱江以統一保護全路之軍隊焉中俄舊約須離哈四十里外始得駐兵使俄亂不烈安肯以已經取得之權利還之我人哉然某國卽乘此機會根據共同出兵之密約進而行其共同保護之計畫沿路車站均有某國兵駐防屢經交涉終歸無效且藉此共同出兵之名時時加重兵力以鞏固其勢力今茲鮑調吉任以前此警備司令部之組織不甚完善遂動議改組而去警備名稱加厚防線軍力當得中央許可劃分中東全路爲三段哈長以張煥相爲司令哈綏以陶祥貴爲可令哈滿以耿玉田爲司令而鮑自爲總司令以統率之一月以來調度尙稱周密撥派軍隊亦復相宜乃近日俄使忽有不承認總司令部之抗議見諸實事據聞抗議中所根據之理由謂中國軍隊非特不能盡保護之責且反資擾亂治安之實而屢次發見之軍人搶刦案販賣烟土案司令部均不查明懲辦并舉案多起云云至中央如何交涉秘不得聞惟司令部之組設非始自今日何前則要求保護今則提出抗議不抗議於警備司令部之時而抗議於改組擴大之日殊不能令人無疑雖然我國軍人之不守紀律致貽人以口實之事度亦難免我軍人亦當自省而痛改之也 
續函云俄人抗議不承認司令部之風説略如昨報邇近忽有一意外之事發生頗足令人注意者昨日駐哈中東鐵路拉代辦接到黑龍江省護路軍總司令部成立及啓用關防日期文告一通極爲詫異當即帶同隨員到道外總司令部謁見張參謀長并將原文遞閲兼訽哈滿司令是否隸屬於總司令部而黑龍江總司令部字樣是否爲貴部之支部稱之曰總令人殊難索解張聞之茫然無從措答旋云容電鮑督派員到江省接洽後再行詳細答覆云云茲據黑龍江確訊滿洲里本有三警備總司令部巳實行裁撤另組設中東護路軍總司令部當由軍長任耿玉田旅長爲總司令所有前警備司令部參謀副官調查通譯各員均由耿總司令呈請軍長統歸護路軍總司令部辦事已另加委任自滿洲里起至對青山上下三十六站其設一總司令部一副司令部一左司令部一右司令部總司令部設於滿洲里副司令設於富拉爾基左司令部設於海拉爾右司令部設於扎蘭屯云是江省總司令部乃離哈埠總司令部而獨立者也哈滿名稱當然消滅不然似護路軍當分江省吉省爲二矣值此俄人羣起反對之時乃自爲此同室攘奪之事不益予人以抗議之機乎吉江唇齒相依近在咫尺即爲伸固私人軍力計亦不妨先相商議萬一不能達我目的則尙可請之張巡閲使再不然尙可請之於中央政府護路關係外交基重何得貿然另組機關觀此而知統一東三省軍隊之政策萬難實行矣 
[湘城金融界之救濟法]  
長沙總商會因市面拆息一事特於日前午後二時開會董會届時各行號會董後先齊集首由商會長報告開會宗旨略謂近日市面拆息太高金融奇緊今日特開會議請諸君討論減平之法以救濟商場云云繼由會董蕭萊生演説略云近日拆息之高已達極點明盤雖祇四分有奇暗盤巳逹七八分以上瀏陽湘潭一帶竟有漲至十餘分者在大商家有餘洋放拆息日益富豪在小商家靠拆息洋藉以轉運流通竟至生業盈餘不能供拆息之應用小本營業日益困窮若不將拆息設法滅平眼前秋節後皆不能開門貿易萬一演出此種現象市面無物可買秩序勢必大亂試問有洋放拆息者能收回成本否乎爲今之計願大家發現天良將拆息減平以顧全小本營生之門面則本息不至危險市面可以救濟公法私情兩有裨益至於以後拆息祇能照申漢拆息略高一二釐爲標準萬不可自由暴漲小之危害商家大之擾亂社會同歸於盡雖悔何追擬由本會函請錢業公所召集錢商磋商減平拆息辦法不知諸君以爲然否衆贊成時已五鐘遂散會 
湘垣錢業公所通函各行號云逕啓者竊本公所爲同業集會之樞日中爲市其於權衡輕重調劑有無關係匪淺至若行情之漲落純視社會之需求求過於供則漲供過於求則落此乃一種天然性質非人力所能强制者也自本年入春以來因金融枯竭欲求諸公帑而公帑告匱欲求諸銀行而銀行亦同喚奈何欲求諸富室而富室同一點金乏術此拆息高昻之由來而亦事實無可如何者也即以本公所今年閏七月以前每比所短折行情而論至高未過四分半其中有一分二分三分不等至若長期亦未有過三分者而外界流言有謂七分十餘分不等衆口悠悠難保必無共事若不嚴加取締萬一商場發生停債倒閉試問所受影響屬於何人所受痛苦又屬何界此不待辯而明也有限資金且不能保豈猶有息金可言哉本公所瞻前顧後提議以後每比短折須根據申漢行情略高三四釐六七釐不等而我同業以後對於外行短折亦須照公所行情略加一二釐可也不得超過四釐以昭平允而恤商艱旣可减他人之負擔復可保自己之資金想各行號大公無我之心當亦樂予贊成而互相遵守也 
[山西擧行全國敎育聯合會]  
第五次全國敎育會聯合會擬定十月十日在晋省舉行迭誌前報茲聞該會之事務所業已組織就緒自本月一號起在海子邊西邊第一樓舊址敎育會新建之大樓内分股籌備並規定每日上午九鐘至下午六鐘爲辦公時間職員姓氏如下主任幹事張秀升庶務股股長李興義副股長張履壽股員靳儀張家駿劉映星郝芝蘭應祥耿步瑞康永慶張履堉白琴堂文牘股股長宋立敎陳晋趙連璧朱恩榮書記唐忠王執中張慶埏李錫恩編輯股股長張直生馬鳴鸞梁壽圖速記栗迺敬張金耀招待股股長劉逵九副股長張璞股員王錄勳冀貢泉柴九如趙國佐王鴻遇仇兀璹傅爾樾關炳祥 
[江西敎育界之近訊]  
　　江西贛州第四中學校長黃衍轅甯都第九中學校長邱璧辦理不善學務廢弛均經地方人士迭次控告由敎育廳許廳長委省視學項賡雲前往調查五日回省聞其報告稱第四中學校長黃衍轅對於校務漠不關心以致管敎員均不稱職所以課程時有時無學欵侵扯一空第九中學校長邱璧身兼數職確有是事查邱現充縣署二科科長又兼徵收更兼商會之事校欵則任意扯用功課甚不完備名雖中學實際尙不若高等小學云云又聞贛省中學現已開學校長爲鍾靈秀監學爲吳大樽樂永成庶務會計爲章伯清其所聘請之敎員如楊士京王履泰楊佐廷學問經驗均優學生已達百人前途頗可樂觀 
　　五日省敎育會開職員會到二十餘人副會長桂汝丹主席茲將議决各案錄下（一）添設理化實驗所助敎員事公决請工業專門學校廖賡熙擔任（二）提議設立　書閲覽室及娛樂部事（三）提議設備檢查身體器具案（四）提議全國敎育聯合會建議本省農業專門學校收歸國立案（五）是議函請各校體操敎員組織體育研究會案（六）提議函請各小學校敎員組織小學敎育研究會案（七）提議編輯歷年會務狀况錄案以上七案均全體通過照辦（八）公推學校成績陳列館幹事案公决推熊育錫胡薰吳愷吳士材趙實鴻周作孚王壽彭葉先堪喻祖謀黃勵剛燕國祧吳大樽蔡震離簡宗實黃立中萬人傑閔煥章胡幹錢振神傅嚴項正純陽宣呂彭先荃章伯清晏宗傅李南湘等二十六人爲幹事省會各小學校職敎員管敎方法研究有素者固不乏人而敷衍將事者亦屬不免茲據省視學秋季視察報告撮要錄下查第一師範學校附屬小學敎員江薪 
 
 
 

Page 7

 
 
　詹　　　　　女子師範學校附屬小學敎員曹樹擊　範小學敎員　定光　祖德一區第一小學敎員劉　　　咨升正　女學敎員沈隹玥等九人均於敎授上具有特色　　頒給奬狀以昭激勸第一師範學校附屬小學敎員張劼張掄元謝華熙女子師範學校附屬小學敎員胡佩蘭模範小學敎員汪瑞盈涂宗　一區第一小學歐陽謨一區第二小學敎員錢振神吳大樽三區第一小學敎員胡幹章煊四區第一小學敎員張功九四區第二小學敎員姜國棟維湘正蒙女學敎員尹藴綺等十五人敎授認眞亦有研究擬請傅令嘉奬模範小學敎員羅藻一區第一小學敎員羅燦奎三區第二小學敎員熊擑徐家驄三區第二小學敎員胡馥生郭翰屏匡秀女學敎員黎文坤女子公學敎員裘德琇等八人均於敎授頗多缺憾擬請令飭免職以資聲頓三區第二小學校長辛象垣近來目疾滋重管理校務不無廢弛應請暫行停職惟該校長在職已十有四年造就生徒無慮數千實具異常勞績擬將所得優待費在停職期内仍准照常領給用慰賢勞模範小學敎員羅藻臨時請假未見敎授歷年視察該員不知振和此次　閲課本改筆多誤應予撤換 
省立第三中學校校長段育華到校之始九江人士抱地方主義盡力反對曾向敎育廳控告日昨九江旅省五縣同鄕會又函縣敎育會及五縣學界人士請協同該會五代表與段育華直接交涉爭回校址及儀器等件以便籌欵自辦一中學校原文如下逕啓者自段育華爲第三中學校校長激起五縣之反對此項問題至今尙未解决則我五縣祇有以爭回校址及儀器等件爲制其死命之最後辦法無論如何必達目的而後已此次如不達到目的則敎育前途將被他人壟斷而我五邑之莘莘學子雖欲入校而其道末由天下痛心之　孰有過於此者諸公對於此事旣已提倡於前自必堅持於後茲經旅省同鄕會開會議决公推代表五人來潯與諸公恊力進行直接向段育華談判務令將校址退還並詰問此次先從南昌招考是何理由該校長旣不以我五縣爲前提我五縣又何貴有此第二中學更何愛於該校長僅可請該校長段育華將第三中學遷至南昌同人討論之餘異常憤激以爲非力爭最後五分鐘不可諸公熱心公益必有更加幸埀察焉 
[桂省之追悼陣亡將士太會]  
　　南甯消息陸使譚督及陳炳焜等已於二十四日午後二時由龍州同乘二號戟船東下省長李靜誠據報後卽偕同政務廳長朱新謨財政廳長崔湘畸及李祥祿陸伯幹兩師長同坐六號電船往迎駛至駄伏河面相遇逐一同下駛於二十五夕八點十五分鐘抵邕隨即登岸憇息陸使此次同邕係因三十日之追悼湘粤桂聯軍陣亡將士大會陸爲主祭是日正午開祭會場在東門外大較場以省會議長張一愾商會長黃景謙爲陪祭軍署參謀長陳仲萱讀祭詞副官長梁斗堂贊禮先嗚砲十九響由主祭行三獻三鞠躬禮畢卽由譚督軍李省長分率屬員步至壇前行三鞠躬禮再由陣亡將士之家屬行禮此外紳商學各界則隨到隨祭自由行禮并聞十月一日十一時則爲各靈位入祀昭忠祠之期以軍樂爲前導由師長陸伯幹代表各軍官率同憲兵軍士全副武裝護送譚督軍以下各官員均衣大禮服由祠外步送入祠隨行崇陞禮當靈位起行時嗚砲九響并用國旗軍旗掩護各靈位旣至昭忠祠行禮後又嗚砲九響以昭隆重聞滇敊唐繼堯派在粤之徐之琛黔督劉顯世亦派在粤之李世榮就近代表與祭軍府及粤督之代表均已抵邕查該會場結搆異常宏偉正中之大棚全係安設陣亡將士靈位左右之棚一爲僧道誦經處所各處送來輓聯誄詞甚多誠桂省空前未有之追悼大會也 
[江蘇無錫軍民之大衝突]  
　　中秋節日無錫火車站員之辦公時間亦提早停止故鐘嗚六下站上貨站即已閉門各站員亦均徜徉於馬路之中或赴新世界屋頂花園觀劇與啜茗各部分辦事之地早已　寂無人不料日問有人遺落紙烟頭於堆存棧中白蔴之上至七時許忽烈燄騰飛火光燭天附近行人及各轉運公司瞥見後立即嗚鑼告警斯時與車站距離最近之黃泥橋救火會聞警即拖洋龍及皮帶車等馳驅前往灌救各段之救火會亦均相率趕往詎知洋龍至站火勢已稍殺即有駐紥站上舊漕運局内之蘇軍軍士上前攔阻救火會員即告以救火爲義舉雖火勢稍挫餘燼未滅理宜灌息俾勉死灰復燃乃軍士頗不爲然迫令母動此時各段救火會洋龍亦接踵馳至聞知其故力與辯白軍士仍不允许而又言語不通人多口衆繼以用武遂致演成一場慘劇其始蘇軍軍士人少不敵即退回營中此際雙方正可分道散去庸知救火會中之健者復跟踵至營向之理論行未及營蘇軍已大隊趕來即放空槍數響各上刺刀衝鋒直前救火會員見事不妙反身奔逃則已不及致被刀傷數人跌倒地上血肉模糊其勢甚重並被捕去五人聞兵士中亦有一人受傷者各救火會員紛將洋龍棄置蘇軍營前奔赴縣公署報告而受傷之人亦用人力車載到求騐楊知事適已晋省祝李督軍壽主持無人乃由警佐吳午亭立赴肇事處履勘一週受傷之人亦經縣署騐明飭送大同醫院醫治所有蘇軍捕去五人當夜由警察第一分所許分所長偕救火聯合會會長唐水成步往蘇軍營晋謁適張鵬翥營長往宜興珂里度節由營副羅張接見允許釋出但被鞭扑受傷亦重一時街談巷議皇皇不安晚間十時馬路各商店早已閉戶嚴守路絶行人而通車站之通運橋上則有軍士多人荷槍鵠立嚴陣以待橋以南則有警察及救火會員駐守誠恐再有報復之事發生也且蘇軍遇有行人經過即嚴行盤詰以故交通斷絶者三小時至電燈熄減始各解嚴翌日楊知事得電自甯乘車趕回張營長亦自宣興來錫面商辦法而救火會與蘇軍各持理由堅不承過紳董調解亦無甚效説者謂此事由車站站長出而疏通或有解决之望也 
另一報告則謂是日車站之火係走電所致當言語衝突時軍士即以槍柄刺刀向救火會員猛撞亂刺結果戳傷五人（或云不止此數）以東大街之孫阿興刺傷頸際爲最重外黃泥橋義泰永米行出店費某刺傷股際餘則傷在腰腿并有失蹝者數人（人數未詳）聞爲軍士刧去一時秩序大亂馬路一帶店舖聞耗悉行關閉閒人聚集途爲之塞此事消息瞬即傳佈城廂莫不視爲重大事件且爲地方治安抱無涯之戚也 
[南京快信]  
　　今日十日）雙十　慶紀念上午十時通城文武齊集軍署舉行慶祝旋李督率少校以上軍官赴毘盧寺致祭陣亡將士會餐閲兵式均暫停 
省立各學校今日擬在公共體育場開慶祝運動會各敎會學校今日亦均開國慶紀念大會游行演説 
齊省長對於省議員請召集第二届第二次常年會之公函尙未答復錢議長昨日來省晋謁齊省長亦請定期召集開會以符法律而重民意 
淞滬警察廳長徐國樑快郵代電致軍民兩署報告云本日午後突據各界聯合會函稱午後三時假公共體育場開會討論援救北京被拘請願代表辦法等情當因該會倉卒報告並未呈奉使署允准逐即派員帶警前往禁阻旋據該會推舉代表范肇基狄　劉振羣程學愉四人來廳要求開會仍未允准時據派往員警報告於三時半各界份子陸續而來多方勸阻無效竟有越牆而入者並將後門打毁一擁而入約千餘人首由天津男代表馬駿女代表劉清揚報告直魯赴京請願代表被拘情形並言現又有清苑赴京代表被拘之事擬合上海各界再舉代表赴京請願一函請願軍使代電政府請釋被拘之人等語廳長復飭該員等竭力解散該份子等尙無過分言語至四時半散去地方秩序尙寗除仍隨時防範禁阻外謹此電聞 
由法回國華工安置辦法業由曹交涉員擬具辦法呈由軍民兩長轉咨部院核准茲聞續到華工由法乘船至滬登岸經法國人爲購滬寗車票於昨晨抵寗約計一百七十餘人有三十餘人由工頭徐實卿照料乘津浦車北上其係浦口招募者到寗後即已分散有二十五人因回籍無資先以免費商之路局以未奉部電不允即晚另由曹交涉員陳明齊省長墊欵代購車票由憲兵護送乘車回籍此外分散南京方面之數十人有無籍𨽻外縣應行遣散尙在調查中 
警察廳近在三山街某某等錢莊抄獲大批烟土值價甚巨刻正秘密處罰未審上官亦有所聞否 
徐東海派來祝壽代表張青林已於昨日午車返京通海鎭守使張仁奎已於昨日請假回滕縣原籍省親 
[杭州快信]  
　　本届雙十節此間各機關僅懸旗誌慶休假一天無一宴會者兵士在營休息不許出外游行惟各學校曁青年團則假省敎育會舉行慶祝 
此間有學生刋印願我同胞愛用國貨等語傳單貼遍通衢發人警醒前學生焚剩某莊之貨十二件寄存商會由警看守迄無結束方法聞有人蝕議以布疋焚燬可惜不如撥發各慈善團體裁製衣服或竟發還該莊以免再增損失 
上月份浙江菸酒公賣局税收比較以第二（湖州）第五（紹興）兩區爲最優餘均平平且多數於解欵項下欠繳二成 
齊省長定明日（十一日）上午十時正式遷屋署中文卷檔案器具花木等件共計四千餘擔之多各搬夫咸給臨時符號重要物件每五擔派衛兵一名護送 
紹市金融近頗圓活暗水名目業已無形打銷惟拆息尙不時漲落輕則分餘重則五分 
前東陽縣知事胡遠芬經公民杜鍾豪（旅杭全體同鄕代表）呈控侵蝕糧欵業經財政廳行縣澈查胡昨晋省報告卸任並面謁張廳長極力剖辨要求究誣地方通信 
[松江]  
　　奉賢縣敎育會開會奉賢縣敎育會於十月五號開秋季職員會正會長刁也白君主席職員到者共三十二人議决案件二十五項已分别呈報縣署核准施行矣 
　　衛隊將次調浙浙督署衛隊第一團曁機關槍一連前月曾奉楊前浙督命令調駐杭垣筧橋嗣以楊督出缺未果調防茲聞該團續奉盧浙督命令仍須移防浙垣業已準　行裝聽候出發該團開差後所遣之貢院空屋以原駐小普渡之衛隊第二團移入云 
　　塘田徵租之爲難柘林塘田棄置已久無人顧問故被附近　民自由墾種歷年旣久種者亦已儼然視若己產近聞水警專署長沈葆義等集資向官產局承購此項塘田後限令種戶前往認租在種戶方面則聲稱自己產衆不能聽人攘奪故已起而反對矣 
　　私立小學改市立朱久望去歲在東門外創設私立小學一所定名東外第一國民學校延聘倪君奪人爲校長辦理以來成績尙佳學生亦多爰由第一區勸學員請由縣署改歸市立矣 
[金山]  
　　秋收可望中稔金邑螟蟲不多各區對於捕螟尤力計共開支八千餘金收效甚鉅當此秋收之際各界頗表樂觀除低　之處及蘆蕩諸田曾受潮水冲漫腐爛者不計外凡高田中早晚諸禾均已一律成熟中稔可期以顆粒論　米爲最佳據前日縣署第二科科長沈君之調查本年早稻可做米五合大約晚稻當有七合即以五合論凡佃戶完納租米一石者自己亦可盈餘一石惜呂巷及西鄉等處不免仍有螟蟲爲患云　　會議捕螟經費本届大舉收螟經費已罄不特後難爲繼抑且借墊各欵目前亟待歸還舊曆八月十三日馮知事特飭各催徵吏東邀市鄉各區助理員在署開會集議聞是晚籌議多時已即席議决於本年忙銀内帶徵彌補凡完納忙銀一兩者即帶徵捕螟經費一角當場不贊成帶徵而請於六釐催徵費内提撥三成作爲捕螟經費者亦有數人因少數無效云　　日光誌異昨日即十四日下午五鐘太陽忽發奇光其紅如血作洋紅色鮮艷逾恒日輪中更有一團小影搖曳不定甚至半天俱紅致街衢中仰首而觀者一時途爲之塞姑誌之以供天文家之研究 
[蘇州]  
　　設筵祖餞王校長蘇垣問門外省立第二農業學校校長王企華現因不日前赴菲律濱考察農事故昨經各教員學生特假護龍街怡園設筵公餞王君水陸紛陳觥籌交錯極盡一時之興聞王校長約於十五六號啓程云 
　　催報帶徵畝捐吳縣温知事昨奉財政廳電開略以各縣帶徵畝捐迭經令飭按旬開報不啻三令五申茲查各縣僅報至四月分止以後迄未續報殊屬違延除分電外合亟電令該知事遵照刻日　續報明分别開列母稍漏延 
　　　戲費充青年會經費蘇城桃塢中學校向由畢業各生組　青年會附設校内茲因該會經費支絀特赴上海運到各種影戲片定於夏曆中秋日起至十八日止日夜開演將所售　　悉充該會經費故連日前往觀看者頗形擁擠 
　　緝私隊長小衝突駐蘇緝私第六營自改編營制以來實存槍砲彈藥按年呈報統部本年三月間木凟第二隊長張魯卿　直第四隊長張濱揚接差伊始當時二隊查騐缺少九響毛瑟槍一支四隊内多　九響毛瑟一　聞係前任隊長於出巡時途次寄有所至即經第二隊張隊長照章呈報嗣經蔡營長校巡各隊時顧道清查槍　在於第四隊内查出二隊缺少之蹟槍當令轉交二隊以便歸數詎今仍未照交此次張魯卿張濱揚兩隊長均因公務來蘇在盤門馬路迎春樓茶社内因此項槍械事互相爭執略起衝突嗣經旁人勸解始各散去　　巡船彈壓香汛吳縣警察所温兼所長因夏曆八月十八胥門外石河上方由香汛之期誠恐匪徒聚賭滋事特命張警佐轉飭偵緝隊届時飭派巡船前往彈壓潘隊長奉令後遵即派定巡船數艘到時馳往該　梭巡彈壓云 
[鎭江]  
　　逸盜在寗就獲日前警區緝獲新和錢莊被刦案内夥盜潘小二子余志慶二名據供首盜張小貫子現避匿南京下關文同興家當經張知事派偵緝隊丁焜等數人賫文赴寗密拿茲聞該偵緝隊已將逸盜張小貫子及其妻張王氏並窩主文同興一併獲解來鎭歸案訊辦矣 
　　溧陽知事辦賑溧陽縣各鄉本年夏間　雨連綿何流並漲田禾淹没室廬衝毁災情甚重現交秋冬農民待賑孔殷該縣知事特會同紳士　辦工賑一面分區開辦平羅一面函請徒陽壇揚各縣　募賑欵俾　黎得早沾實惠云 
　　匪徒白畫刦洋前日鎭郡西門外大街某布店夥劉某前往東鄉大港諫璧等處收取賬欵雇車回城行經丹徒鄉左近時在午後四時突來匪徒數人各執利器攔住去路强將現洋七百餕元悉數搶去逃逸無蹝聞已報官請緝矣 
　　土貨陸續出口此兩星期鎭郡出口土貨陸續運滬轉赴歐洲者除絲綢外芝蔴花生仁實居多數日昨又有蛋黃運出惟爲數不多 
[南通]  
　　中秋日之二勝會昨日爲興救禪寺重修落成之日當地官紳商學各界及通海五屬僧侶齊集道場躬與盛會而中公　亦於是日開成立二週紀念大會師範附屬小學及城廂各小學學生咸先後整隊前往行禮唱歌故中秋節之模範馬路較平昔尤爲熱閳云 
[揚州]  
　　學生聯合會消息揚州學生聯合會於九日午後發出通啓云自五四運動以來我商學兩界聯名一致竭力救國民氣一憤卒收效果是皆商界同志熱心救國之功學生等所欣羨無旣者也茲届雙十節吾國民躬逢盛會豈容忽過爰與諸公約於明日（十日）張掛國旗以相慶祝敝處亦且隨諸公之後提燈演講以表同情届時燈燭輝煌萬民攢聚增國旗之光輝祝國運之日新亦發揚民氣之道也云云又該會總幹事陳鐸於昨日召集各大團代表假第五師範學校會議修正會章事宜議决會則八條如下（一）本會由揚州各校學生組織定名爲揚州學生聯合會（二）本會以提倡國貨抵制日貨發揚民氣恢復國權爲宗旨（三）本會置總幹事一人由評議部部員推舉總理本會事務任期半年（總幹事兼會計編輯）（四）本會置左列三部（甲）評議部由入會各校各派代表四人爲本部部幹事擔任交際及議快本會進行事（乙）調查部全體會員爲本部部員（丙）講演部全體會員爲本部部員（五）本會以總幹事所在地爲通信處（六）本會每月開常會一次但若遇有必要之時得臨時召集各部部幹事舉行（七）本會不收常費惟須費用時由會員自由捐納（八）本章程由評議部部員四分之三以上之同意得修改之 
　　婦女被毆請騐揚州新城民婦前清廣西巡撫史繩之之媳史岑氏昨因田務糾葛與陳和卿理論互相齟齬被陳用烟槍鑿傷抬往縣署請究佟知事委員騐明屬實簽提被告陳和卿到案訊辦 
[紹興]  
　　曹娥設立電報局紹屬百官鎭曁曹娥江邊一帶自輪軌接退以來商業日臻興盛惟電信機關尙付闕如蔡電政局長前特呈准交通部在曹娥地方設立電報分局已派某甲爲分局長並於日昨起已正式開局拍電藉通消息 
[山東]  
　　利津縣縣市况利津縣境亢旱不雨飛蝗蔽天經紀本報茲據特别通信員報告近又有田鼠發生成羣結隊縱橫於田畝間河淤　餘豆苗均被嚙斷據鄉人言該鼠係泥鰍變成大半均鼠頭魚尾爲數十年來所未見姑誌之以供博物家研究又利津外來南客以下紙行銷於城鄉各地向稱大宗貿易惟下紙皆作冥錠用本年災情頗重民不聊生影響及於神鬼因之南客販紙頗多虧折惟棗子收成尙好結實雖不多而甚爲圓綻濟南　口一帶已有新棗上市利津坐莊各南客已分投泰安樂陵等縣搜買一切蓋以紙價代棗爲利津南客之習慣今年紙雖　本棗或　餘姑誌之以騐將來 
[龍江]  
　　滿州里鼠疫已滅黒龍江防疫處何守仁處長派醫官嚴汝麟等赴滿洲里調查鼠疫情形到站後即赴司令部交涉局曁紅十字會接洽並分赴附近各屯詳細調查其先本有一二俄人染患結核鼠疫身故經俄醫證明屬實幸由各方面竭力防遏半月以來並未續發似已完全撲滅該醫官等即於日内回省矣 
雜評一 
[晉勳（默）]  
　　北京政府對於此次國慶甚爲冷靜所可表見者第一事爲張作霖之國慶晉勳張何人豈亦有功於民國者耶前之督軍團會議派奉軍入關種種舉動即爲其民國之功耶抑今之在奉擴張勢力要求巡閲使統一東三省種種舉動爲其有大功於民國耶不然晉勳何爲首及於張哉 
嗚呼國慶盛典也晉勳所以示賞功之大權也而乃所賞如是是爲爭權奪利之尤者勸爭權奪利之徒安得不奮臂而起哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日國慶之盛况]  
　　爲八年來所未有 
昨爲雙十節係我國共和紀念日本埠各界之慶祝盛况爲八年來所未有茲將種　情形錄下 
　　商界休業租界及南北市　馬路商店因事前曾經會議故於昨日一律休業縣旗掛燈非常整齊爲開國八年來所未有門前黏有各商界聯合會印發國慶紀念休業一天之紙條舉目仰望但見布滿五色國旗而已 
　　入場情形會場係借西門公共體育場門前站有童子軍一隊凡與會之團體均由童子軍帶領入内按次排立約八萬餘人 
　　會場布置場之四角搭有學校學生演劇台四座（一）省立第一商校（二）民治學會中華模範地方自治講習所（三）省立第二師範（四）浦東中學該場大廳之上層則爲國樂崑曲健身房設有敬禮國旗處 
　　升旗慶祝上午九時上海各團童子軍站立場中工商學各界則立於四圍由童子軍總隊長司令吹號後即升國旗官場與會者爲楊交涉員及譯員楊小堂道尹代表余芷江沈知事向國旗行禮畢臨時推楊交涉員檢閲童子軍楊並致詞勗勉全體歌國歌後歡呼者再即出場照預定路由游行并有淞滬警察廳軍樂全隊在場奏樂 
　　游行次序上海救火會全隊會員并機車上海各團童子軍普益習藝所軍樂隊中國體操學校上海孤兒院軍樂隊銀樓小學第二師範學校東亞體操學校模範地方自治講習所和安小學萬竹小學滬西商業義務學校比德小學貧兒院上海學生聯合會第一義務小學民德小學武術會會員梅溪小學各界聯合會各路商界聯合會南京路商界聯合會呢絨公會滬西商業聯合會四川路商界聯合會崇明路商界聯合會山東路商界聯合會河南路商界聯合會中華書局全體法租界商界聯合會愛而近路克能海路界路商界聯合會北城工商聯合會省立第一商業學校崇正小學滬南商業聯合會嘉興路商界聯合會梧州路商界聯合會天潼路商界聯合會福建路商界聯合會染業小學第二師範附屬第一第二小學新閘路商界聯合會新閘商界聯合會附設義務小學旦華小學中華英文學校浦東中學浦東中學義勇隊邑廟豫園商界聯合會五馬路商界聯合會西書永志會上海中醫學校民國路商界聯合會海寗路商界聯合會華僑聯合會文監師路商界聯合會漢壁禮路商界聯合會中華救國十人團聯合會吳淞路商界聯合會青年會七浦路商界聯合會漢口路商界聯合會慕爾堂益賽會浙江路商界聯合會電氣工業聯合會城中商界聯合會商業救國恒心團巽與小學暉橋小學農壇小學圖畫美術學校倉基小學養正小學中華少年社日校夜校普益習藝所全體藝徒中華工會豆米業商業學校縣立第一小學時化小學培德小學紫金小學中法學校青年勵志團中華民國工界協進會愛國會志明小學青年義務團救國宣講團毓賢學校涵德學校潮惠學校人和產科學院愛羣女學愛羣小學中西女塾神州女學勤業女子師範學校務本女學中國女子體操學校思敬小學女子工藝學校民生女學女界聯合會博文女學愛國女學漆商聯合會女子愛國義務小學北福建路商界聯合會四馬路商界聯合會閘北商界聯合會等一百零九隊此外尙有學生工商界之團體因登記不及遺漏尙多各路商界團體多有備置茶點隨衆而行以供游行會員之飮食商界做事之周到於此可見一斑 
　　午後表演（一）第二師範學校所演新劇名曰（國讐記）換幕時演説者爲曹慕管賈季英何葆仁賈叔香姚玉生沈同一胡少亢李頌唐（二）浦東中學所演新劇名曰「波臣腥史」換幕時演説者爲黃任之朱叔源程學愉余日童沈叔逵曹雪賡劉振羣劉青揚馬駿（三）第一商校所演新劇計三齣正劇一名曰「約」趣劇二名曰「雙十」「跳加官」換幕時演説者朱少屏朱樹翹沈卓吾俞希稷黃揆伯范天心周政夫（四）民治學會所演新劇名曰「青年鏡」係該會所辦模範地方自治講習所學員所演換幕時演説者爲蘇筠尙劉仁航錢幼琴王覺民姚太平洋劉青掦馬駿（五）羣學會中樂合奏及崑曲（六）武術會精武體育會公共體育場技擊部分次表演技擊 
　　會場餘興晚間有商務印書館及英瑞牛奶公司所贈大部影戲并有華僑聯合會所贈燄火十二種極爲美觀南洋烟草公司在場之東邊高䜿大旂兩面上書敬贈茶烟等字凡人過其地者均贈以愛國香烟數枝及雙喜火柴一匣是亦商店利用機會之廣告也浦東中學澄衷中學及共他學校團體紥有牌燈甚多并在華界提燈游行許外而散 
　　提燈秩序提燈會於六時由西門公共體育塲出發其行列秩序如左全國學生聯合會汽車上海學生聯合會汽車約翰大學馬車自由車隊澄衷中學約翰大學童子軍青年會商業夜校義務學校及童子部承天英華學校愛國女學校民生女學校中法學校及附設國民義務學校滬江大學晏摩氏女學校寰球中國學生會學校滬西商業聯合會五馬路商界聯合會嶺南中學進德女學校基督志明小學務本女學校中學部東吳第二中學聖瑪利亞女學校上海女子中學機器上界聯合會北城工商聯合會民國路商業聯合會復旦大學馬隊孤兒院軍樂隊復旦大學義務小學復旦大學校役夜校復旦汽車馬車自由車隊神州女學校同德醫學校南洋路礦學校女青年會體育師範學校愛羣女學校中西女塾南洋女子師範學校交誼學校救國十人團聯合會市北公學普益社學校部青年勵志社山東路商界聯合會廣東郇光學校勤業女子師範裨文女校中國女子體操學校中華工業專門學校南洋醫學專門學校中國體操學校青年會中學校浦東中學校上海公學東北城商業聯合會中華印刷職工豫園商業聯合會清心實業學校清心女中學東亞體育學校育才學校中國公學中醫專門學校第一商業學校青年義務團交通部工業專門學校少年救國宣講團法租界商業聯合會上海救國志成團馬隊勵志愛國宣講團中國興業烟草公司 
　　閘北閘北各商舖大都休業門前各懸五色國旗上午七時各段救火會會員各駕汽車駛赴救火聯合會齊集救火上車均插旗幟會員手中執小旗相偕出發游行華界各馬路閘北惠兒院國民學校中西商務學校務競女學滬北女學閘北市立第二國民學校商業公會等於上午八時半一律至惠兒院操場舉行升旗禮先由惠兒院軍樂隊全體奏樂次鳴砲升旗各校全體學生敎職員童子軍均向國旗行三鞠躬禮三呼中華民國萬萬歲再奏樂禮畢各學校列隊游行由惠兒院出發向西行經其和路大通路蒙古路滿洲路等乃返院休息時已十二鐘矣沿途各大商家均燃邊砲歡迎道旁觀者途爲之塞晚上舉行提燈會由三畏里中西商務學校童子軍維持秩序 
　　南市南市各大商家與錢業等亦均休息一天並在門首高揭國旗懸以國慶紀念燈盞更有用彩綢軟匾或鮮花紥成匾額或上有國慶紀念慶祝共和等字樣裏外馬路一帶店舖俱懸燈旗同伸祝賀浦江内各項桅船亦俱升旗懸燈及遍綴各國彩旗大達寗紹平安鴻安等商輪公司之各商輪昨均封關停泊在桅桿上高扯各國國旗商旗華商電車亦均懸旗臨風招展頗足壯觀道路間往來之人甚多至晚各學校舉行提燈會故民國路中華路之華商電車乘客甚擁擠經電車公司陸總理商之車務長特在中華路添備拖車三輛車站路則添撥新造竣工之電車兩輛均於上午十一時半出廠至晚十時後進廠該公司以往來之人較平日爲多尤恐賣票人或有遺漏之事特派内部人員從事輔助南市縣商會内布置甚有可觀晚間内外各部并東西巷口所懸之五色燈盞與汽油燈同時放光東西彩牌樓更炫耀爭奇觀者甚擠滬南工巡捐局並第一區警察署預在門口佈置慶祝形或用鮮花點綴匾額大書國慶紀念四字又用五色紙燈相間外則用五色大國旗兩面相間而列遍懸彩綢至晚則電燈齊明光耀射目一區一分駐所内廳四圍綴以彩綢紙燈國旗等類共同祝賀 
　　法租界法租界會審公廨昨日禮拜五爲訊理刑事堂期適逢雙十節國慶紀念故由中西讞員咨照各捕房停解瑣案一天法工部局與各捕房門首及法商各電車上均高懸中法國徽入晚亦燃燈慶祈法捕房華捕向例穿藍色嗶嘰呢號衣每逢星期日站崗改穿黃色號衣號帽昨日施總巡以係中國雙十節國慶紀念日故特傳諭各捕房中西越捕一列換穿黃色號衣法捕房施總巡以昨日界内工商學界因國慶紀念休息一天游人必衆深恐有匪徒乘間攫竊故諭令通班中西越各探捕分往新老兩租界嚴密巡防以保治安 
　　公共租界公共租界内大小商店多高標五色國徽並於門前懸掛燈籠數盞此種點綴當以南京路福州路河南路福建路廣東路等處店舖設置尤爲整齊除燈旗之外門首添有松柏松柏花朶紥成（慶賀雙十）（八週紀念）等字様會審公廨甬道外鐵欄栅門及頭門亦懸國旗惟英美電車上未見懸旗與法租界稍異昨日各業旣多休息馬路上行人較常增多各該管區域捕房捕頭仍於晨間加派中西探捕在各處往來梭巡以防宵小至商學各界之游行及夜間提燈會則僅在華界舉行並不繞游租界昨日各戲園均加演日戲以娛休息人士之耳目莫不座爲之滿各公共游戲場游人較常亦多英美電車公司之各路電車無一不滿載乘客所有乘坐汽車之華人大半於該汽車之頭端兩旁挿五色小國旗兩而迎風招展殊堪奪目途中行人有將小國徽綴於衣外胸脯臂膞等處者國民寶愛共和紀念於此可見 
　　虹口北河南路北四川路天潼路海寗路界路北浙江路西華德路等處之各華商行號店舖大半休業一天並在門首懸掛五色燈旗同伸慶祝海甯路界路北何南路吳淞路嘉興路等處均與華界接壤該管捕房捕頭因閘北工商學界晚上舉行提燈會繞游各處故於華租交界之區加派中西探捕妥爲梭巡外並親在該處督察照料 
　　政界江蘇特派交涉公署内於大廳上陳設禮堂並供奉徐總統肖像四週綴以鮮花大門内懸燈結綵上午十時到者軍界王代護使馬參謀孫副官等政界王道尹徐廳長沈知事英法兩廨正副會審官商界朱佩珍沈聯芳及兩商會會董各業代表等先後蒞止校閲商團華隊兵式禮一時軍樂齊鳴頗極熱閙移時中西來賓到者頗衆咸各相與行禮並欵茶點而散上海縣公署地方審檢兩廳均停止辦公一天並懸燈結彩沈知事於下午在署設席邀請各科長員等飮宴　　軍警界海軍司令公署代理總司令何參謀長品璋昨邀本署各課職員曁浦江各艦艦長艦員於清晨齊集公署前草地上向國旗行三鞠躬禮並三呼共和萬歲禮畢在客廳茶點午後一時全體攝影入晚聚餐盡歡而散淞滬警察廳長徐國樑除預令各區署所佈置慶祝外昨日清晨八時召集各該署所警正警佐及本廳所部之保安游巡騎巡警備水巡偵緝等隊各隊隊長並各署所巡官與本廳内部各科科長科員曁勤務督察長督察員等就内廳共同慶祝向國旗行三鞠躬禮高呼民國萬歲共和萬歲禮畢略用茶點分别遄歸昨日商家休業工界亦有停工者故途中往來之人頗多淞滬警察廳徐廳長誠恐宵小匪徒乘間滋事特令各區署所隊加意防護故各區署在緊要各處添佈崗位並由長警及警廳之偵緝隊加班巡邏南市第一區警署趙署長特派長警在十六舖與法租界接壤地點注意站防並日夜抽調落差崗警分段擔任巡邏新碼頭過南至滬軍營舊址一帶亦由該管警所王署員會同楊巡官督飭防護邑廟豫園游人如蟻一區二分所王清和警佐特飭巡長趙汝蘭督率長警蒞廟彈壓 
　　各學校新閘梅白格路頣康里坤範女子中學校雇匠在校門前紥一松柏門牌綴以五色鮮花及國慶等字禮堂上滿懸萬國國旗及學生紥成之各色彩燈昨日上午九時在校舉行國慶典禮秩序如後（一）向國旗行三鞠躬禮（二）全體三呼中華民國萬歲（三）國歌（四）校歌（五）校長俞文耀女士演説散會已十二時矣馬立師勵羣公學昨日上午九時開國慶紀念會全體學生聚集禮堂向國旗行三鞠躬禮唱國歌校歌三呼民國萬歲次校長吳山演講擁護共和及雙十之原委並派中學班學生十人乘自由車於晚間出發提燈慶祝加入聯合會之自由車隊繼由敎員傅劍青吳石雲俞百慶楊鐵城等相繼演説茶點散會已十二時矣虹口東唐家弄紹興旅滬公學校門外懸旗掛燈九時學生齊集禮堂向國旗行禮並唱歌以誌慶祝由校長朱堯臣演講民國八年之歷史繼由敎員朱養眞張振遠等演講共和之幸福及摧殘共和之惡政學生中有撫膺太息者有義憤塡胸者下午二時全體學生三百餘人執旗至華界閘北等處游行一週以啓發一般普通人民之觀念巨籟達路育英國民義務學校滿懸旗燈並雇匠紥成各色異奇燈彩昨晨十時鳴砲升旗奏樂全體向國旗三鞠躬三呼萬歲唱愛國紀念二歌奏琴奏樂演説禮畢散會晚間加入學生聯合會提燈會　　各團體閘北寶山路工界青年勵志會昨日舉行國慶禮由該會國技科科員舉槍行禮同時升旗奏樂鳴炮等畢由該會會長致祝詞旋至操場由郁仲華君演説畢始宣告散會本埠各書業除休息外昨午在望平街書業商會内聞慶祝大會到者甚衆當經全體會員齊向國旗行三鞠躬禮繼由主席宣讀祝詞最後各會員相繼演説畢三呼中華民國萬歲而散書業商團同志會全體會員於昨午二句鐘聚集老北門内該會事務所開慶祝會到者甚衆秩序如下（一）振鈴開會（二）主席宣讀祱詞（三）全體會恭向國旗行三鞠躬禮（四）會員演説（五）來賓演説（六）茶點至五時始散會三馬路畫錦里洋布公所於午後二時許由所董邀集全體同人　慶祝會以資紀念並設備中西茶點欵待至四時後始散 
　　江灣鎭江灣鎭敎育會發起於雙十節會同商學各界舉行國慶紀念大會已誌前報茲悉昨日下午一時在大寺場開會到會團體有江灣救火會縣立第三高等小學虬江東江西江等國民學校曁各界男女人士二千餘人首由童子軍舉行升旗禮全體三呼中華民國萬歲繼由敎育會代表蔣馥如君報告開會宗旨刁葉侯儲劍南蔣劍侯諸君相繼演講并由虬江三年級生戴雲林四年生談友痒三高學生姜顯祥相繼讀祝詞姜生并發表國民應盡之責任在興敎育倡實業不必全恃政府吾民須自謀發展云云開會旣畢全體游行其順序如下（一）救火會（二）各校童子軍（三）縣立三高（四）虬江（五）東江（六）西江 
[滬杭路開觀潮車之第一日]  
　　昨（十日）爲滬杭鐵路開駛海甯觀潮專車之第一日上午五點四十五分由上海北站出發天氣旣極清郎復值雙十佳節故中西士女以及學界團體到者非常擁擠綜計乘客及該路辦事員役人等約四百餘人列車頗長故以雙機龍頭接拖駛行其速率較之日夜班之特别快車幾有過之沿途所經各站除梵王渡徐家匯略停以待觀客上車外其餘各站皆不停留當於八點五十餘分抵斜橋車站由鐵路招待員指引觀客步行至船埠分别登舟各舟首尾銜接魚貫進行約行兩小時達海甯東門外各客捨舟登陸沿途由警察指引以達圍場該圍場即在沿塘接官亭舊址上搭竹篷周圍竹欄門口國徽與路旗交叉並懸有萬國旗觀客旣到圍場經門口收票入場其有無票者臨時補購圍場券每張大洋二元場中備有椅桌觀客可隨意休息午餐由鐵路大菜車承辦以極精緻之紙盒貯藏各種冷餐每客一具其味旣佳且頗美觀故觀客甚爲滿意本届潮汛與上届相似疋練橫江頗有可觀下午一時許登舟回至斜橋車站四點三十分專車開行八時至上海北站聞海甯潮汛每日須轉遲一小時故專車出發亦每日較遲一小時今日該專車係上午六點十分由上海北站出發約下午八點五十分回抵上海北站云 
[湘事維持會請阻湘礦抵欵]  
本埠湘事維持會昨爲張敬堯將湘礦抵欵事特發快郵代電分致南北各界請爲阻止原文如下（銜略）疊接湘中父老椷　張敬堯將吾湘全省礦產向英商訂立合同二十條抵押三千萬元聞之駭痛已極兩年以來張氏假車民兩政苛擾殘暴業已刮皮見骨湘民待死不暇今竟喪心病狂竭澤而漁　全省礦產　盤拍賣此約果成則吾湘寗有子遺仁等寄跡上海旣不忍生者作無歸之民更何忍視祖宗邱墓之所憑蕩爲烏有諸公皆公忠愛國豈忍亡國慘禍先見於湖南特此泣懇迅電設法極力阻止保全湖南即所以保全中國並懇在南北　議未解决以前速將張氏撤換以救湘民臨電不勝迫　待命之至旅滬湘事維持會熊仁謝申嶽陽兆鯤蕭晋藩謝寅杰黃根培曹鋭劉煥藜李大年陳申立　二百六十七人同叩眞 
上海盲童學校體育成績造金字塔（一） 
上海盲童學校以特殊敎育蜚聲社會八年於茲設備完而收效速是圖爲該校運動形式之一種名金字塔盲童爲之得未曾有排除舊感活潑天機非得力體操烏足臻此該堂體育敎員汪君競淵係金陵大學師範專科畢業敎育原理研究有素出其餘緒以敎體育猶未盡展所長也 
上海盲童學校體育成績造金字塔（二） 
該校上學期參加南京省立學校第五次運動會曾得甲種金色奬章體育成績固屬昭著即其他各科如普通學科及音樂手工等亦均優良可觀云 
[商帮協會覆報關公所函]  
旅滬商帮協會前接報關公所來函請維持抵制問題後當即開會討論重申前議通告各帮已誌昨報昨日該會復報關公所函云敬復者昨接華札以貴業奸巧之同豐昌專裝劣貨劣船致敝會範圍内之客號亦大反初衷囑籌良法勸使止購貴同業斷不致妄生異議等因拜讀之餕甚佩貴同業之熱心毅力第當日發生停購本在敝會而表示停報是在貴業各秉良心無所　主動被動今尊函指敝會客號有變本加厲是其良心已喪未便代爲掩飾但甚望貴同業始終保此良心則貴公所之榮於敝會多多昨聞貴同業亦不乏報運劣貨之人是其良心之不能堅持想貴公所亦無如之向也然敝會之曉音瘏口猶之兩公之百口勸誡終未敢先挾一不能永久堅持之見故又重申前議通告各帮期其貫澈終始不致功虧一簣萬一敝會果有害羣之客號不問良心任情購辦仍盼貴同業之保守良心母渝初志或可使敝會已失良心之人而亦激發天良頓生悔心則貴業之匡持於客號爲匪淺也專此布復並頌祺 
[貨物待運期限之暫時通融]  
　　由外埠運至上海轉運歐美之貨品向來在滬待運以十五日爲限逾期卽須報關入口今因噸位缺乏等故轉運外洋之貨往往不能於期限内運出故海關擬定變通辦法出示通告延長限期三十日共爲四十一日概不收費期滿尙可請求展限一個月惟生五日須繳關銀二十兩如二次期滿再不運出則必報關入口此項辦法自十月一日起實行至明年三月底爲止以後則仍照向章辦理卽轉運外洋之貨品僅可在入口船隻碼頭候船轉運以十五日爲限逾限卽須報關入口是也 
[九畝地工商聯合會將開會]  
九畝地王商聯合會自經進益學校校長長　濟捷進社陳志渭提倡組織以來即邀集該處商舖作爲發起人已得多數贊同茲該會因迭接各處來信催促急速成立以便加入各界聯合會一致進行特定　舊曆月之十九日　星期日下午二時開臨時會議以便督促成立 
[紹興同鄕大會紀]  
　　昨日紹興同鄕會在穿心街浙紹公所開第九届常年大會到會會員一千餘人會場東首爲同鄕公學學生席西首婦孺救濟會西樂隊大庭中問均會員席下午二時半開會公推田時霖爲臨時主席董事徐乾麟報告一年來會務經過並述徵求會員成績會計董事裴雲卿報告賬略畢公學董事壽孝天報告公學學生逐漸增多之成績及學生之進步次討論議事會提出議案次尹村夫曹慕管先後演説次監票員胡格生報告堂選議員姓名及票數次學生唱歌迨散會已鐘鳴六下矣 
[漆匠議加工資三誌]  
　　本埠南北市漆匠同業向店主要求加增工資一事已兩紀前報茲悉本埠漆匠共分數種此次要求加資者乃公共租界虹廟弄法租界紫來街本城中大小東門東街及小南門外佛閣街等處大小各嫁妝店所雇之漆匠帮因彼等工資向給錢碼近來生活程度日高所入不敷所出故邀集全體議定要求各店主照原給錢碼改易洋碼以維生計各店主自接彼等要求信函後均不願往福園茶樓接洽亦不派代表磋商故雙方仍行拖延迄未解决云 
[紅木作匠請加工資之解决]  
　　本埠南北市紅木作全體近亦因米珠薪桂粒食維艱由同業議定向各嫁妝店請加工價以資維特業經推舉代表與各嫁妝店與紅木器具店一再磋商始於前日議妥經雙方簽允依照所定錢碼統加一成半（每千加一百五十文）結算業已解决照常發送貨件矣 
[財部擬辦統税之通電]  
　　本埠徵税機關近接省長令支頃准財政部電略謂各省釐金舊制弊　滋生最大原因即在局卡林立節節抽收商民每苦留難員司遂多私飽本部曾於民國四年擬改辦統税嗣因大局糾擾未能一律實行現擬卽决改辦統税理由通電知照（一）凡載運貨物除火車貨捐有關鄰省仍照舊辦理外其屬於一省境内者於經過第一局卡時徵税一次概不重徵在公家旣可省 
 
 
 

Page 11

 
 
處處設卡之繁在商民亦可免節節留難之苦（）二徵收方法整齊畫一積弊得以漸次爬疎（三）商民旣不受重複之紛擾當無再用三聯單及子口單之理由（四）國貨以免除繁密之阻滯便因之而暢銷（五）商民旣皆樂從税欵亦可望增加云 
[關於賑務之函電]  
　　漢川天門二縣爲湖北被災極慘之區湖北義振會接漢川公民李澍等函云本年自城隍港襄隄潰决凡百隄垸均被水災加之大王廟堤又潰如頂灌足洶涌澎湃浩　無涯以致人畜淹斃房屋冲塌即我漢川一邑已難數計其倖存者救死不暇無路逃生老弱哀啼慘不忍聞六十年前獅子口潰二十年前唐心口潰其被災之區所淹没之村落皆未有如今日之甚者惟希軫念災黎發棠救濟實爲德便又縣河區災民郭叔川等函云縣河區居襄河北岸下游自言號稱澤國樂歲尙難得飽煖凶年即流於死亡今年春麥旣空尙冀秋成補救不料陰曆六月下旬鍾祥縣所屬之馬林口堤潰水高數丈勢若建瓴澎湃奔騰滔天倒海轉瞬之間田廬變爲汪洋居民等於浮鷗隨波逐流漂殣相藉已死者莫知共所未死者露處待哺幸有鄰縣紳耆黃理卿君之船救起數千人否則全區人民盡爲魚矣受災之重爲近數十年所未有而尤以縣河區爲最遍野哀鴻望振情迫尙乞矜憐拯濟以甦災黎曷勝引領待澤之至　　湖屬水災籌賑會接北京錢念劬沈叔詹來電云上海北京路敦貽里湖屬籌賑局鑒奉電敬悉刻已邀集浙西同鄉聯名呈請政府發帑盧齊二公業亦呈請到京承寄捐摺容俟募集另寄特復恂金鑑 
[民治學會今日講學]  
　　本埠大東門羣學會内民治學會定於今日午後三時敦請英儒英安仁君（譯音）講演民治之精義據云英君係廣學會前任之會長學問淵博旅華多年洞知我國之國情届時必有一番偉論　我國人也凡有志聽講可隨便前往云 
[回敎集益會創設義務夜校]  
　　上海回敎集益會創設同仁義務夜校校址在西門内倉橋路清眞西寺以輔助貧民教育灌輸中英算普通智識及商業常識　成社會有用人材爲宗旨學額暫定八十名現定於陰曆八月十八日開學報名者聞已有數十人云 
[第四師軍鞋運滬]  
　　南京督軍署軍需科日前發往上海第四師軍隊所用之軍鞋二千八百餘變派押運員何鳳彝將蘇督護照及半價券等請由滬寗鐵路任局長核惟於昨日由南京江邊站裝運來滬十號下午運抵上海南車站當經該軍隊兵士自行搬運 
[大新街火警]  
　　公共租界湖北路（即大新街）六十一二號門牌金陵春華樓菜館内於昨早天尙未明四句半鐘忽然起火經巡街捕瞥見奔報捕房知照救火會會員即驅救火皮帶車到塲汲水澆減歷時尙速祗焚店面屋並未坍亦未波及他家事後該管捕房飭探調查之下以該菜館曾向某某公司保有火險銀兩恐有别情須詳細查明起火情形以便禀復核示當火起時　華樓堂倌鎭江人何平元南京人馬春生馬進子馬名其自樓上跳下逃命腿足咸跌傷甚重由老閘捕房一百十五號西捕用救慯汽車送往醫院醫治 
[汽車傷人三則]  
　　昨晚南京路有某號汽車駛過撞傷高麗人張泳奇足骨爲折即經巡街捕前來將汽車號數抄錄另雇車送受傷人往醫院醫治一而呈報捕頭核示又有某號汽車於昨晚九時許駛經南京路福建路口撞倒男孩朱和尙跌傷頭部汽車即開機駛去經朱和尙家人領入老閘捕房報請查究由捕頭派九百二十號華捕將朱送投醫院醫治再行核辦又有常熟人王阿毛於昨晚十時許行經愛多亞　東新橋塊被某西人所駕汽車撞跌受傷頗重由老閘捕房四百十九號華乓瞥見當即前來抄錄汽車號數另雇車送受傷人往醫院醫治一面據情呈報捕頭查核 
[同室操戈]  
　　西鄉顓橋附近農民宋莊生宋豐生昆季二人自母故後遺產於前月中憑親族分析立據扦字過割各炊詎豐生以業產分派不公屢向乃兄滋擾莊生惡其𦆑擾不休突於前日用菜刀將豐生砍傷頭而昨日邀同地保投上海地方廳禀請騐究 
[剪刀戳傷手臂]  
　　新閘北成都路鴻記絲廠女工蔡銀林前日午後用剪刀將十一歲打盆女子包春娥手臂戳傷經女訴知其母包徐氏報告捕房准飭中西包探往將蔡銀林拘獲轉送公共公廨發交官媒看管候訊 
[串放白鴿]  
　　紹興人衛朝根因貧不能過活商明姘婦屠吳氏與友人陳阿毛撮合陳爲代償債欵並置辦床帳被褥家用什物氏即隨陳賃居滬西麥根路一千零十八號屋内迨至前日陳因事外出氏即捲取衣物偕衛逃匿旋陳回家見房内衣物一空始悉受騙遂據情報請靜安寺捕房派令中西包探協往將衛朝根屠吳氏兩人連同所捲衣物一併帶入捕房經捕頭略詰一過諭着分别押修解送公共公廨訊辦 
[夥友冒騙之緝獲]  
　　甬人周其是向在偷鷄橋魏阿芳新衣店爲夥曾於去年十月四號私刊圖章揑寫字條向滙利木行冒騙洋三百元逃逸當往報捕請緝未獲迄已一年周以日久無事近復出現被魏得悉於前日報請總巡捕房准飭中西包探協往將周緝獲帶入捕房押候解廨訊核 
[私收保險費銀案訂期再訊]  
　　金星人壽保險公司在公共公廨呈控福建分公司經理陸玉生在閩省陸續私收保險費銀潛行求滬等情田捕將陸拘解公共公廨禀由中西官諭交人銀妥保候訊在案前日復由捕房將陸傳至公堂經俞襄讞會同美丁副領事研訊據兩造代表律師到堂略述案情均聲請展期堂上以原被代表律師旣經同意應予照准判仍交人銀妥保候另行廂期復訊 
[查明賬目再訊]  
　　徐吉甫延律師在公共公廨呈控華玉林陳玉坤舞弊賬洋二千七百元由廨出特别傳單將華陳二人逮案因華無保諭令管押陳保出候訊在案前日經關正會審官與英　副領事會訊兩被告同延律師上堂譯稱原告係經理被告現將反控請堂上亦着原告交保再派員查明原告經理之店賬目展期開審云云堂上諭展期一禮拜由兩造律師公舉查賬員查明賬目禀復再核 
[竊取寳石禁押兩月]  
　　黃浦灘四號門牌良濟洋行西人指控用人馬德延竊取值洋六百零五元之寳石等物消　於城内盛昌珠寳店主潘福祥得洋七十五元等情由捕將馬拘解公共公廨訊判押候移提人證到案再核在案前日復由捕房將馬解送公堂即據包探范德孚劉文軒相繼上堂禀稱奉文會同該處警區偵探協提潘福祥無着是以將馬解案請示訊之馬由其家屬延律師到堂辯稱被告年輕無知受愚偶犯刑章應請從寛發落云云中西官核供姑念被告年輕從寛判馬發押西牢二月示儆並仍着移提人證到案訊辦 
雜評二 
[昨日見聞之感想（邠）]  
　　今年之國慶平民的國慶也自動所國慶也夫國曰民國國之慶固即民之慶也然前此之國慶日民皆漠然無所動於中即或有之亦惟學界耳工商界從未與聞也今年則游行隊中工商團體至多且休業者亦百倍於往年蓋知國慶之爲已事矣 
國慶之意興何由而宂進歟曰惟今年多所戟剌故當上海罷市時工商界固已組織團體毅然爲學界之繼起者矣外人不察猶謂爲學界所鼓吹而以工商爲盲從今茲之舉何如哉無論學界於事先未見有何鼓吹且其意興之高未必過於工商出夫工商非他其在壯年以下者大都皆由學生來耳學生所能爲執非工商所能爲學生所　爲孰非工商所應爲向之不爲者非不自知其應爲與能爲也或未達可以有爲之地位亦或未動其欲爲之心心今旣達於欲爲即爲之時則其舉動莫非己意之表示奚藉人之鼓吹哉 
我國由來之敎育固未敢詡爲有多大之效果也然設無此學生出身之工商則此種現象不可得也至第八國慶日而始知國慶之爲己事固不得謂非太晚矣然終有此知爲己事之一日則前途之希望良多也夫國慶日意興之何如曾何關於大局特民以國一爲己事則國家之命脈緊焉耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　周　淇 
　　自由談三字皆用當代名人字跡每星期調換一次今日係周鍾琪先生手書 
實事談 
[雙十餘談] [  邠]  
　　雙十日之物價不勝列舉今以主要食物之米列表如左機破（陳米）機新（新米） 
元年十月十日八元四角六元九角 
二年同上七元一角七元 
三年同上七元五角六元九角 
四年同上九元四角八元一角 
五年同上七元五角六元六角半 
六年同上七元六元七角 
七年同上七元二角六元六角半 
就多數而平均之自以七元左右爲常價而最貴者則四年與今年　米價昂則工價貴而工之所製其成本亦重影響於一般物價者至多今者物價之　貴已成世界之問題然要非我生活程度素低者所能禁受果能如四年之例仍回復其常價歟固所望也 
常識 
[鹽之功用及其藏法] [  默郎]  
　　鹽爲調和食物良品人生一日不可無此物也然除調味外其功川甚多如湯水沸騰以之擲入少許則沸立止煤炭爆發以之投入少許則爆立除他若摩擦玻器瓷器能去汚垢泡湯澆灌竹器　器能辟蛀蟲此對物言若對人身言每晨以少許擦牙取涎洗眼可使光明且免目疾每晚以湯濯足能拔火熱下行并袪濕氣毒氣若爲毒蟲　傷取少許擦之能使平復然鹽每易回潮宜於　底鑒一孔下以器承之使鹵瀝入器中再置皂莢於鹽内則無轉潮之患且色澤淨白與新無異 
劇談 
[東籬軒雜綴] [  柳遺]  
　　楊小樓在滬登臺獻技忽忽已及二旬矣平生傑構逐漸露布滬人士之眼福眞不淺哉然此二十日中獨不見其排演金錢豹豈不奇怪猶憶民國建設之年小樓應大舞臺之聘登臺凡四十餘日而五演其金錢豹劇於此頓悟下列之二原因（一）金錢豹劇本體之變遷此層余於數月前曾論及之昔以架子爲車口白次之飛叉要叉又次之而要以與猴子對壘數塲緊練爲歸今則反是以舞叉之花様翻新爲上而更以旋子多寡判優劣外此非講求矣此爲該劇本體上變遷之大槪也（二）金錢豹劇價值之鋭減該劇本無甚情節可言偶爾做做亦未始不可以呌座比年以來演此者多而實啓人厭觀之念此爲該劇價值上鋭减之情形也有此二原因而小樓終不肯輕率從事若果投時俗之好則不特舍正路而不由且旋子等决非小樓所能然欲以俞派之眞精神演該劇於滬上恐少知音而反尼爲盛名之累也小樓解者當亦　之熟而知之稔矣余以前次五演其劇今竟默然故論及之按今已演遇此劇柳遺在龍沙尙未及知耳 
　劇以能演全豹爲貴割去首尾實非正常之舉且最易失却其眞意然在今日難言之矣都門惟科班尙能遵循老法如法門寺代御配一捧雪代刺湯御碑亭代金榜樂魚藏劍代刺王僚之類原原本本不肯减少絲毫而貽閲者以不能明嘹之病科班之所以可貴即在此富連成之三國志𪹚慶社之混元盒皆足以稱雄於一世者也楊小樓登台演全本之時居多是其特長處然有時所謂連頭帶尾全本云者往往於主要角色毫無關係如鐵籠山之代草上坡長板坡之帶漢陽院挑華車之代下書連環套之代觀獵（此處結構極似草上坡小樓吉瑞以善演是劇稱者從未見其演過）姜維趙雲高冲天霸於代字上究竟有何　意義漢陽院劉備哭表趙雲親隨左右尙得居於備員之列若鐵籠山若挑華車若連環套則絶端的不相關涉而名伶演之必大書特書一代字者其殆畫家之烘雲托月法歟 
名伶演劇能於極平淡之戲中現其特長而提高此平淡之戲之地位夫所謂平淡之戲者係指其結構而言之其戲小而無打泡及呌座之資格者也然一經名伶演之則聲加十倍譚故貝勒之無往不宜無論矣試就現時各伶略述一二俞叔岩與梅蘭芳之梅龍鎭綺麗香艷雋永絶倫總觀全劇妙無半點俗塵夫如是始得謂之游龍戲鳳王鳳卿亦曾與梅配演數次雍容大雅身分自宜特其舉止不免生硬斯爲美中不足然高出於滬伶之專以油滑爲能事者（曾見滬上海報有所謂滑頭皇帝嫖院者趨觀之始是戲鳳命名旣粗俗若此宜其實副其名也）萬萬矣疇昔惟譚故貝勒與田桂鳳能以是劇壓座外此無聞也賈洪林唱慶頂珠王瑤卿嘗爲小姐（蘭芳亦起過一次）雲林之畫淡淡數　其致深遠　他若楊小樓之趙冢樓高福安之獅子樓皆能於極平淡之中爲人所不能爲而趙家樓獅子樓兩劇且以楊小樓高福安而見重於世人以劇而名歟抑劇以人而貴歟是則當主相爲表裹之説者也 
王琴儂之青衣沉著處不減石頭余屢於伶界演唱全體義務戲時見之端莊　　我無間然家小康足自給遂不願操舊業以與美姿色之後起相角逐而自貶其令名明哲保身之處眞不可及若遇義務戲則爭先恐後務盡其義務而後已是於潔身自愛之外熱心公益者也雖然伶界凋敝巳達極點石頭之後繼起無人琴儂其何可以之自湮没耶大道未泯減藝術自有眞彼徒以姿色眩人者行將見色衰力竭耳余於琴儂實抱有無限之希望者也 
已故名花衫路玉珊疇昔起長板坡之糜夫人於身受箭傷時步履呆滯不能酷肖受傷者之眞象百般究研無所得某日自梨園歸適乃妻在洗脚出其不意重踼其腿妻驚蹶然而奔玉珊乃恍然大笑妻問之始吐其實妻責之曰何不及早説明而使人受苦若此玉珊笑應之曰若説明其又何能得眞象哉嗣後每演長板坡即能體貼入徵而不落呆滯矣名伶之苦心孤詣有如此抑嘗聞之心培之言曰我輩演桑園寄子洪羊洞碰碑等劇亦落去無名涙不少蓋不如是必不能酷肖又安得動人哉閲者當知演劇之不易然非刻苦礪勵學有根底者不足以語此 
武劇中以白水灘最爲普及苟業武生必能舞棍此理之易明者然代演通天犀者極少通天摩劇之大意爲十一郎帮同官兵殺退青面虎兄妹之後官兵非特不念十一郎之恩德反將以之坐於法而搪塞已過青而虎聞之憤怒不可遏抑卒同妹救之十一郎竟免於難是劇爲青而虎之重頭戲十年前曾見牛春化演之好歹已不復憶及高福安於民國四年間在都門第一舞台打泡時貼報准代通天犀因事未趨觀迄今引爲深恨比年來高腔班中有侯益隆者以善演通天犀名於時余一再見之於天樂其狀青而虎之鹵莽及性急態度可謂毫無遺恨友人岡公譽之爲青而虎之化身惜其　能拘守高腔而不化也 
小説 
[緹騎外史（二十六）] [  春醪譯]  
　　第十八 
　　此冰穴門一閉黨人復以沙土塡塞其上掩去鐵環之紐不爲人見然後重就原處而坐伊文盧洛夫則據案頭似爲之統率而繞案正有一紅椅空出伊文環願忽起立言曰弟兄們按吾黨規則每次集會宜有新鮮之報告知彼貴族中人罪惡所　然後得以黨　言次即有一人隨語曰吾尼古拉伯洛　司克報告奥兒夫太公前日以御人忘洗其馬遂刖去其耳鼻第二百號其一人又曰吾文國以馬乞克報告拉斯基統領今任克率營畏以非刑或諸兵士縛人於大石輪間然後推輪滾諸山下輪碾人磔慘不可言第九十七號其一人又曰吾寳爾維若夫報告白尼克夫男爵夫人以妬男爵愛一女僕即以火㶰　此僕人之頭而瞬已焦爛而死第三百零五號其一人又曰吾門馬克寳生思報告緹騎總長陰撻一貴族之女子至死然後敷油於肩胛以此女子生死不願離其老人致遭此罪第一百號又一人曰吾以皮脱納文斯克報告克斯洛大公以僕人愛其幼女　生剥其皮第七十號又一人曰吾華納克寳爾維其報告杜威納夫男爵宴客村邸便其僕人與一野狼搏戰以娛衆賓村邸即近洛母淪斯各門場似一池子範以攔杆而裸逐僕人其間無許逃脱終至死者三人重傷五人第八十七號一人復曰吾彼得彼得爾伏無事報告第一百十號又一人曰吾　爾寳狄斯克亦無新聞第十九號又一人曰吾以文寳斯克報告緹騎總長撻我父至七千下以老人執圉業稍有疏忽忘𥞊其馬老人被此極刑已瀕於死吾則來作第三百零九號之陳詞一息復曰吾復報告謝米洛夫郡王挖一僕人之雙目此僕少沐敎育能打樣繪圖爲工程師特以建築邨第似不如奥　撒邸之宏壯第四百號伊文盧洛夫環覩此景稍息曰吾儕今得千六百九十七號之新聞俱可證實者矣衆人同聲應曰然伊文曰吾儕專候此數獠矣衆人又曰然伊文曰吾儕集之在彼得堡者可九千莫斯科者七千斯莫淪各者五千克夫者三千那及那伐加者一千此爲總　册上所紀　確乎否乎衆人同應曰確伊文復曰弟唏吾等集此巨力已足一逞吾今夕决緣機會忝爲盟主矣衆中有一人曰何以不見克米洛夫及杜侖斯基伊文曰以聯盟會中别有他務言次即自袋中出一物示衆人曰吾請攝盟主職爲弟兄陳之爾等宜舅敢待忍袋中之物則一牙琢紅漆之小手此時對衆一舉衆人咸不敢語相向傴僂伊文復曰弟兄吾輩圖工之事初仗一刀吾等必誓與此輩宣死戰勝負之數旣定則吾儕能否行其道者已見質言之今俄國之皇帝必令與大僚輩先歸於盡則向之望風追影者自亦輸將而降欵設衆意以爲然者吾即詳陳以下之事此中即有人曰尙有萬惡之緹騎伊文曰然此豈獨令其偷生吾今忝爲盟主與弟兄行議國家之大計自劃一策率舉了之决不爲姑息女兒之態黨員於是問所策伊文曰爾等必知下星期一爲皇帝聖誕冬宮中有盛宴招致中朝文武之大僚可二百餘輩緹騎總長格洛格克殿下是日亦必在座據皇帝之右手則吾事一發渠豈獨逃皇帝向例必親巡舉酒觴衆賓即有主敎起致答語賀官家萬壽而主敎之後即有無數僧正羣起歌頌聖而吾黨即届時混入僧正三便宜行事吾又預飭冬宮後廊之下列酒千筩其一正非酒爲最烈之炸藥人至則藥線亦動電氣之力一通爲事已了其一人聞此計議即曰後此何　曰則緹騎總長必死而彼得堡中立有無數黨人詔其同類出而殺行暴之人此時衆中復有問者伊文則曰自山耳爾宜知法國之革命黨以無數殷紅之血換得一共和之國家迨國事旣定則復選一美人謂爲國家之花人人崇拜而美人亦以薌澤之温代國家刑戳　右社會似卑那加者實則卑那加一笑一顰均有黨人頂禮政治之樞且屬諸雪腕今弟兄行亦從吾意耶衆曰然其中有一人即曰誰堪勝美人伊文曰即此聖彼得問有一年少之華族特爲可憐之人前此以貲產之數無已降　事緹騎而中心正深銜其人非去之不足以自存實則緹騎之律亦　重限制此女至於無生人之趣衆中即有問者曰女郎何名曰馬利克沙林奥而加郡王耳 
[自由談之自由談] [  不冷]  
　　國旗今日之國旗至處飛揚即各國之旗亦無一不備誠如大　報增刊封面之揷畫惟電車上無有爲不類耳或曰此畫乃指法界與南市而言也豈其然歟 
 
 
 

Page 15

 
 
   
 
 

Page 16

 
 
   
 
