# 1882 - 64 - 4903180

 

Page 1

 
 
　 
[中國武俻續論]  
　　中國自講究武備意欲頡頏泰西凡於輪船機器槍砲等類必取其物美而料堅用神而法備本館有聞必錄亦以見中國之不忘戎事其所以固海疆而愼邊備者其意深且遠也前者中國駐德欽使李丹崖觀察在德國斯答丁地方定造新船一艘大功巳竣下水之時欽使親臨騐視命名定遠此巳列於報中聞此外尚有一艘亦須趕造可見中國之於此事實有夙夜不遑之意矣查定遠船極爲堅固爲近來最精最靈之船其大可容七千五百墩船身之長自首至尾計英尺二百九十八尺半横闊六十尺高二十四尺裝煤四百墩吃水十九尺半船上鐵甲厚十四寸又以薄鋼皮條條包裹其露於水面處雖有十四寸厚甲而吃水之處則鐵甲稍　計厚十寸前後中艙共有置砲之處三皆與砲臺無異以鐵包之極形堅固其砲臺之在中艙者最大置克虜伯砲四尊其砲彈皆有三十星底米搭之大所謂星底米搭者蓋德國尺寸之名也所置克虜伯砲皆係後膛船首及船尾兩砲臺較中艙稍小置克虜伯砲一尊其彈亦有二十一星底米搭之大克虜伯砲外又有若干諾登飛砲諾登飛砲者則一砲中裹以無數小炮可以盤旋施放者也船内機器則皆用雙架其運動時有六千匹馬力暗輪二輪皆徑五馬計一分時輪可旋轉九十次每一架機器有水鍋四具雙機器則水鍋八具一點鐘時需煤六墩可以行十四個半諾脫所謂諾脫者蓋海道中英里之數也據此則知該船之寛大堅固便捷靈動有非他船所能比儗者矣此船旣巳告竣而又定造一艘其大小格式與該船一律則誠足爲中國水師之長城也中國近年以來凡購自外國及定造各船務求極精極美西報中屢屢論及以爲中國之於武備實不遺餘力惟有此佳船必有善於駕駛之人庶幾不負而中國於此尙覺闕如是亦美中不足考之日本自步武泰西而後其陸兵則皆取則於法國以法國之陸兵爲天下所推許也其水師則皆取法乎英國以英國水師爲海内所欽崇也專心於一國之法制而不以涉獵爲事故西人或有言日本兵船不足深恃者而於其教兵練武之法則每多譽詞誠以取法之專而訓練有成效也中國則不然其所取法者英法美德兼容并包而用意不專仍無裨益卽近日當軸諸公深知武備之不可不力加振興然從事於輪船砲械而不能儲畜人才廣爲作養則雖有堅船精械恐亦不足深恃也夫中國近有水師學堂之設福州船政局前後兩學堂亦多教習水師駕駛諸事其所以造就人才者似亦不可謂不亟但所以造就之法則恐尙有所未盡英國水師除船中定數而外其懷才待試者實不乏人國家皆以廪祿給之倘有缺出卽子補入故英國惟患有才而不能盡用斷不至有欲用無人之慨中國則反是未能預儲於平時而欲求之於一旦安可得耶故竊以爲造就人才實爲中國第一要着如欲人才之衆多則又當以隆重水師爲第一要着外國水師兵弁爲正途功名故人樂爲之用中國視水師兵弁爲不足重輕故人每以此爲恥必令不以爲恥而反以爲榮則奮起者躡相接矣夫中國有此佳船爲他國所不及其用心至廣其費用至鉅其籌度於未造之先者至久而今則居然成功且不特一之巳甚而更有加無巳他國人聞之莫不動色相戒以爲中國之爲中國非復前日之比矣而顧以有其器無其人徙以誇耀於國中而不顧貽譏於隣國乎所願當軸諸公一籌其良法而汲汲焉以造就人才爲先務之急也爾 
[謁見日皇]  
　　日本西字報言華正月初六日寓居横濱之華人因中國駐該處之領事將次回華各送傘牌以申祖餞之意華人皆衣冠雝肅乘坐東洋車手捧衣服及藍頂大帽等物恭送於領事前導鳴金雜以鞭砲極爲熱鬧也又云中國新簡日本欽使黎蒓齋觀察於初四日謁見日皇恭呈國書矣 
[東報摘錄]  
　　東瀛報言高麗近來自知所用軍械不及日本之精良故高廷在日本定購母拉搭洋槍二萬桿以資利用也又云中國刻下亦在日本購辦軍械不少日本武庫中不能適用之軍械將以售之於人現在中國往横濱之馭遠輪船上諸人競相購買云 
[逆犯定罪]  
　　行弑美國總統嘉斐路之逆犯久經監禁兹閱西字報知該犯業巳定罪定於西歷本年六月三十號正法矣 
[揚城火警]  
　　本月望邊夜間四更後揚州舊城糙米巷内傳臚第陳宅失愼袛燒去上房一間柴房三間爲家人救熄陳君名彝字六舟少年卽中傳臚第其尊人亭玉中丞亦道光中某科傳臚鳳毛濟美望重鄉閭陳君去年在雲南曲靖府任告病解組回揚父子兩代廉吏揚州大紳無其貧者都人士靡不敬仰前日之火據聞宵小所放因君階其少君携二三健僕過江拜年乘隙而作夫人某氏極有才智遇變緊閉大門躬帥僕衆汲水灌救雖水龍亦不准入門火旣救熄且一物不失人咸服其有胆有識云 
[黄魚鬪艷]  
　　初五日爲催杜財神聖誕揚州闔城舖户無不敬香巳午之交教塲味薌茶社門口茶桌十餘張坐滿少年婦女皆所謂黄魚也計約七八十人粉白黛緑燕語鶯聲極情調笑少年子弟及汎兵營勇觀者如堵本叚保申委員恐其滋事訪得小東門内有龜頭倪姓混名泥人子爲黄魚行之首急派局役傳至令速往解散緩則重辦不貸倪姓急往傳諭驚散觀者亦散道路始通問其所以蓋皆在財神廟敬香而回相約茶話也委員卽諭倪姓以後不准再開此行如再違令私開定卽重懲决不寛貸當令具結并嚴諭該處地保隨時訪查不得賄縱其所租之屋如再作此業卽封閉入官云 
[章門雜錄]  
　　新年除初四日以初十爲最吉之辰故南昌店鋪於初四日開張者尙少迨初十則自天明炮時起至午後止大街小巿鞭爆之聲聨綿不絶於耳各舖懸牌者巳十之七八矣卽官塲各局務惟保甲早巳開辦餘亦多於是日禀知上憲進局官商同慶氣象增新又卜一年泰連也○聞舊冬一節錫箔生意略爲起色故新年於初三日遂卽開工云○近日南新　縣出有戒燃花爆之示大意恐其貽患惟時值燈節此爲習俗所尙况紈袴子弟比隣鬥勝以多爲貴正恐未易禁止也 
[花園開唱]  
　　南昌之花園有於前進設肆賣茶者其茶價較街巿茶室加倍然厭喧好靜之人皆來品茗故過 
 
 

Page 2

 
 
而問者頗不乏人不至門可羅雀也乃招徠心切恩所以悅人耳目者莫如女唱因不惜重貲聘請妓女彈唱其間初猶另設一位淡粧素服崑曲數闋而止又須後帮客至始復登塲繼漸踵事增華麗服而就客座欵請點曲或垂青顧則珠喉囀處四座傾聽好事者遂如蟻附羶在往滋閙雖經前保甲總憲出示勒禁然一年之内仍是屢閉屢開開時自有護符迨事故一起則百十家雲散風流霎時盡閉此習巳非一日兹於新歲趁人多間　又復開唱其生意之熱閙不問可知矣 
[演戲紀始]  
　　南昌爲省會之區大憲耳目甚近法紀森嚴凡違制于禁之事自較外府州縣有所忌憚而不敢爲所以國制以來城内久未演戲兹於月之初八日起各廟始行創舉官亦俯順民情未再申禁聞先是諸班頭於年底向各署差役問計願重賂以求庇差與之約俟新正試演倘有查禁聲息當預爲關照且不取分文酬謝如六爻俱靜一塵不驚則再受規例班頭等皆諾故有是舉是日計萬夀宫火神廟東嶽廟天后宫城隍殿及各坊段社神祠共一十三班同時開演又聞各處同演者因衆議以新年人俱無事又久不覩此風聲所播必遐邇遝至苟僅一二處首唱誠恐擁擠傷人也 
[杭城春雪]  
　　○杭垣自開年來連日晴旭當空天氣和暖是以各色人等遊興踴躍一切新年生意較往年熱鬧十倍至初十日午後始轉隂晦十一日天氣漸寒夜雨滴瀝十二日則寒威陡甚凍雨竟日晚則雨霰雜至錚錚作響更餘則雪珠巳停蓋巳易而爲雪花飛舞矣未及半夜屋角檐牙一望皆白仰視半空則如扯絮搓綿漫空亂舞未嘗稍止咸謂上元佳節定被滕六大殺風景矣不謂十三日天色甫明而晴暾巳現瓦上積雪倐巳無痕是晚淡月朦朧街衢蕭鼓之聲及一切春燈之社仍不減往年熱閙也 
[搶奪風筝]  
　　風筝爲嬉戲之物而寍城繼習每有以搶奪到手爲榮日前王家墩某姓孺子携一紙鳶正在施放突被某甲搶去孺子不敢計較號哭而歸家人意將向甲搶轉甲不肯與兩相毆鬥至風筝骨折紙碎而兩人亦頭破血流可知戲事終於無益也 
[華官照會]  
　　去臘十三日本報内有縣氶拐婦一條當時袛錄其事而未著其名蓋不欲揚其惡也並據傳者稱婦女等卽被海關扣住惟該縣丞則遠颺無蹤乃昨閱益聞錄登有華官照會則知此案實巳告發而在逃者並無一人拿獲兹將照會備錄於後以供衆覽因以見持齋禮佛實係異端凡爲家長者理宜趁早禁止愼毋謂我輩門第清高必不如若輩行徑試觀吳氏姊妹其父兄夫男皆讀書種子捲逃衣飾等物至值八千金之多自非蓬門之弱質可比毛文藻雖未悉其出身然旣捐納縣丞亦八品官也乃竟串同妻室姦拐良家婦女然則門第之說尙可恃乎抑更聞近有所謂齋匪者有所謂無爲教者是一是二不得深知惟聞專以茹素念經惑人信者頗衆則世之劣僧村嫗動勸人入廟燒香拜師父取法名者安知非卽匪徒之爪牙散布其人而使之肆其惡耶故覽是事者其各自省焉可大清欽命布政使銜辦理通商事務福建督糧兵備道署按察使可葉爲照會事奉閩海關將軍穆照會開本年十一月二十五日准據臺灣吳鎭呈開竊照現查台灣府城内枋橋頭藍翎同知舉人吳敦禮後裔生員吳倫言親妹吳氏年約二十五六歲卽廪生施士沅之妻次妹吳氏年約二十一二歲尙未配人向吃長齋奉佛不願出嫁因雇有外省婦人稱爲李太太教作女工亦係吃齋奉佛之婦遂意同情治而施士沅之妻係吳倫言長妹相習成風並同伊妹亦吃齋拜佛其長妹之夫施士沅將妻責斥其妻盛怒擅自歸回外家與妹同住上年又與浙江人係福建候補縣丞毛文藻之妻往來相熟識而毛文藻與其妻均亦吃齋並與此所稱之李太太熟識因而時常來往又與施士沅之妻卽吳倫言之長妹曁毛文藻之妻並吳倫言之次妹所使婢女二人均同拜有一普陀山來募化之僧人名化聞爲師時共到廟行香拜佛至本年十月二十九日竟被縣丞毛文藻夫妻與此李太太將施士沅之妻吳倫言之長次二妹並與婢女兩人該婢女均約年十八九歲均於本年十月二十九日一併附搭商輪船呵哩㗑逃走並帶有金銀財物約值銀七八千兩計毛文藻與跟丁二人男共三人又毛文藻之妻並所稱之李太太曁施士沅妻吳倫言之長妹及未配人之次妹並婢女二人共婦女六人一同逃走查毛文藻身居職官胆敢拐逃良家婦女大屬有關風化但毛文藻拐逃女子勢必自知拿究誠恐逃往外國或厦門汕頭香港上海或各省偏僻之地藏匿况毛文藻人甚刁利能知外國言語以及字句亟應通飭拿解按律徵辦以正風俗而儆官邪並據生員吳倫言具禀前情除分别呈咨請飭並移行通飭解辦外理合具文呈請察核俯賜通飭閩省沿海關卡隘口守口各員弁并請照會駐紥厦門上海香港馬尾各國領事官衙門一體嚴查如遇毛文藻同行男女共九人立卽飭拿解臺懲辦並起出所帶財物解臺給領等由到本將軍准據此查毛文藻身居職官胆敢拐逃良家婦女大屬不法亟應嚴拿懲辦以儆官邪相應照會希卽核明通詳辦理一面移飭嚴拿毛文藻等務獲解臺究辦切切等因奉此除分别詳移照會查拿外合就照會貴領事查照如遇毛文藻等一帮婦女潛匿務希拿獲送交懲辦足紉睦誼須至照會者右照會大法國欽命駐劄福州管理台厦各口本國通商事務世襲伯爵領事官佈 
[善舉推廣]  
　　蘇省去歲設有因利借錢局曾登本報兹聞巳借出錢一千七百餘串周而復始尙不虞其叢弊於是有吳中最喜行善之某紳凝就城之西北隅創設因利分局以輔其成正在籌措經費妥延司事時聞者惟恐其事不諧多有力勷者而貧民之仰望則尤深於望歳矣 
[本埠官報]  
　　上海縣莫邑尊晉省日期前經列報玆悉行期改於昨日與江蘇粮儲道憲王觀察一同乘輪船前赴金陵於薄暮時啓程并聞王觀察尙須返滬再行北上云 
[烟稅近聞]  
　　前聞鴉片擬增厘稅迄今尙未舉辦近傳得内産之南土亦欲照廣土酌議加厘巳明定新章花朝節後各省關當次第遵行也 
[牧師開舘]  
　　美國牧師林樂知先生在上海開設學堂其章程均經列報玆悉法租界之分館巳於二十日開館矣該處學堂係兩層樓屋其長約六丈闊約四丈可容學生三百人樓上下皆分隔房間以便肆業者各執其業現在所教不過英國語言文字以備將來大學堂開設之時學徒於英語英文巳能熟諳不難循序漸進該學堂屋宇軒敞明窗凈几當月白風清之夜定必倍加適意也前日開館本定於十點鐘後改於十一點鐘共計入學者約有二百五十人分作數班每班有學長一名將該班學生之名備列牌上交給學長俾得周知到館時不得紊亂諸學徒皆衣冠濟楚大有彬彬之度有華官數員前往送學並有西婦亦來瞻仰其虹口分館亦將次工竣定於華二月十九開學聞願入學者巳有二百人云 
[烟生醫院]  
　　本埠虹口之公濟醫院於前日有該院司事者瞥見樓板上煙氣縷縷急令將病人移居細加查察知係樓下火爐之火引着樓板趕卽報知捕房用藥水洋龍澆救幸在白晝卽行救息倘在夜間則無人知覺恐有不堪設想者矣 
[華船被撞]  
　　有小輪船名海輪者在浦中駛行適遇載帋元寳之華船與該輪船相撞華船遽爾沈下幸人俱獲救不致同伍波臣然亦險矣 
 
 

Page 3

 
 
[星使回滬]  
　　前出使駐紥日本之何子俄張魯蓀兩星使由日附搭三菱公司成開麥魯輪船回華於二十日抵滬何星使行轅在二洋涇橋北堍長發客棧張星使本有公舘在上海四馬路畫錦里現卽暫憩於公館云 
[本城火警]  
　　二十夜四點鐘本城大東門内東街失愼該處店鋪林立菁華薈萃兩面披水板均出簷外最易延燒况在下半夜人皆熟睡迨聞警而起則火巳燎原稍遠者尙可搬移近處驚慌逃避何能顧及貨物多成灰燼當時亂鑼傳警地甲報官道廳管縣均親臨彈壓督救城中及城外南巿各水龍盡去尙幸夜潮旋至取水較易全六點鐘後方始救熄兩面房屋約計燒去四五十幢該處係南北街南首東面燒至合順祥零剪店止西面燒至啓順漆店止北首東面燒至孫家衖天元銅錫店止西面燒至王義泰濺皮作止其間被焚者嫁粧店三家衣莊兩家及皮箱零剪香粉皮貨香漆等店其起火之家據傳係淡子衖口天泰木器嫁粧店因賭博爭錢碰碎火油燈致災或云夜半煮食物遺火柴薪所致天泰司帳人某及學徒兩人同在樓上因見樓梯燒斷急從樓窓躍下一學徒無傷一學徒跌壞一足而司帳人跳下卽仆地不動衆人趕爲舁出逾時殞命按一月之間城中巳兩次大火際此風乾日燥居家舖户可不格外提防哉 
[年少輕生續聞]  
　　昨報列年少輕生一則係從西報繙出其中稍有訛誤今續聞其詳爲再述之據聞其人名李泰章年三十六歳杭州人於正月十一日到滬寓居英租界五馬路大方棧進棧後人見其鬱鬱不樂時復嗟嘆亦不便詢問至十九日晨八點鐘時聞其房中聲響有異棧主入内查看見其手中尙持手鎗一桿旁有彈子一匣計數十顆急爲究問李稱不願在世故巳將彈打入腹中矣棧主急延仁濟醫館黄君救治騐得彈從胸前乳旁打入巳至於背卽爲用藥敷于創口又用法將刀取出彈子然肝腰及腸均巳受傷惟心肺兩經尙得無損於是舁至醫館如法再治經醫生再三盤問尋死緣由據稱家住杭城父早亡老母尙存弟兄共有五人自巳居三在八九歳時曾被赭宼虜去迨後官兵破賊又被携入營中効力歷保至都司之職等語再詰其究竟因何尋死初則不語繼稱實有心事一樁不能明言須待老母到來方可吐出故現巳專信招其母矣李泰章現在情形雖尙無礙然不知究能痊愈否也 
[兇悍成習]  
　　本埠法租界沿城河浜所有舊衣舊貨等店人多兇横過客如在門首駐足店夥輒詰欲買何物若答以觀看卽肆謾罵倘與爭競或被指爲竊賊扭住之下隨取店中物件并其所捐之工部局捐票連其人送交捕房稱爲人贓並獲証據鑿鑿其人百口難分卽買客還償太少亦常辱罵且此等店有婦女者十居八九有事則婦女出塲强詞奪理其習氣殊屬可恨昨晨城河浜晏家橋堍有一起打入捕房法捕頭飭爲管押今日當送會審公堂訊理矣 
[妄想遭騙]  
　　某甲蘇人爲某烟館堂倌某乙寍人時至該烟舘吸烟與甲甚爲浹洽乙自稱爲開字號者謂甲爾現在出息無機當爲代荐佳就申遂起妄想時向催促乙謂汝如性急可隨我至鎭江號中作茶房每月可賺錢二十千文但衣服行李等件須得整齊甲隨辭烟館生意置辦行裝於前日午後同乙至金利源碼頭搭輪船甫至碼頭乙令甲將行李放存碼頭給錢二百文囑買茶食再上輪船及甲買物而回則乙及巳之行李均皆烏有上船找尋亦不見始知遭騙喪氣而返繼復四處尋乙亦無下落夫物必自腐而後虫生乙之行騙甲自授以隙也惟隨時安分則天不能厄何况小人哉 
[歲暮懷人十詠]  
　　錢唐高邕之時雍逹夫擅詩名微淡若幽菊書法李北海蒼莽驚凡目畫學李營邱色香寫盈幅金石嗜成癖鼎彝羅滿屋獨作羲皇人世緣懶追逐念子總角時相遇滬江瀆過從十餘年歡情等骨肉别久思之深五中時往復○金山姚叔文庚元牧庵最徉狂白眼輕貴寵遊歷徧江湖脫身人事冗同舟賭詠詩巳夘北上與君同舟深夜吟肩聳伸紙疾揮毫筆勢賈餘勇金臺己倦遊掉頭去秦隴現審西安一别瞬三年尺書曾未奉關山悵迢遞西望煙雲擁天寒異鄉身願言各珍重○桐城徐茮岑宗亮孝穆富有才弱冠弄柔翰賣文諸侯庭羅胸羡淹貫今歲春之仲粤遊資汗漫與君賦同舟蜃樓曾共看往來一月程未嘗間昏旦返滬迺云别惘惘感離散後會知何時思之心曲亂中夜復起視疎星渡河漢○海昌杜晉卿求煃浣花號詩聖君實傳衣鉢得句必驚人仙才喜超拔著作巳等身齋居復塗抹意氣結千里謦欬無由逹亦欲扁舟訪錢江何遼闊相望不相見黯然指天末無緣共吟席西窗看燭跋惟願尺書來聊以慰饑渴○上元顧雨公文基長康具慧才立言自温雅利逹非所期襟懷眞儒者登第方壯年待漏趨闕下清要難久居改官作司馬今年君由中書改官同知去去峨嵋峯煙雲襟袖惹放舟走巫峽應有詞源瀉我願步後塵爲雲逐東野相聚錦江中詩歌各傳寫○大興胡詩林薇元安定非常人飄飄有仙骨倚馬成文章探驪尋詩窟弱冠宴瓊林丰姿何英發衙官用屈宋謁選來京闕同客半畝園四見團圞月予在都門與君同客嵩犢山光卿家秋風日以厲眷言思白髮匹馬去西川劍琴依節鉞冬初君將覲親回蜀歧子惠將軍邀入幕府極目望停雲離情空激起○上海姚子梁文棟武功信偉人才志槃槃大卓有經世畧方域親圖繪君精地輿之學挾策走長安風雲欣際會王事獨賢勞隨使東海外日本星使奏調隨行長風送里波光落襟帶蓬萊在咫尺長歌發天籟從遊違素志東來凌岱泰展卷一涉想夜深無聊賴○完顔階生衡平如庵享盛名公子完顔裔繼美數後先金貂巳累世弟兄誇競爽君爲犢山光卿介弟少年掇高苐平居甘澹泊不屑倚權勢孤懷常鬱鬱狂歌發侘傺論交少所合與我獨投契歡會惜　永離情渺天際○長白夢巖明良長白鬱奇氣英才殊繁夥君尤具俠骨與世特相左太息痛時艱眼中人少可結契信有緣下交竟及我園居時往還縱談厭卑瑣身世不堪言風塵同坎坷分手何怱怱别懷話未果頗憶夜凉時水亭共讌坐○婁縣尹鹿笙熙棟仲明不覊才文章誇英妙在昔講院中論年君最少子在上海與君同客龍門書院欲語先期期拈花時索笑昕夕莫能離相與矜同調覔醉過北里清狂任譏誚今年送我行江干發長嘯餞别各陳辭合離不可料回望東海濱齊煙籠夕照光緒辛巳除夕三鼓來安孫點頑石甫脫稿於濟南學署古槐書屋之西軒 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
○○尙賢片再奉省敎職缺出向由奉直合選蓋奉省初立學校時應選敎職人員無多不得不借才異地現在奉吉兩省漢軍民籍應選敎職各班人員巳不可勝用且遞來奉吉變通章程示水學校如奉天東邊吉林江東距直隷路遠數千里每選直隷人員因路遥缺簡難措川資往往終年汉有到任遂皆視爲畏途則奉直合選不如奉省專選之爲便也查江蘇安徽鄉試同闈而學政分校敎職並分選奉直事同一體似應仿照江安成案辦理可否飭部妥議章程以歸兩歧謹附片具陳伏乞聖鑒謹奏奉旨巳錄○○張樹聲等片再新選長樂縣知縣魏庚吉於光緒七年九月二十二日領憑到省本應飭赴新任惟長樂縣民俗刁頑素稱難治必須精明强幹之員方足以資治理查看該員魏庚吉年逾七旬耳目聽明未免較遜若遽飭赴任誠恐或有貽悞自未便因前有部議選授人員不任留省之文稍涉拘泥擬將新選長樂縣知縣魏庚吉暫行留任察看如果精神尙健堪膺民社再飭赴任據廣東布政使姚覲元會同廣東按察使龔易圖具詳前來臣等謹附片具陳伏乞聖鑒訓示謹奏軍機大臣奉旨知道了欽此○○景瑞片再查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遥遠往反不無糜費嗣後遇有缺出差交各該管大臣揀選奏補不必送京引見以示體恤欽此又道光緒七年四月欽奉諭旨茶膳副委副内管領等缺祇係金頂虚銜若槪令咨送引見資斧未免桔据嗣後着照該處茶膳拜唐阿之例專摺奏補無庸咨送引見等因欽此欽遵各在案兹景陵出有尙膳副一缺奴才揀選得領催清哲堪以擬補又孝陵出有茶房拜唐阿一缺揀選得閑散拜唐阿盛吉堪以擬補俟命下之日奴才照例分咨吏部户部内務府查照辦理謹附片奏聞軍機大臣奉旨知道了欽此○○奴才漙廉榮毓景瑞跪奏爲循例具奏永濟庫一年出入銀兩數目恭摺奏聞仰祈聖鑒事竊據管理永濟庫司員等呈稱截至光緒六年十月底奏銷案内舊管存銀一百五十四兩一錢二分五厘一毫另存鈔票銀五百八十二兩七錢五分實薊局制錢票一百五十九串三百三十四文自是年十一月至本年十月底止新收遵化州解交同治八年並本年分租銀四千四百八兩八錢九分三毫薊州解交光緒三年並本年分租銀一千一百兩豐潤縣解交光緒六年並本年分租銀二千二百兩三河縣解交光緒六年分租銀三百七十五兩玉田縣解交光緒六年並本年分租銀三百四十兩二錢七分八厘八毫禮部解交光緒五年冬至起至六年中元止麵渣變價二兩平銀一百七兩二錢核庫平銀一百兩七錢六分八厘永濟當解交光緒四年並五年分當利銀一千六百五十一兩三錢七分六厘一毫直隷藩庫撥解銀一萬七千兩以上新收其銀二萬七千一百八十六兩三錢一分三厘二毫統計舊管新收共銀二萬七千三百四十一兩一錢三分八厘三毫開除紅白事件恩賞養贍孤寡錢糧及各處公項工程統共用過實銀二萬七千一百八十一兩二錢八分四厘四四毫除用庫内現存實銀一百五十九兩八錢五三厘九毫另存鈔票銀五百八十二兩七錢五分寳薊局制錢票一百五十九串三百三十四文開單呈請具奏前來照案泒員赴永濟庫逐欵查核並將現有銀錢票數詳加盤兌均與所報相符奴才等覆核無異謹將用過各項數目敬繕清單恭呈御覽伏候命下奴才等再將原呈細册移咨總管内務府查核所有循例奏銷永濟庫出入銀兩緣由謹繕摺奏開伏乞皇太后皇上聖鑒謹奏軍機大臣奉旨該衙門知道單併發欽此○○李文敏片再准部咨嗣後道府州縣等官無論捐納勞績各項人員應於到省一年後察看考核分别補用等因兹查捐納試用通判吳春鑅試看一年期滿據藩臬兩司詳請留省照例補用前來臣查捐納試用通判吳春鑅年富才清相應請旨留省照例補用謹會同兩江督臣劉坤一附片具奏伏乞聖鑒謹奏軍機大臣奉旨吏部知道欽此 
[光緒八年正月初十日十一日京報全錄]  
　　宮門抄○諭旨兩道錄前○雲督劉等奏爲遵旨查明厘卡情形摺○東撫任奏請旌奬片○皖撫裕奏請展停分發摺○黔撫林奏請補道員摺○粤督張等奏爲考察試用各員摺子○正月初十日○大額駙假滿請安○召見軍機○十一日○掌儀司奏十四日奉先殿親行禮節○召見軍機○雲貴總督臣劉長佑雲南巡撫臣杜瑞聨跪奏爲遵旨查明滇省厘卡情形恭摺仰祈聖鑒事竊臣等准部咨光緒七年閏七月初二日奉上諭給事中劉瑞褀奏各省抽厘設卡請飭權衝出入酌量撤畱一摺各省抽收厘金疉經諭令核實辦理如該給事中所奏情形實屬無裨國計着各該督撫將各厘卡出入數目悉心總核酌量撤留報部備查不得以空言塞責將此通諭知之欽此恭錄咨行到臣仰見我皇太后皇上聖慮周詳勤恤民隱跪讀之下感悚莫名當卽欽遵轉行查辦去後玆據雲南厘金總局司道詳稱查滇省厘金開辦之初因邊徼遼闊山路紛歧所設局卡凡七十餘處迨後疉奉清查凡無濟於餉有累於民者槪從裁汰此外或撤分局以添巡卡或併近局以責兼收現計共只存局二十五處分布於十四府八十五廳州縣之地均只能扼茯要衝至歷年各局收支銀數並設局處所委員銜名自同治十三年及光緒元年定章後均經按年造册報部在案現在各局抽收尙行照章並無弊竇局卡亦爲數無多應請暫仍照常辦理等情具詳請奏前來臣等覆加察核尙屬實在情形查塡省陸路抽厘核計收數尤較各省減少且臣等疉次欽遵諭旨巳將各局處所及收支銀數歷年報部有案其零星厘金亦巳疉示禁京報第四號壬午正月念二日申報附張不取錢文 
革滋弊委員並疉經分别撤叅年來辦理尙皆核實第以二十五局分布全省固未能杜奸商繞越巳足舒生計於貧民局數旣屬無多需甲現方孔亟自應暫仍其舊俾得挹注有資臣等仍當察度情形如有可撤之處仍印隨時裁汰總期無累商民有裨厘務以仰副訓諭殷神之至意所有遵旨查明緣由謹合詞恭摺具陳伏乞皇太后皇上聖鑒訓示謹奏軍機大臣奉旨知道了欽此○○任道鎔片再署歷城縣知縣宮本昂之母呂氏素性好善隨其子歷任各處凡有義舉無不樂爲每值隆冬尢必以錢米棉衣等物撫恤益民光緒二三兩年宮本昂在卽墨縣任内地方因旱荒歉該氏命捐廉銀辦理賑務復自罄所有陸續捐資八十餘串今夏宫本昂調署歷城聞民間有患時疫卽施棺木二百口現因臣在於關廂設塲放粥又捐銀一千二百兩以六百兩歸入場中藉助經費大百兩購辦棉衣分别散放寔屬樂善不倦據濟南府知府梅啓熙禀請建坊前來臣查士民人等捐助地方善舉銀至一千兩者例准請旨建坊給予樂善好施字樣今宫呂氏存心利濟老而彌篤所捐粥銀一千二百兩相應奏懇天恩俯准宮本昂之母宫呂氏照例建坊以示旌奬出自逾格鴻慈謹附片具陳伏乞聖鑒訓示謹奏軍機大臣奉旨着照所請該部知道欽此○○頭品頂戴安徽巡撫臣裕祿跳奏爲安省候補人員仍形擁擠請再展停分發一年以兾疏通恭摺仰祈聖鑒事竊查安省前因分發候補人員過多仕途擁擠日甚經臣會摺奏請停止分發三年以清治源嗣准吏部議覆自此次奏明奉旨之日起暫停分發一年俟期滿後仍照常辦理等因轉行遵照在案在部臣係因勞績捐納兩途未經分發人員尙多苦於無地自効是以於明示限制之中仍隱寓鼓勵人材之道斟酌實爲至當惟查朓省介居鄂豫蘇浙數省之間前因各隣省皆有停止之請是以指分安省人員接踵而至嗣因安省亦經奏停各項人員一聞斯信無不爭先趕辦於奉文以前紛紛禀到以致名雖停止而較之統年分發者仍無以大異差缺之額數無幾宦途之困累日深倘能爲限稍寛則前者雖苦陳因後者不至紛集尙兾漸收疏通之効無如定期轉瞬卽將屆滿此後人員仍將紛至沓來縱使嚴加考察分别去留究之甄别之數有限遠不能敵來者之多仕途旣雜甇謀奔競之弊必致相因而生於吏治民生關繫殊非淺鮮臣與司道等再四熟籌以現在情形而論若不量請再爲加展誠恐人數愈積翕衆不獨擁擠堪虞卽吏治亦難幣頓惟有據實籲　擬將奉停分發捐納保舉兩項人員自道府以至未入流等官俟光緒八年三月初一日年期滿後再請展停一年以期次第疏通　奉部籨掣各項正途人員仍請照常分發用符定章而示區别據藩臬兩司會詳前來臣謹會同兩江督臣劉坤一恭摺具陳伏乞皇太后皇上聖鑒訓示謹奏軍機大臣奉旨吏部知道欽此○○頭品頂戴貴州巡撫臣林肇元跳奏爲苗疆道缺緊要遵例揀員請補以重職守恭摺附驛具奏仰祈聖鑒事竊照貴東道易佩紳奉旨補授貴州按察使所　道缺經前撫臣岑毓英以遇缺題奏道吳自發奏補部臣以該員到黔尙未則滿甄别與定章不符等因議駁到臣由臣查明覆奏旋於光緒七年九月二十五日准吏部咨覆查吳自發於光緒六年五月十八日騐放八月初五日到省貴州道缺歸七年二月分截缺核計尙未期滿甄别今仍請將該日補授貴東道應毋庸議其貴東道要缺應令另揀合例人員請補坐八月二十五日等因自應遵照辦理臣查定例各省道府州縣如係奉旨命往或督撫題明畱於該省候補者均無論應題應調應選之缺令核督撫酌量才具擇其人地相宜之員悉准先儘　用等語今貴東道係苗彊要缺例應在外題補該道所轄六府一廳多係苗疆幅員遼闊政務殷煩現在辦理善後舉行練軍撫綏巡防均關緊要必須熟悉苗疆情形老成幹練之方足以資治理臣督同布政使松長按察使易佩紳於候補道員中逐加遴選查有鹽運使銜候補道張煦現年五十六歲甘肅靈州拔貢生中式道光巳酉科舉人咸豐癸丑科中式進士以主事用簽分　部學習期滿奏留充直隷鄉廣司主稿兼辦秋審處行走同治元年充秋審坐辦題補貴州司主事二年題升雲南司員外郎充律例舘提調三年京察一等加一級題升奉天司郎中五年京察一等覆帶引見記名以道府用俸滿截取引見記名以繁缺知府用六年京察一 
 
