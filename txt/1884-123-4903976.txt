# 1884 - 123 - 4903976

 

Page 1

 
 
[畵報出售] [  申報舘主人啓]  
　　本舘新創畵報特請善畵名手選擇新聞中可驚可喜之事繪製成圖並附事略由點石齋刷印每月定期數次每次八圖由送報者隨報出售每本收回工料洋五分其摹繪之精筆法之細補景之工諒購閲諸君自能有目共賞無俟贅述上海除賣申報人兼售外申昌書畵室亦有出賣外埠則隨報分寄就近取閲可也兹準於四月十四日第一卷書成發兑特布 
[經籍纂詁出售] [  點石齋主人啓]  
儀徴阮文達公視學浙江時以經術爲多士倡衡文之睱譔集經籍纂詁一書士林珍之如拱璧惜乎兵燹之後初印本良不易得坊間雖有翻刻舛誤旣多貽害匪淺本齋不惜重貲購到白帋初印本并將補遺逐頁繕寫分附每韵之後工料則精益求精校對則愼之又愼仍用照相石印法縮成巾箱本式分裝五本定價兩元治經之士當無不先覩爲快也準於十三日出書售處悉照曩例此白 
[書粤東客匪續信後]  
　　惠州土匪之亂前者港報述其起事情形頗甚洶洶旋經省中派撥官軍前往剿辦匪黨遂卽解散由該處紳士交出爲首數人按律嚴懲官軍亦遂撤回盖緣粤東新辦海防軍聲大振匪黨雖横究爲鳥合之衆不教之民官軍大隊而至自知不敵遽爾散去爲商爲農各還其業願作良民不甘從匪此亦可見人心之未泯而亂之初牛皆由匪人煽惑逼迫不得已而附和成羣迨聞大兵進剿一經轉念不免有身家性命之憂郤前慮後畏縮無能故得卽時解釋而辦理如此神速也目下省中大憲正可專事隄防内地伏莽不煩顧慮乃前日港中華字日報又言恩平新寗開平三縣之客匪近復有蠢動之意事經新寗紳士親告該舘情形不爲不確又據開平某紳轉附舊金山關某來函亦言客匪作亂並有在金山買廿四響洋鎗七十餘箱計價萬二千大員付歸新寗曹冲客匪所安置之處關某惶急擬請通知各處紳耆先爲隄防且以家在赤水頓増内顧意欲遷移他處以避凶鋒等語然則觀兩函所稱固属大同小異蠢動之勢近在旦夕非盡訛傳也夫曹冲客匪本皆散處於恩寜平三縣傳世已久田房廬墓所在皆存自同治五年蔣薌泉中丞　粤知客匪怙惡不悛根株旣深非大加懲創不能一勞永逸於是率所部大軍剋日剿辦果然胆落氣喪不敢抗拒棄甲投戈悉聴處置中丞乃爲妥籌善後知該匪等與三縣土人終不相洽若仍令聚居日後難保無事因擇曹冲而遷之其坐落三縣産業悉數充公以示警戒從此客匪與土民畛域不淆兩無侵　粤中士庶深感中丞之辦理得法稱道勿衰不謂未及二十年而依然蠢蠢欲動也觀其赴金山購辦洋槍至七十餘箱之多不吝萬二千元之鉅欵度其蓄意之深固非一朝一夕之故矣現在事機甫露倘省中大憲以海防緊要不暇顧及一旦竊發恐其勢不僅如惠匪之猖獗而剿辦之法未必一旬半月所能蕆事也閒嘗綜大勢而論之自同治以來粤捻回苗次第掃蕩各省肅清在上者與民休息元氣漸復所不能必者厘局之設迫於各省錢漕之短絀一切用欵藉此挹法不便遽停商民困累因而市面蕭條銀錢枯竭民生之匱有甚於道咸以前耳又若北省灾荒比年告賑截漕撥帑聖恩無歲不加而東南諸都會義士仁人創辦助賑之法無微不至甚而日用之資減以充賑應酬之費節以充賑家具衣服之值賣以充賑勸者舌敝唇焦捐者心　力瘁良由以深仁厚澤二百餘年薄海生成誼聨一體民間體朝廷宵旰之意尊親共戴血氣胥通故能一視同仁相關痛　不至如秦人之視越人也然其實近年捐賑之户亦非力果有餘不過心存不忍試核近來本報所登收捐清單數已大減於前可知東南繁庶之區經逐年之搜括而已筋疲力盡也顧灾區甚廣今歲山東昨歲直隸猶無已時豈人心好善不足感召天和哉盖河患頻仍千百年來無一勞永逸之法有限於地勢者然耳然苟長此承平則有災之處向可藉完善之區以爲補救而奈何伏莽之多又時時以離亂爲憂也夫粤省客民類皆占籍數世祖宗墳墓子孫田園所在多有已幾幾自忘爲客籍乃前此土客不和釀成巨禍竟至煩大兵之勦辦亦可謂桀驁之甚矣蔣公恩威並用旣靖其亂而又妥爲書後擇地安頓俾與土民分畔而耕不相侵犯意良法美似可永遠遵行然而媒孽者尚不乏人十餘年後而猶復欲作不靖嗚呼難矣吾意浙西嘉湖一带曩日粤匪初平流亡未集地方招集客民墾荒而食至今不過十數年其與土人之不洽應更甚於粤之恩新開三縣前者因與土人滋閙焚殺搶掠無惡不作事聞省中派兵彈壓者亦已數次幸而撫綏得法貲遣並行不至釀成大禍然其囂然不靖之氣固未嘗遽戢也設終至於一旦竊發豈不重増地方之憂而况客民佔墾又不僅浙西也哉噫外侮迭乘而内憂潜伏何日得真見太平歟 
[本舘接奉電音]  
　　昨由通州電局專發電音到本舘有四月十二日諭旨三道敬謹譯登四月十二日奉上諭前陜西候補道孫毓林　曾國荃衛榮光飭令該員卽行來京交吏部带領引見欽此同日奉上諭已革二等侍衛庫倫辦事大臣文格着盛京將軍飭令該革員卽行來京交兵部带領引見欽此同日奉旨陸潤庠補授司經局洗馬欽此 
[和局述聞]  
　　日來中西諸友盛傳中法和局可望有成究屬揣測之辭未敢深信乃作得官塲消息謂法人情願不索兵費彼此修好惟紅河南北兩岸仍依前議劃分中法各轄一半就此了結此信如果屬實雖葫蘆依樣究亦差强人意也 
[法使行程]  
　　聞得法國新派駐華公使巴德諾脱不卽來華尚須赴順化見越南王然後啓行法公使之繙譯官衛君尚須前赴西貢敬迓行旌焉 
[新茶到潯]  
　　本館昨得九江發來電信云新茶已到有四十七字惟尚未開價云 
[克虜伯炮廠詳誌]  
　　克虜伯砲廠在德國之愛省地方時　有中西各國向彼購辦槍砲等事而不知其廠内之情形也兹閲外洋新聞紙始悉其始末爰錄之以供衆覽據云該廠創始於一千八百四十年初時不過以鐡錬鋼屢 
 
 

Page 2

 
 
試屢易務求其堅且利火功人力所費不知凡幾試至七年始成一小砲其彈重止三磅然後再試再錬又逾二十年乃成一五十墩巨炮時法制規模俱已大傋後瞠新法亦已精詳繼而漸造漸大造成六十墩之巨砲計用人一千二百名而僅製成一半造該砲時所用榔頭小者重五十墩大者重一百五十墩計一百五十墩之榔頭需價洋二百五十萬元一砲需兩年餘始成現在則愈造愈熟一年之中可造小拖炮三四于尊砲臺及船上所用中等之砲五百尊巨砲一百尊此外又可製鐡橋鐡路所用之鐡料計自該廠創始至今製成出售之砲藥彈機器俱全計已有二萬尊之多新造極大之砲其礮彈徑英尺一尺重　墩此彈可洞穿英國極大極堅之鐵甲船於六里之外英國極堅之鐵甲船其鐵甲厚二尺二寸船身木厚一尺五寸而該砲可以撃而穿之其力何如矣惟意大利所有之極堅固鐵船兩艘則較英尤大此砲尚不能穿之近來意大利旣有此等堅船又欲極意整頓軍務故復託該廠造巨礮十尊每尊重一进二十一墩彈徑一尺四寸重兩墩無論何國極大鐵甲船但可行於海面者均可洞而穿之其價每尊約需洋十七萬八千八百元爲防海口之用近聞中國亦托該廠定造此等巨砲除砲廠之外又有日斯巴尼亞鐵礦數處又在布魯斯地方有鐵廠四處試演之地兩處一名梅登一名對而闍皆在德國用輪船四艘并有各處地方不及　述第就愛省礮廠而論在一千八百六十年間用人一千七百六十四名十年後用人至七千零八十四人目下則用至二萬人此二萬人皆在廠作工各有家眷合計共有六萬五千三百八十一人皆由該廠養活内有一萬九千人住於廠中此外則另有住處相近愛省地方復有煤礦三處德國所有鐵礦五百四十七處亦歸該廠所用查一千八百八十一年愛省廠内鍊出之鋼計有二十六萬墩該廠鐵路曲折盤旋計有一百十里之遥火車　八輛鐵路載運之車八百八十三輛馬六十九匹各種車一百九十一輛廠中所用電線周圍往復計算有一百十五里之遠電線局三十三處電機五十五架廠中製藥水之所照相之所石印鉛印之所訂書之所無一不備此外又有六十三人則諸事不管專以預備司水龍救火之事此誠可謂宇内之大觀也 
[深辦銅斤]  
　　近有西人來信言山西現擬整頓錢務張香濤中丞咨請李傅相飭辦銅斤以資鼓鑄現在傅相已與日本公使商議向東洋購辦銅斤三百担運至天津以便轉解晉省云 
[再述風灾]  
　　廣東順德等縣風災情形兩經登報兹又聞其中之最慘者莫如麥姓一家計上下男婦老幼共三十口盡行壓斃又梁姓父子兄弟十六人赴大良考試事畢回省船甫開行卽遭此刦均塟於江魚之腹又黄連鄉北帝廟當風雨驟至之時人皆入廟暫避約有六十餘人及該廟吹塌人皆壓死惟一老叟年近七旬伏於香爐下得免於難查此龍氣先由鶴山起次過新會番禺後到順徳所過各處屋舍船艇皆有損壞刻下粤中人偶見烏雲起皆惴惴焉變色走告深龍氣復至前日駐紥沙基之防兵及民圑均燃鎗炮望空轟撃真所謂響遏行雲也 
[招留亡命]  
　　廣東籌辦邊防需材孔亟大憲委鄭鎭軍將平日著名各匪悉數招安准其投誠報效刻已招有百餘名果得部勒成軍是亦一勁旅也 
[粤垣近信]  
　　藩憲剛方伯現將赴雲南新任各紳商以其惠愛在民同聲感戴自初三日起或送萬民傘或送德政牌絡繹不絶云○廣州府蕭太守捐廉銀一千兩發典生息爲羊城書院生意四季花紅每季提前列者百名親臨考試生童第一者花紅洋銀均十元餘則以次遞减極少則獎以一元其愛士之心可見矣○西關某甲家資約有百餘萬大憲勸捐十萬銀甲吝而不允前日禀懇量减彭宫保飭將原禀擲回○南海縣白沙鄉於三月念七日起醵金演戱無分晝夜舉國若狂本月初二夜更深時戱棚外忽火光　天各人驚譁急於覓路逃遁猝有匪類數十人至女看棚將首飾衣物抄搶一空轉瞬間火亦息滅人始知匪徒縱火於是警鑼齊鳴擬將兠截詎該匪鎗炮齊施從容不迫復入村内行刼兩家然後由後山而去壯勇人等無敢與敵者○大南門外初三日有賣魚者剖得一魚無腸而祗有胆三个皆以爲異不敢烹食漁者歸熟之先以食犬犬卽狂吠未幾而死○黄埔第二座炮台將告竣督憲委候補道李觀察葆楨前往勘騐又委記名總名張鎭戎　雄相視炮位調兵駐守云 
[查獲積竊]  
　　已故謝明府存斌之子號小崖上年在蘇州公舘内失竊並無挖墻撬門之跡卽將失去衣物開單禀報叚巡及有司官當經勘無進竊情形疑團莫釋不過循例飭緝而已月初小崖偶於歌薫橋茶寮避雨瞥遇素識開中孚客棧主與兩人隔座啜茗一江西口音者鈕掛一表似前所失物諦視所穿縐紗棉袍及釘靴均似己物就坐攀䛡表後露出多寳串的無可疑潛唤棧主離座詢問據云係客住近半年不輕出門且無往來多友小崖告以種種棧主令勿聲張約且至棧盤詰或者其人誤買贓物也謝則一面報知巡員隨至棧中客適外出房門未鎮棧主邀先入房坐候駭見壁懸扇畵掛屏欵識宛然烟盤内素玩小金人一對亦係　贓旋該客回棧巡員亦至卽將其人带局起騐各贓十得八九昨已問實尚奋同夥一人卽日移縣究辦據傳此人衣冠濟楚相貌儒雅頗不似鼠竊之徒云 
[都中近事]  
　　京都崇文門内燈市口永和盛黄酒舘於初一夜失火焚燬門面兩間後房數間噐用之類無一存者○燈市口一間樓有周氏兄弟二人與一妹同居妹年十七不遠男女之嫌又有烟霞之癖恒就油房胡同舅氏烟館内吸烟與一旗人阿某相識上月十六日二人合謀潜遁二十三日經女次兄周二將妹尋見逼令歸家女卽以醜語誣衊長兄周大周大自失其妹早疑其舅知情至是怒不可遏遂持刀奔至伊舅烟館將舅連斫數刀幸爲衆烟客抱住奪刀未經斫斃經該處官廳將一干人証男女統送提督衙門解交刑部訊辦矣○近日物價甚昂老米每百斤漲至三十六吊白麵每斤漲至三百四十文粟米玉米等每斤各漲當十錢二十文煤價亦然 
[土匪日熾]  
　　近聞大荆暘谷岙各處土匪繁多搶刼之案層見　出該處雖有營勇駐防無如温台交界之區山徑叢雜地方散漫卽使偵探得信而營勇前往緝拿則土匪早已逃竄無蹤居民之被其滋擾者真有夜不安枕之勢矣 
[巡船失事]  
　　福建友人來函謂上月初六日有平海水師中營巡船在洋間失事淹斃副將一名水手兵丁二十七人據述是日總带官潘翼飛副戎带兵船數艘從興化涵江一带巡察至大岞注面黑雲陡合狂風亂吹駭浪驚濤幾疑後種前胥與封家姨作劇前船夥某甲緣登桅杆整理帆索失手墮海潘協戎坐船急來相救而浪比山高無從藉手霎時同行各船均爲狂風捲去直至崇武口方能停泊而座船反觸礁擱住船底之水汩汩而來一時呼救無門乃鳴炮一聲以兾分船聞聲集救當有海上漁船飛駛而來蜑婦魚妻不啻作踏水嬉凌波步詎座船忽轟一炮漁人聞之疑爲拒已遂束手不敢前而是船旋卽沈溺比崇武所泊之船來救已死二十七人副戎亦浸斃水鄉幸有十二人雖腹大如牛尚能生活當卽返報營中禀詳撫卹嗚呼鴟夷已去難歸海上之魂鮻室同來遽醒塵中之夢特不知家人寢寐哭望傾觴者其慘當何若也見益聞錄 
[樂死花叢]  
　　英國人某向爲輪船二副現因失業曾與英租界廣肇公所斜對之　水妹相識面經包定同居已三月矣今忽某西人患病於前日身死報由捕房禀明英刑司带同醫生前往騐得屍身腹内熱　傷肺别無他故隨飭捕房殮埋云 
[邑尊騐屍]  
　　昨報因傷斃命一節兹悉死者實係高斌福州人年四十歲非湯炳也高斌死後經劉司馬家丁羅升具禀到縣騐黎邑 
 
 

Page 3

 
 
尊卽於昨午三點半鐘至仁濟醫院劉司馬亦带羅升預備棺木守候其時法總領事飭徐繙譯同公濟病房之法國醫生亦到劉司馬熟諸西語旋與法醫生問答黎邑尊隨飭仵作相騐醫生亦同往觀騐該仵作如法相騐黎邑尊詢及死者家屬劉司馬答言父母早亡終鮮兄弟又無親子惟妻女各一人女尚十三歲旋據仵作喝報並無制命傷隂嚢浮腫碎痕乃係彌留之際自己抓傷至右耳後皮傷乃是藥水所擦且背上有繩痕劉司馬謂該家丁隨轎登岸何致無故身死隨偕邑尊離座親騐再三辨論而仵作終謂痰决氣閉致不能開口後爲該屍耳後之痕請仁濟醫院王醫士同法醫生再騐兩下均騐無傷王醫士謂昨日劉子翁曾請醫生來看本醫院亦請英德兩國醫生看過無傷若謂傷肺傷腦照外國法肺應開肚腦應割開方見虚實然中國從無此律法黎邑尊以劉司馬執定有傷隨飭仵作覆騐該仵作騐後仍報無傷並將洗宽錄翻呈願具無傷切結劉司馬謂然則暫行棺殮且待屍親到來再行開棺檢騐隨飭收殮着羅升具領棺切結仵作亦具結劉司馬并謂結上須載明受傷因跌發病身死并請加封將棺截去一角黎邑尊允之傳到木匠將棺之後和截去左角羅升領棺扛出暫厝會舘而法會審委員翁太守奉道　札飭亦到醫館在藥房暫候黎邑尊劉司馬騐後與翁太守會晤言及前情劉司馬以有英國巡捕在塲眼見水手拔刀相九翁右守亦以無傷如何驟死互相辨論黎邑尊則謂仵作及外國醫生均看過無傷翁太守問劉司馬輟班係何處所雇劉司馬謂係長發棧所遺今日不來故擬出差傳唤翁太守謂水手並不带棍上岸何以有繩痕而巡捕手中之棍亦不應有繩索劉司馬謂當與道　禀商隨卽辭去而翁太守復與黎邑尊談論時將六點鐘矣隨分道進城云 
[驅除賊秃]  
　　黎邑尊查得小南門外校塲梢海潮寺西門外福蓮寺老北門内九畝地雲峯庵俱有不守清規情事前日飭差將寺僧驅逐並將房屋交善堂收管雖不能火其居人其人然已保全不少矣 
[枷責流氓]  
　　前報嚴拿流氓一則前日黎邑尊復訊據蔡慶供稱我開德泉樓茶館被張阿秋等糾建帮人與本帮陶金榮等吃講茶打　　 
毁傢伙故報捕房拿獲張等解案前日因與沈其昌路遇適差保拿沈卽被逃遁至如何起衅我實不知並據茶館夥王阿星供亦略同邑尊卽問陶金榮等究屬如何起衅共糾若干人打架陶等供詞狡展邑尊飭將陶金榮張阿秋各責竹枝梢三百枷號三月左臂上刺土棍流氓字様鄭阿王實竹枝梢二百枷號二月翁阿羊責一百與翁阿三顧静蘭焦阿生仍管押邑尊又詰婦人阿金阿寳阿招等據供並非做女堂倌乃做傭婦前因沈其昌同潘阿狗來吃烟令阿寳裝烟却之阿狗卽將阿寳掌顂二下因此　衅邑尊着三婦人交保並着蔡慶交保限交其昌再行復訊 
[一面之詞]  
　　昨報送辨水手一節已由法捕頭將水手三名送至英領事署而將楊阿三解歸法公堂經翁太守函送英公堂昨晨黄太守與哲副領事會訊楊阿三供浦東人向爲繩索司務現賣甘蔗餬口前日在泉漳會館附近遇酒醉西人三名倒在我之筐上欲將伊等推開又被打去小帽及甘蔗筐巡捕赶來拖我至捕房然我並未毆打西人哲君向太守曰該西人等已由本領事訊得係敝國帆船初次來華一係船主一係大副一係二副三人登岸遊玩至南巿並非酒醉突被華人圍毆事聞於法捕房派捕往拘楊阿三一人餘均逃散且三有中一失　一失洋蚨一枚法捕頭函述情由與訊供相同因該船急欲放洋已令三人回船不能投質楊阿三所供皆屬虚妄請判枷一月太守謂揆度情形兩造均有不合可從寛科楊之罪哲君請攺笞二百板太守祗允百板哲君然之 
[禁小烟舘]  
　　新閘巡防局員以三家園一带之小烟館地方旣係冷静類尤易窩藏昨日飭該圖地保諭令一律停閉亦禁暴詰奸之一端也 
[匪蹝出没]  
　　前夜三點鐘時虹口下海浦提籃橋地方有日本婦人手携衣包一个内計衣服五件自輪船起岸欲往英租界褔州路行至是處突遇匪徒三人將衣包奪去該婦扭住兩人匪徒卽拔刀相向婦驚釋手匪遂遁逃在後日本婦訴知巡捕尚未往查復有鄉人三名携布而出行至是處亦見匪等臥於籬邊地下千知華捕邀同西捕往拘則匪等早已滾颺矣 
[拍賣吃虧]  
　　二月初法公堂曾據李東生控法界老眠雲閣主於光緒八年分將生財抵銀一案迄今兩月尚未了結因由高易洋人向法總領事催理昨日法包探將眠雲閣主婦孫蔡氏傳到法公堂據呈新立押據一帋底稿一帋并稱此係朱姓冩來草稿囑爲照謄現雖挽人調處而李姓有意爲難不肯受據至英界新眠雲閣會抵銀一千兩涉訟後蒙黄會審憲斷先措交銀五百兩餘銀約期措交原告不允拍賣得銀九百餘兩然當置辨之時實费洋四千六百餘元况物件由老店取去者尚不在其内聞拍買受主之人亦由李姓挽出現將物件搬空惟剩凉床至所有保險銀兩亦應儥歸翁太守詰其前次到案者是何姓名答稱係李洽成卽李同新也太守因原告未到而别案早已訊畢未便等候着卽退堂至此案如何訊理容後再錄 
[英界公堂瑣案]  
　　包探秦少卿稱伶人郭秀華在金桂戯園唱戯前被天津流氓田六卽天六索借洋五十元不遂竟欲行兇郭乘間走避報捕往拘田已逃至蘇州今又來滬被郭得信報捕由我拘案郭供與略同并稱向在金桂戯園唱戯因東人曾欲歇手與我股開田六以我開戯園卽欲硬借洋五十元田六俯首無詷哲副領事謂此等天津流氓動輙設詐情殊可惡請判發捕房管押六月黄太守然之○一百十六號華捕稱陳阿懷闖到公平注行被人看見盤問則稱招尋友人阿生該行果有出店名阿生者隨令出認阿生稱並不相識顯係混入圖竊由該行交捕在身畔搜出西式小簿一本一併解案陳阿懷供向在禪臣行北京輪船爲更夫今已停歇前日往探阿生西式小簿係在舊貸攤上出錢二十六文買來者哲副領事閲得小簿上係有本署中辦公西人姓名商之黄太守飭捕將陳带回俟查明步簿是否本署中人再行核辦太守允之 
[法界公堂瑣案]  
　　張德勝稱在小東門外開張同發烟館被傅林生積欠烟錢九百餘文脱下馬褂作抵旋又唤捕拘我實所不解傅林生供祗欠烟錢六百餘文曾以紅木架作抵前日因妻病重出外請醫途遇店主攔住索錢隨將醫資百餘文給彼餘錢約其到家來取伊不允將我之元注布棉褂剥去適逢捕至將我在捕房管押兩宵太守謂欠錢祗須還錢何得　前着出外先將馬褂交還限三日還清所欠卽將架子取回○鄉人鄭錫榮稱立夏日桃海螄兩筐行至小東門外浦灘呌賣被流氓攫錢八百文至十二日復至該處見有十一人各抓海螄一把因扭一人送案莊阿慶供在碼頭做小工並不攫錢祗抓海螄一把太守謂别人之物何可擅取着將莊阿慶管押交出同黨再辦○陶錦春稱出注一元錢四百文買縀面釘鞋一雙祗着過一次在法馬路永成押店質錢五百文昨日往贖被其掉换翁太守詰之該店夥張榮不認掉换太守詰其店中共有幾人答稱二三人太守謂此非有心掉换或由怱忙錯誤着細爲查對再行具覆 
[善堂施診]  
　　外虹口安仁藥善堂於辦理義塾惜字外年例冬給衣米夏送醫藥現已時交夏令仍定於五月初一日開診給藥成有病其難行者到局報明亦可出診誠恐各鄉未及周知特囑登報云 
[和小樓主人登龍華塔元韵]  
　　春光明媚樂閒遊好共高朋大白浮梵塔千尋登絶頂今朝特地出人頭出人頭地　雙眸稠密人烟 
 
 

Page 4

 
 
一望收柳葉靑靑桃葉緑春風春色满花洲[  南村主人小洲氏甫稿]  
[和小樓主人遊龍華元韵]  
　　遊春鎮日盪輕船夾岸芳菲共門妍倦鳥將還天欲暮片帆斜掛夕陽邊桃紅柳緑是良辰結伴閒游劇愛春極目韶光無限好東風送盡去來人[  仲閣戴鳴鳳初稿]  
[和小樓主人遊龍華元韵]  
　　縱然不是米家船句似香山筆甚妍數里雲封摩地入安禪制毒法無邊細柳舒腰展眼辰桃花飛落滿城春翩翩公子酣天趣色相空中作主人賽如仙子學雲遊會散龍華酒拍浮满塔烟霞環眼界將軍酒國舊銜頭身登絶頂廠吟眸水水山山望内收圓嶠方壶遥壁立仙寰不下舊瀛洲[  泉石小隠和甫氏未定草]  
[浙省撫轅抄]  
　　四月初八日羅銘動交制海鹽厘局回省禀到大挑縣鍾光燿禀辭回籍守制○初九日巡檢程先章銷提前署樂清魏令交案銀兩差禀知防軍局委解軍裝赴甯叩辭○初十日補用通判惲毓榮由京騐放來省禀到 
[蘇省撫轅抄]  
　　四月十二日藩轅牌示照得署丹徒縣高家司巡檢錢斅泗期满以試用未入流吳㨗元署理署崇明縣典史彭世灝期满以補用從九品葉承福署理陳萬貞銷落地分捐局差從九童謙益禀知辭奉委震澤釐卡差○十三日候補同知邵景書上海來銷松滬樹木捐局差 
 
 
 

Page 5

 
 
   
 
 

Page 6

 
 
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年四月初七日京報全録]  
　　宫門抄○諭旨五道録前○大臣溥等奏八旗學校變通整頓摺○又奏飭令教練武學夾片○江撫潘奏察看同知片○又 
奏調署知縣片○都統恭奏額設員弁經書援例變通摺○湘撫潘奏委員遞署司道篆務摺○又奏厘定營制片○又奏委署知縣夾片○四月初七日户部通政司詹事府正白旗值日無引見○岳林假滿請安○桂霖謝授雲南遺缺知府恩○恩輝請假十五日○召見軍機桂霖○○奴才溥偀奴才聨恩跪奏爲西安駐防八旂學校亟宜整頓謹就現在情形酌量變通毋庸另建書院以節糜費恭摺仰祈聖鑒事竊奴才等接辦開墾留牧廠地緣由業經會同署理陜西撫臣葉伯英恭摺奏報矣惟查此次會辦所開馬廠荒地八千餘頃雖漸有成數而按試辦新章於明歲始能由各該縣計畆升科尚覺緩不濟急幸有盩厔縣另欵存收早年　開地租一項共合淨銅錢一千九百二十一串八百五十文業由前摺奏明此次劃淸飭令該縣按照市估易銀齡解滿營雖　數無多終勝於無欵可籌之爲愈且學校重務亦應卽時認眞興辦以育人材而論根本正未可因欵少而因循畏難束手也案查前任西安將軍恒訓奏請建葢書院一摺收部議駁惟動用馬體現價尾銀二千五百餘使另籌等因奉旨依議欽此欽遵在案伏枵馬價一項專爲借給兵丁買馬出入循環之正欵一經　盖書院不但仍無别欵可籌士子膏火等於虚設無補且於此缺正款不符原數設遇一時缓急要事滿營又無别項可恃實於庫儲正欵多所未便此亦必預爲顧及者也奴才溥偀護班將軍印務於此要件悉心傋求不敢稍懈以求核實現與奴才聨恩詳加面商意見相同遂飭八旗協領妥爲籌議查將軍衙門右邊向有建蓋放餉處一所局勢體統地面宏敞内有房屋五十餘間頗足合用且每月止於二十八日放餉一次餘日俱屬空閑僅就現在規模略爲修葺所費無幾足考課卽擬在此每月朔望首先宣講聖諭廣訓端本化俗尤爲當務之急次則定有課期按考土子詩文繙譯諸事以濟實用並選列等第如有文理通順字書端楷實有可觀者隨時獎賞以示鼓勵且查八旗各牛睩現有學房四十座又共立有滿漢義學二座現已延聘滿漢教習二人立有成規早學校之端漸有起色刻在量千　通酌添考課卽可聨成一氣總期黜名就實崇本正學爲務庶使漸磨成效卽以毋庸另建書院以節虚糜而重庫儲實爲兩益其閲卷滿漢教習束修以及獎賞士子需費卽請由此次先得馬廠地租内壿節核實動用所有現擬考課一切章程及應虚各項欵等理合開具清單恭呈御覽再奴才等辦理此案總使綜核一年所入地租數目年欵爲要謀始圖終不敢稍有疏略設或間有旱澇均地租徴解不齊亦當隨時籌畫核减各項需費以期入欵有盈無绌庶可源源接濟永　久遠而與學校不無裨益矣仍將用過錢文數目統歸年終造册報部核銷所有就款課學量予　通毋庸另建書院以節虚糜而重庫欵各緣由謹恭摺具奏是否有當伏乞皇太后竽上聖鑒訓示遵行謹奏軍機大臣奉旨知道了單併發欽此○○溥偀等片再八旂學校旣加整頓武備實爲營伍正業亦應加意講求以濟戎行除每月合隊大操三鎗三箭由奴才等認真督飭閲看外查八旗各牛睩兵内有練習各項技藝者頗不乏人現已飭令八旗各就各牛睩之地認真教習演練仍由奴才等不時差員分往查點隨時呈　　名小搯並由奴才定期分别調看如有技藝嫻熟實在出衆者亦可少加獎賞具中如有不甚合式者遣時懲戒庶使觀感奮興以示激勸實與武學根本不爲無益爲此附片具奏伏乞聖鑒訓示謹奏軍機大臣奉旨切須認真教練查閲　託空言欽此○○潘霨片再准部咨　後　府州縣等官無論捐纳勞績各項人員應於到省一年後察看考核分别補用等因兹查捐納試用同知桂陞試看一年期滿據藩臬兩可詳請留省照例補用前來臣詳加察看試用同知桂陞年富才明相應請 
旨　省照例補用謹會同大學士兩　總督臣左宗棠兩片具伏乞聖鑒謹奏軍機大臣奉旨吏部知道欽此○○潘霨片再署新建縣知縣文聚奎經臣飭赴瑞金縣本任所有新建縣印務查有樂平縣知縣李曾珂才長識卓堪以調署　遺樂平縣印務查有彭澤縣知縣　慶煦勤奮耐勞堪以調署該員等任内均無盜刧三叅届满已起四叅及錢糧未完　限將满有關降調之案據藩臬兩司會詳前來除分檄飭遵外謹會同大學士兩江督臣左宗棠附片具奏伏乞聖鑒謹奏軍機大臣奉旨吏部知遵欽此 
○○新授西安將軍鳥魯木齊都統奴才恭饄跪奏爲鳥垣議復舊制額設員弁經書援例稍加　通以資差委襄理恭摺具陳仰祈聖鑒事竊奴才接准户部咨文將鳥垣满營應需糧餉按照定例開支業經遵照辦理並分别奏咨立案查都統　領隊衙門向設各項差員亦應統歸舊制當飭各領隊恊領等杳照定章悉心核議兹據覆稱查都統衙門額設之印房摺房營務處粮餉處督催處駝馬處均以章京主事筆帖式等派充承辦其供繕寫者有清　兩　經承民書等目经兼管地方事務另設吏户禮兵刑工六房書吏並滿漢巡捕戈什哈差弁等統計一百數十員名此外尙有各領隊衙門檔房筆帖式清書馬甲民書帖寫等項體崇制備職有攸司甚周密也詎意兵燹後子遺無幾彫敝不堪連年兩疆收集旗　僅得三百餘口半習騎射半墾屯田實少粗通文理之人且近來公事於訓養操防旗囘各務而外又增俄國通商保護稽察愈形煩重應请援照定例酌派差員以資襄理等情呈請核辦前來奴才覆加詳核查都統衙門額設各員閒有部缺璨在鳥垣逈非音比若請發京員往返則　費莫籌居處則食用昂貴向章三臄滿後或給咨歸部選缺或留疆就近補官今關外通同　縣統由督辦大臣於行營中揀員署補是來員無升階之可　惟奔走之堪憐徒使向隅耳就地而論滿營旣乏諳練之才漢民亦少讀書之十自應　時因勢酌量　通不得不亟於文武委員中選且明白曉暢樸實從公者分派各差俾收臂助所擬差使員名及歲支俸工口食等銀另開清單恭呈御覽惟鳥垣遠在絶塞人多視爲畏途無論熟識情形素嫺例案者難於羅致卽曾經効力深嘗辛苦者無不思歸雖各房　承書識招募亦誠不蜴擬將各項委員夫折鹽菜跟役口粮仍按品級暫　軍需則例開支並酌給津貼敷其用方盡心趨公滿員期以協佐等員兼理果能悉有爲再於廉俸外另籌津貼鼓勵將來再滿兵於差　之　當應學習清語清　及洋鎗洋砲技藝所有奴才衙門供使令備傳宣者　以漢戈什什哈代之仍擬照舊滿漢兼用兹因栽减人員稍復當年大致然較額設向三分之一非獨不違成憲且能節省餉需於應辦事宜亦不致滋貽悮奴才管見所及是否有當合將酌擬變通綠由恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此○○頭品頂戴署理湖南巡撫臣番鼎新跪奏爲委員遞署司道篆務恭摺奏聞仰祈聖鑒事竊照湖南布政使龐際雲欽奉上諭暫行護理巡撫所有藩司篆務自　委員接署以重職守杳按察使孫翹澤才具明練心地樸誠應卽委令署理藩司其所遺臬司篆務查粮儲道夏獻雲辦事精詳持躬謹　甚以季令接署遞遺　儲道篆務查有候補道但　良練　安詳寔心任事堪以委署除分飭遵照外所有委員遞署司道篆務綠由理合會同署湖廣總督臣下寳第恭摺具奏伏乞皇太后皇上聖鑒謹奏軍機大臣奉旨該部知道欽此○○潘鼎新片再湖南水阞防軍有由鄰省撤回者向係本省設立者營制旣參差不齊餉項亦多寡不等同隸一省防營而勇數餉數彼此互異似不足以昭畫一而示公允臣現將多營分爲湖南撫標五軍提督蘇元春毅新營攺爲撫標前軍龔繼昌祋安營攺爲撫標左軍謝營鈞新軍營攺爲撫標中軍王永章振安營營攺爲撫標右軍福山鎮總兵陳海鵬水師等營攺爲撫　　軍其統領及營哨各官薪費並親兵哨勇口糧均一律　章支放不得任意加减而於舊章餉數仍無所增損裒多益寡兩　其平將弁旣無從藉口調練更得以認真所用旗幟號衣均令按五方以分五色亦不得任紊淆致混三軍耳目除王永章一軍医由廣東回防後再照新章辦理外所有厘定湖南營制綠由理合附片陳明伏乞聖鑒謹奏軍機大臣奉旨該鄣知道欽此潘鼎新片再湖南劉陽縣知縣湯　因病請假回省就醫所遺瀏陽縣知縣員缺應行委員接署查有現署平江縣事武陵縣知縣李宗蓮精强明練堪以調署據藩臬兩司會詳前來除批飭遵照外謹循例附片具陳伏乞聖鑒謹奏軍機大臣奉旨吏部知道欽此 
 
