# 1925 - 261 - 4918885

 

Page 1

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *   
 
 

Page 2

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *   
 
 

Page 3

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *   
 
 

Page 4

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *時評 
[一的（冷）]  
　　政府唯有一的其他皆芻狗也其的維何如何謀財政矣質言之如何籌欵而已美其言曰無財則萬事不能辦如欲辦事不得不求生財之道論其果則無財固不能辦事財至亦未見事辦且日日籌欵而日日所籌之欵不能趕及應付所需如老馬之逐良驥迨至其地而所差又遠故所謂辦事者不過虚懸之的而眞實之的唯有謀財政而已質言之唯有籌欵而已 
　　據北京電所云懸案之欵今已籌盡今後籌者必在公債公債所指將在關税然則關税會議亦此一的中物也 
[國内專電]  
　　北京使團草書面駁覆吾十三條並提五項原則請照原則開議五項内容前由義使提出者今不稍異和領使明日赴外部接洽開議 
　　北京今日外交委員會討論答覆使團重查滬案照會决取單簡主義表示我不參加（二十五日下午八鐘） 
　北京丹麥公使考夫曼親携加入關會照會敬（二十四）下午四時送外部外部擬復函允可（二十五日下午十鐘） 
　　北京美關税代表斯脱雷頓十月十日可到滬商會擬招待斯氏電請謝絶（二十五日下午九鐘） 
　　北京關税委員今日開會决將專門委員及諮議名單明日發表原定參議現改諮議又議决會務處添三幫辦以林彪魏文彬吳南如任命（二十五日下午九鐘） 
　　北京關會顧問增爲四十人今日發表（二十五日下午十鐘） 
　　北京府電滬歡迎廣東外交代表團并請孔祥熙接洽來京 
　　北京外蒙政府電蒙藏院請明令宣布民族自决俾蒙古政府派全權代表馳赴中央共議中蒙多數人民永久和平之計並望速息内爭共籌脱離列强侵佔之策實行民治以謀四萬萬同胞幸福又車林多爾濟致電貢桑諾爾布外蒙自居於聨省自治之一省承認蒙藏院有保障蒙古人民之責故政府對下令不贊同但仍由貢氏個人電覆疏通（二十五日下午一鐘） 
　　北京財部息秋節財政已有四百萬尚差半數義欵已在内至比欵不過現方施行過帳手續其實早已抵出外間誤爲比欵甫交節後至來年關税實行增加時尚須半年度日費今後懸案已經吃完其勢須發公債發債須將九六兌換流通等劵打發開方有信用故秋節後必發新債新債必借整理舊債入手騰出政費乃爲旣定事實（二十五日下午一鐘） 
　　北京有（二十五）參政院開會到百十三人趙湯輪主席討論漁業條例莫德惠出席說明結果付法律股審查五點散 
　　北京蚌埠憲兵司令程文沅被拘府電查辦（二十五日下午八鐘） 
　　北京王揖唐電辭民會代表 
　　北京馮派高震龍爲訓練總監張壽桐爲訓練統監事事訓練馮不日將常駐包頭暫不赴甘（二十八日下午八鐘） 
　　北京馮電覆交部云箇（二十一）電悉此間並扣車情事日前敝軍一部分赴包由火車運送均隨到隨放一切手續路局辦理可查（二十五日下午八鐘） 
　　北京新任葡使畢安祺有日未刻到京 
　　北京外部新設機要處關菁麟爲處長 
　　北京英使照會外部烟酒公賣局對運外烟捲缷出廠捐請取消 
　　北京俄代使照會東三省所發俄人護照待遇不公特抗議（二十五日下午九時） 
　　北京滇電政監督葉樹培電滇無線電擬十月一日收發商電收費辦法乞示遵 
　　北京張之江派李翰華來京欲購棉衣 
　　北京港顔啓漢等電請令閩贛湘會剿粤共産軍（二十五日下午十鐘） 
　　北京岳函·吳佩孚對高吳及吳景濂一派甚鄙視謂若非他們驅黎則曹氏不會如此下塲言下頗痛恨對雙十節發護憲通電仍反對因之政客改變擁吳態度且遷怒於白堅武薛撼岳謂彼包圍吳氏阻吳前程云某外人云吳若活動武漢可以抓到手但彼若去蕭自壞令名不值爲吳計養晦一二年國人自有相需時若急動則犧牲矣（二十五日下午一鐘） 
　　天津省會因治河經費無着漾（二十三）開董事會决電財部請撥比法郎欵一部濟直治河 
　天津近間有虎疫發現租界防疫更嚴 
　　天津警務處令各縣凡有槍有餉招募成團者一律改名爲保衞隊並頒發章程二十二條李委岳警處長爲保衞隊總辦 
　　天津聞造幣廠監督李壯飛將任揚由關監督說不確 
　　天津徑（二十五）葡公使畢安琪由浦過津晋京鮑貴卿由京津來 
　　天津直郵管理局甄别郵務員注重資格（以上二十五日下午四鐘） 
　　奉天魯同鄉會力促剪髮放足旅奉魯人已實行昨又電覆本省（下午二鐘） 
　　吉林省定勘日在省署覆選已公告週知 
　　吉林巧（十八）由崴至五站二等車中經海關查出重四布特皮包二詢係外交跑報仁布爾拉闊夫所有其一人即逃内裝爆發物及小機二美幣五萬在布身搜出證明身分等件當拒檢查烏路俄員同一聲明經路警併逮哈訊辦與宣傳赤化有關（以上二十五日下午三鐘） 
　　哈爾濱呼海路總站地不敷用商特區地畝局就松北鎭西部撥兩千餘晌該路並借四洮路測量儀器人員測路 
　　哈爾濱今日俄赤黨報否認綏芬炸藥案犯與遠東銀行有關係 
　　哈爾濱俄革命委員會釋巨匪孫輯五宋大明等奉天交涉總署長屢抗議要求引渡詞極嚴正俄領諉中俄無引渡條約 
　　哈爾濱哈持區公議會資産估價洋八一三萬三三七三元五角三分 
　　哈爾濱哈各團徑（二十五）假新世界歡迎國際聨盟禁烟會中華拒毒會代表顧子仁（以上二十四日下午八鐘） 
　　青島青山運動大會預定十月三十一日舉行運動員不分國際均可加入 
　　青島路局長胡文通前赴濟南商榷改編材料處今早回青（以上二十五日下午四鐘） 
 
 
 

Page 5

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *[國内專電二]  
　　濟南膠路通用貨幣定省銀行票金庫劵現洋三種此外概行拒絶青島日正金行認爲侵害旣得權已請駐濟日總領向政府提出抗議 
　　濟南第四旅長張建功來濟後三次晋謁當局均未得見 
　　濟南警廳規定衞生辦法（一）取締醫生（二）清潔道路（三）組設市民衞生醫院（四）改良現有屠獸塲（以上二十五日下午五鐘） 
　　漢口武昌造幣廠長楊纘緒虧欵辭職蕭委沈子良接充派崔振魁蕭樹仁監交 
　　漢口六十九縣民會初選代表尚有大冶等九縣未選出省令催趕辦以便定期複選（以上二十五日下午七鐘） 
　　長沙許世英養覆趙電贊成關税自主 
　　長沙工團聨會養電援助上海總工會 
　　長沙趙敬日致電劉鉶北軍率武裝兵在安鄉採米應嚴禁起運無稍通融 
　　長沙議會擬日内討論開辦各縣工廠案 
　　長沙趙對縣長考試夾帶槍替等弊主張用嚴厲手段查禁 
　　長沙陳渠珍派隊由茶峒追剿田張殘部 
　　長沙盛恩頤養（二十二）電趙請派隊彈壓已遣散之萍鑛工人回籍 
　　長沙蔣方震林虎馬濟均抵岳 
　　長沙議會議决内地流通榖米免釐期間准延長至明年秋收爲止 
　　長沙第四師解送大宗槍彈赴衡 
　　長沙鄒序彬致訓練處電主採用徵兵制 
　　長沙宥日考試縣長趙親至點名給卷有日趙親率文武長官全赴長沙東站歡迎章太炎（以上二十四日下午十二鐘） 
　　重慶劉湘再電京請展緩鹽税單以恤商艱黄毓成因所部在嘉定悉被職軍編制尚匿嘉城正搜索中 
　　重慶李樹勳之被剌聞爲楊森主使故所部携貳隨楊行者僅槍數千支難有爲矣（以上二十四日下午十八鐘） 
　　香港廣州各界昨開會討論調解香港工潮擬先令工人回港復工規復省港交通粤案留後交涉聞蔣介石亦同意 
　　香港港督接英京電准撥三千萬救濟港金融機關 
　　香港河南船漾（二十三）上省有華客二十餘人轉小舟登岸被工人糾察隊開槍轟擊無傷人英領昨提抗議 
　　香港國民政府委伍朝樞爲外長 
　　香港省政府令禁滬新聞報入口 
　　香港廣九路華段敬（二十四）通車惟此數日祇載兵不載客 
　　香港廣西電訊黄紹雄將桂分爲六道各設一善後處長委定胡宗鐸鎭南伍廷颺梧州善後處長 
　　香港胡漢民養日乘俄輪放洋朱和中李文範隨行直赴海參威轉往莫斯科 
　　香港政治委會推古應芬伍朝樞爲國民政府常務委員宋子文爲財政部長派李濟琛程潛爲軍事委員升陳銘樞第八師長古應芬被推爲省務會議主席李福林哿（二十）就第五軍長職 
　　香港熊由連縣來省計漾日可到步 
　　香港汪精衞宅改派黨軍守衞 
　　香港政府派谭延　朱培德李濟琛等五人清查許軍數目 
　　香港省各界敬（二十四）巡行示威持協助政府統一廣東等標語 
　　香港廣三路工潮養（二十二）解决局長李作榮同日就職（以上二十五日下午七鐘） 
　　厦門粤政府電詢海軍何爲助陳炯明陳季覆電否認 
　　厦門省議員安溪中學校長謝紹堅被陳國輝槍斃 
　　厦門省海軍傳杜錫珪將復海軍總司令楊樹莊回警備司令職海籌自省返厦 
　　厦門傳學生軍與粤軍在汕尾接觸粤軍不利向潮陽退（以上二十五日下午十鐘） 
　　開封馮毓東旅編師 
　　開封實廳劉峯一被控多起聞將更調 
　　岳督壽各省來賀頗多 
　　開封胡督葬期定舊十月一日費限十萬元治喪處訂辦法六條 
　　開封寇英傑昨過鄭語記者大局已趨和緩不至破裂 
　　開封郭振才昨赴歸德 
　　開封郾城敎育局賄放某貨二百箱各界譁然（以上二十五日下七十鐘） 
　　鄭州徐海孫鎭守使今早九時帶守備隊一營專車由徐赴碭山 
　　鄭州昨夕焦作鐵路局界内有華兵二百名取去槍枝並現金陳局長住宅亦受損（以上二十五日下午二鐘） 
　　如臯電如皋民會初選本日開票冒傑得票最多當選（二十四日下午八鐘） 
特約路透電 
[外電所傳之華事]  
　　二十四日北京電庫倫政府由蒙藏局致文中政府謂中國近曾宣布主張自决政策蒙古殊表同情竊意當施之於蒙古云云衆意此爲外蒙願得完全自治之表示 
　　二十四日北京電今晨鐵路車務會議討論鐵路與銀行如何能合作輔助工商業之辦法各銀行家舉陳光甫輔助股員會草擬擴張銀行放欵與運貨者之條例鐵路代表且與銀行家討論擴張鐵路貨棧計畫並鐵路對運輸中受貨物之責任衆意今日會議殊關重要蓋此爲中國鐵路一次圖與銀行合作與研究運輸人實在之需要也 
　　二十五日漢口電英總領事與交涉員已開會兩次討論漢案英領事不允再討論賠償問題故所討論者以租界防務及商團撤防等事爲限尚無結果明日仍須集議 
　　二十五日香港電英殖民大臣電致港督謂香港華僑呈請予以財政助力以抒香港因罷工所遭之財政困難殖民部甚表同情現議以英金三百萬鎊於數日内匯交港督分配香港聞此消息大爲欣慰謂足抵制廣州過激黨對香港所施之計謀華商界甚感英政府之慨予輔助 
　　二十四日美國克里扶輪電此間華僑近東黨鬭頗烈星期二日晩復殺死多人地方官現命將華人寓區房屋剗爲平地因易釀火災及不合衞生故華人四百五十餘名已被拘禁將加審訊 
[國際聨盟會記事]  
　　二十四日日内瓦電國際聨盟議會已通過中代表關於選舉行政會非永久會員辦法之提案朱兆莘發言希望行政會會員席之重行支配可實現國際聨盟會之期嚮而增進行政會之聲望瑞典代表繼起發言承認中國提案之公允惟渠主張選舉宜採輪流制波斯代表贊成中國之要求謂亞洲中國波斯進羅三國代表五萬萬人民應在聨盟行政會翰佔一席云 
　　二十四日日内瓦電查特基爵士今日在國際聨盟議會提山聨盟經濟委員股之報告書並謂讀書當可了解經濟委員所辦之重要事件議議討論後遂通過法國所提出組織國際經濟會議之案今晨查特某爵士在財政委員股集議時稱讀聨盟會另設辦公處於東京之决議謂此舉可使聨盟會之思想與目的爲世界遠處所共知二惟印度距日本太遠未能獲其益似宜正印度再設一辦公處云聨盟會秘書長允注意此事 
　　二十四日日内瓦電國際聨盟行政會决定債速派代表就地調查摩塞爾驅　耶敎徒一事英代表愛梅立稱被逐耶敎徒數達八千行政會允派員調查殊可欽感云土代表駁斥英代表稱士人驅逐耶敎徒之說謂　欲將此　報告安戈泣政府如組織混合調查團以調查雙方所言之事則渠準備承認云英代表稱英國可贊成土代表之提議但須附以國際聨盟會得一併調查所爭界線以北情形之條件云土代表拒絶此議 
[法美債務談判]  
　　二十四日華盛頓電法美清理債務之談判今日正式開始法財長凱勞在開議前演說希望可得一種解决不僅爲適於實行之性質且可不辜負兩大國間之從前關係凱勞並稱頌戰時美國之努力美財長梅倫氏答稱美國未能减輕法國所已有之擔負或困難但此現狀並非長存法國終可脱離之渠知目前集議可與世界和平大有影響故覺所負責任綦重今之職務在總締兩國人民所可認爲公平且適於實行之合同云 
　　二十五日巴黎電巴黎晨報稱赴美法代表建議將法國戰債二十九萬三千三百萬元舉一九一九年法政府所購四萬七百萬元美國戰債併爲一起共三十三萬四千萬元法國允照國會所定年限分六十二年歸償法國不欲請求暫停付現但請求於必要時停付法國擬最初五年每年付二千五百萬元此後五年每年付三千萬元再後七年每年付五千萬元自一九四六年起之四十二年逐年加高付債欵額至每年八千萬元爲止 
[法西在摩戰訊]  
　　二十五日倫敦電近據西班牙消息往阿爾胡塞瑪撤退之軍隊僅指一部分參戰兵士而言尚有大隊留駐占領境内里孚人被俘者僅十五名前電傳三百名不確 
　　二十五日西班牙京城電摩洛哥公報稱參加阿爾胡塞瑪境内戰事之軍隊現已安然撤退敵兵死三百人被俘者亦三百人 
[印度敎爭]  
　　二十四日印度德里電亞里加斯之屯度敎徒與回敎徒英印度敎徒舉行節禮起爭回敎徒拾石擲擊印度敎徒印度敎徒施報復行動傷回敎徒男婦六十人印度敎徒十二人已入醫院現因當道檢查電報詳情未悉一一說警察曾開槍擊暴動者 
[日本防制俄代表]  
　　二十五日東京電據政界消息蘇俄大使署昨要　日政府弛除對俄勞工代表團所施之警署防備聞内務省半加允許但俄代表團因警察監視不能實行其計謀原定二十八日赴大阪茲改於今晩啓程矣 
　　二十五日東京電俄勞工代表今晩赴大阪有三四日人圖違警署禁令奔入月臺爲警察所拘此外因警察嚴防之故未有擾攘 
[英礦工之調查問題]  
　　二十四日倫敦電煤業會議今日復開後礦工領袖李查資稱礦工未獲满意當召集礦工代表大會云會議時首相包爾温稱七月問之解决辦法不過繼續一九二四年礦主與礦工間所立之合同此外無他云礦工會書記顧克不承認此說謂爭端未解以前礦工不願參加調查委員會彼當請工界援助云 
[工潮彙誌]  
　　二十四日孟買電此間八十二家紗廠現開工者僅有五廠罷工人數刻達十四萬五千 
　　二十五日雪梨電船主與罷工者之代表會議未有結果而散雙方皆謂對方條件不能承認 
[各國近事]  
　　二十四日柏林電内閣開行政會議總統興登　主席認恊約國將以七月二十日德牒爲談判根據故接受參與保安公約會議之請書將派路德與史特來斯曼二人爲與會代表秘書長將爲專家高斯博士 
　　二十四日羅京電羅馬尼亞之駐英公使將率隨員赴華盛頓討論羅國欠美債務清償事宜 
　　二十四日波特倫電美國參院海軍委員會主席海爾氏演說謂渠信增進國際和平最大之要素爲英美控制海洋如今日之所爲又稱和平家因惡戰爭欲完全廢去海軍此說殊未便附和 
　　二十四日華盛頓電美國已任命律師麥克斐氏爲駐日大使 
　　二十五日長崎電意飛行家譬尼杜少佐今日午後二時二十分飛抵鹿兒島 
　　二十五日東京電樞密院長演尾新子爵因衣着火把受傷於今日午後四時逝世 
[公電]  
　　北京通電二各省衙門　　臨時執政令陸軍總長吳光新現赴日本觀操著次長費德　暫行代　部務此令楊字　姜登選均加陸軍上將銜此令任命楊雲峰爲京兆印花税處處長蘇遇春爲直隸印花税處處長王永江兼奉天印花税處處長离任生爲吉林印花税處處長夏啓瑜爲江蘇印花税處處長張玕良爲四川印花税處處長侯簡爲河南印花税處處長淇寳　爲山東印花税處處長何栗眞爲湖北印花税處處長沈銘爲浙江印花税處處長馬伯瑶爲安徽印花税處處長陳毓沂爲山西印花税處處長湯潤爲江西印花税處處長王普涵爲陜西印花税處處長潘其康爲甘肅印花税處處長此令湖北印花税處處長何栗眞未到任以前著劉楫署理甘肅印花税處處長潘其康未到任以前著劉作廉署理此令陸軍總長吳光新呈請將陸軍第二十二師師長唐廷牧三十一帥師長陳國棟免去本職唐廷牧陳國棟均准免職此令任命賴心輝兼陸軍第二十二師師長劉文輝兼陸軍第三十一師師長此令任命王纘緒爲陸軍第十六師師長此令京漾（二十三）印 
　　神戶華友俱樂部電上海申報即轉華僑選舉監督屈本會名日俱樂部實一野球隊並無會址每晨在東方門前練習原有會員十二人除郭永康外俱屬童年當然無選　推郭朦蔽神戶領事要求右效並用欺　手段當晩復誘無智童年入會十二人事前託詞新會員謂會長應重行選舉誘衆選他聞票後方改口說是國民代表選舉當即迫於單上簽名手段卑鄙已極本會已於昨晩由全體會員大會議决對於郭氏代表决不承認並已取銷其會長資格郭違背法令喪失人品懇乞取銷其初選當選人資格及覆選選　權免生他患以重選政神戶華友俱樂部全體會員公叩九月二十四日 
國内要聞 
[北京通信（慰生）]  
　　關税會議前途與時局 
　　關税會議請柬發出後各國來華委員俱已起程在途我國取消不平等約爭回關税自主多希望於此會議中解决當此對外重大問題須全國一致行動上有有力政府主持下有民意爲政府後盾方能奏效尤望各軍閥勿以黨派之仇在此關税會議期中發生報復搗亂之事昨晤外部某要人謂外部對於關税會議正在積極籌備將來如何占勝雖未敢言但據個人推測此會開成後於外交權利上總可挽回一二惟時局又醖酿變化關係於關議前途甚大斯則最爲可慨耳斯言蓋亦有所指也 
　　時局醖釀傳說不一在此半月前盛傳豫晋之事甚急旋又傳江浙問題甚急今則豫晋之事已稍安靜而江浙問題各方面亦正力起闢謡以意度之似亦不甚急迫今日京人士所懸懸以爲慮者則擁吳派之活動是也苟擁吳派一旦有所舉動則其他本可無事之方面難保不被其牽動吳在岳州久蟄思動南方對吳固猶存信仰之心即北方對吳亦並無何等惡感故吳之在岳州實等於段祺瑞之在津各方多遣使與吳聨絡奉與吳近亦釋仇修好前餽吳十萬未收近有復餽吳三十萬吳已收受說賄選議員在湖北岳州湖南等處奔走策劃仍擬在鄂組織護憲政府而以擁曹爲名有人力持不可以爲擁戴曹錕試驗已經失敗更以曹之運動選舉手段卑劣致議員至今留一賄選之名故主張直接擁吳而以護法爲號召吳派又以護法爲無根據揭反對現政府之旗幟所最難定者厥爲名稱至其事實上之佈置則陳嘉謨寇英傑等鄂中諸將皆已向吳表示擁戴此爲近今之所喧傳者也 
　　張聨吳之用意在對付馮故爲張說吳者以張吳從前政見不同是爲公仇宜相諒解而馮之背吳實爲不義爲馮說吳者又以去年馮氏班師曾有通電阻奉入關謂倒曹係一事阻奉係一事馮有言在前如吳有事於奉馮仍願執戈以爲前驅吳對於各方所接洽者皆漫應之而實則自有其主張在也政府對於岳事表而雖亦認爲謡言而暗中確亦有種種佈置近以關税會議將開尤盼和平渡過此關又派員四出疏通頃已派王廷楨赴岳吳光新赴張家口曾據雋日内復將赴奉某赴 
鄂某赴豫某赴秦某赴浙疏通大使俱已出發并聞如疏通不成亦復預擬有辦法即力爲張馮掇合萬一鄂有非常舉動而出現所謂護法護憲等政府則决以武力解决矣 
　　所謂對吳用武力者即一方任奉軍收南一方任國民軍取鄂故張馮兩方在京代表近組宴會輪流宴請以資聨歡而結張馮感情即承政府意也此項宴會已頗有效即張以馮背吳爲不義者馮方之人以馮對吳爲不義即馮對張之義也使馮對吳而義則今日有吳無張矣張方之人頗以其說爲然故張馮兩方在京之代表聨絡頗爲融洽使張馮眞結合吳派即欲動亦必觀望風色而不遽發至於段氏對吳則祗望其勿組政府絶亦不欲逼之過甚故仍派王廷楨前往蓋段在今日祇處處求息事之人耳 
　　至段之地位問題自去年入京始終住在私宅辦事存一臨時之心理去年會發馬電有善後會議治標國民會議治本如其政策不行即奉身下野今善後會議已成而民會選舉亦甚踴躍段於此時對於總統尚不希望惟注重在關税會議嘗謂在臨時執政時如將關會辦成則讓賢亦屬無憾傳段雙十節前將再發通電大概即述此意也惟一般與政府反對之政客能否不於此關議期間不挑撥政潮使中國能脱關税東縛之痛苦則殊未敢必故關税會議之時期實爲中國最緊要之時期凡與税有直接間接關係之國民此時俱未可作樂也（九月二十四日） 
[外部駁覆重查滬案]  
　　但英美日方面仍積極進行 
　　英日美三國主張重查滬案之聨銜照會於本月十三日送達外交部後外長沈瑞麟即於十七日閣議席上提出討論結果以使團此舉初無充分理由决予駁覆當將全案移交外交委員會會同外交部擬具駁覆手續十八日外交委員會將覆牒文字起出草稿後十九日國務會議沈外長復將牒稿提出經各閣員傳觀之下就字句略事增損遂决定將原件交由外部繕校兩份以一份寄交我國駐英代辦公使朱兆莘面達英國政府下餘一份（原文已見二十三日本報專電從略）則直送駐京英國公使館至二十一日晩覆牒繕校完竣外交部乃於二十二日下午七時分别發出八時左右將全文公表至此項駁覆照會何以先送英國則因英使於九月一日有單獨照會答覆我駐英代使之詰問而使團之照會尚在後且主動者仍爲英國故不覆使團而單獨覆英措詞上更覺自由此外另有一照會送至使團者内容與答英使略有出入首段仍叙述三月來中國對於滬案所持辦法之經過次段聲明六月十二日領袖義使來照派員調查滬案並關查後中政府催促談判各節末段謂爲時日久使團乃有二次調查之意於事業已過去難得眞相絶不能申張公道應請使團將六國委員前次調查報告宣布以便與中國調查者互相映證俾滬案早得公平之解决此項照會大概今日（二十四）即可送出 
　　唯外部雖已正式駁覆而英美日三國對於司法調查之進行則仍不停止大有將置中國之駁覆於不顧之勢據昨日所得使團方面消息滬案司法委員會現已訂於十月三日以後在上海開會因美國代表約翰孫（菲律濱羣島高等審判副廳長）將於十月三日由馬尼剌抵滬英國代表高闌（香港高等審判廳廳長）亦於是日由香港來滬日本代表須賀喜三郎（廣島控訴院院長）到滬之期較英美兩代表必尤早預計彼時定能開會也聞此項委員會係屬公開性質其所關查之事項有四計（一）上海發生事件之起源與性質（二）爲不虞事件發生之原因何在（三）應行採用之防止事變辦法（四）游行人殞命與受傷之情形該委員會於調查之後即將報告外交團 
[籌備中之關税會議]  
　　關税議委員會前日（二十二）下午五時在會所開會到會委員除王正廷病假王寵惠施肇基尚未回國外其他九人均經出席討論之事（一）招待各國代表團問題有人主張租定六國飯店有人主張各國代表團有各使館招待可以不代租屋結果議决將來各國代表團來京時除有由使館自行招待者外由我國指定六國北京兩飯店爲招待之所（二）討論各省報告釐金收入實况各電結果議决交議案處保存爲編製議案之用下午八時散會 
　　據外交部消息關税會議員會顧問定四十人經執政圈定不致變更者如下汪大燮·莊藴寛·鍾世銘·胡維德·金還·張嘉璈·盧學溥·陸宗輿·羅雁峯·談荔蓀·章宗祥·胡筆江·虞和德·曹汝霖·張志良·袁金鎧·薛篤弼·沈鴻昭·張訓欽·林長民·湯漪·羅文幹·丁士源·曾毓雋·張耀曾·姚國楨等此外十餘人尚未大定有人主張加入外國顧問如安格聨韋爾敦寳道等又有人以華人尚不敷支配若要加入外國顧問應在條例規定之外者此事亦有考量餘地大抵明後日即可揭曉也 
　　關税會議之經費雖由外交財政兩部會問决定由關税項下提撥一百萬但總税務司則謂關税欵項均已指定用途並無餘欵可以撥付應山財政部撥之頗持反對態度 
[籌備招待國際司法調查團]  
　　待王寵惠回國始着手 
　關於籌備招待各國司法調查委員一事昨從法欋討論會方面調查近來之籌備情形據云法權討論會雖專爲收回法權而設立之機關對於籌備招待各國調查委員自應負責但在未受司法部委託之前自不能進行不過此次事件重大非可與尋常之招待應酬比擬在法權討論會之意負籌備招待之責者總須深通法理兼長中西文字語言之人始克勝任　於收回法權有所裨益頃聞法長楊庶堪之意亦與法權討論會相同對於招待總代表一職擬請王亮疇擔任一切籌備均須俟王氏同國以後方能着手至於王氏究係何日由歐洲起程回國 
 
 
 

Page 6

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *執政府司法部法權討論會以及王之家中此時均尙未接得王之確實電報大槪路費一經匯到總可首途也 
[執政府專員之會議]  
　　討論財政及國民會議 
　　執政府專員會議久未開會日前府秘書廳忽發通知定於昨日（二十三）下午三時在執政府開專員會議屆時到會者有許世英屈映光李思浩梁鴻志林長民湯灣龔心湛鄧漢祥陳宦曁合肥本人姚震亦由天津趕到當時許世英即將最近各省區來電報告初選覆選情形略謂覆選已有兩省區辦理完竣初選辦理完竣者則有安徽江西等四省區其餘來電稱已辦者甚多除西南數處因有兵事外餘均正在辦理期間前途尙可樂觀差幸未負執政厚望言下頗露消極當由合肥及在座諸人極力勸挽而李思浩亦極力剖白並無不贊助之意次由李氏報告節關財政情形曁意奥兩案解决經過當時討論情形殊不得知嗣後林長民亦將國憲起草之事略爲報告至各項問題討論得有何種結果當時關防甚嚴到會者亦均不肯吐露惟聞對於關稅會議討論時間最長而軍財兩委員會開幕亦曾略爲談及現定下星期再開會一次 
[京中所傳江浙和平公約說]  
　　奔走者仍爲江浙紳士 
　　其要點在解决松江四縣及滬兵工廠 
　　二十三日京訊云前此直系與反直系將次爆裂之頃盧永祥與齊燮元間經士紳奔走調停曾成立所謂江浙和平公約閱者當能記憶日來因兩省戰謠甚盛又有訂立此項公約之運動其發起人爲江浙紳士尤以浙人虞洽卿蘇人丁錦等出力爲多聞彼等曾首先商諸楊宇霆楊慨然允許而認此事應爲彼就蘇省督辦最先辦者日前上海商聯會代表之赴杭晤孫即爲此事查現下最足引起江浙間糾紛者厥爲下列兩件（一）松屬四縣（二）滬兵工廠不准開工此次醖釀之江浙和平公約最難磋商之點亦在此松屬四縣本爲蘇省區域是以前次蘇省當局本有索回之說而浙孫則表示其所統之軍爲國軍松屬亦爲國家土地本人軍隊自可駐紥此固彼一理由此一理由也其次滬兵工廠事中央原有明令停辦而前次兵工廠監理員忽幾次來電呈請恢復浙孫不甚贊同聞調人間對此二事籌有相當辦法關於第一點松屬四縣問題擬民政仍歸諸蘇省軍隊則仍由孫軍駐紥庶可各如其分關於第二點滬兵工廠恢復事上次該廠監理員呈請復工之最大理由即救濟失業工人現擬即准該廠復工惟限於製造工商業用品而不製軍火如此則恢復目的可逹而浙孫所反對之製造軍火意見亦已逹到現已本此意向雙方當局接洽已略得其同意如無特别變化在最近期内即可批准至其所採形式聞與去歲齊盧所訂之和平公約大體相同 
[奉系要人之蘇浙時局觀]  
　　孫楊不致决裂浙孫對奉亦不即不離 
　　江浙再戰之說近來甚囂塵上昨有奉系某要人新由瀋陽來京某通信社記者特往訪問雙方談話如下（問）江浙謠言日甚一日先生當知其中内幕能略示一二否（答）在奉迭晤張上將軍及鄰葛（楊宇霆）超六（姜登選）詢其對於時局意見均云以振導和平爲主旨楊並稱松江四屬可讓則讓决不爭持惟此次謠言來源實因政府準備放鄰葛爲江蘇督辦時孫傳芳忽來一電推薦某君暫代蘇督嗣經政府去電解釋孫亦復電贊同一般失意政客認爲有機可乘乃散布流言以離間楊孫之感情其實鄰葛决不致受人之愚無端與孫開釁孫亦當能與鄰葛和衷共濟以保障東南（問）張上將軍與孫督辦（傳芳）最近感情若何（答）以前數月信使往還不絕於道最近亦不即不離並無惡感（問）楊宇霆離奉後總參議及兵工廠總辦歸何人擔任（答）總參議一職由督署參謀長于國翰兼代兵工廠總辦由會辦翁之麟代拆代行因鄰葛已與張上將軍約定嗣後應間月往來蘇奉兩處出則爲蘇督入則爲總參議兵工廠總辦（問）王正廷前日赴奉先生曾見否（答）晤過數次儒堂前次赴奉係專門接洽中俄會議事宜聞該署事務係分六部關於中東鐵路松花航權兩部現决定俟將來正式開議後移奉辦理（問）張上將軍對關稅會議意見若何（答）關於此項王永江省長曾擬有意見書一件大致仍趨重關稅自主前日梁士詒赴奉王已當面與之接洽妥帖聞梁業轉陳政府（問）張上將軍對憲法意見若何（答）奉天應派之國憲起草委員已於昨今兩日來京此後當恊助該會完成草案此項草案須經國民代表會議通過方能算數（問）奉天民會辦至若何程度（答）初選名册業已宣布不日即可投票選舉（問）外傳張宗昌督辦有開拔軍隊之事確否（答）軍隊換防時有之事何必驚異（問）馮玉祥近日有代表至奉否（答）馮督辦前因某事特派張君樹聲至奉接洽係與鄙人同車返津外傳馮吳聯合何以又派代表至奉接洽即此一端亦可證明謠言之無根據矣 
[義欵解决後之節關財政]  
　　向銀團先商一筆墊欵 
　　不足之數再挪鹽餘準備金 
　　義國佛郎案已與多年懸擱之奥欵案同時解决其草約於上星期六（十九）由中義兩國代表會同簽字現義使業將解决情形電呈本國政府俟得覆准之後即可實行換文以完手續據聞我國方面因此等懸案解决計可提用之欵約逹五百八十餘萬元但其中尙須除去臨案欠發之賠償撫恤金等欵以及前此比佛郎解决案内動用逾額之數合計不下一百五六十萬元其實在可以流用者不過四百二三十萬元而已財政當局業已决定將此欵充作秋節用費惟預料義政府覆電節前萬赶不到故日來已與中外銀行團開始磋商墊欵即以前項可以提用之四百餘萬元作爲抵當之品各銀行對此大致俱願承受刻正恊商一切條件不日可告妥恊惟其墊借之數至多不過四百萬元與節關預算相差尙鉅雖本月鹽餘項下約計可得二百八九十萬元然九月分到期借欵應付之本息尙不止此數刻下李思浩擬向滙豐滙理兩銀行商洽將本月份應還本息酌量展緩一面並與鹽署會辦韋爾敦氏恊議挪用鹽餘準備金辦法其期間爲暫時的務儘兩三個月内照數歸還聞韋氏方面大體可望承諾 
[無線電台共管說之内幕]  
　　日本倡議共同經營之由來英法義丹加入之原因 
　　無線電台問題近經政府當局迭與日美兩方往返交涉國務會議席間亦數度提出報告討論其具體之决定逹何程度結果何若外間殊不可得而詳知微聞日美兩方對於我發行債票收回已築成之無線電台以後留日美平均投資中國自行管理作爲三國合辦之辦法均尙未完全贊同其中情勢則日方抽象的較美國爲接近而一切種種則仍待磋議惟昨據外人方面消息謂日本對於合辦方案絕不贊成日政府現正與美國恊議擬另訂國際共管中國無線電利權辦法由美日英法義大利及丹麥等六國共設公司專營中國無線電事業其動點因英國與我陸軍部原訂有馬可尼電信契約法國在上海租界亦有無線電台如能與日本合作則法國之無線電報即可由日本而拍逹中國以謀發展故早與日本已有契默於日本主張雙橋電台專利事甚表贊助義大利則京中使署内有一無線電台亦能收發電報故附帶加入丹麥又因原有大東大北兩海底水電線所有權本與我國訂約作有代我傳遞一切有線電報之權利（按該約至一九三Ｏ年即屆期滿唯中國所欠電費數頗不資丹麥方面近正在與當局交涉索償所欠電費其意如約仍續訂則所欠電費便可作爲借欵按時計息否則欠費即須掃數淸償現我國事實上旣無力籌還此項鉅額欠欵而海外電報倘不由水線傳遞亦諸多困難其勢亦惟有繼續訂約將欠作債更可收入一筆欵項以資挹注之一法不過此時尙未定奪而已）日後無線電通報之後當然與有線電大有影響自樂於加入無線電合辦之團體至共管說所以發生之起因據聞實因美國費德利公司對於條約權利堅不放棄故不妨循門戶開放機會均等之例使英法義丹各國共享利益用破日美相持之局美國若坐是退讓此事即易於解决也 
[北京拒毒會請酌撥經費]  
　　北京國民拒毒會自上次議决本月二十七日爲全國國民拒毒會運動日後該會代表熊希齡陶知行等特於昨日（二十三）上午十時晋謁段執政請求於二十七日下令禁止種販吸食鴉片嗎啡金丹等毒藥並請將禁烟罰欵酌撥該會經費段氏以此事關國家元氣當已面許照辦兹將該會請願呈文照錄於下呈爲請撥禁烟罰欵以充拒毒經費事竊鴉片毒害前淸季年曾經嚴禁幾於斷絕全國良民莫不稱慶近因不肖武人官吏貪圖私利勒種庇運毫無顧忌以致販賣吸食復以衆多外傷國體内耗民財明毁人格暗養亂源爲禍之烈不可勝數比者各地人士怵於烟禁之廢弛烟毒之滋蔓有設立拒毒會希望肅淸烟毒之舉上海發起總會於先各地籌設分會於後一時響應無慮數百餘處本會亦於本年三月成立與上海總會及各省區分會聯絡進行惟兹事體大需費孔多不有的欵難以猛進爲此特懇吾執政俯念鴉片毒害爲全國良民所痛惡凡提倡禁絕鴉片之團體政府應予扶植明令法部於懲辦鴉片嗎啡等罰欵項下撥給國幣五千元以充本會經費并通令各省區司法機關一體准將是項罰欵撥充各地方拒毒會經費以利進行可否敬請核示祇遵 
[奉天開闢居住區之計劃] （一微） 
　　遷墓購地均已完竣將實行放領 
　　奉垣戶口逐年增加地狹人稠非展拓住區不足以資容納故自市政公所成立後即有開闢居住區之計劃當時曾擬在小河沿東南一帶擇地籌設旋經幾次考察以該處時有水患不能適用乃决定在大小北邊門外南滿路附近地方另行選購民地實行開闢現在大體計畫業經擬定呈准省署祗待各種手續辦理完備後便可定期放領兹將各種要項分述如左 
　　（甲）全區範圍全區約計二千三百畝共分甲乙丙三部甲部南自小北邊門北至東北大學一帶東西九十丈南北八百餘丈乙部自小北邊門至新開河西岸與工業區接壤丙部自小北邊門外迤東至大北邊門外一帶按照全區地勢觀之南接城内西毘工業區均爲繁華市場交通往來亦極便利北近昭陵風景淸幽東爲曠野空氣鮮潔亦極合於居民之衛生故該處之拓爲居住區實兼有都市田園兩方面之利益焉 
　　（乙）全區計畫全區計畫關係重要故必詳審規畫始能確立完善之基礎據現在所計畫者大致不外數端（一）甲部闢爲田園都市查田園都市發明於英人慕爾氏而爲近代歐美各國所採用其宗旨即在寓鄉於市都市之便利田園之風味兼而有之極合於衛生美術道德的原則奉垣旣另闢居住區實不能不採用此種新市制以爲改善奉天市之嚆矢故决定以居住區甲部實行田園都市式之組織該部地勢闊亮枕昭陵帶新河左屏北塔右近東北大學誠可謂天然之佳景（二）闢設中華公園查奉垣公園向無完備組織小河沿之也園小西邊門外之公園喧囂塵擾實無公園之價值現擬計畫决定於大小北邊門外之間新開河迤北闢爲中華公園至建設該園計畫擬依全國地形縮小而築爲公園凡全國水道源流·山嶺脈絡·都位位置·商埠軍港·關隘之險要·名勝古蹟物產之羅列·無一不表現於其中（三）完美的馬路與街道網全區規劃所尤注重者爲馬路聞其計畫擬自小北邊門外起至甲部居住區北首闢一最美麗式大街十丈寬修石渣路塗以臭油左右各栽樹兩縱行分别爲人道車馬道往來均有定軌由左側通行俾車馬行人均出没於叢樹綠陰間而免於塵囂市塵氣象至於全區道路實度大抵幹路寬十丈或八丈中路寬或四丈或三丈小路寬二丈大小街衢均擬採用街道網之設置高小坡度隨各部地勢取征服自然及利用自然主義以不失天然勝跡爲度（四）各項公共建築該區公共建築甚多而現在計畫所最爲主要者即一爲道旁公園二爲學校分布於全區適當之地點三醫院於全區内設市立醫院一所四菜市由公家建築五游藝塲設各種高尙游藝 
　　（丙）費用槪算現在全區開闢費用可分爲兩項一爲支出費用即收買民地公共建築是也二爲收入費用即地價公益捐馬路費等項是也現在市政公所計畫以開闢該區之收入作爲開闢該地之支出不耗帑公此爲其大體之主旨據現在計畫支出方面如收民地需費三十六萬餘元收買民房需費三萬餘元馬路公園下水道栽樹修橋及其他各項公共建築需費約五十餘萬元綜計全部支出約在一百零五萬元而關於收入方面全部地價收入七十九萬餘元開闢後預計三年時間尙可收入馬路費二十餘萬元此外再加公益捐等累年收入數萬元綜計全部臨時及將來之收入亦在一百餘萬元支出不敷之數擬俟將來全區發逹後由各項地方捐收入徐圖彌補 
　　（丁）進行狀况該區計劃規定妥協後去秋即着手進行首爲遷徙墳墓計全區有墳墓九千六百座已於去秋遷完次爲收買民有房地全區應收買之民地共二千三百餘畝民房五百餘間自今春着手進行限令業主遵期繳驗以便徵用惟一般業主每多希圖隱匿辦理稍感困難嗣經一再嚴加督辦漸有眉目約計一兩月後可辦理完畢將來擬即從事分配地號呈准省署實行放領預算該區全部面積二千三百畝除公用地八百餘畝外實丈領地當在一千七百餘畝以上租領地價大抵與工業區無大差異惟因促進市民安居樂業之心理起見租期稍爲延長關於放領手續擬採取審愼嚴重辦法務期杜絕壟斷種種流弊現在市内對於該區放領頗有一種流言謂某某包領大段商民無租領機會等語實則均係無根之談也 
[渤海艦隊官員抵奉]  
　　温樹德留津未往軍士鬧餉幾起他變 
　　靑島通信奉張電召温樹德率領部屬赴奉會議一節已迭誌本報兹聞温氏日前在津召集部屬開一度會議討論到奉後應付方法及將來餉項駐紥地點各問題惟會議關防極嚴詳情無從探悉僅聞商議温氏是否躬親蒞奉當時各主要官員均不主張温氏親去蓋恐萬一發生他變於温不利遂决定派海圻艦長吳益航代表司令率領各艦長及主要官員赴奉温則暫時留津以觀動靜温遂先電奉張請病假兹據確實消息赴奉官員已於昨日來電報告抵奉並未言及他事大約明後日當有詳電報告赴津會議之陸戰隊袁王兩營長及趙軍需均於昨晚返靑云温須在津候赴奉官員返津後始能再定行止 
　　温氏日前突然辭職殊屬駭異兹據某方消息温氏辭職誠有不得已之苦衷緣日前該軍由魯撥到之餉温曾由津電靑令存司令部俟領全再發不意致起各艦兵士之疑慮本來温氏投奉部屬未盡贊同遂藉此醖釀鬧餉當時留靑四艦密謀他往事爲商埠局聞知急派駐靑奉軍赴大港四號碼頭擋浪壩上佈置步哨監視各艦行動當時某艦曾對四號碼頭架設機關槍以資防範該軍司令部某要人急電温氏請示辦法温以部屬故意逼迫態度消極遂派副官長章煥文來靑向各艦辭職後經章氏及各艦長極力解釋不發餉之原因及投奉不得已之苦衷始各諒解各主要官員及陸戰隊袁王兩營長赴津慰留温氏解釋誤會温始打消辭意 
[四旅風潮中之魯訊]  
　　張建功隻身來省請罪 
　　濟南通信第四旅譁變消息方傳徧濟垣而該旅長張建功忽於二十三日早由東昌防次來濟向張宗昌報告該旅此次事變情形據隨張氏來省者云事變之起係用該旅奉令出發曹州會同第一軍第三旅某團剿匪張建功恐蹈第七旅因出發而被遣散之覆轍令全營官佐目兵一律將家眷送回以備萬一兵士聞之大恐遂趁勢搶掠南關福記錢莊城裏文星當店張建功竟無法制止迨出發時沿途經過莘縣朝城觀城等縣亦均不無搶掠某營副趙某且被兵士擊斃情形至爲紊亂已可槪見張宗昌聞電以該旅兵士竟敢搶掠至爲憤怒令第三旅旅長褚玉璞派兵佈防濟寗第一軍督戰司令部移於禹城以防該旅兵士之竄擾張建功知事已弄僵遂隻身來省請罪但該旅兵士之大肆搶掠無異譁變張建功身爲旅長咎實難辭東昌人民固深願張宗昌速將該旅遣散以除民害此外張宗昌日前派其顧問童好古爲代表周歷浙鄂豫諸省遍謁各省當局聯絡感情昨童已由豫回濟據云接洽岳維峻結果甚佳豫魯間絕不至有戰事發生云云 
[大桿匪首在濟就擒]  
　　該匪綽號黑司令 
　　濟南通信大桿匪首張仲三原名張占元綽號黑司令於民國七八年在汶上縣演戲點名嘯聚一萬餘人故爾茌平·肥城·東平·壽張·新台等縣陸續失陷經張少督親自督剿始將該大桿首及谷得林·老王爺·范明新·白天祖·等擊散該大桿首即將原名藏匿以黑司令呼之近年來猶同小羅成雙五子等聚千餘人編成軍隊模樣在高·茌·禹·長·齊·河等縣搶架動將全莊小康之家架去五六十名或七八十名獲洋約在數十萬元之譜本年又經方旅長永昌將匪股擊散靑紗障落潛來濟南購買大宗軍火預備與小羅成桿向曹州一帶搶架天網恢恢疎而不漏乃於昨日晚八句鐘在皖新街經憲兵司令部捕獲已送交軍法科訊辦矣 
[漢案宣傳代表出發之電告]  
　　漢案雖經繼續開議然英領柏逹態度依然强硬日來仍無接近解决之望湖北國民外交恊會乃於數日前開會議决推舉代表八人分赴張垣天津開封南京安慶南昌杭州太原西安上海等處宜傳漢案眞相冀得各地方同情之援助並先發出通電略云漢案發生迄今數月英人置慘殺漢上同胞之巨案視爲無足輕重侮辱國家莫此爲甚祇以各方對於漢案眞相多未澈底明瞭故鮮切實之援助以致成兹殭局殊堪痛憤竊以漢上雖屬一隅而漢案之重要實關係全國牽一髮而動全身燃星星而燎全野本會心謂危懼曷敢自諉特公推程琦婁澍鈞陳祉良陳陳蔡受之傅靜哉龔村榕方均八人爲代表遄赴貴處從事宣傳冀共籌挽救之方針禦外侮之急難敝會代表到時務祈賜予接洽並加保護特先電逹請煩查照 
[河南全省工界之大結合]  
　　在鄭開全汴工人代表會馮玉祥岳維峻均派代表 
　　鄭州通信河南全省總工會本係京漢總工會隴海總工會開封兵工局·銅元局·造幣廠·及各屬之勞動組織團體所共同設立該總會兹於本屆十九號在鄭舉行全省區代表會議假本埠靑年會支部爲會所計報到出席代表共百餘人到會團體三十餘組公推劉文松爲全省總工會臨時會長共議决十四條目全體通過惟是日開議時防範甚嚴局外人禁止旁聽僅限於軍工及路界重要人物方許進内并於該會場前後滿佈糾察隊值崗因之引起各界之注目聞馮玉祥亦派代表馬伯援與會岳督辦代表爲國民二軍第一騎兵旅旅長鄭思成餘如京漢警務總段長金某曁交涉員林實等均參加與議馮氏代表馬伯援代表馮氏解釋列寗主義及孫中山救國主張甚爲詳盡就中尤足令人注意者即鄭旅長之演說略謂你們工人組織工會是爲着革命但是我們國民軍的責任亦是革命然而各做各的是不成功的我們軍工兩界須合作起來才能逹到實行民族革命的願望云云是日駐鄭國民軍第十混成旅兼警備司令楊瑞軒氏適因病不克到場頗爲遺憾因楊氏前此調停鄭埠工潮甚得工界信仰聞該代表會所議决之十四項目下暫不露佈其内容聞與時局有關 
 
 
 

Page 7

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *   
 
 

Page 8

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *   
 
 

Page 9

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *敎育消息 
　　專電 
　　天津敎廳漾（二十三）設敎育書籍編審處定經費六千元呈省署備案 
　　天津敎廳嚴令直轄各校取締惡風 
　　（以上二十五日下午四鐘） 
　　濟南魯財政廳今日撥發敎育經費一個月（二十五日下午五鐘） 
　　開封敎廳長張幼山昨接任 
　　（二十五日下午七鐘） 
　　討論 
[小學敎師加薪問題平議（上）] 胡叔異 
　　滬上市立小學敎職員以生活程度日高要求加薪詳情迭誌本報鄙意小學敎師之待遇有改良之必要此非上海一地特有之問題乃全國未解决之公共問題也兹略述謬見如左顧與敎育界同志一商榷焉 
　　我以爲討論此問題之前有一先决問題在焉即小學敎師憑授課時間敷支給薪水制是否適當是也包辦制之辦學校其爲害之甚吾人已深明此中黑幕固可置之不論惟今日小學校之請敎師也往往先論其授課時間數再定其每月薪水若干大約敎師授課之多少與薪水之多寡均成正比例在專科敎員則學校校長明白與其論每小時二角四角之薪金以敎育爲神聖事業其不能與尋常各種工作之以鐘點計算也明矣敎師之指導兒童生活也此區區授課之鐘點决不得謂已盡指導之責兒童之在學校學習也亦非區區敎學時間可以完成其學習之初志敎育之功能完全在師生之感應與夫學校之羣體生活中獲益者也若以師生之感應與夫學校羣體生活練習之重要論則小學敎師尤不當以授課時間數制定其薪金也宜矣此我國制定敎員薪俸之最大　點也今日滬上小學敎員之要求加薪其最大原由爲生活程度增高故耳我以爲我國小學敎員之常加薪即不爲生活計亦有其充分之理由在焉兹分論於下 
　　（一）爲酬根勞功計小學敎師當加薪也原夫薪俸二字之意義薪者柴也語曰（助汝薪水之勞）於是薪水作爲金錢之酬報其意謂採薪吸水及炊　之事此即以金錢助其生活費也俸者官所得之勞值也總之薪俸二字一爲酬報其勞力一爲其有功而助其生活費是故個人之薪俸之大小當視其勞功而定奪今試問小學敎員之勞力固何如乎每日平均有五小時之敎管時間課前預備也課後料理也各種集會也此皆至廢時間者也小學敎師可謂日無暇晷者矣以與中學大學敎員比則勞力倍之而薪俸則不如彼等遠甚此非大怪事哉若論功則小學敎育爲一切敎育之根本國民之良善與否首在敎育而敎育有先入爲主之定理則小學敎育實爲培養良國民之首基將來國民之優劣與夫國家之成敗興亡小學敎育實能操縱之然則小學敎員之功勳固在大學中學敎師之上而所得報酬適得其反奇哉故吾曰小學敎師即不因生活程度日高計亦當早日提出加薪矣 
　　（二）爲發展國民敎育計小學敎師當加薪也小學敎育爲一種國民敎育此槪可承認者旣稱國民敎育當思所以提倡之提倡之道甚多惟皆以經費爲前提經費充裕則一切改進國民敎育之理想計劃皆得實現若選擇良敎師也若設備之完美也皆非多量之金錢不辦而尤以選擇良敎師爲最要蓋學校之良善敎育之發逹與否總以人才爲中樞有美滿之人才而後各事賴以進行有此美滿之計畫理想而無人才以辦理之仍屬空言無補於事實試觀今日小學敎育界之人才果何如乎一般人之判斷以爲小學敎師者庸碌之人也靑年之擇業也亦以爲我有具大之抱負我有棟樑之才能决不願爲小學敎員也即因暫時之計而一爲小學敎員亦必百思千計所以逃出小學界其能終身於小學事業而老死於小學敎員者除少數有志小學事業者外其爲老弱無能之人也必矣此無他勞力多而酬報少之故也夫以國民敎育爲國家根本之敎育而付之於一般庸碌無能之人擔任其能肩此重任乎其能改進國民敎育乎故不敢贊同矣然則今日而欲言改進國民敎育非增加小學敎員之薪俸不可我故曰小學敎員即不因今日生活之過高亦當加薪者也 
　　（三）爲增進敎育效力計小學敎員常加薪也竹籬茅舍終日與數十村童週旋者非鄉村小學敎師乎此小學敎師之最苦者即以城市小學敎師論每日之授課也課前預備也課後料理也復有所謂集會研究也訓導監護也竟日時間均犧牲小學敎師欲得讀書進修之時間而不可得其勞有非他種作業可比者若以其酬報論則並一上海黄包車夫而不及我何爲而爲小學敎員哉曰此不得已也我常聞此種論調於小學敎師者多矣有自怨投身於小學界中者有自恨不幸而爲小學敎師者夫以人人自怨自恨而爲小學敎員其對於小學敎育之興趣自無由發生矣人之作事也其前途有希望必肯振作精神斯其事業得與時而俱進我國小學敎員以年功加俸辦法之不能實行致小學敎師前途毫無發展之希望彼等大半在乾苦無希望中生活烏復有改進敎育之興趣哉以此論之小學敎師之待遇一日不改良小學敎育之效力一日不得增進爲增進敎育效力計小學敎師尤當提倡加薪也 
　　上述理由足證我國小學敎師本當早早改良其待遇法矣生當今世生活程度與時俱進處此米珠薪桂時代事實上小學敎師之薪俸决不能以之維持其生活上之費用奈何今之敎育行政諸公獨以屯積敎育基金爲能事（各縣敎育局長以保守學欵爲唯一負責辦法）不一爲小學敎員謀改良待遇之法嗚呼今日我國之所謂行政人員者或大率如是乎 
　　要聞 
[新任蘇敎廳長胡庶華已接印]  
　　接印時之情形江蘇敎育廳長胡庶華已於二十四日上午十時到敎育廳接印沈　廳長是日將印交出即往敎實聯合會暫住胡廳長接印後傳見代理第一科科長謝圻　其轉書　告知照各科照常辦公此外第二第三兩科科長科員及第一科科員辦事員等當時與新廳長均互未謀　 
　　職員訓話會之　集胡　華接政廳印之日午後三時召見全廳職員以訓話形式謂鄙人此來係依照敎部民七之政策及現省長之意（民七政策爲敎廳長迴避本籍省長之意即鄭氏主張胡到任而胡不善言詞當時聽者多莫名其妙）江蘇敎育經費戰後枯窘敎廳亦困難鄙人以後當另謀發展現在暫請諸位照常辦公云云廳中全體職員僉以新廳長若此時發表去留名單合則留不合則去無甚關係如因循至中途再撤換殊與各人之人格攸關聞多有先行向廳長辭職者 
　　胡庶華已派隨員職務新任蘇敎廳長胡庶華隨員有龍天健·曾紹裘·王藩·陸潤淸四人派龍充會計曾充庶務王陸二人聞有派充科長之說 
　　舊職員之將更動廳員將大改組但現尙未完全支配决定故未便即時發表又訊新廳長雖囑各科職員照常辦公在未得正式加委以前終難安心從事又聞新廳長以廳費减少殊難支配故擬於此時裁員减薪至遲本月終各科新舊職員可發表矣 
　　廳員對於沈彭年之好感前任沈廳長與各職員相處雖未及三月而上下情感甚深全體職員恭送（師表羣倫）之銀盾一座沈廳長答贈各員半身相片一張以誌紀念并於臨行時勉勵而别各職員大有若嬰孩失乳母之狀態足證誠意待人爲當 
[東大籌備員將南下]  
　　已得鄭謙同意 
　　關於改組東南大學鄭謙已於删（十五）日覆電贊同兹查新任江蘇敎育廳長胡庶華抵寗後即於二十一日晋謁鄭謙比將敎部擬派之六籌備員提出微求同意鄭極端贊成並依照部囑另推舉江蘇實業廳長徐蘭壁省署敎育科長濮祁爲籌備員囑胡即電中央以便早日發表胡出署後即致電敎部略稱鄭省長對部擬定各籌備員極爲贊同並另推實業廳長徐蘭墅省署敎育科長濮祁加入請一併聘任並飭在京各籌備員即日携帶金案項下分得之欵南下辦理一切云云據敎部某要人透出消息上項電報敎部係二十三早到比即依照前單分别聘委（陳陶怡·伍崇學·王紹黎·徐蘭墅·濮祁·用函聘部員秦汾·謝冰江蘇敎育廳長胡庶華係用令派）並電鄭謙查照云 
[中秋將屆之國立六校敎費運動]  
　　前數日國立各校敎職員曾在某處開會决定向財敎兩部催索欠薪嗣各校校長聞訊校務討論會（八校校長議事之機關）因於前日（二十二日）下午二時召集緊急會議屆時列席者有北大校長蔣夢麟法大校長江庸工大校長馬君武農大事務主任楊保泰師大評議會代理主席查良釗醫大校長張黻卿女子大學校長胡敦復當由某校長提議云今日開會只作談話形式不拘形跡衆贊成次法大校長江庸發言略謂聽說本屆節關財部方面凖備一月經費實不够用究應如何接洽方爲妥帖請衆討論次查良釗謂無論一月經費未必靠得住即令可靠政府積欠師大經費已逾八十萬杯水車薪其何以濟故就師大情形而論最低限度非要求發給三月不能渡過節關嗣經在座各員詳細討論决定先由六校校長（北大因獨立關係暫不加入農大校長乃章士釗兼）出名柬邀財長李思浩敎長章士釗在某處藉議會爲名集議一次衆贊成比推定法大校長江庸主辦問江定二十四日午後七時在本宅設讌所有請柬即發出又原柬只有六校二十三日晚四時江庸又因藝術專校業已成立特臨時加入藝專籌備處主任劉百昭爲主人云 
[粤敎廳調查物產擴充職業敎育]  
　　廣州特約通信廣東省敎育廳爲振興省内職業敎育起見特從事調查各地之出產物藉以周知各縣產物之豐歉與特别異同之比較以爲設置職校之參考日昨製定表式通令各縣限文到十五日内妥塡具繳兹將原文錄下爲令遵事照得鞏固國基敎育爲本培養元氣實地爲先當今國際競爭已由戰塲而入於市塲侵略手段亦由政治而趨於經濟吾國欲與世界諸國並駕齊驅共臻富强之列非振興職業敎育不爲功然提倡此項敎育自不能不從事調查物產藉以週知各縣物產之豐歉與夫特别異同之比較然後編成統計分别計劃定職業敎育之方針爲利用厚生之準備本廳特製定表式并附說明隨文印發仰該縣長即便遵照於文到十五日内依式妥塡具繳察核勿得視爲具文切切此令表式隨發（星星）（九月八日） 
[潮州大學籌備之進行] （居） 
　　油商會主張將滬案捐欵移充開辦經費 
　　汕頭特約通信潮汕各團體籌辦潮州大學曾誌三月二十五日本報現汕頭總商會爲籌集開辦費事特發表意見如下（上略）當此多事之秋地方需要人才非常緊急我潮自科舉停後各處改辦學校培植人才非僅辦至中學而止大學專門高等學校槪付闕如前年梅屬創設嘉應大學請准就　斤附加捐欵以爲該校常年經費旋經吾潮人士以潮屬亦應創設大學嘉大不能獨享附加鹽欵之利起而力爭現經上峯劃定橋以上歸嘉大橋以下屬潮大業已分配淸楚無如經費雖略具規模而建築開辦之資仍屬茫無頭緒敝會現擬集合名流設法籌辦然潮屬因連年負擔軍餉元氣傷殘一時安能集此鉅欵即使四出募捐時日遷延誠恐因遲而終致躭誤豈不大可惜哉囚思援助上海罷工與資助潮州辦學事雖異而理實同擬請貴會將此次滬案募集之欵所欲匯滬者無論在華在　（按此係致選羅中華總商會及華僑聯合會函）均請全數撥充建築潮州大學及開辦之費倘有不敷敝會自當竭力勸募以求完備云云（九月十日） 
[貴州綏遠推定全國敎聯會代表]  
　　長沙通訊貴州省敎育會綏遠敎育會因全國敎育會聯合會本年雙十節在湘舉行該事務所屢次函電一再敦促推派代表兹爲期急迫未便再延故貴州開會推舉敎育會會長陳廷綱評議會錢安世二人充當綏遠則開會票選敎育會長傅明夷一人代表出席除分别通告外并已報告事務所知照矣 
[魯省一女師前張校長送法庭訊辦]  
　　山東省立第一女師前校長張愼修拖欠公欵四百餘元迄未交淸張宗昌聞之頗爲震怒本擬立即逮捕予以槍决以重公欵　　　工乃經多方說項始有　　業由敎廳送交法庭訊辦且　惟修於卸校長任時曾將各　職員薪水全數扣下入於私囊今各敎職員以張已被捕到案乃聯合一致向其索薪亦將訴諸法庭云 
[蘇省捲烟稅包辦消息]  
　　江蘇省捲烟稅由黄申錫等承包訂立契約後黄等照約已於本月十八日先繳十萬約二十三日再繳二十萬惟前數日因江浙發生謠言影響各銀行不敢負責多匯欵項致二十三日僅能繳到十二萬元尙短八萬於二十四日雖在銀行提欵尙未能將八萬齊交經費管理處日來時局已見和綏黄申錫等之欵準於二三日凑齊繳楚管理處以十六萬保證金已收足即預借之欵僅差少數且遲幾日即可補繳已請准省長允可通　該承包者二十四日在八寳街開股東會議討論章程預備進行一切云 
[蘇敎育經費委員會近訊]  
　　稽核員定期開會江蘇敎育經費委員會定十月一日上午十時在南京門帘橋省敎育會分事務所開第一次稽核員會討論辦事細則以利會務進行昨已通告推舉之稽核員五君查照矣 
　　鍾叔進辭職該會委員鍾叔進以現任敎育經費管理處處長不便再居監督地位業已函請該會重行選舉繼人矣 
　　牙委調查成績管理處巡委蔡申甫調查通如川海等縣牙帖該委於前月下旬蒞海禁氏此次調查非常認眞查見期滿尙未領者以及無帖私行者無不剴切勸導故商人均願樂從領帖約可增千元之數該委近又接奉處令屬其再查忙漕屠宰等稅云 
[蘇平敎會推袁觀瀾繼任董事]  
　　江蘇平民敎育促進會前日在南京開董事會選舉任滿董事袁觀瀾君前屆爲董事兼董事長本屆改選一致公推袁君連任云 
[松江縣十三年度敎育槪况]  
　　江蘇松江縣十三年度敎育槪况業向松江縣敎育局　查編訂　該縣敎育事業因去歲兩遭兵燹附稅之被温吳兩前知事挪用者計七萬餘元各校公私損失亦逹萬元以上是以莘莊之縣立師範迫而停辦其他雖仍維舊狀然應付已覺困難特將所編槪况筆之如左（一）學校數一九四校内公立完全小學十所其他爲市鄉初小校（二）學生數一一八一四人（三）經費數一四六Ｏ九一元内縣經費六Ｏ二六九元市鄉經費八五八二二元（四）義務敎育每學區添設三級共八學區添設二十四級經費係帶征義敎畝捐挹注計每畝二分已列入前項經費數目之内（五）平民敎育在各市鄉開辦十二校第一屆已辦畢業因戰事發生未能續辦（七）不屬於縣市鄉經費之其他學校（甲）省立三中江蘇代用二女中（即景賢女中）（乙）公立松筠女職業校·廣育院·舊府屬七縣共立七師（該校受縣費補助每年一千五百元）（丙）私立松江初中·承志初中·景賢女子完全小學·孤兒院等共一十三校（丁）敎會學校聖經男女校·東吳第五初中·東吳完全小學·維四初中·慕衛女校等共三十三校（八）學校敎育公立第一第二小學定十四年度起添辦補習班·職業班以容納不能升學之高小畢業生至全縣敎學方法用自學輔導主義者十之八用設計敎學者十之二用導爾頓制者則未之見也（九）童子軍共有十團由各公立小學校各編一團設童子軍聯合會年支縣費補助八Ｏ元（十）社會敎育本城内有圖書博物館設備尙稱完全每年閱書人數爲一六四四八人並附設閱報社年支縣費二Ｏ三Ｏ元巡迴演講所每年於各市鄉巡迴演講兩次全年共講一六Ｏ次聽講人數一七六一九人年支縣費四ＯＯ元（十一）體育公共體育塲運動器械尙稱完備每年運動人數三八·五六Ｏ人年支縣費一二四Ｏ元（十二）敎育研究（甲）縣敎育會月開常會一次年開大會一次編輯敎育雜誌每年兩册係專供各校研究之敎育材料年支縣費補助一ＯＯＯ元並附設理算研究會小學敎育研究會該兩會亦月開常會一次（乙）市鄉敎育會（丙）二十四市鄉敎聯會（丁）松市校長會（戊）松市小學敎員聯合會以上均爲研究敎育機關（十三）敎育行政縣敎育局年支二五ＯＯ元八區敎育委員公費分爲三等以區域之大小定之最大者年支四二Ｏ元次三ＯＯ元再次二四Ｏ元視察學校之旅費實支實銷縣視學年支公費七二Ｏ元視察旅費之支用與敎委同（十四）戰後經濟非常困難如附稅不能隨時支領即有難於維持之慨（十五）以後發展計劃（甲）恢復縣師（乙）籌備初中（丙）恢復資助國内外實業生與師範生（丁）儘量擴充義務敎育以收普及敎育之效（戊）續辦平民學校俾年長失學者皆灌輸其相當智識 
[海門中等學校組織聯合會]  
　　江蘇海門中等學校頗形發逹惟無聯絡研究機關以致校自爲風諸多隔閡爰有商業中學偕同敬秀等校發起中等學校聯合會不日將發通啟徵求各校同意云 
　　本埠 
[縣公署令各鄉董造送教費决算册]  
　　上海縣知事公署昨致各市鄉董文云案查上海縣敎育局局長李宗鄴呈稱案查本月十六日舉行縣敎育行政人員談話會議及各市鄉每年敎育經費决算册必准時造送縣敎育局以憑稽核案當經議决呈請縣公署轉致各市鄉董照辦查縣敎育局規程第二條縣敎育局長有督促指導屬於該縣之市鄉敎育事務之權又縣敎育局委員暫行服務細則第一條戌項載每年度調製本學區敎育費預算决算曁審核各學校經費用途並督令隨時公布現在各市鄉每年度敎育費决算册已實行公布者不多見在本局亦無案可稽殊非鄭市敎育之道且本局對於各市鄉敎育事務欲有計畫必先審核以前實在用途所以認眞查核各市鄉敎育費决算册一案實甚重要除分致各敎育委員認眞照辦外用特具文呈請鈞座轉致各市鄉董即行會同敎育委員將每年度敎育費决算册造送本局以憑稽核實爲公便等因到署據此除指令並分行外合行令仰該鄉董即便遵照辦理此令 
[市小敎職員要求加薪之昨訊]  
　　上海市立小學敎職員要求加薪問題尙未解决市敎育當局能諒解敎職員苦衷惟一時未能解决者有謂在籌措經費問題昨據熟悉市敎育經費之某君言上海自治經費計五十三萬七千三百五十九元敎育經費占十分之二當得十萬七千四百七十一元八角加以市公所提撥二萬五千六百元縣署房捐項下提撥一萬四千四百元學費五萬四千二百八十元四項相加上海市敎育經費當收入二十萬一千七百五十一元八角十四年度支出只有十二萬九千七百零七元三角收支相抵當有敎育經費七萬二千零四十四元五角已足加市立小學敎職員俸金六成以上如能於整頓公益捐項下提撥四萬元已可滿足小學敎職員之要求 
[昨日之赴歐留學生]  
　　本屆安徽官費留學生譚聲乙·朱光潛·朱泰信三君取道西伯利亞鐵路赴英留學譚君入孟哲斯脫大學肄業朱君則入牛津大學所有護照均由卡德路　球中國學生會遊學招待部代爲辦妥其經過俄·德·法·比諸國領事簽字手續亦由該會辦竣昨晚十一時三君乘夜快車北上登程頻行時並有該會幹事張世傑至北站送别查近年來經鐵路赴英者較爲少數據該會言此項行程經濟時間均較水道省去一半以上 
[上寳平敎促進會定期開幹事會]  
　　上寳平民敎育促進會幹事部發出通告云敬啟者九月二十八日星期一下午四時三十分在博物院路二十號靑年恊會藏書樓開幹事會討論重要事項務祈屆時撥冗准時蒞會是盼此頌公安 
[澄衷學校之演講會]  
　　澄衷學校昨請王一之君李昭實女士演講校長曹慕管主席致介紹詞畢王君演講新靑年立身處世之方針痛論從前學生單讀英語之非凡愛國之士必爲高尙之思想此思想大可從讀國文得來而人格之養成亦基於此對於澄衷學生注重國文頗加讚美次李昭實女士演述歐美各國之學風分三層首述歐美各國之特長次言歐美各國學校之慣習復次論中國學生所抱之態度參互比較洞中肯綮末由曹慕管致謝詞并贈以該校出版之智識日刋聞王李二君之長公子王艾今秋已送入該校肄業云 
[上海美專敎授赴日宣傳國有美術]  
　　上海美術專門學校國　系敎授錢　　迭次東　備受彼邦人士之敬禮回國後在國内藝壇上着有聲　兹復得日本帝國美術院審查員橋本　　氏等　約准於今晨乘日本丸放洋赴日聞錢氏此行之任務一方面宣傳中國繪畫與金石一方面係考察彼邦之新美術參觀二科展覽會王科展覽會帝國展覽會美術院展覽會並代表上海美專校長劉海粟與彼邦帝展諸名家有所接洽劉氏特於昨晚宴錢氏於都益處席間有文藝家李毅士·汪亞　·王濟遠·　固唐吉生諸氏討論關於發展我國藝術於日本 
[精武體育會附設國語專科將行畢業禮]  
　　精武體育會鑒於國語乃公民敎育必須之一科故特開辦國語專科主任爲國音推行會會員簡世　君及雲作丞君第一屆畢業期定明日（二十七）上午九時半在北四川路横浜橋中央大會堂舉行九時招待茶點然後入座除典禮外尙有各生成績表演各界均可前往參觀云 
 
 
 

Page 10

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *國内要聞二 
[汴當局救濟軍餉之一法]  
　　新定契約註册稅 
　　本年十月起至十五年三月爲止 
　　開封通信河南自去歲軍興迄今軍隊有增無减僅正式之隊伍目下已有二三十萬人（土匪之有槍者亦特種隊伍之一據傳其數與官軍不相上下）餉縃困難逹至極點新任夏財廳長國楨感於羅掘俱盡無法支撐而上方督促軍餉嚴厲難諉乃於山窮水盡之頃辦理其所謂全省契約捐稅藉救一時現已釐定簡章十八條呈由督省兩署核准尅日施行兹錄原文如次（案查豫省財政支絀萬狀債臺高築羅掘無門艱窘情形莫可言喩如不亟謀救濟實已無術維持而軍糈爲計口授食之需尤地方安危所繫設因無餉生有變故貽誤匪輕本廳長受任以來中夜徬徨憂心如擣不得已秉承督座籌辦契約註册捐稅以救燃眉之急明知地方瘡痍甫平未敢稍事操切第以近年禍亂相尋實非一次民間契約散亂遺失自在意中不予相當處置何以保障人民權利且省財政之支絀盈豐何非一省人民之擔承繳認與其别謀外債破產堪嗟不如就地籌維較爲妥愼當經擬就詳細捐稅辦法呈奉督辦兼省長批准照辦并奉財政部指令照准試辦各等因查此案旣奉令准自應即日施行藉資救濟現除通令各縣遵照辦理外合行布示一體周知此後凡民間執有民國十年以前無論紅白各契曁一切田產·房地·買當·及已驗未驗者務須遵照定限自本年十月一日起至十五年三月底止趕速呈請分别註册以保權利而維軍糈幸勿意涉觀望徘徊自誤自滋貽誤致干未便）豫省自吳張戰役後派餉七八次每縣百餘萬精華竭絕物力已窮此次又增一層剥削民生益增痛苦聞開封紳商竭力反對此舉惟官廳志在籌餉恐不能發生效力耳（二十一日） 
[贛局亦有杌隉狀態] （若） 
　　方鄧間意見未消化 
　　贛省政局表面上雖覺平靜其實内中掀波作浪將醖釀一種新局面而近來各師長之聯合索餉殆即促成此新局面之導火線原來方本仁與鄧如　之隔閡始終不能融化自方練成補充兵十大隊擴充個人實力後於是馮紹閔賴世璜蔣鎭臣唐福山楊池生楊如軒等各師長對方咸抱不滿以鄧與方意見較深兵力較足遂擬聯絡鄧氏向方一致索餉但蔣唐二師長向與方接近不欲遽行破面鄧亦欲顧其特殊勢力不願溷入各師長之中結果蔣唐中立馮賴二楊四師長四聯合向方索餉鄧則單獨索餉此種舉動即無異於大聯合驅方之表示故此一星期來省城特别戒嚴方亦知衆怒難攖特向各師長宣言（謂各軍欠餉定當一律籌發惟此時各縣攤派公債尙未繳齊須少緩須臾如本月中秋節後再無辦法我自當讓賢）於是一塲大索餉之風潮暫告平息日來省城募債團極形忙碌連日開會追繳公債九江知事邵賢南以地方已繳公債二萬爲未足又於昨日（二十一日）召集各公團在縣署開會勸募第三期公債皆爲籌餉而起財政廳長文羣復以籌募公債緩不濟急特向贛省銀行締結借欵三十萬六千五百元訂明月息二分以西岸榷運局鹽稅及贛關稅江西全省烟酒稅印花稅等四項作抵此項借欵業已成立各軍欠餉自可如期照發然軍界中反方之空氣似並未因此和緩日前楊如軒來潯赴廬山一遊下山時鄧特爲楊設宴洗塵席間觥籌交錯極爲歡洽外間遂發生一種揣測謂鄧性倨傲與楊又向無關係此次杯酒聯歡恐非尋常酬酢更有謂鄧與贛東馮紹閔早已暗中聯絡爲倒方運動鄧之贛北鎭守使署參謀長曹德明本月初旬經馮邀赴贛東委爲第三師五旅團長並將該師戰利品大砲五十餘尊分半給鄧預謀互相綺角更進而聯絡贛南二楊及賴蔣唐等加入倒方蔣唐雖未加入却已立於第三者地位不反方亦不助方方勢已成孤立其倒方運動之程序第一步爲索八個月欠餉以與方爲難方果硬幹下去第二步即以實力倒方第三步倒方之後即公推鄧爲督辦李廷玉爲省長此次楊之來潯即係密商此種計畫言之鑿鑿一若贛局不久即將發生重大變化楊自十八日下山在贛北鎭守使署盤桓三日昨夜鄧邀楊在三馬路大東樂園觀劇今早（二十二日）與楊同車晉省聞此行仍與索餉有關一說謂二楊極服從方氏並未加入索餉此次來潯外雖藉遊廬山爲名實則爲方作說客勸鄧勿爲已甚一恐糜爛地方二恐第三者收漁人之利鄧已爲所動今日偕楊晋省將與方言歸於好二說未知孰是然贛局杌隉不寗之現狀已可槪見矣（九月二十二日） 
[吳炳湘撤辦程文沅]  
　　已交衛隊營看管 
　　蚌埠通信安徽憲兵司令程文沅原祗有憲兵一連前此自請添募編足三連尙未奉中央核准雖無多大實力以其爲人戇直每易被人利用故迭次皖軍有事程輒不顧利害敢作敢爲聲勢煊赫越軌之行報紙屢有揭載迄吳炳湘氏入皖對程仍持寛大力勸遵循正軌迭經委派差事程亦尙能奉命盡職惟以平時所爲在地方上所種恩怨甚深又暗中經手辦理稅捐欵目尤多不實不盡最近督省兩署接各方對程控案多起聞除控其經手稅欵舞弊外尙有其他情節較重之事吳炳湘審核案情應行撤究故於二十三日將其憲兵司令撤任暫交二旅衛隊營看管聽候查辦撤任令文如下查憲兵司令程文沅任差已久性情跋扈罔顧聲名當本兼督辦來蚌就職之前該員隨同前鳳陽關監督倪道烺一再開會密謀反抗並派憲兵監視電局郵局扣留本兼督辦由京發皖之公電均有證據爲憑身屬軍人不明服從大義行爲乖戾罪已難辭迨本兼督辦接篆念其人尙屬勇敢或能爲地方盡力經仍予棄瑕錄用不咎旣往俾效將來在該員得荷格外寬容宜如何改過自新奮圖報稱乃近日察該員依然不知檢束語言舉動輒逾範圍其靈璧縣民人陳恒興控告差遣羅瑞淸詐欺取財一案該員旣有敎唆原告之嫌疑居心詭詐且准省署咨會現在門台子地方發生菸葉漏稅一案烟酒事務分局經徵人員等私製印花貼用空白印照與英美公司通同舞弊並查該員與經徵人員亦有關聯尤涉包庇嫌疑情節甚重似此但圖營私聊無悛悔尙安望其維持軍紀振勵戎行應即先行撤差聽候查辦以爲貪黷恣肆者戒所遺憲兵司令一差除派本署上校參謀謝邦慶接充並分行外合亟令仰知照 
[皖省長整頓烟酒稅辦法]  
　　六十縣支棧改爲分局責成縣知事協助辦理 
　　蚌埠特訊皖省長整頓烟酒稅再接再厲亟積進行不遺餘力聞吳氏整頓之决心實以皖省全年烟酒稅四十七萬逐年遽減不及二十萬元查實商人擔負全宋稍減其中二十萬多半中飽吳氏特將二十三局所及六十縣支棧改爲六十分局責成縣知事負責協助辦理旣節經費又易奏效兹覓得通令原文節錄於左（爲通令飭遵事昨據安徽烟酒事務局潘局長堃呈稱竊查烟酒費稅自開辦以來比額雖定爲六十三萬元而最旺之年不過收到四十七萬元去年僅收二十餘萬元尤屬不成事體揆厥原因情殊複雜（中略）理合呈請鈞座鑒核示遵再各局所曁支棧等違法徵收查有實據兹將情節較重者另摺開呈伏乞鈞鑒合併陳明等情查烟酒爲消耗品之大宗中央設立專署各省設立省局果能稅額之徵收有定報解之比較相符率由舊章本無更張之必要乃日久玩生局所無異駢枝支棧每多壟斷流品太雜弊資滋多如該局長所呈第七區各支棧違法徵收自製收據及津貼分局長淸單每年有四萬元之多一區如此他區可知何怪全年收入上年曾收四十七萬元者今已逐年遞減不及二十萬元在商人擔負未減絲毫而局棧之勾通視同利藪自非易輒改弦恐無澈底澄淸之一日本省長實事求是先從剔除中飽節省虛糜爲入手辦法即將全省二十三局所及八分局六十縣支棧等名目完全撤銷於六十縣每縣各設分局一所委一分局長駐局認眞徵收責成縣知事恊助辦理考成雖屬於局員盡力則賴乎知事蓋一縣之司法行政知事實操其權人民畏信尊崇亦惟知事之命令是聽歷查烟酒收稅以來其急公奉法踴躍輸將者固自有人而規避觀望希圖偷漏者尤比比皆是矧皖省原設機關積弊至重所有各局所支棧幾視公帑如私囊一旦裁併更章詎不橫生枝節若非知事實力輔助以局員之無權無勇縱欲力圖振奮進行亦多所困難而不肖局員更得藉詞推諉本省長深知此弊故於稅欵之中酌提一成以爲知事辦公之費以期權利義務兩得其平云云（九月二十六日） 
[蕪湖近訊]  
　　此間自戰謠起後人心惶惑銀根因此緊迫日來錢業對於長短期欵均已一律停放商界大受影響 
　　蕪湖臨時路工委員會本爲救濟外輪碼頭失業工人而設所修之路及疏濬二街一帶官溝業已依次修竣除各界捐欵外尙不敷一千七八百元該會已函請警廳會同總商會設法勸募將溝面添蓋石板或木板並設置閘口工程以垂久遠 
　　省政府發行金庫證劵六十萬元蕪湖商界認銷三萬五千元因中國銀行不允屆期兌現故此欵尙未繳付連日各商帮至總商會探詢此事者謂須俟縣知事汪開棟由蚌返蕪方可解决 
　　駐蚌皖軍一旅二團長張世賢之馬弁張宏義前在蕪湖鷄窩街張團長之姘婦張王氏綽號三百塊家被人用手槍擊斃張王氏及其弟王隆禮因涉謀害嫌疑早經法庭拘獲到案地審廳於二十四日公開審理旁聽席大有人滿之患 
　　駐蕪江蘇米捐局長趙椒圃刻奉江蘇財政廳長王其康電令附徵米捐一成米商得此消息業已開會討論全體一致表示反對 
　　駐防蕪湖建安兵艦水兵某甲等多人於本月十七日在龍船巷殷姓漁船上抄獲烟土五包計重二百餘斤並毆傷水兵一人略情已誌前報兹聞水警三署寗署長以該兵艦水兵此次搜查漁船烟土事前並未通知水警協助搜查事後又未將查獲烟土斤兩及如何處置方法函知未免越爼代庖故該署現已呈報水警廳長訓示祇遵又聞地檢廳對於此案業已派員着手密查以憑核辦（九月二十四日） 
[范石生回滇之進展] （木庵） 
　　范軍前鋒由廣南進開化黔桂軍出兵助范 
　　范石生回滇前報已載其開抵廣南刻聞范部自抵廣南後桂省援滇軍兪作柏部已全部加入助戰范部徐德之第三師旋由廣南進攻唐繼虞派兵兩團迎敵唐軍不支竄向開化范石生乃集中各部於廣南分兩部前進一路向開化前進以絕唐軍之返攻一部直上雲南府城以搖動其根據地此間昨接范石生來電報告進兵情形如下（石生七日到逹富川經已電逹在案九日先頭部隊行抵馬街與胡若愚接觸戰五小時該逆不支即狼狽向開化潰退原駐廣南之唐逆　飛軍巴楊兩團因聞龍胡崩潰情况全部動搖齊向開化逃竄敝部已於文日進駐廣南蒸日全部集中續向開化前進敵除在桂邊被我聯軍擊潰繳械外退入滇邊後亦先後携械逃亡及投誠敝部約二三千人此次竄入開化去之巴楊兩部所存無幾石生取决擬攻開化再行分兵以一部殲滅殘寇一部上定昆明殲厥渠魁指日可俟知關注念特電奉聞范石生叩删印）此次范石生回師滇南着着得手者實因多助所致現在援助范氏返滇計有兩省之師一爲桂軍兪作柏劉日福等部一爲黔省彭漢章部桂軍除分左右江兩路出發外黔軍彭部亦由黔邊羅平曲靖分路進攻該軍頃已電致桂當道報告出發情形原電云（十日通電敬悉唐賊繼堯予智自雄殘民以逞蹂躪鄰省搖亂西南旣爲民賊亦爲國蠶兩公本救國救民之心恊同定滇軍聲罪致討義聲所播海内咸欽黔省年來受禍之深較貴省爲尤烈同仇敵愾早具同心一致進行久已默契重以合作來相敦請敢不勉從其後敝軍現已分三路由羅平曲靖進攻與友軍分頭并進恊力合作共除國賊奠定西南飲馬昆池同伸義憤當在指顧之間特電復聞藉紓遠念並希時錫敎言俾有遵循無任盼切弟彭漢章叩感）至於桂省援滇軍總指揮兪作栢昨復在前敵傳檄宣布唐繼堯罪狀并促滇中將士及早覺悟棄唐來歸可見滇唐形勢之危矣（九月十七日） 
[川省打破防區制之初步] 淵如 
　　劉湘新指定各軍暫駐防地 
　　重慶通信川省防區制實行業經逾十稔矣在事實上已有堅固不拔之現象苟欲根本剷除勢非易易然此次劉湘督川即以打破防區制爲第一政策彼自通電就職而後即着意於此事之進行自流井各軍將領會議席上除結束前敵各軍一案外劉湘即首先提出此案各首領及各軍代表均一致贊成并表示决心贊助以解除川民根本上之痛苦打破防區制此次固不無多少希望而仍不敢决斷其必成也 
　　四川防區制果奚昉乎始於熊克武督川時之獨握鹽稅故至今川民受防區駐軍之害者率憤憤於熊氏之作俑民國初元川軍駐地無常督川者尙有自由調動之權駐軍不敢存割據之想事實上士紳亦斷不許其有此種舉動陳邇庵督川時川軍之綱紀猶存迨熊克武督川首餉川人以兩種惡政一爲濫招土匪成軍如湯子模楊春芳顏德基鄭啓和魏楷各軍之類一爲實行防區制以明令准駐軍在防區内自由籌欵此令一下而川民焦頭爛額負苦茹痛以至於今矣其時因四川鹽稅二千多萬爲熊派九人團所獨有各軍請餉熊皆令其在本防自籌於是駐軍預徵地丁至民國二十七年有一年加徵至八次者甚或拉肥詐搕等於土匪川民受苦之深筆難盡述曩者楊森督川亦嘗有打破防區制之意而政策不行終不免於敗逃者即誤在一私字彼一面擴充自己勢力至十九師十七旅之多以預備分佈全川一面以武力取消各軍不許其存在因此大招各軍之反感聯合倒楊此次劉湘鑒於楊之覆轍故一方面主張打破防區制度一方面宣言自己决不添招一師一旅亦不驟裁各軍一將一卒惟初步須將駐防區域立即調換不准在防區内自由籌欵或干涉行政司法等事以免其十年來永久把持防區之弊此項指定暫駐防地之命令業經發出各軍已有紛紛移動者其重新指定防地約略如次 
　　川省軍隊此次一戰除陳國棟劉眷藩楊森陳洪範四人勢力已經消滅外統計目前尙有川軍九大部分客軍兩大部分九大部分所指之駐地爲（一）賴心輝有槍一萬五千枝月需餉十五萬元駐地爲富順瀘州成都華陽簡陽江安等縣（二）劉存厚有槍五千枝月需餉五萬元駐地爲綏定東鄉太平城口渠縣開江等縣（三）鄧錫侯有槍三萬枝月需餉三十萬元駐地爲金堂漢州彭縣什邡郫縣崇慶灌縣新都新繁遂寗安岳樂至合川武勝等縣（四）何光烈有槍八千枝月需餉八萬元駐地爲南充西充蓬安蓬溪南部營山射洪等縣（五）劉湘有槍七萬枝月需餉七十萬元駐地爲巫山夔府雲陽開縣巫溪梁山忠州石柱鄷都墊江大竹隣水廣安岳池銅梁大足永川榮昌隆昌内江資州資陽等縣（六）劉成勳有槍一萬四千枝月需餉十四萬元駐地爲卬州大邑蒲江雙流新津温江崇寗彭縣丹稜雅州名山榮經漢源天全蘆山西昌會理冕寗越雋鹽源等縣（七）田頌堯有槍一萬五千枝月需餉十五萬元駐地爲安縣綿竹綿州羅江德陽梓潼闘中巴中巴江南江通江儀龍渧川中江鹽亭平武江汕劍州昭化等縣（八）劉文輝有槍二萬枝月需餉二十萬元駐地爲眉州靑神仁壽宜賓南溪屏山樂山洪雅夾江峨眉犍爲威遠榮縣等縣（九）呂越槍枝月餉未定指定駐地爲慶符高縣琪縣筠連長寗興文等縣（呂超槍枝月餉未定者因呂之所部爲袁祖銘收容之川軍本質雖係川軍仍隸屬於黔軍袁部在四川已由川政府每月供給軍餉四十萬元袁猶以爲未足必要求每月加給十萬凑足五十萬川軍大半反對而鄧錫侯暗中反對尤力袁乃决定不再加餉惟要求將呂超一師餘人仍由川省供給月餉是川省每年供給黔軍統計全年約六百萬元）此川軍九大部分駐地支餉之大槪情形也至於兩部客軍袁祖銘所部黔軍在川者爲王天培何厚光李曉　三師又新由鄂西調來一旅一團現分駐在下川東及下川南一帶袁氏迭向劉湘聲明俟川事稍定彼即回黔不要求駐地但要求給餉而已至於川邊軍入關者約三旅旅長爲孫涵張光典羊仁安三人陳遐齡因川邊鎭守使一缺已裁更無回任希望西康屯墾使劉成勳又一時不能履新劉湘决俟川事稍有眉目後即設法收回川邊失地則川邊軍三旅之出關爲必然之事故駐地月餉均未之及此客軍兩大部在川之大槪情形也劉湘俟駐地移妥後即著手於軍費統籌以便實行打破防區此種政策果能一一實現耶但視劉湘之辦法何如耳（九月十日） 
[閩垣雜訊] （禹衡） 
　　日前英商亞細亞公司代理王崇塤忽被人將左耳割下英領事提出交涉當局乃力加防止日昨警務處布告云查近日復有人持刀行兇殊屬謬妄除飭各署隊嚴密查拿外並准商民扭送懲辦决不寬貸等語周督辦對於此事亦已與薩省長會銜布告據省長署消息周昨又咨薩略謂近日學生復有劇烈行爲英領迭次交涉前經會銜示禁在案現據密報持刀者有江某林某周某邵某鄭某劉某容某陳某蒲某等八人内碍秩序安寗外關國際交涉已飭軍警從嚴緝辦相應咨請查照云云未知此後更發生風潮否 
　　抵貨問題自滬派代表林某等與學聯會中人衝突後頗見擱置近滬案外交後援會與學聯會聯名召集商學聯席會議於十三日在南公園開會到者三十餘團體議决（一）三山布帮夏季各貨限十五年六月底肅淸冬季各貨限十五年四月底肅淸逾限以新購論（二）蘇廣帮限一星期内集會最遲不得過九月肅淸（三）城油燭帮已於七月十五日肅淸蠟之肅淸限八月十五日止（四）菜館帮除法大等懸洋牌外餘已告肅淸（五）輪船帮五卅後已停購英煤現正設法購國煤（六）鐵帮向來並無標頭已函上海負責查拒（七）顏料帮英貨極少肅淸已多日此外未到會者甚多 
　　至收回敎育問題近亦竭力進行十三日收回敎育權委員會開大會其議决案如下（一）本會組織法案决設委員長一人宣傳股六人交際股六人文牘股二人經濟股一人翁良毓當選委員長（二）目前進行程序案决發出宣言代電並擴大組織函各縣促成分會（三）優待敎會脫離學生案凡脫離學生免試入他校或編級貧寒者免入學金及學費分派會員分官私立兩途向敎廳及各該校交涉此外又議决設立脫離敎會學校學生報名處以便爲之介紹各校並請各報專欄登載離校學生姓名以示尊敬至敎會各校日來狀况（甲）協和校學生三十餘人離校該校聲明已託東南大學敎授程湘帆向敎部立案十五日又有交際股員向該校交涉（乙）英華新代理校長王甘素昨集校友及各社團會議學聯會派人參加（丙）格致已向敎廳立案並由該校學生組織之臨時委員會宣言除立案外除去一種宗敎儀式校長一席按照滬上各校辦法已得敎職員同意（丁）協道學生已躍躍欲動學聯會函該校敎職員勿阻止（戊）培元十四日已上課學聯會派員阻勿繳費並限期離校（己）陶淑太茂華南三校定舊曆三十日上課學聯會派多員向阻聞本月十七日以上各校及靑年會學校各代表人聯謁薩省長議辦法如何未詳惟悉擬先向我國官廳立案照部章辦理並除一切宗敎儀式當可暫告結束矣（九月十八日） 
[杭州快信]  
　　今日（二十五）上午孫督令調一師一二兩團三師九十兩團齊赴西湖松木塲會操實習對抗行軍孫督親臨校閱湖南軍官何建唐希忭等均蒞止參觀陳周兩師長各派參謀長葛錦恩王凱成爲總指揮列陣對壘各奮精神孫督勉勵有加操畢時已過午 
　　駐紹一師一旅第一團奉令調省其一三兩營昨（二十四）上午由團長姚琮督率開拔渡江抵省第二營亦於下午到杭 
　　孫督辦現委鄭瀾充第二旅額外中慰副官朱紱充第四團少校團附尤芬充第一師司令部額外校官劉景山充第七混成旅二團八連連長 
　　浙省民會複選原定三十日舉行現擬再行展期十日聞各省多未選出浙取觀望態度不願佔先 
　　財政廳長蔡樸因秋節開支各縣解欵緩難濟急現向銀行界商偕三十萬元藉資挹注聞有十五萬元已成交 
　　滬寗滬杭兩路局長沈成栻前日赴寗迎賀楊督辦　新昨返滬即晚專車來杭晋謁當道有所接洽 
　　杭市金融已復原狀現洋升水今日每百元祇開一分紹興米用花用之欵連日均有運往禁運現洋出境之議 
 
 
 

Page 11

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *已打消 
　　杭總商會奉財部電續查商民積存俄鈔損失定於二十六日截止報告聞因浙處内地核計損失總數未及五十萬金 
　　餘杭汽車公司添關武林艮山小河拱宸四處路線業已完工現定添設四站擇於十月一日售票通車并與餘臨（餘杭臨安）路公司訂定即於是日起出售聯票 
[蘇議會之召集問題]  
　　江蘇省議會自本年四月一日經前韓省長召集第一次臨時會後停頓迄今鄭省長蒞任以來徐果人向之一再婉商請其尊重一省立法機關趕緊召集常年會並致函敦促請循例於十月十日以前召集鄭省長乃查照内務部感電諮詢内部大致以貴部所定維持省議會現狀之辦法三項（一現在事實上並無省議會之省暫時無庸召集二現時繼續存在之省議會無論爲第一屆第二屆第三屆暫時均無庸改選三現在業經依法改選報部者繼續召集）蘇省議會旣合於第二項無庸改選應否依照第三項繼續召集請見覆遵行内務部刻已電覆來寗謂感電列舉省議會辦法三項係屬臨時法制院核定擬仍咨法制院察核辦理得復再行奉聞鄭省長已據情函復徐果人並飭令財政廳將短發省議會之經費從速籌撥是本年應行召集之常年會法制院何時始可解釋覆到固未可知而省議會應否召集改選屬於憲法問題現距國民會議召集之期將近或將留以待國民會議之解决亦未可知也 
[南京快信]  
　　國民會議複選競爭已將至最後時期現有一般閒散軍官聯合無人接洽之初選當選人組織票團從事活動並有人另組複選監視團藉可操縱據云背影中大有人在將來或因此發生風潮亦未可知 
　　新任江寗縣知事二十五日召集本城士紳各市鄉董在署開會討論補救江寗民會初選問題 
　　淸理財政委員會據調查各縣局所財政委員報告各項表册刻已彙齊正在審核編訂中 
　　省署以前任淮安縣委任臨時董事曁保衛團總代辦縣議員選舉引起訴訟一案已由平政院裁决作爲選舉無效令縣查照院判執行 
　　兩淮鹽運使杜純蘇常鎭守使金壽良蘇水警廳長劉光均於二十四日離寗返任 
　　金陵道尹公署委朱靈珠充道署秘書 
　　日艦對馬號昨由滬開至下關該艦司令官即登岸訪楊督辦·鄭省長·海軍艦隊許司令·江寗交涉員·駐寗日領事等楊鄭均於二十四日下午乘汽車至下　轉乘澄平官輪往該艦答訪 
　　下關商會職員任期已滿省廳令催改選昨召各會董開會集議僉以現時人選缺乏擬請稍緩實行 
　　昨日吳佩孚代表樊德光由濟過寗乘江輪赴鄂聞係與各實力者商時局日來豫鄂各軍擁吳再起說甚盛惟吳氏代表則力言和平 
地方通信 
　　崑山 
　　蓬閬又出刦案頃聞蓬閬鄉陸寛夫家於二十四日又被匪衆搶刦其情形尙未訪悉惟聞陸某乃土富今年已被刦過一次此爲第二次矣 
　　北鄉報歡本邑北鄉南星凟等處稻苗多被蟲傷農民紛紛持苗赴縣報歡聞去年被兵踐踏各處稻苗反極盛旺 
　　崇明 
　　官紳會議維持煎丁生活崇明本產鹽之區人民賴熬鹽而生活者何止萬千近因該邑劃入浙鹽引地凡本地所出灶鹽俱須賣與鹽棧再行發售第定價太賤每擔祗取二元而成本須三元六角以是各灶戶組織鹽業維持會將一切困難情形呈訴縣署縣知事遂召集會議到者縣知事塲知事鹽棧代表灶戶代表及地方機關代表由縣知事主席先由灶戶代表陳述煎丁困苦請求加價維持次各機關代表認此事爲與地方治安有關主再加價維持會議結果以加價諸多不便視解數稍旺再行會議優待煎丁辦法以裕生計至前塲所議限制各灶戶繳鹽數姑准緩行 
　　松江 
　　水警獲解盜匪松江浦南嚴九　趙水梅家曾於本月上旬被盜匪十餘人各執器械破扉入内刦去衣飾等物而逸業由水警第一區分隊長盧人龍率巡官夏書堂謝得勝等在張　等處先後緝獲是案正盜胡照根何阿和周才興馬阿三等四名解交問行楊澄浦區長研訊該盜等均直認行刦得　依分不諱並獲嫌疑犯陳金木·沈木生兩名　文仍派盧分隊長一併於二十五日解交松江縣歸案訊辦以戢盜風而安閭閬 
　　米價迭漲松江自近日來米價逐漸增加每石白米自十二元起漲至十二元六角據米業中人云尙有繼漲增高之勢升斗小民度日維艱莫不憂形於色 
　　籌備中國濟生會松江分會松江楊了公·蔡仲瑜·謝葆均·張爾鼎·居承傑·張義方·席念曾·蔡增譽·周中一·趙松銓·馬吉甫·張祉爵·雷君梅·姚芝泉·顧伯雄·姜心農·周淸華·吳伯華·等發起中國濟生會松江分會首公推周中一君往上海中國濟生會接洽一切進行事宜於上月初四日收到總會來函當由分會寄出章程五份請求總會向地方官廳立案本月初七日下午三時開籌備會到會者十餘人公推周中一君爲主席報告設立分會宗旨並往總會接洽經過情形次推舉居蔭楠君爲籌備主任席念曾君爲籌備副主任並推蔡仲瑜趙松銓張定九等爲籌備員次討論微集會員章程及一切籌備欵項一俟總會立案手續完備即行開正式成立大會 
　　常熟 
　　太和鄉陳姓刦案已破獲去冬本邑太和鄉大壩頭鄉董陳寅生家被盜搶去衣服現欵約逹六七千金曾報由縣署偵緝直至日前有寓滬之安徽人徐振家（名徐大哥子）以密函報由偵緝隊二排探長倪雲鵬赴滬獲到此案之嫌疑犯何壽生一名並在何寓起出當票贓物何旣到常由偵緝主任邵福澂提訊一過詎何對於太和鄉盜案並無關係並悉當票贓物等即係報告人徐振家栽下復經邵主任查訊無誤即傳失主協探持票至質贓之公典　看衣服確係原贓因將何壽生暫予交保候質並飭倪探重行赴滬務將報告人徐振家帶常交案以資質訊迨二十三晨倪探將徐拘獲乘由申班輪來常帶隊與何質訊兹聞徐已供出夥盜有十七名惟當票賊物係向充當某浴池堂倌之小鈴子轉交與我云云邵主任得徐供後當夜派探前往梅李鎭首將小鈴子捕獲到案訊辦其他各盜已飭探嚴緝矣 
　　無錫 
　　邑商創築悵南汽車路宜興張渚土產甚豐有竹笋毛竹松板椽料柴炭水菓米麥之屬惟山路崎嶇運輸不便叢山之中有南山鎭爲百貨薈萃之總區距張渚約三十華里產物之輸出悉由南山裝紮僱用　騾數百頭分司轉運逹張渚而後裝船故其運費之昂足與貨價相彷彿其輸入於南山者費亦如之武進張福森原係吾邑德新棧副經理前年曾赴張渚創辦電燈公司因知南山土產之豐並悉輸出運費之鉅該鎭商業之不發逹此爲一大原因如能集資創立長途汽車轉運產物則交通便利貨價必較爲廉且轉運旣便土產之輸出額亦必銳增而輸入之貨物當亦較前爲多也張君有志於此特與張渚南山各鄉公所董事一再磋商該董事等極表贊同當由張君草就計劃書預算書各一份擬集資本洋六萬元建築張渚南山汽車路三十里約計築路費洋三萬元購用十三噸頭號汽車二輛約洋一萬元貨車四十部約洋二萬元組織張渚南山路車運產公司所有股本由該鎭各董事擔認一半其餘半數聞已商由吾邑旅滬富商祝某獨資擔任業經磋商就緒昨日該鎭董事某君等三人已由該處乘輪來錫即與張福森君接洽即午乘車赴滬訂立正式合同並擬返鎭後組織公司從事測量購地庀材鳩工築路大約開春運貨即可舍驢易車矣於此可知邑商經營實業其毅力殊可佩也 
　　鎭威軍來錫購辦軍米日前有鎭威軍京榆司令部軍需官高鳳岐來錫擬購辦軍米若干石住無錫飯店五十二號與北塘各米行接洽業於前昨兩日成交白米四車定於今日裝運南京再行轉裝北上以應軍部需用 
　　車站組織憲兵稽查分處南京東北陸軍執法處楊總處長昨委該處稽查官杜士明李洪素兩君於下午三時半車來錫先行組織稽查分處不日派稽查兵來錫實行護路並稽查一切聞辦公處所即在車站二等待客室内即前三十一旅稽查處原址 
　　楊知事昨午蒞錫新任本邑縣知事楊天驥（千里）昨午十二點零二分由蘇來錫原任知事林芾楨·縣警察所長宋靜廷率警察各分所長巡官及長警在站歡迎楊君抵站後與林君等略一寒暄後即乘與至無錫飯店稍憇當由宋所長帶領各警官一一延見畢即行分别散歸新委警察第一分所長孫千里亦在該飯店晉謁對於第一分所接任問題有所禀陳楊君午餐後即乘與拜會各紳董昨日與楊君同來者有第一科主任楊鼐卿第二科主任周百揆會計主任黄書農庶務主任王士華等六七人當晚尙有續到現定今日（二十六日）已時接印任事並聞現任承審員陳普喧即行更調遣缺擬以童鶴舫繼之云 
　　鎭江 
　　城南第九區董全體辭職丹徒城　市第二自治區區董唐　前因年老多病特自請辭職業經市議會臨時會議决挽留乃此事尙未解决一區吳恒齡三區盧兆曾·四區姜鵠·五區姜子安·六區湯金銘·七區鄧寄梅·八區顏承璐·九區鄭有渠等八區董忽又全體具呈到縣　懇告退聞係因某事受有激刺縣知事市總董均將竭力挽留以免阻碍地方自治之進行 
　　大覺寺下發現攔路搶刦案昨日（二十四）傍晚時有南門某米行夥魏姓者因事至南門外官塘橋詎方行至大覺寺下即有身穿灰色衣服之匪徒二人攔阻不准前行並搜查其身畔將小洋二十四角銅元二十餘枚並身穿之竹布長衫一齊拿去說者因此皆謂鄉路不易行走 
　　揚州 
　　運商反對揚繳岸稅鄂湘西皖四岸運商運鹽之繳稅辦法係先在揚繳稅三分之二鹽引逹岸銷售時再繳三分之一如鄂岸每票鹽應先繳稅一萬二千元在岸再繳六千元兹鄂督辦蕭耀南截留岸稅充餉北京稽核總所制止維艱故而變更計劃行知揚州分所統在揚州繳稅該所飭商遵照商人以此舉不啻就　微稅之變相且各岸皆有督辦皆有權力截稅一岸旣行他岸必起一致反對其主張業由鄂岸運商同發祥等於二十三日電京鹽政署呼籲請求傳知總所取消前令 
　　嘶馬鄉農會成立嘶馬鄉農會經鞠少秋等組織成立依法選舉王慕巖王竹雲爲正副會長劉立勛等爲評議員昨已呈報縣署備案矣 
　　海門 
　　界牌港發生盜刦開設界牌港長興鎭寳泰祥花行之分莊於前日午夜突來盜匪二十餘人各手快槍放聲示威傷司務一人被綁學徒司務各一人刦去現洋三千數百元後由事主報案請縣緝捕不識即能破案否 
　　淸江 
　　洋釐逐日看漲此間各商號因外間謠言繁興銀根視　吃緊而錢業代表每日至公所開會對於時局亦甚注意故自十七日起洋釐逐日看漲昨（二十一日）已漲至七錢零五至於錢價則較前大鬆每洋一元昨已換得銅元二百六十三枚 
　　電報局職工要求加薪此間電報局各職工以社會生活程度加高所有原薪不敷支用特援上海電局加薪之例於昨日（二十一日）在局開會討論進行手續大約一俟王局長劍欣由鎭來浦結束中秋節賬即行提出交涉 
　　徐州 
　　各法團公宴姜皖督新任安徽軍務督理姜超六自奉明令發表後即有服新之預備刻下皖事業已接洽就緒署中公文亦均結束並訂日内赴蚌昨（二十三日）午在埠官紳在花園飯店設筵餞行共到官紳七十餘人此間商埠督辦張從仁（字雲生）並贈送白綾裝屏四扇（内書頌詞）銀鼎一座（高約八寸）銀杯一件午後四時許姜及所部各處長（楊度陸宗與均不在）到塲各官紳相見後一同登樓嗣由姜歷述到徐以來因時期甚短且常在北地地方情形頗多隔膜以致毫無成績剿匪更未做到非常抱歉目下地方事務稍知大略督皖之命又不獲辭捨此而去殊覺自問難安現擬携帶隨員一半（將王寳慶團改爲衛隊旅）赴皖就職餘者仍舊留徐以三省剿匪總司令原有人員住所改爲護路司令（此項名稱或有變更）自任司令照常辦事務爲徐方略盡心力以答各界盛意至於皖省情形旣經鏡潭（吳炳湘字）辦理暫不更張惟彼處事甚複雜非短時間所能理楚嗣後各官紳均有發言率多恭維之詞姑從略末復攝影聚餐至九時許始盡歡而散 
　　徐西剿匪事已結束孫鎭守使企和前派田參謀長蘭齋·殷參謀良佐率領軍隊在　山一帶剿辦豫匪前後共十三日以兩營兵力剿滅股匪二千餘人爲民國以來剿匪中第一快事刻下匪中傷亡殆盡雖有少數餘孽然已四面潰竄不敢再聚以各縣警隊擔任辦理綽有餘裕故臨時指揮處於前日（二十一日）呈報撤消田殷兩參謀等亦於昨晚（二十二日）先後返徐剿匪事務現已結束又孫使已於昨早帶隊巡閱各縣並擬就此整頓各縣警團將來匪患當不至如前之猖獗矣 
　　嘉善 
　　又有軍隊過境二十四日上午三時車站到步兵約一營之衆領章上記號業已卸去至下午二時許經東門靑龍莊去楓涇同日下午車站到箱車一輛有砲二門子彈多箱黄昏時搬往夫子廟團部又夜十時許有砲彈一船出北門似向松江方面而去今日（二十五）婦女附特快去申者較往日加多 
　　平湖 
　　第一營仍駐乍浦第六混成旅第二團第一營李耀先部向駐乍浦二十二日報載該營移駐海鹽敕海廟兹經調查該營曁砲兵一連仍　乍浦惟十八日該營曾赴海鹽旅　一次 
　　日報案尙雖了結平湖日報館主筆徐尙彼被押一節曾紀本報兹悉徐君日前具呈縣署請早間　現奉縣批事關宣傳赤化未便　釋須傳到各關係人訊核 
　　湖州 
　　軍隊調防消息湖邑西連皖省北接江蘇兹查與蘇省接壤之長興現由三師十一團防堵至崑連皖境之泗安鎭尙無重兵鎭守聞當局將以　城之十二團調往塡紮以防萬一刻正預備開拔又張國成所部之砲兵第三團亦有待命出發之說外傳已有一部份於深夜步行出城不知確否 
　　民議代表赴省吳興民議初選代表陳其采沈鼎文長興代表蔣玉麟德淸馮毓溎安吉莫水貞武康朱管廷孝豐萬和等七人以覆　在即故已紛紛赴省矣 
　　紹興 
　　緝拿京綏路虧欵司賬紹人胡壽昌即幼淸在京綏路平地泉車站工程處充司賬員於本年九月一日潛捲公欵一萬二千餘元現該鐵路公司責成原保證人賭償原保人因不堪賠累呈由浙江全省警務處通令寗波警察廳紹興警察局嚴拿追辦 
 
 
 

Page 12

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *商業市况 
　　北京專電（二十五日下午七鐘） 
　　前場玖陸開盤三三六最高三三九七五最低三三五二五收盤三三五五成交三百六十餘萬後場玖陸開盤三三六最高三三六七五最低三三一五收盤三三二成交三百十餘萬 
　　厘拆均疲 
　　昨日星期五洋厘市價趨疲早市價掛七錢二分五厘七毫半較前日小一毫二忽半午市不動仍爲七錢二分五厘七毫半銀拆前市爲二錢四分後改爲一錢五分較跌九分小同行做開江角又小一厘價爲六錢Ｏ七厘廣角小去五毫改爲五錢四分九厘銅元續大一千五百文計三百二十四千文衣牌大起十一文價爲二千四百二十四文貼水大一文計五十九文惟角坯未動仍爲一百八十三文云 
　　國内匯兌市况 
　　上每銀行九月二十五日國内滙兌行市報告云今日津漢兩埠銀滙均有變動津行化爲一千零五十九兩跌去一兩漢洋例爲一千零三十七兩漲一兩五錢京公　爲一千零五十一兩洋滙京爲一千零零二元津爲一千零零一元漢爲平匯均未動濟南爲一千零零一元靑島爲一千零十四元烟平匯亦未動九江爲一千零十五元漲起五元長沙爲一千零零五元跌去一元福州爲一千零十四元漲起二元厦門爲一千零零八元未動杭州因時局漸平匯水已跌每千元爲一千零零二元五角其餘蘇錫常鎭寗等處均仍爲一千零零一元云 
　　神戶英美匯市電訊 
　　昨日神戶匯兌市午前電日美賣價四十元零七角五買價四十元零八角七分五與上日市價同日英賣價不動仍爲一先令八辦士一八七五買價一先令八辦士二一八七五較前日跌Ｏ三一二五正午來電日美賣價高六分二釐五改爲四十元零八角一分二厘五買價仍爲四十元零八角七分五日英賣價一先令八辦士二一八七五較午前改高Ｏ三一二五買價一先令八辦士二五較午前亦高Ｏ三一二五午後無市 
　　日匯掛價獨漲三七五 
　　昨日星期五各外滙掛價獨有東滙續漲三七五改爲五錢三分餘則均無改動如先令仍爲三先令二辦士二五印滙仍爲二百零九羅比半法滙仍爲一千六百三十五法郎美滙仍掛七十七元半港滙仍爲七十六兩二五嗬滙仍掛一百九十盾零二五新滙仍爲規元七十三兩七五 
　　先令市况平穩 
　　昨日星期五先令掛牌價格未有更動仍爲三先令二辦士二五銀行成交市况寥寥價格呆滯上午賣價爲三先令二辦士七五買價爲三先令二辦士八一二五午後交易更淸價與前市相仿云 
　　美匯市况堅定 
　　昨日星期五美滙掛價未變仍計七十七元半交易淸淡成交之價頗形堅定計前市賣出價爲七十八元一角二分五買進七十八元二角五午後之價未有漲跌仍與上午做開仿彿云 
　　東匯掛漲暗平 
　　昨日星期五東滙掛價雖長三七五改掛五錢三分然内價仍然平定之象計前市做開賣價爲五錢二分三七五至五錢二分二五又升至五錢二分半復回至五錢二分三七五買進價爲五錢二分二五至五錢二分一二五又五錢二分三七五至五錢二分二五收市午後交易稍淸價亦相仿銀行成交有三井安逹賣出各十萬計爲五錢二分二五又台灣賣出二十萬計五錢二分四三七五又正金賣出二十萬計價爲五錢二分三七五全日成交賣多於買云 
　　標金稍疲 
　　昨日星期五大條近遠期均縮Ｏ六二五美滙兌開盤勿動收盤小Ｏ六二五銀價小一二五日美日英皆無改動十一月份標金開盤較小二錢先令揭曉東滙獨漲三七五餘均未改金價因之即升至二百五十七兩一錢後日匯内盤稍鬆故金價復跌至二百五十五兩九錢爲全市最小之價後暗盤仍又轉緊以是人心回好金價又漲至二百五十七兩四錢爲全市最高價嗣後至午後收市頗形隱定無甚漲跌收盤爲二百五十六兩三錢較上日小去六錢全日相差一兩五錢　赤開盤三百二十三兩二錢五收盤三百二十三兩登賬結價九月份二百五十八兩十月及十一月同爲二百五十七兩補水前市二百五十八兩後市二百五十七兩交易上午尙佳下午較淸以是未及四時即已收市云 
　　公債漲勢未衰市况續暢 
　　昨（九月二十五日）係九月期各債期貨最後一日交易本日即行停拍以便辦理劃賬並交　計算等手續期貨市况全日仍頗暢旺賣買人氣勢未見衰九六市間甚盛金融亦尙佳整六略淸七長平平現貨惟九六頗旺餘續寥落計前後市期貨交易三百九十九萬元九六公債二百零一萬五千元整理六釐九十七萬元金融公債八十四萬元七年長期十六萬五千元現貨成交額共二十九萬九千元九六占二十九萬元整理七釐僅五千元金融整六合祇四千元至昨市各債期現貨市價前市以買氣仍盛價殊堅俏較前日多續漲半元以上惟後以抛出稍旺買方略形停頓價乃陸續回跌計收市時市價比前市多跌下三四角不等特以較前日大致仍見續漲如九六期現貨均續漲五六角許金融九月期漲高四角七長九月期金融十月期及整六期貨十月期十一月期等亦較前日續好二角許七長十一月期已回跌二角金融十一月期及整六九月期亦略縮一角獨金融整六現貨以久無交易昨市開出價均飛漲金融比上週　漲二元五角整六亦 
　　金融公債金融現貨千元票於後市做　一盤價九十元零五角較上週末飛漲二元有半期貨九月期九十元零七角比前市小二角較前日續漲四角十月期八十八元三角比前市跌下三角較前日續好二角半十一月期八十八元四角較前市跌下半元比前日略縮一角 
　　整理六釐整六現貨僅前市稍有交易價七十五元六角比週二陡漲一元六角半期貨九月期七十五元四角半比前市跌下三角半較前日回跌五分十月期七十六元二角較前市小二角比前日續漲一角半十一月期七十六元六角較前市亦小二角比前日續漲一角 
　　七年長期七長現貨仍無交易期貨九月期六十八元七角較前市跌下三角比前日續漲二角十月期六十八元八角半比前市跌下四角半較前日略縮五分十一月期祇開出一盤價六十九元二角比前日回跌二角 
　　九六及其他九六現貨三十三元七角比前市漲高二角較前日續漲六角期貨九月期三十三元六角比前市跌下三角半較前日續漲五角半十月期三十三元九角半比前市跌下二角半較前日亦續漲四角半又整七現貨七十八元八角比週三續跌四角 
　　外股市况堅穩 
　　昨日各種外股市况尙屬穩健西商公會内中外各商進出交易甚爲踴躍價格挺秀以橡皮股份尤覺俏利大致上升紗廠有人購買怡和於午前收盤曾成交九兩一錢較前已加六錢三新亦漲二錢五計八兩七錢五買價八兩五錢東方三兩加一錢上海仍爲五十四兩新股二十七兩五錢船廠買者亦夥瑞鎔給價七兩八錢五加一錢成交價增四錢計七兩九錢耶松給價一百十七兩漲二兩十二月期做過一百二十二兩蘭格志十四兩七錢五漲一錢業廣加一兩爲一百零九兩會德豐給價八十一兩德律風六十二兩電車十五兩公共汽車十兩開平十五兩銀公司七兩三錢五揚子三十五元自來火四十八兩均與前市相仿橡皮計有四十二種給價内有二十一種趨漲祗有素孖打跌落一兩五錢計三十三兩地傍小五分爲二兩九錢志摩跌二分半計一兩八錢其餘均無上落實際上買賣尙稱不惡價亦見俏人心堅固倫敦市價仍計三先令六辦士新加坡减去一分計一元三角二分云 
　　紗花微漲 
　　本月期棉尙存四一八ＯＯ包實行交割 
　　現紗客銷活動售價微堅 
　　昨日星期五美棉初因利物浦消息不佳而跌後因同業購進及現貨市况暢逹市價轉堅計期貨除三月期跌一磅音外餘月漲二·三磅音現貨未動英棉期貨跌四五點現貨跌六十二點印棉初隨美棉消息不振後因收成報告良佳市勢益疲計孟加拉及白羅溪跌十四羅比奥姆辣跌十三羅比埃及棉現貨跌八十點大阪現紗二十支藍魚未動二十支紅財神跌二元十六支福島及三馬跌一元本埠紗市因現紗異常活潑通標繼續挺秀市勢甚形堅穩棉市本月期爲最後一日了結千餘担賣價漲四錢五分現存四萬一千八百担即爲實行交割數量餘月因紗市堅定人心良佳亦漲一二錢兹將期現紗花市况分列於後 
　　期紗紗布人鐘標準前市因美棉轉堅通標挺秀買戶略衆近遠期各月漲二錢至五錢後市因現銷活動續漲二三錢全日共成交七千九百包收盤價列左 
　　十月期一六五·八０漲·八０一月期一六三·八０漲·五０ 
　　十一月期一六四·九０·五０二月期一六三·六０·五０ 
　　十二月期一六四·００·五０ 
　　現紗客帮方面江西帮進二十支水月·十六支汽球·大發·水月·日光·鴻禧·丹鳳·藍鳳·等牌一千包川帮進二十支大中華·採花·地球·三羊·人鐘·金鷄等牌六百包内地帮進四百包寗波帮進一百包其餘牛莊漢口福建汕頭野鷄等帮共進二百餘包賣價漲二錢五分溥益紗廠開出二十支地球一百包扣佣價一百八十四兩川帮購進餘牌市價列左 
　　十六支汽球一七０·００二十支大中華一八０·００二十支金城一八五·五０ 
　　十六支大發一六六·五０二十支採花一八一·五０二十支牧羊一七二·二五 
　　十六支仙桃一七二·五０二十支地球一八五·００二十支水月一八０·七五 
　　十六支文明一六二·五０二十支三羊一八五·五０十支人鐘一五八·００ 
　　十六支豐年一七０·００二十支人鐘一八一·五０十支金鷄一五五·００ 
　　十六支藍鳳一六八·００二十支金鷄一八一·五０十支電車一四七·００ 
　　十六支丹鳳一六七·二五二十支大發一八０·００十二支金鷄一六四·００ 
　　十六支水月一七一·００二十支立馬一八一·００十四支寳彝一六五·七五 
　　十六支雙虎一六六·八五 
　　期棉通州標凖前市本月期因軋空猛漲四錢五分餘月因人心良佳漲五分至一錢後市因紗市有力賣方補空續漲五分至一錢五分全日共成交四萬一千一百担收盤價列左 
　　九月期四一·八０漲·四五十二月期五七·九０漲·一０ 
　　十月期五八·八０·一五一月期五七·九五·一０ 
　　十一月期五八·一０·二０二月期五八·０五·一０ 
　　現棉公會消息通州花到一千一百二十包姚花到三千一百包市上交易仍旺市盤如左 
　　南市花五六·五０申新進四００担現貨送廠 
　　安慶花五八·五０申新進五００包現貨送廠 
　　太倉花五八·七五申新進五００担兩星期送廠 
　　火機花五七·五０東棉進四００担十月份送打包廠 
　　通州花五九·六０恒昌祥進四００包現貨棧交 
　　通州花五九·六０恒大進五００包現貨棧交 
　　通州花五九·六０緯通進一八０包現貨棧交 
　　姚花五四·六０横濱帮進一四００包現貨棧交 
　　大阪紗市淸淡（二十五日大阪電） 
　　棉紗現貨印度方面雖有一二訂購之電而因吃價不大未允出售内地需要仍無起色以故交易仍極淸淡行情跌去二元中等二十支現貨呌價爲三百三十三元九月期爲三十一元十月期爲二十九元本晨大黑十支現貨略有成交價爲三百十六元 
　　大阪布市不動（二十五日大阪電） 
　　棉布現貨銷　無大進步然輸出方面略有問津人氣穩定行情不動 
　　太鼓九月期六·六Ｏ 
　　洋莊絲市堅疲不一 
　　廠黄二經價續堅挺獨白　經反疲賤十餘兩 
　　昨日洋莊絲市堅疲不一歐莊方面惟對於滬廠經需胃仍殷計由公安等洋行續成交信昌瑞綸等牌絲一百八十包絲價依然堅挺獨　里乾經英法去路仍衰加以華絲商守志不堅昨由中和進中等貨十包行情反降小十餘兩四川黄線經法莊進胃不减昨計安利信孚等行共成交廠經及揚返經八十包價仍穩定川黄粗絲惟美大進棉州冲沔二十包價亦不變灰經則無聞成交云 
　　横濱絲市穩定（二十五日横濱電） 
　　生絲現貨行情過高買方因而觀望莫前然需要之家如甲丸十號丙十號九十四號等仍有意承抛最優等貨呌價爲二千一百元毬牌爲二千零八十元有十五萬五千斤之非指價買賣將以此價交涉解决惟尙未妥協市况則續呈穩定之狀絲屑市况依然閑散 
　　洋裝茶市仍趨堅暢 
　　昨日星期五本埠洋莊茶市仍趨堅暢全市平水·珍眉·貢熙·秀眉·針眉·蕊眉·鳳眉·蝦目·等綠茶及祁寗兩路紅茶總計八千七百八十五箱其中珍眉一項市面最爲堅俏售開盤價亦較前日見漲一二兩貢熙蝦目兩項市勢仍佳惟市上存底缺乏交易已無日前之旺針眉秀眉等貨市面亦無變動平水綠茶美莊需要仍殷市盤較前約提高五錢至一兩不等紅茶市面祁門貨因存底不多交易不旺寗州温州之貨昨市仍趨呆滯僅寗花香片一項由保昌洋行買進一百六十四箱價二十兩聞仍無大宗銷路紅茶尙難抱樂觀云 
　　期粉一瀉而下 
　　厰客積極反賣洋粉現價祇二兩零五 
　　洋麥開四兩零五華麥因滬卡加稅停運 
　　昨日期粉市面續趨下跌緣各廠上月底交割後尙餘現期棧單六十餘萬包尙未裝售更兼洋麥粉蓮滬在即洋麥價祗開四兩零五分洋粉開二兩零五分包送赴津交貨於是廠客雙方一齊反賣人心益疲市價銳跌尤以遠期爲甚現粉兵船開二兩一錢半江北小麥昨由大逹公司輪船運到甚夥因滬稅所加征麥稅以致停頓昨市期粉上午開盤後現期即跌分餘其餘各月亦均傾跌後因賣氣步盛價均步趨不振午後廠方開出大批遠期而客帮多頭近期賣出亦不弱市價一落千丈收盤結果本月份爲二兩零九分二五較前日收盤價計跌二分七五九月份爲二兩零八分較跌三分十月份爲二兩零五分七五較跌四分半十一月份爲二兩零四分七五較跌五分二五期粉成交額上午六十二萬一千包下午一百二十一萬四千包收市二十一萬五千包共計二百零五萬包現粉無出云 
　　糖市賤跌 
　　昨日公會劃盤現貨復降大連八號開六兩四錢五期貨本月份亦趨賤小降至六兩四錢七分五惟因出戶不願賤售遂爲六兩五錢與六兩四錢七分五之扯盤九月份爲六兩五錢二分五十月份六兩五錢五潮靑提莊開五兩黄岡四兩八見升五錢而廣冰則開八兩低跌三錢之多三温半六兩四錢三七五六兩五錢四温六兩六錢四温半六兩八錢燥荷白七兩粗砂白六兩零五上雅赤六兩一錢枝赤五兩九錢三號小呂靑五兩一錢四號小呂靑四兩六錢碗靑四兩零五 
 
 
 

Page 13

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *本埠新聞 
[總商會昨開關稅委員會]  
　　上海總商會昨日（星期五）下午二時開關稅委員會到王曉籟沈燮臣聞蘭亭陳良玉勞敬修劉湛恩顧子槃趙晉卿等十餘人研究上海機器麵粉公司公會·及上海鐵業公會·泰興酒業公所·海寗潘忠甲等意見書至四時始散 
[日商會否决援助中國關稅自主]  
　　對於加稅之意見書已草就 
　　國聞通信社云駐滬日僑商會前有會董多人提議發表意見書贊助中國關稅自主嗣於二十二日舉行會董會討論此項問題爭議頗久終無結果遂付審查日昨審查結果認有障礙故贊助之說已正式否認惟對於關稅會議增稅二分五厘之意見書則由安原書記長起草完竣俟下届會董會修正即可發出内容大致謂中國加稅後用途如何關係全國人民安全幸福亟應考慮國内政局安否影響各國商業亦應愼重注意云云 
[楊宰坤提出關會意見書]  
　　主張廢兩用元 
　　楊宰坤君致函總商會曰頃閱報載貴會爲關稅問題徵求意見足徵周諮博訪之盛意至爲欽佩鄙人學淺豈敢妄參末議不過於加稅問題以外尙有一事未聞當道有所動議用是不揣　陋謹陳愚見以備採擇貨幣乃商人交易之媒介由貝介進而用銀由是進而用銀元原期有利於計算國家庫稅·以及關稅·商人交易莫不以此爲準歐美商務發逹需欵浩繁進而以金爲本位亦理勢然也我國以銀爲本位已差人一等上年曾有人倡議以金爲本位鄙意尙非其時不意竟棄原有之本位而不能用上海之規元漢口之洋例天津之行化各地皆自爲準我國謂之無本位制亦無不可用兩之弊厥有數端（一多費手續）商人向外國購貨以兩計算轉售或零賣於本國商人須以銀元或該地元價計算進出之間多一番手續（二易致錯誤）各地旣不相同元價時有漲落輾轉推算易致錯誤（三徒費時間）時間即金錢現代商人之情形手續旣繁費時自大（四關員抑勒）客地商民關於該地錢市關員任意揑算商人易受其欺（五易生弊竇）銀元隨兩而變奸商視爲生利之途竟有以此爲營業者（六商情隔閡）甲乙地旣各自爲準商人關於錢市以致兩地商情茫然總之用兩之害擾亂幣制直接有妨商人間接有礙國際貿易欲矯其弊非廢兩改元不爲功惟兹事體大商人狃於習慣一時難期實行當舉其大者先行着手收效自易鄙人曾有關稅徵銀元乃廢兩改元之先聲說（見民國十一年銀行週報）溯自廢兩改元之議起金融界奔走呼號數載於兹近者關稅會議有期能否收回自主姑不必論而廢兩改元之時機已至不可坐失鄙意於此次會議並行提出討論兹復關稅時以銀元計算作廢兩改元之預備則幣制前途庶乎有豸是否有當謹候公决 
[粤外交代表團抵滬後續聞]  
　　明日離滬 
　　廣東外交代表團林森等二十二人於本月二十三日到滬寓民國路中華旅社該團到滬後之大槪情形已誌昨報兹將其詳細任務再紀如下 
　　進京之行程該團已定於明日（即星期日）由滬至南京在南京勾留約三日由南京至九江約留二日由九江至漢口約留三四日再由漢口進京該團所以須經過以上各處者因以上各處均係發生慘案之地該團本擬前往靑島一行惟因時間上逼促未克果行但該團希望靑島各界亦組織一外交代表團進京進行一切 
　　沿途之工作該團所到各處即將其組織辦法報告各界希望各界亦有同樣之組織偕往北京辦理一切外交懸案到京後除要求廢除一切不平等條約外並監督政府辦理各種重要問題 
　　全體分三大部該外交團全團分爲三大會即（甲）廢約研究委員會主任陸緒賢委員王一飛·余衍恒·王志遠·廖雲翔·黄會民·賀中傑·曾憲聖·（乙）沙基慘案委員會主任金曾澄委員蘇喜庭·崔　·陳森·王岳峯·郭竹朋（丙）粤港罷工條件委員會主任毛樹珍委員馮永恒·陳桂保·胡超·賴蒲·劉炳以上各部以林森爲主席鄒魯爲秘書長 
[拒毒之演講大綱] 明日舉行演講會 
　　中華國民拒毒會定於明日（二十七日）爲拒毒日全國各埠舉行大規模拒毒運動者約有百數十處本埠方面亦將由該會發起分區舉行演講會兹錄其所訂演講大綱如下（甲）拒毒爲解决一切難題之關鍵鴉片復興爲晚近國内戰爭及饑荒之惟一原因蓋鴉片能使人格墜落身體病弱如果拒毒成功舉凡政治經濟狀况以及社會種種問題均可逐漸改善（乙）拒毒事功之重大我國染毒之深非僅國内每年出產一萬五千噸之鴉片已也據國際禁烟委員會調員報告每年由海外輸入我國之嗎啡至少在二十噸以上此種鴉片之出產及販運吸食均有軍警庇護國外華僑沉淪於鴉片專賣之下慘酷尤甚由是可見拒毒問題之重且大（丙）我國對於毒物之固有態度我國自林文忠公禁烟以後國民對於毒物素抱深惡痛絕之態度惟因少數見利忘義之徒作奸犯科以致鴉片復興我人當重申原有之主張誓與毒物斷絕關係備種種方法輔助拒毒運動之進行前次鴉片肅淸輿論之功非淺切望全國同胞對於此後之拒毒事業努力贊助也（丁）國民親受毒害之槪况在盛產毒物之區人民大多　迫種烟如果抗命不種旣須完納非法之捐稅且將慘受酷刑以致膏肥之地遍種毒卉糧食減少釀成飢荒弱者求爲兵卒自保强者挺而走險流爲盜匪且處此憂患生活之中烟土價值低廉易染吸烟嗜好非但個人墜落國家亦蒙其害（戊）我等不可自餒前次中英條約訂明在立約後十年之内印度不運烟土來華同時中國亦當禁絕種烟當時各國均不信中國能逹目的然是時我國朝野一心厲行烟禁故能在限期之内至民國五年宣告烟苗肅淸此爲第一次之大成功可爲我等之模範者也（己）去歲拒毒運動之熱烈去秋本會發起拒毒運動國内戰爭方殷然風聞所播民衆熱忱並不稍替統計二十餘省區中同時響應者有九百餘處已組分會者二百五十四處本會向北京政府及日内瓦大會之請願文且得四千二百餘團體之簽字四百六十六萬餘人之贊成輿論堅强殊堪欣幸（庚）日内瓦禁煙大會之失敗國際禁烟大會最後公約决定十五年内遞減鴉片出產之量至於實行之期則以我國停止種烟之時爲始觀此兩種標準我等敢謂日内瓦大會不能實施肅淸毒物之計劃（辛）四年之奮鬬國際禁烟大會將於一九二九年再行召集我國如不能於聚合以前限制國内鴉片之出產列强决不改變原有態度故我等在此四年内亟須努力奮鬬獲有相當成績以便折衝樽俎美國禁酒三十餘年始收功效是則我等四年之進行不過奮鬬中之開宗明義耳此時倘得全國同胞一致贊助他日之效果必出我人意料之外（壬）拒毒之利器（一）敎育嘗聞軍閥迫民種烟保護販運未聞有人强迫吸烟由是可知染癮者實係甘自暴棄倘能使吸者覺悟遠離毒物則烟土之銷路旣斷販運種植自必減少且不難逐漸肅淸故敎育乃拒毒之根本辦法約舉方法有二（子）對於公衆應用文字宣傳或公開演講務使人人皆知鴉片爲禍之烈深惡痛絕立志不種不運不賣不吸並勸導他人不與毒物發生關係（丑）對於學生應在每學期以内最少用二小時敎授或演講鴉片之毒及我國被害之深使能永誌不忘痛恨烟土（二）治療染癮者其初不過藉爲消遣或以治病日積月累漸成習慣被等亦非不知烟土之毒所苦無法解脫耳故治療乃拒毒之補救方法其方法約分爲二（子）對於種運販吸烟土者應施以名譽上之警戒或撤銷其應有榮典及應享之權利或與其斷絕關係使彼省悟痛改前非是乃精神治療法也（丑）聯絡各醫院醫士曁社會上熱心人士組設大規模之戒烟局所施以生理上之治療使能戒斷烟癮脫離苦海（三）法律法律乃拒毒之懲戒辦法惜自民六以還變亂頻仍禁烟律令無法施行故今日須有恢復禁烟律令之運動使染毒者不敢嘗試兹列方法於次（子）調查舉凡種植情形販運方法曁售吸實况均須切實調查藉明眞相而使設法剷除並可據此請求政府實施律令（丑）鼓吹將調查所得用文字或演講盡情宣佈喚起公衆注意一致反對使黑籍中人自知羞愧痛戒是項不道德行爲官廳即可據此按律懲究（寅）請願各地公民及拒毒分會應聯合推舉公正人士向當地官廳請求厲行烟禁并陳相當辦法倘鴉片貿易或與外商有關應向領事作同樣之要求如果鴉片復興原爲籌餉起見應擬化兵爲工計劃籲請軍事當局照辦從根本上着手拒毒（四）輿論聯合會全國人民同心恊力造成堅强輿論以爲拒毒之後盾（癸）個人之天職（一）敎育家用各種方法指導靑年使明瞭鴉片毒害永遠勿與接近（二）醫士以治療方法救濟染毒者使早離黑籍（三）著作家以言論鼓吹拒毒並介紹種種方法（四）社會服務者聯絡各團體及各界人士組成强有力之團體一致拒毒（五）官吏秉公守法厲行烟禁（六）平民立志拒絕毒物並盡力勸導他人 
[職工靑年會反對鴉片公賣]  
　　上海職工靑年會因見報載鴉片公賣又有復活之消息特開緊急會議討論對付方法公决通電全國一致反對原電節錄如下各報館轉全國各公團均鑒近日報載鴉片公賣又有復活之說並云某方從事實力運動敝會聞訊之下不勝駭異查鴉片久懸厲禁何可公賣此事不幸見諸實行不僅破壞烟禁遣毒人民且必引起國際交涉國家人格掃地殆盡敝會爲杜絕鴉片流毒計保全國家人格計用特通電首先反對務請各公團一致奮起同樣表示使此害人毒物不再流毒國内一面調查前條陳鴉片公賣及此次運動公賣復活者之姓名宣告國人　斥國民之外以爲後來者戒臨電神馳無任盼切上海職工靑年會總幹事朱曉雲叩有 
[華僑選舉所歡宴代表]  
　　昨日（二十五）下午七時華僑選舉事務所假座大西洋菜社歡迎華僑選舉人到者八十四人由金城張廷珍金猶樹王吉甫招待入席後金城君致歡迎辭並報告屈監督來電内稱在京華僑有移京投票之說囑徵求在滬華僑選舉人意思贊同移京抑在滬投票陳寳楠王子敬楊夢初孫紹英蘇理平湯龍驤相繼發言均主張依法在滬投票該所職員請各選舉人於名册上簽字結果贊成在滬者六十四人（内有代簽者八人）移京者十四人（内有代簽者一人）從衆者四人十時賓主盡歡而散 
[華僑聯會今日歡迎僑選代表]  
　　本埠華僑聯合會爲歡迎華僑議員選舉代表定於今日假東亞旅館開會兹錄其通告如下敬啓者本會謹訂於九月二十六號下午三點鐘開茶話歡迎大會并討論關於僑務緊急問題届時務請台駕光臨本會兼備攝影以留紀念幸勿却延肅函奉約敬頌僑福華僑聯合會 
[國貨維持會昨開聯席會議]  
　　爲展覽會徵品事 
　　中華國貨維持會昨爲江蘇第三次省地方物品展覽會徵集物品辦法事特連合上海總商會·提倡國貨會·工商研究會·及全體會員開聯席會議到會者計一百數十人三時開會由龐會長主席宣佈開會宗旨略謂本屆展覽會徵品辦法曾經上次大會議决公推馬樹周赴省晋謁省長曁實業廳長請准予全免運費與稅及運送員等免費乘車等項現馬君已於昨日返滬應請馬君報告請願經過情形當由馬樹周起立報告略謂鄙人此次受各公團各商廠同人委托晋省請願免稅免費等情謁見省長後瀝陳本省工商兩界自受去年江浙戰爭及今年五卅慘案兩次結果故凋疲萬狀元氣大傷務懇省長俯念商艱准予核准常蒙省長允准致電北京財政部交通部稅務處完全核准現復電尙未到來鄙人意見此事可有核准之希望云云次王會長介安起言現距展覽會開幕之期已近我上海工商各廠務宜趕速將赴賽物品送交上海總商會彙總送寗陳賽並由本會及工商研究會提倡國貨會縣商會等派員輔助上海總商會辦理再由五團體公推馬樹周徐春榮爲運品赴賽專員如物品到寗後前日已由本會及鄙人函請南京總商會相助辦理已蒙復函允許務請我工廠同人踴躍赴賽以期獲得錦標旋經全體議定如下（一）由本埠五公團徵集機關連名公電北京財政部交通部稅務處催請核准（二）通告各工廠于九月底以前將赴賽物品均送上海總商會彙齊送寗預賽（三）各工廠自定出品箱數及運送人名數通知上海總商會再由總商會彙集通知省署（四）公推馬樹周徐春榮兩君爲賽品專員次擬定電稿當時除中華國貨維持會及市民提倡國貨會工商研究會蓋印外復推定代表於今日面謁總商會及縣商會會長等徵求同意聯名發出次各工廠之赴寗陳賽者相繼簽名計有商務印書館·德和絲襪廠·大中皂廠·種德園·家庭工業社·森林籬器廠·三益公司針織部·一必牙刷廠·根泰和合粉廠·陳天一帽莊·永利襪針廠·工足襪廠·遠東織物機器廠·馬德記錦華錫紙廠·鐘醒織造廠次會員陳少蓀樊景卿又提出辦法研究　時至六時半乃茶點散會 
[昨日之國貨之消息]  
　　提倡國貨代表報告在寗接洽結果據本埠提倡國貨會消息提倡國貨代表馮少山·張子桂·李琯卿·宓汝卓·自鎭江抵寗後連日與各界接洽提倡國貨抵制劣貨關稅自主愛國募金諸端極蒙各界贊助二十三日借座南京總商會由總商會備茶點邀請各界各團體代表到會討論聯合進行辦法結果由歸納各代表意見决定（一）提倡國貨與抵制劣貨由蘇民生·王伯秋·代表南京商學界負責進行組織提倡國貨會與國貨商場諸事并由蘇民生負責提出於二十六日開全省商會聯合會（二）關稅自主决於各國代表過境之時由本埠商學界推舉代表向各國代表懇切勸告同時在車站及本埠各處舉行羣衆運動（三）愛國募金决定擴大用途不限於治標各項且有治本用途同時由南京方面先成立一隊准請蘇民生擔任隊長王伯秋等共爲隊員 
　　國貨推行會常會紀中華國貨推行會昨在會所開執行委員常會出席者十餘人陳寄　君主席（一）報告一週會務（二）報告宣傳團來函謂此次出發宣傳推行國貨大受各地各界之歡迎明後可返滬等情（三）楊志芳女士提議謂宣傳團回滬抵埠同人應前往歡迎但爲省手續起見不備任何旗幟衆贊成屆時詣碼頭候迎（四）報載有人提議發行國貨奬券本會發表宣言反對（五）致函國貨維持會詢問用火酒攙水冒充國產釀酒出售應如何處置（六）致函各團體代表會議謂調查烟公司之調查表尙有缺點應加（一）公司組織如何（二）股東姓名（三）製造廠在何處議畢散會 
　　總商會介紹啓明染織廠總商會復西貢文公司函曰接展大函深佩僑胞愛用國貨之熱忱所囑介紹染織一節除逹豐廠已由尊處直接通訊外尙有敝會會員諸文綺君所設啓明染織廠規模約與逹豐相埒其地址在上海南市老白渡街即請尊處逕行按址函商爲荷 
[浦東日華廠工潮續聞]  
　　浦東日華紗廠重復發生罷工風　略情曾誌昨報兹將詳情分錄於後 
　　罷工原因該廠此次復工後甫經二十餘日計開除搖紗間司事周錫榮·常日工朱福慶·電汽間工匠顧金才·粗紗間金貴子·王士進·等五六人此外尙有女工數人多係工會辦事者前日（二十三）該廠發給工錢時所有搖紗間粗紗間重要部份工資凡以亨司（即做工獲資之計數）計算者較前减去十分之二三故工人於是晚十一時相率罷工 
　　肇事情形各工人停工後均聚集廠内秩序未亂至次日早晨（即二十四）放工出廠即將停工情形宣傳日班進廠工人致各工人進廠後僅開車數分鐘即停歇内有童工沙文彬·萬得才·二名因呼加工資被日人拘送駐廠巡警看管高巡官及奉軍排長擬召集工頭調停廠主不予允納至十一時工人復提出條件（一）恢復開除工人（二）增加工資（三）不得毆辱工人（四）不得減罰工資等數項廠主僅承認第三項餘不容納至下午四時許（將近放工時）日人即在各工人工資摺上加蓋工資二分各工人因資少不願出廠高巡官即將被拘之二童工開釋羣衆鼓掌樓上工人即將紗管抛擲玻璃人聲鼎沸奉軍制止不住即用籐條槍刺驅散工人致肇禍端 
　　受傷人數搖紗間女工劉趙氏二十二歲泰州人住楊家渡左腿受槍上通條戳破深約寸許織布間女工陳月寳二十歲常熟人住日華紗廠工房肚腹受槍刺傷一處陳陶氏約二十六七歲江北人肩部玻璃刮傷一處以上三人當由該廠函送仁濟醫院醫治又粗紗間女工孫阿友嘴角受傷脫落牙齒一隻瞿氏二十七歲揚州人足脛受傷一處馮小貴子十三歲足脛槍刺傷一處以上三人當自投浦東醫院療治傷勢均無大碍昨已出院 
　　醫院消息仁濟醫院前日傍晚曾有受傷婦女三人由日華紗廠男工人伴送醫院醫治計陳唐氏三十歲肩略受皮膚傷係軍警驅逐時受擠所致陳玉寳十八歲腹上皮膚微受槍刺傷劉周氏二十二歲大腿左面皮膚被槍頭戳傷所傷皆屬輕微經醫院敷藥即去並無一人住院 
　　軍警防範各工人罷工後駐廠軍警防範甚嚴對於三五成羣在途叙談者一律驅散不許停留所有工會辦事人均深居簡出亦有渡浦借宿旅館者 
　　官廳討論日華紗廠工潮滬海張道尹·許交涉員昨均派員詳細調查據報雖傷無生命危險於是張道尹立請縣知事李祖夔·許交涉員·等於午後五時在道尹公署開臨時會議當由張道尹將調查日廠肇禍情形報告畢並主張先予勸令各工人上工再向日領交涉等語當經各官長作長時間之討論結果如何直至七時尙未散會又聞駐滬日本總領事昨因浦東日華紗廠又發生工潮特致函交涉公署聲明據日華紗廠稱該廠並未開槍實係工人故意吵鬧等語并要求轉咨地方官予以充分保護云 
　　日華紡織株式會社來函云敬啓者頃閱九月二十五日貴報新聞欄内載及浦東敝廠停工有日人在廠内樓上示威放槍並有某婦嘴角因流彈受傷等情閱之殊爲駭異查敝廠規則廠内日人一槪不准携帶武器故絕對不能有放槍行動且受傷之人業經山東路仁濟醫院診斷明確各人受傷甚輕想因工人擁擠時跌挫所致恐傳聞失實特此具函聲明幸希查照爲荷日華紡織株式會社謹啓九月二十五日 
[收束工人運動之商榷]  
　　張道尹電省請示 
　　自總工會被封後關於工人罷工問題等收束事件曾由總商會致函張道尹請爲設法收束以免影響治安兹聞張道尹以交涉懸擱工人罷工已久總工會旣已被封應由道尹與總商會商議妥善收束辦法業已電鄭省長請示云 
[愛國募金之進行消息]  
　　組織協進委員組 
　　愛國募金會連日積極進行頗具成績除新立正隊之外又將組織第一後援隊復以事冗　請任矜蘋·蔣夢 
 
 
 

Page 14

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *芸·張振遠·等五十餘人組織恊進委員組切實匡襄會務總隊長虞洽卿·副總隊長方椒伯·顧馨一等柬請該委員組於今晚六時在總商會宴叙討論各項進行辦法預定秩序如次（一）總隊長致詞（報告用欵方法以資徵信）（二）報告恊進員組之組織及任務（三）余日章·霍守華·趙晋卿·演說（四）徵求列席者意見（五）副總隊長致謝詞又該會接宣傳代表函悉南京·鎭江·兩處各組兩隊昨日收到捐欵李廷琛洋五百三十元海員朱明江二元施成卿二元費惠記一元陳雨芳一元陳阿根一元兪根才三元 
[總工會啓封無望]  
　　上海總工會自遭封閉後被捕職員劉貫之楊劍虹等尙未鞠訊須待邢總司令回滬審明發落各團體如全國學生會等十餘團體以總工會被封後未上工之英廠工人將失所統率迭電段執政請予從寬啓封以繼續愛國運動惟執政方面尙無一電批復兹聞司令部對於請求啓封之各團體表示無權過問應靜候邢司令回滬核奪而一面仍依執政府原議辦理之電令通飭警廳對於不法工會從嚴解散工人集合一律禁止警廳方面連日亦派探員在區内偵查聞將有數廠工會恐遭查封云 
[救濟工人昨訊]  
　　濟安會近日收到捐欵彙誌臨時濟安會近日收到金城銀行轉來泗水後援會濟工銀五千兩合洋六千八百餘元東方商業銀行轉來金山正埠廣東銀行代寄金山救濟會濟工洋八千五百元又廣東銀行轉匯加拿大屬烏委士緬士打中華會館濟工捐洋一千一百元共計洋一萬六千餘元 
　　海外僑胞滙欵亞多法加斯塔中華會館因滬案發生後罷工人衆亟待維持其生活故特匯寄美金二千元請上海總商會檢收後分别支配與罷工同胞以資救濟 
　　新怡和工會昨日發欵上海臨時濟安會本定於前日發放楊樹浦新怡安工會補助費嗣因當日領到欵項爲時已遲故改於昨日上午發給地點在楊樹浦計發出約近萬元 
[加拿大對華貿易近狀]  
　　字林報云據温哥武消息該地商人交易所鑒於中國人民抵制英貨及英船行將危及加拿大與遠東間貿易曾電致哇太華加拿大首相金氏請其將華人抵制後加拿大出口業及航運業不能免極嚴重結果之情形轉逹英政府電中並述華商之進口加拿大貨物者已要求加商銷毁貨物上加拿大招牌紙及英國製造字樣而將各貨交美船裝運其意蓋欲將該貨混充美國製造俾得行銷内地請加首相注意此事電中並指明麵粉及魚將首受影響日前維多利亞城輪船華水手十六人因消極罷工四日被該地法庭判處監禁六星期被告聞判詞後意氣自若面呈笑容證人聲稱該水手自八月十七日起不願工作宣稱欲回中國被告未言罷工原因以其律師未令若輩自供也 
[商務書館被控案候再續訊]  
　　總巡捕房刑事稽查處以商務印書館出版之東方雜誌其中文字及諷刺畫有碍租界治安因控該印書館總編纂王雲五副經理郭梅生違犯出版法等條例於公共公廨諭候訊核已誌前報昨晨關讞員會同英領馬君傳訊原告捕房律師述明案情被告之律師繼起辯稱該雜誌内之諷刺畫與字林西報所登之圖畫相同何以捕房不對於西報提起控訴云云旋由西探目勞勃生上堂禀稱西報所登圖畫乃國際性質東方雜誌之圖畫則係事實云云中西官諭展期一禮拜續訊 
[獲究被逐回國之天聲報總理主筆]  
　　爪哇吧城地方官廳以該處華僑所辦之天聲報載有攻擊荷蘭政府之文字遂將該報總理吳公甫·主筆魏文育·鍾公任·及謝卓民等四人處以放逐之罪押登某外洋輪船公司之芝沙力號輪船遣送回華魏等均係粤籍該船於前日抵滬原擬換船赴粤而公共租界總巡捕房已先得悉特派西探目勞勃生華探目潘連璧曹星六至輪船碼頭將吳等四人逮捕昨解公共公廨中西官略訊一過諭候下禮拜一再訊 
[滬報主筆被控候訊]  
　　北山西路德安路滬報館總編輯郁慕俠主筆劉笑天兼任該館附設之上海格言叢輯社事務因出版文字被控一案昨晨又屆審期旋以時間不及中西官諭下禮拜三訊核 
[小幡酉吉過滬] 日僑設宴歡迎 
　　日本新任土耳其大使小幡酉吉氏昨日上午七時乘箱根丸郵船過滬旅滬日僑官紳至海關碼頭迎迓者頗衆北中國會并於晚間六時在目迺家舉行歡迎宴會 
[三要人今日來滬]  
　　邢士廉楊毓珣耿之光 
　　淞滬戒嚴總司令邢士廉日前赴寗歡迎楊督辦履新順道磋商滬埠防務兹經公畢準於今（二十六）午由寗乘坐原花車附掛十六號中快車於下午六時四十分抵滬屆時仍由滬杭路開駛專車遄返龍華行轅 
　　東北陸軍憲兵津浦路執法處處長楊毓珣·滬寗綫執法處處長耿之光·訂於今日（二十六）由寗聯袂乘滬寗路花車來滬視察各站護路憲兵狀况聞一俟公畢即須返寗云 
[沈局長昨晚返滬]  
　　滬寗杭兩路管理局長沈叔玉前日赴杭公幹兹經事畢業於昨晚（二十五）乘原花車附掛夜快車返滬 
[英法租界防務漸鬆]  
　　英法二界之防務近日因江浙謠諑漸息漸形鬆懈界路河南路口之鐵絲網雖未撤去惟僅有華印捕各一往來梭巡新閘橋老垃圾橋各口隘西捕已經撤去界内各路已無警備狀態法租界交界處如南陽橋平濟利路口站崗越捕已經撤退云 
[松站存砲將運浙境剿匪]  
　　松江日前由杭裝來大砲四尊實因浙境各港時有盜匪搶刦情事故由孫督辦向某國訂造淺水兵輪一艘以便前往梭巡外傳此項大砲係給松江司令謝鴻勳備用係屬傳誤其實該砲仍在火車上停留松江站未卸一俟淺水兵輪運到即將該砲駁運至兵輪備用云 
[私販軍火案今日開審]  
　　文匯報云日前法租界破獲之私販軍火案曾涉及西人多名其中英人克烈斯蒂大佐業經英按署判决定罪刻聞該案中法人沙伯龍氏亦將於二十六晨十時在法租界會審公廨開審沙氏將由凱密律師辯護云 
[大雅警艦查獲槍照不符之沙船]  
　　滬南某北貨行之沙船金福壽日前由山東販運花生油一千三百簍於十九日駛至吳淞經江蘇全省水上警察廳派駐淞口游巡捕江之大雅警艦員弁等上船查檢時見有五響快槍六支子彈二千六百餘粒查閱該沙船所呈東省槍照一紙祇載土槍一支子彈數百粒該員等因其槍照不符將槍彈扣住該沙船復又呈出魯省即墨縣征稅局所領之營業船照一紙附註土快槍五支子彈二千餘顆當經該艦員等察得該船照所載之槍械子彈等名目及計數均有不符且字跡印章硃墨深淡不一似有異處當時即將槍械子彈槍照船牌等一并起存大雅警艦正擬傳詢該沙船耆民及蔣福泰經報稅行主時詎該沙船因急於卸貨當僱拖駁小輪拖駛赴滬後由擔保之蔣福泰稅行交到金福壽沙船耆民某由大雅艦徐艦長備文將槍械子彈護照船牌及某耆民等於昨申解蘇州水警劉廳長核辦 
[函請常廳長加入中日聯誼會]  
　　滬寗滬杭甬兩路局長沈成栻昨函淞滬警廳長常之英云逕啓者竊謂中日兩國爲同文同種唇齒之邦凡關於人民幸福以及經濟事業均應有互助之精神乃自五卅變起不無誤會殊與兩國友誼關係甚大爰經中日同人發起中日聯誼會徵集會員冀以推誠討論交換意見俾得以仁愛之結合增進兩國間之友誼並由會員中推舉董事十五人（中國八人日本七人）執行會務成栻不才繆承公推爲董事長深滋慚愧兹查會員中日本方面已有八十人中國方面僅及其半數未免相形見絀亟應廣爲徵集以資聯絡兹送上會章一紙即希瀏覽俯允加入會員並附請柬一份務祈到期惠臨贊助指敎一切不勝榮幸之至（附中日會董姓氏）中國沈成栻·任筱珊·李元信·唐紹儀·葉少英·陳光希·李鍾蓀·劉鴻生·日本秋山·橋瓜·櫟木·地田·宮崎·野平·岡本（會章略） 
[魯大上海股東反對没收華股電]  
　　靑島魯大公司總恊理曁董事會公鑒報載省令没收華股事關股東血本誓死不承萬乞依法拒絕堅决主持魯大公司上海股東聯合會有 
[稅務公所致縣商會函]  
　　對於認商續認稅欵之表示 
　　上海稅務總公所閔所長昨致上海縣商會公函云逕啓者奉財政廳指令貴商會呈上海認稅請切實維持以安商業而裕稅源由奉令來呈閱悉所稱認稅關係各節果於商情有益稅收無礙當然照案維持須知認稅係代徵性質所謂有認數認期不過予以範圍從前各案核准時仍有隨時留心考查以及貨浮於稅即行核實增加之語且胡前廳長任内湖縐等三十九業期滿續認曾經令准接認半年有案可見期限一層本應加以斟酌本廳長對於認商毫無成見如果認數核實年滿儘可呈請續認倘有必須考量仍應隨時酌定總之各業係正經商人應知納稅義務果能核實請認似無所用其顧慮也仰即函知該商會一體轉致知照此令等因奉此相應函貴商會請煩查照轉致各商知照此致上海縣商會 
[旅滬贛人反對加徵附捐]  
　　江西旅滬公民會通電云諸鄉老均鑒報載財廳佈告加徵統稅附捐一成充南昌市政經費羣相驚異查吾贛頻年遭軍閥敲剥經濟破產已負稅率猶覺不支介又增加附捐一成在財廳竭澤而漁自爲得計而贛商一息尙存重罹蹂躪何處呼寃本會遠懷桑梓誼屬切膚决難坐視緘默並望省内外同鄉諸君大聲疾呼一致反對贛商之幸即吾贛民之幸臨電追陳仰祈鑒察江西旅滬公民會叩徑日 
[海寗觀潮專車票已發售]  
　　滬杭甬鐵路昨發出開駛海寗觀潮專車通告云逕啓者本路准於十月四五兩日由上海北站至斜橋開駛往返專車各一次以備看潮旅客乘坐其簡明時刻列下（十月四日）去程上海北站開上午六點十分梵王渡開六點二十五分徐家匯開六點三十一分斜橋到九點二十八分回程斜橋開下午四點十九分徐家匯到七點十一分梵王渡到七點十七分上海北站到七點三十二分（十月五日）去程上午六點三十分六點四十五分六點五十一分九點四十八分回程下午四點四十七分七點三十九分七點四十五分八點正由海寗至斜橋間本路僱定船隻多艘專備乘客往返乘坐每船皆標明應載人數若干人數未足時船不得開行水程自斜橋至海寗約行二小時至海寗東門後舍舟登陸步行至鐵路圍場不過數武雖婦孺亦無步履之艱難是於船由海寗開回之時間每日規定如下應請乘客注意十月四日下午二時十分十月五日下午二時三十分車票包括船費在内定價一律每張八元票面載明日期任客選購隔日無效并不退還票價餐券每整張售洋三元五角須先在上海北站購定零吃早餐一元中餐一元下午茶點五角晚餐二元除中餐在海寗鐵路圍場供給外其餘皆在車中供給上項車票餐劵准至九月二十四日起在上海北站票房出售持票者在該票面載明有效之日期對於觀潮專車不論上海北站梵王渡站或徐家滙站皆可任便上下 
[上海銀行旅行部近訊]  
　　添設早夜班代售觀潮票 
　　四川路上海銀行旅行部爲便利旅客起見代售各路車票及國内外船票沿路均有招待爲之照料故營業日見發逹現特設早夜班輪值售票每日早八時起至晚十時半止中間並不休息故旅客咸稱便利云 
　　滬杭路局定於十月四五兩日開駛海寗觀潮專車當日回每客車船資八元餐券三元五角（餐券不購亦可）均乘頭等車不分等級聞日内游客之來定座者異常踴躍故該部已向路局領到觀潮券數百張代爲銷售并精印銅版照片之說明數千份附券分送云 
[王淸穆咨請籌辦救荒大會]  
　　蘇浙太湖水利督辦王丹揆氏以我國水利失修民食不足爰特咨請内務部籌辦救荒大會以利民生兹錄其原咨全文如下 
　　督辦蘇浙太湖水利工程局爲咨請事照得立國之道以民爲本養民之法以食爲天吾國夙稱重農而環顧宇内水利不講農政失修坐使天災人禍相逼而來如今年直隸之水湮没數十縣湘贛川滇黔之旱赤地千里以及東南各埠因五卅風潮所發生之慘案其間飢民流離失所工商輟業坐困者奚啻數千百萬揆厥原因莫不與民食問題有直接間接之關係近見報紙評論去年我國農產品輸入額之激增米榖一項值關平銀六千三百二十四萬八千七百餘兩小麥麵粉等項值關平銀四千七百七十八萬七千四百餘兩合計逹一億一千一百餘萬兩其激增額之大部分均係食糧此爲國内食糧不足之表徵我國曩以食糧濟人者今且不能自給自足等語其對於國民經濟衰竭之狀况言之鑿鑿蒿目時艱隱憂孰甚於兹而欲圖補救非參考古人治田良法規復溝洫制度不足以爲根本之解决按溝洫之制五溝五凃創於黄帝大治於禹周禮匠人爲溝洫耜廣五寸二耜爲耦一耦之伐廣尺深尺謂之　田首倍之廣二尺深二尺謂之遂九夫爲井井間廣四尺深四尺謂之溝方十里爲成成間廣八尺深八尺謂之洫方百里爲同同間廣二尋深二仭謂之澮遂人凡治野夫間有遂遂上有徑十夫有溝溝上有畛百夫有洫洫上有凃千夫有澮澮上有道萬夫有川川上有路以逹於畿鄭注凃容乘車一軌道容二軌軌廣八尺凃廣如洫道廣如澮則徑畛亦如其遂溝之廣此爲古代溝洫之大略至於今尺與古尺比例之差溝凃深廣高廣之積算地勢之審宜開濬之法力役之時以及除水害備旱潦之種種利便情形前人所著畿輔水利議及五省溝洫圖說闡發靡遣按圖而索斑斑可考自禹盡力溝洫三代聖王皆不惜膏腴之地以爲溝洫引小水以入於大水以人鑿之小川通天作地成之大川當其時農無蕪田民無水患自商鞅開阡陌毁溝涂自爲富國强民之奇計人爭效之湮溝塞澮數世以後支川墊淤伏秋潦漲大川汎濜連州比郡廬舍沈没人民流殍坐視而不可救乃秦變周法釀成百世之大患也今井田雖不可復而匠人以水漱溝疏小川以通大川之法且爲古人行之二千年而無弊者自當急起講求以修農政而足民食查各省水旱災荒頻年不絕而以今歲爲尤甚救荒必須標本兼顧治標則拯濟於目前已不勝焦頭爛額之痛治本則綢繆於未雨猶不失爲曲突徙薪之謀惟兹事體大討論宜詳擬於京師開一救荒大會由各省推出代表如實業廳水利局省農會等均須列席與議俾資集益應請大部俯采芻蕘列入開議通過一面會同農商部全國水利局·籌辦組織定期召集以便規畫而利進行除分咨外相應咨請大部貴局查照見復施行此咨内務部·農商部·全國水利局 
[川災連電濟生會請賑]  
　　上海濟生會張賢淸昨接到劉湘來電云上海濟生會代表張賢淸先生鑒頃閱北道散賑還渝返滬在即賢勞載念欽感俱深通南巴數十萬災黎同拜仁賜兹悉公有重慶婦孺救濟團之組織尤賴鼎力提倡先生對於川災可謂嘉惠無已惟川中災區過廣救濟恭嚴非預籌冬振恐無由善後尙希於返滬後對於慈善團體代逹謝忱并陳災情俾川民續有昭蘇之望莫如我公之厚賜云云劉湘叩又忠縣乞冬振電義同從略近聞該會已籌備川災冬振云 
[航業雜訊]  
　　運美野絲跌價今年中國絲由上海運赴歐美各國者因廣東絲亦到上海轉口故格外擁擠本埠英法兩輪公司先宣布將上海運至美國紐約之野絲黄絲等從歐洲輪轉裝去者减收水脚每一百十二磅爲十一兩以來本埠太平洋水脚公會亦因競爭裝絲起見特會定從巴拿馬運河轉入紐約一路之野絲黄絲水脚從九月二十五日起亦一律减收照原額跌落百分之三十三今已訂定新價每百磅自十二元者改爲八元矣其餘湖絲綢子等則一律改爲十二元百磅絲頭廢絲則每一噸占四十立方尺者亦減收十八元昨日已經轉知各輪公司通告各絲商即日實行矣 
　　許崇智已來滬招商局新華輪昨午到申許崇智亦乘此船至滬係在金利源碼頭登陸 
　　日本取締華工日本對吾國勞働界之往該國者百計禁阻入境先則令各輪公司於中國三等船客購票時須各帶現金百元方可售給船票否則拒絕而至日本時更須有在日開店舖之華商擔保方允其上陸種種爲難不能盡述今日郵社對於華人之購三等客位者更進一步須令購票者先覔殷實店舖在請買船位單加蓋正式圖章由該社認爲可以擔保者方允出售此制新近實行致赴日搭客邇來萬分周折艱難也 
　　意艦調赴漢口意國江防砲艦塞白卡博多號昨奉其旗艦司令之命調赴漢口駐防該艦業已出發今次之離滬往漢原因爲上游江輪開班意國亦有宜渝班輪多艘特派其駛往保護航行云 
　　北洋减水脚續誌自滬運津之雜糧五榖等運費此間三公司於二十四日已允將所加之三成取消恢復原價其雜貨一項經各報關行向三公司要求援例一律免加後昨聞三公司已容納報關行及客家之請求亦允取消矣 
[楊宇霆電謝致賀各官場]  
　　新任江蘇督辦楊宇霆昨因蒞任備受滬官長電賀特復電致謝原電謂承賀滋慙并伸道謝云 
[烟紙雜貨公會開會紀]  
　　上海烟紙雜貨同業公會爲討論江蘇全省捲烟特稅總包及整頓會務等重要問題於昨日下午三時開全體職員緊急會議到三十餘人（一）楊夏正主席報告開會宗旨謂本會成立迄今爲特稅風潮爭執奔走呼號煞費苦心現總包成立之說如若無變化其害甚大經衆公决一致反對另謀相當方法抵抗（二）戴茂根提議謂本會經費前經楊君蟄出開支會務之欵理應設法籌還衆贊成宋維榮提議會務問題公决積極進行（三）贊助上海烟公司當經該公司工務司夏君世珩報告該公司進行狀况及出品之月兎牌近已改良精益求精公决充量贊助（四）任瑞康提議永遠抵制辦法公决組織抵制委員會當公推童理璋·邱平山·郭良甫·柴雅生·等爲調查委員勸導同業以資永遠抵制（五）童理璋提議請葉開盛爲常務主任衆贊成遂散會 
[三路烟兌業討論民三私幣]  
　　北浙江路·海寗路·愛而近路·等烟兌業昨在該三路烟兌業聯合會舉行聚餐會到者八十餘人朱容甫主席程少卿謂自民三劣幣發現後近有無知之輩不論眞僞對於新幣一例拒用吾同業往銀行兌現而新幣居多兌換時常感不便請討論補救辦法云洪永福謂民三劣幣其音響其色靑花紋尤粗最易辨識對於官幣之流通應當竭力維持云經衆討論良久結果議决電請鄭省長出示佈告民三官幣無論新舊一例通用對於劣幣亦請省政府收回改鑄云 
[私鑄銀幣機關之充斥]  
　　常寗等處亦有 
　　本埠私鑄民三銀幣機關自破獲後案件尙在　擱之中兹聞本埠戒嚴司令部方面查得常州方面亦有同樣機關亦已派探破獲又聞南京方面亦有私鑄機關現正在嚴緝中 
[糧食會平價售米消息]  
　　淞滬維持全國糧食會平價售米三日以來售米三十餘石購米者均極貧之戶探捕隨時照料故無擁擠爭執現象現已向湖皖兩省分求接濟故來源可望不絕云 
　　尙有本埠新聞轉入後頁 
 
 
 

Page 15

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *本埠新聞二 
[今日上海賽馬之預測]  
　　第一次九法郎　欄（一）却司得飛（Ｃhesterfiekl）（二）白克黑姆頓（Ｂeckhampton）（三）及克勿令（ＪackFlint） 
　　第二次半哩（一）白辣根飛（Ｅrackenfield）（二）阿巧（Ａrcher）（三）羅羅（Ｒollo） 
　　第三次一哩（一）亞而皮兒（ＣldEill）（二）克司密司改夫（ＣhristmzsGift）（三）地納鐵（ＴheKnct） 
　　第四次一哩（一）司登拉鐵（Ｓtandlight）（二）楊葛雷（ＹoungGrey）（三）必卡龍（Ｐicacon） 
　　第五次七法郎（一）北河第二即寳貝即亨利飛（ＰeiHoILＬateEawbeeLateHcniyfield（二）印地安那（Ｌndiana）（三）敵納甘（ＤinnaKen） 
　　第六次一哩四分之一（一）高地利榮（ＣoeurdeLeon）（二）葛雷特克（ＧreyDuck）（三）康密定（Ｃomedian） 
　　第七次一哩四分之一（一）却司得（Ｃhester）（二）騰洛普（Ｄunlop）（三）開浦東克得而（ＣaptainCuttle） 
　　第八次一哩四分之一（一）羅馬啞利啞（ＲorninOriole）（二）福立司蘭（Ｆorestland）（三）法老利逹（Ｆlorida） 
　　第九次四分之三哩（一）雪陀蘭（Ｓhadowland）（二）地英拿生培（ＴheInnocentBird）（三）地亞多倫（ＴheOrtelan） 
[各路商聯會開會併誌]  
　　五馬路五馬路商界聯合會於昨日下午二時召集緊急會議會長王漢良主席報告昨閱報載本路六百四十九號門牌廣生昌皮箱店店主與綁匪有關殊深駭異當經調查科查明曾入本會爲會員則本會尤應有所表示公决無論其有無罪情旣經被捕本會應即　其名義否認爲本會會員并决定此後會員入會例須詳加審愼以杜弊端免爲一二不肖份子影響眞正商人結合之機關次并討論其他會務四時散會 
　　浙江路南北浙江路商界聯合會昨開議董會議决各案如下（一）調查五卅罷市各號損失案請調查科主任汪渭功就未調查者重行調查（二）民三劣幣如何杜絕案决致函銀錢兩公會設法取締（三）愛國募金隊案决聯合别路合組一小隊協助商總聯會進行（四）敦請高運動爲交際科主任（五）報載召集會員大會一節聞係舊會份子藉此活動决通函各會員力持鎭靜議畢散會 
[米業職員同志會開會紀]  
　　上海米業職員同志會昨日下午二時在法租界大馬路西新橋德順里五號開籌備大會計到趙思鏞·黄耀樞·黄攸同·袁玉鏞·姚仲良·等百餘人先由發起人張驥報告經過大槪並依據農商部修正工商公會組織情形提議進行各案如下（一）分發草章經衆討論逐條修改全體通過（二）推舉籌備員及幹事員當經推定黄攸同·袁玉鏞·等三十八人爲籌備員張驥·張堯良·等十二人爲幹事員（三）定第二次籌備職員會議决於古曆八月二十日下午二時全體通過再行由會印發通告（四）籌備經費議决各籌備員捐助當塲簽名認捐者非常踴躍該欵暫歸駐會辦事處保管該會宗旨純正與店東店夥均有利益云 
[市議會定期開臨時會通告]  
　　上海市議事會現因另有要案定期開臨時會昨由議長沈恩孚·副議長賈豐臻·分致各議員通告云敬啓者接准董事會函開本屆秋季常會議案業准將已議决各案移交到會惟尙有應議事件因會期屆滿未經議竣者（一）上海市十三年度决算案（二）董事會重加審核之市立各校請追加十四年度預算案（三）酌加市立小學校敎職員俸給案曾於本月十六日董事會開會通過應再提案交議兹查照本省暫行市鄉制第四十條之規定請貴會特開臨時會擬以本月二十八日星期一爲開會期特此奉逹祇期察照核定等因現准九月二十八日（夏曆八月十一日）下午五時開臨時會屆時務希大駕撥冗準時出席爲荷如本會議事規則之必須修正者照議會通例亦應由原提議人重行提出於議事會請查照爲幸云云 
[整理豫園會函請各業募捐]  
　　整理邑廟豫園委員會昨致邑廟各商業公所公函云敬啓者前因邑廟豫園交通衛生兩不講求妨碍商業由衆商呈請上海市公所核准組織委員會募選巡丁從事整理業將整頓交通·注重衛生·驅逐乞丐·嚴防搶竊·先行着手其餘一切次第進行現擬將湖池雇工撈挖九曲橋重行改建並將道路統舖水門汀約估工料銀一萬五千餘元工費較巨不得不仰賴衆擎藉觀厥成爲特送奉捐册一本敬希貴公所竭力捐輸並求貴董廣爲勸募以期集腋成裘想貴公所業產所在與邑廟豫園休戚相關定蒙俯如所請也 
[閘北保衛團臨時會議]  
　　閘北保衛團總部因見報載二支團關於扣留潰兵物件案錢周二團長到司令部一節全與事實不符特召集錢健人·周麟峯·支團長等於昨日下午二時到團部會議一切以便轉復司令部一面分函各報請予更正以昭核實 
[市公所租用縣商會舊屋]  
　　上海縣商會於陰曆八月初一日將南市毛家弄舊會所辦公全部實行遷移中華路九華路口新建築之會所後所有舊會所房屋曾經上海市公所承租將該所後埭而東樓房内一部份辦事人員遷入辦公以便動工將該樓房改建新式房屋經紀前報兹聞該所對於承租該會所房屋一應手續現經完備訂於十月一日實行興遷云 
[新聞學會籌備就緒]  
　　上海新聞學會由籌備委員黄新材·翁國勛·葛建時·程木海·宋哲夫·韓宗道·黄浣溪女士·等籌備迭經會議訂於十月二日下午四時假三馬路中西女熟開成立大會請呂碧城女士主席通過會章選舉職員並請中西報界同人演說云 
[滇商志合永申莊停業之知照]  
　　國聞通信社云總商會昨通函各公所公會云逕啓者本月二十二日接雲南總商會函稱案據商民志合永呈稱商號志合永於民國十二年集股夥做申滇生意申莊號事係派丁耀光經理中途因生意折本兼之經理不得其人曾於民國十三年九月間開股東會議議决截至十三年十二月收束首尾事件宣布停辦將申滇兩莊撤銷當即電函申莊從速收束照辦惟丁耀光屢經函電催促伊竟置若罔聞旣不返滇逗留在申圖章簿據亦不繳回惟恐該丁耀光在外仍有交往銀錢滙兌事件係屬伊個人所爲與本號無涉其去歲内欠外貨賬以申莊報過滇號正式號信成本爲憑當然予以承認除此之外勿論何項事件本記槪未與聞絲毫不能承認誠恐各界不明眞相理合具呈鈞會查核立案并請轉函上海總商會轉知申地各業以免誤會等情前來敝會覆查當屬實情相應據情函逹貴總商會查照辦理請煩轉告申地各業俾免誤會等語到會除分函外相應備函奉逹即請查照是荷此致各公所公會 
[又獲綁匪三名]  
　　匯司捕房探長陸連奎與包探尙武湯堅拿獲嵊縣綁票匪李德貴（即顧伯翔）裘發泉顧大木及婦人羅陳氏等解由公共公廨押候查明訊究已誌本報兹經該探等查得若輩對於開設煤炭店之平某前被架往閘北勒贖不遂將平殺害一案有關此外並犯有持械夥劫案數起前日根據李匪口供又拿獲同黨朱雲泉陳金生兩名昨解公廨由邵襄讞會同英領惠君質訊一過諭令收押候併案解訊 
　　老閘捕房中西探員前日又在南京路大東旅社一百零八號房内拿獲嵊縣綁票匪張子萬一名張匪與前獲之藍和尙等五十餘名皆屬同黨就逮後經該探等偵查得張與在押之商森瑞自索得愚園路邊瑞馨家贖欵即在湖北路一號開設飛星脚踏車行昨晨將張解送公共公廨由關讞員會同英馬副領事質訊一過諭令收押候併案訂期訊辦 
[私盤綁匪店生財之拘究]  
　　廣東路六百四十九號門牌廣昇祥皮箱店係已獲綁票匪裘福新將所得擄人勒贖之欵開設業經公共公廨諭將該店貨物等件起存捕房候核已誌本報前日老閘捕房奉諭前往該店搬運詎所有貨物生財已被店夥邵峰靑私自盤頂得價四百四十二元因於昨晨將邵拘解到廨禀明前情中西官諭令押候改期訊究 
[東煤屑路發現槍傷男屍]  
　　二十五保十二圖地保李文沼昨晨投地檢廳禀稱前晚奉二區警署傳喚謂東煤屑路新普育堂西首電車路旁側發現一無名男屍身有槍傷痕迹查無家屬請求相驗孫檢察長據報後立委張檢察官沈檢驗員等蒞場檢驗當驗得該屍年約三十餘歲身穿藏靑嗶嘰單長衫内襯藏靑嗶嘰夾襖靑灰色華絲葛夾裏白洋布短衫内着汗衫下穿藏靑嗶嘰單褲内襯白洋布單褲及短脚管汗褲足穿元色直貢呢圓口鞋白線襪頭髮爲平頂式深鼻烟色銅盆帽右乳旁受有手槍傷一處其子彈尙未透出委係生前遭人槍擊致斃塡明屍格拍照判由堂棺殮問官當向該保詢問當時有無槍聲該保供稱此處地甚荒僻出事後曾向近處查詢據稱並無槍聲問官即返廳禀復緝兇究懲有謂該屍係由黄包車拖至該處因見氣絕遂抛棄在彼或云該屍生前雇車擬赴新普育堂求治不料甫至該堂附近即行身死臨終時曾向該黄包車夫云我姓錢家住四馬路等語云云 
[改良旱烟之各處經理名單]  
　　中國改良旱烟有限公司開幕以來營業頗佳該公司爲推廣營業起見通告各大埠招請經理兹將各處覓保願負經理各號摘紀如下蘇州植豐號寗波太史第夏君無錫萬生和慶豐號崇明謝德昌號丹陽黄大豐號六合朱大興號江陰萬昌號宜興裕宜公司鎭江元和泰陶柳門君貴陽鼎瑞號蕪湖張森盛紹興九興公司南京王逹三君雙林德興號大通焦天泰開封林謙泰號常州合興號元康號慶昌萬豐泰泰縣瑞華武穴永新昌號北京洪新實業公司漢口范慶記高郵德大號淳安益文局鹽城恒昌祥餘姚沅興號天津學界博館山西冀寗道孫藥擬君山東萬泰泰號慶昌號江西惠通公司實業公司杭州泰和祥淸江萬昌公司九江德和祥 
[崑崙釀酒公司在滬設發行所]  
　　崑崙釀酒公司爲美洲及加拿大歸國華僑所創辦資本五十萬元　設於江蘇無錫惠泉山　以惠泉山之水和石家莊及各處佳種之葡萄釀製成異常甘冽出品有英　牌·五星·三星·白蘭地　·紅白葡萄酒·大紅碎酒·廣州設有第一支行各省及各大商埠亦設有經售處國人喜用國貨銷行極廣該公司最近在四川路一四一號設總發行所本埠各大公司及平日售洋酒之家以其較舶來品優美故多向該公司批購云 
[九畝地組織商聯會]  
　　東南通信社云九畝地地方遼闊商店林立市面興盛向　商界聯合會之組織現有冠生園榮昌木行等援例發起連日加入者已有利康餅干公司徐輔記棉紗號乾泰洋貨號生生茶食號公泰和烟紙號吳承記印局東方電料公司陸稿荐肉舖萬元興醬園寳元祥等數十家）進行甚速現正預備緣起章程不日即開發起會議討論進行事宜以冀早日成立云 
[來安里裝置機器沙漏缸]  
　　靶子路來安里房主方興記自鑿深井二具高築水塔下備馬逹　浦等機器月前試騐打水惟水質不淸時有泥沙等物不宜飲用該房主乃委託泗涇路六號新中工程公司計劃製造機器沙漏缸一具計直徑九尺高六尺每分鐘可漏水一百五十咖倫該沙漏缸製造堅固全用鋼版中置黄沙石子可耐久用其特點在能用水冲洗沙石以免積淤已於上星期起應用出水澄淸經房客自治會提取已漏及未漏樣品水質兩瓶比較認爲澄淸合用云 
[靑年會會員同樂會]  
　　四川路靑年會今晚（星期六）八時舉行會員家屬同樂會聞屆時開演狗明星鈴叮叮（尋人）七大本凡屬該會會員均可携眷參觀云 
[范巡官接差]  
　　南市第一區警察署巡官李鶴鳴奉淞滬警察廳長常之英令飭調爲西門外二區總署巡官而以閘北五區總署巡官范忠良調爲一區總署巡官經紀昨報兹范巡官已於昨日午刻到署接差謁見該署署長孟廣銘然後赴各棚查閱長警即由帶班巡長導引至所轄境内崗位及路綫查察一周分别記錄以便隨時考核云 
[梁士詒眷屬今日來滬]  
　　滬寗路局昨奉交部電令内開前國務總理梁士詒眷屬十餘人由津南下預計二十六日晚間當可蒞滬望爲備花車一輛停放寗站俾該眷等乘坐來滬 
[神州醫院治疫所閉幕]  
　　滬南神州醫院在紗布弄所設之臨時治疫所開辦迄今將近三月就診人數較往年增加二倍之多晝夜施救成績頗佳現因時疫幸告肅淸定於明日閉幕 
[私販嗎啡俄人交保候訊]  
　　俄國人雪買司克近從外洋私販大宗嗎啡來滬被虹口捕房二百五十七號俄探偵悉前日與西探挺克拉將該俄人拘獲抄出嗎啡昨解公共公廨請究被告延律師到堂聲明捕房請求改期被告並不反對惟請求准其交保出外候審中西官磋商後諭被告交四千元保展期一禮拜再訊 
[銷燬假烟膏]  
　　曹施氏前控林倫志與在逃之阿三將料子冒充烟土究售被騙去洋二百四十七元一案昨經公共公廨續審而阿三仍未緝獲中西官向林質訊之下判令斥釋假烟膏銷燬 
[售烟懲罰有差]  
　　潮州人蔡朝鴻李良亭蕭志英鄭阿興同在白克路四百九十號屋内私售鴉片烟土前日被總巡捕房車務處率捕查獲昨解公共公廨中西官訊實以蔡係過犯判押西牢兩月再罰洋二百元餘人各罰五十元一併充公烟土銷燬 
[秘賣烟土之懲罰]  
　　曾則堂王永順兩人邇在法租界私設烟土機關秘密售賣事爲法捕房探目任水揚潘瑞福陳三林查知以曾等有違禁令爰於前晚偕同西探等至各該處抄出烟土等物帶入捕房昨解法公堂請究先由捕頭棄稱查得被告等前曾犯過賣烟罪今又復犯請察請之被告等供認私賣不諱中西官判曾罰洋一百五十元再押西牢三個月王押一個月並罰洋三十元以儆烟土没收 
[婦人吞烟自盡]  
　　法租界歸安里某號門牌前晚有陳姓婦年二十歲蘇州人不知如何在該處遽萌短見吞服生烟自盡經人察覺車送仁濟醫院救治因服毒過重延至昨晨身死而屍屬方面迄傍晚猶未前去收殮事爲法捕房得悉即派捕將屍車送同仁輔元堂候騐一面飭探偵查死者短見原因報請公堂訊究 
[餅師被塌車碾傷]  
　　江北餅師鎭福生昨日上午在途兜售燒餅行經陸家石橋舊址附近突遭塌車駛過碾傷右脚趾血流如注由警查獲塌車夫陳雙林一名帶同一區總署由孟署長察得所傷恐致殘廢當飭移送地方檢察廳騐傷訊理 
[盜案分别發落]  
　　法租界馬汝麒所聞之米店於七月九號被盜匪四五人持械入内搶刧洋銀等物經事主報捕請緝在案兹由法捕房包探拘獲盜匪楊阿二及嫌疑人徐國如張連趙四等四名並在楊身畔抄出手槍一枝帶入捕房候究在案昨解法公堂請究先由原告馬汝麒投訴當時被搶情形詰之楊阿二供實係在逃之王子明所搶民人並未前往詰其手槍從何而來楊即支吾徐國如等三人同稱民人等雖與在逃之王子明相識不敢爲盜求請查察聶讞員商之法副領事　君判楊押西牢二年期滿永遠逐出租界徐等三人驅逐出境手槍没收 
[花會航船罰緩]  
　　寗波人張榮蘭因充當花會航船在瑪禮　路　賭被包探陳維坤拿獲昨解公共公廨中西官訊實判被告罰洋五元充公示儆 
[虐待婢女之拘究]  
　　九畝地葆和坊爲洋貨攔客之吳奎仁家有一十四歲使女趙阿鳳日被吳妻吳潘氏凌虐昨日又因細故將該女施毆將烟扞戳傷腹部致遍體鱗傷鄰居不服代報二區一分署派警將該氏及該使女併拘到署經楊署員騐得該女兩眼被擊浮腫實屬殘忍立命移解地檢廳奉檢察官騐訊之下判該使女發堂醫治該氏押候究辦 
[控被誘姦遺棄]  
　　婦人趙志英在地檢廳控周英傑百計誘騙成姦嗾令與夫離異周即約氏爲妻訂立正式婚據相聚半載所有金珠衣飾被周消耗殆盡近忽背約遺棄爲特來案訴究等情奉諭核准派警傳訊周抗傳不到昨又遴派幹警朱萬元持票拘攝周匿居大東門東姚家弄二十一號家内三層樓上經朱警設法令其下樓拘送到廳奉張檢察官開庭研訊諭飭收押聽候訴辦 
[搶匪解檢廳究辦]  
　　剿匪二路第二團隊長侯升前日在閘北湖州會館前被匪徒吳成貴攫去皮夾一只内有銀洋侯在後狂追將吳扭獲指交崗警惟原贓已被同黨接去遂押送四區警署昨解地檢廳究辦 
 [P拐逃人妾之拘究> 
　　紹興人何廉卿在大光火油公司爲跑街住天通庵路協隆里三十九號娶妓女錢素貞即阿菱老六爲妾六月間在租界游戲塲遇見鹽城人錢向榮蘇州人吳更發被錢引誘成姦捲取值洋六七百元之衣飾而逸四尋無着前日由匯司捕房華探周榮生緝獲錢吳二人送交五區轉解司法科經竇科員訊明惟該氏藏匿何處堅不吐實判發偵緝隊查明核辦 
[塗改彩票領銀之扭控]  
　　北浙江路華興坊口陸良卿所開之彩票店其夥鎭江人殷長慶前日扭崇明人康惟新至四區一分所控稱前月有人以第三十九期慈善券二六四五五號中彩紅票一條來店兌去洋五十元後察得票上號碼係塗改者業已受騙無從追究不料今日又有甲乙二人持四十一期二Ｏ七Ｏ號慈善紅券一條奬額亦五十元來店兌洋細察號碼亦係塗改者當將康惟新一名扭獲其一被逃顯見上次冒領奬洋者即係康等請爲究辦經种署員質訊一過轉解司法科奉寳科員提訊康供此票係從他處購來不知是假前月亦無中彩領洋情事當判兩造一併交保候查明該票號碼曾否塗改再行核辦 
[藏匿婦女之控究]  
　　鹽城人顧威福前日扭顧德富至五區二分所控稱民女朱顧氏因姑媳不睦潛來上海壻家四出找尋無着兹據同鄉朱正興之岳父王某由滬返鹽云及民女現在德富處因來向伊索人詎已被移藏佘金龍家不肯交出等情奉判解科昨經竇科員判送檢廳核辦 
[迷路男孩候領]  
　　迷路男孩李阿海年約五六歲身穿格子布對襟洋鈕單衫藍布袴子赤脚着破鞋子平頂頭在法租界地方迷路事爲巡捕查見帶入捕房昨解法公堂請訊詰其父母住址含糊不答中西官判送掌留養候家屬認領 
[串竊與收贓並懲]  
　　法租界霞飛路法大汽車公司於前日被成衣匠王文生朱阿毛兩人串竊價值頗巨呢絨及油漆等後托李福榮代銷與胡錦秀將洋分肥化用現爲原告查知報告捕房飭探劉阿昌前往將以上各人一併拘獲帶入捕房昨解法公堂請究先由原告投訴失竊情形詰之王朱兩人供認行竊不諱李福榮供實由民人代銷是實胡錦秀供認收贓中西官判王朱兩人各押西牢六個月李押四個月以儆胡罰洋三十元充公 
[汽車撞斃婦人之騐殮]  
　　前日（二十四號）晚上十二點時有年約二十歲左右婦人身穿黑嗶嘰單罩衫内襯粉紅本廠布短衫黑華絲葛套裙脚着靑灰色線襪灰色羽綢皮底鞋頭髮形似剪去留長半截上紥白頭繩形似帶孝行經法租界愛多亞路地方被某號汽車撞倒受傷由捕查見帶至大自鳴鐘捕房轉送仁濟醫院因傷過重醫治無效延至昨日上午十一點時氣絕身死由院通知捕房轉知同仁輔元堂飭夫役往醫院將屍體舁送騐屍所下午禀請法公廨聶正會審官蒞所騐得死者委係生前被汽車撞傷要害致命身死查無家屬諭令拍照由堂棺殮厝塚候家屬認領一面諭候捕房將汽車夫解堂訊核 
[破獲燕子窼]  
　　車務正巡官昨在三泰路四百二十一號門牌破獲燕子窼當抄出烟具全副並烟膏等違禁物品開烟館者早已遠遞遂一併帶至滙司捕房候禀請公堂核辦 
[婦人請求離婚]  
　　婦人陳氏延　美律師狀控董振民强借不遂行兇毆打請求離婚並追還陸續借去銀一萬兩洋五千二百元及贍養費洋五萬元董旣被控亦延畢斯登律師辯訴昨日下午開庭兩造律師略述數語中西官准將本案提前排審 
[工程第三期定期出版]  
　　中國工程學會編輯之工程季刋爲討論工程學術之機關已發行二期今第三期已在印刷中將於雙十節出版内容有豫豐紗廠電機工程師輙震之（中國工人與工業）塘沽水利製鹹公司技師陳調父之（創辦化學工廠之管見）南通保　工程師宋希萬之（南通保壻工程意見書）等篇後附該會在杭州年會詳細記錄及國產磚頭礅子試騐報告資料頗富預定六期洋一元總辦事處在本埠江西路四十三號Ｂ字凡於十月底前預約者另贈第二期一册 
[公共公廨訊案彙錄]  
　　昨日公共公廨訊理民事訟案併誌於下（一）協興木器號訴惠通旅　陳聯奎不理押欵案堂諭改期訊（一）褚桂根訴郎老福欠房租洋案堂諭八月二十日止被告付租洋六十三元所請押遷駁回堂費一元被告負擔（一）師陳氏聲請執管已故鄭業臣遺　案陳　霖等之代表羅傑律師以此案有和解希望請求改期堂諭准改期兩禮拜訊（一）　和煤號訴賢明科瓶廠欠貨洋案被告代表甘維露律師請求分期拔還堂諭限被告於三日内先償原告洋七十元餘欵按月償還十元以淸爲止（一）秦張氏延江一平律師訴其夫秦　歧納傭婦陳氏爲妾反登報誣伊爲妾並將方單取去案堂諭改期續訊（一）蔡夢珍訴菩薩影片公司股東吳純根洪錫麟不還保證金案堂諭被告代表律師應付給原告律師費銀十兩准改期排訊（一）侯信圭訴葉劉氏合購地皮糾葛案堂諭兩造有和解希望准改期一星期 
[誌謝]  
　　昨承滬杭路局惠贈觀潮券二張又承商務印書館贈小說世界第十一卷第六·七號兒童畫報第五十四·五各一册誌此併謝 
 
 
 

Page 16

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *來函 
[閘北保衛團來函]  
　　逕啟者頃閱貴根本埠新聞欄載有錢健人等解送司令部一案查本團雖曾奉有淞滬戒嚴司令部令飭解送第二支團所扣餉　關防及裝械等物歸案核辦等情查敝團尙未將全案送部報載云云與事實不符用特函逹請貴報更正爲荷上寳兩縣兩北保衛團本部啟九月二十五日 
[大昌祥來函]  
　　逕啟者頃閱貴報本日航業要聞載有本埠大昌祥報　行報運天津麵粉水脚每包祇收銀二分較之三公司之運費低廉至一分二厘之多云云不勝駭異小行營業素循正軌各貨水脚均照章程辦理從無濫放折扣自　借用之事爲此專函更正爲荷入昌祥行九月二十五日 
[沈夢周來函]  
　　逕啟者閱今日貴報載南市裕興輪船公司控告司事顧國安新聞一則涉及鄙人殊堪駭異鄙人任該公司營業主任之職業已多年此次失竊案發生以來除多方偵查外仍照常負責辦事並無向董事會辭職藉圖卸肩之舉顧國安雖係鄙人所薦另有保人竊案發生後並未一日離開公司現旣發生訴訟則將來究竟自有水落石出之一日合行具函請即登入來函欄爲盼沈夢周謹啟九月二十五日 
專件 
[上海地方檢察廳司法印紙稽核暫行辦法]  
　　九月二十日實行 
　　一·會計員每日發交印紙發售處司法印紙三百元二·印紙發售處須每日將所收印紙費連同售餘之印紙　交會計科核收三·印紙發售處每日所傳印紙已盡三百元之數仍需印紙發售時得向會計科續領但續領若干須以同敷之現金提前交付會計科四·會計科應將收支司法印紙四往日計表逐日送由書記官長核後送檢察長閱五·此項辦法自本廳處務規則施行時廢止六·自呈准高等檢察廳備案後施行 
公布欄 
[上海地方審判廳]  
　　民庛主文一件判决許寳崑等與王　　賞欵　訟一案（主文）原告之訴駁斥訴訟費用由各原告比例負担一件判决元昌　與　傳　賞欵　訟一案（主文）被告應償還原告洋六百八十五元訟費由被告負担一件　决姚坤泉因　田　訟　請中止訴訟程序一案（主文）聲請駁斥聲請　用由　請人負担（以上九月二十五日） 
　　刑庭主文一件判决顧阿慶鴉片烟一案（主文）顧阿慶吸食鴉片烟一案處罰金五元如無力完納以一元折算一日易以監禁未决覊押日數以兩日抵罰金一元一件判决蕭　　竊盜一案（主文）蕭　愚竊盜一案處五等有期徒刑四月礙奪公　全部終身未决期内看押日數以二日抵徒刑一日一件判决姚妙生等傷害一案（主文）姚妙生孫長林傷害人欵輕微傷害一案各　拘役十五日未决期内看押日數各以二日抵拘役一日一件判决蔡小樓等利誘一案（主文）蔡小樓蔡良才共同和誘一案各處拘役二十日未决期内看押日數各以二日抵拘役一日（以上九月二十五日） 
　　民庭主文一件判决薦文定與凌子祥定貨　訟一案（主文）被告應給付原告蒜頭四十包原告其餘之請求駁斥訟費由被告負担一件判决姚時競與龔堯　等貨欵　訟一案（主文）龔堯　廠給付原告貨銀四百八十二兩一錢二分四厘潘老四應給付原告貨　一百兩其遲延利息各自民國十一年舊曆五月初六日起按月四厘計算付主執行完畢之日爲止訴訟費用由龔堯　潘老四負担（以上九月二十五日） 
　　批示一件張瑞華聲請執行由狀悉准予飭傳訊道可也此批一件判决李淸朗請領銀洋由　悉仰於本月二十九日上午十時持證來廳具　此批一件齊庶民請傾銀洋由狀悉仰於本月二十九日上午十時持證來　具領此　一件李　記該領沈茂林交來　洋由狀悉仰於本月二十九日上午十時特證本廳具領此批一件　起　具交執行費用由狀悉交洋暫存此批一件凌紀　聲明陳筏邨租住房屋已收回由狀已悉此批一件林秀春請傾銀洋由狀悉准於本月二十九日上午十時持證來　具領此批一件吳應川等查明財　請兩　執行由狀悉仰即日本庭　訊以　核奪此批一件劉蘭芝代徐　忠再請展期由狀　着　將　　　　　得　起干　此批一件　春和聲請執行由狀悉巴飭史執行矣仰即知照此批一件　青　請領　洋由狀悉仰于本月二十九日上午十時詩證本廳　依法分配可也此批一件張靑　要任律　　　　代理由狀悉　　委任此批一件　鴻英聲明　　請求扣留發　由狀悉已庭　矣此批件一成　甫請拘案押交由狀悉已責令　期交欵矣仰即知顧此批一件萬振華請求寛限由狀悉仰速將　欵如數繳楚所　毋庸　此批一件郭　松請求勒令交貨由狀添已　該矣此批一件　　　附交費用請求查封由狀悉　　案訊奪交　存此批一件胡茂雲請領訟費由狀悉查和解案錄載明訟費各自負担所請着毋庸謹此批一件王祥貴聲明領收遺留　　由據持狀已悉此批一件朱　請領銀洋由狀悉准予本月二十九日上午十時證來　具領此批一件成金　請派員　界由狀悉當依照和解案劃分界　乃　執行範圍應歸原縣管轄　令原縣因舊有界址不明證予執行該聲請人儘可另案提起確　界址之訴以資解决所請本　派員劃界之處碍　語准此批一件范鍾麟具交欵洋由狀悉交洋二百元存　給領此批一件范鍾　具領女孩由狀悉准領此批一件楊心步聲請進行由狀悉案已判决并送　判决書本案如有不服儘可依法上訴此批以上九月二十三日 
[上海地方檢察廳]  
　　批示孫玉　狀悉仰　核辦此批周徐氏狀悉　送　　　　　核辦此批陳金　狀悉准送同級審判處核辦此批沈　生狀悉仰即來　具領此批張嚴氏狀悉兩夫因何被警署覊押本廳無從　　仰仍呈請警署依法核辦可也此批朱炳榮候訊明核辦此批沈長明狀悉候解棄後再行核辦此批姚妙生狀悉案已起訴應否保釋仰逕向同級審判應請求核辦可也此批孫長林狀悉本案　　起訴　云保釋仰逕向同級審判廳請求可也此批嚴有生狀悉候偵查明確再行核　此批徐敦僧狀悉候再偵查此批周其澤狀悉　警解案再行核辦此批張鏡明狀悉准保此批以上九月二十三日 
 
 
 

Page 17

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *自由談 
[小趣聞] [  影] 　　 
　　乘黄包車可不必講價錢·因爲購價錢就不是漂亮的上海人了· 
　　大世界門票·可不必　櫃台上買·到烟紙店可便宜十文或二十文　　江北游戲塲是在南　橋相近·進去可不必購門票·每一個塲子·納銅元幾枚不等 
　　看中國影戲最好在試片的日子·因爲可白看的· 
[三言兩語] [  鵑]  
　　拿破崙失敗後被放职海侖那島以望洋畫沙自遣威廉二世失敗後遜遁荷蘭以削木刻字自遣曹錕失敗後軟禁延慶樓中以煎蛋習字自遣合在一起看來也足見失敗者的無聊了如今我要勸告一般正在得意的大人物隨時隨地應當循著正軌做事萬不可胡作胡爲别的倒没有甚麽只怕將來失敗以後連畫沙也畫不成刻字也没得刻要煎蛋習字也做不到竟他人强逼著去掃街拾糞那麽太不成話了 
[外人心目中之中國人] [  曹西崖]  
　　綠窗無俚檢西文舊籍得（支那之奇異習慣）篇節譯如偶干投登自由譚以爲明霞君之續 
　　吾人（原著者自謂）相遇恒脫帽握手以爲敬儀華人則否二人相見則各自握其拳而互相動搖之甚或鞠躬相揖以及於地此其敬禮也 
　　華人有若干之奇異食品鯊魚之翅（按即魚翅）鳥巢之湯（按即燕窩）目爲無上珍品鷄卵常煑至極硬度而止有以石灰醃之者（按即醃蛋）其硬度更甚矣 
　　華人不常飲用冷水必使之沸騰而後飲酒類亦然飲食時則用竹棒（按即竹箸）無有用刀叉之屬者食物常用磁質之盤碗盛之肉類常割成立方形之狀以佐餐 
　　華人之指甲甚修長任其生長而不加剪裁蓋非此殆不足以示其尊貴也愛護周備有如拱璧其長度約自一英寸以迄六英寸有置其手掌於頦頷間以指甲搔其後頸者其長度可想見矣（却酬） 
[餐櫻廡漫筆] [  蕙風]  
　　偶閱徐興公（　）筆精吳門沈從先采蓮曲云解道芙蓉勝妾容故來江上采芙蓉檀郎何事偏無賴不看芙蓉却看儂顧仲韓贈秦淮小姬云一片春山乍學描纏頭初試紫霞綃章臺無數靑靑柳最惹東風是嫩條此等詩雖非高格却有風致能令人喜新安吳兆詩云釜裏生魚甑裏塵非關久病却關貧案頭但有梁鴻傳閒誘荆妻學古人此又别是一種風致漸近高格 
　　滬濱鶯花藪澤歌塵匼匝人氣温　入夜電炬星羅煜爲紅烟紫霧　輪戾止十數里外輒望見之往往隆冬沍寒雪不積積亦不久昔人詠梅句云淸極不知寒惜於淸之一字適得其反耳王百谷曲中詩鳳凰城裏家家雪但是紅樓凍不成情景恰合非身歷不知也 
　　嘗謂學夢窗詞須面目不似夢窗細按之卻有與夢窗相合處此中消息甚微叔雍近作鶯啼序似乎微會斯旨雖不能至庶幾近道制云涼蟬乍驚倦枕黯年時綺緒閙紅晚雙漿淩波洒消隨分歸去度輕瞑嬌雲　畫林陰宛宛蘅臯路隔花深誰最多情玉容知否明鏡　漪絳淺翠婉感芳期迅羽儘絲柳猶繫斑騅怨曲吹斷金縷話春愁紅襟舊壘幾消受落花風雨更何堪昨夢重尋舊移尊處衣看臉色粉怨珠嗁畫中自媚嫵甚側帽汝南心事篋稿珍重解佩誰要佇琴愁撫寒蟾照徹征鴻過盡玉璫緘札無消息戞簾鉤萬一西風妒秋心暗警憑渠藕玲瓏誤人可奈絃柱窺妝影事記曲閒情賸去塵凝竚漫記省無邊香色似水年華鬢影低徊櫂歌容與微波哌斷遙山眉樣入時深淺莫更間早紅衣零落鴛鴦浦凭闌點檢相思鳳紙題殘墜歡嫞絮 
[參觀（國語運動大會）後的感想] [  許超然]  
　　國語之未能統一也不但不能使國民互相憐愛發生情感甚且使一般人互相歧視互相欺詐此中弊端智者所共知者毋庸贅述惟余於昨晚參觀國語運動大會見一般小學生之講演國語無不流利純熟發音正確驚喜之餘不覺引起我一番感想余初至滬濱雖乏老上海者之引帶然自問對於語言一科頗好研究如粤（廣語）瓊（瓊州語）梅（梅縣客語）福（福州語）潮（潮州語）以及藍靑的南北官話（藍靑官話）上海俗語謂不純粹之國語乃余近日始從上海俗語大辭典中學來者）等均能道心事談世情即蟹行之劣毋字及暹羅之蝌蚪文雖未能升堂入室亦嘗外望於宮墻自以爲自西自東自南自北無往不利矣詎意一入上海竟不知我之爲（阿拉）（阿拉即我）於是一厄於旅社招客人（余此次所乘之輪船至楊樹浦即停止有某旅社招客者下船招客余用數種語言與之談話彼均不懂不得已用手指天劃地示彼代僱一小艇亦不暇與之言價及小艇抵岸行李入旅社而此招客人竟索巨金此國語不普及之一病也）再厄於黄包車夫（余抵埠後嘗僱一黄包車云要往法租界大中華戲院車夫滿口應承及至車停處則爲一西菜館責以錯誤彼不承認且怒索工值不得已付值步行以歸此又一病也）甚且受厄於某銀行之發銀人（余有一回往某銀行會理匯票一事固知某銀行爲粤人所創辦者論理似可直以粤語與之問答然念該行辦事人員之多未必盡爲粤人藉曰粤人可立於（支銀處）三字牌下者想亦必國語純熟故直以國語詢之豈知其人竟是粤人且不大懂國語余於是即轉用鄉談與之談話此發銀人知余爲粤人即怒目視余狀至猙獰可怕意若怪余之不用粤語而乃欲以（藍靑官話）獻拙者豈知在華洋雜處之上海能純用（藍靑官話）以爲普通之語言較勝於用（我地）和（阿拉）也（我地粤語即我們也）凡此種種皆國語未能統一之病也今者國語運動大會大舉於前余甚願此種大會每月不妨多行兩三 
[發財易乎] [  我鳳焉]  
　　甲問乙道發財易乎 
　　乙答道易也 
　　甲問其法安在 
　　乙答活人命者空氣也汝若能以世界上之空氣全數包下而定價曰無論何人前來呼吸一元一口則一小時千百萬萬元可得矣 
次又甚願全國各省州縣鄉社紛紛接踵而起務使全國老少男女能於最短時期人人皆通國語則不獨無忏格誤會之事而全國國民從此感情互增易收統一之效果矣（不受酬） 
[一面古怪的唱碟] [  舍予]  
　　謀得利行經售狗牌的戲片（我將戲片定名曰唱碟）用鋼針發音銷行最早（即物克多）很有些不可再得的片子我查着一個雙面的古怪唱碟是金秀山德捃如王長林合唱的小戲打麵缸金秀山和德捃如都已先後死了這打麵缸裡金飾丑角知縣德飾小旦周蠟梅王飾王書吏和張才打諢鬬趣十分好笑而且金做丑角實不容易又加數板話白幾句極其滑稽現在若用大角反串這戲倒不爲希奇像金秀山德捃如兩個凑在一處反串這戲留在片中纔算旣古又怪呢 
[齊燮元之近作] [  蔚文]  
　　齊燮元自失敗東渡後從事箸述今則雖有活動之訊亦未見有何動靜惟有情於吳無忘於奉實爲不可掩之事實留東同學見惠 
[金鋼鑽指環（十五）] [  天笑]  
　　匹夫無罪懷璧其罪這是古人的格言但是你若能知道人比物重並不執着此物這罪惡也就跟着寳物移到别人身上去了因此從前有人說凡是寳物都有神道呵護着你有福可以享守這個寳物這就叫做鎭的住可以無碍若是你没有這個福分消受那個寳物硬要占領了去就可以使得你七顚八倒但是據在下看來那些金剛鑽之類往往有魔鬼等附於其上誘惑人家好女子墮節喪命這是很多的事閑文少叙我今且說那位陳木陳司令蒙美人之寵給他戴上這個金鋼鑽戒指那戒指光頭很好精瑩射人人家見了都說那戒指好他有時戴了這戒指到胡同裏去那些胡同裏姑娘自然是最喜歡金剛鑽的了便對於這戒指生了歆慕艶羡之心常常的問多少克勒咧那裏鑲的咧又說是不是陳大人買給你們姨太太的陳木笑了一笑也不能告訴他們這戒指是一位柳太太的只說我也不知道多少克勒也不知道是那裏鑲的這是一位朋友欠了我五千塊錢押在這裏的陳木以爲是美人之貽倒也長戴在手上那時有一位盛將軍却是陳木的上司到了北京來陳木當然要去伺應周旋那位盛將軍喜歡打打牌押押牌九陳木也得追隨其後這天盛將軍又要打牌了恰是三缺一陳木適在將軍府裏談一件事盛將軍就拖了陳木入局陳木自然當得應命誰知在打牌的時候陳木手上那隻金剛鑽戒指好像故意作怪一般放出那燁燁的光彩來直射到盛將軍的一雙虎目中盛將軍道陳司令你那裏來的這一隻好光頭的鑽戒給我瞧瞧陳木那裏敢怠慢便脫下這戒指來雙手奉上說大帥請瞧這是一位朋友欠了啫們幾千塊錢押下來的盛將軍瞧了瞧道光頭不差去年我同第三個小妾買了一個大小倒也和這個髣髴只是光頭差得多說着便向自己手上試套了一下說偕光一刻兒陳木笑道大帥賞戴這個戒指就是那戒指的榮幸了轉瞬間八圈麻雀已經磋完盛將軍起身到烟榻上抽烟便把這戒指授與陳木說了一聲物歸原主 
 
 
 

Page 18

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * * 
[春柳] [  小翠]  
　　縷金衣窄不知秋綠髮仙人舊姓劉老我一生長作客勸人三月莫登樓涼州北曲歌三變寒食東風憶五侯記得女兒湖畔住門前春水照梳頭 
　　蛾眉蟬鬢兩惺惺陌路相逢眼乍靑細雨桃花春着色曉風殘月酒初醒名心淡似陶彭澤詩思妍於王阮亭莫向江南望江北漫天風雪不曾停 
　　咏柳和小翠季娣女士 
　　狂花吹滿白蘋洲一夕繁霜大地秋亭短亭長勞送客春來春去怕登樓南游處處堪垂涕北伐年年易白頭簫瑟斜陽憐故壘亞夫身世誤封侯 
　　　燮元近作七古一篇題爲洛陽將軍行與下維之洛陽女兒行同工異曲披誦之下彌覺可珍亟錄於右妄加評注與諸文友共賞之 
　　將軍豪氣世無匹（固一世之雄也）受鉞登壇生殺權（男兒本是重橫行天子非常賜顏色）燕都坐鎭籌帷幄（一著之差鑄成大錯）殺盡胡兒露布宣（意氣驕奢惜不如願）胡兒蓄勢勢難摧相持藍關馬不前（不敗由天幸無功緣數奇）將軍一怒臨前敵萬隊霜戈進破堅（振臂一呼疲者皆起將軍的是可兒）正期直搗黄龍府警電傳來師言旋掣肘禍生歸路斷猶賈餘勇奮空拳（按馮師倒戈固爲失敗之一大原因顧論者都歸各於直派健將之彭壽莘因彭畏飛機蜷伏不進若能親臨前敵錦州唾手可得馮亦無所施其技矣）事不可爲思重振乘桴浮海過長川長江頓結聯盟約護憲軍書萬里傳（强弩之末耳）可憐餘子難成事中道傍徨竟息肩（餘子指誰齊亦難逃其咎可謂躬自薄而厚責於人）漁陽顰鼓聲聲近小隱難公托酒仙旌旗從此無顏色回首前塵思悄然（綿綿此恨同病相憐）三島無心君子勇洋場不托斯人賢英雄自古多慷慨願擲頭顱不乞憐（望塵莫及賢不肖已夫子自道不待人言齊有自知之明）成敗論人非信史爲王爲寇聽諸天（聊自解嘲）神龍不是池中物一旦雲從出九淵（此齊所以有活動之訊乎） 
[最先打字機之發明談] [  菊高]  
　　打字機之發明有功於世人殊非淺鮮最先發明者爲美國蘭珊旭爾斯氏ＬathamSholes其手製最簡單之機器即於一八六七年告成功氏爲密爾華基州人才學足使人敬仰於發明此機之前亦博得人士之好譽曾爲印刷者編輯者新聞報紙發行者郵政司及立法官當渠編一新聞紙時住所即在密爾華基電報局之樓上一日至電報局工頭處索一片紙狀之炭此時之炭紙旭爾斯視之不啻爲世上唯一之珍物工頭訊其何所用旭答以含糊之詞曰請若於明日上午來我許我當詳爲報告也次日工頭果如約登樓入其室則見陳列一奇異之發明物此機器包含數片松板及舊電報之鑰（即電鍵）一片玻璃曁其他零屑旭爾斯取借來之炭及一白色薄紙置於機中與玻璃片相對並以一手緩搖其紙上置電鍵等視電鍵之末則一字母（Ｗ）已深刻於銅質上矣旭爾斯所發明者乃係寫字機用一字母須重復爲之旭爾斯知己之所歷確爲正軌爰費數月之試驗創成一空前之打字機機上之樂鍵盤（Ｋeyboard）酷似批哀娜中者不然若鑽以小孔則與今日之打字機相似矣 
游藝消息 
　　今日天蟾舞臺之游藝會本埠中華全國愛用國貨决心會·因籌募基金·以備提倡國人愛用國貨之種種宣傳辦法·定於今日假天蟾舞臺排演義務戲一天·聞該團各演員·以此舉係愛國舉動·已允極力獻技·藉籌來賓之雅誼·此外并有各種新奇游藝·於戲餘表演·屆時當有一番盛况也·明星公司新片消息明星公司出品之迅速·向爲各公司所不及其洪深導演之馮大少爺·甫經開映·張石川導演之盲孤女·又告成功·業定本星期日（即二十七）試映·下星期一（十月一日）公映·片中述一孤女瞽目重明事·實兼社會倫理愛情諸種性質而成·劇情緊凑·支配角色尤極精當·以宣景琳飾賣女·鄭小秋飾其弟海山·王吉亭飾毛小奎·可稱珠聯璧合之作·至於轟傳一時任矜蘋導演之新人之家庭一片·亦經攝製竣事·大約盲孤女公映之後·即可出而問世矣· 
　　朗華攝取綁匪游街片朗華影片公司·於前午乘奉軍押送綁匪游街時·由攝影師羅洪義君·乘車跟隨囚車攝取游行英法租界及西砲臺槍斃情形·刻正從事趕印·藉以驚惕世人云· 
　　華一影片公司消息華一影片公司之組織·已詳前報·兹聞其第一片（巾幗英雄）·爲歷史名劇·内容含有俠義冒險愛情等等·立意高尙·取材謹嚴·力求發揚吾國之光·該劇本由張貽志君編成·後復經該公司同人兩閱月之研究與修改·始將分幕及細情决定·故情節緊凑而合理·無支離牽强之弊·刻已開始拍攝·聞閱月餘·便可告竣云· 
　　春雷劇訊閘北滿州路三畏里春雷劇社·係美術家姚嘯綠藝術家凌國梁敎育家黄大霖等所組織·成立以來·已二年餘·所演戲劇·均含社會敎育之深意·平日常爲團體服務·深得社會歡迎·兹該社於九月二十七日下午·應仁中公學援工遊藝會之請·開演孤兒刺虎記一劇·又聞該社此次並聘請深究戲劇之黄滌之君加入客串·想屆時必能　觀衆之望云· 
　　美國電影消息拾零著名女伶巴賴鳳鼎格雷之下一片·現已定名曰ＦloterofNight（直譯爲（夜之花）爲派拉蒙影片公司之出品·聞其中與巴賴合演之男演員爲俄羅斯之公子·名兪卡脫羅皮斯開（ＹauccaTroubetzkoy）云·卓别麟新片ＴheGoldRush自在霍萊塢試映後·異常忙碌·預備在各著名都會試映·先行接洽在紐約試映之期·擇於八月十六號·並允親自到塲·又約定當地著名各報記者前往參觀·紐約而後·即須赴歐·九月十五號在倫敦試映·十六號在巴黎試映·故卓氏竟日旡暇晷云·前稿誤記范倫鐵拿在聯合美術影片公司之新片ＴheBlackＥagle爲第一片·兹特更正如下·范倫鐵拿自入聯合美術影片公司後·其第一片早已攝製完竣·名曰ＴheBrcnzeCnllar已定於本月在美公映ＴheBlackEagle一片·已爲第二片·導演員確係勃朗云· 
 
 
 

Page 19

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *   
 
 

Page 20

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *   
 
 

Page 21

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *本埠增刊 
[天氣報告] 　　 
　　徐家匯天文台昨日下午四時三十分氣象預報云天晴全國沿海風微而無定向並有輕霧甘姆颶風將續向西北西方進行過雅泊之北又昨日下午三時前二十四小時内本埠氣温最高八六·七最低六一·七去年同日最高八四·二最低五九·Ｏ 
專載 
[孫墓圖案評判報告之一]  
　　孫中山先生陵墓圖案懸徵求已於本星期揭曉葬事籌備處聘請評判顧問三人中國工程學會副會長凌鴻勛爲顧問之一兹錄其評判報告意見云孫先生陵墓圖案之計畫關於美術上意義本有應徵條例明示範圍評判標準自可依條例爲根據查應徵條例所開ＣhineseＣlassic一語因我國向無建築專史Ｃlassic一字本無所專指惟以我國立國之古古代建築物發逹之早所謂ＣlassicAchitecture斷非天壇皇宮一流建築物所能包括竊以爲孫先生之陵墓係我中華民族文化之表現世界觀瞻之所繫將來垂之永久爲近代文化史上一大建築物似宜採用純粹爲中華美術方足以發揚吾民族之精神應採取國粹之美術施以最新建築之原理鞏固宏壯兼而有之一足以表現孫先生篤實純厚之國性亦足以留東方建築史上一紀念也就工程方面論陵墓建築首宜經久不磨方與該項建築之性質相脗合蓋陵墓建築常暴露於風雨之侵蝕苟建築過於精細或着色過於浮淺皆不足以經久若常須修理翻新實非宏大之陵墓建築所宜且建築費旣經規定爲三十萬元則建築自不能過於鉅麗致爲經濟所不許應徵者每於此層忽略而徒爲宏鉅之建築殊可惜也陵墓之建築與陵墓之周圍至有關係平地陵墓之氣槪與背山陵墓之氣槪不同則以平地陵墓四周所矚背山陵墓則正面及斜面觀瞻較爲重要過高建築殊不適宜此亦爲評判時所宜注意者查應徵各圖案雖有繁簡之不同但俱爲形式上之圖案都無建築詳圖可及將來建築之依據將來建築詳圖及建築規範尙須另製屆時應注意於材料之選擇以期歷久不磨應徵各圖樣中其比較最優者似尙有細處未盡滿意或有優劣互見者似宜由委員會根據評判員之意見加以精細之覆按酌爲變更或修改以期盡善按凌君評判之第一第二名發表果爲首二名第五名則擢爲第三名 
團體消息 
[南洋大學日晷臺開幕]  
　　徐家匯南洋大學民國四年土木電機兩科畢業生因本年爲其畢業之十週紀念由土木科凌鴻勛楊耀文黄炎等及電機科陸法曾朱玉如等發起集資建築大理石日晷台一座以誌綣懷母校之忱該台置於校門内花園前極莊嚴燦爛之至今訂於明日（二十七日）上午十一時行開幕典禮午刻即在校長住宅舉行大宴云 
[南洋同學會刷新會所]  
　　南洋公學同學會會所在西藏路二馬路平樂里九十八號前臨跑馬廳憑樓遠眺心曠神怡近且大加整理佈置一新該會理事會計張延祥每晚到會辦事徵求振興會務意見如老同學中有願盡義務每星期辦公三四小時者十分歡迎可函接洽云 
[比賽足球預誌]  
　　明日（二十七號）嶺南體育會藍隊在貝勒路棒球塲與韓人足球隊作練習比賽同日該會白隊亦與樂羣作友誼之戲彼此程度不相上下想屆時定有一番逐鹿云云 
[開洛無線電話今日之節目]  
　　開洛公司無線電話播送台每逢星期六日夜必有特别節目今日午後十二時半至一時敦請全國靑年協會劉湛恩博士演講（公民敎育）晚間八時又請儉德儲蓄會音樂部奏曲計有朱堯文君之魚藏劍張四非君之狀元譜周鳴泉君之寳蓮燈陶半隱君之進宮中國以無線電話播送音樂祇該公司一家電浪長三百五十六米突 
[華商印刷工會創辦義務夜校]  
　　閘北虬江路義品里華商中西印刷工人聯合會鑒於國勢不振主權旁落挽救之法惟有提倡敎育前日由該會職員議决發起設一義校分初高兩級併定名爲華商印刷工會義務夜校刻已著手進行開始招生惟外界不收俾爲提高工人程度今已聘定陸志謙君爲校長羅金安君爲敎務長高愆三鷹展鵬夏正芳朱駿才等十餘人担任各科敎授云 
[勵志團選舉消息]  
　　牯嶺路餘慶里勵志宣講團通俗敎育新劇部前日舉行第三屆選舉到有五十餘人由胡半痕君主席報告一切經過情形兹將選出新職員姓名錄下正主任趙鴻影副主任王劍蝶劇務李劍虹台務洪三畏排練洪仁傑文牘薛鴻文會計張鵑聲交際金秋痕庶務胡文俊章有發次則討論團務進行方法及羅店賬務等事議畢散會 
[國樂研究社定期開會]  
　　本埠老西門文廟路國樂研究社自開辦以來異常發逹近設閘北分社於老靶子路來安里該社近爲歡迎新社員起見特舉行歡迎大會已假定中華路小西門少年宣講團擇本月二十七日（即舊曆八月初十日）下午一時開會云 
[救國十人團昨日之會議]  
　　南陽橋救國十人團於昨日開會議决事項兩件（一）酌定新會所圖樣（二）演講部定本月二十七日（星期日）仍出發引翔鄉作大規模之演講云 
[今日居士林之名人演講]  
　　海寗路錫金公所内世界佛敎居士林定於今日下午三時請佛學家兼國學家丁福保居士講演題爲（佛學入手方法）又明日（星期）同時請前山東高檢廳長梅光羲居士講演題爲（佛敎歷史槪說）梅居士精究法相眞言禪凈諸宗爲楊仁山居士大弟子屆時必有一番宏論至該林圓覺經講席下星期仍照常由授松法師講演云 
[滬北浸會堂新屋落成]  
　　基督敎浸禮會滬北浸會堂新建堂所在寳山路五十七號今已落成定十一月一日舉行開幕典禮已分柬各界矣 
[家庭日新會開會]  
　　家庭日新會定於二十七日（星期日）下午三時職工敎育館舉行常會請黄炎培報告北游情形業已通知會員 
商店消息 
[百靈唱機公司今日開幕]  
　　留聲機爲高上之消遣品足以怡情百靈唱機公司專售國貨話匣兼售美國瑞士等名廠之出品該公司位於四馬路望平街口對於各名伶唱片搜羅殆盡售出之唱片均可保用三年已於今日正式開幕云 
[立興廉價展期十四天]  
　　大新街立興綢緞洋貨局自陰曆上月十八日起廉價二十一天已於昨日截止兹悉該局因廉價期内天雨多日致顧客未克暢所選購故定今日起繼續展期廉價十四天云 
[國貨小兒自健片暢銷]  
　　河南路中英大藥房自五卅後爲抵制仇貨之某某片曾創製小兒自健片一種每瓶三角該片專治小兒一切雜症頗著成效故發行未久本外埠各藥房多向之批購又自製之紅色滋補丸每瓶定價一元云 
[廣信隆廉售各貨]  
　　五馬路中滿廷坊口廣信隆綢緞呢絨號昨爲新張第二天顧客往來絡繹不絶該號爲廣招徠起見特將新到大批應時嗶嘰絲光線呢花素綢緞華絲葛塔府綢及由粤運到之本廠著名花籃牌長短絲襪男女線襪閨閣妝品等一律減價籍酬主顧之盛意云 
[廣昇祥絲線襪銷數日增]  
　　三馬路廣昇祥所售之輪船牌絲線襪原料爲國產故各界購用者極多以是銷數日增云 
[參觀中國同益玻璃廠記] [  王永康]  
　　閘北天通菴路中國同益玻璃廠爲陳景岐·張慕騫·等所創辦日前記者往訪陳君承陳君殷勤招待並指導參觀一切兹約略記之於下該廠之事務所設在滋德里口一號壁上懸玻區數十甚爲雅觀室中陳列該廠之出品數十種此項出品以化裝品及藥品所用之玻瓶占多數另有藥水漿糊瓶一種瓶口之圓徑約二吋許品藍色甚爲美觀 
　　該廠之製造場約占地二畝工人百餘據陳君云每日出品可值二百元左右場内有烘灶二座並有銼瓶室磨瓶室配料處杵玻璃處及揀玻璃處等該廠雖小設備可稱完善矣該廠爲研究性質故祇集合賢本金五千元現陳君等因鑒於五卅後日本廠倒閉者有七處國貨出品不足應社會之需求故擬招新股增資本金至一萬元以圖擴大希望同嗜者合力研究云 
[冠生園特製月餅之價值]  
　　冠生園公司所製廣式月餅因質料精良裝璜美麗定購者頗衆聞有特製之（供和定月）每座洋百元（蟾宮吐月）每座念五元（中山高月）每座十元云 
[泰東圖書局廉價]  
　　本埠四馬路泰東圖書局所出書籍備受社會歡迎現爲推廣營業優待顧客起見特將各種新舊書藉廉價出售甚有低至一折二折者平日實價出售者亦削至五六折不等而中國文學史詩經原始中國近時外交史地方自治講義銷路尤廣云 
[振業織造廠近訊]  
　　該廠出品蜂花牌上等絲襪行銷年餘因所用絲料匀細精堅織染亦考究故上等人士樂購之南洋羣島銷路尤盛今秋擬遷廠於閘北天通菴路寳興路口再加擴充總發行所仍在新康路四號内分批發處有麥家圈瑞華字號愛多亞路金玉里瑞昌字號云 
電影界 
[紀上海影片職演總公會之内容]  
　　海上影戲事業已有一日千里之勢演員雖多至千人公司雖多至百數但病在無統系之組織遂使同業隔膜粤人徐永昌君及多數同志因有上海影片職演總公會之組織地點在北四川路横浜橋福德里三弄旋因不敷辦公更租丁興里五弄房屋徐君爲該會主任崔民天爲明星報正編輯林菊生賬房委員中如楊耐梅·張美烈諸明星均已加入會中設備完善該處爲三樓三底之房屋客堂中有前美使劉玉麟之（銀幕金鐘）及關賡麟之（同舟共濟）之題字并懸外國明星照片多幀辦事室有海軍次長徐振鵬（努力會務）微微公司經理蔡日南（熱心公益）之題字樓上一小間爲敎授部女生寄宿舍另一大房間爲男生寄宿舍刻聞寄宿生已逹三十人亦可想見其發逹也該會内容共分十二部現先從敎授部着手已收有男女學生八九十人敎授爲匡時影片公司導演黄松邨君及胡水月君於本月二十日開始授課該部原定額二百名刻報名者日多聞該會頗得南洋暹羅方面華僑之輔助擬集資本十萬元在滬組織一製片公司其演員即以敎授部畢業生充任云 
[紀新片（劍膽琴心）之演員] [  周世勳]  
　　（劍胆琴心）爲新大陸影片公司第二次出品現正趕製内景外景業已攝竣大約中秋前後可望出映該片編劇導演均由陳天君一人兼任字幕繪圖爲張雲鵬君所作按文立意頗見新頴迴非俗片所能及攝影方面亦多進步記者忝居職員之一不敢於未出片之先作自欺欺人語以掩愛影者之耳目今所欲述者該片之演員耳 
　　該片主要角凡五關於豪俠者二關於文弱者二屬於浮蕩者一俠士劉劍鋒·殷愛羣其身分爲軍人其行事則勇義非有技術者不克强任張君雲鵬·丁君錫慶·能騎善跳遂令扮演成績果佳 
　　劇中關於文弱者爲名士張琴聲少女駱天眞一則爲懷才不遇之文弱書生一則爲不通人事之閨女按身分論似較豪俠者難以描寫非有充分之表情不足以示文弱更不能現出其處境如何導演陳君屢加選擇終以黎趣星君及程競雄女士飾演幸尙能運用其内心表現與人以深刻之形像其餘屬於浮蕩者爲紈袴子施友漁由（眞愛）片中飾李國勳之蘇鶴裔君扮演蘇君演劇長於浮蕩一派令飾此角恰合身分 
　　總之導演支配演員不以美貌而定其所飾何角更不能以感情而斷其主角或配角最公正而嚴厲之選擇演員當視其平日之行動與舉止定之則一片攝製旣成其成績自能驚人也今該片於演員支配上已能深得此道記者當俟片成試映後再爲讀者介紹焉 
[華一影片公司開始攝片]  
　　華一影片公司之組織已詳前報兹聞其第一片（巾幗英雄）爲歷史名劇内容含有愛國俠義冒險愛情等該劇本由張貽志君編成後復經該公司同人兩閱月之研究與修改始將分幕及細情决定該公司刻已開始拍攝聞閱月餘便可告竣云 
出版界消息 
[電影雜誌十三期出版]  
 
 
 
 

Page 22

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *　　晨社電影雜誌自十三號起於格式上編制上均有所改善兹聞十三期已於前日出版内容較前出各期益爲豐富照片文字均臻佳美計有劇情照片及男女電影個人攝影等三十餘幀該誌之特異於他種電影刋物者每期仿（Ｐhotoplay）例刋載吾國男女明星作品若干篇十三期中有汪福慶·王漢倫·王侃如·等諸明星作品云 
[中國畫報十七期昨日出版]  
　　中國畫報第十七期今日出版内容印刷較前益美封面圖爲電影明星黎明暉女士之西班牙裝裡頁有王一亭繪佛像胡旭光之時裝畫（搴帷却顧）及諷刺畫（慾海無邊）歌伶小影有琴雪芳之天女散花馬連良之反串借趙雲電影攝影有康斯塔文女士之舞劍攝影畫有楊元愷之玉雪嬌姿鍾鼎臣之江上風帆故故遲菊高之粉蝶花之艶影錢瘦鐵之松陰畫舫文字方面有聞野鶴之答吳靈園論小說潘榖華之康斯塔文舞劍呆五郎之淸宮西路游記銀霞之航業秘聞道聽之某男明星軼事ＷＷ君之垂涎記范菊高之粉蝶翩　早鴈詞人之長篇小說詩謎秘史等皆屬文情並茂頗有研究之價值聞該報爲優待定戶起見凡自九月二十二日起定全年者槪贈電影譯本（俠盜羅賓漢）（我王萬歲）各一册云 
[（乙丑花）續編行將出版]  
　　大陸圖書公司去歲發行（甲子花）今歲又擬出（乙丑花）内有嚴獨鶴·王鈍根·劉豁公·不肖生·何海鳴·張潛鷗·鄭逸梅·諸名家之作品現已付梓不日即可出版云 
[小畫報第三期出版]  
　　陳鼎元林子和張志慶編輯之（小畫報）週刋第三期今日出版内容較一二期更有精彩聞自第五期起擴充篇幅改爲五日刋云 
[（銀幕秘史）再版出書]  
　　中國電影通訊社出版之（銀幕秘史）一書内容專載影戲界之軼聞趣史等七十餘則初版五千册半月内銷售一空兹聞再版刻已出書每册仍售大洋二角五分由大陸圖書公司獨家經售云 
[（活葉箋封）再版]  
　　南京路勞合路口聯益貿易公司發明之（活葉箋封）印有名家書畫中國電影男女明星之小影風景攝影格言雅緻可觀用法異常簡便免書信上麻煩手續不少第一版出貨大受各界歡迎故不多時即行售罄即日夜趕製現已出貨每袋仍售洋三角凡於雙十節前預定美術刋（聯益之友）全年（特價五角半）者奉贈一袋云 
[來函]  
　　讀貴刋陳志進先生（太極拳與各種運動之比較）一文（載於九月二十四貴刋）心焉慕之惟陳先生並未述及何處得學習該項拳術欲爲詢問可不知陳先生地址用敢函逹台端請爲紹介請陳先生直接賜復或在貴刋發表無任感盼（下略）承天中學張季忻 
 
 
 

Page 23

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *藝術界 
評論 
[夜景撮影之經驗（上）] [  李尊庸]  
　　前數日（二十日）本刋及上週之圖畫時報均有夜景照片之登載友人有詢以此種撮影方法等余以此法爲普通撮影書藉所缺乏因不敢自秘述此以告同志中之未經實習者 
　　夜間撮影感光時間必長故所用之感光片以軟片Ｆilm爲宜玻璃片Ｐlato有反景之慮所撮燈光必不淸晰兹將個人所知之範圍分述如次 
　　（一）明亮之街道電燈極多之處即如大商店減價期内游藝場紀念節之夜等均係極好材料如在雨後則街道上映有燈影更有趣味撮影之法光圈收至Ｆ８處感光約半小時如有積雪時可减爲二十分鐘 
　　（二）圓月之夜此種題材如屋之一角白色之牆壁而倒映於水中者等當擇其多淡色（銀灰·白·藍等）及水天等易感光者爲宜夜間感光時恐不能十分正確者可於日間預選其位置並定其距離也春夏之月朦朧時居多秋冬則甚皎潔故月夜之景物秋冬較春夏明瞭中秋節又有關於神話上等題材易得有趣味的作品普通景物收光Ｆ８處感光約一小時 
　　（三）人工的月上述之月夜風景僅能撮取受月光之物體而不能撮入月之本身因其光線微弱不能用速撮又因位置行動關係决不能撮成原形故市上所售有圓月之明信片風景均以普通月下風景之底片Ｎegative加以人工的修改後而印成者也 
（四）虛僞的月景杭州西湖邊各照相店均有此種明信片發售而在三潭印月一帶所撮者爲最多常人每驚其技術之奇發行者亦竟以精秘自耀其實均於日間陽光爲烏雲掩蔽時所撮成者也其法極爲簡易即於夕陽將下之時Ｆ１６用二十五分之一秒（即快門上之指針置於２５處）可矣光線較强之時則Ｆ收小至３２處或用五十分之一秒總宜見機行事不能絕對規定也又如陽光爲霧所掩而有微光射在水面上者用類似之撮法亦可作虛僞的月景題材 
（五）雪夜之郊外公園等有弱光路燈之廣野地田等草用Ｆ８感光須一小時半至二小時間然狹小部份受有强燈光者或受月光之郊外雪景則半小時足矣 
（六）夏夜之電光此非照相店中之電光照相乃夏季夜間天空所發之天然電光也其法先擇近地平線之天空時有電光線發生部分以鏡頭向之光圈全放距離計置於最遠處快門則用長時Ｔime而開放之（快門上之指針英美式者置於Ｔ處德國式者置於Ｏ處）俟有五六個電光線發生後乃閉鏡頭顯影後視之至少有三四線撮入也唯相片之下面須有建築物山頂樹梢等物體撮入方不致平淡無味也 
　　（七）其餘其餘無燈火之郊外等非雪夜或月夜不能撮影也狹小部分則可用　光粉Ｍagnesium燃光而行速撮法此種方法普通撮影書籍亦有紀載此處恕不詳說 
[宗敎樂補述] [  張若谷]  
　　天主敎禮儀中有所謂追思彌撒者ＭessedesMorts即俊超君所譯稱之黑彌撒爲已亡信徒之祭禮也斯時堂中飾衣及主祭服色等皆以黑白爲主服喪也出儀不奏息止安所經Ｒequicm惟於彌撒禮初進儀時唱之殆港地與滬地者逈異歟則不得而知之矣 
　　大敎堂内ＥgliseetCatedrale往往有經樓鄉村小敎堂内Ｃhapelle則以建築上關係僅圍欄另關地以居唱經者至婦女不得參伍其間歌唱於大庭廣衆間者非純避嫌弊蓋在堂唱歌者實爲行聖禮儀之一份子夫女子旣與此職分不合故爾不能容於聖台經樓羅馬宗敎習俗如需要尖聲高音時往往用兒童代之若香港九龍之男女參伍合唱者一則風尙所異一亦諒僅行之於私立小堂耳若主敎駐座之公堂等未必然也愚見如此務請國内音樂同好時加匡正焉 
　　前宗敎樂槪述一稿（拉丁語Ｓacrae...）誤作（意語）（巴乃斯特尼納）誤作（田乃斯特尼納）（任意減增）誤作（任意減音）并此更正 
[導演中心主義及其他] [  谷劍塵]  
　　與舞台表演之成敗相關者有三曰劇本·導演·及劇人因此三權確有控制戲劇藝術之能力遂成鼎足之局作劇家無佳劇本不能成名可斷言也然劇作家雖有佳劇本而未能與導演家及演劇界相互連絡上諸舞台則劇本固佳亦徒爲讀者瀏覽之用進而言之佳劇本更須 
 
 
 

Page 24

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *　　有良導演與藝術優美之劇人以助其成功反之劇本中之人物舞台再現必且非驢非馬失其原來之精神所謂扮演不像布置不眞動作不合身分不配毫厘之差謬以千里苟易劇之名而公演於作劇者之前作是劇者或將不能以本人感官之作用而斷定爲自己之創作也故作劇家·導演家·及演劇人·有合作之必要以劇場爲天地舞台爲生活而收切磋之效雖作劇家未必能導演能演劇導演家·演劇人·未必能編劇顧以能合作之故三方之闕憾可同彌焉 
　　三派合作可成舞台再現之佳劇第於此仍有因各派所抱態度之不同而各異其旨趣者在即劇本中心主義導演中心主義演員中心主義是也劇場之創設有一定之目的於以定宗旨之向背編劇主任排演主任及舞台劇人方可依其釐訂之規則以便於行事劇場全體苟視舞台藝術有實行劇本中心主義之可能不妨重視作劇家服從彼對於是劇排演上之計劃及主張質言之凡導演員及演劇人一例須受劇本之支配與限制以忠實之態度依劇本爲解决劇場全體有視舞台藝術採取導演中心主義之可能者則應重視排演主任劇作家·演劇人·胥處於支配之下排演主任乃有提交劇塲行政會議複决之權雖有一種劇本業經劇塲行政會議之表决將付諸排演排演主任認是劇尙有缺點有删改或重編之必要得評述排演上之理由及困難之點而否决之又有以劇人爲中心主義者則凡在此種制度之下之劇人皆得供獻扮演上之理由以改正劇本所指定之描寫或更參加排演之意見舞台之地位·動作·表情·音調可依劇人本身之藝術本能而自定之排演主任不過任批評之責定取去加意思不能直接有嚴厲之指揮如以導演爲中心主義者之排演即有錯誤亦必錯誤到底所屬之演劇人絲毫不能加以糾正也 
　　戲劇爲綜合的藝術即爲複雜的組織故苟未定方針每起爭端鬩牆之禍有如一髮之動每牽大局蓋作劇家·導演家·演劇人·各事意氣劇藝術必失統一之力劇場全體靡不受其影響破裂之象立見故吾人之組織劇場者不可不先剖明此三種中心的主義而防止爭端焉 
[觀（續魯賓漢）後] [  穗芳]  
　　續魯賓漢一片是著名的歷史愛情片記得今年上半年在上海大戲院開演過那時我剛正不在上海所以竟交臂失之没有飽過我的眼福前天見報上登着要重在上海大戲院開演的消息我竟喜得什麽似的因爲范朋克主演的俠盜魯賓漢我曾看過一次他的佳處想看過那張片子的都能道出所以我要看（續魯賓漢）的心竟像有一樣事情没有做過一樣現在旣知道又在那裏重行開演了我就同了一個同學在前天晚上去參觀過一次覺得這張片子雖稍遜於范朋克氏主演的魯賓漢但是還可算是一張很有價值的歷史片佈景也很富麗堂皇幾場大戰令人頓起尙武精神惜是片譯做續魯賓漢然關於魯賓漢的事一樁都没有惟鏖戰時令人精神爲之一振躍躍如在眼前是片的情節也很曲折可見得西人藝術精神完全在武勇一方面 
[電影劇名] [  綠荳]  
　　影片與題名互有密切之關係題名之佳否足以損益電片之價值是以一佳片欲得一佳名實爲至難之事無怪歐美影片公司恒懸鉅金以徵一題名矣 
　　上海公司但二春有一片名（弟弟）頗活潑繼起者有（好哥哥）及（小公子）（小朋友）（小廠主）均不惡 
　　華片劇名有脫胎外片者如（上海一婦人）之脫胎（巴黎一婦人）（空門遇子）之脫胎（空門遺恨） 
　　馮叔鸞君嘗謂影片題名不得根據於是片之寓意而定誠者斯言也吾國片中如（不堪回首）（悔不當初）（覺悟）三片失之雷同 
　　商務影片題名（大義滅親）微覺不稱劇情蓋少年之刺賣國奴其時少年與賣國奴之女尙未訂婚約也 
　　（戰功）似不能籠括其全片劇義（刧後緣）亦患此病且其緣之得非自刧後故拙意以爲不甚相稱 
　　魯克之（怕難爲情）劇名苟改爲（難爲情）似較有味其（空城計）（銀漢紅牆）（獃醫生）諸名之不當已有更改者兹不贅 
　　吾謂至佳之名僅能施之某片而不可轉移故吾又病（情海風波）（覺悟）空泛而不確切 
　　總之影片之題名必須經精細之推考嘗聞潘公弼君談報紙新聞標題以（活）（明）（美）三字爲訣而我謂影片題名亦當以此三字爲訣則優美之題名庶幾可得矣 
 
 
 

Page 25

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *　　汽車新聞 
[减少汽車肇禍之商榷]  
　　周易 
　　世界之交通口繁車輛行駛之肇禍與夫行人之危險往往隨之以俱增歐美人士競兢以去危爲安爲職志無奈言者諄諄行者藐藐即以上海一隅而論傷人之事日以數起聞誠以修明道路改良路政爲减少肇禍唯一之良法然非立可見效舍而求其次舉世學者幾經研究衆意僉同皆爲於駕駛者本身上着想較爲妥當蓋現時所行詞止之方不外施行强迫·警告·法律·警章·及刑罰耳 
　　車輛之數與日俱增終不克避免危險至最少限度若駕駛者本身自動的採用種種方法以避免之則危險方可絕跡此等事極簡而易爲僅一轉念間耳是故駕駛人員各種集會處所新聞報紙以及一切服務於該範圍以内者須將（有良好駕駛者方無危險）一語或張貼登載於公衆注目之所務使各個人深印於腦海而後已今之人駕駛汽車也不啻機之奴隷然不幸而禍作又往往嫁禍於汽車機件之不良誠言之今日之汽車肇禍情形均可稱之爲可以避免的蓋禍之作也泰半由於駕駛之不愼手段之粗劣與漫不經意所致由於機械之損壞而致者百不一見也苟機件偶有損壞亦由駕駛不良所致今之駕駛者又復過份藉警察之馬首是瞻不知一時車輛擁擠警察亦艱於應付裕如設駕駛者能將一部份之責任心加諸自身路警雖去其半而肇禍事端又復日漸減少其造福社會豈淺鮮哉 
　　且夫警告也車夫與行人或知之或竟罔然莫察也即有知者非漫不經心即僥倖獲一時之痛快一旦禍患之至噬臍莫及矣至於法律也警章也罰　也無所不備而禍患之見未嘗少減且行之過嚴甚至激犯行政當道鑒其弊而莫由修改是所藉於駕駛者之自已謹愼也更明矣 
　　試舉數種特别情形（如下列三種）苟庸愚之駕駛者必多方諉託以冀减輕罪命但少數或足原諒大半仍違法律也設遇精幹者當之必能消患於無形也 
　　（例一）一汽車行於康衢大道折而入砌木磈斜坡之上路上又潮濕是時車有動力（Ｍomentum）駕駛者急欲停於路口塞車過猛遂致損壞後輪（ＲearWheej）渠則稱爲無罪緣不知斜坡之在前亦不信有停車之必要但善於駕駛者不知前途之如何定有所預備也 
　　（例二）小孩衝貫街道適值一駛來汽車之前此時必怪該孩行路不愼不知渠如爲一善駕駛者必注全力於路上即兩旁之事亦須一一留意設或遇見此項情事必有充份預備以避免危險也 
　　（例三）譬如一車撞入一車其罪必諉之塞車（Ｂrake）失其效用或舵輪（ＳteeringＧear）不準處於此種情形之下亦往往由於駛者不能隨機應變須知速度過速自己能力是否可以處置安詳於任何情形之下稍有損壞之車即不准駛行路上舍一己有把握者外 
　　上列三種特殊情形善於駕駛者必能盡行殲除種切困難而措置裕如也此種减少危險非法律使之成也乃一種個性機警避免犯罪羞恥之功也昔却爾司狄更司（ＣharlesDickens）於十九世紀中葉游美時見美人咀嚼烟葉與隨地吐痰詫爲奇談嗣後美國公衆處所每有不准隨地吐痰之條示至於今日此種條告日見稀少非法律行而禁止隨地吐痰由於人民之不願作此羞恥事也返觀歷史上舊時相沿每有各種不良受人厭棄之陋習卒以行之羞慚逐漸改良以至今日之文明他事均藉此以改良而於汽車駕駛之减少禍患其可獨後乎 
　　凡俱有下列二種能力者均可稱之曰善良駕駛者各種危險亦可不復發生 
　　（一）無論何時注全力於車前左右 
　　（二）車常用最穩妥之速力任何情形之下均可應付裕如試述數種速度于後以便參考 
　　在每鐘二十英哩之速度則每杪鐘行三十英呎須有三十七英呎距離之地位並完好兩輪塞車（２ＷheelBrakes）可使車完全停止行動二十五英哩之速度每杪鐘三十六英呎須有五十八英呎之距離三十英哩之速度每杪鐘四十四英呎須有八十三尺距離之苟駕駛者稍不注意於一杪鐘極短之時間危險發生之可怕難以言狀欲臻肇禍機會降至絕跡之狀况非經年累月敎導之不爲功是所望於各種集會處所商業行家廣告家演說家以及公衆人等隨時予以臂助焉 
[車行快慢之原因] 俊超 
　　汽車爲今日交通最便利之品固已爲世人所公認譬如由此至彼其路程預算須短促非常例如親病將死情人被刦或立契約或帶重要之任命等設不能速逹曁不能如時而至則必將失望故搭火車每覺其遲是時也實不能不藉力於汽車焉惟是駕駛員設非老於是道者若一旦爲之每不能依其預算時日而逹目的地於是欲速反不逹誠莫大之憾事也究其原因非彼不善駕駛汽車實由過於疏忽所致今姑一談之 
　　駕車之前必須審察該車是否堅固靡壞且須稔悉於路途中上下左右行停等之常識關於最後之一點可參考六月三十號出版美國汽車雜誌之（切勿在路不甘停車）一文焉 
　　汽車之膠輪亦須加以十分注意免致中途損壞廢時修理至若載水油之箱亦當拭抹淸潔然後以水油滿注之其箱口之塞必宜拭凈如拭之猶不潔則可以置於之於炭氣間焉 
　　汽車旣已妥善穩當則此後遲速問題當責在駕駛員一人之身上而駕駛之技能本相參差惟逹目的地則相去不可以道里計其故何歟蓋多有不稔路途之捷徑與無準確之預算以爲開足速率則需時少其實非也 
　　駕駛汽車欲其速多有循小路而行如此則他車之速率雖高然終不能及此故此汽車每句鐘可行三十咪而他車每句鐘則行五十咪同一起點至終點及目的地行五十咪之車不及三十咪之車先至蓋此則中途不停而彼則有時休息過久故也 
　　道路之彎曲與轉角處速率較弱之車皆無須慢行常行如故彼速率較高之車則不然至是非慢行不可因而廢時必多其成績之不如宜矣 
　　有許多駕駛員每患不能减短其用餐時間且一口不止兩餐故不能若他人之速焉 
　　由Ｅdinburgh至英京或由ＬandsEnd至Ｍotropolis等道路日夕汽車往來頗多設不幸而有諸多大輛汽車行於前則欲先出之實非易易必須始終不停而後候他車歧去或停於是有不期望而得占上風也矣 
　　每於風景幽雅之處多有停車贍仰湖光山色非至上午十一句鐘不可以是他車雖慢亦已行六十咪矣 
　　有許多人駕車過久必須暫停而從事吸烟休憇而女子則乘間照鏡搽粉此舉極爲無謂之至本可省去也 
　　途中加油亦有遲速之分例如一人於加油時與加油之人言笑並時窺所加之油滿未而一人則倉卒加油付值即去因而快慢以别焉 
　　換輪之工作亦有快慢之分最速之手續莫過以數大螺殻（須堅硬逾常且先備）置壞輪之下然後手脚並作如是不需十分鐘已竣事矣 
　　車上載物輕重亦與速率有密切關係故最宜放之於車心或令之以坐人之力平均則每句鐘至少可行四十咪固無礙也 
　　道路之高低平斜極有關於車行之速率如Ｄevonshiro或蘇格蘭等處路途汽車每句鐘僅行二十六咪且此更爲鬥跑之成績若普通車實未能行此數也 
[經營汽車業之要點談（二）]  
　　三原 
　　製造汽車工廠之計劃 
　　（甲）機械廠之設備（一）地基及建築工廠（一萬五千元）（說明）地基二畝建築純用中國之物材（二）煤氣發動機一架二十匹馬力（五千元）或用電機替代其價值相差亦無幾（三）八尺車床一架（一千二百元）（四）六尺車床一架（九百元）（五）鋼子（一千五百元）（六）老虎鉗及磨刀車或石輪（四百元）（七）掛脚地軸等（四百元）（八）錐眼床一架（九百元）（九）鑤床一架（八百元）（十）舂床及洗床大小兩架（三千五百元）（十一）零用小器具（六百元）（十二）裝置械器費（二千元）總共合洋三萬二千二百元 
　　（乙）鑄鐵室之設備（一）鎔鐵爐（三百元）（二）沙箱（六百元）（三）鑄銅鍋（二百元）（四）風箱一架（二百元）（五）打鐵雜件（四百元）總共合洋一千七百元（丙）木工廠之設備（一）木匠機件（四百元）（二）木工廠之設備費（二百元）總共合洋六百元 
　　（丁）修理廠之設備（一）打氣機二架（六百元（二）修理外胎機一架（七百元）（三）修理内胎機一架（三百元）（四）灌電機及三匠馬力之煤油機各一架（九百元）（五）修車器具四套（四百元）（六）雜項費用約（二百元）總共合洋三千一百元 
　　（戊）製造汽車之材料材料即（鐵皮鐵桿車輪及發動機）等（七千九百元）（說明）初時開辦可暫備三四架汽車之材料先開始工作 
　　（己）準備費暫定（二萬元）製造汽車工廠之設備總計需費洋（六萬五千五百元）連同建築路工費兩共合洋（四十萬元） 
　　營業收支之槪略 
　　（一）道路收入（客車）八輛行駛算全年可收入（二十一萬零八百一十六元）（說明）客車暫假八輛行駛計算每輛原載三十五人初辦時以三十人計算每日開行兩班每人一次車資洋二元一輛車每日可得收入洋一百二十元八輛車每日共得收入洋九百六十元一年則總計收入洋三十五萬一千三百六十元初辦時以六折計算全年總共實收洋（二十一萬零八百一十六元）（運貨車）暫假四輛行駛計算全年可收入（四萬二千一百六十三元二角）（說明）每一輛車以載貨二噸計算每一噸運費暫定十二元算每日一輛車亦以開行兩班算一輛車每日可得收入洋四十八元四輛車每日共得收入洋一百九十二元全年則總共收入洋七萬零二百七十三元初辦時亦以六折計算全年總計實收洋（四萬二千一百六十三元二角）客貨車合計全年共收實洋（二十五萬二千九百七十九元二角）（二）道路支出（汽油）全年共用（三萬五千一百三十六元）（說明）每輛車以三十匹馬力計算每匹馬力一小時需燃汽油二分四釐三十匹馬力一輛車一小時共計需燃汽油費洋七錢二分（即合洋一元）每日來往開行八小時共計需洋八元全年十二輛車總共需燃汽油費洋（三萬五千一百三十六元）其餘如（車胎）（即橡皮車輪）一萬元（機器油）一千元（汽車夫）十二人四千三百二十元（通常修理工人）二十人三千六百元（車站管理人）三十人一萬零八百元（總站管理人）十人六千元（總經理）一人二千四百元（副經理）一人一千八百元（機匠）四人一千九百二十元（添置配件）八千元（汽車損失及修補或車輛折舊）二萬元（印車票及他項雜用）一萬元（提出資本利息）三萬三千四百五十元（準備他項不足費用）一萬元總共支出計洋（十五萬八千四百二十六元）道路營業收入及支出兩共合核全年總計可得折實純利（九萬四千五百五十三元零二角） 
　　（三）車廠支出每年以十個月計算暫作製造汽車五十輛（製造汽車材料）九萬元（工人）全廠以三十八算計洋六千元（工頭及畫師）六人三千六百元（辦事人及工程師）一萬二千元（煤油電燈紙章筆墨硯及其他項雜費）三千二百元（機器損傷及修理費）一千元（預備他項不足之補助費）二千元（提出資本利息）六千五百五十七元總共支出計洋（十二萬四千三百五十元） 
　　（四）車廠收入全年以製造汽車五十輛計算每輛售價統扯洋（四千元）全年共得售出車價洋（二十萬元）（說明）每一輛車之資本約計洋（二千五百八十七元）出售每輛扯四千元全年收入售出五十輛車價合計洋（二十萬元）一年可得盈利洋（七萬五千六百五十元）初辦時亦以六折計算全年總共可得實收純利洋（四萬五千三百九十五元）總計全年道路及車廠之營業除開支兩共可得實收純利洋（十三萬九千九百四十三元二角） 
　　左列之計畫是建設汽車工廠及道路車廠營業之槪略共費（四十萬元）之資本全年經營則可得（十三萬九千九百四十三元二角）之盈餘此係周君以二百里路程經營汽車工廠之計畫也若路程加長汽車出品加多則資本亦須添增盈餘亦必增加余述兹此稿者因感國内之不寗軍閥之窮兵黷武對於國道之如何整理交通之何以謀便利實業之如何振興則置諸不顧坐視國家利權之外溢自相殘殺以致人民不得安居樂業今雖有數省當道着心國道之整頓經營汽車之事業然所用之汽車莫不購自外洋蓋我國内尙無建設汽車工廠之故而不知汽車之自造若偶然損壞又不諳修理全年之利益溢出於外洋者其數不下數千百萬甚可駭矣然欲謀汽車利益之挽回者則國内非自設立汽車工廠不可延聘留學歸國之學生以充工師濳心經營一旦功成則汽車由我自造如此輸入之舶來品則必大减其數矣故余以周君之計畫供經營汽車事業者之借鏡更希望早日有國產汽車之行駛以抵舶來品之輸入發展中國汽車之事業實係今日之要圖也 
 
 
 

Page 26

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *[取締疾駛汽車之我見]  
　　畢卓君 
　　汽車失愼斃人生命事之可慘不待縷述特其失愼之由來大半在於疾駛是則疾駛汽車實爲傷人害命之尤者而取締疾駛汽車又爲一緊要問題矣查汽車夫疾駛汽車之原因不外以下數種（甲）藉以取悅於坐汽車者（乙）被坐汽車者之驅使（丙）坐汽車者與汽車夫均富於好奇逞勝心（丁）怕耗格士林太多有碍經濟（戊）欲到目的地之心太急（己）汽車公司生意應接不暇（庚）司機者性情放蕩除此以外固無不少原因而其主要者大略已言之矣汽車之不宜疾駛也無論在人道主義法律上說均有取締或改進之必需 
　　考美國之汽車其數甲於全球而其取締之章程甚屬關切而易行例如每車每小時不得過一定應行之哩數並沿道有警以監視駕車之人是否遵守規則犯者重罰其速率之釐訂多按當地情形而有所不同大約每小時自十二哩至二十五哩（按以上數語見道路月刋）我國對於疾駛汽車者祗知責其於旣肇事之後而不知防患於未然此汽車底下之寃鬼不知有若干矣 
　　上海乃國際貿易之場所屋宇櫛比馬路上行人如織尤宜取締疾駛汽車顧取締之辦法當何如乎依吾所見略言於下有巡捕站崗固應受巡捕之指揮其棍起則停車棍下則車行遇有警燈之處視其燈光色彩而爲停駛之標準此爲固然之事亦不必細表吾以爲上海全埠統計應該停車或不准疾駛場所爲數百或數千各懸特别警燈以標誌之凡汽車開到警燈處無論有行人無行人均須停留相當之時間以免不測如此在用得起汽車之人亦不過稍耗格士林等物而在行人則被澤不淺吾見苟能實行吾當誦阿彌陀佛三萬聲也並望有心人出而附和提倡尤爲幸甚 
[我國現有汽車槪况] 影 
　　年來中國人口除西藏蒙古難於稽查外大約有四萬萬三千六百萬人共有汽車八千五百零八輛長途及運貨汽車一千一百三十輛汽機脚踏車一千一百輛北京一埠人口逹四百餘萬然汽車來往馳行之數究不及上海之熱閙上海於西曆一九零二年時祇有汽車二輛今則已在四千輛以上長途及運貨汽車六百輛汽機脚踏車三百三十六輛而將來之交通狀况尙未可逆料但以現狀論之則殊有發逹之可能蓋商業及人口之繁盛年有增加則購用汽車者亦日多此必然之理也此外廣東汽車業狀况較上海則不可以道里計祇有汽車四百五十五輛若運貨車等且寥寥不多見聞雲南省僅有汽車一輛爲督理所用未悉確否苟如此者則非推廣道路發展實業不爲功不然汽車事業將有停頓不前之狀態矣 
[法國沙漠汽車事業之成功]  
　　（續五月三十日本刋）龔駿譯 
　　迅速及舒適 
　　一年前法國在撤赫拉沙漠復有兩次之嘗試其一用Ｃitrcen汽車其一用Ｒenault汽車在此兩種汽車間雖均能免除沙漠中種種危險然Ｒenault汽車尤爲迅速與舒適 
　　洎乎近日此嘗試正復進行自阿爾日尼亞灣以至於幾尼亞灣有聖德ＭＬucienＳaint者駐都尼司之將校也亦擬採用以上兩種汽車環行自都齊爾至大沙漠再經沙漠至的黎波里邊境之聖德要塞再接至哥脫及乍得湖而回至原地 
　　燃料之自給 
　　夫法人作此種種冒險之嘗試其目的無非欲發現今前所未發現之地從今日所謂黑暗世界之中非洲游牧場中開闢一新世界中之汽車道而已 
　　法人ＭＴranin者一旅行而又著作家也欲跨非洲自西至東擬偕其友自大西洋海岸出發跨法屬西非乍得湖至法屬赤道非洲再自勃里頓尼德關隘東北向英屬埃及蘇丹及阿比西尼亞再至索麻利蘭省中之厥及勃梯（Ｄjibouti）總計路程爲六千英里 
　　汽車經此長距離之消費格沙林似不勝任蓋沿途無城市接濟故也故現在擬用菜油爲燃料蓋此種燃料沿途均有供給苟使此次嘗試成功恐非洲交通從此開闢矣 
　　歐洲女子之經越 
　　同時Ｇradis第三次（上文已述兩次）之嘗試復起時在去年十二月中旬自哥倫勃却至巴里姆再自此至尼亞梅（Ｎiamy）時已正月矣同行者有副佐啻治等 
　　ＣaptainDelingette者亦此委員會之一也獨偕其夫人駕六輪汽車作長途之試行夫人爲白種女子第一跨過大沙漠者兩人出發之意在欲求南非之要塞與夫考察阿爾日尼亞法屬西非尼日利亞及逹荷美間之交通狀况後抵尼亞梅始折至哥倫勃却 
　　經開普敦 
　　ＭＧeorgeHaardt及ＡudouinDoubreuil兩人亦舉行第二次Ｃitroen汽車遠行嘗試在去年十月八號自哥倫勃却出發擬經蘇丹阿比西利亞及厥及勃梯等地而以厥及勃梯爲終點然今年五月十二號巴黎得其無線電謂已抵法屬烏朋干與比屬剛果相接視此似已取消至厥及勃梯之計畫矣 
　　至於上文所言之Ｄelingette及其夫人兩人之野心最大彼等要求法國殖民部及商務部之許可欲費三年之跋涉經中非剛果羅特西亞及貝專納蘭而直抵開普敦其回轉之路程則經德蘭士瓦葡屬東非蘇丹埃及而止於亞歷山大城 
　　Ｄelingette於交通方面頗有考察之决心故其六輪汽車中隨帶有科學器具攝影機及預防器等此外並備有充足之格沙林油 
　　總之兩冒險家之成效固不必論即其所抱之偉大計畫已可使吾人咋舌而有餘矣 
[加拿大汽車工業之近况]  
　　轎車出量加增（光） 
　　加拿大統計局云加拿大十一汽車製造廠於一九二四年中計出客車九八二四五輛貨車一八Ｏ四三輛車機一六一七二部計共一三二四六Ｏ輛一九二三年計一四七二Ｏ二輛約減百分之十云 
　　一九二四年各廠計共雇九二七Ｏ人 
　　轎車之出產量自二七二Ｏ九增至三一Ｏ四一輛篷車之輸出量較往年減百分之十五計共輸出六七二Ｏ四輛 
　　目下加拿大汽車註册者計有客車五七三九七五輛貨車五五五七二輛其他車輛二二五七四輛共計六五二一二一輛一九二三年計五八六八五Ｏ輛加拿大計輸入客車八三四四輛貨車九五七輛機件二七三七一件計值美金一五一七三一Ｏ八元輸出計客車四三八八三輛貨車一二七七二輛計值四九九二Ｏ四九元輸入超過輸出計一八一Ｏ五九元云 
[倫敦之地下停車場] 山 
　　倫敦汽車公會鑒於倫敦街路車輛擁擠汽車停貯道中諸多障碍爲省地位起見建議設地下停車場以容汽車該會研究此種計劃之利弊已將一年現决先作一度試驗爰假倫敦劇塲中心點李失司透方場掘一地下停車塲該場約可容汽車二百五十餘輛惟有一弊即當遭焚如之時或較地面爲甚該項停車塲必須警察保護禁止吸烟用人工方法使流通空氣汽車公會又謂開掘地下停車場須於倫敦最擁擠之街道之下車輛進口處與出口處須在道路之左旁車輛若見進口處未掛車滿之牌則可入内出口時車夫須預示出口之表幟方可出口以免互衝依汽車公會意見若不設法减少街面車輛道路永難免擁擠之患减少街上汽車之法或作屋頂停車塲或作地下停車場但地下停車場實際上較爲易辦惟此議須經國會通過當局方可從事地下開掘至若工程方面可無困難問題掘開地道則於地面八英尺以下云 
[美國紐約商埠新造之遊歷車]  
　　錢立程 
　　美國紐約商埠各汽車公司有新造合家眷屬可乘之游歷車車身高大有八人可坐之座位其散熱器較平常汽車高狹於是車頭頂線及車頭尅成正直線其護板係平圓形線則其本身形式更爲新穎車蓋之後部裝有短形玻璃光線充足則可便於後眺在後車身觀之更爲時式旁幕裝置適與一人高之車蓋及車門極相配合燃料擬設於車之後部用新空法灌送加燃料更爲便利其一切機件甚爲堅固能開駛於上沙土泥地不論何種道路崎嶇之地若何氣候均能穿往無阻而其駕駛機關部外地位廣大遮風雨玻片電流表油壓測度器速度計表等一切裝置適宜與平常汽車相異其捍裝於左手多或右邊均可操縱便利爲世界各國稱最可靠之汽車并受人士所贊許也其汽車有將運數輛至上海之說 
[海外汽車珍聞]  
　　（一）丁祖澤 
　　波蘭工程師柯博史基（Ｋerbosky）新造一汽車名普隆尼亞（Ｐolonia）機器結構十分簡單裝卸及修理甚省手續曾經當衆試驗由二機匠一助手拆卸全部機械僅十四分鐘後復全體裝妥約三十六分鐘竣事可見機件之簡便矣該車引擎爲六汽缸式四十五匹馬力每分鐘最快可行一英里云 
　　德國最近輸入美國一種汽油代用品名米升諾（Ｍethanol）據稱與木酒精相似係由煤與水二物中提揀所得者歐戰中德人汽油供給缺乏始發明此法近日出產較多故有輸出云 
　　美國因地價日昻汽車數增多對於汽車停放常生困難現有普渡大學馬敦（ＪＥＭorton）氏創建一種停車塔法甚巧妙如附圖可見該塔之情狀塔有多層全體以鋼骨構成塔頂有電氣馬逹用練條牽連昇降台如欲停車於塔中則先以汽車停於昇降台上然後昇至塔之空層而進於該層塔内如欲取用仍以昇降台載車降逹地面甚爲便利塔所占地不廣面積長二十二尺闊十六尺如塔之層數增多則汽車停放之數亦多也 
　　馬逹昇降台地面停車塔 
　　（二）影 
　　汽車大王亨利福特近擬學習跳舞特聘請著名敎師授以跳舞學每日練習甚勤惟喜古式及十九世紀式二種不喜新式嘗在報章親著論文謂近世所發明跳舞舞式祇可令一般靑年男女學習之不合我輩老年人身份蓋福特今年已六十二歲於是各同業咸紛紛馳函往賀祝福特將來不僅成一汽車界之巨擘亦且成一有名之跳舞家云 
　　曼麗賚省汽車比賽會刻已舉行其二百五十英里一項節目中最快者爲駕駛員麥克拿祇二小時一分鐘惟麥氏意尙不足希望他日能超過以上成績云 
　　支加哥女郎小約翰生平除善駛汽車外當以脚踏車爲最拿手沿街往來疾駛行人側目羣許爲駕車之能手將賜以脚踏車女王徽號云 
　　紐約交際之花羅蘭嘗謂汽車除便利交通有功於人民外當以靑年男女之駕駛山水之間觀飛鳥草木而生情至結婚時爲最有功因汽車不啻一介紹人云 
　　汽車大王亨利福特近在澳國購地一百英畝（每畝合四千八百四十方碼）擬建設一工廠每年可出車身三萬輛並爲工人築造居室以便工作來往之便利廠内可容工人五百名在分廠中亦爲規模宏大之一而亨利且將佈置一發行所謀購車者之便利預計資本約須金鎊三百萬大半在加拿大所賺之盈餘中提出云 
　　提賚琪Ｄelage牌汽車爲近來最流行之車式樣頗爲新頴現着大批裝運大申在法租界霞飛路法大汽車行陳列其歷年所得之美譽除式樣新奇外復以速率快捷有名於時曾在汽車賽會中獲得奬品多種大約每小時行九十英里云 
　　英國馬立司牌汽車主人刻在倫敦宴客參與者悉爲彼之經理人席間主人演說廠中之歷史謂開辦於西曆一九一二年距今已十三年營業大有發逹之象現所雇之工人約在一萬人以上大致均有經驗者雖出品尙能得各界歡迎但亦諸君熱心推銷之功也云云 
　　（三）文生 
　　美國汽車最多之省區首推紐約共有一七一二八七Ｏ輛加州次之有一三一九三九四輛沃哈沃州又次之共有一二四一六ＯＯ輛紐約最繁盛之街道自朝至暮汽車往來絡繹不絕行人欲自街之此端行至彼端非隔數十分鐘决不能舉步越過可見全埠汽車之繁多矣 
　　加尼福宜州近有一種新式機器脚踏車製成有四只汽缸每小時可行一百念七英里因行時太速車上特備皮帶數根開車時須緊纒足部俾不致有傾跌之虞帝屈羅警察署現已購置捕盜汽車數輛每車各裝無綫電話一具重祗半兩大小如一軟木塞遇有盜警即可發音報告警署云 
　　福羅立逹州有兄弟二人曾卒業於汽車專門學校現因欲赴南方求學乃合力製成旅行汽車一輛爲時不及二月車之構造與尋常汽車無異惟木料係採用一種造飛機之輕木故輕便異常車之内部分餐室臥室休息室浴室數小間後部則爲廚房各種烹飪器皿無不齊備 
　　（四）周易 
　　意大利地多山峻道路崎嶇故凡汽車比賽每不能增至最高速度然彼邦人士殫精極思檢驗機身仍不遺餘力雪拉杯賽（ＳilaCup）之狂熱即其明證以距離二百十一英里之山路綜其優勝成績僅逹二十八英里半左右之速度但觀衆歡迎之熱烈與賽之踴躍大足引起公衆之注意也 
　　去年比賽斐而脫勒（Ｆiertler）氏駕１６００ＣＣ級之五百零一號飛霞車超過各種較大活塞推動量（ＰistonDisplacement）之車輛開始比賽加入者一十六人抵目的者僅九人克洛司氏（Ｃroco）駕蘭西愛車（Ｌancia）雖以最快之速度由哥生閘（Ｃoconza）至薩拉逹闊笏來特（ＳerradAcqueFreddo）但終不敵飛霞車其相差時間僅四分又四十二杪鐘 
 
 
 

Page 27

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *[飛霞車又獲勝利]  
　　本年飛霞降臨節英國小河地（Ｂrcoklind）有一大規模的汽車奏會之舉行賽程共五零四分之三哩參與者共有十輛歐州最疾之汽車結果勝利屬　飛霞汽車駕駛者爲　姆蓬氏（ＰhilipRampon）速度爲每小時行九十六零十分之一哩因道路不平有此成績已非易易矣第二爲極司頓（ＬientKidstono）所駕之普茄天車（Ｂugatti）第三爲多馬司所駕之麗蘭多馬司車（ＬeylandThomas）云 
　　此次比賽曾發生一意外之事賽員柯爾（ＭayorCol）所駕之復克造爾車（Ｖauihall）本屬最速每小時之疾度竟逹百哩以外詎途中車内機部忽告損壞幸柯氏機警得無損傷即車機之損傷亦屬極微亦云幸矣 
[汽車界常識] 嵇觀 
　　（一）車身之重量與橡皮胎至有關係若載重過鉅而超過胎之規定壓力勢將促短其壽命故每次購進車胎時應先知所備之車重量幾何至售胎公司則表册甚多其上尺寸大小及最高壓力等均有詳載按數求之自可得相合之車胎矣 
　　（二）汽車前進頗速忽因他故而使之驟然停止此時因動力極猛故反動力亦隨而增加震盪車身且耗油量故行車時在熱鬧地叚總求安全緩駛非祇免除行人危險且所以愛惜汽車 
（三）汽車横越道路時苟有他車在前不可相隨過近致中間無相當之距離因前車如遇他故須略停或稍退則後車因動力不易即制勢必互受衝擊以致毁壞車件是固不可不防也 
[察綏兩區汽車發展槪况]  
　　龔駿 
　　察哈爾綏遠自劃特别區以來交通事業日見發逹自馮玉祥移居張垣後欲實行大西北主義對於西北之連絡交通益視爲刻不容緩之事而於察綏兩區尤爲注意現在張北至庫倫之汽車路舊爲俄人勢力所在張北區署特講汽車二十輛與俄人相競爭如此察綏兩區之張庫路庶能攫自俄人握中也 
　　察綏兩區之汽車路由馮玉祥新發展者·已連綿至千四百餘華里此即吾人傳聞一時之包寗汽車路也包寗汽車路自包頭以至甘省之寗夏其間自包頭至五原計長四百五十餘華里在先都統馬福祥亦曾勘定路線擬自修築旋因匪勢不靖財政支絀此項工程遂爾中止自馮到後並遣第二師師長劉郁芬率同參謀人員向宮廟西山嘴子抓子補隆宴安河隆及興昌五原烏籃腦包一帶實地調查以期早日竣事目下已令劉存簡團長率所部自包頭向五原工作矣 
　　五原至寗夏段長九百餘華里須經黄河北岸遇我口平羅直逹寗夏爲甘肅出口貨必由之要道惟此路河沙甚多且水勢湍急且解冰時往往有大塊溜冰冲流而下故該路不用巨大之橋梁不克勝事是以用費亦極浩大劉師長現已令石友三旅長購買材料專事架設並令該旅分派官軍修築由五原至臨河之汽車路現已報告工竣并已修過磴口行將續修至寗夏焉 
　　包寗汽車通蒙要段爲烏籃腦包至五原之汽車睡烏籃腦包（均在五原縣西北）扼揆烏吉蒙太烏補勒兩口之要道爲蒙人極大之商場民國四年盧占奎盤踞此地商業大受影響迄今十年尙未完全恢復劉師長特派張維寳旅長率師修築舊路現已告竣預備駛行矣 
　　包寗汽車路工竣後馮即擬直接歸綏與京綏鐵路貫通復與張庫汽車路銜接以便他日呼應之用自馮督陜後并擬在長安向包頭築一汽車路現正規劃路線實行籌備矣他日各路工竣後馮更擬在各大埠如張家口包頭五原及寗夏等地設立汽車站以便往來客商云 
　　總之察綏兩縣之汽車路已大加擴充且馮軍工築路又極迅速他日各路告成不特馮玉祥大西北主義所屬亦即西北人民所幸慶亦即國有道路之好消息也盍勝喜哉 
[江北汽車公司之新建設]  
　　安生 
　　鎭江車站竣工江邊車站自上月中旬開始建築後該公司擬圖旅客之便利除車站候車室之外添建茶社一所房屋寛廣而軒敝臨江眺望頗豁心胸聞建此房之原意係因旅客等候班次時俾能略進茶點然後起程車站前之長跳與該房同時竣工輪渡往來異常便利如能再於秩序上加以注意則更完善矣 
　　添購大宗配件該公司平時開行車輛計有二十餘部均係福特牌汽車然各長途汽車公司亦多用此奈路綫旣長每易損壞添購配件必須派員至滬始克妥善現該公司以需用之機件至多若零碎購買殊覺麻煩故特向滬上添配大宗機件裝成木箱數隻陸續運揚並與經售怡昌機件之公司約定此後如需貨物得由該公司開單函購即可如數配齊交郵寄遞以免往返 
　　公司新築花園總辦事處（即總公司）本設於揚州車站右側内部編製計分事務·工務·車務·會計·四部而經理則總轄一切但各部事件忙繁無甚暇晷現該公司特在辦事處西首空地上新築花園一所面積約有兩畝内建民房·荷池·亭沼·景致淸幽堪爲各職員公餘休息之地所有花木　匠承包色色均備 
　　訓育司機人材司機一事極不繁難較之吾輩讀書不　霄壤此非好爲誇大之言稍加考察者即能知也去歲冬季該公司收有各處薦來之學習司機人多名一律錄用迨訓練數月技術　甚平常然以之充數亦尙可行從未發生危險聞經該公司所造就之司機約有二十餘人目下有在南京長途汽車公司服務者亦有在滬上謀生者實難縷指云 
[海豐汽車公司經理納許車]  
　　一九二六年新式樣已到滬 
　　納許汽車（Ｎash）爲美國名廠出品自運華以來極爲中華人士之贊美樂購惟前年所到者式樣均屬平平自今年起特别加工改良汽油更省一切内部裝璜極爲完美現歸法租界福煦路一百五十一號海豐汽車公司爲中國獨家經理聞一九二六年新樣現已到滬 
[新式汽車運滬] 廉夢　 
　　本埠靜安寺汽車停貯所於星期一發出佈告云近來運到兩種新式樣汽車奥披爾Ｏpel車及喬曼Ｇelman車皆爲可靠之出品云該汽車車身小巧估價低亷用汽油耗費亦甚經濟每咖倫汽油可行四十英哩 
　　斯種新式汽車酷似近世極盛行之汽車輕而平穩行時安適愉快按經售者云該車馬力頗巨爲八又十分之四匹馬力出發迅捷速率高度如二人座位車亦可改作四人座位自由添設尤爲該車生色不少 
[汽車界艶聞] 黄道扶 
　　世界著名汽車跑家彼得彼亞魯（ＰotorＤePeolo）自得快王之譽後慕之者頗不乏人彼得每日必接得署爲女士者貽彼之情書數十起備述愛慕之忱個中艶史述不勝述云 
[覆胡德華君] 俊超 
　　閱汽車新聞得悉來函質疑今按問答之如下（一）此校爲英人所創（二）敎授時用英語（三）近視入學須試驗曰可則可曰不可則不可固無所謂幾度（四）至若創辦人姓名與乎詳細之章程尙須調查後方能見告此覆 
 
 
 

Page 28

 
 
1;第一萬八千八百八十五號;中華民國十四年 西曆一千九百二十五年九月二十六號
星期六 * *　　   
 
