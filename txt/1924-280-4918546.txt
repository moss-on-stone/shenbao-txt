# 1924 - 280 - 4918546

 

Page 1

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *   
 
 

Page 2

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *時評 
[治安問題（冷）]  
　　盧何旣去軍隊之收束不易正式之軍隊收束已不易至於零星或散亡之軍隊收束更不易故今日以後治安問題實爲最要也　　今日治安問題其最大關係自在軍隊交替者之手其次爲警察又其次爲人民之本身軍隊不遇野心警察能盡分内人民能自組織不畏怯不紛亂各以收束爲念治安爲心無絲毫乘機利已之意則所謂治安者不久即能恢復常度矣 
　　久戰之後損失已非淺鮮甚願各方之人於此治安問題速致其力也 
國内專電 
　　北京電盧何乘上海丸赴日政府得訊即召特别閣議商處理淞滬善後先電齊孫嘉獎出力并任命護軍使及道尹警廳及紙烟捐總辦問題先徵齊意即頒令 
　　北京電政府以尚有臧楊部在瀏河前線特電齊派員招撫 
　　北京電使圑息盧何退出上海租界安又息榆關石門砦之東有戰事奉軍先進後退 
　　北京電吳巡視前後方甚忙無一定所在文電收發在軍糧城（十三日下午七鐘） 
　　北京電昨吳發表行程何時何刻抵何刻抵榆何時抵秦皇島警備司令部已准各報登載前天臨時禁止實因津彈事吳言身在戰塲這些事何足介意令勿窮究隨軍各國武官及記者吳請在秦皇島安全處休息本人因視察前線未便奉陪原大本營設濼嗣因第一軍總部到濼改設秦皇島吳今日新往石門砦視察九門口陣綫（十三日上午十一鐘） 
　　北京電陜軍胡景翼之馬隊已抵喜峯胡本人昨日到薊州距京二百里距喜峯二百餘里在通之陜軍不日可望開完或將留守一部（十三日上午十一鐘） 
　　北京電近日第三軍馮無戰况報告似在古北一帶休養第二軍亦久無戰况報告駐京機關亦得信甚頹（十三日上午十一鐘） 
　　北京電使圑息吳抵榆關後有一萬人增加前線張作霖已改取守勢　　北京電京奉京漢運送中尚有二萬餘人咸認榆關吳能致勝惟望第二軍争氣　　北京電使圑得奉天轉來凌源電甚誇張彼方情形此間渴望官府公表熱境第二軍戰况俾可糾正彼方片面宣傳　　北京電吳在車上帶有油印機凡經過情况均印華英文分散各觀戰者吳於第一軍方面戰况對外公開（十三日上午十一鐘） 
　　北京電馮軍中亦有美上慰一名參觀函其友云古北口至承德道路不良馮將軍待餉甚殷且友軍通報未到塞外甚冷已見薄冰馮軍之兩旅已向前方開拔尚未遇敵等語該函又云承德情形及路上擁擠狀况與補充給養等事皆非此時所能發表　　北京電政府發棉軍衣二萬套赴古北口又派員到張口購皮軍衣一萬件大皮襖五千件羊皮襪子三千雙財部飭海關免稅　　北京電隨吳同赴前綫人員除八大處長曁外國參戰員外每人每餐給冷饅頭一斤須具條蓋章請領（十三日下午八鐘） 
　　北京電李濟臣募集河南十三年地方公債已有百萬解京（十三日下午八鐘） 
　　北京電加拉罕對外聲明奉俄協定爲地方性質係爲杜絶列强侵略及實施中俄協定一俟政府恢復東省勢力該協定即可作廢日俄交涉須待東京訓令後再議　　北京電中東路董事會會議委員長中俄各三預算委員長由中俄輪流擔任顧問賀爾華拉金諾夫克林沙托浦斯基李耶甫斯基等五人均辭退（十三日下午八鐘） 
　　北京電憲法上無授勲規定政府深感不便現已咨請衆院准由政府仍舊沿用從前頒行之勲位勲章法以資鼓勵　　北京電軍警今日發一個月餉又欠餉三個月係四二庫劵欵安格聨看過收據無誤即簽字（十三日下午七鐘） 
　　北京電楊清臣之二十四師元（十三）日加入戰線奉軍不支（）十三日下午七鐘 
　　北京電楊清臣全部已抵秦皇島岳維峻旅已抵喜峯口胡景翼由薊州赴前敵　　北京電曹對張福來優遇甚不减當年待吳之隆張可不往前綫（十三日上午十一鐘） 
　　北京電稽核所咨院電各省不得截留鹽稅　　北京電院函印鑄局催各省後方籌備總司令關防（十三日下午八鐘） 
　　北京電政府任胡維德繼駐法公使徵法政府同意尚未得覆（十三日下午七鐘） 
　　北京電王克敏近吐血多而不敢言辭　　北京電將令唐宗郭督辦疏濬沂河事宜憨玉琨陸軍上將銜（十三日下午八鐘） 
　　天津電報載山海關文電吳佩孚文（十二）晨六點一刻到關巡視各防綫當下臨時緊急令命各軍向前攻擊　　天津電奉向熱方添增兵力三個混成旅現已經義縣出發又開魯奉軍攻取赤峯駐赤直軍亦擬應敵反攻熱河　　天津電直奉近戰兩次（一）茶河之戰（一）三十家子之戰雖相持然勢急兼氣候冷兵感苦故各司令紛電京催發棉皮衣馬四時有凍餓斃命者　　天津電段肝病發兼被某包圍忠言莫由進愛段者聞多爲段悲津市益嚴重　　天津電傳良佐在津因感觸閉門奉佛　　天津電津埠鹽荒煤荒之象已成如無特法救濟堪慮（以上十三日下午八鐘） 
　　濟南電泗水費縣紅槍會聚衆滋事現復截留槍彈扣留費縣劉知事鄭飭兗州張鎮使派隊痛剿　　濟南電熊以軍隊調動各縣警隊各不相謀擬統一警隊辦法分全省爲十區區設區長一人自任總司令以收指臂之效　　濟南電河務局長張慶澐兼任運河督辦處刻已組織成立（十三日下午七鐘） 
　　哈爾濱電東鐵理事會議松花江航權哈爾濱電軍警機關戒嚴期中星期不休息以重公務特警收捐人員聞王處長將令取付證（以上十三日下午二鐘） 
　　重慶電袁祖銘因援黔在即昨通令各軍官佐願隨王彭兩師者逹貴陽時在督理署服務願留守後方者在督辦署服務　　重慶電財廳長宋光勲被捕已久買合看管兵士四名相率繸城而逃（以上十二日下午九鐘） 
　　長沙電葉開鑫語人在省約有一月勾留　　長沙電憲法會議主席逐鹿者日多臨時主席陳强仍有當選之望　　長沙電文（十二）晚東門捷徑馬行營改爲陸上將軍行營　　長沙電熊但川軍因假道湘西恐生誤會已鄭重聲明打消此議　　長沙電陸榮廷馬濟唐生智鍾才宏等文（十二）午由衡州啓程來省陸真（十一）晚在長衡電話中與趙通話宣言不問桂局聞唐馬與李宗仁黃紹雄鄧右文等結約先請陸下野將來陸如回桂可保護其生命財産但不得問政（以上十二日下午十一鐘） 
　　香港電童子軍定十四晨乘法船波爾杜號由港赴滬（十三日下午十鐘） 
　　香港電水豐艦文（十二）回省泊帥府河面　　香港電大本營灰（十日）由河南遷往省署韶關行營令李福林保護省署　　香港電廣州元（十三）罷市情形如昔李福林以市廳名義真（十一）佈告勸商店開市未還圑械擔承寒（十四）點交又以民圑統率處督辦名義佈告勸工會圑捐嫌勿聽人挑撥（以上十三日下午八鐘） 
　　厦門電高部陳慶雲襲官橋鄕圑經駐安海省軍齊營駐南安高部吳大洪合兵援鄕圑擊退陳軍現在追擊中　　厦門電庚（八日）陳國輝在湖洋召集軍事會議討論應付省軍及方聲濤將隨北伐軍自贛南入閩事結果甚密但調兵至詩山助防安溪陳錚庚日亦奉陳調入永春助防湖洋山頭城林持清奉楊漢烈調溪尾注重防軍張貞方聲濤自粤遣代表赴安溪謁林持清定删（十五）赴永春見陳國輝　　厦門電張毅在漳州設幣廠厦商蔡某以四十萬承包（以上十三日下午九鐘） 
　　揚州電五師八中代商元（十三）開課特約路透電 
[東北戰訊]  
　　十三日北京電吳佩孚昨日午後巡視山　關陣線對於政府軍所扼守之陣地頗嘉許　　十三日北京電據最近外人消息奉軍雖在九門口攻入長城但未抵石門寨次日即逐出長城奉軍曾在總陣線前進直至砲彈落於山海關始已死中國路員三人直軍後克復所失之地兩軍休戰時仍守原　之陣地 
[北方時聞]  
　　十三日北京電外交部續向加拉罕抗議俄奉條約前牒僅述及此約之消息星期六日之牒文則詳述該問題　　十三日北京電星期六日英法日公使向外交部詰責各省扣留鹽稅事 
[英國各政黨之選舉演說]  
　　十二日倫敦電英無線電信公司稱郵政大臣　核許在下星期中將各政黨領袖一人之演詞一篇由無線電傳佈於國照原文發出以示正確明晚麥克唐納爾在格拉斯戈之演詞將由各電站同時散布包爾温定星期四日演說自由黨尚未决定演說日期大約愛士葵在巴斯萊之演詞可散布於全國　　十二日倫敦電邱吉爾選舉演詞贊成保守黨及其改善社會鞏固帝國之政綱並謂保守黨政綱未主張普及的保護稅率渠贊助實業保障法與帝國優待法之原則今社會黨執政之短時經騐已於失敗中　止惟社會黨現仍爲執政人而招致革命運動中之暴烈分子擬多也票數　人唯賴國民之　識與愛國心以拒此破壞職權與叛反國家之　動云邱吉爾痛詆過激黨及其事業又謂麥克唐縛爾與其閣員欲以英人血汗之資扶助過　　鬼蜮事業云　　十二日倫敦電共産黨選舉宣言書視此次選　爲勞　界對資本界之奮　　求礦産鐵路實業田　舉行爲國在徵收資本　否認道威斯計畫取銷戰偵　賠欵工黨政府必　　　工界之迪克推多又　求全國最低工資每週爲　　　最高工　每週爲四十四小時　准蘇俄條約宣告愛爾　印度埃及與其他殖民地之獨立特拉福而街大會閉幕時頗有騷亂景象警察拘留四人 
[英國共産黨示威]  
　　十二日倫敦電革國共産黨員今日以軍樂與旗幟爲前導招集羣衆在特拉福加銜舉行示威大會（一）反對道威斯計畫（二）要求各項工資每週加給一鎊（三） 
要求每週　作四十四時（四）贊　國隊士圑之聨合工人聨合會長孟恩氏演說自　渠爲共産黨欲改革社會中之惡劣狀况渠雖爲工黨所排斥但渠不能脫離於勞工運動之外云勞動家週報主筆康白爾及波　特二人亦皆發言大會通過一致案表同情於國波蘭印度埃及愛爾蘭　苦勞動家後唱紅旗歌與國　勞工歌散會 
[各國認購德債]  
　　十二日巴黎電現　各國勞認　國金馬克借欵數如下美國萬萬元英國一千一百萬鎊法國荷蘭瑞士三國各二三百萬鎊德國一百萬鎊比利時瑞典意大利三國各一百五十萬鎊二十五年内贖還年息七釐 
 
 

Page 3

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *[各國近事]  
　　十二日柏林電飛船ＸＲ三號現已飛於大西洋上甚順利每小時平均速率爲八十哩預料七十小時内可逹美國　　十二日佛里特里志沙文電飛船ＺＲ三號出發時羣衆歡呼送之德人頗有反對以該飛船交與美國者有學生一人據謂患瘋挾手槍擬擊斃該飛船駕駛員以阻其出發爲警察拘獲　　十二日仰光電美敎授格里森氏夫婦被毆案今日復拘獲僧人四平民一曾經見證認明爲行兇犯　　十二日墨爾邦電澳洲銀行稱收買羊毛者此後可不感金融接濟之困難　　十二日倫敦電商部九日份報告稱英國進口貨共值英金一○○八九五二三○鎊較八月份减一三○一二六二鎊出口貨值六三二八二八七六鎊較八月份減三○○五四一八鎊國外要聞 
[東京通信（與九）]  
　　日本聨立内閣之糾紛 
　　自九月二十四日内閣會議審查整理財政原案諸閣員意見略生隔閡後憲政會之加藤總理與濱口大藏大巨極力從中調和謀事件之從容進展而政革兩派出身國務大臣以原案内容與各該黨關係綦切堅不讓步二十六七兩日内閣會議又以劇戰而終幕誠以原案係憲政會派大臣濱口與其他政府委員二人所手創故憲政會派諸大臣熱心贊護之政革兩派居反對地位故兩派出身國務大臣極力反駁之就中尤以農商務司法遞信諸大臣辯駁最爲劇烈以目下情况言若欲圖延長聨立内閣之運命藉非一方讓步勢必破壞内閣益以政友會因改革貴院與縮小軍備等問題早欲聨合革新派及政友本黨倒閣苟此次憲政系堅執强硬實墜其術中耳然則三派閣僚所争執之點究竟安在兹略述如次　　（一）政友系之主張政友會總裁現任農商務大臣高橋曰當國家財政困難時從事根本整理固屬緊要然其整理條項不以邦今後之發展爲主眼則謬矣當整理之衝者僅亟亟於縮小財政範圍置國家産業於不顧實不啻矯角殺牛濱口藏相之主張未免舍却培養財源諸要點原案中所列削裁獎勵産業費及補助航路費二項乃日本發展産業之關鍵無論如何整理不可不保存繼續之依愚見無寗主張增加他如浚通水利修築港灣敷設鐵路等亦目下最緊要事項不可一日忽諸者也總之整理後較整理前必有以改善國家財政狀態整理二字始有意義徒爲政治感情所驅孜孜於縮小財政範圍母乃與護憲聨立内閣之初志異趣也　　（二）革新派之主張革新俱樂部首領現任遞信大臣犬養毅曰就日本戰後災後之國家財狀况言固有根本整頓之必要但根本整理必費相當日月非一朝一夕所能逹其目的苟迅速行之定陷國家財政於更困難之地位此次政府三委員所製案毫未步及財政之根本基礎僅就最着眼之點敷衍之且主張邁進速行此余之所斷難承認者也　　（三）憲政系之主張手創整理財政原案現任大藏大臣憲政會出身濱口曰此次謬承政府指任爲整理委員身當草創原案重任苦心孤詣兩月於兹其目的在鞏固國家之財政基礎也據前内閣所定嵗出入計算表向後四年間嵗入不敷嵗出合國庫剩餘金及公債始可均衡又四年以後國家嵗出入約略趨於平衡狀態此種財政計畫訛謬滋多杜撰實甚因此乃决計整理向來之臨時軍事費及國庫證劵二項移作一般會計然猶不濟事也明年總嵗出約需十六億八千餘萬元嵗入合國庫剩餘金及公債亦僅十六億四千六百餘萬元入不敷出者約三千四百四十九萬元余有鑑於此乃由根本下手以入能敷出爲量蓋不如此不能鞏固國家財政之基礎也諸君極力反駁不知用意果何在也 
[日本普通選舉協定全案（四續）]  
　　設小委員會起草案文　　（丙）選舉費用之計算方法一選舉費用應予計算者如左（一）事務長爲選舉運動而消費之金錢財物（二）事務長以外之人得事務長之承諾者爲選舉運動而消費之金錢財物二未給之數作爲旣經費之數計算之三消費金錢以外之財物時應照時價估計合算之四購入物件有餘剩時應照價估計扣除之（丁）取缔之方法一實際欲消費之選舉費用總額以至其預算等一切有呈報之必要二選舉費用之總額及其用途於選舉竣事後一定期間内應令其呈報警署三關於選舉費用之帳簿及書類當令其保存一年四選舉竣事後爲會計檢查起見有必要時警查官吏得檢查或推問關於選舉費用之帳簿及書類（戊）限制額超過與當選無效制裁事務長之限制額超過之支出或承認無承認之支出呈報義務違反檢查之拒絶推問之不應虚僞之陳述均處罰之本項尚須研究）（庚）代理關於選舉費用如承認事務長之制度時依同一旨趣得令事務長對於選舉運動之全部均代理候補者此外尚有郵件及學校公會堂公園使用等件因須與遞信省文部省各方接洽尚未完全决定（完） 
國内要聞 
[北京通信（隨波）]  
　　吳佩孚出發中之軍餉問題 
　　北京軍事計畫十九日皆已布置妥貼所欠缺者惟軍餉問題已自吳佩孚到京以至出發無日不在籌劃欵項中最後得有庫劵四百二十萬元又爲安格聨所限制只許作爲政費直至昨日王克敏始挪得一百七十萬元移七十萬於吳佩孚又於某處籌得若干吳乃得整裝出發　　現未開拔各軍固需餉而行已開拔各軍索餉之電亦纷至沓來據財部人言王悏慶開拔時本索餉三月因吳催其上道不得已以私産抵押五十萬元以三十萬與其部下旅長劉富有以二十萬作其他用費於是劉乃允趕赴前線財部所撥付者不過十餘萬而已（按劉本思十三師師長王墊餉令劉上道不料劉至朝陽即打敗仗王即請中央免其總指揮帮辦旅長各職並將本在行營看管）馮玉祥上道其一師四旅亦僅先後領餉一月故馮自通州起程後而密雲而古北口而濼平承德隨站皆有電來索餉胡景翼之陜軍一駐豐台再駐通州遲延復遲延胡本人今猶未出口所以如此亦無非爲餉未足此外如閣治堂之二十師靳雲鶚之十四師尚無開拔費總計開拔各軍由部發及各方目凑之數最多者只發到兩個月海軍方面杜錫珪尚無所得温樹德僅得五萬元而已　　現一二三軍麕集前線加以後路赴援各軍當有十七萬人以軍事家之平常算法計之每日每萬人約需一萬二三千元總數約日需二十萬元且戰事愈延長經費愈增加若果逾兩星期則非三百萬元無法數衍故吳佩孚於出發前令籌欵各方須於三日内籌足五百萬元以便携往前線否則有誤戎機大家須負責任前二日吳曾召其駐京辦公處長錢秉鑑至四照堂問王克敏對於籌餉一事已有把握否錢曰王總長正在進行中尚無若何消息吳頗責備王語甚憤憤錢出至吳毓麟家告以此事謂吳巡帥甚爲焦灼望有以告叔魯但吳毓麟亦負責籌欵者之一聞錢之語以爲彼乃指桑駡槐之表示怫然不悅曰吳巡帥不相諒則吾人儘可另讓高明錢曰君勿以去就挾人此初不涉於吳巡帥更不涉於我傳話者雙方互相辯駁幾起衝突幸經在傍者急以電話召曹銳至甜水井吳宅爲解此圍錢即告銳謂某實以吳使責叔魯之方太重不便告之因而請秋舫轉逹乃彼竟疑及自己且退一步言巡帥之打仗係爲國家係爲白宫則内閣籌餉亦義無可辭何得怪及傳命者之多言曹謂彼此誤會不成問題吾人旣請巡帥前來打仗當然不至於令軍士忍飢受寒可轉覆巡帥吾人必爲竭力籌畫至於王叔魯處吾亦可爲婉逹錢因曹之勸始無言而退從此以後王克敏不得不盡力籌劃外傳王對籌軍餉一層故意漠視使吳迫於無奈則殊非眞相也　　財政界人物潘復張英華輩本久失運用政治之力近日奔走京津道上頗爲忙碌知其事者爲此輩主張拚凑辦法各儘力量籌畫總其成者則爲曹銳故如王占元陳光遠湯薌銘等亦爲此而來當亦不無小補也 
[奉直戰事之外訊]  
　　大晚報特派員金氏十二日下午十時半大連電云奉軍佔領山海關各報告中多稱死敢隊功績該隊係自第一軍各旅中每旅簡拔十人組織由韓麟春親自統率此次九門之役幾於全部陣亡該隊抛擲雷彈頗收效果激戰四小時後占領目的地遂由援軍前往鞏固陣地惟該隊進攻時直軍所埋地雷通電爆發陣亡甚衆倖免者寥寥無幾外傳奉軍藉飛機之助已佔秦皇島今夜未能證實雙言自開戰至今傷亡甚衆遠過於江浙戰事云　　東方社十二日奉天電云奉軍於十一日破曉再開攻石門寨直軍亦應戰目下正在激戰中又奉軍自前日以來在奉天省城强拉人力車夫約一萬人爲軍夫現正送往戰線又北京電云據中國方面消息直軍於九門口方面近已安排完畢即於十一日猛攻據有該地附近高地之奉軍及晚據傳已奪回又天津電云奉軍於十一日除用砲猛攻山海關車站外絶不舉行特别攻擊直軍一面吳佩孚已親向山海關前進在戰線上則以精銳之軍隊替换傷軍角山寺方面則增加砲兵大沽海面則用運送船二十隻凖備一意攻擊山海關陣地吳　孚已據已一日子前六時折山海關到後即從長城起視察戰况 
[東北大戰紀]  
　　（奉天通信） 
　　山海關方面九門口之戰熱河方面赤峯之戰 
　　山海關方面九日通信近日奉直戰事仍以山海關附近爲最劇烈本月一日上午有直方軍艦四艘距離山海關三千米突之海面砲擊奉軍陣地連發八十餘響未得奏效綏中司令部無綫電得報立派飛機一架前往向敵艦抛擲炸彈敵艦始逸去飛機在綏中現有十五架就中偵察用者四架練習用者五架具機關槍者一架擲彈用者四架及其他一架日間不時西翔偵察敵勢或擲炸彈山海關之外有一紅色界牆在先兩軍各距該處約七八里設伏待攻自上月二十九日開始偵察雙方斥堠時起衝突然皆極小戰　無足注目在先奉軍最前綫爲齊恩銘所部之一旅第一軍長姜登選第三軍長張學良爲愼重計將該旅調入鄰綫而改易二大旅之各工部以備挫敵軍之銳氣三日晨奉軍前進四五里佔得北方之一小山於進戰上頗資得利五日夜前軍密接進攻命令夤夜出發兩軍交戰約三小時未分勝負另派奉軍一部欲誘敵出而擊之不期敵軍竟迂繞奉軍之後路而出突然襲擊奉軍被其夾攻勢極危險幸後軍前進敏捷拚力猛攻以故奉直兩軍一時均遭夾攻兩方傷亡甚衆激戰兩小時未分勝負六日以後之戰　日形擴大第二軍每次俘擄之直軍現俱已解除武裝送往錦州收容於二十七師之營舍該軍自攻下茶棚均依定額領賞每一兵士均可得現大洋十八九元之譜八日張學良來電云各路軍隊均已布置妥協進迫長城諸將士枕戈待旦渴望頒總攻擊令以便前進云云按原定戰略第三軍原無向山海關進攻計劃因連日直軍麕集山海關六日夜直軍十五師已全部到關馮玉榮第十三混成旅之聨合隊亦均開到綜計山海關直軍兵力不下一萬七八千人兵力極爲雄厚將來必發生劇烈戰争奉方爲愼重計將第三軍臨時加入戰綫以厚兵力蓋山海關爲惟一之重要隘口各方均極注目關之得失實與奉直兩軍之勝敗有絶大關係故雙方均十分重視也六日拂曉直軍約兩圑猛向奉軍攻擊砲隊進迫尤烈初奉軍不知虚實嚴陣以待並不還擊直至八時始探悉直軍進攻形勢突然進攻此時直軍向奉軍擊射已歷三四小時之久不得結果士氣漸怠奉軍突施猛烈之迫擊彈飛如雨直軍頗有傷亡乃漸漸向後退却奉軍知直軍有備亦不敢窮追返還陣地直軍因進攻不利乃取守勢約有一旅之衆在長城西約二千米突之地固守左翼司令部設於舊俄兵營距山海關約一千三百米突右翼司令部設在黃土嶺距山海關約八百米突新築戰壕二道防禦極爲堅固以備與奉軍對抗七日拂曉奉軍派出約一圑又二營之衆向直軍猛攻激戰及三小時勢佔優勝乃令左右兩翼同時向前出動直至上午十時前綫軍隊已將直軍新築二道戰壕佔領直軍紛紛後退奉軍並不窮追分兵爲二協助左右兩翼向直軍猛擊至十一時許奉軍左翼估領舊俄兵營姚家山等處右翼亦於同時攻克黃土嶺此後奉軍即分三路向前進攻薄城而戰至夜十時許奉軍遂歷將小河口石門口無名口黃土嶺九門口賀家嶺俄兵營姚家山等處完全佔領即於是日夜十二時由長城以西進迫城内按是役奉軍已將直軍第一防綫佔領矣　　十日通信奉軍佔領山海關情形已略見日昨通信惟未詳盡兹再就日來所聞者述之在六日之兩軍戰　無大勝負天晚即各省收兵七日晨四時第一軍及第三軍聨絡一氣舉行總攻擊正副軍長分赴兩翼火線親自督戰旅圑長以下軍官皆身先士卒奮勇前進全線均以山野砲迫擊砲掩護步兵逐漸前進直軍進攻亦至猛烈雙方激戰約四小時之久不見勝負直軍機關槍發射極准飛彈如雨紛紛向奉軍散兵缐前後擊落奉軍傷亡頗衆軍官亦多被傷奉軍得力處第一在迫擊砲運用敏捷射擊極准散布範圍極廣直軍多逢此傷亡第二爲炸彈隊兩軍衝鋒時多以此得利第三爲飛機每於兩軍激戰時即出發飛機數架向直中軍亂擲炸彈當兩軍激戰未分勝負之時曾令兩炸彈隊兩營增加戰線激戰未及一小時復有飛機兩架由奉軍駛出向直軍前線擲炸彈直軍鎮定仍不稍退又勉强支持一小時直力旅長受傷一名圑長死一名前線軍隊乃即退却左翼軍隊於當時十時許奪獲俄舊兵營又向小林附近追擊激戰多時兩方傷亡其衆十一時許克小林直軍遺屍二百餘具奉軍亦死傷一百五十餘人十二時將小林附近村落攻下三處直軍逼近關門之五眼城復劇戰兩小時許兩軍傷亡更衆奉軍官因皆身先士卒傷亡尤較直方爲多至下午三時始將五眼城攻下右翼方面於上午十時許進攻黃土嶺越一小時攻下又轉攻無名口未幾復克乃由無名口進攻九門口九門口爲一大要隘直軍在此禦守數人入　軍激戰約三小時之久不分勝負兩綫逼進下令衝鋒奉軍雖精悍而直軍抵抗之力亦極强固奉軍死傷尤衆此時奉方接應軍均已開到見前軍勢弱乃令各接應軍遽進增加將前軍調回後路休息此時兩軍戰門最爲激烈槍聲停息純用肉薄激戰三小時之久直軍漸次後退惟直軍在九門口附近設防極爲嚴密前有戰壕後有電網再後列有機關槍陣最後則爲砲隊槍砲齊發落彈如雨奉軍死傷至多向　衝擊數次均被直軍擊退一時宣傳奉軍大敗死傷三千餘人者以此嗣有某旅長自告奮勇率兵先登乘勢奪取戰壕直軍敗退又前進破其電網又衝毁其機關槍陣砲隊見前險已破軍心動摇均皆棄砲而逃至下午七時許奉軍始攻入九門長城天險遂爲奉佔　是役奉軍亡旅長二員圑長受傷三員亡一員營連排長死傷無算兵死二千餘人傷七百餘人直軍官兵亦死二千餘人又俘擄三百餘人並獲山野砲二十餘門機關槍三十餘架子彈數百萬粒　　熱河方面九日通信熱河爲奉直間之要區直據熱河可直接入攻東省腹地其勢至順奉據熱河亦可直窺北京中間决無何種險要障礙故近日直方毅軍集中防備王承斌亦馳赴熱河作精密之進攻計劃奉方由李景林軍長及吳興權副軍長指揮一切節節進攻五日簡拔某旅精銳約一圑猛向直軍攻擊嗣復分疑兵一隊向西北馳下又派生力軍一隊潛繞直軍右翼進襲直方毅軍之戰門力本極有限相持不及二小時即已紛紛向後路退却後路軍隊見奉軍北下不知其爲疑兵以爲繞道襲取直軍之後路乃分軍隊爲二逢迎奉軍意欲由兩軍包圍彼此夾攻不謂此項疑兵北向迴行一週後仍自潛回原地而直軍不知仍向前急進從事追擊至隊尾越過奉軍戰綫後奉軍遽以迫擊砲隊一圑出其不意向直軍後隊突加猛烈之攻擊砲彈紛紛藩於直軍中連見死傷直軍不知砲彈之所自來無所措手乃紛紛向四方退此時另有奉軍一隊驀然接應追擊奮勇追至漠里河與另一部直軍相遇激戰兩小時之久直軍仍不支向四方逃散此時奉方在先派遣之一部生力軍因直軍四散乃長趨進攻赤峰同時第二第六兩軍亦皆出動進攻赤峰追逐約二小時之久兵力漸疲擬略事休息然後前進不期由赤峰左方突來直軍約一千五百餘名騎步參半遽向奉軍衝擊因奉軍事前未嘗防備幾被衝破在此危急之時適有許蘭洲所部騎兵兩營趕到從敵軍左側猛施攻擊激戰約半小時之久未分勝負而後路接應軍隊相繼開到加入攻擊奉軍旣衆乃分兵三路向直軍圍擊此時已届晚八時直軍（即毅軍）轉戰半日兵力漸疲而援軍不至遂不能支相繼向赤峰退却奉軍追擊二十餘里亦有惰容乃按兵休息至七日指曉突有直軍一部約二千餘人（聞係王承斌所部）猛向奉軍攻擊激戰四小時之久未分勝負雙方死亡甚衆正在兩軍力戰之時突有炸彈隊一部（約一營）加入戰綫復激戰約一小時之久此時又由奉軍中駛出飛機兩架向直軍中駛去直軍乃向後退却奉軍乘勢追擊距赤峰約三里許復有直軍一大隊接戰（約一千五百餘人）兩軍肉薄約二小時不分勝負此時奉軍飛機已駛入赤峰擲下炸彈數枚軍隊商民均皆驚恐紛紛向境外避難直軍覩此情形以爲赤峰已被奉軍佔領遽紛紛退避奉軍乘勢遂佔領赤峰此七日下午二時許事也是役奉軍計俘擄毅軍王姓統領一名營長二名斃統領一名其他軍長二十餘名兵士千餘名直軍見赤峰已失乃紛向圍場一帶逃竄至奉軍傷亡若干尚無確報（十月九日） 
[戰事起後之北京金融界（九峯）]  
　　證券交易所開市無期 
　　北京證券交易所自東南軍興之始債券暴落不善維持迄於今日無開市之希望查組織交易分子之經紀人平時各恃奔走官廳議院而爲傳聲之機械臨時復祗圖利已無一毫維持市面之公心其交易所方面亦僅圖營利之發展加入戰圑互爲逐鹿又復倚官廳爲護符不思示雨綢繆略顧大局而官廳方面更藉維持市面之官話爲實行操縱之技倆迨錢已到手又復迎合社會之心理（一般中上級社會多長貨賠累）爲下井投石之計交易所三字幾爲羣矢之的除金融維持會在地方廳起訴外京兆實業廳復指該所違法三事呈部部令擬具嚴罰辦法呈核是在此事未子之前京市債券無開市之希望决矣兹覓得京兆實業廳原呈及農部指令亟錄如下（一京兆實業廳原呈爲呈復並請鑒核事奉鈞部第八零八號訓令内開爲令行事查近日各種公債價格漲落不定於社會金融影響甚鉅連日報載此次風潮係投機者操縱其間且有涉及北京證劵交易所之語查證劵交易所本爲平準市價流迪金融之機關此次公債異常跌落究竟該所有無違背法令從中操縱情事亟應詳細查明從嚴核辦以保商業合行令仰該廳迅速查明具報以憑辦理此令又奉　據公　　　伯等呈控證劵交易所種種遵法各情飭令　案查明具復各等因拳此職廳於奉令次日即八月二十七日率同大與宛平兩縣知事前往該所切實調查查得該所買賣證劵價格數目概由經紀人於買賣雙方成交時在當日交易賬上蓋有圖章作爲届期交割之根據其證據金底簿大致每萬元收證據金四百元據稱多係公債股票等項未能概收現金至各種公債行情皆以滬上爲標凖北京之銀行銀號充當經紀者向由滬上分號或往來各家每日逕行電告各種債劵行市迨交易開盤時即由經紀人斟酌行情自由買賣尚未查出該所有何操縱證據惟該所業務規則第二條一項之規定市價高低劇變已現不稳之形勢時得停止市場集會之一部或全部及阻止經紀人買賣或限制其買賣額等語是該所不於八月十五日至十九日四日之間公債行情跌落數巨之時急行停市而於八月二十六日交割以後始爲停市之舉殊爲不合此其不合法者一該證劵交易所法第十八條載明交易所之職員及其他僱員均不得在交易所爲證劵之買賣所以杜漸防微用意至爲深遠今該所竟有以本所名義或信托部向他銀號爲證劵之買賣證據昭彰無可掩飾尤爲不合此其不合法者二又證劵交易法附屬規則第十條買賣兩方應繳之證據金額須在約定買賣價額十分之一以上該所業務規則第十五條亦載明本證據金按照買賣數量之單位分别種類以其價格百分之三十以内由理事會議决向買賣兩方徵收之查該所以每萬元爲單位是每萬元公債該所即應收證據金至少須在千元以上今該所僅收四百元且於公債行情暴跌之際未能辦理證據金之追加則長貨虧賠者自不免冐險續購再爲徼倖之希冀而虧貨取盈者更可以大施投機勢必影響於價券此其不合法者三綜諸以上所查各節該證券交易所雖無操縱情事而處置失當自無怪人言之嘖嘖也奉令前因合將澈查確情據實呈復伏乞鈞部鑒核施行謹呈（二）農商部指令旣據查明北京交易所有違背交易所法十八條之事亟應從嚴罰辦嗣後並飭對於金融風潮愼重處置並將買賣證據金定率比照證劵市價切實依法改訂仰即核辦具覆此令（十月九日） 
[東鐵重要職員之撤换（无）]  
　　哈爾濱特約訊云中東鐵路爲中俄最要關鍵故在遠東蘇俄所欲必争者也此次奉俄協約簽字先從改换職員入手十月三日公司華理事由奉天到哈下車後即接事其迅速有出人意料者其故因東路事權夙在俄舊黨之手如事先爲彼所知恐難免不發生種種困難如僞造收入湮滅證據等故用疾雷不及掩耳手段突然到哈即便任事三日之内即易理事路局長及其他俄重要職員數人一時頗爲一般人士所重視記者姑就東路新舊職員之大概略述如左　　（一）舊職員之情况舊職員如公司之董事（即現在理事）對於職權放棄者多其故由於我華董事不能明瞭路務之眞際故凡關涉中俄權利消長之事往往華敗俄勝而俄董事之銳利把持不可一世蓋俄方有利之事鐵路俄局長供給以切實之資料也監察局有華職員其權亦不過監察而止路局方面原爲執行機關事實上最有權力局長沃斯特羅烏莫夫一小有才之人其於路務把持左右路局各處雖有華職員一則路局文卷簿册俱係俄文我華職員都半不能了了一則重要事件類由俄人方面密議進行而各處正處長均屬俄人故華副處長意無如之何也　　（二）新職員之概檺東路此次依照中俄新協定改組公司理事會此理事會爲東省鐵路公司之最重要機關凡中東鐵路公司之意思俱從理事會議决也兹將此次改定之新理事列舉如下理事長鮑貴卿華理事鮑貴卿（兼理事長）袁金鎧（暫代理事長）范其光劉哲吕榮寰俄理事逹尼列夫斯基（前會辦）拉基金（現總領事）克列士闊塞列卜倆闊夫　　觀右表則俄方理事逹某原爲會辦其熟悉路務無論已拉基金在哈任代表之職有年其於路務亦注意如我華理事除袁金鎧爲舊董事外范其光前爲海參崴領事劉哲爲參議院議員吕榮寰爲奉天省議會議長故於路務不能如俄理事之明白所謂諸華新理事博采旁諮偵明眞相爲路務謀進步即爲國家保利權將來之事記者執筆竢之至鐵路局長新任者爲伊萬諾夫其人來東已一年餘矣從事調查東路情形已久故此次不任路局長已極熱悉其餘則亦在此調查有素者其鐵路局長沃斯特羅烏莫夫副局長奥芬别爾春地畝處長關逹基經濟調查局長米哈依諾夫等均已於三日由新理事會撤差矣　　（三）華俄職員之觀感此次東路理事會改組路局俄職員大都舊黨惶恐異常即欲脫離不但職務所在未便擅離職守且出境須有護照倉卒間亦不易辦到故其鎮定心神勉强作事此種摇摇如懸旌之人心非兩三月不易寗静也依照新協定華職員應加多則原有人員自無問題蓋路局現在華感職員僅八十而俄職員則千名也惟中國辦事往往有官場習氣一朝天子一朝臣亦爲該路應石之趨勢惟華職員現亦殊爲觀望蓋無論如何熟手之華職員一時亦未便插足應從新添位置方面着想也　　（四）沃關等之看管赫奕一時之路局長沃斯特羅島莫夫及地畝局長關逹基經濟調查局長米洽依洛夫於三日被警察看管其原因有人在奉天告發沃某等舞弊營私也哈埠得此訊在十月初但極秘密外無人知者三日新理事至即接事一面下令撤沃等職一面派警逮捕當逮捕時沃等在局演說與舊職員作辭别之言及半即捕去惟警察待遇極優厚米聞風潛逃直至夜半經偵探四出偵緝知無可避乃自首警察總管理處三人均看管於第一警察總異舊址關米態度殊自若獨沃殊爽然曰余在局三年未曠厥職如協餉等事亦頗無負於警察可見此人公私之未明矣四日午後移送特别法院地方審判廳檢察所以警察定章拘押人犯不得過二十四點鐘故此次移送法院極爲迅速查該氏在職三年聲勢赫奕弊竇有無雖非局外所能知必俟詳查證據後方能加以判斷惟沃之在哈目無中國對於中國官廳睥睨不可一世即如去年地畝案亦私與各領事圑接洽致發生封存地畝文卷之事不可謂非東鐵路局一羞恥事於此可見沃之爲人矣關某狡獪出沃上其手腕極油滑所不满於我人者即昔年驅我　千華僑自投黑河淹斃至今談者莫不髮指其於路局地畝事旣屬主管自不能缷其責任現在業已移送法院當然不受何方干涉哈領事圑雖有電各本國公使但亦無可如何法院受理此案以其爲中外所屬目故於本月五日雖星期放假期中仍遴派檢察官十數人並向警察方面調督察員六人前往協助一切 
 
 

Page 4

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *   
 
 

Page 5

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *國内要聞二 
[長春戒嚴後之布置]  
　　長春通信吉長鎮守使兼第八旅旅長丁超業經調任鎮威第四軍副軍長統率所部赴奉應敵鎮署職員大半亦均調奉差遣所遺長埠防務關係重要前此軍事會議商准王省長擬調在省之警備隊統領李杜移駐長春飭帶警備隊擔任春城防務丁超所遺之吉長鎮守使一缺亦擬以李氏暫行兼攝而李則恐統治上發生窒碍堅辭不就不得已變通辦法鎮使仍用丁超名義委員代行至軍事防務則由李杜負完全責任而鎮署如參副長各高級職員均已隨丁赴奉乃委軍法官金世英代拆代行　　李氏奉命移駐長春刻已布置妥協擇定殖邊銀行舊址爲警備隊統領部并分派第一二三三營擔任由長春至老少溝及由長春至下九台等處一帶防務計警備隊全部共六營即以第一第二兩營駐紮長春擔任全埠警備事項第三營則分駐於由長春至老少溝及由長春至下九台等處擔任中東吉長兩路一部分護路事宜其餘三營分駐省垣及附近各地設防剿匪現計長春兵力僅此兩營警備數百警察而已　　吉垣實行戒嚴已將二旬哈長兩埠亦已次第施行長春戒嚴司令即由李統領兼充第以警察廳長張貴良副之戒嚴司令部已先期成立並於四日正式頒布戒嚴令其戒嚴辦法與省垣同内部組織亦相彷彿設副官長一員總務督察司法檢查四科科設科長一員科員若干惟經費尚無着落職員大半係由統領部警察廳兩處在差人員兼充昨已正式通告成立略云奉駐吉東三省保安副司令部吉林省長公署第一一二五號訓令内開查時尚不靖爲維持治安計省垣業於九月二十二日宣布戒嚴哈爾濱長春兩埠地當繁要亦應一律宣布戒嚴以防隐患兹　張鎮守使焕相爲哈爾濱戒嚴司令王處長順存興廳長今爲副司令警備隊李統領杜爲長春戒嚴司令張廳長貴良爲副司令在戒嚴期間凡防區内各種軍隊曁地方警圑均歸戒嚴司令支配遇事即聽其指揮以一事權除分令外合亟檢同委任狀令仰該統領受領就職尅日組織司令部報查爲要此令計發委任狀二份等因奉此遵於九月二十七日將戒嚴司令部組織成立即附設在警備隊統領部院内并即分别就職任事 
[浦南戰訊之餘聞]  
　　朱涇屢有飛機擲彈六號午後四時許盧軍飛機到朱連擲炸彈六枚内二枚落在西市口王家園空地上一枚毁去商會議事室一在西林寺東北房一在參事員丁迪光老宅一毁嚴姓樓房一時人心惶恐奔走無路盧軍所以抛擲炸彈目的原在閩軍司令部不知孫傳芳早已由余來廟轉赴松江並無要人留守朱涇矣九號下午又有飛機發現抛下炸彈數枚二枚落在永昌橋河内一毁上海清心中學敎員沈壽豐住宅一毁輔仁小學損失極大兩　雖幸未傷人而居民恐慌之狀匪可言喻矣　　松隐汆來廟受禍最烈浦南金山縣屬之金山衛張堰松隐汆來廟及松江縣屬之張澤葉榭等處均於上　杪由松江防守司令部先後派兵防守居民以浦南各鎮地勢並非重要當無戰事發生無不認爲樂土絶無避居上海之意故松江方面凡無力赴滬者携眷渡浦寄居松隐張堰等處亦不下數十家詎上月十十八日晚忽有閩軍第二師前隊兩連自楓涇開抵朱涇居民始起驚慌次日上午該隊即拔赴泖橋下午又有大隊到朱設立司令部於某宅分路前進盧香亭爲北路司令過小泖港渡直趨汆來廟横羅涇南路司令聞爲楊圑長某由干巷直趨張堰金山衛中路司令爲謝鴻勲於二日上午九時許率領第七圑自新鎮開抵松隐與駐在該鎮之聨軍步哨相遇雙方接獨觸各用槍砲轟擊戰至傍晚聨軍向東北退却閩軍始全部入鎮聞是晚閩軍以搜查聨軍爲名挨户破門而入有某甲者不知何故竟被刃傷幸未致命该鎮西市各舖户悉爲閩軍之宿舍又以薪柴缺乏致將門窗搗毁作爲烯料全鎮損失聞頗不資在汆來廟方面劇戰二日葉榭附近之得勝港漯水渡等處戰更劇烈截至八日閩軍始流浦而北翌日午後遂據松江綜計是役金山縣屬之朱涇干巷松江縣屬之張澤葉榭僅僅通過大隊兵馬張堰金山衛則一觸即停惟松隐汆來廟兩處均屬大戰松隐地方幸有基督敎會臨時組織婦孺收容所招留難民不下四五百人又設傷兵收容所救護傷兵竟逹二百名上下　軍被虜傷兵有三十七圑連長李某等三四十人轉送嘉善紅會所設楓涇分醫院療治兩軍陣亡者亦頗不少至汆來廟鎮市則幾被砲火轟成白地受禍之慘可想見矣　　浦南沿海一帶戰　之狀况孫傳芳入浙後移駐嘉興分兵東下襲破湶涇於九月二號晚移兵干巷越日侵晨兵至張堰歷戰一小時聨軍因無險可扼紛向衛城南退孫部即於四日晨跟蹤南下聨軍又向海塘一帶退讓是役聨軍駐張堰及金山衛者祇有三連故不甚激戰二方軍隊均能守紀律所過地方尚無騷擾浦南沿海一帶本戰事上無甚價值之地聨軍旣自願抛棄孫軍一勝於張堰再勝於金山衛後二處亦未分兵置守鄕民方謂可免兵燹之禍詎四鄕匪徒乘兵隊過境之後紛起搶刦甚至十餘里内一夜之間刦案有十餘起之多當兹大戰未熄呼籲無門苦不勝言祇有自謀保衛方法惟匪徒皆挾有利器而鄕民徒手白棒即使保甲成圑數家一氣亦難以抵禦該處漕涇山陽兩鄕商民一再集議以鹽部游巡隊長潘葆忠係本地人士朴忠好羲堪任地方保護現值烽烟告警鹽務停頓應有餘力可以旁顧因聨合商請潘氏將所帶巡船四艘擇要分駐兩鄕市鎮藉資保衛潘亦顧念桑梓允勉爲其難唯以游巡隊隸屬公家理當請命無奈交通阻隔文電碍於往還想此等困難之處事出權宜當爲長官所原宥也 
[松江的狀之報告]  
　　陸規亮之一封書 
　　松江市民陸規亮致旅滬各機　領袖回鄕書云松江旅滬各機關領袖諸先生道鑒前上一書請酌設商店以應急需（載七日申報來函欄）翌日郵件不通有無回示不得而知八日下午閩軍由南門入盧軍大部分出自西門往西北而去爾時秩序如恒是夜聞城内槍聲甚烈八日晨七時弟偕步敎士送流彈所傷之鄕民入城内醫院乘便訪謝鴻勲司令（旅長兼閩贛聨軍第一軍第三縱隊司令）渠以未見各機關首領爲悶弟所要求保護地方之各條件彼曾口頭俱允是夜城外略有不安以電話約彼設法謝均照辦九日晨偕步鮑兩敎士訪白師長寶山於振鑫旅館狀甚謙和請其速出安民佈告白允迅辦又請派重要軍官巡視街市以肅軍紀而安民心乃派新編江蘇陸軍第一師步兵第二圑圑長王君韾蘭偕行歷視西門大街列肆門窓略有擊損王色不豫其愛民之心顯然可見旋到恒益典當後門牆　巨孔零物狼藉爰令護兵入内嚴搜見所遺破碎軍裝初非白軍之物又引到倉橋市河巡行一周軍容甚壯約數百艘余請王君向衆軍訓話王聲宏大語皆切摯後到余家及步敎士處啜茗即别下午一時送來保護居民及敎室與私立恒德學校佈告數紙三時半有軍官四出檢查槍斃一刦取皮袍褂之不法小卒於秀野橋頂上腦汁横流濺及皮領妄取不義結果如此可爲世戒就今日情形觀之兩方戰事似可暫告段落諸君子機關領袖民之望也盍歸乎來發展事業又西門外敎堂中婦孺救濟會目前情勢高年及有職業正當之男子亦分别收容統計千有餘名自今夜十時止男女老幼眠食無恙諸公關懷敬以奉逹弟餬口他鄕松地略定即行出門專此敬頌旅安并祈錦歸藉安民心松江市民陸規亮上言（十月十日） 
[南京快信]  
　　孫傳芳來電所屬各部隊六日下午九時全部渡過黃浦江後猛烈稿盧軍攻擊激戰兩晝夜盧軍死傷無算勢不能支紛紛向上海方面潰退遂完全佔領松江城現正在追擊中　　軍署接旅長李殿臣電告所部馬圑於昨（十日）日上午十一時由右翼繞龔青浦縣城當時完全佔領賈支隊亦於昨夜擊退重固鎮之敵佔領該地　　昨崑山大本營來電前夜瀏河鎮盧軍復向馬玉仁部反攻當由馬令　線各部隊沉着抵抗一面選拔奮勇隊向土山右前方積善堂之盧軍出其不意猛烈襲擊遂乘勢佔領之　　崑山來人云齊使與皖馬商定將原駐湖州之皖軍王旅開至黃渡嘉定等處助戰　　軍民兩署據馬玉仁電稱近有匪首王鳳儀黃得標等在常熟太倉等處號召逸匪圖擾後方兩署當即通令各軍隊曁各縣警備隊嚴密防範　　軍署接魯鄭來電加派魯軍第十八圑南下助戰　　軍署接探報至昨日止上海共駐泊外艦二十七艘　　皖馬自安亭會晤齊使後昨日下午過寗轉乘利濟兵艦回安慶　　海軍總司信部接秦皇島無線電謂寗艦已到四艘　　韓省長電飭沿戰區附近之各縣知事曁水陸警察嚴防潰散兵士入境騷擾並商齊督對於堵截潰兵辦法令各軍預爲完密佈置以免蹂躪地方　　韓省長以時局不靖冬令瞬届深恐失業游民流而爲匪昨特通令各縣提前一月趕辦冬防　　津浦路總局於日前特撥運米車二十輛專供轉運米糧之用　　津浦鐵路局所屬之浦口港務處因軍事發生職務繁劇孫鳳藻特呈交部請添設副處長一人昨日已奉部令照准　　吳淞無線電局設於寗垣中正街交通旅館花園内设立駐寗辦事處　　省警廳將拘獲之著名流氓楊保金發押游街三日　　川沙清理鹽田業董協會會長張志鶴等條陳清理鹽田改灶爲民由縣發給方單辦法韓省長令沙田局核議呈部並轉飭　　　　韓省長委本署第君股員孫錫寛充秘書　廳委費德梁赴漂水張士坤赴贛榆秦顯謨赴鹽城均督催糧賦 
[蕪湖快信]  
　　馬聨甲因迭接齊夑元電召於九日乘利濟兵輪赴寗轉乘滬寗車直抵崑山總司令部謁見齊燮元晤談三小時之久當夜乘原車返寗改乘安豐兵輪起程十日上午八時回蕪聞馬氏此行頗爲秘密故外間知者甚鮮皖軍王普史俊玉所部軍隊共計兩混成旅並有四旅兵士一圑現已集中崑山等處加入安亭蘇軍助戰據馬聨甲接王普灰電報告謂皖軍已佔領黃渡附近之重固鎮確否尚未徵實　　駐防廣德之四旅二圑一營排尾兵士六十餘人九日奉令開拔來蕪當晚乘本省差輪赴寗由寗乘火車至前綫加入本軍作戰又聞該輪裝有子彈二十萬發運至下關兵站由該站長轉發前敵皖軍應用　　安徽補充旅長兼督署參謀長田錦章前帶現欵萬元親往泗安湖州各處犒勞皖軍業已畢事兹聞田氏已抵廣德日内即行返蕪並聞馬聨甲近又派副官姚沛之携帶現欵一萬元赴崑山各分别獎賞皖軍每圑計得洋二千元　　馬聨甲前以民船輸送軍需品頗爲不便特派員赴漢向某船廠定造大號拖船數艘以便應用據馬氏接長江艦隊統領來電謂已製就兩艘業由吉安差輪拖抵省垣聽候調遣　　軍界消息軍署日前派員携欵赴津向某軍衣廠定製羊皮軍衣萬餘件一俟製就即由津浦車運至南京下關兵站以便轉發前敵兵士禦寒　　蕪湖戒嚴司令部護兵吳鳳樓曁鎮署馬弁哀振江程有德等九日下午在鷄窩街龍潛池澡堂捕獲要犯朱蔚章一名並搜出手槍一枝子彈百餘顆業已解送警廳訊辦　　安徽陸軍紅十字會臨時醫院刻以本軍已調入蘇境該院職員五十餘人以及藥品等件現已由宣城遷蕪暫駐長街湖南會館不日即移設蘇州（十月十一日） 
[軍事中之皖政聞]  
　　鹽商借欵已成皖省鹽斤加價本已着手舉辦惟洋稽核不能通過是以未便徵收然當此軍需孔急之秋若待丁漕正雜各稅徵收報解實屬緩不濟急馬聨甲到蕪即派人向鹽商接洽先行借欵三十萬元以濟軍需兩次派員前往揚州與鹽商磋商再四始得承認頃各鹽商以旣經允許當然設法措解按皖省食鹽年共一千票每票應出三百元合計之共得三十萬皖垣各票商刻已分别　措按數解送揚州彚齊匯交馬督核收矣　　新實廳長接印新任實業廳長江楊寶此次到皖接事完全爲其兄汪榮寶之力量原定雙十節日接印視事是以九日由蕪乘輪上駛抵省後即往拜原任實業廳長鄭斅慈說明接印日期鄭即答以事前兩日始得電信如此匆促一切交代手續實在趕辦不及請稍遲數日方可從容辦理汪謂雙十節交接印實有種種便利鄭又答以經費之支配所得有限不成問題實係交代手續太繁非一二日所能結束汪不得已惟有應允改以本月十六日接印現鄭斅慈因廣德原籍烽火連天已預備在省垣作寓公租賃奉直會館房屋并一面督促廳内辦事人員赶辦交代矣 
[皖省剿匪訊]  
　　皖垣附近之桐城縣境會宫七家嶺一帶發現大股土匪擄人勒贖騷擾不堪派往兜勦之陸戰隊昨日已至該處拿獲匪徒數人當塲格斃一名割取首級連同獲匪一併解省除將首級懸掛東門外月城示衆外生擒四匪當即發交執法處審訊次日（十一）清晨請軍令先將匪犯僧沛山胡鈞餘二名綁赴北門外刑場正法宣布罪狀文曰安徽戒嚴司令部長江戒嚴司令部會銜爲宣布罪狀事案據陸戰隊賈管帶解送黨犯僧沛山等到部當飭執法處詳加鞫問據僧沛山供認在僞司令張雲南充當軍師組織自治軍意圖謀亂并以符咒到處煽惑架人勒贖以充餉精各等情不諱實屬罪大惡極法無可貸應依新刑律一百一條二欵及懲治盜匪法第四條二欵處以死刑以昭炯戒除騐明正身綁赴市曹執行槍决并呈報合行佈告仰即一體知照此佈又胡鈞餘罪狀云爲佈告事案照樅陽附近會宫七家嶺一帶被匪焚燒刦搶各節經飭派陸戰隊前往嚴勦在案旋據該隊拿獲匪犯胡鈞餘一名解案請究前來當即發交執法處訊據供認匪首張雲南即甫舟與伊打夥四年同投一師學拳此次甫舟組織自治軍伊曾帶同胡少先錢文起施疤十三人入夥并依甫舟囑託伊叔父索槍四枝復代濮家橋一帶商店居民勒迫巨欵以充餉糈等情不諱查現在戒嚴期内該犯胡鈞餘竟敢紏合多人投入匪黨并代索槍逼欵實屬目無法紀自應依法從嚴懲辦以資儆愓當奉督理令准應即先行正法等因除將該犯提案驗明正身綁赴市曹遵令止法并將首級梟示犯事地點外合亟佈告各色人等一體知悉此佈 
[贛南尚無戰事之外訊]  
　　字林報十月二日贛州通訊云此間關於軍情謡諑蠭起惟地方尚稱安謐郵局於三星期前已施檢查此事頗礙商業蓋商家皆不敢由函内寄遞匯票恐於啓封時遺失也紙幣已不能通用買賣皆用雙角小洋當道近派兵數百名赴粤省入贛要道之大庾關以防粤軍攻入但該處目下尚未發生戰事贛軍亦無南進之象此間四周向稱安寧惟近來亦發生匪案數起民衆今甚注意内國戰事興情似屬贊助南軍惟不敢有所表示表面上仍善遇北軍街中常有北兵携鴉片烟具行走毫無忌憚云 
[湘省雙十節之新點綴（春）]  
　　憲法會議開幕　　湘省憲法會議省公署原已擬定命令定本月八日舉行開會式故會塲内外均由籌備處連夜趕爲布置前門紮生花牌樓一座上綴湖南省憲法會議七字其他一切應需必要品亦均布置完備惟該會議議員之人選問題關係極爲重要當道對此特爲愼重必於事先取得本人同意然後送逹聘書因徵求同意問題期前不能解决乃照最初原議改於雙十節午前十時舉行昨已正式咨覆省議會云爲咨覆事案准貴會咨開請迅予召集憲法會議等因准此兹定於本月十日依法召集憲法會議除照湖南省憲法會議組織法第二條第二項各欵之規定聘定各會議員並公布外相應備文咨覆貴會請煩查照爲荷　　該會議議員名單已經屢易刻下雖已多數確定然截至七號晚八時尚未宣布但聞現任審計院院長陳强亦在被聘之列將來開會之後必將推舉陳氏爲正主席此外各職員主任秘書已定符定一秘書爲李輝等速記爲謝基善等書記爲李青等 
[長沙通訊（粹）]  
　　東北激戰中之湘省軍訊 
　　自東南戰起粤孫即乘機高唱北伐已調集大宣進駐韶關一帶聲勢甚大北伐將見實行湘南一隅防務因之吃緊湘南善後督辦第四師師長唐生智湘西善後督辦第三師師長葉開鑫對此均極注意日來在湘南一帶布防異常忙碌兹將布防情形分誌如次（一）唐生智所部之第二第八第九三旅一律移往舊永州府屬及舊郴州各屬增防布置已妥（二）零陵一帶加調第三師之第十一旅全部（共三圑）前往增防該旅已自武岡一帶移往其第二十二圑已於日昨開抵零陵其餘亦日内可到（三）常寗一帶則加調第三師之第五旅全部（共三圑）前往增防現已開抵該縣（四）第三師之第十四旅除仍以一部駐防湘潭外已以一部加入湘南前方一部往武岡接洽（五）岳州守備隊之第二圑全部加入湘南前方（六）第三師之騎兵圑全部移往湘潭增防均已開到（七） 
第二師之第三旅自全州開回後以一部增防湘鄕湘潭一部份增防湘東之攸縣醴陵一帶均已分别開往現在湘南一帶防務布置已極爲嚴密云 
 
 

Page 6

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *葉唐兩督辦及第一師師長贺耀祖均將來省會商要務頃葉氏在於三日抵　慶八日由寶慶取道湘鄕湘潭來省九日可到該師駐省辦事處及駐省各圑營長已率隊馳往鄕潭各屬迎接賀氏則已由洪江行抵溆浦定四日由溆首塗經安化益陽來省大約四五日内可到唐氏則未定行期大約葉賀到後即將趕速啓行若第二師師長劉鋼則原在省城云 
[西南圑結運動之進行（毅廬）]  
　　唐繼堯辭副元帥但已組織建國聨軍 
　　　滇唐與駐粤滇運之關係與開始調和 
　　西南運動各省大圑結自川軍將領石青陽但懋辛來粤疏通後中山極端贊同隨以西南聨軍副元帥一職𢌿唐繼堯以　唐氏在滇統率川汁黔各軍向川省發展（孫中山致滇唐各電已見前報）滇唐日前已有覆電來粤表示北伐之决心并力勸湘粤兩省要人捐棄小嫌聨同北伐中山以滇唐已贊成出師北向則滇黔桂粤已趨一致因此將日前議定之建國大綱及宣言於前月二十五日發表以便西南各小有所趨向并擬改北伐聨軍爲建國軍以示西南軍事進行之劃一（詳情已見本報通訊）自建國大綱發表後反直派頗爲重視北方段合肥且派代表許世英來粤商議一切進行要務許世英抵粤即轉赴韶關與中山規劃各種大計盤桓約一星期大致已妥協許氏已於四日由省回香港如不再赴海豐見陳炯明則日間將由港北上返命至滇唐方面自接到粤方各電後即在滇組織建國聨軍以胡若愚爲滇軍總司令熊克武爲川軍總司令劉顯世爲黔軍總司令不日出師北伐至於唐氏本人則專在後方坐鎮及規劃接濟諸事宜一時暫不出馬因此中山任命之副元帥一職未便遽就昨已來電推辭矣兹將原電探錄於後一孫大元帥鈞鑒兩眞電奉悉承以副元帥及川滇黔總司令相屬感悚難名自北方賄選竊位法紀蕩然繼堯爲國鋤奸之心未嘗一日稍懈徒以國家多故天災流行不欲輕用民力乃彼昏不悟竊據首都争欲力征經營誅鋤異已今浙蘇開戰奉直繼興國内戰事必將擴大西南夙以撥亂救國爲職志寗能袖手旁觀現我公移駐韶關誓師北伐凡屬袍澤均當執鞭弭以相從前經各省同志共同在滇會議組織建國聨軍業於上月號日成立重承勉勗敢不奮勵惟副元帥一職名分较崇愧無以應擬俟軍事進展再推勲高望重之人以副海内之望謹布愚誠尚乞垂鑒唐繼堯叩東印）滇唐態度暫雖辭副元師職惟於北伐一事則亟亟進行對於西南同志則着力調和以符圑結之主旨駐粤滇軍如楊希閔范石生蔣光亮各部尤與滇唐有歷史的與鄕士的關係故此次滇唐亦殷殷注意於楊等希望其敦復舊好蓋駐粤滇軍楊范蔣三部原爲昔日顧品珍舊部年前唐繼堯自滇出亡香港顧品珍受中山命督滇未幾唐復藉吳學顯之力回雲南顧氏不安於位率部出走不幸中途殞命所部楊范蔣等滇軍以主將被唐所害誓欲爲顧氏復仇然區區三旅之衆（當日楊希閔范石生蔣光亮爲旅長）自顧非新興之唐氏敵楊范蔣乃率部屯處黔邊無何會粤中政變陳炯明部逐走孫中山圍燒總統府中山之滬其部下思捲土回粤收集實力以爲前驅以顧品珍舊部尚有勁旅萬人棲息黔省無所附麗回滇又不可能乃命粤中滇軍前輩張開儒氏馳赴黔邊說以昔日顧品珍與中山之夙契使楊范蔣等率部來粤依附中山楊范蔣三人一方以故主關係頗欲入粤助孫一方又爲本身計思在粤得志擴充實力以爲回滇之根據於是乃由黔入桂在桂與桂軍劉震寰白馬會盟高揭戴孫旗號由桂攻粤之西江順流而下驅卫炯明於惠州迎孫中山於上海而開現在之粤局此爲現駐粤滇軍入粤之歷史楊范蔣入粤而後時復提倡率師回滇以償復仇之宿念故唐繼堯自回滇後尚刻刻不忘在粤之敵人也現在乘西南圑结共同北伐之時機因勸駐粤滇軍捐棄前嫌昨特致電楊范等表示復和意第未知駐粤滇軍對之若何感想耳兹將唐氏致駐粤滇軍將領電錄下（廣州楊軍長紹基（希閔）范軍長筱泉（石生）胡軍長慕耕（思舜）趙濟民廖品卓朱賡良楊筋竹胡濯齋各師長并轉各司令各旅長鑒我軍轉戰粤中於今三載爲國宣力備極勤勞頃接石但諸君來電以江浙奉直戰端旣開大局必生變化西南宜聨結内部共定中原竊念我軍自護靖兩役以來迭興義旅重奠國家皆賴内外一心之力中更舛迕兄弟參商内部旣啓糾紛敵勢因之坐大現北方搆難正我軍同心救國之時誠宜捐棄前嫌共籌敵愾特電佈臆佇候好音唐繼堯東印）（十月八日發） 
[滇川黔建國聨軍總事令部成立]  
　　雲南通信川軍將領石青陽但懋辛等此次來滇主張孫唐携手西南各省從新聨合乃赴粤謁孫表明意旨孫亦深以爲然即號召各省要人在粤開會均以孫唐二公一爲開國元勲一爲護國使者擬當公舉孫中山爲大元帥唐繼堯爲副元帥並兼滇川黔聨軍總司令寫將現在之靖國軍改爲建國軍仍以討亂建國爲主旨並於九月十五日在滇開會召集各界要人討論一致表决尅期組設建國軍總司令部即就五華山新公館爲辦公地點當即草擬規章宣言通電其總司令下另設政務部總務部參謀部軍務部部又分設各處局政務部部長周鍾嶽任之總務部部長田雲龍任之參謀部部長孔庚任之軍務部部長吳和宣任之參贊馬驄董澤吳琨袁嘉穀孫永安等任之經費統籌處處長徐之琛任之經理處處長李鴻綸任之醫務處處長倪惟明任之建設處處長鍾動任之其他處局尚多不及全記旋於十八日宣布成立二十二日開始辦公並聞擬於十月一日啓用印信印形與靖國聨軍總司令官印相同惟文則改爲中華民國建國軍總司令官印又各軍軍長前已任唐繼虞爲滇川黔聨軍第一軍軍長胡若愚爲第二軍軍長石青陽爲第三軍軍長吳醒漢爲第四軍軍長龍雲爲第五軍軍長何海清爲第六軍軍長劉顯潛爲第七軍軍長周西成爲第八軍軍長 
[魯熊禁止議會開會]  
　　山東省議會開第四次臨時會時曾表决咨請省署於本月十日召集第五次臨時會詎熊炳琦竟於八日咨覆議會謂現值戒嚴期内不能開會有民國七年往例可援（彼時濟南因張懷芝援粤戒嚴）但據深悉内幕者言戒嚴不許開會僅爲表南理由熊氏所以不召集之原因甚爲複雜第一日前省署交議之募集興修濰嶧汽車路公債及償還外債公債兩案在省署雖利在速辦而能否通過議會殊無把握不許議會開會則可尅日募集第二捲菸特稅雖定於本月十一日各局一律開始徵收而議會通過之議案則爲分區投標招商包辦一旦開會必仍維持前案反對官廳之設局徵收而最重要者尤爲官府派議員首領郝鳳城等十餘人旣受捲菸包商蘇古農之金錢運動不得不阻止開會以免反對特稅之開徵且彼輩方利用議會不開會期間施行其包圍官府手段故議會咨文未到省署時郝鳳城等即向官府進言可藉日戒嚴不許議會開會但聞多數議員以臨時會非同常會不必一定由省長召集由議員過數之請求亦可開會擬於日内再將省署咨文駁回結果如何尚待續誌兹錄省署致議會咨文如下山東省長公署爲咨復事案准貴議會咨開案據本會第四次臨時會於九月三十日届满依法閉會業經咨逹在案兹據議員賈廼寛等一百五人提議以貴公署交議修改優良小學敎員獎勵金條例民國十三年山東償還外債公債章程籌治山東運河章程興修濰嶧汽車路公債章程各案均關重要未及議竣即行閉會亟應再行召集臨時會以便提交審議依據暫行法第二十一條之規定聨名請求於十月九日起召集第五次臨時會相應抄附名單咨請查照依期召集以便開議等因並附名單一紙到署准此查民國七年戒嚴期内本省停止召集開會有案現因奉浙戰事發生本省業已宣布戒嚴所有貴議會咨請召集會議之處俟解嚴後再行規定日期依法辦理相應咨復貴議會查照此咨山東省議會山東省長熊炳琦 
[閩司法界程熊被逮案近訊]  
　　福州通訊前思明地檢長調署鄂高審廳推事程徽厦門高分廳監督推事熊夢飛先後在厦門福州逮案拘押於閩侯地方看守所情形業已分紀本報惟法界中人對於高檢廳此舉認爲過當蓋朝爲廳長夕爲繫囚不特程熊個人難堪即以保持法官威信而言不先予以監［視而勮予以係纍設偵查而無確證其不類於兒戲者幾何程案以無甚證據已有某要人從中疏通准其保釋現僅熊夢飛在押法院中之主張謂外間只知熊被鄭子才以凟職侵佔數罪俱發告訴而據思明審檢廳呈覆到省謂係熊在厦地審長任内人民交案欵項未經發還者有二萬四千元又抄錄一千三百元離任時迄未移交又黃東魯販賣嗎啡案完全屬於刑事範圍熊竟送歸行政處分情弊顯然並查熊建築廳樓費在數萬元以上迄今二年崩塌多次現厦廳員役均屬於岩牆之下尤犯衆怒故高審廳庭長王廷一俞乃恒閩侯地方審檢長薛光鍔金殿華地審廳庭長洪錫範等雖與熊同寅或舊交均屬受莫能助然據律師界及法院之一部人員之品評此案總以移轉管轄爲適宜不徒熊之自請而已而據最近情形觀察之熊案之移轉管轄殆將成爲事實也（十月七日） 
[閩議員限制拉夫之提案（禹衡）]  
　　請制定徵役暫行條例 
　　閩省比年軍事頻仍拉夫充役變本加厲有父葬隨柩被拉者有婦産購藥被拉者最近孫部出發閩侯縣知事林心恪一任差警亂拉輙數倍其數以所餘者待人取贖公肥甚則深巷人家夜間扄户差警僞呼火警出則拉以勒欵言之至堪悲痛省議員鄭作樞於省議會臨時會之第一號議事日表即提出請制定徵役暫行條例以革除拉夫流弊案原文如下邇來軍隊出撥動需大批夫役僱募不及每出於拉其被僱被拉者備受虐待日受不給夜分露宿尚不可　奚論工資甚至被虐斃命埋骨獸塲其悲慘情形舉難罄述揆其原因皆由吾國對於徵役一事尚未定有何項法律以資遵守彼等不良士卒遂得任意逾越範圍今欲革此流弊惟有制定本省徵役暫行條例由會咨請省長分咨軍事長官飭屬遵行以爲治本之辦法兹依本會暫有法第十六條第一欵之規定擬定福建省徵役條例計十條是否有當敬候公决第一條軍隊出發需用挑夫船夫車夫轎夫及其他夫役時應由軍隊長官發徵役書通知所在地縣知事依法招募不得派兵自行强拉前項徵役書應載明所徵夫役之種類數目出發到逹之地點及出發之時期第二條縣知事接到徵役通知書時應會同各法圑就地僱募若僱募不能及額或情形急迫時得就操該項職業者之中配僱之第三條縣知事僱用船夫時得請求所在地水警官署補助之第四條夫役應得之工資由縣知事會同各法圑配定於夫役出發時支給之前項工資之總額由需用夫役之軍隊就開拔費提交縣知事分配之如情形緊急開拔費不敷分配時應由縣知事會同各法圑設法籌借給予正式收據呈請省長准作正抵銷第五條夫役出發時得令其隨帶必需之器具（如船隻轎子車輛之類）但以其自已所有者爲限前項情形於算定工資時應酌加器具之租金其器具如有損壞應估價賠償其價值由縣知事會同各法圑估計之第六條待遇夫役應與兵士同等不得凌虐夫役犯罪時除關於軍事者外應交所在地法院審理之第七條夫役因公斃命時應照兵士陣亡之例給與恤金第八條夫役已輸送至約定地時應即令其回籍不得藉端扣留第九條本條例未盡事宜隨時修改之第十條本條例自公布之日施行本案提出議員署名贊同者甚多即各方面亦希望此案早日通過俾免再說拉夫之慘劇也（十月七日） 
[閩議會自提催選案（禹衡）]  
　　福建省議會議員迄今十三年尚未改選每届開會均有議員以提議改選間執人口者顧其事實卒難實現本次臨時會議事日表第一號第一案即列催選省議員提議案其文謂本會議員自民國元年承人民選舉委託以本會職務於今十有三年疊次咨催選舉總監督均以地方未靖致碍進行現閩省秩序略告安定省議會議員選舉法亦經國會修改議决大總統公布施行亟應咨催選舉總監督從速分令各縣限期改選庶本會議員得以退避賢路本省人民亦因以行使選舉權是否有當即請公决云云查該會所以首先提出此案者（一）免滋此次又復開會之訾議（二）免其他法圑提出改選請願（新組之民治協進會早有請願改選省議員之議）至實行改選仍恐無期蓋十三年未改選之議員自已先無意氣狎而玩之自較新選之議員爲易况其中或含有條件之關係者官廳方面自無急於改選之必要而以修改後之省議員選舉法而言今之直接選较前之間接選手續上亦有種種不易之處即改選省令頒布而事實上亦未必即能實現基此情形則閩議會議員之改選正不知須至何日所差强人意者特較不自請改選者勝一籌耳（十月七日） 
[全國敎聨會消息（二）（召）]  
　　赴會代表已到十省區 
　　第十届全國敎育會聨合會本年在開封開會河南省敎育會籌備開會一切情形已誌昨報各省區代表因受戰事影響故未如期赴會以致今日（雙十節）不能開會昨日到會者爲绥遠甘肅陜西湖北江西五省區今日下午一時又到湖南代表唐材虞張錦雲姚孟宗山西代表李尚仁趙啓鎔張清源北京代表姚金紳京兆代表張鶴浦等四省區截至今日連河南共計十省區該會事務所今日通函已到會各代表定期於明日（十一日）上午十時在事務所開茶話會以爲會前之豫備至未到會各省區已分别電催并一面電請敎育部派員來汴出席報告云（十月十日） 
[浙江敎育狀况（三）]  
　　浙江省敎育會代表出席河南十届敎聨會所擬提出報告該聨會之浙江敎育狀况錄已兩誌本報兹續錄如下（已）華東運動會浙江分會本年八月間由本會聨合公衆運動場體育研究會體育協會體育學會青年會體育部等組織成立籌備運動事宜（庚）浙江社會敎育協會本年八月間由本會聨合浙江通俗敎育研究會浙江公立圖書館浙江省立公衆運動塲杭縣通俗圖書館杭縣通俗敎育講演所杭縣敎育會等組織成立以謀社會敎育之進行（辛）學生演說競勝會演說會之組織小學校曁中等以上學校分爲兩部舉行特設委員會主持其事（壬名人講演江亢虎講社會主義進化史俄國革命後之狀况新民主義與新社會主義盧岫雲講蒙鐵梭利敎育法德爾满講測騐敎育顧爾突講天演之意羲湯姆斯講德國之文化馬子貞講武術周頌久謂相對性之原理郭沫若講最近文藝之社會的意義聶湯谷講最近之德國泰戈爾講到中國的感想江亢虎講中國人在世界之地位舒新城講道爾頓制（癸）臨時各種集會（子）新年各界同樂會（丑）庚子賠欵討論會（寅）省自治法敎育章討論會（卯）各界和平聨合會又其他事項如夜學校閱覽室游藝室等項均照往年繼續辦理（完） 
[戰争中之江蘇中等敎育明]  
　　江蘇省立中學及師範等校受戰事影響曾以省令停辦兩月江蘇中等以上敎育遂完全停頓但兩月之期轉瞬已满而戰事仍無結束之望再遲延不開學則十三年度第一學期之功課即無期補授月初各中等學校校長集議於南京向省長再三交涉省長對於各校自動開課深爲贊許但經費一項仍無辦法前定每校保管費一千元現除師範有附屬小學者而外祇給半數四百五十元無論開課與否惟有此數而已結果江北不在戰區之地中學師範一律自動開課祇有八師尚未决定江南中學均開課師範仍主停頓惟上海之二師有單獨開課之說至維持經費大致收入項下中學照章收費師範學生繳納膳費支付項下職員薪金不满二十元者照數發給其過二十元者按薪金多寡而定其數但至多每人不得過四十元現八中六中九中五師六師等校已定於十三日星期一開課城市之中已復見有學生之踵跡矣地方通信 
[太倉]  
　　良民被槍身死太倉縣新豐鄕葛隆鎮商民張麗民於十月六日午前十一時左右同弟星濤擬往蓬　鎮避難路過唐家宅村適遇身穿軍裝荷槍者十餘人在村中大肆刦掠該商人躊躇不敢前進荷槍者亦不問其爲何許人即持槍相向竟中流彈殞命其弟足部受傷當送婁塘中國紅十字會醫治 
[崑山]  
　　崑寗客車日開四次劉玉珂十一日致滬寗路代理局長李獻庭公函云奉巡帥諭即日起崑山至寗每日必開客車四次并發還軍用三等車廂四十輛貨車二十輛以利客商但路局因配製時刻調度車輛一二日内恐尚不能實行　　實行徵收子棉公益捐崑山縣蓬閩鄕因各項經費支絀當由鄕議事會議决增設地方公益捐稍資彌補早經縣署核准在案時值子棉上市因定自本月九日起輸出子棉一包須認繳公益捐銀一角充作地方事業用途該鄕公所業經出示佈告并派員徵收 
[松江]  
　　泗涇救護難民擁擠泗涇自江浙開戰後紅十字分會連日救護難民出險者每次必有六七百人加之上海閘北慈善圑諸翟鎮藍十字分會及上海白十字會亦到泗救護頗具熱心最可笑者泗涇富户張某家資鉅萬平日對於該鎮各項公益一毛不拔乃十三日晨張亦甘作難民率同妻媳孫輩乘紅十字分會救護船來滬避難見者莫不吐駡　　又一函云泗涇自駐聨軍而後居民驚恐異常婦孺爲甚啼哭終宵經紅十字泗涇分會等僱用船隻救護出險已有千餘人惟是難此衆多而每日船隻有限乃有曹某者資産甚富於十一日晨亦欲乘救護船赴滬避難隨身携帶行李甚多不顧貧家婦孺左提右挈争欲登舟而不得斯眞可謂爲富不仁矣　　第五療養所救濟婦孺近訊中國紅十字會第五療養所松江分所自松江失守後已形涣散幸滬紳王一亭竭力維持仍令總幹事周學文於今晨會同中國紅十字總會第六救護隊李隊長率同醫生俞橘芳看護夫役等十八人與松分所副幹事吳璋甫職員吳玖瑞吳嘉生徐清來等並由留滬松紳張廉侯吳伯庚錢仲芳朱久望吳確生與耶蘇士葛丕六天主敎士陸隐等特乘汽車伴送至徐家滙另僱划船兩艘繞道七賢泗涇直赴松江醫療傷兵并救護難民出險一面由周總幹事學文以個入名義向滬上某君用單契抵假千餘金以備來滬難民膳食之需 
[無錫]  
　　近况簡報十一日上午九點半有子彈車數節過錫赴崑十一點由崑山開來空車二節敞車二十七節壞機關鎗四架傷兵十餘人難民數十人過境赴寗聞機闕鎗係運寗修理者下午二點半有下行客車十餘節鐵蓬車五節同時上行車有敞車十五輛兵士百餘人過錫赴寗無錫商圑公會及紅十字會分會前委馮雲初君赴滬募欵昨日（十一日）返錫聞共募得七千元錫湖太湖輪船開錫後現定十二日照常開班以利交通　　戰事聲中之社會雜聞無錫北門外大橋街布巷衖救火會消防隊因經費支絀議决征收小攤捐自二角起致數十文爲止視小攤之大小而定停泊北門外芋頭沿之河塘橋航船一艘於陰曆七月二十六日在鄕被江陰開赴當熟之蘇軍將船封去船夥唐阿二任何二同往唐在半途逃歸任阿二迄今未回音信全無其父母一再向船主張子香交涉張亦無法可想祇得將薪金等照常付給以資瞻養但任之生死則未知也日内邑中及沿鐵路一帶安然如常 
[南通]  
　　時局俶擾中之軍務連日有馬師長玉仁部下新招補充兵陸續由内地開抵天生港轉乘兵輪渡江前往滸浦由馬師長委派副官王普慶駐港照料又十二日有下水江輪運來新兵五十八人候船到即赴江南又海容江津江利三艦於十二日開抵通邑蘆涇港稍作勾留即駛往上江巡弋　　派員確查烟土巨案十二日有陸軍第三師第九圑張圑附善祥來通係奉該師司令部訓令調查海門青龍港發生奸商偷運烟土案聞係江南有逃來之烟土船一艘共裝二十箱此項大宗烟土已由海邑施巡官飭警抬至警局船户夏金寶業被拘押據供係代王天寶運交青龍港劉永泰洋貨號藏匿者惟永泰號主人已逃未知如何了結也　　攤借兌换劵基金通總商僵召集會董於昨午討論攤借兌换劵基金一萬六千元一節兹悉各商以市面凋敝祇得認借一萬元由中國銀行先將所存商界膠濟路股存欵提撥轉借其不敷之數另行設法籌補又縣署奉兩長令飭通邑共認五萬元將召集各界另行集議以資應付 
[鎮江]  
　　丹徒攤認借餉一萬元本省籌偕餉項借額五十萬各商會認二十五萬銀行公會認十萬淮帮鹽商認十萬淮北鹽商認五萬息率每月一分二還期十四年一月起十個月還清每月還五萬擔保品鹽務收入與漕糧丹徒商會甲等應認一萬元　　督令收繳槍械價目丹徒縣署奉齊督歌電以宜興溧陽高淳溧水句容丹陽金壇武進丹徒各縣密邇戰地難免無變賣槍械及軍用品流入鄕區情事亟應設法收繳其辦法七九及六五步馬槍完全者每支十元殘缺者及雜色槍每支酌給三元至五元自來得手槍每支八元勃郎林三元至五元各種子彈每百粒給洋一元餘酌給賞如藏不報者查出懲辦 
[揚州]  
　　商界挽留司令商界以商圑司令長劉隴西忽萌退志辭職查劉君才長德重未便任其驟去已公同函請商會挽留　　商會又解軍餉江都商會前次解出軍餉二千六百元兹又於十一日籌解一千四百元聞此後尚須繼續籌解云　　請堵歸江各壩通泰濟南場鹽商會查運河歸江各壩迄今尚未堵築關係鹽航匪淺昨特函請江蘇運河工程局從速於水涸之際堵築以利鹽運聞該局已派員從事估工矣　　呈報農會改選邑屬下水鄕農會職員任期届满經會長朱長生擇期召集會員改選並經縣委黃珏橋巡官朱及勤到塲監視選舉結果劉長培許長華當選爲正副會長昨已呈報縣署備案矣 
[徐州]  
　　火車運輸兵械南下前（九日）晚九時許山東陸軍第一混成旅軍械官鄒耀宸運機關槍四架新兵四十名乘坐津浦加車開往南京同日晚九時有江蘇督軍署一等課員高維嶽由河南鞏縣運來大砲彈七百七十顆又豐警備營二連排長劉敬修送來徒手兵士百名（聞係各縣派出送赴前方者）昨（十日）早同車赴寗運出大批現洋今（十一日）午七時許駐徐交通銀行派其行員押運現洋六箱計三萬元整乘津浦客車赴天津探係徐行歸還津行滙兌之欵 
 
 

Page 7

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *   
 
 

Page 8

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *常識 
常談 
[失敗英雄之傷心語] [  覺]  
　　昔太平天國之戰石逹開爲失敗之英雄嘗有一詩爲人所傳誦其結尾云吾志未酬人已苦東南到處有啼痕此固傷心人語亦藹然仁人之言也　　吾國人受先哲孔孟之遺敎甚深孔子能却萊兵而稱軍旅之事未學孟子謂善戰者服上刑而稱太王之不以土地害人皆不欲以戰苦人而已彼石逹開雖未成革命之業而當時之戰績亦卓著讀其遺詩可想見其胸有孔孟之書矣吾愛之重之夫安忍以成敗論英雄乎 
經濟 
[不遷居之無損] [  一鵬]  
　　戰争時期凡距開火之地點接近者紛紛遷徙盡室以行蓋爲逃命計姑無論矣其他不在戰線區域或距離尚遠之居民誤聽谣言自相擾攘以爲草木皆兵亟宜遠引及至今而遥望故鄕依然無恙深悔當日之輕於遷避而重陽節過秋高蟹肥頗有久客思歸之感故不如安土重遷者聽天由命處之泰然不受經濟上之影響母論有形之經濟固無損失即無形之經濟如關於精神上體力上職業上亦無若何之損失約略言之有十二大條錄之以供一般無識者知所抉擇焉（一）乘坐舟車之旅費得以節省 
（一）可免兩地房屋之租賃費及客棧費 
（一）箱籠什物等因搬移而遭損失之費可 
　免 
　　（一）室内物件得免盜賊之偷竊及軍人之 
　槍刦 
　（一）精神上不受無謂之驚嚇 
（一）腦筋上不生過分之憂慮 
（一）情感上不生自擾之煩惱 
（一）體力上不受跋涉之勞頓 
（一）營工商業者得免停滯之損失 
（一）務農林業者得免收穫與牧畜等之損 
　失 
　（一）青年就學者得免廢時辍學之損失 
（一）重要物品不費典押及寄放或埋藏之 
手續（乙種酬） 
衛生 
[戰區附近最應注意之一點] [  衆厭]  
　　齊盧戰事自始迄今四旬於兹兵士之死亡指不勝數雖有紅會掩埋然大多掘坑而葬間有未葬暫行浮厝者故戰區之中屍骸尚枕藉遍野一腔熱血隨流俱去河水爲赤故崑山瀏河黃渡等處一般屍臭爲空氣分子所運動嗅之令人作三日嘔然猶有進者戰士之屍骸落於河中或被動物及空氣之介紹流於河域而吾人日食之魚蝦蟹蚌又大多來自戰區中之河内彼水中之微菌浸入魚蝦等腹中即間接浸入吾人身體其種種之危險何能免乎且非特魚蝦等即各種猪牛羊等動物亦多染有此種微菌蓋牛羊之飲料亦有取自内地河中者故近日攝生之道最善者莫茹素若矣旣能節省經濟又不妨及衛生兩全其美豈不善哉附近戰區人土其以爲然否（乙種酬） 
道德 
[一個傷兵的口述] [  劉鵑影]  
　　記者昨天往鎮江紅十字會第三病院參觀見傷兵並不甚多或臥或坐傷勢有輕有重内中有一個兵士是在瀏河陣綫上的僅右腿上受了點傷據他說曾在水裏有一星期之久水有四尺多深幾到胸部有幾天不食因爲發下的軍糧如大餅等類都已生霉不能下咽并說我们當軍人的天職是保衛國家如收我们打外國人我们是很情願的養兵千日用在一朝果能爲國捐軀也是一件很榮耀的事所以雖死也無憾江蘇浙江本是一家自相殘殺定要討外人的恥笑這一次的戰事我们本不情願不過長官的命令我们也不敢違背但是我们憑着良心决不擾亂百姓只得有時候到人家家裏要點東西充充飢如有我们就吃一點没有我们就走至於那些姦淫擄掠的事我爲人道起見决不肯幹的倘若我不顧人格不講别的就是東西也不知要得多少但是我如果有不道德的行爲决不能到這裏來醫傷一定要死在陣線上的那能還有性命來呢皇天不負好人心這句話是一定不錯的云云像這樣的兵士非但見識高人一等并且人格也很高尚其所以能夠保全性命的未始不是存着道德心所致我國的軍人如果人人能在這樣的見識和人格又何愁不强呢（乙種酬） 
法制 
[戒嚴之說明] [  盛]  
　　戰雲四布軍機緊急故各地之與戰地相毘連者無不宣告戒嚴以爲警備然戒嚴之意義果何若乎恐在戒嚴地之人民亦未必能盡知因特說明其梗概於左想爲閱者諸君之所樂聞也　　（一）戒嚴之地域因戰争或其他非常事變須用兵警戒而宣告戒嚴之地域即爲戒嚴地域戒嚴地域可分爲二一曰警備地域即遇戰争或其他非常事變時應行警戒之地域如現在之上海北京是二曰接戰地域即遇戰争或其他非常事變時應行攻守之地域如現有之黃渡榆關是　　（二）戒嚴之種類戒嚴依時機之緊迫與否可分爲通常戒嚴　臨時戒嚴二種通常戒嚴者普通之戒嚴也臨時戒嚴者時機緊迫時之戒嚴也凡通常戒嚴須由大總統提出國會通過後方可宣告臨時戒嚴則不必經此手續各地司令官均有宣告之權　　（三）戒嚴之效果（甲）在警備地域内之行政司法有關軍事者其管轄權即移於該地之司令官在接戰地域内則雖非與軍事有關其管轄權亦歸之該地司令官（乙）戒嚴地域内之司令官得停止集會結社及妨害時機之新聞雜誌圖書告白禁止可供軍需物品之輸出檢查押收或没收危險物品拆閱郵信電報檢查出入船舶及其他物品（丙）接戰地域内之司令官得檢查家宅建造物及船舶並可命寄宿於該地域内之人民退出　　（四）解嚴之宣告凡戒嚴之情事終止時即應爲解嚴之宣告蓋戒嚴之情事旣已終止即無繼續戒嚴之必要旣無必要故即應解嚴否則人民權利將長受損害殊非地方之福也（乙種酬） 
敎育 
[難民收容所宜施平民敎育] [  緣督]  
　　江浙聞戰以還南翔瀏河黃渡及嘉定之居民扶老携幼冒槍林彈雨以逃生者慘狀不可勝言上海各區紛紛設立難民收容所或避難孤兒院食之衣之惠已　矣然猶有進者有養而無敎反養成坐食之習留爲社會之蠧不可不慮及也孟及也逸居而無敎則近於禽獸此不特平時爲然即有事之秋亦當懍遵此訓矣予嘗親至各收容所注意觀察其中婦孺占多數而年齡　長之兒童類皆失敎之子弟終日嬉戲無所事事甚至有種種不正當之舉動以前痛苦若不復記憶也者戰事遷延解决無日即令解决此難民窮無所歸須籌善後不設法維持之恐積月累日流弊將有不堪言者急盼滬上各圑體各慈善家對於各收容所孤兒院加以平民敎育之組織其辦法因陋就簡不闢正式講堂僅就該所内置一黑牌不設正式座位每日上午授課兩小時下午擇講平民週刋或常識中之尤切要者一段限一小時無少長無男女皆須入聽勿令曠廢此項敎師演員由各圑體各學校選派之僅給夫屬費不支薪水有敎育之責者恒時旣注意平民戰時自必注意難民敎育真精神常變不渝一犧牲少許之光陰即可得優美之效果輕而易舉誰不樂爲爲難民者當流離失所之日忽遇敎養兼施之良機是亦不幸中之一大幸也惟熱心敎育者速圖之（乙種酬） 
雜錄 
[紀江橋鄕人義俠并論自衛] [  元啓]  
　　星期六日僕自甯渡返滬即雇車赴故鄕南翔省視路過江橋鄕小憇聞茶療盛談其鄕人之自衛及俠義事有足記者蓋自江浙事起江橋爲往南翔之要道步行往返者咸需經此是鄕人俱以耕秾爲業竊計逃亡之非計故亟謀自衛之法各備白刃守望相助每夕倚刀而臥者多人無人或稍退縮規避一日有急促自南翔來謂有匪徒載掠物將過江橋鄕人聞之鳴金而集與匪格門斃其四而擒其二即將其贜物一船與所捕之匪送赴南翔審問槍斃贜物則存南翔警所待領其勇敢義烈有如是者故南翔近頗有人携財物寄寓是鄕以求苟安其他鄰近各鄕俱有類似之組織嘗在拉夫者往輒爲格斃故無敢犯者　　諸者曰南翔人以逃亡而被掠江橋人以自守而安全南翔人則自顧且不暇江橋人則自顧且能顧人或曰是乃貧富分殊之故耳貧者得自全富者則不能自保以貧者自視輕富者自視重也今論自衛所謂自衛者乃人各盡其所能以保衛其一已之家鄕生命財産及職業之謂也與今人之出錢雇人而稱爲自衛且轉足爲患難時之内憂者名雖同而實異故不可不細辨之試再述一鄕自衛之道　　（一）組織自衛之機關由出力自衛之全體舉奮發有爲之土組織之以處置一鄕自衛時期中一切緊急事變　　（二）敦勸居留人士不得携取財物脫離自衛之境地更不得全家出走（如携財物出走者得科以所值財物中五分之一以充公用） 
　　此條可爲自衛之前提必須人人死守而後可以一致守禦否則人心一動即不可收拾（南翔即係前車）　　（）三禁絶造謡以安人心　 
（四）有身家職業之男女始得有自衛之器具其他無職業者必須搜檢其武器而暫時收没之（此條實爲自衛之必具條件）須知惟有職業身家之人遇難而不逃方足以自衛而衛其一切家屬財産與職業無職業者或平時被雇者（如民國及警察）臨危未有不逃甚或爲土匪之内導故惟一條件武器惟有職業者得有之無職業者必須取締依此一點昔日租界之防盜及現時之自衛皆由此而可解决至於目前雇傭之自衛實反此旨將來其效自見識者實深危之（五）有身家職業之男女人人須盡自衛責任 
（六）無職業及認爲危險之人必須從極取締設法 
拘留或驅逐出境以清亂源（七）用記號或圖畫文字以公布各地所探確實消息以資聨絡　　（八）於公共場所舉行演講以鼓勵民氣（九）調查購備一鄕所當物産以紓民用 
（十）設救濟機關以救濟受傷及流離之人士（十一）一切費用隨財産之多寡捐募之（乙種酬） 
 
 

Page 9

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *本埠新聞 
[盧何去後之上海]  
　　昨晨盧何同時去職前綫軍隊紛紛退滬 
　　東南戰事已歷四旬其初半月毫無變化迨盧永祥離杭來滬乃告一小段落迨至今日又已二十四日矣昨晨盧氏因松江失守後徒守淞滬區域糜爛人民無從發展故决然下野何豐林陸榮籛隨之以去而四十日之戰事至此遂告一大段落現在前綫軍隊已紛紛退滬聽候收束矣兹分錄昨日消息如下　　（一）盧何去時情形與善後消息 
　　昨晨高昌廟軍事會議之經過昨晨一時許高昌廟聨軍總司令部開軍事會議各司令各參謀長皆列席缺庸祗何豐林蓋適赴前敵督戰席間第四師師長陳樂山請盧氏下野舉座爲之愕然關於此點有長時間之争辯盧氏卒以第四師不願戰實力上損折頗巨知大事已去乃即席草擬下野通電稿同時電促何豐林即時返滬何返時即聲明絶對服從盧氏同時下野該電於昨晨三時拍出盧何等於昨晨離高昌廟及軍署護軍使及第六混成旅關防暫交上海防守司令劉永勝保管並令前敵各師旅圑長各自束其軍隊勿有滋擾　　盧何等臨行時狀况盧永祥何豐林於昨晨（十三）三時半由高昌廟司令部乘汽車往北至某租界聞已乘日商某輪前往國外臨行時所有聨軍總司令印信及松滬護軍使印信交與上海防守司令劉永勝暫管並聞憲兵司令馬鴻烈沈寶昌陸榮籛亦於昨晨至租界又聞松滬護軍使署各參謀秘書副官科長科員及上級各軍官均於昨晨（十三）先後分别走出前往租界至上午十一時使署爲之一空祇留馬弁當差及少數兵士又南車站第二軍糧食兵站司令部亦於昨日（十三）下午二時搬移一空祇有馬弁當差數人又聞路局之新橋莘莊新龍華老龍華日暉港各站車務員司大半來滬惟上海南站車務人員均未離職又鐵路警務處楊巡官於昨日（十三）上午乘車至龍華新龍華梅家衖徐家匯梵王渡各站解散護路隊二百名均每名發給工資一月以示體卹　　盧永祥通電下野原文盧電原文略謂交綏以來所幸將士用命輿論贊助鏖戰匝月彼不得逞現在敵方因我軍正面防線不能越雷池一步乃竭數省援兵會攻松江一隅彼衆我寡竟迫淞滬現雖士氣奮　如故而子彈已罄肉薄相持徒令師徒犧牲心實不安爰毅然放棄淞滬潔身下野兹於本日解除兵柄對國民引咎自劾所部兵士均已付託有人必能謹守秩序以完天職自慚德薄未竟全功殊深内疚云云　　陸榮籛臨走時情形淞滬警察廳長陸榮籛昨晨三時山龍華回廳召集各區署職員開緊急會議發表盧何已去我亦不能立以各區署員作一度堅留最後陸將印信交總務科黃科長代黃不敢受經偵緝隊長郝樹林與各區署長及保安隊巡官劉文秀討論共同負維持地方之責後郝與各區署長及地方紳商正在討論維特方法聞以維持治安收容潰兵設法繳械爲目前之任務嗣陸榮籛與盧何偕同乘輪出口　　盧何去時之原委盧何去之原委言人人殊眞相莫明記者昨向各方探訪悉此次失敗全由四面受敵軍隊不敷調遣且子彈不豐定難持久日來松江方面最爲吃緊盧氏满擬酌量抽調瀏河嘉定黃渡方面軍隊援救松江各旅圑長互相推諉盧氏極感困難二日前親往南翔與前綫各旅圑長商調均以前綫吃緊萬難分力爲辭失敗原因實種於此前日幸得兩營調援松江成績頗佳明星橋閩軍退却數里惟一營前進太遠反被閩軍所圍嗣又調一營往援該營見敵即退同時調往泗涇方面之某營亦不戰而退盧於前日下午得此消息以爲調兵旣極感困難幸而得者又不用知大事已去去志遂决惟聞盧何猶未離滬云　　盧何臨去前後之消息昨日（十三日）清晨二時許軍署開緊急會議陳師長態度驟變謂嘉帥何使在此恐無戰勝希望請即下野俾我等集各師旅最後一戰以資挽回盧氏知已生變遂决議拍發通電表示下野一時軍署中上自課長下至護兵差弁無不紛紛收拾行囊以先走爲快秩序頗現紊亂惟軍法課曁陸軍監獄營倉拘留所内尚有禁押要犯共二百餘人在在重要聞由誤長委托王法官督率衛隊嚴行看管保護免生他變所有軍區秩序曁軍署維持現狀雖表面由朱聲廣負責但昨日午後五時許據軍署某君稱尚未决定須昨晚三時會議後究爲陳樂山抑朱聲廣負責云聞聨軍中棄槍逃避者已不乏人昨北車站之步槍已用繩綑車站兵站司令汪某已於昨晨九時許逃避各棄槍兵士聞係第十師衛隊及非正式編製曁臧楊等部兵士於昨日上午等紛向南北市各衣莊購買長褂短衫甚夥四散奔逃並聞新龍華於上午十一時的搶掠事云聨軍中所有前購辦之運輸汽車曁軍用品等及購買之民輪各船昨皆以賤價拍賣汽車每部祇百元或百五十元惟出賣之兵士知照承買人迅予缴欵取去設有被警扣留等事不負責任云　　又函云盧永祥自通電下野偕何豐林離署一面將第十師師長之關防旅長交與朱聲廣收執並由朱會同防守司令劉永勝出任辦理撤兵善後事宜一面特派代表與蘇齊及浙孫商議停戰種種條件聞浙孫方面業已接洽妥就故莘莊方面午後已經停戰該處聨軍已有一部分退至上海南北兩站尚有一部分正在預備撤退路局已有機頭五輛貨車百餘輛停在莘莊守候其駐守閔行之聨軍亦於昨午後先後撤退昨晚十一時已有兵車六輛約三百人運抵北站尚有兵車十三輛定於今晨三時運至北站至於蘇齊方面據昨晚八時消息雙方條件尚未議妥故由黃渡南翔撤退之兵車第一批四十三輛開至眞茹後由主戰派阻止來滬嗣經調停人極力疎解於昨晚十二時許運抵北站待今日浙蘇正式代表來滬後再定辦法其第四師十三四五圑糧台兵車二十五輛先於傍晚時來滬分駐麥根路北車站聞南翔車站共有候車載運之兵有數千之衆定今晨分批來滬嘉定瀏河之聨軍概行退至羅店候命當盧何下野後南北站及南翔等站之兵站司令概行逃避一空停留北站之汽車十數輛及棧房一應食物均出買一空無人顧問迨至午後始由第十師派代表（車某）及南翔派來之沈副官駐站照料一切至於第四師辦事處則尚未撤去聞孫傳芳訂於今日到龍華辦理善後事宜齊燮元亦於今日派正式代表來滬路局訂於今日上午八時派工程師赴黃渡修理二十四號橋梁以便通車至於臧楊兩司令昨日滬寗道上已不見蹤跡云今晨三時消息齊燮元先鋒隊已抵南翔今晨三時消息齊夑元先鋒隊已抵南翔　　警廳長職務由黃科長暫代淞滬警察廳長陸榮籛自離職後即將該廳印信卷宗等移交總務科黃科長權理昨午即由嚴述齊科長等特用電話知照所屬各區署所隊署長署員隊長等到廳會議對於上海南市浦東等華界地方秩序應即照常維護並須督率各該署所隊巡官等加意擔任保衛應即轉令各該警察勤加巡察所有警餉一項已由地方紳士各圑體等擔任竭力籌措以冀輔助維護滬埠局勢其防務事宜應與商界所組之保衛圑互相協助日夜維護　　又函云淞滬警察廳長陸榮籛前晚召集各區署長各科科長等開緊急會議陸廳長親自列席宣佈已提出辭職廳長職務請總務科長黃奎元維持秩序本廳全體職員及各區署長署員不得擅離職守共維地方治安云　駁船往浦東存儲軍用機件轉輪出口前昨兩日有駁船十餘艘從高昌廟方面裝運大批軍用機件前往浦東某某二洋棧起缷存儲轉輪出口據稱此項軍用機件係由兵工廠拆缷云　　總商會昨日之兩電總商會方副會長椒伯云昨晨得盧何下野消息後虞會長洽卿即往與盧何所遺留部下軍官接洽竭力請其各駐原防萬勿移動以保地方秩序均已表示贊成總商會與縣商會又同發電致齊孫二氏請其迅飭前線萬勿移動來滬保全人民生命財産（電附後）虞會長又往晤租界當局及領事圑請其竭力同保地方秩序亦均贊同兹錄總商會縣商會昨日上下午所發兩電文如下（一）南京轉齊撫帥杭州孫韾帥龍華盧嘉帥何軍使鑒兵興逾月生靈塗炭農工商旅損失何堪數計况連年各省慘遭巨災元氣已大斵喪今復罹斯鋒鏑痛苦尤難名狀商業金融完全閉塞中外商貨運輸不通值兹危境實有間不容髮之勢若再遷延恐禍象環生有不可測之危險爲此衆商環集痛切呼籲且聞蘇浙人民亦有表示惟有泣求勒馬懸崖先行訂期暫行停戰一面由兩省紳商電懇各方出而調解擬議和平辦法仍請訓示謹先懇求定期停戰如蒙俯准所請當將各主帥來電文换上陳俾得同時停戰免致貽誤迫切電陳爲民請命哀求矜全佇候電示無任企禱上海總商會縣商會叩元（二）南京督軍署轉齊撫帥杭州轉孫韾帥鈞鑒元一電諒逹此次四省興戎苦戰數旬糜爛徧於滬海道屬頃誦盧公通電業已放棄淞滬潔身下野滬上商業中心中外關係綦重地方秩序急宜維持應請立飭前敵軍隊停止進行一面商辦善後免增人民浩刦不勝切禱上海總商會縣商會同叩　　縣議會昨日之兩電（一）南京韓省長崇鑒今日戰局變化盧何退走縣知事沈寶昌不知下落敬祈崇座以地方爲念迅委知事從速赴任俾維秩序而安人心無任禱切上海縣議事會叩元（二）崑山齊督軍鈞鑒今日盧何退走戰事告終惟收束軍隊及辦理善後諸事經緯萬端鈞座本奉中央命令兼領松滬護軍使在案應請暫行移節滬上以資鎮撫而利指揮不勝待命之至江蘇縣議會聨合會叩元　　縣署維持治安之特别會議代理上海縣知事熊育衡昨召集各區警察分所所長到署開特别會議由熊代知事主席熊君謂鄙人與各分所所長在本邑辦理警務均已多年地方感情素稱融洽現在時局緊張大衆應認定警察之職責係保衛地方治安維持一切秩序勿使商民稍受痛苦爲主旨所有本城治安業經商同淞滬警察廳竭力維持可無顧慮所有各鄕地方治安請諸君共同負責辦理以安閭閻云云各所長遵即辭去各回本所佈防　　普益習藝所暫作散兵招待所本埠救火會等各圑體因時局突生變化誠恐退下散兵騷擾地方特在南市利涉橋南首普益習藝所設立散兵招待所以便繳械给資遣散云　　吳淞砲台灣之昨訊駐砲台灣之上級軍官均乘車來滬現僅留步兵一連在彼保護砲台又吳淞陸軍醫院中之樂品均裝車來滬又大批棉花軍服均已退回成衣店又北站軍署所買裝貨汽車八輛均已出售　　孫傳芳軍隊將至龍華滬杭路莘莊車站之松滬軍仍在抵禦日間僅有小戰軍事專車照常往來聞孫傳芳軍隊由沿黃浦一帶將至龍華云　　徐樹錚赴南翔會議昨日（十三日）自盧何去後前敵軍隊尚未收束下午八時許聞徐樹錚爲維持軍隊重整旗鼓再往前敵作戰乘車往南翔會議蓋因大半軍隊已乘車退真茹車站之故至下午十一時雙方正在接洽中　　臧致平仍主戰說今晨一時半消息臧致平仍主戰故停留眞茹站之兵車四十三輛仍未開滬今晨一時臧特派李前敵司令赴南翔接洽一切　　（二）前綫軍隊退駐與鐵路消息 
　　前線軍隊陸續退滬昨日（十三）松江方面之莘莊新橋間前線聨軍與閩軍於上午六時雙方停戰嗣由防守司令劉永勝於上午五時三刻由南站乘車前往梅家衖探聽前線情形現悉聨軍方面莘莊新橋前線各軍共約三千餘人係三十七三十八兩圑衛隊圑步兵輜重工程等營並游擊隊二連均於昨日下午七時由莘莊新橋分批陸續開回上海南站路局由南站新龍華掛出空車四十八輛至莘莊其第一批兵士車於下午九時抵南站此項退兵辦法大致歸防守司令劉永勝暫行維持又聞黃渡瀏河南翔嘉定方面各軍已陸續退回大致歸陳樂山所部夏兆麟維持其吳淞方面軍隊已由朱聲廣維持　　又函云昨日（十三日）上午八時南翔上海二地司令部得盧何下野訊立時取消但前敵軍隊尚未知悉至下午七時黃渡嘉定馬陸等地軍隊始得悉一併收隊退至南翔車站共有三千人掛車四十三輛由南翔上車至眞茹車站已無指揮官帶領陸軍補充旅前敵總指揮李芳芑二十四旅圑長李濟玉陸軍補充旅長李翰卿第四師夏旅長第十師林圑長等上午均乘車來滬前敵上已無人收隊昨日上午二時至六時之間用大號裝貨汽車二十輛分載軍人之家屬俱搬運至租界滬上治安及收容軍隊由防守司令劉永勝維持　　嘉定駐兵退回上海昨晨駐嘉定之二十四混成旅及二十六混成旅軍隊先後退出一部份出東門向羅店上海附近之彭浦鎮亦有自劉家行退下兵士二百餘人　　嘉定昨訊嘉定聨軍因盧何通電下野全部於今晨離嘉開至羅店蘇軍於六時入城大加搜索上午八時有蘇飛機一架馳過南翔並無動静九時又至一架紛擲炸彈多落於保衛圑局附近蓋知聨軍司令部在商會不在車站故於該處抛擲至昨午止尚有一部分兵士駐翔未退　　軍用電話護兵及護路隊均撤退漕河涇長途汽車站原有兵士五人專司軍用電話昨日午後三時撤回龍華滬杭綫之護路隊亦於三時奉令撤退　　駐川沙軍隊調至浦西駐在川沙白龍江之滬軍一百餘名因時局吃緊於十一日調至浦西故該處甚安無所顧慮云　　前夜昨日之軍事運輸訊前夜（十二）五時半由新橋運來傷兵六人送紅十字會又五時四十分由高昌廟至龍華兵士二十名大砲一尊砲彈六箱引火一箱手槍子彈二箱送黃渡又六時由兵工廠運出砲彈六十七箱運往龍華軍械局又下午七時由新橋來傷兵十三人死三人送紅十字分會又下午七時半由新橋來傷兵一人送紅十字分會八時由吳淞運來第一圑第一營步兵一連現住老營又八時半由北站運來子彈十箱至南站高昌廟砲二營又十時山馬陸鎮調來砲三營一連並大砲四尊拉夫二十人並子彈二十八箱住砲二營候命又昨日（十三）上午五時半第二軍陳司令行李搬至南站裝車並掛花車聞陳師長至北站又上午五時三刻上海防守司令劉永勝由南站　車前往梅家衖探聽莘莊前面情形又上午七時二十分由莘莊運壞機關槍一架送兵工廠修理又八時一刻由第二軍兵站部裝出步槍二十支及軍用品至北站又九時半又裝麵餅二十簍　往北站又十一時由龍華裝棉衣二百五十套麵包三十簍至北站又十二時憲兵副官馮子玉到莘莊又下午一時半山南翔運來射擊飛機之機關槍一架子彈四箱兵八人　高昌廟又一時三刻兵站裝出零星物品計四車開往站又上午五時由閔行回來兵士二十餘名並機關槍一架至南站開往北站向陳司令請示辦法云　　滬寗路通車期不遠滬寗路洋工程司定於今日（十四日）特開救險專車前往損壞之處修理聞二十四號鐵橋之損壞尚無大碍二日可能修復故滬寗路通車之期若無重大更變當不在遠矣　　（三）外人之保護治安 
　　外人保護上海治安昨晨起租界商圑全體全防各國水兵登岸保護治安製造局暫由英美水兵保管工部局巡捕十時半全體出發外兵輪全體入浦並架砲起位上海治安可保無慮云　　領事圑昨日之緊急會議十一日閘北紳商及公圑代表一百四十人致書本埠領事圑要求調派中華隊於緊急時會同警界暫爲維持閘北治安昨晨英美法日意領事開緊急會議議决若閘北秩序不保而可危及租界界線治安當派隊保護閘北今境同時並急電報告北京使圑略謂此舉非萬不得已而認爲必要時决不貿然行之如果出防一俟閘北治安有人出而維持則此項隊伍即當撤回　　工部局維持治安之佈告工部局昨發出布告云爲時局緊急租實行戒備事照得本局爲維持公共租界治安秩序及保護安分良民起見特爲警告如下（一）租界界綫業已封閉如能證明有正當職業者外無論何人不准擅入或離去租界（二）於租界各處道路及公共地方一概不准聚集多人開會有正當職業之人民不得在道路上或公共即方游蕩並不得與煽惑擾亂之徒及其他惡黨混維（三）凡安良民夜間宜深居屋内保衛隊奉令以武力解散道路上及公共地方羣羣之聚集違抗者必受傷害及損失（四）激動仇怨及擾亂治安之謡諑切勿輕信如有散布謡言者定當罰辦（五）煽惑人心之傳單及載有擾亂治安文字之旗幟不准分布（六）本租界保衛隊經過時各項車輛及步行人均須退讓上項警告仰諸色人等一體遵照母違一九二四年十月十三日總辦魯和　　海軍陸戰隊之防範各國聨軍艦隊總司令安特生將軍昨因滬埠時局嚴重下令駐紮滬西極斯斐爾路愚園路及北四川路等處之海軍陸戰隊官長兵士一律警備以資防範故各防區已經擇要安設砲位氣象極爲森嚴萬國商圑昨日出防前晚西路兩軍戰争極烈本埠澈夜皆聞砲聲以致居民頓起恐慌萬國商圑總司令因戰事迫近滬郊租界治安亟　預先維持特於昨晨十時下令召集各隊聽候調遣各隊員奉令立即更换戎裝乘坐汽車馳赴愛爾近路華童公學司令部有一人一車者亦有二三人同乘一車者旋經司令官派往華租交界各要隘防守並着如見有潰兵攔入應即協同巡捕阻止各隊員遂即出發駐紮於公共公廨者约衣十名凡弄堂内係華界而弄外屬租界則每一弄口站崗兩名若其地富衝要則有四五名七八名不等午後各隊員並協同巡捕對於由華界而入租界之人概須檢查工部局前置遮斷華租兩界交通之鐵絲木架昨晚即須施用　　法租界義勇隊分守各要隘法總領事韋禮德君於昨午得悉松江方面戰事吃緊立即諭令義勇隊司令博勒律師率同全體隊員一律武裝並鐵甲機關砲車會同法兵艦陸戰隊調往徐家匯瑾記橋土山灣及西門斜橋等華法交界要隘之處扼守外並命令法總巡石維也君傳諭各捕房捕頭加派中西越各探捕分往民國路華法交界之處嚴行防護　　又訊法當道查得松滬戰事形勢吃緊於昨日上午發出加嚴緊急命令在徐家匯日暉港斜橋十六舗一帶除原有駐滬法國陸戰隊兵士紛紛武裝實彈在華法交界之處守衛阻止潰兵竄入租界外並由法捕房加派自由車隊安南巡捕及華探目程子卿督同通班包探日夜梭巡外於午後在瑾記橋豐林橋潘家木橋斜橋曁十六舗　處一段安置車輪大砲二尊晚間即斷絶交通不准往來通行藉以保衛地方安寗云　　法租界招募俄人充巡捕法總領事韋禮德君邇以戰事吃緊法租界各捕房内原有西捕不敷差遣爰於昨日招募俄國人六七十名前往各捕房差遣至晚各帶實彈手槍以三名爲一隊派華探兩名協同至新老兩租界嚴密後巡查緝以保治安　　昨日租界安静如常租界方面昨日上午得知盧何　滬消息後人心頗爲震　　國義勇隊當於九時三十分下緊急動員令分派隊員赴各區華租交界處駐防同時各國海軍陸戰隊亦下令召集隊員分駐原防地點特别警備北車站一帶馬路口里口均用鐵絲網阻斷交通往來行人行李均　嚴厲檢查另由各捕房派出印捕多名荷槍實彈巡行各處法租界自十六舗起至徐家匯止華法交界處除用鐵絲網阻斷交通外并用沙包石筒堆置路口由越捕荷槍防守盧家灣徐家一帶均山法海軍陸戰隊防護界内防備周密幸無退兵竄入及意外暴動故仍安静如常又徐家匯　文書院由日本義勇隊三十餘人帶機關槍一架防衛云公共租界派探剌探消息公共租界警務當局以前方戰事將及距離租界三十里之内深恐潰兵竄入擾亂租界治安對於防務亟應加嚴爰於昨晨通令與華界接壞之静安寺路戈登路新閘路海寗路北四川路嘉興路楊樹浦路各捕房捕頭加　武裝印捕及騎巡分往華租交界各地嚴密巡邏並派遣中西幹探馳赴戰區及南北兩車站剌探消息隨時報告 
 
 

Page 10

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *　　（四）各通信社消息 
　　江浙戰事之結束聨合通信社云江浙戰事發生已月餘之久在閩軍未侵入浙境以前戰　情形浙方固　樂觀迨浙局變化蘇齊恃各方客軍援助控制滬北瀏河黃渡嘉定各路孫傳芳因利乘勝便長驅直搗松江至前晚夜深朱夏兩旅長要求大宗子彈餉銀盧何無以應自知已屬無可挽回地步盧永祥何豐林及參謀秘書多人遂於是晚十二時聨翩乘輪赴奉并　表下野宣言所有浙滬聨軍及滬地秩序交由第四師第七旅旅長夏聨輝第十師第二十旅旅長朱聲廣二人暫爲維持盧何及各要人租界寓所亦同時遷徙惟各方前敵未及下令停戰黃渡正面至昨午十二時尚在戰　中午後一二時前敵各方陸續得知盧何出走消息始各豎白旗表示停戰聨軍中人尚有主張　護徐樹錚爲背城借一之運動者大勢所趨殆不易成事實東南大戰自九月三日開始至昨（十月十三日）告終歷時凡四十日也　　松滬戰局突變之情形遠東通訊社云昨日（十三）松滬戰局突然發生變化殊出人意料之外其經過情形頗有足述者緣前數日滬上即盛傳聨軍子彈缺乏恐有不支之勢然當局抽調軍隊仍甚忙碌迨閩軍進佔松江後形勢益見緊迫前晚（十二）新橋方面血戰數小時閩軍節節進逼龍華已岌岌可危盧子嘉遂於十三日上午一時許召集臧致平楊化昭陳樂山朱聲廣夏兆麟等各司令及軍署參謀長秘書長等重要人物開一緊急會議先由盧氏述及閩軍已將新橋佔據軍情十分危急究竟如何辦法請詳爲討論言畢陳樂山起謂此次聨軍仗義興師固甚正當但目今子彈缺乏糧餉不足且將士苦戰累月恐難久持目今旣處於四面楚歌中不如請盧公顧全地方大局急流勇退即日下野以保留將士元氣亦即以保留盧公令名云云述畢列席諸人無不愕然臧楊等均有激烈之辯論卒以第四師不願加入作戰實力已去無可挽回盧子嘉亦以餉械告缺與其坐守絶境不如放棄松滬另圖發展遂擬發通電表示解除兵柄放棄松滬所有龍華軍隊由上海防守司令暫維現狀期時何豐林尚在莘莊方面督戰聞訊後急返龍華與盧子嘉面商機密結果何氏亦以大勢已去遂與盧氏取同一態度上午四時許北站第一軍車站司令得悉後即紛紛散去並將汽車馬匹一一賤價拍賣現車站守衛山第四師兵士擔任第二軍司令部仍照舊附設在北站駐站之軍警聨合處憲兵警察亦走散一空又第四師有一部份兵士及軍官行李等紛紛由南翔運回尚有大批軍士在南翔候車連日冷静之北站頓現熱閙狀態鐵栅門外有萬國義勇隊武裝戒備凡兵士竄入租界者均須將軍裝缷除即來往行人亦搜索綦嚴又路局得訊後即派救險車赴黃渡修復鐵路以便恢復交通後以黃渡前線尚有戰事准今晨（十四）再赴黃渡其車輛及小工均停駐北站第三號月臺待命出發惟昨日松滬戰局雖發生變化而黃渡方面下午三時許仍有戰事並有聨軍營長二人副官一人兵士十數人均在前線受傷運至北站記者當詢以戰局變化内幕伊等均瞠目不知所對似尚未明瞭變化之由來云　　北站兵站司令部撤銷公平通信社云北站兵站司令部昨晨聞滬局變化司令汪某忽自潛逃所有行車一切事務由路局負責管理云　　昨日北站之情形公平通信社云昨日北站驟形熱閙自晨九時至下午四時止由南翔黃渡前線駛來軍車計鐵篷車一百數十輛軍裝糧食堆積如山退防兵士仍紛紛轉車赴龍華站内僅有少數軍警維持秩序戒備更形緊急　　昨日南站之情形公平通信社云昨日南站形勢嚴重凡非軍警站員不得入内車站備有軍車四五列升火待發由龍華退赴高昌廟兵士終日絡繹不絶附近人民逃避一空　　黃渡聨軍宣告停戰遠東通訊社云昨（十三）晚九時許有自黃渡前線來滬之車站機頭某甲云黃渡前線聨軍於昨日下午三時許得悉南翔聨軍司令部他遷知軍事已發生重大變化遂一面吹停戰號一面懸白旗當懸白旗時蘇軍尚疑聨軍有詐仍開大砲十餘響砲彈落下時繫燬軍車一輛傷兵士十餘人聨軍未曾還擊均鵠立於戰壕中亦不放槍蘇軍至此始明悉真相現雙方正磋商停戰退兵條件聞朱旅長聲廣已派人往黃渡辦理收束軍隊事宜　　第四師軍需車由翔開滬遠東通訊社云昨（十三） 
晚八時二十五分北站到有第四師由南翔開來之軍需軍二十四輛到站後即改停於麥根路鐵道中下午九時許又續到軍車十八輛亦係該師軍需車　　南翔一帶撤防情形公平通信社云原駐南翔石岡門馬陸陳樂由十三十四二圑及補充旅昨晨得悉盧總司令退職消息自上午六時起紛紛撤防由兩翔分乘軍車陸續來滬至下秆四時方止計抵北站兵士約有二千餘人大半轉車赴龍華南站隨身携帶大批麵粉米糧即在北站臨時賤售一時車役購者甚衆其槍械軍火俱捆紥轉運龍華堆存　　昨日南翔之炸彈遠東通讯社云據路局人云昨日（十三）上午南翔車站附近又有蘇軍飛機抛擲炸彈三枚但炸裂後未曾傷人　　嘉定已爲蘇軍占領遠東通訊社云嘉定方面自聨軍陸續開赴松江後城垣雖仍嚴爲防範而内部實已空虚蘇軍則於十二日得到後援子彈即於是夜攻進嘉定馬陸聨軍已退遠東通訊社云昨有白馬陸來滬之聨軍兵士某甲云昨日下午馬陸方面蘇軍前來進攻约有數百人伊等祗有數十人竭力　蘇軍繫退後始退出馬陸現來滬者祇剩十餘人其餘均已失踪　　閘北慈善圑消息國聞通信社云閘北慈善計主任王彬彦以閘北各公共塲所有各項軍隊如義勇隊别働隊等人數三五十不等均有軍裝武器誠恐在恐慌時期内與地方無利特於昨日下午派出幹事多人赴各該處軍隊接洽用價買其槍枝聞每枝排槍許價十元云　　徐樹錚被推爲總司令遠東通訊社云聨軍方面以總司令盧子嘉護軍使何豐林等業已通電下野特於昨晚（十三）開緊急會議議决結果一致推徐樹錚爲總事令當晚即派員赴南北兩車站維持秩序並聞陳樂山亦有即日下野說　　（五）各西報之紀載 
　　大晚報之盧何下野消息大晚報云今晨前綫軍隊雖猶未聞盧何下野消息而江浙戰争自九月三日開始以來相持四十日今以聨軍首領之出走於兹告終當下野消息傳出吾人正望松江方　大戰之開始今聨軍司令有如此决心恐其中内幕不無陰謀與金錢之作用特未能完全證實耳今晨何氏秘書長陸逹權證實盧何下野消息謂其决意放棄戰争之决心全爲顧惜人民起見陸謂聨軍之屈伏係於昨日下午三時軍事會議中决　其時各長官均列席僅何以在新橋督戰未預會議盧主席此外有臧致平陳樂山楊化昭及旅長參謀副官等數人首於時局討論久之陳樂山提議通電下野臧致平獨示反對陳氏以爲鑒於時局之嚴重及此方人民生命財産之危險似以下野爲宜以免再遭損失臧致平激烈反對堅稱此時猶有三萬餘人軍械差足各事尚稱順利棄此不守母乃大愚况餉藥兩項尚堪支持多時渠一人决意獨戰激辯久之　衆多和陳議獨有二三人袒臧盧乃付諸表决結果除臧一人外皆贊成停戰午夜何氏自新橋回聞議大驚蓋何在前綫佈防方畢信可以堅守也然以厄於盧議遂亦草擬通電今晨與盧電同時發出何遂命僕從收拾行李即於清晨率眷遷入公共租界何於動身前以淞滬護軍使印及第六混成旅印交付防守司令劉永勝保管云云至盧氏現住同孚路私寓何寓未悉臧在南翔楊在嘉定陳樂山蹤跡未詳前綫軍綫狀况未有消息據陸氏言除議决歸各統將自行收束外他未議及云　　文滙報之停戰消息文滙報云今晨雙方停止戰事盧永祥及其僚屬據稱已走日本於昨夜十時離滬此時和平解决之談判正在進行黃渡方面晨間已樹白旗孫傳芳完全勝利可望在二十四小時内來滬受降自盧氏出走部下星散至今日侵晨戰事幾完全停止孫傳芳現爲時局之主人翁外間雖有今夜來滬之說但料其至少在一兩日後方能抵此目下兩軍正在議降條件雖無所聞想來聨軍當不免繳械遣散盧氏頽喪下野亦未向部下有所表示故今晨駐守北車站之兵士猶若毫無所聞然管理鐵路軍官於上午十時許出走故下午路局已爲回復照常辦公之凖備並派出調查車一輛視察上海黃渡間路線狀况便籌通車今日上午龍華一帶頗爲静寂掣製造局已停止工作僅有運輸行李車輛往來不絶江南造船所亦毫無活動氣衆所中人員頗以該所今晚或將被焚爲盧蓋料盧氏計劃該所亦在被焚之列法租界救火隊現駐邊境以備南市火起萬國商圑於今晨十時半召集立即馳往各交界地點會同巡捕檢查避雖人民防堵潰兵前充軍事運輸用之汽車十二輛今晨在車站拍賣扯價每輛二百元當初最低之價售主即八十元亦願接受嗣以購主競争嘗增至二百元騾馬及機器脚踏車等亦同樣拍賣何豐林離滬時聞携去二十四萬元最近消息法租界已召集特别巡捕該租界自昨日起即已施行戒嚴海軍陸戰隊出外防守毘運華界各路口以鉛絲網沙袋瓦筒等堵塞完全斷絶交通並於多處安設機關槍僅通龍華之一路自上午六時至下午十一時止可以通行而公共租界工部局亦於今日佈告自日落後至日出前毘連華界百路口斷絶交通又上星期六夜間徐家匯有潰兵二十三人希圖竄人法租界不允繳械後交由附近中國警察收留云　　（六）保衛圑商圑消息 
　　南市保衛圑與救火員同時出防南市保衛圑於昨日午時發緊急命令召集全體圑員凖備出防一時開圑部會議議决發給圑員手槍每枝子彈各五十粒於三時列隊巡邏輪流服務同時由救火聨合會發緊急命令召集全部會員制服銅帽分區守護於斜橋及製造煤屑　由西區會員擔任望道橋及煤屑路東口由南區會員擔任一律銅帽制服倘有散兵過境即婉言勸導用救火車運至習藝所内散兵招待處妥爲招待此項　員與保衛圑同時出發云　　閘北保衛圑昨日消息上寶兩邑閘　保衛圑昨因時局嚴重對於防務宣告即晚特别戒嚴（一）由各支圑通飭全體圑丁分班徹夜巡邏（二）各支圑召集全體圑員在各本駐防所武裝駐候命令出發（三）圑本部全體官佐通夜不得遠離以防事變（四）圑總部王彬彦副圑總尹邨夫親赴長涇港佈防（五）召集各支圑全體官佐緊急談話討論境内治安分任事務並散駐兵士之防止辦法因關防嚴密無從探悉云　　浦東洋涇鎮一帶均有保衛圑防護浦東洋涇鎮張家樓爛泥渡塘橋及東南楊家鎮龍王廟北蔡御界橋一帶均有保衛圑成立各保衛圑自前夜起由各圑長督率圑員一律輪流出守戒備甚爲嚴密云　　法租界商聨會籌辦商圑宣言法租界商業聨合會昨發出籌辦商圑宣言云竊自江浙開釁以來倐經月餘各公圑爲人民生命財産計特組織保衛圑體以輔軍警之不及此誠衛人衛已之要圖亦擴張民權之良機也本會境界適與華界毘連地方固極遼闊商舖亦殊衆多獨於自衛一道尚付缺如未免對之滋愧良以商圑之設首須大宗經費又賴相當人才明知創設艱難不敢輕於置議兹以風雲日迫衆會員有乘時舉辦之建議爰於本月五日提出討論公决暫以本會爲集合　關由各段負責重要會員分道徵募如有志願爲圑員者或協助經費者務請明確表示俟各段徵集告竣再當察核情勢籌辦向當道備案手續及各項重要事項惟事關全境尤賴通盤籌劃鄭重將事方獲成效而持永久惟自念力薄能鮮難任艱鉅奈職責所在義難坐視爰不自度量勉竭駑駘務乞境内熱誠明逹之士共起匡助俾底於成本聨合會有厚望焉　　籌辦法租界商圑簡章（一）本圑因地方情形之必要參照地方衛條例及商圑組織法籌辦民商互衛圑體名爲法租界商圑（二）本圑暫以法大馬路西新橋街德順里四號法租界商業聨合會爲辦事機關在籌備委員會未成立以前暫由會内職員擔任籌備事項（三）本圑暫不定名額俟報到選取後再定之（四）本國爲保護本界全境安甯而設應山全境民商共同扶持凡界内正當民商不論已入會與未入會亦不論店主夥友居户如合下列資格者得均入圑爲圑員（甲）年在二十嵗之上四十五嵗以下身體强壯或曾受體育智識者（乙）有正當職業無嗜好耐勞苦者（丙）心平和氣膽壯意誠能保持公衆秩序明瞭公衆道德者（丁）入圑之先須有號主或家長之允許書並簽字蓋章於上方許入圑（五）訓練服務時刻及領槍備裝出防各種規則均另訂之（六）本圑爲時間經濟計規定出防及巡視地點以圑員就近處爲限如遇必要得隨時更改之（七）退圑年限規定三年三年以内不得無故退圑其處罰規則另訂之（八）招募圑員每年舉行一次（九）本簡章未盡事宜得臨時改訂之備有志顧書願入圑爲圑友者面函索取均可　　（七）本埠附近居民紛紛遷徙 
　　城内居民之恐慌前晚七時始至夜半二三時爲止莘莊附近激戰本埠砲聲不絶於耳滬城商民聞而恐慌昨晨起至薄暮止男婦居民雇車逃往北市暫避者絡繹不絶有英法照會之人力車無不利市三倍但華界城内外市面仍照常貿易惟斜橋與南火車站煤屑路間有目兵數名沿路兜售物件如箱籠及時鐘白米等但居民多不敢向之購買　　昨日南市居民避難情形昨日（十三日）上午本埠盛傳盧何出走南市居民驟起恐慌上等士紳早已搬入租界中下之家聞訊亦有不得不搬之勢由城内遷出者如西門老北門小東門等處路上行人擁擠不堪扶老携幼哀號啼哭之聲慘不忍聞華界警察亦難以彈壓此項難民至傍晚止約有萬餘人均暫先人法租界法捕房方面加派中西探捕認眞防範法華民國路一帶電車中幾無容膝之地人力車價目凡由華界入租办者起碼一元加裝箱籠行李物件者每件加八角一元不等此種景象爲上海十餘年來所僅見云　　浦東與南市居民紛紛遷往租界南市方面地方防護事宜甚形重要現由警察盡力保衛秩序尚稱平定惟連日謡言滋多各處遷家避往租界者絡繹於途昨晨遷家者比往日更盛凡浦東楊師橋六里橋周家渡塘橋白龍港川沙南滙沿護塘一帶稍有身家者無不大起恐慌紛紛挈眷携帶貴重口李箱籠等件乘船及長途汽車來滬往租界　難各處路口交通爲之阻塞加之當地華界居民聞短戰事吃緊前晚砲聲甚近亦皆扶老携幼搬家暫避至傍晚遷者尤未稍减一般車大無不大索車資自數角至數元不等華商電車公司各路之車輛乘客昨日自晨至暮大爲擁擠聞晚上交通方面仍以八時後阻止行人進出各路口要隘依舊軍密佈實力防堵以免土匪乘隙騷擾各路電車行駛時刻暫未更改仍於每晚八時前進廠云　　浦東鄕民紛紛避難來滬浦東一帶自松滬聨軍派兵在六里橋楊思橋等處駐紮後形勢益趨嚴重昨日有兵士多人在鄕間捉牛拉夫以致人心大起恐慌南碼頭嚴家橋塘橋等處沿浦數十里鄕民扶老携幼背負棉被衣包紛紛渡浦向租界方面逃避渡船甚爲擁擠云　　浦東爛泥渡尚稱安静浦東爛泥渡三區署長曾永奎督同洋涇楊家渡塘橋等各分署署員連日督率長警認眞防務昨日該署長等向當地紳商聲明照常維持秩序如有不逞之徒膽敢肆行擾害地面者一經拿獲訊明立予就地正法爛泥渡一帶雖有逃難來者地面尚稱安静云　　三區縣警所遷移閔行鄕毘連之北橋鎮有上海縣三區警察所該所長董守安以該鎮距戰線頗近居民早經遷出恐有流彈危險特呈准縣署主任昨晨率同武裝長警並帶卷物件暫移漕河涇鄕四區警察所勉盡職務　　（八）關於運米之消息 
　　閔行所扣米船業已放行上海總商會接南帮米商公所函稱浦東莊家行益大與同茂裕之米船兩隻經過閔行被軍隊扣留請設法放行等情業紀昨日本報兹悉該會致電浙滬聨軍司令部查照後已接復電原文如下眞代電悉已電飭駐紮閔行軍隊將米船兩艘迅速驗明放行知注謹復　　浙米拒絶運出之復電總商會前因平價局擬赴浙購米曾致電浙省長公署請給護照以便通行昨接復電原文如下庚電敬悉鄰疆糴糶互助之常惟浙省米糧産不敷食向持外省接濟兼之連年荒歉瓶罍俱罄日來情狀已屬自顧不暇實無餘米可以出運尚希諒鑒爲荷　　（九）各界救濟兵民 
　　江淮同鄕會請撥海關附稅振災電昨有江淮旅滬同鄕電京懇撥海關附加稅分振江浙兵災其文云北京國務院鈞鑒自江浙發生戰禍凡大兵經過之地人民感受痛苦其在戰線以内砲彈横飛玉石焚燬廬舍爲墟瘡痍满目學校輟其經誦商賈失其貿遷逃亡者轉乎溝壑留守者成爲餓莩禾稼禾得獲登麥苗難期耕種轉瞬秋盡冬來災民流離之慘更有不堪設想者雖有慈善大家熱心籌振而餉糈供給兵匪搜求脂膏已竭十室九空兩省災區之廣非有大宗振欵不足救濟災黎唐紳紹儀諸公江電請以本年海關附稅半數撥充協濟兵災之用仁言利溥讀之令人感激涕零中央視民如傷當必准如所請伏乞迅予施行飭海關撥交華洋義振會具領辦振庶西江一滴涸鮒全生而東南兆民嗷鴻有哺引領以待迫切陳詞臨電不勝哀禱之至江淮旅滬同鄕會叩侵　　紅十字會昨訊中國紅十字會昨日所有消息如下（一）前日下午五時至十二時計運到紀王廟傷兵二人黃渡六人馬陸士一人又昨日上午一時至下午五時計運到明星橋傷兵一人南翔一人嘉定三人瀏河三人黃渡二十五人（二）南北市所有難民收容所昨均由紅十字會預備旗幟給予懸掛至不得已時並即用紅會旗幟將難民運入租界已得租界當局之許可大約暫留於楊樹浦平凉路等處至於南市收容所爲中華路之羣會學邑廟萃秀堂之豆業公會小東門之泉漳會館西門外之京江公所西門内之關帝廟北市收容所爲兆豐路之物華棧房閘北大統路慈善圑閘北普善路德和棧房普善吳江會館北車站聨義善會等十處云　　滬城紅會之救護消息滬城綫十字會分會所設之臨時醫院前日收到松江莘莊新橋等處運來傷兵三十六名除輕傷轉送九畝地新舞臺第二療養院留養外餘均留院昨日傳聞軍事緊急該院殷副會長特率救護隊出發救護因昨日火車停止開行不能前進當在南火車站守候接載難民昨日救到松江等處之難民三車均送留養所留養晚間召集全體救護隊隊員駐紮會中以便緊急時隨時出發救護　　浦東三林塘紅會分成立浦東三林塘地方現因軍事緊急亦由該地士紳組織紅十字會支會昨日報告成立以備救護云　　南滙紅十字分會成立南滙人士組設紅十字分會趕辦三日夜籌備完較爰於本月十一日（即十三日）在該會（即二高校）開成立大會下午一時開會到會者四五百人公推杜順之主席宣布開會宗旨徐會長報告籌備經過情形縣長代表王警官致詞勗勉敎育局縣議會縣商會商會代表鞠會長致詞極力贊助來賓會員相繼演說語多熱心感慨後由該會職員勸募經費縣長代表慨捐數十元繼起者非常踴躍逹數百元云白十字會救濟訊中國濟生會白十字救濟隊隊員姚書紳等三人至泗涇七寶等處營救難民計有三百餘人收容於該會第十收容所　　又隊員夏小谷等四君在黃渡西鄕鄧家村李家村南翔馬陸等處救來難民九十七名分送各所安插事竣又偕邵如蘭君帶民船兩隻前往黃渡因聞該處難民甚多云　　尚有本埠新聞轉入後頁 
 
 

Page 11

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *本埠新聞二 
泗涇鎮難民均至徐家匯上岸泗涇鎮形勢愈見嚴重連日由紅十字會藍十字會白十字會救護船先後運出難民二千餘人均至徐家滙上岸扶老携幼多數手提小包由該鎮鄕公所會同紅會等在徐家匯南首茶館中設立泗涇救濟婦孺報名處隨發入所證據然後擇地收容所有舟車等一切開支均由史量才君獨力擔任云　　又閘北慈善圑藍十字會於前日開船赴泗涇鎮救護難民適該鎮西市關帝廟後面被閩飛機擲下炸彈四枚多未炸開其一枚在鎮北田内則炸開陷下甚深該會救護員載得難民百餘人於昨日下午在徐家匯上岸商總聨會收容所消息上海各路商界在民國路設立之婦孺收容所連日所收閔行泗涇等處之避難婦孺甚衆室内幾無容足之地而籌設第二分所又屬緩不濟急幸承對門浸會堂曾牧師允將該會借用約可再收四百人故該所隨時僱工前往舖設昨已收進泗涇難民二百餘惟所收婦女懷孕將産者甚多該所鑒於前日難婦深夜臨産諸多不便已商諸對過女敎士吉小姐與西門紅房子醫院婉商將足月之孕婦一律送院調養並派醫生一女看護一常川來所調護亦足見西人之熱心矣　　寶山救濟難民收容所近訊寶山救濟難民收容所主任支金石錢舜田現因閔行方面形勢緊急特派救護員吳郁周曹錫康等連日在該處救護聞救出苦兒院苦兒及院中職敎員男女技師僕役等九十五人支錢兩主任復因各難民長日枯坐未免無聊特就所中屯出一處充作敎室敎授男女兒童對於中年以上男女逐日講演故事其敎授即請苦兒院女敎員盡義務云　　菉葭浜被難留容所消息菉葭浜旅滬同人在小沙渡設立留容所昨日續到災民數十人均穿單薄衣服當此天時漸寒無衣禦冷該所特續購被頭及棉衣等分發災民惟需欵甚殷承熱心慈善家疏財好義極力捐助兹將捐欵者姓名錄下義泰莊二十元豐裕廠二十元萬盛十元無名氏十元黃愼康十元祝世棠張少遠陶昌海張念萱各五元東方公司三元十六角龔照明董瑞甫恒久號萬源行各二元錢連生龔涵淞各一元萬興五元祥盛公五元　　基督學校難民委員會討論救濟事宜本埠基督敎學校青年會聨合會難民救濟委員會昨發通告云敬啓者自江浙戰事發生以來人民流離載道戰區愈廣難民愈多日來扶老携幼倉皇奔竄而至滬者盈千累萬目繫心傷寗能坐視援助扶持純爲個人天職爰本博愛主旨就上海基督敎學校青年會聨合會中組織難民救濟委員會聨絡各校青年學子一致進行各以力之所能出爲難民服務現時滬上各慈善圑體紛紛設立收容救濟各所吾儕或分投勸捐爲經濟之助或引導指示供奔走之勞惟是災區遼闊難民衆多應辦之事頭緒紛繁非得多人贊助不足以集大成用特函懇諸同志迅即批派代表於十月二十五號二時半蒞臨四川路青年會共同協議進行實所佇盼云云　　恤産保嬰會之發起近各慈善圑紛設難民收容所有戚永慶周慕蓮周炳文周鼎元陳開華田少梅魯指南徐霞村徐永炎葉佐金錢仲蓀王友相等鑒於各難民中之孕婦其困苦尤甚故發起恤産保嬰會籌備就緒租定法租界敏體尼蔭中泰和里第十三號爲會址關於各種進行之舉已分别趕辦擬於陰歷九月十九日成立並聞該孕婦産後該會按月給以口食兩元之數至明年陰歷二月終爲度　　青年會救護隊消息上海青年會昨日下午五時召集各已經報告之救護隊員百有餘名在該會殉道堂由湯仁熙主席僉以盧何旣經出走時局非常吃緊救護隊應即時出發以維持社會秩序云云當議决所有隊員是晚均寄宿會内俟至緊急時代即分隊出發赴華租交界等處從事設法將難民引入公共機關再行用車載至租界共分爲十二隊所有旗幟袖章均已製就云靈學會在浦東設立避難暫留所靈學會第一二兩收容所先後共收難民一千餘名今因風聲緊急浦東亦危迫異常特召集會員遣派救濟隊出發並設立避難暫留所於浦東彼處之難民均可先到所暫留再由總會派船渡江分發收容所收容　　儲才學社添設難民義務學生班自蘇浙開戰以來難民至滬者日衆青年失學者尤多閘北天通菴路三豐里儲才學社社長吳豹軍慨念及此爰特開設難民義務學生班不收學費聞邇日來避難至滬之青年往該社報名者甚形踴躍　　（十）各項雜訊附錄 
　　淞滬人債管理局已撤警廳大門口本懸有公債管理局招牌昨日此牌已經撤除所有在外徵收公債房租之各員警亦已停止收取　　温世珍有不日接交涉員任說新任江蘇特派交涉員温世珍已於九號奉北京任命爲滬交涉員聞已非正式與領圑接洽有不日接任之說云　　縣議會後日開緊急會議上海縣議事會代議長李右之昨（十三日）通告全體議員云敬啓者今日盧何發表退讓淞滬通電地方情形日見迫切本會業已電請省長迅委縣知事以維秩序兹訂於十月十六日下午一時開緊急會議務請大駕撥冗蒞臨爲荷　　青浦避難人之口述昨有青浦避難來滬者口述云十二日蘇閩軍入城因警官知事等均已逃避無人出而主持故該軍一至秩序毫無城中居户無論貧富概被搜查即下而至於草舍茅屋亦多闖入見有可食者食之值錢者取之其餘傢具笨重物件不能携取者即便毁壞或縱火焚燒計東北兩門蹂躪最甚祥發槽坊之店堂完全付之一炬北門廟街上之民居亦被焚去不少碼頭街上惟協豐南貨店一家獨未受掠路上什物遺棄满地後至一劉姓營長已出而維持矣　　龍華商店昨日狀况龍華鎮各商號見盧何出走於昨日（十三日）晨起除少數茶肆食物店照常開市外其他商號均停止交易稍有資産者紛紛遷避一空云　　嘉定旅滬臨時維持會消息嘉定旅滬臨時維持會以戰局驟變特於昨日下午七時開緊急會議到會職員三十餘人議决要事數件如下（一）太倉同鄕會所擬寒電稿將會同嘉定松江青浦等四邑致韓省長但以注意點不同擬另稿徵求各同鄕會同意（二）太倉收容所已收嘉定災民千餘人但因經濟困難請即設法故允助棉衣褲五百身分兩批撥付（三）軍事收束期即在目前將來護送難民回里須審愼遣發並於嘉邑借各學校爲暂時收容所將無家可歸者權且收納　　南潯公會宣告成立旅滬南潯紳富近因潯埠善後問題特在英租界梅白格路第六八三號晨風廬組織南潯公會業已宣告成立前日午後四時開臨時幹事會議到者周湘舲邱毓庭等各幹事前由主席將近來南潯致滬之要電數通宣布一過討論至六時餘始散云　　兩女校暫行停課西門外黃家闕路縣立務本女學開學迄今已有月餘校長張懷之對於校務仍積極進行昨因風聲不佳自下午起宣布停課一星期俾本埠學生可以回家至於寄宿生早住在法租界租定之寄宿舍内甚爲安妥云　　聖瑪利亞女學在梵王渡車站左近秋季如期開學昨日因時局緊張學生紛紛離校暫行停課數日後即須開學云　　五州藥房旗幟業由法領簽印江蘇交涉公署昨函上海總商會云接准大函以上海五洲大藥房股份公司製造廠在徐家滙瑾記橋南地屬華界與法租界一河之隔近因戰事影響瑾記橋法租界方面派法國兵士防守其嚴公司汽車駁船每天出入瑾記橋數次法國兵士語言不通盤查周折殊感不便附送自製旗幟二面請轉送法領簽字俾便通行等因當以駁船出入河内並無阻滯勿須法領簽印遂將汽車旗幟送請法總領事簽印去後兹准該領函復以五洲大藥房自製旗幟二面業已簽印兹送還轉給等因相應檢同該旗二面送請貴會查收轉給爲荷 
[日海軍指揮官昨日移交]  
　　日本駐滬海軍陸戰隊指揮官昨日奉令交代改派對馬艦長津留中佐繼任於上午九時三十分行交代禮各隊士官均全集司令部前由舊任指揮官小林大佐及津留指揮官相繼訓話勉以大義善保治安小林氏即日回利根艦長原任云 
[日司法領事昨赴漢口]  
　　駐滬日本司法領事金澤潔昨日因有要公乘大貞丸輪船赴漢口調查案情日内即須返滬云 
[青雲路命案續聞]  
　　閘北五區境内青雲路洪發里後小浜内發現俄僑女屍一具已見昨報兹悉駐防寶興路之上寶保衛圑丁潘洪生前日下午出防該處有俄人巴里門來報有住居該里七十一號之鄰女被人暗殺棄屍浜内事前曾見此女與里包没尼司携手同出情有可疑等語該圑丁隨往小浜内果見一女屍太陽穴有槍傷痕歸圑報告該圑目即差圑丁數名至七十一號屋内檢查見里包没尼司尚未逃走將伊拘入圑内據供與死者爲友且又同居被何人謀害實不知情惟前數日死者之母被一有鬍髭之俄人用繩勒死已經五區一分所在邢家橋敦禮里十五號屋内緝獲兇犯第可拉夫及同居之史古白托其夫尉海生三名云云該圑將其解送五區暫押昨由吉一圖地保投報地檢廳請騐所有勒斃女屍已經檢廳驗過尚須剖騐所獲各犯已帶回檢廳候訊矣　　又訊昨報紀閘北被人謀斃俄婦屍身一則兹悉此事發生於虬江橋登第里十五號門牌有崇明人爲漆匠之邱榮炳邱徐氏夫婦所居其後樓有亭子間前月中有人介紹借與俄國人第可拉夫（譯音）尉海而生（譯音）史古白托（譯音）第三人同居租洋五元該俄人等不知如何營業每日自晨出外至晚方歸前日下午邱因事出外家中只有徐氏看守至傍晚時另有一俄人用黃包車送來呢毯一大捲有一大皮夾放在邱家嗣有鄰人目見呢毯中有血水滴下向邱報告轉報崗警起視駭悉是一俄國有傷女屍立報五區一分署加派長警到邱家守候至晚間將第尉史三俄人先後拘送到署函送法庭昨經張檢察官率同譯員將第可拉夫尉海而生史古白托提案預審良久判令分别收押一面飭警將俄婦屍體兒到廳左法醫檢騐室由張君會同歐本海醫生如法剖騐畢判保報堂收殮 
[上寶平敎促進會幹事會議紀]  
　　議决即日起赴難民收容所演講 
　　上寶平民敎育促進會幹事於昨日下午四時在博物院路全國青年協會藏書室開會到者有傳若愚胡叔異王鴻文郁瘦梅馬崇淦金武周倪孝同顧静一等由總幹事傳君主席因人數不多宣告改爲談話會郁瘦梅金武周倪孝同等報告調查難民收容所情形及募特别捐辦法俾施行平民敎育經衆略討論後由馬崇淦提議謂觀目下情形若欲在收容所施行平敎須迅速而切實當即日前去演講衆贊成即議决仍請郁瘦梅王耀三兩君擔任先到各處收容所調查接洽時間後由全會幹事或另請他人演講平民常識次又議决每逢星期一照常開會散會時已五時半矣 
[今日放洋之留英官私費學生]  
　　下午二時在黃浦灘新關碼頭啓程 
　　北京敎育部派留英官費學生湖北沈汝潛鄭　年陳懷恕鄧早明曁自費生前湖北省長何佩鎔之子何言碩諸君定於今日搭大英公司郵船摩利亞ＭＯＮＧＡ號放洋曾誌前報兹悉該船泊於近虬口公和祥之黃浦江中搭客須於今日下午二句鐘以前聚集黃浦灘新關碼頭由小火輪渡登該輪上海銀行旅行部除已分别通告沈君等開船地點及時間外並已派定制服招待員届時到埠照料一切兹將各生履歷披露於左姓名籍貫學校出身赴英投入之學校擬習學科費别何言碩湖北建始武昌文華大學未定法律私沈汝潛湖北宜昌國立武昌師大受丁堡社會經濟官鄭鋆年湖北　歸日本東京高工未定工科官陳懷恕湖北宜昌日本東京高師未定社會經濟官鄧卓明湖北常山國立北京高師愛丁堡政治經濟官 
[國民拒毒會進行訊]  
　　本埠中華國民拒毒會自九月二十日舉行拒毒運勒後各地響應成立分會者日必數十起最近如山西省長閻錫山太原縣知事閻鏡元相繼復函報告已經舉行拒毒運動而九江各敎會太原基督敎青年會滁縣分會蔚縣敎育局盂縣行政公署相繼來函報告成立分會另有甯遠分會來電云（中華國民拒毒會鑒甯遠分會業於陷日成立公推職員分途進行誓絶烟毒謹聞）又衡陽分會來電云（函悉敝會於十月二日成立務剷除禍源以利社會謹聞中華國民拒毒會衡陽分會叩眞） 
[汽車壓斃鄕人之慘聞]  
　　昨日下午四黠除鐘法新租界姚主敎路地方有年約二十左右身穿短衣脚着草鞋肩挑空擔之菜販鄕人某甲行經該處突有五千二百七十一號上海勝德織造廠之運貨汽車由北至南開駛到來不知如何該汽車忽然傾倒以致該甲不及避讓被壓受傷立時斃命血流遍地厥狀甚慘事爲捕房車務處頭李帶義得悉立即到塲察得尸旁所遺扁擔上刋有褚振卿字樣當即將尸車送同仁輔元堂騐尸所聽候禀請中西官檢騐一面將該汽車帶大捕房候核聞該汽車由紅十字會商借擬至某處裝運難民致肇此禍云 
[三泰弄刦案之訊結]  
　　三泰弄七十一門牌婦人楊藍氏被刦金飾一案昨晨滙司捕房又將所獲之邱阿盤江其中季道士孫全　四名解至公共公廨由李襄讞會同英領惠君續審終結核供磋商後以各被告對於此案証據不足判令註銷惟邱阿盤係過犯着押西牢三月示儆 
[假名善圑騙欵之控究]  
　　滬上向有一班無業游民影戤各慈善圑體在外騙募捐欵往往於僻静之處賃屋一間設一義塾招集三五蒙童爲若輩之裝飾品此外各種善舉盡屬紙上空談社會上稱此等人曰善棍由來已久近日又有工商救濟慈善會者在外廣發通告上有會董朱國章卓文卿王保昌三人具名據云本會設在閘北中興路開辦已來已歷數載所辦善舉如施診給藥散放衣米捨棺埋屍中西田女學校惜字恤嫠賑濟各省災荒等等應有盡有日前華盛路陳姓家先曾接得該會由郵區遞來之通告書閱二三日即有自稱該會募捐員與身穿軍官制服之甲乙二人同來勸捐當被騙去洋四十元嗣知受愚因將收據通告送請四區查究劉署長即派楊巡官往中興路確切調查影響毫無昨已飭知在差長警注意拘捕並許被騙人扭案控告盡法懲辦云 
[震旦大學同學會記事]  
　　昨日（）九月十二號震旦大學同學會在盧家灣總會内開職員會議議决之事如下（一）組織俱樂部於本會内設書報音樂及各種游戲運動如網球台球之類凡會員均可於每星期六及星期日前往參與（二）本會年刋經出版其歐洲方面會及擬日内一律遞寄（三）除年刋之外尚擬再發行一種會刋專　記述各會員最近消息（四）定下星期日在都益盧舉行聚餐商議上列諸事聞已有通告致在滬之會員矣 
[聨益善會選舉消息]  
　　胡家木橋香烟橋路上海聨益善會成立以來已將七載主任陸文中君對於會務進行擘畫周詳不遺餘力成績斐然早經社會人士所贊許兹悉照章改選各科董事業由文牘科將選舉票題名錄等涵送各會董各會員定於陽曆十月二十日下午一時當衆開票至於會員中或有遷徙無從投遞者亦將選舉票存在事務所親自到所投票以昭鄭重云 
[昨晚法租界電燈熄數十分鐘]  
　　昨夜八點時法大馬路一帶電燈綫忽然損壞致路中路燈及各商店電燈皆熄滅即經公司派匠趕修隔數十分鐘始復原狀 
[西陸家浜三星里火警]  
　　昨晨十時餘滬南西陸家浜三星里某號門牌住户某姓家不戒於火頃刻烈熖横飛冒穿屋頂由各區火會將消防器具馳往澆救得即熄滅計焚去平房三四間後由崗警將起火者帶入該管警所問明起火原由再行照章科罰 
[監守自盜押三月]  
　　方阿根昨扭宰少成至法公堂控稱商人前將鞋子數百雙托宰掮去代銷詎被宰將貨質洋化用察悉向論一味支吾共被虧欠貨價洋三百五十餘元請求迅究詰之宰供認實因貧苦無奈質當化用現今無力賠償求寡中西官判以宰不應監守自盜着押西牢三月以儆 
[王德明許騙鈔洋案續聞]  
　　閔行人王德明騙取楊如生之鈔票洋四千元被控由房拘押等情已誌昨報兹悉王之包車夫陸阿四對於此案亦被控隐藏罪犯王德明匿不報告之罪昨由包探陸根生將該車夫拘解公共公廨中西官質訊之下判令押候改期再訊 
[攫取鈔洋之拘究]  
　　向爲餉匠之朱金生昨在西華德路寶和里串黨攫取行人岳季來身畔現洋鈔票一百五十三元携贜潛逃經岳大聲喊救由探沈禹舟赶來帮同追集朱金生一名拘入捕房押候解送公堂請辦 
[賣妻爲娼案之發落]  
　　江北婦人陳老二前被其夫陳世東寶與嵇老三爲娼由嵇團寄至法租界張徐氏妓院内迎客現因陳老二不願爲娼於前日自投法捕房禀明前情當由捕頭飭探高金林前往將以上各人及中保人崔盈成等一併帶入捕房昨解法公堂請究陳老二供詞與捕房相同陳世東供妻子實由姊夫逼吾賣娼民人分用洋十餘元是實嵇老三供陳老二由崔盈成介紹賣與婦人爲娼等語崔盈成供陳老二由其姊夫托吾代覓主顧成交後民人並未分用洋银餘供支吾張徐氏供陳老二由嵇老三領來寄娼求察聶讞員商之法领事辣君判嵇老三崔盈成張徐氏三人各罰洋二十元陳世東不應　妻爲娼亦罰洋二十元充公陳老二開釋 
[劣孩騙鐲罰及家長]  
　　劣孩謝阿大張小狗子兩人於前日在法租界地方騙取吳阿五家小孩銀鐲一只而逸現爲包探查悉將兩劣孩拘獲吊出原贜帶入捕房昨解法公堂請究先由原告吳阿五投譤被騙情形繼據捕頭稱今將兩孩父母傳案請核詰之謝張兩孩供認串騙以後不敢再犯求宥謝王氏張竹林兩人同稱謝阿大張小狗子是民人等兒子請求准予領回管束等語中西官判謝張兩孩姑念年幼無知從寛開釋着兩孩家長各罰洋五元充公贜給原告領去 
[公共公廨訊案彚錄]  
　　昨日公共公廨訊理之民事訟案併誌於下（一）英商泰利洋行延甘維露帮辦詹紀鳳律師訴傳福生押遷案被告要求繼續租賃該屋面詹律師反對堂諭仍照九月二十四日堂諭押遷被告請求不准（一）俄人南埃延斐斯門律師訴南陸皂廠不付工資案堂諭候禮拜二早九時訊（一）孫復泰訴周開映欠往來賬銀案堂諭准原告律師請求候函地審應協傳叉袋角義昌興木行到案質証訂胡復訊（一）馮鹿其延羅傑律師訴中華儲蓄銀行不付滙票洋案堂諭據原告呈出滙票一紙内註見票後十日無利交付兹經被告中華儲蓄銀行照戮照騐應判被告付給原告洋一千元並負擔堂費被告即知數交保（一）陳生林延慕思律師訴永春錢莊股東唐吉生沈杏賡陸鳳瑜等不付本票銀九萬餘兩案堂諭改期着原告先向被告清理處聲明債權再核（一）曾靄廷訴張業興延不出屋案堂諭着被告於七天内將屋遷讓並着原告免收房金一個月計洋十五元原告具結該屋收回自用不准再租與他房客堂費被告負擔（一）曾惠良延慕思律師訴羅善榮用空保險費銀案堂諭原告不到註銷（一）華振卿訴張氏背逃案堂諭隔日公示申新兩報十四天（一）趙丕亟延露雪臣律師訴陳邦亮欠洋案堂諭准予改期審理（一）胡元田訴胡邦田争産案被告延甘維露律師代辯堂諭改期續訊（一）張茂才譤方福炎不理山萬選青擔保欠洋案堂諭被告等奉傳不到又未具呈辯訴原告呈騐賬單保信認爲可信應准予判决着被告等共同負責償還原告洋二百二十元零九角及起訴日起至清償日止按年八釐利息並堂費（一）薛　氏訴鄭月波欠洋案被告延雷聲布律師代辯改期再訊來函 
[張子淗來函]  
　　閔行鄕彭家渡地處西南甚爲僻静松屬附近各鄕避難者羣趨是鄕鄙人遂亦率内子張薛氏年三十嵗次兒阿興年七嵗幼兒阿炎年二嵗小女阿方年五嵗妻母薛王氏年五十二嵗家姑母周張氏年五十九嵗及家叔母張李氏等七人暫避該處并賃屋於該處奚知事出非常松南之戰猝然爆發彭家渡適當其衝烽烟所經田舍爲墟内子等是否已另遷他處或已蒙各善會救之出險鄙人因執事申地不得而知際兹交通斷絶之時探詢無門五内如焚如蒙各善會能將彼等之蹤跡示知使骨肉重圓則感恩當無涯也本埠虹口蓬路橷大號張子漁泣告 
 
 

Page 12

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *商業市况 
[北京專電（十三日下午七鐘）]  
　　暗盤整陸現貨上午六十五元八角下午六十七元九角玖陸上午二十一元八角下午二十三元五角金融長期無市 
[厘回拆平]  
　　昨日洋　早市七錢三分二釐二毫五午市驟跌收盤爲七錢二分九釐七毫五結果比前日小二厘七毫半正金售出現洋十餘萬福州裝到十餘萬花用轉緩加以軍事有結束之望人心略定市况不覺隨之而轉疲照用途而論洋釐價格暫難驟低銀拆早市五分午市四分銀行收解總軋收少而出多劃頭依然不振市况如前毫無變更 
[上海銀行國内滙兌行市報告]  
　　昨日天津來電銀滙又漲一兩計爲一千○五十九兩掛牌爲一千○六十一兩北京銀滙爲一千○五十三兩洋滙均爲一千○○一元漢電銀滙又跌規元每千兩僅需洋例九百九十四兩昨申爲一千○○六兩滬市爲一千○○八兩洋滙每千元爲一千○○一元如有大數可以貼出滙費又濟南烟台青島均平匯此外厦門汕頭均跌計各爲一千○○三元九江南昌解現洋每千元一元鈔票可以免費長沙情形正相反解鈔票者每千元須貼匯水如解現洋可免費其餘各處均無更動云 
[神户英美滙訊]  
　　昨日神滙兌市午前電日美匯兌賣價高五角爲三十八元三七五買價不開日英賣價一先令八辦士四三七五正午電日美賣價又高五角爲三十八元八七五買價爲三十九元日英賣價高六二五爲一先令九辦士零六二五午後電日美不變日英賣價爲一先令八辦士八一二五 
[外滙漲落瀕瀕]  
　　昨日星期一先令開出弗動惟印滙大七五掛二百零三羅比二五美滙小二五掛七十八元法香日嗬新滙等並未更動各滙内盤市况初時尚定略見振發計銀行賣出十二月份先令價三先令五辦士六八七五買進三先令五辦士八一二五又賣出美滙價七十八元一二五買進七十八元三七五又賣出東匯價四錢九分二五買進四錢九分一二五其後賣出十二月份先令價三先令五辦士五六二五買進三先令五辦士六二五又賣出美滙價七十八元三七五買進七十八元六二五又賣出東滙價四錢九分六二五買進四錢九分半其時先令忽改縮二五掛三先令五辦士半印滙小一羅比二五掛二百二十九羅比法滙小十法郎掛一千四百九十五法郎美滙小三七五掛七十七元六二五香滙弗動東滙則大二五掛四錢九分二五嗬滙小一盾半掛二百零四盾二五新滙大五錢掛六十七兩五錢其時銀行賣出十二月份先令價三先令五辦士半買進三先令五辦士五六二五又賣出美滙價七十八元七角半買進七十八元八七五又賣出東滙價四錢九分八七五買進四錢九分六二五銀行家進胃頗暢其後銀行賣出十二月份先令價三先令五辦士四三七五買進三先令五辦士半又賣出美滙價七十八元六二五買進七十八元八七五又賣出東滙價五錢零二五買進五錢至收盤時銀行賣出先令價三先令五辦士三七五買進三先令五辦士半又賣出美滙價七十八元五角買進七十八元六二五又賣出東匯價五錢零三七五買進五錢零一二五午後市况漲落無定而先令開出忽又改縮半辦士計掛三先令五辦士印滙小去三羅比掛二百二十六羅比法滙小二十法郎掛一千四百七十五法郎美匯小一元一角二五掛七十六元五角香滙仍無更動東匯大起二分掛五錢一分二五嗬匯小二盾半掛二百零一盾七五新滙大七錢五分掛六十八兩七錢五分其時銀行開出先令價三先令四辦士七五買進三先令五辦士又賣出美滙價七十六元六二五買進七十七元又賣出東滙價五錢一分二五買進五錢零八七五其後銀行賣出先令價三先令五辦士二五買進三先令五辦士三七五又賣出美滙價七十六元八七五買進七十七元又賣出東滙價五錢一分一二五買進五錢零八七五其後市况復疲計銀行賣出先令價三先令五辦士半買進三先令五辦士六二五又賣出美滙價七十七元買進七十七元二五又賣出東滙價四錢九分八七五買進四錢九分六二五至收盤時英美價平定東匯略回緊計銀行賣出東滙價五錢買進四錢九分八七五全市成交數頗形暢逹大致銀行進者居多云 
[標金漲落無度]  
　　結果漲銀三兩四錢 
　　昨值星期一大條銀例無電報日美匯兌晨電亦無十一月份標金開盤價爲二百四十一兩二錢計高至二百四十二兩二錢又小至二百三十九兩三錢（全市最低價）先令揭曉時金價漲至二百四十兩其時市况平定金價六七錢漲落迨至十時十五分先令忽而改縮二五美匯亦小二五東滙則大二五其時金價即漲至二百四十兩零六錢當時各同業及大連帮紛紛買進是以金價即漲至二百四十一兩八錢又小至二百四十一兩一錢嗣後人心頗堅金價遂步漲至二百四十六兩四錢收盤價爲二百四十五兩九錢烚赤仍無做開十月份登賬價爲二百四十五兩十一月份爲二百四十四兩補水二百四十八兩午後市况頗形複雜銀行家東匯時鬆時緊是以金價漲落無定計開盤價二百四十六兩一錢未開先令時上落已有二兩之外迨先令揭曉忽又改縮半辦士美滙小去一元一角二分五東匯則大起二分其時金價在二百四十七兩五錢當時買户蜂湧金價即漲至二百四十九兩五錢（全市高最價）後又小至二百四十八兩一錢又高至二百四十九兩一錢其後銀行家東滙復鬆各户人心不堅市面甚形險惡故不敢多行收吸而將所進之標金絡續抛出是以金價漸見回小至二百四十三兩二錢又漲至二百四十四兩七錢收盤價爲二百四十四兩五錢但較之上日收盤價漲銀三兩四錢補水仍爲二百四十八兩全市最高低相差爲十兩零二錢 
[紗花轉漲]  
　　美棉略跌 
　　現紗昨日星期一江浙戰局已有速了之望以是客帮交易漸臻活動江西漢口福建蕪湖等帮共購本紗二百餘包日紗四五百包市價平稳日紗好起二錢五分至五錢各紗廠皆無開出銷路當然稍形起色　　期紗交易所標凖期紗市價亦然升提蓋人心已轉本月份好起二兩二錢遠期好起二兩三錢三品紗電本月份小去五角遠期小二元一角美棉現期跌三十五個磅音遠期跌三十八個磅音印度棉花無電報告　　棉花昨日棉業紗布等交易所後市形勢本漸轉佳故遠期　開不少近期價亦漲數錢現貨棉花有萬豐號買進抵解本花價三十六兩又東棉洋行買進抵解内外廠本花價三十六兩二錢五又西十二月一月份交貨陜西花價三十六兩二錢五分　　又據紗廠聨合會報告云昨日星期一美棉先因天氣良好稍跌繼以現貨交易多而漲後以現貨商賣出結果現貨迭三十五鎊音近期跌三十二至四十鎊音遠期跌三十二至三十八鎊音東洋三品紗近期漲三四角遠期跌一元四角二十支現貨紅財神漲四元標準紗上午近期漲一兩九至二兩遠期漲一兩八錢午後近期無甚變動遠期漲五六錢現貨交易由江西福建汕頭廣東野鷄等買進五六百包 
[三品需要旺盛]  
　　（十三日大阪電） 
　　三品市場前星期末滙市雖稍趨稳健然現貨粗紗存底稀薄二十支紗需要又漸次增加故三品行市仍趨張風今晨滙市續漲四分之一美棉又跌去一元在平時三品應稍呈疲勢然内地需要意外暢逹一般存底又不甚豐决無大跌之理 
[大阪紗市不動]  
　　（十三日大阪電） 
　　近來滙市雖漸形安定美棉雖續趨跌風然紗市人氣並未受何等影響賣户態度仍極强硬行情亦無漲跌中等二十支本月期叫價爲三百五十六元次月期爲三百四十四元成父百包　　日之出二十支十一月期三四六○○ 
[大阪布市仍堅]  
　　（十三日大阪電） 
　　棉布市况並未因滙市趨堅美棉趨疲而呈呆滯之狀賣方無意賣出故交易成交無多然各貨行情則甚堅俏 
[粉市稳定]  
　　昨日粉市已趨稳定本外埠需要日增小麥開價仍昻萬無再跌之理交易所上午開盤因津帮仍有回出本月市價頭盤微跌近遠期均趨堅挺又因盧何下野之消息傳至戰事可望了結市氣頓形奮發買氣轉旺各月市盤除十二月份未開外均有近分之漲度洋粉喊價一兩九錢三分客帮頗有避進午後開盤閩帮與汕頭帮各辦進期粉數千包本埠現粉亦有成交故九十兩月市價又漲一分十一月份亦漲數　十二月份新交易亦開拍價尚挺秀後因廠家棧單紛紛開出市塲市氣忽軟價稍回疲其中以現期跌勢較銳計有分餘遠期僅祗數厘蓋本帮觀望現粉進意轉衰收盤結果本月份價爲一兩八錢九七五較上週末收盤價計漲二條半十月份爲一兩加錢四二五不動十一月份爲一兩九錢六分半較跌二釐半十二月份爲一兩九錢八分較上星期六收盤價計漲七釐半標準粉成交額上午爲十七萬包下午二十萬二千包收市十六萬包共計五十三萬二千包股票無市 
[絲市依然清淡]  
　　昨日洋莊絲市依然清寂因歐美市塲各絲銷路疲滯而本埠華絲商仍持堅硬態度以致廠白黃絲經卒無成交僅八繭灰經昨市續由法莊購去新貨十包價仍堅定 
[横濱絲市稳定]  
　　（十三日横濱電） 
　　生絲現貨前因抛貨稀少一時漲風頗厲後因期市反跌人氣稍　沉寂惟需要之家仍微有進意如三井日棉等已買淮優等貨少許甲九十號百八十三號九十一號等亦有意承抛形勢尚屬稳定　　絲屑市况歐洲帮百九十號買進千五百斤價爲二百七十而乃至三百元行市堅俏 
[洋莊茶市趨淡]  
　　昨日星期一本埠洋莊茶市轉趨清淡緣昨日淞滬形勢緊急英美行家大班茶師均編商圑臨時紛紛出防對於紅綠箱茶不暇談盤問價故昨市除白頭莊對於貢熙珍眉等貨仍多成交外餘均寥寥綠茶全市總計成交八百五十箱珍眉售盤自三十九兩至六十兩貢熙售盤自三十兩至三十四兩蝦目售盤四十兩秀眉售盤二十六七兩市價均較上星期無漲跌紅茶總計成交四百十箱祁紅售盤自三十八兩至四十三兩甯紅售盤自三十三兩二錢五分至三十五兩市價較前亦均堅定湖州平水大帮昨日全無交易 
[木市平淡]  
　　昨日星期一各木市况均趨平淡市場上美松交易頗難起色緣因存貨豐富銷路有限而營造帮受時局影響停止工作者三十餘家故購貨態度亦隨之清静聞下週又有大批到滬恐市况續呈疲弱之勢柚本頭號貨交易非常冷淡二號貨及段頭貨尚有去胃但爲數寥寥新加坡板到貨踴躍走塲不見愓盛日本各貨木器號不作雜户去路尚稱活動柳安俄松等貨銷胃平常亦無發展之望惟杉木因運輸阻滯客帮成交稀少故市價並無漲跌云 
[白煤趨勢俏利]  
 
有供不應求之勢而山西福中兩煤各煤號又大都不肯脫售柳江煤銷路因即驟暢午後行市購拆棧單者頓形盛旺篩塊價被治高至十二兩其餘各貨亦趨上騰 
[日本財政當局努力維持滙市]  
　　（十三日大阪電） 
　　據最近財政當局談話謂匯市不安其重要原因由海外現金减少現正努力使正金及其他滙兌銀行力謀增加海外現金一面防止輪入獎勵輪出必能逹滙兌維持之目的云 
 
 

Page 13

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *[新到歐美足球隊球]  
　　先施公司新二樓運動器具部新由歐美名高運到足球隊球多種如英國名廠ＷＳＨＩＬＬＣＯＣＫＣＯＭＣＧＲＥＧＯＮＦＯＯＴ 
ＢＡＬＬ及ＢＵＬＬＤＯＧＦＯＯＴＢＡＬＬ每只由十二元至十八元半又美國名廠ＤＡＮＤＭＨＡＨＶＯＬＬＥＹＢＡＬＬ每只十二元半餘如籃球及籃球鞋等亦運到甚多云 
[孚華工程計劃公司成立]  
　　鄭馮康顧諸君發起孚華工程計劉公司正式成立即設事務所於愛而近路十五號各界有關於土本電機機械各項工程問題可向該公司接洽云 
[源錩廠經營電鍍業]  
　　牛莊路中五十六號源錩五金電鍍廠經理夏榮孚君對於電鍍金銀二項均屬親自監鍍云 
[好字牌毛巾將廉售]  
　　嘉定西門外振華毛巾廠自戰事發生後完全停止機織現該廠已在浦東貰得房屋先開向巾機五十只浴巾機二十部已於昨日開工並將舉行廉價二十一天云 
[絨毯呢布之新貨]  
　　北四川路恒興號各色新花毯每張減沾二元六角至三元二角條子斜紋絨布每尺減沾一角五分全毛正法蘭絨每尺减沽五角三分各色絲光線呢每尺減沽一角九分全毛天青嗶嘰每尺減沽六角二分和豐頭號元青直貢呢每尺減沽一元一角九分新工格子秋呢每尺減沽三角四分中華十字布每本减沽二角八分云 
[鴻章廠零布廉價展期]  
　　麥根路又袋角鴻章紡織染廠零剪廉價本定十四日满期現因購者踴躍特展期十天云 
[勝德廠花邊减價]  
　　勝德織造廠新出各種球絲紗花邊最近出有五彩繡花邊一種式樣玲瓏現届馬玉山公司五週紀念大减價之期其分銷處特將此項花邊在該公司内廉售云 
 
 

Page 14

 
 
1;第一萬八千五百四十六號;中華民國十三年 西曆一千九百二十四年十月十四號
星期二 * *[晨鐘攝製新片（悔不當初）]  
　　晨鐘影片公司之新劇本定名（悔不當初）内容有愛情有武俠對於女子職業問題女子解放問題尤能推閘盡致昨由該公司邀同演員數十人至江灣一帶攝拍途景數幕至日暮始歸云 
[（人心）影片之評論]  
　　（人心）有二美一字幕二佈景三表演吾國影片向不重字幕有以劇情起首者則字句多紀事體有多問答語者亦覺可厭（人心）之字幕不特明瞭且佐以圖畫用意深刻文字優美言語懇切如（從母親手裏奪下之嬰陔深深夜裏誰是伊的親人）（負母親之責任者此時尚在夢裏）（愛是人類的天性）（一葉中流不如歸去）等句情文並茂蓋影片中之字幕爲補明電影中人物所表演之不足　　電影之能動觀者之心目厥有三事一曰情美二曰狀美三曰景美情與狀之表演與字幕極有關係該公司能注意此點實爲吾國電影界之一大進步也佈景多園林樹木花草溪河等使觀者與自然之美相接愈增快感而街市房屋諸景多取夜間尤爲特色如麗英回憶往事幾幕美麗異常可與外國諸片抗衡　　至表演一層令觀者得一新印象印象維何曰紙膩而不呆板慢綏合度而有精神不似較遜之片光線糢糊變换極速令人生不快之感此片之劇情並不比他家影片離奇而觀者對之能得深刻之印象該片用陪襯處凡四（一）麗英閱報時其友人邀遊園（二）自新離家赴車站時有父子二人在車站談話（三）麗英見一對戀人在燈光下情話（四）自新新神經病者此四個陪襯均是反面用之以顯正面事實愈加清楚愈加悲哀不過陪襯太多反將全片連結之精神失去不少此片與（賴婚）重心理之表觀同（賴婚）之女郎被棄麗英亦被棄表演不同境遇則一（賴婚）中之女郎有農家子向之求婚而麗英亦有兩禹向之求婚有難言之隐　　此外尚有一點似同而實不同者即父子衝突事（賴婚）中父子衝突幾至用武而自新則對其父痛申脫離之意毫無凶惡之行爲足徵吾國倫理與歐西倫理之不同尚有數事足證（人心）與他片之異一爲滑稽的表演不似他片之呆滯一則穿插較他片爲精審試以例明之麗英在操場落洋囡於地全塲發笑細思之實悲哀之反襯耳觀者一時之樂趣提醒再一廻念悲哀之印象愈深較諸（搶菜）（畫臉）（戲扑）諸動作高超數倍至全片中穿插極佳處當推麗英見一對戀人之際麗英旣失戀復爲丙禹之人生觀（樂觀互相了解寛恕）所惑片中乃以一對戀人之語提破了解寛恕之不可能而麗英回書丙禹不以丙禹所言之人生觀說起乃在母子之爱上發揮恰與以前字幕中（世間一切終於毁滅惟此母愛終不朽相吻合）是何等靈活此外尚有數點足證表情之細膩者如自新將小新交與其妹自己意呼呼而睡畏厂作媒將妝奩再三提出麗英躲於門右以爲自新來不意爲某妹自新爲僕所阻不得上車以目怒視等雖係小事而演員不略之加增觀者興趣不少也　　全篇缺點甚少據吾觀之余翁神情過呆且鬚髮扮相不佳缺點一也麗英閱報一見即知似太忽促二也麗英之女友偕其夫來見麗英並約赴音樂會介紹禮卽只云（他是我的丈夫）未免粗率而麗英招待太乏禮貌後游園也冷淡異常麗英改名而去園丁何以知其在某處當敎員且麗英租此屋自新與之伴園丁豈有不識自新之理後自新來訪麗英園丁對之何以若不認識然者自新麗英圑圓後與仍翁及妹同乘汽車初見小新與僕婦在車上旣上車而小新與僕婦之蹤跡忽不見但此片之優點較多即有瑕疵亦不足掩其美予深望該公司目臻進步將來不難駕歐美電影之上也（潘予且） 
　　（一）字幕中（慳囊）誤（懢囊）（芳心自警）作（芳心自驚） 
等又工人之婦以衣授工人往質字幕云褲子　　（二）不關緊要之幕如鄰女情話及蓬萊小築之夜景幾延長至十餘分鐘似可删除　　（三）余翁化妝不佳自新之中服欠大雅　　以上三種望該公司更正此片清晰幽麗不僅國産影片鮮足望其項背即舶來諸片亦有未可倫比者深望其謀進步也（大綱） 
[洛美電影已開映]  
　　（吳佩孚）影片爲大陸影片公司第一次出品之新聞片日昨開始放映於恩派亞影戲院内容如步兵之（作戰）（理伏）（衝鋒）數幕攝影不甚明晰（朱子明） 
[出版界消息]  
　　國聞週報第十一期昨出版每册一角望平街該社發行有時論及游藝文字云　　三海秘錄交通路新民圖書館發行係許君指嚴最後之作定價八角云　　新吾會刋新吾學會爲杭滬各地青年所組織近該會以其會員之著作編成一九二四年會刋原定於下月發行今因時局不靖暫緩出版所曾預約者如欲退約亦可照辦云　　善書海寗路世界佛敎居士林印送善書多種往索者日必數起該林除將各種善書陸續添印外近又將了凡四訓重加編印行數排列俱極醒目函索者本埠附郵票一分即寄云 
[學務併載]  
　　中公大學體育部選舉静安寺路中國公學大學部組織體育部舉朱璆余俊爲正副總幹事内部如網球籃球台球等隊亦將次第就緒云　　南區初級中學之進行西門中華路復興里南區初級中學江浙戰争照常上課添設學級容納避難來滬者讀書云　　約翰學生義務校開學約翰義務學校已舉行開學禮學生七十餘人校長宋家傑君該校男女兼收年齡不計課目注重實用學生修業期满得受文憑云　　滬東公社新設平民校楊樹浦滬不公社一平民義務夜學校在每星期二起至星期五止上課時間下午七句鐘至九句鐘授課兩小時學生入學概不取費書籍亦由校内供給現定於陽曆十月十四號開學有志入學者可即前往報名云 
[藝苑清音]  
　　江都丁醒愁君多才藝工詩善畫用筆蒼古逼近宋元尤精泰西畫法傳真人物山水走獸及劇臺佈景惟妙惟肖近作滬上遊潤格如下紈摺扇每柄二元尺頁鏡插每尺二元四尺屏條每條四元中堂每幅八元五尺屏條每條六元中堂每幅十二元六尺屏條每條八元中堂每幅十六元八尺屏條每條十二元中堂每幅二十四元傳真毛筆每寸二元鉛筆每寸三元油筆每寸四元現寓北京路功德林東首六百八十九號其女名兆珍畫筆亦極佳云 
[圑體近聞]  
　　紅星社昨舉出新職員紅星社昨日召集全體社員開會到者張鵑聲梅鶴亭等約二十人選舉各部職員編輯張鵑聲理事沈秋雁楊笑笑張蝶影姚滌繁發行梅鶴亭黃紹睸廣告吳塵影吳芳盛范寶坤趙先策文牘張仁俊庶務盛臣鏘糜錫璜交際張子儀王林根葉明山沈啓通會計張鵑聲　　崇海工商學會歡迎會崇海旅滬工商學會日前在青年會開會歡迎新會長陸成爻就職到董事顧南羣等職員陳逹郁瘦梅葉其　來賓楊井耕徐翰臣徐畏之虞植卿等數十人盡歡而散 
[乒乓戰訊]  
　　公共體育塲乒乓隊於雙十節下午三時與英華書館乒乓隊比賽結果爲十一與五之比勝利屬體育塲該場賽昌列後林之銓（隊長）沈延哲奚軼吾孫祖勤陳景豪許根祥陶馥初李傳書 
[昨日之菜市]  
　　小黃魚每兩六十五文大黃魚每兩四十五文沙魚每兩三十文鮮帶魚每兩四十文汕蚶每斤三百二十文菠菜每斤一在三十文大菜每斤七十文元菜每斤八十文白米蝦每兩五十文東瓜每斤五十文鮮龍頭魚每兩三十五文銅盆魚每兩四十文 
[菓品市消息]  
　　邇日文旦到貨日旺市價每百只六元半至六元零星售者每只一角三四分至七八分云 
[樂園游藝談]  
　　優美班之麒麟童爲近日坤伶中鬚生後起之秀曩獻藝永安之（天韻樓）聲舉雀起該伶年方弱冠嗓音極佳中氣甚足運用自如余會觀（哭祖廟）該劇爲鬚生之重頭戲出塲時一段二簧倒板響遏行雲自始至終均無懈可擊且唱時無耳赤面紅之弊洵難得之材也　　筱鈞培亦隷該班昨演（黃金臺）塲内幾句倒板平稳無疵而尤以見搜時之神情絶佳將全腔心事若隐若現淋漓盡致而咬字之正確說白之清楚猶其餘事青衣花旦潘雪芳雪豔姊妹綺年玉貌美麗天成於本月初一二三客串三夜初三夕雪芳演（貴妃醉酒）其體態之輕盈腰肢之柔軟舞時之姿態醉酒時之神情極皆佳妙吐字清切嚦嚦可聽回眸一笑百媚俱生描摹當年之楊貴妃情主逼肖宛如一絶世尤物傾世傾城不過如是又雪豔演（天女散花）扮相翩翩服裝豔麗演來無不盡善盡美唱亦抑揚婉轉淵淵作金石聲前程無量勉之勉之聞因包銀問題故未搭入優美班云　　香花會復活之消息並無是說云（霜瑪　　主） 
[粤劇述評（二）]  
　　寶玉琼飾陳氏表情以凉亭相會最紀　　貼一副輕颦淺笑若即若離之態度神妙欲到秋毫巔比武之做工亦甚活潑絶無顧此失彼之弊黃夢覺飾李英强做工老到自是可取惜面上無戲與鐵樹銀同病被覇强威逼後憤憤語其妻曰一一日都係您唔好不知去拜　　菩薩如今拜出大禍來丁菩薩能夠保佑我的嗎調侃迷信神權者不少後段西河救妻换以陳兆雄承其乏雖只一塲戲而演來無不佳妙最愜予意見師之道白爽快流利清晣無比救妻之做工塲場緊逼聲容並茂揩拭身上水漬時尤爲賣力大有靚仙）氣味（靚仙爲粤中名小武以演（西河會妻）一劇享盛名此塲則全套該劇場子也）而唱工視前更嘹亮全劇角色中表演之優美當推厥伶爲首焉靚金玉飾王禪老祖工架老練嗓音洪厚實較前隷該班之靚新華爲勝金飛燕飾黃氏體態輕盈貌復娟秀表情總是適可而止無過與不及惟在黑室内與師爺對飲而不燃一燭臺似覺疏忽蓋室旣黑闇不見天日尚能隨意淺斟慢酌則又何黑之有而彼點戲者亦當負責也林少英飾伍覇强扮相英俊有神嗓亦夠角與有寶對打之手段較前大有進境（月池）（完） 
[何雅秋之（别窑）]  
　　亦舞臺因京角未至暫行停演雅秋碧雲輩皆至共舞臺客串雅秋第一日與碧雲演全本虹霓關誠屬搆第二日演别窑斯折情節纒綿亦青衣之吃重戲也惟雅秋不恒唱此折邇以與碧雲同班關係青衣戲不居前演唱惟别窑一齣雅秋則時演之其唱做之妙旱已有口皆碑廼至共舞臺亦以斯折媚衆吾預知是夕必座無隙地至則果然是夕之戲雅秋異常賣力聞知平貴爲官即喜形於色似已將無限怨氣抛擲在七霄雲外矣繼知改爲前路先鋒驚訝之狀動人憐惜幾聲薛郎誠悽楚可憫别時之戀戀不舍描來一往情深實屬不易（意誠） 
[集會表]  
　　陽曆本月時間點召集者事由 
十四日閘北保衛圑第二支圑操練十五日閘北保衛圑第一支圑操練 
十六日閘北保衛圑第六支圑操練 
十七日閘北保衛圑第五支圑操練 
十八日閘北保衛圑第四支圑操練 
十八日下午總商會圑書館圑書館會開會三時 
　　十九日下午閘北商　會閘北十一路　　常會 
二時 
十九日絲業公會絲業公會大會十九日浦東同人會浦東周人會開幕　 
[天氣報告]  
　　徐家匯天文臺昨日下午四時三十分氣象預報云天色有雲黃海及迼灣海峽内向有無定向之微風東海有北風又昨日下午三時前二十四小時内本埠氣温最高八一八最低六○六去年同日最高七七九最低五四五 
 
