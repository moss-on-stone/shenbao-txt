# 1896 - 67 - 4908222

 

Page 1

 
 
[得月樓賦開印] [  圖書集成局啓]  
　　得月樓賦爲江隂張元槎先生所選皆舘閣之名伯爲考試之正宗久已膾炙人口書肆主人因原板模糊倩本局用鉛字精校排印現已開工將來印好裝訂想士林必樂爲購誦也 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寶旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青縀馬　料一件 
[讀報紀部臣諫草書後接前稿]  
　　如謂舉人聲價不及二萬兩銀之重則前此捐例未開舉人本係無價今者雖云　萬究屬有限在捐生等持此二萬兩銀卽可名列賢書果何樂而不爲况五貢减資一半則是五貢聲價竟值一萬兩銀卽以廪增附生較俊秀監生亦值銀五千兩以視舊例生員祗抵銀八兩者亦已大相徑庭卽或五貢中恩歲二項毎多景迫桑榆無心仕進若優拔副及廪增附監大都青年有志何至靳此有限之銀而輕視舉人乎至謂捐納之舉人與中式之舉人異此說亦不甚確蓋中式之舉人惟多一科分耳座師房師耳同年耳硃卷耳捐納之舉人卽云無科分無座師房師無同年無硃卷獨不見諭旨煌煌固亦准其一體會試乎旣准一體會試何不可中式淮士旣能中式進士卽有進士之科分可稽有進士之座師房師可拜有進士之同年可認有進士之會試硃卷可分且由此進而上之殿試朝考皆得掄元問鼎嘗聞昔者咸豐朝常熟翁殿撰曾源以蔭生欽賜舉人欽賜貢士及應殿試遂大魁大下其生平考試惟此一塲當時侈爲美談羡爲異數未嘗以鄉會未試祗有殿試朝考卷而謂此非科第中人也此非翰苑中人也夫欽賜固奉特旨捐納亦未始非奉旨然則捐納之與欽賜庸有異乎卽捐納之與中式亦庸有異乎而况舉人雖由捐納進士仍可中式乎然則何以開此捐例數月而赴部報捐者祗有一名也此殆由於各項官職捐納之數較此俱覺便宜以故捐生相形之下不甚踴躍未肯舍實職而就虚名也何則今之捐官者大率以官爲市也以官爲市則須先顧資本次計利益二萬兩之銀雖云有限而在寒士生涯不免望洋興歎卽五貢祗須一萬亦覺不易以彼半生蹭蹬僅博得兩字明經或者摒擋挪移以千金捐選教職已覺筋疲力盡尙未知窮措大命中果能坐享寒齋苜蓿否而欲措十倍之資其安能乎若夫殷實之士或爲貴胄或係富戸一二萬兩之資唾手可辦然銀至累萬亦非輕易舉動亦須反覆籌思假令捐一部曹則數千金可以到部矣假令捐一外官則道府今雖停捐而同通州縣等官亦祗數千金可以到小若加捐花樣至萬金以外則轉瞬可得實缺今使捐舉人而能中進士尙爲合算倘不中進士則舉人之以他途出身者苟歴仕途仍須加捐否則不能驟至部曹也不能遽爲實缺州縣也以彼較此孰迂孰捷孰絀孰盈此其計固不待智者决矣抑卽以舉人論近歲各省鄉闈弊端百出或雇槍替或買關節少則二三千金多至五六千金苟命中有舉人則亦儼然命題榜上是以捐納一舉人之銀數可以營謀得四五中式之舉人其事又豈不合算由此觀之宜乎捐納舉人者之絶無而僅有也嗟乎今日之舉人遑論捐納卽中式者亦與昔不侔矣聞諸父老言昔在道咸以前士子一中舉人則地方州縣致送漕規歲或千金數百金不等及會試赴京則官紳商富戚友隣里爭相饋贐家居值民間雀鼠之爭得孝廉公向琴堂一言事可立解官民之視舉人也如是之重卽舉人之自視也亦未嘗不重而歲入之資已可化貧窶爲殷富及至同治中興清漕以後舉人之食已絶今之所謂包漕者不啻與雞鶩爭食耳而歴届正科恩科解額有廣無减後來者勢如　薪其在他省他屬舉人猶多志存奮發者若江浙兩省之蘇松太杭嘉湖等處舉人類無犬志數上公車不售則退而　伏於鄉里以終其身鄉里之間舉有愈多則官民之視舉人也愈不甚重而舉人之生計淡薄卽舉人之自視也雖欲自重而不能所論鐵中錚錚庸中佼佼當今之世有幾人哉此則推論及之而不禁喟然太息者已 
[京江茗話]  
　　鎭江采訪友人云鎭江銀山門小街爲熱閙之區南首龍江樓茶室層樓煥彩飛閣流丹陳飾旣精生涯亦廣凡有陸羽盧同之癖者莫不結伴携羣來此領略碧螺春色本月二十三日午刻有某營勇入座啜茗頻行時不名一錢惟囑茶博士記帳茶博士答以素昧生平礙難賒欠勇大怒肆口詈之甲乙兩茶客見而不平向前解勸勇責其不應多事唇槍舌劍大肆雄威旋復贈之尊拳甲乙非其敵手受創而遁勇怒猶未息縱步向前將甲連擊數下甲不能支踣臥於地口吐鮮血傷勢甚重於是合座大譁皆言勇無理太甚意欲拘送官署請懲勇見事不諧乘機逸去甲由茶室主延醫療治未知能獲安痊否○鎭江自洋商開埠以來商賈紛紜市廛閙熱内外茶寮酒肆多至數十家而以第一樓迎春樓鶴鳴園三家爲最大都門面寛敞陳設精良晨則茶點紛陳暮則酒殽紛列以致座客常滿名噪一時上年各業均沾利益而三家忽反遭暗耗緣俗例各茶樓酒館無論現錢欠帳均以八五折計算鋪戸居民品茶欵客所有茶資現錢稀少欠者甚多及至節期各館派夥登門索取有如數算還者洋銀必高擡價值錢則或短數或攙毛至於棍徒疲戸平日毎入門大嚼届期屢索無以償種種受虞實所難免去冬錢價日貴洋銀愈低而所買食物均係現錢是以虧折愈甚進退兩難今正業此者邀集會所相與籌商擇於正月二十四五兩日招寶鳳茶園伶人在德星宫演戲兩臺重整行規以昭劃一并禀奉府縣示諭一律通用制錢洋銀隨市定價不准高擡至於各鋪戸向歸三節償欠者今則改歸按月清帳 
[南島叢譚]  
　　香港總督所委查究英國商務人員現議復行設立已派出輔政司駱巡捕官夏西紳房及藉　波四員聞所委查者乃各國與英國爭奪生意之事以使覆答英大臣湛巴連所問諸欵也○晏杜路及富理也兩舟　於十五日由港附搭刺雲拿火船前往英國以便管駕招商總局定裝之新火船兩艘回華應用○香港議例避原定　二十日聚會現因事故展期至念七日下午三點鐘然後會議○香港蔴纜公司之股東於十七日聚會商議總理人　增股本之事詢謀僉同皆以此事爲可行遂照所陳辦理將股本加添十萬員連原有之本計共二十五萬員該本　　由溢利撥出六萬員由盈餘積項撥出四萬員作爲新增之本將來凡有舊股三份者應派新股兩份給予股票以　支息除將各欵撥增資本外尙餘銀一萬八千員議分週息一分計毎股應得銀五員 
 
 

Page 2

 
 
[妒婦毒子]  
　　肇城某鄉陳某年逾大衍膝下猶虚其妻彭氏半老徐娘生有妒廦屢孕不育猶怙惡强悛陳似續情深於前數年買某氏女爲側室蘭徵旣叶蔗挺旁生一索得男五齡已届陳愛如掌上璧而彭則惡若眼中釘輒思有以中傷之而未得其間也去冬其妾適到隣村留子在家未與偕往不料彭氏竟以刨花膠和糖水誘而毒之移時子腹遽脹欲吐不出欲瀉不下及妾歸問以何故其子則答以大母彭氏曾飲以糖茶數碗妾知有異亟探其喉嘔吐狼藉幸獲無恙妾由是防閑謹密出入戒嚴詎彭於前月杪乘其子熟睡暗用椒未以糊其目子醒哭痛不已兩目緊閉妾急以濕布抹之痛仍不减有舐以舌紙之者雖略瘥仍難啓視前日到肇醫理未知能復見天日否耳妒婦之很心若此此樛木恩深螽斯慶衍千古所以獨美后妃歟 
[見利忘義]  
　　福州訪事人云觀音井厚餘錢莊執事鄭煖村與　尾昻記柴棧潘姓交好多年去年鄭在本莊立一經摺與潘以爲支取銀洋之據照錢業規矩按日挿息鄭意盖欲藉潘爲之牟利耳然潘緣是得以周轉自如各有好處迨八月間潘持摺到莊并帶番票五十元請照入數莊夥乙某將摺票轉交櫃友丙某如數標入摺中尋將原摺付還潘執摺回棧自以爲無事矣不料去臘鄭忽謂潘所入八月間番标五十元項下查明只收到三十元勒要潘補入二十元始肯于休潘以當日收洋時有避丙同見豈可憑空曰賴堅不肯認互相齟齬後經同業詢明根由知鄭理屈於是同聲指鄭非是鄭始默默而罷可見共財之難如此 
[寍波火警]  
　　寍波采訪友人云本月二十五日之晚八點鐘時寗波江北岸桃花渡西首沿江火油棧突然火起紅光高燭警鑼亂鳴遠近各水龍星馳電掣而至文牙員弁皆出城彈壓督救約焚一點鐘之久共燬樓房一進逹四面均有圍墻得未延燒他屋 
[以婢代主]  
　　梨園中常見有演爲女奴代主出閣之戲意謂無中生有綴點而成不料世途中竟有其事爰登諸報以爲談資焉番禺沙灣鄉某甲殷戸也多蓄婢女分爲上中下三等上者侍役中者灑掃下者司爨各有職事素不相淆迨至年已及笄卽爲之擇壻集枯集菀聽其遭逢無所謂苛亦無所謂濫惟不忍作文卿之遲嫁而已甲有一女頗具姿首已受某氏子鏡臺不知緣何女於四月間遁去冥查暗訪莫得其蹤甲自念閨教素嚴何以有月娥私奔之事憂憶成疾又不敢醜聲外揚况婚期在卽乃不得已於家中上等内選一面貎端好而纎步生蓮者認爲育女以代桃僵比至百輛盈門卽以應之其事甚密壻家不得而知廟見時羣贊婦美雙鈎小如菱尖壻亦私心竊喜洞房後琴瑟甚敦然而無秘不彰事後敗露人有勸壻與岳爲難者壻曰原配已逃卽獲之亦難保其爲無瑕白璧休之則不利納之則貽羞曷若粧作不知不聞之爲愈也况月老赤繩婚姻有定我與伊女非醕而與伊婢有緣安見婢學夫人模樣不像且面貎不惡伊女未必有此娉婷旣來則安奚可多事人皆以爲逹論而甲愈感其情復置粧奩隨後補送亦婢之福也 
[武林試事]  
　　浙省學政徐大宗師行文於二月初二日縣試三學教官傳集廪生示期塡册商童於廿四日在鹽公堂畫押各廪生以眞商子弟甚屬寥寥卽現配商人亦多引照携帶出門者是以集議改期廿六日再爲舉行各門斗均不願納卷須令考童赴禮房親自投卷仁和定於二十九日錢塘二十六日塡册因二十八日係書院甄别故仁和較遲也 
[火未成災]  
　　據訪事人云杭城義門巷吳某者向作錢莊生理於本月廿一日追荐先靈延僧禮懴晚間施放焰口將冥鏹數萬并製紙衣多件銀箱數隻高積庭前一并焚化詎料火星著於竹籬之上籬外堆有木花一時火焰騰空光照滿屋幸道塲始散家人尙未就寢赶爲呼救四鄰咸驚惶而起或用竹竿或用鈎索將籬拆坍并以水澆灌始得熄滅而救火者已不免焦頭爛額也 
[高俄近音]  
　　十二日英都偷敦發來電音言現在俄京聖彼德羅堡官塲聲明俄國並無佔踞高麗之意不過保扶高國自主政治由已操縱不爲别國所挾制耳○聞俄廷見日本大修武備整頓戎裝且在英國定製戰艦於是甚爲驚懼竊觀俄日兩國必有爭戰之患目下俄則留心西伯利車路而日則注意添裝戰船而其意則一欲船竣而後興兵一欲路成而後爭競然以兩事而論日之戰船完工恐較車路更速因英國代裝該兩鐵甲操工用至千餘人日夜赶造以期速成雖則俄國西伯利火車路亦於夜間用電燈燃照兼工興築照現在工程而計比初議時已快四年之期然恐仍慢一著俄國現已陸續屯兵聚糧於中俄交界之地以防不測揆厥情形蓋恐日本突興干戈故預爲之防也 
[製局開工]  
　　滬南製造局向例於臘尾春頭停工不過十數日上年因有清查之舉各廠赶辦報銷遂於十二月初一日一概停工迄今屈計已兩閱月工匠等無不心焉係之前日已奉總辦局務上海道黄會辦局務江蘇卽補府正堂張牌示准於三月二十八日所有工匠幼童人等一體赴廠工作因是各工匠均紛紛齊集高昌廟一帶興高采烈以爲從此可無虞開門七字之不支矣 
[工部局清册譯登]  
　　英美租界工部局去年所辦公事一切開銷并去歲用銷刻已印成清册分贈同人其例與往歲相同大略本年絢共收捐銀五十三萬零九十四兩九錢所需用者共銀六十五萬零三十一兩核計一收现用尙屬不敷是以本年應借進　十二萬兩其中派定巡捕捕各費約十二萬零二百七十兩施給貧民二百兩各病房四千一百兩各醫生薪水四千五百十兩掃除街道費五萬二千七百三十兩自來水一萬四千兩各處路燈三萬四千二百兩德律風一千一百三十兩管理工務處薪水二萬三千七百六十兩修路及橋並房屋等費十三萬八千七百兩修理賽力處一千六百兩租界外各路修費六千三百三十兩兩處公家花轅修理費三千六百兩西國墳山修理并添一新墳計地六十四畝費四萬二千一百三十兩工部書信館費七千四百兩工部局寫字房費四萬零八百六十兩煤火訟師紙筆及各項零用一萬一千二百兩工部局所用之馬及馬夫人等一萬五千八百二十兩救火會費九千兩圑練兵費一萬兩圑練藥彈費八千兩書院費一千兩博物院費五百兩大學堂八處費八千兩其餘利息還疑巡捕花紅屠牛作各費約數萬兩計各事皆於昨日午前議定旋有美國某公司中人欲在上海造一電氣行車之路由靜安寺路直達大馬路繞至四川路過白大橋從百老匯路以迄楊樹浦各董遂復會議閱兩下鐘之久始議畢各董皆不我從有謂此事不便施行有謂此事甚好上海係大埠應有此新奇之物俾人眼界一恢其謂爲不便者以爲本埠已有自來水自來火電報德律風電氣燈若再添造此路恐於他務有礙且各馬路有甚狹者一有電車恐易肇禍况東洋車小車行駛甚多東洋車毎年收捐銀四萬數千兩小車一萬有奇倘興電車西人乘者不多而華人必喜乘之東洋車小車必致生意减少工部局捐欵减成是以不如不造之爲佳至於去年一年中共收銀五十八萬二千八百十四兩三錢二分用出者共五十八萬一千九百八十九兩四錢二分尙餘八百二十四兩九錢分而計之巡捕費十一萬四千三百三十四兩一錢一分掃除街道費三萬八千八百三十五兩零三分自來水費一萬一知六百九十二兩五錢八分各燈費三萬一千五百兩四錢二分工務寫字房費二萬二千一百四十七兩三錢九分修理街道費九百七千零二十二兩四錢一分租界外修路費九千二百二十二兩四錢五分兩處公家花園費二千九百九十二兩八錢五分寫字房零用三萬五千四百九十二兩六錢七分其餘筆紙等費九千六百九十八兩六錢半馬匹及馬夫等費一萬四千六百八十五兩零九分救火會費一萬零四百八十九兩一錢四分圑練兵費一萬一千七百二十九兩七錢圑練兵藥彈費一萬一千九百十七兩四錢六分各大學堂費八千零八兩零六分此外一切如還欵利息之類尙不在内又去年英美兩租界火災共六十四處法租界十處租界之外十四處共八十八處都計全燬之屋八十五所澆毁及拆毁之屋三十三所計救火所用各器添買三千數百兩應用之物皆已齊備今歲可不必多添矣 
 
 

Page 3

 
 
[榮陞誌喜]  
　　法繙譯祁理恒君近奉本國升遷雲南領事惟行期未定俟有續聞再錄 
[美界火警]  
　　昨晚十點三刻鐘美界有恒路瑞絟繅絲棧北首某姓家忽然失愼霎時冒穿屋頂勢甚披猖捕房瞭見立卽鳴鐘告警虹口皮帶車首先馳至而英法二界救火會西人亦聞警驅車赶至竭力四面噴射祝融氏始漸漸告退至被焚房屋若干及起火原委俟訪明再錄 
[西捕西歸]  
　　法捕房十號西捕名法羅在捕房當差歴有年所鬚髮蒼然前日不知何故忽吞服洋烟自盡迨毒發呻吟經同事者報知捕頭舁送同仁醫院醫治罔效延至晚間溘然長逝翌日將屍棺擡至八仙橋外國墳山安厝 
[移緝逃軍]  
　　南匯縣前有李大源家未埋屍棺被匪撬竊案内獲犯王阿二訊供聽從徐阿莫所爲徐已在逃病故審依擬發極邊烟瘴足四千里充軍應發甘肅寗夏府屬到配去年十一月廿六日解到寗夏府平羅縣看守兹由平羅縣李明府行文來申轉遞南匯内開該軍犯王阿二因看役疎忽在配脫逃移請原籍查緝云云上海縣已將來文轉遞南匯照緝矣 
[嚴辦忤逆]  
　　寡婦錢陸氏扭送逆子錢又福到縣請辦黄大令諭差看管候訊已列前報前晚幫審曹明府蒞縣升坐提訊錢陸氏供丈夫在日開設棺材鋪故世多年雖有積蓄亦屬無幾所生兒子文福自長大後不務正業專好嫖賭遊蕩揮霍家資自幼聘定浦東爛泥渡趙姓女爲室擇於去冬十二月完娶伊竟不悔悟前年曾與居住十二鋪内某氏女姘識當爲隣居不容搬至陳市安橋仍舊往來如故上月婚期不愿行禮屢經勸勉合巹依然夫婦不睦新房物件打毁一空出外不歸今春賭博輸洋三百元似此不服管教伏求嚴辦質之文福供年廿二歲並無姘識某女之事求明鑒恩宥以後當改悔節省明府判令笞責四百板發改過所覊收一年當有母舅陸子卿代求免辦明府以忤逆情重不准所請 
[嚴追欠欵]  
　　江隂人蔡錦甫年未而立自稱在江隂北門外開設蔡錦豐雜貨字號去年五月間串同親串張紀生在法界賃屋一所分設蔡錦豐分號至九月間向寶善街愛香室洋廣貨號夥趙子祥購辦洋廣貨物計銀數二兩約期付楚趙囑出店人將貨送至錦豐交收穖蔡復向趙購買貨物陸續共被欠銀五百五十餘兩洋銀二十三圓有奇及向索取蔡付下江隂裕泰匯上海同康票一紙計銀二百兩及期趙向問康兌收同康騐出票係蔡僞繕尋蔡理論蔡已逃遁號内惟學徒莊寶書一人經愛香室執事人殷春生將莊扭控英公堂屠别駕庭訊之餘莊供明實因蔡張虧欠潛返江隂别駕令殷靜候備文移請江隂縣關提蔡張到案訊追兹者殷將蔡尋獲扭案請訊晚前别駕升堂質訊殷訴稱前奉大老爺訊諭後小的卽派趙偕差役赴江隂指提蔡張早已遠遁守候二十餘日無從知蔡張下落著家屬交出一味支吾繼而蔡母周氏挽彼處董事某甲及地保出外理勸允先還洋銀一百元並本年二月杪期票洋一百二十圓餘約變産歸楚當由周氏出立約票一紙語多含糊故未之允許因時已歲杪無奈先收洋銀一百圓俟再行料理及由江隂渡江至靖江適與蔡遇理論之餘蔡知難脫身遂同附某輪船來滬臘月二十六日扭訴案下今奉提訊尙乞嚴追趙所訴與殷相同蔡供稱號中虧欠是實然係張一人所爲乞大老爺格外寛限容小的赶緊措資料理别駕著仍交差役收管令覓的實可靠之人人銀兩保赶緊如數還殷銀四百八十餘兩延于嚴比 
[上海縣瑣事]  
　　本縣黄大令懸牌署前定期正月廿八日放告○昨准新閘巡防局委員藍二尹函送孫永大孫阿根孫沈氏吳友蘭四名到縣内開沈氏是阿根之妻永大是阿根之父吳友蘭誘拐沈氏藏匿尋獲扭局禀究案關誘拐未便草率訊斷合行移送來案訊辦等由值日差禀知内署奉諭飭看管候訊○南市小船帮流氓周阿三與同業小桂華毛囡因在生義碼頭飯店中果腹始則狎係戲謔繼而彼皮動怒兩下互毆周以一人難敵四手當受夷傷投縣喊控求請騐提究也○前有朱周氏呈控李麻子誘拐伊女五善一案前經黄大令訊供因李麻子逃逸無蹤屢次比緝加差薛貴協同訪拿在案兹薛貴購線跴緝知悉該犯避匿吳淞昨帶夥役前往禀明寶山縣河沿廳協拿當將李麻子弋獲逕解回縣禀請訊究大令諭飭暫爲看管卽候提訊○南匯縣民人陳老福前因捉獲賊犯某甲毆打過猛受傷殞命經王邑尊提案訊明核擬徒罪禀奉上憲解勘擬辦起解由滬過站轉解茸城解差昨日投上海縣禀請寄禁黄大令准收内監候備過站文書轉解府署過堂也○本城十二鋪地甲金文卽瑞卿庇賭需索劣跡多端日前有某職員投縣控訴該地甲向他需索擾嚷之際失去身藏棧單一紙並零物黄大令當諭值日差傳瑞卿到縣聽候訊究 
[英界公堂瑣案]  
　　娼婦金寶玉前在龜子周仁卿之母處賣娼嗣因略有積儲遂將身贖出在公和里自立門戸前日周龜向金娼强借洋銀數十圓金娼不允周龜乘間卽將小房間中紅木首飾箱一具竊之而去迨金娼查知驚惶無措蓋箱中藏有珠翠首飾五十件金簪十枝及寶銀洋銀爲數頗鉅也當卽開具失單投報捕房昨日包探黄四福將周龜拘獲起到原贓解案請訊金娼遺龜婢吳李氏投案領贓周龜供稱小的與金娼係兄妹後金娼備資贖出另築香巢送舊迎新頗稱獲利小的因賭博輸錢拘之稱貸金娼不允不得已而行竊今旣獲案惟乞開恩别駕判令笞責一百板管押一月贓給失主領去○包探黄四福禀稱王永元借居柴新發客棧中昨日出外時竊取布夾被一條拘獲送案柴投案領贓王供稱小的係寗波人流落滬江無資餬口無　行竊尙乞容情别駕判令管押一禮拜○包探孔阿才禀稱昨日陶殷蘭在某烟館騙取族姪陶善培之鈔票一紙計洋銀十圓報捕後由小的拘獲詰知洋銀已用去今特送請訊究善培投案稱小的在某洋行當式老夫殷蘭本是族叔今被騙去洋銀十圓小的如何交帳殷蘭供稱小的情願設法繳還别駕著殷蘭押候照繳○包探孔阿才解唐得豐至案禀稱小的查得此人前因犯事經大老爺遞解回湖北今又潛來是以拘送請究唐供稱小的前雖犯事業已改過如蒙恩宥免爲遞解定當革面洗心矣别駕判令笞責五十板仍遞回湖北原籍○朱阿福竊顧桂榮家綢面皮衣二件報捕後由包探顧阿六緝獲人贓送究顧投案申訴前情並請將贓給領朱供稱小的係本邑人失業無聊不得已而犯竊别駕判令笞責一百板○包探沈金隆禀稱唐阿寶與小孩高桂林串竊張長生家布衣布被等物由小的緝獲人贓送究張投案領贓唐認竊不諱高供稱小的係本邑人年甫一十五歲被父親逐出携有衣服若干唐竟質錢使用至所竊張姓之衣與小的無涉别駕判令將唐笞責一百板高管押三日○包探陳阿九禀稱張阿有竊取何策高家綢裙一條由小的緝獲人贓送請究辦何投案請領失贓張供稱小的係寗波人行竊該死只乞施恩别駕判令笞責五十板贓給還失主○四百五十六號暗捕禀稱周徐氏前曾與流氓陸阿福姘識近又私姘他人陸向之理論以致互毆小的見之一并拘送請究周徐氏供稱陸强欲與小婦人姘識但小婦人自有姘頭安能再與陸姘故卽正言申斥不料陸竟敢與小婦人爲難陸供稱小的在治下當小工與氏姘已多年氏近又與他人私姘向之理論一味恃蠻以致爭論别駕判令笞責一百板周徐氏掌頰一百下○寗波人周阿長向在洋人機理士處當出店之役前日不知何故竟將機理士之子辱毆機理士查知將周指交二百六十七號巡街華捕解送案下機理士投案申訴前情周供稱小的不敢毆人實是失手所致别駕判令笞責一百板枷號五日○四百三十四號華捕禀稱昨日陳阿三至捕房私遞食物與在押之人有犯章程送請訊究陳供稱有友管押在内倩小的購買點心别駕判令管押三日○三百四十五號華捕禀稱昨日小工童阿桂胡生標王阿香林生才等搬取木植悞撞小的向之責問羣起蜂毆故特拘送請究童等同供稱小的等不敢毆捕求大老爺明鑒别駕判令各笞責五十板 
[法公堂案]  
　　新北門航船埠金蘭坡投法公控陸阿招串同俞書林藉端訛詐勒索銀洋謀奪生意昨禮拜二堂期包探將陸解請鄭大令祁繙譯會判金呈遞節略聲稱具禀在案去年十一月十八日陸在新恊盛烟館與小的扭毆同入捕房捕頭諭陸各管各業毋得爭閙前日陸 
 
 

Page 4

 
 
又向小的索洋三十六元并欲扭至城内大令問爾所管何處供新北門外蘇鄉來滬停泊之小航船裝載貨物代爲擔保稍沽微利並無一定出息質之陸阿招供名陸瑞英並未向索銀洋亦無鬥毆之事大令問鬥毆時有無見証金供有蔡院塲王合茂帽子店主目擊俞書林又令倪同生向小的索洋三十六元倪現在外間候訊大令命傳到案倪供賣魚爲業伊等因船埠一事俞托小的向金索洋有之其實俞陸二人通同作弊金供租界本無此例俞在十六鋪經管船務節外生枝嗣因索詐不遂慫令陸阿招出頭爭奪陸供小的年逾古稀决無行兇之事求恩明察大令得供著將陸押候交保具結以後不准再向金蘭坡滋擾原告斥退○復盛昌報關行代泰昌報關將關單塗改洋數爲該行騐出控經鄭大令提案訊供著補拘通同作弊之葉蕚樓周子佩到案研究昨日堂期原告劉首芬偕童寶慶投案禀稱提單銀洋業已一并交還求請銷案免究包探禀稱當提人時萬四林出頭霸阻口出狂言回禀捕頭另派中西捕四人帮同拘案請究萬叩首求恩大令以萬事不干已轍敢出頭覇阻殊屬不法著帶回捕房嚴辦倪仲之葉蕚樓塗改關單本當照例嚴辦姑念初犯從寛交保如再犯到案重懲不貸○吳阿二卽快靴阿二屢次犯案遇事生風爲保甲總巡曹明府訪聞匿跡法界函致鄭大令拘案移解到局究辦昨日堂期八仙橋巡防避員孫二尹飭地保沈祥持片投案請將吳阿二帶回懲辦大　准之○戴許氏禀稱開小客寓有王阿順同其友投宿串竊襊頭逃逸兹將王遂案請究旋據吳阿林投案禀稱被頭被銅匠渭生竊去小的與伊同業寓主欲　索賠渭生住浦東離城四十里質之王阿順供向在下海浦爲小工竊被之人並不認識大令謂必定串同行竊著將吳阿林押候交保限三日内尋交渭生王阿順還押候核○秦希賢禀稱拉車度日停在新北門外茶館門首被盛黄竊取車照業已尋獲送案請懲盛黄一味支吾大令著押候掌頰五十下車照給還失主○鴇婦朱張氏犯案到堂經鄭大令枷號二個月期滿開枷掌頰一百下送縣遞回長洲縣原藉○竊犯孫阿桃身崽疥瘡醫治難愈飭探押送輪船回餘姚縣原籍 
[更正]  
　　前日報載東夥互控一事兹經細加訪查兩造均在廿三七鋪巡防局陶二尹案下禀控辦理所登黄衡堂二尹實係傅聞之誤合亟更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[發落水手]  
　　閔行黄浦同盜　陳二尹並　　　　　　米船水手汪瑞興蔡長生吳炳珍周必得祝人清杜子光丁香祥　金方　四傳王張照任長榮楊文法十二名到縣内　注等前在　行鐵　阿生戴義茂兩人所開醉白園酒店飲酒過醉大爲吵閙竟將店中物件　毁一空地保莊子　喝阻不理申請嚴究等因前晚由帮　委員　明府提訊原告未經投案候質訊之被告汪瑞臖等均各求恩供稱寶因一時　醉　爾　禍求念初狂格外寛宥明府喝令各笞二百板爲首三人枷號一月發犯事地方示衆期滿再核其餘九人收押待質所候　　米船主來案具保 
[美界捕房紀事]  
　　　竊　阿順屢經懲辦仍操故業日前潛至元方呼源記客棧竊取棉被一條經棧主控諸捕房捕頭　包探張　五將葉查獲押候吊贓送究○陳金成奚　　二偷兒竊取楊樹浦陳姓衣物前晚經包探倪順全查獲解入捕房押候送辦○王阿福因犯竊經包探獲解公堂遞回原籍前晚捕頭派包探應奎江將王帶至法界附江宦輪船解往鎭江○前晚江北某縣婦投捕房訴稱借居沈家灣附近　鄉人陸阿福見懦弱可欺時來調戲开糾合流砥登門滋闈求卽拘拿送究捕頭倩包探施奎江將陸拘至請問之下　稱向與此婦有　刻因另有所歡致被揑情誣訴捕頭立卽一并送至英公堂請　讞員訊判○鄉人某甲據稱家居虹口廿三保四圖昨晨投捕房訴稱同族某乙盜賈其地若干捕頭以田地轇轕非捕房所應理令喚地保調停或投縣署控告 
 
 
 

Page 10

 
 
   
 
