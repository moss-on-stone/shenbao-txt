# 1891 - 163 - 4906522

 

Page 1

 
 
[恭印光緒十七年春季諭旨告成]  
　　本舘自開設以來歴將諭旨排日恭列報中俾薄海人民共聆淵綍至來歲之首則又將先一年者彚印成編但一歲一編閱者似孚未便因以今春爲始改爲毎季日行現在春季諭旨已告成校對精詳裝潢典雅毎本收回碼洋四分欲觀當代訏謨者請至本埠三馬路申昌書室及各埠申昌或分售申報處購取可也 
[得彩求售] [  申報館恊振所啓]  
　　本舘恊振所集腋社二次彩票其第一彩乃嘉興朱夢盧先生所得兹以其文孫偶患驚風願將所得彩物仍交本舘代售助賑冀求速痊計文徽明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請遠來購取其價亦可格外從廉旣得珍貴之物又有施濟之名一舉而二善備想痌瘝在抱者自必踴躍樂輸也 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸輔輔今無租鄉下咽有不視息難延漸將告斃者乎伏念本舘勸辦賑捐而後江浙福建諸省　蒙太君子慷慨輸金今兹畿輔巖疆齊魯名境邅兹顚沛何　不復解囊　肅短箋附陳苦狀如肯玉成美事巨欵慨施則作善降祥福報可操左券已 
[論遇事不可張皇]  
　　大凡處事固不可出以怠玩亦不可出以張皇事前漫無布置因循廢弛養癰貽患卒致禍害一發而莫收此則怠玩之弊也事機尙未顯露過信捕風捉影之談皇皇焉擾擾焉幾於寢饋爲之不安形神爲之俱擾方寸之中時設甈臲難安之想此則張皇之弊也怠玩之弊懦夫中之張皇之弊則賢智者亦或不免盖賢智者之料事也必明處事也必審旣明且審則不得不作未雨綢繆之想如防水然大水未來而長隄先築如禦火然赤熛未煽而汲桶先排存有備無患之心作先事預防之想軍志所謂先人有奪人之心又曰寗我薄人毋人薄我比物此志也然而同此布置同此籌謀苟能不動聲色處以鎭定則雖不出戸庭而可措天下於泰山之安倘稍涉張皇在通達時務者知其意向之所在方共服其料事之明處事之審而庸愚無識之人以及老弱婦女或致轉生驚懼惴惴焉不能安枕覩弓蛇而心慄聞風鶴而神驚甚至輕舉妄動遷徙紛紛是亦不可以已乎昔諸葛武侯坐守空城開關延敵鳴琴却掃敵兵疑其有伏趦趄而不敢入李廣守邊嘗率數騎出巡卒遇胡騎士卒皆惶恐廣令下馬列坐以示閒暇胡人疑之不敢發兵相追廣得乘間引還此其人不特膽量包身抑且智略出衆倉卒應變之法固非常人所能學步至於身任地方者當訛言四起之秋旣不可畏葸以釀亂階尤不可操切以速禍變匪黨將謀不軌必先附會不經之談揑造無稽之說冀以煽惑衆聽淆亂民心迨至羣情驚擾惶惑異常彼得乘機下手以遂其縱火刼物之計在上者旣已燭破奸謀督率兵弁嚴密稽查暗訪造言惑衆之人使之不得肆其簧鼓之計一面大張告示徧貼通衢曉諭良民勿爲謡言所惑勿爲匪人所脅涇渭分明良莠顯判自能弭患於無形遏亂於未萌惟是氓之蚩蚩本無知識堅持定見者少輕聽傳說者多當謡諑繁興之際毎不免游移無主或作潔身遠避之想假使事機果已發露則效祖生之爭著先鞭急作自全之計不必見兎而始顧犬亡羊而始補牢此固智者之所爲倘事機尙未發露而以謡諑繁興之故惶惶焉無所適從携妻挈子遠避他方卒之閭閻安堵如故市肆貿易如恒而紛紛擾擾者徒多一番無謂之舉動不特遇事張皇多所耗費殊屬無謂而其輕舉妄動之情形亦不免爲識者所齒冷矣且匪人之所以煽播謡言正欲使聞者中心惶惑遷徙靡常彼得沿途刦奪以逞其隂謀人苟稍不審愼一舉一動偶涉粗浮鶴唳風聲在在生懼豈不適墮匪人之詭計耶近日鬧教案起訛言四布聞者不無疑慮然惟蕪湖丹陽無錫武穴吳城鎭等處焚燬教堂此外各處或當閧閙之時調兵彈壓立卽解散或當謡傳之頃晝夜巡防使排人不得逞志皆能遏除亂萌杜絶禍變闤闠蒙福雞犬無驚此固由地方官先事預防之所致然亦司見哄閙之時大率都係無知愚民挿足其間而匪人之倡首肇事者其數正自不多故一調官兵彈壓卽已紛紛四散近日教案雖多而尚未聞有盜兵潢池之禍此其彰明較著者也上海一隅爲通商口岸之總匯市肆雲連商賈輻輳西國商人僑寓於此産業身家之所繫不得不鄭重視之一聞閙教之信立卽由别處調集師船駐泊浦中以壯聲威而資保護而商家圑練兵亦均摩厲以須隠爲之備巡捕房更飭包探在租界之中不時巡察不使匪人得以容身又赴附近各鄉鎭留心巡察一有消息立卽報聞捕房又揭示通衢申明放砲鳴鐘之約使鍤戸居民咸曉然於禦暴之意如有事變各自在家安坐不再駐足聚觀凡所以爲遏除變亂計者何等分明何等詳晰迥非事前漫無覺察事後徒事粉飾者比以事勢而論租界之中防範嚴密自可倚爲長城凡在居民各宜靜心安坐不可因謡諑而生疑懼因疑懼而涉張皇故著此篇以質諸明理審勢之君子 
[都門客述]  
　　鑾夢明同某繡貨局掌櫃棲眷屬於屋後妻梅子鶴相對怡然一日早餐已畢遺有麫湯從灶上捧置於地有一孩子行過鍋旁偶不小心跌入湯内掌櫃急爲提出則已遍體赤腫潰爛不堪安置坑頭閱半日始甦醒其母心中焦急思凉水或可醫内熱舀令飲之一甌未乾氣已不屬嗚呼哀哉○馮某夙與匪徒爲侣濡染惡習已非一朝一日往王皮胡同春貴妓院欲與某妓結並蒂緣妓知爲混屋再三拒絶馮心中含忿突於某日午後帶領中西捕役聲稱拘傳某妓訊懲荏弱花枝經此摧折面如土色噤不能言龜鴇知匪徒無非藉事生財因婉語之曰諸事總乞海涵以後無論何時必有烟茶敬奉若定欲涉訟則諺云寍堵城門不塡濠溝諒君等亦無便宜可討也馮卽改顔謝罪喝令捕役遄回○教塲五條胡同某孀婦年三十餘膝下一子甫及七齡家計艱難惟藉女紅以餬其口毎自念兒子何時長大如欲另行改適又恐貽地下之羞不如遁入枉死城中尙可覔泉途嘉偶因於月初某夜乘兒睡熟自執菜刀刎頸而亡事後經鄰入呈報西城司官帶領件作騐明禀詳城憲傳兄弟二人曁鄰人到案細心研鞫一一相符遂飭二人代備棺衾并咨移刑署存案○南北兩營汛應補叅遊都守各官由提督酌擬正陪於上月二十三日帶領引見奉旨着以擬正之北營遊擊彭展補授北營叅將所遺北營遊擊一缺著以擬正之本營西珠市汛都司逹陞阿補授所遺西珠 
 
 

Page 2

 
 
市汛都司一缺着以擬正之菜市汛守備曾崇隂補授所遺菜市汛守備一缺着以到標在先之雲騎尉羅文俊補授欽此○有傅某者家居草廠九巷貲財小裕癖好鴿子毎於廟會上遇有桂者不惜重金購歸家中有鴿百餘頭或號玉環或稱玉翅日日親爲洗濯不厭不倦某日午前放出二十餘頭内有一二上品悞投前巷閻姓鴿羣中屢向索歸迄不付給遂糾約十餘人各持木械尋得閻姓按諸地下棍棒齊施致閻身受重傷傅知事不諧央人爲之說合旣已延醫敷治復設筵賠罪而閻姓尙未首肯云 
[海上雄師]  
　　民教不和匪人蜂起各國恐遭波累咸調兵艦以衛民人現在滬上已有七艘兵士如林雄姿矯矯并有俄國二兵艦及各國水師戰艦日内亦將次到來以故市上生涯頓形暢旺牛肉麵包皮鞋等鋪幾於應接不遑匪人亦匿跡銷聲不敢輕爲嘗試閭閻安堵可以高枕無憂矣又聞揚子江中亦有兵船六七號各憲鑒於已事無不調兵遣將極力防維頒發　言申明大義自日前恭讀上諭切責沿江各督撫嚴拿羽黨盡法以懲匪人震懾宸威不復敢肆行猖獗從此狼烯永息中外相安彼狼奔豕突之徒何敢輕舒螳臂哉 
[名同實異]  
　　有英人班迪諾者於十年前在牛莊開設洋行用旗昌二字爲牌號現在上海旗昌已倒閉本報曾略記情形昨日班君致書本舘言牛莊旗昌與上海旗昌無相干涉恐人疑及有礙聲名本館竊謂人家開設行號某名總不可雷同否則以訛傳訛實覺有所不便也 
[丹陽鬧教實情]  
　　益聞錄云丹陽未鬧事之先四月十七八日早有匿名揭帖謂衆人會齊於廿一日燒堂堂中人知之禀告縣尊請出示禁止縣尊查大令回言須申詳上憲方可出示繼又有匿名揭帖云定於廿五日燒堂且謂各處教堂皆奉憲而毁我輩亦可踵行等語堂中飭人到縣告急時縣尊業已晉省報事人以謡言不可盡信萬無一失等語對之至廿五日約二下鐘有人陸續到堂觀看動靜至四下鐘後愈聚愈多人山人海莫可數計堂中雖已請當道彈壓而城守僅帶兵兩名到堂無濟於事於是衆人一擁而入堂中人善言婉勸衛教士亦曲爲開導衆不之顧尋至蜜蜂箱處謂内有人心人眼衛教士具以實告衆不信將箱擊破衆蜂飛出螫人甚衆有痛甚者問教士何法能止衛教士答以用燒酒擦之卽止乃如法治之果效無如衆鬧不退及至五下鐘縱火燒屋計共六處一在書房一在女學東邊屋一在育嬰堂西邊房一在教堂一在教士臥房一在廚房火勢上炎有楚兵到塲見火已起令人將器皿什物擲入火内並高聲歡呼鼓掌稱快其火至次早始熄餘有三椽小屋未毁被向業瓦木匠者於夜間拆去次早匪徒首先挖掘育嬰義塚兩三處内一新死之孩匪人將尸倒懸桑樹上謂是堂中害死者廿六日道憲委孫秋潭大令會同鎭江叅府焦君帶兵百名到丹查辦及見倒懸之尸信民之謡令土工四十名逐處挖掘共得六十餘屍首此乃三十年來育嬰堂中所亡嬰孩也内有一四十餘歲之尸係教民戴姓無墳而附葬於此者亦被剖開骸骨抛散當聚衆之時有二商人二庠生及操異方語者在塲高聲喝令縱大有人勸云爾我同有身家何酷忍乃爾此衆目昭彰之事也當時謡言之人誣言堂中以孩尸沃桑樹以故桑樹數百株悉被砍伐其實則桑樹與孩墳相距尙遠井然可考鎭江天主堂施教士於廿九日拜會黄道憲告以欲至丹陽查看蒙道憲派弁兵六人護送三十日由水道開行五月朔日早到丹陽道憲另調右營新兵二百名由陸路而去亦同日到丹時縣令查明府以各鄉教堂亦被焚燬下鄉查勘施教士到塲環視止見破　零磚不見寸木胔骸暴亂大爲酸心午後查大令回縣偕孫委廉到施教士舟中固請乘轎至衙沿途有兵三百名護衛初二日早制軍委余瑞雲司馬坐登瀛洲船至鎭復雇民船至凡陽親往堂基勘視旋卽　商埋尸初三日午後撫憲所發周委員亦到及五下鐘適教士偕縣尊等至堂地周看所掩之墳而返初四日晨回鎭焦叅府帶兵途中護送一路平安珥陵鬧事人陸達海於初二日供認　人搶物釘鐐收禁陸林林責打二百狡供未認華家渡閙事人張臘梨供認後卽收禁刻下城内會匪住址及爲首鬧事之人縣中一一訪悉次第緝拿初二日查大令傳一素與嬰堂在家供乳之婦帶領二養嬰到縣孫委員面訊一切所供與嬰堂章程一一符合飭令回去黄道憲出示發貼教堂墻上甫贴卽被匪人扯去并另黏揭帖辱駡觀察至懸粲之尸火後已不知所在或謂被狗食去瓜渚堂去河道不遠施教士回鎭路過同焦叅戎到堂一看護行有馬隊十餘名營兵十餘名現下丹陽查大令已獲到縱火之人一名小八百斤一名小臘子 
P>示敉教禍 
　　益聞錄又云丹陽閙事之時匪徒拖出孩尸妄言教堂挖眼剖心誣蠛起釁常鎭兵備道黄幼農觀察查明確實深悉匪徒肇害栽禍百端因出六言告示云丹陽城内教堂問明向兼育嬰掩埋殤斃孩屍無非心存惻隠現有匪徒造謡妄說挖去眼睛 
民間未能週知聞謡妄生疑心要知挖出孩骸官府業已看明間有一二新孩亦無殘害實憑造言滋事各犯必須拿獲嚴懲 
爾等各有身家務各守法安分倘有鼓衆滋事則是冥頑不靈一經拿獲到案懲辦决不稍輕又寗國縣河瀝溪地方謡言蜂起幾踵蕪湖惡習四月十五夜突有廿五六人來帶有洋槍火藥頗多人某飯店内購食借宿有人見而疑之迅報巡防營員營員轄兵無幾糾集鎭民圍繞捉拿正在吵嚷間寗國縣惠大令已聞風而至赶卽飭人圍拿匪等拚命抵敵槍刀棍棒一齊並舉大令飭營兵幹役奮力擒拿當卽擊殺匪人一名又獲生匪十五人餘則逃去不知其所之據供該匪係河南山東産潛居旌德縣有年大令乃飭營兵押赴旌德縣署未知如何懲辦惠大令猶恐謡言未能遽息計以化誘鄉愚爰出告示如左欽加同知銜特授寗國縣正堂加三級隨帶加三級紀錄十二次惠爲出示曉諭事照得縣屬河瀝溪教堂設立有年相安無事乃訪聞近日有等不法奸民揑造謡言煽惑良民希圖乘機滋事實屬目無法紀除飭差嚴密查拿並派撥線兵巡緝彈壓外合行出示曉諭爲此示仰縣屬軍民諸色人等知悉爾等須知教堂傳教從前係奉大憲按照和約設立並無别項情事與吾民相安多年凡吾民務各安分守法切勿聽信匪徒煽惑混行滋事倘敢故違一經拿獲到案定卽禀請大憲從重究辦决不寛貸各宜凛遵毋違切切特示光緒十七年四月十六日又和州天主堂前被匪人滋　刻下學憲按臨生重齊集上月廿八日爲取齊之期州尊羅刺史恐匪人餘黨勾引童生再有閙事特遣差役八名到堂看守州屬含山縣亦有謡言廣播一日數驚故含山陳邑尊用心彈壓妥爲照料并出示云告爾生童人等切莫到天主堂前次閙事兒童至今案尚未了蕪湖鬧事之人現聞都要正法本州聞信之下未免代爲痛惜洋人來此傅教係奉諭旨准行朝廷懷柔遠人嚴禁教堂鬧事爾等如去觀看難免口角是非一經閙出事來總須　拿治罪縱有賢良官府亦難委曲保全如係眞讀書人定體本州婆心各人閉戸磨礪不可在外閒遊倘因閒遊滋事本州勢難袒庇各有身家性命切勿自貽伊戚 
[鶴山近事]  
　　廣東肇慶府鶴山縣某鄉温姓管理鄉中善舉銀虧空甚巨鄉人查知迫令算楚將銀派還温目知理虧無可爲計祗得揑詞朦禀縣主縣主得禀帶同兵差下鄉調處就祠内陳設公案並頒發示諭云此事須待本縣將數目比對自有主張爾等各宜靜候毋得滋事云云鄉人一聞此信蜂擁入祠縣主見鄉人脫巾譁騷勃我大怒升坐公案喝令下跪鄉人謂我等來此收回善舉銀何至下跪縣主惡其頂撞喝令笞責鄉人不服推倒公案與縣主爲雞袍褂靴帽盡行斷毁縣主跣足奔回狼狽情形不堪言喻自念驀遭毆辱誓雪此仇遂以謀叛誣鄉人傳電至省坥告急督憲聞報檄飭某營兵飛速前往然心中仍疑信叅半急訪之某大紳紳係鶴山縣人力辯其非眞實督憲又電詢肇慶府張太守太中電禀並無其事始知縣主所禀不實不盡傳諭營兵毋庸登岸以免擾累地方並飭肇慶府親往查辦太守查得縣主素性貪鄙不洽輿情所禀鄉人謀反事情尤爲　妄遂詳禀大憲聽候撤叅至温侵吞善舉銀已責令照數償龠矣事經訪事人函告是眞是假容俟續聞 
 
 

Page 3

 
 
[漢口叢談]  
　　有客於日前偶游街中見地保衙役數人押一十二三齡之孩子全身刑具狀貎猙獰詢之則云此犯毎於黑夜身披狗皮狺狺而吠出入某署從未有人識破機關月前某官之夫人失去首飾一匣幕友亦失去衣數襲正查察時驀見一狗高大異常跳躍而出次日又至突取鐵尺擊之則遽爾踣地易嘷呌而作呻吟始知其爲人所僞爲剥去其皮眞形畢現乃送交委員某姓刑訊數次供出居址姓名及問同黨及師傅何人則堅不吐實乃判令荷校遍遊街巷俾衆周知云○某日之夜花樓巷後有甲乙二人互相毆鬥喧嚷聲達於鄰里有某丙者已入黑甜鄉矣其母喚令往救丙不肯其母再三促之丙始披衣而出不料甲乙戰興方酣昏黑中不辨誰何悞將丙腎囊踢傷登時殞命次日丙母興師問罪甲乙各央人出爲調處大約須以孔方兄爲和事老人矣○江邊灣泊英法德兵艦各一艘本月初七日下午三點鐘時船主相镀拜謁張香帥○武穴事起民情驚擾異常保甲局及各善堂毎夜四出巡查直至叅横斗轉曙色將開刁斗之聲猶是不絶於耳想匪類當心驚瞻破不致再肆鴟張矣 
[武穴閙教餘聞]  
　　武穴閙教事起督憲張香帥於本月初二日委統領鼎字營常鎭軍帶領練兵二百名馳往拿辦當卽拿獲匪徒九名連毆斃之屍身二具運到漢皋初六日葬諸通濟門外西國塋内香帥特派某員隨同各國領事官商教士親臨執紼以表哀忱又派出弁兵分駐三鎭教堂前以資保護並會同譚中丞遍張示諭開導愚民切勿妄聽謡言向教堂滋擾其示云兵部尙書湖廣總督部堂張兵部侍郎湖北巡撫部院譚爲出示嚴禁事照得造言生事大干例禁近來各處匪徒意存叵測動輒藉外洋各國教堂爲詞揑造謡言煽惑愚民滋生事端卽如武穴地方近有匪徒平空生事藉端搶掠以致良民驚擾不安實堪痛恨查外洋教士在中國教堂傳教係奉旨准行各處民人入教與否猶如釋道二教聽人自便毫不相强各地方士民倘遇有謡傳懷疑之事理宜禀官查辦乃不法之徒往往任意煽惑聚衆滋閙及至認眞查辦皆屬子虚烏有此皆匪徒詭計並非眞爲教堂起見不過欲乘間肆掠遂其奸謀凡我良民豈可誤信謡傳自取咎戾除通飭各屬各營遇有造言生事之匪徒卽行拿辦並將武穴滋事一案糾衆逞兇之人查拿務獲嚴懲外合行示諭嚴禁爲此示仰軍民人等知悉爾等務當各安本業各惜身家毋得喜事造言妄生事端至民教相安已久如果有可疑之事儘可據實廪官聽候明白查辦本部堂遇有民教相爭之事無不秉公澈究持平辦理從不稍涉偏徇斷不許教士違約妄行然亦不准匪徒藉端滋事倘敢遇事不問是非不知虚實輙聽無稽之詞糾衆滋閙摇惑人心釀成重案則 
國憲具在豈能姑容定當嚴拿重懲不貸其各檩遵勿違特示光緒十七年五月初四日 
[違禁售烟]  
　　滬城西門外羅家灣一帶地甚荒僻所設小烟間最易藏奸前經聶仲芳觀察諭令一律閉歇昨日帮辦總巡朱森庭明府查知有湖南人陳順發所開小烟間仍未閉歇明府卽派局勇協同汛地往拿陳胆敢倔强明府親自前往將陳拘獲喝令局勇在烟間内搜出東洋刀一柄烟槍十六枝烟膏一兩餘一併送縣究辦 
[溺水免騐]  
　　昨報紀報請騐屍一則前日晚堂由袁大令提訊周會堂供稱在治下董家渡地方開設同益鹹貨店用金元喜爲學徒係喬榮慶所荐本月初七日金出外一去不歸直至初十日聞人言浦灘有一屍小的往視果係元喜屍身現與伊母舅朱翰卿理勸明白求請免騐朱供稱現在棲流所當司事外甥元喜實實係失足溺斃周亦願從豐棺殮叩求免究大令准如所請卽着分别具結備查 
[上海縣署瑣案]  
　　揚州人楊玉亭屢次將伊女出售並赴法公堂誣控葛同轉訊悉情由將楊並伊女四喜及狎客李伯汀烟鴇馬阿金解送縣署前日晚堂袁大令提訊之下卽將四喜交李伯汀領去楊將女出售業已恩斷義絶着笞二百板押候備文遞籍馬阿金亦有不合着掌頰二百具以後不再開花烟館切結備查○詹明揚扭控潘銀桂甘阿坤將妻誘拐一案袁大令提訊之下潘等供稱詹妻張氏實被華阿四誘拐大令飭將潘甘二人分别管押候提阿四到案再訊此已詳列前報者也前日原差將阿四解案晚間由大令升堂提訊詹明揚伸訴前情潘供稱小的向以小本營生甘供稱小的爲洗衣作生涯此事與小的等無于華供稱小的係青浦人光緒十二年憑王芝山姚信三爲媒娶瑞醮婦張氏爲妻出身價洋八十四元並非誘拐求恩鑒察大令卽將華阿四潘銀桂甘阿坤分别收自新所限將張氏交案再行覆訊核辦○道憲札飭上海縣查拿行止不端之劉阿生袁大令飭差往提不料被該圖地保孫順和將劉縱逸縣差等遂將孫解案大令訊取供詞孫求寛片刻願將劉交案此已列入本報前日大令升堂提孫研詰供稱劉阿生現在有病在家求恩寛限大令以其有意逞刁着重笞三百板仍交原差看管勒令交劉到案以憑訊辦○寍人徐子齋不知某向作何事邇來花樣翻新僞造租契向某甲借洋一百元甲見契上盖有十鋪地甲圖章遂向該地甲詢問地甲知係僞造卽將徐扭至上海縣請辦 
[英界公堂瑣案]  
　　包探黄四福禀稱湖北人張德甫前經犯事自言曾以武職起家日前其子友富竊取鄭瑞豐烟館内烟梒一枝質得洋銀一元因卽拘拿送案鄭訴稱小的係潮州人在治下開烟舘友富來吸烟乘間行竊烟槍今旣查獲人贓請爲給領及富供稱父親近患瘋症兩足不良于行現在虹口同仁醫院醫治小的窮困無聊是以犯竊某質鋪夥某甲請追質本蔡太守判令將友富管押一月贓給鄭領去竊贓例不追質本喝令甲退去○包探尤阿才禀稱陳阿大家失去銅燭臺王阿大家失去布衣三襲小的查明皆王阿梅所竊因之拘獲吊贓送案兩失主投案請領原贓阿梅供稱小的係上海人自知該死以後不敢再犯矣蔡太守判令笞責二百板贓給兩失主分别認領○包探王阿二禀稱顧忠寶持鑲鞋一雙至某質鋪質錢小的見其形狀慌張向之盤詰據稱在巢子餘鞋鋪爲夥此鞋竊自店中因知照巢前來認明屬實巢訴阿鋪中用顧爲夥不防其竊鞋出外質錢旣由包探查獲人贓尙容細查店中失鞋幾許起案之鞋值銀一元二角據包探言質鋪祗肯質錢四百文顧供稱小的因有急需初次犯竊蔡太守判令管押十日鞋給巢領去如果尙有缺少的係顧竊可向薦保人理說○包探唐寶榮禀稱工部局西人挨達家大門上失去洋鎖查得孩子胡正寶持出求售因之拘獲送案胡供稱小的係鎭江人父親現在家中小的隨哥哥來滬日來哥哥已往寗波小的敲石塊餬口此鎖由某薙髮匠囑小的變賣並非行竊蔡太守問薙髮匠姓甚名誰現住何處答稱小的不知其姓亦未管住在何處太守判令責手心十下鎖給包探携去給還西人○王阿二訴稱小的附萃利輪船往嶼江旣將衣包鋪蓋連上輪船隨往小遺及回已經失去計衣包内有布衣十餘件幸由巡捕阻獲人贓送案請究邱邦四供稱小的係鎭江人向業薙髮生涯不敢犯竊包探唐寶榮禀稱王失物後正與輪船帳房饒舌有人言見一人持包登岸何不投報捕房及王至捕房適巡街捕獲邱送押捕頭着王歴述包中衣服及開看一一相符蔡太守判令將邱管押十四日以示薄懲贓給王領去○包探唐寶榮禀稱小的查得江北人周阿六陳阿四均因犯竊遞解回籍今復來滬在虹口當小工昨日至華利輪船運糖乘間竊取由巡捕獲住人贓如今糖已交還矣周陳均俯首求恩蔡太守飭押候備文遞解回籍○某號華捕禀稱昨日小的見有西人雇坐某姓東洋車張阿三拉車爭奪因之拘送案下張供稱小的係江北人以後不敢若是矣蔡太守判令管押三天 
[法界公堂瑣案]  
　　吳鶴齡向在駕時輪船爲司帳去年九月間與寡婦陳吳氏姘識遂將髮妻吳孔氏置諸不理不顧家用吳孔氏於上月間在英公廨控訴吳聞之匿在陳吳氏家深藏不出嗣經吳孔氏訪知下落於昨晨九點鐘時邀其父孔明山母孔施氏等仝至法租界德善里内將吳尋見因吳不肯回家兩相口角陳吳氏私下將吳鶴齡縱之使逸又將吳孔氏等毆打適巡街捕至將陳吳氏吳孔氏並其父母等一併拘 
 
 

Page 4

 
 
入捕房俄而解案吳孔氏禀稱丈夫與陳吳氏姘識全不念香火情棄我如遺屢次逼我自盡拔去眼申釘小婦人生下一孩尙在襁褓食用無出所有衣物盡付質庫勢將坐以待斃不得已邀同父母往尋反遭伊等毆打心實難甘務求超豁同轉問陳吳氏曰爾爲何將吳藏匿反將吳孔氏等兇毆陳吳氏供丈夫前在臺灣逝世後小婦人搭船回滬承吳鶴齡極意照顧去年十月間吳時至小婦人處不肯回家據云因伊婦悍潑不時爭氣是以出外暫避其妻吳孔氏曾向小婦人借去洋銀二十元今日又與吳串通前來索詐所戴首飾均被搶去手臂亦有傷痕可請騐視同轉曰吳孔氏如借得洋銀二十元衣服當不致如此藍縷顯見爾之言語不實吳孔氏旣在英公堂具控着將人証一併移送英廨歸案辦理○包探王榮培禀營勇仲錦堂徐金堂陳恒林等由臺灣來滬暫住法界興聖街小客寓内因陳恒林失去洋銀一元疑係同居人所竊仲徐兩人因之口角繼以用武當有銅匠夏格亭帮同打架爲此一併拘案同轉問爾等在臺灣因何來滬徐金堂稱小的　有五百人在臺灣銘字中軍竇統領麾下當兵嗣因水土不服死亡不少目下祗剩百餘人此次蒙劉爵帥恩典用飛捷輪船於初十日送至滬上不取船資尙蒙竇少爺毎人賞給洋銀一元在滬小作勾留不日卽欲他往陳恒林失洋一元小的查問之下徐金堂自恃膂力將小的頭顱打傷致被包探拘獲同轉問陳之洋元如何失去陳稱小的自將洋銀購買鞋襪一時錯記訛言失竊然並未指明仲徐所竊同轉謂徐曰區區之事何致動輒用武陳一再苦求務請釋放以後自願改過同轉諭令赶速回籍不准逗留生事○開猪行之沈雲生訴控老閘北首開鮮肉庄之朱老二自正月迄今賒欠猪肉洋一百三十八元二解九分六厘向索不付朱已將店閉歇匿跡法界求請提追同轉准詞將朱提案朱稱因逐月虧本以致積欠債項務求交保自行料理同轉着押候交保料理禀覆○通事稱李阿海等推貨車兩輛行經法界當有三十五號華捕上前查看照會李有意將照會藏在身畔不肯給看伊同伴數人膽敢與捕爲難故將李阿海送案李供木作塲在英租界昨日送木料往西門外巡捕查看照會小的給與觀看不敢行兇求恩寛宥同轉謂若不行兇何致送案判押候罰洋一元以儆見横○鐵店主張桂林控學徒朱雙林竊取機器箱請爲查究同轉曰爾如何不邀薦保人來案答稱小的已邀裕愼興張萬元等同業人來案伺候數次因連日問案甚多不及訊問以致遷延至今問朱雙林是否回家後因病不來答稱前據舟子說及雙林在家並無疾病同轉着退去自行查明機器箱下落再行禀覆候核○洋涇橋堍咸吉錢莊因收買銅洋鎔化經法捕房查知起到各物葛司轉訊問之下着先行交保聽候查明再核此已詳列前報昨晨據莊夥高福堂投案禀稱店主因事回去店中實以銀洋鎔提紋銀不敢賑賣銅洋同轉卽令包探都庭湘將咸吉庄簿據吊到查閱之下因銅洋進出數目鎔化提銀數目均未載入簿上着押候再行查核 
[新輯善書告成]  
　　謹啓者隂隲果報圖注係敝堂倩吳君友如繪圖託點石齋石印毎部核價洋一角一分刻已告成裝訂齊全蒙道憲聶觀　定印萬本敝堂另印一萬部以備各大善士附印此書引証明確圖繪精工早邀諸名人鑒賞爭先快覩倘蒙海内諸大善士推與人同善之重立願印送敝堂當照價奉讓以廣善緣務請及早移玉其先前附印者亦望從速領取曷勝盼禱上海六馬路仁濟善堂董事施善昌謹啓 
[濟當其急]  
　　謹啓者山左災民待賑孔亟其被災情形筆難盡述前月杪文遭風災倍切悽慘無如捐欵寥寥不敷散放卽多方勸募亦成弩末之勢兹蒙隠名大善士洞鑒災情特助規元三千兩囑爲轉解以應急賑敝堂祗領之下仰見留心時事軫念民艱權衡恊輕重之宜措施妙緩急之用大經灣大慈悲隂德不求人知行善定邀天鑒亟登報牘代鳴謝忱並誌欽佩以爲當世之好行其德者勸上海六馬路仁濟善堂董事施善昌謹誌 
[蘇省撫轅抄]  
　　初九日兩淮候補鑒運判龍澤鈞禀辭知縣周相輔禀知委查丹陽縣敎堂回並銷中路總巡　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
