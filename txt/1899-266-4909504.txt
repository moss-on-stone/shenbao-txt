# 1899 - 266 - 4909504

 

Page 1

 
 
[廣學著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下言學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大　此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報　舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善　　有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其　自漢唐宋明諸文二百卅餘篇歴代名臣奏議採之各家文集廿一史者以及文選文粹文苑文鑑無不畢備非異瑞夾雜可語乃士林中之圭璧每部計洋七角上洋三茅閣橋飛鴻閣發兌此佈 
[江西萍鄕縣顧大令家相課士略說下一]  
　　一曰時務兼西政凡當代掌故及現在輿地形勢入此門經濟科六門内政外交理財經武皆時務也各國交涉固前此所未有卽理財經武今昔情形亦大不相同惟内政所包甚廣有不限於洋務者然亦須通本朝一切典章制度叅酌時勢之宜此卽二百五十年來之史學也應讀之書如十朝東華錄聖武記皇朝經世文正續編咸豐同治以來時賢紀載諸書胡文忠曾文正左文襄各文集奏議各大臣出使日記中西紀事萬國公法通商約章以及舊歲湖南所刻時務諸書皆宜購置此門專爲通今之學事務之學重在時字時局屢變月異而歲不同故前五十年之書不及前二十年之書前十年之書又不如三五年内之書窮鄕僻壤遇有新出之書安能卽得然總以愈近爲貴就其可得者而研究之縱有未知之事而始基已立三五年之事後欲補知究易爲力耳前數年報紙風行旋以天津等處報館議論滋多致奉飭禁然遵照停止者僅中國人所開數處而已其通商碼頭報館洋人所印售賣如故足見風氣已開勢難遏抑今日欲廣見聞非閱報章不可詎可因噎廢食耶自復用八股後外間謡傳有不用時務之說此大謬也　士考坐而言爲官者起而行前之議以策論取士不過欲合坐言起行爲一貫耳今雖用八股爲士者不諳時務似可藏拙然一旦爲官則所行之政所辦之事皆時務也不考求於平日而欲應用於臨時不已晚乎此我督憲所以諄諄致勉也一曰算學兼格致凡習各項西藝均入此門算學本中國自有且西泮借根方尚出於中國特西人愈闡愈精自康熙中御製數理精藴厥後名賢輩出算學之盛爲中國從古所未有今日欲習算學但就本朝人所譯所箸之書讀之已奄有西人之長矣書目答問所載諸家算書按圖可索而近刻西學大成續西學大成所收算書多中國名家所箸非西書也至聲光化電一切格致諸學則自通商後方入中國譯出之書僅千百之什一今通商大埠習各項西學者間有其人難遽望之内地有志者但就西學大成正續編内所收涉獵玩索之自不至茫無所知若欲專精則非從專師不可今此門仍以算學爲主而附存西藝之名懸格以待來者可也西人一切學問皆從算學入手而以製器爲實功經濟科六門以格物居五考工居六本相因也惟考工須騐諸實用難以空文考試耳若算學則昔年久經奏定凡精通算學者由學政保送至京歸總理衙門錄科於順天鄕試另行編額取中此例固未嘗止廢也中國上古神靈首出作君兼以作師故政教學術同原而一切藝事則專官掌之俾世其業今日泰西各國雖聖人復生亦必兼收而不廢也余舊歲曾以中西政教學術風俗異同得失命題兹冉附著於此以諗時賢以上各條所說乃大略之大略此外尚有理學詞章兩項他省書院亦列爲專門兹所以不列者以非當務之急也夫理學出於宋儒不愧聖門德行之科士生今日但當師其立身行已之大端何暇空談心性致類牀上架牀屋上架屋乎若詞章不外駢體文古律賦詩詞以歌頌功德潤色承平言之今非所急若夫詠物懷人感時觸事在作者自寫性情固無關乎考課也八股雖曰無用然尚說聖賢義理且尚可通於散文若駢文詩賦其無用更甚於八股惟散文爲說理論事言情所不能外上焉者導源於經史諸子下焉者但須明白曉暢欲知體裁當取古文辭類纂讀之奏議論辦尤爲經世切要皆宜散體故不另立古文一門舊歲課試有以四六體爲論者則大失策論取士之意也本朝諸儒專精考據於前代鐘鼎碑板蒐羅審辨不厭求詳是爲金石文字之學此學於經學小學史學均大有裨益惟與通今無涉故不列爲專門其間有關於時務者如埃及古碑與古篆籕相似可見中國聲教曾及於非洲近年南美洲復掘出華字碑尤足徵中國早通美洲何願船之說爲有據而西人目爲新出世界者乃一偏之論也惜此等碑但得自傳聞末由拓視爲憾事耳綜以上所言要非讀書不可天下之　不勝讀而不必讀之書亦甚多欲知别擇當先求目錄之書有志者於書目答問必當家置一編至今日石印盛行卷帙愈繁者書價愈賤較同治以前僅十之二三生斯世而不購書不讀書眞虚生也讀書期於用世讀書知也用世行也日人讀書仕宦者不過數人其餘雖無行政之權而不可不知其理况居鄕治家亦非通逹世務不可時務者當世之務也具衆理必由於讀書應萬事必通夫世變明體逹用之學有志其勉旃 
[本館接奉電音]  
　　昨日午後京師飛電傳來硃律一道敬謹譯登○八月二十三日奉硃筆黃思永轉補翰林院侍讀學士劉永亨補授翰林院侍講學士欽此 
[詳記法人索取廣州灣事]  
　　西字報云去年法人索租廣州灣一事外人尚未知詳細情形其約略能知者惟法國東京廣東四境人民及由海南至廣州灣各處之商船主耳是處在明時爲海盜巢穴然地勢甚佳非特爲海南北境海中要區抑且扼守由廣州到東京沿途各隘其初中國未甚措意今始欲竭力挽回聞之華人曰法人初只索程界一百里後由周彭二觀察前往會勘法人忽所欲甚奢除原索之地界外又添索二百里二觀察拒之甚力一面密察法人要索之由知其地實爲險要如竟允其所索不但後來廣州灣附近不能控制卽廣東全省沿海各島以及廣州地面海南全島皆在法人掌握之中必當四面設重兵或可稍資防禦此中國政府决意不允法人所請之緣由也自是中法各官會商三次迄今仍相持不下故朝廷派蘇子熙宫保前往勘查云 
[議擴商基]  
　　天津國聞報云德國政府爲擴充貿易事宜起見議改訂外交章程除領事外另設查察商務人員并廢去舊有之領事選商人之學識兼優者充之目下政府叅酌得失意見尚未從同暫駐伯靈之美國領事梅村氏 
 
 

Page 2

 
 
有感於此濳心研究擬定領事官制其大要將環球列國分作五區第一英國及英國屬地第二北美國第三南美國第四日本及中國第五印度凡願爲領事官者先就以上五區指定一區習其史鑑地理語言商務畢業後量材派遣在職時不許轉任刻已遞呈本國政府不知政府能否採擇施行也 
[德國水師考]  
　　頃見德國新出水師武員表略謂因今由大將至少將共十六人其餘士官八百十一人機關師一百二十八人侯補士官二百七人海上服務官一千零五十八人副士官四千七百四十人兵干一萬七千五百九十七人音樂隊一百七十三人共計二萬六千七百六十八人其兵船有戰艦十一艘防岸鐵艦八艘鐵甲砲艦十三艘砲艦三艘水雷船一百艘練習艦十六艘其載重逾三十二萬六千七百墩按此表錄自寓天津之日本人所出國聞報故官名皆從日制閱者當分别觀之 
[廉訪赴寗]  
　　杭州采訪友人云浙江臬司李健齋爵廉訪奉旨督辦全省軍務到省後先赴各海口察看情形將防軍布置妥帖然後回省履新現因台州土匪猖獗各處調軍進剿深恐沿海各要隘或有疏虞因於本月二十日辰刻命駕出轅至上馬頭登舟先赴寗波查閱海口然後折往温台等處隨帶親軍四十名并彭副戎定雲李副戎國棟楊副戎正藏顔大令其慶魏大令桐唐大令濟向大令信榮文武諸員藉資差遣 
[學堂近事]  
　　江南高等學堂自四月朔開辦以來遴選兩省英才課以有用之學濟濟者爭自奮勵以期無負大憲裁成嗣因欽差大臣剛子良中堂以堂中多所糜費言於兩江督憲劉峴帥請卽日裁撤以省度支峴帥重違其意姑允所商未幾堂中肄業諸生聯名禀請挽回峴帥乃另籌的欵接辦課程悉沿舊例惟易其名爲中西書院蓋欲使諸生顧名思義庶幾學通中外宏濟時艱也至書院監督一席刻尚未定何人聞前辦學堂之某員力請蟬聯未識上憲能允准否 
[天津官塲紀事]  
　　督辦蘆漢鐵路大臣盛杏蓀京卿已於本月十五日午後二點鐘時由山海關行抵天津稅駕於蘆漢鐵路公司津局當下車時本城各官以及鐵路當差人員咸在站迎迓脚靴手版歴碌異常聞京卿小駐兩三日卽須至保定查閱鐵路然後取道入京○新授福建鹽法道楊俊卿觀察文鼎定於本月二十一二日由天津乘火車至唐沽附某輪船南下○孫慕韓張張毓渠二觀察由北洋大臣裕壽帥札委前往唐官屯騐看修閘工程本月某日詣督轅禀辭卽乘慈航小輪船就道○保定中協張如園協戎士翰由榮中堂保奏兼充中軍營務處本月某日由營旣抵津赴督轅禀謁旋於十六日禀辭赴京 
[武林官塲紀事]  
　　杭州訪事友人云本月十八日俗傳潮神誕期黎明時杭喜湖道陳養源觀察命駕出鳳山門詣江于秋潮宫致祭翁家埠潮神廟則由撫憲劉景帥札委周庚五觀察行禮是日潮水極大天氣晴和城中男婦往觀者頗爲熱閙○候補知縣吳大令叡交卸拱宸橋巡防局後卽奉藩憲惲方伯札辦寗波船貨局差擇於本月二十日由江干乘舟赴甬到差視事○本月十九日藩憲惲方伯牌示云平湖縣主簿缺現定以勞績班候補前補用縣主簿梁克昌請補寗海縣縣丞缺現定以候補縣丞龍斌請補○餘姚鹽局帮辦現由兩浙運司世都轉委候補運副視分轉良接充 
[禾郡官塲紀事]  
　　嘉興訪事友來函云新任海鹽縣楊邑尊葆光於八月十七日抵禾卽赴府轅禀到並往各署拜客翌日解維赴海鹽聞定於二十日接印視事云○新任石門縣林邑尊於本月十二日接印任事十八日乘舟赴郡禀見府尊并往各署拜會大約勾留數日卽須遄返任所也 
[越中官塲紀事]  
　　紹興訪事友來函云准補紹興府總捕同知馬玉衡司馬秉鈞於月初某日奉藩憲惲菘耘方伯飭赴新任因於中秋節後一日東渡錢江越宿抵紹卽發出紅示定於二十日卯時接印屆期司馬具朝服至大堂行三跪九叩謝恩禮嗣更補服拜印升座受書吏公役叩謁同城各寅僚紛紛趨賀馬龍車水絡繹於途○台匪應萬德就獲後台州府高與卿太守飛禀撫憲劉大中丞請示方略中丞以應黨羽甚衆若循例解省恐中途難免疎虞因特委臬司李健齋爵廉訪親臨台州訊鞫廉訪隨帶親兵一百名於本月二十日自省起程到甬後換乘超武兵艦逕赴台州 
[古鄂官塲紀事]  
　　漢口訪事友來函云鄂省候補各員前經江漢關道憲岑觀察出題考試取錄若干人本月十七日又經督憲張香帥將所取各員概行傳見面加考試以備將來分别委用○漢陽府屬定於日内舉行試事各邑士子紛紛雲集期奪錦標城内各項生涯因之日有起色 
[潯上官塲紀事]  
　　九江采訪友人云新任江西督糧道李觀察岷琛於本月十七日申刻乘招商局江孚輪船戾止各官鵠列江滸迎之觀察隨乘官舫赴省○本月十八日黎明九江關道明華亭觀察乘和濟公司某小輪船赴省各官咸詣碼頭恭送本月十七日爲九江府孫景裴太守攬揆之辰所屬各官皆趨轅祝嘏○本月十六日星子縣左菊生明府因公至九江謁見鎭道府各憲并拜會諸同寅○本月十五日姑塘關委員彭麟甫少尹乘舟至九江禀見關道憲明觀察小作勾留卽返差次 
[白下官塲紀事]  
　　金陵訪事人云本月十九日新任蘇松太兵備道江海關監督余晉珊觀察由滬赴江寗趨詣督轅禀見督憲劉峴帥廷入傾談約歴一點鐘時始出○兩江營務處陶榘林觀察森甲經督憲劉峴帥檄令總辦五河鹽釐局務所遺營務處一差調現辦五河鹽釐之席觀察匯湘來省接辦陶觀察接奉憲檄卽於本月十七日親詣督轅謝委大約不日當　辭赴差矣 
[潤州官塲紀事]  
　　鎭江訪事友來函云辦理鎭江保甲總局委員江蘇候補縣劉藜閣明府照青現奉上憲檄飭署理陽湖縣篆明府捧檄之下卽將保甲事宜料理清楚旋於本月某日赴蘇垣謝委十九日乘舟旋鎭大約日内卽可起程赴任矣○調任江蘇巡撫鹿芝軒大中丞於月之二十日天明時由金陵乘南瑞兵艦東下行抵京口並不停泊鼓輪逕往申江維時焦山象山各砲臺均升砲志敬禮也○原任鎭江海防理事同知錫禹言司馬昌因病出缺已紀前報兹由其嗣君扶柩回旗安葬本月二十日附招商局江永輪船取道申江然後換船北上瀕行時鎭郡各官咸詣靈前弔唁素車白馬交錯於途○瓜州鎭總兵高鎭軍光効於月之二十日命駕登官舫溯江而上赴金陵謁見南洋大臣劉制軍籌商防堵事宜大約日内卽須遄返也 
[上海官塲紀事]  
　　日前四川將軍綽軍憲哈佈道出申江昨午命駕進城遍往各當道處投剌至縣署時王大令飭丁當駕○升任福建藩司張筱颿方伯曾敭道經滬上已見報章昨日命駕入城赴各署拜客至上海縣署時王大令飭丁擋駕 
[商人頌德]  
　　昨日午後寓滬商人葉澄衷朱葆三唐榮俊虞洽卿陸頌和宋仲遽陶梅生蔡玉季辛仲卿金琴孫等數十人製就長聯送至英美租界會審公廨其文曰决庶獄悉秉至公刑教兼施膏澤萬家欣保赤懷遠人力持大體剛柔互濟梯航四裔悅來賓又縀額一方文曰惟明克允匾二方文曰正風端化政通人和德政牌四對文曰愛民如子聽訟若神膏雨和風清水明鏡移風易俗除莠安良海邦被化江瀆蒙庥　 
 
 

Page 3

 
 
以紅縀萬民傘一頂萬民衣一襲蓋以讞員翁笠漁直剌善政及人故於將赴陽湖任所時送比以表頌德歌功之意也 
[催辦城磚]  
　　上海縣王欣甫大令以本邑修理城垣開工日久而定製城磚尚未運到因專差投文嘉善縣催辦其文曰爲移請事案照敝前縣裴任禀修城垣奉龔道憲捐發規銀一千兩助充經費飭匠頭赴浙江嘉善等處定造大中兩號城磚各六萬塊共價洋一千六百五十元先行給六成磚價洋九百九十元取有經手唐少卿承攬及各行户窰户攬據成票附卷並經裴前縣捐銀五百兩於交代内列交各在案嗣經各前縣飭查磚已造齊因須找給四成價洋及水脚捐釐等項尚需洋一千六七百元無從籌措以致定造城磚未能運回現奉道憲札飭修城工急待城磚應用飭據牙户沈悅章禀稱查得前定城磚因久未起運爲奉賢縣紳士修城購用當經批候分别栘查提追續據該牙沈悅章以前定城磚業已造成三萬塊求恩諭飭官匠頭趙太原恊同赴嘉催造並預籌水脚捐釐給發起運等情具禀又經諭飭該匠恊同該牙户赴嘉催造去後兹據牙行沈悅章禀稱奉諭協同官匠往運通查燒好之磚祗有三萬塊嚴催築坯趕燒詎有吳德興窰主吳古卿及張春泉兩人蠻稱前燒之磚久不來運致失少甚多現在再燒恐仍無期交卸抗不赶辦求移請嘉善縣派令差役押令補造等情具禀前來除批示外合行移請爲此合移貴縣請煩查照希卽飭差押令窰户吳古卿張春泉速將承辦敝縣城磚赶造齊全以便裝運濟用望切須移 
[盜犯起解]  
　　搶刼吳渭聘家之盜犯于盛吉于崇戎兩名前經上海縣王欣甫大令訊取供詞前日照章委典史某少尉提案騐明面貌箕斗旋於昨日飭書吏備齊公文簽派解差四名押解茸城投府過堂勘核 
[函請派捕]  
　　本邑南巿二十三七鋪汛捕張順辦公不愼由江蘇撫標滬軍營管帶龍葆珊遊戎栘送上海縣署縣主王欣甫大令訊明情節立將卯名斥革迄今無人承充而是處地處荒僻竊案繁多邇來時屆凉秋捕務尤爲緊要大令爰於前日飭　役持名片投二十三七鋪巡防局禀稱捕夥張德係年久夥役熟悉捕務請留局辦公局員盛雨村二尹察得該捕年衰力弱難免貽悮要公爰飭捕役持函禀覆略謂敝鋪地方遼闊竊案時有所見應請飭派幹　數名來局辦公以安地方而資差遣 
[渡夫興訟]  
　　本邑楊家渡渡夫頭目孫錦庭前因霸奪同帮錢玉祥金阿桂等渡船生意致成不解之仇屢赴上海縣署搆訟今夏孫錦庭之子瑞華在南馬頭與錢等爭閙致被挖去雙目旋復投縣控告縣主土欣甫大令飭　齊訊斷錢供小的本姓孫寄名錢姓故改姓錢屢受孫錦庭欺侮小的本已難堪今春又被奪去渡船生意小的曾投案禀控至孫瑞華之口究被何人所挖小的實出不知金供小的自上祖遺傳以撑渡船爲業是處渡船户共三十六家前由道憲太人給牌二十面每家各執共一尚有十六家雖無官給之牌亦皆私自供役今春孫錦庭忽起意朦禀義渡局委員馬老爺　給腰牌四面並將舊牌更換馬老爺被其所愚允爲照辦不料孫卽將小的等生意佔去改給别姓接受致小的一家數口生計頓絶不得已向之理論求恩俯鑒孫錦庭　子瑞華同供小的等皆係渡船夫頭昔時僅有渡船户二十家是以道憲大人給牌二十面嗣後添至三十六家未經禀請添給所有渡船十二艘向係各家輪流供役去秋義渡局委員馬老爺加給腰牌四面令每船執牌二面小的當卽照發並無情弊不知錢等何以挾嫌將瑞華雙目挖傷求恩騐究張金桂供小的亦係渡夫孫錦庭謀奪小的生意另換他人承接以致不能度日求鑒孫松和供孫　庭因佔奪衆渡夫生意以致衆情不洽時肇事端經義渡局老爺斥革今春由小的接充夫頭伊等細情小的並不深悉大令察核衆供實因渡夫三十六家腰牌僅有二十四面以致紛爭不休時時滋閙爰令補給十二面每家各執一面以後不准再行添設致肇訟端至孫瑞華被挖雙目候查明核辦 
[上海縣署瑣案]  
　　縣署自新所押犯滋閙已紀水報前晚王大令提案訊究俱稱不敢滋閙惟求恩釋大令喝令將王長生張銀桂各笞責一千板還押水菓全全笞　一千板白毛囝笞責四百板俱開釋　關笞責二百板交保出外著交王顧氏到案胡阿棠笞責五百板發收改過所○張桂生控謝炯華挖目一案前晚王大令飭提復訊張供向在萬瑞馬頭駕駁船謝炳華圖奪生意糾合湯秀卿杜金華謝毛毛等數人將小的撳入船艙開往浦東僻靜處挖去　目小　正欲技案控告地保丁向榮沈妙全及素不安分之葉湘蘭等出塲霸阻故遲至日前始來案聲訴務乞伸寃謝炳華供認挖目不諱湯秀卿供在彼經過並未帮兇謝金華供小的並不干預此事大令判將謝炳華笞責一千板釘鐐收押湯秀卿謝金華名笞責一千板從寛釋去 
[上海巡周紀事]  
　　掮客謝毓林與沈東發有會欵瓜葛去冬向之索取由旁人勸令先付洋銀五十元并出立契據至本年謝向索尾欠四十九元沈稱曾會杜生高已逃逸此欵不能　付前日謝遂串令滬北利坤洋行西人克法路往沈處催索無著投二十三七鋪巡防局禀請究追局員以事關錢債著自行投　　迫○南巿也家宅畔業經在滬紳士購地起造中國内地自來水公司並開鑿水池總辦楊唐兩觀察會同紳董將地勢勘明將欲安設水管　　地方居氏無知阻擾遂令堂董將圖樣送至二十三七鋪巡防局請卽查明知照昨日局員邱二尹已傳各鋪地甲到局諭話矣 
[英美租界公堂瑣案]  
　　竊　陳阿三卽曹大甫前因竊取長泰衣服經包探張阿五拘獲正在補提從犯不料夥役李阿二過於疎忽以致脫逃不得已據情告知捕頭捕頭限七天内拘獲遲至昨日蹤跡杳然張探乃將李阿二解案禀稱陳脫逃後小的業已遣人四處查緝杳無著落故將夥送請究懲襄讞委員張柄樞司馬商之白繙譯以張探難辭疎忽之咎判罰二個月辛工捕頭稱定須將該逃犯獲案嚴辦司馬乃飭將李管押包探李耀庭禀稱昨日竊犯劉壽康竊取大方棧某客之綢衣兩件投報捕房後經小的緝獲人贓送案請究失主某甲遣茶房某乙投案領贓劉壽康供小的實因失業所致叩求恩典司馬判押三禮拜贓給失主具領○包探耀庭解流氓仇百炎到案禀稱此人昨向徐隻喜强借洋銀　遂以致逞兇將徐頭顱毆傷報捕後經小的查明送案請究徐雙喜投案聲訴情由仇百炎供索欠是實並不强借逞兇司馬判責三百板○包探顧福其解小竊詹三郎　案禀稱此賊專在途中竊取行人身畔物件昨日不知在何處竊得眼鏡一副洋銀二元經小的拘獲送請訊究詹三郎供認行竊不諱叩求恩典司馬判押七天以儆○包探洪阿寶解送韋馮氏李楊氏到案禀稱二人因細故在途口角不休爲特送案請究司馬判令各責手心一百下 
[美租界捕房紀事]  
　　昨午小竊顧阿毛混入外虹口某碼頭上貨棧中竊取舊鐵若干磅正欲携之而逸不隄防被巡街捕所見拘入捕房捕頭令押候解送公堂禀請讞員翁笠漁直剌訊究○有賭徒混名小寗汲者於昨日中午在天后宫前擺設紅黑籌賭攤誘人聚賭巡捕連賭具解送捕房捕頭令押候轉解公堂禀請懲辦○前晚有流氓混名滑頭慶生者在南潯路某花烟館門首與同黨甲乙二人因事互毆力不能敵致被毆傷足踝二人見已肇禍當卽逃逸慶生隨奔赴捕房聲訢捕頭見受傷屬實倩人扶送同仁醫院醫治並令探捕查明行兇之人以便拘送公堂禀請究辦 
[施牛痘]  
　　啓者種痘一事爲兒科第一重最要關鋌自西法創行牛痘以來旣妥且便遠近風行兹敝堂訪得錢秉荃先生學被䆳中西於此道尤肱經三折特延訂於九月初二日爲始來堂施種嗣後每逢二八日上午九點鐘起十二點鐘止照常施種不取分文如有嬰孩欲種牛痘者到期來堂挂號挨次施種爲盼[  上海六馬路仁濟善堂司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賽會奇聞]  
　　天津訪事友來函云津人好事無奇不有中秋節府前街有高某者創賽青豆大會會中人俱扮作長耳兎形前導二大旂及銜牌數對燈籠執事俱全殿以大緑橋一乘内坐長耳兎子王身穿緑袍呵殿遊行觀者塡街塞巷幾於舉國若狂事爲城内保甲局員所聞立飭勇丁拘到會首詰以此會何所取義供稱因見津人酷好餘桃斷袖故特象其形以愧之耳局員大怒喝笞二百板諭以嗣後不許再賽如敢故違定卽拘案嚴辦 
[火車傷人]  
　　天津訪事友來函云津郡自有火車以來民人之被車輪碾斃者已僂指難終本月某日　　鐘後第二次京車到津有馮某者附之而至馮兄向充督轅幕友弟亦爲車站捐卡委員是日奉礦務局總辦張燕謀學士函召　津方抵　先遣僕人下車勾富一切已則至鐵欄門徘徊眺望不意車輪碾動遽顚墜於軌道中適機器車飛駛而來致將頭顱軋碎僅劇　辮微帶頭頂一片而已其弟聞信馳至見此情形不禁號咷大哭旋卽備棺收殮聞者爲之慘然 
[營馬傷人]  
　　鎭江訪事友來函云鎭江營馬往往隨處放牧大街小巷時有蹄跡縱横前經府尊許紹翯太守札飭　徒縣出示通衢嚴申禁令而若輩仍不知悛改某日清晨有營馬兩匹並無鞍轡飛行過南門大街某翁避讓不遑撞倒於地馬從身上躍過傷及頭顱鮮血涔涔面目幾模糊不辨當經旁人雇轎送至其家未識能保全性命否 
[英美租界公堂會訊案]  
　　前日午後三點鐘時英正領事班德瑞君詣美界北浙江路公廨會同讞員翁笠漁直剌升座訊理英商控案先是經理斜橋總會之洋人温郭甫控式老夫沈桂榮虧欠洋銀七百零一元逃避無蹤請提保人任鴻昇訊追前日温郭甫同買辦管紀福到案稱沈桂榮在總會中虧欠洋銀逃避應由保人賠出保單呈閱管紀福供保單由沈桂榮之弟沈阿龍送來經小的持至任處查對無訛被告任鴻昇倩律師博易上堂訴稱沈桂榮在斜橋總會當式老夫小的並未作保何來保單旣據管紀福言保單由沈弟阿龍送去請交保出外尋阿龍到案澈底根究惟桂榮已不知何往直剌商之班君准其交保出外予限七天尋沈阿龍到案○英商匯廣公司執事人倩律師高易代控華人黃少齋將田單四紙抵去洋銀一千四百元逾期不贖等情前日直剌與班德瑞君會訊時高律師稱黃將田單抵押洋銀逾期不贖積欠利息二百餘元請諭令備銀回贖黃少齋供抵銀是實實因近來生意虧折以致無力贖回惟求交保出外陸續拔銀取贖直剌著交人人銀並保限七日内贖回○在江海關執事之某洋人控饒協泰水木作主饒雪林將次等塞門叮泥冒充青州旗昌牌水泥前日提訊時洋人稱饒以低貨混充高貨且串出掮客張少卿向商人搪塞情實可惡請爲重罰饒雪林供是協泰水木作主此項水尼向掮客張少卿處買來每桶價銀四兩七錢半若次貨祗須四兩五錢實係張混充小的亦不知情求問張少卿可也張供小的用舊桶裝置水泥並不敢冐牌且亦無力受罰叩求恩典直剌判令枷號十四天饒從寛斥釋 
[法租界公堂瑣案]  
　　本月十五夜英界中尚仁里妓女沈金蘭被龜傭屈巧生屈三觀等假揑局票招之侑酒誘至法界巡捕房轉角扭赴老北門内藏若並被攫去銀水烟袋一枝銀荳宼匣一枚琵琶一面輿夫吳阿五逃回報信翌日沈阿土偕吳阿五投報捕房捕頭以屈等不應在租界拉匿妓女命赴公堂據情控訴讞員朱森庭明府准詞出票將屈巧生等提人捕房昨禮拜四堂期傳同原告解訊沈阿土偕沈阿五投案申訴前情屈巧生等供認不諱明府著押候交到妓女沈金蘭復訊吳阿五無干省釋著沈阿土於下期投案備質○上期楊子仁遞禀公堂控何根堂股開公泰雜貨行販各貨至新加坡檳榔嶼等處銷售侵吞銀四千餘兩求卽究追明府准之昨日堂期包探將原被一併解案楊呈遞各項帳薄明府飭將何根雲押候交保限半月内邀中理處帳簿發還○方鳳汀禀稱在德明里萬源祥東洋行爲夥行中時時失物報捕查緝前晚卞榮生汪慶生二人睡於弄内　箱上圖竊未成拘案請訊卞供湖州府歸安縣學附生與上海某官有親誼流落異鄕以致風餐露宿明府著責手心四十下飭送上海縣署送回故里汪慶生押候笞責二百板○金德順禀稱在合興里泰和米店爲夥前晚被賊陳雲撬門而入竊去鐵箱一具内儲洋銀二百餘元當塲追獲尚未撬開旋在陳身畔搜出對時表一枚送案請究明府判枷號半個月期滿責三百板贓給失主領回○吳蔡氏禀稱在南巿雇坐小車至小東門被王阿二李阿和攫去土布四疋報捕查獲布已質在押店今吊到原贓送案請辦車夫錢雲洲投案甲訴明府判將王阿二李阿和各枷半月發小東門示衆期滿各責二百板合源押店夥陳萬生投案呈遞帳簿明府閱得不注姓名在址著罰洋銀十五元充公帳簿發還○沈程卿遣抱吳增祥控俞蘭生金三子以空票貼換現　銀三千　元延不清理歴經明府　供責比尚未了結原告迭次求追明府以保人吳友立金王氏不得置身事外因於昨日堂期飭傳到案著吳措銀三百兩金王氏措銀一百五十兩俞措銀三百兩金措銀二百五十兩合成一千兩限十日内措齊繳案給原告具領金三子金王氏各交原保俞蘭生還　如逾限不繳定予嚴比○張相生柯錫春二人在總巡局涉訟局員戴子邁明府因張住小東門外永泰興行特于　獲後栘送公堂朱明府交永泰興行夥李錦文保出後卽逃回横沙前日明府接奉道署來文飭將張相生移送縣署聽候訊辦明府著保人交案昨日堂期李將張交到并求退保明府淮之著將張相生押候移送縣署○永興里某東洋莊失去絲布一百十餘疋查悉車夫王阿二所竊王有叔父名成宗在萬裕馬頭撑駕崇明船因之控諸公堂明府飭船埠頭周五將王成宗交案詰訊之下仍交周五帶回限父車夫王阿二到案究追○包探禀稱陳阿虎沈海泉朱星富在太古馬頭竊取胡椒數十斤迨報捕查獲則原贓已賣與南巿新泰等藥材行請准帶往吊贓明府判各責三百板飭探帶至南巿十六鋪吊到原贓給失主具領○陳裕隆禀稱住永興里前晚被賊陸少泉掩入内室竊去鋪蓋一個當塲追獲人贓送案請辦明府判責三百板贓給還失主○包探禀稱偷兒王福生竊取燈罩八十枚緝獲人贓解案請辦明府判責二百板○包探禀稱吳阿和在小東門外强取小孩手鐲由巡街捕拘獲送案請辦明府判枷一個月發小東門外示衆期滿重責四百板贓存捕房待失主認領 
[美租界醫院紀聞]  
　　前日滬北屈家橋鄕民梁法生至新靶子路左近田間摘取木棉適某洋人在彼打靶偶爾不愼彈丸横出中張額角鮮血直流痛極而踣家中人聞信前來舁送同仁醫院求治據醫生云傷勢頗重未悉能免性命之虞否○前晚耶松船廠銅匠王阿金正在工作略一疏忽被機器擊破頭顱血流如注昏暈倒地旋經廠中司事倩人舁送同仁醫阮求療不知可保無碍否 
[美界雜聞]  
　　著名流氓魯勝榮係惡棍張桂卿之羽黨盤踞外虹口提籃橋一帶招集張之舊侣依然横行不法擾害良民現爲上海縣王欣甫大令訪明已飭幹差前往拘拿矣○昨日三點鐘時美界藍副捕頭帶領中西包探至裏虹口胡家橋等處捉賭各賭徒聞信後逃逸無蹤捕頭命將賭樹檯撤去而返 
 
 

Page 10

 
 
[省官報]  
　　八月十七日三品銜儘先卽補府宣城縣陳兆慶到周麟述知奉臬憲委赴壽州定遠會勘界址高振錯劉啓文知奉委發審局學習○十八日卽用知縣陳祖授　奉　憲委抄合肥訊案王從禮知奉臬憲委赴宿州公幹候補同知馮錫文謝奉行知蒙撫憲准奬酌委署缺給予釐差直隸州王詒善辭奉盛京憲委查長江電綫差州同梁爾燕　奉營務處委赴上海探硝磺價 
[省官報]  
　　八月十一日知州應祖錫禀知本日到官醫局差知縣楊炳震禀知由昭文審案回卽到督審局差又周濂禀辭赴太倉塘工差○十二日候選知府王宗壽由上　來直隸州謝謙禀知赴江震公幹知縣胡調元禀知本日到東路保甲總巡差又何紹聞禀辭回瀏河厘局又張恭彝禀辭赴上海樹木捐局差同知銜候補布理問翁璞由籍起服領咨同省禀到藍翎提舉銜新選太倉州吏目方矩安徽人由籍騐看領憑來省禀到主簿雷星樵禀辭押解司事巡丁赴蘇滬各局卡枷示藩轅牌示照得丹陽縣主簿孫黻華前據　報　患足疾請假迄今未據具報病痊自應另委往署查有舊班輪委試用縣丞陳鍾頴堪以委署又宜興縣典史馬長康叅　遺缺查有新海防遇缺先典史　步翰堪以咨補○十三　同知左念慈由滬解餉來直隸州德存禀知交卸駐蘇鑣捐局差卽辭赴靖江釐局差知縣　邦璽禀謝奉委接辦待質公所正委差又楊炳震禀謝奉委接辦待質公所副委差又于銘訓禀辭赴寗又黎耀森禀知奉委清丈丹徒洲田差又范一福請假赴江北就醫委署下邾司巡檢鍾國賢禀辭赴任帮帶蘇防右營補用副將陳　富由許浦來○十四日元在縣　　吳縣陳禀知下鄕抽查荒田回知縣薛葆楹禀辭赴江震絲捐差改指江蘇遇缺先補用府經歴顧松慶浙江人由籍來禀到委署嘉定縣諸翟司巡檢王桂墀禀辭赴任從九　其如禀謝委署吳江縣典史事 
 
 
 

Page 11

 
 
吳淞火車八月廿五日上午八點鐘上午十一點下午一點半下午四點鐘 
寗波北京又下午三點蘇州杭州又下午四點 
烟台威海衛旅順大連灣黄縣萊州府萊陽登州府大沽北戴河塘山天津通州北京下午六點晚八點至九點 
牛莊牛莊城海城遼陽　天黄埔又又 
厦門汕頭台灣又又 
香港廣東梧州龍門又又 
汕頭厦門灣汕頭香港廣東梧州太生又又 
鎭江揚州淮安清江浦宿遷台兒莊南京蕪湖大通九江孤嶺漢口沙市宜昌重慶元和又又 
 
 

Page 12

 
 
[光緒二十五年八月十六日京報全錄]  
　　宫門抄○諭旨二道錄前○蜀督奎奏爲已放督臣功德在民公懇捐建專祠摺○閩督許奏添練砲隊摺○蜀督奎奏保荐賢員送部引見片○又奏展辦新海防收捐銀數片○大臣春奏爲章京到任接印任事片○八月十六日吏部翰林院侍衛處值日無引見○端洵由口外賜奠回京請安○熙公續假五日○慶公續假十日○阿克東阿續假十五日○召見軍機瑞洵慶　○○頭品頂戴四川總督奴才奎俊跪奏爲已故督臣功德在民紳士公懇捐建專祠以隆報享據情代奏恭摺仰祈聖鑒事竊據四川在籍紳士翰林院編修伍肇齡羅光烈胡峻等呈稱竊維崇德報功乃朝廷之鉅典明禋肆祀爲閭里之微忱考案牘於魯黔久矣祠堂鞏固溯典型於巴蜀允宜俎豆馨香伏查原任四川總督丁寶楨自光緒三年由山東巡撫升任來川查明川省吏治刓敝民力竭蹶於興利除弊諸大端靡不悉心整頓如川省武備慶弛經該故督臣申明紀律勤加訓練營務大爲改觀並於城東設立機器局遴選中國工匠仿照西法製造槍砲火藥堪備臨敵利用同治初年蜀亂未靖始創設夫馬局供應兵差迨後軍務肅清而各廳州縣積習相沿仍藉支應兵差名目任意苛派有較正供浮加至數倍者該故督臣到任立卽奏請裁撤以紓民困川省山多田少户鮮蓋藏一遇水旱偏災時虞艱食該故督臣目擊情形深爲顧慮厘定妥章飭屬勸辦積榖共儲一百三十餘萬石嗣值荒年藉資賑濟賴以全活者甚衆初川省鹽務積弊最深滯引至一百一十萬餘張之多欠解羡截銀亦積至一百三十六萬餘兩該故督臣奏請改爲官運商銷設局辦理至今積引暢行歲增帑銀白數十萬成都一帶嘓匪充斥搶刼横行該故督臣飭屬認眞緝捕一有弋獲立正典刑使萑付斂迹良善得出凡爲國爲民之事無不次第舉行艱險不辭怨勞獨任力疾銷假遂以身殉迄今川民思之輙爲隕涕該故督臣前在山東巡撫任内歴辦諸大政遺愛在民又以翰林在黔省保籍捐資募　保衛鄕邦均經紳民合詞籲　前山東巡撫臣陳士杰前貴州巡撫臣番霨奏請建立專祠先後壽彌涇公懇據情奏請准於四川省城建立專祠列入祀典春秋致祭以彰藎績而慰士民感下私忱其建祠經費當照黔魯章程統由官紳募捐　敢動用公欵等情呈請具奏前來奴才查該故督臣丁寶楨在川十年民夷安堵其實政允爲後來所騐式首裁撤各州縣人馬以恤民而固根本繼革除各衙門規費以恤吏而杜貪婪又裁减各處厘金清厘虧挪以裕庫儲而供　撥至其設立官運局創辦滇黔邊計鹽務爲數省啓無窮之利　而開國家大宗之餉源厥功尤偉奴才入川以來卽訪知該故督臣政績兼考輿論衆口一詞兹該紳等聯名呈請洵屬出於至誠合無仰懇天恩俯准將已故四川總督臣丁寶楨在於四川省城建立專祠由地方官春秋致祭之處出自鴻慈謹據情恭摺代奏伏乞皇太后皇上聖鑒訓示謹奏奉硃批著照所請該部知道欽此○○閩浙總督兼署福州將軍臣許應騤跪奏爲閩省添練砲隊一營以資捍衛恭摺仰祈聖鑒事竊照閩省負山濵海防務尤　緊要迭奉諭旨諄諄以練兵爲當今要務自應欽遵辦理就所節之曹練有用之兵庶足以壯聲威而資策應查全閩幅員廣袤水路交衝向設防練各營本屬不敷分布省城僅有候補道孫道仁統帶福勝兩營現在練習洋操步伐業已可觀惟所部概係槍隊若無砲隊相輔而行設遇徵調兵力殊形單薄當與在省司道悉心商度因籌餉孔艱擬先添練砲隊一營購備英國新式快砲分配應用卽責成該道孫道仁尅日挑募成軍編爲福勝後營督率認眞訓練查該道實心任事一切戰陣新法皆能刻意購求且校閱精勤昕夕罔懈必須資以利器始克展厥長才緩急庶幾可恃現先儘購到快砲六尊輪環操演以期日臻嫻熟仍俟籌有的欵再行購足快砲十八尊並查照外國章程添買馬匹䭾載砲位俾可任重致遠以省勇力各弁勇練砲之暇仍令習練快槍務使速成勁旅以仰副朝廷整軍經武有備無患至意計全營員弁勇夫三百七十一員名除所需器械衣帽及擦砲經費不計外按年約需薪糧二萬三千餘兩卽在裁併緑營官兵節存俸餉項下動支造册報銷據福建善後局司道詳請奏咨立案前來除咨部並分飭遵照外謹繕摺具陳伏乞皇太后皇上聖鑒訓示謹奏奉硃批知道了著卽督飭認眞訓練以資捍衛毋稍弛懈欽此○○奎俊片再時局多艱一切政務待人而理况欲修明吏治尤必延攬眞才奴才於川省屬　内詳加考察必其心地才具政績官聲見諸實事實效者方敢列爲上選伏讀本年二月十五日恭奉懿旨人才爲方今之所最要務當認眞考核其賢者擇尤薦拔用資觀感中材以下量能器使隨時觀勉不肖者應卽嚴行甄别毋稍瞻徇等因欽此奴才恪遵慈訓　意勤求除有劣跡之員先經嚴叅仍隨時體察外其堪膺薦拔者自當據實上陳兹查有記名道安成曾隨已故將軍臣多隆　臣金　等軍營多年於安徽甘肅新疆等省屢立戰功夙諳戎務來川旣久於地方民情吏治尤極洞澈歴委要缺要差其　理機器局務於製造槍械軍火留心研究精益求精工省器良有裨　用　年委署臬司篆務措理裕如前奉諭旨飭保人材經黑龍江將軍臣恩澤以該員爽直清純老成練逹歴舉其在新疆辦事實績奏請送部引見奉旨交軍機處存記欽此奴才查該員識力堅卓才具優長操守清嚴體用兼備委辦一切事件均能實心實力不避勞怨又署成都府事候補知府王明德器局深沈能見遠大有爲有守艱鉅克勝前在雅州府署任興蠶樂辦團練保安民教均極得法官聲最優在省歴充局差於籌餉事宜綜覈精密上年因川東教案委充營務尤能熟審機宜運籌决策頗資贊助之力又補用直隸州成都縣沈秉堃精明幹練才識兼優歴膺繁劇政聲卓著於洋務交涉事件遇有繁難相機因應籌度周詳深知窽要以上三員均爲川吏傑出之才堪備朝廷任使經奴才再三考察用敢臚列上陳安成先經存記應如何錄用之處出自天恩王明德沈秉堃二員可否送部引見以備採擇破格錄用伏候恩旨遵行謹附片具陳伏乞聖鑒訓示謹奏奉硃批安成仍交軍機處存記王明德沈秉堃均著送部引見欽此○○奎俊片再川省展辦新海防事例業經奏報至一百次止在案兹據布政使王之春將一百一二兩次收捐銀數造具捐員姓名年貌籍貫三代履歴清册詳請奏咨前來奴才查自光緒二十五年四月初一日起至二十九日止爲第一百一次捐案計捐實官一名收庫平銀一百六十三兩六錢飯食銀二兩四錢五分四釐照費銀二錢國子監飯食銀一兩照費銀二錢又自五月初一日起至三十日止作爲第一百二次捐案計捐實官五名收庫平銀八百九十兩飯食銀一十三兩二錢五分照費銀一兩國子監飯食銀二兩照費銀四錢均已分别存儲聽候提撥遇便搭解所收銀數核與新海防事例相符相應仰懇天恩敕部核議給奬頒發執照來川以便給領用昭激勸除將副實收分咨外所有一百一二兩次展辦新海防收捐緣由理合附片具陳伏乞聖鑒謹奏奉硃批户部知道欽此○○春滿片再新授塔爾巴哈台印務章京覺羅端銘本年五月十八日抵塔奴才委令於六月初三日接印任事其前辦章京新放醇賢親王園寢工部主事德春卽於是日交卸擇期起程回京供職除分咨部旗查照外理合附片具奏伏乞聖鑒謹奏奉硃批該衙門知道欽此 
 
 

Page 13

 
 
[光緒二十五年八月十七日京報全錄]  
　　宫門抄○户部尚書敬奉爲遵旨議奏摺○晉撫胡奏揀員請補太原府知府摺燕督裕奏查明甲午之役在事各軍繳儲軍械數目摺○八月十七日户部通政司詹事府廂黃旗值日無引見○曾侯假滿請安○詹事府代奏檀璣謝授右中允恩○鈕楞額請假十日○徐鏡第預備召見○召見軍機徐鏡第○○經筵講官户部尚書宗室敬信等謹奏爲遵旨議奏恭摺仰祈聖鑒事竊陜甘總督陶模奏各省關籌撥光緒二十三年甘肅新餉依限解清請將出力各員照案奬叙一摺清單一件光緒二十五年六月十一日奉硃批户部議奏單併發欽此欽遵由内閣抄出到部據原奏内稱前准部咨欽奉諭旨甘肅關内外餉銀關系緊要經户部分别餉數請飭依限報解著該將軍督撫等嚴飭各該司道按照部撥數目掃數籌解如能依限解清卽由陜甘總督奏請奬叙等因歴經欽遵辦理在案兹查光緒二十三年甘肅新餉户部照撥四百八十萬兩各省俱已掃數完解臣維甘肅關内外所需餉項皆係計口授食協餉稍有逾期軍食卽難充足各省關司道竭力代籌源源接濟關内外得免匱乏實屬宏濟艱難亟應照章請奬經臣分咨各省查取應叙職名前來查直隸總督前福州將軍裕祿兩江總督劉坤一湖廣總督張之洞刑部尚書前江蘇巡撫趙舒翹前署江蘇巡撫現任四川總督奎俊山西巡撫胡聘之陜西巡撫魏光燾前江西巡撫現任江蘇巡撫德壽安徽巡撫鄧華熙前河南巡撫現任浙江巡撫劉樹堂公忠體國畛域無分如何從優議叙之處臣未敢擅擬伏候聖裁至各司道等請奬職名謹繕清單恭呈御覽再四川省應叙職名未經送到請俟咨催查取至日附片請奬各等語臣等伏查甘肅新疆軍餉前經奏定章程自光緒十一年起彚總指撥由甘肅藩庫統收分支各省掃數清單卽由陜甘總督奏請奬叙歴經遵照辦理嗣因所保員數逐漸加多經臣部奏明嗣後解清甘餉請獎人數除承協省分之藩司運司鹽道糧道有籌撥欵項之責者准照吏部保奬例章辦理仍不准違例濫保外其餘無籌欵之責者一概不准給奬卽有鹽道糧道省分而籌解餉銀内無動支鹽課漕務欵項亦不得濫子奬叙其有違例濫請者卽行奏駁以示限制等因亦經行知遵照各在案此次指撥光緒二十三年分協甘新餉各省關均已全數解清臣部按照該督奏請奬叙各職名與各該省報解案據詳加查考惟湖北省籌解各批甘餉並無動用糧道欵項所有單開之二品頂戴前湖北督糧道調補漢黃德道岑春蓂應卽照章扣除其餘單開藩運司道及原奏内所指將軍督撫共二十四員均在應給奬叙之列謹另繕清單恭呈御覽至各省將軍督撫十員如何給予奬叙並藩運司道十四員或照該督所請奬勵抑或飭下吏部核奬之處恭候聖裁所有臣等遵旨議奏緣由理合恭摺具陳伏乞皇太后皇上聖鑒訓示謹奏奉旨欽此○○頭品頂戴山西巡撫臣胡聘之跪奏爲揀員調補省會要缺知府以裨治理而重地方恭摺仰祈聖鑒事竊臣接准吏部咨光緒二十五年五月初十日内閣奉上諭山西太原府知府員缺緊要著該撫於通省知府内揀員調補所遺員缺著惠格補授欽此欽遵行司揀調去後查太原府係省會首郡例應於正途人員内揀選調補該府管轄十一州縣地方遼闊政務殷繁且時有發審案件表率稽查均關緊要非精明練逹之員弗克勝任臣督同藩臬兩司在於現任知府正途人員内逐加遴選查有蒲州府知府曾樹椿現年五十五歲四川慶符縣進士由兵部卽用主事光緒九年補職方司主事十一年升武選司員外郎十五年考取御史十七年京察一等引見奉旨記名以道府用二月丁本生父降服憂服滿起復十八年十二月奉旨補授安徽鳳陽府知府十九年四月到任二十一年調省安慶府知府九月丁本生母降服憂服滿起復二十三年四月十四日奉旨補授山西浦州府知府是年七月初八日到任該員老成諳練才識兼優以之調補太原府知府實堪勝任任内並無督緝盜案及督徵錢糧已起降調之案且調補省會要缺一切因公處分例免核計據布政使何樞按察使馮鍾岱會詳請奏前來合無仰懇天恩俯念員缺緊要准以滿州府知府曾樹椿補授太原府知府洵於地方治理有裨如蒙俞允該員係現任知府請調首郡要缺知府銜缺相當毋庸送部引見所遺滿洲府知府員缺遵旨卽以惠格補授所有揀員調補太原府知府緣由理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此○○頭品頂戴北洋大臣直隸總督奴才裕祿跪奏爲遵旨查明甲午之役在事各軍繳儲軍械及未繳各數目分晰清單恭摺仰祈聖鑒事竊奴才承准軍機大臣字寄光緒二十五年四月十八日奉上諭有人奏南北洋所存新舊槍械皆爲魏光燾唐仁廉牛師韓宋朝儒劉樹元諸軍所領遣散後曾否繳回請飭查明等語甲午在事各軍均已遣散各該統領等所領槍械繳存何處及漏木呈繳槍枝亟應澈底清查著增祺裕祿劉坤一查明原領曁已繳未繳各確數飭知該統領等限期繳回其有業經回籍及病故　卽行文該省傳知該員及該家屬迅卽一律清交毋任隱匿等因欽此仰見朝廷綜核軍實之至意尊查甲午各省調至客軍雲集津郡凡應須添領軍械胥由天津軍械局及東征糧台撥給事後各軍營隊有在津遣撤者有在别省遣撤者有仍回原省遣撤者有仍回原省留而未撤者有調往别省助剿後卽由該處遣撤者並有非在北洋領用而事後繳存在津者已繳未繳頭緒紛繁現飭管理軍械局道承霖等按存記收發軍械各册遂一清查各省調到客軍在北洋領用軍械共計槍一萬九千九百六十二枝砲二百零二尊並隨帶軍火等件事定後津局已收回槍一萬八百三十六枝砲八十一尊未收回槍九千一百二十六枝砲一百二十一尊内除交在奉天陜西局所收存及遺失槍共六百七十一枝砲十四尊並截留南洋協撥前提督唐仁廉奥槍九百九十五枝均經奏咨有案外實共尚未收回槍七千四百六十枝砲一百零七尊其原領軍火亦有已繳未繳此外又另收有各軍非在北洋領用而繳存在津者共槍八千七百八十三枝砲五十尊以上收回繳存前項軍械均經歸入局存項下於各軍領用時分撥隨案報咨並列入軍械册内彚報其未收回各件是否該統領等仍留原營抑係繳存别省或尚未繳未經各該營知照局中無案可稽據該局將查清已繳未繳槍砲及隨帶軍火等件各項數目分晰開列清單詳請具奏前來奴才覆查甲午之役在事各軍原在北洋領用鎗砲現經查明遣撤後尚有欠繳鎗七千四百六十枝砲一百零七尊並軍火等件此次未繳之數或帶往别省仍留原營或已繳存别省或尚有未繳其子彈火藥銅帽等件隨時動用若干實存若干均未經各省知照有案應卽由奴才按照單開未繳各數分行各該省督撫曁統兵之員逐一查明將已繳者收存何處未繳者是否分撥他處曁仍留原營抑係實未呈繳並各項軍火現在實存數目詳細聲覆其有業經病故及回籍之員應繳未繳前項軍械軍火等件由該省傳知該員及該家屬一律清繳並於查清後一面奏報一面咨明直隸核照備案以昭核實所有查明各軍在天津軍械局已繳未繳軍械各數目謹分繕清單恭呈御覽伏乞皇太后皇上聖鑒訓示謹奏奉硃批知道了所有未繳各項軍火著卽分别查照飭令各該員一律清繳毋任隱匿短缺單三件併發該部知道欽此 
 
 

Page 14

 
 
[光緒二十五年八月十八日京報全錄]  
　　宫門抄○諭旨五道錄前○越撫劉奏上虞等縣猝被風雨成災謹將籌辦撫恤據實呈奏摺○齊撫毓奏揀員員調補要缺知縣摺○將軍延奏爲病勢日劇籲恩開缺摺○楚督張奏知縣勤勞懇恩開復頂戴片○滇督崧奏爲臬司到省飭赴新任片○齊撫毓奏爲臬司到省飭赴新任片○八月十八日禮部宗人府欽天監正黃旗值日無引見○李國和徐慤立楊鴻禮預備召見○愛隆遞遺摺○内務府奏派致祭凝和廟派出德公○召見軍機李國和徐慤立楊鴻禮○○頭品頂戴浙江巡撫臣劉樹堂跪奏爲上虞等縣猝被風雨成災謹將籌辦撫恤大概情形恭摺具陳仰祈聖鑒事竊照折江省本年自春租夏暘雨尚屬應時迨五月以後晴多雨少農田正盼甘霖臣於五月分雨暘摺内陳明在案自入伏後時復隂寒至六月十三四五等日風雨交作逹旦連宵雨勢傾盆風尤猛烈歴三晝夜之久深慮有妨農事正在飭查間卽據紹興府屬之上虞新昌嵊縣先後禀報十三四五等日狂風驟雨晝夜不息繼以山洪暴發勢若建瓴沿溪房屋被衝並有淹斃人口田地沙淤石積間有成灘成溪上虞縣高壩堤塘被衝决口七處水勢汎濫塌房傷人尤多又據餘姚縣禀報上游山水下注又值姚江盛漲瀕江兩岸積水甚深會稽縣禀報連朝風雨之後上游各水滔滔匯注外江内河宣洩不及漫過塘身一片汪洋悉成澤國尚無損傷人口諸曁縣禀因江水驟漲堤埂潰決湖水横流間有冲塌廬舍傷斃人口又據山隂蕭山等縣禀報均以河水陡漲田禾被淹各等情據此臣查此次上虞等縣猝罹水患就各縣所禀情形以上虞縣爲最重新昌嵊縣次之餘姚會稽諸曁又次之山隂蕭山兩縣爲最輕其較重之處小民蕩析離居深堪憫惻當經就地官紳或雇船紥筏搭蓋棚廠分投拯救或動用積榖或捐設粥廠暫濟口食臣均隨時批行藩司籌撥洋二萬元遴委各員分投馳往各該處並飭紹興府督同確查户口核實散放妥爲撫恤現據餘姚等縣紳士經元善等在上海邀集同鄕紳商集捐助賑臣仍飭印委各員確切查勘如有尚須加賑之處再當籌欵奏明辦理斷不使一夫失所以仰副聖主軫恤元元之至意至目前水勢雖已逐漸消退惟正當早禾結實木棉吐穗之時被淹受傷匪輕晚禾揷種未久根株亦多腐爛竊恐災歉並成容俟秋後分飭委員確實查明再行上乞恩施現在察訪民情尚稱安謐顧無業貧民所在多有誠恐乘機煽惑滋事臣已出示曉諭並預飭地方文武隨時撫輯彈壓以靖地方所有上虞等縣猝被風雨籌辦撫恤緣由理合恭摺具陳伏乞皇太后皇上聖鑒訓示再上虞縣潰决堤塘業經委員會同該處官紳一律堵塞並加培高厚以禦秋汛合併陳明謹奏奉硃批覽奏已悉所有被災較重之上虞等縣著卽督飭官紳認眞賑撫毋令一夫失所欽此○○山東巡撫奴才毓賢跪奏爲揀員調補要缺知縣以裨地方恭摺仰祈聖鑒事竊查泰安縣知縣秦應逵調補歴城縣知縣接准部覆坐光緒二十五年六月三十行文按照限减半計算應扣至二月十四日作爲開缺日期所遺泰安縣知縣員缺係種繁疲疲難兼四要缺例應在外揀員調補查該縣係附郭首邑地當孔道政務殷繁非精明幹練之員不足以資治理奴才督同藩臬兩司於通省現任簡缺人員内逐加遴選非現居要缺卽人地未宜其應補應升人員又於此缺均不相宜惟查有益都縣知縣毛澂現年五十五歲四川資州仁壽縣人由優廪生中式光緒丙子科本省鄕試舉人庚辰科會試中式貢士殿試三甲朝考一等引見改翰林院庶吉士癸未科散館二等引見奉旨以知縣用欽此旋選授山東曹州府定陶縣知縣領憑到省光緒十年二月初六日到任十一年已酉科鄕試調取入闈派充同考官差竣回任報捐加一級十二年調省差委十三年正月恭逢恩詔加一級二月仍回定陶縣本任七月調補益都縣知縣報捐同知升銜十四年調署菏澤縣知縣十五年兩次恭逢恩詔加二級是年已丑科鄕試調取入闈派充同考官差竣復回荷澤縣署任十六年調署曹縣知縣十二月調署歴城縣知縣十八年代理平度州知州調署泰安縣知縣報捐雙月同知在任候選十七八兩年河工搶險出力彚保免選同知以知府在任候補十九年三月初十日奉旨依議欽此二十年飭赴益都縣任是年大計案内保薦卓異二十二年調署單縣知縣二十三年復回益都縣本任二十五年經奴才保薦五月十三日奉上諭著送部引見欽此該員才識練逹明幹有爲以之調補泰安縣知縣實堪勝任惟以繁調繁與例稍有未符但泰安縣係附郭首邑衝繁疲難兼四要缺較之益都繁疲難三字之缺更爲繁劇且人地實在相需例得專摺奏請據藩臬兩司會詳前來合無仰懇天恩俯念員缺緊要准以益都縣知縣毛澂調補泰安縣知縣實於要缺大有裨益如蒙俞允該員係現任實缺知縣調補知縣銜缺相當毋庸送部引見惟係再調之員應完罰俸銀兩卽飭照例完繳所歴各任交代已結並無積案及欠解錢糧曁未完商課漕倉銀兩亦無承緝未獲命盜各案已起降革叅限其餘因公處分例免核計所遺益都縣知縣員缺係屬繁缺容俟接准部覆另行揀員請補謹恭摺具陳伏乞皇太后皇上聖鑒訓示謹奏奉硃批吏部議奏欽此○○奴才延茂跪奏爲奴才猝患中風病勢增劇萬難力疾視事籲懇天恩俯准開缺回旗調理恭摺仰祈聖鑒事竊奴才自入春以來肝氣纒綿一再請假嗣因病勢日劇奏請開缺未蒙允准竊念邊務繁要力疾視事數月以來時發時愈迄未就痊乃因元氣過耗昨於七月十一日晚寢感受夜寒猝患中風手足不仁語言蹇澀亟延多醫診治不能輕减查吉林地處巖疆最關重要内患難清外憂已伏兼之允彼興修鐵路入我腹心惟有外聯以情内修其備方免枝節横生俾我得暇及時内治庶幾彌患未萌然必須精神勠力貫徹始終俾無罅漏况交涉日繁時與彼族接見往往反覆辯駁動逾數時若以語言蹇澀之病與其間則畸剛畸柔不能動中竅綮貽誤必多奴才病軀原不足惜將奈國事何惟有仰懇聖慈俯准開缺回旗俾得安心調理且免貽誤致滋罪戾所有奴才因患中風籲請開缺緣由謹恭摺具陳伏乞皇太后皇上聖鑒謹奏奉硃批另有旨欽此○○張之洞等片再前因鄂省辦理清訟經臣等奏請將積案較多各州縣摘去頂戴以觀後效奉旨允行欽遵行司轉飭遵照在案兹查有署漢陽縣事准補興山縣知縣李觀濤奉飭後於兩月之中審結上控及自理詞訟一百三十餘起尚屬深知愧奮力圖振作合仰懇天恩准將李觀濤頂戴開復以昭激勸而資觀感據藩臬兩司詳請具奏前來謹合詞附陳伏乞聖鑒謹奏奉硃批李觀濤著開復頂戴該部知道欽此○○崧蕃片再雲南按察使鄒馨蘭現已陛見回滇應卽飭赴新任以重職守其卸署臬司本任迤西道全　績　在滇省多年情形熟悉此次在臬司署内辦理團保事務井井有條現又創設團營發軔之始頭緒紛繁應將該員暫行留省會同署雲貴督　中軍副將蘇掄元總司其事並會同藩臬兩司總辦鐵路事務以資孰手仍飭鄒馨蘭照案會辦營務鐵路曁善後釐金團保各局事務又新授雲南迤東道曹鴻勛現已交卸雲南府篆現亦飭赴任以專責成除分檄飭遵曁咨吏部查照外理合附片陳明伏乞聖鑒謹奏奉硃抵吏部知道欽此○○毓賢片再新授山東按察使胡景桂業已到東應卽飭赴新任供職署按察使吉燦升仍應飭回濟東泰武臨道本任各專責成除分檄飭遵並咨部查照外謹附片陳明伏乞聖鑒謹奏奉硃批知道了欽此 
 
