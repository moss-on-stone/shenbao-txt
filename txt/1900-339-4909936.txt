# 1900 - 339 - 4909936

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[閱報紀武生不法事因論武試之亟宜裁革]  
浙江紹興府屬諸暨縣學武生俞三陽當夏秋之交乘土匪閙教圍城時糾同無赖擁入内地會耶穌教堂肆行劫掠并將木器擊毁殆盡旋知事不得了托稱舉辦鄉圑遍向農民勒捐招集壯丁六十名藉資護衛後經教士赴省禀控大憲札縣查拿由諸暨縣藥詠霓大令誘至縣署訊明實情押解赴省禀候上憲擬罪核辦其所招圑丁諭令解散歸農號衣旗幟分别銷毁存庫此由訪事人函述已紀之昨日報端而標其目曰武生不法執筆人曰自來有害無利之事未有如武試之甚者也國家定制每届三載學使者巡行郡縣凡民間子弟之身家清白者准令報名就試苟能略知騎射卽可竄名學籍與彬彬者共分芹藻之榮推而至於鄉試會試武舉武進士名亦從同廷試而後凡入彀者或摧待徫或令歸標在朝廷立法之初未嘗不欲搜羅人才藉備千城之選無如百中竟未得一二也以故數百年來典試者視爲具文與試者亦目爲常例搢紳之族詩書之家圴視右庠爲畏途所厠身其間者非鄉曲土豪卽閭閻無赖若輩平日逞甚驕獷强悍之性每喜魚肉鄉愚一旦幸靑一衿以爲護身有符益可肆行無忌凡開塲聚賭扛帮挿訟搶孀逼醮等事俯視一切爲所欲爲吏胥與之此肩鄉人爲之側目聲勢煊赫誰敢或攖其鋒卽如此次紹郡之俞三陽旣糾同無頼肆其劫掠之謀復招集壯丁藉爲勒捐之計劣蹟昭著無可彌縫苟非自恃爲武生亦何至謬戾至是嗟乎朝廷舉行武試糜帑無窮乃非特不能得一人材徒令蝨其中者倚勢作威甫爲民生之害吾不解當軸者有何顧惜竟徘徊觀望而不肯一爲孌通也或曰武試之有害無利固聞命矣然士人讀書入試幸列膠庠束身圭璧者固多亦有一人黌門卽意氣飛楊藉爲威制平人之具其心思之尖刻谋略之深沈斷非赳赳者所能望其項背是安得以文武分途遽判爲優劣不知秀士中良莠不齊固難保無敗羣之馬然究之衣冠束縛猶或稍存顧忌之心且居近城闉非分之爲必多不便若武生則大半鄉村獷悍之徒弱肉强食之心久已躍躍欲試忽得列名學籍是不啻如虎添翼而氣𦦨益復鴟張故文生雖亦或行止不端而爲患尙不至甚巨若武生則當其就試之時已預懷倚勢作威之想幸而如願豈能遽遏其雄心其爲民害而釀禍端豈非必至之勢哉然則禁阻之道奈何曰惟有革除武試而已昔沈文肅公總制兩江時會疏請停罷終不果行今宜亟查文肅所奏將武試一律停止永著爲令如是則庠序可以清風俗可以肅誠今日整頓士習之良法也如泥有舉莫廢之說存膠柱鼓瑟之情明知所用非所習而姑虚與委蛇則誠當軸者之用心其自爲謀善矣無如國家之政治何哉 
[不爲已甚]  
　　香港循環日報譯登英京偷敦來電云美利堅國總統麥金利會宣言於衆日中國東南各省督撫於此次北直匪亂辦理一切殊見忠君愛國之心且大有益於各國鄙意各國所索賠欵應照荷蘭國克城成約酌量行之至於懲治首禍一欵應歸中朝自行主持東西各大國所要者祗兩宮由西安府言旋及早將朝綱整頓而已 
[日俄遵議]  
　　粤省某日報云美利堅國總統致函各國略謂中國之事不可相逼太甚卽賠欵亦不宜需索過多日本與俄均謂此議甚屬公平已願遵從其說自餘各國諒亦不致再有異辭矣 
[恩邀異數]  
　　陜西省垣訪事友人云新任陜西巡撫岑雲卿中丞扈蹕抵陜暫賃民屋小駐襜帷而令所� 
統各軍分駐四關以資防護皇太后聞中丞所居之處湫隘異常因諭令移駐南院行宮之内中丞以 
天恩逾格惶悚莫名再四懇辭未蒙慈允遂擇吉移駐南院西偏屋亦異數之恩也 
[回鎭巖疆]  
　　陜西省垣訪事友人云前者固原提督鄧軍門増奉旨統率馬歩各旗赴太原行在近者 
聖駕移幸關中因念西方關係緊要卽命軍門仍回本任以固邊防 
[名臣條教]  
岑雲卿中丞忠良後裔學有淵源律已嚴明不同流俗自拜巡撫秦中之命卽手訂條教宣示官僚昨經陜西省會采訪友人備錄其文置郵相示爱爲之照登於報曰撫陜使者岑春煊敬致詞於陜西全疆官紳士庶春煊性情戇拙學植荒疎幼受先襄勤公庭訓祗知君臣之大倫不顧身家之私計自承恩蔭洊歴卿班兩領屏藩慙無寸效今夏率隴上軍馬由邊外馳京甫覲天顔奉命會辦察哈爾防守陛辭出郭而都城戒嚴心戀兩宮未忍遠去旣而鑾輿出狩扈蹕西來仰蒙俯念微勞疉頒懋賞秋閏三日於太原行在奉旨摧授陜西巡撫天恩逾量中悃悚惶自顧何能敢膺重任惟是國家多故時事艱難飾讓偷安於心何忍趙朝拜命勉爲此行吾秦兩澤愆期已成荒歲窮檐黎庶無以資生飢饉之内憂甚於軍旅之外患宣布德意振撫災區察吏練兵籌防固圉凡諸政令如何設施頃入陜境業經接受關防念與全秦官紳士民皆有一日之義凡春煊識力所不逮及願聞者臚列於後我輩人爵雖殊均屬聖清臣子忠肝義膽人有同心况當創鉅痛深尢賴和衷共濟敢求志士副余厚期光緖二十六年閏八月岑春煊敬言計開一凡春煊有過無讑巨紺務貺直言立卽遵攺一幕府賓友言不及私如有假冐招摇者立執其人送轅懲辦一文武隨員差弁有向地方官需索酒食貲財者立望告知從嚴懲辦若地方官甘心餽送一經查覺予受同科一既有文武巡捕官專司巡查及執柬傅言途次署中概無門丁籖稿執帖種種名色一二僮僕只管衣履不與外事如有假冐僕從招摇漁利者希捆送來轅從重治罪一前在太原將所部馬步各旗奏攺爲威遠軍屢經嚴加訓誠如有不守管規擾害閭閻者希捆送來轅從重治罪一春煊此時扈蹕及以後按臨府廳州縣飲食皆自携帶卽臨時購買亦照市價交易絶不擾累地方凡無驛館處所住宅勢須借用餘如焼茶夫挑水夫之工貲茶碗燭臺之賃貲皆自給發若有餽酒食以獻媚藉苞苴 
 
 

Page 2

 
 
而營私者一絲一毫必子叅處以上六條爲春煊律身之事一現在時局孔艱人所共暁關中爲周漢故都民俗惇厚必有知耻之人憂時之士其能以身許國者願聞卓論願覩長才一關中向稱殷實雖今遜於前必有憂君憂民急公好義之富室願輪金資以濟國用者當視報効款項多寡分别奏聞請旨奘勵一目下以籌振籌兵籌餉籌防爲幹癠大端如有良谋立盼忠告一凡舉實政從無忌諱不限方隅况此艱危何敢拘泥所有輪身輪貲輪言者無論隱逸之士何省之人但出眞心皆在所取無當實用不復深求以上四條爲今日急則治標之事一賢才者國家之元氣周原膴膴河獄义輝天地英華必育於此如有講明聖賢學術躬行實踐者或才識閎通熟諳天下安危大勢者抑或長於天文輿地農桑水利禮樂兵刑算數者欲求共濟先願聞名降而下之如講求泰西一切小技及其語言文字者或有所需亦備一格一有孝子悌弟義士節婦皆地方之光國家之瑞亟願得其行實奏聞旌表以勵全秦之風俗以維天下之人心一自兵荒繼作小民困苦極矣司牧者自應如保赤子愛護矜憐庶此窮黎不至轉塡溝壑聞各地方官仍多玩泄如縱容丁役剝削民膏不恤下情積壓案件草野寃苦長官不得遽聞哀哀吾民何以堪此所望賢紳佳士明以教我如有挾私轉多未便一胥吏舞弄文法積有年歲雖已嚴加約束不准索絲毫規費尤恐暗中作弊以致隔閡公事阻抑賢人外間如有所聞立望告知懲辦一全秦數千里耳目難周近尙易知遠則情隔在官者望寄郵書紳民官爲附遞諸君銜名行號年齒籍貫并希開明一春煊少承家學長受君恩當此九廟震驚兩宮出狩天人共憤涙濕枕衾雖秉性庸愚頗知先務欲求寸效端頼羣才吐餔摧髮之風竊有慕焉以上六條爲統籌大局刻不容綬之事總綱三事凡十六條 
[浙撫行程]  
　　嘉興訪事友人云前浙江撫憲劉景韓中丞於本月十三日交卸後定期十六日起節此間文武各官探悉憲旌將次過境相約乘舟駛往石門迎迓是晚三鼓時憲舟戾止各官呈遞手版次第禀安中丞概不接見暫泊一宵至次晨傳命解纜各官乘舟尾隨於後嘉協兩營弁兵及駐防親兵咸出隧至杭州塘水師砲船緝捕槍划則停泊杭州塘以待至午後憲舟行抵西門外官碼頭兵士升砲鳴槍跪迎道左未幾中丞傳令各官人見至傍晚時卽命起碇經麗橋河向蘇州塘進發各官復恭送如儀聞中丞擬就蘇州暫駐行將優游林下不復作出岫之閒雲矣 
[臬履新]  
　　杭州訪事友人云江蘇督銷鹽局總辦許觀察貞榦經上憲奏請署理浙江臬司篆務本擬交卸局務然後榮蒞柏臺嗣接西安行在電傳上諭浙江按察使著世杰補授所遺兩浙鹽運使缺著黄祖絡補授等因欽此世振之廉訪探聞黄糼農都轉不日將蒞杭垣擬俟届時交卸運篆故所遺臬篆仍由許觀察暫攝觀察以爲日無多舊差無庸交替爰擇吉本月十一日未時接受關防文武官吏叩賀如儀輿馬往來頗形熱閙 
[衛隧過皖]  
　　安慶訪事友人云粤東衛隧管帶郭鎭軍奉直隷總督李傅相羽檄調赴京師遂統帶軍士約二千人載以民舟十艘駛抵皖江小泊南關外碼頭畔赳桓之士間有登岸購食物者彬彬有禮絶無滋擾情 
[要犯解省]  
　　杭州訪事友人云前者衢州府屬西安縣匪人戕官害教一案業經拿獲各犯解送省垣大憲一再委員研訊情由迄今尙未定讞旣而署臬司世振之廉訪訪聞案中尙有要犯二名爰飭趙大令世芬蒯二尹思曾乘解餉赴衢之便會同地方官嚴密拘獲本月十三日大令偕二尹回省銷差併將二犯解送府署歸案訊辦惟案情重大關訪甚嚴所供各情刻尙未經探悉也 
[黄陂獲匪]  
　　漢口訪事友人云本月十二日湖北緝捕委員馮少竹别駕督率徐陳周鄧諸武弁在黄陂縣境長興嶺拿獲劫匪陳得勝熊得福二名研訊之下供認行刼海浦東花廠一案係伊等二人爲首事後各分得寳銀二錠洋銀七十二元遂於十四日由旱道押解至鄂垣禀請督憲張香帥核示辦理 
[報館新章]  
　　廣州省會各報館前以妄造諭旨條約經大憲一律標封兹經南海縣裴大令訂立章程諭准重行開設友人錄示其告示云欽加四品銜調署廣東南海縣事潮陽縣正堂裴爲諭飭遵辦事案奉督憲札飭將中西博聞嶺海等報館查封拘究等因先經飭差封拘並將辦理情形禀覆在案隨據程國章等禀請承領中西報館攺作廣文書局並著越嶠紀聞梁穆睦堂禀請承領博聞報館攺换招牌仍舊刊報陳楠禀請承領嶺海報館照舊復業等情當經給發照示並具摺回明督憲准其再開惟須嚴定規條不准妄論軍國大事致涉訾議時政倘有揑造諭旨非實見邸鈔者更不准濫登報章誤人觀聽其餘是非毁譽亦須核實仍將各規條禀縣存案如有違碍輕則議罰重則追究等因卽轉飭遵照去後兹據該報館等遵議規條前來逐加復核尙無違碍除呈督憲外合就諭飭諭到該報館主及主筆人等立卽遵照諭内事理及後開規條卽日開辦不得稍有違碍致干議罰追究毋違特諭計開一排印經史子集古今有用之書所有淫詞亂語概不刊售一序次先恭錄上諭宮門抄奏稿缺單選單教職單分發人員騐看名單等類次督撫轅報各衙牌示次論說次本省紀聞中外紀聞其餘篇中首未併代刊各行告白以通民情然代人刊登告白必有擔保方敢代刊一以忠君愛國爲本頌德歌功不敢稍存誹謗致蹈康梁惡習一切無稽之談惑衆之語概不登錄勸善懲惡竊比國風以期納輿情而開民智正人心而息邪說一按日刊售至恭逢祝嘏之期過年度節及虚房星昴之日則停工止派一另紙刊印貨價船期以益商旅隨報派閱不加取分毫一官民取閱報張省城每月收工費銀三角半四卿收銀四角外埠每年收銀八圓按月收清如有拖欠及夥伴虧空隨時禀追以恤商艱光緖二十六年九月二十八日諭 
[福州火警]  
　　福州訪事友人云省垣學院前王姓家於本月十五日清晨七點鐘時不戒於火忽兆焚如時適東南風跋扈飛掦以致火勢十分猛烈上焼至大豊錢店圍墻而止下焼至侯官縣署圍墻而止共焚燬民居店屋五六十家當火熾時道府廳縣各官均帶勇親臨彈壓水龍夫竭力噴救一面拆斷火路火勢始得漸衰 
[皖中火警]  
　　安慶訪事友人云上月二十六日午後南門外某姓草房忽然火發各叚水龍聞警馳至吸水圍澆得卽熄滅未致殃及鄰居誠幸事也翌晨懷寗縣前某姓肆又因遺火積薪登時轟發何回祿之不憚煩耶 
[鄂省官塲紀事]  
　　漢口訪事友人云湖北商務局會辦虚懸已久兹經督憲張香濤制軍札委候補道彭觀察承辦觀察奉札後卽詣轅禀謝刻已蒞局視理矣○湖北釐務積弊甚深兹者督憲張香帥以國家需餉正殷力加整頓委署臬司札鳳池廉訪總理釐務至武穴釐局攺委陳司馬世卿富池口釐局攺委楊别駕汝康金口釐局攺委陸明府乃棠寳塔洲釐局攺委李明府勳孝感釐局攺委葛明府熊光府河口釐局攺委熊明府炳黄陵磯釐局攺委張少尉价湋源口釐局攺委吳二尹績凝黄陂釐局攺委龔二尹濟川其餘各釐局委員尙須大爲更調想遴委諸君自能清廉自矢潔已奉公以副上憲裕國之意也○湖北候補縣王明府億年奉上憲札委辦理漢陽鋼虊甎三廠收支差日前已詣轅禀謝矣 
[鐵甕寒濤]  
　　鎭江訪事友人云鎭江西門外近有不法之徒冐充旗兵或僞稱營勇身帶利刃結黨成羣時在茶館戱園妓院花烟燈等處肆意騒擾常鎭通海道長久山觀察訪悉札飭丹徒縣莫明府保甲總局楊大令水陸總巡周都戎洋務局委員卲明府一體嚴拿懲辦○時届冬令宵小生心鎭江府向子振太守除面諭保甲各叚巡員認眞查夜外每夜必親臨查察是以在事各員無不黽勉從公槍聲蹄聲終宵不絶是 
 
 

Page 3

 
 
以城内外竊案似少于往年云○江寗將軍崇右廷留守委文漢卿恊戎及景協戎元至京口查辦旗營練軍事宜曾疉登前報兹悉兩恊戎已將原告弁兵提訊三次並查閱八旗進出各欵及所放餉册有無侵吞情事本月某日京口都統吉晉軒統制就署中肆筵設席邀請兩恊戎讌飮水陸紛陳冠裳畢集主賓酬酢歡洽逾恒直至斗轉星横始各盡興而散○時値隆冬江水大退往來輪舶咸有戒心本月十三日清晨九黠鐘有法國大兵艦一艘順流而下行至焦山左近忽然搁淺直至薄暮適英國兵艦經過開足汔機鼓動雙輪始將法艦拖出旋卽開行赴滬○本月十四日有一小舟載男婦數人容與中流將近焦山之側適某商輪船鼓棹而至輪飛浪湧舟子無力把持遂致傾覆舟中之盡人於水經救生船竭力施救援起四人餘恐不免葬身魚腹矣 
[馬路易員]  
　　　本邑南市馬路工程局總辦程雨村大令奉蘇松太兵備道兼江海關監督余晉珊觀察委解餉銀赴西安行在所遺馬路事宜另委江蘇候補縣丞葉二尹兆綱代庖已於昨日下札大約不日卽可到差矣 
[正兇已獲]  
　　前者江湖流丐孟金定行至英租界泥城橋被人刃斃案發經上海縣主汪瑤庭大令臨騐飭捕拘獲帮兇小老槍一名研訊之下知正兇實係顧爛頭因卽派差嚴密訪拿務獲究辦前晚縣差某甲偵知顧匿迹高橋附近立卽前往拘獲解回縣署禀明大令大令諭令收押所中聽候訊供再核 
[敬業諜士]  
　　昨日爲本城敬業書院月課之期輪應蘇松太兵備道兼江海關監督余晉珊觀察主政適觀察另有要公札委海防同知劉乙笙司馬點名扃試生員文題以大事小者樂天者也至于時保之童生文題是故湯事葛通塲詩題賦得地爐茶鼎烹活火得茶字 
[格致書院已亥夏季課案]  
　　超等聶其杰黄世棫殷之輅夏清貽樹敏夏際唐周乘浪侯鴻鑑盧豫章吳懐林羅厚安余夢齡朱樹人顧仰基蔣芑元言有章特等許玉庭楊毓煇馮華第丁坤生單毓年丁逢中朱其鋆羅厚炯侯逸民劉祖培李鼎元曹浩尤彭熙侯鴻書鍾守頣顧衍鋆黄公錫嵇恭復吳佐清顧倬一等林日初黄邦彦羅厚炘黄潤璋鄭杰鄒登泰翰廷張倬庠李鈞陶滋培楊鴻緖顧鳴鳳張文炳李寳鑄吳介曾陳勝第吳懷林裴栢謝慶芬吳桂升黄俊李成蹊毛恒遇陳錫疇孔憲文楊晉笙曹士琳李之淦 
[格致書院庚子秋季課題]  
　　　第一題習化學者以試騐爲要說第二題讀天演論書後限至十一月底截止逾期不收餘照曩例 
[馬路工程局瑣案]  
　　前日顧孫氏扭康益蘭至馬路工程局訴稱被欠洋銀六十元向索不還求恩追給總辦程雨村大令向之訊氏供小婦人係常州府屬無錫縣人年四十有五前年康央小婦人介紹向親串處借洋銀六十元嗣後續借二十元迄今未還向之索償出言不遜叩求訊斷康供小的借欠洋银八十元是實惟現在無力措還叩求明鍳大令飭送上海縣署請縣主汪瑤庭大令訊斷○日前江北划船户陳大圃與同業口角由某號巡街捕拘入捕房捕頭令轉解工程局程大令研訊之下判枷號示衆前日命提覆訊卽著疏枷開釋○前日許連生在南市新馬路中華茶樓啜茗突有某酒店値堂人某甲向索酒資以致口角突有張阿寳者助甲行兇致許失去銀對時表縀帽等物某號巡街捕聞喧閙聲槖槖而至則甲已見機逃逸當將誥張拘送捕房轉解工程局程大令研訊之下以張事不干已不應與人門毆判責六十板管押捕房○前日流丐李芝卿在大關馬頭强攫鄭子春所携錢三百文鄭不予李突出利刃行兇鄭情急呼巡街捕至拘李入捕房轉解工程局程大令訊究之下判責三十板枷號半月○前日駁船户林阿華承裝萃豊馬頭三泰棧煤油三百箱駛至浦中突與襲阿毛駮船相撞以致沈没煤油一百二十箱事後路工程局禀控程大令飭水巡丁查明再核 
[法租界公堂琐案]  
　　前者四圖地保林少卿控已革地保成毛毛私刊戳記朦轉契竪立石界等情讞員杜校園大令提成研究諭令押候補提袁錫之覆訊昨禮拜二堂期包探傳同原告將袁解案袁供光緖二十三年趙阿二將田單抵與小的小的會禀請會丈局丈量竪立石界大令謂本委已向會丈局查明成毛毛私刊戳記朦轉道契皆爾指使詰至此西人藍尙古投案訴請嚴究大令與費繙譯會商以案中尙有蔣鶴年宓友根二人著將成袁還押候補提蔣宓到案覆核○誥阿緖訴稱小的向在八仙橋開設鞋店現遷至虹口學徒吳四喜不肯習藝乘間遁逃被巡捕拘入捕房求准領回以免唇舌大令恐有凌虐情事著給予盤費洋銀五元送回泰州原籍誥供此人由王季昌引薦須待王回方可交伊領去大令准之○鴇婦楊文卿誥金寳控泥水匠徐阿瑞糾同流姄戳傷烟妓石小寳經大令訊供寳比徐矢口不承昨日楊誥投案訴稱石小寳傷勢沈重求將徐重辦大令著俟查明傷勢如何再行訊核○利喴洋行某西人前控蔣文達欠銀四千餘兩經大令訊供押追在案昨日大令飭提具保蔣夥金吉平之某甲著將金交案訊究蔣文達供胞兄文明因案覊押英美租界公廨現在小的經理之店已有人承受求飭包探將小的帶至英美租界公廨與兄面商大令准之飭探帶去俟下期復訊核奪○包探禀稱積竊王阿五前次犯案解請大老爺懲辦甫經釋出現又犯案是以解請重懲大令判枷一月責二百板○包探禀稱賭棍王丫頭前次犯案釋出後仍在原處設攤誘賭是以拘案請辦王供小的因患瘋癱不得已而出此下策以後不敢再犯矣求恩開釋大令著禁押三日○包探禀稱張榮生在江寛輪船行竊是以拘案請辦張供小的不敢犯竊大令著交的實人保出如再犯案重辦不貸○包探禀稱積竊張阿三屢次犯案奉諭驅逐今又來圖竊是以拘案請辦張供小的近已攺過自新在英界包探邊槐舟處爲夥役請交邊探保出可也大令著押候查明再核○包探禀稱積竊劉義福混入江寛輪船圖竊當塲拘獲送案請辦大令著押候遞回丹徒原籍 
[美租界捕房紀事]  
　　前晚積竊沈子卿混入虹口良山路第二十四號門牌是某洋人家大餐房行竊銀器數件及木質報時鐘一架携至吳淞路某押鋪求質適爲包探劉光震所見獲送捕房捕頭令押候解送公堂禀請讞員張柄樞司馬訊辦○昨晨江北小工金三小金四小胡阿大傅金泉吳三壽吳金壽等數人在招商局北棧碼頭互毆一百九十一號及五百七十五號二華捕喝阻不依因卽一併拘入捕房捕頭詰知事起細微令各押乞丐牢一日從寛釋出○昨晨偷兒吳阿玉不知在何處竊得木質報時鐘一架携至天潼路某押鋪求質適爲一百十七號巡街捕所見拘入捕房捕頭令押候解送公堂禀請懲辦○前晚有江北小竊混名長脚老利者闖入漢璧禮路某姓家竊取衣被及西人所用皮鞋昨由包探孫阿新查獲送入捕房捕頭令押候解送公堂禀請訊究○前晚薙髮匠某甲將普益彩票一條塗攺號碼携至外虹口某小錢莊冐領彩銀莊夥察其弊扭交某號巡街捕送入捕房捕頭令押候解送公堂禀請究辦 
[衣被蒼生]  
　　敝善會蒙隱名君子黄公記慨助加工新製棉衣褲五百套計一千件際此北省天寒地凍號寒之苦更勝啼飢今得大君子垂念哀鴻施當其厄較一切善舉信爲有益不獨受賜者沐再造卽敝同人亦共何成全之德謹書數語鳴謝並以告世之急好義者 
上海慶順里救濟善會陸樹藩潘炳南丁紹芬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　兇犯移縣已紀昨報前晚縣主汪瑤庭大令提案研訊屍叔陸良玉訴稱姪兒陵阿榮與兇手王加文同在虹口公和 
祥馬頭當輪船運貸小工昨是日與姪兒争奪運貸口角之餘遽將姪兒推墮浦中以致溺斃至今屍身尙未撈獲求恩伸雪王加文供小的與陸阿榮素不相識亦無嫌隙是日陸正欲上岸適小的肩負貸物下船偶與碰撞以致墮入浦中小的事出無心尙求鋻有王阿金李阿寳同供小的等雖在馬頭上爲小工然此事並未目撃不敢妄供大令詰之曰爾等既未目撃何以願作證人供稱當肇事時小的等適在馬頭因輪船上西人指爲見證遂被巡捕送案叩求恩釋大令問陸良玉曰爾姪與王加文互毆推入浦中爾會目覩否答稱其時小的並不在塲惟聞路人言如此大令傅訊地保某甲禀稱小的查得是日英公司某輪船載兵士來申所肩者均係兵糧王加文與陸阿榮並未口角確係誤撞大令謂陸良玉不應據傳聞之詞妄控著卽退去打撈屍身王加文暫行收押王阿金李阿寳無干省釋仍著地保查訪確實限三日内禀覆核奪○前者孔廣川控鄰人李阿二調戱伊女王大令研訊之下諭候提李訊究前日李偕妻沈氏投案候質至晚大令升堂覆訊孔供小的在西門外開設小米店生有一女年甫十七前已誥字與人不意李阿二時來調笑某日小的由外回店見李又在戲謔向之申斥遽被毆傷控蒙太老爺騐明叩求究辦李供小的家有餘屋轉賃與孔因伊虧欠房租再三向索伊非但不付反敢恃蠻以致口角並無調戲伊女之事李妻沈氏供亦相同大令謂兩造各有不實不盡諭令四圖地保林少卿押令孔卽時遷出并將李掌頰七十下收押以儆沈氏釋回○去冬某米行夥馬景賢私收行帳朁圖逃匿被行主李宜炳扭控縣署訊押限繳在案前日馬呈繳現洋銀一百元期票洋銀二百元禀請開釋至晚汪大令飭提訊究馬供所欠洋銀現已繳清求恩開釋大令准之 
[英美租界公堂瑣案]  
　　有胡三寳者不知因何與席寳成有仇被席用硝强水澆其面既而包探趙銀河　席解案胡投案供稱席向開花烟館誣指小的與伊妻有染竟於前夜纠集同黨多人約小的至盆湯弄老延齡烟館吸烟及十點鐘後小的辭出不圖席尾隨至某酒店門外突出硝强水向小的面上亂澆小的受創痛極奔入某酒店乞水洗滌然面自已腐爛不堪叩求究辦席供胡與小的之妻時有暗昧情事小的忿無可洩因約同至老延齡烟館將此事道破使勿再來迨十點鐘後胡辭去小的至十一點鐘時始偕友人出門並無將硝强水澆伊面上之事見証奚阿三供小的向當巡捕與席素識當半月前席向小的言及伊妻與胡私識欲將胡置之死地倩小的爲見証小的未允席遂挾根借事誣訴捕頭致小的因此被革席係著名龜棍無惡不爲求大老爺訪明重辦讞員張柄樞司馬商之白繙譯官以兩造供詞各執無從臆斷著發回捕房查明再核○前者蟻棍余法南王阿土與葛蔡氏王陳氏串拐楊根榮家女孩阿四售與粤人麥慶記得身僄洋銀三十六元經某包探解案司馬訊供之下判押三日追繳原僄然後重懲昨晨解請覆訊麥投案請領注銀余等僅繳洋銀七元供稱其餘實因無力叩乞免追司馬判責余一千板枷號二月王責二百板著具攺過切結卽行開釋二氏各鞭背一百下洋銀七元給麥領去○李金生玉美春强向船户黄阿三訛詐洋銀四元經包探石錦榮解案請究李王同供小的等不敢訛詐因黄與鄰船沈某之姪媳姦宿經小的等獲送美界捕房管押一宵次日倩人保出旋卽挾嫌誣控求恩鑒宥司馬謂諺有之曰捉姦捉雙今爾等僅將黄拘送捕房已屬不合况與黄犯姦者係沈姓之婦與爾等何干題係藉詞撞飾半令各責二百板以儆○女郎何阿桂被王劉氏竊取皮衣四件及銀對時表等物報捕後經包探張阿五拘獲王劉氏解案請究王劉氏供各物實係小婦人之兒子所竊今願賠償求恩寛宥司馬判責手心五十下斷令賠洋銀二十元給何阿桂領去○印度兵某甲被曹雲生行竊布篷報捕後經三百七十九號巡街捕解案請究曹供小的在某注行執役前日道經彼處突被印度兵誣指圖竊求恩鑒察司馬著發回捕房押候查明再核○洋人湯仁倩成衣匠錢阿裕縫製衣服被錢盡行付質報捕後經包探倪順全解案請究錢供此事係小的之夥某甲所爲小的今願賠償質本司馬判令償還質本洋銀十四元八角再罰二十元充公○趙阿大將已過期之普益票塗攺月分持向王寳香彩票店兌銀被王察出扭交巡街捕解案請究司馬判責二百板○洋人克納被其僕陸東才霸阻用人報捕後經五百十九號巡街捕解案請究克納投案訴稱陸已辭歇膽敢霸阻新雇傭人不許工作務乞究懲陸供小的並無此事司馬判押一日○張阿四行竊蔣樹生家脚爐經包探邊槐洲拘獲解案請究司馬判責五十板贓給還失主 
[無量功德]  
　　蘇州倪錫疇翁以京師米價日昮急須平糶籌墊規元一千兩又西湖主人借墊一千兩囑卽匯解以資接濟又洪益三大 
善士念北地災黎多患疾病因購萬應如意油五十瓶助入會中俾行便一則憫菜色之堪傷功崇平糶一則效楊枝之遍灑病起垂危拜登之下感佩兼深謹誌數言藉鳴謝悃[  上海慶順里救濟善會陸樹藩潘炳南丁紹芬等謹誌]  
開釋大令准之 
 
 
 

Page 10

 
 
   
 
