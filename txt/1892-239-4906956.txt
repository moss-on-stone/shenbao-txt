# 1892 - 239 - 4906956

 

Page 1

 
 
[新印永慶舁平告成] [  圖書集成局啓]  
　　是書爲京師某名士所著歴記我朝隱滅會匪故事其中寫名將之英毅狂寇之披猖妖道之淫邪畸人之高潔雖不脫章回小說窠臼然要皆惟妙惟肖曲曲傳神眞化工之筆也外省向無刋本兹本局用新式活字板排就印以賽連紙分釘六本裝潢古雅讎校精詳核定每部碼洋四角卽日出售諸君子欲於酒後茶餘藉資消遣者請臨三馬路申報館帳房及各處申昌或經售申報處購取可也 
[新印玉堂字彚告成] [  圖書集成局啓]  
　　玉堂字彚一書檢字最爲便易是以文人墨客坐夏行商罔不家置一編奉爲枕中之秘惜坊間輾轉翻刻不免帝虎辛羊本局憾焉特用新印大字非成校對精詳一無訛悮刷印裝釘務極美觀刻已告成分爲兩本每部僅收碼洋兩角誠可謂廉之又廉矣諸君子有欲增鄴架之奇者請臨上海申執館帳房及各處經理申報處購取也可 
[論盂蘭勝會之無益]  
　　天下最不可解之事明明以有用之貲財甘作無益之舉動數人倡之衆人和之一處行之别處仿之幾於舉國若狂者則盂蘭勝會是盂蘭勝會相沿已久不知何所取義或以爲仿自目蓮救母或以爲祈禳太平消除疫癘大抵黃冠緇流附會其說聳人聽聞非儒者所樂道也江浙等省此風甚行一至七月間則梵唄之聲鐘鐃之響喧闐徹夜震耳欲聾僧道於一月中此往彼來如入山隂道中有應接不暇之勢蓋於此卜一年利市焉功德圓滿之夕放瑜珈燄口法鼓金鐃鏗鏘迭奏超度無限孤魂來受甘露味焚冥鏹以千萬計光燭四野灰如山積至於鄉鎭之間雖不若城市之盛然每屆中元前後亦必舉行此會藉以點綴風光有其舉之莫或廢焉所需經費無非向鋪戶捐募而來集少成多爲數頗有可觀一鎭一鄉已如此若就一縣一府而論推而至於一省則其所集貲財更屬難以僂指計夫首事之所以歛錢鋪戶之樂於捐助不過曰設壇建醮可以免疫癘可以禳火灾耳不知疫癘之多由於天時之不正善攝生者薄滋味節嗜欲旣以善防於事先製藥餌精調養復有以善處處事後疫癘自無熊爲患至於火災則曲突徙新道在籌之於豫而又通水源以備灌溉修火政以防未然庶有合於未雨綢繆之道若平日於此二者漫不加察而惟藉僧道之諷經禮懴謂可以消災而降福吾恐釋迦牟尼未必能化身千萬玉皇大帝未必能謫降人間而欲其曲如人意善體人情忽焉驅二豎使退舍忽焉逐祝融使遠遁能乎不能乎僧道未嘗不自知其不能而尚作此醜形怪狀毫無羞恥者彼固以此爲賺錢之計不得不爾也而人之樂於延雇僧道者竭誠以將事拜跪以明虔一若僧道之實有法力足爲地方消災降福也者嘻是亦可謂不思之甚矣上海爲通商大埠市肆雲連貨物山積入其中者一望皆金銀氣無論居民店鋪大率客籍居多而土著爲少郡邑旣殊風俗各異固不能强不同者以爲同也然而中元前後自事者舉行盂蘭勝會向各鋪戶收取錢文無不唯唯惟命從無一人出而阻止者茶餘飯罷散步街頭輙見旗旛飄拂旃檀馥郁門前懸掛明燈五色相宣觸目皆是而廣肇山莊尤爲巨璧除延僧道諷經禮懴外室中陳設古玩畫幅光怪陸離又以花草紥成各種人物鳥獸栩栩如生懸掛明燈萬盞高下參差直使光摇銀海淞濱裙屐絡繹偕來寳馬香車如龍如水觀者咸嘖嘖歎爲觀止盖粤人之經商於滬者多以財力自毫而其俗又信巫鬼故不惜浪擲金錢誇多鬥靡也獨不思同此錢財用之於無用之地於名則不順於實則無益雖慷慨解囊不過擲黃金於虛牝究不値識者之一笑用之於有用之地則可以保全無數生靈暗積許多隂隲不但使身受者感其恩且足使聞風者慕其義一彼一此其相去誠不可以道里計方今永定等河潰决洪水横流順直一帶被其災者田廬則宛在中央婦子則流離道路古人所謂室如懸罄野無青草殆無以過一朝廷予惠黎元截漕振濟疆吏撫循戶口撥欵施仁南中諸善士泯畛域之念爲將伯之呼苟非鐵石心腸疇不望風向義解囊佽助使中澤哀鴻得以出水火而登袵席若以盂蘭勝會經費撥充振欵實惠所霑當非淺勘卽以此會爲相沿成習之舉未可盡革然亦何妨稍示裁减酌提數成以助振欵是亦惠而不費之舉也或曰助振所以救人性命也然有盂蘭勝會之舉僧道之藉此以爲衣食計者恒視爲一宗大出息若裁革此會不幾於絶僧道之生機乎裁之不如其仍之也余乃不敢置一詞 
[螭陛簪豪]  
　　鴻臚寺爲知照事查游擊吳飛鳳張有功李永陞都司蔣懷德張理玉董義守備張其高傅均錢國英衛守備薛占魁衛千總李翼清陳景鳳騎都尉周金渾胡長灝雲騎尉賀運昌金昌熾朱作炳白鶴鳴廕生周朝霖十九員赴寺謝恩訖相應知照兵科查照○吏部爲知照事所有烏里雅蘇臺辦理軍營内閣事務章京内閣侍讀慶祚年滿遺缺照例更換經本部將貴閣送到正陪二員於閏六月二十四日帶領引見本日奉旨烏里雅蘇臺辦理軍營内閣事務章京著内閣侍讀英奎去欽此欽遵到部除咨明烏里雅蘇臺將軍查照外相應知照内閣查照○禮部爲咨覆事准戶部三庫文開縀疋庫員外郎宗室經文泰年滿一缺咨取各衙門於一等員外郎出考保送如一等無人准以二等保送等因前來查本部一等員外郎斌儒現有經手事件照例將二等員外郎瑞珽保送縀疋庫員外郎相應出具考語咨覆戶部三庫查照○正紅旗滿洲印務叅領禀諸本管都統略謂本固山世襲佐領清平病故遺缺應行另辦承襲所有該佐領圖記亟應另行遴員署理以重公務當經額筱珊相國諭派印房行走委印務章京驍騎校濟魁署理該佐領圖記○侍衛處爲知照事閏六月二十六日奉旨朕於明日辦事用膳召見大臣後由勤政殿乘轎出德昌門西苑門進西華門走隆宗門進後右門還養心殿小坐入齋宮外正二刻預備欽此○欽差出使日本大臣汪芝房星使鳳藻繕就恭請聖訓摺子於閏六月二十六日子刻交總署代齎至南海遞與奏事處並將銜名緑頭牌一併呈遞星使隨於寅正趨詣西苑門旋自樞垣發出傳單令汪鳳藻於第一起入見上御勤政殿召詢外洋事務並訓以聨固和好保護商民星使條奏如儀退出西苑○考試滿漢教習經禮部分繕堂銜名單奏請欽派閱卷大臣閏六月二十六日奉硃筆圈出滿教習閱卷著内閣學士兼禮部侍郎銜愛廉長麟去漢教習閱卷著協辦大學士吏部尚書徐桐刑部右侍郎阿克丹去監試御史著富亮高燮曾錦昌恩溥謝希詮鄭思賀去塲内彈壓著正紅蒙副都統海緒去欽此宣旨後徐蔭軒恊揆等卽由西苑門先後抵貢院○恩相國溘逝後太常寺以所充對引大臣一差孟秋時享在 
 
 

Page 2

 
 
卽典禮攸關不容少缺遂開列大學士尚書等銜名於閏六月二十六日奏請欽派本日奉硃筆園出愶辦大學士戶部尚書福錕著充對引大臣欽此○都察院爲知照事所有本院學習期滿奏請留院作爲候補經歴范先彝一員本院於閏六月二十六日帶領引見本日奏旨學習期滿經歴范先彝著准其留院欽此相應知照吏部查照○皇太后擬於七月二十六日幸頤和園駐蹕兩月以資頤養然尚未見明文也○考試滿漢教怕於閏六月二十七日點名入塲是日卯初禮部侍郎張少宗伯恭齎欽命滿漢題目至貢院聽差擊鼓五十洞啓正門閱卷大臣跪於閾内接領題匣鼓樂前導齎入内簾敬謹刊刻及少宗伯去正門仍閉先是寅刻專司稽察之奕副憲年專司搜檢之鄭邸等抵院令啓東右西左兩門卽有八旗士子領簽由東右門入二道門領卷各直省士子領簽由西左門入二道門領卷各按照卷上紅戮歸號至已正始竣事計八旗考滿教習者七十三人各省四百二十七人搜檢官旋將入塲人繕入摺内於翌晨覆命 
[善堂落成]  
　　金陵南城外新建普善堂一所與同善堂望衡對宇卽援同善之例起造殯房數十餘間以備異地旅魂暫焉棲托前月落成諸首事邀請殷實大戶歡飲于其間意在集腋成裘免致經費支絀春生鑑主人好行其德首解腰纏相繼而起者更指不勝屈共捐朱提萬餘兩誠哉其爲鉅欵也堂中廳事有六長廊曲室密若蜂房棟宇巍峨墻垣壯麗非尋常公所可比進喪之家便于諷經開弔可無狹隘之嗟聞同善堂尚欲收買荒基與之角勝然乎否乎試拭目以俟之 
[虎跑泉遺事]  
　　杭州來信云天時久旱農民待澤孔殷仁和鎭錢塘二邑尊定於本月二日在吳山城隍廟設壇祈雨禁止屠宰是日傍晚果雷雨交作次日二鼓時又沛甘霖所惜終未能旣沾旣足也○護理巡撫劉中丞擇於七月初二日考試孝廉堂甄别是日黎明各孝廉俱衣冠應試約共三百餘人○地保阿四之妻生有一女年未及笄許字王某爲媳又寄名於仁和縣差阿狗之妻見時必乾阿嬭呼之阿四素有客妻意合情投悉如膠漆久之視結髮妻若眼中釘夕挫朝磨毫不憐惜妻經年鬱鬱遂成癆瘵今夏勢已垂危令人邀阿狗之妻至囑之曰吾疾將不起不久必作泉下人矣所有衣飾簪環約値洋蚨三百餘翼汝可代爲收贮視吾女如而女長成後作贈嫁資忽與外人道也蓋恐阿四知子奪與私婦故囑之也不數日果死阿狗之妻囊括而歸告諸阿狗阿狗喜出望外欺女幼悉數攘爲已有然其妻固不忍負死者也前月下澣皮市巷元帥廟方酬神演戲阿狗之妻邀隣婦五六輩往觀王亦在其中遂談及阿四如何待妻妻如何得病至臨危時交出衣飾等情和盤托出初三日王途遇阿四指之曰汝女雖幼旣字與我家爲媳卽是我家之人現在旣失萱隂我將領歸童養汝妻在日妝奩一切已盡交與阿狗無煩爾之措辦我將擇日命輿夫來舁阿四聞言怒髮衝冠卽往阿狗家索還妻物阿狗初獨不認旣而一則以多報少一則以少稱多兩下相持堅不肯下經旁人再三勸止謂天已暮矣明日再談始得解散散後阿狗扭其妻之髮遍體鞭扑飛無完膚憎其出外鐕言致有今日之禍妻忿甚携帶番銀百餘餅星夜逃去不知所之 
[夏口瑣言]  
　　漢口來信云閏六月初旬大雨後屏翳靳澤亢旱兼旬致棉花枯槁如柴秋禾大半未挿官吏關心民瘼或出示禁止屠宰或設壇叩禱甘霖至本月初一夜天油然作雲沛然下雨魚塍龍隰一律沾濡麵麥菜蔬儘可乘時補種矣○漢口武聖廟一帶瘟神肆虐比戶呻吟其病皆渾身發燒熱如熾炭泄瀉不止噤口無言閱七八日卽藥餌難施宛轉而斃間有初起卽治得以告痊者則倖而免耳兹者及時雨降繼以巨霆鬱積之氣已舒或者疾癘其可稍息乎 
[遼客述新]  
　　營口來信云西大官蕩於閏月十九日將閘開放清水卽汨汨而來然刻已兼旬尚未注滿本月初三日亭午東岸忽浮起男屍一具管蕩人奔告大會飭人撈起則渾身上下不掛一絲皮色青紅腹内並無水氣脖頸微有血點如提痧然年約三十餘頗以食力人模様說者謂此必因奸盗被大致死然後擲入水中未必其爲失足淹斃也暴屍兩日觀者如蟻聚蜂屯而並無屍親到來領回盛殮大約須待縣尊臨騐始得殮埋矣○泰益輪船由香港載到軍裝五千數百箱聞係吉林長將軍派員採買其價需銀十萬兩之譜○營口自駐紥防營以後赳赳者持或問柳尋花諸校書偶以閉門羹饟之動輒肆其狂暴雖有護花鈴子亦難禁遏封姨以故燕燕鶯鶯大半風流雲散近惟橋南溝西諸處間有花枝三兩掩映於屏角簾心然亦不敢顯言妓寮祗飾言曰某號棧某山莊而已一日海防廳署巡役查知溝西候姓娼家有聚賭情事意必有商號巨客於此祭迷龍神遂邀齊夥役多人圍而捕之黑夜中計獲十一名縶至官衙細認之皆公門中當書役者並無所謂賭棍無奈禀官管押以待訊懲○奉省迤北被水迤南則又苦旱乾以致營市糧價日昻數米而炊者未免眉山蹙損至洋藥亦日漸昻貴土藥隨之烟霞窟中人增一重憂慮矣○新秋以來南船火船絡繹而至市中生意鼎盛各行鋪皆興高采烈不似從前之仰屋吁嗟矣 
[宜昌近事]  
　　月前宜昌城内連被偷兒行竊如北門内某店南正街黃宅俱所失不貲旣報官卽派差緝拿務獲然迄今尚消息全無也○市上謡傳某錢店將因虧蝕倒閉以致藏有店有錢票者咸持往支取現錢幸店中贮錢甚多得以立時應付否則恐不免於閉門矣○鎭軍忽患中風以致噤若寒蟬寂無聲息事聞於張香濤制府由電傳示一方如法服之不知有效否也○沙市輪船於某日來宜貨物多至二千數百件可謂盛矣○滄和輪船到埠時據船上人言行過江通失事處見已用機器絞起三尺餘有工人在船之四圍挑挖地主出而阻止於是議定給以洋銀二百元地主始首肯○立秋後天氣依然炎熱上月二十九日之晚大雨一夜始見新凉襲人 
[邗江官報]  
　　七月初一日邱别駕文紳辭解京餉起程虞鹺尹際唐赴通泰查探水勢初二日陶鹺尹輝祚起服回淮初三日保甲趙觀察文孫公子完姻本郡官紳均各衣冠往賀分發大使趙鹺尹毓勲禀到初四日師司馬世煦委解京餉起程初五日易鹺尉巍喬銷楚鹽查艙差 
[逆犯過司]  
　　蘇州木瀆鎭逆犯朱春嶼卽朱金卿無端弑母本報已屢紀情形矣兹悉春嶼禁押吳縣獄中患病甚重且不肯稍進食飲凌大令因飭官醫二名輪流診治本月初八日午前解赴臬署過堂適臬憲陳舫仙廉訪在江寍訊案奎中丞特委蘇州府魁文農太守代訊春嶼惟連連點首别無一言太守命畫供畢卽退堂聞不日當解院過堂恭請王命正法矣 
[拐犯游街]  
　　當劉峴帥大閱時有某營弁之子女各一在鎭江失去本報已縷紀情由兹據蘇州訪事人來函云本月初九日午前忽聞市中鑼鞺鞺然趨視之則老少二犯荷以雙連巨枷押赴各處游行示衆詢之解差云卽此案中拐犯當；日營官旣失子女卽函致事處囑爲留意緝拿旋有閶門外龍覲宸軍門所帶砲船巡勇某甲見二犯在艒艒船上形跡可疑遂上前拘獲解送吳縣請追凌大令訊鞫之餘供出女已售在某鄉因卽關提到案子則尚匿船中遂將二拐匪從重笞責荷校遍游各城門以昭炯戒游畢尚須解往金陵押諸改過局云 
[閩垣雜記]  
　　福州省會保甲總局提調朱子香司馬清澤委署海防廳篆於本月初八日履任所遺提調事務以同知柴蘭谷司馬棠庖代○本月初四日爲福州將軍希賛臣軍帥懸弧令旦省垣文武各員紛紛趨轅叩賀軍帥令巡捕止諸轅外婉語辭之○德化縣匪首陳拱卽陳供購拿到省卽恭請王命押赴南較塲凌遲處死大憲委高巡宰慶銓將首級解赴犯事地方懸竿示衆所有在事出力諸員弁經譚制軍據情入告候旨施恩○陸路提督孫庚堂軍門於某日奏凱言旋以省垣慶城寺爲行館○邇日３有人新製一種賭具如牙牌式約一百四十餘　俗呼爲貓雀無論大家小戶皆以此爲消遣之資誠惡習也○侯官縣屬有甲頭某甲與某茶棧工人某乙因小嫌品角遂致爭毆乙力不能支被 
 
 

Page 3

 
 
甲所傷勢頗沈重控經閩縣帮審委員騐視後傳到地保著將甲交出以便重懲 
[福州官報]  
　　簡授漳州府榮堃飭赴新任從九品梁承華交卸揚塘釐卡事務典史陳鳳岡禀明起服到閩延平府劉傳福禀明赴任鹽大使吳敦禮調辦良淺官運局大挑縣楊應鑾交卸寍通齊門釐務知縣郭文太委解京餉入都 
[神山仙蹟]  
　　日本東京重建使署早已開工星使派東譯官兼築地領事劉子貞明府督工早晚稽查頗爲勤愼○長崎文廟工程經星使札委孔厚庵明府監督明府爲先師七十二世孫生長闕里以名進士現宰官身熟審曲阜之廟貌若何想此次定能指示合式也現經總辦廟董張子豫司馬雇匠繪圖上呈使署俟星使鑒定發下然後卜吉興工○日本輪船名北陸丸者於東歴八月十六號由神戶鼓輪出口道經伊豆國神子元島洋面忽觸暗礁以致沈没幸搭客三十三人及船上員役三十七人均乘小艇至下田港登岸得免占滅頂之爻○東歴八月二十一號九點鐘時長崎官塲得東京電信云本任司法省次官三好退藏准以病免遺缺著貴族院議員清浦奎吾調補本任大審院檢事總長松岡康毅免官後著法制局長尾崎三郎補授又云日例各府縣知事官均由内務省調度現以内務大臣新任故各縣亦奉諭交迭計本任靜岡縣知事時任爲基調任愛知縣知事本任内務省警保局長小松原英太郎調任靜岡縣知事本任宮崎縣知事永蜂彌吉調任佐賀縣知事本任鳥取縣書記官萩原汛愛升任宮崎縣知事前非職免官之長崎縣知事日下義雄復任福島縣知事本任衆議院議員平山靖彦升任秋田縣知事本任兵庫縣書記官德久恒範升任富山縣知事前佐賀縣知事樺山資雄福島縣知事渡邊清秋田縣知事廣瀨進一富山縣知事森山茂均以非職罷官另候補用○西彼杵郡雪浦村有橋曰雪川闌楯階級悉以白木镶成兩岸白砂重重圍繞橋面石板白似雪山附近復産白炭白魚且白浪滔天昕宵洶湧角力巖上鵜糞層積白光掩映如銀人家好女兒顔色亦白似羊脂不似花天月地之中必施粉而始妍反足掩其眞本色故村中好事者以雪名之云○俗謂人見兩頭蛇必死故孫叔敖殺而理之傳爲盛德事東歴八月十七號日本北高來郡森山村字田尻有兩蛇鬥於田間農人見而駭甚及細視之始悉乙蛇之頭已入甲蛇喉中甲蛇極力吞下而乙蛇尾猶動摇轉瞬間二蛇均斃農人之疑遂釋然 
[淞濱瑣語]  
　　滬城西門外萬生橋西南有寍波人某甲居焉不知其向操何業邇因貧病交侵無以度日遂有輕生之念於前晚奔至河干奮然一躍其時夜漏已深幸有某乙聞聲赴救始得援登彼岸送之回家並贈青蚨四百文甲感活命恩向乙再三叩謝珆各分散○無錫人曹某家住滬南海運局左近前晚往某酒肆飽灌黃湯再往親戚家探望回時經過小南門外護城河畔迎面忽來一人將曹推倒遂將曹之夏長衫鵰翎扇一併攫去及曹掙扎而起匪徒早已兎脫無從追赶矣行路之難如此可歎也 
[捕頭下窆]  
　　法捕房畢捕頭新婚猝斃已見報章兹悉當日卽由親族備棺成殮用馬車舁送新北門外天主堂延神甫誦追思經以資超度捕房預飭中西巡捕數十名在堂前分班站立中西諸教友咸素服親臨吊奠至鐘鳴五下靈柩由堂中舁出送往八仙橋西塋安葬 
[兇犯解府]  
　　柴販周晉發於今春二月間在法界洋涇浜裝柴旋有垃圾夫陳小珠仔前來以周晉發作踐街道踢之以足悮中周之小腹周受傷後旋卽斃命經其堂兄周愚發等投縣請騐由前署縣袁海觀大令詣騐之下將陳帶回訊實收禁此已詳登前報邇來新任黃愛棠大令查閱前卷遂於昨晨提陳至案當堂順供騐明面貌當交原差解往松郡勘察當起行時有營兵爲之護解以昭愼重 
[關防詐僞]  
　　欽加運同銜補用直隸州署理松江府上海縣正堂黃爲關防詐僞事照得整綱飭紀乃爲政之先聲杜漸防微尤臨民之要務本縣家傳清白世守書香侍宦浙西治譜辛窺於弱歳服官江北民情歴騐於頻年四知懼凛氷淵苞苴久絶三畏相嚴屋漏衾影皆防親友賓僚端方交勉門丁役隸稽察必周潔已並願潔人共信一塵不染此心尤如此水祗期三尺維明兹者恭承憲覈請調此邦事賢友仁求才若渴訐奸除暴嫉惡如仇申江爲我朝柔遠之區首貴悉除虞詐關防爲有司安民之責奚容或有招摇惟是雜處五方薰猶異類通衢四海良莠難齊難保無不法棍徒含沙射影遇事生風詐托葭莩謬詡鎭營有路僞稱桑梓妄矜綫索能通詭計多端奸謀易墮事難覼指言實寒心在有識者或悉其情形而無知者必受其欺罔除嚴密查拿外合行出示曉諭爲此示仰合邑軍民諸色人等知悉須知是非本有衆論焉能妄事求營曲直自問一心何得任情顚倒自示之後倘有前項情事許卽扭交地保來案禀究以憑從嚴懲辦爾各懷刑自管愼毋誤蹈愆尤我惟執法以行决不稍爲寛縱其各凛遵毋違特示 
[英界公堂瑣案]  
　　徐阿二訴稱小的係本地人現在工部局當小工昨夜聞門外吹號呌聲出而查看知是小流氓沿路混吹告以不應如此伊等卽倚仗人多將小的毆傷手臂幸逢某號巡捕拿獲前曾肇事之李阿桂一人今特送案請究李供稱小的係寍波人年十四歳時適出門玩耍有人在暗中吹號呌以致與徐互毆徐堅指李行兇蔡太守判令將李責手心一百下交父母領回管束○包探秦少卿禀稱小的查得日前傅銀壽在四馬路五層樓烟茶館大呼火起烟各紛紛奔避遂拾取夏布衫二件旋有曾充小的夥役後以犯事斥退之王金生混稱向傳查贓金相生更從而和之勒索洋銀三元始得了事後失衣之陸雙壽見傅將衣穿在身上與之爭執始經小的拘獲今特送案請懲陸訴稱小的係蘇州人是日在五層樓吸烟一聞火起飛步下樓致將夏布衫失去後見傅所穿的係小的失贓向之索還事爲王所聞向傅詐去洋銀三元現在已由父親如數認償而王知傅尚藏有坎肩又與肇釁遂由包探查獲傅供稱小的亦蘇州人當悮傳火起時見有夏衣疑爲友人遺下是以取歸旣而王糾黨三人自稱包探夥向小的查贓不問情由見卽毆擊致被詐去洋銀三元及陸認係贓衣小的卽脫下還陸王又以馬甲未還盡情滋擾王供稱小的係上海人當時惟向查問不敢冒稱探夥勒索洋銀蔡太守判令將王笞責一百六十板傅從寛開釋夏布衫給陸領去○包探陳阿九禀稱李萬隆失去夏衣五件經小的查知同居人周景昌所竊今特獲贓送案李請領贓周供稱小的係蘇州人因一時適有急需竊衣付質蔡太守判令管押三禮拜贓給李領去○王阿四訴稱小的係本地人與修表匠王維生相識某友有表欲修倩小的轉交阿四豈知阿四一去不來旣而友人追索甚急小的無奈四出偵訪及尋見則稱表已典錢用去日以扭交捕房解送案下包探黃四福禀稱小的訪得維生現在失業無聊當路遇阿四時稱囑修之表已典押洋銀三元二角如今已吊出眞贓惟須給還典本維生供稱小的係金陵人實因光景艱難以致若此如今只乞施恩蔡太守判令管押四禮拜并著繳典本贓給還阿四○包探黃四福禀稱陶錫卿報失夏布褲一條小的查知被袁乾雲竊去并訪知袁實是初犯其黨有金光仁者從原籍常州逃來此處是以一併獲案陶訴稱原籍常州與袁同鄉因之相誠被竊夏布褲旣由包探查明與金串押請爲訊辦袁供稱小的亦常州人流落頻年初次犯竊素仰大老爺仁慈惻隱尚求法外施恩金供稱小的亦常州人因在家中淘氣是以逃來晚上睡在菜市街得與袁相識不敢串竊尚乞從寛蔡太守判令將袁管押一禮拜勒令加籍贓給陶領去○陳阿蘭訴稱小的在四川路某工師木作塲爲夥有賊挨疲而入竊取水烟袋一枝追獲人贓扭送案下竊賊王桂全供稱小的係南匯縣周浦人欲在治下做工忽患病不能回家以致行竊蔡太守飭捕役押回周清交家屬收管贓給陳領去 
[法界公堂瑣案]  
　　協昌太蔴袋店夥郭瑞田訴稱前日雇小車裝蔴袋至碼頭畔忽被扒兒手竊去二十口經車夫拘獲桂阿小王小元兩名送安楫究桂供稱小的等均在碼頭當扛夫蔴袋係不知姓之跑灘賊福建成發及東陽小麻子竊去售與永安街某鋪葛同轉著押候吊贓 
 
 

Page 4

 
 
並飭查福建成發等到案核辦○前日金利源碼頭巡丁鄧應芳禀稱碼頭上所儲蘇木被葉杳桃竊去一株葛同轉訊究之下葉供稱蘇木由地上拾得小的不敢行竊同轉謂此處地上客貨堆積如山豈能任爾拾取乎鄧又禀稱葉拿獲時口出狂言稱所竊各贓與小的各得其半同轉令將葉押至明日開釋○西門外白雲觀住持羽士楊本立遣其徒王士中訴稱觀中募建三清殿尚未竣工不料有游方道士樊祥鰲及祖孫祖貴等人見敢僞造三清殿緣簿上書廣種福田四字向各處冐收捐欵是以交捕送案葛同轉以白雲觀在租界之外著將一千人送往西門外保甲局請朱大老爺訊辦并諭令王自行投質○興聖街某東洋莊主陳偏山訴稱莊夥王少山竊取棧房中珠鬚一小箱於黎明時運出幸爲某號巡捕所見拘獲人贓葛同轉問此人由誰舉薦訴稱舉薦之人現往日本昨有其親串前來相勸求大老爺稍稍從寛同轉著帶去自行理處○通事稱杏花村酒肆以熊樹山飲酒不付錢反行兇擊破盆碗是以送案請懲葛同轉訊問之餘熊供稱小的已將酒錢照付惟出門時碰碎値堂人手中磁碟而已同轉謂此案須傳原告質訊方能斷定○僞捐照案中之馬王氏繳罰欵洋銀四十五元及連環保結一紙王老海繳十二元錢李氏繳一元五角均求給還原車以便拉赴英捕房捐收車照葛同轉謂尚有顧周氏未到著邀保人一同到案且車輛須納本月之捐領取照會謝捕頭禀稱車十九輛查到時均無眞捐照例應各都洋銀一元同轉曰諾卽在罰欵中提出十九元歸捕房充入公項○福音堂教友戴小卿訴稱朱桂元借錢不遂言欲扭小的入河并被毆傷腰附葛同轉問爾等有何轇轕朱稱去年戴患横痃臥牀不起小的曾爲之料理湯藥今病已愈且近况甚好身穿夏布長衫適小的手中拮据向伊借錢二百文彼竟不依以致口角同轉問曰爾如此光景爲何不至堂中安守供稱小的不安本分未便入堂同轉著一併叱令退去○逋事稱車夫柏草風私將車照售去是以送案請究柏供稱小的將照藏諸衣袋中現在衣已抵與某小烟館葛同轉著押候向烟館吊取並傳原告質訊○小東門外水菓攤主耿炳輝挈子和尚投案訴稱陳長生錢添冨花行裕等十餘人來買蘋菓二十枚計錢一百八十文先給小洋銀一角索找不依强行取去口稱暫時賒食後當給錢陳供稱蘋菓早已送還小的不敢强取葛同轉判令給還錢一百八十文復各掌頰四十下 
[飢黎戴德]  
　　本館協振所昨承益順盛號王詔坡翁交來黃隱名助順直賑捐九八規元五十兩彚解災區核實散放竊念順直一帶被水之後中澤哀鴻嗷嗷待哺流離瑣尾聞者心傷加以邇來秋陽酷烈殘暑蒸人飢饉之餘難保不沾染疫癘嗟我黎民何以堪此幸得大善士軫念民艱遐敷愷澤隂行其德不求人知此其立念之宏宅心之厚爲何如乎惟有代災民以手加額祝大善士無量福壽耳 
[集腋成裘]  
　　昨接書此人惠函云捧誦大啓敬悉爲順直水災募賑誠如左氏所謂仁人之言其利漙哉兹集洋廿五元寄呈貴所查收想善量如海當亦納其細流尚請照來單子以收條以便給捐助者云云敝協振所開緘三復銘篆五中想見大君子不惜齒牙餘慧廣爲勸募集少成多語云千金之裘非一狐之腋倘遠近仁人皆能如此存心裨益振欵誠非淺鮮除掣付收條外所有各戶台銜容當刊入清單以昭清晰 
[澤被孀狐]  
　　謹啓者頃奉到天津嚴筱舫大善士來函並慨助四明清節堂建造堂捐洋二百元又代募各善士樂助洋四百元共計洋六百元由源通銀號交來拜領之下莫名欽佩竊以四明清節堂乃寗波六邑向來未有之大善舉保全嫠婦之貞節實屬異常善事今嚴大善士旣解仁囊復又勸募誼駕桑梓　被孤寡可謂廣積隂功者矣不惟蒙庥嫠婦謹當合十遥頌生佛卽善昌代領之餘亦感同身受惟是該堂乃節婦虞李氏創建伊始因限婦人之力未能告厥成功善昌蒙寗紹台道吳福茨觀察諄諄委命囑向寗帮同鄉中代爲勸募竭力設法曾於前月十五日與各善士先行湊塡千金　而該堂來函堂宇兩進完工現於初三日竪柱建造第三進以及司事辦公之所義塾之屋四圍高垣需欵緊要又於前月底塡解五百金以濟要需然善昌爲順直等處水災棲慘求賑之書紛集籌欵不遑而四明清節堂正在鳩工庀材極少再須六千金方得完竣開辦待欵亦迫　容緩顧此失彼焦灼萬分惟有再請登報仰叩寗帮仕商紳冨俯念保全苦節乃善舉之首務關係風化其間功德尤爲無量誼關同鄉務望竭力扶持大工告成千古不朽倘蒙惠助祈交敝堂卽堂彚解望風拜祝敬盻鴻施上海六馬路仁濟善堂董事施善昌等謹誌 
[雙珠在握]  
　　謹啓者昨午前奉到聶寳善堂大善士來函爲夫人産前紅白痢疾請親筆靈符善昌當卽恭篆靈符三道午後助來永定河水災津平銀二千兩今辰喜聞虔服符後雙産麟兒大小平安足見爲善救災之報如響斯應以後薛鳳荀龍簪纓繼美正未可限量求登報端以申慶賀 
[憲德再誌]  
　　頃奉聶道憲續發甘露午時茶三萬包藿香正氣丸一萬服六合定中丸一萬五千服蟾酥丸三千六百瓶臥龍丹三千六百瓶到堂飭再分致各鄉董徧給鄉僻小民備治暑痧等疾足徵仁憲惠育斯民有加無已除如數遵收酌匀分寄二十二局鄉董散給外乞再登報謹誌憲德 
[申報舘協賑所經收順直賑捐七月營六日至初十日止第一百六十五次清單]  
　　營六日金臺班衆友洋三元姚江四留居士山隂縣署無名氏二戶各洋十元慕父氏洋八元拖遲人洋五元浦東詹如生洋兩元隱名氏洋一元四角五分不庶名七戶洋二元一角奕名人林義潔常州史朗存三戶各洋一元隱名氏小拙居德記勉力子四戶各洋五角鄭厚卿銅洋一元○初七日黃海釣徒爲令兄患病祈愈洋十元又内子炎暑粗安節省零用洋三元四知堂洋三元本洋一元讓德堂銅洋三元雙成因病本洋二元浙紹甫心道人洋兩元漢口亦事齋求口莊平安洋五元振德氏中秋敬天香斗資助賑寳鐘愛蘭　芝四平周蘇人六戶各洋一元曹耀鈞應元才二戶各洋二角五分三益汝記靳金福三戶各洋五角沈陶胡金松金計昌計阿桂陳加增林富全曹銀堂陸心田施清俞生沈印生　陶十二戶各洋一角黎里汝同泰無名氏二戶各錢三百文丁鳳生丁善生二戶各錢五百文汝人鶴錢一百文以上五戶來洋一元錢六百五十文○初八日了意氏九八元十兩求消災免禍生爲兒求福洋三十元徐春記五柳堂二戶各洋五元無名氏無錫張杏林嚴藹庭嚴餘慶潘子　無名氏陳新甫王炳儒趙善初無名氏十戶各洋一元求安氏汪梓記樂忍氏三戶各洋兩元占墨氏洋三元銅洋一元無名氏四戶嚴仙根嚴伯初六戶各洋五角無名氏二戶各洋三角無名氏二戶各洋兩角桃潭軒洋三元○初九日九江裘載升堂洋五元陳壽山乘輪回金陵平安玉山楊吉甫二戶各洋二元○初十日蘇周清大德生二戶各洋五角蘇榮基常熟晉源祈合店平安　衆友劉閬仙四戶各英洋一元平原氏求平安無名氏太原氏無名氏五戶各洋一角許小軒陳子耀王筱航侯小階四戶各錢二百無名氏二百五十文以上五戶來洋一元迮𠏉臣洋兩元不留名洋兩角金勉癡潤資共英洋五元四角以上總共收英洋一百六十八元八角五分本洋三元規銀十兩錢六百五十文銅洋五元敝賑所初七日登第一百六十四次清單内總共實收英洋二百五十九元二角八分悮登二百六十元零一角八分合亟更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示限建醮]  
　　中西日報云粤民好佞神每一神會動費鉅金卽如秋令禳熒城廂内外大小各街莫不彩棚高結無夜無明所費甚奢徒以充秃奴之腰槖南海縣潘明府本國奢示儉之意出示嚴禁謂粤省中元前後醮費火德星君名曰火星醮凉所以申報享而昭誠敬　沿街彩棚相接逹旦連宵加以洋燈光焰四射燦若繁星火水迅烈易如焚如之禍且其中龍殿爭奇闘巧甚有高至五六丈者時已初秋風物高燥萬一疏虞何堪設想自非嚴加厲禁不足以保民業而安地方合行出示嚴禁爲此仰城廂各街街正副値事人等知悉爾等須知舉此醮會原期闘境平安若因此而生業付之一炬何安之有祈神庇祐止在修德行仁一誠相感不在奢靡相謗乃不守已撙卽爲此有損無益之事殊非預借身家之道自示以後所有龍殿限以三丈爲率不許增高倘敢故違仍前以華麗爭勝則是該處商民財力饒裕現正籌辦保甲圑防經費短絀准各局紳加三倍責令罰捐以示薄懲若遇遭火患仍拘値年首事從嚴究治不貸說者謂明府此諭眞可謂得正本清源之道矣然如滬上之盂蘭盆會集資旣足祗延三五僧道略建道塲餘惟供若輩烟賭之需並不爲粤東之鋪張揚厲不知明府見之又將何如耶 
[鳴謝鴻施]  
　　吳門許愼餘堂十元新昌熊巨海二十元鄭子厚善士募鄭李氏十元蔡星垣五元漢口義生源四元上海同泰行烟台葉　蕃朱蘭坪邵安命各二元吳佐臣六元五角正記曹善士三元南京解輔卿善士代募運道堂二十元誠修堂敦和堂各五元晚香草堂敬業堂各四元肇槐堂　區仙舘各二元道福堂三元湖州任二十元紹興周一元常州信大莊八元漂陽德茂昶十五元常州隆昌楊善士十元又乾泰沈五元青浦李善士　　角金蘭畦各二元蘇州楊棺春善士一元頤壽堂任經募三十六元上海仁永善堂司董等謹誌 
[上海六馬路仁濟善堂經收南北兩市各米寳行米麥雜粮捐潤月廿一至廿九日日止第十八旬清單]  
　　永愼和寳行錢十千四百三十一文恆祥五千八百十五文同順四千四百七十五文同吉泰四千四十四文恊昌泰三千六百七十五文裕祥三千四百三十二文愼茂豐三千五十一文豐記二千八百八十四文元昌豐二千六百三十文穗祥二千六百一文萬順公二千四百六十四文乾利二千一百九十九文生源一千九百四十四文豐和一千四百七十一文振豐一千二百六十三文萬源七百五十七文聚源七百四十七文永順六百八十一文德盛四百五十八文元生長三百五十四文錦祥三百三十八文潤元三百二十六文恆源二百七十三文義記公二百十六文義生一百九十三文恊記一百九十六文咸茂一百九十三文三和一百八十九文裕和一百三十二文茂昌一百十四文餘生一百七十九文晉泰一百二文同德一百五十七文啓昌九十文萬愼生六十八文同泰五十五文宏茂五十六文恆裕五十文錢恆泰一千一百九十一文源順協六百四十五文大興合七百四十五文德大五百五文同興二百十六文恆隆四百三文衡大六十三文昇記一百三十一文裕昌三千五百七十六文寳泰三千四百九十一文元吉泰三千三百三十五文鼎昌源二千三百九十一文長義二千三百四十二文長豐一千七百九十文雲大一千五百九十三文潤和一千四百八十四文泰潤一千六十七文松盛一千一文長泰九百二十九文萬隆八百四十文衍源八百三十七文愼餘八百十七文三泰七百九十一文正義隆七百二文元和六百七十七文餘大六百六十一文葆生六百五十七文潤泰六百三十七文生秦五百七十五文葆茂四百二十三文萬生四百三十三文錢生三百七十一文三穗三百三十六文天元二百七十四文義記二百六十七文愼住二百八十四文和記二百二十三文愼益二百三文萬祥二百十七文元昌二百三十八文元泰二百六十文聚泰一百七十一文同泰一百六十二文甡義一百三十四文天和一百七十七文萬祥成一百二十五文萬成六十六文萬盛泰八十八文公正七十五文和生義五十三文新興五十文和泰三十二文以上九十戶共收錢九十七千五十六文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
