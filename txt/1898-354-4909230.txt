# 1898 - 354 - 4909230

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書畫室發售此佈 
[分館遷移] [  申報館主人啓]  
　　蘇城包衙前鳳凰衖向由本館設立申昌分店批發逐日報章以便諸君就近購閲近因是　房屋狹隘諸多不便業已移至國門内東大街森和祥珠花店内發售報紙賜顧者務請認明往購可也此佈 
[醫書衙問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜巳空　舒茲又續付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每部二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣　可也 
[新印東萊博議初二三集及三才略出售] [  圖書集成局代啓]  
　　東萊博議一書識見高遠議論明通久已膾炙人口惟坊本流傳訛字脱簡不勝枚舉今由掃葉山房情本局用新　鉛字排印警校精詳紙張　白計初二三集定價洋八角分售每集洋三角又三才略亦已告成每部價洋二角在申報館申昌書室及蘇申　北掃葉山房發售此佈 
[弭火患説續前稿]  
　　一保險宜亟推廣也夫闤闠殷繁之處民居櫛比貨物雲屯地密人稠頗易肇事苟一旦變生意外百萬貲財頃刻化爲烏有言之可爲寒心自外洋有保險之法平日所費無多倘罹不測鉅貲可以立償元氣不致稍損向此法惟行於中國滬上及通商口岸邇者風氣漸開各省多聞而興起日前本報紀廣州因火警頻仍居民倡議共保火險擬就章程三十條禀請南番二邑宰出示立案揚州亦有英商在鈔關門外創設保火險行從此推行愈廣經營商務者雖多一出欵然縱遇火警儘可高枕無虞耗小費而永無大憂天下便益之事孰過於此一救火宜練神速也中國自省會以迄村鎭大半皆創有救火會然器具旣未能全備人夫又未必齊全警鉦旣鳴火會中人始陸續趨至迨驅龍到場而凶燄已不可復遏滬上西人救火雖稱便捷然駕車出門亦多稽遲嘗攷救火之法以美國爲最善其法凡火車之房設有電機旁置銅鐘何處起火電信一至鐘卽藉電氣自鳴馬聞鐘奔出各就車前步位而立五杪工夫可齊備出門倘在夜間則火夫衣袴靴帽悉於臥時整備亦僅五杪時可以穿齊計自得電信纛馬車出門日則五杪時夜則十杪時火夫若干人分爲二班每日惟一時半輪流回家每月准二次輪流回家住宿餘時不得少離每人月給工食一百圓人以工貲豐厚故平時皆警備無懈其馬挑選體偉力足者教演純熟電機旁設一牌書城内外各街各叚名目按圖而索一目了然救火之法此爲最捷中國苟仿而行之雖有火患亦不至　發難收矣一火匪宜嚴懲辦也查例載凡凶惡棍徒糾衆商謀計圖得財放火故燒官民房屋及公廨倉庫或官積聚之物並街市鎭店人居稠密之地已經燒燬搶奪財物者均照强盜律不分首從擬斬立决殺傷人者梟示若本非同夥借名救火乘機搶掠財物者照搶奪律加一等分别首從治罪王章所布何等森嚴然近來各處匪徒縱火之事時有所聞從未卽時拘獲盡法嚴懲以致若輩視禁令如弁髦益復肆無忌憚姑息養惡夫復何言自今以後所望地方官風行雷厲有犯必懲庶良民得以安懷匪人得以匿迹矣一火種宜加嚴罰也夫火災之事釀禍在一人被害遍閭里推原禍始咎實難辭然閭巷小民偶不經心雖曰法所難寛亦尙情有可恕惟烟室之深夜開燈賭館之通宵聚局此等地方最多不測彼圖謀利而人或遭殃非特人情所難容抑亦官法所必及以後遇此情事倘得良有司將爲首者拘案責以傾產賠償并加以嚴法爲害人害已者戒懲一警百其庶幾乎以上數者或防之於機先或愼之於臨事或戒之於後時能實力以奉行自有備而無患今者正逢冬令物燥風乾連日各處所報火警遠則如廣西之梧州湖北之漢陽近則如蘇垣杭垣或一旬之内而屢被其災或數里之中而疉逢其禍本報有聞必記幾於筆秃墨乾揆其被災之故雖曰天意之難違抑亦人事之未盡諺曰前車覆後車鑒又曰前事不忘後事之師爰作此説弁之報端雖意有未盡亦聊以備芻蕘之一得云爾 
[鐵路先聲]  
　　杭州訪事人云浙省開辦鐵路前已議定由杭州至嘉興以達蘇州本月初四日襄辦江浙鐵路委員江蘇候補道潘觀察學祖偕英國鐵路工程司賴治氏帶率洋匠來杭履勘 
[輪舶暢行]  
　　蕪湖訪事友人云前者有人託名英商創興内河小輪船來往廬州太平兩處現已布置妥帖所租西商小輪船三艘亦已次第駛至不日卽可冽行矣按廬州距蕪三百餘里朝發夕至所經雍家鎭運漕河巢縣三處各設子店以便貨客就近附載原擬稱爲公司嗣因公司之例須向香港總督處挂號然後准行是以攺請英領事照會華官仿照鎭江現行小輪船章程辦理由道憲申詳南洋大臣批准照章保護已於上月二十八日開張其行駛太平者祇船一艘每早九點鐘開行來蕪午後二點鐘由蕪赴太每日往返一次廬州則逐日開行一往一來報跋無間故人皆趨之若鶩也 
[飢民就食]  
　　金陵訪事友人云每届冬季省垣官紳之有力者分設粥廠以濟貧民外來就食之人輒多於恒河沙數本年山左黃河决口淮徐海各屬又被水災羣黎蕩析離居不堪言狀近聞粥廠將開災民待哺嗷嗷紛紛渡江冀博一飽連日江船抵岸凡扶老携幼而至者實繁有徒鵠面鳭形眞不啻鄭監門一幅流民畫圖也 
[盜賊横行]  
　　蕪湖訪事友人云近者和州一帶鹽梟地痞猖獗異常月前某日州北與江浦縣接壤之某河有客舟夜泊於此被盜搶刦來州報案地方官因地介兩省互相推諉置之不理次日距州南十餘里之太陽河鄉鎭泊有貨船一艘忽來暴客多人蜂擁登舟肆行搜刮附近駐有長江水師某千戎敊帶之砲船及盜遠颺始聞信業已無從追捕貨客欲開單報官後忽中止誠不知其何故也○前月下浣某日州屬南門外寳塔根某姓飯歇鋪有沈某者由鄉間售稻得洋銀六百五十元携之至此寄宿一宵正當栩栩化蠂之際驀來緑林豪客提之使起令將囊槖所儲盡數獻出隨出明晃晃柳葉刀拍案大呼曰汝敢聲張立送爾命旋放手槍數響以壯聲威沈本膏梁子弟見此情形　觫不知所措遂任其飽掠而去事後赴州署禀報並陳明洋銀上蓋有某字圖記爲憑州尊石叔冶直剌籖差跴緝閲日卽見一人 
 
 

Page 2

 
 
　銀至某鋪購皮袍察其圖記與所報吻合因卽逮案研訊供出此案實由寓主人胞弟某甲紏同行刼當夜所放手槍乃用竹簡　　竹　　　嚇直刺卽派差將甲拘獲庭訊之下果屬不誣遂下諸囹圄擬議詳辦○秋末冬初之際竊案繁興疉經蕪　縣會同緝捕局李副戎加緊嚴緝旋獲積竊二名皆具絶大本領起出質票三十餘紙吊騐各贓係前次北門原慶典鋪及長街同和莊所失質於三聖坊原成典鋪距事主家只咫尺旋又訊出餘黨多名現皆逃逸○秋初南岸道署幕友許宅所失巨贓已有端倪惟案犯似涉某縣捕役故尙未移提訊辦不意某夕湖南會館比鄰陳隆興紙號又被竊窺其蹤跡似從會館牆上躍入樓窓所失者計錢六十餘千及零物數件吁是何盜賊之横行若此耶 
[禾中盜患]  
　　嘉興訪事人云離大橋鎭三里許某圩毛姓家於某日夜半時有盜匪十餘人撞門入内毛聞警起視被盜匪持刀恐嚇遂畏縮一隅任其搜刼歴半時許而去事後開單投嘉興縣禀報想邑尊當前往踏勘也○前報紀西塘鎭董姓航船遇盜搶刼後投嘉善縣禀報江邑尊准詞飭捕會營嚴緝兹悉已在城緝獲盜犯數名解歸本署收禁待訊 
[家丁不法]  
　　福州訪事友人云提督福建全省學政戴少懷宗師按試邵汀建延各府屬業已竣事將次到省行至南平縣境縣主郝大令士珍遣司帳幕友某君督同差役前往伺候旋因宗師所帶家丁某甲勒辦各物未滿其慾遽遭辱駡某君不勝其忿反唇相稽甲銜之旣而遇某君於途憶及前恨痛加毆擊某君寡不敵衆致受重傷回署訴知大令某君固大令之至戚也乃因公事致爲豪奴挫折情何以堪遂命舁至府署禀請騐傷且慨宦途之勢利逼人也歴叙前情通禀各大憲請准解組歸田府尊劉太守再三勸慰而大令去志已决無可强留遂准其交卸札委張仲華明府暫爲代理事爲宗師所聞以家丁藉端勒索輒敢逞兇萬難曲恕因卽驅令回籍不准逗留滋事 
[兇毆釀命]  
　　鎭江訪事友人云南門外七里甸有甲乙二人不知因何起釁始而角口繼而角手甲固孔武有力乙非其敵被傷要害立卽斃命親屬急赴縣署控請伸寃縣主委員代爲相騐塡明屍格拘甲究辦殺人者死律有明條想甲終無所逃罪也一朝之忿忘其身以及其親嗚呼可不戒哉 
[漢陽火警續聞]  
　　漢口訪事友人云前報所紀漢陽白鱔廟之火實由李姓雜貨店煮午餐所致頃刻延燒左右鄰二百零六户幸時當白晝尙不致焚斃人口 
[禾中火警]  
　　嘉興訪事人來書云南門外日映橋某鄉民家於初二日二鼓時不知因何失火頃刻冒穿屋頂其家惟老幼二人時已安睡比救出早經額爛頭焦後經各水龍馳往竭力救熄祇燬草屋兩間左右鄰幸免池魚殃及翌日其幼孩因傷而斃老婦亦火毒内攻無可救藥矣 
[京江火警]  
　　鎭江訪事友人云本月初六日新河口泊有一船不知如何遺火突於夜半時熊熊直上帆檣篙楫立成灰燼幸未殃及鄰船耳京畿嶺某姓家亦於是夜被災火已冒穿屋頂經人撲救得卽熄滅 
[武林官塲紀事]  
　　杭州訪事人云浙江紹興鹽局帮辦現由運憲世振三都轉札委候補運副萬分轉一奇瓜代寗郡督銷局委阮副轉恩培辦理○部選麗水營守備張守戎連陞領憑到省禀請撫憲考騐以便給憑赴任○弨興府同知缺前由藩憲惲方伯詳請以候補同知馬司馬秉鈞補授刻已奉到部覆准補初四日司馬接奉飭知卽赴各憲轅叩謝○本年冬防保甲稽查户口詳細造册由分巡親赴各叚核對無誤然後頒給門牌兹已由各總巡逐户覆查矣 
[烟海寒濤]  
　　烟臺訪事友來函云北省河道一經封凍市廛雜貨卽積滯不通近日大東溝及旅順口時有輪船往來尙可計程轉運故雖隆冬封凍而積貨甚少市面亦略覺通融也○外洋銀圓市間通行已久近歲江蘇安徽廣東湖北諸省均鑄有龍圓流行市上而市儈多方抑勒兑換時每圓比鷹銀須短錢二三十枚居民受虧頗甚所望地方有司嚴行禁止庶足以維持市面也○每届冬令卽有外府流民來烟就食邇届粥廠將開貧民又扶老携幼絡繹而來擇一空曠之地支蓋席棚藉蔽風雨瑟縮情形殊可憐己○烟地向有無業流氓日麕集各碼頭遇有杉板近岸爭代船中人負行李一經到手勢必重索工貲滿具慾壑而後已上月某日有關東船到埠搭客某甲乘杉板登岸流氓爭負行槖至寓所檢查之下已少包裹一件内有銀十餘兩未知遺於何所回至原船詢之杳無蹤影客無可如何只有自認晦氣而已○邇來銀價奇貶每兩僅易錢一千零七八十文推原其故因今秋落花生收成頗豐廣潮各幫爭來購取每日付出現錢三四百千需錢旣多以是錢日貴而銀日賤然乎否乎請還質之深明市肆情形者 
[鄞江寒浪]  
　　寗波訪事友人來函云郡城民團總局所需經費向由紳董竺某等議定捐自各鋪户藉收守望相助之功嗣因各户心懷觀望不肯踴躍輸將以致局務岌岌可危矣大有朝不保暮之勢本月初二日各團練丁皆赴總局領餉局中司事不能應給練丁大譁旋擁至竺某家百般需索不知如何了結詩曰靡不有初鮮克有終觀此能無慨然○本月初四日鄞縣畢大令考試文童時塲中有衣衫藍慺之二人巡檐索笑四顧徬徨衆初不以爲意嗣被巡塲差役窺出破綻立卽扭住搜其身畔獲一鐵鑿及女褲一條遂禀明曅大令交差管押俟放頭牌後發押翼房以憑究辦 
[鹿城葭管]  
　　温州訪事友人云上月二十六日新委温處鹽厘局總辦黃子畬觀察祖經附乘超武兵輪船行抵甌郡其瀛眷賃居竇婦橋陳姓房屋筮吉本月朔日蒞局視事前辦是差之李友梅觀察卽於是日交卸○十月某日水利同知召子良别駕赴省公幹業已事曅卽於本月初三日乘招商局海琛輪船遄回任所○本月初六日甌關税務司那威勇君乘海琛輪船赴申江公幹聞新關基址雖經勘定然今冬恐已不及鳩工攺造矣 
[滕王寒蝶]  
　　江西訪事友人云三脚班採茶淫戲敗俗傷風最爲閭閻之害現經南昌縣孟子卿明府新建縣黃杏林明府訪聞出示嚴禁略謂民間斂錢演戲廢業耗財原屬有損無益或遇春祈秋報賽社酬神事非得已亦祇應於白畫演唱將敬若昏夜演唱三脚班採茶淫戲不特褻瀆神明而且敗壞風俗甚至宵小乘機竊發棍徒結黨横行酗酒打架聚賭搖攤其害何可勝言本縣訪聞各村落往往斂錢聚衆無晝無夜扮演採茶淫戲實屬爲害地方大于例禁合亟出示嚴禁爲此示仰各鄉諸色人等一體知悉嗣後如遇報賽酬神等事止許日間演唱忠孝廉節正大戲劇不准昏夜演唱採茶三脚班淫戲並責成各鄉保内紳耆地保人等隨時稽查禁止如敢故違許該紳耆等指名禀縣以憑立拿嚴懲若容隱不行禀報别經發覺一併嚴究不貸似此雷厲風行未知若輩見之能從此稍爲歛跡否○江省自奉興辦蠶桑之論卽在省城設立總局經前護撫憲翁筱山中丞在藩司任内籌畫精詳規模大備果能從此力加整頓地利之興指日可待乃近日以來局中所織綢縀時被宵小竊取甚多以致人有戒心流言蠭起豈防範之不力歟抑别有匪徒設計阻撓也 
[皖水寒鱗]  
　　安慶訪事人云各埠信局所收之信由輪船帶至省垣者旣抵埠例由各信局夥登船接取惟抵埠之遲早無定各局夥在江邊貸屋守候永夜不寐每不免招集朋侣作牧猪奴戲以角輸贏上月某夜保甲分局委員某君道經是處見窗隙燈光射出因卽叩門而入緝 
 
 

Page 3

 
 
獲十有二人帶回懲儆○數月以來雨澤過稀地方有司疉次禁屠祈雨民間亦集資建醮以迓天和羽客黃冠異常忙碌由城函藥王廟前至呂八街四坊居民鋪户集資四百餘千延東嶽廟道流虔修齋醮自初一日爲始經堂設在藥王廟内街道均搭五色棚帳家家户户燈燭輝煌紅男緑女白叟黃童結伴來觀十分擁擠總巡王大令恐莠民滋生事端親自臨塲彈壓 
[上海官塲紀事]  
　　本月初旬某日松海防同知劉乙笙司馬因公赴蘇垣謁見上憲現已事曅乘舟回滬昨日淸晨署中執事人等預在碼頭恭迓洎憲舟抵岸司馬卽命駕回本署小憩片時旋赴道轅謁見道憲蔡觀察繼又拜會各同僚至縣署時王欣甫大令迎入花廳茗談良久而别○前日午後出使朝鮮人臣徐晉齋星使由天后宮側出使行轅命駕入城赴道轅拜會道憲蔡觀察觀察迎入花廳暢論移時然後興辭而去 
[慶賀令節]  
　　昨爲長至令節各官例須趨詣萬壽宮舉行朝賀典禮黎明時蘇松太兵備道江海關監督蔡和甫觀察提右營叅將廖楚材叅戎上海縣王欣甫大令縣丞劉二尹主簿孫少尹典史蔡少尉守備楊守戎城汛張千戎英美租界讞員鄭瀚生大令先後到來鷺序鵷班雝雝肅肅恭行三跪九叩首禮迨禮曅回署時已晨光熹微矣旣而各官又命驾至美界北河南路天后宮側出使行轅拜賀徐晉齋星使茗談良久始各辭出先是鄭大令函告美領事署繙譯官巴君并飭知英美租界各捕房暫停讞案前晚飭差役就頭門儀門大堂諸處懸燈志慶昨晨回自萬壽宮卽赴道轅拜賀比返署中差役人等亦均入内叩見斜橋畔北洋務局則由觀察陳設一新 
[攺期蒞騐]  
　　袁殿魁投英界公廨控張阿五卽張王氏虐斃其女二寳等情讞員鄭瀚生大令飭赴上海縣署報請騐屍縣主王欣甫大令本定於昨日蒞騐適逢長至令節遂攺遲至今日 
[直刺被刼]  
　　前英界公廨讞員張賡三直剌自經上憲委令代理鹽城縣篆已數月於兹昨日上海有人接得電音知直剌業已交卸到省旋卽出其宦囊購取皮服甚多黃狐紫貂如岡如阜由金陵雇船載赴邗江寓次駛經某縣境内天已垂暮因繫纜焉迨更魚三躍忽來暴客十餘人持刃入艙恣行刦掠將船中所有囊括一空彼時直剌僅帶一家丁不敢聲張任其如飢鷹之飽則颺去事後開單報諸縣署未知能否破獲也 
[法員回滬]  
　　前月某日法總領事白藻泰君偕繙譯何世剛君乘兵艦赴金陵謁見劉峴帥晤商要公迄無定議日前接到駐京欽使畢君密電由副領事轉飭西文案軋君特赴省垣面交白總領事現已附某輪船回滬照常視事矣 
[求志學規]  
　　上海求志學堂創自浙西嚴少和觀察悉心整理井然秩然所定章程嚴密無間因備錄之曰一本學堂之設係欽遵諭旨爲國儲材於光緖二十四年七月創辦蒙南洋大臣兩江督憲劉批准立案並禀報大學堂管理大臣孫江蘇撫憲德各在案每年由蘇松太道會同甄别三年學成禀請南洋大臣曁江蘇撫憲派員會同考試擇其才能特異品學優長者咨送大學堂分門肄業或聽南洋大臣江蘇無憲派充差使一本學堂原名經濟學堂嗣因監院羅君等函稱三月間曾設經濟書院六月更名經濟學堂具禀道府縣在案現擬集欵仍舊開設查七月以前羅君等開設學堂本總理未助絲毫財力本學堂自七月創辦用人籌欵悉本總理獨任存肩羅君等亦未曾勸墊分文應任羅君等仍設經濟學堂本學堂自七月起攺爲求志學堂通禀更正立案以免混淆並示不敢掠美冐功一本學堂不請官欵所用經費槪由總理勸墊一本學堂聘定中文教習兩人英文法文教習各一人諸生分門肄業不得兼習數門致蹈博而不專之弊一本學堂招收學生以百人爲額年歲須在十五以上三十以内尤必身家淸白志趣純正由保人開明年歲籍贯親來學堂報名注册以憑考試西文以已通英文法文文爲二班願學英文法文者爲三四班中文則取已能策論者爲二班資質聰敏文理淸通者爲三四班每年季考三次年終甄别倘諸生中有學業精進屢列前茅者提廾頭班一俟三年學成禀請咨送其有故違堂規訓誡不悛者立卽斥退另行招補一本學堂各教習各學生除照章給假外不准無故請假致荒功課倘遇疾病亦由學堂照料醫藥病重則送回家川資自給一本學堂年終請蘇松太道會同甄别應給獎賞仍由學堂備發一本學堂自教習以及諸生不乏通達中外之才原擬選訂課藝之有關時務者並繙譯外洋要政每旬出經濟報一次以覘學問而識趨向現應止辦以示恪遵朝旨一本學堂經費浩繁尙擬購地建屋並置備書籍儀器漸次擴充需欵尤鉅雖由總理竭力籌措不得不求助於同人今經酌議除當道曁名公鉅卿樂育英才慨捐鉅欵外如有助學堂經費洋五百元或歲助百元或月助十元者皆准子弟一人進堂肄業所有在堂火食茶水等皆歸學堂供給惟目前應讀應看之書一時未及購全暫由諸生自備一本學堂堂規最宜嚴肅除年節准給例假外節假五月初一日起初六日來堂八月初十日起十六日來堂年假十二月封印日起正月開印日來堂願留者聽每逢外國禮拜日放假休息不得出外閒遊如省視長親探訪戚友須赴稽核處報明再行尤嚴禁吸洋煙賭博酗酒等事如敢故違卽由教習稽核商請總理立卽斥退如有父母大故及本身完姻禀知總理視路之遠近酌定假期一本學堂事務紛繁正副監院名目旣經裁去應添派總帮稽核三人稽核學堂功課帳目庶昭縝密並責成總稽核駐堂辦事以一事權一學生每日七下鐘晨興盥沐畢到飯廳用粥八下鐘齊集講堂聽候教習分别督課英法文十一下鐘散學午飯一下鐘仍集講堂聽候教習督課中文五下鐘散學晚飯後温習舊學繙譯新書十下鐘由總稽核巡視各房曾否息燈安臥一學生如有親友來堂看視必須在息業之時先赴稽核處報明派人同往該學生房中不得擅令入堂並留宿堂中一學生進堂受業不得喧譁及密談狂咳無論是何官員進堂槪不起立以肅堂規一學生惟務實學不尙虚文而禮儀亦宜講習擬節年及正月進學臘月散學大憲委員及總理教習稽核會集之期相見以一揖爲禮諸生叅謁亦如之不得蹈官塲習氣一本學堂中西教習及總帮稽核銜名履歴應以年底彚報大學堂管學大臣南洋大臣兩江督憲江蘇撫憲三年辦有成效禀懇奏獎以資鼓勵一本學堂規模尙待擴充需欵甚鉅應由總理函請當道維持曁知好之顯宦殷商力爲籌捐同襄盛舉收支各欵統於年底彚登申報徵信同人一學生學業有成卽可以酬知報國而志向不可不端平時宜以馮中允校邠廬抗議兩湖督憲張制軍勸學篇爲圭臬蓋二公以忠愛之忱發爲宏通之論自與他種時務書不同願諸生各置一編誦之法之一安危禦侮文武兼資擬於外國禮拜放假休息之時諸生有志武備者教習兵法備國家干城之選聞邇者各省人士聞風來學者已有數十人其中類多高才生每届課期輙能博采羣言發爲崇論宏議亦足見觀察之心殷造士而諸生之爭自濯磨矣 
[獄囚倒斃]  
　　　　獄犯徐金標鹽梟也案發拘禁已歴十年近日疾病纒綿醫治無效而死昨日午後禁卒禀報縣署縣主王欣甫大令諭候禀請府尊派委鄰封相騐 
[美界火警]  
　　昨晚六點鐘時本邑美租界北河南路天后宮後小弄中某姓家不知緣何失火英美救火會中人各西人一聞警鐘急用馬車載皮帶以往吸水狂噴視融氏自知勢不能支卽偃旗息鼓而去然居民已紛紛擾驚駭非常矣 
[稽查空屋]  
　　法界自四明公所肇事以來市面日形蕭索以致房屋空閉者甚多人皆歸咎於租價之昻其實亦有不盡然者現經捕頭派各包探稽查空閉房屋共有若干有賃居者詢明業主何人每月租金幾何詳細復候核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[羊城雜俎]  
　　　州訪事友來函云城西蟠里人劉以貞因事被人告發不知如何奔赴　署官廳辱詈經南海番　兩縣主禀詳大憲將劉收　　聞府尊已提劉訊究詞連比鄰黎少軒茂　府尊飭差傳黎限五日到案質訊○盧排巷人梁某曾賊悼亡有婢年已長成貎　端好素爲梁所信任邇者梁續娶有期婢忽作逃亡之想適有傭婦某氏前來探問婢遽以此意告之傭婦卽誘令竊取金珠　玩計値三千餘金陸續運出約於某日在門口等候同行日來梁檢點首飾忽爾短缺將婢詰問初不肯承迨用刑威始供爲某傭婦所誘遂將傭婦拘獲一併送至南海縣請懲 
[彝陵譚薈]  
　　宜昌訪事友來函云宜昌城外向多妓船水國鴛鴦别饒丰韵然莽兒郎爭風吃醋因而肇事者時有所聞日前有周姓妓船邀得兵勇數名倚舷暢飲謔浪笑傲盡情酣嬉適某輪船上水手亦乘興而來花前薢茩頓起爭端輪船上人因恐寡不敵衆回船邀約同黨及士著多人各持器械前來尋仇報復不料兵丁亦上岸糾集同營夥伴前往尋釁遇於中途卽互肆兇毆兵丁勢不能支被船上人毆倒一名餘亦受傷遂一鬨而散旋將被傷之兵舁　營中設法醫治方謂可以無虞不料越日竟因傷重斃命遂報官相騐垷在屍棺尙未封釘須俟輪船來宜將凶手交出懲究至土著之帮毆者已被地方官拘獲二名想須按例懲治矣○宜昌錢　略有起色計銀七錢四五分可換錢一千用銀圓有亦不致大虧米價自入冬以來甚爲平减中熟之米每石祇須三千六七百文上熟者亦不過四千文惟南土之價則有增無减近日眞南土百兩須錢四十八千文川土每百兩須三十千左右聞此後價値尙須加增也 
[上海縣署瑣案]  
　　月初本邑西門外董公館失竊洋銀衣服等物報請上海縣王欣甫大令詣勘飭緝迄今多日尚破獲前日王大令特委典史蔡李淸少尉傳集汛捕地保嚴行訊比捕保同禀小的等日在各處查訪無如蹤　杏然尙求寛　敢不勤奮從公少尉以捕保跴緝不力判令各責三百板諭令赶緊緝獲延干血比前日慈谿縣人韓芳才在縣署前三楊樓　茗　已沈醉忽有刺刀兩柄從身畔墮落縣差見之知非善類恐　事端遂卽扭入縣署禀請訊究土大令倩　少尉研訊韓供小的曾充茶　　今已失業刺刀由他客身畔落下小的不敢私帶少尉見其狀貎獰惡决非　分之徒　令笞責二百板騙逐出境不准逗留○前日徐　元投上海縣　控被人毆　請爲訊騐　大令委蔡少尉代訊徐供監生係浙江秀水縣人現在治下人東門外開設店鋪前年南匯人曹某倩監生介紹將房屋一所抵押與吳榮處今春曹備本向贖吳捐勒不放曹遂投南惟縣署控告後又赴督撫轅上　均奉批飭由府提訊監生當卽到案由府尊訊供發回南匯縣訊核委華亭縣劉大老爺派差押解起程行至東門突被吳榮之子與卞姓子及府署書吏胡某等不問情由肆行毆擊監生大受　夷卽投華　縣　報明有案及至上海傷勢　重竟不能飲食爲此情急叩求提騐並　交保醫治華亭縣　差金安禀稱初五日奉縣主劉大老爺派差押解徐惟元至南匯以備質訊行至東門忽有多人攔住兇毆致徐受傷甚重小的與彼等素不相識亦不知究因何事少尉卽飭仵作騐得徐之左肋有拳傷一處諭令覓保回家醫治俟痊愈　案候示 
[南市捕房紀事]  
　　昨晨浦東三林塘魚販陳夢生曹秀坤等乘舟至南馬頭登岸時見周明淸之划船泊於浦濵遂假道焉周以人多恐損船板斥令緩行陳不服隨糾令三十餘人將周所駕之划船拽至岸畔意欲搗毁彈壓新馬路之三十二號巡街捕勇見之前往解勸陳非但不聽反將捕毆擊致受捐傷後由二號捕勇協同通班捕役前來　　彼等乘隙脱逃祇將陳曹兩人解至捕房捕頭王榮培以　拒捕行兇暫行洋押候拿到黨　再行解送工程局禀請朱探庭明府訊究○前日南市增祥馬頭籮問夫唐錦全康正發金桃桃等在是處爲客挑運貨物野鷄挑夫羅吉掌向之事奪生意兩造各持備擔紛紛滋閙爲三號四號兩捕勇所見拘至捕房捕頭令將所取扁擔交還告以嗣後各安各業毋　爭奪○昨日中午江阿福羅全　所拉兩東洋車夫在新馬路中爭奪主顧致與坐客爲難由九號巡街捕勇拘至捕房由捕頭各押二點鐘始行釋出○昨晨有包任初者趨至萃豐馬頭　魁言所　之黃荳船上自稱捐局巡丁向索小洋銀二角王不允致相口角旋由四號巡街捕勇聞知上前拘住解至捕房由捕頭押候解局請朱明府研訊 
[英界晚堂瑣案]  
　　應吳氏控王丁氏誘匿小孩讞員鄭瀚生大令略訊情由著押候覆訊判斷前晚倩襄讞委員劉穆庭二尹提訊應吳氏訴稱小婦人係州府屬某邑人年方四十丈夫阿小在蘇州業竹工小婦人與胞妹同住新間附近日赴某廠繅絲以餬其口前年　五歲孩爲螟蛉子今秋八月某日忽然失去迨前日遇諸美租界鐵路舊基王丁　家囚卽報知捕　捕頭令某包探拘送案下其妹訴稱年二十有五餘供與應吳氏相同王丁氏供稱小婦人係本邑人家居治　虹口去年十月内由石成華　紹撫應吳氏之女三小姐卽應氏所產私孩爲義女經其所歡顧義卿繕　庚帖筆據至十二月二十三日由應　氏抱去今年六月某日應吳氏又浼在范氏將孩抱來不料昨日陡　小婦人家仍欲抱去小婦人堅不肯放應　氏卽役報捕房莊范氏供稱小婦人素與兩造相識今夏確由應吳氏囑小婦人將孩抱至王丁氏家　孩究係何人所產小婦人不得而知　三小姐並未出嫁昨日因何起釁　未知情　尹著士丁氏將孩抱至公堂轉送棲流公所留養諭以應吳氏如欲領去可　顧石到案覆訊○黃福卿控王阿金索欠逞兇鄭　令倩劉二尹研訊黃訴稱小的係浙江平湖縣人今秋九月某日向棲流女所娶發堂　配之　婦洪巧　爲室　居西門外文元坊有王阿金者突向小的索取成衣資據云係洪賣娼時所欠小的靳而不付前日王　同流　多　來家騒擾偒言欲將小的兇毆是以來案呈控王供稱小的係浙江寍波府屬某邑人在治下香粉弄開設福在成衣釗溥巧　小姐曾久工資洋銀三十六圓八角前日向之索取黃設詞圖賴小的並未糾衆往擾二尹著黃付還　工資洋銀十圓 
[美界捕房紀事]  
　　前日有小竊名小二仔者在外虹口公利　馬頭竊取某姓所堆五倍子二擔有奇報捕後昨爲某包探查獲立卽扭入捕房押候解送公堂禀請究辦○日前乍浦路一百六十八號門牌楊姓家失竊烟槍一枚當卽投報捕房爲查緝昨日包探劉阿炳在某押鋪查獲原贓立卽送入捕房俟將賊拘獲再行解送公堂禀請核辦○昨晨偷兒謝春生在漢璧禮路某姓家行竊衣被等件被包探費阿銀查獲立卽送入捕房押候解送公堂禀請究辦○昨晨某小的在西華德路二百八十一號門牌某姓家竊得布衣等件正欲逃逸爲包探沈阿　所見當塲拘獲送入捕房押候送公堂禀請究辦前晚甲乙二流氓相約至百老匯路三百八十六號門牌某姓小茶肆内評論曲直一言不合遽肆兇毆被毁碗盞甚多爲九十一號巡街印捕所見遂一併扭入捕房押候解送公堂禀請訊辦○前晚五十一號印捕巡　至百老匯路某弄口見某西人偃臥街頭呼之不應知爲　秀才所困爲之雇車送入捕房俟酒醒揮之使出 
 
 

Page 10

 
 
[皖省報]  
　　十一月初二日知縣張奎漢辭泰委解賑　　鳳陽府經徐琳謝批准卽　缺酌補巡檢慶斌辭回蕪湖劉文田知奉委解老湘營餉赴金陵　九丁步濊知　委赴桐城查看塘堰縣丞朱　郯辭赴滁五提　糧魏殿丞宿　按照磨黃承　無　布經廳　蔚盱五府經丁學中英鳳史繼昌　　從九陰慶階　涇巡檢陶邦成太南與史鍾厚重和含惠淸鈞壽憢均知奉臬台委查保甲差○初三日候補同知樊炳濂奉委赴濳山查塘壩並奉道委查找　　　知縣　恩晉奉委解京餉劉寅度到赴濳山查礦務回直隸州判王廷椻滁州巡檢任　山巢縣吏目汪一鵠懷寗　九孫　祖舒　均知奉道委查　站府經　志煥毫霍巡檢王善祥阜　均知奉臬台委查保甲易庚源知泰道台委赴太湖查牙帖州判復壽慶辭　滁租含　全看塘堰典吏楊　堃知奉首府委赴望江燒鍋淮北解餉委員候補縣丞王淸濤到○　四　委辦皖南土歴兼商務局提調知縣劉籌辭並銷銀圓局差前任石埭縣郭建　到丁憂　任　代淸楚卽用知縣朱　春知丁内艱通判周儁無廬蔣及庚宿　從九丁步瀛桐城均辭查看塘堰按照　黃　祿辭赴無廬查保甲縣丞蕭動　道吉均赴　城查小錢　思望劉璲章均　宿松查小錢巡檢王炳照赴桐城燒鈞均知奉委差胡智襄知奉臬台委赴　天查保甲趙　　赴太湖典史楊　堃辭赴望江均知奉道台委查牙帖府經楊雨霖到赴萬山取水回羅鼎華知泰道委赴含山查驛站 
 
 
 

Page 11

 
 
   
 
 

Page 12

 
 
[光緖二十四年十月二十五日京報全錄]  
　　宮門抄○諭旨九道錄前○黑龍江將軍恩奏招放旗荒大半就緖擬請建旗設官以資治理摺○粤提督張奏攺三年任滿籲懇陛見摺○吉林將軍延奏爲揀員請補協領員缺摺○太僕事卿徐奏爲謝恩摺○杭州織造誠奏爲接管織務謝恩摺十月二十五日理潘院鑾儀衛光祿寺廂曰　値日無引見○大額駙等謝毋庸扣俸恩○直隸總兵李安堂請訓○梁仲衡等同鄉官謝恩○祥普請假十日○錫良預備召見○召見軍機李安堂錫良○本日皇上升勤政殿俄國使臣　爾思覲見○○奴才恩澤薩保跪奏爲招放旂荒半就緖擬請建設旂官以資治理恭摺仰祈聖鑒事竊通肯克音柞樹岡巴拜等處荒叚廣袤逾干餘里上年疉次奏請安置旗　納租助餉均奉旨允准開辦在案奴才遵卽隨時遴派委員分赴各處荒叚勘又出放相　辦有頭緖復派官兵彈　開新暫設界官藉資管束惟該處幅員遼闊馬賊没無常搶刼頻聞難安東作加以招民代墾四方認墾之户勢如雲集其中　莠又屬　齊若非早議設官建治分别鎭撫奸民盜匪乘隙擾害關係賦課實非淺魚但此四叚荒地旣奉恩准專放旗人承領且經奏明永作旗產自應建設旗員坐鎭方足治　伏查通　居此數叚之中環繞各數百里之遙核與呼蘭轄境相等似應仿照呼蘭衙門體制分别道里變通安設擬請於通有設副都統一員居中坐鎭並設左右翼協領四員每員管理二旗設防禦八員分隷八旗至佐驍等官該處地面旣寛烟户繁重若不廣爲添設　恐日後分　爲難　於每旗各設佐驍各三員計設佐領驍　校各二十四員每佐擬設中兵四十名前鋒考名領催四名在於前鋒領催之内每旗設委官一員八旗通共擬設中兵九百六十名前鋒四十八名領催九十六名此内共設委官十六員所有旗兵丁户若由通省各城分撥　舊遷新搭蓋房間置辦牛具　多不易且道途遙遠轉滋苦累擬就近於蘇林一帶漢三旗丁户之内先行酌撥省屬各城丁户有願往投者聽日自便　肯旣有副都統衙門似應設印務左右三司每司擬設筆帖式四員專以經理案牘旗屬衙門滿蒙公事繁多擬設滿漢繙譯筆帖式二員滿蒙繙譯筆帖式一員專以繙譯來公文且荒地千日萬晌來　納地丁租賦綦重擬設銀庫一處司庫筆帖式一員委筆帖式二員專以　持銀錢　算帳口並擬添設倉官一員記計倉務筆帖式一員經理納糧並設教習一員俾資訓迪旗庶子弟又通　等叚旣已開墾　官汪文　　　繁多連解車差亦不能無該處距省約有五六百里之遙擬共安設十　每站設筆帖式一員委官領催一名壯丁十五名並擬設總司　務六品　官一員　關防筆帖式一員委官一名其　壯户口擬由上下兩路二十七站台内分别酌撥各　津貼仿照驛站章程每丁給官　一條馬一匹按年撥給草豆照例核銷官站筆帖式口缺擬以四缺就近由通肯副都統衙門　放其餘均由省越選拔以昭公允再恒　堡六屯納糧壯丁一百一十五名現在柞樹岡界内若仍歸於省城屯官管轄誠有鞭長莫及之勢且與通　轄境隔絶擬在通直設屯官一員隨設領催四名將　昇堡原設壯丁人户畫歸該屯官管理以昭整齊至通有等叚所設各官惟副都統係屬專城一品大員宜請旨揀放其協領佐領以及驍騎校倉屯站官教習等缺均應作爲滿　漢公缺防禦仍爲滿洲專缺公由左右兩翼各項部落一體拔補以歸舊制所設各項筆帖式初設　可由省　選嗣後仍爲該城專缺所有官兵俸餉初年估　銀四萬五千五百餘兩常年需銀四萬一千兩兩初設　由押租項下開支届至二十年起納大租之期再行由正項開　核計每年姙銷俸餉外每年尙可餘銀十萬餘兩之　用胙通省餉糈奴才等爲　理得宜並　兵於農起見是否有當伏　聖裁如蒙諭旨　行應候部覆到日卽行安設飭令各員馳赴荒叚建置城著畫分疆界俟諸事妥協再行陸續給咨送部帶領引見一切未盡事宜容奴才等隨時奏咨辦理所有招放旗荒大牛就緖擬請建設旗官治理緣由際咨吏户兵部查照外謹恭摺具陳伏乞皇太后皇上聖鑒訓示遵行謹奏奉硃批該部議奏欽此○○頭品頂戴廣東陸路提督奴才　春發跪奏爲奴才三年任滿循例籲懇陛見恭摺仰祈聖鑒事竊奴才於光緖二十一年九月間在署廣東陸路提督任内欽奉恩旨補授斯缺當經恭摺叩謝正恩籲懇陛見欽奉硃批著毋庸來見欽此欽遵伏思奴才一介武夫毫無知識荷殊恩之極渥晉任提封慚報稱之未能　深兢惕碍廣東爲顏海之所有　屬籌防整軍經武在在刻不能　奴才自抵任以來凡職分所當爲罔不隨時禀商督臣認眞經理以期仰答高厚鴻慈於萬一惟材輇任重深　弗勝兹届三年任滿冾無仰懇天恩俯准奴才恭　闕廷跪聆聖訓俾得遵循有自庶幾隕越無虞不勝大馬依戀之至所有奴才循例恭請陛見緣由理合恭摺具陳伏乞皇太后皇上聖鑒訓示謹奏奉硃批著來見欽此○○奴才延茂跪奏爲揀員請補恊領員缺恭摺具陳仰祈聖鑒事竊查寗古塔右翼恊領穆隆阿調轉阿勒楚　右翼恊領所遺恊領員缺應卽揀員請補俾專責成奴才於通省記恊領内逐加遴　查有吉林滿洲廂黃旗記名協領補缺後賞加副都統銜　翎佐領恒春辦事詳愼年富力强該員於光緖二十年間因在練軍剿捕盜匪案内出力經前將軍長順保奏奉旨以協領儘　補用欽此嗣於二十二年十二月經奴才揀與　古塔右翼　領穆隆阿擬陪於廿三年九月十三日經部旗帶領引見奉旨著以協領記名欽此於是年八月間因在練軍勦捕積年馬賊案内出力經奴才奏保俟補協領後賞加副都統銜奉旨允准各在案兹寍古塔右翼協領穆隆阿調轉一缺奴才擬請卽以記名協領補缺後賞加副都統銜蓊翎佐領恒春照例坐補如蒙俞允該員係已經引見記名人員應請遵照歴届成案毋庸再行送部合併聲明所有揀員照例請補恊領員缺緣由是否有當理合恭摺具奏伏乞皇太后皇上聖鑒謹奏請旨奉硃批著照所請該衙門知道欽此○○出使大臣二品銜新　太僕寺卿臣徐壽朋跪奏爲恭摺叩謝天恩仰祈聖鑒事竊臣接閲邸挖本年九月十七日欽奉上諭徐壽朋補授太僕寺卿欽此當卽恭設查案望關叩頭謝恩訖　思臣冀北庸材毫無學識服官江左遽拜温綸陳臬皖中旋躋卿貳叅受行人之職愧非專對之才　效涓埃正深惶悚廼復仰承榮寵補授僕卿聞命之餘感慚曷已伏念太僕職司馬政臣愧乏孫陽伯　之長冏卿須用駿材臣實備小　鶩駘之列咏皇華而諮度効奔走於騏骃騮駱之間秉使節以馳驅邀知遇於牝牡驪黃之外受思愈車圖報愈難臣惟有力矢愼勤心存淸白敬効蠡測管窺之陋勉攄愚慮於百千庶藉塵墜露之微少答聖鑒於萬一所有微臣感激下忱理合繕摺叩謝天恩伏乞皇太后皇上聖鑒謹奏奉硃批知道了欽此○○杭州織造奴才誠全跪奏爲叩謝天恩仰祈聖鑒事竊奴才恭閲邸鈔本年九月初四日奉旨杭州織造仍著誠全接管欽此當卽恭設香案望闕叩頭謝恩伏念奴才内府世僕知識庸愚仰沐恩施畀以織造差使抵任經年莫効　矣之報思維淸夜正深惶愧之忱兹復渥荷温綸仍令接管自天錫命伏地增慚奴才惟有益矢愼勤倍加儆惕將任内一切應辦事宜敬謹接辦查上年赶運曁另派各項活計業經續辦解交在案至本年運務以及敬事房續傳派辦上用賞需之件工部派辦制帛駕衣等項並上年已辦未完各項活計奴才當隨時咨催熟商撫臣藩司赶緊解欵妥速辦解總期工歸實濟欵無浮糜以仰　高厚鴻慈於萬一所有奴才接管緣由並感 
 
