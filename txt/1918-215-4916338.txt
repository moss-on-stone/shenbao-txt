# 1918 - 215 - 4916338

 

Page 1

 
 
   
 
 

Page 2

 
 
   
 
 

Page 3

 
 
時評 
[内針外策（冷）]  
　　段之言曰對内方針將因對外政策而改變予謂此言確也第一之不得不改變者其殆借欵之故乎然此借欵也者實外對之政策而非對外之政策也何也蓋外人對我之政策非我對外人之政策也 
　　我國對外何嘗有政策哉無巳其唯此次參戰之一舉乎然試問此參戰之舉自有其名以來我國當局亦嘗一實行其實乎無論歐洲崴埠之兵尚未出發無論德奥過激派之勢尚未阻遏然則所謂對外政策者安在哉卽有政策亦何至對内方針而致有改變哉我故曰對内方針而果有改變者必因借欵不易而使然也所謂外對非對外也 
專電 
[北京電]  
　　新國會下午三時開談話會于次長主席决定十二上午九時開院（九日下午八鐘） 
[北京電]  
　　新國會准十二開幕十五選舉兩院議長（九日下午一鐘） 
[香港電]  
　　參議院昨開正式會議議員出席者一百十七人議决四路進兵攻瓊一二三路巳向瓊進發不日將有惡戰 
（九日下午二鐘） 
[北京電]  
　　張懷芝到京後謁段陳津議内容畢言曹旣無意南下惟有暫回魯任（九日下午一鐘） 
[北京電]  
　　曹錕要求滬漢德州兵工廠歸經略管理交參陸處迅速核議（九日下午一鐘） 
[北京電]  
　　曹錕所要求管轄德州等三兵工廠政府未允惟言械彈當預籌充足决不缺乏並仍促曹南下（十日下午三鐘） 
[北京電]  
　　張作霖有將親統奉軍進駐黄村說某問題又緊一步（九日下午一鐘） 
[北京電]  
　　王揖唐謁東海報告津議一致推载徐巳承認應選 
（九日下午一鐘） 
[北京電]  
　　金幣條例由院送府馮未蓋印將成府院間重要爭議（九日下午一鐘） 
[北京電]  
　　金幣條例經某要人疏解後馮允即蓋印與金幣局官制同於今日公布（十日下午三鐘） 
[香港電]  
　　今日兩院同開會討論宣言書稿未决（九日下午五鐘） 
[香港電]  
　　岑春煊抵肇慶時勸李耀漢回省李稱時機一至即當從命（九日下午二鐘） 
外電 
[北京電]  
　　段總理語其友謂對外政策逼令對内方針爲之改變但南方命運若何須俟诸總統舉出之後始可决定云云最近借債消息係與延長油礦有關某日人實業公司己派技師挾帶美孚火油公司之報告前赴延長調查油井是否有擔保借欵之價值曹汝霖力勸馮總統贊成日幣借欵曹稱日洋八千萬元可爲發行兩批鈔票每批計四千萬元之凖備金再辦理此事尤須設立幣制局與貿易公司各一貿易公司發行此種新幣以供商用曹自薦爲幣制局之督辦並爲貿易公司之總理陸宗輿代表馮總統發表意見謂改革幣制事體重大非此項借欵所能包括如目前借用日欵則將來續借外欵改良幣政時難免不受其牽掣云某使署謂雖政界有人從中反對但此事進行巳遠不可中止（九日） 
[海參威電]  
　　某軍官自尼古爾斯克陣地歸來據云英兵一批開赴前敵巳引起却克軍之感激沿途各站皆懸旗歡迎英兵到處却克兵歡呼接之英兵付息兩日昨擔任防守廣二英里之陣線昨夜法兵亦到海參崴（九日） 
[以上字林報]  
[海參威電]  
　　法兵今日登岸計法兵與安南兵共四中隊行經協約軍參謀部之前却克兵與海參崴居民皆大歡迎之英員示文巳消滅俄人所抱出兵即爲佔領之疑慮故協約軍今更得俄人之友愛法兵即將開往前敵（九日） 
[北京電]  
　　廣州電稱岑春煊巳由武鳴到省就南方軍政府總裁長之職巳在農業學校設立總裁長辦事處並派伍朝樞爲總務長章士釗爲秘書長（八日） 
[廣州電]  
　　參議院得法定人數今日開會主席爲副議長王正廷明日兩院開聯合會擬定宣言書（八日） 
[北京電]  
　　曹汝霖條陳幣政主張發行金幣用於國際財政與商務以免滙兌之損失並議籌集採用金幣之凖備金曹所擬之幣價不爲日洋而爲美金洋半元聞此項新幣之凖備金將存於日本中國巿場未必歡迎日幣苟此議果見採行則獲利者爲一小部份之中日當事人耳（九日） 
[哈爾濱電]  
　　過激黨巳入滿洲里車站華兵不攻擊之但要求過激黨照給從各店舖所取各物之價值赤塔過激黨巳向凡魯定斯克進行該處巳成敵人之要隘（八日） 
[倫敦電]  
　　波拉勞氏今日在下院宣稱英倫愛爾蘭蘇格蘭之法律官一致主張女子無爲國會議員被選人之資格（八日） 
[哈爾濱電]  
　　本地報紙稱却克軍一萬一千人刻向西行動以哈爾濱爲根據地不日將進攻德奥兵謝米諾夫巳返哈埠前赴薩岡將統兵助戰據最近消息各陣地有德奥兵三萬二千人其數日增却克軍發見伊夫格尼夫加附近之敵兵聲勢頗盛出其意外故却克軍之戰略或將因之改變（八日） 
[香港電]  
　　棉紗報告云巿價更高印度每包巳由十元漲至二十元情况甚穩云（九日） 
[以上路透電]  
[北京電]  
　　據某政客談叚派對於馮總統唯一依賴之駐紥南苑第十五師命往大名府討伐土匪其師長劉詢謂余等之職務專爲擁護總統巳拒絶之由此以觀則兩派之疏隔似較大云（九日） 
[北京電]  
　　山東代理督軍張樹元於九日電告中央云文登縣人民因反抗納付鹽稅起亂而殺鎮撫隊隊長其勢猖獗目下雖增派軍隊鎮壓頗爲困難云（九日） 
[北京電]  
　　金券條令及幣制局官制改正事宜經國務院方面之說明後馮總統業巳允諾於今晨蓋印今晚可發表至中和（譯音）貿易公司條令則擬作爲財政部部令公布之 
（十日） 
[北京電]  
　　政府對於曹錕所要求管理三處兵工廠之條件雖不允許但允與以確實之保證隨時供給軍械彈藥務極寛裕仍求曹錕從速南下昨日巳派使者將此意轉達曹錕 
（十日） 
[北京電]  
　　金券條令九條幣制局官制九條巳公布金券條令之要點如下一爲辦理國際貿易改爲金本位起見由幣制局所指定之銀行發行金券一金券單位爲純金○·七五二三一（電文不明）一（屯文不明）一金圓之件一定金圓十分之一之名稱爲分爲釐一金券分五圓十圓二十圓五十圓一百圓五種幣制局官制改正之要點如下一該局直屬於國務總理整理全國幣制一該局督辦由財政總長兼任之此外又設總裁一員顧問一員名譽顧問若干名一幣制局設立機關期限定爲十年（十日） 
[廣東電]  
　　於八日參議院第一次開會出席總員百十九名由王正廷述開會辭議事日程如下一議員席順之决定二議員審查資格委員之選舉三正式國會宣言書之作製（九日） 
[廣東電]  
　　關於瓊州攻擊之方針據聞第一路以軍艦海深扼其海口第二路以黄志桓軍由臨高上陸進攻澄邁縣第三路以民軍至定安第四路以沈鴻英軍由海口上陸向瓊州包圍攻擊（十日） 
[廣東電]  
　　如前報所述九日下午三鐘關於國會宣言書之作製參衆兩院會同開議是日出席議員參議院百零一名衆議院三百三名合計四百零四名因修正案過多未能解决定爲委員附托則選舉參議院之林森以下七名衆議院之褚輔成以下七名共計十四名而散次會日期未定（十日） 
[東京電]  
　　海參葳方面來電云美國人在却克軍之後方地帶電影及蓄音機等甚爲慰安又於鐵道貨車内設有商店販賣極廉價之物品云（九日） 
[東京電]  
　　海參崴派遣軍司令部事務所設於陸軍大學校内（九日） 
[東京電]  
　　倫敦來電據柏林由莫斯科來電云俄國過激派之一部對於日本布告開戰正在審議之際李寗迄今反對之且國民亦不欲行戰爭云（九日） 
[東京電]  
　　得報告云法軍於九日上午到海參崴是日午後即赴尼哥利烏斯克方面（十日） 
[東京電]  
　　華盛頓來電云頃巳發表任命陸軍少將葛利蒲斯氏爲西伯利亞派遣軍司令官（十日） 
[東京電]  
　　曩升任日本駐英大使館參事官之松平恒雄及日本駐法大使館一等書記官木村銳巿西氏奉日本政府之命前往海參崴處理各種外交事務不日即將首途聞英法兩國亦巳命其駐華公使館參事官前往海參崴當外交上接洽一切之任務（十日） 
[東京電]  
　　日本米價飛漲不巳期米巿場雖於前月杪以後繼續停會但正米及小賣巿價逐漸抬高殊無限制今巳越每升日銀五角之最高限度富山縣下及其他各地皆因此疊起小風潮在東京亦有情勢迫急之象關於調劑物價之演說會到處開會日本政府巳明知大勢巳如此不能仗管理外國糧食及取締居奇牟利等政策以維持之特於昨日開臨時内閣會議决議廣徵識者之意見研究應付之策頗見苦心云 
（十日） 
[東京電]  
　　東京朝日新聞曰日本政府因在東部西伯利亞之衛生生計及其餘社會狀態頗有足令人憐憫者特内議以相當方法從事拯救昨日開内閣會議時巳决議方針擬講相當之方法以拯不幸之俄人至於詳細辦法則由外務大臣酌擬議案經内閣會議而定之云（十日） 
[以上東方通信社電]  
[東京電]  
　　日本郵船會社之輪船德山丸在紐約東北二百海里之處爲敵擊沈船人雖皆無恙惟船體巳難望設法撈起該船係在大正二年進水者船體七千三百十四噸載有貨物三千噸（十日） 
[東京電]  
　　上海現有五萬五千噸之欲運日本大帮貨物郵船會社巳簡遼東丸於十二日從横濱出帆濟州丸從神户出帆二十日敦賀丸從神户出帆前來運載（十日） 
[東京電]  
　　自出兵海參歲羅卜巿價亦漸恢復近巳漲爲四十羅卜（十日） 
[以上共同通信社電]  
戰電 
[倫敦電]  
　　今晚海格上將報稱今晨特白尼將軍所統之法國第一軍勞林森將軍所統之英國第四軍於亞米安陣線開戰現進步甚佳協約軍乘夜聚集未爲敵軍偵覺至所定出擊之時法蘭西加拿大澳大利亞英吉利各師助以大隊湯克砲車在自亞佛河白拉歇至摩蘭柯爾附近廣二十餘里之陣線一擁而前敵軍卒出不意失其常度我軍於各地點疾得進步未幾即於全陣線達第一目的晨間步軍仍在前進助以英騎隊輕湯克砲車摩托機關鎗車我軍於數地點劇戰後巳破其抵禦力俘虜與獲炮甚多（八日） 
[倫敦電]  
　　英軍迄今巳深入四千碼佔據哇貝爾柯爾村丹陽村及塞里細西面之高地摩蘭柯爾南面之高地（八日） 
[倫敦電]  
　　路透電社得悉勞林森將軍所統之第四軍刻正前進巳佔據摩勒宇維與摩蘭柯爾二村且俘虜數千人出攻後兩小時内即達一切目的衆視西歐陣線之地位從無如今日之佳好（八日） 
[倫敦電]  
　　德人現以大軍携砲多尊扼守凡塞勒河北岸聞巳將重砲數尊運過愛恩河且毁河上之橋數座凡塞勒河陣線之德軍如受猛攻則大約將棄之而走自七月十五日至今德兵與戰者共有七十四師（八日） 
[倫敦電]  
　　阿爾巴尼亞之意軍被迫在比拉北面續退以與戰於意軍右面之法軍行動相稱計退走七英里今巳停止協約軍擇險而守且仍佔有比拉河（八日） 
[倫敦電]  
　　協約軍在亞昌格爾登陸得白旗軍之助未有死傷退過特維拉河之過激軍本月四日爲砲火逐走敵軍共有八千人工人占五千過激黨占一千五百拉浦人占四百德人占九百協約軍巳獲火車軍需甚多並重砲兩排芬蘭灣北面之德軍約有五萬人老弱占其多數蓋備沿末滿鐵路而進者鐵路一帶巳發生小戰協約軍登睦後即沿通伏洛格達之鐵路疾進敵軍在距亞昌格爾南五英里處抗拒助以德軍卽爲協約軍所敗今向亞昌格爾南七十英里之哇波齊爾斯加雅退走協約軍獲德國戰品若干（八日） 
[華盛頓電]  
　　美國大使佛蘭西斯君由亞昌格爾致電國務部謂八月八日俄國北部新政府巳告成立由伏洛格達·洛伏哥羅特·加桑·薩瑪拉·亞昌格爾·維亞特加六區舉出之代表組織憲法議會（八日） 
[華盛頓電]  
　　據糧食處宣稱六月間美國出口之牛肉共九千二百七十萬三千磅運往英法意比四國者占百分之九十五美國接濟協約國糧食之程度由此可以想見（九日） 
[亞姆斯特丹電]  
　　據若西電稱羅國下議院一致贊成起訴前任首相白拉蒂亞洛氏加入戰事貽害國家（七日） 
[倫敦電]  
　　薛西爾貴族今日在下院宣稱自一九一四年十一月起至一九一七年十一月止德國在比境强徵之戰費共有二千三百三十兆法郎此外尚於各地方商店個人得罰鍰甚巨將來議和之時必注意此節云（六日） 
[倫敦電]  
　　英首相喬治君今日在下院演說詳述戰局之佳况末言不推倒德國軍閥决不能議和（七日） 
[倫敦電]  
　　外交大臣貝爾福氏今日在下院答告主和派極言今日尚未達議和之地位蓋德人仍以控制天下爲其政策德國執政者宣布恢復比國土地與賠償比國損失之意志語其含混且仍於東歐看着進取德政府之舉動毫未表露議和可成之象貝爾福氏末問主和派願否以斐洲殖民地還與今日之德國此舉不啻予德國以世界大商路上之潛艇根據地以專制政體施諸土人並合德人得在中斐大練黑軍云（八日） 
公電 
[衆興劉占元來電]  
　　申報館鑒泗陽土匪架搶燒殺無惡不作幸郁團長二營營長顧德揚營副鄭志超駐紥敝區順德巿善治軍剿匪雖青紗障起獲擒斬百數名手略聲威足爲西北保障鄙人前充團總致匪啣恨於七月二十一夜被匪架去男女八人當蒙帶領精兵追圍十餘里擊散匪徒救回家口在營長原爲盡職在鄙人何可忘情爰電貴館請登報上代伸公論爲盼劉占元電 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京特别通信（一九○）（飄萍）]  
[美國重入銀團問題]  
　　美國復入銀行團問題旣將成爲事實此事與我國未來之外交經濟財政金融均有極鉅之關係爲一般國民所宜明其真相兹特記其所知以供讀者參考㈠美國脫離銀行團之原因美國其先本爲六國銀行團之一分子所以脫離銀團而獨立者其原因可從三方面觀察之（甲）以全力發達國内各種實業之政策蓋美國地大物博又爲新造之國其工商物産大有發展餘地先充内力而復從事於國外之經營故不欲與銀團同一步調而投資於我國（乙）不與聞他國政治之政策美國自孟羅主義發揮以來以爲美洲者合衆國人之美洲也不許他國伸張勢力於美洲以内同時彼亦聲明不願與聞他國之政治蓋其雄踞全球一半之偉略以爲將來執全世界牛耳之準備實至切實而沉毅之政策也故暫時脫離銀團而處於獨立之地位（丙）便於單獨投資之政策美之政策雖如上二項所述而對於我國之實業投資亦非盡行抛棄其權利者脫離銀團之覊絆則一方不與聞政治之借欵一方仍便於爲單獨投資實業之借欵綜以上三種原因此美國先年所以脫離於六國銀行團也 
[㈡美國復入銀行團之動機]  
　　美之復入銀團本爲兩年以來之懸案民國五年十二月愚在本報通信曾專論之（通信第五十四）所以有此動機則因美國發揮其上述之（丙）種政策鐵路借欵實業借欵着着實現惹起列强之注意銀行團乃對美國有重行加入之勸誘原因有三（一）防止美國對我經濟政策爲有害於該國等之發展（二）防止我國與美爲單獨之交易且以免銀團對我借欵要求之條件徒足驅我國不得不惟美國是賴（三）防止日本在歐戰後居銀團中實際出資者之地位壟斷一切而以美國牽制之故美國重入銀行團之論以起此項問題即於其時發生而美國總統威爾遜氏仍因上述甲乙丙三項政策連帶之結果不甚贊成日本又冷淡視之遂至未得實現（參看愚五十四號通信） 
[㈢問題再起之原因]  
　　一月以來數年懸案又有復活之消息且美國巳定對華投資之方針其政府與該國之銀行家亦巳準備與銀團倫敦本部交涉之手續大約實現之期業巳不遠所以復活之故則最重要者爲美國自身政策之變更蓋美國自加入對德交戰團而後凡事知不能離各國而獨立此戰時與平時政策不能强同之覺悟也戰事延至東亞而後俄國問題與美之遠東政策有至密切之關係換言之因俄事而影響於東亞大陸之我國則美國在遠東政策上不能袖手而旁觀也此爲美國自動的根本原因尚有出於被動而促成美國之决定其政策者則由於日本對華投資熱度之驟增蓋自美國脫離銀團英法以忙於歐戰實際上不能爲銀團中之出資者（數次墊欵皆由日本交付）日本遂握銀團之實權致有銀團本部應不在倫敦而在東京之議（某東報曾紀載之）一方以日本寺内内閣對華政策之結果單獨借欵如電報森林鐵路等迅速成功一日千里英法以保待在我國固有之權利皆希望美國之加入而又可以防止將來美國之單獨活動故有竭力勸誘之舉愚所以信爲易成事實也 
[㈣日本對此問題之態度]  
　　方今日美二國在東亞立於兩大對峙之地位各求政策之遂行又各求彼此之互相諒解觀於兩國之出兵宣言以不干涉物國内政爲標幟此非僅對於世界各國之宣言也換言之日本欲美國之諒解美國免日本之誤會而巳故日本對於美國之復入銀團口頭决不反對且自身亦决不明爲反對之活動觀於正金銀行總副支配人竹内金平氏所談承認美國加入銀團將成事實且表示日本與英法同爲勸誘同爲歡迎之意故美國之復入銀團日本决不反對也 
[㈤我國當局對此問題之態度]  
　　美國復入銀團我國所受之影響如何其因果極爲複雜但從目下内政之現象觀察之欲使當局與反對派推誠相與求解决時局之道則濫借外債第一宜先停止然頗聞外交方面所述某當局有冷視美國加入之心其說信否非敢知矣 
[對外軍事近聞]  
　　吾國派赴海參崴兵隊假道南滿鐵路日本方面業經許可本擬不日起程七日日本武官通知吾國軍事當局謂南滿路山水暴發中間有數處不通列車一概停止暫時未便運載並聞七日參戰處派江壽祺等前赴南苑對於第九師奉派赴崴之軍士敎演國際禮儀並燃放禮砲等各項儀節吉黑來電俄過激派逼近滿站事勢危急協商國方面對於此事亦異常注意七日外交陳次長向協商各公使有所籌議以滿站僻處北鄙交通向稱不便擬就東清等鐵路電桿上安設電報電話兩線由哈爾濱逕通滿洲里倘得其贊成即可開辦鐵路電桿上掛線一層吉省曾經試辦有例可援所需欵項在出兵費内開支云鮑督另有一電報告滿洲里情形謂據滿站司令電稱謝軍退入我境我軍遵照院部有電（二十五）點收謝軍武裝謝軍毫無抵抗現極平靜 
　　政府决定出兵及國防軍費由鹽務方面籌撥此案係七月三十日（星期二）閣議所决定現財政當局正與外人方面接洽撥用之法其總額爲五百萬元 
　　鮑黑督因邊防外交異常緊急迭電請於陽日（七日）入京面商機宜政府一再去電阻止六日晚更去一電勸其暫緩入京處以鎮靜措詞尤爲切實鮑督遂暫緩啓行但關於邊防外交如何應付請政府於三日内電示辦法否則仍須入京陽日復政府一電其内容略謂魚電敬悉江省兵單防急内外交困有岌岌不可終日之勢故特一再陳請入京面陳一切乃蒙鈞院部屢止行程並示不日即有具體辦法但至今巳五日仍無切實辦法見示蒿目邊疆莫名焦灼某國人藉端逼壓勢尤危險實非文電所能詳陳兹特遵示暫緩起程三日外如無具體辦法明晰賜覆仍當束裝逕行電末並有貴卿寗受辱命之愆不敢貽誤國之咎等語 
政局中最近之所聞 
[張總司令之到京]  
　　天津會議受四省督軍來電之影響與會者始有覺悟思各保其固有之地位再圖發展倪皖督有於七日上午十時專車回蚌之說張總司令亦急思回魯云云迨七日早九時半張總司令忽來京當即赴段合肥宅報告津議情形張氏之意謂曹經略使依儋不肯南下伊一人亦决不繼續南征仍回魯本任謁段之後聞更入府晋謁元首所談聞與見總理時大致相同七日晚尚備有專車擬即行返津一方面倪丹忱張雨亭兩氏有七日下午來京消息但至晚聞尚未到或謂倪實於七日午由津逕行返埠云政府之計畫似仍在專力疏通曹錕又重申副總統之議至此外辦法殊無所聞也 
[曹錕要求三兵工廠]  
　　日前田煥亭赴津時曹經時曹經略使曾托田君進言當局謂從前赴戰向軍部請領鎗械子彈手續繁多由部轉電各廠往返需時易誤戎機經略使規畫數省必須力求敏捷所有德州漢陽上海三處兵工廠擬請暫歸經略使署管轄以便隨時指揮俟事平定再歸軍部直轄實於軍事至有裨益特託轉商當局聞當局巳交參陸辦公處討論尚未决定論者謂曹使初無出發之决意而汲汲以此爲請亦可注意或謂冀政府之不允而藉爲不南下之口實也 
[會議之内幕]  
　　天津會議外傳巳告完竣然實際之上巳回復未開會時之狀態有參預内幕之某某兩要人去六日下午楊家花園之集會巳將副座問題决定爲曹經略南下之交換品事爲張作霖所悉頗爲不平宣言行將奉軍移回京津以踐原議並履行段總理親筆函之成約各代表爲此乃於七日再開會議除派員來京外並電話報段段又電倪嗣冲從長商榷遂於七日八時重行討論故此度會議爲空前未有之重要但結果尚無所聞又聞七日會議之結果曹巳宣言不願受各代表之推戴至南下與否並不繫此座之得失爲衡倪乃根據此說婉勸張作霖始無異議 
[吳佩孚之態度]  
　　最近據某軍官云吳之向南進攻與否實以曹經略使南下爲轉移此外尚有關於招撫趙恒惕一事吳將軍因未達目的心中難免怏怏至其軍隊迄未改守爲攻然亦或因天氣酷熱愛惜兵士藉示體恤以資休養之故想無他項問題攙　其間有謂吳將軍反對某項計畫者殊非事實也日前吳曾電達政府請再停戰三星期政府不許七日參陸處去電云前電請續行停戰三星期刻巳滿期况疊據各路報告敵軍增援日多意在反攻若不預防恐敵軍先發致中奸謀務希執事從速籌備進攻并希隨時將各軍進駐情形電達以便核閱俾策進行段總理昨用私人名義勸吳萬勿違背作戰初旨藉使我北洋同袍增長榮譽原文倍極懇摯惟院中人對於此事均嚴守秘密不承認吳有他意也政府又於日前電令吳即日來京七日吳覆電巳到謂衡陽附近亂事始定各路防軍權限尚難劃清倘佩孚一經輕離恐軍心即有摇動請准派員晋京面聆訓誨其餘事件乞允電陳云云令之不聽招之不至可見中央對吳之爲難矣 
[梁士詒北上之所聞（醒）]  
　　梁燕蓀北上消息迭見各報兹據梁氏親信某君語人云梁氏此次赴港往返之期原定爲一個月此際家事業巳辦妥巳决不作勾留現正摒擋一切大約十四日可以動身北上昨聞某鉅公連致三電速駕恰好梁氏此時先自有行意此電來的凑巧表面上似爲有效惟梁氏最近態度頗有日趨冷淡之概某報謂將來時局若不能向梁氏所希望方面發展梁氏一時决無北上之事云云誠未足謂爲深知梁者 
　　最近安福派鑒於時勢之要求盼望梁氏就參議長之意比前更爲殷切目下梁氏對此似尚不變從前之消極態度將來梁氏抵京後能否如安福派之所期望尚未可知 
　　至外間喧傳政府將任梁氏爲幣制總裁昨從公府方面調查此說不爲無因若論吾國幣制不良影響於國計民生實鉅且大則設專局以謀改革誠爲今日當務之急回憶民國二年梁任公曾一度充幣制總裁迄無何等成效局亦旋撤年來幣政愈趨愈下國民交受其敝識者憂之今政府重議及此不可謂非知所黨急惟以梁氏近來之態度揣測之肯就與否尚不能斷定云 
[金幣借欵問題]  
　　政府借朝鮮銀行紙幣八千萬元作發行金券凖備金一案外間未悉真相者頗疑此項借欵尚未成立實則西原龜三在京逗留多日大半即爲此事據前數日之東報所載亦僉謂北事决成無疑最近西原龜三忽然返東臨行時頗覺躊躤滿志而同時曹汝霖又向總統有發行金幣券之報告然則八千萬元借欵早經成立無疑但聞借欵契約雖巳簽字而所借之八千萬元朝鮮銀行紙幣仍然存諸朝鮮銀行並不悉數交付我政府不過日後我政府遇有必要時（如應付金幣券兌現之類是）得向該行支取耳至金幣券之發行機關原議就中交兩行以圖便利近依曹汝霖之主張决定另設一銀行獨占此金幣券發行權並聞朝鮮銀行爲將來對於吾國供給該行紙幣之靈活起見擬於北京曁其他通商大埠各設一分行專司發行該行紙幣之事人民持有金幣券而欲兌現者先赴我政府所設之金幣券發行銀行兌取朝鮮銀行紙幣再將朝鮮銀行紙幣持赴朝鮮分行兌取日本金幣但實際上人民惡二重兌換之煩自必喜用朝鮮銀行紙幣而不願用金幣券其結果金幣券旋發旋歸朝鮮銀行紙幣則充斥巿面而巳八日政府將設立金幣局發行金紙幣辦法擬就發行金幣條例及金幣局官制中華貿易公司章程送府蓋印以便發表不料竟未奉准據政府方面所辨解謂因元首於此事有不甚明瞭之處須詢明後方用印然此案與金幣借欵有密切關係一日不蓋印則借欵一日難成而當局所有主張因之均難貫澈遂成爲府院間之重要問題矣 
北京之治安問題 
[張作霖發表通電]  
　　張作霖因天津會議事畢日内即須回奉對於北方各省區决意發表一種通電詳述對南作戰之原因及外交緊急必須先選最爲適宜之總統之理由電末尚叙及選舉總統時奉省有派兵晋京彈壓之必要等情未知此說果確否也 
[趙俊卿出京]  
　　將軍府參軍趙俊卿中將又於七日晨八時三十五分乘京奉車赴津聞趙赴津係奉總統之命與曹經略接洽要件一說趙參軍尚須往南京一行與李秀督商議某項問題趙甫於六日之夜由津來京不及半夜忽又出京個中人云此行確係奉某要人面諭赴寗與李督有所接洽也 
[總統諭保京幾治安]  
　　馮總統於七日傳見京畿一帶稽查長周傳元據聞係命其注意京畿一帶並聞元首爲保衛京城治安起見擬於日内傳步軍統領李長泰警察總監吳炳湘京兆尹王達等訓諭一切 
[大批軍火之疑問]  
　　陸軍中將吳中英於七日早七時五十分由京奉車運來步鎗子彈五百箱（約一百萬粒）步鎗八十箱抵東站外間多謂此項運到鎗彈係備出兵崴埠之用但據某方面調查又謂此項軍械係吳中將奉某要人密命特運來京現撥交到某方面備用云 
[七日之公府情形]  
　　七日上午九時大總統蒞辦公室披覽李純曹錕鮑貴卿孟恩遠各督軍來電六七件又閱方立之秘書長呈遞命令數項十一時進内宅用午餐下午三時二十分復至辦公室四時傳見綏遠都統蔡成勳垂詢綏境佈防與剿辦土匪詳情經蔡都統一一答陳嗣又對於三特别政區派兵共防邊圉以禦外患方略討論良久蔡君頗有政見貢獻深邀元首嘉許最後始提及綏區增兵問題總統亦極贊成請其與總理磋商進行辦法蔡都統雖與總統談話達一小時半而關於大局前途如何解决則未有一字之討論茗談約一小時半蔡始出府後元首又與師軍事處長談話二十分鐘至六時後總統退歸私室休息並聞晚九時又傳見中國銀行總裁馮耿光 
[廣東舊國會之兩會議]  
　　兩院起草會本月二日下午兩院起草委員會到二十二人公推林森主席首由主席報告開會應先提出大綱數條以爲討論之範圍吕復發言對於黎大總統馮代總統應取如何態度有付議者即提出討論吕又發言現大總統不能行使職務馮代總統法律上之總統資格亦應存在當此總統有效期間本會不能舉總統故不能不對現總統有一種表示（一）表示否認六月十二之解散令（二）聲明此次戰禍實處於萬不得巳褚輔成發言對吕君意思贊成但不贊成以此意加入宣言中應於開會之後另以咨文之形式出之彭允彝主以吕意加入宣言中唐寳鍔言六月十二之命令前黎大總統巳聲明處於不得巳並非出於自誠應於宣言中加一句可也至對大總統其他種種應另由兩院議决施行彭君言宣言大體對於外交軍政人民三層應分别言之外交不必發徒托空言之激烈論使外交發生傷感情之處又軍政府對於現在護法有必要不能不承認並應研究以如何方式使國會與軍政府發生一種關係另開大會討論之周嘉坦詢主席今日宣言獨對内宣言抑對内對外之宣言應先决定之彭介石主對内對外分别行之張魯泉言宣言宜簡單開會精神應注重憲法之意於宣言應詳細說明之至對外意見應云此次歐戰亦係護法不過協約國所護者國際法我們所護者國内約法並須應聲明俟我們達到護法之目的後再與諸協約國共護國際法湯漪發言應區别宣言通電爲兩種通電不過以我們現狀通電全國至宣言關係非常重要如法美先例有一種宣言差不多即是將來憲法之一部本會現當無政府時而行此開會實有不能完全行使職權之困難故主宣言不外兩種（一）總統問題應承認總統有效（二）現政務會議亦應承認爲護法之應有機關並聲明宣言應由兩院通過即可作一種法律觀吕復贊成湯張二君之說並主現軍政府於正式政府未成立以前關於護法宣言應由軍府全權行之至國會之監督權不外借債議和此外無得國會同意之必要至對外立言不必說所有一切契約完全無效以傷各協約國之惡感主席聲明對外通電外内宣言至宣言内容對總統處故障中軍政府擔任護法事宜應承認之並對外立言種種主張應如何分别表决周彭君主宣言只一種無分對内對外唐君言此次南北問題並非内外問題宣言對内並無對外之可言到對軍政府應於宣言中詳言之對外不過輕輕提一句而巳並主軍政府代行臨時政訜職權湯君云國會對内行使一種職權對外究能通電與否亦應研究至軍政府取如何態度不能不有表示究取放任主義仰取稍施限制主義應請大家討論吕君贊成湯君之說至國會與軍政府發生關係主國會非常會議仍舊存在外交仍主前說至唐君主軍政府代行臨時政府職權本席反對王金潤主對軍政府不表示意見仍由非常會議監督之通告主簡單切當彭介石贊成吕復之說主非常會議仍存在之吕君申明前說趙世玨主對軍政府固應有表示但現正式會仍存非常名義似不大妥當褚輔成發言大會所以委託我們起草之意大家應注意至軍政府與國會如何發生關係非常會議應否存在應讓諸將來張魯泉發言主軍政府應奬勵其護法羅家衡發言主通電宣言應並行之周嘉坦發言主只通電至宣言一層應另提案吕君復發言提出意見如下㈠宣言聲明中華民國國會人格之存在㈡通電甲對總統叙述其不自由之故乙聲明此次内戰之理由㈢正式政府未組織之前所有護法事宜由軍政府行之㈣聲明非法内閣無外交當事者之資格主席聲明此次宣言内容應注意國會自身湯漪主今日開會大家意思相差不遠即不必表决應定明日再開會一次由大家再詳細斟酌各以意見提出於本會以便討論趙君主推二三人再起一成文之草案褚君主湯君趙君之說並存孟君聲明本員巳有意見書彭君主同人均可以意見書提出於本會湯君主明早再開會今日不必指定二三人起草以無表决之標準碍難下筆也褚君言現並非提確定之草案不過就今日各方意思先有一草案以便討論而巳彭君主用宣言書並主指起草員主席指定吕復湯漪唐寳鍔三人起一略草定明日再開會（三日會議情形明日續錄） 
[國會談話會]  
　　參衆兩院二日在省議會開兩院談話會午後兩點二十分鐘開議參議院議長王正廷主席首由主席報告本日開會情形及本日開會理由畢衆議院議長吳景濂報告辦理召集正式國會一切經過報告畢衆議院議員褚輔成參議院議員林森均先後相繼登台報告辦理上海天津等處招待情形主席謂此次同人等護法南來在粤正式開會對内對外宜有一極鄭重之宣言昭示中外但此種宣言關係甚爲重大應先討論起草方法由大會公推起草委員擔任起草按照各國議會議 
 
 
 

Page 7

 
 
决案之規定經大會之通過後發表至是否適用兩院會合决議之手續抑或另有别種方法請諸君加以討論參議員林森謂國會發表宣言宜先由兩院公推起草委員起草後另日開一兩院議員談話會詳細加以討論必須力求完善討論之後再用兩院會合議决案之手續以决定之衆議員彭允彝謂起草委員是否由主席指定抑或推選以本員之意以爲選舉則手續過繁不如卽由主席指定較爲簡便某君亦謂起草委員宜先由主席指定俟起草委員起草後再行開會討論主席謂兩院每院各指定十五人某君以爲人數太多主席謂此種宣言宜融合各方政見故人數不嫌太多諸君如以此辦法爲然卽可由本席指定起草委員衆謂請由主席指定主席廼指定參議員林森等十五人衆議員褚輔成等十五人爲宣言書起草委員指定畢主席又謂此次國會之開會第一重要問題當以首先制定憲法爲唯一無二的任務爲唯一無二的天職次謂兩院人數均巳超過法定人數預計與制憲人數均巳相去不遠即令稍差無論如何當可早求超過議憲法定人數正式開議以後當即先開憲法審議會審議在京開會時未了之各種條文如地方制度必須運用全副精神使我中華民國得一極良好的地方制度至於開會日期亦經與廣東省議會接洽星期二星期五參衆議院開會星期三星期六廣東省議會開會時間均不衝突其憲法審議會開會日期或星期一星期四星期二星期五當另候商酌兹擬下星期一再開兩院談話會星期二衆議院開會星期四參議院開會如此辦理諸君以爲何如衆贊成衆議長吳景濂謂宣言書之起草務須在下星期一開談話會之先告竣方妥主席謂下星期二（按即八月六日）卽開正式會議務請起草委員諸君注意於本星期内即將宣言書草案提出爲要吳景濂又謂兩院委員起草地點究以何處爲宜是亦不可不加以斟酌主席謂俟兩院談話會散會後即請起草委員諸君就此開會討論至以後開會地點應由起草委員諸君另定可也（按委員會第二次開會之地點開會後巳定在大沙頭衆議院秘書廳）維時壁鐘巳届三點四十五分主席謂現在應加討論問題巳經終了遂宣告散會 
[粤援閩軍復得大埔]  
　　粤報昨宣布重要軍事一則云援閩軍第二支隊正司令許崇智近以童葆暄中路敵軍駸駸南下韓江上游一帶戰雲日急特將武平現駐之衆檄調多營星夜馳赴大埔預伏楊芒漳坎各要隘并遣民軍司令鍾大煇率新編各預備隊繼續赴援至三十日探得第四支隊洪兆麟會合徐連勝所部大舉進兵許司令遂令伏兵齊起包擊并促後方預備大隊兼程前進與洪徐兩軍前後夾擊童軍因地勢不熟多陷水田是役敵軍砲械多爲粤軍所獲因是全數退出大埔兹將陳烱明來電錄下粤軍總司令部日密我軍三十日反攻埔城戰至今日敵受大創埔城完全恢復現正在追擊中詳細另報炯明東又電云敵人侵入大埔哿宥迫我三河有直下韓江之勢其兵力四團以上分布於韓江左岸及漳温峯巿蘆下一帶我軍固守三河情勢受制急調洪徐所部集中兵力凖備反攻炯明親赴汶下督戰三軍憤激士氣大振前月三十日拂曉開始攻擊戰至午後一時獅子口一帶敵勢不支死傷狼藉遂紛紛渡河我軍進逼猛力射激敵兵向南門外一帶高地退却埔城附近及洋忙一帶遂無敵蹤是日風雨在作河水暴漲我軍繞道渡河至三十一驅逐漳碪一帶敵軍本日由楊桃進攻敵軍頑抗劇戰至午敵軍死傷甚衆紛紛向車上方面潰退其山心羊曼岡一帶敵軍同時被逐我軍猛擊分向排樓壩藍田方面退却現在追擊中埔城完全收復詳情續聞烔明東申印 
[湘中最近之戰聞（長沙通信）]  
　　湘中北軍自南軍分途反攻以後各方面均連次敗挫南軍聲勢遂大有席捲衡寳之概其情形大略如左 
　　此次零陵南軍之反攻即係照上月中旬所定之計劃（其計劃曾誌上月二十八日本報）分四路進攻現聞四路之中以從東安攻寳慶一路爲最得手計自出兵以後不及一來復即巳逼近距寳慶二十餘里之長烟頃據某方面所傳寳慶縣城巳有被南軍攻陷之說並謂該縣所駐北軍巳退至湘鄉縣屬之永豐巿但北軍方面尚不承認有此 
　　由酃縣進攻安茶兩縣之湘軍據聞亦甚得勢張福來所部之一旅巳屢次敗北張宗昌一旅思以伏兵制勝乃亦大敗於安平司土地塘等處張督迭據電告巳電知湘東奉軍全部開往安仁駐紥魯軍全部開往茶陵駐紥另派步兵數營開往醴陵扼鐵路駐防以昭周密 
　　粤軍由零陵進攻祁陽巳將蕭耀南一旅擊敗當卽進駐永安旋以王承斌親率第一旅出而接應粤軍卽巳停止進行現聞王旅亦爲擊敗粤軍巳進至毛冲至攻耒陽之南軍則巳越過黄土嶺之險正擬再進攻擊云 
　　馮玉祥駐在常德僅以維持原狀爲幟志故湘西並無大戰現周則范巳請黔軍扼守辰龍關要隘並將桃源防務布置周妥昨又親領一軍間道逕出新化期與湘南護國軍聯絡一氣合謀進行此函正繕寫間又得某方消息謂吳子玉又巳電約南軍再行停戰一月俾從容磋商和議譚延　甚爲贊成願即如電辦理巳電飭前敵各軍隊一體暫停戰爭以期和平解决故湘南戰事又因而停頓云云又謂蘇軍旅長張宗昌亦願暫行停戰巳藉湘東霪雨成災不利戰事爲辭電請中央政府暫時停止進行湘東戰局恐亦將因而漸歸沉寂等語但此間軍界中人則堅稱此項消息實爲不確 
[奉天水災之善後]  
　　此番水災在近年來最爲劇烈瀋陽縣境中受災者東南北三面幾佔全縣面積三分之一朱藹亭知事與杜級三所長除上星期六及星期日督警各處疊壩外星期一日又收買乾餱數千斤由杜所長帶同興股員啓股員並警察十數人乘馬趁船先至附城各村屯之災害較重者量爲賑濟並調查被災區域以便將來呈請蠲免賦稅又聞代理督軍張輔臣以近來霪雨連綿河水暴發誠數十年所未有之巨災而各縣災情若何未悉底藴故特電致各縣知事謂當此胡匪充斥之際各該縣有無水災迅速電告設法賑濟若災情甚重該知事急宜籌賑俾免流入胡匪云云 
　　六日晨據報安奉線水巳消退工事完竣巳可安全通車撫順線亦巳修理竣事通行無阻惟南滿路由奉以南自張台子至熊岳間以鐵橋修理需時尚未開通至京奉路及南滿路北部均未受害四鄭路亦無水災又據調查水災者言此次大水並非山嘯實緣撫順興京桓仁柳河等縣雨水過大衆流彚集渾河之所致此番之水實較光緒十四年之水爲大只以城東水分兩股流去北下一股及水利局所掘之新河分去水勢不少是以水勢較小計非如是恐南關地方難免盡遭淹没星期日午後水巳減退一半至星期一各處之水多巳消退風雨台業巳乾出小河沿南北岸亦均露出惟南邊門外之窪下處積水猶存深淺不一若天氣不再下雨二三日内皆可盡乾此次遇水稼禾惟高粱尚有幾分希望至榖子元豆及一切青菜瓜薯等項均巳無望今年之損害較去年約甚一倍小河沿水退後南岸小樹上發見溺死者五人内有小孩二人更迤西樹根見男女屍各一具南邊門外見女屍一脇夾一男孩男屍一手携一女孩似一家四口逃避未果者山東廟十里碼頭等處亦發見溺死者六七人將來水乾而後尸首恐尚有發見據警察云只小河沿一處淹死者至少亦有三十餘人因此番之水來勢過急人皆不及走避也 
[舊議員劉彦由潯脫逃]  
　　舊國會議員劉彦前代表湖南程潛來贛議和當被第二路軍法處捕獲送交九江縣署看管張子志總司令二次過潯時曾提議盡法嚴懲嗣經某要人爲之緩頰張始默然無語聞劉彦平日在縣署時以時酒自娱四月間其夫人來灣晤談有大丈夫爲國奔命生死何足介意等語覊押半載態度自若乃忽於前日逸去是一騏驥展千里之足也兹將倪知事呈報督軍原文錄下爲呈報事案查接管卷内七年三月二十四日奉潯陽道尹開本年三月二十四日案准第二路總司令部副官石上林侯貞到潯指往九江新大方棧拿獲湖南程潛代表劉彦到處當經檢查研鞫現值討伐湘省叛徒之時恐係來贛偵探軍事惟現在本路軍行在即奉檢閱使面諭暫發九江縣管押俟湘事定後再行酌辦相應函送貴道尹請煩查收轉發九江縣署看管仍祈見復是荷計函送劉彦一名並僕人榮甲正該僕留遣聽其自由等因准此合亟令發該知事即便遵照看管並將收管時期迅速呈復以便函咨切切此令計發交劉彦一名並僕人榮甲正該僕留遣聽其自由等因奉此當經汪前知事加派護兵妥爲看管並嚴密防守在案知事蒞任後仍復照常派遣護兵嚴密看管如初乃至八月五日據看守護兵張得勝羅運金禀稱清晨查視劉彦巳無蹤跡不知於半夜何時脫逃惟窗間桌上均留有足印諒係半夜破窗走出等情禀報前來知事聞報之餘曷勝痛恨該護兵有看守之責乃竟漫不經心致被逸去實屬異常疏忽當將該護兵張得勝羅運金等嚴加訊問確無其他情弊惟疏忽之罪斷難姑容立即嚴爲管押聽候究辦並由知事咨行警廳及各隣縣一體嚴緝一面派遣護兵多名兵投各輪埠車站及民渡等處嚴密緝拿以期獲案惟劉彦係奉令看管之嫌疑犯與巳經判决罪犯不同知事雖妥派護兵看管亦不敢自辭疏忽之咎可否邀免處分之處理合具文呈報鈞座俯賜查核指令遵行謹呈 
[徐州通信（碭雲）]  
　　徐地無川河大澤居民掘井而飲味多鹹澀自非生於斯者莫不以飲料爲苦城外有黄河故道歲時雨雪積水没脛城外居民用水均取給於此每逢初夏天乾水涸居民猶以簞瓢括其餘辛臭觸鼻疾病痧疫此時爲多本月五號一夜之間水忽聯漲三尺北城外石橋水巳平欄入城便道巳爲水所没當水漲之夕記者會往一觀但見白練一條徐徐自西而來映以星光耀目可觀居民往觀者極形擁擠叩以水自何來均不能答記乾意以爲徐城之西有山綿亘其最高者爲九連山此或爲其水之來源也 
　　碭屬土匪經官兵四面兜剿巳稍稍潰散官兵中之最出力者爲第六師第二十二團汴省方面寳鎮守使所統之老毅軍亦極得力剿匪之總指揮爲張文生其所統率之安武軍即昔日定武軍所改編桀敖不馴難服命令以之剿匪知不可靠故前敵之主力軍反易爲客軍第六師第二十二團安武軍則令之保守城邑遥相接應而巳當該團初調前敵時因急於立功稍受挫折一次覔得一土寨爲土匪之巢穴其地勢東臨大河西倚高地多叢塜南有黄河故堤爲之屏蔽北有鐵道横其前經該團力戰得佔據其高原復分一隊圍其臨河之一面又派一支隊埋伏於鐵路之北以備土匪竄走時可以襲擊寨内匪首見官兵巳成包圍之形遣使言和願自退去各不相擾第二十二團不聽其說遂與戰匪則傾寨東出奮力種鋒臨河一面之官軍無險可守泅水而退死傷甚多軍官中死排長一人傷排長一人佔據高原及鐵路北之兩隊官軍極力支持始得立穩戰地死傷亦多該團經此挫折憤不可遏復於翌日由徐城調去機關鎗隊並野戰砲兩尊拼力向匪穴衝擊匪勢不支棄寨潰圍而去斃匪百數十名獲快鎗三十餘支並焚其寨火勢熊熊隔日始熄司令張文生自見該團得勝後卽赴碭山興該縣縣知事謝宗夏籌商善後事宜並赴汴一行與趙督軍會商情鄉辦法現己回碭仍督責所屬掃清餘匪當兵匪劇戰正烈之時碭山火車站時有一十二三齡童子探詢有無兵車往來該站安武軍識其爲土匪之偵探捉而上之司令張文生憐其幼意欲其乞恕而赦之該幼童殊不稍屈且大聲曰俺實爲匪之偵探今旣見拿祈速賜死遂置於法並於破匪巢時獲一婦人年四十餘歲自認爲匪販運軍火歷有年所兵士鞭其背五百未發一聲亦置於法此皆所謂婦人孺子者而亦倔强如此匪之勢可知矣 
　　徐城屢傳有奉軍駐紥之說當地紳商禀呈江蘇督軍省長云匪患未巳再加客軍搔擾實不能堪廼禀去未一日而奉軍之一營巳發現於津浦隴海車站左右矣日昨城外有邨莊名柳樹行者正在演劇軍民往聽者極形擁擠正值鑼鼓喧天之際而撕打呌駡之聲相繼而來萬人叢中見有奉軍多人與第七十四混成旅軍士干戈相見糾纒不休奉軍之勃郎林手鎗躍躍欲試當時觀劇者四散奔竄墮珥遺履笑話極多兩方面經魯仲連出而調停始各散去而戲劇亦遂停演矣 
[杭州快信]  
　　督軍公署因祝壽事連日鋪陳一新并特設臨時庶務處招待處委副官張焯等主任 
　　四師第十三團連長李經文等九員俱經督軍保薦委充緝私營營長昨分别晉省謝委並祝壽辰 
　　警佐何簡修金蘭王國壽及省署警務辦事員張鎬等四員現奉内務部咨浙准予各給二等三級獎章以示鼓勵 
　　官産清理處汪處長委王渡（號梅伯）充温屬官營産駐辦員　　候補知事張朗澄昨奉錢塘道尹委赴德清密查知事吳警臯重串徵糧案業巳首途 
　　本年度各屬牙帖委員調查巳畢昨一律回省銷差 
　　蘇省昨委知事沈應鏞乘早車抵浙與齊省長商榷要公 
　　各縣初選省議會議員支出經費除概算範圍外不敷之欵巳准由地方稅項下支銷 
[南京快信]  
　　海軍藍總司令因閩李厚基疊電催派艦赴閩助防昨電調駐泊下關草鞋埉之雷艇砲艦三艘即日開赴閩海協助 
　　魯張樹元電李督兗州匪勢復熾巳派隊撲剿誠恐竄入蘇境乞電張使陳旅嚴爲防堵 
　　李督派軍署諮議王恩桂齊省長派省署諮議俞壽璋會同赴江北各縣檢查警備隊及地方保衛團以資整頓 
　　齊省長委朱元樹充本署財政諮議又候補知事李文玉奉委充沭陽縣承審員 
　　李督派憲兵司令楊恩培赴無錫調查軍警衝突案 
　　各區省議員覆選揭曉後連日省署接到各縣公民請扣留當選證書之電十數起聞均巳在法庭起訴 
　　内部咨齊省長迅速召集第二届省議會聞省署有確定九月一日召集說 
　　蘇舊國會候補議員某某等七人昨聯袂乘車赴滬轉輪赴粤　　日本山岡提督昨由甯乘艦赴滬 
　　齊省長派警備隊會辦李明遠赴浙祝楊督軍雙慶 
　　實業廳長張軼歐擬創設商品陳列所因經費困難中止進行　　齊省長委莊綸儀充江蘇通志局分纂 
地方通信 
無錫 
[軍警衝突案再誌]  
　　前日警察第一分所被軍隊搗毁後警察均不上岡縣知事恐别有風波爲慎重治安起見當晚偕同警備隊長劉子久帶領警備隊全體在城内外一帶往來梭巡至天明後始回署休息駐錫蘇軍營長李鞠吾亦終夜在馬路一帶巡邏以維治安現被歐受傷之巡士業均送往醫院醫治馬路一帶悉由分駐所巡士代理站崗至昨日下午六時各警始一律照常站崗大約此事巳解决矣 
[殺害六命案兇手巳獲]  
　　光復門外寗紹公所北面何鶴雲一船六命慘遭殺斃一案詳情巳紀本報兹悉此案自經楊知事懸賞洋五百元務將真兇緝獲並限令警察第一分所於十日内務獲兇犯按律嚴辦後侯分所長即派探警嚴密跴緝該警察等注重水路方面旋在常州落鄉見有捕魚人在沿河捕魚該警詢以曾否見有江北籃船（按何鶴雲之船係名北籃船）行經此地據該魚人聲稱二十三日早晨見有江北帮之籃船揚帆疾駛而過船内約有三人繞道北上云云該警等聞言即向江北方面追緝詎天網恢恢疏而不漏盜等自殺害何鶴雲等六命刦得此船後即駛向江北以圖銷贓摇至鹽城落鄉之湖垜鎮某船廠兜售此時適爲何鶴雲之鄰人花長春瞥見急告鶴雲之父何父自接得其子慘死之耗終日在家哭泣聞此消息急往查視則此船確係自家之物寃家狹路分外眼明然恐稍露痕跡將被逃脫遂虚與委蛇佯作買户言明價洋六十元籍以覊縻不令兎脫實則私自告知該處董保轉報警區將盜等捕獲三人廨由鹽城縣知事署訊押此夏曆六月二十八日事也何鶴雲之父以贓盜巳獲即托其隣人張之安星夜來錫呈報縣署至昨日始到即投縣呈報縣署據報後即由殷承審員開庭審訊據張之安供述一切並表示領賞意思殷君允俟電詢鹽城縣署將贓盜關提來錫即當照給諭畢即行退庭昨日巳備文派警赴鹽城縣署關提矣 
南通 
[省會候補人選出]  
　　第八區省議省議員應得十四名早經産出兹聞候補當選人亦巳選出費師洪張蔭榖戴之仁楊剛李敦九曹立森蔡寳善丁熒光曹國珊陳青元劉寳琳沈礎等十二人足符法定名額矣 
[覆選事務所將裁]  
　　覆選事務所高監督增秩因前次選出松江籍之沈紹光經初選當選人提起訴訟特據情電請總監督核示尚未得復其前列之議員孫儆等巳一律按章通知聞該所内部一俟議員確定發給證書即可隨時裁撤緣其結束手續早巳預辦妥協也 
杭州 
[放壩之爭執]  
　　浙西水利議事會據平湖公民電農田苦旱生計攸關不得巳開放各壩暫濟枯苗等語又據陳主任報告汪德口工程正在進行紳農反對拆毁土壩河水流入疏掘爲難等語當由潘會長李副會長依照本會細則召集常駐會員定於今日集議總期農田河工雙方兼顧並擬請本縣會員前往竭誠勸導 
[第十區省議員揭曉]  
　　第十區即舊温屬新選舉之省議會議員業經揭曉當選人姓名如下張漪徐成周葉互東曾廷賢姜會明黄尚潘紹岳伍并唐琪陳幹唐闓侯亦百項川曾銑聞起鄭邁張騏王福申黄天懍王熙王侃楊振炘吳觀光黄解蔡賡周廷雄鄭章山陳或瑟余炳光 
[　　浙江敎育廳現將師範學校各科敎員分任敎授方法通行各校長遵照㈠擔任敎育科敎員講普通敎法外再由各科敎員講各科敎授法精意以補充之㈡各科敎員當調查各科中之小學敎材特别注意敎授方法㈢講敎授法時當爲模範敎授使學生參觀㈣各科敎員當說明關於本科管理的注意（例如器械標本製造法保存法及敎室設備等）㈤敎生實地練習之際遇有批評其學科主任必出席批評㈥時時參視附屬小學校敎師之敎授而批評之 
嘉興 
[田禾發現害蟲]  
　　本年伏中天氣凉爽前日交秋反而加熱且前昨連朝大霧致田禾中螟蟲又生加之天久不雨禾多枯槁有抽心死及箬帽瘟數種共中以糯稻爲最現鄉人赴縣告荒者巳有多起本縣螟蟲考查團員顧榮先等巳出發各鄉實行考查設法預防 
[學校定期開學]  
　　嘉興各學校以三伏巳過暑氣將消各校長特於前日公議定於本月二十日開學並定於十六十七等日招考新生故近日各校長巳聘請敎員支配課程以便開學後即行上課 
[中學校友會開會]  
　　浙江第二中學校校友會於去年成立入會者頗多現該會會長計仰先遵照定章定於本月十六日舉行常會外來校友可在校中住宿飯食亦由會中代備業巳通告各校友如期蒞會 
漢口 
[大批現金到漢]  
　　漢上金融機關全賴各路來源接濟四號快利輪船到漢載有上海總行滙交漢口交通銀行現銀六萬兩現洋十二萬元興業銀行現銀七萬兩現洋五萬元五號大元輪船到漢又載有上海總行滙交漢口中國銀行現銀六萬兩現洋九萬元鹽業銀行現銀四萬兩現洋五萬元中孚銀行現銀五萬兩現洋五萬元據錢業中人云連日各商號滙到零星現欵約計有 
由此增漲云 
[風雹爲災]  
　　連日天氣悶熱至五號下午五句十分鐘大風頓起地暗天昏氷雹亂墜其大如豆黄孝武漢等處皆然約三分鐘始止繼以暴雨壓倒棚屋擊斃樹木甚夥時江面適有豆餅船載豆餅千餘擔欲泊於四官殿碼頭詎風勢過猛全船覆没淹斃人口四名 
[襄水又漲]  
　　漢口各團聯合會昨發布告云頃准夏口縣轉到襄陽電報局電開該處襄水陡漲一丈二尺業經函知河岸各保安會鳴鑼告警晝則懸旗夜則點燈俾衆周知以便預防務希各船户注意幸勿疏忽 
濟南 
[招匪編軍之近訊]  
　　龍濟光委員范連沁等前在兗屬招兵張總司领以其於剿匪區域招兵必致貽患地方等詞拒却並峻拒中央所派之謝保軒謂匪徒反覆不可招撫以釀後禍故皆停招乃日昨兗州唐鎮守使電呈督署略謂政府派招撫員錢錫霖來東招撫各處土匪該員業巳抵兗面商招撫一切手續云云又李德厚及李夢說偕赴東昌招撫土匪刻巳着手辦理似均與張總司令之說相矛盾兹悉大股悍匪之就撫者除栗鳳玉史殿臣外尚有顧德麟于三黑范玉林龐子周等郭安則撫而復叛尤可異者史殿臣投誠後開赴湘省竟將所架之票約四五十人一併帶去内有劉家儉（滕縣劉家寨人）初爲小股土匪所架索價五萬元未得復轉售于史匪遂勒價八萬元劉雖爲一鄉首富奈財産均屬不動産縱使變賣亦非咄嗟所能立辦其餘四五十人多或索價數萬少亦不下數千總計票價約在數十百萬以上故史匪莫不携之而去至李德厚李夢說兩人之在東昌招匪辦法聞决定凡匪徒之有鎗械者則令歸伍無鎗者概令歸農桿首大都反對其議又加以各股匪首對於就撫後巳身之位置並編制時需用之經費靡不要求極奢難滿希望所以二李至今未有妥實辦法昨李夢說語其戚某云龍使電召伊等回京接洽要件來東日期殊難預定云又聞昨日龍濟光所派招兵員由東臨曹州一帶將巳招之新軍二百餘名由濟南站運往天津晚間由北開來兵車探係龍氏前次所招之兵在小站練習者五百餘名係開赴浦口云 
[龍口興築商埠]  
　　龍口興築公司自奉各部批准後總理趙琪即携各式圖樣回埠與董事會討論積極進行决定先修碼頭其建築計畫係用新發明之洋灰包鐵骨式應需原料石子以白鋼石最爲堅固惟龍口附近無山難得此石經趙往各處尋覓巳在磯砪島北山（距龍埠約三十里）查得此項石料惟不甚多又往遠處各山調查現巳准備分途採運矣 
雜評一 
[四路攻瓊（默）]  
　　北方所以視西南他省爲緩圖而必力主攻粤者以粤爲西南之根據也西南所以視他方面用兵爲緩圖而必先盡力攻瓊者以瓊爲龍之根據地去龍之根據即所以固西南之根據也故北方宣言必得粤而後停戰西南亦言必得瓊而後言和北方　選舉百忙中計劃攻粤西南亦於國會百忙中計劃攻瓊此其情勢有適相對峙者今北方攻粤之計劃因曹不允南下一時尚未能實現而西南攻瓊之計劃則巳决議分四路進兵惡戰即在旦夕吾不知攻瓊之後戰事即可平息歟抑攻瓊即以促攻粤之進行而戰事益將擴大歟此則須俟其結果之何如矣 
 
 
] 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華商銀行注意金幣條例]  
　　本埠華商各銀行以金幣條例將頒布此事與全國金融界有莫大之關係上海爲通商巨埠金融總樞商業習慣國家主權均宜研究故擬於今日（星期）就銀行公會常會之期提出討論云 
路政司長起程北上 
　　交通部路政司司長關賡麟君日前由杭返滬翌晨親至滬寗滬杭甬兩局辦公處考察一切對於各科員司均有詢問晚間由任筱山鍾紫垣周翼雲前後三局長柬請在一品香西餐並邀同兩路各科正副領袖作陪賓主盡歡昨晨九時關司長偕同任局長先赴蘇錫各處游覽名勝即夕順道赴寗通車北上瀕行時兩路員司均排列月臺恭送關司長一一答謝聞關君並携同眷屬旅行故在站女客送行者亦絡繹不絶云 
招待新國會議員之展限 
　　滬寗滬杭甬路局日前奉交通部電令招待北上國會議員業將部定辦法分刋日報所有招待期限本擬至本月十號爲止昨奉部電令將招待期限展緩十日仍飭登報聲明巳由任局長遵照辦理除遵令指派各站站長隨時接洽外兹又經任局長委派蘇副巡本廉爲北站招待專員王巡官長慶爲南站招待專員其杭甬蘇錫常鎮寗各站即派該駐站巡官爲招待專員俾專責任聞俟招待事竣應由各專員將辦理情形分别呈報以便彚核轉呈云 
[注意當事人存案欵項之利息]  
　　日商瀛華洋行前延福崗律師在公共公廨控高秋荃不理定貨損失銀兩一案迭經公廨訊明判决原告勝訴嗣因被告不服復延莫肅律師禀明公廨將銀繳案准予上訴在案兹兩造以本案判决至今巳歷三載有餘上訴機關迄未成立長此案懸莫結兩方均受影響故由兩造代表律師互相函商後禀奉公廨昨將是案隨堂復訊先由原告代表福崗律師聲明本案兩造巳情願和解各節繼由被告代表莫肅律師譯稱現在雙方巳商定將繳存公堂之洋二千八百元以二千元償還原告損失請給福崗律師領去尚有八百元發還被告所請上訴一節請即註銷云云俞襄讞商之日副領事林出君判被告律師請將上訴取消並將缴存之欵分給兩造具領自應照准判畢復據福崗莫肅兩律師相繼聲稱本案缴存之欵爲數至二千八百元之鉅時期至三四年之久利息絲客無着未免吃虧太甚惟據檢察處辦事員曾謂無論何種欵項一經送至檢察處即派人轉送工部局管理銀錢處收存敝律師等以爲旣經工部局暫爲收存自應將此項存欵列入年報蓋以工部局進欵無不涓滴歸公也是項存欵旣未列入年報此種利益想係工部局雇用之人所得應請堂上格外注意查英日各國當事人繳存之欵均有酌給利息之舉且公堂有權將繳存之欵發存銀行生息敝律師（莫肅）素知工部局借用滙豐銀行兩係常年八釐起息公堂繳欵一經檢察處送至工部局管理銀錢處勢必轉送滙豐銀行暫收則其所得之利息常年八釐亦巳顯然可見敝律師等今日之聲說係對於全體案件而言並非僅指高秋荃一案且敝律師之意擬上一條陳請貴會審官等與各國陪審官定期開會集議此事云云中日兩讞員磋商之下即由俞君宣言曰貴律師之請求係爲保護當事人權利起見本會審官殊爲欽佩惟此事係屬金融問題並無司法關係况有關保守機關章程本副會審官未便擅專應俟商明再核 
[再誌撥付赫林里案恤金之援引]  
　　浙江旅滬公民王文濤因伊女秀林於前年赫林里發生兇案時亦受鎗傷致成殘廢爰求見淞滬警察徐廳長援引撥付日僑卹金要求結束此案等情巳誌昨報兹將其原呈錄下呈爲北四川路慘案擱置二年又三個月懇請迅予結束事竊本年四月二十一日奉批現本案旣經交涉其如何處分即非本廳所得主張將來全案告終定有劃一辦法等因奉此伏查本案近日巳由外交部交涉就範日本方面巳得撫恤若斯則華人事同一律諒官廳决不以國籍之殊而有歧視之心重視外人輕視民命爲此迫不得巳合再具呈懇請廳長憐念廢絶之苦迅予結束以平民心俾廢絶之人得苟延殘喘則公侯萬代矣再此呈本當遵章購用官紙黏貼印花無如公民度日如年典質皆空實情無力購買應請格外矜原謹呈 
[部派留美學生全體攝影]  
　　本届敎育部派留美學生准於十四號午後二時在新關碼頭由小輪渡至吳淞乘中國郵船南京號出發等情巳誌前報兹聞今日（十一號禮拜日）午後四時尚須全體會集於寰球中國學生會合攝一影以資紀念并於十四日午前九時三刻齊集四川路青年會候船醫復驗體格云 
[緝獲厚生當被刦案犯續紀]  
　　淞滬警察廳偵緝隊士金殿臣等在法租界霞飛路緝獲行刧城内厚生當銀洋之盜匪謝鑫芝張羽二名解由捕房帶同警廳訊核等情巳紀昨報兹悉謝張兩犯自法捕房提回後即經楨緝隊長查得謝鑫芝一犯曾於去春在安徽原籍犯有殺人刦物巨案經倪督軍派員持文來滬投請警廳協緝未獲旋又詰之張羽據稱厚生當刦洋一案實由謝給我手鎗一枝前往行刦得贓分用惟詰之謝鑫芝供多推賴該隊長當即將情禀明徐廳長聽候發交司法科訊明實情再行呈解護軍使署收訊核辦 
[補錄警廳長訓令各區署所文]  
　　照得警察之設首貴弭患無形若必待竊盜發生後從事緝捕巳失警察之要素今查得一區二分駐所轄境厚生典當於七月十日被匪一人持械越櫃攫取銀洋七十六元前經通令協緝務獲解究在案乃爲時巳久迄未據戈獲解廳捕務廢弛深堪痛恨各該署所隊有協助之責如此玩忽疏懈殊負本廳長委任之殷長此因循尚復成何事體兹復據紳商林祖徵等合詞環請嚴緝匪犯歸入軍法懲治前來本廳長身任地方督促查拿不容稍懈除批示並懸有賞格展限勒令該管署所嚴緝外合亟令行該署所隊遵照仰卽督率所屬上緊覔線破獲母稍懈怠致任漏網切切此令 
[破獲恒康烟纸店刦案續誌]  
　　盜匪張金生於上月十九號晚糾同在逃之張同順王福亭宋鎮江等三人手持假手鎗至法大馬路恒康烟紙店搶刦銀洋而逸後由南巿一區一分駐所巡長許澤民在商船會館旁弄内將張查獲並在身畔抄出碎缸片一塊外面塗有黑漆僞充手鎗當卽解送司法科訊明候核嗣由捕房總巡施美德飭派探目沈德福包探韓邦達前往將張及假手鎗一併移回法捕房諭令管押聽候錄供解廨訊究在案昨日將張解送法公堂經中西官升坐特别刑庭研訊先據沈探目上堂禀明前情並將假手鎗呈鑒繼由事主恒康號主投稱是晚十一時有盜匪四人從後門入内突出手鎗嚇禁聲張當被搶去大洋一百三十元今蒙拘案請求重究詰之張金生供山東人是晚實與王福亭等三人同往搶刦現在王等逃逸何處不得而知中西讞員判張押西牢三年期滿永遠逐出租界 
[搶匪將歸軍法訊辦]  
　　匪徒田阿榮（即大頭阿榮係巳經伏法著匪田四根之弟）曾於丁曆一千九百十五年二月一號晚糾同在逃之羽黨在斐倫路持鎗截刦廣大煤炭號主沈昌福身上所穿之羊皮袍褂及現洋等物逃逸經沈報捕飭緝未獲近由老閘捕房特别機關中西探目將田阿榮緝獲解送公共公堂訊供管押在案昨晨由捕將田解廨復即據華探目李星福西探目壳羅香先後上堂禀明被 
[清華赴美學生全體攝影]  
　　民國七年八月八日攝於上海張園 
告迭次犯案情形並將犯案單及公堂拘票呈案請察繼據原告沈昌福投稱向在虹口開設廣大煤炭店被告田阿榮前在門首喊賣水菓因此認識前年二月一號晚我在斐倫路被田阿榮糾黨十餘人攔截去路見有三人各執手鎗恐嚇將我身上所穿之皮衣三件及現洋攫取逃逸請求嚴辦質之田阿榮供稱我從前犯過姦拐案並無糾黨搶刦之事此次實被原告誣指請求堂上調查以明虚實張襄讞與義羅副領事會商之下以田阿榮持械糾黨擱路搶刦罪巳證實判令還押候解護軍使署按例懲治 
[内地銷售烟土近聞]  
　　政府收買存土指銷江浙鄂贛等省業由馮特派員設立機關等情巳紀前報兹悉該機關門前仍黏禁煙辦公處字條至内地各處近兩日來均巳有人包去（包價大土每箱四十只繳洋二萬五千元共一千一百餘箱小土每箱二百只繳洋三萬三千元共四百餘箱兩共一千六百箱限三年銷罄）獨滬地華界今尚無人承包内地各商因財政部所訂運銷辦法及通令各屬之公文至今尚未核發頗有迫不及待之勢故巳懇由馮特派員於昨日電催財部迅即發表俾得早日開辦云 
　　又聞寗波旅滬同鄉會因聞指銷存土有杭甬分設機關之說由會電請楊督軍齊省長通令拒絶並快郵代電分致會稽張道尹警察廳嚴廳長鄞慈奉鎮象定南田知事及總商會自治辦公處略言聞有陳戚兩鉅商向上海督銷處認銷若干箱每箱價銀二萬五千兩分三年運甬人言藉藉不可不防苟有其人無論同鄉非同鄉當共拒之云云兹錄致督軍省長電如下杭州楊督軍齊省長鈞鑒我浙煙毒肅清最先報登指銷存土流入浙省有杭甬分設機關之說甬屬全體反對乞速拒絶並通令嚴禁以免騰笑中外寗波旅滬同鄉會張美翊錢廷爵方舜年曁全體叩蒸又邑人江紹堅於前日函呈大總統略云敬呈者自鴉片流入中國實爲亡國滅種之大病根正不知殺多少同胞破多少財産言之可憐聞之酸鼻自民國政府成立以來銳意振新煙土懸爲厲禁雷厲風行限期剷盡方慶重見天日誕登道岸乃不料此次將公債票收買存土政府諸公竟借存土爲牟利之舉夫政府收買存土苟能盡行燒燬除毒務盡根株盡剷豈不大快人心乃借名製藥仍有指銷贛鄂江浙四省之議四省人民何辜重遭烟毒此等歷史全國蒙羞且公債票非人民所擔負者乎苟以國民血汗之資爲剷除烟毒之用雖忍痛輸出本無違言乃以人民之脂膏供官吏牟利之舉且爲國民種毒造孽之用是可忍就不可忍公民明知人微言輕空效秦庭之痛哭然此事與吾同胞有切膚之痛與吾國體有莫大之羞普天同憤全國駭然國之興亡匹夫有責非對岸之觀火安可嘿然無所爭議乎事關辱國殃民務求大總統爲國爲民將存土盡行焚燬收回製藥運銷成命無任盼禱 
[新郎挈眷投効]  
　　英文滬報云駐滬英總領事法磊斯君之長女公子與工部局副工程師美人葛德納氏於九日午後在漢口路大敎堂行結婚禮英美領署人員及親友等皆到堂觀禮新夫婦定於十五日附中國郵船南京號赴美因葛君巳在美國陸軍投效得工程隊中尉官職故須返國報到也 
[禮明律師挈眷避暑]  
　　英文滬報云美人禮明律師九日晚偕其夫人附輪赴牯嶺避暑 
[領取急備護照之限制]  
　　大陸報云美總領事署接華盛頓訓令謂凡領取急備護照者至少須在起程三日以前領取 
[禁遞與敵有關之報紙]  
　　英文滬報云上海各郵局接奉交通部訓令及領事團通告謂有某種報紙來自瑞士雖用英法文然係德人喉舌如見此種報紙概勿傳遞云 
[酗酒滋事之防範]  
　　英文滬報云聞閘北警察署擬將北四川路與虬江路邊界之外國酒店餐館及跳舞室一概封閉其能獨邀寛興者惟金　酒店一家因此店從未肇事也第據識者言此種不正當之酒店未必絶跡於上海蓋華官擬准此項酒店移往他街重整旗鼓至於指定何街今尚未知云 
[兩車互撞之損傷]  
　　英文滬報云九日午後南京路三十二號利喴汽車行之自動車與工部局之馬達車在蓬路互撞兩車均損壞幸車中人無一受傷一沿篷路西駛一從乍浦路北行同時行至交叉路點車行甚速各欲避讓致觸某公學之牆兩車機械皆損惟輕重不等耳 
[規定購鎗辦法]  
　　上海縣知事接江蘇財政廳訓令云案奉督軍省長令開照得購買鎗枝手續旣甚煩難部章尤爲慎重近來各縣知事爲保衛地方起見呈購鎗械往往於部定之辦法及應有之手續均未了解或聲明自購請發護照或陳請代購懇緩繳欵按之事實皆不可行雖經隨時指令遵照而各屬之呈請者仍復紛紜未巳往返駁正徒致稽遲兹特釐定購鎗辦法七條隨令頒行俾資遵守嗣後凡有擬購鎗械者均應按照此項辦法辦理以免紛歧而省繁瀆除分行外合亟令行該廳仰即遵照辦理此令等因附各縣定購鎗械辦法一紙到廳奉此合抄辦法令仰各該縣遵照此令附各縣定購鎗械辦法第一條現在購辦軍械只有日本可以購買但須先咨部轉知駐京日使館武官轉知太平公司接洽辦理訂立合同四份送部蓋印並交太平公司簽字後交回再由雙方代表簽押方爲有效故須派定代表以便與日商接洽辦理第二條訂購鎗械代表人員由軍民兩署遴員派充會同辦理第三條各縣原有警備隊及民商各保衛團須省署有案者始准購買鎗械第四條各縣擬購買鎗械添編警備隊或成立民團及商團者應先由縣知事呈由省署核准轉咨軍署始准購買第五條鎗彈概價鎗每枝約五十元左右彈每百粒八元上下向日商定購時須先交定欵二分之一或三分之一所有各縣擬購鎗彈應按照數目若干合價洋若干先將全欵解交財政廳彚存備作定欵及貨到交付之用事畢結算餘者發還不足者另補繳第六條各縣擬定購鎗彈若干限於八月十五日前呈報軍民兩署過期不復另案第七條購鎗代表人員赴滬旅費及鎗械到滬一後運費由購買鎗械各縣按照鎗枝多寡均攤 
[一週間之金融狀况]  
　　自本月五號起至昨日止外洋並無進口銀洋祗有滙豐銀行裝往香港大條銀八十八條東方銀行裝赴蒙自寳銀三十萬兩洋二十萬元大德昌裝往香港寳銀六萬中交兩銀行運往長江一帶銀三十六萬兩洋五十萬元惟我國各埠　來銀洋甚少故洋釐漸漲銀拆仍須一錢五六分至二錢一分兹將逐日進出口細數列下（六號）滙豐裝英公司輪船赴香港大條銀八十八條（七號）厦門帮安記裝往安徽實銀六萬兩客帮裝往九江洋五萬元（八號）東方銀行裝往蒙自寳銀三十萬兩洋二十萬元大德昌裝往香港寳銀六萬兩（九號）交通銀行從蘇州來洋三萬元各帮裝赴漢口洋四十萬元又裝往南京等處寳銀三十萬兩此一週間進口祗有洋三萬元出口銀洋各有四五十萬所以（四號）午後英洋收盤爲七錢二分一釐八七五龍洋七錢二分一釐六二五至（十號）午後收盤英洋增至七錢二分五釐龍洋七錢二分四釐七五推其故漢口一埠需洋甚急滬上街底祗存一百二下萬元至寳銀雖由各外國銀行裝運出口然與華商方面有連帶關係是以鎊價（八號）一日間長七五計四先令十辦士大條銀價巳將兩月未有變更銀拆一錢六分至一錢八分八月份標金之價（三號）收盤尚係二百二十六萬迨（八號）　價驟長七五之後是日午後標金價即跌至二百二十二兩近兩日間之價雖略高七八錢然業此者全視各外國銀行結進結出鎊價及東滙之多寡爲升降之地步 
　　現貨赤條於五六兩號因有客帮購運出口故價漲至二百八十八兩嗣因巿上銀根緊涸且有囤户售出故昨日又跌至二百八十三兩五錢至二百八十五兩七錢所以恒孚與大同行銀樓飾金仍售四十三元永豐餘四十二元 
　　昨爲星期六調查各銀行各錢莊所存大條銀曁銀洋之數錄下麥加利存銀一百五十萬洋一百四十一萬滙豐存銀四百五十四萬洋一百六十萬大條三條德華存銀四十六萬正金存銀四百四十七萬洋七十九萬道勝存銀一百三十六萬洋五十萬通商存銀三十萬洋五十萬東方存銀二百五十三萬洋四十三萬花旗存銀一百五十五萬洋九十八萬華比存銀五十九萬洋三十二萬和囒存銀三十萬洋一百零五萬中國存銀一百二十二萬洋三百五十四萬台灣存銀一百十七萬洋七十三萬住友存銀五十一萬洋三萬各錢莊街底存銀三十萬洋一百二十萬交通存銀一百二十一萬洋一百六十萬有利存銀三十萬洋十二萬三井存銀十四萬洋十萬三菱存銀十一萬洋四萬朝鮮存銀三十一萬洋四萬中法存銀五十六萬洋二十六萬總計存銀二千三百四十三萬洋一千五百廿四萬大條銀除裝往香港八十八條熔化寳銀五百六十條外尚存三條較上届（三號）少存銀四十四萬洋七十六萬大條銀六百四十八條惟金城聚興誠四明永亭中孚興業中華商業儲蓄等銀行所存銀洋不在其内 
 
 
 

Page 11

 
 
紗業同人今日集議 
　　自某紗號主金某濫做空艦倒欠巨欵一案發生後紗業同行大受影響所有日商三井伊藤等各洋行購進之期貨以前車可鑒遂向原手結價以免到期再有賣空等事發見嗣後紙買現貨以求實在而各紗號亦於即日起凡以莊票打出棧單恐輾轉間接不無危險故先由甲號出立本票付與乙號或丙或丁至直接棧單然後換用莊票皆爲慎重防弊起見也兹紗業各號同人訂於今日在紗業公所開特别大會籌議善後方法云 
[龍濟光續請撥濟鎗彈]  
　　上海兵工廠前日配發鎗彈五百箱由押解員孫鶴臯廨送天津交龍濟光撥濟軍用巳誌昨報兹悉兵工廠謝總辦又接龍氏來電請再檢撥七密里九口徑鎗子一千箱交孫委員一併解津謝總辦當即如數檢寑昨巳裝由火車轉解赴津矣 
[護軍使飭購民田]  
　　上海縣知事沈寳昌近奉松滬護軍使面諭欲置西南鄉（如虹橋等處）民田數百畝沈知事即傳各該圖地保到署諭話惟所購田畝究作何用未經宣布云 
[浦東刦案嫌欵人病斃]  
　　浦東六里橋附近鄉民某姓被刦一案報警請緝後經三林塘縣警察第五分所拘獲嫌疑人陳阿發一名函送縣警察事務所發交司法科訊供不認判押候查明是否安分再行發落在案不料陳在押忽染急病送往上海醫院醫治無效業於昨晨斃命由院報告該公署函請地方廳相驗午後該廳委派檢察官毛檢騐員等前往騐明陳阿發實係病斃並無别故死者雖有子女未及到場遂填明屍格判由善堂棺殮候領 
[小學敎員不許兼任他事]  
　　上海縣知事公署近奉江蘇齊省長令開頃准敎育部咨小學敎員現用單級敎授責任極重非專心任事難求效果近查各學堂敎員多有兼任他事殊屬非是仰即通告各小學校敎員曁各課主任人員均不得有他項兼職以專責成等情除通令外特令該知事轉令各小學校一體遵照 
[江蘇敎育廳訓令兩則]  
[㈠公布社會敎育議案]  
　　查第三届省敎育行政會議議决交議規劃社會敎育進行案業經呈奉省長指令第一條規定經費及第二條甲項設置圖書館等因准此通令各縣分别辦理等因在案合亟錄案公布仰各該縣知事遵照辦理此令附議案一宜規定社會敎育常年的欵爲推廣之準備查社會敎育旣認爲有舉辦之必要則是項經費應於各縣敎育費預算案内列入專項至開辦經費實有不能籌措之時得於縣巿鄉敎育費積聚金項下酌量支撥二宜就各縣情形釐訂辦法定推行之計劃各縣經費旣未充裕敎育事業又多繁重則社會敎育應行事項勢難同時舉辦今擬就各縣情形釐訂辦法或於各縣境内社會敎育事項量其緩急先後設立惟於著手之始須有統一之計劃兹將社會敎育應行設置事項及施行方法分别規定如左（一圖書館）圖書館之分類爲兒童圖書館通俗圖書館學校圖書館參考圖書館其中又有巡廻文庫家庭文庫等之辦法吾省現在所舉辦者大都屬於參考圖書館而今日所宜亟注重者則爲通俗圖書館及學校圖書館非切實組織不足以收效果今於經濟支絀不能徧設分館之時宜參用巡廻文庫辦法以資流通之益（二通俗宣講團）通俗宣講團有固定宣講及流通宣講兩種查此項宣講各縣早有成立者惟歸併者有之停止者有之諒係經費不繼又無統一辦法所致現擬固定流通二者並行於縣治設立宣講總機關於各區設分機關由各縣小學校敎員擔任之（三露天學校）露天學校之施設與講演相近而其性質則有區别蓋講演爲演說的之指導露天學校爲課程的之講解故露天學校即流通之學校而有助進社會敎育之功今擬就各學校之附近地點由各敎員分期擔任定時講解俾一般社會亦藉知學校敎育之大略（四公共體育場）體育場之設現在各縣完全設立者尚無其地而粗具規模者實有多縣現擬除游泳部等費用較大得量時增設外其餘各部均宜定期設立以冀增進社會科學的之觀念（五通俗敎育館）通俗敎育館之設立所以增進社會科學的之觀念現擬於巳經設立之處增訂各項助進興味之辦法以引起展覽人之同情其未經設立之縣亟宜籌備定期成立（六公園）公園爲社會娱樂之所足以引起社會之快感及陶冶社會之品性亦應預爲籌劃以完社會敎育之設備會 
[㈡讀經仍應列入課程]  
　　案查敎育部公布之修正高等小學校令施行細則第二條第一項删去讀經二字第二條之後加第二條二讀經要旨在使兒童薰陶於聖賢之正理兼以振發愛國之精神宜講授論語大義務期平正明顧切於實用等語查讀經一科第二條第一項旣經删去第二條二所加之文似又與删減之意不符且細則中第十條原定敎授課程表亦未加以修改似近兩歧易起誤會當經電請敎育部核示兹奉電令開巧電悉查高等小學校令施行細則第二條第一項删去讀經二字係因國民學校令業將第十三條中之讀經科廢止由文法上關係不能不删去讀經二字方能適用國民學校令施行細則第二條至第九條之規定後加第二條二即所以分别高等小學與國民學校敎則不同之點並指示讀經敎授之要旨至讀經一科未經廢止原定課程比照細則並無兩歧應即轉飭所屬高等小學校一律將讀經科列入課程以免歧異等因奉此合行令仰該知事轉行所屬各高等小學校一律將讀經一科列入課程除分行外仰卽遵照辦理此令 
[學校記事一束]  
　　南洋商業專門學校自遷入靜安寺路新校舍以來内部佈置大略完整球場亦甚廣大聞每週另有課外講座又設校内商店以資練習由敎員袁君監督其事並聞該校擬刋經濟商業雜誌一種以饗學界云 
　　法租界愷自邇路中華高等小學校下學期添聘敎員大加整頓並聞該校校長程萇碧爲普及敎育起見特設免費生二十名定初八考試額滿不收 
　　南京路晝錦里民豐東里六十一號行餘學會夜校上學期以房屋關係遷移至無錫路十七號暫住兹仍遷回舊址并添商業及文法專科兩班定陽曆八月十四號開學 
　　羣學會英文夜校定七月十一日開學學費每半年六元惟貧苦子弟經會員保證者得減半繳費内分中學及高等小學七級最高級敎員爲顧仲孚係東吳大學畢業生在該校任務最久頗爲熱心 
　　北浙江路華安坊二弄私立萃英學校昨日行秋季始業式首由創辦人高有耀報告繼來賓劉仁航敎員沈良玉等演說大致均勉勵學生勤學至鐘鳴十二摇鈴散會 
　　英大馬路勝家縫紉女學校巳於陽曆八月一日開學報名者尚絡繹不絶聞將滿額凡女界中有志實業者幸勿失此機會 
　　粤商趙灼臣君熱心公益屢捐鉅資興學不遺餘力今又獨力創辦岐峯學校購地數畝建築校舍於虹口虬江路北首該校舍爲最新式四層洋樓能容學生五百餘人購地及建築費約七萬餘金其建築事務悉託郭八銘君經理刻巳動工至於該校常年經費亦由趙君一人肩任洵我國學界之盛舉商界中人熱心如趙君者更所未聞願我國富商聞風興起則青年學子受賜非淺國家富强亦可指日而待也 
[寗波同鄉會募捐消息]  
　　寗波同鄉會募集建築新會所捐欵二十萬元今日爲開幕後之第四日核計巳募到捐欵初四日止共計洋六萬零九百十二元銀五千一百五十五兩日内熱心同鄉來會索取捐册者更多事務所除募捐團團員巳將捐册發齊外又補發捐册多本昨日又由董事丁欽齋君經募同善會捐助洋五千元嚴蓉卿君募到洋二十二元嚴志章君募到洋十八元 
[北京敎會贊成請願息爭團]  
　　基督敎徒請願息爭團團中有發起人某君接到北京牧師團來函云本京收上海同人發起南北息戰請願書一份即由各公會領袖召集會議由會正曾洞忱君詳爲報告經諸領袖磋商後决定用石印六百份分送各會重要人物再爲速商進行手續并轉此間同人從速擬定請願書聯合各省一致進行云云 
[湘振幹事出發]  
　　湘振幹事部前由南洋公學校長唐蔚芝君紅十字會副會長沈仲禮君及江趨丹等發起巳請阮子衡魏旭東武筱航於七月二十八號乘江華上駛刻接來電巳安抵長沙先行調查矣又幹事長唐郛鄭巳於八月九日偕唐蔚芝由無錫來申現寓南洋公學定八月二二日乘中華公司華盛輪船直往長沙隨船帶有大批麫粉以資救濟云 
[碾米同業之近况]  
　　滬上南北巿碾米各廠全體同業四十二家上月（即六月份）共碾梗秈白米七萬四千二百石較之五月份減少一萬三千石之譜考其原因有二一爲津浦等車運貨停頓輸運客秈來滬者減少二爲現值青黄不接之時故也昨該業評議員巳將上月碾數以及抽收每石二釐之公所經費開單報告公所查核矣 
[義副領事銷假]  
　　駐滬義國副領事兼公共公廨陪審官羅斯君前曾禀准義總領事給假三星期赴日本避暑所遺公廨陪審一席請由英副領事卓乃爾君爲之庖代曾誌本報兹悉羅君業於前日乘日本郵船返滬即赴總領事署銷假昨晨蒞廨照常陪審 
[官場往浙祝壽]  
　夏曆七月初六日爲浙江督軍楊樹棠六旬壽辰本埠軍警行政各界均備壽儀預備往賀楊督軍先期面諭滬杭甬鐵路管理局長任筱珊自本月初起每日備專車兩輛以便滬上各機關人員乘坐前往以示優待昨晨松滬護軍使署代表候補道尹杜純軍需課三等課員許人俊上海縣知事沈寳昌上海地方檢察廳長林炳勳上海地方審判廳長陸守經淞滬警察廳長徐國樑公共公廨正會審官關炯副會審官俞應望法公廨會審官聶榕卿模範監獄典獄長兼陸軍監獄長敖雲亭南北兩工巡捐局長姚志祖曹履氷警察廳司法科長劉春　四區警察署長余炳文等巳同乘專車赴杭所有滬上各師旅團軍官等則定於今日赴浙祝嘏並聞軍警各長官此次往賀均不穿禮服改穿藍色紗袍天青紗褂其次穿藍夏布長袍以故此種衣服南北各衣莊均購買一空云 
[凡爾登花園開會籌賑]  
　　松滬護軍使盧子嘉近悉湘魯等省水災甚重特假法租界霞飛路凡爾登花園開遊覽大會數天任人購券游覽所得券資悉充災區皳濟之用昨巳將游券函送各機關並南北商會請爲擔任轉發 
[張貼印花罰欵表]  
　　今届夏季檢查印花稅一事業經淞滬警察各區署所將查獲賬摺簿據漏貼印花之各商店分别科罰在案兹經各區署所將上月末日止取罰各户數目詳細列表造册詳報徐廳長驗對無誤後將表蓋印發回各管署所在門口張貼俾衆周知 
[罐頭參片之創製]  
　　西洋參流行吾國有年從未有以參片製成罐頭者兹三馬路德裕西洋參行特創此舉選擇原皮西洋參切成薄片裝置罐頭其一切裝璜精益求精旣防霉壞泡服尤便紳商饋送更爲相宜此品將次發行想必爲各界所歡迎也 
[請拆坑舍之批示]  
　　滬南工巡捐局批中西區清潔所呈爲公坑私賣請拆除送懲由呈悉巳飭工程處派匠將陳夢蘭等私搭坑舍拆除並函請警署查照嚴禁究懲矣此批 
[滿洲路火警三誌]  
　　八號下午閘北滿洲路德生里八十六號張坤全家失火巳兩誌前報兹悉當火熾時有吳寳林手持大理石插屏及花瓶等從該里内衝出崗警見其形跡可疑詰問來歷言語支吾遂將吳帶至四區警署留候訊核 
[唆使放租頭目罷巿之拘究]  
　　閘北恒豐路飛星黄包車公司經理徐占元前日具呈四區二分所稱被流氓蔡源澤即蔡三王爺蒼桂高陸立興等唆使放租頭目同盟罷巿如有不肯附和者蔡等即以武力對待致公司中大受損失請爲提究錢署員以案關聚衆罷巿當即派警將蔡蒼陸三人拘案轉解司法科經段科員訊實昨解松滬警廳訊辦 
[地檢廳集訊崇明上訴案]  
　　崇明縣紳士施守雲等聯名公呈崇明縣知事控告該縣警佐郁鑽緒違法溺職侵吞罰欵經該縣知事迭次訊供宣布判决後施等不服提起上訴控經蘇州高等檢察廳於前日令飭上海地方檢察廳集訊詳報昨日施守雲等巳遵諭至地檢廳禀到候訊矣 
[汽車碾傷婦女]  
　　前日午後有一少婦契領女孩一口行經新閘大通路突有某西人所乘之一千五百二十三號汽車馳來因司機人開車不慎將母女一併撞倒碾傷頭部當由巡街捕查見摘錄汽車號碼將受傷人帶入捕房禀明捕頭諭送仁濟醫院醫治據云傷勢尚輕不日即能醫愈云 
[三女子辱駡巡警]  
　　住居閘北共和路餘慶里之常熟女子施老二前日偕妹徐施氏施玉金同至大　路安祥里口沈燕峯測字攤上問卜一般浮薄少年圍聚觀看任情調笑即由崗警孫煥文上前干涉詎該女等反與巡警爲難破口辱駡該警大怒即將三女一併拘入四區警署經余警正略加詰問姑念無知從寛申斥取保釋放 
[唆使婢女捲逃之處治]  
　　北四川路一千六百另一號門牌某老虎灶内之十七歲女子趙愛琴因唆使附近一千七百三十五號門牌陳建芝家十七歲婢女陳丫頭捲取綢布衣服二十四件逃匿被控捕房飭探將趙陳兩女拘獲吊出原贓昨解公共公堂經中官訊供明晰判陳丫頭押女所一月趙女押兩禮拜期滿分别交其家屬領回管束贓給原告領去 
[誘匿養媳之追究]  
　　通州婦人袁陳氏前日具呈閘北四區警署聲稱氏子才明在虹口學習鐵匠氏與養媳來實向住無錫今年正月同來上海覓做女工向住姚家宅橋吉慶里之無錫人高阿胖轉租擱樓半問暫爲棲身上月十七來寳忽然失蹤氏欲報官請緝被高攔阻允許三天内交還詎一再延宕迄未交人詳細訪問始知爲高誘匿請爲追究等情余警正閱禀後諭令退去聽候調查再核旋經派警查得事出有因昨即將高拘案收押聽候訊究 
[委難將錯就錯]  
　　張桂聽前至法公堂控稱女兒寳英於前年私自逃出與顧才郎姘識現爲愉人尋見扭案求究並請將女給予領回完婚等情經中西官詰之張寳英供認與顧姘識巳生男孩一口不願回家求恩成全判着原告偕同未婚婿到案再核在案昨又提訊原告偕同未婚婿褚柏良到案詰據褚稱前憑媒說合聘定張桂聽之女爲妻曾出聘金洋八十元之譜擇於今年十月十六日完婚請求給領聶讞員當向顧才郎諭曰汝能否交洋一百元給與原告以便另娶顧答稱無力籌措中西讞員以顧旣無力繳洋判押一月以儆寳英押十四天期滿給予原告領去 
[婦女劉待家屬認領]  
　　松江縣知事據泗涇鎮警局查獲由申逃往形跡可疑之年輕婦女侯氏一口解送到縣當即備文派警將該氏押送上海縣署轉送地方檢察廳暫行收留候查傳家屬到案認領 
[養媳勿再虐待]  
　　揚州女子朱巧子昨日午後四時許在浦東陸家嘴迷路爲三區崗警劉志文查見帶署經曾警正詰據該女聲稱年十七歲住浦西胡家木橋在該處葛振桃家爲養媳因受姑虐待不堪其苦私自逃出等語旋經曾警正傳到家屬具結領回諭令不准虐待 
[押犯圖盡之獲救]  
　　閘北五區三分所巡警日前拿獲圖刦未成之馮德禮程和玉沈福生楊正興周柏元等五人解所轉送警察廳發交司法科迭次研訊判令分别收押候查明劣跡再行究辦在案昨晨馮德禮在押忽圖自盡經看守巡警上前救護業巳受傷據情報告警廳長諭飭將馮送往新普育堂醫治其餘程和玉等四人着即備文押送地方廳經檢察官提案研訊一過判將程和玉沈福生周柏元楊正興等四人分别收押候察驗馮德禮傷勢若何再行核辦 
[江北婦人糾衆行兇]  
　　江北婦人朱高氏前日在楊樹浦太和街向李阿珍索取欠洋一元口角起釁糾同顧祥生王保重王阿二陳寳初劉祥生等數十人各執扛棒木器等物將李及李友鍾阿六劉芳庭等擊傷頭部被捕查見將高氏與顧等五人拘入捕房昨解公共公廨經中日官訊明判高氏押女所四月劉祥生罰洋五元兩王與顧陳等各罰洋十元充公 
[男女在途揪扭]  
　　寗波女子王阿貞昨晨在浦東陸家嘴與香烟廠銅匠王兆福口角揪扭經崗警倪鳳成上前解勸不服將兩造併解至署由曾警正詰據王阿貞供稱年二十歲在香烟廠做工被王調笑致起衝突王兆福供與王阿貞素來相識曾至伊家數次今被挾嫌指爲調笑請求查究曾警正以兩造供詞不盡不實其中必有别情惟在途揪扭巳違警律判兆福拘留二日阿貞姑念女流從寛斥釋 
[解脫帮兇嫌疑]  
　　江北人陳浦豫譚老五等前在唐家灣華揚樓茶肆内被無賴桂寳阿胖等無端行兇頭部受傷後由巡捕到來拘獲嫌疑人胡長生一名帶入捕房管押在案昨日將胡解送法公堂先由原告投訴前情請究次據見證蔡福廷稱商人是日見有無賴數人將陳等毆打究因何事起釁不得而知惟胡長生當時並不在場帮兇詰之胡供是日民人經過該處致被誤拘實未帮兇求察中西官判胡無干開釋一面飭探查緝桂寳阿胖等到案究辦 
[爭論車資之衝突]  
　　宋柳泉與黄包車夫童桂才在怡和路爭論車資互相扭毆被一千一百六十一號華捕查見將兩造一併帶入捕房捕頭飭各存洋一元保出候示 
[串攫烟膏之澈查]  
　　婦人楊談氏控流氓金小弟串黨攫取值洋七十元之烟膏三百五十包及衣物等件由捕將金拘解公共公堂訊判管押候查在案昨晨復訊原告楊談氏投稱本月二號我在法租界大自鳴鐘附近壽星牌香烟店内出洋七十元購得烟膏三百五十包連同衣服裝入叉袋内行至廣西路精勤坊口被金串黨將烟膏等物攫去是以報捕拘案請究詰之金小弟延律師到堂辯護並請交保候示中西官判金交二百元人洋并保候下禮拜六查明復訊 
[鐵皮來歷不明]  
　　鎮江人朱福寳前日　鐵皮條十七札經過浦東陸家嘴爲三區崗警陳玉祺撞見向之盤詰鐵皮來歷對答支吾該警正欲將其解署朱出小洋四角求免拘究該警不受連同賄洋一併解署經曾警正訊據朱福寳供稱此項鐵皮係向人買來小貨並非竊取判押候查明核辦 
[竊取鐵條]  
　　通州人李雲在滙山碼頭竊取鐵條被該碼頭管理人季清泉瞥見將李扭交包探王金壽帶入捕房押候解廨請究 
[介紹新刋]  
　　商務印書館英語週刋第一百五十期業巳出牌昨承惠贈一册書此誌謝並爲介紹 
[謝劵]  
　　昨承京直奉水災義振會惠贈凡爾登花園遊覽券四紙又承大世界游戲場以觀覽券二十紙見貽書此道謝 
來件 
[對於除螟之意見（金山潘玉振）]  
　　除螟之法當以切實而易舉者爲鄉農所願爲此次考查本邑各鄉螟傷之禾不分早稻中稻晚稻均有幼蟲蟄伏惟早種而勤於耘耨施肥較多者則禾稈長大螟傷之稈猶少蓋以發育早而長大則其莖皮硬老有抵抗力抵禦之一二分長之幼蟲難於鑽嚙也爲今之計（指日前言）急宜一方用積極的防護一方用消極的驅除積極防護者何防其蔓延護其未受害之稻而巳現在趕緊多施加里肥料（即稻柴灰草木灰等每畝約七八栲栳用水灑濕後於稻露乾時散布田中）催其莖稈長老俾能抵禦螟蟲鑽蝕也至消極驅除在發蛾時用簡單誘蛾燈（燈之裝置及使用詳後）於黄昏時誘殺之由公家出錢收買其有未殺盡之蛾産卵再收買其卵塊如此則事輕易舉而農民便於下手也若拔其蟲苗手續巳煩且蟲傷之苗蟲在下部所拔取者蟲之糞屑耳必欲得蟲須連根拔起而良苗亦被牽動有碍其發育竊期期以爲不可也 
[附簡單誘蛾燈之裝置及使用法]  
　　用避風燈懸於三足竹架下置脚桶盛水注入洋油數滴桶下置　須高出稻梢一二寸晚上八九點鐘燃燈三四小時（逾時可息因蛾翅受露過重不能飛翔匍處禾莖不復撲燈矣）蛾見燈光撲火墜入桶水觸油而斃 
中華職業敎育社通訊 
[如臯縣立乙種工業學校招生簡章]  
　　㈠資格凡年在十二歲以上曾在國民學校畢業或有同等學力者經本校試驗合格列入本科曾在國民學校修業一二年者經本校試驗合格列入别科（如有修業畢業證書者匀須呈驗 
　　㈡學額本科四十名别科二十名 
　　㈢學科本科通習科目與高等小學同别科通習科目與國民學校同 
　　實習科目爲染織科木工科（磋工附） 
　　彫工科（竹彫木彫石彫牙彫）漆工科以上各科任學生志願各擇一科學習之所製物品如能出售按貨給資以資津貼 
　　㈣學膳費本科生半年度繳學費大洋五角别科免費（本科生中如有極貧者照别科例免費并酌給應用書籍）寄宿生半年度缴膳費大洋十四元入校時繳足 
　　㈤考期第一次考期陽歷七月二十號隂曆六月十三日第二次考期陽曆八月二十三號隂曆七月十七日均上午九時如有路途較遠者亦可隨到隨考 
雜評二 
[高小讀經（訥）]  
　　小學讀經之無益言之者巳不啻千萬吾人何必再贅所不能無言者學制之貴一定所以示各校以準繩也故其編訂不能僅憑敎育當局一二人之意見若僅憑敎育當局一二人之意見則學制勢必屢屢修改易一敎育當局修改一次學制於是章程則自相矛盾命令則鷳後衝突方針如此不定將使各校何以適從乎故此讀經之是非且勿論即此課程之屢改巳不能無礙於敎育上之進行矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[實復名書] [  琴魂]  
　　名兄　耳名久矣每以不獲瞻韓爲憾辱惠書殷殷以避實就名相勸勉披誦之餘不禁始爲疑詫繼而痛哭終爲捧腹也夫人固不可無名名猶人之精神也人尤不可無實實猶精神中之精神也求名而舍實雖愚者亦必以爲不可也且名者實之賓實者名之主有實不患無名無實之名徒有虚名而巳不佞嘗聞之曰實至名歸又曰名實相副又曰虚名敗實可見人不可徒有虚名而無實更不可徒求虚名而不求實也孔子有言曰不患莫巳知求爲可知也是即重實不重名也聖如孔子其言似可爲法矣人能守孔子之言似亦可以止矣此理至顯愚不佞猶期期以棄實求名爲不可大名鼎鼎之足下似更不宜有此卑鄙妄誕之言此吾所以不能免於疑詫也繼而思之當今之時欺詐之時也惟欺詐可以行世惟虚名可以惑人某也政治家某也法律家某爲偉人某爲留學生某爲畢業生而叩其名巍巍可敬詰其實空空如洗抑且名愈高而學愈寡名愈重而行愈虧他若啓口利民福國居心幸災樂福之徒更比比也而斗室之内天地包焉寸衷之間古今括焉之士反多沈埋草野鬱鬱無聞不容一展驥足黄鍾毁棄瓦釜雷鳴誠有如足下言者有心人能無痛哭乎然而愈尚欺詐人愈不可不本真誠崇實縱不能得名而實仍自若不因無名而稍有缺憾務名縱能得名而隨波逐流徒從末俗根本毫無亦名不副實矣足下之言曰通權達變是誠明哲之言第權不能離乎經變不能離乎常離經而曰權離常而曰變則舉凡非禮之言行舉動皆可以權變二字了之乎足下又曰識時務者爲俊傑似從俗爲識時務也設使舉國皆盜賊我亦盜賊即可謂識時務可謂俊傑乎足下又謂務虚名以來名利兼收噫是即中國民貧之本與或有言曰中國之民貧皆由負重名者之多也負重名者均富有無一非具有千萬萬萬也故中國多一負重名之人即多無數之窮人斯言也吾初以爲過激今聆足下之言始恍然也今民巳貧矣足下仍以利誘我是欲中國之民皆貧而死乎嗟嗟以負重名之足下而其心志竟如是言行竟如是可以代表無量數之負重名諸君矣始吾以負重名者爲人傑吾今然後知負重名者之所以然矣是不禁捧腹也足下來書勸勉之意良可感也不敢承也人各有志足下以得名爲榮不佞以居今世得名爲恥逃名不遑足下以得利爲心不佞以居今世得利爲羞避利亦不暇也各行其所是可耳不足怪也因讀尊書忽欵詫忽痛哭忽捧腹卒至疑詫痛哭捧腹相逼而來致無意握管特命小兒代答所以恕不盡言實復㈤ 
家庭常識 
[呌哥哥] [  栩園]  
　　前刋龍眠客治聾驗方一則（見隂曆六月二十七日本欄）不知呌哥哥爲何物者甚多來函問詢答不勝答實則此蟲江浙間均有售每於夏秋之　江北人以竹籠貯之挑賣於巿籠式略如篾編之雞籠體圓底平頂尖作梅花格眼蟲身長約寸半色褐綠如螳螂頭嘴及足均似蝗蟲翅則右下左上相疊接合處成堅硬之發聲器故能翅動作聲其聲如小女兒之喚哥哥故有此名考之載籍即毛詩周南篇之　謂螽斯也别有類似之鳴蟲售於巿者其鳴聲及貯器皆異如紡績娘則聲如紡車之鳴蟲體較大而翅長於身籠期形方如雞栅乃絡緯也又有小紙方盝盛者其上以蘆桿作栅内貯蟲小而翅短鳴聲如札札則稱爲促織兒其實促織本蟬蟋之别名並非此蟲以此稱者則以其鳴聲似促織二字也此蟲似即呌哥哥之幼穉時代因翅未長故發音較促入秋即不復見蓋巳長成爲呌哥哥矣飼料以絲瓜及鮮豆嫩蔬爲宜忌聞油氣但欲養至過冬殊不易也 
[痰塊] [  惕厂]  
　　頸上所生之疽有名痰塊者可取芭蕉根搗爛敷之立奏奇效 
[凍瘡] [  惕厂]  
　　取礦缸之小塊　之伏日中迨　後取而熨之及冬可不復發且能斷根 
牧業須知 
[鷄病之治療法（續）] [  朱呆]  
㈡喉痧 
　　喉痧一症亦鷄病傳染病中之劇烈者也兹一一後述之 
病原 
　　致此病之原由無非管理不周鷄體虚弱外氣感冒所致但如接觸病鷄亦爲致此病之一大原因也 
病徵 
　　二目微腫二翼下垂鼻有黏液流出　生黄膜糞如水漿食慾不振鳴聲若啞是初起時之徵候也眼珠突出泄出濃汁糞變緣赤體力不支是將死時之徵候也 
治療法 
　　㈠對於初起者須以石炭酸水頻洗其病傷部㈠人之疾病而傳染者須入隔離醫院人旣然家畜何獨不然此所以病鷄與健全鷄互相離開也㈠用屈里設林五分磵酸一錢水半錢使之溶化以洗滌其眼部亦可全愈（未完） 
集益錄 
[種菱說（五）] [  章震福]  
　　每當收成之時用竹簾就居近河中圈一菱倉倉如蟹籪一家一倉而恒合數十家或百數家置倉於一處逐日采歸即逐日入倉以俟販客收買菱倉亦曰菱囤 
　　十月以後販舟連檣而來每至次年正月方止其出賣不用斤而用篰每篰約制錢二三百文貴則四五百文農人之豊收者多至二三千篰或千篰不等留在菱倉而不賣者即作種菱 
　　在水巳久皮巳爛盡壳變黑色謂之烏菱也 
　　堆在屋内並不入水日久皮亦爛盡壳變黄色謂之醬菱亦可以作種菱 
　　採後向風中吹乾日久皮壳收　謂之風菱味甘價昻 
　　沉於水底之菱於次年二三月間生芽用竹　繫之以繩放入水底人在船脣拖而出之謂之拖芽菱拖鄉人讀音如他 
　　菱花似茉莉而色潔白有香當其盛開泊舟水渚清風襲人芳味挹之無盡不知世間有塵境焉（未完） 
短篇小說 
[言情短篇賊媒] [  瘦鵑]  
　　曉日巳上了黄澄澄的做着黄金之色照在窗上門上地板上天花板上都好似鍍着金變做了黄金屋的一艘窗外無數小鳥在一株夾竹桃樹上往來上下逞着小喉嚨合夥兒唱着歌分明獻媚那屋中主人似的綠窗之下有一位美人兒坐在那裏出落得面如春葩服似秋水一頭金絲般的雲髮在曉風中微微飄動彷彿要和那黄金色的曉日一比美麗那時他坐在一隻鏤花小桌子旁邊正喝着咖啡那春葱般的纎纎五指擎着一個金邊紫羅蘭花的杯子手指和杯磁襯托在一起彼此一般潔白一壁喝咖啡一壁却把媚眼兒溜着小桌子上一張新聞紙瞧了一會斗的放下杯子努着了櫻桃小口喃喃自語道誰耐煩瞧他們有一搭没一搭的天天稱讚着我這種舞台上的生活委實没有甚麽意思我心中厭煩極咧正瞧着猛可的有一個很熟的名字逼進他眼簾呌做安東奈皮萊司忙子細瞧時見是一節敎會中的新聞大略說明天早上十點鐘時東部聖烏拉夫禮拜堂中特請安東奈皮萊司敎士宣講聖道請大家前去聽講這一節雖只二十三字那美人兒却瞧得分外着意當下又咕　着說道如此東奈依舊在那裏做這枯　無味的敎士麽好久不見亦不知道他腦兒裏可還有我愛麗絲乞荷德的影子没有說着便對那新聞紙呆出神看官們如今那美人兒旣巳自道姓名我可不得不把他家世來歷表個明白他名兒原呌做愛麗絲乞荷德是倫敦人氏他祖老子都是外交家曾到外國充過領事名望很高他長時就送到倫敦最著名的女學堂中受高等敎育這一位金枝玉葉的千金小姐將來自不難得一個乘龍快壻誰知女孩兒家性情活潑好奇心太重等他祖老子一死　進了戲園子借着舞衫歌扇過他的生活了（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[西國醫藥漸盛於滬上（見癸酉年十月二十七日報）]  
　　自中外通商以後泰西諸國醫士踵至藥材紛陳卽如上海一區西人之設立醫院巳有數處均係中西各富商捐資興造延請中西醫士購買泰西藥材羅列其中無論富貴貧賤之人疾病者均可就醫或求醫而不求藥或醫藥均取之於院内至窮苦無告之人沉重難治之症並令在院住宿供給飲食遣人扶持病愈而出不費分文立法之善實莫與京然說者猶曰西醫治病外症是其所長内症乃其所短泰西諸藥中國人服之究不相宜吁是何言歟若謂西醫不善於治内症西藥不宜於治華人何以中國人之患内症者服西藥後愈者何以若是之多也夫中國藥材雖經昔日良醫所品定但藥肆所沽旣無上品又或泡製不能如法多年陳物質存性亡西藥則不然即以大黄一物論之一經西人泡製格外精良故服一分可敵藥肆所沽一錢之力焉 
　　按觀此則四十年前之西醫西藥巳灌輸於中國滬人之信仰者參半而不謂今日依然此種情形也 
筆記 
[盂蘭盆會考（見癸酉年七月二十二日報）]  
　　盂蘭盆會由來久矣皆在七月中好事之徒歛錢糾會集僧衆設壇禮懺誦　施放燄口紙糊方相長丈餘紙錠累數百萬香旛寳蓋擊鼓鳴鑼盂蘭盆冥器之屬於街頭城隅焚化銳曰盂蘭盆會或剪紅紙燈狀蓮花焚之於郊原水次名曰水旱證謂照九冥之苦此風粤中爲尤甚今月初旬澳門特開盛會笙簧徹夜燈火連宵彩色繽紛陸離光怪殊有五花八門之觀居民　錢演劇所演　爲第一名班男女往觀者如巿港人多有前往游玩者按盂蘭盆會相傳始於目蓮救母具五味百菓著盆中供養十方大德佛得脫餓鬼之苦釋氏要覽盂蘭者天竺語猶云倒懸救急器也遂相沿作佛氏之說顔之　家訓終終制篇云有盂蘭盆望於汝之語是六朝時　行之唐代且行之禁中東京夢華錄中元賈冥器以竹斫三脚如鐙窩狀謂之盂蘭盆挂冥紙衣服於上焚之後人且廣爲華飾刻木削竹飴蠟剪綵模花葉之形爲盂蘭盆夢粱錄云有力者中元夜於家設醮薦拔孤魂僧寺建盂蘭會自佛入中國此風乃盛行多聞博考者固不可不一究其由來也 
風俗雜記 
[海島野（見甲戍年三月二十七日報）]  
　　香港中外新聞云西人近於褒尼澳海島搜獲野人其口鼻耳目雖似人然亦類猿聲如　鸛鳴卜堪入聽行止亦與人殊其行也或兩足竪　或　足齊行捷如風其止也或則爲巢如鳥之棲或則營窟如獸之伏大多無産業不樂羣居各營棲處飲食所以禦饑者則蛇鳥　蟻卵之類渴或掬飲澗泉日以獵爲事求果腹也獵具則有自製弓矢弓以竹爲胎以籐爲弦矢則需竹銳其末利如狼牙生物之應弦飲矢者不可悉數其性頗難馴雖生致之而無所用迫以作工不惟不解且堅不任甫被獲即引吭作異鳴雙手箕張如攫人而食狀女貌稍遜男之獰異頗知廉恥 
四十年後之新世界 
[法兵羅伯勞獲獎紀]  
　　一日法營某隊長檢視例假册見删去一名詢之軍曹對曰删者爲羅伯勞出於自請也隊長曰異哉羅嘗屢請假今届假期何遽變初志曾言其故歟答曰否惟知今晨羅接家信讀後惘然若失輙摇首自語曰不圖竟有此事余趨與談渠不復區惟固請勾銷其名故允之隊長曰旣如是可以他人補之汝知羅巳婚未答曰巳婚隊長無語執筆署名册末授之使去於是名列册中者咸欣然歸里惟羅獨留服務益勤同伴竊訝之終未明其故越日隊長偶遇之廻念前事乃語之曰羅伯勞汝不急欲返里乎曰然隊長曰有理由乎曰有隊長復以言挑之曰以余觀之理由必足汝年事巳長事之輕重當籌之熟矣羅答曰人各有其志耳隊長聞言辨色知羅不願以理由告人遂顧而之他越數日全隊奉令移駐陣前壕線羅平日雖忠於所事然碌碌無特殊之行至是凌厲不可一世其行徑與前判若二人每言及德人輒怒髮衝冠有不碎敵人頭顱誓不生還之概聞其言者咸疑羅有私仇圖亟報焉每遇德兵取攻勢時羅輒身先同輩與敵力抗迨敵反奔則又奮命窮追蹈險如夷軍曹慮之屢相規勸常語人曰羅之舉動直令人疑其覓死耳一日復誡之曰如爾之甘於蹈險實非所宜爾知善戰之士乃在殺敵而不爲敵所乘乎羅曰君此言爲何人發乎若余則不甘就死也某夜隊長入壕曰距陣線不遠有德兵數名行止詭異似有所圖壕中兵士孰願出壕潛偵其動作者隊長言甫畢羅伯勞即應聲起曰余願往請隊長勿尼余行隊長曰去慎重將事勿魯莽羅唯唯即挾武器踰牆向隊長所示方向緣地膝行而進夜色黑暗同壕之兵憑牆前窺轉瞬失羅所在滿擬羅可卽歸距意一時復一時蹤跡杳然乃漸起惶慮噫勇士一去不復生還方咨嗟間忽牆頭有剥落聲仰視則見笑容滿面之羅伯勞踰牆入矣衆驚喜欲狂方欲致問羅呼曰尚有隨余俱來者言次轉面厲聲曰虜前走衆旋見德兵四人踉蹌而至羅指之告衆曰此余之俘虜也隊長何在時隊長未遠去聞羅歸亟馳回瞥見德人訝問曰彼何人耶羅迎告之曰余遵隊長命躡足前進抵一穴中有德兵四各執鍬掘地顯欲傷害我軍余卽奮身躍入大呼曰鼠輩巳入吾掌握如不欲死其速降當餉汝以酒肉德人相顧失措其狀至愚余覩之不禁失笑德兵愈駭舉手乞降遂驅以來此羅陳述旣畢衆咸咋舌同聲曰羅伯勞真奇士也隊長亦向羅慰勞致賀謂當呈報統帥以彰其勇羅聞此言手舞足蹈樂不可支遲數星期羅伯勞之勇績刋登公報政府授以戰事十字勳章羅綴勳章於襟興高采烈往見隊長請假四日回里隊長曰爾瓜期不遠今乃請假然則爾巳變計乎答曰非余變也特情勢變耳今余巳得戰事勳章矣隊長曰然則爾非得榮典不願返故鄉歟羅點首稱是隊長曰爾豈與人賭乎羅曰奈何以生命爲賭隊長接問曰得勿曾立不得勳章不歸鄉里之誓乎羅答稱非是隊長曰爾殆欲以勳章爲門第之榮耳羅曰天乎余從未作此想余窶人也素以修造鐘表爲生操此賤業何有光耀門第之奢想余佩勳章還鄉非爲榮耀計實别有苦衷耳羅言至此囁嚅不復語隊長慰之曰余不欲强令爾以隱情相告余雖不之知然信爾之理由固甚善也羅曰實告君余巳有室與外姑同居凡人與外姑處者煩言聒耳恒不能怡然自得但若無事變情遷之感則亦未嘗不可相安如故惟數星期前即余辭假之日消息傳來竟有出余意外者據余妻函告其母爲看護婦因功得授戰事十字勳章隊長試思此何事耶彼一婦人且得勳章余鬚眉丈夫奈何可無此物苟不得之此生在家庭間將無樂趣余自是日起即决定非馬革裹屍即獲獎返鄉此余所以勉力疆場冀獲榮興也幸余不死而得勳章今可返里門與外姑處平等地位矣隊長聞之忍俊不禁與羅握手曰勇士今余知之矣爾其束裝回里可也譯者曰人患無志寗患事之不成羅伯勞以不甘屈於外姑一念之奮遂成功以歸使天下之受辱者盡能立志則烏有亡國之民哉 
 
 
 

Page 18

 
 
   
 
