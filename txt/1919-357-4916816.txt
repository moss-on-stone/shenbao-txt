# 1919 - 357 - 4916816

 

Page 1

 
 
   
 
 

Page 2

 
 
   
 
 

Page 3

 
 
時評 
[閩事與各督軍（冷）]  
　　自閩事發生以後人皆知李厚基處置之不當而責斥之者多不知幸而其他各省不曾發生事件耳否則大抵李厚基之類耳 
　　軍人旣無政治之知識而妄執一省民政之大權平時旣無預備惟知攬權以圖利强壓以省事一旦有故則倉皇失措一無展布之能力對外則惟屈服對内則惟示威其賢於李厚基者無多也 
　　雖然我爲此言非爲李厚基寛其責也李厚基今當其衝責李厚基者正所以警惕各督軍而使之有所覺悟也故今日之責李厚基更不得稍寛也 
[命令]  
　　十二月八日大總統令財政部呈請任命何兆松爲河東解池場知事應照准此令 
　　又令陸軍總長靳雲鵬呈陸軍第二十師步兵第八十團第十營營長王振標因病懇請辭職應照准此令 
　　又令陸軍總長靳雲鵬呈請任命張萬青爲陸軍第二十師步兵第八十團團附任有慶爲步兵第八十團第二營營長應照准此令 
　　又令陸軍總長靳雲鵬呈請任命李慶墀爲陸軍第四師步兵第四團團附郭玉璋爲步兵第四團副軍械官均照准此令 
[專電]  
　　北京電閩電王鴻年等已抵福州外部電王從速調查詳報 
（九日下午一鐘） 
　　北京電京津實行排貨日商恐慌舉代表謁日使陳述意見又日人中亦謂閩案係日軍人喜功所致（九日下午四鐘） 
　　北京電五省疆吏電陳閩案請注重民意據理力爭詞極憤懣 
（九日下午二鐘） 
　　北京電本日續到陳光遠贛敎育會皖省會及吳佩孚等電力爭閩案（九日下午四鐘） 
　　北京電靳覆各處爭閩案電允竭力交涉决不鬆懈（九日下午四鐘） 
　　北京電今日起學生團督同商會實地調查日貨（九日下午三鐘） 
　　北京電新國會預定年底閉會十餘日明正卽續開爲二届會期又對靳擬提質問無效再彈劾 
（九日下午四鐘） 
　　北京電李思浩因陽曆年關不敷二千萬徧託財界要人張羅借欵日來李士偉徐恩元奔走最力 
（九日下午三鐘） 
　　北京電潘復因李不使到任負氣回籍靳擬畀以院參議（九日下午三鐘） 
　　北京電財部又以中行官股向新亨銀行押借京鈔二十萬 
（九日下午二鐘） 
　　北京電安系表示敎農長不提出不閉會徐面諭曾毓雋代靳再事疏通（九日下午三鐘） 
　　北京電政府採張作霖議設黑河鎭守使（九日下午三鐘） 
　　北京電徐昨傳見姜桂題勸仍回任欠餉飭部籌發（九日下午三鐘） 
　　北京電張鮑孫委派吳俊陞爲東北邊防總司令經費由三省擔任 
（九日下午三鐘） 
　　北京電俄庫爾察克屢次失敗部下三萬餘現歸狄尼根統轄沃政府東遷後改稱俄西伯政府 
（九日下午三鐘） 
　　北京電崴電雙城往伯力客車東日至四抱斯被激黨炸毁日兵車三輛（九日下午三鐘） 
　　北京電鍾體道魚電所部因劉强迫均憤激現正撫慰暫緩入都 
（九日下午四鐘） 
　　北京電楊增新電光緒年間所訂中俄約喪權甚多請外部早爲籌備更正（九日下午四鐘） 
　　北京電陳遐齡對藏事電陳八欵批交委員會核議（九日下午二鐘） 
　　北京電靳於國内和議仍主直接協定日來與岑陸通電往還意頗融洽（九日下午二鐘） 
　　北京電潘公弼今日午前九時出獄（九日下午一鐘） 
　　北京電劉鏡人因各方敦促定文日東渡（九日下午二鐘） 
　　香港電參院昨通過改訂中和條約（九日上午九鐘） 
　　香港電某部議員擬趁制憲人多組選總統會撤改組案將提兩院（九日上午九鐘） 
　　香港電旅粤閩人舉林紹和李萬成等四代表赴京請願陽日首途（九日上午九鐘） 
　　安慶電省衛隊同警士衝突今晨罷崗（九日上午十一鐘） 
[各通信社電]  
　　北京電院將日政府答覆閩案抗議并莊代使提出二次質問情形通電各省 
　　北京電院電軍政府閩案已據理力爭彼曲我直决不讓步魯案并無直接交涉意思外間謡傳請勿輕信 
　　北京電李厚基電日艦水兵近日未登岸海籌日昨抵閩現泊馬尾省城安靜（以上八日） 
　　北京電代表江紹杰將來京接眷電院聲明抵京并無躭擱立即旋滬等候開議 
　　北京電改組烟酒署官制政府已有準備惟因議員方面提出烟酒借欵質問恐此案不易通過擬先托人疏通再行提議 
　　北京電當局接陳遐齡電達賴鑒外蒙撤治有意内向等語現正籌議綏撫冀使藏案無形打消 
　　北京電院電李家鏊中東路仍宜推行國幣希查照交涉實行 
　　北京電政府派密使赴禁烟會所指摘之省分實地履勘爲禁絶計以避外議 
　　北京電當局擬先核實各處兵數再議裁減此意聞發動於李蘇督 
　　北京電昨商會簽字抵制日貨今日商界已一致實行擬由同業互相監察不讓外界干涉旣可認眞又不妨碍秩序此法極善聞各業均贊同 
　　北京電吳俊陞東北邊防司令部組織已由張巡閱使達院備提閣議 
　　北京電俄新舊黨激戰逼近伊犁塔城新督以邊備重要促濟餉械（以上九日） 
　　福州電海軍藍司令接見粤海艦隊來員據述海防日形重要有願釋内訌同禦外侮之意（九日） 
以上中孚通信社電 
[公電]  
　　外交部復旅滬福建同鄉會電上海林學衡先生轉福建同鄉鑒陽電悉日本槍傷學生案業由部迭向日使交涉並向日政府嚴重抗議並電駐日莊代辦向日政府交涉復援照民國三年昌黎成案雙方派員赴閩會查以求圓滿解决敬聞外交部庚 
[中美新聞社電]  
　　三十日巴黎電美國國會議員伯列頓氏在歐洲各處考察戰後情形歷時四個月現甫事畢到巴黎伯列頓氏所經旅行之國計爲法蘭西比利時荷蘭英吉利愛爾蘭德意志波蘭巨古斯拉夫匈牙利奥地利瑞士西班牙意大利所歷程途在二萬五千英里以上據伯列頓氏語人云法國現駐大軍於萊因河一帶因法政府不敢將彼等遣散恐彼等革命蓋兵士回國後將不滿意於擾亂之情形又見舊時儔侣由戰地逃回者今已致富一般法人現均希望德國付極大之賠欵實則爲做不到之事恐此種賠欵終不克成立耳云云 
　　四日巴黎電巴黎巿上限制電燈之新例於昨晚實行全巿如入黑暗世界法蘭西劇園與巿廳大街及林蔭均極黑暗咖啡館及戲園均減燈光一半跳舞場已重開但每十方米達祇許燃燈一盞西茵河水漲哈佛及巴黎間船隻不通故煤料遲到救濟事尚未見恐巴黎今年冬季將始終在黑暗中也鐵路部所討論之停止客車百分之四十一問題將在包括郵車在内國際火車亦仍開行 
　　五日巴黎電柏林近日忽持藐視態度據云彼負此項態度之人實計畫再與法國開戰巴黎時報（半官報）今晚社論謂時機已屆必須以大壓力加諸德國該報之言曰在聯合國與已被征服之德國之間今又起一危機當六月間和約將簽未簽之前曾有危機一次今危機又作矣如繼續許德國之外交家及武人恣行其意則危機且將繼續發生聯合國如欲終止休戰條約實行和約使德人履行其義務德國代表勢將抗議而又以公斷爲言又聯合國不許德國編制大於和約所許之軍隊德代表則宣言和約尚未有效故協約委員會不能有所行動如是德國對於和約及休戰約皆藉詞推宕無非否遵其所簽之約此種手段决不能聽之况弄此手段者爲誰即欲恢復舊時代而預備爲一新戰爭之人耳在萊因彼方之人民在此情形之下亦復痛苦日甚彼等固渴望和平而和平不至此皆彼等之代表狡猾不忠舉動可笑所致至於萊因彼方之民主黨人對於此等拖延策略亦無利益本年一月内德國選舉右方黨被負戰事責任之人所壓服下次選舉時預料形勢將急轉帝制黨人必倡言共和政府於如何抵抗及如何讓步均無所知彼等已以敗壞戰事之責加諸左黨此後又將責左黨敗壞和平此所以德國之政策似有兩重可疑總之柏林當局者不僅欲毁其諾言且欲故意造成一種爭端乃將民治政府推翻再起戰爭而施行普魯士武力主義也云云 
 
 

Page 4

 
 
   
 
 

Page 5

 
 
   
 
 

Page 6

 
 
[里昂無線電（路透電社迭）]  
　　八日巴黎電星期六日晨間高等議會所採納之協約國牒文尚未致與柏林大約將由和會秘書長杜太斯太氏親於今晚交與德國代表勒斯勒氏協約國要求德國應即正式簽定議定書並派專家與協約國解决履行和約各節據小巴黎人報載稱協約國通告德國如拒絶要求則將發生重大之後果據匈京電稱新内閣業已組成並已宣誓總理凡達氏重行申明所予協約國代表之發言即新政府擬簽定對奥和約並維持與協約國之共同一致是也 
　　據羅馬電稱意大利日報得悉内閣各員已商得同意以期改組内閣乘保爾勒加號抵馬賽之中國學生二百人將來巴黎入米倫·方丹白洛·芒太伊·愛唐貝各學校肄業同行者有張繼君及前高等學校校長河南視學員王君自五月至今中國學生來法者共有七百人據柏林電稱外交總長穆勒氏行將辭職之謡言已經半公式否認蓋穆勒氏並無辭職之意且與内閣之决議完全同意擬與協約國開口頭談判云據瑪德里電稱西班牙土加氏内閣之地位與羅瑪諾萊斯氏内閣之地位相同恐難久持元首於星期二日可回抵京城然後將正式宣布政治風潮之開始馬爾太消息謂英國殖民部大臣已抵該處徵實政府將以地方自治權與馬爾太之宣言 
世界路透電 
[和會近事記]  
　　二日巴黎電羅馬尼亞答覆上月二十四日協約國哀的美敦書之文尙未發表今日接羅京長電並羅馬尼亞内閣辭職消息 
　　三日巴黎電高等議會致牒德國抗議違背凡爾塞和約增加軍備美國代表團主任波爾克氏曾謁見德國代表團主任勒斯勒氏美代表團留居巴黎之决議更爲切實聞波爾克氏與德代表談話時語氣甚爲堅决路透訪員曾謁見勒斯勒氏勒謂彼曾奉命簽定議定書惟書中末句規定和約實行之後德國如侵犯條件協約國有派武裝軍隊入德之權必須删除勒思勒氏承認此句措詞僅擬施於重要事件惟一經試行則必施於瑣細事端又謂德國建議斯加巴佛洛德艦隊自沉之責任應由海牙大會解决實根據於德國對於此舉不負責任惟願得一公平解决之理由協約國如承認此項提議則德國願即簽定議定書又稱波羅的問題自德軍完全退出立陶宛後可謂業已解决並否認與美國總代表波爾克氏會晤之說 
　　三日倫敦電海軍部公報述及德國政府辯稱斯加巴佛洛德艦隊自行鑿沉德國文武官員毫不知情一節謂英員曾於德艦隊旗艦愛姆頓號之保險箱内覓見德國海軍部長於五月九日致德艦隊司令羅伊特海軍大將之公文一件上書至密二字文内討論協約國處置德艦隊之意志並謂此事雖非經德國之協助不能作决但德國必須先發制人又稱以艦隊降敵實不成問題云云報中並引其他證據以駁德政府諉責之言 
　　四日巴黎電法英意三國現由其駐美大使設法阻止高等議會於對德和約調印以前由在巴黎休會法總理克勒滿沙已聲明德國須先簽議定書然後調印和會美代表决定繼續參與高等議會他日美代表啓程時將留代表一人駐於巴黎其人大約爲亨利懐德氏此舉所以防德國藉口於美國之未批准和約而圖延宕也 
　　三日倫敦電外交次官哈姆斯韋士氏今日在下院答覆某議員之質問謂和約第二百九十五條第三節明白含有批准和約即批准鴉片公約並簽定按照一九一四年第三次禁止鴉片大會决議案草定之特别議定書而使鴉片公約得以發生效力之意義 
[意國之社會黨近情]  
　　二日羅馬電今日國會重行開會社會黨因昨日在街巿示威之際曾遭毆擊宣布罷工以示反對並四佈揭貼稱揚過激主義諄勸工人速起贊助俄國之同胞國會附近曾施特别警務計畫以防騒亂國會駐有軍隊携帶機關槍並有武裝摩托車馬隊巡邏各街道國會議員旣入席議長請社會黨議員宣誓若輩雖一一照行但皆陽遵暗違例如有某議員曰余固宣誓但出僞意耳議長唱及某議員之名而該議員因昨日被毆受傷臥床不起於是社會黨議員羣起辱駡閣員而尤注重陸軍大臣謂其任令軍官毆擊社會黨首相尼蒂氏對於毆擊社會黨一事聲明歉意謂已派員澈查並告社會黨如不願激起騒亂則發言當和善今晚羅馬街道中有羣衆與兵士衝突死一人傷六人 
　　三日羅馬電今日國會開會時社會黨議員某氏切實聲明罷工之舉將於夜半停止 
[美國罷工近狀]  
　　三日倫敦電泰晤士報之紐約訪員電稱礦山數百迄未開工而工人亦無恢復工作之象燃料管理員已請國民願受較戰時尤爲嚴厲之取締方法内有各城夜不燃燈停止電燈標識分給煤斤以政府機關與必要實業爲限諸端 
[美墨交涉記]  
　　三日華盛頓電參議員福爾氏受委調查墨西哥現局巳於參議院提出動議案請威爾遜總統與墨斷絶外交關係取銷所予加蘭柴將軍之承認福爾氏並責墨國大使署及紐約墨領事署經加蘭柴將軍之許可在美國散播鼓吹過激主義之印刷品 
　　華盛頓無線電（無日期）阿里索州參議員愛斯赫斯氏在參院提出議案主張授權與陸軍總長遣派軍隊以保護美國邊界之美國人民因該處人民現爲墨西哥匪徒或亂黨之活動所危及也 
[各國近事記]  
　　四日巴黎電德國財政總長機關報建議以國有鐵路售與美國德國各報多反對此議 
　　四日巴黎電現正討論於明年二月二日選舉總統普恩賚否認擬運動聯任克勒滿沙之意志未明 
　　四日巴黎電國會開會後政府將提出減短軍役年限自三年改爲二年議案 
　　二日瑞士京城電瑞士决望請前交戰國於耶穌誕節前遣回刻在瑞士之戰俘羅馬敎廷已允瑞士之請求發同樣通牒送致前交戰國 
　　三日倫敦電南斐鑽石公司開會主席鄂本希穆氏稱近年遠東鑽石貿易大爲擴張印度中國日本南洋與荷屬印度等處購鑽石者今較德奥等國在戰前時爲多德俄奥經濟潰倒後鑽石巿面幾失其平但因遠東巿况故得復振　　三日倫敦電英太子游畢返國英皇在伯明罕宫賜筵太子席間答稱加拿大之行愈增其游歷帝國各境之願望甚願不久即赴澳洲紐絲綸南斐與印度等處游歷 
　　二日瑪德里電西班牙内閣决計留任 
　　四日瑞典京城電捷克斯拉夫外交總長語路透訪員謂彼奉命赴英其職務之一部分乃關於西比利亞捷克斯拉夫人五萬四千回國事宜美國已允由海參崴運輸此數之半大約其餘一半英日兩國必能擔任分運日本似允供給餘數之半所需之船隻 
[太平洋路透電]  
　　九日宜昌電四川鐵路汽船公司之船蜀川（譯音）在鄷都下游十哩處失事船客若何尚無確聞内有外人十一 
國外要闻 
[沃木斯克政府之命運]  
　　字林報十一月十九日哈爾濱通訊云西比利亞政府之都城沃木斯克已陷落矣聞過激軍進行神速政府重要產業連西比利亞國幣之印機與模型在内皆不及取出致落於過激黨之手自過激軍進窺西比利亞中部以來柯爾恰克兵士多不戰而降全副軍裝隨之俱去今不妨明說者英國軍事委員團所交與柯軍之英國戎裝現常發見於紅軍隊伍之中而英國來復槍與軍火及機關槍則不獨柯軍有之即紅軍亦利用之也柯軍戰志頽唐殆無可疑而將帥間亦司令屢易隊伍中之憤激當然因以愈深聞沃木斯克陷落之前二日舊朝某將軍猶取兵權於柯氏之手自詡能指揮部下捍衛城邑迨至最後時間自審所屬斷不能與疾進奪城之紅軍相抗即撤兵退後轟毁沃木斯克東面額爾齊斯河之鐵橋此橋頗長工程甚鉅爲西比利亞鐵路所經最大而最佳建築物之一不知經幾年工作費千萬金錢始克成之今遽毁於一旦而又無補於事蓋額爾齊斯河時已冰凍紅軍不難置軌於冰而渡河也沃木斯克之陷落謂爲西比利亞中部豐富倉庫之喪失亦無不可卽此一層言之關係已極重大柯軍被逼東退一步卽糧食問題多一分困難匪特軍食如此卽當地平民與現向太平洋海岸蜂擁而來之難民亦將供給爲難矣飢寒交迫人民之罹厄者將不知凡幾試問沃木斯克政府能爲民禦此飢寒否乎記者之意以爲政府不足語此目前政府分兩系一爲柯爾恰克之黨徒猶作統一全歐之夢想一爲國民議會議長伏洛戈資基氏之黨徒專以西比利亞自治爲目鵠伏氏系下之獨立黨因柯氏愛國情熱對於柯氏素主放棄任其發展統一全俄之計畫但在今日獨立黨鑒於數月來柯氏之敗績其將繼續放棄歟抑將起而代之歟就現象察之獨立黨將不再蹈前轍蓋在伊爾庫次克等鎭西比利亞重要人物今已密謀推翻現政府矣伊爾庫次克及貝加爾以西諸鎭傳來電信頗令人抑鬱不平因沃木斯克政府之軍人徒因傾向過激之嫌疑濫捕地方議會之議員此種軍人大半專制性成因沃木斯克之陷落而謀洩怨於他人於是有搜捕黨人以圖報復之舉如此行逕雖非柯氏全負其責然被捕者多爲西比利亞優秀人物徒使當地人民愈增其憤耳居於沃木斯克以東之西比利亞人多數不贊同沃木斯克政府之目的與政策此輩或爲社會共和黨或爲社會民治黨名目雖殊思想則一即主張自由民治的西比利亞自治政府是已假令轉瞬間此種政府能告成立則必得西比利亞之竭誠歡迎而團結之基礎於是可以奠定再前進不已之過激黨當可與之開媾和之談判而免西比利亞一再流血之慘蓋紅軍中兵士大半爲西比利亞人誼關桑梓必贊成依據穩固基礎締結和約也 
[和會中之中國希望條件（四）]  
　　四領事官與裁判官職務之衝突也領事以保護本國僑民之利益爲職務今以他國人民訴其本國人民之案件交彼審理與其保護之職務旣不相容而欲望其裁斷平允毫無偏袒不亦難乎至此制之與現今行政司法分權之原則顯相背馳更無論矣劣點四右舉領事裁判制度之種種劣點已足爲撤廢之理由而有餘况曠覽寰區此制大有日就消滅之勢在昔日本此法行焉厥後五種法典及法院編制法次第編纂頒布乃要求各國改正條約卒於一八九九年將此制全行撤廣暹羅自改組後亦得英法各國允許將其領事裁判權之一部分移交暹國法院並允俟司法事宜改良完竣擴充其境内法權焉因是中國亦請求有約諸國允於一定期間内下列兩項條件實行後將現行於中國境内此種陋制實行撤廢一刑法民法商法及民事訴訟法刑事訴訟法完全頒布二各舊府治所在地（實際上外國人普通居住之地）地方審檢廳完全設立中國允於五年内實行右列兩條件同時要求有約諸國允俟該項條件實行後即將領事裁判權撤廢其在中國境内設有特别法庭者同時一並裁撤更有請者在領事裁判實行撤廢之前中國要求有約諸國立爲下列兩項之許可一華洋民刑訴訟被告爲中國人則由中國法院自行訊斷無庸外國領事觀審參預二中國法院依法發布之傳拘票判决書得在租界或外國人居宅内執行無庸外國領事或司法官預行審查抑領事裁判權之撤廢受其利者不獨中國而已也有約諸國行見於中國法權統一之下凡華洋訴訟及國籍不同之外國人訴訟案件歷來種種窒碍不便之處消釋以盡不寗惟是今中國舉國人民莫不殷盼司法權之收回一旦如願以償其感激友邦親善之榮意庸有旣極且中國法權旣能普及於全境之居民於國内行政及治安之保障亦有莫大之裨益舉國人民將自行敦促政府開放全國俾外人貿易居住將來國際商務之發達可操左券此尤中外人民所共同鼓望者也 
　　撤銷領事裁判權案附件（一）一八四三年中英五口通商章程第十三欵曁一八五六年中英天津條約第十一欵第十五欵第十六欵第十七欵（二）一八四四年中美五口貿易章程第二十一欵第二十五欵（三）一八四四年中法五口通商章程第二十五欵第二十七欵第二十八欵（四）民國臨時約法第六條第四十八條第四十九條第五十條第五十一條第五十二條（五）暫行新刑律（六）法院編制法（七）高等以下各級審判廳試辦章程（八）公司條例（九）商事公斷處章程（十）中國已成立新法院表（十一）中國已成立新監獄表（十二）監獄規則（十三）看守所章程（十四）北京第一監獄紀實（十五）北京第一監獄攝影（十六）中國十三新監獄攝影（附註）上列附件五·六·七·八·九·十二·十三·十四·十五·十六·均係單行本合並聲明 
國内要聞 
[紀北京國民大會情形]  
　　議决對日八條件　組織抵制委員會 
　　北京十七團體所發起之國民大會昨日（七日）在天安門開會軍警各機關先期會議多派軍警到場維持秩序上午十一時許赴會者卽已絡繹不絶會場布置由商學界擔任於天安門外大地中搭一高台上用白布橫書國民大會四大字台前圍立之各團體代表手執白旗大書（救國）（抵制日貨）（保護福建）（同胞速醒）等字樣又每人臂上各纒白布或胸前懸布條所書字樣同前東西兩長安門由十二時起即不准馬車通過而主持之者則爲手持白旗之巿民兩門之外各立數人凡遇來人則語之曰欲到國民大會者請在此下車非與會者則請由别路走聞者皆欣然樂從故秩序極整齊又有北京醫學專門學校學生四五十人組成紅十字隊擔任預防救護事宜將近一時到會者已達四五萬人卽由學界主持振鈴開會因人數極多遂用鉅大之送聲筒向衆宣告繼由各團體代表如華法敎育會耶穌敎救國會孔敎會北京敎育會福建旅京各界聯合會各報館記者等先後簽到其次由李君向衆爲第一次報告謂今日臨時主席本推定安迪生君現安君尚遲遲不到如何辦法衆大呼謂可以齊赴商會質問理由更有多數大喊推到商會者一時憤激之氣布滿場中維持秩序員遂大呼請諸位維持秩序少旋秩序略定乃議由學界推舉臨時主席經向衆爲第二次之報告衆以今日之國民大會乃全國各界之大會而全國中尤以商界佔多數非只限於學界似不應由學界擔主席談論許久又向衆爲第三次之報告略謂今日應一面推翻總商會一面仍須另推臨時主席以便主持討論一切當以此次大會之召其近因乃係由於福州事件故臨時主席應由福建旅京各界聯合代表中推舉之衆皆鼓掌遂推福建代表即前次斷指血書之高師學生劉慶平爲主席劉君就席報告閩事之經過及近况報告甫畢而京師總商會會長安迪生氏適率領商界份子一千餘人疾馳到塲經主席向在場大衆報告全場爲之大譁旋經劉君大聲呼曰（諸君勿喧譁國民大會是對外的不是對内的今日安君因在商會討論抵制日貨辦法所以來遲請諸君原諒）繼安君演說云（鄙人今日代表北京商界全體在本會與諸君討論一種對外切實辦法諸君要曉得中國快亡啦今日要不自覺明日不但不能開會連說話都不行哩我們現在要把天下興亡匹夫有責八個字作去我們是商界没有别的法兒只可竭力抵制日貨現在欲與討論者卽抵制日貨事擬分爲兩層由兩種機關辦理一爲抵制日貨討論會一即抵制日貨實行會請協商辦法）云云各界要求當場簽字安氏卽提筆書云（北京商界在商會各號抵制日貨日幣由本會長負責永久抵制安迪生十二月七日簽字（安氏簽字旣訖復報告此項簽字乃確係良心的簽字衆又問現時所存日貨如何辦法安謂（限三日内一律收起不賣）此時巳三時四十分因有一部仍責難安迪生而秩序又亂女界代表孫雅亭乃爲莊重之宣言謂（請諸君注意此時我們内部不要因此問題發生意見否則會開不成了）此言一出秩序立即恢復臨時主席遂報告實行抵制日貨一事應由各界代表即日組織一永久的委員會以便籌畫一切進行諮詢大衆衆皆舉手次由主席向衆報告此次中日交涉業已擬定請政府以條件對日本提出抗議於是掌聲大作主席繼又向衆報告應提條件（（一）更換福州日本領事（二）要求日政府謝罪（三）慰卹死傷同胞（四）懲辦行兇日人（五）要求日政府保證此後僑華日人不得携帶武器（六）懲辦駐閩日領署警長（七）撤退在福州之日本軍艦）此七大項陸續取得大衆之同意贊成之聲與舉手之式相間並作是時忽有人提議山東問題亦應一併要求政府不許中日直接交涉衆贊成又有提議請政府外交公開者衆亦贊成主席遂言今日之會是絶對的對日大會請諸位認清目的並言一切事宜應由各界代表所組織之委員會負責進行衆大鼓掌時已三點衆議應於七項後進加一項即（八）收回日本在華領事裁判權及警察權主席諮衆同意否皆舉手主席遂又宣布應用國民大會名義發表一種對外宣言宣布全體國民不承認中日間一切密約之意衆舉手贊成又提議組織抵貨十人團辦法其辦法共分四條（一）宗旨不買日貨不賣日貨不用日幣不接濟日本原料和糧食（二）組織十人團一團舉一個代表負連帶責任（三）責任團員及自己家庭絶對實行本團宗旨每人並須勸導十家實行本團宗旨（四）報告各團進行結果報知各地學生會或其他團體由學生會或其他團體公布之此事議决後又有人提議由各界各舉代表組織國民大會委員會以促議决各項辦法之積極進行並掌一切會務衆贊成並决定八日下午六時在北京大學組織成立委員會並訂於十日各界代表一齊赴外交部及政府請願要求一切遂振鈴散會（附國民大會宣言）現在外交的失敗到不可收拾了侵略的日本人謀了我們的山東又來謀我們福建了青島還没有還我們現在又在我們的福州城裏無故打死我們的學生我們的商民我們的警察事後又開了好幾隻兵輪到福州來野心勃勃的口口聲聲倒說我們不是我們的領土任其橫行我們的人民任他殘殺我們的國家雖說是没有亡也同亡了一樣同胞呀世上那裏還有公理那裏還有人道同胞呀世上雖然没有公理没有人道我們自已當有人心當有羞恥我們對於山東問題還是要防止德約補簽將青島歸還山東一切權利恢復爲止至於目前的福建問題我們對於日本有六個條件（一）更換駐福州日本領事（二）由日本政府謝罪（三）慰恤死傷同胞（四）懲辦行兇日人（五）日政府保證此後僑華日人不得携帶武器（六）懲辦駐閩日領署警長這六個條件無論如何我們是要達到的而我們現在最後的手腕就是要抵制日貨換一句話說就是要與日本斷絶經濟的國交我們對於日本並不是以私怨同他爲敵祇是因爲與人道正義爲敵的就是我們的公敵同胞呀我們的膏血不要把日本人吸收去了反而來殘殺我們的同胞友邦呀你們旣然說是維人道正義請看看我們最後悲慘的手腕我們從此覺悟了國家的外交不僅是少數的人所可與聞的爭外交也不是學界一界的天職我們自此以後全體的國民一齊起來抱我們最後的决心採最後的手腕苟人道正義尙不能勝利我們當以我們的生命作最後的犠牲爲慘酷的奮鬥 
[法報論福州事件]  
　　北京法文政聞報云福州問題成中國全國之問題矣瞬將冷落之排日派今又如火如荼誓死而起矣不見夫各省督軍請政府解釋交涉之眞相各地函電分馳代表絡繹求政府嚴重交涉乎又不見夫上海商界特别會議福州問題之宣言乎其宣言曰吾等敢代中國全國商會宣言自今以後凡我中華愛國人士無論商界與否與日本斷絶商務上友誼上之關係以示國人今日之决心無論政府之壓迫若何外交之壓迫若何匪日本政府人民改變侵略政策尊重兩國輔車相依存亡與共有平等之待遇吾等宣言誓死無二全國父老兄弟力行不改也此電旣發上海某高業機關亦有同樣宣言謂凡中國結有通商條約之商埠中日關係從茲斷絶全國學生現復從事排日之運動北京各校派員赴外交部者已不知若干次此類表示吾人覩之至爲欣然中華人民愛國之心可謂昭蘇吾人論斷曲直之先且略述近日之事實焉二十日小幡公使照會外交部之公文有曰以中國學生排斥日貨之烈遂令福州之日本臺灣居留人民組織團體以圖自衛事發之日雙方各持槍械所以中國學生警察皆負重傷然槍彈發自何方有此結果則不可知至在中國飯館逮捕之臺灣總督府之警察學生則以追捕甚急不得不逃避館中耳以上皆日本方面之詞也他方福建督軍李厚基致政府文電則曰厚基對於學生之排斥日貨的仇日運動未嘗不竭力消弭免禍萬一日本領事宜如何體察大勢讓地方官廳之處置乃竟任唆本國人民臺灣土番自由組織自衛團體購置槍械是何說乎即日本人民此種不法行爲其蓄意創亂擾害閩疆之秩序已可槪見矧肇禍之日百餘日本臺灣人民皆持槍械我中國人民除手握石塊外尙有寸鐵乎故結果中國人受重傷者五人其中死者已有三人餘二人亦無生存之望矣輕傷者無數日人方面除彼領事曾遭一石擊外有一人負傷者乎果其雙方發槍胡竟日人毫髮未傷日領報告之不實亦不煩言而解且禍發前四日福州日領事照會中國交涉員有日人憤於排貨之烈或有流血慘劇本領事不負責任之言是日領對於此次事變固早與聞且當日中國人民遭殺害者不一其處有二中國警察之械且爲日人刦奪戕殺之際日人無不持槍械事前之謀畫已周夫復何言又况猶有日人喬裝華人以挑釁端者哉時有一美人以救中國學生亦負傷凡此種種人所共見禍亂創於居留之日人蓄意開爭鬭之端其不可斷言哉據上陳述日人暴行之文電外交代表陳籙乃於星期四下午送交抗議書於日本公使列四種要求焉（一）撤換福州之日本領事（二）懲辦兇手（三）賠償損害（四）向福州中國官吏道歉本報甚望日本政府悔悟其國人之失早日謝罪然中國不足畏之政策來日結果亦復可想居今之世徒師舊日虚聲恫喝之故智曾何足令人警懼哉 
[北京大學之新組織（野雲）]  
　　北京大學前曾擬定内部組織大綱經敎育部全國敎育調 
查會議决認爲可以試辦今年學年開始特由校内設立（組織委員會）一種臨時機關修改前次所擬之内部組織章程所推定之會員爲蔣夢麟俞同奎顧夢漁陶履恭胡適馬叙倫黃右昌陳世璋沈士遠九人（當時本係十人有敎務長馬寅初在内嗣馬因病辭退故只有九人）會議時由各委員推定蔣夢麟爲委員長先後開會討論四次遂將章程各條完全修竣即由委員長擔任起草成章程五章共十四項於十二月一日完全通過章程中僅具大綱未備細目其報告校長書中對於此層曾經聲明謂（與其先定細目於推行時有所窒礙不如但訂大綱俟推行時體察情形再行規定細目爲善）該章程並已由校長提交評議會通過决定由校先行試辦俟有成效再行呈部茲將章程附錄於次（國立北京大學内部組織試行章程）第一章校長（一）校長（現行制）（二）校長辦公室校長辦公室設秘書一人辦理校長函件往來事務第二章大學立法（三）評議會參酌現行制第三章大學行政（四）行政會議行政會議以各常設委員會委員長組織之校長爲當然議長敎務長爲當然會員總務長爲當然會員兼書記協助校長推定全校大政（五）行政委員會各委員會由校長從敎員中指派徵求評議會同意除例外另行規定外每委員會人數自五人至九人設委員長一人由校長於委員中推舉之以敎授爲限各委員任期一年凡校長出席委員會時校長爲當然主席常設委員會如左（一）組織委員會協助校長調查及策劃大學内部之組織以利事務之進行（二）預算委員會協助校長編制大學預算案本委員會會員須包下列各委員會會員一人一組織二聘任三圖書四庶務五儀器六出版（三）審計委員會協助校長審查用途及改良簿計法（四）聘任委員會協助校長聘任敎職員會員以敎授爲限本委員會非校長或其代表人列席不得 
 
 

Page 7

 
 
開會（五）入學考試委員會恊助校長辦理入學試騐事務（參酌現行制）（六）圖書委員會協助校長謀圖書館之擴張與進步（圖書館主任爲一當然會員）（七）庶務委員會協助校長謀校舍之擴張齋務雜務之進步（與上爲一當然會員）（九）出版委員會參酌現行編譯部評議員制（出版部主任爲一當然會員）（十）學生自治委員會協助校長謀學生自治能力之發展（學生代表三人由學生評議會公舉學生代表以本科三年級以上學生爲限）（十一）新生指導委員會新生入校時爲顧問由校長指任並在日刋宣布（無庸徵求評議會同意）會員人數以新生入學數爲準（每指導委員擔任新生約二十人）（十二）臨時委員會出校長於敎職員中指任並在日刋宣布無庸徵求評議會同意臨時委員會以所任事務定其名稱常設委員會於任期滿時須報告一年中經過情形於校長兼行政會議議長第四章學術（六）敎務會議參酌現行制（七）敎務處參酌現行制（敎務處現在事務劃一大部份歸總務處辦理）（八）敎務長參酌現行制（九）各學系（參酌現行制）組一數學系天文學系（在組織中）物理學系組二化學系地質學系生物學系（在組織中）組三哲學系心理學系（在組織中）敎育學系（在組織中）組四中國文學系英國文學系法國文學系德國文學系俄國文學系（在組織中）組五史學系經濟學系政治學系法律學系（十）各學系主任（參酌現行制）各學系主任由各本學系敎授會敎授公舉凡系中有敎授一人者即爲主任二人者按期輪值以先入學者爲始三人以上互舉（十一）各學系敎授會參酌現行制第五章事務（十二）總務處總務處管理全校之事務設總務長一人總掌事務總務委員若干人分掌各部份事務（十三）總務長總務長由校長從總務委員中委任之以敎授爲限任期二年但得續任（十四）總務處總務委員（各部主任）及各項事務總務處設總務委員若干人校長委任凡由敎授兼任者任期三年但得續任總務委員於下列各項中掌一項或數項之事務由校長指定之掌各部之總務委員稍某部主任各項事務如下一注册二編誌三文牘四詢問五介紹六圖書七儀器八出版九校舍十齋務十一雜務十二會計十三衛生按事務之繁簡以一項或合數項事務爲一部由校長定之總務長及各總務委員組織總務委員會共商事務進行之程序現在該校並就五組分爲三部稱之曰國立北京大學第一第二第三三院第一院在文科新大樓所屬者第組三組四及組五中之史學系第二院在馬神廟大學舊址所屬者爲組一組二各系第三院在舊譯學館即今之法科大學院屬者爲組五中之經濟政治法律三系所有舊校牌已取消矣 
[京華短簡]  
　　京中大中小敎員因薪俸發現問題五日公舉代表面謁敎育次長傅嶽棻陳述一切該代表等是日下午二鐘在敎育部西客廳與傅氏晤面先由代表吳永權發言謂現在票價日跌敎員生計日感困難應請自十二月起薪俸一律給　現金事關敎育務請極力維持傅次長答云諸君生計爲難我所深曉惟全部要求給現恐非易易鄙人總當向國務院提由此事惟結果如何實不敢知次由代表陳大齊發言謂各校敎員薪金兩月未發而敎育部員薪俸已先見發給此何理由傅次長答云本部所領經費無多只得先將部員薪俸發給諸君謂鄙人有私意此　斷不能承認各代表最後又要求儘一星期内答覆即興辭而去現敎育界以此次交涉難得圓滿效果擬日再謁靳翼青面陳一切 
　　據由美通信社消息府院　接庫倫陳毅　電略請准活佛咨文内開藏事不决終　邊患擬瑪郡王扎色貝子尅日西藏向達賴厦旺哥　倫動以利害俾藏事可漸就解决等語特聞云云 
　　安福部因新氏對於續提敎農兩長一事頗含牢騒之意乃於昨日在太平湖本部召集全體會議結果議决（一）敎農　長如非本系人員或本系所公認者無論提出至若干次絶不投同意之票（二）如遲延不提出兩院自十日起改爲談話會性質如永不提出則永不閉會 
　　上海巿面現銀缺乏以致銀根奇緊金融界時起恐慌曾由駐京外交團照會政府請速飭武昌南京各廠鼓鑄銀元運滬接濟以安巿面英使朱爾興並面晤財政當局接洽一切當經李部長允電令南京造幣廠將近十日内由滬運寗之銀兩及由寗運滬各銀行之銀元數目分别報明藉以轉達並於將來每一星期内將前項運數隨時函知昨英使復訽財部以迄今已閱旬日此項銀數仍未達知請速催報告 
　　交通部擬請簡王景春繼任姚國楨之參事業經提出國務會議議决日内當見明令聞曾雲沛頗契重王氏議俟參事發表後派充中東鐵路代表俾展所長因前代表顏德慶氏早已回湘鄂局長本任此差尚在懸缺待人也 
[國會議員之爭點（平）]  
　　廣州之國會制憲業經開幕各方面均冀其融洽一致完成此立法大業乃察其内容則仍黨見相持鬨爭不已近日爭論之焦點卽爲大總統有無解散權一案政學會系與民黨系互立於反對地位各執意見不肯相下平心而論一國之大法固宜折衷至當以求無弊解散權有無之規定關係國家前途至鉅誠有詳細討論之價值但偏持黨見則良非所望於各議員耳又國會近日除制憲外其他提案類若擱置其實内幕仍極活動即如改組軍府案近似沈寂然在民黨部分則仍思進行惟默察時機軍閥包辦和局之說甚囂塵上雅不欲自啓内訌致生枝節故此案暫行擱淺俟時而動此絶大政制目前所以無形消滅也然政學會方面議員則以此案若認爲成立仍於軍府有碍思爲根本打消故李爲倫等提議力主停開兩院聯合會并由石行會館該系議員發布通電及宣言極力攻擊以爲推翻前案地步而民黨一系則力主不能停開蓋以該聯合會足濟法律之窮如兩院均不足完人數時遇有對内對外大事發生均可隨時開會且該會迭次開會相沿已久從前大元帥府及現今之軍政府均由該會產生若以聯合會爲不合法則應先將軍政府取消現在兩派相持未能解决聞日昨民黨各議員開内部會議决定主張以全力爭該案不能讓步倘政學會主張勝利時則决議再嚴重提出改組軍府案根據聯合會違法一說即軍政府之產生亦屬違法刻下兩院人數已足當另行組織政府以爲對待地步總之國會近日無論爲法律之爭政治之爭無非一黨系之爭而已而政學會系與實力派相接近故常有占優勝之勢也 
　　據某政客云一部憲法草案中爭點有三（一）國敎問題（二）解散權問題（三）地方制度問題第一項已由北京憲法會議删除第二項已歸　廢棄然將來恐不免重行提出至第三項在北京開會時幾經拚命始得將標題地方制度一章加入去歲憲法審議會復將全章逐條通過其省長則民選三人由大總統任命一人也其縣知事則純由任命也乃觀現在趨勢有主張省長任命而縣知事民選者有主張省長民選而現知事任命者有主張省長縣知事純由民選者有主張省長縣知事純由任命者有主張破除省制以縣爲行政單位者關於此種提案日有數起皆持之有故言之成理就政治主張論其複雜已如此至於因黨派關係而主張歧異者亦實繁有徒今後地方制度之爭點其在此省長縣知事任用問題乎 
[柳州商會重訂檢查日貨辦法]  
　　桂省柳州學生會檢查日貨頗稱嚴密但商會中人以從前所訂罰則尚有未盡之處恐有少數商人圖利忘義特於十一月二十五日開會重訂檢查辦法通告各商號同誓共守以收抵制之功章程如下（一）凡有外船入口者倘有團體機關佩掛稽查襟章者必須服從查騐不得阻止如所查貨物在稽查員以爲有可疑之處卽當開拆惟不得任意傾倒致不屬某貨者亦遭損失且一經扛上碼頭不得再行開示（二）如有商店敢自違公議偷運某貨入口者一經查出即將貨物及該商店名號送交商務愛國會經商學兩界評議員認爲確屬某貨時卽將該商店名號榜示通衢與衆共棄外另就貨物之價處以十分之三之罰金（三）將所得十分之三之罰金以一成半給調查報信人以一成半留存商務愛國會以作相當之用（四）該商店運來之某貨旣經查出處以十分之三之罰金後仍將該貨退回入口之原處不得停留本埠（五）如有商店運來某貨對經查出而不允罰金者立將該貨焚燬以儆效尤若運來某貨已經查獲而無人承認者將該貨送由商會陳列於陳列所使衆共知（六）若該貨主謂非某貨時得由商學兩界之評議員公判然仍恐有錯誤之處應將此貨商標電請廣東或北京國貨陳列所核明覆電爲準（七）我商務愛國聯合會旣經成立同人須各努力愛國遵守此等定章以期無負救國初心而保名譽且以上所擬各條自必實行照辦凡我商界同人切勿私運來柳自貽伊戚爲盼聞各號商家自得此通告後均皆堅持初志故柳州一埠絶無某貨踪跡云 
[湘省焚貨衝突續聞]  
　　此次湘省學生焚貨之舉已詳前報當學生尚未將貨運到會場時卽有多數軍警手捧大令到場彈壓軍警之來由於商會長之請求爰學生游街之際以某某數洋貨店不惟將洋貨特别放盤且屢次私進某貨不已遂將其放盤旗幟等物除下於貨物亦略有損傷各洋貨店乃用電話報告商會竟謂學生聚衆游街沿途打毁商店並恃强奪取貨物將往敎育會坪焚燒請求維持等語該會會長張先贊未及詳詢即據以電告警廳又親至督署請予維持於是軍警紛集阻止燒燬學生將貨甫運至場軍警即來干涉方爭議間而探訪處長至亦極力阻止學生乃詳陳所以必須焚燬之由謂湘省對於維持國貨頗爲盡力而一般不肖商人尚敢絡繹私販者蓋以查獲之後不過罰欵若干但將貨價略爲增加即可償其損失是非焚燬一二次不足以示懲儆而絶來源云云俄而軍署參謀長張敬湯省署敎育科長胡厚甫又先後至責各學生不應有此舉動且不准燒燬有兩學生上前辯論竟遭軍署兩馬弁毆辱在場學生睹此情形甚爲悲憤至有因而痛哭者旋商會復派會董戴季梅至勸令今日不必焚燬可將此種貨物暫時封存敎育育再議辦法時已日晡學生祇得允從含痛而散次日上午即由敎育科長假座省敎育會召集校長會議討論此後約束學生辦法各校長對於昨日之事亦含有無窮悲痛故是日到會有質問昨日毆打學生理由者有請設法以平學生之義憤免致激成事變者敎育科長則提出約束學生條件三項要求各校長即時承認討論良久始决定將敎育科所提出者作爲一種議案以後學生如有舉動各校長當以所知者隨時報告敎育科至各校長所提出者則由學生以請願程式請省長電爭閩事並由敎育科長向省長疏通務使此電發出以平學生公憤至十二句鐘始散會又是日國貨維持會因種種問題亦於午後假敎育會開會軍警紛集極爲森嚴卒决定將封存敎育會之貨物暫行提回該會再議處置又因該會會長勞鼎勳於昨日積勞身故須改選會長並以評議員人數不足須即補選於是推舉李達璋爲正會長彭國鈞陳國鈞爲副會長彭熙治戴季梅李佛肩王光鑫等八人爲評議員始散會至對於毆辱學生一事聞以係商會長誤會之故將由商會長向學界全體道歉了事 
[山東省會議場之活劇]  
　　山東省議會改選買賣之風潮未已而王鴻陸查辦案之買賣又起各界喧傳當省議員胡冠臣將查辦案脫稿之初即經王鴻陸之心腹張晋階持三萬元現洋面見胡議員要求將該案取銷胡拒絶後張又多加欵數另覓一議員團體公同分肥重演去年查辦安善圃議員不到會不足法定人數將議案暗中消滅之舊劇此種行動爲前次監督議員團所偵知遂於本月三日開國民大會後在國貨維持會中開會討論對待議會方法除至下星期二日聯合多人到會監視該案是否通過外並於每次開會之時先往視察該會之態度日昨（六日）爲省議會例會之期乃果有議長不到會議員彼此大駡之活劇矣議會常例係下午二點舉行是日至下午三鐘許始足法定人數惟正副三議長均未到會當時議場紛紛擾擾大有不　開會之勢嗣有人提議公推臨時主席照常開會於是推定孫議員郛五充主席孫入席後開始發言卽爲推我主席如係研究列入議事日程之議案則我擔任如研究其他問題無論如何不敢擔任孫所謂其他問題者蓋即指改選問題與賣王鴻陸查辦案之問題是也嗣有人主張臨時主席用票選方法改爲臨時議長無論何人當選後卽執行議長職責合場鼓掌表示贊成孫主席請公推散票檢票員各四人將次散票之際楊先瀛聲明放棄權利衆乃另推胡冠臣爲散票員楊先瀛在旁謂此種臨時議長之票選是否與法律相合趙議員瑾大聲疾呼向楊辯駁正在彼此齟龉之間李議員汝枚謂趙瑾駡人請主席交付懲戒趙謂楊先駡我我故駡他氣勢洶洶人言嘈雜奮拳擦袖勢將用武議場秩序大亂孫主席下臺歸座一部份議員則勸住趙瑾等一部份議員則勸住李汝枚等更有一部份議員强拉孫郛五仍上臺就主席之職維持秩序而樓上參觀席中喝彩聲擊掌聲嗟嘆聲同時並舉並有大聲疾呼三千八百萬人民在省議會痛哭了以堂堂人民之代表發現此種現象不禁爲山東全省人民同聲一哭也 
[閻錫山告誡學生三次手諭]  
　　山西閻兼省長以手諭告誡全省學校各學生其第一二兩次已誌前報現又頒發第三次手諭寄省内外各校令於奉到後散給講解以期明了實踐其文如下中國最可恥辱的事無論大小事件没有不作弊的駝炭的是騾夫寄炭拉灰的是車夫偷灰商人則買貨作弊賣貨作弊即放羊放牛之牧夫無不從牛羊所吃的草料上作弊此尚就社會事說若公家事其弊更大是以國事日非社會日壞國人之恥莫此爲甚諸生欲雪此恥須以自已不作弊爲起點更以不讓人作弊爲歸宿閻錫山手諭右諭寄省内外高小以上官私立各學校由校印發各學生每人一張或寫在黑板上令學生抄錄後責任校長及國文敎員於奉到手諭之本星期内與全校學生明白講解 
[皖省衛兵與警察大衝突]  
　　日昨五號夜十一句鐘時有省署衛兵焦某兄弟二人身穿便服在錢牌樓口陶良發棉花店購買棉花因爭秤細故攢毆該商表急呼救崗警胡某上前排解因言語不甚圓活復與衝突該崗警恐釀大事鳴警招集鄰崗將陶商衛兵一併帶署以冀和平息事不料同伴衛兵即馳回省署竟率領多人持械蜂擁而至先將東署屏門搗壞守門警士劉某楊某等均被剌刀戳傷維時署長徐君見勢不佳即以好言婉勸亦受侮辱旋又將巡警何某捕去以示抵制當經劉處長遵章具情報告省長并面呈辭職一面電禀督軍聞奉復電以事關行政應聽省長主持辦理現聞吕省長以衛隊警察均屬管轄範圍隨飭令將滋事衛兵棍責開革以示懲儆至警察方面令該處長自行辦理了結現聞劉處長辭職一層業經史統領趙議長勸解不至實行矣 
[紀南京之國民大會]  
　　甯垣各界昨日（八日）假大中橋省立公共體育場開國民大會先期由南京各界聯合會發出通告後學生聯合會亦即通知中學以上之二十六校是日上午七時均整隊檢查各街洋廣貨店之日貨以便開大會時當衆焚燬共計男女學生約四千餘人分六種編制（一）通信隊（二）勞働隊（三）輜重隊（四）糾察隊（五）交際隊（六）宣講隊每隊有隊長一員率領編成隊伍分爲兩大隊一由第一中學校出發至中正街府東街黑廊街講堂街水西門等處一由金陵大學校出發至北門橋大行宫花牌樓驢子巿大功坊南門大街等處凡隊伍行至洋廣貨店門口卽停止進行隊長進内檢查查出後輜重隊卽推木車上前載運而去或用布包竹籃以竹槓抬去但各洋廣貨店昨日皆未開布各門首均貼有同業公議停止營業字條以避其鋒惟查至黑廊街之天章緞莊坊口之車耀記小有衝突經便衣警官勸解無事至下午一時全城查竣兩大隊伍齊至公共體育場是時會場内外已達萬餘人場中搜來之貨已堆積如山有保安警察維持秩序各區警察署長官皆便衣入内照料至二時到有兩萬餘人一時萬頭鑽動民氣異常激昂即奏樂開會由國民大會正會長徐瀛報告開會宗旨略謂日人在閩擊斃我國學生警察巿民無理已極現在政府交涉日人不但無圓滿答覆反調軍艦到福州登岸國民如不速起力爭爲我政府後援恐外交失敗國將不國今日特開國民大會望我父老昆弟羣策羣力以禦外侮而保國權云云報告畢各界復公推徐瀛爲臨時主席當有聖公會長鍾可託民鐸雜誌記者戴天球第一工校吉斌俊及李芾華伯雄趙汝箎等先後演說洋洋千言不外以堅持抵制日貨實行國民外交十二字爲主旨斯時掌聲雷動演說畢遂公推國民大會正會長徐瀛副會長陶知行爲代表謁見李督齊省長請願衆皆贊成按請願理由提出六種（一）撤換福州日領事（二）新領事道歉（三）賠償損失（四）中日法官會審兇犯（五）撤退日艦（六）以後不許日人持械游行請願條件商定後復將電稿商定當衆朗讀略加修正即行拍發時已夕陽西下遂奏樂將日貨燒燬主席宣告散會女學生排隊出場男學生繼之音樂洋洋足覘我民氣憤慨之一斑矣茲錄致政府電文於下北京大總統國務院鈞鑒前聞僑閩日人在領事署開會無故槍傷我國學生及軍警巿民又調海軍陸戰隊由福州登岸大捕我國學生公法邦交完全不顧實屬橫暴已極今聞答覆中央抗議反力持曲在我國挾制中央無復顧忌惡耗傳來君情憤激特於本日開國民大會公决六條辦法（見上）迅請再提抗議嚴重交涉並乞公開俾明眞相大局幸甚南京國民大會叩庚另一報告云是日大會各界到四十一團體人數約三四萬男女學生四千餘人籌備會長徐瀛報告開會宗旨鍾可託君演說云抵制日貨不過欲使日政府知我國民之不可藐視我國軍閥派至今尚不知覺悟政府旣不可靠是在我國民人人奮發精神急起救國戴天球君演說云立國要素有三（一）領土（二）主權（三）人民今日人暴行逞兇在我領土之内殺我人民蹂躏我主權公理旣不能伸惟有團結一種國民外交即實力抵制日貨誓死堅持到底是也劉釗演說云福建日人久認爲囊中物五九迄茲動輒壓迫種種啓釁一發於外交勝利提燈會再發於天長節閩人固知弱國無外交故皆忍氣呑聲不與之較今又無故尋釁倘不速起同心協力以救福建則前途愈不可問矣華伯雄演說云負國民先覺之責者非我學界同胞乎對於愛國救亡之大事自當先各界同胞盡其天職政府一日不能覺悟亡國條約一日不能廢除國貨一日不能暢消閩省交涉一日不能解决皆我學界同胞一日不能盡其責也後陶果卿述三種希望（一）對於政府要求堅持到底人民爲政府後盾（二）不用日貨人人腦筋謹記互相勸告（三）如交涉無效要求政府籌實力對待辦法李芾謂南京同胞前次抵制日貨熱度甚高未幾五分鐘即消下去今因閩事憤慨奮起願大家實力去做勿再貽外人訕笑又次張伯英萬勵羣吉斌俊黃曝寰趙仲華劉子章周光鼎劉寳堃演說極沉痛詞長不備錄 
[南京快信]  
　　昨日上午各校學生游行經水西門有車耀記洋貨店不聽勸告與學生衝突又黑廊街天章綢緞布疋店亦與學生口角現洋貨布疋業均閉門歇業門口張貼同業公議暫停交易字條總商會正在設法疏解 
　　昨日下午六時國民大會代表陶知行徐瀛赴軍民兩署請願李督因患目疾派副官長楊恩培代見陶徐陳述情形後請協電力爭楊副官長允代陳李督據情轉電政府陶徐辭出復至省署齊省長派汪科長代見汪亦允代陳省長與李督會銜電京力爭二代表滿意而出 
　　淮揚鎭守使馬玉仁道尹王矅電軍民兩署報告七日各界因閩事開國民大會羣情憤激議决電請政府嚴重交涉地方安謐 
　　下關南京飯店全部焚燬燒死人數無從查考失蹤未歸之家屬均甚惶恐聞有數十人之多昨日又壓斃行人二名因傷重斃命者三名金星保險公司已派員來寗察看情形 
　　南京中學附設之通俗學校定本星期六演放影戲籌欵以充經費 
　　財政廳委龍雲藻赴興化縣守催交代陶士英赴東海灌雲守提裕寗欠欵 
[杭州快信]  
　　此間學生聯合會今日（九號）午前男女各校一律停課（已定三天）齊集公衆運動場分組出發按户演講并准星期五在公衆運動場開國民大會 
　　省議會議事日程已達二十六號人民陳請事件不下二十餘起從無一案列入昨又有公民牟詠庚等陳請興辦草帽辮模範工廠傳習所補助青年團經費津貼留法勤工儉學旅費三案 
　　梁士詒等昨夜專車回滬 
　　維持硤石米巿案現經錢業會館開會决定每日接濟現洋一萬元以資維持 
地方通信 
[蘇州]  
　　水警獲盜前在奉賢縣屬之阮巷鎭糾夥搶刦典當及保衛團槍械等案之巨匪賈老窩子左文榮等茲經駐防木凟之水警二區第七隊葛長發隊長親率警員於本月初八日在金肇鎭將左文榮拿獲並匪船一艘抄出衣飾贓物甚多當經帶隊駁訊供認夥刼不諱並供出同黨二十六人快槍十七枝匪船四艘昨日由葛隊長派員將該盗連同所獲贓物備文押送水警二廳歸案訊辦又聞駐紥平望之水警三區第十五隊長丁葆貴昨在鄰近小村内亦獲到劇盜顧阿四一名及匪船贓證等物解由三區王士琳區長轉解二廳聽候發落 
　　學生聯合會評議部之臨時會蘇州學生聯合會評議部於前日下午在敎育會開臨時會議出席者七校由副評議長陳旦主席金祺桐書記首由會長沈炳奎報告經過情形次由商界姚君陳述意見（甲）勸學界組織國貨店（乙）請學界留心發明國貨（丙）於各街多貼傳單討論良久經衆議决下列各事（一）由各分會擔任分發召集各界聯合會傳單（二）同各界聯合會成立大會時本會各校各派代表赴會（三）由本會交際科與各團體接洽請其加入各界聯合會（四）定本月十四日下午二時半請各界開茶話會於舊皇宫本會各校代表亦須出席（五）調查日貨由各分會擔任 
[無錫]  
　　輔仁中學游行記無錫學生聯合會議决分期游行故輔仁中學於第三師範游行之日僅加入一小部另於八日單獨游行由光復門北向過通運橋三里橋入老北門循大街過公園路沿途散發傳單高呼（閩魯危亡）（協力營救）等語比返校已鐘鳴六下矣 
[鎭江]  
　　學生繼續講演自閩案發生後鎭郡學生連日到處呼號以冀唤醒國民同起救國八日又有學生團於課餘之暇分班出發手持小旗於通衢要道爲痛哭流涕之演講聞者大爲感動又公立乙種商業學校全體學生於游行時發出傳單數千雖祗十數言頗覺驚心動魄丹陽縣各學生亦於前日在某校開緊急會議經衆决議立即電請政府嚴重交涉一面組織演講團四出講演並向各商店勸告勿進日貨以資抵制 
[湖北]  
　　鄂學界善體當局之意五日武漢學界復在某會集議　主席　報告最近交涉情形謂日人態度仍復强硬苟無切實後盾恐交涉終無良好結果現在兩長取締雖嚴無非恐趨於軌外行動使交涉益加困難耳非然者何至强抵民氣使之瘖口結舌若是我　當深體此意并議决一面照下列各條一致遵守（一）各校照常維持課務（二）有要事集議時取請假手續（三）不明施激烈行爲暗籌抵制之實（四）依滬寗各校之救亡儲金量力集資此事武漢各界倡議已稍有眉目惟外縣民氣渙散非力加提倡恐難收效特擬每縣推本邑學生二人回籍專資提倡 
雜評一 
[俯從民意（默）]  
　　政府當知今日閩案之爭爲是非公理而爭爲國權民命而爭非爲民氣激昻俯從民意而爭也若專爲俯從民意而爭則民氣苟不激昻者當局遂可不爭耶夫民意之所爭者則在是非公理與國權民命也政府宜以國民所爭之理由爲爭而不當視民氣之若何以爲爭蓋政府自有應爭之義務而民意特表示與政府同意民氣之激昻特表示爲政府助力政府自宜憑其良心盡其責任而先國民以爭也若爲俯從民意而爭其爭出於勉强見解不已誤哉 
　　嗚呼此國民所以懐疑於當局交涉之濡遲也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新闻 
[軍政府覆菸酒聯合會電]  
　　中國菸酒聯合會昨接廣東軍政府復電云上海中國菸酒聯合會鑑巧電悉北廷以菸酒稅抵借美欵一事經已嚴電抗議旋據靳雲鵬復電稱年來經濟困難每藉外債以資救濟飲酖止渴本非善法苟非萬不得已决不出此云云北廷濫借外債時有所聞仍當竭力抗爭以慰民望政務會議冬 
[學生總會致北京兩要電]  
　　中華民國學生聯合會總會致北京國務院電北京國務院鈞鑒海軍爲國防之一關係何等重大而海軍人才理宜選擇公民中之秀健份子而培養之民國五年之舊章於第八第九兩條中對於海軍之官吏加以特别之規定優待海軍官吏已屬不薄而修正招考新章竟許中級軍官以上之軍官保送子弟投考其間隱秘情形該校來滬學生已盡情暴露無可諱者由此立論吾國海軍學校似專爲海軍官吏之親屬子弟而設者又舊章原訂自民國五年起繼續招生三年每年招生一百名共計三百名其餘預算經費當已由國會通過今只招生一百名不但於定章不符而其餘二百名之預備經費不知用在何處此外諸種弊端尚不一而足是以該校學生來滬後各界大起公憤咸知該校學生不惜犠牲自己而謀海軍將來之發展决心離校實出於無可如何前電軍部已代陳苦衷不料遷延許久竟置若罔聞用是再懇立予恢復黎前總統任期中之舊章庶平民子弟無向隅之歎而海軍之勢力有雄厚之日國家强弱端賴人才勿謂此區區生徒不足惜民國前途則幸甚矣臨電不勝迫切待命之至又北京國務院鑒閩督李厚基於日警長指揮僑閩日人狂擊學商軍警波及美敎士之後恐日本派艦鳴砲縱兵入城之猶不足以示威復封學生會與學生日刋用懾羣衆近日昌言拘捕學生矣喪心病狂一至於是豈遽以三韓自居乎中國未亡何來降貳再令筦閩無殊自裁請速撤懲以平民憤而障金甌臨電迫切維希立斷中華民國學生聯合會總會叩佳 
[縣敎育會長致學商兩聯會函]  
　　上海縣敎育會會長李右之致上海學生聯合會函云敬啓者日人暴橫蹂躪人權貴會續行演講喚醒國民並抄商店日貨或則封存或則焚燬熱忱坌湧欽佩無量惟念前次五四學潮全賴商人贊助故能收美滿之結果罷巿期中商人損失極願犠牲可知吾國商人亦多深明大義固不讓吾學界專美也况目下商界聯合會亦已成立鄙人以爲此後查抄日貨未嘗不可積極進行祇須與商界聯合會聯絡一氣協同偵查其利益有三（一）鞏固商學界之感情（二）甄别物質上之性質（日貨種類繁多尤賴商家指示）（三）保持抵制法永久（學生終須上課商家常可糾察）如是則團體愈固勢力愈增辦法愈周推行愈利若徒單獨查抄未免或生障礙五分鐘之貽譏至爲可畏轉貢愚忱務祈采納施行幸甚幸甚專此順頌公綏又致上海商界總聯合會函云敬啓者貴會成立以來要求租界巿民權修改洋涇浜章程事事從實益上著手至爲欽佩此次福州慘劇東鄰蹂躪人權凡有血氣罔不髮指學生查抄日貨自出愛國熱忱惟日貨種類繁多尤賴商家指示學生終必上課持久究在商人况前次罷巿商家至明大義全國人民共聞共見鄙見以爲此後偵查日貨應由貴會會同學生聯合會協力進行共同監視庶可得眞相而持永久商學交歡固結團體民國前途實利賴之謹貢區區尚希采擇專此順頌公綏 
[全國各界聯合會評議會紀]  
　　九日全國各界聯合會開評議會施洋主席李渤海翁吉雲紀錄主席報告（一）請福建代表謝翔高陳杰二君報告閩事近情謝君起立報告略謂敝省學生聯合會前蒙貴會代表王者師翁吉雲二君蒞臨同人正欣扶助有人不意二君受逼返滬同人痛苦之餘抱歉實深今以最短時間報告於諸君之前自五四以來吾國學生努力於救國事業未敢稍後而對於提倡國貨尤不遺餘力乃以是觸商會長黃瞻鴻之忌以致濱成殺傷學生平民慘劇而黃瞻鴻以有李厚基爲後援遂得消遥法外司法獨立破壞無遺李厚基復誣衊學生爲土匪拘捕學生數十人此閩人所受痛苦一也十一月十六晚日人無故毆斃學生軍警復及友邦人士全城憤慨乃開國民大會提出四條件請北政府與日人嚴重交涉而北政府無確實答復學生仍罷課待决李厚基對於交涉乃一味敷衍及詢日領之要求釋放兇手而生事之地並不履勘一方則嚴禁學生不得開會不得印布傳單不得調查劣貨各界愈憤咸謀自决適貴代表翁王二君到來二十三日乃在省議會開各界聯合會至二十四早翁王二君忽被驅逐李厚基又出一告示謂有不法之徒聚衆滋事而壓迫我學生愈甚至今受傷者生死未卜此吾閩人所受之痛苦二也二十八晚警務處督察長曁第一署署員率同警察多人將學生聯合會週刋社前後圍住社設在吉庇巷之謝家祠内前進三進四進爲民居二進之左邊爲週刋社此等民居皆係寒貧乃不問皀白限以極短期間逼令搬出是夜大雨如注計十餘家二十餘人露宿終宵慘不忍睹尤可駭者當標封時門外站有日人十餘拍掌喝采洋洋得意路過之人咸爲痛心現在各校學生巳搬出校外而李厚基曁各校長視之反以爲減輕擔負甚見自得日人方面仍持械橫行見隙而動學生不特行動不能自由而身體生命時虞危險保存國貨前途亦將功虧一簣此吾閩人所受之痛苦三也貴會爲全國民意機關望主持公道共挽閩局不勝切盼之至（二）主席報告評議部巳議决事件及執行部執行事件（三）翁吉雲臨時動議宣布李厚基禍閩罪狀與昨提出通過之宣布張敬堯陳樹藩等罪狀合併宣布潘惠齋陸濟附議馬少奎主張單獨宣布衆贊成李宗鄴謂請翁君將李厚基事實錄出執行部辦理通過盧任華臨時動議報告南昌各界聯合會來函謂被當局摧殘禁止開會請本會設法救護馬少奎潘惠齋附議潘君更請問動議人有何辦法盧君謂江西督軍陳光遠平時對於民意機關不事摧殘而省長戚揚之介弟則與商會長某朋比爲奸禁米出口之事各界聯合會深受商會長之忌無端而起干涉是必有人破壞之者請由本會致電江西督軍省長不可摧殘民意之機關衆無異議通過陸濟臨時動議通電福州交涉員保護學生法内行動並禁止日人携帶武器來往内地張敬之謂此案各界大會已通過李亞夫謂事關重大倘吾人而殺傷日人又如何必須有切實辦法方無重大交涉發生並舉例證潘惠齋起而申說與李同陳煦君主張通電外部交涉馬少奎謂外部非代表民意之外部不足恃須國民自决還以此次日人殺傷學生軍警事作一最詳之文通告全國經多數贊成通過主席問此案可否與李厚基案合併宣布翁吉雲盧任華主張單獨宣布衆贊成遂散會 
　　又函各團體云敢啓者閩案發生全國憤激呼號奔走挽救不遑收效雖未能蘄而民氣確已一致第日本對於國際交涉慣用聲東擊西手段此時見吾國人羣注目於福州而彼則積極進行山東直接交涉明修暗渡謀我則一望全國同胞均宜一致力爭勿顧此失彼也再日人辱我國權傷我民命東亞和平是否能永久保持誠屬一莫大之疑問近各地多開國民大會共籌抵禦之方尊處如已開會仍望商籌永久確實辦法以備談判無效而作外交後盾如未開會祈速趕辦吾國民對於外交應具誓死力爭不達目的不止之决心幸勿心開一會打一電卽視爲已盡國民天職五分熱度之誚最足痛心望我同胞共相勉勗此致貴團體全國各界聯合會啓十二月九號 
[軍艦滯留廟街之情形]  
　　海軍部派往松黑兩江駐防之利捷利綏等軍艦六艘駛抵崴埠因被某國聳令俄國沃木斯克政府出而抗阻致各艦不能前進滯留廟街地方時值冬令深恐潮退江涸各艦擱淺之虞擬假道俄境移泊哈爾濱地方以防不測詎各艦駛抵尼古拉夫斯克地方忽遭俄艦發砲轟擊以致我艦受傷退回廟街靜待政府交涉在案茲因江貞艦已在廟街擱淺經他艦帮同拖救雖已出險現交隆冬將次冰凍各該軍艦逗遛該處運糧辦菜頗感不便設被冰結不能行動更爲危險故由海軍代將林建章電請海軍司令公署轉電中央嚴行交涉早日解决俾得開往駐防處所云 
[滬南工巡捐局常會紀]  
　　滬南工巡捐局昨日午後三時開常會到者有名譽董事莫錫綸陸文麓姚文枬姚曾綬穆湘瑶等由姚志祖局長報告關會宗旨卽將提議各案及上届常會未决案請爲繼續會議當經姚局長與各董討論良久旋即决議茲將議决案三件照錄如下一續議法商電燈電車公司欲於南巿董家渡地方原有法自來水廠擴充使用創設新電廠並須在華界地方安設電線五根代請核准一事事關地方主權萬難核准來函所述另組委員會一節甚屬不必此次法領函中有已由法董局與工巡捐局磋商將兩局所擬草合同及節略送閱之語查此項草合同稿仍由陸伯鴻君以私人資格送局已於上月十四日議决此項合同底稿無討論之必要已 
[寰球中國學生會歡送留法學生攝影]  
將原稿送還陸君局中並無有磋商合同底稿之事應請本局照案力拒以保主權一議租界載貨汽車經過華界捐納案議决每季載貨汽車自民國九年一月起徵收車捐一等每季捐洋二十一元二等十五元三等九元一提議巿區域内殯舍逐漸添出應如何處置案議决凡在天鑰橋路以東之殯舍限期至中華民國十一年年底止一律遷出在此期限以内祇准出不准進並清查境内共有殯舍若干每處致函通告並將函稿存案備查集議公所所請修理殯舍一節礙難照准 
[省敎育會敎育講演會第二日]  
　　本月七日爲江蘇省敎育會敎育講演大會之第二日下午二時開講先由莊君百俞講山西敎育情形略謂山西敎育發動於民國六年閻督軍兼省長之後不及三年已另呈一種氣象非他省可及其辦理之得法可比之一大工廠督軍兼省長公署其發動機也閻督軍兼省長其總工程師也總工程師運用其發動機以陶冶全省人民成績遂日有進步茲就其所辦敎育實况分項述之第一義務敎育今日全國能實施義務敎育者僅山西一省自民國七年起籌備施行分區分期定第七期至民國十年二月全省一律告成其籌備順序（一）造就師資（二）調查學齡兒童（三）籌欵設學（四）勸導入學（四）實行强迫均在積極進行惟目前困難之點師資不及培養一時誠無法解决惟全省私立學校甚少似可力加提倡此外定有二種單行法甚善一爲富民子弟特别義務敎育條例一爲貧民學校規程第二中等敎育全省男女師範學校有十無一私立者中學校省立者六公立及私立者十二獨無女子中學校就觀察所及可資研究者（一）省城所設國民師範一規定年招千二百人入學者如高小未畢業生塾師及鄰省程度不合之人均有之二年畢業能否勝敎員之任中等敎育應否中央集權應否推廣私立（二）特約北京高等師範學校設師範班選合格學員入習數月後分派本省各處模範示敎此暫時的方法能否救濟各校應否復想他法（三）國民師範以軍法部勒敎科有軍事學大要警察綱要等師範中學之敎科有軍國敎育主義談精神講話等所定敎育宗旨有三項一注重軍國主義二尊孔主義三生利主義是否合於今日敎育之趨勢他如學校衛生上亦有應注意改良之處其第一師範第一中學每日上午授課二小時後行全體體操二十分鐘立法甚佳第三實業敎育省城有農工商三專校農校最優外縣乙農最多凡四十一乙商二十六乙工三近以乙種實業敎員不易得畢業生之知能不能應用多有取消或辦高小者此外尙有法政專門及大學各一所第四社會敎育山西於此項敎育異常注意頗有特色如（一）頒發印刷品（二）推行注音字母（三）講演（四）露天學校本年夏季復規定補習國民學校規程强迫十五歲以上二十五歲以下失學人民皆須補習夜間授課夏季每週可減至六時冬季可增至十二時二年畢業各省大可倣行第五特别敎育山西學制不受部令之拘束乃其特色而敎育精神亦因發展每辦一事必先辦講習所或傳習所師範無論矣政治研究所醫學傳習所童子軍講習所及商會附設商業銀行簿記各傳習所指不勝數每辦一傳習所必預定目的必謀普及旣辦之後必試用畢業之人又有留日留法兩種預備學校學額至多七百人訂貸金游學規則尤法良意美復有學兵團組織悉倣陸軍制度其出路有四（一）升入兵業中學（二）在軍界服務（三）充當憲兵（四）在家養老山西軍隊無不施以敎育此其尤著第六敎育行政集權於省公署以政治研究會爲常設機關頒行關於促進敎育各種規程及計畫表俾各縣遵行全省敎育遂有今日成績最特殊者文武官員可兼學校校長民意機關之領袖可兼行政在他省爲弊政在山西則能聯絡一致打破界限利益甚多各縣佐治員及自治區長等均派畢業生充之學生無出路困難之感省城各校無不大興土木臨時費之充足可知第七敎育經費八年度預算爲一百五十九萬元有奇比七年度增加九十餘萬元各省敎育費有如此激增者未之前聞惟規定各縣國民學校經費猶覺太少有人爲言外縣小學校校長月俸僅八元敎員僅六元尚須自膳者此於改進敎育前途不無關係上述七項爲山西敎育之槪要總之閻省長之治理山西實可稱勵精圖治目前敎育雖未臻完善而以閻省長之熱心治理其下復羣策羣力以濟之咸認敎育爲强國之本積極進行十年生聚十年敎訓山西之將來未可量也云云莊君講畢暫休息五分鐘（未完） 
[省署催解新舊稅欵之訓令]  
　　上海縣知事奉省公署訓令云各縣經徵國省兩稅自本年一月旬報新章實行以來截至六月底止解欵尚形踴躍業經令行財政廳詳晰考核議擬功過呈候核辦在案茲查七八九十四個月省庫報告解數銳減雖由時值淡征月分而綜覈旬報各縣積存歷年國省兩稅及新征八年地丁之欵爲數尚鉅當此庫儲奇絀軍政各費挪借俱窮嗣後凡儘征儘解毫無蒂欠各縣應俟彚核酌予奬叙其征解疲玩者務各力加振奮急起直追趕將存縣及吏欠民欠各欵分别嚴催掃解以清積欠藉濟要需除通令外合亟令仰該知事確遵辦理倘或任意挪墊藉口遷延定行查照征解簡章第四條分别委提懲處毋謂言之不預也切切此令 
[師範生與茂記雜糧號交涉]  
　　昨日下午四點餘鐘有江蘇第二師範學校全體學生一百餘人至城内九畝地茂記雜糧號詢問販米出洋事該號主王某以向來經營雜糧並無私運等情答之學生等以探聽明白而來豈肯含糊過去與王某辯駁良久詎該號主出言不遜激動公憤一時街路觀者甚爲挨擠二區一分所馬鳳山警佐親率警士八名恐有匪類混入到場照料旋學生即將王某同至省敎育會不知如何辦法云 
[愛國商號錄（上海學生聯合會調查科來稿）]  
　　大東門外小橋南公泰協記蔓笠橋義泰登雲橋永和祥陸家弄口德大祥小東門内周同興小東門外大街廣豐公司小東門外嚴乾德云記稻香村翔記小東門泰成大順誠同慶小東門内大街陳源豐太平街協萬興元生祥大碼頭泰豐三茂北號裕記唐家弄華興祥穿心河橋生生太新記西門内永和茂記南巿洪昇碼頭福記恒九畝地福星路萬益舊敎塲周慶記大吉廬小東門口老三益小東門大街恒豐祥德記新北門内舊敎場口莊德太虹橋南松壽堂福記洋行街瑞和中華路四相公弄萬茂大東門老義隆西門穿心河橋關太順杜家灣順茂東馬橋郁良心肇濱路百十一號黃長泰縣橋昇昌仁王家碼頭愼康小南門外中華路口永利大東門外花衣街中乾生蓬萊路口鼎其祥三牌樓福康祥廟西瑞豐盛城内小橋頭正康城内三牌樓合源祥瑞成祥蔡太昌彩云祥南號彩霞齋城内三牌坊乾發大碼頭同福餘功記 
[最近進口日貨表上海學生聯合會調查科稿]  
　　賣號船名來埠物名件數價値 
　　東林八幡丸大阪洋傘二百七十打二千九百元 
　　東林又又圓鏡五十打一百五十元 
　　震泰竹島丸又色布二件六百八十元 
　　又八幡丸又手套五件四百五十元 
　　東生和春日丸又蔴袋三萬九千只九千元 
　　源昌鐵行又長崎舊鐵一百零二擔五十斤一百○四元 
　　鼎記海味竹島丸神户淡菜三擔六十九斤一百二十元 
　　大盛公八幡丸大阪洋傘一百八十打一千八百元 
[學生晚間之演講]  
　　連日各校學生分投出發演講等情迭紀前報現各學校業接上海學生聯合會函告一律上課所有演講一節仍由學界中之熱心者邀集同志於晚間各執長梗紙燈註明某校幾隊演講隊字樣分赴各處演講至九時方始回校 
[關於演講之記事]  
　　約翰大學丁組宣講團於六日上午九時由梵王渡車站乘車赴松江先在車中宣講聽者甚衆十時半抵松往楊君耀宗家暫憇遂分甲乙二隊出發甲隊在縣公署前首由唐君庸褚演講聽者約一百五十餘人次由施秉珪及楊德壽二君續講第二次在警察所前由施君秉珪演講圍而聽者約百餘人末更由楊君勉勵致謝而散正值乙隊隊員在他處演講畢乃共往楊君耀宗家午飯時已鐘鳴一下矣下午二時即全隊出發到嶽廟内月台上振鈴吹號召集衆人由楊君宣布抛棄功課來松宣講之宗旨時聽者六百餘人深爲動容後由楊君首領三呼民國萬歲而散第四次在松江銀行前由施秉珪施彬元陳祥生三君演講聽者約三百人莫不傷心氣憤同時薛淵楊子欽二君在華樓茶肆宣講聽者亦達二百人之多第五次在松江醫學研究　門前由陶士瑋楊德壽顧子範三君演講聽者約五十人皆動容講畢往邑紳唐君家少息四時復往望江樓作末次之宣講楊君在三層樓宣講聽者約三十人王君春濤在二層樓人數約八十婦女亦多楊君耀宗唐君庸褚在下層樓用中國輿圖口講指劃言詞清利聽者咸悟時天色己晚遂整隊乘車返校青年會中學校於三日議决演講第一日天雨濃霧故未出發第二日正科生一律請假分紅黃藍白黑五大隊隊分五組分途出發地點爲城廂内外閘北及浦東吳淞各處據各組報告綜計聽者不下四千百餘人第三日全體生分勸告演講兩大隊隊又分六組演講地點除本埠外有至南翔吳淞張家浜龍華江灣者是日聽者總計仍有四千餘人之多其勸告各隊地點爲四川路及江西路一帶係總會所派定者據各隊報告綿紗業公會會長邊裕昆君甚贊成學生會之意且謂若由學生聯合會派有商業經騐者與彼接洽彼甚願出力云云第四日適逢星期六全體出發城鄉各處繼續演講是日聽者更形踴躍約有五千二百餘人下午停止出發同德醫學專門學校於停課期内以閘北地處偏僻各校講演團所罕到故逐日分隊至該處演講並散佈白話傳單團員均陳詞懇切并携帶中國地圖一幅詳示我國歷年喪失土地權利當第一日第五隊行至恒豐路宣講時該處警察以聽者過多恐阻礙交通將木棍騙擊聽者當由該隊員始與之理論繼曉以大義該警始退以後幾日除在閘北寳山路北車站等處演講外再至城裏民國路一帶演講更收集東洋火柴與國貨火柴商標多種分粘紙上到處宣示云英租界重慶路民國女子工藝學校本月三號全體學生請假在本校開緊急會議當組織官講團次日上午出發在高昌廟一帶散發兩種傳單對衆宣佈午後在南火車站分發傳單擇人多處演講五日在城内散發傳單分段演講六日由重慶路各店舗起塡寫志願書勸各店此後不可再進日貨蒙各店主首肯七日上午在大沽路一帶店舗塡寫志願書晚間在大世界散發傳單四日來奔走國事多有不遑食息者女界愛國可見一斑 
[軍政界公宴蓋達將軍]  
　　捷克斯拉夫蓋達將軍此次由崴來滬本埠美國軍界已均公宴將軍九日海軍聯歡社亦宴請蓋達將軍俾得聆將軍演述歷來戰事情形聞主宴者爲何參謀長陪宴者楊交涉員陳震東楊小堂並捷克代表恩傑爾聞楊交涉員亦訂本月十號假哈同花園宴請蓋達將軍届時必有一番盛况云 
[大經絲廠被焚續誌]  
　　甘肅路大經絲廠於本月五號夜突然火起勢甚猛烈該處距離新署女押所僅一狹衖非常危險檢察員命將各女犯帶至樓下暫覊一面通知消防隊竭力施救始獲保全各情已誌報端茲悉該絲廠房屋機器生財貨物等件分向各公司保有火險銀二十萬之鉅故捕房對於起火原因頗爲注意而救火會亦仍派令隊員多人日夜輪流看守須待各保險公司與魯意師摩拍賣行分别調查估勘相符方能撤回昨午有女工數人欲入廠檢取當時倉猝出走遺忘在内之衣物等件均遭擯斥據云一時未便入内擅自移動物件俾得留存眞相以資研究 
[九日赴法學生調查表]  
　　九號聞有留法學生百餘人乘鳳凰號船赴法茲寰球中國學生會舉其調查所得者探錄於後 
姓名　　籍貫　　　資格 
汪域周　四川巴縣　江北中學畢業 
黎重夫　四川涪陵　巴縣中學校畢業 
陳光曜　四川　　　四川省立第一甲種商業學校卒業 
夏紹義　四川巴縣　巴縣中學校畢業 
曾廣銘　四川巴縣　協合大學肄業 
慕鈞石　四川巴縣　江北中學校 
張俠逸　四川潼南　金陵大學英文科 
蕭森　　四川江津　永川中學畢業 
袁稅伯　江西　　　四川省立第一甲種商業學校卒業 
劉宗華　四川江津　江津中學校畢業 
帥立本　四川　　　川東師範學校 
江璘　　四川　　　江津商中校修業 
聶榮臻　四川江津　江津中學畢業 
鞠繼承　四川江津　江津中學畢業　 
鍾汝梅　四川江津　江津中學畢業 
高家修　四川江津　重慶川東師範校 
袁本德　四川　　　四川東聯合甲種工業學校修業 
劉厚垓　四川江津　江津中學畢業 
刁泰升　四川江津　江津中學修業 
桂萬年　四川江津　江津中學卒業 
魏裔眞　四川永川　永川中學卒業 
龔漫露　四川江津　江津中學校 
刁泰乾　湖南　　　江津中學畢業 
饒鴻鈞　四川順慶　染織學校 
周子君　四川江津　江津中學卒業 
程康侯　四川　　　巴縣中學畢業 
楊浩滄　四川　　　巴縣中學畢業 
徐麟瑞　四川　　　重慶聯合縣立中學校卒業 
涂知白　四川　　　同右 
饒來杰　江西進賢　江西省立第二中學校畢業 
饒國璋　江西進賢　同右 
汪澤楷　湖南醴陵　湖南省立第一中學校卒業 
 
 

Page 11

 
 
王福祥　北京　上海約翰大學 
楊德　　四川長壽　重慶甲種工業學校 
馬元熙　四川　四川省立第二中學校卒業 
馬睿瑩　四川　川東甲種工業學校修業 
池侖　　四川　四川省立第一甲種商業學校修業 
張翰超　湖南新化　明德中學畢業 
鄧崇魯　湖南醴陵　醴陵中學畢業 
張存煜　四川長壽　四川省立中學校 
王乾　　四川華陽　成都聯合縣立中學校卒業 
[鳳凰船啟椗之留法學生]  
　　昨日（九號）法國郵船公司之（司芬克）船於午刻（十二時）啓椗留法學生乘斯船出發者共一百五十八人以湖南四川兩省居多數江浙次之内有湖南女生二人（范新瓊）（范新順）係到法國李石曾創辦之荳腐公司中工作者按女子勤工儉學實爲前此所未見亦中國女界之創聞赴楊樹浦黃浦碼頭送行者有高博愛君沈仲俊君（留法儉學會）劉清揚女士（全國各界聯合會）吳敏於君（寰球中國學生會）及向警予蔡和森君等數十人云 
[郭博士將在寰球學生會演說]  
　　寰球中國學生會定十二月二十七日（禮拜六）午後七時請國立南京高等師範學校校長郭秉文博士演說（歐戰終了時各國狀况）郭博士爲留學界先進之士學問閱歷久爲識者所欽仰此次新自歐美考察回國對於戰後之各國狀况尤見明嘹届時必有高論以貺吾人也如欲往聽者須先向該會索取入座劵云 
[青年會今晚之演說]  
　　青年會定本星期三即今日十號晚八時請萬國拒烟會總幹事林天蘭君演說（國土乎烟土乎）林君曾留學美洲對於烟禁尤抱熱忱屆時演講定有懇摯之語非尋常演說可比聞是晚該會並有練唱愛國歌及演歐戰最新影戲各界人士均可逕往入座云 
[少年宣講團游行宣講記]  
　　少年宣講團總部於本月七日舉行第四十八週游行宣講茲得該團幹事部報告如下（一）第一隊陳子和曹友亭陳賢賡陳兆昌等往南車站宣講（亡國慘史）（提創國貨）（救國須先救人救己）等題聽者二百餘人（二）第二隊甘梅嶺張蘋周徐世平等在城内福佑路宣講（講題同上）並附行通俗音樂時事灘簧勸導宣卷聽者亦二百餘人（三）第三隊顧九如王維民俞光芝等往閘北宣講（講題同上）分二處一在新疆路聽者百餘人一在旱橋聽者二百餘人並在新疆路舉行露天學校按章授課學童二十餘人云下週宣講地點已定分赴内地鄉村 
[青年會丙组童子養成團之交誼會]  
　　青年會丙組養成團成立未久成績昭著茲又訂於十號（今日）開交誼大會有魔術新劇雙簧滑稽辯論等以助興趣並歡迎來賓入塲劵函索即寄想届時與會者必衆也 
[中華公義會開籌備會]  
　　中華公義會在閘北新民路協志里開辦施診給藥所及貧民義務學校迄今兩載造福地方貧民實非淺鮮茲聞該會於本月十四號（星期日）在會所開職員會討論籌備開大會事宜曾請大書家魏石生黃奠華姚石蓀周霖周等書寫楹聯分贈會中同志以志紀念云 
[復旦大學演劇助賑]  
　　聞復旦大學學生將於本月十三號假座笑舞台演劇一晚售劵所入除開銷外盡行捐入湖北義賑會是晚愛國城東二女校亦擔任各種遊藝此外尚有復旦敎授李松泉先生之幻術現已從事籌備届期當有一番熱鬧也 
[南京路商界聯合會籌辦學校]  
　　南京路商界聯合會因鑒於敎育爲根本救國之前題爰特開會討論開辦夜校務使各商店夥均有普通學問克閱報章以作該會將來辦事之後盾爲特選定籌備員余華龍周正輝陳亮公王廉方潘勵𫄏何鹿山倪念先等數人今聞彼等己在事務所開籌會擬定學額一百餘名平均每商店可派一人並討論對於延請敎員須具有新學識者方能充任一切緣起章程預算表等聞不日可以完稿并擬於星期一晚在大慶里一一六號該事務所開籌備會籌備一切云 
[廣西路商界聯合會成立紀]  
　　廣西路商界聯合會於十二月八日下午二時假報本堂開成立大會到者一百數十人公推余民進爲臨時主席報告開會宗旨次投票選舉正副會長由毛志翔陳越屏開匭檢票余民進得票最多數當選爲正會長陳厚載爲副會長並當塲推舉沈蔭杉童愛樓爲文牘幹事馮仰唐爲會計幹事毛志翔鄭正秋蔡湖笠陳越屏張壽祥王萬昌爲交際幹事施雲蓀程桂初湯子建謝映齋爲調查幹事朱省齋方雲秋徐暢然爲庶務幹事嗣來賓戈朋雲演說約歷一時之久語多策勵聞者感動繼有全國各界聯合會顧唐如上海各界聯合會顧惠民上海學生聯合會程仕勇海寗路聯合會宋誠彰嘉興路聯合會金錦源五馬路聯合會儲紹基愛克界三路聯合會張慕曾相繼演說末由主席致答詞全體會員向國旗行三鞠躬禮至五時半散會 
[公衆閱報社通告各界]  
　　本埠公衆閱報社設在嵩山路四十七號係少年宣講團所設茲該社通告各界云本閱報社之設原爲便利地方人士及普及社會敎育所有經費均由少年宣講團團員月費項内籌撥並不受官廳之補助及地方之公欵純然爲私人法團體開幕以來荷蒙各界人士惠臨曷勝榮幸惟聞有以本社規定時間爲不合者竊念本社旣與官廳所設及地方公辦之團體性質不同又須顧及本團團務時間不使衝突萬不得己規定時間以期兩益近又承各界要求通融時間本社祗可犠牲團務時間增加閱報時間特改自上午九時起至下午四時半止聞除規定時間外專爲該團辦事時間故不招待來賓云 
[典業與金飾問題]  
　　本埠自赤金價跌後典業虧累甚巨典業中人曾一再集議典東方面主張止當金飾櫃夥以此舉妨碍巿面影響甚巨故不贊成現正在磋商中據該業中人云倘銀根再緊恐不免實行也 
[綢業新同行茶話會]  
　　昨日三馬路綢業新同行爲抵制日貨起見又開第二次茶話會到者裕新仁和久成天盛升大仁記瑞雲章馬源豐和綸和仁成昌春公興昶久章大隆仁昌永乾益等各綢莊綢舗僉謂自五四迄今早已立誓不進日貨不料同業中仍有陽奉陰違者言之痛心今我等均自願簽字永遠不進日貨所有華商物華廠所織之華絲葛趕囑該廠添機擴充俾應巿銷一方面舉代表向後馬路錦豐請其以後勿再兜銷日貨至各店所存日貨亦勸封存否則當斷絶往來云云議畢旋即散會 
[紗業因價跌受虧]  
　　棉紗同業前因鑒於本埠各紗廠己將明年產額預定一空知巿價無賤落之望故紛紛大做空頭盡情拾價收進此次忽爲外商將存紗逐步賤價售出致巿面驟跌華商吃虧甚鉅云 
[又有一新紗廠出現]  
　　前任湖南財政廳長嚴家熾現擬聯合南洋華僑及政界中人集股一百二十萬元組織紗廠嚴氏獨任五十萬元甫創此議而認股者紛至沓來不及二旬竟超出原定基金之額嚴君不願拂投資者之盛意遂擴充基本額爲二百萬元有一華僑獨任三十萬元聞欵已滙至上海某銀行中現在廠地已於曹家渡勘定業在着手籌備又自造小輪船一艘專備接渡廠工及職事人之需用者刻已設立事務所於北京路之Ｂ字四號其機器已由某英行承辦大抵須至明年五六月内方可裝到聞總經理爲嚴君自行擔任其協理則爲殷某云 
[聚興誠銀行開幕]  
　　昨爲河南路三馬路口之華商聚興誠銀行正式開幕之日政紳商學各界及银行錢業與各領袖前往參觀者有交涉使楊小川及朱葆三沈聯芳宋漢章錢新之陳光甫嚴成德張清笙林康侯張凝甫江少峰李馥蓀李平書王一亭徐奇廎徐季鳳譯筱樓武棣森姚德馨謝芝亭張知笙康炳春崔紫峰葉扶霄徐伯熊林蓮琛樓恂如李壽山朱掌衡嚴譜南吳衡蓀項如松錢貴三葉又新顧棣三倪遠甫孫翔青包汝笙用資民等五百餘人尚有梁士詒施愚四川善後協會蜀商公益會銀行公會銀行週報社等咸派代表送贈頌詞祝詞等不下百餘起是日鹽商與各錢莊曁川商存掛紅銀者約有三十餘萬從此華商銀行又多添一家矣 
[第二批軍米抵滬]  
　　江蘇陸軍第十師前曾派員赴鎭江採辦軍米已於昨日由滬寗鐵路裝運第一批計三百餘石來滬等情已誌本報茲悉第二批軍米已在無錫採購計有六百六十六擔計分裝鐵篷車兩輛附掛由昨日八號慢車來滬至夜間運抵上海南站當由該師兵士自行搬卸運送云 
[創設警察協會之先聲]  
　　聞警界當局以我國警政近來日見進步惟全國警察尚乏聯合一致之團體於警察行政保衛治安等進行不無窒礙特擬成立各省警察協會設總會於天津設分會於各省俾資統一以策警政之改良現已擬具章程呈請内務部批准立案云 
[香港船員罷工之影響]  
　　大陸報云中國各口岸輪船船副會館之董事昨日午後討論定於十七日在香港開始之船員罷工問題會議内容未經發表但聞香港船副會館所發之哀的美敦書與香港上海間之輪船公司兩家有關即三北與大達是香港船員罷工將使香港與西貢海防河口星加坡檳榔㠗及印度口岸間之航業盡受其影響云 
[太平洋輪船公司派員來華]  
　　大陸報云美國南加利福尼州之太平洋輪船公司於一九一八年成立其目的乃欲以洛安琪兒口岸爲南太平洋諸州之直接出入口門今已派員來華擬在東方各大口岸設立分公司按南加利福尼州植棉與採油區域發達頗速水力多而便宜氣候又極相宜紗廠橡皮廠與銅鐵廠巍然林立故有設立直接航業之必要聞其東方總公司不在上海即在馬尼剌而主持其事者將爲前花旗輪船公司總船長李德氏洛安琪兒乃從前航業不通之新口岸故該公司之營業不與他公司利益衝突新口岸之佈置與貨棧之便利皆不遜於他處且有鐵路與美國東部相接云 
[高昌廟商舗查無日貨]  
　　高昌廟地方商舗林立前日調查日貨之學生隊馳往該處洋貨烟紙南北雜貨曁醃臘等店舗檢查並無所獲當查抄之際該處警區李巡官恐有匪徒混跡其間派令巡士四名隨同在場照料一面由李巡官將學生調查境内各商舗並無日貨情形於昨報告二區警署查照矣 
[任局長由杭返滬]  
　　滬寗滬杭甬兩路鐵路管理局局長任小山氏本月六號曾躬送梁燕蓀赴杭現因梁氏尚擬在杭勾留數天故該路局長先行返滬巳於昨晚（八號）乘Ｍ號大班車附掛夜貨車來滬至北站云 
[兵工廠三營兵士預備調浙]  
　　原駐本埠兵工廠之步兵三十八團曁所部第一第二兩營官佐目兵奉令調駐浙省寗波台州等處業經先後由滬開差起程惟該團之第三營全營官兵因無輪船運送迄尚在滬昨日該營營長王次青得悉超武兵輪今日（十日）方可抵滬而本營全軍已奉電令着駐鎭海地方將軍用一切槍械服裝趕連收拾昨令各連長迅即預備定於十二日由滬拔隊出發云 
[塘工局呈復上海縣文]  
　　浦東西溝港口寛度問題經塘工善後局與上海浚浦局力爭往返文牘曾誌前報茲覔得塘工局呈復上海縣公署原文錄下呈爲遵令議復西溝港口原定丈尺奉中央各部局核准定案永禁塡築仍請核轉駁復事本年十月二十五日奉鈞署第七二七號訓令内開奉江蘇交涉員訓令本月十一日准美總領事函稱接本年七月二十三日來函爲美册二千四百零五號契地租户按浚浦局規劃升科一案查此事旣經浚浦局議决浦東塘工善後局對於浚浦議决各節無論如何干涉抑或反對本署碍難容許本總領事有應請貴交涉員注意者定章兩欵其一則載西一千九百十二年四月四日各國駐京公使認可曁中政府核准浚浦局原訂章程其二則載在西一千九百十六年一月十九日各國駐京公使曁中政府核准之續加條欵兩欵原文錄後（第七條）（該局所轄之境自黃浦入長江處起至潮流停止處止其境内河身兩旁潮到處有與河道相關之工程非由該局認可無論何項工程不准興修）（第十二條）（此章程所指在黃浦江一帶可售之漲灘或升科之灘地自江南製造廠起至吳淞外浚浦局所築長堤之盡處止在尋常大潮水線之内并非浚浦局及河泊事項所需之地）美册二千四百零五號地即在前項界限之内其升科事務應歸浚浦局管轄現該局旣經决定該號租户可以升科之地若干其議决一節不得由浦東塘工善後局更改至於浦東塘工善後局所稱西溝港口應留寛三百尺一節查浚浦局工程師熟悉情形對於此事尤能善斷據該局聲稱該處若留寛一百二十尺則一切交通足矣浦東塘工善後局倘能逕與租户商議妥洽則浚浦局亦能留寛三百尺然此種辦法斷難議妥蓋以塘工局要求此項灘此對於租户並不給償地價誠可哂也該租户已繳升科費一千三百八十兩三錢七分相應函請查照即將該號地契迅予蓋印送還轉給租户等因查美册二四零五號契地升科有礙水利經函浚浦局取消在案兹美領據浚浦局章程兩欵爲應得升科之理由是否正當令仰該知事迅飭塘工局查酌辦理具復核奪等因轉令到局奉此查美册二四零五號契地有碍西溝港口不利不應升科經呈奉核准轉請江蘇特派交涉員轉函浚浦局取消在案今將美總領事函列浚浦暫行章程第七條及續加之第十二條並函叙各節理由分别條復於後（一）函内所列第七條原文係　浚浦工程而設其轄境起訖自以黃浦兩岸直流爲標準若支河橫流屬於内地範圍西溝港口關係内河咽喉不屬涂浦範圍不受該條之束縳（未完） 
[假造銀行鈔票要證展期解訊]  
　　公共租界河南路一百四十四號門牌酒店内之紹興人章勉齋（即章明齋）日前被總巡捕房華探邵仁初與西探目彭山將章拘解公共公堂據禀章因欺騙中國銀行由該銀行控請提究等語奉中西官判章押候訊究在案昨晨復由捕房將章解案請安即據該銀行代表律師上堂譯稱被告係僞造中國銀行假鈔票案内之要證由浙江盧督軍電滬轉致捕房逮案惟此案尚須調查請爲展期經關讞員核供商之美丁副領事判章仍帶回捕房展期七天解訊 
　　另函云松滬護軍使署近奉浙江督軍公署電開據浙省警廳呈近有章某等在紹興僞造浙江中國銀行鈔票曾經該管警區會同軍隊前往破獲大宗機器並鈔票板子十六塊惟僞票尚未印成當場拘獲印刷工人等十二人訊據王清泉供原籍寶由高橋此次係上海某酒店主章佩生介紹與爲首私鑄僞票之章家秀等語是章佩生與本案不無關係爲將王清泉一名解滬請爲照請项廨指認協提歸案訊辦云云聞日昨往提時據該酒店稱店主並不在滬故由捕房將王清泉一名押候解廨訊奪 
[緝獲私鑄僞幣之同黨]  
　　王永生陳友生姚金東三名私鑄僞幣早經警廳司法科訊供而此案屋主姚周寶尚未就獲前日又在大統路底趙桂里查獲浦蚽人吳阿四一名聞吳向業銀匠技藝極精近因失業無聊遂糾合姚等作此犯法行爲當經四區顏署長研訊一過立即解送警廳歸案併究矣 
[准提已閉保險公司股東黃頌三]  
　　顧玉麟等有代各保户投法公廨控已閉愛衆人壽保險公司股東鍾安樵鍾雲生黃頌三即尊三司賬邱蓉軒等不理各保户費洋銀等情一案嗣由公堂飭探將兩鍾及邱傳案惟黃頌三提不到案奉判着鍾等三人交保出外候訊外聽候提黃到案再核在案現經各原告偵得黃匿居英租界在香安保險公司爲副司理之職故於昨日原告律師投廨聲稱此案懸擱日久求請堂上從速提黃頌三到案訊核等語中西官會商之下判准予提黃頌三到案訊奪 
[串騙案候查再核]  
　　湯某前在法租界設立洽豐永字號爲由串騙春華協晶恒費永記華利震華等數户價值頗巨之貨物於前日私行逃逸現爲各事主得悉報告捕房於昨日傳至法公堂請訊先據各原告投訴前情並稱商人等被騙貨物均在馮連卿號内求請訊核等語詰之馮連卿供稱此項貨物實由洪姓掮來售與商人今有發票呈鑒中西官會判退去聽候捕房飭探查明守情再行核奪 
[委係跳電車跌斃]  
　　前日有年約三旬身穿黑布棉襖藍布夾褲之某甲大楊樹浦洋布局乘坐某號電車駛至怡和紗廠附近急即跳下失足跌傷要害當經五百二十九號巡街捕查見將甲車送同仁醫院醫治無效斃命當將屍舁送斐倫路騐屍所於昨午刻報請公共公廨俞奠孫襄讞與美約副領事蒞所檢騐得無名男屍委係生前躍下電車跌傷身死遂塡明屍格升座公案即據電車公司賣票人陳杏林投稱死者前日上午七句三十五分鐘在洋布局乘坐電車買去二分票子車抵軋花局死者急即躍下跌傷云云並據地保徐紀紀投稱死者查無屍屬請示中西官得供會商之下遂援筆判曰騐得己死男屍委係生前於電車行駛未停時跳下失跌受傷身死查無屍屬着保報堂具結棺殮暫厝待領 
[倪榮品燙傷復甦]  
　　四馬路浴春池前晨汽缸炸裂沸水四射燙傷燒煤人倪榮品一節已誌本報茲悉倪爲寗波人年十八是晨奔避不及自頂至足皆爲沸水燙傷經五百九十號華捕送入醫院後至夜晚腦力脫失曾暈厥數次其家有認爲已死即走告捕房嗣經西醫用射藥針救轉當晚得未身死昨由捕頭派探前往調查傷狀聞所傷過重現正處於危險期中恐終無生望云即經探據實報告捕頭候核示矣 
[汽車撞傷行人]  
　　昨日上午十一時許公共租界四川路口有某號汽車駛過撞倒通州人周連森首腿均受傷當由老巡捕房一千零七十七號華捕到來雇人力車送受傷人往醫院醫治一面將汽車號碼抄錄呈報捕頭請究 
[盜匪解送檢察廳]  
　　公共租界極司非而路地方本與華界毘連有朱鶴雲在彼開設烟紙店陽歷十一月十六日下午五時許忽有匪徒四五人各持器械擁入店堂嚇禁聲張當被攫去大洋二十七元小洋六十九角銅元十餘千 
由朱開單投報四區四分所警局請求追緝連日由該分所飭派長警協同中西探捕在杉板廠新橋附近浴堂内拘獲盜匪鄭阿二一名抄出兇刀一把立解到所申送警察所發交司法科奉劉科長提案研訊鄭阿二供詞支吾問官再四駁詰始供認聽從在逃之張阿四並混名小崇明等發起糾俣小民前往我在門外把風並未入内動手至於手槍亦是在逃各人所放問官得供即命備文於昨午派警押送上海地方檢察廳訊辦一面諭飭朱鶴雲等自投該廳候質 
[抄獲柴船被盜案内之贓物]  
　　船户趙阿海裝載木柴上浦東陸家渡碼頭停泊交卸陽曆十二月六號將貨卸清後尚未開船當晚九時許忽來盜匪六七人上船行劫當被攫去大洋十一元小洋二十一角衣服十六件遂投報三區警局立飭長警拘獲過犯王金魁抄獲原贓衣服十四件小洋十一角飭將人贓申送警察廳發科訊供傳到原告趙阿海於昨午備文連同王犯並原贓派警押送地檢廳訊辦 
[鄉婦控媳屬行凶]  
　　鄉婦俞張氏前日投五區三分所控媳婦小俞張氏糾同其母張朱氏及親屬黃陳氏張庚林張恒錫等持刀來家尋釁滋鬧等情當經唐署員派警將一干人逮獲質訊一過一併轉解司法科押候訊辦 
[昨日上下午公廨審理民事案紀]  
　　公共公廨第四民庭昨晨輪應俞襄讞與英卓副領事會訊計審民事訴訟案六宗茲依訊時次序紀錄如下（一）陳結芻請求給諭管理已故陳官一遺產案由陳之律師將奉諭登報聲明之報紙呈案請察畢諭准予給諭管理（二）包金記控葉繼康不理欠欵案被告之律師請求銷案而原告之律師起而反對諭被告律師請求註銷不准（三）蔡益甫控張家恒不理擔保向李應洲借洋一千三百五十元案被告不到由見證李應洲證明該借欵到期係蔡連利代償故將借據交蔡收執判張家恒照數還洋（四）錢子忠控王辛歧不理賬欵案由被告之律師得原告之律師同意請求改期諭改期再訊（五）　婦李史氏控李銘傳不分先夫產業案因兩造之律師同意請求改期諭改期再訊（六）通商股票公司五户環控吳輔廷等不交掮去銷售公債票價銀一萬二千餘兩案因尚有一被告未獲詢吳以該被告之住址及當時賣買公債票情形吳供含糊希圖朦蔽嗣由見證何四寶證明吳所供完全誑語堂上以吳輔廷欺騙公堂判發押捕房兩禮拜示儆候提到抗傳之另一被告改期再訊 
　　下午公共公廨第四公堂由俞襄讞與英包副領事會訊民事訴訟案爰照訊時次序紀錄如下（一）甬人葉貴存控朱三記（即朱阿三）呑没定購油桶價洋二千二百五十元案據原告供稱與被告訂定購桶時因其貨係在香港故令弟葉貴泉携欵偕朱同往看貨隔旬餘貴泉歸言所帶之欵登輸即爲朱取去迨抵港數日朱忽稱欵被人騙去故而歸報我遂派李樹發前去伴朱回滬詢據朱堅稱欵被人局騙不肯賠償請追並由葉貴泉李樹發分别上堂證明前情詰之朱供油桶係原告雇我向香港海防冬地方順成洋行定購付欵時葉貴泉亦在塲至翌日始知該洋行内人逃去招牌亦己卸除等語判候改期續訊（二）婦人沈鍾氏控周允章不還借洋二百元案因兩造律師以時將暮同憲請求改期判改期再訊（三）凌志義堂控馬張坤不理欠銀四百五十兩案原告之律師朱斯芾氏以案内尙有一被告未到請准予原告登報通知判准予所請（四）劉彭年請求給諭准領故父存欵案由其母劉貝氏到堂承認先夫存於滙豐銀行洋六百元應歸子收領判准予給諭滙豐銀行將劉靈湘生前存欵洋六百元着交劉彭年收領又蕭耕垣呈控王星齋賬欵糾葛一案本定於九號下午由廟傳集人證在第一公堂續訊届時陪審西員因公未到故又改期 
[私購嗎啡之押究]  
　　浙江路厦門路轉角三元昇烟紙店主顧　飛近在日本地方私購囑啡五十上兩乘近江丸輪船來滬於昨抵埠正擬登陸爲水巡捕房控捕查獲人贓送入捕房抄出私購嗎啡之證據一紙奉梅捕頭諭將嗎啡送往海關候燬外顧着押送地檢廳究辦 
[爭奪廠工起釁]  
　　江北人錢怕鴻前日偕妻吕氏投四區警署控稱在日商第三紗廠爲小工有金桂生因奪做生意糾同無賴主根元許掌榮許阿毛甘耀庭張阿小劉阿二沈阿三蔣鳳竹蔣鳳藻顏壽松紀三龍等行兇攢毆等情經顏署長提集一千人解送司法科核辦 
[誌謝]  
　　復旦大學十三日演劇助賑青年會童子部丙組養成團今日開交誼便昨各贈入場券二紙書此併謝 
雜評二 
[松黑防艦被阻問題（庸）]  
　　松黑江防一案按照中俄愛琿條約載明黑龍江松花江烏蘇里河此後只准中俄兩國行船不准各别外國船隻行走乃俄沃政府對於我國赴黑防艦多方抗阻而條約所不許之中俄以外第三國船隻反任意開放聽其自由行駛其不尊重條約蔑視我國權利事態顯然我政谖雖迭經抗議而俄人夷然置之絶不措意所謂友誼者安在假使我國以此種行動加諸俄人沃政府其能忍受之乎 
　　至若無故砲擊我艦以武力阻其上駛尤爲無理雖外人論調謂負此責任之俄將行動自由幾非沃政府所能指揮約束然最近東省當局報告沃政府且有奬勵砲擊華艦一案之說則沃政府更不能不負其責事已至此我國僅恃口頭或書面之抗議其迂緩而寡效不難逆覩奈何政府於對付方法籌議已久而迄不爲必要之行動哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　　　　组要 
　　自由談三字皆用當代名人字跡每星期調換一次今日係譚組雲先生手書 
游談 
[張繼遊法記（上）]  
　　我們的船現在正在印度洋明晨可以到哥倫波這個印度洋就是晋朝的法顯從長安西去經過西域到印度取佛經回來的路他的『佛國記』記載的很清楚不只他一個晋唐之際中國把印度文明輸入的時候不知道有多少小帆船滿載着梵文書籍在這廣大的大洋裏頭蕩漾現在我們二百學生坐在兩萬噸輪船上往歐洲去取文化去雖然四等艙很苦若比較古人是舒服已多古時中國人是有爲是勇猛當時交通如何不方便能將印度文明輸入成功翻譯大藏經的魄力是何等偉大可見古人是能作事體是爲外國文明開放門户五十年來中國派去歐美留學的總不下幾千人歐美文明輸入中國的成績遠不如當年印度文化輸入中國之盛近不如日本這可證明現在的中國人實在不肯作事只是作懶惰的生活眞是可歎 
　　近代的中國人夜郎自大最先蔑視歐美人看見歐美人强盛了就怕歐美人後來蔑視日本人看見日本人强盛起來又怕日本人現在蔑視南洋土人這幾年南洋的情形大變中國人還在悶萌蘆裏中國人與南洋的關係將來危險的啊望國人及早注意纔好南洋各地民族漸漸的自已覺醒民族自决主義一天盛一天暹羅自己立國的精神很可佩服這次歐戰和會在和約上暹羅所得的地位豈不是比中國還高麽德奥的治外法權在暹羅的是根本取消了比較中國如何據山暹羅來的人說暹羅的裁判制度已經有條理可觀一國最要緊的是路政暹羅的道路比中國好多了一切有新興國的規模中國人不要發昏了暹羅是比中國地位高了今日在東亞的獨立國第一是日本第二是暹羅第三纔數到半獨立的中國你說可恥不可恥在文化上講起南洋的斐利賓也是比中國高了斐利賓的敎育一天發達一天男女敎育平等全是美國的樣子現在已經比日本高了幾十年之後太平洋上極文化之國恐怕就是斐利賓了斐利賓人的獨立思想是美國人培養起來的美國人已經預約許他獨立不是有兇鷲在旁小鳥早已經自由的飛了暹羅斐利賓是明明白白的憑據已經比中國好了我們中國人還不想想麽近年來爪哇人安南人馬來半島的人一年一年的不同民　主義也慢慢的起來了爪哇人安南人　待他的政治上的征服者（就是和蘭人法國人）還没有力量反抗　着經濟上的征服者（就是中國人）這幾年很起些風潮我們的船過西貢的時候看見很多的安南報紙用切音字母發行的一齊鼓吹反對中國人說『中國人把安南的經濟　　斷不驅逐中國人安南人就没有生路』暹羅人也排斥中國人不准中國人立國語學校這種排斥華人之風大有普遍南洋之勢有人說是日本人煽動的這是如同說中國人排斥日本人是美國人煽動的一樣豈是這樣　單的麽 
 
[湖北水災圖（四十一）貧民受災後之度日（二）] 此爲記者瀕行時給以食米以延殘喘不永此米食完人將如何少穆 
天文談 
[日月合璧五星聯珠正義] [  （中央觀象臺稿）]  
　　推步起算之點名曰曆元吾國自元郭守敬創截算爲元之法明清兩代皆宗之如授時以至元辛已爲元大統以洪武甲子爲元時憲初以康熙甲子爲元繼以雍正癸卯爲元而西法亦然漢森以一八○○年爲元勒威耶以一八五○年爲元紐孔以一九○○年爲元但自漢至金造曆者數十家推步用積年法皆遠溯古初歲月日時會甲子日月如合璧五星如聯珠由此可知日月合璧五星聯珠古人祗取爲曆元并不引爲祥瑞而以後五星倘再相會則直言五星聚於某宿或言五星并見俱見不以聯珠名之所以誠别於曆元而免其相混也 
　　日月合璧五星聯珠雖屬曆元標識但史志所載諸家曆元或云在若干萬年以前或云幾十萬年以前幾無一同者蓋古人當立法之始本其所實測而溯而上之至數千萬年之久得一各率齊同之日立爲曆元乃意想中之天象并非實有其事今人不明眞義動謂某年某月日月合璧五星聯珠 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
誤矣 
　　合璧聯珠乃形容日月五星相處地位若從文義言之合璧必是日月相合或月大於日而成全食或小於日而成環食乃至月掩其半而成偏食要爲掩食則一也聯珠必是五星相連如線貫串切而不掩且必與日月同線方能並提然此種天象二十四史中從未載過即清會典所有雍正三年二月初二日庚午日月合璧五星聯珠據欽天監所奏亦祇言宿躔營室之次位當輙訾之宫顧此風一開乾嘉道咸之朝皆有同樣奏報至咸豐十一年禁止臣下侈言符瑞以後始不入奏嘗詢諸欽天監舊人叩其推算範圍據言日月合璧祗要在月之初不必日食五星聯珠祇要黃經相距不逾四十五度不必貫串成線因考五星以土爲最緩周天約三十年本次之周天約十二年其餘三星或數月一周天或年餘一周天是每三十年土木相會可兩三次當其會時倘水金火偶入四十五度範圍即是五星聯珠而木在土東四十五度與在其西四十五度歴時三年餘水金火難免不再入範圍然則每十二年五星聯珠容有兩次於是深嘆欽天監立衛之巧此雍乾嘉道咸五朝所以皆能據實入奏也 
　　日月合璧五星聯珠不論其爲古人意想之天象抑爲清世假定之天象若不當日食則鮮有能全見之者因水星距日最近由地面觀之東西最大限不過二十九度當其行日之最東約日入後一時半内可見行日之最西約日出前一時半内可見又須地方緯度不高天氣晴爽地平綫上尤須清晰無絲毫水蒸氣方能獲見然一年内可見之機會祗有三四次故哥白尼以未見水星爲畢生之憾事史志所載五星并見俱見其眞僞不敢知若今人所見五星聯珠經旬月而不散意必有恒星在其内而不知辨别也 
　　數以滿足爲貴事以罕見爲奇古人祇知日月水金火木土故有合璧聯珠之說設古人知七政而外又有天王海王而木土之間且有數百小行星循環不已意古人必不作是說蓋數百行星中僅有五星聚會於數未滿足也再以七政所以爲合爲聯言之古人意想之天象若果實見於今日亦誠足奇矣乃欽天監將其範圍推廣至四十五度之遠於是每十二年中容有兩次之可見天文家實視爲故常然則日月合璧五星聯珠之不足貴與不足奇不辨而自明矣 
醫學談 
[流行熱症ＬＮＦＬＵＥＮＺＡ（四）] [  上海愛仁醫院醫學博士周森友]  
　　消化部流行熱症凡患流行熱症有消化部甚覺不舒適者此卽所謂消化部流行熱症也嘗有旣犯呼吸部流行熱症而復患此消化部流行熱症者是其中流行熱症之毒必甚深也考消化部所以不能舒適之故蓋食物不能消化以致胃氣作痛時欲作嘔有時更腹痛而瀉吐血或瀉血嘗考此血之來處蓋以胃或腸受有流行熱症之菌而因腐爛所致腸胃苟未腐爛者必無此血故因患消化部流行熱症而吐血或瀉血者惟病重者有之未必人人如此也至於治法頗不一律當依病勢如何而後酌定若僅食物不消化可飲牛乳蛋白水或米湯食物易於作嘔必將上述各食物消化後由病人之肛門射入若腹瀉不止可以熱鹽水亦由肛門射入腸内洗滌其穢質每日二次凡犯作嘔腹痛二種病勢者更可以白蘭地酒和入冰水中飲之或飲冰香檳酒均有效騐設病已甚深竟至吐血或瀉血則急救之藥　惟嗎啡用以注射可收奇效惟旣染得此種流行熱症身體上必中其毒若欲消除之必飲多量之冷水或從皮膚注射體質鹽水俾其所中之毒得由皮膚及腎部排洩而出也據醫家之經驗凡因患流行熱症而致消化部受傷者雖全愈甚易惟必致精神疲倦身體瘦弱飲食猶宜謹愼以富有滋養料而易於消化者爲主 
新聞拾遺 
　　代友尋女之傳單余昨在巿上接得一紙傳單間之乃尋人廣告也原文云昨接寳慶謝君玉貴函稱伊女雲秀生自辛卯係於光緒甲午年間自伊母女别離以後迄今念有餘載音信杳然囑余代爲探聽如有仁人君子知其下落卽祈移玉北營坊街萬年巷五號向楊姓示知以便函復敝友請或直接通知伊女壛聽尊便功德無量如能使本人得知更爲天緣此啓 
　　錯塡告示日期揚城通衢要道滿貼縣知事奉部電佈告八年公債之告示說明部電發出之日係本年十一月十四號到省經省行道轉縣由縣行科塡紅字發貼之日祗書十一月四號千張一律前後相懸十日而畫行校對用印　均不加察人民傳爲笑柄云 
　　近世婦女之通病美法婦女每喜以裝束眩於世兩國婦女於裝束上之競爭乃日烈其外衣之改良日趨下劣袒臂者有之露胸者有之綠其衣料之透明乃使其白雪之膚無絲毫或隱其醜陋可以見矣且彼輩尤喜誇大目中無人并其父若夫京藐然視之蓋以爲其所有之才能實足與乃父或乃夫抗衡而有餘者然實則不逮遠甚此等婦女每仰給與其父若夫而不體其苦衷揮霍無忌以致其父若夫抱無限之怨苦以上種種無一非近世婦女之大病也 
小說 
[夢魂芸影室誌艶] [  蔣夢芸]  
　　一紅樓倩影 
　　少年文學家安達尼（名）約翰（姓）係君士坦丁ＬＣＯＮＳtance湖畔人弱冠卒業私立省大學以家人因契約關係强迫其與某氏女結婚女名葆琳貎極艶且工音樂顧安以不自山故未婚憤而隻身游意大利遇舊侣某君莫逆父也相見歡然某時方任當地某校長因留生掌敎職生初謙辭繼以琴劍飄零有家歸未得而天涯茫茫吾身何之矧湖山色秀故人情深欲去何忍遂允之校舍演河倚峯溪水橫流林木葱鬱校前羊腸小徑鋪石如錦隔岸綠蔭深處樓閣雜立山光水色無不明媚誠勝地也校係公爵惠而生資立校舍即爲公爵别墅之餘屋而隔岸紅樓則公爵消夏之别墅也濱河小樓三楹與對岸紅樓一角窗牗相接是爲安達尼之下榻處 
　　毎當晨雞三唱旭日東升之際安達尼必啓窗作深呼吸與各項室内運動午課旣罷則憑窗閑立俯視游魚戲數晚鴉時或清奏一曲歌威内薩故國之歌ＯＬＤＶＥＮＥＬＩＡＮ以消磨渠客中無聊之歲月顧每當琴聲悠揚之際對岸紅樓之茜窗必呀然關簾幙隙處彷佛有一亭亭傅影倚窗竊聽一歌旣罷則簾影憧憧翩若驚鴻矣安初不之介意久乃成習中心殊疑冥思水晶簾下必有一知音者在設其人而爲一絶世美人兒者則願終生處此歌琴以博安琪兒之清聽焉 
　　公爵接人善安達尼時造其别墅作球戲公爵有女曰露史ＢＵＲＨ貎絶麗與安之未婚妻葆琳相似宛若一人及　年華嬝娜風神又復爛熳天眞秀外而慧中安一見傾心即相愛悅從此花前月下有影皆雙對影聞聲無肩不并鶴鶴鰈鰈大有只羨鴛鴦不羨仙之慨惟安每遥指紅樓問女是誰居處則必嘿然不能答旣乃淚珠盈盈欲奪眶而出一若别有苦情欲訴而未得者 
[自由談之自由談] [  不冷]  
　　意械意械之來誠不可思議所傳消息又極相歧如昨電一則謂槍决七人一則謂張作霖出領放行豈非大可怪耶 
 
 

Page 15

 
 
   
 
 

Page 16

 
 
   
 
