# 1894 - 290 - 4907725

 

Page 1

 
 
[新科順天闈墨告成] [  圖書集成局啓]  
　　京師爲首善之區萃一十八省之英才各出所精以求合有司之繩尺每科闈墨多士咸奉以爲楷模焉今届甲午正科榜發後友人卽以闈墨見貽亟付手民以公同好首冠題名全錄後附五言八韵詩刻巳告成卽日出售每本價洋六分欲覩諸新貴佳搆者請向三馬路申昌外埠申昌及各處售申報人購取可也 
[新科浙江闈墨出售] [  圖書集成局啓]  
　　兩浙爲人文薈萃之區每科闈墨旣出士林爭相傳誦幾於紙貴　陽本科闈墨清超拔俗力掃塵氛卞玉隋珠觸日皆是本局覔得聚奎堂旗刻排以新鑄鉛字印以雪白連史紙首冠題名全錄後附試帖每本價洋六分欲覩絶時眉樣者請至三馬路申昌外埠申昌及各處售申報人購取可也此佈 
[新科江西闈墨出售] [  圖書集成局啓]  
　　詩泒衍自江西文泒亦然自有明之季以迄國初諸老宏篇鉅製率皆清奥峭折駸駸乎上躋古作者之林近來風尚稍變然　　亦正多清事可傳之作新科闈墨旣出本局急印以新鑄鉛字刷以雪白連史紙每本價洋六分欲覘時尚諸向三馬路申昌各埠申昌及售申報人購取爲盼此佈 
[論中國當變法自强]  
　　嗚呼天下之患皆出於所備之外昔之海防重在東南今之海防重在西北自海禁宏開各國皆叩開而求互巿久　而日出其奇巧以炫我長技以驕我挾其所以富强之具以凌侮我時肆其隱謀祕計以嘗我各藏其心不可測度屢行變詐巳見端倪彼先旣撤我之藩籬後必窺我之堂奥其貪得無厭之情又如此蓋事變如此之棘時局如此之艱皆肇端於此數十年中夫自開闢以來神聖之所締造文物之所彌綸莫如中國一旦泰西强國四面環逼此巢燧羲軒之所不及料堯舜周孔之所不及防者也今巳如此將來誠不知何所底止惟是通變方能持久因時所以制宜伊古盛時或多難以保邦或殷憂而啓聖今值亘古未有之奇局亦宜恢亘古未有之宏謨然則變法自强爲不可緩矣今試以中日兩國論之日本僻在海東蕞爾彈丸其幅員不及中國二三省土地之大人民之衆財力之富物産之多皆不足與中國抗衡乃自數十年來日本盡乘其舊習而專學西國之所長倣效西法崇尚西學練兵購艦製械理財一切惟西人之言是從卽西人亦笑其變法之太亟而彼不顧也毅然行之日增月盛舟艦器械藥撣購自歐洲諸國者不可勝數十年之間極意經營皆爲圖我中國地也日本國小民貧人皆料其必無儲蓄近年又以購物於外洋縻費殊多益形空匱然有久商於日本者謂自平定西鄉隆盛以來勵精圖治庫帑巳積至四千萬金蓋欲以供一旦有事之用其處心積慮亦巳久矣而中國漠然無所知晏然無所備也卽自開釁至今購置别國兵輪巳二十餘艘三夌公司之船悉以載兵雷厲風行絡繹道上從未有一舶爲我國所阻截者而我國僅賃四船載兵而巳招商局船在南者任其停泊海中置未一用自法人議和而後卽有十年以内毋得向外洋購買軍火之諭自美生茂挾炸藥而後卽有以後外洋軍火毋得入口儲積棧房須得各省督撫有購買之據始得運入逮乎一旦兵事驟興倉卒購求各洋行俱無以應遂至以竊物受重值旣無存貨何從遴選况又加經售者侵蝕私肥中飽其囊槖以至臨陣失機行軍僨事此皆由乎未能先事以綢繆先時以整頓也日本諸大臣皆實事以求是每事躬親不憚勞瘁如黑田之游歴各邦伊藤之學習西務俱皆經年累月其在軍　　身先士卒沐雨櫛風與同甘苦機器之局軍火之廠所有造作亦並日夜督辦罔敢或懈辨其良楛察其遠近然後施之於營中其所用槍砲藥彈亦皆一律命中及遠並無虚發若中國則皆養尊處優事事委人經理無論文員如是卽武員亦復輕裘　帶酒食游戲平日置諸務於不問則事之廢弛可知一旦臨事其何能濟日本近時所設諸學校一仿西法教以兵法藝術行陣營壘皆徵之於實用而不尚虚文所以儲人才以備用也中國則不然所有州郡府縣諸學雖設教官皆視爲閒員末秩無足重輕率以　冗　聵之人處之經年未聞造就一士也學宫之中蓬高滿徑所有士子未聞一至焉各處書院雖延山長月課以時文經藝詩賦亦僅具文凡爲山長者率以當軸之榮悴爲去留薦舉之多寡爲進退徒　情面縻修　而巳於士子無所補於人才益無所裨也平日取士以時文一旦服官筮仕出身臨民亦復何用所習非所用所用非所長苟不廢時文人才何由而生故中國欲行變法必以振興學校爲先沿海各直省當設水師學堂武備學堂藝術學堂由漸以行之内地務令士子幼而習之將而行之所學必盡歸諸實用此外則在船艦者嫺駕駛用鎗砲者嫺施放軍中悉知行陣之法步伐止齊隊伍肇蕭皆須練之於平日而於建築砲臺規造營疊咸能極其所長以此應敵又何敵之足患如以爲時值承平一切皆視爲無用營兵從未練習軍額虚懸率以疲老充數或則并此而裁之舵工水手率以一人而兼數事一旦兵興倉皇召募無異乎驅巿人而戰砲臺則聽其毁裂巨砲則任其剥蝕從前集厚力費巨帑以建置者後人乃惑於人言而廢之兵不識將將不知兵以此求勝不亦難哉今欲變法必先破除成例　　積習不以資格限人才豪傑之士不次擢用毋拘文而牽義六部所有舊例一掃而空之毋使胥吏得以上下其手毋因循毋粉飾毋　蔽毋玩怠毋貪婪上下一心内外戮力翻然一變其初一切開誠布公與民相見以天一人在上而衆心成城誠如是　自强之道胥在是矣其於禦日本乎何有 
[首善要聞]  
　　甲午科宗室鄉試新中宗室舉人例應在保和殿覆試經禮部請旨欽定日期八月二十四日奉旨著於本月二十六日在保和殿覆試欽此○吏部爲曉諭事所有光緒二十年八月分月官國子監監丞卓凌霄部司務徐兆灃知州章同通判李震知縣　宗基陳樹屏唐右楨等相應令該七員於八月二十八日黎明赴上諭館考試畢偕同佐貳典史陳光焯於巳刻赴午門前聽候帶領騐看毋違○神機營派赴南苑駐紥候調之馬步十營内除駿驤健利四營馬步隊經桂爵帥統往山海關駐防外其餘在苑馬步各營近因天時不正瘟疫流行以致在苑各營將士抱疫良多日有告殂經各管帶禀由芬總統據情咨報神機營酌核旋經神機營以駐苑各隊官兵爲疫傳染抱病漸多間有身故殊堪憫側擬將在苑各隊撤回城内歸營候調以避時疫而示體恤請於九月初八日卽令在苑馬步撤隊回京等情繕摺具奏巳奉旨依議欽此○宗人府爲咨行事所有守護東陵奉恩輔國公光裕呈報三年期滿所遣之差應行奏派更替相應咨行貝子入八分鎮國公輔國公各門上卽將本貝子公等曾否守護東西陵幾次並現在有無兼充同項差使一併查明務於三日内造具報本呈報本府以憑辦理勿得延遲可也○吏部爲咨取事查例 
 
 

Page 2

 
 
載揀選各項官缺應由本部將大學士六部九卿堂銜開列奏請欽派揀選等語今出有盛京工部司庫等缺本部現定於九月初九日奏請揀選相應咨行貴衙門卽將滿漢堂銜務於卽日開送過部以憑辦理可也○禮部爲知照事所有本年甲午宗室鄉試新中式宗室舉人奉旨著於八月二十六日在保和殿覆試欽此欽遵到部相應知照内務府轉飭於是日黎明開放保和殿槅扇並照例預備茶水可也 
[廣儲軍餉]  
　　刻因倭奴犯順朝廷詔令著名宿將各募勁旅或四十營或二十營齊出剿倭大張橽伐所需餉項久巳籌備充俗兹户部以軍糧雖足而添製船械槍砲等用不妨預爲廣儲多多益善當　咨兩江總督劉峴帥轉電兩淮運司將淮鹽厘銀每引預繳二兩儲庫聽撥運憲江都轉奉電後立飭淮南總局委員邀集岸運各商雲豐恒等剴　勸諭乃該商等一聞此信僉稱商等食毛踐土世受國恩敢不設措遵繳俱欣然樂從且同仇敵愾之忱見於言表兹悉上江浦六食岸商人乙和祥首先遵章到局預繳當奉批示略云據奉遵章預繳每引厘銀二兩足徵踴躍急公可嘉之至等語其餘各商刻亦紛紛按引繳到說者謂此欵祗每引二兩然屈計其數巳有百餘萬之多雖將來淮南分六綱食岸分三年扣抵然各商當疉輸　大捐之後值銷塲不暢旺之時而尚能共伸義憤慨解偠纒誠可謂踴躍急公深明大義者矣想長蘆山東粤浙等有鹽各省聞風興起者定不乏人也我華地大　博物早財豐不於此可見哉 
[電傳甲午科江南鄉試題名全錄]  
　何其純建平　貢　鍾通州　童　逈　海　胡同頴昭文　潘昌煦元和　孫熙澤舒城　徐　沅吳縣　范　灥無錫　黄世礽嘉定　廉　泉金匱　江廷玨霍邱　胡廷達　縣　　金堂　湖　程銘敬蘇州　葉景澐上海　唐濟鎮金匱　顧鴻闥通州　李德鑑太湖　祁會源嘉定　楊　謨無錫　周召齋丹徒　曹　惠吳縣　俞　復金匱　孫濟川吳縣　錢樹聲蘇州　史國琛荆溪　龔元凱合肥　韓　　壽州　方　　無爲　錢同　松江　盧國華廬州　姜汝濟陽湖　陸長携太倉　袁祖光陽湖　徐孚吉海州　宋文蔚溧陽　左運奎陽湖　劉象堃　城　同　裕駐防　潘　浩冥興　陳鵬舉懷寗　胡祥起蘇州　沈恩孚吳縣　陳寳書太倉　劉世瑛貴池　何毓駿南陵　程曾潞嘉定　許壬熊金山　謝源　上海　何雲蔚鳳陽　趙純熙涇縣　陳懋治元和　馮兆昌吳縣　潘慶琦涇縣　陳恩浚歙縣　王家霖青浦　卞汝方高郵　茅　謙丹徒　陳宗彝江隂　胡嘉楷黟縣　姜贊襄懷寗　朱講成涇縣　沈宗祉婁縣　蔣寳豐金匱　劉景塘太平　張燦樞宿松　章鍾光江隂　朱　柏金匱　助　樸駐防　姜汝謨陽湖　王家枚江隂　彭錫蕃濳山　蘇　城石埭　夏晵　江寗　劉廷弼上元　李昌舉六安　潘藝芬元和　徐敬儀宜興　程之麐含山　韋其銓太湖　閔瑞慶常熟　王丞忠無錫　孫傳驤吳縣　喻思賢太湖　夏仁瑞江寗　徐文田武進　戴之傑黟縣　何承培徽州　程遐師吳縣　崇　藻駐防　余兆鋒宿松　劉世珩貴池　于文華泰興　楊宗海金匱　趙繼椿太湖　范家煌廬詶　朱肇甲元和　鄒鳳標吳縣　程祖蔚武進　陳恩洽泰州　歐陽福保元和李　　靜海　朱　英長洲　何崇履鎮江　吳維馨華亭　李作梓太湖　馬士杰高郵　朱　澤丹陽　徐公修青浦　貢士元寍國　楊泰階太倉　華中祺無錫　吳曾德常州　葉堯階全椒　孫揆均金匱　藩志　吳縣　劉錫齡合肥　姜繼襄懷寍　吳星生宜興　葉　封青浦　龔慶霖合肥　何其敬太湖　程鵬翥旌德　蔡俊鏞蘇州　王廷俊江都　林可培崇明　靳啓瑞舒城　張鳳階廬江　梅豫　上海　楊燾樸金匱　徐秉璜丹徒　趙景崇武進　郝玉麒懷甯　費紹訓陽湖　冒廣生如　　王希善甘泉　吳宗坤寗國　江志伊旌德　吳大中常州　江忠振婺源　錢寳鎔吳縣　江崇德江甯　趙必顯海州　繆掄俊江隂　張繼良常州　顧堯階壽州　許承堯徽州　藩宗俊休寍　李德星太湖　汪伯潘懷寍　陳遐章儀徵　齊堯年婺源　孫由鎬太倉　蕭元怡上元　高　　金山　費　訓陽湖　余經權太湖　莊　忠上海　汪哲本歙縣　周毓　合肥　汪曾武鎮洋　朱其元荆溪　陳鴻翊奉賢　胡梓美廣德　潘啓葵宣興　顧繼曾通州　朱鴻磐安慶　葉新元黟縣　吳祥麟桐城　陳宗麟元和　馬振儀桐城　崔光弼太平　　　　定遠　王鳳藻元和 
[副榜]  
　汪瑀駿黟縣　楊　元吳縣　張慶宣太湖　高履　池州　　同范金　　楊同昇鹽城　　景溪壽州　萬興邦六安　高汝　潁州　祝庚熙江寍　繆景福南陵　黎逢源宿松　薛培棨常熟　王士衡高　　郭祖葆吳縣　吳祖蔭通州　許文權宿松　姚中戊溧水　吳興　吳縣　孟　鑫陽湖　孟振先霍　　顧次英松江 
[鹿共]  
　　南　榜發上海一邑高掇巍科者共有五人一爲童君右字心田中式第三名一爲葉君景澐字麗雯中式第十五名一爲謝君源深字友三中式第四十五名一爲梅君豫枨字問羹中式第一百三十名一爲莊君學忠字厚卿中式第一百五十九名奮鵬翩以高鶱賦鹿鳴而共宴謂非人生快意事哉而上海文風之盛亦於此可見矣 
[刧盜正法]  
　　兩海牛　渡船於初九日由省開行有客附銀三十兩回鄉買絲被匪徒訪知僞作搭客匿於渡船之内迨駛至平洲海口卽齊出行刦幸渡夫見機　早　鑼號救水陸兵勇聞警先將去船把守使其無可逃遁該匪等共七人皆被擒獲押解來省臬憲額玉如廉訪以該匪當塲捉獲毫無欵義略訊一過卽於十一日請令處决以昭炯戒 
[旌歴過鎮]  
　　督辦儀徵　鹽　棧曾丙熙觀察於十五日上午自儀起程乘坐頭號官舫用飛濤小火輪拖帶順流而下卽於十六日清晨駛抵京口舟泊義渡碼頭鎮城文武各官均詣碼頭迎迓旋登舟投刺觀察接見之下亦以禮答拜少頃卽啓輪下駛進江隂口逕赴姑蘇謁見各大憲瀕行時寳蓋山新兵前　勇丁咸在江于一帶排列隊伍鎗砲之聲絡繹不絶 
[鎮江火警]  
　　鎮江訪事人云本月十九晚更魚初躍西門外新河口某油酒店遺火煤油中以致延燒廚屋火光四射直上熊熊店中人驚駭異常手足無措幸鄰右取水灌救得免滋蔓難　迨焚去房屋三間卽行撲滅○二十一日天將破曉忽見東南角黑烟一道上徹層霄訪事者急往探之知德星宫南首周姓草房不戒於火少焉永安堂水龍前來灌救時適封家姨並不輕狂跋扈祝融氏遂退避三舍僅燬茅屋三家 
[北通州餘話]  
　　九月初二日倉憲提騐奉天第一起料豆初三日提騐奉天第二起料豆初四日提騐奉天粟米四十船初五日提騐奉天第三起料豆至是而奉天米豆巳掃數報竣矣初七日提騐江廣第一起第二起漕糧初八日提騐江廣第三起漕糧至是而江廣漕糧亦巳掃數○潘文勤公專祠建在西街兹者大工告竣擇吉九月初一日懸匾○榮直剌奉到上憲札飭内開御史易俊奏會匪勾結爲害請飭各直省籌辦一摺該御史所稱此等匪徒行踨詭秘購捕良難籌辦之法莫如清查保甲使匪徒無託足之區一面曉諭鄉里凡有誤領飄布者准令呈繳銷燬予以自新並　成團長保長設法稽查等語當卽飭書吏照錄告示　貼通衢○城南口子人李姓與同村某甲因事鬥毆被甲擊仆於地神思昏沈一時激動衆人羣起奮擊致甲受傷而斃衆人見事關人命各鳥獸散榮直剌聞報立卽下鄉相騐未得正兇遂將地保及左右鄰帶回訊究 
[後來居上]  
　　新科湖北解元錢君桂笙係江夏東鄉魯家巷人其兄桂林中癸巳科舉人昆仲二人家本寒素芸窻苦讀銳意青雲在江漢兩湖各書院月課屢列超特所得旌獎膏火之費歲有一二百金於是家頗小康佐以耕織不憂事畜無資矣桂林早著先鞭桂笙薦而未售今 
 
 

Page 3

 
 
科竟以第一人舉於鄉不　則巳一鳴驚人倘來歲蓬萊頂上得意春風壎箎並奏丕尤爲科名佳話哉 
[冶游遭溺]  
　　刑部郎中鄧逢伯部郎士康係東莞縣夫前任朝州鎮總兵鄧寳臣鎮戎之哲嗣由副貢報捐郎中在京當差曾補實職自奉諱歸來卽無心於進取日與二三知巳選舞徵歌飛紅泛緑近復與梨園中人作世外交此輩慕其聲勢百計趨承歌殘一曲之花倚徧千兼之玉風流美滿傾倒一時日前與某旦往番禺烏涌演戲演畢而歸於初六日行抵省河適連日雨大風狂河流甚漲船舵爲波浪摧折勢將沈溺部郎大驚急呼沙艇救護遂由戲船跳下沙艇計共十人詎艇小人多不能任載竟致墜入深淵救生船見之飛棹而來竭力拯救先後救出九　皆慶更生惟部郎則響滅音沈想巳夢入鈞天快聆廣樂矣其介弟彦士都戎現充海珠砲臺營官聞報之下卽遣兵輪赴虎門黄捕名海口尋撈窮兩日之力始將屍身撈獲卽在岸上棺殮妻妾共有七人年皆少女臨流痛哭慘不成聲魂兮歸來得無見之而酸鼻乎 
[秃鶖可疑]  
　　倭奴擾吾藩屬詭譎多端廣遣間諜來華或攺裝飾或作僧人刺探軍情各處地方官早奉上憲來文嚴密搜查有犯必懲本月某日江都林邑宰於鈔關門内緝獲僧人一名形跡可疑且圓光光上並無戒疤當卽拘帶至署升座研訊據供山東人遊方至此現掛單城外某寺等語邑宰飭暫小心看管一面派役至該寺查騐衣缽詢問來歴俟有續聞再行登錄 
[喜溢門楣]  
　　前辦場屬提工總局歐陽潤生觀察之公子等前均回江西珂里應試昨日榜發其公子名述者巳中式第三十七名舉人翩翩慘緑　榜高標鵲報傳來觀察不禁色喜連日城内紳者印委均各紛紛往賀冠裳輿馬薈萃於門絡繹往還頗形熱閙 
[九派江聲]  
　　九江訪事人云倭奴犯順各處嚴防九江鎮總兵周德泉鎮軍九江關道誠果泉觀察會商一切旋於某日親赴湖口縣閱勘武曲港梅家洲各處砲臺擬添設重兵駐紥又擬在拓磯建築砲臺繪畫成圖禀商撫憲○九江府崇濟川太守以瑞昌縣屬烏石街一帶夏季蛟水爲災遂於本月十四日親臨踏勘○崇太守札委德化縣薛俊甫明府赴德安縣騐屍於本月十三日起程十五日返署○鄱陽民教因　地基齟齬特委羅少垣明府迅速赴任傳集人証研訊務須折服人心○特授饒州府王太守鵬壽於本年夏履任詎至月前二豎爲虐醫藥無功旋於本月初四日出缺士民惜之 
[五茸訪菊]  
　　松江訪事人云倭人肇釁處處籌防當事者特派提標馬步兵輪流駐守西門上鼓樓藉資瞭望本月某夜鼉更初起有分發浙江某鹽員乘肩輿入城守門者索油燭錢舁者正在解囊不隄防城上某營兵忽取巨磚擲下適中轎旁玻璃上登時粉碎飛撲鹽員之面皮破血流鹽員以營兵膽大妄爲不法巳極隨於翌晨訴諸營縣各衙某游戎查悉情由擬重懲以儆○漕涇爲華亭縣所轄賭徒就相距里許南　地方支搭篷寮昕夕聚賭亭林司某巡宰查知其事赴縣署陳明想良有司除暴安良定必懲一以儆百也 
[禾中瑣語]  
　　　院鎮關燈　店之某甲其妻前被人誘拐甲四出訪尋竟將店業抛棄至今仍無著落惟訪悉妻被某嫗拐去連日在禾尋訪囊資用盡正在進退維谷忽於十六日在途相遇當卽扭獲送秀水縣署適值邑尊下鄉乃扭至府署飭發嘉興縣究辦劉邑尊升堂提訊嫗供認與某乙通同誘拐售與新豐鎮某肉鋪主爲室訊　管押遂卽派差往新豐查提以便訊理○秀水縣寗邑尊日前因公赴省兹巳於十五日回署十六日復赴新塍鎮等處催各户所欠錢糧○北門内竹籬巷弄口有棕榻匠江西人黄姓夫婦居焉黄患病日久醫藥罔效所有餘資早巳用罄奄然逝世無資收殮延兩日經同鄉人集資草草棺殮遺下二子年尚幼稚其妻見家徒壁立無以自存遂購芙蓉膏吞服毒發斃命翌晨鄰人聞兩孩啼哭聲往視之始大　飛告同鄉帮同收殮婦之義烈可爲薄俗風矣 
[上海官塲紀事]  
　　署蘇松太兵備道劉康侯觀察於本月二十一日偕江蘇督糧道吳廣涵儲憲乘威靖兵輪船赴崇明吳淞諸處巡閱海塘砲臺約二十二日可回道署執事等人齊集小東門外輪船碼頭伺候是日傍晚憲旌返滬觀察卽排導回轅儲憲則望蘇垣進發○上海縣訓術司陳德新於本月二十日病故縣署聽事吏據情禀明黄大令大令飭書吏註銷簿册擬再出示募充 
[賽馬定期]  
　　　滬西商於春秋二季賽馬兹届秋賽之期會中人定於華歴十月初一二三等日即西歴十月廿九三十三十一號舉賽想中西士女結隊往觀較春賽時男有一番清興也 
[開塲聚賭]  
　　上海租界賭焚最嚴而賭風反最盛其故何哉盖上海爲通商總匯巨商大賈咸集於此其聚賭也不在楚館秦樓卽在深房曲室甚有借　公之所作賭博之塲捕探耳目所不及於是乎賭禁雖嚴而賭風反盛兹聞有等掮客假某業公所大開賭溥之塲一擲千金興高彩烈所望有緝捕之責者設法拘拿嚴行懲辦庶使劉盤龍一流人知所儆懼不敢施其伎倆也 
[眼綫脫逃]  
　　江北人名小丁老前日謂包探竇如海曰有揚州人石炳蘭乃著名盜犯刻下在中遊玩儘可拘拿送辦竇探禀明捕頭帶領探夥以小丁爲眼綫至前晚十二點鐘時在虹口穿虹浜相近將石炳蘭拿獲送入捕房詎料小丁乘忙亂時忽然遁去捕頭向石訊問答稱並未爲盜捕頭謂其中定有緣故豈容輕釋遂命管押仍飭竇探速將小丁查拿到案以便澈底根究 
[攔路行凶]  
　　虹口進北之　通寺經江海關道劉觀察派勇駐紥該處巡防局員劉君光明亦遷駐於此以便督勇梭巡地方巳覺清淨昨晨突有沈家巷人沈桂源投局控稱前晚被小皮匠桂生截路兇毆剌傷手臂二處　體亦受鱗傷求請伸寃劉君謂暗中邀截何由而知爲桂生答稱乃旁人所述劉君騐得沈雖受傷尚無在碍遂給小洋數　著回家自行調治小皮匠桂生卽飭二圖地保陸坤咸迅速查拿以憑懲辦並飭勇舁送沈桂源回家 
[賭徒被獲]  
　　邇來有一種湖南北人結黨在租界内租賃樓房召集著名牌九司務設局賭博有翻天印倒脫靴等名目凡入其彀中者無不立罄腰囊關道劉觀察深悉其害札縣查拿著名賭匪李少亭卽陳八又卽倪道生等拘獲後由英公堂送縣究辦在案此種賭棍羽黨甚多遍布英法兩租界内依然以誘賭爲事有吳甲者賭中之魁首也以英界捉賭甚嚴撍匿法界先在新寳興里蕭金榮之姘婦某仙人樓上聚賭誘騙某乙等賭負洋銀若干若輩分肥後恐其挾怨報復卽遷移在似烟間非烟間之三雅園樓上呼盧喝雉達旦通宵事聞於捕頭飭夜差巡捕加意偵緝昨日夜深時吳紏集黨羽正與騙來之丙丁等賭博正在興會淋漓時該捕回報捕房與探捕等前往拘拿其時與賭之人甚衆見探捕至紛紛驚逸有從披屋上飛奔者有從後樓窓躍下者當塲拘獲湖北人甲乙等四賭棍解入捕房翌晨經克捕頭詰訊黨羽等絡繹於捕房前烟間内探聽消息捕頭令續獲　賭之三雅園主某戊押候交保出外將升屋逃逸之湖北口音賭棍陳芸谷尋交到案以便併案辦理其在押之四賭棍　其黨羽鑽營求保恐未能仰邀允准也 
[押解兇犯]  
　　泰安棧夥朱阿萬被吕三卽厲三戳傷身死上海縣黄大令飭拿到案訊實供詞釘鐐收禁日前委典史蔡少尉提案騐明面　箕斗俟製就赭衣解赴松江過府昨日大令發出監牌仍委少尉飭提點解隨於一點鐘時行文城守營請李采臣千戎撥出營兵二名會同解差將吕押解出大東門至南碼頭登舟望五茸進發 
[縣訊烏木行互訏案]  
　　滬上烏木店與作場分爲兩帮因整行規彼此爭論遂赴上海縣互相訐控黄大令飭差將兩帮頭目提案倩葉司馬升坐花廳訊究作塲帮頭目楊信發王仁裕同供稱向章新設一作塲須赴公所報明捐招牌錢二千文又加至七千文現在新議須捐二十 
 
 

Page 4

 
 
千文帮中人不允舊章店帮　准一年收一　徒邇來亦不遵規例任意多收呈上行單叩求台閱司馬閱畢提店帮趙萬興日新盛嚴順昌沈生順裕成生協盛永孫協春新昌祥至案諭曰爾等兩帮因何訐訟不休究於何時起釁同供稱去春請示時兩不允洽以致口角刊有行單齎呈案下司馬察閱兩次行單謂均與舊章不合旋有老年人王賜永投案具呈白禀司馬謂向章旣一年收一藝徒現應遵章辦理趙等同稱設春間收一藝徒或習藝不成或患病身亡是年卽不能再收是以此章未妥須從新再議司馬曰本委爲爾等斷定向章旣是一年收一藝徒毋庸攺易惟習業不成或因病身亡則准補收一徒趙等同稱是司馬問作塲帮招牌捐一項爾等願出若干楊答稱請大老爺恩斷遵行可也趙等又同稱邇來同業中新開者甚少以致公項支絀每年七月十五醮事十月初一四明公所祭祀先輩均有清帳黏貼現由公議須捐二十千文司馬曰爾業新開一店須資本若干答稱多至一千千少至數十千曰照此可分上中下三等輸捐豈非公道乎趙等沈思良久答稱此端一開恐有刁猾之徒以多報少奈何依小的之見惟有一律輸捐庶免支節楊供稱前憑董事斷定十千伊等不允司馬斷爲十四千兩造允之至徒弟滿師捐錢一千四百文入公項另捐　白文爲四明公所祭享之費别處人來此入行者捐錢二十三千一百文爲公項著令各具遵斷切結趙等又同稱店作兩帮前曾在老北門合置房屋兩幛議建公所現因楊等强詞奪理不願共事請恩斷分爲兩處司馬諭令董事艾承禧李維浩秉公分析並將所定章程逐一宣諭兩造皆具遵斷切結而出 
[費待領]  
　　廿一日午後五點鐘有某西商之馬車停於新北門外天主堂前被推貨之小車將馬驚觸馬遂絶靷而奔沿途撞壞東洋軍四輛并傷某甲之脚當經大捕房於翌晨詰訊令賠東洋車修理費其受傷之某甲可赴大捕房具領傷費 
[剥膚之痛]  
　　十九日有本邑西鄉人某甲從松江販稻草一船載之來滬午後鐘鳴五下舟經黄渡迤東莊家涇突有一小火輪船迎面而來急捩舵避之僅在舷旁擦過其時小火輪船上適有人將煤灰傾出飛墮柴中餘燼數星登時上熾甲慌張之際伏於柴上亂滚以致灼傷頭額血肉模糊而小火輪船巳鼓浪　風不知去向矣真无妄之災哉 
[小棺移厝]  
　　虹口朱家木橋有洋房數幢後面停有小棺一具經巡街華捕報知捕房捕頭飭探查無屍屬乃遣二圖地保奚坤寳於昨晨遷往義塚浮厝 
[善願天從]  
　　浙右醉經子許賑得子完願助洋一百元錢塘大夫第戴杜氏得孫祈保母子平安長成助洋五十元太原氏由陳安記交來助洋四十元周仁卿求母病速愈助洋四十元順直舊祲新災需賑孔孡海氛未靖籌欵頗覺爲難當務急施感應尤速身其康彊子孫其逢吉眼前功德福報昭彰聞風而來馨香頂祝同日奉到四明吳隱名祈保平安助本堂醫藥捐洋一百元合登報章敬申叩謝[  上海六馬路仁濟善 
堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[河道示]  
　　補用府正堂候補總捕府特授寍波總巡鹽務水利分府加三級紀錄十次蕭爲剴切曉諭以清積弊而益地方事照得城鄉河道攸關水利各處居民鋪户不得侵　官河搭蓋蓬屋抛棄淤塞致碍河道違者無論新舊除押拆挑濬外仍　擅搭擅棄之家究懲歴經　示嚴禁在案現奉道憲吳札開查疏通河水清潔街道有關民生日用利益實爲地方最要之舉察閱年來甯郡城廂内外河身淤淺街道穢塞年甚一年有水利之貴者自應實力整頓卽使會同河工局認真稽察務使街道一律清潔河身疏濬深通於地方庶有實齊毋任怠忽徒託空言是所厚望切切等因奉此本分府正當查辦間又據河工局司董等面稱城廂内外麝埃垃圾淤塞河道抛棄街衢積習相沿惟廿條橋一帶爲尤甚該處河身去年挑濬深通一載未週又見汚穢不堪橋棚上各鋪户每日掃地不用畚斗任意將垃圾穢物傾入河中日積月累致使畜滿並且棚捐亦不輸認誠恐相率效尤難免局用支絀面請查禁等情據此除一面照會河工局認真挑濬并飭差保勸諭禁止外合亟出示曉諭爲此示仰城鄉居民鋪户人等知悉爾等俱係良民須知本分府水陸清理體念民生起見各宜遵喻互相勸誡庶幾街道不見穢塞河身常得流通不獨水利深有裨益卽爾等居民亦大有便焉自示之後倘敢故違定卽拿案嚴訊照例詳辦决不姑寛其各凛遵毋違特示 
[人財兩失]  
　　昨有周阿大扭蔣了頭衛月卿王小弟周田氏等至英公廨控稱蔣與母親周王氏姘識日前乘人不備將家中物件搬去不　且將我之未婚妻阿寳領去四處找尋毫無蹤跡今旣尋見向之理論卽有衛月卿王小弟二人出爲霸阻是以扭案目下兩寳尚不知被母藏匿何　值日差詢明情節禀知宋通刺著分别押候訊核 
[英界晚堂案]  
　　前者彚司行洋人控女傭王余氏之姘夫江小寳至行吵擾由宋通刺疉次提訊以供詞各執著將江交差管押余氏亦交官媒押交伊母到案再行訊奪此巳屢誌本報日前余氏之母余施氏自行投案候質通剌於晚堂升座集訊王汪氏伸訴前情求大老爺將媳余氏給領管束余氏供實被江小寳誘騙成姦並未嫁江爲妻現在小婦人巳函追母親來案求請訊問施氏供本邑西鄉虹橋鎮人女兒　氏自幼許配同鄉王汪氏之子王小弟爲室於光緒十六年成婚迄今將及五載兹因家計貧困在某西人住宅帮傭嗣因女兒患病回家調治病愈之後由小婦人伴送來滬央人薦在彚司行洋東處爲傭日前小婦人在鄉接女兒信始知被江小寳誣攀謂小婦人得女兒身價洋六十元許江爲妻小婦人不勝駭異爲此投案剖訴况小婦人與江素不認識求大老爺嚴究江供前娶余氏爲室實出身價洋六十元當時小的之母與余氏之母及媒証等三面說妥現被回賴心實不甘母親現亦來案求請質對江朱氏供兒子小寳曾憑媒証撮合娶余氏爲妻巳將二載現被伊等串同悔賴務求嚴究通剌謂朱氏曰爾子旣巳憑媒聘娶爾因何不將媒証邀來亦不檢呈婚帖本分府無從核斷答稱媒証均巳物故婚帖被余氏私行盜去通剌判將姦佔誣控之江小寳重笞四百板具攺過切結並交的保余氏不應與江私識無恥巳極本應嚴辦姑念婦女無知從寛掌頰五十下飭交伊姑汪氏領回嚴加管束施氏朱氏當堂斥釋○前有張家瑞投英公廨呈控陳光甫等串同吳開亮掯勒票銀求請究追宋通刺准詞簽差提集應訊人証於前日晚堂質訊張供前由孫厚軒匯來銀二百兩當收現銀九十兩並仁泰號期票二紙計一百零六兩旋經職員將票至仁泰查對無悮不料到期向收忽被掯勒職員向之理論陳竟敢串出吳開亮朱錫臣硬覇掯付爲此黏票具控陳供小的向在仁泰號爲夥所出票銀一百零六兩付與掮客孫厚軒掮來麝香價銀嗣因察出孫之麝香均係假貨以致將票銀支付小的並無串同吳等掯勒情事朱錫臣供陳等票銀紏葛小的並不與聞通刺判陳交的保尋交孫厚軒到案訊追票銀否則惟陳是問朱訊無干涉當堂省釋張遵諭而退 
[美捕房紀事]  
　　虹口蘇州路第五百十六號門牌向有日本人居焉雇江北人李阿琴拖包車夏間日人將李辭歇不數日李將門首所停東洋車竊去當時投報捕房至昨晨經包探竇如海訪悉李匿迹老閘橋北首王阿三家遂帶探夥尋至是處將李王並車一併拘入捕房捕頭命押候解辦○王阿福於昨日清晨至虹口蘇州河顧阿永所泊舟中圖竊被顧知覺當塲拿獲交一百零七號印捕送入捕房捕頭略問數語王一味混賴捕頭飭包探張阿五往查果係圖竊捕頭遂命押候解辦有名老和者前日傍晚時在虹口吳淞路萬興館飯店内竊取銅面盆一隻店主卽報捕房求請查究捕頭飭包探竇如海於十一下鐘時將老和獲送捕房捕頭命押候送究 
[金陵官報]  
　　九月十四日湘軍營務處暫統福壽等營安徽候補道陳善禀知福壽後兩營今日抵寗卽赴瓜州知縣李文耀奉皖岸督銷扎調銷保甲差卽辭○十五日候補道蔡鈞奉委扎仍總辦金陵洋務局差羅嘉　交卸代辦洋務局並奉飭仍回會辦洋務局差李光久辭赴帶隊北上巡檢畢承禧到由京來藩轅牌示署甘泉縣上官司巡檢龔璋期滿遺缺查有從九謝邦楨署理○十六日試用縣丞高步祥田蘇來分寗差委黄煊專丁禀銷慶餘橋釐捐禀知到調辦泰興釐捐差○十七日候選縣會行淦到由京來○十八日知府羅章謝委武闈供給所通判林廷墉委谷米局通判王國楨由蘇來派寗差委卽用縣高振聲起服回省知縣葉懋本奉委武闈供給差又劉本檍叨謝行知請補蕭縣員缺 
[蘇省官報]  
　　十五日通判沈樂賢六合差次專丁來省禀謝十六年海運案内蒙保加四品銜縣丞李筠南渡釐局專丁來省禀知在臺灣鉄路捐局繳捐過班知縣○十六日安徽候補道蕭允文由京來縣丞吳德輝禀知奉委帮辦清訟局主簿恩長奉委閶胥外編查保甲○十七日藩轅牌示照得署華亭縣知縣董實善將届期滿自應調省所遺　缺查有　補斯缺之葛培義堪以先行赴任署理候補道朱福清辭行勘華亭寳山海塘指分江蘇卽用知縣高積政河南人由京領照到省分　江蘇卽用知縣翁有成浙江人禀到○十八日新陽縣蘇辭赴任知縣洪衍慶交卸署宜興縣事回指分江蘇試用直州同樊恭臺浙江人到省指分江蘇試用府經馮步衢浙江人禀到指分江蘇遇缺先補用縣主簿孫文璵奉天人禀到從九朱鍾球禀知聞訃丁父憂 
[江西官報]  
　　八月十一日同知林祖炘開辦自新所鄱陽石門司劉景動謝委赴任布　王鵬翼往饒州措貲分發縣丞丁繼祖係浙江人府經王璟係廣西人俱禀到寗郡營千總陣新　勤休潰缺以贑中營千總李金部調補　遣贑中營員缺以該營把總　雲　拔補○十二日署南康府斌鑑謝委赴任知縣兆祺拔委一次徐垚麟查取坊刻成文從九劉蔭福過新海防遇缺先　南昌府照朱建勳　謝咨補行知○十三日同知　景洙解地丁進京從九朱秉彝起服來江○十四日知府胡乃鈞辦撫建分局直隷卽用縣辭　新昌籍引　霖查取坊刻成文吉　叅縣金回歧因案撤省查辦以現署右營遊擊吳世修署理遞遺右營遊擊以候補副將萬昌喜署理 
[江官報]  
　　九月十二日部王政紹　過揚○十四日俞鹺尹文翰委六閘折溜差○十五日鹽捕營趙都戎禀赴白塔河一帶公幹汪大令祖又由京回銷解餉差吳　尹家　魏鹺尉廷佐　銷滁來全北鹽差 
 
 
 

Page 10

 
 
   
 
