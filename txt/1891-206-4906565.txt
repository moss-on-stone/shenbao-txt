# 1891 - 206 - 4906565

 

Page 1

 
 
[大題文府出書啓] [  點石齋主人謹白]  
　　本齋所聞大題文府兹己告成准于廿九日出售向本埠北申昌及本分局開各省分局購取尙有續印當令熱門数種不日均將告成一俟印　再行登報此佈 
[新印通問便集告成] [  申報舘主人啓]  
　　是書爲南沙子虚氏所輯盖亦尺　之流亞也首列家族禀函次爲外戚箋簡由是而通禀尊長友朋贈答門分類别井然秩然凡持身涉世之規慶賀弔唁之節以及信而格式行輩稱呼羅羅清疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛箋染翰自能右有左宜本舘因取而印之以公同好每部分裝四本祇收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[賭以庇成說]  
　　賭之爲害夫人而知之而嗜之者則又甚衆殊有不解其故者今人合局串同以作弄一人使之盡罄其腰槖名之曰局賭其實則旣名爲賭卽無非局者蓋兩人對賭一人欲贏彼一人豈欲輸者而贏　輸又無並立之勢　　所有之錢財早已爲彼所覬覦彼所携之銀錢亦爲我所歆羡非入乎此卽出乎彼利欲之薰心有甚於穿窬者矣古人嘗言人品之賤陋卑鄙莫甚於賭而嗜之者乃竟不厭不倦孶孶矻矻盡日窮年此豈别有肺腸乎何以樂此不疲也賭風之最盛當以廣東爲第一聞粤人無物不可賭不但抺牌擲骰而已也肉一方令人猜其觔兩橘一枚令人猜其幾　幾核諸如此類不可以枚舉可見粤人好賭有非他處所可及者然賭之爲禁律有明條官府於是訪察示禁略無寛縱倘有獲案者照例懲辦夫豈不生其懼憚而乃明目張胆大開賭塲者又時有所聞甚至白鴿票明係害人之物竟有人援闈姓之例請輸銀若干以助國用而求准其開辦一若無庸隠避其名不妨言道其實何其賭徒胆大一至於此耶蓋請開曰鴿票之賭殆誤會開辦闈姓之舉闈姓之開　在海疆有事之秋日需軍餉甚鉅故暫許其請吾知日後必有關心世道敢於直言者出議請禁絶者奈何白鴿禁而可以援此例也官旣不准開辦則彼賭徒索然氣盡於是不能羣聚而爲白鴿票之大賭各尋其偶而爲諸殷之小賭名爲小賭實亦非小也而居然肆無忌憚一若官府皆充耳而喪明也者則以有庇之之人故也大凡賭博之塲各處皆有陋規惟廣東爲獨多而　此陋規者大都城守汛地諸兵弁與夫各衙門差役爲尤多廣東新任臬憲額玉如廉訪於禁賭一節最爲認眞有聞必究有犯必懲賭徒爲之氣阻查　五仙樓汛弁曾爲均安　廠主詳　撤委　叅又有臬署差役收受各票館規費廉訪乃不動聲色搜其身畔果得規費銀二包臬憲大怒飭將該役革究聞者以爲若輩包庇賭徒平時收受規費不知凡幾今一且敗露爲臬憲所訪知從此一經嚴辦斯諸徒失其蔭庇胆必爲之稍寒孰意臬憲欲請叅汛弁則四營將官以該弁緝捕勤能素稱得力環向大憲求請寛免矣臬憲欲革差役而署中各役一齊跪求請寬其旣往矣夫此等環求之四營將弁以及署中諸差役誰則非共分餘潤者所諸來說是非者卽是是非人也夫欲辦汛弁而汛弁不能辦欲革差役而差役不能革臬憲之威猶不能行於一汛弁一差役乎况汛弁之叅不叅其權在大憲差役之革不革其權固臬憲所自　有其權而仍不之行則所　巧言如簧最足動人之聽也當臬憲搜出贓私　然震怒而諸差役咸稱嗣後此項賭徒願責成伊等查禁井言如查禁不力甘願一同治罪臬憲聞之威爲之霽夫臬憲豈不知以此輩人查禁此項賭徒所謂責成之者正成其生財之道而已以賊爲捕快使之捉賊無不得力盖深知賊中之行徑故也今以庇賭人禁賭則與賊之爲捕快也異矣然若輩旣能庇賭收受賭徒之陋規則某處有攤某處有局當無不一一留意默記於心按圖而索之亦或無能漏網特恐其有此言而無此事不過借此以免該役之罪責一允所　則又舞弄如前其自任查禁者殆勒索滿慾則不予報案有不遂其意者則指而出之然則臬憲倘爲所蒙竟允其所請是不啻墮若輩之術中而益助之以生財之道也諺有之曰清官難逃猾吏手况其爲差役之矯矯者哉觀此二事而知天下事貴乎有權且尢貴乎能斷無權而不能斷則人將曰是易與耳竊恐禁賭之志雖堅而東粤之賭風仍不能以盡絶想額廉訪精明果敢才具優長必有以絶其賄庇之路而大伸國法者矣 
[本館接奉電音]  
　　昨由友人電傳諭旨一道敬謹譯登○六月二十五日奉硃筆薛福成補授太常寺卿欽此 
[日下新聞]  
　　吏部爲咨行事考功司案呈前准稽察右翼覺羅學事務大臣咨以右翼廂藍旗覺羅學副管英釗自到學以來已屆六年期滿於學中事宜認眞經理均無貽悞循例具奏給予議叙等因本部核與屆次請叙成案相符應准照章奬敘於光緒十七年六月初五日具題奉旨依議欽此等因到部相應咨行宗人府曁右翼覺羅學查照○鎭守江寗等處地方將軍爲咨送引見事據京口副都統咨稱京口駐防廂藍旗蒙古現出恊領一缺揀得佐領魁昌年六十四歲京口駐防正紅蒙貴華佐領下人堪以擬正佐領延凱年五十八歲京口駐防正藍蒙札拉芬佐領下人擬陪開送履歴騐看前來照例給咨並將送到履歴細册咨行京旗廂藍蒙都統查核以憑帶領引見○新任甘肅新疆巡撫陶大中丞模現由甘肅晋京請訓已於十一日入都暫駐東安門外煤渣胡同賢良寺中敬繕安摺於十三日子刻差弁齎至西苑交由奏事官呈遞畢卽將膳牌呈由樞垣代遞陶大中丞亦卽趨抵西苑門已由内傳令第一起入見中丞由御前大臣帶入德昌門於一勤政殿恭覲天顔上以甘事數語垂詢中丞據情奏對畢退出仍回寺寓於午後始乘輿赴各處拜謁○軍機處爲片交事本年六月十三日軍機大臣面奉諭旨本日引見之截取知府御史馮金鑑着於本月十五日預備召見欽此爲此片交吏部傳知該員務於是日寅刻在西苑門外伺候召見勿悞○正藍蒙都統札駙馬都尉拉豐阿於昨晨躬至海運倉支領正藍蒙應領六月季二成實領甲米惟因本旗滿洲所領甲米旣不充作兵食復由米粒不潔出售亦不多值每分一石一斗老米售出每兵僅得銀九錢未免太苦故與該倉監督等反覆陳說又躬往各厫探騐始以新七陳三通融支領弁兵等咸欣然稱羡謂駙馬洞悉下情方有此一番體恤也○五旗司鑰長面諭東西長安門值班官兵禁門重地出入宜嚴方不負此典守之賈近來有肩挑擔負各物希圖捷 
 
 

Page 2

 
 
近由此往來穿走殊非愼重之意嗣後再有似此肩挑物件者　值班官兵不得任其穿走總宜詰詢明確實係送入某處准令進門其各凛遵勿違○原任浙江巡撫羅大中丞遵殿係籍隸江蘇宿遷縣人於咸豐十年杭州城陷時殉難經部議給騎都尉世職襲次完竣給予恩騎尉世襲罔替卽以故員之嫡子候選員外羅志祜兼襲奉准承襲後保升以知府用捐分湖北補用在省病故應以故員之嫡長孫湖北候補通判羅志温現年二十六歲接襲騎都尉由署宿遷縣尹大令起鸞禀詳　襲到寗經劉峴帥騐看該員年力正强人材可就自應給咨送部引見恭候恩准兼襲騎都尉除附片奏明外巳將宗圖册結襲職勅書咨送吏兵二部查照辦理矣○吏部爲移咨事文選司案呈本部遵議山東巡撫奏以山東候補知州王佑修請補德州知州等因核與例章班次均屬相符自應准其補授一本於光緒十七年六月初八日具題奉旨王佑修着依議用餘依議欽此由科抄發到部相應黏抄原奏移咨山東巡撫查照辦理○管理太常寺事　禮部尙書臣宗室崑岡等謹奏爲題奏請旨事恭照七月初九日孝靜成皇后忌辰應行遣官恭詣慕東陵讀文致祭謹按臣寺祀典曁奏准成案應由守護公等題派一人就近致祭臣寺謹將守護公等銜名繕本進呈恭候欽派一人俟命下之日卽由臣寺知照屇期恭往將事伏乞聖鑒訓示遵行謹此題奏於六月十五日奉旨遣奉恩輔國公載卓行禮欽此○西直門角樓方於客歲修蓋一新詎於本月初間電光直射俄而霹靂一聲該角樓西南隅被電擊損木瓦紛紛落地想又須修葺一番矣 
[邊陲巨火]  
　　廣西太平府所屬憑祥土州轄内那英街民人李春善家於三月初七日申刻不戒於火致兆焚如霎時烈燄飛騰李士知州銓急率土兵馳往撲救時值風狂火烈以致焚去民房一百零一間焚斃男女十餘名口糧畜器物不計其數事後李土知州查明被災戶口開單禀知署太平歸順道向觀蔡萬鑅核辦適觀察赴關前各隘查閱防營操演得禀之下順道前往勘明被災者多係赤貧之戶當卽捐廉撫恤一面詳報撫憲馬大中丞丕瑶覆查憑祥土州隣近越南瘠苦邊氓遽罹火厄尤爲可憫立飭善後總局籌撥銀欵酌加撫恤毋任失所並繕摺入奏六月十三日奉硃筆知道了卽着飭屬妥爲撫恤毋任失所欽此 
[日東攬勝記]  
　　上月中國駐日大臣李星使會同日韓兩國士大夫開東邦協會本報已略記情形本月十四號卽華歴六月初九日會中人又觴北洋水師提督丁禹廷軍門於紅葉館是日與會者各有詩歌以誌盛事　虽爲李星使有赤縣王公能設險芝山花月足銜杯土夫與我多深契共樂昇平更莫精之句盖以呈同會諸君也軍門亦卽席賦七律一章以呈日本名公卿其警句云三山漢代稱仙窟九有虞廷屬帝　同合車書防外侮敢誇砥柱作中流此外東人士所作不少　什而以宫島誠一　贈軍門七古十四韻爲最如紅葉樓明銀燭燦美人如花笑相迎誠使斯會年年盛觴詠之間安寰瀛及嗟乎滄海滔滔横流久請君乘時砥柱謀支撑皆傑句也名臣上將星聚東南低唱淺斟　聨邦國狗與 
盛哉○當中國水師兵艦寄椗横演時有三水手駕小舟登埠適英國水手六人爭先上岸彼此不肯相讓以致口角紛爭旣而各逞雄强互相毆鬥英水師一齊動手華兵則僅一人與之相角餘皆袖手旁觀環而觀者咸謂其必敗於英人之手豈知一轉瞬英人皆被擊倒奔走不遑日人見之無不鼓掌喝采○陽歴七月十九號李伯行星使乘火車至神戶駐節租界中某旅館先一日午後五點鐘時中國各兵艦由横濱鼓浪而回水師提督丁軍門投宿日人旅舘中兵庫縣知事周布氏設筵饗之軍門傳令各管帶各艦水師准於二十三號上陸游行星使特赴庫縣署拜見知事知事卽行答拜至廿四號中國各兵艦由神戶開赴長崎○佐世保港爲日本軍艦下椗之所設有船廠并鎭守府府中司令長官赤松中將於上月陞任他去現任鎭守府爲林君清康此次知中國各軍艦前來預備欵待雇長崎清洋亭庖人往彼　製西洋筵席在府中饗丁軍門及各船主禮也 
[賭棍宜誅]  
　　某日姑蘇閶門内某綉鋪夥徐某持洋蚨五十龔往各處結算工資途遇　老壽楊囝囝小大蒜吳心保四人殷勤倍至并邀入某茶肆煮茗清談而不知四人皆著名賭棍也旣而夕陽西下將賦言旋四人復邀至某酒館晚膳輪流勸盞致入醉鄉四人乘其倦眼朦朧誘令入局及至局終計算則番佛五十尊早已傾　輔去且又負洋三十二元逼令書立借劵而後散歸越日徐手携綉貨一包獨行踽踽忽背後一人拍其肩曰徐兄何往我等已踏破鐵鞋矣回視之楊哭也遂拉至谷樹橋春園茶室招集黨羽列坐　談旣復謂徐曰君所借　洋三十二元今日切須完璧歸趙徐無以應楊矣遂强取其所携綉　質得洋二十四元徐呆若木雞自思寃恨難伸生不如死遂購取阿芙蓉膏吞服借宿某客棧中旣而毒發呻吟棧主聞聾根究徐始吐實幸爲時尙早多方施救得慶更生棧主詢悉情由不覺勃然大怒慨然自任曰待天明包爾取還原物食言者非夫也次日卽糾約數人至春園尋覓四人中惟小大蒜一人在向之索取初猶狡賴不承棧主曰今日若非如數歸還先將爾搗成蒜醬言畢拽之使出拳脚交施旋經旁人勸開令將質票送還事始寢息不料棧主回棧又向徐索取酬資徐不發一言惟是悶坐飲泣有某客詢以何事徐歴述所遭且云生意己停倆臺百級籌思無策計惟有一死而已客許棧主緩日再酬并湊給鷹餅二枚靑蚨六百翼令其火速回家復令人送上航船囑船戶留心照應云天上海之有牌九司務往往傾人之槖害人之命窮兇極惡罄竹難書然猶曰事在洋塲故雖案發送懲惟以枷號遞回了事耳不料省會重地若輩亦敢出其伎倆騙取貲財此而不誅尙復成何世界乎特不知官吏果耳有所聞否 
[預飭捕蝗]  
　　陽州蝗孽爲災己詳本報兹聞邵伯一帶田間飛舞成團所幸尙未開口郡城則平山堂堡城曁城南諸處魚塍龍隰一望迷漫洲渚之柴被嚙殆盡而略不傷及田禾鄉農謂爲神佑咸擬　金賽會郡城好事者更就缺口門外演戲三天江都縣林邑宰遴派公差分投查緝一面出示諭令各鄉董曁坊　等四處搜查如有飛留不去者赶急率同鄉人挖捕並於示尾抄黏捕蝗章程數則略謂如見有飛蝗急以柴草燒烟薰之再懸掛五色布衣服鳴鑼擊鼓蝗卽不下田間用　油或菜油和永遍酒禾上亦可不落　忌用　油已下者挖掘一坑用鹽滷淹埋捕捉時　在夜半或日中方易得手云 
[皖事雜綴]  
　　廿四橋邊綺羅金粉每有移寫皖中者少年子弟訪艶尋春戶外之屨常滿而吃醋爭風打人毁物之事竩時有所聞聨仙衡太守以整頓風俗爲心飭差驅逐女　爲之歛跡近因　守赴都引見交卸有期此輩抵隙偕來復在東西花園兩處徧張艶幟十八日有無賴之徒因索費不遂邀約數十人擁人妓館大動干戈龜鴇驚惶失措各持器械相拒互有損傷會辦保甲局安慶協劉煥章鎭戎聞信卽飭兵丁數名馳往閙事處拘獲數人鎭戎升座訊問各笞數百板縱之使去○某甲者卜居北門内有劉盤龍之癖屢罄其貲曾欠某乙錢若干日久未還乙恨之刺骨日前相遇於途揪甲髮辮　入楊家塘水中相持不捨俄而乙被岸上人敉起而甲則載沈不復載浮竟以倆帥而作波臣甲之家屬聞信奔至撫　太慟欲送官署控告旋經耆老出爲調停令乙製備棺木衣衾爲之收殮并出錢數十千又給予死者家屬其事乃已○沈仲復中丞以培植人才爲先務今　　逢大比濟濟多士攻苦有年必有激昻靑雲干霄直上者不可不先有以試之遂示期於二十日在考棚内决科清晨六　鐘中丞排導而至升座　名諸生次第入塲中丞先回節轅飭首府聨仙　太守代爲收卷聞此次給奬　優說士甘於肉非中丞其孰能之○邇來酷熱異常自十八至廿二日寒暑針　至百餘度憚暑中不敢出門有某甲者年甫三十餘身患重病屢　罔效因在外諸多不便遂倩人舁回家中行至距省三十里之冷水　地方被赤日所蒸氣不絶者如縷似此炎天　暑身體强壯者尙不可僕僕道途况本有疾病加以觸景 
 
 

Page 3

 
 
宜其不能堪也○鹽運使銜分發安徽候補知府徐太守寳謙於廿二日行抵會城旋赴大憲衙門禀到并繳文憑按太守籍隸武林由正途出身奉部籖發來皖此後隨班聽鼓可以展二千石之經濟矣 
[鳩水兵]  
　　蕪湖添設老湘後營以資防範統領譚馥亭軍門先期到蕪勘定營基並筮期本月十九日自金陵拔隊等因業已紀諸前報屆期軍門　統後營由金陵下關登保民兵輪上駛午後五點鐘時抵蕪部下勁旅從官馬頭登岸列隊軍門乘輿逕赴江口練軍小營暫駐節麾所部兵士五哨分駐江口及西湖池練軍營内及城隍廟火帝廟縣署兩郎北門金斗會館等處待秋凉時建築大營然後薈紥一處譚軍門所統湘軍共有十營五營駐紥金陵名曰南字營五營駐紥江陰名曰馥字營昔年曾文正公在湘鄉辦團時赳﨣壯士卽已仗劍從軍轉戰各省迨後東南底定湘軍陸營僅存此碩果而已今年夏因沿江各口教案紛起江督劉峴帥將南字攺爲老湘馥字攺爲先鋒盖隠寓坐營變爲行營之意以便隨處遣調今所移紥蕪湖之軍盖卽老湘五營之一也登岸之際軍容整肅號令嚴明彼都人士久不見軍容荼火莫不色然以起歎爲節制之師嗣後軍門當往來金陵江陰各營不時按閱以昭鄭重閙教時大憲調到皖南鎭標練軍三哨良字營練軍三哨省城撫標後營兩哨大兵雲集氛祲潛消刻下湘軍亦已到防各營將領隨於二十日　隊回營封雇民船三十餘艘揚帆齊發先一日各將領赴各署辭行祖帳旣陳驪歌迭唱遙指江干但見舳艫　亘旗斾飄揚未及五鼓卽已悉數登程至省撫標兵則由江永輪船載回皖垣云○駐紥江口及西湖池練軍坐營兩哨於十七日拔隊移駐南岸臨行之際江口鋪戶咸備金花爆竹以送之一路喧闐足見兵民一體是以臨别依依也營哨饒守戎向兼彈壓輪船差使現仍留兵一棚駐紥江濱每日協同官輪局委員在輪船上稽查彈壓以靖匪蹤蕪地向雖龐雜今則陸設重兵水設稽察節節周密迴非從前可比矣○良字營張良臣軍門向統練軍兩營一駐卜游東梁山一駐皖南廣德州此闪駐紥蕪湖之兵係由兩處抽調而來回時仍分道揚鑣東梁山之營專守砲臺由張建勳遊戎管帶良臣軍門則常駐廣德州遙爲節制○焚燬教堂一役除由南洋調到飛霆策電兩兵輪至今駐泊外英國亦派水師兵船名綸納脫者駛至鳩江藉資咻護迄今數月見地方業巳平靜該船遂於日前啓椗上駛赴上海各口遊歴一週然後開回滬江 
[還我頭顱]  
　　蕪湖閙教案内首犯王光經傅有順二名正法後將首級遞解金陵鎭江揚州上海等處懸竿示衆俾見者知所儆戒刻已傳示一週旋於月之十九日解還蕪湖着與屍身並葬有曾目擊者謂去時大好頭顱不期回時僅剩骷髏兩具彼自號斷頭將軍者盍亦摸撫及之耶 
[碧水無情]  
　　本月二十日金陵信府河義渡口有甲乙二人嬉戯河干甲謂酷暑蒸人懊悶欲死能向龍宫深處掉臂游行我當於武定橋下待子也語畢脫衣入水一轉瞬　忽失所在乙縱體從之雲水鄉中往還數次而同游伴侣竟蹤跡杳然繼念甲非爽約者或被屈大夫邀與俱去遂致流連忘返又恐此身復蹈故轍急登彼岸大聲呼救旋經救生局派撥小舟用滾鈎撈獲甲屍但見面目浮腫腹膨　　五石瓠嗚呼水懦易狎好作沂水游者尙其引以爲鑒哉 
[飛蝗過境]  
　　聞六合天長儀徵等處遍地生蝗堆積約有四寸餘周圍二百里地面均有孽種遺留大田多稼悉以供么魔小醜之一飽近日鼓翼南飛金陵居人於二十日見有遮雲蔽月而來者如萬點黑灰飛舞天半前者甫去後者又來翹首長空相顧驚愕是夜羣集於内城空地上依草附木未損禾苗上憲正擬　隊往捕並設局收買忽於廿一夜白雨跳珠銀河瀉影歴三點鐘之久始不聞淅瀝聲次晨天色晴霽而蝗孽已杳無蹤影矣昔時蝗化爲蝦傳爲盛事今者雖有蝗而不爲害或亦賢宰執德政所感化歟 
[中江官話]  
　　安徽學憲　穉　文宗自春徂夏接辦安廬滁和泗六等屬科考現已次第告竣遂於月之初旬自泗州起節回轅道出廬州換坐官舫用步火輪拖帶出巢湖而達裕溪口於十六日安抵太平府節署約七月初旬考試本郡遺才卽赴白門辦理錄科事宜○署理太平府吳士靑太守於十三日蒞郡十五日接篆至　南保甲總辦兼寍國墾務一差現奉明文仍歸太守兼辦太守適有要公於二十日晉省謁見各大憲道出鴻江乘坐江永輪船起行屬下各員俱至躉船恭送○代理太平府孫詞臣太守卸篆後於十七日回蕪二十日乘輪赴省禀見各大憲謝委鳳凰頸厘局差約在七月初旬涖局接事○皖南牙厘局總辦袁雨生觀察因局中房屋湫隘禀准上游與土藥局互相移調隨於二十日清晨遷入新局辦理公事○署理蕪湖縣事王宇春明府巳於本月十一日交卸壽州署篆赴省禀到約本月杪或七月初蒞無接篆聞明府在壽州一載疉遇　方災祲始而城中火藥局轟炸繼又遇正陽關大火焚燬千餘家民生憔悴聞者心傷明府迅卽捐銀千兩星夜馳赴災區核實撫恤及後又喙督撫兩大憲各捐銀千兩撥充振撫由是中澤哀鴻始免嗷嗷矢所此次交篆晉省小民感戴生成攀轅遮道送至數十里外尙覺依依不忍去似此淪肌浹髓方足見善政之入人者深豈捐廉自刊去思碑者所可同日語哉○者理太平府史蓮叔太守因病出缺停柩者中本擇月之廿二三四等日開　嗣因猶子號玉崑者由郡赴蕪代　喪費行至中途爲二豎所困竟致不起太守之公子尙在髫齡平日家務惟猶子是賴詎料不出三旬而竹林巳同赴玉樓之召鳴呼傷已聞玉崑會以二尹到皖候差刻蒙上憲垂靑正擬銓補實缺無如天不假年齎志以　此亦世閭憾憲也○蕪湖鈔　查船局委員徐少樵潘少棠二君瓜期已屆經成觀察遴委候補巡檢熊松枰未入流孟松雲二君接辦隨於日前具稿申詳院憲一俟齎到回批卽可履新視事○牙厘局總辦袁雨生觀察於二十日乘招商局之江永輪船赴皖謁見大憲面禀要公 
[慶賀萬壽]  
　　昨日恭逢萬壽聖節海關停辦公事泊在浦中之各國兵輪均扯五色旗幟臨風飄颭極有可觀各銀行因昨日適遇公司船開行之期未能停公特於今日停公補祝一天英領事公館亦於昨日停辦公事以伸慶賀 
[萬壽停訊]  
　　今日禮拜六本係法公堂訊案之期因在萬壽期内照例停訊所有各案統俟下期解案 
[訊犯傳聞]  
　　日本人尾本等刃斃華人沈關福一案照日例事應秘密是以不特本館訪事人不能入内觀審卽詢之素稔之諸日友亦皆消息全無昨據道路傳言前晚上海縣袁大令英讞員蔡太守東京使署譯員盧大令會同日本領事官鶴原君定吉提訊七里約歴兩三點鐘之久至七下二刻退堂供詞若何例不能譯登於報惟悉尙有奈良一人未訊待訊畢卽須解往長崎重罪裁判　公判也 
[失孩復得]  
　　拐匪某甲在城中誘得六歲男孩至北市兠賣遷延兩日尙無主顧前日甲將孩領上怡和洋行之長江輪船欲至别埠待價而沽旋因此孩啼哭不休船上人知其中必有曲折上前盤詰甲支吾其詞乘間逸去衆人向孩詢問據稱家中尙有父母父在城内四牌樓開設股皮店旋有某乙以惻隠爲心行方便之事將孩送回家中其父自失孩後東尋西訪蹤跡杳然正深愁慮適見乙將子送回不覺欣喜過望向乙再三稱謝此孩旣失復得良有天幸惜拐匪已乘間兎脫未能送官懲辦以儆奸徒耳 
[解犯登程]  
　　李德勝在輪船上大言不漸牽涉蕪湖閙教案遂被包探拿獲解送法公堂葛同轉訊問之餘飭送上海縣訊辦旋經袁大令訊供收所此已詳登前報前日大令繕具文牘卽飭原差將李遞解湖南原籍該差業已起程矣 
[英瑣紀]  
　　無錫人錢馮氏在許姓家傭工藉博蠅頭以餬其口其子錢天桂忽患瘋顚手　鐵器突至許姓家見母便毆主婦及鴉鬟 
 
 

Page 4

 
 
從旁解勸亦被打傷旋經鄰人報捕拘拿錢天桂並囑錢馮氏同至捕房捕頭飭送英公廨該捕訴明前情蔡太守飭將錢天桂移送上海縣辦理着錢馮氏自行投質○王楊氏向陸李氏購賀半歲男孩言定價洋十三元半由謝宏炳爲中當將孩抱至王楊氏處本欲立據付洋旋因干楊氏恐有來歴不明情事暫緩立據以便暗中察訪旋查知此孩係浦東兪姓家所産送與陸李氏爲孫不應中途售脫狐疑未釋進退維谷陸李氏卽與謝宏炳向王楊氏理論兩相吵閙由巡街捕將一干人帶至捕房移送英公廨蔡太守着候訊供核辦 
[法捕房瑣事]  
　　王阿三曾憑冰上人向法界興聖街鴇婦二阿姐卽林王氏處娶妓女桂林爲室該鴇得價後將妓深深藏匿不肯交出王阿三卽赴縣控告袁大令飭差持票至法總領事署簽押昨日至捕房關照并請派捕往拘捕頭當飭探捕將林王氏阿楊桂林等拘到略詰數語卽交來差帶至縣中歸案辦理○某甲以賣燒餅爲生涯前日在江天輪船求售適有某乙私取客人短衫一件被甲所見自稱爲包探夥將所竊之衣扣住不料又被包深所知將兩人一併拘押候有堂期送請究辦○竊賊某甲手持竹桿前晚混　法界同安里在鴨蛋行後披屋扒上翩然入室行竊衣服水烟袋等物幸失主家尙在外面納凉當將人贓拘獲送捕管押 
[贈藥鳴謝]  
　　昨承全亨寳號諸同人念滬上夏秋之交時症猝起在所難免况天時酷熱尤易觸沾不有良藥備防奚能應手奏效久悉粤垣馬宜良百勝珍珠散遠近馳名凡遇吐瀉霍亂急痧無不效騐神速因由粤垣親自購到惠賜本舘百缾囑見症依方代爲分贈對伻拜領感謝難名聊布數行藉申鄙意 
[施藥再誌]  
　　謹啓者敝堂又蒙鄭福蘭堂大善士交來痧氣丸五百瓶方善善堂大善士交來紅靈丹一百瓶痧氣丸一百瓶臥龍丹一百瓶白痧散一百瓶該堂道地精製素著盛名共發慈悲同躋仁壽九轉見成丹之效千人沾活命之恩功德無邊欽佩靡旣謹登報牘以誌善緣上海六馬路仁濟善堂董事施善昌謹誌 
[急痧送救]  
　　滬上痧症盛於夏秋之間其名不一惟霍亂吐瀉一症爲最險醫治稍緩卽成不救往歲曾經登報有患斯症者速送本舘施救無如病家不願送館而請往治獨不知斯症用藥旣非一味本舘勢不能盡數移往卽服藥時刻亦不容稍有舛錯或增或减必須察看病象然後施治若僅給藥教令依法服治無論其法未便膠執且有病之家人心皇急斷不能如本館之留心察看從容施救設有錯悞轉致貽害此所謂當局者迷旁觀者清也如其送館醫治不敢謂有起死回生之力但吾盡吾心亦未必十無一得每有不願送館卒至不救者聞殊惻然不揣冐味爰再登輙奉勸如有患此症者無論深夜速將病人送館無不竭盡心力代爲醫治分文不取切勿猶豫自悞並望閱報諸君互相傳播爲幸辛卯　夏上海麥家圈仁濟醫館啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年六月十八日京報全錄]  
　　宫門抄○諭旨一道錄前○發抄硃批四道○台撫劉奏報交卸撫篆日期摺○又奏委署司道片○護台撫沈奏報接篆日期摺○署臺藩唐奏報接篆日期摺○陜督揚奏報出省查閱營伍日期摺○直督李奏革員捐欵贖罪片○大臣俸奏駁員遵咨另奬摺○六月十八日工部鴻臚寺廂黄旗值日無引見○景澧假滿請安○工部奏派勘估承修壽皇殿工程派出福中堂巴克坦布嵩申崇禮○召見軍機熙敬敬信汪鳴鑾○發抄裕寛奏補用副將朱榮春補荆子關副將奉硃批兵部議奏欽此○又革令徐本華等才力可用請送部引見奉硃批徐本華等均着交吏部帶領引見欽此○魏光燾奏防戍各員出力文武可否保奬奉硃批准其照案擇尤酌保毋許冐濫欽此○貴存奏接熱河副總管任奉硃批知道了欽此○○太子少保兵部尙書革職留任福建台灣巡撫一等男臣劉銘傳跪奏爲恭報微臣交卸撫篆日期仰祈聖鑒事竊臣前因假期屆滿病仍未痊奏蒙　諭旨恩准開缺當經具摺叩謝天恩兹恭閱邸鈔光緒十七年四月初二日内閣奉上諭福建台灣巡撫着邵友濓補授未到任以前着沈應奎護理欽此臣謹將任内經手事件力疾料理清楚於四月二十八日將福建台灣巡撫關防一顆曁文卷等件飭委台北府知府吉昌代理艋舺營叅將周起鳳齎送護撫臣沈應奎接收臣卽於是日交卸至臣尙有兼管台灣學政關防前經遵旨送交台灣道唐景　代辦紏試應由唐景崧試竣送護撫臣兼管奏報此外並無經手未完事件所有微臣交卸撫篆日期謹恭摺具陳伏乞皇上聖鑒謹奏奉硃批知道了欽此○○劉銘傳片再台灣布政使沈應奎欽奉上諭護理福建台灣巡撫所遺藩篆查有台灣道兼按察使銜唐景崧持躬謹練馭下寛和堪以署理遞遺台灣道兼按察使銜篆務查有台灣府知府程起鶚廉　幹練辦事實心堪以護理除分檄飭遵外謹會同閩浙總督臣卞寳第附片具奏伏乞聖鑒謹奏奉硃批吏部知道欽此○○頭品頂戴護理福建台灣巡撫布政使臣沈應奎跪奏爲恭報微臣接護撫篆日期叩謝天恩仰祈聖鑒事竊臣准前撫臣劉銘傳行知恭閱邸鈔光緒十七年四月初二日内閣奉上諭福建台灣巡撫着邵友濓補授未到任以前着沈應奎護理欽此並准前撫臣於四月二十八日飭委台北府知府吉昌代理艋舺營叅將周起鳳將福建台灣巡撫關防曁海關各文卷等件並接台灣道唐景崧文稱遵旨代辦科試完竣同日將道字一千二百一號台灣學政關防文卷飭委台北府教授黄煥奎各齎送前來臣當卽恭設香案望闕叩頭謝恩祗領任事伏念臣於光緒十五年二月署理臺灣藩司十六年六月蒙恩補授斯缺經前撫臣奏准暫緩陛見自維駑鈍未効涓埃兹復渥承簡命護理撫篆查臺灣新設行省外籌海防内撫番社如臣擣昧懼弗克勝惟有隨時隨事會商閩浙督臣並查照前撫臣成法殫竭血誠實心經理决不敢以暫時護篆稍涉因循以期仰答高厚鴻慈於萬一除將護理撫篆日期循例恭疏題報並科試宗竣情形另摺具奏外所有微臣感激下忱謹繕摺叩謝天恩伏乞皇上聖鑒謹奏奉硃批知道了欽此○○二品銜署福建臺灣丰政使臺灣道臣唐景崧跪奏爲恭報微臣接署藩篆日期叩謝天恩恭摺仰祈聖鑒事竊臣於光緒十七年四月二十七日奉撫臣劉銘傳劄開臺灣藩司沈應奎欽奉上諭護理福建臺灣巡撫所遺臺灣藩司印務委臣署理等因於四月二十八日准沈應奎將藩司印信並一切文卷移送前來臣卽於是日恭設香案望闕叩頭謝恩祗領任事伏念臣桂林下士樗櫟庸材沐稠疉之殊恩愧涓埃之未報兹復奉委權綰藩條凡理財用人胥歸專責如臣檮昧深懼弗勝惟有勉　駑駘遇事禀承護撫臣實力經理不敢以　　攝任稍涉因循以期仰副高厚鴻慈於萬一所有微臣接署藩篆日期並感激下忱謹恭摺叩謝天恩伏乞皇上聖鑒謹奏奉硃批知道了欽此○○太子少保頭品頂戴陜甘總督臣楊昌濬跪奏爲恭報微臣出　查閱營伍日期仰祈聖鑒事竊臣欽奉諭旨查閱甘肅營伍前因本年春操屆期遵卽督同司道將省標五營及城守營並附近新練馬步各營官兵合併閱操業將校閱情形具摺陳奏在案臣查本年值文武鄉試闈務須預先料理未便日久遠出惟河州鎭標路各營距省較近擬先往查閱分飭沿途屏去支應並飭各營不准有攤派名目凡一切犒賞由臣自備定於五月初八日輕騎减從由省起程前赴河州將該鎭所屬標協營汛調集考校防營就近兼閱並順道查看地方情形統俟閱畢分别奏報虑署日行事件檄委甘肅藩司代行代印遇有緊要公件包封送臣行館辦理所有微臣出省查閱營伍日期並順道查看地方情形理合恭摺具陳伏乞皇上聖鑒謹奏奉硃批知道了欽此○○李鴻章片再據籌賑局司道詳稱據安徽涇縣人朱譜濟以上年順直被灾甚重賑撫需欵奉父命將家産變賣並向親友告貸籌措銀二萬兩解局助賑呈請兌收當經該司道詢以願邀何項奬叙據朱譜濟聲稱親父已革刑部郎中朱錕請假赴浙省親因騎馬進香爲養育兵濟源放爆驚馬被馬踏傷濟源身死經浙江巡撫崧駿奏擬杖一百流三千里係職官從重發往新疆効力贖罪前曾代父赴部遵例呈繳捐贖銀二千四百兩經戶部咨查刑部以核其情罪非常赦所不原自應准其隨罪當荷具奏未蒙兪允本不敢再生希兾惟念親父體弱多病此次遠役遐方跋涉長途艱苦萬狀祖母高年思子日夜憂煎因此致疾沉綿牀褥譜濟目覩情形難安寢饋此次竭力報効捐助賑需不敢仰邀奬叙可否據情轉詳奏懇天恩准予代父贖罪以遂烏私等情詳請核奏前來臣查已革刑部郎中朱錕犯罪原案係因騎馬進香被養有兵濟源放爆驚馬以致踏傷人命本非意料所及核其情節實與過失殺傷人無異今問擬杖流從發往新疆已屬加等辦理與實犯遣罪者不同况該革員所犯流罪前經刑部聲覆尙辦常赦所不原查同治四年戶部奏定新疆人員贖罪一案内稱斬絞緩决各犯遇有恩旨减爲軍流徒罪並原犯遣軍流徒有曾經具呈請贖經刑部及各省駁飭不准之案如有自願加一倍或二三倍捐贖者均令摘叙綠事案由收捐督撫具奏請旨等因遵行在案兹查朱譜濟捐助賑銀二萬兩按照例定五品官贖免流罪銀數已加至八倍之多旣據聲稱　敢仰邀奬叙情願代父贖罪情詞懇切出於至誠現值工賑吃緊之際得此大批捐欵有裨災區非淺與戶部奏准推廣順直賑捐實銀至一萬兩以上者准其專摺奏請成案相符倘該革員罪名果無可逭之案臣亦何敢違例越陳惟核其情罪馬驚傷人歴辦成案向照過失殺傷擬徒浙省因係職官從重擬遣旣非實犯遣罪可比而刑部核覆謂非常赦所不原現捐鉅欵二萬金更與戶部定例凡贖罪駁飭之案如有捐至一二三倍者例得專摺奏乞恩施亦屬吻合伏維聖朝以孝治天下凡屬臣子私情一經上達無不仰荷恩綸今朱譜濟痛父遠戍慨　鉅欵孝思　堪矜憫可否籲懇天恩法外施仁准其代父贖罪將革員朱錕免發新疆効力以廣皇仁而昭觀感出自逾格慈施理合附片奏請伏乞　聖鑒訓示謹奏奉硃批朱錕着不准捐贖原欵發還欽此○○奴才依克唐阿跪奏爲頻年　辦盜匪案内擬將部駁所保各員遵咨另行請奬以昭核實恭　具陳仰祈聖鑒事竊奴才於光緒十六年八月初一日謹將頻年剿辦盜匪先後在事出力文武員弁遵旨彚案擇優　奬等情奏奉硃批該部議奏單片併發欽此嗣於本年春間先後接准吏兵兩部咨開業將在事各員按照定章分别准駁等因議奏奉旨依議欽此咨照前來奴才遵將議准各員已經分别示遵其議駁之文職魁陞等三名應卽按照所查所駁各節逐一聲覆攺奬並將所保之武職依興阿等八員名藍翎花翎旣核與定章不符亦應遵咨另奬以昭核實而免冐濫是以奴才不揣冐昧復將請奬各員繕具清單恭呈御覽合無仰懇天恩俯念此項官兵或攻剿首擒要匪或禦敵身受重傷數年來艱險備嘗不無微勞足錄可否飭部照單議准以示鼓勵之處出自逾格鴻施除咨行吏兵兩部備核外所有頻年　辦盜菲擬請將部駁所保各員遵咨另行請奬綠由是否有當理合恭摺具陳伏祈皇上聖鑒訓示遵行謹奏奉硃批該部議奏單倂發欽此 
 
 

Page 12

 
 
[光緒十七年六月十九日京報全錄]  
　　宫門抄○諭旨四道錄前○發抄硃批四道○粤督李奏查辦積匪審明正法並請酌奬出力員弁摺○又奏請開復　中片○又奏委解銀兩起程日期片○甘學政胡奏保薦篤學耆儒懇恩奬勵摺○陜督楊奏揀員升補都司摺○甘學政胡奏科試完竣情形摺○六月十九日内務府國子監正黄旗值日無引見○特用道桂中行謝恩○烏拉喜崇阿請假五日○内務府奏派致祭昭顯廟派出崇光○又奏派紫禁城内值年派出嵩申○召見軍機嵩申桂中行○發抄沈應奎奏前保清賦出力文武官紳仍照原保給奬奉硃批覽奏均悉所請開復各員着該部議奏餘着照所請奬勵單併發欽此○譚繼洵奏補用知縣黄建藩期滿甄别奉硃批吏部知道欽此○又道員劉保林期滿甄别奉硃批吏敨在道欽此○又滇省九起京銅委員抵鄂奉硃批該部知道欽此○○頭品頂戴兩廣總督臣李瀚章跪奏爲廣東省查辦匪鄉續獲積匪審明正法謹繕清單恭摺具陳並懇天恩酌奬出力員弁仰何天恩事竊照粤東盜風素熾而南海等縣爲尤甚臣前因水師提臣方耀冋駐虎門熟悉港汊出入情形且在粤治軍年久與各處紳團易於聨絡光緒十五年十一月間將南海番禺順德三縣緝捕事宜統歸該提督就近籌辦督同原派將弁並添派委員認眞防緝當將妥籌整頓情形會同前署撫臣游智開奏奉硃批該部知道欽此恭錄轉行欽遵旋據香山新會二縣禀請將該二縣所獲　匪亦交方耀行營訊辦卽經批准咨行所有光緒十五年十一月開辦起至十六年七月止拿辦積匪一百八十二名業經奏報在案兹准方耀咨稱親督各該員弁兵勇馳赴南海等縣清查内匪責成各族長房長將該鄉族匪綑送究治不准匪族劣紳再蹈包庇舊習一面聨合沿海沙團沙艇整飭原有拖船扒船遇有外來盜刦協力兠拿計自十六年七月起至十二月止先後據各鄉族遵交及各營弁曁各縣拿獲各項匪犯梁陳等共一百九十名或據供認迭次焚搶槍斃事主拒敵官兵或據供認設立堂名打單嚇詐迭刦等情均係素行不法兇暴衆著詳詢鄉族指爲積匪督同隨營審案各委員先後覆訊明確錄供咨　臣核飭　行營就地正法由臬司彚案詳請具奏前來臣伏查廣州府屬南海番禺順德香山新會各縣盜刦打單日肆兇横此次所獲各匪均係罪惡昭著訊供確鑿業經按照章程就地懲辦謹繕具名數案内清單恭呈御究其在逃匪犯榜列姓名懸立重賞令該鄉族遠近周知務期有犯必獲並令該鄉族認眞稽察隨時舉報計自光緒十五年十一月查辦起至十六年十二月止共獲情重盜匪三百七十二名之多現在各縣盜案漸稀辦有成效所有在事文武員弁官紳緝捕　奮歴久不懈俾匪徒歛迹良民乂安似未便没其微勞合無仰懇天恩俯准臣查明出力員弁擇尤酌保數員以示鼓勵之處出自逾格恩施除仍督飭認眞巡緝外所有查辦南海等縣匪鄉續獲積匪訊明正法並懇酌奬出力員弁各緣由謹會同廣東巡撫臣劉瑞芬恭摺具陳伏乞皇上聖鑒訓示謹奏奉硃批刑部知道單併發所有出力員弁准其擇尤酌保毋許冒濫欽此○○李瀚章片再竊查吏部議奏前兩廣督臣張之洞請將暫行革職之捐納郎中王葆眞開復原職一片查定例現任官員及在籍官員隠匿熟地或　匿新墾地一頃以上者革職治罪請開復並查取失察職名送部核議奉旨依議欽此恭錄咨行前來現據管理沙田局司道詳稱東莞　西大坦沙田係王姓合族所墾非王葆眞一人主持前辦升科時因須合族會查呈報稍遲並非王葆眞隠匿且一經叅追卽行率族繳欵退田尙知　奮詳請奏懇開復前來臣查王葆眞係奉旨暫行革職迨查無把持阻撓情事卽經前任督臣張之洞奏請開復部議未准兹復據管局司道查明該處沙田係王姓合族公墾並非王葆眞隠匿且早經繳欵退田案已完結若竟與隠匿官地同科終身廢　似無以昭情法之平合無仰懇天恩俯准將已革捐納戶部郎中舉人王葆眞開復原官免繳捐復銀兩並免查取失察職名出自逾格鴻慈謹會同廣東巡撫臣劉瑞芬合詞附片具陳伏乞聖鑒訓示謹奏奉硃批着照所請吏部知道欽此○○李瀚章等片再准戶部咨撥内務府光緒十七年經費案内指撥廣東太平關常稅銀十萬兩聲明以五萬兩批解部庫以五萬兩徑解内務府等因當經團飭分别籌解兹據署廣東布政使王之春詳稱查太平關稅向由南韶連道徵解光緒十七年分奉撥内務府經費銀十萬兩尙未准南韶連道移解過司除應解内務府銀五萬兩另行籌解外所有應解部庫歸墊銀兩應請照案先由商號借墊匯解以期迅速兹向殷實銀號百川通蔚泰厚蔚長厚日昇昌新泰厚借墊銀三萬兩並隨解加平抬費銀九百九十兩共銀三萬九百九十兩作爲第一批太平關常稅奉撥内務府經費劃解部庫歸墊銀兩卽由該商號匯兌赴京仍俟太平關稅解到發還歸欵飭委補用同知楊士鈞等領齎匯單於光緒十七年四月初三日起程由海道進京支取銀兩赴戶部投納等情具詳前來臣等覆核無異除分咨戶部内務府查照外理合附片具陳伏乞聖鑒謹奏奉硃批該衙門知道欽此○○甘肅學政臣胡景柱跪奏爲保荐篤學耆儒以資矜式而興學校援案懇恩奬勵恭摺仰祈聖鑒事竊臣查河南學臣景其濬保舉副貢牛蘇源生等五名奉有諭旨嗣後學政隹於通省生負中綜核名實認眞考察酌保數人以爲鄉里矜式等因欽此近時湖南學臣曹鴻勛保舉教授祝松等三人安徽學臣貴恒保舉在籍知縣方宗誠四川學臣朱善祥保舉儒紳曾昭時均蒙恩准賞加虚銜在案甘肅自遭兵燹文教蕩然近經督臣建置書院籌設義塾竭力振興元氣尙未全復固由邊陲僻遠聞見未宏亦以觀感無資末由鼓舞也臣歲科兩試按臨所至遇有濳心實學砥行植品足爲士林楷模者留心察訪查有秦州進士任其昌同治乙丑科中式由秘脱主事告養回籍主講隴南書院十餘年事親至孝課士有法甘南士子不遠數百里咸往受業纂輯秦州志書考據頗精又有皋蘭縣進士張國常光緒丁丑科中式由刑部主事告養里居主講省城蘭山書院禮義持躬陶成後進纂修皋蘭縣志辨證精確體例簡明又有武威縣貢生李銘漢道光已丑科中式副榜現年八十四歲屢掌甘泉雍凉天梯各書院講習士子多所成就生平足迹不至官署日手一編老而彌篤著有續通鑑紀事本末爾雅聲類考等書條理精詳發明古義以上三員宿學清望允堪坊表乎膠庠經明行修宜樹風聲於閭里可否仰懇天恩將主事任其昌張國常賞加員外郎銜副貢生李銘漢賞加國子監學正銜出自聖裁俾多士觀感奮興實於邊徼學校文風大有裨益臣爲激勵邊省人材起見是否有當謹會同陜甘總督臣楊昌濬　案恭摺具陳伏乞皇上聖鑒訓示謹奏奉硃批着照所請該部知道欽此○○太子少保頭品頂戴陜甘總督臣楊昌濬跪奏爲揀員升補都司要缺以裨營伍恭摺仰祈聖鑒事竊臣接准兵部咨開寗夏鎭屬中衛協營都司許兆　擬補洪廣營遊擊所遺都司員缺係題缺第一輪第六缺前次輪用之缺因預保無人已用過六缺揀發人員又用過儘先二人今此缺應用　九缺應升人員令揀合例人員請補等因前來兹查有花翎儘先卽補遊擊俸滿陜西延榆綏鎭標右營守備金造誠篤諳練辦事勤能以之升補中衛恊營都司實於地方營伍兩有裨益亦與部章相符合無仰懇天恩俯念員缺緊要准以金造升補中衛恊營都司員缺俾資得力如蒙兪允該員係已經引見回任俸滿之員毋庸再行送部應請勅部發給實授劄付以符定制所遺守備員缺陜甘現有應補人員容臣揀員請補除該員履歴咨部查照外謹會同甘肅提督臣周達武合詞恭摺具陳伏乞皇上聖鑒謹奏奉硃批兵部議奏欽此○○甘肅學政臣胡景桂跪奏爲科試完竣恭摺具陳仰祈聖鑒事竊臣於去年十月將歲試完竣科考祗餘蘭州一棚等情具報陳明在案今年三月二十九日據蘭州府詳報各屬府試完竣臣卽於四月初三日齊集開考十二日試畢應試童生較歲考增多數十名士子仍恪守塲規照常肅靜臣終日在堂巡視亦無傳遞倩代等弊邊陲之地文風雖未臻極盛而士習厚樸亦漸知束身自愛崇尙儒修臣復剴切曉諭勉以通經致用馴成　世　材仰答聖恩培養之至意至鄉試錄遺優生會考各事容屆期循例舉行所有微臣考畢蘭州一棚通省科試一律完竣情形謹恭摺具陳伏乞皇上聖鑒謹奏奉硃批知道了欽此 
 
