# 1885 - 315 - 4904527

 

Page 1

 
 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先賭爲快也 
[五十七號畫報出售] [  申報館主人啓]  
　　滇省西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山陰陳南卿司馬官滇時審知梗概借圖撫繪遍徵詩歌入浙後以此册見示因屬畫工貼紙勾下詩則擇其尤雅者摘録數首圓圓始末詳原記中故將原記綴録其上望古遥集閱者其亦先覩爲快乎列此次畫報之首以代畫譜兩圖畫報仍然九圖後附淞隱漫録圖說一則准於初六日出售此布 
[勸勿娶妓女說]  
　　客有自歐西遊歴而返者與余言外洋風景輙娓娓不倦據其所云凡京都爲商賈輻輳之區莫不異常熱閙百物雲集卽如倫敦一隅爲英國京城其間闤闠之繁華舍宇之宏廠人物之富麗甲於他處惟妓舘則無之轉不若上海之鱗次櫛比也盖泰西風俗男女固屬並重然女子而至於爲妓則又羣焉羞之故倫敦之地如上海之彰明妓寮見爲絶無妓雖有之亦不過如上海臺基之類惟恐人知初不若上海之恬不爲怪也嘗兄香港賽馬之時西人官商眷屬皆得寓目其坐處則皆在正面樓上設有西妓施施然來者則屏之於傍側廂樓良家婦女鄙不與伍倘或正樓有人滿之慮間或有官商女眷在廂樓觀玩者若見有一西妓介乎其間卽斷不共坐卽已坐而忽來一西妓亦立卽抽身而去誠以妓也者固爲西人所鄙夷而不屑齒者也乃獨至於上海爲中國通商碼頭之冠具地方之繁庶則較之倫敦尚有不及而妓館之林立寔爲遍天下所罕有此何故哉且戲館酒樓居然喚傳或遇賽馬賽船等事大家眷屬未必皆在寓目而妓女則莫不聨翩往觀輕車寳馬絡繹於途其中鬢影衣香大都師師惜惜且客人之於妓也又復因愛成敬大有不敢過柳之意其甚者竟至深入迷樓不知覺悟不以爲妓之愛我也不過愛鈔而以爲實出眞心於是謬託知音多方遷就在妓亦漸成習慣自以爲高有時招之則姗姗來遲逆之則輕嗔薄怒其尤甚者則更有打情罵俏之說嫖之道蓋自此苦矣夫以西人之視妓也如彼其賤華人之視妓也如此其貴是不亦可恥之甚乎然而中國之妓其貴也要亦愚無知者自入迷津非眞有可貴之道也其名在優伶隸卒之間賤孰甚焉正不得謂西人之所賤者華人之所貴也惟是客地無聊偶借花天酒地以自娱樂雖非正人君子之所許尚不足爲大失所怪者竟欲以金屋貯之此眞不可解矣聘則爲妻奔則爲妾所謂奔者初非淫奔之謂第六禮未備則僅能稱之爲妾而不可稱之爲妻娶妻非爲養也而有時乎爲養納妾則專爲養矣故古人買妾不知其姓則下之亦未嘗不鄭重其事而今之娶妓女以爲妾者則初不計該妓之能安於室與否能爲持家與否止以一時情意偶合遂爾嚙譬訂盟河山永矢而一經娶回之後或稍不遂意眞情畢露反使家中諸多不順甚且有外遇隨厮僕以同逃者主人倘能剛斷則不過耗失捲逃之衣物其所損猶小也具有沉迷不聽者或仍與收羅好言安慰以爲我苟能格外善待則彼亦將感愧而不知若輩朝秦暮楚視爲故常視主家如傳舍有决乎不能結之以恩聨之以情者雖有時勉强相隨迨主人稍有間隙定必復萌故智蓋其淫賤之氣質有素成若性者故西女而一經爲妓則西人亦皆賤之初不與良家婦女一例看待此則實有深悉其故者矣且樸居上海十餘年矣凡耳中所聞目中所見納妓女爲妾者不知幾何人而屈指計之無一人相安無事者卽不必盡係捲逃以及不安於室等事而此種淫蕩沴厲之氣適足以釀家門之禍正不獨淖方成指趙飛燕爲禍水而已有素稱殷實者偶娶一妓未幾而舊業凋零矣有正在興發者未幾而漸次消耗矣官則本有升遷之望一娶妓而忽罣彈章矣商則本有巨萬之資一娶妓而屢聞折閱矣士人以筆墨謀生月得數十金亦足以給事畜資一娶妓而失舘流落者有之店夥本爲東人所信任一娶妓而漸生疑忌因而辭覆者有之自是而降則檜下無譏更僕難數大都以余耳目所及約略可計者已不下數十人然則此事之可畏不亦甚哉余曰客之爲此言固爲有見矣然妓女從良例所不禁果如客言則人將以娶妓爲畏途彼從良之妓不且無所適從耶客曰不然妓女呈請從良官府發堂擇配彼具領者未必其富紳大賈與夫名士偉人也吾之所知者明明官商巨賈名士偉人而必欲以娶妓爲樂以致傾家蕩產而不顧是可惜焉兩者相較妓女當惜乎抑富商巨賈名士偉人之身家可惜乎當亦恍然於其心矣余曰此言也可以爲迷津之寳筏遂筆而存之 
[電音譯要]  
　　倫敦本月初九日發來電報云賽爾維雅與蒲而加里亞兩國現已開釁賽爾維雅之兵已向蒲而加里亞前進蒲則已有退守之意矣又云英國前致哀的美敦書於缅甸廷不從故英國業已開兵進攻砲燬缅國炮臺一處並有缅國師船一艘爲英所獲按此兩電賽蒲兩國之釁聞由俄人向賽國挑撥以致此禍恐將來不免與各大國有所牽涉然究係蠻觸相爭尚與中國不相干涉若缅甸有事則又我中朝南顧之憂也用譯而存之令人急欲觀其後 
[港捕獲盜]  
　　香港西字報云本月初二日有人至捕房報稱是晚有盜匪擬槍刼正興當舖現在則皆匿於某處巡捕乃一面派捕先埋伏於該當屋内一面率同諸捕直至盜庽當卽擒獲六名并搜出手槍刀鐵條棍子等物其尚有黨羽則以在外瞭望偵探遂得漏網次日解官訊鞫知該六人已犯過多案因飭押候再訊 
[西人妙喻]  
　　昨有天津西人來信其言頗奇姑譯之以供衆覽該信言中國此時有鳥而無籠初見之不解具命意所在旣而又曰刻下由德購到之三銕甲船以吃水太深不能駛入旅順口聞將派赴厦門云云然後知其意蓋謂中國有此精船而惜無能容之水猶鳥之無籠也　而吾則以爲籠向易易所慮者尤在無馴鳥之人 
[詳述鐵船]  
　　中國在德意志五里岡船局定造之鐵船工蕆回華等事前已疉列報中兹又經津友函告其詳云該船一名鎭遠一名定遠一名濟遠内有一係鋼質二則皆以堅鐵製成本年五月下旬駐德星使許竹篔著作郎檄委隨員楊誠之太守押解駛回太守卽乘鎭遠艦資雇洋管駕裝足煤斤兼程進發鎭定兩艦各載大雷艇二艘其重逾於常格以致航海時有戒心幸一路百靈效順海不揚波破浪乘風如履平地惟駛過印度洋時驀遇大風艇房被風浪 
 
 

Page 2

 
 
擊碎船卽顚簸異常隨於八月二十四日安抵大沽計歴長途四萬餘里爲日僅九十有四誠速矣哉所過各口觀者咸嘖嘖稱羡謂中朝有此巨艦實足禦外侮而張國威惜濟遠機汽管稍有損壞修理需時是以遲到一月九月十八日李傅相派丁禹亭軍門周玉山觀察羅稷臣太守會同楊太守至大沽口外騐收二十一日鎭遠換旗翌日定遠換旗本月初二日濟遠換旗其換旗儀注先聲砲二十一門致敬德廷又聲砲二十一門爲中朝船工告成之賀李傅相則於本月初八日視乘定遠至旅順所有從鎭遠卸下之雷船已先於初四日赴旅云 
[更生誌慶]  
　　上月廿六日大沽口泊有定遠鐵甲船英國之亨定頓輪船亦同泊其處先是有鎭遠船上之司機器一名學生一名西人一名并水手五名共八人在定遠船上至下午欲回至鎭遠推時風狂浪猛本擬待風浪稍停然後前往乃司機器人係有職司不敢遲留因勉强坐小艇開行行至中途風浪愈急欲前反却時天已傍晚見勢不能至鎭遠乃欲退至亨定頓船邊又爲風浪所阻不得遽近亨定頓船上諸人見小艇勢危擲繩索令攀援以登無如繩雖抛下小艇無從撈獲反愈退愈遠亨定頓乃急放火箭告定遠蓋時天已昏黑故也定遠見火箭知小艇求救之意顧船身太大不能遽行往救復舉號令小兵船前往救取小兵船見號茫然不知竟不往救惟時小艇諸人竭力鼓棹卒於無濟而力已盡只得隨風逐浪聽其所之少頃小艇中把舵者見有一燈遠遠而來知係輪船急告於衆謂有船駛來或可望救盍再竭力支持衆人求生念切一齊努力比稍近則知係亨定頓意　見定遠舉號之後寂無動靜故自來救援也小艇上人見之高聲大呌苦於風聲濤聲不啻銅鉦齊響呼不能應小艇上西人恐亨定頓船暗中無從看見因取身邊自來火劃着一盒悉燒亨定頓見火光始急駛近遂得悉數救起帶之而回兹八人者所謂死裏逃生者矣 
[津報將開]  
　　津郡雖係通商要口尚無新聞紙刊發流傳刻津海關稅務司德璀琳君約同怡和行東茄臣擬設日報館專記北五省時事以廣見聞聞已預備資本三萬金另招股銀一萬兩大約明春可以開創矣 
[旱沽盜案]  
　　天津來信云距蘆臺十八里之旱沽地方有當鋪一家係蘆臺乾裕典主人所分設是處只一汛地並無防營某夜二鼓時有羣盜跳刀拍張毁門而入鎗斃事主某甲刃傷數人館掠一空至四鼓時方呼嘯而去甲年逾六旬孔武有力聞有盜警持鎗把守櫃門朔一盜當塲斃命盜少却一盜忽發火槍中甲腮洞穿而過甲隨倒地而斃盜遂擁入櫃房所有綢布衣服概置不取惟掠取銀洋首飾計贓數千餘兩後聞在小站獲住一人起出眞贓盜亦直承不諱并供認同黨十九人云 
[搶案獲犯]  
　　元女鎭被搶一案聞江邑捕役于初六日在江南大港地方獲住跛犯一名隨於初七日押解到揚謂因搶劫時爲洋槍所傷故跛一足經江都謝明府研訊該犯業已招認供出同黨十餘人皆海州人氏當日得贓後卽俵分各散矣但以上均係傳言究竟跛足者是否元女鎭案犯且俟續信 
[遼海郵聞]  
　　營市大街東屬蓋平西屬海平二十年前居民於兩邑分界處建一老爺閣星扉月牖鳥革翬飛壯麗崔巍一時莫與比擬嗣以星霜剥蝕漸就傾頽不必局換滄桑已不無今昔盛衰之感土人相聚咨嗟曰是非所以祟廟貌而奉神明也遂於今夏集資大興土木雲斤月斧慘淡經營刻已大工告成金碧丹靑陸離璀璨見者咸謂較前尤覺輝煌云○聞封河之前尚有輪船十四五艘進口大約均在望前齊集也○銀價日賤糧價日高而燒酒尤爲昻書五六天内高粱每石加銀五錢以致燒鍋者不得不爲如價也○上月二十九夜旗昌洋行被賊穴壁而入竊去銀箱翌晨洋人研訊守更人守更人呆若木雞無從分說聞所失甚鉅大約尚須澈底根查云 
[修街工竣]  
　　漢口街道自數年前張司馬創修以後幾經寒暑所有夾街小夾街河街襪子衣服剪子花布半邊等街次第告成行路之人頌德不置惟正街路太綿長自橋口至花樓約有廿里鳩工庀料頭緒紛繁今春已修至五顯廟上首朱家巷因石片不能接繼以致暫紳士劉君謂似此大工鳥可旋作旋輟因再三催促畚鍾齊興刻正街已砌抵橋口玉帶門二十里通衢一律如砥如矢王道蕩蕩行者皆歡什無涯云 
[因財賈禍]  
　　外科孫某年約六十左右賃居章門皇殿後顧有玉川子之癖日至百花洲茶肆烹茗一甌藉消長日一日茶保謂之曰爾手有金約指銀鑲籐鐲恐見者垂涎與其抱璞自炫盍若韞櫝而藏乎孫諾之歸以告婦初不以爲意也日前孫當午出外至晚未歸次日亦無影響婦始懷疑亟命其姪詢諸茶肆及囑付之語茶保直認不諱惟謂近兩日未見其面相與詢諸街隣始知是日有一人自縊路旁樹枝上年紀與孫相符已經地保雇人掩埋旋覓保查問則言在貢院當差此事由代保經理又覓代保查問則言雇過路人掩埋不知其姓名并不知其葬所姪無奈鳴諸南昌縣經官拘齊人證一訊該代保卽供出實情係伊垂涎金某之金約指手釧已有多時當日黄昏時候伏在皇殿前行人稀少處伺孫至突出不意用繩勒斃移屍百花洲樹下裝作自縊情形次早剥去其湖縐夾衣刻卽抬埋等語情罪畢露官憲卽據供將該犯收禁按律定罪夫茶保嘱付之語本出於無心而卒因此而知孫之死可見適然之事盖有若或便之者象有齒以焚其身雉有文以鎩其羽古來自炫之人幾何不以自戕陳平解衣操舟而盜不加害其智有不可及者矣 
[武林氣候]  
　　杭垣自秋分至今不雨者將及兩月日煖天晴殊無寒意十月朔爲立冬節尤覺蒸悶異常行路者汗涔涔下至初三天色頓變細雨廉纎逾時卽止初四夜雨始驟檐溜有聲兼以西風陡作寒信驟增至天曉雪珠紛紛和雨而下居室者皆御重棉猶不免有瑟縮之態至道路之無衣無褐者無不足若鴟蹲項同鯿縮午後雨止而六出花又成團而降正如碎玉零瓊半空亂洒逾兩刻雪霽天晴至黄昏而星月滿天惟寒氣逼人頓如三九天氣云 
[觀察入覲]  
　　昨接京信知龔仰蘧觀　奉旨送部引見竊惟觀察才識練達器宇宏通歴辦要差久爲上游所倚重此次渥承恩命入覲天顔指日鶯遷臨風鳬藻遠近聞之當有同深權忭者矣 
[太守蒞滬]  
　　新任松江府姚少瀆太守于前晚由松啓行昨日午後抵滬舟泊西門外日暉港本縣莫邑尊早飭辦差人等先期伺候印委各員亦均赴西門外恭迓聞太守暫駐署並未另擇公館云 
[繙譯易人]  
　　本埠法公廨本由繙譯羅君會同翁太守訊理各案前晚乘輪前赴天津辦理公務隨於前日由津調來譒譯祁君到堂會訊祁君前水在滬夏間因事赴　今復重臨故地云 
[搶女控案]  
　　本邑廿四保十九圖人周庭鑑投縣訴稱生有一女年届破瓜幼曾許字二十五圖葉姓子甫種監田之玉遽沈合浦之珠葉以六禮未成儘可另諧鳳卜遂央原媒顧瑞華來說令小的將女别繫紅絲小的信以爲眞將女重爲擇配此本年七月中事也至昨日葉忽糾同顧等强將我女劫去藏匿家中向論之餘逞蠻不理爲敢投訴案下叩請究懲英邑尊略加詰訊飭卽補詞呈核 
[無干卽釋]  
　　日前殷張氏在縣呈控伊甥張和尚遵店主吳義生毆傷致斃一案莫邑尊提訊名情已詳前報詎李湘交聞風畏訟早已遠颺差等因將伊侄晋華解案邑尊以該氏控詞並無牽涉晋華情事隨卽開釋展限三日緝提湘交到案訊究 
[銀工妄訴]  
　　銀工某甲向在小東門内某銀樓爲銀匠素性强梁屢屢與人尋釁同事莫不痛恨其所爲前日向店中索借工資司帳某 
 
 

Page 3

 
 
乙以帳上並無餘剩婉語却之甲竟大肆咆哮肆行毆擊乙懼其横不與爭旋經旁人勸散詎甲餘怒未消復投總巡局揑訴該店捐勒工資等情馮剌史略詰情由以甲情節支離揮令退去 
[詳述拐匪破案事]  
　　初十日本報登緝獲拐匪一則兹悉法包探嚴頌眉已往虹口新街三百十號屋内小孩邵金福之父瑞甫家查詢無訛着其投案申訴而法馬路寳興里内李胡氏亦於本月初六日失去六歲小孩因閱申報見載有捕房獲到六歲小孩之事因此投案認領豈知相見不相識與廬山眞面逈殊因再叩請緝查俾免掌珠永失捕房旋將所獲拐匪三人并兩小孩解案包探將當時取到之靑布搭連紅帖皮紙賣契及袋中　出信件藥丸一併呈閱翁太守着將拐匪等暫爲帶出先傳金福問爾如何被拐答稱甯波人年十四歲家有父母僦居虹口地方父親瑞甫駕船爲業前月初九日我在門外玩要卽有二閩人騙我去看戲法旋被領至江灣鎭東街靝順糖食店借住二十餘日至本月初七日復領至上海十六鋪先到吉順茶樓後領到伊友家中小住一夜然後偕往下海浦白煙囱輪船太守問小住一夜究在何家家中尚有何人答稱聞係本地人掮賣京貨絲線爲業家中共三人兩大一小太守指瑞甫曰此是何人答稱是父親太守又詰六歲小孩李三仔答稱家在鎭江上路鄉間家有父母兄弟姊妹開設烟寮太守問爾如何被拐出外幾日在滬住居何處荅稱不知惟記此人來吸烟瞞過父親將我領出太守問爾在輪船所見之邵金福可是住在一處答稱並未見過太守着兩兒退立一旁將三拐匪帶案研詰據供林阿四王阿松蔡思寳林係福建人去年六月來滬旋卽回去今年九月復來王阿松亦係閩人向住京口挑售桂圓九月初五日至滬住在南市鹹瓜街朋友家中金福係虹口張阿林同江灣糧食店孔姓所拐賣與胡姓由胡轉賣與我包採稟稱前日往船上拘人時林正欲上船望見探夥卽欲脫逃因卽趕上獲住尚有一年輕人未經拘住諒亦是伊同黨後押入捕房問伊等鋪盖等物何在據稱由年輕人在船取去太守謂伊等黨羽諒不止此幾人照此憑據已被拐得四小孩矣隨問金福爾到輪船見有幾个小孩答稱三个張阿林將我領到江灣越五六日王阿松始來至初七日同到上海太守謂金福供明被拐情由無錯且經伊父認明李三仔係蔡思寳所拐亦應照直供來蔡供亦是閩人與林王兩人本不相識李在鎭江出洋十二元由母賣出立有筆據太守謂是兒已供明家中開設烟寮何至將兒出售實屬胡言蔡供伊家從前確開烟舘現已爲卑田院中人是孩實由小的從伊母親買得冉三研問堅執如前太守又謂王曰爾旣稱金福由張孔兩人所拐可能交出此兩人答稱伊等均在十六鋪可卽拘來太守着將金福交其父領回明晨再領至捕房以便質認三拐匪交捕帶回管押以憑嚴比本館按李三仔年齒尚幼以致家中住址及父母姓名均屬茫然莫曉至蔡呈案契據定係預爲揑冩以便破案後搪塞問官幸翁太守明察秋毫不使妖狐遁跡否則一經被拐安能合浦珠還乎所有蔡呈筆據照録左方設果有李春濤其人見此報意不難向公堂認領也立杜絶文契人李春濤同妻蔣氏將親生三子現年六歲九月三十日未時建生因家道貧寒日食難度今同妻商議定情愿央中說合絶賣其蔡睿坡名下爲子聽其更名換姓教養成人隨主帶往他處當日憑中言明身價英洋十二元身同妻親手收訖並無懸欠債凖亦非逼勒等情白賣之後尤如高山滚石永斷葛籐毫無異說設有天年不測各安天命如有來歴不明以及親族外人爭論異言均係出筆人同保中人承當理質毋辭與買主無涉自已情愿亦無反悔異說今欲有憑立此杜絶文契永遠興隆存照大吉光絡十一年八月日立杜絶文契人李春濤同妻蔣氏原中人朱登高王錦春唐視三書字張星元興隆大發等字及各人名字下均簽花押 
[裝瘋尋釁]  
　　前報列王春元虧欠王安如王芝滄等洋元一案屢經原告投案請追無如王交保出外後竟置若罔聞延不淸理昨日翁太守未升堂時芝滄正在靜候質訊春元之父仁儀忽向尋仇口稱今日旣經相遇文鬥乎抑武鬥乎請君自擇無不遵從王芝滄未及回言仁儀遽洶洶作欲鬥狀芝滄情急高呼事間於太守着將仁儀帶進少選太守提集詰問原告叩請追償仁儀則如醉如痴或叩頭如搗蒜或戲舞若刑天忽稱芝滄亦用空洋元太守謂芝滄果有空洋憑據爾可控請追提現在伊先告發自應將爾子所欠淸釐仁儀仍作前態喝止不依旋據王安如稱豆餅三十張實與浦東陸家行店中交涉之事此案確不相干太守著將陸家行店夥邀來再理仁儀稱豆餅實有五十張太守著將仁儀交捕帶回管押定限明日繳洋無則當先追比俗稱痴人自有痴福如仁儀者非痴而僞爲凝宜其福未臨門禍先及已矣禱張爲幻有何益乎 
[細訊逞凶]  
　　逞兇待訊一事昨捕房將在押之無錫人馮阿壽湖南人沈雨庭解請訊懲包探將小東門捕房送到之銅柄小尖刀兩柄及兠旺等物呈案通事傳備捕頭言謂前晚八點鐘時先有一人投小東門外捕房訴稱有人挾仇行剌經我奪得二剌刀呈請騐視捕頭着將逞兇人扭來詎其人一去不復返後巡捕在途見一人受傷臥地因卽舁送仁濟醫館問之云由前充英捕房包探之楊明將伊擊倒身受重傷旋據包探孫寶生禀稱受傷人宋炳鶴舁進捕房不能開口後經醫生施治始稱揚向借洋不允隨卽兇毆并剥去身上衣服又攫洋二十一元至此次解案之二人乃在事後拘獲捕頭恐另有别情因此一併押解太守詰訊之下馮供無錫人在浦東爲鐵匠前日禮拜五偕友來滬閒游分散後擬卽回去行在小東門外途遇此人持押票一張向我問信伊操湘音我不能解答以不知伊卽持短棍將我毆擊并有同黨六七人身穿紫花緊身扭我至一枝春茶肆將我髮辫繫　脚上我以孤立無助祗得任其所爲後茶肆中人答以例禁講茶驅之出外適巡捕到來將我拘進沈供湖南人在吳淞中營當勇來滬甫三天未得差使　住新昌營中　日同友謝書來在小東門外十五號屋内吸烟有素無一面之五六人先在謝去後五六人卽向我借錢答以無有伊等忽取出二刀恐嚇我無奈將所穿馬褂馬甲褫下付伊太守問在何處剥衣答稱卽在烟舘内我有表兄在小東門城上當勇可請查問我素來安分守禮現手中並無押票太守問備捕頭呈案之押票究在何人手中備捕頭謂此案由小東門解來當往查問太守著將兩人一併帶回管押飭包探姑往小東門外十五號煙舘查明剥衣之事再爲核奪俄小東門捕房飭人回稱押票在無錫人身畔搜出至送往醫院之宋炳鶴亦有押票十八張云 
[同祝冥壽]  
　　昨係曾文正公冥壽本埠道憲以下文武各官均至高昌廟製造局行叩奠禮英界會審員羅少耕太守飭差知照捕房停解公事竊念文正公前督兩江善政及民淪肌浹髓今沅圃爵帥又復開府南邦旄節頻持後先濟美凡在士庶罔不謳思忽替豈特歡騰寮寀而已哉 
[匪人攫珥]  
　　東洋車後之布往往摇曳風前故坐車者之帽常有被匪徒攫去者霜天雪夜露頂而歸大是苦事而婦人之被攫珥者亦時有所聞前日將晚時有某婦坐車從法租界向北過三茅閣橋甫至英租界卽被匪徒從車後攫去銀茉莉及該婦知覺大呼捉賊而匪人巳輾轉奔逃不知所向矣爲告車中人尚其刻刻留意乎 
[因病免懲]  
　　前報列石陸氏與杜和尚互扭至法捕房石稱杜拆梢訛詐杜稱與該氏私識多時現伊棄舊憐新以故向之評論驀被伊司居之薛阿招訓開手背捕房送案後翁太守以男女兩人各無廉恥均宜從重責懲姑念杜已受傷着包探帶往拘薛再核石陸氏暫押捕房昨日捕房將該氏送案包探嚴頌眉禀稱前往拘薛早已將門封釘遠颺無蹤杜亦連日不到捕房且未至醫舘請治石陸氏管押至今身患滄毒曾帶至仁濟醫舘診過據醫生云是名搭手症勢非輕現在日重一日外間又無人肯保杜稱實未認明醫院道路故未前去求醫現在手背膿血潰 
 
 

Page 4

 
 
爛不能作工太守謂爾等均應懲辦今旣有病一并從寛開釋夫公堂何地也拼頭何事也而竟侈口直陳毫不遮遮掩掩人皆謂其不識包羞我則謂其尚存直道也呵呵 
[更正]  
　　前報李眉生廉訪故後其如君亦卽自盡云云嗣據不阿好軒主來函謂實無其事當曾照登在報兹又接蘇垣訪事人信稱與不阿好軒主所述仿彿并稱前說實係訛傳合再辨正 
[文報局内協賑叢譚三十五]  
　　頃承揚州慶錫元善士捐山東銀一千兩由揚州電報局巢盟芷先生交到此爲敝所本年承收山東鉅欵之始語云救人一命勝造浮屠千金活千命子孫當封侯矣巢君昔籌豫賑數及萬金比以廣西山東江南直北同遭水患先籌廣　捐欵數千金又蒙代籌東賑自西自東自南自北無賑不籌敬爲先生誦之○海鹽桐華館來函云伏處閨中思盡棉力祗以夫子前年居積失利逋　滿身遇此善緣囊空羞澀兹湊集侍婢等所得賞封易洋十元又次洋三元一併奉寄婢從主命救災同心是有感于皇太后停工助賑之意歟誠哉巾幗之賢○盛澤吳善士移冬令服膏方費三元助賑會稽有心無力子移節省日用費洋四元助賑許荻村善士移令孫湯餅費洋十元助賑是與災民服大補藥救命湯也世之喜勿藥厭肥羹慶抱孫者當卽聞風而起○川沙善士函云閱申報勸捐銅洋濟荒除害尚有小錢亦地方之害望貴局勸捐銷毁速登申報等因同人恐所得銅斤不敷爐火之費未敢領教謹此奉復卽乞亮鑒 
[上海絲業會館籌賑公所施少欽來啓]  
　　頃據友人來滬言某家兄弟同居數十年不出惡言友愛特甚一日乃兄患病勢甚劇樂餌無效祈禱無靈弟頗憂之時適兩廣有災其弟卽捐洋百元獸爲禱佑遂見痊可後其弟復捐洋百元自此一切大爲順遂想彼蒼以好生爲德能救人一家之命自能救已一家之命世之爲善者當於施濟實在處求之而毋徒爲祈禱也是爲啓 
[桂翁先生見示大著紅樓夢詞展讀數過率賦五律一章以誌欽佩録呈教削]  
　　讀罷紅樓曲餘香齒頰留文章抒錦繡體格冩温柔粉黛千行涙鶯花一片愁班香兼宋艷字字儘風流[  四明雲隱山樵魯泉洪洙拜稿]  
[鶴亦翁惠贈畵梅詩勉步原韻聊以申謝卽請大吟壇郢政]  
　　先生能賦物絶調駕陽春梅瘦神難擬詩工冩逼眞生香兼活巴仙骨是君身聖世和羹待還將道濟貧[  四明雲隱山樵魯泉洪洙拜稿]  
[江督轅門抄]  
　　十月初三日同知陳光烈奉委復勘瓜州鎭遊兩署並火藥局工私○初四日准補寳山縣葛慶同銷校對差並謝飭知赴任○初五日同知陳光烈辭赴瓜州 
復勘署局工程○初六日知縣張恩黻禀謝奉委内署文案校對 
　　禮拜三晚拍賣 
　　啓者今晚七黜鐘拍賣英公館來外國舊衣服箱子法藍絨衫褲千里鏡皮鞋食物等不計此佈軋嚕行啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[硯鋤社兄五十并和韵大首之四]  
　　笑看道貌未全非濁世良難免俗　身歴四朝滄海變詩吟萬首筆花飛稱觴　李　應瀰繞砌芝蘭興不違想見兩行紅燭裏佳兒佳婦拜庭闈良醫一作奏功成常覺陽春腕底生弱歲早聞游泮水故鄉應共識　原知繡口風情逸想見雕　笑語傾更喜近來添韵事小星夜夜伴長庚畫圖一幅爲思梅曾費題箋酒百杯玉碎至今猶戰慄事詳惠梅　德全須　要栽培已欽風雅詩書氣若論詞華廓廟材好把文章投上國携鋤何必劚蒿萊羣推福慧獨修全風度翩翩態欲仙才子何曾受覊勒解人端合棄蹄筌　聞繡閣工餘事令媳工吟詠每對蒼顔勝昔年未老早酬平子願相形已着祖生鞭海上種榆山人悅彭弟拜稿 
[秋夜有感]  
　　薄寒天氣半陰晴靜坐蕭齋百感生有月好花疑冩照無風老樹暫吞聲手中之術謀難遇心上多愁夢易驚燈影迷離人悄悄終宵惆悵倍關情○曉望倚門趂曉望殘月照當頭凉露侵簾肅淸風拂幔流鄉心縈滬瀆客夢到揚州覊旅人無寐淹　寡音謀○無聊頻年作客嘆無聊蘇季窮途剩黑貂尋得斑生投去筆拾來權當伍員簫[  古吳胡芸靑初脫稿]  
[山西石尹女士郵來詩柬]  
　　余自幼好弄筆墨苦于無暇攻習致積歲不得其旨憾事也竊思當日袁簡齋太史曾授女弟子三十餘人迄今傳爲佳話余生也晚未逢其成自知無諸閨秀之才又無諸閨秀之福旣不敢妄希其際遇亦惟有　羡不置而已乃屢閱申報得讀倉山舊主佳作淋漓大筆俊逸淸新知爲太史文孫足徵家傳衣鉢自是非凡仰慕之私有不能自已者不揣冒昧恭呈五律二首倘不見棄他日過滬時當執弟子禮受業門墻至拙作有未妥處尚乞斧削登諸報章惟賤名則無庸顯白恐貽海内諸名士之誚耳○昔日袁才子詩名天下聞遨遊輕紫綬函丈列紅裙悔找生偏晚慰公有繼勛何當追勝跡帳下授詩文聞道春申浦隨園風雅存大名還在杜時論又推袁夜咏樓台靜曉看揚柳翻不才思執贄可許立程門 
[協賑書畫社潤例]  
　　啓者現在粤災甚急需賑浩繁滬上諸君子一再勸捐幾於唇焦舌敝凡可以稍補災區者無不竭力籌濟某等心懷憫惻力總緜微爰集同志諸君在本城創設書畫社酌減潤資敗有成數卽附寄上海文報局彚解災區仍刋申報以昭徵信社中筆墨等費另自措辦決不在潤欵開支分文倘蒙惠顧所有潤例及書畫諸家台銜分列如左謹以應許先後爲序書光鳳生邵小杏汪魯巖秦芍舲秦佩鶴秦韶臣潘碩庭吳汝舟張蓉亭王少漁沈賚卿王鶴笙林叔殷徐韻珊應沚泙陳籌甫吳觀潤王夢齡王次歐江建霞浦祝山陶近仁戴端甫朱壽石盛秋孫江夢花胡銘之汪叔雍楊綬卿何壽朋張忍庵畫李養泉何覺生沈守之林昧匏林桂一任養菴劉臨川許季相吳筠林何子翼而麗山胡稼圃王叔昭潘詠之陳芹香蔣宜安顧培之錢菊濤兪葆被袁逸蟠章翰臣林季玉胡琴庵胡稚濳程仲和蔣伯深大匾額一元書齋額十元三尺琴條對二角合泉加倍堂輔八尺一元六角六尺一元二角五尺一元四尺八角條幅減半楹聯八尺八角六尺六角五尺五角四尺四角紈摺扇一角泥金面廿四方加倍卷册帳顔每尺一角先潤後墨點體加半點景倍之收件柴河頭太湖救生局中市古　堂人參鋪中張家巷吳滋德棧元妙觀西新泰米店　 
[上海北市絲業會舘核獎籌賑公所施少欽經收山東賑捐十月初三四五日第八百二十五六七次淸單]  
　　山陰兪氏求保小兒天佑病愈芹十元陳英舜　　遠愈　十元惇厚堂主求病卽痊洋五元蔣姓交來奉賢龔其福求長媳莊氏生產平安洋四元老瑞生號交來巢潘氏洋三元金陵馬春記求平安洋二元無名氏洋二元祥麟善士洋二元不留名洋二元張記求父母安安洋二元烟台何魯生洋二元與鄂洋一元愛敬室何銅洋二元孫公舘求病痊虚對開一元○蘇州王錦庭募昌字一千二百二十七號册慶餘洋五元補過齋蔡寶善二户各洋二元藩衍氏槐記二户各洋一元五户由老正大局來洋十一元以上初三日○平湖張春門代黄緯文交來求子景淇病愈洋二十元京江祝求子求母病速　洋三元程仁均求保次子義嶙久病速痊洋二元以上初四日○金壇冉玉庭以爲考妣求冥福印善書資錢七十千文移助合來洋六十四元錢二百四十文又于張氏洋一元　江不留名承親友惠賜　禮代爲移助洋五十元無錫錦昌祥來祝純夫求子寶泰患病全愈洋十元高郵丁君鏡齋來崇儉堂洋十寓漢勉力子求謀爲遂意闔平安洋六元松江　揚二善士爲酬施君勞不受移助洋五元盤記棧交來黄慧軒求已病全愈闔宅平安洋四元硤石蔚藍靝號來胡肖寅以所得畫潤助賑洋三元又四開洋五元漢口敦實善堂來湖　　揚信蟻劄爱鈺求長女病痊洋六元楊録卿爲售藍寳石餘洋六元因被貨主如價僅存移賑洋二元春華祥　交來江蘇姚善士新棉衣二百五十件新棉褲一百五十條以上初五日 
[上海四馬路浦灘文報局内恊賑公所經收賑捐十月上旬淸單]  
　　初七日催單九江太古洋行交來無名氏十元存心氏二元復昌恆棧募崔同記崔往義無石氏程春記合三元漢口唐朗山翁募無名氏江振成兩户各一元無名氏本洋一元郭泉卿一千文莊成利五百文馬德眞無名氏陳士元陳開裕無名氏五户各一千文蘇州復興盛號交來求病心平安二元裕記餘平五元製造局同人募曹姓陸培錢二官郭楊久歐陽康補讀　沈慶生七户各五角歐陽俊李志兩户各二角五分阮沛亮黎鏡波香餘堂簡學　户各一角馬巧郭維溱兩户各一角吳城張瑞豐棧寄來寄菴居士吳平銀二十兩屠甸鎭陳源泰號寡十元福省華豐號　黄波餘劉子謙兩户各爐坯洋三角吳永凎高星谷歐　女　夢庚林才伯江　　盧王氏七户各二角王禮枝蘇孔標林定鴻三户各一角五分鄒春波張瑞牧陳香谷謝淸波林成階陳成恩劉金泉蔡文美嚴　豐謝陳氏曾木桃胡氏連氏黄桂二黄木　郡炎昌馬丁開陳寶誠十八户各一角合收爐坯洋四元小洋四角上虞吕家埠寄來會稽有心無力子三元爛板一元○銳册盛澤邵合記莊吳靄雲翁三元又募王顧氏守　燦然　户各二元一林道人一千三百文蘇莊靈豐鴻姚景兄兩户各四百文沈王氏沈桂氏兩户各一百文合收九元八十文○道署帳房交來江寗藩憲發到曹平銀合申規元一千九百十四兩五錢五分三厘庫平銀合申規元一百零九兩六錢英洋五千六百六十元本洋一百五十元○金瞿氏葓堂居士兩户各二元大團仁昌醬園寄來許荻材翁湯所資十元無錫知仁莊募孫惇記十元儲喝記求水陸平安一元祈椿萱並茂子一元張玉記五元潯溪誦芬生節蔗先考妣懺資移直隸棉衣欵一百元○本日供收英洋五千八百四十二元規元一千零廿四兩一錢五分三厘本洋一百五十元爐坯洋五元小洋四角錢七千五百八十文吳平銀二十兩 
[上海四馬路高易公舘協籌兩廣山東沙洲賑捐所經收十月初六七等日賑欵淸單]  
　　初六日漢口茶業會舘交來太古帳房募一千三百六十九號　求病愈人四元恩過子求無　難十元黄耕山二十四元酬神經資移賑一元求病愈人錢一千文以上五户洋三十九元錢一千文○初七日九江謙悮安募蕭廷芳無名氏夏杏林三户各一元　記文記陳記三户各二元徐春生王北華梁記李記四户各半元以上十户洋十一元○梁煥南翁交來蘄州知州嶺西封蔚礽助銀六十兩伸規平銀六十三兩一錢七分三厘京山縣知　嶺南張麟定錢一百千文伸規平銀六十四兩三錢七分七厘候補同知嶺南許炳恭錢十千文伸規平銀六兩四錢三分九厘○四明張某求病愈五元○金波樓捐桶衆善士錢一千文○梅芳里捐桶衆善錢士一千文○以上統共收規銀一百三十三兩九錢八分九厘洋五十五元錢三千文 
[上海三馬路與昌絲棧竹坪經募兩廣山東江寗沙州賑捐棉衣十月初七日第一百廿二次淸單]  
　　惠先生交來不留名指助直隸棉衣捐洋五十元又捐山東棉衣洋五十元共來洋一百元○寗波富潤號經募昌字二千三百四十六册鄞縣仁豐號洋六元慈溪寗靜居陳洋四元以上二户共來洋十元○廣和興棉衣捐洋三元又銅洋九元　生氏棉衣捐洋三元四角潤生氏陸記號洛興號恩忻氏四户各捐棉衣洋一元太倉武詒經懺資移助洋五元翁昇興細晶病愈完愿洋三元楓涇沈維熊求合宅平安漢口隱　氏指沙洲二户各洋二元○常熟金陵存德善堂張玉山經莫江寗　字三十七册承志堂洋十元張玉山王哲明吳鶴山王裕泰四户各洋二元董耀庭無名氏維記兪良甫汪寶林　户各洋一元王俊成朱步瀛許有成三户各洋五角和記銅洋六元從善堂銅洋四元震　順王東郊二户各銅洋三元王恆和染坊祥記王維信四户各銅洋二元雲記銅洋一元以上廿二户共來洋廿四元半銅洋廿五元○常州高培生何境海二善士　募高天成祈合家平安洋二元陳鍾奇洋一元不書名莊錢一千文山水主人吳洪良二户各錢五百文王少卿錢三百文不書名袁瞿福熙張伯純高　生四户各錢二百文張蘭生郭長康黄文炳吳金生邱莘　王三槐堂姜復令孫重熙沈子和馮廷鑑儲寶書楊光華徐史氏十三户各錢一百文張　氏張氏二户各錢五十文以上廿五户北來洋七元錢二百文○常熟金陵存德善堂張玉山善士續募江寧昌字三十五册賈鉄如洋五元春和錠行洋二元陸君如陳吟閣周新岐陳友琴楊筠甫震六染坊陸茂堂九思堂吳祝三無名氏德茂義豐生馬永順永新信同豐庄沈少芸王揖峯沈竹記十八户各洋一元善記愼記葉安山張眉生四户各洋五角以上廿四户共來洋廿七元○溧陽不書名洋一元○本日共收英洋一百九十元銅洋三十四元土板洋一元虚對洋一個小洋四角錢四百廿文合併聲明 
[上海三馬路與昌絲棧陳竹坪經募兩廣山東江寧沙洲賑捐棉衣十月初八日第一百廿三次淸單]  
　　昌字一千一百零八册金陵丁新記號丁起　善士經募丁萬盛洋十元蔡方來洋一元五角雲章康萬盛尚聚源王宜九李少卿張韓儒卓榮泰德泰同昌韓松濤洪福泰姚德豐孫大興董聚豐趙裕興元泰仁十七户各洋一元龔文義本洋一元林渭泉陳書田張大有三户各洋五角以上廿三户共來洋三十元本洋一元○昌字一千七百六十一册金壇袁善士經募顧永興陳氏無名氏務本堂無名氏大有王鶴庭七户共來洋七元○淑雲女士指助直隸棉衣捐洋六十元不留名助山東洋四元錢一百三十文華安大副洋一元無名氏洋五角同裕洋二角全生洋一角○文報局移來黄石港肇大典嘯雲氏墓原典棉衣六十件○昌字一千一百九十五册漢口慶雲樓各友助山東共來洋六元次洋二元○張綠初先生書潤移助沙洲洋四角○昌字一千二百七十九册揚州盧石卿大善士經募王起才洋三十元王天順洋廿元陳義興洋五元興和嚴大興周金玉三户各洋三元龔興發長發劉長興何永興何裕豐姚福全熊恆太鮑怡順八户各洋兩元梅春元鮑祖興王志貴葉萬太李大順汪光才梁壽山楊華　劉順祥周金榜十户各洋一元以上廿四户共洋九十元○本宅第八次桶捐紅帋包洋一元散洋一元散銅洋二元浙嘉慶餘草堂捐助棉衣銅洋三元○本日共收洋二百零一元内有本洋一元銅洋七元小洋十二角錢一百三十文棉衣六十件合併聲明 
[揚州復茂恆經收九月分兩廣山東江洲賜欵淸單]  
　　廣東賑欵二銘齋鵲印子求父母康健助銀一百兩無名氏錢五千文杜恩齋氏洋十元○廣西賑欵愛愚室錢二千文無名氏洋四元○山東賑欵無名氏一元○江州賑欵上海賑局來揚平銀一百三十二兩三分二厘二銘齋鵲印子求父母康健銀一百兩包養翁手無名氏銀五十兩無名氏洋三元張明卿手無名氏二户各二元謬得明遵父遺命勸善偕二户各一元○捐册一千一百五十六七號册泰分司沈泰發丁溪場許經募仁和悔翁許陳氏二户各錢十千文○代收銅洋助賑壽萱堂五元無名氏無名氏純記三户各一元以上共收銅洋八元交泰生銀號鎔化繳出銀二兩一錢四分歸入洲賑項下散放之用○查本月粤賑東賑所收錢洋銀扯合銀一百十四兩八錢五厘均巳匯寄上海文報局恊賑公所轉解又洲賑本月所收錢洋銀刻日起解合併聲明 
[揚州元亨利經收九月分兩廣山東賑欵淸單]  
　　廣東賑欵却病氏洋五元高潤記三元馬承裕一元程安慶堂大公號靑雲氏二户各二元無名氏錢六千六百六十六文○廣西賑欵無名氏錢六千六百六十六文○山東賑欵裕大典丁億昌徐生甡同春典仁和典同人鹽行六户各三元不留名義興昌二户各四元汪錦記白頻　主馬承裕心愿子公和鹽號張同發半醒山房王森泰八户各一元克已齋自得堂二户各十元無名氏錢六千六百六十六文裕新奚國手洋三十五元錢二十六千八百八十文銀九兩八錢八分二厘謙益恆錢五千三百三十三文平安福二十元無名氏十一元孝友堂淸遠堂承德堂三户各本洋十元司號洋五元同興義十元無名氏豐泰裕廣生布號不書名四户各二元汪宏新本洋二元無名氏錢三千四百文無名氏硯台一塊作售錢三千文○查本月粤賑所收錢洋扯合銀十七兩二錢二分七厘均已匯奇上海文報局恊賑公所轉解文東賑本月所收除前佃解外並急求募解合併聲明 
 
 

Page 10

 
 
   
 
 

Page 11

 
 
[光緒十一年九月二十七日京報全録]  
　　宫門抄○諭旨兩道録前○發抄旨五道○西藩張奏報交卸起程日期摺子○西藩慶奏報接署藩篆日期摺子○西臬沈 
奏報接署皋篆日期摺子○河督成奏爲遵照籌辭河道情形摺子○用提督蘇等奏請優卹夾片○雲督岑奏請優卹夾片○九月二十七日理藩院鑾儀衛光禄寺八旗兩翼值日無引見○豫王等揀選侍衛覆命○大額駙假滿請安○掌儀司奏初一日祭奉先殿載津行　○召見軍機○現換灰鼠褂黑袖頭○發抄劉秉璋奏請將甯波守胡元潔先飭署理奉旨吏部知道欽此○奎斌奏榆社令盧策長治令徐德純對調奉旨吏部議奏欽此○又候補令范廷華等期滿甄别奉旨吏部知道欽此○又代奏考官林壬請假回籍省親奉旨林壬着賞假三個月欽此○又解京恊各餉奉旨户部知道欽此○○調補福建布政使廣西布政使臣張夢元跪奏爲恭報叩謝天恩並報微臣交卸起程日期仰祈聖鑒事竊臣於光緒十一年七月十六日接奉護理撫臣李秉衡行知本年七月初七日承准北洋大臣電開總署初六日來電本日奉上諭張夢元已調補福建布政着李秉衡傳知卽中廣東乘輪迅赴新任毋庸來京請訓廣西布政使着該護撫派員署理欽此跪聆之下欽感莫名當卽恭設香案望闕叩頭謝恩伏念臣津門下士知識庸愚由守令荐擢廣西藩司屢荷聖恩涓埃未報今復渥邀寵命調任閩省益覺感悚難名查福建爲濱海巖疆藩司有用人理財之責察吏安民在在均關緊要如臣檮昧深懼弗勝惟有力矢愼勤遇事禀商督撫臣實心經理以冀仰答高厚鴻慈於萬一再現奉護撫臣李秉衡檄委鹽法道慶愛署理藩司篆務臣定於七月二十一日交卽將經手事件趕緊料理淸楚卽於二十九日起程取道廣東乘輪迅赴新任所有微臣感激下忱及交卸起程日期理合恭摺具奏叩謝天恩伏乞皇太后皇上聖鹽訓示謹奏軍機大臣奉旨知道了欽此○○署廣西布政使鹽法道奴才慶愛跪奏爲恭報奴才接署藩篆日期叩謝天恩仰祈聖鑒事竊奴才於光緒十一年七月十六日奉護撫臣李秉衡行知本年七月初七日承准北洋大臣電開總者初六日來電本日奉上諭張夢元已調補福建布政使着李秉衡傳知卽由廣東乘輪迅赴新任毋庸來京請訓廣西布政使着該護撫派員署理欽此奏委奴才接署藩篆旋准布政使張夢元將印信文卷等件委員移交前來奴才卽於七月二十二日恭設香案望闕叩頭謝恩袛領任事伏念奴才滿洲世僕由奉天錦州府知府選授廣西鹽法道於光緒元年九月到任委署藩司護理撫篆並四署臬司印務於光緒八年因卓異俸滿調取晉京蒙召見一次跪聆聖諭訓勉有加莫名欽悚旋奉旨着回任候卄于九年七月回任供職有埃　報兢惕方深兹復署理藩篆倍切悚惶查粤西爲邊倣要區藩司有用人理財之責察吏安民籌餉赡軍在在均關緊要奴才自維櫺昧深懼弗勝惟有殫堨愚誠力矢勤愼遇　禀商護撫臣實心辦理以冀仰答高厚鴻慈於萬一所有奴才到任日期並感激下忱理合恭摺叩謝天恩伏乞皇太后皇上聖鑒訓示謹奏軍機大臣奉旨知道了欽此○○署廣西按察使二品頂戴補用道臣沈康保跪奏爲恭報微臣署理臬篆日期叩謝天恩仰祈聖鑒事竊臣接奉護理撫臣李秉衡札委署理臬司篆務並奉派員由龍州齋護臬司印信於光緒十一年七月二十九日到省連文案卷宗齎送前來臣卽於是日恭設香案望闕碰頭謝恩祗領任事訖伏念臣浙西下士知識庸愚咸豐三年臣故父如潮在直隸滄州知州任内剿賊陣亡闔家殉難蒙前直隸督臣訥爾經額具奏奉 
諭旨賞給雲騎尉世職嗣由桂林府知府升補泗城府知府保舉道員開缺仍歸廣西補用歴署鹽法道右江道篆務涓埃未報感愧交深兹復委權臬事彌切悚惶粤西乃邊地要區臬司爲刑名總匯安民察吏禁暴詰奸在在均關緊要如臣檮昧深懼弗勝惟有遇事禀商護撫臣悉心經卽斷不敢以暫時攝篆稍涉因循以冀仰酬高厚鴻慈於萬一所有微臣接篆日期並感激下忱理合繕　恭謝 
天恩伏乞皇上聖鑒謹奏軍機大臣奉旨知道了欽此○○成孚片再奴才前奉諭旨漕糧必須設法增添等因欽此當卽轉飭運河道廳遵辦去後數月以來彼此函牘往返悉心商酌除黄可穿運以北河道仍歸山東地方派員辦理外查連河工程自車務迭興改由海運失治年久河身旣節節淤墊堤閘亦處處傾圯一線微流幾於湮廢嗣後雖經試行河運歲轉江北之十餘萬米藉以通舟將緊要各工間叚修葺而工多欵絀皆不過擇要補苴爲一時權宜之計其間殘缺淤廢之處仍比比皆是來歲議加河運則舉凡培堤築堤修閘挑河以及濬泉蓄水各事宜均須先事預籌方免臨時貽誤然通工舉辦不惟經費　絀籌畫維艱且恐倉猝圖功未易集事惟有擇其緊要關鍵豫事綢繆以收嘗效兹督率該道廳等逐事講求盡力籌備總以水泉暢旺啓閉得宜庶回路無梗阻之虞糟行理利濟之益而修工之煩簡仍視增連之多寡爲權衡已函致漕臣咨催江浙兩省將增漕確數先期知照以便酌定勘估及早奏准興工以期無悮至微湖存水告涸濟運無資已另案奏請估築欄河大壩以　收蓄仍恐來源衰弱難見增益又查得運屬南旺湖向收運河異漲之水當夏汎汶泗盛漲時經運河廳收有存水該湖係洩水之區向不能濟運應將所蓄之水啓芒生閘放入牛頭河卜注南陽昭陽遞達　湖察看湖南地勢高下相宜宣放尚能順利其間河身堤壩稍有梗阻殘缺隨宜疏濬帮培可期節節通暢全注人湖並將彭口山河上游距河二百餘里之分水嶺及修水閘上柏山一帶泉渠按圖尋考凡可引水入湖者逐一認眞疏濬俾益水凉而資　濟該工向歸泉夫挑挖刻值微湖需水孔殷若仍由地方官領銀飭辦恐輾轉嵇時未能迅速應　爲雙通由道籌欵發廳覓夫挑辦以免耽延似此層層收蓄雖未能卽符定誌而救獘補偏於湖瀦良有裨益所有修挑各費分别從省節估共需銀一千六自餘兩飭道卽於該廳員應領陳欠另案工需項下通融發辦不准動用正欵錢糧以歸撙節而目前急務尤在湖口大壩此霸不築雖有來源仍不免於漏洩歴來築壩均以霜降爲期刻聞太届回空般隻已入東境阿城一帶現惟嚴催趁此水勢赶緊渡黄跟帮南下果能不悮限期則胡壩可以早築卽攔河大壩亦不至停工以待洵於湖瀦有裨此外應修之河道應溶之汶源以及堤壩閘座等工正在飭催次第確估俟核定另容具奏所有遵照籌辦情形合先附片陳明伏乞聖鑒謹奏軍機大臣奉旨覽欽此○○蘇元　等片再臣元春所部各軍及臣秉衡隨帶員弁凡有打仗陣亡積勞瘴故者均經蘭時查明奏請恩施飭部議卹在案嗣據統領升字各營記名提督方友升統領勤字各營右江鎭總兵王孝祺原統龍字右營記名總兵董履高分統毅新各營推補副將陳桂林及營務處道員陳嘉績等先後呈報頭品頂戴記名提督額騰依巴　魯劉先胥在鎭南關督勇修工工積染炎漳身故兩廣委用記名提督達春巴圖魯王正國因在營患病觸發舊傷身故又遊擊陸鳳山守備朱允成蔣得貴董正旭千總董履功衛千總董出善外委董履示六品車功李本宏均於上年十二月在谷松威坡打仗陣亡拔補把總李楨祥六品軍功鍾祥麟均於本年二月在谷松打仗陣亡又同知銜山西候補知縣楊耀彬鹽提舉銜廣西試用通判黄芝擬保縣丞分省補用湖南廪生王宗亮廣西前補永甯州吏目吳家璟廣西候補巡檢譚宗麟州同銜廣西試用典史王揚猷擬保教諭貴州歲　生吳宗杰均係派在前敵或轉運軍火或採辦軍糧或偵探車情無不備嘗艱險卒以積勞中瘴致病先後身故臣等覆查該各故員或爲國捐軀或急公效命若不乞恩賜卹何以風示後來惟月仰懇聖慈准將提督劉先胥王正國二員照軍管立功後瘴故例從優議卹遊擊陸鳳山等十員弁照陣亡例從優議卹知縣楊耀彬等七員名並照軍營立功後瘴故例從優議卹以慰忠魂凡在戎行同深觀感再龍州舊有昭忠祠係前提臣馮子材捐資創建奏明自案臣等擬將近年用兵關外歴次陣亡瘴故員弁悉行附祀其中容俟查明列祀再行造册咨部合併聲明臣等謹附片陳明伏乞聖鑒訓示謹 
奏軍機大臣奉旨劉先胥等楊耀彬等均着照軍營立功後瘴故例從優議卹陸鳳山等均着照陣亡例從優議卹餘依議該部知道欽此○○岑毓英片再各營瘴故員弁疊經臣毓英附奏請卹在案兹續查有副將銜補用叅將陳定國花翎儘先補用　擊高文敏六品銜補用把總李朝陽外委吳登科汪如山提舉銜補用州同彭洪輔文生何榮華等七員名均奉撤回關先後在邊關營内瘴發病故據總兵丁槐等呈報前來臣查該故員等隨征外域屢立戰功今奉撤入關瘴發軀捐深堪憫惻合無仰懇天恩賞准勅部將諫故員陳定國等七員名分别從優議卹以慰忠魂除將瘴故勇丁另行咨部外謹附片具陳伏乞聖鑒謹奏卑機大臣奉旨陳定國等均着交部分别從優議卹欽此 
 
 

Page 12

 
 
[光緒十一年九月二十八日京報全録]  
　　宫門抄○發抄旨兩道○船政大臣裴奏爲遵旨厘定一　費用據實覆陳摺子○豫撫孫奏報内簾官因病出闈緣由夾片○又奏調署知縣夾片○河督成奏祥河廳復出險工緣由摺子○又奏修辦河工緣由夾片○又奏修　河工情形片○將軍希奏委署同知夾片○九月二十八日吏部翰林院侍衛處值日無引見○文興謝授閣學恩○麟書請假十日○善慶續假十日○趙佑宸續假十五日○吏部奏派稽查宗學派出徐致祥○召見軍機○發抄陳士杰奏振字營勇丁滋事請將分統之叅將並齊河縣等員弁分别革職議處奉旨張福興着革職留任准其留營効力郭世華卽行革職王敬勳着交部察議仍着嚴緝向得勝務　同單西亮等一併解省審辦該部知道欽此○又上遊决口堵塞及籌辦溞溝等處埝工情形奉旨覽奏已悉着卽督飭各員弁迅將溞溝趙廟决口一律堵合毋任再有冲刷知縣蘇杰遊擊戴守禮着開復革職處分餘依議該部知道欽此○○二品銜署理船政大臣福建按察使臣裴蔭森跪奏爲遵旨厘定員紳書役薪工並一切雜費據實敷陳恭摺仰祈聖鑒事竊臣於接管卷内查有户部咨文内稱議覆前兩江總督左宗棠等奏船政員紳書役薪工請准實支實銷一摺光緒十年五月二十五日具奏本日奉旨依議欽此欽遷抄録原奏恭録諭旨飛咨前來臣查閱原奏係前船政大臣張夢元奏請將製船經費貼水銀兩提作外銷津貼員紳等欵經左宗棠等議奏以船政係創開之局差事旣異尋常員紳薪水書役辛伙例外從優亦非過濫此外尚有公幹員紳盤費大小差船工食以及醫藥犒賞油蠟紙張一切雜費按之例章雖難造報而揆之事理實應開銷請旨飭由船政衙門逐一厘定癸明准予實支實銷分晰造册報部毋庸另提貼水作爲外銷津貼復經部臣議奏以左宗棠等所奏情節尚屬實事求是請旨飭令該大臣遵照該督等原奏請上自總理提調下至員紳書役人等月支薪水並一切雜費逐一厘定奏明立案以憑核辦各等因前船政大臣何如璋張佩綸均以防務吃緊未及籌議臣蒞任之始將各項支欵逐一查核亟思厘定章程奏請立案著爲令典俾部中易於勾稽督辦者亦不得以愛憎爲厚薄庶幾良法美意可以垂示將來迨考察數月始知薪工數目參差之故爲歴任諸大臣之苦心有不如此不能集事者敬爲我皇太后皇上陳之船政用人之難張夢元等先後陳奏已屢及之然其中尚有未盡者員紳當札委之始薪水視其官階津貼則視責任之重輕廠務之繁簡以爲區别支欵旣極參差任事以後或由簡調繁或由繁調簡支欵又從而增减且廠員中有能留心西法通曉工程者復加增津貼以優異之卽隨同員紳辦事書役按月支款亦以此法行之於量能授食之中寓獎勸人才之道皆歴任諸大臣所行之而有效者故均此一廠而各員支欵不同均此一人而前後支欵不同張夢元於督辦時目擊情形不得已而有外銷之請廼蒙天恩優渥准予逐一厘定實支實銷誠以船政爲創開之局關涉洋務本爲成例所無但能欵不虚糜事收實效卽可著爲定君臣敢不仰體聖慈叅酌盡善第以歴任諸大臣聰明才力遠過於臣所定成法行之二十年而有效者虑何敢率議紛更致滋流弊惟有將員紳書役原支薪工津貼改爲實支薪工及一切雜費數目據實開具淸單恭呈御覽懇恩飭下部臣立案嗣後如有添裁員弁增减薪費按年報部以憑　銷臣不敢稍存畏難之見祗以事關大局與其勉强以就範圍何如規隨以承矩矱伏查提調道員月支薪水津貼係左宗棠前在闌浙總督任内核定照閩省現任道員津貼銀數支給無論在工久暫不敷增减其餘稽查學堂簮理學堂文　支應以及各廠員純當　　愼者擬請自本年起月支薪水總不得過五十兩以示限制至部查貼水銀數張夢元原奏業已陳明除將張夢元原奏抄録送部查核外所有員紳書役月支津貼改爲實支薪工及一切雜費據實開報並酌量厘定各緣由謹會同福州將軍臣穆圖善閩浙總督臣楊昌濬革職暫緩交卸福建巡撫臣張兆棟　摺由驛四百里具陳伏乞皇太后皇上聖鑒訓示謹奏軍機大臣奉旨户部知道欽此○○孫鳳翔片再鹿邑縣知縣宋岱齡經臣調考文理優長派充本科鄉試第九房簾官隨同林閱頗能不憚辛勞詎於八月二十日忽患痰疾病勢綦重不克衡文臣卽飭令扶出俾得迅速醫治查該房所分頭塲試卷已經　閱十分之八其餘未閱及二三場應分各卷當飭内簾監試官候補知府陳桂芬内收掌官另補知縣張鑑堂分别匀派各房代爲襄校令悉心評閱毋許稍涉懈弛以期俾副聖主簡拔眞才之至意所有内簾官因病出闈緣由理合附片陳明伏乞聖鑒謹奏軍機大臣奉旨知道了欽此○○孫鳳翔片再調署輝縣知　撤省察看所遺印務應卽遴員接署查該縣所轄之薄璧鎭甫被水災安緝撫綏在在均關緊要非盡心民事老成練達之員難期勝任兹查有原武縣知縣吳思釗穩練老成留心政事堪以調罰據署藩臬兩司查明該員任内並無盜刦巳起四叅錢粮有關降革處分詳請具奏前來除批飭檄遵外理合附片陳明伏乞聖鑒謹奏軍機大臣奉旨吏部知道欽此○○頭品頂戴河東河道總督奴才覺羅成孚跪奏爲節交寒露黄河兩岸緊要工程修守漸臻穩定北岸祥河廳復出奇險現督道廳搶護情形恭摺仰祈聖鑒事竊奴才前於八月初十日將白露前後各廳河勢廂工緣由具奏後查兼旬以來上游沁黄來源均未續長惟秋溜搜底淘根其力倍勁當分飭南北道廳會督營汎員弁隨處加愼廂修實力防護藉資　禦而南岸上南廳鄭州汎五八堡石家橋來童寨中河廳三堡及八九堡一帶自伏徂秋河溜隨灣冲射奇險環生節經營令晝夜分投搶辦雖大致悉就穩　而片叚亘長此墊彼加工作迄難定手北岸下北廳祥陳汛頭二堡於白露前後河忽坐灣北臥舊工新生塌掃匯堤情形又極危險竭盡半月之力廂辦甫有端倪而河又上提祥河廳祥上汎十五六堡圈刷不移該工本係著名舊險堤工純沙且並臨大河後靠深潭積水比因對岸淤灘挺峙河由西南坐灣折而東北已成袖之勢急溜驚湍異常迅疾致坐當頂冲之三四等壩又順堤一帶掃叚先後塌没入水堤身隨而裂縫連環坐蟄長自數丈至數十丈寛自數尺至四五尺不等大堤原寛九丈現存至窄處僅寛三四丈一綫殘堤形同陡壁實屬岌岌可危當經督飭道廳調集兵夫連夜補埽擋護兼抛磚石庶免續塌並飭赶於堤次　窄處帮築後戧以固根本仍一面催　撥欵接濟上緊添購料物俾得應手無悮奴才拜摺後卽日馳赴該工查勘情形督同認眞赶辦務期早日竣事力保安瀾以仰紓厪注至本年兩岸各廳抛辦磚石壩垜兹據開歸河北二道騐明工段丈尺具禀請奏匯來奴才按應詣騐辦理悉合機宣謹彚繕另片恭呈御覽時距霜淸尚有半月河勢有無變更仍難預定謹當督飭在工文武加意修守周密巡防不敢稍有懈忽所有節交寒露祥河廳復出險工現在督飭搶辦緣由理合恭摺具陳伏乞皇太后皇上聖鑒謹奏車機大臣奉旨知道了欽此○○成孚片再本年秋汎内南岸各廳廂辦埽工現已追壓穩實者據開歸道騐明禀報前來係上南河廳屬鄭州上汎五堡託壩前埽工五叚光緒七年停修下汎十堡順堤二十三埽至三十五埽光緒九年停修入秋後水長溜逼各朽底先後匯凈補還新埽十八叚中河廳屬中牟下汛八堡順堤護崖頭二兩埽並頭埽至八掃又人字壩藏頭埽並頭埽至五埽共埽十六段均係光緒十年緩修舊工因河水迭漲大溜逼刷朽底陸續匯凈赶卽按叚補還下南廳屬祥符上汎二十一堡新頭　　工二叚同治十二年緩修二十二堡舊二壩護埽七叚係光緒九年緩修埽底俱形朽腐水長溜逼各該埽匯塌凈盡補還新掃九叚以上各工查係應行辦理抵禦河溜得力理合附片陳明謹奏軍機大臣奉旨工部知道欽此○○成孚片再本年伏秋聚内各廳抛磚石叚落除南岸未辦磚工外北岸黄沢廳屬唐郭汎　黄埝磚八壩下首土壩頭加抛磚壩一道衛粮廳屬封邱汛十三堡越埝三道挑壩頭加抛磚壩一道祥河廳屬祥符上汎十五堡挑水壩東第一道土壩上首加抛磚壩一道下北河廳　祥符下汎頭堡挑水三壩上首加抛磚壩一道以上每道用磚自二百九十餘方至八百餘方不等又南岸上南河廳屬鄭州上汛五堡挑二壩二埽前抛築石垜一道中河廳屬中牟下汛九堡創三壩頭埽前加抛碎石一叚下南河廳屬祥符上汎十八堡蓋壩護崖六埽下跨角磚壩外加抛碎石一叚北岸黄沁廳屬唐郭汛攔黄埝磚七壩下首第二道順壩頭並西面加抛碎石一叚衛糧廳屬封邱汛十三堡越埝四道挑壩頭並四面加抛碎石一叚祥河廳屬祥符上汎十五堡挑壩頭埽迤上加抛碎石一叚下北河廳屬祥符下汎頭堡挑水五壩上首加抛碎石一叚以上每道用石自三百六十餘方至八百餘方不等均係應辦之工分别抛護穩固除飭將二叚丈尺銀數詳細造具印册核繕　單另行彚辦外理保附片陳明謹奏軍機大臣奉旨工部知此○○希元等再署伯都訥廳同知准稱賓州廳同知王嗚珂呈報丁憂所遺之缺應卽遴員接署查有留吉補用同知善慶老成歴練堪以委令署理據署吉林分巡道孫堪詳請具奉前來除檄飭遵照外理合附片陳明伏乞聖鑒謹奏軍機大臣奉官吏部知　　欽此 
 
