# 1903 - 77 - 4910748

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大指　開　以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸　自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學朝野上下　究心經世之務官書卷帙繁重購　匪易私集事言龐雜抉　尢難是編總裒諸書采輯精要而芟煩冗每條注明原書出處無敢增易一字讀者執偏見全引　振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[報紀公車紀事公車被累兩則慨而論之]  
　　本届會試借闈汴梁南省士子之赴汴應試者其道有二一由上海附輪舶至漢口然後乘火輪車行四百五十里至河南之信陽州再乘騾車入汴梁一由滬附輪舟至鎭江換乘民船抵淸江浦然後雇騾車長驅入汴計其程途遠近兩處本無甚參差邇來春雨如絲杏花紅矣南中各孝廉之志切觀光者或由淸江浦登陸或由信陽州乘車莫不檢點琴書連鑣並進荒村雨露警曉夢於鷄聲壯歲風雲拓前和於鵬翼方以爲驤首皇路顧盼自豪固足爲人生樂事矣及觀之本報所紀公車紀事公車被累兩則行信陽者雖蒙汴鄂兩省大憲飭由南汝光道就車站旁起屋數十椽以便公車投止車輛則委員設局經理並函囑鄰近各縣代爲招徠車價更爲明定章程不准多索大憲之嘉惠士子雖極妥洽周詳而委員旣登告白於各報章謂信陽州車輛無多雇覔殊不易易一若諷之使出於他途者其或不諳情形貿然前往而車夫之把持抑勒實屬受累不堪若夫淸江浦回爲向時往來孔道雇車一事似應較易於信陽而此次又因福建副主試吳太史挈眷入都飭地方官盡將騾車封雇車夫聞此風聲相率遠遁以致各孝廉無車可雇困守旅邸莫展一籌噫噓嘻異哉何行路之難竟一至於此哉夫信陽州旣已設局代雇車輛而漢口車行又肆其鬼蜮之謀爲之從中包攬卒至騙錢到手半途濳逃固由若輩譎詐多端而各士子甘受其愚亦似咎由自取若吳太史以入都覆命道出淸江所經州縣本有馳驛之例而乃僕從雲擁竟封車至四五十輛之多其亦思各士子之應春闈者以道路之迢遙兼時日之迫促欲行則無車可雇欲待又恐誤塲期不亦進退兩難躊躇滿志耶雖然觀於此而僕竊深有感矣夫舉人入都會試或稱爲計偕蓋以漢時之得舉孝廉者大率與計吏同赴都門道路所經自必較爲便捷宋開寶二年詔西川山南荆湖等道舉人皆給往來公劵自初起程以至還鄉費皆給於公家不特右文盛典亦忠厚之至也本朝雍正六年七月命蘆溝橋特造官房安歇會試舉人乾隆四十二年九月上諭向來雲南貴州舉人進京會試一路賞給驛馬騎坐所以體恤遠方寒畯者至優極渥本年陜西鄉试中式第二名舉人玉斌卽新設迪化州阜康縣人可見關外人文漸盛殊屬可嘉但念該處進京道里較雲貴等省更遠卽每科新疆士子赴西安鄉試路亦不近而新疆車馬等項雇覓維艱殊堪軫念嗣後嘉峪關外士子赴西安鄉試及進京會試者並著加恩照雲貴例一體賞給驛馬以示優恤邊陲寒士之至意讀此知士子客路風塵之苦皆厪聖明畛恤之思汪濊湛恩彼身受者當無不思感激圖報迄乎今日朝廷於科舉一事旣視爲無足重輕重以京師旣搆兵災舊時試士之塲竟至鞠爲茂草不得已而借闈汴省勉强舉行旣無會館以爲依棲又無同鄉以爲照料旅人况味思之已甚難堪而當此迢遞征程又有守候稽遲之苦不亦深可憫耶嗟乎一肩行李難忘舊夢於春明千里飛蓬忍染緇塵於京洛世事幾同於泡幻功名入付於雲浮今昔盛衰能無生慨此僕所以有感於揚子之解嘲孟堅之賓戱寍尋生活於墨耨筆耕而斷不願再於文塲中一角勝負也 
[本館接奉電音]  
　　昨日上下京師飛電傳來旨六道謹敬譯登○本月二十五日奉旨杭州織造仍著錫麟接管欽此同日奉旨加恩惠志恩厚全勝著賞給二等侍衛玉惠全福秀祺著賞給三等侍衛連喜瑞斌著賞給四等侍衛阿那杭阿福山尚冡桂承厚官恩國琨吉升柏森著賞給藍翎侍衛著在大門上行走欽此同日奉旨此次祗謁西陵前引大臣著派隨扈之奎俊景豐溥興貴昌印啓崇壽並添派溥善特圖愼壽耆溥閠定成欽此同日奉旨此次祗謁西陵隨入陵寢門著派世鐸那彥圖善耆阿穆爾靈圭載濤溥倫博迪蘇達　芬車桂祥色楞厄欽此同日奉旨此次祗謁西陵遞酒著派那彥圖善者欽此同日奉旨著派色楞厄管理虎槍處事務欽此 
[宮門抄]  
　　二月十四日刑部都察院大理寺正白旗値日鑾儀衛引見三十八員内務府四十一員裕徳假滿請安盛京刑部侍郎儒林請訓桂公等謝賞銀兩恩希朗阿續假十日召見軍機及儒林皇上於明日卯初二刻進内升中和殿看版畢還海○十五日工部鴻臚寺正紅旗値日無引見琦侯阿克阿東各假滿請安吳同甲服滿請安廣東道禇成博謝恩澤公請假五日慶公續假十日召見軍機及禇 
 
 

Page 2

 
 
成博皇上於明日寅正二刻至文昌廟行禮畢還海 
[交卸督篆]  
　　金陵訪事友人云新任兩江總督兼南洋通商大臣魏午莊制軍卜吉二月二十二日辰時接篆署理督憲張香濤宮保當委督標中軍𢚈齎關防等件呈送督轅宮保卽詣軍署織署曁司道各署辭行旋於二十四日啓節先赴鄂垣然後由鐵路赴京前調來甯之鄂軍早經宮保飭令陸續回鄂惟留護軍兩營至是護隨宮保同返鄂垣 
[鎭軍旋鄂]  
　　湖北訪事友人云新授鄖陽鎭鄧鎭軍正峯因赴金陵謁見署兩江總督南洋大臣張香濤宮保商禀要公兹已事竣旋卾筮期赴任 
[補志大帥閱廠]  
　　漢口訪事友人云本月初九日新簡兩江總督兼南洋通商大臣魏午莊制軍節抵鄂垣小駐紡紗局内次日偕漢黄德道岑馥莊觀察漢陽府程稻村太守夏口廳馮少竹司馬漢陽縣周大令渡江查閱無烟鑄磚槍砲鐵政諸廠以及農務等各學堂直至日墮崦嵫始返 
[日員蒞漢]  
　　漢口訪事友人云日本駐漢領事官古谷君現由日政府調任他往遺缺以矢田君代之日前矢田君蒞漢視事兼管湖南岳州江西九江等處一切商務 
[志遂覲光]  
　　武昌訪事友人云候補道劉嚴榘觀察秉彝前在天門縣任内虧空公欵日久尚未理清故雖開缺請咨入都引 
見兼督憲端午帥不允觀察不得已乃將此欵設法料理禀知午帥始於近日給予咨文以便尅期就道 
[李郭同舟]  
　　金陵訪事友人云江鄂兩省應派大員督率華商前赴日本東京與賽博覽盛會早經署兩江總督南洋通商大臣張香濤宮保湖北巡撫兼署湖廣總督端午橋制軍先後同委江南商務局總辦劉聚卿觀察爲辦理江鄂兩省華商赴會專員邇者已近賽會之期觀察方將啓行適有湖北候補知府王太守仁俊奉端制軍委赴日本攷查商務兼帮辦劉觀察照糾鄂商賽會事宜太守昨已抵甯當謁南洋大臣並赴商務局拜會與觀察同舟東渡當在指顧間矣 
[大帥示疾]  
　　武昌訪事友人云日前兼署湖廣總督端午帥接到署兩江總督張香濤宮保來電以現櫻小極寗地苦乏良醫請速派現辦鮎魚套釐務之鮑倅前來診治午帥卽札飭赶緊起程俾得著手成春早占勿藥 
[推廣練將]  
　　武昌訪事友人云鄂省將弁學堂現擬添設學生三十名由省中候補佐貳中挑選人才俾令入堂肄業從優給與膏火期以一年俟畢業後派充各營管帶日前已由總辦黄小岑太守出示招考矣 
[咨送學生]  
　　漢口訪事人云江陵縣張雲生大令挑選學生二名禀請署督憲咨送日本入師範速成科肄業昨已取道過漢此外叧有自備資斧之學生數名與之同行云 
[傳見學員]  
　　金陵訪事友人云署理兩江總督張香濤宮保飭屬保薦三江師範學堂學員考試先取八十一名覆試僅取二十名兹悉宮保以考試僅憑文字尚難知其品概因特檄委學務處司道傳見各員覘其言論丰采逐名加以考語詳候核奪去留學務處遵於月之二十日傳集各員逐加騐看恐此二十員内尚不能無葑菲之遺也 
[師範難求]  
　　漢口訪事友人云鄂垣仕學院白本月初九日開課以來雖博帶峨冠不乏譽髦之選無如各種學業門類甚繁不惟學者致力維艱卽教者亦頗難其選目下除公法教習丁韙艮君早經他去外文牘教習王幹臣太守又赴日本游歴律學教習則懸缺至今尚未有人堪承其乏兼督憲端午帥以啓迪後進端賴專門名家日來羅致人才頗覺如飢如渴也 
[學生謁帥]  
　　金陵訪事友人云本月十九日有湖北江西等省學生多人派赴日本游學附某輪船溯江而下道出白門相約禀見署兩江總督南洋大臣張香濤宮保見之獎勉再三逾時始各辭出越日赴滬然後乘海舶直抵扶桑 
[教習返國]  
　　漢口訪事人云鄂省武備學堂總教習何佛滿君因事歸國併擬携帶學生數名同往游歴云 
[建造會所]  
　　漢口訪事人云漢口商務局憲久擬在漢創設商會迄未舉行兹者集欵已成乃委員擇地於新河一帶起造會所不日須大興工木矣 
[添設鑄局]  
　　漢口訪事人云鄂省錢荒已極非設法添鑄不足以資補救兹悉兼督端午橋制軍已委漢紳黄訓典在漢口鍾臺會館左近擇地起造鑄錢局一所俾助鄂省銅幣局之不敷興工之期當不遠矣 
[會議票務]  
　　漢口訪事人云京師現擬開設報國票因事當創始章程俱未妥協外務部咨文到鄂鄂督端午帥即飭司道各員會議章程一俟議成卽當覆奏也 
[護贛撫奏裁併局所摺]  
　　南昌訪事人云護理江西巡撫柯遜庵大中丞以省中各局所日益增多殊非節省經費之道爰特具摺奏請設法歸併其略云竊查江西自軍興以後所設各局歴經裁併僅存善後牙釐兩局分司出納條理秩然其規制爲最善近年迭奉諭旨舉行新政節經各任撫臣先後奏明添設營務處派辦政事處洋務製造保甲濬河農工商務各局礦務公司及課吏講武各館並以善後局併入派辦政事處派委道府各員分司其事而均以藩臬兩司總其成以事多創舉必須責有專司開辦以來規模粗定而彼此牽涉案牘滋繁員役衆多糜費亦鉅不得不急圖補救以期簡而易行臣與各司道再四熟商除浚灌局經費不支先已停辦講武館附入武備學堂保甲　局應俟警察軍辦有成效再議裁撤至課吏館文武學堂皆奉特旨設立造就人才事體重大牙釐局鈎稽欵項財政攸關宜仍舊貫其餘各局所一律歸入派辦政事處在於藩司署中添造房屋區爲八所曰派辦所農工商務所礦務所淸賦所營務所製造所軍裝所洋務所仍委藩臬兩司及候補道周學銘爲總辦視其事之繁簡並委道府各員督飭所司俾有專責冗員雜役槪予删除臣與司道不時前往遇事公同籌議立卽判行旣無混雜之虞亦免稽延之弊値此帑藏奇絀亦得藉省煩費以供他務之需已於光緖二十九年正月初一日查照歸併據該司道等詳請具奏前來理合會同署兩江總督臣張之洞恭摺具陳伏乞聖鑒 
[粤海春濤]  
　　廣東采訪友人云粤東欽廉兩屬毘連粤西邇來防務吃緊該處兵力甚單不敷調度故省中大憲特調安勇副中營一營前往鎭懾兹該營管帶守備陳瑞興守戎禀辭後乘廣玉兵輪裝運勇丁前往○省垣酒行福志堂傳帖各酒家略謂奉憲示轉奉部行加抽兩倍 
 
 

Page 3

 
 
厘金每壜酒沽出價外加抽厘銀三分如有狥情查出議罰○粤東省城新設巡警之常備軍勇朱亞錦日前在小東門外搶掠牛肉被安勇拿獲後徐觀察審訊屬實處以軍法當審訊時朱亞錦供出哨官某某有窩匪情事故該哨弁聞而畏懼翌日已服毒自戕矣○去冬桂撫王灼棠中丞特委許炳耀觀察來東領運軍火并製造師船其軍火經粤省軍械局撥付師船現已製就數艘其形如扒船船尾置有人力機器以便淺水河道易於往來已用廣安兵輪將該船拖帶西上矣○粤漢鐵路將屇興工所有路基應用地叚業由督辦大臣酌擬購地給價章程移交省憲現督撫核定會銜出示云照得鐵路總公司奉旨築造幹路發軔於廣州省會所有經過地叚應用民業田地山塲樹林池沿就省設立購地局會同地方官傳集業户眼同勘丈按照民間常價酌中定制分等發給不准居奇違抗阻礙欽工曾由本部堂部院大臣會銜示諭一體週知並先期札飭沿路州縣停止印契辦結一縣弛禁一縣以杜影射　轕等弊各在案鐵路便民利國爲粤省士民所週知爲路基樂利悠久是以本大臣於籌借美國商欵合同之内訂明華商自立購地公司凡各業户不願領價願以地入股者亦照科則高下赴局呈繳契據掣給股票按年給息以溥公利而總以核定官價爲斷不意爲高下轉滋執抝洋公司繪呈勘定粤省應用地圖米埠起泮塘止西南至江東北至河除黄沙坦數百丈先已購歸官用外餘應悉數圏購爲粤路車站碼頭貨倉機廠之用河南花地起石圍塘迤西止横三里深一里爲佛山鎭三水縣雙軌枝路應建站廠碼頭並預備架橋過江以達黄沙坦站鈎聨幹路之用此外鋪軌之地除擇要安設各處參酌辦理 
[磯望月]  
　　蕪湖訪事友人云此間由陡門巷至弋磯開築馬路俾馬車東洋車載馳載驅暢行無阻有某甲者大匠也製造馬車十餘輛東洋車二百輛冀攬此項利權事爲南卡委員蘇華周二尹所聞卽在二街開設車行先投巡警局繳捐三月共洋銀六百元一面令甲每車認捐洋銀二元甲心不能甘而亦無可抗違祗得禀請暫緩開辦○此間自設巡警局仿照上海馬路章程雇某西人爲捕頭主持一切捕務並雇王德林王有才陳大慶三人充當包探以資巡緝詰奸禁暴將於是乎望之矣○近有客來自寗國府屬南陵縣述及縣主傳金波大令下車以來關心民瘼遇案隨審隨結署前設一木桶民間如有寃枉之事准具詞投入桶中至晚收閱擇其情詞切實者立予伸理相彼下民庶有豸乎 
[乞花塲踏靑記]  
　　松江訪事友人云郡城雲間景賢求忠三書院自經當道將公欵提撥學堂後肄業生童禀准府尊許子原太守每年捐廉俸洋銀五百元並籌撥别項公欵發典生息攺爲求忠小課額設八十名准舉　生監報名投考本月十六日太守駕蒞求忠命題課試限十七日午前繳齊○郡紳孫楠盟明府卜居西門外景家沿去歲至今家中疉遘火災月初某日又燬其牆門及門房三椽幸各水龍聞警到塲得卽救熄○郡城河工邇因春雨連綿暫行停止居民汲水不便未免嘖有煩言本月某日府尊許子原太守札飭華亭縣署照會河工局董事迅卽鳩工開濬 
[湘辦警察]  
　　漢口訪事人云聞湘撫兪廙軒大中丞近亦創設警察局所有章程一切悉仿鄂省辦理 
[西儒演說]  
　　李佳白先生於上禮四晚在六馬路格致書院演說俄日政治議論高超措辭簡當入座聽講者有數百人兹悉本禮拜四李君仍在該院演說荷比政治異同相往聽者又必踵趾相接也 
[籌助捐欵]  
　　本邑清道局委員袁明府查得邇來城廂内外各街道時有垃圾堆積其間因念局中經費無多不敷雇夫挑掃爰移文上海縣署請縣主汪瑤庭大令籌撥的欵大令因於昨日發出諭單四道送請錢業典業糖業荳業各董事協力相助以濟要需 
[大令騐屍]  
　　昨晨本邑二十五保十三圖地保談士魁查見西門外日睴港新石橋迤南曠地上有無名男屍一具因卽投報上海縣署午後縣主汪瑤庭大令卽傳集刑仵書差人等命駕前往升座後談保禀訴前情大令卽飭仵作細騐旋唱報騐得死者年約三十餘身穿粗布短衣形似小工頭上及咽喉各有刀傷兩處委係因此致命大令親視無異卽飭塡明屍格飭保持片至同仁輔元堂領棺收殮厝壇標記諭飭差保查傳屍屬認領一面赶緝兇手訊辦 
[會訊呑租]  
　　比國商人密司蘭投該管領事署控收租人龔榮棠私加租洋呑用請照會傳究等情經讞員張柄樞司馬准卽簽差將龔提案訂於前日午後會同比總領事署副領事兼繙譯德錫尼君提訊原告洋人投稱商人雇龔在虹口某里收取房租詎伊向各租户私加租洋按幢小洋五角嗣被商人查出已被收去加租洋一晨四十元叧被呑沒租洋三十元向論不理請爲訊追質之龔供所收租洋三十元尚未交與洋東並非呑沒叩求明察司馬以龔膽敢私向租户加租呑用實屬不法商之德君令龔將私加租洋一百四十元並未繳之房租洋銀三十元如數押繳淸楚照給原告退還各租户然後判龔戒責三百下押禁三月 
[未便移提]  
　　法界菜市街泰錩牛肉莊主吳咸春與火小湖所開森春湖羊行往來積欠洋銀六百餘元旋因資本不敷與祁加福合股開釋又欠祁洋銀九十餘元至年終閉歇祁無奈遂於前日投控英美租界公廨以吳倩火介紹借去洋銀九百餘元吳雖已逃逸請提火到案訊追讞員張柄樞司馬查得火賃居法界新闢租界派差持信票投法界捕房請派包探協提捕頭以現定新章遇有控案應就被告所居之地訊理今火旣居法界自應歸法界公廨訊辦因於昨日派包探將火解案禀明一切英界原差呈遞信票請准帶回讞員孫建臣大令商之費繙譯著將火交人保出候再研訊信票發還原差著回禀司馬請將祁移解到案以憑核辦 
[南市捕房紀事]  
　　前日通運公司某駁船失去所裝之棉花荳餅及米數包昨日公司中人開具失單投報捕房捕頭令包探黄量海留心跴緝○昨日午前歹人李友山持銀臂釧珠花及銀飾等至南市某押鋪求質爲巡街捕查見拘至捕房捕頭令押候移解馬路工程局禀請總辦翁子文太守訊究 
[法租界公堂瑣案]  
　　工頭郤蘭志以羅阿四串同郤道志行竊洋布若干件搜獲原贓解案請辦讞員孫建臣大令商之費繙譯判將羅枷號一個月責五百板郤枷號半個月責五百板○李阿五葉阿二不知在何處行竊烟槍一枝經包探緝獲人贓解案請辦大令判各責五百板○倫兒王阿桂朱阿虎行竊某姓家鋪蓋衣服錫燭臺等物經包探緝獲人贓解案請辦大令判各責八百板贓存候失主認領○前日蔡眉壽失竊衣服及各色布疋報捕後拘獲竊賊張阿三顧阿仁昨日解案請辦大令判各責八百板贓交失主領回○偷兒王阿金前因包探拘拿踰垣圖逸以致跌斷足骨送請仁濟　館療治今已痊愈解案請示大令判責一百板斥釋○偷兒王少春王阿六爲包探拘獲解案請辦大令判將少春枷號一月責八百板阿六責四百板○牛奶棚主徐仁記姚隆順將清水攙入牛奶爲捕房查獲解案請辦大令判各罰洋銀二十五元○偷兒陳阿四前奉大令發入攺過所監禁一月兹已期滿由局員送回昨日解案請示大令著自行回籍 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣安案]  
　　滬北圓通寺住持僧瑞昌近因盜賣寺中餘地被彼處文生董兆南李文浦周炳文楊兆鵬等聨名投控上海縣署前晚縣主汪瑤庭大令飭差提案研訊李周未到董供文生在鄉間訓蒙餬口僧人瑞昌擅將圓通寺地產售銀花用不將寺字修理中保通同一氣秘不肯言文生心不能平求恩提究楊供圓通寺產業係各施主所助今被瑞昌盜賣不作正用務求究懲大令謂寺僧盜買地產應由董事禀究與爾等何干今乃插身多事殊屬不安本分喝令將楊責手心二十下與董一鉼叱退地保凌如山供寺僧瑞昌賣地時由中保議定後　央小的蓋戳僅得洋銀三十元餘事槪不與聞唐阿明供小的僅爲介紹並未作保此地售與瞿姓共得洋銀四千五百元寺僧瑞昌本欲將地價修理寺宇小的恐不敷用願將中金一百五十元相助現在尚存瞿姓處求鑒僧福來供小僧卓錫圓通寺已閱十餘年寺中諸事均由師父瑞昌經管此寺產業本屬無多全頼誦經禮　以資餬口近因寺後有一曠地時被馬午作踐去年因由師父　去意欲叧購一地兼修廟宇及裝塑佛像之需至冬間被小僧行竊零物師父略加訓責董等因與師父有隙指爲凌虐糼徒投訢捕房被巡捕將師父拘押迄今尚未　出是以不能到案大令著將唐之中費及地保戳費限五日繳案充作善舉候提僧瑞昌到案復訊核辦○前日婦人潘陳氏挈次子阿二到縣控被長子華珍兇毆等情大令提訊之下氏供小婦人家住本邑廟前街丈夫潘其梅在某洋行執業前妻所生長子華珍及次子阿二均由小婦人撫養成人今華珍在某布莊爲夥次子阿二素性遲鈍由伊父給資養瞻前被伊兄逐出流爲乞兒小婦人雖係後母意頗不忍故於本月十八日尋回撫養不料華珍竟敢因此挾恨將小婦人肆意兇毆致指被傷叩求究辦阿二供詞與母相同大令諭候飭差提華珍到案訊究 
[上海巡局紀事]  
　　前日南市二十三七鋪叚董沈姓家被賊竊去衣服等物昨日開單禀請巡防局員徐錫臣二尹飭捕緝查○周浦女郎阿貞挈其弟阿二來滬遊玩阿二忽然迷失路途經巡勇帶至十六鋪巡防中局局員黄衡堂二尹研訊之下斷令送至善堂留養　其家屬認領○前晚本邑保甲總巡朱森廳明府親帶勇役密往各叚巡查比至二十三七鋪巡防局員姚徐兩二尹並不駐局明府心滋不悅昨日飭知兩局員每晚須嚴加偵察毋再因循是亦整頓巡防之一端也○前晚輪應十六鋪巡防南局會哨之期届時中北各局員曁二十三七鋪巡防局員次第戾止由賈叅軍延入廳事欵以茗點晤談良久始各分道巡查 
[英美租界公堂瑣案]  
　　包探金立生解周小弟到案禀稱此人行竊洋人密司四標門　狼皮車墊質在陳阿三所開小押鋪内報由小的人贓並獲請究讞員張柄樞司馬商之美署白繙譯判周責三百板枷示半月陳收押洋人用物罰洋十元充公○包探陸阿四解黄四海到案禀稱此人竊取已停歇之奇新報館鉛字一千五六百由小的查吊原贓傳同失主江明昌到案請究司馬判黄賓三百板遞解紹興原藉○包探劉光震解沈三甫及婦人王倪氏到案禀稱此二人串竊主人盛張氏家衣飾等物報由小的查吊原贜并補提氏之併夫施才郎今尚未　請究司馬判沈責五百板押捕房二月氏鞭背一百下分别遞解○包探顧阿六解曹阿四到案禀稱小的查得此人行竊顧知生衣服等物請究司馬判責三百板 
[美租界捕房紀事]  
　　昨日午前甬人史阿連顧仁有在天潼路因索欠起釁互相兇毆爲三百八十號巡街捕所見喝阻不依一併帶入捕房捕頭詢得事關錢債令自投公堂具控○前晚偷兒王仁三混入北江西路某姓家行竊布被一條携之而出爲某包探查獲連贓帶入捕房捕頭令押候轉解公堂禀請讞員張柄樞司馬懲辦○昨晨東洋車夫余阿郎曳車至北四川路偶爾不愼致將粤人某甲之子撞仆於地傷及足骨爲某號華捕所見拘入捕房捕頭見傷勢甚微姑念事出無心從寛釋放 
[金陵官報]  
　　二月十八日　藩李運臺程糧道胡巡道徐均見江蘇試用知府方政由京來海　商　公捐候補道賴紹江北查獲私運局候補道　　培均禀知奉到關防統領盛字營班廣盛奇兵右旗萬本升均到 
[皖省官報]  
　　二月十三日候補道鄭炳勛到　甯長　司鄒錫紳到候補知縣梁昌　知奉解京餉十四日缷署愼遠縣汪大奎專丁來省知懷遠任内交代淸　代理繁昌荻港司夏仁　委辦五河厘卡知縣盧忠麒均到十五日候補知府任廷牧辭赴桐城勘訊洲案黄國瓐到由金陵回十六日委辦霍山茶虱知縣鄧士芬署潜山縣　和光廣德州廣安司葛承恩均辭知縣張其　知奉撫台委監修欄江等處砲臺工程十七日縣丞吕朕垣知奉撫憲加札武備學堂繙釋委辦華陽厘卡知府胡大　到丁艱知縣譚學衡知接辦武備學堂提調 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十九年二月十四日京報全錄]  
　　宮門抄諭旨均錄正張○護晉撫趙奏派員督辦工藝局自新所片○又奏請展限昭信股票請獎緣由片○又奏交卸撫篆並起程日期摺○貴州學政趙奏隨棚甄别教職片○新任西安將軍長奏報交卸成都將軍印務馳赴新任摺 
　　趙爾異片再奴才前於通籌地本計條奏内聲明各省州縣皆宜通設工藝忆以安游民並將地方屢竊滋事之犯及軍流徒犯皆設自新遷善等所槪令習藝又於請變通軍流徒各犯罪名奏内聲明令各地方官均設罪犯習藝所先後奏邀聖鑒在案查晉省近年自客軍遺散本境災歉外來無業游手及内地無產窮民日見其多查閱各屬所報刼案大半皆此兩項人爲之患氣漸成宜圖弭救又查晉省物產如草帽辮線繭綿花絨毛等類皆爲中外易銷之貨若能使此等客籍土籍游民各入工廠勤習手藝化無業爲有業不獨遊惰有歸地方安靖且使貨產豐殖共圖生利現擬令凡客民之無執業者晉民之無恒產者單丁游手但屬年力精壯皆令入工藝局習藝平蒲各屬多產木棉則令習織布之業潞澤各屬多產草帽辮絲繭則令習編辮織綢之業歸化各屬多出絨毛則令習織氈呢之業總期工本不鉅貨物易銷冀可更相轉輸益恢利頼此外各屬亦視向產之物易售之貨使之習業如琉璃洋砝瑯冶鑄之類其本地平民並非無業無產而願入局習手藝者亦聽之以期廣收工傭大興工貨當徑奏准擬加烟酒稅辦理新政欵内提動銀二萬兩爲開局之費先飭各府直隷州設立總工藝局其餘各州縣亦令次第酌籌設立總期多習工藝之人卽多一謀衣食之人以冀生利日衆隱消禍患此擬設工藝局專令無罪游民習藝之情形也晉省現在到配軍流各犯多無資生之計或作開押自給或靠賽會攤錢甚有同於乞匄者同逃潛逃之案亦復不一而足又地方犯竊犯賭及向來習爲棍騙累干刑責之輩擬均令入自新所各按材力所能分營手藝及笨重苦工之類日稽勤　旬别獎勵優者或加賞錢文劣者嚴行飭責庶在所不爲耗糧之人出所可以自食其力而懲創激勸之意亦寓於其中現在各屬遵飭設立自新所已漸次設齊多於班房及官署閒屋開辦不至多糜經費此擬設自新所專令有罪習藝之情形也又晉地鴉片流毒日深城鄉商民染沈疴者什居四五農工負苦人等皆所不免往往習於懶惰迫於飢寒成乞丐之形蹈偷竊之罪晉省元氣日索丁口日减病全在此就晉言晉自宜遵照歴經撫臣曾國荃張之洞奏案禁種鶯粟戒吸鴉片方可爲保晉之謀保民之計惟精習已久挽回非易然現設工藝局自新所皆爲惠工固本之圖若再令嗜好不除者孱雜其間則人人暮氣事事頽廢何望工作精良利源廣開已飭凡入工藝局爲習藝者皆不得吸食鴉片並於各局砀内附立戒烟局其有烟癮者一面用藥戒除仍嚴定員役縱容徇庇之罰通飭照辦總之今日晉民情形尫羸之患甚於貧匱烟害不去芸芸之衆且就澌滅人之不存富强何有此又嗜好之病爲各局所急當禁革者也奴才查該局所開辦之始須齊工本開辦之後須謀銷路庶能以該局所之所出供該局所之所需期持久而免作輟奴才前已就省城設立工藝局自新所以爲各屬倡導現在已有成效可觀並無一吸烟之人在内惟當創辦之初非派大員督辦一切不足以嚴董率而期周到查有試用道張毅曾在北洋當差熟悉中外工藝情形應卽委令督辦通省工藝局其自新所事務亦卽會同臬司兼辦以圖整飭奴才于該局所　辦事宜甫經議有瑞緒綜計通省各屬有應查照前奏相地分工各辦法以就地措置者有應因時制宜者頭緖萬端猝難遽臻美善惟重念此爲晉民富殖之本源晉地安危之關鍵不取於去任而稍存恝置所幸調任撫臣兪廉三護撫臣吳廷斌於晉省本計極爲關懹且均稔晉省情形必能將該局所加意振興補奴才之不逮進晉民子豐樂以仰副朝廷養惠晉民康阜黎庶之心此又私衷所竊冀者也所有派員督辦工藝局自新所緣由謹附片具陳伏乞聖鑒謹奏奉硃批著移交後任切實辦理欽此 
　　趙爾巽片再晉省紳商士庶前於光緖二十四年認借昭信股票銀二十八萬六千三百兩經升任撫臣岑春煊奏請援照川省成案准其按照定例十成銀數請獎實官虚銜封典等項並准移獎子弟其不願請獎而仍領息銀者亦聽其便庶於節省庫欵之中仍寓不失大信之意於光緖二十八年六月初四日欽奉硃批户部知道欽此旋准部咨行令查照展至光緖二十九年正月二十九日定限赶緊造册咨部以示限制等因當經轉飭遵辦去後兹據淸源局司道詳稱遵經札飭各屬傳諭原借股票各户在案迄今瞬届限滿而請獎者乃屬寥寥推原其故在原借商民或遠出貿易携票在外或展轉抵押轇轕未淸其不能依限請獎事出有因與無故延緩者不同查上年展限部文内開勿得有逾二十九年正月二十九日限期並將部頒股票及各省塡給實收一併迅速送部繳銷至零星攤派股票銀兩不敷請獎者自應彚計結數照章加廣中額學額等語當此欵絀時艱之會在部臣定限嚴緊自具苦衷惟溯查初奉認借股票章程本准展轉抵押售賣與產業　憑無異迄今已歴數年無論何人但執此股票均可按年領息若限滿而停其請獎並將部頒股票及各省塡給實收一併送部繳銷似有礙難辦理之處擬請恩施格外俯念定意在先准自光緖二十九年正月二十九日限滿起再行展限一年其本人不願請獎將票售賣與人亦准其一併請獎如此略寛期限稍示通融一年之中當可請獎竣事恤原借之庸民卽以昭朝廷之大信核與前定章程亦尚符合據淸源局司道詳請具奏前來奴才　查無異合無仰懇天恩俯准如法辦理除咨部外謹附片具陳伏乞聖鑒訓示謹奏奉硃批户部議奏欽此 
　　湖南巡撫護理山西巡撫奴才趙爾巽跪奏爲恭報奴才交缷撫篆啓程日期仰祈聖鑒事竊奴才前經欽奉恩命補授湖南巡撫嗣又欽奉諭旨命卽赴新任等因當經具摺叩謝天恩籲請陛見併將前經手事件赶爲料理淸楚兹於正月十九日差弁　回原摺奉硃批著毋庸來見欽此當於是月二十日將巡撫關防曁提督鹽政印信並王命旗牌等件檄委中軍叅將宋占魁署太原府知府吳廷夑齎送護撫臣吳廷斌接收奴才卽於是日啓程取道東省順路南下不敢請假耽延合併陳明所有奴才交卸撫篆啓程日期餘分咨查照外謹繕摺具陳伏乞皇太后皇上聖鑒謹奏奉硃批知道了欽此 
　　趙惟熙片再前准更部議覆陜西學政沈衛奏請隨棚甄核教職一摺奉旨依議欽此仰見朝廷振興學校澄叙官方之至意欽悚莫名臣查貴州六十六學其中雖少特出之員然均能循分供職惟永從縣學教諭能表東　鄙近利罔知檢束應請旨卽行革職畢節縣學敎諭李鎭身弱多病難資訓迪應請旨勒令休致除尚有應行舉劾之員容臣詳加查考再行分别辦理外所有隨棚甄别敎職緣由謹會同貴州巡撫臣鄧華熙附片　叅伏乞聖鑒訓示謹奏奉硃批著照所請該部知道欽此 
　　卸署成都將軍西安將軍奴才長春跪奏爲奴才交卸署理將軍印務日期𢚈摺具陳仰祈聖鑒事竊奴才於光緖二十八年十二月二十二日接准電傳二十日奉上諭西安將軍長春著赴新任成都將軍著蘇　岱兼署欽此欽遵當卽於本月二十八日派委印房恊領廣善中軍副將何長榮將成都將軍印信及敕書文卷齎送蘇　岱接署任事奴才卽於是日交卸赶緊治辦行裝一俟就緖卽届春初　程馳赴新任以重職守所有奴才交卸成都將軍印務日期理合𢚈摺具奏伏乞皇太后皇上聖鑒謹奏奉硃批知道了欽此 
 
