# 1909 - 57 - 4912959

 

Page 1

 
 
   
 
 

Page 2

 
 
   
 
 

Page 3

 
 
[交旨]  
二月初七日軍機大臣欽奉 
諭旨御史葉芾棠奏舉劾失實擬請明定處分一摺着會議政務處吏部議奏欽此 
二月初七日軍機大臣欽奉 
諭旨御史張世培奏京師警廰裁併宜核實辦理一摺着民政部按照該部原奏辦法核實整頓具奏該御史原摺着民政部知道欽此 
二月初六日陸軍部奏派恭送德宗景皇帝梓宮都統副都統摺奉 
硃筆圈出鳳山壽蔭連魁岳梯欽此 
二月初五日經内閣奏派王大臣驗看初六日覆奏奉 
旨廕生耆津着以文職用進徴着以文職用翰林院秘書郎員缺著田智枚補授截取繁缺知府掌京畿道監察御史趙炳麟農工商部郎中顧祖彭俱着照例用欽此又軍機處交出此次驗看開缺陜西同州府知府英琦奉旨著以同知用欽此 
二月初五日經内閣奏派王大臣騐放昌兩陵禮部員外郎嵩林慕陵禮部員外郎桂成昌陵工部員外郎啓焱陜西布政司經歷揚朝賡浙江湖州府南潯通判劉式淵翰林院待詔陳曾驤湖北施南府知府桂蔭擬補内閣中書李維楨廣東電茂場鹽大使范雲均　堪以准其補授升補順天東路廰同知章師程堪以准其升補開復廣東補用道前署欽州南隸州知州李家焯堪以准其開復原官原銜仍留原省照例用山西候補直隸州知州前榆次縣知縣戴書銘堪以准其開復原官仍留原省照例用初六日覆奏奉旨依議欽此 
論說 
[積極篇（隠）]  
　　一之風尚。一代之時趨爲之。間有不可越級而升者在也。古聖王爲之訓正。曰時有窮通。窮則變。變則通。通則久。此窮變通久之階級。吾知其進行必以漸。吾知其變態必因時蛻化。吾知其施救之方。補偏之術。其必歸納數千百萬之衆志。以結合同一之目的。歸納愈衆者。結合愈密。而一時之趨向亦愈純。獨是趨向之端不一。吾讀孟子曰。楊子不肯拔我一毛以利天下。墨子磨頂放踵利天下爲之。是二子之學術。可以括古今賅中外矣。雖有縱横錯雜。演百家言。而扼其要歸。胥不出此範圍。然則楊墨其猶兩極乎。楊子其消極。而墨予則勇往進取純一不貳之積極者也。 
今焉崇奉墨學提倡墨學之士。亦雲起風從。蔚然興矣。誠以處積久弊叢。搭然若喪之中國。非一躍而起。破人我之見。袪私利之心。冒萬險而勇於敢爲。出萬死而登諸衽席。不足救今日之危亡。夫然而主張墨學之議騰載報章。著爲論說。風行一時。殫見習聞。夫議論者。實行之母也。記者於是抉取墨學之精神。發揮積極之主義。以昔重議論今主實行爲張本。於各方面之事實。各詮應圖進取之手叚。爰作積極篇。以供献當世。 
　（甲）端正人心宜取積極主義爲策厲之方 
　（乙）改革政治宜取積極主義爲裁决之的 
　（丙）普及敎育宜取積極主義爲進行之策 
　（丁）改良社會宜取積極主義爲輔裁之計 
天下事幾。萬出不窮也。然推究其理。一而已矣。孔子曰。吾道一以貫之。孟子曰。定於一。老子曰。天得一以淸。地得一以寗。神得一以靈。墨子則曰。一同天下。而天下治。夫所謂一者。至簡也。至純也。至無所謂繁駁也。然而仁者見仁。智者見智。莫見乎隠。莫顯乎微。而愚蒙者不之察。所以東扶西倒。而莫得其正。天下本無事。庸人自擾之。夫豈誣哉。今述右之條件四。以積極主義爲惟一標準。應用得其當而大體具焉。請縷言於左。 
（甲）端正人心何以宜取積極主義爲策厲之方乎。行爲之導源在理想。理想之倚伏在人心。而人心。之邪正善惡嚮背。全視乎策厲者法與不法耳。水之衝激。其然也濬。性之瀹之疏之通之。水不改途。而衝激之患消者。順之而已矣。天下之治。惟順者可以成功。今人心亦猶夫水也。恐其邪而設法以防之。恐其惡而嚴律以禁之。又恐其或背也。復懸令以限止之。是大反乎濬瀹疏通之功。而補苴之擁塞之堤防之水必潰。於是人心之流 
 
 
 

Page 4

 
 
而去者。亦日相離也。其漸則怨讟興。其漸則草野不靖之風熾。又其漸則神就震盪。玉石焚。而彌天之大亂作矣。此古今治亂興亡之機。大抵皆然。夫是之爲。皆運用其壓抑束。縛之手叚。與積極主義作絶。對的反對者也。方今。聖賢相逢。治具學。張而人心之歸嚮。固已上下合一。遠近從同。然而所持積極主義者。蓋有進也。端正人心之落落大端。則曰尊孔也。忠君也。愛國也。敦品立行也。而吾且疏其辭。擴其義曰。 
　尊聖敎而兼崇末學 
　忠君國而溥及社會 
　重公益而薄議私德 
是僅舉其綱。挈其領。若理其餘緒。奚翅千百。總之今日國勢之範圍。趨於世界的。而端正人心之策厲。即宜擴大其思想。高尚其行爲。以取今日適宜之手叚。而於是向日之壓抑束縛。不見於今後。而今後之國勢。可兾頡頏世界列强者。首在今日以積極主義端正之人心。 
（乙改革政治何以宜取積極主義爲裁决之的乎。政治之隆替。通塞而） 
已。三代上之治。惟其通也故隆。三代下之治。惟其塞也故替。至塞之久而欲通之。則其功倍也。今日策通之之法曰。吏治不脩宜廊而淸之。財政不充宜整而理之。愓國勢之日蹙而新政行。恐下情之擁不上聞而言路開。 
通之之法。宜若是則可也。然而塞之久者。猶未見其利也。吾於是以積極主義進曰。 
　脩吏治宜先引辟而後彈劾也 
　充財政宜先闢源而後節流也 
　行新政宜先增設而後裁汰也 
　開言路宜先開誠而後納諫也（未完） 
專電 
[電一（北京）]  
甘大璋奏編訂憲法宜本禮敎中外憲法不同君權民權亦有分别新舊政學界意見亦復不一先帝遺詔亦云博採良規母違禮敎乃禮學館但編纂書籍不知修明禮敎法律館任聽客卿所爲僅錄彼國已成之律憲政館偏重出洋學生步趨日本不顧禮敎致禮成無用之册籍律成無禮之法律憲法編成亦無所用徒添數種譯書於事何濟應飭禮學法律憲政三館將關於倫禮等條提出互相討論另案妥議母壞數千年禮敎大防奉旨禮部法部憲政館會同議覆 
[電二（北京）]  
于式枚奏譯呈普魯士憲法奉旨憲政館知道 
[電三（北京）]  
政務處會議因國恤已停四月昨日開議至晚始散 
[電四（北京）]  
度支部奏覆鄂督請免恊桂餉八萬一摺議駁不准 
[電五（）厦門]  
厦門商會接農工商部奏請豁免貢燕信異常感激願以從前墊欵俟地方官歸還後辦理地方公益 
按農工商部原奏已揭載官報查厦門貢燕一項始於乾隆初年初由商人承辦每年例貢一百六十觔每觔約費七八十元共需萬元以上後商人不堪賠累改歸商務總會承辦該會亦以例規騷擾迭次稟控農部故農部援從前停止鰣魚茘芰梨棗等貢献之例奏請豁免也 
緊要新聞 
[海軍重要之點北京]  
　　肅邸及澤鐵兩尚書日昨會議振興海軍應先覓各省沿江海一帶扼要之根據地宜即咨行各省督撫飭於所轄沿江海地方查看有能碇泊戰艦之港否設遇風暴可否於港内駐輪並查騐港中水之深淺及値冬令嚴寒之時能否結凍其最要者爲一旦遠省有事經艦隊司令官調派之際務須迅速以期朝發夕至方可不致貽誤軍機云云故各王大臣已將所議各事咨行管轄沿江海督撫妥派幹員議細採擇如有合宜則測繪報部以便再派人員查勘 
肅邸等復以沿江海要隘之處應先添設砲台爲戰艦之補助以期聲氣聨絡庶幾軍艦於航行之際得以保衢使敵艦不得縱横於洋面惟亦須於沿江海要隘處所飭各督撫派員細心測度務將扼要之地繪圖報部以便將來安設砲位至運送軍銃道路尤當查其有無阻礙難行之處 
各大臣乂議俟薩提督來京後先將基礎章程訂定入奏以便入手辦理 
[政務處遷入内閣消息北京]  
　　軍機王大臣日前會議以政務處原係纂修蒙古會典之地今在是處恭修蒙文實錄故擬將會議政務處遷入内閣假漢本堂爲辦事處定於十二日會商各部王大臣即可遷移又聞會議政務處擬遷入内閣辦公之故聞即爲嗣後建新内閣設總理大臣及各部尚書兼内閣會議大臣並召集御前會議之 
 
 

Page 5

 
 
始基其建設内閣召集御前會議之期約在五年届時政務處即可裁撤 
[開辦實錄之預備北京]  
　　近聞德宗景皇帝實錄之監修總裁連日在内閣大堂會議辦法聞已派員將景皇帝三十四年之盛德起居注查點完備併飭連侍讀等將列聖實錄修纂成例檢查齊備即可分飭所司敬謹將事矣 
政府會議開辦實錄用人之法擬定甲乙兩法甲調用各衙門筆帖式充當館員俟全書告成分别保奬不招謄錄乙仍照舊章考試謄錄官不由各署調員聞現在尚未决定 
近聞世中堂已與諸大總裁議定告成之期議以五年爲限 
恭修實錄大臣昨日傳諭内閣侍讀學士侍讀中書等官謂現當預備開館之際應預期將一切實錄册檔檢查齊備以應要需並交諭各官務於初八日辰刻一律到署辦事并令每處派茶役一名 
[學部定期遷入新署北京]  
　　學部於光緒三十一年十一月十一日奉旨將奉恩鎭國公全榮府第作爲學部衙署全榮着賞銀一萬三千兩當由學部給發三十四年學部奏請撥給修建經費七萬兩奉旨允准後即由該部遴選諳習工程司員就堂司應用辦公處所核實估計興工督修已於三年正月工程完竣新署落成擇於二月十五日將該部各司廰一律遷入新署辦公至該部所屬之編譯圖書局學制調查局京師督學局則將舊日公所酌量分撥爲其辦公之地聞亦已足敷用刻下該部已將遷入日期及工竣情形奏陳聖覽矣 
[不准增撥奉黑兩省的餉北京]  
　　去臘東督徐世昌等奏請撥奉天黑龍江已酉年的餉並請催各省歷年欠餉一摺曾奉旨度支部議奏兹由該部覆奏略云臣等查東三省官兵俸餉等銀每年除本省應征各欵抵放外不敷之欵由臣部於各省地丁鹽關項下指撥歷辦在案今據東三省總督徐世昌等奏請撥給奉天已酉年的餉銀二十六萬兩黑龍江的餉銀三十一萬八千兩等因臣部查奉天餉項每年均撥給銀二十六萬兩黑龍江請撥之數向係除廉片作抵外報部請撥上三年請撥欵目自十二萬至十六萬餘兩不等此次請撥三十一萬餘兩比照前届之請撥銀十二萬九千兩驟增一倍有餘當經電詢該省去後旋據電稱從前俸餉每兩向以大租錢二弔五百抵算現在改練巡防及陸軍小學堂變通驛站等項發放實銀每兩係照市行五弔陸軍學堂及中學堂並有加班補領在内又値閏月之年等語該查省征收租錢折合向有例價此次册報除錢欵列抵外約謄錢七十三萬二千三百餘弔實應折合銀二十九萬二千九百餘兩册内僅折合銀十四萬六千四百餘兩即使錢價漲落無常亦萬不至懸殊若此至該省陸軍各學堂經費向在裁撤官兵俸餉項下動用加班經費亦應在該欵内撙節動支未便繼長增高漫無限制近年財政困難似此例撥之欵循舊辦理僅可勉爲騰挪若任意增加各省亦實無可指撥臣等公同商酌奉天省額撥已酉年俸餉銀二十六萬兩應照歷年數目撥給黑龍江省已酉年俸餉應照光緒三十二年有閏年分估撥之數撥給銀十六萬七千兩謹繕淸單恭呈御覽相應請旨飭下各督撫嚴飭藩運各司曁各關監督無論如何爲難均按照臣部指撥數目分批徑解奉天省交納如有延欠即由該督遵案指名嚴參照貽誤京餉例議處至東三省支給俸餉向有折减章程應令該督撫照章支放奉報核銷如有餘賸即於下年請撥俸餉時聲明列抵母得遺漏至各省歷年積欠東三省俸餉銀上百零三萬五千一百七十餘兩並請飭下直隸兩江閩浙各總督山東河南江蘇安徽各巡撫轉飭該司道等各按單開歷年欠解數目迅速設法補解以淸積欠而濟要需 
[京師近信]  
　　陸工大臣洵貝勒因此次恭修崇陸須詳加核實撙節所有承辦估修工程職員廠商屢經調查核減尚未决定兹聞日前曾有候補道董觀察（廣豐商廠）懇予估修當經督修大臣詳細核對該觀察所估欵之數目較各商從减並查例案該道員係屬熟手故决意派定將所有崇陵工程十分中擬令董觀察承修七成並以二成發給興隆木廠馬職商承修其一成發給廠商五家分修聞承修陵工大臣等於初七日前往西陵行破土禮初八日即行回京覆命 
　　理藩部現以蒙藏要政待理决擬將該部官制另行釐定聞壽尚書之意擬除設丞叅外併欲破除成例物色嫻熟蒙藏情形人員不拘滿漢一律調部委用 
　　郵部李尚書連日到署調查該部各項案卷及各部員之履歷年限聞有擬仿民政部前例將部務大行整頓酌量裁汰約於本月中旬發表並聞此舉係奉樞府之諭交也按郵部刻已入奏見昨報專電 
　　本月初六日内閣奉中堂諭將文華殿配殿存儲之物一併遷移度支部所轄之内銀庫（原名贜食庫本係收存查辦侵吞贜私各物之用）是日由閣員督飭蘇拉收拾該内庫當時有人拾得馬蹄寳八個一併呈堂核閱定奪 
　　提督衙門歸併民政部一節刻下該提署正在淸理各項事宜以備交 
 
 

Page 6

 
 
代惟頭緒極繁頗難着手聞實行歸併之期約在兩個月以後 
民政部堂憲於初五日諭飭機要科將本部奏定補缺章程及各司資俸册檢齊呈閱聞係爲揀員請補丁惟忠及其他丁憂各員遺缺以備於月中具奏俟奉旨後擬即列入此次京察云 
政務處王大臣刻已議定京外官員互用辦法每届三年考績將各部司員之就察一等者放以州縣實缺而各省州縣之三年卓異人員准保送御史或主事以互相爲用期益吏治 
駐藏辦事大臣趙季鹤欽使昨日電陳西藏事務（一）興辯屯政以富邊民（二）添設官治以益地方（三）創辦工藝以興實業（四）攺練軍制以資鎭懾 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[土膏商罷市風潮續誌湖北]  
　　武漠夏三鎭土膏商人抵抗版照捐罷市並暗中主使痞棍搗毁不從各土店經鄂督飭地方文武印委營局一律妥愼彈壓有滋事不服者准其格殺勿論均記本報兹各土商因聞關巡二道與商會各董商議如初八日不開門交易即令退繳營業牌照不准復貿若全體停貿則將土膏收歸官賣自知難以抗拒初八日遂照常開市警局即於是日派司巡發給循環簿令於初九日起代收捐欵惟全用和平手叚慨不苛罰而黑籍中人因見罷市無效將來難以領照致貽後悔咸踴躍赴局請領牌照故漢口各大土膏商店現已遵照捐章凡無照之人賣給膏土恐同業滋閙特請商會函知警局派勇代爲守門以資保衛而漢關道齊觀察以現雖無事恐莠民痞匪藉故要集搶刦巡緝不可不勤函請警局坐辦徐信菴太守巡防除統領陳慶門副戎諄囑各營管帶各局巡官務親督勇丁出外巡查遇有聚衆滋事之人一面通知各署局一面糾合各勇拿送滋事匪徒嚴辦又禀請鄂督飭巡警道曁禁烟公所會辦金道即日籌辦官膏以殺土膏商人之氣俾降心相從不再藐抗 
東三省通信 
[奉吉兩省之畫界]  
　　前月二十四日吉林公署奉到東督徐欽帥咨文略謂查奉吉分界前據兩省勘界委員及濛江設治委員禀稱分别考核約有四說如緊江漫江旣劃歸奉省則湯河以北須仍歸吉林庶濛江可以設治擬沿湯河劃分即由紅旗河經荒溝掌白河上下兩江口歷循湯河寳馬川抵山岔子之正岔爲奉吉兩省分界之綫聞撫憲己粘抄原咨檢同圖說札飭勘界委員及樺甸濛江各屬遵照矣 
[長春日勢之膨脹]  
　　長春頭道溝日租界原劃之限北至二道溝以南南至頭道溝以北東至東頭道溝西至孟家屯自客歲以來日人經營租界以内之地已粗具規模漸向租界擴張其商業現時該國商店已設至長春北門附近而城内更有日人雜店因之交涉屢起云長春自日人設立電話局以來各商家安設電話之價値或論年或論月各有定章日增月盛近又設立取扱所無論何人皆可隨便使用其使用之價値及區城列左 
[通話時間]  
　　長春城内外每五分鐘銅元五枚公主嶺間每五分鐘洋三角 
[通話區域]  
　　長春城内外新市街北門外新立屯公主嶺日人各商家及各局所 
[松花江全圖之測繪]  
　　東督徐欽帥會商吉撫以松花江面旣擾興復水師添設兵輪往來遊弋惟由額穆赫下至伯力水程五六千里何處水深若干尺何處爲淺灘沙渚何處爲夾江陡崖均未測量明白繪畫各圖設遽從事行船旣難免賊明我暗之弊又難保無遇險失愼之虞現飭駐吉督練分處由測繪學堂挑選最優等學生數人先行測繪省城至三姓一叚江圖以備水師指掌之用 
[奉天華蒙銀行之創辦]  
　　奉天刻有某某數君擬招集股本金五百萬元在洮南等處開設華蒙銀行代理蒙古往來牛馬皮毛藥材匯兌等事並在奉天蒙古等處設立分行現已刋布招股章程定額一百萬股每股五元先招三十萬股爲優先股一俟優先股招齊即行開辦 
[吉省礦務之發達]  
　　吉省礦產繁富中外咸知前此坐視弗顧遂致棄置可惜近則呈報者私挖者試辦者請照者紛紛而起聞三姓金礦局去年收官金共四百二十兩有奇除繳五成晋省外不惟稍有盈餘並將從前虧墊均經如數還楚又商民隋玉寳呈請試勘距省一百六十里坐落馬家溝礦煤東西長二十丈南北寛五丈原業主爲馬長榮現典給張林執業兹經共同認可並立合同及允許字據所有界内之地准隋採探開掘永無返悔 
[江省旗户之繳荒]  
　　江省附郭八旗生熟地畆定章歸旗户先行承領自領之後忽遭水災以致荒價槪未呈繳嗣派員催收則報災請緩者紛至㳫來不特災情較輕者延不交納即家號股實並未被災者亦徘徊觀望冀圖倖免幾視定章爲具文刻經墾務總局出示曉諭被災之户自廳從寛緩繳其未受災各户勿得再爲抗延如仍似去年抗違催傳不到定即撤佃另放 
分類新聞政界 
[戒烟巧飾之縣令蘇州]  
　　蘇撫陳中丞奏稱查江蘇候補通判李昌洸枂吸洋烟前於查騐職官案内據該員赴禁烟公所具結願限兩月戒凈現因限期已滿傳所查騐經檢察官照章搜檢見其貼身藏有烟泡顯係癮尚未斷巧爲嘗試自應據實糾叅以爲欺飾者戒請將李昌洸即行革職以示懲儆 
 
 

Page 11

 
 
[典史亦足以樹立安徽]  
　　皖撫奏稱查五河縣典史陰嗣卿潔已愛民輿論翕服前在代理五河縣知縣並典史本任内辦理積榖編設水巡創立息訟所矜恤獄囚各政績疊經前撫臣臚舉奏奬蒙恩傳旨嘉奬一次奉旨交部議叙一次各在案臣抵任後考查該員治行始終如一不懈益勤洵屬微員中能自樹立者惟該員才具開敏而使其頻年拓落卑官末由展布殊非愛惜人才之義臣訪察旣確自應據實凟陳應如何從優錄用之處出自鴻慈逾格奉旨著交吏部帶領引見 
[司法統計處之設立揚州]  
　　嵩祝三太守奉臬憲左廉訪札開前僅法部通行設立司法統計處業經擬具各表式刋頒各屬照辦在案惟奉令各屬塡表呈送誠恐揑混之弊仍所不免如各縣每禀報一案有隨時具詳者有禀而延不詳辦者有一禀一詳或已獲犯而延擱不訊不結者若非司中分屬特立隨時綜核之表勢必散漫無稽難以一一檢核現已擬定本衙門稽核各屬扼要要法隨時查閱統計何處何案已禀未詳或已獲犯未詳辦而未擬結擬解均可一覽而知便於札催但司中已特立統計處各道府州亦應一體設立庶於所屬案件之多寡審辦之勤惰得資稽考就近督催是以通飭各屬道府州一體遵照大守奉文後不日將遵辦矣 
[私受烟舘陋規之處分湖北]  
　　湖北禁烟總公所日前派委州判方之善赴德安府屬考查禁烟當查有應城縣長江埠巡檢劉孝振不惟不示禁烟館反私收陋規以致該處烟館竟明目張膽開至三十餘處之多實屬大干功令特移請藩司將該巡檢撤任以示嚴懲 
[捕衙賄放賊犯之府批浙江]  
　　永嘉縣貢生應際彪在府署禀控捕衙賄放賊犯并匿贓之甲乙丙三人當奉吳學莊太守批云獲賊旣已認贓亟應解縣嚴究何以尚令該捕衙縱令賄放殊堪詫異究竟是何實情仰永嘉縣速提賊犯張阿成並匿贓之黃阿鈴巖金等到案澈究嚴追一面查明該捕衙有無賄放實據先行據實禀復母稍袒飾 
[委員幫審松江]  
　　靑浦壤地遼闊詞訟繁夥縣主趙大令遂指請府署發審委員沈聨第大令爲幫審員府尊戚太守准如所請卽飭沈令前往刻南匯縣亦因政繁詳請札委帮審人員 
交涉 
[德人之野心山東]  
　　德國經營山東膠州灣不遺餘力現於租界外沿海一帶又開出許多海岸約百數十里東省長官旣畏外人之勢不敢理論而居民又無力抵制敢怒而不敢言本省紳董復不爲正當之防禦於是德人得步進步直至勞山田横島各處悉數測量繪具詳圖大有將膠州灣附近海岸全行佔築之勢 
[美商煤油仍准起岸蘇州]  
　　蘇垣盤門外中國商塲有美孚洋行商人美華油船裝載煤油一萬餘加倫運到欲將油起岸存放三義公棧房蘇關監督惠觀察以此項煤油爲數過多存儲棧房諸多不便諭令該商不准起岸乃該商禀由駐滬美領電達大吏旋經大吏電飭蘇關監督會商起卸務令該商將油駛至空曠之處起岸期無關碍惠觀察接電已札委馬路商務工程局員陳其壽大令會同稅務司妥商辦法務令該商將前項煤油裝駛至離馬路市場稍遠之空曠地方起岸設法妥爲存 
期於河道民生兩無妨碍 
軍界 
[馬營搜緝逃兵之恐慌安徽]  
　　皖省陸軍馬隊自兵變以後移駐東門外砲營内仍係李玉椿管帶月初該營某兵士違犯營紀當即斥責詎該兵乘間逃逸旋被查獲到營復加重辦并插耳箭示衆以儆效尤該兵忽於初九日下午又將軍裝鎗械全行拐走李管帶親督官兵四出搜緝外間商民不知詳細甚爲驚恐以致東門外各舖户是晚五六句鐘時相率閉門直至次早八句鐘時方始照常貿易云 
[皖省徴募兵士安徽]  
　　皖省六十一標二營自去年兵變時兵士多已潰散現在空額甚多刻經督辦處札委該營管帶錢濟勝督率隊官排長司書人等前赴舒城合肥等州縣設局徴募按照章程分别試騐去取並令統限一月内徴齊督帶赴省以備點騐入伍並札支應局籌撥旅費等用銀一千六百兩發給錢管帶收領撙節動用事竣核實造報以重公欵 
學務 
[女工傳習所之改辦松江]  
　　松郡全節堂附設之松筠女校業經戚太守飭改爲女工傳習所等情已誌前報兹悉該所辦法亦已釐定學科分細工粗工兩項先儘釐婦附收貧家女子年齡自十三歲以上三十歲以下定額四十名宗旨在養成普通工藝細工科分繡工綫工縫工美術算術習字圖畫粗工祗縫左紗工兩門俟報名滿額開辦 
[飭查各屬轉發學務表册浙江]  
　　日前支學憲札飭各屬文云照得上年奉學部頒發學堂畢業應造履歷分數表式由司酌擬照刋刷印通頒於十二月十六日札發各府轉發各學堂一體遵照自本届起按式照刋備用在案現在各學堂適届年終辦理畢業之際該府自應速卽轉發乃各屬現送到畢業表式册均仍舊式徒煩批換其有批令換造者紛紛禀復以新式表册迄未奉到請補發等情查各屬程途稍遠者姑勿具論即如寗紹兩府距省較近現據慈谿縣詳復請發係在正月十七日出文其紹屬之山陰蕭山餘姚等縣詳請頒發均在正月二十日外出文則核計前發之期已逾一月何以府中尚未轉發此等學務要件如此玩延殊屬非是究竟何日奉到何日轉發因何遲延合亟飭查札到該府立即遵照將是項表册奉到及轉發各日期明晰開報以憑核辦 
實業 
[移請核減洋貨捐數蘇州]  
　　蘇省商務總會據洋貨業恒裕號等呈稱商業凋敝認捐力竭暫請核減以復舊額等情特備文移請六門牙厘兩局略謂查洋貨認捐由八千四百兩漸增至一萬五百兩前年鄒令壽祺　略陳又加至一萬三千六百五十兩較之光緒十四年分增至三成較之向章增至六成有餘捐欵日形起色商力實難勝任近年該業因 
 
 

Page 12

 
 
認捐太鉅不能支持紛紛閉歇加以鐵路通行生計日絀均屬實在情形向日認捐少而業此者多尚易勉力奉公今該業僅止十三家而令其負一萬三千六百五十兩之鉅捐母乃有所不逮乎貴局洞悉商情宜增宜减自當以商業盛衰爲衡相廰據情連同原禀移請貴局查照施行 
[提倡試植橡樹杭州]  
　　浙省農工商礦局現擬實力振興農政以橡樹一物其名柞樹又名靑棡柳又名槲樹浙省則謂之爲麻栗樹所在甚多特土人不知可以飼蠶只作柴薪之用大利委棄殊爲可惜現已委員前往豫省購回橡子佳種數十件先在本局農辜試騐場試種其餘各件飭發各屬勸諭紳民切實研究遵照撫憲頒發柞蠶雜誌辦理及時下種以興利源而開風氣云 
雜記 
[贛臬訓斥革員之婦南昌]  
　　贛臬慶廉訪據革員黃作元之妻徐氏上控伊夫寃抑不知去向子被毆傷等情當即批云爾夫黃作元始因不顧名譽冶游聚賭以致功名叅革繼復遷怒尋釁縱婦滋閙是以院司批行該府督縣驅逐在案追厥原始何莫非爾夫自貽伊戚乃猶不知自返仍敢聳婦盤踞排訟不休殊屬藐玩至該氏旣係詩書舊族自必稍明大義何以辜前旣不能襄賛爾夫束身圭壁事後又不能剴切譬喻匡救將來乃竟漫無主意任聽指使而爲此抛頭露面之舉耶仰南昌府迅即查照前今批行事理督飭南新兩縣妥速遵照辦理具復 
[孝廉方正之鑽營湖南]  
　　本年宣統改元大頒恩詔令各府州縣公舉孝廉方正湘省大吏比經札發各屬一體曉諭聞辰州府屬之沅陵縣紳學兩界議謀舉薦者踴躍爭先始由該縣高等小學堂堂長馮君在該堂宴請各紳到者三十餘人均極贊成擬即聨名公舉次由該縣初級師範敎員蔡君亦在該堂宴客同座亦極贊成近日復有辰州救生局紳董讌集同人其命意亦注重在此其他接踵相繼者不一而足聞者莫不粲然 
[温州又獲革命黨温州]  
　　温州督帶梅占魁飛禀上台拿獲革命黨匪陳戒德李正法二名並搜獲僞檄證書及鎗彈等件聞上台即飭温州府迅速審訊核辦 
[遂安械鬥已解杭州]  
　　嚴州楊守禀浙撫文云竊前據遂安黃令禀章吳二姓尋仇續鬥先後各斃一命即經署府電禀並委照磨焦鍾澤電請衢防沈督帶分别前往解散並因沈督帶相去較遠先飭在府駐防之排長譚德貴帶勇一棚即日馳往以期迅速旋於十四日接奉撫憲元電又經轉行黃令及移沈督帶遵照刻據焦照磨譚排長黃令等先後禀稱兩造自續行啟釁後彼此仍欲尋仇風聞章姓擬俟相騐時有聚衆閙屍塲之說幸沈督帶及該員等於十五日前均各到遂又仰荷撫憲電諭嚴切經讀文武各員即時曉諭各兇徒皆凛畏聲威慴伏解散屍塲亦安靜並拿獲要犯章自錦等正在訊究黃令亦因撫憲責令速爲了結妥爲辦理署知府體察情形似可就緒再吳四川章好田等命案黃令現已騐訊通禀母庸贅述新任鍾令己過署於初二接印 
[通飭赶造驛站奏銷册蘇州]  
　　蘇臬左廉訪通飭各州縣云案照有驛州縣每年應造驛站册籍奉部定限三月内詳送本司衙門核實彚造乃近年各屬延誤以致不能依限辦理兹届飭造三十四年奏銷之期合亟通飭遵照速將上年應造驛站支銷考成廪糧雇夫雜欵倒馬各册尅日赶緊造齊呈送以憑彚案核辦 
[贛臬嚴拿冒充工人匪黨江西]  
　　贛臬慶廉訪出示云兹本署司訪聞木廠招來工作如木匠泥瓦匠等頗多不安本分之人恐有洪江會匪混跡其中並聞此等匪徒不以票布爲記其招人入會號令多用左右手盤挽髮辫或用手摸耳指鼻種種秘密最易眩人耳目以會垣重地若輩竟敢假名作工從中引誘希圖滋事實屬胆大妄爲法無可逭亟應出示剴切曉諭以期解散脅從绥靖地方除移警總局督飭各警局員弁並行南新二縣隨時嚴密查拿懲辦外合亟出示曉諭一體知悉 
淸談 
[中國之救火法]  
　　我觀外人之火政。其法至良善也。顧其研求討論精益求精尚不遺餘力。反觀内地之火政則如何。除數只水龍外無長物。其稍開通者。僅有洋龍數只而己。而報警之機關。更不待言。惟恃脚爐盖及洋油箱諸物而己。然猶曰。此文明未啓之人民。其組織防禍利用之物。必不完善。尚不足論。 
　　其最足異者莫如救火之官吏。前日某郡某姓失火。脚爐蓋洋油箱報警之聲。達於衙署。府縣聞警。即督勇馳往施救其施救。之法奈何。先以頂帽投諸火中。不煌乃長跽默拜。以數百計。而火終不息。卒至玉石俱焚。祝融氏始凱旋而返。我見外人之灌火有藥水矣。而不意中國官吏頂帽之效用。竟等於藥水。我見外人之救火有汽車矣。而不意中國官吏頭顱之效用。竟無殊汽車。孰謂中國之火政不逮外人若耶。 
記事日本新發現之奇聞 
[東洋花蝴蝶（三）]  
　　電小僧第三次被捕 
　　電小僧自鎌倉越獄後。逕往東京。十二日夜。 
宿於千代子之家。翌日至靑山墓地中。掘取舊藏之金圓。即在。市購買僧衣一襲。易游方僧侣裝束。徒步至箱根。乂至靜岡。復易紳士服式以日洋數十元。由郵局滙交其情。婦植村春子。旋赴西京。住菊屋旅館。十九日至大坂。意欲搭郵船至中國。做一番事業。不料是日復爲警察拘住。即在大坂堂島濱明治旅館中盤獲是也。電小僧在大坂被拘後。談笑如常形色不變。夜間仍酣睡如故。警察日夜巡視。至二十三日午前。由大阪地方裁判所審訊。觀者異常擁擠。咸詫爲奇事。訊畢。即由鎌倉警署特派刑事巡查多人。來大坂迎提。復由大阪警署加派數人護送前往。一般婦女。均爲之歎息扼腕不置。電小僧被捕時。東京各新聞紙。得訪員專電報告。立即刊發號外。次日詳載其事。民間譁然爭相購閱。市肆店舖中。幾無人不談電小僧事。 
[電小僧關於女學之影響]  
　　電小僧在大坂警署時。有詰以情婦之關係者。電小僧云。日本之女子。多虚榮心。而思想淺薄。朝日新聞論此二語。謂其最中竅要。非參透日本女子性情者不能道。現今日本全國如電小僧者無限。特無電小僧之拔能耳。故自此事發布後。各女學校之倫理敎師。均於講義中庽非常警戒之訓詞。亦可見其影響於女界者大矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
[直隸（順天大宛）]  
京城選舉事宜聞大宛兩縣人名册早已告成投票區亦已劃定本月初七日縣令會同巡警廰在宗顯堂辦理一切先由每區選舉司選員一人士民實行調查 
[安徽（池州東流）]  
　　東流縣昨將選舉人名册申送撫憲核閱當奉朱中丞批云申及名册均悉該縣於調查事務辦理尚較迅速惟細閱名册間有塡註未諧之處如陳緒良趙見富金國勳名下僅註辦理公益事務查定章須滿三年以上著有成績者爲合格是任事年歲及有無成績皆當詳註又吳桂張拱名下僅載年歲籍貫其各項資格均未塡註謝肇修名下僅註寄居三十年亦未載明他項資格以上各節均嫌疏漏應比照原册再爲補註以昭愼重至資格之調查有無遺漏現届申送正册之期尚有月餘務飭該員紳等覆加審查其人民自行陳報者若能合格亦當一律補入以期選舉權之公普本部院有厚望焉仰籌辦處轉飭知照 
專件 
[諮議局事務調查會意見書（留日學生來稿）（續）]  
　　二（原第二第三）議决本省歳出入豫算决算事件 
竊攷吾國之財政合中央地方之歲入可盡謂之地方收入然無所謂地方之專歲入合中央地方之歲出可謂爲我全國之支出萬不可視爲限於地方限於中央之專歲出謂予不信使一窮之今日各省歲出其子目極繁舉其要者言之曰解京諸餉其種目即前之京餉雜欵曰北京新設之衙門諸費此二者中有屬於國防費者有屬於内務府費者有屬於各部費者兹姑不細論以各部之費言之各國中央部其財政無不統一於其度支部吾國而不欲改良中央行政則己如欲改之則所當着手者此其第一事矣夫此可以謂爲各省之歲出乎曰駐防八旗兵費曰綠旗營曰長江水師曰勇餉曰海軍費曰機器廠曰船政局今朝廷方大改革陸軍又謀立海軍部以統一吾軍政則此事之必當移於中央可不待言夫此可以謂爲中省之歲出乎曰採辦曰織造局（今已裁去）曰白紅事例此皆各國宮内省支出之欵萬不可列於國家財政中夫此可以謂爲各省之歲出乎曰驛站費以美國之共和國國道掌之中央吾國可知矣曰河工塘工在各國地方圑體本有所謂水利組合以吾國此等工程應歸之各省與否尚待研究夫此可以謂爲各省之歲出乎曰官吏之俸銀上自督撫下至州縣之文武百官之養廉屬焉此欵在今日原爲内銷然而旣爲中央派出之官吏則應與中央各部同向度支部支取夫此可以謂爲各省之歲出乎除此數者外則有祭祀費有儀憲費有賞恤費有警察費有敎育費以各國之例例之可爲各省之政費者僅此寥寥數者而已讀者見此必將不勝其駭異謂吾國民膏血以數千百萬所以致之政府者盡爲中央之所應有而專爲各省之費用幾等於無則今日朝廷雖與我民以監督一省財政之權而所認爲可監督者又安在耶此無他故焉無益之負擔多發達吾民生利之事業者少此眞今後應大加研究之問題萬不可徒以駭異了之也 
　　今日各省之歲入其大宗曰地丁租課糧折漕項雜稅釐金鹽課土藥稅等此中有報部者有不報部者報部者曰内銷不報部者曰外銷然合今日各省之收入不論其爲内銷外銷其大部分皆用於中央性質之事業故今研究各省歲入之時有不可不設爲假定而預籌之者（第一）使今日政府有意將中央及地方之財政大加整理畫分二系統爲根本上之改革則其應採之方針有數事焉（一）先當計中央之歲出而定中央之收入額次計地方之歲出而定地方之收入額（二）將適於爲國稅者歸之中央適於爲地方稅者歸之直省雖然於此有問題焉今日所有租稅孰者適於爲國稅乎孰者適於爲地方稅乎適於爲國稅者盡歸之中央則其額果與中央之歲出適合矣乎適於爲地方稅者盡歸之直省則其額與查省之歲出果適合矣乎如中央之歲出入地方之歲出入均兩相平衡則目前無問題之可發生如曰不然焉則中央與地方應於所有歲入中籌其有可以擴張而增加其收額者乎如曰不能焉則中央更求適於爲國稅者以爲財源直省亦求適於爲地方稅者以爲財源如此兩系統各不相紊而各有以遂其發達吾政府而能出此也則如天之福何以加此然此萬非今日之所能行終成一理想之政策而己於是乃不得不爲（第二）假定今日各省解京之欵其性質屬於中央的固不待論即留爲地方用者如前所言其事業之大部分亦爲中央的凡此類者一一照解照用不改舊章則當此司農仰屋之際爲諮議局議員者即不圖整理其於淸積弊彌舊虧所當從事者亦應有數事焉（甲）解京之欵勿爲零星湊合之策有可指定若干項專爲中央用者乎（乙）今日留省用與解京之欵有可對調以圖兩便者乎（丙）無論興新事業與否各省財源已敷用乎（丁）如曰新興事業則其財源當何求乎（戊）目前雖有收入然已議廢止者則其代之之財源當何如乎（已）今後各省財務行政上若會計法若金庫制度當如何規定以核報銷之虚實而圖運轉之敏活乎此數者皆今日應講求之事即他日廉討論之事嗚呼此而不調查吾不知他日諮議局議員所以監督一省之財政者果何在矣（仍未完） 
本埠新聞紗廠總辦被剌八誌 
[盛宮貨致蘇撫電]  
　　魚電悉駱榮杳無消息刻已加賞二千元咨請嚴緝此人係軍營出身文到乞密飭各營查拿以儆風氣 
[蘇撫復電]  
　　駱榮昨據武陽兩縣稟復查未到常兹奉靑電復行臬司乃營務處一體加賞嚴緝矣 
[浙江旅滬學會致支提學電（爲學生扣考事）]  
　　咨送京師大學預科生沈履夷金問源錢應璵等臨考無畢業文憑被扣 
 
 

Page 19

 
 
該生等旣蒙憲台騐憑考取資格程度諒無不合似無被扣理由請電達劉監督一體收考旅滬浙學會蒸 
[已革郵傳部尚書之寓所]  
　　已革郵傳部尚書陳璧由京來申己紀前報兹悉尚書假寓英租界新垃圾橋北公益里二弄史宅昨日本縣李大令特至寓所禀見 
[瑞方伯回蘇]  
　　萬國禁烟會中國專員蘇藩瑞方伯原定初九回蘇嗣因患病不果兹已痊愈於昨日乘坐火車返蘇回任 
[催請添設審判廰]  
　　領袖領事請在公共公廨添設審判廰一事已由廨員寳明府允將公堂樓下右邊房屋三間擇一高大者改作審判廰餘爲各領事到廰歇息之處禀奉滬道批飭修理在案兹領袖領事因未接滬道允准明文又於前日函催滬道從速添設 
[城内塡浜築路]  
　　本邑大南門内薛家橋迤西至西城根一帶小浜兹由各紳董集議塡築馬路以爲將來添闢城門之預備此路計長一百六十八丈闊二丈至二丈七八尺下砌瓦筒陰溝面砌石條共需工料費銀三千二百三十六兩有零此項經費即由各紳董勸令兩面業户承認以門面計算每丈捐洋十五元如有紳富特别捐助另再酌議業已於本月十三日開工禀陳道縣兩憲查核備案 
[蒲石律師顧全中國釐政]  
　　法商大昌洋行倩達商律師投廨控稱該商向代英大馬路愼和錫箔莊經辦杭州錫箔由泰記包運來申行經周太僕廟被釐卡勒收捐欵將船扣住並搬去錫箔二十包値價洋八百元迨該商前往理論該卡司巡俱已逃避止有一員裝病臥地查該局所懸章程凡貨落地須照章納捐今此貨並不落地豈能横遭勒索請提該局司事訊究旋據被告律師蒲石聲稱此事須請堂上令該法商到堂有言相詰第一問題釐金係國家政事洋商未便干預第二問題該商旣稱經辦試問有何的實憑証若憑一紙字據則此等字據立刻可繕數張且人人可以書寫此風一開將來各國之人均可干預釐政中國政府亦母庸設卡收釐况事關釐政應由上海縣訊理公堂亦未便顧問今該商旣無經辦合同又未於事前至領事署註册應請堂上將案註銷中西官然之當即將案銷去 
[南匯縣催領賠欵]  
　　金源興釣船前在南滙匯角海灘擱淺被搶曾由美日兩領事函請滬道札行南滙縣賠償在案兹該縣已勒令灘民賠洋二千八百八十餘元爰於前日禀請滬道轉致美日兩領事飭令各洋商赴縣具領以便完案 
[因賭釀命之疑案]  
　　西門外流氓賣花阿三即朱阿新因賭釀命迭紀前報兹由西區將朱及尸妻沈周氏偵探王愼黃子卿一併移送總工程局訊究氏供蘇州人丈夫沈阿才向在北市電燈廠爲小工去年九月起患痰症求醫療治未能獲效本月初一日朱母做壽邀丈夫飲酒丈夫並欲乘便向朱討取舊欠洋五十元是以抱病前往不料是夜朱邀百餘人聚賭抽頭堅留丈夫同賭旋被西區查悉派人捉賭丈夫受驚舊病增重遂由人扶送回家經過西區曾與朱談話片刻迨回家後隨即斃命現朱已保出借欵洋五十元亦已如數交還並帮同料理喪事求鑒詰之朱供蘇州人並無恒業初一日因母壽邀集親朋會飲至夜藉賭消遣沈阿才實因受驚身故並無别情孫明府細察該氏並未穿着孝服亦無哀容疑有朦混頂賛情弊復向該氏再四駁詰供仍如前命具切結存案並謂朱曰爾於深夜糾賭致釀命案本應重責姑着罰洋二十元充公覔保開釋又訊王愼黃子卿兩偵探均稱並未受賄判將工食暫停發給候再詳細訪查以憑究辦 
[蔭星使拜會德傾]  
　　出使德國大臣蔭牛樓星使前日來滬已紀昨報昨至德署拜會領事晤譚良久始興辭而返 
[批奬創立自治研究所]  
　　浦東三林塘學區紳董朱孔文趙履信等十二人組織自治研究所禀奉縣令批云該紳等創立三林區自治研究所講求地方公益爲預備立憲基礎熱心時事殊屬可嘉所擬章程亦尚妥治應准出示曉諭 
[警監學館畢業補誌]  
　　小南門内城根警監學館係汪伯衡陸菊裳二君禀准撫憲設立所定之警察普通科一班客臘已届期滿分門試騐合格者二十三人此外尚有五人未受試騐兹將畢業名次錄後 
　湯振基　蔣國祥　蔣國斌　李定　章夔　陳庚矅　徐東鈞　金印　張傲秋　孫　　　江秉健　湯文達　杜京　湯麓　劉寳謙　徐振華　熊佑囗　黃受祿　杜葉蓁 
　王囗臺　劉鑄　胡國樑　蔣培森 
[點收自來水公司噐具]  
　　南市内地自來水公司現由滬道担認供欵改歸官辦禀奉江督蘇撫批示飭將該公司原有機器鍋爐水管龍頭水池水渠及所造房屋基地零星各物一併查點等因兹蔡觀察已札委上海縣李大令會同工程局董迅即逐一點收造册送道以備查核 
[錦華公司註册之轇轕]  
　　錦華機器繅絲股分公司日前禀陳農工商部請爲立案並呈繳註册公費該部以部定章程内載凡公司設立之處業經聞辦商會者須先將註册之呈由商會總董蓋用圖記呈部核辦今該公司原呈並未蓋有商會圖記核與定章不符爰即札飭上海商務總會就近查覆以便核辦 
[匪徒截刦行兇]  
　　鴻源湖縐莊執事吳蓮卿於初九日傍晚在盆湯弄黃一茂隔壁弄内路遇匪人以硬借錢洋爲名刀傷咽喉剝去羔皮馬褂一件吳回莊後即與莊友同至捕房經捕頭飭派探捕至山西路訪拿凶手已無下落一面將吳送至仁濟醫院據醫生云與喉管只差分許稍再用力性命堪虞其鮮血淋漓之馬褂當晚即在法界押店吊出祇押兩元兹綢縐同業以押店不應收押鮮血衣服已函請商會各議董即日集議以籌對付又聞是晚八句鐘仁大錢莊執事林正卿亦在中旺弄被匪攫去灰鼠馬褂一件銀洋一元似此匪徒充斥爲害行旅有捕務之責者宜如何力圖整頓哉 
城内 
[訂期拜會]  
　　新任美按察使蔡雅儒君己於前日接印任事昨晨照會滬道訂於即日至洋務局拜會 
[被告到案]  
　　水爐公所局事徐仁卿控盜賣塜地之邵招福即邵邰福邀匿法界前日己由原差在菜市街拘獲寄押法捕房昨日送縣交差看管候原告到案質訊 
[供訴分贜]  
　　盜黨徐金海昨日由縣復訊先提在押之薛木泉王坤生王阿三王根七 
 
 

Page 20

 
 
至案命徐指認姓名無訛並供是日由葉阿龍爲首哄令小的至日暉港摇船當時連同小的共有九人摇至浦江遇一大船葉等八人即跳過該船搶得洋二千元回到葉阿龍家内分派阿龍得洋四百二十元其弟葉阿根與王阿三王根七薛木泉各得洋二百三十元徐阿關陳金咸王坤生各得洋一百八十元小的得洋四十元尚餘八十元係阿龍之父所得詰之薛木泉等四犯仍各狡賴李大令喝將薛責二百板鞭背二百下王阿三責四百板與王根七王坤生各跪鐵鏈良久仍抵賴不認判仍還押候再嚴鞫 
[修屋領洋]  
　　趙趙氏喊控夫姪趙生生訛詐不遂打毁房屋昨日由縣提訊生生供有祖遣公地被趙趙氏同子海生賣出向之理論己允給洋三十元後忽反悔求鑒判各限三天着生生修還房屋趙氏繳洋三十元給生生具領各具遵結了案 
[道批]  
　　馬德咸禀批此案現據縣詳己批飭比差勒緝並分移協拿在案兹閱該民人來禀稱馬新桂被戳受傷在孫明海茶館核與尸兄馬阿新所供在途同行遇害之語旣有不符而禀叙劣保孫桂春曁茶舘主孫明海賄縱兇犯通差捺緝種種情節又爲原訊供詞所無即所稱上年九月控經本道札縣勒交之禀飭承遍查擋案亦無此件是否該民人事後有意添砌抑係該差保等果有賄護逃兇情弊事關人命重案未便稍涉含糊仰上海縣迅即妻公澈查分别究擬具報餘仍遵另批辦理 
[官事]  
　　雲南府知府秦樹聲昨日到道禀辭赴在候補知事俞文瀚禀知赴揚公幹崑山縣知縣張紹棠禀辭回任商部員外郎陸大坊到道拜謁 
南市 
[限制請假]  
　　總工程局警務處昨出條諭云仰各巡士知悉嗣後如有因事請假者務於每日午前九時起至十一時爲止如有逾期來局請假者槪不准行 
[搶取金飾]  
　　總工程局裁判所接康詢如函稱一十夜帶同妻子女兒親朋等至新舞臺觀劇散場後正欲呌車突來匪徒一人驀將妻之髮結拉住搶去金押髮一支重約八錢請爲查究 
[小孩迷路]  
　　鎭江小孩王長友迷路啼哭由巡士帶至工程局當値處詰明該孩年十四歲在某處鞋店習業諭飭留局候召家屬認領 
閘北 
[希圖分肥]  
　　楊長福於正月十七日將袁玉其之子阿長拐賣於虹口某姓兹被某姓鄰人楊士勤蔣小江陳寳華應生發等偵知欲與長福分肥不遂互毆由四路二區巡士一併拘解一區請爲究辦袁投案訴稱某姓恐被波累己將阿長送回判楊長福責四百板還押楊蔣陳應四人一併交保着傳該買主到案覆訊 
[串拐婦女]  
　　周來春偕子恒坤及見証吳林氏扭控范春榮張庭串拐伊媳戴氏昨經巡局提訊判范張二人押限五天交人再核 
[不認拐賣]  
　　錢張氏控周順卿拐賣小孩一案兹田四路一區巡官提審周仍不認判責四百板還押 
[曾否拐匿]  
　　陳福生控朱慶雲拐匿伊妹扣子一案昨經巡局孫巡官提訊朱不承認判責二百板押候查明覆訊 
[查獲賊窠]  
　　積竊王增祥倪銀泉錢泉榮等匿居王家宅五十五七十七六十一號門牌昨由巡局探弁孫駿發帶同探捕前往拘獲竊犯十三名婦女兩名及窩贜之王錫祥一併解入總局押候訊辦 
英租界 
[情同欺騙]  
　　顧仁寳周四厚金松生李阿全錢光根湯叔平顧硯卿周庶甫等控張文治羅文培方光淸不還押櫃洋一千一百七十元昨由公堂集訊顧等供住張等股開之東淸輪船爲夥合出押櫃洋一千一百七十元今方等將船押去向索不理求追訊之方等供該公司係日商出面因虧本閉歇中西官以方等並無股單情同欺騙判方羅張三人一併押候還淸再核 
[帮同料理]  
　　薛寳潤控陳秉朝陳張氏虧空帪洋一案昨晨由探將陳秉朝之兄南朝傳至公堂略詰數語判南朝交保出外帮同料理陳張氏無于開釋秉朝押候再訊 
[違背同合]  
　　西洋商人林發金控尹壽人不照合同付銀昨晨由探將尹傳至公廨判交保候訊 
[女子可憐]  
　　寳山鄉女陳彩英來滬求乞由探送廨請爲安插據供年十六歲父母棄世多年因家有祖母貧不能養是以求乞判棲送流所留養候核 
[鴇婦窩贜]  
　　信昌隆控張炳榮竊取票洋一千元昨由探將富贜之花烟間鴇婦王張氏提至公廨請究判氏押候下禮拜四再訊 
[拐賣女子]  
　　劉王氏控成大法成王氏串拐伊女賣於寜波人葉姓得洋一百六十五元昨晨由廨提訊判分别還押候提集人証再訊 
[不准保釋]  
　　蔡伯岐前因姦佔葉黃氏控奉公廨判押西牢半年在案兹蔡在押患病昨延博士律師並邀親隣到堂求保呆西官諭候查明病情准送醫院醫治 
[洋鎗何往]  
　　壳件洋行控船户顧寳郎羅六成張奎郎等六人串竊洋鎗二十五支一案昨由公堂復訊因無憑証判顧交保其餘一併開釋 
[馬車違章]  
　　張文藻自駕兩輪馬車違章疾馳由捕查見傳至公堂䛴究判罰洋二十五元充公 
美租界 
[捕鼠計數]  
　　靶子路工部局醫院捕鼠防疫迭記前報北悉該院自去年西歷十二月起至現在止計共捕鼠一萬二千七百五十五頭均鼠時焚斃 
[遞解行夥]  
　　香港滙豐銀行夥楊貴良用空巨欵逃至滬上各情已詳前報昨日上午捕房派探將楊遞回香港歸案訊辦 
[車夫罰洋]  
　　小車夫顧祖會昨在乍浦路順記棧房門前卸貨壓傷陶阿二頭額由捕一併拘入捕房陶送醫院醫治顧罰養傷洋一元斥釋 
[姦夫逃逸]  
　　包車夫唐發連與張阿二之弟婦姜氏姘識前晚被張撞見將男婦頭髮一併剪去唐仍乘隙逃逸事後由張投報捕房捕頭飭赴公廨控告 
[仍被查悉]  
　　某號馬車掃到小車壓斷某姓小孩足骨已紀昨報昨經包採查悉肇禍馬夫係漢璧禮路新龍飛馬房之夥當即回報捕頭請爲核辦 
[口角互毆]  
　　車夫王才福向丁阿春成衣店索討工資口角互毆由捕一併拘入捕房捕頭飭赴公廨控告 
法租界 
[欠租一]  
　　李阿巧虧欠老沙遜房金四十八元向索不付昨由公堂傳案據供實因無力以致積欠判交保限兩禮拜理淸 
[欠租二]  
　　王桂生欠唐永愼米店房租洋六十五元棄店逃避兹經房主唐瑞林投廨禀報聶司馬諭將棄下之物收管作抵如有不敷再行禀請追究 
來件 
[法公堂罰欵收付淸單　再續]  
　　法公堂自一千九百八年七月起至十二底止共收罰欵洋一萬一千一百三十七元八角九分付公堂六個月費用洋一千五百零四元八角八分付巡捕房允公洋四千二百四十三元九角六分付捕頭給包探獲盜提案賞欵川資洋一百六十四元四角付探送周金生被拐回蘇川資洋三元零六分付趙福記候審處開門砌墻工料洋六十七元一角付探夥赴寳山境查提被拐婦川資洋八元三角付義興做押犯棉襖二百件被二百條工料洋八百六十元付探夥赴鎭江提竊手鎗賊川資洋三十五元付仁濟醫館治押犯病飯資洋一百六十七元三角四分付普育望善舉洋一千元付仁濟醫館善舉洋四百元付輔元分局善舉洋二千二百八十三元八角五分付放生局善舉洋一百元付果育堂善舉洋三百元以上共付洋一萬一千一百三十七元八角九分 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[議彈小說滑稽魂（六）]  
　　第一回　　老紹興半路截輪船　　傻知縣當堂標别字 
那買辦正在這裡安慰那一班搭客忽然抬起頭來。見那位紹興師爺。又蹣蹣跚跚的走了來一把拉住了買辦的袖子道。怎麽好好的輪船。會擱了淺。我是扣着日子要回去的。這便怎麽樣昵。那買辦這個時候。正在一肚皮的没好氣。那裏去理他。只着着實實的釘了他個白眼道船上的客人多得很。不單是你一個人兒。用不着這樣的大驚小怪。還想上你第二次的當麽。包松濤聴了。無可奈何。只得口内咕咕囔囔的駡着。走了開去。這裡一班船主水手。用盡了心力。始終無計可施。又禁不起那一班客人的吵閙只得先用小輪船。把一班客人。一個個都送到蕪湖。好等他們過船。一面打電報到上海去。請派輪船來拖。過了一天。有幾個本地的百姓。曉得了這件事情便約了無數的居民。坐着小划子。擁到輪船邊來。察看那圩堤撞壞的情形。到了那裡一班百姓見好好的圩堤。被他們撞了一個的口子。一個船頭。撞了進去。兩邊的泥沙。淤塞住了。退不出來。一班百姓見了這般模様不由的心中大怒便駡那輪船上的人道。你們又不瞎了眼睛。爲什麽好好的行船。會把人家的圩堤。撞者這般模樣我們費了無數的工夫。纔築成了這個工程。給你們來輕輕的一撞。就撞壞了。照你們這樣的行船。將來還要行到水底裡頭去。一個一個的都淹死了。纔算數昵。那一班輪船上的水手。是跋扈慣的。那裡肯折一點便宜。也便提着嗓。子和百姓對駡。到後來。駡得百姓們發起性子來。便把小划子圍攏上來。要想跳上輪船。衆水手見了。慌了手脚。有幾個奔進去。告訴了船主。船主聽了。不分好歹。拿着一支小小的手鎗。走出來。就要扳機開放。幸虧那買辦聽見了外邊喧嚷。急急的走了出來。看見勢頭不好。吃了一驚。連忙攔住了船主道。他們人多勢衆。我們船上人少。衆寡不敵。不要眞個的闖出禍來。不是頑的。船主聽了買辦的說話。又見那一班百姓。足足的有四五百人。坐在小划上。就如蜂屯蟻聚一般。一片喊駡的聲音。震得江潮欲動。也覺得有些心驚胆戰起來。只得住了手。縮進艙去。 
國外新聞 
[美新總統受任宣詞]  
　　十三日倫敦電云美國新總統塔孚脫受任宣詞對於脫拉斯脫各省商務及合衆鐵路管理事宜大致皆守前任總統遣策其宣詞大略如下（一）修訂稅則本總統將於三月十三號召集特别國會討論改修稅則議案據現情觀之有某某數欵俱應减其稅額應增者亦有數欺而本年費用較入數將逾一百兆元故改訂稅則諸員必竭力規定適當之入欵（二）軍備强固之海軍爲保守和平保衛美國利益最足恃之物吾美政策素主增進和平凡可裨助此事如海牙裁判公斷條約之舉無不樂許以期避去戰禍惟今日各國皆枕戈待戰故吾人必勉力效之藉免他人之侵侮且窺測大局東方將來開於開放門户及其他問題恐起萬國爭端而美國居此能維持利益之無礙安護公允之要求則惟恃軍力耳設竟以外交手腕扶助利益權利各事其失可必故海陸軍經費斷不能因財政之故而减少其額（三）種族美政府應竭力禁遏因種族宗敎之故而妨阻願暫居外國之美國國民深望美政府能將東方移民問題所生惡端續爲减少而使自主政府彼此互相允讓以免起有不合之衝突凡有條約權利之外人在美經營合法之商業者如因種族之感情而與之爲抗者即應阻止或且懲之該外人等應由政府妥爲保護免使受不法之侮並應議訂定律使合衆執政員在合衆法廷實行僑民條約上之權利（四）幣政商業幣制銀行律均應改革俾可較前利便並望國會能設法鼓勵外國貿易而以東方及菲列濱兩處尤關重要迨後並謂巴拉瑪運河進步頗佳黑人之智育工業等事亦應爲謀進步之策云 
[舊金山巨騙定罪]  
　　十三日華盛頓電云舊金山巨騙康番定罪監禁七年 
[塔孚脫崇拜羅總統]  
　　十三日華盛頓電云塔孚脫君近偕其同赴菲列濱島之舊僚在華盛頓設讌欵待席間塔君述及該島前途之利益又電云塔孚脫君之意羅斯佛總統家躋之於華盛頓林肯之列並擬申謝羅總統在任之勞績而望其以後仍爲國家之柱石監督國務 
[日報揄揚美總統]  
　　十三日東京電云國民新聞論日美國政權之嬗移文中深讚塔孚脫君之品節才能嚋昔政績使美日邦交大獲進步而於近今交換文牘情詞尤爲懇切乂謂羅斯佛總統即在卸任後亦必能助進日本與各國之邦交故人咸料前任總統可以鞏固塔孚脫君之地位 
[美簡艦隊統領]  
　　十三日鈕約電云前統帶艦隊赴厦門之司令官海軍少將斯克洛特現已簡充美艦隊總司令官以繼史潑萊之任 
[美國津貼航務緩議]  
　　十三日鈕約電云美國津貼海洋航務一案現已緩期决議 
[美國簡派殖民地專員]  
　　十三日鈕約電云美國著名慈善家奥丹君業已簡爲辦理里搿洛殖民地專員里搿洛著名敎育家華盛頓君亦爲委員之一 
[英財政大臣眞言]  
　　十三日倫敦電云英國財政大臣喬治近在下議院宣稱養老金需欵浩大足見國内老人待贍之殷切愛爾蘭境内貧窘之狀今已盡露尤爲驚駭此實文明國之垢玷議者設欲俟討論預算案時再爲沙及則彼將指示若輩向富人求助 
[澳洲軍界近事]  
　　十三日倫敦電云駐曼爾邦路透訪事電稱英國兵部大臣前請澳洲政府組織陸軍叅謀一節現已由澳洲内閣允准惟將該議稍加更改使聨邦政府自行管御各員 
 
 

Page 27

 
 
   
 
 

Page 28

 
 
   
 
