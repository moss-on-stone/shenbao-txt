# 1880 - 283 - 4902681

 

Page 1

 
 
[海防可恃說]  
　　入夏以來　朝議整頓海防或奉　特　簡派大員統兵戍守或密飭疆吏調集本省營鎭駐紮海口自北　南　節布置幾於無懈可擊本舘有聞必錄亦既盡筆於書竊以烟臺一路爲山東省海口之大者而咸豐更申之變西人以之爲接濟之要路當時中國無兵駐守以致敵能逞　今俄有違言假令由海道而來則事同一律殊屬堪　且俄人曾於日本海口儲備軍需興修船隻則烟臺實爲日本對戶將來軍需船隻必至烟臺取道而往北路已有明徵　以爲海防斷不可遺烟臺也既而聞東省特委人員來滬購辦軍裝需費約十餘萬先後向洋行交易乃知東省大吏於海防一事未嘗不有籌備既知籌備則必在烟臺然而猶爲臆度也昨日探連山左確信始知煙台防堵果奉　驗旨令王軍門起督率全部諸軍移營烟臺於八月內已抵福山縣駐紮然則前者購置軍裝大半爲王軍門所用可知矣因思中國海口所以不可恃者以向來置兵單弱無海道水師之專營一旦有事則勢在倉猝人盡張皇　先事預防之策而有臨事布置之難以故統籌全局　恒惴惴焉惟慮兵之不可用也查綠營舊額海口不過　哨　巡察之職而已且無海口水師之管轄一營一汛仍隸於內地水師之下砲械船隻皆恪遵古制罔有變通大抵用前明戚繼光籌海紀效諸書中之法然苟嫺習其事亦未嘗不可勝勇而又誤於因循安於廢弛　敝而不修器鈍而不　每屆操演如龍舟競渡之戲鑼鼓聲喧旌旗色映好看而不中用耳若今日則無慮乎此諸軍雖有水陸馬步之分未能專習海防第去用兵之時曾未十年髮捻之亂將領身親百戰勇丁忘命戮力至今而其人猶不少也皖楚之聞登壇一呼舊日少年不過壯盛而未衰老也以內地水陸各軍之技改而習海道舟師之事尚無破觚爲園　雕爲樸之嫌也曾九帥以平粵匪之故而可以扼京師之門戶鮑霆帥以出入江皖浙閩諸軍屢著戰功而可以分元戎之任其他如劉郭之諸將亦皆當日久戰之士至於功成受爵而苦於乘平時之位置不得一鎮以去　閒置散不知凡幾莫不懷及時自効之心苟假以尺寸之柄則舊日之所部各依其主其忠義奮勇較之當日尤覺百倍液而況船砲器械又未當遽出俄軍下也夫用兵之道在於人心齊壹號令嚴明今則襄日之舊將可用舊部可招譬人生交游久離復合其志氣之融洽恩　之明美此之乍相見時更爲親密將於兵若是未有不可用者也王軍門統其全部留防山左有年矣其與劉郭諸將爲何如也吾故曰烟臺有兵而海防於是嚴密矣至於船砲之利猶其後也　國家承平二百餘午教養之恩不爲不厚而咸豐初元以後盜賊蠭起鋌而走者如此其眾至於用兵二十年而始夷滅殆　此天意所以啟中國欲中國磨勵將士以與海外強鄰一決勝負之數業不然以道光季年之將若兵與夫船砲一切器械而至於今日有事於俄不亦殆哉雖然防堵之地已盡得其險要矣調遣之軍已悉拔其殊尤矣抑余有說焉鮑霆帥年近六旬老而尚健奉　名即起聞者然之以余所知如前浙江提督黃芍嚴軍門少年立功洊至貴顯在任十餘年安富尊榮年甫四十而乞養以去竊謂若而人者方今有事之秋豈可聽其優游林下擁富貴以終老哉而況乎寧波濱海軍門建　有年於海防諸事未始不稱熟悉也 
[俄傳言] ○中俄交涉事件近日並無確實消息或者謂和局可成然據外國傳說俄國已　兵馬三萬名又將續　二萬名將從旱道而至北京恐不出一月必出於戰云云姑記所聞如此然確否則不敢必也 
[俄使行程] ○俄國使奉大臣白劭夫於西九月二十四日自俄京起程聞取道美及日本國境而來華云 
[議抽人稅] ○西報云新金山南議院中會議華備一事謂須抽每人英金十磅以爲稅云 
[華人製烟] 舊金山報稱近日華人製造雪茄煙甚夥寄往紐約發售有烟百萬枝於一月內陸續由火輪車運往其烟葉則來自美國之南製成之煙其價每千枝自二十二元至三十五元不等由此觀之華人之流　於技者工價既廉烟價亦賤無怪士人之妬忌也 
[西人好遊] ○西歷八月二十八日西報云有西人名帕塔哥思者近遊亞非利加而歸於英京途次日記已在法京遽其大概今將至英國之地理圖房　述具詳想又獲一見聞之益也聞帕塔哥思前曾從土京而至中國西北天山一帶遊歷其經海賣地方時爲官監禁二年是則於中國境外人跡未經之所亦已洞悉其詳矣西人之好遊如此 
[津沽近事] ○寓津西人書致字林報天津人士皆以爲戰士恐終不免傳聞左帥已奉　旨囘京會議事件刻已由新疆起程想在廷主戰之人得有領袖更覺生色各處所調往之兵自山海關迤　而至北京戎容甚盛　京等處亦有重兵扼守尚將陸續增調李帥駐津親兵亦不爲少天津土城前歲已爲水壤刻下亦議重修西人之傳聞如是其是否確實則未知也 
[青浦蟲災] ○昨報登蘇屬崑新兩縣螟螣蟊賊爲災致傷田稻頃晤友人自青浦來者言該境與崑山接壤 
 
 

Page 2

 
 
所遭蟲災較　崑新實又過之是以鄉民之報　來城者實繁有徒云 
[懷任過] ○金陵　尊兩書院月課向係各大憲輪值上月初二爲督憲劉制軍課期制軍因公務紛繁特委候補縣數人校閱課卷有肄業生張承沂者知名士也於發　後領到落卷始知文已取列超等因詩出韻抑置案莫蓋題爲古人重守邊得邊字張蓋韻腳用先零字閱者因零字取青韻故以出韻飭之殊不知先韻零字落賢切與青韻異張詩盖未嘗出韻實閱者一時失於檢點耳而張則反滋疑惑盖　實係出韻亦不可知遂將誤押情由遂層引證稟求訓示劉制軍閱其所稟知實閱者疏忽遂將該生優加獎許並謙言自入仕途後詩文久已　疏又兼甫任兩江公務紛繁課卷均係委人校閱以致誤將該生佳卷抑置末等　引咎末由今得聞過何幸如之等語即此一端已見劉制軍雅度　涵虛懷若谷矣 
[痢疾爲患] ○蘇城入秋以來痢疾甚眾患此者始若不甚介意馴至日甚一日醫藥難施故現在患者頗多而愈者絕少所願行藝　世者留心於乍發時也 
[案逋凶橫] ○蘇郡城外有遊兵散勇逗留營盤者既無常餉又無恒業往往與私販往來寄頓私鹽得有餘資有復往各處賭博場中放債盤利每借一洋須先取利二三四百文不等非當日還清則逐日滾利作本賭徒苐願翻本不願償債當其喝雉呼盧傾　倒篋妙手空空求之如恐不及有某中於中秋節前偶因賭負向遊勇某乙借錢數百文不及十日已至本利不可計算二十三日乙於茶肆向甲索逋甲懇暫難犯始行釋手勒令約日歸債而退按日來此輩營棍甚多有營伍之實者所宜留心驅逐也 
[勸捐直賑] ○直省災賑勸捐者無微不至現聞揚州諸善長又以直災形象繪之爲圖遍貼通衢竊將嚴佑之累次來兩用鉛板刷印附粘於右其旁復註明如有樂輸者歸入芹香賑冊內錄現在舉行府試八屬齊集如人能各解己囊積少成多於賑務實非小補也 
[鄂省官報] ○藩轅八月二十五日牌示鄖陽縣缺委即用縣譚爲霖大冶縣缺委遇缺儘先候補縣李翰遠安縣缺委試用縣蕭長華蒲圻縣缺委教習儘先補用縣廖鴻潤各署理本月初一日又示安陸府缺委該本任府李慶霖回任來鳳縣新選該縣令唐正華赴任鄖陽府通判缺委試用通判　葆中題補初二日又示鄖陽縣典史准補之楊煒廷赴任黃岡縣圃風巡檢缺以委用巡檢倪炯咨署 
[敬業書院師課題] ○生文題　人能充無受而汝之實無所往而不爲義也　童文題　一日暴之十日寒之　通　詩題　賦得空門不住心得心字五言八六韻 
[撈獲屍身] ○駐滬日斯巴尼亞正領事嘉拉意在三菱公司碼頭失足落水等情已列前報茲悉於前日薄暮時經虹口管理怡和碼頭至工人見嘉領事屍身浮起在碼頭下當即知照捕房由捕頭察看得領事身畔尚存銀洋五十餘元並金表金　等請用絨單蓋好舁至病房請西醫騐明於昨午後四點鐘棺殮出殯至八仙橋西國坟山埋葬送喪人之甚眾並有西樂手相隨云又英租界鐵路大橋港內前日午後由巡捕見有無名浮屍一口身穿白洋布衫褲赤腳無鞋年約四十左右當即稟明捕頭傳同三　地保查無屍親報由保安堂偹棺成殮發壇標記召認 
[拆梢該辦] ○前日午後有浦東鄉人某甲肩負布搭連內貯洋銀四十一元手持雨傘行至英租界拋球場前突有拆梢黨三四人徘徊於甲之左右先一人將甲之雨傘奪下甲以素不相識便與聲張又一人大聲曰與爾戲何怒爲隨手起掌甲又一人即將其搭連搶得如飛而去甲始着急號呼該黨人尚笑容可掬謂不打緊毋庸着急即可當還我等且吃茶去轉瞬間均各鳥獸散矣甲隨訴知友人四處找尋昨得認見一人而堅不承認不知作何了結也 
[接錄機器織布招商局章程] ○一領袖工作宜雇洋匠督教也事經開創必賴師承凡雇洋匠必擇妥慎洋行主保薦立有華洋合同筆據註明督教華人兼理夜工字樣不准酗酒滋事玩忽悮共除禮拜停工外援照局定時刻在廠辦事月得辛資若干以八成給付扣留兩成以滿四百兩爲度倘該洋匠不守本分貽悮公事將所扣銀兩備抵另邀洋匠川資此係仿照西法規例計應延請總理廠務者一位總理機器者一位總理彈花軋花者一位總理漿刷布經及摺布打包者一位總理織布事務者一位總理捲花理紗配紗者一位大約每年工資共約計九八規銀一萬五千兩均皆自膳照章給領　一雇用華備宜核工作人數也承值各項須派專司如軋花機器處添子花　取花衣掃取花子等事應用四人拍理花衣處揀去花衣中雜屑等事應用五人彈花機器處取花衣過秤向機上取熟花等事應用四人拉花條機器處取熟花上機器取花條置桶桶滿遞換燈事共用二十八人紡　紗機器處取機上之紗入桶桶滿遞換及接紗頭等事共用五十六人紡經紗機器處換錠子接紗頭等事共用五十六人紡經紗機器處換錠子接紗頭等事共用九十八人接紗頭處換筒管接紗頭等事應用死人漿紗處理紗頭等事應用四人過經處理經過接紗頭全齊上織機等事應用十人織布機器處共用四百人始初每機一人年后工作純熟一人可管兩機至換梭領接紗頭要眼明手快庶延時刻機器總火門處及管機器看汽管沫茶油等事應用十人雜差小工共用二十人以上需用總共六百九十一人七點鐘起六點鐘止每日十點鐘爲一工統計男女每工扯足錢二百文夜工亦然逢禮拜停工日憑本局工票按名給發男女工作均　分置廠房以免混雜并選老成可靠者在工監督如有舛悮許即登簿呈報以憑查究此項每日夜約需工錢二百七十六千四百文均係自膳以三百天作工合算每年約共計足錢八萬三千千合九八規銀五萬五千一百七十兩　一雜項開支官預爲約計也所有　需帳 
 
 

Page 3

 
 
簿筆墨紙張油燭烟茶一切零星用費等每年共約計九八規銀四千兩　一關稅宜遵　論照洋例完納也查進口各種洋布納稅照二十四萬疋計算共約九八規銀一萬六千兩　一機器棧房價值宜逐年打折也查西法無論機器輪船分十二年將成本打完以固根基今亦宜仿此每年約打除九八規銀一萬五千兩　一凡事宜集思廣益也織局事係創舉必賴眾心維持始克有濟今擬仿照西法由股分人公舉滬市品望公正熟悉商情者爲董事四位凡有大事邀請諮商每位送酬勞與費五百金每年共計九八規銀二千兩　以上十五項每年官利花本一切開繳等共約計九八規銀三十六萬八千六百兩○計出布除開銷官利外約得餘利總數　一織機四百張每機在外洋或織六斤八洋標或織八磅四原布或織六斤四原色細斜紋每點種可織三碼半至五碼每日十點鐘可成布一疋半至一疋九今一畫夜十六點鐘約計成布二疋初起未諳或難照數半年以後工作純熟可如數矣除禮拜停工外每年以三百天計算可織成布二十四萬疋現在市價英產六斤八ＸＸ字洋標每疋一兩九錢二分八磅四Ｇ字原布每疋一兩七錢三分美產六斤四Ｈ字原色細斜紋每疋二兩二錢三分計扯算一兩九錢五分七厘今約每疋一兩八錢五分可售九八規銀四十四萬四千兩除官利花本一切經費銀三十六萬八千六百兩每年尚可盈餘銀七萬五千四百兩若花價愈賤工作愈熟加添織機多出布疋減用人手節省經費則更蒸蒸日上矣 
[上海冶遊曲] ○萬里鄉心悵綠波河梁淺水跨靈　崢嶸鰲背千尋起縹緲虹腰百尺拖白鶴歸飛忘舊壘　青蚨論價買新娥滄浪歌罷愁難浣泛泛鴛鴦奈樂何○公子鳴珂白鼻騧垂楊垂柳玉鈎斜秦淮有渡迎桃葉月殿無聲搗桂花撕破留仙裙化蝶粧成墮馬髻飛鵶　金樓閣層層啟不數南朝張麗華○油壁朱翰走鳳麟紅衢軒敞凈無塵沉檀活火香留客弱柳輕風泥煞人潮汐晚涼虹口月璃玻日暖　頭春綺羅天上閒來往遮莫游仙逐才真○中外通商互市開梯山航海遠人來閒遊鮫窟評珠價醉脫鳥紗喚酒獃風散璆琳花世界月明蕭鼓夜樓臺更殘車馬匆匆過都向蓬瀛頂上囘[  環園諸人八霞蔣肇齡補錄舊草]  
[金縷曲　昨讀少山品花詩羡佩之至填詞兩闋呈政] ○幾輩隨香侶算年年拾青踏翠朝秦暮楚爭道風流裙屐好淺　顰低語製一曲周郎同　嗔燕嘲鶯成習慣問生涯只解交阿堵鴉於鳳君休誤　世間誰作繁華主那堪他落花流水悲驩離聚邂逅而今紅拂少妾學東山歌舞更何處霓裳聽譜況是難求才慧並甚功夫句向旗亭賭腸斷也黃金縷[  懶禪湯鞠榮倚聲]  
[光緒六年九月初二日京報全錄]  
　　宮門抄○發抄　旨五道○川督丁　奏查確京控照例議結摺子○大臣鄧　奏循例出口致祭　海神並會盟事竣摺子○大臣定等　奏請籌還餉銀夾片○川督丁　奏總兵飭回本任夾片○署川臬崧　奏恭報接署臬篆日期摺子○九月初二日內務府國子監正紅旗值日無引　見○符珍謝署正白旗護軍統領　恩○廣壽續假二十日○察杭阿請假十日○召見軍機　○發抄　定昌等奏請照本年絲價辦理織務奉　旨戶部知道欽此○富爾　奏雲騎尉志廣病廢請休　奉　旨着照所請兵部知道欽此○譚鍾麟奏覆陳杳　情形奉　旨知道了仍着該撫認真清查總期有裨國課無累民生方可爲妥善欽此○又報解第六批京餉奉　旨戶部知道欽此○又解甘餉銀十萬兩奉旨知道了欽此　○○四品頂戴着理四川總督臣丁寶楨跪　奏爲革員京控匿不投審委查明確照例議結恭摺具奏仰祈　聖鑒事竊准都察院咨據四川革員徐濬鏞遺抱張福以紳幕交通陷害無辜等詞赴院呈訴一案奏奉　上諭已革四川鄷都縣知縣徐濬鏞前在任內於江水進城並未救護災黎　先登舟出避經吳棠奏參革職永不敘用等因欽此欽遵抄錄原奏原呈親供並該　告咨解到川經臣札行藩臬兩司委員確查並提人卷發交審辦茲據布政使程豫按察使黎培敬查明議擬會詳前來臣覆加查核緣徐濬鏞籍隸順天大　縣原籍湖南清泉縣於同治七年補授酆都縣知縣八年十二月十八日據民婦張隆氏遺抱張光玉與教職徐其岱互控買業到縣經徐濬鏞准理訊明張隆氏將先買徐其岱族眾田業轉賣與譚朝富等承買徐其岱欲圖買囘涉訟徐濬鏞因譚朝富等已買諭令憑中理處契交完案該縣城垣濱臨大江三面近水惟北路接山坡中隔小溪及民田百餘畝溪上向建石橋以通往來同治九年六月十七十八等日江水連漲十數丈灌湧入城其北門溪橋田塍亦均淹沒環城悉成巨浸城內居民無路走避該縣船隻稀少徐濬鏞先自封船數隻於十八日帶印携眷登舟並令典史丁逢熙管帶監犯渡至近城之鹿鳴山城中老幼男婦扳城登屋號呼求救壯者各覓木筏小船將難民陸續救至鹿鳴平都等山徐濬鏞至十九日始派丁役雇備筏船赴西門救出難民數十人城中廟宅衙署倉庫民房悉淪於水遺民逃生者多未携带糧糗徐濬鏞亦帶米無幾不能令散束手無策民皆憤怨至二十一日以後水始漸退徐濬鏞囘城雇夫挑挖淤泥於泥內找獲庫存銀錢均未遺失短少惟各處倉廒沖淹榖多漂失僅於縣署之堂後倉內揀得水浸未壞濕穀三千七百二十九名復於近倉泥淖中淘出帶泥霉變之穀約數千石徐濬鏞當飭紳士郎廷臣等將泥污霉變之穀分給災民隨自捐錢一千串助賑並將未壞濕穀分交局紳減價平糶獲錢一千二百八十六千文先後發給挑泥人工飯食錢四百六十六千文餘錢八百二十千文連挖得公項銀錢一併儲庫維時川東道錫珮就近搩聞並據該縣紳民以徐濬鏞當江水漲發先自携眷登舟置難民于不顧萬難籌辦賑務紛紛赴道呈懇錫珮據情具稟經督臣吳棠飛飭於川東道庫撥銀三千兩發交委員查明戶口遍加賑恤並將徐濬鏞撤任奏參奉　旨革職查辦該縣紳民復赴前督臣衙門具控徐濬鏞亦以天降之災非關伊咎飾詞辨瀆嗣據委員彭名湜等查悉前情并舉接署縣張瑞麟清算徐濬鏞交出庫存銀錢穀價尚無虧挪詳由前司等會詳經前督臣吳棠以徐濬鏞於水漲進城時輙先登舟出避不即救護災黎至有溺斃雖係天災偶行人事究有未盡迫難民渡水登山又不能於數日之內設法賑濟其事後　錢助賑爲時過遲民情怨嗟實難辭咎未便因其庫項虧稍有姑容該員前已革職應請　旨永不敘用以爲玩視民瘼者戒等因奏結在案詎該革 
 
 

Page 4

 
 
員希圖開復原官即以紳幕交通冤陷無辜等情作詞遣抱赴都察院衙門呈控訊供奏奉　諭旨確切查明據實具奏將抱告咨解回川經臣札行藩臬兩司委員前往酆都縣按照該革員上年被參各節及呈內所敘各情逐一確查並飭行提人卷去後嗣據委員余元煜查明革員徐濬鏞呈內所稱被人揑控先期遠避一節確查是年六月十八日水漲十九日江水入城半日之間水與屋齊該革員於是日乘船避至鹿鳴山城中居民亦於是日分避鹿鳴平都兩山合城財物同遭漂失該革員於江水陡漲未能即時救護係屬實情至詞稱邑　徐昌緒因買張光玉田屋未能遂意交通院幕徐巽齊助力陷害慫恿奏參一節細心訪查事無實據張光玉早已病故徐巽齊亦回籍多年明係懷疑　砌又所稱以義穀散濟難民捐錢一千串由川東道咨司會詳請開復原官徐巽齊抹煞司詳以永不敘用擬結一節查該革員於江水陡漲如果立時設法救護何致紳民有所藉口雖事後捐廉散賑有案可稽而身任地方致紳民猝遭水患咎實難辭與徐巽齊何涉密詢鄉老耆民　稱如一核與當年委員彭名湜等所查情形相符等情稟覆並據酆都知縣何貽孫查明邑紳徐昌緒尚在重　府　講書院並未囘縣張光玉業經病故無從提解將案卷解司發委成都府審辦該革員業已囘籍遣人投遞親供與京控大略相同經成都府迭次傳訊該革員匿不到案照例議擬由該司等核明具詳前來臣查已革知縣徐濬鏞在酆都縣任內於被水災黎不能即時救護致有溺死斃無可辭咎經前督臣奏參革職毫無屈抑乃該革員被參結案數年后遣抱赴京輒以邑紳徐昌緒变通幕友徐巽齊傾陷等情控訴現據委員確切查明毫無實據又復匿不到案以致年餘之久無憑審辦自應照例議結應請照原告兩月不到案聽審之例將所告之事不與審理徐昌緒查無交通官幕徐巽齊亦無舞文弄　抱告張福步知控請均毋庸議張光玉控案早經由縣訊結免提督累除咨都察院外所有議擬緣由理合恭摺據實具奏伏乞　皇太后　皇上聖鑒訓示遵行謹　奏軍機大臣奉　旨刑部知道欽此　○○護理西寧辦事大臣二品頂戴甘肅西寧道臣鄧承偉跪　奏爲循例出口致祭　海神並會盟事竣恭摺具陳仰祈　聖鑒事竊查向例每歲秋季青海大臣應親出口舉行祀典並傳令青海蒙古王公齊集會盟歷經遵辦在案本年秋祀屆期臣尊例分別預傳蒙古王公札薩克台等先期齊集盟所並准督臣左宗棠例委培祀官署甘肅西寧府知府徐韋佩隨同前往　祭於七月初六日選帶砲隊護勇自甯起程由丹噶爾出口至察漢托洛亥地方於十一日寅刻敬謹致祭　海神次日齊集各蒙古王公札薩克台吉等會盟俱各按品人筵將承辦綢緞袍褂衣料翎頂小刀茶封等項分別頒賞其各旗千百戶番目亦均從優賞給該王公札薩克台吉等均歡呼頂感望　　叩謝　天恩訖臣隨面論各王公番目務各恪遵條規嚴束部　安靜住牧不許出外滋事剴切開導均俯首應命臣查撫綏外夷全在賞　嚴明既責以管束之法尤宜優示以恩遂於例賞之外再酌加獎賞該王公番目等感頌　皇仁愈加悅服邊民期可相安無事應祭鄂敦他拉阿拉克諾爾等處業經臣委令土樹會盟主事崇光就近代祭臣即於是日仍由原路旋署所有循例舉行秋祀會盟事竣署緣由理合繕摺由驛具陳伏乞　皇太后　皇上聖鑒冉臣接護斯任一切例案事件咨由督臣左宗棠據情代奏茲值督臣遠駐關外事關祀典轉報恐有稽延是以循案恭摺經報合併聖明謹　奏軍機大臣奉　旨知道了欽此　○定安等片　再查接管卷內同治九年十一月間准盛京戶部咨稱奉省同治九年因秋餉不敷開放由東海關解到黑龍江已巳年餉銀五萬兩內暫借銀一萬五千五百兩十年十月間又准咨稱奉省餉絀　議暫借山東解到黑龍江辛未年餉銀二萬兩嗣於十一年正月間歸還一萬兩尚欠一萬兩十二年九月間又准咨稱奉省內城秋餉不敷開放暫借山東解到黑龍江癸酉年餉銀二萬兩並解到黑龍江赴烏魯木齊官兵整裝銀六千五百兩統計前後截留除已解歸還外實欠黑龍江餉銀五萬二千兩迭經前任將軍咨催迄今十有一年尚未歸欵查黑龍江官兵俸餉前經戶部指由各省地丁向下撥解積欠甚多官兵生計已不能支及至解到盛京又復截留久假不歸以致官兵異常窘迫襤褸不堪官兵湏籟額餉整頓操練是各省欠餉立待要需除奴才等現已分別催解外其奉省截留黑龍江已巳辛未癸酉各年俸餉及整裝等項統計銀五萬二千兩相應請　旨飭下盛京將軍戶部即將前項截留銀五萬二千兩迅速如數　還咨由奴才等派員領取以資接濟理合附片具奏伏乞　聖鑒訓示謹　奏軍機大臣奉　旨奉天　後截留黑龍江餉銀五萬二千兩久未歸欵着戶部催令岐元恩福迅速如數籌還由定安等派員領取毋再遲延欽此　○○丁寶楨片　再松潘憑處夷疆毗連甘肅刻下甘省番務雖平而交界地方山經紛歧生番雜處巡防緝捕尤應加意認真查松潘鎮總兵李得　　巳陛見回川現經臣飭回松潘竊本任責令將防邊　夷事宜實力經理以故邊　理合會同成都將軍臣宗室恒訓附片陳奏伏乞　聖鑒謹　奏軍機大臣奉　旨知道了欽此　○署理　川按察使鹽茶道奴才　蕃跪　奏爲恭報奴才接署臬篆日期叩謝　天恩仰祈　聖鑒事竊奴才接奉　督臣丁寶楨飭知以四川按察使印務奏委奴才署理等因隨於七月十一日准升任漕運總督前按察使臣黎培敬將印信文卷委員齊送前來奴才當即恭設香案望　　叩　　領　事訖伏念奴才　　世僕　櫟庸材由吏部郎中　監司蒙　恩簡放四川鹽茶道到任以來涓埃未報兢惕方深茲又署理臬司印務悚懼忱彌殷　激　川疆　連數省獄訟煩多臬司爲總　刑名執法與力求詳　察　安民胥關緊要奴才自雜　昧深慮弗勝惟有殫竭愚誠隨事稟承督　認真整頓不敢以暫時　篆　涉因循以期仰酬　高厚鴻慈於萬一所有奴才署理　篆日期並感激下忱謹恭摺具奏叩謝　天恩伏乞　皇上聖鑒謹　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
