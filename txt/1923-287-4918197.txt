# 1923 - 287 - 4918197

 

Page 1

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
 

Page 2

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
 

Page 3

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *時論（特約） 
[民主國民權之研究] [  心史]  
　　民主國之民權即君主國之君權君主國之將亡必其時君已無權或移於外戚或移於奄寺或移於權奸或移於親貴根本之地有一物代行其主權而後藩鎭盜賊鄰敵等等乘之此未改革前主權存否之已事也改革以來國體定爲民主而無歷史之修養又其改革非純粹由民之實力乃隠合古來一切亡國之具而參互行之故初以主權予民民無承受之經驗能力仍循君主政體之餘習有人焉從中竊此主權而民且拱手相奉而莫之能抗此又改革後主權混淆之已事也 
　　君主國竊君之權其勢可以較久蓋其時定於一尊有能代君主行其權者舉國即以君主擬之其人不必甚智甚能憑藉共主之威用其賞罰黜陟之柄即足以駕馭一世之士正名爲民主而竊民之權則黠者皆可以嘗鼎一臠所畏忌者惟有始竊權之一人然人人灼知其爲竊權並無一名正言順之無上實權爲其後盾故袁世凱旣竊民權以後深知威力不可保非規復帝制不爲功規復不成或笑袁氏之才德爲不稱帝王而不知吾國人種之優異民權之萌旣露自有不肯放棄主權者在西南一呼全國響應袁遂蹙亡若論三代以下行不義殺不辜而得天下英君誼辟不過盜亦有道之流謂袁世凱之不稱帝王者不過是古非今之一念耳吾國惟人種之優異故今日雖以漢祖唐宗再來强施以帝政亦必爲國人所不容就民權加以研究此則民主國制憲之所事矣 
　　袁亡以後醖釀有年軍閥之威信益蹙自相屠戮自相搗毁無復更竊我民權之資格其勢必以主權還之我民無奈我民未有承受之預備祇循幼稚之法權主張以代議士爲民權之表徴議員之對軍閥果已得乘其自弊而收權於是向由軍閥竊取民權者今爲議員所轉竊而我民坐受其荼毒此其故緣他國國會有眞爲國民所制定憲法而產生之者吾國之革命僅得人民默示之贊同未得其顯示之建設故約法以來皆南北軍界所假借民意而定之並未予人民眞正負責之力以故軍閥以自弊而讓權國會起而收之國民實有不願帝政之見徴然無建設民主之實績則其權不爲軍閥所竊必爲國會所竊民尙無功於國安能有力於收權乎 
　　民何以有功於國即自行制憲法已始以制憲權委之國會規定於非眞出民意之約法約法旣定當時民未表示反對則亦祇可奉以從事天誘其衷竊權之國會身犯賄選總統之重罪與竊權之軍閥同畀一燼約法窒礙之條文事實上天然消滅國民又已得十餘年之敎訓雖窮鄕僻壤猶有渾噩如故之人然痛苦接獨之較有知識一流其數已不在少操純粹之民業居淸白之民界足以民之利害爲利害而不致遭國民之疑忌視爲與軍閥議員同類者應頗有其人則乘此回復民權縱未若民智均平之國所主張之周匝然必可得較多之民數不至以四萬萬人爲八百人所賣夫以四萬萬人而授權於八百人以賣我除八百人中自相箝制外無能遏止其日即慆淫者則今日雖以五百五十五人之賄選猶未及法定之實數未嘗非自相箝制之有效而彼安心竊權者又用揑報人數之方法成就之洎乎水落石出彼賄選者交易已成恐非主人翁自起而制裁不能糾正蓋箝制亦空言矣蓋除國民自定憲法無收權之望矣 
　　制憲萬不可純信外國之先例國民於革命無大功而於信用民主政治則甚篤此種現象外國即無此先例故外國可寄民權於國會吾國必於國會以外從憲法上保留一最高之權始可以束縛代議士而就我驅策夫束縛代議士世亦有持選民可以撤消議員之說者矣撤消之權誠爲吾國國民所必不可少但國民當知身爲主人操有國家之主權惟無瑕而後可以戮人若用今日之選民求其撤消今日之議員是又驅豺狼以搏虎豹以水濟水而益助其横 
 
 

Page 4

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *流也選民惟不足自充議員以賣國民乃充議員之轎夫待所舉之議員分其餘潤與議員之選總統選閣員視爲吃着不盡之源有何區别國民制憲首收民權其收民權正在約束我民之自身絶無他求之意其事至順孰能抗此紙幅所限其理其法請更續陳 
國内專電 
　　北京電府方消息高凌霨擬改代爲署外顧維鈞内張志潭財張競仁代部陸陸錦海杜錫珪法薛篤弼敎范源濓農邊守靖交吳毓麟袁乃寛調崇文門程克調修訂法律館但昨夕形勢又變因憲法規定開會七天内須提内閣同意案派署式不合新憲今晨閣員某主張請曹提明知通不過者數次遷延到年關然後現閣交與新任渡年但顔不願作政府緩期之墊頭請勿提本人自本日起即高吳單純競閣形勢（二十二日下午一鐘） 
　　北京電外銀團查津浦路共借外債一萬萬元收入僅够付息將來擔任剿匪經費甚大京漢京綏情狀相等苟不容納外人改良意見則免票免運更多負債日增自無經費護路故使團所擬護路案連類及於會計管理並引華會關於鐵路運輸協定措詞甚堅某使云中國鐵路不必大振頓只須稍破情面每年增收五千萬甚易苟外人管理即年增收一萬萬亦甚易且並不須加價僅僅除弊已能致此（二十二日下午一鐘） 
　　北京電洛息吳佩孚不贊成更換晋督謀晋者均婉詞謝却洛又電駐京代表云謹遵命令一致主張和平本人意見擬仿美國南北和議辦法雙方各舉一年尊望重者爲總代表主持一切請代約議會中某某四君即日來洛面商進行該議員四名昨今先後赴洛（二十二日下午一鐘） 
　　北京電養（二十二）中西文報一致反對更換晋督洛吳將聲明並無換閻之意（二十二日下午一鐘） 
　　北京電外銀團要人二十一夜在某飯店集議四使照會内債不應全注於關餘擬向公使建議將關稅餘欵以四分之二爲外債本利四分之二爲内債本利但要求中國方面速將内債原案中鹽餘烟酒交通收入撥出方能提用關餘（二十二日下午一鐘） 
　　北京電某閣員建議定法施行法未訂宜取時期性之施行以便政府措施吳景濓派得信行急聲明憲法旣頒布當即實行地方制度本有時期性其他各章不容伸縮（二十二日下午一鐘） 
　　北京電外部轉朱兆莘電告英政府催營救女敎士案於洛吳汴張請速營救并將辦理情形電告（二十二日下午八鐘） 
　　北京電政府向法使表示匯理如不放鹽餘以後鹽餘即不任匯理經手因原合同無規定匯理必須經手之字樣法使允向匯理疏通（二十二日下午八鐘） 
　　北京電衆議員鄭人康質問政府何故承認俄發債票理由五項政府補救改向正金借支方式保留承認案現在磋商中（二十二日下午八鐘） 
　　北京電張弧派金煥章赴津邀錢方軾回京錢允（二十二日下午八鐘） 
　　北京電孫委江屏藩爲廣九路局長逼温德章交代温避港現由洋員石托勒登代行局長事（二十二日下午八鐘） 
　　北京電府衛隊旅曹士傑派員赴景縣招募補充新兵養（二十二）日第一批新兵到府（二十二日下午一鐘） 
　　天津電王懷慶顔惠慶齊耀珊徐鼐霖等來津爲徐世昌祝壽 
　　天津電周自齊病故遺產分給兩妾四女及弟自元 
　　天津電裁員令完全高凌霨主張原因㈠節國帑期博國民彩聲改代爲署㈡騰出員缺履行選會特許議員應得條件㈢厚植勢力并爲豐沛子弟預留地位聯曹側歡 
　　天津電省會咨省署請追認興辦實業開辦費 
　　天津電重慶英領電熊克武得滇軍萬餘人助攻克重慶夔萬間援川軍隊均已潰敗計損失二萬餘人槍械二萬餘枚山砲三十六門槍彈一百萬砲彈五千餘發等語 
　　天津電雲章呈府赴奉報告及條陳曹交張志潭陸錦核議施行 
　　天津電嚴璩不願長鹽署錢崇塏有希望（以上二十二日下午四鐘） 
　　濟南電鄭士琦籌集大批軍火以備剿匪淸鄕會辦有任萬其調說 
　　濟南電張肇銓力謀財廳長冀接任後辦地方銀行（二十二日下午二鐘） 
　　吉林電王占元電養（二十二）偕李際春到奉 
　　吉林電航空處購到美新式機四聘美駕駛員二徑（二十五）用美機載觀操員至錦州閱操 
　　吉林電政廳長鄭頤兼四屆省選事務所長内部人員均發表現正組織進行奉亦同時辦理 
　　吉林電天圖本專用鐵路現呈請兼運客貨省照例駁但决無效 
　　吉林電吉長一帶一月内發生日人濟匪案五省署飭南滿八縣嚴查日僑有無雜居營業照無則勒令出境謀根本取締（以上二十一日上午十鐘） 
　　哈爾濱電寒（十四）遣俄難民至滿里逃二百餘朱令查獲彙遣 
　　哈爾濱電地畝調查東鐵要派員參列延未舉出故内部未查（以上二十一日下午三鐘） 
　　漢口電湘訊湘陰李亞平部巧（十八）攻劉叙彝戰一晝夜李部大敗湘陰幾失援湘軍二十五師唐營第二混旅劉營皓（十九）午後趕到始將劉部擊退瓦坪村號（二十）無戰事湘東趙軍唐旅與譚軍吳部仍相持於易家灣唐失利葉開鑫旅往援又被誘至淸泉山戰敗並陣亡團長一人皓（十九）夜趙親往湘東督戰 
　　漢口電蕭派楚信楚義兩艦馬（二十一）赴岳增防 
　　漢口電梅洛杜紀念醫院現决建漢 
　　漢口電吳派顧問阮鈞馬（二十一）過漢赴長調查戰况傳洛助趙十二萬元由河南銀行長沙分行發行鈔票湘商會因電詢該行並未入漢銀公會拒絶收用（以上二十二日下午十一鐘） 
　　安慶電今晨各學校均出全隊各執反對賄選旗幟在公共體育場開會整隊游行先至狀元府街抄毁議員張伯衍宅次至五擋坡毁議員何雯宅並誤毁同居劉姓家損失甚鉅學生被捕二人呂調元召軍警長官開緊急會議維持治安敎育各團體同時開會籌商對付方法（二十二日下午七鐘） 
　　安慶電摀毁議員宅被捕學生唐耕堯金鳴球經陶知行等向警廳長潘怡然交涉已釋放呂令和平解决（二十二日下午十鐘） 
　　香港電大本營行營實行遷虎門孫箇（二十一）帶隨員衛隊數十人乘江固艦赴虎門駐節有楚豫艦隨衛 
　　香港電東江戰事吃緊楊希閔許崇智朱培德箇（二十一）聯袂乘廣九車回前敵督戰惠城粤軍已將缺口塡塞皖（十九）哿（二十）兩日聯軍連施攻擊以飛機助戰粤軍亦開城迎攻現相持甚烈聯軍約死傷五百餘人 
　　香港電傳申葆藩吕春榮元（十三）佔化州黄明堂林吉巍退高州 
　　香港電某要人接滬電王揖唐日間來粤 
　　香港電舉報黄沙七十餘街爲公產之曾介眉經官廳查係妄報已押留番禺縣署（以上二十二日下午六鐘） 
　　香港電新寗鐵路與大本營商妥繳現欵五萬另分兩期繳六萬大本營已下令取消收管令該公司又報効二萬與李濟琛取消加二收車費（二十二日下午八鐘） 
特約路透電 
[北京政局記]  
　　二十二日北京電外間雖盛傳直魯豫巡閱使職行將廢除但今日據半官消息稱將以此任予吳佩孚而裁副巡閱使職惟軍界則主任吳爲湘鄂豫巡閱使任王承斌爲锏直巡閱使或加入晋省據現象觀之現有人謀去閻錫山 
[南方反對記]  
　　二十二日北京電北京日報載國民黨國會議員三十四人署名致孫中山之電文勸孫勿再反對現政府 
　　二十二日廣州電廣州工學界今日開會敎播傳單宣布不承認曹　爲總統及國人繼續存在並責英美人贊助北京政府擬以抵制報復之惠州陷落消息尙未徴實孫中山議在虎門砲台設立特别司令部全國青年會大會已閉幕各代表陸續回里 
[日本災時慘殺韓人案]  
　　二十二日東京電當局雖承認地震後曾殺死無辜之韓人及誤認爲韓人多名但據今晨發表之官報稱當時韓人三五成羣從事刦掠縱火及其他暴行災民驚惶之餘聞此消息益復震恐自衛之輩於是乃起與韓人爲難 
　　二十日東京電（遲到）地震後屠殺韓人消息當局禁止宣傳今已取銷此禁聞災區及附近區域韓人等之遭殺死者逾五百名陳京區内被殺之數尙未發表横濱警署已將韓人移入港内輪船藉加保護行兇者已有多名就逮現由警署研訊 
[來因對德分立騒]  
　　二十一日巴黎電法國官塲對於來因之宣布共和現持審愼態度愛拉夏貝爾起事中之領袖乃商人台克斯氏渠是否與分立派主要領袖提携行事現尙未悉此間輿論以爲諸領袖如意見一致則分立潮流將遍及於來因全境官塲聲稱如無保護協約國人民及爲協約國人辦事者生命財產之需要則法人不欲干涉之 
　　二十一日巴黎電愛拉夏貝爾臨時政府發出示文禁止示威行動及抗拒搶刼等事諭令居民鎭靜勿擾並允供給食物及工作來因兵士現將調往比軍區域之北或將向英軍區域進發今日比内閣討論來因發展後諭令佔領境比當道愼重應付非至秩序擾亂時力避干涉愛拉夏貝爾宣布來因共和之示文係台克斯及格倫巴兩人署名此二人與著名分立派各機關素無關係巴黎時報稱比國高等委員馳抵愛拉夏貝爾後立即籌備防亂之必要計畫並傳諭發難人告以渠守中立今旣有已成事實之局面渠應使發難人負公安之責 
　　二十一日比京電比政府訓令佔領境比軍當道對於分立派嚴守中立惟遇騒亂危及人民生命時始可干涉 
　　二十二日巴黎電據梅恩斯傳來之法人消息來因地分立潮流現漸蔓延分立派昨晚佔據格羅斯吉勞鎭該處警察亦加入又魯塞爾希姆及司太根堡兩處亦宣布共和司太根堡警察已被除武裝 
　　二十一日柏林電愛拉夏貝爾之宣布來因共和此間官場不甚重視之認爲限於一隅之暴動而不致蔓延於佔領境之其他各部聞行此政變之武裝分立派約有二千人 
　　二十二日梅恩斯電分立派入城但被砲擊已退至郊外傷二人 
[德國各邦之異見]  
　　二十一日倫敦電中央與巴伐利亞邦雖意見懸殊然皆稱爲强固日耳曼國家之一念所驅動同時彼此又互以破壞相責巴伐利亞邦京城路透訪電稱嘉爾博十對新聞記者發表一文内稱巴邦絶無分立意思其行爲純爲反對中央政府之政策而發並非反對中央渠不贊成國際主義及馬克斯主義故有目前之態度云柏林路透訪電則稱中央政府發表宣言指嘉爾博士之議論爲有意顛倒是非並謂巴伐利亞邦之任命洛索將軍爲國防軍司令乃公然破壞國家憲法之舉動大元帥薛克特將軍已發通諭警告巴邦第七師恪守誓約無論如何須服從最高軍長 
[魯爾復業談判]  
　　二十一日巴黎電愛森保安警察昨驅散成羣之搶刦人傷人二畢邵希姆地方之失業人結隊搶取牲畜 
　　二十一日巴黎電魯爾比代表團之領袖漢納嘉氏今日向比外相報告與德人實業家談判之情形胡爾夫一派已簽定合同允照繳賠償項下之煤史汀萊一派明日尙須續議哈本納一派代表十餘礦山者已請開議德工人與資本家現磋商延長工時之問題可望協定合同協約國人則不擬加入鐵路工人之請求復業者至昨日爲止已逹六萬人 
公電 
　　安慶來電各報館均鑒本會於本日舉行大游行反對賄選並入猪議員張伯衍何雯宅予以懲戒警長潘怡然令警干涉　學生四人傷八十餘人乞主持公道安徽學生總會　印 
　　安慶來電二申報並轉各埠皖鄕先生均鑒本日學生游行反對賄選道經張何兩議員住宅隊伍已過大半雖有文字表示并無其他動作警廳長潘怡然突派警士數百人到塲巡官拔刀指揮於游行隊中捕去學生數人致釀成毁傷情事此項事故純由潘怡然故意激成應負全責謹叙明　末乞主張公道安徽敎育會省立學校聯合會養 
　　安慶來電三申報鑒和尙港設卡忽變相改委袁先杰爲蕪湖米捐局長恢復八分米釐舊海軍捐於運濳等處設十五卡每年征四十八萬事機急迫務懇迅電力爭廬州五縣旅省同鄕會養 
　　徐州來電各報館均鑒閱報載陳堯階電一則不勝駭異趙紳品成服地方公務多年夙孚衆望如果侵呑公欵公產銅人自有公平之清理陳係　寗人換嫌誣　已於號日電呈省長等處文曰銅山縣商會會長趙品成學行兼優老成素著服地方公務二十年協和官紳興除利弊維持正義領袖公團久爲邦人士所　重乃睢寗縣流氓陳興華即陳堯階前以盜匪行爲獲罪地方亡命濳逃多方運動得充第八區烟酒局員把持局務旣　蔽局長于天澤擾害烟酒兩業迫致停市復以私人名義電呈營台及滬上各報館造作蜚語任决誣　趙品成行爲激動公忿使其果有如陳某所指各節自有地方人出而干涉何待局外人妄事干涉閩增等忝列法團對於無賴之徒毁我公團領袖羣情忿激伏乞派員蒞徐澈查嚴懲不勝迫切待命之至等語即希登載以免淆惑銅山縣議會議長李洪籌胡汝章敎育會會長顧聲振梁中　農會會長張壽臣胡伯言商會副會長鄭於恐保衛團事務所辦事員吳閔增欵產處董事胡伯欽林國樺大彭市議會議長武從心市鄕董事葛惟垣劉德昭張興亮市鄕農會會長韓廣著等叩　印 
國外要聞 
[日政府决定普選案大綱]  
　　電通社二十二日東京電云本日日本閣議决定普選大網如左㈠選舉權廢去納稅資格凡日本帝國臣民男子在二十五歲以上者帝國臣民男子齡在二十五歲以上之學生生徒於造成選舉人名簿期前滿六個月間居住在同一地内者皆有選舉權㈡被選舉權凡帝國臣民男子年齡在二十歲以上者神官僧侶其他各宗敎敎師小學敎員亦皆有被選舉權㈢其他資格貴族院議員有爵議員納巨額稅議員亦皆有選舉權被選舉權㈣選舉法改正案將於來期議會劈頭提出罰　將改嚴選舉區制地區亦將改正 
[德國之工潮與政黨（）] [  程浩]  
　　八月廿四日 
　　工人與資本家之奮鬭 
　　社會民主黨執政局之牛耳（續） 
　　友人連君瑞琦曾幾度實習於德國大工廠與工人接獨頗多茲錄其一席話如下連君曰愛敗克Ｅｉｎｂａｃｋ有一鉀里山山上設鉀里工廠一所工人數千最主要之出品爲鎂鉀硫酸鉀鎂鈣等戰時此廠專製火藥可以取之無盡用之不竭自後協約國禁止德國製造軍用品乃改爲化學製藥廠其出品多運輸於英美及東方各國售貨時皆以現金計之如運至中國以銀幣計運至美國以美金計所以纸馬克之跌落與資本家了無關係惟終日手足胼胝之工人或指揮策劃之職員其畢生之命寄生於紙馬克之下任其浮沉此不獨此廠如此凡德國工廠大抵皆然工人方面已擬定二種流底的辦法㈠工人之工資應以金幣計算㈡工人之工資須與工廠之進益相平衡此端一開吾知便便巨腹之各大股東不免減少些脂肪也即是以觀德國工人之頭腦已深着共產黨之印象且凡大工廠所在地無不有該黨報紙發行鼓吹内有一種名紅旗日報ＬｉｅＲｏｔｅＦａｈｎｅ者最占勢力將來德國或演成新俄第二亦未可知德國工潮已如上述德國政局近日來亦大有變遷素來政局中最占勢力者爲社會民主黨自苛奴去職施比登臺該黨勢力仍不失爲中堅其他政黨大别繁多舉其要者如次 
　　一國民黨ＥｅｎｔｓｃｈｅＶｏｌｋｓｐｏｒｔｅｉ 
　　二民主黨Ｄｅｍｏｋｒａｔｅｎ 
　　三社會民主黨Ｄｏｚｉａｉｄｅｍｏｋｒａｔｅｎ 
　　四共產黨Ｋｏｍｍｕｎｉｓｔｅｎ 
　　五中立黨Ｚｅｎｔｉｉｕｎ 
　　六保皇黨ＤｅｕｔｓｃｈｅＮａｔｉｏｎａｌ 
　　六黨中除社會民主黨外國民黨民主黨及中立黨亦頗不弱保皇黨僅爲前朝遺老之一種殘留物共產黨尙在糼稚時代但濳勢力極大茲將政府中人物之黨别條列於左 
　　大總統歐培德Ｅｂｒｔ社會民主黨 
　　副總統西米德ＲobertSchmidt社會民主黨 
　　内閣總理施忒雷否曼Strefemaun國民黨 
　　財政部長薛浮亭Hilferding社會民主黨 
　　内預備部長紹蠻Sollmann社會民主黨 
　　司法部長拉白魯赫Radbrucb社會民主黨 
　　農林部長拉梅兒Erumer國民黨 
　　工商部長圳特兒Lutber國民黨 
　　外交部長頭首兒Deser民主黨 
　　陸軍部長軋塞拉Gessler中立黨 
　　郵政部長極吸思Gissbests 
　　總理法國佔領事宜交涉員福克司Fucks中立黨 
　　近來輿論界和平民見社會民主黨對於政治多有使人不滿意之處於是有倡大總統須屬於中立派中人則可容納各方之意見故歐培德已提出辭職書其結果尙不可知要之彼黨黨員深不顧其下台也 
 
 

Page 5

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
 

Page 6

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *國内要聞 
[北京通信] [  隨波]  
　　津保混戰中之閣潮 
　　北京城中最近所謂閣潮極盡攘奪之醜態吳景濓高凌　顔惠慶三人旣成爲丁字式之爭而三黨之關係人與機關報又復相率加入漩渦混戰一場大吹大擂　鼓喧天令人頭痛其實閣戰之主因乃爲津保兩系爭功之初幕保方作戰司令爲高凌　而王毓芝熊炳琦副之津方作戰司令爲曹銳而王承斌邊守靖副之吳景濓傀儡登塲已不免爲主中之賓而顔惠慶依人作嫁更爲賓中之賓矣今將津保爭閣之内幕爲讀者諸君一述之 
　　津系之壟斷大選排擠保系無非爲今日組閣張本所苦者人材耳蓋曹四雖係津系領袖世無兄作總統弟作總理之理故其趨勢只有以親信登臺而本人從後指揮之但以實力及資望而言津系亞於曹四者只有王承斌一人王不能舍去二十三師又有督直之希望在勢不能入閣自王以下如邊守靖潘復等則一閣員之資格亦復勉强不足爲曹四之先鋒勢之所逼不能不借材異地而利用曾經合作之吳景濓吳於賄選旣有大功而曹錕實曾許其組閣擁吳登臺保系固不能以黨見拒之也曹錕來京後亦實趨重於吳但以時間問題不得不以高凌霨兼代過渡而不料曹氏此著棋子竟觸吳景濓之大忌在曹四入府商量閣員時錕曾以舊閣員三人相託謂内高交吳農袁三人不能更易吳景濓聞言親告曹氏謂如用我組閣首必將高澤畬剔去否則某寧謝不敏曹默然問計於王毓芝王力詆吳蓮伯不念交情謂其可共患難不可與共富貴曹亦覺吳太形忌刻顧已許吳組閣不能以一閣員之故而罷之但囑人疏通而已 
　　在保系一方深知高吳之不能合作尙爲附帶問題眞正之内幕則不許保系揷足於内閣深引爲憾高凌霨乃預擬一目標本人能否組閣在所不問無論如何必拆津系之臺於是乃勾結顔惠慶派謂三爺實有意於駿人徒爲吳蓮伯所扼若得疆吏一言顔閣必可成就顔系深信其說乃求救兵於洛陽之吳江蘇之齊及南苑之馮顔與馮玉祥本有一種默契而齊吳又素不滿於吳景濓其贊助顔氏亦屬實情但有人密告於洛謂顔如組閣决難通過於敵黨之衆院將來吳顔兩敗俱喪高澤畬坐收漁人之利是吾以助顔實所以助高也洛吳恍然故其助顔初不如外間所傳之熱烈惟保方之王高近出全力以聯齊馮高與蘇代表某過從甚密有鉄篠兩電致齊請其援助閻某亦已於昨南下轉呈高意保方且又引出魯督問題以鼓動馮氏謂馮之不能督魯實受四爺之影響故馮之拒津系内閣實彰明較著而三派交綏遂混戰愈激矣 
　　顔惠慶之組閣保方亦早有此意及入京後則以爲有種種窒礙未能逕提或以眞相告顔謂高澤畬鼓動閣下與蓮伯宣戰冀代閣延長時期君奈何不悟顔素圓滑至此亦知上當乃謂我絶無組閣之意外間所傳皆無影響如蓮伯不信我不妨直接告之故某日大甜水井會議顔自作不速之客以與津系會晤聲明無組閣之意吳景濓至此始知顔閣之空氣完全爲高派所造遂出全力以攻高矣 
　　顔閣說之内幕旣已戳穿而吳閣之聲浪又高前日上午曹錕爲津系所迫遂將吳景濓組閣咨文備好擬即提出衆院事爲保系所知以死力抵拒正相持間而南苑之電話與江蘇之電報同時而至保系得此生力軍立時將咨文壓下前晚王承斌詢得實情遂於昨晨一怒返津現津系宣言吳蓮伯可以不組閣但任何人上臺非得吳蓮伯之同意决不能提出質言之仍非津系組閣不可其勢甚僵識者早料曹錕入京以後關於用人問題津保兩派之間必生無數之轇轕不料第一幕之組閣即有如此熱烈之爭也（十月十九日） 
[北京通信] [  一鳶]  
　　大可注意之曹側籌欵策 
　　北京財政以十年積虧每况愈下各機關欠薪多者二十餘月少亦兩三月據財政部最近核算僅十二年份各機關欠薪計九百七十八萬四千三百元軍警欠餉一千七百五十萬三千二百餘元兩共逹二千七百餘萬京外各軍警欠餉尙不在内災官災兵因餉薪積欠典質已盡生活無從維持咸盼曹錕就職後多少　些點綴乃不惟一文不名即秋節發出之支票亦且改發無期限之支付劵搪塞因之頗懷怨望某某等部並醖釀大索薪大罷工亦不能不然也 
　　據曹錕語人已令財部籌妥三百萬元業有成議日内即將發放軍警及各機關積欠一月其實所謂新内閣者旣成立無期而張弧又已一辭去津早不負責賀得霖因吳景濓組閣擱淺興致不如前此之高九月分鹽餘無餘錢方軾且因鹽餘辭職赴滬於此財政當局個個消極三百萬之鉅欵微論借債無門亦復無人羅掘以愚所聞賀氏方面除擬發行一百五十萬輔幣劵趕即印製發出曁天津造幣廠鼓鑄中之紀念幣三十萬外他無具體之計畫不過高凌　以代理命運延長希冀眞除正在積極活動其唯一之門路即舊事重提之參戰借欵展期案據聞有九成可望曹氏所謂三百萬殆即指此歟原來參戰借欵展期案在北京所謂攝政時代日本曾一再要求承認其時因賄選需欵高凌霨亦曾提議及此嗣以各方反對中止近則以財政無辦法能不籌一活路又由居間人向雙方拉攏前日下午日本債權人高木氏特在中日實業公司宴請高凌霨吳毓麟王克敏唐在章等即爲此事故昨日上午高凌霨即介紹高木入見曹錕下午閣議於例案外特别提出此案據外間喧傳謂閣議結果交財部復核其實中日實業公司之宴會雙方已將條件大致議妥即另訂新合同時由日本方面找補現欵五百萬（一說三百萬）一方對於正金銀行因俄發債票扣留之鹽餘由中國承認債劵之債權正金即將鹽餘按數撥還此爲附帶中之一交換條件業經昨日閣議通過而參戰案之議由財部復核則不過以國會前曾有人反對此潘特更搜尋材料補具理由據聞於兩院方面亦正爲條件的疏通除多發積欠歲費外另有特别的酬報 
　　外交形勢險惡　結所在固一言難盡前者使團於抗議外債以後曾有對華總算賬之擬議並决定外債未先解决之前無論何國均不得爲經濟上之援助而其所含深意則實有借此要挾追認以前無抵押之借欵曹側諸人知此後財政已絶無其他活動之地遂亦甘心飲酖止渴上述參戰借欵不過一端而大借欵中德國部份之債票依審查結果除德國以外各國人民所持債票認爲有效之三分一外其餘三分之二旣屬德人所有以之抵償歐戰損失應宣告無效依此處分以前因此項債票在倫敦之存欵尙餘八十餘萬鎊約合華幣六百餘萬元前財政當局曾向外團交涉提回因條件苛酷交涉未得結果近因急不暇擇已有承認要求之意據聞昨日閣議中曾提及金佛郎案多數傾嚮提交國會覆議然衆院前旣否决此次覆議倘再否决勢非内閣辭職即解散衆院因是有人主張審愼乃又决而未决總之曹側諸人鋌而走險此後國權之斷送恐難縷指也（十月十九日午） 
[高凌霨參加爭閣戰]  
　　北京閣潮形勢已由顔吳之爭而轉入高吳之爭蓋鷮蚌相持漁人得利勢所必然顔吳相持之結果竟使至多不過二十日之高凌霨運命居然無期延長時勢推移心理亦隨之而變於是向之以五日京兆自待者今則進而謀及長治久安所謂恢復民元官制倣照民三預算等等皆可視爲一種久假不歸之表示乖覺如吳豈有不窺破之理且吳高不陸由來已久更不願使坐得便宜聞吳之作戰計劃係一方對高示威謂果敢萌此野心不特總理一席提出時絶不使之通過於國會且並其原有之内務總長亦必極力掊繫不令安於其位一方則設法打消曹錕倚重高氏之念頭昨日已有吳派議員數人藉建議統一辦法之名入府謁曹乘間談及内閣問題表示對高不滿之意但此皆係吳消極破壞他人之舉動其積極的自謀者除托王承斌致電吳齊代爲疏解外更派遣急足多人携有各種條件前往洛寗切寳接洽惟其效果如何則殊未敢料耳外傳吳認爲蘇齊人尙圓通較易設法惟洛吳則遇事每多堅持到底恐非尋常說客所能成功擬親自出馬憑其三寸之舌以與洛吳相周旋惟此說詢諸與吳接近者則云其始吳頗有此意近則已經游移因洛陽方面日來態度愈形强硬恐冒昧前往萬一碰一釘子未免太損議長之尊嚴故又擬俟前赴使節返京後再行相機辦理所謂急脈緩受無可如何者也至高凌霨此次居然敢爲顔惠慶所不敢爲出而與吳爭其果何所恃而無恐聞暗中爲之主者仍係保派要人蓋彼輩以辦理大選與議員多所接觸深知衆院情形並非吳一人所能操縱且以與議員稔識之故易於拉攏擬設法組一政黨以爲吳對抗之備前日甘石橋之大宴會亦含有幾分意味惟今日議員目的皆别有在以曹派正在高標整理財政汰裁冗員之時果有何物足以滿足議員之慾望而使爲高盡力亦不能無疑總之目前吳之勁敵已在高而不在顔雙方各顯神通互鬭法寳誰勝誰負一時猶未易斷定也 
[高凌霨等竟承認俄發債票]  
　　國庫損失在一千萬元以上 
　　十八日高凌霨等閣議突將兩年來爭持未决之正金銀行擅付俄發債票利息事件全體通過國庫在現時即須增加已付兩重利息之十二萬七千五百八十五鎊而此後三十七年内（因俄發債票爲善後借欵之一部該項借欵按約應於一九六○年還淸）尙須無故支出兩重本利五百數十萬鎊（約合華幣一千數百萬元）其損失之鉅唯令人瞠目結舌而已高凌霨等貪圖收回正金所扣鹽餘之小利悍然出此誠可駭痛而正金銀行乘機運動克奏厥功日人之善於　營不得不令人歎服也查民國二年政府與英法俄德日五國銀行商訂二千五百萬鎊借欵名爲善後借欵當借欵成立之時因正式債票尙未製就乃先印預約證交付五國經理銀行先行發售迨歐戰期中正式債票印成當由政府發交五國銀行令其與預約證掉換不料正式債票寄到俄國時雖經俄政府通知各持票人速行掉換唯數額太多致一時未能了結未幾革命發生列寗政府由舊政府中搜出此項未換之正式債票視爲奇貨陰以賤價拍賣事爲正金銀行所聞秘密兜賣備向我索取本利此項未換回預約劵之正式債票當然無效乃經理俄發債票之道勝銀行遲延至民國十年十一月始通知我國謂俄國部分未換回預約劵之正式債票被列寗政府盜賣有一部分在日本正金銀行之手請示辦理云云按照借欵合同規定發行債票及還本付利之經理人應負完全責任無效債票擅付利息其损害亦應由經理銀行自負我國本可置諸不理惟我國爲顧全國債信用起見接得道勝銀行通知後於是年十二月三十一日聲明此項債票不能有效之理由並正式函逹各關係銀行乃正金於民國十一年一月六日接到匯豐銀行通知之後於一月十一日起至三月二日止擅自付出該項債票利息十二萬二千三百五十三鎊累次揑辭要求我國政府照付而財部據理駁覆未肯承認最後正金銀行謂一月六日所得匯豐通知並非正式不能發生效力充其量亦祇能自一月二十四日接得我國駐日公使胡維德正式通知之後所付利息爲無效而自一月十一日至二十四日所付利息共計英金十一萬九千四百○三鎊二先令六便士及遲期利息（至十一年四月二十三日止）八千一百八十一鎊十七先令十便士合計爲十二萬七千五百八十五鎊四便士應請照付云云迭經財部力駁迄未解决正金竟擅自扣留三月分鹽餘十二萬鎊以爲要挾並秘密運動當局謂政府如果承認則何時償還均可即所扣留之十二萬鎊鹽餘亦可即時退還當劉恩源長財部時竟爲所動竟於本年四月廿八日將此事提出國務會議討論議决承認幸輿論反對當局恐惹起風波擱置未行此次正金銀行又乘曹側需欵之際而張弧又索與日人交誼最深拚命運動致有前日閣議之議决此議果行則善後借欵中俄發債票五百萬鎊不特利應重付即本亦應重還一項債務變成兩倍國庫損失在一千餘萬元以上豈不駭人聽聞耶 
[北京裁員令之影響]  
　　自前日曹　下裁員令後頗聞曹側諸人擬採熊希齡之建議恢復元年官制三年預算將各部院歷年安揷之冗員一槪裁汰有人見及此項非官制人員數目之淸單據謂以彼記憶所及大致除公府向例對於前任總統發表之諮議顧問等六百餘名其薪俸當然不負責又在此旬日間新發表之顧諮三百餘名亦不計外約尙須裁去秘書廳行走立事等數十人國務院及其四局并附設之統一委員會政治討論會等機關共八百餘人財政部七百名以上鹽務署四百名左右交部及其四路局亦在五百名以上農部及其附屬機關在千名以上敎育部及國語統一會敎育基金委員會共約二百人内務司法海軍等部各有百名上下幣制局亦有百名外交部爲最少約僅數十名陸部則諮顧差遣三項不下千數百名將軍府之將軍參軍亦近四百名不過是兩項機關冗員當不在裁汰之列此外稅務處審計院航空署平政院等冗員較少然總計是項非官制人員約在萬人以上超過民元官制人數四倍而强一方裁汰冗員一方回復民三預算照目下論預算超出以財政部爲最多在民國三年該部每月才三萬餘今已逹二十二萬其他各部院亦漸增至數倍不等民六以後實職人員亦且添設如内部添設主事缺三十餘名敎部二十名財部逹六十名其他各部添設多寡不等嗣各部又一律增加秘書缺四名今果實行民元官制則此項後添之實缺人員均應在裁汰之列則爲數更多矣但就已下之裁員令觀之其意又頗覺活動再就各部員分類及所受影響最著者言之則軍人議員新聞記者紈袴子弟戲子流氓色色俱備至被裁人員之欠薪算至本　止爲數當在千萬以上此大宗欵項試問從何籌畫故其結果不過徒託空言已 
　　裁員令旣已發表各部尙無實行者農部於該令發表之日（即十八日）即下裁員然一面又復添人茲將該部裁員添員令分誌如下（甲）裁員令㈠僉事上任事兼秘書上任事陳紹均秘書上任事盧亞賢胡裕培周承春董珍閔綦鞏段體全張寗靜王煥劉敷成何霽劉師亮凌銳李文節嚴曾鈁潘丕僉事上任事陳道仁辦事員阮樹棻那朝湘陳鴻道張毓茂馬埈蔚湯光允　鵠王展成蘇家銘梅涵張祖培唐廷業楊時俊均各改爲名譽職無庸到部辦事㈡參事上任事黄祿貞瞿宣頴楊孝槎岑德純劉亮陳宜箴王健丁潤身岑德咸李鳳樓林進才張　黄立獻耿覲文龍鐘伊劉　年陳毓華洪逹材李震初黎見翊王覲彤商家騏王世鼎汪聲潤方表柳變楷陳震福李臨陽吳恩培李日垓王秉喆均各改爲名譽職毋庸到部辦事㈢參事上任事吳志奚范敎均開去職務（乙）添員令㈠派高近震充工商司第五科科長主事林英晃改六等第一級俸㈡劉秉鈞盧觀藜派在秘書上任事㈢簡任職分部任用李東萊派在僉事上任事分工商司第二科㈣曲桂恩派在僉事上任事㈤余志儒派充本部辦事員月給薪水三十元 
[賀德霖交涉放回鹽餘] [  尊庸]  
　　十月份特别先放十二日 
　　北京財政部日日債主盈門而競爭總次長者尙不乏人但所謂理財家皆市儈之流故其籌欵之法詭譎層出不窮近因大選辦成財部已搜括如洗而賀德霖復又有手腕弄到鹽餘十二日爲六十七萬五千元此事進行之時皆由賀經手極爲秘密現在交涉成功方始透出消息即使有人反對亦已無及初賀德霖上臺原由吳景濓一力保舉吳賀之間先有密約不外賀爲吳籌欵然其籌欵方法則爲人揣測所不到者蓋仍在鹽餘上着眼也（九月鹽餘業已放訖十月鹽餘期尙未到吳景濓以曹旣入京恐其過河拆橋而吳之唯一武器在國會國會第一之續命湯在經費故商賀至少必爲籌四個月經費賀允之竭力經營僅得此十二日鹽餘然已敷吳兩個月之用預期支票聞賀已開出交於吳手到期即可支領茲將財部致道勝匯豐匯理三銀行函錄下「逕啓者查此次放回十月一日起至十二日止之鹽餘一部份由鹽務稽核所總會辦業經通知計貴行在津應放銀二十一萬五千元在漢應放銀一萬元即希就近撥交懋業鹽業金城銀行收轉部賬候報除另函懋業鹽業金城接洽照收外相應函請貴行查照辦理」此項 
 
 

Page 7

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *鹽餘　　辦法係三行在津行各　二十一萬五千元在漢行各撥一萬元合共六十七萬五千元惟吳之預期支票雖然至手然爭之者甚多欵尙存在銀行能否全無變更此時尙難逆料因財部支票向難作用須俟領欵到手方能算事亦在此一二日内看吳景濓財運如何耳十月分鹽餘旣已放回十二日現祇剩十八日十月雖是旺月而所餘之數亦不過百餘萬元至期新舊債之本息一扣恐已有絀無赢本月之軍政費尙須另行設法不知賀德霖届時又將弄何手段也 
[甘石橋功臣宴之武劇]  
　　北京籌備大選諸人以此次一舉成功不可不謀一大規模之歡聚以表其飲至策勳之意因於前日（十八日）晚間在甘石橋俱樂部設宴慶賀並召京中名伶梅蘭芳楊小樓等演劇助興車水馬龍極一時之盛惟是晚赴宴觀劇均由該俱樂部預發一種入塲劵必需憑劵進門絶不如平常堂會可以隨便通融因是偶有議員携眷屬朋好同往者輒擯不得入聞有著名活動之議員陳某當晚與無劵規友數人偕往觀劇被門警阻攔認爲有失體面遂大發雷霆摀毁窗户玻璃不少該俱樂部之總招待郭某亦大動氣憤聲言應槍斃陳某兩方竟至破口互駡繼行用武嗣經在塲各人雙方勸解凖許同往觀劇者免劵入塲方得和平了結 
[外人不以使團承認曹錕爲然]  
　　字林報十七日北京通信云使團自星期一正式覲賀之後所受外間譏評殆尤甚於臨案發生之後京中西人大多數以爲曹錕無論如何不應承認其理由實不勝縷指而主因則緣曹爲一大軍閥之首領而此軍閥以其漠視條約上所予西人之權利漠視其應盡之職務排除異已好動干戈爲本系私利啓全國之内爭致西人僑華不能安居樂業時有生命之虞曹旣爲此中最要人物則負責亦最重一旦承認其總統縱有相當條件不啻赦該系已往對於西人之種種暴行種種藐視權利與安全之舉動且曹於入京以前曾無絲毫覺悟所負責任之表示與增進現狀之舉動惟與部下終日營營於個人野心之實現不復顧及外人感受之痛苦而一聆其要求故西人方面深覺承認曹錕縱有相當條件亦係使團之柔弱而喪失尊嚴而已一般較爲和平而講求實際之西人以爲曹錕因前述之理由固不應無條件承認但曹苟能使其政府完全承認臨案要求使其僚屬略知條約上之義務不妨前往覲賀而利用之而使團態度之變更亦以此種觀念爲主是故使團之往總統府覲賀乃論價之結果實已失其尊嚴今事實如此更足見東方官僚與西方官僚交涉常能博得勝利以故指摘　起即昔日贊成有條件承認者亦轉而與主張絶對不承認者同聲應和蓋臨案通牒中主要之要求即係免去田中玉及其他三人之官職按此三人本非大員一人係安福要人之昆季行即無十六國公使之要求直系亦將去之而後快此外二人官職卑微易於罷免所以其中較爲重要者僅田氏一人然若外人不出要求直系去之亦將如黜一鐵路巡官之易蓋一年來直系早有動田之說僅無所藉口耳臨城案起直系正得藉口乃外人要求反爲田氏護身符得藉顔面二字爲對抗之具終博得一上將榮銜致十六國公使在華人心目中如俗語所謂「不値三毛錢」是以昔日贊成有條件承認者皆歎息憤恨深詫各公使何以不能堅持以保障其尊嚴即使激烈行動不能得本國政府之贊助曷不辭職何至允與中國論價卒爲東方官僚所勝總之曹錕之承認誠一荒謬可笑之舉臨城覆文雖承認各項要求而語調絶圓滑田氏之黜有所諱飾護路計劃絲毫不着邊際今日情勢除曹錕得國際承認爲二十二省之代表外仍無殊於昔而已 
[東省資送俄難民回國]  
　　俄代表證明不加虐待 
　　華東通訊社消息我國東邊俄僑之贫困而無居留執照者極多迭經我國分别遣送回俄俾歸故里詎有種人聲稱回國輒遭赤俄政府慘虐特别區行政長官朱慶瀾氏以我國遣送俄僑回國純屬善意如果俄政府有此行爲實乖我國遣送之本意現已與俄代表接洽並悉十六日護路總司令部發電云寒（十四）日由長春開滿之俄難民石巴林一萬阿拉邪依安得力也夫等一百五十名經部發給寒衣食物並向駐俄代表交涉令其出具於該項俄民回國後不加殘害之證明已經認可轉電赤俄政府照辦在案除轉飭護送員等切實宣慰以息謠傳外請飭分登各報以免嗣後被遣回國俄民誤信謠詠致生畏難云云亦可見朱長官善鄰之誠意矣 
[奉天通信] [  粲花]  
　　奉直媾和之經過情形　直方大犠牲之條件 
　　自奉天宣布大舉閱操後曹錕恐其另有作用遂力主與奉謀和津派與奉素相接近一年以來之奉直和議屢　屢　　爲津　所主　故曹仍命王承斌等辦理此事蓋王雖爲直系而籍隸奉天且與奉方各要人素多往還出而疏通較易順手王乃商之鮑貴卿請其帮忙且將所擬條件示鮑鮑旣與直方關係密切與王亦甚莫逆又見直方所提和議條件實具絶大犠牲予奉方以優厚利益大非從前所提之條件可比遂允王之請謂受兄之託理當盡力但雨亭性素剛愎不易說話祇可相機進言到奉後結果如何此時實難逆料惟予一人前往從旁進言仍恐隔膜若能再派一極幹練之代表一同前往似更鄭重王乃派其心腹趙玉珂與鮑聯袂出關九日下午五時三十五分到奉趙以初至不便偕鮑同謁乃下榻於日本附屬地内之都旅館由鮑獨入總司令部謁張具道來意張謂曹未當選時尚不能以誠心與奉言和今大位已踐權勢方盛高下在心行將無爲不可蕞爾東省何足措意請我兄勿再言此嗣即置此與鮑瑣瑣談家務鮑無可如何欲辭出張力挽在俱樂部下榻鮑到部後適張學良來訪鮑因言此次來奉純爲奉直和議予固深知雨亭之意不肯稍事遷就說之誠無益但觀此次直方所提條件實與奉天以莫大利益若依鄙見似宜再加考慮量爲容納不然則奉直問題何日可以解决若徒以意氣相尚莫肯相下一旦激動干戈兩方皆非幸福况兵家勝敗實難逆料請婉勸雨亭勿再固執云云旋又叙述直方之條件而加以解釋張略現躊躇之色謂當即時見父帥代逹盛意張學良對直素持攻討主義此次聞鮑言未加辯駁鮑心稍安至張見父如何進言則外間殊不得知翌日下午三時許鮑引趙玉珂入謁（因此日爲雙十節上午十時各官員均入府致賀無暇接待）寒喧畢乃入和意正題張謂仲三當大總統予極爲歡迎對於個人絶無問題至對大局余亦素孢和平主旨有不舉兵侵奉奉亦决不舉兵臨人云云趙謂大帥之尊重和平本爲直方所篤信但和議未成立則奉直兩家之親善終覺隔膜况於保定入京之後奉天又籌劃大操謠言四起人心極爲不安尙請以大局爲重爲相當之保證云云張謂奉直兩方旣無相侵之心即足爲和平根據必待訂立條約始足爲和平保障未免偏重形式且春秋行操乃軍事上一種普通行政並無何種用意請勿疑慮鮑趙出急將此情節電王王以奉天態度仍不明瞭乃復入京與曹商議將重要條件重行變更復派秘書長雲章來奉並携王親筆函信一件内中緊要語有祖宗丘墓皆在東省予獨何心忍禍桑梓張閱之稍動遂詳閱直方所提條件往復數四似已漸見接近茲將其重要條件紀之如下㈠以副總統一席予張按此條件直方已提出數次均被奉天拒絶此次仍恐蹈前次覆轍故聲言副座選舉不须奉方出何種勞力與手續祇須出現欵一百萬交付津派則奉天即可安居關外承受副總統之冠冕因辦理副座選舉費需現欵一百萬而直方因辦此次大選財力告竭故須奉天自出請張原諒㈠察熱綏三區歸還奉天惟熱河都統一職須畀予張景惠因張雖屬奉派而近與直方發生關係深信張居此位能维持奉直間永久之和平也㈠山東省劃歸奉天勢力範圍但將來之軍務督理須畁鮑貴卿因鮑與直亦有特别關係能在兩間守中立態度不至效忠奉天一方而予直方以不利也㈠任命盧永祥爲閩浙巡閱使此條件本與奉直和議無關因盧爲反直派分子直接疏通恐難生效故欲假奉爲之疏通㈠於奉直接洽和議之期間内奉方不得向榆關附近增防直方亦不在關内有軍事行動和議成立後雙方防軍同時一律撤退嗣後不經雙方認可皆不得有政治意味之軍事行動㈠將去歲戰爭時之掳獲品各自歸還㈠扣留之車輛一律歸還奉榆一帶路政仍歸中央管理㈠將一年來奉省所截留之鹽抵作三省軍費自簽字之日起所入鹽欵須逐月解歸中央不得再行扣留㈠嗣後東三省非中央認爲必要時不得擴張軍備㈠東省官吏凡因去歲戰爭影響所褫之官職一律回復其由奉天自行任命者應請中央補發命令委任㈠自簽字之日起東省所應解歸中央之各項稅欵須按舊例照解中央所應補助東三省各機關之經費亦依舊例照撥㈠和議成立後將張之勳章勳位一律回復東三省亦即日與中央恢復向日之關係張作霖對於以上各條件大致均可同意惟對於軍備之限制與欵項之繳撥尙持異議其餘條件亦有略加修正之處均經分别說明由直代表曁回直方果能完全容纳則此次和議或竟成功亦未可知也又聞某要人云張作霖之意見現已傾向於和惟新派軍人與國民黨分子尙在居中阻止究竟有無推翻全局之能力亦未可知現直代表業已回京請示如果允洽奉即將派議和專使赴天津開正式會議并聞和議專使已擬定爲吉督孫烈臣同行者爲諮議于冲　總參議楊宇霆等人云（十九日上午） 
[吉林救濟留日學生辦法] [  隠]  
　　當日災發生之後敎育廳特派駐日經理員朱永濬趕速東渡調查吉林留日學生被災情形設法救濟茲聞朱經理員因證明不充被阻京都未克前赴災區調查敎育廳昨　其由京　報告云　理員於九月十日晚　　關　該處縣知事到船盤詰取出證明書察閱始准登岸並云確到東京否如欲到東京尙須有其他證明經理員因無他項證明遂於十一日早抵京都即覔京大吉生韓樹業以期詢問吉生在東消息不意吳瀚濤王葆曾莊餘珠杜貴貞吳毓芬均由伊東逃難來此當地震時莊餘珠由樓上跌下抛出數十步外遠落於稻田上僅將腿臂跌破幸未傷及筋骨刻尙未痊至在東未歸之吉生趙春慶王家楨胡貴新王志先鄒鴻迪王紹維祝敬之及吉人王希天等八名毫無音信存亡莫卜限於戒嚴令不克前往偵訊救護徒形焦灼查此次火災燒毁户數四十餘萬罹災人民一百五十四萬七千有奇死傷人數約四十萬小學校燒一百餘處東京帝大祇餘理工科及醫科一部災情之重實從來所未有經理員擬一面請求發給赴東京護照以便實地調查一面在京都租賃寛大房屋收集學生前帶之五百元殊不敷用請將十月分學費提前匯發以資救濟仔匯欵時交京都帝大生韓樹業收轉云云敎育廳當將十月分學費一千五百零八元又經理員薪公費一百八十元一併提前滙撥又以該員赴東多日仍在京都逗遛實屬不合究竟吉生被災實况如何已嚴令該員迅赴災區洋細調查妥爲憮慰一面查照留日學生給予省費辦法第四條第九項救䘏費之規定或參以奉天及他省救濟情形酌擬辦法限日呈候核奪至此次所滙學費並應就近查明凡未被災之學校及學校一部分被災現已設法開學或學校被災而有其他相當之學校可以轉入之學生應仍照常發給學費其有學校被災一時未能恢復或限於資格又無他校可以轉學者應即發給回國川資以免坐困海外著即分别妥爲辦理一方據情呈報省公署並請將吉生趙春慶等轉電駐日本公使妥爲保護王代省長得報以留日吉生轉徙流離實堪憫惻已指令敎廳將擬定各種救濟方法令飭經理員妥辦報廳核轉備查並已分别咨函敎育部駐日使館查照矣 
[西北大學地址問題]  
　　陜甘主張各異　請全國敎聯會討議 
　　西北大學籌備情形已誌前報關於校址問題聞陜西方面已劃定敎育廳水利局法政專門學校監獄傳習所甲種商業等所佔之房屋爲文科及預科地址習武園西五台測量局帽辫傳習所等爲農科工科地址並早已動工修葺計畫建築而甘肅省敎育會忽派人赴雲南全國敎育聯合會欲提議將大學地址設於甘肅陜西敎育會以其於事實上萬做不到因向該聯合會提出議案主張設於西安茲覓得其建議原文如下爲建議事民國成立歲星已週干戈擾攘迄無寗日陜甘新三省僻處西北風氣錮蔽重以天災人禍紛至沓來凡百事業較他省皆瞠乎其後　就敎育一端言之在執政者雖竭力提倡然中小學校規模略存高深智識鑽研無自而京津設立大學成績昭彰固在人耳目矣近年來金陵有東南大學之創建瀋陽有東北大學之觀成此外東陸大學杭州大學中州大學亦均籌備日久先後成立獨西北數省猶付缺如夫萬車連軌不容一乘之退行此中華敎育改進社所以有全國應設大學八區陜甘新爲一區之提案而陜甘兩省長官與夫學界士紳所以對於國立西北大學聯銜請願積極籌備也特是該校地點在甘在新抑或在陜非明爲規定不足以示鵠的而免爭執茲就歷史地理事實各方面公同集議詳加研究國立西北大學實有在西安籌設之必要謹一一爲貴會陳之陜西爲周秦漢唐宅都之所聖哲輩出開化最先太學辟雍光耀史册宋元以降首都雖已東遷而建置設官莫不視爲上游重鎭有淸科舉時代陜甘合闈値三年之大比集兩省之公車屬在末季創練新軍部立陜甘川新四省陸軍中學即設於西安城内良以總匯四省惟陜西爲適宜也民國肇建前陜督張鳳翽曾得甘新兩省同意設西北大學於西安法律政治經濟文農各專門及大學預科均經開辦甘新學生已取五六十名旋因事變半途而廢西北人士憾惜同深六年敎育部規定於西安設立高等師範學校一處部視學選定校址返部覆命亦因政潮未見施行廢興各有所由地點迄無異議此就歷史上觀察應在西安設立西北大學者一也隴水遙連絶塞春風不度玉門雖詩人所謳歌亦實際有如是今邠長以西風霜高寒行居爲苦陜省則寒暖適中氣候宜人例如參考博物試騐農林天然之物產旣豐臨時之栽培亦易至於交通關係尤切查迪化距蘭州四千三百三十六里按站長征約需兩月蘭州距西安一千四百三十二里車行約須十六七日西安距北京二千六百五十里較之甘新兩省近幾倍蓰長潼之間汽車不過半日潼陜之間舟行僅祇一日現時隴海鐵路已修至陜縣南郊若旦夕通車屈指三日可抵京師是由西安抵京才五六日耳海内名士以旅行論來陜則易度隴則難甘新學生以旅費論赴京則難居陜則易且校址設於西安則四川之東北部山西之西南部河南湖北之西部就近升導亦必有人又况海通以來文化率自東而丁陜省學　　　　　　　　　　　　　　　　　　　　　拂逆之事至若大學圖書儀器須購自海外或津滬等地若轉運甘新山高路險損傷必多曠時糜費勢所不免又鳥能供學校臨時之用乎此就地理上觀察應在西安設立西北大學者二也更按諸事實自倡辦西北大學之議起陜西劉兼督甘肅陸督軍林省長新疆楊督軍通電往復意見略同一面會銜電　部院立案一面在西安設國立西北大學籌備處積極籌備一月以來校舍旣已鳩工經費復撥專欵延名師於京滬購圖器於美歐招生之期預定寒假更擬斟酌甘新兩省之需要與環境於相當地點設立分校總期合三省才俊共爐而冶濟濟一堂以追棫樸菁莪之盛此就事實上觀察應在西安設立西北大學者三也有此三種理由則知國立西北大學地址惟西安爲適宜洵屬實無疑義貴會作全國之領袖謀敎育之振興翹首南天無任欽佩用將西安應設國立西北大學校緣由提出議案敬候公决建議施行陜西省敎育會提議 
[雙十節之重慶] [  淵如]  
　　最慘痛之特别紀念 
　　川局與亂事相終始已十二年於茲矣此屆之國慶視過去之十一年好壞若何吾人姑且不必判斷第就戰事一點比較確視已往過去十一年之任何戰事爲劇烈所以然者前此川戰非無激烈者然不必在重慶亦不盡逢國慶此次國慶紀念戰事愈烈而又恰在重慶此川民腦海中所以增加一種特别紀念品也 
　　重慶人民對於國慶日之具體觀念吾不能一一剖解之今所可得而知者其惟市面上商業狀况乎歷來紀念國慶例掛國旗不待宫廳之諄囑本年則商店民居縣掛國旗者寥若晨星一則因軍事當局晝夜督戰應敵無暇注意此等閒事一則因市面蕭條商民頗感受精神上之痛苦不願再粉飾此無謂虚文記者曾就商人而詢之則曰當此米珠薪佳時救死不赡有何可慶言次若不勝其悲　感　者　城土著寓公以及苦力生活者統計不下七十萬人平日　擊肩　車馬雜踏大有人滿之忠迨川戰經年行旅咸有戒心於是重慶商業遂不免一落千丈繁華喧豗之區域已一變而爲蒼凉衰落之景象益以邇來戰事迫近城堙彈砲飛落街市商民相顧錯愕一若大難將臨始而遠商不敢來川住渝者近且鄕民亦不敢入城矣重慶商業如藥材山貨桐油鹽漆白蠟米糧糖酒等由黔鄂輸運海味綿紗鋼鐵等由下江裝載來川自周西成四次進攻南岸頻以步槍射擊商輪因之商貨無敢起運游人不敢旅行忠鄒涪一帶爲敵軍盤踞累月下游水面交通梗阻渝埠商務又安從而得起色之日今日記者自下半城朝天門寓次出發行經陜西街三牌坊越南紀門通遠門而至上半城過都郵街大樑子小樑子打鐵街折入商業塲再返寓次走徧全城目覩掛國旗者寥寥無幾僅大樑子重慶關監督署興高采烈羅列燈彩表現其太平景象而已今日最足爲重慶國慶日紀念者即雙方拚命决鬥殺傷慘酷是也歷來重慶有亂敵兵壓境上至白市驛下至彈子石罔不棄城宵遁者此次省軍闌入菜園壩袁祖銘楊森大有與城存亡之槪雙方棄槍而殺赤膊衝鋒槪以梭鏢刺刀從事重慶附近兩軍陣亡者决不下五千人即此一點已可謂爲民國十二年來重慶之特别紀念矣（十月十日） 
[惠州陳軍之窮蹙]  
　　衝出重圍未果 
　　惠城陳軍久在重圍又以通海紫各要隘均爲聯軍所佔領援惠之隊不能飛越來援率隊歸降請予收編又爲聯軍所拒绝於是擬捨棄惠州衝出重圍欲投過海豐紫金方面而去計自十二十三十四等日每日均有千人在夜間一二點鐘時候由城内向水北衝出但聯軍方面早爲預備一覩陳軍動作立即猛勇掃射並用大砲轟擊戰約三數小時陳軍以子彈缺乏始狼狽退竄入城其相持至久者係在十四晚一役是晚由兩　　一　　至十五號上午九時許方止陳軍所　　失較之十二十三等日爲更鉅現楊坤如以該軍旣無法衝出重圍乃派惠陽縣長李益三向劉震寰劉玉山乞和並聲言情願繳械受編兩劉知楊等不可靠姑與週旋詎楊果於十五日下午乘聯軍停止進攻之際使大隊千餘人由水北門衝鋒而出勢甚兇猛被第七軍陳天太部及滇軍胡思舜部乘其渡河之際迎頭痛擊劇戰數小時陳軍不支紛紛竄入城内及至深夜又衝出數次欲向河源方面逃竄又被劉震寰及劉玉山各部擊退入城是役擊斃數十人被擊落水亦有百餘人之多茲錄陳天太電如次㈠第七軍劉軍長鈞鑒密頃准西路總部報楊坤如因城内彈乏糧絶特派李益三到横瀝要求鄧演逹團長乞大元帥及聯軍從緩攻城惟楊坤如居心叵測反覆無常誠恐藉此待援或乘機遁逃已令各部加設障碍物嚴密戒備矣天太體仁呈覃午㈡第七軍劉軍長鈞鑒密覃午電計逹現鄧演逹團長帶李益三來惠據云奉帥令辦理楊坤如投降事擬於删日派李進城商議辦法銑日出城答覆請我軍准予通過等語經商各友軍同意准予通過謹聞天太體仁叩寒㈢第七軍軍長劉鈞鑒新玉密删拂曉敵約三四百餘由七女湖方面來襲水北同時城内之敵以砲掩護强渡佔領水北徐旅腹臆受敵即退出水北向下游佔領陣地陳總指揮率帶譚廖兩團渡河增援徐旅先恢復水北敵逃即跟踪追擊敵仍有一部死守惠城及水北徐旅長手部受傷謹聞體仁叩删已㈣第七軍軍長劉鈞鑒新玉密删辰電計逹天太帶覃塵兩團渡河即率同徐旅反攻經將敵擊敗一部向尾潰散餘仍退回城死守我軍删未完全恢復水北防線是日徐旅陣亡官兵十餘名傷二十餘名斃敵排長一名兵數十名均配帶粤軍第二師護士黄徽章料楊逆坤如已在逃現水北警戒部隊徐旅專任河面寥團專任後方九團仍調防北門經佈置週密請釋塵念天太體仁叩 
 
 

Page 8

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *自由談 
[一知半解] [  翰] 　　 
　　華盛頓美國郵政總局懸一國旗自八樓直垂至三樓長七十英尺闊三十七英尺其面積可容一所七箇房間之屋址 
[追記觀潮] [  謝鄂常]  
　　浙江潮雄偉大可怪甲天下中秋後三日潮勢尤壯往觀者千里外咸至不特傾一邑之巷也余慕之甚奈因依人作嫁屢擬往而屢靳月之十八日余有回里之行便道至長安訪同學李君倩其爲觀潮之導穿曲徑越阡陌約行十餘里抵海寗塘塘左右逶迤不知其長若干里江甚闊勝於黄歇者三埒揚子也塘築尙固然其下木石已有毁者對岸爲蕭山縣屬綠陰青痕若山若林均隠約可辨而左右則長波滔滔天碧與水青一色時尙在午前波微不驚淸風徐來江平如懸巨鏡白鷗環飛咸自豪風采一窺其嫵媚也試泛舟口心誦詩舉盞之良晨焉安知其傾山倒海之變即發生於俄頃間哉未半時頓見水天接處白雲幕起隨即風馳雲驟霆走雷轟謂爲雪獅奔騰白龍飛舞亦無以形容之排山倒海悍不可當使賁育臨之當亦變色錢武肅鐵甲萬騎拔弩怒發誠足以稱霸錢塘余觀斯景嘆止矣行行重行行抵遜淸皇帝行宮前乃據地一弓暫息征塵復取所携餅餌果腹宮已易色然其雕作飾刻之精巧當可辨識謌功誦德之肉麻文字亦巍然峙其旁專制淫威於斯可見無怪今之元首熱者起干戈菅民命起風作浪　求靡己此宮前固一世之雄而今竟於荒郊蔓草間徒供觀潮人之憑弔而已人事不常窮爭奚益若山間明月江上淸風取拾不盡斯足寳矣思至此名利釋然回顧李君已失其座蓋與江畔某鹽廠熟友囁囁作細談而江中風雲變幻亦已無痕蓋潮過矣乃與李君參觀製鹽廠廠官帖商辦房屋陋小設大鍋一貯海水數缸蓋一極簡單之造鹽塲也余等健談忘歸偶看天色則已日薄崦嵫間照地作胭脂色乃蹌跟奔返時已萬家燈火矣乃止宿於李友寓云 
[記天津葉宅堂會（下）] [  張慶霖寄自津門]  
　　劉叔度君都中名票友也是日特串取成都全本時已八時來賓正晚宴善噉者則注意於珍饈嗜飲者則關懷於杯内遂放棄此克紹漢家基業數十年發祥地之歷史劇矣然而失意劉璋竟無一是處未知何故余不識劉或贋鼎耳詢諸主翁笑而不答法門寺帶大審郝壽臣之九千歲王長林之太監馬連良之郿塢縣均沒精打彩草草下塲後台總照料票友某君主翁之友也以爲時太早似此敷衍了事殊難下台大發脾氣謂余叔宕壓台之定軍山非得拖至二時始許上場否則給大家不好看無已馬連良之坐樓殺媳欲將功折罪拖長時間以謝來賓遂大坐特坐大殺特殺諸茹香之閻婆惜幾窮於應付亦趣事也時夜已深病軀恐不堪重露且長坐十數小時倦極起辭而出則凉月一鈎横空作態夜色良佳歸後頗以未聽陳德霖引爲憾事至叔岩之定軍山數數領敎味同嚼蠟矣人多稱小余係老譚入室弟子余不敢必亦未可非海上評劇諸子毁譽參半數起文字風波我則謂聲色者賞心悅目耳喜則多多聽之惡則屏絶之若因之紙上討氣互肆謾駡太不値得恐反爲伶人所竊笑私相告曰譽我者未必增我身價毁我者亦不能損我分毫不知彼等對我輩標榜攻擊各極其能究有何好處也噫好辯之評劇家可以休矣 
[威賽花園ＷａｙｓｉｄｅＰａｒｋ] [  賞桂詩]  
　　以寵之近見報有評桂爲花中聖賢者至爲欽佩特申其旨以徴同好碧城女士 
　　招隠今何處微馨引步來空山見窈窕叔世惋賢才密蕊搓金縷繁英剪翠瑰九秋稱絶豓松菊漫相猜 
　　四大原同域名園且寄生冠爲王者貴（西國以桂冕爲尊榮）氣得聖之淸正色羞紅粉天香悟上京芬芳本吾道宜結歲寒盟 
[無題]  
[背道而馳的東方大共和國] [  亦鳴]  
　　天風鸞鶴怨高寒玉字幽居亦大難紅粉成灰猶有跡瓊漿回味只餘酸早知弱水爲天塹終見靈衣拂月壇悔過蟠桃花下路無端瑤瑟動哀頑 
[張辫帥殯期消息] [  天戾生]  
　　辫帥殯期已定夏曆九月二十七日訃文已於十二日一律發出其訃文形式一如滿淸所叙官階皆淸時官職凡民國所授之定武上將及長江巡閱使等一槪不錄此皆其彌留時所囑者此項訃文現已不能多見蓋前後計二十餘頁舉凡淸時所賜一飲一啄等等皆未漏錄洵可笑也 
　　淸室旣私諡其爲忠武復派某貝勒致祭并賞銀三千元有近侍某當辫帥方死音耗到京時曾見廢帝笑曰此老一死我亦可永遠逍遙矣此係得之京友所告但廢帝有此一言足徴其尙不　　也 
　　宅中舉辦喪務多凌亂無序夫人甚憂之聞其喪費由初死至今已用去二十餘萬殯地即在其宅後輓聯甚多各省督軍省長靡不齊備但求一佳者卒不可得大多恭維失當類似譏諷云 
社會小說 
[人間地獄（一九五）] [  娑婆生]  
　　第五十六回　夜度痙淸量珠換夢銀燈照憔悴射藥回春 
　　白蓮花這時候在牀上笑道三少你這句話不對了我幾時和他纏在一起就算大少被我纏得渾淘淘了别的朋友不認識難道連你三少全不認識嗎柯蓮孫走到白蓮花牀前道三小姐不要你這般帮他的忙說着瞧見白蓮花脫了鞋子躺在牀上柯蓮孫笑道三小姐今夜這副神氣是不回去了白蓮花聽說臉上微微一笑道不要瞎說我是因爲今天着了這一雙高跟新鞋口太緊脚背痛煞這時候脫了寫意一歇你不信瞧我脚上的襪不是有狠深的一條痛迹嗎柯蓮孫道旣然你覺得脫了鞋子在這裏躺着寫意那末何妨連衣服也脫了在這裏多寫意一歇呢白蓮花聽了這話霍地從牀上立起來舉手假作要打蓮孫蓮孫便笑着走了開去程藕舲向蓮孫道我們是叫了好幾樣大菜你可要點幾樣柯蓮孫搖搖頭道我不要我坐一刻便要回去藕舲問道今天爲什麽要這早的回去柯蓮孫道外邊狠冷已下雪了還不早賦歸歟作甚白蓮花在床上跳起來道三少你又瞎三話四了我剛剛來的時候雖然西北風狠大並沒有下雪怎麽這頃刻之間就下雪了呢柯蓮孫道下雪何必說謊你們不信開開窗來立在洋臺上瞧瞧就知道了你們倆個人熩在這暖烊烊熱洞洞的房間裡那裡知道外邊的天氣呢白蓮花道果然是下雪嗎我頂高興了說著走下床來級著拖鞋開了通陽台的玻璃窗門往外走程藕舲攔著他道外邊太冷不要跑出去白蓮花道吹一歇怕什麽說著竟自出去程藕舲也跟著他出來白蓮花走到外面拍著笑道開心來眞眞落大雪了說著連忙喊柯蓮孫也走出去蓮孫到外邊一瞧果然見雪花飄蕩如飛絮撒鹽一般馬路上已微微的有些白意幾輛黄包車歇在馬路旁邊幾個黄包車夫瑟縮可憐如無依的凍雀一般躱在洋房的廊下電燈正照在他們臉上遠遠的只瞧見他們口中呵出些可憐的熱氣白蓮花道拉車子的人眞作孽阿要冷煞柯蓮孫道他們也是沒法子啊有一口飯吃也早已回去和他的家主婆熩在一堆像你和大少這樣了這樣看來你們眞是福氣啊白蓮花道可惜我身邊沒有銅鈿不然給幾塊洋錢給他們叫他早點轉去睏覺罷柯蓮孫道三小姐今天啥個事體大開心這樣願意發善心做好事白蓮花道嘸啥程藕舲即望著白蓮花微微一笑白蓮花這時候打了一個寒噤牙齒相獨有聲道冷得來還是裏向來罷等到明天馬路上的雪堆得厚了再看吧說著走了進來 
三言兩語[  鵑]  
　　曹三自己做了總統曹四便急着要做省長曹七便急着要做督軍了弟以兄貴諒來定能逹到目的但我以爲曹三的兄弟似乎太少些倘有了四十四個兄弟就能分做二十二行省的督軍省長從此中華民國便完全變作曹家的天下豈不很好唉可惜可惜兄弟太少了 
 
 
 

Page 9

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
 

Page 10

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *國内要聞二 
[浙軍剿匪之變更計劃]  
　　浙省嵊諸新三縣爲盜匪出沒淵藪曾派衛隊團第一團長周錦成前往剿辦現因該衞隊團須撤回原防駐紮所有嵊諸剿匪事宜改由第六團長伍崇仁接辦諸曁剿匪事宜改由第七團長胡大猷兼辦惟胡團長垷駐金華即以其所部陳南之一營由建德移駐諸曁其所遺建德防地由第十五團團長王國樑接管惟嵊諸各團體以伏莽未靖爲詞電請免調軍隊爰錄原電如下㈠盧督辦張省長鈞鑒周司令官自上年駐嵊以來軍紀嚴明商民感戴督飭所部極力剿辦著匪勢窮力蹙相率投誠地方漸次平靖正賴與廖知事剿撫兼施俾竟全功茲聞調防人心惶恐伏乞俯順民意准予留駐以資熟手而靖地方無任盼禱嵊縣商會喻忠唐農會屠謹禮敎育會馬徐颺等公叩㈡督辦鈞鑒本邑匪氛雖戢伏莽未凈正賴高營留防鎭懾茲聞奉調移防合邑震懼籲乞收回成命仍飭該營留防以衞地方而絶匪患諸曁縣議會參事會敎育會商會農會叩哿 
[杭州快信]  
　　全省縣議會聯合會昨召集各法團代表會議决施行省自治設籌備處今日下午由各團派代表一員會議進行辦法聞軍民兩長已表示贊同 
　　全省縣議會聯合會今日（二十二）上午行開會式後提議事件㈠修正本會章程案㈡修正本會預算案 
　　盧小嘉昨早車來杭即日夜快車赴滬四師長陳樂山亦於昨午車回浙 
　　蘇皖南省現確增兵防邊浙當局以其未侵轄境對於邊防並不加緊免起人民悮會 
　　一旅旅長郝國壐已將眷屬由餉部前遷移至留下鎭即日啓程赴温州防次 
　　積善坊巷某姓家昨日由警起獲子彈今午已送廳訊究 
　　高審廳昨委陳華署景寗縣承審員警務處昨委蔡光字充樂淸警察所長戈錫麟充安吉警察所長 
　　監獄外運物品豁免稅釐案業經期滿現法部來咨又准續展一年已通令各縣查照 
　　日本視察浙省學務旅行團武各利子中間義雄等二七人昨由滬乘快車抵杭庽西湖聚英旅社今日（二十二）午車返滬 
[南京快信]  
　　省議會已發通知定二十四二十六兩日開大會 
　　省署據江都縣知事曹元鼎條陳防制省選調查舞弊辦法四項特通令各縣認眞辦理 
　　省署電令此次指撥省立各敎育機關八九兩月經費之各縣尅日籌撥不得延諉 
　　寗垣中等以上各敎會學校定十一月三日假估衣廊大會堂開全城基督學生運動大會請郭秉文演講 
　　通俗敎育館長吳庚鑫聯俣各縣通俗敎育機關組織江蘇省通俗敎育館聯合會定十一月一日開籌備會 
　　各縣户籍主任紛請辭職韓省長分别指令慰留 
　　齊督電請速撥浦口商埠經費 
　　陳調元電告剿匪司令部經費已由津浦局撥發 
　　淸淮區航政分局奉省令開辦張佑刻已回淮組織 
　　財政部通咨來省凡持有部發護照運來赴日賑災者准予免稅 
　　鎭江警備隊長張振平押解在鎭捕獲之私運子彈犯王坤山來寗當即發交軍事審判處研訊 
　　滬寗路車長章榮塘等輪販烟土昨經路局查獲當將人贓解送江寗地檢廳訊辦 
　　下關屠宰稅包商黄聚興欠繳稅欵財政廳令江寗縣知事另行招商承包 
　　督署攷試閒散軍官首題爲「攻擊要點」次題爲「軍法軍令軍政之意義」計與試三十四人日内即可揭曉 
地方通信 
[松江]  
　　第四團童子軍旅行七寳松江縣第四團童子軍係公立第四小學所組織辦理多年素著或績昨日（二十日）由敎練員顧潤章軍需徐劍葉鼎和等帶領赴七寳旅行并練習偵探騎乘野戰等功課當晚應民强小學之招即露宿於該校操塲上翌日仍徒步返泗涇餘勇尙可買云 
　　市鄕董聯合會開會紀二十二日上午松江縣市鄕董聯合會假松江市公所開第二次會議到會者十九市鄉二十二人公推松市總董　　主席先由起草員吳前樞提出草就之『松江縣市鄕董聯合會簡章』十條經衆逐條討論修改通過時已中午乃即會餐至下午一時攝影後繼績開會討論泗涇鄕提議之本市鄕敎育欵產應否由本市鄕自行支配案决議先由各市鄕自行調查本市鄕敎育欵產盈虧若干再於下屆開會時討論辦法散會時已將四點鐘矣 
　　松市董事會臨時會松江市董事會於二十二日下午四時開臨時會出席者總董閔　董事朱廷揚名譽董事吳前楣吳伯揚等由閔總董主席㈠議决本届預算以二年分爲標凖㈡十一月六號開常會時間太促請議會原諒展緩日期㈢修理茶亭及東明橋議决俟開會交議㈣辦理縣選舉照二年分市鄕原册辦理 
　　市鄕董事呈領附稅松江二十四市鄕董事以市鄕所得之忙漕契稅蘆漁課等附稅應照民三以前原案照縣三市鄕七支配於開徴後隨時截數具領以便支用是以於聯合會議時繕具呈文由各市鄕董分别簽字即交松市董會遞送縣署 
　　詐欺取財判處徒刑嘉興人殷一沈言假託全國道路協及敎名義兜銷道路月刋與時兆月報爲辦理時兆月報之西敎士鄂漢生追踪到松在馬路橋振鑫旅館尋獲送由警察所轉解縣署等情已誌本報茲悉殷一自經縣署收押後各機關各學校之被騙者紛將收條函請縣署嚴辦經縣中查得其在松境城鄉各鎭冒收報費有一百五十餘處之多詐欺取財罪已成立乃由藍承審員判處殷一即殷再爲徒刑一年六個月沈言即沈譜琴徒刑一年以儆 
[蘇州]  
　　救火聯會賽龍本城救火聯合會昨在皇廢基公共體育塲舉行賽龍城内外各龍社均於午前驅龍聚集該處救火會員之站隊機器之部位均井然有條演賽時共分五組㈠消防隊安吳㈡臨平永義永息忠靖公善同安紫瞻乘坎㈢福惠永寗協安公義三義㈣坎一同仁旣濟惠民公安㈤治安迨演畢即由聯合會主任及各市民公社員公同評定手術及各龍機件之精巧噴水之速率除由常會期評議改進外即發結各龍社證書一紙由各社員按組驅龍出塲循序回社計時已五時餘矣 
　　二女師改稱之廳令省立第二女子師範學校創於民國元年七月十餘年來成效頗著旋於民國九年間附設中學科敎施雖同待遇稍異校長楊逹權自改編新學制以來以新制師範與舊制中學果已銜接惜高級中學附設於師範之中似欠妥洽特呈請敎育廳將校改爲江蘇省立第二女子中等學校仍辦中等師範二科茲奉廳令中等二字似嫌過廣擬改稱江蘇省立第二女學校以師範部中學部分屬之藉淸界限等因轉呈省署俟奉指令再行飭知 
[常熟]  
　　市民公社聯會常會市民公社聯合會於本月二十日假圖書館開第六届常會各區市民公社代表列席者二十餘人由輪値公社代表王冠玉主席當將各案逐一提出討論並由請議人鄒魯塵出席陳述理由茲錄其議决各案如下㈠縣批棲流所案議决據縣批轉知警所議具槪算交會再議辦法㈡虞東公社請議田房產業由公社蓋戳案議决此案付審查推定俞九思龐翼　程子璵爲審查員審查後報告大會公决㈢西區公社請議取締紅頭火柴案議决申明前案由警所出示勸告各商店停止銷售並函知商會㈣西區公社請議注意火患案議决通知各公社將所設垃圾桶妥爲安置並由各公社通知附近居民勿將火灰等傾入桶内㈤西區公社請議取締變相奬劵案議决函知警所請將市上所售凡類似彩票之債劵遵照省令一律查禁㈥海虞市民鄒希鐸等請議海虞市省會初選調查應由市民公社辦理議决議案成立調查辦法（甲）海虞市自治區爲調查區域（乙）海虞市自治區省會初選調查事宜由市民公社聯合會推舉調查員分任之（丙）凡偏僻地處未入市民公社範圍者並由聯合會擔任調查將議决案函請初選監督照案核准施行並推舉張隠南王瑞峯丁芝孫爲代表而謁初選監督陳述意見㈦中區公社請函縣取締英商人壽保險公司案議决照案函請縣公署核辦並轉呈交涉使令其遷移以符定章議畢宣告散會 
　　中區商團會議團務中區商團於二十日下午三時在慧日寺西方殿事務所開會列席者團長姚元炳曁朱海文程兆翔朱苪伯等二十餘人由姚團長主席提議經費一項冬防經費及添置軍服等數約七八百元現團中經費缺少如何籌集當由程兆翔發表兩種辦法紳士方面函請中區市民公社竭力贊助　募商號方面由本團各職員勸募表决通過姚又提議添招團友若干名朱苪伯主招三十名一面登報通告一面由職員等至各商號徴求表决通過程兆翔提議聘請敎練員姚元炳主張暫由畢業團友充任俟經費充裕再聘軍界人充之議决通過姚元炳提議改選職員朱苪伯主俟新團友會齊後定期改選議畢散會 
[無錫]  
　　水警昨又調防駐錫江蘇水警第二區區長師蘭亭前月在本邑獨山門口設立防地一所委派第六隊三分隊二號巡船副哨夏振剛率領該隊巡船十艘駐守防地藉資鎭懾而昨（二十一）日師區長命將巡船撤回將夏調回區署辦事並改派第六隊二分隊二號巡船副哨陳寳涵率領該隊巡船十艘前往塡防業已分别視事矣 
　　兩市鄕之交通建設縣屬青城市前洲玉祁禮社等三市鎭裝設電話與城市接線茲悉昨日（二十二日）城中電話公司已派工匠赴鄕植桿裝線不日即可通話又萬安市楊墅園鎭至洛社火車站爲止建築馬路一事現亦已籌備就緒定下月動工建築以利交通 
　　縣立女師追悼楊大年縣立女子師範學校於前（二十一日）下午在校追悼本月二日宿舍失愼焚斃之學生楊大年政紳商學報各界到者甚衆茲錄其秩序如下（一）開會（二）校長顧榖綏女士述開會詞（三）行禮（四）讀祭文（五）唱追悼會歌（六）同學報告（七）官長致辭（八）敎育行政人員演說（九）敎職員致辭（十）同學致詞（十一）來賓演說（十二）家屬謝詞散會時已五時餘矣 
[常州]  
　　通俗講演員會議紀武邑通俗敎育館邀集各演講員於二十一日下午四時在敎育局開會到十餘人首由程寄漁提議謂城區演講收效甚微擬定每月赴鄕鎭舉行演講一次所有費用已高由敎育局開支如何規定時間及進行手續應請公决次葉文郁謂通俗敎育館經費竭蹶各演講員亦有職務在身鄕鎭演講應請何局長轉商敎委加入旣有經費又多演　人員次趙毅甫謂敎委加入通俗演講由我們建議請何局長提出於敎委常會議决實行最后議定各鄕鎭演講地點爲戚墅堰横林浦前鎭湖塘橋奔牛小新橋六處至五時許散會 
　　童子軍敎練員會議武邑童子軍各團敎練員二十一日下午三時在事務所開會到屠叔辰等十餘人汪愼之主席議决事項㈠定十一月十一日下午一時舉行初級考試鄕間各團於十八日派員前往考騐㈡本城各團定於十一月二十五日集合本會畢業隊員宣誓鄕間各團自行定期在本校舉行㈢隊員因事不能與試定本級考試日之上午補考㈣組織軍樂隊以步號入手每團選派三人於每星期日至本會練習聘請敎練昌一節交董事會議决辦理㈤各團如有修改三級課程意見儘要月底將意見書寄交本會再行召集臨時會討論議畢散會 
[鎭江]  
　　地檢廳大焚烟土丹徒地檢廳董廳長訂期昨日（二十一）焚毁烟土及烟賭具等件並函請各機關監視已誌本報昨日午後一時假座城内武廟省長令委翁知事代表高檢廳令委顔昌　來鎭警局劉局長志正商會于會長小川商團胡團長健春師部委吳稽查炳炎審廳莫廳長宗友陳王高吳四署長本區倪謝兩巡官及新聞記者本區全武裝警察及保安隊蒞塲維持秩序一時半檢廳書記官長報告八個月内計案二百零二起次即唱烟案名次逐案宣布當衆拆騐由省廳兩委對册明確當將烟土烟具賭具打毁堆集案前由張檢察官及本區陳署長笠圃帶同法警監視抬傾廟前空地塘内潑洋油兩箱食鹽三十斤分三次焚燒灰燼所有不能焚燒之烟鍋銅器打毁拍賣内有紅土三十餘包計値四千元拆騐時包上寫有寄淮安周星記鳳記恒記坤山各字樣審廳莫廳長以王坤山前經未有證據以不起訴處分今旣發現販土證據應留復判當由錢檢察官在册當衆批明留王坤山（即日前軍民兩長令緝私運軍火獲案之王坤山）販土兩包作爲起訴之據候判保存留與下届併焚經省廳兩委認可簽名蓋章所有烟案以警局及各警署獲送居多可爲警察禁烟之成績其時人民觀者有一千數百人之衆至四時外始行焚完董廳長以監視諸君辛勞即於是晚七時在美麗西餐用以慰勞此次焚土之盛况爲本埠從來所未有云 
[揚州]  
　　會辦調查鹽務北京稽核總所會辦洋員韋爾敦氏近奉令由京南下調查兩淮鹺務情形以資整頓已於二十日抵滬不日來揚預定在此稍事勾留即往淮北調查先期函知運使查照矣 
　　敎育局長接事江都新任敎育局長俞錫榮已於今日（二十一）接事除備文呈報縣廳外茲將内部職員支配訂定以資辦公計第一科事務員楊糼青第二科事務員許漁蓀第三科事務員朱軼士書記員胡藜青于鼎臣王金濤會計員李述之 
[高郵]  
　　盜匪就獲訊供紀本邑小尹莊前被盜匪持槍搶刦三十餘家傷斃兩命並經汪承審前往勘騐飭警嚴緝等情已誌前報茲悉水巡隊王隊長偵探胡貴徐奎等購得眼線探明匪巢率兵至阜寗南鄕馬駝巿南蔡莊獲得盜犯二名昨（十九）日解呈縣署當經汪承審開庭訊據王小三子供稱二十歲阜寗南鄕人本年五月二十八日爲姨父哄誘動身三十日至小尹莊搶刦同去男女三十餘人駕船三隻大槍十五枝手槍五枝姨父叫小的拿手槍站在船頭小的並未敢放每船均留二人看船餘皆上岸内有穿軍裝者數人刦後分得銀鐲三付他們是按股匀分後來聽他們說拒斃二人等語王小余子供稱年二十五歲與王小三子弟兄同是姨父哄誘小的拿手槍一枝只跑五家後來分得大洋八元餘供與王小三子相同庭諭將二人分别收監刻經錄供電呈軍民兩長核辦矣 
[興化]  
　　罷課風潮一再延宕本城各敎員旣因反對徐保和就敎育局長職相率於本月二日全體罷課一時雙方相持不下惟候敎廳派員來興處理此事遷延十餘日敎廳旣未有委而饒知事奉敎廳查覆之事亦未澈查具覆各敎員因曠課日久羣推代表四人赴敎廳面陳此事情由已於前日首途惟此次罷課已有二十日一般學生家屬咸怨學校貽誤青年云 
　　劃定户籍區域興化户籍因經費無着尙未進行日前省委劉某來興催辦饒知事召集市鄕代表會議主張每張串票加二十文籌辦此事當時未有結果而散近聞先行劃分區域計爲興化西鮑鄒莊安豐老　劉莊戴家窰唐子鎭竹横港魏莊十區 
[淸江]  
　　便衣兵士被關吏圍捕月之十四日有某軍排長率領兵士八人前往淮安之板閘拿賭惟各人皆身着便衣而某排長身邊又帶有手槍一支地方土人與關吏多人見勢不妙疑爲匪類遂鳴鑼圍捕結果九人無一得脫乃事爲某軍上峰所知當派副官一人前往調處而本人又於十五日親往淮關道歉並於十六日邀請該關監督李湛田到署午飯藉謀雙方和平其事乃寢但某排長則已釘鐐收押矣 
[南通]  
　　鎭署注重防務通海張鎭守使現以通地定期下月八日起開辦冬防亟應先事籌備爰定本月底召集軍警聯合會議一面提撥所部第七十六混成旅軍隊分派各港口要隘塡駐以維治安又該署參謀官顧翰屏近有奉調督署諮議之說地方士紳張嗇菴習位思等以顧君供職有年輿情素洽業已公請鎭署挽留矣 
　　籌辦省選會議本縣各區董事於二十日就縣署西花廳開會討論籌辦省議會第四届議員選舉事宜計到二十八人下午三時開議由瞿莘畬知事主席議决由各區董事於即日起確查選民限半個月内將選民册籍造成以便宣示并呈省核奪是晚由瞿知事就署讌請各董事至九時賓主盡歡而散 
[南京]  
　　童子軍總敎練員會紀江蘇省童子軍總敎練員於昨日（二十一日）在南京江蘇省敎育會分事務所開會出席者省總敎練員章君疇金陵道省副總敎練雷遹先滬海道省副總敎練薛噓雲蘇常道省總敎練程季枚徐海道省副總敎練張嘯雯淮揚道省總敎練程保純等六人於上午十時開會章君疇爲主席薛嘘雲爲臨時記錄議决各案如下薛嘘雲提議請徴集各團成績定期開展覽會以資觀摩案議决原案通過請省會組織委員會執行之辦法如下㈠陳列品之種類（甲）工程模型例如橋樑吊牀及旗語台等（乙）照相例如露宿游技服務會操禽獸植物及功課表演名人肖像等（丙）表格例如統系圖比較表及總會縣會童子軍團内規定之表格等（丁）各種徽章（戊）露宿及炊事器具較大之器具不便運輸者製成模型（巳）圖畫及博物標本（庚）書報中西書報（辛）敎具例如測量儀器　木取火器具無線電報機等㈡收集時期十三年三月二十日起至四月十號止㈢開會日期十三年四月㈣地點南京㈤徴集辦法由委員會擬定辦法通告各縣聯合會及各童子軍團並同時登報佈告章君疇提議修改省會童子軍通則第十二章第五十九條第七項年星條例案議决敎練員年星改用金銀色線製成之滿一年者得偑銀色年星一枚滿五年者得改偑金色年星一枚童子軍年星仍舊章君疇提議請編定童子軍柔软操　議决請原提議人編定草案後交下届省總敎練員會議决之章君疇提議請省會通告本省童子軍團操法一科須按照本會發行之童子軍操法一書敎授以歸統一案議决原案通過張千里陶蓉初提議請釐訂幼童團願詞規律課程標凖列入江蘇童子軍通則案議决由省會徴求各縣意見交修改課程委員會釐訂後列入通則在釐訂以前仍參照戴元良君所編之幼童團槪要辦理議畢攝影散會 
[徐州]  
　　會剿皖匪獲勝蘇皖交界之靈璧縣地方日前由渦陽毫縣一帶竄入股匪數百人匪首牛文賓盤踞各處以致搶架之事日有所聞此間四省剿匪陳總司令據報昨派五旅一營長郭福友率隊往剿郭抵該處聞匪等佔據縣北韓山子寨多日遂協同該邑縣警衛營攻破匪寨當塲拿獲匪首牛文賓等數十名斃匪二十餘名搜出男女肉票八十一人餘匪均四散竄去獲匪已解送靈璧縣署候辦矣又牛匪之桿首郭尙嬴此次被擊散後欲乘津浦車南下以避風頭詎意行經蕭縣東南褚蘭鎭被保衛團察破形跡遂捕送縣署云 
　　蕭縣張敎育局長視事蕭縣敎育局長已經省廳選定張長桂充任張於日昨視事并令將該縣前有十四學區改劃爲七學區以省手續所有各區學務委員應由縣署遴選七人接充 
　　菸酒業開市後之波折菸酒業受道尹調停暫行恢復營業後即提出條件㈠由兩業另舉分棧經理㈡撤銷稽征處㈢仍照舊章收捐于局長絶不承認調人仍在疏通中省菸酒總局昨（二十）日派員孫雅堂來徐調查眞象住徐州飯店即赴鎭道兩署謁晤陳使於當晚即請孫委西餐席間有調人張翊廷及菸酒局員陳堯階作陪聞此事陳堯階與趙思齋亦起個人交涉昨日（二十）陳拍三電到省告趙思齋及其兄毅齋有謾駡語聞商會各業皆起反響風潮恐將擴大云 
[嘉興]  
　　斜橋區敎育會職員會斜橋王褚朱張諸君等發起組織斜橋區敎育會曾將規則履歷呈報海寧縣署已蒙批准公舉王詠葭爲會長今日開第一次職員會議討論進行方法並議平民夜校事宜 
　　斜橋烟業呈請通融稅區斜橋鎭各烟店所售捲烟均向硤石購來捲烟局現定分劃區域不得越界販售此次第一區内海寗稽徴員蒞斜調查檢視印花都是二區須勒令各號補稅將烟移交警所各烟商謂稅上加稅决絶否認且第二區内硤石稽徴員亦來調查斜橋究歸何區管轄使商人無所適從前日烟業在商會開會集議特函禀抗書總局請求通融辦法以恤瘿艱不知能否核准也 
[寗波]  
　　象山修理蒼水祠象山城西設有張蒼水公祠一所多年失修無人顧問李知事有鑒於此函請參事會提交縣議會籌欵修復業經縣議會議决該項修理費用應在凖備金項下開支茲將縣會議决案錄下准縣公署交議張蒼水先生祠壇一所内開竊維孤忠亮節奕禩常昭崇德報功馨香永薦誠以闡揚先烈即所以昭示來茲象城西隅舊要纓溪書院向爲恭祀張蒼水先生之所月前敝知事道經故址瞻仰名祠見夫屋宇傾欹墻垣坍損祠龕不知何有栗主亦不整齊不壯觀瞻焉資景仰則守土者所宜就問尤賴邦人士相與熟商如何籌提欵項酌量修整藉復舊規而存古蹟相應函請貴會查照希即酌核勘估提案咨送縣議會會議公决無任企盼等由並估計工料淸單一紙過會准此當付大會討論僉謂冰槎尙書以亡國之孤臣延天南之一線散軍而後似無可爲而當事必欲置之死地象山爲尚書正命前所過之鄕召伯甘棠猶思勿伐而况尙書之孤忠亮節置諸文山疊山之間允無愧色故在遜淸猶知愛敬矧當還我河山之日斯固孤臣十九年未竟之志而含笑於九原者若任其廟貎傾　蕪穢不治甚非所以昭示來茲並資觀感者也提議修復誠爲要舉查閱估計淸單亦極核實惟應支之欵公决在準備金項下開支以符備行政上非常支出之旨案經全體一致通過相應函請查照施行實紉公誼云云 
[安慶]  
　　豫省裁撤老洋人軍隊之皖訊豫省自招撫老洋人編制成軍無紀無律當局又無欵給餉豫東一帶任其騒擾居民飽受其害洛吳方面先欲令老洋人赴熱河一帶防奉後又令其援湘但老洋人皆不肯動洛吳開訊大怒遂令豫督張福來籌備裁兵費並通電蘇皖魯方面極力　忙聞日前自汴歸者云豫當局對於裁兵一切手續已經籌備兵士繳槍一枝凖給洋三十元將於十月二十號開始着手十七日陳調元軍隊已开赴蕭碭邊境史俊玉亦於十七日晚乘軍用汽車抵睢溪口令各軍及宿縣警備隊在豫皖接壞處橋苗張集柳子一帶塡住以防不測現該處百姓極爲驚恐將來是否不至决裂一時尙難斷定也 
[鄭州]  
　　電報局長更調問題鄭州通信鄭州電報局兼電話局長崔錦雲自被袁某一方藉乃兄栩初斡旋之力（袁栩初爲督署電務處長）一方以貽誤軍電慫恿張督查究後刻竟已崔去而袁繼局長顧崔與李倬章交甚厚且爲吳偑孚所倚重崔之去也乃爲敷衍豫張面子故崔方交卸吳即欲委之爲巡閱使署電務處長並囑隋帶電員二十餘人前往若鄭局不敷分派可向他局調撥蓋近日軍事驟緊外表雖尙鎭靜而内幕正積極佈置天津電報局近亦調三十人赴榆關　州兩處帮助云 
[延安]  
　　陜北空前大冰雹陜北與蒙邊毘連氣候早寒雖交夏季而寒暖不恒故冰雹之降向亦視爲常事而今年陰曆七月中旬冰雹之鉅殊屬駭人聽聞方其降時初僅若豆繼則若卵後竟若拳損傷人畜田禾不知凡幾雹止後横山縣官紳出城騐災則半里至沙灘突遇一物透明結晶高丈餘直立地上就地掘三尺餘深猶未盡其根周圍十人莫能合抱衆相驚異傳爲奇怪及日出始知爲最大之冰雹也幸落在黄沙不毛之上尙無大害於人民地方官據情上呈榆林道尹米道尹派知事楊仲輝來騐楊到時已經兩週矣而其消尙未半也爰錄之以供天文學家之研究 
 
 

Page 11

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
 

Page 12

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
 

Page 13

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *本埠新聞 
[邵瑞彭之聲請再議狀]  
　　邵瑞彭告發賄選之聲請再議狀業已遞出該稿與草稿已多更變茲錄其縮影 
[護法議員通訊處消息]  
　　護法議員通訊處近事數則併錄如下㈠昨日下午三時開會到者六十餘人推關棣主席先由徐可亭報告欵項事已商請汪精衛褚輔成等向某方接洽不久當有確實消息次傳用平聲請追發八月下期九月上期公欵當由經濟委員徐可亭答覆以本人經理欵項係自九月下半期起傳君所說不能負責末復討論瑣事數件而散㈡關於恢復廣州國會之進行頗力業由通訊處致函議長林森接洽一切㈢尙鎭圭之追悼會定今日下午開會商議籌備云 
[旅厦鄂同鄕致議員通訊處電]  
　　爲聲討無恥議員事 
　　國會議員通信處昨接旅厦湖北同鄕會來電云轉國會議員諸公及湖北同鄕會均鑒曹賊大選賄賂公行匪獨遺選政之羞實惟我國之恥海隅聞變痛切肌膚查國會爲人民所託命所謂神聖尊嚴不可侵犯者也乃竟悍然不顧視國家行政首長爲奇貨日中爲市交易而退按罪問擬當坐何條同人等僑居鷺江分屬鄂人所有鄂籍此次投票之議員亟應繩以家法調查姓字懸之省門與衆共棄武昌爲首善之區勿令寡廉鮮恥之徒污玷我江漢靈秀也邦人君子共鑒斯言旅厦湖北同鄕公會叩銑 
[昨日公民大會開審查會]  
　　前日（二十一）公民大會各團體代表一百餘人假勤業女子學校開會各節已誌昨報茲悉大會所選起草會網員涂隠蔬王了人靳經緯張子餘倪无我李振亞郭寄生等八人在該事務所内（斜橋西大吉路永興里内）討論起草手續彼此交換意見結果對於公民大會及代表會議與執行委員會分三種起草公民大會爲最高機關代表會議爲議决機關委員會爲執行機關由起草員八人根據以上公同主張擬就審查限今日交出再行集議大會所推事務員徐錫麟王亞樵趙鶴琴黎國良周無爲趙剛陳國樑等十人對於籌備代表會議進行并設法催促各地公民起而爲同樣之組織俾作大規模之舉動云 
[姚文枬黄申錫與省長往來函]  
　　爲疏浚吳淞江事 
　　邑紳姚文枬黄申錫以浚浦局包浚吳淞江工程有碍主權特具意見書一通呈請省長鑒核其文云省長鈞鑒敬陳者近傳江南水利局將由特派交涉員之說合與浚浦局訂立包浚吳淞江下游工程合同等情聞之不勝疑駭茲事非僅一時一隅之關係日前晋謁節座曾面陳梗槪敢再舉其利害得失爲我省長撮要陳之查浚浦局積極之升科費本屬違法擅收久應解交省庫今旣允爲交出自應由省行政公署查案處分即因浚治吳淞江需欵廹切轉移濟用亦當由我主持無庸即以此爲條件與浚浦局訂立包工合同以作繭自縛且浚浦局迭經地方士紳呈請撤消案牘盈尺以輿情不洽之機關而今其辦理與地方有密切關係之水利工程揆諸事理良非所宜江南水利局爲我蘇水利行政機關今若與浚浦局立約訂明以該局交出之升科費爲浚治吳淞江工欵旣有默認該局前此擅收爲合法之嫌且該局名爲隸屬中央政府之機關而局員三人外人占二其　權久操之外人之手今以工程全權委任之將來藉口技術與租界當局結合一致復挾特殊之勢力以相抵抗無我容喙之餘地其害有不可勝言者蓋吳淞江之疏浚爲一事浚浦局交出之升科費應作何用爲一事升科費如移作浚吳淞江之用是否應與浚浦局訂立包工合同又爲一事實未容稍爲牽混查疏浚吳淞江原有地方籌欵之說歷久無成議亦屬實情惟若以工費之難籌而因浚浦局有交出之升科費遂圖一時之利便以包工見好於該局正不獨日後對於該局種種之法外行爲因此而自箝其口無從糾正也或曰吳淞江旣不能不治自籌工費不易集事而浚浦局所交出之升科費以充工欵之說又以流弊大而不能許浚浦局以包工然則將聽其不治乎曰是因噎廢食也必引起外我之責難異己訕笑甚且釀出意外之紏紛而艱於應付以吾國之勢弱民情渙散正義消沉若徒發表拒人而不責己之空言致陷執政者於進退失據之地位亦斷非愛國愛鄕之士所應出此區區之愚以爲浚浦局收存之升科費五十餘萬兩應由省行政公署令行特派交涉員向浚浦局接洽迅將前項積存之升科費交由該交涉員移解省庫由財政廳專欵存入中國銀行由省行政公署公布作爲疏浚吳淞江工程經費另由官廳地方合組一會計委員會監察其用途以袪外人之疑慮而樹會計公開之先聲其工程則訪聘外國專門工師不拘國籍規畫進行而由省署特派專員其事再由與吳淞江水利有關係之各縣與在滬代表各業商會各推代表一人組織一委員會爲建議諮詢機關如是則對内對外兼籌並顧而指揮發縱之權仍操之在我以視僅圖片面之便利冀傳外人之虚譽者似不無區别於其間也正在繕寫適九月十日商會邀集本邑各法團討論此事文枬等亦在座其結果主席以開浚蘇州河付表决全體贊成再以歷年升科費充開浚費又全體贊成嗣以浚浦局承辦河工付表决全體不贊成再以商界各業代表曁各縣代表組織河工協會决定辦法又全體贊成是但就上海一邑公衆意見正仁文枬所見相同若能組織協會徴集有關係各邑代表曁商埠各業代表公决辦法自必更瑧周妥辱承下問謹陳管見伏乞訓誨無任屏營之至姚文稱黄申錫同啓 
　　省長復函云子讓譜衡先生大鑒頃奉公函藉悉一是修浚吳淞江事諸公考慮周詳曷勝欽偑昨據許特派交涉員呈斌敝處曾以喪失主權爲慮已令江南水利局速定修浚計畫然後酌量情形再與浚浦局議定包工合同蓋工程由浚浦局承包屬於雇用性質工程計畫先由水利局擬定操縱之權仍屬在我實與台函宗指不相違背茲承雅敎復經函轉許羅二君請其復加考慮專此　復即頌台綏韓國鈞啓 
[青浦縣會推定濬淞會議代表]  
　　　紀網等三人 
　人　人本埠總商會日前爲闰濬吳淞江事議定邀集與有關係之各縣團體公開會議並擬定上游吳縣吳江崑山太倉嘉定青浦六縣議會每縣各推三人農會商會每縣每會各推二人訂定十月三十一日十一月一日二日下午在該會開開議定後即囑縣議會聯合會通知各縣縣議會茲聞青浦縣議會已首先推定代表章紀網吳保華戴克仁三人準期到會接洽一切該會昨日並已得其正式公函知照矣 
[市農會推定吳淞江會議代表]  
　　上海浚浦局包浚吳淞江工程問題沿江各縣人民均加反對故上海總商會有邀集有關係各縣各團體定期開會共同討論之舉茲悉上海市農會接到總商會通告後特於昨日開職員聯席會議公推副會長顧翕周爲代表届期出席此項議會討論一切云 
[許沅籌浚吳淞江計畫之說明]  
　　江蘇特派交涉員許沅籌浚吳淞江下游計畫說明書云查籌浚吳淞江下游出浦一段工程擬商提升科費由江南水利局委託浚浦局包工承修一案前經沅擬具立法諮詢地方政紳商學各界之意見得多數之贊同始於九月間呈請省長察核案奉指令照准并令飭江南水利局規定計畫呈候核奪惟外間對於本案始末情形尙有未明眞相者不無種種之懷疑事關重大商榷不厭求詳茲將本案籌議經過事實特爲分析之說明以備各界之參閱焉㈠籌議大舉修浚之由來該段工程關係滬埠商務交通甚鉅自民國八年間江南水利局設置吳淞法水利工程委員以來閱時四載因已認眞修浚祇因經費不足就欵施工故進行不無遲滯從前英美法日各領事迭有劃歸浚浦局辦理之請滬埠各西報對於該段　塞不治亦時有非難沅於民國九年到任後英美各國領事曁商會及工部局復屢以爲言上年英總領事并迭向省長表示以劃歸浚浦局修浚爲且各界人士競競以喪失主權爲憂於是省長委託上海總商會集欵協助進行沅亦奉命會商總商會籌議此事該會乃於本年一月間召集與該段有關係之商業團體推定代表組織吳淞江水利協會爲籌集修費之規　惟工鉅費繁商界旣擔負有限公家亦籌措爲難然設因欵項窘艱延宕不辦外人認爲無誠意或將另闢途徑以逹要求之目的似不如自動大舉修浚其權仍操諸在我矣㈡撥婬升科費之提議該段工程經費曾經浚浦局估計約需銀四十餘萬兩上海總商會擬籌之捐不外商捐及船捐兩項商捐僅由米業月認一千元其餘各業均無確切之承認船捐則華洋必須一律而徴收洋商捐欵又必須待駐京公使團之認可若由公家籌撥此數按照現時蘇省財政狀况亦虞力有不逮於是有建議由浚浦局墊欵代辦者惟墊欵固善而還欵苦難預籌查浚浦局按照暫行章程管理黄浦兩岸灘地升科　宜歷处所收升科費結至十一年二月底止共計規銀約五十萬兩之譜浦東塘工局迭經要求交出撥充地方公用浚浦局以按照暫行章程第八條此項升科費應作爲浚浦經費不允交還持之甚堅幾經交涉無效上年春間前任勞稅務司年滿退職將次回國沅曾與之切商以浚浦局辦事應以不傷地方感情爲第一要義燕以私誼勸其贊成藉留紀念磋議結果亦祇允自十一年四月爲始酌提升科費百分之六十五撥充上寳兩縣地方公用之需而塘工局意在取消浚浦局管理科之權索欵尙認爲餘事且十一年四月以前所收之欵不有交還亦難認爲滿意而在浚浦局方面以取消升科權非該局本身所能擅允必須由政府向公使團提出將章程修改始能照辦彼時勞稅務司業已回國好代稅務司堅謂按照章程所收升科費祇能充浚浦之需不以前次通過之辦法爲然地方旣不接受主張取消議案經沅在浚浦局會議席上竭力爭持作爲懸案筣因取消升科權一右非由中央解决不可（未完） 
[銀行公會電詢鹽餘之着落]  
　　上海銀行公會昨致北京電云北京銀行公會鑒近閱報載月來鹽餘均爲政府提充他用並滬幣廠每月應還之欵亦被提用等語雖事屬傳聞未敢遽信惟該欵業已延期乞速就近催詢電復上海銀行公公養 
[鹽務稽核所會辦事韋禮敦來滬]  
　　鹽務稽核總所會辦洋員韋禮敦於本月二十二日下午三點十五分由北京乘津浦特别快車來滬聞已於昨日抵申云 
[日輪近江丸又載災民歸國]  
　　日輪近江丸昨日到滬運載歸國之難民計有卓國分卓留寛陳德連劉有典孫患民姚長法陳徐連劉勛淸劉志承吳錦麟周有福陳昌進鍾文貴失錢立朱岩曲徐景星鄭夢林陳應壏陳子寛林耀奎阮寳興鄭肇琦吳岩六林寳源項仁星項阿七及王德藝第八十三名均係在東京牛込東區之軒町内逃出者昨日到滬後即往寳山路而同船來之商人及傘商亦有翁光釗翁英俊王善惠周維典陳咸齊陳庭春等二十餘名又有學生林智金杜孝亨等兩名 
[罹災留日生致顧維鈞電]  
　　要求嚴重交涉慘殺華工案 
　　罹災留日學生歸國團昨致顧維鈞電要求向日政府嚴重交涉此次殺害華工案並請將駐日代　張元節七職划辦電文如下 
　　全國各報館轉全國農工商學各界均鑒敝團關於日人慘殺災僑案頃致北京一電文曰北京外交部顧少川先生鈞鑒日人乘災慘殺華佑一事迭經僑日共濟會温州同鄕會及生等先後報告証據確　凡有血氣莫不痛憤本日滬上各報載上海日領事接日政府電告震災中之不幸事件亦已承認日人確有迫害華人情事并聲述因當時秩序紊亂及人民極端　激所致等語竊惟一國家對於條約國居留自國之僑民負有保護其生命財產安全之責任在平時固然而在秩序紊亂時尤爲切要故國家當革命或騒亂勃發之後對外人必負賠償損害之義務其國際上之責任不特不能藉秩序紊亂而輕减反因之而加重此固國際上之通則尤以各國向我國要求之成例爲多故日政府對此次事變固不得以當時秩序紊亂而自卸其責者也若謂因人民憤激而殺害外人則明係故意逞兇罪加一等外人之生命萬不容以日人之憤激與否而决定其生死者也廟街日僑之被殺因俄人對於日本出兵之憤激日本间要求割蕯哈嗹地爲賠償庚子之變半由人民對於外人横暴之憤激而我國對此所負之責任至今未了此次東京大殺華人一案徒以日人罹天災之憤激遂爲千餘華人致死之原因其爲無端被戮悲慘無道直在廟街庚子兩案之上不特爲國際公法所不容抑亦人類所不忍爲華人華服一望判然亦絶不能强飾爲貌似韓人誤遭殺害者也夫於青天白日之下在其首都之東京竟公然敢爲慘殺條約國善良僑民之暴行試問日本國家對於國際上應負之責任其重大爲如何若諉爲秩序紊亂人民憤激即可自卸則我國歷年因革命騒亂對外人所支之損害賠償可以追還庚子條約可以不認日本對於廟街事件亦不應嘵嘵力爭矣國家義務之謂何義務違反之謂何此舉雖非出於日政府之命令而實爲日人在自國對於外人之不法行爲吾人不必深究加害者之爲日政府或其國民祇問災僑之被殺害與否耳國際之慣例具在日政府當然應負完全之責任乃毫無疑義者雖災後遺送華工學生表示好意而其在災中所負之重大責任曾不因是而少減猶之臨時發生後吾人雖熱心保護外人而終不免嚴厲之要求同一事例我國對此固確然保有要赤理列务項之權利與必要也敬懇鈞座從速　集此次災僑被殺傷毆辱之各項事實証據向日政府嚴　交涉要求（一）懲兇（二）賠償撫恤（三）道歉（四）保　將來永不再生此等事變庶災僑之死者少慰生者獲安（中略）鈞座之出任外交曾宣言爲維持國際地位今我民族　踰隣境人即以待朝鮮人者待之矣鈞座將若之何溯隣人之侮我民族也其來久矣推厥原因半由駐外使領除傳逹文書外曾不知有保護僑民之重資平素對於僑民發生被害事故多不顧聞唯冀省事日人習而玩之遂敢出此當災僑被殺害時代使張節近在咫尺乃熟視無覩充耳無聞旣不提出警告復不設法保護雖曰使館窮乏無米難炊而華僑輸將大可合作即借欵　急亦屬機宜何竟匿跡銷聲置身事外溺職辱國罪狀昭彰敬乞呈請革職查辦俾快人心而儆來茲國家幸甚生等被害詳表容另禀呈臨電憤唯希察納罹災留日學生歸國團三百八十人叩　等語特此奉郱罹災留日生歸國團謹啓 
 
 

Page 14

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *[銀錢業兩公會電爭内債基金]  
　　銀行公會與錢業公會昨致北京電云北京財政整理會顔會長鑒報載四國公使照會外部以全部關餘統歸内債擔保指爲阻撓他項債務質問將來關餘用途是否有趨於外債擔保之意向聞之深爲駭怪查關餘爲内債基金案經早定全國皆知上年十二月領團提議及此曾經本块及他埠各商會銀行公會電請政府對於無擔保之内外債速籌整理方法在案現在財政整理會成立所有無擔保之外必有解决方法何以使團迫不及待提議及此惡信傳來人心洶懼内國債票散在全國大而關係全市金融小而關係個人生計基金倘有搖動不但擾亂市面抑且社會安寗亦將受破壞之影響况現時債票市塲流通無慮數千萬散在外人手中者亦不在少數債票設成廢紙彼時必又有意外之交涉發生爲今之計應將無擔保之外債切籌整理方法並催外財當局迅速籌開增加二五附加關稅會議使外債基金有著萬不能任意攘奪牽動内債已定之基金以至一波未平一波又起貴會對於財政金融有統籌全局之責務請建議政府於内債基金原案全力維持於無擔保之外債速籌整理方法俾安人心而維國信至爲盼禱上海銀行公會上海錢業公會養 
[總商會函促抗爭鑽石案]  
　　致交涉員函 
　　租界當舗五家前因比商隆興洋行損失鑽石一案曾被搜查營業上受害甚大迭經報由總商會函請交涉公署嚴重抗爭迄未得復昨日該會復據當押業團體請求致交涉員催询原函如下 
　　逕啓者本月二十二日接上海租界當業公會上海押當公所連名函稱溯自比商隆興洋行被捐客掮失鑽石一案發生以來租界當舗如裕昌晋康同益永昌順源五家均受公堂發票搜查並由羅傑律師指揮督促開箱倒篋將各當所當進之鑽石盈千累萬席捲一空甚至牽涉當舗以餐之鄭實泰票號所押進之鑽石懸案半載尙未結束當商受貨主之詰責貨主遭意外之寃抑處此文明進化萬國通商之上海乃有此侵權背理顯遠正誼之行爲不僅被累同業奔走駭汗四出呼籲即當業押業全體同人皆相顧失色僉以文明國法所規定之營業自由幾被洋商掮失鑽石一案而剝奪盡凈同是商人在華商遵照工部局定章領照營業絲毫不敢有違法蔑理舉動乃不意値此文明進步之秋而偏有此駭人聽聞之事發見於此日無怪當業同人皆驚心動魄不敢安然營業今敝會等有鑒於此案之關係極爲重大爰召集全體同業開會集議均以前車旣覆後軫方　若不亟謀補救而無良法以善其後則除停止營業或謝絶鑽石抵當外實無其他保護同業之法使維持此項營業而入於安然穏固之域往事不諫來者可追後日大難實非得已敝會等忝爲同業集合之團體旣在光天化日之下而受如此蹂躪日後横逆之來正未有艾遂一致議决先由敝會等陳請貴會設法挽救蓋以貴會領袖羣商主持正義前經各該被累當舗略請援助後已奉貴會據情分别函致交涉署惜未辦詰查訴訟法例認定事實應依證據該案自奉公廨傳訊以後在各當舗屢受搜查疊遭危險但當舗所當進之物畢竟物各有主縱使原告尙無相當証明之方法提出書証或人証盡其舉証之責務而被告確已有種種立証之手續如原告投案禀請認領爲一切合法之反証按諸訴訟上之法例及本案訊問之大體又核諸工部局所定之規程在當業一方自信已臻於無懈可擊之地位敝會爲維護同業利害計用再依據議案肅函陳請貴會繼績前案主持正義維持法理再賜據情分别函致上海特派交涉署轉咨領袖領事分逹各國領事署以後關於洋商訴請搜查典當物品之案務祈格外愼重尊重華商之正當營業免用律師執行搜查職務使華商皆曉然於各國文明之法治增進華商充分之信仰一面并懇商由交涉署令行會審公廨迅將該案秉公判决庶於保護商業維持法治均有裨益等語到會敝會查此事前據鄭鑑之函報前來當以情事重大開租界歷來弔贓禾有之惡例曾於九月二十七日函請貴署向陪審此案之比國領事提出抗議時閱兩旬有餘如何辦理迄未蒙貴署示覆該商等　愬無門迫不得已始由同業公議擬將鑽石一項此後槪不受當以爲自衛之策其預擬之通告原文曾載入本月十八日各報本埠新聞　想蒙鑒及商人營業以發展爲宗旨而該當業跼天蹐地如此敝會忝執商業中樞保護無方致坐視其停止一部份之貿易而無從援手内反良知輒爲抱愧無地者也查弔贓通例應由原由訴人　具當票按貨指認備本取贖不應由代表當事人之律師自行搜查且不問其爲是贓物非贓物一律取去此爲極淺顯之事理稍有是非之心俱能辨别該公所等所請分咨各國領事一層係爲防杜日後他案效尤起見應請貴署照辦至本案因違反歷來吊贓通例致该當商等受有鉅大之損失自應由貴署根　散會前今兩函繼績抗爭冀爲華商謀一線之保障爲國際稍存一分之公道抑敝會尤有進者假使此種事件不辛加諸於洋商則貴言之如何嚴厲殆可默揣尤不得不望貴署之注意及此者也此致江蘇特派交涉員許 
[雲南改良郵遞之滬聞]  
　　滇省多山岡陵起伏故郵遞一項頗爲艱難雲南郵務長漢恩烈近創議捷遞二策（一）試用最新發明之「西羅德」以供陸路運遞之用（二）試用飛行機以輸送省外之郵件蓋西羅德爲歐戰時之唐克砲車所改製齒帶鋼輪代以樹膠皮並可於車上裝置機圖槍或步槍以防盜匪每輛约値滇幣二千餘元云 
[發起僑日華人被害後援會]  
　　昨午（二十二日）由華僑許冀公邀集林炎夫王兆澄沈卓吾俞宗周朱劍霞及日本大社會家宮崎民藏新聞界領袖水野梅曉波多博諸君會於東亞酒樓討論華人在日被害探究辦法災野宮崎諸君力主各方先行澈查依法解决以慰死者而重人道至日人方面爲國際名譽計爲法律尊嚴計尤當速爲澈底公平處置以對同種之好友後由林炎夫述温州同鄕會對於同鄕援助之經過及今後對於所被殺傷者交涉之辦法中經朱劍霞申說人道博愛實現之必要後沈卓吾提議以爲各省旅日被害之人迄無一結合之處致其家屬即欲探聽其人生死亦苦無從主請滬上與留日華僑有關公團及人士團結一致稍分餘暇爲被災之國人盡力公决暫假海寗路三十九號華僑聚發公司樓下爲臨時辦事處會名定爲僑日華人被害後援會并定本禮拜四再行開會討論公布徴集被害人及其家屬報告云 
[温州同鄕會之奔走呼號]  
　　派員聯絡各省法團 
　　温州旅滬同鄕會因此次日人慘殺温處華工旣辱國權復背人道曾經電請外交部向日政府嚴重交涉一面推定林炎夫宋佩燧與本埠各團體接洽請爲援助已承各界贊許茲聞該會又推定謝俠遜往各省要埠聯絡各法團一致對日作外交之後盾聞謝君業已首途矣 
[日旗艦奉調返國]  
　　今日起程赴佐世保 
　　日海軍第一遣外艦隊旗艦對馬號前駐泊南京昨奉駐在武官急電調回上海昨晨八時入港停泊黄浦江以裝煤斤等定今日駛回佐世保海港云 
[航業要聞]  
　　烟臺政記輪船公司向裕豐航輪公司所購得之中政府沒收船兩艘代價爲四十二萬元今已編定航路更定船名一曰嘉利號註册爲四一七六噸船價二十六萬元航線規定春夏秋三季走北洋之烟臺龍口天津牛莊大連安東仁川及秦皇島等地冬季改航上海至福州厦汕港粤並日本暹邏菲律濱盤谷新嘉坡等埠又一名茂利號註册爲一九六二噸代價十六萬元航線多定長江一路今均經交部塡給營業執照矣又三北公司之伏龍號久未得部照迭次催促刻亦已經交部塡給執照發交該公司收執開航矣 
　　提督公司之格倫總統號此次由西雅圖開來應於昨晨到滬詎船抵日本之神户後忽遇天風致輪機稍爲受傷當即修理是以遲二十七八小時行程將於今午方克進口船中貨客等則均平安云 
　　大英輪船公司之開爾杜尼亞號初次加派上海班内昨日已抵上海由英來滬之旅客多至二百餘名並有六條三百餘條由倫敦裝到上海來貨祇二百餘噸該輪不赴東洋在滬停留一週預定三十號還英 
　　今年之澳洲小麥收成極佳滬上日商已開始向澳洲大宗定購第一批運來者總數有七千噸在八萬至九萬擔左右悉爲滬地日商所購本日怡泰之澳洲新輪君介特惠輪到滬即載此大宗澳麥至申云 
　　本埠日本總領事館新任警署長連修氏昨日已乘近江丸來滬視事 
　　本月二十六號由滬赴法之盎奇司號郵船出口時上海又有華商四十餘人赴法國之巴黎等地經營中國絲絹綢業及雕刻業云 
　　怡和洋行之阜生輪現因修理爐鍋改爲二十七日出口又太古之洞庭號輪今已調來上海將於二十六號接開長江班因上江水淺而停行宜昌岳州至漢口班也 
[閩商再請電催輪船過户]  
　　上海閩籍義泰商號前在西貢地方購就法旗輪船一艘係大肚子號後更名福陞復因西貢並無中國領事對於給發護照及過户改隸華籍一切手續應請駐在法國巴黎京城中國公使署轉請法屬西貢海關稅務司核准給照業經該閩商函報滬上興安公所代表函致上海縣商會請轉呈江蘇許交涉員准予電致駐法我國公使照會在案迄今多時尙未實行該商近接西貢電訊福陞號輪船已訂定本月七日在彼起程來滬該公所故又函縣商會再請許交涉員電催駐法華公使迅電駐滬法總領事聲明前由以便實行過户云 
[大批寳銀運寗]  
　　昨日大通公司由夜車運往南京元寳三十二箱約計九萬六千兩云 
[英公使昨日抵滬]  
　　擬盤桓十日 
　　文匯報云英使麻克萊爵士偕其夫人於今晨乘火車由京抵滬聞此行乃屬私游爵士夫婦擬在滬盤桓十日抵埠時中外官商在車站奉迓者頗盛現稅駕於靜安寺路一百八十二號上海滙豐銀行行長史蒂芬氏之宅 
[奉張招募兵工廠工匠]  
　　奉省張作霖氏因購辦軍械諸多不便是以創辦兵工廠自行製造軍用品業將快砲及砲彈各廠先行開工趕造而槍廠一部份及槍子廠等刻因尙在安置機器定於舊曆明年正月間開工製造惟製造槍彈二種之工匠精熟者尙少故特派令總工頭楊某於上月間來滬招募槍匠及槍子各工人預備赴奉工作業經招就五十名每名各給安家費洋五十元已由楊工頭率領於前日由滬起程北上並聞年内尙須再行派員添招各項工匠云 
[英人私售軍火案之判决]  
　　文匯報云英人狄克松氏夫婦被控私售軍火今晨由英領署警務公堂開審由梅特倫律師代表捕房起訴謂捕房接被告夫婦私售軍火密報即派華捕一名假裝買客與被告晤談數次向購値價五百元之手槍及子彈被告夫婦旋被拘獲在狄之衣袋中搜出子彈一盒狄婦未經檢搜押入捕房後在狄婦所立之處發見手槍兩枝旋由探目賴愛特氏供述上星期六日在北四川路拘捕狄氏情形被告供認私售軍火不諱惟謂乃代人出售其主要人名查里氏詢查寓何處被告夫婦均稱不知次晨在被告宅内搜出手槍十餘枝子彈千粒次由各探告狄克松氏供稱軍火非其物乃代人談價原主乃在禮查酒排間晤面不知其住處狄婦供稱對於此事全不知情問供畢由堂上判被告狄克松氏監禁三個月兼充苦役並罰金二十鎊如無力繳付續監禁三個月狄婦無罪省釋於是律師梅特倫氏起稱捕房曾付被告軍火價洋五百元今僅在被告寓處抄出三百十一元請將此欵充公歸屬捕房狄婦即稱此欵乃屬彼有問官乃言搜出之手槍與子彈均可充公如捕房有用亦可交與捕房至所付之五百元祇可由公家負其損失矣 
[上海光復之紀念]  
　　昨日爲上海光復紀念曾由上海縣敎育局行政會議時議决重行紀念呈奉上海縣知事公署核准通行各機關舉行儀式以垂久遠公私立各學校由敎育局預先通知故昨日各學校均各停止上課敎育局及各學校門首懸國旗以誌紀念 
[中國公學商科紀念日之紀念]  
　　上海光復紀念日開張幹事忌辰紀念會 
　　昨日（陰曆九月十三日）爲上海地方光復紀念日各校停課中國公學商科大學亦於是日開張幹事忌辰紀念會主席報告張之歷史並謂當日日本取締留學風潮同學憤然回國公推姚張王等組織中國公學籌欵艱難進行匪易姚烈士蹈海殉學展誦遺書毋任鳴咽斯時若無張幹事獨任巨欵恐中國公學之名詞不能存在於今日今日爲本校張幹事之忌辰又適逢上海地方光復紀念上海光復賴諸先烈本校永久存在賴諸張幹事同學諸君永矢勿忘云云散會後又公餞姚心齋於三馬路之大雅樓姚本主講該校今應北京農大之聘該校全體歡迎所遺講　將以俞楠秋承其乏云 
[八大學網球比賽之結果]  
　　昨日在寗决賽　滬江獲勝 
　　東方八大學本届網球比賽於本月十九二十及二十二三日在南京舉行滬上各大學網球隊及杭州之之江與蘇州之東吳均先於十八日同乘頭班車前往十九二十兩日爲預賽二十一日爲星期休息昨日爲滬江與東吳决賽之期上午比賽單拍三耦下午比賽雙拍二耦結果滬江獲勝遂得東方八大學本届網球錦標該球隊定於今日乘車返滬云 
[南洋大學經濟學會成立]  
　　職員業已選出 
　　南洋大學鐵路管理科同學爲研究經濟學說起見特發起經濟學會其會務包括發行出版物參觀各種實業及敦請名人演講等等籌備歷數星期之久已於上星期三開全體大會通過章程選舉職員刻新職員均已就職並於前日開職員會議一次討論進行方針並定於月内開成立大會請名人到會指導一切云茲將該會職員錄下「會長」曹麗順「副會長」周乃洪「文牘」陳文松薛椿蔭「會計」顧振亞「稽核」王光鼎寗樹潘「交際」李庭三奚復旦「庶務」張錫榮邱褚聯吳維翰章煥昌「經理部部長」陶天杏高祖武「研究部部長」曾昭億胡匡祖 
[商業圖書館近聞]  
　　西人到館借覽書籍　向出版界贈送謝狀 
　　總商會創設之商業圖書館開幕以來事業日形發逹館内書籍搜羅宏富商界中人前往借覽者爲數尤多蓋平日以空閒光陰消磨於無聊娱樂中者今咸用以增益智識濳移默化其利匪鮮茲聞十九日有虹口巡捕ＭｒＲＲａｐｔ曾到館借閱花海特所著販賣術（ＷｂｉｔｅＨｅａｄｉＰｒｉｎｃｉｐｌｅｓｏｆＳａｌｅｓｍａｎｓｂｉｐ）業已連續三日於此可見圖書館之設立實爲社會事業中之不可少者而總商會之圖書館又不僅加惠於商界已也又該館因出版界捐贈書籍曾經具函道謝茲聞該館於日前又繕就謝狀分送藉留紀念詞云渥承某某書局慨贈圖書敬已拜領宏篇鉅著啓迪新知嘉惠孔多莫名感佩續出新書尙請惠賜謹伸謝悃永誌勿諼此狀云云 
[童子軍大露宿前之準備]  
　　敎練部之通告 
　　昨日上海童子軍總敎練部發出通告四則照錄如下㈠此次露宿專爲功課方面並非比賽性質藉以聯絡感情又可交換智識望各團多加人數　要㈡露宿自星期四課後起至星期日午後六時止在星期五日間及星期六上午各團爲功課關係露宿人員可離營上課俟課畢後再到營地實習於此三日間露宿者亦可輪流㬱換即不住營中願來聽講或表演游　者亦可參加惟限本級以上之童子軍㈢參加露宿者須在十一月五號以前將參加人數及所携營帳式樣大小及膳食問題詳細報告總敎練部爲要㈣各團須預備游藝事項到塲表演即爲游藝大會之準備 
[徽寧旅滬同鄕評議會紀]  
　　徽寗旅滬同鄕會昨日下午三時開第四次評議會許伯龍主席議案如下㈠討論李维强提議由本會電徽寗兩屬各法團否認賣身議員案胡佩如主張通電徽寗兩屬各法團實行禁止賣身議員活動吳鼎九附議李逹孚主張實行否認賣身議員爲同鄕胡　之附議均通過電文推胡佩如李逹孚審查後發表㈡討論皖南增兵案黄禹鼎謂皖浙邊境旣均增兵誠恐引起戰事應去電詰問吳鼎九主張先行去函詢問有無其事胡芾之附議主席以吳說付表决通過函稿請理事部辦理並請許伯龍黄禹鼎審查㈢　鐵像案蔡芳圃寄來圖案一紙請採擇吳鼎九謂蔡君提議是全省的本會主張是屬於徽寗二屬的似不適用胡佩如附議公决此事须由理事部辦理並公推黄憐生吳鼎九與理事部接治㈣中華瓷器公司請向衛口厘卡交涉案先由主席宣讀中國製瓷公司來函黄禹鼎主張中國公司之請求須由祁人具名來函立可照辦蓋公司與徽寗二屬無關本會似不能接受胡莆之吳鼎九附議表决通過㈤畢立信提議曹錕發鑄紀念幣三十萬即將在市流行應請通告各界一致拒絶胡佩如吳鼎九等附議表决通過㈥討論會董及本部書記　選案公决先行審查 
　　尙有本埠新聞等轉入後頁 
 
 

Page 15

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *本埠新聞二 
[友華銀行滙市報告]  
　　昨日友華銀行滙市報告云二十日倫敦大條銀價近期弗動遠期長一二五紐約銀行亦弗動倫敦紐約間匯價落至五元五角八七五今日此間匯價掛牌僅美金縮爲六十八元五角佛郎長至一一六五枚餘均照二十日（星期六）弗動市况開盤即已堅定旣乃益堅早晨英鎊成交價十月份三先令一便士一月份三先令零八七五同時美金成交價近遠期均六十九元六角二分半日金成交價七十兩一錢二分半嗣因銀行照此價格售出甚踴午後市况大堅至收盤時英鎊售價十月份長至三先令一便士二五十一月份三先令一便士一八七五十二月份三先令一便士一二五美金售價近遠期均七十元日金售價六十九兩七錢五分銀行匯票定價英鎊三先令一便士七五美金七十一元五角佛郎一二二五枚二十日倫敦銀市印度購進收盤市况穏定紐約市况堅定 
[上海商業市况彙錄]  
　　金融 
　　昨日銀幣早市價爲七錢三分一釐七毫半午市收盤爲七錢二分二釐五比上日收盤大七毫半中國銀行由杭州運來洋二十六萬元交通裝去蘇州洋五萬元又裝無錫洋五萬元各莊裝往天津洋二十萬元又裝漢口洋十五萬元又裝蘇州洋五萬元又裝嘉興洋十萬元 
　　銀拆早午兩市息價皆二錢七分較前日小一錢三分麥加利做出活期押欵元十萬兩息價八兩中國做出活期押欵四十萬兩息價七兩中國裝往杭州大條一百三十六條大英銀行由英公司裝來大條三百七十九條 
　　昨晚止各銀行及本街錢莊庫存現銀二千四百五十一萬兩現洋三千九百三十四萬元大條三百七十九條 
　　公債 
　　昨（二十二日）各種公債交易較上週似有生色惟市塲賣氣益旺故票價卒歸疲落金融公債現貨千元票初時呌價尙平惟受主毫無致一無做開此時賣户方面非常恐慌呌價遂一跌再跌迨收盤時始稍有交易價計六十三元九角五分比上週末驟跌一元三角五分十月期開盤六十四元三角最小跌至六十三元八角後市賣户較减市面穏定收盤回高至六十四元八角比上週末只跌落二角十一月期漲落情形與近期相彷收盤六十五元二角半計小一角五分整六現貨前市由四十九元九角小至九元七角後市賣户較少市面較穏最後價計五十元零五分計小二角半十月期開盤竟低至四十九元四角半其後買户尙多價格步步漲高至五十元零三角收盤雖回跌五分比上週只跌去一角五分十一月期結果比上週小一角收盤價爲五十元零八角償還八釐前市成交價常在十五元二三角左右後市賣户較少價格略見抬高收盤十六元零五分比上週漲高一元零五分其提高原因完全由于上週連日暴跌後之反動云 
　　國内滙兌 
　　昨（二十二日）國内滙兌據上海銀行公會報告京津烟漢等匯貼水略見漲高計京津洋　比上週末大五角銀匯各無改動北京公砝計一千零五十一兩五錢銀元計一千零十三元天津行化爲一千零五十九兩半銀元爲一千零十二元烟臺烟估掛牌價爲一千零四十九兩比上週末改長十兩其漲高原因緣銀底缺乏所致苟去路一旺則匯貼水不難回跌銀元市價仍爲一千元漢口洋例價爲一千零二十七兩半計高二兩五錢洋匯貼水每千元仍爲一千零十一元七角五分濟青各無電來此間滙價均照上週末貼水其餘各埠市價依然與上週末行情相同云 
　　上海商業儲蓄銀行國内滙兌二十二日行市報告云頃據烟臺來電銀滙忽有亟劇之跌面計烟估每千兩合規元一千零三十九兩五錢較之上週收盤縮去九兩五錢結果仍回復上星期四之價格一漲一跌而在此三日間出之殊屬奇突京津匯市仍舊計京銀爲一千零五十一兩五錢洋爲一千零十元津銀爲一千零五十九兩五錢洋爲一千零零九元漢電銀滙又跌落二錢半計洋例每千兩合規元一千零二十七兩七錢五分洋滙轉漲五角爲一千零零九元五角濟南洋匯未動銀滙漲七錢五分計濟平爲一千零四十兩洋爲一千零零八元皖之正陽漲起一元爲一千零零八元此外香港番平銀每千兩合規元一千零零九兩港紙仍爲七四二五廣東全毫銀每千兩合規元八百四十一兩雙毫市價爲六錢三分五釐云 
　　外幣 
　　昨日各種外幣市况甚爲呆木兼以受標金疲軟之打擊致票價多趨下游英票成交買價爲九元零二分比上週末跌去三分美票買一元九角六分計小五釐日票同縮五釐價買九角五分半港票退去一釐價計一元零一分七釐荷票計七角三分坡票買一元零三分馬克計一元五角半法票爲一角二分二釐進出各無大宗羅卜各票掛牌行市完全與上週末無異而市况亦沉悶尤常云 
　　金市與滙價 
　　昨日星期一大條例無報告十一月份標金開盤價爲三百三十八兩六錢與上日收盤相等毛盤時穏定價爲三百三十八兩八錢先令揭曉弗動惟法滙大十法郎美滙小二五嗬滙大半盾斯時標金爲三百三十九兩各滙市况開出時惟先令較星期六收盤略硬餘仍相等計銀行賣出十二月份先令價三先令零八七五買進三先令零九三七五又賣出十二月份美滙價六十九元六二五買進六十九元七五又賣出十二月份東匯價七錢零二五買進七錢是時標金略小至三百三十八兩五錢嗣後市况趨硬銀行賣出十二月份先令價三先令零九三七五買進三先令一辦士零六二五又賣出十二月份美滙價六十九元七五買進六十九元八七五又賣出十二月份東滙價七錢零一八七五買進六錢九分九三七五以致標金小至三百三十七兩七錢後乃略高至三百三十八兩二錢旋因標金賣者頗多故金價又跌而匯市亦較前尤硬銀行賣出十二月份先令價三先令一辦士買進三先令一辦士零一二五又賣出十二月份美滙價六十九元八七五買進七十元又賣出十二月份東滙價七錢零一二五買進六錢九分八七五因而標金最小至三百三十七兩二錢後又稍高至三百三十七兩六錢後爲三百三十七兩四錢收盤午後標金開盤三百三十七兩五錢未開先令時不相上下計高至三百三十七兩六錢至三百三十七兩四錢先令弗動標金爲三百三十七兩二錢至三錢各匯市價尤較上午爲硬銀行賣出十二月份先令價三先令一辦士零六二五買進三先先一辦士一二五又賣出十二月份美滙價七十元買進七十元零二五又賣出十二月份東滙價七錢買進六錢九分七五是時標金因略有買者故並未跌小僅至三百三十七兩移時滙市各價愈硬銀行賣出十二月份先令價三先令一辦士一二五買進三先令一辦士一八七五又賣出十二月份東匯價六錢九分八七五買進六錢九分六八七五以致標金最小跌至三百三十六兩六錢嗣後市况相仿買者仍有所以又回高至三百三十七兩二錢收盤計全市最高低相差爲二兩四錢較之上日收盤跌去一兩四錢云 
　　紗花 
　　棉紗市面仍轉穏定昨日星期一各客帮之現本紗買進者增加成交本紗四五百包日紗五六百包市價稍加本紗除十六支富貴加銀一兩許外餘皆平平日紗加二錢五分至五錢不等公會小包全未售開交易所標準紗價比星期六近期無甚升降遠期漲六七錢三品紗大阪來電午前開盤小去一二元午後收盤又回高恢復原價美棉電報現期好十個磅音遠期好二十八個磅音印度電報朋搿而好九個羅比奥佛辣與白洛處各好十個羅比鴻裕紗廠開出十六支寳鼎二百包價一百六十五兩本月份期扣　其餘無開出紗市面後形仍看堅定之勢 
　　昨日棉業交易所通州棉花標準十月份小去四五錢十一月份小去二三錢十二月份亦去四五錢紗廠聯合會報告美盛洋行買進現貨棧交陜西花五百件價四十一兩大生紗廠買進現貨送廠太倉花二百擔價三十九兩五錢吉田洋行買進現貨棧交粗絨陜西花一百包價三十八兩二錢五分廣帮買進現貨棧交餘姚花二百包價三十八兩 
[海軍聘許理爲顧問]  
　　文匯報云許理律師接上海交涉員函謂海軍處囑代轉逹聘之爲法律顧問 
[福建路商聯會開會紀]  
　　擬發不二價信用牌 
　　福建路商界聯合會於昨日下午八時因提議實行不二價商業信用牌事及選舉總聯俣會出席代表召集董事會到者十餘人由正會長鄔志豪主席先討論主席提出商業信用牌案并說明商業信用牌定價劃一之利益四種㈠尊重商人信用㈡省交易時間㈢賣買公平無欺㈣推廣營業凡不二價之商店均可照章具領鄙人於三年前曾提案總會全體通過此案保留至今現擬再行提出擬就信用牌式樣請公决全體一致贊成繼議聯合會定期十月二十八日假寗波同鄕會選舉會長職員本會應照章改選出席議董結果鄔志豪陳韻笙得票爲最多數當選議畢散會 
[天潼福德商聯會開會紀]  
　　天潼福德兩路商界聯合會前日下午七時開職員臨時會議到十五人周之楚記錄陳廣海主席報告賑單畢議决案件如下㈠討論本會選舉事宜决十一月十一日開四週年選舉大會特印本年週刋一切手續公推陳廣海蔡百吉江子瑜李賣泉四君辦理㈡福德路新闢馬路新開店舗公决陳蔡江李四人徴求人會㈢天潼路東首鴻祥里口現有隙處本會擬辦閱報處問題公决照辦㈣堅持否認曹錕爲總統公决通電反對㈤推舉總聯合會出席議董公决推舉陳廣海爲代表本會十一月十一日選舉後再行加派㈥討論總聯合會章程問題公决由代表相機辦理議畢茶點散會 
[阜寗商人之呼籲聲]  
　　淮安關强增稅收之反響 
　　上海總商會昨接阜寗益林商會代電一通文云竊维國家取稅於人民本有限制除田賦外恒視商業之盛衰民生之豐嗇衡定稅額裕課恤商爲不易不辦法益東青三口自設關以來相沿無異嗟我江北迭遭匪患商業凋敝涸鮒待紓於救死不遑之際而淮安關李監督又以揚由關變更稅額亦令各分口推翻成案增加稅收威勒商民擔負不思我商民本孱弱之軀現方亟待拯攝何堪再事剝削曾經痛陳困苦以冀收回成命乃該關旣抱此收括主義商民雖一再請求不予允准必作最後之武斷商民怵於淫威恐慌萬狀敝會爲維持商業機關未便緘默除電請全國商會聯合會蘇省事務所並請願省議會曁分呈督軍省長外用特電遠貴會務以誼切同舟一致力爭如有卓見並希裁覆不勝盼切阜寗益林商會效印 
[調查學齡兒竟之公函]  
　　上海縣敎育局昨致各市鄕經董鄕董敎育委員函云逕啓者案查義務敎育進行計畫早經規定而各區學齡兒童亟待調查淸楚本局於十月十六日舉行敎育行政人員談話會時提議調查學齡兒童辦法當經議决調查學齡兒童在户籍法未行以前應由公立小學敎員各就本學校區内詳細調查列表報告縣敎育局其表式由縣敎育局刋發之（此項調查應由小學敎員於課外或星期日行之）此項表格送到縣敎育局後由局派員抽查認爲準確時呈由縣公署轉呈敎育廳作爲優良之成績之一種等語查此項調查方法分别區域容易着手因即函請貴鄕董會同敎育委員定期邀集各公立小學敎員說明本鄕各小學校區域並詳訂辦法以便尅日進行事關義務敎育進行要着務希查照辦理 
[晨光美術會近訊]  
　　㈠更訂會章晨光美術會前由會員提議修改會章當推舉委員修訂本月初新章擬定由會員通過正式成立會員種類除原有之維持會員常年會員外加贊助會員（年費五十元）贊成會員（年費二元得出品展覽會但須按展覽議案辦理）名譽會員（曾以友誼　任會中職務者）研究會員（按各研究章程作短期研究者）四種至西畫部研究章程新添星期研究班專事野外寫生爲學校敎員及學生利用休息補習而設入會費外半年付費三元云 
　　㈡添補職員野外寫生新請吳人文君擔任指導日期定星期五下午星期日下午又研究所新請馮柱石君爲管理員 
[交部令結電費賬]  
　　七月份欠大東大北五萬餘元 
　　江蘇電報局昨奉交通部令云查一九二三年七月份大東大北兩公司代辦經费賬本部結欠該公司洋五萬三千六百零二元三角二分英金七百七十二鎊二先令十辦士該公司等應找還本部　五十三兩二錢六分合行令仰該局遵照與洋賬處接洽結算　局業已奉令結淸矣 
[首善堂收回地基]  
　　屬於敎會之首善堂於前淸光緒二十三年間將高昌廟沿浦灘地基一百畝租給江南製造局（即上海兵工廠）搭建工匠人等卓房議定每年地租洋一千元以十五年爲期嗣因期滿適逢光復鄭前鎭守使以該處爲軍事區域深恐退租之後或由該敎堂轉租與某國洋商窒碍殊多故向繼續承租以十年爲限雙方訂立合同惟地租一項每年增加四千元改爲年納五千元扣至本年十一月一號續租期限又已屆滿而首善堂擬將地租再行增加至少年納租費洋一萬元方能再行展租業經兵工廠謝總辦一再商請减讓不允以値此公家欵絀之際旣因租費過巨祇可如期退租茲將經手轉租各業户姓名及地址畝分號數租價等項一併造册送交首善堂收歸管業該堂現定下月一號起派員分向各租户接洽以憑征收租金云 
[水警冬防開辦有期]  
　　江蘇水警趙廳長爲籌辦本屆冬防事宜曾經召集一區沈葆義二區師蘭亭三區宋世松四區代理宣葆章五區趙鴻禧等各區長到廳會議辦法業經議决准於陽曆十一月一日爲冬防開辦日期至明年二月底爲限期内由各該區抽調游巡隊一隊師船至少須集十艘並令各隊亦調師船以六艘爲限編爲游巡一小隊責令在本管汛内擇要梭巡每分隊各集巡船四艘各就汛地通宵巡查惟各區管轄區域較爲　闊如果巡船不敷梭巡即以兵艦移調輔助以保地方安靖昨由區署通令各隊遂辦矣 
[任筱山赴蘇]  
　　即晚可返 
　　滬寗滬杭甬兩路管理局長任筱珊今日因事乘九點三十分特别快車赴蘇約定當明返滬云 
[路局修理橋樑]  
　　上下各車並不停止 
　　昨日滬寗鐵路工程處在一百五十一公里地方修理橋樑交通並阻不斷上下各車照常行駛云 
[義泰刼匪判歸軍法懲辦]  
　　淞滬警察廳緝獲搶刦閘北潭子灣義泰烟紙米店及眞茹鎭丁洪祥家等案内之王盛之王盛林王銘寳滕傅忠及嫌疑之金玉芬吳天財等六名業經發交司法科研訊已據王盛之等四名供認搶刦不諱判决應歸軍法懲辦已令備呈解松滬護軍使訊辦惟金玉芬吳天才二名訊非此案盜犯諭令押候另行核辦云 
[徐乾麟辭閘北董事]  
　　閘北董事錢貴三出缺後昨由工巡捐局函請徐乾麟繼任惟聞徐君因職務紛繁昨已具函辭謝云 
[元豐麺粉廠之火警]  
　　閘北光復路新大橋西首元豐麪粉有限公司之機器引擎間係四層洋樓前晚該廠正開夜工於二時許三層樓之馬逹不知如何忽然發火頃刻勢成燎原衆工人紛紛逃出旋經各救火車馳至其時火勢異常猛烈延燒至二四層樓救火員奮勇施救直至天明九時火始漸滅幸此項洋樓搆造堅固内部雖全燬而四面墻壁未倒故未延及他屋當火熾時四區二分所倪警佐率同巡官長警臨塲彈壓火熄後將該廠機器頭目浦東人徐雨舟拘案管押侯傳到經理祝厚甫訊究 
[溧陽旅滬女界關心桑梓]  
　　溧陽旅滬敎員陳覺先陳效先蔣品雲等六人近因溧陽第一女校校長沈宗璜辭職事特致函江蘇敎育廳溧陽縣署請傎選該校校長茲將公函原文錄下敎育廳長鈞鑒敬啓者滬上各報載溧邑縣立第一女校校長沈宗璜因提倡新文化被省議員陳人厚等控告並嚴迫縣署撤換四面空氣惡劣公理莫由伸辯因是親赴南京向省長敎廳辭職並云第一次不予批准擬上第二次辭呈去志甚爲堅决覺先等閱悉之下均驚駭異常沈校長任事該校以來已十有餘年平時對於校務素稱熱心且歷次畢業學生升學在外服務社會者日見其衆覺先等亦均畢業於溧陽第一女校深悉沈校長辦事之熱忱一旦辭職而去該校實難乎爲繼應懇廳長迅予挽留以全其功萬一去志已决挽留無效理應延聘溧邑師範或中學男女畢業生中之富於新思想而有辦學經騐者擔任女子中如無相當人才不妨聘請男子承乏萬不可限於女子一途而爲削足適履之舉至於高小畢業而無資格者或新知識缺乏而辦事無精神者皆當屏諸途外而不予延聘此皆對於該校所應急須注意者覺先等同屬校友之一份子目覩危途不得不言爲此呈請廳長鑒核准予採納飭縣施行覺先等不勝感戴之至專肅敬請勛安云云 
[洞庭西山同鄕秋季大會紀]  
　　洞庭西山旅滬同鄕會昨在西門黄家　路金庭會館第三屆秋季會員大會到者二百餘人由會長夏春樵主席報告開會宗旨曁因外瘍未痊委託副會長沈　卿報告經過情形並議决各項㈠倣照寗波蘇州各同鄕會先例將入會费一項取消㈡評議會决由評議長主席以保立法精神㈢凡會員能一次交納會費百元以上者即爲永久名譽會員㈣選舉會日期每年四月第一次常會决定並限一月爲選舉期議畢尙有會計徐質齋報告出納賬略以及葛偉生羅謹銘之演說至散會已六時矣 
[木商公會定期歡迎總董]  
　　滬南木商同業現集合公議組織一木商公會以使聯络一切現已就緒昨日開會公舉姚慕運爲該公會總董並又推盧鉅香等四人爲代表持函同赴姚君宅第竭誠敦請聞姚君已允接任故已訂期十五日在該公會開歡迎大會並預邀各同業執事等屆時蒞會云 
[掮貨小工跌傷殞命]  
　　昨日下午二時許有小工名和尙者在金利源碼頭廣大輪船上掮貨包失足墜落艙下跌傷甚重當即由工頭舁送同仁醫院醫治旋即傷重身死由家人備捾收殮 
[索債反被戳傷]  
　　四馬路四時春點心店夥無錫人顧阿根昨晚九時許在香粉弄向某甲索欠債因起口角被某甲用刀戳頭面手臂等處血流如注痛倒於地當經同伴車送仁濟醫院醫治一面報告老閘捕房請究 
[閘北共和路之火警]  
　　前晚二時五十分閘北共和路同泰柴炭店樹柴堆内忽然起火由崗警查見敲開店門經鄰衆帮同救熄昨日四區劃署長傳店主紹興人丁作金到案據供保有火險千兩奉諭暫押候查 
[漕河涇火警]  
　　西鄕漕河涇張信和花米行於前晚十句鐘時不戒於火頃刻冒穿屋頂該鎭向無救火會祇有洋龍一條水力不足一時難以撲滅嗣經上海區某救火會聞警馳至救火車兩輛奮力施救始行撲滅聞張姓全宅房屋二十餘間完全焚燬損失約計二萬餘金云 
[路刼金環人贓並獲]  
　　高郵人陸阿福住居煤屑路其女桃芬前日被揚州人高廣球攔路搶去金環一只由崗警人贓並獲解入五區一分所昨解司法科究辦 
[招領迷路女孩]  
　　迷路女孩髮寳年八歲前日由閘北崗警查見帶入四區經劉署長訊其姓氏籍貫住址均不肯供諭發慈善團留養聽候出示招領 
[檢廳通緝砍斃馬福生案兇犯]  
　　向在虹口爲鋼匠之馬福生遭仇人　夜拔到高郎橋用利斧砍斃報請官廳派員騐明並據屍母馬周氏到塲認明請求緝兇在案茲悉此案連日奉上海地檢廳飭派法警嚴密偵查得有端倪據情到廳禀昨奉承辦此案之檢察官派警往拘行兇各犯並備文移請捕房一體協緝云 
[冲喜恶習釀成訟案]  
　　浙江乍浦人吳頌濤在棉陽里某錢莊爲夥原籍家中有一胞妹小字榮賣今年二十歲前曾憑媒許字與東王家弄六十四號爲紅白器具茶担生理張永華之子張漢治爲室漢洽在某西字報爲手民尙未迎娶今年六月中染病頗劇永華即以滬上習慣商諸謀証請未婚妻到家冲喜意欲望病速愈至七月初二日原媒等親送榮寳到張家不料漢治已於上一天（即七月初一日病斃於是榮寳即留張家直至昨晨吳頌濤携同榮寳投一區三分署控張永華心存欺騙行爲不正等語焦署員准飭將張　案略詰之下當以案關刑事命備文函送地檢廳訊究 
[請領被拐婦人]  
　　救濟會偵探高金林前在陰和輪船上查獲拐匪王小三子誘拐婦人陸王氏一口押送地檢廳訊供判押候查傳該氏家屬來案認領上案昨日午刻有陸三大隨同伊母陸沈氏投地檢廳具禀聲稱阜寗人家住閘北太陽廟相近四十八號地方向爲小工此次王小三子所拐之婦即民妻陸王氏幸爲偵探獲案爲此偕母來案請求給領並求將拐匪究懲當奉許檢察官諭飭陸母子靜候提同在押之王小三子等訊明給領云 
[控損害營業名譽案今日開審]  
　　美商久隆公司大班西人在公共公廨刑事科呈訴買辦甬人溤轉朝散佈謠言損害營業及名譽並向各處藉端騙欵等情由廨准出提票發交總巡捕房於前日派探石仁信與四十五號西探協往將馮提獲昨晨解送公廨即據原告律師上堂陳述案情以原告係屬美商請爲展期候美領堂期解訊云云經　讞員核供商之英麥副領事判馮押候今日解請美領陪審 
[械鬥案證據不足註銷]  
　　王德生（即小湖北）因於上月五號糾衆在大沽路荒地上與馬朝邦等械鬥並有人開放手槍擊傷馬之身體當時由探張桂生查見將王拘押昨晨由廨提訊原告不到祇有婦人郭劉氏上堂作證訊之被告供不承認中西官以証據不足宣判將案註銷被告開釋 
[爛泥渡餘慶里房客否認加租]  
　　浦東爛泥渡鎭後餘慶里一帶房屋菜有平房數十間本爲陳姓之產近轉租與怡和經租賬房莫錦芳經理莫即將房票改爲怡和洋行經租字樣通告各房客自本年陰曆七月起每間加租金半元否則另行遷讓等情各房客大起恐慌於昨日集諸抵制方法當經决定組織房客聯合會致函莫經理籲請取銷前議仍照原租辦理原函如下錦芳先生賜鑒敬啓者敝房客等上月接奉尊處通告欲將餘慶里一帶房屋每間加租金半元等情閱悉之下不勝驚異查該里房屋本爲陳姓業產建造迄今不過六七年之久起始租金每間一元八間業已三次增加至三元之譜房主聲明以後老房客决不再加等情不科自貴公司經租以來對於屋滬并壞竹笆破爛等項郱不注意修理而此次暴加租金令人百思不得其解若謂地價增漲而地價如故若云工價昂貴而該房旣非新造目下又未經修理若謂市面繁盛而該房坐落鄕隅非街道店面可比敝房客等處此米珠薪桂之時對於原有房租已覺不堪担負倘再經此無故增加實難勝任不得已公同議决對於貴公司加租通告一致否認故特函遠台端務請慨念余等食力維艱收回成命倘若執迷不悟視金錢爲惟一目的勢必各趨極端有傷主客感情尙希諒之是幸 
[警聽長通令愼選警探]  
　　淞滬警察廳長徐國　昨密令各區署所隊略謂本廳偵探額數有限辦理各區署盜竊案件時有隔閡之處曾經通令各該署挑選得力長警充警探以便緝捕而專貴成在案不料近日時有匿名指控警探包庇花會烟賭等不法情事所訴雖未必盡實然有言嘖嘖難保無招搖情事爲此密令各該署所隊迅將各警探查明優劣分别淘汰並將所選警探姓名開單呈報以便給發執照而杜假冒云云 
[兩積竊各押六月]  
　　積竊胡常貴林慶國兩人前在法租界先後竊取某姓家之金鎖片銀項圈等物現爲法捕房包探李鴻生周志順拘獲吊出原贓帶入捕房昨解法公堂先據捕頭上堂禀明前情詰之兩被告供認行竊不諱中西官判兩被告各押西牢六個月以儆 
[索欠毆人案罰鍰了事]  
　　嚴阿慶日前在法租界地方向石炳夫索欠不遂動手行兇將石毆傷由捕到來將嚴拘獲帶入捕房將石送至醫院醫治昨因傷痊故由捕房將兩造傳解至法公廨請究石炳夫稱是日嚴阿慶向民人索還銅元五枚民人如數交還不料嚴又敢將吾兇毆請求訊究詰之嚴阿慶供實因原告言不遜民人方始行兇是實中西官判嚴罰洋二元充公餐再負擔醫費完案 
[逼娼判押一月]  
　　揚州婦人潘李氏前與吳阿福姘識於前月同來上海李氏在法租界某姓家帮傭詎吳阿福於前日逼令李氏至六合賣娼李氏不願以致在途爭執適被專查妓院探目陳順寳查見將吳與李氏一併帶入捕房昨解法公堂请究先由陳探目禀明前情繼據潘李氏稱婦人與吳阿福姘識後阿福不務正業婦人每月所得工資供其化用豈知彼近又忽起不良欲將婦人賣至六合爲娼婦人不允故此在途吵閙爲探拘案請求援救詰之吳阿福供詞支吾聶讞員判吳押西牢一個月以儆李氏開釋 
[兩妓准留堂擇配]  
　　法捕房專查妓院探目陳順寳日前查得沈趙氏華陳氏兩妓院内妓女沈鳳仙王如意子兩人來歷不明爰特禀明西探同至各該院將兩妓女帶入捕房昨送法公堂請訊先由西探上堂禀明前情詰之沈王兩妓稱女子等家中父母雙亡祇有後母在家因時遭凌虐故此隨人來申又被騙賣爲娼女子等不願迎客求請超豁中中西官判兩女子送堂擇配趙氏罰洋二十五元充公陳氏斥退 
[烟案分别罰鍰]  
　　唐瑞壽劉云甫兩人邇在法租界張德成朱顧氏兩家私設烟榻容人燈吃洋烟事爲探目沈德福偵悉禀明枉探前往抄出烟具等物帶入捕房昨日傳至法公堂請究先由捕頭禀明前情詰之唐等供認私賣燈吃不諱中西官判唐劉兩人各罰四十五元二房東顧氏罰七十五元張罰三十五元充公烟具沒收 
[私取郵件判押一月]  
　　北京路郵政局用人林嘉恕前日因私取百代公司寄往天津之影戲片一包被該局西人察悉報捕將林拘押昨解公共公廨經中西官訊供支吾判林押西牢一月示儆 
[串同攫物之發落]  
　　流氓劉泉林因串同劣孩王高登在西藏路攫取女子徐彩珍所携内儲鈔票洋三十元之皮夾袋一只逃逸被探捕房於前日由探將劉與王孩一併查獲並在王孩家内搜出皮夾袋一只帶入捕房昨解公共公堂經中西官訊明判劉押西牢一年期滿遂出租界王孩送改良所習藝兩年皮夾袋交原主領回 
[私帶紅土罰鍰]  
　　潮州人周俊卿前日身帶紅土五磅經過河南路被包探錢慶長查見將周與土一併帶入捕房昨解公共公堂經中西官訊明判周罰洋二十元充公土送海　焚燬 
[控串騙案註銷]  
　　張尙義有汽車一輛交由張耀芳趙金發於本月十九號代爲售脫所得價銀内有二百兩之支票一紙迨向出票之銀行收欵無着張尙義遂投滙司捕房探告張耀芳趙金發串通欺騙派探陳連奎將兩被告拘入捕房着各存洋二百元保出昨經公共公廨傳訊原告上堂供明前情被告則延甘維露律師辯護以所付支票係得主於到期後未將欵解交出票之銀行致未能照兌並非被告欺騙且亦不涉及刑事要求將案註銷云云中西官磋商之下判本案註銷着將保洋内債還原告銀二百兩 
[婦人呑烟斃命]  
　　住居東唐家弄一千零零四號門牌婦人王劉氏年四十九歲前晚不知因何濳呑鴉片烟自盡迨王阿坤覺察急延西醫到來已經不及施救毒發斃命該管　司捕房得悉派探侯阿寳往將王劉氏尸體舁送斐倫路騐尸所候報請公共公廨中西官相騐昨由尸屬王阿坤任許氏投報捕房請求免騐捕頭准飭該家屬領尸棺殮候呈報公堂備案 
[控拐女兒之拘究]  
　　徐錫華指控甬人徐阿華在歐嘉路誘拐分和女仁弟帶往寗波販賣等情業由捕房派探費克倫赴甬將被告移提來滬昨晨解送公共公廨請究中西官略一質訊判令收押展期七天再審 
[私售洋烟罰鍰]  
　　廣東人鄧益在南燖路一百二十四號屋内私售燈吃洋烟爲包探譚鳳池車學曾偵悉前日協同西探密往將鄧及烟民李傑梁記謝華燕興歐倍鄧邦李莊譚全光等拘獲連同烟具昨解公共公廨經中西官逐一質訊之下以其違禁屬實判鄧益罰洋四十元餘人各罰三元一併充公烟具銷燬 
[私用當本各押四月]  
　　虹口東漢璧禮路潤康押店夥唐恂如汪松林私用當本洋二百十三元被店主王耀琴告發由包探劉幹泉拘解公共公廨諭令押候訊究已誌本報昨晨提審原告上堂証明查出被告舞弊情形質之唐汪兩人供認私將當本分用不諱經李襄讞核供商之英韋副領事以被告之所爲已搆成刑律侵佔罪判决各監禁西牢四個月示儆 
[竊衣飾分别押儆]  
　　王　大糾同汪阿大先後行竊戈登路小沙渡路勞勃生路居户馬明大張阿毛陸順興等金圈衣服質洋分肥案發被包探周榮生拘押茲已吊齊原贓昨晨傳同失主將王汪兩人解由公共公廨中西官質訊之下以王係過犯判監禁西牢二年汪押九月期滿均逐出租界贓交原主認領 
[公共公廨訊案彙錄]  
　　昨日公共公廨訊理之民事訟案併誌如下㈠謝被葆訴木作頭潘泰記不照圖樣造屋請求諭令停工並派員查騐案潘延慕思律師訴謝不付造價六千餘元並聲明係潘先行控告故謝應處被告之列結果謝莜葆之請求不准應將另案之潘泰記訴狀作爲原告訴狀本案謝筱葆訴狀作爲被告辯訴狀由兩造延請專家將所造房屋估計察看得隨時聲請核奪並准併案訊理㈡婦人楊沈氏訴與其夫楊金囝離婚案結果給諭被告本案未判决以前不得向原告及原告之母吵閙遠即飭提訊究給諭費免繳所請提前排審不准㈢金星保險公司訴方椒輝欠房租銀案結果着被告於十四天償還原告房租銀三百三十兩違即給諭押遷將屋内生財發封備抵㈣程瑞發訴楊繼昌欠房租洋案結果原告當庭　受被告房租洋一百二十六元堂費被告負擔此後房租着按月照付並不准吵閙㈤徐霽生延佑尼干帮辦施乃德律師訴江浙魚市塲籌備員周電如等欠廣告費洋案原告律阜皮週迄未繳欵請求將其押追周之代表高露玲律師則要求將選欵期限展長而該塲股東朱柏生鄭少凡等延包仁律師到堂聲明已遵諭繳案請將被控之案註銷結果周電如逾限仍不遵繳姑再限七天將第一月應繳之欵繳淸遠干押追本案早經登報傳逹各股東迄未到案除李瑞九趙醒民朱柏生鄭少凡已繳外應照原告所訴缺席判决並分别提案訊追㈥趙鏡淸延海备禮律師訴江南木管廠顧正偉吳松齡違背租屋合同請追損失案結果被告逾民不遵堂判履行臨訊又不到案應即諭飭該被顧正偉等遵照前判立即遷讓一面諭令保人於三日内將保洋一千元繳存公堂或將被告交案侯核㈦塘山路王母宮尼姑妙福與妙青爭管廟產前判妙福爲前殿住持妙青爲後殿住持茲妙青以後殿香火不盛延慕思律師請求更變原判改爲輪流住持結果仍着兩造遵照前判辦理㈧周瑞良與錢增祥合開絲廠賬目糾葛涉訟案結果應着周瑞良按月繳洋十元還淸完案發封生財應即變價交錢增祥具領 
公布欄 
[上海地方審判廳]  
　　公示送　（全文在本廳揭示塲公布）一件徐承華與奚趙氏等因借欵涉訟一案（主文）右當事人因借欵涉訟據原告徐承華狀稱被告奚趙氏等所在不明訴狀倍本及傳票聲請公示送逹本廳查與民訴條例第一百八十一條規定相符應於照准並依同條例第一百八十六條第一項　任律師張家鎭爲被告人奚趙氏奚金祥之特别代理人外茲特裁决如右右仰被告人奚趒氏奚金祥知照 
　　民庭主文一件姚金華爲防占基地聲請備案由狀悉陸華生等如果有侵占該民基地情事該民儘可來廳依法起訴所請備案之　應毋庸議此批　一件蔡關松聲請收費審理由狀悉案已判决如有不服儘可提起上訴所請碍難照准此批一件朱君頣聲請抄錄潘闌生與梅佩玉貨欵案判决由狀悉准予抄錄此批一件裁决邱錦雲與秦順生不還擔保借欵一案（主文）本廳氏國十二年支字第一八一號支付命令應予强制執行一件判决孫秦氏與徐金祥債務涉訟一案（主文）本件上訴駁斥第二審訟費由孫秦氏負擔一件判决張觀潤與沈張氏等嗣產涉訟一案（主文）本件上訴駁斥第二審訟費由上訴人負擔一件判决蔡童浩與楊英和債務涉訟一案（主文）楊英和應償還蔡童浩洋一百元訟費由楊英和負擔一件判决徐長生與魏和寳會欵涉訟一案（主文）魏和寳應償還徐長生洋七百七十五元如和寳無力償還應由張培生負貴代償本案訟費由魏和寳負擔一件判决　軒記與朱德記賠償損失一案（主文）龐軒記郭增記之請求駁斥訟費歸龐軒記郭增記負擔一件判决王世勛與王黄氏田單涉訟一案（主文）本件聲請駁斥聲請費用由聲請人負擔 
　　民庭主文一件判决顧少連與顧錦才因屋基涉訟再審一案（主文） 
本件再審之訴駁斥再審訟費由再審原告人負擔一件判决王富祥　錢兆康因貨欵斜葛一案（主文）原告之訴駁斥訟費　原告負擔一件判决方錦鈺爲季林林因租屋斜葛一案（主文）季林林應償還方錦鈺房租洋六十八元方錦鈺其餘之請求駁斥訟費錦鈺負擔木判决應予假執行一件判决孫維賢與陳德標因債務斜葛一案（主文）陳德標應償還孫維賢洋三百五十元訟費歸　德標負擔一件判决楊森林與黄福珊爲票欵涉訟上訴一案（主文）本件上訴駁斥一件華江與江致泰等因貨欵　葛一案（主文）被告江致泰林糼銘王漢强應平均償還原告貨欵銀洋四百三十二元七角二分如各該被告中有不能償還者其不足部分并應由其餘被告平均代償訟費歸各被告平均負擔一件判决莊志香與汪彩堂等因債務糾葛一案（主文）被告地等應償還原告在欵九八規銀六千三百四十四兩八錢零六釐貨欵洋一百七十五元及民國十二年陰歷七月底止存欵利息九八規銀一千零八十七兩四錢八分五釐陰歷八月初一日起利息仍照存欵按月八厘五毫計算應付至淸償之日止但不得超過原本原告其餳餘之請求駁斥訟費由被告等負擔 
　　刑庭主文一件李錫昌竊盜一案（判决主文）杨錫昌竊盜之所爲處五等有期徒刑三月未决　押日數准予折抵一件邵殿鈞鴉片一案（判决主文）邵殿鈞帮助吸食鴉片烟之所爲　同金二十元如無力完納罰金准易監禁烟土一小塊計重兩二錢烟藥四鐵盒沒收一件張洪　侵占一案（判决主文）張洪奎侵占漂流物之所爲處罰金八元如無力完納罰金准易監　未决　押日數准予折抵一件陸阿二竊盜一案（判决主文）陸阿二竊盜之所爲處拘役三十晶水决竊押日數准予折抵一件何阿道鴉片一案（判决主文）何阿道帮且他人吸　鴉片烟之所爲處罰金三十元如無力完納准易監禁未决　押日數准予折抵一件周坤榮鴉片一案（判决主文周坤榮吸食鴉片烟之所爲處罰金八元如無力完納准易監禁烟槍一枝烟燈一盞　忆一把烟泡一錢烟灰二錢半烟各半盆零星烟具六件沒收一件張仁恰鴉片烟一案（判决主文）張仁怡帮助他人吸食鴉片烟之所爲處罰金三十元如無力完納准易監禁未决鴉押日數准予折抵烟土十六兩沒收一件姚　林　告一案（判决主文）姚考林無罪一件唐濟庭鴉片烟一案（判决主文）唐濟　晋助他人吸食鴉片曁之所爲處罰金二十元如無力完納准易監禁烟土六包沒收一件王阿二鴉片烟一案（判决主文）王阿二吸食鴉片烟之所爲處罰金二十元如無力完納准易監禁烟膏等件沒收一件周　金鴉片烟一案（判决主文）周福金吸食鴉片煙所爲處罰金二十元如無力完納准易監禁烟膏一晨小盒沒收一件金鴻桃强盜預審一案（裁决主文）金鴻桃犯刑律第三百七十條第一項之罪應予起訴一件陳　生鴉片一案（判决主文）陳毛生即沈木生　　販賣而收　鴉片烟之所爲　五等有期徒刑二月併科罰金七十元如無力　納准易監禁未决　押日數准予折抵鴉片烟二十二兩沒收 
 
 

Page 16

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
 

Page 17

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *本埠新聞三 
[衡泰莊之新組織]  
　　本埠北市之新莊牌莊號衡泰股東爲程齡孫君（即勞合路程謹記經租賬房主住靜安寺路）三股管趾卿君（西門子洋行買辦在三馬路江西路口）二股朱靜安君（麥根路朱智記花廠東家）二股萬建生君（慶成錢莊總理）一股半林康侯君（新華銀行滬行行長）一股半共十股計資本規銀十萬兩上匯劃資本存福源致祥督理俞澄如君兼爲衡吉莊經理監理謝翰生君兼任程謹記總賬房謝玉如與俞殷臣兩君爲並理秦潤卿與王伯勛雨君見議云 
[言茂源正式開市]  
　　四馬路言茂源酒店自去歲失愼後竭力整頓營業較前發逹昨日正式開市客至甚多因無隙座而向隅者亦夥酒　亦較常豐盛云 
[泰豐廉價今日期滿]  
　　南京路泰豐罐頭食物公司此次爲十八週紀念舉行大廉價十日今日爲廉價最後之一日合計至昨日止九日中共銷什景餅乾二萬二千餘磅鹽餅一萬五千磅乃士一萬磅各色點食六萬餘件其中以薩子瑪一種最大此外各種罐頭食物若鷄鴨等類二百餘箱鴨肫肝銷去一百餘箱今日爲最後一日經理王君拔如已督率職員將各種餅乾點食之類於昨夜連夜趕製以應需求云 
[中西藥房之改組]  
　　福州路中西藥房向由顧松泉君爲經理嗣因顧君年老力衰即歸鄕休養並將店盤於中西藥房法記由周君邦俊經理周君接任後即大加整顿原有之　旁櫃檯現移至靠壁兩角設應接室及周君之診室故地位較前益形擴大現内部雖値佈置但仍照常營業云 
[中英發行防喉藥]  
　　四馬路中英大藥房發售喉症福命預防藥片隨身預防可免喉患每大瓶一元小瓶二角近日往購者頗多云 
[化妝品等優待劵將截止]  
　　北火車站界路承德里南洋製藥公司發行柏德生氏補腦丸艷容丸白玉素等前爲優待顧客起見特刋優待劵於申新兩報凡剪劵持向該公司購藥者均照八折計算現定明日（二十四）截止云 
[雪花膏之經售]  
　　十六舗裏馬路太平里愛華製藥會社現經售求精化學社之雪花膏用大號白磁方瓶裝貯者每瓶二角五分云 
[香艶八寳箱之分贈]  
　　閘北香山路家庭化物製造廠新出消黑霜嫩膚露白牙精香口片胭脂精膏指球秀眉水妙目水等八種共裝綢箱一隻即名香艶八寳箱値洋三元現該廠因此品發明伊始適逢五周紀念特先犧牲五千箱作爲樣品發贈每箱只取郵票大洋一元便即掛號寄到樣品發完即行停止原洋退還云 
[新到廉售之網球]  
　　先施公司運動部　到斯攀耳亭牌（Ｓｐａｌｄｉｎｇ）網球此種網球素爲各學校所購用原售每打九元現因貨多故特每打祇售七元云 
[一元六碼布之發行]  
　　永安公司二樓匹頭部到有芝蔴布及條子紗布顔色計四五種芝蔴布與香港布相仿此兩種布毎元可購六碼近數日内銷售甚多云 
[呢絨減價尙餘五日]  
　　三洋涇橋瑞泰升呢絨號運售法京華法洋行所出各種呢絨近又新到純毛厚呢褂褲料以及其他駝絨等甚夥又製就之大衣每件售價二十餘元不等該號之開幕廉價祇餘五日云 
[補品運到及爐菜上市]  
　　南京路易安居每屆冬令必選購大宗滋補品以應市今運到上等哈士蟆甚夥補汁純厚現照原値出售並不加價其他各補品之運到者亦頗多又附設容膝居之邊爐菜先於兩個月前研究精美今已開始應市云 
[商情社增設營業部]  
　　博物院路藤鳳里商情通訊社現特增設營業部專門代理賣買公債股票現貨外幣及標金等項佣金格外從廉云 
[賬員會之新會議]  
　　上海賬員公會於前晚七時會董職員齊集北京路福德里會所開會董事長陶昌海主席副會長金谷香提交議案議决如下 
　　㈠各新職員證書專役分送㈡本會所辦慈善敎育兩部經費支絀吳菊泉君提議開游藝大會俾藉餘資補助公同贊成籌備事宜吳菊泉君擔任籌備費用孫鑣君擔任㈢會員徽章銀質製造須用英文名稱公議用（Ｓｈｒｏｆｉｓ　ＡｃｃｏｕｎｔａｎｔｓＵｎｉｏｎＳｏｃｉｅｔｙ）字樣交庶務部製備俟再定期給發散會已九時云 
[商務印書館之參觀]  
　　商務印書館昨有蘇州女子職業中學校商科學生由敎員率領來申參觀該校學生又往參觀陸家浜職業學校今日將參觀銀行云 
[出版界消息]  
　　寳山自江灣新報出版後繼起者有新寳山報及正言報兩種江灣新報現益增加材料力圖擴充云 
[郵信截止時間表]  
　　來往地點火車或輪船平信掛號信 
　　油頭綏陽今晨（廿二）八時半八時 
　　香港廣州（包裹）綏陽晨八時半八時 
　　牛莊常州晨八時半八時 
　　愛環（取道浦口哈爾濱）火車上午十一時十一時 
　　俄國歐洲（註明由浦口四伯利亞　斯科往者）火車又又 
　　西伯利亞（取道浦口赤塔）火車又又 
　　青島大連長平丸下午一時半一時 
　　青島東興晚九時九時 
　　牛莊福新晚九時九時 
　　汕頭源生晚九時九時 
　　香港廣州（包裹）源生晚九時九時 
　　長江各埠火車與輪船晚九時九時 
[「專制毒」影片述評（二）]  
　　第二段中完全爲誘人爲善之寓意末塲雲霧中見耶穌神像及引信徒登天堂等攝法甚佳 
　　第三段爲諸段中之最慘者蓋敎徒中人不論老幼均蒙殺戮枕屍遍地傷心動目無過於此 
　　第四段爲近代故事劇情甚易了解惟廠主萬黑陽抱救苦之念暗則勒加工資又借官力爲壓廹工人之計造成慘劇劇末少年臨刑有日女往求民政長又遭拒絶警探見一少婦形跡可疑以語威嚇彼婦居然承認此等事過於巧逢殆天心不欲令少年斷頭而令少婦自投羅網歟梅瑪許飾工女小寳寳天眞活潑令人可愛演至生子被奪少年寃捕法庭聽審等情呼號無門痛哭流涕有麗琳甘熙之風法庭中時笑時悲以慰少年實則芳心欲碎及聞判詞死罪立即暈去表情極能動人較「重見光明」中飾弱妹尤佳最近葛氏所攝製諸片梅皆爲主角勞勃哈隆ＲｏｂｅｒｔＨａｒｌｏｎ飾少年用情切當與匪首奮鬭一塲勇氣極盛法庭中聞絞罪之判　垂首慘然在斷頭台上奄奄待斃之神氣演來非常逼眞及得赦見女悲盡樂至則又大快人心哈隆生平所演之影片有「歐戰風流史」「最大之問題」等劇惜中年即去世未能享盛名麥琳可伯ＭａｒｉａｍＣｏｏｐｅｒ之女士未見佳妙即前「重見光明」中亦乏表情然脫離葛氏後所演之「生死鴛鴦」（卡爾登戲院開映）則一切表情勝於昔日矣 
　　演員之中更有拉爾夫魯意司ＲａｌｐｈＬｅｗｉｓ西勒芙ＢｅｓｓｉｅＬｏｖｅ等人皆如曇花一現未盡所長最可惜者則爲麗琳蓋許該院廣告中首列麗琳之名人皆以爲必係劇中主角不料僅飾一執迴輪之女子且用距離攝法面目莫辯觀客大失所望劇中四段故事豈無麗琳可爲之職且此等迴輪之女子又豈他人所不能勝任而必須麗琳任之麗琳旣任此職則廣告中亦無須揚其名而令人益覺敗興余爲此劇惜且爲葛氏惜也此種長劇情節複雜不能引人興趣不若分爲短劇之爲愈此次該院並不加價殆知觀客心理然余以爲葛氏舊片中以「鐵血鴛鴦」一劇爲最佳滬上人士多未觀得該院曷不擇彼一映以飽未覩此片之眼福耶（瑜） 
 
 

Page 18

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *[十人拳鬭之先聲]  
　　西人拳術大會將於二十六晚九時假靜安寺路新卡爾登舉行有力士十人分五次角鬭澳大利弄及小呂宋著名拳家丁吉氏與旅華西人查特衛氏比武將鬭十五回合另有小呂宋著名之加西亞與底哥拉底台與加郎葡萄牙人化化哥典託理都等濱畢並佐以跳舞云 
[球戰新訊]  
　　足球及檯球之戰訊彙列如下 
　　南洋與美海軍南洋大學足球隊前日（二十一日）與美國海軍足球隊在南洋操塲作友誼秋賽下午三時至五時止結果爲四與○之比南洋勝 
　　兩校與青年會上星期六下午二時上海南市大同學院與青年會乒乓隊作友誼比賽觀者數百人結果爲七與三之比大同學院勝是日青年會夜校賽員爲吳安紹王瑞　謝關濤石金生（副幹事）奚竹林（幹事）等五人又青年會夜乒乓隊於四時後又與承天莫華學校作友誼比賽變方賽員均甚踴躍結果爲八與○之比青年會夜乒乓隊勝其賽員爲石金生王李容王瑞興奚竹林等四人云 
　　音樂會與武會中華音樂會前日（二十一）晚八時與武技研究會比賽檯球公正人爲許宗遠唐偉民兩君比賽結果爲九與五之比中華音樂會勝該會隊員姓名如下「隊長」吳學元「隊員」高　彭蘇輝銓甘時雨楊國楨梁益珊許少冰 
[醫訊一束]  
　　醫生張濟康君精究岐黄垂二十年今新遷於　北承吉里第四弄二十二號　現發願送診五百號祇收號金三角云 
　　靜安寺路跑馬廳新康里之催眠術治病院開辦將届半載門診上午十時至十二時下午二時至八時每日治療祇限十號云 
　　中醫何立三爲金百川之弟子近爲便利北市就診者起見特設分診處於新北門内大街信昌恒珠號内每日下午一時起至四時止云 
　　近日時屆小春天氣苦燥工部局爲預防天花起見由各衛生處分日施種牛痘並派人至各里巷高聲呼喚催各居民之家有小孩者速往種痘不取分文云 
[學務叢載]  
　　敎育界之各項消息合誌如次 
　　尙賢中學舉行校董會前日下午愛而近路尙賢英文商業中學舉行校董會校董到者十餘人二時振鈴開會由校長黄持漢主席先宣布開會宗旨並編印該校季刋之需要次代表全體歡迎新校董蘇尙驥蘇尙騶彭英然三君後報告該校歷年經過情形學生人數並經費情形後提議請各校董每學期舉行全體校董大會一次討論校務進行方法各校董均表同情三點即舉行攝影而散云 
　　六中施滬同學之新會江蘇省立第六中學學生陸超徐鼎昌等近集合同學多人組織六中旅滬同學會已於昨日下午假南洋大學開籌備大會討論一切進行事宜並議定草章擬假大東酒樓開成立大會云 
　　中華校購地建新校舍閘北寳通路中華公學以租地造屋仍非一勞永逸之計多數徴求隊長如于右任許劍青劉予醒等均主先購校基今已勘定於閘北天通庵路止園路沈氏止園之後計地四畝昨已與地主嚴逸士訂立栔約地價銀二萬元地主嚴逸士急公好義自認捐欵一萬元以爲地方捐資興學者倡該校將遵章呈請褒揚並以其名名新建禮堂且繡像懸掛之云 
　　平民自治會籌辦中學平民第一義務學校擴充中學推廣小學已紀前報昨日下午六時該會職員特邀發起人開第一次籌備會到林凱等三十餘人推馬運馥主席王遠學謂此次籌備第一以經濟爲先應開徴求會一而由熱心敎育者募集基金分途進行事半功倍沈慶謂分途徴求應先分隊衆贊成遂推定各分隊隊長畢散會 
　　　鏡女校之學生演講虹口周家嘴路　鏡女校同學會文藝部於昨日在禮堂開演講會先由會長報告開會宗旨繼爲鄭學功演講「學生與文藝之關係」及夏珊寳之「提倡國貨」張智康之「以德報怨」金復與之「衛生大要」末爲鄭學功與金復興之「英文會話」無不津津有味並有該校校長張子服及敎務長汪眉白之評論云 
　　郭子彬君捐建新校舍旅滬潮商郭子彬君素熱心公益近集同鄕募捐巨欵購地十畝許建築鋼益公學新校舍現在鳩工　材明春即可落成特聘復旦大學文科學士郭豫育君爲該校校長孹劃經營俾成一完備中學云 
[演講彙聞]  
　　敦仁堂夜校敦仁堂公所倉辦之敦仁商業補習夜校自開學以來學員已逾定額校中所定科目悉採實用主義該校主任張振遠君復組織星期演講會敦請學者按期演講前晚請江蘇省敎育會體育研究會國粹體育主任唐豪君演講武衛之研究法經唐君分段演講㈠武衛之歷史㈡武術之原理㈢人類與武衛接近之時代（甲）荒古時代（乙）石器時（丙）鐵器時代復證以糼童嬉戲之發現芊在天性如始僅握拳抓物而爲投石再進而爲揮　可知武衛適合於人之性理更歷述中西體育各派拳術之比較及基本拳之練習法末以　養道德增進知識爲研究武衛者之要旨云 
　　勵志宣講嗣牯　路勵志宣講　日和在總部闰開職嗣員會本定是日爲徴求閉暮會嗣以徴求目的未逹且木水二隊競爭甚列由馬湧泉提議再展限十日至本月底總結束當經通過次徐　施提議至南翔服務事衆以下星期俟新劇部完組後再定奪末顧泉生吳兆麟復求獎品乃歡迎新會員大會地點等議决由總務部趕速製齊與籌備議畢已十二時云 
[藝苑新聲]  
　　昨得停雲書畫社等會議之消息内有李懷霜張纔田桐于右任君等關於藝術之演詞併載於左 
　　停雲書畫社法租界麥底安路明德里停雲書畫社昨日舉行常會午後三時社友以次蒞止約八十餘人四時開會由辦事社友任董叔呂萬洪基報告社務並推李懷霜主席致辭當由李君起立聲稱本社創組人任君畫叔乃山陰名畫家伯年君之長子書畫具有家學且負文章重名與當代名流俱有聲氣之感故成立未及四月社友增幾及倍今復蒙田君桐介紹張君繼張君大听入社此實爲本社及同人莫大之榮寵末謂書畫隨世界進化爲步驟常人日充幾以爲守舊家專利品實大謬不然又谓書畫家須具學問人格二端非可空言高尙要以心地乾凈及能議字者爲歸云云新社友張繼演說略謂襲潡歐西各國一一觀覽其藝術皆足代表其國魂中國書畫即中國國魂所寄宜有以發揮光大之郱述游法國時謀從法人某學畫某問學中國畫乎曰否曰如是則歸而求之有餘師矣云云此語尤足爲馳騖新說者痛下箴砭次田桐演說略謂人心固有的眞美完全不受外誘故能陶養性靈又謂上古書栔用　刻進而爲漆書又進而爲毛筆書今更由　兎等豪進而爲羊毛筆書停化之階級顯然彼操鋼片作蛇蚓書者似尙不足語此云云次于右任演說言古時藝術大抵屬於官性質者恒古拘謹不如民性發揮之自由試取古官器物文字與民間者比較自知云云餘社友田桐黄質劉山蠈俞瘦石查烟谷宗履谷朱文我蔡靖等皆有所陳述直至傍晚始進茶點而散 
　　書畫保存會老靶子路來安里書畫保存會昨日下午二時開會到者二十餘人錢季演主席報告議案畢議决如下㈠組織金石書畫文藝研究社有志研究者均得入社章程推徐蕙蓀陳夢得起草㈡社會週刋第一期印就二千册除分贈會員外尙不敷下期加印一千份内容力求革新以副讀者之望末由主席報告來函畢散會 
[記程艶秋三度表演之「紅拂傳」]  
　　今晚將演「蘆花河」 
　　程艶秋此次來滬所獲之美譽實有未盡爲人所能意料者即艶秋自身恐亦未嘗作此想或謂艶秋此次之美譽胥得力於捧客驟聞此說幾以爲眞迨觀艶秋之戲劇及細察各方面對艶秋之情形後始知艶秋之名譽爲其藝術與天才製成如西文報紙向不多談我國之舊劇此次忽力揚艶秋之藝術若十月十五日字林報之評論十月念一日大陸報所載耴女士LreneCorballyKuhn所紀艶秋之小史等無不讚其藝術之優美此次艶秋所演之戲劇最能吸引觀衆者厥惟「紅拂傳」一劇前兩次之表演情形已誌本報上星期日之晚艶秋又演此劇記者於是日之下午向第一臺定座詎樓上下之佳座皆已預定一空至晚七時驅車往意爲苟遇知友或能得一座位時樓上下皆已滿座即座間行道上亦排置座位後在樓上果遇見友人趙君乃由趙君介紹在其友唐君之包廂中補得一位置時榮蝶仙之「娘子軍」已成尾聲未幾「紅佛傳」即繼之開演其劇目已於前次披露報端茲述其表演之情形如下 
　　艶秋飾紅拂女先後共出塲七次第一次爲此劇之第三場係獨坐暗嘆此塲所唱爲慢板二簧是晚第一臺又分贈紅拂唱詞之印張記者按句索音益覺有味三塲唱詞中有句「對春光不由人芳心撩亂」最爲動聽加以艶秋温文　娜之做工益能使觀者精社煥發是晚樓上下之外國觀客約有十餘人若輩雖不諳京劇之妙處但艶秋歌時咸呈欣悅之色第四塲爲歌舞故表情較第三場尤難且每動作輒脗合詞句之用意如「一雙雙蝴蝶舞階前耳旁又聽鶯囀好一似珠喉一串圓半空中又只見游絲百轉」等句發音之妙不僅在婉轉高低和諧合拍而妙在一句有一句之做作如唱至「游絲百轉」之轉字飛步盤旋衣帶盡舉音亦彷彿隨之而轉如是者可二分鐘而艶秋之神色音調仍不稍變又有一難能可貴之事即在塲歌唱時不屢進飲於此可想見艶秋歌喉之圓潤矣第五場盜令改裝所唱之數段散板亦極圓妙至第七塲爲行路宿店此場艶秋與郭仲衡對唱艶秋共唱三長句惟每句唱畢又接唱生唱一句之前三字其接音之妙細味之似與梅蘭芳彷彿此場最末之唱詞爲「所好宿店小駐征程」係郭仲衡所唱該臺所發之唱詞中謂旦唱恐係印錯綜觀此劇艶秋爲之生色者居多數而又以「行路宿店」及末場之「舞劍送别」二塲爲尤佳設此劇加以美術的像眞背景並能蠲除舊劇中遺傳不通之化裝則不僅能博多數外人之歡迎且能宣揚我國之藝術耳 
[集會表]  
　　陽歷本月地點召集者事由 
　　廿三日　會議員通信處國會議員通信處追悼尙鎭圭君　備會 
　　廿三日下午二時九江路廿二號新通貿易公司股東會 
[今日天可望晴]  
　　徐家匯天文臺昨日下午四時三十分氣象預報云蒙古低壓將抵中國北部沿海自北緯三十度以北微有南風南方風勢不定此間天氣或可望晴温度在下午三時前之二十四小時内最高八一一最低五○五去年同日最高七九○最低五三一 
 
 

Page 19

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *常識 
常談 
[立後論（二）] [  老圃]  
　　宋初新定刑統户絶資產下引喪葬令『諸身喪户絶者所有部曲客女奴婢店宅資財並令近親轉易貨賣將營葬事及量營功德之外餘財並與女無女均入以次近親無親戚者官爲檢校若亡人在日自有遺囑處分證驗分明者不用此令』此所謂喪葬令乃唐令也觀此知唐時所謂户絶不必無近親雖有的親爲之營喪葬不必立近親爲嗣子而遠親不能爭嗣更無論矣且雖有近親爲之處分財產其所餘財產仍傳之親女而遠親不能爭產更無論矣此蓋先世相傳之法亦不始於唐秦漢以前有宗法秦廢封建宗法與之俱廢蕭何定九章及變爲户法宗法時代以宗爲單位户法時代以户爲單位以宗爲單位故有小宗可絶大宗不可絶之說以户爲單位當無某户可絶某户不可絶之理故唐律禁養異姓男户令聽養同宗乃於可以不絶之時而爲之定不絶之法喪葬令使近親營葬事使親女受遺產乃於不能不絶之時而爲之定绝法此乃户法當然之理固不能以上世宗法之理適用於户法也 
衛生 
[請問吸烟者] [  逢源]  
　　請問吸烟究竟有何益處 
　　請問烟中究竟有無毒質 
　　請問吸烟是否爲高尙的不吸烟是否爲下流的 
　　請問吸烟者齒與指甲爲何要黄 
　　請問烟毒觸於齒與指甲則黄入於腹則如何 
　　請問以吸烟爲消遣於經濟上身體上是否無害 
　　請問現在生活艱難爲何還要拿血汗金錢消耗在火裏是否可以當飯吃 
　　請問旣知烟中有毒爲何終日不肯脫離（乙種酬） 
[經濟]  
[日曆之利用] [  王伯塵]  
　　吾人所用之日曆每日必須撕去一張若隨手毁棄至爲可惜蓋暴殄天物一則於物力有損二則於經濟有妨個人社會兩蒙其害不足取也是故每日所撕之片紙按廢物利用之法大可作日記於其背面將個人一日間之大事用簡易之筆提綱挈領錄於其上今日之事歸於今日之一紙明日之事繕諸明日之一紙迨日曆完而一歲之日記亦成然後將散漫者彙而訂之儼然一完美無缺之日記簿也如是旣可養成節儉之習慣又可練習日記之工夫誠一舉兩得之事也（乙種酬） 
[道德]  
[自省語] [  文梀]  
　　他人學問比我好我當崇敬之勿生妬忌 
　　我比人家好須虚懷若谷勿露驕矜 
　　有錢切勿妄用總要想無錢之時 
　　負笈進校門須勤苦求學勿失父母之期望做人師長須勤加敎授勿生懈怠心致誤人子弟 
　　損友益友須辨明切勿濫交 
　　爲中國人應用中國貨切勿購買劣貨 
　　今日之事今日做勿留之明日 
　　禍嘗出自口中故勿多言 
　　作事須始終如一切勿虎頭蛇尾（乙種酬） 
法制 
[近支無嗣擇立遠房之要件] [  諸時]  
　　無子立嗣須以同宗昭穆相當之姪承繼先儘同父周親次及大功小功緦麻如俱無者方許擇立遠房及同姓爲嗣此爲前淸繼續有效之現行律所明定者也是擇立遠房爲嗣必以近支無相當之姪爲要件尋繹律意先近支而後及於過房者實有親疏之别在焉然則不得已而擇立遠房對於遠房之中應否仍先親後疏以示一定之限制現行律上尙無明文實爲尙待解决之問題第查大理院十年上字第八六一號判例（現行律就近支立繼旣以服之親疏爲次序而擇立遠房又須在近支無人可繼之後則遠房確有親疏可查者自應亦以其親疏爲擇立之先後）自有此判例則近支無嗣擇立遠房除確無親疏可查者外仍應以親疏爲擇立先後之要件也明甚蓋立嗣爲宗法所關親疏係名分所繫凡嗣續事件所有承繼人被承繼人以及與於親族會議之同族皆不可不明斯義也（乙種酬） 
科學 
[世界何時爲末日乎] [  耿光]  
　　前者宗敎大同會散布謠言謂本年中秋以後將爲世界末日其說之誣妄固已爲稍有識者所能知今距彼等所指爲世界末日之時期又已歷若干時日即一般不明學理者度亦無信其說者矣雖然世界究有末日乎此亦吾人所當研究之問題也 
　　自十八世紀法人拉普拉斯Ｌａｐｌａｃｅ研究太陽系成立之原因發表著名之星雲說ＮｅｂｕｌａｒＴｈｅｏｒｙ大意謂空間有多數大塊之星雲由衝突而生回轉運動同時發生非常之熱其後熱漸放散體質收縮回轉速度愈增遠心力作用愈大外圍發生許多輪環輪環復破裂而結合成球此等球即爲行星而中央大塊仍維持其白熱之狀態是爲太陽地球則行星之一也初自太陽分離時熱度極高其後漸冷漸凝外皮固結而内部尙包含熱度然此後熱度仍放散不绝由此方之地球内部終必有冷却之一日至此時地球將呈何種現象乎或謂冷則收縮收縮則破裂必致吸收地面之水地面之水旣盡空氣全部亦必被吸收而世界生物遂同歸於盡或謂地球内部冷至冰點下二百度空氣將液化成三十五呎厚液之體以包圍地球而被覆於海水所結冰層之上世界至此時即爲末日故愷爾文氏ＬｏｒｄＫｅｌｖｉｎ推定地球之冷却率而創地球存在不過二千萬年之說然自十九世紀末葉張伯倫Ｃｈａｍｂｅｒｌａｉｎ與冒爾頓Ｍｏｕｌｔｏｎ倡新星雲說而拉普拉斯之舊說已失其勢力同時以放射性物質之發見而地球逐漸冷却之假設亦失其根據蓋放射性物質如銧Ｒａｄｉｕｍ釷Ｔｂｏｒｉｕｍ鈾Ｕｒａｎｉｕｍ等其分子繼續自然破壞而生熱一格蘭姆之銧一小時可生一百十八加羅利Ｃａｌｏｒｉｅ之熱即一年中生一百餘萬加羅利之熱而地上之各種火成巖每噸約含銧百分之五格蘭姆水成岩較少依Ｊ.ＲＳｔｔｕｔｔ之計算地球全體含銧之量若内外均一則每一立方米之岩石含五百萬分之一格蘭姆即能補充地球現在刻刻放散之熱今地表岩石中含銧之量殆數十倍於此數故若内部與表面同質地球内部且有逐漸蓄熱之傾向又羅斯佛爾Ｒｕｔｈｅｒｆｏｒｄ亦謂世界萬物如油水空氣等均爲具光能之物體此等物體放射之光能實足與地球所失之熱相均所以一九二一年不列顛學會開會Ｂａｙｌｅｉｇｈ氏演說謂地殻中因　銧等之分裂而逐漸加熱地球並無冷却之事如前人所云者但假使地球增熱之極亦有不適生人之時而其時限至少尙有一千兆年然則吾人於世界末日之恐慌亦可稍釋矣 
　　不寗惟是以放射性物質發見之故對於地球固可無逐漸冷却之憂即供給吾人光熱之太陽其壽命亦莫知紀極蓋太陽中亦有許多放射性物質以補充熱源也顧或者慮地球附屬於太陽而太陽方率領地球等行星向武仙座Ｈｅｒｃｕｌｅｓ以進行（普通謂恒星位置不變實則亦有運動天文上謂之恒星之固有運動）假使其中途與他星相衝突或相吸引則太陽系中引力之系統破裂而地球且將入於無何有之鄒然此亦無須早爲計及蓋就今日天文家所測定最近地球之衝星Ｃｅｎｔａｕｒｉ距離已有二十五兆兆哩除衝星外其在一百兆兆哩以内者僅三十星在五百兆兆哩以内者不過數百其他多數之星則不能以哩計而當以光年計之（光線一秒鐘行十八萬哩有奇一年中光線通過之距離謂之一光年）如銀河系之近鄰馬吉朗雲ＭａｇｅｌｌａｒｒｉｃＣｌｏｕｄｓ距離爲三萬光年武仙座之大星團爲十萬光年故太陽系在此廣漠之宇宙中直可自在游行毫無顧慮今即假設太陽系直向最近之衡星進行據其速度以推算到逹之時亦須在十餘萬年之後（天文家測定太陽向武仙座進行之速度爲每秒四哩)吾輩何必抱杞人之憂乎 
　　前代天文家亦有慮地球與彗星相撞者或謂恐陸地將成海洋或謂赤道將與南北極對調或謂地球將抛出太陽系以外今知彗星之質甚薄即與地觸禍不若是之烈且一八四五年比拉Ｂｉｅｌａ彗星行近地球分裂爲二故彗星近地或者彗星將遭危險而地球未必有大變異也况彗首較小而彗尾極長地球與彗首相遇之機會較少而與彗尾相遇之機會略多彗尾過地則必無變異一八六一年六月三十日地球曾通過彗尾中毫無影響一九一○年哈雷Ｈａｌｌｅｙ彗星距地僅一千五百萬哩而其尾實逹三十七萬萬哩當時實掠地而過僅使月生微暈而已 
　　此外預測人類末日者如英之貝德利Ｒｒｔｒｉｅ謂炭酸氣在空氣中雖占微量而關於自然界之作用至爲重要如炭酸氣在空中斷絶人類末日將隨之而至然此時期實在二十萬年以後此說如確亦非吾人今日之所當憂吾人今日亦惟有努力從事以盡人生之天職可耳（甲種酬） 
市政 
[上海之一大缺點] [  錢國魂]  
　　人稱上海無事不便利如居天堂余極不能爲然上海各事誠便利矣至無事不便利則大不然余日前因事之滬往老西門腹脹欲如厠覓厠不得余大窘心愈燥則腹脹尤急詢之路人旣難啓齒且路人亦大都不知即知亦曰近處無有某處方有並承一老者告余以進某某里轉第某衖詳細指示乃去余路途不熟見此處爲某某里彼處又爲某某里衖堂縱横皆是一無標識余無所適從旣而憶及老北門某處有一厠苦腹脹不能行僱車往車夫索資一角半余唯唯明知竹槓主義第不敢較恐躭擱也至則門庭若市接踵而立如排隊又須依次而進候至半小時余乃得補缺臭氣襲衣袖令人作三日嘔旣出樂如登天堂矣幸余未便瀉若便瀉將奈何覓厠之代價爲一角半此事猶無妨設余不知此厠或無一角半而馬路上又受罰將奈何余猶慶爲不幸中之大幸先後計之共受罪逾兩小時約友亦失時懊喪而返此事雖由余不識途徑而不常之滬者亦大率類此辦理市政者亦難辭其咎以廣闊之區域置厠所一二何從尋覓吾願有改進市政之責者其多設厠所數處繪以明顯之標識俾人易於尋覓厠内務求淸潔責成夫役看守即略征費用亦無妨也此篇本卑鄙不足道而余道之所以使彼等知所改良想贊成吾議者亦大有人在也斯篇余無以名之名之曰上海之一大點缺誰謂上海無事不便利耶（乙種酬） 
 
 

Page 20

 
 
第一萬八千一百九十七號;中華民國十二年 西曆一千九百二十三年十月二十三號
星期二 * *   
 
