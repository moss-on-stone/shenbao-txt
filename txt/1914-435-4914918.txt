# 1914 - 435 - 4914918

 

Page 1

 
 
   
 
 

Page 2

 
 
時評 
[時局與中國（冷）]  
　　以余之潛觀默察歐洲戰事旣了之後其戰禍必有移諸亞東一日所謂戰禍者非此次青島之戰也青島之戰爲禍有限唯他日或即以此青島爲伏機而有亞東之大戰耳 
　　是故中國當局此次嚴守中立不僅嚴守此次之中立已也並預留他日能守中立之餘地此次勿使捲入戰局不僅勿使捲入此次之戰局已也並預防他日捲入戰局之紏葛 
　　是故在此戰時不偏於一國固也即戰事了後亦不當與一國有特别之關係與其受聯帶之害毋寗受單獨之害此今日以後外交當局所應知也 
[命令]  
　　八月十八日蛎總統策令劉恩源給予二等嘉禾章惲實惠王者化王金綬鐵忠游敬森給予三等嘉禾章馮家祜張調辰瞿殿林給予四等嘉禾章富瑞年程平王連甲給予五等嘉禾章此令又令關忠和田獻章給予二等文虎章索崇仁給予三等文虎章白汝光董濟川黄邦本給予四等文虎　徐福蔭　宗岱鄭士魁傳蘭芳李宗德給予五等文虎章此令 
　　又令徐緯中給予四等嘉禾章此令 
　　又令統率辦事處辦事員王士珍呈稱瀝陳下情懇請收回陸軍上將成命等語該員久筦戎機動勞著夙此次應召來京本大總統爲隆重老成起見特予以高級軍秩用示優崇兹閲來呈詞意懇切出於至誠自應勉從所請俾遂初衷王士珍着改給陸軍上將銜此令 
　　又令蘇長青加陸軍少將銜此令 
　　又令據江西巡按使戚揚電稱　南　道尹袁學昌因病出缺請簡員署理等語任命邵啓賢署江西贛南道道尹此令 
　　又令國務卿呈據主計局詳請任命徐　爲參事應照准此令又令陸軍部呈請授白汝光周榮爲陸軍步兵上校陸軍步兵中校鄭士魁子漳均加陸軍步兵上校銜徐福蔭羅宗岱于慶陞爲陸軍步兵中校陸軍步兵少校白勤倫黄善齡均加陸軍步兵中校銜劉鍾芳岑紹英李文　白寶琛金壽良穆吉士爲陸軍步兵少校陸軍步兵上尉葉超吳汝熙凌家駒唐成憲均加陸軍步兵少校銜王文明爲陸軍二等軍醫正應照准此令 
　　又令據平政院院長周樹謨呈稱審决前順天府府尹王治馨納賄婪贓一案衆證確鑿請交主管官署辦理等語王治馨前在順天府府尹任内納賄婪贓旣經審有確據着先行褫職並將行賄舞弊之岳魁潘毓桂王丙彞等一併交由司法部轉飭該管檢察廳立卽依法辦理原呈及裁判書一併鈔發此令 
　　補錄八月十五日大總統策令陸軍部呈准察哈爾都統何宗蓮咨請揀補公中佐領員缺一案應准以擬正之哩克吉布補授此令 
　　又令廣西巡按使張鳴岐呈請任命保薦免試審察及格分發廣西之知事馮耆試署羅城縣知事應照准此令 
　　又令署綏遠都統潘矩楹呈請任命試騐及格分發綏遠之知事周慶慈爲歸綏縣知事着開新章先行試署此令 
又令財政部呈請將鄂省驗契徵收得力人員照章給予奬勵等語鐘祥縣知事何熙年增收欵項在六萬元以上辦理克著成效應給予五等金質單鶴章以昭激勸餘如所議辦理此令 
　　八月十七日大總統策令　敎育部呈稱擬將秘書畢惠康覃壽堃進叙四等等語應照准此令 
　　又令敎育部呈稱擬將司長夏曾佑　中進叙三等僉事陳任中吳震春嚴保誠柯興昌張邦華謝氷陳問咸程良楷范鴻泰洪逵周樹人徐協貞視學王家駒進叙四等等語應照准此令 
　　又令敎育部呈稱擬將僉事馮承鈞叙列四等等語應照准此令 
　　十五日大總統申令據廣東巡按使李國筠呈稱查明已撤興甯縣知事郭占鰲營謀得缺舞弊行賄一案請分别懲處等語此案原保之已撤實業司長羅普引用非人已難辭咎且明知該知事等有酬報　賄之説諱匿不報雖無受贓確據究屬有心袒蔽著交文官高等懲戒委員會議處已撤實業司科員吳慶芳即羅少實變易姓名爲人營謀委缺倚官嚇詐得財已撤興寗縣知事郭占鰲輾轉請託冒籍朦混及恐撤銷委缺又復公然納賄均屬罔知法紀有玷官常著一併發交法庭提案嚴行審訊按律追贓治罪以儆官邪餘如所擬辦理並交内務司法兩部查照此令 
　　又令據甘肅巡按使張廣建呈前次白匪西犯安南各處先後被陷天水等十一縣所有失守城池之各縣知事請予懲戒等語各縣知事本係守土之官卽使事變猝生猶應保障地方効死勿去况白匪西竄早有先聲節經該巡按使飭辦城防特授辦法尤宜預爲布置俾免疎虞廼該知事等於事前旣不設防致臨時無從守禦蹂躪所及竟至有十一縣之多茶毒生靈殊堪痛恨除臨潭縣知事朱韶會營率屬堅守一晝夜斃匪數百名秦安縣知事章燦督飭民團力抗半日斃匪百餘名奪獲匪炮一尊該二員以衆寡不敵雖同一失守情尙可原應從寛免予置議外其餘天水縣知事張紹文岷縣知事朱兆奎隴西縣知事陸恩泰越渭縣知事陳鴻賓寗遠縣知事鍾彤口武都縣知事周彞章徽縣知事張鳳翼戎縣知事張家鼎代理清水縣知事畢壽昌均着先行褫職從嚴訊辦其甫經交卸之清水縣知事王樹濤於匪氛逼近時詳請交卸翌日即行城陷顯係臨時規避應即一併褫職聽候查辦以杜巧宦而肅官方此令 
歐洲戰電 
[其一（本館北京專電）]  
　　北京電　順天時報駁斥德華報電德擬還青島爲流言之説謂某總長與德銀行總辦實有此種交涉故日使警告中政府謂此爲破壞中立之舉又新支那報載東京消息謂駐東英使向日政府丁寗反覆於青島之必須返還並要求宣言是日本外交實附屬於英唯諾聽命可爲齒庠德華日報論日此次宣言實出英日同盟範圍之外蓋德並未攻擊香港及威海衛也英或亦願意日本此舉但未必如是激烈英字報極力將其責任嫁之日本一似與日並力爲此不甚美觀者京津英報皆痛加詆毁足證英人心理一斑云云北京日報著論宜以外交團協議作爲萬國商場余詢之日人亦謂日將來亦必贊成此意總之此次青島一節之交涉異常複雜一似交戰國彼此在交戰中對於此問題頗間接一致而與其同盟國乃不甚一致者 
[其二（英文特約路透電）]  
　　北京電青島總督華爾特克海軍大將出示限境内日人於二十二日離開青島外間均不以此爲德人决意不棄青島之證惟視爲應行戒備之一部分與法英俄所行者相同耳參與攻擊問題目下雖未决定惟聯軍目下似正在討論進攻方法其中或主當避侵犯中國中立亦有爭辨此説謂中國對於青島可施主權今旣任令青島備戰即係自違中立則攻擊青島者亦不妨侵犯之（二十日） 
　　北京電　德人頗笑青島降服之説惟其他各使署大都皆信德皇必知防守青島毫無希望今交還中國則所失體面視爲日人以兵力逐出尙可較小惟德國如以青島交還中國日本即將强佔之此則絶可信者也（二十日） 
　　比京電　比德兩軍現正惡戰戰線甚長難民逃抵鐵爾芒特者頗多（十九日） 
[倫敦電]  
　　據比京來電確認比法兩軍沿戰綫前進消息有法國馬兵兩師團每日進行一百基洛密達（十九日） 
[倫敦電]  
　　現有德國大軍在里愛巨與納暮爾間渡末斯河（二十日） 
[巴黎電]  
　　法軍與德軍已在比國相遇尙無重要之戰爭（十九日） 
[巴黎官電]  
　　里愛巨砲台現均固守無一爲敵奪獲（十九日） 
[比京電]  
　　昨日下午德軍復猛攻狄愛刧掠载路車站轟擊該鎭鎭中居民倉皇逃避且聞德軍曾轟擊鐵爾芒特昨日德軍先鋒隊在比國陣地附近潛行進發旋爲一飛行家偵知即報告大本營大本營急遣馬隊禦之始免遭敵襲擊敵軍進退數次卒乃退回（二十日） 
[巴黎電]  
　　德軍欲渡末斯河爲法國炮軍擊退大受損失（十九日） 
[巴黎電]  
　　法軍現在亞爾薩斯勞蘭進發曾在該處奪獲大批軍需德國皇太子受傷甚危奥軍已在薩巴士全爲塞軍所敗塞軍曾追擊之俄軍已追入白柯維恩（哈伐斯電社發）（十八日） 
[巴黎電]  
　　法軍現在亞爾薩斯上部向前進發（十九日） 
[巴黎電]  
　　八月十七日德軍被敗秩序皆亂伏斯巨斯山諸山谷多爲法軍所佔且攻克薩爾堡佔有至菲萊斯特蘭巨爲止之低地法軍已佔據卡曼倫（西斐洲德國之殖民地）之林加及末培基二地（十九日） 
[巴黎電]  
　　據政界公文宣稱今日下午法軍疾進抵勞蘭美特東南之洛清岡（在美特至斯特拉斯堡之重要鐵路間）（十九日） 
[巴黎電]  
　　法軍所佔之地位絶佳現在維持所得之利益（十九日） 
[巴黎電]  
　　時報載丹京訪電謂聞有德國齋泊林式飛船一艘飛過丹麥西海濱巴爾白桀格之上距地約一千英尺向北而去（二十日） 
[倫敦電]  
　　據官中宣稱奥國馬軍行抵戈洛杜克及古士明戰線俄國馬軍與戰五小時之久奥軍大受損失而退俄軍復追擊之（十九日） 
[倫敦電]  
　　八月十七日爲法艦隊轟沉之奥國巡洋艦一艘死者二百零一人救起者一百十六人 
（十九日） 
[巴黎電]  
　　法艦隊在亞德里亞海擊沉之奥國巡洋艦艦名桑台死軍官十七員兵二百八十五名 
（十九日） 
[倫敦電]  
　　巴黎官電確認塞軍在薩巴士戰勝奥軍之説是役奥軍從戰者共八萬一千人（十九日） 
[巴黎電]  
　　塞軍已在洛特里柴及薩巴士戰勝奥軍殲奥兵三聯隊獲砲數尊及軍需若干（十九日） 
[倫敦電]  
　　據羅馬消息奥國巴斯里亞及赫齊戈維拉兩州現均蠢動有大舉之象（十九日） 
[巴黎電]  
　　土耳其對於達達納爾海峽一事已表明歉忱且聲明嚴守中立（十九日） 
[倫敦電]  
　　希臘土耳其之政治家現赴白克哈萊斯特（羅馬尼亞京城）討論大局（十九日） 
[巴黎電]  
　　俄皇在莫斯科内城各敎堂行祈禱 
 
 
 

Page 3

 
 
禮時駐俄英法大使亦偕與同行（十九日） 
[哇太樺電]  
　　圭貝克政府以加拿大牛乳餅四百萬磅贈與英國陸軍（十九日） 
[倫敦電]  
　　美總統威爾遜君簽定准外國輪船註美册之議案（十九日） 
　　其三（英文字林報專電） 
[倫敦電]  
　　比京今日聞砲聲隆隆人民大驚以爲德軍已臨城門後知乃因有德國之飛機在空偵探故比軍炮火齊注於此中央新聞訪員曾行至距比軍最遠戰線之最近地點據稱比軍皆固守原佔之地位據巴黎電稱克里齊伏華曾殲奥兵一聯隊 
（十八日） 
[倫敦電]  
　　據羅馬電稱該處接奥國波拉消息奥國魚雷艇一艘在港内觸水雷沉没救起一人（十八日）　　其四（德文報專電） 
　　 
[紐約電]  
　　據路透電社比京訪員電稱德比兩軍現正鏖戰　綫頗長比京亦聞炮聲隆隆德皇諭其陸軍分裂敵軍（十九日） 
[紐約電]  
　　據柏林電稱里愛巨砲台已爲德軍攻克（十九日） 
[紐約電]  
　　英德艦隊之小分隊在北海散漫交綏並無勝負（十九日） 
[紐約電]  
　　柏林承認亞爾薩斯北部之德軍退離薩堡豫備抵禦法軍進攻斯特拉斯堡（十九日） 
[紐約電]  
　　此間一般人士之意德將置日本愛的美敦書於不顧仍以青島交還中國（十九日） 
[紐約電]  
　　此間輿情以爲强國如英而求援於亞洲之國以抗德國極足損其地位（十九日） 
[東京電]  
　　東京有權勢之各政界確認日本之發愛的美敦書乃承英政府之意旨英國日後將不承認以青島交還中國德國迄今尙無覆文到日（二十日） 
[北京電]  
　　北京英美要員皆謂日本致德之愛的美敦書措詞嚴厲英政府大爲錯愕（十九日） 
[烟台電]  
　　日本某汽船今日午後載日領事署之官一員駛往青島進照與青島總督議定之辦法運青島日人出境（十九日） 
[北京電]  
　　中政府仍望經美政府之調停膠州可以直接還與中國而免遠東之戰禍（二十日） 
[北京電]  
　　英文京報今日載有社論對於日本聲明佔據膠州後交還中國之志願頗疑其非由衷之言且望英國將來以其兵力令日本之志願成爲事實（二十日） 
特約路透電 
[倫敦電]  
　　羅馬敎皇患病數日病勢轉劇夜臥不安（十九日） 
[羅馬電]  
　　羅馬敎皇業已薨逝（二十日） 
專電 
[北京電]  
　　日置氏十一時到京吾國方面歡迎極盛以樂隊迎之 
[北京電]  
　　俄國駐京公使已奉本國命令知照中國政府擬於陽曆九月初派員赴恰克圖會議並聞庫倫俄領亦已命活佛取消獨立速派員會議否則俄政府將與民國另訂條約不與蒙人相干 
[北京電]  
　　參謀陸軍兩部議定派飛機兩架運至沿海區域偵探海面惟地點甚爲難定已派秦國鏞前往偵察相當地位 
[北京電]  
　　前日周總長宴集中國交通兩行内外代表協議推行公債法 
[奉天電]  
　　探聞有多數黨人由大連運快鎗二百枝赴安東預備起事 
[濟南電]  
　　卽墨附近突來黨人二百餘名均携帶軍器登岸卽墨知事請假不在人心甚爲恐慌 
[廣東電]  
　　十五晚廣九火車新塘站附近匪徒糾黨百餘先毁鐵軌車至脱軌賊搜刧一空並傷斃警兵二名是夜港商内渡甚多失贓巨 
[杭州電]  
　　寗海知事因該邑調查學童年齡大起風潮業已電禀朱將軍屈巡按請用軍法嚴懲 
[杭州電]  
　　前任杭州日領事深澤氏於今日起身赴滬 
[杭州電]  
　　浙省各敎堂及僑寓之外人昨朱將軍飭屬妥爲保護 
譯電 
[北京電]  
　　梁士詒及其他參政院議員二十八人因國會斷難於五年之内訂成憲法提議將總統任期展至十年（二十日） 
要聞一 
[日本人之中日協約説]  
　　據日本文之上海日報云近時中日間意思疎隔自革命以來二國國交不能圓滿日本政府現甚留意於此點欲求親善之法至於今日　將實現已議定一種中日兩國間之恊約日置公使此次來華實帶此種命令至該公使到北京時即與中國政府開始交涉云 
[比境大戰之兵數]  
　　大阪朝日新聞載八月十三日鈕約電云里愛巨附近及盧森堡與法國邊界附近目下正在大戰末斯河濱之德軍圖由比國中央攻入法國比京與納暮爾之間現聚有英法比聯軍二十五萬人德軍曾於十二日與之交綏現料大决戰之地將在滑透路也南部德軍已於十一日晨間在盧森堡法邊之間開始行動於龍韋附近入法惟爲法軍擊退翌晨復圖進攻墨爾化斯附近之法軍仍與德軍對仗衆意比國戰局較亞爾巴斯更堪注意同日鈕約電云德國主軍現集於里愛巨盧森堡美特三處奥軍已與德軍聯合亞爾薩斯及其北之戰線廣約百餘英里對仗之兵大約有二百萬人目下兩軍尙無大决戰比法軍雖戰勝數次然皆比法方面傳來之消息殊不足信據多數人之意德軍擬乘俄軍未入法境時擊敗法軍俄邊德國之防務衆皆以爲頗多缺點 
　　日本紀聞載八月十三日倫敦電云據泰晤士報訪員電稱抵禦法軍之德軍現抵勞萊北部第十七軍團擬越亞丹萊斯（距里愛巨南五十英里）攻入法國與由勞蘭攻法之德軍聯合一氣果能實行則德國第一陣線將有八軍團第二陣線將有九軍團且有馬兵八師團參與其列更有六軍團在另一方面抵禦俄軍總計德兵現在戰地者共有百萬英法俄之軍敵德者更多於此聯軍之砲優於德軍 
　　日本外交省接十二日鈕約電云德軍入里愛巨鎭時比國婦女格鬭極勇子彈旣盡乃以沸水潑德軍 
　　十一日舊金山電云英德兵艦似將在開列福里亞省附近海面交戰 
[青島備戰談（四）]  
　　大陸報云最近有由青島來者述及該地情形極有趣味略云僑居青島者除德人外均已紛紛遠避該地當道宣言敵軍之來恐不出本星期之外查該地砲臺環立期面海者較爲堅韌因此外間傳言抵禦陸軍之砲臺恐難制勝惟據德人一方面言無論敵軍軍力如何濃厚自信本年之内青島可保無虞現在德之常備軍駐紥青島者有四五千人此外尙有後備軍約一千五百人中有强半　係上流社會人物曾受高等敎育者近由繁華之上海及其他熱閙市場投奔青島効力軍事其熱心報國可以概見以此等民戰當較尋常兵士爲勝可預卜也且此輩從軍之後與兵士聯合一氣樂相爲助尤爲難得軍官有鑒於此已通令凡由遠東各埠投軍者儘可互相聯絡藉收羣策羣力之效聞當道對於投軍者頗加優待惟軍營狀况較之上海俱樂部自有霄壤之别如一室中住宿者多至十一二人電扇紗帳均付闕如軍衣大小多不稱身然彼不計也甚至兵役築壘掘濠受盡濕熱之氣然怨望之聲無聞也聞青島糧食極爲充足無論戰事期間如何延長枵腹之患似可無慮且日前獲一俄艦名喇森者搜得醃牛肉以及雜貨極夥即就柠檬而言已在千箱以上故近日柠菓市價大見跌落也青島商店大半均已停閉間有照常交易者每日鐘點亦極有限自大班以至於初級店夥料理店務之時亦必身着軍服以便貿易清理之後即可趕赴操場也日本下哀的美敦書與德國之後青島當道即通令日人僑居該地者於四十八小時之内全行出境其實即他國僑民亦早已離去洋行均已停業就現在情形而言青島居民無一非德人矣即德國婦女久居青島者自得戰事難免消息之後於前星期一日大半已乘特别汽車避往他處外人之中（德人不計）最後離青島者却爲滙豐與麥加利大班尙有英國某某洋行經理等亦遲遲而後行駐青島英國領事早已他往其副領事本擬招呼英人全行之後始自啓程惟日前忽得公文相催故未能顧及原議亦即束裝就道文滙報云今日聞載運現留青島之諸婦孺來滬一舉現正在進行之中此足證德人已决意防守該地昨夜本埠接青島來電謂該地大約將於星期日正午開戰蓋此爲日本愛的美敦書限德國答覆之最後一時也現已租定一船運送青島婦孺大約星期六日或星期日可以抵滬 
[戰事拾零（五）]  
　　大陸報云本埠昨得可靠消息膠州當道於前星期曾發通告略云澳州艦隊中有軍艦二艘攻擊德國海電通信所設在太平洋之中者（該所名雅柏）該電報所尙未完全損壞之前所中當事即發一無線電報告受擊情形該電適爲德國巡洋艦沙夏士及格尼司瑙接到遂鼓輪前往聞兩軍相遇大戰一場最後澳艦受傷頗重轉輪而退大約向香港而發也外間傳言此次海戰德艦受傷亦頗不輕船員受創甚深數日前運往青島者約四十人云　　大陸報云據日報傳來倫敦消息八月九號晨間英國巡洋艦隊窺見德國潛水艇漸行漸近（惟在何處並未宣布）英艦靜窺不動該潛水艇以爲英人未之覺也遂直向英艦而來觀其艇中所設望明鏡之趨向似尙未知英人已在預備一切者行近之時英艦名褒敏海　者忽轉輪向最近之潛水艇而進第一砲轟發之時潛水艇之望明鏡倒矣該艇失明之後左右奔竄卒之浮航水面又受一砲船身兩斷如腰斬狀而沉按以上消息係由英海軍部得來 
　　世界之强國所未捲入此次戰爭洲渦者前爲日美意三國日本旦夕似亦將參與其列今所餘者惟美意二國而已以陸軍而論意尙勝於美國其數約有四十萬人美國和平時之陸軍不滿十萬人尙不及英國今派至歐洲大陸遠征軍之人數此外駐紥國外之常備軍約二萬人國防軍十二萬人可臨陣者僅九萬人如遇戰事美國能調常備軍六萬人及稍受訓練之國防軍八九萬人臨陣云 
[王湘綺回京後之國史館]  
　　國史館王館長於立和日由湘來京已誌本報兹聞王已於昨日（十六）上午七鐘抵京到時除該館三二人外他皆不知五氏飄飄出塵去時不曾向總統辭行來時亦不向總統處報到總統亦以王之年高德劭異常優待不以尋常禮節相責該館館事之進行初時原定先修通史次修國史現在以通史卷帙繁多需時甚久剩下變通辦法擬先從前清歷史著手不用史家傳紀體例而採用通鑑綱目之編年體例續明鑑之後而修訂一册清鑑以垂戒來世云該館纂修人員除前日已經任命諸人外擬將前次延聘之顧問員樊雲門宋芸子陳三立等員擬改聘爲協纂并有聘請新城王晋卿之説又聞王館長初意本擬將該館組織就緒即請長假南歸嗣由秘書問題發生欲將曾廣鈞換去易以岳嗣儀君乃曾旣不願脱離秘書岳亦不欲承曾之乏館長因南行期迫遂以岳補協修而自書手諭交庶務處令將館事全體托宋芸子代理將行之日復令赶辦兩公文一即聘請新城王晉卿爲纂修一爲某事諄諄囑託代理督飭秘書擬稿執行及館長行後曾僞爲不知經宋再四督催曾故爲支離其詞曰某事當與添聘纂修一局辦理惟添聘纂修非得館長籌出欵聓縱先生可以用印某不敢出稿也宋見其屢次延宕乃有函電敦促請館長速行回京之事今王館長旣經到京知欲整頓館務或果南歸亦必以宋芸子爲替人但宋亦久懷南歸之志不欲擔任館事并已曾將此意對館長宣明云 
雜評一 
[大戰矣（無名）]  
　　十日以來預備之戰事及種種之小戰至今日而大戰矣陸軍在比境大戰而海軍之在北海南部者亦有活動之象海陸之同時並戰與抑海之僅爲陸戰聲助也比之存亡在此一下聯合軍與德之勝負亦以此爲先决也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[提倡内國公債會開幕紀開會情形]  
　　日昨（十六）午後一時捉　内國公債會在虎坊橋湖廣會館開大會其發起情形及籌備狀况已迭誌各報是日各界人士到會者約計千餘人女賓到者亦衆當推定王芝祥爲主席首由主席報告開會宗旨略請今日各界聯合開提倡内國公債大會即以提倡募集内國公債爲宗旨蓋民國成立於今三年均恃借欵爲生活現當歐洲戰爭各國金融均無輸出之餘　事　偕債政策不能再恃故有此民國三年募集内國公債之舉各界均甚贊成並且日前歐洲戰禍初起之時市面甚爲恐惶所有外國銀行鈔票均紛紛持取現金於是交通中國兩銀行以維持市面金融起見宣布所有各外國銀行鈔票均可代兑因之市面甚爲安靜於兹可見該兩銀行有愛國之熱心亦足徵人民對於政府之信用旣係如此項公債凡屬國民咸應踴躍購買旣便儲蓄並足徵四萬萬人民均有愛國之心更有應注意者須知今年之内國公債爲民國募集内國公債之第一次並須知中國此時負多年外債之責任吾人可不勉力從事於此以圖補救乎云云次由發起人公推康士　君報告該會宗旨及一切經過情形各處往來函電略鄙人爲發起人之一本會發起之後首先報界全體贊成隨及商會總理馮潤田先生磋商於是商界全體亦皆表示贊成其餘政軍警學各界亦均贊成故本會可謂爲全國人民所發起者伹以爲時怱促　備容有未周尙祈諸君原諒今日開會到會人甚多實爲本會之幸福亦國中華民國前途之幸福當本發起之初即　　各省贊成者甚多有任購者亦有任募者如江西來電任募二百萬元山西閣將軍任購十二萬元及託本會代爲掛號湖南湯將軍亦來電報贊成任募南京馮上將軍亦表示贊成並電派代表到會以後　商酌之事並電告本會此次政界全體表示贊成至於現在政界人物以國民資格到會如内務總長江統領均親身蒞會以固國家　用其除財政周總長亦有來函外交孫總長來函云有徽疾如　痊即到會督辦全國煤油礦事宜熊君來函派方君朝桓代　八旗生計處亦來函表示贊成王揖唐君來函請今日無暇不能到會特聲明認購三四千元認募五六千元參謀陳次長　函　副　盧煥代表農商張總長亦來函贊成現在　　各處電報很多尙未譯　俟譯出再行報告云云當開會之來　多有欲當場掛號　購債票者乃由中國交通兩銀行到會之特派員接洽男女來賓認購者甚　踴躍且有即交現欵者不少是日掛號認購認募及交現　者共計有三百萬元以上並據外省電報复有　募二百　萬元又殖邊銀行徐紹楨於演説　聲明該行擔認六十萬元一時演説者頗衆人致爲汪朝宗李慶芳曾述　徐紹　莊　　穆紫光薩　氷惲賓惠王至貞魏　波權量祝書元萬福華楊鑑　諸君及沈佩貞女士等辭長不能備載四時散會攝　　散 
[贊同文電]  
　　自該會通電各省原電已誌　報後兹接山西等省長官復電極表贊同南京馮上將軍並特派代表蒞會轉達盛意兹誌各覆電如左山西閻將軍來電曰湖廣會館提倡内國公債會公鑒元電敬悉此次公布發行内國公債紓目前之急難樹全國之先聲立國大計關係綦　諸公首先提倡熱忱毅力欽佩莫名錫山目擊時艱敢不憚竭血誠廣爲勸募前奉財政部函已先由錫山擔任購公債十萬元專函佈復兹擬再認購二萬元事關大局惟有力任其難以期多多益善特先電復用副台懷閻錫山删印湖南湯將軍來電曰湖廣會館提倡内國公債會鑒元電敬悉藉助外資原非久計卽無歐洲戰事關係亦應極力提倡内債以維國用諸公熱心倡　冀利推行毅力宏願曷勝佩企尙望時頒敎言爲荷湯　銘咸印江蘇馮上將軍來電曰提倡内國公債會鑒元電悉本署派惲秘書長寳惠届期前往與會特復國璋删印山東蔡巡按使來電曰湖廣會館提倡内國公債會鑒　謀救國飲　公誼謹祝　　萬歲中國萬歲山東　按使蔡儒楷　印 
[北京現局之戰事影響中立事務之進行]  
　　中立事務室辦事人員規定皆統率辦事處外交部陸軍部海軍部交通部各派員二人由政事堂指派三人已誌各報兹聞徐國卿以該室所辦事務極爲紛繁所有目下　派之人員實不敷辦公特商諸總統擬再由政事堂參議中指派一員合機要局法制局各派出一員並命參謀財政兩部加派二員以資助理聞總統業　允准照辦又聞海軍劉總長已派定　代次長劉傳綬君爲擔任籌辦中立事宜之專員昨已呈明總統奉批允准矣 
　　日昨政事堂會議以我國之舉辦中立至歐洲戰局終結爲止其期限之長短不可得而預測唯關於執行中立學務種種之佈置據目下之計盡月需經常費七八十萬元此項支出允宜籌定確實經費以免事機有所貽誤籌議之結果已决定此項仍爲臨時動支以責令各省按月份攤匯解較爲聽實并規定各省按月分　之數目即目分飭各省遵照辦理其規定之内容係按大中小省分配即（一）大省月認解五萬元（一）中省月認解四萬元（三）小省月認解三萬元 
　　總統昨特　諭政事堂機要局通電各省節令各該省將關於中立要件派員辦理一切確情及各機關分擔責任之法一律摘要詳爲電陳以儲核辦 
[外交各員之忙碌]  
　　籌備中立事務所外交部專派二員一新選金陵關交涉員外交部參事陳懋鼎一該部秘書王廷璋二人每日到所商辦一切該部總次長每均於上午十鐘到部下午六七鐘始回寓該部向來署假照例六十日分三班更遞消息每班二十日自　　事　暑期方届一半刻下該部以事務忙迫將暑假取消各職員異常忙碌尤煩雜者爲政務司每　上午八鐘至下午十二鐘方能休息 
[各省交涉員之請示]  
　　我國之中立條例原根據海牙和會之公有條例脱化而來催中國國情有一種特别之　外交政務　電　各省交涉員　其酌量情形不出乎中立條例範圍　地隨時籌出妥善方法近一二日内各省交涉員紛紛來電請示其原因以對於中立原條例其行使手續有兩種難題據原條例第一條各交戰國在中國領土領海不得有佔據及交戰行爲凡中國海陸各處均不得倚之爲根據地以攻敵人云云查中國領海界内不少各國之租界海港以性質論租借地無完全所有權仍屬中國領海各國不過有暫時租用權耳設不幸牽入交戰範圍則此領交涉顯係一大棘手當君何辦理此不能不預行請示者一中國　土界内往往有各國所修鐵道當時我國不明外交所訂合同又未嘗載明不准爲軍事行使且有以運輸軍械習爲慣例者此等事件領土則屬之我國鐵道則屬之他人其於中立條約之行使頗覺棘手其若何辦理此不能不預行請示者二現在該部政務司正在討論磋商中立條例施行之補助法擬定後即行宣布遵行又聞該部每日接到歐陸戰事來電每日不下數十起云 
[公使團平和之希望]  
　　近據駐京各國公使傳出消息請歐洲戰機初啓時關心時局者確慮蔓延惟近來公使團連接各國之來電謂各　戰國亦均顧全世界大局現時可以陷入戰事　渦者皆　臨時迫於不得已之勢决不能使此等風雲長久不息蓋深恐事後遣有絶影響不易籌備善後計畫也故對於遠東方面之和平均極力保持並聞公使團之意　以東亞現在　患已平惟在力行中立條件斷不至有何等危險至金融一項或受打擊是在自行整理之手腕何如而已云云然觀近勢此言恐不適合矣 
[戰事禁止之範圍]  
　　歐洲戰事消息除路　德華兩電外即屬西字各報中國報紙祗多半譯載兹聞政府擬定戰事秘密禁止登載範圍探具要者計有三條（一）各國戰事得失之計畫（二）臨時戰事之準備（三）陸海要害之佔據 
[實測領海之計畫]  
　　歐洲戰爭我國之執行中立關於領海爲最重要之問題不可不爲相當設備政府籌議之結果已决定如下一派輪於奉直魯蘇浙閩粤七省分段勘定領海之界限並於各界限地點附設成發見相當之標誌明曰公表以便遵守二派定軍艦於領海一帶分任巡弋以防各交戰國軍艦之侵犯三即日制定領海條規公布以責　據 
[赴歐觀戰之性質]  
　　我國擬派罼官往歐觀戰一節已誌報　　聞此次觀戰　取組今性質擬會同美利堅等觀戰員前往昨駐京美使照稱該國擬派觀戰艦一艘等語我國亦將照此辦法遣派兵艦有遣派之資格者當　巡洋艦海圻號至觀戰車官則以蔭午樓上將蔡松波將軍兩　爲最有希望也 
[再紀歐戰與呼倫關係]  
　　勝福兵自衝情形已紀昨報兹復將　函錄左 
　　據齊齊哈爾通信云勝　於日前接郵局遞到一函係中國官信封皮　有寄至呼倫貝爾蒙署呈勝大　甫介軒勛啟等字樣究未知書目何來據蒙人言該函係由奉天遞至係勸勝福取消獨立否則一味愚頑即興一旅之師越興安嶺直抵呼倫活擒勝福云云呼倫租界有華人某素與蒙人反對　自德俄戰事發生又揑造謡言謂黑龍江省朱都督（即右將軍）派許統領（指指師長）率兵十營來呼征討現已到大興安嶺三五日即能抵呼等　以故倫城一夕數驚大有草木皆兵之概勝福聞此謡傳加以匿名信件愈覺此説有因故將紅花雞莫杆圖葦子坑等處駐防之蒙兵調入城裏每夜分數小隊在倫附近放卡截堵防範極爲嚴密聞勝　將軍隊佈置嚴防外並派蒙偵探四名（均精　　語）每日赴租界車站一　探聽消息華偵探四名每月薪洋三十盧布專赴興安嶺及卜奎附近偵探軍事消息隨時報告倫城自風聲鶴唳後勝福以城内寄居剪髮華人其夥加以俄德之戰耗頻傳省垣難免不乘機派人來呼攙雜具間藉　鼓動華僑滋事特令巡警局出示曉諭各剪髮華民限五日内一律出境否則派兵逐出又聞勝福以現在倫城蒙兵共七百餘名除分駐各處外僅三百餘名殊覺軍薄特派蒙員携册赴各　８ 
徵兵一千名以備自斷 
[歐戰聲中之吉林觀晉魯僑商]  
　　吉林省城自奥塞兩國宣布開戰以來所有通商口岸曁東三省各埠均極重要且俄德兩國亦下動員令召集兵隊預備開戰俄國全體震動而俄京城向有我國山西票號如都愼工大都玉和盛　等票莊開設俄京有年其匯兑專以印度西茂爲獲利之捷徑每年約可得百餘萬兩此次戰事開後該票號等恐再受日俄戰爭時之損害故擬暫行回國俟戰事敉平再爲營業於本月初旬由俄京取道滿洲里哈長小住兩日到赴營口一路請有俄兵保　聞　營埠不日即西發矣山東省蓬萊縣巨商焦昶者年已六十餘矣當日俄開戰時伊曾在奉天樓北開設裕泰洋行爲俄辦理糧台事務兩　和後該向卽同赴俄京開設洋行仍名爲裕泰數年來獲利巨萬此次歐洲戰忽起停業回國免　兵燹故該商同山西各票號伴同携資回國 
[日俄戒備]  
　　駐長春日本領事署現以歐戰之影響故將頭道溝憲兵隊守備警察隊以及陸軍無論晝夜（除沿途加添崗位外）均派守備等在站東西分排梭巡至晚間大小街巷街　之處均有兵隊把寸頒發特别口號十一鐘後站内禁止行人往來以防不測長春二道　俄國車站所駐俄兵陸續回國兵力單薄恐有意外故該站總管通令軍警宣布戒嚴自晚七鐘起陸軍十名一排在各要路後巡警察　常要立並添加雙崗各持鎗械頗有如臨大敵之概又聞近日二道溝俄國軍警官長逐日到領署一次（自午後一鐘至五鐘去開秘密會議約三四鐘許始徵　俄國中東火車雖照常開票惟搜查乘客萬分嚴緊無論中外人等一律詳查恐有德奥各國　探混跡調查機密故車内以及中東沿路各站軍隊不但嚴加盤諸且必搜查行李　應對支離無論何國人等一律拘留　 
[長春防範]  
　　駐長陸軍混成旅長裴其勳氏現以長春爲本省衝簁華洋雜處良莠不齊當此歐戰風雲日惡並加俄人迭次徵兵人心恐慌難保胡匪不乘機竊　窺入城内外或潛匿租界内釀出交涉特通飭各軍隊一體嚴密查拿以期防患未然 
[雙城市况]  
　　雙城地方向有兩俄人專以收買糧石爲業現以俄政府實行徵兵中東鐵路雙城堡站接到哈埠鐵路公司電令兩奉政府電諭徵集預備捕應即飭知等語該俄商奉令後即停止收買糧石遂赴哈埠以便回國入伍雙埠銀市向以俄帖爲標準近因歐陸戰事之影響吉錢又暴落近兩日俄帖由十九吊左右漲至二十二吊有奇而各項銀幣亦隨之增漲或謂有人收買或謂有人造謡未知就是 
[贛省維持歐戰影響之急電]  
　　江西戚巡按使會同財政廳長王純昨　財政部云　省　税改徵銀元自七月起業已次　實行尙無阻碍現因紙幣充斥現金乏缺各縣市價又各不同故不得不定牌價以便民商原冀交通來源或借欵可成市　即可補救乃自歐西事起金融驟緊每千七百餘文漲至二千二三百文銅元自一千三百餘文漲至一千四百餘文現仍繼漲增高有加無已一切大宗貨物均紛紛電止輸運百物踊貴民生艱難鉅賈大商均受牽掣其尤爲危急者厥惟民國銀行緣銀行虧欠各商之欵將近二百萬各商向銀行提取而銀行因公家積欠五百餘萬無從籌措公　收入又值淡月竟至乏術騰挪迭據九江影鎭漢口分行告急甚有一般奸商因城不能過帳借洋商或台灣銀行名義逼取現欵者險象環生危機迭出焦思　慮　饋不安急則治標惟有斷　鈞部准將贛省所收騐契各費暫停緩解以資周轉特再將屯田給照及官産變價各款指定爲收回紙８ 
幣之用以安人心 
[歐戰影響之浙江觀甬江最近戒備]  
　　浙　浙定兩艦前因駐甬各國兵艦先後駛赴出洋當奉李總司令電飭來甬塡紥日前該兩艦忽接無線電據聞由李司令飭令駛赴黄海聽候烟台林司令調遣該兩艦奉令後即在甬江購辦軍食遵令放洋外海水警廳長王醉卿君當飭元凱超武兩兵艦配足軍火先後駛放出洋於領海界綫内往來巡弋以備不虞至沿海防務已責令各艦分段巡緝按日輪流會哨并檄温台各分署一體查照辦理云 
[錢業裝現問題]  
　　當此歐戰日　錢業頓然停市各錢莊大班齊赴錢業會館籌議疏通辦法首在江墅現洋准其自由挑運否則米箔紙貨現洋不克接濟定必繼續停市杭州商業將不能維持現狀擬將　照仍由商會頒　較爲靈便衆議僉同即赴商會申訴另西云錢莊裝申現洋須向商會説明理由給發護照始可裝運而商會嫌其煩瑣改由官廳給發惟宜商素行隔膜挑出江墅現洋亦須頒領護照呈領之際須陳明理由靜候批准再由財政廳簽字移送警察廳核准一紙護照隨到隨發已非一日不可若轉輾延擱非二三日不辦墅河米用關係民食朝發夕至猶慮不及况江墅均有錢莊現洋貼進售出爲錢莊之營業若　　須領護照官廳旣不勝其煩商家猶嫌其遲似此辦法　難照常營業經錢　公决暫行停市再作計較云 
[兩段路線停工]  
　　歐戰事起交通部通令全國凡敷設未竟之路概行停止工作甬嘉線内之曹紹一段敷設尙未竣事亦奉部電飭即暫行停工現鍾局長已轉飭濮工程師遵照部電實行停止工作各工役業已妥爲遣散至運輸事業因甬路瀕臨海岸檢察較嚴該分局長傳沛然君已通電各站　照交通部先後來電切實辦理以免貽誤中立云又浙贛之常玉線亦奉局長飭於十五日截止所有未了手續責成原主任督同員役料理清結尅日回省其道班限於月内一律撤回昨已函達知照 
[路局退回材料]  
　　歐戰事起各國工廠業經停止工作甬嘉路局前向外洋各廠所定材料已不能如期出貨日前鍾局長特電飭材料處凡向各國所定材料分别查明日期可退回者即予退回其已經造成之貨尙未起運者應即電知該廠設法轉售以免虚耗折息至所定華貨爲數若干能否如期接濟均飭查明具報現存材料其品名數量用途均須造具表册呈候查核 
[再紀歐戰聲中之湖南軍警方面]  
　　湘政府自奉到中央所頒中立條件隨即通行各軍事機關一律遵守並將該條件敬謹刋布俾衆知悉又恐各處黨人因歐洲戰事劇烈之時乘機擾亂特飭軍警嚴密巡查以防不測 
　　（二）外人方面旅湘外人除各領事府人員外所有商業　敎會中人凡與此次戰事有關係者大半啓行回國計兩星期以來其先後首塗者已達五六十人並聞法商嘉利洋行買辦於從行時與本行司事下至侍從廚丁等均一一行握手禮再用香檳酒三瓶以玻璃盞分貯與各人互相勸進里即將瓶盞擲　碎毁奔馳河下附輪而去 
　　（三）實業方面湘中市面近因歐陸戰事匯水驟漲銀根緊逼　常大半停止進貨目前洋貨疋頭價目已經飛漲但苦無貨可售此後商業必日形冷淡湘省礦産最富每年之出口貨礦産居其大宗此次戰事發生不特滙兑停滯交通亦將斷絶故礦界中人對此異常焦灼或議停辦或擬縮小範圍以防虧折宏富紙業工廠係屬集資創設規模頗稱闊大現在機器已陸續運到開　有日矣因爲某外國人主持經理該外人刻已返國故該工廠亦即隨時告停 
[湘省又破獲黨人]  
　　湘省於此七月三十一號破獲之炸彈案已經拿獲黨人三四十名之多曾在將軍府處决多名均誌前報兹聞其中首要如僞總司令僞　按使僞炸彈隊敢死隊各國 
 
 
 

Page 7

 
 
長　　　　長營長等十名業經　　　　　　接　　　　　呈大　統該准　於十三號押赴瀏陽門外一律處以鎗　並　前此處决之黨人多未呈報中央亦未　布罪狀近因奉有部電必須　部　准方可執行故此次處决之十名隨時出示宣布湘省又於本月十二號破獲第二少年再造黨其機關設在一極小卦命館内緣瀏醴間有一匪首魏卓夫於辛亥反正後改作道裝自號無憂子　本年春間在省城税一小屋設立卦命館爲人占驗休咎而旁　均　嘗注意也詎知魏卓夫係受黨人運動並授有僞職組成少年再造黨名目藉此卦　生涯以爲會議之地近有將軍署　查員　居該處附近在來出入必由此經　嘗見其中有多人集議不免因此見疑遂於　中留意迄今　人竟被探得實情因於昨十二號將其拿獲解赴將軍署審訊現尙未有實供亦無何項證據目前止在嚴　搜查並閲有黨羽數人已在南城内牆灣就捕亦解將軍署歸　訊辦 
[武漢黨人之刦運]  
　　自歐戰發生以來武漢黨徒又思破壞日前經武漢總稽　劉有才探得漢口英租界漢潤里有聶豫黄紀綱余慈舫等設立機關勾結兵匪　爲不軌禀由段將軍照請英領事飭捕房協同捕獲黄等及同黨林煥等七人因證據確鑿旋即引渡過江由軍法處審辦迄今旬日業已訊得確供詳報段上將軍核示以其附亂有據甘　從逆特批飭即行就地正法示儆十四號車法處　隊將聶豫余慈舫林煥等五人由安合輪船押解至漢口鎭守使署驗明正身剥去衣履於下午二時綁至後湖滿春園側逐斬决圍觀下千餘人斯時英捕房亦接通知爰由副捕頭　二西探一印捕乘馬車趕往刑場觀看决後即拍一照商返　聶余等均自稱爲武昌首義有功之人俱因投入國黨未獲勳賞職位致憤而復謀破壞聶則前曾任軍務司參謀於軍界頗多熟識余則曾任大漢報編輯於匪　流氓極相聯絡此次賈禍亦由於此聞臨　時其友有憐乙者灌以酒不醉復以某項藥水飲之使其昏迷然後斬决　黄紀綱與某甲二人一因有人力保一因情罪尙轉聞已貸其一死分别監禁若干年 
　　黨曾昌隆近受季雨霖等運動來鄂煽惑軍隊日前被人舉發於其寓所搜獲炸彈證書各謀亂物拘留　法處訊明確供錄段將軍核辦昨已奉批着處死刑槍决常於軍監提出即　頭門内執行槍斃又十四日軍法處又槍斃王良田任占忠二犯　查罪案係由警廳偵探破獲乃張國荃（張近襄河帶起事未成者）黨羽與王任一同被逮者　有張燕山一名均已訊明供認受張指使來省運動破壞不諱並有僞委狀等證據張燕山一犯供稱與　國荃熟識願作眼綫捕張　罪故軍法處呈准將軍暫緩執行死刑以觀後效 
[贛南獄與黨人之情書]  
　　　垣警察廳拘　黨人吳木蘭女士　來復　　閉之症以致肚　　　　藥無效恐成不治　經　　具報李將車　　挾使察核在案兹贛南大獄案内黄邦直係前清拔　失偶多年近妙想天關欲以文字勾引吳木蘭　　將來配爲夫婦訂約白　詎料警　管獄極嚴男女分禁　垣　　　道　息黄氏乃敢賄託廚役傳書遞簡昨被查獲已將傳遞人從嚴懲辦兹錄黄邦直致吳木蘭最有　味書兩道於下 
　　（一）作書將竟聞妹呼痛聲心腸寸　　一夜摀枕捶床不能　後十二句聞易狗説妹胸部積一血塊月經不行因妹喜服用冷水所致僕切勸妹再勿用冷水尤不要抑鬱遇甚或　心地稍舒而病　自愈僕　此　欲作詳細書與　以表衷曲因同人過多每一握筆即　擁而來誠討鳳　惟知我以心可矣 
　　（二）僕近日因妹貴恙　愈抑　憂傷　食俱廢凄凉景况王不滅妹五更靜時也　僕與妹以患　兒女英雄兩情愛慕結爲知已地隔咫尺而　無一而緣眞是奇人奇事但人生遇合原難預料今雖不得親近芳澤使大　我緣則異日未必無見面時也奉　口供清辯滔滔允推女中豪傑僕患　妹下次對待問官　論法理不必　激烈言詞對付爲各問官路存頻面妹以爲如何僕由時必有躭　如有行止必設法遞消息與妹倘妹遞信與僕凡有關係之事切勿寫第寫個人私交書現今偵探　布到處皆危機也現李賊廷玉革職　　係僕前曾密致函肅政史臚列罪狀請其彈劾之效果當道現對僕十分注意此事妹當代守秘密聞府上來人看妹甚慰云云 
地方通信 
[蘇州學務經費無欵應付]  
　　吳縣各市鄉學務經費向係月之上句發給乃本届八　適因縣知事新舊　替之　故遲遲未發目下將届下旬開學在即需用甚殷各處學務委員紛紛赴縣請領而孫知事無欵應付頗覺爲難云 
[鎭江盜犯因傷監斃]  
　　鎭部東姚家橋王姓被盜案内之盜犯張兆元當行刧時曾被警擊傷解縣釘　收禁聞該犯入獄後因受傷過重在監斃命已於十七號驗明將該屍收殮　埋矣 
[淮北鹽商代表過鎭]  
　　淮北票鹽何銷皖豫自被豫商　豈厚皖商同益裕源三公司壟斷後淮岸全銷隣鹽淮商生計　絶迭經兩淮運司姚文甫達部力爭保全淮北固有之行銷區哉即保全長淮千里數十萬民之身命安寗苦於毫無效力淮商不得已乃公推代表楊松喬周式斌謝邦興吳兆雲樊雲甫等於日前由揚過鎭改乘火車至寗面謁馮上將軍痛揀疾苦請予設法維持云 
[南京新巡按舊巡按電]  
　　齊　按由北京來電云南京巡按使鑒元電警悉我公工賑并籌仰邀撥帑地方蒙福深佩蓋謨委勘及購粗糧請即分别遴員飭立以期實惠早沾　奉撥發六萬元已請部速匯其交通部查核之平糶修塘三十萬元當再向部切商能否照數全撥商定再行電聞耀琳鏡 
[查團警鎗枝]  
　　馮將軍以光復後各屬往往因保衛地方開辦團警借領鎗枝現在亂事已平清鄉亦已告竣恐有不肖紳民暗將此項鎗枝接濟匪徒遺　地方特於昨日委員赴縣切實調　於某處某　借　某種鎗　數有若于曾否繳價有無廢　遺失　件逐一　細列　具報以　　　 
[安慶蕪湖銀行救濟]  
　　自歐洲　　本埠　　界大受影響市而因之蕭條昨聞蕪湖中國銀行已貨副大　現欵若干萬於各錢莊以兩月爲期濟目　之急市上銀根已較前　動矣 
[葺署之變計]  
　　皖省近日風傳韓巡按使恐不來皖有與江西戚巡按對謂之説至巡按使祈署前已　定　　署地址業經倪將軍飭令懷寗縣徐知事鳩工修建詎估工甚鉅經費　　當道又擬將舊臬署撥充　葺即爲巡按使衙署現駐財政　則　於　藩署内以省經費云 
[漁船照費之斟酌]  
　　長江水警應呈請開辦警官傳習所惟以經費無着擬取締漁船每船每年　納照費洋一元俾　挹注開倪巡按以捐數遇重擬照長淮水警辦法船分三等照費自一角至三角爲率并令其另擬妥章呈復侯示云 
[資助薛鎭警察費]  
　　當塗縣東鄉薛鎭地方之警察分局現經費不敷勢將解散該縣宋蓉塘知事以該鎭四　皆山土　最易藏匿地方所　以保　者祗有警察今若任其裁撤不無後患故於雜捐項下按月酌撥資助以便賡續辦理 
[武昌鄂官場聯翩入京]  
　　鄂省政務　成立後該廳長陳希賢即有奉召覲見之説因政務紛繁一時不能分身前往刻下各種事件稍有頭緒亦擬入京覲見兹吕巡按因有特别要公需派代表至中央面商是以陳廳長一爲覲見事宜一奉巡按使委任入都特於十五號乘車北上其政務廳長一職已經巡按委前充巴拿馬賽會督辦胡俊來代理矣又將軍行署書記官張厚現（係南皮文孫現兼充漢口榷運局長）金世和二君前經段將軍吕巡按合詞保薦請將張　關　督財　廳長鹽運使　記任用金以繁缺道尹記名均　總　批允前日金君已照章入覲張則以軍署文牘須人辦理鹽務事亦　繁故未入覲昨金已回鄂文牘有人主持乃亦赴京循覲見 
[四川援軍回省彚誌]  
　　白狼竄豫陜甘肅清川省邊防較前靜謐現聞成武將軍令將前援甘之梯團改組支隊以陳禮門爲支隊長舊用關防移受前梯團長鍾志鴻接收川軍二師支隊　陳禮拜統轄八團第二營第三營及五團第二營出防碧口後又　駐南江現於七月二十九日奉八團第三營回省住北較　測繪學堂至於八國二營暫駐廣漢縣總候命令五團三營仍歸原第五團轉長鍾志鴻統率又聞援甘軍三師曾以礮團第二營駐紮甘肅西固以資控扼現時匪亂已平聞該師已令　回川不日　將隨局礮團團長余昻旋省 
雜評二 
[自相逼（默）]  
　　東亞風雲日惡危及中立各患逼矣然我勿論外患之逼而論我自相　其一爲金融自外債停　後中央日電各省催速認解各省則以市而危急日求中央接濟如今日贛省之請截留騐契等費是上下以財相逼也其二爲黨人自歐洲戰事起後中央日恐黨人亂心未死　飭拘捕黨人則以爲有機可乘到處運　如今日湘鄂等省破獲　　是上下以生命相逼也以財相逼猶不得已也以生命相逼得已而不已也自運其　已不已之　逼於外患相逼之時則此相逼之結果尙　　哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（二十）]  
　　自中立條例宣佈後海軍總司令李君上海鎭守使鄭君滬海道尹楊君等對於中立事務莫不切實奉行兹經調查上海方面關於交戰國軍艦卸去武裝者計有英艦克特摩斯號一艘法艦渡搭特拉利號爾特拉格來號二　德艦二艘（艦名未譯）李君等均已分報各本部及中央中立辦事處查照矣 
　　駐滬海軍總司令李照新君昨接楊交涉員公函　　准駐滬德總領事函謂有某某等國兵艦在中國領海内行動並不卸去武裝有無此事大總領事特行奉詢等因當經李君以無線電詢問駐泊吳淞口外之中國軍艦並派差遣小輪赴淞口查詢據復沿海附近並無何項兵艦發現李君昨已函復謂想係該領指已經卸去武裝之艦而言幸勿誤會等語業經楊君照復矣 
[南通土匪櫌事誌聞]  
　　昨有南通州人趙某自江陰回滬據云伊於前日（即十九日）自滬附搭日清公司岳陽丸商輪回籍行抵南通因該公司在彼並無馬頭向用駁船上落乃守候多時竟無駁船應聲而至正詫異間旋有一人　一小划自岸駛來據稱南通現有土匪擾事所載搭客不能上岸當將公文一件交付該輪管事囑爲帶往南京云云該輪遂載南通搭客駛至江陰後出給免票轉交該公司下水商輪南陽丸仍將伊等送回上海在途聽人傳説請土匪現與民團激鬥房屋亦有被燬者等語惟詢之本埠各官廳均謂未得消息是否確實姑誌之以觀其後 
　　文滙報云英船長安由漢口駛至通州因爲盜阻不能卸貨已將諸貨載至上海 
[嚴防黨人運動軍士]  
　　駐紮製造局第七旅臧旅長因送奉上峰飭知近聞各黨魁暗派羽黨潛往駐紮軍隊處所以金錢運動軍人並有以重價賄買槍械情事飭爲嚴防等因故於昨日嚴飭所部各團營長宜誥誡軍士勿爲所惑務將軍火嚴加保守一面派　隨時查察各士兵所佩軍火有無損壞以及短缺情事以肅軍紀 
[偵查藏匿飛艇之虚實]  
　　江寗宣武上將軍馮國璋君前因黨魁陳其美在滬軍都督任内會向某國購有飛艇兩艘以備軍用滬軍都督府取消時未據交出當飭上海鄭鎭守使飭查在案兹經馮上將軍訪聞此項飛艇現藏江灣鎭跑馬場東附近某號洋房内故特派軍事偵緝員馬某李某來滬調查馬李兩員昨日上午特至鎭署謁見鄭鎭守使禀明前情當奉添派本署稽查兩員協同前往該處確切偵查究竟有無其事禀復核辦 
[江蘇省敎育會大會預告]  
　　本埠江蘇省敎育會擇於本月二十六日開第十次常年大會會場幹事已由副會長王勝之君委定如下驗劵趙調卿　陶小　　李頌唐　王飲鶴　招待　吳納士趙振甫　仇亮卿　陸秉淵　書記　賈季英　吳和士　莊伯　　洗朶山　開筒報告　沈信卿　黄朝之　楊心一蔣季和 
[浦東失火浦西受驚]  
　　十九號夜十點半時高昌廟江邊碼頭對岸之浦東某竹行突然失愼一時火光甚熾當爲駐防高昌廟之軍隊所見疑聞　附近地方是以急鳴警笛報告火警淞滬警廳徐廳長當時亦縬在高 
昌廟附近故即派員往查一時甚爲驚擾云 
[取締霜鐘新劇社]  
　　工巡捐總局長朱君咨淞滬警察廳徐廳長云據南市妙　台經理李士昌禀稱竊商人奉鈞諭中路批示遵行等情據此查該舞台前向敝局領給執照係聲明女伶演唱現在霜鐘新劇社假座該舞台並據登報刋發傳單於舊曆六月二十九日開演男女混雜顯係違犯取締章程發起潘郎二人假稱已與廳局説妥敝局查明並無其事尤屬有心書試除批由該經理切實禁阻外合行咨請貴　長查照迅將假座妙舞台之霜鐘新劇社禁止開演以　定昌而維風化足　公誼 
[附霜鐘社函]  
　　啓者本社於八月十八號由社長潘　何妙舞台假座三天開演日劇與前台經理郎君接洽忽由股東李某自稱經理朦禀至局出批云妙舞台係女班　演未便男班假座開演云云敝社同人遵命停演故特道　霜鐘社同人謹啓 
[勒拆孤立無援之房屋]  
　　工巡捐朱局長咨淞滬警察徐廳長云據慶雲銀樓業主蔡會修堂協順祥業主何少寅等禀稱竊商均有世業坐落治下小東門大街（中略）等情據此查小東門街讓屋築路一案業經詳奉巡按使鎭守使道尹核准曁咨達貴廳查照並迭次勸諭各該舖户趕速拆遷在案朱姓租與董恒昌店屋一幢本在拆讓之列左右舖屋旣已拆卸該屋全失倚靠實屬危險已極且租户董恒昌早經遷定該業主更何得任意拖延據禀前情除批飭十舖地甲傳諭該業主立即拆卸外相應咨行　　請煩查照派警履勘預爲防範並祈諭令迅速拆讓以免危險仍希見復足紉公誼 
[搜查劉寳成臥室]  
　　閘北義品里居民劉寳成與香烟廠女工王瑞芝姘識遂將伊妻劉黄氏抛棄不顧向論被虐以致該氏中毒而亡當經尸叔黄金梅　奉地方檢察廳派員相驗委係中毒而死乃將劉王一併提案押候研究該氏致死之由再行核辦在案兹悉黄金梅一再到廳具禀伸訴謂姪女劉黄氏實遭姪婿劉寳或等設計置毒於食物之内因此中毒而死請求究懲汪廳長以此案疑點頗多遂委賀檢察官帶同錄事法警人等於昨日下午詣該處義品里劉寳成宅内搜查（按劉之住宅與人同居爲時祗有半月自此案發生之後即由檢廳諭飭將劉之臥房先行發封）賀君等即與檢察分庭法警及該管警區探警人等同至劉家命將臥房啓封入内搜檢良久抄獲劉寳成自寫之書信一封與此案内容頗有關係又草簿上所謄信底一本以及洋瓶數個瓶中所置者皆不倫不類之物一時實難辯明賀君查畢仍命將房發封抄出各件一併帶架檢廳禀復汪君諭飭將瓶内各物呈案聽候研究以憑復訊核辦 
[勒斃人命之猜疑]  
　　前居新閘派克路福海里之成衣匠趙立生因虧欠房租於春間遷居浦東洋涇鎭所欠租金由同業楊成祺代付嗣楊於本年五月間渡浦向趙索欵詎一去不回被人勒斃於該鎭西栅口當由該處地保報請檢察廳驗明棺殮後經尸妻楊方氏得悉疑被趙立生謀斃控請檢察廳提究未獲嗣趙在租界内被氏遇見向之理論即由向爲　生之姚文標出爲勸阻並擔保代訪實情前因遷延不理復經該氏禀催檢察廳移文公共公廨轉飭捕房於前日派警恊同新閘捕房中西包探將趙姚二人提獲昨解公堂請究即由中西包探偕來　韓瑞生元後上堂禀明前情中西官會商之下判趙姚還押着來警傳知原告及見證人等到堂定期下禮拜四預審再核 
[鎭守使署迎提劇盜]  
　　本年五月九號晚曾有劇盜余三龍糾黨搶刦法馬路新街口福康祥烟膏店洋銀拒　店夥並開鎗擊斃帮同追捕之陳永全及途人李士榮吳阿泉等三人由探目黄錦榮等將余拘獲解經法公堂訊實判解鎭守使署照律懲辦後因該盜在英租界亦犯搶案故先移送英廨訊問後仍送回法捕房管押在案昨日下午二時鎭守便署備函飭派差弁投法捕房請提法總巡藍君將余提出騐明正身無訛加上手銬飭令探捕將余盜押乘馬車護解至斜橋交明在該處迎提之各兵士然後回至捕房銷差 
[窩匪未有證據]  
　　張老虎因窩　著匪　三郎王阿生等由捕拘解公共公堂　供不認收押　查在案昨由捕房將張解廨復訊據捕房代表牛門律師聲稱　　兩匪已經堂上訊實判解鎭守使署懲治兩由捕房查獲　金責王阿大二人係龔等同　尙未訊結被告是否亦係該匪等同黨彼不承認捕房亦未查出實據應請堂上訊核訊之　延中國律師代爲辯護爾讞員商之美領博君判張還押侯禮拜六解訊如查無證據應即開釋 
[大達碼頭之推廣]  
　　滬南大達輪步公司在十六舖一帶築造浮碼頭停泊商輪數載以來頗見發達該處市面亦日益興旺以故該公司各股東議添設木碼頭自大碼頭迤南至大關碼頭爲止以便商輪停至海關碼頭利已與工　捐局長朱壽丞君商訂妥洽不久即將實行 
[電車撞倒灑水車]  
　　工巡捐總局長朱君昨致第一區警察署公函云據工程處報告八月十九日上午十一時四十分鐘本局灑水車在外馬路一帶行至愼泰木行門首適後有一號路牌之三號電車亦係由南而北時正水車滿貯水料道左又有電桿不能停避當經車夫舉手知會電車詎電車並不停機疾駛如故致被撞倒跌傷騾子並傷及水車夫周明貴一名查看水車折斷車槓兩根灑水管撞曲左輪折斷金剛撑四根右輪損壞金剛撑兩根等語查水車澆灑馬路最爲笨滯與他種車輛不同此次水車在前電車在後該司機人豈爲無見且經水車夫舉手告知又不立時停機致被撞壞水車傷及車夫騾子實屬違犯定章應如何將司機人從重懲罰並責令賠償損失之處相應函請貴署查照核辦並希見復是荷 
[開駛快車之懲儆]  
　　汽車夫陳春法駛車至泥城外極同非路轉角將站崗之八百三十五號華捕王鳳高掃倒碾傷頭額等處由五百六十二號華捕將陳拘解公堂訊判押候王捕傷愈再核在案昨晨由廨復訊捕房代表牛門律師上堂聲稱當時有汽車兩部均由勞勃生路疾馳而來原告見之囑令緩行不聽霎時被告之車駛至面前致將原告撞倒碾傷約五禮拜可以全愈查開駛快車殊爲危險應請嚴辦以示懲儆並由原告偕五百六十二號華捕四十六號西捕等上堂禀明前情聶襄讞商之美畢副領事判陳押西牢一年再賠原告　費　二十元以儆效尤 
[保護運鹽船隻]  
　　海軍總司令部以寗屬十二圩所産之鹽向由水道運往皖省之大通口岸行銷兹值長江上下游一帶謡言不靖之際恐有梟匪刧掠運鹽船隻情事爰於昨日特派湖　魚雷艇駛往大通駐防藉資鎭攝 
[粤人攝影被拘]  
　　昨日下午有一西裝奥人鄭敏超携帶照相器具至法新租界華龍路法兵營房畔正欲拍照惟該營房内因歐洲戰事設有無線電報故防範甚嚴當爲守衛兵士查見將鄭拘住扭解大自鳴鐘捕房經藍總巡詰問據供向在白大橋塊某洋行爲伙偶然出外攝影並無别情藍君准予交保聽候查明禀請公堂中西官核辦 
[催繳忙銀之簡示]  
　　上海縣洪知事昨出六言示諭一則照錄如下照得上忙條銀業於七月啓征業户赴櫃完納未見踴躍十分須知滯納處分已奉省飭變更逾期二月不繳照價加收一成轉瞬陽曆九月自應照章執行合再出示布告其各一體凛遵 
[法警硬剪髮辫]  
　　上海行政司法各署近奉諭飭凡遇氏刑訴訟各案人證再有垂拖髮辫者應先一律剪除以符體制等因所以連日地方檢察廳凡遇各處解到刑事案犯拖辫者飭警先行剪除昨日下午有俞阿金至該廳收發處前遊玩爲該廳值日法警所見以其尙拖髮辫上前　住用剪刀將辫剪去俞手持剪下之辫沿途哭駡而去 
[檢察長提究地販之毅力]  
　　瞿阿根至地方檢察廳控被現住法租界餘慶里之地販蔣問梅將坐落閘北之祖墳盜賣向論恃蠻請求提究汪廳長准即備文派警着赴法領事署禀請簽字協提因法領不允回廳報告汪君以該警辦公不力遂於前日下午親持公文率警乘馬車詣法領事署述明案由請爲協助法領即行簽字面交汪君立飭探警等赴　　　將蔣拿獲解　　飭收押候訊 
[徐長親自調查後之勸懲]  
　　淞滬警察　　長徐　洲君前曾規定外部人員有家眷在　者　星期六晚准其歸家住宿平日須一律宿於署内俾重職守邇因歐洲發生戰事我國嚴守中立故徐君不時親赴各區署　查　察勤情本月十四夜會赴四五兩區各署查察一週昨特通傳各該署云照得本廳長於十四夜二時半至四區警署　查署長薛振中巡官安義秦均宿署内並未外出各崗巡亦極振作並無過犯兩點四十分查至四區二分署代理署員錢鎔昌宿在署内巡官王清河在外查崗各崗巡亦均振作殊屬可嘉兩點六十分查至四區一分署署　王簡文在署宿歇而巡官谷子瑞並未在署不知何往詢之各崗警亦未見該巡官出外查崗查該巡官携有家眷前經本廳長迭次傳諭竟敢抗違不遵殊屬可惡本當立即敬差查該巡官前經拿獲黨畢良案出力不能没其前勞從寛着記大過二次以觀後效三點鐘查該署第八守望巡警在街托槍磕睡面向北方當將該警呼喚兩聲始醒現值防務吃緊之際可見該署員巡官平時督飭不嚴嗣後各崗警如再有此項情事一經查出定將該署員巡官從重處罰該警着即斥革以儆效尤查五區二分署署員巡官等均住署内　署第口守望警往來梭巡異常振作應　洋一元查五區分署署員巡官等均未外出均屬可嘉查五區三分署署員張光烈並未脱衣安睡躺臥椅上足見實心任事克盡職務殊屬可嘉着記大功一次查十二守望　往來棧巡精神異常應　洋一元查五區署長姚志祖亦在署内並查各棚巡捕房間一律整齊清潔各巡亦無過犯足見　署長督飭有方着記大功一次又派駐所巡官身穿軍服佩刀在外查崗應記大功一次以示將來爲此傳仰各區署隊長員巡官一體遵照　後本廳長不時親赴各署抽查有功者立予提升有遇者即行處罰大公無私决無偏袒均宜凛遵切切此傳 
[私拆墳墓續誌]  
　　前報記婦人朱高氏控已革地保沈瞿國等唆賣墳地不遂串同吳福大王景春將墳私行拆毁以致屍骸暴露等情兹悉此案已由檢察分庭解送地方廳經汪廳長派員訊明前日下午復委田檢察官至閘北履勘屬實候提在逃之沈春山到案核辦 
[探捕照料過境兵士]  
　　鄭鎭守使照會法領事謂有閩省在皖招募警　隊三百六十名於本月十九號由寗乘火車抵申須在法界經過至招商局碼頭登輪起行請爲查照等語法領事當即轉飭捕房照辦是日晚上十一點半時各兵士　英界過帶鈎橋入法界經民國路往碼頭時法捕頭飭派探捕在經過各處代爲照料 
[毆打印捕之處分]  
　　粤人陳鏡川陳耀華前日同在元芳路電車軌道内行走經四百五十六號三道頭印捕查見以在軌道行走殊爲危險囑令走避詎陳等不服反將該印捕毆打旋有二百三十八號印捕到來帮同將兩陳拘入捕房飭各存洋十元保出昨經公堂傳案訊明以陳耀華無干開釋陳鏡川判罰洋三元充公示儆 
[同族糾衆行兇]  
　　滬西嚴家宅居人嚴阿寳與其子嚴晉福（即嚴春桃）於前日糾合數十人將族人嚴咸松用繩綁縛扛至愚園路隙地上兇毆當經該處二號洋房内某西婦瞥見用電話報知靜安寺捕房立飭中西包探前往拘拿餘被逃脱當將嚴阿寳拘入捕房昨解公堂請究原告延律師上堂聲稱尙有被告之子在逃請爲出票提究應請展期一禮拜提齊人證質訊中西官准之判嚴押候補提人證再訊 
[金天福專事誑騙]  
　　粤人金天福於前日至嘉興路一千五百六十號門牌向高毛根騙乘脚踏車繼又至天潼路三百七十九號門牌日本人稻木正吉所設　雜貨店内騙取值洋二十一元之皮鞋三雙業由捕房派探將金拘押昨解公堂經中西官研訊之下以金尙有另案判押候查明再訊 
[學徒説謊之結果]  
　　北山西路崇餘號學徒程松盛持鈔票洋三百餘元至滙豐華比等銀行掉換現洋忽然失去洋一百元該學徒回店謊稱在途被刦經該店經理人吳岐峰往查不實報捕將該學徒拘解公堂訊供管押在案昕晨由廨復訊被告將洋如數交案求釋中西官以程不應謊報姑　判押兩禮拜示儆洋交原告領回 
[警署請驗女屍]  
　　　日　　　時地方檢察　接到第　區警署電話據稱小東門外洽興街附近有一婦人不知何故懸棵自盡請爲相騐開廳長立命十六舖地甲喬芝山前往查明來廳具報以便派員往騐 
[婦人乘車跌傷]  
　　昨日楊姓婦人乘坐電車至西華得路下車時失足跌仆於地下身受傷當由一千一百三十七號巡捕查見車送同仁醫院經西醫士騐明傷勢轉送新閘廣仁婦孺醫院請爲醫治 
[塌車撞壞救火車]  
　　塌車夫紀仁榮因拖車不愼將公共工部局五號救火車撞壞由捕拘獲昨解公堂訊實判紀罰洋十元充公示儆 
[私販烟土之科罰]  
　　前日由五區查獲販土犯朱頌椒徐錫琴陳阿六楊得山陸桂生姚生福等六名移送檢察分庭提起公訴經孫庭長判决朱徐二人各罰洋二百元陳罰一百元楊陸姚三人各罰洋二十元以儆 
[代解票欵之舞弊]  
　　某錢莊跑街終貝某因將新記洋行賑房黄育申囑令代解票洋一千四百元及銀三百五十兩吞用至妓院揮霍殆盡由黄報告捕房將貝逮案訊判存洋二千元交保因貝無保收押在案昨晨由廨復訊據久和莊夥嚴振卿泰和莊夥張復卿先後上堂證明所有三百五十兩之銀票因不知被告向原告處取來故興換現並由兩造律師到堂辯護良久中西官會商之下判貝還押候下禮拜二再訊 
[私刻圖章之騙局]  
　　　子敬蔡伯公私刻公益花行圖章向寗波路福康錢莊騙取洋二百元前日經公益行夥郁雲甫查悉報請捕房將楊蔡二人拘押昨解公堂經中西官研訊一過判被告還押侯　禮拜二復訊 
[托運菉豆之紏葛]  
　　陸桂生投法公堂控稱前托鼎興行轉運菉豆一百另六包值洋六百餘元詎未運到行即關閉此貨由該行經理方錫山經手請向方訊追等情方供行中倒欠各欵共計銀十一萬有另被人虧欠亦有九萬餘兩須俟收　清理判方交保理還 
[作頭借資購料之結束]  
　　顧貝氏投法公堂控稱前有作頭高炳林因購買石頭乏資向婦人借去洋四百二十元即將石頭存在婦人家中詎高旋即患病臨終時高邀婦人前去當與伊兄高桂林會面囑桂林代爲清理現今爲時已久桂林堅欲折還請爲訊斷桂林供故弟尙欠别處欵項三百餘元石頭值洋四百元自應公攤因貝氏不允故難了結並非不理求請公斷聶讞員以所欠别欵無人起訴難以公斷判將石頭交貝氏變賣作抵完案 
[錢文祥並無私産]  
　　王榮堂前投法公堂控稱前有錢文祥向商人借去值洋一千四百元之田産單契向别人抵押向索不還等情後因飭傳不到缺席判决還洋一千元並着王查明有無家産禀覆候斷今王禀稱查明錢有祖遺公産房屋一所與伊弟錢根桃各得一半文祥並無私産求請核示判候傳錢根桃到案訊明核斷 
[朱兆福是否開店]  
　　沈福祥延蒲石律師代表投法公堂控稱有朱兆福前向沈福祥借銀七百兩日久不還核算本利共銀一千三百兩向索不理惟朱現在股開鼎和錢莊及茶葉號營業發達並非無力還債請爲訊追朱供借據上書明不取利息商人現在茶葉店爲夥所入無多難以理還並無開設錢莊店舖情事判朱交保候查明鼎和等店是否係朱開設再行核辦 
[偷竊火油之嫌疑]  
　　浦東美孚火油棧近來時常失竊火油已由該棧洋東禀經駐滬美領照會滬海道尹諭飭所屬各警區探警人等嚴查在案前日由該棧執事查得竊油者爲姜海三彭明華汪承恩等三人遂一併拘送地方巡警第六區轉解警察事務所當由景警察長委王司法科長提案研訊堅不供認判令分别收押旋即備文詳請滬海道尹楊君飭令將該犯等解送地方檢擦廳訊辦至昨日午刻景君已備函飭警將姜彭汪三名送往檢廳訊辦矣 
[餘竊妓傭金鐲續誌]  
　　粤人楊　之因竊取浙江　八百十三號妓院内女傭林阿巧值洋二百零六元之金鐲請　於城内某銀樓被林報告捕房　楊拘解公堂訊供收押在案昨晨由廨復訊之下判楊仍還押候　傳該銀樓經手人到案質明再核 
[包車夫疑]  
　　派克林路十二號洋房某西人前晚失竊疑係包車夫許阿長所爲昨投捕房請爲提究捕頭准予派探將許拘入捕房押候查明核辦 
[失火卽熄]  
　　前晚西嘉興路橋東第一百十五號門牌某姓車輪作披屋内不戒於火幸卽覺察經鄰衆到來帮同撲滅未致成災 
[請塡人民呈遞禀詞之日期]  
　　人民呈遞　廳禀詞向不自塡日期流弊滋多人所共知昨有本邑公民王佑之具呈韓巡按使略謂各級官廳公文來往均塡發遞日期惟人民對於行政司法各官廳所遞禀呈則概不塡日此等陋習固非始自民國在前清已然官長當堂親收民詞之制久廢不行收受禀呈委之於收發員之手旣無原來日期可考收發員遂得施其欺蔽壓前等後顚倒原被百弊叢生當事人受害於無形者滋深且大殊非保障民權之意值此政體更新百廢具舉此等弊端各處時有所聞某事雖細所關甚巨亟應從　變史擬請嗣後人民向行政司法各官廳呈遞禀詞概　當事人塡明投禀日期俾資裕查而杜獘端云云 
[華洋聯合保商社之職員]  
　　博物院路華洋聯合保商社爲美博士濮樂安君所發起成立以來規模粗具兹將内部各戰員姓氏錄下華經理林文輝繙譯戴繼恩理事朱敏甫理眼員周玉書文牘陳海天辦事員屠森寳蔣如良王海山江嵐王耀辰樓　溪潘炳生 
[縣知事公署批示]  
　　姚元記蔣欽記等禀批據禀粗幟公所恢復舊規懇准給示保護等情已悉查該所組織方在萌芽該發起人等旣無特資捐助又無常捐　積僅恃罰欵豈能挹注至三茅殿是否公産何人管理設立議所有無租資契約該工帮在滬共有人數若干向章如何均未明晰聲叙且規章第九條所載按月所收罰欵捐者以備本公所辦事人薪水等語然則公所尙未建立公欵亦無備蓄面先將苦力工藝罰捐之資以供辦事人薪水之用此等規章殊欠妥善恐難免無標榜歛錢之舉所請給示應毋庸議 
[公共公堂瑣案]  
　　長江積竊湖北人吳子雲於前晚裸體扒入虹口老朱家宅一號洋房内竊得現往天津兵輸當差之曾曉義所寄衣箱一隻内儲綢布衣服磁瓶地圖册籍等物當被用人計大龍等所見鳴捕將吳拘押昨解公堂訊實以吳係過犯判押西牢九月 
　　無賴周阿章前晚飲酒旣醉在四馬路與友萬連生將二百七十三號華捕毆打並將該捕號衣撕破當由八百七十九號華捕帮同將周萬二人拘押哞解公堂訊實判周押十天萬押五天 
[更正]  
　　昨報載縣佐仍駐凉行一則兹悉縣佐官制雖已公布縣公署尙未奉飭知並無先擇駐紮地點之事又悉本月十五號所載洪知事誠除陋規一節亦無此項條諭當係訪員　誤合行更正 
雜評三（訥） 
[南通匪亂消息]  
　　據西報謂英輪所運通州之貨物因該處有盜而運回訪員報告則謂通州土匪與民團劇鬥故一商輪所載該處搭客仍返滬上合此兩説觀之似通州匪亂之消息確矣且恐人勢不小也夫江北之匪本極猖獗加以　兵會　互相勾結故雖日日言剿而日日有匪亂今且横行於工商繁盛之通州其禍誠非細矣吾所不解者通州之市政警政素稱明備防護必嚴密何以盜匪仍敢竊發也剿匪之責軍隊與如方官同負已經中央再一告戒况當此歐戰影響流言　起之際官廳應早以匪黨乘機爲防而何以仍敢公然抵抗也使此消息而非虚者急宜設法撲滅不然土匪倡於前失業之工人苦力乘於後蔓延之速可以預料夫豈地方之祁耶 
 
 
 

Page 11

 
 
專件 
[江蘇韓巡按使爲蘇省賦重不宜普增並請改良田賦呈大總統文]  
　　爲呈請事竊維江蘇田賦之重甲於各省唐韓愈謂賦出天下　江南居十九明丘濬謂蘇松常嘉胡五府又居兩浙十九其時尙未設太倉州治蘇松常亦號稱浙西也是蘇賦之重唐時已然沿及宋元買民田爲公田以益糧額復迭經籍没勢豪之田將没入田地一依租額起糧每畝四五斗七八斗不等明祖初興又因張士誠據吳地較久於是悉按照原額以租爲糧糧外復起租蘇民乃大困終明之世雖屢議减賦而實未嘗紓一日之憔翠也前清雍正乾隆間迭蠲蘇松浮糧同治五年定江蘇漕米每石折價錢四千五百文條銀每兩折收錢二千文後遞加至二千四百文而漕價則隨時定議有每石折價至六七千文者存額旣屬繁重故歷年逋　仍以蘇松爲最多民國肇興江蘇省議會决　漕米每石折價銀五元内以一元爲地方附税條銀每兩折完銀一元八角内以三角爲地方附税雖民間負擔未嘗稍輕而附税屬之地方則亦足資公共事業之挹注然卒以國帑奇絀省欵不敷爲謀預算收支之適合本年復有另加省附税三角之議經財政部核　施行論者頗謂視前清舊率已溢蘇省人民重念國家財政之阽危相與忍此須臾之痛苦國鈞亦不敢沾沾於薄賦之説毅然執行而不　故　准財政部咨取消國税地方税名義　　亦即剴切曉諭　照令行各縣切實支配　續進行以見政府此舉爲實事求是之圖非損下益上之策數月以來各屬士民亦多奉令惟謹而國鈞所不能已於言者治國之道不患貧而患不均蘇賦之重自唐迄今垂及千年今就上年宣布之大政方針所稱全國丁漕總額約計爲八千萬元　目前江蘇全省丁漕額歲共一千五百餘萬元是江蘇　省佔全國十分之二也江蘇之蘇松常太丁　歲共一千零五十五萬元又佔江蘇一省十分之七也再以蘇松常太與全國廿二省爲比例是此四屬者又佔通國田賦總額百分之十四也又查黔桂邊遠各省每省丁賦不過數十萬以江蘇賦　之縣足抵之而有餘非蘇省之田獨多也就蘇省賦率之重與最輕者較固一與二十　比例而又人工勤苦終年胼胝不敢告勞歐美人調查農業　以人力種植田畝未有如吾國東南數省之勤者此而困之非特不均之爲患亦非所以勸農業而警惰氓也其不均之原因一在以租額爲糧額是他處僅有糧有租而此則租糧並徵負擔爲倍重矣一在以軍政時代之徵額爲比例是他處有據亂有昇平而獨比數屬之賦額明祖以來未書脱軍政時代之覊軛也國鈞之意現在舊税並未减輕而推行新税日益加多蘇松常太不能因賦重而輕其新税况世界日趨大同此後人民負擔自必有增無减但國家賦税之原則重則均重輕則均輕安有經數朝之易姓代王而獨留此數屬重賦之額視一省而佔十分之七視二十二省而佔百分之十四國鈞爲國家他日改良税法起見不得不將江蘇之蘇松常太數屬經千有餘年之苦痛而嗷然一達其呼籲擬請大總統特頒申令所有蘇州松江常州在倉四屬及此外有受同一之苦痛者正税附税悉以現在徵額爲至多之數不再加增一面從根本上解决仿　本土地台帳辦　從事清丈確定田賦之標準若以同時舉辦無此財力亦無此適用之人才則姑於一省中擇地試辦以爲模範清丈旣畢究竟面積生産地味地價若何上之於部確定標準明示以相當之　額由一省而推之一國無偏無陂然後吾國田賦有　當之辦法旣不必以永不加賦博舊時之美名更不至以偏重之賦爲一隅所叢詬雖此事難於謀始然揆之大勢驗之人情清理田賦以裕國用改良税則以益民生實爲國家根本之計應　大總統一并飭部籌議爲將來整理全國賦税地步國鈞就蘇言蘇恐坐此不變不特貧瘠之區流亡載道即號稱富庶如蘇松常太各屬小民終歲勤動除納糧外僅敷衣食一遇災歉事故小則典質衣飾農具甚　　其耕牛大則典賣田産子女終且流爲逃户而又人工肥料一切倍於往時故從前人民以勤而不匱者今則雖勤亦匱矣蘇省如此推之各省而可知故爲蘇省計則先以不加賦爲治標之策爲全國計則當以均税率爲治本之圖芻蕘之見謹乞大總統飭部核議頒示施行謹呈 
來函 
[鄭仲洪來函]  
　　昨見貴報所登林大成北淇泰控夥林益梅等串竊紙貨銷贓與恊大布號主經公堂傳案罰洋一節查鄙人並未知有此事且從未到過公堂實係傳聞　實事關名譽用特具函聲明請將此函登入來函以昭核實 
 
 
 

Page 12

 
 
   
 
 

Page 13

 
 
自由談 
游戲文章 
[臭蟲致角蟲哀的美敦書] [  鈍根]  
　　大臭蟲帝國以爲陳此入體肥澤之　急宜設法除去分權零利之異類故保全吾國殖民地之一切利益以便丁福保（　即叮弗飽一君身上之和平得以永遠堅定大臭蟲帝國之目的即在此也帝國政府謹以信義忠告角蟲政府實行下列二議 
　　一角蟲國僑民應即退出青島部高原其不能即退者不准翹起屁股 
　　二遲至二十四小時應以青島部租借地全行交於大臭蟲帝國不得帶去條件以便日後交還丁君 
　　（按書中所謂丁福保君非即西醫丁仲祜先生若丁仲祜先生則體軀甚瘦且每日行冷水浴斷不容　　角逐其間攫其血肉爲戰利品而猶藉口維持主人翁身體之和平也） 
海外奇談 
 [P一年五元之巡查（）[  警衆]  
　　南洋阿司脱利亞州之拍布安人巡查一年　哈以五元薪水及制服二套此乃薪水最薄之巡查也 
[抗議出獄]  
　　何牙利有一百三歲之老翁曰拍蓮克司克者已監禁於獄中五十年昔年正月期滿命某出獄人方爲之喜彼獨願哭求再行入獄獄官不之許無已乃運其老智慧重行犯罪始得如願以償 
筆記 
[朱素芳（續）]  
　　生遂客申江爲西人司筆墨旋挈眷屬至而相思萬斛欲寄無從始是者三年喬秀才定侯（喬定侯即喬愼德名天保法華西鄉人死十餘年矣）生新兩也文字投契相見成莫逆交花天酒地游讌必偕一日同施味蒓園見　車怒馬飛駛而來比近見車中一美人絶類秦芳目光所注各自流盼而車行甚捷衣香　影瞬息已遥生痴若木鷄喬戲之口子賞識與中人耶此批　巷底朱素芳也新自吳中來憨熊嬌嗔嫉光曼視尤警洞簫洵爲北里冠君欲一識　巢否生狂喜急偕之往確是意中人顧問以前事則茫然也夜讌旣開生不覺書醉遂　宿爲此後　歌酒　之開輙一往訪素芳早已屬意願諧伉儷爲　臂盟願生家赤貧傭書自給飄泊研田每呼庚癸城北太守遇有山左之行聞生名招之入幕生不得已與姬　别相對哭失聲次日鼓轉出海兩日抵芝罘是處爲通商大集海國繁華女閶極　主人素　見生終日書空咄咄若重有憂者因招二三紅袖把酒清歌爲生解悶其中有名紅梅者有名緣玉者生旅况無聊視若無覩旣而至般陽驛小住數日瓦　燈火土炕蠟　孤影凄然益無聊　雖東南賓主膠漆相投而幕憂紅蓮殊　生色未幾居停晋省捧檄赴萊州府任一麾出守　牘形勞文采風流賢嘉相得署左有女媧殿生愛其幽健移筆研其中爲辦公地公餘退食煑茗焚香爲消遣計新得名簫一土産也試取吹之聲能入破一夕新奏方能忽聞有和之者其聲嗚嗚然細聆之則素芳製詞也心甚驚疑夜深不敢過訪越敷日新浴甫罷　檻納凉時清風拂林　月流素　亷聲又作乃梯女　窺之見梧陰下坐一女于挽慵妝　著半臂肌白如雪芳髴艷絶手　洞簫仍吹前調生侯其曲終微驚以嗽女似知牆内有人遽起冉冉入花陰以去生歸竟夜猜疑反側不寐翌日潛往跡之不能得因倚菩薩蠻詞云樓臺涼浸山城月碧梧金井風蕭瘋顧影忒無聊誰家宛轉簫良宵芳訊斷天近銀牆遠玉貌見分明同心何處人會友人招飲薄醉而歸見齋頭有短箋上有和作云紅閨待老嫦娥月夜凉夢斷秋聲瘋雁字亦無聊清愁付洞簫天涯空目斷心與書同遠幽緒太分明何從寄個人及視下欵則素芳手筆也疑昨日吹簫之人卽爲朱姬然山左江南相隔數千里身無鳳翼斷不能來反覆推　殊難索解時值中元署中例設孟蘭盆會僧壇祀换鐃鼓　　生　其擾長簫短劍策蹇入山涉高嶺度深林路轉峰迴徘徊舒嘯獨自拔劍起舞已而抽簫作鳳凰引響入雲際於時皓魄嘗空羣響俱息甫數聲則松風謖謖猿鳥悲啼自以爲鄒某絶　獨賡可以遥貺山靈非凡濁所能賞及矣清奏未已一女子輕衫窄袖携小婢穿林度樾而來曰秀才豪興洵不俗哉亦知空山中尙有同心耶生驚顧問則一絶代麗姝也長揖曰何處仙人翩來塵世豈秦樓弄玉尙在人間乎女曰僻　人稀忽逢翠袖得母以花妖月魅疑之耶生曰雪夜尋梅非徒安道柳隄坐月竟遇高陽千古同心無獨有偶興興緣合今人何遽讓前人哉因請姓氏女曰妾泰山君主第十三女聞君有裂竹之能故踏月而來願聆絶技生不少遜卽倚聲吹之而吞吐激昻極盡抑揚之致女鼓掌曰宫徵和平心神融洽素芳跟力誠不淺哉生聞其言有異急叩其詳女曰爲君與素姊一段因緣南北往還奔走數千里生曰仙姬爲素芳寄書耶曰非也余與素芳爲姊妹行向居月府墮落人間君亦廣寒宫校書郎時清虚府演劇大宴羣仙素姊以醉後向君一笑遂結塵緣惟是兩美之諧須余撮合曩者亭上之箋齋頭之句隔牆有影樓上簫聲皆妾所爲也今素姊早厭風塵望君如歲君宜速着歸鞭莫使天邊游子猶爲鰥守之魚樓畔文鴛化作望夫之石生聞言極爲感激轉請於女曰無米難炊其如阮囊羞澀何曰千金市玉十斛量珠金屋　嬌鏡臺下聘本非窮措大所能幸素姊奩中薄有私資不愁無價也將來五湖烟水　可逍遥惟此時五人聲價千金若太自貶損則不免爲姊妹行齒冷君且歸妾當徐爲謀之遂　婢去生返署抑　不樂天將曙忽有人自外擲續囊於几上鏗然有聲曰幸不辱命可持去爲畫眉人助妝生啓視則　　者皆不動尊也喜甚向空拜謝乃辭居停返滬則素芳已　雲問遂往娶之卜築於九峰三泖爲庽公云（不受酬） 
　　附酒丐覆夢廬主人書 
　　自小説週刋禮拜六載粉城公主而同社諸君　酒丐名譽往往責以直言謂先生素恨他人抄襲今乃改頭換面將淞濱瑣話抄作已文且下列漁郎之名此何説耶按二十年前酒丐在山左般陽礦次空山子影事傭無聊曾著續澆愁集數卷（初集作於　消八年今爲他人翻印卷少而無力付刋曾在撫署將草稿呈弢　先生時先生由王菊人延聘點石齋畫報主筆將余稿朱素芳因循島粉城公主等五六篇借抄入畫報中旋竟刋入淞　瑣話余見之向之交涉先生乃　余梵王渡一館以爲塞責然酒丐終不甘心祗以師長恩重命嚴不敢硜硜計較迨弢師物故丐屢在報館從事時出舊稿爲報上附張之點綴是則粉城公主諸稿乃淞濱瑣話抄襲酒丐非酒丐抄襲淞濱瑣話其筆墨若何識者自可一辨而知也至下署漁郎者實爲兒子所乞妄冀後起揚名未免砥犢之愛也今澆　續稿祗　五六篇已將原稿寄送鈍根俾釋羣疑其稿概不受酬其所以附驥之意酒丐殘漏向盡留此以表著述之辛苦亦藉比以結文人翰墨緣耳酒丐上白 
劇談 
[評大江東劇社之義務劇] [  警衆]  
　　哈同花園慈善遊覽大會開　之第二日大江東劇社假該園之天演界演諧約（喜劇）拆雁盟　記（正劇兩　盡義務也余素嗜新劇乃柠足以觀歸而拉雜記之如　 
　　一粟去喜劇中之夏逢時摹倣窮更窘狀淋漓盡致赴友約時唱失街亭六句嗓音尙屬清亮氷雪之夏太太扮相頗雅靜鷓鴣之王福一舉一動令人噴飯洵良丑也剛肅之穆友仁唱盤關一段調正腔圓神似老票友王雨男小俠之色達夫胡琴拉得最好 
　　正劇中之主要人物爲伊阿虎及華赫新二人是日去阿虎者爲覺招頗能克盡其長蓋阿虎係好勇鬥很之無賴復能深自愧悔自殺以謝當世亦係勇於改過之少年也覺招演之均能曲曲表出令人省悟不少半客去赫新形容陰毒人之身分一絲不漏至阿虎誤擊伊寳善時（昏去）在旁説老而不死是爲賊一句雋極罡屬去伊寳善表情細密儼一忠直之老農竊聽阿虎赫新密謀憤形於色你們殺人之聲不覺充口而出生薑是老時辣余觀罡屬之劇而益信曼子去華士傑於自戕一幕對寳善數語悲痛凄凉座客多爲涙下悲劇之感人深矣慕周之伊蘭貞舉止幽靜酷似小家碧玉各種動作頗能體貼劇情黑珍之　脚在少詼諧百出傾到四座掌聲　　　珊之土妓小曲唱得不鋪餘如德和　士毋能　生逐蒼等動作尙屬得體此　要以集三六　暮最有精　餘　大致不差也按咳壯成立甫及兩日初次登台並無破綻誠不易也惟社員中聲浪多有不能清朗者尙望該社社　努力焉 
小説 
[蘆中人原名Siltts　Marner] [  英國女小説家George　Elliot原著中華林竹譯]  
　　第十章（續） 
　　白驟有翼飛去海角天涯價探無能　覓來蹤去跡蹉跎日月蹤影毫無即村人所視爲至尊至賢之知事穆　從火絨盒着手研究多日亦仍無結果葛登士查如黄鶴亦無人注意蓋以前　與其又口角匿跡他方六週始歸而佚蕩如常今殆師其故智惟葛令此番决心屏逐即翁弟金僕兒或伍思古君見責則殺馬耗金儘足爲屏逐之理由也 
　　落花有　流水無心竊金　跡事出同日然無人設想至是卽葛茀蕾亦恬不爲意夫以紳富之家爲一村巨室孰敢發其子爲偷兒是以遠近蛒傳議論者不出二派或疑販商或疑天命兩説互爲水火失金而後馬　意　心灰村人懼其性本拘泥遭此巨創行且夭死馬儂對機悵獨患十餘年錙銖積蓄一旦雲消烟滅人海茫茫何處灑辛酸之涙挑燈對影無病呻吟軋軋機聲徒增　怛眼前希望絶矣天道好　禍兮福倚十餘年來村人之視馬儂若蛇　以爲其乏常人之性質必非善類自失金事出則態度爲之一變襲日疑團一旦氷釋莫不代爲抱憾思有以慰之者有之自愧前日狐疑馬儂者有之風雪殘冬曰爲政歲其督誕節在邇富室恒備衣食周給貧人以明慈善之心揚敎皇之德馬儂旣失金富户如伍思古等遂動憐憫之心郭倫叔竊疑馬儂平口愛金遇甚絶不至禮拜堂一祈上帝故失金之事未始無天意存焉因　一猪豚以示慰藉無力餽遣者亦多方勸慰焉 
江楓漁火夕照　烟無限佳景正馬儂蟄居斗室斷腸時也門外履聲導入梅叟顧馬儂曰先生何以不過我閑談朋友傾　或可作療愁之劑且失金之後四大皆空無所牽掛君來居十有餘年吾四十年前來此仰上帝之道恒覺帝之慈祥仁愛感應皆靈禮拜堂中何以絶無君之足跡也耶馬儂諦聽形如不鷄而不知答盞知此老善鄰之意未嘗不感特覺其言之旨趣相異太遠耳梅叟曰先生豈不讚一詞耶馬儂始答曰感君厚意謝甚謝甚梅叟曰君有禮拜服乎（西例日　祈禱另有禮服）曰無之梅叟曰有成衣杜克常往來吾家可令製一襲取值必廉然後可常至禮拜堂以親帝澤幸勿吝此小費也梅叟旋出 
　　天涯淪落人何必曾相識温絲蘿者造車之匠常出入紅院者也其妻勸儉賢惠性温和能忍耐隣里有事披髮攖冠助之不遺餘力莊重不苟言笑其夫甚詼諧然兩人相處無忤自聞馬儂之事惻焉動心一日正當禮拜禮畢午後携其子愛郎餽脂油餅於馬儂蓋是間村人最愛重之食品也愛郎七齡幼童紅潮上暈素聞馬儂怪僻將近其家機聲軋軋益增疑　温妻嘆息曰吾固料及禮拜日猶不惙工也是烏乎可於是叩扉而入馬儂窖金飛去希望全盡轉捩之來必賴鄰封厚誼故納温妻甚恭徐動其椅延之就坐旣定温妻出其餽餅曰此吾昨日手作之餅較之平常者尤佳君如不棄幸其嘗之吾不自食此麵包一物已足爲常年之糧吾夫則食之蓋叨天之蔭食量甚佳而又求新品也馬儂受謝持而觀之一若當日之窖金然愛郎隠於椅後以窺之 
 
 
 

Page 14

 
 
   
 
