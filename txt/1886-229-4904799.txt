# 1886 - 229 - 4904799

 

Page 1

 
 
[招集股份石印佩文韻府告白] [  點石齋主人代啓] 　 
　　本齋曩有縮本佩文韻府一書久經見賞藝林不脛而走惟當時初次舉行未臻盡善行數旣横字跡過小檢覽容費自力本齋良用歉然兹特晋記託爲重印行數改横爲直字跡放小爲大煞費苦心校覈不差累黍足供老眼繙閱定卜無花不但較前本爲見優抑亦爲他家所不遂是眞毫髮無遺　矣現擬本月卽日爲始集股印成每股計洋十六元正願搭股份者先惠洋四元本齋卽付股粟一紙樣本一張定於明年正月底出書憑股票抵付洋十二元向本齋取書一部此籍係用上等連泗帋分釭六十册釘工精雅邁倫藏以巾箱加以暗鎖是書一出吾知騷壇珍賞當必紙貴洛陽倘不附股份待明年出書後購求每部擬價洋三十元正刻下本齋代晉記爲集股起見分外克已願海内文人幸毋錯郤一時翰墨因緣是所馨祝如出書後與樣本不符儘可向晉記以及本齋齒及再薄海士林願附股份即確送上洋拉圾碼頭點石齋南局帳房代收不必由申報舘轉交以歸簡捷 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時辭謝設遇有事可暫告假惟不得擅自帶歸倩人頂替致有損壞　此推諉等事准於卽日開修尚望不吝指敎爲幸修字處分設在輔仁里第五條弄内該處有人承接卽請逕往可也 
[石印歴代賦彚出售] [  點石齋主人啓] 　 
　　是書係康熙年間陳宫詹元龍奉旨編輯者上起周末下訖明季所有古賦律賦無不採入分正續補遺逸句一百八十二卷賦共五千餘首卷頁浩繁兵燹後鮮存完璧兹雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則濃纖得中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從亷因工本甚大所印　多惠顧者勿爲捷足先得也此佈 
[論中國兵輪游歴外洋宜緩] 　 
　　成大事者不惜小費勤遠略者不務近功鐵甲兵輪資需鉅萬通商各國類皆以多且旨者雄視四大洲中中國知其然近亦加意講求或購自外洋或自行置造鯨波鱷浪時見龍旗輝映于其間遂議以兵艦六艘徧歴歐洲境地藉知風土人情且得悉風濤沙線等意至美也法至良也乃四船甫駛長崎已被日捕閧鬥致喪多人意者游歴外洋尚當從緩歟一鐵艦之成匪伊朝夕其銀錢更不待言當此帑項支絀之時陸續增添此眞識時務者爲俊傑成之匪易管駕尤貴得人必其熟悉夫海道之淺深水程之多寡外洋之禁忌同濟之從違而後可膺管駕任今之所謂出洋管帶者生平未嘗出洋儼吠以統領自居周流列國間俗采風竊恐事在創行往返數萬里之遥未必諸臻妥洽也且日本近在東瀛雖曰重洋不啻一衣帶水比卽不通朝眞難語邦交亦應略與周旋一任其自來自去方不失與國歡近日一端則日人之　私其仇視華民也不啻處心積慮以爲先發制人於諸兵輸固無預而兵輪遭兹驚擾幾若會　其適爲諸兵論計游覽說似當鄭重圖之或謂此行也專以揚中國聲威華夏慈仁未免流於懦弱遇有交涉事件各外國皆有輕視必今得如許兵艦歴轉地球庶幾一雪此恥然中華之所以丕冐萬方者以德不以力僅僅五六兵艦未足懾服人心徒旋轉七萬里間謂之嘗試也可謂之揚威也不可或又謂遠涉重洋須先閱歴中國創爲此舉原不過留　西學處處存效法之心况乎開埠數十年由外以至中者紛紜莫數特欲自中至外以資聞見以策富强俾海外諸邦謂中國有聖人不必航海梯山宛然見漢家威儀焉其事雖創而其意甚深唯是政貴因時倘專事游觀恐國家歲費帑金徒付諸不諳駕馭之人姑試以過都越國重坎習坎之占是亦不可以已乎何爲其莫之止也方今中外一家各國皆有欽使駐劄肄業學生出洋者亦循環不絶試於學成歸國後拔其尤異分以鐵甲兵輪耳目旣親則道路之險夷初非懸揣往來旣熟則便宜之舉動不至乖張遲之十年四五年創造愈多周防愈密人才亦愈出愈奇然後游歴外洋旁觀欣羡覺漢世張騫之鑿空猶爲僥幸一時耳若夫張我軍士被我甲兵徒務虚聲而不求　際無論此等調遣殊近乎勞民傷財且也舟艦無多南北洋通力合作未及數十艘而自將利器轉徙於驚濤駭浪萬一聞警遠隔萬里餘卽電報飛傳已慮鞭長莫及何若寛以歲月漸擴漸充凡有華商萃集之區常駐兵輪一二艘藉爲保護不畔夫萬國公法而管駕諸君子復得收駕輕就熟功焉豈不懿哉抑天下事自出心裁者可以便指揮可以籌久遠若但學邯鄲之步人云亦云馳域外之觀忘目前之急則卽更番布置輙復處順安常未必遇噬臍剥膚諸爻象而誰司鈞軸　使有用爲無用且徇舍近從遠之勞焉亦非所以跨海内干元元也兵輪游歴外洋得毋類是顧軍國大興作自是肉食者謀之非局外敢參末議卽使芻蕘有得何補高深兵輪之游歴也聽之其不果游歴也亦聽之祗以言者無罪聞者足戒假令須臾稍緩不爲日本之行或但泊三韓爲朝鮮作保障他日旌旗映日砲火喧雷徧歴外洋將軼出乎四大洲所到之處靡不延頸跂踵歎爲得未曾有又何致　心之忽逞螳臂之妄撑哉 
[諭旨恭錄] 　 
　　七月十六日太常寺題八月初七日祭先師孔子廟奉旨遺恩承行禮兩廡遘翰林官二員各份獻崇聖祠遣盛昱行禮欽此同日又題八月初八日祭社稷壇奉旨遺隆懃恭代欽此同日又題八月初十日祭文昌帝君廟奉旨遣世鐸行禮後殿遣奕杕行禮欽此同日又題八月十四日祭關聖帝君廟奉旨遣晋祺行禮後殿遣徐致祥行禮欽此 
[長崎閙事續聞] 　 
　　長崎之變屢列報端兹閱西字報知此事北洋李傳相與丅禹廷軍門往復電商已有數次本令招商避輪船數搜前往繼而又合停止不遣又聞中國請担文狀師前往長崎查問此事已定於禮拜三附三菱公司船而去又聞北洋調派兵船七艘東渡有於廿三日中津啓行之信然皆係得之傳聞確否不敢知也 
[行路難] 　 
　　香港西字報云有英國人五名携帶重貲赴暹羅内地購買牛羊忽爲盜黨偵知俟其過時放鎗錢擊英人死者二人傷者三人所有銀洋悉入盜槖嗣後三人卽入醫院經醫生將鎗彈取出未知能無恙否也 
[教務近聞] 　 
　　宜昌訪事人云聞之川友悉重慶民教失和後城中雖有團丁防扞而四鄕則守禦難周仍復互相殘殺西商允許退還要隘不復建造洋房官憲又示禁平民不得信從彼教其新入教者皆洗心革而不復禮　府　大約以後教十可無事入　而官場當省却無數案牘矣訪事人來函如此因刪削而綴諸簡端假假眞眞非敢臆斷也 
[創設齋課示] 　 
　　甯紹台道薛示爲舉行齋課事照得藍田之璧童山藴其輝光赤水之珠沈淵昭其文采故天 
 
 

Page 2

 
 
閑備選良驥之材是程校序蜚聲峨冠之彦斯集本署西偏舊有獨秀山者鄞志所謂府後山也危亭翼然筍石挺立亭前万沼函萏夏開其旁多植竹柏桃柳梅李拓地數畝叢木交蔭道光年間前道澗東周公曾建雲石山房課士其中前道曉園要公益擴規模巍科碩彦乘時踔起流風遺韵於兹未頽然考霅石實在署南三里去鎭明嶺二十餘步今雲石故蹟難攷山雇舊名亦漂本道旣蒞兹土杭榱往哲流連遺址更闢地治南别建一亭與山相對於亭之右累土爲露臺高數仞登臺而望烟火萬家闤闠星列郭外天童太白諸山歴歴可數適值海氛不靖間甞徘徊爰眺規畫形勢深思安民禦宼之計工旣竣而事亦定因顔之曰後樂園今者時艱稍平海疆清　本道將以其暇與士大夫商權古今講明學術彷前賢之遺事酌定章程變通其意諸生其益加懋勉務爲經世有用之學勿溺於帖括聲律之細科名之得不得有命存焉諸生用則爲匡時之材不用則有傳　之具是則本道所厚望者也兹定於八月二十一蟲处舉後樂園小課特將所定章程八條開列如左計開一調課諸生係取本道觀風决科及數次月課拔置前列素所心賞者亦有未與課而采望音惟諸生或就舘在外或遊學遠出本道無從查悉姑將姓名開列其或在遠方或有事故不能來課者各聽其便願就課者須於一兩日前赴本署禮房報名登册卷由本道發給一本屬髦俊之士初非一時聞見所能徧及深恐遺漏必多特於是日出題發交府學貼示無論舉貢生監願與斯課者准其在外自備投課卷限兩日内交該學繳邁俟本道甄别優劣其錄取者下月一併入課一孝亷堂肄業孝廉本道欲指名調課恐其散居各屬到者必甚寥寥然京年住堂勢可應課者　亦不乏兹擬凡孝廉堂本年甄别取列者如有願與斯課准其一併來署報名但不準頂名冐替一凡非甯紹台定三郡一廳屬内之士及他省隨宦流寓在郡城者均准投課由本道隨時酌定取列數名一併附課一諸生應於課日辰刻衣冠詣本署接卷授題申酉刻交卷本署准備酒飯餐兩　茶水俱全其筆墨等件各由諸生自行携帶尚有散課各題准給卷擕出限十日内交進一每月課期定於二十一日其正月六月七月十二月停譞　年於八月另出題目照前投課甄别一次一諸生平時必須循序用功務使日進月異共收切磋觀摩之益若能每日登記所習課時呈閱尤可以騐該生所得之淺深向無日記者亦勿勉强一課日諸生交卷後本道以時接見藉以究其學業覘其器識凡地方利弊皆可以直陳　隱惟各宜自愛不准牽涉詞訟營私等事諸生非課期不得無故請見用踐非公不至之義　計開調課諸生　鄭德璜　毛宗鋆　張美翊　鄒宸笙陸祖恩　李翼鯤　戴鴻祺　王恭壽　忻祖彝　朱國華　袁彭年　屠執規　陳星庚　陸仰賢　屠仿規　袁堯年　施有成　 
陳兆霖　張汝蘅　光緒十二年七月十七日給 
[京口决囚] 　 
　　本月十八日上午丹徒縣會同城守營督率兵役押解犯人四名至城内鼓樓岡正法向例决囚皆在西門外陽彭山是日傾盆大雨道路難行故爲是權宜之計也聞四人俱春間夥劫沙墩村大港東碼頭等處要犯其首級盛以木補分縣各處示衆云 
[杭客述新] 　 
　　戴氏維揚人小家碧玉愛好天然昔年武林某紳騎鶴閒遊遇之於竹西亭畔一見心傾置諸簉室不數年紳以消渴夗家亦中落璿閨孀獨終日惟以涙珠洗面而已月前其大婦忽遣抱控請追出該氏私欵以清官項由縣而府問官將戴氏義父雨林提案押追戴氏寃憤莫伸挺身至　轅呈控原呈辭嚴義正侃侃而談大略謂家主故後百欵蝟集氏將首飾珠翠傾筐倒篋交與親戚范玉峯賑同查收怙價　二萬四千餘金嗣後更交出大皮箱八口計四季衣服及被褥等共三百餘件由顧子升查收變價兩次皆有收單見證均可傳訊面質王去科尚有荐橋屋契一紙交付家主之子緘三變洋四千元中証俱存且自家主亡後串同丁姓夥友向氏誘奸勸嫁不止一次迨此計不成致有控縣控府之事伏求憲天提案嚴訊氏不辭出乖露醜願當堂對質如有虚言甘受反坐之罪云云嗣蒙臬憲批示該故紳所欠官欵業已繳清此外並票控告日戴氏尚知大體卽有家庭細故亦當從中調處何得屢瀆公庭未免於家聲有玷兹限于十日内邀集親族調處妥適具結了案如再延死定當提案嚴訊勿貽後悔○官塲傳言衛靜瀾中丞於十九日晚可抵杭垣是日下午城中文武員弁均至下碼頭遠短至晚憲而未臨紛紛回着○吕宋票盛行售處多至八十餘家其分條寄售者尤屬不可勝紀前奉仁錢兩縣示禁停賣半月有餘近已照常交易矣傳太守聞之惡其貌法牟利頒有嚴諭徧貼城廂復遴派幹役多名分路查禁如有私售之處立卽拘拿一時雷厲風行各店俱栗栗危懼云 
[皖事錄要] 　 
　　皖垣倒扒　子某洋藥鋪私購漏損新土經局勇拿獲罰鍰一事已紀報章兹又拿獲某土鋪漏捐新土三千餘爾由釐局提調移請懷寗縣熊明府傳集城内外各洋藥鋪誰以如欲販售新土須自認每月完納厘稅若干如有不願販售之家勒令其嗣後查獲願甘坐罪切結是日到案者共廿餘家各願具結内只三家搭售新土願納厘金云○前紀朝鮮某宣傳官在躉船上被臬武弁之子夥竊洋銀云云　悉宣傳官靜侯訊結領贓熊鞠生明　連次訊供先行籌備洋銀給其具領宣傳官因非原物不願領回復懇請洋務局憲申詳張芝圃中丞將該武弁撤差限令將原贓繳案噫生兒不肖累及高堂如某子者其能免於不孝之罪乎 
[潯誚誌] 　 
　　九江關外大街經中西官商籌欵興工濬溝砌石如砥如矢行者便之而各巷口則多經居民堆積垃圾穢惡薰蒸觸之最易致疾近又經　店户議令各段雇掃街夫多名每日分投打掃挑棄江邊其掃街夫工飯之資則各歸各段店鋪輸捐云○十六七等日風雨交作至十八日雨師始返斾而飛廉則聲雄如虎益覺跋扈飛揚直至十九日清晨風威稍息聞沿江一帶撞損船隻無算稻榖正結實之時亦被傷不少云○有江西船數艘在龍開河口停泊多日船夥某甲以清宵無事邀友作葉子戯船主則棲宿舵樓酣然入夢當風起時驚間甲曰繩索椿錨已停妥否甲漫應之曰已停妥盖牌興方濃不以爲意也未幾小划爲風浪所激碰大船上作格格聲船主又驚醒曰可將小划繫好免致失事之虞甲憤甚投牌而起出艙探視船脣雨滑立足不牢撲通一聲騎鯨而去亦云慘矣 
[上海文報局内賑所接嚴佑之先生山東發來四百里排遞告災争信] 　 
　　各公所諸位善長大人閣下前佈各函並電信諒均逹覽辰維福祉吉祥爲頌弟于昨日回省賑已放竣决計回南不料聞濮州范縣於初四五突然黑夜來水圍城一丈有餘村莊全行淹投慘不可言弟等辦賑總是善後並非救急緣路途阻隔得信稽遲及至籌欵再去已屬落後弟爲救急而來今旣聞信不忍恝然而止　往又無欵可放故特飛電信請示如善長大人俯允籌募四五萬金弟卽向朗帥設法借用候電復以定行止專　佈逹卽請台安愚小弟嚴作霖頓首七月十四日省發不列號附吴濮州范縣禀報兩紙○七月初十日接到濮州知州恩事禀稱月之初一二日由卑州城北上游水勢建瓴而下所有北堤之北金堤之南一路各村莊均被淹没一片汪洋現已通圍州城幸有護城堤一道屏蔽一時尚未入城然平地已水深七八尺不等距堤頂僅有尺餘誠恐冲刷泛溢城内人民卽有其魚之患聞下游壽張境之白家樓現已冲開黃水倒灌而入上下頂抵消落無期且恐上游所開之處擊動大溜順流而下則卑城恐不能保此水來源似在直隸開州東明縣河南滑縣等處交界之二賢祠茅茨莊一帶灌及卑境卑職現已紥筏將人口牲畜救援人城捐放饅餅容俟水落冉請委員會勘再探何處開口有無傷斃人口另行禀報所有卑州城内被水圍困情形事先排單馬遞四百里飛禀七月初七由濮州發○七月初十日范縣禀七月初五日亥刻不知上游何處决口黃水陡漲至卑縣南門外平地水深一丈餘不等西南東南正南正東東北一帶村莊被淹甚慘現在防守城池水勢有漲無落十分危險除會同城文武激勵紳民實力守河堤趕緊設法疏消打撈灾民妥爲撫卹所 
 
 

Page 3

 
 
有黃水陡至卑境田廬被淹情形理合由馬遞五百里馳禀 
[移提人証] 　 
　　英公堂捕役張福持信票投法捕房稱祥生廠洋人前控曹金金偷竊物件案内供出收贓之翻砂店主掁源興住居法界吉祥弄西首弄中十八號房屋内請派捕恊提歸案訊究翁太守閱崇後商之備捕頭飭法包探協同在提○英公堂洋務差胡坤持票投法捕房稱錢全璜前控張元生誘勸入股誑吞洋元案内之司帳人戎錦山住二洋涇橋相近請派捕協提翁太守　着法包探恊同來差往提戎錦山歸案訊辦 
[研詰兇毆] 　 
　　張林氏遺抱張阿妹投縣呈控鄰人沈阿瑞糾衆毆傷一案前曾紀諸報端前日經縣署帮審委員李司馬飭提兩造集訊阿妹訴稱林氏奉騐舁回傷勢日沈不能到案對質司馬問爾旣爲抱告可知此事究竟因何起釁答稱該氏家向有石墩鋪作水橋後稍有損壞被沈阿瑞拆去改做伊家水橋當時該氏未與理論蓋緣沈曾言我家水橋修整後爾家亦可行用故也後該氏前往水橋洗濯沈之妻子時時以惡語相侵邇竟不許行用向之饒舌被沈及伊妻父陸阿明等凶毆且沈搭蓋草房佔周氏之地基不少沈供小的素來在鄕耕種毆鬥之事並未在塲惟妻子陸氏曾與該氏口角復偕伊父阿明向氏紛爭阿明供稱小的曾爲解勸並未行兇司馬謂然則爾等均未毆打陳氏何以受傷業已騐明何得狡賴再三研詰沈陸始俯首求恩司馬着沈爲該氏好好醫傷視該氏傷勢如何再行核奪 
[徒犯過堂] 　 
　　徒犯張桂斌前在南匯縣中涉訟發押捕廳胆敢毆傷臬少尉經邑尊申詳上憲定以徒罪發配揚州日前起解來甲解差赴縣投遞文憑莫邑尊飭卽收禁昨日提犯過堂旋于午後批差恊同營兵押赴嘉定父兌 
[英界公堂瑣案] 　 
　　華捕禀稱昨見湯阿生投水覔死赶卽救出在身搜出寃單一併送案湯供鎭海縣人曾荐張阿狗至聚盛鞋鋪舖主言張行竊衣物由我尋見交與伊叔張阿壽後不知如何逃脫鋪主要我賠贓阿壽反向我索侄二面逼迫情不能堪爲此自尋短見蔡太守謂事之虚實儘可辯明何致輕身赴水隨飭差將湯暫送棲流公所留養俟查明該鋪如何失竊阿狗如何遁逃再行訊理○松江人金華氏投案喊寃蔡太守飭帶案研訊據供丈夫林坤不顧家室小婦人無奈來滬傭工不料被二阿姐誘入花烟館逼令爲娼現由母親到來意圖返里又被二阿姐等將小婦人母女扭交地保馮錫昌關閉空房今得乘間奔案母親仍在地保家太守飭將該氏暫發官媒立傳該保着交氏母到案訊究天地保係在官人役自應守法奉公乃竟聽從烟鴇之言平白地將人關閉如該氏所訴則烟鴇固應懲辦而馮亦罪無可逃矣且俟蔡太守訊明再行錄登細底○天津混混趙二張八曾老李某等爲沈谷生報復刃傷山東人王三毛三一案已紀報章昨由該包探將拘獲之兇手趙張二人解案二人皆不承認行兇太守飭帶回捕房押俟受傷人投質再行訊供核辦○崇明人倪載陽控被陳清山紏人攫去洋物庭訊之下由張德茂供明被倪串賣去十歲女孩云云前已兩登本報朱阿四投案遞禀聲稱小的開設小客寓初三日倪張及張侄某甲顧洪遠卽蹺脚帶領女孩前來借宿其如何賣陔均不知情倪堅指爲朱經賣太守問小朱天卽倪根郎及王士增曰爾等究竟知女由何人經賣倪王同稱由朱經手陳清山陳嘉雲徐大郎郭掌和陳阿甫皆執前詞太守一再究詰朱始供略知女由顧洪遠經手賣與無錫北門内老窰口地方餘不知情張德茂又稱女由倪領到朱家住樓上一日我與倪出外啜茗及回去女已不見問朱則言領去一看我言結親則可價賣則不願後由倪給我洋三十元逼令動身回里言在滬恐被人拆稍太守問倪曰顧何在答稱初由顧領女到朱處後來之事與顧無干目下顧已返里太守謂倪之供詞刻刻變異實爲可惡倪稱初由朱教供現供者是實在情形太守飭將倪朱管押餘人概子保釋張斥退靜候嚴追○水巡捕訴稱雇用細崽陳阿柱後屢次失竊因有意放洋一元劃有記識陳卽竊藏交捕送究原洋附呈陳不認行竊蔡太守商之佩副領事以贓証確鑿奚容抵賴判管押七天洋還該捕○包探王阿二禀稱某西人澤帶小犬一頭被張桂芳竊藏籃内犬被藏狺狺狂吠西人查獲交捕送懲張供小的在地火行中阼日持籃過大馬路見有小犬放在籃中及西人找尋立卽交還蔡太守判陳管押三天犬交西人領去○陸許氏訴稱途遇李金海被攫頭上銀飾追赶之下由捕阻獲金海卽李盛供稱小的係洋藥局巡丁陸許氏卽愛寶原與小的有私今因勒令還家挾嫌誣訴蔡太守飭將該氏及李押候備文移縣核辦○徐金生訴稱小的曾犯竊後改過自新御車爲業昨遇陳阿林王阿桂二人冐稱包探夥索錢一千四百文小的以無力辭伊等竟硬搜錢百餘文爭執間由捕獲住陳王二人送案請究蔡太守問何人爲首答稱陳首先勒索阿林阿桂稱小的等惟問伊有無竊贓並未訛詐太守謂徐卽犯竊干爾甚事豈爾不許其改過意欲仍爲竊賊乎隨判阿林笞二百板阿桂笞一百板以儆○錦名洋行張阿兆訴稱昨日路中與馮大幅相碰馮竟將我剥衣當卽報捕拘案馮供甚支吾蔡太守判笞二百板以儆○祥生船廠西人控廠中失去銅斤有在廠工人趙金堂指爲甲乙二人行竊及拘中乙到案堅不供招嗣由捕房查明實由趙竊賣在浦東工頭王長根願爲見証因將甲乙釋放吊贓送案請懲王稱銅實趙所竊趙俯首求恩蔡太守商之佩副領事以趙監守自盜又敢妄指他人可惡已極判發捕房管押兩月贓交西人領去 
[法捕房瑣事] 　 
　　放印子錢者各處人皆有惟山西人爲最多法界南誠信烟館門口擺水果攤之某甲曾借山西人某乙印子錢前日兩相爭論繼卽扭毆甲因鳴捕將乙拘押嗣經人將乙保去候庭訊時再行交出○游手好閒之輩見巡捕到往往抛磚擲石前日小東門捕房西捕在街巡緝有流氓五六人將石塊亂擲該西捕當時不與計較暗中認明面貌少頃突往拿獲一人餘俱散去隨將所獲之人轉解大自鳴鐘捕房管押○前日有某姓婦扭送一老媪到捕房據稱老媪前曾糾合一單刀會此會各人出錢一次嗣後輪流承值由首會歸還會本曾派我一會出過洋一元錢數百文至今未曾還我面索恃蠻反敢打我是以送捕該媪稱住南巿因該此曾火我洋今向索討不然到此何爲捕頭以兩下所控欠錢著投公堂請理惟該媪不應壇自打人着卽管押○法馬路法華書塾中日前失竊曾經報捕查緝前日法包探在城河浜見有名阿德者其人曾假託辦公在小東門外駁船上偷過短衫褲被拘到案近爲别案覊押縣署甫于十八日釋出法包探見之卽行盤詰阿寶大肆咆哮適西捕來卽行拘入捕房○西寶興里某姓家昨送一女傭至捕房據稱有金印戒一個放在洋鏡抽屜中忽變銅質除女傭之外無人進房爲此送請追究法捕頭着將女傭暫抑候解○法包探於前日獲到小竊兩人并古銅香爐一隻斤兩頗重盤詰之下據該竊供均是浦東人香爐從英租界長樂里四弄中廣東人家竊來法捕頭着將兩竊暫揌着包探王榮培前往失竊之所查問的係其家所失因着於今日投案領贓○某甲染烟霞癖以八仙橋某小烟館爲老主顧晚間卽下榻其中前日曉起見有洋傘一柄乘人不覺　之以去詎爲店中人瞥見立卽追出申變差成怒反將追赶人毆打當經　捕拘之以去以待解訊○本月二十二日本報列法界提人一節係提聚源土棧中之某姓歸案質對歸字誤排婦字其事則爲錢債涉訟也附正於此 
[提撥罰欵充賑] 　 
　　接誦蘇垣郡尊魁文農大公祖賜函云有罰欵英洋一千二百元留六百元作爲地方公用餘洋六百元奉憲撥提交協康莊送來委充山東賑需俾蘇困苦足徵大公祖俯念時艱墓捐匪易彰明較著除非寓勸於懲拯恤弗遑不外濟仁以義用特登報奉聞祗希德鑒[  上海北巿絲業會舘籌賑公所少欽施善昌謹誌七月二十三日]  
[補註] 　 
　　本月十一日報登初六日第一千零七十二次清單内列青浦學陳第三次敝齋書畫潤資移助洋十元由全盛局交來原稿脫 
 
 

Page 4

 
 
落敝齋二字今特更正合亟聲名上海北巿絲業會舘籌賑公所謹誌 
[浙省撫轅抄] 　 
　　七月十六日准補遂安典史汪炳宣禀知藩司飭知赴任禀見叩謝候補從九而王樸禀知禀司　稽查艮山門差本日到城○十七日大挑縣夏經鎔禀知藩司飭知查遂昌契稅徵數解數不符差陳鳳誥禀知臬司委讞局帮審差叩謝○十八日浙江補用縣梁寶湘由京分發來省禀到○十九日仙居縣伍桂生差人來省禀知　司飭知請補西安縣缺禀謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[丙戌季重普陀山率成兩律錄請吟壇正和] 　 
　　幾回航海渡山寺共　臨塔影森斜照鐘聲閣遠林峯高　在目　山　　　　　逍遥樂何愁慮侵靈巖遊興寄延覽豁胸襟佛向禪堂拜花從石徑暮烟依樹密夜月映潭深會得空空意言旋復醉吟小樓　　　　癸未七月君以遊普陀山詩見示余旣和之今夏重遊又以兩律索和　興詩興想均復不淺　末隨謝屐勉效施顰依韻奉答　　　　 
[主人正]  
　　避暑普陀寺羡君幾度臨東山名太傳南海古叢林躡嶺携屐聞鐘悟道心登高一憑眺歸路暮雲侵遊興　　　　人此拓襟佳　猶可續勝蹟許重尋佛頂山峯峻梵音洞水深愧余憑相像徒自效蟲吟[  楚亭徐士琛初稿]  
[秋感並束嬌玲女史] 　 
　　作客申江十載游只緣花月久勾留柳因力薄枝垂雨桐爲聲悲葉落秋潘岳有才原是累鄧攸　二俊何求予今歲　月中旬喜得豚兒不幸卽殤從今莫望青雲路願祝鴛鴦共白頭[  惜花侍者錢顯甫稿]  
[將去津門慨然有作] 　 
　　吾道艱難久不行勸歸好聽杜鵑聲勾留燕巿眞無俚悔被烏孫識姓名分明噲等羞爲伍恍惚長　　易　莫笑厭裝無勑篋中藏得絶交書絲竹歡塲曲易終銷魂苦語感文通只將幾點珍珠涙彈向櫻桃樹上紅豈思松菊豈思蒓穩稱秋風　席頻七十二沽烟水緑何時重作問津人[  滬上寓公倪鴻稿]  
[烟臺旅次寄懷津門梅小樹楊香吟孟筱藩王雲清吕秋樵朱藜閣羅芸舫諸君子]  
　　魚龍宅畔鱟帆收九度之罘雪爪　樓　　　　　 
一島江山屈月變三秋無人浮海能成夢有吏當關不稅愁回首津門倍惆悵新詩誰替寄閒鷗[  江湖載酒人倪鴻稿]  
 [ 
 
 
 

Page 10

 
 
   
 
 

Page 11

 
 
[光緒十二年七月十五日京報全錄] 　 
　　宫門抄○疆撫劉奏爲擬照内地加增養廉費外酌加公費摺○又奏爲新設廳縣交代請行寛免片○漕督崧奏　交卸起程日期摺子○江撫德奏爲江西奉撥籌邊軍餉請動漕項銀兩湊數解濟摺○直督李奏請將干把總各員留直差遣片○七月十五日工部鴻臚寺正黃旗值日無引見○伯王假滿請安○載蕚謝授叅議恩○崇禮請假十日○内閣奏派騐放之王大臣派出怡王長順徐郙沈秉成○召見軍機○○欽差入臣督辦新疆事宜尚書銜降一級留任甘肅新疆巡撫二等男臣劉錦棠跪奏爲新疆地方異常瘠苦擬仿照内地加增養廉之例於各官例定養亷公費外酌加公費以資辦公而示體恤恭摺仰祈聖鑿患竊臣前奏請升迪化直隸州爲府增設知府以下等官及藩臬兩司首領官經部議核准並議定每歲應支俸銀及養廉公費銀兩令於新疆徵收地糧銀兩内動支仍照光緒十年奏准成案除扣六成减平外毋庸減成等因於光緒十二年二月初八日具奏奉旨依議欽此欽遵咨行在案查臣前奏請將鎭迪一道兼按察使銜管理通省刑名驛傳經部議准尚未議定養廉公費該道例定每年養廉銀三千兩辦公銀七百兩現旣管通省刑名驛傳公事較前倍增擬請每年除照例支給按察使俸銀外加給公費銀二千兩毋庸另給按察使養廉此外各官向有養廉之費卽此次省會添設各官亦經部議比照向章支給養廉公費本可毋庸更議惟新疆地處極邊商賈罕到日用之艱難百物之昻貴較之内地何止倍蓰各員竭蹶從公實屬入不敷出臣前奏請加給客官津貼銀兩部議以爲多立名目轉涉紛歧不如酌將俸廉公費概照十成發給等因於光緒九年十二月二十五日覆奏奉旨允准欽遵在案查養廉一項白甘肅軍興以來已經前督臣奏明關内外一體發給實銀惟公費俸銀仍照七成折减現經部議准發十成以每員例定公費銀七百兩計之每歲所增二百餘兩在内地宜無不足而新疆地方旣屬異常瘠苦核其所入仍有不敷使各員以自顧弗遑之故而致因此誤公亦非朝廷所以綏靖邊疆之意也伏查甘肅臯蘭一縣及東西大路各煩缺州縣向來均有加增養廉之例公費亦較他屬爲多擬請仿照辦理於例定養廉公費外酌加公費銀庶名目不致紛歧面蚣事可收寔效南路南道除各舊有公費銀每歲請各加銀一千兩新設迪化府及迪化縣除各例定公費銀每歲請各加銀八百兩鎭西哈密喀喇沙爾瑪納巴什阜康昌吉拜城七廳縣除各舊有公費每歲請各加銀六百兩迪化州學正向有准支公費銀八十兩現請改爲一府教授經部議照鎭西府教授例歲給費銀六十兩除此項例定公費外每歲請加銀一百二十兩鎭西廳訓導除例定公費外每歲請加銀一百兩其餘雜職新疆向無公費惟該員等均以末秩遠塞從公擬請仿照正印人員一體酌給公費布政司經歴一員庫大使一員每歲請各給公費銀一百六十兩道庫大使兼按察司司獄一員迪化府經歴一員鎭西廳照磨一員迪化阜康昌吉縣典史三員哈密廳巡檢一員每歲請各給公費銀一百二十兩以上歲共加銀一萬一千一百八十兩均請遵照部章概以十成實銀發給仍請在于新疆徵收地糧銀内動支分年彚總報部據藩　魏光壽詳請具奏前來臣覆加查核自兼臬司以下均係擇其員缺尤爲瘠苦酌量請加非此實無以游公合無仰懇天恩俯念新疆各該員實屬異常瘠苦飭部核准於例定養廉公費外照數酌加公費以資辦公而示體恤出自逾格鴻施是否有當謹會同陜甘總督臣譚鍾麟恭摺具陳伏乞皇太后皇上聖鑒訓示施行謹奏奉旨該部議奏欽此○○劉錦棠片再據藩司魏光　詳稱查定例各廳州縣經手倉庫錢糧交卸後限兩個月移交後任接收結報歴經遵辦在案惟查新疆初設行省除北路各屬交代尚承甘肅向例照舊辦理外南路各廳州縣皆屬新設交代係屬創案從前設局辦理着後收欵無論採買徵糧支欵無論軍需善後概　統收統支遇有交御造報欵目紛歧與例定交代情形迥别現經設司分别厘定截王未設郡縣以前所有善後徵糧各局收支動存銀糧概行提出飭令造册報由粮臺核辦其自設官到任日起分别軍需善後例支爲三大宗以例欵作爲常年定額歸入交代照例造册結報其善後軍需各項仍分欵報由粮臺彚案核銷以清界限而免牽混第初任交代旣屬創辦一切章程未定一案到司必須會同粮臺分别清厘始能飭行遵辦輾轉更造有需時日實難依限結報等情詳請具奏前來臣覆查無異合無仰懇天恩俯念設省之初未能驟照定例准予飭部將南路各屬凡係設官初任交代概行寛免起限一俟次任再行循例辦理除咨部查照外謹會同陜甘督臣譚鍾麟附片具陳伏乞聖鑒訓示謹奏軍機大臣奉旨户部知道欽此○○補授江蘇巡撫漕運總督奴才崧駿跪奏爲恭報奴才交卸起和日期仰祈聖鑒事竊准吏部咨光緒十二年五月初八日奉上諭崧駿着補授江蘇巡撫漕運總督着盧士杰補授欽此奴才當經繕摺叩謝天恩籲懇陛見奉旨卽赴新任毋庸來京請訓欽此現在新任漕臣盧士杰業已行抵浙江奴才卽於光緒十二年六月十七日將欽頒漕運總督關防及王命旗牌文卷等件派員敬謹齎交接收任事一面將經手事件交代清楚定于二十二日起和南下取道金陵與督臣曾國荃面商一切卽行前赴新任所有奴才交卸起程日期理合繕摺貝陳伏乞皇太后皇上聖鑒謹奏軍機大臣奉旨知道了欽此○○頭品頂戴江西巡撫臣德馨跪奏爲江西奉撥籌邊軍餉丁厘銀欵不敷撥解請動漕項銀兩湊數解濟恭摺具陳仰祈聖鑒事竊臣前准户部咨奏撥丙戍年籌邊軍餉一摺單一分於光緒十一年十二月二十五日具奏奉旨依議欽此抄錄原奏飛咨遵照計抄奏内開前將節省西征各軍餉銀改爲近畿防餉以供撥用現在放欵不敷擬請將近畿防餉改爲籌邊軍餉令各省自丙戌年正月爲始分批籌解限於五月以前批解五成下餘五成限十月内掃數解清又單開江西省銀二十四萬兩因該省應解甘肅新餉丙戌年已减撥四十九萬兩是以改撥此數等因咨行到臣當經轉行遵照籌解去後兹據署藩司長祿會同督粮道定祥詳稱伏查江西省本年奉撥應解甘肅新餉銀三十六萬兩照十一年原撥之八十五萬兩計之誠少撥銀四十九萬兩就上兩年司道兩庫十年寔止解銀三十五萬兩十一年亦止解銀三十四萬九千兩計之尚不及三十六萬之多且本年京餉奉撥四十五萬兩較上年添撥銀十萬兩雲南欠餉湏提前撥解三分之一銀十七萬餘兩海防經費改撥海軍衙門江西釐餉銀三十萬兩應按八成解足又上年爲閩省代購軍米價脚五萬餘兩堤上經費除動漕糧加價外應動地丁銀　萬二千五百餘兩又裁勇節餉以濟全支王公官員俸銀曁族衆各營餉銀須於地丁釐金項下籌銀十萬兩統計本年所增出欵實不止四十九萬雖將各屬地丁嚴行整頓目下收數較之去年此時多收數萬因出款過多仍屬隨到隨罄現在甫將原撥本年一半京餉邊防經費等欵解清亟應接續籌解邊車餉查江西同治八年正月起奉撥西征軍餉每月六萬兩歴經動撥道欵二萬兩迭於具奏起解甘餉案内分别陳明光緒十一年奉撥西將軍餉改爲甘肅新餉籌解銀三十四萬九千兩内援照成案籌撥地丁釐金銀二十萬九千兩道欵錢糧銀十四萬兩本年奉撥甘餉三十六萬兩亦經援案於司庫地丁釐金項下籌解三分之一二道欵錢糧内籌解三分之一均經遵照部議新章節次奏奉諭旨着照所請户部知道欽此欽遵辦理在案所有籌邊軍餉旣因本年甘肅新餉减少改撥卽與月餉情事相同而餉屬籌邊尤關緊要無如司庫入少出多萬難全籌再四思維惟有援照甘餉歴辦成案亦於司庫地丁厘金中下籌解三分之二銀十六萬兩道欵錢粮内籌撥三分之一銀八萬兩庶分别陸續篝措一有成數卽可分批報解以濟要需第查光緒九年户部新章擬動漕項應先奏明奉准部覆方能協撥兹前項籌邊軍餉因司庫不敷撥解不得不援案融撥漕項各欵錢粮以免貽悮詳請具奏等情前來臣查奉撥籌邊軍餉爲部庫彌補放欵要需亟應迅籌的欵解京濟用該司道等因司庫丁釐兩欵不敷分撥仍擬融撥道庫漕項錢糧以資湊解係爲籌解邊軍餉免致缺悮起見合無仰懇天恩俯如所請辦理除將籌撥銀欵現於司庫先行動放地丁銀二萬兩另行委員起解外理合恭摺具陳伏乞皇太后皇上聖鑒訊示勅部查照施行謹奏軍機大臣奉旨著照所請户部知道欽此○○李鴻章片再儘先補用千總劉先壽唐福林張士龍鄧德昀李永鰲朱德高儘先補用把總李富春　全福蔣道章陶福齡楊再祿許廣才丁利金陳學元等十四員均在直隸防營操巡出力練習地方情形該員等或　能遽回原標或未保有省分自應按照部章聲請留於直隸各以原保班次酌量補用除飭取履歴咨部外理合附片具陳伏乞聖鑒訓示謹奏軍機大臣奉旨兵部知道欽此 
 
 

Page 12

 
 
[光緒十二年七月十六日京報全錄] 　 
　　宫門抄○上諭五道錄前○發抄旨四道○江撫德奏爲審明定擬摺子○又奏爲委署道員摺子○又奏委署藩篆夾片○粤督張等奏報委解第二批京餉夾片○江藩瑞奏報馳抵江西接署藩篆日期摺子○江撫德奏爲遵例彚奏調委各員片○七月十六日内務府國子監正白旗值日無引見○禮王錫珍各假滿請安○兆伯請假十日○續昌請假十日○召見軍機孫詒經○皇上明日卯正至奉先殿壽皇殿行禮○發抄許應鑅奏部頒錢糧册式體察覆陳奉旨户部知道欽此○又請將捐資助賑兵部郎中徐樹蘭之母徐馬氏建坊奉旨着照所請禮部知道欽此○又甌海關第九十五結至九十八結徵收華商各稅奉旨該衙門知道單併發欽此○又浙海關第一百一結征收華洋稅數奉旨該衙門知道單併發欽此○○頭品頂戴江西巡撫臣德馨跪奏爲審明定擬恭摺具奏仰祈聖鑒事竊照新淦縣解役姚顯等管解秋審斬犯傅發富中途過渡落河生死無蹤一案前經臣將管解疏失之府經歴並簽差不愼之知縣等官會摺奏叅解任議處奉旨着照所請該部知道欽此當經轉飭打撈訪緝並飭行提原解丁役來省發委質審究辦去後兹據委員南昌府知府賀良楨審明議擬解由署藩司長祿署臬司繆德棻覆番轉解前來臣親提研鞫緣姚顯陳鳳分隸新滏清江等縣姚顯與病故之楊正充當新淦縣差役陳鳳與寄禁及在家病故之傳桂李勝標均充當清江縣差役營兵傳發富係新喻縣人因聽從昔存今故之龔沅明私鑄後復起意邀同在逃之周淪材私鑄小錢十千以上審依私鑄銅錢數在十千以上爲首斬監候例擬斬監候解審具題接准部覆入於光緒十一年秋審解省提勘之犯十一年三月間新淦縣知縣紀昶簽差姚顯楊正等並移營撥兵將該犯傳發富與另批秋審絞犯楊萬沅楊倣仁陳淍興等解府由臨江府知府土之藩札委臨江府經歴汪嘉誠督解晋省提勘後一併發回四月二十四日解至清江縣二十五日由清江縣知縣馮蘭森騐明傳發富等鎖練鐐銬照例一犯二解添派差役陳鳳傅桂營兵楊近椿李勝標等協同長解姚顯等護押傅發富轉解是日傍晚行抵新淦縣屬　埠地方過渡該處水漲河寛渡船窄小囚籠重大難載並不能乘坐多人委員汪嘉誠督同解役人等將傳發富提出木籠飭令差役姚顯楊正與護解兵役陳鳳等押坐一船將木籠繩繫船艄分批過渡船至中流傅發富起身小解船身傾側傅發富站立不穩翻跌落河時值風狂浪大打往下游經汪嘉誠督同丁役營兵及船户杜得興沿河撈救因河寛浪大旋值天黑打撈無跡將另批楊萬沅等三名解回新淦縣報經該縣紀昶移會清江等縣一體撈緝無獲會營勘訊禀經臣會摺奏叅請旨將管解官臨江府經歴汪嘉誠解任籖差護解官紀昶馮蘭森交部議處一面札委候補知縣鍾體志馳赴新淦縣確查禀覆並勘明失事地方與原勘相符查傳船户提同原解傅發富一犯兵役解省審辦據報營兵楊近椿見犯落河畏罪濳逃查拿未獲解役楊正營兵李勝標在管患病分别取保醫調楊正醫治無效身故報縣驗訊詳報李勝標旋亦在家病故家屬未經報騐殮埋由地方官騐明墳塜碑記取具族隣甘結加具印結申送並將人卷解省發委南昌府審辦解役傅桂帶病寄禁新建縣外監撥醫調治無效身故申經札委南昌縣騐訊詳報與楊止等均批飭核入正安辦理兹據訊擬由司勘轉經臣提審據供前情不諱究無違例雇替及私開鎖鐐受賄故縱情獘案無遁飾此案解役姚顯等奉差管押秋審斬犯傅發富回縣過渡並不雇用大船輙用小船渡載迨人犯起身小解又不小心防範致顯犯翻跌落河實屬玩忽雖訊無鬆刑賄縱情獘惟當天晚過渡河寛浪大身繫全刑之犯落水必無生理若囚已死解役律得免罪然屍身究未撈獲是否實已溺斃抑係鳬水脫逃難以懸定長解役姚顯楊止應各依不應重杖八十律擬杖八十楊正業已病故應毋庸議姚顯仍監候待質如果限滿尚無傅發富下落再行核辦短解陳鳳傅桂營兵李勝標協同護解未能帮同防範均屬咎無可辭陳鳳傅桂李勝標亦請照不應重杖八十律擬杖八十傅桂李勝標均已病故亦毋庸議陳鳳折責發落取保隨同長解親屬訪查俟查明人犯下落照例辦理船户杜得興載犯過渡人犯翻跌落水非其意料所及應與楊正在保傅桂寄禁外監病故訊無凌虐情獘之保户並刑禁人等均毋軍議督解委員臨江府　歴汪嘉誠原叅解任籖差護解不愼之新縣知縣紀昶清江縣知縣馮蘭森原叅議降一級留任今審明犯係依法管解並非解役賄縱惟該犯是死是逃不能指實如果溺斃例止罰俸應請將員汪嘉誠暫飭回任與籖差護解官紀昶馮蘭森均俟打撈訪緝傅發富實在下落再請分别改議叅處斬犯傅發富與營兵楊近椿飭縣撈緝獲日另結傅桂係帶病進監病故管獄官例得免議邀免查叅除全案供招另行咨部外所有審明定擬緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○頭品頂戴江西巡撫臣德馨跪奏爲委署道員印務恭摺仰祈聖鑒事竊照督糧道定祥在任因病出缺經臣另行恭疏具題應請旨迅賜簡放所有該督糧道篆務先行委員接署查有試用道張瑄明白穩練堪以署理除檄何遵照外臣謹會同兩江督臣曾國荃恭摺具奏伏乞皇太后皇上聖鑒謹奏奉旨已錄○○德馨片再署藩司長祿　臣飭回鹽法道本任所有藩司印務查有現在到省之新授臬司瑞璋精明諳練爲守兼優堪以委令署理又准兩江督臣咨現署江西奉新縣知縣汪以誠並南昌縣任内有奉旨查辦事件應先行撤任聽候查辦所有餘千縣知縣在綬之老成練逹堪以調署至汪綬之任内並無盜刼三叅屇滿已起四叅及錢糧未完叅限將滿有關降調之案除分檄飭遵外謹會同兩江總督臣曾國荃附片陳明伏乞聖鑒謹奏軍機大臣奉旨吏部知道欽此○○張之洞等片再接准部咨光緒十二年分京餉案内奏明擬撥太平關常稅銀十五萬兩等因當經轉行辦解隨據藩司在於司庫先行籌銀四萬兩作爲第一批飭委候補知州田明曜等領解赴户部投納並附片奏報在案兹據署藩可蕭韶詳稱現復在太平關常稅項内籌撥銀三萬兩作爲第二批卽行起解遵照部行以實　裝輎飭委候補知府顔守基等領解　光緒十二年六月初六日起程由内地挨站運解進京赴户部投納等情詳請具奏前來除給發咨批飭令委員迅速起解外臣等謹附片陳明伏乞聖鑒謹奏軍機大臣奉旨户部知道欽此○○德馨片再瑞州府知府黃廷金在任病故臣飭行恭疏具題所有該府印務應卽遴員接署查有候補知府王錫三才具明練堪以署理據署藩臬兩司會詳前來除檄飭遵照外謹會同兩江督臣曾國荃附片陳明伏乞聖鑒至所遺瑞州府知府係稍冲不兼簡缺遵照二留一咨新章輪應扣留外補江西省現有應補人員應俟截缺　遴員請補合併陳明謹奏軍機大臣奉旨吏部知道欽此○○二品銜署江西布政使新授按察使奴才瑞璋跪奏爲恭報奴才馳抵江西接署藩篆日期叩謝天恩仰祈聖鑒事竊奴才于光緒十一年十月二十六日欽奉恩命補授江西按察使本年三月遵旨入都仰蒙召見二次訓誨周詳莫名　感陛辭就道六月初六日行抵江西旋奉撫臣德馨行知署布政使長祿飭回鹽法道本任所遺藩司印務委奴才署理卽於十二日准署布政使鹽法道長祿將印信文卷委員移交前來當卽恭設香案望闕叩頭祗領任事伏念奴才滿洲世僕才識庸愚溯由京秩荐擢　司甫膺筴政於粤東旋秉柏條於江右兹復暫權藩篆悚惕彌深查江西爲吳楚交冲藩司當旬宣重任舉凡安民察吏用人理財在在均關緊要自維檮昧懼弗克勝惟有隨時隨事禀商撫臣悉心經理不敢以暫時攝篆稍涉因循以期仰酬高厚鴻慈於萬一年有奴才馳抵江西接署藩篆日期並感下忱理合恭摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○德馨片再案准吏咨欽奉上諭嗣後各州縣無論奏調委署代理着每屆三月彚奏一次等因欽此轉行欽遵在案兹據署布政使鹽法道長祿詳稱光緒十二年春季分委代理縣廳印務所有候補知縣余肇同委署鉛山縣知縣候補知縣姚翊宸委署萬安縣知縣補用知縣李世靖委署都昌縣知縣試用知縣曾戴湘委署建昌縣知縣蓮花廳同知潘懿委署南昌縣知縣臨川縣知縣汪以誠委署奉新縣知縣袁州府同知韓鈞委署萬載縣知縣卽用知縣朱彭年委署新縣知縣候補同知張更新委署蓮花廳同知候補知縣王鵬海委署龍泉縣知縣候補知縣周長森委署永新縣知縣廣　府經歴邱炳南委代廣豐縣知縣試用知縣彭澤春委署湖口縣知縣共計十三員造册詳請具奏前來臣覆核無異除　册咨部外瓊合附片奏聞伏乞聖鑒謹奏軍機大臣奉旨吏部知道欽此 
 
