# 1904 - 246 - 4911275

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海內劬學之士每以不便檢閱爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙屬鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[兵部奏遵旨裁革書吏摺]  
　　奏爲遵旨裁革書吏以肅部務而杜弊端恭摺具陳仰祈聖鑒事竊自光緒二十六年以來迭奉諭旨裁革書吏各部院咸遲遲未發者一則恐書吏盤踞太久不易驅除一則恐司員公事生疏致多貽悮因瞻顧而成遷就因遷就而成敷衍遂致有另募書手之名無裁革書吏之實部務仍無起色臣自奉命整頓部務詳察部中積弊雖非一端若欲拔本塞源必自裁革書吏始數月以來深權熟計裁吏之法略得要領敬爲我皇太后皇上陳之一册稿提歸司堂書吏可據册稿爲私產卽視規費爲私租欲去其私租非先清其私產不可因責令各司管股司員將本股文稿冊檔按收文簿逐件淸出提歸司堂編號收儲嗣後辦事方有根據一寛司員公罪書吏慣技凡緊要之稿每只呈烏佈較崇之員標畫烏佈稍次之員無從考究最繁之司所收文牘每月有數千件之多今責以裁吏烏佈較崇者旣恐精神不給烏佈稍次者又慮公事生疏遲回郤顧亦人之恒情然與其任書吏之把持事權長此下移絕無廓清之日不如寛司員以文法目前雖形竭蹶終有整理之期擬仰懇恩施逾格暫免司員公罪三月惟索賄舞文私罪仍照例嚴參各司員必感激知奮稿皆自辦事必躬親公事生疏者三月之間亦可熟習諳練辦事日久人才自出一招考供事書吏旣裁酌給筆帖式津貼責令寫稿漢員無烏佈願寫稿者亦酌給津貼如仍不敷卽照考供事例取具同鄉京官印結方准投考錄取後咨吏部立案役滿時給獎咨吏部赴選優者給予分發進身有階彼必自知顧惜軍機處外務部供事不聞有作弊者明證也凡從前在署曾充經承者槪不准考務盡根株一删去繁文書吏舞弊往往藉口公事未齊卽以遲延爲索費之地如武職引見向有日期摺提頭片口奏排單大排單緑頭牌等件而每員又各有隨摺一分其所叙履歴皆現排單綠頭牌相同究屬繁複今擬略仿吏部辦法徑將滿漢字隨摺停止其餘應删事件再隨時酌量奏明裁减一釐定簡明章程例案參差書吏乃易上下其手裁書吏後擬先將選補輪次保案等第奏錯格式細加删改務求簡明再行請旨通飭一律遵照使外省咸曉然如是則准不如是則駁可省往返駁查之繁一酌予書吏出路向來書吏滿役勤愼無過准咨送吏部銓選今旣裁撤似宜稍示體恤凡勤愼無過者無論著役已滿著役未滿俱准咨吏銓選其實有劣迹者雖役滿仍宜斥退不得給獎咨選庶於曲加體恤之中尙不致有冐濫之弊以上數端謹最大要奏期辦理俟奉旨後卽將經承各缺永遠裁撤並將各經承姓各榜示通衢以免招搖影射近查數月之內逐日到署各員均知勤奮除辦日行公事外又須查點册檔辰刻入署每至酉刻散署所有釐定簡明例際章籌集公費各事宜容臣等督率各司員詳細擬定續行具奉再臣等奉命整理部務將及三月因事事務求實不敢以空文塞責是以議覆稍遲合併聲明所有臣部書吏實行裁撤緣由理合恭摺具陳伏乞皇太后皇上聖鑒謹奏 
[俄軍職絡]  
　　華歴七月二十四日英京倫敦來電云七月二十二夜七㸃鐘俄陸軍提督柯魯拔托金電稱有俄軍大半及司丹克而培提督之兵現已於營臺註譯音在遼陽北約二十餘里礦場之南與大營相聯絡矣 
[俄艦卸械]  
　　華歴七月二十四日英京倫敦來電云由西貢海底電綫來信俄國地亞拿巡洋艦司令官接俄國海軍省來諭囑將船中軍裝一律拆卸 
[日報軍情]  
　　華歴七月二十四日英京倫敦來電云此間得七月二十三日傍晚日本東京所發電音略謂日軍追逐敵人情形並無十分可記之處惟俄軍於禮拜五尙據有遼陽今方且戰且北逐漸却退目下太子河潮水洶湧非常殊難濟渡日本陸軍大將奧保鞏現正將敵人驅入河中恐俄軍之溺斃者必不少也 
[俄報軍情]  
　　華歴七月二十四日英京倫敦來電云此間得俄國官電內開俄軍自禮拜三至禮拜五數日間傷失約五千人復得俄京聖得堡路透訪事來電云此間接俄陸軍提督苦羅拔托金電報略謂俄軍已於華歴七月二十三日向晚退離根本之地遼陽鐵路車站已被日人用砲轟毀俄軍復於其北重建新站一所日本陸軍大將黑木氏所統右翼全隊今已渡過太子河其通遼陽之電綫仍照常遞信並未毀壞 
[簡譯西報論日本內情]  
　　本埠某西字報登寓日西友來函云日本現方招集續備兵其常備兵則已飭往戰地兵士之年俱在三十七以外四十以內日夜勤加訓練以冀速成勁旅至旅順諸戰兵士死傷寔數日政府秘而不宣民間有謂日本喪失甚鉅且有謂全軍覆沒者前日政府曾遣砲隊大將某親王前赴疆塲冀其將砲隊重加整頓臨行時所帶各軍殊不踴躍回憶三四月前遇此種事民情何等慷慨激昂以昔視今實有天壤之隔且日軍馬四甚爲缺乏故日政府到處購求以充其數日來聞戰傷兵士之到此者絡繹不絕從本月初三至十四數日間由旅順用船送來者只馬關一口已不下五千六百人約半月前曾有日本運船一艘遇颶風沈沒船中諸人同時溺斃者多至四百餘人　各報皆未登載上月十四日至二十八日俄艦隊出港轟擊日軍所有日艦六艘皆受損傷兵士死亡不可勝記日本政府之意擬將戰事延至明年但其財借給力已竭商家雖出極重利息穩實保人銀行亦不允以欵假銀故市面蕭條殊 
 
 

Page 2

 
 
其除絲茶米三者之外餘俱大半歇業人心惶惶幾有不可終日之勢計開戰以來只六閱月而已如此稍延至三四年又將何如以故曰政府百以籌欵爲要務擬得二法其一增關稅其二借外債傳聞今已遣昔親王赴美國借赴博覽會之名暗中設法若至冬間猶未籌得巨欵則恐內亂外患接踵而起必有不堪設想者矣 
[英人好義]  
　　華歴七月二十四日英京倫敦來電云英國好義之人憫日本水陸兵丁死於戰事所遺孤寡惸獨堪憐乃相約醵欵䘏之刻已集至英金二萬磅矣 
[旅順近狀]  
　　日本東京某日報云近有華人來自旅順市㕓之東太平涯砲臺言及日軍已攻取彼處練兵塲刻方圍攻白玉山俄軍艦中止有一艘並未損壞自餘四艦皆已半沈半浮聞諸俄人謂迤東迤北諸砲臺一旦被日人所占則當在市中搏戰戰而不勝則力守老虎尾以待緩師西歴八月二十一號有一法人自鳩灣抵烟臺自言十七十八十九三號遙聞旅順砲聲大作二十號寂無所聞二十一號砲聲益猛烈市中彈丸如雨大半墜於馬頭之上及軍艦之中 
[俄修軍艦]  
　　日本竹敷來電云高麗蔚山海上一戰俄之軍艦損傷實多其遁赴海參威者曰露西亞曰岳倫薄伊刻方日夕鳩工大加修整另有薄卡氣羅一艦曩於某處觸礁而壞頃已修繕告竣大約一二日內可由海參威駛出口門矣 
[俄建砲臺]  
　　日本東京來電云俄人刻以哈爾賓爲軍鎮四圍開掘長濠更度地東山建築砲臺八座高約一丈八尺基址三丈六尺有奇上建土牆高可八尺防備汲汲可見一斑己 
[俄將陣亡]  
　　俄京聖彼得羅堡來電云某日俄帥苦洛拔托金電奏俄廷略稱樣子嶺之戰我陸軍上將開羅列羅統率大軍奮勇抵禦時適立近砲臺之側不隄防敵人砲火猛烈臺爲之傾以致身受重傷越二十分時卽溘然長逝按開羅列羅年五十有四曩任愛卡貼夫諾司貼 
夫總督開戰之始俄廷卽詔令總統西伯利亞步兵第二營由是感激馳驅每戰必身先士卒回溯俄土之役前後三大戰開羅列羅皆親歴沙塲 
迨一千八百八十七年簡任羽林軍游擊隊統領厥後擢升侍衞并賜以獨一無二之聖托其搖其十字寳星說者咸謂其人善於觀變沈機探服其遇事心靈手敏焉此次七月四號及十七號自摩天嶺營次攻襲日師驍勇之名震驚遐邇一旦大星遽隕朝野上下莫不痛失長城云 
[俄阻英船]  
　　英京倫敦來電云西歴八月二十三號有一俄國巡洋艦在阿非加利加洲南境拔知河中驀將英國商輪船名誇奴其陽者阻截責令交出所帶信件逐一檢查又有一同式之巡洋艦名曰耶耶頗疑其於近日購自德人裝設軍械是日帶同輪船若干號道經好望角航海而赴東瀛 
[購船備戰]  
　　俄京聖彼得羅堡來電云我俄海軍部中人近奉俄皇詔旨於數月內購取商輪船七艘擇其四艘編入海軍艦隊中改爲二等巡洋艦名之曰恩曰烏辣而曰貼列苛曰誇烏朋尙餘三艘一爲伊羅氣希由一爲矮拿迭伊羅一爲矮羅昆則編入運船隊中供載運軍士糗糧之用 
[芬人不靖]  
　　日本東京來電云俄廷新簡某公爵爲芬蘭總督未及赴任其夫人於一日之內連得芬人匿名信數十函大旨謂汝夫如敢來此履新則我等定於七日之中陰遣刺客加害目下芬蘭各處人情洶洶尙未識俄廷將何術以使之平靖也 
[日船失事]  
　　日本下關來信云我日三菱會社有商輪船名飽浦丸者於東歴八月二十日由唐津載煤赴申江途中陡遇暴風以致沈沒船中執事人及附船之客共四十九名內祇九名經漁船拯救越日浮起屍骸二具餘皆未卜存亡刻下此間三菱分社中人已遣夕顏丸前往失事從查察矣 
[續紀新昌閙敎事]  
　　江西新昌縣棠浦村閙教一事前已迭紀報端兹得江西訪事人來函悉村中有邊江會及洪江會匪人傍山依河修築濠壘并扼險設立關卡日夜趕造槍砲潛謀大舉抗官官吏親往撫之紳士稱此間居民向不准崇奉西教立有族例違者處死頃有某某兩人托身教中已在家祠杖斃矣官吏詰以王法具在族人有罪自當送官究懲况我朝已各省准洋人傳敎設堂載在各國條約入教與否聽民自便煌煌諭旨送次申明凡傳教奉教設堂均非犯法之事汝等何得藐抗不遵乎紳士稱家法如是不知其他并謂官如不庇洋人我等亦不戕官起事否則有死而已利害均所不計也官吏無可如何悵然而返日前已由續備左軍廖統領名縉由新昌專弁來省將此事禀請上憲指示機宜矣 
[詳述樂平閙事情形]  
　　江西樂平縣因捐閙事一案本報前已紀其大略兹據南昌訪事人手書歴述此事原委夾叙夾議曲直自分亟照登之以供衆覽至此事究竟如何則非執筆人所能懸揣也函云保甲局紳蔡嘉謨與舉人徐鳳鈞因抽靛捐爲小學堂經費各逞意見互相傾軋匪徒鹽梟乘機閙事先後三日强者搶劫次者毀屋又次者胡閙遂釀成巨案蔡黨稱杜大令初聘徐爲小學堂監督因無薪水再三力辭後聘其紳爲監督歲薪一百八十金徐不服致生事端徐黨則稱徐品學雙峻不解趨時雖聘充監督亦皆不就五月杪靛捐事起長函與蔡反復辯論蔡得函大怒指爲阻撓面訴大令大令始亦大怒繼索閱徐函轉怒爲喜稱其中理蔡益加羞憤思中傷之然則此何以無薪水彼何以有薪水紳何以始終大怒官何以始怒終喜其傾軋一也又蔡黨稱靛捐先經闔邑允許然後定議卽徐亦以爲可從重加抽徐黨則稱樂平八鄉僅上下西鄉及西南鄉產靛徐函明言抽一隅之捐興闔邑之學又不與業靛地方商量旣涉徧枯更形專執且祇可敷衍萬難擴充應各鄉各抽產捐或再籌別欵庶有以塞靛戶之口并可從重加抽然則開辦學堂何以僅捐西鄉及西南鄉土產並不捐及別鄉別產何以僅求敷衍不事擴充何以徧枯專執並不公溥明通其傾軋二也又蔡黨稱六月初九日徐入城主使是日亂民先至小學堂擊毀匾額焚燬圖書後至保甲局搶劫洋槍四十桿徐黨則稱上西鄉業靛者最多咸恨蔡入骨六月初七八日置酒集衆定議入城向蔡滋閙徐聞信卽於初九日邀同志入城禀見大令求　靛捐變通藉以解散其衆大令允之適是日因公下鄉未及出示曉諭徐與同志轉向上西鄉人傳宣憲恩苦口開導業已按部就班乃蔡聞上西鄉集衆仇已卽將計就計引入陷阱且聞徐已來城可誣爲渠魁囑其心腹夏混天麻子帶領無賴挑激鄉愚因是亂者四起夏混天麻子遂口呼舉人徐某爲首然則徐如果主使何以禀見大令有變通辦理之求蔡如非誣陷何以夏混天麻子有挑激口呼之事其傾軋三也又蔡黨稱初十日亂民愈集愈衆羣至統捐局卡擲票據銀錢於河中焚衣服器物於岸上隨擁至勸辦學堂之汪紳家拆毀房屋波及教民房屋教堂亦有被累者後至縣署索取學堂教習及局卡委員恃某把總見勢不佳極力格拒佯仆於地衆始一而散十一日後毀鹽卡並擊碎護卡砲船二艘皆徐所　 
 
 

Page 3

 
 
往徐黨則稱初十日上西鄉亂民復入城滋閙十一日都五都亂民入城重將教民及汪紳家拆毀搶刼釐卡蕭別駕及汪紳家被禍尤慘聞汪紳私囊所積公欵所存悉數初劫全家星散更爲可憫或謂汪紳父子富而好禮合邑信服其被禍之之由有四一亂民咎汪之本族不合將地基賣與教堂二咎汪之勸辦學堂不合專抽靛捐三上西鄉頭目其仇某因訟不直疑汪庇護四指汪之第五子左袒徐函犯蔡所忌而蔡之保甲局不過略用門壁掩飾耳目蔡之物件絲毫無恙皆夏混天麻子之所爲也然則種種情節孰爲主使導往孰爲設計誣陷不辯自明其傾軋四也總之此案固由紳士傾軋而匪徒鹽梟乘機起事已得端倪想印委各官必能據實核辦無枉無縱也 
[欽使行轅紀事]  
　　昨晨江寗將軍永留守隆特派廂紅旗佐領顧寶珍京口副都統奎統制芳特派正白旗驍騎校盛成齎送旗丁册籍投天后宮側出使行轅呈候鐵寳臣星使查閱午前九點鐘時星使命隨員壽統勳等人挈同洋員哈卜門分乘馬車三輛赴高昌廟江南機器製造局詳閱各廠至午後四㸃鐘始返旣而星使傳見製造局子藥廠委員司事五員名繙譯一員龍華火藥局坐辦委員一員軍火處委員四員司事三名庫房委員司事五員名支應局委員司事四員名文案十員報銷局委員司事十員名垂詢情形良久始出旣而福山鎮總兵徐鎭軍傳隆及委辦松滬牙釐局江蘇候補道陳觀察兆璜候補道王觀察爕劉觀察國邭趙觀察治泗均詣行轅禀見星使飭巡捕擋駕午時三點鐘時蘇松太兵備道袁海觀觀察赴轅禀見經星使傳入詳詢一切事宜 
[上海官塲紀事]  
　　撫標滬軍親兵營管帶龍葆三鎭戎鎭國督標奇兵營管帶羅楚材游戎文炳蘇松太兵備道署洋務委員洪松琴別駕錫璜同於昨日詣上海縣署拜會縣主汪瑤庭大令○新委十六鋪保甲巡防中局委員王坤元參軍清芝梅家弄保甲巡防局委員沈　標參軍賦城同於昨日至上海縣署禀知縣主汪大令擇吉八月初一日到差○昨日浦東唐橋鎭保甲巡防局委員任柱臣二尹楚鈞詣上海縣署禀見縣主汪大令面陳唐橋左近營勇緝私斃匪情事大令延見之下互談良久而別 
[節孝入祠]  
　　上海縣孝女陳義質魏文寳楊秀金及節婦某某兩氏烈婦某某兩氏由縣學洒歸局彚册詳准各大憲奉請循例旌表奉旨依議欽此今日恭送栗主入祠之期典禮矞皇衣冠蹌濟其中孝女楊秀金係南市工程局書吏楊保成之女平日不苟言笑孝事父母光緒二十二年父患傷寒甚劇孝女焚香祈禱割左臂肉和藥以進父病得瘳至二十九年正月女故年二十五歲雖曰愚孝夫亦不可及矣 
[相騐斃梟]  
　　前日浦東二十四保十六圖唐橋鎮左近胡家木橋有私梟六人肩挑食鹽緝私鹽捕營勇沈某等人見之上前追捕六梟卽四散奔逃沈由後窮追將梟嚴掌先用刀戳傷立時斃命至晚地保某甲投上海縣署禀報昨日縣主汪瑤庭大令渡浦蒞屍場屍父嚴鎮侯泣請伸寃大令怒曰爾子旣爲私梟爾尙敢來案瀆訴乎喝令笞責鎭侯哀求始免大令命仵作悉心相騐良久報稱委係因傷身死大令命棺殮標封飭差將沈帶回聽候訊究 
[上海縣署瑣案]  
　　鄭廷贊控李寶初監守自盜一案前晚縣主汪瑤庭大令升堂研訊鄭供原籍寗波去年在平湖開設藥店計資本銀二千兩用李寶初司帳陸續虧欠洋銀八百餘元至本年端午節逃逸無蹤今在治下遇見是以扭案求追李供店本耗失無存並非小的虧欠大令細閱各帳知係謊供喝令掌頰五十下笞臀二百板判折還洋銀四百元每月拔付五十元○寡婦吳陸氏控李宗顯欠債圖賴等情前晚大令提李質訊吳陸氏供丈夫向在杭州某署當差故後小婦人遷居上海與李爲鄰自光緒二十五年五月起至二十六年九月止陸續被李借去洋銀四千元立有借據爲憑向索不還求恩追給李供小的並未借過洋銀惟吳陸氏前倩小的之妻代爲放債後卽收還現已不復經手矣大令察得所呈借據與氏所供年月日期不符一併斥退不准○新關稅務司好博遜君函致道轅謂日前由郵局送來一信係吳勞鎭具名云有陳華國卽陳雲龍現充本關巡丁頭目向南市新聞報關行天昌泰索詐洋銀五百八十元並稱須另送稅務司銀一千兩等語請卽札飭提訊前日道憲袁海觀觀察札行到縣大令飭差先將天昌泰報關行發封提陳及經小初至案前晚向之研訊陳供原籍寗波北市天昌泰報關行開設多年延勞鎮執事本月在南市開一分行由小的經理此次由郵局送稅務司之信實係有人揑造誣害故於勞鎮名上加一吳字求鑒經小初供小的新至南市天昌泰爲夥陳等與人商量一切均在密室之中以故小的毫不知曉大令問陳曰爾曾否充過海關巡目供稱前有蔣某等爲小的具保投充未蒙批准大令飭將陳經二人分別交的實人保去聽候查明究辦○日前某圖地保莫愼生扭郭子卿至縣禀稱郭將僞方單抵與某姓命小的蓋戳當時被其朦混前日又將僞單一紙令小的蓋戳察出後將單扣留弔回前單一併呈請電鑒前晚大令升堂研訊郭供稱小的並無此事實遭誣害大令查得莫保由洋商租地會丈局傳去無人對質飭押候傳莫質究○荀達三控小的突被柴行主衞海炎毆傷求恩騐究前晚由大令傳衛質訊荀供稱春間小的曾在衞行內當車夫祗二十餘日卽被辭歇工貲未給分文前日衞忽糾人向小的訛詐不遂其欲卽被攢毆以致身受重傷大令騐得荀稍有微傷諭令自行醫治候飭差查明禀覆核奪 
[續錄東三省新民屯分會四月分資遣難民並給發車票號數清單]  
　　四月二十七日第四千一百九十號林介雲一名直隸承德府人至北京第四千一百九十一號田春波一名直𨽻深州人至北京第四千一百九十二號梁鳳起一名山西太原人至天津第四千一百九十三號董奇峯一名順天寶坻縣人至蘆臺第四千一百九十四號劉玉春一名直𨽻欒州人至欒州劉興春一名直𨽻建昌縣人至中後所第四千一百九十五號張鐸一名直𨽻建昌縣人至中後所郭福一名直𨽻建昌縣人至中後所第四千一百九十六號王有年男一名女一女口小二口直𨽻建昌縣人至中後所第四千一百九十七號陳滿貴一名直𨽻撫寗縣人至山海關第四千一百九十七號昌克長一名直𨽻撫寗縣人至山海關第四千一百九十八號趙賡雲一名直𨽻交河縣人至天津第四千九百九十九號王瑞祥一名直隸欒州人至欒州第四千二百號馮長林小男一口奉天甯遠州人至中後所第四千三百零一號朱鳳林一名直𨽻滄州人至天津第四千三百零二號常春林一名直隸縉雲縣人至天津第四千三百零三號吳慶合一名直𨽻滄州人至天津二十八日第四千三百零四號陳敬堂一名奉天寗遠州人至前衞第四千三百零五號劉保和一名直𨽻獻縣人至天津第四千三百零六號趙敬禮一名山東濟南人至天津第四千三百零七號班魁一名直𨽻玉田縣人至唐山二十九日第四千三百零八號劉發一名直𨽻寗河縣人至蘆臺第四千三百零九號郭玉一名直𨽻遵化州人至唐山第四千三百十號趙新一名直隸昌黎縣人至昌黎三十日第四千三百十一號李本一名直隸遷安縣人至古冶姜啟程發一名直𨽻遷安縣人至古冶第四千三百十二號王九和一名奉天寗遠州人至寗遠第四千三百十三號吳四小一名直𨽻滄州人至天津第四千三百十四號李克明男一名女一口小男一口小女一口山東靑州府人至天津計十日內共救護難民男六十三名小男九名女六口小女五口 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[綠楊城郭]  
　　揚州訪事人云兩淮運司恩新甫都轉以巡警營甫經創設規制不可不嚴特發出告示遍貼通衢大旨謂巡警之設首重營規舉凡賭塲妓院客寓烟館均不准有所干犯惟該弁兵等難保無地痞靑皮勾引闌入索詐等情除通飭該營外合亟出示查禁爲此示仰軍民人等知悉務各安分守業該弁兵等亦應循規蹈矩恪守定章如有干犯以上四項情事定當分別訊懲責革至賭場妓院本干例禁烟館客寓尤須安分營生等語按此示已於上月大張曉諭迨本月初十日又刊刷多張分投張掛見者謂殆因前示未盡周知故不厭精詳重申誥誡歟經此一再訓示凡有巡警之責者當可益加警惕矣○揚州府余石蓀太守於本月朔親往東臺等縣查驗團練兼勘秋成兹已次第勘畢於月之初八日回轅矣○揚城彌勒庵橋東北隅某尼菴住持尼邇忽狂言亂語或舞或歌自稱有仙人附體能爲人斷休咎疾治病於是好事者爲之設牌位立香案給發仙方藥名悉由此尼信口妄報涼熱並進攻補兼自誤施誤人良非淺鮮嘻何物狂奴敢於光天化日之中掀風作浪安得賢父母嚴爲懲治以釋羣疑非徒大快人心且與風化亦大有裨益也 
[馬路工程局紀事]  
　　竊賊張子祥前因行竊南市王家馬頭某姓家錫燭臺及蓬帳等物經經捕拘解至馬路工程局總辦翁子文太守訊　移送改過所禁押三月兹已期滿由管所委員姚殿卿二尹解回太守命交人保釋 
[南市捕房紀事]  
　　昨日法租界包探帶竊賊陸阿勝至南市捕房稱伊在某姓家行竊銀對時表一枚質於王家馬頭明興押鋪請卽派捕查吊原贓捕頭准卽派令地甲協同來探吊取原贓歸案訊辦○昨日東洋車夫某甲在馬路中攬載坐客悮將電燈廠工人磕撞因之口角事爲管廠委員鮑二尹查悉卽命將甲拘送捕房捕頭令禁押片時隨卽釋之使去 
[英美等國租界公堂瑣案]  
　　虹口俄國旅館主控細崽陸小隆藉端行兇撕碎衣服等情讞員黃耀宿司馬准詞提陸至案會同美總領事署繙譯官德爲門君研訊陸供小的在洋人處服役洋人兇悍異常動轍毆擊是日淸晨已將做工之漆匠毆逃入晚因小的未將菜蔬蓋好恣行詬詈小的俟事畢向之算結工資以便辭歇一入房門卽遭毆擊寓客有向之解勸者洋人一定不從寓客以洋人無理可講立卽遷往別家小的始終未曾動手求恩鑒察吳福壽供稱小的主人亦住俄人所開旅館陸係小的主人所薦館主洋人動輒毆人小的主人亦曾相勸館主洋人執意不允小的主人因囑小的來案作證包探沈阿岳禀稱小的清晨奉捕頭之令前去查察知洋人將髹工閉諸室內直至小的約同西探叩門始行釋出司馬商之德爲門君著洋人付給半个月工資洋銀五元笞責一百板以示薄懲○公和祥管馬頭洋人强生控小工張會亭任意霸捋等情公和祥出店人某甲訴稱棧中上落各貨向有一定工值張任意把持不許別人工作求恩究辦張供小的不敢把持司馬判責三面板枷示馬頭一禮拜管押二十三天○隆茂洋行主人訴稱行中不時失物昨見陳阿桂行竊繩索若干是以送請究辦陳認竊不諱司馬商之德君判令枷號兩禮拜發隆茂行門首示衆○三百九十五號華捕禀稱馬夫陳阿六駕車至四馬路任意疾行小的初次著其停止陳卽加鞭逸去少頃又來小的仍然攔阻伊仍欲加便逃逸適有東洋車橫亙於路始得拿住送案請懲司馬查得陳前次犯案曾判枷示一禮拜未及數日復蹈故轍遂著罰洋銀三十五元如不願罰則枷示一禮拜○有錢駿甫者遣僕投案禀稱日前小的主人失去烟槍一枝值洋銀一百元旋在車夫吳阿大牀內搜出槍上烟斗尙有玩物亦在吳處取到求卽究懲吳供烟槍並未行竊烟斗在地上拾取司馬判責二百板押禁一月○四百九十二號華捕查得陳義記載貨之車並無火烙印記因之拘案請究陳供稱此車雖無火烙已捐執照司馬著罰洋銀一元迅速補印○禮查西寓主人控殷阿蘭行竊檯布物件司馬著押候查明詰訊○包探倪順泉解王信財至案禀稱昨日王向唐榮華訛詐故由小的拘案請懲司馬飭押候過堂詰訊○楊吳氏僑居垃圾橋北愼餘里前日將比鄰鄭王氏家男孩拐至城內鄭王氏訴知包探陳三林將孩領回解案司馬飭押候過堂詰訊○楊樹浦包探劉森堂禀稱周錫春周錦福向沈銀如訛詐洋銀沈不允二周遂持刀連戳六下兹將沈舁送至案請准出牌提究司馬准之○伶人時炳奎訴稱小的假㝢正豐街聯陞客棧前日鄰近火起時被火匪李春元攫去戲衣等物旋爲包探緝獲叩求給領包探趙銀河將李及贓解案司馬略詰情由將贓給時領去李責二百板管押一月○三百六十三號印捕見楊恒銘投河自盡因卽救起解案請訊司馬著押候過堂訊核○一百七十八號華捕解方桂泉汪來生張順龍至案禀稱方因汪賣報欠錢擊破頭顱故由小的拘案請究司馬判將方責二百板汪張斥釋○包探徐阿華禀稱小的在义袋角緝獲李新喜王阿卿王茂林三人並船一艘內載水牛三頭盤詰之下知在嘉善縣汪日新米行內竊來是以解案請究司馬著帶囘捕房俟原告來案質訊○僧人志民行竊馬步雲蒯山巷王友梅王寶和余阿二等家衣服銅錫器報由包探徐阿華拿獲起到原贓解請訊辦司馬將各贓給馬等具領志民管押捕房一月○包探徐榮珊解小利錢阿福至案禀稱錢年甫十六行竊朱學成家紡綢衫一件由小的拿獲請究朱投案領贜司馬判責錢手心一百下 
[法租界公堂瑣案]  
　　工部局管棧華人孫有階僑居得興新里伊妻某氏與鄰居徐寶甫之婦口角孫訴知管馬西人率同小工數十名向徐滋閙孫以失去對時表衣服等物投訴捕房徐亦赴捕房互相訐訴捕頭令兩造各赴公堂禀控昨日鄰人何阿萬陳仲泉等十餘名聯名具禀聲稱孫仗勢欺人動輙將人毆辱讞員陳楚生大令閱禀謂孫曰爾須知衆怒難犯以後不准再向鄰居爭吵如再到案定予重懲○護城河畔一百四十三號門牌合興衣莊於前晚三㸃鐘時不戒於火延燒左右鄰八家迨救熄後捕頭查得合興會保火險銀一千兩因將莊夥李阿四拘入捕房交人保出當晚在莊住宿之司帳人謝金元學徒董裕堂華榮章則暫行管押昨日大令飭傳同各鄰人及被災各戶詰訊徐仁義嚴瑞生等八人聯名具禀聲稱合興縱火圖賠延燒小的等家被害甚重求爲嚴辦謝金元供稱當晚小的雖宿莊上時已深晚披屋內如何起火實出不知大令與法總領事署魏繙譯官會商謂衆鄰所禀縱火一節並無實據惟該店漫不經心應示之儆著罰銀一百兩另追八十兩分給被災各戶○陸少峯訴稱小的在某魚行爲夥有縫工周增泉者與行主相識時至行中前晚竊去洋銀一百元被小的查悉扭案請追周增泉俯首無詞大令著押候嚴辦○陳阿三訴小的稱在某處開設老虎杜陸阿六騙去洋銀十元向索不還反敢行兇是以扭案請辦大令著罰洋銀兩元○李阿二訴稱小的執役於四達瑞洋貨店竊犯何金榮冐充本店傭人雇金阿林所推小車運去貨物值銀一百餘兩小的查悉追至城內將何拘獲就近送入保甲巡防局局員老爺著責四百板轉送保甲總巡局移解到案務請重懲大令判令將何押捕房十日金阿林無干省釋○車夫李素有竊取江裕輪船某客所帶皮箱一口鋪蓋一副衣服一包運至徐家匯左近被巡捕所見解入捕房昨日轉解至案大令著枷號一禮拜責二百板贜存捕房俟失主認領○王少甫訴稱前日失去板箱二口旋在某店查獲原贜詢知周阿來持往求售因將周扭案請訊周供此箱小的出洋銀一元一角買來轉賣與某店得洋銀兩元五角大令著罰洋銀兩元贜給失主領去○吳王氏訴稱家中失去對時表三十枚報捕查獲竊犯王阿 
 
 

Page 10

 
 
三陸德生陳阿寶吊到表二十八枚尙少二枚求恩追給王認竊不諱陳供尙有表二枚售與南市十六鋪某店大令判令將陳枷號一月責三百板王責二百板陸責一百板派包探至馬路工程局禀請飭差吊回原贜一并給予失主具領○野鷄小工陳阿三王桂林在某處碼頭行竊物件被失主劉芳林拘獲送案請辦大令判各責五十板 
[美租界捕房紀事]  
　　前日薄暮時龍飛馬房所雇馬夫王法金駕車至西華德路偶不經心將王鼎隆所曳東洋車撞壞旁人不服向之理論反敢用馬鞭菙及祥泰木行運貨車夫王禮法龍長法事爲六百四十六號巡捕所見一併帶入捕房捕頭令將王法金押候解送公堂禀請讞員黃耀宿司馬訊辦○前晚小工張渭亭不知因何將公和祥馬頭貨棧司閽人某甲兇毆適爲三百四十六巡街捕所見拘入捕房捕頭令押候解送公堂禀請究辦 
[上海學灑掃局採訪彚請光緒二十九年二月初八日奉旨旌表姓氏淸單]  
　　計開一孝女陳義質監生瑛女一孝女衞文保鶴松女一孝女楊秀金保成女右已故孝女三口一節婦錢氏曹裕千妻一節婦王氏文童崇映斗妻一節婦唐氏季登淵妻一節婦秦氏季慶雲妻一節婦唐氏金春濤妻一節婦丁氏無錫監生秦增培妻一節婦姚氏曹介福妻一節婦陳氏鎭海杜仁恆妻一節婦王氏單靜山妻一節婦薛氏無錫職員孫大鍾妻一節婦虞氏曹鉅森妻一節婦周氏蔡茂全妻一節婦史氏林星南妻一節婦顧氏楊炳忠妻一節婦唐氏監生周樹棨妻一節婦張氏邢鳳亭妻一節婦奚氏王鍾麟妻一節婦徐氏張景星妻一節婦高氏龔錫來妻一節婦蔡氏吳縣秦樹齋妻一節婦顧氏監生劉元益妻一節婦胡氏王燾妻一節婦王氏朱錫田妻一節婦章氏上虞監生謝連村妻一節婦羅氏乍浦陸秋畦妾一節婦沈氏文童林曾沂妻一節婦吳氏顧敏慧妻右已故節婦二十七口一烈婦朱氏吳縣周映來妻一烈婦徐氏吳縣周輔庭妻一烈婦張氏無錫王萬莊妻一烈婦鄔氏文童崇映杓妻一烈婦李氏六合張福保妻一烈婦陸氏吳縣周耀堂妻一烈婦萬氏吳挹淸妻右烈婦七口一孝女葛氏成琮女一孝女汪秀瑛應鯉女右現存孝女二口一貞女徐氏吳縣蔡樹五聘妻一貞女陳鳳金無錫蔣敦培聘妻一貞女程氏監生戴裕府聘妻右現存貞女三口一節婦夏氏長洲王麗庭妻一節婦毛氏戴驊妻一節婦殷氏金春葆妻一節婦陸氏唐秀峯妻一節婦王氏武生來毓瑔妻一節婦陸氏單玉生繼妻一節婦陸氏程福春妻一節婦胡氏衞木勝妻一節婦戴氏康其德妻一節婦秦氏吳縣朱光宇妻一節婦印氏監生唐應祥妻一節婦金氏周茂全妻一節婦沈氏儒童馬　之妻一節婦張氏李守仁妻一節婦陳氏兪起雲妻一節婦朱氏陸惠霖妻一節婦趙氏沈履仁妻一節婦李氏張福全妻一節婦趙氏績溪胡東園妻一節婦蕭氏楊上珍妻一節婦邵氏無錫王雲明妻一節婦陳氏戴學鏞妻一節婦沈氏鎭洋王金華妻一節婦曹氏周桂昌妻一節婦程氏周坤咸妻一節婦楊氏章文彬妻一節婦秦氏蕭德全妻一節妻沈氏無錫徐耕和妻一節婦陳氏馬樹鈞妻一節婦孫氏無錫沈士鈺妻一節婦張氏朱桂湘妻一節婦張氏唐雲峯妻一節婦顧氏夏連傑妻一節婦邱氏鄞縣屠宗幹妻一節婦　氏鎭海劉玉朝妻一節婦黃氏陶雲泉妻一節婦周氏莊雲峯妻一節婦朱氏張寶善妻一節婦葉氏海鹽楊嘉森妻一節婦趙氏金山鄭德垣妻一節婦金氏顧朗春妻一節婦傅氏南匯賈雅亭妻一節婦邱氏陸鍾林妻一節婦潘氏陳阿福妻一節婦曹氏嚴應槐妻一節婦奚氏陳順泉妻一節婦陸氏崑山徐子炘繼妻一節婦張氏江寗胡仰山妻一節婦陸氏唐福均妻一節婦龐氏監生孫秋汀妻一節婦區氏新會李袞生妻一節婦周氏張國棟妻一節婦游氏德化錢徹香妻一節婦蔡氏胡　福妻一節婦鍾氏監生汪隆鑅妻一節婦陳氏庠生趙恩煜繼妻一節婦金氏吳鋆妻一節婦孫氏　豐沺妻一節婦吳氏休甯凌貞銘妻右現存節婦五十九口一同知銜候選從九沈功起右義夫一名茲擇七月二十七日遵將已故各祀位迎送入祠凡我同誠及各氏家屬屆期早降拈香　荷特此佈聞[  上海學灑掃局同人公啓]  
[萬國紅十字會收到捐欵淸單]  
　　啓者本會昨承四川學台鄭大宗師代募三十戶渝平銀一千二百兩零零七錢四分大洋五百七十一元除匯費合來元一千六百四十六兩四錢常鎭通海道台郭觀察代募二十四戶鎭平二七　銀一百五十兩合來元一百六十一兩三錢二分五厘龍洋四百十七元七二六五兌見元三百零二兩九錢五分英洋二百四十七元七三八兌元一百八十二兩二錢八分六厘廣東雷瓊道台向歡察捐助英洋五百元兩江泰岸水陸緝私營管帶帮辦文案正副哨官隊長巡查栅頭勇丁來函概念災區絕食三日捐助薪糧三天大錢一百零九千九百四十文合來洋一百廿九元三角四分又代募泰興裕興典仁益典王瑞堂作各十元無名氏洋十元零六角六分泰州周氏王江都周靖記洋各八元王德記張子蘭洋各三元兩共合洋二百元總辦四川駐瀘滇黔官運局道台趙觀察籌墊川九七平銀五百兩合來元五百廿六兩駐滬招商渝局符秉剛兄交來重慶招商局經募渝平銀五百廿一兩二錢合來元五百四十七兩四錢八分文盛堂英洋一百元寓揚石門吳陳氏夫故悲痛成病許愿保安節省食用助洋十元揚州顧志榮爲兒火燙求速愈英洋二十元埭川惜費延齡子英洋三十元除分掣收照並函復外謹乞登報伏希○公鑒再六月二十日壽康莊交來蕪湖同和莊捐助英洋一百元合并僅聞[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
考成限期奏經戶部議奏准覆盛京紅餘地畝經徵各官如於五月奏銷以後十月開徵以前續報全完者准其免議自十月開徵後再有續報全完者仍飭取承督各官遲延職名送部查議等因歴經遵辦在案現屆應報光緒二十九年分考成之期除盛京興京各倉另案奏銷外應將已到之盛京興京遼陽鐵嶺牛莊錦州廣寗第一第二正白第一第二第三正藍小黑山巨流河義州等城界額徵考成奏銷盛京廂黃等六旗鐵嶺正白一旗銀米並徵考成及未完光緒二十六年分正額緩至二十八年徵收三成五地畝二十七八等二年分未完地畝考成又二十九年帶徵二十六年分三成五地畝已到之盛京遼陽鐵嶺牛莊錦州廂黃第一第二正黃第一第二第三第四第五正白正紅廂白紅正藍廂藍小凌河中前所松嶺子新台門黎樹溝廣寗正黃第一第二正白第二第二第三正藍小黑山巨流河義州並盛京廂黃等六旗鐵嶺正白一旗銀米並徵又帶徵二十七年分三成五地畝已到之興京等城界緩徵考成各造具已完未完考成奏銷清册前來奴才督飭司員逐一核對與各旗倉管收除在米石數目相符除將各册分別彚造各項考成奏銷細册咨送戶部查核外謹繕清單恭呈御覽至一工原蓋州熊岳金州復州岫巖鳳凰錦州屬寗遠界甯遠並所屬山海關廣寗屬閭陽驛白旗堡等城界額徵並二十九年帶徵二十六七兩年分三成五緩徵考成及未完光緒二十六年分正額緩至二十八年徵收三成五地畝二十七八等二年分未完地畝考成清册屢次嚴催迄今均未造報其督催承催各官職名亦據造册送部咨行盛京將軍衙門飭取各督催各官職名經行送部查議外理合恭摺遵章改題具奏伏乞皇太后皇上聖鑒飭部議覆爲此謹奏請旨奉硃批戶部議奏單併發欽此 
　　四川總督錫奏爲籌解本年協甘三批新餉以顧邊陲具陳摺初七日 
頭品頂戴調署四川總督閩浙總督奴才錫良跪奏爲籌解本年協甘三批新餉以顧邊陲恭摺具陳仰祈聖鑒事竊前准戶部咨開光緒三十年分協甘新餉四川原撥銀九十八萬兩議减銀七萬兩實應解銀九十一萬兩於二十九年分十二月底赶解三成三十年四月底再解三成其餘四成統限九月底掃數解清嗣又奉文减撥七萬兩內提銀五萬兩解交雲南以作銅本及鐵路購地之用各等語查川省應解三十年協甘新餉業已頭二批籌解過銀三十五萬兩曾經奏咨在案兹據布政使許涵度詳稱查甘餉爲邊陲要需雖川庫異常支絀仍當及時續解兹復喝力湊集官運局壬寅綱稅羨截釐銀一萬一千五十五兩七錢六分七釐又歴綱鹽斤加價尾數銀一萬二千三百一十九兩二錢二分九釐一毫核减二成銀一萬六百二十五兩二釐九毫添扣六分平銀一萬兩津貼銀二萬兩三十年捐輸銀五千兩三十年捐輸銀八萬兩共銀十五萬兩作爲光緒三十年三批協甘新餉於本年五月二十八日發交商號承領匯赴甘肅藩庫交納以濟要需所需匯費銀兩在於釐金項下支給作正報銷等情詳請奏咨前來奴才覆核無異除分咨戶部查照外理合恭摺具陳伏乞皇太后皇上聖鑒謹奏奉硃批戶部知道欽此 
　　四川總督錫奏爲備荒經費於光緒三十年七月十三日匯付順天府尹衙門交收以應急需片初七日 
錫良片再奴才前准部順天府奏請敕催備荒經費一片奉旨著戶部照數催解欽此單開四川每年應解銀一萬二千兩等因查川省奉撥備荒經費因年撥欵浩繁有增無已故迭次奉文催解無欵可籌上年曾經咨請改撥在案現准部咨當經轉飭籌解去後兹據布政使許涵度詳稱遵查四川省庫欵本已左支右絀近來添派新舊洋欵與一切新政用項更覽入不敷出惟念此項經費亦係要需兹於萬不得已之中設法挪湊土稅銀五千兩於光緒三十年五月十三日發交百川通商號承領限於七月十三日匯赴順天府尹衙門交收以應急需等情具詳前來除分咨外理合附片具陳伏乞聖鑒謹奏奉硃批戶部知道欽此　　四川總督錫奏爲前准部咨籌撥雲南常年銅本兹於司庫動撥捐輸銀二萬兩發交商號承領匯解滇省片初七日錫良片再前准部咨籌撥雲南常年銅本銀兩令川省於减撥甘肅新餉銀七萬兩內提撥銀四萬兩匯解雲南作爲銅本等語查此項銅本關繫緊要前已籌解銀二萬兩業經奏咨在案其餘銀二萬兩雖川省現在庫儲奇絀仍應勉力籌解以顧大局兹於司庫動撥光緒二十九年捐輸銀一萬兩三十年捐輸銀一萬兩共銀二萬兩以足四萬兩之數於三十年六月初八日發交商號承領匯解滇省以備急需據布政使許涵度具詳前來謹附片陳明伏乞聖鑒謹奏奉硃批戶部知道欽此 
　　兼管順天府府尹徐等奏爲查明所屬各員賢否續行舉劾摺初八日 
臣徐會灃臣沈瑜慶跪奏爲查明所屬各員賢否續行舉劾恭摺仰祈聖鑒事竊臣等于本年正月二十日奏陳順屬吏治情形並考察各員賢否一摺已蒙聖明允准分別勸懲欽遵在案仰見朝廷澄叙官方明定功過能者奮勉不肖者戒懼吏治日有起色數月以來因公接見並日行公牘與各牧令相䇿勵而全才難得但取實心任事而不沾染習氣者雖或不免求全之毀微臣曲諒其任怨之苦心無不加意保全其初到省人員或令其入課吏館學習或派入發審局幫審藉公牘聽斷以增益其所不能卽或才具未甚穩練公事稍有積壓隨時撤任察看冀其改過自新至于貌似有才藉嚴劾以濟其貪黷及行徑卑鄙不堪造就而敗壞風氣者卽亦不敢稍事姑息以負國恩而失民望兹旣訪查明確自應分別舉劾以仰副聖主信賞必罰之至意查有昌平州知州史廷華華實並茂卓著循聲辦理交涉尤能力持大體署固安縣知縣高煇緝捕聽　銳意勤求慈惠之師循良之選以上兩員治績皆有可觀相應請旨嘉獎以示鼓勵本任糧馬通判署順義縣知縣劉于祐藉案苛罰操守難信辦理黑地升科信任胥役民怨沸騰本任寶坻縣知縣趙元墫性好鑽營身有痼疾以上二員皆屬庸劣不職未便姑容相應請旨卽行革職臣等爲整飭吏治起見此外如有應劾之員仍當隨時認眞考察期於積習一淸所遺糧馬通判寳坻縣缺順屬尙有應補人員應請扣留外補所有舉劾屬吏緣由理合恭摺具陳伏乞皇太后皇上聖鑒訓示謹奏奉旨欽此 
　　甘肅新疆巡撫潘奏爲揀員請補改設直隸州員缺以裨地方摺初八日 
甘肅新疆巡撫西林巴圖魯臣潘效蘇跪奏爲揀員請補改設直𨽻州員缺以裨地方恭摺仰祈聖鑒事竊據署新疆布政使 
 
