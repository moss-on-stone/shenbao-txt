# 1884 - 8 - 4903861

 

Page 1

 
 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之書籍如有粤友願辦此事祈來本舘　議一切惟須在上海覔一殷實大鋪作保方可訂定也此布 
[康熙字典减價出售] [  點石齋主人啓]  
　　本齋石印之康熙字典現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國裝訂者二元五角小號外國裝訂者一元八角大號外國裝訂者三元欲買者祈速來價購遲則恐賣罄也此布 
[論法軍審愼情形]  
　　法人攻越之事旬日以來無有確耗前次所傳桑台失守法人中伏全軍覆没之說細校各報情形似覺不實而前日西報又述法人攻北寗之大勢謂此次必須愼而又愼免致再敗爲天下各國所訕笑意者雖有卽攻北寍之意而目下尙未前進或者法國續發之兵猶不齊集兵力終嫌未足故遲遲吾行不敢造次耳據此一說是桑台雖已失守而北寍未有戰事法人如此遲疑殆以北甯地險守固不易攻克且由外入内大有能進不能退之勢設輕舉妄動一有不利其禍更甚於前數次戰敗情形非但不能成軍抑亦不能爲國且不特越南全境難以盡有卽歴年所奞之地所營之業必至一敗塗地行將盡棄越土而不守是以如是其鄭重也然越事關檕中國惟北甯最爲緊要今法人如此籌畫必有全勝之策然後進兵以爲一戰而越南可定則其兵力固已甚厚銳氣正不可當中國處此亦必愼益加愼無敢輕忽視之可知也法自用兵越南以來先後賺得越南土地已居國之大半皆屬不甚費力唾手而得之惟攻克海防繼得河内之後則不敢正視北面頓兵不動預爲守禦之計原以黑旗所踞之地山險太多其實在情形法人末由探悉慮爲所算耳乃審愼之至轉而鹵菴有李威利之輕敵深入遽王授首有波滑之驍勇善戰亦復濳逃而劉永福聲勢幾乎大震於天下法人自此於夸大之餘亦略存畏葸之念此次進攻北寗事在垂成功虧一簣乃反小心謹愼觀望不前必挾有全勝之算而後舉動也噫法人若早畏黑旗始終愼密何至有前次之戰敗爲天下羞哉顧余竊有疑焉桑台北寗皆爲越中要地偪近中國邊疆朝命雖僅及北寗謂本有官兵駐守若法人前來定與開仗越中信息亦云北甯有官軍而桑台惟黑旗兵守住然所以扼禦法兵者兩處並無輕重法人前月十四日由海防發兵而往舳艫相望士氣激昻並無踟蹰審顧之意今於北甯何忽愼密乃爾且前者探知黑旗撤桑台之守備盡屯北寗法人嘗詡詡然自鳴得意言北寗四面山嶺中拓平原黑旗守之若法兵銳意往攻較諸桑台尤易得手意者黑旂屯兵平原四面亂山圍抱崎嶇之徑難以安營法人奪得其山正可俯擊黑旂仰攻殊不爲易而法所恃者開花炮苟於山頂放下則平原之營盡皆糜爛故操此必勝之算乎乃者豈以官兵與黑旗相合聲勢浩大不敢躁妄以行事耶夫用兵之道所貴運謀泰西人恃其火器之利凌厲無前往往直前奮擊且所以取勝者每在船炮水師兵足稱無敵若移而登陸短兵相接則船砲皆歸無用而况劉永福善出奇計入其境内主客殊形劉可以設計破法而法不能以計勝劉此定理也法帥忽慮及此遲疑不進固亦行兵之常情第在桑台未得之前而謀攻北寗或者有此謹愼之意今者桑台已奪乘勝進攻一戰而越事可定其肯徘徊觀望以坐失此機會非人情也竊謂法人自夏間戰敗每事必深諱不言各處在越南訪事之人信函往來必先拆閱凡有私報軍情槪不發遞此時不卽攻北寍盖實有不能卽攻之勢而故爲其難其愼之意以示人以不輕敵不躁進欲出萬全之策也然則法人而不能卽攻北甯殆前此桑台之役確有得手於前而僨事於後者矣今兵力亦旣殘弱士氣漸就頺靡不能從事攻圍深恐再一妄動而或誤中黑旗之計喪師辱國自此越南寸土不復能保甧特中國卽歐洲諸友邦亦將同聲姗笑其何以爲情哉噫法人自來雄武知進而不知退中朝未經發兵之時降心相從婉商議約而使臣掉頭不顧彼時意中不知有中國更安知有北寍今望北寍而不敢進何其大異昔日之情耶竊以爲銳氣已衰不戰則已戰則必爲黑旗所困夫復何疑軍中消息秘密不傳而一言一事可以據情理而揣得之者甚矣耳目易掩而人心難强也 
[上諭恭錄]  
　　十一月二十四日奉上諭敬信奏假期已滿病尚未痊懇請開缺一摺户部右侍郎敬信著准其開缺欽此 
[西報述桑台戰事]  
　　香港西字報載有海防西人來信云法兵於十一月十七日攻獲桑台從十五日開仗相持兩日夜槍炮之聲不絶其兵船泊於紅河去桑台約三里之遙法兵分兩隊一隊三千名由陸路進發一隊三千名由水路進發開花炮轟擊彈丸雨落桑台守兵傷斃無數桑台外有三炮臺其兩炮臺乃阿兵及客兵奮勇各以槍上之刀肉薄先登據有其地其一則黑旗自行退讓黑旗在桑台亦用炮相擊惟不甚得力法兵旣得三炮臺命阿兵及客兵兩隊爲先驅法兵自爲後勁死命相搏故阿兵客兵被殺最多有阿兵一隊計一百五十名其得免者僅四十五人而已兵官等皆奮勇上前元戎科烈亦親冒砲火馳突於槍林彈雨之中而黑旗槍炮一似注意於兵官也者故兵官死傷計有三十餘人阿兵中有一兵官爲彈擊中其顱該兵官員創揮衆使進對衆訣别言絶而殂又有一兵官爲彈擊去其帽科頭直前繼而又有彈至一再向擊彼奮不顧身每彈至則曰彈又來矣如是者數次有進無退十七日晚旣得桑台乃縱放各兵俾得自由約數點鐘其所爲之事則不能盡知聞黑旗之死者約有六千人法軍之死者或云三百五十人或云千人未知的數黑旗旣退之後法人四面邏察並無蹤跡疑或分兩路而遁一趨洪化一趨南庭法人攻得桑台獲餉銀甚多或謂約有二百萬元然未知確否但見法兵囊中皆裝滿條銀想係黑旗逆料桑台必難攻破故儲輜重於此法兵官往攻桑台之時初意亦不謂得之如此其易今見桑台易得則又謂北寍當亦不難攻下但此時則屯兵不進須俟新兵到來然後進兵元戎科烈行文於法員謂有德國人在黑旗之中然竊意黑旗中必無德人文書内又言有美國人兩名法國砲手兵官一名均相助黑旗阿兵言與黑旂鏖戰之時相去三丈遠近親聞黑旗中有法人軍號云第思中國斷不可與法人開兵何以言之卽據一事而論事雖小實足以見中國不能敵法人之一証當攻桑台時黑旗有克虜伯炮 
 
 

Page 2

 
 
而不用迨後法人查得黑旗用克虜伯砲而所裝之彈則非該炮所用者故一經轟發砲卽炸壞不復可用以是見華兵之不能與法抗也又云桑台地方極爲堅固倘有西人守之斷不至爲法人所得也又云法人旣得桑台科烈分兵一半回至河内以一增留守桑台云 
[譯東京西人書]  
　　十一月二十六日東京西人致書於文匯報館其中所述桑台戰事與本報所載大旨髣髴惟言法軍奪得桑台之後黑旂倉卒不能盡退多爲法軍截擊死傷無算劉永福亦受彈傷不能往來馳驟致爲法軍所獲献於水師提督之前提督歴數其罪命以洋槍擊而斃之是役法兵死者三百十八名受傷者則送囘海防療治有一法兵船名巴西活在海面捉獲一貨船在棉花包内搜出銅砲五尊米包内搜出藥彈無數及林明頓槍一千四百桿船内有華人三十七名一槪殺却而將船帶到海防又有一法兵船名阿未龍帶到新兵六千及軍裝養傷車此車盖備軍士受傷後坐此醫療者也又有兵船名米多帶到阿非利加兵及馬兵多名此時軍械雲集戰士星羅正可乘機進取北寗也自海防往來香港之輪船計有四艘是以香港上海等處商人均有赴越貿易者以上皆文匯報所登東京西人書也但劉永福百戰之將前此屢挫法軍人皆以智勇許之其棄桑台也逖聽者尙謂其别有深算斷不至倉卒潰走遭法人之毒手且香港信息較近何以中西各報皆不言永福就擒此書所言安知非好事者妄造黑白耶本館但照有聞必錄之例譯之亦深冀言之不中也 
[黑旗敗耗]  
　　法越軍信本館有聞必錄乃昨晚又得傳言稱是西貢最近最確之消息謂法兵自攻奪桑台後卽進規紅河北岸該處爲劉永福一軍屯駐固守之地經法兵官猛力死戰劉軍不支死傷甚夥且多遣散幾不能軍而險要重地遂爲法人所得其紅河南岸卽屬北甯法人以屢獲勝仗秣馬厲兵幾有滅此朝食之槪未知近日情事如何此信若確是劉軍大遭衂挫不能有爲已可想見未悉能再接再厲以固我邊關否也有心人聞之將毋衋焉神傷乎又有傳言法軍現於北甯之四周徧築砲台俾不能走遁以冀聚而殲旃又稱北甯業已爲法人奪去然以本館鄙見恐斯言未必眞確也 
[兵不害商]  
　　前昨兩日疉錄香洪中西各報所述桑台交兵情形大都循環報所叙最爲近情然亦不敢據以爲實也至西報所云北甯華兵有攻打河内一說或又謂攻河内者爲海盜而非華兵二說未知何者爲信設果有華兵攻取河内則是將來中法交兵想必卽以越南爲戰塲蓋中國與泰西各國皆欲保護商局必不致於通商各口岸遽啓兵爭中國沿海各商當仍可共安生業也 
[東粤傳聞]  
　　香港來信云日來省城傳聞彭大司馬有移營出關駐守瓊州之說或又謂主帥恐未必僅守一隅將酌派防營拔隊出關分駐該島以杜法人窺伺總之瓊州爲粤洋險固重城兵力正宜厚集也 
[載兵赴粤]  
　　聞本月初三日中國兵船名琛航者由台灣開輪駛抵香港船中有兵五百名將以載往粤東云 
[稟稿照登]  
　　辦理順德銅礦　務三品銜道員用候補知府宋寳華五品銜候選詹事府主簿經元仁謹禀宫太傳中堂伯爺爵前敬稟者竊自去秋禀奉鈞批開辦順德銅礦時届年餘迄無成效下懷焦灼禀牘難伸續經聘到東洋礦師曾於九月間禀蒙賞給路照卑府寳華卽偕同該礦師等馳赴順德旋到山間據該礦師察看東西華溝苗線極好按實仍係苗支前開二十餘丈一旦停工自是正辦復至姚家溝龍尾尖等處此乃西礦師華得而司前番勘過曾開三十餘丈苗線尙在未見大塘據東礦師云該處苗綫雖略勝於東西華溝　非旺礦縱極意挖深究恐無益惟看得將軍墓迤西十五里山名遮扈定是大塘苗長十餘里線寛八尺石色無一不佳云該國亦無如此旺苗倘仍覔功他處無須再看卑府躊躇至再想前開數處工程浩大費用非輕因商諸該礦師如興大工須立憑據該礦師亦知局中相待甚厚惟因初到中國不知土性立據一節似覺爲難旋云有極近辦法只須線中對穿可以事半而功倍如有把握大約一月之限定見着實後當立據俾動大工於是激勸工人日夜趕做先後二十餘天苗綫亦已穿過乃線上寛八尺下一丈四尺竟窄至五尺再下一丈四尺竟窄至二尺有餘如此情形順德各山五金苗線均是走線外旺而内難靠實縱或見砂難償工本其不能保旺必矣插府心焦愈甚因思中堂爲國計民生起見每當叩謁之時感蒙慈諭殷殷繼以商本爲重飭宜處處節省謹小愼微久已銘諸肺腑目下旣據該礦師勘得實無把握雖槪從撙節而礦師及紳商司事等薪水食用南北往返川資兼之呼購器皿定造小輪船等件每月派算非一千一二百金不可如再遷延必須動用商本曾接上海諸商來信謂市面荒荒各礦虧折本銀多無著落商求停止等情查自上年八月起算至本年歲底止按所支各欵核諸所收股息原自不敷惟發股票之時内有收而退轉者曾卽納諸卑府卑職已分之中今合按照市面一律認付息金已與管帳司事通盤核計足可抵銷不至有虧商本現今上海市面銀根緊急非常商情甚迫所招原股縱略爲折算亦所甘心卑府願照數歸還本銀大料均不望息惟事關憲案停止未敢擅便合無仰懇中堂批示祗遵再當開辦之初各股銀兩皆係卑職元仁一手經收禀明在案所集股本均在上洋由卑職存莊生息如蒙允准各還本銀凡南方有股諸商理合由卑職將生息之項就近劃還不敢推諉其在天津者應將前次提用餘多存欵由卑府劃還如尙不敷仍責成卑職由上海匯付除俟順局經理銀錢司事帳目囘津之日秉公核準收支各欵另行繕具清摺呈求電鑒一面寄登申報外所有山局招用土工皆係就近土民工價已從寛付給所給山主等地價亦復從優均無他議惟東洋礦師等曾於滬上由卑職當面訂立合同薪水以一年爲限現雖停辦未便中更只可由局中照給至原領憲頒木質鈐記請俟事竣後呈繳合併聲明肅此恭叩爵綏統希崇察鬼府寳華卑職元仁謹禀 
公啓者昨聞順德銅礦局總辦宋吉堂太守回津有禀請礦局停止之說初亦未知是否當挽托友人赴爵轅探聽果有其事已將稟稿抄出公閱之下足見承辦之人頗爲公正某等多係南方商賈凡在股内者非親卽友時托探聞每讀蹟報館所論各情均關國計民生于商務尤爲鄭重今此一節實于市面大局關係非輕恐在股諸人不及知情竟將股票减價售與他人吃虧不小特將禀稿附上公求列報俾衆咸知卽别鑛中凡有成效者不必計論果無着落亦可仿照而行當亦救市历之一大局也[  寓津商人公啓]  
[銀市舟鬆]  
　　滬上銀根數月前大緊幾至無可拆兌現聞天津帮所辦洋貨陸續將銀出貨故市面稍覺寛展猶憶前時買匯票上海每兩銀可在英京買五仙令三辨尼刻下匯價每兩銀只能買五仙令二辨尼以後或尙有跌卽此看來銀市已略見鬆動矣 
[省費助賑]  
　　現在順直等處待賑孔急已奉道憲飭令設局勸辦各業賑捐聞上海縣黎署中友人商於居停請將開倉封篆除夕新春開篆公燕盡數捐賑黎邑尊甚以爲是計數共得洋一百七十元已交存順直賑局杯水車薪雖屬無補於事然能由此推廣未始非小補也 
[供詞歧異]  
　　包探曹錫榮案内之正保石友祥解府各情節經列報兹悉由美領事照會本埠海關道邵觀察以承辦是案之副保早經抵府該原差等不應希圖索賄欲提正保等語邵觀察據情備文到府於是楊太尊懸牌定於初九日集訊當晚廿堂先問石友祥原差究竟索費若干是否先有副保投到石答稱副保早已來松至索費一節該差當面確未說起太尊喝將該差笞責五百板繼問屍妻王金氏略訴前因正証趙金忠卽趙財源供詞與在上海縣及會審公堂同及問曹錫榮則稱王阿安非由我毆打踼死被現在捕房之陳姓毆打陳姓踢死太尊問緣何 
 
 

Page 3

 
 
前在縣堂從未供及曹答稱陳姓曾逼我立據不得供指太尊又問人命至重非同兒戯豈被逼立據遂肯不言乎曹又稱畏伊等勢燄故在上海不敢言今至憲案始得實供太尊隨飭曹錫榮仍行監禁俟補提供出之人到案再行集訊查此案前經曹供王係患痧身死有陸姓可証等語及由捕房問陸並不知王係患痧之事故陸未到質亦未聞有陳姓踢斃之說今忽翻供眞不可得而解然此說僅據松友傳述確否固未可知也 
[局夥受傷]  
　　同文書局夥蔡某昨午在新虹橋相近欲向墻邊小遺適有粤人某甲在此劈柴見之遂持柴亂毆又有書局夥吳某路過見同伴被毆乃上前勸解亦被毆傷遂卽鳴捕拘獲粤人兩名解入捕房吳某傷重卽送同仁醫院醫治矣 
[猝斃免騐]  
　　英租界陳家木橋堍鴻春樓茶舘内於前夜八點鐘時有年約四十餘歲之人在彼吃茶俄而堂倌見其憑几而坐呼之不應細察之知已氣絶卽知照三圖地保報縣請騐午後三點鐘時黎邑尊帶同仵作書役人等前往相騐該圖地保與茶館主禀訴前因當據甯人徐阿春到塲禀稱父親徐阿增係甯波人昨夜到該茶館吃茶旋聞身死爲特奔來察看知父親因患急病身死求請免騐惟無力棺殮尙求恩斷邑尊卽着茶館主給洋二十元作棺殮費着具自行棺殮給備考 
[棺殮了事]  
　　三圖地保馮昌至英公堂稱奉化縣人陳源來之姪陳秀甫在阮同生處學木匠今因病死據陳源來言被阮毆打致死等語爲將阮送案旋由兩造親友調處陳姪確係病死今阮備棺成殮俟來春送棺回籍兩造均已允從請爲免究陳阮供同黃太守俯准所請着各具結完案 
[領狗數目]  
　　放牛局董金君悔溪每日派人至虹口捕房具領所捉之狗計自十一月朔起至月杪止共有一百十五頭存養局中而善士之輸助經費者則有青隱山房寄到洋三元云 
[英界公堂瑣案]  
　　廣東歸標千總張有慶在新椿記棧内失竊枕箱等件旋經捕房包探緝獲張阿狗一名在案兹悉該包探又盤詰張阿狗供指湖北人陳變堂竊箱分洋各情遂卽拘陳并獲分洋之張阿榮又起到空箱昨晨一併解案該包探申訴前因該棧司帳人亦上堂稱陳係相士許春陽之徒弟許初同楊軍門來滬住居我棧已有五年陳係去年來者張有慶投案供訴指獲陳燮堂實在無錯我失竊後陳已新辦杭寍綢皮褂現穿在身上想是竊贓購辦張阿狗張阿榮供與包探同陳燮堂則一味狡賴黃太守問該棧司帳人爾棧中湖北客有幾人答稱約有十人太守隨向陳曰爾住之棧湖北人有十名之多何竟指認爾耶且張阿狗安得而知爾姓名住處妄指爾耶隨飭陳燮堂張阿狗張阿榮一併送縣核辦○包探徐少亭稱前日有某宦在輪船失竊公文要件報捕查緝旋撞見鄭木香係慣竊輪船物件者爲此盤問則稱並未行竊公文惟在禪臣輪船竊皮馬褂典押洋元押票寄在開烟館之王阿喜處又在怡和輪船竊得皮褂華利輪船竊得空枕箱一只當卽吊贓一併送案各輪船現均不在上海鄭木香供有友人行竊各輪船之衣物交我我又將票一帋寄與王阿喜王阿喜供在新關做侍者我妻曾開烟館鄭木香前　包探在我烟館吃烟被欠錢六千零今烟館已歇索錢無着反被妄指寄贓皮褂實係已物太守問此褂旣是爾物如何鄭知質洋日期數目與押在誰家王答稱曾借與鄭穿我亦屢押屢贖彼故知之太守隨商之賈副領事判鄭木香管押六月皮褂二件均發還押鋪枕箱存捕房王阿喜斥退○華捕解送投浦遇救之江西人王伯順請爲安插黃太守飭給棉衣暫送棲流公所再行安置 
[陳家木橋抄來各善士籌賑策]  
　　蕭山臨浦鎭兎死狐悲人節省過年費三十元寄下助賑各處典鋪行號殷商鉅宦如將年底新正酒筵量减移賑施者略減口腹受者感德無窮積少成多大益荒政○海上時省齋主人捐元旦香資洋兩員以作賑用新正各處燒香及焚化錢糧之資如一槪移賑必能更邀神佑何必付諸一炬哉○浙杭勉力學好人山荆及十二齡女童湊捐錠工英洋一員如各處善士均以錠工箔價改充賑捐吾知必更資冥福矣○杭州同善堂函云褚棣華爲子患腸癰諸醫云愈亦成廢因在竈神前許賑捐十員次日果輕减次就愈各處有病者誠心倣行必有奇騐○傭婦顧金氏聞知災荒將自已頭插銀簪一只兌錢五百十文寄局助賑閨閫中均可效法○松陽童子遵母命將椿庭患難賣文閏資十元寄助順直賑是母是子賢矣哉謹爲世之爲母爲子者告○浦左虹橋釣叟用省口齋僧法節下點心兩月合洋一元以助北賑來函云點心一次在於可有可無之間申江百萬户作三分而論每人按日省十文三十萬人一日可省三百千文一月不下萬千文一年更可觀矣有心人盍行之 
[接錄蘇州天庫前電局内順直山東沙洲賑捐公所經收十一月廿一廿二廿三清單]  
　　心記三元李燦亭求頭賑卽愈錢二百文金匱學署可園公寓殷君還甫楊君叔賡來王蘭泉手同志會錢二百文姚壯翁手插菊茅廬洒雪居邀月室臥雲軒藝蘭草舍五户各一元張涇橋來退思齋洗心軒二户各一元又來唐桐卿手聽雨草堂十元又二元六百文○清江九華樓一元楚記一元衣一百三十八號章懋宦一元長春姚蓀手一元無名氏二元○九江新關何君梅閣來蘇字九百七十八號鄭寳成錢四千文鈕若泉錢一千文退思堂錢一千文三户實來洋五元四開一個又來都昌卡江西候補同知陸錫康洋九元八開一個○常熟黃同章來五户洋四元錢六百文○種善堂求一切平安助玳瑁邊連套近視眼鏡一付○再廿三日付揚州截養山東難民經費洋五百元由蘇肇祥莊匯揚復茂恆莊交王步洲先生手收[  原辦桃塢協賑同人謹啓]  
[上海官銀號浙紹協賑收解公所十二月初一至初五經收第十八單]  
　　祥符縣右堂章汴平銀念兩又經募宋炘如念兩同善堂十五兩居易堂方十二兩馬石生陸鐵橋錢厚山陳載光許詠庚屠杏濱謝醒山公茂典桐茂典寳興隆寳泰號通德堂鄭致和堂張十三户各十兩屠景堂張鏡芙閔子霽三户各五兩以上計來規元二百廿四兩七錢九分六洋兩元錢七百六十五文○安慶譚仲修翁洋卅員又經募沈能甫念員陳鏡堂俞藜生馮又泉胡嶼蓀四户各十員錢少雲九員二角章管溪八員平蕺山六員王建生兩員八角諸綫雲俞沛初沈景蘇三户各兩員○魏勉翁二批經募德潤書屋十五員種德堂菜根堂牟山湖畔罟翁三户各十員自友草堂五員○招遠亷捕倪十六員又經募鄭志齋八員莫含章四員莫振甫兩員○元和莊託福建振隆號林閣奎翁經募厦門恆豐號一百員厦門阜南號念兩漳郡黃大器念員厦門金和記十二員厦門匯通又部瑞裕又長源號又金廣隆又金和豐又慶元號又林日堂乂部順美號又警心堂又碗利記號又省心堂鷺江無名氏又醒心堂十三户各十員鷺江順發號八員厦門慶倉號又孫漳盛號又泰和又吉記又鼎春號又瀛　號又金通美喜部泰順中榮昌中仁德亭宜隆萬美堂福謙亨十三户各六員厦門葉國儀五員厦門新興隆又謝勵善軒又部恆成又火聯美又廟合記又鐤義和又港錦昌又鐵成　鷺江侯朝宗又竹和財磁合德懷盛利竹發祥竹瑞豐林長裕銕怡隆磁寳興十七户各四員厦島碗德豐號兩員以上除匯水與山東對派淨來規元一百六十兩零零七分咸泰來　興令魁盛隆誠意豐三户各四員永遠　無名氏兩位槐音堂四户各兩員○鄭家驛司周經募唐本忠錢八串文周浩江四串文龍鼎臣傅耀明各兩串文唐本松一串文以上來規元十兩七錢六○銅陵亷捕沈四元又經募靜山堂四員姚雲門兩員○德源莊經募通濟莊四元萱花吟舘萱花舘主萱花主萱吟舘四户各一員通記通濟不留名無力干四户各半員○丹徒縣馮經募無名氏六員晋源莊四員○資善堂十員○以上共收規元三百九十五兩六錢二分六洋二百六十四員錢七百六十五文 
[杭州同善堂所募順直東賑向由上海陳家木橋金州礦局夤解今奉浙省官府准山東撫院次勸催集因就近繳請逕解合將相户姓氏數目開列於後]  
　　高炳爲母鍾氏求病愈移米捐相花吟舘三户各洋五十元杭州方谷園董陳氏十八元又錢一百十文梁敬叔觀察棉衣董子恩爲先祖忌辰懺費兼了夙願二户各十六元陸夢九洋十五元聚德堂　陳寶康病速愈何福山求病速愈何滇生病速愈褚棣華爲子腸癰愈五户各十元陸慕曾恆號二户各五元前浙江臬台幕府不具名張爾康潤資二户各四元曹怡昌三元錫山秦念祖蔡蓮溪求病愈會稽有心無力人粟珊氏求保家口平安虎林十不及白雲道人慈竹山房王子煊六户各二元深鏡齋一元五角秦陸二氏新軒楊寗裕晚香齋同昌園韓舫記薛浚三棉衣七户各一元鍾福記陸申柏紹興客紫澤山齋南　客惜陰樓馬閏齋百忍堂張葛芝泉九户各五角雙木氏錢六百九十七文薪水子求三恩籌五開洋三元愈瓞孫幼童五關一元仲庚氏三十元惠吉堂洋五十七元五角二分以上共洋三百九十八元五角二分小洋四元錢八百七文合作洋一元四角八分總共洋四百元正 
[浙省撫轅抄]  
　　十二月初四日大挑縣江繼曾稟知奉藩司委署鎭海縣事叩謝○初五日準補淳安典史胡保烈禀知藩飭赴任叩謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月二十二日京報全錄]  
　　宫門抄○上諭一道錄前○上諭一道○發抄旨四道○江督左奏請專案給奬摺○河督慶奏報起程閱伍日期並查看緣由片○江督左奏總兵服闋片○將軍崇等奏調補知州摺○皖撫裕奏飭司道赴任回任片○皖臬孫奏恭報接印日期摺○十一月二十二日禮部宗人府欽天監侍衞處值日無引見○耀年假滿請安○邵曰濂謝授太常寺少卿恩○棍公請假十日○禮部奏派册封榮壽公主之正副使派出絪貝勒嵩申○召見軍機○奉上諭前因御史熊景釗署都察院左副都御史張佩綸先後奏叅貴州庫儲空虚林肇元貪黷營私等欵迭經諭令岑毓英確查具奏兹據查明據實覆奏貴州巡撫林肇元賦性優柔遇事遷就與署藩司糧儲道松長當餉需奇絀之際支發欵項不能破除情面量入爲出以致庫儲空虚均屬咎無可辭林肇元松長均着交部嚴加議處貴州候補道羅應旒素性誇詐派辦局務頗有虚　委署貴東道措施未能裕如致招物議貴州貴陽府知府汪元慶與本省巡撫胞弟聯姻跡近夤緣不知遠嫌候補知府曾彥銓勸辦捐輸携照在京内緣罔利江西南安府知府林戴亨係林肇元胞弟前與曾彥銓同辦捐務並不辭差廻避　岱同知蕭榮椿聲名平常雖無招搖實據亦屬不能稱職羅應旒汪元慶曾彥銓林戴亨蕭榮椿　着交部分别議處餘着照所議辦理欽此○發抄劉秉璋奏審明已革駐防雲騎尉忠志戳斃雲騎尉增瑞案定擬奉旨刑部議奏欽此○又前任江蘇臬司應寳時因病懇請展緩北上奉旨知道了欽此○桂祥等奏遵查蒙古叅贊車林多爾濟被叅各欵奉旨該衙門議奏欽此○林肇元奏武職欠領廉俸抵捐第十八夘請奬奉旨户部核議具奏欽此○○太子太保大學士兩江總督二等恪靖侯加一等輕車都尉臣左宗棠跪奏爲本年大汛危險情形爲近數十年所未見工員防守異常出力實屬有裨時艱懇恩准　專案給奘以示鼓勵而勸後來恭摺仰祈聖鑒事竊臣抵　後迭經奏明飭令堤工局員將揚屬運河東西堤擇要興修加高培厚以　捍禦並本年伏秋大汎異常危險情形亦經漕臣迭次奏明在案緣揚屬運河東堤綿連二百餘里下河各州縣數百萬生靈命賦田廬　資保障堤安與安堤危與危從前每届伏秋大汛定例以高郵玉馬頭誌樁秋前入水一丈四尺秋後一丈二尺八寸爲度卽啓放車邏南新等壩以資宣洩乃運河汛水極漲正下河田稻將熟之時若按誌啓壩洪流洶湧一片汪洋下河各州縣垂熟之禾稻未及收刈盡付波臣小民無資粒食國家正供亦竭卽不然變計而力守之而各壩一日不啓卽運河水勢一日不洩堤身禦水之尺寸有定汛水之續漲難知設水勢迭加抑或西風暴起河水漫益人力益窮此時下河不但田稻被淹並廬舍身家勢將共遭不測言念及此可爲寒心江南號稱財賦名邦實因下河產穀賦裕之故本年鄰境被災賑撫旣大費籌畫倘使下河再罹水患則毗連數省荒歉之區告糴無門全局所關尤　淺鮮痛定思痛至今猶覺懍然本届運河水勢盛漲工情異常危險臣接據堤工局司道隨時飛禀均勉以可守且守宜開再開不必拘泥成法嗣據報玉馬頭誌樁汛水秋後至一丈六尺四寸始啓車邏壩水仍續長一寸並前至一丈六尺五寸按啓南關壩水勢始日消三數寸溯自歴届防汛以來無有守至秋後一丈六尺餘寸候下河田禾收割登塲之後始遞啓壩痤使　下受水各州縣毫不爲災而仍能轉歉爲豐現在徧加諮訪實爲數十年所罕聞事後通盤統算所費不過二萬餘兩而所保全者則可數計用費少而成功多仍無有逾於此者當盛張時一線長壩出水尺餘以及數寸不等兼值狂風暴雨連宵逹旦全堤震撼情形岌岌堪虞此時安危禍福之機間不容娶各員當黃昏以後冒雨巡防撤夜不寐盤旋泥淖之中督率在防員弁兵夫遇險卽搶直以軀命權搏巨浪噴薄拍岸冲堤而衆志成城不肯退後一寸較諸冲鋒突陣守壘登陴事殊功一在事兵丁効防夫役則立予犒賞委員汎弁許以事畢請給優奬以此感激奮興無不爭先用命卒能化險爲平各該員弁奮不顧身不無微勞可錄飭據該局司道等禀請核辦前來臣查本年水災之險繼以風災實數十年未有之工此次查閱所至騐視水勢詢訪險狀痛定思痛喜懼交乘而保全下河田禾不但江蘇全省民食有資際此鄰省災歉相乘於時艱裨益靡淺幸仰托朝廷福廕得告安瀾各工員防守之勞實有不可任其掩抑者查定章河工兩届安瀾由漕臣彚奬一次合無仰懇天恩念本届防汎工情危險與歴届情形不同在事各員異常仕力可否由臣會同漕臣擇其尤爲出力省專案開單從優奏奬以示鼓勵出自逾格鴻施至地方鹽務人員向章不准於河工列奬第河工人員不敷差遣旣　熟手卽不能拘泥成案且兩准運司兼管下河水利是河工本與有責成而堤工局提調卽係兩淮候補通判現署海州分司運判徐紹垣該運判勇往輿論素孚熟悉河工情形最爲出色相應懇恩一例列奬以示鼓勵竊維損例旣停以後部臣於請奬之案力持愼重名噐之說分别綦嚴惟河工情形甚緊當時搶險巡護全資人力各工員跰踵奔赴喘息僅屬性命攸關勞苦實與戰陣無殊應懇特恩俯加奬叙俾各奮於功名之路庶異時緩急用人得所藉手大局幸甚謹會同漕運督臣楊昌濬江蘇撫臣衛榮光恭摺具奏伏乞皇太后皇上聖鑒訓示施行謹奏軍機大臣奉旨准　擇尤保奬毋許冒濫欽此○○慶裕片再河標中左右城守四營均駐濟寍州奴才自本年四月底到任例應校閱營伍因伏汎在邇卽須赴工督防未克前往兹已節逾霜降各工平穩謹將兩岸各廳應辦事宜預爲布置責成南北道廳妥　料理奴才卽於十一月初二日由汴起程前赴濟寗州調集營伍逐一校閱考騐並察看運道盤查運河兗沂兩道庫欵另次第奏報理合附片陳明謹奏軍機大臣奉旨知道了欽此○○左宗棠片再蘇松鎭總兵滕嗣林前於光緒七年六月十三日在任間計丁母憂呈　開缺叵籍守制經前督臣劉坤一以該總兵在任多年洋面熟悉未便遽易生手援案奏請改爲署任欽奉諭旨着照所請兵部知道欽此欽遵在案兹不計閏扣至光緒九年九月十二日二十七個月服闋據該總兵呈請具奏前來除咨部外謹會同江南提督臣李朝斌附片陳明伏乞聖鑒謹奏軍機大臣奉旨知道了欽此○○奴才崇綺松林跪奏爲揀員調補要缺知州以資治理恭摺具陳仰祈聖鑒事竊查岫巖州知州烏勒登阿前經奏請補授興京撫民同知兹准部覆照原銜調補於光緒九年九月初六日奉旨按後五日行文照限减半計算應以九月二十六日接到部文之日作爲開缺日期歸九月分截缺係冲煩疲難調補要缺例應在外揀員調補奉省並無卓異應廾人員雖有勞績保舉候補及委用知州均因人地未宜惟查有俸滿現　復州知州奭良年三十四歲係廂黃旗滿洲林佐領下人因祖父承齡在署貴州布政使任内病故從優議卹經部議廕一子入監讀書六個月期滿以知州註册候銓在旗呈請承廕讀書期滿註册投供光緒四年九月初十日蒙欽派大臣揀選十五日騐看十六日奉硃筆　出奉天復州知州員缺着奭良補授欽此十二月初四日領憑到省二十八日到任扣至七年十二月二十八日三年期滿題請銷去試俸經部議覆並非捐納之官毋庸試俸查該員年壯才明實心任事以之調補岫巖州知州洵堪勝任且歴俸已滿三年任内並無叅罰及已起四叅案件核與調補例章亦屬相符合無仰懇天恩俯准卽以俸滿現任復州知州奭良調補岫巖知州實於地方有裨如　俞允該員係現知州調補知州銜缺相當毋庸送部引見所遺復州知州雖係簡缺惟奉省現有應補人員應請扣留外補有揀員調補要缺知州緣由恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○裕祿片再新任臬司孫鳳翔現已來皖應飭赴任署臬司任闌生亦飭回鳳頴六泗道本任以專責成除分檄飭遵外謹會同大學兩江督臣左宗棠兩片具陳伏乞聖鑒謹奏軍機大臣奉旨知道了欽此○○安徽按察使臣孫鳳翔跪奏爲恭報微臣到任接印日期叩謝天恩仰祈聖鑒事竊臣恭奉恩命補授安徽按察使當經具摺籲請陛見奉旨着來見欽此遵於光緒九年五月到京趨叩闕廷仰蒙召對二次訓諭周詳莫名欽感並蒙恩賞假一日准臣回籍修墓臣於陛辭後隨卽朿裝就道七月二十七日到山東濰縣本籍將修墓事宜辦埈假滿後遵卽起程十月十五日行抵安徽省城接奉督撫臣行知飭令任十月二十日准署按察使鳳頴六泗道任蘭生將印信文卷移交前來當卽恭設香案望闕叩頭衹領任事伏念　省係江淮要區臬司爲刑名總匯舉凡詰奸禁暴察吏安民在在均關緊要如臣檮昧深　弗勝惟有殫竭愚誠於一切應辦事宜隨時禀承督撫臣實力寔心認眞經理以期仰答高厚鴻慈於萬一所有微臣到任接印日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此 
 
