# 1909 - 133 - 4913035

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
四月初一日召見軍機張德彝塔克什訥 
交旨 
[三月二十五日軍機大臣欽奉]  
　　諭旨順天府奏審　越獄脫逃又聽紏持槍强刦得財盜犯照章定擬一摺又奏審明疊次搶刦盜犯照章定擬一摺均著法部議奏欽此 
論說 
[名譽說（酉）（陽）]  
　　自歐化潮流。灌入中國。始有名譽會員名譽董事名譽總辦諸名目。發現於政界商界。自立憲問題發生以來。諮議局之議員。地方自治之議董。皆爲名譽職。選舉資格。與剝奪資格。雖皆有數項然。可以名譽與損失名譽包之。從此名譽二字。爲國民叅政之要素。豈不重哉雖然。以此言名譽。其範圍猶狹。其觀念猶空。記者欲國民擴張其心理。增長其能力。因先搜集各種之理解。而歸結於普。通切實之作用。　海内哲學家共研究也。吾國固最重名譽之國也。試先以宗敎論。環珠宗敎。無非勸善懲惡。善惡者。名譽得失之界也。勸懲者。名譽予奪之權也。顧垷時所稱三大宗敎。其性質各别。佛敎以轉世爲勸懲。善者輪廻爲人。惡者輪廻爲畜類是也。耶敎以出世爲勸懲。善者靈魂升天堂。惡者靈魂入地獄是也。孔敎以傳世爲勸懲。傳世有二義。一爲血胤。積善之家有餘慶。積不善之家有餘殃是也。一爲名譽。善者流芳百世。惡者遺臭萬年是也。佛敎旣重轉世。則今世之名譽。與今世共盡故視名譽輕。耶敎旣重出世。則肉體之名譽。與肉體共盡。故視名譽亦輕。孔敎以人爲主體。則可以千秋萬歲。保存此人於不朽者。名譽而己。在子孫之世。猶稱某祖某宗。神功聖德。則名譽與血胤並傳。若其祖宗爲巨奸大憝。子孫或羞稱之。而諱其民族。則名譽比血胤更重。是則宗敎特重名譽之證也。試更以國政論。他國之政。與宗敎分離。法律不能操縱名譽。往往有政府不容之人。處以大辟。而宗敎祝之爲立地成佛。爲靈魂升天。國法之賞罰。竟無與其人之榮辱。吾國之政。與宗。敎合法律可以操縱名譽。忠孝節義。國法榮之。宗敎亦榮之。亂賊姦宄。國法辱之。宗敎亦辱之。故爵賞爲名譽之證書。刑罰爲剝奪名譽之記號。雖有時不盡可憑。要爲政界之變相。非政體之止軌也。此又國政重名譽之證也。談歷史者曰。吾國雖重名譽。而社會上之行爲。頗與心理相反。一誤於專制習慣。人人以爵賞爲名譽。遂無眞名譽。蓋爵賞者。政府之私。權而未必果當於其人之品格也。一誤於科舉之習慣。人人以科甲爲名譽遂。無眞名譽。蓋科甲者。一技之。報酬。而無當於其人之眞品格也。况乎時局變遷。時尚互異。無一定之是非。遂無一定之毁譽。則名譽亦無以立足。此皆名譽心之所以衰弱也。談理學者曰。無是非之心。非人也。無羞惡之心。非人也。故名。譽爲世界之公理。愛名譽爲人生之本性。今試向途人而詬罵之。則其人必怒。即名譽心之見端者。無此心則無人類與世界矣。惟名譽之途。有眞有僞。於是又分兩派說。一則謂好名之人。矯情干譽非眞善士。清恐人知。方爲眞清。一則謂三代下人惟恐不好名好名。尚可與爲善。不好名則永絶於爲善之途矣。兩說一嚴一寛。要之皆重名譽也。 
雖然。居今之世。不必論空理。而當論實用。夫名譽二字。所句甚廣。凡爲一事而得相當之價值者。皆爲名譽。約分其類。有道德上之名譽。技能上之名譽功績上之名譽。以道德言。踐形盡性。參天贊　。人稱之爲聖賢。名譽也。孩提之童。愛親敬長。人稱之爲隹兒。亦名譽也。以技能言。製造輪船火車。人稱之爲大工師。名譽也。烹飪縫紉。人稱之爲庖丁爲衣匠。亦名譽也。以功績言。豪傑効能於國家。將士殉身於軍旅。晚譽　幼稚學生。不背學規。不忘日課。亦名譽也無論何人何時何地。總以盡心於其職業。而得其相當之價值者。爲名譽使吾國四百兆男女。皆持此觀念。即皆爲有用之人。國何患不富强哉。夫吾國習慣。以名譽二字。專歸士大夫。至以利爲名之仇敵。此最爲誤點。農謀農之利。工謀工之利。商謀商之利。各得其職分之利。何嘗非名譽。但謀職分以外之利。而侵奪他人之利。斯爲傷名譽耳。若不能自謀職分中之利。而任令他人侵奪吾之利。致歸於優勝劣敗之天演之淘汰。何嘗非損失名譽哉。莽莽神洲。連年喪敗。大國之名譽安在 
 
 

Page 4

 
 
哉。吾願國民審此目的也。 
專電 
[電一（北京）]  
　　新東督錫清帥在京時曾面保程德全熟悉東省情形辦事認眞請簡署奉撫俾資臂助兹軍機處復又提議仍擬請旨飭回黑龍江巡撫任 
[電二（北京）]  
　　樞府核議各督撫所奏簽註刑律草案每於關係倫常各條多所指駁已商請法部曁修律大臣逐條酌改 
[電三（北京）]  
　　濤朗兩貝勒議叅照德國軍法編練禁衛軍又擬俟貴胄學堂學員畢業後擇尤派充軍官惟以目前乏才爲慮 
[電四（北京）]  
　　軍機處奏章京鍾佩海海二員服孝未滿請開缺留差 
[電五（北京）]  
直督楊連帥密保吳籛孫言敦源才堪重任 
[公電（北京）]  
　　各報館鑒日本胡學紳事　請各持公論維持詳函中央大同報館東 
緊要新聞 
[中俄鐵路治權草約]  
　　中俄兩國政府所訂東清鐵路一帶行政草約於本月二十二日簽押已誌前報兹西報揭載該約全文特急譯之以告當世之留心國事者 
　　中俄兩國政府因光緒二十二年八月初二日即俄歷一千八百九十六年八月二十七號所訂東省中俄合辦鐵路公司合同章程（即東清鐵路合同）彼此解釋文義各具意見特將該路地叚市政局組織辦法商訂條欵如左 
第一欵該路公司之地段務須承認中國之主權此爲根本要舉無論如何不得損害中國主權 
第二欵中國政府　在該路地叚施行主權應有之　非　違背鐵路公司合同該鐵路管理部及市政局均不得藉詞反對 
　　第三欵現行之鐵路公司合同効力仍舊 
　　第四欵凡法律訓令行法章程爲中國主權所有者應由華官照告示形式編撰張貼 
　　第五欵中國之高官或官員之代理凡查觀該路之產業者該鐵路管理部及市政局均應盡禮招待 
　　第六欵市政局團體應在鐵路地叚内各重要商業中心點設立此等商業中心點之居民應按照地叚重要户口之數目投票選舉代表再由各代表選擇實行部委員其各居民於市政局公務均可預聞並由居民之中公舉代表一人凡居民議會决議之件均由該員實行 
　　第七欵凡在鐵路地叚華民與他國國籍之民均不分畛域凡屬居民均享同等之權利服從同樣之約束 
　　第八欵凡享有定價之實在產業者或每年付有定額之租稅金者均有投票選舉之權 
　　第九欵議長應由代表議會選舉應在不分國籍之各員内選擇 
　　第十欵代表議會應有預聞關係本地公益各問題之權凡設立敎堂商會學校善堂僅關一部分居民之利益各舉則應由與該務有關之一部分居民集捐維持 
　　第十一欵代表議會應在其會員之中選舉管理市政之員其數不得過三員以上亦不得分别國籍此外交涉局總辦及鐵路監督均應各舉代表一員該代表員與上述之員曁議長一員總成爲實行部 
　　第十二欵代表議會之議長即爲實行部之議長 
第十三欵交涉局總辦及鐵路監督其位在代表議會及實行部議長之上應有隨時管理及親加修正各務之權第十一欵所述之代表應將隨時所行各務錄報交涉局總辦及鐵路監督此外代表議會决議各件亦須呈交涉局總辦及鐵路監督會同批准然後該件始可用實行部各員之銜名照告示形式曉諭各居民不拘何國國籍一律遵守 
第十四欵設代表議會决議之件未經交涉局總辦或鐵路監督批准應仍撥交該議會重行討議設原决議之件經預會議員四分之三採納即有實行之効力 
　　第十五欵凡關公益重要問題或該鐵路地叚内商業中心點之市政局財政問題經代表議會討論後應呈交鐵路公司總辦（按一千八百九十六年合同第一欵該公司總辦係中國政府選派之員）並中國東省鐵路公司管理部總局核奪批准 
　　第十六欵中國東省鐵路公司在鐵路事務惟外之產業如車站工廠等亦有目行管理之權所有該路公司未經租出之地皮及供該路公司專用之房屋設該地皮房屋未經與市政局瓦行商定移交該局則　照 
 
 

Page 5

 
 
　前辦法暫歸該路公司管理凡屬此類之產業應暫免地稅等項 
第十七欵以上商定各節應作爲裁定市政局及警察詳細章程之荃礎徵稅等級亦應訂定討論該項章程日期不得延至距此條約簽押日一月以外 
　　第十八欵一俟市政局定章核定實行所有交涉局總辦及鐵路監督管理市政局公務之權利應暫依現約第十三欵所載辦法辦理設交涉局總辦或鐵路公司監督於代表議會議决之件不允批准或由該員等會商之後並無定議則應由華洋居民各舉華洋特别代表二人由交涉局總辦與鐵路監督應會同該代表選派素孚輿情之員一人（華洋均可）討論此事以解紛難而使兩造意見融洽爲主哈爾濱商務總會准舉會員三人入該鎭實行部照該部其他各員位置司理公務滿洲及呼蘭各鎭之商會各舉代表二人充任各鎭實行部委員其他商業之中心點僅有普通議會存立其間者中俄人民均有同等之位置操理市政各務該議會及實行部選舉事宜俟新訂詳細章程擬定後再爲照章辦理此次約文繕就中俄法文各四分均由兩國訂約之員簽押蓋印遇有可疑不符之處以法文爲準華歷宣統元年三月二十一日俄歷一千九百零九年四月二十七號訂於北京簽押者梁敦彥施肇基廓索維慈華伐脫 
[資政院會議開辦事件北京]  
　　資政院倫孫兩總裁於二十三日議商以現時該院所有辦事人無幾且多兼差之員遇有應辦之件往往稽延故擬添派數員俾專職守聞不日即可奏請添派兩總裁與慶邸等是日又議詳訂該院選舉章程曁開院式各要件聞不日亦可訂定 
[監理財政官會議續聞北京]  
　　二十二日財政處會議時又有某監理官對衆宣言曰監理財政官與各省清理財政局一而二二而一者也當時即有人詰問何謂一而二二而一某正監理官遂當衆解說謂同一財政此時監理自監理清理自清理是之謂一而二機關雖各獨立異日吾輩歸朝覆命各督撫彚奏上聞是之謂二而一其時與會中之稍有知識者莫不爲之笑死 
　　二十六日之　議係爲徵取說帖曁詳訂清理財政章程其大綱謂各省監理官到省後辦事細則應在外擬訂又以奏定章程内祇有稽查督撫四字未免太空理應詳訂權限又監理官對於督撫對於財政處總會辦之權限及如何體制並如何責任應先由監埋官擬訂說帖再請尚侍各堂酌定以便擬訂細則時有所根據 
[政務處議覆謝遠涵奏請整頓吏治北京]  
　　去年十二月御史謝遠函奏吏治窳敗請嚴飭整頓等摺片刻由會　政務處會同吏部覆奏云臣等遵查原奏縷陳吏治四弊曰薦擢太濫升遷太速更調太繁兼差太多整頓挽回期於循名覈實嚴定考成誠多切中時弊之言並關推行憲政之本要其歸宿則莫急於詳訂文官任用試騐章程及官俸章程此本在奏定逐年籌備事宜之内爲今年年限應辦之事至欲亟求矯正之策其中有業經施行者有尚待變通者謹逐條核議爲我皇上縷晣陳之原奏所稱薦擢太濫一節謂變法至今長官但舉故舊士夫不諱鑽營請訂現行章程凡補官委差皆須指明其人咨部存記三年不許更調其劣蹟昭著被劾去官皆反坐舉主予以懲處等語查新設各署增官補缺事屬創始當時錄用人員原係一時變通辦法利弊相因誠所難免本年正月十七日欽奉諭旨嗣後各部院堂官及各省督撫奏調各員均由吏部切實考核官階履歷相符方准發往等因是不徒具存記之名並應加考核之實已蒙聖明洞鑑若保舉不實及違例保題均有例處專條劣跡昭著情弊顯然者亦歷有嚴懲舉主之案至任期久暫則有宜分别言之者京員自到署行走歷充烏布遞　階品無不歷歲經年外官要缺始歸酌補均係聲明人地相需期滿更調輪委拔委各有定章一律限以三年轉恐多所窒碍原奏又稱升遷太速一節謂借破格之名開非分之冀請定文官任用章程嗣後奏訓諮　人員必具資格考騐尤宜詳定積資制限等語查現行章程有釐定京外奏調人員改官一項有考騐外官一項有限制京官保送一項有嚴定截取京察一項均經憲政編查館先後會同具奏或由吏部專奏有案近復奏定切實考核奏調咨調各員辦法十條奉旨允行係在該御史此摺之後似限制已無可加嚴惟在定章以前業經奏留補缺之員尚未聲明一律辦理此項人員歷資較淺擬請非經俸滿及曾歷　察以後不得奏保丞参似此略加限制俾得藉成歷練遠到之才其任用章程旣在憲政籌備之内自可勿庸再議原奏又稱更調太繁一節謂京曹以調部爲營謀外省以權差爲調劑州縣規避處分揣量肥瘠時常對調爲害不可勝言請飭删定處分之例實行均缺之法外而司道内而尚侍丞參不輕更調以專責成等語查近年調部員額之多皆由專門人才之少然亦多在設部之始未嘗見異即遷舊定處分則例分别公私私罪無可規避公罪例准抵銷無所用其規避將來訂定任用考騐章程則凡錢礦命盜處分自不能不變通辦理惟州縣揣量肥瘠在所不免現在直隸山東四川廣西等省巳行均缺之法一俟官俸章程訂定實行自得正本清源之計至各部丞叅内升之階無多不患不能久任新設提學巡警勸業司道各員均須試署三年考核殿 
 
 

Page 6

 
 
最亦無輕調之事至尚侍以上皆由特簡尤非臣下所能擬議且查各國親任大臣亦無專守一官之制所請應毋庸議原摺乂稱兼差太多一節謂今之京員數倍於昔而任事者不過一二請將各項烏布差使津貼數目填統計表送政務處彚　逾額即行撤除有領津貼至三處者交部議處等語查京師館院局處新設旣多需才自衆津貼之多寡不一差事之繁簡亦殊儘有僅兼一處而數已過優者要當問其才力之能勝及其廪餼之克稱若必以一處概加嚴議轉非事理之平惟兼差過多如非重要得力之員自當開除一二本年正月十七日欽奉諭旨薪金有多至數處者由該長官切實裁汰等因自應欽遵一體辦理至外省差使名目繁多向不一一報部現在憲政編查館已立統計局度支部清理財政内外漸歸統一所有烏布差使津貼數目自無不咨送查核似無庸另編統計轉涉紛歧要之杜弊必原其始而行法尤視其人　濫在所必除而要使賢能之競勸澄叙貴於以漸而無取法令之徒繁庶上收噐使之功下革躁進之習官常吏治自日形整肅矣三月二十四日奉旨已錄 
[京師近事]  
　　近有某君禀呈學部略謂經科大學本爲萬國所無舉凡程度合格能入大學之學生皆於經學習之有素若再使之深研窮討適所以浪耗其精神且經貴實行不尚虚飾苟一步一趨莫不循規蹈矩即爲深得經書之要領尚何推究之足云即使經學甚難非十年不足以宣其底藴而筆之於書然則十年之後經義已釋則學者將更當何所適從總之經爲人人之所必遵而非若他項科學之必待深究若果立爲專科難免不貽外人以笑柄云云某相國閱呈後頗爲動容然志已早决且爲保存國粹起見主張設立者多故恐不易挽回 
　　籌辦海軍大臣以海軍事體棊重非悉心討究不能周詳擬定期大開會議預先電致各省疆吏遴派諳練海軍人員不拘官職一律來京預議定一妥善辦法以期有利無弊所議各欵如下一籌畫的欵二製造軍艦三建立軍港聞各大臣意於　欵一節不主加稅於製艦一層則不欲在外國船塢訂造擬將馬尾船政局大加擴充務使能製極大之軍艦以免利權外溢 
　　郵傳部李尚書因招商局已歸該部管理故於日昨飭部員將招商局所有輪船調查每年將應行修理製造之船若干並殘棄之船若干至招商局歷年所行各省之航路係屬何處一併查胆呈閱聞李尚書現擬擴張輪船海運事宜故飭部員查核 
　　政務處議政大臣領袖慶邸世中堂日前提議該處現辦事宜擬於提調官及諸文案中書内選派明於財政人員專司財政事件聞係因通國財政雖統於度支部惟新章初行多有會同政務處議辦之件故擬遴員辦理聞下期會議當可實行 
　　唐專使參贊鎭國將軍載　將有欽派禁衛軍訓練大臣之信 
　　越南擬竭力抵制華僑已有準備兹錄某報所載西貢電如下（一）越南對於華僑當將人頭稅重抽（一）越南對於華僑當設立官衙飭令所有華僑赴該衙門註册以便限制（一）越南人與華僑結婚即以其子爲越南人 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[設立清理財政局之奏報]  
　　吉林署理吉林巡撫陳昭常奏稱吉省地處邊遠政治簡陋先前一切財政係由將軍衙門户司綜筦歷任交代向少清查拉雜紛亂由來已久而稅捐等局又各立機關不相統轄稅權歧出名目孔多改建行省設度支司後凡稅捐各項經臣等詳細調查一律改爲儘征儘解復飭將舊時所有規費酌提入公雖宿弊一清驟增巨欵而釐剔勾稽亦復頗費心力臣等尤以度支司綜核財政論機關則爲行政總要論職務則爲理財專官當兹清理積弊之餘要籌統一財政之法因擬定表式分别種類逐項調查按年編制爲度支司報告書並於各欵目下逐條說明每届一年編輯一次由該員督同科員照章辦理足爲他日預算决算之基礎兹奉明諭即於三月十五日先就本省度支司衙署東偏兼設清理財政局委派度支司陳玉麟爲總辦勸業道徐鼎康襄辦官帖局廣西補用道張璧書爲會辦所有科長科員等差先行擇要酌派俟正副監理官到吉再行會同酌核辦理三月二十五日奉硃批度支部知道 
[江北]  
　　署理江北提督王士珍奏稱查江北財政均襲漕河舊制歸提督管理所有漕捐河務蕩務以及防營陸軍各項糧餉歲入歲出分門别類事雖簡而實繁現在清理財政事體重要自應照章設局查有署理淮揚海道督辦江北收支局吳學廉堪以派委該局總辦惟該道印務在身遇有與副監理面商事件淮揚相距三百餘里殊有未便擬派江北陸軍正參議許貞幹現辦淮海巡防營務處江蘇候補道汪詠沂總辦江北陸軍糧餉局直隸試用道朱照爲會辦以資接洽已於三月初一日設局開辦三月二十五日奉硃批度支部知道 
[川督奏保訪獲邪匪人員北京]  
　　川督趙次帥奏云查光緒三十四年十月十三日訪有邪匪蘇子林孫膏如等在近省各屬糾黨煽惑僭擬梧花王僞號並署元帥等各僞職擬於省城内放火焚燒官署教堂搶掠庫儲鎗械定期起事經奴才密飭警局防營及附省各屬嚴密防範分路掩捕先後拿獲爲首逆匪蘇子林孫膏如史情川等多名起出刋印逆票起事口號及刀鎗等件實屬逆蹟昭着訊明就地正法伏查此項逆匪蘇子林等傳習邪敎糾衆煽亂起意僭號僞署職官定期於省會重地刦庫掠兵焚署打敎圖謀不軌川省人心浮動伏莾滋多設非先期訪拿一旦事起倉猝即立予勘定而所損必多端賴在事文武各員或摘發機先或偵捕捷速方能殲除首要弭巨患於無形廛市無驚而渠魁咸已授首迹其勤勞實未可没仰蒙天恩許以甄錄奴才再四嚴核不敢少涉冒濫除千把微職酌給外奬外謹將尤爲出力文武各員分别異常勞績五員尋常勞績四員開呈御覽查有指分四川候補直隸州知州路廣鍾請免補直隸州知州以知府仍留原省補用署華陽知縣試用知縣鈕傳善請免補知縣以直隸州知州留省補用候選知縣李鍾奇請免選知縣以直隸州知州選用遊擊銜補用都司張繼良請免補都司以遊擊儘先補用提標補用千總儘先把總李其賓請先補千把以守備仍留原標補用補用知縣署漢州知州廷繼請俟補缺後以直隸州知州留省補用指分四川試用府經歷叚世澤請俟補缺後以知縣補用署督標中軍参將城守營遊擊趙國士請俟補参將後以副將儘先補用都司張輔周請俟補缺後以遊擊補用以上文武共保九員伏乞准予奬勵以昭激勸三月廿四日奉硃批該部議奏 
分類新聞政界 
[撫署會議廳二次開議蘇州]  
　　蘇撫署會議廳於三月二十七日開二次會議是日下午二時開會正副議長藩學臬三司及各議員各局所總辦及四府一州均到陳中丞仍親蒞監督惟因政體違和是以入座片刻即先行出席其餘各員會議至六時始行散會現議定嗣後每逢初二十六兩日爲常會之期 
[江督批准招生訓練南京]  
　　巡警路工局以高等巡警學堂抽調巡士練習窒碍情形禀奉江督批云敎練所學生前飭由各區抽調原爲敎育普及起見現旣因裁警添崗不敷抽調應准仍招新生入所練　俟本班畢業後再輪換調所敎練至需用經費現計每年支銀一萬六千六百兩有奇尚屬核實併應照准 
[清理財政局議紳名單浙江]  
　　浙江清理財政局所聘定之議紳人名已略誌前報兹調查明確特載於下前江蘇巡撫陸元鼎郵傳部參議張元濟候補四品京堂湯壽潛候補四品京堂劉錦藻江蘇候補道周晋鑣江蘇候補道林丙修户部郎中李塏前江西學政盛炳緯翰林院編修余朝紳翰林院編修楊晨翰林院編修陳敬第翰林院庶吉士吳震春法部主事沈鈞儒前湖北漢川縣陳豪江蘇補用知縣王廷揚杭州府敎授程大廉諮議局籌辦處科長阮性存處州府叅議譚献嚴州府中學堂監督葉誥書 
[陳氏義莊抗繳丁漕武昌]  
　　鄂省陳氏義莊係前任閩督陳恭恪公蘭所建立以養闔族人口其座落城内之地歷年多爲公家購買修建學堂營房該族長因城内之地祇有楚稞並無丁漕楚稞節年報撥該族長遂意圖欺隱脫漏册籍以應完各鄕丁漕僅云某記正銀若干指禀任意過割灑派歷年積欠地丁銀一萬餘兩槽米七百餘石雖迭經江夏縣派差坐催提人押追亦置若罔聞抗繳如舊現經首縣王大令士衛據情上禀鄂督陳小帥以陳氏世受國恩豈容蹈此抗納正供惡習實屬不知自愛特批飭藩司重加復核如果屬實即飭該縣嚴催倘再抗延即行照例擬詳核辦以重賦政 
交涉 
 
 

Page 11

 
 
[木商一百二十一號之公禀南京]  
　　徽州臨清木商劉紹莊等一百二十一號公禀江督文云竊商等歷代經營木業自前明祖購蕪湖江灘地叚上至王家碼頭下至陶家溝前至江流後至古砲台爲經商場所至今又二百餘年中間修繕隄岸疏濬水道開通道路建築房屋以億萬計每年營業納稅輸入國家之欵尤多乃於去年八月間忽奉道署諭單以案奉督憲札准外務部咨准英使照稱據本國駐蕪領事詳本埠新開通商塲須將兩事設法變通一海關座落太遠二木簰停近通商塲與商船及新築碼頭均有危碍應飭該商遷灘等因不勝駭異查商務爲國家籌欵命脉木業在我國亦爲納稅大宗無論世界何國何業無不以銷場處所爲最要競爭若經營己久之地而一旦責令遷移無異驅之就死商等對於國家納稅納課義務旣盡官場自應保護斷無因外人一言干求而遽令商等數百年所有之權幾千户安居之域無故責令放棄無論商等萬難遵辦恐外人覬覦即因此而生嚴詞峻拒尚可暫息其爭倘蕪湖一埠辦通則他埠何處不可援據另生枝節似不如就目前情形猶得以民氣不服安土重遷爲詞猶有効力商等應如何嚴立章程明定丈尺將木簰改小並於江面附近租界各處整頓潔凈以免外人藉口 
[盜案牽涉敎民之糾葛蘇州]  
　　嘉定縣楊令以拿獲搶刦宋康定划船要犯宣性初訊供不諱嗣有松江總司鐸焦賓華來函謂敎士來華傳敎勸人爲善一秉至公即敎民犯法亦當送案究辦查此案該信局呈詞前後情節不和貴縣踏勘以前並無白布包後以吊泥籃布竿及白布包解縣顯係種贓陷盜但聽該局一面之詞即將宣姓兄弟二人嚴刑勒逼成招就此以爲定案未免冤沉海底何以至今供詞尚在遊移未定又囑宣侍香賠洋了案殊爲詫異貴縣詳文内有洋人恃敎壓制等詞似有仇敎之心如此辦法豈爲公乎爲此函請貴縣提集原告人証從嚴研訊明確以冀水落石出等情特通禀各憲請將全案提省審辦 
[皖人爭持銅官山礦之毅力安徽]  
　　皖省路礦公會昨日開通常職員會紳商學界到會者頗多正擬研究廢約問題適接都中來電謂凱約翰仍堅持不肯廢約并有要求中國賠償損失至二十萬磅之說現在由各代表定期二十八日與凱商會議等語在會諸人忿極當即公議電覆略言該礦草約早經逾限作廢華人自辦本爲正當辦法乃凱商從中干預任令麥奎久踞該山以致躭悞我國自行開採之期而損皖省利益尤距今該商尚不知理屈又復節外生枝强詞爭辨殊屬野蠻已極總之權利所在國體攸關諸代表旣已訂期開議務須力與理論除廢約收回自辦外其他皆非皖人所可承認 
軍界 
[粤省保案不符定章廣東]  
　　粤督近准陸軍部咨據軍計司案呈准奧廣總督張咨粤省拿獲會匪頭目高根好案内出力武職擇尤奏請奬叙其出力稍次把總以下各弁咨部核給奬叙等因前來查是案奏奬共保武職四員經本部查照定章按尋常從優勞績給奬議覆在案此案給奬亦應一律辦理惟原單内共咨保二十六弁嗣經該督送到履歷六弁查本部定章保奬各員應由原保大臣將該員弁詳細履歷隨案咨部軍務省分隨營出力人員限六個月補行造送又咨奬員數原有限制如奏奬十員咨奬不得逾二十員等語此案奏奬僅保武職四員咨保至二十六弁之多殊與定章未符今將送到履歷六弁分别核改行查其未經送到履歷各員應勿庸送部核奬相應開單咨行兩廣總督查照辦理 
[帮帶押令回籍揚州]  
　　新字營帮帶陳鋆培在外招摇一案前經運憲趙都轉發交江都縣審訊已誌前報嗣經袁令詳加研鞫該帮帶供認不諱由袁令禀陳吳都轉於叙供之下量爲乞恩當奉批云該千總陳鋆培旣據該縣等訊認在統領公舘聞有升右營管帶消息並云須稍開銷隨即商之王雲洲究竟應否給費等情本司前聞該千總招摇均屬不虚即使將該千總詳請咨革亦屬咎有應得惟查該縣等禀稱該千總前緝獲匪犯李七不無微勞姑准從寬免其深究即提案開釋勒令迅速回籍不准稍事逗遛自罹重咎 
[川督電匯槍彈銀兩漢口]  
　　川督趙次帥前飭漢陽兵工廠趕造七密達九口徑步槍二千枝無烟彈藥一百萬粒該廠總辦蔡觀察核算槍須銀三萬八千四百兩藥彈須銀三萬三千六百兩因廠内無欵墊付電請次帥電匯銀二萬兩以便購辦原料赶緊製造昨奉復電已由濬川源票號匯漢矣 
學務 
[支配各校補助金之計畫無錫] 　 
　　錫金敎育會於上月二十七日下午三時在竢實學堂開春季大會到會者共五十餘人會長孫子遠君報告勸學所前議串捐積榖補助城鄕各校由本會屢開職員會商議辦法暫定章程六條（一）勸學所議撥公欵俟地方官批准後該欵即作爲兩邑公私小學校常年經費（二）此項補助欵由勸學所總董定期分撥各校各校於一月前須具請領津貼書及上年决算本年預算於勸學所（三）分撥之法隨各校學生額數均匀分配初等小學高等小學及女學均從一律（四）各校學生數以縣視學及本會調查報告爲準（五）經省視學縣視學或本會調查列入懲戒之校當酌量情形於其應得欵項全數停撥或减撥若干成由勸學所及本會協議决定（六）開辦未滿兩學期之校不必補助以上各條經諸君議决即爲實行衆皆贊成遂散會 
[禀報學生罷課原因安慶]  
　　東流縣高等小學堂學生張濟舟馮子英二生於十三日出外夜遊及歸堂門已閉該生等竟踰墻入内比經敎習張培基聞知面傳申斥張生不服輙舉章維藩等四人代表要求管理員屏退敎習革除門役未遂其意復又糾同全體罷課散學以致該堂員司目下全行告辭現經楊邑令訪查其故確係師範生章取才欲謀敎習之事出而主使全堂學生尋釁滋閙昨已將此情形上禀省憲請示核辦矣 
[禀請附設醫學專科安徽]  
　　法政學員楊慶霖近日上禀皖撫略稱方今學堂林立科學肇興而醫學一科尤關緊要擬請於省城高等學堂附設醫學專科以爲將來設立醫官之預備所有各府州縣醫學等職請於改編官制案内升其階級略與儒學名位相同以曾派出洋或在醫 
 
 

Page 12

 
 
院畢業得有文憑者補之省會設立醫學博士一員以期振興全省醫學凡從前醫士均分别諭令改良並購備全體闡微萬國藥方等書按期宣講辦有成效榮以徽章酌給津貼如不得力即立予撤參似此一轉移間於强種衛生不無裨益 
實業 
[改良義寗茶務之司畫江西]  
　　前署義寗州杜玉堂大令禀請設法挽救該州茶務奉撫院批行勸業道會督紳商山户極力改良以期挽回利權傅觀察當以該令所陳寗茶受害約有三端要皆由於培壅採摘焙製諸法素不講求所致欲除其害非設法改良不可從前外洋概不產茶必須向中國購運近來印度錫蘭日本已次第產茶洋茶漸多華茶銷滯若不亟爲維持異時華茶不能行銷於外洋轉恐洋茶得以充斥於中土利源坐涸漏巵愈多日本產綠茶印度產紅茶培壅用肥料則出產旺焙製用機器則成貨美暢銷之源實由於此該州向產紅茶售茶價值不及祁門出茶數目不及河口向以馨茗堂爲各紳商會集之所應即設立茶務講習所研究一切種茶採茶製茶之法該所開辦各費由道署酌量發給提倡改良日昨札委梅大令前往會同該州妥籌辦理 
[搜羅農政書籍安慶]  
　　農工商部通咨各省文云本部綜轄農政關繫重要亟應博稽圖籍以備考究上年開辦農事試騐塲已搜集中外農學圖籍惟念中國農政講求最古如農林蠶桑畜牧漁業等事其有研精專學私家著述以及各直省農工實業學堂編輯講義有裨農政者更復不少自應先事搜羅以供研究刻已咨行皖撫通飭所屬從速搜集以便彚寄 
雜記 
[孝廉方正之醜態南昌]  
　　省屬每逢選舉孝廉方正之年縣府省各官按名皆有規費多則二千金少亦不下千金道咸同光各紀元辦理各費歷歷可數人謂之捐納信不虚也本年宣統改元例應選舉省吏每名照章百餘金惟興安縣歲貢楊時行昨忽上控周以璜平日行止不端並揑名自舉孝廉方正等情奉提學司批示如果屬實亟應懲究仰興安縣迅即查覆毋稍徇延 
[風聲鶴唳之一斑安徽]  
　　皖省近來又有匪徒約期起事之謠城廂内外居民甚爲慌恐朱經帥連日戒飭文武加意防範並帶同幹練弁兵周歷巡查昨日訪護標兵數人形迹可疑並搜得名册一本内列名字頗多大都此項兵士皆係上年逃竄叛黨今春改名換姓應徵者當將夏之明陳鳳明劉學成夏正標四名發交巡警道曁余協統會同研鞫尚無確實供詞聞擬詳加考究從嚴懲辦以靖地方又數日前安慶城内童謠滿街衆口同聲其詞亦極危悚内有前年徐錫麟去年馬砲營今年一掃　等語殊屬駭人聽聞巡警　卞觀察昨特派委密探訪拿傳敎童謡之人務獲究辦以安閭閻 
[擒獲積年巨匪浙江]  
　　浙提吕軍門致增帥電云頃據第十隊管帶張長發電稱匪首裘文高現已拿獲祈轉電各憲餘再禀等情查匪首裘文高黨羽衆多兩次拒戕官弁實屬罪大惡極歷經購拿兹旣就擒未便稍稽顯戮擬請派委驗明正身即飭就地正法以昭炯戒一面照格給賞用示鼓勵浙撫當即電復略謂漾電悉已飭臬司營務處派員前往嵊縣騐訊如實係裘文高正身即訊明供詞就地正法並准照格給賞以示鼓勵 
[鄕鎭盜刦松江]  
　　華亭上海交界之淺蒲涇地方上月二十六夜突有盜匪多人肆刦該鎭吳長源山貨店計失銀洋衣物約值二百餘金其内進房東宋姓亦遭婪刦失贓亦值二百餘金盜匪用巾裹首默不一聲該處　鐵路不遠頗有疑爲小工者然據鎭上　言前一夜山貨店主團成三百千一會正請會酒翌夜即被盜刦故亦有疑爲土棍者現已報經華亭縣蒞勘嚴緝 
時評 
[電局裁减費用]  
　　官。白稱保西者也。自稱扶植商民之權利者也。乃商辦之　。取其津貼。勒其報効。未嘗嫌其名目之多。爲數之銀也。一白改歸官辦。即曰名目甚多。爲數亦鉅。即曰應節浮費以濟要需。　公幣以昭核實。即曰各項雜欵。應請一律　止。然則政府與其曰保商。母寗直捷痛快曰病商。與其曰扶植商民之權利。母寗捷直痛快曰剝奪商人之　利。 
[某省奏調人員]  
　　同一候補也。在此省則奏參。往彼省則奏調。先後一人也。先則以不稱職被參。後則以能勝任奉調。各督撫之用人不同有如此。顧以不稱職被參。必有事實之可據。而始列入彈章也。以能勝任奉調。是僅逆料其將來。而先加以保薦也。各督撫知人之不同又如此。然則向之所謂貪黷矜躁　頇糊塗者。今可謂之廉幹忠誠勤　愛民。（係奏調摺中考語）今之所謂廉幹思誠勤政愛　者。又安知他日不可謂之貪黷矜躁　頇糊塗乎。而於是督撫之事多。而於是吏部之案繁。而於是政府之見淆。 
[短篇小說新髮辮（朗）（續）]  
　　余不及根究。陪　者曰。不過爲他日謁見欽差及留學生監督地耳。又何欵。余笑。吾友亦掩口大笑。 
　　疇昔之夜。三三兩兩。屨聲槖槖。意氣揚揚者數人亦入裝假辮店而交易。余適過此。知亦。不外。以上云云。數種人　也遂。掉頭不顧。旣而入某茶居。赴基友之約也。酌茗談心。頗多樂趣。坐未久而此三三兩兩。屨聲槖槖。意氣揚揚者。亦接踵而至。適踞隔座。 
隔座有衣服麗都之少年起而拱手。曰諸。君久别。何日榮行。此去前程萬里。非舉人。即進士。探囊取物耳。可喜可賀。此數人者。謙遜至再。 
坐甫定。其人又言曰。聞殿試東西洋畢業生期。在四月十日。今見某報云。改前數日。洵有之乎。有應之者曰。未知也。其人曰吾輩約于後日。行餘誎开隱約不可辨。 
余歸而自思曰。辮之爲用大矣哉。夫辮之流行。非古也。古人無辮而今人有辮。僧人無辮而俗人有辮。西人無辮而華人有辮。界甚明也。今　有不古不今不僧不俗不中不西之留學生。而始有此可古可今可僧可俗可　可西之假辮子。於是作新　辮。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局初選舉開票 
[奏天（奏天復州）]  
　　復州各區投票匭於三月念一日傍晚送齊二十二日六鐘開票姓名錯誤甚多有便冩省筆音同字異等情如宋聨琦得票最多聨字每誤冩連字鄕愚無知動筆輒誤若一律無効當選人得票愈難足額當經復州知州潘德荃禀詢籌辦處該處覆函略謂來函所稱省筆及音同字異等情如宋聨琦聨誤爲連之類雖係筆誤尚非糢糊不可認識仍應有効惟音同字異一項仍應查明全榜無二名以上之同名字方爲的確即希照辦 
[又（奉天遼陽）]  
　　遼陽開票當選者十三人袁金鎧永貞徐珍檳閣毓衡胡魁福張德倫劉維嶽春融姜文忠丰惠趙祖昌王化春定三月二十八日再選 
[又（奉天開原）]  
　　開原縣當選入高玉堂八十六票書銘六十二票尚缺九名定四月初一日再選 
[又（奉天撫順）]  
　　撫順縣於三月二十二日開票計實到六百零四人以五十票當選金寳文五十八票張煥棫五十四票此外尚缺四名定二十六日再選 
[又（新民彰武）]  
　　彰武縣開票實到人數八百八十九以五十五票當選王恕九十八董成球八十六苑芹七十五張照垣七十一邵寳常六十九尚缺三名定三月二十五日再選 
[又（洮南安廣）]  
　　安廣當選人王鳳鳴二十三票于清泗二十一票苑存仁二十票旋接籌辦處電云洮南府轉安廣縣王鑒電悉安廣當選額止二名應已足額最多票二名爲當選人此外足額者爲候補當選人即希查照奇漾 
[又（鳳凰廳）]  
　　鳳屬開票共到六百九十九人楊恩露五十八票趙玉璞五十二票盧廷彬五十二票于振東五十一票得票足額共四人餘再選 
[又（鳳凰安東）]  
　　于鴈炳百五十八票王鳳翔百三十六王香山八十四殷廷璋七十柳浦六十六孔紀賢六十一鄭日升六十一周正偉六十鄭長恭六十王步雲五十九陳洪儒五十七劉洪英五十五張金山五十四姜積薪五十四錢與仁五十三 
[又（昌圖）]  
　　昌圖府當選人劉興甲八十六票鄭景成七十七票尚缺十一名定三月二十日再選 
[又（錦州廣寗）]  
廣寗開票當選三人蕭露恩百四十二宋景和七十七陳祖培五十三再提得票多數十六名定三月二十九日再選 
[又（錦州寗遠）]  
　　寗遠開票當選張敏時徐尚志二人定三月二十九日再選 
官長設立 
[浙江]  
　　錢塘縣禀府憲文略云奉籌辦處憲札飭設立初選舉事務所所需經費即會商紳士於本地公欵内撥用等因奉經知縣邀集紳士會商當將丁未戊申歲科兩試經費奉准留縣三成欵内撥歸勸學所一半經費先請暫行借用並將蘇前令册列交存光緒三十一三十二三十三年分及知縣收起光緒三十四年分甘泉寺粥廠支剩租米變價銀洋一併動撥湊用通禀請示嗣奉撫學憲批示以考試經費不准挪移等因其甘泉寺粥廠支剩租米變價一欵復奉憲台核議分别詳奉撫憲批准動撥在案惟查此項租米變價蘇前令交存光緒三十年起至三十三年止計銀二百九十二兩七錢五分九厘發市易洋四百四十元五角七分又知縣收起光緒三十四年分租米變價八十一元一角七分五釐兩共核計僅洋五百二十一元七角四分五釐而仁錢二縣初選舉事務所經費自光緒三十四年十一月十五日開辦起至本年五月初選舉事竣正約共需洋三千元錢邑應派一半洋一千五百元除將租米變價洋元儘數撥付應用外核計不敷洋九百七十八元二角五分五釐就地旣無公欵可籌縣庫又無間欵可撥應請自光緒三十四年十一月十五日開辦之日起分三年作一千一百一十日無分正署按在任月日匀攤歸補如遇交卸即將攤剩之欵於册内列墊移交後任照接仰祈察核俯賜批示立案又通詳各憲文略云伏查甘泉寺粥廠支剩租米變價一欵緣甘泉寺向有田產二百數十畝所收租米除完糧及收租器用工食外餘爲施給監犯早粥之需燹後案卷燬失爲已故刑書費堯年吞蝕二十餘年經前署縣朱令清理截至光緒十三年止酌追租米一百石折洋二百元照舊施粥支銷無餘其自光緒十四年起另換經書核實收支餘剩錢洋按年合銀歷任收存移交嗣於光緒二十六年間前縣沈令修理衙署禀奉前本府朱批准立案動支銀三百四十一兩四錢二分續於光緒三十年間前署縣郭令又因修理衙署所需經費援案禀明前本府宗批准儘數動支銀四百七十二兩一錢一分四釐迨知縣到任後接准蘇前令造册移交計支剩實存光緒三十三十一三十二三十三年分共洋合銀二百九十三兩七錢五分九釐此項銀兩旣已奉准動撥初選舉事務所經費知縣遵即發市易洋四百四十元五角七分連同知縣續收光緒三十四年分前項變價洋八十一元一角七分五釐統共合洋五百二十一元七角四分五釐均經照數撥所應用至仁錢　縣選舉事務所經費自光緒三十四年十一月十五日開辦起至本年五月選舉事竣止約共需經費洋三千元錢邑應派一半洋一千五百元除租米變價洋元儘數撥用外核計尚不敷洋九百七十八元二角五分五釐理合具文詳報仰祈憲台察核俯賜批示立案實爲公便 
 
 

Page 19

 
 
初選舉訴訟 
[江蘇寗屬（江寗上元）]  
　　上元縣高令曾奉籌辦處飭查初選當選人高錦江被控一案日前具復到處奉批據查高錦江被控各情雖屬隱約其詞不肯盡情傾倒然屢次被控斥革有案其充當鄕董把持跋扈之狀已不啻歷歷如繪矣此等人自應撤銷初選當選尚復何所用其遲疑現在如尚充當董事仰即一併撤退無容姑息 
　　江寗初選舉時章廣祺因私開票匭被控曾由寗藩樊方伯批令將其所得之票一概作爲無效日前增生唐金波復具禀藩轅有弊點顯呈訴訟無路讀批欽感敬陳管見等語樊方伯批云閱禀欣慰之至喜聞已過縱不如季路之賢事近人情亦不作荆公之矯本司於章廣祺私開票匭一案因其僅止開看并無變更及取出等項情弊不照陳廷彝等所請之嚴懲亦不照趙令所請之寬辦將其所得之票一概作爲無效亦謂得情法之平者矣該生錄本司前批節節駁復甚爲痛快原不必再論然改易本司之批而駁之則恐有所不可原批云鑰操其手違禁私開今來禀改云鑰操其手不妨任意私開一若操鑰之人即不妨私開也者以違禁二字改爲不妨任意四字遂使文理相反原批又云其冒失糊塗足徵非議員之選然亦可决其無作弊之才今來禀改云即此可决其無作弊之才以然亦二字改爲即此二字在該生之改爲即此者欲使此語緊接上文之冒失糊塗足徵非議員之選而本司所謂然亦可决者係指上文將各票安放整齊予人詰問而言雖虚字略換而意義逈殊若本司將該生之禀改其字句使之背謬而又加批斥該生亦能受之乎即使受之本司亦能安於心乎吾有以知其必不然矣來禀云始破天荒之時代尋常選舉之人固不妨曲加原恕然則終有用原恕之人也此繳 
本埠新聞 
[滬道致領袖領事函（爲致謝救火會事）]  
　　啟者前日寳山路寳興里等處失愼幸租界救火會洋龍先後馳至火塲各洋人奮力帮同施救得以漸次撲滅深爲感佩並聞火塲忙亂之時警局彈壓馬巡應付不周竟與火會馬夫口角致救助諸君不能滿意本道尤爲歉然正備函致謝間並據寳興里舖户居民聨名禀請代逹感歉相應函致即祈貴領袖總領事查照轉致工部局及救火會代伸中國官民感歉之情是爲至荷 
工部局越界拿賭之紏葛 
[外務部致滬道電]  
　　聞上海租界以外有西班牙人所開電影戲館在内聚賭被租界内工部局派巡捕前往查禁致該戲館受擾情事查聚賭固應查禁惟租界外係華人管轄地方該工部局應知照由華官辦理方爲不侵權限如查明果有其事應向領袖領事申辯以免工部局遇事越界侵權視爲習慣未可以被擾者亦是洋人遂不過問也並電復 
[滬道覆電]  
　　洪馬電敬悉該戲館即西國酒店爲西人所開地亦西人所租職道聞有聚賭正在確查商禁並擬撤銷道契工部局忽派捕往拿當以拿賭固表同情惟地屬華界即使酒店係西人所設犯賭亦係西人亦應知會華官派差協拿不應越界擅拘顯違定章已函致領袖嚴加申斥諭令嗣後毋再妄爲以符定章兹奉電飭遵即照會申辯得復另禀謹復 
[火柴廠炸裂三誌]  
　　义袋角祥森火柴廠藥料間炸裂慘斃多命已兩誌本報兹悉前日上午在坍墻下檢出之孩屍名顯根堂昨日已由屍父顧洪喬屍母顧姚氏到場認領巡警總局即給予撫恤洋五十元聞是役共斃男工人十餘名由屍屬領回者十具其餘零肢殘體合成一具業已發壇掩埋又聞該廠保有火險銀五萬兩大約不久仍須興復云 
[李故令身後蕭條]  
　　明日爲已故上海縣李紫璈大令出殯之期元和吳縣陽湖無錫溧陽江陰南匯上海八邑紳董以大令積欠公欵十餘萬現在奏銷期近急須先解萬餘金爰於前日刋布公啟勸送弔禮俾得集腋成裘彌補虧空聞日來官紳商學各界餽送弔禮者竟絡繹不絶城内 
[限修房屋]  
　　蔣希曾蔣鴻曾上控族姪蔣奎蔣永同等拆房毁物已紀昨報兹經本縣李司馬前往勘明蔣奎等拆房屬實當場諭限三天着蔣奎僱匠修整如違嚴辦 
[爭奪攤基]  
　　徐會泉昨至一路巡局禀稱叔父在日曾在邑廟擺攤售賣洋貨去年叔父故世由叔母將底貨盤於毛如林小的現欲自做被毛霸住不肯遷讓毛供　處攤基連底貨係由徐之叔母盤下共洋四十元餘繼又添置洋貨六十餘元兩共一百餘元小的情願讓還徐又不肯收受求察判邀同業理勸毋須涉訟 
[學生唁喪]  
　　昨日午後新閘滬安小學堂校長率同全體學生共二百五十六名到縣吊唁故邑侯李紫璈大令之喪 
[小孩待認]  
　　一路一區站崗巡士前日見一小孩在大東門内奔走形色慌張攔住訊詰據稱寧波人父名金甫老頭餘言含糊遂 
即領至局中留候家屬認領 
[因賭鬥毆]  
　　周子卿錢金寳劉裕生陳金發陸子文因賭鬥毆由巡士一併拘解一路巡局判周錢二人各罰洋五元劉陳二人各責三百板押候查究陸子文　于斥釋 
[道批]  
　　韓孫氏禀批據呈　慶和小議據及俞嚴兩姓租契租摺候送交商會轉綸其源利莊所出収條二紙旣據具結聲明遣失尋出作慶應即立案所有源利前繳一萬兩銀票准韓孫氏之子韓申三於四月初四日來案當堂具領完案可也 
[官事]  
　　崑山縣知縣張紹塘巡防太湖水師游擊楊玉貴糖捐局總辦候補知縣周以存提舉銜鹽經歷許崇興昨均到道禀見本縣襄讞員李光乾前日因公赴　 
昨已公畢乘車返申 
南市 
[多一捐欵]  
　　新舞臺戲園自去冬十月開幕以來已逾半載現總工程局各董以該園並水領有執照議令該園即日領照并按月繳呈捐費洋一百元以充局中公用 
[砍傷乞丐]  
　　乞丐周春發在太平碼頭火場扒物被竹匠顏容照砍傷手指血流如注當由巡士拘至工程局孫裁判因各有不合判顏戒責一百下周傷自醫 
[勒閉膏店]  
　　成記膏店主施春亭未捐執照將雲亭室之舊照矇混昨由工程局孫裁判提案復訊判即將店押閉限七天内繳呈執照送縣塗銷 
 
 

Page 20

 
 
[巡士被拘]  
　　湖北人程永章前晚與工程局管理下等押所之落差巡士陳祖蕃同至法界小東門外游玩法捕房包探以程係積竊並指陳爲同黨一併拘解捕房由捕頭飭探至工程局查問明確旋經警務長商准孫裁判將該巡士先行提回管押候訊 
[盜棺宜懲]  
　　盜棺賊王桃桃前將銀簪等物携至同昌押店求質由巡士拘解工程局判　七天在案兹局中接到高陸二行董事來函　爲嚴辦孫裁判遂將該犯送縣治罪 
[保單送縣]  
　　上月初五夜豐記碼頭劉公舘因隣居失愼搬運衣箱當時失去皮夾一隻内有鈔票一千四百元匯票數帋銀表兩只儲蓄册一本嗣由莊溪水遣姪筱連將所拾之儲蓄簿册持赴信成銀行領洋即被劉之家丁畢銀查見扭至工程局提同溪水供明其他各物均未拾獲遂由莊之同業某木行等十家環保出外兹劉公館主劉幼芬又赴道署上控批縣嚴追工程局孫裁判因屢次催提迄未交到遂將某木行等保單一紙移送縣署勒令交人 
閘北 
[預防疫癘]  
　　巡警總局及各分局上月曾出示諭謂現届天氣漸熱凡附近馬路之地低窪積水蚊蚋潛滋最易釀成凤症限一月内務須一律填平以重衛生等因無如各業户均視若具文仍未遵辦工部局衛生西醫因於前日帶領小工多名謁見各巡官請准在警届境内積水之處澆以滅毒殺虫藥水俾防　症　行禍及租界巡官許之 
[巡弁記過]  
　　巡警總辦汪觀察日前　三路三區劉副巡官禀稱鐵路巡弁　書濤約東不嚴以致　屬巡士時有衝突且遇事擅　目無長官等情兹經汪觀察查明屬實飭將該巡弁　過一次以示薄懲 
[各執一詞]  
　　殷孫氏控張陳氏拐賣其女小蘭昨經四路分届巡官提訊因供詞各執判解總　訊辦 
[不准往來]  
　　陳開榮將唐福成扭至　局控唐圖拐其妹小四子巡官因訊無實據一併斥退惟不准再行往來致生枝節 
[失孩者鑒]  
　　女孩陳桂英年十一歲鎭江口音昨在閘北迷路啼哭由巡士帶局留候認領 
英租界 
[累及子姪]  
　　華俄道勝銀行控關海樵欠繳匯票洋一萬五千元一案兹關已病故昨由差探傳關海樵之子關乾甫並姪關壽鵬解廨會訊原告延律師哈華托投案請追訊之關乾甫供欵係父親所欠一時難以料理求察關壽鵬延逹商幇辦羅銳律師到堂譯稱中西通例父產子得父債子還關壽鵬係己故關海樵之姪照律與伊不涉應請察核中西官亦以此案與關壽鵬並無關繫將名摘釋關乾甫仍交原保候再會訊核奪 
[曲在原告]  
　　吳石泉控沈石南朱松泉不認股開利泰客棧虧本銀兩前晚由廨訊明原告控不實在判吳交保限十天繳洋九十元候核 
[交保理楚]  
　　謝田元控吳錫香不還填坭工洋三百九十六元前晚由廨提訊判謝交保限半月清理 
[是否虧空]  
　　孫瑞康控夥邱希賢虧空帳洋一千餘元前晚由廨提訊判送商會理處 
[限交房租]  
　　新瑞和洋行控俞阿添欠租不還昨經公堂復訊判俞交保限一月淸理 
[姓名何多]  
　　奧商新拔維宴洋行控　硯生不付墊銀一案昨晨由探將徐愷至公廨禀稱徐係原告指傳請爲訊奪徐　姓單名宗模又名仲範父親前在上海縣爲帳房今在南匯仍充司賬小的甫於今正到滬並非徐硯生請察旋據原告所延之律師聲稱徐硯生即係單宗模請爲訊追判徐交保候訂期會訊 
[捕役被]  
　　譚楊氏控王連生王韓氏串賣小孩案内之南匯縣捕役湯氷生昨由差探　至公廨押候禮拜五訊核 
[女孩迷路]  
　　廣東女孩陸金妹迷路啼哭由捕解廨判留候懸牌招領 
[拐賣女孩]  
　　海門婦人徐王氏控老媪張劉氏與王莊氏王胡氏席江氏串同拉包車之陳實全及陳妻陸巧林拐匿伊女賣於王姓得洋三十餘元曾由包探將各人查獲並將張劉氏之女孩娃娃王胡氏之養媳阿桂等一併解廨分别判押在案昨日復訊明晰判張劉氏押女所一年陳寳　押二月阿桂交共姑具結領回娃娃發幼女所留養陳陸氏開釋席江氏等均交保 
[違章拖人]  
　　雉妓金小寳王秀雲張四寳鴇婦張二姐均因仕途拉客由探一併傳至公廨請爲究辦中西官以金妓初次違章從寬開釋張鴇押棲流所一月餘妓押二禮拜 
[聚賭罰洋]  
　　胡全福在福建路開設茶館日夜聚賭昨晨由探將胡妻傳至公堂判罰洋五元充公再犯重究 
[竊案彚誌]  
　　住居江西路三十三號門牌之西婦控西崽林有棠竊洋五十四元一案昨　公堂復訊判林如數賠還交保具結開釋某洋人　周阿毛任大榮串竊灰鼠皮衣昨日由廨訊供屬實判周任各押三月頑童楊阿亭梁桂芬竊取洋人綜毯判梁押改良所楊押本廨候核宣寳記控翟鴻照竊取包車銷贜於趙順康昨經以堂復訊因無實據判翟趙一併開釋 
[更正]  
　　前報紀費竹林與趙仰橋在公廨押所爭閙等情兹接費趙二人先後來函均謂並無爭閙之事前報所紀係傳聞之訛合行更正 
美租界 
[婦人被疑]  
　　住居茂海路二百二十號門牌之陳殷氏昨與鄰人沈阿元閒談沈妻王氏欵　别情與之口角旋即扭至捕房互相控訴捕頭以事甚細撤斥退不理 
[紏黨行兇]  
　　紹興人羅子仁昨在楊樹浦橋東首被無賴王阿鳳等七八人戳傷下部旋由巡捕拘　二人將羅車入捕房捕頭命送同仁醫院醫治二兇犯押候解廨訊辦 
法租界 
[威逼身死]  
　　程錦章與姘婦某氏同居菜市街餘德里去年二月間復娶張氏女爲妾詎過門後視如婢女任意　虐前日該女又因細故被毆呑煙畢命程詐稱病死草草棺殮隣人咸抱不平立即代報捕房報請上海縣李司馬於昨晨蒞驗屍母張馬氏屍兄張阿二張彭福禀稱當初不知程是棍徒放將十六歲之女嫁伊爲妾今被凌虐威逼身死求恩伸冤李司馬飭忤驗明委係服毒致　遂令自行棺殮一面將錦章飭探解廨備又送縣訊辦 
[騙案續誌]  
　　王炳文前將長生椅燈籠店房屋向維羅洋行王茂芳騙抵洋六百元曾由公廨將燈籠店主朱梅生即燈籠阿四拘押在案昨日原告又偕出店高金林投廨高　此事由舊隣張寳成　託小的當時冋買辦進城與炳文阿四會面中人地保及席翰馨等亦均在場問明無訛洋由裕泰内之張榮培交去是寔訊之朱供　陸益　將票洋二百元向小的調現小的即往錢莊兌洋致被拘案判朱還押高交原告帶去　再訊核 
[不認拆梢]  
　　山東人孫錦　前日向同鄕人垃圾馬夫唐二拆梢　去衣服時表等物昨由捕房將孫拘獲　辦訊辦　供冋唐　錢不敢拆极現小的頭額已被打破請驗判孫押捕房二天 
[訊究起火]  
　　新開河　　新泰皮絲　店失愼一案昨由捕房將店主　　明店　施雲亭蘇玉山蘇松林等房廨訊究　　明供本店開設七八十年保有　險銀三十兩是日商人並不在店不知如何起火施雲亭供是晚上樓攤舖因床前證火燃及蚊帳筆致批禍判各退去候下期核斷 
[漆店失愼]  
　　昨午三句鐘法馬路自來火行街口太順漆店失　殃及西隣祥　烟紙店等店面三間　後即由捕房飭探將起火店主拘押候訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（七十九）]  
　　第十六回歪監生有意戲尊親新少年關心悲大局看官。你道錢士堯坐下的　子。爲什麽見了魏龍仁打拱。就嚇得把錢士堯跳下地來。原來魏龍仁有心捉弄錢士堯。預先買了一個驢子。把他繫在樹上。自已却穿好了衣服。朝著驢子拱手。拱手之後。就取過鞭子。把驢子痛打一場。打得個驢子亂跳亂掀。亂踢亂呌。魏龍仁也不管他。打過了又朝他拱手。拱過手又把他痛打。一天打上幾回。連打了幾天。那驢子被他打怕的了。一見了魏龍仁朝他拱手。就大驚大跳起來。魏龍仁就把這個驢子。送給錢士堯。這驢子好容易幾天没有看見魏龍仁拱手。今天忽然又見魏龍仁朝他拱手起來。便嚇得亂掀亂跳。錢士堯不知就裡。吃了他這個大苦。按下不提。只說包松濤到了南京。賃下寓。所埋頭看書。到了初八那一天。包松濤起個黑早。領了卷子。進塲歸號。剛剛的又和魏龍仁坐了聨號。二人談談說。說十分有興。魏龍仁要去大便。便朝着號底走了進去。包松濤等了一回。忽然看見魏龍仁没命的跑來。背後跟著五六個安徽人。一面追。一面。罵魏龍仁跑得氣。都喘不上來。對著包松濤喊道。不好了。他們要把洋燭。塞在我屁眼裡頭呢。包松濤聽了十分詫異。連忙上前問時。原來這班安徽老表。坐的都是屎。號那號底近著毛厠的幾個號含。大家都呌他屎號的。這一班鄕試的寳貝。出起恭來。却又不肯好好的到毛厠裡頭去出。都揀着號底一帶没有人的號舍出恭。薰得左近的人。一個個抱頭呌苦。這幾個安徽人坐的號舍。剛剛都在屎號左。近他們大家怕臭。便商量著結了團體。貼了一張告白。禁止人在空號出恭。告白上寫得十分好笑。說是但有人在空號大便者。必以洋燭送入糞門。以爲剛報偏偏來了個魏龍仁。冒冒失失的走到空號裡去出起恭。來這班安徽人和他吵閙。魏龍仁那肯認錯。倒反破口駡起他們來。駡得安徽人火星直冐。大家動起公忿來。五六個人。捉住了魏龍仁。竟要寳行起來。拿着一枝洋燭。要去拉魏龍仁的褲子。魏龍仁嚇得魂不附體。死命的掙脫了。往前就跑。這班安徽人。在後追來。當下包松濤問了緣由。便帮着魏龍仁。罵那班安徽人道。你們又不是野人。怎麽這樣的胡閙。那裡有洋燭好塞進人糞門的。就是皇上家。也没有這個法度。難道你們不懂王法的麽。幾句話。早惱了一個安徽人。口中罵道。你這個老烏龜。不準你多嘴。說著不由分說。搶步上來。把包松濤劈面一拳。打個正著。打得包松濤阿呀一聲道。了不得。了不得。無故打人。眞没有王法的了。 
國外新聞 
[英國預算案近聞]  
　　二十九日倫敦電云英國下議院已將預算案所開入欵稅一項議决贊成者二百九十九人反對者九十六人財政大臣喬洽宣稱凡在國外任職之官員並不按照該例辦理英國銀行家及巨商共三十五人聨名上書首相愛斯奎士抗拒預算案現經首相答覆謂除照預算案辦法别無籌欵良策並將英國所擬稅率與法德之稅率列表比較以示其輕重 
[俄皇出游預聞]  
　　二十九日倫敦電云羅馬電稱俄皇將至意國謁見意皇並擬順赴君士坦丁由黑海道回國 
[意大利海軍預算]  
　　二十九日倫敦電云意大利海軍預算案在羅馬發布每歲支費十三兆金磅以六年爲限並擬增造奪雷諾脫式戰艦四艘 
[菲列濱稅則近聞]  
　　二十九日鈕約電云美國下議院已將菲列濱島稅則議案詳加研究大約可望核准民政黨要求議院允准該島獨立之策已經駁絶 
[俄國名將之汞路]  
　　初一日倫敦電云俄將司徒西爾及奈巴加托夫已奉俄皇詔旨由彼得及帕爾砲臺釋出聞兩將之軀體閉獄後病端百出異常可危 
[德國改革財政近聞]  
　　初一日倫敦電云德國議院因政府徵稅議案業已駁退决議休停至六月十五號再爲開議一面並將草訂新議案徵取咖啡火柴產業各稅 
[德皇贈賜華員寳星]  
　　文匯報載初一日倫敦電云德皇贈賜唐紹怡及載　貝子御冠寳星各一座 
[英人對於中國路之滿意]  
　　又載同日倫敦電云路透訪事接有消息栢靈公會英國代表員對於此次中國鐵路借欵協議之結果頗形滿意 
 
 

Page 27

 
 
   
 
 

Page 28

 
 
   
 
