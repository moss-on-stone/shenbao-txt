# 1903 - 123 - 4910794

 

Page 1

 
 
[九通全書告成并附送校勘記啓] [  圖書集成局白]  
　　本局用大號鉛字鑄印九通全書其皇朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裝出上項書籍運至六月杪爲止逾期則須持票逕行來滬領書至局刻訛誤脫落之處正通已據已元明本校正付刋　　皇朝三通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁另訂兩册隨書附送敝局所以不惜重貲延聘通儒碩彦經時歴日再三讐校者原因此書爲掌故淵藪稍有不愼必致貽誤藝林彼外問所行石印九通僅據浙本因陋就簡全未詳校者其得失優劣有識者必能鑒及也區區苦心諸維　諒察 
[管學大臣奏議復署江督張制軍奏建三江師範學堂摺]  
　　奏爲遵　　旨議奏恭摺仰祈聖鑒事光緖二十九年正月二十八日准軍機處抄交署理兩江總督張之洞奏倡建三江師範學堂一摺奉硃批管學大臣議奏欽此並將原摺抄交前來查原奏内稱江蘇安徽不西三省各府州縣應設中小學堂爲數浩繁需用教員何可勝計若於江寗省城創建三江師範學堂一所凡三省士人皆得入堂受學現擬寗屬定額二百五十名蘇屬定額二百五十名安徽省定額二百名江西省定額二百名共定額九百名等語受學教育普及必以中小學堂爲初基而造就教員尤爲中小學堂之根本各省書院自奉旨攺設學堂地方官多以舊日院長作爲教習於近時教授之法素未講求學者何能受益教習乏入卽各府州縣遍設學堂終難求效該督注意師範洵爲扼要之圖所擬定額九百名開學第一所先招師範生六百名三年後續考足額將來逾推逾廣用之不窮所謂目前之致力甚約日後之發生甚廣者確有可據應請飭下新任督臣魏光壽認眞經理以重敎育再由臣咨行各直省酌量仿辦其未經奏報籌辦師範學堂各省由臣分别咨催迅籌照辦原奏又稱前三年教小學堂之師範生均分三級爲一年速成科二年速成科三年本科派赴各州縣充小學堂教員第四年卽添置高等師範本科以教中學之師範生備各屬中學堂教員之選等語伏查　　欽定章程内各省師範生卒業應予作爲舉人進士者由本省督撫咨送京師大學堂復加考騐其及格者由田管學大臣帶領引見候旨賞給出身又臣上年正月初六日奏准章程内師範生卒業准作進士者給予中學堂教習文憑作舉貢者給予小學堂教習文憑該督創建之三江師範學堂應俟學生卒業後查照定章一律辦理原奏又稱選派舉貢庠增出身之中學教習五十人暫借公所地方先行開辦練習教員之法令東教習就華教習學中國語文及中國經學華教習就東教習學日本語文及理化學圖書學等語查臣現　之速成一科所定教法係日本教習上堂講解由精曉日文之助教譯述助教練習有素尚不致誤會語氣而虚費時刻誠所不免又日本教習研究科學者於中文多未深入所編講義時有詞不達意之病現今學生於認習西文外兼習東文一年後通曉大凡教者學者可免扦格該督所擬練習教員之法體會精審洵爲閱歴有得臣於師範生期望最切但有可以速成之者考求實際擇善而從用以知該督用心之密至所稱常年經費由江蘇藩司及安徽江西兩省統籌恊助並以江寗銀圓局歲獲盈餘專供該學堂經費之用係爲力籌久遠起見應請飭下各該督撫照數撥濟俾底於成所有遵旨議奏緣由是否有當理合繕摺具陳伏乞皇太后皇上聖鑒訓示再臣榮慶現出試差未及列銜合併聲明謹奏 
[電傳宮門抄]  
　　昨日午後京師友人專電告知本館云四月十三日皇上召見軍機大臣是日並無明發上諭 
[宮門抄]  
　　三月二十六日内務府國子監正藍旗値日無引見慶王等謝加級恩又代奏三處得賞謝　　恩溥興假滿請　　安　　召見軍機○二十七日理藩院鑾儀衛光祿寺廂藍旗値日無引　　見漙侗假滿請　　安荊州將軍綽哈布請　　訓壽全守護　　東陵回京請　　安浙江正考官朱益藩到京請　　安福建副考官吳蔭培到京請安王會釐李家駒伺候召見掌儀司奏初一日祭奉先殿洵貝勒行禮召見軍機及綽哈布壽全王會釐李家駒○二十八日外務部八旗兩翼値日無引見釗公假滿請安台布錫光各請假十日崇壽請假五日文璞續假十日恩鎭錫嘏預備召見宗人府奏派充族長派出灜貝勒召見軍機及錫嘏恩鎭皇上於明日卯初二刻升中和殿看版　 
[順天府示]  
　　准欽派前赴散魯伊期賽會正監督貝勒銜貝子溥咨開本監督奉旨前赴美國散魯伊期所有度地建屋陳設貨物并照料華商赴會一切事宜業經飭令華副監督四品卿銜黄道先往預爲布置并擬飭令洋監督東海關稅務司於本年冬間前往各省華商人等有願籌集資本運貨赴會者在京卽呈報本監督核辦在外卽呈請各地方官或報明稅務司轉報本監督核辦至貨物件數若干須佔地方英尺若干務須預行報明庶能先向會塲商酌基址又確係赴美國賽會之物并無販運中途銷售情事方可批準出口時由本監督照會各稅務司驗明免稅放行此外如水脚棧租川資旅費等項槪由華商自行籌備至美國進口以及會務完竣銷售等事應飭令遵照美國現定賽會章程一律辦理不得稍有抗違到美國之後應由本監督飭令副監督妥爲保護照料其有呈請帶往貨物卽行呈報本監督轉飭華洋副監督均可携帶前往但每種不得過一件以期簡約相應咨順天府出示曉諭各省商人如有呈請赴會者希即咨明本監督一面知會副監督遵照辦理等因到府準此查紳商前往美國觀會實爲振興商務要圖有願籌集資本運貨赴會遵照正監督指飭各節踴躍從公妥速辦理凡京城内外所駐各省以及二十四州縣商人逕報正 
 
 

Page 2

 
 
監督或就近報本衙門轉咨正監督立卽核辦以期擴充經商實業漸開中土利源以仰副朝廷振興商務之至意焉而商人勿得觀望不前特示又准外務部文開前授海參嵗商務委員李家鑒呈稱俄免嵗埠華稅華商宜稱此時運貨前往獲利必厚另呈管見三十條請分行以資採訪等語本部業於二十八年十一月間分别通行在案兹又據該員呈稱本年正月十三日接俄海參嵗稅關文稱奉户部諭所有在威免稅華貨由海入口之稅著於俄歴二月一號起卽華歴正月十七日仍照舊章征稅等因查前陳宜銷之貨類皆細輭備西人之用價本旣輕不妨纔道東省旣可隨路試銷仍可運威免稅俄人不拘價値華商攺轍貿易猶能支持勿以誤會中止致碍商務爲此曉諭各省商人遵章辦理勿得自誤 
[電傳癸卯科會試十八魁及九省題名錄]  
　　周藴良浙江會稽田步蟾江蘇淮安楊兆麟貴州遵義黄兆枚湖南長沙史寶安徽廬州褚煥祖湖北江夏葉景葵浙江仁和金兆豐浙江金華胡嗣瑗貴州開州王震昌安徽阜陽紹先江寗駐防陳曾壽湖北蘄州　繼貞直𨽻内邱陳善同河南信陽曾熙湖南衡陽錢辰鐵江蘇陽湖區大源廣東南海張運魁四川華陽呂調元安徽太湖祝廷華江蘇江陰林步陽福建侯官劉焜浙江蘭溪馬君實安徽桐城汪升遠江蘇六合胡藻江西新建吳建三湖南長沙王朝直𨽻肅寗黄純州覃壽彭湖北蒲圻劉鳳起江西南昌徐謙安徽歙縣張鵬翔浙江海甯郭立山湖南湘陰單鎭江蘇吳縣胡炳確江蘇昭文曾藩江西新建田毓璠江蘇山陽袁大琖湖南長沙鈕澤晟浙江烏程楊德星安徽太湖蕯起巖福建閩縣周杰湖北天門楊鴻發江蘇丹徒魏元戴江西南成朱壽彭江蘇上海王召曾直𨽻豐潤胡大華湖北江夏郭則澐福建侯官聶畲浙江象山呂興周直𨽻樂山彭兆琮湖南湘陰尚秉和直𨽻高唐張衷沅湖南瀏陽杜述宗江西清江張之昭直𨽻遵化任錫沆江蘇宜興陸鴻典江蘇元和許中傑直隷正定曹興初湖南長沙章鈺江蘇長洲孔昭晉江蘇吳縣何湛福建閩縣左霈廣東廣州朱寳樛浙江嘉興陳中孚江西德化陳念典廣東增城商衍瀛廣東水祖培湖北武昌温肅廣東順德史國琛江蘇荊溪武曾任浙江錢塘陳煜庠廣東仁化程繼元安徽休甯林臣淑江西永甯張治仁湖北江陵謝慕韓江西廬陵張雲翼廣東順德王允猷浙江山陰龔垂雲安徽合肥廖玉英福建侯官卲章浙江仁和林振峯安徽德州林棣福建壽甯于君彦福建閩縣王宗基浙江海鹽朱國榕湖北大冶李慶萊廣東南海汪應琨安徽六安楊繩藻江西清化吳曾濤江蘇江陰杜光佑湖北江夏龎玉同直𨽻棗强關陳謨福建莆田孫寳書江蘇通州楊肇培直𨽻遵化張濂直𨽻獻縣方履中安徽桐城王楊濱湖北江夏陳其相福建閩縣劉春堂直隷肅寗龔元凱安徽合肥楊位咸安徽績溪董兼清江蘇武進王鍾仁直𨽻縣王蔭南直𨽻祁州程起鳳江西陽徐紹熙安徽石埭呂祖翼安徽旌德單志獻江西高安趙曾檣直𨽻淶水易順豫湖南龍陽楊能祥湖北江夏孫智敏浙江錢塘郭崇熙湖南善化陳震黻浙江瑞安班繼本荊州駐防劉道春江西德化沈澤生江西高安張蔭椿浙江錢塘王大均浙江秀水夏起瑞浙江鄞縣馬天翮福建侯官胡獻琳江西南昌彭士襄江蘇吳縣劉敏福建閩縣林乾福福建南安陳旭仁廣東新會朱茂春湖北武昌路士桓直𨽻南宮黎湛校廣東南海張敬第浙江仁和袁祖光安徽太湖張鳳喈安徽盧江聶夢林直𨽻大名徐士瀛江西南昌余樹棠浙江黄巖王益霖江西南昌王景峨湖南益陽陳云培直𨽻楊州李盛樂江西德化徐彭齡江蘇靑浦高遵章直𨽻靑縣甘鵬雲湖北濳江翁長芬江蘇江寗黄西朋江西南昌王紀翔江蘇丹徒卓寶謀福建閩縣管丙　江西廬陵關文彬廣東南海何啓椿福建侯官閻廷獻直𨽻昌黎楊光熊江蘇銅山王世　福建候官萬簏江西豐城梁鴻藻廣東新會王清湖北江夏何壽章浙江山陰高廷枝浙江平湖李澤蘭江西寗都牛蘭直𨽻獻縣鄭廷琮福建候官鄭家溉湘南陵甯賴際昭廣東增城金文田浙江天台區大典廣東南海楊廷祿福建候官陳耀墀廣東番禺夏之林浙江嘉興高毓直𨽻海曾蘭春福建田周廷于廣東順德朱崇年廣東新會錢昌頤江蘇如皋談泉廣東新會程昌鼐江蘇通州光原福建侯官 
昨日爲本科會試揭曉之期本館預倩汴省友人將前列十八名及直𨽻江蘇浙江安徽江西湖南湖北廣東福建等九省泥金姓氏飛電傳來以副諸君子先覩爲快之意餘俟接到全榜題名錄容再刋登[  本館附誌]  
[嚴防盜患]  
　　紹興訪事人云大嵐山中有四十八村堡冋爲盜匪嘯聚之區自前年標防各軍嚴密圍剿若輩始稍稍斂跡近則日久生玩故熊依然以致城鄉搶劫之風層見迭出良以是山毗連紹寗台三府轄境後濱洋面此拿彼竄蹤跡難知臬憲崔廉訪思患預防特委胡季湘大令祥鈺來紹辦理保甲就山中設局稽查户口編造門牌其接壤之餘姚上虞鄞縣慈谿奉化各鄉村亦一律辦理以杜避匿一面派續備軍數哨扼要駐守以資策應而壯聲威 
[浙東多盜]  
　　浙東友人來函云浙東慈姚一帶近來盜賊蜂起爲歴來所罕見餘姚自去臘至今搶劫之案月必數起客臘底胡陳村陳姓家遭搶失贓甚鉅報縣後尚未破獲今正八龍寺地方某姓家又被劫且刃斃事主老嫗一人刃傷數人未幾西湖　邵氏莊屋卽邵筱村中丞封翁文靖公墓廬所居住之某孀婦家又被搶因孀婦頗有積蓄盜故涎之二月初旬毛杜村童姓數家又遭肆劫雖村人鳴鑼集衆盜恃人多并有槍械毫不畏懼村人因無軍器不敢追捕任其飽掠而去三月初四周巷周廣泰漆店係徽人所開是日店主擬回籍整集行李并有現洋八百元爲盜所知當晚遭刧店主頗有膂力略爲阻攔亦爲刃斃其間壁某南貨店夥某甲聞聲開門出視亦受槍傷不逾旬日馬家堰潘姓家及餘上交界之馮家山馮姓家又連遭搶劫潘姓去年曾被劫今已第二次矣三月杪鸚山陳姓家又搶失多贓并將舊衣棉被堆成一處澆油放火而去幸救得滅甬江至餘姚一帶水路向稱坦途邇來往來商船亦屢有劫奪之事經各事主先後報縣一無破獲故盜膽愈大况上年花稻收成豐熟此時又非嚴冬之際尚且如此設遇歉歲何堪設想蓋此等盜匪類多游手好閒之土棍並勾結外來游勇及私鹽帮成羣結隊初則尚不敢明目張瞻繼見跴緝未必嚴緊更目無法紀肆横無忌矣除暴安良是所望於賢有司幸勿養　貽患也 
[飭查縱匪]  
　　杭州訪事友云上月二十六日之夜武林門外留下鎭馬禮茂茶行被盜一案報經錢塘縣鄭瀚生大令履勘屬實飭傳集鄰右及守更管栅人等訊問僉稱盜匪往來皆由南路而是處所駐常備軍勇丁及城守營兵相率觀望僅於盜去後放空槍數聲佯爲追逐實則畏之如虎時誠果泉大中丞尚未交卸大令據情禀知中丞大怒委杭協郭副戎親往查察本月初四日副戎已往查一切情形矣 
 
 

Page 3

 
 
[鄂省官塲紀事]  
　　漢口訪事人云委辦宜昌土藥局總辦錢觀察紹楨前日乘招商輪船上駛想已蒞局視事矣○前日得官塲消息謂鄂岸督銷局總辦奭召南觀察有補授蘇松太道之信惟未見明文究不知其確否也○漢鎮不新河查卡一差最關緊要兹上憲札委黄小岑太守辦理○漢口保甲團防局鄭希杜明府别有差委上憲以聶福田明府接辦○黄觀察紹第兹奉上憲札委辦理宜昌川鹽總局已上院禀謝將擇吉到差也 
[蘇省官塲紀事]  
　　蘇州訪事人云本月初一日常熟縣郭大令乘舟來省謁見各大憲面禀要公○候補道陳觀察時政高觀察廷蘭朱觀察承昌均於本月初一日由蘇啓程赴白門謁見兩江總督兼南洋通商大臣魏午帥○水利總巡現經撫憲恩藝棠中丞札委候補知府莫太守枚兼辦○善後局提調兼文案孫太守毓驥期滿遺差經撫憲恩中丞札委陳太守綸接辦○本年秋審執事各員現經蘇州府向太守分别委定計鄭參軍先蔭提押府監入犯盧少尉炳文押犯赴轅候勘何二尹　金二尹燿汪參軍鳳翶陳少君咸鈞胡少尹達賢王少尹如陵均彈壓 
[親王出遊]  
　　昨日午前十點鐘時蒙古喀喇沁親王帶同大世子憲述之二世子憲允之及肅親王世子祺　莊隨員陸君略太守由泥城外洋務局行邸乘紫韁四輪轎式馬車至老閘綸華繅絲廠遊覽至十一點鐘時赴虹口張家灣澄衷蒙學堂學堂董事樊時勳觀察率領各學生均衣冠迎接欵以午膳隨侍者爲蘇松太兵備道袁海觀觀察汪建齋大令英美租界襄讞委員魏蒓塢大令午後二點鐘時命駕至楊樹浦路倫章造紙局察看四點鐘至華盛紡紗廠查閱一周如回行邸聞親王日内尚須赴杭州遊歴云 
[上海官塲紀事]  
　　昨日淞滬釐捐總局督辦朱詵伯觀察命駕至縣署拜會縣主汪瑤庭大令商談良久然後興辭○昨日廣東候補道汪篤甫觀察因事到申隨命駕至縣署投刺縣主汪大令飭丁擋駕 
[取水須知]  
　　昨日本邑城廂内外保甲總巡朱森庭明府出示曉諭曰照得新北門内七星并亭係因附近居民每逢潮落水淺之時無從取水設此以備不虞事屬便民豈容任意作踐查近來附近居民竟在該處洗　穢物傾倒垃圾甚至堆積木料雜物以致週圍鐵欄損壤井水穢濁不堪實屬不成事體業已飭甲傳諭將所堆木料雜物一律搬讓掃除凈盡誠恐日久玩生合行出示曉諭爲此示仰附近居民人等知悉自示之後祇准進欄汲取井水毋得仍前作踐倘敢抗違一經查獲定卽究懲不貸其各凛遵毋違特示 
[賽馬尾聲]  
　　昨日爲西人賽馬之第四日共賽十次第一次七馬同賽賣匯票西人古夫勝馬黑色衣帽皆淡紅色第二次二十一馬同賽禪臣大班同小太興合勝馬黄白色衣帽皆黄白色第三次九馬同賽　司克來得代龍飛客勝馬黑色衣帽皆紅白色第四次七馬同賽　司小來司代騐牛西人勝馬黑色衣帽皆黄色第五次七馬同賽馮河之戲蜜司大葛立司代美立登勝馬白色衣帽紅白二色第六次十四馬同賽培培代牛莊蒲司勝馬白色衣帽皆白黑色第七次九馬同賽博易之帮辦愛律師勝馬靑色衣藍黑色帽黑色第八次十四馬同賽天津客代源和洋行勝馬白色衣帽皆白紅色第九次八馬同賽天津客代鐵路公司大寫勝馬黄色衣帽皆緑黄色第十次二十二馬皆執鞭者同賽賣匯票西人排夫之馬夫寶發勝馬黄色衣帽皆黄黑色 
[英界停訊]  
　　昨日禮拜六英美租界公堂讞員張柄樞司馬因别有要公照會德總領事署繙譯官麥令豪君轉知各捕房所有各案停訊一期 
[咎由自取]  
　　本邑保甲總巡朱森庭明府飭拿短髮覆額諸惡少從嚴懲辦雷厲風行宜乎若輩革面洗心不敢復蹈故轍矣不意前日又見王子瑜毛晉鑫徐寶生朱阿寶楊志鈞五人故態依然毫不悛攺因命一併提案研訊分别笞責隨召薙髮匠當堂將髮薙去以儆效尤 
[女屍何來]  
　　前日南巿救生局巡丁在浦江中撈獲女屍一具赤條一絲不掛年約三十遂帶至老白渡局中由司事備棺收殮厝諸義阡其爲人戕害與抑自行投淵與均非所得而知也 
[上海巡局紀事]  
　　浦東唐橋鎭巡防局員蔣克生二尹近被蘇松太兵備道袁海觀觀察因事撤差前日二尹渡浦而東料理各事詎局中駐防勇丁以掯給糧餉爲詞向之滋索不已旋被各勇軋至保甲總巡局控訴總巡謝岳松明府命退去候查明實情再核○鄉人趙毛狗投保甲總局控稱昨有沈雲山沈阿狗二人自稱係唐橋巡防局差役向小的索詐洋銀爲特控求提究總巡謝明府諭候查明辦理○賭棍金大和徐泉生華德海在南市恒生馬頭設攤誘賭爲巡勇查見拘至十六鋪巡防中局黄衡堂二尹提案研訊判各責四十下斥退 
[英美租界公堂會訊案]  
　　英商怡和洋行主人前控式拉夫高春祥虧欠銀三萬兩經讞員張柄樞司馬會同英總領事署繙譯官訊明著將高所開裕泰祥紗號封閉備抵旣而裕泰祥股東范悅農延律師博易投案聲辯尙未定讞前日午後三點鐘時司馬復會同英總領事署繙譯竇君升堂研訊原告保人馮德基倩律師古柏投案聲稱裕泰祥號内各簿據現蒙吊案請給本律師查閱究竟此號是否由高獨開抑係合股開設本律師亦不能偏執成見高供上年七月間此號確係小的獨開嗣因虧本故於今年正月糾合范姚兩人入股叩求明察博律師聲稱各簿據旣飭包探吊到是否股開查閱便明毋庸發給原告律師閱看兩律師爭辯良久司馬商之竇君著將帳簿發給兩造律師查閱高仍還押候再訊追 
[英美租界晚堂案]  
　　嘉定人廖世蔭遺抱張建淦卽鑑泉控朱永沂悔議圖吞定銀求提追繳等情讞員張柄樞司馬准詞簽差協同包探將朱提案前晚升堂研訊張投案共稱小的在廖所設益昌公司内執事上年冬憑陸堂華說合向鄉人朱永沂購地若干議定洋銀六千餘兀先付二千元不料屢次催令照議交地朱一味游約近聞已將此地轉賣與人務求究罰朱供小的定銀確已如數收到惟此事實爲胞弟與古意侯等人阻撓所致求補提古等到案卽可交地司馬准之著補提一干人証筣訊核奪朱交人保出候示 
[英租界捕房紀事]  
　　前日大英某兵船上失去千里鏡一面適爲包探徐榮珊查獲送入捕房捕頭令押候解送公堂禀請讞員張柄樞司馬懲辦○偷兒楊德康掩入鮑桂昌家竊取綢布衣服經包探徐阿華緝獲入贓送入捕房捕頭令押候解送公堂請辦○沈芝梁掩入天津路十八號門牌屋内竊取洋布等物經包探何阿春拘獲帶入捕房押候解送公堂請辦○楊阿寶竊取徐阿寶家布衣若干件經包探陳雲忠扭入捕房押候解送公堂請辦○賊犯朱三囡在跑馬廳左近摸竊某甲所佩銀質對時表一枚經包探朱順拘入捕房押候解送公堂請辦○昨日陳紀生在西獄中用繩自縊經管獄西人瞥見立時解下告知捕頭派包探張寶成提入捕房押候解請核奪○甬婦周董氏被歹人拐至上海押入某處雉妓院賣娼昨經其夫與姑尋見報明捕房派包探張寶　賣　每　　查明將氏送入公廨押候解案訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者浦東張家樓附近鄉民迎賽神會無端擊毁教堂内門窓等情經縣主汪瑤庭大令飭將爲首之尤炳昌吳阿龍秦銀狗等拘案訊明分别枷責尚有諸增桂江阿金王林德三名押候再訊旋由圖董地保禀請將諸等保出以便措資賠修大令正在核奪接教士來函則稱諸在鄉間行爲惡劣因於前晚將各犯提案復訊諸供小的在鄉間行醫素不干預外事亦不充當會首且是日之會小的並未寓目寔被教民某甲挾嫌誣指所致尚求明察大令謂本縣查悉爾甚不安分判令補枷一月發教堂前示衆尤吳秦三犯同供小的等後當痛攺前非叩求恩典江王同供小的二人實未肇事突被誣累務乞鑒原大令以尤吳秦三人枷期已滿准予疎枷與江王一併交差帶去交董保責令措資賠修事竣禀覆○盧德金盧毛毛弟兄兩人互控爭售祖遺地畝一案前晚大令提訊毛毛供小的有祖遺地一畝二分六釐除工部局築路劃去二分外尚餘一畝零六釐小的與胞兄德金應分五分三釐長房胞姪金和亦得五分三釐方單共有一紙前由母親央陸錫甫介紹向方姓抵銀一千兩後又加借二百兩前次庭訊時奉諭各覓主顧儘先售賣所得之銀除還抵欵外其餘繳案聽候公斷小的遵卽將單贖回裁分兩帋一半給金和收執其餘賣與長樂會堂得價銀二千五百兩今裁開之單已交堂執業還去借欵外餘銀一千兩呈案求斷德金供母親前將方單抵銀一千兩並無加借二百兩之事而方姓處押契小的閱過實係盧毛毛作中陸錫甫出名今尚未贖回豈能也賣伊所黏呈一千兩之銀票定係揑造藉以搪塞蓋毛毛因見胞姪金和素性呆笨是以圖吞伊産小的曾與金和商妥將地一畝六厘賣與祥記洋行每畝可得價銀五千二百兩已有成議將付定銀地保陸松泉供盧姓兄弟爭售地畝小的查悉伊等控案未了故未蓋戳大令著陸保恊同盧姓弟兄將地贖出祇可售去五分三厘定價二千八百兩何人先有受主准何人經賣其餘五分三厘交金和執業毛毛等不得顧問兩造遵諭唯唯而退 
[馬路工程局瑣案]  
　　昨日船户沈裕生扭姚福生至捕房控被無端詐去洋銀二元捕頭解至馬路工程局總辦翁子文太守倩襄讞委員黄衡堂二尹研訊沈供小的在姚金泉米船上爲夥昨因天雨深恐米受潮濕因將油蓬遮蓋不意姚福生强行取去勒索洋銀二元始肯給還爲特扭求訊究質之姚福生聲稱不敢索許求爲恩宥二尹判掌頰二十下○王小寶雇何老虎之東洋車因爭論車資口角被巡街捕拘入捕房轉解工程局黄二尹研訊之下命王照數給錢斥退○船户張龍生行竊船上桅檣至某押鋪求質爲巡街捕查見拘至捕房轉解工程局黄二尹命提研訊張供浦東人在三小發船上爲夥近因船主患病倩小的代爲經管一時無錢零用是以將船桅暫押求鑒二尹判責四十下○網船户楊其祥楊英弟爭奪主顧不遂肆意鬥毆旋互扭至捕房控訴捕頭解至工程局經黄二尹研訊楊供無錫入前日有徐家匯人雇小的之船欲往佘山正在論價英弟突來兠攬小的向伊斥阻反被糾入兇毆將手指嚙傷求究二尹斷給傷費洋銀二角各具切結斥退○王榮生在馬路旁起運子花被五十七號巡捕查見以其違章拘至捕房轉解工程局黄二尹研訊之下斷令罰洋銀一元 
[法租界公堂瑣案]  
　　鄉人錢正祥行經新拓租界寳昌路突遭流氓夏順生等數十人藉端訛許刧至陳涇廟内私刑吊打攫去銀洋表練等物勒出筆據洋銀三百元事後投報捕房捕頭飭探將夏順生夏少林夏柏生夏全生高坤賢等五人拘獲昨日傳同原告解案請訊先據錢供稱當時共有數十人夏順生侯亮邦爲首喝令夏少林等以鐵尺亂毆致腰際受傷甚重將衣解開求騐質之夏少林等同供事緣拆毁徐姓墳墓起釁並無訛許之事大令得供著一併還押候補提同黨諸人到案再核錢傷著送仁濟醫館請醫生騐明禀復核奪○工部局垃圾馬車夫沈秋松駕駛不愼將陸關濤所設之舊貨攤撞倒毁壞錫器數件索賠不允扭送捕房捕頭飭傳工頭華毛六著賠洋銀二元華亦不允從昨日將原被告一併解案請判大令仍著遵捕頭原斷賠洋銀二元釋出○潤裕冰鮮行主徐炳生控孫錫寳串同伊友張某私竊洋銀六百元扭案請追奉大令訊供押追兹有同鄉人代爲介紹償洋銀四百五十元請爲了案昨日原告投案求銷大令准如所請著具領狀將洋領回孫卽交徐帶出○杭州大學堂教習宴某因事往金陵道經上海假寓法界萬安樓客棧附輪上駛臨行時被賊竊去皮箱一隻開單投報捕房經包探緝獲入贓解奉大令訊供判將竊賊嚴辦贓交失主領回○偷兒增阿四在某輪船上行竊衣服物件被包探拘獲吊到原贜解案請辦大令判枷一個月責五百板○偷兒顧金發竊取松板數塊當塲拘獲入贓解案請辦大令判責三百板 
[美租界捕房紀事]  
　　江北人楊阿陽在虹口提籃橋畔新巡捕房充當二百零三號巡街捕前日因向同鄉人張國良勒索不遂肆意兇毆刃傷左腿復扭至捕房誣以行竊捕頭詰得情節支離令包探沈阿岳前往查明著將楊押候轉解公堂禀請讞員張柄樞司馬訊辦○昨日東洋車夫王阿四因向同鄉人周裕成索許洋銀二十元不遂所欲手持利刃奔至其家恣情恐嚇周駭極奔訴捕房捕頭令包探劉阿炳將王拘獲押候解送公堂禀請懲辦○昨晨小竊沈阿聖濳入白大橋堍公濟醫院行竊自來水管若干件爲院中人瞥見扭交二百二十二號巡街捕送入捕房捕頭令押候解送公堂禀請訊辦○昨晨妙手空空兒尤阿三混入密勒路周阿金家行竊烟槍一枝携之而出適爲包探陳洪德所見連贜帶入捕房捕頭令押候轉解公堂禀請究辦 
[三月份經收月捐淸單]  
　　隱名氏洋十元怡情軒二三月唐傑臣二户各洋六元陳善亭翁二三月洋十元泰昌洋四元戴季蒓李雪巖龔府二月韓潤生貿孚綸華共六户各洋三元朱葆三徐貫雲譚幹臣韓山曦老順記南順記戴生昌祝源昌共八户各洋二元周湘雲善記各春季洋六元源豐潤洋一元八角莊源大洋一元六角木商會館春季洋四元戴運來翁滬江第一樓存濟堂何瑞堂翁蘇寳森翁老悅生新順記大觀樓錦章愼餘堂信昌隆天餘老德記瑞昌順燮昌江南烟雨樓陳志雲元昌二三月徐俊良二月共十九户各洋一元義昌成春季洋三元中和帳房洋六角五分久成九章北天成永裕成泳記共五户各洋六欠嘉綸和康壽康晋和愼餘餘大元甡元茂衍大恆益永豐存德協昇宏大宏元源吉寳和寳順承裕正大升大彙康崇餘永康瑞大晉大延源義善源福康兆豐恆德仁大久大源利森康厚大源餘瑞元鈞康籌豐鎭昌鴻餘鉅豐志大鉅元怡豐鼎康永大同餘共四十九户各錢六百萬有全益昌李珊記龎竹卿思補齋梁煥南隆昇湯蓮生章佩華通濟共十户各洋五角恆升怡園二户各洋四角其萃樓春園尹梅生恆泰施德豐徵昌怡昌熾大恆茂久章成章共十一户各洋三角張家鶴元成義森昌二三月錦章大章九和宏章泰共七户各錢三百靑蓮閣義盛一壺春曹德大共四户各洋二角五雲日昇樓二三月怡大莊二户各錢二百恊成祥永愼萬興鉅康共四户各錢一百英法美　界一文愿捐大洋五元小洋二百五十一角五分錢七千六百卅二文以上共收大小洋一百六十二元一角錢四十千零四百卅二文　滬北天后宮前廣益堂司董嚴信厚龔心銘施則敬朱佩珍唐榮俊葉貽釗等謹誌 
 
 
 

Page 10

 
 
   
 
 

Page 11

 
 
[光緒二十九年三月二十八日京報全錄]  
　　宮門抄諭旨均錄正張○鄂撫端奏爲宜昌川鹽局抽收川鹽正課加課及籌餉加價錢文數目摺○護浙撫誠奏遴員請補要缺知縣摺○又奏揀員請補知縣摺○蘇撫恩奏爲進　呈聖諭像解以廣皇仁而崇教化摺○署川督岑奏職婦捐助學當經費懇恩給獎片 
頭品頂戴兼署湖廣總督湖北巡撫奴才端方跪　奏爲光緖二十八年秋季分宜昌川鹽局抽收川鹽正課加課及籌餉加價錢文數目恭摺具陳仰祈聖鑒事竊照湖北宜昌川鹽局抽課濟餉　有光緖二十八年夏季分抽收鹽課錢文數目業經恭摺具奏在案查前誰部咨議覆編修張百熙奏籌餉各條案内合安襄鄖荊等府州運銷川鹽每斤加收錢二文隨同正加課按季奏報以資查考等因歴經遵照辦理兹據署湖北武昌鹽法道梁鼎芬將光緖二十八年秋季分抽收鹽課錢文數目開報前來奴才覆加查核宜昌川鹽局光緖二十八年七月分抽收正課錢五萬八千五百八十三串一百四文五毫内提京餉銀一萬兩錢七千串文加課錢二萬五千四百七十串九百一十五文籌餉加價錢一萬一百八十八串三百六十六文八月分抽收正課錢八萬一百五十八串七百三十文内提京餉銀二萬兩錢八千串文加課錢三萬四千八百九十五串一百文籌餉加價錢一萬三千九百五十八串四十文九月分抽收正課錢八萬九百一十串一百五十九文内提京餉銀五千兩錢九千串文加課錢三萬五千一百七十八串三百三十文籌餉加價錢一萬四千七十一串三百三十二文除籌餉加價錢文遵照部撥留備解還俄法英德洋欵本息外共正課全項同歸鄂一半加課京照部咨解交稅務司抵還洋欵由道在撥鹽釐欵内撥還連同五成公費分别撥解京餉荊州滿營兵餉水師月餉餘則儘數由道移解善後局接濟京餉除解支細數截清造册咨部外理合恭摺具陳伏乞皇太后皇上聖鑒謹奏奉硃批户部知道欽此 
頭品頂戴新授安徽巡撫護理浙江巡撫奴才誠勳跪奏爲請補要缺知縣以資治理恭摺仰祈聖鑒事竊照慈谿縣知縣袁學灦於光緖二十九年正月初九日病故應以本日作爲開缺日期所遺員缺係繁疲難應調要缺例應在外揀員請補查定例州縣應調缺出俱令於現任人員内揀選調補如無合例堪調之員知縣准以例准請補之候補並進士卽用人員酌補各等因今慈谿縣知縣缺奴才督同藩臬兩司於現任應調人員内逐加遴選一時實無人地湘宜堪以調補之員惟於應補人員内查有候補知縣王家驥年西十地歲廣西臨桂縣人由光緖壬辰科進士浙江卽有知縣加捐本班儘先補用海運出力保准補缺後以同知准補臨海縣知縣丁母憂開缺服滿起復赴部呈請註銷同知以知縣分發原省歸候補班補用光緖二十八年五月十一日引見奉旨照例發往欽此二十日給照六月初五日到省據署布政使黄祖絡署按察使崔永安以該員請補慈谿縣要缺知縣會詳前來奴才查王家驥事求實際謹愼安詳以之請補慈谿縣要缺知縣實堪勝任與例亦符如蒙俞允該員係曾任繁缺知縣今請補要缺知縣銜缺相當毋庸送部引見理合會回閩浙總督臣許應騤恭摺具陳伏乞皇太后 
皇上聖鑒飭部核覆施行謹奏奉硃批吏部議奏欽此 
頭品頂戴新授安徽巡撫護理浙江巡撫奴才誠勳跪奏爲請補要缺知縣以資治理恭摺仰祈聖鑒事竊照秀水縣知縣陳其昌光緖二十九年正月十三日在任病故應以本日作爲開缺日期所遺員缺係衝繁難應調要缺例應要外員請補查定例州縣應調缺出俱令於現任人員内揀選調補如無合例堪調之員知縣准以例准請補之候補並進士卽用人員酌補各等因今秀水縣知縣缺奴才督同藩臬兩司於現任應調人員内逐加遴選一時實無人地相宜堪以調補之員惟於應補人員内查有卽用知縣壽椿年三十九歲滿洲廂白旗德奎佐領下人由　生中式光緖乙酉科舉人已丑科會試中式貢士壬辰科補行殿試三中進士引見奉旨以知縣簽分各省卽用欽此簽分浙江領照尚未到省卽丁母憂當在旗呈報服滿起復赴部呈請給照仍赴浙江原省補用光緖二十年十二月二十六日給照二十一年五月初七日到省據兼署布政使黄祖絡署按察使崔永安以該員請補秀水縣要缺知縣會詳前來奴才查壽椿欉誠勤懇吏事盡心以之請補秀水縣要缺知縣實堪勝任與例亦符如蒙俞允該員係領照到省卽用知縣今請補要缺知縣銜缺相當毋庸送部引見理合會同閩浙總督臣許應騤恭摺具陳伏乞皇太后皇上聖鑒飭部核覆施行謹奏奉硃批吏部議奏欽此 
頭品頂戴江蘇巡撫奴才恩壽跪奏爲恭錄聖諭像解一書以廣皇仁而崇教化恭摺進呈仰祈聖鑒事竊維移風易俗大哉盛世之崇規宣化承流允爲臣子之本職欽爲我聖祖仁皇帝文德武功度越隆古欽奉康熙九年特頒上諭十六箴以爲化民成俗之本天語皇皇感人至捷用以致二百餘年承平之聖治卽以徵億萬千世有道之心傳我皇太后皇上宵肝勤勞誕敷政教諄諄以整頓學校爲先務尤切切以端正士習爲初基歴奉諭旨著各省設立學堂培成有用之才以資洽理伏念時歎孔亟邪說繁興若不於蒙養之初先有以端其趨向必至忽淺近而鶩高遠鄙名教而薄聖賢奴才至愚竊有所慮顧念學養之道端以感化爲先風俗之移要在觀摩有自查有原任安徽繁昌縣知縣臣梁延年繪圖編輯聖諭像解一書是書摹寫古人事跡尚爲詳細恭錄上諭十六箴以冠其首卽將經史事實分載於後嘉言懿行各以類從並粗爲解說使婦儒皆易於通曉較之唐臣李襲譽之忠孝圖宋臣朱熹之小學外編尤爲顯淺易於感人所惜者湮没弗彰流傳未廣兹由奴才重錄石印三千部謹擬廣爲分布由各省督撫飭發各府州縣之中小學堂俾肄業士子懍聖訓之昭垂覩良模而則傚秉彝之好油然而生由是更致力於中弊古今各書庶無龎雜流漓之習旣昭文教廣敷之盛或亦涓埃收助之資奴才爲維持風化啓迪愚蒙起見未敢擅自分布謹恭錄一部隨摺進呈是否有當伏乞皇太后皇上聖鑒訓示謹奏奉硃批另有旨欽此 
岑春煊片再瀘州於光緖二十七年設立川南師範學堂曾經前督臣奏報有案惟該學堂經費無多近議擴充正苦無從籌欵據署永寗道吳佐禀轉據納谿縣職婦吳高氏遵其故夫同知職銜吳義忠遺囑將自置之納谿縣中興塲田産捐入學堂估計田價値銀二千五百餘兩歲收租谷一百零八石禀請核給獎叙前來臣查興學爲自强果政而籌費爲興學初基已故同知職銜吳義忠議捐田産贊助學堂其識解已高人一等該職婦吳高氏以嫠婦克成夫志其賢明慷慨尤爲人所難能查照銀數核諸十成請獎例章卽獎給正四品封與尚屬有盈無絀合無仰懇天恩准將已故同知職銜吳義忠及職婦吳高氏獎給正四品封典以爲捐資興學者勸除將田畞及履歴清册咨部外謹附片具陳伏乞聖鑒訓示謹奏奉硃批著照所請該部知道欽此 
 
 

Page 12

 
 
[光緖二十九年三月二十九日京報全錄]  
　　宮門抄諭旨均錄正張○護贛撫柯奏爲江西釐金攺辦統捐力籌整頓摺○陜甘總督崧奏爲道員病故出缺日期摺○署江督張奏報金陵關一百六十四結期　徵收稅釐摺○大學士王奏出洋華商報効路鑛鉅欵懇恩量予給獎片○新撫潘奏知府辦事勤能懇恩以道員留新候補片○兼雲督林奏遴員總理鐵路局事宜片 
護理江西巡撫布政使臣柯逢時跪奏爲江西釐金攺辦統捐力籌整頓謹將辦理情形恭摺彚陳仰祈聖鑒事竊查江西釐金創辦四十年原定章程本極詳密無如行之日久巧僞日滋員司則苛索留難稽徵不實商民則繞越偷漏趨避彌工近歲以來徵收减色因綠頻年水旱百貨滯銷未始不因積弊過深愈形短絀若非重爲釐剔攺辦統捐不足去其癥結臣前在藩司任内適値奉派賠欵數鉅期迫特設商務局認眞考查隨時詳定護理撫篆後仍督同局員實力整頓先後將大宗貨物如吉贛撫建兩河之木植撫州建昌袁州廣信瑞州寗都各府州屬之夏布樂平餘干彭澤三縣之土靛景德鎮之瓷器信豐縣之蘿葡條各處土産及外省運來之麻福建所産之烟絲一律次第攺收統捐惟各貨情形不同或添設專卡或由原有釐卡兼辦或歸外縣就地徵收皆係因事制宜勢難劃一凡已完統捐貨物黏貼印花經過釐卡只許查驗不准補抽若有漏捐將貨全數充公所有各卡向年收數悉爲剔除專歸經收統捐之卡一總比較其湖口卡所收二分釐金本係江西正釐之例照舊辦理並在湖口設立保商倣照子口稅辦理抽收入口華貨俾便商情惟查光緖二十五年奉旨籌餉案内議提各卡盈餘錢九萬串約合銀六萬兩名目不正流弊易滋應請删去盈餘名目歸入正釐比較盈絀以杜藉口此欵業經由部撥還匯豐洋行磅欵本息仍於每年所收釐金内提出銀六萬兩補足原數又查舊設新建縣屬之樵舍卡與除搓卡殊途同歸委員各顧比較不免减收　徠之弊應併爲一卡德化縣原有旱卡二十年奏明裁撤貨多偷越應規復舊制新喻卡前已併歸樟樹卡兼辦續經移設新喻縣城外攺名浮橋牌卡作爲樟樹分卡又有收欵較多之吳城上下卡兼左蠡卡神同山卡省城外卡向委同通州縣辦理應攺委知府萬年橋李家渡石鎭街横江渡湘東五卡向委佐雜應攺委同通州縣節經詳由本任撫臣李興銳曁臣批准照辦現在規模粗定收數漸形暢旺商民亦翕然稱便此外尚有茶葉紙張一切土貨亦應併攺統捐已分派委員陸續查明開辦至統捐多收銀兩仍歸釐金造報並請留爲本省湊解新約賠欵及舉辦新政之需據辦理牙釐總局布政使陳慶滋署督糧道丁乃揚具詳請奏前來臣覆查無異除督飭總局司道嚴密稽查按期比較毋合稍滋弊竇以期裕課恤商並行不悖曁開具經收統捐各縣開具淸單咨送户部查核外謹會同兩江總督臣魏光燾恭摺具陳伏乞皇太后皇上聖鑒訓示謹奏奉硃批著卽督飭認眞辦理剔除中飽以期裕課恤商欽此 
頭品頂戴陜甘總督奴才崧蕃跪奏爲道員病故出缺日期恭摺仰祈聖鑒事竊據甘肅布政使何福堃詳稱據署西寗府知府張大鏞申據西寗道英林家人魏忠禀稱家長英林年五十六歲係廂黄旗滿洲人由二品廕生遵例加捐同知分發山西補用投効來甘因克復烏魯木齊瑪納斯各城案内歴保以道員分省無論題調選缺儘先題奏又於新疆剿平邊宼案内保加二品頂戴歴署鎮迪伊塔各道篆務補授伊塔道調補甘肅西寗道光緖二十六年十二月初八日到任兹於二十九年二月初九日陡患風痰醫治罔效卽於本日因病出缺懇請轉報等情由府申報到司轉詳請奏前來奴才覆查無異理合恭摺具陳伏乞皇太后皇上聖鑒飭部查照至所遺西寗道員缺係衝繁難三項要缺例應由外調補合併陳明謹奏奉硃批吏部知道欽此 
太子少保署理南洋通大臣兩江總督湖廣總督臣張之洞跪奏爲金陵關第一百六十四結期滿經徵稅釐繕具收支淸單恭摺仰祈聖鑒事竊照江寗設關通商業將一百六十三結以前收支數目開單奏報在案兹據金陵關道徐樹鈞詳稱自光緖二十七年五月十六日起至八月十八日止係一百六十四結期滿所有徵收各國商船及華商船隻進出口正半各稅鈔並徵收華洋船洋藥釐金曁照章提支傾鎔火耗及月需經費並發解各項銀兩分别開造册摺詳請奏咨前來臣覆核無異謹分繕清單恭呈御覽除將原册咨送外務部户科查照外理合會同江蘇撫臣恩壽恭摺具陳伏乞皇太后皇上聖鑒謹奏奉硃批該部知道單二件併發欽此 
王文韶等片　再花翎二品銜儘先卽選道張振勳自幼出洋在新嘉坡一帶經商歴經前出使大臣派充該埠領事頗資得力回華後復經盛宣懷委辦粤漢鐵路招股開工事已著有成效兹據該員禀補情願𠮓産籌集庫平銀二十萬兩作爲報効路鑛局開辦學堂經費隨將全欵呈繳來局並聲稱爲造就路鑛人才開濬利源起見不敢仰邀獎叙等語臣等查該員秉性肫誠才力宏裕久居外洋熟悉商務情形其于路鑛事宜必有眞知灼見可資臂助爲收挽利權之計恭讀本月二十三日上諭南洋各埠多有華商出洋貿易熟悉中外情形尤深明于君國身家互相維繫之義雖僑居海外心恒不忘故土其忠愛𠉍忱朝廷深爲嘉尚等因欽此仰見朝廷軫念商民多方保惠欽仰莫名張振勳爲出洋華商之望聲氣素相聯絡儻荷天恩予以激勸之方則羣情必愈加感奮該員係二品銜道員雖據稱不敢仰激獎叙惟報効欵項甚鉅未便没其急公好義之忱應如何破格獎勵之處出自高厚鴻慈臣等未敢擅擬謹附片具陳伏乞聖鑒訓示謹奏奉旨一道欽此 
潘效蘇片再臣據署喀什噶爾迪化府知府朱冕榮呈稱該員前由迪化府知府遵秦晉賑捐例報捐道員不論雙單月選用領有執懇請開去迪化府知府底缺以道員留新補用等情前來伏查朱冕榮由優貢七品小京官隨同前大學士陜甘總督臣左宗棠前新疆巡撫臣劉錦棠行營辦事屢著勞績薦保知府委署庫車同知借補吐魯番同知所至盡心民事　有政聲迨補迪化府知府在任數年尤能克勤厥職措置裕如委喀什噶爾道篆在任一年有餘辦理交涉因應咸宜臣到任未及三月例不加考惟前在新疆兩次署理藩司及在鎭迪道兼按察使任内考察最眞深知該員廉正不阿老成穩愼爲政務持大體洵爲新疆不可多得之員查新疆候補道陳純治前由花翎鹽運使銜補用知府候補道直𨽻州知州請補鎭西直隸廳同知遵例報捐道員經前撫臣饒應祺奏請開去鎮西廳同知以道員留新候補奉硃批著照所請欽此欽遵在案該員事同一律前案可援擬懇天恩俯准朱冕榮開去迪化府知府底缺以道員仍留新疆按班叙補飭部駐册如蒙俞允所遺迪化府知府員缺係屬緊要容臣　員請補以重職守除將履歴淸册咨部外謹會同陜甘總督臣崧蕃附片陳明伏乞聖鑒訓示謹奏奏硃批著照所請吏部知道欽此 
林紹年片再滇省鐵路前經奏明派委藩司辦理並委迤東道興祿會辦在案現在將次開辦法員絡繹而來事極殷繁自應派員總辦以期周妥查有本任臨安開廣道劉春霖熟訟交涉清正勤明堪以委令總辦鐵路局事務除撤飭遵照仍曾同藩臬兩司曁興道妥爲經理並咨外務部查照外謹附片陳明伏乞聖鑒再雲南巡撫係臣本任毋庸死銜合併陳明謹奏奉硃批知道了欽此 
 
