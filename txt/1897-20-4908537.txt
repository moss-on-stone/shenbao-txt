# 1934 - 20 - 4908537

 

Page 1

 
 
[校宋本黄帝内經靈樞王氷註告成] [  圖書集成局代啟]  
　　内經素問爲醫家之祖卽秦越難經亦發明是書之旨皇甫籍甲乙經惟撮書之精要邇來岐黄家所讀馬元臺注素問問厭其繁雜汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕校正全部倩本局新字排　用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[正續名醫類案出售] [  圖書集成局代啟]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今巳出書欲樹醫林之幟者請向各書坊購取此佈 
[懲一儆百說]  
　　古者齊婦含冤三年不雨鄒衍下獄六月霏霜良以獄者天下之大命每不能無冤抑冤抑已甚則上干天怒必垂象以示警聖王御世凡遇水旱災荒必遣使按獄惟恐或有冤抑故也夫冤獄至干天怒　反是以思苟斷獄能得其平當刑而刑當誅而誅亦必能上感天心一變苦雨悽風而爲化日光天氣象滬上近苦陰雨已兼旬矣前於本月十四日清晨上海縣黄愛棠明府接奉憲札會同營汛將巨棍張桂卿止法斬决天忽開霽竟日雖至晚仍有風雨而日間遠近鄕民歡呼黄棉襖子出矣天若爲此快事特放一日晴光乃歎前署道憲吕觀察之嚴辦此案誠足以懲一而儆白也吾知此後滬上流氓咸以張棍爲殷鑒縱未能丕變於良善要亦當少戢其囂陵草　風行潛移默化相彼小民焉有不惜軀命而仍敢以身嘗試者哉雖然滬上害民之人不特流氓而已也流氓之外爲害最著者有三曰惡嫗開設臺基也奸民拐販婦女也龜鴇刑逼良家女子爲娼也無臺基則本地之狎客蕩婦不能尋歡苟合而小家婦女亦不致暗中被誘墮落陷坑無拐販則遠方各處婦女何至麕集於申江競作皮肉生涯輾轉流離淪爲下賤無龜鴇之刑逼爲娼則良家女子豈甘失節甚至雛齡弱質零落隨風前人竹枝詞中有句云鴇母由來心似鐵狂風吹落未開花誠慨乎其言之也此輩皆爲地方風俗之大害而其心狠意毒則惟龜鴇爲更甚龜鴇之惡罄竹難書報牘所登閱之每足令人髮指卽如本月十三日報紀法公堂案之第一叚略云鹽城楊甘甫僑寓揚州膝下小嬌生字曰巧珠年甫十四近被小東門外花烟館龜子包桂卽包廣明串同蟻棍逼令爲娼日前經楊尋獲投控公堂由鄭大令研訊巧珠供稱本年九月十五日被蟻媒誘至滬上恐被凶毆不敢聲張當晚卽被領入花烟館中逼令接客供至此包龜怒之以目巧珠遂不敢言迨大令諭其放膽實供始稱在船中時卽見婦人在後艙及至花烟館逼令作夜度娘當晚卽有客來狎云云夫以十四齡之弱女陷身淫窟當晚卽逼令爲娼飲泣含悲何堪設想若輩貪利罔義視爲固然豈復有人心者特怪滬上此等案犯鮮聞有處以極刑如吕觀察之辦張桂卿足以懲一而儆百則豈法令所窮歟自來善用法者恒得法外意拐販窩娼之罪誠無死法而旣出以逼令則與强姦何異使詩書之裔淪爲下賤珠玉之質委於泥沙天怒人凶一死何足以蔽辜而若輩恃其淫人之富多方謀幹苟全身命卽或官長赫然辱怒不過鞭背耳游街耳事後釋出仍得張牙舞爪肆毒於人以取償其訟費之所失而又加酷焉以務盈其慾壑爲若輩積造孽錢計則得矣其如良民之受害何夫使誠慮其窮於法也則試擬一法外之法若輩以身發財其身旣涉訟公庭其財亦必有用處與其各飽私槖何如取以充公令於每日聽訟時帶案罰錢十千文撥充地方善舉無錢則鞭背百下以帶案百日爲限限滿釋放如果於百日中能獻千貫錢則以外之使費亦必稱是苟非然者每日之鞭責自足消磨其軀命務使舊傷未平新傷重疊而又於每日官長升堂時卽帶跪案前必俟各案訊畢而後發落不必使之速死亦不遽加嚴刑而使之求生不能求死不得庶足以償小妮子無窮之苦惱藉是以懲一而儆百其庶幾乎然而人必曰無此政體也則姑存此說以俟用法而得法外意者 
[本館接奉電音]  
　　昨日上午京師飛電傳來諭旨二道敬謹譯登○十二月十六日奉旨乍浦副都统着于珊補授欽此同日奉上諭御史宋伯魯奏請將工部主事選缺五員以兩員改爲題缺等語着吏部議奏欽此 
[宣南鴻雪]  
　　京師訪事人云冬月十一日大興宛平兩縣縣試兹將各題抄錄於左宛平正塲文題帛云乎哉樂云樂云鐘次題亦可以爲成人矣詩題衆仙同日詠霓裳得仙字十二日論塲題誠者聖人之養論進思盡忠論十六日初覆文題君子學道則愛人經題刑期於無刑詩題寒梅著花未得花字十八日二覆文題若夫豪傑之士雖無文王猶興詩題多文爲富得文字賦題梅花賦以疏影横斜水清淺爲韵二十日三覆文題朋友數斯疏矣詩題晚來天欲雪得天字二十二日終覆文題孔子日才難作小講木生之禽作釣大興題未詳聞此次大興考童五十餘人宛平考童七十餘人值此數日雪後天寒又連日風霾殊甚赴考諸童莫不鳶肩高聳呵凍而書頗覺有指僵腕脫之苦焉○自内城悅來錢店關閉後十一月廿五日京城突又倒閉錢店三家一爲崇文門内蘇州胡同天義號一爲北新橋萬隆號其一家則南城外延壽寺街之順天昌自此數家一齊倒閉京師人心皇皇城内外諸錢店持票取銀取錢才絡繹於途錢店門首擁擠異常本地營兵局勇分派各處紥守以防搶奪匪人張燈後人猶未散一時居民持票賣物竟不使用持銀易錢亦多有不肯換給者至廿七日始漸次少安惟銀價益跌錢價益漲值此歲底忽然生此波瀾窮乏之家益不聊生矣○前報趙錐子胡同夤夜燒斃一人之案嗣經中城兵馬司指揮會同東西南北四城指揮會騐騐得屍身有火槍子傷一處度其衣服然著之故或卽因此而致至臥處之冰則係附近居民瞥見一團火光怱遽之間取水澆之迨見其人巳死潑水之人皆望望然去所潑冷水遂結而爲氷兹聞已有屍親認領並悉死者張姓向以販私酒爲生因何結仇遭此慘死與夫兇手伊誰一時尚未得其詳悉云○蘆溝橋至漢口鐵路皇上命盛杏蓀京卿總司其事前經擬定股章每股先交銀二十兩定爲十年之限限内再交三十金共計五十兩俟十年後如不願生息給予百金今定章未久聞已集股至二千餘萬矣○前月廿四日北城練勇局委員偵悉西便門外有私鑄小錢之匪徒多名在彼開爐鼓鑄當派旗總帶領勇丁二百名各執器械馳往拘拿詎匪等膽敢拒捕及至衆寡不敵始被擒獲五十餘名潛逃漏網者約二十餘名解回局中審訊初猶狡賴後分别掌頰杖臀始供認不諱想不日定當解坊詳城送部照例究曾也 
[薇旌過境]  
　　揚州采訪友人云升授浙江布政司前湖北漢黄德道惲菘耘方伯祖翼交卸道篆起節東來邗上官塲探悉行程卽預期　迓旋聞方伯因有公務在某處勾留直至本月十三日清晨甫見憲舟下椗余凝門外各官 
 
 

Page 2

 
 
遂齊集碼頭謁見俄而方伯命輿登岸詣運署拜會江蓉舫都轉都轉迎入花廳暢談離緒良久始興辭而出依次至各署各局謝步旋卽回舟 
[鎭道回任]  
　　鎭江訪事友來函云調署蘇松太道正任常鎭通海道吕鏡宇觀察奉督撫憲檄飭仍回本任觀察於初十日交卸上海道篆卽乘福安兵輪船上駛於十二日金烏西墜行抵渭州就德勝門下椗時府尊彥太守叅將鄭叅戎丹徒縣王大令以及城内外保甲局員均赴江皋恭迓觀察筮期十三日午時接篆是日清晨舍舟登岸逕至道署入花廳小憇俄而新兵前營在頭門外排列隊伍旌旗五色映日鮮明吉時旣届觀察朝服而出恭設香案望闕行三跪九叩禮然後拜印升座受書差人等叩賀鎭郡文武各員亦皆趨轅拜賀使君還我土庶騰歡想觀察又必有一番展布也 
[福州地震]  
　　大東電報局接到福州來電云本月十六日早六點鐘時福州地忽大動由北以至於南移時始靜 
[官樣文章]  
　　　授安慶營陸師協鎭劉鎭軍爲前月間有美國教士謁見撫帥求請示諭准其在六安州地方購地設立教堂越日撫憲鄧華熙中丞照例回　城守協鎭撫標中軍左右營主均往護衛撫憲以當下與西人抗禮時失儀因將同往之四人均記大過一次時留恊戎在座違例多談故將劉君撤任現由金陵督憲委前任是缺之邱時成協戎來皖接署邱協戎於初八日已詣轅禀到暫假湖北會館爲行臺准定十一日吉時接印視事標下叅遊都守千把額外以及兵目羣集行臺伺候如儀○又候補知府許以增太守前奉憲札委辦鹽河厘卡已紀昨報太守謝委後卽擇吉於月之初十日到差接辦並奉委西眼外保甲總巡調辦灣巡厘卡惠大令交卸鹽河厘務隨卽詣轅禀知禀辭馳赴灣巡差次 
[潯郡院試]  
　　九江訪事人云江西學政黄大宗師按臨九江初九日行香放告下學講書初十日考試生童經古生員賦題壁中聞絲竹賦以絲竹之聲出於壁中爲韻詩題賦得新陽蘇醒春前柳得蘇字五言八韻七律詩題伏獵侍郎瘦羊博士俱不限韻性理論濯去舊見以求新意論史論題李晟請訓耕積粟實塞下覊制西戎論算學題今有長方土墩上下廣袤各異用句股開方法以求體積其截補之塹堵陽馬諸形試圖解以明其理經解題旅酧下爲上解渥以觼　解賓於四門考隨上六享西山升六四享岐山異同說童生經古題駟不及舌賦以言出而天下應之爲韻詩題纔有梅花便不同得花字五言六韻史論張安世薦人不受私謝論四書論上祀先公以天子之禮論算學七律與生員同十一日考試生員正塲府學題天下之士悅之至無足以解憂者德化題取諸人以爲善至與人爲善德安題夫孝者善纰人之志二句瑞昌題法語之言至改之爲貴湖口題夫道若大路然至餘師彭澤題子曰臧武仲以防一節通塲詩題賦得一片冰心在玉壺得心字是日出生童經古案生員詩賦正取五名汪鴻遇彭澤鄭瑞驤德化羅綱領德化彭貢瑶湖口朱冕南瑞昌次取十名唐愼防德化高肇焜彭澤許學謙德化鄭瑞駿府學鄭瑞伊德化高巨屏府學吳林桂湖口高毓對府學萬知淦德安徐兆豐德安經解正取二名李盛鑾德化黄殿爵德化史學正取一名余洪元德化算學正取一名沈國華湖口童生詩賦正取三名朱冠南瑞昌許運釗德化蔡懋星德化次取六名萬鴻磐德化許學益德化羅大宬德化黎宗彭德化項愼藻彭澤朱繼潜彭澤算學次取一名殷式九湖口再昨報黄藻濵叅軍董梁生少尉爲外巡兹悉外巡實係何芙卿少尹與董梁生少尉兩員合併聲明 
[湖江仕譜]  
　　杭州訪事人云杭州將軍濟留守到任時暫駐人旗會館爲行轅及前任軍憲吉仲謙爵帥起程回京因衙署尚須修整故未遷移現巳由防軍局派員雇工修理完竣自轅門至上房均已煥然一新濟軍憲卽擇於初九日午刻移入衙署八旗各官及理事同知溥曉泉司馬均往伺候指揮夫役布置一切軍憲進署後八旗各官咸趨前叩賀省中各大憲及司道以下亦均親臨賀喜一時冠蓋往來頗形熱閙○新任兩浙鹽運使世都轉杰於初三日由鄂省起程附搭招商輪舟至申杭地接到電音後運署書吏卽往接差均於月初赴滬今又接到電信知都轉准於初十日戍刻由申登舟用小輪拖　來杭履新鹽務各官俱於十一日至塘棲迎迓十二日傍晚憲舟抵下馬頭各官呈遞手版巡鹽通丁站立兩旁施放排槍以表誠敬都轉登岸後至官廳小憩與各僚屬叙談片時遂升輿入城次日上院禀到謁見廖中丞旋命駕拜會司道各憲再行涓吉接篆○杭州府屬之仁和縣係省會首治要缺時有發審事件政務殷繁非精明幹練不可以資治理現任是缺之伍芝蓀大令蒞任以來迄今六載循聲卓著措置裕如今年五月間請過道班遺缺由上憲酌定以正任蘭谿縣朱小笏大令啟鳳調補業巳奉准部覆嗣因伍大令留辦洋務仍委署理斯缺而以朱大令調署玉環同知今朱大令亦捐升過班以知府留省補用請開仁和底缺已蒙批准故仁和縣缺由藩憲丁方伯會同臬憲吳廉訪詳請以昌化縣蕭大令治輝調補已於本月十二日懸牌按蕭大令隸籍廣西臨桂由庚午科舉人庚辰大挑以知縣分發來浙歴充讞局差聽斷如神久爲斯民所共仰而於省中利弊尤爲熟悉去年補授昌化雖未經俸滿而人地相宜是以請調要缺益見上憲之知人善任也○前辦中六叚保甲分巡方少尹德先去歲因拿獲私鑄匪犯由保甲提調沈太守詳請奬勵業奉撫憲批示准其差委分巡一次以示鼓勵 
[潤州雪景]  
　　鎭江訪事人函云鎭郡自月朔以來半陰半晴峭寒矻骨不料十一日彤雲四合細雨如絲雜以雪珠錯落直至夢回枕畔猶聞濺玉聲喧十二日朔風凛冽重裘爲之不温入夜風威愈緊扯絮搓綿漫空而下翌曉推窓四望瓊樓畫棟變爲玉琢銀裝絶妙一幅天然圖畫恨不令摩詰冩之此爲鎭城見雪之始故喜而誌之 
[白下餘譚]  
　　金陵同文館同例每年有大考兩次由總辦禀請督憲命題課試評品學生優劣而一時之或升或黜胥於是定甲乙而分班次焉本届年終例考楊誠之觀察兆鋆先期禀聞督憲本月初三日清晨觀察扃門面試在館内排設公案冠服升坐傳請中外教習分坐兩旁諸生咸　立堂下聽候點名給卷事畢觀察分類命題高黏楹柱華文譯洋文題韓退之處州孔子廟碑洋文譯華文題風雨表漢文題宋宣公傳國穆公論書漢鼂錯言備邊事後七興句方股方與弦方等解詩題鐵艦火車電報魚雷計四首不限體韵八股文題亦將有以利吾國乎試帖題賦得無聲戰士銜枚勇得枚字五言八韵限三日交卷俟繳齊後彚送督署禀請南洋大臣鑒閱如何揭曉容續錄○江蘇候補道陳觀察桂森前經督憲委充儀鳳門粥廠彈壓差兹悉觀察辦事認　深爲上游奬許適有江西湖口掣騐差出峴帥以庖代需員特札飭觀察接辦是差想年内無多日觀察趨轅謝委後當卽買棹向鄱陽進發也 
[杭關漸興]  
　　杭州訪事人云杭垣新設洋關自開辦以來初則收數寥翏現在每月約有　千餘兩可收均係零星稅餉殊少大宗之貨然較初開時巳加增數倍矣兹又議定洋藥一宗運往金衢及徽嚴等處者俱由杭地報關收稅每年可徵銀二十萬左右加以來年絲茶及綢箔等稅通計可收四十餘萬似此情形則收數可期日旺矣 
[防盜新章]  
　　欽加同知銜署南海縣事饒平縣正堂黄爲曉諭事照得縣屬西關等處更練向來散漫無稽其中不肖者往往串竊窩盜以致安分諸人悉爲所累同遭詬疾而居民亦夜不安枕實屬爲害地方兹由西關汛議立章程稽查約束以免復蹈前轍惟法令伊始誠恐若輩未及週知誤犯干咎合行出示曉諭爲此示仰西關各街更練人等知悉爾等須知此次西關汛會同候補分府蔡極力整飭係爲懲創不肖保全安分起見示後務宜凛遵後開章程恪守繩墨愼毋怙終玩法視爲具文倘敢故違一經發覺定卽嚴拘革究盡法重辦决不曲貸章程列左計開一各街更練有官充民充遇有更換或自行辭退必須到官報明以便隨時考核一更練有因經管街道太多或一二人或五六人出名承充必須將姓名全數開列禀報備查一更練自募帮練若干必須殷實之人擔保方許招用其帮練及　保人姓名亦須報明查考一該管文武 
 
 

Page 3

 
 
各官遇事傳喚必須正身隨傳隨到不得挨延及以帮伴應名違者重責一更練受人工食當思盡職被匪搶竊之家無論强弱均應竭力查緝倘欺事主力簿置之不理一經訪聞或被事主指控定行嚴究一竊案必有窩家本約更練耳目切近必須留心稽察隨時報官倘被别人指出定將更練查辦一本約列練覬覦鄰約工資較優多方營鑽圖謀不遂輒窩匪搶竊並從中簸弄務使鄰約不安遂其所欲而後已此等設心最爲惡毒一經發覺或獲犯究出加倍懲治一更練有由勢家豪右所薦者倘敢任意誤公憑凌坊衆一經覺察定卽破除情面禀請大憲重究一地方文武轄地遼闊非藉更練分任其勞誠恐有所不逮固宜上下一心以期地方安謐倘有碍於情面諸多掣肘則不得不秉公據實舉發必不瞻徇自貽伊戚及代　練愛過 
[粤東火警]  
　　中外新報云本月初五晚二鼓後城西仁濟大街怡源烟竹店忽兆焚如之禍一經報警各水龍及機器水龍紛紛灌救約半時許卽撲滅並未殃及鄰近查火由天棚而起似爲匪徒所種以冀乘機搶奪緣怡源向爲洋莊烟竹生理是日暇得帳項銀數百兩或爲匪徒偵悉遽萌叵測亦未可知當喊警時卽有數匪入店搶掠幸各營勇馳往彈壓其爲得力當塲獲匪四名餘匪遂知難而退次日午後餘燼復燃一縷濃烟上衝霄漢望樓鳴金告警各處水龍齊驅而至後由坊衆汲水澆滅令各水龍不必接管灌注然已震動一塲矣 
[象疫]  
　　中外新報云印度有地名搯者西歴去年十一月上旬境内之象多傳染瘟疫官署所畜者倒斃至二十餘頭不知此疫從何而致政府因派獸醫檢查療治之方以弭其患 
[煤礦爆焚]  
　　中外新報館得粤國來信言奧屬威烟亞地方有鐵路公司兼辦之煤礦於上月十六日忽然爆裂礦内工役急不及逃當塲斃命者四十人另有二十七人杳無影迹想已化爲灰燼當聞警時礦外諸人欲設法援救撫如火勢酷烈無從措手是誠不測之災也 
[遍拜四員]  
　　昨晨十點鐘時新任江海關道劉康侯觀察又帶同繙譯等官排齊全副儀仗先蒞新關造册處拜會次意大利次比利時至十二點鐘仍回英公堂午餐小憇片時約鐘鳴兩下又往拜瑞典國領事次德國次日斯國次日本國次奧國每至一處各領事官莫不殷勤欵接盡歡而别可見中外交誼之厚至四點半鐘始鳴騶返署 
[禀請濬河]  
　　上海華亭兩邑交界處之春申塘上澳塘兩河因年久失修淤塞不堪現由該處梅宗衡梅玉書葉芬等諸董事禀呈上海華亭兩縣尊請示開辦上海縣黄愛棠大令准如所請據情禀詳上憲准其攤徵經費一面出示開辦大約一俟經費有着明年秋間當可雇工開挖以通水道也 
[國手行蹤]  
　　青浦陳蓮舫比部精扁鵲長桑君術素著盛名當上海關道劉康侯觀察接篆之先略有感冐兩次邀請調治卽獲霍然現又爲前任皖撫福少農中丞禮延來申診視聞比部於明日又有澄江之行緣江蘇學憲龍大宗師日來小有不豫疊次電致華亭縣葛江邨明府敦請比部一行明府遂備文申請劉觀察派小火輪船送往江陰想見杏林千樹到處皆春宜乎當道諸鉅公無不爭迎恐後也 
[滬南巷語]  
　　南市廿七鋪桑園左近李姓家昨晚被小竊踰墻而入竊去各物當卽報知冬防局請追經局員湖如海二尹立傳小甲汛捕帶同勇丁至李姓家踏勘諭令各役赶緊追緝原贓繳局延干嚴治○馬路工程局委員朱森庭明府前日特傳爛泥碼頭填泥工頭某甲及小工四人至局以工頭等所填之泥不遵局諭判各責四十板以儆 
[贓賊送縣]  
　　報載查獲竊贓兹悉此項贓物係積竊王桂生沈德興二人串竊後將物窩頓城内開紙紥店胡惠元家陸續携出分往各典質錢前日包探黄四福見王手持珠翠披肩等件形跡可疑卽帶回勘問直認不諱遂同去吊出各贓朝珠一串金條脫一對其餘金珠雜物約共值洋二千餘元之譜尚有竊取張王氏王家金張阿興等家細皮衣十餘件遂連窩主一併押候於昨晨解送公堂李紳蘭墅遣丁持片投案禀訴情由縣捕亦將緝單呈閱請准將該賊等帶縣歸案張王氏各失主亦皆投案領贓王沈二賊同供行竊該死如今只求寛宥胡惠元供在城内太欽坊開紙紥店王等來寄各物實不知其竊贓故敢暫留大令據情商之衛繙譯著將各贓點明押候送縣 
[小工跌傷]  
　　江北小工羅悅增昨日上午在虹口公和祥碼頭所泊英公司輪船上起運貨物從艙面失足墜入艙底致將右腿骨跌折受傷甚重經同夥昇送同仁醫院求療恐巳不免殘廢矣 
[上海縣案]  
　　寳源祥遣可賑在上海縣控陳玉祺盜賣田地一案屢經訊問未曾了結前晚蔣刺史升堂復訊據胡安正供捐訓導此事於光緒七年分由父親經手爲陳玉祺之母親將田售與寳源祥共計三畝每畝價洋一百元其洋當由陳母取去後於十四年分涉訟陳卽將方單帶來要取洋三百元以致被寳源祥控告此是父親在日做事之誤陳玉祺供年二十七歲前在案下充當地保所有九十五號之田係胡安正之自產價洋亦胡收去前在袁大老爺案下胡巳供認收洋有卷可查求明察鄒培徵供在寳源祥爲夥此田係胡安正之父經手共三畝係智字號當付洋三百元至該洋是否交與胡安正職員實不知情前袁縣憲斷繳洋三百元當遵繳案後又斷加洋一百五十元職員亦已遵繳現又覆訊求公斷周裕良供是地保此田係智字號現在每畝值洋二千元此案小的已向陳玉祺勸過陳允許歸一畝與寳源祥寳源祥嫌太吃虧不允求訊斷蔣剌史得供謂胡安正辦事不妥罰洋三百元鄒培徵收進智字號田二畝半著陳玉祺歸還鄒培徵智字田一畝半繳案一面將胡安正及繳案之洋併給陳玉祺領去飭各具結了案○英公堂移送竊犯蕭桂林一名前晚亦由刺史訊問蕭供年三十六歲湖南湘鄕縣人前曾吃糧後由張老爺薦在李宦處傭工於十六日小的竊得金銀首飾等物求開恩刺史以認竊不諱著責二百板押候遞解回籍○前有范長林控盛日晉借洋不還經刺史訊斷交洋在案前晚提訊據盛供稱奉斷之洋現巳取來范士慶曹望卿供盛日晉旣將洋繳案求給領刺史諭令將洋給范一面將范繳案之方單給盛各具切結了案三 
[英廨瑣案]  
　　包探顧阿六禀稱縫工徐錫卿向在梁玉堂家縫紉衣服昨日忽將值銀一百四十兩之干尖馬褂一件潛捲而逃比及尋獲已當在某鋪得洋七十餘元梁投案領贓徐錫卿供在梁家爲裁縫已歴年餘共有工料洋一百八十餘元僅收過洋八十五元屢向索討一味延約因將細帳呈閱又稱馬褂雖巳當去其洋並未取用在小的實欲其赶緊算帳耳並無别故大令著交保候訊○包探趙銀河禀稱嘉興人陳阿四前因犯竊曾經遞解今又潛來經小的緝獲送究陳供秀水人前雖犯事業巳改過可否求恩免遞感恩不淺大令判責一百板仍行遞解○包探孔阿才禀稱吳阿王陳阿福串竊王阿金家綢布衣三件經小的緝獲人贓送究王投案請領失贓吳陳兩賊認竊不諱大令以行竊有贓判令各責二百板以儆　孔包探又解吳阿二禀稱此人竊取張阿生布棉袍一件質錢使用經小的查獲送究張投案領贓質之吳阿二供認行竊惟乞施恩大令判責一百板贓還失主○包探黄四福禀流氓燕富全高毛毛兩人藉端向鄕人王春春拆梢洋十餘元經小的查獲送究王春春供本地人來滬購物竟被拆梢求鑒燕富全供向王索欠不敢拆梢高供相同大令判各責一百板管押一月○包探顧阿六禀稱前日有鄕人周銀壽帶洋來滬被其同伴張榮生騙去洋五十元逃逸報捕後經小的拘獲起出贓洋二十一元餘已購衣送案請究周投案申訴張供周自願存寄小的處並非騙拐大令著笞責一百板管押一個月起到洋廿元給還失主○包探倪順泉禀稱陳小三向在各處馬頭爲小工此次竊怡和馬頭上之土值銀二百五十兩怡和洋行遣人投案陳供烟土業巳售去如今只求大老爺恩典大令得供著押候再訊○四百四十二號華捕陸生 
 
 

Page 4

 
 
泉竊取耶松船廠内之鋼屑十餘磅正欲求售適爲小的拘獲送案陸生泉供本地人因窮苦所致叩求恩典大令判責一百板 
[法界紀事]  
　　著名水販李德富改名李德奎因販賣人口英公堂有案禁押不圖一波未平一波又起本年十月間李在江北鹽城一帶販賣良家女子數口來滬先將一女押在小東門烟鴇麻皮銀寳處得洋一百元言定包帳四年上月某日李向銀寳詐稱妓父在鎭江涉訟行將來滬關提銀寳恐遭波累將妓送還囑李交其父收領不圖領出之後李又轉押蘭芳里花烟館主胡某處得洋二百數十元依舊倚門賣俏作皮肉生涯事爲銀寳所聞向胡饒舌胡以該妓爲李所押有恃無恐前日約同業衆龜在法大馬路新恊成烟館開燈理論未知得免涉訟公庭否○某宦之妾周氏投法公堂控王步蟾拐騙珠花披風等物求請追還氏先向法商烏利文賒取金綱鑽戒指及鐘表等值洋七百五十二元事爲烏利文西人所聞亦投公堂控追捕頭飭探至文德里十四號屋内將周氏拘入捕房押候解堂訊究○小船帮流氓甲乙等諸人在城内總巡局犯案訪拿該流氓匿跡法界法讞員鄭大令接到總巡來函飭將該流氓拘案押候堂期解訉送局歸案辦理○常熟楊宦族人某甲僑寓法界復生順小客寓將膝下小嬌生賣與某乙爲螟蛉女得洋若干某宦恐墮溷飄茵函致上海縣黄大令查緝等情已紀前報兹悉甲乙禁押常熟縣署傳電來申黄大令卽　咨法界讞員鄭大令飭探將該棧主夫婦及經手賣女之容大烟館執事人坤寳一并拘入捕房解送縣署聽候栘解常熟歸案究辦○昨禮拜二法公廨堂期因鄭大令隨侍新任道憲劉康侯觀察拜謁駐滬各國領事不暇到堂飭丁咨照捕房將應訊各案暫停一期 
[美界捕房瑣案]  
　　怡和洋行購黄泥若十寄在楊樹浦老公茂東首隙地上日前被寗波流氓陳友回卽綽號板七一串同丁余二姓將泥盜賣與美界石路鳳來閣茶肆得洋一百二十元現爲怡和洋東訪悉訴諸捕房捕頭飭包探竇如海於昨晨將陳丁余三人一併緝獲解入捕房押候送廨訊究○周阿二陳阿泉二無錫人由姑蘇附木輪船來滬中途串竊同艙胡兆林之珠花一串值銀二百兩旣抵埠胡卽奔告捕房捕頭遣包探張阿五將周陳拘至捕房押候解送　公堂訉辦○江北小工李阿根昨日上午在怡和碼馬溷入某輪船上竊得油繩二根負至中途經四百三十號華捕巡獲解捕房押候送廨究辦 
[樹德務滋]  
　　頃接袁詠笙先生來函悉日前二令郎完姻承諸親友致賀理應設筵酬謝因念年關在卽貧民覓食維艱特將筵資撥助粥捐以爲諸君種福計交來洋一百元　登之下仰見關心民瘼處置得宜賢主嘉賓歡騰蔀屋將來繼繼繩繩方興未艾何莫非好善之一念基之哉謹綴數言藉彰盛德[  上海六馬路仁濟善堂董司嚴信厚葉成忠楊廷杲黄宗憲謹啟] 　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒二十二年十二月二十六日京報全錄]  
　　宫門抄○　旨三道錄前○教職單○大學士麟等奏據呈代奏摺○御史崇奏科塲謄錄積弊甚深請飥歲定對讀官處分摺○桂撫　○奏剿辦盜匪情形片○江撫德奏籌解第一二批漕折銀兩片○又奏請議給襲廕片○豫撫劉奏調暑知府摺○十一月廿六日吏部翰林院鑲紅旗值日吏部引見二十八名户部七名正紅蒙一名○良培假滿請安○祥麟等謝議　恩○大額駙續假五日○明惠請假十日○吏部奏派考漢廕生派出崑中堂徐郙張英麟○召見軍機　陳學　吳廷芬○十一月分　職單教授山東武定法偉堂萊州甲正諭奉天新民陳法籙天津浙江淳安周庠金華石門朱廷燮湖州湖南益陽李如松衡州廣東潮陽梁肇修廣州四川重慶蕭榮紳眉州雲南劍川王佩瑲臨安太和李家鳳臨安師宗馬佩琮臨安晉寗牛廣元東川俱舉訓導山東文登范承綖萊州河南靈寳李維城開封密縣王先謐南陽浙江嵊縣江振杰杭州福建福安鄭宣承福州湖北應山一禹桂安陸廣東豐順何增慶廣州新安孫光前高州貴州桐梓伍世昌石阡俱舉陜西澄城郭修翰西安挨湖北竹山左樹璋德安拔復諭山東城武陳健堂萊州廪河南寳豐張寳丹南陽廪甘肅武威安佶秦州拔華亭楊潮曾秦州副湖南通道　待聘晃州歲貴州永從謝華欽遵義廪復訓直隸正定紀鉅澍河間歲江蘇奉賢晏振祜揚州山東鄒平齊語常東昌浙江湖州楊振鎬杭州湖南灃州姚鏡蓉寳慶靖州江昌言灃州岳州黄煥雲長沙廣東瓊州黄宗濂肇慶俱廪江蘇阜寗雷以鳴松江恩福建永定陳其淵泉州附湖南邵陽張泰鴻永州增廣東惠州郭澤乾廣州舉雲南太和張舜琴臨安舉○○大學士翰林院掌院學士臣宗室　書臣徐桐跪奏爲據呈代奏仰祈聖鑒事據臣院侍講王榮商呈稱爲候補知縣擁擠太甚請將捐納海防先知縣永遠停止以清仕途而恤民生懇請代奏事竊惟知縣爲親民之官必廉潔自持然後民受其福自捐納之例開士之工心計者皆貸錢以求官輸於部者不過數成取於民者何止十倍且致正途人員候補太久負累太鉅一旦得缺亦惟知瘠民以自肥吏治之壞實由於此溯查乾隆間　例祇准捐封典虚銜其時户部歲收捐欵不下五百萬近則名器太輕輸將愈寡綜計各項捐欵歲止百餘萬知縣一項不過二十萬因二十萬之捐欵而使千數百縣之民皆爲貪吏所困職實爲國家惜之現在各省請停分發其擁擠可知伏求皇上飭下部臣電逹各省捐局將報捐知縣一項立卽停止庶所捐於部欵甚微而有益於吏治實大職非不知生財爲今日要務但弊不去則利何由興停知縣之捐則仕途疏通廉吏多而民困蘇其利一候補人少則冗員可减其利二名器旣重則各項捐欵必因而　增其利三倘蒙聖慈俯允似於生財之道不無小補愚陋之見是否有當懇請代奏等語呈請代奏前來臣等查閱原呈關切時務不敢壅於上聞謹據呈代奏伏乞皇上聖鑒謹奏奉旨已錄○○陜西道監察御史奴才崇蔭跪奏爲科塲謄錄積弊甚深請　嚴定對讀官處分以專責成而符禁令恭摺仰祈聖鑒事竊奴才恭讀雍正二年諭旨闈中謄錄弊端甚多其有賄囑者則謄錄精工否則潦草舛錯致悞佳文著知貢舉監試御史嚴行申飭其謄錄不工者必重加責懲令其重錄並令對讀官嚴飭各生悉心校對勿使錯悞　外簾官失察日後發覺將該管官一併議處欽此聖諭煌煌允宜遵守乃近來科塲皆視爲具文對讀官並不經心校對以致謄錄各卷錯落减筆幾於卷卷皆然甚至字不成形文不成理閱卷官以爲照墨謄錄旣多瑕疵遂難薦舉而應試士子雖明知字非原字文非本文以爲命之使然遂亦不復伸理若不嚴定章程誠恐賄囑託謄之弊久則必生與其禁之於事後何若防之於未然相應請旨飭部嚴定對讀官處分嗣後鄕會試除業經取中之卷由欽派大臣磨勘外其未經取中各卷如有硃墨不符錯落減筆若不校對清楚一經發覺卽將對讀官交部議處以專責成而符禁令如此則於激厲下僚之中卽寓選拔眞才之意奴才爲整頓科塲起見是否有當謹恭摺具陳伏乞皇上聖鑒謹奏奉旨巳錄○○史念祖片再廣西盜風素熾欲靖亂源先清伏莽自去冬嚴緝來武逸匪以後如西隆州之道連村横州之汶井村各積匪均經督飭營屬不避艱阻盡法懲辦先後奏報在案查鬱林州屬之興業縣山徑叢雜界連廣東此拿彼竄藏奸最久積匪劉亞丁等窩聚匪徒下山村光頭嶺等處築有砲樓恃其險阻勾結貴縣匪徒屢出搶刼經署興業縣知縣董系和馳往捕拿該匪等糾衆出拒致傷兵役多名勢頗猖獗臣當派潯州府知府夏敬頤督飭管帶防勇蔣良瑞會同鬱林州知州黄桂丹並飭署興業縣知縣董系和署貴縣知縣顧思仁定期懸賞四面緝捕劉亞丁率衆逃逸將匪巢砲樓概行平毁跟蹤追圍格斃匪黨譚金妹等三名當將劉亞丁拿獲並獲夥匪趙亞辛楊本謹等二十一名訊認屢犯行刼抗官拒捕各供不諱均係法無可貸卽行就地正法其餘逸匪仍懸賞緝拿地方現巳安靖據臬司轉報前來臣查下山村爲興業著名匪鄕此次夏敬頤督同營屬馳往圍捕拿獲首要各匪二十餘名並將歴年匪巢砲樓一律平毁永杜亂萌辦理尚屬妥捷除批司分别酌給外奬外理合會同兩廣總督臣譚鍾麟附片具陳伏乞聖鑒訓示謹奏奉硃批知道了欽此○○德壽片再江西省光緒二十二年分漕糧體察情形仍難起運本色應請循舊折徵經臣據實具奏在案兹據督糧道劉汝翼詳稱徵完二十二年分漕折銀十萬兩分作兩批以五萬兩作爲第一批札委卽用知縣張維城以五萬兩作爲第二批札委候補通判鄭伯瑞各領解於二十二年十月十三十七等日起程查照舊例仍由湖北安徽江蘇山東直隸等省正站行走解交部庫等情前來臣覆核無異除照例分别填發勘牌撥兵護送飭令該委員等小心管解星速遄行確探前進曁咨移部科並咨前途各督撫一體撥護以昭愼重一面嚴催赶徵續解外所有起解光緒二十二年第一第二兩批漕折銀兩緣由理合附片陳明伏乞聖鑒謹奏奉硃批户部知道欽此○○德壽片再故員李廷珍李廷瓚均係江西雩都縣人李廷珍於咸豐五年在江西勸捐總局捐納監生又於咸豐六年遵籌餉事例在江西勸捐軍需總局於砲船捐輸第四次收捐案内報捐布理問職銜已領户部執照李廷瓚於咸豐六年修復雩都縣城垣勸捐案内捐銀三百兩當　　奏准吏部咨鈔單内開李廷瓚給與八品頂戴於咸豐六年十一月初五日奉旨依議欽此惟時正值匪亂尚未請領執照旋於咸豐七年李廷珍李廷瓚均奉委率領鄕團先後在於雩都縣黄岡口等處地方堵禦屢次擊退賊匪是年十二月十三日被匪攻打城池隨同官軍協勦力竭同時陣亡經前撫臣耆齡彚入續經查明吉安等府殉難陳亡並積勞病故員弁紳士案内咨部照例議卹於咸豐十年接准兵部查抄單内開布理問李廷珍照千總例給卹銀一百五十兩議叙八品李廷瓚照把總外委例給卹銀一百兩應得襲廕移咨吏部辦理咸豐九年十一月二十四日題二十六日奉旨依議欽此並於咸豐十一年接准禮部咨彚奏陣亡江南河標佃湖營都司恩興等請卹一摺咸豐十年十一月二十三日奏奉旨依議欽此計單内開布政司理問李廷珍照六品官陣亡例給予全葬銀一百兩一次致　銀八兩議叙八品李廷珍照七品以下官陣亡例給予全葬銀一百兩一次致祭銀六兩各等因在案惟該故員等應得襲廕年久未經議給恐致湮没卽經開明履歴咨部補議旋准吏部咨覆應令查核明確詳叙原案奏明辦理概不得咨請核辦等因當經轉行遵照去後兹據布政使翁曾桂查明具詳請奏前來臣查布政司理問職銜李廷珍議叙八品職銜李廷瓚均率領鄕團隨同官軍協剿同時力竭陣亡實屬爲國捐軀効命疆塲情堪憫惻相應請旨敕部照例議給襲廕以廣皇仁而尉忠魂謹附片具陳伏乞聖鑒訓示謹奏奉硃批該部議奏欽此○○劉樹堂片再接准吏部咨開封府知府吳重憙現已奉旨補授江安糧道應卽遴員接署以便吳重憙交卸赴任查有河南府知府文煥篤誠明練表率有方堪以調署遞遺河南府缺查有本任懷慶府知府江槐庭差委事竣尚未回任該員勤明幹練爲守俱優堪委署理據藩臬兩司會詳前來除批飭檄遵外理合附片陳明伏乞聖鑒謹奏奉硃批吏部知道欽此 
 
 

Page 11

 
 
[光緒二十二年十一月二十七日京報全錄]  
　　宫門抄○諭旨三道錄前○副都統忠奏遵旨入都陛見交卸印務日期摺○太常地懷等奏請簡員署理卿缺摺○兵部尚書榮等奏遵旨議處摺○直督王奏請准立案片○又奏揀員偕補守備摺○又奏更換管帶員弁片○桂撫史奏報出巡回省日期並撫輯及校閱各情形摺○豫撫劉奏籌解毅軍餉銀片○大臣惪等奏籌撥練軍購衣經費片○十一月二十七日户部通政司詹事府正藍旗值日無引見○禮王假滿請安○崑中堂等考試漢廕生覆命○甘肅臬司丁體常到京請安○恩輝謝寛免處分○恩○永隆等謝調副都統恩○召見軍機丁體常春齡蘇噌岱○○乍浦副都統奴才忠瑞跪奏爲奴才遵旨入都陛見交卸乍浦副都統印務日期恭摺具陳仰祈聖鑒事竊奴才前因二次三年任滿於光緒二十二年七月二十三日循例奏請陛見兹於九月十二日差弁齎回原摺奉硃批著來見欽此奴才當於十月初三日將乍浦副都統銀印一顆及一切文卷等項派委印務恊領文秀齎交杭州將軍奴才吉和接收辦理所有奴才交卸印務日期卽行束裝起程　由謹恭摺奏聞伏乞皇上聖鑒謹奏奉硃批知道了欽此○○經筵講官禮部尚書管理太常寺事務臣懷塔布等跪奏爲　旨簡員署理卿缺恭摺仰祈聖鑒事竊照太常寺專司祀典遇有祭祀平寺堂官各有應備之差今新授臣寺漢少卿盛宣懷前經奉旨派出督辦鐵路總公司事務恭查壇廟大祀皇上親詣行禮肅贊明禋禮節尤爲繁重臣等應備各項要差不敷分司其事臣等公同商酌惟有仰懇聖裁簡員署理漢少卿之缺以重祀事而昭誠敬伏乞皇上聖鑒謹奏奉旨已錄○○頭品頂戴協辦大學士兵部尚書臣榮祿等跪奏爲遵旨議處具奏事内閣抄出署吉林將軍延茂片奏查明琿春副都統恩祥提差佔額一片内稱查恩祥前充靖邊左路統領時於營規尚能守舊迨調委靖邊前路統領所部各軍空額較多至升任副都統帮辦邊防本有親軍兩哨爲數已覺太多猶復於中前兩路七營中每營提佔十餘名至二十餘名不等則原叅所謂任意將營勇空額誠非虚語惟係二品大員應如何懲僃之處出自聖裁等因光緒二十二年十月十五日奉上諭前據給事中文郁奏叅黑龍江將軍恩澤貪劣廢公各欵當經諭令延茂確查具奏兹據奏稱查明恩澤被叅各欵均無確據卽著毋庸置議候補筆帖式培源試用縣丞鄭維周試用知府程國鈞交恩澤留心察看主事凌雲候補知府王昌熾現在吉林著延茂隨時察看該部知道另片奏查明副都統所管各營有提差佔額情事琿春副都統恩祥著交部議處欽此欽遵抄出到部除候補筆帖式培源著恩澤留心察看主事凌雲等著延茂隨時察看之處行文各該將軍遵照外查定例官員犯不應重律杖八十私罪降三級調用等語此案該副都統所管各營有提差佔額情事欽奉諭旨琿春副都統恩祥著交部議處查臣部則例並無恰合專條自應比例核議應請將副都統恩祥比照官員犯不應重律杖八十私罪降三級調用例議以降三級調用係屬私罪毋庸查級議抵所有遵旨議處緣由是否有當伏乞聖鑒訓示遵行謹奏請　旨○○王文韶片再臣前准練兵王大臣咨練兵需用打帽拾槍一千五百杆請飭製造局造送等因當飭該局造成邊機中機拾槍二杆委員解請試騐嗣准咨稱所造抬槍均屬靈捷適用惟邊機觔兩太重擬每杆在三千觔中機改造邊機其尺寸觔兩仍與中機一致請飭局按照此式製造邊機前門大式抬槍五百桿隨槍什物五百分中機改造邊機前門小式抬槍一千桿隨什物一千分所需欵項由北洋作正開銷奏奉諭旨依議欽此抄錄原片咨行查照辦理復經分飭海防支應局淮軍製造局遵照去後兹據該局等詳稱前項抬槍一千五百桿合計工料兩項需欵甚鉅雖經奏准作正開銷而餉項支絀實屬無從籌措惟查製造局向有歲造荷砲子彈經費銀四萬兩係在北洋海防經費内動撥本年正月經臣奏准將此項荷彈歲費儘數改造後門抬槍發給各營操用業由該局領欵製造現在練兵處需槍旣亟擬請先行造送應需工料銀兩卽在前項後門抬槍經費内開支彚案造報惟該局製造各種軍火均有程度未能時作時輟所有京營槍枝祗能分工搭造陸續解交至原估中機抬槍工料銀每杆十五兩邊機每杆十九兩五錢係因中機零件較少邊機零件較多兹一律改造邊機雖尺寸觔兩稍有不同而機件旣多費工則一原作中機銀數實不敷用應俟造成後再行核實開報詳請奏咨立案前來臣復查無異除咨練兵處曁户工部查照外理合附片陳明伏乞聖鑒謹奏奉硃批知道了欽此○○降三級留任直隸總督臣主文韶跪奏爲揀員借補守備員缺以實營伍恭摺仰祈聖鑒事竊臣接准兵部咨稱馬蘭鎭標黄花山守備胡上林告病遺缺應揀儘先合例人員請補等因咨行到直應卽遵照辦理兹查有花翎儘先補用都司崔振魁年二十九歲順天府武清縣人由武童隨辦潮白河平家疃田丈與南運减河並歴辦永定河大工合龍及剿辦熱河教匪肅清出力薦保以都司儘先補用該員年富力强熟習營伍按次應行請補合無仰懇天恩俯准以崔振魁借補馬蘭鎭標黄花山守備員缺該員籍隸武清縣黄花山守備駐紥薊州係屬同府例應廻避如蒙俞允應俟接准部覆再行揀員對調以符定制除飭取履歴咨送兵部外理合會同直隸提督臣聶士成恭摺具陳伏乞皇上聖鑒勅部核覆施行謹奏奉硃批兵部議奏欽此○○王文韶片再北洋淮練各軍水陸各營更易管帶員名迭經隨時奏明在案兹查大名練軍步隊後營管帶署開州協副將劉朝幹卸事改派升補開州協副將張士翰接管又正定練軍左右等營統領記名提督卞得祥因病請假回南就醫改派記名提督李安堂統帶各專責成除照章按季造册分咨外理合附片陳明伏乞聖鑒謹奏奉硃批兵部知道欽此○○頭品頂戴廣西巡撫臣史念祖跪奏爲恭報出巡回省日期並撫輯及校閱各情形恭摺仰祈聖鑒事竊臣出省巡閱柳州思恩兩府日期先已奏報在案拜摺後卽於八月二十一日啟程輕騎减從馳赴柳州府閱柳慶鎭標三營調閱慶遠融懷東蘭各營兼閱柳防及右江水師營畢卽赴思恩府閱思恩營及防軍一營察看兩府民情自懲辦韋老恩等各匪後伏莽漸清　良樂業本年雨暘時若早稻豐收晚稻雜糧收成亦稔民心尤爲安帖譼们沿途接見紳耆諭以聨團清甲以杜外奸積榖墾荒以裕儲備轉相傳告皆聽勸諭兼程往返於九月初六日回省十五日卽閱臣標左右營桂林城守營調閱平樂全　義寍各營兼閱省防三營及中軍水師營於十七日事竣臣查該各營軍實均各無闕合操大陣嚴肅整齊搶砲刀牌均尚嫻熟洋槍發機迅捷放花砲尤爲有準其官兵中有騎射出色技藝優長或弓馬生疎而年力尚堪造就及庸劣不堪者分别奬賞撤任察看以期精益求精仰副聖主整軍經武之至意除以外各營援案就近委員代閱據册查核外所有微臣出巡柳州思恩府回省日期及撫輯並校閱各情形理合恭摺具陳伏乞皇上聖鑒訓示再省城緑練各營每年應閱冬操前已校閱本年請毋庸再閱至省外各防營仍照定章委各營務處查閱另案奏報合併聲明謹奏奉硃批知道了欽此○○劉樹堂片再部庫協撥毅軍每月餉銀一萬兩光緒二十二年應撥餉銀十二萬兩前經臣照案奏請仍在豫省應解地丁京餉内按月劃出如數批解餘仍解部清欵奉硃批户部知道欽此當經行司遵照嗣將正二三四五六七八九十十一等月餉銀十一萬兩分次提前委解具　奏在案兹據藩司額勒精額詳稱續撥銀一萬兩作爲部協毅軍本年十二月分餉銀已於十月十六日發交支應局轉解宋慶軍營應用等情呈請奏咨前來臣覆核無異除分别咨行外理合附片陳明伏乞聖鑒謹奏奉硃批户部知道欽此○○惪銘等片再查張家口駐防旗兵前經設立精銳營添練洋槍步隊五百名馬隊二百五十名以　邊防而備緩急該營兵丁逐日操演寒暑無間歴經前任都統等每届三年奏請由茶馬厘捐項下動撥欽兩辦給皮衣分放各兵以資禦寒均蒙恩淮賞給在案計自光緒十九年給領後迄今又届三載該兵丁前領皮衣　經破爛不堪邊地異常　冷現值隆冬之際各該練軍畫則　演夜則梭巡若無禦寒之具難免凍縮之虞合無仰懇天恩俯准照案由茶馬釐捐項下動撥銀一千五百兩購買皮衣七百件分給各兵穿用俾壯軍氣而廣○皇仁如蒙俞允此項銀兩仍請歸入練軍經費項下彚案作正開銷謹附片具奏伏乞聖鑒訓示遵行謹奏奉硃批知道了欽此 
 
 

Page 12

 
 
[光緒二十二年十一月二十八日京報全錄]  
　　宫門抄○諭旨九道錄前○滇撫黄奏特叅庸劣不職各員請旨分别懲儆摺○又奏特叅疏防重囚越獄之管獄各官請分别革審　處摺○又奏補署知府片○陜撫魏奏京員請暫停分發摺○又奏請改奬片○又奏道員捐復降調處分請仍留辦局務片○十一月二十八日禮部宗人府欽天監廂藍旗值日無引見○怡王謨貝子各假滿請安○信侯等謝調授缺恩○長萃英年前往東陵請訓○德本謝授光祿寺少卿恩○吉林知府謝汝欽謝恩○召見軍機長萃英年謝汝欽○○雲南巡撫臣黄槐森跪○奏爲特叅庸劣不職名員請旨分别懲儆以肅官方恭摺仰祈聖鑒事竊維安民之道察吏爲先行政所宜用人尤重無論正印伏雜各有地方之責未便以庸劣之員濫竽充數致滋貽誤臣到任以來留心諮訪隨時考察查有署開化府知府安平廳岡知馬世麟糊塗荒謬嗜慾多端殘酷欺朦不恤民隱安寍州知州張嘉璧緝捕疎懈人地未宜大姚縣知縣龔化龍辦事粗疎尚欠穩　前署猛丁經歴試用府司獄劉樹昌居心貪酷任性妄爲安寍州吏目石維藩緝捕無能有乖職守杉木和巡檢曹宗立擅理民訟違例科醫晉寍州學正楊瓊擅受民詞不知檢束太和縣教諭董之俊粗鄙近利罔識大體太各縣訓導叚承訓狡詐居心不堪司鐸以上各員均經該管道府先後揭報由藩臬兩司會同詳請奏咨前來未便稍事姑容相應請旨將署開化府知府道員用在任候補知府安平廳同知馬世麟前署猛丁經歴試用府司獄劉樹昌均請卽行革職永不叙用安寗州知州張嘉璧大姚縣知縣龔化龍均請開鋏另補安寍州吏目石維藩杉木和巡檢曹宗立晉寍州學正楊瓊太和縣教諭董之俊太和縣訓導叚承訓請一併革職以僃官邪此外如有不職之員再當隨時糾叅不敢稍涉隱徇以期仰副聖主澄清吏治至意所有叅劾庸劣不職各員緣由謹會同雲貴總督臣崧蕃恭摺具陳伏乞皇上聖鑒訓示再該員等所遺之缺除安寍州知州一缺晉寍州學正太和縣教諭太和縣訓導三缺應歸部銓選其餘各缺雲南省現有應補人員應請扣留外補合併聲明謹奏奉硃批另有旨欽此○○雲南巡撫臣黄槐森跪奏爲特叅疎防重囚越獄之管獄各官請旨分别革審議處恭摺仰祈聖鑒事竊據署元江直隸州知州羅守誠禀稱光緒二十二年六月十四日帶領刑仵赴距州城二百五十里之因遠遵化村相騐民人朱廷用受傷身死一案十七日途次接據吏目劉汝楫專差報稱十五月夜據禁卒李阿八等喊報三更時候風雨大作伊等一時困倦睡熟醒來查見本栅扳脫有扭斷鐐銬在地喊同更夫李沙那等巡視監墻西南角有挖開一孔監犯先葆禾己先脫逃當經該吏目會營派役追捕無鹭等情禀經該州馳回會營勘得監外西圍墻有因雨倒缺監内據吏目同禁更人等指稱絞犯先葆禾係收禁西監查看木栅扳斷二根同扭斷鐐銬遺棄在地内監墻西南角有挖穿一孔量長二尺一寸寛一尺六寸現用石塊堵塞提訊禁更人等供無賄縱情弊禀請通飭嚴緝等情據此卷查該犯先葆禾係建水縣人因聽從伊父先學武圖騙欠帳謀殺楊保元身死並戳傷楊汝林平復案内審依謀殺人從而加功者依律擬絞監候已入於光緒二十年秋審情實恭逢恩詔奏明不准援免酌入緩决辦理光緒二十一年秋審奉旨著仍緩决欽此二十二年秋審仍擬緩决之犯當經臣批司將該員吏目撤任勒緝另行委員接署並飭委員前往查勘明確將此案禁更人等提省審辦去後兹據該管道揭由藩司裕祥臬司湯壽銘會詳請叅前來臣查管獄官元江直隸州吏目劉汝楫職司管獄自應嚴加防範乃漫不經心致令越獄脫逃實非尋常疎忽可比有獄官署元江直隸州知州羅守誠公出並未出境未能督飭預防亦難辭咎相應請旨將管獄官元江直隸州吏目劉汝楫革職拿問以便提同更禁人等嚴審究辦有獄官署元江直隸州知州羅守誠先行交部議處勒限嚴緝限滿無獲再行分别辦理所有特叅疎防重囚越獄緣由謹會同雲貴總督臣崧蕃恭摺具奏伏乞皇上聖鑒訓示再所遺元江直隸州吏目係烟瘴要缺例應由外揀選調補合併陳明謹奏奉硃批另有旨欽此○○黄槐森片再署楚雄府知府周瑞璧調省遺缺查有准補該府知府石鴻詔應卽飭赴本任又署開化府知府馬世麟撤任遺缺查有補用知府蔣實英精明穩練堪以署理據藩臬兩司會詳前來除分檄飭遵外謹會同雲貴總督臣崧蕃附片具陳伏乞聖鑒謹奏奉硃批吏部知道欽此○○魏光燾片再翰林院編修陳嘉言内閣中書黄鳳岐經世奏調赴營於光緒二十一年十一月二十七日奉上諭翰林院編修陳嘉言内閣中書黄鳳岐著准其發往差委等因欽此該員等先後在營經臣派委會辦營務各差深資襄助現在臣部湘軍奉裁次第竣事該員等並無經手未完事件應各回京供職除分别咨送翰林院内閣衙門外理合附片陳明伏乞聖鑒謹奏奉硃批知道了欽此○○魏光燾片再新授陜西陜安道景星現已到省應卽飭赴新任以專責成除檄飭遵照外理合附片具陳伏乞聖鑒謹奏奉硃批知道了欽此○○降三級留任直隸總督臣王文韶跪奏爲捐納勞績人員擁滯日甚請暫停分發以漸疏通恭摺仰祈聖鑒事竊自軍興以來捐納勞績兩項人員指分來直者絡繹不絶缺少人多久形擁滯光緒六年間經前督臣李鴻章奏請停止分發經部議准暫停二年未及疏通而海防鄭工及新海防等項事例接續開辦於是援例得官者又紛紛而至卽河工軍務勞績保舉到省人員亦復不少其間雖有丁憂事故等項離省人員然去者不敵來者之多以致擁滯情形較前更甚兹查在省候補道員已有三十五員知府二十六員直隸州十九員地主河工同知通判九十九員知州知縣三百二十八員地方河工佐貳雜職一千一百六十六員其長蘆鹽矛候補人員亦甚擁滯尚不在内查直隸本係瘠苦之區額缺有定差委無多聚千數百閒員於一省之中用之則無事可派去之則無罪可加徒使終年困守淪落堪憐其不知自愛者則奔競夤緣勢所必至惟有暫停分發或可漸次疏通明知各省一經擁滯停此則必適彼量畿疆爲首善要區又當連年災祲整飭仕途實爲目前急務且現在捐例已一再折减所收捐項以花樣爲大宗分發雖停其已經到省者仍可報捐各項花樣似於捐輸尚無大礙擬請將捐納勞績道府以至未入流業經指分直隸河工地方長蘆鹽務及應行籤掣人員概停分發三年部庫及省捐局併將捐指直隸北河長蘆三項暫行停叫其從前捐指保留尚未引見騐看到省之員如有情願改發他省者准其免繳離省等項銀兩用示體恤至各項正途例應掣簽人員仍照舊例辦理以示區别由署布政使季邦楨署按察使李興銳具詳請奏前來臣覆查無異理合恭摺陳請伏乞皇上聖鑒訓示謹奏奉硃批吏部議奏欽此○○王文韶片再臣前保湖南省勸辦光緒十八年順直賑捐出力員紳内有三品銜道員用署湖南長沙府知府候補知府裕慶請保離知府任歸道員班後加二品頂戴經吏部覆稱該員補缺後以道員用升階係在湖南勦曾武岡州等處會匪出力案内列保因前任湖南巡撫吳大澂原保不實將保案撤銷今該員原保底銜不符礙難核議應另核請奬等因當經轉行遵照去後兹據籌賑局司道詳稱裕慶原保道員用之案旣經撤銷自應遵照改奬擬請將裕慶底銜更正由湖南候補知府請俟補缺後以道員用詳請覆奏前來臣覆核無異理合附片具陳伏乞聖鑒敕部覈覆謹○奏奉硃批吏部知道欽此○○王文韶片再花翎二品銜捐復降三級調用處分前直隸候補道傅雲龍在北洋當差有年本年因案被叅經欽差查辦事件大臣榮祿查明覆奏以不知遠嫌請旨交部議處降三級調用奉飭遵行在案兹據户部咨稱傅雲龍於九月十六日在部庫捐銀三千九百六十兩請加五级捐復降三級調用處分業經本部核准給照除知照吏部外咨行查照前來臣查傅雲龍以道員總辦北洋機器局事務遇事講求具有條理近來試鑄制錢已有成效擬鑄洋元俟機器到津卽可開辦鍊鋼一廠多年未成自應員總辦局務後竭力推求始克就緒該局以製造子藥爲本務京城之神機營練兵處亦不時取給於此山陜兩省均有年例應用藥丸銅帽等件此次甘肅辦理軍務尤資接濟其餘藝所及尚有電燈公所輪船公所應用之各種料件各項匠徒隨時奉神機營檄調無不尅期取辦妥速運解蓋傅雲龍曾充海軍衙門幫總辦差使故一切均所稔習也現在該員旣經捐復降調處分應懇天恩仍留於北洋總辦機器局事務以資熟手而免貽誤臣爲要差需員經理　見理合附片具陳伏乞聖鑒謹　奉　批　照所請該部知道欽此 
 
