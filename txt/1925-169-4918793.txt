# 1925 - 169 - 4918793

 

Page 1

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *   
 
 

Page 2

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *   
 
 

Page 3

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *   
 
 

Page 4

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *   
 
 

Page 5

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *時評 
[慘事重重（冷）]  
　　自五卅案起慘事之接續發生者巳不止一二滬地則有六一六二之二次繼之者爲鎭江爲漢口爲寗波今又有沙面雖或傷或死或多或少間有不同而其事之可慘而可悲悼則一也 
　　蓋糾葛巳起而無融洽之精神勢必感情愈激而愈壞問題愈擴而愈大不探其本而僅欲於枝節之間求其解决非特時勢至此斷非所能即幸而彌縫一時後禍亦至未艾也主持國際之人物執歷來之成見速善籌之是不僅關係中國實世界問題也 
[國内專電]  
　　北京電　修改不平等約照會國際友誼基礎端賴彼此了解及誠意茲爲增進鞏固中外邦交起見用將促進此項了解誠意必要之問題爲貴使提之近年吾國輿情及外國識者僉謂爲對中國公道計爲關係各方利益計亟宜將中外條約重加修正俾合於中國現狀曁國際公理平允之原則實以此等條約歷時巳久且商訂之際往往在特種情狀之下未有充分自由之機會以討論規定中外間應守普通永久之原則在當時之意特以應一時特殊時勢之需要不料繼續有效以至於今環境業巳大變而外人所享政治經濟之非常權利依然永遠存在旣於現情不合不特使關係雙方之各種事情因爲陳舊條約所束縛彼此均有不便不利之處且此種不平等情狀及非常權利之存在常爲人民怨望之原因甚至發生衝突以擾及中外和好之友誼如最近上海事變至爲不幸歐戰之際協約各國曾以維持國際公法及擁護公道主義相號召當時中國參戰原望國際地位有所改良關係各國亦曾表示願盡力贊助中國在國際上享受大國當有之位孰料以後中國人民竟大失望歐戰旣勝中國本身國際地位毫無進步且就某方面論或反不若戰敗之國家因彼輩國内初未見有領事法庭外國租界租借地及受外界强迫之協定稅則也中政府亦曾屢以修正條約關係之問題提商於有關係國其初也提出巴黎和會　和會雖承認此項問題之重要但認爲不在和會權限以内置而未議華盛頓會議中國亦曾作同樣請求雖有比較善意之考量亦未能同意於根本之解决結果所獲寥寥最近執政就任曾重加表示深盼各友邦對近年中國政府在各種國際會議本全國人民希望所提事件予以友誼之考量藉以增進邦交同沾樂利中政府深知非常權利一經消除不第各國權利利益更得保障且中外友誼必臻進步爲彼此利益計望貴國政府重視中國人民正當之願望對於中國政府依公平主義修正條約之提議予以滿足之答覆相應照會貴使查照並轉達貴政府此照此照係分送各使館者 
　　北京電　敬（二十四）外部照會使團滬捕房慘殺華人案經華委員在滬提十三條與使團委員就地商議未能解决茲該案旣定移京自應將所提條件曁本政府認爲必須修正條約之問題特提如左（一）撤消非常戒備（二）因此案被捕華人一律釋放并恢復公共租界被封及佔據之各學校原狀（三）懲兇先行停職聽候嚴辦（四）賠償傷亡及工商學因此案所受損失（五）道歉（六）收回會審公廨（七）洋務職工海員工廠工人等因悲憤罷業者將來仍還原職并不扣薪（八）優待工人工作與否隨其自願不得處罰（九）工部局投票權案（甲）工部局董事會及納稅人代表會由華人共同組織之納稅人代表額以納稅多寡比例爲定額其納稅人會出席投票權與關係國西人一律平等（乙）投票權須查明其產業爲巳有或代理的己有的有投票權代理的應歸產業所有人享有（十）制止越界築路工部局不得越租界築馬路巳築成者由中國政府無條件收回管理（十一）撤印刷附律碼頭捐交易所領照案（十二）華人在租界有言論集會出版之自由（十三）撤換工部局書記魯和以上十三項僅爲解决滬案局部問題欲根本改良中外友誼及維持永久之和平必須將從前所訂各項不平等條約加以修正業於本日詳述理由另照分達請貴使轉有關係各使查照希速開議俾早解决此照 
　　北京電　使團今日會議滬案昨華照會及修改不平等條約某某國以華會决定先開司法會議關於此案列國可以容納在司法委員調查後再商英使謂國際地位須自巳振作人家自然承認今各省自爲制度軍人干涉司法中央命令不及地方於此種現狀欲取得國際上最惠地位試問歐美各國國内現狀有如中國今日乎其他各國則謂中國一方力爭國際地位努力修改不平等條約但望内政要做個樣子體面是人家公贈者非要約就能致者結果决覆一空洞照會須中國保證各地排外狀態止息然後復容討論并叙入若以滬案爲外交奢望似未及時云云又議十三條决依六國委員之意再駁覆仍未允派員商議（二十五日上午十二鐘） 
　　北京電　滬案修約兩照敬（二十四）午後三點送出滬案係致義使修約分送八國使館四使四代辦（二十四日下午十一鐘） 
　　北京電　國際聯盟機關日内瓦日報論中國現狀日非主國際共管查國聯係英人操縱故有此謬論中國年捐數十萬元館欵博此相反結果有識者主張退出聯盟 
　　北京電　朱兆莘電部英使馬克烈到建議速開中國關稅會議由列國與各省有力督軍接洽將二五附稅分配於各省作爲裁釐交換條件不主在北京開議 
　　北京電　美派斯德罷恩爲關稅會議專員九月來華（二十四日下午十一鐘） 
　　北京電　有（二十五）舉行大示威晨七點集合八點出發經東長安街出崇文門進宣武門正午開追悼會（二十四日下午十一鐘） 
　　北京電　總示威各團代表提出意見九項（一）派隊至英租界保護華民（二）撤換英使及滬漢英領（三）向英提先决（甲）懲兇（乙）恤償（丙）賠償（丁）道歉（戊）按華法保護勞工（四）日廠殺工事速提抗議先决同上（五）取消英日租界（六）取消英日領判權（七）取消一切不平條約（八）鉅欵濟滬靑失業工人（九）準備調軍手續備萬一 
　　北京電　鹿鍾麟於有（二十五）總示威特調南苑手槍隊一團分駐要隘補助警衛 
　　北京電　有（二十五）晨八點農工商學軍政界總示威約二十萬以上馬良總指揮至執政府推王文典朱我農爲總代表段親赴海軍大樓慰勞羣衆下午三點回天安門開會追悼死事先烈于右任主席沿途軍警保護秩序頗佳交民巷外人有出敼掌者今日天安門大會豫督岳維峻代表向衆報告云岳業將所統軍隊準備豫有三十餘個混成旅希望國民爲岳督後盾今日會場因天𤍠有數人昏倒醫大臨時救護舁去又會場有兩女生哭失聲倒地平民大學提議質問總商會何以不罷巿工大學生一部赴開封投軍（二十五日下午十一鐘） 
　　北京電　今日追悼會場設牌位曰被英日帝國主義慘殺烈士神位初推馬良主祭馬不贊成牌位寫法欲易書衆反對改于右任主祭并拍通電報告會情及援助廣州被𨈆人民今日有回民二千餘加入游行 
　　北京電　今日韓人苦學生團汽車游行散傳單（二十五日下午十一鐘） 
　　北京電　軍警本擬武裝保護昨臨時會决嚴守秩序推王文典見鹿鍾麟朱深請免武裝改便衣雜羣衆游行計各界指揮六十人汽車隊紅十字隊自行車隊童子軍及剌叭隊百五十名秩序甚佳（二十五日下午十一鐘） 
　　北京電　今日學聯會代表赴總商會質問何以不罷巿商會有責者均回家慶節僅由某君答商界入商會者僅三分一商會無權指揮無結果（二十五日下午十一鐘） 
　　北京電　今日京各商未能罷巿派員參加遊行（二十五日上午十二鐘） 
　　北京電　李家鏊電外部對滬案主爲秩序的堅持以修改不平等約收回領判爲根本解决（二十五日上午十二鐘） 
　　北京電　府對廣州漾（二十三）日示威衝突案有主不管者有主派員澈查者但事實上胡漢民决不奉京命故外部亦主張就地交涉（二十五日上午十二鐘） 
　　北京電　英漢領事以胡鈞二次覆日領照會有日商在英界應受英人保護華軍警無越界權語反曰漢租界之警備與正當防衛而致放槍乃應執手段（二十五日上午二鐘） 
　　北京電　寗波案孫傳芳電京巳由寗台鎭守使及交涉員就近商解地方安謐 
　　北京電　英使館增衛隊兩連法館增一排 
　　北京電　刁作謙電外部古巴對滬案甚同情彼無使節愛莫能助擬即派一駐上海總領事請我贊同（二十五日上午十二鐘） 
　　北京電　張作霖保姚錫光爲旅法武官段交外陸兩部核辦（二十四日下午十一鐘） 
　　北京電　外交委員長定孫寶琦委員定十八人（二十四日下午十一鐘） 
　　北京電　外交委員會條例有（二十五）公布置委員長一委員十八均聘任設事務長一秘書事務員若干（二十五日下午十一鐘） 
　　北京電　地檢廳敬（二十四）傳新華晚報記者章惠夷及方本仁代表何葆華質訊何臨時避不到庭（二十四日下午十一鐘） 
　　北京電　張學良昨晨抵津張作霖第五妻亦到津勸張旣入關當赴京才能交代張允稍緩入京（二十五日上午十二鐘） 
　　漢口電　鄧漢祥偕部派代表鄧宗瀛周澤春敬（二十四）午到漢調查漢案寓大同旅社陳介黃丞熙同行眞（十一）晚英界事件領團即直接函蕭要求負責護僑取締排外英領漾（二十三）將該函及銑（十六）日覆交署文譯爲華文交英文楚報附發藉以宣傳彼方理由 
　　漢口電　蕭布告蕭英販槍濟匪訊實槍决同捕人等巳開釋潘毅係慣匪故法辦 
　　漢口電　省議會定敬（二十四）開制憲委員會 
　　漢口電　京同鄉代表巳到范鴻佚王襄陳孟晋等四人寓金台賓館蕭派員招待據代表等宣稱將設辦事處溝通本省各方意見一致以期漢案與滬案同時解决 
　　漢口電　學聯會電段請根據滬工商學聯會十三條嚴重交涉堅持到底又電滬商會工商學聯會請堅持抗爭於懲凶賠償道歉外不達集會結社出版罷工絶對自由不止又議决暑期運動方法通告回籍學生進行（一）調查敎會學校（二）實行平民敎育（三）創設通俗演講（四）相機募集捐欵又以軍警阻止開會漾（二十三）向法團外援會提議請蕭勿加干涉（以上二十四日下午六鐘） 
　　濟南電　今日各後援會代表集一師校成立聯合會議决用委員制内分總務交際文書宣傳經濟糾察六股辦事公推李月樓鞠思敏柴官軍等六人往督署請放靑島被拘六工人 
　　濟南電　督省兩署會議對午節各界大游行加派軍警保護 
　　濟南電　濟南基督敎協進會西敎友奚兒恩等建議交署大致主張誡中外人士仗公正遠大眼光解决滬案毌襲用往昔强弱相傾之外交政策速即修正或廢除造成此等原因之不平等條約徐交涉員巳轉呈外部（以上二十四日下午四鐘） 
　　開封電　各界聯合會代表大會議决定有（二十五）日開滬漢慘殺案紀念大會并游行示威同日罷巿罷工罷課各機關停止工作并下半旗一日誌哀 
　　開封電　耿沬昨赴滬 
　　開封電　英公司經理堪迪克恐礦廠印捕肇事由京到焦作解除印捕武裝該公司全體華職員憤滬漢案不日演劇籌捐救濟罷工工人 
　　開封電　籌欵委員會舉岳督爲會長各廳道爲會員（以上二十四日下午六鐘） 
　　鄭州電　許昌巿民因滬案斷絶某國人食料縣署勸阻不從英僑紛避（二十四日下午七鐘） 
　　長沙電　錢業公所漾（二十三）開會討論援助滬案議决單獨成立錢業援助靑滬失業工人募捐處其欵以多多益善又議决自動的與英日經濟絶交並聯絡銀行界一致行動另電滬慰問失業工人 
　　長沙電　京秘書廳養（二十二）電趙湘省防維秩序保護外人甚爲得法至滬工政府巳撥欵救濟（以上二十四日上午十二鐘） 
　　長沙電　政府以滬案各界舉行端節大示威運動特出布告凡加入游街之人須一律佩帶符號嚴禁游民追隨宣嚷聞雪恥會亦擬組織糾察兩隊每隊八人届時糾察 
　　長沙電　省議會捐助靑滬失業工人萬元巳由慈善公所於米鹽股項下先行撥借滙出該會並派荆嗣佑來滬慰問各工人 
　　長沙電　雪恥會漾（二十三）開會决定兩事（一）通電各縣分會端節一律舉行大示威運動（二）派員調查水口山風潮該會漾日開始上街募捐聞收入尙佳 
　　長沙電　商會巳承認政府節關借欵二十萬 
　　長沙電　議員李况松以湘西鳳乾古保龍綏六縣災情極重特電辰州葉開鑫請予急賑 
　　長沙電　水口山礦局鄧局長以該礦工人日前因滬案游行適値有土匪刦餉事發生該工人遂疑礦警阻止游行發生誤會釀成風潮該局長昨巳通電判明匪刦餉械原委與工人游行無關並謂當時礦警實未干涉工人游街及槍傷多人之事顯係奸徒造謠煽惑無疑經此通電風潮可息 
　　長沙電　趙禡（二十二）覆章炳麟褚輔成電内有恒惕凛國恥所必雪國權所必爭之意通電各省宣布尊意並請各省聯銜通電主張速開國防會議仍希我公等電促各省期早實現以救危亡等語　 
　　長沙電　趙以端節各界舉行大示威運動爲預防意外藉免口實起見特令鄂軍夏旅長派兵保護外領僑商 
　　長沙電　雪恥會敬（二十四）通函各團體端節午前游行午後講演該會並擬就游街時種種口號（一）反對與帝國主義者之妥協（二）募欵援助工人（三）實行與英日經濟絶交（四）反對虐待華工（五）解除駐華外國軍隊武裝（六）取消領事裁判權（七）收回租界 
 
 

Page 6

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *　　長沙電　賀劉兩師長電援助靑滬慘案募捐處各認捐欵兩千元劉鉶並允在常設處勸募期集巨欵（以上二十五日上午十一鐘） 
　　福州電　縣知事林曜樞以商會特别會董柯椿阻撓節關借欵敬（二十四）日捕柯柯運動商界及外交後援會往保當晚薩即釋柯撤林職（二十四日下午六鐘） 
　　安慶電　總商會通告有（二十五）日全國總罷巿並謂五卅慘案同胞共憤今日將全國一致停巿等字樣紙條分發各商屆時粘門首（二十四日下午七鐘） 
　　温州電　全城工商於有日休業一天游行示威在中學操塲齊集各團體到萬餘人商界居多數實行經濟絶交（二十五日下午八鐘） 
　　南京電　徑（二十五）南京各界爲滬漢慘案大遊行到二百餘團體及全城巿民約數三十萬人陸志韋主席報告遊行宗旨（一）消極的爲滬漢死難烈士作紀念（二）積極的促國人自救抵抗强權推代表周澤靑葛天民王春生陳耀東向宣省兩署請願協助政府堅持交涉條件期達勝利目的並勸告軍閥禦外侮息内爭沿途因防有人摀亂有糾察隊二百餘人維持秩序（二十五日下午七鐘） 
　　厦門電　徑（二十五）晨六時敼浪嶼全部英印華捕撤回由華民公會商業研究會建築公會合組之臨時維持會二百人出維秩序工部局派武裝印捕隱守英領署屋内以垃圾車載槍彈赴日領署華捕武裝分赴各領署及西人宅保護七時陸戰隊營長周南冲率武裝兵一連約百餘便衣偵探百人渡敼分五路佈崗英日領署及工部局外均派隊保護八時海軍參謀長林國賡陸隊團長林志棠警察廳長楊遂來鼓以黃日興新號屋爲指揮處林國賡即赴英領處學生聯合會晨八時集厦敎育會舉林仲馥爲講演團臨時總指揮九時陸續渡鼓分十七隊演講自動來者二校每隊隨陸隊二滬學生團執旗游嶼呼反抗各口號十時學生渡畢海軍禁厦人渡鼓斷交通以楚同泊嶼東二武裝汽艦環嶼駛行警戒午十二時學生歸隊在大新旅社開聯席會議决（一）收回鼓浪嶼巿政司法權（二）撤銷日本在厦警察權（三）電廣州慰唁死傷學生（四）在鼓嶼巿政未收回時華人在鼓有集會言論出版自由最後有提議赴英日領署游行示威多反對有主繼續赴領署前演講均否决正相持林志棠出勸返厦二時十分全渡厦陸隊二時四十分亦返工部局巡捕五時出勤又徑日厦鼓全罷巿罷工罷課海面除小艇外全停（廿五日下午八鐘） 
　　蚌埠電　漾（二十三）奉軍旅長劉偉率所部二團第三營到蚌連先到一二兩營均下車旅部駐岑樓團部駐舊淮法道署兵士兩營駐南山餘暫住附近民房 
　　蚌埠電　敬（二十四）東北陸軍蔡師長過蚌南下 
　　蚌埠電　駐蚌第一軍兵站分處奉令撤銷處長孔令文曁副官兵役等均乘車赴濟 
　　蚌埠電　懷遠含美學校敎職員學生來蚌演劇募捐救濟滬工現向軍警方面接洽維持以便進行（以上二十四日下午七鐘） 
　　揚州電　學生暴雨游行向商會朱長交涉决陷（三十）停業誌哀及禁貨四項（二十五日下午四鐘） 
特約路透電 
[沙面慘案交涉之外電]  
　　二十五日香港電　廣東省長致文英總領事略謂今日游行隊將過沙基街時英租界之軍警突以機開槍及來福槍在對岸向人羣射擊法租界軍警亦關槍港内葡砲船且發大砲致死傷華人百餘此種野蠻之屠殺乃出預先秘密商定省長得詳報後異常震驚責當提出嚴重抗議並聲明此案完全責任應由英法租界文武官吏及英法葡軍警與有關係之砲船負之云云英總領事於二十四日覆稱葡砲船並未參與此不幸之案回擊對岸華兵或陸軍學生者乃英法租界之防軍文内又謂余以目覩之證據敢誓言華人首先開槍英海軍長官及余當時徒手立於橋旁以防防軍有任何操切之行動槍彈乃對吾等而發吾等於彈雨之下險遭非命防軍至此時始由沙面開槍法軍亦因同時被攻而開槍沙面之槍火止時而對面屋頂華兵猶不時發槍故來文所述英法當道預先計謀一節余絶對否認預先計謀者實爲華兵或陸軍學生彼等决計引起此案期成爲國犧牲者事巳早傳於外英總領事曾於二十二日函達伍朝樞君是日香港廣州華人各界皆知二十三日將攻擊沙面二十三日上午有二汽車散播傳單署名者爲廣東陸軍學校學生聯合會勸衆驅逐外人總領事切實駁絶責在外人之說謂須由華人肩此重大之擔負又請省長設法保衛廣州内外英人之生命 
　　二十五日北京電　法使昨夜致牒外交部抗議本月二十三日廣州華兵於羣衆示威後開槍擊射英法租界法商一名爲長堤華人所發之槍彈擊斃謂據法海軍司令報告觀之其責任顯須華人負之故不得不提出抗議且保留要求賠償之權 
　　二十五日香港電　沙面所留之外國婦孺昨夜均來香港據確實消息沙面領事團現議與廣州當局開談判廣州政府巳禁止續攻沙面厦門豫料今日租界中將有示威舉動中國海軍當道現擔負完全責任自信力能控制大局日驅逐艦兩艘今日可抵厦門 
　　二十五日香港電　據確實消息二十三日廣州之槍擊案華人死者在三十人以下傷者約七十人 
　　二十五日香港電　日本婦孺約一百五十名由廣州抵此 
[廣州政府對於盜擊日人案]  
　　二十四日廣州電　外交長伍朝樞致函日領事對於本月二十日盜匪擊斃日人案表示歉忱謂巳命警局嚴緝兇手 
[各地對於滬案之大示威]  
　　二十五日北京電　今日此間舉行大示威加入者共有代表學·商·工·及天主敎·基督敎·回敎三十五團體携有旗幟其文不一有書對英宣戰者有書治死英賊者示威之際外人商店住宅均有華兵嚴加保護故無騷亂徵象 
　　二十五日漢口電　此間大局安靜惟租界哨隊巳增多以防端節起有事端華衛兵亦增厚原定今日明日後日舉行之大示威巳展期星期日星期一日星期二日舉行示威者擬在武漢同時舉行 
　　二十五日香港電　扛夫與發籌人今晨罷工航務全爲阻滯電報公司送電人亦罷工現以童子軍及葡童代之 
　　二十四日馬尼刺電　華僑商店均懸半旗表示對上海遇害華人之哀忱華僑商會現正募欵匯華 
　　二十五日上海消息　中國美人公會六月二十五日開理事會通過下述議案并將决議案分致華盛頓國務院及紐約美亞公會議案文曰中美人公會促請美政府與其他列强强烈合作並採極有力的態度向中政府交涉遏制反對外人之無法的現狀此種現狀吾人以爲原起於存在巳久之不寗的政治狀况而爲蘇維挨宣傳所加重吾人主張凡因日前事態而起之生命財產與營業上損失須嚴令中國負責現行條件有絶對遵守之必要至依照華會所規定有秩序的手續修正後爲止 
[香港副主敎演說滬案]  
　　二十四日倫敦電　香港副三敎今日在維斯明斯特演說謂中國禍患甚大外人之宣傳現利用惡劣之情勢布爾希維克勢力現正蔓延學生反抗其所爲辱國之事愛國精神刻在中國達於狂亂之地位云主席溫哲斯德主敎稱無論英國帝國主義從前有何過失但今日英國確主持最高之觀念云 
[巴黎華使署案]  
　　二十五日巴黎電　巴黎中國共產黨首領嚴某乃華文布爾希維克兩機關報之總理警察曾於其室中搜獲華文德文法文俄文小册甚多嚴承認慫恿華使署之暴動並稱渠爲僑法國民黨之領袖能號召同黨云 
　　二十四日巴黎電　巴黎華人共產黨領袖即煽成星期口騷擾中國使署者現巳被捕内務部今巳諭令與此案有關係或鼓噪反對上海外人之華僑若干人出境現有七人立即被逐出境當道刻在巴黎華人中繼續訪查不久可將施行其他警戒方法 
[英國對於華事彙記]  
　　二十四日倫敦電　外相張伯倫答保守黨議員之間謂渠有証據証明中國騷亂係他國政府所派之人所煽成英政府現對於如此造成之時局加以密切之注意云 
　　二十四日倫敦電　張伯倫今日在下院答約翰斯頓氏之問謂政府不知任何國有以軍械或金錢扶助張作霖之事又聲明英國决不扶助中國任何黨派約翰斯頓問外相是否準備向下院聲明匯豐銀行未曾以金錢借給張作霖張伯倫答稱渠不知銀行事當稍緩答覆此問題云 
　　二十五日香港電　匯豐銀行總理巴洛氏向路透訪員言及該銀行資助張作霖之問題謂匯豐銀行從未以金錢供給張作霖始終保持對中國政治嚴守中立之態度近年來匯豐僅以短期債欵借與北京政府此種借欵皆有切實與充分之擔保並皆呈報北京英使署云 
　　二十四日倫敦電　殖民部大臣愛梅立答工黨彭森璧氏之問謂據香港總督報告工人罷工係出於因中國擾攘而起之廣州方面政治上壓力與經濟問題無關殖民部巳請港督報告其應付時局之計劃渠現無可假定香港政府不能控制大局之理由港督巳將香港情勢報告政府甚詳云 
[日艦來華]  
　　二十五日東京電　海軍省稱驅逐艦兩艘昨巳出發一赴關東一往厦門因時局吃緊故也 
[俄飛機行蹤]  
　　二十五日莫斯科電　俄飛機探險隊巳抵伊爾庫資克 
[天津近事]  
　　二十四日天津電　張學良今晨抵此 
　　二十四日天津電　楊伊德巳辭職因學李景林不睦之故 
國外要聞 
[日政黨特派員發表滬漢案意見]  
　　自滬漢案先後發生後日人甚爲注意日本政友會特派柏田議員憲政黨特派望月總務於本月十五十九日等日先後過崎來華調查血案眞相茲將二氏談話譯錄如次以見日政黨對於此案意見之一班 
　　長崎日日新聞載日本衆議院議員政友會特派員柏田忠一之談話題曰「民族自决之空氣横溢於全國」民國之騷擾漸瀰漫於各地此次余受政友本黨之特派爲民國時局之視察余嘗居民國歷九年之久冀仗相當之自信下公正之觀察作眞相之調查政友會前此巳派兒玉君赴華憲政會約於本月十八九日派望月君赴華望月君之對於民國其造詣當有可觀者余於出發之先曾與民國留東諸君子交換意見僉謂此舉旣非對日而日本之對於民國乃以協調之名行追隨之實竊爲日本所不取云云余深韙其說我國人（日本）偏欲加入旋渦致受經濟排斥甚至危及僑華日人生命誠憾事亦怪事也（未完） 
國内要聞 
[北京通信（Ｈ）]  
　　貌似沉寂之時局内幕 
　　自滬案緊急全國視線胥集於此政治消息轉覺沉寂然咸料不過暫時的停頓而如張作霖之到津事前挾有疾風迅雨之勢者未必終歸靜止只以外交問題尙未解决一切中央政局之布置未便提起而段政府之命運乃得以苟延段派於此亦認爲是一機會可以從容布置爲挽回萬一之想故自上星期六府中要人一度會議始欲就内政外交之困難發表個人態度繼决專就去年馬電說法貫澈主張則留否則决然捨去故國民代表會議選舉程序令即於今日閣議提出並極力設法謀參政院之成立而有參政月薪之規定且擬定通電表示個人之進退問題决於國民會議之成否即令有成亦俟大法草就立卸仔肩而有十月十日之期限蓋段氏去年之馬電本自定臨時政府期間爲六個月於此期中成立國民會議制定大法即奉身而退今逾期巳月餘而自善後會議外他無表見乃一面進行其政策一面表示非戀棧其意若曰有欲登大位者不必性急且不必疑我不去更不必别尋途徑我至多亦不過數月也 
　　所謂内閣問題原奉張之主張段氏本不允許今亦似不復提及然奉方之間接表示早巳發生效力但段側巳有因利乘便自保勢力之法其原因即以奉方對於現占勢力之安福系甚不滿意而梁士詒之徒正與奉接近始有梁氏組閣之說面段側之計畫則固知奉方捨去對人問題而言制度問題於勢不能不容納但不妨於人選上設法避去奉方之所惡而别提一本派中重要人物以當之故擬定以許世英充任且曾派某要人以此意回張陳述矣滬案遽起遂暫擱置然逆知内閣終當實現而　張則爲梁依段則爲許暗中進行今尙未巳奉張久滯津門而不去殆非觀其成不可也 
　　最近有人於津門晤張談及各省現狀張之所急仍在解决江蘇安徽兩省問題夫江蘇盧督鄭長本巳全在奉方範圍似無可議但蘇督搖動傳聞巳久而最近張學良南下於是天津方面盛傳張學良行將督蘇之說盧永祥又有十二金牌之召更傳盧氏北來將不返任之說較日前所傳姜登選督蘇鄭謙兼督其勢更甚囂　上而在滬某要人電致當局盛稱張學良赴滬維持秩序之功諭者謂爲張學良督蘇之第一步今夕所聞則天津方面巳决定吳光新改訓練總監盧永祥陸軍總長張學良江蘇督辦矣安徽問題政府所傳姜登選督辦業巳内定不過暫時仍未允鄭士琦之辭而先以吳炳湘往任省長且曰奉方於吳巳不反對但英炳湘見命令之第三日即赴津門至今未返求一見奉張之顏色而不可得一般人頗料彼之到任尙有波折而姜登選督皖一日不發表奉側之於段氏疑其以鄭督吳長維持本系勢力者亦一日不釋且段氏崛强其於學良督蘇登選督皖亦未必爽爽快快唯命是聽必有若干日之相持此則在滬案聲中進行並未停頓者也 
　　馮玉祥對奉本取不抵抗主義自滬案起後大表同情於工學各界盛倡一致對外之主張奉於此大有祖生先我着鞭之歎蓋奉張之於滬案原守沉默且因東三省與日本之地理關係深恐引起交涉故於示威運動亦在所取締而王永江之電不以廢學廢業爲然且責備政府者尤爲奉方之眞態度特馮氏一呼不能不應故暫取一致行動論者謂即此一着馮巳占勝而接近奉方者且謂馮有利用外交之陰謀以愚所聞則馮不獨以此對張且對於吳佩孚亦有同樣之活動原來去年倒曹後吳佩孚對馮玉祥巳銜恨至深且有張吳聯絡共同對馮之傳說而最近馮氏曾遣一介遺書岳州力方外人壓迫之難堪約以解釋前嫌一致對外比使者返張家口賚回復書則吳於一致對外一層亦予承認馮側於此亦頗詡其與吳佩孚釋怨之成功矣（六月二十三日） 
[滬案移京交涉後形勢]  
　　蔡曾二人抵京　政府方面自滬上談判停頓後即電曾宗鑒先行回亦而蔡廷幹則仍留滬上靜聽政府訓令蔡旋於前（二十一）日致電政府謂滬上談判旣告停頓留滬亦無所事可否暫時准其回京政府接電後以蔡所陳係屬實情當即由外部電復蔡氏令其回京因之蔡曾二人於馬日（二十一）乘夜車北上將五卅慘案調查證據及審訊供詞照片等命許沅彙集表册十數份帶京備作參考據政界確訊蔡廷幹曾宗鑒巳於昨日（二十三）下午六時四十五分由東車站抵亦訂於今日（二十四）上午九時赴執政府謁段報告一切情切形曾蔡專車本應於昨日（二十三）下午二時十五分鐘抵京因誤點故遲到 
　　六國公使會議　駐京英義法比意日六國公使昨日（二十二）上午十時在東交民巷義大利公使館開會由義使翟祿第主席六國派赴上海調查之六參贊祁畢業等亦列席當由祁畢業等分别報告此次在滬調查情形義使旋將前日各參贊提出之書面報告作縝密之討論其報告内容分四點如下（一）六國委員親自調查之結果（二）訪問目覩慘劇者所得之結果（三）與中國委員團歷次會議之情形（四）上海之現狀多數意見根據報告情形仍由義使領銜照會我國外交部當由義使館秘書起草待修正文字即晚送致外交部又據外交方面消息義使翟祿第昨日（二十二日）下午六時赴外交部晤外交總長沈瑞麟詳談本日使團會議情形次對於移京開議日期及辦法亦有所談及沈答以候我國蔡曾兩專員抵京得詳細之報告後再行答復 
　　美國巳表同情　駐美公使施肇基近有電到京報告美國朝野對於上海事件之態度電中要點謂美國人民及政府此次對於滬案均與中國深表同情並知美國之外交商務兩部亦深曉滬事情勢對中國可表好意美外部之遠東局長曾往訪施氏探詢此次滬漢兩埠慘殺案之事實眞相與詳細狀况對於中國之遭遇如此不幸表示深切之同情並謂美國在可能範圍以内極願誠意援助中國俾此事得滿意解决商務部亦特派專員赴華盛頓中國使館調查滬漢事件之眞相並表示其希望謂美國在中國各大商埠多有甚大之商業利權中國人應盡力維護勿致美人在華利益受何影響且望施肇基即勸告國人凡爲美國服務者幸勿罷工施氏當即直接聲明謂華人類能洞知美人在此次事變中之情態自絶無對美罷工之虞及本月十七日施氏復接見華盛頓記者團向之聲述此番事變遠近原由該記者等且請施氏再電北京調查較詳近狀俾宣傳使美國人民週知共曉至美國政府當局之態度始終保持沉默鎭靜而一方面對收回會審公廨改組工部局等問題認爲確與此次事變有因果聯絡之關係 
　　芳澤對滬案談話　駐京日使芳澤昨（二十二）日對日本記者團發表關於滬漢案之談話如次自滬案發生外團會議幾於每日有之其所以每日會見之原因實因關係各國務取恊調若一國除外不克相商談也前者對於滬案委員無論發電一通亦須互求各使之意見自赴滬委員回京以後一切交涉當在北京行之但何時開始尙未决定想亦不過在近日中耳據一部分新聞紙所傳謂今後交涉之任將以意美法三使爲代表者果或如是亦不可知蓋於案關係較小者厥惟三使故以此爲周旋實爲較當並非遽能代表英日二使亦非英日二使自爲當事之不能也上海公廨問題華方要求收回早在外團滬領與北京政府交涉之中此次並亦巳由旅滬六委員與在滬中國委員交涉特外團意見是否可應華方要求而予承諾予殊不能明言十九日外交團所發宣言關係各國聲明將以友厚精神對此次由槍殺案引起之上海租界組織及行政司法各問題中政府所希望侯請訓本國後實行交涉但槍殺事件原與公廨問題性質殊異果各國政府有此訓令則亦當然實行交涉惟日政府對此果否同意予尙未知而案件所關所謂四條條項或十三條條項將來日否以此爲基礎而行交涉或其條項方針究須何屬予此時不便明言要之外團意見巳盡於十九日宣言中矣此次中國民心因案件發生激昻日甚歐美各國旣巳深加注意吾輩斷不可不行注意彼六委員調查材料是否可爲交涉基礎現雖難言但至少可成爲一參考資料六委員將來是否令其參加會議現亦未定大約交涉開始以前必將相互報告參照觀耳予當此時在交涉開始之先尙求達請訓本國之時機予將觀趨勢如何或須請訓也復次滬上日方各紗廠罷工問題現在巳由駐滬日領與廠主間互相恊定方針不日發表之後事件當見結束此事本不屬外團交涉之中今外團間重要事件乃以槍殺一案爲主眼此案之揚播致爲世界集目而一方又引起中華人士之心氣激昻故予於聽察之餘亦不禁有同情之感想其他方面亦同此心此案總期從速解决不特中國之益且亦列國之福也顧欲完全滿足中國人心則解决以前料須長期交涉期間過久亦復不爲中國國民之利是所望中國之領袖人物宜講求相當措置而巳至於日本與有關者滬案以後尙有九江漢口等案可稱多事巳極予之意見雖不願非難中國當道之態度然傳聞所及赴滬之華方各委員似有缺乏誠意之嫌但眞否未詳是非歸諸公論可也至對中國地方官吏而責以責任之點日本自亦不能獨異特中國當此過渡之際民心昻動實爲堪尙惜予不知向後交涉悲樂奚如以滬上交涉之過去言時日極短之中當時傳說者樂悲不一而結果尙至决裂以終故事態報道之不同徒足亂人觀聽悲樂之判不易言也如此故即關係日本方面之各事比來報告亦未嘗有「事實一致也」 
[二十三日之執政會議]  
　　昨（二十三）日星期二執政會議於上午十一時十分開會全體閣員除敎育外一律列席除議决公布案外并討論三事（一）爲國民代表會議問題段謂國民代表會議條例公布以來進行遲滯本人誠信未孚實爲主因今唯有由本人切實表示態度藉以促成會議云云結果議定即日公布國民代表會議議員選舉程序令並由段另發一通電以「誠信未孚」四字爲電文骨幹聲明將視國民代表會議之能否成立爲進退如能成立則當樂觀厥成俟本年十月十日正式政府成立再行卸責否則旣違初心唯有退避賢路（二）私立五大學分潤庚欵案先由財政總長李思浩報告私立五大學力爭金融詳情并謂本人初因不得巳允將一百五十萬元原案擴爲一百八十七萬五千元即以三十七萬五千元補助私立五大學但其後再商諸代表團代表允除去七萬五千元尾數故今擬增加原案爲百五十萬即以三十萬補助五大學云云李報告後某閣員謂欵數未多今原案中尙有百萬元無着落驟加三十萬如何籌措李謂欵固無着但不如此則五大學必紛爭不巳故今姑具此案以平之將來如何當作别論章士釗發言謂此事爲政府信用所繫亦學潮是否再起之關鍵故本人現雖非敎育當局亦不得不有一言唯本人之意亦殊簡單即不能再以空言搪塞學界而巳因贊成章說者多李乃允負責籌欵將原提案撤回另議結果遂議定以十萬元補助私立五大學作一次發給（三）滬案移京交涉問題外沈報告六國委義使翟祿第法使瑪大爾美代辦邁爾爲全權代表巳完全確定我國所應派之同類全數全權代表亦應加以確定通告使團以便定期開議結果議定即徵孫寳琦王正廷蔡廷幹同意俟本人同意再爲最後决定最後沈並報告蔡廷幹因曾宗鑑回京來電不欲獨留滬故偕曾同行當晚即可到京云云最後討論法制院所提出外交委員會條例十一條請核定分布案結果决定即日公布公布之議决案如下（一）議定國民代表會議議員選舉程序令（一）議定綏遠全區警務處處長門致中免本兼各職遺缺以李炘簡任（一）議定特派王景春爲參與巴黎國際電政會議代表（一）議定參政月支薪水比照從前參衆議員辦法每月四百元俟參政院開會之日起支（一）財政部提議國民代表會議籌備處經費預算月需四萬九千二百二十元應請准其照支議决照辦 
[六使駁復我國照會]  
　　駐京英法美日意比六國公使代辦昨日（二十三日）上午十時在東交民巷意大利使館開會結果議决關於上海慘殺事件無論如何須在北京交涉次對於我國二十日照會議决駁覆即於昨晚五時由意使送往外交部原文如次關係國外交團之代表業經接到本月二十日外交總長之照會深爲榮幸惟中國政府於該照會中對於代表等前次提出照會中所叙述之事件經代表等愼重審議結果業經認爲事屬眞相者竟故意爲反對之陳述此實不勝遺憾而於促進此等事件圓滿解决相反之中國方面態度亦誠堪慨歎至於上海事件之遲不解决之中國政府之無根據的强辯亦不能承認蓋本月二十日致外交部之照會中所述實可謂爲關係國外交團寧願勵精勤勉以圖解决從而關於事件解决遲延之責任亦一切不能代負也 
[漢案交涉近訊（蕭蕭）]  
　　交署向英提二次抗議 
　　日領亦向我提兩次抗議 
　　滬案交涉停頓後漢埠仍未解嚴 
　　漢案交涉自交涉署提出第一次抗議後英領即於十六日將覆文送達交涉署措詞强硬據聞其内容首述肇事情形及開槍必要次謂當時僅用九枝來福槍及兩架機槍直射故祇死傷十數名若用左右移射則數百人生命不難立時斷送末謂發令放槍者雖爲英國海軍艦長但彼係受各國聯軍公推司令亦不能單獨負責交署接此覆文後隨即報告外部及省當局再向英領提出二次抗議於十八日送至英領署略謂十一晚之變中國軍警以租界向例不能武裝攔入租界僅能在華界遙爲防護貴領事旣認當時形勢嚴重何不調集義勇隊及水兵分布於華界毘連之一道街如怡園新昌里大智門一帶以資堵絶若果出此則徒手羣衆不能闖入租界中國軍警自能即時設法解散何至釀此意外之結果乃貴領事僅於第二道街佈防而抛棄第一道街防務於不顧事前失於防範所致憾者一當事變初起烏合羣衆若放空槍數槍不難立時驚散來函謂僅將機槍沿直線射擊故祗死傷十數人云云玩貴領之意不用機槍横掃尙是槍下留情豈知以機槍射擊毫無抵抗力之羣衆稍存人道寗忍出此貴領事臨事失於審愼所致憾者二末謂中國官廳保護外人惟力是視租界内秩序向由各界内領事負責若以租界事變責之中國官廳則中國軍警嗣後隨時武裝闖入租界貴領事等豈能破例允許至當日肇事在英租界臨時又由貴國海軍艦長指揮開槍則此番禍變自應由貴領與貴國軍艦長負責也云云聞英領接到第二次抗議後態度仍强硬謂英兵曾於開槍前先放空槍乃羣衆不散不得不再開槍故英人不能負此責任美領附和其說聞數月前義勇團防務總司令部曾函稅務司梅樂和請轉知中國軍警機關租界當局對暴動者不能不開槍制止惟開槍前先放紅光一道如租界附近軍警見有紅光須立時遠避以免危險云云此次英兵開槍前是否放過紅光人頗以爲疑 
　　日領林久治郎本巳奉召回國以此次事變發生遂留漢辦理交涉此次日僑傷害無論就何方面觀察均應由英領負責乃日領先後向我提出兩次抗議其第一次抗議謂日僑傷害應由中國負責二次抗議於重申責任外並請取締排日運動交署亦分兩次駁覆第一次覆文僅謂貴僑傷害係在英界敝國不能負責第二次覆文則謂十一晚事變貴僑受有損害殊堪惋惜惟貴國僑商係居英界應受英人保護敝國軍警無越界保護之權能則此次責任誰屬不難立判至謂不應有排日運動一節中國官廳無日不勸諭人民近且全行消釋深望貴國人民同時亦須了解兩國親善必要則此反動無由而生云云 
　　現英領不願獨當交涉之衝故於十八日偕各領事往謁蕭（惟德領事不往）談話約一小時以英領發言爲最多美日領次之餘則略事寒喧而巳英領於請蕭負責保護外僑外尙力辯英人不能負此回事變之責蕭答謂機關槍係臨大敵時所用乃以擊射徒手烏合之羣衆則此責任應該誰負决非貴領一人所能爭辯至保護外僑自當盡力負責應請貴領團速將租界外兵一律撤退否則激起二次事變鄙人即難負此重任領團允於二十晨實行撤退但至十九晚間滬案交涉停頓之消息傳到英領特於二十日午後召集領團緊急會議以形勢劇變租界警備仍難遽撤因是租界戒備情形猶昔武漢各界聞此消息决於二十五日舉行參與全國援助滬漢案示威大運動二十六日舉行漢案示威大游行二十七日舉行大演講大約經過明日會議决定後即可着手籌備矣（六月二十一日） 
 
 

Page 7

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *國内要聞二 
[魯各界援助滬案近訊]  
　　濟南通信濟南學生聯合會於二十三日下午二點召開倒會到會者有各校代表三十餘人孫守志主席報告昨日（二十二）出席各界外交聯合會情形文書股苪雙報告上海工商學聯合會來電主張全國大游行改爲本月三十日但本省早巳預備二十五日舉行不能更改本屆巳覆函該會聲明報告畢遂即按議程開議第一案爲二十五日大游行問題公决男女各校學生全體參加臂纒黑紗但現在學生巳有回家者可以不用各校校旗只用學生會會旗並由文書宣傳兩股草擬宣言傳單臨時散佈第二爲各界外交聯合會規定每團體派代表二人公决本會由總務交際兩股各派一人加入該會第三爲北京學生會派代表呂仲異陳子鈞等二人要求山東學生會爲彼帮忙覓捐討論結果以本會業巳停止募捐只可由交際股派一人引導彼至募捐地點不擔勸募責任第四爲本會募捐及捐欵分配方法主席報告除南洋公司捐欵五千元尙未繳納外存儲阜豐銀號者巳有兩千元結果議决匯上海一千五百元最後文書股苪雙發言前本會議决委托伏假回里同學向各該縣機關學校公團接洽組織援助滬案團體現公函巳印妥各校代表應調查各該校回里同學究有多少來會報告以便發給時至四鐘散會茲錄該會致各縣之公函如下敬啓者五卅慘變舉國憤慨本會六月八日三萬人游行示威一致反抗英日帝國主議之暴行並實行經濟絶交之手段本會爲統一行動起見特派某某到貴縣宣傳組織屆時祈與接洽是荷濟南學生聯合會啓濟南巿民雪恥會二十三日下午五點假省議會開職員會到會者二十餘人鞠思敏主席北京學生會代表陳子鈞呂仲異臨時亦到場由呂仲異報告來東任務無非爲 
聯絡貴省各界對滬案與京方一致合作並希望貴會帮忙募捐旋即退席該會議决事項爲派李郁亭陳雪南爲出席各界外交聯合會代表自二十四日起每月在議會開職員會一次六點散會同日下午四點商界滬案後援會調查股假總商會開會李月樓主席公决對英日經濟絶交即日實行由調查員各調查其接近之商行所存英日貨物彙册交會備案以後即不許再行增購限兩日調查完畢六點散會洋商華員救國會以地位不同罷工甚難决從捐欵援助滬上罷工工人入手其捐欵辦法爲各抽月薪百分之十限端節前繳齊匯滬預計可捐兩千元之譜（六月二十三日） 
[廣東各界援滬代表大會（星）]  
　　到會者計一百二十餘團體 
　　即日設廣東各界對外協會 
　　議决切實援助辦法十五條 
　　廣州通信滬案發生後粤垣適値政變故除舉行示威大巡行及出發演講外尙無切實援助之具體辦法茲者粤局巳定各界實力援助之機會到昨日（十七）午後二時全省農工商學兵各界開代表大會於廣東大學禮堂商議援助滬漢各處被害同胞辦法各界與會者計一百二十餘團體二時半開會公推中華全國總工會代表李森爲主席宣布理由畢由上海學生聯合會代表彭震寰陳耀焜報告上海情形次由省敎育會長兼宣傳部長汪精衛·工人部長廖仲凱·演講滬案與中國之關係及應行援助之種種理由聽者拍掌不巳次各團體代表先後發言均極憤激隨議决設立「廣東各界對外協會」尅日成立並舉出二十五團體（名目從略）代表每團體舉代表一人爲協會執行委員内分總務文書交際募捐演講出版等八部定二十三日在東校場舉行各界示威大巡行又議决切實援助辦法十五條（一）抵制英日貨（二）拒絶使用外幣（三）實行經濟絶交（四）不賣田料原料糧食各等物（五）在帝國主義者之下工人一律罷工在帝國學校者敎員學生一律退學（六）廣東工商農學各界休業一天巡行示威巡行之日起各界臂纏黑紗一星期並下半旗一天（七）各界舉行大模範募捐（八）募捐分配工人捐工金一天學生捐欵分三等大學規定人捐二元中學一元小學五角商界以商店爲本位亦分三等甲捐十元乙捐五元丙捐二元兵士捐二角農民每人捐一角敎職員軍警政法各界以薪金多寡比例分配捐助政界月薪四百元以上者捐俸一月（九）組織各界宣傳隊（十）擴大統一民衆組織以爲擴大對外後盾（十一）請革命政府向英日提出嚴重抗議案並實力援助（十二）通電全國全世界人民（十三）通電慰問上海漢口靑島被害各同胞（十四）通電全國各界先組織全國各界對外代表統一機關（十五）示威大巡行議至六時許始散會（六月十八日） 
[寗波日人戳傷華人案續聞]  
　　外交後援會提出要求四項 
　　日人亦要求損害賠償 
　　甬埠自日人垣花惠常戳傷華人五人後外交後援會將當時實情查報交涉署并提出最低限度條件四條（一）懲凶（二）賠償（三）道歉（四）擔保以後不再有同樣事故發生請交涉署向日本領事嚴重交涉並請轉詳外交部正式抗議寗台鎭守使孟昭月則於昨日召集李交涉員·林廳長·江知事·王科長·及商會長俞佐庭袁端甫中學校長王思成經子淵董貞柯等商議維持治安方法由孟使面語各校長謂際此人心浮動之際竭力勸導各校學生江北岸一帶在晚間不得再有大隊學生出發以免誤會一面又令廳長加意防範　　此次日人因戳傷華人激動公憤致其宅内器物被羣衆焚毁而與該日人同居之俄人薩紹基亦有少數物件連帶被毁該日俄僑民除報告各該國領事及寗波交涉員外復向警廳提交損失單備案意圖要求賠償其失單所列日人垣花惠常損失計英洋二千五百餘元俄人薩紹基損失計英洋三百餘元并聞日人垣花惠常自戳傷華人後即離甬赴滬而一般僑甬西婦恐風潮擴大巳有十餘人離甬矣海關今日巳照常辦公惟英商某某等公司今日（二十四）仍停業美國兵艦麥克麥巳開駛來甬於二十三晚八時半抵埠泊白沙美孚棧碼頭共有水兵一百六十餘名昨甬埠英領事聞學生又有大規模游行演講之舉要求李交涉員轉請官廳預行禁止李答以學生游行手無寸鐵且爲愛國運動貴國爲文明行先進亦常有之未便禁止云云 
　　甬江女校退學生徐誠美李秀淸張賽英等昨召集同學范博理林翠娥等二十餘人在後樂園開會由李秀淸主席宣告開會宗旨略云甬江女校係外人所辦外人以帝國主義壓迫中國并禁止吾人加入學生會及愛國舉動殊不公允故鄙人誓决脫離該校并此後不再入敎校求學不知諸姊妹意見如何列席者均一致贊成共同簽字（一）誓不重回甬江（二）誓不再入敎校不日將發宣言又聞崇德女校亦有學生十餘人願與甬江女生一致行動據聞甬江此次退學之學生下學期皆入啓明女校肄業 
　　附錄外交後援會之通函如下上海申報館轉全國同胞鑒本月二十二日晚八時有日人垣花惠常者查係浙海關小寫在新馬路雇乘魏阿來人力車至正大公司附近又折回外灘葆山弄下車後僅付車資小洋一角魏以太少索加車資該日本人加以銅元八個魏以路遠時久又請加添該日人即反身將魏手中之車資一角銅元八個奪回魏跟入宅内該日人遂向魏之腰部用力猛擊受傷倒地不省人事由路人件送傳炳醫院同時有擺水菓攤之路人趙之霞見狀勸阻又被該日人用刀猛戳致左腦蓋受有重傷又木司劉中火右眼眶亦被刀傷又四明高級中學學生陸鳳鰲因維持秩序奔跌手骨受傷又一不知姓名之男子傷手衆以日人兇暴激成義憤感入該日人宅内將宅内器物有數件擲向江邊焚燒少頃即由一分署水龍救息而鎭署警廳巳分派軍警在領署海關敎堂及各外僑住宅武裝保護極爲週密各處秩序井然并無軌外舉動查此事發生完全爲該日人所激成竟傷華人五人之多其責任應由日本方面負之本會執行委員聞警立刻召集緊急會議謹據實情查報並提最低限度之條件如下（一）懲兇（二）賠償（三）道歉（四）擔保以後不再有同樣事故發生務請全國同胞一致聲援除　日電達外特再函聞寗波外交後援會叩 
[關於滬漢案之要電]  
　　檳港華僑電　申報轉執政府各報館各團體公鑒英捕横殺學生僑情憤激請嚴重交涉以洗國辱檳港華僑書報社 
　　鄭州馮正權等通電　此次滬潮發生漢案繼起國人同憤乃卾督蕭耀南昏庸悖謬甘冒不韙業於箇日通電痛斥其非公等或握兵符或膺重寄挾山超海馬首是瞻權等一介弱士非敢自外誓效毛錐之勞爲公等執役旅鄭卾人馮正權吳晋張伯芝等二千餘人叩禡 
　　河南陸軍第五混成旅步兵第一團團部代電　上海申報館轉學生聯合會曁各公團均鑒前由學生聯合會轉貴報蒸電計達捐廉補助五十元巳另郵續匯此次罷工犧牲重大非有捐助斷難持久特於永城邀集各界組織各界聯合會分頭募捐以爲交涉後援業於馬日成立容俟募有成數即由該會彙寄特先奉聞駐永河南陸軍第五混成旅步兵第一團團長岳相如叩養 
　　廣東潮陽銅盂中學代電　各報館曁全國學生會各團體鈞鑒滬江慘案發生敝校義憤塡膺即行罷課推舉職員分組演講惟冀喚醒國民誓同援助切望同胞一體堅持務達懲兇賠償廢除苛例收回國權之目的員生等節衣縮食爲經濟上之援助連日奔走道途力勸愛國同胞踴躍輸將經集得國幣四百餘元彙交上海總工會稍盡棉薄俾資挹注務望舉國一致努力奮爭以達最後勝利廣東潮陽銅盂中學全體員生叩 
　　太平縣新豐外交後援會代電　上海申報館轉全國父老昆季均鑒敝會本日上段執政一電文曰段執政鈞鑒滬案迭經鈞座飭部交涉抗議三次俱遭駁回彼恃强權我憑公理事實人證中外明瞭設無轉圜付諸國際公判萬一相逼太甚爲世界爭公理爲人道求保障雖蒙重大犧牲亦所不惜務乞鈞座外察大勢内省民意速定交涉方針事機危迫乞勿自誤謹布下忱伏祈垂照等語合亟奉達太平縣新豐外交後援會叩 
　　浦城九團體電　學生聯合總會總商會各報館福建同鄉會鑒凌華慘案辱國戕民遐邇公憤禡日敝縣各界聯合游行罷工罷巿表示同情並擬集欵濟工務望積極進行勿稍鬆懈交涉情形乞隨示知浦城商農敎育會公民大會九團體公叩敬 
　　浙江舊處屬滬案後援會電　各報鑒浙江舊處屬各界爲英日殘殺同胞端午日一律閉巿並停止娛樂浙江舊處屬滬案後援會有 
　　滬杭甬鐵路警備司令謝鴻勳函　申報大主筆台鑒逕啓者自五卅慘變發生後凡我國人同深憤慨積極抗爭消極抵制同聲相應舉國若狂亦足見人心之不死也鴻勳側身戎行義當救國徒抱孤憤莫撑空拳惟思當茲交涉停頓之時抵制尤不容稍懈往者嘗言抵制外貨矣而外貨之充斥如故銷售如故徒增内部擾攘無損外國分毫有名無實久而自化無惑乎外人之譏我爲五分鐘𤍠度也今之抵制必須借鑑前車乃能有功不然亦徒貽譏而巳矣夫欲抵制外貨必先提倡國貨國貨亦非徒責其有也必須察其適合於社會需要應用與否價値較外貨低廉否有則益求精進無則亟宜仿造務達舉國之中純用國貨之目的而後止必如此始足以拊背扼吭而制外人之要害我之抵制乃可收其功也抑更有進者往者抵制外貨而我國商人故昻其値以收漁人之利此等奸儈最阻國計願與同胞共棄之鴻勳赳赳武夫孤陋寡聞所望貴報館崇論宏議啓迪同胞用能上下一心協力進行斯誠國家之幸矣專此奉達即頌著祺滬杭甬鐵路警備隊司令官謝鴻勳啓六月二十四日 
[江浙各界對於滬案之援助]  
　　南京　南京國民外交協會於六月二十四日下午三時開會到二十餘人委員長周成主席報告學生聯合會來函全城學校及工界全體定二十五日上午八時起在公共體育場集合對滬案開巿民大會聯合游行示威要求各界一體加入云云當時有學界後援會代表葛天民周寄高學生聯合會代表陳耀東張守正等到會陳述學界因爲與京滬各埠取一致行動起見决定二十五日游行希望各界加入以壯聲勢作一大規模之運動表示團結精神至於游行秩序學界巳有具體的維持辦法並預備會同軍警方面對英日領事署及商店特别保護可保無虞下關工人進城時統由後援會招待供給飲食來往用寗省火車裝載不使經過英日領署沿途用自行車組織通訊隊並多派糾察隊以免紊亂務盼各界贊同此旨以免兩歧云云於時商會方面即將他案暫行停議一面急邀五城公益聯合會長開緊急會議趕發通知漏夜趕辦手續學生聯合會代表即乘汽車往梅溪山莊擬請八十五歲之耆紳馬湘伯到會主席以資策勵民氣並赴警廳請派軍樂隊爲游行前導更向貧兒院要求派男女童子軍隨同維持秩序預計游行人數當在十萬人以上云又南京學生聯合會决自二十七日起向各商店檢查貨類對於某兩國貨件上貼以「良心」印花聲明查出後並不予以何等處分祗作爲一種原存貨物標識嗣後如查有某兩國貨物未貼項印花者即認爲私進定有相當對付刻巳函知總商會並通告各商店知照矣又該會定七月五日在秀山公園開追悼滬漢死難烈士大會巳分設文書編輯總務會計庶務五股籌備一切所需費用以二百元爲最低限度由各校分别擔任 
　　鎭江　鎭江外交後援會昨日（二十四）午後三時在萬壽宮開緊急會議由楊植之主席先報告和興煤號運賣日煤及議决罰欵經過情形嗣即公推代表接洽該項罰欵儘本月三十日以内令該號將罰欵二萬元完全交出至於罰欵用途則由公衆討論後經多數决定充作建築公共演講廳之用並公舉籌備委員七人籌備該項進行旋即散會今早後援會所設之援工委員團因江邊駁運工人等罷工巳有數日急須接濟特在該會發欵每名工人先給洋四角以後每天二角又後援會因漢口又發生慘案應一致聲援昨特致函漢口商會表示誓爲後盾並詢眞相又學生聯合會於昨日上午十時召集大會茲將其議决案錄下（一）提議和興之罰欵二萬元限一星期内躉繳存欵何處和興不能干預如過期不繳本會自有對付方法通過（二）提議抵貨方法當即推定稽查員十二人分至車站輪埠等處担任職務通過（三）提議學生聯合會在暑假期内如發生重大事情即請本埠假期内回鎭學生帮助辦事通過（四）提議問上海學聯會對於滬寗路代表孫伯池等報告有疑問地方議决由文牘函問（五）提議援工團發給罷工工資請暫撥和興之七百元罰欵權爲接濟通過（六）舉盧兆祺陳越余迺成等三人代表糾察援工團發給工人欵項（七）提議發給職員符號通過（八）提議召集商會·縣議會·巿議會·巿董會·商團五團體代表開談話會通過後即散會又鎭江英租界工部局因今日（二十五）爲舊曆端陽節深恐有工人等至租界江邊游看龍船特將各　　　閉請軍隊駐守與華界斷絶交通以免再生事變 
　　揚州　揚州第八中學自滬漢事件發生後即以提倡學生製爲職志屢經會議始於二十三日開成立會其秩序（一）搖鈴開會（二）全體學生軍齊集操塲（三）向場中國旗行三鞠禮（四）唱國歌（五）總敎練員張時寅（該校體育主任）訓辭（六）該校史地敎員胡煥　出席演講（七）三呼中華民國萬歲八中學生軍歲（八）散會並悉該軍係仿北大辦法組織目下巳成軍一連此後視加入人數如何再行增編 
　　無錫　滬案無錫後援會議决於二十五日在公園召集巿民大會連口紛紛籌備並組織請願團由三師輔仁分任組織共成五隊每隊四十人推定朱士能·諸祖蔭·石淸麟·唐光華·王實恨等五人爲引導員於下午一時半帶隊出發向未經休業之各商號切實請願先一日推定尤福渭許廣圻朱士能代表向商會巿公所請願通告商民於是日休業半日并下半旗以誌哀痛而縣警察所亦立即傳知公園各茶座於是日十二時起六時止停止賣茶商團公會於接到通知後即令知各支隊團員於是日到會維持秩序此外尙有淸鄉游擊隊亦到會照料布置極爲整齊故秩序并然至下午各團體學校及男女巿民之到會者巳有四千餘人至三時半開會由許廣圻主席其秩序如下（一）開會（二）升旗（三）奏唱國歌（四）全體靜默三分鐘（五）主席報告開會緣由（六）由王啟周·尤福渭·沈一士·錢孫卿·等多人相繼演說（七）將提議各案提出討論（一）王啓周提議請政府撤回英日使領斷絶國交（二）施錫其提議抵制英日貨（三）魏光釗提議撤換蔡曾兩專使（四）尤福渭提議維持工商學界聯合會所提之十三條討論結果均一致通過（八）呼唱口號（九）奏唱國歌（十）散會是日驕陽當空天氣甚𤍠而各巿民集合於烈日之下歷三小時之久雖揮汗如雨而秩序甚佳亦可以見民氣之一斑矣會場因人數衆多天氣又𤍠由大同恊濟兩醫院組織臨時救護處擔任救護事宜散會後復致電北京段執政及各公團報告開會情形 
　　蘇州　蘇地學界昨日（二十五）舉行游行大示威上午九時在　　公共體育場聚會奈有多數男女學校或因業巳放假諸生旋里或因須待六月三十號加入各界之大規模游行故是日所到各校人數尙不及前兩次十分之一茲將巳到各校校名及其人數彙誌如次計（萃英）七十餘人（東吳大）二十餘人（工專）三十餘人（崇道女子）三十餘人（醫專）五十餘人（二農）三十餘人（一師）六十人（一師專科）二十餘人（二中）三十餘人（桃塢中）三人（縣師）三十人（樂益女子）八十餘人此外尙有福音醫院加入五十餘人苦兒院加入四十餘人警廳派有稽查楊文桂在場照料並保安隊第一隊四十餘人隨同游行隊保護且有醫專校之救護隊曹芥塵陸濟民等十五人附近擔任救護疾病之責當未出發之先有東吳大學敎員生物學博士胡經甫對衆作簡單演說旣而排隊出發經過干將坊·臨頓路·觀前街·護　街·書院巷·養育巷·中街路·百花巷·到中巿爲止或返校或演講聽憑各校自便 
　　杭州　省會農工商學各界七十餘團體今日（二十五）爲上海慘案舉行大游行三時許各團體紛紛整隊出發赴西湖公衆運動場排次待發天甫黎明各界之到者巳達一萬餘人俄而江干湖墅拱宸橋各團體亦入城參加五時半由主席褚　僧君報告今日大游行主旨畢當由總引導員莊景珂君執旂領導魚貫出場首爲商團杭總商會省會商界聯合會新巿場商界聯合會城北商會共一千餘人次爲印刷業工人織綢公司工人電燈公司職員工人武林造紙廠工人改良織物會綢業總會華商保險公會民報社之江報社杭州報社商報社浙江日報社大浙江報社浙民日報社全浙公報社職員工人共約四千餘人又次爲省議會各議員省法會議各代表省敎育會省農會縣農會縣敎育會縣議會參事會縣議會聯合會國民會議促成會司法恊會律師公會藥劑師公會女界聯合會自治促進會等數十公團（名稱繁夥不及備載）又約一千餘人又杭州中等以上各校敎職員聯合會學生聯合會靑年會幹事團基督敎徒聯合會台州同鄉會温州同鄉會東陽同鄉會湖州同鄉會以及各校自治會後援會等二千餘人又上海各公團後援會來杭參加游行者約數十人又女中行素馮氏弘道眞原女職女蠶廣濟女校等約一千餘人又之江法政一中宗文工專農專體專鹽中中醫等三十八校學生三千餘人照所定游行路徑繞行一週沿途各喊對英日絶交不買英日貨種種口號秩序井然九時許巳達藩司前褚主席報告散隊於是大衆三呼中華民國萬歲聲震湖山分隊言旋按是日游行各法團領袖王祖耀宓福衡莫永貞祝紹箕方悌李傑等數十人均執旗領導步伐整齊意氣一致爲從來所未有警廳方面張督察長以次各督察員及各稽查員四時起分赴各要道妥爲保護各區署巡官巡長人等亦隨時照料各盡職務十二時全城工商一律停業一時江干拱宸橋各處亦相率罷業罷工共誌哀思 
　　平湖　平湖各商店因二十五日適値端節淸理賬欵之期故未休業工匠業均停工半日各學校全日停課又二十五日上午第五義務學校與當湖襪廠工餘夜校等聯合游行下午工界大游行又五卅慘案平湖宣傳團是日下午在公團推選職員並擬六卅各法團開追悼會時蒞會表演慘劇情形以深印象又織襪業每廠捐端節筵資六元援助滬工人其他商店亦有節資捐助又 
 
 

Page 8

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *乍浦滬案後援會組宣講隊二組隊時擇適當地點公開演講 
　　嘉興　嘉興各界人士對於滬案後援仍積極進行外交恊會止擬檢查各商號所存英日貨並勸導各居民不用以作實力之抵制又新　救國同志團亦因滬案未了漢案又起特電北京當局依照上海工商學聯合會所提出之十三條件即向使團嚴重交涉以順民意又此開各商　　　　費巳分别結出交由各商聯會　　援工 
　　温州　温州大公報接到「五卅」慘案電後學生會聞訉星夜召集會議次日即齊赴甌海道公署温州交涉員請願要求即電當道提出嚴重抗議出署後即赴永嘉縣商會召集各界聯合大會田商會長蔡筱甫主席王超凡報告慘案經過情形言辭悲壯聽者動容當議决二條件（一）恢復温州救國會（二）游行示威日　定六日上午八時是晚温州救國會即召集緊急會議由幹事長土超凡主席除日期定六日上午八時外並議定集合地點在十中草場推定籌備員十人辦理此案次日男女學校及各界約數萬人各執小旗上書種種標語沿途高呼各種口號甚爲激昻商　亦遂休業一天以表同情當晚温州救國會又召集全體討論各種辦法先由上海學生會宣傳委員張任天唐砥中報告上海慘狀後首議决改選職員次議决救濟上海工人及一切進行方法业有基督敎靑年協進會與甲種商業學校舉行化裝講演觀者咸　囊出資援助温州救國會於游行後遂即派學生會代表向各處演講募捐十中師範部中學部亦先後舉行化裝講演在表演後各有長時間之演說聽者動容是晚有藝文中學校及崇眞小學校係敎會所設立因學生出發演講募捐被該校長（英人）侮辱壓迫於是學生大憤即行立誓脫離風潮一起温州救國會即行召集臨時緊急會議討論兩校學生求學善後問題當晚並禁止英日貨報關與先匯洋二百元援助滬上工人厥後各種講演團募捐團如雨後春笋蓬勃而生前晚五卅雪恥會與女界國民會議促成會合演海上日來慘狀觀者咸爲淚下學生界因化裝講演頗能激發各界愛國心故通函各校各界派員籌備繼組織長期化裝演講團以鼓舞民氣温州救國會現亦議停止進英日貨辦法尅日進行一面出發宣傳提倡國貨並議於二十五日即端午節舉行巿民大游行示威 
[張學良過濟北上]  
　　濟南通信張學良於二十三日下午六點專車過濟督辦署參謀長王翰鳴·軍務帮辦施從濱·第五師長孫宗先·省長龔積柄·等以下各軍政長官均到站恭迎張特約龔省長王參謀長及交涉員徐東藩上車歷述英捕在滬殺人之慘狀及英領歷次交涉强硬言下其爲激昻並謂國勢至此望各省疆吏化除私見同禦外侮六點半車開北上同日晨交涉專員曾宗鑒蔡廷幹亦以交涉停頓專車北上督辦張宗昌聞亦將於日内返濟敎育廳廳長子恩波辭職赴津後龔積柄委政務廳長田步蟾代理田力辭不幹現該廳僅由第一科科長王承堡保管文件膠濟鐵路局長趙藍田係由張宗昌龔積柄會委交通部尙未承認近以該路局總務處處長劉璧臣副局長周鍾岐醖釀倒趙交通部巳電該路職員趙藍田到路後所發表之命令一概無效觀此情形趙恐不能久安其位也（六月二十三日） 
[蕪湖近聞]  
　　自吳炳湘長皖兼軍務令下後此間各公團盼其早日履任均紛紛去電歡迎惟蚌方倪朝榮等對於吳氏尙未有歡迎表示故吳氏現巳由京赴津與某要人有所接洽並一面託倪道烺（一說倪道杰）先行赴蚌疏通至何日赴皖就職此時尙無確實消息 
　　蕪湖總商會前以米價飛漲人心恐慌曾經開會議决拒絶外省來蕪採辦軍米振米並電請省政府及地方官出示布告在案詎料日來漢口宜昌等處在蕪購辦米糧甚多連日由招商輪裝運赴漢者約有五六萬石致米價依然高昻一號蔴秈售六兩七錢五分糙米六兩一二錢且存底不多後巿仍須看漲 
　　蕪湖東鄉三里埂烏溪厘金分局於二十一日夜二更時分突來盜匪三十餘人明火執械衝門而入該局員司因寡不敵衆遂任其所爲所有稅銀大票及衣服等件悉被搶刦一空臨行時鳴槍示威呼嘯而逸該局業巳派員來蕪發電呈報財廳 
　　皖岸大通榷運局長史啓藩因辦理不善且位置私人甚多業經實行撤差遺缺改委徐鴻賓接充徐現巳來蕪曾拜會皖南鎭守使王普擬於日内赴通接事然將來新舊交替時不知可有問題否 
　　近來巿上銅元日形充斥致牌價逐步跌落一般小本營生者莫不大受影響日前有商人鄧寳豐私運大批銅元進口被關員查獲扣留鄧即報告總商會咨函蕪關監督署轉函稅務司要求發還旋接復函不准謂此項銅元照章應予充公（六月二十三日） 
[潮汕許洪妥協之條件（錫）]  
　　惟形勢尙嚴得 
　　汕頭通信月前自許洪雙方武裝和平兩部合作後許軍注全力圍攻廣州不出一月楊劉兩軍果被逐出境外數月來陰雨晦瞑之粤局從此告一段結束矣潮梅方面洪部塡防之師日前巳抵潮安上游淇兆麟向許提出三個條件（一）許陳調和許謂粤人治粤無所謂許陳（二）去共產黨許謂革命政府巳疊次宣布　共產謠諑（三）財政公開許允照辦以上爲許洪合作具體之條件日來因條文太簡洪部回粤之師節節進迫潮汕許洪兩軍在溜隍圩曾經接觸一次幾致决裂許崇智以楊劉敗潰欲乘勢急回廣州辦理善後事宜乃委出建國粤軍第四軍軍長張國楨爲汕頭粤軍總司令部行營主任並命馮軼裴旅出戍潮安在筆架山等要地嚴密佈防又調回張和旅駐屯揭陽河婆嚴陣而待洪部入大埔境者僅千餘人兵力單薄因此不敢進駐潮汕聞俟李雲復大部到後即大舉進兵故十八日特派第一師長賀瑞庭·第十師長謝文炳·帶領衛隊來汕與張國楨面商妥協條件十八晚張在擎天樓特設宴爲謝賀洗塵訂立雙方同意協約（一）粤軍回粤爲對等之調和不得收編及改變名稱（二）保護國民黨·及不變更各機關人員（三）林洪葉所部分駐内縣潮汕方面准駐兵一連及官長衛兵（四）財政公開財政局實行改用委員制由各軍遴派委員主持所有收入公平分配昨日所聞所謂調和條件大略如是巳經十八晚雙方在擎天樓籖押據外間所傳消息洪部駐大麻高波之軍巳退回大埔是否厚集兵力再進潮汕此舉殊足令人注目連日許軍在各處召集回駐揭陽潮州之兵約七千餘人十八早又派緝私艦安北江澄兩艘前往黃埔裝運槍彈來汕在旁人觀測兩方之舉動似萬難妥協潮州本日仍未開巿街閘緊閉如臨大敵汕頭與各縣交通完全梗阻傳林虎全軍巳在贛邊發動但尙未證實惟劉志陸有一部入駐興寗五華（六月十九日） 
地方通信 
[揚州]  
　　盜匪拒捕行刦　北鄉三里庵鄉民金財源家於二十二日夜突來盜匪二十餘人衝門打刦財物臨近該庵之黃珏橋駐有警備隊聞警前往護救盜等公然開槍拒捕軍人畏縮一任盜等携贓而去事後報告縣署趙知事特親率警隊前往履勘被刦情形以憑核辦 
　　取銷軍警稽查處　揚州軍警稽查處係緝私·警察·陸軍合組成立而後無益於地方經縣署據各方面呈報轉請陸軍劉旅長察核即經主張於即日取銷矣 
[六合]  
　　姚山會剿匪巢　日前皖省馬　長巡哨於來（來安）六（六合）交界姚山地方發現匪巢互相開火因途徑不熟由蔡營長派人至　林張（六各警察駐防處）報告駐防警隊邢排長（建成）請派隊恊同兜剿旋由邢排長率隊二十餘名抄襲行至聶家志墳地方與匪對敵結果民　傷一人警隊隊士彭　發陣亡匪衆受槍傷十餘名削取首級兩顆救下肉票五名現將割下首級送縣懸掛示衆 
[泰縣]  
　　呈報麥收分數　泰縣知事鄭輔東查本年二麥業經收刈登場派員查勘高低田畝通扯均匀約六成收穫頃己呈報省廳察核矣 
[嘉興]  
　　警所注意公衆衛生　嘉興縣警察所以時　夏令對於公衆衛生亟宜注意除出示佈告外巳派員知照各飯舖酒肆菜館等對於所售食物均須新鮮淸潔不准出售　魚敗肉又對於赤膊及露宿並日中倒　等均嚴行取締俾重衛生 
　　農民苦旱　該處巳多月不雨河水乾涸値此　　農民正在插秧之際　水種田頗廢時日刻下北鄉一帶插秧田畝尙不及半鄉民日夜　水倍極忙碌因之莫不呌苦連天而城中柴船亦受此影響而絶跡居民多宜告柴荒 
[平湖]  
　　縣會將開臨時會　平湖縣十四年度預算案現經縣參事會編就送交縣議會决議遵行敵逢縣議會常會期滿未及開議現經議員函請縣知事召集臨時會經縣核准咨　　長召集於七月七日開會 
[嘉善]  
　　營房基地購定　本城第三高小校舍（夫子廟）農事試騐場等自上年冬均爲第二師砲兵團借駐歷經縣議會曁各法團電請杭州督署轉令發還茲悉督署方面業經派員在西門外向家蕩地方購地二百畝不日興工建築營房以資該團移駐 
[紹興]  
　　　故釀成命案　紹興宋家　地方有宋阿根等均係堂房兄弟子姪同族而居日前因茶葉銀洋出入僅及三元之數初尙彼此口角繼竟互鬭用尖刀戳死四人受傷二人血肉糢糊厥狀甚慘現巳報請地方分庭前往相騐 
 
 

Page 9

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *本埠新聞 
[廣州慘案情形之滬聞]  
　　遠東通訊社云廣州學生巿民於二十三日（昨報誤爲二十四日）游行又遭慘殺其消息巳略誌昨報昨日（二十五）下午據本埠某要人接香港發來之無線電稱學生游行者皆徒手因當時在沙面英界遇難之羣衆有親友在黃浦軍官學校者聞耗乃携武器約同學生軍數十人馳往援救時値英水兵用砲向沙面亂擊當場死傷者華人居多數外人亦間有爲流彈擊傷者但究竟係中何方砲彈尙難辯别事後英水兵陸續武裝登岸沙基口及與華界對峙之各大橋口皆架有大砲如臨大敵昨日（二十五）外國兵艦馳往省河者巳有數艘云 
　　日本東方通信社二十四日廣東電云本日在中國官場向領事團交涉謂二十三日以來衝突之結果華人死傷者一百二十名要求賠欵業由領事團答覆拒絶巳無交涉之餘地今雙方正在佈置軍隊形勢危急又二十五日東京電云目下在廣東防範之日艦祗有驅逐艦一艘日本方面因鑒於事變之亟更由馬公添派驅逐艦一艘前赴廣東協助又添派驅逐艦一艘赴厦門 
[廣州慘案發生後之援助]  
　　國民黨之兩電　國聞通信社云國民黨上海執行部昨以廣州又發生國人被戕案發出兩電如下（一）廣州中央執行委員會大本營並轉各人民團體鑒二十三日廣州巿民爲援助五卅事件舉行羣衆游行愛國學生欲進沙面演講英水兵即在河基口對我徒手羣衆以機關槍掃射死傷及二百人學生軍聞訊馳往援救亦受英兵之掃射似此帝國主義國家之行動盡施其野蠻强暴之威力肆行蹂𨈆背棄德義絶滅人道吾人確信爲民族平等國家獨立而奮鬭之革命政府必不致爲帝國主義的暴力所屈我國民革命策源地之廣東人民亦必能與政府恊力同心實行抵抗奮全力以援助五卅事件之全國國民尤必能以團結與奮鬭之力援助爲民族平等國家獨立而奮鬭之革命政府帝國主義的國家旣對我强暴壓迫又用其最卑劣之手段抑壓我國郵電交通以肆其故意造謠之宣傳尤望我革命政府以全力注意使帝國主義在中國南部之横暴明白曉示於全體國民吾人當犧牲一切以爲革命政府之後盾中國民族平等獨立萬歲三民主義革命萬歲上海執行部徑（二）全國各報館各團體各機關公鑒本月二十三日廣州巿民爲援助五卅事件舉行羣衆游行愛國學生欲進沙面講演英水兵即在沙基口對我徒手羣衆以機關槍掃射死傷及二百人學生軍聞訊馳往援救亦受英水兵之掃射此種帝國主義國家之行動顯係於我國民救國的獨立運動𤍠烈之時盡施其野蠻强暴之威力肆行蹂𨈆背棄德義滅絶人道吾人確信爲民族平等國家獨立而奮鬭之革命政府必不致爲帝國主義的暴力所屈國民革命策源地之廣東人民亦必能與政府恊力同心實行抵抗我全國愛國的軍人農人工人商人學生須知此次廣州英水兵之殘暴行動欲一與覆滅我中華民國五卅事件巳由廣東事件更加展開革命政府之成敗即中華民國中之存亡切願我全國國民更進一步以努力援助廣州革命政府者謀對英抵抗之勝利中華民國之平等與獨立萬歲中國國民黨上海執行部徑 
　　學生聯合會之緊急會議　上海學生聯合會自得沙面慘殺案消息憤慨異常即於昨日上午九時召集臨時緊急代表大會議决推葛建時邵華等四人携函分赴各馬路商界聯合會接洽各路商聯會均允召集會議討論此事云 
　　華僑協進會　東南通信社云前晚本埠華僑協進會上海支部謝仲復等得悉沙面又發生外人槍擊慘事因即電詢該會廣州支部俾得眞相以便交涉原電云華僑恊進會廣州支部鑒百粤民氣本甚激昻此次援助滬案罷工游行示威滬民深表同情不幸又發生慘事惟詳情如何盼速電知俾轉電京總部以便請願政府嚴重交涉華僑協進會上海支部謝仲復敬 
　　南陽橋商聯會　東南通信社云南陽橋商界聯合會昨日下午召集會員臨時緊急會議到者六十餘人會長吳發林主席報告慘案交涉停頓形勢變動且廣州方面亦發生重要問題次葉瑞齏等報告出席總商會情形次討論捐欵問題因募得之欵不多尙難解付俟將來湊有成數再行商决次孫瑞庭提議廣州案通電全國一致力爭次姚維熊提議組織外交委員會專力外交並推舉外交委員十五人聯絡各方面進行旋經各會員起而詰問謂前次法總領擔任調解迄無答復應再推代表請求議畢散會 
　　各團體聯合會議　東南通信社云昨日下午四時該會開常會時適得廣州沙面消息特改爲緊急會議童理璋主席報告廣州方面慘案之來電謂沙面學生爲愛國運動游行被外人開機關槍傷斃無算而廣州學生軍見而不平亦開槍還擊種種慘殺與衝突皆由滬案問題不决所致本會爲民衆團體應有對付辦法公决（甲）電致廣州政府慰問死傷烈士（乙）通電全國一致進行（丙）電請北京政府容納民意從速向外人嚴提交涉（丁）組織國民救國軍於必要時須參加一切軍事對付並通知始終對英日經濟絶交全體贊成通過 
　　中城商界聯合會　東南通信社云該會於昨日召集臨時職員會議討論廣州案主張先電訽詳情再請政府嚴重交涉 
　　工商以誼會電　東南通信社云工商友誼會總部昨致廣州電云廣州胡代帥許總司令譚總司令及各軍將領均鑒此次廣州學生爲援助滬案出於愛國𤍠忱而外人竟開槍擊殺若不嚴重交涉則國亡無日本會深信公等在革命旗幟之下當不致爲外人壓迫而屈服也臨電不勝悲憤上海工商友誼會總部有 
[總罷業聲中之上海]  
　　昨日法租界南巿閘北商店多休業......公共租界戒備驟嚴......游行因戒嚴中止......各業今日開巿 
　　自五卅慘案發生後公共租界罷巿至昨巳二十五日昨爲議定全國總罷業誌哀之期故本埠公共租界以外商店亦多停業公共租界昨日由外兵及商團檢查行人車輛甚嚴今日各商店將一律開巿茲分錄昨日消息如下 
[（一）昨日全埠之槪况]  
　　公共租界戒備又嚴　自慘案發生以來公共租界宣告戒嚴己逾兩旬邇始逐漸撤防乃廣州又發生慘劇惡耗傳來昨日適値全埠罷巿故風聲又緊租界警備仍復嚴厲東西北三區以與華界毘連之故設防尤周西區方面之新垃圾橋巳於橋之中間佈置鐵絲網僅留缺口容行人車馬往來派白衣黑帽之水兵六名武裝扼守新閘橋之南堍則有西商團及特别西捕約十名駐防並檢查由北往南之汽車麥根路橋南堍之海軍亦未撤退餘如新閘路迤西之各馬路皆有西商團及特别西捕以三五人爲一組沿途梭巡並亦檢查車輛至南京路之情狀則較和緩僅貴州路口及浙江路口有商團守衛每處四五名而新世界南北兩部所駐之海軍則依然未撤 
　　又函云前日租界當局得廣州又發生慘案訊昨日起調齊日本海軍陸戰隊曁西商團練往北四川路·虬江路·界路·交界處出防新垃圾橋巳裝鋼絲電網　備更爲嚴重虹口各捕房捕頭各飭通班中西包探在各該管區域内糾察以保治安 
　　又一報告公共租界萬國商團與英國陸戰隊等於昨晨六時起每隊二十餘名在石路（即福建路）四馬路（即福州路）·大馬路（即南京路）·等處各要道之區檢查往來行人·即乘汽車馬車或黃包車者亦阻止停車查檢有無私帶危險物品新垃圾橋堍裝置鐵絲網祇留通一車輛橋堍派萬國商團及印度巡捕三十餘名武裝搜查往來行人 
　　公共租界戒嚴之華官質問　國聞通信社云昨日公共租界忽又戒嚴各要隘滿布商團由法租界或華界入公共租界之行人無論乘坐汽車馬車槪遭搜查形勢非常嚴重當由淞滬戒嚴邢總司令及許交涉員派楊小堂往工部局質問謂本總司令奉執政命來此保護治安力求中外感情之融洽今租界此舉實屬易於激起誤會設因此發生危險本總司令不能負責云云工部局方面答今日係有特别原因决非久長狀態請放心云云楊君即回報邢司令并轉告各團體云 
　　昨日公共租界加緊搜查　公共租界昨日忽特别戒嚴凡華租交界及大道交义處凡有華人乘坐之汽車馬車包車等均有西捕多人向前阻止行動檢查一切尤以麥根路橋一帶爲最昨有人自共和路經新橋入公共租界計橋南檢查一次玉佛寺前一次卡德路口一次山海關路口一次行人被查都莫明甚妙每次均由武裝西人執行其事 
　　北河南路一帶情勢　聯合通信社云自華界宣佈戒嚴後租界情勢亦因之嚴重昨早九時許北河南路口有西捕二名印捕四名均携軍器凡經該路口往來行人均搜查一遍有汽車急馳者亦迫令停駛受其檢查行人莫明其故咸具戒心至下午三時許該捕等猶扼守未去惟搜查行人則稍爲鬆懈又由北河南路至界路一帶水兵印捕分段加崗尤爲嚴密並有水兵數名乘坐板汽車往來梭巡不懈 
　　法租界罷巿誌哀　法租界商業聯合會於前晚開會議决於端陽節日罷巿一天追念死難烈士當晚至深夜由該會分發通告文云「本日據各路商總聯合會·學生聯合會·派員來會口頭接洽敦勸華法兩界一律於端節日罷巿誌哀等情當經本會召集境内各重要會員特開緊急會議多數决定初五日罷巿一日並由會分發白旗當街懸掛以誌哀痛不忘之意特此急切通告務祈一律照辦至要至要法租界商業聯合會公布」該會分發通告之後於昨晨自東新橋口公館馬路朝東直達黃浦灘一帶商號一律罷巿休業其餘自東新橋街口公館馬路朝西到愷自邇路一帶商號除少數大商號休業外餘則仍舊開巿營業至上午十一時許由汪醒齋·邵嵩山·柴泉林·張梅菴·等向學生會取得白旗千餘上書「臥薪嘗膽永矢勿忘」等字樣遂即推職員分段送去直至下午四時許始將白旗送　故各商號均遵議案懸掛白旗並粘貼追念死難烈士各界誌哀一天」之印刷品於門上以誌哀悼定於初六日（即今日）一律照常開巿 
　　又函云昨日法租界罷巿殊不整齊一般洋貨商店更無表示公館馬路除規矩商外至午刻仍照常開巿法租界商業聯合會乃派員持旗幟上街勸告旗上有「各憑良心萬勿觀望」等字句午後多數商店遂貼出休業誌哀印刷品相率閉門惟吃食店小本經營及不正當之商店交易如舊下午三時後法租界除東新橋一二洋貨店外槪懸「臥薪嘗胆永矢勿忘」白旗迎風招展見者莫不生感 
　　法租界捕房之防範南京路發生慘殺案後公共租界各商店一律罷巿惟法租界仍照常營業本屆端節賬欵雖有展緩之議但仍有多數店户仍循向例結束賬欵昨日法租界各商店得商聯會通告一律大罷巿一天故各商店均在排門上貼有「追念死難烈士各界誌哀一天」字條且高懸白布旗一方上書「臥薪嘗胆永矢勿忘」等字樣法捕房捕頭以各商店均各休業一天結束賬目路上行人身帶洋銀者居多恐有乘隙强攫情事特傳諭通班包探四出嚴查如遇形跡可疑之人立即拘捕以保治安 
　　又函云法總巡費沃禮西探長第潑查得本租界内各商號於端午節日休業一天哀悼五卅慘案誠恐匪徒乘機滋生事端特派西捕越捕華捕等每隊五名分往本租界内新老各馬路梭巡藉以保衛地方安寗法總巡費沃禮又以華界巳於前晚宣佈戒嚴本租界亦應認眞防護故於昨日起在南陽橋等處一帶華法交界之處佈置木樁預備裝設鐵絲網並派武裝雙崗越捕站崗藉維地方安寗 
　　又訊昨日下午三時後法租界捕房應公共租界之請復將江浙戰役華法交界處所設之鐵絲網沙袋防禦物重行裝置由法捕率小工連夜工作昨晚九時唐家灣南陽橋等處巳竣工斷絶交通云 
　　戒嚴司令之禁止游行　閘北第一軍司令部自組織戒嚴司令部以來除劃定區域分駐隊伍保護治安外昨因爲全國總罷工之期邢總司令深恐地方上有無識之士假借團體名義集合游行是以通飭所屬駐防隊伍按照戒嚴辦法謹愼處置毌稍隱徇是爲至要 
　　華界昨無游行舉動　昨日（二十五日）爲滬地慘案表示哀痛之日全國一致罷巿罷工本埠工商學聯合會等前曾議决並舉行大游行茲因官廳巳在南巿閘北宣布戒嚴乃由淞滬警察廳長兼戒嚴副司令常之英函致該會聲明二十五日各團體及各學校假公共體育場舉行游行大會一節因適在戒嚴期内援照戒嚴法規定集會結社均應停止舉行等情是以昨日公共體育場鐵門緊閉且該場四周如林蔭路·斜橋等處均有軍士持械站崗防護因此南巿並無游行大會之舉至各商店罷巿一節則有大東門肇嘉路等商店於下午休業半天以誌悲痛 
　　大罷巿中之閘北　昨日爲全國各埠舉行大罷巿罷工之一日本埠閘北方面各馬路商舖亦一致舉行罷巿惟較小之店肆及飲食雜貨各店則並未關門各工廠如商務印書館印刷所等亦均停工一天雖烈日當空而因各處停工罷巿之故致馬路上行人較往日爲多淞滬四區警署是日加派崗警維持秩序 
　　昨日之閘北工團游行　國聞通信社云閘北各工團以昨日爲全國大罷巿罷工之一日各工團特於昨日下午二時均赴天通菴路止園對面廣塲集會各工團到者計有嶺南茶點業工會·同業相扶社·棄職華捕聯合會·商務印書館工會·碼頭工人·勵志夜校學生隊等約千有餘人上海總工會特派劉貫之到會本擬開會後出發游行嗣因淞滬戒嚴司令部及淞滬五區警署派員到塲勸阻遂於三時許到隊出發先由天通菴路繼經寳興路折入寳山路至滬寧車站時巳四時許遂各散會沿途游行時各執旗幟秩序極嚴整並高呼各種口號云 
[（二）奉軍行動之昨訊]  
　　昨晨續到之奉軍　奉方續調軍隊來滬維持治安迭紀前報茲悉剿匪軍姜登選部邢旅名下之憲兵一隊（隊長張恩錫）·輜重一隊（隊長吳鶴林）·衛生一隊（隊長馬傅霖）·輸送一隊（隊長陳雨樵）·合計五百人掛車十九輛經由下關車站乘滬寗路專車於昨晨（二十五）四時開抵北站旋於午後兩時前赴閘北會文路湖州會館駐紥擔負該處安寗云 
　　敎導隊尙有兩排留滬　隨同張學良南下之陸軍敎導隊一團曾經前日先後開拔兩列車北返巳誌前報茲據司令部消息謂該隊除撤回兩列車外尙有兩排（計七十餘人）留滬維持閘北横浜橋一帶治安云 
　　閘北天通菴一帶之昨况　閘北天通菴在寳山路底地甚僻靜爲淞滬火車要道此次華界宣告戒嚴後對於該處戒備異常嚴密邢司令特調由滁州烏衣開來之奉軍一營駐紥該處以資防守昨日天氣雖𤍠各兵士携槍站崗不稍怠職五區王署長亦派武裝長警出防以安人心 
　　奉軍分駐龍華寺與飛機塲　昨日（二十五）龍華車站旁由駐紥天鑰橋路福建會館之第二路邢旅第五團團長張興武所部第二營營長王多義在該營第八連内抽調步兵一排計四十二名調往龍華寺諭令該寺方丈撥付房屋數間以便駐紥軍隊又龍華站東（即前砲十團二營）飛機場地方亦由該連長前往察看預備住居軍隊以上兩處駐防軍隊尙未開來聞於今日（二十六）始行開到 
　　奉軍駐防放哨情形　昨晨滬南一帶盛傳續到奉軍分駐新龍華·老龍華車站·一帶後悉所駐老龍華飛機場爲五團二營八連兵士一排昨晨八時由該排長率領步行至製造局西偏舊營房内駐紥法華鎭所駐五團一營站崗放哨一如前日該營分駐三涇廟兵士一連紛向就近村莊告借草蓆蚊帳因言語不通鄉民誤會聞有二鄉人被兵拘去迄未放出徐家匯鎭東南閩嶠山莊仍設蘇皖魯剿匪軍五團團部及迫擊砲隊他如順直出莊齊魯山莊·所駐之軍未見移動惟因天氣酷𤍠下午停止操演放哨軍隊仍見絡繹謹記斜土·天鑰橋·各路口每處有兵士四人荷槍實彈輪班站立行人出入或加檢查該處華法交界之肇家浜出入要口每處有法捕房越捕四名武裝站崗六區警所二分署及徐家匯天主堂保衛團因見滬上戒嚴昨均飭派通班團警嚴加防範　 
　　高昌廟一帶實行放哨　南巿高昌廟一帶自前日（二十四）由寗調來之直隸陸軍第一混成第一團所部第一營全營軍隊駐紥高昌廟（前砲四團二營）後當晚由該營營長郭潤身命令戒嚴並派步兵四名於上午起步哨至西栅口及望道橋東電車公司轉角一帶梭巡至夜間十時起加派步兵一排放哨至車站路滬軍營一帶週圍梭巡並聞該處一帶遇有保衛團出防及淞滬警察游巡隊均用口令始行通過嚴爲防護惟該處住居商民夜間出入交通頗費周折云 
　　高昌廟軍隊裝設軍用電話　駐紥高昌廟之蘇皖魯剿匪軍第二路步兵一團團部一三兩營及二營仍在老營盤砲隊營與浦東其昌棧等處均巳佈置就緒惟高昌廟之砲隊營及老營盤距離有三百餘步昨由團長劉鎬令飭工兵於午刻裝設軍有電話互相聯貫該處廣東街總商會保衛團之站崗團員一律撤崗換用武裝兵士站守四面佈防非常嚴密淞滬警察二區第一派駐所巡官王少泉巳與各營長接洽會防故巡警仍照常站崗劉團長特於昨晚偕同副官親蒞營部訓誡兵士無事不准出外惟高昌廟至日暉橋鎭迤西沿路至龍華工廠每段均有總商會保衛團團員荷槍實彈站立雙崗維持治安云 
　　南車站設立駐防稽查　昨日（二十五）上午七時南車站由直隸陸軍第一混成第一團第一營於前日（二十四）由寗來滬調往高昌廟砲四團二營地方駐紥昨由該營長郭潤身令知該營抽調第三連第二排步兵八名均係武裝由該二排排長吳光先率領開赴南車站駐防稽查並由該排長吳光先向車站撥借房間設立稽查處當第該站站長允准在售票處旁待車室設立稽查處辦公室　 
　　滬西戒嚴後之防範　滬西漕河涇保衛團團總楊心正四區警所長程麟自滬上宣布戒嚴令後地方謠言孔多且奉軍源源而來四面佈防放哨兵士絡繹不絶亟應切實防護以安人心是以昨日起令飭通班團警荷槍實彈在漕溪路滬杭接軌路新龍華車站一帶分崗站守見有形跡可疑者即上前盤問故滬西各鄉鎭安靜如常 
　　奉軍移駐浦東續聞　浦東其昌棧派駐步兵一營曾誌昨報茲悉此項軍隊係蘇皖魯勦匪軍第二路一團二營全營營長爲馮子順字秉臣淸河人督同第八連駐紥吳家廳後倪姓新造房屋内其五六七連駐其昌棧營房（係前滬軍第六混成旅舊營址）該步兵巳於昨晚起實行出外巡哨矣 
　　奉軍駐總工會第三辦事處　昨日下午四時浦東上海總工會第三辦事處門口來奉軍四名聲稱奉軍初到無地紥駐須請該處讓出該處辦事人員祗好率領各會員將百物搬到所屬之烟草工會第二廠辦事室作臨時辦公處移時即有奉軍百餘開到該處辦事人員旋招集代表大會討論善後方法一致議决（一）向上海總工會報告經過情形請示方法（二）一致堅持到底决不灰心 
　　各法團拒借也是園駐軍　滬城也是園内上海縣議事會·淸丈局·縣農會·修志局·欵產處·等名法團昨致淞滬警察廳廳長常函云逕啓者頃承貴廳委派嚴委員來述擬商借也是園餘屋爲淞滬軍警執法處臨時辦公所等語查本團均係地方各正式法團辦公之處計有縣議事會·淸丈局·縣農會·修志局·欵產處·等五種機關聚 
 
 

Page 10

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *　一處辦事巳　　　不　正擬添　相當房屋並無餘屋可以　借實在情形衆所共見况查本會等前於本年三月十七日曾電江蘇省長兼軍事善後督辦請通令軍事機關不准借用也是園免妨辦公並請令飭淞滬警察廳妥爲保護等情當奉省長馬日復電内開上海縣議事會並轉連署各公團覽篠代電悉巳轉函盧宣撫使通令各軍並經令飭淞滬警察廳查照矣等因在案旣如上述各節證諸事實按之法令相應備函奉復即希貴廳長查照爲荷 
[（三）商界今日開巿]  
　　官廳今晨游行勸導　公共租界商店决定於今日一律開巿巳由各路商界總聯合會用國貨粗布印就「臥薪嘗胆永矢勿忘」等字樣分送各商店懸掛今早七時將由張道尹·李知事·許交涉員·常警廳長·持旗游行上書「政府負責交涉商店請先開巿」等字至游行路由分二路茲錄如下（一）向北北河南路愛而近路北浙江路界路克能海路文監師路北福建路蘇州路北西藏路阿拉白師脫路海寗路北江西路文監師路北河南路北成大衖北山西路蘇州河北江西路崇明路武昌路乍浦路天潼路吳淞路西鴨綠路密勒路西華德路百老匯路楊樹浦路引翔港路華德路西華德路文監師路漢璧禮路新記浜路周家嘴路東鴨綠路梧州路過東嘉興橋西嘉興橋朝北狄思威路北四川路天潼路（二）向南河南路南京路雲南路二馬路山東路三馬路雲南路四馬路山西路北京路浙江路湖北路愛多亞路福建路寗波路廣西路愛多亞路重慶路威海衛路同孚路靜安寺路曹家渡勞勃生路麥根路新閘路西藏路愛文義路大通路白克路貴州路五馬路江西路愛多亞路四川路北京路江西路蘇州河 
　　官廳勸商界開巿之措詞　本埠各商家以罷巿不能促英人之覺悟徒受損失决定今日（星期五）先行開巿另闢途徑以便抵制英日貨物救濟停業工人等情巳紀昨報茲悉業巳預定今日上午張道尹李知事許交涉員警廳長等手持白旗躬往租界向各商店勸告請其靜候交涉此項旗幟昨巳做成計長二尺許闊六寸餘以我國所有白素緞做成上書黑字兩行曰「政府負責交涉商店請先開巿」 
　　總商會之通告　總商會發出通告云茲經議决定於陰曆五月初六日開巿除會同各團體另發宣言外合行知照各商店均於是日一律開巿特此通告 
[（四）關於工人之消息]  
　　外報之罷工訊　文匯報云大晚報華僱員昨均罷工楊樹浦路二十九號平和打包廠工人四百八十名亦罷工 
　　總工會請各界援助　上海總工會緊急啓事云商界巳决於今日開巿並發布宣言表示援助停工工人本會代表大會亦早巳議决無論商界開巿與否若不達完美目的誓不上工並巳正式宣告全國矣現全國巳一致奮起罷工擴大漢粤相繼流血我工界深知愛國之重大責任痛憤之餘再當奮發惟罷工日久處境日艱商界奮鬥方略之改變又與工界有無形之影響甚望全國各界熟察此種情勢更予以充分之援助則我工界旣爲愛國犧牲而始必能爲愛國堅持到底雖肝腦塗地義無反顧也特此通啓上海總工會會址閘北寳山路寳山里二號 
　　浦東罷工後之工人消息　浦東英日各工廠曁小輪老大水手等相繼罷工曾誌昨報茲將昨日情形彙錄於下（一）總工會昨日又會同濟安會携帶捐欵往第三辦事處補發未入工會各碼頭小工維持費所領者係隆茂棧·祥生廠·泰同棧各處小工發欵時由保衛團在場照料秩序尙佳（二）華通棧啓艙小工頭王阿松等因運動工人上工昨經輪船運輸工人聯合會得悉糾集多人擬向王質問未遇即將伊當手人某甲扭控警署嗣後由總代表陳子雲勸羣衆不可暴動候致函警告施以相當對付云（三）海員工會小輪部昨日午後四時在冰廠地開成立會到者五百餘人由海員工會派員到場演說罷工後生計問題由總商會濟安會等設法維持每日補助飯資小洋三角如罷工延長日久則發半月工資云云次推舉曹章寳爲主席劉春江爲副主席曹生生爲糾察長張連生等十六名爲糾察員張金彪爲調查長楊紀根等二十名爲調查員 
　　碼頭工人請學生會救濟　沿浦各碼頭罷工工人連日赴學生會要求救濟等情巳誌本報昨日上午十一時許學生會門首陸續到有太古碼頭等各工人約二百餘人要求該會發給救濟費不耐久待至午後一時許一齊擁入會内嗣經駐防該處附近之游巡隊隊士到來將各工人勸散惟將爲首由四人帶入隊内候辦 
　　總工會接濟電車路工　英美電車路工會罷工工人於月之十九日曾由總工會濟安會等特派救濟委員四人發給救濟費一次計洋九百十二元每工　得一元該委員尙允五日後再行續發昨日路工會特推總幹事總工會要求繼續發給該會答稱昨日廿五爲端陽節辦事員停止辦公當允於今日下午一時更續照發 
　　船務棧房工聯會接濟罷業工人之通啓　本埠船務棧房工界聯合會昨日發出通啓着令該會工友之罷業者到會報告以便接濟通啓云五卅慘案工友罷工於茲數旬衣食所需自應接濟凡我同業罷業諸君而須接濟者務祈即日到北四川路仁智里本會報名以資籌劃分别接濟可也 
　　洋務職業公會　上海洋務職業公會自五日宣佈全體罷工後巳經半月會友報到罷工者己千餘人昨日（二十四日）由濟安會派人前至該會散發薪水四分之一藉以接濟又聞該會重又組織着手調查英日服務會友以便一致進行 
　　豐田紗廠工會改組　梵王渡日商豐田紗廠全部工人不下五千餘人因此次慘案發生後亦加入罷工曾組織工會以堅團結嗣因内部尙未能完善現經多數會員提出要求改組定今日下午一時開會員大會推選會長改訂章程以力謀工人幸福爲宗旨 
[（五）外人方面之消息]  
　　内外紗廠案之近訊　中國新聞社云本埠日商内外綿紗廠社長武居氏於昨日紗業聯合會議散會後對日人記者團聲明關於内外紗廠事件之單獨交涉情形如下内外綿紗廠近介村上律師與認爲工人方面之代理人謝永森氏間極力進行圖謀解决該案而工人方面之態度頗缺鮮明謝律師亦感困難交涉遂告斷絶又所提條件八條中之處分開槍者一條無論此爲正當防衛上不得巳之舉措難應其要求又如撫卹一項公司原難允許惟對於因社内所起不幸事件而在傷者不禁憐憫之情對於死亡職工之遺族並傷者自動贈送慰問金共一萬元巳於昨（二十三日）請由總領事館送交上海許交涉員遺族並傷者領收此欵與否雖非所問而於此次事件内外綿紗廠所待單獨解决者僅此一項故所謂内外紗廠事件巳認爲完結云云 
　　文匯報云本埠日文報紙載稱内外紗廠主事者决議依從賠償在廠死傷者家屬之要求巳將欵萬元送至交涉員署以便分給各有關係者惟聞該廠對於工人其他要求如承認工會懲兇及照給罷工期内之工資各項現尙未讓步 
　　領事團今日上午開會　上海領事團二十二日之會議因北京公使團訓令未到流會茲因公共租界定於二十六日起開巿關於今後之租界警備等問題領事團方面有待討論定於今（二十六）日午前十時起在意總領事館舉行領團會議 
[（六）提倡國貨之昨訊]  
　　國貨維持會消息　中華國貨維持會昨接福建保存國貨公會來函云逕啓者自英日慘殺華人案發生後福建輿情同深憤激實行經濟絶交國貨自可應時暢銷惟我國各工廠出品貨件人民尙多未悉敢希貴會轉致各工廠將出品貨件檢寄敝會以資陳列以廣推銷云云又該會昨接閘北巿農會長許學淵·浦濱公益會副會長陳懷安兩君聯署公函及誓書兩通云連日報載提倡國貨消息以徐君春榮之主張最爲扼要易行蓋衣着與紙烟兩項銷用極繁國貨均有產物且價較外貨爲廉服用之於國家可振興工商於個人可節省支出凡有人心必願樂從宣誓之舉爲取信計萬不可少惟須有總匯機關以辦理之庶免紛歧貴會以提倡國貨爲宗旨應請負責舉辦先及一埠推而至於各埠至違背誓言者應如何取締似可由貴會定一標準歸各地各該學校商店工廠自行酌量辦理於事實較爲便利也一得之愚尙祈採擇施行爲荷附上誓書兩通并希密存爲盼此致中華國貨維持會閘北巿農會會長許學淵·浦濱公益會副會長陳懷安謹誓 
　　提倡國貨會積極進行　上海各業各帮各行日前在總商會議决組織提倡國貨會業巳草擬會章積極進行於最短時間内着手辦理抵貨事宜茲將該會緣起及組織之團體照錄如下「組織緣起」五卅事起舉國力爭是非久巳昭然交涉迄未得直癥結所在厥唯貧弱我國天產富饒人口衆庶徒以缺乏堅强組織合作精神經濟競爭遂難制勝國際貿易歲歲入超資金外溢元氣日涸始啓外人之輕視終有慘殺之血案敝會等經此鉅痛奮自策勉是用集合同志組織提倡國貨會積極圖實業之振興國貨之暢銷消極阻英日貨之輸入杜經濟之侵略一德一心鍥而勿舍誠能制勝於商塲何患國威之不立標本緩急兼籌並顧不以局部利益而忘國家亦不因事過境遷而致中懈外交成敗未可逆覩而根本救國終始勿渝當世明達鑒其苦心加以匡掖國家幸甚謹布區區惟冀公鑒「參加團體」廣肇公所紹興同鄉會南北巿　樓公　潮惠會館商船會館運輸同業公會震巽木商公所通商各口轉運公所雲錦公所絲業公所綢業緒綸公所茶業會館銀樓新同行公會金業公會鐵業公會南巿花業吉雲堂洋貨商業公會山東會館機器碾米公所華商紗廠聯合會珠玉業韞懷堂公所報華堂洋布公所藥業公所出口各業公會華商雜糧公會綢綾染業公所中國棉業聯合國木商會館錢業公會銀行公會衣莊公所盛涇綢業公所仁穀堂米業公所萃秀堂豆業公所紙業公會山東河南絲綢業公所銀爐公會江浙皖絲廠繭業總公所華僑商業聯合會南北報關公所嘉穀堂米業公所泉漳會館錢江會館杭綢業銅錫業公會茶商公所五金公會東莊洋貨公所江浙絲經同業公會皮商公會江西會館紙行同業典質業公所裘業公所煤炭總公所浙湖縐業公所書業公所點春堂洋雜貨海味業烟業公會福建同鄉會福建三山會館華商絲襪廠同業公會寗波旅滬同鄉會紹酒公所華商火險公會景綸堂紙業公所南巿糖業點春堂捲烟同業公會中國蛋廠公會呢絨公會箱業集義公所晋省匯業公所蜀商公益會潮州糖雜貨聯合會納稅華人會四明船業公所北巿米行公會油廠公會滬北經售米糧公會猪業敦仁公所全皖旅滬米商公會機器麵粉公司公會絲繭總公所浙屬旅滬同鄉會聯合會 
　　提倡國貨會警告各界　提倡國貨會警告各界文云列强以侵略擴充經濟以經濟擴充武力耽耽虎視岌岌可危痛先烈之喪亡嘆生命如草芥誰非國民凡有血氣能無悲憤然桑榆之失收之未晚精神上巳百感痛苦良心上當澈底覺悟治本急於治標商戰勝於兵戰簡言之提倡國貨即根本救國之唯一方策是也慨自五四以還國人對於國貨二字稍加注意迨積月累年即烟消霧散甚至故用外貨大示奢豪置國貨於不顧以此而言救亡不啻自促其亡自召人侮言念及此抑覺痛心國人經此次慘劇以後應急起直追秉臥薪嘗膽之義憤爲再接再厲之運動生死關鍵即此一舉（一）自今以後人人應宣誓終身不用外貨無論一衣一食一針一線刻骨銘心永矢勿諼（二）自今以後人人本良心之主張個個負宣傳國貨之責任有錢者實力發展乏錢者口頭宣傳致使山鄉僻地亦知國貨之盛衰與國家之存亡有直接之關係（三）自今以後國人應堅持永久心勿蹈從前健忘性集合團結力互相輔助勿以事來則鬨然而集事過則寂焉無聞即此一端貽笑外人（四）自今以後中人以上之家庭尤宜以節儉眞樸爲前提我華人過事繁華而富家眷屬尤爲最著如直貢呢·毛線呢·嗶嘰等不問老幼觸目皆是凡此不啻提倡外貨値此國貨幼穉時代尤須以儉樸入手否則不足以饜其望（五）自今以後如果人人愛用國貨則國貨方在萌芽時期所出必不敷於供給爲目前計祗就衣服一項而論舊有暫可抵用者請勿羨新添購以期普及愛用國貨者之志願是在智識階級者有以倡導之否則未免有乏貨抬價之虞綜以上五端簡而易行務望全國一致進行父敎其子兄勉其弟友誡其朋羣策羣力積極提倡非如前之醉生夢死則現在所受之痛若來日民富國强定有揚眉吐氣一日同胞同胞亡韓覆轍轉瞬而來埃及奴隸旋踵即至魚游釜底燕巢幕上家國存亡相去幾希時不再來稍縱即逝掬誠忠告伏希垂鑒 
[（七）風潮中之糧食問題]  
　　海員罷工後西人預儲食糧　海員罷工風潮巳由上海香港廣東而延至汕頭即提子江上游外輪亦巳完全停阻日郵社之中日四航路十一艘郵船今祗留上海至長崎神户一綫用兩輪行走大阪公司之上海航輪其專班及兼航各路共有歐美印澳日十餘路今從二十五號起巳發出無綫電囑全部各輪均停來上海工部局鑒於外輪之不能到滬海道交通祗中國輪可行上海西人有數萬一旦食糧告匱最爲重要故急至南滿洲購得食牛三十頭食洋三十頭托日商大連公司汽船西京丸於昨日運來上海預備糧缺時之食用昨日此項牛羊巳在黃浦碼頭起存至工部局矣 
　　私售米糧出洋之查破　南巿義泰米行主周盈餘售與日商某洋行白米五千石訂定每石價洋十六元事爲學生團得悉調查確實時有駁船兩號載米五百包移泊至浦東僻靜之處俟晚間駛至北巿經學生團前往詢問據云所裝白米確係義泰行由行主周盈餘雇裝此次係第二批前裝之米運往楊樹浦東首卸與某洋棧該學生即至義泰行查閲賬目無錯但周從後門而出故覓尋不得學生團乃謁仁榖公所張葉各董事聲明米業爲大商業不應接濟日本運至國外公所各董大爲憤激以該行主周盈餘値此靑黃不接之時不顧民食祗貪厚利將米運往外國若不嚴重處罰何以服前此同業因偷運查出處罰之數家昨經司月各行討論之下决定義泰所營之米每石可獲利五元須將五千石之獲利　令提出交由工商學令分發救濟停業工人張董以此事其大且學生熟心異常徵求同意後即令將欵交出惟南巿米行公會發出通告定昨晚八時在公會開會集議此事及議營業佣金云 
[（八）各方之文電]  
　　姚公鶴致各界闢謠辦法函　蘇紳姚公鶴昨有致各界闢謠辦法函云上海各界公鑒公鶴日前與曹君錫卿泣懇國民速泯意見此就顯著之事實立論蓋瞑眩之藥而非無病之呻也惟意見爲一事謠言又爲一事語有之何以止謗曰無辯又有云見怪不怪其怪自敗雖然此爲知識階級言則可公鶴自慘案發生悲憤鬱悶蟄處寓廡索然無生趣迨十九日使委回京親友過訪頗有詢及此後交涉之趨勢者公鶴則云交涉雖云停頓而謠言乃從此紛湧此中玄妙及世界外交之秘訣（此事於二十年來各國屢用之而奏效公鶴當就調查所得者詳論之於别文）吾人用何種方法以抵抗之則（一）倘知識階級者聞得此項謠言時則和顏悦色詢問告者以此項消息從何而來輾轉平和根究則「謠言製造廠」巳在吾目中矣（二）國民苟自任爲愛國者聞得此等謠言絶對不代爲傳達此即「無辯」「不怪」之意而造謠者以無人代爲銷貨亦必折本自行收閉矣此爲公鶴釜底抽薪之辦法乃近閲各報虞君洽卿登報自辯並未受賄而寗波同鄉會理事會且有魏君伯楨等組織偵查會之辦法對内若心虚之見鬼對外示敵計之巳售至二十五日各報所登上海學生會之闢誣則更不値一笑何者諸君亦以平和的手段詢問此項「謠根」之出產地乎一語破的願各界深長思之千萬不必詈公鶴爲作外行語也惟有一言不行不爲各界痛陳者就今日國際言則造謠亦係國際科學之一種其術愈工則其種毒於對方愈烈若今日之謠言不過正面的與旁敲側擊的耳而各界巳相驚伯有自爲携貳是根據此等謠言以糾正人者應先根究謠言之來源以糾正自身矣國命飄搖竊願共勵公鶴於十七年以來對於租界現制之不良夙有貢獻利誘者有之威脅者有之短期間之鐵窗風味亦曾領略及之憂患餘生有懷欲白蓋猶之日前籲懇各界速泯意見書之不能自巳也姚公鶴敬啓 
　　陳勇三藍田璠等趕築吳淞新商埠意見書　上海爲吾國商業航海之中樞固夫人而知之矣自道光二十二年雅片之役締城下之盟開五口通商之約上海與焉上海自成租界後每俟隙要求一再擴充今則沿黃浦江最良之段落悉被劃入租界範圍國人居其界内者但盡納稅義務而無參與巿政權利臥榻之旁被他人酣睡者巳八十餘年於茲矣迨民國八年租界華人有要求巿民權之舉維時租界當道輒有租界本爲西人而設華人設不願居儘可他遷之宣言反賓爲主駸駸然有遂其蠶食之謀雖由國勢衰弱外侮有所難免要亦國人缺乏自治能力不知奮勉圖强歟觀如某某帝國主義者輒以侵略壓迫我國人民飲恨呑聲非伊朝夕今者五卅慘案激動公憤罷巿罷工以求公理激昻慷慨披髮纓冠然縱使交涉順利公理得申損失之鉅實倍蓰於外人且僅爲一時之奮發不足以語永久之抵制也不若趁人心憤激之餘一鼓作氣羣策羣力籌集鉅欵就吳淞巳定新商埠地方以罷工之勞役趕築馬路埋水管設電燈凡在租界内之鉅商大賈工廠學校悉容納於自闢之新商埠内則主權在我豈非治本之良策歟至如何組織進行前吳淞商埠局張督辦季直巳規劃周詳無待贅言曩因經濟不敷以致停頓所以現在宜亟於進行者爲籌欵問題茲就鄙見所及列舉如下一曰招股以地方名義集合公正士紳及政商各界中心人物組織上海新商埠股份有限公司招募股欵一曰地方公債召集地方中心人物呈請部院及本省長官由商埠督辦負責發行地方公債由政紳商學銀行各界組織巿政廳釐訂妥善章程監督用途不得有絲毫浪費以昭信用値此民情憤激之秋爲身命財產安全起見自闢新商埠移居於此則愛國之士自必踴躍認購（債券如不及付印亦可出臨時收據）以上二者均籌欵之方法惟語焉不詳尙望集思廣益以增妥善語云謀事在人凡我官紳巨富志士仁人當此創鉅痛深之候對於遷地爲良諒有同情而鉅欵之集定可計日而待也况當此二十萬憤而罷工之工人每日食用所需約在十餘萬元捐欵援助誠爲當今急務然不若使罷工工人盡從事於新商埠之建設則舉凡開築馬路埋設自來水管（現在閘北水電廠自來水管巳由美國運到）建造電燈廠等皆可竭力進行成功之速亦定可計日而待鳴呼國家興亡匹夫有責覩交涉形勢之險惡感帝國主義之横行自應急起直追共謀此爭氣到底之要務尙希租界上吾國之大地主大房主運其愛國𤍠忱以同一之企業精神用於自闢商埠上則進步更速自無待言異日者道路修潔巿政井然豈但同胞之幸福無量即愛好友邦皆知我有自治能力於增高國際地位頗有關係即將來收回租界亦大有助力者也邦人君子盍其鑒諸 
　　長沙英敎士之宣言　大陸報載有長沙英敎士　名宣言略謂本宣言經六月十四日星期日提出於長沙英敎士聯合會列席者一致通過當場署名事後並經未列席者陸續補署計署名人數共達六十名皆係僑居長沙之敎士爲近日上海之中外衝突所激起者也同人對於五月卅及以後發生之嚴重事件良爲悲惋認此事乃久鬱而深入之種族誤解所由表現於外者所以切望目下時局得以證明爲全體敎士外僑及華人各自檢省之發軔終可將現有之仇視爲信任與善意所消除倘各國國家及人民此時能以日增之友誼示諸華人深信對於消除誤解上必能大有裨益刻聞中外政府代表巳從事調查全案差可令人滿意同人等深信其調查必能公正而有結果將爲全國有思想人士所接受也高德磐氏等同啓 
　　尚有本埠新聞轉入後頁 
 
 

Page 11

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *[本埠新聞二]  
　　總商會復烟台商會請裝運米麵電　上海總商會因烟台總商會以滬上米麵自滬案發生後停止裝運致巿面因起恐慌請代設法故復以一電原文如下來電悉滬案初起時報關一至停運是以貴埠有此現象嗣經商明凡係華船華貨槪予照常報裝想日内當可通行矣除再函知南北報關公所曁通商各口轉運公所外合亟電復請即查照 
　　自治促進會致總商會函　總商會執事先生台鑒自五卅慘案發生以來我各界同胞罷巿罷工罷課相持三週迄無解决辦法在工商兩界猶可自持而各商舖長此遷延實屬不了開巿故其宜也惟開巿後商界對於五卅案似無所表示經濟絶交是爲其表示堅絶之一種良心上主張我國人素性習久弊生不必爲諱竊恐不肖奸商於開巿後希圖苟利明知故犯影射巧營難免不絶交其名互巿其實轉貽外人笑話敝會爲防杜弊竇相期堅持到底起見擬請貴會即日招集各路商會會長會議印刷一種極沉痛極嚴厲之經濟絶交誓約由各路商聯會會長分發各路店户主人張掛店内以示不忘并聲明如有故犯情事發生即由總商會公判罰欵救濟工人以爲炯戒庶幾始愼克終不致蹈虎頭蛇尾之誚區區管見幸採納焉江蘇自治促進公會謹啓 
　　旅滬江西五卅後援會代電　工商學聯合委員會公鑒敝省旅滬同人特於六月十九日在南巿董家渡江西會館開全體大會當場議决組織旅滬江西五卅慘案後援會爲愛國諸同胞作後盾現正積極進行尙祈時錫南針以匡不逮 
[（九）各團體消息]  
　　道路協會之誌哀　中華全國道路建設協會於蒲節日停止辦公所有員役均臂纒黑紗并下半旗是日素食以爲五卅慘案誌哀道路月刋社各職員更從事宣傳工作各捐津貼編撰著述印散全國一致對外實行經濟絶交各辦法務須堅持到底云 
　　金銀業互助會昨日開會　金銀業互助會於昨日（二十五）上午十時在西門少年宣講團開會討論重要議案結果一致主張繼續奮鬭開會時有總工會前往指示進行方針 
　　電氣工業聯合會今日開大會　電氣工業聯合會爲討論罷工後之善後問題定於今日（二十六）在寳興路三百八十四號開全體大會討論一切屆時並請總工會派人前往演講云 
　　寗波旅滬同鄉會開會　昨日下午四時寗波旅滬同鄉會開理事會理事到者過半數以上由李徵五主席議案如下（一）五卅慘案組織委員會推任矜蘋君起草俟起草完竣再開理事會討論（二）總商會提倡國貨會各團體應推代表一人本會公推理事長李徵五 
　　上海印刷工人開會紀　昨日上午印刷界同人召集職員緊急會議决定如下（一）凡本會各支部擔任向商號募捐由本會收入總數公布後均派與各支部同人以資維持（二）正式備函加入巿民協會請求省長取消戒嚴令（三）本會全體公輓劉光權諸烈士繕具匾對送六卅追悼大會以誌哀悼議畢散會 
　　紙業公會之會議　上海紙業公會昨日邀集同業會議由副總董劉敏齋主席略謂南京路發生慘案以來各公團提出十三條件在交涉未解决期内必須以相當手段對付經衆議决實行抵制並咨照同業巳定某某二國貨巳到未到貨報告公會註册以備調查并致函英商公會原函錄後敬啓者敝公會連日接同業各號紛紛來函云自五卅慘案發生以來未得圓滿解决激動人民公憤致有拒用英貨之議内地各埠均巳實行致英貨運進内地萬難銷售因是客帮買定之貨均來取消民意激昻趨向一致故不得不向各洋行將前定之貨未裝者一律止裝巳到之貨俟可通消當陸續出售但利息棧租等費槪不承認此次被英捕慘殺造成人禍以致激動公憤發生不用英貨事實爲因此前出巳付銀之貨存棧擱置不動遭受鉅大損失故專函奉達即請函致英商公會等因前來據此敝公會向各方調查確屬實情爲特備函轉請貴會希即通告各洋行爲盼此致英商公會台鑒 
　　會計師公會消息　本埠會計師公會評議員陳日平·熊寳蓀·會員聞亦有·理事童詩聞·提議五卅案内各公團會計事件擬由會員義務承辦業於本月廿二日經該公會理事會議决通函各公團查照其文云逕啓者自五卅慘案發生以來各公團奮起抗爭或準備外交或籌欵救濟愛國𤍠忱至堪欽佩敝公會旣爲公團之一會員亦同屬國民一份子自應共圖協助聊盡天職　　會會員　　　　會　　所能效力者亦在會計範圍竊以交涉案件列有損害賠償則應計算　定者當所在多有至於募欵振濟收支繁複則應查核證明者是亦當然手續比有上海學生聯合會巳以整理收支證明報告職務委託敝會會員擔任辦理循是而推則各公團當亦有類似之需要敝公會於前日召集理事會議當經議决凡有關於五卅案會計事務委託敝會會員承辦者應一律義務受理以盡協助之天職惟旣屬義務自應均其勞逸故並即議定凡有此等委託均由敝公會接洽受理一面由會輪流指定願盡義務之會員分别承辦除議决通函會員查照外爲此函達貴會查照倘有關於五卅案之計算鑑定查核等會計事項須聘任會計師辦理時請即先時函致敝公會以便指定會員義務承辦敝公會此舉專爲盡我本能稍資協助起見相應函達即希公鑒再敝公會對滬上各公團未能週知凡有與貴會隷屬或聯合之公團並乞轉函通知尤感公誼 
　　中華基督徒聯合會執行部會議　本埠中華基督徒聯合會執行部於昨日下午四時開第十次會議於北四川路廣東基督敎會内重要議案如下（一）鑒於罷工期内二十萬工人閒暇無事爲設施通俗敎育之一絶大機會公推董健吾·鄔志堅·露子光·米星如·朱懋澄五君組織工人臨時敎育會迅與有志團體協商進行（二）通過本會對交涉停頓宣言（見昨報）（三）公决請楊啓壯牧師赴粤從事宣傳並募捐救濟工人（四）聯合本埠各敎堂敎友於六月三十日上午九時由老北門浸會堂出發赴西門公共體育場參加追悼大會（五）西安中華基督徒後援會宣言代電勸國内速息内爭一致對外並勉人民勿取軌外之暴動云 
[（十）學界昨日消息]  
　　上海學生聯合會之昨訊　上海學生聯合會昨日情形（甲）代表大會到會代表大夏四中等五十四校主席劉一淸議决各案如左（一）通電政府及各省軍民長官積極準備（二）發表宣言表明本會態度（三）聯絡工商學各界公共宣傳（四）本日下午各校分頭游行（五）迅速通告歸里同學即刻回滬（乙）會計科前晚又收大洋三千六百六十七元小洋三千一百九十二角銅元一千五百四十三枚共計六千六百六十七元小洋三一九二角銅元一五四三枚交總工會前後巳八萬餘元（丙）出版部血潮日刋因某種關係不能出版現擬出一彙刋（丁）經濟絶交委員會現正從速進行調查事宜將來亦擬編輯一書 
　　學生聯合會之各地來電　（一）潮安中華基督徒救國聯合會代電略謂同人等遠居嶺海義當誓作後盾務期正義伸張人道表現專此電達（二）蕭耀南來電云皓電悉漢口槍决蕭英一犯係據軍警機關拿獲審確販賣槍枝接濟土匪法無可逭均經核准照辦與此次外交截然兩事至解散各會更無其事所有詳細情形前經一再通電有案即希查照蕭耀南敬（三）閩莆培元學校二十四來電云英捕殘殺同胞噩耗傳來莫不髮指尙祈積極奮鬭敝校全體誓爲後盾（四）湖南東安第三小校二女校學生來電云英日兇横國命危急乞力奮鬭誓作後盾（五）河南泌陽縣立職業學校敎職員曁全體學生代電（上略）五卅之役出自愛國𤍠忱英捕不察原委開槍轟擊噩耗傳來令人髮指斯而不爭國何以存務祈努力奮鬭敝校誓爲後盾除巳聯絡各界游行示威遙助聲援外特此奉聞 
　　敎職員聯合會委員會紀　上海各校敎職員聯合會委員會昨在江蘇省敎育會開會到曹梁厦·潘仰堯·馬羣超·吳倚滄·徐佩璜·張君勱·黃鎭磐·舒蕙楨·主席張君勱議决案錄下（一）擬致鄭省長請撤銷戒嚴電文云南京鄭省長鑒滬案之起由外捕擊斃學生非人民有意擾亂治安滬警數千足資保衛公朝令開巿夕佈戍卒徒令人民惶惑即望撤消戒嚴以釋民疑爲幸（二）經濟絶交案議請提案人陳伯莊君調查節目再行討論（三）調查英日貨案議與第二條案一併討論（四）平民敎育案議於下次會議請提案人翁國勳君到會再行討論（五）六月三十日公祭五卅死義諸烈士推定馬羣超·殷芝齡·二君爲代表并推黃鎭磐君擬撰聯稿（六）會計報告浦東中學敎職員捐欵二百八十元吳江城區學生聯合會七百三十元小洋二百零六角廣肇女學第一校四十元 
　　豫學生會派員慰問受傷學生　河南學生聯合會對五卅慘案甚爲憤慨除來電慰問外特募鉅欵派代表周羣賢周尙芳來滬慰問各受傷同胞欵項巳交由學生會支配 
　　約翰離校學生昨日消息　約翰離校學生善後委員五十餘人自本月三日離校以來無不積極進行各項善後事務雖星期日及節期亦不停止辦公故成績大有可觀茲分别述之於下（一）新校計畫新校巳定名光華大學　朱　　　　　　　　　　　　　　　　　　　　　圖樣巳經擬就不日即製版發表大西路地畝方着手測量六七月間當可興工建築（二）轉學問題國内與約翰不相上下各大學校與中學校均派代表接洽現因滬案尙未解决故各校除東大附中外均無正式覆函據該會委員將來新校成立時離校學生大多數均願加入新校而不喜轉入他校（三）出版物每週出週刋一次定名曰離校後現巳預備出版第三期現該會又備有同學錄一種内容除有姓名地址外並有攝影云（四）會外工作該會除派代表加入上海學生聯合會外並派代表七人加入工商學聯合會英文三日刋編輯部 
　　澄衷學校今日開課　澄衷學校將於今日照常上課並定於七月六日舉行學年考試學生募欵濟工數逾千元敎職員方面亦按照敎職員聯合會議决案捐欵一百三十餘元此後對於愛國運動仍擬繼續進行不稍停頓至開巿開課同時並舉則爲該校師生一致之主張云 
　　南洋高商演講團在嘉善之報告　本埠南洋高級商業學校學生演講團於二十三日往浙嘉等埠演講五卅慘案此去並不募捐旅費由校津貼昨接該團報告道經各埠演講十餘次散發傳單均受巿民敬意昨日巳抵嘉善每次演講聽者甚　又軍界索去傳單多張分給本部兵士 
　　四中代表陸續抵滬　四中代表吳健英·張昌紹·二君來滬加入學聯會後頗得該會信任現以會中需人孔亟該校特加派王聯陞·陳鴻年·顧文龍·三君來申襄助一切聞今日午前可抵滬 
[（十一）關於捐輸之消息]  
　　總商會謝長沙捐欵萬元電　上海總商會昨復長沙援助靑滬慘案募捐處電云來電敬悉捐欵萬元照收滬案遷延工人輟業甚衆貴省慨捐鉅欵得此實力足壯聲援無任感謝容俟轉撥散放可也 
　　總商會請魯議會速匯捐欵電　上海總商會因山東省議會來電謂有捐欵二千元因匯兑不通容後寄來特去電解釋文曰滬案停頓輟業工人待濟甚急此間銀行雖尙罷巿而對於救濟工人匯欵仍照常解付尋繹尊電似有誤會請速匯以救燃眉 
　　滬江大學學生自治會消息　滬江大學學生自治會自五卅慘案後即成立經濟部惠理出納欵項及募捐救濟罷工工人現該校巳放暑假經濟一項亦告結束茲略叙於后學生每人各捐小洋六角及一元之鑰匙存欵作該校自治會經費共得七百六十六元二角二分各部費用後尙存二百十三元零七分現存在浙江實業銀行對於救濟工人方面該部除向華敎職員及各學生募捐外又有晨會捐車馬捐飯堂捐素食節省欵及各團體之交誼會費等項共得一千二百五十七元六角四分發給鄰近電器廠工人用去四十六元五角八分其餘作二次盡交總商會以救濟工人第一次交付五百元第二次交付七百十一元零六分所有賬目盡交下年自治會秋季開學時尙須公佈云又聞該校暑假期内並無任何代表在外募捐尙祈各界注意 
　　江陰縣師代表陳旦華賚送捐欵　江陰縣立師範職敎員學生對於此次罷工援助進行不遺餘力自報紙登載罷工消息後即四出捐募成績甚佳有數百元之多前日特派職員陳旦華携欵來滬陳君抵滬後即詣敎育會詳詢一切刻捐欵巳由該代表逕送新北門濟安會轉放工人云 
　　廣肇義學函送捐欵　廣肇義學昨致上海各校敎職員聯合會函云敬啓者五卅慘案人道滅絶普天同憤罷課罷工瞬將匝月解决無期敝校同人迭次集議除指導學生各盡棉力外并由敎職員自由認捐茲將捐欵四十元先行呈上聊表寸心乞賜收條以便分發云云該會收到後擬與前收到捐欵一併送交總商會轉發 
　　東區商聯會報告捐欵　滬南東區商業聯合會昨接會員交來之節省筵席費移助工人生計交到者恒大洋十元葆大四十元同昌五元同源昇二十元義和成二十五元久康二十元 
　　中華基督徒募捐救濟工人近况　本埠中華基督徒聯合會經濟委員會連日募欵救濟罷工工人至昨日止巳得二千元之譜又合肥中華基督敎會滬案後援會巳募得五百元該委員會昨又收到常熟後援會第三次匯欵三十元揚州基督徒聯合會四十元又南京李漢鐸牧師寄來三十元謂皆在鄉鎭中募集者云 
　　四馬路商聯會捐欵報告　四馬路商界聯合會第三日募得特别捐各數報告如下計平呢廠發行所五十元騰飛汽車行五元中英西菜社萬源湘繡燕華樓迎賓彈房遠東大藥房各二元謝映齋永生祥裕大愼元泰豐源西泰和稻香村　記恒昇祥馮惠興陸　永興梁裕興各一元云 
　　福建龍溪商會援助滬工人　福建龍溪商會由中國銀行匯洋一千元交工商學聯合會救濟失業同胞并來電云上海工商學聯合會鑒五卅英日殺我同胞警耗傳來令人髮指貴會聯合團體救濟國難𤍠忱効力殊� 
深欽佩惟此而不爭人心盡死務望貴會嚴重交涉堅持到底萬勿氣餒以維團體敝會同人誓爲後盾茲交中國銀行匯洋一千元聊作補助之費到希察收并將進行如何情形隨時電告爲禱福建龍溪石碼商會敬 
[（十二）劉光權今日出殯]  
　　出殯之通告　劉烈士喪葬事務所發表出殯日期以來各團體加入追悼及愿往執紼者更形踴躍今日午後一時靈櫬所經之處有保安司令部及保衛團團員維持秩序此次出殯除靈櫬外毫無僧道等儀仗各界所送輓對輓軸約三百多副事務所昨通告云啓者劉烈士光權義骸撈獲之初因事出倉卒暫時舁至虹口天同路路旁空地上安放旋置棺盛殮並搭蓋明瓦數間僅蔽風雨今氣候巳漸炎𤍠該處碍難久停爰由喪葬事務所决定於本月二十六日移厝閘北太陽廟揚州公所以安遺櫬並議定是日下午發引路由列後如蒙各團體自願光引者請預爲報名加入俾便執行恐有接待不週之處尙希原諒 
　　出殯之路由　出殯路由由天同路出發經過邢家木橋·虬江路·北四川路·寳山路·北車站·新民路·大統路·新閘路·三板廠·新橋·恒豐路·共和路·大統路·姚家石橋·直達太陽廟揚州公所 
　　輓聯之選錄　輓聯共有三百餘副昨又有嚴秩恭輓聯云「歇浦驀陳尸與萬頃波濤同茲浩瀚汩羅甘步武看千秋史乘並作標題又韓紹平輓聯云「愛國竟捐軀誓將公理獨申力挽狂瀾留正氣舍生能取義恰値良辰重午魂招歇浦弔英靈」 
　　加入之團體　昨日加入者計有滬西四路商界聯合會·常州旅滬同鄉會·閘北學生五卅後援會·鎭江援工協濟會杭州浙省大有利電氣公司·佛敎凈素學者高紹棠·上海學生聯合會·揚州同鄉會理事季讓三·又英文學校校長季沐春·揚州公所·揚州同鄉會·肇嘉路商界聯合會·鴻昇號·大橋鎭商會·宣城聶紹煜聶紹煒· 
[（十三）其他雜訊]  
　　劉襄孫報告書留存總商會備考　前淸上海道劉襄孫對於辛亥光復時關於會審公廨經過事實曾詳細報告巳誌本報茲悉蔡廷幹督辦以此項報告書與收回會審公廨有關巳備函寄與上海總商會留存備考該會接函後巳交五卅委員會文書股查明留存以備將來討論是案時藉備參考之用 
　　馮玉祥代表來滬　馮玉祥爲滬案派代表彭程萬來滬業巳抵埠將赴各團體慰問并有演說云 
[公共租界電車去年之獲利]  
　　字林報云經營公共租界電車之上海製造電氣有限公司日前在倫敦開十九屆股東會海思克爾氏主席報告去年營業盈餘十萬九千一百十八金鎊比前年度增七千三百四十七金鎊擬發給股息二分又稱公司增收車資乘客人數雖稍减但於收入上增出九千金鎊云 
[王金鈺赴津謁奉張] 代表浙孫 
　　中國新聞社云浙督孫傳芳以奉張派韓麟春軍長蒞杭接洽特電滬王金鈺代表赴津謁晤奉張王氏業於前二十四晚乘車北上 
[華界捲烟稅風潮漸息]  
　　烟業聯合會辦結束　大小同行巳漸接近 
　　東南通信社云華界捲烟特稅風潮自大同行與稅局訴訟大同行方面敗訴後罷巿各烟商亦相繼開巿並派代表與小同行所組織之上海烟紙雜貨同業公會接洽願與合作此後雙方均不得仇視故現在雙方巳有接近之意惟閘北方面之大同行仍通知各同業向彼所承包之特稅分征處收稅並謂巳領新局長所發之印花者可向該處報告交涉發還現在閘北有兩征收分處人皆謂特烟稅亦演雙包案但各小同行大多數巳向稅局領證實貼故捲烟特稅之風潮不久當可完全解决云南北捲烟業聯合會昨日下午在江西路召集六十家全體大會到者陳良玉沈維挺彭壽昌陳恩祺沈其祥等百餘人首由陳良玉主席報告訴訟經過情形並宣布本會組織初意係由上寳兩公會聯合而成乃專爲承包特稅而設今旣敗訴則繼續無效應即結束解散所有本月份巳收之欵亦應悉數送交稅局以淸手續至於本會收付帳目宜赶速造表宣布錢文達起立反對謂現下雖受敗訴尙可上控未必可操必敗之地至於本月所收稅欵萬不可送予稅局備爲上控之用陳恩祺謂此後交涉當根據省會完全向吳前局長要求賠償次有彭　昌起立謂法律旣巳解决本會理廳結束更大將來誰人負責衆贊成通過當公舉沈維挺辦理結束事宜會計與董事長擔任結算次即由董可良報告收付帳目謂五月份稅欵分文未解巳被吳前局長將保證金扣除而訴訟事等開支總數約在五千元左右云云旋即散會 
　　閘北捲烟聯合會昨接會員來會報告久成等三家被特稅局稽查員取去大批捲烟事特召集同業開會到得四十餘人首由鑫泰代表起立報告謂本店被稅局稽徵員取去金鼠牌烟一萬五千支中南牌五千支大聯珠五百支小長城一百支仙女牌一百支聯珠牌又一百支紅手牌三盒保險牌二盒三旗牌二盒次久成報告被取去雙喜牌五百支中南牌一千小長城五百支花旗牌一千支紅錫包五盒紅屋五包中南五包聯珠五包再次由老同泰報告被取去各種捲烟二百七十九包等要求交涉取回當經公决具函南北捲烟聯合會速向稅局交涉將被取去捲烟交還各店以免損失議畢散會 
[楊希閔由滬赴京]  
　　東南通信社云在粤失敗之滇軍總司令楊希閔自由港抵滬後行踪甚秘聞楊氏巳於日昨偕其親信數人由滬北上謁段 
[國民黨員致廣州中央執行會電]  
　　廣州中國國民黨中央執行委員會鑒本黨在改組前黨員巳達三十萬散居各地自改組後不但區分部未完全成立有省黨部雖成立而未完全成立縣黨部者有省黨部亦未成立者照章而論責有攸歸黨員實不任咎今按選舉法選舉以組織爲標準凡無組織地之黨員或剝奪選舉權及被選舉權或剝奪大會表决權同人再四思惟有倣第一次全國代表大會辦法各省除選舉外由中央執行委員會指派三人以資救濟務希採納管見速予决議否則須俟原有黨員所在地悉數組織區分部後舉行第二次全國代表初選始昭公允若僅據現所公布之選舉法而選舉代表决不足以代表全國黨員同人萬難承認披瀝直陳佇候電覆黨員劉　凌宋鎭崙高嶽生鄧光禹孫鏡亞郎醒石周頌西何世楨劉蘆隱端木愷劉愼修徑 
[六盜匪解檢廳分别收押]  
　　浦東楊思橋附近周家塘地方周鳳儀家日前被盜匪三十餘人夤夜破門入室刦去銀洋首飾衣服等物約値數百元事後報經該管縣警察五分所先後緝獲是案盜匪劉小高子·孫小麻子·張克明·黃九如·孫元靑·張和尙·等六名抄出手槍一支子彈數排並鐵棍鐵尺等十餘件解經縣警察所奉陸司法科員將劉等六犯分别提案研究該犯等供認搶刦周家財物不諱并傳到事主周鳳儀到案指認該盜面貌無訛遂諭飭備文派警將劉等六犯連同手槍鐵棍等物一併移解地檢廳奉訊之下判令分别收押手槍鐵棍等存庫沒收 
[閘北水爐漲價之布告]  
　　寳山縣知事公署日前有布告云爲布告事按據滬南閘北水爐公所領袖杭國治呈以閘北水爐同業援案加價呈請准予備案等情一案據經批飭將本縣之閘北境内所設之水爐牌號住址及店主姓名等項詳細造册呈送再行核辦去後茲據杭國治呈稱查敝業各水爐在治下閘北開設共有一百十家此次南北巿同業會議加價到塲簽名與上境各店取同一步趨今上境各店旣核定加錢一文每杓售錢三文寳邑各店自當援照辦理以免歧異造册呈送前來查該業水價滬南閘北向來一律今滬南旣每杓售錢三文閘北亦當以三文爲度除批示外合行布告該業商人一體知悉自布告之後各水爐水價定爲每杓三文其水杓應照規定容水二十二兩以貯水滿杓爲準不得稍有輕减其各遵照特此布告 
[縣商會坐辦積勞病故]  
　　上海縣商會坐辦干湘春年七十一歲在該會任職巳二十餘年平日對於會務悉心規畫商業上頗受公益近因積勞成疾醫藥罔效於昨日上午殁於生義衖宅第準於明日未時成殮 
[興業烟草公司改組發起人會]  
　　昨日（二十五日）下午二時爲中國興業與興記烟草公司假廣旋公所開擴張營業改組添股發起人會到會者有方椒伯·秦潤卿·王曉籟·許建屏·馮少山·沈田莘·陸鳳竹·林炎夫·王一亭·葉惠鈞·田祈原·尤森庭··陳良槐·譚海秋·譚植鏞·王鞠如等聞巳舉定方椒伯王曉籟許建屏陸鳳竹馮少山五君爲籌備員開始招募云 
[父被子辱投河身死]  
　　漕河涇中巿開設茶館之吳杏林所生三子均巳完婚今春又建新宅於池河圈地方前晚（二十四日）舉其長子口角爭論次子幼子均帮同辱駡吳杏林氣憤塡胸遂將身畔大洋三元小洋四角交給老妻云吾辛苦一生無非爲兒孫作牛馬今養子忤逆不若一死遂整衣出門老妻牽衣勸解吳云現至上海醫院看病不意昨晨六時在龍華西里許漕河涇港内發現浮屍一具吳姓家屬前往察看果係吳杏林投河畢命現將該屍撈起舁回家中成殮並不報廳檢騐云 
[浦東日商煤棧失愼]  
　　浦東董家渡日商菱華煤炭棧廚房間昨日午後五時許失愼火勢　烈不及施救延燒　房間天　間等平房十餘間附近煤　亦前往施救直至傍晚八時火勢尙未盡熄當火熾時三區三分署王署員督同全體長警到場彈壓並將失火情形詳報警廳核奪 
[履業公所常會記]  
　　履業公所昨日午後二時開職員常會到者三十人由總董包茂生主席報告開會宗旨後議决案如下（一）五卅慘案援助罷業工人經濟案當場推定包茂生·劉九康·陶洪範·等六人爲募捐員即日出發募集（二）本公所大殿兩廊空地上建築醫院案决定從速進行赶繪圖樣後即可令各建築處投標所有經費由同業自願捐助議畢散會 
[絲繭女工會常會紀]  
　　前日下午二時本埠絲繭女工會開常會到會會員職員二百餘人由朱招弟·張阿六·殷阿巧·張老漢·王招弟·朱金鳳·王鑫寳張鳳英·馮苗根·潘小龍·揚老五·崔桂英·劉紅英·江老大·褚三寳·王阿二·等代表全體女工發言略云此次五卅慘案各工廠均遭波及當風潮劇烈時我十餘萬絲繭女工亦幾被牽入漩渦幸我會長穆志英親率會中職員分赴各處勸導新繭未上巿之前向例各廠家須停工數星期以資休息穆君恐一經停工衆女工易受外界之激剌商諸各廠家槪不停車又念我女工貧苦者多無力援助罷工同胞懇請各廠東籌集捐欵送交總工會故募捐之男女學生未向我等勸募分文現在各廠新繭均巳開繅我衆女工除感謝穆會長維持苦心外亟應懇請會長代表全體致謝各廠東云云嗣由會長提議整頓會務數條通過而散 
[宜昌路婦人被害案之提訊]  
　　住居宜昌路六百另六號門牌之婦人周金氏被人謀斃後經捕房將該氏之姘夫周玉亭及女傭楊陶氏並范龍富·趙連誠等拘解公共公廨押候訊究等情迭記前報前日下午陸襄讞會同美貝副領事升座提審由特别機關華探目白忠麒上堂禀明拿獲范趙兩人情形以偵查結果第三被告對於此案祇有一銀表之證據因其所掛之表據周玉亭報告係伊送與死者之物第二被告與第三被告同居故併逮捕質之楊陶氏供稱出事之前一日由死者喚至其家洗衣嗣因見死者夫婦相打故於次晚辭出該氏因何而死不知等語又據周玉亭供稱前在齊　元部下當兵給與周金氏之金飾等物係開戰時從死兵身畔檢得與金氏相打係爲熬鴉片起衅范係同居是晚與范相繼歸家見氏巳被人謀死手足皆用繩束縛其身畔所藏之金飾鈔票銀洋槪巳不見等語官判改期候補傳人證到案再審 
[竊犯臨審脫逃]  
　　揚州人朱瑞庭於二十三號晚串黨至雲南路三十九號門牌永豐祥店内用對買衛竊得値洋七十元之香港芸紗一疋逃出經六百元十七號二道頭華捕拿獲帶入老閘捕房次晨由該華捕解送公共公廨待質所候審該捕偶爾疏忽致被朱犯乘間逃逸該捕初猶未覺及經堂上命提朱犯審問遍覓無着始知脫逃嗣該捕即歸捕房聽候核辦 
[包探偵獲藏槍彈者九人]  
　　總巡捕房特别機關中西探長姚阿生·壳羅香·探目王長根·韋金Ｚ福等昨日往虹口東漢璧禮路一千另四十一號門牌屋内拿獲盜匪九名搜得實彈手槍兩支帶回捕房詰問一過即行收押將於今日解請公共公廨訉究 
[昨日豫園之𤍠鬧]  
　　昨日爲端陽節滬城邑廟豫園内游人頗爲擁擠大半爲工界中人小世界遊戲場大有人滿之患該管一區二分署楊小亭署員令飭長警武裝分投防範以免匪類混入滋事而維公衆安寗云 
[車站轉運公會定期改選]  
　　滬杭甬車站轉運公會今屆因第十次改選會董訂期六月三十日（即陰歷五月初十日）舉行並訂七月三日（即陰歷五月十三日）爲互選該會正副會長之期昨己由會分函該同業請爲查照俾屆時全體會董會員將選舉票塡就投匭以便揭曉云 
[一區警署各長警之例犒]  
　　南巿第一區警察署署長米沛田昨因夏節（舊稱端陽）本署各栅　長警對於地方防務日夜辛勤頗著勞績故特援照警界舊章辦理每警給賞猪肉半觔以答勤勞而勵進境云 
[新康押店被刦]  
　　前日午後一時半鐘東有恒路二千零三十八號門牌新康押店突來盜匪四名以一盜在外把風餘盜一擁而進各出手槍向店夥人等嚇禁聲張當將値洋一百餘元之首飾銀洋刦取逃逸嗣由事主開單投該管捕房報請查緝 
[破獲販土機關]  
　　車務正巡史賓林斐爾氏昨在阿拉白司脫路二百四十一號門牌● 
張阿二家破獲販土機關當抄出鴉片烟土將張阿二拘入匯司補房飭令押候解廨請究 
[夏節法公廨停訊一天]  
　　法公廨昨日應訊民事堂期適逢天中節爰由會審讞員陳介卿君會同法副領事辣福郎君知照檢察處停訊民案一天 
[請究私逃妻子]  
　　計阿鶴昨投法捕房報稱妻子計葉氏於前日私行逃避出外匿居於少小慶家請求提案訉究捕頭得供立飭包探曹安昌前往將葉氏與沈一併拘獲帶入捕房經捕頭略詰一過諭令管抑聽候解堂訊辦 
[跳電車跌斃報廳核辦]  
　　昨日下午五句鐘時華商電車公司八號電車由高昌廟方面行駛往北至董家渡站頭上有甲乙丙三人均係浦東鄉民搭車至關橋附近站頭迨各客上下後車巳開行時該三人忽欲下車其同伴之甲乙二人先行跳下丙則心慌意亂倉卒躍下因之跌仆頭觸於地頃刻不省人事當由七十九號賣票人見而阻止不及立即打鈴停車如法救護因傷及　部耳中流血俄即斃命爲　警查知上前查詢一切當有同車之王悦當證明事實　　　　票人一併帶入一　　　　　　　　　　　　　　　　　　 
 
 

Page 12

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *商業巿况 
[北京專電（二十四日下午六鐘）]  
　　前場玖陸開盤三一五高至三一八收盤三一五五成交一百二十餘萬柒長現貨開盤七一三收盤七一一成交二萬五後場玖陸開盤三一五低至三一四五高至三一五五收盤三三四七五成交七十餘萬 
[神户英美匯巿電訊]  
　　昨日神户滙兑巿午前電日美賣價四十元零五角六分二厘半較前日跌六分二厘半買價四十元零七角半與上日價同日英賣價一先令八辦士○三一一五較上日高○三一一五買價一先令八辦士○六二五不變正午電日美賣價四十元零五角較午前跌六分二釐半買價四十元零六角八分七釐半較午前亦跌六分二厘五日英賣價一先令八辦士較午前回跌○三一二五買價仍不變動午後巿價各無變動 
[公債定今日開巿]  
　　本月份期貨交割展緩至七月六日辦理 
　　華商證券交易所自五卅慘案發生後即行停巿茲該所接總商會通告各業定於六月二十六日即舊歷五月初六日開巿故該所亦定於是日起照常營業惟本月份（六月期）期貨交割勢難如期執行遂由該所理事會及經濟人公會聯席會議公决展緩本月份期貨交割至七月六日辦理在未交割以前六月份期貨交易仍行繼續云 
[紗花平穩]  
　　美棉平...英棉漲...印棉跌 
　　昨日星期四爲舊歷端節公會及交易所均循例停止集會故未有巿况海外紗花消息美棉初因利物浦電訉不佳而跌後因棉產報告不利及空頭補進巿况略堅計期貨除十月期漲四磅音外餘跌一至四磅音現貨未動英棉期貨漲三至八點現貨漲二點印棉初隨美棉消息上漲後因日商售出巿况大疲計孟加拉及白羅溪均跌八羅比奥姆辣跌五羅比大阪現紗二十支藍魚跌一元二十支紅財神跌二元十六支福島跌一元十六支三馬未動 
[罷巿期中之粉巿槪况]  
　　期粉今日開拍··數日中做成不滿二十萬包··連日到麥甚旺麵粉交易所期粉巿場自銀錢兩業休業後停止開拍巳逾三星期各經紀人於上月底交割後即在粉所樓下麩皮公會内互行非正式之轉賬交易數日中表面交易雖稱不弱而客胃不暢除現期實銷帮進意稍濃遠期七月份投機家競相購辦外六月份則以到麥較旺麥價平定故均無意進取數日中實際成交額祗共十八九萬包巿價本月份初開二兩一錢二分二五繼漲至二兩一錢七分七五前日收盤爲二兩一錢六分半六月份初爲二兩一錢七分半繼爲二兩一錢六分七五前日爲二兩一錢七分半七月份初爲二兩一錢三四分繼爲二兩一錢七分半前日爲二兩一錢八分本街現粉初爲二兩三錢終爲二兩三錢二分半雜牌價爲二兩二錢六分砲車二兩二錢八分半天字二兩二錢四分現粉輸出爲二萬三千包其中裕和牌粉佔一萬五千包去香港餘爲兵船牌曁雜牌粉去烟津上月底粉所結價交割餘下之現棧單均被烟津帮搜羅殆盡現各粉廠巳遵照粉公會之議案分别議定數量現正日夜趕製預備依期交解期粉巿場定於今日復行開拍預料此後粉巿當具現堅違疲之趨勢 
 
 

Page 13

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *敎育消息 
[要聞]  
　　五十萬金欵己照原定辦法分配 
　　金欵一百五十萬第一次應發之五十萬因國立學校内部旣無問題私立大學又可分得一部分亦不再拚命相爭故昨日（二十三日）財部轉知敎部會計科按照原單開發支票各校遂於昨日下午二時齊集中國銀行支領計（北大）八七·一○五（師大）五一·八○七（法大）一三·三八五（工大）一九·○九九（醫大）一五·六三五（農大）一三·六三九（女師大）二三·二八二（美專）一二·一五五（中法）二四·六○三（東大）四九·四○七（武大）○三○·○六四（武昌商大）八·二七八（廣東大學）九八·五七一·（北洋大學）一八·五六四（山西大）一二·八一四（西北大）七八八六部轄中小學及北京師範一三·六六六 
[京私立五大學分得金欵]  
　　李思浩允撥三十七萬　閣議僅通過十萬 
　　昨日（二十三日）閣議决定將金欵之一部補助私立五大學先是二十二日下午五大學代表名圍中國銀行無結果而散即决定於昨日爲大規模示威請願並質問財李事爲李所聞乃派秘書陳某等往與五校協商結果由李自動允以三十七萬五千補助五大學並以親自簽字之憑據予五大學其原文大略如左（一）將金法項下敎育經費一百五十萬增加至一百八十七萬五千元（二）一百八十七萬五千中之三十七萬五千元歸北京私立民國朝陽中國平民華北五大學聯合會平均分配（三）領欵方法與國立八校同云云同時並謂目下可交現欵十二萬五千元此欵今存於某處閣議開議時本人當提出云云五大學代表認爲滿意此二十二晚六時事也延至昨日代表等乃專待閣議之佳音旣而以電話問李宅李宅答以巳通過代表等益信而不疑及下午六時許代表等四出探訪知所通過者僅十萬不符原議乃復决定於即日再行討論應付方法今正在集議中云 
[蘇敎育團體聯席會議記（四）（魚）]  
　　江蘇敎育經費委員會敎育行政委員會等團體於昨日（二十四）午仍在寗敎實聯合會開聯席會議討論預算問題由沈信卿主席提出十四年度預算草案注重在改革從前虚收實支之弊俾此後經費有辦法歲人經常門定爲一百八十六萬元經諸人詳細討論將收入部分通過午後繼續開會主席將支出部分付討論復經列席諸人再三研究大都謂祇須照收入標準辦理至支出細目可由行政方面與各校詳細支配最後决定於本月二十八至三十日仍由省廳分日召集中學師範實業專門大學各校長開省行政委員會分部詳細討論聯席會議至是散會又接開省敎育行政委員會討論第三農校與東大農科合組等問題云 
[端節前湘省敎費之竭蹶（謙公）]  
　　長沙特約快訉湘省敎費以鹽稅附加爲大宗而各局附加收人多被軍隊提拿以致敎費積欠八個月之多現端節伊邇又屆放假之期各校需欵較平常爲尤鉅且各校校長有己辭職或將要辭職者時値結束對於經費之催索更見嚴厲近日敎育經費保管委員會車馬盈門應接不暇保管委員曹耔谷無法張羅徒嗟仰星近日向榷運總局坐索該局以分局收入每被軍隊就地提拿并未繳來不能負此重過敎費之前途實堪危懼總之湘省敎育之陷於不生不死之狀態者其過應全部由軍人負之又長沙縣屬所辦之男女師範及各高小學校現均定於七月二十一放暑假各校欠薪均在兩月以上至若城區十三校之經費亦感同一困難前昨兩日長沙縣鄉敎育界人士在芋香巷城區學務委員會開會索取俾度節關經衆議决一而向雜稅局索取欠薪一面向警察廳坐索房捐但聞昨日之交涉尙無結果將於節前有索薪大舉云（六月二十日） 
[湘政府緩期舉行學生考試（痴）]  
　　湘省政府月前因謀制止學生政治運動起見故特商議决定舉行學生畢業覆試以資箝制一時雷厲風行紛紛派員覓定試騐場所籌備册據聘請委員商訂試騐簡章擬具辦事細則預備各項試題雖各公私立學校校長敎職員及學生等一再集合迭次開會說明理由請求緩行皆置不理一槪批駁并令飭軍警以後關於各校長敎職員學生等對於此事召集會議須嚴行監視免碍進行政府關於此種考試之重視壓迫可謂極矣滿冀於本學期即可實行不意學生聯合會即於此時期秘密結合召集各縣中等以上學校代表在省開會羣謀反抗辦法討論二日之久一致决定極力反對除散發宣言及向各該校校長敎職員請求會同進行外并確定如政府必須覆試不徇懇求則於試騐期一致出校决不參與政府見此堅决情形恐於舉行時果爾實現致失威信乃藉此靑滬慘案發生各校學生爲愛國運動及湘西兵災路途遙阻湘商民食缺乏旅行不便種種題目於十八日正式宣告暫緩舉行函致各校校長轉飭知照惟因維持政府信用顧全面子免貽笑柄計故於令文中有「學校試騐時須呈報本司派員監試」等語是以灃縣第二聯合縣立女子師範學校田校長呈報敎育司時即委派該縣知事蒞稅監視 
[淸華學校之本屆畢業生]  
　　八月赴美者六十五人　自願留國一年者四人 
　　北京淸華學校本屆畢業生共六十九人除自願留國一年之四人外其餘共六十五人均定八月十七日放洋赴美茲探得各人姓名誌之如左（湖北二名）湯佩松聞齊（直𨽻一名）徐振鏞（河南八名）李直民馬傑王冠英壬國忠（本年留國明年游美）王梭王保羅楊憲昭劉遵憲（山東三名）丁濟詳張任曹壽昌（山西四名）馬彥章房耀文杜煐（本年留國明年游美）姚楷（陜西六名）賈幼　李　祥劉苑祺石含璠王紓楊偉（江蘇六名）相壽祖顧謙吉劉丙彪潘光迴王士棹孫銘傳（安徽四名）仲隆薛維藩田世英汪大燧（浙江四名）趙國鏞許鑑石佐楊世恩（本年留國明年游美）（福建二名）鄧健飛高仕錤（江西八名）熊正倫黃懋義羅倫（本年留國明年游美）彭文應蔡方蔭吳英華汪國輿王造時（湖南一名）周榮條（廣東六名）黃文煒高志鄺凱華梁夢熊吳年吉伍長庚（廣西一名）瞿念浦（四川十名）邱航賴彥于裘鑑段繼達段績川陳國瑲何玉　謝明旦林恂戴昭然（雲南一名）陶貞元（貴州一名）任泰（奉天一名）童雋 
[浙省優師基金代表請檢收基金]  
　　浙江全省小學優良敎師基金代表高仰山等日昨函敎育廳云逕啟者全省小學優良敎師基金前曾奉省長督辦核准以游民工債券餘利三分之二撥充優待小學敎師奬勵金在案查奬劵局開辦以來開奬數期其餘利之應撥充小學基金即以三分之二計算當巳積儲不少代表等以此項基金關係敎育前途甚大亟應著手進行並應推舉總基金監及籌議保管堅察分配方法以資辦理當於本月中旬在省敎育會集合會議僉謂前項債劵餘利截至本月份止究竟巳成若干當經公同議决備函公請貴廳指定時期會同游民工債局及代表等派員檢收數目即行存儲中國銀行并應注明是項基金不得分文動支字樣以昭大公而資信守一俟總基金監推定後確有辦法再行依法辦理事關全省敎育欵項敬希查核迅予施行無任公感 
[浙五中前校長短交校欵查封敗產]  
　　浙江省立第五中學校前校長周配義短交校欵四千一百餘元迭經敎廳令催周氏均置之不理敎廳不得巳呈請省署令飭原籍縣知事查封周氏財產昨日（二十二日）敎廳奉省署指令第五三四○號内開呈悉該校周前校長竟短交校欵四千一百餘元實屬不成事體旣據迭催未交准候令飭原籍縣知事先生查封財產備抵以重公欵仰即查照此令 
本埠 
[省敎育會體育研究會又一待議案]  
　　江蘇省敎育會附設之體育研究會定於明日在蘇開會業誌本報日昨該會又接到儀徵孫家謨議案一件茲披露於次提議未設公共體育場及未聘學校體育指導員各縣宜從速分别設立延聘案爲提議事竊查近數年來敎育界對於體育一科提倡不遺餘力始建議各縣設立公共體育場繼建議各縣置學校體育指導員良以此種辦法對於社會體育學校體育關係至重不容忽視惟查各縣雖巳有設立公共體育場並敦聘學校體指導者然究未能普遍現付闕如者仍不一而足鄙意未設置之各縣應由本會有切實調查繕具淸單呈請省廳促令從速設立體育塲並敦聘學校體育指導員以資劃一而重體育是否有當敬候公决提議人儀徵評議員孫家謨 
[中國工程學會年會改期]  
　　中國工程學會第八次年會原定七月三日在杭州舉行茲因時局不靖不得巳展期二月昨該會發出緊急通告致各會員略云茲因滬案關係年會進行諸多妨碍到會會員恐難踴躍故應總會職員會議之請求决將會期展至陽曆九月四日起至七日止地點仍舊屆時務希駕臨爲禱鐵路減費憑證屆時可向總會書記周琦君（上海江西路四十三號益中機器公司）索取同人等一面當力求會程之完備以副會員諸君之厚望云 
[公共體育場五月份之運動人數]  
　　西門上海公共體育場五月份運動人數茲錄於下男子部開放二十七天器械三六六○人球戲三二九○人田徑二五六○人游戲二八六○人技擊一三九人以上共計一三七五○人每日平均五○九人婦孺部開放二十七天器械二一四○人游戲一二九○人球戲一六七○人以上共計五一○○人每日平均一八九人男子部婦孺部合計一八八五○人每日總平均六九八人 
[五卅平民敎育會之積極籌備]  
　　五卅平民敎育會發起人翁國勳刻在積極籌備向各方徵求意見前晚假座小有天開談話會中華書局徐曜堃·工商學聯合會劃紹先·平民敎育實進會沈戟儀·上海法大唐范生戴正權等均列席頗表贊同昨又向各方接洽總商會徐可陞·商總會鄔志豪俞國楨·納稅華人會朱賡石·澄衷中學曹慕管·及商務書館黃警頑等亦均表同意願爲贊助並有世界書局交際科主任汪龍超函致辦事處調該局可捐千字課若干餘能效力之處無不樂從云云復得閔行無錫本埠各處來函願任義務敎員云 
[中華職校工科之計畫]  
　　中華職業學校下學年工科設施計畫經本月十八日委員會之討論改於第一二兩年完全注重工作至第三年後再研究學理又實施工廠補習敎育擬指定上海工廠數家商與合作云 
[小學校幼稚園定期行畢業禮]  
　　西門上海小學校幼稚園昨通告學生家屬函云本校定於舊曆七月三日放假同時爲本校四年級生及幼稚班行畢業典禮屆時務希貴家長駕臨爲盼再下學期仍繼續來校讀書祈在暑假前報名爲要 
[滬海女子師範之進行]  
　　北西藏路中公益里滬海女子師範暫假滬海公學爲校址並擬將滬海公學爲該校附屬小學惟滬海公學校名暫不更改該師範招收本科前後師範生各四十名即日起開始招生定舊曆五月二十二日爲第一次考試 
 
 

Page 14

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *   
 
 

Page 15

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * *本埠增刊 
[天氣預報]  
　　徐家滙天文台昨日下午四時三十分氣象預報云天𤍠揚子江流域有雷聲黃海東海有不穩之微風北海天氣惡劣因颶風巳吹近Ｍａｃｃｌｅｓｆｉｅｌｄｓ羣島又昨日下午三時前二十四小時内本埠氣温最高九八··二最低七六·六去年同日最高八四·二最低七二·五 
[消暑淸話] [  記者]  
　　際茲炎景流金旭日當空之際吾人須求一消夏之良法以遣茲長日怡養精神殊不易易蓋避暑須求名勝名勝豈盡日所能往必圖臥游臥游又豈盡人所能致必圖半室之中方寸之内聊以自適者竊謂無過於讀書古有之云書中自有黃金屋實則黃金屋外淸凉世界亦正在是中耳 
　　讀書固可消夏然選書水可不精經史子集紛然雜陳經書典重異常非專精者不易深入史籍古人興亡之迹亦不易讀子書班駁古奥集部門徑浩繁似均非宜用以消夏消夏之道其讀詞乎 
　　詞有深有淺有高有下如水過隙無孔不入而其淸微淡遠者眞可令人移情去俗專工之者畢生致力而有餘示入門者望焉讀焉而生趣雅俗共賞童稚可考家人斗室之中得吟諷以蕩滌其煩襟爲樂有非他事所可及者想亦爲個中人所深知也 
　　論讀詞當知選詞書巿上固不易多得而尤少精本或魯魚亥豕不可評讀或非古人所長而爲隨意之作讀者亦未能生興會則何有於消夏之愉快今特舉示數者以爲讀詞者告焉 
　　蓼園詞選所選均唐宋人名作且每闋有淺注可以爲初學者之津逮可以當筆記小說觀之蓉影詞爲乾嘉間張翰風·鄧蘭荃·諸名家所唱和夢窗詞爲南宋第一名家吳夢窗之佳作函髻記爲近人高梧軒所編之劇本可供演唱此數書者在三馬路蟫隱廬所經售蓋均惜陰堂所得各種精本付印者爲當世所少見之佳本自發行以來早巳不脛而走今特志之爲學詞者告且爲謀消夏者進一解焉 
[國貨刋物] [  譚吉誠]  
　　我國國貨近巳不在少數國人雖樂用國貨每以不知購地爲苦於是國貨之刋物尙焉近來編印國貨刋物者若總商會之國貨津梁工商友誼會之國貨週報中華書局之國貨彙刋以及吾友所編之日用國貨指南數者之中以日用國貨指南余知之最詳其内容以日用二字爲大綱舉凡日用消耗一切雜品凡爲吾人所必需者均詳註貨名商標貨物内容說明製造廠廠主何人等等愛購國貨者苟手此一篇則欲購何物一索即得誠國貨刋物中之佳作也聞該書現正在編輯中印有表格數千張各國貨商店如欲索塡表格者可函致霞飛路尙賢坊四十五號索取其他上述三刋物記者因不知其内容如何難以妄揣然俱爲提倡國貨而作用意至佳余極願各書早日出版飽讀一過爲快也 
[譚席] [  固初]  
　　夏日天氣炎𤍠床上之所薦者當以薦席爲上席之佳者能淸凉身體吸收汗液解除一切暑氣茲將席之種類分述於下 
　　（一）草席　是種草席原料係以莞蒲之莖編織而成中國各地多產之其優者爲揚州朴樹灣鎭及寗波地方價値甚廉普通人多用之鄉村之人亦有用於冬日而作爲暖席故盛暑之時或有不能十分淸凉身體改用藤席竹席者 
　　（二）藤席　此種原料用黃藤之皮編成夏日薦用頗爲凉爽實駕乎草席之上其値較昻質之良者頗柔軟携帶旅行甚爲便利 
　　（三）竹席　是用嫰竹細篾編成產於福州等處用工最繁價亦最貴其優點與藤席相埒 
 
 

Page 16

 
 
1;第一萬八千七百九十三號;中華民國十四年 西曆一千九百二十五年六月二十六號
星期五 * * 
[得勝留聲機選用國貨材料]  
　　五卅慘案發生以來各界提倡國貨不遺餘力四馬路得勝留聲機器公司素抱提倡國貨𤍠忱經理夏君近鑒於各貨原料屬舶來品者不在少數除木料悉數改用國貨外餘如唱頭等件亦悉由本廠製造云 
[永和實業公司新出夏令要品]  
　　永和實業公司開辦有年所出貨品如牙粉·撲粉·花露水·生髮油·滅蚊香等質地優美頗受社會歡迎今歲該公司又新增夏令要品如薄荷錠·薄荷烟·薄荷油·薄荷冰等出貨以來銷路極暢該公司爲提倡國貨起見各種貨品定價低廉現購者甚形踴躍 
[維新鞋莊製銷國產鞋]  
　　上海通行新布底鞋爲南京路維新鞋莊第一家創造此項新布底有本製（即滬男工製）越製（即紹興女工製）之别其越製者工作精細而耐穿與本製者逈乎不同但出品不易常有供不應求之勢該號主人鑒於外侮日亟挽救之策莫如提倡國貨特親往紹興辦到大批全新布底製就各式純粹國產之花緞素緞等鞋以應時需定價甚爲公道 
[出版界消息]  
　　茲有陳只　主辦一靑報三日刋内容注重文藝及　世短雋之文特請李劍虹君爲主編·王玉書·王夢其·胡亞光黃文農·等爲繪畫巳於端節出版爲第一期非賣品·各界函索附郵即寄社址北四川路一百五十六號 
[集會表]  
　　時日　　　地點　　　　　　召集者　　　　　事由二十八日上午　江蘇童子軍聯合　江蘇童子軍聯合　董事會午十時　　　　會　　　　　　　會三十日上午　　公共體育場　　　五卅烈士追悼會　追悼會九時　　　　　　　　　　　　　籌備處七月一日下　　凝和路也是　　　江蘇縣議會聯合　常年大會午一時　　　　　　　　　　　　會七月一日午　　假牯嶺路徽寗同　蕪湖商辦安徽銀　創立會後一時　　　　鄉會　　　　　　行七月三日下　　在江西路Ａ字二　華洋德律風公司　股東特午四時　　　　十四號　　　　　　　　　　　　　别大會 
 
