# 1909 - 145 - 4913047

 

Page 1

 
 
   
 
 

Page 2

 
 
上諭 
[監國擇政王鈐章四月十四日奉]  
　　上諭此次内務府二院等處京察一等圈出人員着該堂官再行出具切實考語帶領引見圈出之筆帖式泰雲端荘錫麟漢章敬善寳鏞英連恒健長海恩藻振麟文通榮桂文彩上駟院主事多斌筆帖式錫齡奉宸院主事職桂圓明園六品苑丞嘉勛八品苑副貴世等均着准其一等加一級不到之内務府郎中盛桂員外郎荘逹筆帖式清榮武備院委署主事惠林着該衙門照例辦理至年已逾歲之員外郎文珣等均着照舊供職欽此軍機大臣署名奕劻世續張之洞鹿傳霖那桐假宫門抄四月十四日召見軍機洵貝勒倫貝子澤公鹿中堂 
論説 
[爲銅官山東敬告我國民（愷）]  
　　去年蘇杭甬路事。起萬口同聲。莫不歸罪於汪大爕。今年銅官山礦事起萬口同聲。又莫不歸罪於李伯行。夫汪之與李。於我人無一面之雅故。無纖毫之仇怨。而必憤憤不平若此者。亦以路者我中國人之路也。礦者我中國人之礦也。以我中國人之路之礦。而爲一二人之私意。餽獻於外人是非第賣我中國人之路礦。而實賣我中國也。蘇杭甬已矣。不復言矣。言之亦不及矣。銅官山事。則正危急存亡之秋也。我欲言。我不暇言李。伯行我且先言對付凱約翰之法。 
　　凱之要求歸結銅官山案也。有三。一依此次草合同中英合辦。二中國自。 
 
 
 

Page 3

 
 
辦。須用英欵英工師。凱須操有干預權。三由中國出巨欵贖回自辦嗚呼。是何。言與。 
　　就第一項言之。銅官山礦約。訂於光緒三十年。以十二個月爲限。過期作廢。久成鐵案。是前此所結之契約已經無効。豈因此而生之契約。反爲有効。乎即讓一步。説其所恃者。亦不過草合同耳。以國際交涉論。君主或大統領當未簽押。各國通例。亦不能作准。以私人交涉論。當事者旣未定正式之契。約只須意思表示。便可解除。豈有一草合同而必强之使履行者乎。此凱之無理者一也。 
　　就第二項言之。以我國之人。開我國之礦。不論用何欵項。聘何工師。在我國自有主權。非外人所能干預。且各國通例。凡外國人不得享有礦業。之權利。凱約翰之在我國旣不能有礦業權。又安能有干預權。此其無理者二也。 
　　就第三項言之。自訂約以來。凱約翰旣未於銅官山購買尺寸之地。皖人亦未将尺寸之地。賣於凱約翰然則銅官山之一草一本。皆係皖人所有在皖人旣未。賣去。欲自辦則自辦耳。何庸贖回。何事出巨欵贖回。此其無理者三也。 
　　以上三者之當拒絶如此。倘稍一遷就焉。一銅官山去而如銅官山者何限。一凱約翰去。而如凱約翰者復何限。今日要借欵。明日要贖回。而中國之財政竭。今日要合辦。明日要干預。而中國之主權亡。嗚呼。是在我政府是在我國民。 
　　我政府之唯唯諾諾。惟外人之命是聽也久矣。然對於此次銅官山案。不可謂爲不盡力。觀其謂凱約翰曰。閣下之要求。即使本國政府允准。而安徽全省人民不認可。則貴公司亦斷難享受其利益。現在中國民氣方張。非從前由政府專權者可比。閣下一味要求本部。實是徒勞無益也云云。然則政府亦将以安徽全省人民爲後盾而。唯望我人民之不認可。我聞各國政治家。皆以良好輿論爲國家之後援。我今日中國人民之輿論。正銅官山事之後援也。日觀外務部致皖代表函在英國亦已認。我皖省代表矣。其函云。頃英國朱使函稱凱約翰現已到京。請轉告皖省代表速與凱君相會即派本館副漢務參贊梅爾思偕同前往。即希於一二日内預示日時處所以便遵赴等因。是英國旣認我皖省代表。而與我代表直接交涉。只要皖省代表不認可。則此約必廢無疑。當此交涉之時。即有爲難之。處惟我代表當之。政府亦樂得而推之也。 
然則我國民當如何曰目前出全力以主張廢約。而决不。可僅僅以廢約了事也。皖省礦産之富。聞於天下。鄙意不如趁此機會。由人民籌集若干資本。組織一礦業公司。次第開鑿。以濬利。源而即從此銅官山入手。激於公義則欵易集。資於衆力則事易成。且自麥奎盤踞。此山以來。强佔婦女鎗傷人民。挖損墳山。佔踞田地。種種不法行爲。我人民之受損害者不知凡幾。鄙意一面廢約自辦。一面并可。呈請政府照會英使請求。損害賠償此皆皖人之責。而亦我全國國民之責也。兄弟　牆。外禦其侮。同舟遇風但期共濟皖省之事。我兄弟也。我同舟也。今遇。風矣。遇外侮矣。我知四萬萬同胞。必有仗義而起者。若李伯行者果爲。汪大爕第二與否。自有萬世之公論在我亦不暇及矣。 
專電 
[電一（北京）]  
　　某御史奏現派振貝子戴鴻慈曁各駐使答謝宜由皇太后頒贈孝欽顯皇后物品以敦睦誼 
[電二（北京）]  
　　某御史又奏國家之有路礦如人身之有命脉不但關係交通故東西各國均竭力經營以路線所到之地即爲主權所到輙思染指於中國應請飭外務郵傳農工商部竭力提倡迅速興辦奉旨交外務郵傳農工商部通盤籌畫 
[電三（北京）]  
　　陸軍部奏覆滇省請撥餉需常費及舉辦新政各費應照數撥解如再不敷即由該督詳細奏明部當再撥 
[電四（北京）]  
　　某樞臣以各省財政旣歸藩司經理恐督撫舉辦新政以無從措手爲藉口議於監理官清查財政後寛定各省政務經費 
緊要新聞 
 
 

Page 4

 
 
[江督奏陳創辦南洋印刷官廠情形北京]  
　　江督端午帥奏稱竊維民智日進則文字之用愈繁文字愈繁則印刷之事亦愈廣東西各國於印刷一業不特視爲振興工藝之一端且常藉爲範圍法律之要具故日本有國家印刷廠專屬内閣總理大臣管理凡法令全書官報印紙郵便切手證劵諸項均歸印刷美國則各部均設印刷專科凡發明新理實驗工業一切統計報告書皆由官刋印頒發推求其意蓋以出板列入法規之中必自印刷隸於官司爲始然後奸私詐僞之事乃有檢查消滅之方是於行政關係甚多非僅爲專利起見也現在中國修訂法律注重版權度支部有鑒於斯已於光緒三十三年奏明創設印刷局其後各省亦漸有踵而行之者江南夙號繁庶詐僞之風勝於他處近年上海一埠商辦印刷雖多然祇爲營業之謀仍於行政無補若不将印刷官廠迅速圖維實足爲改良行政之阻礙顧事屬創舉經畫爲難風氣初開推行宜漸迭經奴才遴派熟悉商務人員督同曾習印刷之學生詳細研求購置機器適其時江寗省城造幣廠奉文停鑄房屋甚多閒廢可惜因将造幣廠之中廠略事改修期於合用定名爲南洋印刷官廠計自光緒三十三年四月創始經營至今将及兩載規模粗立發行有期謹将辦理大槪情形爲我皇上陳之查該廠之設本以杜弊爲宗旨倘能推行有效銷用日多則籌欵之道自在其中以杜弊言必先酌定程式便於檢查稽察始能收整齊畫一之功以籌欵言必先體察人情使其信用樂從始能臻默化潜移之妙是該廠之第一要務首在於釐訂物品經奴才悉心叅考定爲三項一曰官用品如糧串鈔票之類是也二曰民用品如呈詞状紙契劵合同婚帖當票賬簿經摺之類是也三曰商品即商民通用品託廠代印之件是也三項之中除商用一項事屬貿易其如何程式應聽自便外至官用民用則統由該廠定式印行凡非該廠所行者於法律上視爲無效到官即置之勿理至其定價發售則又分甲乙兩類甲類如官用品中之糧串票照民用品中之呈詞状紙契劵合同本有由官發行之權即可由廠酌定價值乙類如官用品中之鈔票文件民用品中之當票簿摺本爲商業交通之品仍照工本計值但須由廠畫定格式以杜向來簡陋弊混之習又以事方經始俗尚不齊自應順習慣之人情以定施行之次序復飭該廠細加考察将各種用品分别先後逐漸發行俾臻善盡而免窒碍此制定出品之大槪情形也（未完） 
[憲政諮議官遺棄之人物北京]  
　　憲政館日昨商議以所派一二等諮議官如在各省現居實缺者均可勿庸來京遇有往來諮議之件則用文移辦理其他並無實缺之諮議官皆須來京到館以備顧問聞該館劉寳兩提調已移文知照各省諮議官遵照矣 
　　又聞該館當遴派諮議官時本列有張殿撰謇湯京卿壽濳鄭京卿孝胥在内後經某相國删去而於山西巡警道王爲幹則添派爲二籌諮議官　　滬嘉鐵路行開車禮攝影之一 
　　車抵楓涇時之景 
[徐尚書到任後之状况北京]  
　　郵部徐菊人尚書到京召見時攝政王面諭之曰汝在東三省二年於外交上尚能注意所有爲難情形朝廷亦已深悉郵傳部關繫綦重現在一切待理可從速妥籌善法整頓一切 
　　徐尚書自召見謝恩後即赴郵傳部蒞任旋由各司員謁見呈遞職掌事宜單徐尚書諮詢畢並囑各勤其職遇有舉辦稿件當速呈堂畵閲至該部一切公務徐擬悉仍其舊均不更改 
　　徐尚書接任之次日與沈侍郎會商以各省商辦鐵路招股遲滯窒碍甚多深恐将來不免有貽誤之虞擬决計籌畵整頓維持之法以不損商權保全路政爲宗旨果爾則将來必有一番表見也 
　　前任外城總廳廳丞朱桂辛已隨徐尚書由東來京徐擬即奏保内用不日即可發表 
[錫督裁汰員薪紀聞奉天]  
　　錫清帥接印後令各廳 
 
 

Page 5

 
 
司道局所開單呈明應裁之員以節經費業經各廳司道次第開呈聞錫帥於前兩日中已将交涉度支兩司先行裁汰交涉司計裁去十四員度支司計裁去十九員凡被裁之員均發給兩個月薪津俾得料理行装就道他往 
　　奉天提法司署向按奏定章程分設四科每科應設僉事一名旋由吳提法司僅補二名刻因錫清帥注意裁員减薪故又将該司刑事科魏僉事倬擬再行裁去 
　　吳提法司現又擬将地方審判廳程推事長繼元减去津貼其庭長推事三員每員每月各减去五十兩檢察廳廖檢察長世經减去一百兩統計兩廳每歲可省經費銀四千二百兩 
　　承德第一初級審判檢察兩廳自開辦後月支額定經費銀一百五十兩刻聞提法吳司使擬将兩廳經費减去五十兩每歲所省亦有六百兩錫清帥擬将旗務司裁撤仿照北京設立旗制處一所即以恩司使改充該處總辦僉事及科股長一律裁汰其餘辦事員則以法政畢業員酌委初七日午後錫督諭将巡警道缺實行裁撤所有一切巡警　宜歸民政司兼辦惟巡警道鄧觀察老成練逹素爲錫帥所器重故欲以頭等顧問官位置之 
　　錫清帥奉簡督東之始曾電商川督趙次帥請荐東省幹練人員以佐治理早誌本報自履任以來仍以奏調人員未能敷用爲慮故昨又電商次帥聞次帥允荐五員有江省民政司科是黄家傑觀察在内 
　　自錫督蒞任後各國領事官均來公署致賀并邀請宴會現聞錫帥已将各項要政粗定槪略即於本月初八日午後二鐘時乘綠呢四人轎帶有衞隊二十名及各國繙譯數員赴各國領事館拜會 
　　錢參贊曾奉徐菊帥諭令赴都　錫帥面籌應辦事宜所遺諮議廳一缺派民政司張代理現在諸事已竣奉錫帥劄仍各回本任供職 
[旅京浙江同鄉開會詳情（爲挽留湯總理事）]  
　　浙江同鄉京官於本月初五日在全浙老館爲維持浙路開會集議並研究浙江旅滬學會諷退汪大爕侍郎公電曁湯京卿力辭總理電文到會者如沈子敦俞廙仙兩侍郎朱桂卿吳絅齋兩學士徐班侯吳緯炳兩侍御勞玉初京卿等並商學界共百餘人先由朱桂卿學士宣布開會宗旨及意見書次推徐班侯侍御主席略謂吾浙鐵路全賴湯京卿總理其事力任勞怨致有今日之成效前後函電辭職樞府置諸不答惟我旅京浙人旣知全浙路事關係至爲重要粤漢前車殷鑒不遠欲策萬全亟應堅留總理爲維持浙路之要點赶集商股爲挽留總理之後盾言詞激切闔座動容次有浙江旅滬學曾職員田君時霖報告滬杭通車即在目前已竣之路逐日營業合之成本開支業已有盈無絀将來全路告成前途發逹定操左券現在南中父老對於湯京卿則有湯去路亡之感對於汪侍郎則有汪留路危之勢當此湯汪對峙必去其一孰利孰害孰輕孰重諸卿老諒籌之熟矣度必有善全之法以慰東南人士之望者也不禁　香禱祝俟之次由徐侍御當衆擬定公電挽留湯京卿及公函各股東照原認數按期繳欵决議不用存欵一面另具公函呈諸政府痛陳利害以决從違 
[京師近事]  
　　某御史片奏幣制本已經政務處議定用兩度支部忽又奏稱爲難有兩元並用意臣意如定兩爲主幣徵解旣便又足抵制墨元應飭部按照臣奏詳加核議施行云云奉旨着度支部知道（已略見前報專電） 
　　日前頤和園接内廷毓春園太監首領某傳單云奉皇太后懿旨所有頤和園内山前山後各項花草樹木均宜愼重灌養著該園每日派園役七十名交某太監督飭謹愼看護澆種 
　　日前憲政公會致電陜甘總督升吉帥有大帥如将新政舉辦數端則報界自有公論等語聞其原因係因日前該督曾致電憲政公會謂本部堂並不阻撓新政而各報每多痛詆不識何故請公會轉逹各報云云故憲政公會有此覆電也 
　　戴尚書赴俄答謝所帶隨員聞候補道徐華清外部丞參上行走馮祥光均在其内 
　　山西提學使錫子常提學戊戍翰林性豪爽善飲酒酒醉後輙謾罵無忌辦理學務非其所長故在山西三四年未見稍有起色與寳湘石中丞本舊相識故去年得署藩合是時寳中丞之家人李某依賴主人勢力出外招摇錫心惡之于官廳中大有違言寳中丞心滋不悦由是彼此交惡錫回提學使任後異常掣肘鬱鬱無聊强酒以自排遣遂致因病出缺云　　廣九鐵路測勘費銀公司代表洋人擅向倫敦中英公司支取嗣經郵部鐵路局長梁京堂燕生以合同不載此欵定欲其将此費連同本利繳還現在該代表復飾詞謂前督辦鐵路唐大臣紹怡曾經面允此欵歸廣九所出梁京堂謂合同不載即經唐大臣允許亦不能認爲有效云云聞唐專使已由地中海展輪擬於二十八日抵香港 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇撫奏設商品陳列所曁農事試騐塲北京]  
　　蘇撫陳中丞會同江督奏稱竊維近今之世海陸交通貿易發　對於國家則爲經濟策對於人民則爲生計問題故農工商各實業之興廢衰旺大之關係世界小之影響一隅消息固相通也蘇省平原千里土地膏腴人民巧慧實便於農工各業發逹之區嘉道以前稱商務者必道蘇杭其富庶可想見矣然當時撫臣湯斌陳宏謀先後撫吳即深以吳下風俗浮夸粉飾外觀殷實内鮮蓋藏爲慮故布告條敎力戒奢華有宴會一席費至數金指爲豪侈之語今則時移勢異踵事增華遊宴之資一席有逾數十元者固由百物騰貴抑亦生寡食衆之所致也攷光緒三十三年海關貿易册表土貨出口價值南京三百五十五萬餘兩鎭江五百五十二萬餘兩蘇州二百九十五萬餘兩是蘇州號稱絲棉出産之鄉其出口貨物且不及鎭江南京商業衰敗於此可見又查蘇屬農工商局所編自光緒三十年至三十四年近五年内物價比較表如絲類三十年每百兩價值五十五元至三十四年每日兩價值五十三元緞類三十年每一尺價值一元一分至三十四年每一尺價值一元前後比較有減無增而推之日用食物如米類三十年每石價值四元二角至三十四年每石價值五元八角肉類三十年每斤價值一百二十八文三十四年每斤價值二百二十四文前後比較有增無減夫以吾民製造所成之物旣未一有赢餘而於日用所需之物則反逐年漲價得不償失入不抵出生活程度日高一日幾何不底於貧困也故自前論之製品價率毫無進步旣由於工業之不良自後論之騰昻遞至加倍更由於農業之不進農與工均無所恃則商亦因之而衰矣臣上覘國計下察民生仰屋咨嗟實深焦灼謹就時地之宜力爲補助之術約有兩端一曰商品陳列館蘇省距上海甚近鐵路兩時可逹每遇星期各國紳商來此遊歷者絡繹不絶雖閶門城内街市繁盛究以道路積隘車馬難行外人多望而却步即有精良之品殊少介紹之方臣現飭農工商局司道等擇於閶門城外馬路旁舊有營盤改建商品陳列館并附設勸工塲又於館西建屋數楹以備農工商局遷入其中庶可兼顧陳列館勸工塲諸事俟落成後派員採購蘇屬農工精緻各品分類陳列俾令中外商民縱覽如有訂購貨物者亦由館員爲之介紹以暢銷塲而增製造此商品陳列館之辦法也一曰農業試驗塲蘇省農産冠於各省然近年來生齒日繁幾有供不敵求之勢道在選種改良使一畆所獲之數倍於從前則足以補物産之不足非有試驗塲爲之化驗土質測量氣候播植嘉種研究新法無以換農民之知識而收改良之效果臣現飭農工商局司道等擇於距省十餘里之滸墅關地方圈用荒地三百八十三畆派員勘丈建築塲所選聘技師考取生徒學習種植并編輯白話報告凡民間有持土質物種來請指示者均用化學製騐示以新法即本塲所獲良種亦可售與民間以期普及此農業試驗塲之辦法也以上兩項辦法既定所有經費已飭司局先行提撥曹平銀二萬兩爲開辦之用若有不足另行籌補並飭該承辦各員切實經理務期工堅料實力戒虚糜（恭照硃筆圈點）至於陳列館及試騐塲圈用地畆間屬民荒者亦飭農工商局酌發官價以恤民情而昭公益四月初八日奉硃批凡一切新政自當勤加籌畫次第興辦惟須力求核實嚴飭屬下共戒虚糜爲要所奏知道了欽此 
[旅滬安徽學會曁路礦公會爭銅官山電]  
　　北京分呈軍機處外務部王爺中堂大人鈞鑒銅官山案凱約翰欲竭皖民脂膏潤其虎吻縱令麥奎侵佔我土地戕害我人民羣情汹汹将釀事變乃聞李經方擅将合辦合同寄部抑輿論以伸外人全國尤爲駭異哀懇王爺中堂大人堅持於上撤銷已廢合同迅令英使飭麥奎離山照法懲治大局幸甚安徽旅滬學會曁路礦公會全體會員叩鹽按此電已於十四日發出 
分類新聞 
政界 
[蘇撫因病請假蘇州]  
　　蘇撫陳中丞近患寒𤍽咳嗆飲食少進雖屢延御醫曹智菴診視服藥尚未痊愈聞已電請軍機處代奏懇因賞假半月俾得靜心調養所有十五日秋審堂期擬委藩司左子方廙伯到署代勘 
[罪犯習藝所工竣蘇州]  
　　南匯縣王大令通禀各憲略謂罪犯習藝所業已工竣計建大小樓平房等共五十四間實用工料等項大洋九千六百五十餘元小洋二千八百六十四角錢二百六十千六百有餘除收鄉圑捐圑甲捐及案發各捐等項外尚不敷洋一千一百四十八元有零應請另籌歸墊兹造具工料開支清册禀請派員驗收至預算開辦費及常年經費尚需五六千元現已照會各紳設法籌議辦理 
[電請昭雪孝廉受誣浙江]  
　　黄嚴紳學界昨上浙撫電云杭州撫臬憲鈞鑒黄邑藉詐風素熾專章設局禁止張焦氏誣控舉人王若淵憲委會縣訊無確供将若淵押捕受辱恐長刁風有礙大局請電雪飭訊超累同時警察局亦上院臬二憲電云張焦氏案起釁在城大街離局咫尺確知舉人王若淵事未在場憲委會訊焦詠誣攀遽将若淵押捕公理失實乞電飭復訊確情 
[澈查鄉民拒捕毆差浙江]  
　　象山縣民賀寳榮等以該縣惡棍張才芳等将縣屬大泥塘地方早經墾熟田畝計有一萬三千七百餘畆硬加佃租藉名捐助學堂經費借公肥私病民入已環請澈查究辦等情控奉增中丞批云此案前據象山縣通禀爾與陳功溥屢抗衆議圖翻定案復敢鳴鑼聚衆拒捕擒差實屬目無法紀即經札飭藩臬學三司飭縣查拿研訊詳辦並會督公正紳董将業捐田租及學堂各事宜妥速擬辦在案爾等並不聽候官紳籌議辦理率行砌詞來轅具控顯見刁健仰布政司會同學臬二司即飭象山縣查照先令批飭併案查訊秉公據實詳辦 
 
 

Page 11

 
 
[奬勵保護敎堂人員安徽]  
　　皖省總辦洋務局鄭道行謙及局委何亦吉等以上年馬炮兵變時保護敎堂擘畫周詳均賴敉平不無微勞足錄若聽其湮没似非鼓勵人材之道特禀由藩學臬三司造具該員等履歷清册詳請皖撫懇於肅清叛兵案内給予奬勵以昭激勸 
交涉 
[禀請查辦冒牌抗捐浙江]  
　　拱宸橋公和牙行因現在滬杭火車将次開通商貨雲集特改創德利轉運公司掛用洋商牌號抗捐偷税無所不爲致湖墅等處同業大動公憤昨已聨名具禀洋務局曁府縣各署請飭從嚴提究照例查封以保華商營業現經洋務局憲核准札飭兩縣會同通商塲理事同知澈底查辦 
[卡員扣留英商烟葉安徽]  
　　皖撫頃准駐寗英領事照會内稱英商東材洋行請領三聨單前赴宿松縣購買烟葉行至該縣烟税局被該局委員不遵約章将烟葉扣留四梱實屬阻滯商務應請轉飭該局委員将扣留烟葉如數繳出以符約章中丞准咨後當即轉飭查明辦理 
[嚴禁日商遊歷測勘浙江]  
　　日本人滿星前經該國駐杭領事照會杭關道曁洋務局請塡給護照赴金衢嚴各屬内地遊歷均經照章保護兹聞洋務局得某縣密禀言該日人託名遊歷沿途測勘水陸險要並有拍照繪圖等情密查近日行蹤已入嚴屬之桐廬杭屬之於濳兩縣境内當即禀明各憲飛札所至州縣從嚴禁止不准再令測勘以符約章 
[法兵擄弁戕兵之交涉廣西]  
　　法兵日前闖入桂境擄弁戕兵桂撫張堅帥當即據情電逹外部頃得外部電覆云此次法兵無端侵入桂邊擄弁戕兵現與法使交涉並一面電駐法使臣向法政府詰問 
軍界 
[鎭懾民心之文告安慶]  
　　皖省余恊統因標兵舉行旅行演習出示各屬文云兵可百年不用不可一日不備旣豫爲之備即不得不預爲用之之地此旅行之演習所由不可忽也凡道里之遠近山川之險阻何地可以扼要何處可以設防無事悉瞭然于心有事自無往不利或早出夜歸或裹糧遠適於步伐之正齊以覘程度之高下因冀收就熟駕輕之効亦藉釋風鶴傳播之疑特恐居民未及週知見有軍隊過臨妄生顧慮而地方遊手痞棍遂復造作謡言張皇耳目除移會府縣一縣出示外合行示諭俾衆週知爲此示仰居民一體知悉嗣後每次軍士旅行有官長督率前往沿途决不驚擾如有違犯情事許該居民等指實禀究盡法懲辦但該居民亦不得無端妄指致壞軍人名譽兵民一體休戚相關戮力同心激發忠愛本統領有厚望焉 
[馬隊營改用土駒問題江西]  
　　江西兵備處詳贛撫文云馬隊一項以包抄衝鋒爲專長次則偵探接應爲行軍最要之關鍵江省自光緒三十一年採購口馬先設左右兩隊三十三年續行購買編立成營節經力求改良究以不服水土時有患病　斃情事現計存營馬匹堪備戰事之用者僅祇四分之一上年十一月准商協統移奉憲台面諭将馬隊前後兩隊暫行裁撥俟将來馬匹補齊再行規復等因仰見憲合實事求是之至意欽佩莫名查江省山嶺叢錯道路崎嶇口馬初至内地性質不同殊不適用雖部章選馬自以口外爲合格而各處水土互異似亦未可過於拘泥徒糜帑項無裨實際况前項馬匹旣須喂養得法又須訓練年餘方可備用現在江省馬隊僅此一營又因倒斃過鑫减去兩隊若不趕緊設法購補足額誠恐部限瞬届三營同時併舉不持籌欵爲難即購辦馬匹爲數過多尤難選擇本處一再籌思與其購用口馬不善喂養終歸無用不如改用本省土駒詳加審擇以期適用查本省袁州一帶所産土駒高大雖不及口馬而乘騎効用尚能合宜且土駒生長内地無氣候水草不宜之慮其價值較口馬爲廉採購亦易擬請将現在存營口馬一律變價一面派員前赴袁州一帶另購土駒並補足前後兩隊缺額如法操練庶将來成標不至誤限而步砲工輜各營所需　馬亦可踵辦理合具文詳請憲合俯賜察核批示祗遵 
學務 
[批示辨誣侵蝕公欵之學董安慶]  
　　績溪小學職員胡榮璆以被控侵吞公欵具禀辨誣懇飭查侒等情禀奉撫憲批云據禀該職管理各賬毫無侵蝕何以該縣前派查賬員公同清算該職並無確實報告僅将李前縣户房蓋有戳記收條呈閲隨即收藏不肯交存公衆與各項簿據查對筆跡顯有弊端又據稱無非李前縣病故無從對證藉以尋仇報復等語細加考察實不盡然且難保非該職藉此自圖狡展地步地方公欵豈容經管董事擅自侵吞仰提學司飛飭該縣立限勒追併案議結該職勿再玩延自干重咎 
[南洋水師學堂大修經費南京]  
　　南洋水師學堂大修經費已由江督附片奏報計講堂住室庫屋廠所走廊等處分别拆換補葺油飾實用工料銀八千一百餘兩又鍋鑪機器水管等件酌量修配實用工料銀五百兩有奇共銀八千六百餘兩本可不逾原估之數旋以洋敎習所居樓屋必須粉飾加潔文報兵官房機器魚雷等廠亦須改換窗櫺地板俾可通風散濕又駕駛管輪各齋舍全拆改病室加造厠牕免碍衞生均屬萬難减省除原估外計需增撥工料銀九百三十餘兩先後實用修費曁薪水統共銀七千九百餘兩係在防費内動撥四月初三日奉硃批該部知道 
[創辦簡字師範學堂安徽]  
　　簡字學堂爲初級敎育之一端亟應極力提倡冀收普及之效懷寗縣廪生楊嶽生等有見於此首先創辦簡字師範學堂現已擬妥簡章禀呈學憲轉詳撫憲立案經帥閲禀後深爲嘉許當即批准並通飭各屬一律遵辦 
實業 
[蘇垣物産會事務所定期開會蘇州]  
　　蘇垣商務總會前因南洋勸業會調查員蘇君高鼎曁首府何太守議定創設物産會該會先擬設 
 
 

Page 12

 
 
立物産事務所各情已紀本報兹悉該會總恊理定於十六日即在會所邀集敎育會地方自治會及各圑體等會員各業代表開會集議推舉所長曁坐辦調查書記會計各員分任一切 
[商學公會成立記事杭州]  
　　昨日各商界在許衙巷借就養堂開商學公會成立大會計到會者七十二人先由發起人金潤泉君託景君本白宣布宗旨云本會照上海商學公會辦法並非商學兩界之公會杭縣二字係指所在地而言以開通商智使人無不學爲目的繼推周湘舲君爲臨時議長略言商學之沿革即决定簡章應添舉副會長四人書記會計庶務各二人大衆贊成當投票先舉議董二十人由議董内複選正副會長五人高培卿君得最多數爲正會長以次多數胡藻青金潤泉周湘舲王湘泉四君爲副會長潘赤文君等十五人爲議董推舉景本白魏在田兩君爲晝記高君力辭會長某君申説舉定後不能再辭於是决定五月初二再開大會事務所暫定水亭趾某宅 
[華商銀行認股之踴躍漢口]  
　　漢口商會於初九日開全體大會勸集華商銀行股份是日到會者二百餘人首由上海華商銀行事務所派來代表李雲書陳子琴二君演説中國華商銀行組織之歷史及各埠認股之情形次由漢口商會總理齋相琴君演説銀行成立之不可緩及銀行營業之必獲利當塲各鉅商認定股欵計有一百萬元云 
[岱岳鎭工藝組織情形山西]  
　　山陰岱鎭伲世禎自去夏携寳赴津專學機織一科以備回籍推廣實業起見在津卒業後出資六百金購買鐵輪機噐並各種綫碼器具等回該鎭開辦工藝局禀請地方官立案每半年畢業招考工徒數十名不收學費以期實業盛行利不外溢爲宗旨該縣令亦極力贊助 
雜記 
[浙路工程師受傷補誌浙江]  
　　浙路公司派出測贛綫之工程師徐勵身君隨同洋工程師往勘常玉山綫於前月十九日由常山測至玉山洋工程師初勘畢即回徐君帶同測地夫往王家壩在雞頭山之下立標測量該處離玉山縣城約六十里爲浙贛運貨之孔道每日來往之小車及驢約七八千輛而担尚在外晝夜不絶每日不下萬餘人而驢夫車夫担夫等唯恐鐵路一成失其利益羣起反對是日徐君乘輿過彼突出數十人手執刀棍徐君見勢不佳下輿勸説内中六七人不由分説以刀亂戳左腿右足各受刀傷一處深寸許徐君已暈臥在地伊等木棍交下幸得一老人救護得不死然已周身青紫矣嗣經玉山縣聞信請軍醫往療至半月餘始能起坐聞已於日前回海寗矣當時兇手共有七人已由該縣拿獲三人皆直認不諱云 
[杭垣大火續誌杭州]  
　　昨晚十二句鐘時積善坊巷口大街慶椿堂傘店失火釀成巨災各情略記昨報兹悉當火熾時石愛文筆店學徒本已隨衆逃出忽憶床枕邊尚有存洋五元未取復入搶取致慘遭焚斃另有徐姓九歲小孩及某老嫗亦葬身火窟現查被炭店面住宅約計在八百七十餘間延燒四小時越過公墻三座毁電杆十餘枝自光緒二十九年以後此爲第二次巨災云 
[秘密調查之可疑杭州]  
　　杭垣豐家兜樓房内有日本國婦人居住傍晚每有該國男子聨袂而入晝不啓門進出均由後户有覘之者但見於燈下振筆疾書書必逹旦即婦人亦與校讐之役説者謂係日本國之秘密調查員其然豈其然乎 
[土爾扈特王由漢入都漢口]  
　　蒙古土爾扈特王勒塔日前由寧來鄂曾紀本報現已将武漢所舉行新政調查一週並至各學堂軍營詳細参觀　間留意整頓蒙古之政治家往謁王者王均謁見貎極温和兹於初十日由漢乘專車晋京矣 
[蘇垣火警迭聞蘇州]  
　　蘇垣近日因天氣乾燥火醫頻聞本月初八日晚盤門内新橋堍失火焚去房屋十餘間焚斃老嫗幼孩各一人又本月十一日晚元妙觀前宫巷中太監弄口錦源館飯舖適隔日購存稻草十數担至是晚三更時不知如何遺火稻柴内致兆焚如立時火勢甚熾延及左右隣居當時各處水龍聞警赶到竭力灌救時適狂風大作該處就近又無可取水是以一時未能即滅各水龍僅以各大茶館不缸之水取用皆不甚得力直至天明始行息火計太監弄碧鳳坊巷十字路口一帶共焚去店舖二十餘家房屋數十間所失約在十餘萬之譜云 
清談 
[祈天]  
　　天方瞶瞶。月餘不雨。江北之蝗楠已起江南之花麥又枯槁。農民蹙額奔走相告。若憂灾荒之将至者。官吏憂民之所憂。設壇祈雨。斷屠誦經。戚戚然若已盡心於民事者。不料蒼蒼者不體官吏憂民之心。而日來皜皜如故豈眞欲納我民於溝壑耶。近數年來。民窮財盡。生計日窘。已有顚連無告之勢。前旣厄於銅元之充斥商情日就於衰落。今復厄於雨澤之稀少。農民日即於恐慌。而我國又素無備荒政策。蚩蚩之氓。有何獲罪於天。而受此奇罰耶。記者願代我四萬萬回胞禱祀以求甘霖之立霈也。 
評事 
[銅官山礦案之關係]  
　　銅官山礦案。已在京磋議旬前矣。凱商也。代表也。外部也。現正在交涉緊要中。而未得外人退步之好。消息。記者於此。不能不翹足以望於最後之數分鐘焉。 
　　夫凱商所挾合同之無效。固稍識公法者皆知之。皖人之理直氣壮亦盡人能知。然則我外部挾理直氣壮之皖人。以與理曲詞窮之凱商交涉。宜若不崇朝而可以解決者。乃何以幾經談判。甚至舌敝唇焦。而仍未逹廢約之目的何歟。嗚呼。而今而後。我中國尚有外交者哉。 
　　記者曰銅。官山礦者。皖人之礦也。雖然。非特皖人之礦。抑我中國人之礦也。皖人所以爭銅官山礦者。　皖省主權也。雖然。非備爭皖省之主權。抑爭我中國之主權也。 
　　凡百交涉。一省敗於。前他省繼於後。一國　其端。各國援爲例。使此皖礦而不能爭回。則他國必将藉以爲口實。而影響将及放他省者。故此案非特皖人所當力爭。而他省人事當注意者也。 
　　外交必恃民氣爲後援欲用民氣。必先不失民心。今皖礦之能爭回與否。非特皖省民心所繫。抑亦全國民心所繫焉者也。我外部愼勿視銅官山礦案爲一省礦權之關係。而稍游移其堅持之宗旨。輕用其調停之手叚。 
　　英人素以講公理重民權敦邦交著　放世。今凱商背　要求。麥奎肆　暴横。無理甚矣。我國人出全力以爭之者。非僅皖人。抑亦全體國民之意思也。英人愼勿以安徽一省之關係。而視爲易與。而輕喪兩國之感情。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行複選舉開票 
[福建（福州）]  
　　福州府舉行複選舉已於前日開票兹将當選姓名及票數錄下　黄乃裳九票（閩清）　楊廷綸九票（侯官）　劉崇佑八票（閩縣）　林佑衡七票（侯官）　余鍾英七票（古田）　李駒七票（長樂）　黄鍾灃六票（閩縣）　趙錫榮七票（連江）　鄭錫光六票（閩縣）　游肇源六票　（羅源）　吳庭棖六票（連江）　董藻翔五票（長樂）　施景琛五票（長樂）　李仲鄴五票（福清）　林仲翥五票（福清）　李馥南五票（侯官）　候補八名　鄰祖蔭　鄭盛鋆　鄭孝胥　陳培錕　余若城　林師尚　林景謙　王孝緝　又檢票不合局章之林位衡一名查係閩安鎭守備又将弁肄業學生犯局章第七條第一項又第五項應将所得之票作爲效無 
福州旗籍複選舉亦已如額選足被選者錄下　椿安　錫楨　楊長餘　候補二名　彬煦　黄曾誠 
籌建諮議局之計畫 
[湖南]  
　　湘撫岑春蓂奏稱前因湘省舉行新政並整頓財政事宜須得辦事認眞體用兼備之員帮同經理經臣附片奏明檄調指分湖南試用道朱祖蔭來湘委辦銅元官錢各局事務遇事詳細勾稽極爲核實湘省現應建造諮議局房屋觀瞻所繫宜仿各國議院之式並考查本省議員人數酌量建築工程固無取華美規模必須完備亟應愼選明幹人員尅期修造經臣督同諮議局籌辦處司道一再商酌查該員朱祖蔭與在籍廣西存記道湯魯璠幹練有爲才猷素著平日於各項工程均能切實講求　經檄委該員等會同妥爲經理監修以期適用惟朱祖蔭現因本生母病故丁降服憂合無仰懇天恩俯念湘省要政需才准将該員朱祖蔭仍留原差俾資得力四月初七日奉硃批允行該部知道 
初選舉訴訟 
[四川（川東仁壽）]  
　　川東仁壽縣附生賈繩武因與該縣初選舉調查員徐國楨有嫌竟其禀赴省在督轅控告選舉名册之不公當奉趙次帥批示云查議員選舉章程凡選舉人倘確認辦理選票人有不遵定章之行爲或於選舉人名册有舞弊作僞之證據者得向該衙門呈控是該調查員縱有不合該生等亦祇能在該初選監督衙門具控且此次所出榜示究係據草册爲底本并非確定名册可比該生等正可援更止錯誤之例呈請更正何得遽行來轅混瀆且擅敢将該縣榜示揭下粘呈簽註實屬胆大糊塗不識法紀應飭該府查究 
本埠新聞 
滬嘉鐵路行開車式頌詞彙錄 
[蘇州商會賀開車禮頌詞]  
　　宣統紀元已酉四月十二日吾商辦江蘇鐵路南綫滬嘉大功告竟全路通軌行止式開車禮四方觀成者冠裳闐軿甚盛甚　古者工作始成必延賓爲之詞所以勗有功詔來𥜥也今當吾國路政萌芽之日而爲江蘇士民并謀合力商辦發軔之先路誠宜大夫君子歡欣鼓舞羣欲得一言以致其頌美之忱矧敝會之於蘇路經始之秋與中道顚頓之會亦嘗有一日奔走審其艱鉅而幸其克成也尤不能無感於中於是爲之頌曰恢恢吾吳蕩蕩皇衢孰馳而驅滬寗是居外侮剝膚始夢卒蘧莫回厥謀乃謀未腐蘇杭逾約猶吾疆土尤王章吳代表到滬爰及越謀實爲路礎哀痛外侮并集羣股一呼百俞貧走富輸斯時敝會是究是圖推舉郡宗闢我坦途權我利害不私於蘇在滬之滸畚鍤是趨星緯二禩吾路如砥豺目聧聧雷風忽起輦金餂我以要于路我生不武抱慙奮怒挈子隨父并命抗拒皇仁下宇外欵納部改蘇爲滬權不外踰斯時敝會先後疏附駢涙重涕親見諸父三年告功欲言慘沮匪成之艱艱于扞阻有阻愈鋭强莫能挫凡百志士式我道左朋來于于賄遷我車害去利生義至福悆敢告司軌毋忘厥劬伯叔昆弟前路勉諸旣南其轅北轍敢濡有虓瞰户幸愼厥　乘我商輅光我吳閭力充財裕滬寗還予功無圖能一德是愉蘇州商會公頌 
[松府曁華婁兩縣賀開車禮頌詞]  
　　今日爲松滬路告竣之第一日即爲滬嘉路溝通之第一日實即爲滬杭甬路預卜交通之第一日考泰東西初創鐵道時代亦未嘗無種種之障礙而卒也交通利便國亦因之富强此路自丁未春經營伊始集欵之踴躍辦事之迅速紳任其勞庶民樂其成雖泰西文明國之智識無以逾此而其中經無數之困難恐慌卒逹完全商辦之目的此皆在事諸君子堅忍之毅力鄙人所敬佩不遑者也自此而後南綫告成經營北綫上自江浙下至清徐四通八逹以輔京漢京張粤漢幹路之不及義務盡而利權握皆於此路基之也鄙人忝任兹土躬與盛會敢獻一詞以爲頌曰畇畇原隰中國土疆羣雄虎視覬觎其旁幸我國民蹈厲發揚層憲提倡激起紳商聨合江浙思患預防民欵民辦克自主張𤍽誠志士擘畵周章大功旣竣氣象矞皇綿亘百里龍旗飄颺祝我路權永永無疆宣統紀元四月十二日松江府知府戚揚曁華婁兩縣公頌 
[法國巡洋艦起椗赴寗]  
　　停泊浦江之法國巡洋艦矮爾才定於今日開往長江一帶公幹聞捕房麥總巡曁某律師等有擬趁該艦赴寗省漢口等處商辦要公之説 
[寳山築造馬路之交涉]  
　　英商愛爾德之英册三百零九號寳山契地因被該處地方官劃築馬路禀由英領函致滬道飭令退還兹蔡觀察以中國築造馬路如有應用洋商地産迭經通飭先向該地主商明乃該縣胡令擅先劃用致被洋商藉口殊爲不合惟所築之路現旣竣工應責令該縣迅與該洋商妥爲磋商以免口實昨已札飭寳山縣遵辦矣 
[方雲卿案仍無眉目]  
　　鎗斃方雲卿案内之陳智春等昨日午刻 
 
 

Page 19

 
 
復由本縣李司馬提訊先由英捕房繙譯及某西探将肇事處地圖呈案旋據雉妓陶金寳供是晚命小童買物逾時不回女子自至弄口街上等候突聞永平安里口鎗聲兩響遥見四僧人及身穿元色領衣藍蓊緞夾袍者兩人向西行走後悉有人被鎗擊斃司馬命帶陳智春到案諭令該妓指認身材服式該妓供身材不符面貎因時在黑夜不能記憶訊之王吳氏供林姓因有訟事囑婦人至方雲卿處託其繕遞禀詞上月十三日方着操衣到婦人家坐談而去是晚黄昏方未再來婦人在家雖聞鎗聲並未出視不知方被何人擊斃至陳智春素未來過婦人亦無開設台基情事且有同居七家可以查問婦人不敢妄供司馬喝令掌頰二十下仍執前供嗣由尸妻方陶氏偕同夫妾子女投稱夫遭慘死陳與吳氏斷無不知之理務求嚴究司馬諭案關人命靜候詳審擬辦遂判陳智春仍交原差王吳氏交官媒陶妓送囘公廨開釋候示 
[會審戳斃華捕之兇犯]  
　　英廨讞員寳明府法廨讞員聶司馬奉滬道札委於前日午後到縣曾同代理縣令李司馬升坐二堂飭帶戳斃英界暗捕毛久康之兇犯訊究陳阿四即廣東阿四供向爲輪船生意去年十二月十七日回家據妻告知日前有人來家稱與小的爲友将妻調戲十九晨小的尚未起身妻忽喊稱此人又來調戲小的遂即下牀手持板凳将其毆擊數下旋被逃脱後悉此人名毛久康充當英界華捕不敢與較十二月二十九夜小的與張永貴沈七子沈哭寳金寳共五人同至虹口賭檯搶得銅元二十三千文後至英界哭寳金寳先行分散繼又遇見朱阿四同至五馬路小的與張永貴至宏茂昌購襪尚未成交毛久康忽來扭住小的髮辫云辦爾吃官司小的即喊永貴出店向毛解勸出刀恐嚇毛仍不釋手張即戳伊胸前一刀小的亦戳心口一刀朱阿四戳伊背上一刀毛即倒地身死小的等同逃至法界各散正月初一日又各會面商議逃避張往廣東小的逃往南京後接妻信於二月十五日返滬即被法捕房捉拿解案是實訊之張永貴不認行兇李司馬喝杖三號大板十八下鞭背一百五十下復再三開導命陳阿四與之面質良久跪鍊二時又笞小板一百五十下始認陳先戳毛兩刀小的亦戳一刀因見流血住手同逃訊至此時将傍晚判将兩犯及沈哭寳沈七子一併分别收押候再復審詳辦 
[再請嚴懲西捕]  
　　閘北巡士張謙李文卿二人前在滬寗鐵路左近被租界西捕拘辱曾經滬道函精領袖領事飭将西捕懲究嗣接復函稱此案已經送由公堂訊明開釋又經蔡觀察行查去後兹廨員寳明府以警局巡士張謙等二人本無不合是以當即釋回惟西捕無禮應由捕頭查明究懲因特禀陳滬道再請領袖務将拘辱巡士之西捕嚴加懲辦以儆效尤 
[小學敎員赴日考察]  
　　龍門師範學校附屬小學敎員楊嘉椿余源東定於本月二十二日乘坐英公司奥得林輪船前往日本考察小學校敎授法管理法因恐或有阻滯昨由夏監督禀陳滬道請給護照 
[新縣令到滬]  
　　新任上海縣田春亭大令已於昨晨由蘇乘坐頭班火車來滬假寓滬北盆湯弄晋陞客棧擬於十六日丑時接印惟紅諭尚未發出其所帶幕友人等暫寓城内蛋業公所 
[中西書院定期舉行祝典]  
　　中西書院定於四月十七日下午七句鐘舉行成立二十五年大祝典已先期刋送入塲劵邀請届時到院觀禮 
城内 
[脚夫遇盜]  
　　永義昶致大兩信局脚夫於十一晚肩挑信件銀洋行至嘉定縣境馬六鎭被盜多人　住毆擊受傷所有信件包封悉被刦去現已報官請緝矣 
[盜犯患病]  
　　搶刦四十八圖姚小湖家之盜犯　阿根前晚在監寒熱大作刀傷潰爛昨由禁卒摺知李司馬諭傳官醫進監診治 
[尸親來滬]  
　　前月有奉天婦人馬陳氏在滬病故曾經縣令驗明諭飭棧主代爲收殮所遺金銀珠飾衣物等件帶回縣署儲庫在案昨有尸親程鑑衡投縣求領李司馬諭候核示 
[逆子收押]  
　　寡婦　林氏将伊子陳本祖扭至一路巡局禀控忤逆訊據陳本祖供年三十歲現因失就故向母親索錢一時違忤求宥判押改過局一年期滿如能知悔方准開釋 
[開曾演説]  
　　城内地方公益研究曾定於十五日下午八時開常會請曹幹臣君演講昨已遍發通告書邀請各曾員到會聽講 
[道批三則]  
　　趙王氏　批賭犯張永林前已押限屈滿經飭縣取保釋放仍批明将來如有不安本分或被人指控應惟保人是問在案兹據該氏以另案控押張永林恐釋出後遭其毒害應准如所請由縣飭取切實甘保各結存案嗣後倘再犯事到官即予加等定罪惟所控張永林姦佔伊女等情一案初未據該前縣并詳到道究係如何情形仰上海縣李代令查明錄案復奪圴母違延蒋子春等禀批爾等早已禀縣給文自赴法廨投質足見理直氣壮捕房不應派探入城抄捉是經查照前縣來詳函致法總領事秉公辦理乃遲之又久並未到案致爲藉口殊屬自誤究因何故耽延業經飭查仰代理上海縣李丞速即查明具復以便核辦報紙並發袁瀛洲禀批家庭細故理宜和平調處前經袁升道明晣批示在案有且公正紳商朱爲紳等之評論自不難得公　之解决惟案懸已久旣據禀陳前情仰會審官寳令飭弔簿據迅速秉公理結具報勿延 
[官事]  
　　緝私鹽捕營正巡官補用都司　光鏗副巡官周裕錩昨均到道禀見 
南市 
[包攬偷捐]  
　　大碼頭恒源荳行前日有荳餅五千餘張装船運往台州因未報捐破貨捐局扣住一千餘張並查知由本局承充浦江押卸之山某包攬偷捐山已逃避現尚緝拿未獲 
[葛不清]  
　　　户李如林曾於光緒三十二年份代同業卞友林作保承装鎭江元茂昌元吉昌等行之北貨桐油連往宜興中途被卞將貨盜賣私逃由該兩行控奉　處地方官将李船扣住限令交保找尋在案昨日李在南市将卞尋獲遂即扭至南區移送工程局訊究卞供已由上海道署探夥祝某與縣捕将小的之划船賣去得洋四十二元六角交與祝等言明了事求鑒判移縣訊理 
[女子改嫁]  
　　海門人沈雅仁之女小鳳於去年冬間逃至蘇州偕其堂姊來申住在楊樹浦姨母王張氏處由王之姘夫高文義及氏婿李同仁等爲媒許字於甬人沃阿來議定禮洋一百三十元尚未完姻兹被沈查悉訴知同鄉會送由工程局提案審訊氏供　洋已由小鳳之堂姊取去六十九元作爲償還前次退婚之户其餘貼償膳資及小鳳買物等用判李及該氏各戒責四十下著沃再找給沈洋四十元另請正媒説妥然後成親各具遵結而退 
[圖懽受苦]  
　　總工程局一百六十八號巡士王錦章深夜潛至生義衖薛姓家當被獲住送局収押在案昨日復訊王供與薛姓之婢貴福於今正通姦一次此次又往續懽被拘送案求宥判戒責二百下押限追交學費 
[又将罰洋]  
　　總工程局路政處查悉新北 
 
 

Page 20

 
 
門源豐盛銅作在門前搭造木質廊棚佔及公路又未領照昨日特飭十二鋪地甲傳該店主到局究罰 
閘北 
[罰洋了事]  
　　源昌　火油棧起火延燒顧惟記等十餘家由四路分局正巡官飭保提到該棧主徐秋江解送總局已記昨報昨經汪裁判提案覆訊判　洋六十元飭具遵　切結交保開釋 
[冐牌火油]  
　　美孚火油行洋人查悉源利洋貨店出售冒牌火油詢知係由閘北大豐祥販來昨特控奉巡警總局飭傳該行經理楊阿奎到案判罰洋一百元充作善堂經費具結了案 
[硬借行兇]  
　　陸根保前日至四路三區控被許如生許和尚許仁林許阿江等硬借不遂将身父家生毆傷　扭如生到案請究旋由畢副巡官移送一區經正巡管提訊許如生狡賴不認判押候補提許和尚到　訊辦 
[瞽失竊]  
　　瞽目陳友祥控趙光才竊取銀洋衣服等物由四路分局正巡官提訊趙不承認押候查明再訊 
[幸未燎原]  
　　前晚二點鐘夏家衖内鍾廣才之草屋忽然起火幸即救熄事後由四路分局飭保将鍾拘局押候訊究 
[貪小被押]  
　　流氓李阿根等在西街火場扒取銅元被四路一區巡士将李拘局判押一天以儆 
英租界 
[張榮串拐童養媳]  
　　浦東高橋婦人王姜氏與侄王金祥控張榮榮即賴柴抓榮榮與顧少良串拐十八歲之未婚養媳秀林昨晨解廨訊究判　張還押限禮拜四交秀林到案再訊 
[張東生誘姦成命案]  
　　華揚氏之媳被西思張東生引誘成姦爲氏　悉伊媳即吞煙　命經氏控奉公廨提究判張押候上海縣驗屍再核 
[湯金氏迷途靜安寺]  
　　婦人湯金氏在靜安寺地方迷路昨解請訊據氏供因遭翁姑評姦凌虐逃出等　公　讞員以　居界外判送上海縣傳集人証訊奪 
[女孩子送留流所]  
　　九江女孩桂仙迷途由捕解廨據供　十二歲因遭主人凌　逃出判送棲　所留養候核 
[貪小利彩票充公]  
　　劉竹香在租界兜售彩票由捕查見解廨判劉罰洋三元抄出之彩票充公 
[起黑心驅逐出境]  
　　　金生以送信爲由闖入施東榮家行竊被獲送廨判玉押七天期滿驅逐出境 
[李少山冐探拆梢]  
　　張阿松控李少山冐探拆梢昨由公辦訊究判李先枷三天期滿再押三天 
[沈金生深夜調戲]  
　　寡婦周邱氏控無賴沈金生深夜闖入調戲昨日解廨判沈枷號三天發犯事處示衆 
[竊小牛判押一月]  
　　余伯華取藏竊牛爲捕房查獲昨晨傳至公廨判余押一月 
[吃鴉片罰洋三元]  
　　婦人王金氏在煙間吸煙由捕查獲送廨請究判氏罰洋三元 
[均非有心放火]  
　　北京路元森糖食店披屋起火一事昨日由探将該號主朱良洪夥友潘仁興傳至公廨研訊因無縱火實據判從寛罰洋五十元充公又愛文義路邵玉生亦因起火延及隣人於昨傳究邵供因香煙火遺於木花内所致求宥判邵押五禮拜 
[其中恐有别情]  
　　朱王氏自投　良所昨晨解廨復訊氏夫朱金山供稱氏在青陽縣敎堂由現在南市董家渡敎堂内之神甫婚配因氏不愿回鄉故投濟良所請爲給領朱王氏供並不信敎朱用迷藥誘其來滬等語判氏仍留所候查明詳情再行訊核 
[好一場惡鬭]  
　　沈入珍　潘茂興陳金林張　五在途打架由捕查見拘　解廨訊得沈係過犯判押西牢半年出境餘人各押二天 
[金絲鐲]  
　　揚慶和銀樓控章天慶吳德高何芝才以購飾爲由　去金絲手鐲昨日由廨訊究判章押交同黨到案再訊 
[綢衣裳]  
　　過犯陸少卿王阿桂與翁連生蔡阿四陳阿寳串竊東洋公司碼頭船客綢衣由探查獲昨解公堂復訊判王押西牢一年陸押四年期滿均逐出租界翁押三禮拜蔡陳一併交保開釋 
美租界 
[領隊回國]  
　　德國紳商圑練隊司令官斯賀施君日昨回國倩李克詩君暫承斯乏 
[監犯病斃]  
　　西牢押犯潘新全昨日病斃由管獄人報知捕房飭保收殮 
[來路不明]  
　　揚小弟昨持綢洋傘兩把在途兜售當由西捕拘押捕房飭探查辦 
[僞鈔票]  
　　董阿生昨以五元假鈔票一張向華記路某煙紙店兑換被店夥察破扭入捕房捕頭飭将鈔票銷燬斥釋免究 
[撞偒女孩]  
　　李小弟昨駕馬車至西華德路将女孩朱阿月碰倒受傷由捕将李拘押捕房女孩送院醫治 
[電車受損]  
　　高桃子昨推塌車至西華德路碰損三十五號電車上漆板由捕将高拘入捕房存洋保釋 
[女子被拐]  
　　婦人季巧林昨至捕房報　伊妹雲林年十八歲前晚被人拐去請爲查緝捕頭准之 
法租界 
[周涇浜前晚火著]  
　　前晚薪租界周涇浜楊某家失火由捕房皮帶龍救息計焚毁左右隣民房十餘間捕房飭探将楊某家某氏婦拘入捕房研究 
[工部局注意衞生]  
　　法工部局衞生處以上　疫癘盛行皆由地方不潔之故兹又飭人在交界之鄉落捕捉蚊虫用殺虫藥水灑在積水池溝内所有毒虫莫不立時殺斃 
[牛肉錢]  
　　合豐牛肉荘因被百商虧欠貨洋一千餘元向収拖延特倩博十律師爲代表控追准即出單傳知訊核 
[偷竊物]  
　　左毛生竊得綿袄一件携往質鋪求售爲探撞　拘入押辦又有陳來品行竊火燒塲牛皮一方拘送捕房候解懲　國外新聞 
[德皇游英先聲]  
　　十三日倫敦電云泰晤士報載稱德皇本年或将出游康華爾鈕奎 
[德國飛船之靈捷]  
　　十三日倫敦電云齊泊林伯爵昨以新成之飛船載客十人於上午九點三十分鐘在瑞土康斯丹上昇於下午七點三十分鐘駛抵德國皮脱菲爾特駛過之路程共長三百英里維時栢靈人士咸引領望其駛抵德皇及皇族各員並國民數千人皆守候操塲以期歡迎伯爵直至晚間十點鐘時並無消息始各散歸蓋伯爵旣抵皮脱菲爾特復即旋舵於九點鐘時重行飛過維瑪地方息駕 
[秘魯内亂復作]  
　　十三日鈕約電云秘魯内亂復作政府已派軍前往鎭勦 
[美國鐵路罷工已止]  
　　十三日鈕約電云美國喬治省中鐵路公司罷工風潮業已平靜罷工人要求各欵中有令該路不得雇用黑人充當火夫一則已經該公司許可 
[意國政界近事]  
　　十四日倫敦電云意大利議院議長瑪考拉近演説痛陳急應擴充意國軍力謂郎排台自由五十年紀念之榮典應使若輩振發精神竭盡全力使國家脱離外人之覊軛須知今日外人咸潜伏邊圉伺機而動云云意人聞者咸爲感動按郎排台前爲奥國之一省後屬意國 
[坎拿大擬興海軍]  
　　十四日倫敦電云哇太樺電稱坎拿大政府擬自一千九百零十年起興造戰艦組織海軍預備隊現已與英國公司協商此事 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[農工商部奏酌擬振興林業辦法摺]  
　　奏爲林業關繫重要亟宜振興酌擬辦法恭摺仰祈聖鑒事竊維林業之利爲實業一大端東西各國皆極力經營其森林種類有所謂帝室林國有林公有林私有林社寺林部分林者名目甚繁而究其爲用則不過供用林保安林二者而已不禁採伐者謂之供用所以供國家與人民之用而爲森林直接之利益也禁採伐者謂之保安大槪於可防風災飛砂之處則禁之可防湍流潮水之處則禁之可防砂土崩壞雪石頺墜之處則禁之可養水源之處則禁之可爲航路目標之處則禁之可供公衆衞生之處則禁之可爲名區風景之處則禁之皆所以保國家與人民之安而爲森林之間接利益也各國爲此二種利益之故不僅設官立局又爲特布森林法律特設森林警察防之至密而護之至周其重視林業也如此我國古無林業之稱然山虞林衡載在周禮稽其職掌與其禁令揆之各國大略同焉特自阡陌之制開山澤之禁弛取之無節養之不時於是場圃之師僅談瓜果田舍之婦但話桑麻而濯濯童山遂無復過問者矣顧其時制作簡陋工藝未興材木之用苟焉取給而已若夫林業可以保安其學理旣水發明故上下均無由注意至今日則不然矣就臣部最近之調查而論以言　供用則東三省多松樺榆柞湖南江西多松杉樟柟安徽江南浙江多松杉櫸陜西四川雲南貴州多杉樟桐漆廣西多樟桂花梨紫檀直隸承德多松而浙江安徽江西又多楮湖南更多竹天然之産不可謂不富而近年各處營造鐵路所需之枕木以及建築屋宇所需之洋松大都取之外洋據海關洋木進口税則計之五六年來遞有增加以税計值一二年内洋木之輸入我國者每歲必在千萬以上則森林之不足供用可見矣以言乎保安則全國之中森林較盛者惟東三省而歷來未有水旱疫癘之奇災雨水常匀年歲常熟者亦惟東三省自近來中日木植公司之約成已有旦旦而伐之勢矣其餘各省則皆無茂林叢藪以宣地氣養不源消炭氣故北方多旱多河患而南方多疫近年以來江北湖南水患尤多皆於森林關繫甚鉅則森林之不足以保安又可見矣臣部於光緒三十一年曾通咨各省一律講求種植並派員前往長白山一帶調查森林復於會同郵傳部遵議鐵路條陳摺内奏明通行各省飭屬課種各在案現在報部有案者如奉天設有森林學堂種樹公所吉林設有木植公司黑龍江設有試辦木植局𤍽河奏有籌辦林業情形喀喇沁設有林業公司直隸江蘇福建等省設有樹藝公司山西設有農林學堂要皆造端伊始未能遍及此外未經咨報省分尚復不少蓋林　爲利甚溥而收效甚遲若國家無整齊畫一之章程官府無切實營辦之責任而全恃民人自爲之能力則森林之成立必永永無期臣等再四思維公同商酌擬一面由臣部分咨出使各國大臣調取各國森林專章一面由臣部遴選熟習農務之員就近派往日本考查造林之法並擬請旨飭下各省将軍督撫将所轄境内適於造林之區域與固有天産之森林限期詳細查明備具圖説咨報臣部然後再由臣部妥訂森林專章奏明請旨頒行俾資遵守庶幾外取衆長條例可期於完美内詳形勢督率不至於無方於林業前途不無裨益所有酌擬振興林業辦法是否有當理合恭摺具陳伏乞皇上聖鑒訓示謹奏宣統元年三月二十九日奉旨已錄 
小説 
　　俠情小説縵卿小傳（一名像片案）應　著（十二） 
[第八章大夫橋之新宅]  
　　大餐館小聚之明日。漫以縵卿屢約之而未赴也。且欲一覘其新居。午後擬邀耦相偕遊。適以有故不暇他。出漫乃獨往。旣至大夫橋。見華。屋崇峻紅窓。四闢而。不知。門徑何向適縵卿。之女奴自一青漆高門出覩漫招以手。漫往就之。女奴曰想正辨門巷也。非我出。尚不知痴立復幾何時。乃側其體曰請速入。我姑娘盼念久矣。漫笑應之。入門。院落一方。不甚廣闊。仰視四。方朱樓環。繞院東設轉折。梯雕欄倚。之素雲正立樓。畔俛視見漫曰請速登。縵卿居上頭也。漫攝衣平步女奴隨之而上。見迎面分三室。繡帘低颺。正不知何室爲縵居也。素牽漫袖指謂曰。碧雲居東室。四偏爲杏子所居。中即縵卿寢室也。縵適應他客之招。瀕行徧囑家人。倘鬍公來。務堅留坐。渠頃刻即歸矣。鬍公未見意中人。曷先一覘其妝樓亦佳。言次女奴搴繡帘肅入。即曰。姑暫坐。我往報姑娘也。漫止之。則已往。 
　　漫旣入室。見几榻案椅。均寗波巧匠所製。一例光潔。而幃帳衾褥。雖未必極精緻。亦煥然一新。素壁如。雪而僅懸皖人陳氏爲燕山。公所書之聨句及立。軸而已。時素雲週旋旣已。即絮絮爲縵作情話。漫知其爲妓家之極狡獪者。且時挾持縵卿之所爲。縵卿縱有情愫。亦絶不願。向其一吐茹者故惟含笑漫然應之。時如碧雲杏子者。亦往。來憧憧。爲縵。應客。而未笄之雛　。聨袂出入尤夥。素雲又命人具菓舖水角等食品。爲漫消遣。正談笑間。忽聞樓下高聲報曰。縵卿姑娘歸矣。 
　　漫眞聞報。即目注帘隙。見女奴先以琵琶入。旋聞縵卿聲。令傭保赴招商局。報我疾作不能應召。汝即速返。言竟即且行且語曰。居然尚來此。耶即再遲數日亦未晚。何汲汲也言次身已入室。素雲即起曰。妹來大好。我爲汝應客久矣。汝兩人正可互罄積抱。無徒此悻悻爲也。縵以目睨漫微笑背榻坐。漫曰。卿歸何速。我來頃刻耳。縵白眼曰。聞鬍公來。那得不便歸語頗捷率。似怒漫以其歸遲。故作是語屈之者。漫笑曰。卿無多疑。找語良確卿縱燈時歸。我不面卿終。不去也。縵微哂之。時索雲命羣妓曰。我輩可速去。無在此久相混。漫曰羣聚閒話正佳。何必乃爾。素雲笑應曰。否否。乃率羣妓而去。 
 
 

Page 27

 
 
   
 
 

Page 28

 
 
   
 
