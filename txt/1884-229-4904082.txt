# 1884 - 229 - 4904082

 

Page 1

 
 
[第十一號畵報出售] [  申報舘主啟]  
　　法人甘爲戎首兵犯基隆海口炮台　經劉爵帥派員率兵由後包抄回環轟擊法逐委炮棄械奔回輪舶雖未大遭懲創然巳死亡不少爰請盡友　出戰勝情狀編入此次畵報以快薄海臣民之心再前者創印畫報時書縫中之數目所以蟬聯而下者卽爲今日購閱諸君編次成書無慮錯亂地　號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以清眉目而又另繕目録一錢附入下次十二號畵報之末分送諸君想諸君當更欣愜也先此閱照不加分文兹於二十六日出售十一號畵報後仍附淞隠漫録圖說一則閱者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐隂清話諸書相彷彿其中敍名人之軼事誌畸士之幽蹤以及短詠長謡絶情綺句旁搜博采尤足耳目一新盖先生爲近時名下士生平愽覽群書聞見旣多故能言皆有物也本舘得其稿本排印成書分舒六本定于本月二十六日出售價洋四角諸君子有先覩爲快請仍循曩例購取可也[  申報舘主人啟]  
[中法交兵無碍於商務說]  
　　中法和議不成曾陳許三欽差啟節去滬而日本埠西官接有京華電信知法公使謝君已於初二日下旂出京本館在京訪事人亦有電報傳來事属確鑿於是人心愈加惶惶深恐中法交綏兵連禍結不但人民不免兵燹之刼而於商務更所傷實多觀於數月以來和戰未定而巿面情形已非常蕭索則此慮原不得謂之過然本舘之意則謂中法卽使交兵而商務仍可照常並無大損也法人近言與中國並未示戰但欲奪取一地以爲質此言也實屬欺人之談盖旣欲奪地勢必用兵攻燬礮臺佔據地方塗炭軍民如此而猶曰不示戰將如何而後可謂之示戰譬如有盜入室刼取衣師等物而重價勒贖豈猶得曰非搶刼乎此固法人恐爲戎首貽人誚讓而故以此言自爲掩飾不足取以爲信也第法人雖搆釁於中國而兵船之來華者殊不甚多欲分擾各處則兵力愈形單薄將爲華兵所乘竊料法人之意有所不敢若云法人將發重兵數萬巨艦若干以全力致死于中國則現在法人並無此意且各處通商大埠皆有各西人行店財産薈萃其間法人雖横究不敢攖衆國之怒故此次法人不能得償于中國忿而爲此要挾之計用兵於中國其勢必將以兵船合攻一處而據以爲質未必遂旁出肆擾此亦理勢所必然者也目下法船皆萃於閩海窺其志大有注意於澎台之勢若得台灣中國必不肯棄而不顧彼乃得以有挾而求此目前之顯然可見者觀於海防載兵船直趨厦門而其意可知也法人旣意有所專注未必擾及他處而商船來往仍得無碍彼紛紛惶懼裹足不前者殊爲可笑之甚盖往來商船多係局外各國商人之業法人固不得奪之中國商船或恐爲法人所截而此時招商局業經售與旗昌中國目下並無商船凡往來江海者無非局外各國之船又復何所疑耶中國之不害商局則早有諭旨更可無慮所患者或有土匪地棍乘間　發耳顧攻戰之地土匪可以乘機而動若地方安靜並無兵端則彼匪黨何自而竊發卽就上海而論彼法船之在吳淞者業經開去據法官謂以此明示衆人見法人並不擾及上海之意此固未可遽信然法船則固明明開去矣西國各領事早經聚議與各水師兵官共籌良策保護商局一聞吳淞有警卽舉號整隊咸至租界邊境彈壓勿令中法之兵得以入租界而近日以來亦經增派馬巡加意邏察如靜安寺一帶路上稍爲僻靜之處卽添設巡捕以資防禦卽此一端已可見西人保護租界之美意上海地方雖曰五方雜處流氓拆梢之黨實繁有徒但西人旣有水師又有團兵更有巡捕亦何敢卒然發難自送性命觀於前此東京中法業經交兵而上海安堵如常可見匪黨之恣横亦必伺隙而動若此地並未有干戈之釁則若輩亦未能無端生事今法兵若專意於閩海則亦與在東京搆兵相似雖曰東京地屬越南閩疆地在中國其事稍有不同而地方句無兵端終不至變生意外此則有可信之理也謂法人狡詐其心但測然何嘗不可以理測之謂匪黨兇横其意不可度然何嘗不可以勢度之示人之不敢以區區兵船遍犯中國各口與夫法人斷不敢逞一朝之忿于各國之怒此其理有可測也匪黨不敢以烏合之衆當西人之水師團兵與夫匪黨不敢在未經用兵之地揭竽倡亂自取誅夷此其勢又可度也有此二者則中國商人之或爲茶業或爲絲業以及一切懋遷有無化居當無不可以照常營運各西商裝載入船浮江入海何所忌憚以局外之商船運中國之商貨夫何必有所疑懼上海如此推而至於通商各埠亦莫不如此然則所害於商務者不過在用兵之一處己耳彼惴惴焉畏首畏尾者何爲也耶 
[法使出京]  
　　昨早本埠西官得有京中電音初一日下午駐京法公使者下旗是晚署法公使謝滿禄君己出京云本舘以事幾决裂當發單張分送以冀各海口之辦防務者知所守禦也但本舘於昨早自接京師訪事人於初一晚九點鐘發來專電謂六月三十日聞總理衙門電致天津着先將大沽封住勿使法船進口初一日法公使署己運物至通州謝滿禄君將於初二日出京其署中之旗尚未收下云合觀兩電其情形小有叅差顯無論何日下旗何日出京總之戰事要無可挽回矣又聞本埠法公廨亦接有北京電音謝署公使出都後卽乘輪來滬云 
[天津電音]  
　　昨下午四點鐘接天津訪事人於三點鐘零六分發來電音云廷諭着沿海各督撫將軍及統兵大員嚴行戒備如法兵登岸應如何勦堵擒拿之處準便宜行事云來電又稱法公使己出京并聞法公使者署下旂矣 
[官塲傳聞]  
　　昨晤官塲友人談及接得電報悉岑彦卿制軍領兵出關直抵東京與法人接仗法兵大遭挫衂死者約千餘名云 
[粤西近聞]  
　　昨有津友述及津沽接有粤西電報云王郎青方伯以積勞成疾殁於營次當此軍務倥傯而聞此噩耗愈切杞憂矣又云粤西撫憲潘琴帥近日政體違和想亦因王事勤勞并關外瘴癘太重所致吉人天相自當喜占勿藥也 
[巴使行程]  
　　前報謂法欽差巴德諾脫己發德利用芳鐵甲船一節兹悉巴欽差是晚前往該船俟送該船出 
 
 

Page 2

 
 
口後復回法領事公廨尚未啟節也又昨報不擾上海條内本埠法官謂法兵船兩艘開行句法字誤作德字合並附正 
[福州消息]  
　　香港西字報載有福州信息謂法國有載兵船兩艘一名得櫺卽前本報所登者有兵一千名一名未也兒載有阿非利加兵兩營均駛赴稱州又云法兵船有一艘船首有巨綱一具可以撈取水雷云然綱在船上則其船與水雷亦必相去不遠守兵見之必且燃電轟放安能網而去之此說恐未可信也 
[滬上無虞]  
　　昨於西人中得有確信謂中法卽使用兵上海租界以及吳淞等處歸在在局外之例微特法人不欲擾及并欲保護至華兵更紀律嚴明無非在營門内防守而己是以中外居民正無庸先自驚惶也 
[法船避去]  
　　法國公司輪船本應於下隨拜三開行乃昨日己先起椗開出吳淞聞將駛至香港小泊再行啟程西歸上海各西人信札大約須另由一商船帶至香港託交轉遞也按此公司船最稱堅固土料銀約須四十萬元若照泰西規例法旣毁我基隆砲臺我可扣其公司船隻斷不肯令其容與中流去留自主則於此足見中國大度涵容法苟清夜自思不特不當失和正當感激之無涯涘矣然而法人烏足以知之 
[法欲轉圜]  
　　昨傍晚時本埠官塲中接到北京來報云法欲轉圜四字竊思法署公使旣己下旂出京正如覆水不可再收何兩日之間而反覆變幻若是且謝署公使業經出京法欲轉圜果誰告之而誰知之耶豈巴公使在滬另有密電至京耶電音簡略實在無可捉摸設法用緩兵之計待其師船到齊然後舉事則我中國眞着着落後矣 
[憲舟過鎭]  
　　曾九帥憲節于上月三十日下午六點半鐘抵京口憲舟停泊八濠口地方京口文武各員始則各趁紅船迎至焦山奈水溜難駛兼且無風遂致各員均未接到嗣見憲舟將次過境各員只得捨舟登岸赶至風神廟另用紅船載運渡江禀見九帥傳見叙談將有一點鐘之久憲舟隨卽鼓輪回省云 
[鐵路紀聞]  
　　前日聞京師傳有電諭令李傅相卽日派員赶築鐵路由京師以逹通州計路四十里若然則解餉調兵瞬息可逹法雖狡詐其將奈我何哉 
[禦礮善法]  
　　客云從來禦砲之法不外以剛抵剛然觀近日軍中鐵甲愈厚則彈子亦愈大礮臺愈堅則藥力亦愈猛兩剛相激終不知鹿死誰手竊觀吳淞礮臺形勢堅固興築之費多至十五萬金洵可爲金湯之固千城之資然鄙人欲更進一籌者礮臺内外宜取糖數萬包疉與臺齊糖外更衛以砂土則敵人炮子陷入糖中炮台不致損壞而我軍之炮可以從容縱擊矣按客邃於西學行陣之事尤所深諧此說實能發前人之所未發中國宫吏苟采而行之未始非海防之一助也 
[貸銀傳聞]  
　　傳得中國家向德國暫借洋銀二百萬以應急需廿三廿四兩日經己交到五十萬兩在廣東善後局秤收至此欵作何開銷以何作據外人皆未詳悉 
[閩嶠乞師]  
　　前報閩省向彭欽憲請兵一節兹悉復發電音請速招勇二十營赴閩防堵欽憲隨由電覆問餉從何出閩中亦無回音想此事亦甚費躊躇也 
[粤垣募勇]  
　　連日設廠於粤秀山招募兵勇入選者皆精壯之士其挑取之法先掘一坑有五尺餘闊如能跳過者充爲十長以十人爲一隊每隊粤人四名楚人六名現招有四千餘名紥於小北門外暫歸鄭軍門統轄聞將調往閩省者彭欽憲現又馳文回籍催飭舊部迅赴粤垣以備于城之選 
[殺敵致果]  
　　廣東訪事人來信云現據官塲傳說制軍擬就告示一張待開仗時頒發中有二欵一謂百姓有能奮勇向前殺敵一名者賞銀百元一謂無論軍民人等有能奪得敵船卽將該船拍賣其價銀盡作犒賞費井擇其尤者獎叙此說果確想重賞之下必有勇夫也 
[分别賠銀]  
　　廣東沙面被焚一事大憲經允許賠銀惟所賠若于彼此均未議定張香帥下車後於中外之事格外關心曾向藩司詢及此事以爲事將一年何以尚未了結若戰務一開恐無暇及此日後更形轇轕矣藩司隨於六月念三日至沙面與各國領事商議聞法國議實補回銀二萬五千元德國補回銀五萬五千元惟英國尚未議妥是日天色己晚藩憲另有要公遂卽回署想英國素重邦交此區區者當無煩多費唇舌也 
[萬壽恭紀]  
　　六月二十八日恭值皇上萬壽節期先期禮部開具一應禮節行知京師大小文武各衙門二十六日皇上御太和殿受賀各王公大臣聨班朝賀行三跪九叩禮各進如意一柄各部院堂官先期敬派司員十數人至日皆朝服朝冠隨至午門外行禮京師五營員弁順天府大興宛平兩縣曁五城司坊官照外官例分班趨赴萬壽宫關帝廟拜牌二十五六兩日在大内西偏甯壽宫同樂園賜諸王大臣聽戲至者八十餘員樂奏鈞天懽臚海寓洵盛典也大内戲臺上下兩層上層四面俱懸湘簾其中袍笏趨蹌笙簧鼓吹祇聞其韵不見其人下層則與外間戲臺形式相似上臺之對殿上蝦簾高捲猊鼎輕燃殿中皇上寳座在焉皇太后座設皇上座後右偏東西兩廊房門户鱗比各四十餘間得邀曠典之王公大臣左右各四十餘人分班鵠立東廊領班者爲禮親王西廊領班者爲睿親王演劇者皆南府奄人關目曲詞咸取吉祥文字演畢賜王大臣園外宴王大臣各叩頭謝恩退出宴設矮几上諸臣盤膝而坐草莽小臣簪筆恭紀煌煌鉅典誠哉大一統之宏規焉 
[建業瑣聞]  
　　中法事殆哉岌岌郷人所有耔粒悉留爲自全計不肯肩販入城惟江北之以米爲業者依舊舳艫相接其價上者每石三千文中者每石二千五百文今歲各處雜糧收成十有八九卽籼稻稍受亢旱者亦皆滿冓滿車沿江數百里均卜如坻如京矣○播散謡言乘國刦奪此惟恐天下不亂者往往借事生風而聽者苟非識定神堅鮮不爲宵小所惑昨有機坊某甲以抱布起家新攬尚衣局顧綉終日七襄報章者日數百指近聞基隆釁啟下路遷避紛紛正在躊躇莫决此時倘有如馮淑妃更勸官家殺一圍者便可從容無意外怱有距城十餘里之墳丁來城間局外消息見甲正料理材料尚餘二簏傾身障之意殊不了因慫甲不如暫以伊宅爲安樂窩中素鹵莽無心計竟信其說卽夕遣健者担囊負篋隨墳丁星夜出重垣目而送之心甚適乃甫至大橋突有匪類五六人僞爲巡緝者此挽彼推昏黑中竟莫辨誰爲賓主又不能得擾者之主名事定檢點己失其半雖曰悔之己無及矣○招商局倉卒易主聞風者疑信各半致郵筒往返參差中間有某輪船竟逾期不至詢之則己若殷洪喬不爲人作寄書郵邇日長江上下輪舶己照舊駛行然大不如從前之無分畛域矣○上月初八日封姨爲虐揚十江頭无甚適有江北船載太小缸數十口自下泝上未及進口卽嗟及溺時紅船迎風縱横僅撈住父子兩人其子以挽鈎正鈎其腹腹際洞穿一穴老者遂負之入城沿門乞食嗚呼慘矣○闤闠傳說叚小湖觀察己放徐海道實缺矣查觀察前在揚州五台山總統勛字等營威望素著現監東海深知該處風氣止 
 
 

Page 3

 
 
孔子所謂北方之强者近是故一切以恂恂儒雅爲本圖仍以矯矯剛健爲提唱今旣實任斯缺豈非徐方之福哉○城内水成水慶兩典係同治年間先後開設典東現爲劉光盛並非劉翊辰近因劉翊宸虧倒八十餘萬搜維者遂疑爲劉翊宸之業直揭官府請爲追查現己查明確非劉翊宸且十年之内冉易其主夥友亦隨時更换無復開創舊人曾參殺人少陵行刦想智珠在握者當不難辨中泠惠山也聞該二典亦據實禀覆並請吊查前卷云 
[訟棍宜懲]  
　　永嘉稱溪命案凶犯朱壽山早經投案張邑尊疉次訊問該犯供認不諱及解府過堂忽翻供不承當卽發回復經張邑尊提訊悉係搶劫當鋪案内之老犯教令翻變邑尊大怒立將該犯提出笞責千五百板責畢裝入小囚籠收進内監以免冉有教串之事十九晚復提朱壽山研訊笞責三百板遂將始末緣由和盤托出并供未投到之前曾將女見售洋一百三十七元交三角門内訟師林文波作料理屍親之資林卽撰呈詞着我先行投案言明理息後冉行取保詎林迄今未向屍親理處我因女兒售賣依舊不能出獄心中實屬冤忿叩請提林追還洋蚨張邑尊卽出火籖飭差立將訟棍林文波獲案以憑訊辦迨差獲林夜己四鼓以後當卽管押民壯班房以待邑尊質訊云 
[温州官報]  
　　温郡牙厘總辦常仲黼太守己於六月十九日晨由西路過桃花嶺抵甌遂擇於二十一日接辦局事連日謝池巷一帶肩輿道賀者不啻肩摩踵接也○新任樂清縣程明府己於月初由台州東路抵樂二十一日接印任事該邑民情素稱刁悍經新令尹一番整飭庶前此頽風或可稍挽乎 
[温郡述聞]  
　　大同巷沈和豐染坊主次子日前倐患時症舉家傳染不半月間相繼而死者多至六人聞死後頸有血線一圈形如紅帶結喉上復有十字形初起時卽隠在皮内此後愈覺鮮明詢之醫生咸不知其所以然云○温郡近來熱悶異常寒暑表升至九十分有奇六月二十四五兩日下午大雨傾盆溝渠皆滿各處農民莫不額手稱慶也○諺云田怕秋來旱人怕老來貧温郡今春雨水過多致早禾减色每畝僅收穀數十斤農民卒歲勤勞大失所望迄今兩月有餘旱魃爲虐晚禾盈隴皆藉桔橰之力戽水灌輸幸西柟兩溪所種溪白及茹芉雜糧甚爲暢茂民心因之稍安云○縣前某姓糕舖於六月十六夜不戒於火頃刻間紫燄燭天黑烟滿地幸是處通衢大道來往人多火初起時勢尚未猛一經灌救祝融君立卽霽威誠不幸中之大幸也 
[閩省瑣言]  
　　福州某甲充縣署轎班兼雜差一夜至某處購物回時己燈火蕭條栅門關閉甲高呼開栅栅夫答以鎖匙由值夜者攜去務須稍待片時某恃官署爲護符竟敢大聲謾罵值夜紳士見其如此横行實屬目無法紀遂鳴鑼集衆將甲縳送縣署門丁見伊係本衙人便多方袒護張邑尊未悉其中曲折遂將紳士申斥紳士受此冤抑心實不甘集衆甚多喧譁擾攘邑尊恐犯衆怒卽改容問曰爾儕欲如何懲辦衆厲聲答以須責五百板收押班房邑尊不得己俯如所請衆始解散○南辭殿一女兩婚事己登前報前日張邑尊堂訊觀者如堵該女認定許字陳家故尚未斷定云○息烽里吳某世充制署稿房六月二十四日吳某與姪賭力適庭間有雜木一綑約重百餘斤吳言汝能將此木負至鼓樓前仍負回本處我當服輸姪本有錢六千二百文存吳處便稱如不能員願將此項作爲罰欵吳言如能勝我我願以七千賠輸姪聞言立將木梱肩負而去移時方回背汗淋漓肩皮擦損後姪向索罰欵七千再索所存六千二百文某食言不付致大小阮不慊於心互相口角語云戲無益誠然 
[幾乎悶死]  
　　善堂收埋路斃屍身理應司董親往騐視庶無錯悞日前蘇垣護龍街王家巷口有病丐倒臥路隅地保卽報知葑溪某黄堂當由堂中發出棺木飭工往收該土工草草將丐者裝棺舁至堂門首停放以待埋葬是夜二鼓時有人經過柩有聲如牛諦聽係喊救命奔告堂中司事等尚拘泥不敢開棺旋經隣里羅唣始傳經報地保押令扛回原處踏底放出幸代賩棺木羅羅清疎四通八逹否則就木七八時之久雖强健之人鮮不悶斃而是丐亦餘生可幸矣 
[另辦城團]  
　　正任上海縣莫善徴明府奉衛中丞札飭至上海會同黎壺出大令帮辦團練等因己列前報兹悉明府抵滬後查悉上海民團民間捐資自備毋煩官府經心故擬另招三百名練成勁旅保衛地方業己禀請海關道撥給經費又禀詳撫憲核奪候示俟撫憲批准卽可舉辦矣并聞明府尚擬舉辦商船團練惟邇來沙船生意清苦久泊浦江水手半皆歇去恐難成效云 
[申浦談資]  
　　昨晨鐵路大橋下蘇州河内有浙西鹽捕營第八隊炮船停泊勇丁號褂上係統領浙西鹽捕水陸營字樣諒係緝私而來也○前日虹口蘇州河中小網船上有一小兒滚入河内當卽沈没竭力打橯屍身未獲亦慘矣哉○前日有某甲擕洋七十元乘東洋車至外虹口下車將洋包安置車上數給車貲怱怱徑去車夫見財起意拉車逸去及甲知覺往追己不知所往現雖報知捕房然未悉車上號數恐鴻飛冥冥絶難弋獲矣 
[委員示疾]  
　　英界會審委員黄芝生太守政躬偶抱微恙昨晨飭差知照捕房停解公事一日云 
[押犯痧斃]  
　　前由縣署捕夥協同捕房包探在鐵路附近拿獲　勇模樣身懷刀械之湖南人羅雨亭趙心田唐金堂等三名解經黄太守訊供判羅等各枷三月發捕房收管等情己列前報兹因羅患病由捕頭飭地保帶交親族具領然羅並無親族在滬無奈雇車送棲流公所安頓行至新橋堍卽氣絶殞命當卽禀明太守一面報縣請騐黎邑尊騐得實係急痧身死着善堂棺殮發壇 
[事關暖昧]  
　　有一不知姓氏之唐橋婦人住法租界西興聖街六十九號門牌順興花客寓内與煙舘堂倌阿炳拚識昨日忽扭送一赤身男子至法捕房稱前晚正閉門欲睡忽有開寓娘娘來叩門稱取水烟袋找纔啟扉此人卽挨身而進扭送之人據稱楊姓周浦人實此婦欲拆梢始輒在老虎灶繼又拖進城中末後被扭入捕房捕頭着將楊姓管押該婦雖原告但其中恐有不實不盡着交保出外卽經所謂開寓娘娘者保去 
[案情轇轕]  
　　二月間有潮州流氓張阿秋蕭朝東鄭阿旺翁阿羊等與本地流氓陶金榮卽混名流過頭金榮潘阿狥沈其昌顧靜蘭等因事起衅各糾黨類在小東門外德泉樓茶館評理旋卽用武致將該茶舘打毁當經茶舘主蔡慶唤捕拿獲張等解送公廨翁太守看移縣訊究嗣續獲陶等黎邑尊以流氓紏黨聚衆滋事不法己極若不嚴辦不足以儆頽風飭將爲首之張阿秋陶金榮左臂各刺流氓字樣并責以荆條枷號三月其餘各犯概予枷責未到人犯簽差補提惟沈其昌在逃未獲嗣經差保稟稱在小東門外將沈緝獲拿解之時猝被蔡慶將捕夥打倒致沈逃逸邑尊飭差提蔡到案着卽交保尋沈交案究斷嗣蔡因差保將伊禀解心實不甘遂以差保索賄縱放等詞上控臬轅奉批案關差保需索賄縱虚實均應澈究仰上海縣提集訊究黎邑尊遵札飭提在案人証集訊研察控詞牽涉十六舖武巡陳弁松林過付差費洋三十五員因飭傳陳質訊刻因人証未齊故審期尚未牌示云 
[竊洋轇轕]  
　　前報列葉菊齋從嘉興附船夾滬在途被船夥竊洋一百元當將船主趙富仁押追保出後置之不理因之復押嚴比在案 
 
 

Page 4

 
 
迄今已懸兩月有餘昨原告復投捕房請追翁太守着將趙帶案詰問趙供船在嘉興被地保扣留須酬以洋元方肯交出太守謂地保索洋情或有之但船已經夏三寳帶來爾何尚敢說誑趙仍狡展太守喝掌頰四十下趙仍稱船在嘉興可着人同去取回倘屬虚言自甘重辦太守着押候解案再訊 
[正訛]  
　　前報載滬城内有一痴子口稱天兵無數先殺小甲等語兹聞總局中並無此案想係途人揑造而訪事者亦訛以傳訛也 
[奉答鹿洞山樵寄懷之作卽請天南遯叟小樓主人夢畹生愛花痴史同政]  
　　新詩神似韋蘇州遠道相思易感秋空谷佳人多落寞過江名士半交游小池月上魚爭避深樹雲來鳥獨留琴劍飄零歸未得郷心飛到海西頭[  甲申六月飯顆山樵初稿]  
[冠姪將有雲陽之行詩以勉之遥呈穎川明府映雪吟長郢正]  
　　男兒壯志本無前觸熱遄征六月天努力細探經世學莫耽風雅負青年姪時習金穀故云○世事艱難易别離囊琴匣劍欲何之一燈風雨懷前夢愧說傳經叔未痴陳綬甫大令題余竹林談經圖有辛苦傳經叔未痴之句[  甲申六月中浣飯顆山樵客龍游稿]  
[贈王偑芝校書卽請碧海散人政可]  
　　明珠圓潤玉玲瓏怕說相思豆子紅對鏡自憐香影瘦鳳凰何處覓梧詷堪憐儂命薄如花墮溷飄茵悞歲華且引昭君作知己滿腔幽怨付琵琶錦屏銀燭可隣宵柳葉雙眉且自描蕭史若來擕弄玉月明臺上聽吹簫懴綺生稿 
[孤憤]  
　　一自傷神百感生名繮利鎖謝權衡牢愁累盡鬚眉氣衰世慚尋肝膽盟不恤人言供鬼笑流傳謬種尚誰爭廿年聽編無聲樂合讓狂奴故態萌○强學仙禽惜羽毛山豚厥性竟如膏鼠因不凈將腸易犬混無知信口嗷積毁有由心早撫書空直欲首頻搔饒棋到底占輸着下酒而今備六韜○明識疏狂等豎儒却無暧昧弋虚譽南朝人物矜三弄東漢風流炫八廚急難幸逢紅拂妓内子亡後諸事拮据函致親朋藉濟眉急置之不覆不得己將内子玉訓質於佩蘭佩蘭却物慨然持贈三十餘元平昔知交不如一妓良深浩歎世情至此爲極論交應廣巨源書更嗟傀儡登場日貴煞歌兒賤賃廡○翠竹蒼梧卜一林所幸擇交未至玉碎故貉稽見惡差足解嘲絶奇巾幗有知音諸尊長亦無間言吹來笳管風前調含到芭蕉雨後心漫說蠅能污白玉可知牛鮮糞黄金塵間倘隕窮途涙逸響休輕百衲琴柳隠請人馬相如待稿 
[浙省撫轅抄]  
　　六月二十四日王錫麟禀辭赴都出口賈馬○二十五日程韍禀知釐捐局委嘉郡查絲捐差禀見叩辭補於濳縣石海鹽縣顧西安絲郭俱禀知藩飭赴任禀見叩謝縉雲縣陳禀見叩辭赴任署壽昌縣廖安之禀謝藩飭委署禀見大挑縣劉矞祺禀銷嘉興查絲捐並讞局帮審差禀見辭赴菱湖厘局候補縣施振成禀謝 
藩司委署桐郷縣 
[蘇省撫轅抄]  
　　二十八日唐德峻禀知泰委保甲防務巡緝府經歴白槐生禀知到葑門水關差從九孫鑑儕禀奉札飭嚴密查緝差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禾中近事]  
　　上月念二日午後劉都戎統帶泗安招來新勇五百名行過嘉興次日拔隊起行赴澉浦駐防○廿二日有男屍一具氽至涇橋後忽不見想己葬魚腹矣○念四日相傳係雷祖誕期裙屐少年爭買瓜皮艇子作竟日之游鴛鴦湖上烟雨樓頭桂檝衝波蘭肴霈霧彈碁六博買笑徴歌有不知東方之旣白者固不僅十里菱花聽樵歌漁唱己也○念六日恭逢皇上萬壽文武各官齊集覺海寺行慶賀禮府縣衙門均召梨園演劇藉以鼓吹昇平誠盛事也○日來麻皮業己上巿絲油巿價仍無上落云 
[魂遊海外]  
　　甯城湖橋頭天官第某姓子在滬爲夥家有老母弱妻其母因見城中搬遷不己旦夕難安函促其子回里將圖遷徙某不得己於前日約伴乘輪而歸至六點鐘時某醉後步出艙外小便足力不支倒墮而下驟聞砰然一聲同伴急切出視但見海濤汹湧而不見某飄流何處矣次早同伴報知其家其母與妻懊悔不己然死者己不可復生哀哉 
[放火又聞]  
　　上月二十四夜甯波城黄公林地方被匪徒放火搶劫己列於報兹聞周宿渡對江董家地方於二十六日夜半又被徒放火紅光燭天在城水龍還不能到約焚一點鐘時共燬去房屋六十餘間聞搶刦較前尤甚三日之内疉出二事匪徒之縱横郷里肆無忌憚可知然則爲民上者將何法以保衛之耶 
[題丁鏡齋勸賑續略後録請海内諸大吟教政]  
　　丈夫立身天地間所貴利濟紓時艱一絲一粟在懷抱利濟之功遍塵睘博施濟衆 
堯舜病赤子嗷嗷羣待命相臣疆吏策轉輸賴有書生持善政借問書生其爲誰世居世六湖之湄鏡齋其字丁其氏託業君平卑不辭硯設通衢隠于巿童顔鶴髮古君子好施樂善是本懷不惜苦口勵梓里壬午之歲皖北災蛟螭出没人民哀慨然動念籌遠賑黄金散盡陽和來去年燕齊復水厄江洲飄没成大澤億萬蒼生假手援飛符挽粟能保赤先生本屬儒素家安得揮金如泥沙信及豚魚堅衆志裘成集腋功無涯瓊漿遠賜仁人粟萬民額首都尸祝愧煞貪慳守財奴忍聽哀鴻娛絲竹我本秦郵一寓公廿年蹤跡未相通昨歲瞻韓甫識面相見恨晚深折衷讀君斯册感君義自慚綿力不得意聊作長歌弁簡端頌君福德明君志自古爲善後必昌克家有子名顯揚蘭桂爭榮松柏健高風千載壽而康潤州升菴李恒未定艸 
[旅興]  
　　快雨消殘暑餘酣午夢幽琴書敦夙好天地入新秋肅殺軍容會沈雄敵愾遒所嗟生髀肉無復事兠鍪珠江拙閱廬主杜鳳岐邠農甫求是艸 
[周浦鎭夏史青致黄君式權書]  
　　啟者内人周氏現年三十六歲於閏五月二十七日起病日來增劇運次延醫診治服藥無效前日向竈神前焚香立願助賑亦未見鬆勢甚危險迭見申報登各義士向上海北巿絲業曾舘恊濟籌賑公所内武聖帝前許願助賑救災黎之困乏保自己之病痊捷於影響並聞會舘主施少欽封翁辦賑實心實力每有病家助賑奉托具禀代禱效騐悱常如雷貫耳僕内人之病日見沉重束手無策祗得拜托親至會舘籌賑公所代逹鄙意奉求施大善士虔誠代禱神前如能病卽轉安敬助山東水灾賑捐洋五十元務祈撥冗面懇施君具禀叩求日後内人病痊定當來申叩謝盡力續助賑捐敬謝神庥庶不負施君之大力想施大善士一片婆心定能樂於從事萬勿遲延時必鵠俟回音不勝待命之至專此鳴懇順請秋安六月念八日申刻發局○復書謹啟者今承黄式權先生臨敝公所述及夏令親助賑求保病痊袖出夏令親由局寄申原函讀悉夏君因尊閫周氏病篤立願助賑委善昌向敝公所關聖帝前具禀代禱許願捐山東賑洋五十元保周氏病速就痊如能渥邀神祐卽當來申盡力續助書昌卽當遵命具禀代叩神前另具禀交黄式權兄帶回函致周浦請夏君焚香叩頭呈明東廚司命神前禱畢將禀焚化再行立願竈神定必上逹天曹效騐甚速敝曾舘助賑收單神前禱告用開水化服醫好急病實屬不少善昌代收赈捐每逢逆望敬香故公所關聖帝代具公禀虔禱焚化片念至誠效驗神速敝公所代募賑捐内爲病助捐無日無之外埠由信局寄來亦不少今特登報奉聞以慰夏君垂念卽請善没[  上海絲業會舘恊濟籌賑公所施署昌復]  
[勸募捐辦金澤棉衣絮被啟附捐助姓名]  
　　青浦金澤港各村今夏猝被風災民情苦己由縣中捐　给資盖屋居住一面禀明各憲賑撫五月並請冬憲賑撫五月並請冬令撥給棉衣并有上海絲業會舘施大善士廣爲勸捐該鎭紳董相助爲理衣食巳可無虞耕種亦未有誤惟轉瞬秋凉灾民絮被及小孩棉衣褲尚無籌備用特代爲募捐製辦届時散給以資禦寒所有現捐數目登列於後餘俟續捐有欵及製備衣被若干再當登報以昭徴信謝筱珊趙愼齋謹白○前任青浦縣卽補道錢捐洋一百元前任青浦縣吳捐洋一百元前署青浦縣馮捐洋五十元前署青浦縣陳公舘捐洋五十元吳江縣正堂程捐洋十二元誠求保赤人捐洋八元謝筱珊捐洋二十元趙撰齋捐洋十元陳善泉捐洋二元沈子翼捐洋二元平少菴捐洋二元錡貞女史捐洋十元沈翼堂捐洋六元沈賓莾捐洋二元高東生捐洋二元侯聘之捐洋一元習勤廬捐洋四元張少亭捐洋二元百梅廬捐洋一元張敬業捐洋二元衛聚星捐洋二元錢勤有捐洋一元吕菊林捐洋一元盛少垣捐洋一元方凝道捐洋一元宋益三捐洋一元葉修凝捐洋八元顧華封捐洋二元顧可琴捐洋二元從蘭女史捐洋十元陳子愚捐洋二元錢旭寅捐洋二元共計捐洋四百十九元 
 
 

Page 10

 
 
[申報館發]  
　　頃本埠西官接到京都電信謂北京法國公使署於昨日下午下旗謝公使於昨晚出京然則中法和議從此作爲罷論矣事關重大特發單張分送俾衆週知不了分文如有賣報人作弊私賣錢文閱者勿受其欺可也　　七月初二日十一點鐘發 
一八八四年八月二十三日光緒十年七月初三日 
 
