# 1918 - 118 - 4916241

 

Page 1

 
 
   
 
 

Page 2

 
 
時評 
[兩敗俱傷（冷）]  
　　北軍近日之戰訊仍不佳南軍戰勝之消息亦甚少此即所謂兩敗俱傷也 
　　不特如此即北軍今日勝南軍明日又勝勝者固一時而敗者且永久何也土地猶是土地一進一退無所損益而人命財產一去不復返矣故又所謂兩敗俱傷也 
　　國際之戰及其終了雖亦不免兩敗俱傷然而賠欵也條約上之權利也苟戰而勝尚得一部分之補救若中國今日之戰即使勝者其補救將安所取償乎是更兩敗俱傷之尤者也而奈何好戰者之尚不悟耶 
命令 
[五月四日大總統令]  
　　據江西督軍陳光遠電陳克復南雄情形此次逆衆恃險負　抵死抗拒我軍奮力血戰經七晝夜之久卒克堅城具見該督軍忠勇激發督率有方著給還上將銜陸軍中將原官仍即督飭各軍迅掃逆氛以奠南服此令 
　　又令外交次長高而謙呈病體未痊懇請辭職高　謙准免本職此令 
　　又令任命陳籙爲外交次長此令 
　　又令任命徐振鵬爲海軍次長此令 
　　又令陸軍總長段芝貴呈請任命王成錦爲陸軍第一師步兵第一團第二營營長應照准此令 
　　又令陸軍總長段芝貴呈請任命李成林爲陸軍第一師步兵第二團第三營營長應照准此令 
　　又令河野巖男給予三等嘉禾章此令 
專電 
[北京電]  
　　徐樹錚得欵本三十萬出京所陳撤回第二路計畫段恐激變不從（五日下午一鐘） 
[北京電]  
　　徐樹錚來京重在索餉三百萬先携三十萬去徐又言第二路難用僅可充後防（五日上午十二鐘） 
[北京電]  
　　徐樹錚來京報告戰况政府頗驚因有和平傾嚮（四日下午五鐘） 
[北京電]  
　　徐樹錚昨夜來京主張第二路軍隊全部撤回前方戰守由奉軍擔任並嚴催各省趕辦選舉依限召集新國會（四日下午一鐘） 
[北京電]  
　　張懷芝曾奔曹處求救現由曹軍阻遏南軍始得取守勢曹昨日來電言擬合第二路赴前敵但該路能否擔任尚未商定云云北軍戰訊仍不佳 
（四日下午五鐘） 
[北京電]  
　　前敵長官將有調動張敬堯督師赴前線曹錕進駐長沙張懷芝改入武昌接應 
（五日下午一鐘） 
[北京電]  
　　魯省土匪裹脅軍隊聞某部有譁變說（五日下午一鐘） 
[北京電]  
　　王正雅電常德又復難守陳復初軍隊潰散（四日下午一鐘） 
[北京電]  
　　汴督又辭督長兼職保劉承恩繼任（四日下午一鐘） 
[北京電]  
　　陜督欲以地丁抵借外欵（四日下午五鐘） 
[北京電]  
　　商會聨合會對於和議雙方進行昨以全體代表名義致電陸唐有民情向背曲直由分洪　之亡可鑒等語（五日上午十二鐘） 
[北京電]  
　　政府覆盧永祥言中日交涉簽字後方可宣布内容與報載全異云云（五日上午十二鐘） 
[北京電]  
　　七年公債無人過問中交票價昨又跌至六四現由王克敏經手將新公債以四折抵與外國銀行正在秘密支配中（四日下午一鐘） 
[北京電]  
　　莊藴寛請假一月回籍修墓以副院長代理照准（四日下午一鐘） 
[北京電]  
　　農商部以某處官有鐵鑛向中法銀行抵押現金二百萬充行政費亦由王買辦經二（四日下午一鐘） 
[北京電]  
　　中日交涉案仍擬提至外部審查商會代表昨又赴外部詢問（四日下午五鐘） 
[北京電]  
　　今日閣議再將中日外交案提出討論政府以軍事不甚得手當局頗有俟機妥協之意並因他國人或代我調停將陷困難如西南首領一致有所表示雙方已可漸見接近小徐機關報亦陡現此種論調 
（四日下午三鐘） 
[北京電]  
　　丹使因海部無線電台借欵雖未成立實獲有優先權今與日商訂代擬即提出抗議（五日下午一鐘） 
[北京電]  
　　中日出兵條件提出閣議後已將萬不能從者逐欵簽出仍交委員會磋商修正（五日下午一鐘） 
[北京電]  
　　日使昨晚南下此行一爲阪谷促成財政顧問二使漢冶萍中日合辦餘如關稅修正山東民署南昌九江鐵道各問題皆將於旅行中解决至調和南北擬觀察各督對南方之决心並研究戰事何日可了以定日本對華方針（四日下午一鐘） 
[北京電]  
　　東海昨午抵津聲言係視弟疾（五日下午一鐘） 
[北京電]  
　　徐世昌因其弟世光病危已來津（五日上午十二鐘） 
外電 
[北京電]  
　　四日公布令嘉陳光遠佔領南雄之功績着開復上將銜中將原官又准外交次長高而謙因病辭職任命陳籙爲外交次長任命徐振鵬爲海軍次長（四日） 
[北京電]  
　　四月份鹽稅餘欵四百三十萬元將於六日交付中國當局（四日） 
[北京電]  
　　徐樹錚於昨晚（三日）深更乘特别快車由漢口進京傳說徐氏之進京專爲與中央商榷前敵軍事計畫因第二路軍隊旣已失却戰鬭力且無戰意恐其影響將波及於其他軍隊之士氣一俟徐氏與中央商妥後大概欲將第二路軍隊調回山東又一說謂徐氏進京於召集新國會亦大有關係（四月） 
[北京電]  
　　直隷省長曹銳今日報告政府云已令本省各縣嚴禁工人應外人之招募（四日） 
[北京電]  
　　李純允陳光遠之請命第十九師及一混成旅赴援當即電告政府並聲請政府將該軍軍費以後由中央發給 
（四月） 
[奉天電]  
　　北京記者團於昨晚抵奉天内中六人即由奉回京餘赴大連將於七日再來奉天定於八日上午十時由奉啟程回京（五日） 
[濟南電]  
　　北京山東同鄉會因山東省匪亂日益滋蔓妨害全省治安有不可收拾之勢而該省當局者仍取姑息之手段何時可見平定目前殊難逆料深爲憂慮將上書中央政府請速發嚴命於山東官場令其切實剿滅匪類以保治安濟南商務總會因商務大受匪亂之影響已呈停止貿易之狀態亦已上書本省當局者懇其從速討論治平之策（五日） 
[漢口電]  
　　第二路軍隊此次在湖南敗退者爲山東第一師及暫編兩混成旅江蘇第六混成旅及安武軍十五營江蘇軍與安武軍今已竄入贛境山東軍今已退却長沙方面（五日） 
[漢口電]  
　　林公使帶同船津書記官中烟繙譯官於四日午後五時抵漢擬本日訪問王督軍 
 
 

Page 3

 
 
明日（六日）便乘軍艦嵯峨下江（五日） 
[東京電]  
　　逗劉於京都之山縣公爵昨日再至田中村訪問西園寺侯爵政友會總務床次竹二郎亦於赴華途次於三日歷訪山縣公爵西園寺侯爵會談良久（五日） 
[東京電]  
　　旅西伯利亞日人大會聨合會　於日本對俄政策特呈請願書於日本政府請確立統一澈底之大方針宣示日本帝國公明正大之意志以釋内外人之誤會與绺惑俾吾人得以安　云云（五日） 
　　以上東方通信社電 
[東京電]  
　　塞美諾夫將軍所率之反過激派軍進佔據孛羅克車站而司配幾特市附近之形勢（五日） 
[東京電]  
　　唐紹儀寄其所著『告日本朝野』之長篇論文於東朝日新聞從本日登載（五日） 
[東京電]  
　　中日實業公司總裁李士偉偕周金箴於昨四夜同伴歸國李氏由日皇賜勳二等（五日） 
[東京電]  
　　日本之對於德之講和運動之觀測感想種種不一或視此爲德說意欲以說動意國而打破聨合國之策或則以此爲德之悲觀進攻之匪易而望和者因之而亦有言或將起用費諾公爵而使當其局者云云 
（五日）以上共同通信社電 
戰電 
[蘇里克電]  
　　克拉哥電稱此次同白羅瓦煤鑛罷工其劇烈爲奥軍佔據該地以來所未有自二十五日發生以後無何即蔓延全境奥國當道雖以極嚴厲之手段對付之但無濟於事鐵路行事事務已因以全停（二日） 
[亞姆斯特丹電]  
　　維也納電稱奥國當道封閉克拉哥主張猶太民族主義者之機關與會場並逮捕多人學生亦與其列（二日） 
[亞姆斯特丹電]  
　　普魯士國會以二百三十五票對一百八十三票否决社會民主黨提出恢復改革選舉法議案内平等選舉權一欵之動議繼復以二百三十二票對一百八十三票表决主張複數選舉某大臣發言隱示國會情狀長此不變將有爲政府解散之虞（二日） 
[亞姆斯特丹電]  
　　荷蘭殖民大臣電告前屬東印度總督謂赴美船艙五月一日復能開駛（二日） 
[倫敦電]  
　　勞勃森將軍在敎會常年會議演說不日將有年在十九歲经下之多數兵士開至前敵若　皆係活潑之幼童戰爭似將延久有　者無一敢料其將延至若何之久云 
（二日） 
[倫敦電]  
　　公報局宣稱印度總督於四月二十七日　台爾希大會與會者有王子十六人議會非正式議員多人各省各界代表約百人該會贊成續行募兵制本年内可望募集五十萬人印度各部落領袖輸助兵欵甚爲踴躍（二日） 
[亞姆斯特丹電]  
　　法德兩國代表在瑞士京城磋商之合同規定軍官被俘十八個月以上者可以收容於瑞士下士及士卒被俘十八個月以上者可以交換聞有德軍官二千五百員其他德人十二萬人將照合同辦理被拘之平民則准各回其前住之所（二日） 
[倫敦電]  
　　每日紀聞載稱政府曾派委員三人調查酒業歸國有之財政狀况今日將發表其報告聞卽英倫與威爾斯二地之釀酒廠與領報照之售酒處其價須在英金三百五十兆與四百兆　之　將來政府可以收利云（三日） 
[倫敦電]  
　　愛爾蘭新芬黨與國民黨之結合似難持久兩黨曾因東開凡郡之選舉起爭下院國民黨議員三十人曾於某日在該處演說反對新芬黨候選員葛里菲士氏國民黨領袖狄倫氏昨在某處演說謂新芬黨以不端之行爭選舉而引起不良之現狀國民黨不能負責照此情形國家統一雖成事實愛爾蘭强迫兵役必將乘勢實行云新芬蘭領袖特伐勒拉氏昨謁基爾哥爾　長與調停爭端之舉有關（三日） 
[倫敦電]  
　　英國水夫火夫聨合會會長維爾森氏聲稱自歐戰發生後英國水夫爲德國海盜所戕害者已有十五萬人英國船長船員水夫於一年以前曾决議於戰後與德絶交兩年以爲報復近因德　怙惡不　已將抵制之期展至五年半云（二日） 
要聞一 
[商會代表謁段總理情形]  
　　三日下午二時半段總理約見全國商會聨合會代表王文典周國鈞殷爾彝等於府學胡同之私邸談話亘兩小時之久先由代表等陳述各省困難情形而尤重湘茶業礦業之停滯希望時局立見和平至關於外交則再三請政府注意以免陷國家於困難段總理乃言諸君今日來此余甚歡迎可以詳談一切關於内政余亦甚盼和平之早見但西南方面如岑陸唐孫等其内部亦屬不能統一則辦法益見其難如彼方果有誠意余决不願兵禍之延長至於外交問題余亦甚爲注意須知前次中日交涉余實爲反對第五項條件之一人豈有躬自蹈之之理諸君可以放心其餘所談關於内政外交者甚多尚未便全行披露 
　　此次商會聨合會會員多係各省商會正副會長毫無政黨關係該會對於政府之喭籲亦純爲維持商業起見絶不帶政治臭味此乃人所共見乃聞有著名律師汪某建議於政府略謂商會聨合會之舉動甚影響於中央方針且頗得英美人这宙情若中央加以受德探煽惑之罪則英美人必生反感該會自可無形消滅云云此　果確其計可謂毒矣 
[二日之中央政紀]  
　　公府情形二日馮總統因政躬略有違和至午後兩時始臨辦公室接見内務總長錢能訓田文烈三時見王克敏三時三十分見第十六師第三十一旅第六十二團團長　殿林前禁衛軍團長索宗仁該兩氏退出後馮總統又閲曹宣撫使及張湘督拍來要電三通於四時五十分遂歸内宅休息又據某要人確息馮總統於二日上午十一時曾至房仁堂辦公室一次披閲各處報告軍情要電數件旋即退回内室下午二時左右復至辦公室接見報告閣議情形之田錢兩總長二時五十分接見報告援湘計劃之段香岩總長四時召張仲仁秘書員密談時事至兩小時之久六時張秘書長退府總統亦入内室云聞四川省長張瀾於一日京漢晚車抵京是日往公府報到擬於三日晋謁大總統面陳川省要政 
　　國務會議二日之國務例會段芝泉總理於上午九時即首先到院與方立之秘書長磋商院務至一小時之久並要求方君兼署院秘書長至十時左右各部總長到齊段總理始由辦公室入會議廳十時一刻照常開議首由段香岩總長報告參陸處所决定之援湘計劃并將計劃書交各總長傳觀觀畢各總長均無異議按照原計劃書中所定各項一一通過遂由叚總理曁某總長相繼報告中日交涉情形各總長對此雖曾加詳細討論然亦未得具體辦法最後僅臨時决定任命張志潭爲國務院參議案一件任命方樞兼署院秘書長案一件及給杜錫鈞張聨棻魏宗瀚等勳章案十餘件即由段總理宣告散會時已下午一時除援湘計劃諭令段香岩總長專往公府報告外閣議情形則按照輪流次离由錢由兩總長入府報告按是日議案雖不甚多均係關於時局密要之件茲將探悉議案特誌於下（一）續議接濟第一第二兩路軍費軍火案（該項由政府速籌二百萬元分　鄂湘贛三省督軍或中交兩行　交前敵統兵長官備用）（一）討論平復湘東重要軍事計劃案（一）呈請政府特派援湘總司令案（一）吉督電請增募新兵七營一連追加預算案（該項交陸軍財政兩部核辦）（一）消弭魯匪擾亂地方案（該項責成吳長植旅長會同第五師及第七泥成旅巡防警備各隊尅日肅清）（一）張廣建電請在甘肅建設機器局要求追加經費五萬六千八百九十元案（該項交財政部核辦）（一）藏致平電請發給所部一混成旅軍費案（該項議决每月准由福建財政廳從正欵項下撥給五萬四千五百元）其餘普通議案一兩件及任命官吏案照例通過至秘書長一席自張遠伯請假以來即無心回院近日鑒於時局益堕紛糾境地尤抱悲觀亟欲早日開去院秘長底缺藉便自由休養二日已託國務院某君向段芝泉總理妥爲說項據政府某要人消息方立之自代理院秘書長以來與各方面均未十分融洽段總理出京時且與秘書廳辦事人員某君等屢次發生誤會中因此極不願開去法制局局長底缺而專任院秘書長此意亦曾託國務院某君一再向段總理聲明總理昨已面允方君仍以法制局長兼署院秘書長業郷方君承諾遂提次二日閣議决定發表並新授張遠伯以參議職務張君仍擬堅辭不就　 
　　參陸會議參陸辦公處二日上午九時仍照例召集會議到會者有靳翼卿將軍段廕兩總長陸張兩次長師嵐峯處長等十餘人至十時左右段香岩總長因須入閣議報告軍事情形乃先行退席靳廕諸人仍繼續開議直至下午一時左右始行散會三時以後段香岩總長由府回參陸處與靳陸張諸人商發軍事要電多件四時後始相率退回私宅又聞參陸辦公處二日電覆現駐厦門福建督軍李培芝謂姚師補充軍隊業經核准所有編制及餉械數目望執事轉令該師長造册報部備案是要云云 
[北軍抵衡陽時之狀况]  
　　英文楚報二十三日衡陽　訊云昨晨譚浩明與衡陽知事離城赴永州今晨道尹與程潛亦赴南方道尹始終勤職深可稱讚即在今晨猶率警兵巡視各街也午時桂兵三十掠搶江西銀聞攫去銀洋一萬六千元在醫院附近有桂兵約四十人奪取湘兵二十人之鎗械昨夜某銀樓被刦聞所有金銀早經移往他處故搶兵所得無多至今晚五時止尚未聞有其他搶刦情事聞北軍距城不足十里避難婦孺紛紛擁入收容所民情頗爲　該但秩序不亂四鄉消息不一其詞聞某處有數女子白殺此皆由於南軍退走時之行爲惟大半地方無甚損失昨夜大雨道路泥濘不利行軍兵士之未續有掠搶或亦因此今日天氣仍　 
　　二十四日通訊云昨晚六時北軍抵此吳佩孚率領第三師駐於學宫距程潛去後僅六小時南兵由衡山退回者甫入北門而北兵由寳慶大路來者適入西門晚間北門附近與來水河口略有戰爭北兵死傷若干因南兵伏於民房射擊之故北兵見南兵之未降者輙鎗擊之聊以洩憤西門左近收容所有維持會中所派之衛兵一人亦爲北兵擊死蓋誤認其爲南兵也今晨有某錢舖被搶行刦者戴有北軍標識但此標識綴於臂而非綴於胸前亦未註明何師何隊故衆以爲此非眞正北兵收容所之避難人民皆安然無擾民間僅傷數人雙方兵士不爲不多用去彈藥亦不爲少而地方損失尚不爲鉅亦一異事程潛臨行時之最後行動乃將所獲北兵五人送交醫院留養吳師長頗感程潛之惜念兵士並謝吾人之代爲照料當允保護留院養傷之南兵兩有南兵一經繳缷軍械戎裝即可領資回里云 
[交涉問題之近訊]  
　　二日閣議開會時段總理雖曾將中日交涉問題交各部總長從事討論然亦未得具體辦法馮總統前因應各方面之要求允俟段總理回京後即將此次與日本交涉之内容擇要宣布一部分此事二日閣議亦曾討論某總長力言日委員方面曾要求此項交涉内容切勿宣洩我政府如不遵約必先失日委員之感情交涉恐更增一分棘手之處云云似此則政府將向國民宣布交涉案一部分之說暫時已無希望之可言惟據漢口上海香港天津各方面之電訊咸謂各團體對於此次中日交涉問題異常注意紛紛電請政府明白宣布以釋羣疑茲將全國商會聨合會代表最近致政府電及商會全體代表致駐京四代表電錄左北京大總統國務總理外交總長農商總胡鈞鑒迭接粤滬漢各省商帮來電聞政府將與日本締結新密約較之四年保留之第五欵尤爲嚴酷商民誓不承認乞向府院力爭拒絶等語除公舉代表卞蔭昌王文典殷爾彝周國鈞面請訓示外倘果有條件提出有　主權無論是否臨時伏乞　順民情嚴詞拒絶以救危亡不勝迫切待命之至全國商會聨合會二十三省區商會代表八十四人同叩陷北京前門外同興棧卞王殷周四代表鑒日本提出新條件倘有碍主權商民誓不承認希面求政府明白宣布釋羣疑救危亡責在諸公全國商會聨合會代表册龍華盧永祥卅電略云中日簽字條件迅乞宣布以息謠諑至爲盼　另一消息伍廷芳等多人近亦致電政府對於中日軍事交涉言詞甚爲沉痛有南北兵爭爲國内問題本有妥協之餘地何必爲我内部之爭執而自請降爲韓越等語 
[關於湘贛戰事之京聞]  
　　援湘之大計劃自湘省第二路軍隊失利以來參陸辦公處連日開緊急會議磋商援湘大計劃據某當局傳出消息此項計劃書經二日閣議通過由段香岩總長入府報告元首後即由參議辦公處之專電處分電徐樹錚曹銀張敬堯張懷芝倪嗣冲陳光遠諸氏其大意略分三項（一）諭令徐樹錚副司令親率奉軍赴前敵援助（二）諭令倪嗣冲陳光遠兩督軍趕緊加派得力軍隊赴萍鄉一帶以取夾攻之勢（三）諭令張勛臣督軍轉飭第一路各軍暫取守勢以便用全力恢復湘東各地云云聞政府二日又份電曹仲三宣撫便張勳臣督軍謂敵軍暗襲我軍奸計百出務望督飭所部軍隊從嚴防守衡陽衡山俟將雙方抄攻計劃擬定再往湘南痛剿云云 
　　株州吃緊消息自萍鄉失守後原駐萍鄉之第二路軍隊多由鐵道向株州方面退却據某交通機關二日晚長沙電訊略謂南軍自佔領萍鄉後即與醴陵之南軍夾攻株州張勛臣督電聞訊即抽第七師一部分軍隊前往救援故株州方面連日正在激戰之中一日徐樹錚氏曾加派奉軍一團赴株助戰兩軍傷亡甚衆勝負尚未大定云云又據政府某要人云株萍鐵路一帶沿途均曾發生戰事故火車業已停止開行 
　　在湘之南軍情形自北軍佔領衡山以來各方面即喧傳譚浩明已退回廣西桂林而北軍第二路軍隊失利之後各方面忽又喧傳譚浩明已至祈陽（在衡山之南）據某交通機關消息則謂譚氏自離長沙後卽將總司令部駐紥永州直至上月三十日並未離永一步上月二十九日曾致西南各省重要密電一件係報告分飭各軍進取湘東各地之計劃據此則到祈陽之說或在三十日以後惟據曹錕東電則謂譚且退至零陵郴州確否殊難憑信姑將原文附誌如下百萬飛急北京大總統總理鈞鑒參陸部海軍部鑒據吳師長三十電稱查趙恒愓已死譚浩明程潛計窮勢蹙狠狠不堪現已退至零陵郴州復探悉耒陽祁陽逆兵俱已潰退由寳慶退回之游擊隊僞統領曾廣瀛又在文明舖附近熊罷嶺爲部下所殺除以第六　張旅長督飭十二團進佔耒陽並令閣團派隊隨後策應外現第十一團在祁陽大路之洪橋專候右路軍隊會合進佔祁陽仰懇鈞座轉電張督軍催促右路田司令督隊由寳慶急進以便連合十一團協力佔據祁陽若祁陽耒陽俱被國軍佔領則　永以北皆可完固所餘殘逆軍自易設法收撫我軍在衡亦無南顧之憂且可騰出我十一團之兵力調回衡州現已令王旅長率第一團由渣江台源沁向衡州前進如此則我路即得一意肅清攸縣安仁等處餘匪查攸縣以北之匪徒不過三千餘人甚形雜亂槍枝子彈俱形乏决其不能持久且已得有潰退消息我軍分路痛予擊剿想數日當可　平以定湘局等語查攸縣雖復失陷第二路雖退長沙我軍聨絡進攻彼潰退之餘不難一鼓消滅除飛電張督軍並函請張檢閲使迅令所部激勵進行外謹電奉聞暫錕叩東印 
　　南之危急南雄戰役以第二路失利之影響贛西軍務仍甚緊迫陳贛　三十日有兩電致政府其一係請撥子彈者原電略云南雄雖幸克復子彈耗費殆盡懇仍查照前電迅飭漢滬各廠速撥各種鎗砲子彈以應急需其一係請撥援軍者原電略云據方使電稱敵軍迫近毐關魯皖潰兵已到袁州敵如向我進攻惟有拚命一戰等語查二路軍隊已無戰力且恐危及省城似此情形贛省必須增派援軍前來協防懇飛電蘇督迅調江蘇第六師來贛或由中央指撥勁旅尅日開拔遲恐無及觀此兩電其情勢之危可見矣 
[關於邊警之近聞]  
　　四月二十七日黑龍江函云鮑督軍以黑河國防吃緊特電巴警備司令凌雲畀以特别全權所有第三旅鄂旅長雙全第四旅逹團長崇山第一旅張團長永貴均歸司令部管轄指揮一切以資統一黑河張道尹則以沿黑龍江對岸俄之佈拉戈月申斯克臥沙關夫地木賚比　夫沙土捧尼滿營吉各處日僑不堪激派之擾刻皆紛紛逃回華境恐保護不周特電令漠河呼瑪蘿北璦琿四縣對於日僑妥爲保護聞黑河吃緊後鮑督迭派陸軍開拔出防黑河故近日省城抓民車二百餘輛連日運載軍需絡繹於途又聞相伯利亞各處農民以過激派擾亂實屬不堪現在反對者比比皆是刻有多處自組義勇軍與過激派反抗 
　　遼東報云二十六日午刻海參崴之沿海州地方自治會遂被勞兵會佔領緣各方面之政策悉從勞兵主義施行東俄政治上之中央部握有全權之官　乃移入該會之手今事實上可云全部主權爲其操縱即市會裁判所早晚亦必同運命由是伯力海蘭泡雙城子等遠東地均在彼勢力圈之内所謂西比利亞政府仍遲遲無成一般俄人言此際聨合各國對於來迎政府恐亦不得不正式承認云云 
過激派軍爲防止謝米拉夫軍之進攻於東距滿洲里百五十里革爾斯得之地點華拿河左岸施防守工事將河橋破壞架大砲於岸側役使附近民人速築　濠二十三日謝軍攻入哈賚諾爾車站進擊薩拜喀爾沛鐵道俄人非常驚愕各大站之職員多避往赤塔 
　　滿洲里消息俄新黨（過激派）因舊黨軍官謝米拉夫不服新政府（激派政府）指揮已近逼大霧里祇距滿站二百華里俄新黨内混有德　甚夥張總司令刻正向俄新舊兩黨方面交涉不准侵越華境俄舊黨謝氏刻派人在各處招募華工充當軍隊月薪每八十蔝布（八十張羗帖）頭目一百二十盧布排長二百四十盧布連長三百二十盧布營長六百盧布至熟通俄語及　習操法之官兵則酌加津貼現在兵丁已招千名之多鎗砲均採用日本軍裝至兵數究招若干未悉其詳又聞居滿華人無業者多現極貧困此地原設有明局數處（即寳局北會牌九等）當地官署中人每年均分利數千元今歲防軍到滿後盡令停止故無業者益形貧窘澫站天氣頗稱温和惟每日暴風不息至下午六七點鐘始天朗氣清 
　　聨軍各國駐日公使現擬在該處開公使聨合大會請日本外務省與會所議事件卽中東鐵路東海濱阿穆爾與西比利亞等處之治安問題與東亞和平大局有極大關係業將情形電告哈埠領事團如有提議事件迅速報告　會以便公同討論云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津商會聨合會開會十誌]  
　　全國商會聨合會於二日下午一時召集會員開會由會長吕超伯主席登壇報告會員出席者已足半數按照第三次大會議事日程開議第一案保定總商會提議請求政府速籌鈔票兌現辦法並飭徵收各機關一律收納紙幣案審查報告由審查員聶家楷登台報告審查結果後討論終結於文字上略爲删改主席宣布按照審查結果表决贊成第二案爲據稱茶葉阻入俄境銷行頓減損失不資請求轉呈援例酌免茶稅一年以示體恤案提議者爲上海總商會由本會文牘員宣讀該案之陳請書畢馬炎文胡炳堃等略爲討論結果歸併前案審查付表决贊成第三案請求財政廳修正稅率草案提出者爲姜堰商會由馬炎文報告大旨畢聶家楷表示贊成胡炳堃主張付審查表决贊成第四案爲公和同和兩典受人抑勒損失當本請提交大會協予維持案提議者爲江西修水縣商會由羅人驥報告表决付審查贊成者大多數第五案因提議人未出席宣布暫擱第六案爲庫倫選舉權應與各行省同等以昭公允而免偏畸案由庫倫代表高啓運報告馬炎文表示意見主席主張付審查表决贊成主席臨時動議京師代表安迪生提議北京清理八旗官產處違法濫權建議案如贊成核議者請起立大多數贊成復由李堪報告該案之眞相畢彼此討論良久表决付審查大多數贊成主席並主張一方面通電八旗官産處衆贊成時至四時一刻閉會 
[天津之小學敎育大會]  
　　直隷敎育廳於本月一日召集全省小學會議前日第一日開會先期由王廳長令派王鳳岐爲正主席馬錫蕃爲副主席是日曹省長蒞會致訓詞後開會討論推廣女學辦法等案議决交付審查昨日爲開會第二日先由王廳長發表意見略謂今日爲會議之第二日昨天省長臨會對於小學敎育非常熱心現在各縣會員皆到惟高陽武强辦學人員至今不到未知有何阻碍省長已令往質之矣余對於小學議案之意見有六一謀實力之整頓直省興辦敎育十五六載學校有一萬五千餘所爲數似已非少然而多有外觀而無實際校中工課是否完備是否應用則殊難言凡少年對於家庭對於國家對於社會責任甚重辦敎育者萬不可不認眞而務實也余對於敎育以整頓實力爲重要曩者在四川任敎育司時卽抱此旨今來直省仍是意也二應時勢之要求人類之最大問題即生計然敎育不止僅爲生活而研究實業尚須深求學理也故古人簟食瓢飲樂居談道雖然以今日之世界情形論則不能不以實業爲基礎現在議案内有實業敎育議案望諸君究心討論之三爲根本之救濟去歲洪水爲災徧及全省各處學校受有莫大之影響蓋各學校用欵不出於隨糧代徵即由於本地捐集糧捐免納學欵何出故議案内有學欵備荒一案四圖基礎之確實學校積弊往往欵項不足因之解散望諸君對於學欵議案詳加討論五作擴充之預備敎育之要在普及然現在人民生計困難决不能卽行强迫敎育吾等不可不作擴充之預備以待來日也六女學之發展昨日省長對女學之進行甚爲注意蓋家庭敎育關係甚大女子敎育必須講求務望於推廣女學議案内詳加討論此外諸君討論時應注意者有五（一）不可越敎育範圍以外（二）勿徒言能言而不能行之事（三）眼光須在全省不可只在一隅（四）不可止計一時而不及久遠（五）不可爲意氣之爭執此次開會省立各師範學校及女子師範校長皆到會小學與師範有最大關連亦可加入討論諸君辦學多年閲歷亦深務希究心詳論萬勿有負此行也王廳長語畢接議實業敎育議案王廳長及公署第六科劉君陳述意見又議種種關於敎育之研究議案敎育廳井君陳述意見又議關於雜項議案由第一師範劉君陳述意見均交審查會至正午十二時散會 
[江寛失事後之善後]  
　　江寛商輪於上月二十五號撞沉後其頭段在馬邑上首擱淺其尾段在團風江邊飄流至該鎭火王廟前爲水警多人用繩索繫住至二十八號由江巡小輪拖至鄂城矣該輪所載客商八百餘人除救起三百餘外其餘五百餘人均從海龍王去其頭段在擱淺之處撈起七十餘人其尾段在團風下面繫住時撈起十五六人内有一少婦懷中一小兒尚緊抱不放又有一老者見其子婦孫曹均在積尸中竟向江心一躍即時凶占滅頂及拖至鄂城西山江岸又撈起十二三人而江心中連日浮屍三三五五已成數見不鮮之事其關閉在該輪下　者尚未撈起二十七號早始見十字會隊士多人到團風馬邑各處備辦數百木匣爲裝殮死屍之用至二十八二十九等日該會裝殮死屍之木匣用輪拖載上駛者已屢次不一次但木匣上蓋均未用釘釘住以便屍親之尋找又聞武岳鐵路工程司張克明之夫人子女僕婦大小七口由江蘇來鄂同羅斯厄慘不堪言鐵路局刻派小輪爲之打撈屍身尚無所獲江寛被楚材撞沉後王督軍恐有悞傳爰電致國務院云有電諒邀鑒察茲經派員確實調查據報段總理所乘之楚泰兵艦在　家磯稍停卽行下駛至楚材上所有之隨員及衛隊等改乘楚信楚安各輪並已開赴下游總理曁各隨員均無恙誠恐報紙訛傳致淆聽聞特電陳明云云粤漢鐵路湘鄂工程局長顏德慶昨致漢口慈善會函云敬啓者本月二十五晚江寛輪船在劉家廟下游失事敝局工程司張君家屬多人均遭是難據張君聲稱該家屬帶有箱隻多件内有三箱貯有契約文憑等件最關重要聞招商局已雇用水摸在該失事處打撈屍身物件經詢據該局云將來物件撈取後交地方官長存案發還等語茲特將該箱隻記號開列清單送存尊處懇即轉知所司如遇上項箱隻起獲即行函知敝局認領實爲紉感云云計開清單一外國式鐵箱一只一外國式上等黄皮箱一只一外國式綠色冲皮箱一只上均有洋文慈善會覆湘鄂工程局函云敬覆者昨接大函以貴局工程司張君家屬多人均遭江寛之難特開箱隻記號送交敝會轉知所司如遇起獲卽函知認領等因查江寛輪船失事時比經敝會趕派紅船協同亞細亞船隻救活三百餘人現正妥爲安置分别資遣回籍並一面打撈屍身近已撈起三十餘具復拍相棺殮停泊丹水池地方業經登報招領有無張君家屬在内請即轉知張君速來敝會認領至重要箱隻如經敝會水摸撈獲即當報告貴局派人認領除將箱雙記號開列清單轉知中國紅十字會漢口分會曁敝會監視撈屍會員查照外用特先行具覆卽希察核爲荷 
　　漢口慈善會長蔡輔卿已派會員王壽山汪志安帶水摸三十名前往失事之處監視打撈獲起屍身二十餘具中國紅十字會漢口分會王芹圃亦雇水摸三十名多帶鐐鈎繩索於日昨督率前往會同打撈連日又撈獲屍身一十六具業經拍照棺殮停放丹水池招人領埋又聞潢口紅十字分會派員至丹水池諶家磯陽邏鵝公頸團風武昌縣熊家莊魏家莊葛店一帶沿江打撈屍首除將撈起者編號拍照分送招商局慈善會及本會門首各處懸掛以便尸親認明後按號領埋外復將撈起屍具逐一註明年歲衣履陸續送請各報登載俾衆週知茲將撈起尸首年歲衣履照登如左鵝字一號男屍年約三十餘歳老花布短夾祅白布褲子中等身材西式頭髮白襪子鵝字二號男屍年約五十餘歲藍布道袍藍洋布套褲白襪子青布鞋身長五尺餘鵝字三號男屍年約四十餘歲赤身無衣長大臉部破爛七孔出血鵝字四號男孩年約七歲柳條夾袄青洋布領褂愛國柳條布褲子（朱姓已領）鵝字五號男孩年約四歲緑花格布夾袄白花布褲紅雲頭鞋鵝字六號女屍年約四十餘歲青布棉祅青布夾褲藍布褂褲白襪大脚中等身材鵝字七號女尸年約四十以外老藍布夾祅夾褲青布鞋半大脚形似北方人中等身材鵝字八號女尸年約二十七八歲鐵青色夾祅緑絲光襪子六寸脚中等身材鵝字九號女屍年約二十七八歲柳條摹本夾祅青湖綢夾褲白洋襪子六寸脚中等身材鵝字十號女屍年約五十二歲青泰西緞綿祅藍布褲子（係王登洪之妻下堂子羅得裕之母）鵝字十一號男屍年二十餘歲西裝體胖愛國布長夾祅青摹本臥煖袋博綢裏席法布短褂褲緞鞋洋襪青絲脚帶青摹本套褲絲結三股褲帶（業經周蘆生認明係其親戚）鵝字十二號女屍年十五六歲菜綠條花呢夾祅夾褲青洋襪小辮子有小錢袋一個銀頂針一個鵝字十三號女屍年三十餘歲青花緞夾祅青褲腰青花緞褲子花邊白竹布内衣四寸脚青緞鞋陽字一號男屍係江寛西崽陽字二號女屍格子花褂絲羅緞褲小辮子布鞋年約二十歲似係丫頭陽字三號軍人衣皂布軍衣青布鞋洋襪皂布裹腿約二十餘歲外小皮夾一個内有銅鑄官礦二字腰藏銀洋六元小官票四張大官票十二張正金鈔票十五張計洋一百五十元鄂字一號女屍年五十餘歲中等身材頭上無髮青洋布褂青布腰祅繫圍腰青洋布夾褲六寸天然脚魏字二號西人男屍約三十餘歲黄髮無鬚青呢夾祅夾褲黑皮鞋并穿救命衣一件葛字一號男屍夾褲朝鞋西裝頭髮葛字二號男屍業經高升棧認定係該棧夥粤漢鐵路湘鄂局工程司張君家屬多名均遭是難現出通啓懸金打撈計開婦女一口年四十歲身肥天足身着黑洋線布外衫内着藍白方格子布衫白蛯紅長格子布褲懸掛金練條一根耳戴嵌緑寳石金圈手上小金戒一只翡翠戒一只男孩一名年七歳名炎林身着白大布衫下着白洋布紅方格花褲女孩一口年四歲名毛毛全身着白衛生衫褲僕婦二口一年四十餘歲一年二十三四歲婢女一口年十一歲 
[魯人士又一呼籲]  
　　京津山東同鄉會因該省匪患日深籲懇政府設法挽救已誌昨報茲該同鄉會因連日以來接有各處告急函電二十餘起又上政府一呈原文如下呈爲匪禍日烈勢成燎原籲懇統一事權勦防兼施以救民命而弭隱患事竊本省前因東省土匪肆擾民不堪命曾經呈請迅賜勦辦等情在案嗣又公推妥員馳赴濟南調查一切茲將調查所得詳確情形及本會籌擬勦防兼施辦法敬爲鈞座陳之查東省自民軍譁潰匪勢始成定武軍變匪益熾張張督軍懷芝督師南征又將勁旅帶去二萬餘人精利鎗械悉索無遺兵力單弱防務空虚土匪乘機肆擾遂至横行無忌張帮辦樹元以本省之人負留守之責責任之心未嘗不重惟每遇地方發生匪警均須請命張督軍於數千里外輾轉延悞致匪患更日甚一日現在各地富户財產及小康之家固已損失無遺甚至農民耕牛亦被擄掠殆盡流離逃散田畝荒蕪民食將絶來源國課何所取若不急籌具體剿防辦法將來全省大局定主不堪收拾兗曹東臨一帶業經張帮辦劃爲剿匪區域惟土匪集合已逾數萬匪多兵少地又遼闊勢難兼顧雖中央業派一旅到東協緝仍屬不敷分佈擬懇再派精兵卽日赴東兵力兜勦庶其有濟至於勦匪區域以外之各縣地方尤應先事防衛以免此拿彼竄致成流宼目下張帮辦通令各縣分大中小三等籌辦警備隊三百二百一百之數限於一個月内成立以資防守辦法極屬扼要惟統計全省警備人數實逾兩萬近由陸軍部定購之鎗僅有萬枝東省軍械庫中又復搜括無存以致各縣領鎗者屯集省城張帮辦亦束手無策現在東省人民感受痛苦對於籌設警備隊一節踴躍從事者固居多數從中阻撓者亦不乏人若任各縣自爲風氣流弊更易滋多故非設立總機關以總其成亦恐難收整齊劃一之效擬懇恩准再發給東省快鎗萬枝每枝附發子彈若干尅日運東俾應急需並懇飭下東省長官於省城重地迅設警備總機關委派員紳主持其事以專責成而促進行庶防禦有資而剿辦亦易爲力此本會所調查之詳確情形並籌擬剿防兼施辦法之大略也要之辦事以責任爲前提責任以主權爲要素張督軍遠在南湘鞭長莫及張帮辦代拆代行限於名位有力難施軍務重事負責無人土匪披猖亦固其宜東省爲京畿屏藩當南北要衝若再遲廻瞻顧匪勢必至蔓延倘爲野心家所利用則全局將壞於一隅張督軍倘能迅速率師回任亦足以專責成如果一時萬難回東亦懇迅沛恩施於此最短期間速籌目前妥善維持之策俾責有攸歸出民水火粒血哀鳴無任迫切待命之至除將匪勢彌漫及地方糜爛詳情面謁籲訴並分呈國務院内務院陸軍兩部外謹呈大總統 
[奉省最近之軍事]  
　　本省南下陸軍已逹萬人以上其運送調遣籌畫機宜直隷於總司令部及司令分處指揮調遣分隷於各司令此爲參謀一部分責任運輸軍儲軍實已於各前敵根據地設運輸總分處現由二十七八兩師挑選輜重工程兵一千名分任前敵輸運職務發放餉項按月由奉派專員賫往此爲軍需一部分責任醫創衛生等事業由白課員携帶藥品前往醫療如有傷兵則運反本省入院醫治即以後備補充此爲軍醫一部分責任業已分配妥洽矣二十九師吳興權師長因洮南防務有所布置於前日遄返一俟齊備仍行返省一說謂汲吳孫三師長馬鎭守使耿旅長新編各混成旅長在軍事會議上解决由馬騰溪鎭守使擔任省防孫汲吳三師長擔任抽編軍隊南下援應吳氏返防汲氏西上均係先事預備云 
　　五十四旅張輔臣旅長前在奉議决續派鄒闞兩旅入關妥協後即行開赴武漢張氏昨又輕車返省聞係謁見張督報告前敵情形並續辦輸送軍隊各事 
　　參謀長楊隣葛早已返奉茲聞張督於日前接京電以總理於二十八號返京當由張督委託楊參謀長卽於二十八號晚車進關與總理接洽事件公畢並赴軍糧城一帶查考軍隊 
　　張軍長近查所屬軍防所着制服多有濳越階級故通令所屬仍按部章連長（上尉）肩章三梅花一排長（中尉）二梅花二三排長（少尉）一梅花司務長滿銀色肩章無梅花以昭系統 
[吉林王樹聲冤案續聞]  
　　吉垣各團體及紳界聨名禀請軍鎭兩署爲關於黨案之王樹聲鳴冤等情已誌本報茲聞紳界以王君爲人素極謹愼自宣統三年被選爲參議院議員任滿歸省復入政界充差數年來亦無不正行爲今春忽被史某牽連無論與王有交誼者固不忍袖手即與王僅有一面之識亦均於禀内署名帮同請求是以赴長代表孫蔭南諸君未及回省而昨日又有紳界六十餘人遞禀吉長鎭守使署籲懇格外體卹究竟此案如何結局尚未知悉也 
[厦門近信]  
　　李督之抵厦閩督李厚基訂二十八日到厦厦中文武官員均於上午齊到海後候駕并派軍警趕掃街道如關帝廟至關隘内街一帶直接鎭守使署之路線着令商店收閉舖窗及途中之障碍等物沿途軍警站守森嚴較諸前清時總督到厦尤覺嚴肅自上午八九點諸官員及兵隊伺候於海後碼頭待至下午五六點未見行旌惟自五點起所有站立軍警之街概行斷絶交通間有無知行人誤入防備線或被兵打或遭捕拿延于上燈時候尚未上岸而迎候軍警則仍站立以待直至二十九日上午十時始乘兵艦入厦由海後上岸厦中文武官員均到碼頭伺候沿街軍警防備斷絶交通自海後至島美由島美透至城内鎭守使署沿途皆軍警守立所經舖户并令閉門暫停貿易計兩日爲迎候督軍計該街商户損失利益當亦不少噫亦嚴密甚矣 
　　童師長之申令浙軍陸續來閩師長童保喧亦乘靜安至厦於二十六號會唔唐鎭守使及汪道尹茲悉該軍係編爲混成支隊并由童氏擔認司令昨特將軍行條律頒布抄錄如下一違抗命令者斬二臨陣脫逃者斬三爲敵間牒者斬四漏洩軍事上秘密者斬五故意毁壞本軍軍用品或防禦建築物以利敵者斬六搶擄或詐取抑勒民間財物者斬七姦淫婦女者斬厦地自前日浙軍援閩童旅長蒞厦駐剳新炮臺併聞有軍界長官在内故厦港一保爲特别戒嚴之區日夜軍警聨隊實彈巡防外於鎭南關地方夜間站崗北軍浙軍分作兩旁　而一股匪徒不敢在於該處再行截搶故連日行旅較爲安心 
　　軍費之籌借聞攻粤計畫現已通盤籌熟惟軍用費繁省庫支絀故李督有向各商會措借合湊十萬元之指令其利息七釐母利均由思明十十一兩月地租爲清償之欵昨姚知事即將此意轉逹商會并聲明厦埠任攤之數計二萬元目下商會對於此事正在開會討論中云 
　　運送浙軍往漳浙軍援閩攻粤二十六號早八點餘鐘見有浙軍千餘名由提督路頭水警署所封船隻運儎往漳由臧鎭守使指揮聞擬將往攻粤省又日前運儎浙軍來厦之火輪旋仍回省聞欲往運儎馬步軍隊想不日將能到厦 
　　兵商幾乎衝突日前來厦之浙軍計有二千餘名之多暫紥於提督打鐵各客棧聞二十四號一點餘鐘有一軍人由街上倉皇而來向該長官脫帽行禮旋即喃喃禀道不知所禀何事惟見諸軍人憤恨不平皆磨拳擦掌幾欲興師問罪之慨幸該連長向前勸止而事始作罷論嗣探原因乃悉該軍人不知何故與某商舖口角特來禀其長官諸軍士聞及是言故代抱不平 
[江西之軍事消息]  
　　此間自中央實行第四期作戰計畫以贛軍大舉攻粤業已開始昨日督軍在署召集臨時軍事會議營長以上皆列席商議攻粤開拔軍隊維持地方秩序等事内容甚密聞攻粤贛軍總指揮贛南鎭守使吳鴻昌迭次來電報告軍情稱李根源已進至韶關李烈鈞已率同林虎軍隊分道窺贛由梅縣平遠逾筠門嶺進窺長寗會昌縣境並稱攻粤贛軍前鋒總司令丁效蘭率第九混成旅戰鬭兩晝夜遂於二十五日攻克南雄請卽增加後防軍隊以資援助陳督遂於三十日命令已經指派後防之第三混成旅迅速開往贛縣萬安一帶陳旅長奉令後當卽轉令駐萍之步兵第二團移駐萬安一面親率第一團前赴贛縣現准五月一日開始出發每日拔隊一營已由軍務課代雇輪船四艘民船五十艘隨時聽用三十日午陳督軍特派副官至老營房勞軍 
　　有向在信豐經商者言上月二十一日由信豐起程回省未起程之前數日駐防信豐第九混成旅丁旅長已下動員令飭該旅第二團馬團長率所部開赴南雄交界之大小窩地方以資防堵其時由信豐至粤省尚可往來如故二十日該旅第一團怱奉丁旅長緊急命令即日拔營開赴第二團駐防地點一時信市之草鞋繩索被購一空據該團購物軍官言係開往攻粤已於二十日開始攻擊南軍此項消息傳出後信豐客商均有戒心遂紛紛將所存貨物賤價售賣以便携欵回里而避兵災余亦爲先事避逃之人動身後據道路傳言贛軍前佔領之地復被南軍奪去未識確否惟以余所聞贛軍此次攻粤係分三路進行以信豐南安南康三處爲進兵地點惟粤境之九都墟皆崇山峻嶺鳥道羊腸最爲險要中間有一小道直通南雄倘軍隊得過此處則南雄門户已失南軍自難守矣 
[江西銀行之近訊]  
　　江西銀行之設立由鄒毅丞籌備兩年招集資本可正式開幕嗣以時艱政變未能如願以償自鄒氏屢次求退後榻財政廳長乃加派龔梅生主持其事而以鄒副之於是該行成立之聲浪愈唱愈高詎内部雖經改組（如更易總務科長等類）而招股依然觖望益以幣制借欵中國銀行未允付還致銀幣銅元各鈔票不能發行（準備金不足之故）遂使該行成立之事無形擱淺茲聞龔鄒二人以該行之成立與否對於地方金融關係非淺特由龔鄒二人各投資一萬元另由饒敬伯介紹交通部次長葉恭綽投股九萬元以七萬元爲優先股二萬元爲普通股此項股欵已於昨日由京滙到股票亦已照數塡給合之前由鄒氏所集之十二萬五千元共得二十三萬五千元之數揆之部章須有二十五萬元之基本金始能正式開幕不敷之數不過一萬五千元并聞此項不敷之萬五千元已由龔鄒二人另集小股凑足故特致電漢口促該行總務科長江楚臣速回（江楚臣前因購買新式簿記本赴漢）以便早日開幕聞該行開幕之後擬暫發行銀行元鈔票十五萬元銅元票十五萬串云 
[皖省近事]  
　　鹽斤加價之否認聲倪嗣冲此次咨交鹽斤加價案蓋欲求本届臨時會通過並由倪系議員運動將見成熟已誌前報現省商會及非倪系之議員均否認此案業具請議書奔走呼號爲民請命究不識能否逹此打消之目的也茲略紀述下省商會之請願書略云近據各縣分會函詢鹽斤加價一案經敝會函詢貴會有無此議迄未奉覆惟風聲所播全省驚惶函電交馳幾無寗日伏思鹽斤加價於商務本無關係而營鹽業者且可乘此攫利但敝會雖爲商務機關究屬社會團體實不忍覩憔悴人民又虞淡食况一經加定即爲人民附骨之疽皖民處此水旱偏災之後方振恤之未遑安能再加擔負且查江浙鹽價均較皖輕一半一旦皖省鹽價驟漲揆之鄰省相去天淵私販充斥勢所必然皖引滯銷理所必至是於國稅反多窒礙病國病民莫此爲甚貴會爲代表機關當然以民意爲表决之標準今皖人奔走呼號仰望代伸者旣殷且切想諸公必不自負人民之付託並祈迅將此案審查否决以維民食而順輿情桂議員厚之請議書略云查鹽斤加價二分一案前年由倪丹忱分送意見書到會後當經各界函電力爭彼時倪將軍亦深知民間艱苦遂將此案未咨交到會議員等方深慶幸昨聞此案由省長咨來並將創設鍊鐵廠及因利銀行各章程送會議决伏思皖省連年水患方振濟之不暇安忍再加此非當負累旣加之後萬難復減而當此民窮財盡之時大縣驟加十萬小縣亦數萬元幾與田賦牙敵羅掘至此尚復成何景象况又有外交鄰私牽制之不易實行也（一）五國借欵以鹽稅爲擔保外人監督有稽核分所之查察皖省獨加必難得外人之同意即議准而事難通行且損國權（二）凡物均取流通主義惟鹽則取限制主義皖與蘇鄂豫魯贛浙六省毗連處處可通倘外省不加而皖獨加私敗必多若設卡稽征則易致騒擾至交議鍊鐵廠章程並未實指何處鐵礦可供化鍊而遽設銀行大增鹽價是利尚在不可知之數而害已在民生日用間矣此事關係民生甚鉅較之一五加征補抽局串票費等害尤甚數十倍吾輩能默視而不言乎應由本會將各界函電彚齊切實討論咨復當局陳述利害及礙難施行爲小民留一分元氣即爲小民寛一分生機皖省幸甚提議人桂殿華聨署人吕志元姚宏甲楊獻臣凌銳等三十九人令日（三號）省城紳商學界擬假商會開會討論此案並分電旅京滬同鄉一致否認 
　　狂風之災情貴池縣東鄉一帶前日　起狂風暴雨一時山石樹木悉爲震拔草廬瓦屋隨之而傾壓斃人口甚多未死者棲宿道路啼聲遍野慘不忍隋最奇者江邊砲艇及舟楫多因風吹送空際盤旋而不下者多時銅砲則吹落江岸是役損失傷亡計千餘户誠百年來未有之奇兵現該縣劉知事已電禀省長請酌予撥欵以惠災黎聞黄省長已令准撥助四百元矣 
　　敎育行政會之近况皖省敎育行政會議業經敎育廳長盧殿虎通令六十縣各舉代表詣會討論現距會期僅十日報到會員已有四十縣并聞盧廳長擬於會中附設敎育行政成績品展覽會曁敎育演講會其演講會已延定五六人分别辦理至演講節目之一部分即（視學概要）爲之調查如下一視學之方針（甲）視學爲實際敎育之指導而非普通官吏（乙）視學對於敎育行政與學校内容二者宜並重（丙）視學對於敎育者之技術方面宜力避煩瑣之干涉主義對於被敎育者之學業成績當負嚴密考查及監督之責二視學之任務（甲）愼使職權（乙）善 
 
 

Page 7

 
 
用時機（丙）觀察社會三視學視察之要項（甲）設備（乙）編制（丙）敎授（丁）訓練（戊）衛生（已）管理四視學視察之方法（甲）目的之預定（乙）實施之注意（丙）結果之整理五視學之修養（甲）敎育研究（乙）科學知識（丙）行政能力（丁）法律思想（戊）尊重人格 
[九江快信]  
　　聞安武軍三營由江輪運送來潯准今晚（二號）抵埠分駐城内塔公祠三呈廟火藥局等處 
　　駐潯魯軍及其病兵近由華大華利兩輪陸續運赴漢口現已完畢其軍事機關僅留駐潯軍需處聞尚有輸送隊一營不日乘車來潯轉輪赴漢 
　　九江縣國會選民總數擬報九萬有零其參院選民現已調查百餘名尚未竣事至此次辦理選舉經費因自治欵項支絀聞在米釐項下抽撥 
　　潯商會副會長金浩如前日由滬返潯主持會務刻已升任正會長所遺副會長一職或另舉或以被選得票次多數之陳中瑞頂補聞須俟陳君（現赴天津會議）回潯方能决斷 
　　九江清理官產鄭委員今午（二號）假助理員辦公處召集紳學界會議擬開放甘棠湖二十丈以官產名義招租提欵數成撥歸公益聞衆議以鄭委員須與管湖之八大姓接洽方能妥協 
　　此間重徵花捐擬於本月十五號實行現警廳已着手調查 
[浙省會中之調和時局電]  
　　浙江省議會致中央政府各省督軍省長省議會及南北各要人電云國事紏紛風雲變幻窮百代之歷史亂象至此已極言戰言和國人亦聞命久矣而聞聲心悸欲一究其所以然之故五里如之霧長夜之夢目眩神迷罔知所措一年以來商賈裹足行旅戒途工失業於市農輟耕於畔憔悴憂傷咨嗟無告夫兵凶戰危古有明訓其有伐罪弔民殲除妖孽者此一義也率勤王之衆清君側之姦者此又一義也按之今日乃皆不然忽焉而增兵益餉矣忽焉而通電停戰矣南北代表交互於途說客調人文電盈尺是惟戰國差堪比擬然試問今日之國體何如耶其在當局或皆有不得已之苦衷但其意旣不能家喻而户曉而徒演此至哀至慘之劇舉目皆可驚可泣之情是斯時之人心其痛苦憤激可想而知旣非與民爲仇則惻隱之心人所同具當此凋敝之餘使休養生息猶難於十年樹木之功更何堪以牛山有限之材而爲旦旦之伐同人　爲省議會議員以權職言國家大政詎容越俎顧揆以天下　　　夫有責之義則宣逹下情爲民請命是亦誼不容辭今　　　　民困苦顚連已非一日當局苟哀吾民者務望先行宣布停戰　維國本至謂政府之威嚴國家之憲典匪可委蛇此南北爭持之點終當有居中衡斷之方否則大陸徧玄黄之血漁人收　蚌之肥其所底止尤難言焉諸維垂察不勝幸甚 
[杭州快信]  
　　二師第四旅參謀黄以略昨奉童總司令電調赴閩已令張師長轉飭該員即日首途 
　　上海盧護使昨電告阪谷男爵改期七號乘專車到杭督軍省長擬定在同袍社開歡迎宴會文職自廳局長以武職自旅團長以上并英日兩領事各會會長各銀行行長咸蒞陪席 
　　省議會昨咨催省長迅將本省警備隊編制法規尅日提案交議俾便審定聞擬删減經費 
　　武康張知事因莫干山交涉事繁辦理爲難已向省長辭職遺缺有委湯贊清接署消息 
　　建德知事張良楷呈請擴充縣屬貧民習藝所屋廠并添增染漆各科應需經費由縣稅項下支給已令實業廳核議覆奪 
　　蘭谿莊知事承彝燒燬光華公司紅頭火柴一案經省長電詢後覆稱是項火柴毒性頗烈每便人民吞服自盡示禁行銷抗不遵行因此提燬云云已令趙道尹切實查辦 
　　閩省來咨請協緝虧短巨欵携眷潛逃之大　山懇殖局長熊飛齊省長已飛令各屬遵照 
[南京快信]  
　　中央電調第六師援贛李督軍以蘇省兵力單薄防務吃緊擬電拒絶 
　　軍民兩署得令各機關預備歡迎日公使林權助氏並飭軍警妥愼保護以敦睦誼 
　　李督昨電徐州張文生令抽調所部數營助魯剿匪 
　　金甌兵艦艦長許資時上年因運動張勳舊部陳德修在湘響應西南逐走王范兩師長後溷跡都門旋被偵探捕獲拘囚半載茲聞許氏業已脫身來寗昨日乘滬寗晚車赴滬將與西南要人有所接洽 
　　公府侍從武官趙俊卿公府副官長何紹賢昨由贛乘輪來寗即轉車回京 
　　張敬堯派乃子孝武來寗面謁李督接洽要公 
　　李經羲日昨來寧李督在署設宴欵待旋乘滬寗晚車赴滬 
　　李督昨派本署一等副官陳廷謨赴滬吊唁饒故司令懷文 
地方通信 
[無錫]  
　　詐欺歛錢近有鄒逸陶者托名在無錫北門外開辦商務圖書館並登上海某報廣告以招聘二字爲標題托名招用編輯校對書記等四十人應徴者作論說一篇并寄保證金一元外埠寄文字并證金來錫者爲數甚多此事發生之前曾有人至北塘郵務支局咨照凡有外埠寄與商務圖書館之信件可暫留局中當自往取等詞以致郵局所收致商務圖書館之外來信件日有百十起所謂鄒逸陶者每日必往郵局領取信件所得之證金已屬不少而自外埠發函之人久未得覆卽來錫探訪所謂商務圖書館及鄒逸陶其人竟杳無蹤跡始知受騙云 
　　組織百貨公司之動機無錫商業日見發逹繁華亦漸次增加奢靡之風日新月異於是有小上海之稱近有上海某鉅商屢次來錫與名周少之者接洽擬定籌備簡章仿照北京勸業場及上海先施公司辦法組織一百貨公司卽在城中覓地建築三層洋房門面則約十餘間現在招股開始籌備云 
[南通]  
　　高小聨合運動會五月一日起至三日南通高等小學聨合運動會去歲高小校長聨合會議所議决也一日清晨天氣清朗城鄉各高小校之員生陸續到運動場盧子衡縣長于敬之學務課長敎育會李顧兩會長張鎭守使以下各軍官及地方鉅紳張退菴嗇菴昆伸亦次第蒞止本城商業農業醫學師範等校之學生均由各該校敎員率領參觀外賓參觀者則有江陰宜興兩縣之敎育參觀團團體是日運動之節目如跳高賽跑凡得第一者盧縣長親授書就優勝旗上書尚武精神或有勇知方字樣旗白　長方綴荷葉邊並備有純銀優勝爵及金銀獎牌分别給賞而勵諸生二三兩日情形大略相同 
[鎭江]  
　　探採高資山銅礦鎭郡德成公司謝仲清因徒邑西鄉高資鎭銅山含有礦質極多特具呈農商部請予前往探試現奉農部批准並令飭蘇實業廳轉飭丹徒縣署於探試時派人保護云 
　　鎭郡糧市活動徒邑糧食市面在正月間因有出口消息故價格日益騰漲嗣以時局影響各帮銷路平淡而出口之說又杳無把握故米市逐漸看疲業此者旣憂形於色而投機家亦多虧耗之慮近數日間山東帮均來鎭採辦銷路甚暢因是市面大爲活動近日米價上白米每擔五元八角中等五元五角較之前數日已漲起每擔三四角云 
　　舶來煙酒一律徴稅烟酒公賣局日昨奉省局訓令略謂洋煙洋酒同爲一種消耗品應與本國烟酒按照公賣條例一律徵納捐稅云云刻該局長已會同倪知事佈告各商店遵照矣 
[揚州]  
　　講習會人員派定江蘇敎育廳組設縣視學講習會定於五月二十四日開始通令各縣署主曾敎育行政　屬及縣視學所長列席聽講以利進行茲悉趙知事已派定縣視學李伯樵三科助理陳廷芬赴寗參與遵章於五月七日函致省垣報名矣 
[嘉興]  
　　會議選政事宜嘉興縣知事張昌慶以兩院選舉日期轉瞬即届一切手續亟須積極進行所有各區投票所地點及經費曁各區投票監察應早日支配定妥推舉委任特於日昨通告各區自治委員於本月六日下午一時在縣署集議矣 
　　定期開講演會嘉興縣敎育會以上年寒假時省敎育會組合之日本視察團考察人情風化及敎育事宜爲益甚宏特請第二中校敎員胡夢朱陳孟恢二人（均係往日本視察者）於十二日下午在講演廳開講演會日昨通告各敎育機關曁各學校届時蒞止聽講矣 
　　講說防螟方法嘉興餘賢鄉鄉農會會長柏前奉到由縣轉發省頒之螟害防除淺說一本訓令該會長廣爲講演勸導務使依法防除以杜螟害等因柏會長奉令之後以嘉邑四鄉農事將興特於前日躬親至餘賢區各鄉將防螟方法詳爲講說均歷數時之久云 
[杭州]  
　　省議會常會浙江省議會於四日下午一時開會議員出席者一百十三人政務委員王濟組沈光烈二人秦副講長主席報告前日大會議决調和時局問題致各省長官及省議會電稿茲已印配有無修改之處决照原文發行接議優良小學敎員獎勵金條例案錢宗翰報告審查結果孫如怡云視察小學校應責成縣視學列表報告敎育廳由廳派省視學按照成績優良各小學查明敎員姓名酌加獎勵應請重付審查衆贊成次議桐江工程計劃案委員說明余壽堃云本案僅有估工並無籌欵方法請連同第二届常會議决案合併審查衆贊成次議建築議員住室案付庶政股審查次議擴充省立改良製糖廠附設種蔗試驗場案付庶政股審查議畢改開談話會 
　　西湖遊覽會開幕記昨日爲西湖遊覽會開會之第一日上午購劵略稀午後天光大晴顿然熱閙一句鐘間已售劵二百餘張烟酒公賣局長朱壽丞君捐助會場費用津貼洋五十元熊督辦代表馮仰山君亦助二十元又緯成織綢公司助洋十六元武林鐵工廠助洋二元均由會中出有通告今日午後二時第一次獎在會場中當衆抽籖云 
　　西江塘工出險誌紹　來信云紹蕭地勢極卑人民生命財產全恃江塘保障近年江水更變西江一帶危如纍卵邇因山水暴注外江水勢陡漲該處礫山附近場字號塘身忽然坍倒丈餘昨由蕭山塘閘局專電紹興塘閘局從速蒞工補救矣又蕭山來信云蕭山東南二沙之頭蓬新灣底小暑埠頭腐坂南陽鎭義場老埠頭三車埭以及西沙泰圍入鐵林關新停周龕山沿沙一帶等處近因連日大雨上江各處山水盡流歸江而江水洩流不及頓時滿漲竟將新停周地方塘洞冲坍而塘内民田被浸龕山街道没至三尺餘萬往來均用船隻最慘者係頭蓬新灣底等處地屬外沙居民房屋均遭冲没沙民溺斃不少猪羊鷄犬什物等盡付洪流矣 
　　省敎育會經管湯氏捐銀之公約省敎育會昨日邀集各管理員開會協議湯拙存承志捐貲興學一案先由阮君荀伯擬具經管公約二十條當經到會諸君詳加討論略有修改逐條通過次即依照公約投票互選其結果以經君子淵當選爲主任蔡君谷清當選爲收掌阮君荀伯當選爲文牘共同負責保管矣 
　　大風爲災之調查錄三日下午五時許大風陡起江干六和塔對岸翻一徽州貨船人貨俱沈没又鱔魚嘴地方同時翻一貨船溺斃三人又六和塔天燈邊翻一柴炭船人幸獲救臨江一帶居户被大風損傷房屋樹木電桿等不少傍晚在江面撈獲柴炭器物等類皆被大風捲來據近地耆老云此風爲數十年來所未有也又聞上城元寳街第十二號門牌胡姓四房於三日夜二句鐘時因颶風大作以致該後屋牆垣忽然傾圯致將比隣張某家之傭嫗何氏（紹縣人）壓斃胡姓得悉後即雇人掘起已四肢折斷腦漿流出頓即畢命現已由張某着入至紹趕其家屬來杭料理棺殮可謂慘矣 
[北京]  
　　水災善後處分送災圖募振上年京直水災海内外各善士捐振頗形踴躍但水患情形災民慘狀道途遼遠之處尚恐隔於覩聞熊督辦特令技士將查勘災情製成全圖並攝取被災現象各若干幅分送各機關略謂此次京畿一帶水患浸淫災區至一百餘縣之多災民至四百餘萬之衆懷襄之禍爲近世所希聞查勘所經見聞較確爰製爲京畿水災慘狀圖一册並六年京畿水災圖一幅祈爲續募春賑云 
　　拘獲販賣煙土之西人某西人素以販賣煙土爲營業事機極密不料被中國警察偵悉於四月二十八日夜内在東軍牌樓大街地方將其查獲截得烟土甚夥聞警廳隨將其人解送天津交該國領事懲辦矣 
雜評一 
[和平首功（默）]  
　　得勝之軍索兵費退敗之軍欲其再戰又索兵費赴援之軍欲其開拔又索兵費兵之一行一動無不需費而政府無費以應之於是不得不借債借債必須抵押品而今日之抵押品無論鉅細搜括已盡故債亦無法可借政府當局之在今日輿論不足恤人民不足顧國本不足計無論如何哀呼忠告均不足以稍減其主戰之熱度而惟索費一事最足陷政府於困難而不得不稍有所躊躇然則今日索費各軍或即爲將來和平之首功歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗紹公司第九届股東會記]  
　　寗紹商輪公司昨假北河南路上海總商會議事廳開第九届股東大會下午二點半鐘振鈴開會股東出席者五百二十餘人計三萬六千股先由該公司董事會副會長方樵苓君宣布開會宗旨並由衆股東公推方君爲臨時議長旋照秩序單報告提議討論一切四點鐘散會茲將會場種種情形錄後 
[報告之梗概]  
　　衆股東公推方樵苓君爲臨時議長後卽由該公司經理石運乾報告去年營業情形略謂本届自舊曆丁已正月起至十二月止營業狀况較之上届（第八届）可稱進步可惜歐戰未已百物翔貴開支大增而煤斤一項影響尤鉅查丙辰年計支煤價七萬七千五百餘元本届則用十三萬三千九百餘元他若修葺寗波碼頭計洋六千餘元又滬漢兩埠碼頭租金加數千元又新建棧房客貨堆放他棧轉棧損失又不下二萬餘金益以時局多故暗受虧耗積此數因本届除收支兩抵外結餘洋二十五萬零三百八十二元六角五分九釐如無上述各因决不止此次由監察員謝蓮卿報告帳略略謂丁已年終止結餘洋二十五萬零三百八十二元六角五分九釐丙辰年第八届結凈餘洋四百八十元零六角零七釐除提存公積二十分之一洋一萬二千五百元又優待劵換股洋一萬五千三百十元又老棧房洋一萬三千四百六十元零二角七分九釐又除各輪躉船浮桶甬棧各公司生財及各輪船生財折舊洋十三萬六千八百四十八兩三錢七分八釐外淨餘洋七萬二千七百四十四元六角零九釐次由臨時議長報告丁已年股息應照上届議决週息七釐發給次由方椒伯報告交通農商兩部註册呈批及遵照部批辦理各情形 
　　優待劵之討論石經理提議公司優待劵云上届常會本議有兩種辦法一將該劵調換股票二不願換股者仍可趁船今此項優待劵業經調換股票者已佔十成之七未經換股者約僅十成之三究竟應否換股請衆從長討論各股東以業經換股者已佔多數其未經換股各劵應即併予換股以免紛歧衆多贊成遂將此議通過並定前項換股之優待劵應以丁已正月初一日爲始給以股息 
　　股東之建議股東中有以帳略上刋有新舊股東字樣起問議長有無區别議長答以並無區别遂定嗣後一律將新舊字樣删除又有股東朱邁基建議云近來輪船失事屢有所聞本公司各輪頗稱順利足徵駕駛人員謹愼將事應由公司予以獎賞以資激勵並望公司於競爭航業之中兼顧名譽云云衆股東均以爲然定爲議案 
　　股東之質問股東洪炳渭查帳略中有存暫記李徴五周談游借去洋八千元一項起而質問臨時議長謂此欵係從前虞洽卿擔負責任應即催令歸欵洪股東始無異議旋即散會 
[烟酒聨合會提議理要事件]  
　　中國烟酒聨合會昨開星期常會提議重要事件兩業中人到者六十餘人（一）提議美報載中政府謀新外債之成立擬積極實行煙酒專賣事此事如竟實行則全國兩業生計從此絶滅較前年烟酒稅抵借美金之案尤爲嚴酷急應公同籌議公决從前公賣抵借洋債之事經本會通電力爭得以中止現美報登載此案頗爲詳細决非無因應即致電駐京代表確探實情一面通告各機關預籌辦法（二）裁釐金之惡稅加進口之關稅固是最妙政策不謂今日之結果竟先加國内之貨稅夫今日之貨稅即當年之釐金是加稅者實加釐也裁釐者裁去釐金之名稱也有裁釐之名而得加釐之實當軸理財家之智正非我商人之愚所可窺測現各業因無力擔任以致商業停止應函告商會聨合會設法維持以上議决兩條兩業同人均以生計攸關並另籌三種辦法繼續一致進行議至此時已五　搖鈴散會 
[阪谷對於中國幣制之談論]  
　　大陸報云大陸報訪員昨晤阪谷男爵談及中國幣制問題之複雜及阪谷所擬進行之方法阪谷周游中國各處擬在上海作十日勾留阪谷首先聲明今尚未爲中國財政顧問其言曰中政府請余考查幣政並聘余爲財政顧問但余能否接受今尚未定余今不過遍遊各處與中外要員銀行家及商人討論此事余將在華三月然後方可决定可否就職云云又謂就職與否視中政府態度而定卽中政府是否眞欲透澈辦理此難題是已中國幣制無論如何改革而改革之最後目的必爲採用金本位此層非一時所能辦到至少亦須在十年以外任何改革皆恃國内安寗之維持與穏固政府之存在非此則無以言改革也阪谷計畫擬逐漸施行種種方法以趨向金本位爲歸宿據阪谷之意首當整頓銀行繼使鈔票十分兌現存蓄充分準備金第此種事件須恃有永久而穏健之政府若國家欵項可用於國内戰爭政府銀行之存欵可撥交各省武人則雖欲籌備穏善幣制之基礎必不可能大陸報訪員詢以中政府擬借巨欵改革幣制此項大借欵君以爲目前可成歟阪谷答稱是在視中政府能有何種擔保以確定此欵專用以改地幣制而不移充國内政爭經費耳無論出諸銀行團或單獨出諸日本余不贊成於目前借此巨欵訪員又詢以中日刻方磋議此項借欵之消息阪谷答詞頗爲活動謂未就官職故未能知之云　附錄阪谷隨員姓氏如下公森太郎山下彌七郎小田精吉松并萬錄山成和四夫吉岡堅太郎蔭山吕次中島德太郎阪上時治 
[日本學生賽船紀]  
　　日本東亞同文書院院長根津氏率同該院學生昨在龍華黄浦江面舉行學友會賽船自上午九時起至午後五時止共賽二十二次各學員競爭水中划行甚速每賽一次由審判員爲之評判並設紀錄新聞等席中西來賓參觀者多至千餘人該院派有接待員爲之招待凡各項執事均係日人自龍華車站起至浦灘賽船處爲止沿途插有旗幟籍作參觀者之導引與賽各船尾揷有青赤白小旗以資分别華官如沈知事盧護軍使陳交涉員王道尹等亦皆前往參觀 
[飭查敵人蹤跡]  
　　本埠軍警各機關昨接江蘇李督軍齊省長快郵代電云接内務部電准直隷省長電稱原在天津居住之德僑豆波米勒奓提恩哈克柯答司也尼西五名不知去向等語應即電請通飭查究蹤跡並復等因除分電外仰卽密飭遵照辦理並復等因各該機關奉此除分行外已各令仰所屬一體嚴查如有該僑等入境迅即具報核辦軍警各機關又接江蘇督軍省長電云接内務部電鄂省長咨應行注意之敵僑援勿赫滿冠効二人業已赴申轉飭注意等因仰即遵照等因各機關除分行外已令所屬一體注意如有該僑入境迅卽具報核辦云 
[江寛輪船失事九紀茶房婦投繯殉節]  
　　紹興人金四榮年二十四歳住居海寗路高壽里在江寛輪船充當茶房已閲二年自江寛失事後其家屬即四處探訪及至昨日得悉已遭淹斃金妻痛夫慘死即以繩自縊殉節迨同居及伊姑覺察業已氣絶無可挽救現伊家僅存邁姑及襁褓中一子殊可慘也 
[政府委員赴杭]  
　　政府委派陸軍中將周承菼南下赴杭面謁浙省楊督軍磋商軍事計劃周君抵滬後業於昨日午後三時由南站乘坐火車起程赴杭矣 
[閩省第七批新兵抵滬]  
　　閩省續招新兵陸續到滬已有六次共二千六百四十名因無赴閩輪船均暫駐龍華操場昨日上午十點半時又由承辦招兵之軍員張濟民在京津一帶招得新兵五百名乘車九輛由寗直逹老龍華下車暫爲駐宿候有輪船運閩編練 
[尹鳳藻爲姪剖辯之批示]  
　　奉天人尹神武被護軍使署偵探指爲沈强夫（即孫强夫）與謀刺前鄭鎭守使案有關拘送公共公廨引渡護軍使署押候集證質訊等情迭誌前報茲有伊叔尹鳳藻具禀護軍使署證明伊姪神武並非沈祥夫（即孫强夫）要求雪冤昨經盧護軍使批示云查此案前據尹作賓來呈業經明白批示據呈前情仰即於三日内來署質對此批 
[西探日偵獲之閙事小販]  
　　美租界捕房西探目利扶司偵悉向爲小販之無賜人劉根林前於公共租界各小販反對工部局增加捐照洋一元時在虹口吳淞路一帶聚衆滋擾有碍治安爰於前日禀明捕頭率同華探將劉拘入捕房押候解廨訊究 
[石佛寺盜案展期預審]  
　　嘉興人楊阿大丁阿毛於本年四月二十一號晚在原籍石佛寺鎭紏黨持械搶刧馮張氏家金珠首飾及鐵箱一隻内儲現洋一千六百元小洋四百角携贓潛逃來滬匿跡大通路一千二百四十六號屋内業經該縣水上警廳訪悉備文派警來滬會同新閘捕房包探陳葆錄與西探目斐斯蓋潑將丁楊兩匪按址緝獲拘押捕房前日該警投文公共公廨請將被告引渡歸案訊辦並由中西探上堂禀明協拿被告情形經王襄讞商之義羅副領事諭令被告還押候函復嘉興、 
縣水警廳飭傳原告馮張氏邀同見證於二禮拜内到廨預審再核 
[浦東盜案三誌]  
　　浦東洋涇鎭附近李家宅鄉民李章明家於本月號夜被盜匪十餘人用斧劈門入内搶去一百數十元之衣飾分贓渡浦至楊樹浦路圖質被該處捕房探捕拘獲盜匪張毛南一名連同原贓解送公共公廨轉交浦東警署帶回歸案訊辦等情已兩誌本報茲悉該管淞滬警察三區第二分駐所警佐王簡文昨將張盜提案研訊供出夥盜陳阿龍等多名匿居於浦東陸家嘴地方爰即飭派長警帶同張盜前往拘拿詎已聞風逃逸當在陳之臥房内抄獲子彈二十五粒當票十四張連同與陳同居之陸海榮張金秀二人就近拘解三區警署轉解警廳司法科訊究一面飭緝在逃逸盜陳阿龍等務獲解究 
[夜半持械聚衆之可疑]  
　　匪徒張玉祥郝世昌馬義標王連生劉文標王夢伯賈宏逹田光文等於前晚十二時各帶兇器聚集於嚴橋附近荒地上欲圖行刧被閘北五區三分所巡邏長警查見以其形跡可疑一併拘案經唐署員訊問一過昨解司法科押候究辦 
[求新廠化鍊生鐵之見效]  
　　滬南求新鐵廠主任朱子堯以我國所需鐵料多購自外洋自歐戰以來來源缺乏鐵價飛漲故擬乘此時機發展營業挽回利權曾於前年秋間聘德國專門工藝司仿造化鐵爐一只向南京獅子山定購康石三萬噸運滬化鍊生鐵詎並未見效耗費頗屬不資今又改聘法國藝司從事改良甚爲合法業已鍊成生鐵二十餘噸每噸約值價銀一百五十餘兩通盤籌算該鐵爐每日可獲利銀二百餘兩誠我國實業前途之好消息也 
[修改稅則委員會近訊]  
　　修改現行進口稅則委員會曾正主任近接張煜全秘書長由京發來一電略謂新稅則未訂定以前之暫行通融辦法早經滬會審查終結已得十四國之贊成惟因日本方面關係貨價及年度標凖問題致未全部通過此項問題業經政府與日使一再磋商已據日使允俟南下到滬後審查現時狀况並比較日貨近年價格如係兩無所損似無不可贊同以敦邦交等語特電希即查照云云 
[派定衆院初選投票管理員]  
　　衆議院初選舉投票定於陽曆五月十日曾經初選舉監督上海縣沈知事將合邑劃分十區指定投票地點派員管理在案茲因投票期間將届沈知事於昨諭知第一區救火聨合會管理員黄國瑞夏慶堂第二區公共體育場管理員姚元鑫汪永思第三區引翔鄉經董辦事處管理員錢允中徐志元第四區閘北市經董辦事處管理員李寳田黄嘉修第五區曹行鄉毓秀學堂管理員黄蓉繁董治第六區東溝塘工善後局管理員湯潮海謝恭泰第七區三林鄉經董辦事處管理員王崇善朱　第八區北新涇關帝廟管理員李恂陳景彭第九區北橋鄉學校管理員程麟董守安第十區閔行鄉經董辦事處管理員姚明燦陸鼎新等一體知悉此次初選投票關係重要届時該員等親臨各該投票區所監視切勿延誤等因各管理員均遵照辦理矣 
[跑馬廳將開運動大會]  
　　公共總巡捕房華捕正巡官惠爾生君昨日發出通告云照得本年五月十一號（即星期六）下午二點鐘在跑馬廳開運動大會凡華捕等如身穿號衣進内觀看概不收資再有游戲二種（一）捉賊賽跑（二）奪鞋賽跑如各華捕願意到會比賽者均須穿着號衣此佈 
[惠中學校同學會開會記]  
　　惠中學校同學會昨開春委大會請該校校長克羅福敎士演說美國加入戰團之近狀並由張清源君演說南洋羣島華僑情形演說畢各會友討論該校三十周年紀念會及創設報章等種種會務討論一時之久結果定期舉行紀念會而報章案以經濟困難暫行緩辦當時又推選委員六名組成職員會定於六月二號重行商議以便着手籌辦 
[道屬敎育成績品送請加評]  
　　滬海道屬敎育成績展覽會成績物品多至數萬件現經評議員吳和七等於本星期日評議完畢昨特彚總分别等第送交省立第二師範校長賈季英君（即敎育廳代表委員）加具總評一併核獎 
[烟草公司捐助醫學會費]  
　　全國醫學會係現充中央醫院院長兼哈爾濱防疫事務所主任伍連德博士去年在滬時所組織其宗旨在糾集會員研究醫學惟該會開支浩繁除各會員自認外不敷甚鉅現本埠南洋兄弟烟草公司以該會有益社會慨捐巨欵以充該會經費俾得維持永久云 
[女學生不受侵犯]  
　　北四川路平民義學與中華學校前日（五月四日）旅行至宋敎仁墓園當散隊之時忽有無賴吳道良向該校某女生肆言調戲該女生當即報知校長鳴警拘至第五區警署聞該署長業已照律懲罰拘留十五天云 
[五團體開會紀略]  
　　上海華商雜糧公會漢帮志成公所厦門泉漳會館廣帮愼守堂潮州糖雜貨聨合會等五團體於昨日上午十點鐘假南市龍王廟開常會先由葉惠鈞報告開會宗旨繼提議同業由江輪運來雜糧各貨大都存放於太古怡和招商日清寗紹等棧上月份地脚貨積存七百五十二包此項地脚售賣之價難免稍有出入擬用投標之法招人承買擇優成交衆皆贊成次議公會前定之章程各宜遵守如有糾葛等事應由公會秉公解决勿使破壞定章衆皆稱善議至午刻散會 
[勸業場舉行蕙蘭大會]  
　　邑廟豫園勸業場各股東因際此暮春天氣日煖風和本場若無奇葩異卉陳設其中不足以鼓游人之興趣爰特邀各紳商將家園中所植之各色牡丹及異種杜鵑概送入場以資點綴已於二十日起舉行杜鵑會二十四日起舉行牡丹會茲又邀俞致祥君等將家藏之三蕊蝴蝶元寳式奇蘭又著名八大家之異種蕙蘭亦乘此時加入於二十六日（今日）起舉行蕙蘭大會幽香艷色薈聚一堂殊足賞心悅目有蘭花癖者盍往觀乎 
[警務人員之更替]  
　　江蘇淞滬警察第一區董希賢署長近接浙江煙酒公賣省局長朱壽丞訓令調委該省某區烟酒公賣分局局長董署長當卽赴警察廳辭退第一區職務茲經徐廳長批准所遺一區署長當委閘北四區二分駐所署員趙墨林（名維祺）升調並以六區一分駐所署員錢鎔錩調委四區二分駐所又以本廳鎗械管理科科員謝楷升調六區一分駐所署員委定後聞各員均訂於今日（六號）分别交替云 
[董署長之去思]  
　　南市第一區署董署長訂於六日（今日）交缷職務赴浙履新昨晨該署王石兩巡官率同各棚長警特假小南門外圖書公司舊址開歡送大會至九時排隊請董署長蒞會董署長即向各長警等訓勉一切遂由王石兩巡官率全體長警致頌並贈送爵杯等紀念品董署長亦答贈物品爲紀念然後合攝一影以誌去思南市縣南會正副會長顧蘇二君與該會各議董各業領袖定於明日（七號）午後在會亦設盛筵藉以歡　南市水果業領袖及各同行執事預製匾額定於今日上午迎送至第一區署懸掛藉留紀念 
[公呈挽留董署長]  
　　上海縣公民姚子讓莫子經陸崧侯朱子堯吳懷疚顧馨一蘇筠尚陸伯鴻張逸槎錢貴三毛子堅丁賡堯穆杼齋沈潤挹干蘭坪朱子謙汪寛也葉丹庭王伯壎張子雍徐炳輝郭聘之凌伯　沈子賢葉鴻英朱吟江姚紫若張樂君干湘春聞蘭亭李詠裳臧廉遜等公呈淞滬警察廳長略謂竊一區署長董希賢自蒙委任視事迄今四年以來於地方警務調度得宜保衛閭閻不遺餘力茲聞呈請辭職不勝皇皇爲此合詞具呈鈞廳俯念地方愛戴之忱仍留董署長照常供職母令他遷惠我桑梓曷有涯涘伏祈鑒察施行實爲德便謹呈 
[典獄長宴請高審廳長]  
　　江蘇高等審判廳長林肖旭於前日因公來滬昨日午後上海模範監獄典獄長敖雲亭假四馬路大觀樓設筵特請林君飲宴陪座者爲滬海道尹王芷颺警察廳長徐輔洲縣知事沈韞石地審廳長陸逹權並南北商會各紳董一時觥籌交錯賓主盡歡而散 
[管轄範圍之爭辯]  
　　顧銀奎控朱彩生不理賬欵等情前日經公共公廨提訊據被告代表律師上堂譯稱本案被告住居閘北華界不在貴公堂管轄範圍之内原告不應越控故敝律師母庸補具訴禀請察旋由原告代表律師聲稱被告住居租界所有欠欵之摺子店舖亦設在西華德路應請訊追俞襄讞商之英副領事白君判候被告律師補具訴禀再核 
[載運靈柩須領護照]  
　　上海縣沈知事昨出布告云本年四月十六日奉滬海道尹公署第三五八號訓令内開案准蘇州關監督公署咨開本年四月六日接本關稅務司函稱本月三日老公茂公司順利船進口附拖小輪一艘裝運靈柩二具（大小各一）不但未在滬關報運出口且僅持上海錫金公所發運單一紙此雖有違關章然念其貧苦無知已從寛放行除函致江海關稅務司外合行函逹並抄送憑照一紙即希查照擬請轉知上海錫金公所嗣後遇有此等情事於發單之時務囑運柩人遵章前赴滬關報運所以不得不認眞辦理者以現有疫症故也等因到署查蘇埠遇有裝運靈柩進出口岸如在内地由縣知事警察廳給照倘經過海關須憑關監督護照稅務司簽字驗放現雖防疫事宜業已消滅而值茲戒嚴期間尚無印照殊不足以昭愼重惟上海停厝棺柩不但錫金公所一處如平江公所各善堂等類丙舍林立似宜一律辦理擬請貴公署令由上海縣知事通行各機關嗣後載運靈柩至蘇務各照章妥辦免被扣留具紉公誼此咨附抄原件等因准此除咨復外合抄原件令仰該知事即使遵照辦理等因附抄原件到署奉此 
 
 

Page 11

 
 
除面知外合行布告遇知嗣後載運靈柩人等務各遵章辦理母違特此布告 
[馬戲團展緩離滬]  
　　鳴新社所聘之萬國馬戲團所演各種馬戲鳥戲狗戲扛子戲脚踏車戲武功戲美女飛舞戲十八羅漢堆石像戲頗受各界歡迎現該團與鳴新所訂合同已届期滿本擬赴杭惟因各界挽留之函日必數起故再留演一星期每日更換新奇技術云 
[革警開堂放票之查究]  
　　上海縣警察廳王警佐查得第一分所已革巡士潘雲標在閔行鎭開設香堂收徒放票該警長竟置不究亦不報請拿辦殊爲詫異爰特據情面禀沈知事飭派李稽查員於前日下鄉會同該警區姚所長嚴密飭查以憑懲究 
[江北米客不復生還]  
　　江北米客符介廷年五十四歲此次販米來申挈其幼子同來游玩前日下午五時符携其子行經勞合路南京路轉角詎有某號汽車飛駛而來符不及避讓即被撞倒旋經巡街捕將符車送仁濟醫院施救業已不及氣絶身死其子因人地生疎由捕帶回捕房知照家屬來滬具領 
[新婦私逃之追究]  
　　皮匠馮其山江北人住居閘北夏家弄前憑邱正陸作伐娶王氏爲室尚未滿月昨忽潛逃無蹤馮向岳家詢問知被許阿羊拐匿遂將許扭控四區警署許雖承認前與此女姘識而不認誘匿當經余警正諭解司法科押候訊究 
[厨司誘妾捲逃]  
　　汪阿榮前在閘北南公益里押典公所爲茶房該公所隔壁係某省鑛務督辦某姓住宅某有一妾時在晒台上與汪阿榮互相勾引被公所中司事瞥見將汪歇退旋汪即由該妾雇爲厨司近因其主婦來滬阿榮即誘令該妾捲取衣飾而逃昨由某姓報請閘北偵緝隊將阿榮之姑母陸汪氏拘案押候訊明核辦 
[串通拐匿之嫌疑]  
　　須春桃之妻陸氏前被須夥潘子修誘拐至浦東陸氏之父陸錦銓家中現被須偵悉報告浦東警察局將陸氏與播一併拘獲解送警察廳請究嗣因陸氏之父母均逃匿法租界内故日前須又投報法捕房飭探將陸錦銓及妻孫氏拘獲帶入捕房昨解法公堂請究先據須禀稱岳父母與潘有串同將妻拐匿情事求究中西官以此案出事地點係在華界着須自投内地官廳起訴一面將陸夫婦移送内地官廳訊辦 
[拐婦移送檢廳究辦]  
　　紹興婦人王李氏不知由何處拐得十五歲南京女子張雙喜擬乘滬寗火車帶往内地當爲救濟會偵探查見向之盤詰言語不符遂鳴警拘送五區警署申送警察廳發科研訊之下判該氏收押張雙喜傳到家屬具領完聚在案前日司法科長諭將王李氏移送地檢廳究辦 
[夫婦離婚之不同意]  
　　寗波婦人徐顏氏延代表律師在公共公廨控夫徐紹利毁壞名譽不顧瞻養請求離異等情由廨飭傳被告到案訊供各情已誌本報前晨又由李襄讞會同美博副領事復訊先由原告代表律師上堂譯明案情並由原告之嫡母顏王氏上堂證明被告將原告抛棄不顧並登報毁謗原告名譽是以具禀公堂要求離異訊之原告徐顏氏供因被告無端損壞名譽夫婦感情早已喪失即使完聚亦不和好决意要求離異質之被告徐紹利供不願意要求成全並延賚美律師到堂辯護李襄讞向被告曰原告控爾謗毁名譽要求離婚爾夫婦感情已傷若仍斷令完聚將來亦無良好之結果云云被告聲稱如果原告堅不願意與我結爲夫婦須由原告之生母顏沈氏允許方可中西官會商之下判被告仍交原保候函致寗波鄞縣將兩造離婚之事飭傳顏沈氏訊問是否允許如不允許須將不願兩造離異之理由聲明函復展期兩禮拜再行訊核 
[爭風尋仇之否認]  
　　無賴蔡阿三日前身懷利斧在法租界東新橋地方徘徊適爲包探瞥見以蔡形跡可疑上前盤問一味支吾當在身畔搜出利斧一柄帶入捕房昨解法公堂詰問蔡供此斧係在某處購來旋由捕頭禀稱蔡在捕房供認與住居同孚路地方之汽車夫毛大因爭風懷恨持斧前往尋仇現有案由單呈鑒蔡又稱實係另有别人向毛大尋仇求察中西官以蔡不應身懷利斧着押六禮拜以儆 
[男子失踨]  
　　大東門内趙森和嫁妝店昨日上午八九時走失男子一名年十七歲身體矮小似僅十三四歲外穿柳條絲光布夾袍大青布褲大布鞋青蓮紥脚帶右太陽有記其父張杏春在十六舖外灘郵局辦事如有人知風報信因而尋獲或送至其家或其父處當有酬謝云 
[包探急病殞命]  
　　滙司捕房包探嚴桂金於前晚九句餘鐘公畢歸家後忽起暴疾延至昨日因病身死該捕房捕頭麥搿來搿得報以該探辦事素來謹愼擬即禀請麥總巡酌給撫恤云 
[身藏烟土被拘]  
　　丁海吉係浦東張江栅人前日由鄉來滬行至浦灘碼頭爲巡警搜查抄出身藏大小烟具甚多乃拘送三區三分駐所轉送地檢廳訊究 
[霸吞遺產之訴訟]  
　　奚祺水延賚美律師在公共公廨控故叔奚梅生之妾陳氏霸吞遺產洋三萬六千餘元由廨派探於前日將奚陳氏傳至公堂被告延律師到堂代表請求減輕交保中西官判奚陳氏交四千元人洋並保候訊 
[抵押金鐲之牽累]  
　　住居北蘇州路新垃圾橋附近之十八歲女子沈鳳仙　湖州人莫壽恒於去年十二月間設計哄騙值洋一百三十七元之金鐲一副向范少甫抵押洋一百元等情業由滙司捕房包探將莫拘獲吊出原贓解送公共公廨訊供之下因兩方同供是項金鐲緣被告經濟竭蹶向原告商借不將實情吐露故判莫開釋贓給原告領去嗣因受抵金鐲之范少甫以堂上將贓給予原告具領後抵本一百元勢將落空故特延請朱斯芾律師投案聲明前情要求公堂追償經張襄讞商之英副領事白君諭着另行起訴控追 
[尚無帮兇證據]  
　　姚順卿前在老北門某茶肆内向吳林海尋仇姚突出利斧將吳砍傷後山該茶肆司賬王忠奎見勢不佳飛報法捕房飭探前往將姚及嫌疑人王小喜子即張長貴拘獲在姚身畔搜出利斧兩柄連同受傷人一併帶入捕房飭將吳送往醫院醫治後將姚張解送法公堂請究姚供認行兇不諱張供不承認判姚押西牢六月張還押候原告傷痊再核在案昨因原告傷已痊愈故又提訊先據原告投稱是日因索取欠欵致起衝突當時並未見張在場附和是實張稱民人是日由小東門附乘電車至該處見有多人圍聚上前觀看被探拘案求察中西官以張雖無帮兇證據實非善類判逐出租界一年以儆 
[地方廳刑事各犯之判罪]  
　　前日（星期六）午後上海地方審判廳刑庭長端木棻會同樓舫檢察官開第五庭宣判刑事各犯先提行竊行人鈔票洋七十五元之竊賊徐阿三至案略詰數語判令監禁六個月又提偷竊張和尚衣服數件之竊賊陸林生至案判監禁二個月又提抓傷邵在青腎囊之毛福林至案從寛判處拘役五天又提私帶烟土之徐子成至案判罰金洋十元又提私食洋烟之楊裕亭至案判罰洋五元以儆 
[債欵如數追償]  
　　婦人徐沈氏在公共公廨控李壽林李茂林不理欠洋三千元由廨訊判被告等分别交保候訊嗣因無保管押在案前晨由俞襄讞會同英卓副領事升座提訊原告延代表律師上堂陳明案情繼由原告徐沈氏投案訴明被告欠洋延不料理要求究追質之李壽林等供認欠洋請求寛限理償中西官判兩被告照原告控數還洋違干未便 
[訴追借欵之無效]  
　　賈裕興在公共公廨控柴銀生不理借欵銀五百餘兩業　公堂傳訊被告供稱並無出立親筆借劵之事判候展期查明再核在案前晨由廨傳集兩造經俞襄讞會同英卓副領事復訊先由原告代表律師上堂陳述案情繼由見證王增元上堂由原告律師詰據答稱此案原告控告後曾囑我至被告處勸其和平解决被告不認立有借劵供至此堂上即將原告所呈之借據給予閲看並詢是否被告書寫該見證察視後答稱此項筆據並非被告所寫旋由柴之代表律師聲稱原告見證業已證明借據並非被告親筆應請將案註銷中西官以原告證據並不充分所呈借劵被告亦不承認且已繼見證證明並非親筆遂判將案註銷被告省釋 
[債務展期訊理]  
　　住居楊樹浦之婦人朱馬氏在公共公廨控張雪山不還借欵等情由廨訊判被告交保候訊在案前晨經李襄讞與美副領事博君提訊原告朱馬氏投案訴明被欠情形並延佑尼于帮辦羅斯律師到堂請追被告亦延律師到堂代辯良久判被告仍交原保候展期再訊 
[乘間竊取羽綢]  
　　通州人張二在揚子路三號棧房内乘間竊取東洋公司值洋一百二十八元之羽綢八疋被日探中井與華探侯松山偵知將張拘入捕房諭飭押候吊贓解廨訊究 
[包探查獲贓賊]  
　　積竊徐二日前至法租界大世界游戲場内摸竊遊客吳長伯身畔之金表一只後經吳報告捕房請爲查緝現由包探韓帮逹將徐拘獲當在身畔抄出鈔票洋三十八元並在同豐慶豐兩押店内吊出原贓帶入捕房昨解法公堂由該探上堂禀明前情並稱徐曾在英租界内犯過竊案詰之徐供認行竊金表後將金練質在同豐即抄出之鈔票原洋尚未用去惟金表質在慶豐洋已用盡是實中西官判徐押西牢二月贓給原告領去 
[中華職業敎育社通訊]  
　　第一届年會紀事 
　　五月五日下午一時半中華職業敎育社開年會於江蘇省敎育會先由主席報告開會宗旨次由辦事主任黄任之先生報告一年席辦事狀况又次名人演說首馬湘伯先生演說題爲敎育與實業聨絡爲救國根本大意謂實業與敎育片言以斷之曰生計問題而已實業二字非泛泛一名詞也實乃實在之實業爲事業之業吾人注力於實在事業須在人生必用之物方得謂之職業敎育人生所必用之品約有三類 
　　（一）需用品如五榖之類（一）樂用品如化粧用品之類（一）應用品如衣服藥品之類夫此三者即爲人類最大之實業若今之租界上巍大之工廠美麗之商店非實業家也爲外人盡輸運之工役耳 
　　故吾之所謂實業家者必須振興土產爲惟一要義吾之所謂有實業智識者必須自己盡力爲天職庶幾實業有發逹之日而生計問題亦因是以解决 
　　此外復有一事爲實業之阻力者曰無道德故無道德則實業不進步而職業敎育亦無美滿之效果今所望於諸君者固在實業與敎育聨絡以救國然尤在講求道德爲聨絡實業與敎育之根本 
　　次牛厚澤先生演說甘肅省對於職業敎育之希望大致謂甘肅省交通不便風氣閉塞大非東南各省可比高等小學校兒童甚少中學校生徒尤甚但東南各省所提倡之新敎育灌輸甚緩即如職業敎育一問題雖纔流入甘肅省中而對於省内情形實甚適宜故卽從事調查研究省中從事農業者多故小學校中往往令沿山種樹又牧羊事業甚發逹故卽擬就小學畢業之不能升學者令事牧羊並調查毛織品製法擬令仿造他若牛油之出產甚多可令製肥皂工作上麥桿柳條本在製造惟其粗糙須研究改善方法至於人才甚形缺乏交通不便雖有原料而各種製作上應用器具一時無從取給是固最困難之問題也又次穆藕初先生演說實業上之職業敎育觀略謂職業之職字當作天職解古言行業不言職業實則一也惟今之人往往悞解行業爲行動之業今年就甲業明年就乙業游移莫定職業自無進步之望矣不獨工商界人宜注意敎育界亦當注意也末言任敎育者當涵養兒童志氣使入職業界卽能就其軌道（未完） 
來函 
[中國濟生會來函]  
　　本會昨接漢口分會會員朱芑臣來函報告江寛失事災民情形略謂第一次救起男女老少二十一人第二次救起十四人第三次救起八人分送迎賓江館曁萬福樓暫住除分給船票免票各費等遣送回籍外另有因病代爲延醫診治者數人總共用去洋一百二十二元八角卽由渠捐助列入本會總册作爲臨時特别捐欵餘如打撈屍身拍照收殮各節胥關緊要擬在上年冬間鄂賑餘欵項下撥助錢二三百串與漢鎭慈善會聨絡辦理此次雖欵項不多純係精神作用謹將各難民姓氏及所往地點費用數目臚列於後俾昭信實計開吳高烈往重慶十四元胡大有往湘省三元七角二分翟德茂同上劉永剛往安慶五元一角何子明往信陽州三元八角何准年同上王夢樓往九江三元二角陶東珠回麻城一元周紹棠往九江六元二角彭家貴回廣信六元二角彭永建往沙市三元三角邱氏母子三人往仙桃鎭四元周厚安往仙桃鎭一元李氏母子臥病三元劉四之回沙市三元八角劉名家同上汪洪彩同上劉龍文同上周藍玉往徐州一元加免票張開田至壽州三元五角加免票陳子光同上李雨金至吉安三元加免票王楚章至葛田一元張嵩軒至壽州一元六角又免票鄭傳秀往北京十一元朱氏母女臥病一元陳楊氏同上李徐氏母女臥病二元程榮華程周氏三元謝成章往長沙三元董獻雲臥病一元朱氏母女回桐城七元陳楊氏回桐城四元高劉氏回桐城三元周氏往金市二元 
雜評二 
[何以償之（訥）]  
　　昨電謂招商局求償江寛船價百二十萬段已慨然允諾嗚呼船價償矣商民五百餘人之生命將何以償之耶連日報載遭難家屬之慘况讀之令人隕涕卽如今日之漢口消息某老人見合家死屍即躍入江中本埠消息某茶房之妻聞夫已斃卽自縊而死此事慘况聞之而不憫惻者非人吾不知總理聞之又將何如耶船價可償即行李錢物之損失亦可賠至此死於溺斃死於悲痛之人又將何以償之而慰其幽魂於地下耶此吾之所以亟欲致問於總理者矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
續尚友錄 
[許] [  朱鴛雛]  
　　清海寗人字叔夏號　林道光十三年進士改知縣纂太學金石志書成叙勞擢知州選山東平度櫣居官廉介不名一錢其爲政興革利弊必果鉏惡必嚴平度俗武健訟牘山積任事七載凡審結新舊案一萬三千六百有奇州境有大河一支河二淤淺歲久瀕河之山苦水澇乃謀疏濬令民畝出二夫夫役二日不請帑不勸捐不涉胥吏民樂趨事兩月而畢守鎭江值洪水沿江田廬皆在巨浸中民之未溺者墩阜屋頂樹顚皆滿槤親率舟楫數百梭織往拯給以衣食活三萬六千餘人調徐州值河决振恤一如守鎭時後署江蘇督糧道卒槤少工辭章後治樸舉著有紅竹草當詩宗温李壯歲銳意說文之學師事陽湖孫星衍高郵王引之著說文解字統箋六十四卷識字略八卷公車赴都有志讀律得元槧本宋慈洗寃錄及無寃平寃諸錄乃搜集舊家藏本參互考訂證以親檢各案著洗寃錄詳義四巷又有刑部比照另減成　正編三十二卷續編三十二卷又喜金石文字試禮部出大學士阮元門鑒别益精積五十年著古均閣寳刻錄先刊宋搨夏承碑華山廟碑考證各數千言身殁後三十年山東巡撫福潤奏請入祀名宦祠浙江巡撫廖壽豐奏請入祀鄉賢祠杭州府志采入循吏傳子六人誦恒誦嘉等均賢（二） 
家庭常識 
[蘭花耐久] [  余元濬] 　　 
蘭花每以不久即萎爲憾若將其根上泥土洗淨剪去其半再以盛滿淡鹽水之盆貯之用細石子埋定如植水仙然置之案頭可延一月至兩月之久且較盆裁爲美觀（却酬） 
[製稻芽粉] [  省吾] 　　 
取秈稻以稻草縛之浸水中一二日取出置陰濕避風温度較高之處使其發芽俟約一分長即可矖乾以礱去糠颺淨磨成細粉聽製各種餅糕蒸熟食之其味甘美異常 
[舊皮底] [  省吾]  
穿舊之緞鞋往往帮破而皮底未壤棄之甚爲可惜若拆下洗盡以之做女鞋或童鞋之底堅固而且費省亦廢物利用之一 
牧業須知 
[馬糞孵鷄法（三）] [  獨幅閲歷子]  
　　（二）孵鷄器之製造式此器用木板所造板片宜薄約三分板或四分板爲良至於形之方圓任憑自便然皆用圓形者爲多因受熱力均匀耳桶高一尺三寸或一尺四寸對徑約一尺六寸至二尺以平面能容積鷄蛋百枚爲率或八十枚六十枚可隨意桶之前面開一活絡之門以便將置蛋之木盤推進取出此盤之大小須按桶之内容爲凖其活門連絞鏈於下檻啓開卽可放下如橋形而小鷄出後可以進出閉上又成圓桶桶之頂蓋上中心處開一圓孔接以一尺餘高之員筒筒内安一寒暑表筒上口裝一木蓋以便開閉而驗熱度 
（三）熱度之準率先置載蛋之木盤於桶内桶外四圍堆積馬糞經兩日後桶内之熱度大約升至一百二十度左右此時未可將蛋放入恐熱力太大必致損壞須待減至一百零二度或一百度之間方可將蛋放入盤内然後再令熱度升于一百零五度以内百零二度以外爲最適宜如熱度再上升可將圓筒上端之蓋啓開則熱自減若熱度下降則將蓋放下則熱度自增惟管理者必須勤愼每隔一二小時須察驗一次不可疏忽必須較準以上之熱度是爲至要（未完） 
集益錄 
[續答九十三問] [  左丹]  
該種糖原質卽爲Ｒuberythrloaojp（Q26　28o14）j與酸共煑沸或放置其浸出液使之醱酵則生alizaj　　及葡葡糖昔時常由此法製之至一千八百六十八年Gigebo氏及Licbereann氏始發明人造法即以antlirquinone與臭素及少量之沃素共人於密閉管中而熱至日六十度則得dibromanthraquinone再加苛性鉀而熔融之則得alizarld）c6h6h（oh）2此爲古法今則先以重鉻酸鉀與硫酸使adtLiacene酸化而爲anthraquidode次與發烟硫酸共熱使生bnthrapuidodebBSnIPBOnioaoid再以其鈉鹽與苛性鈉及少量之鹽酸鉀共熔融則得alizblid之鈉鹽再加硫酸即得alixalid該品爲暗赤色柱狀結晶體極難溶解於水略溶於酒精遇苛性鉀苛性鈉之水溶液則溶解而得c6h4o6h2（ok）及c6h4c6h2（ONa）2之深紫色溶液又遇數種金屬酸化物（須弱酸性）則生不溶性之美麗有色化合物如遇第二鐵化合物則爲暗紫色遇石灰或　之化合物則爲青色遇鉛化合物則爲赤色遇錫化合物則爲橙色遇鉻化合物則爲楊紫色故可以此等金屬酸化物爲媒染劑而使aljzrin得染布帛爲種種色彩其功用與adilidb相杭衡也（五）華攝林（Voselide）華攝林一稱凡士林容石没蒸　之　渣於鐵罐熱沸於大氣中迨至無臭加硫酸而劇攪拌之煖以五十度之温加骨炭而攪拌之令脫色卽成華攝林之純者爲白色次則黄褐色爲半流動體夏日流動冬日稍呈軟膏狀無味無臭半透明比重○八三乃至○八六在三十八度至六十度溶融而爲澄明之液微呈螢石彩色熱至百五十度至二百度則沸騰而蒸散放出火油之臭味溶於酒精而不溶於水以脫偏蘇里　　仿謨中均能溶解又在高熱時能溶碘燐臭硫石炭酸等華攝林爲高級之炭化水素工業上多應用於機械没又因其粘稠性少故用於頭髮之香脂原料醫藥上用之亦廣多供軟膏之材料焉 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷下第四十二章（五） 
　　須臾鐘鳴三十死期已届然卡登心緒頗寧亦無所懼遙聞足音起於甬道鄰室之門呀然　有獄吏唱名之聲知勾卒至矣旣而已室之門亦啓獄吏持名單呼曰愛芙孟卡登　曰唯昻然出門則隣室之囚已先在遂與駢肩而出至一廣廳廳中黯澹無日光陰森之氣偪人引頸待戮者相與維坐其中或起或臥笑者睡者不一而足然絶無一人哭泣卡登入故以身就暗陬俾衆不能見此時忽有二人自外入過其身後似識卡登頓然止步欲呼卡登大驚懼爲識破而其人則呼曰國民愛芙孟願汝平安卡登聞語幾欲失笑思吾身首且將異處尚何平安可言要之則以入土爲安耳因糢糊應之勿敢高聲幸其人不察即越人叢而過其時更有少女亦屢目卡登其人年可十七八至清瘦可憐而雙眸瑩然尤絶似露蒔卡登自念曰此女亦大可憐殆與我有同病而其黄金之髮散如秋蓬尤足動人憐惜方念間女郎已自起立行近卡登伸其僵冷之指以握卡登衣角身顫如花枝受風低聲曰國民愛芙孟君殆已忘我矣我即在君初次入獄時相遇於賴福司者也當時我且揮素巾以送君卡登曰恍惚憶之唯君以何罪亦致大辟女泫然曰我何罪哉特亂世已無理法欲入人罪何患無辭若輩謂我謀爲不軌試思天下乃有妄人謀大事於一弱女子者乎然吾生固窮困能死亦佳特君青年何爲亦遭此厄能不令人扼腕言時若有無限憐惜之意忽又曰但汝前者已被釋何以今日又在此列卡登曰吾初被赦轉瞬而又被捕女曰悲哉然吾人少頃登車亦能容我握君手乎吾非畏死但得良伴則死後庶不寂寞卡登聞語不禁　然自笑不謂落度終身直至臨死之日乃得此青眼之人因出右手以握女而女忽色變却立欲呼卡登亦駭知其窺破亟以目禁女女乃噤聲曰天乎汝代其人而受戮乎卡登曰然吾不忍其妻女之痛故寗以身代之女乃歎曰君誠多情多義之人矣容我握汝忠勇之手俾我稍振其膽卡登曰可吾願與君携手而登斷頭之臺亦吾生平之一大快事也 
 
 
 

Page 15

 
 
   
 
 

Page 16

 
 
   
 
