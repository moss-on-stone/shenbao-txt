# 1905 - 249 - 4911642

 

Page 1

 
 
[電傳上諭]  
　　八月十四日内閣　抄奉 
上諭江蘇布政使著濮子潼補授陳啓泰著補授安微按察使欽此同日奉 
上諭江蘇蘇松太道員缺著瑞澂調補所遺江西　廣饒九南道員缺著玉貴補授欽此　同日奉上諭江寗布政使著恩銘補授袁樹勛著補授江　蘇按祭使欽此　同日奉 
上諭直隷保定府知府員缺緊耍著該督於通省　知府内揀員調補所遺員缺著錫齡阿補授欽　此　同日奉 
上諭福建福州府知府員缺緊要著該督於通省　知府内揀員調補所遺員缺著白曾煜補授欽　此　同日奉 
 
 
 

Page 2

 
 
上諭兩淮鹽運使員缺著趙濱彦補授欽此　同日奉 
上諭直隷通永道員缺著朱家寳補授欽此 
[二續滬寗鐵路條議]  
一日銀公司扣利之鉅也按合同第一欵日（借欵實價兹訂允按照虚數上定著九折即每百磅虚數實收九十磅此小票出售之價如有盈虧是銀公司之事其利息則按虚數週息五釐（是公司出售小票百磅中國實收但九十磅而將來贖還之時須付實數百磅是每百扣利十也又第九欵（建路所用各項材料銀公司每百得五作爲酬勞之費）又第十二欵（除支付各項經費並别様費用外鐵路所得餘利以五分之二卽百分抽二十分歸銀公司所得卽照鐵路成本值價總數五分之一之數發給餘利憑票註明票價每張英金一百磅與借欵小票同時按次發給五十年期限内可照憑票面寫原價隨時取贖）是則是路造成之初銀公司又得百分之二十之餘利憑票在其手中而又可逐年支取路上餘利五分之一也綜上三者計之中國爲路工用借欵百磅銀公司可得利百分之三十五分今訂借欵爲二千二百萬則得扣利七百七十萬兩而週息五厘之付於資本家者又在其外焉夫銀公司不過爲我代籌借欵之人耳其辦公一切費用旣開銷於路費之中則是彼不費分文資本而坐收此七百七十萬兩之厚利也日本今回第三次外國債三千萬磅彼爲軍事而用非如鐵路獲利之可必也又並無擔保抵押之物非如以全路作抵之穏也然每在實收九十週息不過四厘半不一禮拜而英德美三國應募之額己滿矣以此比例之我國以確實可持之鐵路外抵而週息五釐派人至倫敦銀行　理借欵宜無不踴躍應募者且英公使之要求也不過日滬寗鐵路官借英欵用英人造路耳若我旣借英欵而自聘英國工程師以經管之彼又何說之辭然則又何苦以七百七十萬之鉅欵枉送於人也 
一日土地權之　押也合同第七欵云（其路基及各地契劵務須毫無糾葛統行寫入鐵路名下隨買隨寫中國鐵路總公司所自備之資本購買鐵路地基各地契由督辦大臣隨時飭總公司轉送銀公司駐滬之代理人收執以爲頭次抵押之據）又云（凡用墊欵購地　勘界之外者槪是總公司之事各地購完後查明共用過欵項若干則另續出小票鐵路總公司之用意乃欲鐵路各地基均仍屬中國産業故此項續出借欵須從速濟還惟此項續出小票雖經掃數贖回其餘勘界内鐵路所用之地仍照本合同章程作爲抵押無所更動）按此條用意雖欲便鐵路各地基均仍屬中國産業核其實則惟勘界以外之地可作爲中國産業耳其鐵路所佔之地仍須全數作爲抵押也夫所謂抵押云者爲擔保此借欵起見耳今全路借欵旣聲明以全路作抵矣此猶可曰用外人之欵以辦是路工不得不以其欵所經營之産業爲抵也若夫路基旣由中國鐵路總公司自備之資本購買而訂合同之時亦明明知鐵路各地基須仍屬中國産業則又何爲而必以路基爲抵押也我國土地可永租可暫租今又開一可抵押之門可抵押者卽可没收觀其第八欵所云（照約所訂日期不付小票每半年之利息及期滿本欵不還所有鐵路以及全路産業抵押於購執小票所授托之銀公司者統交銀公司管業（然則此路成而能獲利也則彼沾其厚利此路成而不能獲利也則折閱之虧我中國任之并土地權而讓爲外人所管業我江蘇鐵路所經最重要之土地始而可抵押於外人繼而可爲他人所管業我江蘇之士民其亦怵然有動於中否耶　未完 
[曾少卿正告上海美商]  
　　相戒不用美貨怱怱兩月矣貫商等諒亦稍稍知其影響矣知其影響而思和解舍對症發藥不爲功明知熱症而用附挂抑獨何歟貴商等夙號明通於鄙人又有一日之雅不容不正以相告或免背道而馳愈行愈遠貴公使利用政府所以利用者利其壓制人人耳無論今日人人已非三年以前所能比儗藉曰能之試問天下有强國人以必用某國貨物者乎專制頭等莫中國若我恐亦無此野蠻禁令也貴公使用九牛二虎力運動政府其效果不過不准禁用美貨而止不知禁用美貨四字四月初七開議虚有語病已改相戒不用矣政府日不准禁用人人曰不敢不過相戒不用而已貴公使於此不將技窮乎如恐技窮赶用凉藥凉藥何改約是不僅改約而己必也檀香山非獵賓兩島悉照曩例方能滿我華人之願如或不然改約自改約不用自不用斯時也欲再改約恐妨國際如不改約貨不暢銷與其兩難於後日孰若審度於今兹按此事於上海貴商所礙尙小若貴國資本家則此後有不堪設想者矣偏徇工黨害及全國資本家不知貴總統何愛於工何憎於商至於如此其極也天下事不平則鳴貴國資本家抱此大屈貴商等未嘗一鳴不爲資本家計己失不智况此事又不僅爲資本家計乎鄙人肝氣時作近又寒疾三日不食空腹繹約輒爲貴商正告賜聽與否非所計也（南） 
[點春堂集議美約]  
　　十五日二點鐘春堂特開大會到者二千七百餘人並延武仲英戈朋雲徐叔仁王清甫姚義門馮仰山周廉生尹鶴林諸君演說大旨謂不買美貨人人自有之權於國際無關美約正在吃緊之際萬不可稍變初心敗壞大局公定新章四條（一）事將垂成則定約章六條務各恪守萬勿稍事懈怠以致前功盡棄（二）各人立定宗　切勿被人摇動（三）不可粗暴從事牽涉國際交涉（四）政府不得己之苦衷應　共諒勿負朝廷諄諄誥誡之意 
[倍次又以借欵運動鄂督武昌]  
　　美人倍次曾將粤漢鐵路以美接美辦法運動政府及鄂督者近因粤漢廢約己經議定乃又運動漢口美國領事與張制軍擬以該美經理之和豐公司欵項借於粤漢鐵路並以薄其利息相誘聞張香帥鑒於前車未肯遽允惟尙人答（虞） 
[出洋大臣奏請隨員免扣資俸並啓程]  
 
 

Page 3

 
 
[確期京師]  
　　日前政府諸公與澤徐端戴等欽使議商奏請所有隨帶出洋官員一律免扣資俸業經奉　旨允准已令查明各該員詳細履歴咨照吏戶兩部查照存案亚聞昨日兩宫召見軍機大臣時諭飭催促各大臣迅速出洋考察政治故已議定仍從前日所定之期准於十九日啓程矣（鳥） 
[簡放浙撫述聞杭州]  
　　浙撫聶中丞前曾屢次以太夫人年高陳情乞養兹聞已可淮子開缺遺缺外間有以李京兆希杰盛宫保宣懷簡授之說均係失實聞杭垣官塲中人謂己准以裁缺江准巡撫恩藝棠中丞簡補云（必） 
[盛宫保入戶部述聞北京]  
　　探聞慶邸密保盛杏蓀宫保長於理財而長沙尙書亦保之確有將署戶部侍郎之消息（月） 
[擬委沈太守改辦譯局述聞江西]  
　　南昌府沈太守曾植隨同五大臣出洋充當隨員定於八月朔日起程兹聞當日接奉徐端二欽憲電諭出都在八月中旬請不必赴京在滬會晤并擬在滬設立譯局非公莫屬到時再商　語於是外間皆謂太守不復出洋將改辦譯局云（信） 
[朱觀察將簡英使京師]  
　　朱　文觀察隨徐侍郎出洋留充法國欽使己紀本報兹法使　簡劉式訓聞朱可膺英國欽使之選但英使經費每歲須賠墊二三萬金聞朱不甚願往云　（日） 
[商約大臣咨調委員武昌]  
　　候補知縣洪述祖大令向遊各當道之　頗著能名　聞商約大臣吕盛兩公以大令深能辦事特咨請張香帥調委隨轅差使聞制軍以事關商政擬卽照咨遣往（有） 
[鄂督電催王太史來鄂辦理學務武昌]  
前湖北學政干同　勝之太史前經張香帥延聘來鄂辦理學務太史因事躭延日久未至香帥近以梁鼎芬急欲赴襄陽新任總埋乏人故昨又電請太史從速到鄂内有望之甚殷云云（位） 
[進士請赴美留學北京]  
　　近兩科進士中多以出洋留學爲事然皆避難就易只赴日本習政法速成兹有陳主政煥章獨請赴美留學是誠有志之士也（月） 
[梁兵備定期赴襄武昌]  
　　襄陽兵備道梁鼎芬藉經畫鄂省學　爲名交卸鹽巡道篆後濡滯武昌三月有餘兹於七月抄雇定大號官舫數艘停泊漢陽門外裝運行李旬日尙未及半始定初六日啓程後因當道挽商學務復改期初八日旋又有某學堂教　及其門下壬多人公錢彼此戀戀仍未果行然行期終必不遠想開颿風送時當必有孤寒向首望峴山而墮淚者矣（始） 
[蘇省警察添派大員蘇州]  
　　蘇撫陸春帥以蘇省警察現當整頓之際必須添派道員辦理以期得力查有辦理四川賑捐局候補道陳瑜堪以派委總辦警察局事務候補道朱承昌堪以派爲會辦陳朱二觀察己禀謝到差矣（基） 
[大理寺改設司法署京師]  
　　近政府議將大理寺裁撤改爲司法衙門專管北京裁判事宜以輔工巡局之不足（盈） 
[練兵處考出洋學生北京]  
　　練兵處自本月初一至初五日連考出洋學生考畢卽派往日本（月） 
[已准江省添練馬隊江寗]  
　　前江督周玉帥奏請添紳馬隊略謂江省前派員赴山陜選購馬匹現已到江擬按照練兵處章程先於步隊一恊之外添練馬隊一隊認眞訓練等語頃已奉　旨依議（雨） 
[鎭郡風災餘聞鎭江]  
　　鎭郡城隍廟西樓被風吹倒壓斃徵兵局兵役數名已誌前報兹聞斃命之三人兩爲火夫一爲正勇名張超向在本地小學堂肄業年餘頗具普通智識聞有徵兵之令慨然從戎遂决計於十一日退學赴徵兵局報名陶莊兩管帶嘉勉數語命就宿西樓不料遽罹是厄十二日鎭江學界同人相率公奠爲張超哭尤爲中國軍事界之前途哭也（思） 
[江督派員密查控案鎭江]  
　　常鎭道郭月樓觀察及鎭江洋務局總辦邵虎伯剌史近均被人指控江督周玉帥己命江蘇候補道錢查二觀察蒞潤按照所控各欵切實查明禀覆核辦（身） 
[紀日使内田宴出洋五大臣事北京]  
　　初七日日本公使内田康哉請出洋五大臣公宴先由内田欽使演說略謂五大臣此次出洋實爲貴國富强之先聲將來回國諸多要政從此可面目一新實國威勢蒸蒸日上不待吾人之贅述矣敝國與貴國夙有善鄰之誼聞貴大臣等出洋考查政治頗表同情等語五大臣同鳴謝悃樹賛日本敎育之　逹且曰日本政治盡善盡美雖初仿歐美然其制度之完全迥過於歐美我國將來如欲變法目應仿照日本並日今日中國時事日棘無論官氐皆思變通此次本大臣等出洋實爲變法自强起見故一經考察各國耍政擇善而從回國之時聊期報効惟恐樗櫟庸材不堪此重任特請貴大臣加意照料云云當時列宴席者尙有那琴軒尙書神尾少將青木大佐等（閏） 
[讞員關司馬上滬道禀]  
　　（爲爭回當堂釋放人犯權利事） 
敬禀者切卑廨發落責放人犯向章由廨當堂開釋前經捕房違章强令帶回再行釋放迭經卑職與各副領理論並禀由憲臺照會領袖領事力爭有案查發落人犯由廨責放從無異議乃捕房忽欲帶回實屬大背向章各副領中惟英副領持之最堅舌敝唇焦殆難理喻德美兩副領則辦事較爲和平卑職夙夜籌思轉圜之法必從德美入手因先與　副領磋商再四開陳始邀首肯並捕房不遵允於 
 
 

Page 4

 
 
堂斷上書明當堂釋放字様然　再商諸德副領亦允照章辦理而英副領仍悍然不顧以致同一公堂辦法兩歧領事總會遂於日前開議此事各國領事皆謂宜循向章英副領事亦難違衆議一律簽允現己照章仍由卑廨當堂釋放查此事發端尙在卑職未接差之前今己爭持三月之久不知費幾許唇舌始獲挽回權利率由舊章此皆大人訓示周詳卑職禀承辦理始無隕越今將情形禀慰憲厪肅此敬叩謹請升安（見） 
[天文臺並未報告風潮]  
　　前報紀徐家匯天文臺預告風潮係據外間轉述兹接天文臺來函謂本天文臺亚未有此警告想係好事者偶作戲言他人以誤傳誤輾轉相傳致有此謡八月中旬潮汛極大衆所素知但　天文臺並未報告將有風災也特此辨正以解羣疑（望） 
[衛生宜愼]  
　　前日風潮爲災沙洲一帶淹斃人口無算屍身渭爛穢氣薰蒸六畜現均病瘟而以豕及鴨爲尤甚販者祗知圖利運至滬上每鴨祇售小銀元一角或錢五分無知愚民貪其　賤爭相購取然於衛生諸多有碍寄語滬上居民尙其勿恣口腹於飲食中稍加留意也（南） 
[紀莊沈兩司事發振情形]  
莊壽蓀司事初九同米船到沙傳各沙戶開大小人口册據報二百三十七戶大口五百九十七小口二百六十四當經往查屬實因沈幼雲前己放過本沙穀子一百餘石及續放之米十餘石各戶尙有餘存是以酌量發給每大口八升小口四升所放各戶均以實數註明戶名此初十前事也十一日午後寳山縣王與德戴兩委員到沙先傳沈幼雲查間後即傳莊司事詢問所開册子是否親筆莊司事答是又問大小口所給不同是何道理莊司事答因沈幼雲己經給發米穀所以如此辦理餘下之米存在倉房並不敢動不意德戴兩委員及王邑尊大發雷霆同謂莊司事與沈幼雲虚開戶名通同作弊侵吞賑米飭差扭辫管押并遭德委員及王邑尊各掌頰一下由差押至吳淞救生局戴委員與王邑尊在書房復訊喝令下跪約歴一點餘鐘諭飭交差看管帶赴蘇州禀請嚴辦吞振之罪經救生局董盛式之擔保暫留局中伏思米糧尙存倉房何得謂之吞振莊司事旣非奉公差委又並不領薪水因承施道台再三面懇帮同辦理所以自備資斧前赴鼎興沙散振自知才具短淺辦理容有未善印委各員極應詳細指示方盡地方之責任今乃不問情形遽遭屈膝掌頰差帶管押之辱並坐以吞振罪名莊司事不足惜誠恐以後辦理義振之人皆將裹足不前實於振務大有關礙 
沈幼雲司事初三被災後初五由上海趕回初六七將自己存稻一百餘担散放均有地方上人經手代爲分給初八早領米二十四石運赴鼎興沙因前放之稻尙未吃完故先擇尤散放十三石零初十　領米六十石會同顧紳士生前往鳴鑼送信共有二百三十七戶大口五百九十七小口二百六十五當卽給發每大口八升小口四升中有極貧戶口即酌量加給共發米四十石光景難民之不錄戶名者二十餘人十一日又續發米一石光景午後寳山縣王偕德戴兩委員並工程委員到沙離倉八九里差人傳喚立即往見將發出人口米數册子呈閱不料德戴兩委員與王邑尊竟不問情由硬指舞弊吞振飭差將沈司事髮辫扭住並遭王邑尊掌頰一下旋經役帶到吳淞救生局詢問散放米數何以各戶多少不同回稱中有前領米糧尙未吃完酌量散放是以不同餘剩之米三十餘石留備逃散災民歸來補領或逐日陸續散給戴委員與王邑尊竟不問情由喝令交差看管並云候禀詳上憲治其吞吃振米之罪後經盛式之董事擔保留局伏思沈司事先曾散放存稻百餘担豈有侵吞數十石米糧之理况　莊壽孫督同散放餘米現存倉房何得謂吞振　上海道袁觀察知之特派海防廳沈逋梅司馬馳赴吳淞救生局將莊沈二司事以禮送回請施觀察續行遣放如觀察者深知大體頗關心民瘼者己（南） 
[德法與摩洛哥之交涉]  
　　十四柏林電云德法兩國近以摩洛哥事件互商交涉之區處傳聞嘠弟斯行將入選云譯德文報 
[德皇行程]  
　　十四日柏林電云德皇已抵哥勃蘭池該處人民均異　歡迎譯德文 
[普魯親王任總司令官]  
　　十四日柏林電云普魯親王己在堂備軍總司令　譯德文報 
[日皇留任内閣]  
　　十三日東京電云日皇得内閣部摺奏後已交與全權諭其留任治事各大臣已將政府所定之政策通知各省疆吏而竭力從公矣譯字林報 
[東京亂耗]  
　　十三日東京電云東京某報現復封閉今日大阪之會議並未禁阻該會已定議堅請廢約云譯字林報 
[定期刊行新約]  
　　十四日倫敦專電云英日聯盟新約將於禮拜六同時在倫敦及東京發刊譯字林報 
[俄國内亂]  
　　十四日倫敦路透電云得巴科消息該處亂勢益形猛熾昨日午後鎭巿之中所在皆兵己將該鎭砲兵屯集之所拆毁韃靼及古爾德人仍任意刧掠地主接祖諾夫親王己在鐵弗力斯境内被戕該處納夫塔製造首廠之廠主已預行會議表告俄皇謂俄政府若不予以相當之保護彼等定不再行開廠　十三日倫敦專電云駐巴科之英副領事歐墨脫君己出亂黨之砲隊中衝入重圍將被拘之英人四名救出譯字林報　十五日倫敦路透電云波斯馬兵仍與韃靼聯合與埃孟尼人起釁近日彼此頗有極烈之戰爭譯文滙報 
[日兵艦失火]  
　　十四日東京電云得官塲消息有日兵艦某忽　昨日由總桅處失火該艦兵士即互相救助冀得或免於難詎後艙之火藥房忽然炸裂遂將該艦之没水處擊毁穿有大洞一處該艦即行沉没其致火之由尙待訪查至死亡人數則有五百九十九名譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賢堂定演]  
　　李佳白先生以美士來　我華懷抱大志殫竭血誠思爲　外合一家之奸特定期本月十八日下午四句鐘開第一次講期題曰中外之和好請商　大臣吕星使首座九月初二日下午四點鐘開請二次講期　曰中美之邦交請美總領事羅思治君首座以後每兩禮拜逢禮拜六演說　次届時卽在新法界八仙橋西接長公舘馬路三百四十五號二層樓洋房尙賢堂新建學舍内諸君子餘之暇其亦一聆雅論乎（外） 
[定期公宴首撫]  
　　電政大臣吳侍郎商約大臣吕尙書定於十七日假李文忠公祠設席特請調任晉撫張中丞人駿飮晏昨日知照道憲袁觀察届時　晏（近） 
[續委勘灾]  
　　崇寳川南等處風潮爲災實爲向所鮮見是以蘇省大　除前次委員往勘散　外昨又札委前川沙廳陳司馬家熊及候補知縣管敬輿明府往川南兩邑查勘又委知州畢寅伯剌史知　壽省三大令往崇寳兩邑察勘災情俱於昨日就道（近） 
[照覆查辦釐差]  
　　上海道袁觀察前准德　領事克君照請札飭英廨查辦厘差將少庭在租界遠章拘人勒捐等情經觀察備文照復略謂查局差擅在租界拿人並不禀明局員移請公廨核辦實爲不合惟其中　浜在岸稍有分别當候行廨查明核辦（近） 
[整飭營書]  
　　提右各營之營書近來每將上行公牘字跡　倒且有任意舞文處爲提憲楊軍門悉日　飭所屬各營嗣後務當整飭營書鄭重公事如違定十未便（近） 
[淞滬捐局批示照錄]  
　　淞滬釐捐總局陳亦漁觀察昨日發出批示三首今特彚錄如卜紗商恒裕等禀批該商等具禀承　紗捐如數願加足十五成並預繳銀一萬金且有同業公禀於捐務商情似有裨益惟此項棉紗捐前據公　等禀稱業己逕禀撫憲在案前據該商又復具禀來局應候據情詳明撫憲俟奉批示再行貨捐局飭令遵此批認保結摺及大票暫存○　松太紳士李鐘珏等禀批該紳等志切興學需欵維艱請以恒泰興等加認紗捐三成之内提出成半　充學堂經費誠屬　今急務惟本局拙收釐捐專係抵轉洋欵故報　名目稱爲代征雖另有要需亦不容假借兹　該紳等擬於認捐欵内提成　充學費是否可行現由本局彚案詳請　　核示　仰即知照此批○紗商恒泰興等禀批昨據恒　益錩等備具　保各結並預繳捐銀來局禀請願照公信等再加三成共計十五成承認洋機十機各項紗捐當經本局批候詳明撫憲批示在案兹據該商　亦願按照公信等原認十二成外另加三成請以一成半歸公一成半歸學費事屬因公原無不可惟本局抽收　金　係抵償洋欵絲毫不容假借現李糾珏等亦明學務需欵　求撥濟具呈來局　　本局彚案詳請撫憲核示俟奉到批示另行飭遵此批認結章程并銀票一紙暫存（近） 
[英界火警]  
　　昨日黎明三點鐘時南石路松風閣茶舘樓下大安祥鞋店　愼延燒南首鑤花店北首萬順炒貨店永和錫　莊永盛興烟　店宏　　襪店　風閣茶舘店等均係樓面約七八間聞因撥　洋没　起火○乂昨晚六點三刻　錦里北興讓街百花洲香粉店生火經救火會撲滅方皮帶車過四馬路時撞倒一人碾斷足骨由捕舁送醫院醫治迨八點半鐘時西棋盤街金隆里口某姓家又復矢愼兩處共焚燬房屋若干容侯明日　錄（　） 
[美界火警]  
　　昨晨三點三刻鐘美界北山西路陸亨　烟紙店失愼經三界救火會西人急驅皮帶車救熄祗延燒　和帳房等樓房四間（古） 
[養媳領回]  
　　蘇城某姓於四月間雇用　江僕婦某氏爲傭甫經三日卽將主人之六歲童養媳誘拐來申售於五馬路新登發棧主之姊金　姐處得受身價洋四十元兹由原主到申尋見向之饒舌繹金二姐報探竇如海至家謂事如的實可將該養媳傾去免追身價竇探因禀知捕頭奉飭將女交原主領回完　（見） 
[逃妾反噬]  
　　定海人張某向爲木商因無予嗣前年納同鄉人某氏爲妾生有一女因與正室不和另居别屋妾母折以其女有病接回調治一去不返張知妾爲母兄領至上海前日來滬找尋住小東門人和客棧訪悉妾與母兄匿跡南巿南碼頭地方卽往　　領回棧内擬欲附輪回藉不料翌日妾之母兄忽偕濟良所西婦前來將妾帶往所而去張急往詢始知妾之母兄以本夫懷恒欲將伊女賣人花烟間爲詞朦訴西婦故有此舉張以無端反噬情不能甘故己具詞赴法公廨控告矣（　） 
[上海縣案]  
　　張蔡氏控奚阿土將夫張全寳子小弟扭入楊家渡巡局誣告等情汪大令准飭局員將原被函解到案於前晚升訊奚供興大米行命小的轉雇張小弟張阿生兄弟駁船兩艘於上月二十九至浦東洋棧裝麥往下海浦麵紛公司交卸不料在途逗留以　初三夜風潮大作小弟之船傾　事後撈得小麥數十石　有十餘石交出餘圖吞没爲此投局控追並由興大行夥查得　銀和船上有濕小麥七八十石明係小弟船上漂矢貨物一併　控是實全寳供與子小弟撑駕駁船由奚雇裝小麥俱係整包囑停洋涇港口初二日奚兄掌坤另雇張炳華駁船裝來次麥二十石囑爲　雜因此躭延至初三夜風潮失事小的落水汆至靜室菴承羽十及砲船勇丁救起前日始能起行詎卽被奚扭局乞鑒小弟供當時亦曾落水翌日濕麥央他船撈起十餘包餘供與父相同周銀和供有陸姓客雇江北船裝小麥來申在浦西傾覆陸客雇小的駁船過載濕麥駛至爛泥渡出售被奚指爲撈取小弟船上漂矢之物乞鑒大令核供以案由奚阿土舞弊肇禍尙幸全寳父子得救判奚交保餘人退去候查明確情核奪扣留之船先交小弟領去（近） 
[公共公廨紀事]  
　　趙叶和控王茂松借洋逃避請爲提究等情讞員關司馬准詞正在飭傳原告廪稱已將王之保人馬秋亭扭押捕房司馬諭　解堂訊奪○三百五十號捕送迷路女郎趙銀弟到廨經值日差詢問女供年九歲係粤東人當即禀明司馬請示奉諭交官媒看管聽候訊奪（見） 
[英租界捕房事]  
　　日前本埠麥加利銀行失竊未簽字之主元鈔票五百張係三萬一千五百零一號起至三萬二千號止由該行經理函知轉房請　昨經華探王長桂查得此票係該行寫字房侍者蘇觀慶所竊並在蘇之住房抽屜内搜出原票一百五十七張報知捕頭將蘇拘人捕房押候禮拜五解堂訊辦○李管　專在茶館烟寮竊人衣物昨爲王包探拘獲盤詰之下認竊五家衣物不諱當即拘捕房總候解辦（　） 
[法租界捕房事]  
　　流氓某甲在城河浜强搶途人金戒摺扇爲包探所見追至城内拘獲送入警察局北局局員命帶回捕房捕頭著押候解廨訊辦○車夫某乙因爭論車資毆傷坐客爲捕拘入捕房奉飭押候堂期兩訊（處） 
[美租界捕房事]  
　　昨有日本人兩名飮酒過　至靶子路將二十五號西人家門窗擊破由該西人鳴捕拘送捕房押候送至日領事署訊辦○錢榮實在蓬路小菜揚出售野味被工部局西人查見以野味向未及見有違定章當卽拘入捕房押辦○某西人向　 
 
 

Page 10

 
 
華德路永記號租脚踏車一輛旋即送還永記主以車輪損壞向之索賠不允口角由捕將兩造帶入捕房嗣該西人願償修費洋兩元了事（古） 
[更正]  
　　本月十四日本報所登浙江參案中有陳廷勛員兹據某君函稱陳係正任嘉興縣實無被參之事（南） 
[水災避疫丸藥方]  
　　此次颶風奇災大凡受水患之處病者頗多兹覔得亟效憲方列后　廣藿香四兩　炒蒼杰二兩　炒桂枝二兩　眞紫栙三兩研末　厚樸一兩　錢　炒苡仁四兩　廣木香二兩　土炒檳櫛二兩　炙甘草一兩五錢　姜半夏二兩　建澤潟二兩　茯苓皮　兩先用酒洗大腹皮四兩　貫仲四兩　姜四錢　樟木五錢煎湯水疉泛丸此方用以治該　之瘟疫自能取效無論男婦老幼均宜一服旣染其災者必須　服每服三錢　 
[勸募川寳崇急振]  
　　天災流行國家代有此次風潮爲害沿　沙民受禍尤劇如寳山縣　之鴨窩石頭攔門沙川沙廳屬之横沙崇明縣屬之漫洋沙皆孤懸海外居民相聚耕植者約四千餘戶人口三萬八千餘本月初三日颶風怒號至晚更甚浪如山立人逐濤飛天昏地黑奔投無路風狂雨驟呼號不聞廬舍田疇悉成巨浸淹斃沙民十逾六七潮退後積屍遍野慘不忍覩其幸而得生者無糧可食無室可歸孤泣哀號苟延殘喘嗚呼死者遭暴露之悲生者則待塡溝壑見之酸鼻聞之傷心上寳兩邑同志爰諭創設義務善會協聯賑濟僉曰義務哉義務哉各　天職以拯同胞已飢已溺孰無此心業由敝會幹事員分頭前往首辦殮埋次籌賑撫務期盡一分實力庶災民得一分實惠惟災區延廣一切賑撫事宜必待源源接濟伏乞　諸大善長普發慈心竭力匡助此則僕等日夜引領爲被難之沙民百叩者也蒙賜振欵北巿請交德發洋行新聞報舘南巿同仁輔元堂内地自來水公司興記號代收當即掣付　條並登各報以昭徵信上寳義務善會會員謹啓 
[節筵助振]  
　　此次風潮爲災沿海沙民慘罹浩刦各善土力籌賑撫不辭勞瘁頃聞南北巿各錢莊覩此災狀相約今年中秋　酒一槪輟辦各照　例書　君子悉數移作　欵仁心仁術欽　墓名惠而不費善一節數人之口腹裁萬數之性命善二少殺生全物命善三天時鬱蒸食物清潔於衛生有大益善四竊思上海各行號店鋪何止數千家每家過節自數元至數十元不等即此一欵亦當不貲滬商素多母書吾知此風一開必有共表同請　成斯舉者且必有推賡此心節一切閒費以歸於實在者故樂得而頌之以爲各行號店鋪勸[  上寳善會]  
[荳米業恊濟義賑所經勸各沙水災義賑第一次清單]  
　　萃秀堂仁穀堂各助米一百石志成堂米三十石萬祥三泰嚴乾　各助米念石長義和泰泰潤愼餘長豐生泰裕泰公善堂永愼和德大恆大永昌元萬生聚源潤大隆十五戶各米十石以上共收白米四百四十石張如雲張雲卿各助洋一百元仁成洋五十元協奉洋四十元天水郡洋三十六元周志琦德盛各洋廿元黄順泰趙樂汀周鳳山蔣谷琴楊琴　徐榮棠劉峯彦陳松山源潤昌同源泰洽記陳祖棠十二戶各洋十元朱斯記元和成各洋五元以上共收英洋四百九十六元 
[上實義務善會經川寳崇沿海各沙急賑第一批清單]  
　　隠名氏助洋二百五十元郭貽瑞堂潤德堂敏愼堂天水隠名氏隨安堂黄天水圻記天水熊記雲記嘉記曹少雲夏嶽山黄春澤堂各一百元同康承德堂資善堂賈麗江翁彭祥慶黄克明協昌糖行聚生莊翔惠堂隴西賈氏存仁堂湯各五十元晉元莊勤業堂大豐莊源成莊順元莊鼎昌莊元興莊元益莊愼和莊各四十元正泰莊恆泰莊鼎宏莊鼎泰莊純泰莊乾元莊元源莊各三十元無名氏田裕堂王王子善葛友甫袁實生遇安居嘉惠莊義昌莊德大莊元春莊嘉泰莊安春莊鼎興莊立餘莊協和堂宜端堂渤海氏李承志隠名氏各二十元嘉惠莊衆友十五元愼餘堂隠名氏禮耕堂包隠名氏世隂堂希記陸　侯王淡生嚴味蓮悟遲道人鼎記號袁姓世蔭堂周不留名順聲一各十元張曉記瓢隠一粟氏徐源盛立昌仁同昌盛協盛元建茂協成乾張姓無名氏安裕號不留名各五元敦厚堂袁兩元慶昌號一元張唯亭八開一百角姚泰山堂六合定中丸五百包郭鏡臣翁藿香正氣丸午時茶各五百包臥龍丹蟾酥丸各一百瓶輔元堂交來瑞昌木行助壽字棺木六具喜字棺木二具朱錦堂刻字店助本會圖章全套以上八月初七日起十二日止共收洋三千一百八十三元小洋一百角丸藥一千五百包痧藥二百瓶棺木八具圖章全套 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
