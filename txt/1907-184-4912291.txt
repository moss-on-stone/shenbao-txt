# 1907 - 184 - 4912291

 

Page 1

 
 
   
 
 

Page 2

 
 
   
 
 

Page 3

 
 
上諭 
[五月二十九日奉]  
　　上諭法部左叅議著黄均隆補授欽此 
宫門抄 
　　五月二十九日　召見軍機　溥頲　煕彦　楊士琦 
譯論 
[日德販賣軍械於中國之競爭]  
　　譯大阪每日新聞中國自開放門戶以來。各國貨物之輸入者。各挾其平均之勢。百貨蹚躂。如蛇赴壑。爭亦劇甚。然至販賣軍械一項。則比年來惟日本與德國最佔優點。餘如英美法俄殆無關係之可言。而此種軍械彈藥之輸入者。據中國關稅條約規則附則第三項載明販賣時一定之限制犯者貨卽充公。以此而論。則外人消售軍械。並未絶對禁止輸人。若外人得有中國許與正當消售兵器權之契約。則不論何國皆可操業。然邇來惟日德兩國能握其權利者。蓋中國以日德爲軍制之模範國。故能佔消售軍火之優勢。如此也。 
　　吾人試以近狀觀之。日德販賣軍器於中國者。其間優劣輕重之勢實已顯然。此誠不能不爲我國慮也。中國公認之軍裝洋行。其在德國。則有瑞記德茂。其在我國。則有大倉三井。三井對於中國之物産貿易。及大倉之銃砲販賣。其信用其經歷旣世有定評。然瑞記德茂兩行在中國貿易之事業。其根底來歷及操縱之靈敏。殆不在三井大倉之下。就消售軍備之關係而言。南淸如鄂督張之洞。北淸如直督袁世凱。皆與瑞記德茂兩全權代理者深相結納故去秋齊齊哈爾吉林開放之先。德商已先事着手。聯絡程逹兩將軍。此其証也又舉去夏以來。德商之消售軍械。及其敏活興盛之結果例之。我國三井大倉兩行之消售軍械於北洋陸軍者。祇有七昧半速射野戰砲三十六尊。過山砲十八尊。開花彈約三萬發。而德商之消售於北洋大臣者。則有一八八年式小銃。（七味九五響）一萬五千餘桿。鎗彈十萬發七珊知半過山砲六尊。及野戰砲六十六尊之多。葢德商之消售軍械於北滿一帶者運動尤具苦心彼恃有中國當局之提擕故行消極廣特彼等所苦心運動者則一八八八年式小銃爲尤甚。（譯者按今年已爲西歷一千九零七年則一八八八年式者爲新式乎舊式乎）每桿附彈千顆取價祇四十五兩内外。度中國官塲必深喜曰爲價果至廉也。此外又有經瑞記之手。秘密輸人之小銃彈藥數百箱。當時天津海關曾就形式上宣告充公。實則鐵良一派之詭計欲籍此。避他。國商人武器競爭之煩聒也。 
　　不記中國去秋陸軍六鎭在河南會操乎。吾人可就中國四萬之新式練軍。而考察日德兩國消售軍械之能力。斯時砲兵所有者爲七咪半砲二十四尊。野戰砲十二尊。餘如步兵之背囊均屬日本式。步兵之小銃。則均係一八八八年式之毛受里鎗。又鎗剌及輜重之馬具。均屬德製之低貨。工兵必要之用具。如鐵鑱鋸斧等物。亦屬德國消售品。合是以觀。則兩國消售之勢力爲何如也。 
　　吾人對於中國消售軍械之前途。非欲以三井對瑞記以德茂對大倉也。蓋德國消售之手段自有不同彼苦心消售此一八八八年式鎗其用意葢亦可知夫前事往矣來日　多聞中國陸軍之大計畫大省設四鎭小省設一鎭十八行省應有三十六鎭乃。當此新軍制創之時而北洋南洋之招聘日本武員者。且逐漸减少。則日本軍器之消售。宜乎對於德國而有遜色也。當局者其亦思就商賈之前途而一省察乎。 
專電 
[電一安慶（五月二十九日午前十一點）]  
　　升撫馮中丞以徐道供出之同黨光復子定瀟子二人卽晚潛逃誠恐竄入粤省與欽廉二州亂黨合爲一氣勢必匪亂愈熾或逃入外洋更 
 
 

Page 4

 
 
覺無從追捕爰急電逹粤督旣沿江沿海各督撫飭屬嚴防以免後患（贊） 
[電二安慶（同日午後一點十分）]  
　　馮升撫以光復子等二人均屬首要萬難任其遠颺因重懸賞格派探四出訪緝並覔取該二匪小影分發各直省一體緝拿（毒） 
[電三（同日午後六點五分）]  
　　徐錫麟槍擊恩撫後其黨立時逃逸帶有革命軍用手票甚多以便沿途應用馮升撫恐黨首孫汶得此消息潜行來華接濟爰卽飛電江督轉飭沿江海各關道移請稅司俟洋輪進口時嚴密防查（險） 
[電四南京（同日午前九點四十分）]  
　　江督端午帥昨晚有電密致某公大旨請運動政府嚴加申斥乘機開缺（斯） 
[電五南京（同日午前九點四十分）]  
　　江督得皖省警告卽嚴電沿江沿海各電局暫時停止收發安慶密碼商電以防曾黨暗通消息（幾） 
[電六安慶（同日午後八點）]  
　　恩新帥出缺後巡撫印信卽由馮升撫謹敬收藏遇有要公均電請江督主政辦理（中） 
[電七安慶（同日午後八點鐘）]  
　　恩撫遇害時尙未開操徐卽突持雙鎗向之猛擊（且） 
　　按六七兩電係另一訪員所發補述當日情形如此 
[電八北京（同日午後六點十分）]  
　　學部奏派議長江蘇張謇陜西劉華湖北吳兆泰湖南王先謙貴州陳榮昌（序） 
日下近聞 
　　内閣大學士孫鼎臣相國現以年逾七旬兩耳重聽嘗告其同寅曰俟至秋間當决計引疾乞休相國豈有鑑於宦海之風波而將翩然作　川之遊乎然夕陽在山猶有返照之光相國何自餒焉 
　　都察院副都御史伊克坦現以政治多變辦理頗爲棘手已　引疾乞休之志經陸總憲兩次挽留故尙未具摺入奏嗚呼今日在廷諸臣何見機者之多乎然而高矣 
　　禮部各堂憲以本部司員異常淸苦較他部爲尤甚現擬奏請籌定欵項以資津貼卽由各堂宫逐日到部考察每月按照司員辦公之勤情以定津貼之多寡此乃新政中最有特色之舉也 
　　内城巡警廳流品最雜分廳各員甚有目不識丁者濫竽充數車載斗量誠爲警政之一大障碍榮廳丞有鑒於此破除情面開單禀請民政部堂憲撤去差使共四十餘員之多業已奉批照辦肅邸頗嘉榮丞之有膽識惟近日部堂之交派内廳當差者巳有數人多係佐貳職銜人亦猥鄙無足取裁竊恐彼往此來一蟹不如一蟹仍不足收得人之益耳可爲浩歎 
　　肅邸到任以來於部廳事務亦欲大加整頓苦於欵項支絀難以措手所調人員如煕魁何洞仁輩皆係奔走下駟故部務仍無起色現聞又調陸觀察鍾岱到部行走陸素以綜覈見長人亦穩練爲邸所倚任藉資臂助或能有所措施未可知耳 
緊要新聞 
[學部奏請限制出洋留學之命意北京]  
　　學部限制出洋留學一節已紀本報茲由特别訪員抄寄原摺略謂東西洋留學生併計已過萬人其學有根抵者固自不少而毫無學識濫竽其間者亦屬甚多大抵留學三年回國以爲獵取功名之具至課其程度率卑之無足稱道糜財耗時殊非朝廷造就眞才之意擬請嗣後呈請出洋留學者無論官費自費均須在中國會經高等學堂或大學堂卒業傾有文憑者始行給照送學云云奉旨依議隨由政治館通咨各直省督撫知照　 
 
 

Page 5

 
 
[度支部通飭加徴烟稅北京]  
　　政府近以屢奉明諭實行禁絶鴉片亟宜重稅罌粟以爲寓禁於徴之法昨已商之度支部飭令電咨各省將軍督撫都統嗣後種烟地畆卽按現在稅則一年加二倍二年加三倍逐漸遞加以業戶不願種烟爲度并須派員詳查按年核計地畝減種若干若是方可收禁烟之實效而斷絶根株云（益） 
[續誌定海鄕民滋閙事寗波]  
　　定海七大庄鄕民聚衆鬧事已詳誌前報茲悉該鄕民等現仍聚居茹侯廟勒令莊書供給食米不勝滋擾所有被擄之四人咸關禁該鄕東嶽廟内廳尊錢司馬之兩公子受苦尤甚前日鄕民議定章程十二條將學董丁中立押至廳署代爲要求大旨謂須將被拿之徐仁意釋放並不准設立學堂多捐各項捐欵如將徐仁懿就地正法當將四人置之死地云云錢司馬不能允准鄕民仍將丁押解赴鄕昨日吳哲仁軍門入城各鄕民均拈香跪接軍門亦無如之何現在鄕民愈聚愈衆約有六七千人丁紳等四人致書廳尊謂如營兵到定萬勿攻擊一經决裂我等四人難保無性命之虞因之當道祗得從緩設法以期就範（躬） 
　　又得甬友來函將未經登報者節錄如下定海鄕民於五月廿四日擅立旗職聚衆人城時總兵徐曉明按兵不發竟作壁上觀因此鄕人之膽愈大二十五日聚集愈衆搶掠各莊書富紳總兵又置若罔聞後至晚間鄞邵援兵已到該鎭以體面攸關始派數十兵丁巡察該兵等又誤以裁兵一事歸咎學堂故並未實力彈壓似與鄕人聯絡一氣者客兵不滿百人寡不敵衆二十六二十七兩日鄕民倏聚倏散城内十棍又牽引鄕民向各大戶强索飯食供給稍遲卽肆刧掠被害者有十餘家之多米舖尤甚按徐仁意係岑港莊武生因莊書事與前任廳憲楊志濂爲難事後逃逸楊亦不事追究今春徐仁意因辦岑港莊小學堂事誤控勸學所副董戴紳頌仙適楊在撫署作幕道及前事浙撫大怒立飭定海廳迅速拿辦日前鄕人聞徐在杭城就捕將提解回廳遂有此暴動云（敬） 
[電阻日人包攬保護魚船濟南]  
　　日人向沿海各魚船聲言可任保護等情曾紀前報茲山東巡撫接政府電云聞日本奉天漁業團近在山東沿海各處張貼諭帖包攢保護魚船實屬有碍航業務請速卽查明切實阻禁以挽利權楊中丞接電後即密派妥員先行查明禀候核辦（書） 
[督撫派隊兜勦通化鬍匪奉天]  
　　通化鬍匪滋擾一事已誌二十五日本報專電茲悉十五日該地有鬍匪揭竿滋擾勢極猖獗徐督唐撫以該處兵力單薄難資得力特派朱統領率領馬隊百人赶速前往協助兜勦（皮） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[浙西五屬派加新引全案]  
[崔運司諭]  
　　爲諭飭事照得浙西五屬改正加引一案現奉鹽憲函諭業經劉署司查照信前司原議責成課價併包先繳引本詳請北定飭於本年正月初一日起遵照新章隨時報解迄今時逾數月所有新復各引尙未派定各甲商互於爭執各顧其私引本一項除先據缴解銀十萬兩餘尙分文未繳事關新軍籌欵專案奏奉部議復准在案現在建築兩標營房開辦徴兵各經費需欵孔急若任聽各商以新引未經派定爲延宕取巧之計尙復成何事體應飭甲商等查照上届銷數由官各按引地分别暢滯如額派定詳請定案免得引商意見岐出一面催繳引本限日報解候撥等因奉此卷查派引繳本諸事迭經諭催趕辦在案而該甲商等迄無隻字禀復實屬有意挨延圖宕取巧函奉前因應卽遵辦以期刻速定案依限起加惟核浙西五屬引岸有唇齒之分攤數如稍偏重凡屬邊界私易侵灌之地難免引商不平而鳴茲將認加之七萬引内以五萬引由司查照劉署司原詳正减並派辦法暢者悉照上年銷數核加滯者悉照原額加派以示公平而杜爭執所餘二萬引仍准作爲公引其公引課本限定每年十月上旬截數核有溢銷照章按引併繳倘或銷不足數亦當公同攤賠倘有藉詞諉卸卽將其引變價充償以重課欵所有酌定派數合行開單諭飭諭到該甲商立卽查照傳知各地一體遵行迅照奉派之引措本繳解一面取結送司詳情憲咨定案其三十三年元旦以前所有未運存棧之數亦即造册報司核轉以分界限均毋玩延致干重咎切切特諭 
[計粘單]  
　　長元吳（滯地）原額一萬六千二百八十三引上年銷一萬五千四百八十六引照額派加新引五千三百五十七引 
　　江震（滯地）原額六千引上年銷五千九百三十九引五分照額派加新引一千九百七十四引 
　　常昭（暢地）原額三千二百九十四引上年銷四千六百六十八引照銷派加新引一千五百三十六引 
　　崑新（暢地）原額一千四百二十引上年銷三千九百九十引照銷派加新引一千三百十三引 
　　奉金（暢地）原額五百四十九引上年銷五百八十引照銷派加新引一百九十一引華婁（滯地）原額二千一百引上年銷二千零二十六引照額派加新引六百九十一引上南（滯地）原額六千二百四十五引上年銷四千四百四十八引照額派加新引二千零五十五引 
　　靑蒲（暢地）原額八百二十二引上年銷二千六百八十引照銷派加新引八百八十二引 
　　武陽（暢地）原額九千二百六十八引上年銷一萬零六百四十二引照銷派加新引三千五百零一引 
　　鍚金滯地原額一萬四千四百五十四引上年銷一萬三千五百六十引照額派加新引四千七百五十五引 
　　宜荆（暢地）原額七千六百九十三引上年銷八千五百九十五引照銷派加新引二千八百二十八引 
　　江陰（暢地）原額三千八百十六引上年銷一萬二千十九引照銷派加新引三千九百五十四引 
　　丹徒（暢地）原額五千五百四十五引上年銷六千三百引照銷派加新引二千零七十三引 
　　丹陽（暢地）原額五千零八十五引上年銷七千四百五十二引照銷派加新引二千四百五十二引 
　　金壇（暢地）原額二千九百二十九引上年銷三千二百五十四引照銷派加新引一千零七十引 
　　溧陽（暢地）原額六千引上年銷六千五百三十六引照銷派加新引二千一百五十引建平（滯地）原額五千五百四十九引上年銷五千二百七十二引照額派加新引一千八百二十六引 
　　太鎭（暢地）原額一千二百四十五引上年銷六千四百零九引照銷派加新引二千一百零九引 
　　上海租界（暢地）原額五千七百五十五引上年銷一萬二千四百七十三引照銷派加新引四千一百零四引 
　　嘉寳（暢地）原額一千七百零三引上年銷三千四百零三引照銷派加橷引一千一百二十引 
　　結一法九圖（暢地）原額一千引上年銷二千引照銷派加新引六百五十八引姚家橋（暢地）原額三千引上年銷四千四百四十八引照銷派加新引一千四百六十三引 
　　靖江（暢地）原額三千引上年銷五千二百九十一引照銷派加新引一千七百四十一引 
　　埤圩（滯地）原額六百引上年銷四百五十三引五分照額派加新引一百九十八引 
内治部 
[咨請愼重採購軍火安慶]  
　　皖撫接直督袁宫保開各屬州縣辦理巡警團防等事往往逕由該州縣派紳往天津一帶購辦軍火每有文照不符私添夾帶等弊應亟咨請此後凡有採辦軍火者務須先行備文知照以便轉飭天津關道查驗給發專照購運否則即予扣留云云現皖撫已轉飭各屬一體遵照矣（若） 
[海寗州現視荒政杭州]  
　　杭州府批海寗禀生葉宜春等禀云查上年各屬被水致成災歉奉撫憲核准將應征銀米分别蠲緩各該州縣自應仰體德意核實辦理視各都災歉之重輕扣蠲緩之多寡使災黎均沾實惠乃聞湖屬各州縣有辦災不實情事恐杭嘉兩屬亦蹈此弊當奉藩憲委員並經本府分别札委前往本邑調查有無侵蝕情弊旋據各委員陸續禀復經本府逐加復核彙禀當以海寗州上年銀米尙未征齊擬俟裁數後再行調取各項征簿細加查核復恐有不實不盡曾飭造災戶細册呈候核辦在案據禀各情候札飭原委員盛令馳往該州所征上年漕尾如刻已征足截數立卽調齊征收簿據呈府以憑復查禀辦至本年米缺價昂貧民困苦前由本府派撥該州截漕三千石札飭迅速舉辦平糶以濟民食迄今多時該州尙復延不禀辦何玩視民瘼一至於此並候嚴催海寗州會督紳董尅日議章開辦禀報並即知照仍候撫憲批示遵行此繳（比） 
[江督拘留督銷委員南京]  
　　江督端午帥批淮北督銷徐牧之棨禀陳關岸滯銷情形請委員接辦由據禀已悉查上年北鹽缺産借運東鹽南鹽成本增重關巿滯銷該員到差値岸情疲敝之時一再平價以顧岸銷辦理尙屬盡心惟南鹽搭銷及二錢流攤雖爲萬不得已之舉第商販避貴就賤較之往年銷巿自恐稍有不逮旣經該員與海分司極力磋商將選色平價事宜認眞整頓販本果可保全元氣自能漸復當此岸情渙散之時籌緝籌銷正須得人而理該員辦事實心條理精密本部堂久 
 
 

Page 11

 
 
所深知應卽力任其難共維大局萬勿遽萌退志致使任事無人至該局本年如果到鹽不旺雜欵短收則按册而稽亦不難細爲核算該員因公支用之欵自當代爲設法斷不令實心辦事之人致貽後累也仰淮運司轉飭遵照繳（商） 
外交錄 
[駐潯英領預備晋省九江]  
　　駐潯英領事電致贛撫云本領事接奉本國駐京大臣電札派往南昌會晤貴中丞面商要件尊處如已接到那尙書公牘希速覆電當即乘輪赴省拜謁也（因） 
[梁使恭謝美總統不受賠欵北京]  
　　美國不受中國庚子賠欵僅收海軍費一千一百萬圓由美使柔克義行文外部聲明各節迭見本報現悉外務部王大臣除親詣使館特伸謝忱外并電知梁星使呈遞國書恭述聖旨茲准梁使來電現値美總統居鄕避署之時訂期中歷五月十八日親赴該鄕傳旨敬謝總統欵待極爲優渥從此兩國邦交當可益加親睦云（大） 
[俄使請給行駛輪船執照北京]  
　　俄璞使照會外務部稱黑龍江行駛輪船章程未定以前所有經過來往船隻應如何發給船票執照請核覆等因外務部覆以中國輪船如在未定章程以前應領牌照俟查明俄船向章一律辦理並咨行東三省總督曁黑龍江巡撫迅卽查明見覆以憑核辦（序） 
[日商開設洋行鎭江]  
　　日商小原滎近在鎭郡開設大成祥洋行專售洋土各貨業已禀由駐寗日領事船津辰郎照請鎭關道榮星莊觀察立案矣（對） 
軍事界 
[組織巡防軍樂隊鎭江]  
　　鎭道禜星莊觀察現擬招選巡兵組織軍樂隊聞己議妥章程不日派員赴申購辦軍樂并聘請教員卽行編練 
[營兵反抗管帶詳情鎭江]  
　　駐鎭三十六標一營兵丁受舊管帶王念祖之鼓動大起風朝已紀前報茲悉起釁之日有目兵數名擁人新管帶俞紹瀛辦公房内推翻棹椅沖碎杯盤俞君知事出有因卽用好言勸散一面電禀標統歷陳王管帶唆使各情標統杜淮川得電後立即馳鎭查辦并責令陶敎練官代爲排解以息其事（庶） 
[督練公所詳請驅逐娼賭安慶]  
　　安省東門外龍子橋地方向無店鋪自建造兩標營房招集新軍駐紥後烟竂酒館如櫛如林刻經督練公所叅謀兵備敎練三處總辦訪聞兵民時有聚賭宿娼情事因於日前會詳上台請札首縣卽飭差保嚴切稽查將聚賭宿娼之家一律驅禁以免生事（化） 
[嚴禁營兵私食洋烟鎭江]  
　　蘇省督練公所訪聞常郡營兵往往身穿軍衣出入烟館因特會同巡警處札府飭縣曉諭各烟館此後烟膏母得賣與營兵吸食該營兵如有强買等情准卽送官懲辦云（射） 
敎育誌 
[肉業抵制抽捐被斥杭州]  
　　省城肉業早由仁錢兩縣諭令捐欵充作勸學所經費詎該業董事豫太等近忽禀請提學使擬自辦學堂以爲抵制當奉批斥云各業應提應捐之欵動輒藉口自行辦學以圖抵制此等積習最爲可恨該舗戶等明知此項肉捐已由縣議撥作仁錢二縣勸學所經費乃復揑詞來轅嘗試殊屬刁狡仰仍遵照縣諭將捐欵議定聽候隨時飭提撥用母許飾凟干咎切切（比） 
[確查硤石圖書館之弊病杭州]  
　　杭府批海寗硤石圖書館紳士孫廷鼐等禀云查此案前據該廪生等具禀當經批州確查禀復在案迄今多日未據復到殊屬任延據禀前情仰海寗州查照前批調查明確並嚴究書役有無隱匿阻撓情弊尅日禀復核辦母延（比） 
[新提學之政見黑龍江]  
　　張提學業巳接印視事現正籌設學務公所及分設各科與科員敎員薪水事宜聞各學堂在事人員之薪水業已議定照原章酌加二三十兩不等巳呈程中丞核奪至公所原定六科提學以江省現無專門科暫不備設餘則照章辦理其科員卽以學務處當差之員與提學此次帶來之七員分别委用一等科員則擬每月六十金二等五十三等四　　課長則每月百兩副課長每月七十兩聞各科科員暫不委派一等以二三等勤勞卓著者推升惟尙未决定俟定妥後卽行禀請中丞核奪云（靑） 
[札委敎員研究會敎習南京]  
　　江督端午帥日前據梅觀察光遠面禀四區初等小學敎員講授未盡合法請於夏季暑假後開設敎員研究會補習敎授管理圖畫體操各科等淸當卽允准照辦除管理圖畫各科已飭該道妥訂專員上敎授一科亟應遴派甄明敎育之員以資講授查有女子師範學堂監督馮生開濬堪以派委業已下札遵照矣（商） 
實業類 
[札查金銀號商誤收賊贜辦法北京]  
　　農工商部咨行民政部略謂據京師商務總會禀稱金銀號商收買金珠紅貨如果誤收賊贜擬援當商禀准成案辦理云云（原禀已見前報）查當行商人禀准章程内開如係官物免收本利如係私物令失主備本取贖免收利息等語業由本部咨行核准在案現在金銀號商自應一律理相應咨行查照等因民政部接咨即據情札行兩廳查金銀號商仿照當商辦理其中有無流弊該廳有直轄地面之責必須於商家失主兩無窒碍方足以服人心仰該廳會同詳細核議申部核奪（大） 
[農學會禀請立案鎭江]  
　　金壇縣農學公會附設農學自治兩分所日前將所擬章程禀請省台立案當奉陳中丞批飭農工商務局轉飭該縣將所呈章程詳細察核仍由該局轉詳立案（飭） 
[金壇擬設工藝局鎭江]  
　　金壇縣紳士徐高年等以壇邑地處腹裏交通不便除田禾進欵以外别無利源殊爲瘠苦擬設一工藝同擇聰 
 
 

Page 12

 
 
頴子弟或改過自新者用本國自造東洋木機敎以織布實業惟開辦之始經費無着擬請撥借公欵一千串先立基礎然後再仿公司集股章程每股五十元作五十股集足二千五百元卽作購紗資本業已聯名禀請縣令孫友蕚立案保護當奉批准並允俟平糶辦竣卽將餘剩錢文酌量撥助云 
瑣事欄 
[禀請給照承辦土膏店安慶]  
　　桐城縣復和土莊主方祖佑日前具禀藩署請給發專照承辦該縣土膏店并附設戒烟公會懇予立案等情當奉馮方伯批示云察核所禀係爲維持公益起見意殊可嘉惟查皖省烟禁定章第四條載明售土膏之店應卽查明若干一併發給准賣牌照等語該縣境内領單開設土膏店者究有若干家應候札飭該縣查明具報再行核示（孔） 
[旗兵拔刀行兇鎭江]  
　　日前有旗兵三人在萬年春菜館挾妓飲酒當經某巡查見而勸阻詎該旗兵卽出利刃相加巡查見勢不敵遂暫避其鋒聞日内卽當具禀京口都統查究云（至） 
[批飭查辦舞弊皂役長沙]  
　　湘潭縣皂役劉永迭經士紳以朦官舞弊等情禀控省臺昨奉臬憲批示云據呈皂役劉永朦官舞弊前經合邑士紳控府批飭該縣確查革究該縣何以不遵批查辦是否有心庇縱仰長沙府迅飭湘潭縣確切查明果有前項不法情事卽將該役禀請究治母任優容養奸是爲至要（敏） 
[贛撫斥革被控把總江西]  
　　江西浮梁縣把總戴洪炯被該處紳士列欵控告經贛撫密札饒州府張太守訪查現據查明禀奉瑞中丞批示云該把總身任營汛平日乃敢恣意娼賭私刑寃濫殃及良善實屬藐法亟應斥革以肅營伍仰按察司會同布政司營務處立即核明府禀叙具妥詳呈候咨革並分行饒屬文武曁該革弁原籍一體知照（子） 
[劫案駭聞揚州]  
　　泰州離城十里港口鎭前日有劇盜六七十人連刦裕生典一善豐布號等五家失贜至數萬金之多並鎗傷數人立斃鄕婦一口裕生典所失尤鉅銀洋首飾均被搜括至三更後匪黨始呼嘯而去闔鎭店舗人心惶惶遂閉巿數日（南） 
[飭查鄕約腐敗情形鎭江]  
　　溧陽縣鄕約開辦以來頗滋物議現由紳士王君等將腐敗情形禀由鎭府承太守批飭該縣迅卽查明禀復核奪（十） 
爪哇通函 
[學務報告]  
　　（一）原因爪哇之巴打維亞本有一義墊有一二學究敎授華文□□□至爪哇即因其義塾勸其興學於是巴打維亞卽設中華學堂各埠接踵而起者絡繹不絶今則已有四十餘處 
　　（二）總會爪哇本有一總會主持商學兩界之事今因商會成立復設一學務總會每年輪設各埠投票爲定其經費由各學堂抽收以敎員之多寡爲准則每一敎員由學堂抽收七盾以後爪哇之學務當不至散漫無稽矣 
　　）三（經費爪哇之學堂向無常年經費其所恃者僅學生之學費餘則由各董捐助不足則由豐富之董事暫時籌墊故爪哇學堂之險象爲中國所未有頃刻之間卽可解散其能支持如此之久者不可謂非諸華僑之功也 
　　（四）董事董事有墊費之責有管事之權一有舛誤交謪立至旣費財又受責苟使吾國内之華人處此恐無如是之熱心者 
　　（五）敎員爪哇敎員分兩種有就地聘請者則爲嘉應州人有逐地聘請者則各處皆有而遠地聘請之敎員費多而無用蓋爪哇學生之程度最淺實不必用高等敎師况遠地來者水土不服往往厭居種種不宜斷難久處且昔時敎員有因事被毆者有因病暴亡者遠地來者於是視爲畏途而敎員之中有星卜輿隸之流高等筣又恥與爲伍况華僑與内地之人言語不通感情隔膜易致衝突遠地聘請之敎員類皆不及一年而去各敎員之課程各不相同學生之功課亦因是不齊故敎員一事實南洋學界之一大問題也 
　　（六）學生南洋最可愛者莫如學生天眞爛漫毫無恶習愛師長若父兄敬同學如昆仲名爲小學而衝突爭鬧之事絶少惟與敎員言語不通全恃繙譯而繙譯之謬誤者不可勝記故學業之進步極緩然若圖畫一科高等者竟能畵像是又内國學生之所不及惜乎讀至三四年方有門徑其父母必勒令棄學經商故學堂開辦七年成就之才竟無一人然較之不識華文不通華語者固高出十倍矣 
　　（七）監督自廣東派監督而福建接踵又派兩省爭權不顧僑民之寒心致僑民左右爲難實則爪哇雖有監督二人至今未辦一事卽新章亦尙未發佈徒費有用之金啟僑民之疑寒僑民之心吾不禁爲閩粤哭 
海龍通函 
　　海龍係新開之地流民雜居良莠不齊加之鴨緑江森林相距甚近伏莾叢多故劫殺重案時常不絶居民苦貧則投入山澤流爲鬍匪雖地方官力爲剿捕然若輩見官兵至卽逃入山澤官兵去即出爲刦掠據此情形萬難絶其根株徒勞奔走而巳 
　　海龍府地脈豐腴出産興旺礦産亦多且鴨緑江森林離府城僅九十里地勢平坦運輸甚便府屬杉松崗煤礦苗旺質佳多運往吉林地方産物除煤炭材木之外烟葉紅粮荳白蔴等皆爲大宗府内人口有一萬數千人商務甚隆而富商亦不少他處商民之遷來者日多一日將來發逹可期而待矣 
　　海龍府屬有山城子朝陽掬鹿三大鎭各有人口二萬餘行棧林立商貨輻輳交易之盛優於府城一望而知有新興之象 
又由開原抵海龍之鐵路前由戚紳等禀請築造已蒙農工商部批准立案然未勘測路線不知何時開辦但此路線地勢平坦頗易擀築所需路欵當不甚多且此路兩旁地脈膏膄物産甚富實爲有望之鐵路也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畵史（來稿）]  
草木皆兵 
國外新聞 
[日報對於美國增調戰艦之言論]  
　　二十八日東京電云日本朝日新聞代表昌往見素有聲名之海軍某員據稱美國近日之海軍舉動並無緊要蓋近十年來美國海軍日行增張此次爲練習事宜又以自保其在太平洋之利益故有豫行佈置之策况此艦隊内非全爲戰鬭艦至其駛來太平洋或仍留大西洋揆之軍理皆爲無干日本之舉云○朝日新聞有論云美國之遣調艦隊來太平洋實爲麥金蘭（前任美統領）帝國主義及新共和國主義兩者自然之結局其欲永駐於太平洋則爲擴張其孟魯主義耳但聞該艦以太平洋多所不適且深信日本能尊崇其領土之權利故稍屯數日卽須駛回大西洋特惜該艦不能來日本一行使日人得見美人待日人之誠意且以答日艦在美時所承之優待更有不能己於言者美國若能將商約第二欵廢除則舊金山之惡劇可不致再演於吾人之前云○現各大報皆無所論議蓋皆以目下尙無可據爲定論故不必先自表出其意見云○倫敦晨報謂美國立法院此次决議事件意在增漲其海軍而英國地球報則謂美人自白此舉無涉於人之說殊不能深信云○東京股票巿面今日甚爲衰落 
[法國戰艦屢次失火]  
　　二十八日倫敦電云上禮拜六法國都倫船埠有戰船一艘名河顯者無端起火此一月之中都倫船埠之法戰艦無端起火今爲第三次矣故目下法國對於此等不測之事頗形憂慮 
[日本水災]  
　　二十八日東京電云日本鹿兒島近遭大水六十年間所罕有云 
[美國兵備策略]  
　　二十八日倫敦電云據華盛頓地方之宣告謂現正極力經營太平洋海防等要務儘所支之欵無少節費波竭海峽已築有船塢備修戰艦等用馬亞島河道須大加開浚以便駐屯重大之戰艦云○聞依利湖路得氏日後將赴墨西哥蓋爲商議收買麥大倫灣海軍駐屯所一事云 
[荷蘭船塢罷工]  
　　二十八日倫敦電云荷蘭巡洋艦已派赴羅推塘地方爲彈壓該處船塢工人罷工滋事之故隨後又有兵艦一艘駛赴該處現各水兵力助　察以鎭壓滋事工人而保治安○又電溪堡地方船塢工人因欲增工價亦相率罷　以上譯字林報 
[德相遊跡]  
　　二十八日柏林電云德國首相蒲羅親王己往腦豆内地方歇夏 
[美大統領之聲言]  
　　二十八日柏林電云美國大統領羅斯佛宣稱今冬大西洋艦隊將赴太平洋巡遊純爲試驗該艦隊之速力及自護能力故也若云爲將有戰事之故殊屬謬說美政府豈不願與各大國共享和平之福又有謂美政府將收買麥大倫海灣（墨西哥國沿岸）爲駐屯戰艦之地更屬無稽美政府不過將於太平洋沿岸建一屯煤之所爲美國兵艦每年演習槍砲之用云 
[江國政府新例仍不滿人意]  
　　二十八日柏林電云法國釀酒業中人聲言政府所定濟撫南部人民之法律未能滿意 
[日艦行蹤]  
　　二十八日倫敦電云日本巡洋艦波筑千歲二號現 
 
 

Page 19

 
 
在荷蘭福婁興地方遊歷以上譯文匯報 
本埠新聞 
[預備相國供張]  
　　滬道瑞觀察得都中來電言王夔石相國致仕後業己啟行初四日當可抵滬等語觀察以相國此次旋里奉有恩賞馳驛之諭特札飭上海縣李大令籌備一切供張以免臨時倉猝云（默） 
[尙書行期又改]  
　　新簡外務部尙書吕海寰本定前月二十八日乘新銘輪船北上旋因部署未妥又改於初五日乘安平輪船赴都（哲） 
[蘇糧道履新]  
　　新授江蘇督粮道惠觀察綸由京來滬昨到道拜會後卽乘順泰小輪赴蘇履新（車） 
[周督失竊]  
　　卸任粤督周玉帥於前晚乘江新輪船回皖時忽被劫賊竊去皮包一個中藏零星物件不少并有金錶一隻値價頗昂當將該賊緝獲解送英廨訊辦（軌） 
[巡警總局續請撥欵]  
　　本埠北巿巡警總局所需經費曾由江督蘇撫奏准每月在滬局稅課項下撥銀一千兩茲因開辦以來除由滬道撥過一萬兩外不敷甚鉅該局總辦汪觀察昨又移請瑞觀察再撥一萬兩以資應用（速） 
[内地食米仍准流通]  
　　南匯縣　大令以近來米價陡漲更兼松郡遏糴人心惶惶擬請上憲於内地産米各處仍准照常流通以濟民食業經通禀各憲核示在案茲滬道瑞觀察以米糧一項本准内地流通諸凡産米各縣遇有鄰境採運米粮自應照常放行未便分界遏糴致碍民食昨已批飭松江府遵辦矣（便） 
[三誌縣訊無頭命案]  
　　法公堂補提無頭命案内之陳許氏姑媳到縣後當晚奉幇讞洪明府研訊許氏供上月廿四夜與媳王氏同煮晚飯倏見躭擱在店之鄭阿坡與女兒桂香在樓苟合婦人卽面斥阿坡爾于去冬失業在我店内食宿至今作此無耻之事當卽逐出不許再來至五月初八夜天將黎明婦人起身經過媳婦房外又見阿坡在媳房内婦人遂人房見女兒與媳均在床上婦人憤極立將阿坡髮辦剪落阿坡情虚理虧自取洋式剃刀劃破咽喉肚腿血濺斃命媳女恐懼避入隔房婦人正欲下樓適在店燒烟之阿咸到來婦人云欲投報捕房阿咸阻云報捕非但多事且又醜事張揚不如移尸滅迹婦人遂聽其所爲阿咸一人在房將阿坡尸首分解不知如何運出祇知身段裝在板箱雇小車載至浦灘渡過浦東是實訊之王氏初供阿坡强姦被姑捉住剪辫自經等語明府喝令掌頰七十下鞭背五十下始供婦人與夫妹被阿坡先後姦污事泄被婆婆逐出本月初八夜十一句鐘阿坡忽又掩入婦人房内仍與夫妹三人同床翌晨阿坡探首帳外觀看天曾亮否詎被婆婆經過瞥見入房捉獲剪落髮辫阿坡欲避不能羞懼交并自取剃刀勒傷勁腹畢命婦人與夫妹恐懼避入隔房後由阿咸分尸運出抛棄餘供與許氏大略相同及訊桂香所供亦然陳鏡如供早起出外購菜此事並不知悉明府喝令掌頰五十下始供買菜回店妻云阿坡昨夜又宿樓上捉獲後伊卽自盡畢命由阿咸將尸移出斷無妨碍小的糊塗亦未報官求恩陳松堂供妻王氏長妹桂香均遭阿咸誘姦小的無顔歸家本月初九淸早小的到家知阿坡被母親捉獲自刎身死小的驚訝之際卽據阿咸囑勿聲張伊能包辦妥貼小的遂亦聽之當偕店夥卽阿坡堂弟鄭　林同到小的姘婦處又蔴雀牌午後阿咸到來訴稱伊將阿坡尸身分解八塊先運頭顱兩腿出外抛在小東門外招商局碼頭黄浦内繼將兩手兩足分藏菜巿街陽溝及寗波會館門前河内身段載往浦東抛棄等語阿咸後即逃逸小的願押案下俟伊緝獲面質惟父母年老亦遭牽累求恩保釋明府准如所請判陳鏡如與妻許氏交保尋交阿坡頭顱兩腿騐核松堂還押王氏與桂香仍交官媒看管候訊（車） 
[米商環禀滬道批詞]  
　　米商義生泰順聚源盛元餘等四家以前將米粮托法界恒盛米店所設之米廠代碾後被法廨諭令存米一概平糶等情已疊誌前報各米商以託該廠代碾白米亦米店常有之事因此受虧心有未城曾公禀滬道核示昨奉批示略謂恒盛米店及迷商機器采廠所有粳秈米石業經法公堂調查免日始行斷令一律平價出售事由蔡小松囤積居奇而起本與他人無干是以原斷内聲明待碾暫存未經碾出者應如何貼償著蔡小松自行理處爾等果有寄存待碾之米在内儘可遵照廨斷分别向蔡理償母得來轅越瀆再此項存米本擬送官平米價局發售給價歸還而法總領事以租界内之米應在租界出賣未便運至界外所請未便准行云云（皮） 
[閔行商會請發戒烟凡藥]  
　　閔行商務分會總理朱承鼎具禀滬道略謂前閱報紙載憲批上海縣設局戒烟禀請多設局所分地收養費大難籌不如配製藥丸交存總工程局派司事經理一面示諭概准烟累之人前往報名聽候發給服用不取分文酌定章程限令定期戒絶較爲省便易行所需經費查有滬寗鐵路公司核給保安堂地價遷費銀三萬兩除動支購　遷葬合費外餘欵尙多可以分撥上海作爲地方戒烟善舉之需設有不敷再捐廉湊濟等因仰見體卹周至惟閔行係上海首鎭吸烟之多較他鎭奚啻倍屣擬請札飭上海縣於閔行鎭一體撥藥報名施送以補分會戒烟之不足或墾酌量撥費若干卽由分會戒烟會照前方配合仍由會員監製推廣施送限戒不取分文隨將送戒姓名懸示會所一面造册具報云云（甘） 
[邑令返滬]  
　　本縣李大令昨日由寗回滬卽詣道轅禀見（車） 
[主政參觀會審]  
　　法部主事關主政應麟於前日抵滬謁見滬道後旋至公共公廨拜會讞員關炯之太守并查視公堂會訊情形少頃美白副領事蒞廨太守遂邀同主政升座叅觀審案（莊） 
[公廨逃逸女犯]  
　　公共公廨女押所有押一年之王阿保押二年之陸鳳姐押一年之陳王氏押二年之姚張氏押三年之姜張氏押半年之趙李氏六名忽於念九日黎明撬開墻洞逃逸當由看役禀知太守連夜飭差嚴追一面偕同美白副領事及副捕頭等至女監勘騐一週卽將疎忽之官媒沈費氏押候隨堂訊究并禀請滬道瑞觀察核示（槐） 
[查封彩票店之紏葛]  
　　周世章殷金壽等在總工程局禀控己倒閉之大發源彩票店王曹蘭生積欠票洋鉅欵逃逸請查封店底生財當 
 
 

Page 20

 
 
由局董派探傳同原告前往查點生財開列淸單禀候核辦旋據該探禀稱奉諭往查時詎有　維善張仰渠兩人出頭阻止稱安徽彩票公司被曹蘭生欠有票欵已將生財物件查點歸該公司經管並向上海縣禀追有案母須再行查點等情局董得報卽備文移詢上海縣查照辦理（永） 
[發封私開烟舖]  
　　王家馬頭林福記烟館主林天喜因違禁私售燈吸被巡長查獲將烟客拘解總工程局分别責懲旋乂將在逃之店主拘解到案奉孫裁判提訊以其藐抗禁令判戒責二百下將房屋封閉烟具起案銷毁（夜） 
[勸學所董請暫停茶捐禀批]  
　　上海勸學所總董姚文項文瑞顧言等爲暫行停辦茶捐事具禀滬道略謂前奉鈞批查南巿各茶館大半帶設烟榻涇渭不分若不暫時停捐難免藉口已批縣飭遵蓋學費固應設籌而烟館奉禁己屇限期尤不能不切實辦理等因仰見憲台務除毒害權衡緩急之意董等細繹暫行停收之憲諭謹擬辦法八條一請以五六兩月爲暫行停收之期限一請以城廂内外爲暫行停收之界限一茶館帶設烟燈者十之一本無烟燈者十之九此舉雖因禁烟而起仍應一律停收勿庸分别以示公漙一此舉專爲加惠而起原加茶客之每盌錢一文仍准各該館於停收期内照常收取以省紛更一停收期内兩個月之捐停收期滿以後應請竟予豁免勿庸向各茶館補收以昭實惠一四月份以前欠繳之捐旣不在停收期限以内仍應催收以杜取巧一各鄕鎭茶捐興學旣不在城廂界限之内概不得援照要求以免枝節一本城養正學堂所收廟園茶捐旣在城廂界限之内未便令其向隅惟養正兩個月短欠之數應由勸學所於七月以後所捐内撥出補足以免虧損以上各條專爲均沽實惠酌定限制起見伏乞札縣曉示云云當奉滬道批示來禀閱悉所擬辦法八條尙爲平允仰上海縣核行飭遵至所請先春公所茶捐學堂並行不廢一節仍候移催商務總會開導秉公調處可也（泳） 
[坍屋壓傷工匠]  
　　邑城小東門内花草浜某姓家雇匠修葺屋面忽然坍下壓傷匠工一名（疏） 
[失愼旋滅]  
　　邑城新北門内三牌樓大街張同泰鞋店昨日午後因潑翻火油失愼幸鄰右帮同撲滅事後由中區傳訊以未肇大禍罰洋一元釋出（疏） 
[上海官事]  
　　城汛周思傑由松考試重政回滬到道禀知瓣調塘橋巡局員楊永康到道謝委（杞） 
訟案 
[總工程局紀事]  
　　大馬頭錦記籐店昨日忽有素不相識之某甲挑送白米一担來店適店主王某他出學徒何某以並未購米却之旋又有祥豐米店夥金文忠來收米洋九元五角學徒不允金與挑米夫將何扭控到局明府訊供之下著出外各自查明理償○猪客沙鍚堂在城根候小娘不噐店購物匆忙間遺下鈔票兩帋計洋二十元當被炊工李阿興有意籍掃垃圾爲由竊去被沙瞥見向取不得口角之下扭控到案判李候交保理還○求新廠小工王阿文酒醉持板橙擲傷金小龍之脚扭案訊供各執一詞判金出外自醫候查明再訊（永） 
[公共公廨早堂案]  
　　陸王氏前將親女順金寄餋在開妓院之張芝臣家由濟良所查獲送訊判發所查明在案昨陸延博文律師投案求領並稱實係親女求察關太守商之美白副領事判陸罰十元充濟良所經費並覔保將順金領回○陳烈淸積欠某西人洋元向索圖賴控奉關太守於昨日傳判交保候訊○王阿三竊無主黄瓜一包由捕人贜併解判枷三天押一月○馬夫張瑞興王阿根快馬違章由捕追獲判各罰二十示再枷兩禮拜○寕人陸恩卿與東洋人某甲先後以僞票騙取奚見金等緞子各貨共洋二百餘元報由捕房將陸拘獲於昨解究太守以供認不諱判押西牢一年○楊四明竊取洋人包車賣於劉成坤得洋十三元報捕弔贜解究判押繳十三元再行核辦○韓其生誘拐張榮華之妻毛氏有學徒袁方才目見報捕解訊判限十四天交人在案昨已逾期仍未交人判押西牢一年○麥根路某洋房侍者陳觀榮姦誘楊左根及林阿大之妻金珠報由捕房將勾引撮合之韓高氏韓四保等解訊候辦在案昨解復訊楊供求懲辦並稱尙有衣飾帶出被韓高氏匿去求追陳觀榮供與金珠有姦楊左根供祗宿一夜韓供實遭誣控四保供與女子無涉太守核供判韓高氏押官媒一年陳押西牢半年楊左根交伊父母具領韓四保從寛聞釋○妓女始紅院之轎夫王阿土因與妓女九宵樓龜奴朱阿弟口角爭毆朱被打傷報捕解究太守以各有不是惟朱受傷判王具改過結開釋○康茂洋行控吕潤蓀不認担保欠銀判吕交保候訊（根） 
[公共公廨挽堂案]  
　　程金富控曹旦華曹阿祥抵票不贖一案前晚奉寳子勸明府復訊程投案求追並稱延至今日曹分文未繳訊之兩曹供求寛奶料理押限十天理楚○吕少筠控何承福沈雲樵欠銀訊供交保理楚在案昨晚提訊明府以兩造供詞各執判押限十四天赶緊理楚違干未便（莊） 
[法租界公堂案]  
　　林世昌皮絲烟店主林江蘭因欠邱通炳高麗參銀控押捕房日久無人具保現該店以無人撐持遽爾倒閉店夥亦散去經收房租人投廨禀請示核聶司馬判將生財檢點後再示辦理○京江棧夥陳文敏投廨控匪徒趙德秀王金貴嚴阿高等在永安街夥搶小的運送白米判趙嚴各枷兩月王押七天○林書元控寡弟媳羅氏私逃出外一案昨經中西官會判羅氏交保著兩造父母自行商奪○張金標在輪船行竊張得奎考籃等物又將張之輪船票持往桂記船局退換票洋當被局夥殷漢卿察出交捕送究判贜給張領去金標枷示一月押改過所四月收贜之李張氏罰洋一元○積竊王正卿又偷衣包一個由探獲案判枷一月押改過所二月○無賴湯阿小深夜闖入黄河路畢姓樓上圖竊送究判押五天○張朱氏前控開玻璃店之顧雲泉吞賴存洋六百元判交保料理在案詎保出仍不理楚昨又提訊顧供須將貨變賣攤償司馬以其　狡判限三禮拜每禮拜著繳銀二百兩違干押○唐　順帽子店失愼波及奚愛堂高鍚奎兩家曾奉堂判罰銀五百兩以一百兩充公三百兩給奚作卹一百兩爲高撫卹在案詎唐祗交罰銀其奚高之撫卹銀抗不遵交昨奚高投請提唐弟到案著交司馬判唐母出外赶速幫同措資料理（絲） 
[美租界捕房事]  
某西人乘醉坐七十四號東洋車車夫詢以何往則已爛醉如坭該車夫當即送人捕房押候醒核○朱玉林昨扭伊妾大姑娘至捕房聲稱屢出不歸且有私行運物希圖逃逸情形請究捕頭命扭至公廨控告○銅匠傳利生林阿生昨日行經元芳路五百四十五號門牌以窗戶磕　當卽入内理論並將該戶碗盞敲毁甚多由捕拘入捕頭命傳等合賠洋二元了事○莊成林疑鄰人王阿大竊衣鳴捕拘入押候查核○施阿長昨與王阿四索欠互毆由捕拘入存洋保出候訊○西華得路永富里口昨斃無名丐屍一具又塘山路後抛有孩屍一具均由巡捕回報捕頭飭傳地保分别報殮遷埋（西） 
振務 
[華洋義振會經收捐欵總數報告]  
　　本會自開辦以來已閱八月蒙中外各善士慷慨樂輸爲欵甚鉅現因江北一帶民困已甦已於英七月廿一號卽華五月十一日截止所有陸續收集捐欵總數除編刋徴信錄另行分送外茲特先行登報以供衆覽計開新嘉坡來元四萬三十四百六十四兩五錢六分檳榔嶼來元二萬零七百十四兩四錢一分色　格來元一萬一千九百四十九兩八錢七分維多利亞來元三千四百八十三兩一錢檀香山來元七千二百二十五兩一錢四分安　利斯來元一千四百六十兩和　國屬英地司來元七千八百十三兩六錢六分大連灣來元三千三百六十三兩八錢七分天津來元二萬八千四百十七兩四錢四分靑島來元四千零八十八兩美國各鎭巿來元六萬一千一百十五兩三錢五分英屬加拿大來元一萬七千五百卅九兩五錢八分粤大利亞洲來元一千六百六十六兩一錢四分威海衛來元七百七十九兩七錢五分印度　勒革逹來元一百七十一兩七錢九分牛莊來元三千二百六十九兩八錢四分上海萬國紅十字會發助元四萬四千五百六十四兩六錢二分美國紐約敎曾新報經募元二十萬六千八百四十五兩一錢一分上海中國紳商經募本埠曁各口華商捐助元四萬三千七百七十一兩八錢庽華洋商捐助元七萬二千九百十四兩四錢萬國賽珍會來元四萬九千四百四十六兩零七分英京倫敦來元六萬四千一百七十一兩一錢七分共計元六十九萬八千二百三十五兩六錢七分由美國紐約敎會新報經手捐來粮食合計元二十八萬兩由各處來粮食各計价元三千三百五十兩由牛莊募來高梁合計元二萬三千八百六十九兩六錢九分由紐約敎會新報徑解鎭江分會元二十四萬六千九百三十八兩五錢七分兩共計元一百二十五萬二千三百九十三兩八錢三分又結外由愼裕所收末批捐款交來九百三十三元華洋義振會　啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
