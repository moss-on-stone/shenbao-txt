# 1880 - 360 - 4902758

 

Page 1

 
 
[點石齋印售書籍碑帖字幅價目] [  本齋主人啓]  
　　本齋於去年在　西購得新式石印機器另用照相之法照印各種書　　皆能與元本不爽　　且神來更覺煥發至照成縮本尤極精工舟車　帶　可無累　之處且行列井然不費目力誠天　間有數之奇事也今在申報　申昌書　室出售合將印成每種價目列左 
　　書　○　本字彙二角五○晚笑堂書傳三角五○英字入門一角五○耕織圖五角○華英字典五角○聖諭像解五角○簡明目錄七角五○　雪因緣圖記一元○廣治平略五角○歴代名　圖說七角○華英通用要語一角五○狀元　考一角二○於越先賢圖　二角五○萬壽盛典五角○華英文字合體二角五○黑　風土記二角五○華文譯英文字典八角○汗簡二角五○詩書舫六角五○帝鑑圖說六角○華英說部攝要四角○華英尺牘二角五○殿版初印廣熙字典每部一本賣洋二元又每部四本康熙字典實洋二元三角○篆文四書七角五○無師自通英語錄五角○泛槎圖洋一元 
　　碑帖○玄秘塔二角連裱六角○王樓夢黑磧連裱三角五○董其昌成　軒八分連裱一角六○玉版十三行一角連裱一角八○宋廟　一角五○張玉德崇仁寺碑一角五○成親王　邪公家傳八分連裱一角六○多責塔一角八連裱三角八○徐昌　書陳文恭語五分○　教序二角五紙裱五角五○　南宮虎邱詩一角二紙裱二角六○趙之謙書陳夫人家傳二角紙裱三角五○又琴旨一角二紙裱二角二○梅野人草書八分紙裱二角○何子貞上曾　相詩七分連裱二角二○沈桐敂書王右丞遺事七分裱加八分○表忠觀碑縮本一角已裱二角○近今翰林墨蹟三角連裱六角五○爭坐位一角已裱二角○趙子昂龍興寺碑一角已裱二角五○文徵明前赤壁賦墨蹟一角五已裱二角七○　其昌　陵碑一角五已裱三角三○梁文定公墨蹟七分已裱一角五○汪士鋐　風墨蹟一角已裱二角二○虞恭公溫公碑一角五已裱三角板面三角五○皇甫君碑二角五已裱五角加板面五角五○　製官智箴孫玉庭書連裱一角○靈飛經二角裱者四角○顏魯公祭姪稿一角半裱者二角七○九成宮體臬銘一角五○董文　公　亭叙一角二裱者二角七○譚錄合詠劉石菴王達齋雨先生書二角半裱者四角○　府君墓誌銘曾君熙書七分裱者一角九○戴夫人慕誌銘戴君熙書四分裱者一角二○十思疏祁君廷杰墨蹟六分○詒晉齊巾箱帖每部收洋四角裱成紙面而加夾板者則洋八角裱成　面面加　套者則洋一元 
　　字幅○陳　　行書立軸一角綾裱三角五○王雪山行書小　六條八分○汪聯卿行書中屏四條一角裱者四角○王雪山行書中　四　一角○莫友芝條幅六張未裱五角已裱一元○元和沈共之小篆條　每堂二角五綾裱另加四角五○毛　香行書條幅每堂三角五　補加四角五 
[論守]  
　　本朝綠營之制戰兵眇兵之外又有所謂守兵守固所以與戰相濟也旂兵之在各直省者名曰駐防口外等處又有所謂防秋兵者皆守之義也然所謂守者言其常而不言其變知守之所當然而不知守之所以然粵逆擾亂豕奔狼突蹂躪不堪官軍極力防堵乃防之於上游而賊卽竄至下游堵之於西北而賊遂流毒東南說者謂官軍之不善守所致然行軍之道亦當審度形勢防於上游堵於西北此實得形勢之正俾賊之紛擾者歸於一處競趨東南譬魚之入釜中別無去路而上游嚴防賊不能逆流而上故江浙雖遭荼毒而賊勢遂以不張未始非防堵之得力也若夫防俄寇則與防粵寇又不可同年語矣近日之論俄事者大抵不言戰卽言和而從未論及於守而其實則山海之調駐重兵煙臺之佈置營務皆所以守也用兵之道如奕棋然先站自己地步使人無隙可乘然後同人之隙而承其弊則事半而功倍占先手者所以立於不敗之地也惟此時之守亦實有難焉者山海關與煙臺等處守之尙屬易易最難守者各海口耳中國此時海口繁多艱於堵禦兵合則守一口而不復他顧恐有顧此失彼之憂兵分則守衆口而人少力單又有彼衆我寡之患且海口之守非輪船不為功而中國雖多方購辦趕緊製造斷不能敷各口分防之用然則守不勝守而計不已窮乎雖然守亦有道有順而守有逆而守有動而守有靜而守有分而守有合而守有以守為守有以不守為守固非可以執一面論也　如敵兵已迫聲勢可畏或屢經敗衂兵氣不張則斂兵戍守不與交戰如臾駢之老秦師以專待其懈歸此順而守也若偵知敵人將攻某處而為先發制人之計不待其至而先迎之扼險踞要勿使敵人得以逼近藉以安衆志而懾敵人此逆而守也多設疑兵分道出入使敵人有所疑懼而不敢遽攻而我得以繕具修械完保入守咸用步步為營之法以誘之此動而守也掩旗息鼓不動聲色置砲設伏以待敵人之來一聲號令機發伏起使遠來之兵猝不及防銳氣頓挫此靜而守也或駐砲臺或築土城擇要地而守之可以四面照顧敵人不能越過鴻溝一步不必以游騎巡行所有將卒盡聚一處以堅衆志之城而扼敵人之吭此合而守者宜聚不宜散也或分兵為犄角之勢或列營如常蛇之形彼此可以互相援助擊首尾而皆應或益分其兵日夜擾之不休彼出則歸不與接戰彼歸則復勿使得安此分而守者宜散不宜聚也至於偵卒四出軍報靈捷敵人之來早已先知　或聲東而擊西我可隨機以應變所疆守者常有餘攻者難為繼以守為守而敵人無所施其計各海口遍置水雷堅築炮臺瞭望周巡不必以重兵駐紥而敵人有所顧忌不敢坦然前進無兵而可收有兵之用無人而可奪敵人之氣以不守為守而敵兵無所逞其威凡若此者皆存乎一心之運用而已故僅言戰而戰之勝負未可預決僅言和而和之成否未可先知惟我自裕其防守之方持滿而不卽發以待敵人之來而肆應無窮方足以內靖民心外寒敵咀可以戰可以和可以戰而復和可以和而復戰此實禦侮之上策而自强之良圖也願與諳於戎事者悉心籌之可乎 
[閩廣籌防] ○閩粵兩省皆屬　海要區近來中俄旣有構　之勢防務尤在所宜急茲閱西報言接到福州 
 
 

Page 2

 
 
來信云福省大憲近日遣兩委員至廣東購辦軍噐二十萬洋之數以備福建海防該處之民亦有私相議論以為中俄大局大約必出於　此時之所以按兵不動者或以兩國各皆整頓兵力耳又云設使交戰於商務尙無妨碍云又有廣東來信重刻下粵中籌防已見端倪各砲臺　添兵守禦時時操演前聞欲命民間派捐以為戰備刻因恐致激成他變已將此議停止云觀此則閩廣各大吏皆能未雨綢繆先期部署古云有備無患兩省疆臣其眞知此義哉 
[俄事也亟] ○西歴十二月初二日俄京傳來電音云中俄為伊犂一事刻已將崇前使和約作為罷論如欲重申和議必須彼此稍肯遷就云云照此電音則前次英十二月初四之電信為不虛矣近日又接俄京來信云中國崇前使所定和約須於兩月內議定為和為戰總在此兩月中定局云云俄事之岌岌如此抱杞憂者能不惄焉如壽哉 
[京餉被刦] ○皖省鳳陽府属定遠縣與合肥毗連今春過春雲明府奉委署理斯缺到任以來克愼克勤未有貽悮十月杪江右起解京餉大憲委某司馬押解餉鞘已過合肥入定遠縣界詎距城數十里突來數十人手執洋槍短刀將車輛圍住打碎餉鞘刦掠餉銀而去惟人口尙幸無傷某司馬趕赴縣城與過明府會管追緝查無蹤影明府查得京餉劫去五千兩因知會合肥曾明府謂餉銀雖在定遠境內被刧但合肥兵役護解不愼亦非無咎且未經解到騐收故該欵須得攤賠現聞曾明府乃認賠二千兩餘不與聞過明府已奉盧方伯牌示撤任矣按劫掠客商已干重典乃該盜胆敢搶劫餉銀何愍不畏法一至於此想難終免顯誅也 
[皖垣官報] ○藩轅牌示署定遠縣過奉雲因案撤任遺缺詳委試用縣單光祿署理 
[寍郡府試情形] ○寍郡府試鄞縣文童正塲日期已列前報茲悉是日宗太守於四鼓點名大門內先由邑尊陳司馬開點每人給一竹籖再由九曲文欄到二門繳籖給卷無籖者不敢闖入魚貫而進並無擁擠情形惟名次在後諸童號桌已被在前者所佔甚至爭奪喧嚷教官意將排定坐號無如諸童不肯遵依後由太守將無坐號之五六十名飭令留入內塲迨封門出題見題帋上　聖諭保甲條內良法之有利於民句利字誤作益字衆童藉肆喧嘩太守不得已易帋改准始各歸號作文云　首題　恕違道　次題　待其人　詩題　賦得長安卿相多少年得年字五言六韻並悉前月二十七日考慈奉二縣文童二十九日考鎭海文童云 
[雨雪霑足] ○揚州兩次得雪已登前報惟田間尙未霑足播種為難茲聞前月十七日夜先之以雨簷　有聲天明由雨轉雪屋瓦檐端當見堆積午後天氣微和復由雪轉雨直至次早住點於是大麥均堪補種鄕民各有喜色云 
[章江氣候] ○前月初九晨起朔風凜冽十點鍾雪珠錯落頃刻卽止午後復霽日光微見自是連日南風異常和暖恍如暮春天氣至十四日北風復作同雲密布似將渥降祥　旋又不果十五六七連日微雨間糁雪點十七各憲又復設壇眞君廟求雪禁止五葷是夜風聲怒號寒氣甚重詎十八早竟又一輪日出四望雲消矣 
[江右雑錄] ○高橋新建學宮墻側向於冬令由保甲總巡捐資搭蓋蘆蓆大棚稗乞丐棲身其中約可容五六十名兼為就地攤墊稻草茲因天氣晴和棚雖照舊蓋成而草則尙可不用且防火患故留以待後日云然近來亦漸見堅冰矣尙有善士施舍草衣棉袴者盡卽及時行之乎○進賢德勝兩門外向於十二月初一起各設粥廠一區以濟貧窮至二月初一止茲悉亦已委員照辦矣○小校廠有灌城儲備一所內中倉房　次惟有無囤積米榖則不得而知也日前有人過此見有都料匠數輩引繩削墨約之椓之於其間想因糧食價平欲廣儲以備不虞故有此舉動也 
[陰行其善] ○祟明仙景沙左近因今年木棉歉收大有啼飢號寒之苦有鄭某者捐洋千元購米數百石存於米鋪或升或斗分寫竹養凡遇竈突無烟者或給與行簽一二支嘱其赴該舖憑簽取米其有孤而無倚病莫能興者則加大錢四百文該處貧民無不實被其惠是眞好善之誠者矣或謂是舉係邑尊顧明府捐廉施濟而託名於鄭某盖不欲自居其功此則更為陰行其善誠不愧父母斯民之職哉 
[天半朱霞] ○前月念三日初鼓後鈎月未升疎星幾點蘇垣之西南天際有紅光一道經天似虹非虹似霞非霞初起光焰幾如日出扶桑厥後徐歛徐散又同星孛一般郡人民皆望見之以為天半朱霞不知主何朕兆云 
[蘇城火災疉見] ○前月念三日上午蘇郡葑門內十全街失愼時當白畫遠處不見烟焰得信稍遲比各水龍齊集前往已焚去房屋三十餘椽是夜二鼓後城中祥符寺巷又遭失火幸當時卽經撲滅云 
[弟昆涉訟] ○兄弟本關天性總以和睦為貴讀常棣之詩而知鬩墻之　仍不失禦侮之情奈何詩禮之家竟有戈操同室者昨有推　友人寄來一函言前任安徽學政　叔雨侍郎在任病故之後其哲嗣懷　觀察與筑生司馬互控於官大有鬩墻之勢雖其中曲直外人不得而知然以叔雨侍郎為海內文宗世所共仰今葢棺未久而骨肉相殘竟至公庭涉訟未免為世族之累閱竟不禁慨然爰將原稟三扣及　帥揚守批語登錄於後倘得幡然悔悟棄角弓之怨敦華鄂之風劉亦叔雨侍郎所九京欣慰者爾　懷　觀察原稟　敬稟者竊　道年三十七歲寓居揚州新城東關門內羅灣地方於去歲丁原任工部右侍郎安徽學政親父憂旋接丁生母憂職道同父弟兄現存五人職道居長嫡母弟名家　三品癊先生祿寺署正人甚忠厚庶母弟家尙候選郎中年未及歲人亦明白馴謹庶母弟名家凖二品廕生年幼尙讀皆恪遵喪　惟同母弟名家同年二十三歲以鹽大使銜充　國史館膳錄職道父親在日因其不孝友不服父兄師長教訓卽不肯為其援例捐納恐伊有玷官箴家同因不得官時有犯上之語抵觸親怒職道看其如此情形決不能出仕又恐伊冒不孝之名不得已為伊捐職州同去歲兩遭大故需用浩繁而家同卽於衰絰之中毫無哀痛迫切之意置親喪於不顧擅行捐升不論雙單月候選知州並瞞職道私行致親　函要謀差事 
 
 

Page 3

 
 
以致親長大怒訓及職道不加管束職道看其在喪服中種種不成體制勸導之　　　　敝唇　家同不情不願反因　　　　　　　　　合家無不側目職道碍於喪制體統祇得忍氣呑聲復挽親友婉勸而家同輕則舊袂而去重則怒目而罵親友亦無可如何職道欲　官懲治而痛念世家子弟出此改類深恐為門戶羞是以隱忍至今實目下有不敢隱忍者職道父親籍隸浙江因在京多年生前卽在京中置有塋地嫡母並伯父伯母以及庶母兄嫂俱葬在京職道父親生前並有自撰生壙記曾諭知職道我子孫尙多以後須分南北住在南者照應祖塋地北者照應京墓職道父親及生母靈枢現停在揚州今年因子午方向不利欲先奉枢回京以便明春安葬合家均無忍違遺記者而家同有意執拗定欲回南安葬職道　以父有遺記何敢故違詎觸同怒卽闖入職道房內將物件打壞破口辱罵手牽職道衣袖勢欲行凶職道當亦忍不與較旋聞家同勾結家中內外惡僕數人女僕楊氏久經在內擺弄男僕楊升張升蔡升褚升為伊羽翼膽大瀝酒盟心誓與職道犯難其勢大有不堪設想之患不得已於四月十五日奔赴蘇州稟商族長兄江蘇候補縣令名寶琦據族長諭知家同蠻橫性成理遣情言若屬無濟祇得稟官懲治職道再四思維猶冀其改過自新是以稍緩須臾以觀動靜不料職道出門後家同卽約匪類濫行換帖帶領男僕等逐日在外遊蕩橫行無忌曾於五月間將父母在日所用舊僕喝令惡僕攢毆約集多人携帶兇噐赴敎塲與舊僕尋衅勒逼錢文職道由蘇回揚聞得家同與惡僕揚言如若回家性命在其掌握祗好暫避泰州甫到泰州卽接到本家通知信知家同已於前數日闖入職道少妾房內將父親生前命置薄產契據並遺筆以及職道官照盡行搶去先是職道父親年屆六旬每到冬來卽患痰喘擬任滿告病暫居揚州調理就痊再行回京命職道緩行出仕有薄產可作調理養家之費詎料職道父親沒於任所又連遭生母憂喪事用欵不敷職道又因指省江蘇擬將產業變價以濟喪事不敷有餘者俟安葬畢分結公中以資衣食不料被家同搶去喪事未完全家受累無人敢與之理論動輙逞兇族親皆為之束手家同恃有知州官職串通惡僕為謀不法卽或滋生事端被地方探知亦碍難辦理如此存心毫無忌憚職道欲將內外惡僕送縣懲辦旣恐家同赴縣吵鬧又恐伊在寓逞兇若將家同並滋事家人等一併送縣家同現有官職若俟地方官詳請革職後再行關禁此等兇暴必弄出事來若由職道將伊關鎖在家兄非父可比又無關鎖之例不輕官示何敢擅行按家同喪中阻葬逆父遺命是謂無父服中謀產逼兄外出是謂無兄結連惡僕行兇欺負兄妾是謂目無法紀無父無兄目無法紀天理國法斷無可容但家同天良喪盡而職道祖上以孝友傳家亦不能不盡手足之情於斷無可容之時籌一兩全之策惟有於鄕間僻靜地方覓住房兩間將伊關鎖在內派家人服事授以律例詩書令其讀書閱律限以三年如能改過自新再行釋放至內外惡僕等應請地方官照例嚴　各解囘原籍交該管地方官永遠監禁取有回文銷差以為充家丁者戒戰道遭此家難回寓情殷不得已據實縷陳伏乞憲示　署漕憲譚批查該職同母弟龔家同現遭親喪不知循例守制輒敢蔑禮犯尊觀其違棄故父遺命爭　葬地打毀器物搜取契據幷勾結內外惡僕逞凶滋事似係已患痰迷若不亟加防範誠恐釀成巨案該　身居長兄有約束之責卽由該職覔定嚴密房屋將龔家同關鎖在內派人看守俟其改悔再行釋放至龔家同干名犯義半係惡僕慫恿所致尤應嚴加懲辦以示儆戒仰揚州府將指控之女僕楊氏男僕楊升張升褚升蔡升等密飭幹役立拘到案分別從重枷責遞籍交保管束仍將遵辦情形報查毋得稍涉寬縱切切繳原稟抄發　尙有筑生司馬等訴稟及龔氏親族公稟因限以篇幅明日續登 
[俄船抵滬] ○閱西報知俄國有一兵船名羅斯磅泥者由長崎駛行來華其船約計一千三百墩上有炮七尊其機器有二百五十匹馬力共載兵弁等一百三十人於前日皀禮拜二業已抵滬云 
[比使過境] ○比利時國欽使名拿淡斯於英本月二十八日卽禮拜二到滬聞不日卽將北上云 
[節期停公] ○今為西歴歲除日明日係一千八百八十一年之元旦故英會審公廨循例停訊所有捕房公事定於下禮拜一解審云 
[小龜狎] ○裁縫沈萬益之子沈雲生同開長三妓館花姓之子花阿南為莫逆交而亦好作治遊前夜二人在東棋盤街之楊巧鳳家妓館內傭人等知為同業未免略有輕慢語沈花隨大肆咆哮傭人等因罵小烏龜何得若是放肆沈聞之謂我係淸白良民緣何連累及我傭人謂汝二人之根底我等深知無須自辨總之鳥龜嫖妓應得議罰隨將二人勒住評理旋有旁人出為担保豈知花姓所　之妓本以帶擋較多指望拔淸脫離苦海兼被花姓欠有洋圓令傭人等道破機關諒花姓無顏再來而欠項亦難向索從茲累上加累是以尋死幸由龜鴇赶請陳君竹坪援救一面經人料理着花還洋及香燭服禮始得無事然花已共費洋四十元矣 
[賴續訊] ○賴婚被控一案前日晚堂復由陳太守傳訊原告陸金福及媒人唐松岩均申訴如前顧聖德稟稱據陸控於同治十二年分聘定我女阿狗為孫媳然是年陸將房屋來抵洋三十元其押據上何無載及姻親字樣盖實因加押不允以致挾嫌誣控惟前旣奉飭調停已情愿給還押據了事無如唐松岩尙圖重謝礙難了結太守鑒閱兩造稟詞隨問顧汝女究現在何處答稱去年七月間已嫁寍人陳四福同到寍波去矣而陸稱顧女現實在北永和里底唐亦稱顧女實已許配與陸為孫媳現在並未另嫁的在北永和里之徐秀林家中太守隨押令顧聖德卽日將女交案以憑察看 
[指竊有因] ○開一品香酒舘之羅阿楊稟稱櫃內失去洋銀三十三元查無外人進來惟夥計梁阿友每月工洋三元半時常支取並無積餘衣俱敝舊乃自失竊後見彼置辦紬縐衣二件情實可疑是以交捕送究梁亦稟稱並未竊洋竟被誣指兼將我之竹箱鎖扭開被拿去衣服二件並失友人托寄之稟洋五元等語富捕頭稟曾間梁辦衣之銀洋何來據云向叔叔處借得洋十六元以八元辦衣隨派捕同至　叔處根問據稱並未借給銀洋且梁先稱稟洋在衣袋內失去今查其衣襟上並無小袋顯見盡是虛詞請辦陳太守隨飭將新衣二件給償羅阿楊判梁發捕房管押三月以儆 
 
 

Page 4

 
 
[誣竊洋酒] ○昨日法公堂據印度洋人投控稱在法租界開設酒店　廚司山東人朱小樓竊去皮酒一瓶在伊鋪盖內樓出兩禮拜前亦曾失酒諒亦被伊竊去等語白繙譯訊何以知洋酒在朱鋪盞內該洋人答稱因見朱鋪盖內矗出酒瓶是以搜到訊之朱小樓稱是囘教中人不敢犯戒據稱失去洋酒我亦不得而知後又云在我鋪盖中搜出但我並未藏酒我在外歸來　云在我鋪盖內搜出酒瓶稱我竊酒實情寃枉懇求鑒察而其父朱雲卿亦到案伸訴繙譯官復詢洋人而洋人覆供與初歧異謂因不見洋酒故搜其鋪盖得見耳繙譯官謂初供稱見矗出搜着今又稱因疑搜出足見不實無憑礙難伸理着一併退出朱小樓稱有鋪程物件在店中求為斷領問官着自往取出云 
[竊洋逸去] ○英國人某於前日在法租界新街買雪茄煙被扒兒手挖去英洋七元有車夫兪小順眼見作證訴捕　到張榮其金德雲兩人解訊據云尙有一人已被逸去其洋在逸去之人身畔該洋人投案訴明會審官訊之張金兩人毫無　供總推不知而究其在逃之人住於何處亦云不曉等語而兪小順則稱彼三人的係一黨故會審官着將張金兩人暫為管押候查明再行核辦 
[小竊屢見] ○法捕房解到廖文淸幷衣包一大個燒烟銅鍋兩個稱此人携帶各件被西捕於前夜十一點鍾時在城河浜撞見　其形跡可疑拘押解訊云云會審官着將包袱打開查得內有棉被藍竹布長衫白襪白布短衫褲夾袍棉袍雪靑紡綢套褲熟羅套褲　帳夏褲鞋子等搜其身畔有押票十張據廖文淸供稱素充跟隨從湖北來經鎭江到此問官細加詰問則言語之中多有不符及訊其棉被裹子之色則以藍作曰因復詰其從何處竊來初猶狡展繼稱從鎭江客寓竊來明府着暫為管押再候發落又解到竊賊陳阿勝偷陞平里王阿六家皮掛銀噐等物係由法包探緝獲正在訊時有陳順和從公堂短墻上私遞烟泡與彼被西捕眼見拏住卽行研訊白繙譯官調靑天白日此人竟敢於公堂之上私相授受殊屬毫無忌憚著責一百板枷號一个月示衆賍物著失主領回王阿六尙稱短少長衫短衫等件陳阿勝願為交出幷供尙有一同黨名阿福已經逃逸官謂所少衣服候追到給領陳阿勝着押候辦 
[控拐案斷結] ○昨報列拐誘被控一案昨日解歸法公堂訊理原告童阿桂與其表弟媳陳葉氏投遞稟詞並附賣妻契據一紙呈案而捕房解到被告邵小寶邵朱氏童韓氏並有李成共計四人候質童阿桂訴明原由邵小寶則稱童韓氏與我隣居曾過繼與邵朱氏為女今見其夫欲針伊賣去故為攔阻況韓氏在寍城其夫已欲將伊賣娼等語童韓氏稱因丈夫要將我賣去故投奔　母邵朱氏處今丈夫聽陳葉氏唆使控告云朱明府不　其如何引誘但問童阿桂現今妻室要否童阿桂供情願領回又詢童韓氏可願從丈夫回去亦稱願從回去並云結髪夫妻豈可拆散朱明府當堂囑童阿桂將妻領回好為管束又斥邵小寶謂爾妻亦屬不守本分觀其舉止可知本應責懲姑從寬典釋去設再多事到案時定予懲辦陳葉氏亦諭令安分云 
[射中燈虎] ○乙　琴桃○漢沖帝　孝順兒○訑訑之聲　已而已面　瘦狂生射 
[鄧尉山觀梅歌] ○我家渤澥之一隅茅檐樸陋無淸娛每當芳時携淸　有酒無花空嗟吁頗聞鄧尉梅千株香雪之海稱非誣興來往往呼奚奴扁舟一葉遊晴湖水邊籬落英初敷千點萬點香模糊澄波如鏡麝月孤冰魂懼出織塵照舍舟遵陸途　紆途間一白晴雪鋪山腰巉削鶴骨瘤冷香萬樹如畫圖有如密雪飛山嵎玉龍戲罷羣紛趨有如明　照影疎羅浮美人間且都繁如雲海氣卷舒疏如凝　霏林於淡如縞袂神仙妹香如梅妃樓東居我觀止矣歌且呼置身恍覺在蓬　因思師雄臥酒罏孤山淸興稱林逋流傳佳話說等　會此艷　胡為乎興盡而返挈吾徒歸歟一棹辭三吳明春有約當不辜梅花含笑如招吾　申左夢畹生呈稿 
[詠簾] ○織就蝦簾窣地垂碧紋如水浸涼　雲裁一縷秋無影風戞雙鉤夢未知糧戶夜涼螢逗巧夕陽人捲燕歸遲只愁　影低寵處未便游蜂著意窺　夢畹生未是草 
[送春日作] ○文紗半掩宿烟迷芳草階前綠漸齊寂寞雨絲風片裹落花如夢杜鵑啼　花事闌珊黯客魂聲聲鶗　隔煙村多情怕放春歸去滿地飛花畫掩門　韶光九十等閒拋轉瞬淸和節又交底事簷前雙燕子尙啣花片補香巢　連日愁城未肯降孤吟意緒對寒窗傷春傷別年年事怕聽鍾聲　寺橦　夢畹黃協塡未刪草 
[四時閨詞集句] ○風吹梅信又成寒苑轉香消瑪瑙盤獨坐黃昏誰是伴月移花影上闌干　樓臺倒影入池塘團扇風起衆綠香午睡覺來無一事戲拋蓮子打鴦鴛　　簟銀牀夢不成香飄金屋篆煙淸無情有恨何人見獨倚闌干待月明　白馬嘶寒雁呌烟星光　沒　光連鴛鴦瓦冷霜華重繡被焚香獨自眠　畹香留夢室主人式權呈稿 
[庚辰重九節在普國伯靈京城遣興之作] ○高樓百尺獨憑棚佳節忍鄕鋏屢彈入世但期恩怨少適人眞覺笑啼難功名何必由龍種富貴都應變鼠肝遙憶閨中小兒女征衣未寄剪刀寒　萬家燈火聚連城旅況無聊百感生茵溷也知無定住雲泥未免太分明折腰栗里陶彭澤撾鼓漁陽彌正平中夜拋書還起舞秋風都作怒濤聲　去間鍾天緯未是草 
[和曾侯使俄京中秋對月之作] ○異鄕望月海天高時局茫茫悔補牢萬里淸光同此夜百年人事集吾曹忍將疆土輸牛耳賴有動名繼鳳毛原借長戈揮落日要看黥跋靖波濤　雲間鍾天緯未是草 
[黃河北徙應復淮水故道有利無害論] ○嘗思不一勞者不永逸不暫費者不久省成規相襲而未策萬全不可以除積世之害機　可乘而或惑浮言不可以建蓋世之利卽如今日之淮水是已淮水發源于河南平氏縣其在禹貢曰導淮自桐栢東會於泗沂東入於海淮與今河南桐栢縣淮河歴安徽穎鳳盱泗幷逕江蘇桃源淸河而東者是泗卽今山東泗水縣泗河歴曲阜滋陽濟寍鄒縣魚臺經流南陽湖微山湖迄八闡而東南行為中河肅淸口入淮者是沂卽今山東沂水縣沂河歴蘭山郯　經駱馬湖迄舊邳州會中河入淮者是入海之處卽今江 
 
 

Page 5

 
 
辦安東卿雲梯關地此神禹之故道也其時水分為南北條四潰安流各不相併有利而無害自漢及宋遂有河患冲決遷移靡有定地或決而復塞仍歸一道或決而分行匯為兩渠或決而由鉅野入泗而不日仍歸故河或決而奪汴水入淮而不久卽歸故道此數千年中傾灌城邑衍溢田　咎悉由於英河而淮水安流如故然俱為害於兗豫未嘗為害於徐楊也及宋神宗時大決濟州曹村而河淮遂合為一瀆彼其時淮揚猶未遽被其害　　黃河猶分為二派一合北淸河入海一合南淸河入淮水有所分黃水亦未甚强淮水之淸足以刷黃河之沙而生且黃河經行未久淮流淤墊猶未甚高海口深通猶未遽壅是以二瀆並流暢行入海尙不致為害乃至明宏治中劉大夏築斷黃陵罔河之北流絕而全黃河遂奪淮以行今日淸口以東之舊黃河卽禹以來淮水之尾閭也自是淮揚之害遂靡有巳時有明一代黃河之決於北岸者十有四黃河之決於南岸因以久淮者五其最慘者隆慶四年高加堰大潰淮河之水　洞東注合白馬汜光諸湖決入八淺其時山鹽高寶興泰江東諸縣悉為巨浸于是命侍郎潘季馴治之馴之治大抵以蔬闢海口束淸刷沙為　策終馴之任其害稍戢　乎我　朝黃水之屢決屢塞猶議補苴而淮水之愈塞愈決迄少樂歲卽如一湖隄也而一決于武　墩再決于高艮澗三決于高家堰四決于古溝壩五決于余家　六決于十三堡卽如一運河隄也而一決于露筋廟再決于崇灣隄三決于淸水潭四決于邵伯鎭五決于狀元墩六決于馬棚灣七決于荷花塘八決于六安閘卽如一淸水　也而一決于康熙九年再決于康熙十一年三決于康熙十二年四決于康熙十五年五決于康熙十九年彼其時　廟算非不周也河臣非不明也　國帑非不足也民力非不富也疏源濬流非不毅且勤也防微杜漸非不精且細也而卒未能弭其患者緣黃河日强淤澱日高淮水欲由故道而行則黃河已扼其吭是以夏秋之交一經盛漲消減則支派無自而開宣洩則尾閭已為黃佔欲其不決而為害也雖神禹治之亦不易為力幸賴靳文褒公神明獨運設法補苴于湖隄則設仁義禮智等壩以減全湖之水勢于運隄則設　邏昭關等壩以洩運河之異漲伏秋盛汛啓閉以時終公之任未嘗有潰決之害然而每歲啓　之時農民號呼哭聲震地波濤萬頃秋禾一空昔之人有言曰東去祇宜疏海口西來切莫放周橋均是害了隄之決也水性猛猛則灌城邑而傷民人其害大壩之啓也水性緩緩則浸田嚼而損禾稼其害小文裹公不得已之苦心天下實共諒之乃自咸豐初年豐工再決黃河北徙而河道又一變自此淮安之地永絕河患淮揚之民私相慶曰從此河自為河淮自為淮二瀆分流各不相妨出水火而袵席易昏墊為平成此其時矣誠能于此疏闢引河大濬海口以後神禹之故道則積世之害于此去卽萬世之利於此興其功當不在禹下亦何至淸水潭再決於今日耶嗣因軍務倥偬計未及此釀至今年六月二十九日淸水潭漫決多丈洪濤巨溜橫豎數百里興泰城中水深數尺而禾稼之淹傷廬舍之漂沒其慘更不可忍言數月之中奇災迭告民戶之財產頓耗數千萬金　國賦之租糧　損數十萬額推之鹽課之不能照額徵收厘金之不能如數淸繳更可懸想而知今諸大憲集欵堵塞刻日告成兩郡居民歡聲載道然杞人之憂更有不能已者洪澤湖于高堰五埧為建瓴之勢而高　湖於運隄五壩又為建瓴之勢霪雨盛汎無歲無之而自軍興以來庫帑支絀歲修經費小小補苴今歲塞而明歲復決其害不可勝言不決於此而或決於彼其害尤不可勝言不決隄而或決於高堰其害更不可勝言就使不再決也而伏秋防險河廳訊地竭　河干在在總須經費萬一啓埧億頃禾苗又歸罄盡秋冬堵築虛耗萬金間嘗私相議說與其勞費無已為懲　止沸之謀曷如扼要以圖為釜底抽薪之術術何在亦在闢淸口引水入黃以復舊淮河尾閭而已矣且淸口不　之害又不獨淮揚而已也淮水發源於河南迄穎鳳而始大合七十二道山河之水悉瀦於洪澤湖每際桃汛秋防穎鳳盱泗壽　懷霍之交悉成巨浸決隄潰岸害亦相仍則高加堰者為淮河漫溢之隄防卽為皖水宣洩之門戶是故三河未啓則皖省濱淮州縣被其患運隄旣決則廣陵瀕海州縣被其害惟水性趨下裹下河之害常什九也況乎淸口不闢害之在于淮揚者猶可防閑而害之在于徐海者更難補救沂泗兩水舊俱會淮入海近則黃河高仰橫截中流沂泗之不能入淸口猶淮水之不能出引河而南陽昭陽徽山等湖水又從韓莊閘奔騰澎汃灌入運河夏秋盛汛巨浪瀰天豐沛邳郯桃宿之區悉成澤國幸而高寶水勢不旺則穿貫淮渠借道南運併由運隄五埧汜濫東流以裹下河為壑不幸而高寶兩湖水勢飽漲則惟有常開劉老澗由六塘河入海波流漫溢海贛沭安秋成絕望以是知海口不闢徐海之害等于淮揚嵩目民艱者尙其援手以救之哉　此稿未完　丙寅孟冬旣望日淮山西　丁顯擬稿 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
