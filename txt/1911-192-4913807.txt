# 1911 - 192 - 4913807

 

Page 1

 
 
   
 
 

Page 2

 
 
[上諭]  
　　六月二十日内閣奉上諭陳夔龍奏特叅庸劣不職各員一摺直隸沙河縣知縣雷其源聽斷糊塗怨聲載道調署任邱縣蠡縣知縣張祖厚捕務廢弛縱盜殃民肥鄕縣知縣張新會優柔玩忽頗滋民怨房山縣典史張桂森阜城縣典史范奎坦疏陋逾限罔顧職守均着卽行革職試用知州陳實銘膽大妄爲聲名惡劣鑽營奔競有玷官常着革職驅逐回籍不准逗遛前署束鹿縣候補直隸州知州張敬效性情迂緩難膺繁劇着以州判降補新河縣知縣陳曾翰才具平庸難期振作前署臨榆縣保定縣知縣馬慶麟辦事粗疏被控有案均着以縣丞降補定興縣知縣王錦陽年老頽唐難膺民社着勒令休致開州知州孫德成才力竭蹶不勝繁要甯津縣知縣韓樹梅性近偏執防疫不力均着開缺另補又片奏裁缺龍乘營都司岳駿聲盜賣官樹侵呑公欵着即行革職並將盜賣樹木價值及侵蝕公欵勒令追繳餘着照所議辦理該衙門知道欽此監國攝政王鈐章奕劻那桐假徐世昌署名 
　　六月二十一日内閣奉 
上諭監國攝政王面奉隆裕皇太后懿旨欽天監奏遵擇入學讀書吉期一摺着於本年七月十八日辰刻皇帝入學讀書欽 
 
 
 

Page 3

 
 
　此監國攝政王鈐章奕劻那桐徐世昌署名宫門抄六月二十日召見内閣總協理大臣吳鳳嶺 
[交旨]  
　　六月十六日欽奉 
諭旨大學士陸潤庠等現在毓慶宫行走差務重要着加恩陸潤庠每月賞給養廉銀一千兩陳寳琛每月賞給養廉銀八百兩伊克坦每月賞給養廉銀六百兩欽此 
論說 
[評内閣屬官制（選）（稿）]  
内閣屬官制發表之後。絶不喚起社會之注意。因其根本之主義。在於爲人擇官。而非爲官擇人。故雖換一内閣之雛形。而其實質毫無變更。是以社會之眼光。視爲舊日之衙門。卽批評之者亦絶少。雖然。一機關之組織也。必有其連絡之統系焉。今新内閣之屬官。因其爲人擇官。故絶少調和之色彩。而呈一光怪陸離之奇觀。則欲其收此官制之效者。蓋戞戞乎其難之。嗚呼。所貴乎官制之改革者。爲其缺連絡之關係。而亟圖整理之也。今乃若此。又何貴乎改革爲哉。試分别論評之。 
第一閣丞各國之總理大臣。大率置秘書官長。或書記官長。以掌筦内閣一切之文書。蓋一事務官而非政務官也。今我國閣丞之規定。有指揮監督各局之權。各局並非直接總理大臣。間接由閣丞以逹於總理大臣。是閣丞之職權。當在各國秘書官長之上。以其爲事務官耶。而參預總理大臣之密勿。難保其不牽入於政務之範圍。以其爲政務官耶。而其職權僅止於監督屬官。無絲毫國務上之關係。其性質之不明瞭。權限之不確定。蓋莫若閣丞一職矣。又况中國之事。以人爲主。閣丞華世奎。旣爲總理大臣所信任。將來積重所趨。難保不凌轢屬僚。而傾軋國務大臣。此又事勢之可逆覩者也。然則安用此贅疣之制度。以爲新内閣之障害也哉。第二承宣廳據内閣屬官制所規定。則承宣廳掌理一切文件。其職務略同於各國之内閣書記官長。及書記官。雖然。我國之承宣廳。則有一絶大之權力焉。凡内閣文件。非經承宣廳發抄者。則各局莫得而問津。故章程又明明規定爲承上啟下之機關也。旣有閣丞以總攬於上。又有承宣廳以閒阻於中。所謂内閣屬僚者。非仰閣丞及承宣廳之鼻息。幾莫能自立於内閣之中。然則各局局長及其他一切職員。與其謂爲總理大臣之屬官。毋寗謂爲閣丞及承宣廳之屬官。尚爲適當也。現值承宣廳成立之始。所用之人。皆舊日軍機處諸人。已有獨斷把持凌轢百僚之勢。則將來事實上之結果。不從可知哉。（未完） 
要件 
[内閣總理大臣演說詞不負責任之空言]  
　　此次朝廷釐定官制。設立内閣以立責任政府之基礎。執立憲政治之樞機。内閣總理大臣爲國務大臣之領袖。任重責繁。本爵自慚薄德。益之衰朽。辱承斯乏。固辭不獲。受事以來。時深兢懼。顧念閣制要旨。在定政治之方針。保持行政之統一。是雖總理大臣之專責。然輔弼朝廷贊襄大政。同心協力以圖進行。則國務大臣共此責也。本爵仰承宸謨熟籌政綱。敬循在官言官之誼。以告我同列 
洪維我孝欽顯皇后德宗景皇帝鑒時局之艱危。考列邦之政治。知非立憲不足以自强。於是有九年籌備之詔。我皇上繼述前徽。重申巽命。又有縮短立憲年限之詔。於是籌備之期孔迫。進行之事益繁。若財政。若民政。若敎育。若實業。若交通。若司法。若軍備。若理藩。若外交。以及附屬事務。殆難枚舉。蓋幾無一非國家要政。無一可以偏廢者。誠以交通時代。與閉關時代不同。立憲時代。又與專制時代不同。昔以保守爲主者。今則以進取爲宗。昔行消。極主義而可以保安者。今則非行積極主義不可以圖存。是則大勢所趨不得不然。而政策必與時會相應者也。 
政策旣用積極主義。而以進取爲宗矣。則以上所舉諸要政。何一不當竭全力以圖之。然何一不需財用以舉之。夫國家之事業無窮。而國家之財力。有限。將欲舉諸要政。同時並進。雖在至富之國。尚恐不濟。况如我國現在情形。遽以有限之財辦無限之事。不待智者而後知其力之不能逮也。然則財政者政治之母。將欲實行此政策。非從整理財政入手不爲功。斷可知矣。 
惟是整理財政云者。須合全局而計畫之也。以目前之財力。供目前之政費。入不敷出。爲數已鉅。况此後政策進行。歲出日有增加。又將何所取給。是昔以量入爲出爲主義者。今則必以量出爲入爲主義。而後財務行政。方可得而言焉。夫整理之事。爲緒孔多。舉其綱要。如稅制之統系。宜如何組織。稅則之輕重。宜如何釐定。徵收出納機關。宜隨時改良。歲計事務法規。宜力求完備。以至幣制之畫一通行。銀行之聨絡維持。均屬重要之圖。本原之計。應如何統籌全局。詳析規畫。度支大臣。夙夜兢兢。不遺餘力。舉凡一切方法。當必有。籌之。已熟者。 
雖然整理財政。非但就現有之財而整齊畫一之也。國家財力祗有此數。况當小民困苦之時。豈忍爲竭澤而漁之計。故整理財政。尤須培植財源財源旣厚。則無論增加租稅。募集公債。皆屬易行。國家歲計不患不增。所謂民富斯國富也。財源安在。厥惟實業。故振興實業斯爲培植財源之要圖。而經濟行政。不得不與財務行政。同時並進矣。 
 
 

Page 4

 
 
實業之途多端。綜其大要。不出農工商三事。西國自古即有重農主義重工主義重商主義之不同。而論者或謂中國以農立國。全國生計系於農事。是宜重農。或謂中國地大物博原料宏富。倘能講求製造。實爲莫大利源。是宜重工。或又謂通商以來。已成商戰世界。必厚商力利權乃自我操。是宜重商。愚以爲農工商三事。相資爲用。理無偏廢。事可並舉。不過措置。之時略有先後之序耳。農工商大臣講求實業。夙具苦心。應如何提倡以資創始。改良以圖進步。與夫奬勵之方保護維持之法。壹意經營。諒不難漸收實效。 
整理財政振興實業二者最爲當務之急。近年度支部農工商部各已有所奏陳。次第見諸施行矣。本爵夙表同情。今確定爲政治方針。想亦我同列所共韙者也。惟旣取國務大臣之同意而定政治之方針。更賴主管大臣之謀謨以爲行政之計畫。蓋政治有輕重緩急之分。行政亦有輕重緩急之序。故自。政治言之。於重要國務之内互相比較。則以整理財政振興實業爲最重最急。自行政言之。則整理財政振興實業。各自有輕重緩急之可言。又從而區分之以爲行政之計畫。何者在所必先。何者在所宜後。辦理之法若何。所需之年期幾何。歲需之經費幾何。逐一規畫。編爲。預算。措諸實行。庶政治之方針可逹矣。 
此外敎育交通。亦最爲緊要。其餘一切政務。今雖不在最急之列。並非謂可以廢而不舉所當就現所籌辦者。切實經理而徐俟擴充。故各主管大臣所爲行政之計。畫與財政實業計畫之法無異也且與二者有相輔而行者焉。如敎育行政之計畫。則於普及敎育師範敎育實業敎育高等敎育四者之中。當以實業敎育與普及敎育並重。而普及敎。育之旨趣及敎材。又皆以啟發實業之精神爲主。如交通行政之計畫。則於路政。航　。郵政電政。四者之中。以路航二事與實業關係最切。規畫。卽以此爲急。而規定路。綫擴張。航線。亦以有關實業者爲先。務其餘各部。行政計畫。亦復準此。俾與政治方針。一氣貫注。將來實業發逹。財源漸裕。財政自充。則一切政務經費有着。不難次第擴充。蓋事有相成而無相悖者也。 
溯我朝列聖相承。與民休息。埀三百年邇者國步艱難。朝廷宵旰憂勤。無時不以國計民生爲厪念。上年資政院議。員所建議亦以經營財政實業爲先務者居多。本爵上秉聖謨。下採輿論。用是竭其愚慮。定爲政綱。凡我同列。諒共此心。所望和衷共濟。策勵進行。則國家之福也。 
專電 
[電一（北京）]  
　　攝政王入見皇太后呈課程敎法后諭皇上年幼家宜加意照料愼選伴讀 
[電二（北京）]  
　　中央敎育會開會規則整齊秩序嚴肅學務大臣意主從初等入手含强迫意二十二日開正式會 
[電三（北京）]  
　　攝政王密諭内閣總理轉諭國務大臣閣章有未善處各據所見密陳務期修改完善以免人民攻訐 
[電四（北京）]  
　　承宣廳長以廳政之繁倍於各局薪俸擬較各局加半閣丞阻撓齟齬幾致决裂 
[電五（北京）]  
　　弼德院顧問員將次發表 
[電六（北京）]  
　　肅邸赴内閣議收外界警察權并催撤各國駐兵 
[電七（北京）]  
　　攝政王飭内閣總理將裁缺尚侍丞参候補京堂開單呈閱 
[電八（長沙）]  
　　益陽縣驟發蛟水冲倒房屋人口無數全城被淹電報已停阻 
[公電（福州）]  
　　各報鑒福建保存國貨公會成立 
緊要新聞一 
[内閣十五日之大會議]  
十五日内閣大開會議午後總協理大臣各國協理大臣各國務大臣及弼德院院長齊集政事堂籌商要政又惟外部鄒大臣旣簡弼德院所有關於各項重要交涉均應詳陳意見以便准駁並議毓慶宫陸師傅等養廉以體制較崇尤當格外優遇原擬一千二百一千及八百後經公同議决始定爲陸一千陳八百伊六百遂於次日奏明降旨至廳局長簽事養廉亦已議有端倪聞至少者每月亦須五十兩發表之期當小遠矣其次議定被裁中書分别改用之法大致與前議不甚差别資過五年之甲班舉人出身者作爲候補王事以主事分部學習未滿五年者以七品小京官分部學習改外則 
 
 

Page 5

 
 
概以同知截取後又議决將禮部裁撤改名爲典禮院其大端　將禮部舊制略加更改去其名存其實以符維持禮敎之本旨聞日内即行發表其院長一席確定爲李殿林云是日慶邸演說詞甚長錄要件欄 
[憲法大臣回京會議]  
　　纂擬憲法大臣澤公倫貝子定於十八日在武英殿與協纂陳侍郎邦瑞李副總裁家駒汪參議榮寳會商纂擬大旨並遴派錄事隨同入内抄繕各項成例以備編纂之用李汪兩協纂特於前數日避往西山深處籌商一切已於十七日回京不誤十八日會議之期聞昔伊籐博文草定日本憲法時亦曾避居於大森李汪此行殆師其意有人於其回京後以此問之汪答之曰何敢竊比 
[陸師傅應該作得意語然而猶有憾]  
　　陸師傅潤庠奉毓慶宫總師傅之命同日開去禁煙大臣及弼德院院長差缺欣喜不可名狀是日門生故舊向之道賀者陸師傅掀髯笑語云予於新政本不了了朝廷命長弼德院正苦無從下手他們代擬院章準又未便從又不能十色五光令人目眩禁烟一事尤易招怨今充師傳正合我輩師儒分際日聞每月可得四千金儘彀開銷云云蓋陸初得有每月四千兩之消息而不知其已减也 
[鄒柴東乃亦作得意語此老果自知之明耶]  
鄒紫東以實缺外部尚書而改爲署任面子似過不去新官制轉瞬發表更有蹙蹙靡騁之憂此次忽占弼德院長一席雖曰慰情勝無第自轟烈熱閙塲中無端被擯局外人似猶代抱餘憾然聞鄒紫老日昨對客晤談引爲非常榮幸謂從前正副院長均挾大學士太史公兩資格某則旣非大學士又非太史公而亦得占此席受賜已多又謂外交異常棘手某雖忝列外尚實際不過伴食而已然外交一度失敗則一度受輿論之攻擊自今以往高臥而享優厚之薪安坐而吃太平之飯人生到此則又何求云云其得意之聲音笑貌溢於眉宇蓋此老短於才幹然頗有自知之明宜其有此樂觀也 
[廷琛爭不過寳琛]  
　　十五日隆裕皇太后諭攝政王皇上及時典學師傅之席允宜愼選陸潤庠品學優純當居首席其餘如陳寳琛劉廷琛等亦皆負師傅之資望宜於兩人中愼擇其一復召慶親王入宫取决王謂劉廷琛雖薄負時譽據外間傅說則係内行多虧道德缺乏之人恐不足以裕聖功而端治本臣以爲不如陳寳琛太后與攝政王均稱善制曰可於是旨下 
[慶邸可告無罪於天下其如天下之不諒何]  
自内閣屬官制發表之後慶邸嘗對人言内閣今已完全成立可以告無罪於天下惟精力不支時形竭蹶總理一席實非所願况轉瞬資政院開會絶不敢再以衰暮之年爲萬矢共集之的惟監國尚不容我退養餘年且又與國家休戚相關我實不忍决然告退此際殊難自定云云言外有不願退休之意故於十五日忽發狂興做一篇浮光掠影毫無把握之大文章彼亦算是宣布政見也 
[端督辦與盛大臣之權限]  
　　郵部盛大臣與鐵路督辦端浭陽之劃清權限間題已由端盛二大臣迭次協議今將其協議權限之結果約舉於下（一）凡關於湖北湖南四川及廣東各省之鐵道遇有官民交涉事件由督辦大臣負責任郵傳部不得過問（一）凡關於湖北湖南四川及廣東省内之鐵道借款交涉案件由郵傳部負責任督辦大臣不得干涉（一）督辦大臣有奏請調用人員及彈劾人員之特權郵部不得干涉 
[田際雲無甚大罪]  
田際雲一案拖延己久現聞確已定讞月内即可奏結田亦無甚大罪不過以演唱新戲煽惑人心科監禁數年了事然田際雲所唱新戲均有戲目呈送警廳又不可以此爲際雲罪現在問官之意必欲於新戲之中指摘幾欵爲煽感人心之証據始能了結也其案中拖累之法部郎中鮑瀠大約可以釋放無事已有人爲之道地矣 
[俄國苛待華人之手段如此]  
近來俄人出其種種之手叚以防制中國人殊爲無理兹將其防制各法錄下（一）車站嚴查滿洲里車站本爲我國領土乃日前俄人因抽收舖捐竟派兵士多名分紥各處遇有買賣商人彼必多方盤詰若爲俄國人則聽其自去若爲他國人則須繳出護照方讓通行（二）沿江戒嚴日前沿黑龍州總督府忽發一戒嚴令凡清國人苟非持有俄國官吏所發之居住姓名證或俄國領事所發之旅行劵概不准其由一切船 
 
 

Page 6

 
 
舶上岸如有違犯此條者處以三個月以内之禁錮或三千元以内之罰金該船舶之監督者同負責任此令除由該總督發布管領域内各處外並已通告關東都督府矣（三）居留地之制限俄國對於居住西比利亞之中國人近更嚴重制限又中國人住居北滿洲一帶者俄人亦用强硬嚴迫手叚使其移住他處中國人忍氣呑聲無可如何而極東居住之俄國人以中國人一經移居則苦工减少於工商業有非常損害乃聨合多人向俄政府請願求政府稍用寬待手段以保持極東之工商業然中國人亦云苦矣 
[中俄劃界與議約仍爲兩事]  
吉黑二省劃界問題初擬歸併中俄議約内議辦現俄使照會外部聲明中俄改訂商約與吉黑劃界截然分爲二事勿庸歸併故刻下吉黑劃界之事中俄均仍陸續派遣專員迅往勘劃矣 
[陸使與墨政府交涉紀]  
　　此次張蔭棠到墨國之後墨政府已向張使謝罪其大致謂此次革命戰爭中國人無故被匪徒慘殺且財產受異常損害其已死亡者及一切中國人被害者之家族除由墨國與以相當之賠償外更擬派專員向中國謝罪張使答以此次華人無故被殺雖爲貴國政府所不料然政府實不能不負責任敝國政府憫此僑民無端屠戮不得不向貴政府質問且不得不要求相當之賠償今貴政府旣允賠償敝國更有何求惟求貴政府此後格外保護華僑如蒙照允敝國實所深感云云此當日交涉之情形也 
[京師近事]  
　　農工商部倫貝子以各國抽稅最重者爲烟草蓋以非人之生活必要品乃奢侈品也中國近日幾於人人吸食紙烟皆由外國輸入奪中國最大利權然欲立關收稅劃分區域頗多不便乃欲實行草烟專賣法日前已電致東三省總督及直隸勸業道就地詳細調查外國紙烟之銷路及抵制之辦法擬調查完竣後先由直隸東三省試辦 
　　陳伯潛侍郎前日忽由山西巡撫授爲毓慶宫師傅先是因預備到任已擬調京官若干人又電致閩省調取若干人或令先來京或令逕至山西相候今侍郎旣不到任各人大爲失望聞有一翰林因擬運動隨至山西百計設法改爲知府今侍郎旣改命而此君則不能復變爲翰林矣 
　　内閣七品以下各官（即錄事）由華閣丞建議採用日本判任官制度不准升高等文官而多數局長均以判任官制度係日本弊政不宜採用但華閣丞勢力甚膨脹恐將來仍將實行採用耳 
　　聞度支部澤公對人云鄂督瑞澂奏請將預算年度以七月初一日爲始仿日本制也查我國向以正月初臘月杪爲會計年度此事已成習慣不必拘拘於日制云云擬卽駁覆鄂督之議繕摺入奏 
　　日前某侍御以魯省兵饉洊至盜賊横行奏請添派軍隊近聞軍諮府與陸軍部會議魯省關係重要省垣兵力雖厚而離省較遠之各屬兵力薄弱設有緩急援救甚難該御史所奏不爲無見擬派陸軍某鎭軍隊赴魯分駐各屬藉資保衛一俟禀商總協理後即行具摺入奏 
　　日前外間紛紛傳說端方抵漢後於途中遇數人以炸彈擲之幸未受傷兹特確實探訪洵屬子虚該大臣日來己迭電政府報告到鄂後情形頗極平靖將來定可和平了結已由慶邸等譯呈監國閱看 
時評 
[其一（希夷）]  
　　法部所派考察萬國監獄之徐謙等已返國矣。度部所派調查財政之陳宗。嬀等己回京矣。若郵部所派之考查郵便。商部所派之查察實業。軍部所派之參觀軍隊。或巳就道。或將起行。其結果不外一紙報告書。添我報紙之資料而已。 
　　其二 
中國行政上之大弊。恒在權限不分。政府知其弊而欲奮然一清其權限。於是閣臣與部臣爭權限。部臣與督撫爭權限。督撫與各司爭權限。權限爭而責任不負。問其所擔之。職務有何成績乎。則廢弛如故也。問其所行之新政。有何實效乎。則敷衍如故也。東督奏設審計處。而監理官榮厚。即以爲侵害清理財政局權限。而上書抗爭。雖然。知爭權限。而不知所以自保其權限者。奚獨榮厚也哉。 
　　其三 
中國二千年來相沿之國粹。綱常大義。父母欲其子死。則取刅自。刎仰藥自斃。而後可爲孝子。官吏有死其民而民不敢抗之能力。而後可以爲民父母。嗚呼。電白縣之廖祺南。眞可謂之逆子矣。雖然。其如廖祺南之遍天下何。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘路公司預備還股之手續不知各股東表同情否]  
　　湘路公司電致端督辦云武昌探呈督辦大臣端欽憲鈞鑒此次大部會奏湘路商股一百萬兩照本發還其餘米捐鹽捐租股房股除美國贖約經費三百餘萬外准即另發國家保利股票等因查凡因路所籌之欵均應填票起息作爲地方公積早經黄御史瑞麒奏准通行各直省商辦鐵路公司欽遵在案昨五月二十一日諭旨内開米捐等欵准其發給國家保利股票並未剔除贖款况米鹽兩項僅收二百二十五萬餘兩而贖路本息己去二百八十六萬七千餘兩不敷已至六十一萬數千兩豈能將商股挪用而不發還又豈能以奏定地方公積之欵並保息股票而亦不與且廣東亦有贖款不聞大部不與發還湘路豈能獨異至租股房股當奏辦時即聲明與優先股無異兩年來股到票填期到息給商民久已一體保存今剔出此租股房股於商股之外無論公司無從分别即各花户展轉買賣化散爲整時有赴公司過户改票之事就中多數已非租房各股本位亦勢難不一體照本發還目部文到後又復紛紛向公司交涉公司久已出股票完全擔認廣告尚復有何詞說僉謂大部不知湘人開辦各項股票内容視同平日灘派故有此分别辦法其實公司向以省嗇爲宗旨故併贖路尚只有此數以視粤蜀何止數倍今租股房股不過百萬内外請發現銀米鹽等款亦只二百二十餘萬兩請發國家鐵路股票認息分紅如願抽本仍准發還與商股同甚屬無多况商股等項國家許以發現欽帥復一視同仁各股東意在保存商業亦有願領國家鐵路股票者是籌備或不至全用伏惟欽帥主持四省路政下車德惠無過體恤民艱保全商本務求迅賜會商大部俛如上項所請分别施行一面必求於一二日内先行明示電諭以解此紛否則公司一再失其信用無以見諒於股東將更無所措手足矣不勝迫切惶恐待命之至再查商股實收一百五十萬兩有奇合之租股房股共二百五十萬兩内外尚有己收批解在途未到之股大部原奏作一百萬兩即商股本位數亦不符應請更正又諭旨於商股換票給息分利對於不願抽本者並無期限大部會奏有妥定歸還年限之文應請遵旨辦理又現遵部電並未停工故一應息借及工料各款項出入均難作爲准數合併預陳湘路公司總理余肇康等叩 
[四川人之爭路熱]  
　　　四川保路同志會於成都鐵路董事局到者二千餘人首由諮議局員程伯臯君演說因借債而路亡因路亡而國亡慘狀若繪衆皆嘆息次由蜀報主筆鄧孝可君演說力駁路歸國有與借款合同之損失又次諮議局副議長羅子卿君演說同志會機關須分四部各任部長義不容辭遂公推江叙能君任總務部鄧君任文牘部羅君任交涉部程君任聨絡部并有蜀報朱雲石君聲言今日會員雖衆尚限於川省同志非召集股東大會無以抵制收路之人非運動國民不能逹到拒欵之的兩事請以自任明日即行出省連合全川同志言畢以手擊演臺流血滿衣濺染紙上繼由羅君將擬就陳請代奏公呈當衆宣讀衆皆拍掌隨即振隊齊到督院請求代奏王護院謂川人反對借債築路各具熱忱鄙意决爲代奏雖觸忌諱不過罷官而已衆歡謝而退 
　　聞是日各團體往求護院代奏時行至東大街適有某大令乘輿直撞而過同行警察某止之某大令呵斥不理該警察對之泣曰今日路上行人皆爲吾川力爭鐵路者若果爭之不得國與亡矣汝輩尚有乘輿之日乎聞者慨然 
　　又聞保路同志會分定四部後總務部已開會提議擬於四部之外公推幹事數人以期聨絡聲氣辦事較易爲功衆皆贊成當推定顏楷蒲殿俊曾培廖治葉茂林羅綸彭蘭芬等爲幹事員尚有簽名自願擔任各部職務者計逹五千餘人 
　　又川督王人文近見川人爭路異常憤激而盛宣懷借欵合同實有失敗之處已分别詳細簽註　摺糾參該摺已於日昨到京洋洋二千餘言指斥當道體恤民艱語甚沈痛未知能邀聖鑒允准否又聞同志會開會後即電舉京官蕭湘趙熙胡駿李文熙黄德章鄧鎔六人爲代表先與郵部直接交涉一面公舉劉聲元代表四川全體進京會同爭抗詎蕭湘等接電後於十二日在全蜀館開會竟主張爭欵不爭路已發電要求全體贊成並以辭職爲要挾嗚呼是誠何心哉 
[河南官塲之大参案]  
　　月前河南籍御史陳善同揭參汴省官塲甚厲内容略述提法使和爾賡額昏憤無倫用人行政均歸刑幕陳某一人主持至有撤退法官而不關照法使者檢察廳長不識之無用法尤酷野蠻時代法律以外之刑具至今猶用以訊人云云業已奉旨密派專員前往查辦該員到汴後見審判廳之太平架等刑具猶森列如要聞該員回京覆命當即和盤托出也 
[蕪湖大水詳記]  
 
 

Page 11

 
 
蕪埠近日大水低窪田園巳成澤國一河兩岸以及二街馬路迎春坊左右直逹電燈公司柳春園前後之馬路均已一片汪洋深處可行划船陡門巷内之水業已漫入大街馬路戲館酒樓相繼歇業内河之利涉洋橋前日亦被山洪冲斷至四鄕圩田一夕數驚海南渡圩堤於十六日坍倒十餘丈當由印委紳民合力搶堵幸未成災塔塘圩日前因上垾潘某偷放積水爲下垾巡垾胡某所見喊捉被潘等用刀戳傷幾釀巨衅適朱大令巡圩至垾當即禀請究辦鳳林圩靠小金山之堤埂於十八日亦倒三十餘丈鄕民三次鳴鑼到縣報警適朱邑令下鄕又赴道署禀報趙觀察即乘砲船携帶椿木蘆席前往搶救當即奏效未致成災鵝兒垾堤埂不甚堅固刻經浪打風吹危險已極該處鄕民晝夜巡查尚無大碍日前皖南義賑公所遂上電皖撫以連日江潮盛漲山洪暴發陰雨不止皖南各屬圩田岌岌可危麻鳳爲蕪邑首圩尤關緊要乞卽電飭各屬文武印官一體加緊防護大局幸甚皖撫得電後當覆皖南義賑公所以初四日已電趙道通飭沿江沿河各屬加意防護並飭仿河工搶險辦法先期多用蔴袋盛土遇險隨時填堵以資障衛承屬容再電飭一體加緊防護以期保全關道趙觀察奉電後當即轉電宣城銅陵池州等州縣一體遵照辦理十八日偕同婁午峰參軍親蒞麻鳳兩圩查勘水勢立飭蕪湖朱大令親往督救並一面電禀撫憲謂陰雨過多江水更漲昨晨據朱大令面禀麻埠鳳林兩圩董報告前夜江水陡漲二尺堤極可危當飭朱令即刻赴圩督察並帶木料二百根頃又續派唐婁兩委員及防兵二十名由哨官帶領前往搶護並購木料三百根蘆片千張派兵運去以備不虞嚴諭該員等日夜梭巡遇險即救隨時飛報昨夜尚無警報惟祈天不再雨或可保全合先電呈藉慰憲厪餘容續禀等情朱中丞據電後即行藩司及省城振撫局知照矣 
分類新聞政界 
[禁烟分所取締土店之反動力蘇州]  
　　金壇禁烟分公所以義泰等土店不服調查申由禁烟總公所飭縣查復去後當奉批云查定章分公所受總公所之統系遵章辦事即有因地制宜事件亦應禀候總公所核定施行原爲預防自爲風氣故特詳加規定該縣分公所於定章應行查辦事件迭催不報反逞臆派員駐查並擅定種種手續且對於城内土店取締獨嚴四鄕土店又置不理商定之事旋又翻異可見陳義泰晋昌兩土店所控會計吳選擅權報復之語亦非無因獨不解該董等何不將此等擅權欺朦之人立予擯斥一聽違章立異擅作威福倘因此激成風潮則春秋之義責備賢者恐該董等未能諉爲不知若係素有意見亦何得假公濟私當思紳董爲齊民表率應如何各捐嫌隙和衷共濟以期相與有成即使一秉至公亦應力戒操切免致滋生流弊爲人受過現在該分所派員監視剪土以及封土封櫃限時啟閉各規則旣爲定章所無應即一律取消免與他屬歧異貽人口實惟應仍遵章嚴密稽查並將定章應行查辦事件刻日分别册報毋稍鬆懈一面卽由該縣會同正副董諭嚴仕事各員務各遵章辦事倘敢擅權違私即行詳表撤換免致劣馬敗羣全體受其影響仰即錄批照會正副董一體遵照 
[鄂督電請内閣代奏謝恩湖北]  
　　内閣總理大臣鈞鑒竊瑞澂電奏搶築沙洋隄工仍被漫潰請將承辦各員分别參處等語所有自請議處之處着加恩寬免等因欽此當卽恭設香案望闕叩頭謝恩訖伏念隄防要政費欵鉅萬歷時數月今遭漫潰雖由天時地利之不齊瑞澂籌備無方督率不力理應待罪咎實難辭乃蒙高厚之恩寬其嚴譴責其後效跪承之下感悚莫名瑞澂惟有遵飭在事各員將未潰之工竭力保護於巳潰之工相機搶築以期仰副朝廷子惠黎民之至意所有感激下忱合肅電陳謹請代奏瑞澂叩 
軍界 
[檢察廳加營務處新銜之前提杭州]  
　　提法司日昨詳請撫院以審判檢察各廳原爲司法之機關凡有檢察廳補助之責者對於逮捕搜查等事皆其應盡之職務至各廳遇有危險時此等補助機關亦應實行其保護乃近來各檢察廳關於調度一事呼應往往不靈以致各廳被毁怀事層見迭出四月初八日杭州地方審判廳被毁五月初一日寗波地方審判廳被毁六月初一日温州地方審判廳又被毁此固由於匪徒煽惑愚民無知實皆由於檢察廳之補助機關保護不力之故擬請嗣後高等檢察廳及各地方檢察廳仿照各府及定玉二廳均兼總辦營務處銜初級各檢察廳仿照州縣均兼營務處提調銜如此則營員兵弁庶不至仍前玩視遇各廳危害急迫之時如有不聽各該檢察廳調度或能實力保護者應即由司酌量情形詳請分别懲勸仰祈憲台察核示遵 
[新軍添習游泳漕艇兩科廣東]  
　　新軍敎育按照定章原有游泳漕艇兩科以備戰時渡航河海保護生命救人危急起見關係重要實爲軍人必須技術現敎練處幫辦陳振以廣東軍隊自成立以來此兩項科目向未練習未始非敎育上一大缺點刻值天氣炎熱正宜演習現擬擇定簸箕村東山培正學堂及西村增步附近均可爲游泳漕艇之場惟須察看該兩地點是否適用然後再議辦法云 
學務 
[文游經費移撥開泰之確定蘇州]  
　　蘇提學司樊文宗以案查奉賢縣開泰高等小學堂前據省視學調查報告謂該校管理嚴肅敎授懇摯學生程度亦高闔邑各校無出其右惟學生寄宿甚多開支較鉅據該校長聲稱每年除學費及勸學所補助外實難支持並聲明文游一校辦法平常補助獨多未免濫費請减文游補助以益開泰以輔急需等情當卽開單札縣會商勸學所將文游撥欵酌量移撥去後又經札委吳省視學馳赴該縣會同趙令曁勸學所總董妥籌酌撥具復飭遵等因時閱半年文牘交馳卒未據該縣官紳議復到司均屬玩延現由文宗核定數目飭令照撥定爲永例查開泰一校每年例由勸學所補助洋三百元文游 
 
 

Page 12

 
 
例由勸學所年撥洋一千八百元現應目宣統三年起除開泰原撥之三百元　勸學所照常撥給外應再减文游補助經費洋三百元以益開泰略資挹注他校不得援以爲例日前札行奉賢勸學所飭令傳知各該校知照矣 
[揚府代行檢定敎員之狀况揚州]  
　　本月十八日揚州嵩大守於羊巷府中學堂舉行檢定敎員式與考者有五六百人之多大率提籃挾具如當日小試情形然惟此次太守係奉勞提學札委以試題並未由提學宣佈本日即由太守命題塲規極寬太守并不時温諭各敎員謂諸君學業有素必可皆得文憑此次考試第因學部公文如此不得不辦云云應試者一時咸欣欣然有喜色云 
實業 
[松郡錢莊倒閉之紛擾松江]  
　　松郡西門外通源錢莊正經理方奏庭虧耗萬二千金副經理毛稚竹虧耗八千金公私不支十九日高懸紅條大書清理商會聞耗立往封錮賬簿轉送婁署（聞内缺去二本）婁邑劉大令飛派差役王慶柏春和往提詎見面後並不下手致方仍走脫當夜猪行街方宅債主雁立旣散而宅中遷移一空彼時該莊僅有銅質洋六百餘元爲隔壁裕昌紙店取去核計存户大小不等府署幕友陳某亦存二千金育嬰堂亦存二千零五十元二十日邀集紳董互商提收之法張堰益泰典經理汪澧泉年已六旬十九夜至該莊坐索存款四千餘金副經理毛稚竹始則支吾繼竟不睬至三鼓後忽托故外出汪尾隨不捨道經妙嚴寺毛即奮足奔逃汪知毛在該處包有土妓暗中摸索尋覔屢蹶屢起幾致顚墮小河而毛已　然遠引惟方避匿不遠各債主現正紛紛遍覔松郡阜成水烟店本個中巨擘爲浙省某巨紳之產去歲經理陳阿高虧欠該莊八千金未還日前上海烟業忽到六人由六家派出共欠四千數百兩逼令司賬交出一切賬據聲明即日管理該店錢業董事蘇君聞信馳往告以通源欵未結不能平空佔管六人迫於公理允暫守待現松郡總商會已開會集議辦法矣 
[八旗興業銀行觀成之爲難奉天]  
　　八旗興業銀行本金守希侯所創辦由前東督錫清帥委陳某爲經理不意數月以來入股者寥寥官股不過五六萬金各商股則尚不逮此數陳某以觀成無期昨已上禀辭差惟趙次帥仍諄諄挽留勸陳某勉爲其難云 
雜記 
[小情痴鍾情孀嫂湖北]  
　　江夏縣游坊嶺吳陳氏女七歲時給熊姓爲小媳素爲姑所鍾愛女年十八正預備花燭圓房熊子忽因病身死小媳一痛幾絶屢欲身殉因老姑奉事需人矢志守節奉姑已逾六年雖母家屢次勸嫁堅不爲動詎有夫堂弟熊國發者見女貌雖非羞花而裙布荆一種村婦　韻頗覺可人心焉好之逐日赴女家帮作極意趨承女以其夫弟並不回避然亦未假以辭色乃熊遽以爲未免有情大喜過望屢商之父母欲娶爲妻父母以其不便啟齒故置之初十日女因事回母家無人送往適熊至决意願送半途間熊即揑造蜚語隨走隨談謂爾姑早已陰　爾字　乃近又貪某富户之多金私將爾賣與作妾即日欲來抬人爾如不願作妾何苦同我逃去云云女始聞言大哭繼逆料姑之萬不出此　母家時語母轉詢之姑並無其事顯係熊國發離間姑息希圖誘拐當控經地方廳研訊明確將熊收押究辦在案十六日下午六時熊母赴廳哭閙力辨子冤蕭檢察官當以爾子誘拐孀嫂罪無可逭命巡警將其帶出其母即連呼冤枉而去 
[惡少年肆行狂且浙江]  
　　平湖日前女監犯某病故因天時炎熱移往校塲禀由楊太守札委嘉興張大令相騐維時觀者如堵墻有剃頭阿昌者著名無賴用美女脫衣藥彈　某某三女項内登時奇癢不堪幾欲脫衣嗣因衆目昭彰只得含涙奔回當阿昌彈藥時有人瞥見卽行申斥乃阿昌不服反謂乃公作樂何與爾事於是旁觀咸抱不平餉以老拳適地保在塲擬卽扭送縣署阿昌始知悔悟再三泣求經地保囑令阿昌從城外扒入城中以示羞辱隨卽釋放嗣由剃業中人公議僉謂此種狂且理宜擯斥議定嗣後不論何店一概不准留用云 
雜錄（續） 
[各省優級師範覆試名單]  
　　湖北優級師範理化選科最優等二十名鍾英李清棄昱陳克明王世杰　熊國藻　熊說巖　陳仁利　楊步雲　黄昌榖　余國華　饒漢秘　金宗鼎　魏動士　張星輝　閔雄飛　熊眞吉　程元祜　熊道璜　沈寳忠　胡咸吉　優等八名　李道生　周之德　何宗彝　安道敦　孫志道　朱家樹　李宗唐　丁慶康　中等三名　劉敦厚　陳　鑫　祝鴻鈞 
　　湖南優級師範理化選科最優等五名龍常張錦雲　翦蓋南　陳時傑　皮　鋆　優等二名　王泰鍾　王昌麟 
　　四川優級師範理化選科最優等四名謝龍駿　朱映璚　鄭國彥　何國榮　優等五名　林煥奎　吳步蟾　蘇在田　黄光顯　馮慕良 
　　山東優級師範博物選科　優等五名　張庭芳　鷼　翔　辛懋謙　劉著鏞　董丙南 
河南優級師範博物選科優等三名房松橒　王　謀　滿化雨　中等五名　高自明　劉　　　申崧生　潤　祿　閃慶槐 
　　浙江優級師範博物選科　最優等一名陳振鰲　優等一名　薛叢青　中等一名　陳靄薰 
　　福建優級師範博物選科優等三名李兆芬　楊紹棠　吳　亮 
　　湖南優級師範博物選科優等六名王曾第　蔣式嘉　向　鑫　周毓璜　劉乙照　曹　寅　中等一名　李本淵　 
　　四川優級師範博物選科最優等一名朱　彥　優等七名　黄文林　任乃雄余維翰　羅春華　敬懷善　姚大俊　陳鳴書　中等六名　楊滌光　李啟緒　楊希震　余　英　季　庚　蕭相如 
　　陜西優級師範博物選科　優等一名董永清 
　　安徽優級師範博物選科優等九名胡炳衡　張翼翔　唐葆眞　戴聖德　史毓琨　沈鳳威　賈懷瑜　姚爾昌　何從義江西優級師範博物選科　優等二名家驥　王履泰 
　　山東優級師範數學選科　最優等二名周家坦　王國欽　優等三名　夏炳文劉文卿　畢德芸 
宦海紀聞 
[密查員之贗鼎]  
　　京營逃兵某素與北苑某督隊　相稔。日前長服人某督隊官幕後。潛易軍服詣各營四處探視。有異而詢之者。則以奉廕大臣命派爲密查對。於是全營閧動。竟傳逹於統制之耳。統制某。平日劣迹多端。素以逢迎大員爲事。忽聞密查蒞。營如青天霹靂。即整冠接待。欵以盛饌。並以已所御之　奉之。逃兵某語言支吾。又自云爲廕之姻婭。統制疑其不類也。陰使人電部。訽之果無其事。遂急縛之。下於禁閉室。現正與陸軍部　議辦法。並追原督隊官衣服之所由來。於　該　　又極爲恐慌云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
隆和　又　開往長江　怡和洋行 
德生　又　開往膠州　怡和洋行 
塘沽　又開往青島烟台天津　亨寳公司 
新康　又　開往福州　招商總局 
慶大　又　開往香港粤省　招商總局 
[六月廿四日出口輪船禮拜三]  
大福丸　輪船　開往長江　日清公司 
飛鯨　又　開往厦門汕頭　招商總局 
鄱陽　又　晚往長江　太古公司 
臨安　又　晚往香港廣東　太古公司 
江孚　又　開往長江　招商總局 
[六月廿五日出口輪船禮拜四]  
南陽丸　輪船　開往長江　日清公司 
廣生　輪船開往汕頭香港廣東　怡和洋行 
[六月廿七日出口輪船禮拜六]  
大貞丸　輪船　開往長江　日清公司 
 
 

Page 17

 
 
 [G ] 
[沈製生髮膠如枯木逢春發]  
人壽醫藥室主人台鑒僕去秋進京引覲道出滬江躬到貴醫室購歸生髮膏六瓶旋被友人讓去一半緣室人産後大病脫髮將已秃頂因之不敷收效繼託上海匯豐銀行帳房志亷舍弟續購六瓶用後漸漸發生自入春以來蓬蓬勃勃生機繁甚較之未脫時更增倍蓰噫生髮膠之靈驗如枯木之逢春令人感激之至今有敝親同病委辦六瓶兹由郵局匯洋三元從遠寄回俾可同還本相則感德尤深矣（下略）廣西試用道馬吉人頓首○認明藍龍商標售價每瓶半元每料六瓶洋二元五角上海英大馬路中進盆湯衖約十餘家集益里二衖對面第二百廿五號門牌人壽醫藥室抄錄閏月十四日郵政局來原信裱成屏條張挂門口人人可看外埠由郵局購各藥均有寄售 
[姜子蕃啓事]  
啓者小兒名世經號筆鴻小名福官年十七歲不務正業專事游蕩近更爲上洋北里之游迷不思返予屢戒不悛實深顧慮如其在外向各親友各寳號各棧房支取貨物賒欠銀錢一例聽其自理予槪不與聞恐未週知特此佈告 
[包醫花柳病]  
誦清堂醫藥室○包醫○白濁○横痃○楊梅瘡○住二馬路石路西鏡中天照相館東首 
花柳病者（白濁下疳楊梅瘡）乃花街柳巷中之一種傳染病也凡初患者每多貪速求效妄服輕粉覇藥刦毒入内不顧他日復發有身命之危險是何異飲鴆止渴乎惟本堂○胡蒓香醫士研究花柳病學頗有心得純用王道藥品正本清源在申臨診多年凡透頂穿鼻一切黴毒重症醫愈者不下千百人其愈後之效果頗覺完善是以遠近信服無待本堂爲之贅述焉○包醫斷根出立保單爲證○如有的保可以愈後受謝○誦清堂醫藥室啓 
[新出石印精本唐人説薈一百六十四種]  
本號開設○上海城内彩衣街○上海北市棋盤街○蘇州阊門内中市 
是書爲山陰蓮塘居士所纂蒐羅唐代小説共一百六十四種詢説部之大觀也本號向藏書家覓得原刻本重付石印業已告成用中國粉　紙印刷精良裝訂十六册二函定價洋二元五角愛閲小説諸君祈即　駕臨本號購取可也　掃葉山房啓 
[上海萃豐綢縀衣莊翻新奇樣巧製新衣廣告]  
本莊向在棋盤街南首始創四十餘年專做綢緞四時男女衣服選製蘇杭名機定織上等金銀庫緞摹本寗綢羅紗線春新樣花素線緞顧繡朝服蟒袍别出翻新巧製各種異樣衣襲挑剔優等縫工好手精造一切艶色定貨以副●貴客賜顧歡愛尤屬雅緻耐用價物較前亷美克已本主人不惜重資每赴京師採辦各種細毛皮貨早荷●仕商嘉許咸稱價值之公道貨物之精良已蒙環球洞悉毋庸贅述今於三月初十日遷至棋盤街北首平和里口開張恐未週知特此佈聞○電話一千九百六十八號 
[驥製萬應虎骨熊油膏]  
此膏通三十六處血脈鎖二十四道骨節專治風寒濕熱手足拘擎骨節酸痛久年痞塊女子血虚以及腰疼心痛痰核瘰癧胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身煖氣藥力即從毛孔透入功能通經活血止痛驅風凡百疾病應手奏效雙料每張洋一元用舊後送到本廬每張作洋三角單料七角不靈包退還洋請留心假冒須認明藥紙包上註册商標天馬爲記并轉角五開間門面方是的眞切記切記　上海盆湯衖走過絲業會館寗波路口五開間門面瓣香廬驥雲氏發行所謹啓○外埠來信須寫明寗波路一百十五號 
[東山惠記汽船公司廣告]  
本公司新船業已出塢船名洞庭於本月二十二日起每日山蘇往來在山停泊渡水橋清晨八點鐘開駛蘇州車站在蘇下午一點半鐘開山風雨無阻貴客光顧招呼格外周到以慰行旅請惟　公鑒 
[寳塔牌水門汀]  
湖北水泥廠　商標　 
ＨＵＰＥＨＣＥＭＥＮＴＷＯＢＫＳ 
本廠所出寳塔牌水泥（即水門汀）中外商人咸樂購用前已詳載各報無庸贅述現經上海英工部局暨上海工程總會各洋員一再試騐推爲亞東第一等貨色實在外國貨之上有切實憑據公論所在聲價日高并蒙　郵傳部札行各省鐵路一律購用敬告吾國同胞如需用水泥當購中國自出之貨挽回利權而塞漏巵如蒙　賜顧無不克已謹此佈告 
分銷處　蘇州　全昌號　東三省　怡大洋行　長沙　禮和洋行　　　　金衢嚴　公記　杭州　清泰第二旅館　温州　胡甸蓀　　　　青島　衞里洋行　鎭江　瑞記洋行 
本廠總批發所設在上海中旺衖二百廿一號電話三四三一漢口河街昌平里第一家電話二百七十六 
[口臭看看男女愛情之媒介]  
（上略）余患口臭將近十年西醫爲炭氣所致服遍中外藥無一效者每逢親朋宴會偶或對人談笑人多掩鼻以致男女愛情有如冰炭閱新聞報上海盆湯衖大街人壽醫藥室主人餘年氏秘方口臭仙丹去冬託舜卿家兄購六箱服後至今半年口臭果然全消内熱亦隨之解散　餘年氏秘製口臭仙丹眞濟世之實筏也（下略）湖南長沙屬七里墩趙雲卿上言辛亥四月初五投郵售價每大箱洋一元每打洋十元小箱减半批發特别公道 
 
 

Page 18

 
 
本埠新聞 
[巡士與挑糞鄕人衝突四誌]  
　　城内巡士與挑糞鄕民大起衝突迭紀前報兹悉本縣田大令昨日出示後復飭值差傳到糞頭樓寳珊丁和尚沈紀生戴順生四人審訊樓等同稱小的等承充糞頭一切事宜大都包於糞行况在東南城一帶此次閙事者係西門外一帶之種菜鄕民與小的等不相干涉大令日爾等從前具禀認辦清潔聲明一律照辦今謂東南城與西門外一帶不相統屬實係推諉刁健本縣今着爾等勸諭各鄕民務須遵照定章於每日上午十時前一律挑清准二十四日起實行如若不允爾等可據實禀復候示或准爾等承辦清潔或另行招雇妥人辦設該鄕民再敢聚衆滋事閧堂塞署定照現行律辦理按名懲處决不姑寬爾等迅卽和平諭勸各糞頭均遵諭而退 
[商界敎育之進步]  
　　昨日午後兩時城内第一義務小學在外毛家弄商學會内舉行第三次學藝會商學兩界到者甚盛首由周廉生報告庶務次由杜尚陵報告敎務次許稚梅演說於中學小學女學及貧民敎育均甚研求所講一切甚爲懇擊次學生演藝李凱旋草書錢慶濤談經與張善寳吕凱旋三十年前後之談話勸戒煙酒亹亹動聽再次爲商業班生七人四年級生七人演習商業宛具一合資有限公司雛形於公司法律創業條規商業道德社會心理貿易手術均多心得其特出處宗旨在推廣國貨倉猝徵集國貨數種見者嘖嘖稱道油然發生愛顧國貨觀念演畢由周廉生報告先請來賓休憇遂入陳列室觀覽成績囑各生少坐謂舊日敎員顧惟精行將遊學美國諸生可乘今日顧君在座合致送别敬意顧君即起向諸生懇切勉勗相與行一揖禮散會 
[水菓商團開操誌盛]  
　　水菓業商團昨晨八時在南市商團公會操場行開操禮彩旗飛揚車馬盈門來賓千二百餘人團體到者若全國商團聨合會商團公會補習會商餘學會救火聨合會豆米業團參藥業商團書業團閘北商團儲實學堂等蘇州亦有商董至會西報亦有新聞記者到塲紀事洋人來觀亦夥行禮畢由聨合會葉會長惠鈞演說大旨謂上海商人近日來專以團結尚武爲事成功易而發逹亦速切盼我與會同胞須愛名譽重人格勤操練始終如一我商團萬歲我中國萬歲繼由各代表攻頌詞由李倬雲讀答詞畢分贈菓品有容新照相館主人歡迎商團到塲義務攝影演放日光煙熖龍旗飄洋環繞地球一時鼓掌雷動城自治公所莫董等亦到會致賀至十時一刻由軍樂歡送來賓散會 
[義務補習夜社舉行暑假禮]  
　　商餘學會附設義務補習夜社於前晚舉行第六學期暑假禮首由總理何曰琰君報告並宣佈下學期續招新生以期普及義務敎育云云次由校長張君溯橋給予奬品計得奬者甲班首名董翔雲乙班首名周之楨次由監學邵廷玉敎員徐琴蓀尹村夫會員徐賡華董榮清君等相繼演說至十時半散會 
[蘇撫催理銀行票欵]  
　　裕蘇官銀錢局駐滬分局與華比銀行票欵糾葛迭誌前報兹經公共公廨將此案詳情開摺呈請蘇藩司轉呈蘇撫程中丞請爲鑒核中丞以裕蘇與元豐票欵應由裕蘇查明理處　華比與元豐欠欵應由滬道飭追除電咨外務部外業已札飭滬道轉飭會審公廨迅飭元豐將華比欠欵清理毋再延宕 
[闢門經費問題]  
　　東北城新闢之福佑門業已工竣由一路警局飭派長警駐門防守巳誌前報兹經本縣田大令會同城自治公所總董李鍾玨及該處段董前往察閱騐收工程旋至邑廟豫園萃秀堂内會同商議謂前次經辦各紳商所認經費亟須將未齊之欵一律繳清倘再不敷應由現辦紳商設法籌措云 
[花衣掮客會議]  
　　花衣掮客昨邀同業在城内三牌坊承善堂聚議某掮客謂吾輩向代浦東西各軋户經銷花衣每包祗取用錢洋二分在軋户出此小費旣免跋涉之勞又省舟車之費一得兩便是以歷久相安乃近來軋户間有攙水混售者及被行棧廠家查出軋户已將價銀算去經銷人莫不受累除力戒勿再攙水外擬在每包用錢内提出二文爲開辦防弊公益會經費以後如有攙水混售一經察覺卽在會所將攙水人姓名宣布同業中不再爲之經銷以防其弊至提出之費除正項開支外其餘悉充公益之用云云衆贊成遂散會 
[青浦縣搜獲私藏米石]  
　　滬南豐泰米棧股東蕭伯平前因承辦浙省歸安縣潛米短交二千六百石經該縣吳大令移文上海縣請追並經裁判所傳到執事李贊卿訊明送縣歸案後又經青浦縣蔣大令移請田大令先將該棧及存米等一併封存在案昨日蔣大令親自來滬派丁將該棧預藏鄰居空屋内之米三百餘石一併起出嗣被看守之歸安縣差勇所阻即由蔣大令飭丁持片至南區禀請派探同往起運區長以此項米石應歸何縣起運本區無案可查即着來人禀報上海縣請爲核示 
[義領詢問會大莊理欠情形]  
　　駐滬義國代理總領事羅君照會滬道略謂義商德利洋行控會大莊不理餘欠票款一案雖經函請貴道轉札會審公堂提訊追繳迄已日久未據答復兹經該商查閱會大賬内有又成號名下兩欵計銀一千七百六十餘兩均已註明送交新署蓋有新署回單圖章不知因何又被往慶森和兩莊收去殊難索解但事關重大未敢遽信而該商旣指証確鑿自應詳查究竟會大莊有無續繳欵項及如何分繳辦法請即飭廨查覆免再延誤 
[巡士畢竟强横]  
　　東區十七號巡士華廣仁前日落差回家行經竹行弄見伊子華文榮與賣油炸檜之譚忠孝在途擲錢華向譚斥阻不服口角毆擊生泰豐行夥凌本培聞聲往勸華又與之齟齬遽持鐵器擊傷凌之頭面一時旁人不服羣起攻擊華亦略傷面部遂即扭控裁判所 
 
 

Page 19

 
 
由鄰婦沈魏氏投案証明請爲究辦詎華猶不自引咎出言挺撞陳裁判大怒即飭移送警務處斥革卿名再行歸案訊究伊子及譚暫留候示 
[議籌寗紹新船股款]  
　　二十一日午後二時寗紹帮四衣業在塘山路北長生公所開會集議寗紹公司新船股欵到者甚衆由柱首烏品瑞鄭信德王才運朱倫記包榮生等竭力勸股除已認繳二千數百餘元外再向同業分頭勸招亦足見該業之熱心公益矣 
城内 
[道批三則]  
　　升大等禀批此案先據寳和莊來禀已移浙江寗紹台道飭縣查提陳芸生派項委員賫文前往守提解滬訊追據禀前情現又據情分别詳移着即知照張顧氏禀批此案帳目旣有紏葛經公廨判送商務總會理算仰會審官寳令即予照案辦理毋任纒訟仍即報查切切抄黏並發職商陶寳鼎禀批候再函商稅務司查核復到飭遵藥丸附 
[道轅紀事]  
　　諮議局議員張書元蘇毓琦前鎭江木稅委員候補知縣蔣化南昨日先後到道禀見 
南市 
[改正名稱]  
　　本邑南區分辦處本隸於前總工程局之定近因該局巳改名城自治公所是以由所董商民區長將南區名稱改正換一匾額上書上海城自治公所南區字樣昨已知照工程處改換矣 
[延宕不理]  
　　萬裕碼頭沈恆泰花衣行執事胡元奎昨將　夥姚明圻扭至南區控稱姚前在本行經理銀錢事務被其舞弊用空洋八百三十五元錢一百三十千文迨經查出即由伊兄姚雲卿担保理處不料延宕半年並不料理求請追繳旋由該區移送裁判所訊理姚供認不諱判留候伊兄保出限三天赴向原告理明 
[野蠻舉動]  
　　商船會館附近某石作前由某學堂定造仙人担兩副工竣後存放門前前日被無賴沈阿毛小南京等多人强欲借用練習武藝該作不允即被搶去並毆傷作夥三人旋經該作主婦許羅氏追獲沈阿毛一名連同受傷之陳大順徐蘭生朱阿引扭交巡士送至南區移經裁判所訊供不諱判沈戒責一百下押交仙人担並提同黨究懲閘北 
[流氓解局]  
　　吳淞鎭著名流氓祁阿二即江湖阿二平日專以拆梢訛詐爲事上月初有該鎭萬瑞祥米店夥許順生乘小船下鄕收賬被祁偵知糾黨徐元郎小根郎等在途邀截持刀恐嚇刦去洋六十元由許投報自治巡警局請爲查究該流氓等聞風逃逸前日始由吳淞區楊區官飭探拿到祁徐二犯訊供不諱昨解總局押候訊明核辦 
[小兒有價]  
　　寡婦陳金氏之子前在四川路某西人家廚司沈小園處習業後忽逃走不知去向該氏投控總局判沈交保帮尋在案兹因日久音信杳然該氏一再禀請追究前日經陳裁判着保交案判令繳洋作十元給氏具領嗣後氏子無論存亡與沈無干具結了案 
[退還聘金]  
　　馬維良前偕母舅李元德控再醮後母王李氏欲將已定李姓之妹招贅周新發爲婿前日由總局陳裁判集訊判女給其兄具領周新發所出之聘金着王李氏償還如違押追 
[私賣蠶豆]  
　　錢恆泰米行控小車人陸阿四將送出之蠶豆四担私行賣去得洋十三元四角昨經四路分局蕭區長訊明判陸押候繳洋核釋 
英租界 
[瘋婦胡閙]  
　　住居法租界外國坟山附近之瘋婦李任氏昨至英大馬路闖入何錦豐洋貨店内稱欲購買香水任意吵閙被巡街印捕查見帶入捕房由捕頭派探金泉叙送至西新橋交界令氏自行回家 
[何事戀戀]  
　　六次過犯王海浩（即陳德生）昨又潛八租界在雲南路行走被包探顧阿根撞見拘入捕房押候解廨訊究 
[姦佔婦人]  
　　昨有某甲到總巡捕房指控一千零四十八號華捕姦佔伊妻請爲查究等情華捕張正巡官准傳該捕至冩字間與甲質明緣由飭甲自投會審公堂控訴 
[减半酬勞]  
　　老北門内大生德磗灰行學徒李林榮捲取洋四千二百元逃逸由探拘解公堂訊實判押西牢二年所有起案贓洋一千九百元均存總巡捕房在案兹該行主吳琴甫已將洋如數領回吳以前懸賞格洋四百元現因贓未追足故於昨日備函並賞洋二百元送請麥代總巡分給出力各包探以酬其勞 
[郵局失竊]  
　　北京路郵政局打包間内昨日失竊值洋四百元之綢緞四包即投總巡捕房報請派探查緝 
[偷竊道袍]  
　　西棋盤街四十五號門牌史姓羽士失竊值洋一百元之道袍三件昨日報請捕房飭探偵緝 
[撞見偷兒]  
　　昨有粤人王阿三在九江路用竹竿挑竊四百零七號某姓家所　綢衣被五百零四號華捕查獲將王拘入捕房押候解辦 
美租界 
[性急兆禍]  
　　昨有陳錫道乘二十九號電車至外大橋不待停輪急於跳下跌傷頭面由三百三十三號印捕軍入捕房捕頭命送同仁醫院醫治 
[縣令驗屍]  
　　崇明人何大郎因竊舊鐵被哈爾賓捕房拘押後忽然患病送往工部局醫院醫治延至前日下午身死昨請上海縣田大令蒞所驗明着保棺殮 
[拐匿婦女]  
　　吕得貴誘拐馬昌興之妻周氏匿居西華得路昨被本夫尋見鳴捕併送捕房候查核辦 
[索又衝突]  
　　江北人張二張三瞿保林李娃子等因索欠起釁在途互毆被捕併送捕房押候究辦 
[苦力爭鬥]  
　　脚夫王阿二陳元龍昨在揚子路爭挑貨物互毆由捕併送捕房候辦 
法租界 
[增添捕頭]  
　　法租界自推廣以來轄境遼闊事務繁多所有中西及安南巡捕業已陸續增至三百餘名而查差副捕頭雖亦增設多名尚覺不敷差遣爰由麥總巡將應升之各西捕調集大自鳴鐘總巡捕房内親自出題面試文理擇最優之二號五號十一十四及十五號五西捕拔升查差捕頭業已呈請總領事喇伯第君核准於昨日一律上差矣 
[奬勵探目]  
　　探目黄金榮自接差以來破獲命盜鉅案不少麥總巡深爲倚重爰於前日傳　每月如給工銀五兩並升爲頭等以示鼓勵 
[體恤巡捕]  
　　法捕房麥總巡以現交夏令天氣炎熱凡中西巡捕站崗四時者今後改爲兩時以資體恤俟秋凉後仍照向章辦理 
[墳園竣工]  
　　八仙橋外國墳山左近由八百利洋行東發起在彼建築回敎白頭洋人坟園一所業已告成昨日該敎中人在彼開會宣佈一切並盛謝工部局及該洋行東之盛情云 
[紏正]  
　　十六日報載磗灰業南聚興等建設公所禀請上海縣立案一節兹經查明南聚興等係屬漆業實爲訪事纒誤合行紏正 
[海上閒談]  
　　異哉今日之上海。觀於巍巍大市塲。則氣象文明。裝潢璀璨。爲各省會所無。而私街小弄之齷齪黑暗。甚於内地也。觀於上等之工商界。舉動豪邁。智識開通。爲各省會所無。而小商苦工之閉塞困苦。甚於内地也。觀於上流之紳學界。法律道德。作口頭禪。亦爲各省會所無。而下流社會之姦拐淫惡。甚於内地也。此種風俗。爲我上海所獨有。 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[論烟草與衛生之關係（續高等實業學堂校醫俞鳳賓）]  
　　（辛）森川仞三郎之說 
日本森川仞三郎。化騐各種香烟。記於成績表中。强盜牌。老金牌。孔雀牌。品海牌。四種。含尼哥丁尤多。又論尼哥丁致死之量。成人只須六密利格蘭。即能發現極危險之病狀。中毒之劇烈者。吐瀉暈眩。眼瞳膨脹。行步踉蹌。心臟煩亂呼吸中絶。感覺全失。卒至倒斃而後已。（森川仞三郎之報告見醫藥學報第十期） 
　　烟葉之含料有三類。曰水。曰金屬之酸質與基質。曰有機物質。今將法人化騐烟草中之有機物質列左。 
尼哥丁炭十輕十四淡二毒甚百分之一·五至九香油成分甚少尼哥提亞寗係實體狀若樟腦亦毒甚百分之十至十四蘋果酸與橣棕檬酸 
酢漿酸亦毒質百分之一至二植物膠質百分之五脂質百分之四至六糖質葉内少枝内多發酵時則無植物纖維質又名經絡質百分之七至八脭質百分之二十五化學家保劍氏曾將烟草熏至攝氏表一百度測定根幹莖葉之含灰量如下 
　　根百分之六至八枝幹百分之十至十二莖葉百分之十八至二十二灰中所含之質料。不能融解者。大半係鈣炭養。可融解者如鉀綠。鉀二炭養三。及鉀二硫養四。計其量。有百分之五十至三十五。此外尚有亞馬尼亞。及胡酸物質。莖内含亞馬尼亞。百分之十。鈉化物質。爲烟草所無。卷烟有易燃者。有不易燃者。易燃者。以其含鉀化物與有機酸混合物也。不易燃者。以其含鎂與鈣。及有機酸諸物質也。 
　　烟草之分析旣如此。傷身致病又如彼。今以防病故。衛生故。吾人豈可嘗。試此毒質哉。近來流行病中。肺病最多。幾於家家有。嗆咳之。人人人有痰涕之患。此因國人肺弱。且由來污穢成習。加以煙之熏炙。則肺愈弱。微生物之侵愈易。一如助桀爲虐。傅虎以翼。若香烟進口。年盛一年。則吾人之患肺病者。必日多一日。而每歲死於此者。亦必依幾何。級數而遞增矣。蓋人所賴以生者爲養氣。而養氣之吸入。則全恃肺藏。若吸烟則能使肺之容量减。而養氣入肺之量亦减。濁氣不能盡出。是爲肺臟致病之原因。肺之容量者何。卽肺臟容氣之量也。常人肺部可容三百三十立方英寸。（指成人而言）而肺中之氣據否。腦氏之說分爲四項。 
（甲）根基氣呼氣雖强。肺中尚留一百立方英寸之空氣。是爲根基氣。 
（乙）藏蓄氣最强呼氣。呼出一百立方英寸。是爲藏蓄氣。 
（丙）潮流氣通常呼吸。出入三十立方英寸之空氣。是曰潮流氣。 
（丁）充足氣最强吸氣。較平時多入一百立方英寸之空氣。是爲充足氣。 
　　故平常呼氣之後。肺中含氣二百立方英寸。即根基氣與藏蓄氣也。深呼之後三十立方英寸。即根基氣藏蓄氣與潮流氣也。深吸之後。肺中含氣三百三十立方英寸。卽四項空氣同時充實肺部也。 
　　合衛生家。懼肺氣之不充。徒賴潮流氣之不足以吐故納新也。故創深長呼吸今說。勸人多在清空氣中。多呼多吸。以壯其肺氣。蓋潮流氣。祗換肺氣容量十一分之一。深長呼吸則可換肺氣三分之二强。今乃不　肺氣之强。反從事於吸煙。是乃增加穢毒於清凈之肺中。且日。夜熏炙。肺管及膜。劇受刺激。痰涕愈多。受害較易。况吸烟之後。肺部必窄。呼吸必促。容量縮小。充足氣必不能納。潮流氣必减其量。藏蓄氣與。根基氣。必愈。穢濁。如此之肺。乃肺癆菌之發。育場也。而欲免癆具可得乎。吾同胞甘死於肺。癆則已。否則請自戒卷烟爲保肺之始。（未完） 
專件 
[遠東通信社來稿]  
　　英美提議擴充平和裁判條約一節具見四十四號通信此事原爲美總統塔虎特發起擬俟美國上院通過此案之後即將與法提議當去歲塔氏演說此旨法國駐美大使玉索抗君在側聲言法亦深願與美訂立此項平和裁判條約法報及法下院各社會黨極歡迎之近聞法國大使實已與美外務卿克羅克斯從事談判卽以美政府前向英大使所提出之草案爲根據微窺美總統之意不僅向英法提議尚擬推及其他强國如德日之類皆在意中特以英美冋種同文法人則多喜社會主義此項問題與英法兩國商榷較速且易耳巴黎朝報倫敦訪員曾以英美平和條 
 
 

Page 27

 
 
約事件詢之於統一黨中至有力之巴格爾君答云此乃一絶高尚之思想深喜現時發生二十年來世人均視此問題爲好夢要望而不可即者也輓近列强確有厭戰之心而民間思想目由亦較往昔發逹卽無眞確之條文暗中已具此意旨此非政府及外交之力所能致也乃英美兩民族之天然契合余周舉兩手以歡迎此約吾英全國之人亦必加額以歡迎之余敢爲其保證也嗣統一黨領袖巴爾福君復演說於英下院謂美總統言英美訂立此項平和條約實無物足以阻之其言至確全美之人皆與總統表此同情倘英外部能與美成立此約實爲世界一大功德吾統一黨决不反對就此兩節觀之是全英意見對於此事皆與政府相融洽固不僅美之熱心也英工黨領袖馬克多拉與法報記者論英法平和條約問題謂亦當仿英美平和條約辦法以英法同洲之國締結此項條約則其有大勢力於减縮軍備問題必較之英美異洲之國影響尤大現時英政府尚未提議者實以英人深知日漸與法接近此項問題固有極易成之希望毋庸爲是亟亟耳德國社會黨在下院提議請政府與美談判减縮軍備問題並仿英美訂結平和條約德社會黨及進步黨各報均謂德政府尚無他說再主擴張軍備北德意志日報謂吾儕德人熱忱敬賀英外部之聲言彼述普通各國軍費太重而尤以英德爲最誠哉言乎德人感情適與英外部相同甚望英德連合共保平和爲世界造幸福也英外部謂英德相敵實非政府本願乃輿論及民情有以促之倘英之輿論民情能與外部相合則英德間相忌之點自可消减於德一面固早已準備與英提携有相同之辦法也世界去眞平和爲時尚遠海牙萬國裁判法廷尚未大得效力英外部亦深知之此種裁判法廷馴至今日尚僅能裁判有限事件不能解决各國所有一切之衝突及誤會也又謂兩政府之平和全尖談判者之彼此牽就反是則必不能國勢不敵則將有不肯牽就之一面出現而法廷失其效力矣沃斯日報謂德之海軍計畫須先訂定則德或與他國連合亦未可知倘英向德提議减縮軍備德之全國均歡迎之惟須俟他强國亦有同意始能照辦英外部謂烙國人民負担軍費太重至爲確當吾深望北德意志日報（德外部之機關報爲前相畢士馬所創立）之言非假意也是又德人對此之一般輿論也 
小說 
[殖民小說華僑涙（七十三）]  
正在想着。却却又聽得楊君倡捐鉅欵。和萬金買劵的事情。我心上就由不。得動了一動。想着楊君旣有這般絶大的財力。何不運動他。做一番。絶大的事業。做個哥侖布第二。去開闢幾處殖民新地。倒是個極好的。主意。所以我特地。到南京來。要訪楊君。後來忽然想起。范鄭兩君。是南洋。團體的總代表。想來定是個當世的英雄。所以我先見范君。再由范君。介紹引見你。們諸位。承你們諸位大家不棄。狠以鄙人的議論爲然。鄙人。對於同胞的義務已盡。至於以後的一切事情你們諸位。都是槃槃大才。目然游刃有。餘用不着鄙人多事。如若。你們諸不肯體諒。一定要呌鄙人。同去。那明白的人。知道鄙人是勉副諸君的雅意。那不明白的人。就要說鄙人。的此番舉動。並不是眞要拯救同胞。無非假公濟私。想弄幾個錢就是了。雖然這般的議論。没有什麽價值。但鄙人已經决計。不能同往。你們諸位不要見怪。衆人聽了大家都面面相看。說不出一句話兒。楊惠君愴然說道。照這樣的說。起來。我們和仲山先生。難道就是這般分手。没有個相見的時候麽。衆人聽了楊惠君這幾句話兒。也有些相顧凄然。一言不。發壯仲山見了。心上也覺得有些戀戀不舍起來。便道。天下的事情。有聚必有散。我們萍水相逢。那有聚而不散的道理。旣然承你們諸位這般見愛此後我們每過三年。便大家約期相會。就以上海爲聚會之地。無論如何不能失約不到。至於相會的日期。每次竟以八月爲定。在八月十五之前。大家都要趕到上海。暢暢快快的叙一下。結個死生不解的交情。也不枉了我們的此番相遇。你們大家以爲何如。大家聽了。都拍手贊成。莊仲山又敎范鳳洲等回到南京去。懇求章制軍把代奏的密摺竟交給范鳳洲等。憑着他們自已去進京運動。覺得秘密妥當些兒。范鳳洲等一一依命。莊仲山便要辭别范鳳洲等。到蘇州去。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
