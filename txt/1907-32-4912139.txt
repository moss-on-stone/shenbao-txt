# 1907 - 32 - 4912139

 

Page 1

 
 
   
 
 

Page 2

 
 
[諭旨恭錄○十二月十一日奉]  
　　旨分發湖北試用道丁焜年山東補用知府斌儀貴州補用同知雙福山束補用直隷州知州斌瑄直隸試用直隸州州同滿仲俊福� 
建試用直隷州州同梅汝羹河南補用知縣聯瑞陜西補用知縣� 
玉崑直隷試用知縣邱鴻光陳洛東山東試用知　秦宗佑　傳� 
彝裔篠鳳河南試用知縣陳步紫陜西試用知縣申保慪屠義肅史中峯甘肅試用知縣章燦楊成瑜張克寬唐肇文李士芬浙江試用知縣林松堅朱兆蓉范嗚荃朱邦傑福建試用知縣文煥劉乙周鍾翰江西試用知縣鄒福元傅岷孫王蔭棠葉錦春趙文元黄恩榮杜翰藩雷葆謙湖北試用知縣劉肇椿常组槃張淸文陳冠南萬正坤湖南試用知縣陳枚功賴咸周樹杰裴炳耀朱紹遠吳濟中劉斌祝淸樞廣東試用知縣　啓曾王蔭槐錢世珣鍾祖良敦文源曾春沂黄有文雷鍾淸周善繼姚登灜吳承忠廣西試用知縣鄭德彬尹晟舉四川試用知縣劉鋆　宗琦劉汝鐸袁有仁楊起鰲直隸試用布庫大使頋耀乙山東試用運庫大使陶炳榮長蘆試用鹽大使孫兆松兩淮試用鹽大使郭同彩山東試用鹽大使鄭經宇黨雨春李吉林兩浙試用鹽大使胡宗程浙江試用鹽大使呂銘澤龍旂光四川試用鹽大使回成嚴寅亮俱著照例發往欽此 
[電傳宮門抄]  
　　十二月十八日召見軍機孚琦長秀 
[原恥（公）]  
　　昔管子有言。禮義廉恥。國之四維。四維不張。國乃滅亡。吾謂四維之中。恥爲最要。孟子有言。人不可以無恥。無恥之恥無恥矣。蓋人無恥心。必致見善而不爲。見惡而無所不爲。勢必道德不修。名節蕩然。而成亡國喪邦之禍。夫臣民恥心之亡。非一日矣。漢儒之趨利祿。魏晉之務浮華。唐人之干貴顯。此皆恥心消泯之原因。然臣民之無恥心。未有如近世之甚者。恥心旣亡。處則爲鄉愿。出則爲鄙夫。率天下而爲鄉愿鄙夫。國家焉有不亡者哉推其所以致此之由厥有四因一曰國家無旌賢之典也。昔西漢士崇忠義。由於高祖褒季布。斬丁公也。東漢士崇氣節。由於光武禮子陵。封卓茂也。彰善癉惡。旣樹風聲故朝廷之賞罰。雖或失平。然民間之淸議。猶存公是公非。朝廷之所賞未必是。朝廷之所罰未必非。下迨宋明。黨人刊碑。工人恥於鑱石。東林搆禍。吳民因以戕官。蓋明代之時。雖慘戮忠良。然數傳以後。賜葬建祠之典。屢記於史書。（如方正學雖十族伏誅然有明中業卽加褒揚于忠肅亦然又如東林諸賢雖慘斃獄中然崇禎改元首加褒忠之典所以勸臣民也故明代之臣不復以朝廷之罰爲大辱）一時之賞罰。不足以一槪身之榮辱。故臣民之作事者。只計是非。不計利害。此明人之所由有恥也。近世以來。民間之淸議。一以賞罰定是非。其故何哉。則由國家無旌賢之典也。蓋君上之遇臣僚也。以娼優蓄之。以挫其有恥之心其稍有恥心者。大臣若李　。小臣若謝。濟世洪亮。吉郡邑之吏若武億李賡芸。或躬遭讉謫。或放廢終身。而旌直之典曠世未聞。又如柴大紀建勳海外爲福康安所誣。而後世� 
不聞雪其獄。喬萊首抗開河。爲斬輔所陷。而後世不聞訴其寃。蓋近代之世風。逈與古代不同。古代之有恥者。雖屈於生前。猶或見伸於後世。故公道尙存於民心。淸議猶存於鄉里若近世人民所稱誦者。大抵皆貴顯壽考之人耳。致一二有恥之士。旣屈於一時復不克伸於後世。無識之流。見夫有恥之臣。望實交隕。由是鄉閭。之毀譽一隨朝廷之賞罰爲轉移。見榮於朝。則衆。口共欽其善。受辱於朝。則一世競斥其非。夫爲臣者欲求榮避辱。勢必隨俗淨沈。與世俯　。不敢自異於庸流。然後克保其貴顯。乃行其術著旣保壽考。而生後復博令名。又何怪乎。人民盡喪其其恥心耶。故古代之臣或以受辱於朝。廷爲榮。而近代。之臣。悉以受辱於朝廷爲辱。而阿諛媚合。奔走逢迎。爲古人所深恥者。轉積習相沿。不以爲非。故知近日之人心。惟以利害爲是非而已。淸議不存。乃數千來所未有也。（如王永吉龔鼎　皆貳臣也而學士大夫或誦其嘉謨嘉猷或欽其風流文采至是而僨軍之將亡國大夫不復見譏於後世此古代所未有也又如近人之於大僚也無學者稱其有學無德者稱其有德一若彼旣貢顯壽考則其德其學必非常人所能及其勢利爲何如耶此亦古代所未有也又如蘇常人之稱李二曲以其爲守令所迎致也若陸桴亭之流則稱道者稀浙八重張考夫以其從祀文廟也若沈　應撝謙則無有道之者矣此亦古代所未有也）生斯世者。爲習俗所囿。雖欲有恥而不能其故一。　　　　　　　（未完） 
[　　定期移交電報款目關防 
電報局欵目關防定於明年三月移歸郵傳部接管（大） 
[專電二北京]  
　　撥欵協濟皖賑 
奉天溢收實官捐欵現奉度支部飭撥二十萬兩協濟皖賑（萬） 
[雲貴苗匪亂事將平貴陽]  
　　貴州懷遠府屬獨山地方苗匪吳三帥等有聚衆倡亂拒斃官兵情事又雲南泗城所屬凌雲北路亦有妖匪惑衆結黨拜盟爲首者爲苗子楊秀珍現已由滇督黔撫分飭該屬文武赶緊查拿匪首解散脅從大約不日卽可敉平也（及） 
[俄國刊印外交藍皮書]  
　　法報云德京報章載明俄國藍皮書將次刊行以備下次國民院議員諳曉俄與中日兩之邦交是書開卷先述國政大槪情形後分四卷其題目（一）爲詳 
 
 
] 

Page 3

 
 
紀俄國對付太平洋進步之要事（二）爲俄國租借旅順大連灣之始末（三）爲俄韓交涉及俄在鴨綠江之舉動（四）爲俄與滿洲中國之關係惟緊要條欵爲藍皮書所未提者尙多然書內紀載日本自馬關立約後勤修武備之事甚爲詳備且是書復述及日俄開戰以前日本執政大員尙未能决定與俄和好或與英和好當一千八百九十六年日本山縣大元帥曾通告俄國謂日俄兩國在遠東戰極能和衷共濟以與英相抗也譯字林報 
[東報要聞彙譯]  
　　大阪每日新聞袁張二督旣辭總督以外之權限政府擬畀以政務叅預大臣之職 
又云滿洲擬設督撫近有以袁世凱爲總督唐紹儀楊士琦爲巡撫之説又有以岑春煊爲總督程德全爲巡撫之説　 
又云北京商人擬於北京良鄉間敷設電氣鐵道已具禀郵傳部又云廣西巡撫擬於該省募集新練軍已將方法向陸軍部恊商大約亦蒙許可 
[妥訂使舘駐衛武員章程北京]  
　　各國出使大臣使館內所駐武員向無專條前經各欽使奏請派員分駐各使館奉旨交該部議奏現由外務部會同陸軍部商酌陸軍部已將章程訂妥具摺出奏（日） 
[農工商部近事]  
　　電籌開濬賈魯河欵項汴撫張安帥電咨農工商部云開濬賈魯河一事籌欵爲艱而鐵路公司以非濬此河則與開鄭枝路大有阻碍前派黄同知詳細勘估約需銀八萬餘金鐵路公司尙允恊助二萬其餘尙無的欵刻已電商南北洋大臣袁宮保妥籌一切辦法　　獎勵河南工藝各省解交京師陳列所品物惟河南省所解品物最佳現經農工商部特旌賞匾額一方行文汴撫轉飭該工藝局再爲推廣製造其工匠人等酌給獎牌以期日益精進而勵實業　　　禀請免零紗税職商朱天爵在常昭交界地方設立裕泰紡織公司應完税釐擬仿照通州大生紗廠及湖北紡織局奏定章程凡紗一大包計四十小包照完正税其零銷不及四十包者請槪免税釐現已禀請農工商部核辦矣 
　　皇槓歸禮部承辦農工商部振尙書奏工部屯田司辦理皇槓差使各事宜請旨歸禮部承辦以重禮節摺上奉旨著照所請昨已行文知照禮部矣 
　　咨選農學畢業生農工商部日前咨請鄂督將鄂省農業學堂畢業生考選多名送往部設之農科大學肄業以資造就（閏） 
[陸軍部近事]  
　　速成學堂之規畫鐵尙書議定明年在保定開設陸軍速成學堂聞所收學生資格限制甚嚴非各省武備學堂畢業及中學堂畢業者一槪不准入學按照省分限額錄送不得濫保惟新疆甘肅風氣未開保荐學生難期充選所有該二省額應在京招考以便擇材取錄學額定一千數百名已簡趙統帶理泰充總云（閏） 
　　派員考察晉軍鐵尙書以山西編練新軍一鎭該撫奏報成軍所有軍中內容自應由部奏派人員前往考察井須多派數員分往陜甘豫等省考察不日即當出奏 
　　海軍處設五司海軍處總理王士珍侍郎議定設宣政駐備貯蓄醫務法務五司其駐備司內分測量敎育叅謀三課凡軍艦及學堂全歸管轄（日） 
[鄂督定造砲艦完工]  
　　文匯報云湖廣總督曾在川崎船廠訂造砲艦六艘其楚泰楚通楚裕三艘裝修完備昨日楚裕一艘下水試驗計行十四半海里各艦皆將駛往武昌交收 
[俄公使催請速造京張鐵路]  
　　法報云駐京俄國公使催請中國政府加緊建造京張鐵路並允借以需用之欵以中國已宣言自築此路與蒙古鐵路銜接且按照中俄條約中國應盡其責任惟中國辦理延緩則此路當由俄建造云譯字林報 
[南滿洲鐵路之進欵]  
　　文匯報云一千九百另六南滿洲鐵路公司進欵共計日本洋六兆二十萬另二千五百五十元內有洋三兆四十一萬九千一百五十六元搭客車票爲費均匀計算目前每日每一英里可得日本洋五十元 
[度支部奏覆閩省加徴鐵路糧捐京師]  
　　福州將軍兼署閩督崇善以鐵路造端宏大需款繁多奏請自本年下忙起每兩丁銀每石粮米加收隨糧捐錢二百文合通省丁米併計全年約可加收二十萬串等因奉硃批度支部知道欽此茲由度支部覆稱查各省築路籌欵但於民間無甚擾累於欵項有可挹注臣部無不樂爲贊成惟閩省地多磽瘠民情困苦前籌償欵每銀一錢粮一斗各收錢四十文此次若再銀粮兩項均議加收恐民力有所未逮辦理稍涉强迫卽易肇釀事端相應請旨飭下該督轉飭妥愼經理准予丁銀每兩內加收錢二百文完納糧米者勿庸加抽先行試辦一年屇時察看情形如果民情相安再議續行展辦又查川省抽租章程內開收租十石者抽穀三斗不及十石者免抽閩省此次所加隨粮捐欵亦擬令仿照辦理其每戶完納錢粮不及銀一兩者一槪免抽以恤窮黎每年實收若干應令於地　奏銷時另造專册報部查核並令轉行路局一緊興修每季三個月將辦理情形報部備查至歷年公股餘利暫應儘數撥作路工俟工竣後再行撥作各項新政要需以副名實等語摺上奉旨依議欽此　 
[江督蘇撫會奏米釐展限蘇州]  
　　徐海官紳日前電禀江督略謂江北各屬米貴且少災民得賑轉難得食情實可憫且展免米糧厘税年內卽屇限期來春米少價昂困苦情形必將更甚於今固意計中事可否乞恩寬限以廣招徠等情聞端午帥得電後昨已會商蘇撫陳筱帥電奏懇再展限至明年三月底爲止未知能邀兪允否也（甲） 
 
 

Page 4

 
 
[第四版]  
[派員查勘駱馬湖南京]  
　　江督近奉廷寄以近年來江北水災頻仍飭卽查勘該處水道妥籌辦理詳晰具奏等因端午帥以江北水災其患在駱馬湖而不在洪澤湖亟應遴派熟悉河工大員前往詳細考查辦理始有把握先委開缺徐州道桂嵩慶前往桂觀察以年老不克遠行爲辭故現特派陶榘林觀察森甲前往履勘預籌疏濬事宜（明） 
[粤督委派駐美商務總辦]  
　　香港西報云粤督周馥委派駐美薄斯敦城之中國領事聶柯生（人名譯音）充駐美商務局總辦已電逹華盛頓使署並電告北京外部矣譯字林報 
[銅元局難停機杭州]  
　　浙省銅元局於今春領到祖模每日限鑄六十萬枚由浙撫奏准以餘利備抵去歲虧耗及償還機器價銀已將一載業經度支部電飭停止併歸閩省茲聞陳總辦壽嵩以各欵仍未理淸且銅餅亦未鑄罄再展期數月云（荷） 
[調處夏口廳辱官案漢口]  
　　夏口廳馮丞擅押通判黄震隆一案茲聞漢陽縣戴大令德誠出爲調停令馮備酒席五十桌以三十桌送湘南會館二十桌送仕學院各學員并令馮親往各處道歉具詳銷案聞湘省同鄉官認可者已有多數（乃） 
[蘇省考取優職名單]  
　　江蘇周提學考取舉貢名單已紀前報茲悉優職全案亦已揭曉計共錄取七十三名綠左 
（優正取十五名）戴光敏夏夔球金興華龐國鈞呂光辰奚忠源羅洪鈞王家賓徐宗德沈銑汪昌裕顧栢年林得中汪增祁宋蔚（備取略）（職一等二十名）趙廷玉夏鈞馮秉乾盧丕承朱善麟宋肇基宣鎭蔣漢溪朱保灃張德瑛過丙烈季觀瀾方光策王崇保董永昌洪亮鈞朱文標陳學會裴爾昌余克揚（二等三十名）吳文修吳心葵華堂汪克楨金兆驊胡保曾趙士賢蘇崇德葉大鈞秦勛元朱淵馬世倫史可興楊泰堦許蔭椿孫立灜黄炳蔚沈湛鈞李元贊强鍚疇葉煦春黄雲駱迺俊李文蔚錢麟書陸則蕃程景恒李士佶曾元俊朱錫圭（且） 
[度支部奏統籌禁烟事宜及土藥税仍舊辦理摺]  
　　度支部謹奏爲統籌禁烟事宜土藥税擬仍舊辦理以便稽核恭摺仰祈聖鑒事河南道御史趙啓霖奏禁烟期於實行一摺光緖三十二年十月二十七日奉旨度支部知道欽此由軍機處抄交到部原奏內稱鴉片之爲中國害從前屢次議禁而未能者或隠匿而涉欺朦或激切而滋疑阻或騷擾而生事端自以徴爲禁之説起徴税雖多而吸烟如故於是烟税遂爲入疑大宗値庫藏支絀之時遂有難遽行禁絶之勢近奉明詔著定十年以內將洋烟土藥之害一律革除淨盡經會議政務處擬定章程嚴密周詳固已洞中鍵要然臣不免鯰鰓過盧者以爲不難於立法之嚴明而難於奉行之切實必大綱有提挈之處而後全局有振起之機謹酌擬四條以期禁烟新章易於舉行又稱此次奉旨禁烟適當立憲之時非但中國强弱所關抑亦各國觀瞻所注若徒取辦文牘不能實力推行於國勢國體俱有關繫總期綱舉目張令行禁止以除毒害而圖振興計一二年之內必能將土樂實在少種若干土税實收若干確鑿可據不涉虚僞然後能與英人協商限制洋藥令其分年遞減以遏來源斷非敷衍玩延所能有濟各等語臣等伏查自奉旨禁烟續據會議政務處妥議章程奏准通國觀聽所傾全國精神爲之一振但能切實舉行固無難刻期收效該御史擬於京師設立禁烟總局請欽派大員專司其事自係爲實力奉行起見又擬於上海設禁烟總會並推之各省設立分會亦與會議政務處奏定章程相符惟以上兩層均屬地方行政之事稽查一切又關繫巡警自應由民政部妥定章程奏明辦理至擬改膏捐大臣爲禁烟大臣或稽查土膏大臣並將土藥歸公家專賣各節查東西各國凡消費品多有由公家專賣之法蓋專賣者卽加税之極端辦法也前江鄂督臣會奏變法條陳卽有官收洋藥之説特以造端宏大急切難得辦法竊曾一再思維專賣之法當合洋土各藥調查明確預籌收賣成本其煩難十倍於加税聞日本烟草專賣之法前後籌之十年固非貿然所能從事前辦八省膏捐嗣又改爲土藥統税推行各省正擬藉以調查固不僅爲籌欵起見近來逐加總核始於產土行銷各數略得梗槪洋藥一層現在外務部正與英使提議自當相度情形再定辦法夫有一日之税卽不能無專司之員該御史盧名稱仍舊則中外注目以爲國家仍恃此大宗入欵雖有禁令並非實心必致各懷觀望等語陳義甚高於事實仍未及十分體察且該御史所稱一二年內將土藥實在减種若干土税實收若干確鑿可據不涉虚僞尤非有綜核之所無由得其實際所有督辦土藥統税應請仍舊辦理以專責成總之立法期於必行斯積弊無難立去會議政務處所議章程悉稱嚴密應請飭下各將軍督撫飭屬遵照實力舉行務期令行禁止以免貽害而圖振拔所有臣等擬議各緣由理合恭摺具陳伏乞 
皇太后皇上聖鑒謹奏奉旨依議欽此 
[工程局諭拿革命黨]  
　　江督端午帥訪悉上海一埠爲革命黨薈萃之區特電飭上海道嚴拿首要分别懲辦瑞觀察得電卽札飭上海縣及英法美租界公廨曁南市總工程局一體查拿總工程局董奉諭後已派偵探密爲拿辦矣（尺） 
[謝書]  
　　新民日記係棋盤街鴻文書局所印於時憲書每日之下留其空行以資記事末附愛國立憲各歌以及勸人戒烟各雜體摭拾頗富居家行旅各備一册殊便於尋常日用也昨由九芝室主人𦝼函見贈書此以志謝忱（頗）� 
　　今日尙有各國要事移入第三版張 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[捐納人員分發禮部北京]  
　　禮部堂司各官向皆正途出身現聞有捐納人員亦分禮部係郎中二員員外二員主政二員昨已行文到部該員等定期到署矣（閏） 
[出洋隨員開保北京]  
　　出洋五大臣自考察政治回京後其參贊隨員繙譯等員現已開保聞所保人員內有越級至三層者均經吏部議駁祇准按異常勞績越保兩級刻已議妥入奏矣（閏） 
[諭裁欽天監冗缺北京]  
　　欽天監久有裁缺之議因滿堂多有碍情面未及實行日前該監總理因聞漏刻科博士某君等向作古玩生理久不入署因諭該監堂官認眞裁汰冗缺酌量歸併以節糜費而重名實云（閏） 
[警廳札行章程十則北京]  
　　日前內城總廳與各廳知事議訂會議章程十則現經刷印成册札發各廳傳飭各區自本月爲始按期齊集互相研究藉以聯上下之情收觀摩之益云（日） 
[蒙古公朝覲北京]  
　　本月初十日爲午門外蒙古王公各員年班朝覲之期現已到京者係靑海公爵索諾木逹什靑海王爵巴撫朱爾拉布坦烏朱木沁公爵逹什土爾扈特扎克汗布彥蒙古蘇尼特貝勒科爾扎爾扎布蘇尼特王爵馬克扎布翁牛特公爵逹爾瑪巴拉均於是日赴宮門請安（間） 
[皇后千秋慶典北京]  
　　禮部　奏明年正月初十日恭逢皇后四旬千秋大典所有一切禮節並在京王公官員及外藩蒙古王公並福晉夫人格格命婦行禮儀節已咨行各衙門一體欽遵照辦矣（閏） 
[預備外藩筵宴北京]  
　　禮部光祿司案呈本年十二月三十日應行預備外藩蒙古王公台吉塔布吏　等筵宴桌張羊隻由本部行知理藩部希將蒙古王公等名爵數目查明造册送部至駐京蒙古王公福晉格格等府第住址係在何處並於届期傳令通曉蒙語之通事二名徑赴本部俟頒給桌張食物羊隻時指名發給（閏） 
[恰克圖茶税解部北京]  
　　恰克圖買賣城司員存福徴税局委員緖彬會辦自光緖三十一年十一月至三十二年九月止共收張家口靑茶税銀五千七百三十四兩已派令家丁解至京城理藩部交納矣（閏） 
[陳侍郎隨員將赴杭州蘇州]  
　　胡主政大崇到蘇查勘新舊兩廠銅元機器鍋鑪及一切帪目情形已志昨報　聞主政係奉調查制幣大臣陳侍郎之命前往江浙兩省考查俟蘇廠調查事畢日內卽行赴浙（承） 
[土藥總辦更代杭州]  
　　浙省土藥改收統捐前由柯大臣派委安徽候補道劉葆良來杭設局辦理現劉觀察具禀乞退已另委趙觀察文粹接辦（的） 
[考職人數踴躍杭州]  
　　浙省考職定額每縣保送十人乃仁錢兩縣共保百餘人之多其餘亦皆逾限且考優未取之各生亦卽隨之考職故共有二千人之譜聞學堂中人亦多濫竽其間云（的） 
[咨查編練新軍辦法廣東]  
　　日前粤省編練新軍十營先就原有之武匡軍武建軍改練新操現陸軍部以廣東營制餉章曁新舊土客組合之法均未咨報到部特咨請粤督將各項辦法詳晰聲復以憑核辦聞粤督現已札行督練公所逐一查明詳復以便咨報到部云（出） 
　 
[武備東敎員期滿辭退杭州]  
　　浙省武備學堂向延日本武職爲總分敎員今夏曾爲留東學生指摘茲由督練公所議定不再續聘即以留學日本之官費畢業生調回承芝云（的） 
[派員辦理緝捕事宜鎭江]  
　　鎭道榮觀察近時事多艱梟會諸匪到處充斥特禀准省憲遴委周副將德標辦理緝捕事宜並充駐鎭偵探隊隊長嚴密查緝云（再） 
[派員往港調查電車章程廣東]  
　　省河堤岸築成後除行駛馬車東洋車之外擬兼行電車取其費省行速現已派員赴港調查電車章程將來卽仿照辦理云（出） 
[漢廠定造粤路鐵軌漢口]  
　　粤漢鐵路總公司日前向漢陽鐵廠定造八五鐵軌二千墩由盛宮保電飭李逸琴總辦遵卽督造限六個月交軌刻下漢廠已將煉鋼爐修竣開工矣（爲） 
[禀覆試曬鹽情形鎭江]  
　　淮南廟灣塲公收商人前奉淮揚道　觀察面諭飭令在葦蕩營學灘各公蕩開溝砌池創辦　鹽塲以補產收之不足並經運司趙都轉札飭廟灣塲員督同公收商人先行試辦茲該塲大使馬長源已察看地勢具禀申覆略謂查有南岸碱　灘內奤𡘷地方距海口僅八百里幅員廣闊　氣濃厚開� 
築土池引潮試驗並不洩漏帶回潮水煎練竟能成鹽若鋪地增灶矖掃合宜所出之鹽色粒必佳堪與淮北上色相埓將來略將套河支港開築寬深引潮入池較易開辦一面赴淮北調查曬鹽辦法招選熟習池　購辦海河器具一俟辦到卽可興工以趕來　掃除俟工竣開曬察看產數再行禀呈鹽樣云云（拜） 
[諭遷有碍路線坆屋鎭江]  
　　滬寗鐵路江寗至高資第九段購地委員周明府近以凓水縣界內路線　經之坆墓房屋均應趕緊遷讓特於十五日與溧水縣吳大令曾銜出示曉論鄉民等一律限期遷讓以重路政云（拜） 
[喇嘛藏匿婦女北京]  
　　後黄寺察桿喇嘛廟因得木奇烈煮室內藏有婦女被管理京城喇嘛印務處之掌　逹喇嘛包醋爾查知革罰懲儆嗣經該廟逹喇嘛車村多爾濟控訴寃抑並稱有印上向該廟勒捐五百金之事由兼管喇嘛印務處元鍾二君提案於理利司審訊而包醋爾以爲侵已之權已將詳情禀揭於某部堂未知如何了結（閏） 
[隣封蒞驗梟屍松江]  
　　巨梟陸阿逹禁錮華亭縣獄待省中批回卽須正法詎十一日晨忽報猝斃署中人遂飛報府署一面電禀省垣府尊戚太守即委婁縣何大令相驗發壇暫埋（夕） 
今日尙有本埠及各省新聞均列科第三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[德國郵船失事後情形]  
　　十六日柏林電云德國郵船薛德力喜號失事後船中搭客電告郵船公司總理謂船員水手臨時鎭定出力故不致慌亂肇事目前船已駛抵德加利其第一第二兩艙均已焚燬貨物雖未全失然已爲水火所損矣搭客皆將於德加利登岸 
[英美重視兩國之睦誼]  
　　十七日倫敦電云駐美京路透電訪事電稱哲美戞巡撫史維敦漢孟已將致美提督戴維司之信伴撤銷自道歉忱故此事關乎國際交涉處業已了結矣 
[英簡協理印度事務大臣]  
　　十七日倫敦電云前充殖民部書記官及東勃列斯多境所派之下議院議員賀伯好思君已奉簡充管理印度事務副大臣譯字林報 
[英人遺資行善]  
　　十七日倫敦電云英國衛德來君遇害身故死後曾留英金一百萬磅爲建造救濟院以飬貧苦之人故出殯時百姓羣往弔唁 
[哲美戞巡撫辭職]  
　　十七日倫敦電云今日地球報載稱哲美戞巡撫史維敦漢孟辭職業邀允准 
[德皇撥欵興學]  
　　十七日柏林電云德皇撥發馬克十萬元爲國家海軍學堂學生之常年存欵 
[普魯士煤礦失事三誌]  
　　十七日柏林電云普魯士境之黎登煤礦失事傷人法總統曾致電德皇慰問德皇因發電聲謝羅馬敎士俄國外部大臣皆傳電慰惜 
[俄國簡派海軍大員]  
　　十七日柏林電云俄國海軍中將葉羅意列夫已奉簡派俄國海軍人員之領袖譯文匯報 
[匪首斬决楊州]  
　　前日江都縣袁大令奉上憲釘封文書飭將前大仙女鎭聚衆搶米之匪首陳大瓜正法大令奉文卽於十四日大早調齊巡警鹽捕各營赴北門外龍光寺後身護塲斬决（矢） 
[斬犯示威鎭江]  
　　鎭江有戕害母舅之兩要犯一姓汪一名揚麻子十四日本擬在北門就近處斬嗣因飢民　聚梁棚山側其中難保無干犯名義之輩特改於該山前面斬决以示威刑而昭炯戒（並） 
[上海官事]  
　　江蘇候補道吳庚辛候補道黄中慧海運委員知縣劉炳靑昨均到道拜謁○淮安關監督札委巡檢金瑞至滬考查玻璃税則昨詣道轅禀見呈公文一角○道憲瑞觀察昨傳巡警總局長及東南西北四局長到轅問話（宜） 
[劇資助賑計數]  
　　本月十三晚補助華洋義賑會仍延著名女伶就大馬路議事廳演劇助賑計售頭等票洋四千二百十二元二等票售洋九十四元五角辦事票頭等售洋念四元辦事票二等售洋二十九元辦事人票售洋三十三元値事人票售洋九十一元賞封計洋四百十七元捐欵計洋二百二十三元賣物計洋九百七十六元共計得洋六千另九十九元五角是日所有工部局議事廳及巴勒洋行之戲台上電光燈亨逹利謀得利美華利三洋行之戲單一品香點心以及各女伶所售花菓等俱以事關賑務一槪捐助其餘費用統由同人按股匀攤並不開支公欵云（外） 
[道批照錄]  
　　林根茂禀批縣差需索本應革究惟此案抯保糾葛非調查帳據不明據稱須赴常州取帳繳縣完案尙屬實情時屇年關姑准從寬結案以免株累仰上海縣查照飭遵仍嚴禁差役人等母得藉端需索致干究懲（宜） 
[製局停工]  
　　江南機器製造局總　張觀察現定於本月十九日停工至明年正月二十日開工其有緊要工需仍留數匠在內工作（尺） 
[捕房注意錢鼎成案]  
　　文匯報云錢毛毛與巨匪范高頭通黨一案昨經會審公廨提審捕房爲之辯護謂錢前曾帮同捕房拘獲各匪故捕房現亦注意此案 
[工程局淸理案牘]  
　　總工程局現因年終由局董商請裁判所將今年正月分起至十二月止所審案件逐一抄成細册分門别類綜核備查並將近日各案酌量判結其有錢債案件彙核交保 
[漆匠持刀傷人]  
　　徐阿五前晚行經美租界楊子路被漆匠流氓某甲刀傷左臂而逸由徐投報捕房飭探宋掌桂查拿解究 
[幸未成災]  
　　前晚南市王家碼頭陳桂軒小茶館因江北人賭博撞翻洋油燈幾致成災幸卽撲滅（尺） 
[移解盜犯]  
　　盜犯王小扣子馮開三卽小楊李阿二等二十餘人於本月初五日至浙江海寗州屬斜橋鎭邢姓所開之厚生當典內劫去洋銀首飾等約値三萬餘元事後報由海寗州主履勘屬實時王小扣子因匿贜被同夥用刀斫傷孫州尊飭令作爲眼線來滬購拿各盜昨由公共公廨派差協同至美界百老匯路福和里拿獲正盜全大化抄出手槍彈子並李阿二小楊等人送入捕房昨由包探錢榮堂解案請究王小扣子投訴前情讞員關太守商之美白副領事判金盜一併押候備文協同來役解赴海寗州歸案訊辦捕頭禀查該盜案在租界拿獲應請堂上照州尊所出之賞格頒給探捕等人以昭大信太守准卽在移文內聲請擬解到滬分賞（力） 
[盜犯移解寳邑]  
　　盜犯單炳造楊三陳方等九名前曾疊刦寳山縣境巨贓避匿滬上由捕拿獲解縣訊明收押在案寳山縣王緯辰大令得悉後當卽移文至縣請將該盜犯單炳造等九名一併押解至寳山縣以便歸案訊辦大令接准來文卽飭捕頭將單等押解至寳山縣訊究（宜） 
[查究庇賭]  
　　滬道瑞觀察近訪悉有瞿柴二姓在虹口擺設賭檯特札飭英美公廨讞員密拿究辦關太守飭拘二圖地保朱竹亭到案由襄讞洪明府判令具結以後有賭即報捕房立拿如違定照庇賭例從重究辦不貸（宜） 
[路斃]  
　　美租界塘山路附近圓通寺旁昨斃無名男屍一具由三百五十號捕回捕房飭傳地保報堂棺殮（似） 
[滬道會訊售屋不符案]  
　　義大利婦人喬昔登投公共公廨控華人陸道生售屋不符等情曾經讞員關太守會同義國會審官穆安案君會訊判結陸心不甘服投道轅上控道憲瑞觀察訂於十七日蒞洋務局會同義總領事聶麗濟尼君提訊原告延古柏律師聲稱陸道生所售之房計價銀十八萬兩迨至收房時與原訂每月所收租金二千餘兩短去一成房亦少去二間因此控請訊追曾經公廨斷結陸不遵斷因此上控現請仍照原價以九折付銀請察陸延哈華托律師聲稱當時所立定單以一月爲期逾期將定銀罰去 
 
 

Page 18

 
 
應請酌斷觀察與聶君互商之下以兩造供詞各執著一併退去俟會商定斷（力） 
[滬道提訊圖賴欠銀案]  
　　候補同知汪鴻年前投道署控郭建侯圖賴欠銀一案茲奉瑞觀察傳同原告幷提同在押之郭建侯到轅覆訊（宜） 
[研訊槍斃探夥案]  
　　在花烟間槍擊英界探夥陳雙喜斃命之兇犯胡二林卽楊老么並續獲之同黨胡四喜王金興及　婦王桂寳烟妓張月紅前日由英公廨解至上海縣當晚襄讞洪明府提訊胡四喜供湖北人向業成衣與胡二林素不相識實遭包探悞拿王金興供鎭江人曾在某營當勇餘供相同桂寳月紅供是夜該犯與一友人同來旋有包探拘拿胡卽開鎗擊倒一人而逃明府命認四喜金興二人是否與犯同來均供非是及訊胡二林供又名廣林九江德化縣人曾在松江劫一錢店小的得洋一百五十元來滬與黄某至花烟間狎妓忽有包探夥三人來向小的索洋不遂即欲拘拿小的開鎗兩响逃往法界被擒不知傷人之事明府核與前供諸多不符判與四喜金興發所分押王　張妓交官媒候公廨移文前來再行嚴審（宜） 
[嚴懲誘拐婢女]  
　　周宦有婢女桂香年祇十四歲去年十一月被人拐去據傭人王毛男稱係被三九子誘拐周宦卽將三九子送請工程局懲辦近由周之親戚路經徐家匯新橋地方遇見桂香帶回詰知實被王毛男同弟火金串拐周宦即函禀上海縣拿辦王大令飭將王昆季解案訊之火金供與兄毛男同在周公館傭工去冬主人將小的停歇回鄉桂香踵至云被主人毆虐願隨小的回家先寄　家然後成親後被主人外甥尋見携去毛男供詞含糊明府斥其不應誣陷三九子判各責四百板押改過局半年（宜） 
[總工程局紀事]  
　　浦東隆茂洋棧迭次失竊花衣各物報捕未前日有王三郎又往竊取卽被拘送總巡局梁明府語知贓物已賣與王家碼頭永興昌得價廿四圓因卽派捕函致總工程局吊贓由局派探將行主帶至局中訊問○前晚南區境九十二號巡士巡見草鞋灣五十五號門牌某姓家有人聚賭告知區長派巡目前往拘獲賭徒八名一併解局孫明府訊之兪雍穆供在本局當九號巡士黄雲章供判南區爲十八號巡士其餘有唐雨林賀金田袁順奎劉福球榮錦亭兪三連子等均在戒責著各罰洋五角開釋惟巡士送交警務長革去卯名併押交學費四十八圓如敢挺延押改過局六月（尺） 
[公共公廨早堂案]  
　　張子林王阿金有皮二千多張經朱姓掮客售於平和洋人處已有成議爲祥記正和同和聚棧枑興瑞等家所知以此貨係招商怡和太古各棧內失竊之　訴知洋人將朱張　到盤　言語支　報由包探何阿春於昨解廨請追正和同等號執事投訴失竊情形訊之張供係王阿金等轉售與小的不知竊　太守　張　限一禮拜交人皮暫存捕房再核○濟良所接某甲來函以迎春坊某妓院有幼女住宿在內請爲查究等情經所董報捕派探王阿巧拿獲計沈陸氏之女孩沈阿毛陳吳氏之女孩大金子陳徐氏之女孩花如玉陸顧氏之女孩順金王張氏之女孩張小二子等五名口於昨解究濟良所西　禀訴　禁情形請爲發落訊之沈陸氏供前日始到上海不知規矩將孩寄飬迎春坊內今願改過求恩給領陳徐氏供女兒今年十七歲並不違章訊之花供與母同質之王張氏供甫同女兒張小二子來滬尋訪表兄住在汕頭路張子臣家陳吳氏供揚州有亦與張子臣同居訊之張小二子供王張氏係母親女子今年十六歲並不賣　太守以沈陸氏王張氏陳徐氏等情有可原遂判覓保將女保領沈阿毛旣在北恊成爲堂倌着加蓋該號圖章保出沈陸氏仍罰洋廿五元充公大金子順金交所帶回下禮拜二復訊再　○王雙鳳被搗陳王氏逼娼訴由濟良所派包探朱桂生將氏拘究太守判罰洋廿元再發押官媒两禮拜○禮查洋行細崽王才記出店王興記乘醉將車夫李阿三兇毆經某號華捕拿獲解究太守判各罰洋两元再賠洋一元示儆○葉阿炳被陳馮氏控拐媳婦杏娥一案已詳本報昨由包探將葉解究太守以案無憑証判交保帮同尋緝○顧茂生前　顧金文洋三十四元奉訊管押在案昨解復訊顧供無力繳洋求恩寬宥太守判再押十四天開釋○徐子霞與金阿二互毆旋扭入捕房抄出私鑄銅元五百餘枚於昨解究供稱銅元係顧姓交下太守判還押捕房限七天交人一面補傳人証訊奪○奉賢　某姓一家數口被人謀斃一案由該縣簽差來滬拘獲兇手王慶蘭昨由包探陸　庭將王拿究太守判押候移送歸案訊辦○楊泉林代陸厚卿爲媒得洋一百零二元未及數日人卽逃去控由公堂拘楊妻張氏繳洋五十元餘求恩典太守判將繳洋給陸領去楊仍還押限下禮拜四再繳五十二元再核奪（力） 
[公共公廨晚堂案]  
　　吳子文控李小和釘門盜賣生財前晚提訊吳供租李房屋開設店鋪因欠積租資被李將門封釘賣去生財用抵求追襄讞孫明府判押追生財再奪○盧愛春等控曹家峰捲貨逃逸亦奉明府提訊判押繳在案茲因並不照繳前晚提案復訊曹供並不將貨捲逃實遭誣控明府判還押再追○鄒王氏偕子瑞卿控妻莊氏逃逸另嫁等情亦奉明府提訊鄒供媳莊氏於十四歲過門童飬至十六歲完姻後卽逃回母家另嫁與倪蘭生爲室向論行兇求究訊之莊李氏供女兒配與鄒姓因其逼娼逃回由姑丈作主另配與倪姓訊之倪蘭生供去年由媒娶氏回家不知有夫訊之莊氏供年十九因夫逼娼由姑丈另配是實明府判莊李氏押繳財禮洋一百六十元給鄒姓具領女交倪領回完案（力） 
[法租界公堂案]  
　　無賴楊福喜戳傷同類某甲由捕拘訊陳明府判押候傷人醫痊再辦○瞿松記呑没朱春舫絲廠樣圖控押日久茲又有袁仁生控追担保電車石子工程銀两一幷解訊據稱原樣實難交出願照式畫還袁控之欵已在英廨涉訟明府判交原保令袁仍往英廨追理○楊阿香童吉利因賣臭牛肉被拘解訊判罰洋两元○何慶如控徐信記欠銀逃避昨徐將簿據呈閲官判交保理明禀復○閩人陳天水被　懷書宣叙興祥生布店等控欠一案保出日久尙未理結昨傳保人到案命下期交案訊追○施光裕欠楊煥章銀五百两保出日久未還昨遣夥蕭某投案揑詞搪塞判交保著交○傅小桂因案禁押其姊李傅氏昨日投案請釋不准斥退○袁香泉王毛頭周丫頭拐匿康和尙飬媳一案判押日久昨又提訊王等仍供是剃頭小王領去判還押再訊○陳阿松陳阿榮串竊布衣各押一月○張金挑屢次犯竊判押一月○陳裕卿偷棉衣押十天（臨） 
[美租界捕房事]  
　　甲乙二西人至蓬路其日入家胡閙巡捕勸解　不反與爲難旋由他捕帮同拘入押候解訊○曹小才包車昨在西華　路兜攪坐客由捕拘入押候訊罰○王蘭生　至靶子路一百號洋房圖竊由西人扭交一百七十九號捕帶入押候查辦○婦人陳　氏在愛而近路菜塲向小販沈阿壽購物起　互毆由捕併送捕房捕頭以事涉婦女斥釋（似） 
 
 
