# 1905 - 297 - 4911690

 

Page 1

 
 
   
 
 

Page 2

 
 
[電傳上諭]  
　　十月初四日奉上諭趙爾巽奏特叅庸劣不職各員一摺奉天候補知州金錫三侵蝕稅項爲數甚鉅准補岫巖州知州馮樹銘經手欵項弊混甚多内務府驍騎校錫綬罔利病民肆無忌憚均著革職永不叙用署鳳凰直隷廳候補知縣劉本源不諳吏治被控有案署鎭案縣知縣馬祚愷素性頇顢不勤民事試用同知祥德丁書被控任令脫逃補用知府宋乃杕假公濟私不知檢束候補同知鳳鳴苛虐滋擾民怨甚深馬鍾瑞營私舞弊不孚衆論詳順行爲不謹候補同知李佩沅辦事荒謬署廣寗縣知縣候補知縣鄭承源庸懦不振候補知縣李科元因私害公王鼎彝荒唐恣肆教授王者馨顚倒是非干預公事候補縣丞李慶長薩景俊聲名惡劣署八面城刁磨李樹庚馬集巡檢姜文蔚行爲卑劣候補巡檢徐廷茂鑽營照猾協領連中聽斷偏私榮德見利忘義佐領祥裕冒昧涉訟驍騎校書齡天性凉薄均著卽行革職署綏中縣知縣楊澍才具平庸漫無措置惟文理尚優著以教職歸部銓選蓋州城守尉宗室載碠縱役攪民始終瞻徇著交宗人府議處捐升知府主事矧明氣質粗浮難膺表率著以吏目降補以示懲儆餘著照所議辦理該部知道欽此 
[挽囘滬寗鐵路辦法之次序演說預備稿]  
　　今日挽回滬甯鐵路皆言籌欵贖路固爲一定不易之辦法惟是辦事須有次序若次序一亂雖有一定不易之辦法亦將做不到而終於無成今日籌欵贖路固我江蘇人應盡之責任也然試問今日以滬甯鐵路之名招蘇省之紳商入股其卽能湊成鉅欵以爲贖路之用乎我知其必不能也何以故蓋人之投其資本者無非爲獲利起見今鐵路卽能獲利不過分得歲息五釐若不能獲利將并此五釐之利而亦不可得彼有資本家誰肯以其鉅資擲於不可必得之薄利產業乎然則欲招華股非先使人確信公司之必能獲利不可諸君試思鐵路爲今日各國獲利最優之業造鐵路於中國尤爲必能獲利之產業何以滬甯鐵路尚使人不能信用觀望不前乎其原因卽在今日衆所共爭之造費浮濫是也造費浮濫則成本鉅而獲利難故不先切實核減其造費以減輕其成本則鐵路之獲利終不可必而有資本家之信用終不可得股本亦必不能集然則欲議集股贖路必先核減造費此一定之次序也 
　　雖然以如何之方法而可核減造費乎同鄉人爭於前京官奏於後各報又交議其非而督辦鐵路者未聞其有何舉動有何報告不過見其覆同鄉人一書曰不能硬減但能隨時隨事核實而已夫所謂隨時隨事核實者并無切實之數可以預定不過搪塞之詞耳使工程果有浮冒濫費之處而有待於核實也則一經查核之後某項多開支若干某項寛估若干督辦本有核准之權欲減則逕減耳今日不能硬減卽其自爲廻護不願核減之明証夫製千金之裘而與狐謀其皮諸君試思能乎不能乎卽使請熟悉鐵路工程之學指出其一二端彼猶可力辯其爲實用實支並無絲毫浮冒局外之人又豈有硬行核减之權乎然則局外人旣無核减之權局中人又無核减之心核减二字戕遂聽其永無實行之期乎我敢斷言之曰不先易今日之督辦必不可以言路費之核减 
　　雖然以上所言猶爲督辦之不願核减言也實則今日之督辦卽有改過之心而願自行核减吾知其亦有所難何以言之中或官場之積弊深重人皆知之今欲購辦一物委之於商辦則價右干委之於官辦則必增其價十之三四或竟倍蓰之此官場習慣之弊又洋行買辦之慣於作弊亦人皆知之一出一入之間明扣之外又有喑扣一經其手必有無數中飽此洋行中人習慣之弊也今滬甯鐵路之督辦其不能脫出官場之習氣自無待言而銀公司之代表人與中國人交涉之事勢不能不用其舊日買辦之類是則合官場與洋行買辦二者慣於作弊之人以造此鐵路卽令督辦者並無分肥情事我知其所用之人才臭味相投總不出請託營求而得其於工程之事有不以爲賺錢之美缺而層層折扣件件浮報者乎積小以成大滬甯鐵路之浮濫其原因半在於是表不正者影邪故我謂不易今日之督辦必不可以核减此亦一定之次序也 
　　故今日之會第一所當議及者須先問今之督辦其所辦之事果愜於我江蘇人之心而堪受我江蘇人之信托否果能不護前非迅將路費切實核减否如其未能也則我江蘇人爲日後全省土地之關係起見爲全省利權之關係起見必不可一日承認其爲督辦大臣試觀江西浙江安徽等省無不各舉其本省之公正紳士爲總理鐵路之事可知一省之鐵路爲一省之命脈所關由一省之人公舉本省人爲鐵路督辦其事合於公理而已爲朝廷所承認他省之人旣有公舉之權獨我江蘇人不能有認否之權雖不愜於江蘇人之心不堪受江蘇人之信托而只能含忍姑容我知諸君亦必不甘頂此可恥之名而致爲他省人所笑也故依鄙人之見今日挽回之下手辦法當聯合五府一州之代表人電請商部代奏以滬甯鐵路之浮濫不認盛宣懷爲督辦依江西浙江等省成例叧舉他員接辦然後可以言核减造費然後可以言籌欵招股然後可以言贖路以保全主權鄙人所謂辦事當有次序者如此而已 
　　此係本館記者昨日預備在研究寕滬鐵路發起會演說者嗣因記者病後傷喉聲音不能清澈故錄報以代之 
[各或撤兵問題]  
　　初三日栢林電云德皇發起之撤退各國駐紥直隷兵隊一事已經各國允許其撤兵條約則由駐華各國公使及督兵將校酌定譯德文報 
[諭派唐左丞騐收京漢路工北京]  
　　蘆漢鐵路大工告成日前經袁督奏請簡浦大員騐收卽於十月十七日作爲通行開車之日並請以後改名京漢鐵路以符名實兹悉已奉硃批著派署商部左丞唐紹儀會同盛宣懷騐收（夜） 
[咨請詳報皖路第一叚築造起訖北京]  
　　安徽全省鐵路以經費不足先擬築造一叚禀請商部立案昨經商部行咨皖撫曁總辦皖路大臣請將所築一叚由何處起何處訖共長若干里卽日詳細報部以憑立案（光） 
[商部派員考查東三省農林各業北京]  
　　東三省農林木植素稱饒富近以日俄戰事踐踏不堪俄人尤加作 
 
 

Page 3

 
 
踐現在商部以農林爲國家實業未便輕棄因派郎中魏震主事田步蟾胡宗瀛三人前往該處考查將來并擬就地酌量設立農林學堂云（夜） 
[海寗帮匪勢熾杭垣戒嚴杭州]  
　　浙西幇匪延擾海寗各情已紀昨報兹悉調往防勦之省防常備軍在許村兩次與匪開仗統領李道鶴皋受傷匪燄大熾杭府宗守於初二日午間聞警卽率練軍馳往援勦省城相離僅六十里故亦戒備水陸各門均派弁兵駐紥沿塘調營守巡甚嚴（必） 
[端午帥補授江督消息北京]  
　　頃得政府消息謂江督周制軍馥前被御史黄昌年奏參各欵雖經鄂督再四彌縫幸於此案毫無于涉惟江寗將軍亦曾臚參十二欵兩宫頗滋不悅意欲澈底根究政府諸公因思調停之法擬將周督調補閩浙而以端午橋中丞補授兩江大約不日卽可奉明論矣（光） 
[議改定外省官制續聞北京]  
　　議改外省官制已紀前報兹悉某某等大臣條陳請將外官品級更改一摺已交政務處會議是否議准尚未探悉但據其摺内大槪係請改定督撫以至州縣之正印官等品級畧誌如左總督改爲正一品巡撫改爲從一品藩台改爲正二吕臬臺改爲從二吕道員改爲正三品知府改爲從三吕直隷州知州改爲正四品（知州同） 
知縣改爲從四品（閏） 
[議設學部要聞二則北京]  
　　設立學部聞政府本擬於上月二十日降旨揭曉後因尹許鄧三太史條陳請以翰林院歸併學部正交政務處議覆因此遲遲發布學部尚書初意擬孫相國孫再三力辭將改爲端午帥而以孫相國爲管部大臣所議學部之事據聞已於二十七日具奏（望） 
[奏派警部辦事人員要略京師]  
　　聞警部徐尚書等已將接辦内外城工巡局事務情形具奏略謂京師工巡局爲中央政府之警察必須研究中外法制切實改良辦理容臣等妥議章程奏請施行又附片奏保御史錢能訓張元奇通逹警務前充巡城差使於京師地面情形尚稱熟悉擬請派充内外城提調以資臂助等語奉旨依議現在内城工巡局改爲巡警部公所卽派錢能訓爲提調内城正監督改派王善荃副監督改派志格東西北三分局暫不更動外城工巡局提調卽派張元奇正監督改派張柳副監督尚未派人其東分局總辦仍派陳時利西分局總辦則改派秦望瀾又聞徐尚書整頓警務擬分司法警察行政警察所有内外城均仿天津辦法分區畫叚調天津警務學堂卒業學員分派差委（吕） 
[樞臣新訂接見官寮常期北京]  
　　軍機各大臣現定以每月逢五逢七日輪流接見外廷寮屬以備諮詢（日） 
[奏定教習不得兼充各差北京]  
　　京師大學堂諸教習多兼外商兩部差使於教授事宜不無分心之處學務大臣鑒於此弊因於日前特行奏定嗣後凡在學堂充當教習之員均不得兼各項要差（日） 
[飭議川鄂提督北京]  
　　政府前議添設兩湖水師提督四川川西提督各一缺早誌前報兹悉政府刻已電致川督鄂督詳細查察要津作爲駐箚處所一俟兩督臣議覆後卽請簡放提督前往（日） 
[廢津鎭路約辦法北京]  
　　山東官紳擬聯絡山東直隷兩省紳士合力擬廢津鎭鐵路草約迭經商議妥法兹聞山東京官會議擬先籌欵開辦由濟南至德州之鐵路一面再與德使交涉廢津鎭路約已公函商之山東大資本家孟觀察擔任集股事宜前擬舉王侍郎錫蕃爲總辦現同鄉以期拘坭不合擬另公舉宗人府府丞王培佑爲總辦以現考查湖南銅元之陳宗嬀京堂爲督辦云（閏） 
[派員招募鐵路股本武昌]  
　　江西督辦鐵路李薌園方伯曁總董陳伯嚴主事來鄂招股駐漢月餘尚無頭緒刻已回贛特委在鄂贛籍候補員黄小農觀察程稻村周松甫兩太守等分任招股之事（制） 
[電請添派鐵路委員廣州]  
　　粤漢鐵路現已收回自辦經岑督派委王馮両員辦理粤局事宜現聞鄂督以鐵路事務繁多特電商雲帥添派朱直牧祖蔭帮同辦理以資臂助（空） 
[花縣屠行罷巿廣東]  
　　粤省開辦屠捐已歷三載各屬多未遵抽近經岑督札限三月内一律辦妥花縣黄大令奉到札文會同康參將督帶營勇前往該屬將抗捐屠户湯章二姓拿獲旋被屠行糾衆奪回翌日又會營拿獲奪犯之湯端一名各屠行遂糾衆罷巿不知作何了結也（定） 
[火車相撞肇禍廣東]  
　　十九日四十鐘時火車由石圍塘開至五眼橋地方車頭偶壞停擱不行卽由電話通報石圍塘總車站叧遣車頭前往接應詎開行太猛與停行之車相撞轟然一聲頭等車上所有燈椅均被震碎顚破頭　及爲玻璃打傷者計有十餘人其立在三等車口者均震落於地幸車卽不行故尚未碾斃然同車數百人已同吃一驚躭擱點餘鐘始將車機修復開行（空） 
[黄以霖簡放實缺原因武昌]  
　　署武昌府知府黄太守以霖日前奉特旨簡放湖北鄖陽府知府黄並未在内記名故一時官塲均莫名其故兹悉張宫保曾密摺奏保知府二員一爲現署漢陽府汪太守鳳瀛一卽黄太守政府以黄署首府故先擢用云（始） 
[調回吳淞鬨事將弁各原電吳淞]  
　　上月二十八日張代統著張兆璋夜間到台調隊點名之後張陶二君意見未免不合本月初一爲炮台餉期陶偕兪林二副台官往張代統處領餉張遽責二副台官不應尅扣空名虚心抗點陶辨以此非二人之事如有空名請卽往點張聞言大怒謂汝所作憑據現已到此汝 
 
 

Page 4

 
 
無庸辨陶亦反唇相譏張卽起扭其辮掌擊數下幸兪林二副台勸阻統領將陶勸出未成巨禍然聞二君俱係江督所委任故均以此事電禀玉帥玉假遂派商協戎蒞淞接統將張陶二員暫行撤調回寗並電請楊提憲速至淞口查辦其應發九月分兵餉遲至初四日晨始由張統領交于兪林二副台官領發然已延期四天衆兵待餉也殷未免口多怨望今覔得周玉帥楊軍門原電照錄於後 
甯督署電台官陶都司卽將台事交張暫管速回寗候示督周朔印 
　　松江提署電陶台官鑒電悉昨據張統領來電隨卽令其到台點名放餉亦係正辦頃又接其電禀以該台官違抗不遵見本軍門電諭反敢辱罵正詫異間忽接該台官電禀又以張統領挾嫌誣指並捆拿毆辱等情各執一詞本軍門現患重痢候病痊到台點騐虚實自明已電飭張統領先將該台餉項發結該台官領放如有絲毫截曠均應報繳母得違玩取咎金冬印 
　　甯督署又電吳淞張統代松江楊軍門炮台陶都司連接張陶來電彼此鬥氣已嘱陶卽回甯張候商副將德全到淞接手亦卽回甯惟發餉要緊請楊軍門速往吳淞點名發餉如有官弁等爭執釀事槪照軍法辦理督周冬印（右） 
[江督致上海道電（爲英領事欲指滬南爲商岸希圖免捐事）]  
　　上海糖捐局前扣祥茂行白糖案日久未結現英總領來甯開送節略内有海關章程第三欵有外國船隻停泊之處係在南巿之南卽洋涇港之中等語欲藉此指南巿爲通商口岸以爲免捐之據查南巿洋涇港以南所稱南巿之南卽洋涇港之中似有錯誤本署無案可稽望公詳查關章核明電復馥冬（慮） 
[紀研究滬寗鐵路發起會]  
　　前日在滬江蘇同鄉學商兩界議定於初四日午後兩點鐘假江甯公所會議挽回寕滬鐵路辦法已誌本報兹悉屇時到會者約有數十人先由發起人報告開會宗旨次由與會諸君相繼演說寕滬鐵路不收回之害與可以廢約之理并擬公舉代青人直接與盛督辦交涉及派日本畱學生精於鐵路工程學者至鐵路總公司查攷進出帳目以究其核實與否後復由發起人聲明今日之會爲發起會在會諸人均爲發起人皆有運動各處學商兩界設立分會與推廣本位之責以後方可定期開大會研究辦法次序今日祇爲此會成立之始云云到會者全體一律簽以未乃宣布本會辦法大綱數條一請到會諸君運動商界學界二徵意見書（卽交本公所）三議定本月開大會日期四議設事務所五議公舉職員六議開月會七擬公函致盛督辦八擬公禀督撫及外商兩部九聯絡本省京官及各地方紳士（奭） 
[關讞員上滬道請加津貼禀]  
　　敬禀者竊查會審一差爲辦理中外交涉案件曾無地方之責而繁要則視州縣爲尤重固須熟諳中外律章尤須操履端潔然後可期勝任愉快且際此國勢浸弱領事以迄洋商無不心存輕薄專以攘奪我主權欺壓我華民較昔年辦理情形尤爲棘手承斯任者惟有遇事持之以正處之以平尚可相與抵制徐圖挽救倘再一味敷衍或律已不嚴則謡諑煩興不能見重於中外商民於此而欲圖補救已失之主權則更戞乎其難然爲貧而仕今古同情故朝廷設官首以養廉爲重倘使其昕宵治事而猶不免内顧之憂賢者固難鬱鬱久居必力圖調劑以去不肖者勢將孳孳爲利卽所謂就樹開花竊謂欲整頓是差必先得人欲求得人必先養其廉恥仰蒙憲台澄清爲志體恤爲懷諭將卑廨用欵開單呈候核奪用敢據實臚列倘蒙優加津貼卑職愚見必須視州縣中下之缺使其於當官用度之外尚薄有盈餘俾事蓄有資庶可望其盡心治事潔已奉公人敦甘居下流非勢逼處此亦不肯冐爲不韙此非爲卑職計實爲將來接事之員計區區悃誠諒邀鑒及肅此恭請鈞安伏乞垂鑒（機） 
[俄或革命之風潮]  
　　初三日倫敦電云聖彼得堡之國民會開特别大會時有某議員當衆宣佈代表工黨五十萬人之意見要求國民會暫行停閉以免兵隊之侵害俄皇家戲園及稽查委員已一律相約罷工德撤地方有官長二名兵士四名曾於昨晚集議請罷工黨勿以槍彈攻擊兵隊並允兵隊於彈壓時祇以槍彈向空轟擊同日倫敦路透電云有工黨若干由學生督領在德撤城之街衢中堆築保障曾與哥薩克兵有猛烈之衝突聖彼得堡尚屬平靜俄境各處來電頗形悽愴惟言聖彼得堡稍覺安妥莫斯科已異常冷落該處總督曾出示宣告國民勸其以忠義對待俄皇譯字林報初三日栢林電云昨日禮拜故俄國情形頗覺安靜自末米爾至彼得霍夫之郵政將不久重行交通俄財政大臣願將發行公債期改緩俟亂勢平定後再議故各國派往會議公債之使臣已離俄京俄皇公佈憲法之事不日當可舉行譯德文報初四日倫敦路透電云俄皇已降旨簡隈得君爲内閣大臣統一政體改行律法之權槪歸轄理同日電云得最近消息俄罷工之事已因貲本缺乏勢力稍弱利佛爾及德撤兩處已流血數次雖外觀不甚激烈而革命之舉爲勢甚熾云同日電云俄皇刻已降詔准予國民以文明自由並允擴張立會之立法權及一切自由舉動譯文匯報 
[俄艦浮起]  
　　初三日東京電云俄國滅魚雷艇佛煞尼克號已在旅順浮起 
[互換俘虜]  
　　初三日東京電云俄國派出收回俄俘虜之各使臣坐巡洋艦朴加得號於昨日行抵長崎與日本巡洋艦格租臘基號互相行禮朴加得定於今晚駛回海参威 
[匈加利首相對於國會之公佈]  
　　初三日倫敦電云匈首相弗基佛蘭男爵已將國民之公義宣告國會所列條欵有國民選舉恢復貧田地及匈屬兵隊須用匈國語言及匈國官吏筦理各項國會若不承認則匈首相將佈告全國云譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續慶王奏擬訂貴胄學堂章程]  
　　十二堂内設值日廳一所自提調以下除司事出外各員均須輪流值日管理堂内一切事宜當值者以二十四點鐘爲定限十三堂内設會客廳三所總辦以下員生凡值辦公授課時均不得中道會見賓客如賓客有欲入堂觀覧者勿論中外何項人等均須於前一日知會值日員以便從優接待凡臨時申請者槪不准行十四堂内設飯廳一所總辦以下各員生除因操或因公外出不計外餘均同到飯廳共餐膳食十五早午晚三餐俱有定時各員生除因操或因公外出不計外餘均按時赴餐不得擅逾晷刻十六堂内設行禮廳一所每届元旦開學放學皇太后萬壽皇上萬壽孔子誕日由總辦帶領各員生詣廳行禮以明尊君尊師之義十七堂内齋室依次編號每齋門首釘木牌一方載明本齋諸生姓名十八堂内各屋所用器具按數編號登記册内每屋貼單註明器具數目每月由提調督同收支委員查驗一次十九堂内夫役按地派定各執其事發給號衣以憑識别每星期第六日由提調派弁點騐一次以免紊亂二十辦事各員在堂祗准帶跟丁一名發腰牌一面以便查考倘有過犯卽照堂内夫役懲辦學生備有齋夫伺候周列不得自帶跟僕入堂二十一每年各學學生起居飲食等項由學堂隨時酌訂時訓飭令在堂各生一律遵守二十二堂内門啓閉宜有定時查齋之後大門上鎖鑰匙交值日員收管非公事不得啓門二十三管理員均宜隨時隨處飭令夫役掃除房屋院宇以避疫厲二十四每逢星期日及端午中秋冬至各節皇太后萬壽皇上萬壽孔子誕日各放假一日年假約二十一日以内暑假約二十一日以内二十五學生有病應由學堂所設醫官診騐分别留堂療治如時外不能應課應操者酌送回府回宅以資調養二十六藏書樓軍械庫馬廐等項開辦之初暫不建設嗣後察酌情形次第創舉惟教育人員應用参考中西圖籍與授課相關之器械品物擇要購備二十七學生記功條目略舉如左一恪守堂規始終如一者記大功二服從命令誠實不欺者記大功三學業優異略品行端正者記大功四見理眞確不惑異說者記大功五束身自好屏絶浮囂者記大功六勸善規過恊和同學者記大功七勤謹向學精進不已者記功八緘默寡言實心任事者記功九趨向正大不偏不倚者記功十顧惜身名率履謹飭者記功如有與以上各條相反者應酌量分别記過其屢記大過與記過多次而學業無精進之望者立卽退學二十八其餘管理細目應照學務處奏定學堂章程内管理通則變通辦理功課程限一本堂功課程限總計五年彚分四期習普通學二年爲第一期入軍隊歷練專科兩個月爲第二期習軍事學一年半爲第三期入軍隊歷練各科軍官職責爲第四期第一第三兩期内功課程限分别列表臚記槪要按期授課以培其體第二第四兩期入隊歷練所有功課程限臨時叧訂專章頒給施行以致其用二每年自開學後至暑假前爲前期自暑假至年假前爲後期每七日爲一星期按課目之緩急訂授受之先後普通學第一年每日平均授課五點鐘第二年每日平均授課六點鐘第三年每日平均授課七點鐘是雖逐年遞加亦可隨時酌改以臻美備三第一第三両期功課表内所訂鐘次均指在講堂曁操場而言其餘均在自習室服習在講堂所授功課自習鐘次隨時釐定頒示遵行四各項功課每學期所授次數及每期所習次數原可彼引增減前後挪移惟至畢業時須符所限程度爲准（此處有圖表式）未完　 
[釐局易員蘇州]  
　　蘇垣六門釐捐總局委員知府丁之栻期滿經蘇撫陸春帥札委候補知府孫葆珪接辦孫太守奉札後卽禀謝到差（所） 
[記劉家廟近狀漢口]  
　　劉家廟向係荒地近因京漢開通變爲孔道商務大興如典鋪錢店布店已一律創設并有某商集成巨欵擬興民房五百間均用洋式以爲華人招待之所可見鐵路之裨益於巿面不淺（民） 
[禀請推廣高等學堂杭州]  
　　浙省高等學堂監督陸太史懋勛邀集士紳具禀撫院擬以該學呇移入貢院推廣正額至五百名并師範傳習所高等初等小學堂均擬增額至一千名以上開支欵項卽在原有之科場經費項下提撥等情求請代奏未知能允准否也（知） 
[範學堂增設附屬小學蘇州]  
　　蘇省師範學堂監督羅叔蘊禀請撫憲於師範學堂對門叧建附屬小學堂其教員卽由速成教科畢業生派充俾資習練現已將房屋赶緊建造定期十一月初一并學收學生一百名每名月脩一元聞報名者甚多（臣） 
[揚州]  
　　每年屯田議災分數均係伍丁會同粮書糧差等酌定呈報開辦本年災歉約於九月十七日通帮會議是日竟無一人到者粮亦一律不完想不日必有人調處此事矣○有開鞋鋪名魏潤田者與鹽商周扶九等議在揚城開設戲園擬集資本三十股每股二百元禀請運憲飭派巡警彈壓每月認捐三百六十元恩都轉批斥不准○恩都轉定期於十月初一日考試儀董學堂所招學生聞應考者約有一千餘名而學額僅設念名遺棄不免太多（被） 
[蘇州]  
　　陳墓鎭公小學堂今春開辦之初由發起人陳渭士朱蓮舫等充當義務教員故雖經費不敷尚稱整飥秋間陳朱兩君相繼告退董事置諸不理日就腐敗元和縣孫大令訪悉情形卽於前日下鄉察閱諭飭鎭董王笏籌欵改良○崑山縣境用直鎭有大絲網船之婦人早寡與同業某甲相識九月二十三日帮中有婚嫁之事諸船畢集詎甲突將已聘未娶之妻某氏用刀搠斃地保聞悉後報知崑山縣寶大令勘騐卽將男婦一併帶回候訊（愛） 
[訊辦華人賣酒吳淞]  
　　停泊淞口之美國兵艦水手兵日前乘醉在三等火車戲擾婦女已誌前報兹悉有人函請謂鐵路公司雖將客車改良座位其三等客車尚未改良欲除其患須禁售酒之人蓋西兵未醉本不滋事等語現下淞口泊有美國戰鬥艦二艘運送艦二艘聞炮台灣馬頭有小船多艘又將洋酒賣與西兵昨爲美艦弁查見拘獲一人將須會同華官訊辦云（左） 
[滬江官事]  
　　卸任浙江巡撫聶仲芳中丞昨日分詣各署辭赴江寗○前福建學台王委樵文宗錫藩昨日由寗來申住泰安棧○候補知縣現辦高昌廟巡局委員孫庚梅明府調鼎昨日由京公畢返申到道禀知○青浦縣田大令昨至道轅辭回本縣○南巿救生局委員陳别駕昨奉道憲札飭赴浙省公幹○道轅英文藩繙譯毛二尹昌詞昨日飭丁到道請假一天（近） 
[牌示慶賀]  
　　本月初十日爲皇太后萬壽道台袁觀察昨日牌示仰所屬文武各員齊詣萬壽宫朝賀並於初七日起至十三日止前後七天均穿蟒袍補褂（近） 
[新生入學]  
　　昨爲新進文生入學之期午後新生王兆魁唐志鵬吳樹基等八名先後詣縣汪大令例送如儀（近） 
 
 

Page 10

 
 
[派員領運槍械]  
　　製造局總辦魏觀察禀請蘇撫派員至滬領運代修槍械已誌前報兹悉陸春帥委江蘇試用知縣文章卿明府於前日抵滬昨至局中請領先行修竣之洋槍一千枝並拉火一萬粒一面禀請道憲袁觀察發給護照咨關放行（欣） 
[洋工程師擬請推廣船塢基址]  
　　聞船塢洋工程師巴君近因劃定廠址狹窄不敷應用擬向江督周玉帥請爲推廣故於昨日赴甯禀商（欣） 
[紳董議舉裁判員]  
　　本邑各紳董前日在木商會館集議公舉總工程局裁判員事宜議以現爲英廨襄讞之孫耳山大令爲正裁判官現辦十六鋪中局之陳良玉二尹爲副裁判官擬禀道憲袁觀察下札飭知云（欣） 
[傳甲諭話]  
　　本縣汪大令昨因房捐一事飭傳城内及南巿各鋪地甲到縣面諭一切（欣） 
[選充包探]  
　　虹口美捕房包探孫阿星因病辭差昨由捕頭選得副門差朱子藩充當（古） 
[日三火]  
　　昨晨八點鐘福州路西首胡家宅三百零三四號門牌舒同壽藥店内失愼焚燬樓房兩幢英捕房捕頭派探往查起火情形禀覆核奪○又十一點鐘美界四考脫路陳安泰小客棧失愼延燒左右鄰克元南貨店唐金記木作等樓房八幢○又下午六點點法界新閘河自來水棧房對門十二號門牌小工頭徐雲山家因煮夜膳失火共焚房屋十間（合） 
[船婦溺斃]  
　　董家渡碼頭划船婦阿彩前日裝載萬祥關貨行荳餅駛至永順碼頭浦中偶不經心失足墮浦而死由屍屬報請救生局昨用滾鈎撈獲屍身備棺收殮（欣） 
[路斃報殮]  
　　老北門城河浜對河有無名男屍一口年約三十餘歲形似江北人身穿元布夾襖藍布短衫柳條布袴由捕報知捕房飭探查明並無傷痕報請輔元堂分局殮埋發壇候認（居） 
[請追帳洋]  
　　前日南巿裕泰南貨店主朱子清扭執事蔣芳來至工程局控稱被蔣虧去帳洋一千餘元請追等情當由捕頭禀明帮審黃二尹諭飭候訊（欣） 
[英臬司覆訊崑山鐵路命案]  
　　崑山鐵路命案訂於昨日覆訊上午十點鐘英正按察司蘇君升坐大堂先由國家律師威金生君將案情向衆申述一遍畢禀請蘇君傳是案見証林小和尚至案核對前堂所供各詞大同小異旋由被告所延博易幇辦律師愛理思君袖出圖様二紙上繪崑山青陽港犯事地方鐵路河浜停船處所與茶館啜茗之處以一紙呈於堂上一紙呈公正紳士蘇君卽將此圖命林小和尚逐處指明用筆點出復由愛律師將林小尚和供詞摘問數語林卽退下又傳小和尚之父林祥至案由威律師核訊口供與前堂無異及給圖様與觀林稱不識不能妄指亦命退去時已過午旋卽退堂候午後再訊（解） 
[上海縣案]  
　　林根扭朱丫頭至警察東局喊控拐匿姪女適地保郁榮汀路過喚入由局一併解縣前晚經大令訊問朱根供堂弟炳章之女阿翠於前月失去查被族姪丫頭誘匿今日在城遇見扭局控追移解案下丫頭供阿翠實係朱根之子阿堂所拐誣指小的意圖嫁禍郁供由鄉來城路過東局局憲飭併送案下阿翠實被丫頭拐匿乞鑒大令判丫頭收押朱根交保將子阿堂交案質訊○龐宦遣司帳楊文溶控追文生陳意松借銀一案意松前供此欵與保人陳祝封合用因判押候補提在案前日大令覆訊意松供羊借龐宦銀二千兩文生與胞弟恂如各借五百其餘一千係陳祝封所用文生與弟之欵早已還清求察恂如供與兄同祝封供欵俱意松所借央作保人借後有銀七百六十兩曾在小的處存放生息刻下銀已歸還息摺尚在且二十六年涉訟之時意松供明有案可請吊查大令察閱二十六年案卷果有是供判意松收押飭祝封將息摺呈候訊奪○劉方氏探郭阿二擄贖案内之馬橋劣保張長生抗不將郭送案反哄差夥閙至教堂叧生枝節大令飭提該保訊究供語含糊判責五十板限速交郭到案訊究○鄭勝千控鄭安山掯匿田單奉訊飭交案山迄未繳案因移英廨提解伊孫鄭根生到縣前日大令略予訊詰判卽收押俟安山交出田單始准開釋（近） 
[會訊二則]  
　　日斯巴尼亞人曹吉甫之妻曹氏探顧鳳飛担保銀兩一案前午後奉領事闓君蒞廨會同讞員關司馬研訊曹氏遣子投稱父在之日顧代潘姓經手借銀立有借據現向催理延不歸還求請追究質之顧供銀非小的所用係代潘姓經手司馬商諸領事判顧交保限兩禮拜尋交潘姓到案理處○美商豐泰洋行控成豐瑞洋貨號定貨不出等情昨晨美安副領事蒞廨會同襄讞孫明府研訊原告洋人因事未到被告翁敬傳之保人張竹仙郎孟記之司帳陳杏初殷湧記之有丁沈雲卿先後投案候示被告延侯魯公律師聲稱此案業經上控故須俟道批發出再請公堂核奪洋貨公所公延之穆安素律師聲稱此案前經公所集議今後如有交涉公所當偕被告上控况道憲不日可以批示請堂上俟奉道批後訊奪明府商諸安君判各交原保俟奉道批核辦郎翁兩人屢傳未到各罰洋五十元（見） 
[英美公廨晚堂案]  
　　職員李邦桂控妾張氏卽妓公張菊仙捲逃一案前晚奉襄讞孫明府研訊李邦桂遣弟如伯投稱本年六月兄在滬地娶張妓爲妾已付洋二千四百元嗣緣赴省辦公詎張仍操舊業故請追還身價及所買紅木西式等器具雜物張菊仙供實因從良後李姓屢次延約付銀債累難支致仍出局現願將所得之洋酌還若干木器各物亦當歸還李姓張吳氏供與女同明府得供判令張妓還原告洋一千五百元所置各物亦均歸楚並令具結嗣後不再在租界賣娼違干提究○曹月生控婦人李顧氏黄莫金行兇勒索前晚亦奉明府研訊曹供前荐李顧氏之妹張顧氏至親戚家傭工月餘辭出日前忽稱傭工之時曾被主人調戲因欲硬借洋五十元小的不允糾同黄莫金狹路兇毆並將污物塗面求請訊究質之李顧氏張顧氏同供確有調戲情事黄莫金供從旁解勸並未行凶明府察核情詞以該氏等顯係串詐聲斥釋出黄莫金不應帮同行凶判笞一百板了案（見） 
[英美公廨早堂案]  
　　粤人周阿六糾黨在西棋街攫取翁來生洋十六元報探王阿巧解辦襄讞孫明府會同美安副領事研訊之下判責三百板押捕房三月○楊炳泉控林富金拐賣六齡幼子松林一案前訊各情已誌本報昨晨由探解請覆訊楊偕見証尤一新張福堂供述被拐各情林仍一味游供明府判仍還押限兩禮拜内赶緊尋交失孩到案如違比究○王阿大竊繆阿二林錫三家衣物由探解辦判押捕房三禮拜○楊阿木控楊金友徐根榮串竊松板等物由探解辦判各責一百板○兪丁氏控贅婿陳洪生竊取衣物不服教訓由探解辦明府判陳具安分結並向妻母服禮了案○吳成德控沈少梅竊布被由探解辦判責五十板○王阿林竊王阿二之玻璃八塊由探解辦判責一百板○妓女左二寶倩龜奴王阿寶肩負出局由捕以違章拘辦判罰洋十元充公○李興芝違章丐 
 
 

Page 11

 
 
[第十一版]  
錢由捕送辦判發庇寒所畱養○許阿三控高阿二行凶攫洋由探解辦判責一百板（見） 
[法租界捕房發落]  
　　方某控陳茂堂陳殷氏夫婦誘拐伊妹拘案請究陳供在某會館充扛夫不知此事陳妻殷氏供詞含混大令著將氏押候嚴比陳准予交保出外帮同尋緝○劉榮發因事被徐光明毆傷頭面扭訴捕房捕頭以兩造均非善類一併押候於發落時解訊陳大令判徐責一百板劉具安分結不准多事著卽開釋○車夫季兆才因辱罵西人拘送捕房請辦在案昨日陳大令以原告不到着卽開釋○探禀張阿四竊衣請辦大令判笞二百板贜存待領○車夫顧益蘭在大方棧看守房間開箱竊衣爲茶房目見送案請辦大令判責一百板○捕送張阿福竊某船户纜繩一條請辦大令判責一百板贓還失主○楊阿上失去鈔票疑馬子青所竊送案請究馬供與楊有親不敢犯竊大令著押候查明再核（居） 
[美租界捕房事]  
　　成衣鄭阿毛行經元昌路被流氓銅匠阿開等多人用刀戳傷胸部由捕送入捕房轉送同仁醫院求治並飭探查拿行凶人送辦○塌車夫張阿二等拖車至乍浦路將某西婦馬車板撞壞由捕拘入捕房押候核辦○某西人飲酒過醉將某號東洋車板撞壞由印捕一併拘入捕房旋由西人賠洋了事（古） 
[同仁輔元堂籌辦上南川義賑局第六次清單]  
　　錦泰義元廿兩又洋廿元勤業堂存義堂敬畏堂各洋廿元陳雅賓洋十二元慶豐王承均恊泰衣莊春暉草堂良安居士福泰衣莊明禮堂各洋十元恆利王省庵各洋四元白雲居士馬子蕃勉力子各洋二元施李氏洋一元展成堂新棉衣褲五士套義泰號二十四套養浩堂廿套義興線莊二十七套容套怡二十七套正豐源六套成茂順六套以上由凌伯華翁經募松江心餘力薄人募杜葆貞女士花粉資洋廿元祥泰洋廿元北公估局隱逸室各洋十元謝務本堂余源茂各洋五元汪少如代募洋三元南公估局洋二元黄茂林洋一元以上鄭惟善翁經募程頴内史本洋一元竹衣氏洋二元隱名氏舊棉衣褲五件張姓五件徼倖氏一件隱名氏二件王詒榖堂二十六件朱隱名新棉衣十七件新棉褲十五條葉麗峰新棉衣褲一套舊棉衣褲四件小兒帽襪四件雷民記舊棉衣五件范馨記五件朱志記四件帽二只褚姓四件帽六只顧雨門一件何姓四年藍姓棉夾單衣九件帽二只毛姓四件李姓二件帽一只茂興二件以上共收捐元廿兩洋二百五十五元本洋一元新棉衣褲一百七十六套又二件舊棉衣褲八十三件帽襪十五件 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
疑案暫結緣由理合恭摺具奏伏乞皇太后皇上聖鑒並請飭下部院核議遵行謹奏奉硃批刑部議奏欽此宫門抄四月三十日理藩院光祿寺八旗兩翼值日兵部引見三十三名松公假滿請安熙貝勒請假五日召見軍機裕中堂 
　　吉林將軍富奏爲吉林捕盜隊兵餉現因兩强戰事未停商賈不通捐收短絀籌湊爲難懇恩飭部仍照原請撥足摺奴才富順成勳跪奏爲吉林捕盜隊兵餉現因兩强戰事未停商賈不通捐收短絀籌湊爲難籲懇天恩飭部仍照原請撥足以資騰飽恭摺仰祈聖鑒事竊查吉林捕盗隊兵經前將軍長順議改照邊防營制餉章量爲增減每年約共需銀一百二十萬兩擬由本省自籌一半其餘一半請由部庫於邊防經費項下撥發等因於光緒二十九年七月間具奏旋經部議覆准每年由部庫撥給二兩平銀四十萬両自光緒二十九年春季起按年分春秋兩季請領其餘二十萬両令於釐捐清賦放荒各項内自行設法籌給等因咨行到吉復經長順以吉省籌備維艱仍奏懇天恩飭部照原請每年六十萬兩之數撥發而户部以邊防經費多有欠解庫儲異常竭蹶所請補足六十萬両之數應母庸置議擬俟來年查年情形如果部庫稍充卽行酌量加撥但須臨期再爲核辦此時礙難豫定等因覆奏奉旨依議欽此欽遵咨照在案現計二十九年分准撥之四十萬除由解部土稅當課等款扣抵二兩平銀二萬六千一百七十七両五錢五分五釐七毫外三次實共領到二兩平銀三十七萬三千八百三十二兩四錢四分四釐三毫已符是年一年應領四十萬兩之數其不敷之二十萬兩亦經於二十五七八等年所收七釐捐盈餘項下撥抵足額經奴才等於上年七月間附片奏明奉硃批户部知道欽此欽遵在案至三十年不敷銀二萬兩亦尚有欵可以搭補容俟另摺陳明雖爲數不足究與一無指項者較勝惟三十一年則竟無可恃之欵加以三十年應領之四十萬兩全數未發均係由商通挪借墊現因積欠過鉅籌借爲難又值本年春餉應發之期懸釜待炊殊有不可終日之勢伏查吉林亦僻處東陲素鮮殷富庚子之變傷耗太甚商民元氣未蘇自宜加以休養何可過事搜羅特以伏莾未清匪徒充斥亟須兵隊鎭攝以靖地方而用兵以籌餉爲先值止帑藏支絀自不得不借資商力藉抵餉需故前將軍長順苦心擘畫開辦九釐等捐得以籌出每年六十萬兩之餉奴才富順接署以後諄飭經手人員認眞綜核務使涓滴歸公不准稍有侵隱滿冀收有盈餘可以藉資挹注稍紓部庫財力乃事不從心商賈裹足收數日絀一日鹽捐爲進欵之一大宗而旺在冬春兩季上年春收不及三分之一冬季則併三分之一而無之今年春收尤復無旺七釐捐則按商鋪置本抽收貨無來源捐於何出現亦未見暢旺至於清賦放荒方有頭緒尚未發照費無從收更不能指以作抵轉瞬夏令草木發生山深林密奸宄易於潜藏卽盜賊乘機肆志之時而奉界難民又絡繹而來其中設有士匪勾結大局何堪設想非分派各隊入山搜勦不能遏抑狂氛而兵行糧餉需實刻不容緩當此道路戒嚴車輛停運商貨不通巿井日見茟條前次借欵墊發四十餘萬兩之鉅通挪一年之久商力疲憊現在挪無可挪借難再借而久假不償未免失信經商奴才等晝夜籌思實無有策惟有據實陳明仰懇天恩俯念邊地重要准將三十三年分捕盜隊軍餉由部庫撥足銀六十萬兩並懇將三十年分虧欠銀五萬二千二百餘兩一併撥發由此次領餉委員如數領回以備接濟而免懸軍待餉之虞如嗣後邊境稍安釐捐各項收有盈餘卽行隨時奏明歸抵正餉奴才等受恩深重具有天良亦明知值此時艱帑項奇絀曷敢作再三之瀆奈值東省戰事方殷捐收短絀盜思蠢動計授攸關若不剴切直陳深恐貽誤大局轉負我朝廷視民如傷之至意除咨户部查核並派員請領外所有吉林捕盜隊兵餉現因捐收短絀懇照原請之數撥足緣由謹恭摺具奏伏乞皇太后皇上聖鑒訓示謹奏奉硃批户部知道欽此 
 
