# 1896 - 275 - 4908389

 

Page 1

 
 
[正續名醫類案出售] [  圖書集成局代啓]  
名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[新印王叔和脉經青雲集試帖詩出售] [  圖書集成局代啓]  
王叔和爲西晉太醫令素以醫學著名所箸脤經膾炙人口顧輾轉翻刻貽悮良多茲從黄氏原刻及錢氏守山閣叢書釐訂校讎印成善本後坿刋誤每部四帙價洋一元又全註青雲集試帖詩選擇精良雅合絶時眉樣爲應試者不可不讀之書每部四本價洋六角賜顧者請臨北市掃葉山房及各書坊購取均可 
[論元和縣葉大令被控事]  
元和縣葉潤齋大令被觀察曹秉權控吉一事本館已歴紀報端現藩臬兩司已各密委幹員至鎮江詳細訪查務得其實日後自不難水落石出本館未便於事前妄加逆億惟執筆人讀而疑焉查元和縣爲蘇府要缺地極衝繁非精明幹練辦事勤能者不克膺此重任上憲於署補各員極爲詳審或考察於平日或博採夫輿情其有人地不宜居心齷齪者重則登之白簡輕亦不屬以事權故雖儘有應補應署之員而煌煌金印望之如捧日捉月之難非果其人之皆數奇運蹇也此中黜陟在操之者自有權衡非身處局中無以知其用意之所在葉潤齋大令得邀上選獲此美缺意其當需次之時脚靴手版聽鼓隨班必有出衆之才兼人之力足以陵駕各寅僚之上何至不守官方竟以現任人員作狹游蕩子且更忘却正月十一爲國忌之日所謂也衆之才者何在兼人之力者何在抑豈出衆之才兼人之力固别有説而非此之謂耶雖然宿娼挾妓凡四民之稍知自官者皆不肯爲何况國家之命官何况現膺民社之牧令至於國忌官塲中尤爲熟悉例宜穿元色大衣禁音樂宴會不理刑名諸事顧朝廷之視之也如是鄭重而臣下之視之也如是輕褻卽使謬妄昏庸亦應不至若此之甚豈葉大令而意敢出此乎可疑者一或者大令花柳情濃尋芳之興一時竟不能遏以爲身在客中無人知覺非若當地有涖民之責一出一入必屬耳目於國人而因思嘗鼎一臠姑領略平康滋味風流小過未必果屬子虚然要必露尾藏頭斷不至明目張瞻豈葉大令未忘灞陵亭尉之烜赫必乘四人之輿張庶頭之蓋騶從如雲招摇過市仍作出一篇官樣文字使丁二姑娘家共知門前有長者車乎不然彼旗童營弁及無賴人等何由得悉而敢公然掩捕使葉大令猝不及備竟如甕中之鼈乎且所謂旗童營弁者總之皆無賴也鄉黨自好者斷不肯爲此汚穢之事然不過魚肉鄉愚欺壓良懦凡紳宦有勢力之人雖明知非分之爲亦不敢妄將虎鬚致干懲辦大令縱屬客官究非平民可比與諸無賴又無仇隙何至聲勢洶洶竟欲放之江心以視陵辱鄉民有過之無不及若無指使之人爲作護符恐旗童營弁未必果知大令爲現任元和知縣且亦未必敢索洋四千圓之多可疑者二曹觀察與葉大令先有八拜之誼又爲排解此事出大令於萬分窘迫之中此其恩義非同淺鮮自後大令之官皆觀察之所賜且更爲之各處移挪先墊付洋二千餘圓修砌鎮城街道觀其行事若有合乎古烈士之風大令自當鏤骨銘心没齒不忘不德卽不思圖報回署後亦應急將此欵措齊齊清庶此事不至聲揚爲上司得知消息何以事閲半年竟置之不採樓次函索若爲弗聞來蘇過訪又避不見面此種行爲恐非人情之所有無論大令身入仕途宜略知利害卽使頑然一蠢夫亦不應負義背恩至於此極或謂旗營無賴人等恐卽係觀察所使大令悟其爲設阱陷人故揩不付欵然觀察與大令旣訂蘭盟豈有深毒於心而竟設此陰謀險計乎抑大令所挾之妓卽觀察所挾之妓觀察以撚酸之故特作此惡劇使大令不敢再至天台乎可疑者三鎮城旣以此欵修理街道現在尙未竣工則此事必已喧傳道路豈無一二影響之談流入上憲之耳趙中丞察吏甚嚴藩臬兩憲亦皆如水其心相助爲理故吴中吏治頗覺清明倘偶有所聞早已不能苟容澈底根究何必待曹觀察之控告冊始發洩其事可疑者四嗟乎世情變幻習尙輕儇余安知葉大令之挾妓非果有其事余又安知旗營諸無賴人等非皆爲曹觀察之所使而觀察之所以出此者又安保不因爭風喫醋而起也質之箇中人其亦笑談言之微中否 
[本館接奉電音]  
　　昨日午前京師飛傳電傳來旨一道敬謹譯登○七月十五日奉旨山海關副都統着斌傑補授未到任以前着濂瑞暫行護理欽此 
[金臺秋影]  
　　京師訪事人附驛云順天府胡雲楣尹憲之夫人於六月杪仙逝停柩松樹胡同京寓宅内刻尹憲請假治喪廿六日爲首七之期第一壇唪經弔客盈門皆年世誼聞擇定七月廿三日發喪○六月杪京師陰雨連線永定河北岸之北二工河堤漫决余垡龎各莊田廬多被淹没○街道察院陳侍御璧請欵濬溝屢紀前報兹侍御忽於六月杪接閩中家報丁太夫人憂因立赴都察院禀明堂憲奔喪回里一面飭街道衙門吏役赶將經手一切公事官欵核計清楚匯總書記交代滿宅矣○三里河橋東大街向來雨後積水不等往往車轂不通近由陳街憲飭工修墊平坦六月杪一律修竣遂沿街張帖告永諭附近居民一體遵辦示文録後街道察院示南城大街約一二里中間低窪兩旁隆起雨後車行幾同舟使現動工程匪勞民矣一勞永逸利益遐邇化險爲夷如砥如矢酌撥官欵有加無已嚴禁胥史藉端染指再禁各户隨處倒水取黑土者留心阻止首事鋪商開誠諭爾誰敢故違禀明懲彼又粉房琉璃街之南鄙住户稀少地屬荒僻近日挖溝忽由溝中挖出薄木板數片大約瘞小孩之薄匣也人家雇乞兒代爲掩理乞兒卽抛入溝中以徒省事耳兹忽傳者紛紛謂某溝中有棺木二其某日報官開騐一傳十十傳百竟有不遠十數里而來觀者比至竟無其事問之居人亦無知者覔溝夫而詰之始悉所獲者如此來者不覺失笑而返○兵部車駕司脚力科書吏劉姓爲某司員鈐空白小結印劉卽私匿一張適有託劉覔同鄉小結者籍貫符合遂出以與之事後被某司員查知大怒於六月杪革劉出署且送刑部究治云 
[美使遇險]  
　　京師來信云美國簡駐中國京師之使臣鄧君弼偶有不豫携德配至日本養疴旣愈而回行抵天津六月二十七日雇定二船并請查隷總督王制軍借用小火輪船帶之入京適逢大雨時行潞河湍激如箭二十九日清晨鄧君正在船首觀書不料小火輪船轉灣時坐船忽觸於岸致船損壞水入艙中鄧君幾瀕於危幸傔從及他船户從船窓曳出得以無恙旋登小火輪船至通州遵陸入都於本月初一日抵使署 
 
 

Page 2

 
 
[析津水患]  
　　天津訪事友人來函云海河水勢情形已登前報至初八九日仍復有加無已現在水已平槽且有出槽者自閘口龍王廟而上至小洋貨街關道署前天橋三岔河口沿河地方節節皆水而河東河北以及城西亦隨處積水成渠人皆病涉至於西沽更一片汪洋秋水共長天一色矣掛甲寺於初一日决口水灌口門迅於箭激初六日有小火輪拖帶駁船入津幾被横流冲入口内嗣費九牛二虎之力始得出險該處鄉人具禀關道謂初一日大雨如注村夫人等合守堤防决口之區地勢本窪是日水隨雨漲平堤拍岸已莫能支持詎有小輪拖帶駁船數艘破浪而來冲激波濤水愈洶湧口門遂潰關道李少東觀察飭令回鄉聽候堵築現在附近村人懲前毖後禁止小火輪拖帶駁船往來行駛以免河流再决否則竟欲以鎗砲從事至初十日輪駁等船已來者不得復去已去者不得復來帆影輪聲不聞不見業已三日不知危堤一線能永保全否此係城東附郭以及村落被水之大略也至於城西趙家塲亦於初間潰决隄防坍塌房屋淹没田園尤不可屈指以計元北河紅廟於今夏决口由天津練軍統領撥隊修築隨慶合龍現在該河水勢仍前氾濫紅廟依舊潰决馬頭以上張家灣以下之蔣家溝亦經漫口通州所屬之八個莊水亦突提而過京津孔道輿馬不能往來通州城内被水地方較之十八年分約深尺咫村莊災象河南重於河北云 
[漢上秋聲]  
　　據訪事人題襟云湖北麻城與天門潜江鍾祥諸縣接壞地勢極卑窪每屆襄水氾濫之時該縣首先迎溜汨汨乎莫之能禦千百良田可以頓成滄海淈計廿餘年内所見不過二三次詎去歲被淹後受創旣深元氣未復今又忽遭巨浸成災緑野青郊哭聲載道藩憲王芍棠方伯刻委志刺史善運米往賑云○鄂督張香濤制軍議就省垣創設武備學堂業登前報兹聞此議已定委李直刺紹遠監造房舍爲安插諸童之地至何日開募尚未見有明文也○前者怡和某商輪在長江被匪肆搶及牙釐局李行虚觀察會同緝捕局傳竹香太守旣將參戎等由下游拘獲匪黨數名解鄂均登前報兹聞匪首遠颺未獲傳竹香太守因議於暑退凉生時再行設網張羅不令其逍遥於海闊大空云○兹者鄂省上下游被水之處甚多惟孝感羅田應山最重推原其故總由根不固防法未善所致督憲張香帥復委員馳赴各地詳查刻下受災實情並求所以禦水之策想高明者必各有以得上逹憲聰也 
[朝雲觀望雨]  
　　宜昌該事人函云宜地久不見雨天氣亢旱四鄉求雨者各紛至沓來六月廿七日地方官已在城隍廟設壇又出示禁止屠宰每日鄉民入城者執柳條扛土龍擊鼓摐金沿街跳舞又入府署求官同詣城隍廟爲民請命廿九日又有青草鋪及五隴鋪百姓約七八百人來城詣城隍廟求雨並逢廟燒香亦可見民情之岌岌矣○日前南鄉出一謀殺親夫命案聞將死者分爲兩半抛入天坑天坑者深山坑谷杳不見底之處各山皆有是處無人迹之可尋故思藉此以滅迹耳現在東湖縣余大令赶忙前往相騐已將奸夫奸婦拿獲禁押云○荆宜施道曹南英觀察接署已歴數月近新任俞觀察鍾穎已抵荆州擇於六月十五日接印視事東湖縣余大令前日相騐回卽赶往荆州賀新道臺任喜○快利輪船本欲急開回漢因雲銅裝齊後又到貨船三艘於是又停留數日將貨全裝七月初一日早四點鐘始行下駛聞昌和輪船上水行至沙市上首之太平口地方擱淺不能出險須得快利輪船前往拖拽也○天氣亢旱河下米糧稀少湖南人現方割刈南米來者尙少本地米素不足故刻下米價仍舊必俟七月半後方有轉機目下小菜亦陡長價謀升斗者多嘆薪桂米珠至於鮮魚冋來稀缺今更加甚○地方官在城隍廟設壇求雨至六月二十八日午後天半烏雲陡起大風由東北而來力狂且勁但有雲有風而仍無雨直至傍晚始略得小雨一陣解凉而已次日仍銅鉦高懸炎熱如舊 
[龜兹剩語]  
　　蕪湖采訪友人云沈李浮瓜本暑天之韻事今夏連遭陰雨湮没塍隄江北裕溪雍家鎮一帶瓜田積潦成渠瓜瓞悉行浸爛節交中伏始略有數擔來蕪至立秋前每斤已售至青蚨二十翼邇日炎威更熾瓜價逐日飛翔許以四十文一斤猶苦無從購覓東陵侯身價何登時高自期許若斯乎○近由大部奏准著皖省大吏於應解京餉常額外每年加增三十六萬兩不得摭拾空言希冀飾免大吏奉此深慮點金乏術爰分飭蕪湖關監督於所征洋稅項下撥出六萬蕪湖鳳陽兩常關加提若干萬南北中三路釐金又提若干萬益以所裁制兵并各項差委局卡節省之欵湊足是數以供計臣度支 
[虹橋笛語]  
　　楊州采訪友人云運河水勢前曾迭紀報章目下上游各處來源依舊滔滔不絶上月下浣高郵玉馬頭誌椿存水已有一丈七尺五寸之深回憶同治六年四月間南皮相國總督漕河時曾奏准東堤各壩啓放尺寸定誌如高郵汛車邏壩須本汛河水漲至一丈四尺方准啓放南關大壩須一丈四尺四寸方准啓放五里中壩須一丈四尺八寸方准啓放南關新壩須一丈五尺二寸方准啓放若以現在存水尺寸而論已逾啓壩定章第在事諸君咸以爲非至險不能輕啓蓋一經開壩下河適當其衝民歎其魚無從拯救且刻下下河一帶秋禾禾刈雖水勢有加無已亦須將壩　力維持也至某日聞上河璧虎攔江二壩已先後開去或者水勢其可稍殺乎○郡城東南隅有名杭家集者一大村落也本月某日有人見集中汪塘内忽有男屍一具赤條條不掛一絲旋經地保查知死者係本集某米行中人遂往訃知經屍屬辨認無悮立卽來城報縣請騐洎縣主帶同刑仵人等臨塲仵作唱報小的騐得屍身並無傷痛惟手背略被抓傷縣主謂旣是自行投水何以身上一絲不掛且指甲内無泥沙此中顯有疑竇爰飭暫行棺殮以待緝查屍屬堅請伸寃縣主𦣻爲之肯隨將案中人帶回連日密派親信之人分投查訪不知能水落石出否也○淮南泰壩同知署設在泰州專司掣騐塲鹽過壩事定章一年一易以免勞逸不均目下鄭分轉瓜期已屆運司江都轉照章遴委鮑分轉孝存前往接署詳奉督鹽憲批准後隨於本月初六日牌示轅門 
[寍郡丙申秋季辨志課題]  
　　漢學德輶如毛解試以中庸表記引詩意叅之便辟解夸毗解○宋學心大心小説説恥説愠説疑説悔讀延平答問書後○史學兼掌故汲黯朱雲論史記貨殖傳與天官書同功説裁併釐卡議○天文兼算學今歲七月朔日食推得省城食四分三十四杪寍波府城食分及初虧復圓時刻分杪與省城遲早多少各幾何試以時憲術推之蒸汽論演割圓八線○輿地於越于越辨内外興安嶺攷問續漢郡國志太末注有孫氏分立豐安之説而宋書州郡志謂豐安孫氏分諸曁立兩説孰是○詞章東坡居士中秋夜作水調歌賦以一篇水調鏘金石爲韻擬庾子山謝滕王集叙啓新雁詞七古一首或作七律四首亦可 
[甬上奇聞]  
　　據訪事人函云寗有秦鄔氏者家住湖西桂花并去年夫故伯道無兒因邀同親族以夫弟之子某甲爲嗣氏卽爲甲文定林氏之女迎娶過門合巹後小夫婦亦相歡愛氏固賢慧人也以夫弟故靦繼子若已出平常衣衫更換飲食調理悉身谋甲爲嗣氏卽爲甲文定知從此遂生妬忌居然以此與姑勃谿後又因是而夫妻反目家庭詬誶之聲時有所聞外人不得知其底藴也詎近因林氏久覊母家甲不往接遥遥相望似隔天河已歴多日月之初旬適爲秦姓先人冥壽遣人接林林反托詞推拒後由林族人責以大義始赶來家不料其頓萌短見當夜懸樑自縊迨家人知覺解救魂已早赴泉臺林姓得此凶耗大興問罪之師登門肆閙擲盤毁皿停屍不殮當此天氣暑熱不知作何結局也 
[告示照登]  
　　蘇臬憲吴札發保護教堂告示到縣黄大令飭差發貼城鄉各要道一面仍著隨時妥爲照料不准一切人等藉端滋擾兹將告示照録於下欽命二品頂戴江南江蘇等處提刑按察使司按察使總理驛傳事務吴爲剴切曉諭事照得泰西教士在中國設堂傳教歴年已久各省所在多有疉奉諭旨飭令也方官實力保護仰見朝廷宵旰憂勞深望民教各泯猜嫌中外益敦輯睦經督撫憲先後欽遵刊示張貼衆目昭彰宜如何敬謹遵守無如閙教之鳳相沿不已卽就蘇省而論十七年間丹陽江陰金匱如皋等縣連出重案本年四月又有江陰民 
 
 

Page 3

 
 
人桓啓佑等盜取孩屍移埋教士竹園致釀閙教之案均經訊明分别嚴辦似此懲創頻仍文告諄切原欲破匪人之伎倆儆我民之聾瞶知流言之不足憑信與刑章之不可輕犯日久相安豈不甚善乃近來省城内外復有不法之徒造言惑衆聞之實堪痛恨爾等須知天主耶穌等教外洋各國通行不過勸人爲善與中華釋道二教大致相同其跋涉數萬里糜費資財招人入教無非希圖推廣之意從教與否聽人自便並不相强假便果有種種邪説豈能盡掩天下人之耳目而謂能流傳如此之久且遠乎從前洋人罕入内地民間少見多怪猶可言也今旣通商開埠風氣一新雖極鄉僻之區時有洋人游歴爾等亦旣見慣豈可任聽兒童闈隨嘲謔轉使匪徒乘機播刑揑造不根之談多方煽惑試思各省閙教之案何一不從謡言而起宄其謡言何一不是虚誣迨激成釁端彼造言生事者早已遠颺而土著之民不難按圖以索誰非父母遺體乃因誤信謡言横罹法網興念及此能無惻然本司上體國家柔遠之意下與我民休戚相關旣有風聞不辭苦口除飭縣密拿匪徒究治外合亟出示堯諭爲此仰諸色人等一體知悉嗣後務須父誡其子兄誡其弟各安本分毋聽謡傳尤不得隨聲附和以身嘗試倘仍有莠民執迷不悟致滋事端惟有執法嚴懲决不寛貨　之勉之切切特示 
[上海官塲]  
　　昨日十點鐘比國領事乘緑呢大轎至道轅拜會黄觀延入花廳暢談刻許始興辭而出○江蘇候補道黄觀察公度日昨蒞申命駕進城分赴各衙署及厘捐總局投刺拜會 
[觀察勘路]  
　　昨日蘇松太兵備道黄幼農觀察至滬南外灘一帶勘視馬路是日午前先由馬路工程局委員朱森庭明府飭十六鋪地甲預備一切在大碼頭工程局伺候至午後一點鐘本縣黄大令水利廳總辦周貨捐局總辦江及高談二委員滬軍統領龍叅戎等先後戾止至鐘鳴二下觀察命駕出大東門至工程局略坐片刻卽至沿灘一帶細勘視然後回署時已日薄西山矣 
[領事蒞滬]  
　　新任法總領事裴紹君由本國附法公司輪船於前日抵滬當卽命駕至領事公署與吕班君等接見想任事在卽必有一番新政可觀也 
[邑令騐屍]  
　　虹口命案已紀昨報昨晨包探張阿五將帮兇人唐毛毛張海海解至英界公堂禀稱小的查得伊等因賭錢起釁將紅帮縫工吕寳生毆傷身死業已投報上海縣請黄大老爺騐視矣屍妻吕李氏哭訴前情求爲昭雪唐張同供稱小的等　薙髮匠吕寳生實被高連坤及林弟二人毆死小的等惟在旁解勸而已並不動手屠别駕商諸薩副領事官然後著一併送縣辦理前日下午五點鐘上海縣黄愛棠大令據報卽諭令整備一切昨日清晨地保就燮昌自來火廠西首陳設公案鐘鳴八點一刻大令帶齊刑仵吏役嗚騶戾至旣升坐地保跪禀情由大令問起事之薙髮鋪坐落何處是否因賭起釁地保禀稱薙髮鋪在近處一百零三號門牌鋪主名沈和尙肇事之由小的實未詳悉惟沈方是日之晚伊有事往十六鋪迨回已夜深見鋪門賢閉屋内有骨牌聲隨叩門而入將賭客喝退越時在門外兇毆昨日屍屬到來意欲含糊了結小的以人命重情碍難隐飾爲此投案禀報大令飭提沈至案謂爾鋪何敢聚賭滋事釀成命案究由何人將吕毆斃與賭者何人沈供稱小的設鋪於此已歴年所向來安分守法從未犯賭是晚偶信南市訪友及回聞屋内有賭博聲因入内喝止未幾聞户外吵閙打架聲出而視之見吕已被毆傷延至天明斃命因卽據情告知地保至於與賭之人乃張海海唐毛毛及二薙髮匠現已拘押捕房矣大令飭提張唐至案謂爾等賭博旣已犯禁復敢將人毆斃究竟因何動手同供稱小的等素未犯賭此次鋪主他往閒暇無事偶然消遣及鋪主回來卽行停歇吕至出門與劉坤林弟等人打架小的等實未在塲劉林現已逃逸大令謂爾等旣未犯事爲何被包探拘押供稱彼等悮以賭博起釁故累及小的等被拘其實打架與賭錢是不相干叩求明鑒抱告劉燮榮偕屍妻吕李氏投案泫請伸寃大令問吕李氏曰爾夫被人毆斃爾於何時得信答稱時已十二點鐘約歷一點鍾之久始聞信奔往問其時已殞命否答稱其時氣尙未絶問有何言語答稱但云吾今被劉林等人毆傷行將斃命不能復活矣小婦人見此情形急尋巡捕到來而丈夫已氣絲不屬劉林皆已逃逸只將張唐拘獲燮榮禀此事皆由地保縱使使然及吕旣死尙堅指無傷大老爺將地保重辦可也大令曰傷與不傷須騐後方知爾何故遷怒於地保旋令書吏將地保禀詞朗誦一遍謂地保所禀有不合否隨飭傳見証劉裕元至案問爾是否目見被毆斃供稱小的初聞喧閙聲卽往察看見劉等諸人業已動手大令謂爾見吕毆倒之後可曾再毆供稱吕倒地之後並未動手問倒地卽死否供稱小的見吕被毆倒地急喚巡捕及回吕已身死大令飭仵作如法察騐并離座監視見吕屍身並無重傷惟太陽穴有木器傷頗重的係因之致命復升坐諭屍屬曰本縣已騐明太陽穴的係致命重傷當與死者伸雪爾願自行棺殮否李氏啼哭案前堅求標封兇手房屋並求將兇手立卽抵罪大令曰肇禍者乃劉等非關房屋之事况地在租界本縣無權將房屋標封卽欲封之亦須咨請領事官轉飭捕房方可李氏又稱目下劉雖漏網劉父在家可拿案重辦大令謂爾等毋再强辨本縣自有道理决弗任兇手逍遥法外也况爾久居虹口可聞今春大橋下汆有浮屍身帶刀傷相騐至今並無屍屬本縣亦飭差將兇手查知重辦在案卽使現下爾夫被人毆斃爾在原籍本縣亦須嚴查按律重辦乎此項人命重情本縣須通詳上憲然後定奪决弗含糊結案李氏堅求至再大令善言勸慰李氏始願具結大令傳包探張　五至案諭令回告捕頭劉林二犯仍須煩捕頭倩包探襄同查緝復諭差保赶賢查拿兇犯不得延誤時已鐘鳴十下十五分卽飭將張唐及和尙帶回訊核 
[請禁淫戲]  
　　英界包探黄四福以天儀園新排狼心狗肺一劇描寫雲情雨意寳爲誨淫之尤因告知捕頭投公堂禀訴屠别駕頷之卽出傳單傳天儀園主於禮拜三到案訊究 
[流氓揮刃]  
　　楊樹浦廳盛紡織廠小工陳長生寗波人也某日被流氓林阿三攫去青蚨三百翼屢索不還昨日午後遇諸楊樹浦某老虎灶甲復申前説數語之餘遽卽用武林突出匕首猛刺一下呼痛之聲不啻屠豕旋復猛刺一下中其右肋刀口廣而且深膓露於外旁人見已肇禍立將林擒住扭至楊樹浦巡防局請局員管押一面將受傷人舁至同仁醫院求治醫生謂刀傷肺葉性命難保想又不免勞賢長官訊判矣 
[一跌而斃]  
　　姑蘇人滕杏生在本邑英界六馬路賃屋一椽以評話爲生危言諷世蓋柳景亭一流人昨晨至寳善街某茶肆啜茗亭午始出行至石路轉角處源記客棧門前忽然傾跌巡街捕見而往視體已冰矣乃告知地保查其身畔有五圓鈔票四紙洋銀五圓八角金約指一枚旋經親友出爲收殮 
[上海縣署紀事]  
　　紹興人莊長生扭張桂心投縣喊稱聘妻張氏爲伊父桂山藏匿控經法公堂不理情急扭案求究值日差楊裕入内禀明飭靜候審訊○舉人童迥等疉次連名赴府上控本學宣廣文盜賣學田擅領節婦等情十欵府尊陳太守札飭查辦昨飭幹差薛貴立傳二十五保九圖地保來案訊問卽經傳到地保黄才寳入内禀明帶訊供詞若何容俟續録 
[法捕房紀事]  
　　昨禮拜一鄭大令蒞捕房會同謝副捕頭發落各案章隆卿控顧毛大串同王阿寳誘領伊妻奚氏經大令訊供著顧將奚氏交案昨日章投案禀稱奚氏之母族現居英界者閘求免發堂自願領回大令以奚氏不應背夫潛逃著照原斷鞭背三百下申斥冉三著還押飭母族呈具領狀領回嚴加管束顧毛大著先行笞責三百板還押覓保限三日内交到阿寳嚴辦如逾限不交再予嚴比○寗波人張起林等控方阿多誘拐女孩售入唐方氏花烟間内經大令訊供著將女孩先行交張等領回昨日命提方阿多唐方氏到案方供姊在英界新衙門後面 
 
 

Page 4

 
 
開花烟館誘拐幼女實出無心求恩明察大令以其刁狡著與唐氏一并枷號二個月期滿再行發落○湖北人李榮庭控妻劉氏被人誘拐質人陳李氏花烟間爲娼經大令訊供實係李托蟻媒陳阿三將姘婦押爲烟娼得洋六十元昨日命提一干人到案著將李榮庭重笞三百板劉氏鞭背二百下陳阿三笞責二百板陳李氏鞭背一百下陳李氏供實受阿三之愚所有筆據均已交案惟領紙一張仍在李處求恩追回以免日後轇轕大令著將李榮庭與劉氏還押著交出領紙並身價洋六十元禀稱有同鄉人吴子峰現住法界求准交保大令謂吴前亦犯案實非安分之徒不准交保陳阿三著交到分用洋九元陳李氏先行釋出○前有晉昌綢莊主曹毓鑣遣弟毓鑄投法公堂控源興烟葉行主楊少雲欠銀一千五百七十餘兩避匿在蘇請將源興執事人趙安甫提案嚴追大令准詞出票提趙到案訊供以此銀向何恒昌借貸又飭曹邀同何恒昌店主並將簿據交案候核昨日曹毓鑄偕何恒昌莊夥何錫卿投案呈遞禀詞並帳簿三本包探傳到源興執事人趙安甫請訊何禀稱去年十二月廿七日由晉昌莊主曹毓鑣經手代源興行主楊少雲借銀八百兩本年五月兩次借銀七百五十兩另加息銀廿四兩曹毓鑄禀稱此銀由監生親手送去交楊大令問爾兄因何不到供稱自欠銀被累後鬱鬱成疾以監生親手付去故仍遣監生投案候示大令謂源興非楊少雲一人開設豈能擅用圖章借銀曹供實係楊少雲獨開况所借之銀業經查明由源興付與元大亨莊大令又謂屆期卽應向楊少雲追取何以遲之又久始來控告曹稱楊少雲避匿在蘇曾冋其兄索取因商請容緩大令問源興何時倒閉曹供五月間往蘇向楊少雲索銀至六月初回滬見源興之門已貼有封條又問何曰此銀何人來借供曹代楊少雲經手又謂曹曰爾應向楊少雲索取何以牽涉趙安甫曹供此係總行所有楊姓進出銀兩均歸趙安甫經理訊至此原被一并飭退着趙安甫將帳簿呈候核奪呈案之帳簿三本當堂給還着明日赴公堂候訊○命提竊取西門乾瑞和烟店銀洋之吴炳濤着先行枷號半個月期滿責放○文提將紙洋調換龔李氏銀洋之陸子山着先行枷號一個月期滿責放○前日下午城隍　會經過法界城河浜有某烟館值堂人某甲在途調戲婦女爲法捕房之捕頭瞥見拘入捕房押候堂期解請問官究懲 
[訂正]  
　　前日報章紀會訊定貨一案兹聞戴敦煌係同昌榮之夥非主人也事雖小悮亦不得不訂正以存其真 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　地保陳裕生控本圖陳毛郎許錫卿欠糧不完向索邊毆喊請騐訊旋據鄉民嚴福春控孫錫卿誘賣伊蔞據聞賣係地保具名籖押請提究辦等情昨由原差提集一于人証解案晚堂由蔣刺史堂訊裕生供充地保被陳毛郎許錫卿二人拖欠錢糧慺索不　日前遇見又向催索陳等詭稱跟伊去取迨至半路忽被痛毆反謂孫錫卿誘賣嚴福春妻子誣指小的有分勒令分肥其實小的此事並不　　當時被毆後卽赴案喊騐請求究辦并追還墊完錢糧陳毛郎許錫卿供欠陳裕生代完錢糧是實嚴福生妻子被蟻媒孫錫卿拐賣聞地保有　向伊詢間並不敢毆打求察刺史飭將陳毛郎許錫卿各笞一百板所欠錢糧著卽還陳旋詢嚴福春挈子金鈴上堂供與妻子前在會審公廨　訟奉斷領回後於五月十八日忽被孫錫卿誘出價賣求請著交給領傳聞賣契上有陳裕生名字孫錫卿供嚴妻走失代爲找尋得過謝洋三　並未誘賣刺史著笞賢二百限半月内尋獲交案○法公堂鄭大令移送在船上騙姦李俞氏之拐犯唐榮桂到縣請收改過局昨晚提訊供認犯姦餘均狡賴旋有張連春投案供唐是外甥求保管束刺史判暫收改過局再核○本縣黄大令奉到松江府陳蓉曙太尊札飭緝拿鉅竊小和尙當卽飭捕頭柴樛快役薛貴等赶拿解案昨在新塲相近拘住解縣經蔣刺史訊據小和尙供姓沈華亭人上年同小寗波蕭東昇等疉次倫竊　案多紀不清楚一時難以供認被捕搜出尖刀二把鑰匙一串當票一包呈案刺史判收自新所候再研訊 
[巡局一則]  
　　江北人甲乙二人昨日在竹行碼頭不知何故互相口角繼各用武甲卽至十六鋪中局喊控李蘭史二尹卽飭勇同甲　拿究辦乙見事不諧當卽逸去此案尙未了也 
[英界公堂瑣案]  
　　流氓李海山前因調戲婦女經屠别駕判令枷號示衆前日又在楊樹浦向織布局女工調戲適爲一百十二號印度捕所見拘入捕房昨晨解至案下李供稱小的家在楊樹浦不敢調戲婦女實是互相磕撞致被巡捕悮拘别駕判令枷號一禮拜發巡捕房前示衆○包探范進才稟稱昨日有邊阿松者糾約多人至李木通押店尋釁將李之臂戳傷趙鼎臣方臥病店中亦被毆擊兹經小的查獲解案請李訴稱邊持布衣一件欲押錢八百文小的不依以致懷恨至晚糾人毆擊以致臂上受傷趙亦遭毆邊供稱小的係鎮江府屬某縣人小本管生不敢肇事别駕判令笞責二百板遞解回鎮江原籍○包探倪順泉解石阿二至案禀稱小的查得此人屢次犯竊曾送請大老爺懲辦今又來　　取某姓家金首飾烟槍洋傘等物兹經緝獲送請究追石供稱小的係崇明縣人行竊該死叩乞施恩别駕判令笞責一百板遞解崇明原籍○　探趙銀河禀稱徐禍生前因混用强水浸過之小洋銀送請大老爺遞解回籍今又潛來上海有張耀三者身伊取洋銀三十二圓托言送與播房中辦公人俾可以久居租界其實張侵用十二圓尚有二十圓由某戲園司帳人全金記用去事經小的查知一併拘請究辦徐供稱小的係　江府屬某縣人本不敢再來滬上因張言與捕房中辦公人相識故浼伊設法共付給洋銀六十餘圓不料捕頭仍欲拘辦張供稱小的係寗波　屬某縣人共得洋銀三十二圓其中以二十圓付全現在事已敗露願還十二圓别駕問所得洋銀作何用度供稱小的代徐幹事貼還車力等錢全供稱小的係寳山縣人在某戲園司帳向來安分此事並不知悉亦未得過洋銀别駕將徐發回捕房仍遞回原籍張全判令各笞責一百板分别遞解回籍○包探孔阿才禀稱黄炳昌在途間拾得銀對時表一枚並不送交捕房適經小的查知解案請判黄供稱小的在某處當出店表在格致書院左近拾得不知何人所失别駕判令交人保出表暫存捕房○包探黄四福禀稱賊犯王阿三竊取王瑞生丁阿生兩家布被各一條兹經小的緝獲送請究懲壬丁投案領贓阿三供稱小的係揚州府屬某縣人行竊自知不合只乞恩寛别駕判令笞責一百板遞解回籍贓分别綸領○賊犯王阿四竊取李財生家綢衣二件報捕後經包探陳阿九緝獲人贓解至案下李投案領贓王供稱小的失業後無可謀生以致流而爲賊别駕判令笞責一百板○包探瞿旭咸禀稱賊犯孫如香前因犯事經大老爺懲辦今又竊取周雲松家夾被二條經小的緝獲人贓送請研究周投案領贓孫認竊不諱别駕判令笞責二百板贓給還失主○洋人露他家細崽江阿榮不知因何扭住露他肆行毆辱經三十六號巡捕拘入捕房昨晨解案露他申訴情由並稱被撕破汗衫一件江供稱小的惟與爭執不敢兇毆别駕判令枷號五日 
[美界捕房紀事]  
　　虹口捕房好捕頭刻將調爲老巡捕房副捕頭而以老巡捕房來副捕頭調至虹口辦公○前晚鄉人王振生彳亍周浦路某號巡街捕疑是偷兒拘至捕房禁押昨晨捕頭派包採石金榮查明因卽開釋○昨日上午有某甲者行至西華德路病發仆地經一百五十五號華捕送至捕房捕頭令轉送英界公廨核辦○昨日挑糞夫沈海全在斐偷路傾倒便桶時已十點鐘後附近電燈公司某西人惡其臭穢喚令四百三十六號華捕拘至捕房管押○昨日上午四老脫路木作登目某甲與填泥頭目某乙互相毆擊扭入捕房捕頭以銀錢瓜葛非捕房所應理卽行釋去 
[江蘇官報]  
　　七月初六日候補道杜俞通知在院上銷假知府林文炳銷假同知李文濤展假兩天知縣劉兆暄禀知赴寗見制憲卽辭王毓江展假三天縣丞朱承琛東銷海運　局差管帶撫標蘇防前營准補城守中軍守備吴廣升禀知赴宜荆深陽一帶查哨撫轅牌示本月分候補同通州縣直隸州州同州判各員月課於十二日考訌本月十九日首府桐福山總鎮韓甘二日候補道朱之榛均壽辰○初七日候補道朱福清通知在院請痌疾假三天總捕劉昨日銷假正任川沙同知陳家熊禀辭回車坊匣局候補同知莫葆辰展假三天李陽冕請　疾假三天知縣周清搸禀知交帥代理金壞縣事回梅崇誥請感冐假五天楊士晟銷假林毓菁請假三天黄樹琦展假四天管駕靜平輪船儘先把總簡傳斌禀知赴　修船外委金煒禀知奉委婁門路武巡卽日到差臬憲吴明日衙期有公事者見無公事聽候傳見○初八日吴縣項下鄉勘案回候補同知王乘忠銷假李文濤展假二天知縣林頤山由江陰因王毓江展假三天梁毅仁由直銷差請咨回省帮帶撫標中營水師補用守備彭書麟由各卡汛查騐油艌船隻回潘轅牌示照得吴縣主簿穆恩浩升補元江青縣丞遺缺查有陽湖縣主簿沈餘慶堪以　補○初九日請補太倉州蔣體梅請假二天候補知縣王錫齡由松滬局解餉來候補班補用知縣孫玉堂由京引 
見回省禀到未入潘友成禀銷太倉州保甲差○初十日花翎分發江蘇試用道世襲二等子籌承厚正藍旗人由京來到省候補同知莫葆辰李福冕均展假三天鄧文堉請假五天李文濤銷假張福謙通判林步灜均由吴淞沙釣船捐避差次專丁來省禀謝飭知拿獲大宗偷漏蒙給各記大功一次牛漢奎銷假知縣屈泰清范一福均禀銷管解甘肅餉回布倉大使周第榮禀謝奉委婁門旱關盤查差巡檢謝壽彭禀謝奉委寳山縣保甲差梁鼎元禀銷海運津局差張恩瑞禀請常鎮措資假准補荆溪縣典史李智植禀謝　飭赴任○十一日請補太倉直隸州蔣體梅禀謝奉委先行署理並銷假分發安徽試用知縣馮廷韶浙江人由京來卽辭赴皖候補直隸州傳瀚展假十天知縣許肇基禀謝奉委吴淞江釐局差葛純孝禀知交缷署靖江縣任事回省周恩楙解餉赴寗回王錫齡禀辭回滬林毓菁倪文范黄樹璃均銷假王毓江展假赴滬就醫布倉大使周第榮禀知到婁門旱關差府經歴諸以泰禀知赴寗見制憲卽辭巡檢范鴻錫禀銷代辦婁門旱關差謝壽彭禀辭赴寳山保甲差楊鯤遠請期服假其一天荆溪縣典史李智植禀辭赴任正任常州右軍守備徐誠檀禀謝奉委管帶太湖水師中營家人禀報前署松江府楊峴於本月初十日在蘇寓醋庫巷公館病故十二日已時大殮○十二日候補同知方澤含請感冐假三天請補吴江縣方道濟禀知奉委隨同松江府陳大守勘丈東匯縣書院田知縣翁有成請署疾假十天許涵怡請假數天藩憲六月分考試候補佐職月課明　出案給奬候補道承厚辭行赴寗儲憲陸明見衙期止轅 
 
 
 

Page 10

 
 
   
 
