# 1884 - 31 - 4903884

 

Page 1

 
 
[新購電信] [  申報館主人謹啓]  
　　法越搆兵糾結未解本館知中國官商以大局攸闗日深懸念無論孰勝孰負總其先得的音藉抒遠注用特函託歐洲友人及香港西友遇有法越交涉事件凡與中國有闗擊者迅發電音專逹本館俾卽登報以便　　周知昨已接到回電允卽照辦從此西歐南徼一動一靜消息靈通雖遠隔重瀛而不啻近在一室矣先述　略不盡　　 
[招請賣報售書] [  申報舘主人啓]  
　　廣東爲極大省會什商雲集本舘現欲請一友人於明正月初起在穗垣代銷申報及點石齋申報舘兩處所印之　籍如有　友　辦此事　來本舘　議一切惟須在上海覔一殷實大鋪作保方可訂定也此布 
[書法國越南封口章程後]  
　　各國通商海口凡遇兩國交兵必先查禁出入以杜一切流弊此通例也惟其問亦自有辨别於整頓軍務之中仍寓　恤商情之意假如兩國已啓兵端通商之處無異戰塲外來商人聞風裹足船隻貨物之入口者自已見少不待嚴禁而始知趨避也他國商船如此則主國敵國之船更不必言惟主國旣有封禁海口之權卽自有保護商民之法則本國商船往來出入於本國各口仍可照常行駛若由本國而至敵國海口則敵國亦應禁之前者恭讀諭旨有與法人開仗之後各國商人在中國海口者設法保護卽法國商人亦宜一體保護之意繼閱彭大司馬粤東告示亦以此意明白宣諭是中法果有兵爭之事凡屬商人均係不相于涉但往來有不甚便耳若未至於戰則無論何國之船皆可照常出入並無梗阻故粤東海防最爲吃緊之際於黄埔虎門一帶安放水雷深恐船隻過此誤碰致損特爲出示中間留九十丈之寛以便各船行走不聞禁止各船　許出入也盖防務雖極認眞而越南之事兩國特議未至决裂或者法人降心相從則我亦可已則已和局不至終壞戰事尙可收塲不必遽行禁絶也　觀近日情形無論各國之人在中國貿易者皆得安居樂業卽自此口　彼口自彼口返此口輪帆絡繹貨物之懋遷者無日無之法人之往來其間者亦復不存外視之意然則中國未嘗以越事絶法人何法人轉以越事絶我乎法人之至中國居中國也南自粤東北至天津散而長江諸口縱横萬里何一非中國之地以視中國人之至越南居越南本非法國境内而爲我藩屬之地而法人所踞而有之者爲何如也夫西貢之役中國初不與聞法人久假不歸盡改越制以治其民在法人之視越民儼然以爲法人矣然道里隔絶物士異宜語言形貌之差究與歐洲不類卽法人亦不能不區之爲越人也人爲越人地卽爲越地於中國尙有藩屬之分於法國並無鈐轄之名乃以中國之人而在越地而竟煩法人之禁止之可乎哉雖然越海控制歐洲之所以致富　也法旣視越爲其所應有之地自不知其地爲中國之屬今以謀取全境而啓兵端於我尙何暇以越視越直以越爲法耳此其是非曲直姑不必言第以此封口章程論之越之西貢等處法人惟所欲爲猶之中國各海口中國可自爲政也中國於各口之法人並不歧視各國商船可以出入者法之商船亦出入焉各國商民可以往來者法之商民亦往來焉卽至交戰之時船隻或當禁止而商人之在内地者亦必一律保護總之兵爭之事國家主之于商人無涉也當事諸公深識此意故於整頓軍務之中仍寓體恤商情之意而法人則大不然越南船與法國之船載有正經貨物者由兵船查騐放行是中國之船一概不准人口矣如越船載正經貨物而有中國人在船僅可至通安不得前進須將人送往他處登岸再請法兵船騐貨而後放行是中國之人卽附他船而往一概不得至越南矣其所謂寛而又寛者都郎西貢海防三處之中國人有事往來須請有兵官護照乃可以行然止准坐法國輪船而不得附别項船以往蓋以三處向有華人居住貿易多年貨物銀錢自有往來不能使之隔絶故特開一綫之路以便華人而詳繹其意則固疑中國之甚恐有交通越南或更由海道進兵故嚴絶華人不令有一人得至越南海口也其向在都郎等處者並不由中國往故尙得往來且令人附法船則稽察亦較易也噫法之絶我中國抑何甚耶大法人恫喝中國謂將攻取某口某口索賠兵費中國若一如法人所爲則今各口凡法國之船均可禁使叨來所有旅居内地法人或有此口至彼口彼口返此口者則令坐中國之船請護照而後行如此嚴禁揆之於理未　爲過然中國究不肯出此者則以商人分當保護故也彼法人無理之尤安能識此大體哉抑吾思之中法而至於戰中國各口宜防法兵之來若越南海口斷無中國兵船往攻法人之事盖中之所以與法爭越者在陸路而不在海道也但使北寍之師一再告捷法人兵殲餉貢所得越地不復能保而華兵與劉　乘勢奮擊節節收復自有奪回西貢驅逐法人之策何必更添海面游奕之兵耶由是觀之法人此舉亦計非所計矣無益於事而徒叢怨於商民識者不取也 
[増兵續信]  
　　英國報稱法國迷祿將軍乃督兵大帥其下尙有副將兩員一名柏禮爾一名尼格禮爾皆係著名宿將其兵則并現在東京駐紥及陸續新添約可得二萬三千人内計阿非利加兵及客兵并法國兵合有一萬七千名水師兵調至陸路者三千人越南所募練士兵三千人此皆陸路之兵也至其大小兵船曁越南本地兵船統計有八十艘則其中水師亦必不少並聞法國復增兵餉二千萬俳郎克此英報述法兵之數也中國戍守北甯之兵不知實數幾何前聞有兵二萬餘若法國用此大隊則中國當再濟師故丞錄此以告當軸者 
[鎭江船失事續聞]  
　　禪臣洋行之鎭江輪船在厦門失事據聞該船搭客僅有三人貨亦無多均卽救起此巳列報兹聞該船裝有中國軍械值銀二十萬兩係托某洋行代辦而交該船裝帶者悉　沈溺此次軍械曾經加二保險想保險行必當賠償但此時中國正在急需軍火之時所望勿因此失而遂怠其初志也又聞德國輪船有貨裝至香　由港運滬亦交該船裝載今亦同歸淹没該貨聞亦保險然則保險行當有數家賠累矣 
[蘇垣大雪]  
　　吳中去冬從未一覩雪降官民俱切殷憂府縣每日兩度詣郡廟求雪幾將匝月仍復暖意盎然望雲焦盼新正元旦之夕縢六遽爾稅駕至初二日已刻而止繽紛竟夕已成白玉樓臺堆積約三寸許旋卽消融迨初 
 
 

Page 2

 
 
六午前又花飛六出如絮如綿直至初八日辰刻始住計兩日夜登樓遥瞷一白無際墻陰深處厚幾二尺屋瓦間亦高尺有咫街頭行路可以没骭頗不艮於行店舗凉棚多有被壓倒者寒暑針驟降至三十分以内重裘無温指凍欲裂四鄉農民咸相顧色喜諺有春牛踏臘雪之說謂先立春一得雪農田以此卜豐稔焉惟雪厚如許消融約需多日元都觀裹茶肆酒寮遊人裹足不免相與咄嗟耳 
[吳門錢巿]  
　　錢業主去冬而疲敝己極蘇城爲省會之地業此者鑒於前車類多謹慎無如凋敝之餘稍縱卽逝往往銅山西崩洛鐘東應方幸補牢又嗟入簽幾有應接不暇之勢是以創鉅痛深各東人皆以收拾殘兵爲聊固我圉之計本年新正初五日上巿者寥寥如晨星中巿東西大街共收帳者七八家如寳源泰昶肇祥性和泰安泰安裕皆平日所最著名者均以貽累太深未敢拼此孤注錢莊爲各業之本源綺交脈注將胥於是乎　今且一蹶至此他項貿易安望生色乎 
[京都决囚]  
　　前報畿南禮賢鎭有車夫某甲商同某乙以斧砍斃籖掣四川縣令王君主僕二命棄屍道旁井中分贓散歸一案兹悉該車夫名張俊當獲到縣據供臬乙係回民胡四通州人現住城内卽經寳坻縣邑尊差捕於十二月初七日將胡四拿獲同張俊一併移解大興縣吊齊原贓二犯供認不諱問擬斬决臘月十六日經順天府委員同南路廳分府曁大興縣尊將二犯由獄提出押赴安定門外教塲於未刻斬决以木籠裝兩　級解至犯事地方懸桿示衆又宣武門外菜巿口亦於是日午刻斬决　犯四名聞該犯由安定門外劉家菜園被獲當抄出洋鎗四根並　麗參一包經官研訊雖供有數案然皆非都中之事惟供曾在得勝門外刼奪猪肉一片耳 
[鬧房搶]  
　　世　於合巹之夕每有親友闯入新房恣意諧笑謂之鬧新房揚城南門外胡家庄有袁姓者娶孫氏安爲媳兩皆小康而袁又七房共一子以故衣服首飾更爲富厚合計約值三四千金夫臘十九日吉期賀者雲集薄暮彩輿入門鬧新房看新人者更擁擠不開亦不辨爲親族鄰友忽有一起衣冠人物内有雞短衣者呼曰新房大家可入君等看過可到前　待我輩看過再同飲酒衆皆大笑散出此一起人入房外面更有一起人阻塞於外只聞房内笛韵悠揚歎笑不止袁老夫婦亦笑立於外未幾外面之等看新房者忽大呼有火一紅紗燈缷燭而焚房内一聲胡哨數十人皆短衣紥束肩扛一包手挺一刀逢人便砍犇突而去家衆趕緊救息燈火只見新婦及喜侍等祗剩小衣口塞綿絮房中箱匣衣服一捲而空急出諸婦女口中之絮問其情形云此起人一進房卽拔刀脫衣塞口捆缚肆行搜擄二人吹笛唱曲以惑外面之聽聞衆人一言不發故不辨其口音袁孫及諸客皆怒極立卽禀官正不知如何辦理易云慢藏誨盜不其然歟 
[鄂省官報]  
　　去年十二月十二日藩憲牌示雲夢縣飭准補之劉秉彝赴任署江陵縣虎口渡巡檢楊聮奎於十三日禀辭兩院赴任同日藩憲牌示均州孫家灣巡檢缺以前先補用巡檢魯業鏞署理前任陜撫馮中丞由陜到鄂隨卽東下二十日藩憲牌示枝江縣缺委現在代理該縣之　登汝接署鶴峯州缺委補用同知厲祥官利川縣缺委試用州趙毓楠荆門州石橋巡檢缺以試用從九王振家襄陽縣典史缺以補用巡檢江德修俱署理 
[皖垣官報]  
　　藩轅牌示寍國縣胡樂巡檢缺檄委試用典史徐欽署理 
[體寒]  
　　金陵各書院生童膏奬及貧員每月津貼銀兩均發給裕泰銀票以杜折色扣平之弊意至美法至善也去冬該店倒閉而其銀票人皆存儲在家無從取用且寒士貧員專靠此項以爲餬口之資一旦化歸烏有情殊可憫故宣太尊籌欵先行墊發然後再向裕泰總算曾出示擇於去臘念四念五念六等三日憑票發銀過期不付太尊久典劇郡卓著循聲卽此一端其體卹人情可謂無微不至矣宜士林之頌聲載道也 
[錢禁又弛]  
　　寍郡禁用小錢已不啻三令五申無如日久玩生巿上又有將小錢攙和行用者只可採買雜物不可糴米贖衣貧民殊有怨咨倘地方官重申禁令勿使死灰復然亦惠閭閻之一道也 
[嚴緝盜案]  
　　寍波府屬奉化縣鄉間某姓家於去歳於馧月間忽遭盜匪白晝搶刦并有傷人情事當卽報縣請勘尙未破案聞事主已赴府上控宗太守立飭奉化縣先將勘訊情形詳報一面細訊俞邦豪嚴提愈國士研究蹤跡懸賞購線重比差役勒限破獲人贓俱獲者每獲一名賞大錢二十千仍先給差捕盤費另給越境緝拿牌票志在必獲如差捕怠玩定當嚴比云 
[請增工資]  
　　英工部局整頓捕務招請外洋巡捕來滬定其辛資每名月給洋四十五元曾經列報兹悉新捕尙嫌工資過少禀請酌增管理巡捕事務之董事秉公酌議以爲巡捕工資業經議定不能復加且巡捕有出力者另有犒賞現以諸捕新到辦事未久未能辨其誰爲出力故未頒賞而工資則當仍照前議也自有此議已有新捕一名辭職而去於昨日乘三菱公司輪船前赴東洋矣 
[嚴懲賭犯]  
　　禮拜二法捕房將扯破馬甲之張雙揚解案請訊法包探將碎衣呈案翁太守問何事法通事稱此人係由小東門捕房解來謂是打架搶七元並將衣式服扯破但原告未到捕房伸訴故未知其詳太守問張雙揚馬中何人之物如何扯破答稱新正在十六鋪清和機茶肆對面老虎　内與不認識之人賭輸洋兩元五角尙有五角未付前日路遇向我索討以致打架馬甲卽是伊物被人解勸拉破太守以原告未到飭仍管押候訊昨晨太守臨捕房時復提張詰訊旋有一人投案稱名徐佳來駕煤炭船爲業月初見老虎灶内有人推牌九我與做庄人不認識　得洋四元光景伊等不但不付洋竟糾十餘人毆我後因張雙揚在押頭家挽人調處業已寢事所有馬褂伊等亦允俟釋張後贖還因之投案請將張釋放翁太守以碎衣是馬甲非馬褂况昨日訊時並無是語而原告却未到過大捕房無從辨别其是否原告隨詢其馬褂旣許贖還至所碎之馬甲係何人者徐稱亦是我物太守復詰張雙揚原告之言可曾聽見現在頭家挽人調處爾亦可直說張仍稱輸去洋兩元六百文打架時在傍翁太守以賭博己犯禁令尙敢糾人打架實屬目無法紀着將張雙揚重責一百板徐佳來到案自陳從輕責五十板 
[殺人放火案續聞]  
　　初七日報列殺人放火一案尙有未盡符合之處爰再補錄以昭信實據聞浦東西溝口地方有沈姓婦者生有兩子家本單寒又無田產婦遂至滬傭工與縣前某飯店送飯人阿小有染宿雨眠雲非一日矣婦之長子不務正業日從諸無賴游且與阿小臭味相投而次子　習手藝頗可自給念母年老不忍聽其在外傭工迎回家中而奉養焉由此阿小與婦蹤跡遂疎去年阿小賦閒曾於臘月初到西溝兩次均被次子同村人逐什阿小久巳懷恨迨歳闌時阿小與婦之長子相遇道及被逐情形長子勃然曰何畏彼哉我可領汝前往於是二人狼狽同行及到西溝夜已深矣次子聞叩門　披衣啓視突見阿小立卽呌喊阿小於袖中出利刃將其剌倒該婦所住草棚同時火起村中人聞聲畢集將阿小捆縳鳴保送　邑尊初訊時以其罪不過和奸將阿小責四十板保出後以呈詞上有婦子係被草棚壓死内有血跡字樣因復相騐實係被剌身死幸阿小尙在寓中未逸卽爲拘押其詳覆訊後再錄 
[捕務宜嚴]  
　　英租界四五馬路西首薈香里德隣里等一帶居民雖多然地極冷落前幾夜點燈時有蘇婦在薈香里口突遇一年約三 
 
 

Page 3

 
 
十餘歳之人左手扭婦之胸右手欔取兩耳小金環始釋手向西南逸去婦受驚之下形同木偶呆立逾時始狂呼捉賊則賊去已遠矣又前夜二點鐘薈香里北首弄内某姓家聞後門有　門聲時某甲尙未臥急呼家人同起察看則門閂已落外有一長洞似用刀砍者賊己遠遁矣宵小充斥乃至于此則居民　得高枕而臥耶 
[英界公堂瑣案]  
　　李積仁稱是童生在虹口同文書館描字初九日失竊藍寍綢馬褂一件當詢薙髮匠彭柏生言有甯人鄔桂芳到過樓上爲此同彭招尋鄔姓遇於烟舘不認竊馬褂呼其友將我軋住欲吃講烟爲卽訴捕拘住送案彭供見過鄔姓上樓鄔供我在烟館同友人潘菊生趙華亭晤談並無他人軋住李吃講烟之事我己被押捕房一宵黄太守以李積仁疑竊無憑碍難准理卽將鄔桂芳開釋設李查有証據再行控究○朱長泰稱在正裕錢莊爲出店因擋手金子川失竊藍寗綢皮袍一件皮馬褂查被同業出店何子雲行竊當卽尋獲搜出押票皮袍押洋十七元皮褂押洋八元交捕吊贓送案金子川亦上堂供與朱同何子雲認竊求恩　舖夥請追押本黄太守隨命金子川給償押舖押本始准給贓何子雲則管押三月○包探陳阿九稱前夜見鄭阿方手持錫蠟臺一付到押舖質錢一千七百文及次日有徐新芝到捕房報失蠟臺花樣與所見柑同隨又尋獲鄭阿方吊贓送案徐新芝稱客堂中失竊錫蠟臺錫香爐古銅香爐脚爐等件報捕祗起到錫器餘請究追質之鄭阿方祗認行竊錫器均己起案並無銅器黄太守隨命徐新芝給償押鋪半本始准領贓鄭阿方管押一月 
[容甫觀察請蔡片禀稿]  
　　竊以今日之言治者鮮不以富國强兵爲當時急務而不知國之所以不富患在有竭吾之財者而無術以拒之兵之所以不强患在有弱吾之民者而無術以振之所謂竭吾財弱吾民爲天下之大患者則莫如鴉片烟一物數十年前吸食鴉片者不過千百中之一二人今則　毒遍寰字幾於家設一榻人置一燈父兄之嗜好在此何能禁子弟官長之嗜好在此何能禁士民而各省緑營將領兵卒錮習尤深家室悉底於困窮少壯盡流爲　惰滔滔皆是積成一貧且弱之天下尙安望其富强乎有心世道者知中國受害之深未嘗不思有以禁之而事闗通商大局往往因壹　食嘆空言之無補痛後患之方長良用慨歎現今正值有爲之機乘可爲之時而又有能爲之人若復含忍養癰害將伊於胡底欲懲前而毖後必拔本而塞源謹就管見所及擬上數條爲憲台詳　陳之伏查印度鴉片販來中土百五十年以前每年僅二百箱今光緒年間竟增至十萬箱之多加之内地裁種嬰粟不知又增幾百萬矣道光年間黄侍郎漏巵奏議林文忠焚土章程皆係深謀遠慮惜其時未悉外洋情形不無過事迫切至形掣肘然其時内地之民尙知顧忌厥後弛嬰粟之禁民間以其利厚於農桑爭相種植爲牧令者存以毒攻毒之心欲使内地嬰粟足以敵外來鴉片聽民自藝遂至種遍海内而雲貴川陜等省爲尤甚近聞南洋波羅島又闢地開種萄葡牙亦於亞非利加境　田十五萬畆仿種已及三年若再不禁絶以後尙堪設想乎職道覊役外洋十有餘年各國情形靡不留心體祭每遇英美兩國卓越有知之士與之談論悉以鴉片流毒中國爲恨並以中華不能力絶爲惜現在英國設有禁鴉片烟之會美則於新訂續約中立有不准商民販運鴉片烟之條是外洋皆知烟之爲害甚烈同申禁令不欲一人沾染而獨貽害於我中國我若以恕道與之辯論彼亦無詞以對且收鴉片之厚利者不過五印度諸小國耳英國雖征其稅而不必專在鴉片印度若以種鴉片之地種棉花種稻梁向之害人者一變而爲養人之物在外洋旣無所禁來中華亦可暢行日用所必需更莫過於布帛粟菽貨多而稅亦多不稅於彼而稅於此其稅公諸中外豈獨一英國樂從乎議者或謂鴉片爲印度諸國百數十年自然之利一旦舍舊謀新或慮不甚相宜而不知同一耕種田土不慮其荒寛以限期逐年可以遞减少種一畆之鴉片烟卽多種一畆之　棉工作不殊而收成無異况近年印度所產之棉茶麥己年多一年業有明效倘舍彼取此十年以後毒藥盡化爲良苗從此淨絶根株彼諸國亦何憚而不爲也[  此稿未完]  
慧君維廉西國傑士來華設教三十餘年余忝不棄本易星霜忽聆先生榮歸故國情與神馳竊製五占拈韻四十非敢言詩誌感云爾 
天之毓奇才磅礡扶輿厚積而久且深洩出鍾靈秀遷地亦精良不爲俗所囿才難千古然遭逢諒有候卓　西雅士姓氏並時茂救敝以正偏賴此膚　奏至道發　詮聖書憑新舊啓人昏墊途不可苦口授引人步天　不論老與幼城市草野間去來常奔走惠誨甚循循幾忘昏與畫歴歴破人迷惕以魂得救　世克己先恍如下針炙儆人信眞神萬百愆可宥一念格以誠神必來　祐如此教殷勤可謂功德懋憶昔涖於斯三十年多又風雨不辭勞規勸無出右鶴髮一老翁　志猶克守閒餘著作頻腹笥五車富好古不停披胸羅諸辰宿言皆有物恒放眼空宇宙慈心一片婆遐　　仁覆惻惕濟人飢賑貸且佐佑疾病染沈疴　醫都相侑試看如許人沾濡似膏油我非有所私一言無悠謬潤及教會中被澤洽膚　握算妙酬人絲絲咸入扣造道示同堂朝夕是研究相期意云何惟在志于彀悔我遇數奇識面偏遲後蹉跎巳半生内省多孔疚三載下君帷難必心似琇獨漸下里人幸不棄譾陋感君義如山情深疇可復理當報瓊瑶怎奈風清袖聊將片語伸願慶無疆壽卽君反櫂行國史無遺漏功立名不朽中外聲馳驟[  龔其鼎甫稿]  
[鴻雪軒四書燈虎請射]  
　　花好月圓曹參代蕭何相無所更變飛芻挽粟漢高與項王立楚懷王孫心尊爲帝陸抗却羊祐餽羹捲簾格魏紫姚黄棒玉皇越南王遣其胄子至京肄業勢敗寒灰青苗法天刑白虎元武勾陳值日震斃李泌進農書正寫閻字擬避漢明帝諱賭經飲食男女犀首之父人稱杜母太上皇告其妾曰明皇賜金花箋妃子進葡萄酒彼有遺秉此有滯穗孔林玳梁棲穏好將雛捲儼格遵籌餉例加級呑纎微沙塵實爲公便謹呈解鈴格不共楊花逐浪流舊人工織素纒腰格黑而上僂深目而豭喙鬼似娟非娼模樣厭厭愁病交侵强將雙手捧芳心莫謂芳心無定斜日闌于初上意中人杳無音柔腸幾曲忒分明一點靈犀相印香山懷李　仙詩嘻嘻咄咄脫帽格知章醉眠水底太白救之人蝕繼魯昭卽位者何人臣不敢欺飾謹奉表以聞捲簾格以上各打四書一句上塲下塲所歌二句解鈴格小字何義敢問一射一句一射二句瞚人名一 
[上海陳家木橋金州礦務局内顺直山東等處賑捐公所經收正月初一日起初五日止第三十八單]  
　　臺灣海東書院内金台協賑公所紳商經收第一次凌英士募台灣通商局王海如六元改過齋周汝　各十元雲山道人凌人壽凌大壽吳興蔡氏凌之壽屏山居士六户各四元存慎堂三元張本義敦誠堂各二元王清彩蔡德儀以德堂林國仁四户各一元林陳氏半元周寳之十元朱可堂高少泉各四元吳瀚　姚佐卿林春台無名氏魏心齋賀成齋侯曉春七户各一元李義齋二元種德堂一元又募省心堂高雲翔陳標記王祖千四户各一元俗記林得記　昌號三户各五百文蔡夢林邱裕來林江泉吳肇基方　蔡炎基曾文記陳咸記黄新棣陳岳生黄　海蔡炳記郭芳記魏興記陳　記十五户各三百文張勵志陳金水郝泮水陳文舉郭應　許世掽榻塗邱田記八户各二百文陳慶記三百文施查一百文傳　文募吳紹文王東寅各一元陳索閣鄭小璇王君悠黄彬齋梁棟臣陳吳氏陳文卿饒鈞臣八户各五角鄭薪昌林汝聰江子駿吳肖軒四户各三角楊　川募楊保泰四元郭回春一元黄心谷募黄　德堂劉積善舘各十元劉永昌劉承昌郭德茂劉恆慶舘劉允昌五户各二元蘇源發陳協昌劉豐裕舘吳協盛劉汶澄王炳　劉得昌舘陋棠别墅　思文陳德裕棧王立昌劉鋒十二户各一元　發三慶一元劉豐裕經手一元王安記厚德堂王友記承德堂四户各五角思復堂胡四元思復堂募棣　堂富貴長春室各二元甦齋主人募不求知名十元守拙齋施吉人耕心堂張宗淇務本堂學古軒六户各四元朱裕後八元王鳳鳴不忍問氏各六元楊紹華柯國　蔡生安三户各三元鄭拔才吳顯曾元記鄭楊氏蘇正春江　老六户各二元林青雲江來鄭元滎葉汝經三槐堂林培謙黄金籌楊元澤曾連三九户各一元陳培一元半謝春元何標老各八角葉安記蘇金煥吳爲馨三户各五角李亨通　高張氏福娘林陽氏葉大　福觀魏陛七户各四角李松圃林張氏阿炎許景崧蕭明許 
 
 

Page 4

 
 
富六户各三角黄應時煥觀郭川何維雍李拔高徐滿盧照陳鴻鈞周本葉　陳杰陳開炎葉承某何茂趙春亭鄭泉曾秀老章　葉楨清娘陳輝廿一户各二角陳猷徐林氏馬良林年鄭子初盛仔完老黄啓秀愛觀　波兄林阿成巧仔吳清林厚十四户各一角櫗仔蔡健各六角貽穀堂寄頻書舫各二元黄介圭募吳敦選先繳十元何雲　十元吳允忠張克光郭大同三户各二元邱清雲吳養順蕭　光陳聮新記献琛五户各一元賣感應篇二元　知不足齋行素堂一經　燕堂三户各一元赤城山人四元　介圭募曾定海十一元王德山李　顯各二元吕大盈一元台南洋藥分局助五十元又助五十元黄次香募依仁閣黄穀生黄綏圓劉鎔四各二元葉　蘭募林偉漢黄長各四元張紹章二元紀榮記陳卿雲謝時若三户各一元蔡祖蔭二元陳左源陳志忠黄裕記陳煌章同善堂合成六户各二元林逹元林廷瑶張昭　江夢蘭陳琢人曾紹珪顔雨　許献　八户各一元　逢源墓卓金華番十元魏一經黄連魁浙江王門李氏三户各一元　植齋募襄衡氏等六十名共九元又募李滄玉等六十名共八元廖伯聰等九名共二元陳寳齋二元陳豐泰周　悔何繡　三户各一元胡協台德與募念元半錢折番四元治平堂六元蘿星伯福善堂遂初堂陳邱壽堂李海源五户各四元張吉祥二元靜遠堂樊一元甦齋主人經募張紹德等十五名三千二百文金同利等廿四名二千四百文雨共折番洋六元内角番一元以上統共四百廿二户共畨洋計原重庫平銀三百八十六兩四錢六分五厘由管駕福建萬年　船儘先補用守備張印澤錦解來○富貴源頭　同字　千三百九十六號招商漢局經募三十户共三十元○劉麗泉患面部偏風速痊再繳完愿十元寳禮一元第一等人一元泉唐汪玉年壽禮移賑十元海上四維氏念元○廬幕古月氏寄來富貴源頭　同字五千九百廿號徐慎齋異履貞募廿一户共合銀十五兩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月十六日京報全錄]  
　　宫門抄○上諭兩道錄前○晉撫張奏爲擬請明定軍需善後報銷章程摺○又奏叅革知縣片○大臣永奏請飭下嚴催各緣由摺○大臣繼奏循例請展限大計緣由摺子○十二月十六日户部通政司詹事府值日值年旗引見十七名○文中堂謝管犧牲所恩○烏拉布謝授閣學恩○絪貝勒載鶴明桂各請假十日○廣英預備召見○黄元善謝授貴州糧儲道恩○内閣奏派騐放之王大臣派出怡王靈中堂畢道遠孫毓汶○吉林恊領文全謝恩○和寳續假二十日○召見軍機廣英文全黄元善○○山西巡撫臣張之洞跪奏爲擬請明定軍需善後報銷飯銀以維良法而杜流弊仰祈聖鑒事竊維雲南報銷一案因部費浩穰以致言官糾劾嚴旨按治計此案獲譴者内外大臣以及御史司員道府下　書吏凡三十餘人可謂近年大獄現經户兵工等部嚴定章程通行各省内外官吏宜皆儆懼奉法特是微臣區區之餘尙不能無過慮者蓋人之好利非訓戒所能移吏之作奸非法令所能絶當此時天威甫靈爰書猶新各部大臣亦皆有振作求治之意或可暫爲歛戢不旋踵而故智復萌矣緣錢糧事體最爲煩碎繳繞欵目不悮駁其法或出入不舛駁其日月或調查無干之案或飭造無用之册苟欲吹索豈有窮期雖有精明之堂司亦難窮吏胥之伎倆迨至有意作難外省無從措手不予費則鉅歀難銷欲予費則自干憲典將令外省何所適從且卽予費而不浮不冒錢將安出莞度支者不亦難乎以臣所聞從前歴辦軍需凡有報銷卽有部費特早年爲數較少且風氣謹樸職官自愛惟部吏有之司官以上則未聞焉咸豐季年始有司員招物議者同治中年始有局外之京官選人居間分潤者至近三五年而肆濫極矣以多年大利之源一旦欲盡絶之令職官從此不扞法綱可也謂部吏從此不敢需索恐部臣亦未之敢信也臣愚以爲馭胥吏之道與待士大夫異少恤其私然後可使無大潰吾法伏思各直省奏銷錢糧事件皆有例定飯銀開支公項卽以山西論之地丁奏銷有户部飯銀一千七百五兩零大朔兩府糧石奏銷有户部飯銀一千二百兩均於耗羨項下動支文武鄉塲奏銷有户部飯銀六十兩於科塲經費正項下動支河東鹽課奏銷有户部山東司飯銀六百兩於鹽引雜課項下動支朋馬奏銷有兵部飯銀一百六七十兩不等於朋合項下動支前人立法具有深心故年例奏銷不致格外挑剔亦無格外使費當日所以於軍需報銷未經議及者國家治安二百餘年征伐用兵事非恒有當時一案軍務完竣經手人員祗了身事豈慮後來竊揆今日事勢以後海防邉備正宜經營除勇練軍不能驟罷豈得諱言兵事不爲報銷籌一長策似不若明予體恤嚴定限制查山西舊額歳徵地丁銀三百二萬餘兩奏銷飯銀一千七百五兩零大較二千分之一今疑略準此數從優倍給定爲千分之一每軍需善後報銷銀一萬兩解飯銀十兩約計此後各省銷案多者七八百萬少者一二百萬飯銀不過一二千金至數千金而止尙不至駭人觀聽俟本案核准後照准銷之數核計飯銀於一月内解部旣使核計且免嫌欵其案歸何部核銷者卽解何部此項飯銀卽在軍需本案湘平升平項下動支豫湘平一項現經户部奏明行令扣提報撥此案係外間節省盈餘向不報部之欵以充此用於庫歀絶無所傷而有銷案卽有升平籌欵不難名義亦復以理推之如部議允行各省督撫統兵大臣殆無不樂從如此辦理則部吏有紙筆辦公之資無從藉口其於銷案准駁當可洗心歛手帖然一聽堂司各官之所爲倘再有藉端需索情弊經部臣言官曁外省督撫統兵大臣查出卽行奏明重治其罪庶幾各部正直之大臣賢能之曹司可以執守新章不虞蠧擾秉公總理得行其志而各直省有督兵理餉之責者亦不至棘手而爲難内不索費則外無浮銷此亦理財節用之實際也臣爲維持良法以杜流弊起見是否有當伏乞皇太后皇上聖鑒勅部核議施行謹奏軍機大臣奉旨該部議奏欽此○○張之洞片再臣訪聞候補知縣汪恩湛在署石樓縣任内開報谷價不實省控斷案不遵查禁鶯粟不力當經派委候補知府劉鼎新密查去後旋據查覆該縣奉文採買倉谷調騐糧店帳目傳訊倉書斗級供詞核與該縣原報谷價計浮開銀二千一百餘兩又上年二月據該縣里民具控支差苦累經臣查明將縱丁滋擾之前石樓縣知縣王景羲劾治去官控案發交太原府訊斷已將各里支差各欵大加裁减每里每月不得過五千文批行立案汪恩湛適承王景羲之後不知儆懼抗未遵行以致本年二月該縣煥文里於一月之間用錢三十餘千顯違斷案又該縣裁種鶯粟並未禁絶遺留之處甚多藉帖補厘金爲名就地按所出烟土之數抽錢尤屬胆妄以上各節均已查有實據似此貪劣藐法斷難姑容相應請旨將候補知縣汪恩湛卽行革職仍飭司查明浮冒入已谷價若干如數追繳以爲冒帑擾民者戒理合附片陳明伏乞聖鑒謹奏軍機大臣奉旨着照所請該部知道欽此○○奴才永德跪奏爲帮台官兵久未到台被災各站現又迭遭風雪駝馬漸就殘傷應差殆難支撐恭摺仰祈聖鑒事竊查軍台各站本台額設駝馬原屬無多一切往來差徭全恃帮台恊濟供億溯自帮台之烏蘭察布盟官兵携帶鮀馬回旗其間十數年來布魯圖段内十一台之官兵亦皆潛行潰散該兩叚加以罹此亢旱奇災蒙衆流離牲畜斃盡以致台站脫卽仰頼聖澤汪洋飭撥鉅欵令卽妥爲整飭撫恤當經量欵購發賑米以拯災家幸獲全生買補駝馬以供差徭尙無壅滯仍將帮台之官兵奏咨頻催值此台災岌岌想該各盟莫不嚴飭各旗務使帮台官兵携帶駝馬一律赴台協濟應差稍圖報稱今據賽爾烏蘇管站部員桂芳報稱默霍爾嘠順台站連遭亢旱附近地方草萊未發又自十月初十日起每日風雪大作在台駝馬連日應差無草可食以致疲瘦間有倒斃而帮台之官兵以及駝馬等項至今渺無日供要差苦累實甚其餘各帮台之察克逹哈布蘇爾嘠官兵駝馬問有到台者未能如數懇請嚴催俾濟差徭又布魯圖叅領亦以所屬布隆叟吉布拉克圖固里克托里布拉克四台均於十月初九等日迭遭大雪駝馬無草啃食漸有疲斃各等情禀報前來奴才伏查布魯圖默霍爾嘠順叚内各台遭此災祲春夏未獲雨澤草芽未明入冬以來又遇大雪前撥駝馬日日奔馳無處牧放旣未能養其力又未能飽其　搜斃之虞殊爲可慮奴才當以飛文嚴檄各該叚叅領等務將此項駝馬遠出覔草牧放設法養息輪換應差總使駝馬無瘦斃之過多差徭頼之以暢行並由口派員馳往各台詳細查明駝隻疲瘦倒斃情形或當如何補救隨時酌量籌辦以顧郵傳第思布魯圖默霍爾嘠順叚内迭遭旱雪牲畜傷殘固是天災人力難施亦帮台不到駝馬較少未能輪流養息之所致奴才前次籌撥駝馬每台按本台額設之數加倍買補本不敷帮台應出之數僅權一時不悮供應差役耳原非常策設若帮台之駝馬全行來台爲數旣多卽可輪換在台應差分别遠出牧養則駝馬不致疲乏瘦斃差徭亦可通暢而行於台政自必有起色不期迄今帮台旣未到齊惟以本台有限之駝馬供無窮之差徭又兼洌風大雪無草啃食晝夜載送不得暫息是故有疲瘦倒斃之立見也奴才躊躇至再爲今之計欲台站稍得整頓而不至如此疲憊則非帮台之官兵携帶駝馬來台應差而不能施措也且各該盟長世受國恩當此台站災祲之餘原宜激發天良　力報効乃竟以分内之差等於度外之事坐視艱難莫之爲救微特捫心有愧耳且與定制有違除由奴才嚴催各該盟長轉飭各該旗迅將帮台官兵送台應差外合無仰懇天恩飭下理藩院勒限嚴催烏蘭察布圖什業圖漢三音諾彥車臣漢各盟長趕將應帮阿勒泰軍台之官兵駝馬遵照定章全數派出尅期赴台當差勿得藉詞諉缷倘逾限何旗未到卽由理藩院指名嚴叅以儆玩泄所有帮台官兵久不到台被災各站又迭遭風雪駝馬漸就殘傷應差殆難支撑緣由理合恭摺具奏伏乞皇太后皇上聖鑒訓示遵行謹奏軍機大臣奉旨着照所請該衙門知道欽此○○奴才繼格跪奏爲熱河文職大計現巳屆期奴才甫經到任未克依限舉行循例奏請展限仰祈 
聖鑒事竊照奏定章程熱河文職各員大計例由都統舉劾會同直隸總督具題又例載各賓督撫如遇升調於新舊交代時適遇舉行計典其屬員事寔各册未經申報核定者准其奏請展限三個月等語歴經遵辦在案兹屆大計之年奴才甫經到任於所屬各員賢否尙未詳察難以周知未敢稍事草率致形冒濫理合奏明請旨俯准展限三個月容奴才細心考察俾激揚鉅典得以核實勸懲以仰副皇上整飭吏治之至意奴才現咨商直隸總督可否於屆期具題時酌留正佐各一員俾口外地方各員得以均蒙奬勵如無堪膺保薦之員卽任缺毋庸濫舉充數以肅官方而資觀感統俟明年三月以内奴才照例將熱河應劾應舉各員出具切實考語咨會直隸總　列銜具題所有熱河大計循例奏請展限緣由理合恭摺奏聞伏乞皇太后皇上聖鑒謹奏軍機大臣奉旨着照所請該部知道欽此 
 
