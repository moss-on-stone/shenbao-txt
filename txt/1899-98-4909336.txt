# 1899 - 98 - 4909336

 

Page 1

 
 
[翹盼仁施] [  申報館]  
　　天災流行國家代有然從未有姚　　　　謂郡縣之甚者山　　　　　　　　小民本　　不　　　終　　　　猶苦難謀一飽至去年而靈　　　　　　　滾滾波　　　　　　　　　　室　然不　　　　　　收　　　　無從下種以致飢黎載道餓浮　　　　　　　　明者保　　　　　　　　　　葛甚　　　小　　　　　　　不可得傷心慘目莫過於斯本所　　　　　　艱難斷不忍半　而　正在　　　　支　萬分　　之　　　　　北之徐准海諸處又洊飢疉皆其接　　　　在相同　　之　　　而極　　名手繪取災　印　　捐定於二月　一日隨申報分送所望寰中義士海外仁人或日用之資爲行事之　多　　千思　少至百文購十文　祈早　甘　卽可多拯垂斃飢民之命眼前功德食報無　　日者五桂三　外　萬代　本所所警者以权者　尚德化布　　　德鑒 
[恭讀本月初一日上諭謹注]  
　　芸芸億萬衆肥大地間皆民也天不能自治故立君以治之君不能獨治　　官以分治之　　　　　布化世可百　事雖皆有治民之責然其間與民最親者則草如州縣故州縣而賢民先受其利州縣而不億亦民先受其害　斯任者須體朝廷惠養黎元之意務使政通人和無一人不獲其所伏讀世宗　皇帝　云　　　治如作室然　　其棟梁也司道其垣墉也州縣其基址也書云民惟邦本本固邦寗夫所不　邦本者在吏治而吏治之本在州縣苟州縣之品行不端猶基不立則室不固　有濟乎聖謨洋洋允爲萬世所遵守然則爲州縣者於地方之災　民生之疾苦咸宜周諮博訪極意撫綏果得賓心盡職自能倉箱當足水早無虞卽不幸偶遇　災而事前之極意防　事後之盡心籌畫必使民皆受惠而死心流　之苦始可漸化於無形蓋旣肩此父母斯民之責自宜具桐瘝一體之　　　　心病狂亦向忍於災歉之餘猶復　　　尅乃兹讀本月初一日上諭云　　　奏特叅辦振草率劣員請旨革職訊辦一摺安徽　　補懷寗縣　　　知縣　　葆查拓草率　州家丁　松亭　道民與前代理　　　守千　　　和劣紳張朝　等　　一　　　　　　　　　璧　　　　　　　　　任地方　如　　　　　　　　不　心　視民瘼實廳事關不職　補　　　　　　　　　　　　干　　　　一　一　　　迅　　　　　丁　　　　　民與劣紳張朝　等　行家訊如　　　　　　　　　　　　　分　　　　　　　　　以　　　餘莉　　　　理該部知道欽此仰見皇上　　　　　有不　之　不　　　　行　　一　百之　　　於此而不　　　　焉夫皖北各屬自去歲慘波水災　　　　　　　　　　　　　　　　　　　　子　苦　　　　石人見之　亦爲之下　皇上　發　　特行　　　　　　　　　未　　　　　　　　　　　　　四方　　　　　風興起慷慨解囊雖屢捐巨金曾不　　　　　　　　　　之　　　　　　不　目　　　而已　之　　　不　已者今　璧縣被災極重　令　　　　　　　查　　　　　　　　　　　　　苦無　者　稱打而　任　友人於振欵竟多尅扣是可忍孰不可忍雖爲之　皮　肉亦　　　　　可　者　　　爲彼處　士　如　區　　　　心竭力而籌之乃遠　放振諸君猶且不　　　　欺往　　　　　一　之人轉與縣令串通一　　　自　　不　是何肺腑而竟爲此殘忍慘刻之　　嗟乎天其　行　　　　之子　　挽回天意　非在上看之　乃　爲　　恩波各善士又慨捐巨欵以斯民嗷嗷　　之　　　　　之　　　心　夜何以自安今上諭旣令撫臣提集人証嚴行訊究逐欵追繳想國法森　斷不　伴邀寛　　　　之　　　恃振之處尚多所　此後　接者鑒此　舉不再輕蹈故轍庶民困可冀稍舒而不致激感意外之　尚不以　　之會爲　則　濟　　　　　　　　在　　　行之其庶幾乎 
[諭旨恭錄]  
　　二月十　日奉　　　　　　　　　　　　　以文　　　　　以文帳用邱　　著外用徐士恒著内用桂平著外用李文寳　外　　　　　内用　　　司叅　員　　　　　　分發河南試用　　　林浙江知府喻兆蕃貴州知府李士　山東　知李宗芳甘　通判　　蔭江西通判　承先湖北通判汪　　奉天知縣宋廷標直隸知縣馬爲　姚寳炘　之　江西知縣史支　湖南知縣　永　　東知縣傳汝梅　　　　　　　縣知縣周文英劉壽畫山東知縣　　　山西知縣曾寳　河南知縣張　　江西知縣　　東　文昭湖南知縣　　　四川知縣唐我辰山東鹽大使李寳宸　照例發往保送知府翰林院　　　　　檢　　　　俱以知府分　　分　用截取内閣中書陳瀚顔振棨方榮乘　　　子監學　任　　　　府主簿　作　　　例用年　　　　　　衙門辦事司員恒鈺著以郎中用擬補刑部司　　　淸著　其　　　　吉林　　主　　　山東補用通判　　　　　例用俸滿山東蒲台批騐所大使朱　　回任　　官雲南試　　　前貴州補用知縣李　　著准其加一　　　　府銜前四川邛州直隸州知州周　　　准其　復原官原銜　　補用刑部郎中員　著承玉補授昌　　　郎中員缺著松椿補授兵部員外　　　　　補授工部員外　　　缺著　和奏補授　東工部員外郎員　　　　補授大理寺司務員缺著英　補授中　　中書員缺著　　　　欽此○十六日太常守　三月初　日祭　先　　奉旨　載勛恭代行禮欽此 
[本館接奉電音]  
　　昨日午後京師飛電傳來硃筆二道敬謹奉登○三月初三日奉硃筆　金壽補授内閣學士兼禮部侍郎銜欽此同日奉硃筆楊捷三補授司　局洗馬欽此 
[中墨訂約]  
　　天津國聞報云　湖墨西哥國　　華人往　工作　　大臣　　　　　金山總領事何君詳詢各華商意見如何與墨西哥立約有何利益現已查明禀　　　遂于某日與墨西哥訂立　　 
[築路計數]  
　　天津國聞報云中國興築鐵路一事西報曾戕里數間死淸單兹特譯之以供衆覽計匯豐銀行之鐡路共二百五十里歸俄國分設京師之福公司管理至怡和洋行與匯豐銀行則承築由上海至金陵之鐵路一百 
 
 

Page 2

 
 
八十里至河南襄陽之鐵路二百七十里由杭州至蘇州之鐵路一百二十里再折至寗波之鐵路八十里怡和洋行則承築由九龍至　州之　路一百里以上共一千五百餘里此外尚有與他國合築者計由緬甸至雲南七百里由天津至鎭江六百里由漢口至廣州六百里 
[詳述蜀匪余蠻子就撫事]  
　　格致益聞匯報云去年蜀匪余蠻子將華司鐸擄去時將軍恭帥兼署川督候補道吳觀察前往宜旨招撫余匪拒而不納未幾恭帥身亡篆務由臬司文鏡堂廉訪護理札委安定營統領周壽卿軍門會同丁艶亭軍門遣員往說事將成矣張軍門復致函曰爾欲就撫須投本軍門麾下本軍門接奉護督院信函許爾統四營兵士發給後膛槍四千枝餉銀七八萬兩保舉四品頂戴余匪聞之忽又驕横不受制僵潘憲王方伯秉節低渝城大以前議爲不然電逹省中著周軍門往撫告以原議皆可照准余匪叩以洋槍若何則謂方伯大人曾言汝旣就撫卽爲朝廷命官何用槍砲爲且待爲國家辦事需用槍砲時再行請領可也余匪聞言色變拂袖而起戕周軍門禁諸古廟中初地方紳董懼余匪之滋擾也議定每日餽銀二百兩按十日一付及甲乙丙丁四紳董謁方伯方伯面斥云汝等旣爲余匪籌措銀兩非漢奸而何彼敢將朝廷二品大員扣留豈非造反乎本司已電奏朝廷俟有旨到來先將汝等四人正法然後進兵痛剿看　臂能否當事也四紳董大懼叩首求恩稱某等無論如何總令釋回周大人方伯始不復深究至十二月初四日周軍門果釋回詳告匪中虚實方伯遂决意進剿初六日午後親統大軍抵魚口抝分三路進擊旣至巢穴官軍先放槍示威旋用開花砲攻之　巢糜爛哭聲震天衆遂瓦解官軍　勇追殺勢等摧枯匪黨死四百三十餘人官軍祗死什長及勇丁各一名又傷一勇丁賊巢旣破余匪竊蹙次日卽令其子余棟臣送華司鐸至周軍門營中未幾余匪親來納欵軍門命護送華司鐸至大營方伯接見之餘再三慰藉華司鐸言及大軍進擊賊巢時余匪將本教士及黄司鐸深藏别處迨攻之急忽將黄司鐸殺害復欲　刃於本教士幸余棟臣向衆人跪求謂君等此番舉動爲救我也若必殺華某是殺我全家矣請暫留下明日我親自送歸竊料前事雖不可挽回後事或得邀寛典於是衆怒消釋幸獲生還方伯立卽發兵護送回渝各縣教民之避難在渝者不下萬人一聞此言咸出城迎迓悲喜交集慰問周詳方伯籌銀九千兩賞給余匪命將匪衆遣散一面委周軍門及各員辦理善後事宜隨於正月十九日赴省川東各縣紳耆以方伯削平大憝感激殊深恭送德政牌萬民傘一路然爆竹送行是役也首惡共有三人今余匪就撫唐翠平伏誅蔣贊臣　由丁軍門押解進省現方覊禁獄中自是川東生民得以復覩光天化日矣豈不幸歟 
[再續比國工程師盧法爾查勘黄河禀牘]  
　　治法夫治法豈易言哉黄河延袤中國境内計一萬餘里之長地勢之高低河流之風曲水性之緩急含沙之多少向未詳細考究並無圖表問諸水濱亦解有能答之者今欲求治此河有應行先辦之事三一測量全河形勢凡河身寛窄深淺隄岸高底厚薄以及大水小水之淺深均須詳誌一測繪河圖須纎悉不遣一分叚派人查看水性較量水力記載水誌考求沙數並隨時查騐水力若干停沙若干凡水性沙性偶有變遷必須詳爲記出以資叅考以上三事皆極精細而最關緊要者非此無以知河水之性無以定應辦之工無以導河之流無以容水之漲無以防患之生也此三事未辦所有工程終難得當卽可稍紓目前不旋踵而前功盡隳矣若測繒旣詳考究復審全局在握使可叅酌應辦工程以垂久遠猶須各省黄河統歸一官節制方匪一律保護永無後患但照此辦理經費必鉅然欲使一勞永逸宜先籌計每年養河之費若干堵築之費若干蠲免錢糧若干振濟撫卹若干財産淹没若干民命死亡若干並除弊後能興利若干積若干年共計若干較所費之資孰輕孰重孰損孰益方不至於猶豫矣按照圖誌可以知某處水性地舆定其河身由河身卽可定水流之連率不使變更水面之高低不使游移凡河底之淺深河岸之堅　工料之鬆固均可相因無意外之慮此皆算學精微之理不能以意爲之定河身最爲難事須知盛漲水高若干其性若何停沙於河底者幾多停沙於灘面者幾多漲之高低速率不同定河身須知各等速率方能使無論高低之漲其速率均足刷沙入海河形灣曲致生險工亦須酌改然大非易事非詳愼推算不爲功蓋裁變取直則路近路近則低率卽地勢高低之數增低率增則速率亦增速率增則過水之數亦增於盛漲時尤宜並上下游通行籌算後方可裁去一彎蓋裁彎能生他險不可不慮此亦非但憑眼力可爲之事河隄所資以束水者　須併河身一同推算卽入水斜坡統須堅固以禦異常盛漲方不至誤事至隄之高低厚薄則視土性之鬆實料質之堅脆耳至應如何造法亦須視水綫高低水力緩急所需材料總以能禦水挖爲妙不必盡用石隄亦無庸盡用料掃蓋　隄築造堅實護以柳樹草片亦足以禦尋常水力查各國護河之隄多以土爲之並無全用石工者但須推算合法位置得宜看守不懈勿任　開耳其石隄料掃只於險處用之總而言之可省者宜省不可省者必不宜省然非測算精詳不可監工兹繪隄式兩種似與黄河合宜何處應用何式則俟臨時查勘因地制宜非謂全河均應改田也惟無論需用何種材料均須採擇上品者方能堅久大水時河流至隄根小水時河流在兩岸之中而隄與岸均係鬆土常爲急流挾之以去卽化爲沙至流緩處淤成高灘積漸遂生危險事固可慮而尤可慮者上游各土山隨時坍塌人水流至下游爲患　烈應行設法保護於過水兩岸盡築斜坡先護以泥再種草片併多栽樹木以堅實之有險之處則宜於岸根打樁以樹枝編成　以泥土塡成塊再疉石爲墻或砌石爲坡并抛大石塊於水底方足以禦水力共土山兩旁亦須抛石水底再築石墻於其上以阻塌陷如此則岸土不致爲水拖帶河流可以漸淸河患自然日减此係治河應辦緊要之工程 
[松江府試二志]  
　　松江采訪友人云昨日郵寄華婁兩縣府試題僅及已冠尚有未冠首題怱促中未經抄得兹特補錄如左華亭君子義以爲質婁縣君子矜而不爭至次題及詩題與已冠從同可以不煩贅錄也 
[拿獲爐匪]  
　　天津訪事人云海大道設有鎔化大錢私鑄小錢之爐房向來無人知覺忽於上月下旬由馬快拿獲甲乙兩爐匪起出私鑄器具隨卽送縣請懲 
[荔灣芳訊]  
　　廣東訪事友來函云自正月初旬微雨後迄未見渥沛甘霖大憲關心民瘼特於二月某日札飭南海番禺二縣設壇城　廟䖍求雨澤所冀感格天心俾得喚起癡龍祥霖立沛庶菜圃麥畦不致再憂枯槁屯○鹿中丞以粤垣米價日增小民艱於粒食爰詩集巨欵　員赴産米之區購運回粤設局平糶俾茅檐蔀屋藉免枵腹之虞上月某日復出示曉諭曰省垣米價昻貴民食維艱必有奸商囤積居奇先經出示嚴禁在案現據省港平和堂船户陳得安等呈控米店淸艙延運大　收貨斤兩不足卽在運價扣賠致各船户轉運維艱因共歇業等情前來本部院隨派員密查係沙斟猪糠米碎各店用船囤積榖米累月不起任意擡價居奇以致榖米不能流通殊堪痛恨其收米之磅又不照米埠秤碼　屬專利病民本應戕垎船榖米查封充公發交地方十糶姑念所到之米當係售賣本地現已起淸出艙故從寛　理札飭南番二縣出示　禁該猪糠米碎店嗣後榖米船到限五天淸艙收米照米埠磅碼不復任意延宕加磅擡價如敢故違卽行查封决不寛貸○土地誕辰城廂内外各坊多有燃放花爆以相慶賀者最大之爆窮極豔麗約值百金送燦之儀仗頂馬尤覺踴事增華凡接得首燦者例得花紅洋銀百元因是爭相攘奪打架肇事不一而足城西湛露巷東因爭執首爆至刃傷二人甲恊衙門中人亦因搶爆爲協戎所見拿獲一人大北門外因搶爆起釁被傷四人其餘肇事忿爭者幾難悉數不知地方官何以不設法禁之 
[厦島春雲]  
　　厦門訪事友人云時事多艱外侮日亟　浙總督許制軍知海防爲當今切要之圖特飭　憲懌心紜觀察咨會水師提督楊西園尚書親詣沿海各砲臺校閱二月初三日尚書楷觀察閱至湖裏山新砲臺管帶賴遊戎連放三砲皆能中鵠知其平日練習勤能面加奬 
 
 

Page 3

 
 
許擬記大功一次商務局定於三月初一日　　　　　　　　　　司馬擬於月之望前後進省面禀要公然後回平潭本任○賭棍奸詐不測輒藉開設洋行爲名在内呼盧喝雉官差局勇類多畏其兇横莫可如何以致此項生涯日增月盛多至二三十家殊爲問閻之害道憲惲心耘觀察深知其弊爰卽照會各國領事一律示禁並將託名洋行者照列名姓勒令改過如敢不遵立提懲辦日來民間已稍稍知懼矣○媽禮官口一帶所開客棧大半暗藏春色黏花惹草貽害閭閻美國領事某君以是處現設同又書院深恐少年子弟情志未堅易爲所惑爰照會地方官　卽禁逐縱有護花鈴恐亦難於爲力矣 
[耕耤禮成]  
　　昨爲耕耤之期上海縣王欣甫大令預飭丁役將南馬頭先農壇灑掃潔淨上午十一點鐘詩文自江海關道憲察觀察以下武自守備楊守戎以下次第命駕而來禮生贊請行禮各官排班行三跪九叩首禮旋復由禮生導至耤田十二圖地保顧桂榮牽耕牛至觀察左執鞭右扶犁繞行數周王大令與各官各撒麥榖花豆歴半句　之久始禮畢而回 
[預備接篆]  
　　昨日午後兩點鐘時新任蘇松大道憲李健齋爵觀察飭丁押運行李至敬業書院行　山工科書吏在碼頭上登記數目至憲駕仍未登岸上海縣王大令遴派辦差人役將初五日觀察接篆時應行事宜預備齊全以免臨時有悞 
[棠廕留甘]  
　　昨晨八點鐘時本邑同仁輔元堂董事曹君寄紜會同闔邑紳士衣冠濟楚乘輿詣道轅謁見蔡和甫觀察恭送德政匾一方德政牌四扇普育堂留養所衆男婦亦公送萬民傘一頂各城門委員則公送匾額一方觀察皆謙遜再三而後受 
[禀覆城工]  
　　前者蘇松太道憲蔡和甫觀察見上海城垣日久未修漸次頽廢因札飭上海縣估定工價開工修理并查得前升道龔仰蘧星使曾捐銀一千兩前上海縣裝曾捐銀五百兩除提用外尚少若干估定禀覆等因王大令奉札後卽傳都料匠逐細估核需銀四千兩刻已詳細稟覆想須移交新任李爵觀察核辦矣 
[嚴禁賭博]  
　　欽加四品銜調署松江府上海縣正堂王爲出示嚴禁事訪聞長橋朱行華涇等鎭近有無賴之徒聚賭抽頭大爲地方之害除嚴密訪拿外合行出示嚴禁爲此示仰諸色人等知悉須知賭博大干例禁嗣後不准再行聚賭倘敢仍蹈故轍一經獲案定卽嚴辦不貸地保容隱併干重咎其各凛遵毋違切切特示 
[通緝盜匪]  
　　二月初八夜錫金公所左近吳渭聘家被匪搶刼一案迄今日久未經破獲上海縣主王欣甫大令特派各捕役分往各處禀明地方官派差協緝如能拘獲就近禀由地方文武衙門派差押解來申以憑究辦 
[研訊火頭]  
　　上月二十六日之夜法租界公館馬路永泰絲線店忽肇火災延燒左右鄰事後包探查得是店與比鄰二酉山莊均曾保火險爰將店中執事人彭友甫及鄰居見證解送公堂讞員朱森庭明府訊供之下恐有縱火情事著將彭友甫押候交保出外俟飭包探查明禀覆再行核奪昨日堂期包探投案禀稱查得店中人潑翻火油澄致兆焚如之禍惟兩店各保炎險銀一千兩因將彭解案請判某保險行西人亦上堂觀審明府謂道憲大人議定新章所賠銀兩照三股均分以一股歸起火之家一股撫恤被累鄰人一股罰充公欵何細譯謂此舉各國領事尚未見洽未便照行明府遂飭將彭友甫仍交保出外 
[查問銷夥]  
　　英界大馬路迤北老閘街紫陽里口濟安質鋪被火後鋪中諸夥紛紛四散有暫居客棧中者捕頭聞外間人言嘖嘖疑實孔多因於昨晨倩包探至某客棧傳甲乙二夥至向詢鋪中虚實情形二夥聲稱鋪主席正甫方赴杭州禮佛待返滬當可問明我等則皆不知其細捕頭署仍回棧俟席到申再行查明核奪 
[失火卽熄]  
　　前晚美租界外虹口百老匯路遠昌機器店忽然失火霎時火勢炎炎飛揚跋扈幸店内人多得以撲滅祗將機器焚燬未釀巨災 
[美界捕房紀事]  
　　昨晨小竊張阿金混入西人放槍打靶處某姓木作塲竊取木板數方肩荷而出途遇巡街捕詰得情由拘入捕房捕頭令押候解送公堂禀請讞員翁笠漁直刺訊辦○昨午某號華捕巡緝至武昌路見有某號載貨車停歇中途惡其違章倩人曳至捕房捕頭令存候核奪 
[袵席同登]  
　　古語云仁人之利天道運行注言行仁道者世祚長遠如天運之不絶也方今天災迭告民不聊生正仁人君子食不下咽之秋積　累圳宜其惟恐不及日前本館協振所承黎笏臣先生交來燕貽堂余仲魯呂劍華三大善士助淮徐山東振捐洋銀五百五十元又鳳幸楣葉幹臣二大善士新賦喬遷承諸親友餽贈隆儀將筵資移助淮徐災振洋銀各二十元合成四十元爲諸君種福又辦香室主人求𠻳疾早愈助淮徐海振捐洋銀二十元又銅洋六十元又南沙盛稼莊大善士助山東振捐洋銀四十元又無名氏以父七十陰壽豫祝母六十壽誕助洋銀二十元又無名氏求保父母康健助洋銀五元又無名氏求保母康健助洋銀五元當此哀鴻遍野萬口嗷嗷本恊振所正苦無米難炊點金乏術乃承諸大善士慈悲慨發渥沛鴻施俾飢餓餘生皆得出水火而登袵席天鑒不遠後福無窮異日五桂三槐必有如操左劵者謹書數語藉志頌忱 
[中國輪船招商局第二十五屆節略]  
　　自光緖二十四年正月起至年底止爲第二十五屆結帳之期本年輪船水脚共收三百萬一千餘兩除開銷船用及攤給怡太水脚外結餘船利七十萬六百餘兩又各棧房産業等利四十萬九千二百餘　除地租修理繳費利息酬營各欵七十五萬一千六百餘兩船棧折輕成本十六萬八千八百餘兩凈餘銀十八萬九千三百餘兩此利項大略也到本項僅欠往來帳三十八萬九千餘兩存欵足以相氐添置飛鯨輪船出支成本八萬兩接長江永輪船出支成本五萬六千餘兩添置漢口躉船出支成本二萬二千餘兩大修永淸豐順江寛海晏海琛海定江天江孚致遠圖南普濟富順廣利美富等船出支成本十一萬兩輪船計二十有七號今年上海買回總局房債出支成本十一萬五千餘兩又上海南棧新置楊泰記基地馬頭市房及過户中費等出支成本三十萬四千餘兩又天津塘沽新置基地及續造馬頭棧房出支成本七萬五千兩又添造上海南棧北棧浦東棧九江漢口宜昌汕頭各棧房出支成本六萬九千餘兩除折舊外成本比較上年增六十五萬兩此本項大略也本局輪船水脚收至三百萬餘兩爲歴屆所未有然開銷至二百二十四萬五千餘兩之多亦出於意料之外洋人辛工五十一萬餘兩因磅貴而遞增也各船用煤六十四萬六千餘兩因煤貴而遞增也各船駁力三十九萬三千餘兩因天津海河淺涸而遞增也且運漕亦因内河駁力太生耗米多賠轉無利益比本屆餘利相形見絀之故現議股本四百萬兩以後每年發利多少不分老新始終一律今屆每股派官利六厘餘利六厘共需付利銀四十八萬兩年終所存現銀無多尚須設法籌挪所擬定造天津淺水輪船兩號西江輪船兩號初因估價太昻暫行緩造無如訪察洋廠工料一時不能輕减現已繪圖寄至歐洲評價來年亟須籌欵速造至於本局出欵以煤爲大宗中國祗有開平一礦遠隔重洋别爲一公司價目因時高下緩急殊不可恃曩年唐徐兩總董不避艱難於輪船公司已成之後卽籌欵開辦唐山煤礦聨爲一氣其用心深遠絶非好大喜功鄙人與陶齋觀察請於鄧中丞試開東流宣城兩礦尚嫌其難惟萍鄉煤質極高辦理已著成效一俟鐵路柔通拖駁造齊足供局船之用乃爲幸事爾光緖二十四年歲次戊戌十二月盛宣懷謹識 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[翼軫星芒]  
　　江西訪事友人云二月二十一日爲孝廉堂甄别之期撫憲松鶴齡中丞札飭藩憲張筱船方伯至貢院代試是日到者約百餘人文題親親而仁民至急親賢之爲務詩題賦得鍼水聞好語得聞字同日豫章書院甄别松中丞親詣南昌試院命題扃試生題子曰中庸之爲德也二章題賦得白沙翠竹石底江得江字童題簡仲弓曰居敬賦得和氣先作雨得和字○上屆丁酉科鄉試中式舉人曾於戊戌科在京覆試例給牌坊旗匾銀兩由禮部開單行文各省轉飭所屬遵照出具文領赴司親領或就近赴司出具墨領同會試印批一併呈繳請領均須騐明核對禮部文單相符按名給發刻已分别札飭遵辦辛卯癸巳甲午三科現亦一律辦理○省垣牛痘局除百花洲昭忠祠及惠濟門内育嬰公局外又有藩署官局各城門分局傳苗播種澤及嬰孩利益實非淺鮮現當春令發生之際兼之去冬雨雪愆期以致天花盛行保赤者紛紛投局請種頗有應接不暇之勢 
[上海縣署瑣案]  
　　日前張壽松扭江逹德至縣署訴稱小的被江毆傷請爲究辦王大令升坐花廳提訊江供本邑人胞兄向在安徽宣城縣與張壽松因事涉訟張保出後忽來滬上向小的索銀小的不允伊卽糾同董雲卿陸永福來家滋擾小的不敢毆伊叩求鑒察張壽松供職員係湖南長沙府人江之胞兄欠職員銀兩有據可憑今知匿跡家中是以向索董係向職索欠之人故約同前往職員被江用鐵尺擊傷額角叩求騐視董供職員係安徽宣城縣人張欠職員洋銀故同往收取陸供是張之表姪聞表叔到江處索銀爭閙因往理勸李升供小的身充九鋪地甲張董到江家索債吵閙小的力勸不從大令飭仵騐得張額角微傷飭將江張董三人概行交差看管候示期復訊陸旣無干從寛釋出○前日龍華附近民人黄自榮偕子樹山投上海縣署禀稱小的現當捆保褚名瑞向小的借錢不遂因將去年　月寡婦周張氏再醮一事强指小的與聞分得身價赴巡防局誣控局員老爺派差來提小的茫然不知求提究辦王大令著候查明核奪 
[上海巡局紀事]  
　　無錫人王久畬在南市泉漳會館左近開設德潤麻油作日前歇某甲將其子耀廷誘匿無蹤前日與之相遇因卽扭控十六鋪巡防北局局員楊聘侯二尹諭令補詞候核○前者小南門外羊腸弄朱姓木作内失去錫器衣服報知二十三七鋪巡防局局員盛雨村二尹傳諭捕役張順限三日破獲前日張捕見朱阿毛手携錫器向某押店求質上前盤詰語言支吾遂拘解局中禀請邱友齡二尹提訊朱供當日小的與同黨名關林者前往行竊二尹判責五百板著交關林到案再訊○前日傍晚時二十三七鋪巡防局勇丁巡至董家渡大主堂畔見有棉鞋一雙不知何人所遺因卽帶至局中禀知局員盛雨村二尹二尹飭暫留局中候失主具領 
[英界公堂瑣案]  
　　包探石金榮禀稱前日粤人陳阿林游阿常私刻怡和保險公司圖章繕成字條持至某洋貨鋪冒取黑白洋布各五疋絨布四疋洋綢十二疋經公司執事人查知投報捕房捕頭派小的前往拘獲起到原贓送案請究怡和保險公司執事人某甲投案訴稱冒取綢布幸卽覺察然旣僞刻圖章此外弊端恐尚不免求恩嚴究陳游同供小的等窘迫無聊是以作此不端之事尚乞施恩讞員翁笠漁直刺商之白繙譯官判令各責三查板管押三月○包探朱阿高拘解火匪岳阿尺到案禀稱前日淸晨北京路濟安質鋪火焚時此匪搶得金表一枚綢布衣服若干件正欲持至某處付質適經原主王菊人查見情人扭送捕房今特解請究辦王投案歴述前情岳供金表衣服均係已物並非搶來實被誣指直刺再三研詰堅執如前遂著帶回捕房查明實在情由俟下禮拜二覆訊核辦○包探金立生禀稱前日見邱永茂荷木箱一口内儲綢衣五件及報時鐘一架形跡可疑船詰之下知係竊來故特送案請究邱供物雖竊得然原主已無從指出矣直刺判令笞責二百板管押三月○包探沈阿鶴拘解流氓王阿三王少卿周阿芳到案禀稱前日周竊取木柴王等向之訛詐致相吵閙經小的拘獲送請究懲周供窮苦不堪在途拾取殘薪以供炊爨伊等勒索洋銀二角小的無力應付以致忽爭並無行竊之事王等同供不敢索詐直刺判將二王各責二百板周責五十板○某包採禀偁李金福在某廠竊取牛皮若干張售與王阿林得洋銀二元旋被廠中司事鈕姓查知報捕小的前往拘獲卢出原贓送案請究鈕投案申訴前情李認竊不諱王供不知賊贓故照市價收買直刺判將李責二百板罰王洋銀十元○包探顧阿六禀稱前日陳三郎被歹人訛詐業將同黨三人拘獲送究今又續獲持刀逞兇之首犯陳瑞寳解請訊究陳三郎投案申訴前請瑞寳供不敢訛詐尚求明察直刺判責三百板管押半年 
[法界公堂瑣案]  
　　田惟根禀稱在城内舊教塲開設田恒昌絲線店前者歇夥李仁甫冒效認本店牌號至某染坊騙取絲線五十兩及縐紗手帕二十方今在小東門外尋獲扭送捕房解案請訊李仁甫供稱在向伊店爲夥此次實被友人連累求鑒朱森庭明府飭交保出外限五日内理明禀覆○上期王以仁遞禀控新閘某店主婦朱陳氏積欠貨價洋銀一百九十餘元明府准詞飭提昨日包探傳同原告解案請訊朱陳氏供實因一時無力歸還求恩寛限明府飭交保出外限十日内付淸○金利源扛夫頭目徐子仁禀稱前日失去皮絲十二包知係挑夫施阿三所竊因邀同見証人姚仰之將施扭案請訊包探禀稱當施被拘時瞻敢邀同羽黨將徐曳至僻處兇毆求卽嚴辦明府判責一百板○流氓江大毛卽小油炸檜屢次犯案前日又邀同羽黨沈光進等多人在東天成昌烟館向人訛詐事爲包探所知將江拘獲解案請辦明府飭押候提到同黨一并核辦○積竊李子卿屢次犯案前日又在某處碼頭上行竊包探拘案請辦明府判責三百板○包探禀稱許阿三洪金昌在火塲攫取保險行所遺羽綢一匹經巡街捕拘案請辦明府著卽釋出捕頭不允明府因諭令各責四十板○流氓李德祥手持利刃經巡捕拘獲解案請訊明府判責一百板○某洋人家已歇細崽蔡阿升李家裕張少華王阿隆等時至小東門外王陳氏花烟館訛詐捕頭訪悉情形命包探拘獲解案明府判押候各責四百板○三十二號華捕禀稱金厚寳在途拾得小洋銀二百餘角小的令伊呈報捕房金欲與小的分用因此拘案請判明府著將小洋銀充公金從寛釋出○周仁倫前控粤人鄺秋桂僞賣榨油公司股票騙銀二百五十兩及朱明府提訊鄺已回粤因將伊妻拘案訊供交保出外俟鄺到滬再核昨日原告遣胡金福投案備質鄺呈遞委辦榨油機器札文及公司股單供稱與胡金福從不相識求恩鑒察胡稱實由小的親手交銀明府判令鄺秋桂將銀呈案候傳周到案具領○鼎盛洋貨店前被談春榮騙取洋布二十疋報捕查獲經朱明府訊供談求交保出外願還洋銀一百二十元明府准之迄今案懸日久昨日鼎盛主人某甲遣夥許正壽投案請追明府著將布價核算照數扣抵○吳昌喜前因爭論車資與車夫扭毆巡街捕喝阻不理反被扯破號衣解經明府訊供飭追還號衣再核昨日朱松泉林立東投案代求從寛辦理明府與何繙譯官會商謂吳不應毆捕本當重辦今格外從寛著管押捕房一禮拜罰洋銀二十元充公○揚州人金子蘭前曾在某輪船爲細崽忽得奇疾步履蹣跚因此辭歇沿途行乞被巡街捕拘入捕房解請安插金匐匍上堂訴稱小的已成殘廢求恩發堂留養以盡餘年明府憫之准如所請 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年二月十五日京報全錄]  
　　宮門抄○諭旨三道錄前○續前摺○江督劉奏爲薦員赴京引見摺禀二月十五日户部通政司詹事府廂白旗值日無引見○步軍統領衙門奏交拿官犯席慶雲請交刑部○召見軍機睿王華金壽○續前摺奴才連日督同隨帶司員將人證卷宗詳明根究並加派委員密往嚴查一面准令泰寗鎭總兵祥霖按照原叅逐一指實以便核辦兹據先後查覆再三推求反覆詰究均無異詞詳勘此案毫無遁飾謹先就諭旨駁查各條詳晰陳之如徐岳泉向有徐貝子之號一條查徐岳泉隨侍毓橚多年毓橚上年三月到任後不常接見僚屬有公事皆由家人徐岳泉回禀其詞色傲慢大有睥睨一切之概外間均有徐貝子之號至實在劣蹟查無别欵當以訛詐宋村木料一案爲憑應俟拿獲到案卽治以訛詐之罪翼長敬勝不時赴府一條查敬勝自貝子毓橚派委佩帶承辦衙門印鑰牌後所有摺奏文牘多出其手至髜查挑缺派差稿簿均係三堂會銜施行自無别項情弊但其自供亦以筆墨矜詡此卽不時赴府猜疑羣起之明徵也岳嵐在府恒無虚日一條查岳嵐住居離府二里往往就近回畫公事同僚赴府回事者常見岳嵐在府中回事處坐談嚴切根究毫無别情然旣常在回事處坐燄不免被人指摘此卽在府恒無虚日致招物議之明徵也宋村木案一條查紫荆關外私坡樹木向准民間購買宋岳福買木運回　存周懋修家徐岳泉　爲禁木率同恩琪徐文祿周忠厚等查拿到店及詢知私坡之産卽應釋放乃復向宋岳福索銀後因成訟經葛乘雲調處和息未能得錢然當索銀之時實屬意存訛詐反覆研究徧查卷宗委無别情可指案内牽涉連店夥在塲之王老慶代遞息詞之葛乘雲寄存木料之周懋修並買木之宋洛福等　便拖累人證多名懸案待質應先爲擬繕將馬甲恩琪護衛徐文祿周忠厚并隨同到店不知情之戈什哈　　泰等四名咨明該貝子分别革役銷檔仍交地方官照例懲治王老慶葛乘雲周懋修宋洛福等無干省釋其徐岳泉一名實係訛詐爲首奉旨嚴拿之犯情節較重已咨催各衙門上緊嚴拿獲日送交刑部從嚴治罪宋洛福賠何罪一條查宋洛福係因其家屬以木案在州控告雖經和息後恐徐岳泉挾有前嫌更　欺陵鄉人膽小故自往賠罪實非宋洛福有應得之罪全榮家人趙子春與徐岳泉狼狽爲奸一條查該家人與徐岳泉稔熟且居處相近皆非民善人遂以狼狽目之然欲確指趙子春爲奸何事細檢案卷詳詢人言亦終無從證實但其人爲外間所訾議决非安靜之徒擬仍咨明該公全榮將趙子春銷除包衣旗檔驅逐回籍不准在府逗留以息煩言此駁查各條逐欵覆查明確並叅證祥霖咨覆之實在情形也奴才於祗查之件已按欵嚴究非確切不敢據以上陳於原叅之件復逐一推求非詳實亦不敢據以爲斷如原叅牛羊圈務賄買尅扣採買黑牛不及一半一節查各處牛羊圈二次派員往勘點查均屬足額尚無賄買尅扣情弊惟牲體肥瘦不齊自是餧養之牛羊更應咨明該管大臣查勘明確分别予以嚴辦兼管圈務之禮部員外郎錫拉紑奎秀聨秀等於餧養之事監查不力實難辭咎此查辦牛羊圈務之實在情形也又原叅致祭昌西陵執事官並未到齊得賄免叅一事查贊禮郎文霖墨麟連福三員因未到記過停陞禮部員外郎錫拉蘇到遲與貽悞之員有别是以未經記過並非由於賄免此查辦賄求免叅之實在情形也又原叅防禦增立修理衙署原估六百餘兩毓橚扣留三百四十兩一節查請修總管衙署於上年十月間批准卽於十二月初二日領欵六百七十五兩一錢八厘派員往查工程多已修竣除未油飾及未完工者不過十之一二工程草率尚餘銀三百餘兩封存公署毓橚並無知扣留情事惟冬令非修工之時又亟亟領欵草率旣屬可議餘欵尤屬可疑雖據增立供稱春融應再接修究錐免意存侵蝕此查辦請修衙署之實在情形也又原叅岳明賄買兩府請欵修房放餉時按名尅扣並未修房一節查上年借餉修房一摺於九月間具奏十二月初七日領銀一萬二千餘兩内有禮部承領銀四千餘兩發給差役修房之用其八旗兵丁借餉之欵由岳明等承領銀八千三百兩零於初九日散放一次每兩扣銀一錢零計扣一千零六十餘兩擬備春間黏補刷漿之用嗣因兵丁不願又於十九日復放一次均有領欵切結存案惟第二次放欵完訖時已在該總兵叅劾之後且承辦之員並未將放欵回明該總兵質之岳明亦無可置辨現在欵已放訖自無尅扣情事但借餉並未脩房究與奏案不能答合殊非覈實辦工之道此查辦請欵脩房之實在情形也又原叅敬勝以邪說惑人一節查敬勝幼年曾習占騐等術向人稱道雖非有意惑人實由心疾所致此查辦敬勝邪說惑人之實在情形也又原叅毓橚微了携眷閒遊眷屬與差役匪人往來每遇廟塲演戲晝夜坐看一節查上年附近半壁店南莊秋成演戲時爲府中搭有看臺府中内眷並未入臺有戲亦未與本地差役匪人往來惟内眷因病愈後有赴華陀廟燒香還願之事此查辦毓橚携眷閒遊之實在情形也至原叅職官鑽營臣受賄等事爲案内緊要關鍵更應以寳追求連日傳榘要　細檢承辦衙門咨送堂行稿件嚴審密查終無證據咨令泰寗鎭總兵祥霖逐欵確指兹據覆稱曖昧之事焉能令人見改旣經道路宣傳不敢徇　卽　傳聞人告是原叅鑽營受賄各節該總兵未經指實亦無憑覈辦其所臚列指實各欵悉與奴才前奏大略相同奴才查辦此事固不敢廻護前言謬執已見亦何敢文致人罪逆憶其詞旣未有歧異之案情遞分自無甚出入此案固山貝子毓橚縱容家人信任劣員眷屬入廟燒香未能禁阻陵寢重要之地毫無整頓實屬有負委任奉恩鎭國公全榮不能約束家人屬員弊混亦未覺察於守護要差未能勝任仍擬請旨將　貝子毓橚奉恩鎭國公全榮均行開去守護差使並交宗人府分别議處抑或應從重懲戒之處伏候聖裁翼長敬勝素有心病並不時赴府辦理文牘防禦岳嵐時常在府中回事處坐談均有不合除咨行承辦衙門先行撤去各該員兼行差使外應請旨將翼長敬勝防禦岳嵐交部議處其監查圈務不力之錫拉蘇奎秀聨秀除咨行承辦衙門先行撤去各該員兼管圈務差使外仍應請旨將禮部員外郎錫拉蘇奎秀聨秀一併交部議處其意存侵蝕及辦工不實之防禦增立岳明仍應請旨將防禦增立岳明卽行革職以儆官邪至前奏擬定牛羊圈稽查章程並借餉修房酌予限制各事宜關係陵寢要務亦擬一併請旨飭議施行是否每當不勝惶悚待命之至所有遵旨駁查各條並原叅各節覆審確實詳晰擬議辦理緣由恭摺覆陳伏乞皇太后皇上聖鑒奴才拜摺後卽率隨帶司員起程回京合併義明謹奏奉硃批另有旨欽此○○劉坤一等片再鹽運使銜候選道正任上海縣知縣黄承暄經前升撫臣奎俊以該員歴任有聲辦理交涉當機立斷器識遠到附片保薦光緖二十四年七月二十二日奉硃批　來京預備召見欽此當卽轉飭欽遵兹據　藩司聶緝　詳稱該員黄承暄在任年久經手事件旣多稽查交代欵目尤繁缷篆後逐漸淸理據　　已交代請　定於十二月初十日起程遵陸北上所有起程稽遲緣由應請附奏等情前來除咨吏部外理合附片陳明伏乞聖鑒謹奏奉硃批知道了欽此 
 
 

Page 14

 
 
[光緖二十五年二月十六日京報全錄]  
　　宮門抄○諭旨一道錄前○尚書孫奏皖省賊勢已平亟宜籌欵賑濟摺○江督劉奏○　飭查鹽務據實覆陳摺○秦督陶奏遴員接署道篆片○皖撫鄧奏爲滇藩因病續假據情代陳片○二月十六日禮部宗人府欽天監廂紅旗值日無引見○崑中堂因伊子以文職用謝恩○芬車由籍回京請安並謝開復處分○梁仲衡前往東陵請訓○溥興前往南苑請安○黄紹箕謝授侍講學士恩○孚琦謝授叅議恩○補用道府胡翔林等謝恩○端王請假十五日○徐樹銘續假五日○召見軍機曾廣變○○臣孫家鼐跪奏爲皖省賊勢已平飢民甚衆宜廣爲賑濟以安民生而弭隱患事竊去年安徽渦陽等處匪徒倡亂接連河南等處幾致燎原幸賴剿辦迅速旬月之内卽已肅淸惟是賊衆雖曰兇頑半爲飢寒所迫蓋皖省濱淮一帶以光緖二十四年水災爲最廣其實二十三年先有水患去年冬月水未盡退雪澤又稀二麥多不能種則今春靑黄不接生計尤艱名曰一年被水實已三年歉收是以民心益生惶迫恭讀去年十二月二十日諭旨皖豫交界被匪地方年歲荒歉民情困苦加以猝遭蹂躪亟須認眞撫恤卽著該督撫等各飭藩司迅速撥欵懍遵前旨分派妥員籌辦賑撫勿令失所等因欽此仰見皇太后皇上軫念民生痌瘝在抱之至意竊計皖省鳳陽頴州泗州所屬撫恤災黎用欵不下二十餘萬在封疆大吏於經費支絀之時籌策已不遺餘力無奈災歉連年日長地廣輿薪杯水拯救頗難臣頃接安徽壽春鎭總兵郭寳昌電報一紙大意謂賊勢已平尚宜賑撫謹將該總兵電報抄呈御覽近者山東黄河爲災經山東京官邀請在京大臣等公同函告各直省代爲乞糶各省督撫司道顧全大局亦頗盡力恊助大約可得二十餘萬兩惟是各省之精華有限而隣邦之災歉頻仍此時皖省再爲請糶恐强弩之末協濟爲難可否飭下安徽巡撫電商各省督撫竭力籌欵協助准其捐資之家從優請奬或可集成鉅欵以資賑撫而奠民生所有臣抄錄總兵郭寳昌電報進呈請籌欵賑濟緣由謹具摺請旨伏乞皇太后皇上聖鑒訓示謹奏奉旨一道○○劉坤一片再臣前准軍機大臣字寄奉上諭有人奏何垛塲大使劉昌龢槍弊灶丁傷死多人一案幾釀巨變難保無尅扣情事鹽商交通塲員尅扣灶丁各　恐皆不免請飭查辦等語著劉坤一轉飭兩淮運司徧查各塲如有尅扣灶丁情事卽著從嚴懲辦毋稍徇縱原片著鈔給閱年將此諭令知之欽此又於十一月二十七日准軍機大臣字寄奉上諭前因有人奏何垜塲大使劉昌龢槍斃灶丁一案恐有鹽商交通塲員尅扣灶丁情事當經諭令劉坤一飭兩淮運司徧查各塲如有前項情斃卽行嚴辦現尚未據覆奏著劉坤一卽將查辦情形限一個月内據實具奏毋再延宕將此諭令知之欽此遵經先後札行兩淮運司欽遵辦理嚴密確查據實禀辦兹據該運司江人鏡詳稱節經派員分投前往通州泰州分司所屬各塲改製易服周歴訪查據通屬委員候補監掣同知夏鍾濬復稱遵卽馳往通屬境内扮作客商先由李堡併塲順道角斜拼茶豐利直抵品四塲折回從餘東餘西金沙石港至掘港塲週歴一巡密查各塲現在桶價均係照定案數目給發詳諮博訪商人並無尅扣情事亦無交通塲員實據目下商灶均稱安謐又據泰屬委員候補運判孔廣杰復稱馳往劉莊遞至伍祐新興廟灣復繞回劉莊至草堰丁溪梁垜安豐富安由東台而回所歴塲灶均係親身便服嚴密訪查商灶發領桶價數日均與定案相符並未聞有商人交通塲員尅扣桶價情事各等情復查淮南通泰兩屬各塲鹽色有眞梁頂梁之分頂梁之中又有尖鹽堿鹽各鹽之别鹽色之高下不同卽桶價之多寡不一然各塲桶價各有定數遇有增減向章須由各塲大使詳報該管分司轉詳核定並隨時轉報立案現在通泰兩屬桶價均照定案數目給發商皂本屬唇齒相依各塲大使爲專治商皂之官有時草絀價昻皂丁困苦則應將桶價加增以紓灶力有時銷疲産旺商力艱難則應將桶價略减以協商情而或减或增皆係照章禀詳定案委無商人交通塲員尅扣灶丁情事詳請覆奏等情前來臣察核所詳未將各塲桶價實發數目詳細聲叙業經嚴飭該運司另派幹員確切覆查詳覆覈奏期昭核實謹先將飭查情形附片覆陳伏乞聖鑒訓示再劉昌龢槍斃灶丁一案業經審明擬辦於十二月初三日具奏合併聲明謹奏奉硃批知道了欽此○○陶模片再安肅道何福堃升授按察使應卽請旨陛見所遺安肅道印務查有二品銜甘肅候補道張廷楫久歴邊陲器識閎遠堪以署理又甘肅西寍道聨魁升授安徽按察使亦應請旨陛見所遺西寍道印務查西寗府知府燕起烈心地慈祥辦事勤愼堪以暫行兼護除分别給委外謹附片具奏伏乞聖鑒謹奏奉硃批吏部知道欽此○○鄧華熙片再據調補雲南布政使李經羲禀稱竊於光緖二十四年七月二十三日在湖南按察使任内渥承恩命升授閩藩於八月二十八日具摺謝恩籲請陛見惟因上年隆冬航海感受寒溼屢發　喘體氣益虧又兼病後積勞復患怔忡驚悸之證私計迎摺北上道經安徽原籍懇恩賞假兩個月在籍調理禀經前湖南撫臣陳寳箴據情　請在案九月十三日行次湖北省城奉總理各國事務衙門電傳上諭福建布政使李經羲著卽兼程迅赴新任毋庸來京請訓欽此當據前情禀經湖廣督臣張之洞據淸電奏接准總理各國事務衙門覆電旨張之洞電悉李經羲著賞假兩個月假滿卽赴新任毋稍遲延欽此遵卽由鄂卢程沿途風水阻滯於十月二十日到籍多方調治迭更數醫痰喘夙疾時發時止怔忡驚悸之證日仍數見迄未稍痊近時復患頭暈骨蒸漸妨眠食偶經煩勞卽易觸發坐立稍久言語稍多便覺情神昏瞀筋絡酸痛據醫者言實因心氣耗散眞陰虧損病在本原必須寛展時日安心調理方望漸次就痊若全恃藥力滋補斷難遽收功效十月初一日專差齎回謝恩原摺奉硃批著俟假滿後卽行赴任欽此簡書稠迭心急如焚近閱電抄十二月初七日奉上諭李經羲著調補雲南布政使欽此自天聞命伏地徬徨伏思庸陋之材初畀海疆復移邊要策任愈重報稱愈難應俟部文到日具摺謝恩籲請陛見卽使馳赴調任第思身抱沈疴驟難痊愈閩省距皖雖遠尚有一水可通若附海輪迅駛不過數日行程醫藥尚便料量舟次亦堪偃息乃猶慮病軀孱弱遽難力疾遄征矧滇池萬里之遥水陸兼程崎嶇遠阻擔簦旣不免告瘁山僻更無從就醫勢將長途委頓欲速反遲卽勉强支持抵滇後病患愈深奚能任事雲南地當邊徼藩司責任匪輕設因心神困瞀以致隕越貽愆淸夜捫心罪何可贖遲回審顧惶悚莫名夫以頂踵捐摩之義盡瘁原所不辭况受恩深重遭時艱難每感古人叱馭之言深維平日許身之志固不肯蹈取巧畏難之習尤不敢存苟安懷土之心服官以來所歴巴蜀重險之颧沅湘大湖之阻馳驅鞅掌未敢告勞苟可搘撐一分必勉竭一分精力豈其今日或異初衷惟圖報心長而積勞病劇卽使倉猝就道勢必宿疾益增雖微驅不敢自愛正恐無裨涓埃徒曠職守上負聖明委用之意下乖犬馬報効之忱再四忠維惟有瀝忱籲懇天恩准子續假一月俾得安心調理以期漸次復原倘能假滿病除卽當遵旨迅速就道萬不敢再乞寛閑重負高厚等情禀請代奏前來理合據情附片代陳伏乞聖鑒訓示謹奏奉硃批著再賞假一個月欽此 
 
