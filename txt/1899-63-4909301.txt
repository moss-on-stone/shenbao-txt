# 1899 - 63 - 4909301

 

Page 1

 
 
[書乞振圖說後]  
　　自前歳山左告災去春淮徐一帶又遭水患數百里内外田廬屋宇漂没無存附近居民大半葬身水窟卽幸而得延礦喘而短褐單衣之難蔽樹皮草根之無存女哭男啼慘不忍覩下民何罪罹此鞠凶幸皇上垂念窮黎特發帑金遍行振濟又以災區過廣爲日甚長勸諭居民舉辦義振四方好善君子聞風興起慷慨解囊生死肉骨之恩百萬哀鴻固已同聲感泣惟是被災非一地待振非一時勺水之波難蘇涸鮒倘不源源施濟則瘡痍滿目安望得保生全本館從諸君子襄辦振務有年當此饑民待哺情殷安收不再竟愚忱爲濟衆博施之請竊謂天下大矣民生衆矣其間境遇旣不齊性情尤不一或有心雖愷惻遇極艱辛終歳勤劬尚不足以赡八口則雖有慈祥之念亦何能從井救人至若擁華應席膏腴似可分其餘波箱資潤澤而秉性奢侈但知流連荒亡之足樂安解顚連疾苦之難堪冥頑性成亦何足責所異者旣存爲善之念又懷邀福之心而輕重失宜後先倒置縱曰好善亦復何裨何以言之夫釋氏之說最重慈悲自佛法流入中原紺宇紅牆遍於寰宇凡有祈求福蔭富者設齋建醮不惜輕擲千金卽家本中人而朔望之聲香春秋之供獻終年耗費亦頗不貲倘得移此以振災區則前人所謂救人一命勝造七級浮屠吾佛有靈亦當歡喜若夫放生戒殺稽諸前古如楊寳之雀孔愉之龜往往一念慈祥得膺福佑今者樂善之子亦有購買生物放諸郊原揆之上帝好生之心暗中必能獲報惟貴人賤物往訓昭然若以放生之費爲救災之貲俾垂死饑黎岀水火而登袵席其爲功德當更無涯至於養生送死垂諸經訓顧古人所謂愼終之道不過留意於衣衾棺槨之間今則無論富貴貧賤每遇喪事必延請僧道唪經藉以虔求冥福非是則親族鄉黨噴有煩言夫經懴之果能有益與否雖不可知顧與其求福於冥漠之鄉孰若於災後餘生量力捐助無窮冥佑必可操劵卜之審如是也同此爲善之念邀福之心而一轉移間存心旣有廣狹之殊獲佑自有輕重之别綿綿福蔭寍有旣耶且不特此也好生惡死人情所同苟使若輩性命可延則犯法干紀之爲亦不肯輕於嘗試倘或生機　絶則與其束手待斃轉不如奮袂而起暫救目前今者飢民之慘酷極矣妻子鬻於他鄉田園付之流水飢寒交迫呼籲無聞倘再不廣籌振救之方則弱者轉徙溝渠固難幸活而桀驁之子必至散之四方流爲盜賊甚或揭午斬木實倡亂源斯時禍亂旣成卽有身處豐盈恐亦不能長保富厚故爲今日計雖不計爲善之念邀福之心而欲安享太平亦宜竭力捐輸藉彌無形之禍患本能自襄振務無日不高自焦勞歴年以來勸捐之說乞振之文　已屢登報章爲海内諸大善士所垂鑒兹復倩名手將被災情形繪成各圖以便日内隨報分送諸君倘一鑒焉當亦愈茫茫目浸中呼眞宰而不聞籲蒼天而如故者固亦猶同生並育之儔而非等齒角羽毛之非我族類也儒者之說則曰欲立立人釋氏之言亦稱衆生普渡倘得福田廣種鉅欵慨捐俾已槁根荄重沾膏露是非物萬衆飢鴻所禱祀以求而亦本館所代爲馨香叩祝者焉 
[諭補錄]  
　　光緒二十四年十二月二十四日奉　上諭劉坤一德壽奏查明江淮等處被災田地懇請分别蠲緩錢糧開單呈覽一摺本年江淮各屬雨澤愆期低漥之區又因潮漲被淹若將應徴錢糧照舊徴收民力實有未逮加恩著照所請所有邳州宿遷睢寗海州沭陽贛榆六州縣應徴本年漕糧准其按照成災分數蠲剩分年帶徴其　州宿遷海州沭陽四州縣逼近災區田地應徴漕米准其緩至明年秋成後徴收其上元江寗句容江浦六合等五縣被淹田地並山陽阜寗清河桃源監城高郵泰州東臺江都甘泉儀徴興化寳應銅山豐縣沛縣蕭縣碭山如臯十九州縣勘不成災田地應徴本年漕糧及折色銀兩均著緩至二十五年秋成後分作二年帶徴其上元江寗句容江浦六合五縣未懇荒田同江都縣揚州衞坍荒田地除墾熟啓徴外其餘應懲漕糧米石均著蠲免以紓民力餘著照所議辦理該督撫卽著單開之各州縣區圖村莊頃畝分數應緩銀兩米豆各數刊刻謄黄徧行曉諭務使實惠均沾毋任吏胥舞弊用副朝廷軫念災區至意該部知道單併發欽此同日奉上諭劉坤一德壽奏查明蘇州等囑秋收减歉岀地請將應徴錢糧分别蠲緩一摺本年江蘇蘇州等屬六月以後亢晴日久交秋又復被風被水收成均形减色若將應徴錢摺照常徴收民力實有未逮加恩著照所請所有長洲元和吳縣吳江震澤當熟昭文崑山新陽婁縣金山青浦武進瑒湖無錫金匱江陰宜興荆溪丹徒丹楊金壇溧陽太倉鎭洋等二十五州縣抛荒未種太湖華亭二廳縣荒廢古羣屋　等田常熟昭文崑山宜興荆溪靖江丹徒金壇等八縣上年被旱被淹無收長洲元和吳縣吳江震澤常熟照文崑山新　婁縣青浦荆溪等十二縣節年復荒田常熟丹徒二縣剔展二十一年太倉州光緒五年新墾丹徒縣十二十六兩年新墾漕屯田銀米長洲縣上年蟲傷本年薄收田漕米吳縣陽湖無錫溧陽等四縣本年被旱無收田下忙條銀漕米長　元和吳縣吳江震澤常熟昭文崑山新陽等九縣薄收昭文縣本年被旱剔徴薄收吳江縣十二十三兩年新墾田條　崑山新陽二縣抛荒蘆價田條銀丹陽縣抛荒蘆田課銀靖江縣被淹蘆田課銀著一律全行蠲免長洲縣原熟田坐落低區同上年虫傷本年仍歉剔徴田元和縣原熟吳縣原復熟條銀常熟縣原復熟田坐落被歉較輕各區及　收田　米丹陽縣原復熟及届徴二十一年新墾田條銀著各减免二釐常熟縣原復田條銀同坐落被歉較重各區及灣收　漕米著各减免三厘長洲縣原熟田同坐落高區條銀丹徒縣原熟漕屯漕米著各减免四厘丹陽縣本年被歉山　　銀著减免一成丹徒縣原熟漕屯田條銀著减免四成五厘常熟縣被歉無收蘆田課銀同鎭江府屬之溧陽縣被旱災田應徴已亥年上忙條銀均著緩至二十五年秋後一併徴辦其長洲等各州蘆縣减成項下應徴本年地漕鹽課正　正耗除常熟靖江丹陽三縣蘆課全徴外其餘各屬蘆課學租歸公官租等銀以及漕南行贈局恤米豆按分蠲减微收蘇州太倉鎭江金山等四衞帮屯漕錢糧著各照坐落地方民田分别蠲减又鎭江衞屯坐落各州縣錢糧者查照民田蠲减泰州酌徴六成泰興酌徴三成八釐江都酌徴四成甘泉酌徴四成丹陽酌徴五成二厘此外徴剩錢糧同上年請緩之常熟縣蘆田課銀著再展緩一年至各屬舊欠項下光緒十四年起各年原緩民欠錢糧及坐落本年歉薄各區　仍照分徴成案緩至二十五年秋成後由遠及近以次帶徴其各屬請减條銀如上忙已經完納者卽將應减分數於下忙錢糧内扣除或上下兩忙均已全完卽將溢完銀兩准其流抵來年上忙新賦以紓民力餘著照所議辦理該督撫卽刊刻謄黄徧行曉諭務使實惠均沾毋任吏胥舞弊用副朝廷軫念民艱至意該部知道欽此同日奉上諭劉坤一德壽奏查明江寗等府州縣衞被災請將錢糧米豆分别蠲緩一摺本年江寗等屬雨澤愆期五六等月連遭霪雨徐州 
 
 

Page 2

 
 
等屬被淹成灾收成均形歉薄若將新舊錢糧照常徴收民力實有未逮加恩著照所請所有上元等七縣被歉民屯田地並山陽等二十二州廳縣衞民屯田地應徴本年地丁等項錢糧均著緩至二十五年秋成後分作二年帶徴又邳州等六州縣被淹成災田地應徴本年漕糧等項著照例按分蠲免蠲剩銀米分年帶徴其餘勘不成災田地應徴銀米均著緩至二十五年秋成後分作二年帶徴又邳州等四州縣逼近災田畝應徴銀米一併緩至來年秋成後徴收大河衞坐落沐陽屯田隨同民田一律緩徴此外上元等七州縣未墾荒田同江都縣揚州衞營壘壓廢民屯田地應徴本年上下忙錢糧仍予蠲免又上元江寗等三十四州廳縣並淮安等四衞未完光緒十四等年並高淳縣未完十五等年原緩遞緩各欵銀米均著緩至二十五年秋成後分别帶徴以紓民力餘著照所議辦理該督等卽按照單開區圖村莊頃畝詳細刊刻謄黄徧行曉諭務使實惠均沾毋任吏胥舞弊用副朝廷軫念民艱至意該部知道單併發欽此 
[本館接奉電音]  
　　昨日午前京師飛電傳來上諭一道敬謹譯登○正月二十七日奉　上諭俞廉三奏特叅庸劣不職各員請旨懲處一摺湖南調署龍陽縣湘潭縣知縣彭飛熊濫差釀命徇隠彌縫署永定縣候補知縣蔣柏茂縱丁擾民操守難信郴州直隷州吏目　球典獄不嚴閒雜闌入安仁縣典史楊星垣玩忽不職罔知儆戒署江華縣越岡巡檢試用典史于晟煦縱匪不緝物議紛騰署平江縣典史試用典史蔣源擅受民詞違禁罔利均著革職茶陵州知州周廷相才欠敏練民望未孚著開缺另補餘著照所議辦理該部知道欽此 
[浙撫蒞杭]  
　　杭州訪事友人云本月二十三日浙省官塲接到嘉興來電知新任撫憲劉景韓中丞定於次日辰刻起節約二十五日清晨可抵省垣於是省防統領卽派師船四艘前往迎護仁錢二縣命駕登舟至石門鵠候至二十六日黎明時滿漢文武各官咸赴武林門外　　旋見官舫用小火輪船拖帶直抵馬頭各官皆呈遞手版由巡捕官傳諭擋駕各員皆退入官廳排列香案及景帥升岸文武各官跪請　聖安畢延入官廳小憇略叙寒暄始各排導而回景帥至行臺屬下司道府廳及武職各官紛紛禀見軍憲濟留守常于二都護書尚衣亦先後前來拜會午後景帥發岀紅諭示期二十七日未刻接印次日排導岀轅往各處謝步 
[學憲回杭]  
　　杭州訪事友人云浙江提督學政唐春卿大宗師按臨處郡接到珂鄉來電知太夫人於新正某日在廣西原籍仙逝　　　制成服時武試未畢卽委提調代爲校閱發案一面牧拾行裝星夜回省交缷以便奔喪讀禮本月二十三日宗師舟抵江干卽乘素輿入署當具清供呈報聞訃日期委巡捕赴撫轅代遞其學政關防由處州府封固派員齎送至省前任撫憲廖榖帥因交缷在卽未將印信啓封俟劉中丞接印時一併移交至學署日行公事暫委杭州府代拆代行 
[漢口改設專官奏稿]  
　　頭品頂戴湖廣總督臣張之洞跪　奏爲湖北漢口華洋交涉地方緊要擬改設專官以資治理並分　横　　形恭摺具陳仰祈聖鑒事竊照湖北漢陽縣屬之漢口鎭古名夏口爲九省通衢夙稱繁劇自咸豐年間創開通商口岸以來華洋雜處事曾紛繁近年俄法英德日本各國展拓租界交涉之件愈形棘手且奉旨開辦蘆漢粤漢南北兩鐵路現在北路早已興工南路亦正勘路紛　萬端將來告成漢口尤爲南北各省來往要衝巿面愈盛卽交涉愈多乃漢陽縣與漢口中隔漢水遇有要事奔馳不邊若至通濟門外往返之間已非一日且以後鐵路由該鎭通濟門外至黄陂縣界之攝口數十里間悉成繁盛之區卽皆有華洋交涉事件必須隨時應付刻期履勘斷不能稍延時日致誤事機加以商賈輻輳訟案繁滋會匪游勇溷迹窺伺緝捕彈壓在在均關繁要該縣本係繁要地方政務不少又豈能日事奔馳於數十里之中於民事洋務均多窒礙自非有正印專官駐紥漢口不足以重交涉而資治理經臣督同瀋臬兩司江漢關道迭次籌議如將漢陽縣移駐漢口則該縣爲漢陽府首邑轄境遼闊政本殷繋以之移駐仍不免顧此失彼之虞藍漢口之不能兼顧漢陽亦猶漢陽之不能兼顧漢口如添設一縣則事屬創始一切煩費尤非易言現在通籌熟計不如將漢口同知改爲夏口撫民同知較爲協宜且品秩視知縣爲崇於彈壓亦較得力該同知向無管理土地人民之責事權不屬今擬將漢陽縣轄襄河以北之地北至灄口西至潰口横約一百二十餘畢縱約三四十里地方　歸該同知管轄作爲正印地方官以專責成應援照河南浙川廳陜西孝義佛坪等廳成案所有刑名案件仍歸漢陽府審轉倉庫錢糧仍歸該府考核一　治理統屬各事宜均與所屬州縣無異遇有洋務交涉地方緊要事件隨時禀承該管之江漢開道就近督率辦理以期迅連而免貽　似此就漢口原設之官分漢陽一縣之地可免增設湊撥之煩而事權旣專治理自易其養廉役食等項添籌無多衙門監獄卽就原有　基量　擴充添置應設載在祀典各壇廟照各直省兩縣同城之側與漢陽縣共之容俟將漢鎭舊有廟宇分别酌改亦尚簡易該鎭禮智巡檢卽在同知衙門附近擬令兼司獄事其漢陽訓導擬移設廳治改爲教諭所有該廳撥學額及管轄地叚田糧細數並其餘應行建置事宜廳俟奏准部議覆到後再行續籌辦理至漢鎭旣駐有同知專治其漢口原設漢陽府通判雖有緝捕之責實鮮可辦之事似毋庸仍駐該鎭查沂漢面上六十里漢陽縣屬之蔡甸地方巿面較盛水陸交通亦屬要地不可無職分較大之員駐紥其間擬將該通判移駐祭甸至漢黄德道兼綜地方洋務安民戢匪責任甚重查各省要缺道員其銜内多兵備字樣營汛自都守以下可歸節制此後可否請將漢黄德道加兵備字樣以資控馭實於彈壓地方確有裨益如蒙聖恩俞允分别改設移置應歸由部頒夏口撫民同知夏口廳教諭禮智巡檢兼司獄各印記並另頒分巡漢黄德兵備道關防俾資佶守再漢口同知本係要缺今因洋務事繁改爲撫民同知管理庶務缺更緊要擬定爲衝繁疲難四字最要缺由外揀補漢陽縣本係衝繁疲難要缺現雖境地分撥約計尚存原轄境地三成之二且係首府閘郭地方政務均屬繁要應删去衝字改爲繁難二字要缺仍由外題調以昭詳愼據署湖北布政使瞿廷韶署按察使岑春煊署漢黄德道江漢關監督俞鍾疑會詳請奏前來理合恭摺具陳伏乞皇太后皇上聖鑒敕部覈議施行謹　奏奉硃批該部議奏欽此 
[維持圜法]  
　　廣州訪事友人云邇來制錢奇絀日用維艱商民交受其困推原其故皆因奸商私運岀洋所致若不早爲禁阻其害將伊於胡底廣濟醫院各紳董於是邀集各行首事聨名禀請督憲設法維持譚文帥卽傳諭各輪船不准私帶岀口如敢違犯一律由關截住嚴拿懲辦潘憲魁方伯亦卽岀示曉諭云爲岀示嚴禁事案據省城各行商民劉起等禀稱省城錢價日長皆緣奸商牟利私運岀洋叩乞迅賜示禁俾免偷運等情到司據此查錢文爲民間日用所必需定例不准私運岀洋如果奸商違禁私運罔利病民殊堪痛恨除移行地方文武實力查拿并奉督憲撥輪巡各船認眞查緝外合行岀示曉諭爲此諭商民人等知悉爾等須知販運銅錢岀洋必干例禁當此錢價日昻之際更不應違禁偷運利已損人倘有奸商私運岀口定卽查拿究辦起獲錢文全數充賞本司爲民用匱之起見務期認眞查禁决不稍存寛假爾等須知切铁以身試法特示 
[武林官塲紀事]  
　　杭州訪事友人云紹興鹽厘局總辦劉太守廷約爲新任巡撫劉中丞之長公子前因呈請廻避交缷局務當由藩憲札委候補府蔡太守增光接辦○昌化縣典史缺經藩憲委試用從九品吉少尹興署理臨海縣典史缺委試用儘先巡檢卜少尹兆璜署理○蘭谿土藥分局現由牙厘局委候補知縣韋大令其謙辦理温州復垟鹽厘局委卽用知縣陳大令永昌辦理○前任撫憲廖榖似中丞擬俟交缷後卽日回籍已於二十五日飭丁雇備船隻將行李一切陸續搬運委武巡捕宋都戎照料護送至嘉定珂里 
[温郡官塲紀事]  
　　温州訪事人云新任永嘉縣縣丞傳愛棠二日玉森於新正初四日接鈐任事初六日拜會寅僚曁各糾士按二尹來 
 
 

Page 3

 
 
甌有年歴辦保甲兹權斯缺當可收駕輕就熟之效也○新委平陽釐局候補縣朱玉農大令其珣於正月二十一日附招商局普濟輪船來甌定於二月朔日接辦局務○新任平陽縣縣丞丁　青二尹萬寳於正月初四日交缷永嘉縣丞禀辭道府憲後隨卽束裝徑赴愼陽接篆○署永嘉縣秦樂坪大令於正月十九日開篆後卽於二十日開徴所有花户爭先投納者均給紅串永邑紅串聞祗十帋歴年倡先承完者惟徐信記一家耳○温州府番祝年太守於月之中旬晉省叩賀各大憲年禧○前署西溪司巡檢邱玉生少尹奉前任道憲宗觀察委令監督西溪嶧頭埭工挪移社倉榖欵現因埭工中輟虧墊公項致被紳衿葉毓玉等禀訐迄今未能完結本月二十一日府憲潘太守提案質訊細加研鞫知實係經董侵漁爰將葉林兩人發交捕廳看管候提集人證再行覆訊核奪 
[蘇省官塲紀事]  
　　蘇州訪事人云常州府知府有太守泰現經督憲劉峴帥調營差遣所遺員缺經江蘇藩司聶仲芳方伯於本月三十五日牌示以去年代理蘇州府之試用知府王太守毓苹署理○金匱縣知縣葉明府意深近爲二豎子所纒據醫者云須靜養數月方可就痊爰飭家丁交省請假俾得悉心調理當蒙上憲俯如所請遴委試用通判孫别駕毓驥前往代理 
[蜃江春泛]  
　　温州訪事人云永嘉縣所轄之西柟兩溪地僻人頑民風刁悍鬥殺之案時有所聞然盜棺發塚之事尚不數　去歳楓林徐姓因同族爭山起釁互相搆訟案經批訊徐思文茂才惑於青鳥之說驀將徐定恩之母嬸兩壙掘發定恩控奉撫臬各憲批飭縣審去冬秦大令迭訊數堂令定恩從速復葬津貼葬費完案定恩尤固執不遵復思上控訟籘糾纒不知何日得了也又横嶼頭有董登杰者家擁巨貲援例報捐運同職銜客秋因病撒手西歸其柩暫厝本村曠野旋忽被匪人將棺首燒穿一孔竊去翡翠朝珠及殉殮金玉眞珠等物村人聞聲往捕賊已遠颺遺忘搭連袋一只寫有伍姓記號隨卽報知董子董子不欲多事第將棺柩修補了事○張秋帆茂才少擷芹香壯遊蓮幕邇因時事艱難人心浮薄爰繕禀詞洋洋數千言面陳唐春卿宗師請飭各府州縣廣設勸善孔聖教堂選舉掌教每逢逆望講解聖諭廣訓及淺近善書開導愚民仿照西人講書之法未悉宗師如何批示也○温郡百里坊曾森順酒坊主曾一傳魯傳昆仲於本届歳試伯列武庠叔游文泮筮吉正月十八日迎學彩旗多至四十餘對鼓吹輝煌亦一時佳話也 
[鴛湖柳色]  
　　嘉興訪事友人來函云本月二十六日府憲在署舉行團拜禮本郡文武各官於迎接新任撫憲劉中函後皆命駕至署蹌蹌濟濟薈萃一堂洵官塲之勝事也○本月二十六日爲新任嘉興縣蕭邑尊接印之期届時邑尊由公館乘輿至署先行祭門禮次望闕謝恩然後更衣升坐大堂循例接鈐任事各書差皆叩賀如儀事畢與前任葉邑尊茗談片刻仍辭回公館○本月二十五日黎明時撫憲劉中丞官舫行至大西門官码頭暫泊忽一年約知命之某甲撲水呼寃經人救起搜得狀詞呈遞中丞閱視聞係湖州府歸安縣人所控何事則尚未經探悉也 
[上海官塲紀事]  
　　昨日俄國署理上海總領事官來覺福君命駕進城赴道轅拜會蔡觀察觀入花廳茗談良久始行辭别人前日江南提督李壽亭軍門由松至滬泊舟南巿午後命駕入城遍赴文武各署投剌至縣署時王大令飭丁擋駕軍門隨回舟次暫駐不口卽屬開赴吳淞江陰等處公幹 
[力扶善舉]  
　　本城果育堂董事姚子讓清節堂董事劉景輿保節堂董事嚴應其瞿榖人普育堂董事曹寄耘聨名具禀道轅略稱四堂經費向賴官商協力籌撥捐助邇來官欵難籌巿捐减色銀洋虧短食用奇昻各堂經費日絀一日而貧苦人之仰給於善堂者日多日總因時勢艱難之故董等承乏經理蒿目躊躇若不急籌補救將來善舉凌夷咎將誰諉特是凡百行業其稍形起色者亦旣靡不有捐則欲另闢一徑夫固　若登天用是輾轉籌思昕宵焦灼兹查城鄉各典向定月捐專濟地方善舉而質棧未經議及伏思質棧與典比論其好善之心斷無稍異論其籌捐之力亦豈過懸當此時勢萬難當必有不忍坐視者典捐向分三十千二十千十千爲三等若質棧照此减半分十五千十千五千爲三等似尚可行此項月捐匀派四堂濟費嗣後不論何項善舉不得再捐該業分文以恤商力似此辦理則該業之樂輸有定而各堂之受益無窮爲此環請札飭上海縣曁租界會審公廨會銜照會質業董事傳諭敦勸妥議定章詳復立案以扶善舉等情當經蔡觀察批示云據禀果育堂等四堂經費支絀請令質棧照典减半分捐撥濟能否照辦仰上海縣會同會審委員漙諭妥勸禀復飭遵 
[諭繳船捐]  
　　欽加四品銜調署江蘇松江府上海縣正堂兼襲雲騎尉王欽加四品銜辦理馬路工程總局江蘇卽補縣正堂朱爲岀示曉諭事照得馬路工程設捕燃燈經費浩大業將鋪户塲地車燈業捐次第開辦不敷尚鉅疉奉道憲諭飭開辦船捐以充經費兹已擬董詳奉核准遵辦札飭到縣局奉此除會同董事照章開辦逐月造册禀報外合亟會同岀示曉諭爲此示仰各商船户人等知悉爾等須知此項月捐爲工程經費不得已之舉從輕入手已屬格外體恤務各遵照憲定章程按月分别呈繳毋得稍有抗違切切特示 
[飭整巡防]  
　　兩江總督兼南洋大臣劉峴莊制軍查悉荆溪縣境屢岀盜案從無當塲拿獲者因知彼處團練不能認眞興辦以致盜匪屢次行刼毫無顧忌深恐各屬未免視同一轍因通飭各州縣須以此爲鑑將團練事宜實力整頓以安閭閻而戢盜賊昨日專札至上海縣飭令一體遵照 
[飭緝贓賊]  
　　滬城南門内王竹鷗方伯家日前被竊賊掩入竊去衣服物件事後查知專丁投上海縣署禀報王大令於前日午後命駕前往勘視一週卽飭捕役赶緊嚴緝違干血比 
[准予交保]  
　　曹維賢前因寵妾蔑妻被妻兄戴安久控諸上海縣署經王大令研訊曹不肯遵斷繳洋六百元以致收押昨日朱明府赴縣爲曹緩頰請准保去理勸大令准之 
[難民求恤]  
　　江北船户十餘人在佘山洋面遭風遇救獲生附乘他舟於前日午後抵滬投上海縣署求給川資俾回故鄉縣主王大令惻然憫之酌給若干派值日差送之登舟從速回籍 
[押犯病危]  
　　自新所押犯張嘉林患病日久勢頗沈重由看役禀知上海縣王大令屢撥官醫診視未能奏效看役見其病勢增劇因又禀明請示大令諭令暫行交保如無保人著卽發堂醫治 
[租器轇轕]  
　　王采南投英界公廨控李仁芝串同陸裕德將所租木器吞没不還經襄讞劉二尹判將陸押候交李到案再核前日由王偕保人許德基扭李至廨當晚二尹覆訊王供寗波人在震泰木器店執業去年由陸裕德卽恊春來稱由李託租紅木大牀檯凳茶几等物倩許作保小的憑陸取去與許李素不相識詎料未滿四月李卽避匿不面陸許二人互相推諉李另欠房租洋銀四十餘元房東欲將木器拍賣無奈代還房租始得搬回然當塲檢點缺少各物共值洋銀八十四元及小的代付租洋四十餘元前後共欠一百八十九元顯被李陸串通吞欠求恩究追陸供與李素識當時因無保人故由小的向震泰代租乃李居心叵側反被貽害許供李倩小的向陸擔保今旣控案缺少各物自應賠償求准交保赶緊理處可也李供生意清寥不得已而岀此當時小的至柴橋探望親戚至歳暮歸來則店中之物已被震泰搬取一空反稱缺少誰實見之劉二尹以李供詞狡展判令掌頰一百下押候追繳陸許旣爲中保理應帮同清理准予交保開釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[失火卽熄]  
　　甬人某甲操魯班業賃居虹口藡路西華里第一百九十一號門牌前晚糾集同業在家作麻雀之戲忽起口角致相用武潑翻檯上火油燈火勢炎炎幾致不可收拾幸人手衆多竭力澆灌得卽撲滅 
[拘獲賭徒]  
　　前日上午十六鋪汛捕在潮惠會館戲塲拘獲擺二十一門賭攤之王介卿解至捕房捕頭禀知工程局總辦朱森庭明府提訊之下判責四十板交保搜獲之錢四百餘文小洋兩角給該捕領去以示獎勵賭具當塲銷毁 
[南巿捕房紀事]  
　　東洋車夫陳扣林前晚夜半時停車於大馬頭裏街聚豐烟店門首陳在車中酣睡不意所燃燈火忽爾上炎將該店排門燒損其時陳猶深入睡鄉適有十六鋪汛捕夥經過瞥見當卽拘交六號巡街捕帶至捕房捕頭令押候解工程局禀請總辦朱森庭明府訊究○前日上午有某甲投捕房報稱有女孩一口名喚高巧林年方八齡向在滬北德隣里六百三十號房屋内居住頃於本月二十三日走失無蹤請爲查緝經捕頭王榮培傳語十六鋪汛捕留心查察 
[英界公堂瑣案]  
包探李星福禀稱近日巿面清廖游手好閒之輩往往三五成羣在北泥城橋及垃圾馬頭等處沿途攫物魚肉良民深爲地方之患前晚陳阿二王阿四王金奎陳阿四高根寳等十餘人在北泥城橋左側欲攫某鄉人所負之洋布適經小的查見率夥　拿獲住五人餘皆逃逸某鄉人急欲回鄉不願到堂今特解請訊究陳阿二等五人同供小的等手藝營生邇因停工無事約伴閒游此事實與小的無干尚求明察讞員鄭瀚生大令見陳等短衣窄袖狀貌猙獰知非善類商之巴繙譯官著一併送縣嚴辦○龜奴劉寳林與妓院傭婦汪李氏結露水緣已有年所近忽意見參商各懷怨望前日劉至氏處謂我與若孽緣已了宜效勞燕分飛彼此不相顧問唇槍舌劍騷擾不堪由妓院中人投報捕房派令包探趙銀河前往拘獲送案請究汪李氏投案供稱小婦人傭工度日與劉私識不意近日忽萌異念强索洋銀欲與小婦人分離小婦人無力應付伊卽與主人爲難致被報捕今旣送案求恩公斷劉洪小的不願再與此婦同處並未勒索洋銀實被誣指大令判將劉笞責二百板管押三月汪李氏從寛斥退○包探李星福禀稱日前王阿二陸阿洪串竊陳六順攤上閒書六十部售與王阿四得洋銀九元瓜分花用後經小的查知一併拘獲送請訊究陳投案領贓王陸認竊求恩王供彼此同業不知竊贓故敢收買大令判將王陸各責二百板管押三月王罰洋銀十元○甬人郁吉三在滬開設吕宋票店現已閉歇失業無聊致成偏心之病前日至大英公館肆口吵閙由司閽人鳴諸二百零二號華捕送案請究郁供職員有銀若干萬兩被人昧良吞没故投英領事署控告不料反遭送案殊難索解大令見其語無倫次著暫留候函送果育堂醫治○包探張阿五解李阿四到案禀稱此人托名小工專在各輪船馬頭行竊煤鐵等物昨又竊得鐵練數十丈經小的查獲送請究懲李認竊求恩大令判責二百板管押一月○包探陳金標禀稱竊賊胡開源在某茶肆摸竊茶客某甲洋銀二枚經小的查獲而失洋銀之人已不知去向是以將胡解案請究胡供與甲爲友偶爾游戲並非有意大令問友係何人胡不能答遂判令笞責二百板管押一月贓存捕房候領○包探沈阿鶴禀稱前者招商局失去綢衣數件現經小的查得贓被陳仁喜張阿小二人收買因卽送案請究陳張同供此衣係向浦東協記衣莊購得何謂收贓實岀不解大令著押候查明覆訊○包探顧阿六禀稱陳三芝竊取季瑞生家布衣四件經小的緝獲人贓送案請究季投案請領失贓陳供布衣係向借來並非竊取大令判責二百板 
[法界公堂瑣案]  
　　蘇婦顧王氏有子名金榮年甫六齡上年被同居之縫工朱朗軒串同蟻媒宗士梅曹阿根等展轉售賣與吳淞緝私砲艇哨官潘隆生帶回廣東原籍顧王氏偵悉之下將朱扭控公堂經讞員朱森庭明府訊供備文至寳山縣請派差協探至劉家巷將經手售賣之陳錫金陸介壽帶回捕房昨禮拜四堂期傳同原告顧王氏將一干人解請朱明府何繙譯會訊據朱朗軒供陳錫金在劉家巷開設客寓惯作蟻媒質之陳供去年冬月某日朱改名祝敬堂挈領幼孩至小的棧内住宿據稱妻故遺下幼孩不能存活擬欲過繼他人小的見伊父子凍餓可憐適有鄰居陸介壽來稱意欲收養爲螟蛉央小的代爲關說是實曹阿根供伊等展轉賣至吳淞小的與買主鄰居囑代看視迨後卽領回廣東現在伊戚在英界四馬路開木器店請飭包探帶至該店詢問必有音耗明府得供判將一干人一併押候復訊原告飭退候傳案備質○章叔文日前附北京輪船由甬來滬被陳阿九竊去珠皮馬褂縐紗棉複各一件報捕後由某包探查獲人贓送案請訊明府判陳枷號一個月發码頭示衆期滿重責三百板贓交失主領回○侯柏順禀稱南京人童長發虧次會項洋二百餘元向索不還扭案請追質之童長發供向爲戲館生意虧欠會項屬實惟原告住在英界不應越爼明府判交的保限五日内理明○流氓謝金蒙昨日與賣香烟之某甲口角之下持刀戮傷爲包探當塲拘獲解案請辦兇刀呈案明府判押候某甲傷痊復核○積竊朱寳林屢次犯案帖惡不悛前日在途竊得布衣兩件爲包探拘案請辦明府判責四百板贓存待領○偷兒吳阿二日昨往利興號竊取硬柴爲失主拘獲送案請辦明府判責二百板○包探禀稱扒竊王太順前日甫經釋岀在途竊取銀簪一支當洋三元五角又在身畔搜岀當票三十五張一併解案請辦明府以王帖惡不悛著重責五百板發改過所監禁三年搜岀贓洋充公 
[美界捕房紀事]  
　　前日竊賊張沿虎至百老匯路四十九號洋房竊取自鳴鐘等物昨爲包探胡瑞龍緝獲人贓送入捕房押候解送公堂禀請讞員鄭瀚生大令訊辦○甬人董金裕在北河南路開設煤炭店前晚被小竊撬門而入竊去衣服首飾所值不貲事後開明失單赴捕房請緝捕頭允之○昨晨小竊王明山至裏虹口某姓家圖竊爲事主當塲拘獲送入捕房捕頭以圖竊未成令押乞丐牢一日從寛斥釋 
[金陵官報]  
　　正月十四日銀圓局候補道任叩謝飭知會辦湖南督銷候補道陳昌曇大河口厘捐知府張炳生均到候補通判羅治霖請假赴鎭江泰興縣湯曜泰州都司何復勝均辭○十五日勷辦上海機器局知府張慶勛樊興厘捐知縣朱寳森員淞騐補厘捐王世楨均到同知文鳳通判趙廷家胡推藩荷花池厘捐通判張景祜均見署高郵州章邦直辭知州許庭森閔家鎭署江浦縣俞熙安徽知縣陳守先知縣陳紹唐江矱閻懋曾席伯連曾紀桗均見孫籬齡由浦六勸捐回提督朱連勝謝委署常州營遊撃水師左營趙雲龍禀知巡江同知余貞祥辭赴滬公幹南河截取同知程鴻遇到由揚來委署淮安城守守備何漢斌叩謝○十六日統領浙西鹽捕水陸等營候補道杜俞候補道楊兆鋆請假赴蘇又賴紹濓統領親軍等營劉大河口厘捐知府張炳生知府喻先覺委署常州營遊撃提督朱連勝辭同知宋振麟知州許炳常知縣劉燡賀鏡如均見安徽銀圓局兼商務局候補道鄭炳勛由皖來禀知十二月初八日交缷安徽按察使駐滬商務局湖北候補道劉世珩由上海來叩謝保案換戴二品銜皖南鎭黄本富淮安城守叅將張邦才中書科中書郭慶護金陵駐鎭統捐總局兼輪船米厘捐知府徐炳倬又清江統捐分局知縣林尚辰均到見代理句容縣李孟康到○十七日糧道吳由鎭江回鎭洋縣吳鏡沆舒城縣蕭仁丙均到署江浦縣俞熙辭知縣蕭毓昌請期服假又李芳禀知通判瞿鴻瑺病故○十八日候補道曾紀壽由蘇回統領老湘合字等旗章其俊裕溪營叅將王鴻年大通營叅將張準照均到光祿寺署正黎錦彛由揚來泰州陸銑到案徽銀圓局兼商務雇候補道鄭炳勛皖南鎭黄本富淮安城守叅將張卿才均辭委署九江後署遊撃張本生謝委代理句容縣李孟康准補華亭縣王得庚辭赴贛檜會算交代均辭 
[蘇省官報]  
　　正月十六日總辦金陵機器襲造局候補道郭道直由寗來同知嚴恭壽禀辭回常州通判陳寳樽禀辭回盛澤厘局陽湖縣高禀辭知縣查亮采禀辭回宜荆厘局又何紹聞禀辭回瀏河厘局調署吳縣縣丞江陰縣縣丞孫應照禀辭回江陰○十七日壬辰翰林龔心銘安徽人由籍來靖江縣調禀 
 
 

Page 10

 
 
辭知縣陳其壽禀辭奉飭前辦宜荆厘局查獲大宗偷漏蒙記功一次又王國振禀知由太倉衞公幹回又竇鎭山由瓜泗厘局來浙江候補知縣洪禧辭行回浙丁酉舉人陳其謙浙江海鹽縣人由籍來督辦松滬局候補道福到○十八日辦理金陵下關掣騐局候補道朱溍由寗來三品銜江蘇試用道萬中立湖北人由寗來知府沈鳳韶禀辭回上海　捐局正任東臺縣調署泰興縣湯曜禀到並謝秉恩保列卓異青浦縣汪禀到代理宜興縣郭曾程禀辭赴任知縣洪衍慶禀辭回吳淞沙釣船捐局又陳文藻禀辭回上海貨捐局知府銜浙江候補知縣秦覲榮胡元漙由浙來委署陽湖縣主簿沈恩湘禀辭回滬銷差後卽赴任典史汪懐禀知赴無錫迎接浙撫憲又沈榮馥由寗來委署金山縣典史項森禀辭赴任 
[法公堂自一千八百九十八年六月至年底罰欵收付清單]  
　　七月初一收上半年付餘洋四百三十三元五角四分十二收嚴炳文串岀洋人討欠嗣洋四十元八月初二收張萬盛窩贓罰洋二十元初六收任阿生毆捕罰洋五元二十五收萬陳氏行賄罰洋五十元十月初五收陸阿四違章收買野味罰洋五元十五收王永豐失火嗣洋四百七元六角十一月十二收高小六子假託從良罰洋五十元十七收沈福桂收贜罰洋三元二十九收長順押抗罰洋十五元十二月初一收史寳卿調戲罰洋五十元初六收楊韓輝又罰洋四十元十三收徐仁卿陳春甫販銅四開罰洋五十元二十九收張太林兌岀銅洋罰洋八十元又收李玉堂收贜罰洋四元又收傳陳氏又罰洋一元以上共收洋一千二百五十四元一角四分七月十八付曹應梅拉風工洋三元二十三付顧順堂工食洋七元三十一付楊金保工洋七元八月初二付仁濟醫館李珠保飯資洋十六元五角又付李珠保川資洋一元五角十六付張載德拉風工洋三元二十一付顧順堂工食洋七元二十三付王阿六川資洋三元又付陳槪廷川資洋一元三角三十一付楊金保工洋七元又付公堂用拖布洋二角九月二十付顧順堂工食洋七元又付公堂用鷄毛埽帚洋二角十月初一付楊金保工洋七元初六付徐榮記修公堂工料洋五十七元七角又付仁濟醫館龔桂堂飯資洋一元六角五分二十又付楊壽生飯資洋二元五角又付毛邵氏被火撫恤洋八十元又付陳省吾又洋二十元又付李嘉才又洋二十元又付宋芹香又洋二十元又付殷春山又洋十元又付顧順堂工食洋七元十一月初一付楊金保工洋七元初八付周濟川川資洋十元十二付仁濟醫館陳得高飯資洋五元十五付通商各國條約全部洋二元二角五分又付鍾發祥脩何繙譯包車洋十六元五角十七付王惠南做捕房棉被五十條工料洋一百十五元十八付顧順堂工食洋七元十二月初一付楊金保工洋七元十七付顧順堂工食洋七元二十九付探捕拿獲銅洋充賞洋二十元三十一付楊金保工洋七元又付彚成煤洋十二元五角又付王百燕抄錄案卷酬勞洋十元又付張雲松撫恤洋二十元又付普育堂善舉洋二百元又付仁濟醫館善舉洋一百元又付放生局善舉洋五十元又付廣益堂善舉洋四十元又付輔元分局善舉洋三百十八元三角四分以上共付洋一千二百五十四元一角四分 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年正月初十日十一日泰報全錄]  
　　宫門抄○諭旨兩道錄前○盛京將軍依奏爲交涉車繁地方民教案多棘手擬請揀員留省差遣摺○贛撫松奏爲援案展限辦理盤查倉榖摺○又秦爲展限舉行計典摺○提督宋奏爲功防督飭訓練摺○燕督裕奏運司道員各飭赴任片○正月初十日烏里雅蘇台將軍連順到京請安○奉天府府尹恒壽到京請安○吏部奏派管理覺羅學派岀儒林○關防衙門奏十八日大高殿拜素　公行禮○召見軍機連順恒壽○十一日趙舒翹請假五日○熙　　假十日○連順恒壽預備召見○順天府奏京師得雪二寸有餘○召見軍機連順恒壽○○奴才依克唐阿跪奏爲奉天交涉事繁地方民教案多棘手擬請由差遣各員内揀員留省以資得力恭摺仰祈聖鑒事竊查奉天政府殷繁今非昔比而棘手難辦尤在交涉一端此間道府缺少需次並無多人且係兼充要差不克時離卽間有來奉投効者亦因僅充營差懸而無著不願久留而去此又現需方面大員辦理交涉之實在情形也上年五月間奴才因地方差委乏人會同前府尹松林奏留同知二員知縣六員佐雜十四員欽奉硃批此次姑允所請嗣後不得再行瀆請等因跪聆之餘莫名惶悚今閱年餘而時事變遷如此交涉需才又如此若仍凛遵諭旨自安緘默其何以借資羣力共濟時艱兹查有花翎分省試用道景賢智局通敏志趣不苟前以一品廕生蒙恩賞給舉人一體會試光緒二十一年吏部帶領引見奉旨以文職用欽此當以員外郎籖分刑部歴充貴州司帮稿主稿帮辦兼福建廣東兩司行走現審秋審處兼行學習期滿留部補用二十四年遵新海防例報捐道員分發省分試用該員先塋本在奉天其祖原任刑部尚書署盛京將軍崇實功德在民至今紳民謳思不置舉原任將軍都興阿大學士文祥建立公祠奏准列入祀典此間稱爲三賢祠該員請假至奉修墓謁祠來署請見與之接譚頗知慨念時艱留心世務且無世家驕奢習氣適值督署文案乏員暫留該員帮辦於中俄交涉頗　竅要若再資歴練不難繩其祖武又花翎四品銜吉林候補同知廷楝才識優長通逹事理該員前以知州赴部引見領照到省道岀瀋陽經奴才附片奏准留營差遣旋派辦理蓋平鹽厘實力整頓收欵遞年加增每年多征銀數萬餘兩歴人中今職其廉能已荷聖明洞鑒當該員未赴引時經奉錦山海關道委辦交涉頗資得力奴才耳熟其名前次晤見奏留職是之故又知府銜吉林候補同知查當璣幹練精良熟悉洋務前辦吉林機器局轉運事宜留住營幾及十年於外洋利弊及中華交涉要策洞悉無遺嗣以直隷候補知縣奏留吉林仍爲奴才留辦營口釐務每年增山銀數萬兩得以諭功請奬其廉幹正與廷棟相伯仲而在奉尤爲最久又分省補用通判景霖性情質直勞怨不辭自光緒十二年投効琿春充奴才隨員迄今十餘年無不從辦理邊防交涉悉臻妥恊充當前敵營務委員勇敢任事現在帮同廷棟徴收鹽釐同心協力以致鹻務大有起色又候選知縣紹康誠樸耐勞遇事求實　由户部筆帖式隨剿熱河土非獎給六品軍功嗣於神機營岀力得保今職上年來奉投　　　斗秤捐稅力袪積弊歴派辦理交涉悉恊機宜以上五員或孫灼見有才或係歴試有效均爲辦理交涉所不可少之員合無仰懇天恩准將景賢廷楝查富璣景霖紹康五員各以本班留於奉天照例補用於地方大有裨益如蒙俞允該員等應交離省分發各項銀兩均飭分别補交以符定例奴才爲根本軍地交涉需員起見除飭取各該員履歴咨部查照外是否有當理合恭摺具陳伏乞皇太后皇上聖鑒訓示再新授奉天府府尹廷雍尚未到任故未列銜合併陳明謹奏奉硃批著照所請吏部知道欽此○○江西巡撫臣松壽跪奏爲到任盤查倉榖援案展限辦理恭摺仰祈聖鹽事竊照定例督撫到任應將通省積儲倉榖於三個月内查核具題臣仰蒙恩命補授江西巡撫到任後卽飭藩司將通省倉儲榖數詳細開報以便照例盤查兹據署藩司張紹華詳稱江西各屬倉榖内有從前清查案内原缺及節年被水被旱岀借平糶並豁免民欠籽種口糧動展兵米原叅交代虧缺勒追著賠曁豁免被賊刦奪與天軍需動用等案榖石併造鐵路經費案内動缺榖街銀兩以致各項缺榖尚未買齊歸倉應行援案展限辦理等情具詳請奏前來臣查各屬倉榖儲備攸關必須核實盤查從前各撫臣到任因各屬動缺榖石每有買補未齊均經奏明展俟買足後查明題報原以杜挪掩牽混之弊况本年六月初八九月二十二等日兩次欽奉上諭州縣積榖務當認眞籌辦以備緩急當經前護撫臣翁會桂將清查各屬積榖情形覆奏在案此外各項倉榖亟應赶緊分别籌補以實倉儲而免弊混臣督飭各府嚴催各屬務將動缺倉榖及時採買分别禀辦一俟買齊歸倉再由臣遴委大員分往盤查照例題報如查有虧短情弊卽當據實嚴行叅辦斷不敢稍有徇隠以仰副聖主愼重倉儲之至意所有　查倉榖援案展限緣由理合恭摺具奏伏乞皇太后皇上聖鑒謹奏奉硃批户部知道欽以○○江西巡撫臣松壽跪奏爲江西省舉行計典懇請展限以昭愼重恭摺仰祈聖鑒事竊照光緒二十四年十二月届應舉行大計之期已准部咨業經行司查辦現在各屬均未造册申報臣查三載考績黜陟攸關必須考察周詳舉劾確當始足以示勸懲而飭官方臣甫於本年十月初三日到任所屬各官才識之優劣辦事之勤惰尚未周知未便草率從事相應循例奏懇聖恩俯准將江西省光緒二十四年十二月計典展至光緒二十五年正月開印後舉行俾臣得與藩臬兩可詳細察看據實舉劾以冀仰副朝廷澄叙官方之至意各屬内如有庸劣不識之員仍當隨時叅辦不敢稍事姑容所有本年大計應請展限緣由理合會同兩江督臣劉坤一合詞恭摺具奏伏乞皇太后皇上聖鑒訓示謹奏奉硃批著照所請吏部知道欽此○○太子少保尚書銜四川提督奴才宋慶跪奏爲奴才回至山海關防所督飭訓練恭摺仰祈聖鑒事竊奴才於十一月二十四日到京仰蒙皇太后皇上召見三次領訓誨之周詳荷加恩之稠疉下懷依戀感悚交深陛辭後於本月初三日岀京路過天津與督臣裕祿面商防務初五日回至山海關巡閱各營均甚整肅傳述聖訓全軍將士莫不歡聲雷動誓報國恩兹由節制北洋各軍大學士臣榮祿奏明以奴才一軍駐紥山海關内外專防東路爲左軍所駐之處界連奉直地當山海舉凡訓練巡防整軍經武在在均關緊要奴才惟有隨時隨事認眞督飭經理並禀承大學士臣榮祿方略期免隕越以冀稍酬高厚鴻施於萬一所有奴才回防督飭訓練緣由理合恭摺奏報伏乞皇太后皇上聖鑒謹奏奉硃批知道了欽此○○張汝梅片再調補山東布政使張人駿現已到省應卽飭赴新任供職署藩司豐伸泰亦應飭回運司本任各專責成除分檄飭遵並咨部查照外謹附片陳明伏乞聖鑒謹奏奉硃批知道了欽此○○裕祿片再新授長蘆鹽運使萬培因現已交缷大順廣道篆到津應卽飭赴新任其現署運司之天津道方恭劉飭令仍赴天津道本任各專責成除檄飭遵照外理合附片陳明伏乞聖鑒謹奏奉旨知道了欽此 
 
 

Page 14

 
 
[光緒二十五年正月十二日十三日京報全錄]  
　　宫門抄○懿旨一道上諭六道錄前○豫撫裕奏爲甄别道府州縣各官照例分别繁簡補用摺○又奏爲署理藩司暫緩交缷片○又　奏爲調署知縣片○晉撫胡奏臬司到省飭赴新任片○又奏報河東坐運各商困苦情形摺○齊撫張奏爲請頒發昭信部票片○蘇學政瞿奏報歳試情形摺○燕督裕奏請暫緩　計典片○正月十二日克王假滿請安○儒林謝管覺羅學恩○連順謝賞福字荷苞恩○鈕楞額請假五日○錫侯請假二十日○掌儀司奏十五日早晚祭奉先殿載振漙侗行禮○召見軍棧○十三日端王假滿請安○希賢謝授廣西道恩○毓秀謝授安徽道恩朱益藩等同鄉官謝恩○廕昌預備召見○召見軍機廕昌毓秀○○河南巡撫奴才裕長跪奏爲候補道員州縣到省一年期滿照例甄别恭摺具陳仰祈聖鑒事竊查定例勞績保歸候補班補用道府州縣等官無論何項岀身均應於到省一年後甄别補用等因遵照在案兹查懐慶府知府在任候補道江槐庭彰德府知府在任候補道善承鎭平縣知縣在任候補直隷州知州徐壽兹候補直隷州知州金占元候補直隷州知州連文淵候補知縣吕耀卿均到省一年期滿例應甄别據署布政使長祿署按察使穆奇先以該署司等到任均未及三月例不註考惟署藩司前在臬司任内查得該員江槐庭年壯才明勤求治理善承精明穏練有守有爲徐壽兹老成歴練金占元辦公勤愼連文淵爲守兼優吕耀卿年壯才明均堪以原銜留省分别繁簡照例補用會詳請奏等情到前撫臣移交前來奴才覆查無異除將各員履歴咨部外理合恭摺具陳伏乞皇太后皇上聖鑒訓示再奴才到任未及三月例不岀考合并陳明謹奏奉硃批吏部知道欽此○○裕長片再署布政使按察使長祿升授江寍布政使業經該司具摺籲懇陛見奉旨著來見欽此自應委員接署束裝啓程惟查該司在豫省有年情形熟悉歴署藩篆措理裕如奴才甫經抵任一切均須次第商辦且現聞新任藩司景星業已抵京不日卽可履任未便再易生手致多周折應請暫行留署經理藉資臂助俟新任藩司景星到豫再行飭令交替北上是否有當謹附片具陳伏乞聖鑒訓示謹奏奉硃批知道了欽此○○裕長片再據署布政使長祿按察使穆奇先會詳稱署商水縣知縣孫多祺現經調署祥符縣知縣所遺該縣印務查有林縣知縣曹善臻堪以調署該署司等到任未及三月例不註考惟署藩司前在臬司任内查得該員明練老成力求振作以之調署商水縣知縣洵堪勝任覈計該員本任内並無盜刦已起四叅及錢糧有關降革處分與調署之例相符等情到前撫臣移交前來奴才覆查無異除批飭檄遵外相應附片具陳伏乞聖鑒再奴才到任未及三月例不註考合併陳用謹奏奉硃批吏部知道欽此○○胡聘之片再升授臬司錫良現已陛見回晉應卽飭赴新任署臬司楊宗濂飭回河東道本任各專責成除分飭遵照並咨吏部外理合附片具奏伏乞聖鑒謹奏奉硃批知道了欽此○○頭品頂戴山西巡撫臣胡聘之跪奏爲本年河東雨水過多池淹運阻謹將各商困苦情形恭摺具陳仰祈聖鑒事竊據護理河東道趙爾豐轉據坐運各商販禀稱河東鹽務疲滯已久近因連次辦捐加價成本愈重商力愈疲加以大祲之後地方凋敝銷數迥不如前每年雖封配十成實銷不過六七成爲止該同販等因清綱限迫雖有積鹽不得不赶封新引勉顧大局然頻年推陳岀新實已萬分竭蹶乃自本年二月卽遭陰雨連綿春運滯銷迨至夏秋大雨如注兼旬累月運路冲毁旋修旋廢陜豫兩岸雨水泥淖亦復相同脚價工資雖加倍招徠仍苦無從雇覓以致癸已新綱引鹽目下運銷不及十分之二而壬辰綱已掣未運之引仍不下二千五百餘名新陳並積一時萬難周轉該運販等無力賠墊停閉堪虞至坐商專恃鹽池畦地澆曬配售近因刮收不旺畦産漸荒兼之鹽價日賤工資日昻獲利已屬無幾本年大雨連旬堤堰半多傾圯雖經設法堵護外水幸未内侵惟鹽池形如釜底歴年穿鑿成井不通泉眼謂之　　向賴隨雨隨晴藉資澆晒今則底水上騰深至七八尺及丈餘不等畦地半被淹没汪洋一片旣難施工滷氣衝淡亦難成鹽該坐商等全年工本一旦盡棄實屬賠累難堪惟有合詞叩懇俯念霪雨爲災商情困苦准運販等將壬辰引鹽銷完再行封納癸已新綱引課並請量免攤派以紓商累所有坐商被淹畦地請騐明酌借工本俾資修復庶免來年無鹽可配其實在不能興修者並懇准其歇業等情經該護道按照所禀詳加察騐實因雨水過大人力難施以致銷路不通畦産多廢若不設法維持勢必運販裹足不前坐商流離失業實於潞岸全局大有關繋現已督飭詳細覆勘應否酌借欵項量免攤派俟查明再行詳請核辦惟各運販積鹽過多萬難周轉若如所請俟陳引銷完再封新引則來年四月斷難清綱誠恐有逾部限合先據實詳明請奏咨立案前來臣查河東本年雨水過多運道冲毁工本盡棄遂致坐運各商同遭困苦體察情形似不得不急籌補救除飭設法開通運路疏銷積引並查明被淹畦地迅籌修復以恤商艱而維課欵外所有河東坐運各商困苦情形理合恭摺具陳伏乞皇太后皇上聖鑒飭部立案施行謹奏奉硃批户部知道欽此○○張汝梅片再定章官紳商民認借昭信股票銀兩按本計息分年歸還欵非無著惟股票迄未頒到難免輾轉猜疑現在如已造齊應請由部迅速頒發以昭大信除咨户部查照外謹附片具陳伏乞聖鑒謹奏奉硃批户部知道欽此○○江蘇學政臣瞿鴻禨跪奏爲陳報歳試三府一州情形恭摺仰祈聖鑒事竊臣考過蘇松太常鎭五屬情形前經具奏在案嗣於八月十八日岀棚先試江寍府次試通州並附考海門廳次至泰州棚試揚州府次試淮安府十一月初七日回抵江陰駐署當試江寍第二塲童生點名時准督臣劉坤一鈔送電傳懿旨嗣後悉照舊制仍以四書文試帖經文策問等項分别考試等因欽此臣立卽欽遵辦理每至一棚關防不敢稍懈正塲必終日在堂鹽視以免弊端塲規亦較整飭各屬生員均有傑岀之選童卷皆能足額武塲則以淮安爲最優通州人數較多尚敷選進江寗揚州兩府武童旣少投藝亦生其未能如額者均各缺額不等以昭愼重臣伏惟學術正而後士品端士品端而後人才岀本年八月以來屢奉皇太后皇上諭旨諄諄以崇正黜邪化民成俗爲念臣惟有奉宣德意恪守典章除行文布告外復於發落之日剴切申勸曉以大義勉爲眞才期共副聖朝敷教作人之至意所有微臣此次考試情形謹繕摺具報伏乞皇太后皇上聖鑒再臣經過各處收成豐稔民情樂業惟沿途時有徐海災民轉徙南下地方官或留或遣均尚安靜因關宸念理合附陳謹奏奉硃批知道了欽此○○裕祿片再本届大計扣至光緒二十四年十二月三年届期前准部咨當經飭司循例遵辦兹據布政使廷杰按察使周蓮詳稱查定例各省藩司到任未及三月如前官考核名册未定准請展限三個月等語今該藩司廷杰於本年十一月十六日到任覈計具題之期尚未滿三月接見屬員未能周遍其才識賢否辦事　劣均未深悉勢難依限辦理應俟明春詳愼察看再行舉辦等情具奏展限前來臣覆查無異理合會同兼管順天府府尹臣孫家鼐署順天府府尹臣陳秉和附片具奏伏乞聖鑒敕部查照謹奏奉旨吏部知道欽此 
 
