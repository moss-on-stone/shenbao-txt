# 1918 - 14 - 4916137

 

Page 1

 
 
[本舘定報價目]  
中國境內全年逐日寄大洋十二元半年六元日本全年十二元半年六元歐美各國全年二十五元二角半年十二元六角報資先惠郵票不收 
[本舘告白刋例]  
評前二行起碼第一日第行一元二角第二日起每行七角五分中縫價例同●後幅長行三行起碼第一日每行四角半第二日至第七日第行三角第八日起每行二角五分短行五十字起碼多則以十字遞加第一日每字六厘第二日至第七日每字四厘第八日後每字三厘 
[新編第十一版大英百科全書減價百分之五十]  
特提一定部數在中國謙價發行寄到書欵七圓當將全書二十九冊呈奉按月繳欵七圓能將書價付清 
各種問題之答案 
諸君欲知一地方之所在乎一事實之日期乎。偉人創業。欲知其憑藉之時勢。疾病相乘。欲知其治療之醫藥乎。他如遘疑難案情。則欲知其法律。見自然現象。則思考其原因。遇政治或經濟問題。則擬推其結果。以及原料之產自何方。商品之如何製造。蓋無時不與疑問為緣者。大英百科全書之所以傳誦士林。風行一世者其理由之一。亦在能解答各種之問題耳。 
旣供參加考亦可誦讀 
雖然大英百科全收。非僅僅一參考之書也。其編纂主旨。蓋於備考特別問題之外。尤在供人誦讀研究。用以資敎訓而增興趣。此自初出版時。即巳具此特色。是書第一版。於百五十年前發行。當時書僅三能。以參考訛。固甚不完備。有多數之問題。未能解答。顧成績則巳極優良。亦以其學術上之重要條目。均文詳味永。能使讀者融會貫通於全科之大旨。而不僅得片段智識耳。嗣後增訂一次。則其參考之價値亦更上一層。直至此次第十一版。乃於意想所可及之問題。均應有盡有。一檢即得。然是書之根本特性。所謂兼備參考誦習之資者。則仍保持而勿失也。 
完全之藏書樓 
購新編大英百科全書者。殆與置一藏書樓無異。其各科學之條目。設按類彙集。照通常書籍之篇幅。分冊印之。則實業工程可得十五冊。法律政治可得十七冊。醫學九冊。化學七冊。世界各國各城鎭之詳紀一百冊。其他且不遑枚舉。要之通全書之內容而言。則通常三百葉一冊之書。可得四百五十冊也。至重要訛題記載之詳。則可舉下列諸條證之。如英國歷史條。凡十八萬字。法國歷史條。凡十五萬七千字。法國文學及英國文學兩條。每條均六萬字。建築　術條十萬堆對事不對人千字。陶器術條八萬五千字。附釁九十六幅。棉花及紡紗條七萬七千字。心理學條八萬七千字。大砲條六萬字。附釁九十二幅。造船條十八萬五千字。附釁二百五十幅是巳。 
敎育上之價値 
此等條目。均由當代第一流著作家。精心結撰。故大英百科全收。實可謂濬智利器。而具有教育上之價値。斷非僅備參考之書。所可同年而語。此次劍橋大學。所以任第十一版之出版事務者。亦以是書有傳播知識之功用故耳。至吾人所用（教育）二字。意義尤極廣闊。非專指少年學子而言。蓋無訛年齡長幼。但使認增長智冊。恢擴見聞之利益。則均是書敎育範圍之所及者也。 
少年子弟之利益 
此種書籍。在有少年子弟之家。尤冊顯附加之功用。蓋購置是書者。以供本人自用。既已愜心貴當。乃見其子弟亦讀此而大受裨益。有不益增其愉快者乎。 
廉便之版本 
大英百科全書。有一至大之障礙。即每叠一版則體積益增而書價亦益鉅是也。惟是項障礙。今用新發明之印刷法巳除去之。此第十一版之手携本。其體積祇原版三分之一。其定價縣減去百分之五十。然於原書之內容。則未嘗增損一字。即圖畫之行列亦未嘗更動也。今此種手携本。巳提出一定部數。在中國發行。其書價尤極低廉。係照印刷是本之芝加哥市計算。且可每月七元。分期繳欵。於收到第一期欵之時。卽將全書寄呈也。 
一百五十年之發第十一版 
就百科全書之通行本而言。大英百科全書。實為各國文字中最古之本。同時亦為最新之本。是書於一七六八年初版發行。其時書僅三冊。全書字數。僅二百七十五萬。嗣後逐漸發達。遂成二十九冊。四千四百萬字之巨著。彼目的相同之出版物。曇花一現。轉瞬淪罔。殆更僕難數。惟大英百科全書。則叠次增訂。與近世之進步相伴而行。至今次之第十一版。更以最新智識將五世以來。讀者所恃為信賴之良伴。使其盡善盡美。達於完全之進步焉。然則謂為世界模範著作。又誰曰非宜也哉。 
此取携便利最新出版之大英百科全書及書架各生活上商務印書館中皆有陳列　諸君如欲一覩全豹請移玉往觀可也 
諸君見報之後幸勿坐誤時機此最新最便之大英百科全書現已憶運到中國者為數無多一經售罄諸君再欲以此最廉而最變通（每月僅付七元）之價得此巨著恐不可復得矣 
今欲以宇宙間一切智術。置諸一人之指臂之間。謂有其法乎。曰有卽以取携便利最新出版之大英百科全書。裝以活動旋轉之書櫃是也。 
此次出版之最新大英百科全書。係第十一次之訂正本。全書共計二十九冊。每冊一千頁。撰訛凡四萬。首插畫一萬五千張。統頁精圖四百五十頁。地圖三百幅。煌煌　巨　也。 
前發通告。謂此眲新出版之大版大英百科全書。已銷至七萬五千部。立哩未幾。而袖珍本又增銷八萬部。然此猶據日前之報告而言。據最近報告。知專在美國一國。巳銷至十二萬部之多。觀于銷數之廣。則此次重訂之大英百科全書。何等需要。此取携便利之袖珍本。何等為儒林所重從可見矣。 
此最新之大英百科全書。關於各種學術。如何鈎深致隱。探本尋源另有說明書以備　諸君之索閱。說明書有以英文印成者。亦有以中文印成者。書中有取自原書之撰論多首。插畫及地圖之多幅。　諸君得而讀之。原書性質。無不了然。至寄此項說明郵費。不取分文。 
寄說明書時。同時附上今日在中國可以購到之特別廉價目單一紙。諸君要知此項特別廉價及變通辦法（每月祇付銀七圖）專指巳經運到中國之書而言。　諸君如以先覩　為快。務請從速來函。索閱說明書。早定購閱之志。勿因循濡滯。致為捷足者所先登也。下附索取說明書空白單一紙。請將　台篆及住址。一一塡明。扯下套入信封之內照。單上第一行地址。開明寄至商務印書館。當將說明書原班寄　閱。 
注意　諸君函索說明書。如有將此單套入信封之內。不封信口。則此信可作印刷品郵費可以減少。 
上海棋盤街 
商務印書館鑒頃閱申　報貴館所登最新第十一版英國百科全書廣告乞惠百五十頁之中英文樣本一冊並示知廉價辦法為荷 
姓名 
住址 
[贈送大英百科全書說明書廣告]  
大英百科全書之價值環球共知茲特新編之本在中國廉價發行誠恐欲購者未悉內容特印送說明書以資查考該書共計一百五十面除已分寄各處外如有索閱者請將姓名住址詳細開示當即交郵寄奉廉價期限甚短務祈後速此啟 
上海棋盤街商務印書館總發行所廣東路大英百科全書中國事務所同啟 
 
 

Page 2

 
 
   
 
 

Page 3

 
 
時評 
[我之預言（冷）]  
　　我之解釋所謂新勢力者。如是如是矣。而他日發現此新勢力時。必因國内之官吏軍人政客等。互相紛戰不已。至於安業農工商等之有職業者。無以治其業而謀其生。乃始知國事之不能置而不問。於是舉國之農人及田主。舉國之商人及資本家。舉國之工廠及工人。舉國之敎員及學生。舉國之有一技一能之有益於社會者莫不自相結合。共謀自衛。第一先斷官吏軍人政客等活動之財源。第二乃事團練等自護之武力。於是中國久不解决之時局。自然解决。而中國眞實之共和。乃得實現 
[命令]  
　　一月十三日大總統令派張一鵬充司法官甄錄試及初試典試委員長此令 
　　又令派何基鴻李祖虞充司法官甄錄試及初試典試委員此令 
　　又令派郁芝曹祖蕃李杭文熊斌周汪祖澤吳憲仁胡錫安劉以茀充司法官甄錄試及初試襄校委員此令 
　　又令派陸澄宇龍騫楊天壽楊占鰲充司法官甄錄試及初試監試委員此令 
　　又令兼署廣西省長李靜誠電呈代理政務廳廳長張鼎因病呈請辭職張鼎准免本職此令 
　　又令任命張德潤署理廣西政務廳廳長此令 
　　又令崔承熾晉給二等文虎章黄道魁張國仁晋給三等文虎章凌霄王荇許國卿閻繼蔭楊耀嵐張士元均給予四等文虎章此令 
專電 
[北京電]  
　　馮意現以保岳爲第一步克復長沙爲第二步最好辦到第二步乃與西南言調停自易就範（十四日下午二鐘） 
[北京電]  
　　府院决定討伐令不明發今後反抗中央者概以匪論由參陸處頒令勦辦（十四日下午三鐘） 
[北京電]  
　　曹錕知某派計在排馮終且及已近遂消極離津聲言祇遵中央令對南防守不領銜主戰電（十四日下午一鐘） 
[北京電]  
　　馮李間近日表示皆專對待北派其與西南接洽依舊進行故李督眞日亦有電致西南聲明在息事非爲權利其詞句與通電稍異（十四日下午一鐘） 
[北京電]  
　　李督眞電到京造謡者又稍止主戰派聲勢稍減政府决不下討伐令仍用武裝調停政策現已證明惟對於一部分獨立團體今後皆以匪論即行進剿（十四日下午一鐘） 
[北京電]  
　　張敬堯希望贛督主戰益力政府昨又誡以候令進行（十四日下午一鐘） 
[北京電]  
　　民黨要人來電要求罷劉存厚以岑春煊督川並裁兩粤巡閱設粤桂湘三省經畧以陸榮廷任之（十四日下午二鐘） 
[北京電]  
　　鄂省電告石黎横暴土匪蜂起外人組義勇隊宣告自保請將荆襄劃作治匪區域適用懲治盜匪條例不涉西南範圍照准（十四日下午三鐘） 
[北京電]  
　　川軍有傳佈佔領納溪之報（十四日下午一鐘） 
[北京電]  
　　谷鍾秀奉命赴滬與岑西林商决時局在定具體辦法謝絶第三者干涉（十四日下午二鐘） 
[北京電]  
　　吳慶桐捷報克復棗陽進逼襄楚（十四日下午二鐘） 
[北京電]  
　　日借欵中包辦之軍械訂在靑島交付（十四日下午二鐘） 
[北京電]  
　　特派張一鵬充法官初試委員長（十四日下午三鐘） 
[杭州電]  
　　黨人陳天則寒（十四）午在陸軍監獄執行槍斃（十四日下午八鐘） 
外電 
[豐鎭電]  
　　今晚歸化消息稱該處肺炎疫傳佈頗速道旁及旅店中有奄奄待斃之人五日朔平府有疫症六起朔平在太原之北相距六百里恐太原今已染及果爾則漢口與長江流城將有波及之虞蓋京漢鐵路可直接傳佈也醫員極力請求停止由歸化東行及南行之交通但迄未見諸實行今交通部長與綏遠都統之罷免已成必不可少之事此舉與各國皆有重大關係（十一日） 
[哈爾濱電]  
　　鐵路總辦霍爾瓦特氏接奉駐京俄京來電内稱中國僅承認霍爾瓦特爲俄國正式代表與鐵路區域之長官故中國官場要求所有哈境之行政機關概須將事權交與霍氏云云哈境行政委員會因此定於今日開特别會議薩頁加里亞與白拉哥夫成斯克兩處刻缺肉食故此間食物委員會收買滿洲牛隻頗多以致牛價大貴（十二日） 
　　以上字林報 
[北京電]  
　　昨日馮總統通電各督軍表明中央對南方之意向略謂中央雖已發布停戰命令然南方蔑視之以致毫無效果故爲維持國家秩序起見以後倘各省抗命不從有擾亂地方治安者卽目爲土匪當命各省長官討伐之固不必明發討伐令云云（十四日） 
[北京電]  
　　傳聞黄陂有欲赴寗之意馮總統已派使至天津迎黄陂來京面詢此說之確否併擬留黄陂居京以息流言（十四日） 
[北京電]  
　　最近李純派專使謁見曹錕歷陳不得已之苦衷曹諒其意感情頗爲融洽（十四日） 
[北京電]  
　　江寗鎭守使王廷楨今晚到京（十四日） 
[東京電]  
　　梁士詒留神户兩三日俟來日之交通銀行文牘課長陳濤等到神户商議之後卽將回華（十四日） 
[東京電]  
　　聞日本政府鑒於東部西伯利亞一帶情勢之危急特派軍艦前往該處附近藉資警備所派日本軍艦某號已於十二日上午九時進海參崴港又聞英國亦因海參崴情形切迫擬派軍艦一艘前往該港戒備該艦已由香港出發矣昨日抵横濱之美艦勃勒克林號亦有派往該方面之說云（十四日） 
　　以上東方通信社電 
[東京電]  
　　張繼昨日抵門司令日可入京張繼氏謂南北爭鬬爲新人物珍舊人物之衝突民國成立於今僅及七年故若是之爭端實爲當然之事又孫陸二人之爭持僅爲區域問題而其根本思想實相一致又謂段之任參戰督辦乃彼欲得列國後援以復活於政界之先聲云云（十四日） 
　　共同通信社電 
戰電 
[俄京電]  
　　過激黨總司令克里倫柯氏發表宣言書詳述俄羅斯民國今四面爲敵所團之情形克氏擬興神聖戰爭以抗俄德英法四國中等社會故請編練新國民軍此項宣言書據謂乃以抵制德國媾和條件者書中且述及英法兩國之人現以財力輔助加里定將軍又謂陣前後之神聖戰爭爲慘烈不可免之舉國家存亡唯此是賴故必組織精利之新軍其中堅當以紅旗衛隊爲之蓋舊軍業已力盡故也新國民軍必須守嚴厲之革命紀律並曰同胞乎意大利西班牙法蘭西奥大利亞瑞士之人民皆盼望諸君作戰以制其國内之中等社會克民言召募新軍不行强逼制末請烏克蘭同胞協助進行一切（十一日） 
[瑞典京城電]  
　　紅旗衛隊現於芬蘭恣行一切且欲解散芬蘭國會而設紅旗國會（十二日） 
[俄京電]  
　　國會議員今已選出五百人内有二百六十一人屬社會民主黨一百五十八人屬過激黨（十二日） 
[亞姆斯特丹電]  
　　白里斯特里土夫斯克電稱特羅資基民聲稱無論協約國將否參與媾和談判俄國擬仍照常進行特氏並不以德奥關於改在瑞典京城談判所持之梗議爲然惟俄人望和心切故彼仍允在白里斯特里土夫斯克進行一切俾免四國團體借端决裂云（十一日） 
[亞姆斯特丹電]  
　　特羅資基氏與庫爾滿男爵均允烏克蘭於媾和談判中應作爲獨立民國（十二日） 
[亞姆斯特丹電]  
　　柏林波蘭會第一次開會時台爾白桀克博士力主德國當放棄在東西歐所得之地（十二日） 
[倫敦電]  
　　海軍部宣稱驅逐艦拉貢號於本月九日在愛爾蘭北海濱外風雪中觸礁沉没無一人得生（按該艦載重九百七十六嚬載將士九十六人）（十二日） 
[巴黎電]  
　　晨報載本月七日離柏林之中立國某名員之談片謂德人一俟天氣轉暖擬大舉進攻凡爾登以報復皇太子之敗役一面擬在意大利及加萊方面作牽制之行動云（十三日） 
[馬德里電]  
　　西班牙巴西洛拉因生計昻貴之故發生大罷工風潮羣衆拾石擲擊劇場擄毁咖啡店音樂堂現已拘獲多人平民傷者頗多他處亦有此種舉動（十二日） 
要聞一 
[國會與臨時參院]  
　　曹銀等十六人三十一日之通電反對恢復舊國會而主張以臨時參議院行國會職權電到以後政府如何電復爲一般人所注意茲聞前日（八日）之夕政府曾發出一電措詞大略對於原電反對舊國會之三理由略加贊許次言新國會自應召庥再次則對於臨時參議院行國會職權一層舉兩理由言其不可一謂臨時參議院職權之限制乃根據於命令今忽變更似與命令之尊嚴有礙二謂現在臨時參議院僅修改國會組織選舉兩法南方尚不承認所修改之兩法有效與否尚不可知如再欲行國會職權是益予人以口實而自促臨時參議院之生命並聞此電發出不以通電形式又不用國務院名義上爲某某弟鑒四字下爲士珍叩三字王氏之意以爲私人名義各别發出必有一各别之回電且私人感情作用或可有幾分轉圜之地也 
　　前日公府方面接到江蘇督軍李純一電係照轉陸幹卿氏之來電陸之原主張甚爲明瞭措詞亦極簡單只謂但須下令恢復舊國會則一切南北問題均可解决李督軍於原屯之後略附按語謂此說亦非無理由可爲解紛之一種方法請政府酌奪云云向來陸幹卿對於舊國會未有明白之表示此實爲其第一次而李純於照轉來電之時附以按語亦以此爲第一次 
　　昨日（十日）臨時參議院續開大會至午後二時許開議王議長主席接續前日之會從組織法第四條起二讀一氣直下國會組織法之修改即經二讀完全通過矣組織法在二讀會通過其修改内容大致述誌如下第二條條文修改已誌各報惟參議員名額因與選舉法有關尚行擱置待議選舉法時再議第四條照全院委員會修正案再由胡鈞加以修正其通過之條文如下各地方選出衆議院議員之名額依人口之多寡定之每人口滿一百萬選出議員一名但人口不滿七百萬之省亦得選出議員七名不滿一百萬之區亦得選出議員一名人口總調查未畢以前各地方選出之名額如左直隸二十三名奉天十一名吉林七名黑龍江七名江蘇二十七名安徽十八名江西二十四名浙江二十六名湖北十八名湖南十八名福建十六名山東二十二名河南二十二名山西十七名陝西十四名甘肅十名新疆七名四川二十二名廣東二十名廣西十三名雲南十名貴州九名京兆四名熱河三名察哈爾二名歸綏一名川邊二名第五條照全院委員會修正通過條文如下蒙古西藏靑海選出衆議院議員之名額如左蒙古十八名西藏七名靑海二名第十一條全院委員會增加一項亦經通過其文如下前項延長期間至多不得逾兩個月第十三條全院委員會修正通過條文如下民國議會之議定以兩院一致成之一院否决之議案不得於同會期内再行提出但同意案不在此限除以上各條修改如此餘均依舊有條文亦經逐條付表决通過繼續討論參議院選舉法標題及原案第一條無討論無修正卽表决通過第二條以下因與地方選舉會有關衆請擱置遂先將第二章地方選舉會提出討論饒孟任提有修正案即登台說明理由畢因此外修正案尚多未經印布衆請俟印布後再行討論卽宣告延會定星期六再開會 
[杭州快信]  
　　南田縣治淸丈升科事宜責成該縣辦理歷有餘年迄今仍未結束昨又奉令嚴催限日辦竣彚案咨部 
　　昨夜二時横大方伯王姓小酒店失愼延燒房屋一百餘間損失頗巨協和講堂及葆慶醫院因牆垣高大未遭波及 
　　鹽運司昨委伍希曾爲蘆瀝場鹽警長 
　　杭總商會上年承銷印花稅票逹三萬金以上畢處長已照章咨部請奬 
　　軍醫院副官廖家駒上月因家遭失竊經警廳獲犯訊究因無證據案懸未决昨經楊督軍飭廳解交軍法課訊核 
　　浙東各屬以苦滷製成鹽餅向爲肥田要需袁運司現擬推廣煎厫以出産多寡爲標準妥訂章程咨部核覆辦理 
　　松江防守司令官王銳昨已公畢向督署辭行回防嵊縣著匪丁仁昌曾根灿等上年五月在滬擄人關勒除同案姚世朝在鄞另案鎗斃外現又由盧護軍使獲解陳成昭一名引渡來杭昨發交高審廳按律擬辦 
[南京快信]  
　　章行嚴昨由滬偕岑西林代表趙正平來寗會晤李督接洽和議住寗台旅館 
　　李督昨接見冷遹章行嚴趙正平密談數小時聞和議似將决裂 
　　軍署顧問胡慶培准明日乘輪赴贛 
　　贛紳程道存高巨瑗均於昨日晋謁李督密商贛事 
　　李督派赴北京代表韓德銘昨由京來一極長密電聞係報告與中央接洽經過情形 
　　駐滁魯軍有卽日開來浦口說 
　　贛督陳乐遠來電仍堅拒魯軍赴贛 
　　李督昨召江甯鎭守使齊燮元到署密商軍事 
　　中央電海軍饒司令備艦運魯軍赴閩贛助防鄂督王占元三日無電來寗聞有脫離調人說李督近日態度仍鎭定昨囑齊鎭守使楊憲兵司令王警廳長加意維持省城治安（以上十三日） 
憑總統派侍從武官張聨棻南下會晤李督商榷一切昨日（十三）下午一時乘津浦車抵寗（報傳張已於十日抵寗不確）住交通旅館並聞崔承熾係由京漢車至鄂轉輪赴贛接洽約三日後即由贛來寗 
　　章行嚴昨偕岑西林代表趙正平乘晚車回滬冷遹今日乘午車回鎭江丹徒原籍 
　　李督昨派顧問參議多人分赴中北各省接洽要公 
　　昨日星期李督未到辦公廳見客惟晚間在會議廳公宴總統代表張聨棻何參謀長代表陪席 
　　海軍饒總司令又電中央請病假一星期 
　　連日謡言繁興軍警特别戒嚴李督昨派軍官數員赴津浦車沿路線查察軍防一切布置 
　　贛督陳光遠昨又有密電致李督内容甚密聞陳反對魯軍入贛態度仍强硬 
　　陸建章已數日未到督軍署辦公 
　　聞駐紮浦口之第十六混成旅忽又有撥歸張懷芝節制之說 
　　李督代表白堅武李登科贛督代表李廷玉陸榮廷代表鈕永建來電約本月十九日可抵寗（報傳白李鈕等已抵寗不確） 
　　近日市面銀根異常吃緊商會昨開會討論維持方法以濟市面 
　　聞長江巡閱副使王廷偵昨已乘車赴滁州蚌埠徐州濟南疏通一切 
　　魯軍師長施從濱將於後日來寗（以上十四日） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央與各省之時局觀]  
　　馮總統以時局問題頗難解决曾於月之一號分致各省電文徵集意見對於主戰方面係垂詢對付西南辦法對於主和方面謂時局孔急非空言所能解决擬用武力促進和平現在主戰方面祇有張敬堯回電已到擬聨合北洋各省籌相當辦法期餘各省主戰派尚無回電到京聞主戰各督軍擬會商一定辦法再行電逹中央其辦法中有罷免贛督陳光遠蘇督李純之說未知確否至主和派方面鄂督王占元已有回電贊成武力解决贛督陳光遠則極端反對武力解决謂請總統總理切勿惑於浮言免致後悔蘇督李純以所處地位頗難刻尚無回電答覆以上所述皆一號元首通電反響之結果也 
　　政府前電王金鏡指示軍事機宜令其如果遇敵來攻即迎頭痛擊不必待請示中央以誤戎機電末並促令相機進攻長沙此電發後至昨日政府已接到王金鏡灰日（十日）發電復稱奉電敬悉惟查新牆敵軍司令爲劉建藩擁衆三千又據諜報湘軍號稱二萬實數祇一萬二千大隊分三處駐紥一在湘陰一在蘇域一在平江總司令爲程潛副司令爲趙恒惕國軍此時尚未便輕進特先陳逹云云 
　　河南趙督軍有灰電直逹政府稱豫南各路軍隊號令首貴齊一請以吳慶桐爲豫南總司令節制各路軍隊現在四路巡防營已集中於新野茲准鄂王督電稱黎天才派兵進窺已令新野之巡防十二營一律前進特此電陳聞總統已允吳慶桐爲總司令即日電覆趙督 
　　公府消息昨江西督軍陳光遠有灰電（十日）到京略稱留駐贛邊萍鄕之安武軍一部（計十二營）今擬假道返皖因之贛省商民多起恐惶查萍鄕爲湘贛毗連之孔道邇來湘鄂形勢不穩贛省所受影響最巨請政府轉電安徽督軍倪嗣冲仍將現駐萍鄕之安武軍暫勿移動藉釋贛民猜疑而固贛南防務聞大總統已准其所請昨特電致倪皖督遵照辦理矣惟陳贛督爲主和派之一今復電留安琥軍駐贛擔任防務似不可解不知贛督果否有此電也 
[西報論晋官場玩視疫症]  
　　字林報社論云豐鎭傳來之警信讀者定極注意十一日以後晋省消息日趨險惡不獨疫症逐漸蔓延卽調查疫情並在名義上有全權設法防衛之醫員亦處於辦理更覺爲難之地位十一日豐鎭訪員電稱伍連德醫士權力不足不能實行其計畫政府必須以全權授之十二日豐鎭訪員又臚陳綏遠都統不允禁止羊毛商人往來且裝聲作啞不承認有疫之情形晉省官場之腐敗早見於北京七日通訊就今日電信觀之其頑固可謂逹於極點豐鎭訪員力請撤換交通部長與綏遠都統此乃極不得已之舉吾人前謂政府鑒於滿洲往事不可認眞辦理及今觀之殊不如是政府苟謂吾人所得之消息張皇太甚言過其實則未免荒唐試觀連日來電呼號之聲逐漸加厲非同無疾呻吟何得視爲危言失實苟醫員地位不危政府防疫尚力則有責任之醫士四人何致發警電於吾人耶今醫員竟有發電於吾人之必要則其所請求於政府者不爲政府注意亦從可知已茲無論應褫職者查爲何人惟奮勇防疫刻處敵境之醫員必須妥加保護金採用其計畫銳意厲行以限制疫區此乃不可須臾緩者吾人唯希望其立見實行勿貽後悔耳疫症傳行甚速聞已延至太原附近太原有鐵路東至正定而與京漢路線相接肺炎疫與鼠疫相較防堵本易爲力若浪費寳貴時日任令疫症傳行危及京漢路線則直無可原恕之罪惡此吾人所宜用其全力以使中政府省悟也 
[京津防疫之進行]  
　　前日某國人謁内務當局對於此次百斯篤蔓延願與政府締一合同以若干之代價予以若干日之期限撲滅此毒云云内務當局以防疫事務亦内政之一萬不可假手於他國且政府正在努力防止不久自當撲滅已向該日人婉辭謝絶矣又聞某國藥劑師發明一種專藥特爲注射中國發生之百斯篤屢試屢驗已由内務當局電致日使購買一大批尅日運到不知效果究復何如也聞自天津有發現疫症之說内務部已派傳染病院院長赴津調查該院長到津調查後已有電致内務部謂昨到津調查並無鼠疫惟監獄中發生傳染病患者二十餘人係發疹逮扶司（譯音）宜消毒隔離云云 
　　津函云熊督辦希齡近恐時疫傳染刻擬在河北設立臨時醫院以資研究醫治之方法直隸督軍兼省長曹仲珊亦以現在綏遠包頭鎭等處均發現疫病誠恐疫毒傳染津邑人民爲患非輕日昨召集軍醫課課長劉夢庚防疫處處長劉國慶交涉員黄榮良天津縣知事齊耀珹討論對於租界檢查消毒辦法以資籌備預防而期救急消毒一面又令審檢兩廳之看守所一律設法改良添設新式完全監獄拘留所以防疫病而重生命其天津分監拘押人犯多有患染疫病昨已派員檢驗將患染疫病之囚犯提送天津敎養院醫治又聞河北法廳内拘押之犯人於十日午後三時又斃二名當由後門抬出惟是何病症尚未確知耳北洋防疫處處長劉國慶以津埠疫病發生迭經籌備消毒檢驗防疫種種進行方法且關心桑梓竭力預防維持民生現已籌辦各區檢驗疫病留養院以期杜絶昨疫昨又擬定特派劉黄二醫官督率防疫員凡敎養院育黎堂廣仁堂司法監獄看守所及各處災民住居之窩鋪一律認眞檢驗消毒而防疫病此外則陸軍軍醫學校校長全紹淸近以各處發患疫病關係人民生命至重且恐傳染津郡一帶難以防範現已籌備挑選軍醫學生組織衛生隊分往車站通衢地方認眞檢查預防疫病而免傳染現正籌畫進行手續以便實行出發又據某西醫云津地監獄連日犯人以時疫斃命者甚多推其原因係時值冬令人之内部火盛監屋空氣少而人衆且素有疾病者同住一室由氣味而傳播再加犯人囚悶性躁則易發生是症查此症發現七小時後週身起有小紅點類如西醫名稱石酸紅之式樣究未識是症之眞名稱故非時疫也姑誌之以作醫學家之研究 
[兵艦轟擊粤軍署之因果] [  （平生）]  
　　粤省兵艦砲擊督署一事日前已喧傳爲軍政府所爲但事起倉卒未明眞相今則證據業已發表矣粤省黨派紛歧執政要人與軍政府向不聨絡雖彼此皆言護法然陸陳等則主聨馮拒段而軍政府則馮段皆拒此則夙昔早已標明者也北方之所謂調和者其協商祇向陸譚等磋議亦不承認粤地之所謂元帥府也而粤自軍政府成立而後命令不出於府門以外粤當道亦漠然視之且不惟漠然已也並且陰爲防之故有民軍問題省長問題等軍政府憤之早欲設法對待近日粤地某某要人傾向中央擬聨合省隊以暗中包圍桂軍使其就範早日取消自主此等文電早已見諸京滬各報預備之實事亦不能掩人耳目當龍軍移動後各方面皆以防務爲名而紛紛招兵有某統領者素擁護中央而又與軍政府有淵源編其軍爲親軍者也此次某統領方大行招兵在增城綠林已編列成軍矣而軍署忽派陸軍游擊隊往剿在石灘時新編之民軍方與游擊隊戰卒爲游擊隊戰勝捕獲七十餘人而鎗斃者六十九人其中有某軍官長三人某統領親往取保無效故某統領大忿擬謀對待軍政府聞此消息即乘此而入欲藉以摧滅桂軍又派人與海軍滇軍聨絡因此兩方面與桂軍亦非同統系者也於是乃有三號晚開砲之事當軍艦開砲時督軍府曾還砲二聲而東門外燕塘砲台亦曾發砲專向河同士敏士廠轟發士敏士廠者即元帥府所在地也現在事後雖迭有會議調和然局面仍甚混沌有謂協商已妥者有謂某方面仍要求莫去而推舉程璧光爲粤督者其内容甚秘蛤可知者廣東主義四字今日又甚爲喧傳蓋有一部分人擁護中央欲借激烈派發難以驅除桂軍然後徐起而圖之者而激烈派又利用之以爲此輩易制不若桂軍之力量雄厚而又料及和議成後無論何時軍政府必受人用强力以驅迫解散故敢於發難而不辭也茲錄軍政府之文告於後而滇軍之宣言亦大可尋味也 
[軍政府文告]  
　　一大元帥布告照得本軍政府由國會非常會决議組織以護法救國爲目的設立以來迭經不法官僚明阻暗抗一切設施均被阻遏救國大計無由遂行每加曉諭冥頑蔑悟欲民國復安法律有效非先驅除此不法官僚不爲功海軍滇軍素標明護法之旨與彼萬不相容粤軍將士深愛共和卽在桂軍亦不乏明哲之士當此機會可共功名仰該各軍官長士兵遵仍密令迅行進攻破滅敵人功成之後懋賞有加如或游移必貽後悔特此布告二大元帥府參軍長黄爲奉命布告事照得國會非常會議前以護法討逆不能無統一機關以對抗非法政府統籌軍事進行故有軍政府之組織大元帥元帥之選舉所以聨絡各方羣策羣力用意至爲宏遠誠使護法各省一致尊重國會擁護軍政府服從軍政府之功令則討逆之師名正言順護法之舉有始克終何至湘閩出兵坐失機會莫龍二逆乘時跳梁亦何至非驢非馬戴馮拒段或作或輟停戰乞和使兩粤自主幾瀕於危僞巡閱使謬然就職也哉無如當局官僚昧於斯旨蔑視國會之議决否認軍政府之存在弁髦軍政府之功令致令堂堂政府形同虚設救國計劃莫由施行軍政府念地方之瘡痍人民之疾苦原不欲輕用武力以彰威令故屢遭横逆未嘗反顔前本府所委之金國治慘死不久邇者本府親軍連排長及無辜小民數十人又復無端被捕大元帥專函保釋而督軍置若罔聞受信以後逕予鎗决大元帥以爲非復情理之可喻法律之可决爰命海軍豫章同安兩艦砲擊督署以示懲戒幸督軍勇於覺悟現已願意表示歉忱繼此尊重軍政府並由軍政府任命交涉員誠能以上三事以眞誠確保其實行則粤省大局斷不致再有决裂之事此後軍政府或能依夙定之救國計劃貫澈護法討逆之初旨則豈特粤省之福大局前途實利賴焉特此布告咸使聞知民國七年一月日 
[張開儒宣言]  
　　竊開儒自丙辰冬率師討袁轉戰來粤食毛踐土將近兩載至情美誼淪肌浹膚循襟配德撫事知恩山嶽有靈河漢無極然叛督稱兵開儒不能討之醜虜復辟開儒不能誅之大盜移國偷竊法義開儒不能殺之撫膺自忖愧汗顔滋是以通電班師思所以減輕我百粤父老之負擔繼奉唐元帥電令出兵湘西北援夔萬遵卽呈請兩廣當道發給旅貴冀得早日提師遠征用遂初志以酬我百粤父老解衣推食之大德無如粤庫空竭罄如水洗是以雖蒙當道竭力籌措一時未能就緖出發之期因以遲遲然因整備軍實出師略有先後亦古今征戰之常情開儒又何用宣言爲良以邇來帝孽陰謀散布謡言欲以禍蜀湘殃寗浙之故智離間我百粤之主客各軍警使我互相鬩鬬而彼可以乘機進取以殺戮我擄虐我淫辱我以放厥威而遂其亡國滅種之賊心險哉帝孽可勝誅哉用特大聲疾呼以宣言於我同胞之前曰開儒祇知護法維國不知人眼之黑白在未領獲旅費以前則在粤一日當與海陸軍警擔荷維持一日倘有非法者任意搗亂妨害治安開儒當與國人共棄之吾寗碎磔以保存我滇軍之大好名譽絶不與逆黨共戴一天使之潛滋暗長以危害我根本摇動我國會毁棄我約法也天日可指言不可食父老子弟式鑒此心 
[川省和戰聲中之文電]  
　　成都通信 
　　自重慶瀘州合川永川相繼不守成都方面已主張切實調和茲錄其最近往來文電如下 
　　劉存厚電云重慶總商會巴縣團防總局縣議會敎育會勸學所三里公所均鑒陽電悉渝城失守聞耗愴然厚謬膺閫寄救援不及尤爲愧疚昨接熊使來電以排難解紛自任已復請力爲維持渝城關係外交當無大險諸君鄕望素孚際此變出非常尚祈商承熊使共爲支拄滇黔果能約束所部不擾吾民俱出川境棄嫌修好厚自樂於從事也 
　　重慶總商會等各團體致函成都各界云敬肅者天禍吾蜀變亂迭乘錦城之慘劇未終渝埠之殺機猝起思之涙隕言之心酸十二月三號周督吳使同時出走黄代道尹曁水陸兩警亦隨棄城而遁事起倉卒全城無主砲聲震天哀號徧城危亡之機已在呼吸各法團不得已泣請錦帆熊師長暫出維持當經專電陳報大概情形惟恐電機中斷消息不通未卜得邀鑒察否是晚散兵四出混匪横行外人之函詰紛來客軍之警報飛至熊師長督同巴縣譚知事相機應付遇事匡扶窮一日夜之力撫綏流亡鎭壓劫匪保護僑旅交涉客軍秩序始得無紊已而滇黔兩總司令先後領隊入城仍推熊師長主持行政一切事宜熊師長以退職在先事經觕定堅辭不出人民驚恐甚於曩昔各法團日夜環泣血涙俱枯允仍暫就鎭守使職並兼權道尹復經電陳督軍省長並懇息事寧人雙方停戰各在案竊渝埠爲通商巨鎭全省菁華所萃數月以來商旅歇業貨物委棄損失何止三萬其他如蓉城如瀘叙如貢井所受損害無一不以渝埠爲尾閭膏血旣枯生機立盡已有不可復支之勢如長此戰禍相尋後患更何堪設想伏望諸公垂念民艱挽回刦運本仁民愛物之慈爲安全地方之計培我元氣泯此戎機保茲一隅即以保此全局諸公明逹必有良法挽此浩刼也臨頴無任迫切待命之至 
　　省議會朱唐兩議長復重慶熊鎭守使電云陽寒電悉苦衷共佩方今南北政潮日演日烈和旣無期戰又非計吾蜀舉足便有重輕祇知愛國愛鄕他非所計尊旨棄嫌修好實所拜嘉惟滇黔全軍出境當爲惟一目的應請電告各方將領暫時停戰修和以解糾紛川人自主川局融洽祛私同心共濟爲民請命佇候敎言朱大鏞唐宗堯叩馬印 
　　自周吳離渝张黔督劉顯世有電到渝云重慶總商會巴縣團練總局團防總局縣議事會敎育會勸學所三里公益事務所同鑒楊電悉怵年來之戰禍謀日後之和平深痛懇摯欣慰無似川黔唇齒向極親善黔省軍民素愛和平更不欲鄰境多故動見兵戎惟禍變之來必有其因拔本塞源庶足爲永久和平之保障平情論事劉存厚實爲川省禍胎當督軍團獨立時張勳復辟時兩省爲維持大局起見原擬彼此會師龔萬共誅叛賊因劉存厚擁兵自雄犯上作亂黔軍是以有援蓉之舉卒至戴戡被戕成都糜爛黔軍憤恨已極猶聽中央命令停戰不前旋復撤退僅以懲辦劉存厚爲請不願逞一時之憤重起戰禍蹂躪地方黔軍之愛和平亦已至矣段内閣欲以武力圖南南方相繼舉兵阻其亂謀黔軍猶約川軍鎭夔門以塞吳氏來路在黔人心理皆以除劉存厚叛據成都戕殺長官國法具在不能不辦外别無何項猜嫌期以誠意相見乃川軍漫應拒吳之約陰與段黨勾結引虎入室自誤誤人無非劉存厚等不顧大局甘心附逆有以致之吳旣抵渝卽欲大展其圖南之計劃據川謀黔咄咄逼人遂激起渝津之戰滇黔軍意在驅吳出川保我南方之秩序仍未視川爲敵也今者吳已東逃渝事已定兩省自應和好如初惟是禍源不除變亂未已爲川計爲西南計爲大局計均非誅除劉存厚並將其他引虎自衛害及全川生民之罪魁悉予懲辦川省終無安寧之日根本解决全在於此諸君愛川旣力主解兵言和妥議善後則對以上各節應如何妥籌良法尚冀見覆以便勉副雅意切實進行無任企盼劉顯世蒸 
[贛甯拒絶魯軍假道之近聞]  
　　魯軍於八號已有一部分開至浦鎭離浦口五里擬在此少駐數日再候令向武昌進發惟李督未允據京訊謂李秀山自與張敬堯張懷芝諸人發生意見以來已節節預備作戰陽日（卽七日）特派督軍署諮議劉某赴贛與陳秀峯督軍磋商調吳金彪軍隊來甯藉資防助並於庚日（即八日）派員前往銅山縣與徐海鎭守使張文生聨絡張因已受張敬堯師長之密命當即拒絶嗣李秀山又接滬電魯軍已由滁州開抵浦鎭馮玉祥軍嚴陣防守駐寗第十六師暫守中立態度師長王廷楨向兩方疎通李督續向九江調吳金彪一旅來寗協防云云又聞蘇贛之拒絶魯軍假道政府與張敬堯均已致電聲明其文錄下 
　　一政府電南京李督軍南昌陳督軍鑒迭據南京南昌等處商會來電以魯軍南下頗涉驚疑查自湘南事急贛防吃緊陳督軍以兵力單薄請派第十一師前往是時以該師籌定赴鄂未能分撥嗣復請派援隊乃令魯督籌編隊伍南下無非鞏固贛省地方起見現息爭布告已下彼此旣以寗人息事爲心中央又何煩爲動衆勞師之舉西南方面從前所派各處隊伍如能確實撤退則魯省已出之軍亦可同時撤退近日贛邊情形如何彼方退兵究竟有無把握望即查酌見復以便轉電魯督查照奉諭特逹參陸部歌印 
　　二張師長電略謂敝師籌備開拔第一因奉陸軍部傳諭整軍出發集中南昌第二因我公電告防務吃緊亟盼援助雖大總統有停戰布告但旣無停止前進之明文最近參陸兩部更有互相援防之電敝師南下確係遵中央之命令厚鄰省之聲援至公至當决無私心何嫌何疑致遭誤會乃謂浦口爲江蘇轄境敝師不得假道是國軍行動不能越雷池半步中央命令亦不能出國門步西北有此種拒絶猶可說也同派督軍作此表示則不忍言矣此次北派主戰純然促進和平並非與我公與秀帥背道而馳即現在率師南來仍係排難解紛之意乃異已者未聞反對而同派者先有責言敬堯不敏願承明敎云云 
[鄂湘形勢未變]  
　　尚有和意 
　　今日時局由外表觀察已有决裂之象其内幕中和議實尚未斷絶聞王子春於岳州撤退北軍龍軍復返瓊島一事主持極力對與譚浩明商妥苟將此項問題解决桂軍亦於同時退出湖南所有其餘各項爭點均付和平會議解决不以武力相爭王子春曾密電總統懇其毅力主持務將此兩事先行辦到刻岳州撤兵事傳有京鄂桂湘四方面代表指日在鄂會議之說王氏又抱定不戰宗旨力避與各方南軍衝突所有荆襄湘三路防務皆以中央助防軍隊當之王部各軍則集中於武漢設或不幸再起戰禍王或專守武漢局部中立亦水可知至王於荆襄兩方至今亦未决裂荆軍之暗助民軍襲取潛監二縣經李奎元軍驅散此時荆州已有與王决裂之勢 
 
 
 

Page 7

 
 
所幸荆軍第一梯團長孫國安不肯出兵坐令民黨失敗荆軍與王乃得保其兩不相侵之假面具聞荆軍内部因是已稍有暗潮又石於湘軍到荆後將其無軍械之兵盡行裁汰襄陽一面則招兵反日見其多據外傳消息黎天才現向樊城某洋行借欵二十萬元某方面則謂此欵非作軍餉係購軍械襄軍本限於武器不能大加擴充購買外械勢所必有惟由粤桂湘轉運鄂北頗需時日黎氏近日按兵不動想或因武力未充至外傳黎軍會兵攻宜實不可信擾豫之事亦僅暗助王安瀾而已黎氏並未出面頃傳河南西平遂平又有戰事有謂王天縱在洛陽起兵者有謂係王安瀾已深入豫南者查遂平西平在信陽鄭州之中爲京漢路線所經之地王安瀾未必遽能至此近聞豫南曾有防營兩營譁變蔌係此軍所爲耳 
　　譚浩明於沁日復武漢商會一電似有攻鄂之意（原電係請劃出戰區）其電文云萬急漢口總商會武昌總商會諸君鑒馬電敬悉諸君以國難迭乘物力凋敝籲求和平人同此心安不生感溯自權奸竊柄戕賊共和邦内干戈由其自召前此聲罪致討諒其聞知湘中聨軍自收復長沙以來本不難直攻岳縣以遏凶燄當以蘇鄂四督出主調停遂停止進攻以便磋商條件三軍之士亦以閱牆之事無論勝敗皆所以苦吾民故頓兵匝月祇以北兵退出岳州爲停戰條件乃北京政府本無和平誠意一而以議和誑我一面增兵岳州急急備戰張軍假道贛境圖攻湘中龍氏出兵雷州期襲粤後尤且疉頒僞命以帝孽段芝貴長陸軍曹錕爲第一路司令張懷芝爲第二路司令分兵南下甚且以罷職之段祺瑞復出爲參戰督辦名爲對外實欲以武力征服西南種種非法行爲全國之人其聞共見浩明已於敬日通電全國使知此後再有戰禍北京政府實尸其咎而當國之人不自悔禍乃尚以荆襄自主潮汕攻擊爲詞夫莫擎宇據潮汕以附段氏閩督乃助莫擾粤理應驅之出境荆襄宣告自主實由北京政府以言和欺人故不能不興義師聨絡以圖保障國法國人雖愚世豈有號稱共和之國寗徇總統一人私意而不惜糜爛其民以求武力解决者乎要之浩明日來頓兵湘中其希望和平苦心實與諸君無異而前此師行所過不妄傷及民間一草一木此心亦可以掬示國人諸君其毋恐其他則亦非浩明所得主也此覆湘粤桂聨軍總司令譚浩明沁印 
[樅陽鎭黨人舉事失敗紀]  
　　皖省桐城縣屬樅陽鎭（距城九十里）黨人圖謀起事略誌前報茲將當日情形補述如左 
　　一月六日有當地人張品三勾引外來黨人數十人聚集該鎭於夜間一時舉事首闖入水警巡船搶奪器械聲稱爾等迅將鎗械繳出仍准各供原職薪餉以後由本軍發放云云守船官警堅不承認遂開鎗對擊水警因事前未及防備被奪去毛瑟鎗七枝張等卽登岸佔據商團公所以該所爲司令部遍貼文示稱鄂省業已獨立蘇省已與西南同一態度祇皖省未下吾等奉柏總司令率討倪軍由此進攻省坦云云並派兵荷鎗分站街衢邀請商會總理童健候正紳沈金鑑籌劃餉項彼願擔任保護沈童諾諾而退不敢表示拒絶該黨人復派隊至鹽局釐局索欵該局早有準備未能攻開後王純卿署員聨合各船警士登陸協捕（即駐防水巡船向分五段駐紥每段離一二里許）與該黨人巷戰數小時當獲葛某一名至天明該黨人退至長河口（距鎭十里）省垣軍警聞信史帮統卽令第八路一營帮帶劉鶴章率領軍隊一連水警派督察長章伯衡帶領警衛隊四十人同往會剿次日程炎動廳長亦乘平鏡差輪前往該黨人等至長河口石磯頭一帶搶劫而散官軍翌日復在桂家填一帶擒獲陳某方某龔某數名現均押解來省訊究惟張品三逃匿已由倪嗣冲通令嚴緝云 
　　此事發生後皖垣受其影響各城門異常戒嚴所有來往輪船除派軍警檢查外並加派女檢查數名對於旅客嚴加搜檢城内通衢復派軍隊梭巡以資防範 
[天津商業近狀]  
　　金店大戰爭 
　　津門市面蕭條商業凋敝饑饉之後生計困難是固事實上應有之現象不足爲異且亦無術以使此癆瘵之症立起沈疴也上月間各綢緞店減價以廣招徠生意居然雲集而意見叢生釀成同業相殘之禍揆之實際大有兩敗俱傷之憾刻皆騎虎難下欲罷不能開始之元隆興尚勃勃餘亦雄心未已不甘人後其事絶類大局之糾紛各人懷有伸已絀人之觀念合併兼吞之野心於此而欲謀調停之道殊難得其平也 
　　當茲各業門前冷落車馬稀之時獨綢緞店門庭若市不禁生艶羡之心而力思所以效顰之法風尚所趨習俗爲之一變減價賤售四字幾成爲得之則生失之則死之商習慣故凡經營商業者祇顧目前有顧客祇要人認識我字號盈虧非所計已此風一啓遂至同業咸相競爭以行其傾軋之實徧視津市商店竟將全體陷入此漩渦中據記者所觀察則今日（十一日）鳳祥金店（開設估衣街）新張之現象已開金業戰爭之先聲個中原委要皆以振興市面爲言究其實在與綢業之鬬同其性質而一般惡劣之夥友與有責焉一經某店辭歇即類聚而糾集新圖幸而謀成遂以發洩積憤爲前提互相傾軋之事實無一非若輩醖釀所成此等手段商人多喜採用恐不獨津門爲然也 
　　鳳祥金店未開張以前津市金價若怛利若物華若寶成（南派均在日租界恒利物華估衣街有分店）若美豐若三義若同義（北派中之最有聲望者均在北門裏）一律標價二十七兩櫃上買賣有時不免通融然赤金一兩僅能差銀二三錢此爲籠絡顧客起見擇人而施非人人可得享此特别優待也凡例新店新張必有　價之舉卽同業之老舖亦多附和以爲熱閙門市之計鳳祥初意擬減價五錢或一兩以手工奉贈藉表歡忱不料寳成恒利物華挂牌二十五兩半而美豐三義同義竟跌至二十四兩半此實爲金業戰爭之第一聲北派之中以近年營業大受南派之影響故標價尤廉以爲號召於是又釀出南北問題其實南與南之中北與北之間各有其懷抱同行相嫉一若氷炭其勢將與綢業並駕齊驅不知今日社會上現象何以無一非政局之縮影其殆上有好者下必有甚焉者乎 
[徐州短簡]  
　　張敬堯近與中央及北洋各督往來密電極多大抵商出兵事 
　　昨早（十一日）十時許有七師某營兵數十人與毛兵十餘人在南關大起衝突各持棍棒亂擊一時秩序大亂商店閉門路人紛避迨經各軍長宜帶隊馳往彈壓始行閧散 
　　史匪近益猖獗有衆四五百人皆一色快鎗分據銅邳睢及魯省之滕嶧各縣邊境蹂躪幾八九十里昨經各該處紳民連翩向道縣各公署告急段道尹余知事一面電省請飭七十四旅進擊一面請張敬堯派兵往剿現省垣尚無覆電而張氏亦未允出兵西北鄉馬溝市一帶土匪又起勢甚披猖該市紳民現來城告急 
　　前晚北關隴海車站員司住房被匪搶刦一空刻經報縣查緝余知事現奉省長郵電以隴海路各站屢被匪刦嚴飭保護 
地方通信無錫 
[嚴寒中農業與航路]  
　　入冬以來旣未降雨又未下雪氣候燥烈異常河水淺涸污濁不堪居户飲料非常困難近四星期中奇寒徹骨河道冰凍交通隔絶各種食糧來源停頓市上貨價日見昻貴各鄕田中之小麥菜蔬蠶豆等大半因凍受損一般農民憂形於色至於航路自上星期三略見回暖後漸次恢復而昨日西北風大起難免不再氷凍無錫至太湖要地獨山門口氷凍三星期迄未融化貨船破阻多至數百號蘇州水路斷絶已久商務上大爲減色 
鎭江 
[不承認新屠稅所]  
　　鎭郡萬家巷三義樓舊址新辦之屠宰稅事務所成立已將半月日前始致函各警區報告成立並未經縣公署通飭各區知照日昨天主街口某肉舖因私自漏稅宰猪爲該所偵悉當請就近崗巡帶區罰辦一區劉區長以該屠宰稅事務所成立並未奉到縣署通飭知照未便准辦 
[兩舞台定期開幕]  
　　鎭郡入冬以來各劇場均因生意淸淡先後閉歇茲又有某某等先後組織劇場聞寶安新街共舞台及小街同樂茶園擇於十三十四兩日開演 
[楊師長禁放爆竹]  
　　駐鎭陸軍十九師楊春普師長以現在舉辦冬防又值戒嚴時期若夜間施放爆竹恐淆聞聽因即通令一律禁止並函請警察總局倪局長轉飭各警區一體示諭以免誤會 
揚州 
[鹽商承認借欵]  
　　蘇督李秀山前派副官陳禹言來揚向鹽商息借軍用四十萬元經各商承認二十萬元以無錫稅收作抵月息六釐由各商轉向各銀行及各錢莊商借計交通銀行五萬元鹽業銀行五萬元中國銀行二萬元怡大錢莊五萬元滙康永錢莊一萬元德餘錢莊一萬五千元慶源錢莊五千元該欵日内卽將解省 
[捲逃巨欵續誌]  
　　濟南大源公司揚店跑街張紫棠捲逃巨欵經該公司查明携逃莊票四萬八千九百二十串淮揚鎭守使馬玉仁運河工程總辦馬士杰及周榖人等均爲該公司股東之一現因此事發生於昨日連袂赴申會議善後辦法 
[運鹽用輪拖帶]  
　　濟南大德公司現以沙船由海面入江至圩行駛遲延擬用輪船在長江拖帶以期敏捷呈請淮運使核准業經運署咨行鎭江關轉飭稅務司照准放行 
[粥廠業業經開放]  
　　揚城東西南粥廠（新城瓊花觀舊城石塔寺）刻已籌備完竣業於今日（十三）開放並搭蘆蓬製備木凳俾食者從容果腹貧民往該廠就食者近五千人 
雜評一 
[派] [  （步陶）]  
　　和戰局勢。近益混沌。吾人習聞於耳者。不曰主戰派將如何如何。即曰主和派將如何如何。其實所謂主和主戰云者。皆表面號召之旂幟。而内容固非單純之一和戰問題也。 
　　派之中文有派。主之者不一其主。據京電所傳。主戰最力之某督辦。其目光所注者乃在贛督。主和頗著之某督。其最近行動。乃以對付北派。而尤足稱異者。以一時轟轟烈烈之天津會議。而將議以領銜聨電之曹錕。乃忽中道而有避地保定之傳說。且同是一西南。而對於大部份。則主張武裝調停。對於小部份。則主引視匪剿辦。然則此項政策。其將謂之爲主戰乎。抑將謂之爲主和乎。勿亦不戰不和。或且戰且和。以聊自安頓一派中之份子已耳易言之。卽所謂雙管齊下。以遊神於和戰問題之外者也。嗚呼。派之功用。其神妙莫測也有如此。然而世人方且以此卜和戰之前途。豈不冤哉。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[疫症不妨預防]  
　　宇林報云本埠昨日傳說疫症已延至於漢口此說未經證實然亦未便遽指爲不確十日或十一日聞晉省肺炎疫區域猶距太原一百英里就此推察似疫症尚不致已至漢口但未雨綢繆防患未然及早籌備强制隔離之手續固無傷也 
[調查貨價以進價爲準]  
　　上海總商會致洋貨九業公會函云案奉財政部令爲修改海關稅則切實值百抽五一事在滬設立調查貨價處將民三民四民五三年進口貨價分别調查淸楚爲會議修改稅則之預備茲准調查處送調查貨價單一種請爲調查應以各業進貨之價爲準其貨名原單所未備者應由各業分别查明添入卽請分神按種查塡於四星期以内送會彚交事關裁釐加稅於商業大有出入務乞查照上開各項事理撥冗一辦 
[再誌福州製彈廠抵借外欵之反對]  
　　上海華僑聨合會致閩省李督軍電云近聞鈞座以洪山橋製彈廠押借日欵百萬以濟軍需日内行將成約敝會聞信不勝驚異福建爲外人唾涎之地軍廠爲國家命脈所關公爲地方長官何忍出此閩人固懦然對於桑梓之禍害勢亦不能緘默敝會公同討論抵死否認尚望鈞座尊重國權俯從民意取銷前議無任感戴若鈞座一意孤行則吾閩三千萬人民當無能爲鈞座諒惶急陳詞尚祈察奪華僑聨合會寒 
　　旅滬福建同鄕會昨發通告云吾國軍政不修率由軍廠之不備將軍事學者近且日謀所以擴張之就全國軍廠而計爲數寥寥吾閩幸有其一（洪山橋製彈廠）近聞李厚基因軍費支絀之故擬以之抵押福州台灣銀行借欵百萬此欵用途之是否正當係另一問題姑不具論唯以軍用機關抵押外人是無異自絶其命脈桑梓大計休戚同關同此心肝奚忍坐視尚請聨合各界謀所以挽救而抵制之邦人父老幸勿忽然 
[抽調援閩軍隊之遲回]  
　　援閩計畫曾經議及在陸軍第四第十兩師内合抽步騎砲工輺一混成旅赴閩援助惟浙江楊督軍與松滬盧護軍使迭次磋商迄今尚未定妥蓋緣第四第十兩師各軍隊現均分駐滬杭一帶爲重要區域如果抽調援閩則江浙各防地兵力單薄實有顧此失彼之虞故現由楊盧二氏命令該二師將援閩之一混成旅預爲選定暫緩抽調另候令遵外一面將江浙兩省所駐防軍均係要隘一時不易抽調情形電告閩省請再從長計議矣 
　　又一訪函云盧護軍使自奉參陸辦公處電令抽調援閩軍隊後業已邀集所部軍官會議决定在滬防内抽撥步兵三營以資援閩業經令飭妥爲預備俟有船隻奉令出發即當撥隊赴閩云 
[内河重復結冰]  
　　前數日天氣已轉和暖故内地河港大半解凍各埠往來小輪等船隻亦已照常通行不料昨晨西北風忽又轉大依舊奇冷各河港仍復氷凍蘇錫常熟蕩口等處之小輪船因之不能開駛一律停班云 
[大逹公司租用敵船近訊]  
　　大逹輪船公司向政府承租没收德奥敵船現已將美大美利改名華大華利行駛長江其餘外洋各輪改名華甲乙丙丁戊均已修葺完備不日航行並悉此項租船已由該公司另闢大逹新航業公司於英大馬路以劉姓爲總辦曾於一月一日開辦現行駛外洋之華丁已用張姓爲買辦業於前日承攬貨客開赴大連等處其餘各船亦將次第開駛至插班長江之華利華大修理早已完竣買辦亦已用妥而現仍停泊未開者則因買辦與公票局之關係尚未定妥云 
[護軍使注意地方治安]  
　　松滬盧護軍使以滬地無業游民往往三五成羣游行街市遇有携帶銀洋之人或見婦女戴有金珠飾物者卽上前攔刦肆無忌憚每至年關商家收賬匪徒刦掠之事尤較平時爲多現在陰曆年關又將届期若不先事預防貽害商民實非淺鮮除令由淞滬警廳飭屬於上燈時際加派巡邏隊四出游巡外並於前日令由駐滬京畿憲兵營張營長轉飭第一第二兩連長吳朱二員着於臘月初一日爲始各派憲兵一排分作數班每班二人於午後五時以後分往華界熱閙街市嚴愼梭巡如見匪徒刼物卽行追拿解究以輔警察之不逮云 
[海上漁船勒令歸塢]  
　　江蘇齊省長以上海南滙川沙三縣向有入海漁船每交冬令應由各縣知事勒令駛回入塢以防窩留海盜刦掠商船情弊今年海盜非常猖獗此項漁船尤不能任令留泊海灘故於前日特令上南川三縣知事迅將所轄各漁船一律勒令歸塢候至明春再行放洋捕魚云 
[禁設國民調和會之訓令]  
　　江蘇省長公署訓令各道尹警察廳文云政務廳案呈准江蘇督軍副官處函開近有李士英等擬在南京發起組織國民調和會並分送該會簡章宣言書等各件查其内容跡近招摇妨害公安當即呈閱奉帥諭飭由敝處轉知本省警察廳曁各鎭道遇有此種情形發生嚴行禁阻驅逐出境以防摇惑人心等因奉此除分函外相應抄錄原件函逹貴廳請煩轉陳省長令飭所屬各地方官遇有此等集議情事卽嚴行禁止並驅逐出境免致散布流言以維公安是所盼禱等因並附抄件前來查該會所擬宣言書各條實足摇惑人心非嚴行禁阻一律驅逐出境不足以維治安除分行外合亟抄錄原件令仰該道尹廳長即便轉飭遵照遇有發生前項集議情事迅卽嚴禁並驅逐出境勿稍疏忽仍隨時查報此令 
[黄陂遺派代表之否認]  
　　本埠某會長日前因公赴京事畢出都假道天津南下時特晉謁黎黄陂詢及報載遺派代表南下調和時局一節黄陂答稱余自到津後即閉門謝客日以栽種花草及課子寫字讀書爲樂絶口不談時事從未派代表猶憶去年曾有人假充代表往陸巡閱使處接洽卽經劉省長識破此次各省想不至再受假代表之愚弄云云該會長退出後即乘車轉道寗坦於昨日抵滬即將黄陂之言遍告滬上各要人切勿受愚云 
[地方檢察廳失竊烟土四誌]  
　　上海地方檢察廳贓物庫於本月十號夜被賊竊去烟土八百九十六兩已迭誌前報茲悉林仲立檢察長以此案發生後雖已飭派全體法警並函請淞滬警察廳轉飭所屬各探警協助嚴緝至今仍無影響爰定於昨日赴蘇謁見高等檢察長禀陳一切自請處分嗣因適有他項要公暫緩就道業已先行詳報高等廳請飭各縣知事公署並江寗地方檢察廳一體協緝以期早日破獲又聞此事發生後經各偵探悉心研究據老於捕務者謂此案疑點甚多其最顯者如係外來竊賊所掘之洞其口必小今之賊洞甚大可疑者一又洞外遺有極小紙吹煤頭一支及小鐵鑿一把如木匠所用者所裝木柄已敲壞此兩物决非賊用之具竊賊每用極大紙吹並用竹管塞套小鐵鑿亦不能掘此大洞可疑者二又贓物庫内值錢之物甚夥外來竊賊必取輕而易舉及貴重之物未必獨取此項重笨烟土可疑者三又失去之土如外賊所竊必慌張携去萬無將外面標封包紙從容撕去之理可疑者四有此種種破綻恐負監守責任之人難逃嫌疑地位現雖限令警長務於十天内破獲並懸賞四百元（昨報誤爲千元）然不澈底嚴查恐一時未易破獲云云 
[破獲騙物害命之重案]  
　　公共租界福建路六百四十三號門牌泰昌衣莊於陽曆去年十二月十五號被匪設計騙去碼銀六百兩之狐皮袍子靑種羊馬褂等五件並將莊夥湯信之誘至長浜路一千三百二十八號空屋内謀斃當經報捕請緝在案茲由老閘捕房包探顧阿根陳維坤查得現居租界内之北京人李玉山江西人羅湧濤無錫人方榮與此案頗有關係於前日午後密報捕頭協同西探前往將李羅方三人拿獲押至昨晨解送公共公廨請究先由該探等上堂禀明前情繼據泰昌經理陳根泉投訴出事之日雖祇一匪來店然先一日已有人來店選購衣服故被告三人之面貌店中夥友無不認識云云卽經關讞員商之英卓副領事以案關騙物害命自應澈究判李等三人押候切實查明於下禮拜一正式開審 
[續獲截刦金條之嫌疑盜黨]  
　　崇明人朱阿四（即郭正興）經派駐老閘捕房專查特别事件之中西包探查與同豐永金舖於陽曆去年九月一號在滬西勞勃生路被刦金條十根一案頗有關係業已將朱拘獲解送公共公廨訊供管押在案前日又經華探目陳雲忠石金榮協同西探目壳羅香續獲朱之同黨海門人王阿江一名昨解公廨經中西官略訊一過判江帶回捕房候禮拜六帶同朱阿四併案訊究 
[緝獲持械夥刦之逸犯]  
　　匪徒劉昌華端李州沈竹山稽富田於本月六號夜持械夥刦引翔港附近華界某鄕民家衣飾逃匿公共租界經該處警署偵悉於前日派警報請虹口捕房加派中西包探協同前往將劉等四人一併緝獲押至昨晨解送公共公廨由西探目利扶司華探周耀庭相繼上堂禀明協同警局偵探將被告等緝獲情形經張襄讞商之英白副領事判劉等押候閘北警局備文派警於禮拜三來廨聽候預審再核 
[拿獲搶刦常熟當舖之盜匪]  
　　前日有常熟縣公署偵探赴吳淞六區警署報稱有搶刼該縣斜橋鄕新裕當舖之盜匪張銘堃一名匿居該區境内即經顔警正派警協同前往將該匪緝獲起出贓物昨解司法科核辦 
[兩刦案均有關係]  
　　同竊新閘路同昌里一千三百五十七號屋内之温州人婁文卿與吳賢甫林煥槎王義揚周良伯陳樹之等經新閘捕房捕頭查得與西華德路祥興烟紙店及福建路運大國記錢莊被刦現洋鈔票兩案均有關係特於前日午後諭令中西包探協同前往將婁等七人先後拿獲並搜出鎗彈八百七十八粒一併拘押昨解公共公廨由西探貝麟上堂禀明協同華探將被告各人緝獲情形並將鎗彈呈案請察中西官以案關糾黨搶刼判各還押聽候查明展期七天研訊 
[催緝殖邊行長之訓令]  
　　江蘇高等檢察廳訓令上海地方廳云案准京師高等檢察廳咨開案准京師高等審判廳咨開前准貴廳咨送京師地方檢察廳檢察官因徐承庶僞造私文書案不服京師地方審判廳判决聲明控訴一案查案内被控訴人徐承庶經第一審判决取保後即行出京本廳一再票傳據保人梁守文具狀聲稱徐承庶因亂避至上海法租界寶昌路仁和里一號居住請從寛給限嚴催到廳等語除勒限外函由上海地方審判廳協助查傳嗣准覆稱徐承庶早經遷移無從傳喚等因當經函請江蘇高等審判廳轉請同級檢察廳通緝在案接准覆稱已經如函辦理惟計今多日該被控訴人徐承庶迄未就獲以致案懸日久無從進行相應咨請貴廳分咨各省設法通緝獲日希即解廳以便開庭審理等因准此除分咨外相應開明該被告人年齡籍貫咨行貴廳轉飭所屬一體訪緝務獲解京以便送審此咨等因准此查該被告人徐承庶一名前經同級審判廳函請本廳於六年十月二十九日通令協緝在案茲准前因合再令仰各該廳一體訪緝務獲解審此令計開徐承庶年二十七歲廣東番禺縣人前上海殖邊銀行行長 
[普濟輪船失事十誌]  
　　招商局普濟撞沉後寗紹兩同鄕會因前車可鑒卽經開會議决公函該局要求將往來滬甬之朽舊老船江天號更換新輪以重旅客生命財産去後迄已多日尚未得覆聞該局以此事關係重要未便擅覆擬將兩會原函呈由董事會訂期會議後始能切實答覆故不日卽須開董事會磋商一切云 
　　温州同鄕會於十日撈到西人屍身一具已覺腐爛移放息影公所越三四日後無人來認昨有温州人張萊卿恐其腐壞有碍公共衛生雇人代爲收殮經海關稅務司飭巡江吏馬飛（譯音）前來認殮該會幹事林炎夫告知以上情節該巡江吏稱謝不已並言所辦殮屍各物之費可開單赴海關理船廠領取至本日撈屍西風浪過大船難開行僅撈到一具云 
　　普濟船内搭客前向各旅館調查得一百四十三人已誌本報茲就各方面調查及各親屬向温州同鄕會報告續得一百零四人合前爲二百四十七人以後如有所得另當續登陳大光平陽陳家堡潘大泮平陽蒲門楊志卿永嘉陳順鎬永嘉蔡慶郎宜興葉敏之平陽黄儒玉瑞安黄曾銘瑞安潘碎寳瑞安王岩弟永嘉樓阿治南市木工林阿有温州余葉新温人金昌郎温州郭樸山温州林竹夫玉環周阿堂温州余鼎侯樂淸金光銀樂淸楊少卿湖南柯柏舟永嘉谷博山温州徐浙坤永嘉周阿庚温州褚水祥江蘇楊志淸温州鄭家雲樂淸李阿三樂淸林阿友瑞安林埠盧然凡靑田張可訓温州七都項璧人靑田何高林永嘉洪施普靑田朱石老胞妹二人余巖元永嘉大茶山黄順芳永嘉新和街朱聨　永嘉信昌公茶行董耀宸瑞安縣錄事嚴同順兄弟二人永嘉余玉桂温州楊氏温州陸鴻祺温州黄逹初廣東華振初寗波鎭海黄馮氏逹初妻林慶球永嘉又何氏廣東何毅夫瑞安黄庭慶温州鄭炳忠永嘉林亭森瑞安龐顯耀温州東桂芳李阿亡永嘉鄭先郎永嘉馬牛頭鄭先郎弟媳林錫鴻本埠南市木工馮汝森江蘇宜興章殿洗瑞安飽田葉宅姚肖卿温州章開中瑞安鮑田葉宅潘國華永嘉林小憨瑞安陳育人處州宣平朱蘭永嘉李秉生赴温州仁記號收帳曾雲如温州雪亮僧樂淸向住水仙宮女張璧如處州本埠民國女子學校敎員何愼夫温州余日新樂淸劉介福瑞安葉松如温州王燕來江蘇淮陰陳岩彬永嘉上鄕鄭永德本埠法大馬路桂馥坊十六號潘道容永嘉西門潘岩鈞永嘉西門李阿黄永嘉余仲逹南翔朱慶祥温州余大寳南翔孫興祺寗波謝德順温州戴阿明寗波郭少齋温州施繼來甯波鄭璧瑞安朱小臘揚州陳阿昌温州鄭璧瑞安李茂黄温州陳岩賓温州潘錦恩温州葉玉如温州潘道榮温州楊慶榮温州葉鍾豪温州陳元龍夫婦永嘉潘金生西馬路利賓樓菜館女沈阿榮本埠四馬路 
[華僑學生會開選舉會]  
　　華僑學生會已於元旦日成立舉定正會長謝碧田君副會長李登輝君已誌前報其評議員等因時間短促未及選舉茲於前日開會選舉評議員仍由監票員開票當選評議員十二名華僑學生何葆仁曾坤烈徐永發梁孫謀蕭丁水符慶華梁正元曾啓周劉乃遷戴春隆陳由義古文諸君又候補評議員十二名華僑學生蔣金鐘吳允仰丘欽忠温淸河陳碩民丘文英葉裕和葉貽昌林天葆黎純良李永南楊漢波諸君不日將開評議會選舉評議長云 
[南洋中學校友會紀事]  
　　前日午刻南洋中學校友會開聚餐會於東亞旅館到者三十五人餐畢由會長朱少屏君報告繼由王引才錢新之顧士龍王立才四君以次演說王引才君演題爲告國人何以應巨潮錢新之君演題爲錢之魔力顧士龍君演題爲中國郵政之歷史王立才君演題爲北方鼠疫與南方之關係演畢已三句鐘矣 
[宣戰演講會記事]  
　　中華宣戰演講會會員陸良政張慧禪毛新甫等於前日星期下午三時半仍假法租界八仙橋公共游息場繼續演講首由陸君講演歐戰爲中華振興國内實業之機會其餘會員亦各有演說聽者逹四百餘人聞本星期六午後仍在原處舉行本年第二次演講云 
[商餘交誼社成立]  
　　昨日午後一時商餘交誼社在南市業盛里開成立大會來賓甚衆首由社長報告未成立以前情形次由來賓致頌詞社長答詞並由社員發簡單之演說聞以聨絡感情交換智識爲宗旨云 
[工商會提倡天惠碱]  
　　直隸巨商董蘭舫曾籌巨資創設天惠製碱公司利用吉林長嶺縣天然之碱泡設廠製練成立數載功效卓著黄河以北早已風行茲聞該公司於盆湯弄興盛棧設立分公司由其經理許星恒以所製之碱送請工商研究會詳細研究并請介紹藉以推廣國貨銷路聞該會以天惠所製之碱研究質料與舶品相埒已屬難能而價值只有洋碱一半尤爲可貴已允予助力給書介紹以盡提倡之責說者以該公司所製之碱各地工廠需求甚殷惜政府將允許該公司稅則之權利半途取消雖碱質精良購者踴躍其如不敵舶品轉運稅則之便利何該會旣負提倡之責想當有以維持也 
[呢絨同業重組公會]  
　　上海呢絨同業周子慶余東炤侯松齡等十餘人重行組織公會昨在虹口百老滙路承康里開成立大會茲將該會被選職員姓名列下（正會長）何積璠（副會長）俞東炤陳文槐（正辦事）周子慶（帮辦）王應冬（譯員）周蘭芳鄭香華周笙軒（會計）周振聲（調查）陳綏之王善福吳善登樓升曙（書記）張仙嶠王椿綰（評議）侯公齡陸可成沈楚珍費榮甫（董事）王吟雪張德森周禮倫 
[米業反對更改舊章之通告]  
　　本埠米業仁榖公所與漢帮志成堂因廣帮雜糧業要求將車站出貨逐袋過磅特將議决案於昨日通告同業云十一月二十九日議决拒絶愼守堂車站出貨逐件過磅事兩公所各同業公同討論議决函復愼守堂仍照向章至逐件過磅永遠拒絶倘各同業中有私自破壞者議定罰欵五百兩經衆贊成簽允特此通告 
[車站旱橋風雨棚告成]  
　　南車站旱橋曾由各轉運公司要求路局長添建一棚以蔽風雨茲已核准飭由工程處雇匠造成於前日派員前往南站驗收矣 
[德人報名註册]  
　　自我國對德奥宣戰後凡外來敵僑均須赴交涉公署或檢查所註册報名故昨有德人布洛德爾·克布弗力·鮑忝·非阿多魯百而克·非特耳·可林聲·力時甫仁等（均譯音）到滬均照章報名註册 
[酌訂菸酒公賣公局辦事規程]  
　　上海菸酒公賣分局羅局長現將局内辦公規程酌量參訂照錄如下一本規程根據總局所發依照部頒暫行章程規定之（凡本局規程應照現定手續辦理）一本局職掌内應辦事項由本局長秉承總局之命令執行一本局辦公時間遵照總局頒發規程定於每日自午前九時至午後五時一本局職員假期應輪派員司值日一本局辦事員以司事充之繕寫以書記充之由本局長督率辦公一本章如有未盡事宜隨時秉承總局修改 
[浦江船隻稅准許續辦]  
　　滬南工巡捐局批談桂香呈浦江船隻稅認捐期滿懇准續辦批呈及預繳捐欵並認保各結均悉查該局承辦浦江船隻稅一年期滿懇請續辦等情迭經上海縣商會函請核准援照舊案續辦一年以資熟手而示體恤除呈報省長護軍使察核外合行批示仰卽遵照繳欵照收認保各結存 
[殖邊銀行允還德人存欵]  
　　德人安格爾前存殖邊銀行之欵項因有需用急須提出曾請荷領函致薩交涉員轉電外交部請示去後茲奉部電謂德人安格爾所存殖邊銀行之欵現據殖邊總行允准照領云云薩交涉員除函致殖邊銀行查照外已函請荷領轉知安格爾前往具領矣 
[鄰居推諉起火]  
　　前晚三點十分鐘時滬城西門内曹家橋南首方義大爐坊作内不戒於火時適北風甚緊轟轟烈烈約歷一小時始得救媳共燬平屋十餘間事後由該管二區二分駐所飭警將該爐坊主傳案押至昨晨經孟警佐訊據該坊主答稱係貼隣張阿春家起火旋又將張傳案訊據供稱買鷄毛帚爲業昨夜之火係爐坊灶披内所起諭令分别交保候調查明晰再行核辦 
　　又一訪函云前夜三時一刻老西門内曹家橋南首第四十九號門牌湖北人方義大鎔鑪坊内進不戒於火濃烟密佈爲崗警警見敲門撲救勢已難遏當鳴警笛遞報警所由電話知照救火聨合會告警迨各區皮帶車場馳來因北風正勁已延着該業户張阿毛之住宅並北隣李姓房屋計歷一時之久燬去大小房屋十餘間事後經二區二分所飭傳坊主方某詰問避不到案旋將坊夥施某並案户張阿毛由警帶區經孟警佐詰訊互相推諉卽於昨日上午諭將兩造申送警廳司法科訊究 
[警鐘樓鳴鐘錯誤]  
　　前夜二時許救火聨合會鳴鐘五下南市第六區救火會等聞之知西門外華界發生火警詎驅車馳往遍處尋覔並無火光惟是時西門内舊城根適肇火災諒係司警鐘者錯認地點所致遂各馳向災所施救 
[私帶紅土之懲罰]  
　　山東人戴左山寗波人陳阿和各帶紅士兩包在虹口元芳路百老滙路等處被捕查獲拘押捕房昨解公共公廨經中西官研訊屬實判戴罰洋五十元充公陳押西牢一年紅土併送海關銷燬 
[無賴私設烟室]  
　　無賴朱少蘭近在虹口梧州路六百六十一號屋内私設烟具容留外人開燈吸烟被探葛祖元查見將朱及吃烟之李炳俊張富全郭老慶李成章連同烟具帶入捕房禀明捕頭押候解廨請究 
[禁錮串攫錢財之匪徒]  
　　匪徒張和尚串黨攫取勞合路三十七號門牌某烟紙店内大小現洋七十餘元由捕將張拘獲解送公共公廨訊供管押在案昨晨復由捕房將張解案請究並禀明查提同黨尚未就獲等語當經中西官訊知張係過犯判押西牢四年期滿逐出租界 
[誑騙押櫃之處治]  
　　胡阿富指控嘉善人顧仁郎以薦伊至先施公司營業爲由騙去押櫃洋一百四十元昨由捕房將顧拘解公共公廨請究原告投 
 
 
 

Page 11

 
 
訴前情訊之顧供稱此事實係孫根甫所爲等語中西官以證據鑿鑿未便推諉判顧押西牢二年如能將洋繳還准將刑期酌減 
[混用湖北官錢局僞票]  
　　寓居廣東路二百二十二號門牌之崑山人王純甫不知何來湖北官錢局假錢票希圖混用前日被老閘捕房特别機關内中西包探查獲搜出假票四十八張昨解公共公廨經中西官向王略訊一過判仍帶回捕房聽候查明再訊 
[德總會水櫃破壞]  
　　護軍使署派駐公共租界德總會内之平排長昨至交涉署報告本月十一日該總會廚房上面四層樓内積水櫃忽自行破壞水由四層滴至三層請速修理等情聞薩交涉員已據情函請德華淸理處查照解理矣 
[民事發生刑事]  
　　陶悅長前在地方審判廳控洪企洲不還借洋二百餘元曾經訊明判决將洪交保限期歸償在案不料洪保出後延不淸理原告又投案求催昨經該廳諭飭承發吏協同原告前往本城舊校場將擔保之業産執行假扣押不料該被告早有所聞先期糾約流氓十餘人在彼守候一見陶悅長到來不由分說喝衆扭毆附近崗巡上前干涉知係民事發生刑事且審判廳已經有案當將洪拘獲羽黨四散指交該吏連同原告帶回本廳移送檢察廳驗究午後經賀檢察官驗得陶悅長頭面等處稍受皮傷並無大碍判令回去自醫洪企洲收押候究 
[再誌朱瞎子老弟告狀之笑話]  
　　寓居公共租界雲南路大慶里二百零三號門牌已故前淸江蘇臬司朱竹石之胞弟蘭石在公共公廨呈控其妾陳氏與婢梅金捲物私逃等情曾經公廨傳訊被告律師提出反訴旋因原告朱蘭石在堂略述數語即行退下跨上馬車而去故由中西讞員諭將朱之住宅發封並提朱到案澈究在案詎至昨晨朱蘭石忽借代表律師投廨聲辯並請將陸氏傳案質訊經關讞員商之英卓副領事判朱暫留候原審官核奪 
[兄弟涉訟案判决後之枝節]  
　　陸聖銓前延愛倫律師代表至法公堂控稱聖銓被胞弟根生佔去房屋收取租洋請求訊追陸根生亦延逖百克律師代辯經中西官一再研訊判將房屋歸聖銓執業餘産拍賣公分或自行分派在案昨聖銓重復投案請將原判撤銷准予另延律師再請覆訊並由愛律師投稱此案頗費時日今蒙堂上秉公斷結聖銓尚不滿意應請將本律師代表此案之名義取銷任伊另延律師擔任可也中西官會商之下判候於七天内商明核奪 
[墳墓祇可遷移]  
　　談鶴甫前至法公堂控稱吳其祥曾將方單抵借欵項後向索取本利分文不理其祥旋即身故所有遺産由伊弟雨生承管請求訊追訊之吳雨生不認承管故兄遺産判將單地拍賣以備抵償嗣由寳和洋行將地拍賣因上有故墓故未過割日前又經傳訊吳雨生稱此是楊毛囡之祖墳能否遷移民人不能作主故於昨日傳到楊毛囡訊據供稱該墳地前曾抵押於吳其祥因吳在日覇不放贖故延宕至今中西官詰其旣被霸贖何不來案具控楊默然不答遂判楊退去候將墳遷去再核 
[表兄援救表妹]  
　　常熟婦人趙王氏上月間在籍與夫反目有住居閘北梅園路專爲蟻媒之老媪李楊氏適在鄕間乘機將該氏誘拐來滬希圖販賣不料該氏表兄成衣匠李金生彼時正在該媪鄰家工作瞥見表妹詢悉情由當即告知四區崗警拘入區署解經司法科段科員訊明判移地方檢察廳聽候傳該氏夫屬到案質訊核辦 
[江北人互毆見血]  
　　江北人邵三住閘北大統路底姚家石橋昨與同鄕穆長桂口角互毆邵之胸部受有刀傷流血不止由四區崗警一併拘入區署經姚暑長訊據穆供因邵日前竊取鄰家棉被一條經民人解勸許賠洋兩元了事今向索討此項賠欵不料邵自將小刀戳傷胸間希圖訛詐云云奉諭解送司法科訊辦 
[江北人扭控妹夫]  
　　住居鐵路北之江北人繆小芬昨偕其妹郭繆氏扭妹夫郭德福至四區警署控稱郭近與某蕩婦私姘不顧家用等情奉諭解送司法科核辦 
[冤家又碰着了]  
　　本邑鄕民王菊生娶妻李氏已經三載去年九月間忽然潛逃嗣經訪聞其妻與張根香余蘭弟等匿居租界永興客棧内王即尋往該棧被張余局鎖房内偕同李氏逸去後由棧中人將王開放歸家前日王在北新涇地方與張要香遇見當即扭控四區四分所昨解司法科押候訊明核辦 
[賭具被捕取去]  
　　老閘東唐家弄二百三十七號門牌某食物店主張淸雲因容留外人聚賭抽頭漁利被九百八十八號華捕查見當將賭具帶回捕房禀請公廨將張傳案訊罰 
[流氓藉端騷擾]  
　　邇有一種流氓專事跟蹤由北市來南私帶烟土之人至僻靜處所上前阻止多方勒索不遂其慾卽將所帶之煙土及銀洋雜物攫取奔逃受害者已不知凡幾前日又有浦東鄕人某甲從北市回南携帶桂圓三斤黑棗二斤夏布二捲在萬裕碼頭附乘喬大寳之航船回里突遇匪徒三人以搜查烟土爲由上前搜索並無違禁之物即將夏布攫取而逸迨鳴警追捕獲住黄文印一名贓物已由同黨接去當將黄拘解一區一分駐所因甲急欲回里由該航船户代請追贓張警佐飭即申送警廳司法科訊究 
[被拐女孩待認]  
　　江北女子鄭阿寳年十歲與同居十三歲女子周䓻女在閘北新安絲廠學習工作前日忽被人誘至南市經人撞見拐匪見勢不佳乘機逃去旋由崗警將兩女帶入一區署問明均住閘北吉順里周女之父名學文鄭女之父名凱和均推小車輸飭暫留候家屬來署認領 
[女子忿不欲生]  
　　南市油紙作弄婦人高彭氏之姘夫某甲欲將江北女子張小妹領往杭垣小妹不願同去私行出走前日被該氏在途撞見指爲竊取金飾私逃小妹不能自白氣憤投浦希圖自畫當爲崗警瞥見上前援救得慶更生當即帶至一區一分駐所經張警佐問明飭送警廳司法科訊核 
[擅搜行人之懲儆]  
　　山東人姜同山前晚糾黨在虹口百老滙路冒充公役擅自搜檢行人希圖勒詐被二十七號三道頭西捕查見將姜拘入捕房昨解公共公廨經中西官訊供不諱判姜押西牢四年以儆 
[巡官率警捉賭]  
　　南市第一區警察署巡官前晚帶領長警至轄境内查拿賭博當在裏鹹瓜街同裕錫作内查獲聚賭之王道先李德泉李所茂王恩培四人連同賭具帶署問明屬實董警正以深夜聚賭有違警律飭各罰洋三元充公從寛免究後又在吳家弄旅和號内查獲賭徒王仁生王順生蔣杏生胡開祥等亦即帶署飭各罰洋三元開釋賭具銷毁 
[房租繳淸銷案]  
　　新瑞和收租人前至法公堂控房客潘智豫虧欠租洋一百五十元判限繳還嗣潘祇繳洋一百元餘求寛限籌措判限三天繳淸在案昨日屆限傳訊據原告投稱潘已將洋如數交付請求註銷中西官准予註銷完案 
[絲線店夥收贓之否認]  
　　聚成絲棧主陳玉亭前延逖百克律師代表至法公堂控被夥友劉德祥竊去貨物銷於同豐永絲線店夥陳步雲劉卽逃逸故將陳步雲扭案請追損失等情當經訊供屬實判陳罰銀一百兩至請追損失一節聽候覆訊核奪在案昨又傳訊逖律師稱該棧之絲自被劉竊去後檢點棧中失去貨物甚多計損失銀四千五百餘兩請向陳步雲追償陳步雲亦延盛得祿律師代表辯稱陳步雲前與劉德祥在城内某某同事故此相識暫代寄存况劉隨即前來取去至陳步雲在同豐永爲夥每月薪水祇有八元此次罰銀係由店主代墊查劉德祥在該絲棧爲夥係由愼餘錢莊擔保原告何不具探保人惟陳步雲於劉車絲來寄時不應代墊車資故奉判罰銀一百兩已中蔽辜至於收贓實無憑據請爲公斷中西官判令退去候商定堂諭宣布飭遵 
[串竊招商局棧房貨物]  
　　向在招商局北棧充當塌車頭目之金小老虎串同黄小棠戴文卿等至十一號貨棧内竊得值銀三千餘兩之泰西緞五箱陸續賣於顧小弟得價分肥茲被滙山捕房華探目蔣榮生與六十二號西探偵知昨將金黄戴三人連同收贓之顧小弟一併帶入捕房禀明捕頭押候解送公堂訊究 
[拘獲掘洞圖竊之匪徒]  
　　竊賊李榮卿紏合同黨二人於前晚十二時後至西南鄕梅家弄鎭某姓家掘洞圖竊當爲地方警察將李拘獲餘均逃逸由警押送事務所轉送地方廳訊辦 
[車夫串竊案補提人證]  
　　黄包車夫蓬于海因與蕭小五子串竊文監師路四十五號門牌某西婦及顧鄧堡等值洋一千餘元之金珠飾物逃逸後由包探將蓬于海緝獲解送公共公廨訊供收押在案昨由捕房將蓬妻劉氏拘獲並吊出原贓金鐲併解公堂請究經中西官研訊一過判蓬還押劉氏退去候備文移請鹽城縣知事補提人證來案再訊 
[偷竊黄包車]  
　　南通人朱東瑞前日在海寗路竊取顧三所拉三千七百九十四號執照之黄包車一輛圖逃被探查獲人贓昨解公共公廨經中西官訊明判朱押三禮拜贓交原主領回 
來函 
[駐滬交涉公署來函]  
　　敬啓者一月十四日奉督軍省長函開一月九日□□□報内載非常國會將在南京開會並錄宣言書同日□報内載南京組織非常國會及臨時政府擬舉臨時大總統又一月十日□□報内載蘇省宣告中立等語不勝駭異查南京省内外現在安謐如常絶無以上各種舉動全係謡言誠恐以訛傳訛摇惑觀聽實於治安有碍除分函警察廳縣知事外應由執事會同致函以上各報館從速登報更正並隨時設法消弭以免誤會爲要等因奉此查目下南京安謐如常□□□報登載非常國會將在南京開會一節實屬誤傳除致函以上各報館更正外務希貴報登入來函欄内至深感紉駐滬江蘇交涉公署 
雜評二 
[借欵] [  （步陶）]  
國人對於官場借欵。久已視爲固常。而年來同室操戈之所以迄無已時者。乃卽此川流不息之借欵有以玉成之。蓋兵必有餉。而餉非欵固無由應付也。吾人試思十年前之國人。其奔走呼號以爭拒借欵之情形。固視任何事務尤爲重要。乃今皆熟視若無覩焉。此亦人心世道莫可名狀之一種變化矣。 
　　旅滬閩人。近以粤中急電。頗皇皇於李厚基借欵之議。是殆最近國人之尚能留心於官場借欵者。夫李氏借欵之是否終成事實。與閩人對於此事之進行辦法何如。尚爲另一間題。但使國人均能有此日閩同鄕之覺悟。凡國中借欵。無論其爲北爲南。抑爲全局爲一部。均當起而監視之。勿使其以借欵故而重爲吾民累。庶乎其尚有一線之生機可望也。否則只此借欵之一端卽足亡國而有餘矣。 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
G> 
[商務]  
國外匯兌　一月十四日 
上海滙至倫敦　（以上海規銀一兩計算） 
銀行電滙　四先令五辦士 
銀行卽期　四先令五辦士一二五 
銀行四月期　四先令五辦士三七五 
銀行買進四個月期匯票　四先令七辦士 
帶根點滙　四月定價　四先令七辦士一二五 
又六個月滙票　四先令七辦士五 
大條銀（現買）　四先五辦士一二五 
上海滙至法國（以上海規銀百兩計算） 
銀行電滙　六百零四佛郎佛郎 
銀行四個月買進　六百三十二佛郎 
上海滙至紐約（以上海規銀百兩計算） 
銀行電滙　美金一百零五元二五 
銀行買進四個月期匯票　美金一百零九元 
上海滙至香港　（以香港百元合上海規銀） 
銀行電滙　六十八兩五 
上海滙至印度（以日洋百元合上上海規銀） 
銀行電滙　三百零七個羅比 
上海匯至日本（以日洋百元合上海規銀） 
銀行電匯　四十九兩 
金市 
昨日　昨日磅價雖無升降而本月份標金之價則稍增漲四恐今日先令縮小之故各銀樓飾金亦每兩漲洋五角今將上下午開盤收盤之價列後 
現貨票金　二百六十兩 
足赤條金　二百六十八兩 
沙金合赤　二百六十七兩 
本月份標金　上午開盤　二百三十八兩六錢 
又　又　上午開盤　二百三十八兩八錢 
又　又　先令揭曉　二百四十兩零二錢 
又　又　最大之價　二百三十九兩七錢 
又　又　午刻收盤　二百三十九兩六 
又　又　下午收盤　二百三十九兩八錢 
又　又　收盤　二百四十兩零八錢 
恒孚上足赤飾金（兌出每兩）四十元 
又　又　（本牌兌進）三十九元 
又　又　（足飾紋銀進出）一元六角 
永豐餘眞字足赤　（每兩三十九元） 
又　又　（本牌兌進）三十八元 
銀樓新同行足赤金飾（每兩）三十九元 
又　又　兌進　三十六元 
銀樓大同行足赤首飾金（每兩）四十元 
銀樓門莊足首飾紋銀（每兩）一元六角五分 
錢市　昨日墨洋與龍洋市價跌銀拆上午較前漲二分迨至下行則又跌去三分江南廣東小洋稍跌銅元之價尚覺平穏今將收盤市價列后 
上午收盤 
英洋　七錢二分 
龍洋　七錢一分九厘二五 
廣東小洋　六錢三分四厘三八五 
江東小洋　六錢三分六厘五 
銀拆　五分 
銅元　一百七十九千五百文 
又下午收盤 
英洋　七錢一分九厘五 
龍洋　七錢一分九厘 
廣東小洋　六錢三分四厘二五 
江東小洋　六錢三分六釐二五 
銀拆　二分 
銅元　一百七十九千五百文 
銀找　一千二百文 
衣牌　一千二百九十文 
市錢　一百五十千行文 
角子　一百十四文 
貼水　十四文 
股票證券　昨日交通公司報告 
藍格志　買　十四兩五錢 
電車　又　六十六兩 
楂華　又　十六兩七錢五分 
康紗　賣　二兩五錢 
可太排羅　又　六兩七錢五分 
又證券交易所報告 
四年六厘內國公債　售出　五十八元 
三年六厘內國公債已付息售出五十五元五角 
八釐內國公債　又　八十一元 
招商局航產股　購入　一百五十八兩 
交通銀行（庫平）　售出　三十二兩 
通商銀行　購入　三十九兩 
漢冶萍　購入　二十三元 
浙路證券除四期　售出　二十三元 
蘇路證券除七期　售出　二十一元 
浙江興業銀行（已繳三期）購入九五折 
米市　昨日滬南米市到蘇松常錫青角及浙湖等處米三十二艘米店購入不多鄉間銷場亦甚寥寥故價尚平穏茲將開出大盤行情錄下 
錫幫廠機白粳每石六元九角 
又機白元　七元六角 
常幫廠機白元　七元五角 
又機白元　六元九角 
角里廠機白粳　六元五角 
又機白陰　七元一角 
又機杜子尖　六元二角 
崑山廠機白粳　六元五角 
又機羊尖　六元三角 
正義廠白粳　六元五角 
唯亭廠機白粳　六元五角 
蘇同三豐廠機粳　六元五角 
巢湖廠機白秈　五元六角 
又包白秈　五元五角 
松江廠機白粳　六元四角五分 
常幫河下機粳　六元八角 
錫幫河下機粳　六元八角 
角里河下機粳　六元五角 
又河下機白陰　七元 
手墩河下白粳　六元五角 
正義河下白粳　六元五角 
蘇同雜牌河下白粳六元五角 
松江航船晚白粳　六元四角 
周莊河下機白粳　六元二角 
油荳餅 
昨日滬南茂興號進出青口沙船金萬豐號裝來荳油四百餘件采菽堂售開者計夾倉荳油七十件青岐荳油十件青口荳油二百五十件萊陽荳油二十件眞夾生油二百件本廠餅一千片其價如下 
夾倉生油　十一兩七錢 
青岐荳油　十二兩五錢 
青口荳油　十二兩一錢五分 
萊陽荳油　十一兩七錢 
眞夾生油　十二兩七錢 
本廠餅　九錢一分 
茶市　昨日星期一茶市仍極清淡各茶棧祇售出珍眉貢熙二百二十二件其價錄后 
老沙應行買同豐珍眉十九件價五十四兩　華商買勝春貢熙二十四件價三十四兩五錢　以上榮吉祥售出 
天祥行買賽天香珍眉七十四件價四十兩　怡和洋行買益記珍眉二十三件價三十六兩老沙遜行買萃芳祥珍眉二十四件價五十四兩 
以上洪源永售出 
絲市　昨有英法兩洋行買進廠逕三十擔四川搖經二十一包售崩之價列后 
怡和洋行買進嘜頭頂頭號十至十二條份廠經三十擔每擔價八百四十五兩 
義昌洋行買云龍牌四川搖經六包又買瓜蝶牌五包每擔價均五百二十五兩又買松鶴牌四川搖經四包又買樹牌六包價均五百二十七兩五錢 
棉紗 
昨日星期一近期三品紗價又跌洋四元遠期跌洋六元故本埠紗價稍疲客幫購買者寥寥無幾惟東洋掮客向東方鴻源兩廠購買十六支文明丹　等牌四百包期貨開價甚好但各紗號尚不敢照此介格　開至東紗十六支頭每包祇跌銀一兩二十支頭紗滬地底貨不多且由日商將現貨裝回日本以抵三品紗之額故更缺今將市價列後 
十六支丹鳳　大包　一百四十七兩 
此係鴻源紗廠開出二百包舊歷正二月期 
十六支文明結婚　大包　一百四十七兩 
此係東方紗廠開出二百包陽歷二三月期 
十六支雙虎　大包　一百四十一兩五錢 
此係安部洋行售出五十包現塡 
二十支漁翁　一百五十三兩 
十六支藍魚　一百五十兩 
十六支福島　一百四十六兩 
十六支丹鳳　大包　一百四十兩 
十六支文明結婚　大包　一百三十五兩五錢 
十六支紅團龍　大包　一百三十八兩 
十六支水月　大包　一百四十三兩五錢 
二十支水月　大包　一百五十三兩 
十二支紅大班　一百二十八兩二五 
以上牛莊江西漢口河南四幫辦進四百餘包均即裝 
十六支雙虎　小包　一百三十八兩五錢 
十六支寳鼎　小包　一百四十兩 
十六支飛馬　小包　一百三十七兩 
十六支人鐘　小包　一百三十七兩七五 
十六支丹鳳　小包　一百三十二兩五錢 
以上公會交易共有三百餘包均現塡 
江蘇銀行發行鈔票及準備金星期報告七年元月七日至十二日 
地名　發行鈔票總數　準備金總數 
通州　洋七九八零元　洋七九八元 
輪船進出口日期 
一月十四日禮拜日出口 
山東　由香港　太古 
松江　由香港　太古 
聯益　由長江　太古 
華泰　由長江　中華 
江永　由長江　招商 
飛鯨　由泰皇島　招商 
榊丸　由大連　南滿 
一月十五日禮拜二出口 
建康往泉州興化安記行 
南陽丸　往長江　日清 
華盛　往長江　中華 
新銘　往福州　招商 
江天　往寗波　招商 
一月十六日禮拜三出口 
大利丸　往長江　日清 
江永　往長江　招商 
飛鯨　往煙臺　招商 
德興　往長江　鴻安 
一月十七日禮拜四出口 
瑞陽丸　往長江　日清 
江新　往長江　招商 
一月十八禮拜五出口 
鳳陽丸　往長江　日清 
[上海新衙門北首海寗路口新同行慶華銀樓]  
兼售原當赤金首飾每兩照市便宜二元貨價不合當退還洋專收各路原當金銀首飾經理各種頂上金葉十足廣葉雖躉批發格外公道恐未週知特此廣告本欞謹白　電話北一千八百 
[自來血治愈病後失調之確證]  
五洲大藥房主人台鋻啓者鄙人幼患咯血病後失調故時患耳鳴頭眩四肢乏力一至冬令如病難屢服溫補之劑卒無功效可見客冬同學魯君曾告余曰　貴藥房發行之人造自來血寶現今補劑中之聖品曷一服之余初不之信繼因魯君堅勸乃就本地　貴分號內購得一瓶如法服之瓶未告磬而四肢已不若昔日冷頓覺微媛矣後遂絡績購服至一打而頭眩諸疾迄未復發今冬手足已溫暖如健者回溯本原意若兩人於是嘆良藥之可貴而貴主人熱心濟世之功爲不可沒也爰書顚未以誌謝忱專此即頌　籌安　蘇城甫橋西街四十五號陸翰卿敬上 
人造自來血　大瓶兩元　每打二十元　小瓶一元二角　每打十二元　上海四馬路和五洲大藥房録登 
[鳴謝先施保險公司賠款可靠]  
小號等因被隣居失愼遭焚同受損失幸早由戴玉珊羅似貞君等代向該公司投保火險遇事後即蒙派員工查驗損失核實賠償祗領之下特登報端為各界介紹焉　福州路福建路轉角老聚樂園　德順和　亦安旅館　運大莊 
老鼎陞棧　白 
[海上空前唯一大浴室浴德池]  
新式盆湯洋盆浴塘十一月十六日開張 
本池開設上海英大馬路先施公司隔壁定造堅固三層樓高大洋房屋頂花園佈置清潔空氣暢爽座位寬大招呼週到冬置　爐夏備風扇傳達電話為海上空前唯一之浴室謹列特色恭迓各界光臨（一）三層樓房間一切器具俱係上品新式每客所用香皂毛巾花露水一次即行調換以備好潔諸公防患傳染之弊（一）頭二三等各堂內備有各種上好香皂雪花粉云油膩雀斑美容粉裝飾物品聽候擇用（一）鴛鴦特別放大白石浴池以及精緻洗面間（一）特設茶話室以便來賓遇有要事密談（一）預備西法洗衣處代客洗衣當時可取（一）洋房週圍馬路寬暢三面大門出入來賓車馬可以任意停歇（一）定製西式洋盆汽水面盆冷熱水龍頭啓閉靈便（一）本池招待格外週到所用堂公安局均揀選熱手勸愼靈敏侍候驅遺價目仍照大例 
[清血解毒　海波药]  
是藥性質和平功力妥速其專門主治清理血分善除人身內蘊毒質並治小兒胎毒及皮膚瘰癧正本清源之要藥也患花也患花柳病者服之去汚生新身體清健凡疥瘡頑癬及骨節痠痛半身不遂服之均有奇效婦女清血調經功力甚偉　價目每瓶售洋二元每打洋甘元惠顧諸君認明本藥房綠色地球商標爲記庶不致誤 
總發行所上海四馬路棋盤街轉角五洲大藥房 
[愛蘭百利　艶容　玉露霜]  
愛蘭百利玉露霜　係愛蘭百利化粧品之一　白玉露霜一品出現於市　本埠外埠各藥房各洋廣貨號　來向愛蘭百利批購玉露霜　以餉社會各界　喜用愛蘭百利玉露霜者　日不暇給　可知愛蘭百利玉露霜　是極合粧飾的　是極有效用的　是無論男女老幼　春秋寒署　均宜常用的　是無論皮膚粗糙　皴裂痛癢　均有奇驗的　現在滬上流行之製飾品　物美價廉　斷推愛蘭百利之玉露霜　調予不信　請質之用過愛蘭百利玉露霜者 
本埠經售處中洋大藥房華彰洋貨號源和洋廣貨號中英大藥房華英大藥房五洲大藥房中西大藥房集成大藥房中外大藥房中法大藥房先施　公司全昌祥洋貨號 
外埠各大藥房各大洋廣貨號均有出售每瓶大洋四角 
[眼鏡牌魚肝油]  
電話四五四七　中華總經理　重松大藥房　上海五馬中速 
滋養强壯之權威　魚肝油界之覇王 
主効能　滋養强壯　房事過度　種經衰弱 
[上海中華皮鞋公司]  
總店英大馬路小菜場對門 
支店北四川路橋 
電話（中央）三四三一 
營業種類皮鞋皮靴絨鞋皮件軍裝皮料 
購買方法本埠諸君無暇惠臨賜一電話即派店員前來接洽外埠另設通信販賣部於總店專辦函購諸事章程樣本函索即寄 
[化州橘紅寄售]  
余宦游浙省道出申江帶有消痰止咳平喘順氣真賴家園橘紅百餘盒托上海拋球場北首杏林軒寶號代售每盒一元如係假貨包可退換廣東化州李文治啓 
[祖傳王蓮初]  
祖傳專門鐵打刀傷鄙人醫法比衆不同貧乏無力槪可相就如不全愈分文不受醫所設在上海江西路寶善里聚源號 
[京都天德堂　包醫]  
來堂包醫出立保單過期不愈即還原洋醫金藥資分文不取備有男女養病房間代煎湯藥藥不忌口不誤公事隨便往來 
本堂每見滬上售賣花柳醫藥者頗多考其有效者甚少不是混用倒提薰頂部市黨涼藥就用江湖生意門一套流口說的天花亂墜地震山搖罔言騙錢害人非淺本堂奚占一大醫士仍恐魚目混珠真假難分故而特將包治價目說名於左初起白濁四元日久血淋黃濁十五元魚口便毒橫座四元已潰久不收口十五元小便腫爛五元至十五元婦女沔毒白帶五元血崩六元花柳瘡毒八元以及楊梅升天落地週身斑點塌鼻壞眼咽喉破爛半身不遂筋骨疼痛髪脫齒落痔漏疥癬偏墜疝氣小兒胎毒一切危險大症察病之輕重訂價包治立給保單門診隨到隨看外埠不便就醫函請包治訂期不誤劣藥害人雷殛火焚近有無恥之異名信造假冒充諸公請認明上海三馬路大舞臺斜對面民德里口方不受奸輩朦混也 
[白濁香甜露]  
此露治五淋白濁眞如仙丹一般靈效且極清甜可口如溺管十分刺痛撤尿不出痛苦到要命一服此露立即利水止痛即愈每瓶三角 
上海拋球場北首杏林軒啓 
[負病不計]  
姑蘇世醫 
鄭南山 
女科專家至申 
蘇城名醫鄭南山及子養山先生訂於夏歷十一月起每逢三六九日由蘇來滬假老西門內曹家橋靜修庵路合德裏西首後州敖宅內開診　時間門診午起二時起五時止赴診下午六時中加早過遲倍之 
醫例門診診二元二角六元六角 
貧病不計車費在外紹介人徐輔洲　袁麟伯　沈輼石　林仲立　朱葆三　顧馨一　朱輔成　敖雲亭　同啟 
[灰鼠羊皮　大減價]  
本號在張家口山西等處親自採辦灰鼠羊皮洋貂皮帽各貨業已到申特設門荘零萬批發貨價不合包退還洋凡蒙　賜顧至英大馬路裘天寶隔壁永和里底便是 
新康皮貨號啓 
[印墨總批發所]  
啓者本公司在晶本大阪自廠製造各色油墨五彩鈴印石印火柴商標用墨照相銅版並各種機器及附　用品器具物件自前分高上海支店以來已歷數載所發行之貨品質之優良顏色之鮮明荷蒙需用客家之贊美近因推廣銷路起見家價種及附用不眾廉敞公司備有各種樣本如各埠貴客城用來函索者原班送奉倘蒙惠顧無不格外歡迎 
上海乍浦路二七四號黑越公司上海支店電話北六四七號 
[一搽斷根治頑癬藥水]  
此水能驅風去濕刹蟲解毒耑治諸般疲頑惡癬遠年乾濕毒癬一搽掃脫永遠斷根每瓶四角小瓶大洋二角上海三馬路新聞報館對門廣東杏濟堂啓 
[上海靜安寺路九號]  
慎泰五金洋貨木器號定於夏歷十一月十九日先行交易擇吉開張 
[注意新式電燈泡]  
增光明　省電費 
新式金絲燈泡最稱光明省電用以代老式炭質燈泡光明可增加三倍而用電則相等茲將新式燈泡價目列左十六支廿五支三十二支及五十支燭光每只雪銀四錢一百支燭光每只售銀八錢半二百支燭光每只售銀二兩半欲購以上燈泡請至南京路四百七十一二號本處樣子房　電話二千六百六十號 
寓滬西人工部公局電氣處啓 
 
 

Page 13

 
 
自由談 
游戲文章 
[知和而和不以禮節之亦不可行也] [  守拙子]  
　　議和必根於法律。空言調停無效也。夫和而不節之以禮。是知和而不知法律也。亦不可行。奈之何空言調停哉。慨夫人民方日望和平。而無如當局之遲回不遽許也。當局亦日言和平。而無如法律之競爭不能决也。不於根本求之。而出之以權詐。不於實際謀之。而托之於空言。其意忽明而忽昧。其勢若卽而若離。而其象遂愈恍惚而愈糾紛。徒觀夫調停之表示。似雙方均有所覺悟焉。甚可幸也。雖然。尤可危也。」和之貴且美如此。而猶有所不行者。非和之不可行也。知和而不知和之所以行也。」必熟察乎失和之本原。毅然改弦而更張之。則其餘之種種困難。無不可從容而解决。故釋爭修好。不在武裝之後盾。而在國法之前提。」必明示以媾和之誠意。確然因勢而利導之。則以前之層層障碍。俱不難次第以廓淸。故排患解紛。不恃文牘之疏通。而恃憲章之遵守。」和之所以行。亦藉禮以行之也。而不然者。」虚抱息事寧人之宗旨。而或則以武力反抗。或則以隱謀破壞。舌敝唇焦。使當事者終陷於困境。窮其政潮之激盪。恐暗幕中釀成不可思議之情形。而不惟議和之局之迄用無成也。」徒傳休兵停戰之宣言。而彼旣無一毫之讓步。此又有多數之要求。聲嘶力竭。爲調人者必至於灰心。極其戰禍之蔓延。於大局上益呈不可收拾之狀態。而竟使主和之派之終歸失敗也。」其不可行也。不知以禮節之也。而豈和之不可行哉。」父老苦戰爭久矣。痛哭流涕。各團體請願陳書。苦口危言。諸要人出身排難。居今日而特開平和之會議。亦共納於軌物之中斯已耳。前之人蔑禮以召釁。後之人復禮以弭之。補救非遲。不轉瞬而復見大同之盛軌。胡爲乎高言道德。隱攘利權。和於口者不和於心。斷斷於一系之威名一人之地位。坐令政客乘機而挑唆。武人挾勢以恣雎。莽莽中原。大懼有豆剖瓜分之禍。知和者盍早自悟乎。」斯世厭禍亂深矣。水旱疫癘之薦至。上帝之警告非常。生命財産之攸關。外人之干涉易起。及此時而欲復共和之秩序。亦惟不越於範圍乃可耳。千萬人據禮以抗爭。一二人循禮以平之。時機勿失。當實心以回復法治之精神。奈之何陽示弭兵。陰行備戰。和其名而不和其實。紛紛爲黨爭之暗鬬。意見之膠持。卒至内變已伏於蕭牆。外侮又迫於眉睫。茫茫後顧正不啻四分五裂之憂。知和者其亟改圖乎。五 
家庭常識 
[凍瘡]  
凍瘡已潰。極難痊愈。茲得一法。用生鯽魚一尾。以刀去鱗剥其皮。乃輕貼患處。日換一次。換三四次後即愈。且永不復發。余試多人甚效。又方。用羊腿骨内之髓敷之。亦極靈效。 
[皴裂] [  沈凱] 　 
治之法多矣。試之無效者居半。茲有傳來一方。用膏藥油一枚。（中國藥店）置火上薰化。用細竹片塗其裂處。連塗二三次即愈。 
[辨别老鴨] [  平沙] 　　 
老鴨滋補。人多知之。然市儈售鴨。每以糜鼎冒浿。若不細察。必受其欺。欲審眞正之老鴨。或云只騐鴨掌中指之螺紋。如驗箕斗。然螺紋多者爲老鴨。否則非是。今又有人告余。則謂只驗鴨之喉管。硬而細。即老鴨也。 
[豆腐漿] [  忘樂] 　　 
以生白果搗爛和豆乳中飲之。可止遺精病。又或以生鷄子多枚。和熱度極高之豆乳中服之。極滋補。且能增美容顔。（却酬） 
[古銅器鑒别法] [  質園] 　　 
銅器入土千年。色純靑。是爲土古。入水千年。色綠如瓜皮而瑩潤。是爲水古。其未入水土者。謂之傳世古。色紫褐面有硃砂斑。甚至其斑凸起如辰砂。以沸湯煑之。其色愈秀。以上三種古銅。無銅腥。僞作者。熱摩手心擦之。則腥穢觸鼻矣。古銅器。聲微而淸。新銅濁而閧。古銅之色。以鉛色爲最下。硃砂斑次之。褐色勝於硃砂。而不如綠。綠不如靑。靑不如水銀。水銀不如黑漆。然黑漆作僞最易。宜細辨之。又商器質素無紋。周器雕篆細密。獨夏器問有嵌以金。者細巧若髮。因夏尚忠。商尚質。周尚文故也。本此以鑒别古銅器。思過半矣。 
集益錄 
[答七十三問（一）] [  摩樵]  
　　人參在我國有洋參高麗參吉林參之分。考其來歷。洋參係對於自日本或美國輸入者而言。高麗參吉林參。則因其産地而名之也。按人參原産於吉林。高麗。及北美地方。日本所産者。乃移種高麗之種。在植物學上吉林參與高麗參爲同種。美國參則認爲高麗參之變種。然皆屬五加科人參屬。同有健胃補陽之效。惟高麗吉林産者。其有效成分尤富。故價高於洋參數倍。洋參之中。日本産者復不及美國産。但自美國進口者。屢混有日本之出品。惟美國産者正根長大。日本産者因收穫過早。根多弱小。此其區别也。若論各種人參之栽培法。類皆大同小異。以吾國風士論。與其栽培遠地之西洋參。不如栽培高麗吉林之土産。以經濟論。後者之價更數倍前者。此余所欲介紹高麗參吉林參之栽培法也。於此不可不注意者。日本之移種高麗參。何以其質終劣於原種。人或有疑其因風土不適而生變異者。殊不知實則栽培者。汲汲於收穫之所致也。今就栽培高麗參或吉林參所關之事項詳述如次。 
　　一氣候人參雖産於温帶。然性不畏寒。故無無論氣候寒暖。皆可栽培。普通以較冷而雨量少之地方爲最宜。因人參忌日光直射與濕潤之地。日射强則不能充分生育。濕氣多則根易致腐敗。然若於較暖地方行栽培時。須選北向或溪澗之傾斜地。背南面北。以爲栽培。並設北高南低之棚。圍簾開北方。使不觸暖氣。而合於其鄕土之氣候。 
　　二地勢人參最忌陽光與濕氣。栽培之地。旣須選背南面北之傾斜地。如不獲已。而於平坦地栽培。則四圍排水最要良好。又有於山岳之高燥地栽培者。必以氣候較凉日射少空氣乾燥爲要。（未完） 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十四章（一） 
　　聖愛芙孟侯邸。尚爲二百年前舊制。規模至宏敞。前院砌以白石雁齒。兩行斜列。上接廳廊。四周圍以大理石闌。尤有石像無數。轟立於噴水泉次。似其建造之時。嘗爲高根大神所相。故凡器物。乃無一而不化爲石。地上則細草平舖。芊芊一碧。侯爵旣下車。羣奴執炬前導。步上左廊之石級。是夜空氣至熱。聲息寂靜。唯屋角夜鶚。見火而鳴。飛泉之聲和之。淙淙散落於石盤之上。侯爵負手徐步。逕入廳事。廳旣寛廣。陳設不多。人行其中。乃起無數麕聲。壁亦石製。滿懸古代兵器。皆其先世戰利之品。後世子孫驕佚。乃不用其威武於敵。而用於民。故屋隅尤懸籐鞭。鞭影之下正不知有冤魂幾許也。廳後爲樓。拾級而登。中爲甬通。有雅室三間。則侯爵之燕居也。屋中燈光盡燦。有銅燭奴鑄爲天使之形。上燒巨燭如臂。光燁燁然。地板髹以美漆。不施氍毹。燭光下映。乃類明鏡。倒吸人影而行。時方秋暑。故火爐不升。爐簷之上。陳列珍玩殆滿。晶瑩奪目。當中設餐案。幙以白色生綃。設銀匕鬯兩具。似預知今夜有客。來其餐者。臨軒一面。玻窓盡啓。盡虚掩其百葉之槅。以納晚風。月光透百葉而入。映地細如簾波。時復明滅。則月光方破浮雲而過也。侯爵略一瞻顧。即曰。猶未至耶。僕應曰。小爵未到。但不久當至矣。故設地鬯。侯爵曰佳。且俟吾姪。吾當易衣。亦須一刻鐘也。旣而侯爵已易便服出。顧小爵仍未至。則曰已而。今夜當不復來矣。因命侍者傳食。食進。凡六簋。而精緻過於宮晏。湯羹甫啜。忽停七曰。窗外何物。侍者皆廻顧。侯爵曰。吾見有黑彭掠窗而過。果何物者。趣出視之。侍者返命曰。明月穿樹。未見人影。殆梧桐葉墮耳。侯爵。無語。而色殊不豫。進食未半。又停其杯。則門外輪聲近矣。因曰。小爵至耶。導之入。謂吾候已久矣。語次。總管已引少年進。衣裳雅素。蓋卽曼萊老人座上之佳客。人稱之曰嘉生湯訥者也。湯訥實其僞託之姓。然吾書爲便讀者。仍當稱之爲湯訥。此時叔姪相見。頗有禮貌。然無握手親睦之狀。則知二人意見互殊。陽相親而實相背也。湯訥曰。世父頃自巴黎歸耶。侯爵曰然。汝何自來曰。適自倫敦來也。侯爵沉吟曰。自倫敦來耶。來何晏哉。湯訥曰晏乎。然於途次。實未有所勾留。言次相與入座。侍者復具餚進。侯爵笑曰。吾非謂汝途中濡滯。特勾留倫敦久耳。湯訥微頳曰。適有他事覊絆。乃致濡滯。侯爵笑曰。乃如此乎。今汝且盡杯酒。爲汝一浣襟鏖。湯訥噙酒欲言。見有僕人在側。遂不復語。 
 
 
 

Page 14

 
 
   
 
