# 1903 - 358 - 4911029

 

Page 1

 
 
[敬募山東急振] [  申報館協振所啓]  
　　令夏山左利津縣南岸漫决被災極重上游費縣平陰范縣東阿等處臨黄民埝衝潰無存隄內各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情殊可憫邇更北風凛冽飢寒交迫身命尤難倖全勢必弱者溝壑喪身強者干戈盗弄言念及此可為寒心所望四方好善君子顧全大局慨解囊金庶敝所得免爲善不終而垂盡飢黎籍得出水火而登袵席救人救澈名有名言迫切哀求諸維德鑒 
[九通目録出書啓] [  圖書集成局白]  
九通一書卷帙造繁海内劬學之士每以不便檢閱爲憾本局不惜重貲禮延通才博學將是書條分件繫編成目録四十卷己讀九通者得此槖鑰固屬便於檢查旣目未覩九通全書亦可藉此以上窺數千年之典章文物全帙關鍵其在是乎現在書己告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[讀本月初九日上諭謹書於後]  
保舉之說古矣讀尚書舜典一篇禹皋稷契皆由廷臣互相薦舉堂廉之地屬拜賡歌何其盛也春秋時祁奚之舉角狐及其子牛論者謂爲外舉不避讐丙舉不避親可知古純臣以人事君咸以薦賢為當務之急目後世以科舉為士人進身之正途保舉一事視之不甚鄭重而種種弊竇亦從此起焉今欲核保舉之弊宜先詳保舉之名保舉有二途曰特保日倒保特保尚不易得若例保則在內為襄辦大典大工纂校檔冊水局獲盜在外爲軍功前敵河工搶險隨使出洋海運河運所有各項勞績皆得循例保奏而文案支發以及供事等類皆可竄名其中然此猶日躬親其事也甚有掛名而附保者有空名而頂保者但使每遇保案百計鑽營得以附名簡夫卽可榮登仕版顧盼自豪矧今者捐納旣停擁有厚貲者既無進身之路於是益營求保舉圖捷徑於終南因之保舉之案日多保舉之事益濫　　皇上洞知其弊特於本月初九日明降　　上諭國家論功行賞原以鼓舞人才應如何登明選公格外慎重乃近來內外臣工保奏之案層見迭出甚至以尋常勞績動輙奏保多員又或指請送部引見希圖特旨相沿成習難保無冒濫之弊嗣後非事關重要實係異常出力者不淮濫行奏保如有才識出衆名實相副之員著各省將軍督撫將其辦事寔跡臚陳具奏候旨施恩不得聲淸破格錄用及送部引見庶於獎勵之中嚴杜倖進之路內外諸臣務當破除情面遇有保案務宜詳愼酌核用副朝廷延攬眞才實事求是之至意欽此循　再四仰見　　皇上澄叙官方整飭吏治於近白官鳩徇情濫保之故署國己燭照無遺立法誠不可謂不嚴仿弊誠不可謂不密然愚竊又有慮者夫保舉之所以不廢原思藉此以求人才也而人之智愚賢不肖非見諸行事固無由深知且見諸行事亦尚有所難憑也昔人有云周公恐懼流言日王莽謙恭下士時若使當年身便死一生眞僞有誰知可見知人之難古今同慨今若欲先懸一格謂若者爲名實相副若者爲名實不符嚴立章程不容或紊内外大員畏將來之牽累勢必至於保舉二字相率規避不肯輕上剡章是於防弊之法果善矣然亦烏能得人才哉竊謂欲祛其弊最要在愼選內外大負蓋上之識鑑旣公下之激楊自當背時胡文忠公嘗謂人才隨取才者之分量而生亦視用才者之輕重而至我之分量窮極乎天下古今則必有天下之才應之又言身為督撫而心目中無一將才吏才最爲可懼名臣議論洵能洞見其大能如是而有所薦保安有冐濫之足慮倖進之堪虞　　皇上又就所舉者詢其事考其言才者破格超陞不才者立加屏退權操自上言出令行彼在廷諸臣雖欲徇情濫保亦何敢以身試法哉不然　　諭旨雖嚴吾知蹌濟百僚非緘默以爲高卽敷衍而塞責而冐濫倖進之弊不出於此仍出於彼亦安能有絲毫裨益哉夫亦徒多此官樣文章而已矣 
[本館接奉電音]  
　　昨日午後三點鐘越二十分時京師飛電傳來上諭二道敬謹譯登十一月十一日内閣抄奉上諭吉林即補道程德全著賞給副都統銜署理齊齊哈爾副都統欽此同日奉　　上諭商部左丞著唐文治調補紹英著補授商部右丞商部左參議著王清穆調補楊士琦著補授商部右參議欽此 
[電傳宮門抄]  
　　昨日午後三點鐘越二十分時京師友人專電告知本館云十一月十一日　　皇上召見軍機大臣及陳濟鐵良榮凱 
[俄事近聞]  
　　香港循環日報云近聞法京傳說英法朝廷擬協力調停俄日齟龉又云日前俄國外務大臣藍斯多輔向法政府告以我俄籌畫亞東時局自當出以和平至俄京銀商則謂俄政府已示意德京柏林銀行中人欲貸英金二千萬磅云 
[墨除厲禁]  
　　香港循環日報去前者中朝簡駐美國大臣梁震東星使因墨西哥國藉口香港有疫創設衞生嚴例禁阻華人因卽照會駐美京華盛頓之墨國使臣阿斯比羅斯請除此禁嗣接西歴十月十號墨使回文兹將譯稿錄左為照會事前准西歴八月二十八日貴大臣來文因墨國政府定立衞生章程禁阻華人登岸請爲删除禁例等因業經本大臣於八月三十一日在迭路必治地方備文照復在案兹奉本國政府訓令所有西歴五月間訂立限絕中國核疫霍亂等症傳流墨境辦法業經遵照貴大臣所請一概删除并經另定防疫章程以備嗣後華僑華客行抵墨國口岸時遵守除飭知中華輪船等公司遵照辦理外相應照會貴大臣請煩查照須至照會者右照會大清欽差出使大臣梁 
 
 

Page 2

 
 
[商部奏重訂鐵路簡明章程摺]  
　　奏為重訂鐵路簡明章程繕單恭摺仰祈聖鑒事竊臣部奏定章程内開擬招商設立鐵路礦務各項公司如一時官本籌集不易全係商股承辦者應由臣部隨時維持保護等因所有鐵路公司自應訂定專章俾資遵守查光緒二十四年十月統轄礦務鐵路總局大臣曾經奏定礦務鐵路公共章程二十二條通行在案兹臣部綜綰商務礦路事宜奉　　旨歸併臣部辦理除礦務章程上年七年欽奉　　諭首飭令劉坤一張之洞採擇各國礦章詳加參酌妥議現在張之洞尚未議定應由臣部先擬試辦章程再行奏　　間外查鐵路章有從前訂定之條現在應行修攺者亦有從前章程所未賅現在應行增補者臣等公同商酌擬重訂鐵路簡明章程二十四條條開具淸單恭呈　　御覽如蒙　　兪允即由臣部通行各省遵照並咨明外務部照會各國駐京大臣備案所有重訂鐵路簡明章程緣由理合恭摺具陳伏乞　　　皇太后　　皇上聖鑒謹奏○謹重訂鐵路簡明章程二十四條繕具淸單恭呈　　御覽　一臣部欽奉　　上諭飭將礦務鐵路歸併管理欽遵在案除礦務另訂專章外其業經開辦之鐵路檔案均由路礦總局移交到部至現在查辦未經批准者均應聽候臣部分别准駁　一無論華洋官商禀請開辦鐵路均應按照臣部奏定章程辦理其有援引前定各省鐵路章程與現定章程相背者概不准行至經都批准開辦後應俟臣部奏定公司條律後一律遵照不得有所違背　一各省官商自集股本請辦何省幹路或枝路須繪圖貼說呈明集有確實股本若干萬詳細具禀聽候臣部行咨該官商原籍地方官杏明其人是否公正家資是否殷實有無違背定章各情俟咨復到部以定准駁　一凡軌路必經之地勘定後應由地方官先行曉諭俾衆周知不得故意抗玩至公司買地應由地方官估定公平價值毋許高擡應完地租由公司按年認繳不得拖欠遇有廬墓所在苟可繞越自應設法以順民情若軌路萬難繞避應由地方官斷給遷費以免爭執阻礙　一華商請辦鐵路如係附搭洋股者除具禀臣部批示外應禀由外務部查核其洋商出名請辦除遞呈外務部聽候批示外仍應禀由臣部察奪至洋商情願承辦或情願附搭股本卽須承認此項各條訂定章程一律遵守勿越　一集股總以華股獲占多數為主不得已而附塔徉股則以不逾華股之數爲限具禀時須聲明洋股實數若干毫無遁飾字樣並不准於附搭洋股外另借洋欵以杜矇混而慎名實倘有朦准開辦者一經查實隨時註銷撤辦　一凡中國各省鐵路即使由洋商遞呈禀准開辦中國商民自應得有公共利益方為平允嗣後洋商請辦無論集股若干總須留出股額十分之三任華人隨時照原價附股　一無論華公司附搭洋股者洋公司附搭華股者地方官均應一體保護惟不得干預公司辦事之權至公司遇有虧蝕應悉照中國　國家所定條律辦理　國家例不償補　一華人請辦鐵路如係獨出資本至五十萬兩以上查明路工實有成效者由臣部專摺請　　旨給予優獎以資鼓勵其招集華股至五十萬兩以上者俟路工告竣卽按照臣部奏定之十二等奬勵章程核辦　章程未畢客俟明日續登 
[正太路工]  
　　京師來函云正太鐵路自距直隸正定約三十里之枕頭村築起迤邐山西原府長五百里估計工料一切需法銀四千萬佛郎由法人貸諸道勝銀行轉貸中國刻下路工總辦潘觀察志俊己飭洋工師十人從事側量擬先自枕頭村至獲鹿縣安設軌道十英里中有一處須鑿山以通火車或當紆道他處大約明春三月可望竣工工師首領係法人材料亦由法人承辦間有購自比利時者 
[練兵先聲]  
　　京師訪事人云日前欽命練兵大臣袁慰帥鐵侍郎以現當整飭營伍之時擬續募八旗兵丁練習洋操以資表率因在各都统署前張貼告示注明條欵凡應募者須年在十八以上二十五以内身體强壯尺寸合格者由各該佐領出具圖片送交本旗都統驗視然後由練兵大臣挑選入伍赴保定訓練成軍 
[門禁重申]  
　　京師訪事人云正陽門向例三更後卽啓以便家于外城之各大員入直謂之夜門顧只准人入而不准人出自庚子歳義和拳作亂後洋兵出入不時惟時際黄昏虚掩片刻而己近日步軍統領始嚴申舊例諭令守門弁兵按時啓閉於是門禁爲之肅然一面由外務部照會各國使署令洋人夜行均繞道東交民巷南城水關其西人新闢之門亦令駐守洋兵稽察閒人毋許混迹正陽門則派令洋兵恊同駐守倘西人遇有要事須遞洋文執據由官吏驗明放行 
[南寍匪耗]  
　　廣西南寗來函云邇者慶遠匪人甚形猖厥各營每與鏖戰輙敗北而逃督憲岑雲帥聞之特調綏遠軍副中營前往戍守十月二十三日薄暮距南甯十餘里之伍村突有匪黨六七百人由朢墟闌入隨迤　向安平墟來時並未刼掠人家去後亦絕無蹤跡蓋己不知其何所往矣 
[斃匪疑獄]  
　　香港循環日報云今春二月有張某者在香港謀斃粤西匪首洪全福隨投廣東善後局領賞銀二萬兹忽喧傳洪匪於日前因病斃於港中醫院兩廣督憲岑雲帥遂飭傳張訊鞫兹悉張名某號佐卿十一月初三日由水師提標守備蘇守戎亭珍解交緝捕總局訊究之下供稱小人向在澳門貿易與洪春魁卽洪全福相識深知洪窟匿亞水蝦九所駕小艇内恒灣泊港澳海濱二月某日水師守備蘇大老爺許犒重金因與亞水商同設計誘洪至伶仃洋以内由蘇大老爺派某輪船前往掩捕小人則先入艇爲内應輪船到時小人與洪立檐下洪見官弁至卽欲遁逃小人奮樓抱伊身慌亂中檐索絆伊頸間伊遂翻身墜入艙中致被桅索勒死詰以是否確係洪正身張堅稱確係洪正身如有虚言自甘全家坐罪觀此是洪匪己斃於今春此次何以又有葬埋香港西塋之事其中曲折誠非局外人所得而知矣 
[納稅須知]  
　　鎭江訪事人云月之初六日鎭江關稅務司雷樂石君接奉常鎭通海兵備道兼鎭江關監郭月樓觀察來函遵卽出示曉諭略謂現准本關監督函開案照各關通商章程部文内開凡各國商人完納稅鈔應由海關招募殷實熟悉關稅情形鋪商開設銀號以憑各商人赴號完納稅課鎭關初設之時因收稅甚少無商承認經黄前道札委員司經理循辦有年本道蒞任後卽據職商尹允熊禀稱情願以裕通牌名開設鎭關官銀號收繳各商稅課當經本道禀奉督撫憲批准咨請戶部立案由道發給執照准其開張收繳稅餉函請通諭各商一體遵照自一百七十四結起卽歸該銀號接收以專責成所有該號鋪屋己飭赶緊覓租惟接辦之始仍擬在本關暫借房屋一間以重稅務等因准此合亟示諭各商知悉此後完納稅鈔自一百七十四結西歴一千九百零四年正月初一日卽華歴本年十一月十四日卽在本關裕通官銀號完納可也切切特示 
[盜犯成禽]  
　　蘇州訪事人云本月初四日夜胥門外武備學堂附近顧姓家被盜刦去金銀衣飾約值三四百金之譜事主出爲追捕致被刃傷初九日午後元和縣署探役孔老四在寺祺巷緝獲盜犯張鴻高一名起出原贓及手槍短刀等件随卽解至西路警察局究出同黨孫鴻福窩匿撫轅前蠻蜂弄遂一并拘獲星夜移送吳縣署請縣主李紫璈大令訊懲 
 
 

Page 3

 
 
[漢皋火警]  
　　漢口訪事人云本月初三日淸晨鎭上小關帝廟比鄰某姓家不戒於火霎時狂熛烈燄上徹雲霄幸經各鋪小龍竭力援救得即熄滅僅燬起火之某姓家當火熾時有一婦因病偃臥不及奔逃遂致葬身火窟良可哀己 
[東越官塲紀事]  
　　紹興訪事人云越郡官塲奉文興辦警察祗以經費無出因循迄今現雖辦理冬防殊難得力緑林豪客依然恣意横行頃浙江臬憲陸吾山廉訪札委方大令象堃來紹稽查以期實力整頓并由恊署選派弁兵分赴各屬巡緝規模雖具特未知果能裨益小民否也○紹郡鹽局總辦楊副轉近己及瓜由兩浙運憲許星友都轉札委王欽雲副轉接辦正擬王副轉束裝來越忽有人禀控前海砂場大使張程二鹺尹徵收鹽課有虚浮重串等弊都轉因委令前往淸查大約總辦一差須另委他員接替矣 
[漢江雜志]  
　　漢口訪事人云湖北自設礦務總局後官中旋就竹山竹創設分局所有應辦事宜由黄觀察祖徽總理○漢口淸道局每月所需經費約九千千文刻下尚無實在的欵漢黄德道陳復心觀察因會同夏口廳同知馮少竹司馬及聶福田王雅山楊心如洪誅之諸大令互相籌議以期持久○鐵路漢局總工師沙多近己因事回比利時國所有應辦事宜暫由某法人庖代○美國聖公會教主殷德生君於十月下旬某夕因病逝世旋由諸牧師以禮成殮葬諸大智門外西塋○漢口團防營向共勇丁二百四十名兹己將二百名攺爲淸道勇丁所餘四十名留以防守監獄 
[隋苑寒鴉]  
　　揚州訪事人云入冬以來宵小繁多狗竊鼠偷所在多有本月初五日之夜百子巷某姓家驀被匪徒踰垣入室翻箱倒篋盡括所有旣而舊城二巷某姓家亦爲妙手空空兒所算失贓甚巨說者謂當此開辦冬防之始鉦聲鼓聲徹夜不絕乃穿窬之輩仍敢如此横行殊可異也○左衞街福和祥錢莊近以兩粤兵荒迭告商民困苦顚連爲之籌辦振捐己由總局頒到實收若干張廣爲勸募凡有志顯揚者均照例銀为四成上兌彼熱中之士尚其踴躍輸將也可 
[上海官塲紀事]  
　　新科狀元王次籛殿撰壽彭於上月來申分送殿訌策昨己赴道縣各署辭行遄返山左珂里矣○新授准揚道楊彦規觀察於昨日來申卽命駕至縣署拜會縣主汪瑶大令大令飭丁擋駕○江蘇候補道張景韓觀察毓琦由日本回國在申小駐行旌隨於昨日赴縣署辭行遄回省會○籌防局總辦朱霞林明府昨至縣署拜會縣主汪大令晤談片刻而别 
[盜犯順供]  
　　行劫高家行鎭同德典之盜犯潘桂友李竹軒張得貴等八名前經縣主汪瑶庭大令訊實禀由大憲批飭斬决四名旣而有熊桂山者在所瘐斃前惟朱金元金行明李瑞生三犯覊禁獄中前日大令奉上憲札文飭解省垣勘訊至晚飭提三犯順供金供小的係湖北某邑人朱供小的係浙江寍波府屬某邑人李供小的係江蘇松江府屬婁縣人詰以因何犯事同稱小的等皆聽從首犯張得貴駕舟夥劫大令核與前堂供詞無異飭分别在供單上蓋印指模金犯忽將供單撕破大令怒喝令鞭背五百下掌頰五十下分别還禁聽候備文解省 
[會鞫命案]  
　　前有金榮記者投英美等國公共租界公廨控陸毛囡糾黨竊取洋紗一案讞員鄧鳴謙司馬拘陸訊鞫供詞牽涉著名兇惡光棍范毛毛俵分銷贓所得洋銀五十元等情旋由包探趙銀河將敢贓之老脚魚案詰悉范尚有謀斃楊柳堂之事昨日蘇松太兵備道袁海觀觀察札委朱大令蒞公廨會同司馬及英總領事署繙譯官寶述德君升堂研訊范延律師畢道立投案聲辬楊仁金供族長柳堂被人謀斃抛屍浦中嗣由葉香蘭及范喚令小的父親錦修前往賄給洋銀二百元令勿控發隨由父親繕據簽字爲憑地保王小山禀稱今年七月某日浦中有一浮屍經人報由浦東厚仁堂給棺收殮至十一日經家屬領去小的與范並不相識錦修所供與其子仁全相同大令與司馬商之寶君著 
將范暫押捕房候禀明觀察訂於禮拜一復訊核奪 
[示換路燈]  
　　本邑城廂内外保甲總巡朱森庭明府查得各處路燈邇多損壞爰卽出示曉諭定於本月十四五六三日暫行停點以便集貲采購一律更新 
[議論崇閎]  
　　本月十三日卽禮拜四之晚八點鐘時美國名儒李佳白先生仍在英界六馬路格致書院講論近年中外各國議和時倍欵償費之約名言讜論動中肯綮洵足爲外交家考鏡得失之資也關心時局者盍傾耳以聽焉 
[英界火警]  
　　昨日午後英界福州路臥雲閣烟館樓下忽然火起焚穿樓板直上炎炎隨經救火會西人到來奮力救熄祗燬去樓屋半間樓下祥興玻璃店福興裕酒肆雖遭水濕得免延燒 
[美界火警]  
　　昨晚八點鐘時虹口西華德路某棉花店不戒於火致兆焚如幸卽設法救熄迨英美租界救火會西人驅皮帶車到塲己經烟消火滅遂各分道而回 
[上海縣署瑣案]  
　　唐阿福控施福林拐匿伊女等情前晚縣主汪瑶庭大令升堂研訊唐供小的係浙江甯波府屬某邑人寄居治下西門外壽祥里向操襪業女兒阿寶年甫十六本月初一日忽失所在遍覓無蹤後同鄕人董光海行經新開河橋左近見施挈女同行始知被施拐去施居壽祥里口上月三十日之夜小的之妻某氏見施向女兒調笑遂將女兒喚回嚴加訓責次夜女兒卽逃逸施供小的係本邑人年二十有五家住南巿陸家浜在西瘦外壽祥里口賃屋半間出售江南彩票獨自在店寸步難離何能向唐女調笑况初一夜九下鐘時高巷頭失火小的業己回家至初二日始到店中不知唐妇如何失去董供小的與唐同鄕在北泥城橋附近操鞋業本月初一日之夜因事往南行至新開河橋見施帶同唐女而行旋怱怱乘車往北大令向施復詰堅不承招遂著收押所中飭差查明核奪○周富春控施春榮圖賴股本等情大令研訊之下周供小的係浙江杭州府屬某邑人在治下小東門内益慶橋左近開銅作施係薙髮匠光緒二十四年糾合小的股開整容店每股出洋銀二十五元小的得六股施得四股店務由施經理小的並不過問惟母年向收利息洋銀二十元後由施轉租與陳湯等姓輾轉接開今年八月施忽將店移至别處稱小的股本業己虧折殆盡求恩訊追施供小的係江寗府屬句容縣人與周股開整容店後因虧耗轉租與湯姓接開以便隨某宦到省當差今秋回滬後湯將店交還所有生財均己損壞因另添一切移至近處重開以前股本業己耗盡尚求明察大令判限年終付還周洋銀一百二十元○前者蔡瑞堂控江子香延賴工料銀等情大令訊取口供斷令江繳銀料理前晚提案復訊蔡供小的向業木工去年由江小亭雇令承造祠堂計工料洋銀一千八百元迨至工程八分小亭病故除收到洋銀若干外被欠一千餘元由小亭之弟子香出立期票七百元迨工程告竣掯勒不付控奉訊斷先繳洋銀四百元今亦並未收至務求與餘欠一併嚴追子香供胞兄病故後所有帳目實難淸查蔡處洋銀有田單作抵今求飭伊將單交還以便料理大令飭蔡將單還子香限半月内由子香付淸工價 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續録常德官立中學堂開學講義]  
　　可敬可愛如此特患無以副人之敬愛耳欲起人之敬先在學生之自重欲起人之愛先在學生之自愛自重自愛無他在於講明去律實行遵守不紊亂學堂以内之規條不干涉學堂以外之事務今日年少諸君見外侮迭來英忠勃發輙囂然曰獨立曰自由寗不知歐美人肄業學堂之日自貴族以及平民起居飲食事事不得自由彼歐美無人不學無學不全迨大學之成也乃得獨立宇宙間人無敢干以非禮是眞能自由者矣今若以不服管理爲獨立以事事自便其私圖爲自由則無怪各省各府縣學堂之屢起閧閙也有志自奮之學生當不若此註聞之游學東瀛者凡歐美遊學外國之學生卽富家子亦坐三等船艙三等艙者船價較輕而地位較卑者也以學生今方就學尚須待成於人但有分利而無生利之本領故學生之自奉不敢過奢卽此一端歐美人之遵法律可見尤有說者今日籌欵艱難與學不易卽以常德而論中學堂之幸得成就稍具規模正不知費官紳幾許精神荷殷實幾許襄助始克有此試溯開辦之始凡修造建置購器聘師備飲食製衣服年費至二三萬以上者其注意蓋爲何事爲我有志自奮之學生耳學生試一回思曩者在家延師讀書或出外附學則東修有費書籍飲食有費雇役使喚有費今教習書籍食堂使役無一不備但望學生之能自振奮爲學堂一增光榮將來尤可大望擴充豈不甚善所竊私慮者懼學堂之名一壞則官府爲之减色捐紳亦爲之沮氣是我同堂諸君皆有不能辭其咎者矣有志自奮之學生盍一念及此今日爲開宗明義第一章未講史學而先縷縷及此者蓋人事何常今日過去卽成事實事實可采卽成歴史使常德興學而果能名責相副確有效騐則學生將來正不知有幾許偉大之事業精深之學術爲地毬各國所敬仰而遜服者豈惟常德豈惟湖南豈惟中國哉 
[購緝賭徒]  
　　甯波訪事人云鄞邑十都四圖柴塲灣一帶有陶公山匪首忻正潮忻來潮忻順潮章良善畢長生等人開設花會誘人猜壓貽害無窮縣主周少軒大令聞之嚴飭差勇跴緝肇復高懸賞格略謂如有能將該匪等緝獲訊明確鑿者按名賞給洋銀一百元知風報信因而拿獲者按名賞給洋銀五十元 
[雙殉吳回]  
　　楊州訪事人云郡城鈔關外響水橋左近某姓夫婦支搭茅棚以蔽風雨旣貧且老困苦難堪本月初五日夜半時忽時忽稅吳回之駕時值北風甚勁雖經鄰人竭力施救而三間茅舍一霎時頓付劫灰夫婦二人均以衰邁不及奔逃葬身火窟吁可哀也 
[浦東保甲總巡局瑣案]  
　　前日捕役朱大查獲竊取某姓家衣服之賊犯吳毛毛解至浦東保甲總巡局總巡謝岳松明府升座研訊判令笞責二百板枷號示衆若干日○歹人楊阿福竊取徐林生船上衣物旋被江海新關巡江吏梅羅拘獲送至浦東保甲總巡局總巡謝明府略詰情由判令笞責三百板枷號示衆半月 
[上海巡局紀事]  
　　日前南巿陸家石橋左近古雲臺僧人被游方僧紫來竊去衣物因開單投報十六鋪巡防中局局員陳二尹飭捕拘獲紫來研訊之餘暫行管押隨於昨日飭捕投二十三七鋪巡防局請局員李二尹派出勇丁恊同至陸家浜常茂押鋪吊取原贓○南巿大東門外張河浜畔老聚興茶肆餅師王裕明在且也前晚見鄰婦莊鄒氏踽踽獨行因卽向之調笑適爲氏夫莊行忠見扭控十六鋪巡防中局後經地甲到來勸令王向莊服禮然後投局求免訊懲局員某君准之 
[馬路工程局案]  
　　南　同豐泰米行夥王文卿扭掮客戴寄常至馬路工程局控稱行中被欠貨銀四十七錢有奇延不交還請爲追給總辦翁子文太守准之飭卽押候訊追 
[南巿捕房紀事]  
　　船戶姜錦全與同業洪化堂潘錫發因爭泊船肆行格鬥致姜額角被洪潘擊穿迨扭訴捕房捕頭令押候轉解馬路工程局禀請總辦翁子文太守訊究○上海縣署捕役蔡陞拘獲冐稱捕夥之歹人周桂卿送至捕房捕頭令押候轉解馬路工程局禀請總辦翁子文太守訊懲 
[英美租界公堂瑣案]  
　　松茂同康乾康等烟紙錢店因上年十一月及今春屢被騙子張志震誑稱兌換洋銀令將小銀錢送至戒酒會某洋人處陸續騙去九百數十敕邇由包探陳金標拿獲昨日午前解案請訊讞員鄧鳴謙司馬商之英總領事署繙譯官寶述德君收禁西獄一年○同裕泰廣榮泰兩鋪夥李阿夫蔣阿順向女郎王阿金任情調戯旁觀之徐道興汪阿福見而斥阻致相毆擊毁及鋪内玻璃憲報由名探倪順泉一并獲送至案阿金鶯聲徐吐備訴情形司馬飭李蔣具星攺過切結然後開釋徐汪各責一百板棚號三日○某洋人家細崽康永鳳以字林報館銅板數塊售與肩販舊貨之胡忠卿經包探徐阿華獲送至案康供此項銅板實係由名矮子之人竊取其人今己逃去司馬著將康交人保出胡責二百板枷號十日○歹人於阿玉行竊高林洋行洋布八疋沿途求售經包探倪順泉獲送至案司馬判責二百板枷號一禮拜○舟子陳老三行竊怡和紡紗廠棉花一包報由包探孫阿星緝獲送案司馬判責三百板發押捕房兩禮拜○某洋行傭人蔡錫培竊取鈔票及手套携至小東門外某花烟館被烟妓張金林攫去後經洋人報由包探張全林拘獲詰悉情由提同張妓解案張妓供蔡並無鈔票洋銀在小婦人處司馬判令各賠洋銀二十一元違干重辦○積山書局主人沈東喬翻印中西書會所印之書控經司馬出票飭提在身畔搜出六門手槍一枝槍彈六枚昨日研訊之下判罰洋銀五十元手槍充公 
[法租界公堂瑣案]  
　　前者源裕和康正興晉和四錢莊夥馮受之洪錦堂蕭雲卿蕭左卿控小東門外洋行街義和潮州雜貨號主鄭鏡淸虧欠銀三萬五千兩逃逸無蹤等情讞員魏蒓塢大令飭包探將鄭妾陳氏拘案訊供押候將其夫交出昨日馮等投案求追陳氏供小婦人身覊押所安能將家主尋交大令准交人保出限一月内交鄭訊核○邵李氏將婢女秋桂恣行凌虐甚至用線香灼傷其腰肋事爲包探偵知將氏拘送案下氏供小婦人自知不合尚乞恩寛大令判罰洋銀五十元秋桂發交某善堂擇配○葉樹甫轉租錢徐氏之屋設肆作貿易本月初四日氏夫病故在其房中棺殮葉以爲不祥　駡之餘突被氏將器物擊毁鄰人周正福前來解勸亦被毆傷因於昨日扭案請究周供小的以情關洽比故往理勸不料氏糾同娘子軍恣情毆擊氏供周實被旁人所毆小婦人不敢逞兇叩求鑒宥大令判令葉免付房租三個月共計洋銀二十一元作爲賠償毁物之費○老北門外護城河畔陸靜安書棧被火後經包探傳陸請究陸供此棧共資本二萬八千兩雖保火驗二萬兩所虧尚巨大令判罰銀五百兩○某柏油號主袁雪琴虧欠同業元豐昌等戶銀四千餘兩控經大令訊取口供交人保出料理嗣無人肯保押候究追昨各原告投案呈催袁供求恩俯准保出當卽設法理淸大令准之限半月内理楚○包探禀稱張小弟將牛乳　水混售故由小的解請訊懲張　小的初次誤犯後當痛攺前非大令判罰洋銀四十五元○前者劉和尚以洋銀一百四十元首飾四件聘王子卿之姪女爲室吉期將届上將姪 
 
 

Page 10

 
 
女藏匿衣飾亦典質一空因之控請大令押追在案昨日劉投案訴稱現由王之親戚勸令交還聘禮求恩核斷大令著將土還押候繳至洋銀百飾然後釋回 
[美租界捕房紀事]  
　　前晚漢壁禮路某小客棧主單芝成投捕房訴稱寓客某甲崽病身死捕頭令出外詳查如無屍屬在申應卽備棺殮瘞○前晚偷兒李阿六掩入賃居密勒路第三號洋房之某洋人家竊取各物携之而出邇爲包探陳洪德所見連贓帶入捕房捕頭令押　解送公堂禀請讞員鄧鳴謙司馬訊辦○前晚小竊袁阿法不知在何處竊得鐵器數件行經西華德路被包探顧福其拘獲連贜解入捕房捕頭令押候解送公堂禀請訊时懲辦○昨晨積竊徐金生掩入吳淞路某姓家竊取白布一疋携之而出不隄防爲四百二十二號巡捕所見運贓解入捕房捕頭令押候解送公堂禀請訊究○昨晨偷兒王福郎手持竹竿至篷路某姓家意圖竊取所　之衣卽彼中切日所謂戳天　者也適爲六百三十九號巡捕所見拘入捕房捕頭令押候解送公堂禀請懲治 
[蘇省官報]  
　　十一月初三日候補道徐賡陛由甯來江西候補道孫思敬浙江人由抗州來調署南匯縣張寶　禀知交卸金匱縣任事回卽辭赴南匯縣任准補奉賢絲郭重光選授標陽縣盧保楨均禀謝牌示飭令赴任知縣汪壽年禀謝牌示請陽湖縣缺姚時聲由鎭江保甲差次來周慶貿由常兼熟沙洲差次來李　由滬見道憲回直　同陸修瑺禀辭赴甯見制憲内閣中書尤先甲通知東南路粥局三處於初一日開放縣丞張作書由甯解銅元來任德培進檢吳　蔣琳從九龔應圖均禀知奉藩憲四考甄列龍名提督前湖永南州總鎭孫金彪吳江人由山東來初四日藩轅牌示照得委署靖江縣訓導夏其釗因病繳札遺缺查有大挑二等敖職劉徵又崇明縣教諭徐芬署事船　　缺查有試用訓導沙駿聲又署丹陽縣主蒲熊應崧病故遺缺查有試四縣丞葉承霖又吳江縣主簿祝衍綸病故遺缺查有試用府經歴王華齡均堪以輪委署理同知唐典禀辭赴海州公幹姚體羲禀謝奉飭充文闈巡察　内蒙給予記大功一次安徽候補道陸承鍋常州人奉撫憲委同解程令廷鑾求蘇聽候質訊指分江蘇試用直隸州州判洪韶江人由京領照來省禀到指分江蘇議叙試用州吏目李賢棟安徽人由京騐看來省禀到初五日候補道楊鴻度曾紀壽舒紹基朱恩紱均由甯來首府許禀知由甯回辦　門釐局候補知府夏敬觀委辭大河口釐局候補知府趙繼椿均由甯來知府舒體元禀謝飭知廿四年分海運保案牽准俟補道員後給予二品封典同知劉啓墉由黄渡保中差次來禀知奉藩憲傳考甄别何希曾由常昭内河釐局來又楊嘉午通判樓蔚然知縣戴壽昌注受榖均禀知奉藩憲傳考　别總辦鎭江洋務兼發審候補直隸州邵文炳由鎭江來知縣鄭籛禀謝牌示委署無錫縣事李瀠禀知奉鐵路大臣盛札委帮辦滬甯鐵路事宜花翎同知銜指分江蘇試用知縣向榮湖南人由京領照來省禀到縣丞葉承霖禀謝　示委署丹陽縣主簿事委署嘉定縣典史陳錫蕃寓辭赴任記名提督前湖南永州總鎭孫金彪　知統領浙西鹽捕水陸全軍 
[上海北巿絲業會館籌賑公所施子英經敎各處水災賑捐九月初一至廿九日第一百三十六次淸單]  
　　初一日　州鼎記有心無力人洋十元初二日眞州存心堂規元二百兩初三日雲間臥雲主人洋一百元雲間錢笛齋生人洋一百元初四日杭垣儻餘生洋二元初五日太倉留賓軒求老病愈龍洋十元無名氏銅洋一元初六日釣月主人由餘大莊來洋三十元周仕沅周懋昭均求平安各龍洋五元初七日錢塘刦餘子郭鍾槐求病速愈洋一百元高　丁玉軒募無名氏求病速愈十元又槐蔭軒二元又安樂堂訪手小洋廿角知非子求保肚痛斷　並合家平妥洋十元初八日顧秋嵐由潤昌棧來規元二百兩初十日蘇省雙桂山房方龍洋五十元蕭山粮廳署張以巽因三男在藉抱病求早全愈繳願英洋十元崑山顧沈氏節省樂資十元平湖求必應先交前願五元平湖應求書屋求妻病連愈益壽身强五元銅洋三元補過齋主人求合室入小平安銅洋三元二角吳淞顧隱名氏完九月分願洋二元十一日張雪堂善士募無名氏規元三百兩十二日隱名氏英洋十八元安徽龍洋二元十四日無錫趙廷祈福延壽龍洋五元蘇城元裕易隱名氏龍洋五元隱名氏英洋二元十七日無名氏銅洋一元十八日張雪堂善士募不書名規元二百兩梁溪逹源莊募無名氏再求平安由福康莊來洋一百元十九日寄居昭陽京江踁愛堂劉何氏求保平安洋一百六十五元廿一日梁溪逹源莊募徐鄒氏求病速愈胃口健旺由福康莊來洋五十元松江吳壽根求豐收帳情二元廿二日周仕沅子懋德懋功懋昭龍洋十元廿三日勉力子求子易長洋十元廿四日無錫逹源莊募徐周氏求舊恙全愈身體康甯洋五十元無錫朱岩樵龍洋五十元隱名氏爲妻求病速愈英洋十元鼎豐仁銅小洋廿四角廿五日馮崇康助棉衣由老楊慶和銀樓來洋一百元存心子十二元廿六日張小姐還　洋廿元蘭庵氏汪求合家平安諸凡順遂十元廿七日鎭江泰和土行由裕源土行來洋一百元隱名氏求病速愈廿元隱名氏求病速念安吉廿元太倉陳植三因次子炳文忠病求痊龍洋二元廿八日淮安干尚年求痰疾速愈英洋五十元龍洋五十元廿九日桐華館由晉和莊來洋廿元高郵丁玉軒募陳一峰代父祈修冥福四元又張孫氏二元九月分共收規元九百兩洋一千一百六十一元扯七四三合規元八百六十二兩六錢二分三厘龍洋一百九十二元安徽龍洋二元扯七三五合規元一百四十二兩五錢九分小洋廿角扯六八合規元一兩三錢六分以上共收規元一千九百零六兩五錢七分三厘銅大洋八元銅小洋廿六角連前共收規元三十六萬三千零五十兩零一錢三分六厘銅洋四百四十六元四角半小錢八十二千 
[十月經收月捐淸單]  
　　梟質商年捐洋一百元道署洋念元隱名氏洋十元怡情軒八九月泰昌八九十月二員各捐洋十二元唐傑臣翁周湘雲翁七八九日善記七八九月三戶各洋六元陳善亭翁洋五元戴學蒓翁龔府韓潤生翁貿孚義昌成七八九月綸華廠六戶各洋三元陳富齋翁半年洋二元三角朱葆三翁徐貫雲翁譚幹臣　韓山曦翁老順記戴生昌祝源昌汪萃利占七月八戶各洋二元源豐潤洋一元八角莊源大怡園六七八九月二戶各洋一元六角戴運來翁滬江第一樓存濟堂蘇責森翁老悅生新順記大觀樓錦章愼餘堂信昌隆天餘老德記申茂瑞昌順江南烟雨樓元昌聚昌王陽生翁十八戶各洋一元中和洋行帳房洋六角五分久成九章北天成永裕成三戶各洋六角萬有全龐竹卿翁思補齋梁煥南翁章佩華翁萬康六戶各洋五角尹梅生翁施德豐徵昌怡昌　大五戶各洋三角靑蓮閽一壺春曹德大三戶各　二角源通八九月錢三千六百文嘉綸和康壽康晋和愼餘餘大元甡元茂衍大恆益永豐存德協昇宏大宏元源吉寶和寶順承裕正大知大彚康崇餘永康瑞大晋大延源義善源福康兆豐恆德仁大久大源利森康厚大源餘瑞元鈞康壽豐鎭昌鴻餘鉅豐志大鉅元怡豈鼎康永大同餘豐和同和同福五十二戶各　六百張家鶴翁元成義森昌錦章九和宏章泰六戶各　三百怕大金合順怡大莊三戶各錢三百恊成祥永愼萬興九月鉅康四戶各錢一百文英法美三界一文愿大洋一元小洋六元八角五分錢八百廿七以上總共收大小洋二百五十一元七角錢三十八千四百廿七文○附登九月初三日至十月初五日藥捐淸單計馬章瑞洋二角朱全炳洋三角福記銅洋念三元銅角念六角崔瑞記洋一元無名氏　　一元松江錢曾氏求身體年年平安助洋十元無名氏銅洋二元四角○附八月廿二日集福册捐計無名氏洋三元繩武堂洋二元不留名洋一元滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
 
 
 

Page 11

 
 
自六品以至未入流接算前後歴俸己滿六年各府州縣具文申請巡道加考移司查實轉呈督撫調取騐看詳加甄别分别咨部彚　内有人材出衆著有勞績者出具切實考語保薦等因遵照在案兹據福建古田縣典史陳德咸申稱年五十五歳廣東興密縣監生在京銅局報捐經歴雙月選用續在黔捐局報捐未入流指分臨建試用又在湖南恊黔局報捐指項典史分缺間補用並免試用復在京銅局報捐分缺間前補用赴京騐看光緒四年十二月初一日領照到省考列二等在台剿撫番社出力賞給六品頂戴住補福安典史八年十一月二十二日到任十年二月二十日在任聞訃丁父憂三月初九日卸事回籍守制服闋赴京起復騐看領照二十年六月初六日回省府委代理古田縣典史卸事旋准補今職二十二年六月初六日到任伏查該員計自光緒八年十二月二十二日到福安縣典史任起扣至十年三月初九日丁憂卸事止在任一年三個月十七日嗣服滿准補古田縣典史二十二年六月初六日到任前後任接算連二閏扣至二十六年十二月十九目止初次六年俸滿任内並無奉議降任叅罰功過停升展叅各案例應呈請騐看該管縣府道出考送由福建藩臬兩司加考堪膺保薦會詳呈請具奏等情前來奴才查得初次六年俸滿古田縣典史陳德咸勤愼有爲任内並無叅罰違擬處分堪膺保薦除咨部外理合恭摺具陳伏乞皇太后皇上聖鑒勅部議覆施行謹奏奉硃批吏部知道欽此 
兼閩浙督崇奏命婦捐助學堂經費懇恩給奬摺十七日 
福州將軍兼署閩浙總督奴才宗室崇善跪奏爲命婦捐助學堂經費懇恩給奬以示優異恭摺仰祈聖鑒事竊查閩省創設學堂常苦經費難以持义兹據原任江蘇按察使陳欽銘之妻命婦陳鄭氏禀稱氏夫於光緒十四年乞假修墓回籍奉出使英德義比四國之命因病奏請開缺遂以不起生前廉俸所積輙以分給諸弟周贍戚黨桑梓善舉如敬節育嬰堂及增修貢院號合皆捐助子金庚寅直隸水災捐振至五千金蒙賞給頭品頂戴最後遺命以萬金建立宗祠萬金爲司祖以下購置祭産氏均己遵辦又嘗擬仿泰西學制自設義塾規畫未成氏欲竟其志而嗣子世恩又復早逝經理無人力與願違方深疢歉現值創建學堂爲全閩育才根本氏謹將夫遺祭産除酌留祭掃之費外湊集庫平銀一萬兩以助充學堂經費旣遂先夫之志目俾氏孫他日亦得以入學肄業惟氏夫受國厚恩業己晉銜極品氏孫岳齡年尚幼穉未能應試涓滴之輸實不敢仰邀奬叙伏乞俯鑒誠悃准子察收等情情和查該命婦爲頭品頂戴原任江蘇按察使陳欽銘之繼妻於其夫敬宗睦旅之盛舉均能属遵遺囑卒底於成兹值本省創設學堂之初復報捐萬金助充經費洵屬急公好義雖據稱不敢仰邀奬叙究未便没其樂善微忱伏查民人捐資有俾也方者數在干兩以上例准請旨建坊給與急公好義字樣今學堂爲培養人才而設該命婦陳鄭氏捐助經費至萬兩以上較之尋常捐數不同據福建藩司詳請奏奬前來合無仰懇天恩俯准給該命婦陳鄭氏御書匾額一方發閩轉給以招激勸除將所捐銀兩照數收入學堂經費項下備用並咨部查照外謹恭摺具奏伏乞皇太后皇上聖鑒訓示謹奏奉硃批著照所請欽此 
江西學政吳奏臚陳己故儒臣學行籲恩宣付國史館立傳摺十七日 
江四學政臣吳士鑑跪奏爲臚陳己故儒臣學行籲懇天恩宣付史館立傳以勵儒修恭摺仰祈聖鑒事竊惟國家重道崇儒者賢輩出凡有績學研經之士或備官朝列或伏處鄕隅但使經明行修著述賅富一經臣工陳請無不允子褒揚蓋所以激勵儒林振興世教意深遠也兹查有己故儒臣劉庠係江西建昌府南豐縣人咸豐元年順天鄕試舉人官内閣中書充國史館方略館校對幼從其父兩淮鹽運使劉良駒讀書京師執經於故大學士曾國藩之門曾稱其博學不倦其後國藩駐師撫州遣使迎之屢欲登諸洊牘庠以乃父年耄爲辭及移師祁門復欲招佐軍幕且爲煖師期二日卒以父老且病不克從戎其爲曾國藩所重如此生平淡仕進自居父憂遂不復出曾國藩督西江日曾聘主講徐州雲龍書院時當亂後土習荒陋庠以經學傳授諸生士氣始振繼又主講海州敦善書院淸江浦崇實書院先後三十餘南江淮髦　成就甚多光緒二十七年卒年七十有八其教人也以勤學篤行爲主嘗謂今之學者稍有所知卽泰然自滿或更務爲高遠以欺世而盜名故其說經兼綜漢宋兩家融會而貫通之晚年並悔攷據家之無益謂其競尚攻擊務求勝人多至於無所忌憚每見後生之俊異者必勤以多讀有宋諸子謂世道人心之壞非此不足挽回其爲學之敦本務實又如此所著書日檢德堂易說說文蒙求說文諧聲譜唐藩鎭名氏年表後漢職官攷後漢郡國職官表通鑑校勘記班許各道類記文選小學漢魏音補輯立林補讀書隨筆文集詩集共十餘種皆能淹貫古今學有家法伏念故員劉庠性成擊孝學貴躬行說經鏗鏗勤於著作晚年退居淮海時時以維持風教誘掖後進爲心論其所學有漢儒實事求是之義無宋儒虚空漫衍之風至於取人之長救人之急其生平軼事往往有足多者臣問俗采風知之甚悉當兹正學就衰之日時有發潛闡隱之思查光緒四年前兩江督臣沈葆楨以現任大理寺卿李聯琇主講江寗鍾山書院扶植善類光緒六年前御史臣彭世昌以翰林院修撰劉繹主　鷺州書院成就人才甚衆請宣付史館列入懦林傳先後欽奉諭旨允准兹劉庠品學純正教育宏多與李聯琇等同爲江西耆宿里閈相連實堪踵美合無仰懇天恩准其宣付史館列入儒林傳以彰碩學而勵儒修於經正民興之義當有裨益該故員事實及所著書應由史館咨行地方官查取以備纂輯合併陳明是否有當伏乞皇太后皇上聖鑒訓示謹奏奉硃批著照所請該衙門知道欽此 
江西學政吳奏儒臣潛心經籍懇恩嘉奬片十七日 
吳士鑑片再我朝稽古右文士多樸學其有著述賅博卓然成家者歴經臣工進呈乙覽如山東之郝懿行江南之汪土鐸吳迭蒙諭旨嘉奬海内士林傳爲盛事兹查有前任江曲峽江縣訓導李有棠係萍鄕縣優貢潛心經籍富有述作獨於史學尤爲專門著遼金二史紀事本末九十二卷於兩朝政治掌故區别條流窮源竟委其體例悉仿宋袁樞通鑑紀事本末明陳邦瞻宋元 
 
 

Page 12

 
 
史紀本末而於他書互有異同者詳加質證註於其下名曰攷異臣細讀其書紀述淹賅考訂完密且治遼金二史較之他史尤爲繁難蓋以元初史臣率爾撰述採摭未廣譯語多歧今得此書博考羣編蔚爲鉅製實爲乙部中不配之作該教官年逾六旬淡於榮利養親事畢卽不在仕其胞弟有棻官至布政使該教官尤不肯輕入城巿與聞公事實爲敦品積學之儒臣謹將原書裝潢成帙恭呈御鑒可否飭下南書房翰林閱看如蒙諭旨量子嘉奬洵足振樸學而勵眞儒臣愚昧之見是否有當伏乞聖鑒訓示謹奏奉硃批另有旨欽此 
安徽學政綿奉選舉優貢摺十七日 
安徽學政臣宗室綿文跪奏爲選舉優貢仰祈聖鑒事竊查安徽省每屇應行選舉優貢六名向來遵照辦理在案臣於光緒二十六年蒙恩留任後隨卽出棚次第按試各府州屬先將優行生員姓名考取在案臣遵向例於本年金陵考棚辦理録遺事竣卽會同督臣魏光燾遵照新章出題嚴加考核選舉得洪淦祥劉士德吳廷贊劉咸泰張照靑郁濬生六名實係文行兼優面給貢閈咨文令其遵限赴部聽候朝考並將各生姓名造具淸册曁正覆原卷包封咨部磨勘謹會同兩江總督臣魏光燾安徽巡撫臣誠勳合詞恭摺共奏伏乞皇太后皇上聖鑒再此件例應具題現遵新章攺題爲奏合並陳明謹奏奉硃批禮部知道欽此 
湖南巡撫趙奏請補知縣摺十八日 
湖南巡撫奴才趙爾巽跪奏爲請補知縣恭摺仰祈聖鑒事竊照湖南黔陽縣李濟川病故遺缺歸五月分截缺是月分並無同項之缺母庸掣簽經奴才咨部查照在案查湖南省病故休知縣一項前出有辰谿縣病故遺缺補過大挑本班先於揚祖祁陽縣病故遺缺補過新海防分缺先余屏垣寗遠縣病故遺缺補過大挑正班鄭熙瑞麻陽縣病故遺缺補過新海防分缺間沈保宜桑植縣病故遺缺更補過候補知縣胡元佐平江縣病故遺缺補過大挑先羅葆祺各在案今黔陽縣病故遺缺鄭工新海防遇缺先舊海防先卽舊例遇缺先遇缺均無人輪用大挑正班到班應先插用分缺先之人查上次祁陽縣病故遺缺補過新海防分缺先一正途余屏垣止此次輪用舊海防分缺先正途各項均無人應仍用新海防分缺先二正途出身之人查新海防分缺先正途出身班内有高濬哲一員奏請留省學習例應扣補並無其次到班之新海防分缺先正途出身人員應接用新海防分缺先各項出身補用知縣胡沅年五十八歳江西盧陵縣人由附貢生於光緒十八年在兩淮商捐案内遵新海防例報捐縣丞指分湖南歸遇缺先補用二十一年復在兩淮商捐案内遵新海防例捐升知縣仍指湖南歸分缺先補用免試用遵例在部庫捐免保舉是年五月二十二日引見奉旨著照例發往欽此五月二十五日領照起程七月十六日到省核計到省早己扣滿一年之限該員年强才裕事理明通以之請補黔陽縣知縣病故遺缺核與新章相符據布政使張紹華署按察使朱延熙會詳前來合無仰懇天恩俯准以補用知縣胡沅補授黔陽縣知縣以專責成如蒙兪允該員係分缺先用知縣請補知縣銜缺相當毋庸送部引見除詳叙例章咨部外謹會同兼署湖廣總督臣端方恭摺具陳伏乞皇太后皇上聖鑒勅部核覆施行謹奏奉硃批吏部議奏欽此 
直隸總督袁奏請調道員辦理商約事宜片十八日 
袁世訊片再隨臣辦理商約道員何彦昇欽奉諭旨補授山東登萊靑道應俟接准部文檄飭赴東所遺差委查有軍機處存記廣酉候補道陳昭常學間優長才具明敏於各國商情尚能講求合無仰懇恩准將該員調直由臣委派隨辦商約兼洋務文案事宜以資臂助除分别咨行外理合附片陳請伏乞聖鑒謹奏奉硃批著照所請該部知道欽此 
直隸總督袁奏京堂迅速回滬總理輪船招商局事務並參贊電政片十八日 
袁世凱片再查候補四五品京堂楊士琦前經臣派委赴滬佐理輪電兩局整頓經營深資得力現在仰蒙恩懼體制較崇益當感効馳驅冀圖報稱應卽飭知該京堂迅速回滬總理輪船招商事宜仍叅贊電政以重責成除分别咨會外理合附片陳明伏乞聖鑒謹奏奉硃批知道了欽此 
湖南按察使岑奏報到任接篆日期摺十八日 
二品頂戴湖北按察使臣岑春蓂跪奏爲恭報微臣到任日期叩謝天恩祈仰聖鑒事竊臣於本年六月初六日欽奉諭旨補授湖北按察使當卽具摺謝恩籲懇陛見奉硃批毋庸來見欽此兹奉兼署湖廣督臣端方棉飭赴任於九月二十二日准署臬司本任鹽法武昌道繼昌將印信文卷移交前來臣當卽恭設香案望闕叩頭祗領任事伏查鄂省居長江上游臬司爲刑名總匯　兹時局艱難舉凡察吏安民詰奸弭盜在在均關緊要如臣檮昧深懼弗克勝任惟有遇事禀商兼署督臣寶心經理以期仰答高厚鴻慈於萬一所有微臣接印日期並憾激下忱恭摺叩謝天恩伏乞皇太后皇上聖鑒謹奏奉硃批知道了欽此 
湖北學政胡奏爲自行檢舉片十八日 
胡鼎彞片再臣鼎彞於本年七月二十二日會同臣端方附片奏保遠安縣訓導劉洪烈咸豐縣訓導舒鎭觀等懇恩奬勵一片係由臣鼎彞主稿誤將咸豐縣訓導寫作來鳳縣訓導實屬疏忽理合據實檢舉請旨飭部更正並將臣鼎彞交部議處臣端方會銜具奏未經看出請一併議處徐咨部查照外謹附片具陳伏乞聖鑒謹奏奉硃批胡鼎彞端方均著交部議處欽此湖北巡撫端奏擬員請補簡缺知縣摺十八日 
頭品頂戴兼署湖廣總督湖北巡撫奴才端方跪奏爲簡缺知縣照例擬員請補恭摺仰祈聖鑒事竊准吏部咨湖北鄖縣謝 
 
