# 1898 - 78 - 4908954

 

Page 1

 
 
[覆金陵程公館來電] [  申報館主人啓]  
　　昨日午前接金陵程公館來電内開申報館鑒可是因周事專友來函如果電覆譯而讀之大爲詫異本館並不知周姓有何事故亦從未有專人前往投函之事明係匪棍藉端圖詐僞繕本館書函敬告公館主人請就近將該匪棍扣留送請地方官盡法嚴懲以昭炯戒可也特此奉覆諸維鑒及 
[聲明本館並無訪事人章叔平] [  申報館主人啓]  
　　昨聞有章叔平者以婦女暗昧之事至新閘巡防局自稱爲申報館訪事友人查章叔平曾於昔日爲人庖代采訪城内新聞未幾卽辭歇迄今足蹟不履本館之門者已二年矣安有仍用以訪事之事合亟剖白以釋羣疑 
[禁米出洋議]  
邇來各省米價翔貴幾於較十年前倍之說者每謂天災流行凶年迭告米石多運至災區散賑致令市中儲米日少米商皆奇貨是居而不知非也昨閱澳門西字報章言中國粵省米價日貴一日以致人民愁怨幾不聊生細爲攷之始知日人購米出洋多多益善是豈日人之豫備戰事歟不然何以峙乃糗糧不遺餘力也華官憫民疾苦意欲悉心整頓乃創爲遏糶之議不准運售他邦急則治其標其意未嘗不善顧歴年中國南方食米多取資於越南及暹邏因之粵省所産上等米反運往新舊金山出售蓋因此種米轉運至彼可收二倍之利以貴價售出卽以賤價購取暹越之米補之一轉移間民食乃不致不給目下日人爭先購米於中國卽越南及暹邏二處之米亦一併羅而致之似此情形謂非日人之欲病中國而何并聞中國奸商每喜接濟日人以致米日少價日高而民食乃日形其不足日來粵東籌賑局禀諸大吏請禁米石出洋一面咨照寓澳華人禀請葡萄牙官一律禁止攷香山爲産米最多之處地方官苟能重申厲禁有犯必懲庶幾民食有資不致如凶荒之歲乎至香港西字報亦有米石不敷之慮某日粵省有許多老弱齊集督撫兩轅前環求嚴申海禁不知督撫憲准如所請否也西報之言如此本館嘗攷中國與泰西各國所訂和約皆有不准運米出洋一條是以遍查各海關收稅章程獨無米稅乃市中奸儈惟利是圖明售之不能則暗售之報稅不能則偷漏之其於接濟日人已歴年所昔者高麗尚臣服中國我政府念其貧弱准購米以濟民人於是滬上奸商每將米運至仁川轉運日本迨中東戰後高麗妄自稱尊旣不列申國屏藩卽可不復准其購米奸商乃别生詭計私裝米石於報關時稱赴廣州迨船抵香港卽換船望東瀛進發東瀛米價每石合中國一石有半其價須銀貨十餘圓獲利之豐蓋已不言可喻傳聞去歲滬米之販至日本者有六百萬石之多市價安得而不昻民食安得而不缺至冬間正在購辦漕米榷使高懸出口之禁米價得以稍平今者禁尚未開而奸商仍未免暗中私販致日内逐漸騰貴南市每石售洋銀五圓八角北市則貴至五圓九角或六圓滬上合城廂及南北市計之日需米三千石彼富紳大賈雖其價較目今再貴亦尚無傷所苦者貧苦小民拮据經營以圖果腹遭此艱難時世旣不能終日槁餓竭一手一足之力又無從多覔蠅頭萬一因此而結黨成羣脫巾譁噪乃將使蕭牆禍起内亂堪憂耶加以江北淮徐海本瘠苦之區年來飢饉洊臻赤地數千里若因私運出洋之故而無米以拯彼災民彼數百萬涸鮒哀鴻勢必同歸於盡不亦大可憐乎今者粵東已米禁高懸矣一經照會葡官卽澳門亦可相助爲理香港係英國所轄英人諒與有同心塞彼漏巵可操左劵我獨慮上海稽查非易偷漏頻仍　有箱倉不轉瞬而卽將告匱然側聞今關道憲蔡觀察愛民如子防弊惟嚴必有未雨綢繆務臻美善者鄙人願爲之獻一策焉法宜援照粵東成案大張曉諭厲禁特申責令諸米商具不准販運出洋切結一面咨商稅務司嚴約查船運役見有運米上輪舶者悉數扣住充公更備文照會日本駐滬領事官曉以大義毋使利已而病人庶幾米價漸平而小民乃不致呼庚癸乎一瓣心香不禁爲父母斯民者所宵祝之 
[上諭恭錄]  
　　二月二十一日奉上諭御史烏爾慶額奏詹事府考取供事弊竇叢生請申明舊章一摺各衙門考試定例綦嚴若如該御史所奏詹事府上年考取供事種種舞弊營私並未按照舊章辦理著詹事府堂官明白回奏另片奏各館供事冐充甚多等語著該堂官一體察禁欽此 
[法人要挾]  
　　西字報云法國近以四事要求中國一雲南廣東廣西三省土字不能讓與他國二廣州海灣須讓與法人管理其章程與德人之管理膠州灣相同三准法國自越南老開築鐵路至雲南府四中國郵政局總理須用法人限八日内核定准否 
[米貴民亂]  
　　前日香港傳來電信云刻下廣東省會民人因米價翔貴以致大爲譁噪不知大吏將何以敉平之也 
[續錄户部奏定昭信票章程]  
　　一股票每年應得本息准抵地丁鹽課一節原爲便民起見第思有股票之人未必皆有應交地丁鹽課之欵若輾轉相抵又恐轇轕不清自以概由各局發給現銀爲妥俟各省集有股票若干報部後覈明每年應給本息若干先期由部指撥地丁鹽課等欵如數截留以備臨時按票發給總期隨到隨發不稍遲逾一京局省局收銀給票及付還本息各顧考成斷無絲毫出入倘各州縣印委及經手勸集之人有藉端擾累勒掯者准人告發或别經訪聞的確卽分别治罪如地方軍民人等有假造股票誑騙情事一經查實卽照僞造印信例爲首者斬一股票准其輾轉押抵售賣與産業劵憑無異惟抵押售賣仍應報局立案京外官局認票不認人各宜謹愼收儲倘有遺失應將股票某字某號如何遺失情形在京逕投户部昭信局在外逕投藩司昭信局如離省稍遠卽報由該州縣轉報各該衙門立卽出示將此票禁止抵押售賣每届付還本息之期如有持原票來取者卽行扣留根究如失主隨時將原票尋獲亦卽呈明原報地方官轉報存案倘三年不獲由局給予憑單將原票作廢所有應付失票之息本仍按　股年倒給發一凡京外官員認領股票後或調任他省或一再遷調或回原籍准在原領票處呈報卽於底册内註明另給憑單一張註明股票號數蓋用印信如一人而票多者亦祗給一憑單註明票數號數令其持赴所到之省將憑單股票一併呈騐一面將發過憑單行文知照該省備案並報部查考該省將憑單騐明蓋印連股票一併發還本人以後應付本息之期卽在該省支領若再遷調他省將所領憑單繳銷另換憑單仍前辦法各省凡有請領憑單之票另立一册逐年登載每年各省各將收發憑單若干號年終截清報部以憑稽覈其各省商民有在他省認領股票後如有他故 
 
 

Page 2

 
 
回籍者其呈報給單取息辦汉均照此辦理一各省官紳商民有一人勸集商民股欵至一萬兩以上及五十萬兩以上者准各省將軍督撫分别奏請由部覈給奬叙其由公欵提湊者不在此例一各省收有成數聽候臣部撥還洋欵不作别用更不准勒令捐輸至以何欵付息還本臣部責無旁貸自應寛爲之備現籌裁减兵勇加增當稅覈扣减平養廉鹽斤加價漕糧减運丁漕折錢盈餘各的欵每年新增銀五六百萬兩歸還利息尚有盈餘至十年以後匯豐克薩洋欵已减復可騰出銀數百萬兩每年應還本利斷不至逾期一除利息數目及還本年限永不更改外如有未盡事宜應行變通者隨時奏明辦理以上十二條係中外通行章程 
[續求核减]  
　　揚州訪事人云兩江總督劉峴帥轉行部電舉辦昭信股票飭定淮商領借二百萬兩旋據岸商雲豐恒等具禀淮南總局環求核减局憲剴切批示限三日内禀覆等情迭詳前報兹悉各商等已遵限禀覆大　仍以商情困苦二百萬兩力有未逮乞轉詳恩准减半認領等情局員披閱之下隨又批示云此案迭奉督鹽憲電飭准商認借二百萬兩業已體恤周至豈客再有短少業於該商聲請核减禀内明晰批示在案兹復據來禀僅認領一百萬兩一再嘗試任意諉延殊屬不知緩急碍難照轉著仍遵前批迅速集議如數認繳限卽日禀覆到局以憑彚報如再諉延勿貽噬臍之悔不識各商聞之能凛遵憲諭勉圖報効否 
[催運引鹽]  
　　揚州訪事人云江西義寗州引岸每届茶市銷塲極旺兩淮運司江蓉舫都轉近接江西督銷局來文大旨謂西岸癸已春綱前據咨稱已禀准督鹽憲於去臘開辦刻尚未據運到兹查義寍州吉安府兩岸自應備撥濟銷查義寗州存鹽六千餘引仍恐茶市不敷銷售吉安分局僅存六百餘引省局碱片僅存一千餘引是省局碱鹽待銷最急特咨請諭商赶將癸已春綱引鹽併碱迅速領運抵岸以濟急銷等情都轉接閱後立飭淮南總局示催各商迅卽訂運局員遵查西岸癸已春綱鹽截至奉文日止已據各商訂單三萬七千二百餘引尚未領運出江隨卽示催西商立卽訂買併碱領運以濟急銷想各商聞之定可爭先訂運也 
[設局募捐]  
　　揚州訪事人云江北徐海等屬災區甚廣災民甚衆日前風雪連朝慘苦不可言狀當經嚴佑之善士電請各處代募急振以拯千百鴻哀兹揚城某善士已在左衛街復茂恒錢莊内設局代募代收多寡聽便聞每日捐助者頗不乏人此亦可見竹西亭子畔好善者之多也 
[諭習蠶桑]  
　　江西訪事人云江西蠶桑局出示曉諭大致謂案奉藩憲札飭在省城設局興辦蠶桑招人學習爾等鄉人如有子弟年在十五歲以上願學種桑接桑養蠶繅絲者准其父兄到局報名取具店保卽速送局察看選擇留住局中敎導不取飯食分文俟學成後或推升工師或議給工價量才酌用 
[開礦紀聞]  
　　蕪湖訪事人來函云前報紀宣城縣南鄉湘人張壽松所開犬形山之煤礦及東流縣所轄某處之煤礦現俱售歸漢陽鐵路總局派人經理總辦鄭陶齋觀察已親自率同洋礦師谷克君分投履勘預備用西法竭力經營二月十六日觀察由皖垣蒞鳩兹偕同招商局李仲榘觀察文案吳子愚明經乘小火輪船由内河向寗郡進發俟經營就緒卽當由漢廠裝運機器前往從事至東流之煤礦因士人祇准就原開之處挖掘　接壤衆山雖煤苗已浮露土面仍不許越雷池一步是以鄭觀察擬于東流勘畢後繞道皖垣晉謁鄧小赤中丞傳檄該縣曉諭鄉民 
[沙市火警]  
　　沙市訪事人云大吉祥藥鋪開設藍田巷口對面其樓上爲衆夥休息之所藥材亦堆積其中二月初五夜上燈時樓上突出濃烟行路者見之大呼火起而鋪夥尚未之知也霎時間卽火光四射難以撲滅致焚去樓房一幢幸水龍馳至竭力澆灌後進泰豐裕錢店得免殃及聞起火之由係樓上洋油燈炸裂所致也 
[僧犯遊街]  
　　杭州訪事人云杭州圓通寺僧指修渾號稻草和尚前因犯奸經府憲林太守訪拿到案枷號示衆後因病保釋改發外班館管押現已病愈太守以杭地僧人不守清規者實繁有徒是以重加枷號發兩縣派差押令遊街三天鳴鑼呼喚自二月二十日起徧行上城二十一日中城二十二日下城并由保甲局派差協同管押一路觀者如堵聞遊街畢卽送入遷善所拘禁其寺擬改爲求精書院招集生徒肄習西學佛像大半遷移在白衣寺中其不能遷移者則均打毁菩薩遭刦淫僧累之也 
[津門春眺]  
　　天津訪事人云有孫某者操易牙術居於法租界紫竹林其婦半老徐娘頗諧伉儷去年臘月忽有婦自田間來踵門覓孫叩其爲何許人也孫婦對孫歸熟視無覩謂少離鄉井不特並未娶婦且於爾無一面緣遂揮諸大門之外婦歴述夫族母族人口姓名號哭而去迨二月中浣忽又一莽男子叩孫氏之門謂孫現在之婦係其逋逃之妻促令歸休不容稍緩婦謂何處狂且悮入閏閫如必以我爲婦試問有何憑証此係租界請毋後悔自入牢籠也某戟指詈駡謂汝背夫逃逸已有數年踏破鐵鞋今日始得覿面汝叩有何憑証家中兩子父我而母汝卽莫大之之現成憑証也唇鎗舌劍擾攘不休觀者環若堵牆途爲之塞巡捕不能禁阻爰將孫等一併拘送捕房由法領事移送發審委員轉禀津海關道發縣訊問然究不知孫果使君自有婦抑婦果羅敷自有夫乎局外人眞無從懸揣也○析津目二月以後料峭春寒甚於三九自父中浣尤覺凌厲天氣亦陰晦異常十六日風尖若刀吹面如割鹹水沽上下河道一律冰凍駁船不能來往十七日雪花飛舞重裘不温聞山海關外大雪連天平地積深尺許無怪津郡之寒至於此極也○搶刦海大道樂生錢鋪一案前由四門汛任千總裕昇獲犯三名解縣訊罪眞盜兹由保甲總局派弁購綫獲到正犯王愷一名經總辦李少雲太守訊鞫供係東安縣人流落在津遇南門外砲臺莊王小九遂聽糾合與十九人偕同行刦旋於犯身搜獲槍械等件太守爰飭釘鐐收禁重賞弁勇仍飭將餘犯緝獲究辦○北洋大臣王虁帥於二月十六日在北洋醫學堂邀請西國官商筵宴是日學堂内外鋪設富麗懸挂明燈入夜燃以紅燭如萬點繁星光耀奪目各國正副領事工部局董事兵船主將學堂敎習等均絡繹而來簉坐者爲闔城司道及直隸提督聶軍門計中外官員共八十餘人傍晚六點半鐘入座席虁帥命大學堂察述堂直牧朗誦祝詞西員舉觴稱謝日本領事鄭君永昌現爲領袖卽起而祝大皇帝福壽無疆虁帥勳業彪炳觥籌交錯賓主盡歡迨賦陌上花開輪蹄雜沓報時鐘已鳴九下矣○英國新租界禪臣洋行經租之房屋地處壙野問鼎無人遂准租作妓寮以冀地方熱閙由是粉白黛綠列屋而居張京兆一流人遂向此中走馬有光棍某甲者欲肆訛詐呼羣嘯侶於二月十四夜前往搶奪妓女是處雖設有巡捕但不過一兩名寡不敵衆有妓名小寳者已被劍負而去嗣由龜妓呼號求救遂有人持械狂追將妓奪回併獲一人禀請領事官送縣究辦○德國租界去臘開有晴雲茶園歌妓數人日夕登塲高唱入雲助人茗興卽所謂落子館者是先是有天華天福小廣寒等三家開設英國新租界中以未禀明領事遽爾開張領事惡其擅專關道亦以其有傷風化於正月中旬次第示禁惟晴雲如魯靈光殿巍然獨存蓋彼曾禀明德國領事核准也現關道李觀察以同一落子館又均在租界中而禁令懸殊似非政體爰商於德領事擬一律示禁領事答稱是舉係爲興旺租界起見不過限以三閱月爲期期滿再定准駁大約清明節後重來崔護當有人面桃花之感矣 
[湖山春社]  
　　杭州訪事人云武林棚橋地方梁姓家於二月二十一日傍晚走失二十左右婢女一口旋經衆安橋某埠輿夫報信云有一老婦至太平橋携婢下船主人得信隨喚多人與輿夫追至艮山門汊河内新横河橋堍見有一舟停泊審視無訛當卽上船搜尋此婢果在其中詢諸舟子則云日間有一老嫗雇定開往硤石言明船價一元五角先付半元現在老婦見人追來上岸遁去輿夫等卽携婢而歸主人嚴詰之 
 
 

Page 3

 
 
下據云爲舊時僕婦方氏所誘一時受其哄騙主人詢方現住何處則云不知遂出洋一元以酬輿夫俟訪到方氏擬送官究辦不知鴻飛冥冥能入弋人之手否也○二月二十四日爲致祭海神之期浙撫憲廖中丞特委杭巡道陳養源觀察前往致祭是日東西中三防同知預先在烏龍江海神廟伺候黎明時觀察排導出轅親詣海神廟徐胡季三司馬迎入小憇隨命差役安排牲牢酒醴祭品一時鼓樂齊鳴觀察升殿行禮塘工提調李太守隨同陪祭禮成後卽命駕赴各塘察看塘工然後回轅 
[九派江聲]  
　　九江訪事人云督辦江西淮鹽總局江蘇候補道松秀峯觀察月前赴金陵謁見制府劉峴帥禀陳公事已紀前報屬員范雲衢少尹駕長龍船來潯迎接觀察卽於二月十八日附江裕輪船遄返○叚日毛者與二三無賴手持篾籖三根上繫以線鎭日在街上掛錢以誘鄉愚掛著者賠錢三倍然百不一中而受害者已不少矣此輩與衙役通氣故德化縣楊少庭明府令親兵捉拿二月十六日將叚白毛拿到枷號笞責遊街示衆人民稱快○桑路鄉劉某赴德化縣呈報命案楊明府升堂訊問曰死者是刃傷乎木傷乎抑拳足毆傷乎劉某不能對惟稱生死不明不知是病是傷懇求相騐明府曰旣不指實又無見証地保亦未到案顯係訛詐喝令掌頰一百然後釋去○有秃奴手敲木魚鎭日在某公館强索錢文主人飭丁送德化縣懲治僧頑梗不法反出言挺撞楊明府喝令笞責百板押令驅逐出境 
[相騐逆倫]  
　　逆倫命案報縣請騐已紀前昨兩日本報前晚十二點鐘黄大令升坐花廳提訊沈和林曹裕堂同禀稱小的等身充廿一保二十圖地保死者譚錦彩係雲樓之胞叔今年七十有七兩目昏花有祖傳地一方雲樓意欲售去錦彩不許因而時常爭吵去年秦董勸錦彩出洋十餘元交付雲樓暫得相安至本年二月二十六夜雲樓又尋其叔索錢因此爭閙用木槌擊傷錦彩之太陽穴以致身死雲樓隨亦用刀自刎咽喉求爲訊辦譚禮汀供祖父錦彩被叔雲樓用彈花槌連擊數下當卽殞命叩求伸寃雲樓供年五十有六耕種度日有祖遺屋基被叔父吞没向之理論反欲毆擊小的懼而遁逃叔父在後窮追不知如何絆跌身死大令詰之曰爾叔兩目失明何能追爾毋得逞刁致受杖責研詰良久始承認用彈花槌在太陽穴連擊兩下隨卽身死大令曰爾自刎何意答稱細思不得過去祗得自刎大令飭仵騐得喉間有刀傷一處雖刀入不過三分然在喉管左近殊爲要害大令遂飭送仁濟醫館醫治並派差役看守諭兩地保回去卽備屍塲昨日午前帶同刑仵書役人等乘小火輪船前往相騐午後四點鐘抵是處地保在錦彩家預備公案大令升座詰問兩地保及屍孫禮汀供仍如前卽飭仵作相騐錦彩屍身太陽穴有木器傷一處並擊碎頭顱確係致命傷其餘均無别故大令親視無誤飭塡屍格屍孫求請免封自行棺殮大令准之當卽命駕回署至凶手因在仁濟醫院醫治故未帶案研訊 
[大閙押所]  
　　前晚本城改過所覊押犯人一百餘名在所大閙將所門擊毁一哄而逃管所勇丁立將二門緊閉竭力抵禦一面報知委員高雨之鹺尹鹺尹立遣家丁飛請九畝地滬軍營管帶劉遊戎撥勇數十名前來彈壓始得安靜如常想鹺尹執法如山必須根究爲首之人從嚴懲治也 
[女犯兎脫]  
　　普育堂所收之老幼婦女一百餘口内有陳有村之姘婦錢氏因將有村所生之女誘賣爲娼經有村控縣訊後發堂又有沈張氏卽張雙鳳姘識粵人某甲爲本夫送案訊供發堂候示此兩犯雖係女流殊不安分前晚乘更深人靜時忽由屋面遁去旋由堂董函知黄大令請爲查緝大令允之已飭捕役嚴爲跴緝矣 
[覆訊空票案]  
　　租界中各小錢莊出立空票貽累平民江蘇臬司吳廣涵廉訪札飭上海縣黄愛棠大令會同英界讞員張賡三直刺提訊孔阿才沈金隆何瑞福三革探及公廨革役姚恒卽要一百大令隨飭孔沈將各小錢莊實在尚有空票若干未了據實禀覆何供稱小的並無空票在外遂令具結呈案前晚七下鐘時大令鳴騶至公廨傳齊應訊各人會同直刺覆訊諭德豐小錢莊主孔阿才錦康小錢莊主沈金隆恒康小錢莊主金濟堂德泰小錢莊主刁榮卿曰本縣前限爾等於三日内查明小錢莊二十五家究竟共有空票若干據實禀覆然後設法清理何以至今尚無舉動殊屬玩延孔等呈上清摺扣供稱小的等查得各小錢莊共有空票三十三萬餘圓或莊主脫逃或避不見面實屬難於措手惟何尚誠實可否求大老爺諭令帮同料理大令命提何到案謂爾莊之票雖已一律理清然開設小錢莊係爾爲首孔等皆踵而行之今者空票尚多　　令爾帮同清理何供稱憲諭敢不遵從但伊等所出空票户名小的均不認識誠恐辦理不能妥善惟有隨時禀覆候示遵行而已大令與直刺會商之下著何具帮同清理切結一併交原保人保出 
[美界火警]  
　　昨日黎明鐘鳴五下蝶夢方酣忽聞捕房亂擊警鐘急起探之知美租界北山西路順慶里口第二百二十三號門牌江裕春家無端火起一時間烟霧迷離紅光滿目幸救火會西人聞信而至吸取自來水竭力狂噴萬道銀河從空倒瀉火勢始得稍息然已焚去平屋四間矣 
[似是種火]  
　　本邑英租界後馬路選青里口豫泰洋貨店後披屋與某水果店披屋毗連前晚十點鐘時水果店夥忽見壁縫中火燄炎炎急取水澆滅事後咸疑豫泰有心種火遂投四馬路老巡捕房聲訴柏總捕頭立遣包探陳阿九偕某號西包探往查火由豫泰壁縫中竄入遂將豫泰主某甲帶入捕房押候解送公堂禀請讞員張賡三直刺訊辦 
[騙財不著]  
　　日前有甲乙二人至滬南楊家渡某小客棧中投宿適棧中小主人患痴癲之疾有時歡笑有時怒駡已數月矣棧主婦祗此一子愛若掌珠遍謁名醫略無效騐甲乙因思設計騙其資謂婦曰令郎魂已失去非藥石所能療治我等曾習勅勒術頗能擒妖捉怪靈騐異常盍一試之乎婦叩以需費若干金甲曰洋銀四元足矣婦聞言喜不自勝求其施治遂囑購小甕一紅綠布數尺置之中庭閉目向天喃喃念咒將符遍黏其口俄而其中格格有聲卽佯喜曰令郎之魂在内矣遂用紅綠布四圍遍繞再三禱告囑將此甕安置病人牀頭病當霍然婦深信不疑卽以洋銀如數給之嗣爲無賴輩所聞至棧將甕啓其封見内有小白鴿一頭迺軋住甲乙欲扭赴巡防局控究經旁觀者再三勸解將洋銀索還縱之使去 
[同心行善]  
　　邵廷松大善士求母病痊以徐淮賑捐洋五十元送交本館協振所彚解災處又古棠林捐洋十元聽海主人孫女病愈捐洋二十元災象至淮海徐可謂重而且大矣然籌振至今日則又難之又難矣正在無可設法之時得三善士慷慨解囊同心行善江北諸郡縣不藉此而有孑遺乎敬志緣由以鳴謝悃 
[贛榆乞振書]  
　　籌賑公所諸善長大人閣下敬啓者敝邑舊歲霪雨爲災田廬悉成澤國稻粱粟麥顆粒無收富者以花豆餅止飢腸貧者以草木根充餒腹賣妻鬻子哭聲載道慘不忍聞覩此情形未有不潸然而泣下者晚等議濟曾經兩次無如杯水難救車薪向來淮北民情强悍當此嗷嗷待哺沿途搶奪莫可言宣若不設法挽回則日後蔓延莫能匡救矣素知慈航普渡濟困扶危伏望甘露一滴遍灑災黎俾數萬待斃之人得延殘喘没齒不忘懇此際千金一諾卜他年萬代三公賜活全人定邀全福是則私衷所切禱者耳謹修寸柬敬請善安贛榆縣敎晚許恩晉等同人頓首○附啓有　接贛榆縣紳士許君等來函悉去年被災沈重現在青黄不接災黎待哺嗷嗷懇求設法拯救等語查贛邑民情强悍當此大祲之後沿途搶刼頻仍非得鉅欵往賑貽害何堪設想爲此叩求遠近諸善長慨解囊金消弭巨患是則敝所所望雲九叩者爾[  上海六馬路仁濟善堂籌賑公所制施則敬等謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西醫辨指]  
　　廣州博聞報載檳城報錄英國官醫生云某閱罪人甚多審視罪人之手指與常人有别如鼠竊之人指皆纎小其第一指與第二指當其開時指頭相隔甚遠第五指有微彎刦盜之人指肉粗指頭秃指骨轉輪之處則甚細殺人之人指短而粗爪根尤長手腕極雄壯有力以上三等皆經屢騐幾至千人一律而某近來騐犯不必問其所犯爲何如事但由其指而斷其人已覺毫厘之不謬矣 
[鹺署獲賊]  
　　漢口訪事友人云二月某日鄂垣鹽署被梁上君子竊去衣箱銀飾等物鹺憲朱少桐都轉以賊膽如天勃然震怒卽著江夏縣飭捕嚴緝刻已由捕役李元督率眼線在漢口青林樓弄内土妓李大脚家緝獲押解至縣聽候嚴究 
[鹽號倒閉]  
　　沙市訪事友人云荆州食鹽向屬淮引自遭粵匪之變上下江阻隔川鹽始下運迄今川貨至沙以鹽爲最去歲川帮廣生同鹽號虧欠各錢莊廿餘萬金事後議定陸續歸欵現計所還尚不足四成而上月上浣大生厚鹽號又蹈覆轍虧欠各錢莊不下十四萬金管事鄧姓雖未遠颺然未知其作何了結也 
[遞解類誌]  
　　前日英界公堂移送竊犯徐阿大蔣阿金二名至上海縣請爲遞解昨日黄大令備就文移飭捕將徐押解華亭原籍蔣押解歸安原籍分别起程○去年六月間革勇譚漢清向滬軍營勇丁拆梢滋事譚係湖南人與各勇均屬同鄉故有是舉事經龍管帶查知送請上海縣訊責管押日昨黄大令備文派差將譚遞解回籍 
[賊膽如天]  
　　有某甲者昨日清晨至上海縣署直入内花廳東窺西探適被署中人撞見扭住盤詰言語支吾知其爲　篋一流人物也卽交捕役看管候禀明黄大令訊究 
[拿獲流氓]  
　　法界捕房五十八號華捕前日三點鐘時落差後因事入城各流氓見之挾有私嫌任意攅毆以致受傷甚重當卽回禀捕頭飭探嚴緝昨經包探帶同探夥多人拿獲流氓五名一併送入捕房押候堂期解訊 
[上海巡局紀事]  
　　前晚十六鋪巡防南局委員鍾偉臣二尹親帶勇甲在南市小九華左近拘獲賭徒周南園姜阿囝朱阿三三名帶回研訊阿囝阿三供稱聚賭係周南園爲首除小的等外尚有賭徒數人業已逃去惟乞施恩二尹以周不應聚賭抽頭漁利判令重責二百板姜等一併看管候將在逃之人拘住再行研訊○前日英界公廨　員張賡三直刺派差持名片至南市十六鋪巡防北局提私收贜鐵之楊麗生歸案訊辦局員楊聘侯二尹卽傳地甲汛捕前往將楊獲住當塲查出贜物遂卽解局交廨差帶回 
[馬路善後局紀事]  
　　南市新碼頭米船户吳錫卿之夥馬阿炳透支工值辭歇後串令同帮人方阿　將自已鋪蓋取去吳向方理論由捕勇拘至馬路善後　會由委員孫星垣直刺提訊前日馬自行投局由差禀知直刺於昨午升堂研訊馬供在船多年陸續　虧錢　　　　　　前吳將小的辭去鋪蓋扣留乃　小的情急與之理論後由方阿祥出爲勸解將小的鋪蓋取去詎料吳竟疑爲串合遽投案下訴陳今小的願將透支之錢如數交出求請開恩直刺准如所請飭將錢一千四百文繳案候吳具領方阿祥遂卽開釋 
[英界公堂瑣案]  
　　前有何桂林卽小梅林者控遭虹口流氓朱阿毛劉德和所毆並用刀戮傷昨日讞員張賡三直刺提案研訊何訴稱小的無端被刺致受重傷今雖平復然已受苦不堪矣直刺問朱劉二人中何人爲首答朱爲首朱劉同供稱小的等一時失手叩乞從寛直刺判令將朱笞責一千板管押二年劉笞責五百板管押一年○包探石金榮解無賴劉阿二至案禀稱此人在某處馬頭上將陳永清兇毆查係著名流氓爲特拘入捕房告知捕頭送請訊辦陳投案訴稱小的與劉素不相識前日無端被毆幸有包探到來否則早已受害矣直刺判令將劉笞責五百板枷號一禮拜期滿　　管押三月○包探倪順泉解賊犯王阿亭至案禀稱此人竊取金榮生家布衣數件報捕後捕頭令小的緝獲吊出原贜送　訊辦金投案領贜王供稱小的行竊情眞不敢狡賴惟求恩典曲予從寛直刺判令笞責一百板贜給還失主○某號巡捕解王大興許阿巧李金又李裕德邵富春等人至案稱伊等所拉車上滿載貨物不知如何將行人陳和順撞倒碾傷足踝適經小的所見拘入捕房今者捕頭令送請安辦陳投案訴稱小的足踝受傷曾至某醫院求治據醫生言須閱兩禮拜方可告痊王等五人同供稱事出無心叩求大老爺鑒宥直刺判令各笞責一百板○包探顧阿六禀稱賊犯薛洪恒竊取應毛毛家皮衣兩件報捕後捕頭令小的拘獲吊出原贜送請究辦應投案領贜薛供稱小的窮苦無聊不得已而竊物易錢以圖一飽直刺判令笞責一百板○某號巡捕解無賴劉阿生至案禀稱此人在四馬路迤西胡家宅某龜子所開野雞倡院中吵閙不休並將鴇兒沈唐氏毆擊氏忿甚出喚巡捕適小的行經其處拘入捕房今者捕頭令送請訊辦沈唐氏投案歴訴前情劉供稱小的藉手藝營生不敢向倡家逞兇叩求恩宥直刺判令笞責一百板交人保出○洋人平治門送匪人施吉人至案訴稱此人深夜潛入宅中疑是竊賊送請訊懲直刺著押候查明判斷 
[法界捕房瑣案]  
　　昨禮拜一鄭大合駕蒞捕房命提糾衆拆梢之流氓楊仁生著照原斷先行枷號一個月發犯事地方示衆期滿責釋又提竊襢香之謝金林竊鐵器之錢正奎著照原斷笞責一百板從寛斥釋○日前任根和將對時表二枚質洋十元行至新開河左近被流氓楊華鄖將洋銀洋傘一併攫去報捕緝獲解經大令訊供押候嚴比昨日命提到案著從重笞責二百板研究同黨張矢口不承大令著押候送改過　監禁○徐祥發前控厚泰小錢莊何兆榮以空票貼現取去洋銀三百元大令提案訊供押繳在案旋由徐投案呈具銷案切結聲稱何已央人先還洋銀一百元其餘出立期票分期拔還大令以徐重利盤剝著每百元罰洋二十元充作善舉昨日徐呈繳洋二十元並厚泰洋二百元期票呈案具結　銷大令著將何交徐帶出俟清理後來案領票○秋月樓烟館值堂人陶阿坤以空票向某甲貼去洋二百五十元經　具控大令訊供之下今先繳一百元餘俟交　出外理處昨日有邵長林者持祥順燭店保單求保陶阿坤出外大令准之○新閘地保徐香山　掘水溝佔及西人巴吉之地經巴吉人控公堂大令提案訊供判押捕房七日以示薄懲昨已期滿命帶案開釋 
[美界捕房紀事]  
　　前日元芳路口倒斃一無名男子某號巡街捕見之報知捕房捕頭立遣二圖地保陳阿大報請某善堂給棺收殮舁赴義塚掩埋○王阿二不知何處人前日傍晚闖至楊樹浦路第四號洋房某西人家行竊西人見之喚一百九十八號華捕拘入捕房捕頭令　候解送英界公堂禀請讞員張賡三直刺　治○前日西華德路第十號洋房某西人家失去洋銀十圓疑細崽杜東城所竊扭至捕房聲訴捕頭令押候查明再核○馮毛毛賃屋西華德路開設薙髮店前日至一千七百零一號某小茶肆與喬阿木滋閙喬心不甘休糾合多人往馮店中將各物盡行攫去馮遂喚一百十一號華捕將喬拘入捕房捕頭令押候解送公堂禀請核辦○昨日午後三下鐘時華盛紡紗局馬夫某甲駕車至楊樹浦風馳電掣　將鄉人某乙撞仆於途二百四十五號華捕見之將甲拘入捕房黎副捕頭以事甲出無心且乙傷勢並未沈重遂令給以洋銀　圓從寛開釋 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十四年二月二十日京報全錄]  
　　宮門抄○直督王奏　揀員調補海疆知縣要缺摺○又奏爲揀員調補省會知縣要缺摺○漕督松奏爲差弁在途被刼據實陳奏片○東撫張奏爲揀員調補沿河知縣要缺摺○二月二十日内務府國子監侍衛處值日無引見○恩佑續假五日○良培續假十日○　部奏派舉人覆試閱卷大臣派出壽耆梁仲衡趙舒翹○又奏派稽察中左門派出　　額○召見軍機皇上明日辦事後至頤和園皇太后前請安後駐　○○直隸總督臣王文韶跪奏爲揀員調補海疆知縣要缺恭摺仰祈聖鑒事竊查大津縣李振鵬升補灤州知州經部　准應以光緒二十三年五月十二日接到部文之日作爲開缺日期歸五月分截缺所遺大津縣知縣一缺水陸交衝經管運河隄　查緝盜賊彈壓地方責任綦重兼有華洋交涉事宜本係衝繁疲難沿河最要之缺嗣改爲　疆要缺例應在外揀選前次以吳橋縣知縣勞乃宣調補經部議覆以該員任内有承緝盜案例關降調核與定章調補不符應令另行揀選等因當經轉行遵照去後兹據藩司員鳳林署臬司方恭釗在於通省現任選缺知縣内逐加遴選非歴俸未滿卽人地未宜惟查有靜海縣知縣楊文鼎堪以調補會詳請奏前來臣查楊文鼎現年四十六歲雲南蒙自縣人由監生遵籌餉例報捐州判分發山東試用光緒内子科順天鄉試中式副榜於勦辦濟寗州匪徒出力奏保免補本班以知縣留省補用並戴花翎已卯科順天鄉試中式舉人已城科會試挑取謄錄十六年四月加捐四品頂戴五月報捐知縣選用七月捐指直隸八月十二日引見奉旨照例發往欽此二十九日到省辦理天津海運出力保俟補缺後以直隸州知州用題補西寍縣知縣調補今職遵新海防例報捐知府在任候選二十年辦理天津海運出力保俟離任歸知府班後加三品銜該員才優識逹辦事精能以之調補天津縣知縣實堪勝海疆要缺之任惟以繁調繁與例稍有未符第靜海縣係衝繁疲難四項沿河要缺而天津縣爲衝繁疲難兼四海疆要缺較之靜海縣尤爲難治且人地實在相需例得聲明奏請合無仰懇天恩俯念海疆員缺緊要准以楊文鼎調補天津縣知縣於地方實有裨益該員係沿河知縣請調海疆要缺知縣銜缺相當毋庸送部引見至該員雖係再調任内並無承審積案承緝盜案經征錢糧已起降革叅限處分亦無叅罰案件毋庸完繳罰俸銀兩所遺靜海縣知縣應俟接到准調部文核明開缺日期再行照例揀選請補所有揀員調補海疆要缺知縣緣由理合恭摺具陳伏乞皇上聖鑒勅部核覆施行謹奏奉硃批吏部議奏欽此○○直隸總督臣王文韶跪奏爲揀員調補省會知縣要缺恭摺仰祈聖鑒事竊查清苑縣知縣徐銘勳升補定州直隸州知州應以光緒二十三年九月三十日接到部文之日作爲開缺日期歸九月分截缺所遺清苑縣知縣係省會首邑政務殷繁差使絡繹時有發審案件兼護河道水利係衝繁疲難四項最要之缺例應在外揀員調補因缺關緊要一時未能遴選得人咨部展限在案查吏部奏定章程首縣缺出應於通省正途人員内揀選調補臣督同藩司員鳳林署臬司方恭釗在於通省現任正途選缺知縣人員内逐加遴選查有鉅鹿縣知縣陳鴻保年五十八歲浙江海寍州人由　謄錄監生議叙選用通判加鹽提舉銜光緒乙亥恩科順天鄉試中式舉人遵例報捐知縣分發直隸試用三年五月二十八日到省辦理通州海運出力保俟補缺後以知州儘先前補用嗣經遵例捐免試用仍以知縣歸常捐分缺先補用並加四品銜題補鉅鹿縣知縣十六年六月二十四日到任該員廉明篤實勤求民隱以之調補清苑縣知縣洵堪勝任應懇天恩准其調補以裨地方該員係現任知縣請調省會首邑要缺知縣銜缺相當毋庸送部引見其任内並無承審積案承緝盜案經徵錢糧已起降調革職叅限處分且題補要缺一切因公處分例免核計該員係屬初調所有叅罰案件係在光緒二十年六月十六日恭奉恩詔以前例應寛免毋庸造册其恩詔以後叅罰案件另行造册送部所遺鉅鹿縣知縣選缺直隸現有應補人員應請扣留外補俟接准部覆核明開缺日期再行照例揀員請補理合恭摺具奏伏乞皇上聖鑒勅部核覆施行謹奏奉硃批吏部議奏欽此○○松椿片再據奴才　　　　及徐際唐陳錫恩等禀稱自京回浦於本年正月初五日傍晚時分行抵徐州府屬睢寗縣境望山迤東突來匪徒六人執待洋槍上前　　　馬驚逸夫役被打槍去抬包内有公文並隨帶川資銀兩等件當經報明營縣會同勘緝等情前來伏查此次失去公文係奴才曁淮揚鎭總兵潘萬才恭賀元旦令節並跪請皇太后聖安皇上萬安共摺八件業已欽奉硃批又兵部甲字一百五十七號火牌一張申字一百五十八號火牌一張本批三張除飭將勘訊情形先行禀詳一面勒緝賊犯務獲究報外理合附片陳明伏乞聖鑒飭部查照謹奏奉硃批該部知道欽此○○頭品頂戴山東巡撫臣張汝梅跪奏爲揀員調補沿河要缺知縣以裨地方恭摺仰祈聖鑒事竊照恩縣知縣何式珍修墓開缺接准部覆坐光緒二十三年八月初一日行文按東省照限減半計算扣至八月十五日作爲開缺日期所遺恩縣知縣員缺係衝繁疲難兼四沿河要缺例應在外揀員調補該縣地當南北衝衢政務殷繁且濱臨運河舉凡催䟎漕船修防堤工在在均關緊要必須明幹有爲實心任事之員方足以資治理兹據布政使張國正按察使毓賢會詳稱兹在於通省現任簡缺知縣内逐加遴選均於此缺不甚相宜惟查有博平縣知縣李維諴現年四十七歲順天府大興縣人祖籍江蘇由附生中式同治十二年順天癸酉科舉人甲戌科考取景山官學總敎習光緒二年丙子恩科中式貢士覆試一等丁丑科補行殿試二甲朝考後以知縣歸部銓選是年分發浙江補用四年九月十四日到省五年四月丁生母憂回籍守制服滿調赴山東辦理積欵賑務出力保加一級九年堵築溞溝合龍及各處要工出力案内奏保俟選缺後以直隸州知州升用復於江浙助賑案内奬加同知銜十一年三月遵例過人海防班因無力補交指分銀兩仍以知縣捐納雙單月歸部銓選請咨投供親老告近十一年十月分簽掣湖北公安縣知縣改掣山西浮山縣知縣十二月初五日經欽派王大臣驗看遵卽領憑到省十二年八月二十一日到任十三年八月丁本生父憂九月二十五日缷事回籍守制制服闋赴部投供卽歸本班候選十六年三月分簽掣山東觀城縣知縣四月初三日引見准其選授二十一日領憑起程七月初八日到省十七年二月委辦小清河工八月調充辛卯科鄉試同考官因姻親廻避調補博平縣知縣經部覆准十八年正月二十八日到任察經請銷試俸在案該員辦事勤敏吏治講求歴俸已滿三年以之調補恩縣生縣實堪勝任與例亦屬相符等情詳請具奏前來臣到任未滿三月例不加考旣據該司等會查得該員李維諴辦事勤敏吏治講求覆加查核尚屬相符合無仰懇天恩俯念員缺緊要准以博平縣知縣李維諴調補恩縣知縣期於沿河要缺有裨如蒙俞允該員係現任知縣調補知縣銜缺相當照例毋庸送部引見前選觀城縣知縣未經到任仍與初調人員無異因公一切處分免其核計任内並無積案及欠解錢糧曁未完商課漕倉銀兩亦無承緝未獲命盜各案已起降革叅限　准調補所遺博平縣知縣員缺東省現有應補人員容俟接准部覆另行揀員請補謹會同河東河道總督臣任道鎔恭摺具陳伏乞皇上聖鑒訓示謹奏奉硃批吏部議奏欽此 
 
