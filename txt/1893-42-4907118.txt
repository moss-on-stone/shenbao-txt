# 1893 - 42 - 4907118

 

Page 1

 
 
[張香濤制軍恭祝李傅相七十壽序石印告成] [  點石齋啓]  
李傅相功名事業彪炳寰區本年正月初五日爲七旬嶽降之辰南皮張香濤制軍撰文祝嚴　深富麗包括靡遺洋洋數千言爲譽間有數文字率齊今將原文照印成書字畫工楷印以潔白聯史紙外用務紅鐵封面裝潢精雅每本價洋一角二分卽日由本分局申昌及各書坊發售此佈 
[精印隨園三十種告成] [  圖書集成局啓]  
隨園太史文章經濟冠絶古今濟内遞　無不仰之　泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨語本局覓　　印　本悉心　校排印咸　紙張旣潔白無瑕墨色尤光潤可愛分釘四十八本盛以全据木箱刻已告成卽日出售核定每部實價洋銀五元諸君子有先說爲　者請移逐至申報館帳房購取可也 
[善善惡恶說]  
今使執途人而語之曰子善人也無不欣然喜曰子惡人也無不怫然怒然使天下而皆善人則惡者何由見使天下皆惡人則善人又何由呈使天下之人醫好善而不惡惡則善與惡亦何由分其優劣而乃人人皆自以爲好善而觀其行則又非凡之好惡此其人不知居心何如夫必有惡人而後善者顯亦必有善人而後惡人懼此非但爲勸善計實大闈係乎世道人心然所謂好善者非僅托之空言也梁武帝惑於釋教三捨身於同泰寺察祀犧牲以麫爲之不得用眞者以爲此戒殺之德好善之眞也而不知齊梁之際殺戮之重兵戈之暴其所殺之人民恐有案於祭祀之犧牲者乃欲藉佛力以懴殺孽而又但襲其皮毛卒被臺城之禍論者謂蕭家老公有戒殺好生之心而不獲報爲佛之無靈其實則藴惡念而冐善名爲天神之所最悲佛亦無從懴悔之也昨有友人自蘇垣來言及今年冰雪之甚爲數十年來所未有元妙觀前以及冷街僻巷之凍斃者不知凡幾善堂中聞之大發慈悲飭人舁棺爲之收殮弗令其暴露此誠眼前功德棄孰不敬而佩之顧其所備之棺則惟松板四塊前後和頭亦兩塊小松板其薄僅寸許較之古人桐棺三寸之制尤加廉焉然此猶曰堂中經費未能裕如而又不忍坐視凍殍之載道棺之從其薄則固勝於無棺免其暴露而已最可詫者丐子結伴踞臥值此奇寒僵不能動有舊堂中人見之以爲死也亦飭人納之棺中其中尙有餘一絲兩氣者或有尙能言者謂舁者曰苟得熱湯或猶可活也而舁者不顧叱之曰爾尙望活耶如此寒天遲早總是一死省得吾等費兩番手脚竟强納之棺舁之以去噫此種收屍之法其善乎其不善乎夫善堂行善者也路有死屍施以棺木爲之盛殮是爲善舉途有餓夫懨懨垂斃救之尙可望活而乃亦施之以棺是無異乎殺人而爲之服也吾見各處善堂之所爲雖未有如此之很心毒手而類乎此者則亦未嘗不有如施衣施米則多厚其所親而眞有啼飢號寒轉熟視之而若無覩施藥美名也而給以劣藥貧病者就診而隨手開方絶不經意育嬰者嬰之肥瘠並不親騐凡若此者不可以更僕數而其爲善堂之弊則一也夫行善者必親自爲之乃可無弊若假手於人則未有不弊端百出者蘇垣善堂之收屍也必非董事親來亦必無司事偕往但任之於工人遂致有此等惡事然而論其事者則其罪不坐之於工人而仍坐之董事卽佛氏談因果者其報應亦仍歸之董事司事且從末咸工人更無論焉譬諸辦人命案者董事其爲首而主謀者也司事則爲從者也工人則下手而致命者也夫爲善堂董事者豈肯爲殺人之主謀而令其工人下手之理而以工人等作惡之故董事竟不能辭其咎此非文致之曲說也實有不得辭咎者在也夫苟爲善堂董事者孜孜以爲善爲念以實心行實力則　挑選端人以爲司事下至茶房火夫工人廚役皆不得有一惡人厠乎其間若用人而不得其當則董事之過也故凡善舉不可輕易假手於人非不信夫人人固不易信也余嘗謂寒冬之際莫妙於施粥可以使之内外皆温而施粥則莫善於荷擔遊行隨人隨地而給之此蘇郡潘東園先生之良法顧荷擔者苟不得其人則有施粥之名而無施粥之實卽善堂果有所施亦不過施及荷擔者之一人一家而巳於善舉奚捭哉古人有言苟無其人道不虚行有治法而無治人與無法同今天下競慕爲善之名而不知其所以爲蕃之實爲大可惜之事請爲行善者獻一芻薨曰得人者昌 
[本館接奉電音]  
　　昨由京友電傳諭旨四道敬謹譯登○十二月二十三日奉上諭御史余聯沅奏楚臣屈平請從祀文廟一摺著禮部議奏欽此同日奉上諭安徽徽寍池太廣道員缺著袁昶補授欽此詞日奉上諭御史余聯沅奏請飭各督撫勤求吏治認眞考核州縣分别奬懲等語州縣爲親民之官民生休戚所關全在地方官加意講求盡心經理豈容不肖官吏濫竽其間卽著各該督撫督同藩臬道府於所屬州縣隨時考察倘有玩視民艱及聞茸不職之員卽行從嚴叅辦毋稍姑容以肅吏治欽此同日奉旨楊儒著以四品京堂候補欽此 
[鳳闕恩暉]  
　　管理太常寺事務禮部尙書臣宗室崐岡等謹奏爲題奏請旨事恭照光緒十八年十二月士一日孝和睿皇后忌辰應行遣員恭詣昌陵讀文致祭謹案至寺祀則内開應由陵上守護公等中題遣一人就近恭往致祭准宗人府將守護公載遷載卓銜名開送前來臣寺照繕題本進呈恭候欽遣一人俟命下之日再由臣寺知照宗人府轉行遵照謹此題奏請旨於光緒十八年十一月十三日奉旨遣奉恩鎭國公載遷行禮欽此○兵部捷報處承辦各省摺報乃其專貴客冬熱河朝陽教匪蠶勤撥兵往勤寄諭往來該處司員筆政等於遞發毫無舛悮不無微勞足錄自應楥照歴屆告捷成案擇尤保奬以昭儌勸經掌印世正郎開列本處司員筆政尤爲出力者二十餘員擬保官階銜翎清單禀知堂憲覈奪堂憲巳標僉堂稿諭飭卽擬奏稿待呈閱後進呈○總理海軍事務衙門爲咨調事本衙門差遣需人查有吏部候補筆帖式崧林堪以調赴本衙門差委相應咨行吏部卽飭該員前赴本衙門當差○南苑演放砲位因砲炸裂擊斃砲手李二身死已綴前報嗣聞神機管曁各固山諸堂憲以該砲手因公殞命死事最慘守與臨陣捐軀無異慶邸批賞卹銀五十兩桂公等集捐給銀百數十兩正黃漢都統懐紹先總憲諭該旗叅佐領知悉該砲手之妻給與長食半餉伊子以馬甲卽補以示優卹而慰幽魂○海軍衙門移建新署一切章程參仿各部院規則應卽添設門皂以崇體制已移咨順天府轉飭大興宛平兩縣各於本縣門皂中選派十名撥往海軍衙門常川執役每名月給工食銀三兩已由該兩縣照數差往矣○盛京宗室營總族長現在懸缺經盛京將軍等揀得奉恩將軍恩常擬正奉恩將軍伊昌阿擬陪給咨到京由宗人府於十一月十九日帶領引見奉硃筆圈出盛京宗室營總族 
 
 

Page 2

 
 
長著恩常充補欽此○神機管營務翼長據乾清門三等侍衛四品頂戴内火器營馬隊帮操倭立布呈稱奉旨派出侍衛前往口外賜奠應卽遵旨啓程惟往返川資無力籌措援案擬向本營借銀二百兩俟回京後按月由口分内酌量扣還等情應否借給之處伏候裁奪等語禀知管營各堂憲經慶邸批諭借給銀二百兩由支發處給領每月扣還銀四兩○慈禧端佑康頤昭豫莊誠壽恭欽獻皇太后六旬大慶應於光緒二十年舉行慶典所有一切典禮自應預先辦理由軍機處片交查覈康熙乾隆兩朝萬壽慶典酌繕條目覆奏由禮臣謹就兩朝辦過　萬壽慶典成案繕擬三十六條於十二月初二日奏呈御覽○國子監算學爲曉諭事照得本學額設漢算學生懸缺傳補無人業經出示招考在案今定於十二月初六日在算學考試爲此出示報考諸生知悉務於是日黎明携帶筆墨赴算學伺候點名入塲考試毋違特示○新任兼署刑部左侍郎敬子齋少冡宰信涓吉於十一月二十五日未時履任經刑部司務廳示仰合署官員書吏皂役禁卒人等知悉至期一體謁見毋違特示○廂藍旗滿洲都統爲咨報事印房呈稱據叅領托克通額呈稱本管甲喇玉亮佐領下文生員榮璿之父二品封職鍾麟於本年十一月二十二日病故該員應自伊父病故日起丁憂二十七個月之處相應咨報吏部曁順天府儒學查照○興城守尉麟調補廣寍所遺開原城守尉一缺經御前大臣會同兵部揀擬正陪由值年旂於十一月二十五日帶領引見奉硃筆圈出盛京開原城守尉員缺著鑾儀衛冠軍使宗室載椿補授欽此 
[利山獺祭]  
　　本月十七日爲立春令節先一日蕪湖縣土邑尊率同捕廳有少尉河口巡檢呂少尹排齊儀仗赴東郊迎春循古禮也舁太歲春牛折而向西至江口吉祥寺拈香而出靑幡夾道羽葆紛馳雜以萬民傘萬民衣德政牌等百餘件益覺五色相宣輝煌奪目經過之處璇閨粉黛繡陌香車凝妝靜睇似霧如雲不待拾翠芳郊已覺春遊興勤矣○保甲總辦吳春農太守以時屆歲闌天涯歸客異常擁擠輪船扒手難保不乘間竊發稟請道憲加派本局差遣武弁黃佐卿每日帶領線勇四名於輪船抵埠時上船偵察見有胠篋探囊者卽時擒獲帶局訊辦倘能拿獲著名巨竊准其破格優奬故各勇皆踴躍從事聞諸輪船中人云近來鎭江安慶兩埠匪類甚多停輪片刻失物者已指不勝屈倘能仿照蕪湖辦法不但行旅受惠匪淺卽買辦帳房亦覺安謐良多云○初九至十四等日連朝大雪遥望峰巒不啻堆銀琢玉郭外積雪約一尺二三寸幸是日午後晴霽靜對庭梅暗香欲動彷佛羅浮仙子姗姗其來銅鉦高挂雪色愈覺精神十八日下午忽又雪花爛漫亂灑紛飄至翌晨始止杲杲寒日依然斜透窗紗際此歲闌貧民衣食奔走咸願滕六早爲返駕也○袁榆生觀察秋間被議落職至今眷屬仍住牙厘局中近聞已卜宅滬上諏吉喬遷日前爲其太夫人設帨良辰各官依舊餽禮稱觴正在樽開北海詩獻南山聞門外鼓吹大作閽人入報有送萬民傘德政牌者以感觀察舊日辦理保甲有功於民特獻此以表去思適觀察于役未歸卽由太夫人飭人代收命敞華筵欵待衆賓各人旣醉旣飽盡歡而去○每屆歲闌龜鴇之向客索取嫖帳者咸伺於通衢遇空心大老官卽一擁而上拉襟扯辮惡態萬方十九日有一少年寛袍大袖摇擺而來行至湖南會館轉角處適遇楊瘋子家老鴇向索嫖帳初尙蜜語甜言挽之同往妓處少年辭以無暇鴇顔色頓變厲聲曰爾如不去豈欲煩老娘動手耶少年赧然曰囊内空空亦已久矣待歸向牀頭人稱貸明日親送至妝閣可乎鴇謂每至除夕大少爺卽蹤影全無今日若留爾顔面恐元旦日爆竹聲中又將大摇大擺來作財神矣於是扭辮捉襟横拉而去行至徽州碼頭經人解勸鴇始釋手仍令少年相隨前去未知作何發放也○本月十九日雪色初霽大霧漫興數武之外不辨面目是日江寛輪船抵埠停泊兩三時至午後二點鐘霧始漸收船亦鼓輪而去○裕溪關鄭衡浦少尹新河關鄭子煊二尹現已差期報滿道憲詳請以典史王叔畲少尉接辦裕溪府經王叅軍接辦新河莊一俟奉到撫憲回批卽可䇿馬履新矣 
[涖任有期]  
　　前淮揚道謝子受觀察因案回省結案後督憲檄權鹽巡道篆自去歲抵任以來整頓書院加惠士林於地方鹾務亦能興利除弊輿論爲之翕然近聞督署於十八日懸牌飭觀察仍回本任江淮之草木生春建業之山川减色矣幸繼之者爲實任胡觀察廉潔自持賢能久著必有甘雨隨車而至也履新之期約在歲杪都人士咸拭目俟之 
[溝中有屍]  
　　金陵南門大街某布莊開設未及五年日前爲大雪民壓廚房數椽轟然塌下墻垣亦圯次日呼人將瓦礫挑去鋤至墻脚見石板一塊光滑異常可以鑒物主人疑有藏鏹卽命移去詎料掀開一看大衆譁然蓋石板下有穴如官溝然中臥死屍一具面目未腐身著藍布衫顔色亦未大變髮長數寸狀類粤逆喧嚷間鄰里畢集地甲亦尾隨在後審視良久揚言於衆曰此事大有可疑若謂兵變時倉卒葬下時隔三十餘年所剩者不過白骨一堆靑絲一縷而已何以皮囊宛然衣服完好若此顯係近年之事人命至重必須禀官騐明有無傷痕方能遷葬主人謂此墻不知何年所築果係人死不久安能置諸墻下可見葬人在前築墻在後此理之顯然者也且此人髮長如許非賊而何衆鄰亦爲力辯而地甲堅持前說謂非禀宮不可爭論半日未决内有點者啖以重利始含糊了事計已費去洋蚨二三十翼緣去冬該布莊被竊託强有力者將地甲函送官署疉次比追領略竹笋風味至今未能忘懐故借此以報復也至屍死所以不變者或地氣使然徵諸史册事所常有不足爲異也 
[穗石談資]  
　　廣東番禺縣屬琶洲鄉徐鄭兩姓因爭地畝搆訟公庭縣宰未之讞也兩姓竟糾集多人互相角鬥築臺購砲誓掃仇讐縣宰深恐兆姓傷殘官斯土者斷不得置身事外因會同廣州協黃和亭協戎帶領營兵馳往彈壓鄉人見而解散縣宰遂拘紳者數人回署以便訊懲○本月十九日有犯人九名押赴法場處决廣州府及兩縣四營均往監視内有一犯年方弱冠臨刑猶高聲歌唱無異清客之登臺串戲大有眉飛色舞情形見者咸喝采聲喧歎爲得未曾有○右龍厘局總辦張石磷太守當差一載瓜代需人藩憲遂遴委候補通判馮别駕寳封前往接辦○本月十三日北洋海軍提督丁軍門由香港乘官輪船至粤拜見督撫及司道各員翌日各憲依次答拜聞軍門擬勾留數日卽辭返香港云○西門外長庚里人李某賦閒日久景况甚艱本月十二日亭午時獨在房中用火槍擊斃家人聞聲趨視見已倒臥地上鮮血淋漓矣慘哉○本月十三晚有三劇盜匿跡靖遠街某烟寮吐霧吞雲洋洋自得營兵急帶同眼線向之拘拿盜手執洋槍奪路而走至河干縱身一躍鳬水脫逃營兵無可奈何惟有望洋興歎而已噫以數十兵勇而不能擒一盜兵勇之伎俩於此可見矣國家歲糜金貲千百萬誠何益哉 
[溢城雪意]  
　　交卸署九江關道徐仲昉觀察於本月十五日午刻乘紅船赴省當排道出轅時前導有庚午科舉人辛未科進士欽點主事辛卯科文武閳提調署理鹽法道分巡瑞袁臨道廣饒九南兵備道督理九江　等牌又有萬民傘十五柄德政牌五十餘扇德化縣羅少垣明府先期飭差在碼頭支搭彩栅升任關道誠果泉觀察九江鎭何采臣鎭軍九江府崇濟川太守以下各員均往江干送别○本月十六日辰刻九江府崇太守率同德化縣羅明府捕廳沈幼泉少尉行勉春典禮前導有紙糊春牛一頭以七八齡之男童粧作芒　身衣黃衣出東門久西門分道回署○今冬屢降祥　平地高至數尺窮民無衣無食者經此寒風瑟縮難堪許君煥曾捐施綿衣若干又有隱名氏者按照乞丐之在城者每名給以白米一升以拯其餒○西園巷口余姓耙店屋簷被雪壓倒適有二人行經檐下壓碼頭願遂送回家幸無大礙○星子縣屬有地名靑山者荒凉孤僻四無人烟有六人行道遲遲跌入雪窖無人援救竟爾凍斃其中吁慘已○西園閔姓數椽老屋悉係茅龍被雪壓坍致夫妻二人齊埋入冰山雪谷迨經隣人荷鋤救出則巳氣絲不屬急烘以火始有生機 
[砲臺崩壞]  
　　客有自荆沙至宜昌者告諸本館訪事人云上月二十一日之夜十一點鐘時竹家子洋栅外江岸砲臺忽然崩倒岸旁泊 
 
 

Page 3

 
 
有大船二號小船一號被土所壓以致傾頽小船上有六人均斃於沙土之内有一船由湖南來此裝載錢百餘千亦陷於沙中無可取出所崩坡岸約長十餘丈亦可見工程之並不堅牢也 
[西報譯新]  
　　三十日英京發來電報云埃及相臣裴未現因抱恙在躬故已乞休致仕而而埃廷卽簡羽伸花吉里授其相位乃花相晉贊綸扉之後竟將諸廷臣大爲更易以致國人甚爲不服蓋其所爲旣多不善且花相又係土耳其籍之人故也英京太晤士日報論及此事亦謂該相所爲之事每與英人所行新例相左且其授斯相位也并未謀及英國駐埃大臣故英國尙未認彼爲埃及相臣惟據埃廷云埃及卜相之事英國實不宜干預云云現在此事尙不知作何究竟也該報又云埃國亞勞未之事尙在目前寄語埃廷其尙爲之番愼焉又有某西報云埃廷之爲此事諒係法俄二國暗中唆使而然理或然也○近來金價日見其貴銀價日見其廉以至用銀之區莫不暗形虧耗頃閱英國理藩院大臣報章言印度地方因近日銀價日廉故於近此十四年内暗中虧耗之銀已至五千一百零八萬零六百八十二勞卑之多是緣銀價日低以致耗斯匯水也時局艱難於斯可見○近來新舊金山等處厭逐華工蓋以其勤儉耐勞而所作之工亦殊奮勉致召土人之妬故遂羣起而嗾之也惟新金山之北境　帶則尙未行苛禁是以華人趨之若驚爭出其途兹閱該處某西報言近來華人工役言往其地採金者約四五千人之多散處其中採金爲業凡有産金之所幾爲佈滿且此地惟華人方可工作亦惟華人採取方覺有利可圖蓋華人性旣勤儉又復耐勞故能樂此不疲以博蠅頭之利也今計該處産金之所共有十四區而被華人採取者已有八區此外西人土人僅得六區且此西人所採之礦亦須招募華工更如開墾地方以及斬刈柴薪等事亦非華工不可是無怪華人之聚而愈衆然則國家於此宜設律條以重抽華人之稅否則華人日來日甚漫無限制將來地方必被其靡爛不堪嗣後四人土人均有無從覓食之苦云云該西報之言如此現已舉派西員一人以司厥事稽查諸礦并訂條例凡欲開採金礦者應照如何領如何採取爲之限制俾免靡爛地方云噫苛例日多爲華人計者亦殊　矣○初一日英京發來電報云英國駐埃及大臣高羅馬現語埃廷謂嗣後埃及如有要件務須與本大臣相商然於羽伸花吉里一員英國實不認彼爲埃相云云又聞埃及之用該相法俄兩國實未預謀於其問來電又云英國駐埃各員均視此事爲甚要以故頗形震動現英國大臣羅士勿里得聞此事欲請諸當道公同酌議以謀處置之法也○法國駐西貢總督蘭尼伸昨當西貢議例局聚會時談及東京時務據稱此地自歸法人管轄後工藝迭興耕種日廣舉凡各事皆已蒸蒸日上而地利所出尤以煤炭爲大宗卽以紅機其保兩礦而論日覺卓卓可觀紅機之礦産極豐不徒供本處取給卽運至香港銷售者自去春以來每月約有四五千墩而西今歲所産估計亦可得煤二十餘萬墩該礦公司現經築有鐵路由産煤之處直達紅機埔頭故搬運落船甚爲利便至其保公司所屬諸礦亦覺甚豐西今年内估計約可得煤五萬墩之譜云○初二日英京發來電報云埃及之事現經妥協埃王曾與英國駐埃大臣謂前簡花吉里爲相一事乃屬一時之誤現已將其黜退再簡耆臣來士以爲相國云云現在已蒙英國駐埃大臣允准矣○初二日英京發來電報云法國外部大臣知華現於議院内覆答議員所問埃及之事云現觀埃事英國實竭力經營於其間現在此事已咨照我法駐英使臣與英國外部妥爲酌議矣至於埃及之事本部堂當爲細查然我法及歐洲列邦亦不任埃及君臣妄爲妄作也○德國向例凡有軍國重事向來禁人洩漏厥例甚嚴近來德廷諸臣雖有增兵之議然其欵目則猶未經列出蓋議而未成之事不欲遽使人知也兹閱德京高鑾加錫日報載有德國擬設增兵新律有云凡諸德國之人若其力能用軍器者卽當勒令充爲步卒而於額兵三年之限改爲二年更自新律頒行之日起予限二十四年屇期須有精兵四百四十萬人可以摧銳破堅以備疆埸之用惟此例若行卽耗軍需甚鉅每年所增欵項計有三百二十萬磅之多云云該報所言如此聞急相國得閱斯報甚爲震怒卽飭查該報此說係得自何人傳擠云 
[金陵官報]  
　　十二月十六日同知朱宗澄禀知到通濟門粥廠差通判羅允猷禀知奉厘捐局委赴泰州公幹分發江蘇試用府檢校齊堯年由京來從九劉朝陽禀知奉委泰州冬防差督轅牌示照得江南鹽巡道一缺前請以胡道家楨補授現已奉部復准應卽飭赴新任至署江南鹽巡謝道元福應卽飭回淮揚道本任又吳淞管叅將員缺本部堂查有兩江記名總兵謝得貴署理又内河水師廟灣營遊擊儘先遊擊錢昌德請補應卽飭赴新任又太湖左營副將員缺本部堂查有請補蘇右營遊擊劉長清堪以攺補所遺蘇右營遊擊查有儘先副將余萬興堪以借補十七日從九楊名樹禀知奉委河運文案差十八日署理鹽巡道正任淮揚道謝謝飭知回本任辦軍械所候補道張謝委辦大通督銷局差辦同文館候補道王廷訓謝委辦五河鹽厘局差辦金陵書局候補道程儀洛謝委江西督銷局差候補道魏嘉齡謝委辦軍械所差李國琛謝委會辦城内保甲差史錫康謝委會辦支應局差知縣王恩培禀辭赴氾水騐收漕米督轅牌示署狼山鎭總兵宋聲平應調省另行差委所遺蒙務本部堂查有統領太湖水師朱鎭洪章委署又署太湖恊副將朱德明現委接帶蘇防營勇副將篆務查有田副將明山堪以委署十九日候補道志鈞謝委辦金陵書局差楊兆鋆謝委金陵同文館差張廷杰謝委會辦金陵洋務局辦江南機器總局候補道劉麒祥辦輪船支應知府劉式通均由滬來准補廟灣營遊擊錢昌德叩謝先行署理二十日辦江南機器總局候補道劉麒祥辦金陵書局候補道志鈞辦金陵同文館候補道楊兆鋆輪船支應知府劉式通准補海門同知王賓謝飭知赴任知縣周衍齡江蘇候補班補用知縣黃啓南湖南人又試用知縣鄧暹經湖北人均由京來提督李新燕叩謝統領江蘇留防太湖水師全軍知州楊增芳禀知關缺另補知縣劉德銘於十八日病故二十一日候補道郜謝委會辦堤工局差 
[津門雜記]  
　　靑縣鄭昇平向以刀筆爲生涯地刻薄成家偏能久享幾疑天道報施之或爽其子某甲旣登賢書猶子某乙復成武進士科甲聯翩鄭遂以封翁自居平日施爲每不滿於輿論鄉人均側目焉今歲因辦橋工曾向各戶勒捐並派鹽商王某輸錢四百千王謂善舉當量力而行未可强人以所難倘必限定數目情同抑勒碍難惟命是從鄭以向來辦理各事人莫敢違今王首先作樓不可不小懲大戒遂與鹽店爲難王亦不肯低首下心將鄭生平劣跡臚列多端控諸靑縣駱大令初以名片相邀鄭置諸不理改用差傳依然不到並有毆差情事大令震怒移會城守某千戎督率兵差前往協提　鄭入城斡旋此事相　於遽千戎卽飭兵差將鄭簇擁入城解縣訊究鄭出言頂撞大令飭責後繫諸囹圄惟鄭年屆六旬且有功名未革當由鄭子糾合紳耆人等至天津府上控鄒岱東太守以虚實均應澈底根究遂於十一月下澣委員查覆嗣於十二月初間奉府提訊旋將人証卷宗於初六日解府内有隋六係天津縣混星於數年前犯案寄禁靑縣監獄是日一同解津不知何故或謂隋在監内已充牢頭當鄭收禁後或有詐　情弊此次牽連而及故與鄭同解云○高麗國小而貧人多嗜好近向中國借銀二十萬兩以應急需正不知作何用度也○粥廠穢氣薰蒸最易醵成癘疫籌賑局司道關心民瘼擬於日内將西沽北倉兩女廠先行裁撤資遣回家俾得從容度歲並按口發給票據俟到家後大者各給津錢一千文小者五百文庶幾實惠均沾無遺無濫聞該兩廠委員業已造册報道以便辦理 
[滬濵雜誌]  
　　著名流氓高和尙在滬南三泰碼頭攫取划船之櫓不肯交還經划船婦赴局喊控已列報兹聞划船婦正欲赴局禀控高自知理屈央人理勸求免控告情願將櫓送還該婦初尙不允繼經人竭力排解始免雀鼠之爭○時屆歲闌鄉人來滬購買年貨有轂擊肩牽之勢各店夥在櫃交易幾於應接不暇前日午後有三林塘鄉人某甲來滬購物回時肩負背布袋一口内有大錢七百文洋銀十八元行至南巿 
 
 

Page 4

 
 
董家渡相近忽被匪人將袋搶去甲奮力狂追行未數步跌仆塵埃中迨掙扎而起匪已去如黃鶴矣光天化日之下匪徒如此横行有緝捕之責者何竟充耳不聞耶 
[保護街道]  
　　本邑城廂内外街道甚狹且多損壞經善堂籌欵興工大加修理迄今工程已竣一律平坥堂董恐民間依然蹧蹋禀諸十海縣黃愛棠大令出示禁止大令准之於是高張告示略謂現據輔元堂董曹基善汪濤禀稱現在西門内之西倉橋叅府前西昌橋小南門内之王家弄花園弄小東門内之花草浜陸家樓聚奎街老學前等處均由堂中籌欵修理嗣後仍恐無知居民任意蹧蹋若再修理堂中經費不敷籌欵非易求請示禁等情據此合行出示曉諭如再故違抛棄垃圾一經察出提案究罰 
[不認爲盜]  
　　盜犯張幅忠混號雲裏飛行刦太倉朱姓家錢洋衣服由捕拘獲經太倉州程直剌訊實兩次押解來滬赴道轅過堂因供詞翻異聶觀察復委夏太守研訊前報巳紀之矣昨晨捕役又至縣署將張幅忠提出解往道轅鐘鳴十下太守升坐二堂提訊張供稱小的係海門廳人向以務農爲業安分餬口不管閒事太倉朱家被盜一案小的實未知悉此次有某甲等欲佔小的之妻致被誣指爲盜叩求明察太守盤詰再四張堅執前詞太守命上挺棍並踏杜子良久張矢口不移太守飭交縣捕帶回收入内監聽候禀明道憲備文發回 
[英界公堂瑣案]  
　　包探沈金隆禀稱陳德生竊取新沙遽洋行棧内洋棉線十二絞計值洋銀二元二角經小的拿獲人贓解送案下出店人朱耀南訴稱陳係棧内工人乘間竊取洋棉幾旣由包探捕案求大老爺准小的領贓陳供稱小的在棧内做工貪小拾取洋棉線尙求法外施恩蔡太守判令管押十日贓給朱領去○包探顧阿六禀稱周阿訓投捕房訴稱張阿英等借鑄不遂突被毆傷因拘張及帮兇人羅阿林范阿大送案周長生訴稱阿訓係小的之胞兄今被張糾人毆傷不能投案尙有帮兇之趙祥阿寳少山二人未經拘獲張供稱小的在治下當木匠不敢行兇羅范同供稱張與阿訓口角經小的等勸開蔡太守飭將張暫行管押羅范均交人保出俟阿訓到堂質訊核辦○東洋車夫蔡全川訴稱小的驅車至西洋公館前有林見者雇坐至華順碼頭旨定車力三十五文旣到竟少付若干口角遭毆傷及眼角請爲騐視并警兇頑林供稱　的雇坐伊車講定價值到後索加致與口角蔡太守判罰林洋銀兩元給蔡爲養傷費○包探孔阿才禀稱張阿金竊取邱阿德家銅銚一具經小的查獲人贓解送案下邱投案領贓張供稱小的病骨支離無衣無食初次犯竊尙乞施恩蔡太守念患病屬實飭發棲流公所醫治俟病痊再行安置贓給失主領去○包探黃四福禀稱張元炳竊取張元新客棧中夾被一條今將人贓送案元新訴請領贓元炳供稱小的實是初犯求大老爺曲恕一遭蔡太守判令管押五日贓給元新領去 
[法捕房瑣事]  
　　蘇州航船費玉祺費銀生等串竊絲客徐鑑和囑裝之絲二十五斤經失主查明將費銀生扭送法捕房當有失主之友莫榮軒錢桂坡等到案代訴其詳已見前報昨日下午兩點鐘葛同轉蒞八仙橋捕房包探王榮培禀稱查得該舟子所竊之絲藏在咸德里某婦處已吊到原絲十二紥呈送案下同轉飭將費銀生帶案覆訊費見贓已吊到不復推諉卽供稱初次犯竊尙求恩宥同轉謂航船爲人運貨總以信實爲主爾等不應瞻大妄爲費稱此事係我兄費玉祺起意兄因年關逼近欲料理欠欵與我商量小的未敢應允兄堅執已見言明將來如有糾葛伊當挺身到案同轉謂爾兄竊去之絲寄頓何處供稱兄所竊之絲約有二十餘紥押在蘇鄉毛家橋相近典當内謂昨日向爾根究爾堅執不認今贓已吊出尙有何語搪塞喝令掌責二十下疉加研詰供稱小的所供句句確實同轉謂爾刁蠻巳極著再掌八十下供稱兄現在無錫求將小的交保限十日將原絲交齊願將航船一艘在滬作抵容小的出外前往蘇州旋據莫錢兩人同稱費若有人擔保出外小的等願與同往蘇州同轉令莫等自行商議一面飭船埠頭到案具保○方元成控同居之王子生王吳氏串竊衣物一案前報巳紀之矣昨據包探郁庭湘稟稱此案業巳查明劉大元不認親戚特來稟覆方元成又投案禀追各押店夥請追押本同轉謂方曰贓巳吊到所有押本錢十七千三百六十文須由爾自理寍波亦有押票三張方稱寍波之物可自取贖惟箱内有洋四十元亦被竊去同轉飭將王夫婦帶來詰問供稱箱丙祗有洋十六元謂劉德利店主不認爾爲親戚諒不肯爲爾料理王稱岳母確有存項洋一百元在伊店内此事須母舅代理同轉謂爾妻竊物爾不應代伊典質判各掌責二百下還押飭包探將其妻帶往劉德利質問明白再行核奪○跟丁許德祿行竊主人萬興邦官箱一口訊押情形已列前報昨據春申福客棧茶房某甲投案禀稱萬客巳於前晚他往遺下該跟丁衣服業巳送案請將該跟丁發落同轉著帶許德祿至案詰問許供城中梅家弄保田局吳老爺爲主人莫逆交同轉喝將許掌責一百下飭探帶往城中送交吳老爺發落○烟館主王巧齋誣控成衣匠王玉炳竊燈一案已列前報昨日該烟館堂倌吳德來投案候質同轉訊問之下吳稱燈在王袖内搜出王答稱小的經該烟館梭上開燈此處逼近櫃檯耳目衆多卽素善行竊者亦難肆其伎俩問爾烟未吸完爲何先給錢文答稱因燈中無油小的自向别榻掉燈一盞堂倌吳德來出言不遜小的與伊爭論忿懣異常不欲再吸烟遂給付烟鈔走至樓下王巧齋相隨下樓口出惡言小的本無虧心事不甘忍受當卽登樓與伊理論伊等共有六人將小的痛毆小的遂赶赴捕房致被一併管押同轉謂王巧齋曰爾等小烟報往往誣良爲竊王玉炳如來竊物豈肯給付烟鈔總之王巧齋不應行兇判押捕房一日以儆將來○蔣阿三詭稱其父病故向成衣匠張德生等央懇代籌欵項並向會館騙取棺木一具此巳屢列前報昨據張德生投案禀稱蔣阿三騙去　木當日囑舟子載往浦東舟子守候二日將棺木交與浦東廿四圖地保孫姓收管現由該地保函知小的巳將棺木送還會館是以來案禀明聞蔣阿三似此供騙巳非一次同轉帶蔣到案謂爾詭稱父死哄騙人財可恨已極判責三百板交原告領去 
[賑捐彚登]  
　　謹啓者敝堂接奉李修本大善士爲父久病請符代完十二月分平安愿洋十元並伊妻産後服符病愈完愿樂助金鐲對　重四兩三分兌兒洋一百四十元又高陽沈佑申大善士樂助洋一百元又南通州石港陽隱名氏大善士爲妻病愈完愿樂助洋一百元并交來周煥成大善士爲女病愈完愿樂助洋十元均備山西急賑噫哀鴻遍野待哺嗷嗷睠彼山西飢寒尤慘大善士施當其厄仁孝召平安之福慈　輸救命之錢吉太天佑俾爾壽康凡吾同人均深感激合登報牘以廣善纎上海六馬路仁濟善堂籌賑公所施善昌等謹誌 
[廣帮善例]  
　　啓者數所每屈年關承滬上廣帮各業慨助經費茲除分别掣付收格外理合錄登各寳號善欵數目以徵　實全亨號助洋十元悅生棧助洋六元華彰號助洋五元老悅生廣成合各助洋四元譚同興助洋三元建昌生廣發源福安遠昌長盛聯和以上各助洋二元均昌和鄭福蘭杏花樓廣芝舘致寳長長和吉昌隆紹彰廣衡隆仁信和盛生和堂安昌廣益順和廣利隆梁天興茂泰萬和發昌廣泰　昌匯安鴻發合記棧興合昇利信記和昌長隆順源廣吉祥萬利廣恆泰德泰東興瑞祥磒成合益查林軒　誠信廣泰祥忍名氏公泰大來榮正誠信潤實齋鹿芝館邇遐齋廣福和全利日升屈臣氏分局永生利普太和廣永和廣興祥同芳怡珍益和堂安和祥馥蘭公茂泰隆廣利亨永安隆陸俊記永益均益李彦生福興經昌泰一家春中華園以上各助洋一元友蘭軒吉祥軒啓昌保和堂廣恊順廣永隆祥源廣建昌廣成昌永義源新裕昌悔利同益生以上各助洋五角共計收洋一百廿四元五角竊見一年一度循奮例以鴻施而懷義懷仁祝新春之駿發此啓[  滬北樓流公所司董謹錄] 　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十八年十二月初七日京報全錄]  
宮門抄○諭旨三道錄前○發抄硃批四道○都統佛奏假期復滿病仍未痊請准開缺調理摺○江督劉奏請緩徵灶地折價錢糧摺○又奏爲奏報兩淮各場秋收分數摺○皖撫沈一奏請暫停分發摺○東撫福奏請議卹片○十二月初七日理藩院鑾儀衛光祿寺湘白旗值日無引見○海公假滿請安○額中堂謝賞御醫恩○粤海關監督廣英到京請安○淮安關監督世綱到京請安○儘先副將張紹芳謝恩○召見軍機慶福廣英○發抄鹿傳霖奏本年上心徵收錢糧等銀數目奉硃批戶部知道欽此○又請緩造徵信册奉硃批署照所請該部知道欽此○李鴻章奏牛莊關一百二十六七結收支稅數奉硃批該衙門知道欽此○又請仍以李瑞補大沽協遊擊奉硃批著照所請兵部議奏欽此○○奴才佛佑跪奏爲假期復滿奴才病仍未痊懇恩開缺調理恭摺仰祈聖鑒事竊奴才前因病難速痊兩次具摺奏請開缺均蒙聖主格外矜全前後賞假四個月毋庸開缺此誠逾格鴻慈奴才曷勝感戴當卽赶緊調治亟冀微痊銷假供職數月以來兩腿仍不時作痛步履艱難現值假期復滿腿病迄未就痊伏思奴才御前侍衛正紅旗蒙古副都統及管理圓明園八旗包衣三旗鳥槍營事務均係緊要差使若以病勢延纒一切應行之差奴才何敢託故不前再四思維惟有仰懇天恩俯准開缺俾奴才得以安心調理若能步履如常自勉力供職以期仰答高厚於萬一所有奴才病仍未痊懇恩開缺調理緣由謹恭摺具奏伏乞聖鑒謹奏奉旨已錄○○頭品頂戴兩江總督臣劉坤一跪奏爲兩淮泰州海州二屬各廠竈地被風被潮勘不成災　請緩徵折價錢糧恭摺仰祈聖鑒事竊泰州分司所屬富安安豐梁垛東台何垛丁溪草堰劉莊伍祐新興廟灣十一塲因女年入夏後晴多雨　嗣被海潮淹漫各項花息無不受傷統　收成减色勘不成災惟積歉之區素鮮蓋藏應徵錢糧若令新舊並完力有未逮擬請分别緩徵以紓竈力除富安安豐梁垛東台何垛劉莊伍祐新興廟灣九塲本年二月啓徵丁溪草堰二塲本年分折價及來年二月應徵之光緒十九年壓徵十八年分折價均應照常徵收外應請將富安安豐梁垛東台何垛劉莊伍祐新興廟灣九塲上年二月開徵之光緒十七年壓徵十六年各折價同丁溪草堰二塲因災緩至光緒十八年麥熟後帶徵之十六年分折價及本年秋成後各應帶徵之光緒十三年分並未屆帶徵之十四十五各年原緩折價一併緩至來年秋成後由遠而近每年帶徵一年又海州分司所屬板浦中正臨興三塲入夏以來雨澤稀少繼被風潮以致蕩地所種秋禾雜糧受傷較重收成歉薄亦屬勘不成災隨淹隨復無誤曬埽之鹽池應徵光緒十八年壓徵十七年分折價及來年二月應徵之光緒十九年壓徵十八年分折價均仍照常啓徵不計外應請將板浦中止臨興三塲本年秋成後帶徵之光緒十七年分蕩地折價緩至來年麥熟後徵收其來年二月應徵之光緒十九年壓徵十八年分蕩地折價緩徵來年秋成後啓徵據各該分司禀由兩淮鹽運使江人鏡署淮揚海道劉佐禹派員確勘具文會詳請奏前來臣覆加查核均屬實在情形合無仰懇天恩俯准分别緩徵折價錢糧以紓竈力除飭赶緊查造緩徵折價年欵銀數及勘不成災册結咨部核覆外謹曾同江蘇巡撫臣奎俊恭摺具陳伏乞皇上聖鑒訓示謹奏奉上諭劉坤一奏請緩徵竈地折價錢糧一摺兩淮泰州海州所屬各塲本年夏間雨澤稀少嗣又被風被潮收成减色若將新舊折價錢糧照常徵收竈力實有未逮加恩着照所請所有富安安豐梁垛東台何垛劉莊伍祐新興廟灣九塲上年二月開徵之光緒十七年壓徴十六年分折價同丁溪草堰二塲因災緩至光緒十八年麥熟後帶徵之十六年分折價及本年秋成後各應帶徵之光緒十三年分並未屆帶徵之十四十五各年原緩折價着一併緩至來年秋成後由遠而近每年帶徵一年板浦中正臨興三塲本年秋成後帶徵之光緒十七年分蕩地折價着緩至來年麥熟後徵收其來年二月應徵之光緒十九年壓徵十八年分蕩地折價着緩至來年秋成啓徵以紓竈力餘着照所議辦理該督卽刊刻謄黃徧行曉諭務使實惠均霑毋任吏胥舞弊用副軫念民艱至意該部知道欽此○○頭品頂戴兩江總督管理兩淮鹽政臣劉坤一跪奏爲奏報兩淮各塲秋收分數仰祈聖鑒事竊鹽屬各塲占熟　畝種植秋禾分數例應奏報兹查通州分司所屬豐利等九塲坐落通州如皋東台三州縣境内地勢高下不同本年入夏以來晴多雨少長發禾能暢茂闔屬牽算約計六分有餘泰州分司所屬富安等十一塲坐落東台興化鹽城阜甯四縣境内田畝高低肥瘠不等今夏雨澤愆期未得及時栽揷迨揚花結穗之際復被風潮收成殊形减色合屬牽算約計五分有奇海州分司所屬板浦等塲管轄疃竈　事曬埽所有蕩地種植秋禾雜糧始因亢旱受傷繼遭風潮低窪之處根荄被淹收成歉薄闔屬牽算約計不足六分據兩淮鹽連使江人鏡查明分數詳請具奏前來臣覆核無異理合循例恭摺具陳伏乞皇上聖鑒謹奏奉硃批知道了欽此○○頭品頂戴安徽巡撫臣沈秉成跪奏爲安徽省候補各官擁擠日甚請暫停止分發以資疏通而清治源恭摺仰祈聖鑒事竊照安徽省分極小前因候補各官人數衆多於光緒七八兩年經升任撫臣裕祿先後奏准停止分發二年限滿以後照常辦理在案嗣值海防鄭工等項捐例相繼復開指分來省人員接踵而至其間雖有叙補得缺及事故離省之人而按數乘除有增無减查安徽額設道員三缺均係請旨簡放其外補知府及直州同通州縣合計僅七十餘缺現在候補者自道府以至州縣已積至二百數十員佐雜額設一百六十六缺現在候補者多至七百餘員人數浮於額缺不啻數倍非特輪補無期卽署事差委亦難徧及况當各項差使歴經裁撤歸併以節遠糜閒冗各員更覺無從安置且選補章程近年經部酌攺同知通判知州向來四留一咨今則改爲二留二咨藩經犘庫大使州同州判向來儘數留補今則反爲一咨二留知縣叅革終養等缺向歸外補者今則或一咨一留或盡歸内選可補之缺見少候補之員轉多若再紛至沓來勢必愈形壅滯其中品流錯雜志趣易紛在潔清自好之流尙以固窮自守至於中材以下坐困頻年負累日深營求日亟馴至夤緣奔競流弊叢生實於吏治官箴關繫非淺臣與司道等體察情形悉心商議候補大小各官旣不下一千餘人不患無員差遣惟慮其未由自試因窮困而爲習俗所移欲求設法疏通隨時整頓惟有援照成案暫停分發除由部簽掣各項正途人員仍照常辦理外所有勞績捐納兩項自道府至未入流擬請概行停止分發安徽三年一俟限期屆滿再行復舊庶候補各項人員稍疏積滯不至過形擁擠藉以整頓仕途風氣亦於澄敘官方之道不無裨益據藩臬兩司會詳請○奏前來臣謹會同兩江總督臣劉坤一恭摺具陳伏乞皇上聖鑒勅部核議施行謹奏奉硃批吏部議奏欽此○○福潤片○再已故副將馮明山湖南湘潭縣人咸豐四年由武童投効湖北軍營轉戰宿松太湖隨隊進攻　湖安慶繁昌寍國蕪湖等處無不奮勇爭先所向克捷攻取江南九洑州冐險衝鋒身受砲傷並解雨花台圍積功遞保都司嗣經原任大學士兩江總督臣曾國荃委帶東字等營合圍金陵督率弁勇儘夜環攻迭受刀矛重傷絶不少郤金陵克復擢保叅將並戴花翎江南底定經升任撫臣丁寳楨檄調來東委充平字營營務處追剿逆捻於直饒陽一帶斬馘甚多東省肅清保以副將留東補用光緒十年籌辦海防委署統領登榮水師副將操巡訓練井井有條後因河工緊要調委代統精健河成五營旋接帶利捷水師承防長清南岸隄埝該處險工林立地長人少每值汛漲該故副將親率弁勇櫛風沐雨晝夜在工數載以來身受潮濕以致觸發舊傷於本年五月在營身故兹據各營將領呈由總理營務處布政使湯聘珍詳請奏卹前來奴才查該故副將馮明山從征湖北安徽江南等省大小數百戰迭受重傷檄調來東在於直饒陽追剿逆捻厥功甚偉旋帶勇隊承防黃河隄埝數年來盡力修防手胼足胝因之感受潮濕觸發舊傷竟致不起實堪憫惻合無仰懇天恩俯准飭部將副將馮明山照軍營立功後積勞病故例從優議卹出自鴻慈除履歴清册送部外理合附片具陳伏乞聖覧訓示謹奏奉硃批着照　請該部知道欽此 
 
 

Page 10

 
 
[光緒十八年十二月初八日京報全錄]  
宮門抄○發抄硃批四道○江督劉奏揀補水師叅將摺○又奏撥借輪　片○又奏請將上海丹陽兩縣缺字互相更改片○湘學政張奏　試完竣情形摺○東撫福奏請開復革員片○又奏開辦粥廠定數酌撥銀兩片○皖撫沈奏飭藩臬赴任片○漕督松奏飭同知赴任片○湘撫吳奏支發勇餉銀兩數目片○十二月初八日吏部翰林院廂紅旂值日無引見○濂貝勒由東陵回京請安○福建提督楊岐珍到京請安○江南總兵潘萬才到京請安○蒙古王公到京請安○記名提督陳羅謝恩○松森雍和宮熬粥覆命○召見軍機蒙古王公楊岐珍潘萬才○發抄李瀚章奏歴年舊欠錢糧已未完數目奉　硃批戶部知道單併發欽此○又上年分比較錢糧奉硃批戶部知道單併發欽此○依克唐阿奏昇站馬匹無缺奉硃批知道了欽此○世綱奏交卸淮關印務奉硃批知道了欽此○○頭品頂戴兩江總督臣劉坤一跪奏爲揀員請補外海水師叅將員缺恭摺仰祈聖鑒事竊江南外海水師川沙營叅將劉長春升補遺缺接准部咨係題補第二輪第二缺應用儘先人員行令照章揀員請補等因伏查是缺叅將有管駕艇船督巡洋面之責非久歴風濤熟悉沙線之員難期勝任臣於外海水師各員内逐加遴選其儘先叅將名次在前者計張焜李紹亮黃國安張兆榮謝泰平徐長順六員内除張焜李紹亮張兆榮均已病故咨部開除黃國安一員業經休致不計外其謝泰平徐長順二員查與是缺叅將人地不甚相宜未便遷就請補惟查有現署吳淞營叅將副將銜儘先補用叅將金玉田年五十歲湖南湘潭縣人於同治元年投効軍營隨剿出力荐保以都可補用復於克復烏魯木齊案内經前陜甘督臣左宗棠奏保光緒三年九月初五日奉　上諭金玉田着免補都司遊擊以叅將儘先補用欽此九年經左宗棠奏留兩江補用十年巡護海運出力案内保加副將銜十一年委署吳淞營叅將篆務十二年經前督臣曾國荃奏請攺留江蘇外海内洋水師補用經部覆准各在案該員才具明幹營務愼勤於海洋情形最爲熟悉委署外海叅將已歴多年巡緝洋面尤爲得力以之請補是缺叅將洵堪勝任核與定章亦屬相符合無仰　天恩俯准以儘先叅將金玉田補授外海水師川沙營叅將員缺實於海防營伍兩有裨益如䝉俞允俟部覆至日卽行給咨送部引　引以符定制除飭取該員履歴及前在他省實無叅革朦保印結咨部查核外謹會同江南提督臣譚碧理合詞恭摺具陳伏乞一皇上聖鑒訓示謹　奏奉硃批兵部議奏欽此○○劉坤一片再上年湖北因需兵輪差遣當將南洋裁撤測海輪船撥歸該省應用業輕奏明在案嗣因不敷調遣復由湖廣督臣張之洞商經臣查有前裁金甌小戴甲堪以撥借因該船自裁撤後久泊上海船身機器皆須修理飭據江南機嚴局將該船修整完竣連同全船砲械派員駕駛赴鄂聽候差遣又南洋議裁之福安輪船一號接准安徽撫臣沈秉成來咨以皖省小輪歴年已久不良於行商經臣將該船撥歸安徽駛用以公濟公兩有裨益所有該兩船應支薪糧等項均由各該省自行奏明辦理除咨明海軍衙門總理衙門戶部兵部工部查照外理合附片陳明伏乞聖鑒謹　奏奉硃批該衙門知道欽此　○○劉坤一片再上海縣本係繁疲難沿海三字要缺自闢口通商以來爲各省第一口岸地居衝要事務紛繁且華洋雜處時有中外交涉事件較之通省四字要缺尤爲吃重非稍子變通不足以資治理查江寍蘇州兩屬四字要缺知縣如册開元和吳縣係省會首邑武進丹徒山陽江都甘泉均係附郭首邑清河縣爲沿河要缺惟查丹陽縣自鎭江通商以後南北往來多集鎭江府城丹徒縣係附郭首邑適當其衝丹陽地方逈非從前可比是該二縣今昔情形大不相同似未便拘泥舊制擬請將上海丹陽兩縣互相更攺缺字俾爲地擇人各期允當據江蘇布政使鄧華熙會同江寍布政使瑞璋等詳請具奏前來伏查部行銓選章程内載浙江平湖縣原係衝繁疲難沿海題調最要缺改爲繁疲難三字沿海題調要缺仁和縣原定衝繁難應調要缺改爲衝繁疲難四字應調要缺等語察核章程似三字四字要缺如果今昔情形不同准其奏請互相調換今上海丹陽兩縣自通商以後地方情形逈異從前自應援照辦理擬請將上海縣改爲衝繁疲難沿海四字要缺丹陽縣改爲繁疲難三字要缺似此一轉移間不特與例案相符且於治理均有裨益謹會同江蘇撫臣奎俊附片陳請伏乞聖鑒訓示謹奏奉硃批着照所請吏部知道欽此○○湖南學政翰林院編修臣張預跪奏爲歲試寳慶等府州並長沙府考試完竣情形恭摺仰祈聖鑒事竊臣於上年十一月十二日接受湖南學政關防任事當經恭摺奏報在案臣於本年正月十六日出棚循照向章由陸路先試寳慶府次永州府旋從湘江入耒陽經由郴州試桂陽州回試郴州六月下旬出耒陽試衡州七月中旬回省試長沙至九月下旬竣事伏查文風以長沙爲最次衡州次寳慶永州若桂郴則又次之武試弓馬技勇以永州之祁陽爲最次寳慶之新化次長沙之湘潭益陽餘亦皆有可觀均經詳細校閱分别等第取進如額文童考數每縣多者三四千人餘亦一二千人不等武童多者每縣將及二千人少亦數百人竊以人數旣多易叢弊竇文武試日皆悉心厘剔愼密關防考試寳慶拿獲槍手二名永州查出頂替三名均發交提調官訊明懲辦餘尙知聞風畏法恪守塲規發落時文則朂以明經修行之規武則勉以有勇知方之略臣復隨時典之講明禮法因事勸懲冀得修整學綱益端士習以仰副　朝廷樂育人才之至意臣長沙試畢卽於十月初六日出棚按試岳州以及澧州常德各屬臣前所過各處民情綏靖秋穫頗豐堪以上慰　宸厪所有微臣試畢寳慶等四府二州文武生童情形理合恭摺其陳伏乞皇上聖鑒謹奏奉硃批知道了欽此○○福潤片再據賑撫局司道詳稱已革候選同知余壽鼎因山東黃水爲災待賑孔亟捐助銀五千兩以伸報効業經該局兌收開呈履歴請具　奏奬前來奴才查該革員係湖南長沙縣人由福建補用府經歴遵籌餉例報捐同知不論雙單月選用同治八年投効甘肅軍營委署伏羌縣事十一年前陜甘督臣左宗棠以行爲乖謬不諳政體奏叅革職又因伏羌任内查禁栽種鸚粟失察典史收受規費經左宗棠以漫無覺察意在徇隱　奏請永不叙用核其獲咎所由尙非貪成杜法今因山東被災賑繁欵絀捐助銀五千兩洵屬好義急公奴才不敢壅於　上聞可否仰懇天恩准將該革員余壽鼎銷去永不叙用字樣並開復原銜以昭激勸之處出自鴻慈逾格謹附片具陳伏乞聖鑒訓示謹奏奉硃批着照所請該部知道欽此○○福潤片再省城五方雜處貧民衆多每屆冬令在於東西兩關設立粥廠妥爲收養比年黃水爲災就食之民益衆均經委派員紳加意撫綏並施給棉衣藉免飢寒交迫所需經費銀兩動支藩庫又武職停廉及核减二成等項每年二三四萬兩不等本年照常舉辦業經遴委妥員分别開放惟庫存停廉等銀爲數無多現據藩司詳稱擬請自本年爲始每年酌撥銀八千兩作正開銷不敷之項另由賑撫局設法籌措以昭核實等情奴才查該司所請係爲撙節度支實事求是起見自應照准辦理除咨部查照外謹附片陳明伏乞聖鑒謹奏奉硃批戶部知道欽此○○沈秉成片　 
再新授布政使德壽現已到皖應卽赴任視事署藩司嵩崑飭仍回按察使本任以期各專責成除分檄飭遵外謹會同兩江總督臣劉坤一附片具陳伏乞聖鑒謹奏奉硃批知道了欽此○○松椿片再淮安府裏河同知前經奴才請調揚州府河務同知現署運河同知施培曾試署徐州府運河同知前經奴才請以現署裏河同知候補同知萬靑選試署接准吏部咨覆先後議奏奉旨允准各在案自應各飭赴任以專責成除檄飭遵照外謹會同兩江督臣劉坤一附片具陳伏乞聖鑒謹奏奉硃批吏部知道欽此　○○吳大澂片○再查湖南歴年支發防協各項動用藩糧兩庫錢糧均經隨時奏報在案兹據總理善後報銷局司道詳稱光绪十八年七月起至九月底止共撥藩庫十八年驛站銀二萬兩糧庫南秋銀二萬兩總共銀四萬兩均湊作甘滇並本省防營勇餉之用應請歸入善後經費項下作正開除彚案造銷等情呈請奏咨前來臣覆核無異除咨戶部查照外理合附片陳明伏乞聖鑒謹奏奉　硃批戶部知道欽此 
 
