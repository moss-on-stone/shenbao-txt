# 1880 - 352 - 4902750

 

Page 1

 
 
[論籌邊]  
　　古時邊疆去內地近今時邊疆去內地遠然而古時邊患轉若不至如今時之急者河也古者幅　未廣無論外送洋之地不相間聞卽同一亞洲之中尙有荒徼不庭之地中國未嘗過而問焉卽有狡焉思逞窺覦邊陲者亦僅以薄伐從事使之有所懼而已故詩曰薄代玁狁至於太原夫太原朔方等地皆在今山西省內而詩人言之若已覺其遠看則彼時禦遠防邊之意可知已至漢武開邊馳心域外於是命衞霍等大將軍爲出塞之師史册所載有出塞至五千里者已爲遠矣有出塞至八千里者則遠之極矣燕然石銘交阯銅柱彼時視同絕域而今時觀之則猶是版圖之內耳今之所謂邊者陝甘雲貴等處最爲吃緊而近來俄人竊踞伊犂藉端要挾大有駸駸內逼之意則此時邊疆之尤宜講究者莫如西北之回疆等處東北之黑龍江吉林等處軍志云寍我薄人毋人薄我又曰先人有奪人之心然則爲中國籌邊之計孰有過於先發制人之策哉本朝勁旅多在北邊內外蒙古滿洲漢軍各旗兵類多善雖曰時勢不同而以目下刻刻戒嚴時時操習尙不至於步伐生疎行陳無律加以將軍都統等皆能軫念時局勉力拊循計東三省防駐及西征之旗绿各兵其數不爲不多邊境地屬險阻有進無退是爲上策有險可守卽有懈可乘敵人遠來疲憊當其未定而先擊之以主待客以逸待勞蔑不濟矣設或不勝退可以守舅犯所云如其不勝表裏山河必無害也如敵人初至之時營壘未就勢本可乘而退縮爲心但事堅守勿戰已足爲敵人所輕迨敵人營壘已定盡力攻圍而始欲出兵以撓之晚矣且防邊之道當以戰爲守兵弗悉聚於城中宜分數營爲掎角之勢乘其初至日夜撓之我兵衆多可以輪替敵兵道遠運艱斷不如主兵之從容自在此魏武褒斜大道之敗所以棄漢中而去也夫强弱形也勞逸勢也賓主分也我以逸待勞以主待客卽使强弱縣殊尙可轉弱爲强而况中俄兩大初本無所軒輊者哉古之防邊者莫妙於堅壁清野之一法今黑龍江境已有爲俄人所奪取者伊犂全境則皆爲俄所踞此法未必能行然誘之稍稍入內彼軍轉運卽有不便我但堅守以拒之分兵以擾之俄人雖善鬥恐亦無駐足之地所謂以戰爲守非專注意於戰而其守自無不周不必專注意於守而戰自無不奪其志先定則其氣不餒而肆應無難矣西北東北兩邊圉多係遊牧之地其間有數十里或數百里無水草者我自擇善地而處失水草之宜其潰可立而俟故邊陲之守不可存畏懦退避之心要知我退一步則敵人卽進一步我棄其險則險卽爲敵人所據相逼而來絕無可以鬆手之處又安得而不奮發從事也况俄兵之强强于槍砲輪舶遠過乎中而陸地攻戰未必華兵之有遜於俄吾嘗謂俄人若以水師擾諸海口則中國防不勝防或尙有所掣肘若邊境對壘則俄人勢必不支何則俄人必不能以傾國之師扼我邊境而我有險可恃有兵可調斷不至爲其所挫所慮中國但恃其險而不敢分兵以撓之則相持旣久彼師將有所濟營壘旣堅餉運可繼一時勢難猝滅設或一處有失則棄險於敵我退敵進其氣愈壯其勢愈橫則邊陲不可問而內地亦爲之動搖其害有不可勝言者矣籌邊者其以余言爲然耶否耶 
[恭錄　諭旨] ○十一月初五日奉　上諭京師入冬以來尙未得雪農田待澤孔殷實深寅盼朕於本月初七日親詣　大高殿拈香　時應宮着派惇親王奕誴　昭顯廟着派恭親王奕訢　宣仁廟着派惠郡王奕詳　凝和廟着派貝勒載治同於是日分詣拈香欽此同日奉　上諭全慶着補授大學士管理工部事務靈桂着以吏部尙書協辦大學士欽此同日奉　上諭順天府府丞着朱以增補授欽此同日奉　上諭麟書奏考試入塲擁護請飭詳定章程一摺此次考試候補繕本筆帖式滿洲繙譯官並蒙古繙譯候補筆帖式入塲時不候依次點名散簽爭先擁擠實屬不成事體嗣後辦理各項考試應如何添派弁兵員役妥爲彈壓著步軍統領衙門順天府酌度情形詳定章程以肅塲規欽此○初六日奉　上諭葆亨奏署藩司本任臬司衙門不戒於火請交部議處一搜捕本年十月二十四日山西臬司衙門不戒於火燒燬住房十一間雖經卽時救息究屬疏於防範署山西布政使按察使松椿著交部照例議處餘依議欽此同日奉　上諭工部尙書著瑞聨補授欽此○初七日奉　上諭前據御史孔憲設奏叅中城副指揮白荃豢賊縱賭聲名甚劣各情當經諭令都察院堂官確查叅奏茲據奏稱訪查白荃尙無豢賊縱賭確據惟中城地面煩雜該副指揮未能認眞整頓人地究屬不宜等語中城副指揮白荃着開缺歸部照例辦理餘依議欽此同日奉　旨杭州將軍着吉和補授廂藍旗蒙古都統着穆隆阿補授欽此同日奉　旨此案着交凃宗瀛督同臬司親提人証卷宗秉公嚴訊確情按律定擬具奏原告民人程德該部照例解往備質欽此○初八日奉　旨載英補授光禒寺卿欽此同日奉　旨正白旗滿州副都統着奎潤調補廂白旗滿州副統都着長春補授長春所署正藍旗蒙古副都統着靖凱兼署欽此同日奉　上諭周恒祺奏已革知縣虧短交代銀兩延不完解請拿請拿問查抄監追一摺山東已革臨朐縣知縣嚴家正前在臨朐任內交代虧短正雜等項銀兩爲數甚鉅屢經催提尙未完解實屬胆玩嚴家正着卽拿問監追由周恒祺將該革員任所寓所資財嚴密查抄仍咨行兩江總督江蘇巡撫將該革員原籍家　一律　 
 
 

Page 2

 
 
查封備抵並提集經手書吏人等嚴訊是侵是挪按律懲辦該部知道欽此○初九日奉　上諭慶裕奏特叅庸劣不職各員請分別革職降補一摺廣西候補知府陳景奎利心太重辦事欺朦補用知州張發祥性情乖僻操守平常前署西隆州知州柳城縣知縣劉　馨操守不　聲名甚劣前署懹遠縣知縣補用知縣楊自明居心巧詐辦事　頇義寍縣典史黃承德擅受民詞縱差訛詐桂平縣穆樂墟巡檢繆昂任意妄爲不守官箴前署西隆州吏目太平府知事吳世仁性情乖謬心地糊塗均著卽行革職左州知州張相臣辦事迂拘輿情不洽著以府經歷縣丞降補以肅官方餘著照所議辦理該部知道欽此○初十日奉　上諭左宗棠奏已故疆臣政績卓著籲懇建立專祠並將事實宣付史館立傳一摺已故內閣侍讀學士曾望顏前在陜西巡撫任內修明軍政整飭吏治墨吏土豪望風歛跡捻囘屢次竄擾力保危城舉行社倉積榖咸豐七年遇旱賑撫全活甚衆至今陜西士民追念不忘洵属實心實政遺愛在民曾望顏着准其於陜西省城建立專祠並將政績宣付史舘立傳以彰盡績欽此○十二日奉　上諭左宗棠奏甄別知縣一摺甘肅安定縣知縣趙國棟隴西縣知縣劉應龍年力就衰難期振作　着以原品休致鎭番縣知縣范希廉寍遠縣知縣王振遠安化縣知縣李德成性識迂拘辦事竭蹶均著開缺以府經歷縣丞降補敦煌縣知縣李榮人地不家著開缺另補以肅官方餘著照所議辦理該部知道欽此同日奉　旨稽察正黃旗蒙古旗務著舒璧去欽此同日奉　上諭本年各直省辦理秋審人犯經刑部由緩决改情實者四川省多至五起該督並臬司于秋讞重犯未能詳審核議均著交部查明分別議處嗣後各該將軍府尹督撫等務當督同所屬遵照定例酌核案情悉心究擬固不可失之刻核亦不可惑于救生不救死之說故從輕减總期執法持平無枉無縱用副明愼用刑至意將此通諭知之欽此同日奉　上諭吏部等衙門奏遵議禮親王世鐸等處分一摺禮親王世鐸肅親王隆懃禮部尙書徐桐禮部左侍郞桂全工部右侍郎興廉署工部右侍郞都察院左副都御史程祖誥盛京將軍岐元副都統富陞盛京戶部侍郎恩福刑部侍郞啓秀工部侍郎興恩奉天府府尹松林府丞潘斯濂應得降三級調用處分均著加恩改爲降三級留任不准抵銷富陞並著照部議再降二級留任准其抵銷欽此同日奉　上諭內務府奏拿獲擅入宮內人犯請派王大臣會同刑部審辦一摺本月初八日宮內拿獲混入禁門之劉振生一犯著卽解交刑部派軍機大臣總管內務府大臣會同刑部嚴行審訊定擬具奏欽此○十三日奉　上諭劉坤一裕祿請將年老知縣勒休並擅管茶卡之通判革職一摺安徽建德縣知縣李如箎年老耳聾任聽伊子試用通判李逢渥管理茶卡藉端需索物議沸騰李如箎著勒令休致李逢渥著卽行革職以肅官方餘着照所議辦理該部知道欽此同日奉　上諭銘安等奏坐補理事通判難勝煩劇仍請歸部銓選一摺前據該將軍等奏請將坐補長春廳理事通判薩呢揚阿以簡缺歸部銓選當經允准旋經吏部奏請仍應坐補原缺係屬照例辦理茲據銘安等奏稱查看該員才欠開展吉林設立民宮創辦伊始該廳事務煩難非該員所能勝任等語自係爲整飭吏治起見薩呢揚阿著毋庸坐補原缺以簡缺歸部銓選餘著照所議辦理欽此同日奉　上諭前因京師入冬以來未經得雪朕於本月初七日親詣　大高殿拈香並派惇親王奕誴等分詣時應宮等處拈香虔申祈　現在尙未渥沛祥霙倍深寅盼本月十六日朕仍親詣　大高殿拈香　時應宮着仍派惇親王奕誴　昭顯廟著仍派恭親王奕訢　宣仁廟著仍派惠郡王奕詳　凝和廟著派員勒載澂同於是日分詣拈香欽此 
[星使瓜代] ○中國派往日本駐紥之何張兩星使本年業已任滿本館前閱邸抄見有許竹篔太史謝賞加二品銜　恩之信疑其或邀簡放今知中朝果簡許公前往東瀛瓜代惟此說譯自西報尙未見有明文究不知確否也 
[拔還貸欵] ○中朝於西歷一千八百七十四年向英國告貸之欵今於英本年十月十九日在英京抽股按股拔還每股半年應得息銀四磅聞已匯於上海匯豐銀行於英本月三十一號卽可往取此項息銀云說見西報 
[水源述異] ○黃河之源相傳出於崑崙而禹貢但言導河積石江水出於岷山此皆中國所共知乃觀西人之言則有大異乎中國者西報言俄國近來派人遍查地理查至中國西藏新疆等處查地人致書於俄京云頃在西藏查得黃河及江水之源　出於西藏之雪山蓋該處高山積雪最多去夏氣煖雪稍稍融化逶迤流出江河之水卽漲秋冬氣寒而雪凝更無流出江河之水卽消刻交冬令黃河江水兩俱平穩略無漲盛之時則該處積雪堅凝之故也此說頗新奇姑照譯之 
[福州官報] ○十月初二日藩轅牌示福州府延楷已准告病遺缺以福防同知王冕南代理福防遺缺以試用同知任時昕代理云 
[申禁抄售分票示] ○欽加三品頂戴辦理上海租界會審事務江蘇補用府正堂陳爲續行嚴禁事照得租界內前有出售彩票各舖情同賭博先已禁絕嗣有將呂朱國票以大化小零星售賣名目雖異爲害則同又經本分府會商各國領事曁照會日斯巴尼亞及大西洋領事限定本年十二月初一日起卽西歷十二月底爲止凡有以大化小類似彩票者無論中西商人在事與否一律禁歇當堂飭取大有等各店遵結並明晣曉諭各在案茲閱申報仍有業經具結之三元福等多家胆敢又將西歷正月分票以大化小分條售賣登諸告白藐視禁令誘害小民莫此爲甚本分府前次之會商各領事寬以月日使售票各戶赶緊清理買票之人不致價歸烏有正所以不忍不教而誅於嚴禁之中仍寓體恤之意爾等應如何激發天良痛除惡習乃爲日無幾依然故智復萌巧爲嘗試視告示如具文胆玩已極若不將三元福等先行拿辦則大有等亦得藉口遷延爲害何所底止且租界禁令首重賭博卽小民肩負糖食以一文錢博勝負者一經洋局巡捕目擊無不獲解本公堂懲辦今爾等將呂宋票以大化小分條售賣誘人博彩明登告白稱號稱店不知凡幾本分府若竟任爾等藐法妄爲則上無以對大憲下無以對商民更無以對各領事和衷商辦之誼萬不能再爲寬恕除飭提三元福等到案究辦外合再出示嚴禁爲此示仰賣票各舖戶以及諸色人等一體遵照自此示曉諭之後倘能革面洗心另圖正業仍是良民自應寬其旣往如果終於執迷甘陷法網卽係頑民定卽逐一拿案盡法處治本分府言出法隨决不姑宥卽有物議以此案辦理過當者本分府願任其咎斷不爲浮言所動遂致中止其各凜遵毋違切切特示 
 
 

Page 3

 
 
[勒令具結] ○英會審委員陳太守近見三元福等多家仍列有抄票告白怒其藐玩前諭昨因飭傳三元福號主詹容堂到案責其違禁詹稱告白所列係西歷十二月分票至奉限停止又已列有告白决不敢違太守又閱告白無訛隨諭令具不得分售抄票結以示愼重云 
[控妾案覆訊] ○月之十五日本報曾列控妾候質一案原告係住居英界之候補同知駱紀賢籍係福建被告乃蘇州人張錦智號石泉其兄名張錦仁俱住城內前日經上海縣莫大令坐二堂親自訊問傳到張氏弟兄幷其妹名潤寶又女僕王潘氏原告駱紀賢未曾到案遺家丁王桂投案呈遞稟詞一件梅紅紙憑據一紙開門八字一個莫邑尊閱畢先訊王桂在駱姓處住有風年答稱七八年又訊爾等呌潤寶是何稱呼答稱姨三太太邑尊隨著王桂暫退傳王潘氏訊問據供夫主王銀全素在張家爲僕我曾乳潤寶小姐張與駱姓素相認識故小姐幼時我曾抱到駱家去過一次過寄之說我在張家時未有此事後小姐已大我亦辭歇回家因丈夫回來說起小姐已過寄與駱姓曾到駱家探望一次作妾之事實不得知今聞涉訟因丈夫王銀全病　故此投質莫邑尊又著張錦智到案將王桂所呈之梅紅紙憑據擲與觀看張錦智供稱此紙實非我寫不知何來况紙上載我妻是陳氏但我妻實係唐氏並不姓陳卽此一端可知眞僞邑尊又訊現今家住何處房屋是何人產業答稱住城內黑橋浜房屋係屬自產莫邑尊又傳訊張錦仁將憑據付觀並詢姊妹有幾人據張錦仁供稱父母生姊妹有八人父在時曾出嫁兩人後父亡分晰我照管姊妹四人弟照管姊妹兩人嗣後又陸續嫁去俱歸望族而弟處惟剩幼妹一人年十三歲時駱姓之傭婦王媽媽來說駱家因無女兒欲得小姐過寄旋卽承寄與彼莫邑尊謂此事錯悞在前目今只得將錯就錯將兩妹送往駱家卽可了結張錦仁張錦智聞言俱大哭答稱若此實有玷宗先死後亦難見父母矣邑尊亦難遽斷卽訊潤寶今年幾歲在何年到駱家幾時同房業今可有身孕張潤寶供稱今年十六歲於十三歲五月間過寄到彼進去時稱駱夫婦爲爹娘甫兩月駱卽要同房本不願從無奈床上擺滿刀鎗謂若不相從卽加白刃强逼受辱忍氣吞聲直至今日邑尊又謂爾到駱家彼曾有金鐲作聘况爾兄立有憑據今祗得就此過去潤寶又供駱家過寄時確係有金鐲送來當時仍卽帶到駱家去時他們多稱我小姐今願拚一死不願再往駱家邑尊又駁詰三年之中旣時常往來此言何以從未說及刻今說也嫌遲潤寶又稱囘家時皆駱妻同往寸步不離兼有僕婦相隨何可提及兼駱家恐嚇謂若說出要罰跪六點鐘時候尙須重責故不敢說現因得間向兄嫂說破邑尊又詢張錦智云你們尙結新親以後總須往來何不就此將妹送去了結此案張稱我妹抵死不願再去至新結之姻事亦須中止此等畜類豈肯再將女兒嫁去邑尊謂若此則以後又須涉訟復訊王桂究屬何等稱呼王桂供實稱姨三太太况進門時我等曾經叩喜張氏弟兄聞言卽謂王桂爾竟謊說王桂卽在當堂與張等爭論邑尊大怒謂主人遺爾到此不過問幾句話何得爭論隨諭張氏弟兄云爾妹若肯死倒也完結今旣稱憑據是假着張錦智具結備案然紙上有王銀全作媒之說須卽交到張錦智願限十天無論王銀全痴癲與否總歸赴案邑尊着王桂回覆家主並諭覆訊時須將傭婦王媽媽交案張潤寶暫着其兄領回再候覆奪王潘氏無干釋回 
[鬥毆案覆訊] ○前所列紅木作鬥毆一案昨午後二點半鐘法公堂復經審訊承審官仍係朱委員曁白譒譯也當由捕房解到葉阿三王桂林兩人又傳到尙古齋古玩店之華南芝與出店曹三仔候質細崽沈蓮桂到案稱東家自昨晚至今傷勢轉重臥於床上竟不能轉側白譒譯又接到西醫來信稱寶昌之病十分棘手雖保無虞現囑伊不可着風不得多言等情承審官先傳詢尙古齋兩人據供是日經沈蓮桂來店稱洋東被紅木作中人打傷鮮血迸流央爲解勸我等到彼則寶昌業已受傷因勸伊到我店中略坐卽用金毛獅子藥等敷好隨報明巡防北局經局員將葉阿三王桂林兩人送縣云會審官又訊爾等到時尙見紅木作人肆毆否答稱彼等皆垂手不動白譒譯官又令細崽沈蓮桂將起衅原由復行供出沈蓮桂仍照昨日供詞縷訴及訊洋東如何被打沈稱到店後葉阿三卽將我拉住髪辮謂爾自己拿來物件何以令洋東獨自來取致我等被伊棒打正數說時店主婦亦將沈理怨洋人疑其辱罵卽赶進要打王桂林正在門口做工卽將洋人拉出我却被葉阿三揪倒在地是以不知洋東被何人打破頭顱問官着將葉阿三帶進研詰葉供亦如昨日問官謂洋人頭傷昨已據王桂林供認據醫生說脚上竟有棒痕此係何人動手葉阿三初仍不認官着與沈蓮桂對質研究再三葉方供認復將王桂林帶案再詰王又供認因洋人打我故用紅木桿回擊致破頭顱繙譯官訊洋人帶帽與否答稱雖然帶帽爲歪在一邊故傷頭沈蓮桂亦供稱洋人乃帶軟帽傷頭後流出鮮血方將帽子除去白繙譯又訊打時係由對面打抑由北後打答稱由對面打查該洋人受傷在左邊偏頂傷有二寸光景的係與王桂林所供當面被擊情形符合訊其當打時店主可在店中與否答稱不在於九點鐘送物往東洋公館又訊昨日尙供有陳阿七究何處人答稱徽州人審至是時已四點多鐘問官諭將該兩人且仍押捕房明日再解公堂覆訊俟洋人之傷勢如何再爲核斷其店主及在逃之陳阿七兩人備文移請上海縣飭差追提解送歸案候訊 
[探辦木桿] ○昨報李爵相委宋太守來滬辦理電報一節今探悉宋太守於前日已奉委往江西省採辦木植盖卽竪電線桿所用云 
[放火宜防] ○老閘德和里第七百號空樓房其房客甫於數日前搬出詎二十日晚十二點鐘時樓上忽遭火發幸得近處之華捕姚阿二等知覺趕卽救滅及細察起火緣由見所焚是破舊蒲包及簍柴等扶梯亦被移動盖撬門而入者的係匪徒放火若不嚴拿究辦居民當各有戒心矣 
[口角自縊] ○老閘地方有一周姓向開石作其子某甲近在虹口開設小烟館托某乙經管茲因向乙取店中贏餘無着致相口角甲有妻母家住居新閘詎甲口角後氣忿塡膺竟往妻母家自縊身死刻聞其眷屬與乙理論尙不知如何料理也然甲以細故身殉亦云愚矣 
[竊物薄懲] ○湖州人趙安仁赴英公堂稱在畢獵洋行管系絲樓有工人薛茂林竊取絲吐頭當被洋東看見獲住搜出原贓洋東以工人甚衆須重辦以儆效尤但渠係窮苦之人可否從寬出自體恤薛則俯首無詞陳太守隨判薛荷枷一月發頭門示衆賍交趙安仁領回 
 
 

Page 4

 
 
[指竊無憑續述] ○前報所列指竊無憑一則茲探得昨日法人軋拉到案尙未開口卽回身出外隨有某甲上堂稱徐明龍是我母舅洋人欠依工洋及誣行竊我亦被洋人積欠計洋一百餘元帶有帳簿呈閱請賜追還陳太守旣聞供語諭令與徐明龍一併投法公館控追云 
[判繳工洋] ○利益夾板船主洋人赴英公堂稱雇用水手華人鄭阿心曾給一月工洋計十二元豈在船五六天卽上岸不回昨日途遇扭住是以交捕送究鄭供曾收工洋無錯因船主時常毆打畏極上岸是實如今只求恩斷陳太守隨令繳還工洋十元另謀生意如不遵則須管押一月云 
[光緒六年十一月初六日京報全錄]  
　　補錄初五日宮門抄○宮門抄○上諭六道錄前○皖撫裕　奏請分別叅追摺○又　奏查訊擬結片○又　奏請　旌獎片○又　奏甄別各員片○江撫李　奏查明請　旨議卹並籌濬　港摺○十一月初五日禮部宗人府欽天監正紅旗値日無引　見○豫王假滿請　安○克王等搜檢覆　命○順王請假十五日○榮侯續假十日○松溎請假十日○內閣奏派騐放之王大臣　派出伯王奎潤祁世長王之翰○又呈進勾到本○召見軍機○十一月初六日兵部太常寺太僕寺廂白旗値日無引　見○禮王等由　盛京回京請　安並謝議敘　恩○全　謝授大學士並管理工部事務　恩○靈桂謝以吏部尙書協辦大學士　恩○朱以增謝授順天府府丞　恩○張凱　謝授內閣侍讀學士　恩○師曾續假五日○童華請假十日○太常寺奏派看視牲隻　派出崇禮○召見軍機　禮王　徐桐　興廉○皇上明日卯正二刻至　大高殿拈香　○○發抄　李瀚章等奏卽補道恭釗等分別請獎奉　旨覽欽此○又候補知縣張景朠等革職奉　旨着照所請該部知道欽此○彭祖賢奏新選宜城令劉維昌留省學習奉　旨吏部知道欽此○又撥解第九批京餉銀數奉　旨戶部知道欽此○又襄陽守恩聨展緩引　見奉　旨吏部知道欽此　○○頭品頂戴安徽巡撫臣裕祿跪　奏爲查明交代案內短交銀兩延不繳解各員分別叅追恭摺仰祈　聖鑒事竊照安省交代前因多有積壓經臣　奏明立限清厘請將光緒五年十二月以前未結交代作爲舊案勒限四個月督算完結查有前任全椒縣已故知縣徐堂賡前在全椒縣任內交代除抵實短交代正雜各欵銀三千二百六十餘兩又前署旌德縣已故試用知縣廖洪鋆前在旌德縣任內交代除抵實短交正雜各欵銀一千三十兩零屢催各該家屬延不繳解據各　現任查明欠數開具欵摺詳由該管府州道揭報到司據藩司盧士杰會同臬司具詳請叅前來臣查州縣經徵錢糧無論正雜絲毫爲重不容稍有蒂欠今該家屬等任催罔應一味延宕實屬玩視交盤相應請　旨將短交三千兩以上之已故全椒縣知縣徐堂賡卽行革職從集經手丁書人等嚴行審訊按律擬辦並提傳該家屬嚴訊勒限追繳一面由臣飛咨湖南撫臣將該員原籍家產查抄估變覆皖備抵仍飭查該員歷過任所寓所有無資財寄頓查封備抵其短一千兩以上之前署旌德縣已故試用知縣廖洪鋆亦請革職勒限六個月完交逾限不完卽行叅辦抄產備抵以重庫項　會同兩江督臣劉坤一恭摺具阿伏乞　皇太後　皇上聖鑒訓示謹　奏奉　旨已錄　○○裕祿片　再查已革按察使銜江蘇候補道許厚如因案革職遞籍管束私行出省前往廣東經臣　奏叅欽奉　上諭着兩江總督廣東巡撫迅將該革員查拿委員押赴安徽由裕祿訊明嚴行治罪等因欽此當卽欽遵恭錄轉行去後嗣據懹寍縣知縣尹起寫禀報該員許厚如自行赴縣投首據供前在軍營患　有手足麻木病症聞廣東醫法最良私往就醫未經在縣禀明現聞查拿於四月二十八日回籍趕緊赴縣投案並未敢托故潛逃及私行貿易等情當經臣飭司發府審訊茲據安慶府知府孫翼謀審明議擬由臬司核轉前來臣覆加確核已革道員許厚如籍隸懹寍縣前因在滬矇借洋欵案內經前督臣沈葆　奏叅革職遞解回籍交地方官嚴加管束該革員前在軍營曾患手足麻木病症光緒六年正月間因舊病瘵發聞知廣東醫治有騐未經在縣禀明卽潛行赴粵醫治嗣聞　奏叅查拿赶卽回縣投首據該縣尹起　禀報經臣飭司發府詳加查訊該革員實因患病就醫私行離省尙無在外滋事別情其另被太平縣人趙立德控告之案亦經質訊並無唆訟情事案結訊明應卽擬結查律載　制書有違者杖一百又例載聞拿投首本罪上减一等科斷各等語此案已革道員許厚如以　奏明遞籍嚴加管束之人輙敢不遵約束藉病潛行離省實屬有違　功令現訊尙無在外滋事別情並於一聞查拿卽行趕回投首自應按例問擬許厚如應如該府司所擬合依違　制者杖一百律擬杖一百聞拿投首照例於本罪上减一等擬杖九十係已革職官另犯杖罪應照例納贖仍飭交懹寍縣嚴加管束如再任性遠離卽行從嚴懲辦其另被趙立德控告之案現經質明應歸彼案議結除供招咨部外理合附片具陳伏乞　聖鑒訓示謹　奏軍機大臣奉　旨刑部議奏欽此　○○裕祿片　再籍隸寍縣江蘇候補道汪福安遵其故父一品　封職道銜汪若洋遺命將所置田產每年租稻一千七百一十七石五合又房屋一所計二十四間共置價合銀七千兩有奇捐作義庄祠屋永爲祭贍公產擬議規條並造具田房坐落處所等册呈請立案永禁盜買盜賣以昭遵守等情由潘司盧士杰轉詳請　奏前來臣查士民捐資贍族田業　値千兩以上者例得請　旨建坊今已故　　職汪若洋敦宗贍族捐置義庄其子汪福安克承先志洵屬　恤可風核與建坊之例相符相應請　旨將已故一品　封職道銜汪若洋准照例建坊給與樂善好施字樣以示　旌獎除册結咨部外謹會同兩江督臣劉坤一安徽學臣孫毓汶附片具陳伏乞　聖鑒訓示謹　奏軍機大臣奉　旨着照所請該部知道欽此　○○裕祿片　再道府州縣保歸候補人員應於到省一年後察看考核　奏明分別煩簡補用歷經循辦在案今查有候補道吳修敱自光緒五年九月初二日到省之日起扣至六年九月初二日試看一年期滿又候補班前先卽補直隸州知州朱大紳自光緒五年六月十八日改發到省之日起扣至六年六月十八日試看一年期滿均例應甄別據藩臬兩司會詳前來臣覆查該員吳修敳才識明練任事愼勤堪以留省補用朱大紳年强才敏堪以煩缺留省補用除咨部查照處謹會同兩江督臣劉坤一附片具陳伏乞　聖鑒謹　奏軍機大臣 
 
 

Page 5

 
 
奉　旨吏部知道欽此　○○頭品頂戴江西巡撫臣李文敏跪　奏爲查明大姑塘等處遭風溺斃人數內有教職營兵因公殞命請　旨議卹並籌議疏濬支港停泊船隻恭摺獲陳仰祈　聖鑒事竊臣承准軍機大臣字寄光緒六年五月十九日奉　上諭御史傳大章奏民船遭風請飭酌疏港口俾資停泊一摺稱江西大姑塘爲九江分關其地　臨鄱湖船隻停泊遇有風浪易於覆溺本年二月初八日該處所泊船隻遭風溺斃多人姑塘本有支港可容舟楫每年夏秋漲發民船泊入向無損失冬春永涸船隻駛入必須灣泊大湖之側每致失事若將港口淤　之逐量爲疏濬俾民船得以進泊關稅便於完納民命亦可保全等語該御史所奏能否照辦着李文敏體察情形酌議具奏此次被淹人口如有因公殞命之員卽着查明請卹原摺着抄給閱看將此諭今知之欽此覆查江西星子德化湖口彭澤等縣　臨鄱湖長江風波最險每遇暴風舟楫往往覆溺從前各有救生船軍興之後朽廢無存近年經臣飭令各該縣規復舊章製造堅固舟隻泊湖濱江岸遇有覆舟駛往援救酌定賞罰章程用資懲勸迭據具報全活人命不少二月初八日被淹人口尙未據各該縣報到欽奉前因當卽轉行遵辦去後並據九江道府稟稱本年二月初八日夜暴風陡起德化縣屬大姑塘廻風磯兩處覆溺民船除遇救生全外淹斃十四命內教諭孫承志係盧陵人由恩貢生就職教諭加捐分缺先選用分發候委光緒五年委署德化縣教諭六年二月交卸回省船泊姑塘與其十三歲幼孫均被淹殞命姨江鎭道府縣派役榜獲孫承志屍身公同捐資妥爲棺殮並經資其子孫必須扶柩回籍安葬其幼孫之屍迭撈未獲此外淹斃商民船戶各屍均經撈獲由縣給棺領理妥爲撫卹又星子屬青山地方同時遭風覆舟淹斃調赴九江操練洋槍陳期滿歸伍建昌營馬兵黃連貴戰兵龔炳榮周金龍守兵吳飛鵬潘得魁鄧洪春祝興發徐開祥江定海廣昌營弁兵曾勝發十名船戶二名屍身均經撈獲由鎭營捐資棺殮暫行就地安厝所有教諭孫承志兵丁黃連貴等均係因公殞命應請照例請卹其餘各縣並無覆溺船隻又委員會同德化縣勘得姑塘地方群山環繞中有兩潭相連統名女兒港迤西山口缺處有不港一道通達鄱湖羽林港淤墊年久夏秋水漲商船由羽林港以致女兒港停泊冬春水涸舟不能入停泊湖邊往往遭風失事羽林港約長一百三十丈擬濬寬二十丈深一丈五尺並疏濬女兒港橫五十丈直二十丈深一丈六尺俾長年蓄水冬夏皆可泊船數百隻縱有暴風可免傾覆之患各處舊有石堤一道濬出浮泥堆集堤外無虞潰卸入港估需工料銀三千餘兩工程非鉅卽由九江開監督洪緒捐廉辦理定於十月興工明年正月告竣並另　欵項以作歲修之費俾垂久遠以安商船而保民名等詞由署布政使沈保靖核議具詳請　奏前來臣查定例官員因公差委在洞庭澤等湖連船漂沒身故者照本官應升品級加贈並廕子入監讀書期滿候選其應得卹典祭塟銀兩移咨禮兵二部議給又奉調考驗之官弁兵丁在洞庭洪澤等湖危險地方遭風漂沒身故有照巡洋官兵淹斃之例減半給與卹賞銀兩各等語今分缺先選用教諭孫承志因委團德化縣教諭卸事回省建昌等營馬步戰守兵丁黃連貴等十名調赴九江　續期滿　伍均在鄱陽湖危險處所遭風覆舟殞命情殊可憫相應請　旨勅部照例分別議卹以慰幽魂其大姑塘之羽林港女兒港現經勘估疏濬深通俾泊商船免遭覆溺由該關監督捐資濟用所辦尙屬妥恊除檄飭該監督就近擇要迅速興工尅期告竣以保民命並籌備歲修之欵用垂久遠理合恭摺覆　奏伏乞　皇太后　皇上聖鑒謹　奏軍機大臣奉　旨該部議奏欽此 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
