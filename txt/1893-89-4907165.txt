# 1893 - 89 - 4907165

 

Page 1

 
 
[新印六部處分則倒告成] [  圖書集成局啓]  
　　是書臚列各種處分事例進呈列聖睿鑒條分縷析詳盡無遺凡有新例增添者更隨時附入所以嚴官守定考成若準絕然無所　倚誠雇官者所不可不讀而佐治者亦須融會貫通者也坊間雖有木榖流傳而亥豕魯魚殊多紕繆本局悉心校勘積日累月訛悮胥刊然後用新鑄鉛字排成印以雪白連四紙分裝八册盛以錦匣核定每部碼洋一元二角賜購者請移玉上海申報館帳房及各埠申昌書室均可 
[物用萹]  
天下之物有有用者有無用者如是焉而己有有用而仍無用者有無用而忽成有用者有用於此而不用於彼者有不用於前而用於後者有以用爲用者有以不用爲用者有有用而不能竟其用卒亦見爲無用者有無用而一旦適於用遂咸指爲有用者此又千變萬化而不可以僂指終焉者然而有用者榮矣無用者亦未嘗終辱也有用者揚矣而無用者变未嘗終抑也有献疑者曰此兩歧之說模梭之語也用則用不用則不用有用則有用無用則無用又豈有中立之勢又安得兩可之理哉則笑應之曰子眞不善用物者也昔陶士行督荆州時綜理微密雖工匠所棄竹頭木屑一一籍而記之人譏之弗顧也旣而有兵事急需造筏以渡軍士一時購釘不得乃出其竹頭而釘之頃刻成筏立渡彼岸遂以奏功久雨泥濘軍行不能速趨命取所藏木屑沿途遍灑人馬皆不碍於行得以捷足先到由是觀之天下豈有棄材乎善爲醫者牛溲馬渤敗鼓之皮兼收並蓄一無所遺隨其宜而用之皆良藥也余最惜前此上海西人所設之鐵路因其有違約章向之購回乃拆而運之臺灣云將以此路爲臺地裝連煤斤之用厥後上海則己拆去臺灣亦未裝置鐒鐵殘條堆置路旁日炙雨淋俱成廢物其後劉省三爵帥在基隆建置鐵路則物料皆係新購而舊料己配蠧盡矣此則所謂以有用之物而使之成爲無用用物如此用人可知不知善用物者則以用爲用固見其能用以不用爲用愈見其能用彼之所謂無用者非其不可用者也在我處則固成無用之物在他處則仍屬有用之材惟我一時無用之之地無用之之時則亦使之藏以待用而旁人遂以無用之物目之卽如各廠所有舊銅廢鐵積而貯之此種物料廠中無論爲鎗爲砲爲彈皆無所用而倘以售之於人則棄其瑕磨其玷大者小之舊者新之黝暗者明之斑剥者光之畢竟無一不成爲有用第以密的之故有籍可稽不能擅乘故庋藏雖久仍無少失然年愈久則所藏者愈壞將來勢必至於終歸無用而後己則何如乘此有可用之時而一用之之爲愈耶去年山右被災甚重馳書鄰小爲將伯之呼兩江督憲劉峴莊制軍關心民瘼不分畛域檄江南製造局總辦劉康侯觀察在工匠名下妥爲勸導觀察奉文後因念前此順直賑捐本局各工匠業己解囊佽助彼工匠日得幾何家中亦有父母妻子藉此以資事畜雖曰激發天良各損少許而集少可以成多於災區不無小補然一之爲甚其可再乎因而再四躊躇以局中歴年存下廢銅鐵其數不少如果變賣可成巨欵遂命議價處劃定價目聽商人購買俟有成數立卽解赴災區此眞所謂化無用爲有用觀察誠智珠在握者哉想此種廢爛之物存之於局終不可以復用卽使有持其後者謂官物不可以擅棄而深知觀察救災卹鄰之念於無可設法之中勉爲設法則必有曲諒其苦衷者矣况此等歴年所積無不有籍可稽倘其尚有可用則亦早己供用蓋積之過久愈成無用與臺灣所棄之鐵路物料無異然彼鐵路物料若仍以之造鐵路則决决乎不適於用若售與商人則或者值十售一亦可以收回小數而乃竟聽其朽爛而不之過問是可惜爲何如者與其若彼之朽爛而終成無用何如售之商人移以助賑一轉移間而兩得其宜而後知有有用之人而後可以用無用之物物至於無用而猶能用之若爲有用之物其有不使之各適其用者乎諸葛武俟造木牛流馬以濟轉運論者謂其善於驅使草木以彼例以則如觀察者可謂善於驅使五金者矣驅使有用之五金猶不足奇今復驅使無用之五金以我之無用竟人之有用而論功核實則無用者不但不見抑而此時且見其揚矣無用者不但不見辱而此時反見其榮矣其揚也物不能自揚也其榮也物又不能自榮也有揚揚者而揚焉者顯矣有榮榮者而榮焉者彰矣揚者揚揚而天下皆成爲有用之物矣榮者榮榮而天下不妨有無用之物矣 
[本館接奉電音]  
　　昨由京友電傳上諭三道敬謹譯登○二月十七日奉上諭據總辦萬壽慶典王大臣世鐸等會同禮部奏稱明歳皇太后六旬萬壽自頤和園還宫金輦由何處乘御及蹕路經由之還請旨遵行一摺朕欽奉慈禧端佑康頤昭豫莊誠壽恭欽獻皇太后懿旨還宫日由頤和園東宫門外彩殿乘輦經由石路至　虹堂少座進西直門地安門至西華門内咸安門外彩殿降輦乘轎還宫皇帝於是日由東宫門外率士公百官跪送扶排金輦至牌樓乘駒遵引至石路乘轎先行在西華門内跪迎王公百官在西華門外跪迎欽此所有應辦一切事冝著各該衙門先期敬謹預備以昭愼重欽此同日奉上諭劉坤一奏特參居官庸劣之府州縣一摺江蘇揚州府知府陳卿雲心地寛和惟才欠門展未能振作甘泉縣知縣劉沛霖性識迂疏難膺煩劇均著開缺留省另補泰州知州張兆鹿措置乖方書差用事物議沸騰著卽行革職餘著照所議辦理該部知道欽此同日奉上諭江蘇揚州府知府員缺著沈錫晉補授欽此 
[上苑韶光]  
　　神機營馬步各隊應需光緒十九年春季常操軍需火藥按照各隊册領觔數經總理營務處繕單呈禀慶邸批飭由製造軍火局照數開放計圓明園馬隊健銳營馬隊外火器營馬隊内火器營馬隊左翼五處馬隊右翼五處馬隊左驍馬隊右驍馬隊各領常操軍需火藥五百觔圓明園抬槍隊領常操軍需火藥一千五百觔漢軍砲隊領常操軍需火藥三千觔烘藥一百五十觔中營步隊領常操軍需火藥一百觔左驍抬槍隊右驍抬槍隊各領常操軍需火藥一千觔漢軍排槍隊各領常操軍需火藥八百觔捷字勝字精字銳字利字健字六洋槍步隊各領常操軍需夯藥一千觔震字駿字驤字三馬隊各領常操軍需夯樂五　觔以上馬步二十四隊共領火藥一萬二千二百斤烘藥一百五十斤夯樂七千五百斤○陜甘總督楊石泉制軍查得前奉戶部頒發徵信册式樣令各州縣將某年徵收錢糧按欵開列詳送督撫轉咨戶部以便考覈如逾定限照例嚴叅等語甘省應造光緒十八年徵信册由各廳州縣依限一律造齊除彚咨戶部查覈外謹附片具奏二月初一日奉硃批戶部知道欽此○廂藍旗恩護軍統領普於二月初六日寅刻在地安站孈五龍亭正黄旗侍衞教塲揀選本營空銜花翎一缺滿洲護軍校一缺空銜護軍校一缺　翎長一缺並挑補頭二三四五六七甲護軍二十三缺己分行咨請稽察營務御史旣正黄正紅廂紅護軍統領届期赴該校塲 
 
 

Page 2

 
 
會同揀選各缺○二月初二日　傳爲福德正神誕日西安門内路北土地廟晚間大放花盒男女往觀者何止千萬人　然放時火星飛射有一少婦雲髩花鬟姿容絕世爲火所然竟類牛山濯濯倒地亂滚呼痛不已經同件扶回赶爲調治未識能無恙否也○工都為知照事虞衡司案呈所有八旗各營應領光緒十九年春季官兵常揀火藥按照冊領數目覈與無閏之季成案相符移付照放去後兹淮火藥局付稱於二月初五日晨開放相應知照各旗營派員務於是日淸晨赴火藥局承領○二月初三日奉旨固山貝子溥倫現在續假所有派出二月初五日入坤寗宫吃肉著卽撤下欽此○朝鮮國王遣使朝賀呈進貢物由禮部奏請賞收奉旨允准富卽知照内務府訂期分飭茶庫皮庫縀庫以使交貢去後現准内務府知照訂於二月初七日已刻在內廷茶皮縀三庫收貢除由禮部將交貢日期飭朝鮮使臣遵照外並知會景運門值班護軍統領届期帶領章京護軍校護軍等赴交貢處所妥為照料○侍衛處為知照事初四日奉　旨朕於明日寅正二刻由乾淸宫檐前乘禮轎出乾淸門走景運門出協和門午門進闕右門至社稷壇上祭禮成後仍走闕右門進午門由協和門走景連門進乾淸門至乾淸宫檐前下禮輪還宫更衣辦事用膳卯正二刻至坤寗宫東暖閤率王大臣入座吃肉畢還宮召見大臣辰正乘轎出內右門隆宗門西華門進西苑門德昌門至豐澤園門皇太后前請安至頤年殿侍膳侍戲畢出仁曜門德昌門還瀛臺欽此 
[依舊繳捐]  
　　兩淮運商認繳本省及順直振捐銀數分南八成北二成前報已紀其略嗣聞本省振捐除准北暨食岸四岸運商應認七萬八千兩順直除淮北曁食岸應認二萬三千四百兩業經總局酌定限期分繳飭遵在案兹有西岸運商同仁茂等赴淮南總局遞禀復請更張當奉批云查本省順直兩案賑捐前經本總局一再諭飭四岸運商公司議禀以憑核轉旋據該商等分晣禀覆認繳本省災振銀七萬八千兩順直災賑銀二萬三千四百兩並請查照四岸額引按引攤派當經本總局據情轉詳運憲批淮定案又經録批抄稿轉飭遵照各在案是此兩案賑　悉出自四岸商人公同議禀據情詳定何能復請更張據轉必干憲詰且迭次公禀西商領袖如春和信等亦均具列花名又何以前後兩歧殊不可懈且本省順直兩案捐欵初限已届該商等應卽按照派定捐數依限完納立等彚解所禀應毋庸議此後尚遇有大捐應由該商邀集三岸商人秉公集議認繳可耳所呈銷數清單姑候轉詳連憲查考云云說者謂西岸各商素明大義經此次明晣批示自能恪遵前諭踴躍輸將以慰無數哀鴻之翹盼也 
[蘇省官場紀事]  
　　准補南匯縣汪大令以誠蒙藩憲飭赴新任前報已紀之矣兹悉大令已於前日赴轅禀謝俟赴江寍謁見制憲後冉赴新任○本任無錫縣現署南匯縣吳大令觀樂經藩憲牌示一俟交代報結後即行飭回本任○昭文縣主簿梁二尹鴻翕前經上憲准調金匱縣主簿所遺之缺以遇缺先主簿卓二尹觀榮請補 
[蘇臺瑣録]  
　　近來盜棺之案時有所聞日前由吳江解到資盜棺人犯六名魁太守飭令監禁候訊本月初八日胥門內小倉口地方有棺二具置於城墻之側被賊挖開將屍棄於路旁所遺粗布衣被絲毫未取然已顚倒錯亂不可辨認矣匪人之心抑何忍哉○十二日午後有某醫生乘輿出診行至顔家巷觀音弄忽有惡犬數頭狺狺亂吠輿夫避讓不及致被連輿撞倒某醫生傾跌在外頭顱被石觸破輿夫某甲跌折門牙兩個某乙右眼珠登時突出血流滿地不得動掉當卽雇人舁歸延傷科醫治據云乙頭腦損壞難保無虞此犬豈與某醫有夙孽耶不然何以不噬他人而獨視三人也○初十日天氣驟暖卸去綿衣猶覺汗涔涔下黄昏後電光閃閃雷聲隱隱迨四鼓敲殘雨師風伯並轡而來忽聞霹靂一聲震撼山谷俄而大雨如注直至曙色射窓雨始停止午後共傳横塘鎭某醬園有舊缸六隻直諸墻根被雷擊成韲粉又距盤門七八里之某鄕亦於是時被豐隆君攝去巨樹一株○糞船戶某甲由南而北駛至元妙觀附近某河適有永船一艘田閶門而來兩相碰撞角口之餘繼以角力水船上某乙突將篙子作當頭棒喝適中甲之頭顱高尖戳入太陽鮮血墳射倒臥舟中昏迷不醒經人喚地甲至舁以登岸甲之主人王紳欲將乙送官請辦旋經水船主開茶館者再三排解願延傷科療治出資養傷並令乙登門服禮王始首肯 
[劇盜就縛]  
　　上元縣湻化鎭盗案疉出居民咸有戒心正月杪某姓失去銀洋衣飾約值一百餘于赴縣報案緝捕無蹤越千餘日該處某雜貨店扃戶熟寢忽來七八人持刀棍火鎗破扉直入翻箱倒篋席捲一空有老嫗奮力與之爭致被羣盜擊傷倒地不起家人見盜己去始敢鳴鑼呼救有操土音者肩負重物不能疾馳彳亍在後　村人追獲詳察其貌蓋店夥之親戚也鍾足　數十流血殷履縶諸庭柯擬俟天明送縣懲治不料盜夥伺人散後轉身奪縶者去强掖之行瞥眼已渺次日方欲進城報案有緝捕前案之快役在鄉聞風而至見嫗己因傷斃命門前血點隱約可辨循迹根尋至一山坳聞有呻吟聲向前執之卽昨夜刼去之盜也蓋因　骨痛楚艱於行步盜夥復遺棄於此盜永本鎭人相距十餘里往搜其室並無此案衣物惟正月杪某姓失單所載者則悉數在焉前後皆出一手知爲此中老斵輪當由快役舁赴縣署窮請黨羽姓名居址又續獲二三人均籍隷徐州陶仲彞大令命分别收獄相騐嫗身刀棍火鎗諸備悉備决非一人下手飭役照數弋獲盡情懲辦而後快想吞舟之魚必難漏網也盜王姓訊與店夥無涉保釋免究然對簿公庭時己不免心驚瞻裂矣 
[妬姦謀殺]  
　　石頭城外赤石岡一望荒凉行人稀少距此百餘武有菜傭數人結茅而居前夜魚更三躍蟾輝皎然聞呼救命聲甚急啓扉祝之聲從樹間出趨而窮其變有黑影二團向北疾走追獲其一其一則去如黄鶴矣還視樹中人用麻紵縶其手足額上刀痕縱横血涔涔滴袍袖朱斑宛然而酒氣薰人亦似醉夢初醒者據云三人素相投契同眷一女如陳靈公之與孔儀此二人今晚邀我共飲罰爵無算沈酣之中不識何由身在此間此驚醒見四體縛如豕二人持利刃相向大駭而呼稍遲則己肢解矣言畢屈膝謝救命之恩衆人窮詰被獲者究因何事施此毒手但閉目不言良久曰渠在温柔鄕中占盡使宜亦須領略痛楚滋味衆人始恍然爲妬姦而起卽呼地甲看守一夕次日送江寍縣審訊藍大令著候被傷者調養復原再行核辦 
[目空一世]  
　　高麗元旦日本新派駐高使臣入宫朝質戴有眼鏡昻然直進高國糾儀官見之以爲天威咫尺豈容目下無人是大不敬令將眼鏡除去日使多方辯論卒不肯除君臣不歡而散夫日誠强矣君其無謂高小蜂蠆有毒而况國乎何日使之藐視也 
[檀亂己平]  
　　檀香山土人以女主不德因而滋亂另立新君迭經録報兹接檀國信息謂檀埠之人現己安堵如故矣 
[逼人太甚]  
　　有華人二十五名由萬拿里埠潛入美境行蹤不密爲差所獲解案審訊官以此等華人曾在美國貿易多年有據司憑與初到美國者碍難相提並論遂釋之○文甸那省有工作之流惡華人奪其工業也因是聨行不與華人交易倘有購買華人貨物或沽物與華人或情華人當工者則將其名字刊諸日報俾衆週知得羣起而與之爭○前者有華人多名由英屬地面潛入美界爲美官所獲按例監禁迄今監期己滿卽將押解中國不許逗遛美土華人果何貧于美人而竟百計阻撓多方遏抑耶處事不外一恕字試易地以觀之美人其能默爾而息乎 
[風波己息]  
　　汕頭洋關西人澤臣前因用槍悮斃華人控經駐滬英按察司赴汕研訊判令繫獄抵罪華人謂所判監期過輕頗形鼓噪西人恐藉端滋事由香港調有列保路炮船前往汕頭駐紥以防意外迄今己安堵如常該礮船卽於初六日由汕頭回港 
[忍心害理]  
　　西人砵文致書於西字報述及命案一宗事甚殘忍據稱伊前在馬孻地面曾以一命之榮得任巡理府之職富時審得二 
 
 

Page 3

 
 
案犯人則某錫礦工頭也時有華人二名得病難醫懨懨就斃某遂置於猪欄内有豕五十頭得此異味爭先啖食一人骨肉將盡一人見勢將及慘怛呼號無如病莫能興祇得束手待斃幸適爲差所見拯而救之遂拘某到案某力行辨論謂兩華人身爲工役並無親朋照顧且身軀不潔同伴之人常爲所擾無不惡之咸欲以白刃相加勢必不得其死吾憐其徒飲同人之刃不若藉果鷄豚之腹故如此待之云云吾以其居心殘忍遂判罰銀五百圓倘將來再蹈覆轍則當子以繯首之刑某工頭之所爲可謂忍心害理矣若以華例懲之當不僅罰銀五百圓而己也 
[浙省官報]  
　　二月初五日新選義烏縣訓導何文藻禀辭赴任何葆鼎由京騐看來省禀到初六日黄羡欽由京分發來省禀到潘金甡由京分發來省禀到杭府知事劉禀知受事賈禀知卸事候補府照磨李兆熊禀知本日到上六叚保甲差曲史夏國熙捐免騐看來省禀到初七日同知程韍禀知於初五日丁本生母降服憂前署天台縣張振祥禀知認解交案銀兩業己掃數解淸署東陽典史殷用霖交卸回省禀到候補按照磨張鵬翰禀知臬司委城隍山分巡差叩謝初八日在任永嘉縣丞徐本立禀知藩司委解京餉差初九日運副趙連鈺禀銷徽屬鹽局帮辦差禀見卽用縣何文燿交卸奉化縣事在郡候算交代新選秀水教諭陳雲衢象山訓導曹寶駿俱禀謝考騐給憑赴任 
[金陵官報]  
　　二月十一日指分江蘇試用從九楊翰藻由湖北來曹和沅由京來均禀到十二日委署南捕通判同知朱其煌委辦灣頭厘捐知縣秦基委署壽春鎭標右營守備楊占鰲均謝委前辦五河鹽厘候補道鍾啓祥銷差回知府唐光照起服回省十三日前辦揚屬運河堤工局候補道莫繩孫到由揚回銷差候補道史錫康奉撫臺飭知分寗江寗府教授張寶榮禀知今日任事十四日前署江都縣朱應江交卸回主簿馬聲駿禀謝奉藩司牌示請補如皋縣主簿中閘查稅委員巡檢龍際雲辭赴差 
[格致書院春季特課題目]  
　　今年格致書院春季特課題目係由北洋大臣爵閣督李所命共題三道其一以月離測經度解其二西域帕米爾輿地考其三整頓中國教務策此三題中歴算輿圖時務兼而有之矣按英人偉烈亞力談天中曾有月離專說而西國精於象緯者推測月中歳時著有月歴是則經度之數固布策可知也椿園西域聞見録固多舛誤近時李光庭之漢西域圖考亦可由古以通今而邇來文士考察西域輿地者著書立說曾不乏人自古以來教亦多術矣儒之外如老尹莊列其始皆由儒出厥後一變而爲道教源流遂别佛教中有婆羅門亦印度之儒教也自佛教盛傳至中國宗旨逈列相繼入中國者曰回教曰景教曰祅教曰挑筋教又如天主教進中國己三百年耶穌教進中國僅百年民教相涉時有齟龉此則不可不别設善法也今自出題之日爲始限至三月二十日止截肄業諸生仍交卷於格致書室可也課卷悉由自備格式並無一定 
[滬濱瑣語]  
　　前日午後有甲乙二人至邑廟東轅門協記饅首店坐甫定堂倌大阿和詢以食何物甲乙曰食饅頭阿和曰須少待片刻甲乙迫不及待敲樹拍凳聲勢洶洶阿和上前請罪甲乙尚不干休反將阿和扭住飽以老拳致將右眼擊破鮮血淋漓店主見之恐成巨禍喚四鋪地甲至將甲乙扭至保甲東局請究王二尹研訊之下甲乙俯首無詞二尹騐得大阿和受傷屬實謂甲乙曰本當將爾等究辦姑念生意中人初次悮犯着罰洋一元給阿和養傷甲乙遵斷繳洋而去○南巿大碼頭地方德泰襪店主某甲前日與同業源和襪店主某乙紊亂行規互相口角繼至某茶肆評理舌劍唇槍兩不相下俄而各訴十六鋪地甲出爲調停旋有張金大者又以和事老自任兩造始言歸於好○梁谷賢與江北船戶彭及老在某處聚賭前日因賭起見互扭不釋旋經旁人勸散梁餘忿未消奔告十六鋪地甲不知何以了之○滬南洪昇碼頭裏街顧順福小烟館於上月底失雞一頭當時尋訪響滅音沈前日雞忽自回旋有比隣之裕泰源烟館主婦某氏欲來掩執顧告以此係我家所豢爾洒中攫爲己有某氏不信兩相爭執肇經隣人解勸尚未了結孰是孰非惜喔喔者不能效人言在塲一剖耳 
[循例賽會]  
　　今日爲淸明令節本邑城隍神循例率同四司出巡賑濟孤魂前晚由各會首在解前拈香抽籖今日會出大東門進老北門所有會中逍遥傘大鑼班臂香會隂皂隷花十景以及婦女扮犯沿途吹彈名目先期由上海縣黄愛棠大令出示禁止 
[修造碼頭]  
　　滬南十六鋪增祥碼頭年久失修行人大爲不便現由該處丁元興冶坊主出資修造深恐無賴之徒藉端滋擾禀准水利局出示曉諭一面知照十六鋪地甲裘鎭派夥前往照料 
[流氓滋擾]  
　　近有一種天津人在閘北害家弄永善堂施粥廠一帶以扎猪鬃度日散工後成羣結隊在空塲中舞槍弄棍有時品竹彈絲見繅絲棧女工出入任意調笑露出種種惡狀如有人喝阻伊等蜂擁而前飽以老拳打架之事時有所聞巡防局近在咫尺可不嚴爲彈壓哉 
[船戶看管]  
　　船戶易詩虎裝載烏程縣糧米來滬於前日投浙江海運局交卸局中查點之下缺米若干擔向易查問言語支吾飭將易暫交十六鋪地甲看管候核 
[徒費周折]  
　　寍波人黄某向在滬上以販運樹木爲生計去歳底因有急需將松樹五枝向南巿十六鋪丁福堂處抵借洋銀三十元言明今年二月初十日取贖届期黄祗備本錢向丁贖取丁以利息無著不容贖取黄遂投上海縣喊控值日差禀明之下奉内諭以事起細微着黄照認拆息不得肇訟黄遂歸還本利將原貨贖回本固不能少利亦不能减徒費一番周折耳 
[路斃可憐]  
　　昨晨滬城大南門外放生局東首倒斃無名男屍年約三十餘經人告知地保查無親族投報輔元善堂派司事前往騐看並無傷痕給棺收殮發壇召認 
[佳節停公]  
　　今日係法公堂訊案之期因值淸明佳節停訊一期所有各案統歸禮拜四解訊 
[攫簪請緝]  
　　昨有某大姐乘東洋車隨某校書至復新園侑酒忽有匪人自後奔來攫取金簪一枝如飛而逸地當孔道該匪敢横行若此眞無忌憚之尤者哉聞己赴捕房請緝未知能否珠還耳 
[看會墮浦]  
　　浦東吳家廳地方賽會己列昨報是日滬南一帶居人多有携男挈女泛　柛渡江一擴眼界者下午時有某中挈其閏中人至董家渡喚舟逕渡比登岸人多擁擠甲足力不濟墮入浦中經舟子援救始得誕登彼岸然己帶水拖泥淋漓盡致不得己仍携妻回家未得一領會中景色也然則眼福亦關前定哉 
[賽期己近]  
　　滬南高昌廟常年於二月二十四日賽會迄今會期己近聞會中人此次預備臺閣又由寍波借得各種燈彩窮極華鹿倘届時煖日烘晴和風徐拂滬壖士庶又當結伴呼羣以無負此陽春烟景也 
[新製車照]  
　　東洋車影戤包車混載坐客在租界中往來人以野鷄目之蓋謂其與山梁雌雉任意飛翔者相似也邇有一種新製馬車裝飾華麗光可鑑人未捐工部局照會在租界中載客若經巡捕查獲卽央請戤名之人挺身而出矇混了事此所謂野鷄馬車也經奐　房旨先查知擬定新章將所捐照會釘在車旁以便稽察迄今法捕房查知租界中亦有此項馬車遂製磁面照會昨日諭飭包探向各馬車行知照現届捐照之期須將車拖至捕房騐明燈上號數與捐照相同方准給領照會 
[停屍待騐]  
　　英租界五福弄元隆絲線店夥陳進元係江北人十四夜十點鐘時工作如常至玉漏將殘始朦朧就腄次晨日上三率尚 
 
 

Page 4

 
 
效袁安之高臥同事呼之不應撫之己僵店主婦某氏急召薦保人高九成至函追家屬來滬再行收殮而捕房規例屍身不准久擱聞知此事卽傳二圖地保知照該店務於三日内棺殮否則卽當報官至昨日該氏遣人在碼頭守候不見家屬到來正在躊躇旋有沈錦春者認係陳之表兄願代作主令店主從豐棺殮由地保爲之說合未知能免生枝節否 
[枷犯游行]  
　　前報列指拿流氓一則經蔡太守判將連錦堂陳桂亭枷號管押後經宋别駕發落陳稱係監生遂著還押繳呈監照連卽行枷號在案兹由副捕頭請將連交捕房收管前昨等日派捕帶連在四馬路一帶游行示衆方盤托出獨桌嘗來較之裝腔作勢時其甘苦迴不同矣至曾充地保之姚文彩因别案拘拿實與此案無涉云 
[英界公堂瑣案]  
　　包探秦少卿顧阿六禀前數年有工部局工頭陳宏茂被周元元張小寶胡士華等因爭奪工頭挾有嫌怨將陳拖至鄕間勒索洋銀三百元當將周元元張小寶拘案奉判各押一年胡士華在逃未獲前日顧探在捕房見胡士華瑟縮躱避顧探禀明捕頭查胡士華新充華捕的係前經犯事在逃之胡士華遂由秦探拘獲送案陳宏茂禀明胡士華確曾犯案胡士華供並未犯案小的向在上海從未提及此事蔡太守檢查前卷胡士華的係犯事在逃今旣獲案未便輕恕判發捕房管押一年○包探秦少卿禀義記洋貨棧房司事人報失洋布二十五疋羽紗二十疋嗶嘰一疋查明係前曾犯竊之洪介甫卽黄介甫與王洪餘行竊吊贓送案義記棧司事人請領失贓蔡太守判洪笞實一百板管押一年王押半年贓給失主領去○包探顧阿六禀王阿三犯竊獲案己有八次今又行竊張姓等三家衣物吊贓送案張姓等投案請領贓　蔡太守以王怙惡不悛判發捕房管押二年贓交失主分别認領○陳三寶訴稱被楊丫頭行竊棉馬褂一件質押錢文交與李阿虎江二寶今己　捕吊贓送案楊供向陳三寶借質馬褂卽欲贖還並非行竊李江同供並未得錢實被誣指質鋪夥呈票請追質本蔡太守判楊營押一月著繳質本李江保釋贓交陳領○施仁發胡高氏等訴稱失竊棉被由捕阻獲人贓送案張阿寶供認行竊蔡太守判押四十二日贓給領○華捕解送失路幼孩口操本地音一約三四齡一約四五齡請爲安插該幼孩不能伸訴蔡太守飭值日差暫行留養查明家屬禀覆候示 
[法捕房瑣事]  
　　法界洋涇浜一帶近日賭風復熾有某甲串同紹興人蔡某等糾人聚賭又在四明公所後面毗連租界之處擺設賭攤喧闐異常昨經巡街捕前去該賭徒等紛紛逃散巡捕竭力追拿祗獲一人並賭具送入捕房押至昨日下午始得釋放○前日有甲乙内等在小東門外將行路之某丁扭住痛肆毆擊俄而送交是處捕房聲稱丁乃鹽梟在他處釀成命案我等躡踪而至扭請管押副捕頭以情節較重昨晨將丁移送大自鳴鐘捕房令押等自行投質詎料甲等一去不來捕頭著將丁押候解送公堂核奪○前晚有婦妇四五輩至法界公館馬路向某藥材店索取欠欵該店主惡其吵閙立卽鳴捕將該婦等拘送八仙橋捕房副捕頭著管押片時始縱之去○租界中烟寮茶館向例於夜間十二點鐘閉門違者有罰前晚十一點鐘時有木工五人在法界南誠信烟館吸烟堂倌因其爲時己晚不允添烟甲等出言不遜謂我輩囊中皆有阿堵物爾不應慢客若此欲向堂倌尋釁堂倌見勢不佳出外鳴捕將五人拘押捕房捕頭著押至深夜屏諸門外 
[利濟情殷]  
　　本館協振所昨承乍浦謙益堂善士助山東賑洋二十元又承常德泰記善士樂助九八元十兩零七錢一分二山左被災甚重加以河堤再决哀我黎庶蕩析流離誠爲仁人之所不忍坐視卽順直山右等處亦復待哺嗷嗷朝不保暮得此廉泉遠霈自卜稿木回春除分掣收條外謹綴數言爲災民九頓首以謝 
[爲民請命]  
　　竊敝鄕飢口萬餘待哺孔亟前蒙諸大善士慨助之款己絡繹彚寄災區以活斯人誠莫大之賜矣兹復有請者昨日敝鄕同人虞溥蔭秀才特越重洋來滬面告言災口衆多雖每人給米日僅三合而前寄之款己儘數用盡若不急籌接濟將來萬千生靈終必轉死溝壑云云爲急仰懇海内仁人君子垂憐飢民待賑之急不啻燃眉各隨其力而不吝解推好行其德而無分畛域並懇垂鑒此次辦賑總期實惠及人璜等斷不敢奪飢民之食上干天怒也如蒙惠賜請交四馬路愼裕號朱葆珊先生代收卽發收條浙江寧波府鎭海縣海鄕虞景璜范多玠同啓 
[善緣廣結]  
　　竊謂善由心發善必天知苟能培植善根定卜長生善果此日廣此善事允宜厚獲善祺是蓋天佑善人福緣善慶也敝堂堂 
自派出施醫贈藥捐册後由二月初一日至十五日計收回捐册四十八扣英洋一百十三元五角五分銅洋三元花洋二元大錢三百五十六文長捐四十二愿荷蒙諸大善人惠助一文善愿善心濟世善念憐貧善欵頻頒仰賴同襄善舉善囊慨解從兹廣立善功虔頌善言伏祈善鑒上海虹口元濟善堂同人等拜啓 
[壽筵資移賑]  
　　接誦古潤陳厚齋仁丈函聆悉閣下五十大慶承貴親友貺儀本擬設筵伸敬恩思各省災歉頻仍需振孔亟非稱觴行樂之秋將讌資洋五十元委解接濟爲諸君子造福不必宴賓佈悃而匡時之略流露於往來酧酢間矣上海北巿絲業會館籌振公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官塲紀事]  
　　署理皖南鎭徐叔平軍門士衡於初三日行抵省城拜會沈中丞委辦防務小住錢牌楼公館不日即當回防○委辦皖北牙釐總局維幹臣觀察增於初四日蒞皖投剌各當道征車甫憇宴飲流連幾無暇署○候補知州錢孟超剌史奉檄赴天長會同歐陽大令查視賑欵業己束裝就道矣○委辦大通督銷局江蘇候補道張觀察錦瑞於初九日抵省旋乘招商局江裕輪船東下○委辦皖南茶厘局江蘇候補道于觀察寶元於初十日行抵省城謁見沈仲帥勾留二三日卽行回局○候補直隸州王直剌大慶奉德靜山方伯委解十九年頭批京餉數萬兩不日起程 
[蘇省官報]  
　　二月初八日同知王秉忠謝十四年海運蒙保三品銜縣丞楊廷弼禀知准換蘇差委初九日縣丞金爾珍奉飭派蘇差委代理太湖廳東山司巡檢柳汝霖辭赴任初十日南匯縣汪以誠辭回寗見制憲後辭赴任知縣阮逹元禀知奉飭派蘇差委攺掣江蘇卽用知縣孔昭倩山東人禀到南渡釐捐委員試用府經歴王右麟專丁來省謝奉奉委辦理溧陽縣城工差縣丞陳培奉飭派寍差委辭十五織造榮十七鎭江府王廿二鹽巡道胡官太太廿三制憲劉官太太均壽辰十一日直州謝陶南京來禀謝奉江藩憲委署海州直隸州缺十二日知府沈鳳韶奉撫憲委善後局文案支放差府經沈振綵謝奉准存記札送松江差遣從九黄晸隆禀知奉委嘉定縣保甲差卽辭藩轅牌示照得昭文縣主簿梁鴻翥准調金匱縣主簿遺缺查有遇缺先主簿卓觀榮堪以請補十三日藩轅牌示照得南匯縣缺昨己飭准補之員赴任其署理該缺之無銀縣知縣吳觀樂俟交代報結飭向本任 
[邗江官報]  
　　初四日泰分司沈分轉海分司徐分轉泰壩任分轉曁各塲員均到揚初五日運憲江都轉攬揆良辰印委紳商均各衣冠前往祝嘏初六日孔鹺尹憲埰委解南京餉起程沈鹺尹秉鈞辭赴如皋南閘差 
[上海絲業會館籌賑公所接盛杏蓀觀察照會鈔發]  
　　爲照會事光緒十九年二月初四日蒙閣爵督憲李札開光緒十九年二月初一日准兵部火票遞到軍機大臣字寄大學士直隷總督一等肅毅伯李山西巡撫張光緒十九年正月二十九日奉上諭本日據内閣學士惲彦彬御史王傚奏山西災情甚重請飭籌撫連糧協賑覈捐各摺片上年山西邊餐七廳及大同等府被災較廣業由該省籌欵賑撫現在靑黄不接爲日正長小民困苦情形實堪軫念本日己明降諭旨由戶部揆銀十萬兩交張煦覈實散放以惠災黎張煦前奏籌欵豫購糧石並提運倉存餘賸節省兵米分屯借撥各節　在辦理情形如何卽著迅速奏聞以慰厪係該省各州縣就地勸捐原備賑需所不足如有浮派侵吞等弊者該撫從嚴叅辦不得稍存姑息至採運糧石全在商販流通所有直隸山西兩省應收租糧釐稅著李鴻章張煦通飭各屬一體停收遇有糧運過境飭卽妥爲護送並發給護照以廣招徠李鴻章於萬全等縣被災地方己派員賑撫該處與山西境地毗連並著該督籌撥賑款飭令派出之員就近在山西邊境協賑俾蘇民困惲彦彬摺一件片二件王傚摺一件片一件均著抄給閱看將此由四百里各諭令知之欽此遵旨寄信前來等因到本閣爵部堂承准此查直晉毗連之歸化豐鎭等處災情極重待賑孔殷己據長蘆季運司津海關盛道先籌銀五萬兩飭委藩牧民表等解往歸化並派馮牧慶鏞押運大米一萬石前往豐鎭等處查戶散放兹欽奉前因應分飭藩司口北道通永道津海關道通飭各屬將應收租糧釐稅一律停收遇有糧運過境妥爲護送並飭口北道督飭張家口廳萬全縣將境内災民妥爲撫綏毋任外出滋事除附片覆奏並分行外合行恭録札飭札到該道卽便欽遵查照辦理具報此札計黏抄原奏等因蒙此除分咨外相應抄單照會貴公所煩請查照辦理施行須至照會者計黏抄單光緒十九年二月初八日○内閣學士兼禮部侍郎銜臣惲彦彬跪奏爲晉省邊地災情尚未輕减請勅疆臣速行查奏並懇恩揆欵俾籌春撫以拯民命而廣皇仁恭摺仰祈聖鑒事竊查山西邊外七廳及近邊之大同朔平等府去歳始則亢昌田禾盡稿繼則霪雨補種雜糧復遭淹没又復風雹霜雪無災不告遂至顆粒無收被災處所以豐鎭歸化等廳及大同之陽高懷仁應州山隂朔平之朔州右玉等州縣爲尤重該處民貧土瘠戶鮮蓋藏猝遇奇荒則束手待斃雖經前護撫臣奏明撫卹而災情太重補救殊難加以冬令嚴寒爲從來所未有小民飢寒交迫道殣相望現在雖己春初而口外解凍尚早野無靑草壯者流離轉徙弱者就死溝壑臣接天津及南中向辦義賑各紳來函據稱各災區官紳屢函告急備述灾民困苦之狀慘不忍聞現在該紳等雖己禀由直隸督臣李集欵十餘萬兩前往散放而爲數無多恐亦未能徧及伏念頻年以來各直省稍有偏災一經入告無不立沛恩施徧與周卹今邉地窮黎水旱凍餒備極慘苦現值靑黄不接若不急籌春撫則關内外千有餘里災民難望理狂可否仰懇天恩諭令山西撫臣速卽查明詳晰具奏並乞勅撥鉅欵俾得一面籌辦道路荒遠挽運維艱早得一斗之糧卽多全一人之命臣所聞旣確不敢不據實上陳伏乞皇上聖鑒謹奏○内閣學士惲彦彬片再晋省局面狹小此次災重費鉅若僅就本省籌欵恐難敷用義賑究屬棉薄豈能集此鉅資因忠直隸之宣化府屬與晉省毗連萬全懔安等縣被災亦復相仿現聞直隸督臣李鴻章己派員前往賑撫可否懇請勅令該督臣一併派員赴晉酌量協賑該督臣素日仰體朝廷懷保之心凡遇各省告災無不廣籌協濟光緒四年山西亢昌該督臣撥款至一百餘萬之多足徵爲國爲民不分畛域今該省又復遭此奇荒該督臣諒無不惻然動念現在近畿春撫己辦有頭緒宣化府屬雖亦報荒而地止數縣似救災恤鄰餘力尚可兼及如蒙兪允飭卽籌款赶辦災黎實深慶幸臣爲賑濟大局起見是否有當伏乞聖鑒謹奏○内閣學士惲彦彬片再晉省運糧均由陸路駄載脚價甚費邊外草地挽運更難現卽派員各路採買亦恐車薪杯水所濟無多總須道路暢行糧販輳集方可無虞匱乏而現在流離滿目商民裹足不前惟有籲懇勅下直隸山西各督撫臣停收粗糧厘稅並多發護照廣招商販勸令赶運前往並請諭令山西撫臣徧飭沿途營汛遇有糧運無論官商一體護送並飭各屬曉諭毋許抑勒糧價俾前者獲利則後者接踵而至糧多自然價减與派員採辦並行不悖而獲益畇詾愚昧之見謹附片具陳伏乞聖鑒謹奏○江南道監窏御史王傚跪奏爲山西災情甚重賑務方長懇恩發給帑項購運糧石以資接濟而廣皇仁恭摺仰祈聖鑒事竊山西去年夏秋旱潦成災經護理巡撫臣胡聘之奏明籌欵開倉賑撫嗣又奏請開辦振捐荒政之舉行己屬不遺餘力惟臣採訪鄕論山西去歳六月下旬始沾普雨補種晚田滿擬秋成有望民氣庶可少紓乃北路則嚴霜早降晚禾盡枯南路則霪霖爲災嘉禾被害通計災荒州縣有五十餘處之多入冬以後飢寒父迫流　滿目歸綏七廳食振者五十二萬餘口困苦情狀實有不忍睹聞者查光緒三四年間晉省頻歳大祲幸賴聖恩浩大發帑截漕不惜鉅資得以轉危爲安今閭閻殘黎皆我皇上起溝壑而登袵席者也詎意元氣未復又遘奇災現雖本省大吏竭力支持無如災區甚廣賑務方長南路尚有麥秋可冀北路向不種麥且待秋成方能補救萬一振欵不濟恐丁戊景象復見於今日矣伏見去歳畿輔被水蒙皇上撥給江蘇江北漕糧以備振撫凡在臣民同聲感戴竊維山西之災不减於順直而購糧轉運之艱視順直爲尤甚現值慶典宏開一視同仁惟有籲懇天恩發給鉅欵勅下山西巡撫派員購糧源源接濟庶災黎可甦而隱患亦弭矣臣愚昧之見是否有當伏乞皇上聖鑒謹奏 
[上海六馬路仁濟善堂經收南北巿各米寶行米麥雜糧捐二月初一至初十日第四十旬淸單]  
　　穗祥寶行錢十一千二百六十三文永愼和五千四百二十文元昌豐三千九百四十六文裕祥三千八百十六文乾利三利七百九十六文豐和三千四百十七文恆祥三千三十六文同順二千七百十一文同泰公二千五百九十四文生源二千八十文振豐一千九百二十九文萬順公一千七百三十四文同吉泰一千六百七十七文萬源一千六百五十四文協昌泰一千五百三文聚源一千三百九十一文愼茂豐一千三百九十五文　生長六百三十八文恆源六百十一文德盛五百五十一文豐記四百六十七文晉泰三百八十三文錦祥四百文永順三百十八文同德二百九十五文義記公二百七十四文義生二百六十四文咸茂二百三十六文德大一百七十文潤記一百十五文唐永愼一百四十五文餘生一四十四文協豐一百六文天成義六十五文錢恆泰九百四十三文源順協七百七十四文大興合八百五文新興和三百二十四文同興六十五文憾隆九百五十五文昇記三百二十八文衡大一百八十四文裕昌四千九百四文元吉泰四千八百九十文松盛三千三百七十文寶泰三千三百四十三文長豐三千五十三文葆生二千四十九文震大一千三百八十三文生泰一千二百六十五文潤和一千二百六十五文仁和利一千二百一文公正一千九十一文潤泰九百九十六文衍源九百七十一文萬生八百三十八文正義八百一文天和八百六十一文元元和七百八十六文萬隆七百九十三文三泰七百二十四文天元六百九十七文餘大六百三十六文萬昌祥五百五十二文愼餘五百三十三文長義五百二十四文和記四百七十六文鼎昌源四百七十一泰興三百四十三文同泰三百八十二文南元昌二百九十五文恆生二百五十一文元泰二百五十七文甡義二百三十七文義記二百二十三文聚泰二百五文萬盛素一百七十四文愼益一百六十三文萬成一百一百三十四文和泰八十五文和生七十二文萬祥三十九文以上八十三戶共收錢一百四千四百五十四文 
[鎭海海鄕籌賑公所經收第三次淸單]  
　　寶善堂聶大善士洋一百元楊泰記大善士洋一百元周連塘大善士洋五十元集禮堂戴慶裕寶號義記帳房補齋居士諸善士各洋四十元無名氏善士洋三十元福昌寶號源昌寶號錦章寶號務本堂四知堂玉樹堂曹無名氏會德豐啞白會德豐果夫王和候諸善士各洋十元仁和長寶號元興長寶號徵昌寶號湧興裕寶號禮和洋行諸善士各洋五元瑞盛寶號洋四元德義生寶號名興園周英鶴諸善士各洋三元通源寶號同昌雲寶號裕昌寶號寶源洋行李叢桂軒劉正寅館無名氏王葆元陶秉均朱小福諸善士各洋二元竺福房洋一元五角林豫德堂車慶裕堂劉坤房董坤房吕窻蕉賈雲順顧庭高諸善士各洋一元餘慶堂曹董祖慶諸善士各洋陸角葉西房周信房胡荃記胡頌厚胡福齡胡玉泉張漢初張崇煦張和智王懷珍王式金葉桂初周佐財余增齡沈昌言朱佐芳諸善士各洋五角又愼裕號代收溧陽無名大善士洋五十元阜東隱名氏無名氏浙湖湯悌雲諸善士各洋十元餘俟續登 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月初十日京報全録]  
　　宫門抄○發抄硃批四道○滇撫譚奏請免昆陽等七州縣被災田糧摺○江撫德奏舉行計典舉劾各員實跡摺江督劉奏水師守備仍請以原擬之員補授摺○蘇撫奎奏揀補同知摺○侍郎淸奏病請開缺調理摺○二月初十日兵部太常寺太僕寺八旗兩翼值日無引見○慶王謙光各假滿請安○熙敬文秀各謝稽察壇廟恩○福建學政王錫蕃謝恩○禮部奏派耕耤禮派出克王睿王鄭王熙敬貴恒徐郙徐用儀陳學棻長麟汪鳴鑾李端棻明桂○又奏派遞耒耟派出熙敬○召見軍機洪鈞王錫蕃托佛歡孟繼壎○發抄張聨桂奏蒼梧令汪煥墀調臨桂令奉硃批吏部議奏欽此○又試用令楊汝丛試署富川令奉硃批吏部議奏欽此○又提臣蘇元春等捐修永安州橋梁請爲故父母蘇超齡邱氏等建坊立祠奉硃批著照所請禮部知道欽此○又省城鼓樓街失火情形奉硃批知道了欽此○○頭品頂戴雲南巡撫臣譚鈞培跪奏爲請免昆陽等七州縣被災田糧恭摺仰祈聖鑒事竊查本年六月昆陽等州縣霪雨爲災山水暴發河涤同時猛漲冲决堤埂淹没田地坍乹民房前經臣會同督臣將大概情形恭摺馳奏仰蒙天恩當經勅部撥欵賑撫臣於據報時先飭司道分别籌欵委員並責成該管道府督飭印委各員分投災區妥爲撫恤設法堵築一面確查被淹田糧應蠲應緩飭速造册詳辦各在案兹據布政使史念祖會同糧儲道英奎詳稱據署昆陽州知州陳鴻勳會同委員請補姚州知州蔡之模署宣威州知州馬鯤會同委員候補府經歴李文炳路南州知州黄王方會同委員候補知州李光舒昆明縣知縣陳守淑會同委員補用知縣吳申祐安船全署是貢縣知縣丁中立會同委員補用同知陳善鴻富民縣知縣王宗炎會同委員秦汝森署禄勸縣知縣周行鑛會同委員補用同知陳典三各將勘明被災田畝等並花戶姓名請免條糧等項各册出結經該管道府核明層遞加結會詳請奏前來臣查昆陽縣屬廣海鄕之居仁鋪等村共被水成災田四十七頃七十五畆五分五厘應徵秋糧米一百八石六斗三升八合五勺條丁折色公件奏平火耗糧羡等銀一百八十九兩四錢五分四厘宣威州屬寶山江邊等村共被水成災田二十七頃五十八畝八分應徵秋糧米七千石三斗八合八勺條編奏平火耗糧羡等銀二十二兩七分六厘九毫六絲三忽二微路南州屬民和鄕十村共被水成災田一十七頃九十八畝二分三厘應徵秋糧米二十九石二升八合九勺條丁公件奏平火耗官莊等銀六十六兩一錢一厘昆明縣屬敷澤望城等堡各村共被水成災田地六百六十三頃六十六畝四分八厘一毫四絲應徵秋糧米二千五百七十五石二斗四升五合三久四撮條丁等銀三千二百一十九兩五分六厘六毫三絲呈貢縣屬斗南等村共被水成災田七十四頃三十八畝六分七厘應徵秋糧米四百四十石一斗三升八合六勺條丁折色公件奏平火耗糧羡等銀六百三十兩四錢九分七厘富民縣屬大營等村共被水成災田八頃六十一畝五分四厘應徵秋糧四十九石九斗四升條丁折色八件奏平火耗糧羡等銀七十九兩九錢四厘禄勸縣屬崇仁馬等村共被水成災田六十二頃七十四畆六分五厘應徵秋糧米八十八石二斗七升六合九勺條編公件奏平火耗糧羡等銀一百七十三兩七分二厘均被災較重若仍照常徵收民力實有未逮合無仰懇天恩俯念民情困苦准將光緒十八年分應徵前項銀米一併豁免以舒民困除册結分送部科外所有請免昆陽等七州縣水災田糧緣由謹會同雲貴總督臣王文韶恭摺具陳伏乞皇上聖鑒訓示再查昆明縣屬條丁等欵前因田賦不均酌擬更正奏請攺軍爲民攺衞歸里條公奏平等項並未分攤歴辦災蠲册結均未分欵造列合併陳明謹奏奉硃批著照所請戶部知道欽此○○頭品頂戴江西巡撫臣德馨跪奏爲舉行計典舉劾各員實蹟恭摺仰祈聖鑒事竊照道光三十年九月内接准部咨欽奉上諭御史端昌泰舉劾核寔一摺嗣後着各直省督撫于大計舉劾及平時豫保並叅劾之員務將該員應舉應劾實蹟詳晰具奏不得以空言塞責用昭核實而飭官方等因欽此欽遵在案臣查江西省光緒十八年十二月届應舉行大計伏惟三載考績澄叙攸關臣仰荷聖恩畀以封疆重任首先察吏必舉劾公允庶一省官方咸知振勵以仰副聖主簡用循良造就人材至意臣與藩臬兩司在於通省所屬各員内矢公矢愼逐一詳加考察其知縣以上堪膺卓異之選者共得八員佐雜教職内才堪造就者共得三員其有千六法者共八員據該管道府揭報前來除分恭疏具題並將履歴事實册咨送部院科道外謹會同兩江總督臣劉坤一江西學政臣盛炳緯恭摺具奏併繕具應舉應劾各員實蹟淸單恭呈御覽伏乞皇上聖鑒訓示謹奏奉硃批吏部知道單併發欽此○○頭品頂戴兩江總督臣劉坤一跪奏爲外海水師要缺守備仍請以張大義補授恭摺仰祈聖鑒事竊江南蘇松鎭標中營一號艇船正哨守備員缺前以儘先守備該營副哨把總張大義請補接准部咨以摺内僅將内洋水師名次在張大義之前者聲叙而外海水師儘先尚不乏人並未聲叙且該員係崇明縣人應仍遵例廻避所請仍毋庸議行令另揀外海内洋儘先人員請補等因伏查是缺守備係外海水師題補第三輪第五缺應用儘先人員臣於外海内洋水師中詳加　選除内洋水師儘先守備名次在張大義之前者周名亮業己請補通州營前哨守備趙得陞在丁憂期内例應扣補不計外共外海水師儘先守備内袁萬全一員業經病故咨部開除張蔭盧國泰二員未據造送到標履歴無從揀補此外實無堪以請補之員惟查有該守備張大義於同治十三年拔補外海水師外委光緒八年升補蘇松鎭標中營副哨把總久處海濱於外海一帶洋面情形極爲熟悉歴練最久資格較深雖籍隷本縣第該員内洋名次在前核與部章該員勞績保舉名次列先遇廻避本籍之缺准其先補後調之例尚屬相符全無仰懇天恩俯准仍以張大義補授蘇松鎭標中營一號艇船正哨守備員缺如蒙兪允俟部覆至日卽行揀選合例人員對調以符定制謹會同江南提督臣譚碧理恭摺具奏伏乞皇上聖鑒訓示謹奏奉硃批兵部議奏欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲揀員請補要缺同知恭摺仰祈聖鑒事竊松江府川沙同知倪人涵於光緒十八年八月二十九日病故開缺歸八月分截缺所遺員缺係繁疲難沿海要缺例應在外揀選調補該缺地處海濱政務殷繁有管民事之責非精明强幹之員不足以資治理兹於通省現任及奉旨記名分發同知人員内逐加遴選非現居要缺卽人地未宜實無堪調堪補之員復於各項候補人員内揀選惟查有候補同知陳家熊年四十九歳浙江錢塘縣人由監生於同治二年在徐州糧台報捐部司務選用淮安揚州一律肅淸案内出力保以同知留於江蘇補用並免繳分發銀兩八年七月初十日引見奉旨着准其以同知留於江蘇補用欽此是年八月到省試看期滿甄别堪以不論繁簡留省補用遵章考試取列二等在部捐加二級光緒四年捕蝗案内經部照准加一級西征恊餉案内出力保俟補缺後以知府有先換頂戴續又保歸知府班後加三品銜各在案覆查該員才具明幹公事愼勤歴署海門同知及沛縣睢寗無錫各縣篆實心任事措置裕如以之請補松江府川沙要缺同知洵堪勝任與例亦屬相符據藩臬兩司會詳請奏前來臣等往返函商意見相同合無仰懇天恩俯念員缺緊要人地相宜准以陳家熊補授松江府川沙同知實於要缺有裨如蒙一兪允該員係候補同知請補同知銜缺相當毋庸送部引見变毋須查造叅罰謹合詞恭摺具陳伏乞皇上聖鑒訓示謹奏奉硃批吏部議奏欽此○○奴才淸安跪奏爲奴才因病未痊籲懇天恩俯准開缺恭摺仰祈聖鑒事竊奴才前在盛京禮部侍郎任内會哨朝鮮染受海風潮濕兩骽時常作痛又在科布多叅賛任内北地嚴寒更甚瘴氣寒風入骽己深每到冬令稍受寒凉疼痛異常起跪不能得力奴才屢蒙聖恩賞假調治總不見效起跪仍須扶持謹恭摺奏懇恩施開去刑部侍郎正黄旗滿洲副都統差使奉旨淸安著賞假一個月毋庸開缺欽此欽遵奴才聞命之下感激莫名不勝悚惶之至奴才延醫加意服藥調治據醫家云现骽染受寒風甚重一時不能就痊現在骽疾稍見得力而氣體尚未復元奴才一月假期届滿又偶受風寒增添喘嗽之症仍不能勉强支持謹恭摺續懇恩施賞假二十日今續假己滿奴才病勢難望速痊合無仰懇天恩俯准開缺俾奴才得以安心調理倘能就痊萬不敢稍躭安逸自負生成卽行具摺恭請聖安求賞差使以仰報高厚深恩於萬一伏乞皇上聖鑒謹奏奉旨己録 
 
