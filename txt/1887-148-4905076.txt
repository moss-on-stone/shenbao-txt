# 1887 - 148 - 4905076

 

Page 1

 
 
[古今圖書集成告白]  
　　本局所印古今圖書集成一書今年八月底可以印竣所印共一千五百十部非同木板可比此法不能添印此大舉若非承各股友投股集印實難舉辦恐日後繼行非易故本局所存未賣之書必欲漲價前此招股之時來投股者共計一千一百五十股並後定每部二百兩售出之外尚存書二百部今擬先售五十部定價二百五十兩其餘書後當再行定賈特此布聞[  圖書集成印書局主人啓]  
[本館告白]  
　　本館申報以及所印各書籍畫報其在汕頭分消者向託吳明麗號經理現截至四月底止欲另換人接辦如有在汕頭各寚號願兼辦此事者祈來本　面議惟須有的實保人也此布 
[石印增廣四書小題題鏡]  
　　講義主疏解行文之法不詳制藝主行文疏解之功殊略操筆爲文胸無明鏡難矣是書於小試疑難等題無所不載先明作法次列摘句間附僻典論題理則簡而明論文法則該而備實兼講義制蓻二者之勝第原版久患模糊卽近時坊間所售者舛悞旣多脱漏亦夥識者憾焉今卷石山房主人購覓善本再三校勘於原本之固陋者潤色之簡略者推廣之洵稱有美必臻無瑕可摘顔曰增廣四書小題題鏡倩善書者一例寫竣並加圈點以醒眉目交本齋石印計装訂八本外加錦套每部價洋一元八角准於五月内出書售處在上洋南北兩申昌如欲躉售請至英大馬路南高陽里萃昶祥縐荘及本帳房面議可也[  點石齋代啓]  
[御纂七經先印易書詩春秋禮記五種啓]  
　　聖祖耄期倦勤命儘臣彚纂易書詩春秋四經傳説而衷之宸斷憲廟仰承先　　竟前功復纂三禮傳説是謂御纂七經刋板武英殿頒行各直省俾天下士子翕然爲體用兼賅之學聖天子興賢育才用意至深遠也惟　爲時日益外是書亦日益少荷澤馬端愍公總制閩浙時敬謹摹刻於浙垣官書局而　帙繁重價值昂貴孤寒之士難於購置前年海上石印初行亦曾有人刋爲小本分作兩截而式樣之陋劣與字句之模糊舛譌一展卷而輙思棄去不願讀於是善本日逸而日貴本齋訪求是書久悉雙　　主人有舊藏内廷本因向商借倩善書者影抄之直行細字仿古香齋袖珍式而分句辨聲悉仍舊貫刻先敬印易書詩春秋禮記五種約九月可成如有願購是書者至本帳房閲看樣張可也此啓[  點石齋代啓]  
[發兑石印雲程必備]  
　　蕉綠軒主人藏有名輩窗稿及近時試藝千萹皆詞意輕靈理法縝密題之纖巧偏全截搭無不齊備爰付石印以供同好又精選近時舘閣賦百餘萹分韵試帖四百首重編分穎文　初二集統額之曰雲程必備分訂十本用綢匣装池每部價洋一元八角倘藏惠顧祈向滬上掃葉山房文宜書局江左書林及各書坊曁南北申昌各埠申昌購取如躉售希至申報舘帳房及鎭江申昌書盡室面議價更從　此佈[  點石齋主人代啓]  
[書總署所定出洋游歴章程後]  
泰西列邦與中國立約通商於今四十年矣中外交涉之事變故多端日益繁賾辦理者每稱棘手惟事覊縻一説與之周旋待之固未得其道馭之亦未合其宜何則由於彼此之情隔閡而不通有如十重簾慔厚爲之障也今欲稔悉其情形必先親至其國察其民風之向背審其習俗之好惡窺其政治之得失揆其上下之合離以至於山川之險易輿地之廣袤物産之繁庶財賦之絀赢亦必詳諮而博考了然於心目之間是非游歴不爲功此近今游歴之所由來也雖然此事也泰西列邦行之於中國亦已舊矣彼之來游來處者曰官曰商曰士曰兵凡自南至北通商各埠爲其足跡之所至固無論矣窮鄉僻壤教士亦無不至焉日本距中國最近語言雖異文字則同游歴之員絡繹往來幾於不絶多改装入内地而尤留意於我遼東各處測水道之淺深繪關河之險阻所有形勢皆在其紀載之中其用心也可謂叵測矣凡此皆其旣往者也而十餘年來我中國固漠然置之也其有洋務委員不過略拾西人之唾餘便已詡詡然自鳴得意問以象緯輿圖則茫然莫知所對也問以語言文字則僅一知而半解也他若格致諸學更不必言十餘年來所有出使人員應皇華之選者似宜遴選眞材倍昭愼重然恐其涉於瞻狥者未嘗無人也三年報最其能著書立説或能抉奥窺微作芹曝之獻以上裨國是者其有幾人乎竊未聞之也或有一二語涉於贊揚泰西者卽指爲有失國體甚且得罪以去如是而猶望其盡言勿隱豈可得哉今日者遣發游歴各員事在創始竊以爲不必定取諸翰林之中必其人能通四國之語言文字則於事有濟方始可遣蓋必事事詢諸繙譯步步隨乎繙譯則有如水母目蝦且西人之語同一言也有意在言外者有情在辭内者繙譯者但能傳言而不能逹意但能逹外辭而不能宣内情歐洲十數國語言文字各國不同苟能通其大旨亦有小異而大同者然非學之而不能知故今所遣游歴各員亦必兼游學其出洋也以英之語言文字爲本根旣抵歐洲游歴各國之後各隨其性之所近專學一國務求其精當寛其期限以二年讀書一年游歴三年期滿然後回國往返三閲月不在限期之内如游歴各員有在西國自願學習律師及各種學藝皆聽其便不必限以一定之歲月學成而後返者别予奬賞以示鼓勵惟所乘輪船艙位必以上等西人於此最示區别上等之客與中下等客往往覿面不相爲禮雖在咫尺從不通問中下等客不能詣上等客所以示尊也凡有郵船抵埠上等客若而人例得大書特書刊諸日報而中下等客不得預焉西國貴官富商往往以中下等客艙處其僕隷以供奔走今我中國何爲以四五品游歴之員俾處中下艙位爲西國官商所輕褻藐視哉曩我嘗謂中朝旣遣星使銜命出洋備一介行人之選而聨兩國和好之歡宜若何鄭重其事當以我國自備之兵船乘之出使以壮聲威而崇體制昔許鄭乘楚車謂之失位春秋譏之皇皇星使其不宜乘他國之船亦可知矣游歴之員宜乘上等船位禮之不可廢者也夫豈宜惜此小費而玷大體哉出洋游歴不必同往同返亦不必同時同地旣至一國必交其一國之賢豪長者勢位有力之人始得探聽其國事隱悉其軍情而於其鄰好各國亦可旁諮博詢而得之在其國中時設茶會開筵讌客所以聨交誼也平日問俗采風亦不可廢交接稍閒必乘車周歴四方所有海防邊備砲臺營壘遠近大小堅固疎密測量海道詳紀陸程必一一備載於日記之中庶幾不負此舉而游歴乃始有裨益也總之遊歴人員可與出使隨員相輔而行惟隨員各有職守不能涉歴遠方公事之暇亦可悉其國政民情土風俗尚勒爲成書如近日叅贊黄公度之日本雜事詩日本國史文案姚子梁之日本地理兵要志皆能詳其沿革明其利病灼然可采而卓然可傳者也游歴之員專心致志於此何獨不能然哉總署所定遊歴章程條欵慮周思密已臻美善将見行之久遠而不廢人才目能出乎其間嗚呼世豈無班定遠傅介子其人足以威行乎域外哉 
 
 

Page 2

 
 
[盜案立破]  
　　前報初五夜湖口縣盜刦鮑太守瀛眷坐船一節兹於初六日德化縣金明府接到湖口　徐明府移文卽帶幹役多名乘坐紅船並會同龍開河汛袁守戎家珍乘舢板戰船同往江面一帶跴緝行至回風磯地方見有形跡可疑之人在某烟館内吸食洋烟卽派兵差多人圍住兠拿獲到五人金明府與袁守戎卽升公案會訊該犯等直認不諱解往湖口縣署經徐明府復訊口供相符當時收監詳辦聞該犯多操湖南口音均係遊勇而爲盜賊者也 
[漕憲啓行]  
　　漕憲於初四日卯刻出轅各屬官恭送旌麾兵勇排隊於細雨中漕憲由楊莊登舟上駛約東河總督成帥山東巡撫張帥在濟甯晤商當有朱觀察隨行云 
[絲市續聞]  
　　杭州新絲初一日開秤情形已登前報兹悉是日各行共收絲三百二十餘件初二三四三日中每日約收一百餘件初五以後則出貨更旺每日約可收一百八九十件至二百四五十件不等其價每百兩值錢二十三千照此情形将來有賤無貴洋莊細絲每百兩價定二十五元然市上此貨甚少須遲數日各鄉方可旺出也查杭絲以北鄉之梁潴狗莊大閲一帶爲上等南鄉之桐塢留下次之應輸絲捐每年由絲行公　包定錢一萬六千串至洋莊及運往耸處者不在其内局分兩處南局在批騐所前北局在㶚址買絲行家開票後卽持票掮絲至局由局過秤蓋戳給一聨單方查掮貨行走否則巡丁獲住送局卽以偷漏議罰或指爲一票兩用其罰甚重云 
[武林火警]  
　　杭州下興忠巷口吳阿奶烟館樓上不知如何失火忽兆焚如計樓屋共三間一間係城守兵某甲借住是日方将用物移入安置齊全惟眷口須待餐間吉時進屋不料回祿忽降盡付刼灰當火起時其勢極緩且無烈燄直至冐穿屋頂樓下人始知時則各水龍尚未到來左右隣人爭立屋上揭瓦擲之迨至歴時許久火仍未熄而屋瓦已盡乃就近請二聖廟水龍來救珠沫一噴火光盡熄及城守營洋龍馳至已無須矣所怪者火獨焚樓上樓下絶無所傷次日修理樓房則樓板亦依然無恙火曰炎上殆以此歟 
[接錄吏部恭列清單]  
　　一澎湖爲閩臺門户須設重鎭以資守禦擬将澎湖副将與海壇鎭對調臣昌濬至基隆時與臣銘傳商酌意見相同　蒙俞允應飭先給互相調札以重防務一切事宜另行奏咨辦理兵部查澎湖孤懸海外爲閩臺兩省咽喉必須攺設重鎭方足以資統攝而清地方該督等所請湖湖副将與海壇對調自應准予所請嗣後澎湖鎭總兵缺出照例恭侯諭旨簡放海壇副将仍作爲外海水師題補之缺以符舊制現在總兵吳奇勳副将蘇吉良互相調絷是否堪勝新任由該督撫察看奏明後再行換給札付以重職守一切未盡事宜仍令隨時奏明辦理户部查澎湖副将與海壇總兵對調旣經兵部議准所有該二營歲需俸餉等銀内地應如何截裁臺灣應如何撥補應令該督撫迅卽擬酌奏明再行核辦一新疆以迪化州爲省垣城池衙署無須建造臺灣攺設行省必須以漳化中路爲省垣方可南北兼顧須另造城池衙署需費浩繁一時萬難猝辦所有官制仍須照舊将來如有添設廳縣攺派營汛之處再行隨時奏聞等語吏部查臺灣攺設行省應以漳化中路爲省垣方可南北兼顧該督等詳核地輿統籌全局居中馭外諒屬實在情由自應准予所請至官制仍須照舊将來如何添設廳縣之處應令該督撫等隨時察看酌度情形奏明辦理其須另造城池衙署需費浩繁一時萬難猝辦工部查臺灣攺爲行省添設巡撫等官應建城垣衙署等工需欵甚鉅餉項不逮創建之始勢難并舉應由該督撫體察情形妥籌欵目或分年興修或分别緩急擇要建築隨時撙節估計奏明辦理将來如何攺派營汛之處兵部查海壇鎭標下舊制額設海壇鎭標中軍遊撃兼管左營一缺左營守備一缺右營都司一缺右營守備一缺澎湖恊舊制額設澎湖恊中軍都司兼管左營一缺右營都司一缺今臺灣攺設行省海壇鎭總兵業與澎湖恊副将互調駐札所有該鎭恊所屬官弁曁臺灣水陸所屬各将弁應否攺設添設之處應令該督撫等隨時察看酌度情形奏明辦理一福建巡撫旣已攺歸臺灣所有撫標左右兩營兵丁必須移歸臺灣惟省垣未定無處安置以後遇有空額無須募補仍暫留閩省歸總督兼管兵餉照舊由閩支發俟臺灣巡撫移駐中路再行全數調歸臺灣其不願來者聽之兵部查福建巡撫旣經攺　臺灣浙省撫標兩營兵丁自應隨同移駐今旣據該督奏稱省垣未定無處安置應如所奏准其暫歸總督兼營嗣後遇有缺出無庸募補隨時報部仍俟全數調歸臺灣後一併分晰造具各項兵丁花名册送部備查户部查撫標兩營兵丁因臺灣省垣未定無處安置暫歸總督管轄現經兵部議准所有歲需兵餉自應准予所奏照舊由閩支發至每遇空缺旣經奏明無須募補應令将截存空缺餉銀造入截曠册内送部查核一俟巡撫移駐中路兵丁全數調歸臺灣該兩營歲需餉項内地如何截裁臺灣如何動撥應由該督撫酌擬奏咨報部以憑核議[  此稿未完]  
[殺商駭聞]  
　　江西來信云有客自鄱陽湖來者稱上月某日湖南商人販運景德鎭瓷器装載船隻經過饒州之某卡照章完納厘金訖方欲揚帆而去該巡丁以完厘之外向來俱有私饋今該商獨無是有意　陋規也卽扣留其船多方需索該商歴練未深與之口角巡丁大怒回卡取出腰刀先剖商人腹腸出未死復刺胛膀兩刀隨手撥商人入河中船户見之大懼邀齊各船百餘人赴饒州府衙門具控太守聞之大驚立飭卡員撈起商屍並飭竭力和解現聞已經了息此事殊駭聽聞如果屬實清平世界尚復成何事體耶 
[漢江水漲]  
　　本年春夏之交到處少雨不獨鄂省爲然乃自上月二十二日降雨之後連朝不止簷流如繩春麥尚未刈割農人春以爲憂迄今半月其間雖有一二日晴霽究嫌陰雨太多現在土沃如膏漢江水勢亦於半月間驟漲二丈有奇一白無垠滔滔滾滾轉眼川襄水至必至拍平江岸向之望雨者今則攺爲望晴做天難做四月天洵然 
[上海縣示]  
　　欽加五品銜補用同知直隷州代理江蘇松江府上海縣正堂蒯爲出示曉諭事光緒十三年四月十三日奉關道憲龔札奉南洋通商大臣曾札光緒十三年二月十一日准日國羅大臣照稱本國旨西歴九月起至明年四月止於巴爾色暹納城開設萬邦賽珍會附送會章請中國查照附會等因當經札行總税務司查明聲復旋准申稱此會訂於西九月起爲時太促赶辦不及况並非都城而係散處自應照案不入會但各國商民凡有欲往入會者所有入會物件於出口時必應免征出口之税似覺得宜等因前來除由本衙門札行總税務司轉飭遵照外相應抄錄來往照會並原送法文會章一紙咨行貴大臣轉飭各關監督諭知各口商民如願赴會所有磪係入會物件應於出口時查明准免納税可也等因並抄單曁法文會單到本爵大臣承准此除抄單分别咨行閩粤浙甌四關照辦外合檢法文會單並抄單札道遵照辦理一面卽将法文會單照譯漢文並法文原單一併呈繳備查並錄報蘇撫部院查考等因計抄單並發法文會單紙到關抄黏札縣奉此合行出示曉諭爲此示仰各商人等一體知悉爾等如有願赴前項賽會者所有入會物件准其赴關報明免税出口特示 
[不認空盤]  
　　本埠南市源元等錢莊察出元吉莊有買空賣空之弊遂向縣署呈控蒯虎臣大令飭提元吉執事人祝錦堂祝已知風避匿當将莊　朱紫卿逮案帮審委員宋莘樂二尹研訊之下朱供我莊並未買空賣空實遭誣控况我莊於前月二十八日甫經開市原係大興迨大興閉歇始由祝錦堂經手復　叩求明鑒可也二尹曰想必爾等聞知被人吿發故将招牌攺換朱終堅執前詞二尹乃将朱交差看管着交執事人到案以憑核辦 
[孀婦上控]  
　　浦東洋涇鎭農婦宋杜氏生有三子次名寳春自幼由陸姓撫爲螟蛉攺姓爲陸洎長娶曹氏女爲妻近年陸先病故寳春 
 
 

Page 3

 
 
亦相繼云殂宋杜氏欲令曹氏遷回以全宗誼曹氏不允致觸宋杜氏之怒令夫兄宋仁成父予将曹氏所有物件一律搬回向索不還曹氏遂投縣署控訴經帮審委員吳司馬訊明情節判将仁成父子分别管押交還物件事後宋杜氏忽赴松郡控諸府署恩詩農太守批云據呈各情如果屬實何致縣訊時将該氏夫兄宋仁成等分别管押顯有别情仰上海縣迅卽補提人証質訊確情詳復核辦母任延緩切切 
[狂且擲石]  
　　本城黑橋左近有有某姓兩女郎抺粉脂倚門障袖娉婷嬝娜嬌倩舞雙誠小家碧玉也前晚有無賴子某甲偶過其門見而調笑女作投梭之拒甲老羞變怒桀石投之女父某乙間聲啓户出視甲已遁去適烏木作主某丙經過老眼昏花悞以爲甲因卽扭住肆敺丙以無辜被辱心不能甘扭乙至巡防東局其時劉司馬相公出外乙自知理屈急挽某丁調處置備香燭服禮了事而甲則鹵莽一塲竟得逍遥事外矣 
[捉私轇轕]  
　　昨日法會審員王鴈臣司馬會同法繙譯官祁君曁大巡捕頭備君将解到各案訊畢正欲退堂又有洋藥局緝私巡丁郭六沖與走私人李阿勝相扭到堂法包探将李之搭連袋内所盛大土半隻三角呈案因見該巡丁帶眼鏡上堂着伊除下該巡丁呈出局中所給諭帖李阿勝亦呈出同昌土行發票一紙又小長方紙一張云是伊東家之名片王司馬逐一閲竟見諭帖上名姓與所供不同隨向詰問據郭稱我是夥計諭帖是頭目名字圭從浦東捉到交與地保回滬禀過局中着帶來卽到伊喊捕爲此扭案王司馬詰之李阿勝據供浦東三林塘人在滬上和泰行爲出店因伯父吸烟故在同昌土行買得係初六日所買出洋十九元五角初九日携回東鄉在胡家行地方被捉離上海十二里路王司馬謂土無印花卽是私土爾可知否答稱聞現在不分私土官土皆可買故買回自吸司馬謂旣然買回自吃從寛免究着法包探将私土送洋藥局充公李阿勝着自具嗣後不准再買私土結釋放旋據郭六冲禀稱此人不可放局中要伊司馬謂人送公堂業已斷定局中要去何用郭語塞退出詎俄頃有巡丁頭目及夥三四人不知何意将人從法馬路西國飯館後扭到永安街往南而去西捕見之赶上查問不知以後若何也倘所拉者卽係具結釋放之人則是該巡丁不遵堂斷藐視公堂矣是否尚待續聞 
[原告未到]  
　　昨報列趙雲卿在烟館吸烟被某婦扭押法捕房一節昨日将趙解案據供嘉興人爲錢店業父親在英界做東洋生意王司馬詰其爲何事到此據稱去年曾認識一婦現向我借洋無有将我摛進司馬問原告到否法捕頭着通事沈君傳言據原告説當日被踢下身受傷不能到案下期可到旋據雲卿之母投案具禀司馬閲竟謂旣原告於下期可到着将趙雲卿交保俟禮拜二卽十六日再行集訊此案實屬悶葫蘆想對簿公庭時當見底裏也 
[送縣辦理]  
　　三月下旬有柴樛雲扭控陸子香到法捕房於二十六日解訊據稱陸誑去珍珠翡翠班指翎管等物逃去各物係别人者價值洋數百元除珍珠在伊家取到當票備本自行取贖交還原主外尚有翎管未見連所出贖珠當本一併請追此已登諸前報陸子香管押至今尚未覓保昨日復爲解案王司馬謂爾有親叔在滬何不保出料理可見爾平日爲人不習上不安分也着将陸子香送縣辦理 
[英界公堂瑣案]  
　　昨日奥國夏正領事未到公堂所有蔡太守發落各案彚紀於後○童長壽稱昨夜俞阿福躱入空屋内圖竊幸卽知覺獲交巡捕解鞌俞阿福供杭州人向在蘇州跟官因有事回鄉復到蘇州主人已升遷至他處我無盤費前往又到上海尋不到生理以致落魄昨係因貪小起見初犯且未成竊包探顧阿六禀俞阿福所供殊不可信伊前在蘇省犯事經官笞責一千二百板現在臀上傷痕宛然蔡太守隨判俞阿福發捕房管押一月○包探李錦棠稱湯金全報失毛竹六根查被陸阿全行竊已将四根賣在江北人之乞丐棚内爲卽拘陸吊贓送案湯金全申訴　情并稱毛竹六根共值洋一元一角陸阿全供爲乞丐前幾夜見毛竹在河灘二次竊取六根已将四根價賣得錢九十文尚有二根放在荒塲及由包探查問直説贓已交齊乞求施恩蔡太守隨判陸阿全管押二十八天起案之毛竹大根交湯金全領去○宋文奎稱在領港西人處爲傭因洋東失去洋犬一頭已有二禮拜今見犬在張友安處報捕拘案揆度情形張非專來行竊此犬的係走失在路被捉者張友安供年十四歲現在坤元錢荘習業父親在仁濟局司帳今晨見犬在門前無人照顧遂行捉去蔡太守隨飭将張友安送交該荘犬交宋文奎領去○謝連壽稱在萃芳園烟館爲堂倌失竊洋烟筒一枝報由捕房包探戴金寳緝獲人贓吳兆豐稱在老延齡爲堂倌失去烟筒曾報捕房查明亦是此賊行竊贓已領回包探禀陳金紅二次行竊烟筒均托北益泰堂倌葛祥林價賣今由葛措資贖還烟筒陳金紅供本邑人在姨夫所開刻字鋪生理今巳辭出行竊烟筒係二三月間事現因母親病故届二七之期適在家中被拘到案尚求施恩葛祥林供前　北益泰爲堂倌業已辭歇陳金紅來吸烟與之熟識托賣烟筒前後二枝討共三元今己賠洋贖還蔡太守隨判陳金紅管押二十八天起案之烟筒交謝連壽領去葛祥林旣已賠洋贖贓從寛飭釋○包探康阿順稱開中建禎吕宋票鋪之粤人鄭少東到捕房報稱杭州有人寫信託信局并洋三元到上海向伊鋪買票半張詎該信局将信送至華利票舖公然拆信将華利之票備回信送往信壳上冐刻中建禎圖章及至杭州拆閲見外有中建禎圖章内是華利之票又函致中建禎詢問始得前情所有冒印之信壳信件均交捕房請究查問信局則稱悞投在華利及問華利鋪之張阿紀則稱學徒所爲伊知之已将圖章劈毁等語故半張阿紀及殷楚恒送案鄭少東申訴前情并稱冒刻圖章售票事小設被假冒圖章有銀錢出入奈何張阿紀供股開華利鋪事實學徒所爲我知之已将圖章劈毁一面向中建禎懇情言罰洋二十圓充賑了事詎昨又不依被報捕房殷楚恒供是夥計徐供與張同麥總巡捕頭禀此事設照西歴罪極大今張殷在捕房時有人來具保銀百兩出外今已投案請罰洋百圓以儆蔡太守謂冒刻圖章與私拆他舖之信均有應得之咎今姑判張阿紀殷楚恒罰洋百圓俟銀洋繳案議充善舉圖章旣巳劈毁惟将呈閲之信壳存堂母庸深究 
[法界公堂瑣案]  
　　蒋吉甫控張阿土佔妻一案前已斷定着張阿土出洋五十元給蒋吉甫己登前報昨日張阿土仍偕洋東到案洋人代繳洋五十元并估修被毁瓦片等物應需修理發票一張計蒋吉甫應賠洋十元王司馬着法包探卽就五十元内提給該洋人領去發票備案隨傳蒋吉甫到案着具領状将洋領去蒋稱不曾壞及洋人物件被伊等痛打一頓現在身上有傷司馬謂爾不毁物難道西人訛爾耶爾要洋卽具状領去不要存在捕房亦可蒋稱實不願領如大老爺不理祗得到縣署伸寃王司馬卽着将蒋吉甫及洋四十元一併送上海縣衙門請爲辦理法包探将蒋帶出司馬又謂張阿土爾等均有不合今從寛辦理旣遵斷繳洋着爲退去○前月中旬有保民兵船水手王保記控被王東生陳春生阿五等拆梢取去洋元時辰表等情拘到陳王兩人解案着将阿五卽拳頭阿五交出一案曾登前報陳王兩人管押多日昨日解案王保記亦投案請追王司馬詰之兩人據供管押捕房無從将阿五找到司馬謂一日不交到一日不能出去今再寛限兩期将阿五交案如再玩延定卽送縣重辦着仍交捕将兩人帶回管押○錢永春者去年在新街某小客寓竊某洋四元褲帶一條今春又復犯竊曾判送縣遞籍詎錢永春解至半途不知如何兎脱復來租界被法包探拘到解案據供解至揚州因病折回王司馬詰伊何處人氏答稱原籍貴州家内實無一人司馬謂遞籍之人復來何幹足見不安本分着仍送縣遞籍 
[潤資助賑]  
　　祁冕廷先生素工行楷今願書扇頁一百件移助賑欵行楷每二角半楷書倍之小楷每洋一元限七日取件由大吉樓戯鴻堂代收[  陳與昌協賑公所啓]  
 
 

Page 4

 
 
[蘇省撫轅抄]  
　　初七日候補道吳承潞辭行赴上海候補縣胡楨禀辭奉臬憲委赴淮安府屬巡緝差○初八日委署奉賢縣縣丞葉承霖華亭縣金山司巡檢姚師釗均謝委候補府照磨王殿臣揚州一帶緝捕回○初九日正任松柘林通判潘兆芬禀謝奉飭知仍回本任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月初七日京報全錄]  
　　宫門抄○發抄硃批四道○陜撫葉奏爲定期　省查閲營伍摺○又奏爲揀員調補知縣摺○台撫劉奏留江南遊擊差　片○陜撫葉奏審明殺死一家二命兇犯定擬摺○川督劉奏爲緩計典片○陜撫葉奏請補同片○閏四月初七日内務府國子監八旗兩翼值日兩翼引見十七名○豫士等監試馬步射覆命○松森因伊子授侍講謝恩○八額駙假滿請安○愛廉謝涭太常寺卿恩○杭州織造恒秀請訓○掌儀司奏十五日祭奉先殿漪貝勒行禮○值年旗奏派尃操之大臣派出安興阿○召見軍機那公興廉愛廉恒秀○發抄裴蔭森奏鏡清快船工竣騐收請将出力人員保奬奉硃批該衙門議奏單三件片二件併發欽此○又總司魏澣等請奘奉硃批覽欽此○少克都林札布奏屯田收穫糧石分數奉硃批該衙門知道單併發欽此○額爾慶額奏交卸帮海事務起程日期奉硃批知道了欽此○○頭　　戴陜西巡撫臣葉伯英跪奏爲微臣定期出省查閲營伍恭摺具陳仰祈聖鑒事竊臣奉上諭本年輪應查閲直隷山西陜西四川甘肅五省營伍之期陜西卽派葉伯英逐一查閲認　簡校如有訓練不精軍實不齊者卽将廢驰之将弁據實叅奏母得視爲具文欽此伏查陜省營伍大閲之典未舉行者近三十年始因軍務未竣繼由兵制未復營汛荒廢户口凋殘故歴任各撫臣不得不奏明展緩今幸肅清己久緑營雖無足額實存兵數亦須操練滿營自增餉後業将復舊且各處防營均關緊要勇丁久未經戰漸躭安逸若仍請展緩則緑營幾成虚設防軍作糜餉需何以爲緩急之備是以臣赶将計典辦完秋審案件過堂畢定於四月初七日酌帶僕從數人由省起程沿途屏去支應並飭各營不准有攤派名目凡應犒賞弁兵之項亦皆由臣自備先赴潼　将該恊慓營汛調集逐細考校防營就近再閲再行旋省閲看滿漢各營統俟閲　分别等第奏報其署中尋常日行事件循例檄委藩司代行遇有緊要包封送臣行館辦理至南北山要隘沿河形勢亦擬隨時查視以重邊防臣履任時所奏各條奉旨後業經督飭各屬遵辦雖據陸續禀報均已粗有端緒然能否切實舉行著有成效尚難槪信臣擬於此次順道確查攷証牧令之勤惰入境觀風並可察其賢否期於軍事民事兩有禆益所有起程日期兼閲防營並查地方吏治各緣謹一併陳明伏乞皇太后皇上聖鑒謹奏奉硃批知道了欽此○○頭品頂戴陜西巡撫臣葉伯英跪奏爲揀員調補省會首邑知縣恭摺仰祈聖鑒事竊查咸甯縣知縣胡瀛濤於光緒十三年正月二十九日丁憂應以丁憂本日作爲開缺日期所遺係冲煩疲難四項相兼要缺例應在外揀調該縣爲省會首邑政務殷煩時有發審事件非勤能幹練之員弗克勝任臣與藩臬兩司在於通省現任正途煩簡應調知縣内逐加遴選非現居要缺卽人地未宜惟查有洵陽縣知縣趙嘉　年六十三歲山東蘭山縣附生中式咸豐二年壬子科本省鄉試舉人赴部投供候選同治七年揀選發陜以知縣差遺委用是年十一月到省八年丁憂回籍十一年起服回省加捐本班儘先補用歴署三原富平郿縣等縣知縣任内交代均據後任結報清楚光緒十年請署洵陽縣知縣十一年十一月奉文准署到任查該員心地樸誠勤求治理任内並無一切違碍處分以之調補咸寍縣要缺知縣實堪勝任該員歴傣未滿亦未題請實授與例稍有不符惟人地實在相需例准據實陳明據藩司李用清臬司黄彭年會詳前來合無仰懇天恩俯念員缺緊要飭部核覆准以洵陽縣知縣趙嘉肇調補咸寗縣知縣洵於地方有裨如蒙俞　該員係知縣調補知縣銜缺相當母庸送部引見所遺洵陽縣知縣係簡缺俟趙嘉肇准補咸寍縣知縣部覆至日另行請補除飭該員赴部呈繳捐免銀再外所有揀員調補省會道邑知縣緣由謹會同陜甘總督臣譚鍾麟恭摺具陳伏乞皇太后皇上聖鑒訓示謹奏奉硃批吏部議奏欽此○○劉銘傳片再臣准兵部咨開本部議駁再江總督臣曾國荃調補江南狼山鎭中營遊擊余德昌一片於光緒十二年十二月十五日内奏奉旨依議欽此相應抄錄原奏知照該撫並黏單内稱查江南狼山鎭標中營遊擊余德昌據該督聲稱前經福建巡撫劉銘傳札調赴臺灣差遣並未奏明奉旨允准且向無札調懸缺遽請調補例章所請碍難議准相應請旨飭下臺灣巡撫轉飭余德昌迅速回任以實營伍而重員缺等因前來臣查上年秋間因統将王貴揚唐仁元等感受瘴癘相繼積勞病故若就臺灣遴選統帶實難其人因查江南狼山營遊擊副将余德昌常州營遊擊副将萬國本打仗奮勇講求操緣經臣咨調來營萬國本委帶鎭海三營余德昌委帶昌字三營該二員樸實勤　尚無軍營貪滑習氣况值剿撫生番之際合無仰懇天恩俯念臺灣統将需員准将江南狼山營游擊副将余德昌常州營遊擊副将萬國本一併留於臺灣差遣以資剿撫出自逾格鴻慈謹附片具陳伏乞聖鑒訓示謹奏奉硃批着照所請兵部知道欽此○○頭品頂戴陜西巡撫臣葉伯英跪奏爲審明殺死一家二命兇犯按例定擬恭摺具陳仰祈聖鑒事竊查前據署長安縣知縣涂官俊具報客民石隆彪戳傷范學義身死臨時故殺其子范松析滅口一案當經批飭訊明擬辦嗣經依限層轉解司因情罪重大發委西安府覆審復經審擬由司轉解經臣以案情欠確仍委審辦兹據該府李楹集証訊明詳由臬司黄彭年勘轉前來臣親提研鞫緣石隆彪籍隷貴州貴筑縣光緒二年由籍來陜投入彝字營當勇後告假出營帶刀游蕩並傭工度日先與該縣以人已死范學義並其子范松柏均不認識十二年五月初八日石隆彪范學義范松柏一同受雇劉興春家鋤禾石隆彪時将禾苗失悞鋤去范學義瞥見卽斥不諳工作石隆彪未理傍晚時范學義復向石隆彪譏誚石隆彪斥其多管范學義生氣　駡石隆彪分辨回詈范學義不依揪住石隆彪髮辮往下欽按向毆石隆彪掙不脱身情急順拔身帶尖刀向上冐戳適傷其肚腹倒地維時范松柏在西邊地内望見趨救舉鋤向石隆彪撲毆石隆彪閃側乘勢用刀戳傷其右肋倒地范松柏聲喊殺人並掙身欲起石隆彪慮難脱逃起意致死滅口赶攏将其仰按復用刀連戳傷其右肋肚腹經劉興春赴地照料聞聲趨至喊人将犯拿獲問明情由查看范學義已死范松柏尚有微息抬回醫治罔效初九日早范松柏亦因傷殞命報騐訊詳飭審議擬由府解經前署臬司因情罪重大發委西安府覆審復經審擬由司轉解經臣以案情欠確仍委審辦兹據該府集証訊明由司勘轉到臣提犯親鞫據供前情不諱嚴詰委係爭鬥冐戳范學義身死臨時故殺范松柏滅口並無起釁别故亦無在塲帮毆之人究語不移案無遁帥查例載致死一家二命一故一毆者擬斬立决奏請定奪等語此案石隆彪因范學義斥其不諳工作用言譏誚爭毆戳傷范學義身死復因其子范松柏趨救臨時起意致死滅口死係一家一鬥一故情殊兇狠應按例問擬石隆彪合依致死一家二命一故一鬥擬斬立濯例擬斬立濯奏請定奪照例先行剌字母庸斷給財産劉興春救阻不及應免置議無干省釋屍棺飭埋兇刀發回存庫案結彚報除供招咨部外所有按例定擬緣由謹恭摺具　伏乞皇太后皇上聖鑒勅部核覆施行謹奏奉硃批刑部速議具奏欽此○○劉秉璋片再秋審册籍現已飭司赶辦本年四月遇閏必能先期到部又上年應行計典經臣奏展至本年三月舉行四月底具題奉旨允准在案所有應舉應劾人員各項册籍尚未辦齊臣現於十二日帶印出省校閲統容臣於回省後連秋審一併彚齊齎呈謹附片陳明伏乞聖鑒謹奏奉硃批知道了欽此○○葉伯英片再查孝義顧同知常毓坤於光緒十三年正月初二日在任病故應以本日爲開缺日期係煩難要缺例應在外揀選調補該廳地處南山五方雜聚一切彈壓撫綏均關緊要非精明幹練之員不足以資治理臣與潘臬兩司于通省現任簡缺同知應調及知州知縣卓異應升勞績應升各員内逐加遴選非現居要缺卽人地未宜實乏堪調堪升之員惟查有軍功班補用同知羅兆升年四十二歲湖南湘鄉縣人其故父布政使銜浙江寍紹臺道羅澤南于咸豐六年攻剿湖北省城陣亡奉旨予謐忠節加恩照巡撫陣亡例賜卹賞給羅兆升舉人嗣遵籌餉例由舉人報捐内閣中書投効甘肅軍營光緒六年克復烏魯木齊吐魯番等城出力案内彚保免補本班以同知留陜歸軍功班補用八年十二月經欽派王大臣騐放奉旨照例發往欽此十年三月到省業經試看期滿甄别堪以煩缺升用該員學有家傳不染時趨以之請補孝義廳同知實堪勝任該員雖係保舉初任人員且調缺請補與例稍有未符惟缺居煩要人地實在相需例准據實陳明據置藩司李用清臬司黄彭年會詳請奏前來合無仰懇天恩俯念南山員缺緊要勅部核覆准以軍功班補用同知羅兆升請補孝義廳同知洵於地方有裨如蒙俞兀該員係同知請補同知銜缺相當母庸送部引見所有揀員請補南山要缺同知緣由謹會同陜甘總督臣譚鍾麟附片具陳伏乞聖鑒訓示謹奏奉硃批吏部議奏欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十三年閏四月初八日京報全錄]  
　　宫門抄○漕督盧奏漕項漕糧津租未完一分以上職名開具清單摺○楚督裕奏解第一批京餉摺○江督曾奏道員遵章指省分發片○晋撫剛奏叅知縣議處片○皖撫陳奏拿獲夥竊營餉逃　復毆故殺一家二命審明定擬摺○江督曾奏請頒匾額摺○閏四月初八日理藩院鑾儀衛光祿寺侍衛處值　無引見○順天學政許應騤到京請安○安興阿謝專操大臣恩○耀年請假五日○嵩山續假十日○崇禮續假五日○召見軍機綿宜許應騤都凌阿良泰○○頭頂戴漕運總督臣盧士杰跪奏爲遵照章程将光緒十一年分浙江山東湖北湖南江西等省漕項漕糧津租未完一分以上職名開具清單恭摺奏報仰祈聖鑒事竊查户部奏定章程錢糧奏銷各依定限令各督撫一面具題一面先将未完一分以上員名開具簡明清單專摺奏報由部核定處分先行覆奏其有具奏續完者准其續行奏請歸本案開復等語歴經循照辦理在案光緒十二年五月二十七日户部具奏請将各頂具題之限作爲具奏未完分數之限由部核明出奏日期倘例限已過始據出奏卽於覆奏時隨摺附叅等語又於十二年十二月二十四日核覆安徽增津分數職名摺内奏稱嗣後奏報未完分數摺内務須開具清單註明各該員已未分數及實徵巳未完各銀數以　考核等語咨行前來均經臣札飭各粮道遵照辦理兹據浙江山東湖北湖南江西各糧道将該省光緒十一年分漕　漕糧津租經徵接徵未完一分以上各職名開報前來臣覆核無異惟湖南未将銀米各數詳晰開列江西仍照舊式未開銀數該二省距浦較遠往返駁換必須一月有餘恐誤奏限臣已飭該粮道補開銀米各數另行送部備查謹照章彚繕清單恭呈御覽伏乞皇太后皇上聖鑒飭部核議施行謹奏奉硃批户部議奏單併發欽此○○頭品頂戴湖廣總督臣裕祿跪奏爲江漢關報解本年奉撥洋税第一批京餉銀兩恭摺仰祈聖鑒事竊照前准户部咨預撥光緒十三年分京餉銀七萬兩案内奏撥江漢關洋税銀十五萬兩行令依限籌解等因當經轉飭遵照去後兹據湖北漢黄德道監督江漢關税務武震詳報在於所徵洋税項下先行動支足色庫平銀五萬兩作爲本年第一批京餉飭委補用知縣孫長焯管解赴京交納其餘銀兩俟徵有成數卽當陸續分批赶解等情詳請奏咨前來臣覆核無異除給咨管解外理合會同湖北　撫臣奎斌恭摺具陳伏乞皇太后皇上聖鑒謹奏奉硃批户部　道欽此○○曾國荃片再按察使銜記名道馮邦秉前於光緒十一年五月間經臣奏請分發江蘇歸候補班補用奉旨吏部議奏欽此嗣准部咨以與奏定章程不符應母庸議奏奉諭旨轉行欽遵在案復於是年十一月間經臣奏請将該員留于南洋差遣委用欽奉諭旨允准欽遵亦在案伏查該員由軍營積功同治三年間隨臣克復金陵省城奏奉諭旨以道員記名簡放光緒十年五月間由京來寗經臣奏明帶赴上海旋派辦煤炭接濟兵輪之用辦　均甚妥恊臣以江南係該員立功之地情形最爲熟悉惟記名道向由軍機處進單不歸吏部分發該員曾經兩次入都均因核於成例不能引見是以籲恩分發江蘇候補無如礙於部章卽嗣後奏留南洋差遣亦准部咨以奉旨發往差遣　用人員只准差遣不准委署地方等因是該員以二十餘年記名道員至今仍屬無省可歸殊無以慰　報國之意而該員夙具幹濟素性忠勇任事實心　更加意講求洋務已能悉其窾要現值需人之際久置閑散人才亦殊爲可惜查海防捐輸新章内有各衙門記名人員准捐分發歸候補班補用一條今瘙邦秉係記名道員事同一律合無仰懇天恩俯准記名道馮邦秉以道員歸江蘇候補班補用其應繳指省分發銀兩仍當照數呈繳以符定章庶該員得以及時効用臣亦得藉收指臂之助出自聖主鴻慈謹附片陳請伏乞聖鑒訓示謹奏奉硃批着照所請該部知道欽此○○剛毅片再署和順縣知縣黄縉榮應接已故前任知縣左兆熊交代因左兆熊任内有虧短銀兩查明揭叅經臣於光緒十二年八月二十五日奏叅将已故和順縣知縣左兆熊革職勒追並飭黄縉榮自奏叅之日起依限造册結報迄今日久未據造妥呈送殊屬宕延當此新章森嚴未便稍事姑容據布政使張煦具詳請奏前來相應請旨将交代造册遲延五月以上之署和順縣知縣試用知縣黄縉榮交部照例議處以儆効尤除飭催赶緊造報並咨部杳照外理合附片陳明伏乞聖鑒謹奏奉硃批黄縉榮着交部照例議處欽此○○安徽巡撫臣陳彝跪奏爲拿獲夥竊營餉逃勇復毆故殺一家二命審明按例定擬恭摺仰祈聖鑒事竊據署亳州知州李祖福詳報拿獲逃勇李先才訊認在營竊餉濳回挾忿故殺李傳韶並傷其子李伯身死不諱騐訊緣由報經前護撫臣張端卿批飭審解去後兹據該州覆訊議擬由府解司委審勘轉前來臣提犯親訊緣李先才籍隷該州先後傭工度日並未爲匪犯案與已死同姓不宗之李傳韶並其子李伯隣居素識舞嫌光緒十一年正月間李先才因無處傭工與素識河南鄭州人孫富榮往投嵩武軍營充當勇丁李先才撥歸中營孫富榮撥歸左營嗣奉調往直隷琉璃河地方駐紥是年十一月不記日期李先才與孫富榮會遇各道當勇竊苦孫富榮稔知左營周營官營栅木箱内存有餉銀起意行竊得贓同逃分用李先才允從約定夜靜赴營墻外等候是夜三更孫富榮竊得餉銀一箱由墻上縋出翻墻出外同李先才将銀箱輪流肩負到僻處劈開木箱見係寳銀十錠馬韁一副卽取銀均分将馬韁木箱撩棄逃逸經該營官周金查知禀由調任廣西撫臣張曜札飭營務處移州飭緝並行文犯籍一體派差查拿李先才逃後将分得贓銀陸續花用日行僻路夜宿孤廟經過地方不知縣名十二年五月初七日早李先才逃回該州全李傳韶家借歇李傳韶瞥見聲稱李先才當勇犯竊逃逸巳奉官查拿卽欲交保送官李先才卽向外逃跑李傳韶之子李伯赶上扭住李先才順拔身帶小刀劃傷李伯額顱李伯扭住不放李先才情急圖脱用刀嚇戳適傷李伯左乳倒地李傳韶攏護李先才忿極頓起殺機乘李傳韶撲向奪刀卽用刀札傷李傳韶左肩甲左肋倒地經地保郜得聞喊赶至将李先才獲信問明詎李傳韶李伯均因傷重移時先後殞命卽經該州訪聞飭查屍子李詔宇同保帶犯報騐讯供移詳批審解該犯李先才在監患病騐報飭醫據該州覆訊　擬由府解司委審勘轉到臣提犯親訊據供前情不諱詰非預謀致死亦　起釁别故及另犯窩夥竊刼别案研鞫不移案　遁飾查例載致死一家二命係一故一鬥者擬斬立决奏請定奪等語此案李先才在嵩武軍營當勇聽從孫富榮夥竊餉銀逃回至同姓不宗之李傳韶家借　李傳韶稱欲交保送官李先才逃跑李傳韶之子李伯赶上扭住該犯圖脱拔刀嚇戳傷李伯左乳等處倒地李傳韶攏護該犯忿起殺機用刀狠傷李傳韶左肋等處倒地先後因傷身死實屬一鬥一故死係父子一家二命自應按例問擬李先才應如州府司所擬除在營聽糾夥竊餉銀贓至一百兩以上輕罪不議外合依致死一家二命係一故一鬥者擬斬立决例擬斬立决奏請定奪照例剌字留禁省監餘訊無窩夥竊刼别案及逃後知情容留人家應與救阻不及之地何郜得及該犯在外爲匪無從覺查之原籍牌保均母庸議竊贓照例　賠經過地方不符縣名無從查究該犯甫逃回籍卽行逞兇殺人經該州訪聞拿辦例得免議各屍棺飭埋兇刀騐明發回案結儲庫備撥孫富榮一犯業經河南鄭州獲解訊供竊餉情形與李先才所供吻合應由河南擬結除供招咨部外理合恭摺具陳伏乞皇太后皇上聖鑒勅部議覆施行謹奏奉硃批刑部速議具奏欽此○○兩江總督臣曾國荃江蘇巡撫臣崧駿跪奏爲城隍神靈應昭著　懇天恩勅賜封號頒給匾額以答神庥而順輿情恭摺仰祈聖鑒事竊東台縣城隍神素著靈感同治四五年間海水倒灌高郵之清水渣决口該邑適當其冲民灶村荘均成　國居民詣廟泣求時見神燈巡行水次不數日水勢大退艮間得以安堵歌頌功德衆口同聲厥後凡遇旱潦不蝗　藐動以及疾疫流行等事無不立禱立應逮光緒十一十二兩年又復災象屢形而因澇　晴因乾所雨亦莫不捷如影響轉歉爲豐靈跡照然事非一次據該縣紳士廪經東台縣縣黄承暄詳由江寗布政使許振褘詳請具奏前來臣等查廟祀正神實能禦災捍患　功德於民者例准題請封號今東台縣城隍神旣據該紳十等以疉徵靈應列詞籲請合無仰懇天恩勅賜封號頒給匾　以答神庥而順輿情謹合詞恭摺具奏伏乞皇太后皇上聖鑒訓示謹奏奉硃批别有旨　此 
 
