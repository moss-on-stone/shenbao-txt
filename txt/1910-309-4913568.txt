# 1910 - 309 - 4913568

 

Page 1

 
 
   
 
 

Page 2

 
 
上諭 
　　監國攝政王鈐章　十月十二日内閣奉 
　　上諭甘肅新疆巡撫著袁大化補授欽此　軍機大臣署名奕劻毓朗那桐徐世昌 
交旨 
　　十月初四日軍機大臣欽奉 
　　諭旨憲政編查館會奏覆核各衙門簽注行政綱目一摺着依議欽此　又奉諭旨憲政編查館奏核訂新刑律告竣繕單呈覧一摺著依議欽此 
　　十月初六日軍機大臣欽奉 
　　諭旨本日引見之查辦起用已革福建道監察御史安維峻着以内閣侍讀用欽此　又奉諭旨本日引見之降二級調用前陜西郿縣知縣羅天榜着仍照部議降二級調用已革廣西　陽朔縣知縣丁槃慶着仍照原參革職欽此　又奉諭旨御史温肅奏議院選舉宜籌善法一摺着該衙門知道欽此　又奉諭旨御史温肅奏報律宜嚴示限制一摺着民政部認眞辦理欽此 
論說 
[讀十一日　上諭]  
　　吾國官塲之延宕。旣成習慣雖甚急迫之事。無不迴翔容與。泄泄沓沓。無孳孳以爲之者。惟與百姓以監察之權。庶可督促進行。以稍鋤其委靡不振之氣耳。此國會之所以不可不速開也。若夫國會未開。而欲其將籌備之事。提前赶辦。早日觀成。其終必至於名不副實。其所以然者。又非特以委靡不振。遇事延宕也。蓋尤有阻於財力之處焉。故欲籌備完全。然後開設國會。終不如速開國會。而籌備可以迅速完全。今開設國會。期在宣統五。年政府諸公以光隂之如駛。開設之期轉瞬卽届。慮籌備之不完全。而降旨　飭之。欲使開設國會時。百政盡舉。意固甚善。然亦知其觀成之難望。而諭旨之終歸無效乎。請畢其說。 
　　所有應行提前赶辦諸事。應責成該主管衙門。切實籌辦是也。然試就各部所應辦之事而言之。則其難收實效。有可斷言者。調查户口。籌設巡警民政部事也。除調查户口。尚易從事外。籌設巡警。須有經費。經費不足。各處類然。今欲提前趕辦。勉强籌備。惟有敷衍塞責耳。按之事實。有何裨益。且巡警之已備未備。與開設國會。問題。並無關係。不得謂巡警未備。而國會尚未可以開設也。則何如一面開設國會。一面趕緊籌備之爲得矣。清理財政。釐訂稅法。度支部事也。然清理財政。旣有年矣。而財。政迄未能。清理也。蓋無。國會以爲監。督則雖有清理之名。終難收清。理之效。又何如。速開。國會。以期財政之確能清理乎。至於頒行稅法。本須俟國會。通過。今縱迅速釐訂。不知部中所釐訂者。能盡愜。人民之。意乎。如有未盡。妥善。不能適愜。乎人民。之意。則他日國會開設後。必至多所詰難。而有事於修改。則又。何如速開國會。使所訂之稅法。得以從速修改。可以實行而無阻乎。至法部籌設各級審判廳學部籌辦教育普及。此二者。與財政尤有密切之關係。財政竭蹶達於極。點府廳州縣之各級審判廳。欲其迅速舉辦。併力進行。財力。恐有不繼。教育普及。言之數年。而卒未有效者。亦豈非以絀於財力。乎行政經費。在在支絀。而欲其事事進行。至宣統五年而完備。吾不知其從何支出也。 
　　至慮督撫之審顧遲迴。而飭其懍遵前旨。切實進行。自表面觀之。豈非至理。惟讀年來財力。竭蹶艱難朝廷素所深悉旣經督撫等聯銜奏請。必於地方情形。確有體騐。當不至徒託空言等語。竊所未喻明知財力之竭蹶艱難。而欲其切實。進行。無米難炊。將何所藉。手欲使取諸民間乎。則國會未開。而增加人民之。負擔。民必不。服不令取諸民間乎。則不提前。趕辦。尚且。預算奇絀一旦衆務並舉。經費。驟增。又將何以從事。且諭旨之意固。明明以其。電奏請開國會。而謂其進行方法。再不得以財力之竭蹶。艱難。稍涉。因循也。則亦。思督撫。之所以請開國會者。正爲財力計乎。各省督。撫仰屋興嗟。百端待舉進。退維谷。籌議悉窮計惟速開國會。則一切難問。題皆可令國會。解决。而收入可以增益。新政可以舉行也。今也國會未開。籌辦日亟以其乞請於。前而不許其。藉口財政敷衍。塞責於後。是督撫以財力之竭蹶艱。難而請開國會。朝廷。則以其。請開。國會。而財力之。竭蹶。艱難遂 
 
 
 

Page 3

 
 
不得再出諸口。不亦負督撫之苦衷。而違反各省之實情乎。 
　　總之新政進行。非財莫舉。欲補救財政之困難。必在國會開設以後。國會未開。而提前舉辦。則困難。益甚。而所在阻礙。欲不敷衍塞責。又安可得哉。故旣欲提前。舉辦。不可不卽國會年限而。再縮之也。 
來稿 
[國會請願代表通告各省同志書]  
　　敬告者。某等承全國諸父老委託之重。匍匐都門。請求國會。積誠罄哀。一年於今三次上書。幸值各省督撫連翩之電奏。力爭於外。資政院全體之通過。主持於中。王大臣乃始臨朝震悚。翻然改圖。會議數四。顧猶迴翔容與。疏慢不促。定爲宣統五年實行開設議院。昨奉上諭。已宣示臣民。千氣萬力。得國會期限縮短三年。心長力短。言之痛心。以諸父老希望之殷而效果止此委任非人。能無慚悚夫令時會可以少。安國步不至日蹙。則優游坐待。即至九年之久。何容焦。燥無如國家時。變瞬息萬。端今去宣統五年。尚復距離三年。不審此三年中列强圜。視外交上有無變更與。否財政竭蹶。内部分事有無囂暴與。否公廷攬權。私室倖進。呌囂奔競。中央政府有無内訌與否。且國會未開而先設内。閣監督無人。有無濫用權力與否。新舊過渡。必防官。邪政治改革。而寛以歳月。有無僉壬夤緣。大臣把持。肆其奸謀與否。國本未定。而人心皇皇。我謀不用。有無灰絶與否。中央集權而無人民爲之贊。助治不統一。各省督撫有無不能。行政與否。憲法先。頒而不經國會通過。有無權限失當與。否三年遙遙。夜長夢多。諸父老與有興亡之責爲國憂勤其何以圖之夫我皇上冲齡踐祚監國攝政王負斧扆而朝。内處深宫。日月固有遺照之明。今兹主。謀度必有一。二昏耄老臣。勢居津要。陽爲。老成。持重之言。而隂以遂其敷衍苟且。竊踞朝柄之私心。而新進得。幸之。臣又甚慮國。會一開人才勃興。或致搖撼其祿位。坐是遏仰撓阻力。主五。年之。說相與揚波而助。燄是舉各督撫。與人民之所要求明年。速開者。率皆一不審諦。徒取决於少數之廷臣。而廷臣仰承風旨。唯諾者。十九。草具說帖。不敢有異。論相率畫諾。遂爲定議。朝命旣下。度非。復挾。一公呈。一請願書。可以力爭也。又非復。少數人。奔走呼籲。可以終得請求也。惟諸父老實圖利之。鵠候裁示。以定進止。無任皇悚。 
專電 
[電一（北京）]  
汴撫寳棻電奏設立内閣而無國會實爲憲法上之阻礙 
[電二（北京）]  
　　攝政王奉皇太后面諭明正除服後初次萬夀值兹國危課絀勿庸大舉卹典恩赦仍照例行 
[電三（北京）]  
　　某御史奏参川督趙爾巽多欵奉旨着將原摺抄給該督閱看明白回奏 
[電四（北京）]  
　　江蘇旅京官紳爲海豐麵粉公司事擬呈請都察院代奏請旨維持 
[電五（南京）]  
　　南洋勸業會審查總長擬十四日發審查得奬表另期行授奬式 
緊要新聞一 
[纂擬憲法組織内閣之預備北京]  
　　初五日有旨派倫貝子澤公爲纂擬憲政大臣並諭該大臣如應添派協同纂擬之員著隨時奏聞等語現聞澤公因憲法與皇室及國家關係最爲密切一時編纂不易擬先設纂擬憲法處此項恊同編纂人員將來即由編查館資政院民政部法部各署中遴選精通法理熟悉中國典制之員備充其憲法處先附設於編查館内以便與各王大臣討論編纂之細目并考證各國憲法之得失俟有端倪再行獨立並聞將來調補之恊纂大臣係學部侍郎李家駒理藩部侍郎達夀法律大臣沈家本三員此外尚有司員八人協同纂修 
　　政務處王大臣昨日會議新官制問題澤公謂朝廷現已宣布速開國會大詔並令於開設國會以前先行籌備内閣事宜但組織内閣與官制極有關係故宜以改革官制爲先若不先改官制而竟組織内閣實爲舍本求末查憲政館現編之内外官制頗爲緩慢殊屬非是今日惟有將新官制請旨迅速編訂然後再行組織責任内閣云云各王大臣均以爲然故不日即將具摺入奏 
[國會縮短年限之餘談北京]  
　　國會以宣統五年召集初二日政務處大臣開議已經確定是日會議散後爲欽選某議員某貝子所聞晚間即馳書某親貴内容畧言今日危急存亡之際朝廷政策以鼓舞人心爲第一要義又言多一日預備不過多一日敷衍安危之機在此一舉與其貽悔於將來何如審機於此日末言宣統三年之說已占 
 
 

Page 4

 
 
多數今果欲主張五年不如斟酌其間定以宣統四年尚不失爲中庸之策云云某親貴得書大爲感動翌日入内即向政府竭力敷陳攝政王亦甚感動終以政府諸公相顧不贊一詞遂將諭旨内召集議院一語改爲實行開設議院因是又有宣統四年先行召集五年開院之消息 
　　又聞是日政務處王大臣召見時慶邸立言甚爲得體謂現在國勢如此民情如此祗有早開庶可挽救朗貝勒謂國會未開之前一切籌備之事亦須注意那徐兩軍機無異議其餘各部行政大臣除肅邸唐尚書廷尚書主張即開餘則無所可否至宣統五年之期限早有成議故會議時并未議及并聞李協揆殿林當散會之時謂中國舊有内閣何必再組織新内閣云云此論眞是奇闢 
　　又聞各部堂官所遞說帖惟肅邸主張最力内有民心激憤後患堪憂若不即開國會以安天下之心則必有劇烈之舉動禍機一發不可遏止彼時民政部不能擔此重任等語 
　　前日監國在三所與澤公及各樞臣商議編纂憲法問題特諭時勢至今日國會原不可不速開所以縮至宣統五年者蓋欲該大臣等對於此事悉心籌辦免致倉卒貽誤惟是時光有限轉瞬即至該大臣等赶將各項要政督飭各主管衙門於宣統四年切實辦竣其委擬提前辦法尤當先行奏明實行澤公等稱是而退 
　　考察海軍大臣洵貝勒初四日召見奏陳考察情形畢極力主張從速組織閣會措詞極爲痛切畧謂以吾國現情與各國比較不但陸海軍力相去霄壤關於行政立法等事亦紛亂異常美國大統領於謁晤時力言吾國危狀曁各國對待吾國方針幾有不可終日之勢再遲一二年後恐吾國將無以自存監國聞奏欷歔不置 
　　聞福建山西吉林奉天河南等省諮議局近日紛紛電致資政院均謂宣統五年開設國會時期太緩請再議縮短於明年即行開設以副民望而收憲政之速效 
[京師慶祝國會之盛况北京]  
　　國會業奉明諭定於宣統五年開設京師商學各界組織提燈會自初五日至初八日爲慶賀期其情形如下　大清門前高搭彩架懸月色大電燈一具棋盤街中心以數千百紅燈十字交义懸於空際其他四週石欄杆皆繞以小紅燈光輝燦爛不啻羣星拱北辰也　正陽門迤南馬路兩旁悉竪小紅燈上書國會二字直達天橋兼以商舖龍旗巷口彩牌樓輝煌映目别有大觀珠市口商會所搭之菊花綵牌樓上懸電燈無數車馬遊人塞途溢道歡呼萬歳之聲不絶於耳洵爲中國千古未有之盛典 
　　又各學堂慶祝立憲提燈會簡章探列如左（一）現擬於本月初六日晚九點鐘在大清門外石欄杆開提燈會歡呼萬歳以表愛戴之忱（一）各學堂學生在東城者於是日七鐘齊集譯學館在西城者同時齊集學部考棚在外城者同時齊集優級師範學堂（一）燈籠不拘形式由各學堂自備惟一堂之中宜歸一律顔色亦不拘（一）現由本所編慶祝立憲歌譜有唱歌功課之各學堂先期按譜練習俾是日到會時沿途歌唱（一）各學堂應多派管理員隨同照料其年齒較幼之學生可以不必到會（一）各學生之家族亦可隨同到會以盡歡忱　附條　（一）年幼路遠學生可在本學堂向萬歳牌三呼萬歳在就近街巷提燈唱歌旅行（一）新編立憲歌如一日之内不能熟習可唱於萬斯年國歌　慶祝立憲歌錄下（其一）大清萬歳皇帝萬歳宣統二年明詔頒宣統五年開議會猗歟休哉開設議會君臣同心上下一體國勢益光昌皇祚益久長堯舜禹湯古帝王今日立憲同爭光（其二）立憲萬歳帝國萬歳二十二省三雄藩薄海同欽開議會猗歟休哉開設議會百度維新三權鼎立政治日輝光邦家日富强歐美日本相頡頏中國立憲皇祚長 
　　又聞民政部初三日恭讀上諭後卽飭各區懸旗結彩而商店民户等聞知此事當亦互相傳告同時一律懸旗並經内外城總廳於衝衢大道搭蓋彩牌樓數座以表賀忱 
　　京師各戲園亦因慶賀國會速開將戲資减價三日並將所演戲齣選用吉慶故事以名角扮演用昭盛典 
[國會代表團决議解散矣北京]  
　　各省請願速開國會代表於初四日上午開會討論代表團以後之辦法先由孫君洪伊宣布開會宗旨討論良久易君宗夔主張解散代表團改變同志會性質以爲宣統五年以前組織政黨之預備並倡議將請願速開國會同志會改名爲同志會三字以立政黨之基礎王君敬芳主張改請願速開國會同志會爲帝國同志會以圖政治團體之活動時有某君主張不解散請開國會同志會李君芳堅持代表團同志會同時解散之說卒由孫君洪伊宣告代表團决計即行解散同志會亦决計解散惟須通告各省方爲正當衆賛成又提議重行組織政團經衆推定徐君公勉孫君洪伊王君敬芳方君還爲起草員草擬綱領再行開會公决 
　　聞肅邸於降諭後卽向代表團諸員和平勸歸以副聖意昨日資政院倫貝子度支部澤公與肅邸會議此次明詔縮短國會皆各省請願代表之熱心毅力今有旨著各代表回籍宜設酒筵以表歡送肅邸韙之將於一二日内舉行 
　　又聞在京各省同鄉京官及政學兩界均擬於日内開大歡迎會祝國會代表之成功若然則國會代表未行之前尚有盛大之氣象諸代表其勉之 
 
 

Page 5

 
 
　　又聞各代表先經電致各省諮議局探詢對待辦法旋得復電亦多主暫時解散另行組織政黨惟有數省反對中央將來增加稅項之事 
[資政院議員質問交議預算範圍北京]  
　　資政院議員吳賜齡等前日繕具說帖質問度支部明定各省諮議局交議預算範圍略云查九月二十八日度支部咨覆本院文書内錄江議兩電均稱送交諮議局以備參考并無飭將地方行政經費歳出一部分交議字樣所以廣西護撫魏景桐三次電咨度支部資政院請示辦法而本院致各省諮議局通電有諮詢度支部覆稱已通電各省將地方行政經費送交局議之文究竟是否江漾兩電照錄送交等字即含有交議意思抑另有通電此一疑點也又稱其於歳入一門不分國家地方者因國家稅地方稅章程未經厘定故暫行合併編製業經通電各省將預算全册送供參考則一切歳入俱在其中各諮議局亦可略知大槪俟將來國家稅地方稅劃分後自應分别國家歳入與地方歳入以符體例等語查預算有歳出無歳入則法案不能成立現在因地方歳入未能劃分究竟各省地方行政經費歳出經諮議局議定後是否就該省歳入總額内如數指撥俾諮議局有所根據免致議案動搖此又一疑點也本員因此兩大疑點謹提出質問度支部說帖一件經規定賛成議員會同署名應請議長諮詢本院决定咨請度支部酌定日期以文書或口說答覆 
[郵部籌備路電兩政之成績北京]  
　　郵傳部奏稱查憲政編查館奏定九年籌備事宜兹值第四届奏報之期除郵政曁理船廳尚未移交外其餘船郵成績業經上届陸續陳明兹請就路電二門分爲補救擴充兩端縷晰陳之路政自前年贖回京漢以後所有大賠欵擔保欵項一事飭鐵路局長迭與比公司爭辯未决經外務部與駐京比使公斷始將憑函作廢本年業經奏明完結正太舊因窄軌之故以致稅繁貨絀歳受鉅虧經部飭令路員製用活軸貨車俾得轉運煤斤於京漢旋復裁撤本路華洋員役巴黎公司之工程參賛等員計歳省銀元三萬一千七百餘元並省法幣十五萬四千七百佛郎兼令該路將月解公費銀二千五百兩亦折半解部以資表率總期寓節流於開源之内俾獲日起有功而汴洛之洛河橋墩亦於六月間趲築蕆役其吉長軌線與南滿軌線交接之法業與議訂聯絡營業章程其大要則西起吉長之伊通河東起南滿之頭道溝别築一聯絡之綫劃定區域以便裝卸客貨所有兩站界内建築之費彼此分任而吉長於該綫則獨任其修養而專有其管理之權權利挽回頗非淺鮮至電政如贛浙福詔詔廣及鄂境老河口豫境鄭州之大修各役均分途赶辦而英人在上海所設滙中旅館之無綫電報亦次第收回此臣部籌備成績之在補救者也查全國官建各路其現在興築者曰張綏曰廣九曰吉長曰津浦曰開海清徐開海早經分道測量大槪情形上届曾豫爲陳奏張綏自張家口至柴溝堡六站之内橋墩涵洞先後竣工近且接展而前冀達天鎭廣九則購地局所已撤第一叚通車約六十里之譜第二叚大橋三座築墩早畢第三叚路基一律告成吉長則全路土工除橋洞外完者居十之八津浦北叚從天津抵濟南軌木土方將次蕆事其餘五叚亦經逐叚興工南叚自浦口至於臨淮料車早已暢駛自臨淮至於固鎭路基亦旣築完而固鎭宿遷嶧縣各叚之間或初施鋪軌之功或甫竣購地之役現正兼程赶造期速觀成而電綫之展設者除奉吉經部咨行各該省辦理外河南則有武安之綫安徽則有六安之線福建則有汀漳之綫江西則有吳城廣信之綫山西則有歸化包頭之線皖蘇則有鳳陽徐州之線廣東則有潮州嘉應之綫更由嘉應分線並出東經小河口以達於平遠西經官塘以達於興寗而川藏二千數百里間自察木多以東起巴塘業經興修自察木多以西訖江孜正資籌辦此臣部籌備成績之在擴充者也奉旨已錄 
[陸軍部不允裁改驛站北京]  
　　九月間郵傳部奏裁改驛站擴充郵政一片略謂各省按察使已改提法使應將各省驛站事務劃歸勸業道兼理所有關於驛站各事應即由部經理以一事權查本年七月庫倫辦事大臣奏裁驛站改設文報轉送郵局投遞此外南北洋曁東三省亦改設文報交郵局轉遞可見裁撤驛站歸併郵局爲及時應辦之事其輪路未通地方於郵局未設之先仍飭勸業道將驛站照常辦理隨時將辦理情形兼報陸軍部等語此摺奉旨著陸軍部核議現經該部奏覆云臣等查驛台各站原以廷寄軍報爲重其遞送文件應付各差不過藉此往來以示防範現旣設立郵傳部專司交通且該部近已奏明分年籌辦郵政則驛站遞送等事自應歸併郵傳部經理然此均就平時而言若遇戰時凡屬交通事權應盡歸軍界範圍之内各國辦法莫不皆然况交通之利鈍視乎輪路之通塞現在輪路旣未全通郵政尚未完備即驛站不能遽裁蓋以目下情形計之我國僅有幹路數處如將附近各驛裁改固可直行無阻而此外之支驛尚須度地安設以便左右旁達又或上下叚鐵軌已成而中叚缺如其間空乏之區亦須妥籌聯絡又火車路線與原設驛站距離不等尤須酌核添改以期按洽積此種種情形殊多窒碍又復事權分隸責成不專實於廷寄重要軍報秘密關係匪淺臣等再三酌核所有驛站事宜仍請暫歸臣部管理一俟籌商妥協確有完善辦法再行奏明辦理九月三十日奉硃批依議 
 
 

Page 6

 
 
[贛省統稅須照市價改徵銀元北京]  
　　贛撫馮汝騤前奏預算不敷擬將統稅改徵銀元一摺贛人聞之大不滿意業經各紳商電部力爭并由諮議局電請資政院維持在案兹悉度支部已將馮撫原摺奏駁亟錄之以供一快　該撫原奏内稱贛省預算出入每年不敷銀二百七十餘萬兩近准度支部電每年入欵應增一百四十餘萬兩出欵應删一百十餘萬兩迭經切實查核凡可增入減出之欵靡不悉心搜剔而出入不敷仍鉅爲今之計惟有變通統稅征錢舊章改收銀元以爲推行國幣之預備查贛省釐金章程向係值百抽十經前護撫臣柯逢時改辦統稅一道收清逐年增收稅錢一百餘萬緡近年百貨價值飛騰視昔年動相倍蓰而稅章悉仍其舊名爲值百抽十實則多不及四五目前贛省市價每銀一元兌足錢一千三百餘文今按現行稅率完錢一千者改納洋銀一元在商人規規近利不免輸出較增然遵照度支部奏定幣制以銀元爲主幣銅元爲輔幣元角分釐各以十進則將來國幣通行之後所繳銀元仍與今日所納錢數無異誠及此時將統稅改征銀元每年約可增入銀四五十萬兩等語臣等伏查江西釐金自光緒二十九年改辦統稅所有各項貨稅銀錢併征而征收錢文者實占多數今江西巡撫以預算不敷之故請將該省統稅按現行稅率完錢一千者改徵銀元一元自係爲增進稅欵藉資抵補起見惟查該省原征統稅稅率已不爲輕若再以每錢一千改征銀元一元比照市價不啻驟加三四成商力恐有未逮况近年以來洋貨子口單盛行土貨稅釐較重已有不能抵制之勢若以改征銀元暗加稅率則土貨銷路自必愈形滯塞且臣部奏定幣制則例已將折合辦法詳細聲明今該撫藉推行國幣之名爲加增收入之計揆之改定幣制宗旨尤屬不合不特此也或以則稅太重之故致令商販裹足稅收减色將並其固有之欵而失之更何有於增收臣等再三商酌該撫所請統稅改征銀元折合辦法實屬窒碍難行未便照准惟現在幣制則例業經奏定頒行所有該省統稅征收章程自應遵照前奏則例内載折合辦法按照市價改征銀元不得意爲增减以符奏案並將某項貨物原征銀錢若干現在改征銀元若干分晰開列刋布施行一面咨報臣部以憑查核至該省預算不敷之數應由臣部另案核議奏明辦理九月二十八日奉旨依議 
[京師近事]  
　　農工商部曾議創設商業銀行後忽因事中止現聞左丞祝瀛元重行提議以爲振興實業非有此項機關不可擬聯合各省商會擔任招股五百萬再由部籌集官股五百萬共合一千萬設總行於京師各省即附設於商會内由各商公舉總協理及董事等部中祗派員監督一切悉照商業性質辦理 
　　政府以九年籌備憲政旣提前趕辦誠恐各部貽誤擬添派督催憲政大臣聞濤洵肅三邸朗貝勒倫貝子澤公徐相廕尚等均在派充之列　　督辦鹽政大臣澤公現擬整頓各省鹽政凡産鹽及行銷省分均設鹽政公所由本處派員監督會同鹽運司道等辦理其性質與各省之財政監理官彷彿 
　　直隸紳士因贖回開平礦務事宜大不以張翼所擬辦法爲然日前又聯合全省紳士公舉翰林院修撰劉春霖在都察院遞公呈陳述辦法以及利權之關係聞該院張總憲已允爲代奏 
時評 
[其一]  
　　記者臆度十一日責成各督撫之上諭用意有三 
　　一所以証明前此縮短國會三年之諭旨非從人民要求實從各督撫奏請也二申明籌備事體之繁重財政之困乏五年召集猶恐赶辦不及所以隱拒各省代表之再行凟請也三申明此次縮短三年非朝廷本意將來如有不周到及横生枝節之處政府不任咎所以諉其責於督撫也 
　　夫縮短年限雖經各督撫等請求而得然政府豈於國政民情毫無體驗毫無把握而惟各督撫之言是聽且政府爲專制國命令所出之地亦豈得以此次縮短出於督撫之請而以後政府絶不擔責任耶嗚呼政府雖巧於自卸然亦適見縮短年限之非出於其本心矣 
[其二]  
　　有政黨而後國會有效用無政黨則國會不成今某某兩親貴咸思組織政黨躍躍然有黨魁之想而我人民中之表表向來以民黨自居者亦有躍躍然黨魁之想耶有之則請速起組織政黨速起組織完全之民黨 
[其三]  
　　異哉某相之言曰副署係對於君主負責任非對於資政院負責任其意一若軍機不應受資政院詰問者 
　　夫副署之命意誠對於君主負責任然一方面不應受議會之詰責乎政府固曰資政院爲議院基礎則資政院又何不可詰問之有 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[部員密查浙省禁烟現狀杭州]  
　　各省禁烟情形前經民政度支兩部各派委員密查民政部先已查竣其度支部派出密查閩浙兩省陳蔚文主政等二員於本年四月間出京分道密勘至八月底復又彼此易地復查現已一律告蕆陳主政於前日到杭先將兩省一百四十廳州縣種烟現狀繕發長電報告該部探聞大槪浙屬七十八廳州縣以杭嘉湖爲最比較上年約可減種四成寗紹次之約减三成有另惟餘姚一縣本爲産漿最盛之區每年通扯計在四十餘萬畝以上今已不滿八萬畝貫爲最優金衢嚴平均减種二成之四五台屬平均約不滿二成處州類似而以温州爲最旺僅僅瑞安一縣比較上年反增種三十萬畝以上永嘉平樂等縣次之亦較上届加多十萬或七八萬畝不等云 
[浙諮議局質問疑義錄要杭州]  
　　浙諮議局依據局章第二十六條開具疑問事由要求增中丞明白批答兹錄其要事兩則如下 
　　（一）房捐改充巡警經費辦法第一届常年會議决後經撫部院贊同復奉憲政編查館核准可行嗣於褚議員輔成質問書再經批示據藩司禀稱房捐一項旣經議决劃歸本省巡警之用自應照辦現在預算案已列入地方稅項下以清界限所有賠欵内短少之數若年歳豐稔糧捐收數較旺尚堪挹注此外另行籌抵一時實無從設法等情當經批令賠欵短數在糧捐項下籌抵並由藩司移會清理財政局另詳核咨候札催該司局迅速議詳察奪等因近見報載藩司以房捐一項照章應按月解繳以濟要需特札派委員分向嘉湖寗紹各縣催提不知所謂要需究竟何指是否即爲巡警經費不無疑問 
　　（一）近來省城市面爲滬市牽動商情岌岌可危查浙江銀行章程第一條規定有本銀行設在浙江省城爲維持地方經濟云云又合同第六欵浙江銀行旣含有方地銀行之性質一方面得享有浙江銀行章程第五條第六條及本合同第四第五所載各權利一方面卽應負浙江銀行章程第七條之責任是浙江銀行之性質爲官商合辦之地方銀行有維持地方經濟之責任無庸擬議何以省城市面如此危險不聞該銀行有如何設法維持之情形轉聞藩司有因籌解抵還洋欵向該銀行撥借十萬元之舉徒爲官廳挹注不負地方責任似與設立浙江銀行之本旨未相符合又近日省城商會集議擬禀請暫借官欵頗有不願由該銀行經付之說銀行以信用爲主該銀行爲官商合辦維持信用官廳自有責任究竟該銀行信用因何失墜何以不聞官廳亟籌整頓之法不無疑問 
[贛省國會請願大會記江西]  
　　贛垣熱心國會團程君忠善等於初五日在江南會館開特别大會計各界陸續到者約在萬人左右中午搖鈴開會因人太擁擠座位不敷四圍環聽者如堵墻首由程忠善君宣布開會宗旨繼由蔡公時演說國會之關係龍鍾洢演說請願速開國會國民應負責任賀贊元演說開設國會昨奉上諭縮改宣統五年現在國勢危迫時不我待應仍堅持要求明年爲開國會之期聞者鼓掌如雷次經鄭元及李國珍演說畢復由蔡君宣布辦事規則公推劉太史鳳起爲正會長賀主政賛元龍中翰鍾洢爲副會長至三點鐘後搖鈴閉會 
[吉撫奏報搜勦鬍匪情形吉林]  
　　吉撫陳照常奏稱鬍匪猖獗由來已久蓋由於吉林地當邊徼勢處窮荒生聚旣難望蕃滋匪徒即據爲巢穴夏秋出而肆擾冬春入而隱藏加以防隊分駐各地夏秋多雨道路難行種種爲難此與奉省情形略同者也現在奉省業經認眞搜勦吉省壤地相連自應合力舉辦俾免此拿彼竄之虞查吉省巡防五路現正改編陸軍而於駐紥地叚並未更動應仍以中路各營分駐之吉林新城榆樹各府廳等處爲一路前路各營分駐之延吉琿春敦化各府廳縣等處爲一路左路各營分駐之寗安依蘭密山東寗各府廳等處爲一路右路各營分駐之長春伊通農安各府州縣等處爲一路後路各營分駐之賓州雙城五常濱江各府廳等處爲一路飭令督辦防勦事宜孟恩遠督飭各路防營統領各按分防區域認眞會勦並派陸軍協統一員酌調營隊馳赴奉吉沿界一帶往來游擊以資堵截旣爲奉軍聲援亦免匪徒竄入此就防軍分派搜勦之情形也至零星匪黨節交冬令有入山藏匿者亦有濳居城鎭者平時居民怵於匪患往往有接濟窩留情事現於大股匪黨旣已責成防軍勦辦此種小孽亦不可不就地清除吉省巡警本係提前籌辦各屬城巡早經一律成立鄉巡亦復粗具規模至於豫備巡警籌辦亦在奉省之先雖鎗械未能處處完備而次第編設民情均屬踴躍現援照奉省辦法飭由試署民政使鄧邦述遴派妥員分路監查即以考察警務爲根據而以清查窩户搜捕餘匪爲防軍剿匪之暗援亦令酌分六路其極邊新設各州縣分爲兩路巡警半未成立即飭東北東南兩道就近派員搜查以省周折餘分四路查照奉省監查章程量爲變通並令與巡防各軍先行聯合遇有須恃兵力協勦之時即由所委之員會同該防軍就近商辦仍令於防軍統領中每路指定一員擔任其事蓋軍警路綫雖有不同而責成有歸自可無虞諉卸此就巡警分派搜查之情形也至此次需用經費應由臣隨時籌給事竣之後作正開銷其在事各員果有勦獲著名巨匪異常出力者並請由臣擇尤存記彙案奬勵以資激勸十月初四日奉硃批該衙門知道 
 
 

Page 11

 
 
[懷集縣大刧案慘聞廣西]  
　　廣寗毗連之懷集縣有社田村者人烟頗衆上月某日晨七時彭尚年炳文等十餘家突被兇匪百餘人蜂擁而入將家私什物刧掠一空復焚燒屋宅十餘間掠去耕牛念四頭擄去婦女五十口（内有一女年方及笄定期九月十八出嫁）另有一婦擄至中途强迫不行推落水中斃命又有一婦在對岸聞耗鳴團追捕亦被匪當塲炮斃後各鄉聞警鄰團四出追捕而匪且戰且走槍傷團丁三名（有一身負重傷回家斃命者）鄉團追至廣寗森膺洞日已傍西匪亦渺然無蹤噫賊匪之猖獗人民之慘害一至此乎 
分類新聞 
政界 
[浦口釐卡業已委員開辦江寗]  
　　江南財政公所樊督辦以浦口一鎭本六合尾閭實寗屬轄境收捐之地現在津浦鐵路轉瞬開車尤應先事妥籌預圖補救擬將張家堡分卡移駐該鎭照章收捐旣省另外開支又屬綢繆未雨事歸簡便不惟六合釐金堪資挽救實於公家財政大有裨益日前已詳奉江督批准特飭六合釐局莊復恩大令遵照辦理 
[調查局札發新式問題江寗]  
　　江寗調查局自上年伍蘭生太守接辦以來以各州縣對於調查事項多屬茫然每致答非所問特令各股員於問題之後各附答式以定範圍於是各州縣得所標準不似從前之泛答近因補發民事習慣問題復以州縣辦理此項調查紙筆需費繕寫需人又復得一簡單法問題答式之後空留餘紙以便塡註并每縣札發十本俾得分發各紳董查塡使各州縣祗一督飭之勞即能蕆事庶免遲延不復有碍憲政進行云想各州縣得此一番指示當不致再有延宕也 
[議事會定期開臨時會松江]  
　　松郡秋季議事會議畢後照章將各議案送請董事會執行本届華婁自治公所爲公欵公産議决之件有被董事會駁斥者各議員不服遂定期於本月十三日至二十日召集議員開臨時會以謀對付大約不免與董事會激戰矣 
[財政公所催解各屬捐欵安慶]  
　　皖省財政公所籌議科一切出欵向恃各屬捐欵爲接濟近來各州縣任意遲延遵限報解者甚屬寥寥以致該科週轉不靈幾有不遑應付之勢刻該所已分派委員前往各屬督催所有各屬未繳捐欵均令如數催解到省以資應付日昨並詳省台核示矣 
[潁州府代請津貼辦公經費安慶]  
　　潁州府張守樹建近以皖北各屬均被水災惟亳州全境災情尤重所有丁漕錢糧均經查勘緩征雖該州王牧素屬清廉然辦公無資何堪賠累現聞該署頗有絶糧之狀用特據情轉禀撫帥撥給津貼俾資辦公以示體恤 
[巡警道籌辦女子警察湖北]  
　　鄂督瑞莘帥以警察爲憲政基礎現雖力圖進步無如深閨密室有非巡士權所能干涉者故烟賭奸淫之風每出於名門宦族查東洋女子警察辦法最善實爲行政輔助特飭巡警道於年内籌辦女子巡警養成所一區預儲此項人材俟一年畢業以爲明年舉辦女警察之用 
軍界 
[札飭各屬續備兵調省會操江寗]  
　　兩江督練公所以續備兵每年應照章調操一次查陸軍第九鎭退伍各兵本年十月已届調操之期應由該廳州縣先期傳知在籍各兵赴省操演其因事請假展期者亦應先報查騐現已札飭通海等處遵照矣 
[襄提整飭軍紀之誥誡湖北]  
　　襄提張軍門以軍人出外爲中外觀瞻所繫觀一班之軍容可定全鎭之身價而平日之教育訓練紀律服從又無一不發現於其間本鎭早年擬定官兵外出規則通飭各營遵守在案其保持軍人之名譽振起軍人之精神者至周且盡内有弁目兵夫無故不准乘車一條尤爲緊要蓋軍人必須體力强悍能耐營苦雖嚴寒酷暑風雨凍餒皆可毅然當之而不避所謂有堅壯不拔之體魄而後有百折不回之精神有百折不回之精神斯能任重而致遠使平日行走之勞尚不能耐苟遇戰事尚安望其馳驟於鎗林彈雨中乎晏安酖毒在常人且不可爲而况軍人可爲之乎今以本鎭統制所見各營弁目兵夫出外仍有乘坐東洋車絡繹於途殊失軍人體制而各營下級官長亦間有身穿軍服騎馬乘車以代步者尤屬不成體統此固由於平日習慣安逸未能養成服從性質然亦足見官長教育未周不能以身作則言之可爲浩嘆嗣後各標營官長身穿軍服上槪不得騎馬乘車以崇體制至於弁目兵夫除馬砲輜重等兵在營練馬各有定時外其外出應與步工各兵一律不准騎馬乘車蓋步兵工練習行軍專恃足力而馬砲輜重等兵雖屬乘馬而足力亦須練習斷不能令其貪於優逸舉步維艱養成驕情習氣致敗軍人體格也但目兵外出因有要公及實係患病不能步履者亦可乘車惟須由各營值星官發給乘車許可証以便稽考方可乘車若無乘車許可証者無論何營長官查見均准詰問報知該營究辦日昨已出示曉諭各營隊等一體遵照矣 
學務 
[紹興中學堂又有風潮浙江]  
　　紹興府中學堂學生前次因考罷學經提學司派員查辦分别記過了案未及兩月故智復萌本月初八日該校發布臨時考試命令一二三年級學生抗不遵命相率罷學復牽動四五年級生一體罷課旋即紛紛搬移行李出校至初九日午前出校者已過半數監督陳子英君竭力轉圜始終不受勸告現尚未知若何也 
[勸學所虚報簡易學塾浙江]  
　　嘉屬簡易識字學塾遵照部章應設十所惟海鹽勸學所祇於城區設立四所一在東門外眞君堂一在北門外古厲壇一在西門外汪宅一在南塘朱宅此外則寂寂無聞乃該縣學界中人昨閱教育官報該所竟以八所上報不知是何居心昨由汪總董下鄉調查又以似家塾似學堂之蒙館（倪墺廟）逼令改作簡易學塾連前統計亦只有五所因相與驚異不置 
[夀州教育會籌畫經費安慶]  
　　夀州教育會禀准開辦之始所需經費均係就地籌欵並禀奉飭撥欵補助原爲提倡學務起見兹因皖北連年水災百物昻貴以致經費不敷資用現該會又查得該州有抽收糧串票三十文擬禀請提撥二十文作爲該會經費俾資挹注不知朱中丞能批准否 
 
 

Page 12

 
 
實業 
[贛路無可奈何之呼籲南昌]  
　　贛路京局因籌還借欵束手無措電告南昌諮議局云鐵路需欵甚迫郵部所借百萬兩可應允但以全路核計除借欵外尚欠一百五十萬金此項若無著落則路成無期借欵從何籌還須有切實辦法方可乞欵兹特電請諸公提議或一面公懇中丞嚴飭地方官一面由貴局函囑各處自治會合力催繳派股期以一年内陸續繳齊抑或别有善策希妥議速復京局支 
[札行農務總會調查絲茶湖北]  
　　農工商部以卷查上年閏二月間本部奏准釐訂籌備事宜分年列表一摺原單内開第三年應行籌備事宜一調查内地絲業情形一調查内地茶業情形查絲茶兩項爲出口大宗土貨亟應力求進步以擴利源本部迭經通飭籌議量予整頓兹届籌備第三年期所有調查内地絲茶情形業經列入單内奏准通行籌辦現在限期已届未據各該省一律報齊合行通飭札催札到該農務總會即便遵照前今札飭事宜將各該境内所有絲茶情形切實調查按奏定實業統計部表第二十六第二十七兩種表式先行分别塡註並將應行整頓各節妥議辦法擬具說帖趕速呈報到部以便彙總核議釐訂振興辦法再行札飭遵辦現鄂商會已奉到此札矣 
[勸業道籌設公儲分局湖北]  
　　湖北公儲錢局自開辦以來商民均稱利便其章程較之銀行銀號爲着聞該局總辦現任勸業道高觀察以沙市宜昌亦係通商口岸水陸要衝商務日盛擬在沙宜兩地各設公儲分局一所不日即將實行矣 
[提倡彈紡織機之審定江寗]  
　　張制軍昨據廣濟縣附貢生周鴻熙禀稱發明彈紡織機便利貧民請審定推行提倡一節當批示云該生自製彈紡織機如果輕便適用洵足以塞漏巵而挽利權仰江寗勸業道覆加試驗設法提倡以興實業 
雜記 
[新監司特權誌江西]  
　　贛省布政公所田賦科襄辦兼兵備處會辦候補道楊會康前奉綏遠城將軍瑞良電調經馮中丞挽留委署南瑞袁臨兵備道篆年少氣躁自鳴得意日前值觀察太夫人生辰此間各梨園又適禁止女班演戲觀察不得已特令屬吏代雇女班演戲兩天一時賀客盈門頗極熱閙以致地方人言嘖嘖謂官塲對於女班乃有特權耶 
[新嫁娘覆舟記杭州]  
　　湖墅永昌米行經理沈長元於初八日續娶餘邑倉前章姓女爲繼室因路途遙遠特備畫舫裝載綵輿迎迓於下午兩句鐘時畫舫行經餘杭塘觀音關相近地方時值狂風大作波浪奔騰之際詎料章姓隨送畫舫之新親坐船一隻突然傾覆全船之人及新娘隨身之衣箱兩隻并各物一律被溺於河幸該處河水尚淺即經旁人撈救致無性命之虞而衣箱内之貴重皮衣以及新親之楚楚衣冠均被水浸透淋漓不堪矣 
[亡國人傷心語湖北]  
　　鄂垣日前來有韓國志士三人在黄鶴樓上清飲高談見者異之苦無通達韓語者與之直接旋有學界多人向前請問該志士中有一人通曉華語當以該國致亡其原因有三一由民心不齊一由政府自甘廢棄一由今上政令紛更現在溝壑餘生有何面目爰邀同志來貴國一游安得一山巓水涯間倏爾度世以侍箕子之靈也噫有愧列台多矣言甫畢涙下不已傍晚買舟渡江而去 
[南貨業競爭談松江]  
　　松郡南貨一業各物價值均由西外廣豐萃昌鴻順三家核發市單東西一例本届新開昇大意在平價以廣招來當于初九日開市詎是日凌晨萃昌徧發傳單將貨物逐一跌價並放斤兩以與新店爭競於是新舊店購物者均如蟻附 
[工藝品出售錄松江]  
　　華亭縣習藝所遴聘教習令各犯製成紅白洋燭毛巾織巾斜紋柳條等布在工藝品中尚稱精良現在發帖廣告一例滅價出售並在大堂東偏粮櫃上零拆以便估者 
清談 
[對於十一日上諭之疑問]  
　　旨深哉十一日誥誡督撫赶辦憲政之諭旨國會期限縮短矣各衙門應籌辦之憲政飭令分别最要次要提前赶辦矣各督撫雖處於間接官治之地位其職務所屬於籌備國會事宜固不若中央政府之繁要然若設置審判廳舉辦地方自治編查户籍皆與憲法選舉法上有直接重大之關係朝廷旣有渴念國會樂觀厥成之意則嚴詞申誡而督催之使與在京衙門通力合作壹意進行而不致貽誤事機亦固其所 
　　顧記者所不解者諭旨申誡督撫之主恉不以縮短國會爲前提而以該督撫等奏請卽開國會爲前提一則曰該督撫等聯銜奏請必於地方情形確有經驗當不至徒託空言再則曰倘或乞請於前而敷衍塞責於後是諭旨所申誡者申誡奏請即開國會之督撫非申誡一般之督撫記者不敢謂奏請即開國會之督撫皆不至徒托空言亦不敢信反對即開國會之督撫竟無一敷衍塞責諭旨舍一般之督撫而專責奏請即開國會之督撫豈朝廷固深信反對即開國會之督撫皆能切實進行而無待於申誡耶抑趕辦憲政之責任應專歸主張卽開者担當而反對者固不妨敷衍塞責耶嗚呼天語高深眞非草野所能測矣 
叢談 
[普王不移民居]  
　　普王弗德利時代德意志聯邦猶未成也而審判院則早設立且執法不阿爲民人所崇信時王宫左近有民人舊屋一所中設風磨（中國有水磨西國有風磨）終日震蕩靡有寗時王惡其妨國事之研究也召其民而謂之曰爾屋與朕宫逼處風磨震動朕腦爲之攪甚妨朕事朕今欲給爾值俾爾另營新居爾其敬聽朕言民不允王曰朕多給爾值由五千馬克遞加至一萬馬克民堅持不允最後厲聲答曰先人敝廬傳之數世矣高曾祖父生老病死悉於是今世及至民民承祖宗付託之重誓保守之以傳之子若孫世世無失蓋民視敝廬之重無異王之視王宫也王其能多宫以讓民乎且民之屋結於前王之宫建於後王建宫時民之風磨早設屋中王非不知今旣厭惡風磨王應自移其宫奈何迫民移屋王怫然作色曰爾民也獨不知朕有權力加爾乎朕今命工師往估爾屋值若干馬克朕照給爾而毀爾屋爾如朕何民應聲曰果若是吾將訴王於審判院當不以權力爲判也王聞言瞿然起撫其背改容謂之曰好隣舍好國民爾能據法而不爲朕脅朕甚佩爾朕今與爾約非惟朕躬不令爾移屋即朕之子孫亦永不令爾子孫移矣其寗爾居 
　　記者曰甚矣泰西人民權利之强固也夫以國君之尊旣苦隣廛風磨之震動則直使毀去可耳而普王固不敢出也委曲諷遷倍給其值使在中國則軫恤民艱恩施浩蕩之名詞誇諸綸綍傳之國中且垂爲美談矣顧普民則以王爲違法爲不違爲侵害民直而嚴詞峻拒之而普王亦憚於法而不敢强記者觀於此而嘆歐美人私權之鞏固其來至遠而無法律之國之斷不可以一朝居也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月初六日議事]  
　　初六日下午一點五十五分始開會議員入座畢已報兩時矣 
　　議長報告到會人數僅一百三十四人秘書長承命報告本院收受文件（甲類）各省祝謝縮短國會電江蘇諮議局商會教育會浙江商會（乙類）各部答覆文件（丙類）議員質問案羅傑質問學部案議長請表决時有議員反對之甚力（丙類）報告初終易宗夔即呈遞說帖關於五年開設國會質問政務處文件全體贊成（丁類）各股員長報告 
　　易宗夔說明質問大意謂此三年之内我資政院議員二百人審時度勢其能擔此重任否如其不能則上無以對君父下無以對人民惟有再行籲請縮短年限即不然亦須修改資政院章程云云 
　　吳賜齡繼之登台演說其大意謂資政院表决之議案復受政務處之裁决爲全球議院之羞又言資政院應請該館將議院法選舉法從速擬定交由資政院通過 
　　于帮華又起登台演說此次於年限問題四川湖北皆有電力爭而江蘇諮議局則來電賀謝殊不可解實則并非道謝直以資政院議員辦事不力耳 
　　李搢榮繹初三日上諭之旨極言皇上與攝政王本意亦以危急日甚一日决非以五年爲滿意惟在我國民之有以繼續請願耳羅傑即主張請議長諮詢本院再委特任股員繼續請願 
　　喻長霖起言國會問題諸君言之甚痛遂引日本開設國會前之歷史語未及半議塲即有起阻之者喻若不聞又有謾罵者繼以喧鬨議長遂振鈴時王公座中有起言議塲上不宜有暴動的樣子一時議塲紛擾不堪議長高聲宣布現在衆情憤激自應具質問書先請政務處王大臣答覆究竟持何理由如無正當解釋本院再行提議後聲明此三年之内凡政務處署名王大臣皆負其責（議上鼓掌如雷） 
　　榮厚又言國會問題全國想望惟東三省尤屬危急地位請議長見政府時商一國會未開以前如何挽救東三省之策議長命秘書長期讀湖南公債核議案奏稿全體起立通過 
　　牟琳倡議請每星期開正式會三次又有人倡議凡關核議各省諮議局事件置之議事日表之前因諮議局已近閉會遲延不决無以慰各省諮議局之望請先將今日議事日表第五第六兩議案提前議（未完） 
本埠新聞 
[三誌租界查騐鼠疫之大恐慌]  
　　英美工部局衛生西員查騐鼠疫過於嚴厲流氓匪徒遂乘機造謠煽動生事以致租界居民驚縱紛擾幾釀巨禍詳請迭紀本報兹悉工部局代理總理麻經醲君以鼠疫一事極其危險必須設法預防俟其病發而後謀補救則無可補救又以此事僅由工部局辦理必不能周密須由華人帮同辦理故定於十四日午後二時半在北蘇州路怡和源棧房内開大會議邀集租界各華董各華醫各報館與凡上流華商及患病之居民均須到會商議擬合中西各界居民組織一極大之團體籌一妥善之辦法以預防鼠疫之傳染并定於今晚七時在客利西飯店邀請各報館記者等預商一切辦法　按此事關係極大辦法之善否尤爲第一要義願各華人多往與會不可輕忽視之也 
　　滬北各商董連日籌議善後辦法擬集資五千金聘請精明中西醫理之華員數人擇一相宜之地創設臨時醫院凡租界華民任其自行投院驗視如果有疫留院醫治無病者給以驗單以後工部局西醫再往查驗即出驗單與觀可以免驗惟須俟妥議辦法商准西官然後實行 
　　美租界居民反對查疫最爲激烈謠言亦多故前晚美界仍由萬國商團馬步各隊分段梭巡捕房亦仍嚴密防護至西華得路下海浦一帶店舖昨晨已一律開市矣 
　　工部局衛生處小工前至華界川虹路一帶派送捕鼠器械前日因人心疑惑仍由該小工等向各舖户一律收回居民遂安堵如常各絲廠亦照舊開車謠言漸息 
　　本埠各業華董昨日發佈公函云公啓者昨見華報載有工部局檢疫章程譯文當查閱各西報其所登洋文嚴厲尤爲過之實於吾租界華民風俗習慣有種種之大不便今日工部局復登告白遍貼通衢並定期於星期一卽中歷十月十三日下午五時在小菜塲議事廳遍招寓滬各西人開特别會議通過此案志在必行同人等均非常恐慌現經租界各團體公所領袖會議特具公函婉請工部局祇檢鼠疫至其餘一切普通之傳染病仍照舊例萬勿操切改章以俯順輿情而保衛治安若但檢鼠疫同人等非特大衆賛成並願自設醫院帮同檢查以盡義務非然者租界華民人心皇皇寢食不安殊於市面大有關係而檢查之時一般無知愚民尤不免互相阻撓致釀意外交涉後患何堪設想爲亟將該局章程中西文一併檢呈台鑒如蒙賛成即請列名簽字以資挽救不勝盻禱之至再此稿西文業經遍登各西報以供各西人周覧合併聲明專泐公函伏祈公鑒 
　　工部局前日發出西文告示一通大致謂本月十四號（即華歷十月十三日）租界納稅人開特别會議工部局擬提議下列檢疫章程數欵其 
 
 

Page 19

 
 
章程大畧如下（一）凡醫生及收生人等遇有看病者染有天花虎列拉腸熱疫熱喉痛紅痧肺癆癰疽𤸯痳瘋狗癩黄腫一切傳染病須通知工部局衛生處將病人住址報告明白同居人亦須報告衛生處應受衛生處醫生查檢如不報告被工部局查出者按匿報之日期每人每天處以十元以内之罰欵（二）工部局衛生處如遇有傳染病由局將病人遷至防疫醫院一切用費均歸工部局（三）無論何人一染此疫至公衆地方或自已一人或有人携帶將一切日用之物遷出須由衛生處用藥水洗淨如違者每人處以五十元以内之罰欵無資則覊押一個月作苦工與否臨時再奪無論何人自知身染疫病不准充取牛奶洗衣服之役及爲能傳病至他人身上之事違者處以一百元以内之罰欵無資押兩個月作苦工與否臨時再定（四）無論何人生六月以上者均種牛痘工部局無論何處均須細查有孩之家種痘與否如有阻碍者罰五元（五）無論何屋均須滿四十方尺（即四百立方尺）只可住一人如有多住而不遵此例者須受刑罰或處以二十五元以内之罰欵（六）凡有染疫而死者當先知照衛生處一切殮葬均由衛生處指點不能亂動違者罰二十五元（七）衛生處報告工部局如有傳染疫氣之房屋報告後即將該屋一律拆去拆去之後再造與否亦由衛生醫生勘定拆費一切與房主商酌由工部局酌貼或有爭執等情歸管地董事核斷 
　　英美工部局昨又發出示諭原文錄下　照得此次謠傳已經出示明白曉諭在案兹聞又有冒充本局用人在外藉防鼠疫之名以訛詐錢財此等妄爲之徒本局難於禁遏如無居民協同防範何能息止需索想爾住户人等應憶前次示諭云如遇匪人勒索當即報明就近捕房此乃本局亟欲消弭匪跡嚴禁此項弊端起見切切特諭 
[商務總會普勸華商各房東減租書]  
　　上海華商地産公司曁房産管業諸公均鑒從來租率之貴賤必視市面之消長以爲衡此自然之公例萬難或違者也以今日上海之市面與租率相較則一處積極一處消極幾成一反比例之象於是减租之問題言論界乃視爲確當之輿評旅居者更日受剝膚之隱痛現象如斯萬不能忍而終古也審矣去年以來敝會屢據各商之請求祗以房主有華洋之别收租有自主之權旣未能邀集以磋商尤未便越俎以干涉躊躇無計夙夜疚心今者全體商民請减房租公立事務所成立日以苦情相聞並日以大義相詰謂敝會坐視不救實負保商之責任誠哉是言匪特租貴病商不能請減敝會願尸厥咎即此市面之墮落不能振興敝會同人亦孰不寢饋不安引爲大慼者乎顧大勢所趨實非一手足之力所能挽救苟欲救之非羣策羣力以圖維不可且挽救之計必先從切近者入手則殆非普减房租不可是故欲减房租唯諸君是賴欲振興市面亦唯諸君是賴諸君其亦能默察時艱成此舉也乎且租金之貴今雖與市面作反比例而久之仍不能不與市面作正比例竊有憂者今雖不减後必自減明雖不滅暗必銳减如其力實不能勝則營業不得不罷妻孥不得不徙十室九空租安從出竊謂與其空十之六七何如減十之二三且趁此殘喘猶延之時補救猶易爲功若至於自减銳减之時則元氣大傷一蹶不振恐遂渺然不可復覩昔日之盛而房産之受損者曷有旣極今方困難已篤欲罷不能此眞千鈞一髮之時敬告諸君不可不深思而熟慮之也尤有陳者諺云人之欲善誰不如我在諸君必早各存减讓之心持以牽於大衆不欲倡始耳不知有損於人之事固當不爲禍先有益於人之事豈可甘居人後察核情勢以爲宜减則竟减之可也何必讓陳君菊生專美於前乎或者謂華商减之洋商不减則仍無益於事也不知本埠居民皆我之伺胞補救市面又我之隱利則何不先自議減而必步洋商之後塵者何爲乎且上海道台已照會領袖領事婉勸西商一律核减設一旦西人竟先我減之又何以自解乎故今者敢正告諸君速速各自爲計無待他人無顧近利如市面重振之後則苟有餘屋爭來問訊雖欲少取爭相加租必若是方爲可恃之大利若一方不勝其困窮一方力求其保守互相衝激必有潰敗之一日近因查疫之事居民皆懷遷避之志推究其原未始不因租貴之故借以發端設偶有小小風潮則譁然散而之他誠意中事耳竊爲諸君危之迫切之至言不暇擇伏望普賜鑒察大發慈悲敬爲滬市大局九頓首以請 
[派員清理源豐潤公私各欵]  
　　南洋大臣札任逢辛觀察文云照得源豐潤滬號因市面周轉不靈被擠擱淺迭據上海商務總會及該號先後禀稱該號收支帳目足以相抵擬仿照粤省辦法准其禀請派員清理以便設法歸結等情當經批准照辦在案現據上海商會周道晋鑣等禀稱查有前四川川東道任道錫汾　滬多年商情熟悉擬請派充源豐潤滬號清理員自應如禀辦理以期得力而專責成除批准並札上海道遵照外合就札委札到該道即便遵照駐滬將該號收支數目認眞清理務將公私各欵分别設法理還並將查明情形隨時禀候核辦毋負委任 
[城内]  
[勒閉膏店]  
　　東二區解送無照私售烟膏店主吳竹　至一路分局經德正巡官審究吳供小的現在新北門内盧家弄開設德源昌烟膏店並非私售有執照呈電巡官察得所呈之照係廖順記膏店執照實係隱戤喝令笞責吳叩頭求宥自願罰洋二十元巡官姑從寛免判將起案之烟膏八缸當堂給領著具遵斷閉歇切結存案備查吳驅逐出境不准逗留 
[唆使行竊]  
　　南三區解送沈金榮蔡阿虎二人至一路分局當奉德正巡官訊知沈金榮之撫養子阿三近被蔡阿處唆使偷竊家中物件質錢分用阿三匿跡不見阿虎佯爲 
 
 

Page 20

 
 
探詢致被扭局判蔡阿虎限三天内帮同金榮找尋阿三到案再行訊核 
[預備起解]  
　　搶刦浦東楊思橋陳端岩米店銀洋衣物案内之盜犯王六前由縣捕獲案訊供收禁在案昨復提出驗明面貌箕斗聽候備文解松過勘 
[土棍聚賭]  
　　閔行鎭著名土棍金生玉集衆開賭由該處巡防局查獲解送到縣押候訊究 
[道批二則]  
　　應文生禀批已函致美總領事訂期十月十七日下午二點半鐘在北洋務局會訊着即知照届期投案候質切勿自悞清摺原禀附　汪寳山禀批案經前道一再批飭移提追據翁守信來禀嚴切批駁爲時已久何以迄未　辦仰會審官寳令速予移提訊追具報毋任久延切切抄黏並發 
[縣批三則]  
　　秦順卿禀批江友伯之保釋係憑該商保狀現在飭提避匿應向具保之人着交不得因私立轉保之單妄想推諉案已飭提着速投訊限交毋瀆特斥保單擲還　楊鶴吉禀批該差與地販朱福卿均爲張張氏呈控欺吞地價之人如果並不干預張張氏何致平空牽爾得罪董事案經飭傳着速來案質訊不能摘釋　周全全禀批旣據投案候補傳捆保張松栢質訊斷追 
[官事]  
　　新委支放留防各營餉項事宜候選府經歷黄麗生昨日到道謝委並銷會丈局帮辦差　濬浦局提調兼道署財政統計處候補知府關炯到道禀見請假赴蘇　甲辰翰林俄國二等叅贊官章祖申　仁和舉人揀選知縣嚴曾鑑　乙未翰林南京通志局總辦金鉽　鎭江商會總理分省補用通判于鼎源昨均到道拜謁　記名提督浙江海門總鎭札拉芬昨午進城分詣道縣各署拜會 
[南市]  
[派員宣講]  
　　本邑勸學所定於今日下午二時派員至小南門外泰和樓茶肆内宣講一切此後擬照自治公所所劃區域分佈演講啓迪民智 
[尋獲保人]  
　　洋人麥尼爾前在公共公廨控告金幼梅不理押欵銀六萬兩曾由陳子珍保出理處再迄已多日置之不睬昨被差夥余吉在南市與陳撞見向詢口角扭交十七號巡士帶至南區請爲寄押後即回禀寳讞員持要赴區提回訊理 
[朦頂執照]  
　　總工程局稽查員張某昨在王家馬頭查見廖鴻昌烟膏店執照係用利發牌號朦頂當將店主瞽者廖阿三帶局詰問廖稱鴻昌每日認捐八兩旋因生意清淡故托膏捐局司事周姓出洋三十九元掉換利發舊照是實判將舊照扣留限交鴻昌原照察驗如違押閉 
[捕房吊贓]  
　　法捕房昨派包探帶小竊王德升至工程局禀請派探至協興街天寳樓茶肆查吊牛皮膠數十斤局中准予派探同往起出原贓即交來探帶回 
[同名同姓]  
　　南市發昌洋紗店出店何瑞卿日前挑送洋紗二十包至公義馬頭送交川沙航船主陳海金查收不料有夏家路口航船主亦名陳海金出爲接應將貨悞收迨後川沙船主陳海金以貨未收到向店主王槐卿詢問始知悞送即向收貨之陳海金追問不認兩陳遂亙扭至工程局控究王稱該貨值洋六十五元詰之冐收之陳海金一味推諉並稱尚有同泊之夏家路口航船主徐炳千請向查問判二陳均交管帮保出候補傳徐炳千來案詢核 
[閘北]  
[巡弁撤差]  
　　四路四區巡弁朱錫堯因向各長警小使清道夫等勒借銀錢被巡士姚子政出首告發奉總局參事官張主政諭將該弁發交分局看管一面禀請巡警道核辦在案兹奉汪觀察批諭着將該弁朱錫堯撤差以肅警規遺差以二路三區巡記張駿傑升補已於昨日到差 
[出外理處]  
　　朱文玉前在四路分局控告徐達夫等串騙洋一百元迄今數月仍未繳清昨經四路一區黄正巡官查得朱徐均住租界判徐出外理處具結開釋 
[英租界]  
[婦人短見]  
　　翁周氏不知何故吞烟圖盡旋被戈登路捕房查悉即飭八百九十三號華捕將氏車送仁濟醫院醫治聞受毒已深恐難救治云 
[馬車傷人]  
　　侯景新昨在南京路被某西人之馬車撞倒跌傷由捕查見帶入捕房轉送仁濟醫院醫治 
[奬勵包探]  
　　總巡捕房二等包探周志仁三等包探陸根山應玉鼎均因辦公勤愼昨奉卜總巡諭各拔升一級以示奬勵 
[幸未燎原]  
　　北坭城橋南首芝罘路八十三四號門牌糖食店主婦方殷氏前晚潑翻火油燈燃及蚊帳幾肇焚如幸人手衆多當卽救息事經老閘捕房派探張寳榮朱阿巧詢明該店未保火險免予查究 
[逐出復來]  
　　積竊徐阿松迭經公堂訊辦逐出昨又潜入租界在山東路行走被包探陸根山查獲拘押捕房候究 
[人贓並獲]  
　　林阿法昨日竊取怡和洋行内外國簿子三本當被包探嚴阿慶查獲人贓拘押捕房候究 
[妓女失竊]  
　　湖北路迎春妨二百零五號妓院妓女洪媛媛前晚失竊衣飾各物昨晨覺察投報老閘捕房派探錢夀生查緝 
[美租界]  
[怨忿輕生]  
　　湖州人周濬甫因妻背逃來滬訪尋前晚資斧告罄在華記路德興客棧内吞烟圖盡旋經棧主覺察報知巡捕車送醫院救愈昨送公廨請爲安插 
[寓客失竊]  
　　金阿狗楊阿六二人前晚同宿裏虹口街六號小客棧内昨晨起身各失衣服一件遂將棧主扭至捕房捕頭飭令認賠半價了事 
[法租界]  
[律師宴客]  
　　前晚八時栢爾德律師在寳昌路住宅内特設盛筵邀請法總領事喇伯第君及其夫人與立興洋行大班二班工部局工程局沙德利君律師蒲石等赴飲賓主交歡盡興而散 
[是何病症]  
　　湯氏婦人賃居大自鳴鐘對門孫家弄内浣衣爲生昨晨正在將衣洗滌忽爾倒地迫人扶起業已氣絶旋由人通知親屬到來備棺收殮 
[預防疫癘]  
　　法捕房因界内各里巷居民衆多往往將垃圾隨意抛棄殊非愼重衛生之道爰特通諭各房主務在里口置設木桶一隻以便各居户將垃圾傾棄桶内由清道夫役前往運載免釀疫癘 
[甚不雅觀]  
　　捕房總巡因見各華捕上差時所束之皮腰帶時常下墜不惟不便且不雅觀昨因傳諭各捕於帶之左右兩旁添加小銅鈎兩隻不使活動業已一體照辦矣 
[已有頭緒]  
　　某姓女子前日忽失所在四出偵尋沓無蹤跡嗣經訪悉實被岳某拐匿因卽報知捕房將岳緝獲嚴加盤詰據云日前向往某茶肆啜茗事實有之惟究被何人拐去並不知悉捕頭以所供　憑據候查明核奪 
海上閒談 
[上海之有名人物。]  
　　中國自命爲有名人物之人物。惟上海獨多。其人果有名乎。曰未嘗無名也。惟其人。在上海則有名。離上海則名不彰。且爲人所不齒。 
　　或曰。名一而已矣。胡爲有於此而不有於彼。不知上海之爲上海。流品極雜。事業極多。是故無貴無賤。無男無女。苟其稍有　術。或有所依附。則聲勢即轟轟烈烈。而社會咸耳其名焉。是謂上海之有名人物。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院議案 
[資政院地方學務章程再讀議决案]  
　　第一條　地方學務由府廳州縣及城鎭鄉自治職按照地方自治章程及關於學務之法令辦理　府廳州縣自治職對於地方學務應有之職權在府廳州縣自治職成立以前由各府廳州縣勸學所行之 
　　第二條　鄉之地處偏僻或財力薄弱者得照城鎭鄉地方自治章程第十三條設立鄉學連合會　照前項設立鄉學連合會者應於協議時將連合會議之編制事務之管理及經費之籌集處理方法一併規定其協議不决者由府廳州縣參事會議决之 
　　第三條　城鎭鄉或鄉學連合會爲辦理學務得就各該區域内區分爲若干區 
　　第四條　在城鎭鄉或鄉學連合會區城内居住流寓有不動産或營業者對於該地方公用之學堂均負担設立及維持之義務其本地方原有公欵公産者先以公欵公産之收入充設立及維持之用 
　　第五條　城鎭鄉鄉學連合會或其分區經該管地方官之訓令應受他 
處城鎭鄉鄉學連合會或其分區之委託代辦兒童教育事宜 
　　第六條　鄉學連合會因連合解散或担任事務之關係而生財産上之紛議者由府廳州縣參事會議决之各鄉因代辦兒童教育所需酬金之有無多寡及其他必要事項而生紛議者照前項規定辦理 
　　第七條　府廳州縣及城鎭鄉爲辦理學務應於自治委員或辦事員内設學務專任員執行之 
　　第八條　府廳州縣城鎭鄉鄉學連合會或其分區爲辦理學堂蒙養院圖書館得置基本財産及積存欵項前項基本財産及積存欵項之籌集處理須經監督官府之核准其照原定宗旨動用積存欵項者不在此限　從基本財産所生之收入不得於原定宗旨以外移充他用 
　　從積存欵項所生之收入應加入積存欵項之内 
　　第九條　府廳州縣城鎭鄉鄉學連合會或其分區遇有捐助學務經費者應作爲基本財産其捐助人指定作爲辦理某項之用者不在此限 
　　第十條　公立學堂蒙養院圖書館所收學費公費及使用費均得作爲基本財産或積存欵項 
　　第十一條　府廳州縣城鎭鄉鄉學連會會或其分區每年經費若有盈餘得作爲基本財産或積存欵項其無盈餘者得於歳入内酌增若干作爲基本財産或積存欵項 
　　第十二條　從前爲地方學務籌集之欵項若有按照地方自治章程列入自治經費移充他項之用者自本章程實行後三年之間得以府廳州縣參事會之議决分别劃定專作爲學堂基本財産 
　　第十三條　本章程自頒行文到之日施行 
　　第十四條　本章程施行細則由學部以命令定之 
　　第十五條　本章程内所定應由府廳州縣參事會代爲議决之件在府廳州縣參事會成立以前由各該地方官代辦 
專件 
[浙江財政監理官王清穆上度支部浙漕改折情形節略]  
　　竊維浙省預算案内虧數甚鉅籌補之法新欵惟印花稅可以實行然章程太寛非重加改訂不可舊欵惟丁漕亟宜整頓然漕弊積重非變更運務不能杭嘉湖三屬州縣向以經徵漕糧號稱優缺今則情形逈異鮮不虧賠當此清理財政事事求其核實卽使州縣辦漕一如往日之饒有餘資亦屬不可爲訓况乎因漕賠累人人視爲畏途設不妥議變通恐公家之受損於無形者未知何所底止夫杭嘉湖賦額幾占全省之半考核近年收數條銀不過八成漕糧不過六成每届啓徵皆以剔荒徵熟爲請實則三府地盡膏腴民間墾種不遺餘力安有聽其荒蕪者祗以各屬田畝不清賦稅事宜悉歸胥吏之手州縣居官視同傳舍但期平餘有著而利害所在國計民生之關繫鮮能講求以致賦額積虧同治以來歷四五十年之久迄未規復良可慨也現擬匀定外官公費所有州縣丁漕平餘照章應提取歸公不得據爲私有若漕糧辦運仍由州縣任其盈虧則公費旣難於實行正賦亦無從整頓穆等籌維再四竊謂欲除積弊必須改辦折徵欲裕倉儲必須另籌採買漕運一事分爲兩截然後可以斬斷葛藤管見所及謹已另文詳細具陳在案再浙省丁漕之弊莫甚於大小户之不均同治三年左文襄奏杭嘉湖三屬收漕積弊並籌核减一摺内稱災歉蠲免悉聽經書册報世家大族豐收者亦能蠲緩編氓小户被歉者尚或全徵且大户僅完繳正額小户更任意誅求以小户之浮收抵大户之不足官吏徵收不善小民咨怨有詞故閙漕之案往往因之而起等語是當時情形如此而今日風氣依然故必改絃更張使州縣無中飽之嫌而後能盡其經徵之責清源正本舍此莫由至漕糧加徵二五耗一欵與蘇省加收公費千文無異本屬外銷其中如道府公費等一切提欵在國家稅地方稅未經劃分以前似宜暫仍具舊惟漕糧折徵州縣無辦運之費二五耗内節省實多除應提各欵外擬請撥充各該州縣自治經費蓋將來清理田畝整頓賦稅皆須得地方紳士之贊助而尤必俟諸自治成立以後故補助經費一方面爲促其進行一方面卽消其阻力未始非上下兩利之道也謹略 
小說 
[奇情小說鸚鵡禪（七十七）]  
　　第二十三章　星離雨散不終朝 
　　海而明旣離會塲。一路思琴宜之言。果非無因矣。余向者風塵逆旅。琴劍飄零。鶴骨鳳姿。因夢想琴宜之故。已不免十分消瘦。今乃天網恢恢。彼斐德蘭自有變志。俾琴宜冷其相愛之情。不於此投蘭贈芍。備極繾綣之誠。更何時耶。從車中又頻顧琴宜。則見香囊叩叩。雜珮珊珊。風度之端妍。誠。 
 
 

Page 27

 
 
爲舉世無雙。恨不能立訂雙棲之約。合歡草結。並蒂花開。情之所鍾。有到此躊躇。而不能去者矣。 
　　未幾。海而明逕返根布斯巴洛。琴宜好遊散。隨一抹斜陽。獨行郊原。風吹　。帶日近蓉裳。胸懷之間。蓋泊然也。中道。忽與斐德蘭遇。琴宜欲避之。不及。斐德蘭因從之行。足恭令色。故態依然。且謂曰。自卿枉顧。又忽忽幾日矣。以事之殷也。未得暢談。不識卿能赦之否。琴宜心中灑落。旣不復念有斐德蘭。又焉能作此無謂之周旋。曰以妾爲貧家女。何敢辱子青盼。曩者蒙不棄。此妾非分之福。而君復撝謙何耶。 
　　斐德蘭與琴宜相處久。習聞其言論。以爲是常耳。更和顔婉謝。曰僕實死罪。惟愛卿諒之。琴宜掉首不一顧。第曰。妾方患頭暈。不能久談。請從此辭。若忘其爲方賽馬得勝者。斐德蘭訝甚。謂彼初之不直吾。以吾與柯利機黨惡之故。人格旣喪。名譽盡墮也。今吾在羣雄中。手奪千五百磅奬金。聲價十倍。富貴日逼人來矣。而彼乃。棄吾。如敝屣。豈不。咄咄可。怪旋念女子驕矜。乃其天。質彼負氣而不吾。禮何足責者。且吾方稍復名譽。後事難料。安可以北舉得志。遂驕人耶。 
　　於是忍氣復爲負荆。固止琴宜毋行。曰以僕相望之殷。何妨少留者。琴宜仍不顧。乃一手牽其。衣裾。依依。孺慕琴宜不得已。因爲之小立片時。地在村野之間。紫陌一行。青林十里。天光草色。與琴宜之衣襟輝映。别饒佳麗斐德蘭曰僕幼背慈訓。每不檢於言。知唐突愛卿多矣。然卿之相知。豈一日耶。吾今者心緒。差安。無嗟梅實。可賦桃夭。及兹雲。歸海碧。雁飛天青。風日宜人之時。卿可即圖之。琴宜深惡之。乃曰。君以女子爲戲玩之具。或推之。或挽之。平日口若。懸河舌吐崖蜜。清夜自問。且擾擾不知作何夢幻。吾安能復受君之。愚伯勞飛燕。終不相謀。生爲異地之人。死爲兩。家之鬼。子母戴假面具。更嘵嘵爲也。吾行矣 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
