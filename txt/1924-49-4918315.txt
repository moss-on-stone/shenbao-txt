# 1924 - 49 - 4918315

 

Page 1

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 2

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 3

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 4

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 5

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 6

 
 
第一萬八千三百十五號;中華民國十三年 西曆一千九百二十四年二月二十六號
星期二 * *時論（特約）（心史） 
[膠濟路會計處日本人之持正]  
　　報載北京之所謂政府者電膠濟路局云每月提五萬元作爲贖路儲金向財政部購買國庫券欵逕交海軍温司令云云異哉贖路必需儲金正爲交與日本收回前此所與日人國庫劵之用此時民間提倡贖路旣有現金何不儲現而又買財政部國庫券將更以國庫券與日人耶將買得財政部國庫券即與銀行儲欵無異財政部自信有此信用耶果有信用一經指定欵交温司令其爲抽提贖路之欵以供豢養殺人之具塗我人民之肝腦以媚軍閥雖非今之羣小執政亦已毁棄信用而有餘况今爲全國國民所疾視業已投畀豺虎而豺虎不食者耶報又載日本會計處長拒絶付欵以爲本路橋樑車輛及各種正當急要之用不敷尙鉅此時實無餘欵購買贖路國庫券云云北京之敢於明目張膽以屠殺國民之費用向膠濟路提撥豈不以此路之會計處有日本人主持日人向以聯絡軍閥延長中國内爭負謗於世界且使路欵提空將來無力清贖路之虧耗此路將不免延其日本人之保留權以此種種故用小人之腹度君子之心可使日人奉令如響而孰知日處長之能見其大知中日之關係在國民而不在執政之羣小國民之銳意贖路尤未必以提空少許路欵而延期即使可以掣國民贖路之肘而亦豈日本國際親善之本意中國人自相殘賊以妨礙贖路之款欵不清而日人保留之坦然無愧若由日人之手與執政之羣小勾通抽空膠濟路本身之欵以堅我國民敵視日本之心無論其爲國際間之不道德抑非日本人愛日本之所應出也 
　　北京之來電膠濟路會計處之去電旣經此一往復此後之所致屬於膠濟路會計處日本處長者惟願其堅持本意勿受軍閥之勸誘而有所遷變夫果使橋樑重輛正當急要之用欵盡量用之膠濟路即是爲膠濟路增長資產今日即不正名爲贖路之欵已培異日贖路之力執政羣小不敢逕提路欵月五萬元充海軍軍餉而必借贖路儲金之名用財政部國庫券之物質作爲抵品使會計處可以應付公事若曰承民國政府之命爲民國就本路籌贖路之需用民國政府之國庫券爲帳册交代之物設身處地爲日會計長謀卸責之道亦已甚備日人即如法行之國民止能以惡感報日人無從以法律與日會計長周旋也日人惟眞知國際之意義不受北京羣小之虚文而顧民國國民之公意然後有此斷然之覆絶矣 
　　若日人之與吾國政治接觸者盡如此會計長何至歷年紛擾國民皆指目日本爲陰謀傾害之禍本日本若多得如此會計長者而用之以與我政治之事相周旋何至釀排日之流日日隱增其經濟絶交之心理學界至今以不用日貨爲有骨氣含怒宿怨夫豈一朝一夕之故若膠濟路日會計長之所爲昭示一二吾國應知日人之非無正義至少可消弭宿憾若干成更進一步以課其親善之有無效果亦視此態度之是否永存抑他事他人之是否有同等誠意質言之是否漸放棄其傀儡我軍閥以壓制我國民之故態而取合我國民之心理以回復我國際情感之新方策也國與國之交誼在經濟之互相友助經濟者國民所結合而成與彼執政之少數小人何與膠濟路日人之對付羣小此次爲表示正誼之初步吾國人不可不感其已往而更注意其將來者也 
　　吾常願爲吾國國民有正告焉若印度之屈服於英人歷年如此其久所謂黑種奴紅種燼方足形於歌詠似乎永無振起之理乃印度今以不合作致勝議會已開憲法之制定有望不合作即經濟絶交之意味地大物博之我國雖由執政不肖累及主人然固未受外國覊扼如彼屬地之甚今方將以不合作對付國内之羣小而國民自尙有甘爲羣小者時時附和其間破我國民不合作之禁若其對外之情感則又不同外人果壓我太甚蔑視我國民而愚弄我羣小惟有以不合作之精神處之此形勢不始於今日抵制之聲囂然久矣今觀膠濟路日人一舉忽憬然悟人之未可以一槪抺煞國人勿以事涉日本人多無好果之成見謂其持正之不足多也 
[國内專電]  
　　北京電中俄會議莫斯科覆電贊成先議大綱王正廷有（二十五）日訪加拉罕商列討論順序單俟順序訂妥即開預備會俄代表團息俄日感情不佳希望中俄感情增進並盼中國早日承認且願於懸案大綱上表示讓步之精神王正廷與王景春商量後景春昨夜出關與張作霖交換意見並回哈與朱慶瀾及俞人鳳等商東路交涉方針俄代表團派參議德夫金今夕赴哈與駐哈俄代表接洽後赴赤塔將中俄交涉全案携來北京聞關於中東路俄方主張中俄兩國外不許其他國參加恐使團方面將援華府會議兩種决案要有參預故中東路問題大綱不易决定勢將保留於承認俄國後開專門委員會討論之（二十五日下午一鐘） 
　　北京電交民巷息義械已由華方交付現欵二百萬餘五分之四訂借欵合同貨由二十二二十三二十五三次運豐台轉三家店以步槍子彈爲多每箱千四百粒共二千七百五十箱 
　　北京電年關王克敏向匯理借二十萬說明洋員薪金嗣一部流用軍費故洋員團連日大索薪要求由關稅上支付（二十五日下午一鐘） 
　　北京電中日實業公司江籐來京接高木職高木回東京江籐訪當局再催參戰兵器借欵（二十五日下午一鐘） 
　　北京電有（二十五）衆院開會到二百五十一人改談話會抽出二届行政委員張國浚等四十六人（二十五日下午八鐘） 
　　北京電有（二十五）參院開會到一百四十人谷嘉蔭主席陳銘鑑主閉會黃佩蘭反對謂臨時會無定期臨時會爲監督金法郎案該案未决不能閉會主席以休會十五日付表决通過自二十六起休會十五天 
　　北京電民三柏林書畫文具考古會吾出品未收回民十政府向德要求運回德以散失答日前外部又函催德使昨奉柏林訓令謂已會同駐德魏使檢出不日可運回上海將依民九中德新約陳列於上海華曼博物館 
　　北京電使團覆外部孫文並無向領事團借欵事部函院院據以覆吳佩孚 
　　北京電津浦路徐州站有施從濱帶弁兵十七强逼附掛二十三日第四次車查施由濟南赴洛陽曾有部電由徐返濟南應候部電不能硬掛軍輛 
　　北京電美聯合通信社現與北京無線電局訂合同傳遞新聞 
　　北京電芳澤敬日（二十四）申刻晤加拉罕談一點鐘芳云俄政府在各地對日所執行爲定係誤會希俄政府反省並述日本之眞態度加氏允將上情轉逹勞農政府俟得覆再奉告並未談及俄日交涉案（二十五日下午八鐘） 
　　北京電陜軍旅長金尊華到荆紫關電局取去莫爾斯電報機一部該局電請索回（二十五日下午八鐘） 
　　北京電劉存厚請提川路股欵付漢陽兵工廠購彈二百萬運渝 
　　北京電施肇基電部華德爾云解决黃河橋問題倘無專家指敎必生危險請允許華氏薪資聘華來華 
　　北京電王士珍呈請將江希張所注白話四書頒行全國王芝祥妻再請崇祀孟母（二十五日下午一鐘） 
　　北京電北京晚報與李載賡訴訟係各爲其主社會無注意者 
　　北京電戴陳霖電外部萬國郵務會議現延期至七月四日在瑞京開會 
　　北京電奉訊奉興鐵路准自四月起動工資本三百五十萬官民合辦 
　　天津電林長民敬（二十四）晚由營口抵津躭擱一星期赴滬 
　　天津電津商以中俄邦交將恢復請商會轉逹官廳提出盧布損失賠償 
　　天津電運津大批意械現被日本憲兵及法國偵探隊監視尙未運走 
　　天津電傳馬福祥調新督閻治堂署綏遠都統曹銳任鄂省長兼帮辦湖北軍務將成熟 
　　天津電王繼曾不肯開去墨公使底缺將呈辭徐佛蘇與惲寳惠在孫寳琦前爭院秘長 
　　天津電地檢廳送還財部奥債全卷羅文幹案完全結束（以上二十五日下午五鐘） 
　　天津電義械分三次運出頭次貼有四川督署封條二次運三家店三次因無車尙未運走 
　　天津電奉張向法商某洋行購飛機十八架每架十七萬向營口運輸 
　　天津電王維城不捨旅長兼職嗾使部下挽留新任黃某尙未敢接事 
　　天津電察都移治迄未解决察人又來津請願 
　　天津電部令交涉署調查租界毘連地以杜侵佔 
　　天津電田中玉等定宥（二十六）在法界國民飯店請王承斌及各要人春讌 
　　天津電中上各學校籌備參加全國運動會 
　　天津電津公民遞呈省署催速交涉設閘案 
　　天津電津浦局優待學界旅行擬定減價辦法四條（以上二十五日下午九鐘） 
　　哈爾濱電日人護送五十俄難民回國今日過哈 
　　哈爾濱電自來水欵日人擬貸市民有主爭回自辦者 
　　哈爾濱電日人擬在安逹設國際運輸會社警署批駁但欲再請 
　　哈爾濱電俄境四站由他處來步騎砲兵甚多（以上二十五日下午八鐘） 
　　濟南電鄭熊今日宴府曹代表孫文治於公園本埠各廳道旅團長等作陪賓主四十四人 
 
 

Page 7

 
 
第一萬八千三百十五號;中華民國十三年 西曆一千九百二十四年二月二十六號
星期二 * *　　濟南電津浦路局自箇（二十一）日起添掛四等客車優待工人 
　　濟南電旅津魯人電請監視膠路入欵不准挪用以備贖路鄭熊復電贊同（以上二十五日下午三鐘） 
　　漢口電援川軍號（二十）克瀘州隆昌滇軍退綦江南川川軍退資州内江 
　　漢口電曹派侍從武官于秉忠李鳳樓來鄂日内赴川勞軍 
　　漢口電美參贊有（二十五）晨離漢赴滬 
　　漢口電賈初敏案關係人陶雲章經英捕房拘押俟送公堂詢明後引渡中國官廳辦理（以上二十五日下午六鐘） 
　　重慶電劉湘已出省赴東路督戰省城治安由十六師坐鎭新津三軍由劉眷藩陳遐齡監視原第三軍各師旅由劉湘接收統轄並加委各師旅長人員槪無變更 
　　重慶電吕超通電解除討賊軍一軍長職交由五師長彭遠耀結束聞已恢復自由 
　　重慶電劉存厚委黃隱袁崧生爲全川江防總副司令（以上二十一日下午六鐘） 
　　重慶電在省將領議决楊森暫攝民政十六師坐鎭成都 
　　重慶電援川軍克簡資後熊賴等移住内江進逼永川欲窺重慶鄂軍于學忠全旅及黔軍一部由渝向永前進 
　　重慶電財廳長宋光勳通電辭軍費統籌處長職中有鹽稅係二軍提用銅圓局由黔軍主辦各縣稅收由駐軍把持旣無涓滴收入而索欵者文電交馳等語（以上二十二日下午二鐘） 
　　長沙電前因政務會議議决核减各機關預算各機關紛將員薪核減與省議會所規定之官俸法不符省務院已通知各機關應核減辦公費及雜費員薪仍應遵照法令 
　　長沙電唐生智養（二十二）抵省趙令副官長陳繡豸科長吳尙往迎 
　　長沙電劉叙彝田鎭藩因前嫌不便來省將派代表列席軍事會議斌州鎭守唐榮陽及旅長唐振鐸亦因與唐生智齟齬不願來合推唐旅長生明爲全權代表唐生明養（二十二）由常德啟程來省（以上二十三日上午九鐘） 
　　長沙電唐巘已上辭呈略云前聲明俟陰曆年關渡過即請將省務院長財政司長各職解除當已面蒙准行前此財政計畫以用人行政權能否統一爲斷彼挾護符而來者往往視吏令如兒戲無怪豎子把持小民寃抑收入勢成畫餅開支更無從取給惟有呈懇另委賢能繼任免誤湘政 
　　長沙電葛應龍擬俟軍事會議漾日開會後再返岳（以上二十三日下午五鐘） 
　　長沙電劉鉶設宴招待葛應龍 
　　長沙電宋鶴庚由粤致某要人函湘軍在粤收束粤事决不向湘有何舉動請勿疑慮湘中儘可徐圖治理無生黨見（以上二十五日下午二鐘） 
　　香港電駐防西江五邕粤籍各軍所組之海陸軍警聯歡社哿（二十）在江門開幕舉梁鴻楷爲社長因梁不在江由楊錦隆暫主席 
　　香港電許軍鄧耀部由西江移駐四邕昨在恩平附近牛江渡地方被梁鴻楷部繳械傳陳際唐卓仁機兩旅將與李濟琛脫離改歸梁鴻楷節制 
　　香港電胡思舜禡（二十二）由前防返省 
　　香港電横瀝滇桂軍因爭賭規皓（十九）早大激戰各傷斃十餘人經某要人調停寢息 
　　香港電張國楨梗（二十三）赴增城 
　　香港電省報載東江北路增城已開始接觸陳炯明軍係林虎鍾景棠各部孫軍係湘軍任戰現石灘孫軍宣佈戒嚴交通斷絶由省前往之人不能通過 
　　香港電孫漾（二十三）赴西村新街軍田慰勞湘軍是夜返省 
　　香港電蔣介石禡（二十二）赴滬 
　　香港電徐紹楨請假二十四天敬（二十四）赴滬 
　　香港電梁鴻楷漾（二十三）由恩平退台山新昌恩平已有戰事係鄧本殷蘇廷有各部反攻梁在新昌勒新省渡每日繳欵五百元充餉 
　　香港電坪石訊·大隊沈馬軍抵坪湘軍五百餘守樂昌大隊已退韶關 
　　香港電敬（二十四）民黨在第一公園追悼列寗孫及各軍政要人均赴會孫述哀詞有君遭千艱我丁百厄所冀與君同軌並轍語 
　　香港電禡（二十二）晚有湘軍無票入海珠戲院與守門滇軍衝突槍戰半鐘始息座客大恐傷一人又有湘軍數十人由石灘赴村落遊行被鄉民擊斃十餘人（以上二十五日下午七鐘） 
　　南昌電孫洪伊養（二十二）到贛（二十五日上午十鐘） 
　　南京電英使麻克類頃來寗商捲烟特稅事 
　　南京電吳毓麟寓李廷玨宅 
　　南京電岑西林派温宗堯來謁齊有所接洽（以上二十五日下午九鐘） 
[國外專電]  
　　保菲羅（Buffalo）電張孝若昨晨（二十三）考察奇異電氣公司美國火車公司宴會總理演說中國政府欠欵不理失國際信用張答財政委員會當有辦法希望美國不以此事對於中國人民失望今晨到保菲羅（Buffalo）到車站迎接者極衆掛中國國旗宴會張演說今晚無線電臺請張演說謂今日華盛頓極爲世界各國追念因華盛頓不獨爲美國國父亦世界各民主國導師對於政治漸知奮鬭且知立國根本在實業同時美國全國接聽（二月二十四日） 
特約路透電 
[浙省捲烟稅問題]  
　　二十五日北京電據外人方面消息浙當道關於征收捲烟稅事現復活動二月二十三日曾拘獲由寗波運紙烟至鳳化之花旗烟公司民船一艘現仍扣留未釋 
[英港工解决後之餘波]  
　　二十四日倫敦電赫爾港工今日開全體大會以大多數通過主張接受僱主條件之議案紐開塞爾與白里斯土兩處港工亦投票贊成接受解决條件利物浦五千港工亦開會贊同即格拉斯戈之港工亦然惟波勃拉與坎寗鎭之搬運工團則决計繼續罷工以期解决其所提出每日加資二先令六便士及每件加給工資四分之一之要求 
　　二十五日倫敦電昨日全國各處之港工大會一致贊成復業故明日可一律照常工作惟搬運夫則仍罷工據搬運工團自稱有會員二萬五千人大都在倫敦 
[英閣員之和平改造說]  
　　二十四日倫敦電内務大臣漢德森氏今日在蓬萊作運動改造之演說謂和局業已失敗政府責任在阻止道德之墮落與經濟之危亡並在恢復商業而置諸堅固基礎之上故政府必須堅持從速修改凡爾塞和約並解决賠償難題首相現勉力擬造成必要之空氣渠想當可由世界會議或國際聯盟會設法以視可否恢復前美總統威爾遜所採之地位及協約國執政者在一九一五至一九一七年所抱之政策 
[法國近聞]  
　　二十五日巴黎電政府財政計畫在國會通過後政府即頒布禁令外人除經特許者外不准入證劵交易所 
　　二十五日巴黎電前法總理白里安氏昨夜在社會黨宴會時謂如共和黨有共同主張則左翼在下届選舉中定可獲勝白里安主張造成和平空氣使德國自覺隣邦願使德國締成眞正之和局 
[布國革命說]  
　　二十四日雅典電報載傳聞謂布國已發生共產黨之革命民國已成立布王被遣入鄉間首相及某閣員　被殺云但官塲方面尙未接到證實消息 
　　二十四日巴黎電巴黎布使署否認布國已起革命說 
[佔領地禁令]  
　　二十四日柏林電墨尼克消息法人佔領當道禁止巴拉狄那特境内於四月六日舉行巴伐利亞邦議會之選舉 
[美國之法律評]  
　　二十四日華盛頓電國務卿休士氏在美國法學院演說對於四十八州政府及中央政府所通過之種種法律頗有微詞指美國爲世界最大之法律製造廠末謂今日最大之急務不在製造法律但在厲行法律藉以維持法律之尊嚴云 
[遠東治疫局之主張]  
　　二十四日日内瓦電國際聯盟會之衛生委員會集議十日現已事竣主張在遠東口岸之一設立治疫局其設局之地點由有關係各政府擇定之並主張將調查委員之報告内有各國間衛生公約之草案者送逹各遠東政府該委員會又决定依阿爾巴尼亞·希臘及波斯之請求調查其所有之瘴癘症並調查俄國之疫症及發疹窒扶斯症 
[英國婦人携女墮塔]  
　　二十四日倫敦電昨有女子一名携二孩自威斯明斯特敎堂塔上墜地殞命茲查明該女婦乃逹維氏之妻二女孩一四歲一八歲聞該婦曾留書其夫謂渠因厭世出此云 
國外要聞 
[國外航游記（續）（招商局華甲校艦駕駛生胡人龍）]  
　　震災後之東京横濱 
　　飯後往皇宫途經司法省外務省海陸軍司令部等處俱屬百級高樓規模宏壯每部必有銅像如海軍部之海軍大將伯爵川邨純義及司法部之司法大臣男爵松田正久等大抵皆表彰前人之功績以留後人之紀念而已皇宫地處高原宫城以磚石造成雖經地震不見傾圯其堅固可知遙望城中大樹若車蓋陽光映之倍極尊嚴二三兵士繞城巡邏蓋君主國體制使然也宫後廣塲十餘畝左有銅像馬上武士狀頗威武更前進清流曲折小橋通之本擬越牆而過乃爲兵士所阻遂廢然返後聞人言是地名二重橋由二重橋出道經帝國劇塲塲燬於地震外壳尙存昔日梅蘭芳曾在此中歡蕩頗鬨動彼邦人士今則已成陳迹矣東京地震雖不若横濱之盛但損失亦頗不資蓋震後繼以大火三日未熄也災後竭力復興故已略復原狀大建築均已始工作同遊中本擬在東京住宿以圖暢游奈此間生活程度過高旅館一宿非八元不辦遂相率返濱車中擁擠異常從不見乘客有讓坐之事婦女之來遲者祇得受他人傾軋蓋日本雖效法歐美而重男輕女之積習尙未革除故至今婦人遞物於其夫尙須跪進一般婦女欲運動參政等事恐一時尙難償此宏願也 
國内要聞 
[北京通信（谷水）]  
　　倒王擁王作戰之經過　王克敏可算暫時告捷 
　　近月以來北京政局府院國會間因財王問題之相持不下互相牽制互相傾軋時呈不安之狀態國會中之倒王派對於彈王案猛烈進行李載賡等之奔走政團大賣氣力已可槪見而王克敏圖謀抵制彈劾案之方法亦無所不用其極且利用憲政黨議員之供政府奔走者竭力拉攏說之以利害動之以金錢更以憲政黨理事之某總長代爲帮忙故國會中之願效馳驅者實繁有徒但憲政黨自高凌霨下臺後黨員形勢極爲渙散深恐不足以制勝遂由王毓芝出頭疏解石駙馬大街三號之某俱樂部使其再與憲政黨合作擁王而與倒王相對抗該俱樂部首領牟琳自孫閣投票後與政府黨分離而又與吳派根本不相容故對於四十二號俱樂部（即李載賡之法治共進會）難以合作正在徬徨歧路之際王毓芝輩出面調解遂樂得順水行舟仍掉過頭來而復與憲政黨合作王克敏旣有憲政黨供其奔走又有牟琳爲其帮忙雖尙不夠與倒王派相頡頏然亦足以稍壯聲勢前此關於彈劾案之投票藍票有三分之一强即爲牟派帮忙所得之效果至二十二日之常會又以流會聞一時彈劾案形勢益趨和緩事前倒王派之運動竭其九牛二虎之力期可成會使一帆風順俾將該案通過而孰意僅以五人之不出席不能成會聞是日王克敏事前佈置極爲周密有二種步驟之預備第一步由憲政黨聯絡各派一致出席於投票時否决之使該案根本打銷第二步如會塲形勢不佳則臨時退席使不足法定人數無法開會以上步驟旣已預先籌劃而臨時石駙大街三號之分子吕泮林等因前次彈王案投票時吕等因受王克敏之運動而投藍票被倒王派察覺大駡不要臉吕等受此搶白是日臨時變卦不肯出席而所預定之第一步遂致失敗憲政黨之谷芝瑞等於是變更方略以二百元支票臨時買收不出席者是日遂至流會倒王派受此打擊後始知彈王案不易成立據某議員觀察國會倒王人數雖多究不及三分之二彈王案旣呈失敗非變更戰略不足以成立且喻以一鼓作氣再衰三竭之理今彈王案第一次大會提出時交付審查已不能一鼓作氣且别特審查會之審查遷延竟至兩旬之久審查報告後第二次之大會投票不能解决已見失敗之徵是以二十二日之流會可以預料王克敏旣有預備則此後該案之進行非另闢途徑必無成立之望且以國會自身閉會問題亟待解决故昨晚石駙馬大街四十二號俱樂部之會議已决定對王放鬆一步暫持冷靜態度待閉會問題解决後再努力進行該案使反對派因一時該案不易成立懈於防禦待有機會臨時提出俾能一鼓作氣於無意中使反對派措手不及如前此投孫閣同意案時亦係利用此點而成功故李載賡亦抽其餘暇返籍壽母以示鎭靜之態度倒王派旣改變戰略政局上暫時當不至發生如何變化而王克敏亦可算暫時勝利矣星期六閣議王氏之出席表面上雖謂目疾已愈當然銷假實則因彈劾案形勢和緩於最短時間内可平穩過渡故仍毅然出席閣議至閉會問題雖未解决而多數議員之意見則主張不閉會然又恐社會有戀棧之譏故决定休會十四日後再繼續開會於此十四日内政局當不生若何變化也倒王擁王作戰之經過及王克敏之勝利旣如上述此後國會對王之態度實可注意今日外顧因國會之彈劾案以使領庫劵爲題目深恐影響國際體面故亦極力向議員疏通曾邀約提出彈王案之葉夏聲謁誠疏通並聲明該庫劵非增加國庫負擔且以國際信用所關極願國會同人顧全國家體面不再堅持反對態度並商洽辦法某議員答稱國會並非反對政府發行使領庫券乃反對政府之違法發行然此項庫券非無救濟之法若政府欲圖救濟應由政府聲明理由咨送國會同意惟王克敏之違法旣成事實無可卸責云云是國會對王仍不肯放鬆而政府與國會間今後之爭潮尙未易疏通消弭也（二月二十三日） 
[北京國會之閉會問題]  
　　兩院談話會無結果 
　　北京國會本届特别臨時會之會期現已届滿應否閉會遂成爲各派聚訟之問題昨日（二十三）下午一時兩院議員特在衆院議塲開談話會討論此事延長時間至二時四十分出席議員一百五十四人由參議院臨時主席谷嘉蔭主席宣告按照通知商議閉會事件馬驤發言謂憲法第四十九條規定議員之職務應俟次届選舉完成依法開會之前一日解除之是同人之任期亦隨職務而延長然職務之行使必待於開會此次臨時會爲特别的會期根據憲法第四十九條而來當然不受五十四條之拘束應延長至次届國會開會前一日止在此期間祇得云休會萬不得云閉會臨時行政委員會不審愼將事遽然發出討論閉會通告殊爲不合又以現在政局情形觀之萬不可長不開會故本席主張自二十六日起至下月二日止仍繼續開會王茂才謂臨時會之任務即在監督政府現政府旣有種種弱點暴露同人爲盡其天職起見萬不能閉會彭漢遺謂國會會期據憲法第五十三條與常會會期相同萬不能超過四個月之限度今王議員等主張無期延長實爲違法同人不能有此項行動王敬芳謂臨時會至二月二十六日應行閉會爲天經地義不能移易行政委員會根據法律發出討論閉會通告並無不合之處馬君適間所言多有誤解本席并非爲之辯護良以立法機關諸事總宜在法字着眼李含芳發言大意與王敬芳所言相同馬驤發言反駁王敬芳辭甚激烈景耀月謂臨時會在一會期内只有一次此次之臨時會自去年十月二十六日起至今年二月二十六日止其期已滿當然閉會無討論之必要陳銘鑑張樹枬等相繼發言主張閉會一月其理由略謂臨時會閉會爲法律所規定閉會時期如非有特别事項則可以一個月爲度黃佩蘭謂一個月之期間過長不如改爲兩星期薛丹曦主張休會五天裘章淦謂閉會乃兩院共同之問題當然就題論事如其不然兩院儘可各别討論林炳華贊成裘說張樹枬謂閉會時間仍以一月爲好如同人恐閉會後不能再開會可以將第二次臨時會開會日期同時表决周慶恩謂此次臨時會與憲法第四十九條實多衝突之處同人如欲堅執己意長期開會可以另訂延長職務行使之規則否則不能長此延期臨時會并無次數之限制開一次後儘可再開第二次何不休會幾天再開第二次會於法律事實兩方面均說得過去如謂行使職務不容閉會其實閉會期間亦可同樣的行使職務此時在塲議員多私行退席馬驤謂今日到會人數甚少即令有何項之議决亦不易發生拘束力頂好下星期一（二十五日）開一兩院會合會取决于多數意見衆贊成主席遂宣告散會時已四時三十分 
[二十三日閣議紀要]  
　　金佛郎案仍未討論 
　　昨日（二十三）閣議十時半開議除吳毓麟出京張國淦病假由孫羅兩次長代理出席外餘均列席金法郎案本擬提出討論因王克敏目疾始痊初次列席對於處置此案之意見尙無準備而吳毓麟亦遠行未歸故議定仍俟下星期再議關於財政問題亦有數分鐘之討論孫寳琦詢王以目下財政無着一切無從發展閣下籌欵是否已有把握王謂日來疾病纒綿多半在宅休養故對於財政不能爲充分之籌備至本月政費籌有着落者已有十餘萬元容當積極籌措云云次討論洛吳保高恩洪爲膠濟督辦問題衆以此事前經府方批示毋庸更動但洛吳則堅持愈力辦理殊屬爲難討論結果一面電詢魯省當局之意見如何一面俟交吳回京報告與洛吳如何磋商之後再定辦法又關於江西蔡成勳電保陳富元爲九江商埠會辦一節議决交内農兩部核辦繼敎次羅鴻年報告張敎長因病擬請長假靜養究竟如何請衆公决孫寳琦謂各學校正在開課部務萬難停頓請轉逹乾若毋庸請假云云顧維鈞旋又報告中俄交涉及王正廷與俄代表加拉罕最近接洽情形内容頗秘密次又由外交農商兩部提出萬國農會經費民十十一十二三年我國共應攤派三十萬佛郎迭據駐外公使來電催促事關國際信用應如何撥付議决交財政部迅速籌撥孫寳琦復將吳毓麟最近由洛陽來電提出報告謂定於漾晚由洛赴寗旋討論例案兩件時已十二點遂散會由陸錦李鼎新入府報告茲將公布議案附錄於左（一）議决蘇省國學專修館所請奬勵一節應由敎育部行查該學校一切科目審核辦理（一）議定江漢關監督陳介另有任用所遺之缺以沈子良簡任 
[中日國境會巡案已告叚落]  
　　中日國境會巡辦法因延琿事件而發生前歲二月間爲收束延琿事件起見由日本駐奉總領事向張作霖提議當時張作霖以此事有損國權不予承認交涉因此停頓至前歲五月復移京開始商議由駐京日使與外交部交涉外交當局對於日本所提條件中有反對者有同意者反對者爲保障間島日人之聯絡兵（其内容略謂保障間島即延吉一帶日本人之安寗及便於搜索犯人起見駐紥該地之領事應注意警察之聯絡由開源方面至琿春·會寗方面至龍井村地方每處宜派三十名之聯絡兵）所同意者日領警察之限度（内容謂日本領事之警察現在二百五十名約增至五百四十名）但對於僑居延琿韓人之對案堅持不讓中日間之意見遂不一致不意至去年秋間又有匪徒與日軍約一小隊發生衝突日本趁此機會藉口韓黨擾亂增派憲兵警察多名我國以交涉未了彼國得寸進尺遂提强硬抗議要求撤退駐軍日本置諸不覆交涉亦因而擱置故至今日並無動靜現據交民巷消息日本政府以交涉延久不决誤會滋生於日本地位頗有不利因决定容納中國提案日昨駐京日使已奉到該政府訓令飭其向我國正式表示容納之意日本陸軍省亦將朝鮮十九師團之分配方法加以變更探得大旨如下（一）廢止騎兵（即馬隊）之聯絡兵（二）撤去憲兵之警戒槪以警察代之（三）朝鮮羅南所設第十九師團之駐地仍不變更惟從前沿國境線各派約一中隊之軍隊合計一大隊於其中間及後方均派警察及憲兵各若干爲監視哨者此次更於其各後方補充兵警且以前警備隊之屯駐所槪用民房因無防寒之設備苦不堪問今亦加以修葺爲耐久的設備（四）監視哨亦限期廢止憲兵代以警察以上各件一律從本年度起實行關於中日國境會巡交涉至此可告一段落至於日本此次調動軍警之費用聞由朝鮮總督府預算内支出其餘設備則由第十九師團之預算中設法支配云 
 
 

Page 8

 
 
第一萬八千三百十五號;中華民國十三年 西曆一千九百二十四年二月二十六號
星期二 * *自由談 
[春宵談茗] [  鴛睡生]  
　　李商隱詩「月包燈光滿帝都香車寳輦溢通衢」春宵盛景形容盡致而海上繁華原甲全國當茲燈市又加一等矣妓院徵歌舞褸選色平常事耳若余春宵論茗懼不爲人笑我爲寒酸耶然茗可清心養姓旣無酒之亂性色之戮身人之笑我安判不爲我笑乃於元宵鑼鼓聲中偷暇作茗論 
　　論茶競以武夷爲第一龍井次之武夷茶產少價昻市稀眞品而龍井易得轉爲人所稱道矣洞庭碧螺春雖可埒龍井奈味速淡市上龍井均湖上山中產也若龍井寺中之茶老茶十餘枝爲遜清乾隆所賞識者逐漸凋植今祗剩數本矣新植者尙多或謂不及老樹至山中茶號稱龍井者其味乃不及寺中茶也余去夏携少許遊惠山煑泉啜之雖非胸懷皆有仙氣亦覺風生兩腋煩燥盡釋舊疾若失矣 
　　烹茶者以小爐爲佳瓦器竹爐尤善茶肆中之巨爐則殆矣隨園謂「烹時武火用穿心罐一滾便泡滾久則水味變矣停滾再泡則茶浮矣一泡便飲用蓋掩之則味又變矣」飲茶小道而飲好茶則其難如此若袁公者眞知味也 
　　好茶不能和他物和之則失本味茉莉代代玫瑰諸花祇可雜於中次茶中以豪鄉人耳新年茶中加以橄欖謂之元寳茶諫果味甘香可開胃化痰滌濁除煩清熱果中良品也然以獨食爲佳置之茶茶果兩失其味矣 
　　茶爲我國特產唐時始充飲料現爲出口品之一大宗然自日本印度種植後出口日漸减少俄國革命後又失一大去源惟印度日本所產其味與華產遠甚外人嗜胃與我人異喜濃苦媚外者流亦以飲咖啡爲豪其實咖啡之功効與紅茶等色深如墨味苦若藥腦肥腸滿者或可與言安得與知味者論哉 
　　飲茶須先品水隨園所謂欲吃好茶先藏好水者是也 
[英帝國博覽會之豪舉（上）] [  思湖]  
　　大不列顚帝國將於今年在英倫舉行帝國博覽大會其會塲之巨大布置之完美實爲世界各國自有博覽會以來空前之豪舉英政府對於此會乃傾其全力而從事籌備大會會塲之建築費由國家撥帑建造逹一千萬金鎊合華幣九千萬元可謂豪矣大會之會長由英王任命太子華爾士任之規定由本年四月一號開幕連開七個月至十月杪閉幕此七個月會期中之入塲參觀客劵因世界各國均須來會故預籌二千五百萬張刻已在印刷中矣會塲之搆造四圍敷設鐵路電車路汽車路與步道等四種入大門即爲大花園一所兩面爲禮堂與俱樂部中間爲銀行再進爲大道四周栽植疎林左爲高架電車與船廠機廠右爲大工業廠再進爲五大河一河内停泊内河或商船一河内敷設一島一河中爲外海商輪駛航一河内設一大音樂亭而左端爲印度博覽館右首爲新西蘭博覽館在工廠後有大餐館廳四座坎拿大館與澳大利亞館占地甚大設在五河之後右側爲馬來博覽館更東爲英王室之特設博覽館前部爲富士之特别新置地而帝國大會之總部則占地最巨在正中之北部至西印度館與幾亞那館係聯屬一起與香港館相近也他若錫蘭館摩爾太館緬甸館尼古拉館等其規模較小而於南菲洲館則因出品多館址亦獨大 
[程豔秋「駡殿」唱片評] [  舍予]  
　　三月一日百代公司發售新片艶秋二黃駡殿亦其一種也去秋收音時予曾記述於本欄茲將該詞有錯誤之字校正一過並略加評語以告諸嗜話匣者 
　　「倒板」有賀后在金殿一聲高駡「回龍」駡一聲無道君細聽根芽（倒板以在金殿三字平匀已極回龍之駡一聲腔字皆佳芽字放得甚好中夾一細小之琴上乙字頓音又有一琴上之工六凡工尺低音拖腔新穎其琴字大體爲合四合四四上合四...上......合） 
　　「快三眼」遭不幸老王爺（兩轉極巧）宴了（此二字未咬凖）御駕賊昏王纂了位謀亂邦家（家字收得好）把一個皇太子逼（稍重）死殿下他倒說爲嫂我攔阻有差賊好比王莽賊稱（稱字雖用帶音尙不刺耳）孤道寡（拖過板至中眼止）賊好比司馬氏（此三字要板司字板馬字頭眼氏字中末之間極好聽而頗圓活）攪亂中華只駡得賊昏王裝（此裝字用帶音太過不見佳處）聾作啞只駡得賊昏王扭轉身軀閉目合睛羞羞慚慚一語不發（此爲垜句發字有一拖腔不斷夾以工字音在中眼一停讓去末眼再新奇之京劇 
由板上接下句極動聽）只駡得賊昏王無言對答兩傍的文武臣珠淚如麻搬一把金交椅娘且坐下你叔王不讓位再去駡他（此尾腔如老生上天臺之隨定了孤王非嗓音氣力充足者不能討好艶秋居然餘勇可賈也）此大段三眼一氣呵成尺寸嚴肅調穩腔熟足資摹仿惟學者須審察善取方無歧誤耳 
[紅龕細語] [  了紅]  
　　今之善頌善禱者恒祝月常圓花常好人常壽有情人常成眷屬伊人不喜吉祥文字則一反其意曰月唯不常圓乃常邀人賞花唯不常好乃常得人憐人唯不常壽乃免老而不死之譏有情人唯不能常成眷屬乃留咀嚼之餘味語雖頽喪亦有至理今者言猶在耳而末一語竟乃成讖思之盪氣腸心神俱遠已 
　　怔忡者心不寗貎疾之一種也或曰怔從心從正忡從心從中置心於正中反不安而呈病象又何怪乎今之世界人人咸藏其心於腋下也 
　　博徒以賭窟爲天堂醉漢以酒家爲天堂登徒子以温柔鄉爲天堂癖烟霞者以黑籍爲天堂使易地以觀胥爲地獄矣金色黃糞色亦黃人拜金而狗則嗜糞唯金之爲物一旦失其價值則飢不能代食寒不能代衣充其量百無一用初不若糞者猶能常保活田之効用也循是以言從和金不如糞抑亦人不如狗 
[鼠年談鼠] [  明]  
　　（一）鼠性善疑而富自術力（二）其生產之地每次必遷移决不重至前處（三）鼠生後四十日即能長成而生育其生育每次或八隻或十二隻（四）鼠富於忍耐力能勝較己身重之物（五）陷於危險時能使他鼠知之如落於器中則器外之鼠必知之（六）鼠之臭味各不同（七）鼠每陷於危險之際能發一種異臭一欲求逸一以使他鼠嗅而救之也（八）鼠之穴必有一預備逃遁之路（九）凡能作聲之器上俱勿立行（十）鼠能絶食至二十四小時之久鼠之食物因其土地而異其最喜食者大槪爲蕎麥殼蟹胡桃花生米粉糖餅油臘豆等然無一定酷好之物 
社會小說 
[人間地獄（二七四）] [  娑婆生]  
　　第六十回　撩亂青絲繡衾憐月瘦燒殘紅燭杯酒替花愁 
　　蓮孫一時瞧不清楚趕忙上了樓跑到欄干邊一看果然是秋波蓮孫道你怎麽跑到外邊來當心吹了風受凉秋波道等你今天來關照我已經晚了我昨天已經跑出來了蓮孫道醫生曉得嗎秋波道曉得我間遏醫生他說有太陽的地方晒晒只有好處没有壞處因此我伏在欄干上望望遠景到也清爽昨天望你一天你没來今天一個不留心你到來了你是幾時來的蓮孫道我是剛剛從火車上下來一下了火車就來望你算得至誠了秋波披披嘴道至誠嗎到杭州一去就三四天摜我一個人在這裏蓮孫道三四天也没有不過三日兩頭見罷了秋波道我不相信你是到杭州去的一定這幾天不知遇着了什麽狐狸精躱在那裡鬼混蓮孫道這眞是寃枉了你不信打電話去問姚嘯秋他同去同來可以作見證秋波道你們是連擋碼子怎麽會問得出鬼把戲蓮孫笑道眞正寃屈好人了秋波道慢說我要求寃屈你便是和我一同生病的人也奇怪呢蓮孫道一同生病我什麽人秋波指指那二號病房道這裏面有一位大姐姐今年只有十七歲他也是爛喉痧他是早已好了他昨天也在這裏晒太陽他和我攀談起來他便問我天天來瞧你病的那個年輕的男人怎麽有兩天不來了我說你到杭州去了他說怪不得不見面呢他又問我你是我的什麽人我聽他這一問到回答不出想了一想只好推頭是阿哥那大姐姐不相信搖搖頭道一定不是阿哥我說是的他說阿哥没有這樣好良心天天來探妹妹的病我也有阿哥自從病了他只來瞧過兩蹚遠遠的立着媽媽虎虎的問幾句就掉過身子走了那裏有你這阿哥好我是瞧得清楚的你這阿哥一來便坐了半日比我那阿哥大不相同了因此我相信你那阿哥是假的 
三言兩語[  金鍾秀]  
　　吳毓麟坐着特别快車由京出發他究竟爲了什麽事情要到南面來走一趟呢因吳齊各有意見而杜温又不能合作他是一個交通總長他旣擁着這個美名一定能夠交換意見彼此疏通把種種暗潮漸漸地消歸平靜啊 
 
 
 

Page 9

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 10

 
 
第一萬八千三百十五號;中華民國十三年 西曆一千九百二十四年二月二十六號
星期二 * *國内要聞二 
[使團提出承認商標法條件尊庸]  
　　領袖荷使二次照會外交部文 
　　商標法交涉使團方面益趨緊迫英美尤爲注意除英公使美商務官口頭向外農兩部提出意見外日昨領銜荷使歐登科又正式再向外交部提出抗議茲探得其照會譯文如下爲照會事關於保護商標之新法律問題前經本使於十二月一日照會貴總長聲稱中政府倘能宣言所有條約權利决不爲五月間頒布之該項新法律所侵害則各國公使於未得本國政府切實訓令以前當可預示同意等語在案查新商標法之頒布對於欲在其法庭内實施之各國政府事前均未得其許可本使上次照會之用意實欲協助中政府以免除頒布該項商標法後所最易發生之一切糾葛但至今尙未准復業由使團指派委員會已將該項法律問題詳加研究雖經决定此項法律及細則大體上未始不可承諾惟該會同時提出若干細節應加改善茲承各國公使之囑託提請貴總長（一）第一層新商標第十條之規定商標局如於某商標主人所選之代理人認爲不適當者得令其更換此項規定殊屬苛刻且亦無用不如删去爲妙（二）因外國商標關係人頗多使團以爲中政府爲使該項法律之施行妥善起見其在切實施行此項法律期内允宜聘用得力專門洋員以爲之助如此辦法則於有利益關係之外國工商界方面當可增固其信用裨益匪淺蓋現在商標局對於專門經騐必尙不多也（三）第二十三條所載商標公報中刋布註册商標及關於商標之必要事項此事項關係至爲重要故主張關於第十三條末句倘所有關係商標註册之事項速在公報中一一正當公布之則關於施行該項法律所容或發生之一切評論當可如此免除使團以爲該項公報如能附刋英文譯本則其價值必將大爲增長（四）最後一層即爲第四條規定之六個月期限必須延長應自新商標法經由使團承認其爲對於條約各國可以適用時起開始施行并須聲明未經使團承認以前所辦理之無論何種註册不得有與洋商已得權利相抵觸之優越權換言之即在使團承認新商標法可以施諸外國商標以前凡照新商標法所註册之商標不得有超過洋商註册所固有之優先權利又凡現行成約所載關於註册之便利不得減削故在上海及天津可以註册之辦法應繼續施行將來如遇必要時并得推行於漢口廣州奉天等處其他各大中心點上列四節中其最後一節乃係必要條件已爲貴總長所早經聞知者今將此四節提請貴總長注意應作爲使團預備介紹各該本國政府承認此項新法律及細則施行於各國在華法庭内之根本條件而同時各國公使并願本使聲明十二月一日照會内所述之種種糾葛現已早經發生目前商標局定欲將新商標法施行於各條約國人民對於使團近來迭次照會内所稱之意旨槪置不顧此項舉動是欲剝奪各該國人民條約所許關於商標之權利例如某某瑞典及英國商標所有人爭訟案中該局及中國法庭之判决則其明證也各國公使對於商標法之實施及其施行於在華各外國法庭内以利有關係之各方面一節雖皆竭誠願助貴國政府然必須重申前請關於此事凡一切條約權利必須保障十二月一日照會迄未准覆各使皆爲抱憾甚望中政府應將此項關係外人利益至爲重大之問題依照現行各條約速以公平而善意之精神加以解决是爲至盼相應照會查核見覆須至照會者 
[中俄交涉漸有進步]  
　　東路問題雙方正交換意見 
　　王正廷回京後於二十一日訪問加拉罕加氏亦於二十二日回拜王氏關於磋商中東路辦法雙方交換意見已至或種程度王氏所主照膠濟鐵路先例由中國贖回自辦一節加氏自無異議特對於贖買價格某金來源及收回後如何保障能不落入日美兩國手中等項問題雙方之具體草案尙未議妥蓋加氏深恐此路若不附加何種條件任由中國贖回則將來或爲日美兩國所攫且就中國財政現狀而言此時萬無一筆可靠基金足供贖買之用如果出於借債則危險甚多故此層堅持不肯稍爲含混現時癥結純在此點聞王正廷已將兩次與加氏會談内容報告顧維鈞而顧亦於昨日（二十三）提出閣議討論一俟有確定辦法後王即再與加氏爲最後之談判而中俄問題能否順利解决全視乎此矣大綱未定則承認之事决非今日親日親美之外交家所敢斷行也 
[北京癸亥商業之實况（勗公）]  
　　各業盈虧之調查　以當業及旅館爲最發逹 
　　北京雖稱首都而年來商業大有江河日下之象茲就調查所得將癸亥年各商營業情形略述如下（一）錢業京中各大銀行去歲皆有盈餘或盈數萬或數十萬營業均極發逹惟因代政府墊欵實盈者亦復無多其他各銀號各錢莊或以銅元票停兌風潮乘機操縱或以銀根吃緊抬高利率獲利實屬不少其有數家虧折者則以不善經營故耳（二）米業年來皆有盈無虧去歲以洋元日漲高抬物價獲利更當不少然以各機關欠薪之故賬目多不能清結軍警爲尤甚甚至無法催討間接所受影響甚大同業中故有虧耗者（三）金銀業以金店資本爲最雄厚銀樓次之首飾業係手藝性質本未可相提并論惟各大金店因前數年金價低廉交易繁盛多從事擴張自金價漲後營業减色而開支仍難節省故盈餘者極少其有兼營首飾業或證劵業者成績亦平常（四）當業因各機關欠薪太多即月入二三百元者亦常恃典質爲生其下者更無論矣故近兩年來各家無不利市三倍據老營是業者云此數年之盈餘所有庚子年損失已可彌補其獲利可想而知矣（五）綢緞洋貨綢緞以下半年較佳呢絨疋頭則下半年較遜要皆不如往年綢緞花色新鮮者銷路尙旺如瑞蚨祥謙祥益祥義等數大字號貨物皆力趨時髦故營業尙稱發逹其餘各家資本旣不豐厚自難與之競爭至皮貨則貴重者銷路甚滯普通皮貨又因來源不旺市價日漲購買力殊見减退出口者亦不如往年之盛（六）茶業肇新鴻記等數大茶莊能自入山辦茶貨物道地故貿易尙佳其餘則僅能維持現狀其有兼賣丸藥及爆竹以資挹注者亦未有盈餘（七）古玩及珠寳玉器業古玩以洋莊爲大宗歐戰以後銷路頓減其銷日本者地震後亦受重大打擊至珠寳玉器年來以銀根奇緊營業異常蕭條從前交易逹百數十萬者去年止二三十萬其專作出口者交易亦甚冷淡（八）乾果及糖食業在南城附近各戲園及游藝塲者往年獲利甚豐去年尙可維持其字號老者營業亦能敷衍餘則甚形寥落不虧折即屬幸事大槪能盈餘者佔極少數也（九）鮮果業因各種果實收穫尙豐來貨不缺而價值又廉故營是業者皆有利可盈（十）書業有新舊之分新書業如商務印書分館中華書局支店等因學校日多營業甚形發逹舊書業以能收羅古書之某某數家亦尙有厚利可圖其餘皆甚冷落（十一）旅館公寓各機關供　人員因薪餉積欠過巨房租多不能照付遷居公寓者日以增多此外各大旅館又以時局問題政客代表時相往來大有應接不暇之勢以現狀論營業皆極發逹惟西城一帶開設公寓者有增無减而住客之房飯費又時有拖欠恐終有不可支持之一日耳（十二）飯莊及飲食業自昔歲國會重開以來時而疏通總理時而辦理大選朝夕均以酒食相徵逐各大飯莊如忠信堂花園飯店等莫不利市三倍惜欠賬未能收清實爲美中不足至中下等飲食業則因百物太昻洋價日漲獲利甚屬不易戲園及娱樂場所營業亦見衰退其成績較佳者亦僅免虧本而已觀以上所述北京首都之地商業尙如此不振其他省會可知矣語云民窮財盡斯語足以代表今日之社會 
[吉省鷄冠山林礦又斷送矣]  
　　契約已秘密簽訂　（長春通信） 
　　中東路沿線之鷄冠山煤礦面積約一萬方里礦苗之富甲於全國而區内森林亦復爲吉省之冠據礦師測騐報告礦内之煤可供全國鐵路數十年之需而森林如盡數採伐亦值數百萬元之巨有俄資本家謝昔斯基者垂涎已久上年春間勾結劉文田（前吉省議會長）劉硯生（參議員）兩人以中俄合辦名義餌吉省當局希圖核准開採王代省長樹翰以如此巨礦應由中國自行集資開辦方不至喪失主權因遂置而不理謝知在吉必難如願乃輦巨金赴奉由兩劉紹介運動張作霖孫烈臣兩氏并許以種種優惠條件結果居然由孫烈臣在奉電吉令王代省長轉飭實業廳長馬德恩與謝妥訂合辦契約謝氏除一面托劉文田劉硯生在京向農商部辦理備案領照等手續外一面即在奉與孫烈臣磋商種種條件以爲回吉商訂正式契約之標凖故謝到吉後與馬數度協商不過爲文字上之修正而正式契約即告成功現此項契約已於舊曆除夕在吉省實業廳雙方秘密簽訂其内容大致係定資本爲六百萬元中俄各半全部礦區作爲三百萬元即爲中國投資之額區内森林歸由謝氏採伐與煤礦無涉公司設董事會中俄籍董事各半以俄總辦爲主席關於用人行政須經董事會之核准中國置督會辦及坐辦俄人置會辦公司内重要員司中俄兼用惟會計全權屬於俄人中國有監督之權此即其大略也就上述各節觀之中國損失實屬不小會計全權握於俄人之手中國已失活動之地而董事會以俄會辦爲主席不啻形同虚設其最不可解者中俄合辦係煤礦何以全部森林拱手讓之此正所謂賠了夫人又折兵也聞謝昔斯基在奉前後所化運動費至一百萬元之巨無怪當道者利令智昏置國家主權於不顧矣現該礦公司已定即日開辦故日昨吉當局已派濱江道尹蔡運升爲督辦實業廳長馬德恩爲會辦劉文田爲坐辦劉硯生等數人爲董事俄人以謝昔斯基爲會辦各項重要職員均已派定以俄人爲多按此礦地跨數縣因大部分在穆稜故昔稱鷄冠山煤礦今改稱穆稜煤礦云 
[哈埠俄劇盜仍判死刑（旡）]  
　　判處外人死刑第一次 
　　哈爾濱快信云俄劇盜葛爾尼洛夫迭次殺人越貨經東省特别法院判處無期徒刑於上年四月間又復在地方審判廳戕害法警脫逃旋經捕獲此案爲哈市莫大之案即爲各國人士所注目此次法院因其罪大惡極判處死刑致中外報紙發表議論在不知者以爲死刑究屬悲慘之刑似應不予采用殊不知此盜勢不能不從嚴處斷此稍知哈爾濱之情形與夫葛爾尼洛夫之所作所爲者當不致復以爲過當然該盜對於第一審死刑之判决早經聲明不服提起上訴特别區高等審判廳特於二月十八日提審以該劇盜羽黨極多故於提審之先電知警察總管理處撥派保安隊十名前往監獄門首押護旁聽者以新聞記者爲限哈埠俄報有四五家前往旁聽記者於一時餘亦往時葛爾尼洛夫已在庭經審判長陳海超審訊逐一訊問葛盜推諉於已死之同黨羅馬闊夫身上陳審判長一一訊詰葛盜語塞僅云未曾說過訊畢由蒞庭檢察官魏大同起立陳述大致謂此案上訴人（即葛盜）旣犯三個殺人罪兩個殺人未遂罪以及其他收藏手槍炸彈·脫逃·妨害公務·遺棄屍體等等在上訴人此次上訴僅對殺人罪有所辯駁則其餘之已承認可知本檢察官亦就所上訴之範圍而爲陳述並歷舉殺死姜蔭昌·柴衣高夫司基·西果拉·三人之事葛盜所述前後多所矛盾且上訴人之所爲於社會最爲危險凡處刑雖應依事實與法律爲根據然此中權衡輕重不能不參酌情節上訴人訴狀云不知要判死刑否則不致再殺人云云此種說詞可見上訴人對於無期徒刑已視爲不足畏懼法官對於此種窮兇極惡之罪犯猶不予以死刑之判决不啻多予以再犯罪之機會又上訴狀謂法律不遡旣往不知民國九年所頒之大總統命令對於無約國人其本國無死刑者得酌處無期徒刑得也者非禁止的而任意的且新刑律第一條即有明白規定不遡旣往之原則不能如此引用也云云此時陳審判長又訊葛盜各種事實繼律師辯護約五十分鐘大致謂此案極重要願審判長予以較長之時間爲詳切之辨論蓋此案不明眞相不但上訴人有生命關係即本辯護人愛惜名譽亦不能不愼重將事也上訴人此次犯殺人罪純由於脫逃之所致上訴人之脫逃非上訴人之權能所及不幸而有此事實發生法官亦不能不加矜諒民國九年中華民國大總統之命令意在優卹無約國人故自民國九年至上年底約三年之久法院判案殆依此爲標凖無論如何重大之罪從無判處死刑者最重亦不過無期徒刑而止足見此項命令事實上已完全發生效力至取消前項命令之命令直至上年底始發表上訴人再犯罪確在第二命令之前使上訴人知有此種死刑之極刑早可先自警惕不再殺人則推原上訴人之心理似不應有死刑之判斷檢察官所陳述之預審庭云云本辯護人未經聞見不敢置可否但就本辯護人所聞所見則上訴人實未便確證爲實屬殺人之要犯充類至盡羅馬闊夫爲主·上訴人爲從而已主從不分處以極刑難爲允當應請依照法理減等治罪至多至無期徒刑止亦足以懲創矣旋陳審判長又訊問葛盜尙有說否葛云無乃宣告辯論終結聽候宣判旋於六時許宣判葛爾尼洛夫仍處死刑該盜仍復上訴大理院與否容後再報（二月十八日） 
[川戰又有變化說（漢口通信）]  
　　楊森雖克成都　滇軍又陷叙府 
　　川中戰訊傳聞異詞惟成都確已於本月九日被援川軍攻下漢口某機關昨得楊森十四日電訊於成都下後之戰狀言之頗悉惟該電遲到十日之久川中不能直接與漢口通電可以想見其電云（上略）森自青日攻克成都後敵衆分道潰竄其分向郫縣退去之敵當經森令五混成旅二團團長何維翰乘勝跟追行抵郫縣敵憑城抗拒經何團奮勇攻擊激戰二小時敵不能支棄城遁去何團即於蒸日佔領郫縣敵又退守崇慶復經何團猛力擊潰遂於文日佔領崇慶敵向灌縣退却查該敵自潰出成都根本已失兵無鬭志故遇戰輙北實有土崩瓦解之勢除令何團跟踪猛追迅掃餘逆外謹電馳聞楊森叩寒云云又據軍界所得上游消息川軍自潰出成都後即向岷江上游各縣引退楊森鄧錫侯兩軍乘勝尾擊收復張飛營山泉鋪在簡陽方面之熊但各部則退向仁壽一帶陳國棟于學忠兩軍尾追至仁壽在該縣屬晋寗地方激戰甚烈川軍不支大部潰至井研有退往滇省之勢其餘則分竄蒲亭驛江源新津武陽等處云云據上所述則川西省軍似已勢衰力竭援川軍已佔優勢川局不難勘定詎知本日復得軍事密訊傳滇軍確已攻陷叙府援川軍後方空虚重慶又復吃緊而同時隆昌及毘連之某縣亦爲賴心輝部攻陷川江交通亦有阻滯之訊據此則川東方面似已發生重大變化而川局弭平將終不可期矣（二月二十三日） 
[粤省統一財政之進行（毅廬）]  
　　進行窒碍之原因　現繼續設立籌餉總局及稅捐整理處 
　　粤省統一財政之呼聲迄今已有月餘政府雖有財政委員會之設以爲籌備統一稅收之凖備詎各實力派對於政府之政令等諸具文其黠者雖曾拍發通電聲明某月某日將佔領之徵收機關交出但届期無一實行各實力派相顧無一言行相符者遂又持觀望態度各軍旣互相觀望由是各徵收機關遂難期其交出矣目今最難解决者厥惟聯軍内部有主客之見存絲毫不肯諒解兩派軍人又無一肯犧牲目前之利而替公家打算蓋歷來中山政府治下之地域向分兩大區一爲省會及北江一爲西江及江門此兩大地帶向稱富庶前者爲滇軍勢力範圍後者爲粤籍軍隊勢力範圍兩大區域之稅收除各軍佔收外復在佔有地段内大開烟賭故凡非戰塲上之兵士而在内地駐紮者莫不腰囊纍纍平日飽嘗此種滋味者孰肯一旦舍棄而拱手讓還政府平心論之目下粤省聯軍多非爲主義而戰實爲權利而爭不過依附中山旗下因利乘便以攫地盤觀於東江戰事及高雷戰事經年不决而可知中山治下軍隊統計聯軍不下十餘萬人糜費不下六七千萬以兵力財力而論優於敵人數倍而終不能平東江下高雷者實各軍眷戀後方地盤之大利而不肯勇進耳蓋彼輩心理以爲敵人一旦殲滅則原有各軍必行調防平日所據之富庶地盤非復己有二則以全粤戰事敉平則全省號令統一不能如軍事時代之可以藉口予取予携故常利用與敵相持之局以上下其手此爲聯軍目下一般之心理無可諱者當局近已稍稍覺悟故抽調新到粤省而未有地盤之湘軍對付東江陳軍一方復積極進行財政統一滇軍以中山對己之寵漸衰又怵於湘軍新興之勢對於財政統一不能不虚與委蛇於是楊希閔蔣光亮等紛紛通電揚言贊成財政統一以敷衍政府之面子迨政府向其交涉實行交出徵收機關則又藉口粤籍軍人未將西江流域徵收機關交出之前客軍碍難先行爲辭政府責諸西江粤軍而粤軍又以請先統一省會財政然後外屬當然奉行相却此種虚謙讓德弄得政府進退維谷平日號稱理財專家至是亦束手無策照此現象推測則非此回湘軍以短促時間平復東江然後乘戰勝餘威以武力爲統一財政後盾外别無他法也聞十五日財政大會議譚延闓親請楊希閔轉飭部下交回截留稅收楊氏答以他軍未照辦以前頗難獨責滇軍先行等語譚再三逼之二人幾致言語衝突又日昨籌餉局爲統一賭餉事宜柬請各軍首領會商辦法滇軍某軍長以包賭最多并未預會觀以上兩事可知各軍對於自己利害關係之財政統一問題實非所願聞傳說政府深恐各軍之因反響或將激變最近特調大隊湘軍加入東江戰線向後方增援由石龍以至增城約萬人對於前敵不法軍隊似乎作一大包圍此種戰略雖未必全係對某軍懷惡意然其調動如此故外間不免多少謠言但政府於湘軍出發東江後積極籌劃財政統一各事已放膽做去籌餉總局日昨已成立昨十九日大本營已委滇軍第二軍長范石生爲該局總辦因現時各種雜稅及賭餉須由各軍分别交出故必招集各軍要人妥籌合辦方易着手而財政廳以統一財政將見實行更當設法將各稅餉整理以便統一易於進行因在廳内特設稅捐整理處專司此項事宜十九日該處已成立委盧某爲總辦趕緊籌畫整理方法至於籌餉總局之組設業由省署通令各縣知照矣 
[北京美術學校風潮未已（屏）]  
　　尙未有解决辦法 
　　自彭允彝假學校爲政爭武器於是弦歌之所易爲爭鬭之塲今彭雖去職而遺毒未已國立八校有四五校校長發生問題去歲一年間索薪問題校長問題開閙不已更何暇整飭校務如此大等校學生及敎職員同心合力粗可維持法大醫大校長經黃敎長在職時勉强聘定師大范靜生歸國數月以來亦粗有規模然均不過維持現狀尙談不到整理二字女高師校長雖未定人尙能維持上課農大上課已覺困難而美術則尚在軍警維護中學校當局至移至校外辦事眞可謂辦敎育之别開生面者矣茲將美術風潮始末略述如次以餉閱者 
　　去夏暑假期内該校西洋畫系主任敎員李某及同系敎員王某與北京美術界諸人發起阿洛博圖畫學會附設於師範大學内及暑假期過該敎員等介紹男女學生十八人投考美校注重圖畫一門欲以此一門分數作爲百分之八十其餘七八門普通科學共作分數百分之二十未得評議會通過於是王李等敎員聯絡西洋畫系數敎員憤而辭職校長挽留留果實行辭職者三人於是失意者互相聯絡而西洋系一部分學生乃以改革校務名義興反對校長之師此風潮釀成之近因也排除校長之潮旣起始由西洋畫系學生繼而中國畫圖案畫各系學生皆有一部分逐漸加入而中等班及師範系尙全未加入也至十二年陽曆十二月二十日凡在風潮中之學生以校長無辭職意始開大會議决十六條件不啻對校長下哀的美敦書大意要求校長將校務完全改革換言之即將校長權限縮小將學生權限擴大鄭校長於第三日後即以書面答復大意謂經濟能力所能辦者及一班學校所通行者應當以充分之採納至辭聘敎員皆須經學生會通過則未便認可學生以校長此項答復認爲無誠意又於次日用更嚴厲之公函請其自行辭職於是與校長關係密切之職敎員如粤人湯某徐某桂人黃某等皆認學生無理取閙乃發起開評議會以評議會名義及全體職敎員名義先後對學生下忠告書學生方面則持校長非去不可之成見將校長室封鎖以表示决心職敎員見學生始終不服勸導乃於次日召集職敎員開大會由校長主席結果多數贊成開除滋事學生但被開除者之數目及姓名並未經大會議决即怱怱散會及第二日即將開除學生十五人名單用牌示揭曉計江蘇佔五人（此外爲湖南四川及各省人）以本學期内辭職之西洋敎員皆江蘇籍也時有職員兼敎員吳某者貼出一紙條聲稱開除十五年并未經評議會通過與向例不符似難發生效力學生膽因此益壯全不認校長有開除學生之可能自學生封鎖校長室後校長即呈請敎育部向警廳請武裝巡警數名來校干涉學生行動十五革生旣根本不承認校長故依然挾課本上課職敎員羣集辦公室商議由湯總務指揮校役及武裝巡警對十五革生上課加以强制阻撓多數學生見校役侮辱同學咸憤憤不平羣起質問職敎員致激成師生互毆之舉動時桂人英文敎員黃某學生高某皆受微傷巡警見最初呼打之學生爲譚某遂將譚捕住而學生則指黃敎員打學生欲黃同被傷之高生往敎部見總長及黃同學生出校行至中途乃挾黃敎員往地檢廳矣 
　　至本年一月五日職敎員又開會由敎部秘書兼美專圖書館長錢某主席對學生下最後警告謂如仍不覺悟全體職敎員於三日後即停止職務及一月八日職敎員發表實行停止職務宣言一面將停職理由呈報敎部一面將校門關閉屬巡警看守一面將辦公處移至石駙馬大街太平湖飯店斯時學生中黨派分而爲三（一）反對校長派除原有西洋中國圖案各系學生外并加入中等部師範系一部分學生此派在全校同學二百人中幾佔三分之一（一）承認校長派佔全體學生十分之四餘爲中立派此該校風潮經過之情形也 
　　至最近風潮之現狀鄭校長曾經迭次呈催敎部對於該校表示態度如何解决風潮及本人應否辭職皆由敎部作主至本人則絶不提及辭職二字與該校長關係較密之職敎員一致有此主張同時又有職敎員八人聯盟陳訴敎部謂本年一月八日停職宣言本人等槪未與聞何得云全體通過而學生方面亦分兩派其反校長派在寄宿舍開會議决繼任校長之三項條件（一）須未曾 
 
 

Page 11

 
 
第一萬八千三百十五號;中華民國十三年 西曆一千九百二十四年二月二十六號
星期二 * *任該校及現任該校職敎員者（二）須在美術界負有重望者（三）須自誓對於該校改革事宜能積極負責者而留校長派則在報上大登啓事叙述校長歷年辦理之苦衷痛詆少數學生之搗亂至敎部方面張敎長託病不見該校職敎員及學生兩方代表惟日與次長以下員司互評曲直而已此次肇事原因所在今姑勿論而二百青年學子光陰虚耗張敎長與學校當局固不能不負其責也（二月二十三日） 
[各省敎育界雜訊]  
　　湖北全省運動會之積極籌備全國運動會已定期五月在武昌舉行而華中運動會亦定期四月在長沙舉行故當兩會之先鄂省方面應有各學校聯合運動會之舉行以便挑取選手湖北敎育廳有見及此故特令知各校按照部定日期開課對於運動各項須趕令學生練習俾免臨時落後並定三月二十八九兩日舉行全省運動會 
　　鄂省將開敎育成績展覽會鄂省敎育成績展覽會曾於前清舉行一次所有征集學生成績品迄今仍保留圖書館以供長期參觀斯誠鼓勵學生之絶妙方法也邇者鄂省圖書館正在從事積極擴充聞敎育廳宗廳長擬續開鄂省敎育成績展覽會一次一俟計劃擬就即可實現再省城設立之學校出品發行所其性質亦係鼓勵學生成績已令知各校校長將學生成績品送往陳列或委托發行 
　　皖省敎費獨立案催迫移交皖省敎育經費當民國九年時期每年數僅九十萬零迨至民國十年增至一百五十餘萬姜案發生後竟增至二百萬左右近年因財政困難仍照九年支出於預算案下規定九十萬元於九十萬數中劃撥留學生經費若干其餘歸入本省敎育於是分配各校又不能不有折扣矣現在各校開學財廳發給四萬元不過爲開學上課之需其實元二兩月份並未掃數全清據財廳人云當敎費盛漲二百萬之時幾至敎廳長兼攝財政權藉敎育經費獨立之問題所支所入迄今並無細帳倘於此項帳目澈底清盤不特不實不盡亦且有盈無絀以故胡思義迭次函催江前廳長於敎費獨立之各種帳目迅辦移交乃至今並未明白答復此案將來定有大糾葛也 
　　浙江學校經費支配標凖浙省各學校經費每年編製預算時凡屬同項之支出其數目大都均等以昭劃一而於學級多寡事務繁簡及地方生活程度每未顧及以致同一預算甲校不敷支配乙校反有盈餘省立第一中校小學部主任羅耀楣有鑒於此建議敎育行政研究會請定敎育經費支配標凖其說明如下（一）學級數之多寡學級多即學生多學生多則事務繁雜於是任該校之校長或主任者其所負之責任亦因而重大故校長或主任之薪水亦宜增加反之宜减（二）事務之繁簡學級數之多寡規模之大小因之職員人數有所增減然查省議會二讀會通過之預算案中十二中校之各附小各設事務員一人不論其學級數之多寡事務之繁簡而依爲標凖殊屬不當（三）生活程度之高低查本省各舊府屬其物價之貴賤各地不一交通之便否又大相徑庭處於生活程度相差懸殊之地而受同等之報酬亦屬不妥現聞省敎育經費預算委員會不久成立此項支配標準亦須由該會通　籌劃矣 
　　嘉興學校已正式上課嘉興各學校已一律開校並於二十五日起已正式上課因社會習慣注重陰曆故現届開校各校學生均增多十餘人或二十餘人不等各小學校敎職員因學生增多後管理上恐多費力特組織學生自治會俾學生互相勸善規過以養成自治能力 
　　高郵敎局長呈請取締私塾敎育局長兵望晴以本縣市鄉私塾林立妨礙敎育發展呈縣請飭取締出示嚴禁免悮學童而維敎育 
　　江蘇六師新校舍落成江蘇清江省立第六師範學校前於去歲暑假後以校舍不敷應用特購房基六畝餘興築洋樓十五幢計估價一萬五千元自八月間動工刻已告竣正從事内部之修飾所有上學期租借之校外宿舍一在城外之普應寺一在城内之水淄街現均解去租約届期開學學生可完全容納校内矣 
　　揚州敎育雜訊省立第五師範農村分校第一届新生於念一二日在揚州本校考試各縣學生與考者六十餘人分科甄别錄取賈碩波·蕭存眞·張輔之等四十一名並以界首鎭新校落成需時改於三月三日始先行在揚校授課十星期於昨日（二十三）一併榜示週知矣又敎廳因據江都縣呈據敎育局請發省欵補助初中師範講習科各二千元一案查初級中學旣未核准師範學校又未開辦請撥省欵補助核與規定辦法不符礙難照准指令縣署轉飭遵照俞局長接奉前令當查兩初中於十一年度奉准廳令試辦在案師範講習科係託五師代辦亦呈報有案是江都旣有核准開辦之初中又有託五師代辦之師範何得謂之未准未辦况補助各欵已列入預算作爲的欵復臚叙前情再請縣署轉呈省廳迅予措撥以顧全本年度之預算且免五師代辦講習科之生徒中途失學究未識能邀批准否也 
　　吳縣敎育會新年會議吳縣敎育會於昨日（二十四）上午十時開評幹聯席會議由該會會長襲賡禹提出上海省敎育會來電（一）對於辦理滬寗長途電話之舉動認爲由賣國行爲所產生特函致各縣敎育會請轉告各法團一致抗爭因省敎育會未悉各地法團詳情故囑各縣敎育會轉致之議决准由本會抄電轉告各法團並推舉龔會長分别接洽（二）對於平民敎育問題雖平民敎育籌備會在青年會開始辦理惟平民敎育之事似應脫離宗敎關係由敎育界另行辦理但該議案並未議有結果遂散會 
　　蘇垣各級學校已開學蘇垣一師二女師二農二中工專醫專滸關女蠶等各省立學校均於昨日（二十五日）舉行始業典禮開學上課矣惟各省校中之外埠學生尙有半數未曾到蘇度情一二日後或可踴躍到校也至縣立各高小校均已於二十三日舉行始業典禮上課則皆定於二十五日與省校同所有縣屬各市鄉十三學區區立各學校咸已於前日（二十二日）召集新舊各級學生一律開學上課矣 
　　金山縣敎育會年會紀聞二月二十四日午後一時金山縣敎育會開全體大會到會會員約百人首由宣會長報告兩年中經過狀况及經費情形次發表審查會審查合格之新會員顧寳瑚等六十六人次改選職員正會長宣猷副會長范肇基評議員張家望·駱祖貽·李儉繹·陳光輝·吳祖裕·王鴻逵·陸潤芳·陳珍·楊世恩·黃光裕·陸丙炎·朱念曾·張本清·曹紱·褚士超等十五人當選次討論一切進行事宜至江蘇省自治法會議組織法籌備會函請該會推選代表羣推會員黃端履爲金山籌備員散會時已鐘鳴四下矣 
　　金山敎育局附設商務分銷處金山水陸交通俱欠便利各學校每至始業時採購敎科用書及學校用品等各職員往返申金於經濟時間方面兩俱受損該縣敎育局因於去歲向上海商務印書館商妥設立分銷處請周尙文朱汝嘉二人經理其事現所配各書俱已陸續運到各校紛紛憑單領書羣稱便利云 
　　松江市敎育會常會記松江市敎育會於今日下午二時開第三次常會議决案如左（一）請維持幼稚敎育案公决育嬰幼稚園爲原有事業之一應函請七縣慈善董事繼續維持（二）認繳二十四市鄉敎育聯合會經費案公决俟聯合會派定照　認繳（三）本會會務擴張應恢復補助一百元之原議决案公决函請縣署如數撥濟以資應用 
[浙省籌備自治之進行]  
　　浙省長張載揚自原籍回省後最重要之政務即爲籌備省自治現查省自治籌備處已由處長徐鼎年組織成立評議員十一人除鄭永禧一人尙在衢州外其餘均已晋省不日召集評議會議訂省自治法會議代表選舉規則以便定期執行選舉一面將籌備處經費先行核定槪算昨訓令財政廳文云查本公署設立省自治籌備處已於二月六日成立前經通令行知在案依省自治程序法第十條規定關於籌備省自治經費由省欵支出歸入决算辦理茲暫定省自治籌備處每月經費一千二百元即由該廳於本年二月分起按月籌解來署以資應用合行令仰該廳遵照辦理此令 
[杭州快信]  
　　接洽和平浙代表金百順昨自滬返晤洛吳代表魏濂溪討論時局並訂今（二十五）晚在宅讌會已柬邀范參謀長何副官長孫監督張廳長夏處長沈議長祝議長爲陪 
　　孫閣代表勞遜五駱武唐奉命來浙疏通一切並與各界要人接洽頗有頭緒今日（二十五）事畢回滬 
　　杭州錢業自陰曆十六日開市議定行情後現定二十四日起逐日集議市情湖墅米行昨已一律開斛 
　　益新債權團詳盤存貨依進價約值三萬金惟統計債額除有優先權者外尙有十九萬金零現擬招人盤頂存貨 
　　海寗統捐局長勒捐土布稅布商朱恒新等電省查辦 
　　杭縣律師公會昨開追悼許副會長會原定補選嗣因一部分擬選凌士鈞擔任一部分以凌甫回浙充律師對於會務毫無建樹紛紛散去乃决定改期舉行補選 
　　平陽縣　鼎盛典被盜搶刦案迄未獲犯現由典公會長王錫榮呈准軍民兩長下令通緝 
　　富陽知事莊綸儀辭職照准以汪筠署理遂安知事朱存粹調省遺缺以嵊縣知事廖維綱調署遞遣嵊縣知事委正任南田知事吕耀鈐署理今（二十五）午發表 
[南京快信]  
　　吳毓麟昨（二十四）日下午乘津浦專車抵寗齊即派人乘汽車赴江口迎至巡署西花園會評廳下榻是晚即在署設宴爲吳洗塵韓杜均被邀陪席聞吳將於今（二十五）日開護路會議至遲二十七日即須回京 
　　院電省署調查俄國政變後蘇省所受損失以備中俄會議時參考當令江蘇交涉員曁實業廳查報核轉 
　　曹電齊擬將海軍分設南北兩總司令温北杜南昨特徵詢意見 
　　軍事處通電來寗禁止各省募兵如違懲戒不貸 
　　齊除本省已派定宫鎭守使及各鎭守使檢閱軍隊外皖贛兩省亦定特派專員代表分往校閱 
　　京電兩長請速將蘇省應解統一經費籌措解京 
　　省署接財部來電請酌撥太湖水利經費以資維持齊擬再交整理財政會復議 
　　省廳訓令各縣知事將整理財政會議决删除捕蝗獲匪經費兩案通告查照 
　　省署通令各稅所長速將月報趕造呈寄以便彚核 
　　省令徐州道尹銅山縣知事速籌修築徐屬一帶省道 
　　皖北鎭守使李傳業偕皖馬副官長李少林由寗赴蚌爲馬聯甲佈置督署 
　　中華職業敎育社在南京籌設女子職業傳習所定三月二日招考五日開學定額一百名 
　　江寗士紳昨送烈女張岱洪栗主入祀節孝祠並將北京頒題婦德綱維四字匾額懸諸祠宇 
地方通信 
[蘇州]  
　　留園舉行梅花大會干將坊巷邑紳胡煥章氏愛花成癖兼工書畫家植奇種異卉頗多茲悉胡紳現特揀選名梅十餘種並徵集本外埠佳種梅花數十種逕送閶門外新馬路留園陳列定期於舊曆本月二十一日起至二十四日止之三日内在留園舉行梅花大會任人入園展覽品評以佐興趣 
　　蘇州市議會談話會紀前日（二十二日）爲蘇州市議會在元妙觀方丈内該會事務所開談話會之期議員到者爲沈紹增曹錫爵丁懷棨等二十餘人開會後由議長陳任主席互相討論後議决議案四件探錄如下（一）議决城内開辦乞丐習藝所房屋以王廢基棲流所改建經費由邑紳陸仲英常年捐助一千二百元（二）議决向縣函索豐備義倉收支清册以爲屬市之凖備（三）議决組織縣財政會議藉以抵制縣中收入被省預借致本地軍警政費反慮無着（四）議决對於蘇市改選調查事宜應以公民名義嚴行監視云云 
　　今日人力車仍罷工城内人力車罷工一節已誌昨報按城内車輛額數與城外相等而車費較城外增加自城外車准予入城通行以來而城内車之營業不無影響且所租車價自每日四角五分起逐漸加至七角爲止今各公司又欲續加二角以至各車夫無力租賃祇得罷工對待今有各公司召集開會未知如何解决也 
　　捲烟同業反對通告捲烟業反對認商殷芝香迭誌本報今有捲烟同業發出通告今將通告抄錄如下捲烟特稅因業外認商殷芝香悍然不顧定於夏曆本月二十一日實行開征總商會因吾業反對至爲堅决恐生意外風潮特於昨日（十九日）下午二時邀集省議會議員七人並吾捲烟業及烟兌業代表聞一聯席會當場議决由商會函致廳縣阻止殷芝香開征并請免予派警調查各店免致風潮一面電省撤銷業外承辦之認商殷芝香凡我同業惟有一體靜候商會解决除登報外特再通告云云 
[松江]  
　　市警費不敷開支松市議會成立後所有向歸市警收用之市有捐欵如猪捐·地房租·車捐·轎捐·馬捐·船捐等計年收洋二千一百九十元三角一分八厘刻經議會議决收回以濟本市之用當即呈請縣署依議執行在案現在縣署雖尙未批答但當然無駁斥之理是至遲於十三年度開始時即須全數劃還惟市警費用如何籌維迄無辦法蓋市警在征收各捐時按月尙不敷洋一百餘元今又驟短此項收入則不敷尤詎聞諸警界人云其裁减節流之法須經鄭重考慮方始確定云 
　　函催常任委員接收松江縣議會以同意之常任委員耿葆煃譚翼璋尙未至縣欵產處接收是以具函縣署請催令耿譚兩君尅速任事以專責成 
　　因捕賭團警衝突松市二區田巡官二十三夜在竹竿匯查姓家捉賭當塲捕獲七人預備解所訊究茲因所捕諸人中有該區保衛團落差團丁在内經該團吳團長前往區中調查詎不知因何竟與田巡官大起衝突並將竹竿匯地保張雲軒嚴行申斥而田巡官以吳不合在所滋閙即報上官裁核現悉此事已由承警佐等從中說明誤會不致再生問題矣 
　　查辦敎員强搶閨女案山陽鄉小學敎員徐煥章近被公民殷震亞等具呈敎育廳控其强搶閨女現由蔣廳長批令松江縣知事嚴查核辦縣署奉文後已轉令敎育局查復矣 
　　樂恩堂新屋落成松江基督敎樂恩堂美敎士步惠廉前因舊有禮拜堂地位狹小乃於民國九年遄返美國募得美金四千餘翌年回松悉心規劃始於上年夏間鳩工建築在該堂對門建造三層樓新禮拜堂一座施工七閱月費去一萬九千餘元始於今春落成本月二十五日下午行落成禮男女賓到者約近千人團體如東吳聖經學校·孤貧兒院·聖經女塾等均到會唱詩軍政敎育各界如孫副官·承警佐·張敎育局長亦到堂參觀下午二時開會奏樂唱詩祈禱讀經畢由步惠廉敎士報告建築經過情形次由來賓張彬士承遠軒張企留等相繼演說說畢由該堂牧師祝福致謝隨用茶點散會 
[無錫]  
　　捲烟業昨日停業情形無錫烟紙公會二十四日開會議决今日（二十五日）停售捲烟後晚間由五段董事及幹事等分頭知照各烟紙店將貨退還公司少則封存以免特稅處調查員到店檢查至夜十時後各店已一律收拾盡淨今晨（二十五日）各店一律停售捲烟改營他業態度頗爲鎭靜店之門首均貼「反對非法認商同業忍痛犧牲一俟圓滿解决便當開業營生旣不擾亂秩序又非抗拒官廳不過力爭人格保我烟紙令名」之白紙條並有書「注意」「不售捲烟了」字樣之小市招並見有各段監察員在街中梭巡監察以防調查員等舉動上午特稅處派調查員至四處調查令領營業執照各店均婉言拒絶未有一家承領火車站周姓售捲烟處由調查員坐令售賣被烟紙公會監察員所見責令停售周某知衆怒難犯立即停止售賣又有調查員至北塘源興烟店亦令領照當被拒絶各調查員見全市無一枝香烟售賣即回報承辦人陸翥雙陸得悉後即挽人與烟紙公會方面接洽未得結果不午公會方面仍四出監察英美烟公司駐錫經理顧嘯記見烟紙店欲紛紛退貨與營業大受影響特於本日赴滬報告總公司請示辦法公會方面晚間又集議議决今日（二十六日）一律將貨退還公司　作大規模之進行並未聞有地方公團出面援助不知如何解决也惟公會接蘇州函云並未開徵 
[鎭江]  
　　捲烟商店罷市半日丹揚泰區捲烟特稅承辦處函請警局通令各區派警會同稽查員催令各烟商領照詎前日（二十三）下午八時該員在三區寳塔巷口某號出言未妥各烟商大爲恐荒遂於昨早（二十四日）上午一律罷市並於午後三時集有四百餘人在該業公會要求開會衆云烟稅承辦處坐辦王近如前在商會我等衆商並無對他不起現以勢力迫壓我等生機擬大衆赴王近如所開廣復昌雜貨號内要求發給雜貨以便改業又有云此事須仿航商對航政局辦法大家執白旗至商會請求維持二千餘家生計聲勢甚爲勇憤嗣經該會正副會長黃伯符·孫永貞極力勸令先行開業並允今日（二十五）力代交涉准二十六有美滿答復隨發請帖約各署長及承辦處王近如仲介眉等今日下午在美麗西餐社集議當由孫永貞先電各署暫緩辦理免生事故大衆始允散會開業並議城内外分四大區組織烟商聯合會公舉代表與公會接洽又派章厚赴寗調查現在各縣辦法以便斟酌於是蓬勃之罷市風潮歷半日乃寢 
[揚州]  
　　商會電省請維鹽業江都商會昨日（二十三）快郵代電軍省兩長云兩淮鹽務以揚城爲樞紐而揚城百業視鹽務爲興衰即各項公益無不賴以維持此固久在洞鑒之中無庸贅述者也乃近閱報　湘政府請借蘆鹽八十萬擔及鹽署秘密會議擬以精鹽擴充銷額將次實行道路喧傳羣情惶急茲以兩事一成事實則淮鹽積壓不銷淮鹽不銷則揚城市面蕭條可立而待是直接受苦者爲鹽務間接受害者爲地方而公益各捐無出亦必同時停頓鰥寡孤獨疲癃殘疾者塡諸溝壑固不必言而沿江沿海數百萬倚鹽爲生之苦力窮丁一旦失業難保不鋌而走險關係治安不堪設想爲此廹切電陳務懇我巡帥省長俯賜電阻俾安商業而定人心 
　　請究私造僞串第二櫃（即宜陵櫃）總書張遠懷僞造十年份免災糧串侵蝕國稅刻經韓省長之同宗檢齊假串六户呈請省長查辦矣 
　　土匪挖毁三河壩皖境土匪現將淮河以上之三河壩挖毁沂泗各水灌入以致湖水暴漲 
[高郵]  
　　澈究助理員擅頒獵照縣屬西山市助理員吳鴻逵擅頒獵照索取規費茲經獵户張某等檢照訴縣胡知事批以據控擅發狩獵證書私收照費實屬膽玩已極候拘案澈究云云 
　　紙煙特稅之觀望本縣紙烟特稅曾經宋槃投標認徵領回印花等情已誌本報茲聞宋槃設立機關委派職員迭次擇日開徵該業均未遵行現皆相率觀望 
[徐州]  
　　津浦路運輸軍械與新兵前晚（二十二）津浦路由寗運來大砲六尊砲彈一千顆次早轉由隴海路運赴觀音堂聞係陜西劉鎭華派員在滬兵工廠所領又昨早（二十三日）有蔡虎臣委派之宋立榮在魯招募新兵約五百名由津浦快車運往南下預定到寗之後改乘輪船轉赴江西 
[嘉興]  
　　組織永泰錢莊嘉興各業近年來以錢業最佔優勝蓋以錢業經理對於收放欵項均持穩健以是年終結束咸有盈餘茲悉商民某某等又籌集資本四萬元於塘灣街組織一永泰錢莊刻已推定祝雲秋爲經理佈置一切一俟籌備竣事即可開市矣 
[湖州]  
　　捲菸分棧已成立吳興設立捲菸公棧及分棧一案自經商民蔣馥山呈准本省軍民兩長後從事進行業已籌備就緒其第一分棧指定設於南灣二設烏鎭三設雙林四設菱湖五設新市六設德清七設上柏八設長　九設泗安上述九處分棧已於二十一日一律成立 
 
 

Page 12

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 13

 
 
第一萬八千三百十五號;中華民國十三年 西曆一千九百二十四年二月二十六號
星期二 * *本埠新聞 
[爭廢電報電話密約之迭起]  
　　江蘇縣議會聯合會電南京韓省長崇鑒本月十九日申報發現民國七年問電報電話借欵秘密合同二件竟將全國現有及將來擴充電政交通主權完全斷送現交通部添設長途電話即係履行電話合同第四條第一欵之規定此項合同迭經各團體反對中止現竟重申前議使前任交通總長部員賣國之行爲再見於今日蘇民雖懦萬難容忍省長爲全省長官土地人民主權所在勢所必爭懇祈恫念來日之大難本良心主張爲主權保障蘇民幸甚江蘇縣議會聯合會叩有 
　　本埠留日學會電（一）「致北京電」北京國務院交通部鈞鑒閱申報新聞報披露與日本私訂敷設全國電報電話密約事聞之憤慨今滬寗長途電話行將實行亦係履行該約之故年來政治失綱賣國成風致不惜以全國之電話電報財產押抵日本祇求中飽遑顧國亡喪失主權莫甚於此苟不嚴懲舞弊員司何以儆將來乞將該約撤廢追究禍首無任禱盼上海留日學會叩有（二）「致南京電」南京齊督軍·韓省長鈞鑒報載電報電話密約一事斷送國權誓不承認萬望轉電部院爲民請命早日撤廢追究舞弊員司國權幸甚民國幸甚（具名同上） 
　　浦東同人會電南京督軍省長鈞鑒北京政府前向日本密訂借欵合同以敷設長途電話即以全部財產作抵喪失主權無異賣國迭經各團體反對中止國民方慶幸政府之服從民意而毅然變計詎閱本月十九日申報載民國七年間電報電話借欵秘密合同二件將全國現有及將來擴充之電政交通主權完全抵押無遺吾督軍省長坐鎭南疆服務鄉邦素以民意爲重體國民愛國之心施行仁政對於前項亡國條件應請鼎力抗爭務逹廢止目的杜絶覬覦固吾主權民國幸甚 
[滬寗長途電話之積極進行觀]  
　　滬寗長途電話交通部已於去冬特派專員周家義南下會同寗滬各局長籌辦設線工程事宜以便早日通話茲悉周部委南下後業於去臘往返寗滬從事精密之測勘以寗滬兩地距雖七百餘華里線路較長商務繁盛通話必廣若一律採用桿木掛線則其間經過各城鄉巨鎭深恐時有損壞桿線阻滯通話之虞當與寗滬各電話局長倪鴻書等會商擬於各縣緊要地點酌設地線以期穩固而資交通去臘曾由周部委將　就計畫條陳交通部核示施行今正交部已添派電政司營業科科長陳錫周南下襄助周氏辦理一切日前周陳二部委又由寗至滬將各線路重加勘測所有應設地線之處樹立標記電桿地線等早已籌備妥協刻正積極進行通話之期當不在遠惟當此國人疑與借欵有關羣起反對之時該部委不顧輿論積極進行益足滋人疑惑也 
[浙省已實行撤防]  
　　夾浦水口軍隊撤退 
　　國聞通信社云蘇浙撤防事件昨聞浙江方面已實行撤退盧督辦業訓令第七旅旅長夏兆麟將駐紮夾浦水口之軍隊即日撤退三十里改駐長興城内棲園寺一帶云 
[蘇浙縣聯會將次實行携手]  
　　蘇浙兩省均有縣議會聯合會之組織經奔走和平之沈田莘氏介紹使兩省携手以期眞和平之實現先商之浙聯會理事長陸佑之（啓）次商之蘇聯會委員長李右之（味青）均各贊成當由陸君通函浙省十一屬理事已過半數認可並由李君召集委員會亦已通過兩省縣聯會協議之期當不在遠昨（二十五日）沈君接到陸君復函表示贊同茲將原函錄左田莘先生道右手敎拜入春興多佳良深欣慰李君拳拳之意同人俱仰熱忱年内覆函已得泰半大約舊曆月内俟同人齊集杭垣後即可赴滬藉領敎益尙祈轉逹李君起行有日再當函告專肅祇請台安陸啓頓首 
[寗造幣廠復驗銀元改期]  
　　提出新幣美領不肯簽字 
　　本報昨得南京造幣廠來函云本廠前准滬江大學梅佩禮博士來函要求另提一千九百二十三年十二月分所鑄銀幣二十元連同前化殘幣一併在滬化騐但所提新幣二十元須由中國銀行及南京美領署簽字證明等因本廠當照以上手續辦理乃接金陵交涉公署電話知所送銀幣二十元美領事不允簽字仍將原幣送還本廠祗可另籌辦法商改會騐日期此案關繫國幣成色信用名譽均屬重要總期逹到公同證明之目的而後已特先通佈云云 
[捲烟稅問題昨聞]  
　　總代表虞洽卿已回滬 
　　本埠捲烟業總代表虞洽卿已於昨午由寧旋滬即約該業公會職員沈維挺會談晋省磋商情形據云省長對於同業四項辦法表示可爲相當之容納惟謂所認敎育費每月額數與官定稅額相去太遠爲江蘇敎育前途計應再從長磋商此事旣經君爲調解當不至十分困難容與嚴財廳長酌核等語時洽卿根據四項辦法詳爲解釋並將同業經營爲難之苦衷再三伸說結果許委嚴財廳長於明日（二十六）蒞滬會集兩商會曁同業代表重行當面磋商俾得圓滿解决鄙意此事一方面關於敎育經費一方面關於同業營業是須雙方兼顧至公會前議調查手續旣已告竣應根據實在營業數目通盤籌算究竟能認敎費若干開誠公布向財長及調人當面磋商以資結束云云沈答謂同業此次反對特稅實以當局不顧商艱遽定高率之稅額置同業之呼籲於不顧突然設局意同强迫至激成現狀若謂重行磋商予個人深表同情惟事關同業全體應由大會取决本公會自悉代表回滬已定明日（即二十六）開大會請代表出席報告虞首肯 
[滬人對濬浦局暫行章程駁議]  
　　上海士紳李平書·姚子讓·秦介候·穆抒齋·黃譜蘅·黃任之·秦錫田等前以浚浦局擬改港務局事關行政系統土地主權通呈府院部省痛陳利害凡數千言而以所附浚浦局暫行章程駁議最關重要茲將駁議照錄於後以供留心淞滬港務者之參考辦理浚浦局章程係上海洋商商務總會條陳經各國駐京公使認可一千九百十二年四月初四日經中國内閣總理略爲删改允准照辦按上海設立修治黃浦河道局載在光緒辛丑和約附件第十七第一條而原約第十一欵第二載明預估後二十年該局各工及經管各費應每年支用海關銀四十六萬兩此數平分半由中國國家付給半由各外國各干涉者出資等語光緒三十一年九月外務部奏報修浚黃浦河道議歸中國自辦改訂條欵與各使會同畫押等因其改訂條欵内第九條載明河工全費中國國家一律承出第十條載明仍照辛丑和約每年支用關平銀四十六萬兩以二十年爲限各等語是中國對於和約所應履行之要件即爲於二十年内每年籌備銀四十六萬兩爲工程經費查光末宣初之際縮短工程限期二十年爲四年工費仍以二十年併計之九百二十萬兩爲額借欵付給乃工未盡而欵已完於是江海關稅務司及浚浦局洋工程師又倡議續辦江督張人駿不允照行改該局爲善後養工局辭退洋員華人自主辛亥夏初間外交團據上海洋商商會條陳辦法（即今該局暫行章程）在京提議彼此各有爭持未能解决嗣值政體改革唐前總理紹儀南來江海關稅務司及該局洋工程師復藉口洋商衆意催迫其時唐前總理因南京取消政府統一南北無暇細核定爲暫行章程原留有爲日後改正地步以上所述皆見之官牘外交部有案可稽其實中國對於辛丑和約履行之義務於清末即已解除但有工程問題則管理監督方法詳載改訂條欵自可繼續有效若謂民國官制變更則職權之繼承只須用公文聲明亦無重訂章程之必要况旣係中國自辦之工程則使團認可之洋商條陳自不生效力國務總理並無立法權亦無公布之完全權亦即無權允准照辦况係臨時政府之總理耶可見此項章程根本不能成立三年十一月交涉員楊晟上外交部謂晟曾聲明暫章未奉主峯公布不認有效（第一條）組織開浚黃浦河道局（以下從簡稱曰浚浦局）局員三人上海通商交涉使上海稅務司上海理船廳此條即辛亥夏秋間外務部與外團被此爭持未决者也查開浚河道屬於地方行政今地方行政長官不與其事宜其違反民意貽地方無窮之害辛丑和約第十一欵附件（下簡稱和約附件）第四條該局應任之員甲爲上海道光緒三十一年改訂修治黃浦條欵（下簡稱改訂條欵）第五第六第七各條皆以江海關道稅務司主持局務江海關道之職權即今海關監督滬海道尹也本條之局員洋員於稅務司外添列理船廳華員即應於交涉員外添列海關監督滬海道尹權力方得平均（未完） 
[趙晋卿向濬浦局之建議]  
　　提出免除隔閡辦法兩點 
　　總商會會董趙晋卿被推爲浚浦局委員後有人曾往訪問探詢關於浚浦局之事項據趙君言在未就職前曾與該局工程師梅格作一度之接洽趙君曾以浚浦局應行注意之兩點語梅格一爲浚浦局刋行論文報告以及關於詳細之圖表西人所設機關以及大規模之商店公司該局均贈送一份藉備參考而於吾國官署機關則付諸闕如遂使浚浦發生問題華人方面對此異常隔膜深望該局能採納此種意見從速實行其二浚浦局平日發表文件著作凡涉及我國政府時輒稱中國政府按浚浦局究爲政府直轄機關對政府言不應加中國兩字蓋如此則無異自處於外國之地位而欲社會之不疑爲非中國機關又烏乎可深望此後改稱中央政府俾得名副其實梅格聞言頗爲首肯允將此種情形建議該局大致不久即可實行又趙君因該局所刋關於黃浦及上海全埠之地圖極爲詳晰於水深量度亦均調查精確非坊間所購者可以比擬不日即將檢送總商會圖書館張掛陳列俾熱心於上海發展事業者隨時有所參考云 
[浚浦局添購挖泥機]  
　　字林西報云濬浦局挖泥設備近已大加擴充上年杪大阪鐵工廠鑄造之喞筒式挖泥輪工竣來滬今已在江中挖泥該輪能挖深四十六呎開足機器每小時出泥一千噸外上月杪在求新廠定造之喞筒式小挖泥輪專挖淺水河道者亦已開始工作該輪裝置煤油引擎能挖深二十一呎每小時出泥一百五十噸該局前年又向瑞瑢廠定鑄吸泥大帮浦一具每小時能吸泥一千二百噸經由長約哩許之大鐵管送至岸上此外去年又定造附屬品及拖船舢板等多艘此項船隻不日即可工竣使用每年當能挖運砂泥二百萬噸云 
[海工程師昨日起程返國]  
　　浚浦總局總工程師海德生君於昨（星期一）晚八時率同眷屬乘澳后號郵船赴温哥武轉道回瑞典本國聞此行係考察港務·及最新建築商港·碼頭等計畫本埠官紳曁該局華洋員司均集海關碼頭送行云 
[滬北米業聯合會緊要通告]  
　　定夏曆正月二十八日續開特别大會 
　　滬北米業聯合會昨因捐務繼續及浚淞進止兩問題至關重要亟待解决昨由該會主席唐秀甫·坐辦范和笙·連名分函各議董錄其原文如下「逕啓者本會因輔助總商會開浚蘇州河經費徵收客捐已届一載茲各客帮以開河事宜尙無動工的期故由常熟·安徽·蜆帮·等團體宣告於甲子年正月初一日起實行停止納捐本會因事關全局曾將夏曆正月二十日年會改爲特會柬請各帮議董討論解决辦法在案旋以到會諸君不足法定人數未便取决茲由蔣董稚石提議再訂夏曆正月二十八日開特别大會解决要案經衆贊成届時務請各帮議董撥冗賁臨倘是日到會者仍不足數則當於談話會内取决進止鄙人等對於會務自夏曆本年正月終止一切不負責任也相應函逹至希台照」云云 
[吳淞江水利局之報告]  
　　去年度施工成績 
　　吳淞江水利工程局昨發表十二年份施工報告書如下本局原勘吳淞江下游工程自梵王渡至新閘橋共十五里有奇施工時酌分緩急劃爲中東西三段中西二段已於前年竣工東段自叉袋角至新閘橋共六百餘丈因地當繁盛船舶雲集之地施工較爲困難原有連珠斗式機船因有横纜有碍交通不能適用即專用蟹爪式機船兩架分頭施工連珠斗船奉江南水利局訓令暫行撥借洞庭山浚湖處所有東段工程於十二年一月間開始所出泥土均欲運出黃浦覓地堆積原有載泥船容量較小未能出浦即改用能裝十六七噸之大號駁船（即合土方四五方）又因其運送需時停頓較多稽查頗感困難故當開始之時即更變原有辦法改爲招人承包即由向辦黃浦江挖泥土程之奚德新機器廠立攬承包所有機工煤炭駁船租金載泥挑泥工價一併在内按方給發工價每方一元四角一面由局派員逐日到工監察按船給簥算方原有兩架機船交與該廠施用並負修理之責如此則稽核較易而意外之損失可免在承包者亦能處處認眞互相協助兩得其宜自經開始以來並無事故發生所有新閳米市碼頭以及麥根路橋淤塞之處向有最易擱淺西人所最注目者均已一律開挖深通截至十三年一月份爲止共出土二萬七千五百十四方照原勘方數已有溢出但勘估時在民國七年閱時已久淤墊更甚又因開挖泥土含帶水分按諸實方當有折耗此亦無可避免者也現在　存三四十丈尙在施工約有一二月可以一律完竣前主任陳君伯才動勞將事已届四載不幸於前月間因病作古承祿與陳君共事多年事無鉅細商辦而行今忝蒙江南水利局總辦委任接管該工程自愧汲深綆短隕越是懼因念剩餘工程無幾亦不敢藉詞諉卸故即貿然任事但該河雖經開浚而管理未有專章垃圾之傾卸船舶之擁擠竹木排之存放隨在足以障碍河流區區浚治之勞耗費鉅萬實不足以敵上項之破壞力此眞日夜憂慮而無法以疏解者也謹將上年施工大槪情形撮具報告請諸君子匡其不逮幸甚感甚費承祿啓 
[北四川路仁智里之暗殺案]  
　　上海大戲院副經理林植池被人戕害 
　　虹口北四川路虬江路上海大戲院副經理林貫州（即植池）於前晚八點餘鐘行經北四川路仁智里二百七十一號門牌後門口突然被人開槍暗殺身中三彈痛極倒地立時殞命兇徒遠颺當經該管捕房得悉立飭包探劉幹泉與一百零九號西探目康仇前往出事地點調查當在弄内檢得彈壳三枚遂將林之屍體舁送斐倫路騐屍所於昨日午刻報請公共公廨李襄讞與美阿副領事蒞所檢騐得林植池委係生前被槍擊傷致死當即塡明屍格升座公位捕房傳同屍母林鄧氏·屍妻林周氏·到案先據西探目康仇投案禀稱此案發生後捕房八點十五分得到報告當往仁智里末弄調查見死者倒臥於地頭面流血遂在弄中檢得彈壳三枚呈案惟兇手逃逸未獲請訊並據林周氏投稱死者係我丈夫昨晚八句鐘在家晚膳畢向我取洋二元而出惟其手上戴有手表此次因何遭害我實不得而知要求緝兇伸雪等詞中西官得供會商之下援筆判曰檢騐得已死林植池委係被槍傷面頰致死除飭屬具結領殮外候緝兇手訊究 
　　又一報告云北四川路虬江路上海大戲院副經理林貫州（即植池）昨晚八時由家中向妻索洋二元外出行經北四川路仁智里二七一號門牌後門口突被人用槍暗殺身中三彈立時倒地殞命該里爲一底弄晚間極爲清靜故出事時無人知悉兇手得以遠颺後爲一路人發見急報捕房立派中西探捕往出事地點調查檢得彈壳三枚一面將林屍車送斐倫路騐屍所一面由各探捕在里内逐户詢查並無頭緒乃搜查死者身畔得其卡片知其家居閘北某路遂往死者家中詳細檢查各種往來信件及照片等亦一一翻閱略有可疑者即携回捕房推究直至昨日下午五時始有端倪聞已拘獲一形跡可疑之人此案原因現尙未明眞相惟似非謀財或仇殺大約係戀愛問題林君年三十四歲廣東東莞人家中尙有妻·母·及二子平日爲人和靄品行亦端正外間素無仇家入大戲院任副經理職已四年性好運動五六年前青年會運動員中極有名曾供職於杭州郵局因病返滬休養後即入大戲院年來因體弱多病　辦事極少即戲院中亦不常往新交友人頗多惟皆爲家中及同事所不相熟者故出事後頗難探得其眞相當探捕搜查其身畔時見所懷各物均未拿動故紏此事非爲謀財而其平日爲人和靄則又似非仇殺聞案中牽涉一婦人故或係三角式之戀愛問題也 
[工部局定期選舉董事]  
　　文匯報云公共租界工部局新董事定於三月三四兩日選舉現有候選人員如下裴克氏A.E.Baker費信惇氏S.Fessenden休士氏A.J.Hughes藍愛德氏P.L.Knight賴末氏W.P.Lambe雷滿氏V.G.Lyman馬凱氏E.F.Mackay馬賽氏P.W.Massey櫻木氏S.Sakuoagi韋爾遜氏G.L.Wilson 
[林支宇由粤返滬]  
　　湘省議會議長林支宇自湘亂後即來滬住居數月嗣憤趙恒惕投北與湘軍總指揮宋鶴庚赴粤謁譚延闓籌商大計刻林氏因事由粤來滬聞寓西藏路遠東飯店云 
[劉顯世子來滬]  
　　貴州省長劉顯世子燧昌（號剛吾）自唐繼虞代行省長改組省政府後即被任爲内務司司長日前劉因奉父命由漢來滬接洽某事已於日前抵滬 
 
 

Page 14

 
 
第一萬八千三百十五號;中華民國十三年 西曆一千九百二十四年二月二十六號
星期二 * *[上寳平民敎育促進會將成立]  
　　三月八日舉行成立會 
　　上寳平民敎育促進會自經熊秉三夫人來滬聯合各團體發起提倡後迭於去年陰曆年底舉行籌備會數次訂於今春舉行成立會已誌前報昨日上午全國平民敎育會總幹事晏陽初君往省敎育會磋商進行方針聞其結果决於三月八日下午三時在省敎育會開成立會云 
[南洋公學同學會將開年會]  
　　三月二日 
　　南洋公學同學會本届年會已由該會會長黃任之君擇定於下月二日在本埠西藏路寗波同鄉會舉行日昨發出通告其文如下 
　　某某同學惠鑒敬啓者本年年會定於三月二日午刻十二時在西藏路寗波同鄉會樓上舉行每人餐費一元於到會時繳付并有提議事件亟待討論務請届時光臨是爲至幸本會章程年久失修於會務進行未能盡利茲由董事會提議修改擬有草案一紙特以附呈請先加研究以便於開會時得聆高見本會舊章所存份數甚少未能附寄當於開會時傳觀藉資比較本會同學錄亦多年未曾改造此次年會通告或有未能遍逹之虞敬請就相熟之同學約同聯袂惠臨是所至盼台端到會請先期三日函覆以便預備席位專此奉逹則頌春祺南洋公學同學會敬啓二月二十五日又覆信請寄交上海寳山路商務印書館交通科本會書記張叔良君收附開會秩序（一）聚餐（二）演說吳稚暉君......（講題臨時宣布）徐佩璜君......上海之商品裘維裕君......歐洲之近况（三）討論會務修改章程會所問題其他事件（四）校歌 
[吳淞國立自治學院定期開學]  
　　國立自治學院前在京漢滬三處招生已經揭曉計取錄正取五十五名備取二十八名近兩日來取錄各生已陸續到院交費入學聞該院擬定於二十七號下午二時舉行開學禮除院長張君勱君訓辭外江蘇韓省長已派政務廳長代表來滬參與開學禮並有訓辭又聞章太炎君亦有演說云該院又以多數學生情殷向學不及投考或不能入正班於是特開旁聽生額其旁聽規則共計十條云 
[汪精衛赴粤]  
　　汪精衛君日前甫由粤來滬現因事又於前晚搭輪赴粤 
[勞之常昨晚返滬]  
　　孫寳琦代表勞之常日前赴杭與盧永祥面商時局昨日（二十五）由杭乘七點四十分特别快車來滬於下午一時到北站同來者有駱武唐君勞氏定今日即須赴寗商議一切然後北上云 
[魯省領運子彈]  
　　山東督理鄭士琦特派專員駱金標持有陸軍部之二百八十九號護照一紙來滬向上海兵工廠領取無烟藥子彈八十四箱於昨日（二十五）由該專員至滬杭甬鐵路局呈騐索車運往山東當經任局長飭知車務處轉知上海南站長撥車裝運計裝鐵篷車一輛於下午十一時由滬開杭之夜貨車運出至上海北站由滬寗路貨車運出至南京轉津浦路火車至山東交納云 
[奉省銀行團過滬赴美]  
　　考察合衆國金融事案 
　　奉天省城各銀行爲謀整頓特組織觀察團赴美考查金融事業於二十日出發往大連搭輪來滬於昨抵埠該團計有東三省銀行劉海泉東三省官銀號梁瑞亭中國銀行馬子元商業銀行劉子安交通銀行魏青陽興業銀行徐振清東北銀行蕭崑商務會王翰臣共八人該轉留滬祇數日候船出發云 
[鄂同鄉致蕭耀南電]  
　　勸阻進行武昌商埠借欵 
　　湖北旅滬同鄉會昨致代電於蕭耀南勸勿進行武昌商埠借欵電云武昌蕭省長鈞鑒報載武昌商埠借欵至　駭然讀蔣雨岩先生致公號電愛鄉愛公俱至深切我公明逹諒能虚衷採納倘猶執市政之說以相蒙請查漢口建築借欵成案當可了然武漢對峙一誤何堪再誤歷年軍閥假名借欵非飽私囊即作軍費此中黑幕婦孺皆知鄂人雖愚豈能長受欺蔽昔瑞澂督鄂爲川漢路借欵遏抑輿論激起辛亥之變清命告終瑞亦身死名僇爲天下笑殷鑒不遠良用惕然夫棄數千萬人以媚一二人智者不爲况武昌名都鎖江漢之咽喉司南北之樞紐市政果操自外人禍將波及全國鄂人縱長威不敢言國人亦萬難緘默且渴望和平久矣該欵若成勢必移作軍費再逞武力十餘年來創鉅痛深談虎色變公又何忍出此以禍天下人乎爰披肝膽勉進蒭蕘伏維矜鑒旅滬湖北同鄉會全體公叩 
[催送閘北水電估價清單]  
　　實業廳令技術員來滬接洽 
　　江蘇實業廳與上海總商會將閘北水電廠估價情形會呈省署後省長以其數太含混令其迅將清册呈報經總商會函知通和洋行後該洋行以須與克利門·泰勞·二君接洽後再行函復並定本星期二會同討論云云張廳長以此事遷延已久故特加派技術員來滬昨特致函總商會云閘北水電廠估價清册前經函請貴總商會轉知通和洋行工程師催促速送在案茲再令派敝廳技術員來滬接洽相應函請查照迅予轉催以憑會同具報至紉公誼云云 
[閘北各公團致兩商會函]  
　　請援助水電商辦 
　　閘北各公團因水電商辦案牽延不决特公函上海總商會上海縣商會叙述經過槪要及迫切現狀請予轉呈護軍使俯順輿情毅然决行准歸商辦以解地方人民倒懸之急原函已繕就分送各團體蓋章計昨日聯街團體爲閘北地方自治籌備會·閘北市農會·閘北救火聯合會·江淮公所·江淮旅滬同鄉會·閘北慈善團·閘北商會籌備處·閘北二段救火會·中華公義會·上海自立長老會堂·浦濱公益會·胡家橋救火會·胡家橋商界聯合會·閘北一段救火會·揚州八邑公所·上海北市米行公會·皮釘楦業公會·閘北商界聯合會·閘北八路商界聯合會·閘北商業公會·滬北市敎育會·閘北十一路商界聯合會·等二十二公團俟日内蓋齊後即行分發茲先錄其原文如下 
　　敬啓者閘北地方人民受官辦水電痛苦全省共聞電則饋自租界斷送主權限於供給需用馬逹電力之新工廠不能裝置工商業發展斷絶陷於死地租電合同本年七月期滿後雖能繼續一年然不能自備發電勢必繼續饋用則另訂合同另訂條件另定年限外人苛刻要挾是在意中承認之非但電權無收回之日市政主權亦受外人束縛危險何堪設想水則取源於污濁不堪之蘇州河廠基僅十有餘畝機械窳舊水管狹小以十年前供給閘北三四萬人之規劃應付現在三四十萬人之需要前年接用一部份之租界水損害不資供求仍大相懸殊平日需用已感困乏一遇風火之災無以灌救動釀浩刦蕩析流離不忍聞問至在閘北内地範圍以内之中外居民直接之用租界水電者比比皆是斷送主權喪失國體恬不爲恥水電爲市政重要部份以閘北近時工商發展之速户口增加之盛設不自建根本計畫萬一外人挾水電權以推廣租界吾地方人民豈忍坐視斷送民國九十兩年間何護軍使鑒於水電權之重要爲保持主權維護地方起見一再而諭閘北士紳籌議補救之策地方人民感受水電痛苦亦已忍無可忍故於民國十一年夏由各公團開代表會議電非自行建廠發電不足以收回主權發展地方水則非取源黃浦不足以資供給而保衛生官廠無法擴充官欵支絀萬狀辦廠者百端搜括以爲利藪暮四朝三視同傳舍若非厚集資本完全商辦斷難改革衆議僉同組織公司籌備處招募股本另請何軍使咨省不意省署下令查禁迨公團具書向省議會請願艱苦備嘗議會又不逹商情不恤民困貿然議决省商合資定股本爲四百萬元以省股佔三之一六十縣商會佔三之一閘北各公團佔三之一省股即以舊廠股價作本六十縣商會限三個月繳股及省署公布籌備處爲尊電法案擬即通告收股而省署遽令實業廳指未經估價即行收股爲不合令即登報更正而估價直至本年正月間始得發表總數所有股額六十縣商會絲毫未繳閘北公團各發起人鑒於官廳之無誠意亦皆裹足不前省商合資議决案遂失其效力無可進行（未完） 
[市議會春季常會紀]  
　　公决今日開議董兩會聯席會議 
　　上海市議會於昨日下午五時開春季常會市議員之到會者三十人縣知事沈寳昌親自蒞會監視六時開會正開會間續到四人由議長沈恩孚主席報告開會宗旨及討論市議事會辦事細則並因新總董李鍾珏已定今日接辦公决於今日下午四時先開議董兩會聯席會議提議進行方針沈知事起言議會爲代議機關董會爲執行機關現在自治恢復深望市議會董事會與官廳彼此互助協力進行定能逹到眞自治之目的云云繼而各議員略有談論均關自治問題所有議案留待本日開議至七時三十分散會 
[兩敎育會贊成省自治法]  
　　江蘇省自治法會議組織法籌備會昨日又接丹徒縣敎育會及淮安縣敎育會推出籌備員函茲將原函錄左 
　　丹徒縣敎育會接奉貴會函開屬推籌備員等因敝會於二月十七日開常會公推嚴誠爲貴會籌備員除函致嚴君外即希察照（下略） 
　　淮安縣敎育會前接大札囑推籌備員一人今敝會於二月十七號經衆公推陶君次壎爲省自治法籌備員合亟函復（下略） 
[市總董會今日接任]  
　　新任上海市總董李鍾珏號平書由市議會呈請上海縣知事轉請省長公署委任外所有縣公署委任狀業已送到故李總董已定今日下午二時正式接任云 
 
[道路協會徵求會開幕攝影（紀事見昨報）（兆芳照相館攝）]  
[辦理新西區市政之進行]  
　　滬西斜橋迤西日暉港地方向由十五圖圖董曾澤民呈上海縣公署核准組設公益社舉辦地方公益事宜一切衛生路燈等項俱歸承辦現已開闢新西區市政該處一帶亦已劃入範圍以内曾經松滬何護軍使令知滬南工巡捐局長迅行規劃推廣新西區市政俾將路政清道次第舉辦以重公益等因該局長姚慕蓮遵即飭知該局工程科主任切實佈置除營造工巡捐分局外所有日暉港十五圖内一切市政趕爲進行現該圖董曾澤民將歷來承辦公益社一應捐册户口等移送到局請爲查收規畫昨日該　潘副履長與衛生科張主任前往察勘以便編查户籍釘列門牌推放電燈次第舉行自本年二月份爲始即由該局實行開徵是處地方稅云 
[寳山縣議會開會紀]  
　　寳山縣議事會於前日（二十四日）下午二時在城西公園開臨時大會縣議員出席者二十二人四人未到是日適值寳山交通局董事會開常會故各市鄉董佐亦多蒞會來賓如馮縣長城市各機關職員及閘北商界聯合會等十餘公團代表開會奏樂彭議長致開會詞馮縣長致頌詞大致引修身治國平天下之道以申說之次袁觀瀾演說大致謂我邑形勢優越向無黨派紛爭人和地利人所稱羡今復得良好時機恢復縣會深望諸君秉公議政保存固有之良風復從事擴張之以培養其根蒂寳邑幸甚議會幸甚次李右之·尹村夫·湯有爲·顧翕周·陸質彬等相繼演說次彭議長致答辭即　影閉會由俞議員惟珏宴客於城西小學昨日（二十五日）選舉副議長及候補參事員七人因本届臨時會只有十天不得不趕速選舉云 
[省咨准令保護電線之滬聞]  
　　江蘇電政監督所屬淮安·阜寧·等電局比聞時有電線被割事情發生曾由淮　局呈請交部轉咨江蘇省長飭屬保護在案茲由省署咨復交部文云咨開據淮安電局呈稱職局東路之清海電桿拉線時被竊割屢修屢壞上月十二日第二百五十二號拉線割斷發生漏電本月十日淮安縣城東曹李王莊第四百零二號趙莊第五百二十號阜寧縣屬金莊第五百八十四號金莊以東第六百零九號拉線同時被竊除函請淮安縣知事飭令地保妥爲保護外仰懇咨請江蘇省長轉飭淮安·阜寗·兩縣知事加意保護等情到部相應咨請貴省長令飭淮安·阜寗·兩知事嚴緝究辦並隨時加意保護以維電政至紉公誼並希見復等因准此除令淮安阜寧兩縣知事嚴行緝究加意保護外相應咨復貴部查照云 
[查禁外人私運軍火]  
　　外交團同意辦理 
　　陸軍部茲據報告以徐州·青島·哈爾濱·等處時有外人私販軍火接濟土匪情事殊與我國治安大有妨碍自當嚴行取締曾經函請駐京領袖公使嚴禁各國僑華人民不准私販槍械並請妥定懲罰辦法去後茲准駐京領袖和使復稱私運軍火一事業經各國同意於一九一九年修正進口稅則第三欵訂明禁止又修正軍火進口章程及關於取締外商屯積軍火辦法第十欵附加條欵復經駐京各國公使認可各在案故外交團以爲欲防外商違犯前項規則及章程之舉動者可由在華之外國法庭協助嚴禁辦理等因現在外人私運軍火一事外交團旣允辦理并允由在華外國法庭協助自應飭知各省地方官及各海關查照章程嚴行禁止以維治安除分别咨行外並於前日令行江海關監督迅致新關稅務司令飭各口嚴行查禁照章辦理云 
[浦江輪船互撞紀]  
　　文匯報云星期六浦江楊樹浦方面發生一撞船巨禍時亞后輪船正在轉船之際突與英船加平搿號相碰雙方俱受重傷而加平搿輪尤甚舷橋幾全離原位無線電大線折斷杉板碰毁數隻亞后輪亦毁其舢板二隻又一隻墮於加平搿輪艙面甲板上物件毁壞頗多惟稍加修整星期日仍能開赴香港加平搿輪則須人塢修理至撞擊時該輪係停泊岸邊云 
[商團籌備處致各團體文]  
　　徵求加入 
　　上海南北市商團籌備處因徵求本埠商業各公團加入派員持函分頭接洽其文云上海爲全國商業集中之地年來感受時局影響殺人越貨巨案一歲之中不知凡幾雖在人烟稠密之區亦不憚輕於一試凡吾　民苟不早謀自術之法則商業何堪安枕財產何能保全卽生命關係亦匪淺鮮凡吾商人籌思一再非恢復舊時解散之商團不足以保全商人之生命財產惟茲事體大非集合全埠商業團體與聲望夙孚之人羣策羣力重謀組織不易逹到自衛目的爲此徵求貴公團贊同下列宗旨速起加入依據商團組織大綱由南北商會呈請地方長官以便早日成立是爲至幸宗旨（一）不涉政治（二）補助軍警保衛地方商業（三）發育商人道德與衛生習慣中華民國十三年二月日上海南北商團籌備處謹啓如荷贊同請簽名蓋章 
　　尙有本埠新聞等轉入後頁 
 
 

Page 15

 
 
第一萬八千三百十五號;中華民國十三年 西曆一千九百二十四年二月二十六號
星期二 * *本埠新聞二 
[日僑興市計劃成功]  
　　大興會社舉行創立會 
　　旅滬日僑前因該國旅居上海之僑民日益衆多商業日臻發逹而虹口吳淞路一帶市房等連年加租僑民頗極受困故由東亞興業會社發起集資四十萬元組織大興信用會社將吳淞路一帶地皮房屋收買開闢商業市此項計畫籌備已久現已成功前日該會社特假蓬路俱樂部舉行創立會選舉理事及監察人大東銀分行長市村等五人均當選爲理事至誠堂主出光衛等二人當選爲監察人并互選見淺商店近藤氏爲理事長對於修築馬路開闢商業區域建築新住屋等均在計畫研究之中俟工部局同意至遲四月初即可開工云 
[航業要聞]  
　　大來洋行之第二艘世界班輪海士總統號由美國舊金山開出昨得電訊該輪今日可到上海船仍停泊白蓮涇碼頭此來旅客異常發逹甚至滬上欲購一赴港客票而不可得可見船中旅客之擁擠現定二十九日赴蘇彝士河至歐洲返美本埠之出口貨運往新加坡等各地者則甚衆多共逹一千餘噸云而滬上旅客之赴香港者其頭等室現定八十元往小吕宋者售一百二十元此外悉皆改洋爲金鎊云 
　　招商總局昨日接蕪湖發來電報謂現在駐蕪之躉船因各地運入蕪湖貨物甚多故躉船早已裝儎滿船無法出清祗得暫停來貨故昨特電請滬局命各長江輪從今日起一律停止上海運蕪客貨云 
　　怡和洋行經理之愛爾曼郵船刻亦别爲甲乙兩種船價現已訂定如後 
往　地　甲一等　甲二等　乙一等　乙二等 
香　港　九鎊　　七鎊　　六鎊　　五鎊 
新加坡　二二、　一七、　一五、　一二、 
檳榔嶼　二四、　一九、　一七、　一四、 
哥倫布　四二、　三六、　三○、　二四、 
波　賽　七八、　七四、　五○、　四八、 
馬　賽　九一、　八三、　六二、　五六、 
倫　敦　九八、　九○、　六六、　六○、 
　　該公司之頭等價雖較英公司等爲廉然而二等室價目則比較任何輪公司爲大云 
　　昌興公司之澳后輪昨日由滬赴温哥武上海出口貨祗湖絲五十餘件雜貨三百餘噸 
　　昨日滬上得訊日本海軍省現已派定驅逐艦十四艘組成一隊至中國長江考察現狀將於下月上旬到滬來申後即經南京九江赴漢 
[工部局重修自來水橋]  
　　公共租界江西路北自來水橋橋身木質業已將次朽壞工部局爲愼重行旅起見特於日前鳩工重行改造該橋暫時禁止通行車輛行人凡由江西路渡河往北者均須由四川路橋或盆湯弄橋繞道而行云 
[縣商會討論商轉問題]  
　　滬上南北市商團恢復問題現已籌備進行迭紀前報茲聞此事現經上海縣商會列入議案當衆提議亟圖籌備經該會各會董等於會議討論良久俟今届全體大會開會時再行召集各業代表籌商一切以資協助進行云 
[巡官槍斃商民案之判結]  
　　科罰金一百六十元 
　　五區總署八字橋派出所巡官莊定爾開槍擊傷振源祥店主朱孝侯醫治無效在院斃命報請法庭派員先後騐訊明確即以辯論終結聽候宣判在案昨午後地方審檢廳殷兆藩推事張新三檢察官等開庭宣判莊定爾由保送案問官略詰一過即宣佈判决莊定爾過失傷害人致死之所爲處罰金洋一百六十元 
[銀行公會函告入會銀行數]  
　　二十四家 
　　上海銀行公會昨復總商會函云逕啓者接奉貴會函開准縣公署轉奉省署令飭調查各銀行盈虧情形以便稽考等因並附表六十紙到會自應照辦惟查本會會員銀行祗有二十四家至其他各行旣非會員無從調查除俟表式塡就後即行送呈外相應先行復請察洽是荷 
[總商會定期春讌]  
　　三月一日下午六時 
　　本埠總商會定於三月一日（星期六）下午六時在該會三層樓舉行春讌除全體會董外并邀銀行公會正副會長·錢業公會正副總董·及入會各業代表一體赴讌届時定有一番盛况云 
[上海商業市况彚錄]  
　　金融 
　　昨日銀幣早市之價爲七錢一分六釐三毫七忽半午市收盤價七錢一分六釐二毫半較上日小三毫七忽半午市雖已有市面　現洋進出口均少 
　　銀拆早市價九分午市收盤一錢較上日大起三分滙豐銀行收欵五十萬兩麥加利道勝正金花旗等收欵四十萬兩滙豐山花旗公司裝來大條一百七十一條交銀爐熔銀 
　　昨晚止各銀行查倉庫存現銀二千一百八十八萬兩現洋三千六百零八萬元大條九百三十五條日本銀花洋八十萬元各莊存現銀二百十五萬兩現洋五百三十五萬元 
　　公債票 
　　昨（二十五日）各種公債票交易雖屬清淡而市塲人心堅定故票價紛紛向上金融大票現貨全市祗成交三盤價由七十七元高至七十七元八角比上週末改高一元二角二月期貨開盤七十六元八角嗣後各商大致鑒於目下趨勢穩固不肯抛出求過於供市價不得不趨漲高最大價到過七十七元九角收盤雖回落一角半比上週末已改大一元三角期前市交易無多成交價常在七十七元一二角左右後市價亦趨漲收盤七十七元六角五分比上週末改高六角半四月期除息結果比上週末同漲六角半收市價爲七十四元八角五分整六現貨進出相等市面穩定收市五十八元九角計漲二角二月期貨開盤五十八元八角半比上週末大一角五分其後雖微有上落而結果毫無改更三月期交易寥寥市價堅定最後價五十九元一角計高三角五分四月期開盤五十八元八角半其後買户尙不岑寂價格逐盤上漲收盤五十九元三角計高四角五分七長現貨由五十三元二角高至五十三元六角比上週漲起半元期貨仍祗四月期做開數盤價由五十四元三角高至五十四元五角半計大二角五分償還八釐買賣均多市情挺俏收市十八元二角比上週大六角五年大票只開盤時做出一盤價計六十八元亦比前週市價爲硬云 
　　國内滙兌 
　　昨（二十五日）國内滙兌據上海銀行公會報告各埠商業大致仍未恢復原有活動故滙欵依舊稀少滙貼水變動無多北京公砝價掛一千零四十七兩天津行北爲一千零五十五兩比上週末各漲五錢銀元則縮小五角北京銀元每千元計貼洋八元天津貼洋七元漢口洋例勿動每千兩仍合申規元一千零三十一兩七錢五分銀元計一千零六元比上週末市價又小一元餘如江浙川皖閩贛及奉天哈爾濱等市價槪與上週末無異云 
　　外幣 
　　昨日各種外幣市况大致和平蓋中外各商需給無所懸殊兼以金價平定是以票價毫無劇烈漲落各票銷路以香港票爲較多成交買價爲九角八分八釐比上週末大三釐日票交易有限價計八角八分比上週末行市縮小二釐美荷兩票同降五釐計荷票賈價爲六角八分英票進出相等價無改變此外如德法坡俄諸票亦與上週末行情相同云 
　　金市與匯價 
　　昨日星期一大條銀例無報告四月份標金開盤三百十兩零九錢較上日收盤祗小一錢毛盤時亦無甚上落未開先令時略小至三百十兩零七錢先令揭曉弗動祗有法滙小去三十法郎餘俱無變更斯時標金較高至三百十一兩一錢各匯市况計銀行賣出四月份先令價三先令三辦士二五買進三先令三辦士三一二五又賣出四月份美滙價七十元零半買進七十元○六二五又賣出四月份東滙價六錢三分六二五買進六錢三分三七五其時標金亦不相上下移時市况趨疲致標金最高至三百十一兩九錢爲全市之最高價嗣由某銀行賣出四月份先令五千磅價爲三先令三辦士一八七五斯時東匯亦稍轉鬆計銀行賣出四月份價　六錢三分六二五所以標金又小至三百十一兩一錢後因買户稍甚故又回升至三百十一兩七錢旋至收盤時市况較前爲硬致標金又跌至三百十一兩後爲三百十一兩一錢收盤烚赤做過三百四十一兩五錢二三四月份登賬價格均爲三百十一兩補水爲三百十四兩午後標金開盤三百十一兩後漲至三百十一兩六錢迨二時半先令揭曉忽長二五其餘各價如印滙大一羅比半法滙大十法郎東滙小半分美滙大半元嗬匯大一盾新滙小半分斯時標金跌至三百十兩○八錢各匯市况先令東滙仍與上午收盤價相等惟美滙略鬆計銀行賣出四月份先令價三先令三辦士二五買進三先令三辦士三一二五又賣出四月份美滙價七十元○六二五買進七十元○七五又賣出四月份東滙價六錢三分半買進六錢三分二五標金最小跌至三百十兩○三錢爲全市之最小價嗣稍回升數錢後至二時三刻許因由某銀行賣出現先令若干磅價爲三先令三辦士七五致先令仍改縮二五餘計印滙小一羅比法滙小十法郎美匯小半元東匯大半分嗬匯小一盾新滙大半分標金乃回升至三百十一兩七錢各滙市况亦稍疲計銀行賣出四月份先令價三先令三辦士一八七五買進三先令三辦士二五又賣出四月份美滙價七十元○半買進七十元○六二五又賣出四月份東滙價六錢三分六二五買進六錢三分三七五所以又漲至三百十一兩七錢後爲三百十一兩六錢收盤計綜全市最高低相差爲一兩六錢其收船價較之上日收盤漲起六錢云 
[銀行集益會年會紀]  
　　上海銀行集益會於昨日開常年大會到會員六十餘人首由會計員報告上年收支賬略後投票選舉正副會長會計員等當選者道勝銀行秦容甫爲正會長金城銀行席惠生爲副會長中國銀行史久鰲爲會計員旋由各會員討論各國滙兌套算滙票利息等事然後叙餐至下午三時始盡歡而散 
[德領事官任事之知照]  
　　駐滬德領署領事官舒理慈到任親事昨由德總領事函逹許特派交涉員查照并請轉致各機關云 
[吳淞四明公所之整頓]  
　　甬商商定辦法三項 
　　吳淞四明公所創立歴有年所置有地產多處向照舊例由司年·司月·管理司年者每年推選司月者按月輪流自民國元年起司年者即萬隆號謝瑤軒迄今十餘年並無更易二十日旅淞甬商祥大隆抵生仁仁堂等二十餘號以如此非爲妥當辦法爰各推代表周毓雷·李養生·等在該公所召集緊急會議討論結果（一）另舉總董（二）俟總董推出後澈查歷年經手公欵公產以昭核實（三）當塲公推柳以章·周毓雷·二君維持公所現時狀况議畢散會 
[交涉員復湖南交涉司函]  
　　湖南交涉司楊宣誠前函江蘇交涉公署以英商懷惚訴追華昌鍊鑛公司一案實於管轄問題滋生疑問而湘省官　對於無管轄權所下之判决能否據以執行未識有無前例請飭查等由聞許特派交涉員函復以查公廨對于内地官廳訴訟事件彼此均有協助已成慣例且此案現據該廨員呈請轉致湖南長沙地方審判廳協助執行已由敝署轉行查照云 
[鄂難民過滬]  
　　候資遣回籍 
　　滬杭甬鐵路昨日（二十五）由杭來滬之五號慢車有湖北難民男女大小共一百餘人　由杭省長派縣署警察遣送來滬於下午四時半抵滬當由淞滬警察廳派警察多名押送湖北會館再行資遣回籍云 
[精武體育會消息二則]  
　　徵求會與音樂部之進行 
　　關於上海精武體育會徵求會進行以來成績頗佳現訂於今日（二十六日）下午八時在北四川路福德里中央大會堂映雪樓舉行茶話會商議徵求進行事宜云該會音樂部·之京樂·粤樂·泰西絃樂·鋼樂·等今年延聘多數音樂敎員分科敎授凡屬精武會員無論男女皆可學習不另收費粤樂課昨夕已開始上課敎員爲甘時雨吕文成·楊祖永·三位又聞該會現添設新式浴室冷熱水管早晚均備云 
[戈登路前晚之刦案]  
　　滬西戈登路七百三十六號半門牌華寳生家於前晚七句餘鐘究來盜匪四人碰門入内兩盜袖出手槍一盜各執利丸嚇禁聲張當被搜刦去鈔票洋五百十元逃逸迨事主報告戈登路捕房立飭通班中西包探馳往兜拿未獲當向事主詢明各盜年貎服式口音據情回訴捕頭業已轉稟麥警務長通飭各捕房中西探捕一體留心偵緝矣 
[無名男屍驗係刀傷身死]  
　　楊樹浦海州路平凉路之間於前晨發現被殺形似工人年約二十餘歲之男屍一具當經該管捕房得悉派探往將該屍體舁送斐倫路騐屍所於昨日午刻報請公共公廨李襄讞與美阿副領事蒞所檢騐之下遂塡明屍格升座公位即據中西包探投案稟稱昨晨捕房得到海州路發現命案之報告當往出事地點調查見死者被殺在草地上血肉模糊察其身體頭顱係被用斧頭砍落計受斧頭傷八處查無屍屬且兇手尙未緝獲請示等詞中西官得供會商之下判曰騐得無名男屍係被刀劈傷頸項等處致死查無屍屬飭保沈魯生報堂棺殮暫厝招領外候飭緝兇徒究辦 
[警廳請通緝圖謀縱火案匪犯]  
　　致函會審公廨 
　　淞滬警察廳昨致公共租界會審公廨公函云敬啓者案據廳屬四區二分署單解上海銀行堆棧發生名稱來棧堆貨絲繭等件圖謀放火一案當塲人贓並獲起獲汽油煤油引火之物計十餘件獲犯仇福榮等連同證物前來當庭預審據經供明主要犯徐某住寳山路威興里十三號戴某住鄭家浜五百七十八號半大東旅館五十七號·七十二號新閘路壽康里桓記絲廠家内設立不法機關共同圖謀放火籌劃計議此案發生多日難保該犯等畏罪逃避業已出票分别守提外相應函逹貴廨僉印轉飭各捕房一體協緝以期務獲解歸案懲辦至紉公誼 
[肇嘉路火警]  
　　前晚十時二十五分鐘滬城肇嘉路姚家菴弄底爲珠寳生理之顧姓家樓上因煮粥不愼遺火末帳登時冒穿屋頂救火會鐘樓鳴鐘告警當山西區救火會聞警首先到塲施救得即熄滅祗燬屋二間左右隣居幸未殃及昨晨一署二分署楊署員派警往拘起火之家則顧已畏罪先期逃逸矣 
[自來火行街之火警]  
　　法租界東自來火行街第六十六號門牌於昨午三時不戒於火當爲救火會得悉立驅皮帶車到塲救熄延燒貼鄰六十四號水木作後由捕房飭探將火頭帶入捕房聽候查明起火情形再核 
[縊死屍棺准由家屬領回]  
　　夏曆正月十二日據寳山縣吉一圖地保李順寳報告鐵路花車銅梗上有一無名男屍自縊身死請爲相騐當由地檢廳委派張檢察官騐明在案茲悉此案當日相騐時死者身畔有絶命書一紙上書鄙人馮警予年二十八歲直隷天津人此次到上海因他　未一成不能回家才恨自縊我死之後望求仁人君子父老兄弟或諸同鄉等給鄙人家中送信感恩非淺也鄙家住天津西頭吕祖堂西或錢家胡同對過鐵舖胡同口坐南大門便是等字樣事後經鐵路同人代發一信茲據死者之堂兄馮少棠聞耗於前日由津南下昨午協同本埠奉直會館所派代表宫繡山同投地檢廳請領屍棺張檢察官略詰之下姑准所謂判令具結送查准將警予屍棺給領 
[閘北拘獲四匪昨解警廳]  
　　淞滬警廳偵緝隊郝隊長日前督率偵探蘇升·張福·等在閘北太陽廟地方緝獲圖刦太陽廟附近某姓家之盜匪施德標·樊廣得·顧寳善·吳得金等·四名並搜出手槍一支暫押四區研訊各情兩誌前報茲悉警廳陸廳長近以閘北地方時有途刦及搶竊案件發生難保不係該匪等所爲或爲彼　同黨旣已緝獲自應從速解廳訊究立以電話通知四區劉署長於昨晨派令警士將該四盜施得標等連同手槍一併押解到廳當發司法科從嚴訊辦以便根究同黨緝案澈底究懲云 
[路斃男屍之檢騐]  
　　二十二舖地甲金啓仁昨午投地方廳報稱今晨中華路女子民立中學門前發現倒斃無名男子一具年約三十餘歲身穿元布破夾袍藍洋布棉褲洋線襪元布鞋查無家屬請求相騐午後奉諭派員往驗明確判拍照由堂棺殮候屬認領 
[游民債劵昨又開籖]  
　　游民債劵昨日又届開籖之期計開出一等三一七二本埠八號大利元二等三零一六五號常熟厚生三等三零零三七號本埠大利元四等二七九三四號常熟昶記四等二五一七八號本埠同利五等一零零二一號本埠大發祥五等三三一九五號杭州仁裕 
[招尋私逃之學生]  
　　寗波奉化人江紹基即江聖冶年十九歲寓居於交通路新學會社去歲在聖芳濟國學部第六班讀書本月開校之前一日（舊曆正月十五日）早晨忽私自出走徧覓無踪現　新學會社投報各捕房警廳派探飭查並登報招尋有能知風報告因而尋獲者願謝洋五十元云 
[騙捐判押二月]  
　　善棍陳保勳前日手持揑名之誠濟慈善會捐册在赫司克路一帶向居民舖户勒捐銀錢被包探侯福林查見將陳連簿拘入捕房昨解公共公廨中西官訊得陳保勳欺騙屬實判押西牢二月捐薄銷燬 
[汽車肇禍之罰鍰]  
　　汽車夫陸妙根於前日下午三時駕車至法新租界霞飛路吕班路口司機不愼致將馬路傍大樹撞壞汽車亦受損傷當由巡捕到來抄錄號碼回稟捕頭於昨日傳至法公堂請究先由車務處捕頭稟稱被告之洋東至捕房稱時常囑令被告緩行豈知被告屢開快車致肇此禍請爲訊究詰之陸妙根供民人是日祗開十六七碼速率因避讓小孩致遭禍端求請恩宥聶讞員核供商之法領事判陸罰洋二十五元充公以儆 
[浦東三區警署更調偵探]  
　　准滬警廳偵緝隊派駐浦東三區警署掳姜金榮因辦事不力業經曾署長致函郝隊長將姜探調回警廳另候派遣即以朱寳森詢充浦東三區警探昨已條諭飭遵矣 
[挾嫌誣告押候訊辦]  
　　婦人姜張氏指控其叔張羣和於本月十七號下午突至平凉路早屋内强將其小衣扯破希圖非禮由探程德標將被告拘解公共公廨因兩造供詞各執判被告押候查明訊究在案昨晨中西官命傳集一干人證提審之下以係原告挾嫌誣控判將案註銷原告押候禮拜三訊辦 
[夫婦口角之命案]  
　　婦人自縊殞命 
　　西門老小菜場東首德華里二十一號門牌婦人朱李氏於前晚在臥房内解帶自縊而死當經崗警查悉報告二區警署令飭二十五保丸圖地保郁洪興投報地檢廳稟請相騐午後該廳系蕭檢察官吳檢騐員等前往相騐該地保投案候示並據屍夫朱暢夫投案訴稱湖北人今年三十歲現在南陽橋昌記酒店爲夥我妻今年二十六歲係湖南人成婚已久素來和好前日偶因家務細故夫婦間稍有口角當時並未留心昨午後商人出外不料我妻　忿在房縊死迨商人聞耗赶回施救已經不及請求免騐聞官　供不准所請命傳二十一號内之二房東高俞氏及同居前樓面之范友彥並親戚陶樹生等先後到家詰問據供朱李氏之死實係夫婦口角之後該氏自行縊死在床欄杆之上惟該夫婦素極和睦求察問官得供即登樓入居檢驗當騐明該氏周身並無别故委係自縊身死塡格判由朱暢夫自行棺殮云 
[控强行斛米案之罰鍰]  
　　判被告罰洋一五○元充公 
　　梅白格路豐昌米　經理蔡敷亭指控萬源米店夥周春林·聚興順·米店夥周樹根糾衆將伊拖至閘北同興米店内禁閉用繩縛住勒寫斛米字據並深夜率衆來店强斛米石等情由廨訊諭兩周交保候訊在案昨晨山關讞員會同英馬副領事升座第一刑庭集訊原告延海思克律師上堂陳述案情即據一千一百十三號華捕投訴本月二號夜八時在新閘橋站崗未見有許多人拖一人過橋等語又據豐昌夥友管德良供稱被告等來店斛米先有一字條給與小店主即持交其父察看被告等實有來店斛米之事云云訊之周春林·周樹根·均供由經理人囑往豐昌索取欠欵並未率衆將原告拖至閘北禁閉乞鑒旋由原告代表律師海思克與被告代表羅傑律師互相辯論移時經中西官核供以原告所控私行禁閉一層證據尙欠充分註銷惟擅斛米石一節不應深夜帶領多人未經允可擅行斛米此種違法行爲應予處分判兩周各罰洋一百五十元充公示儆 
　　又函云閘北聚興咸恒大萬源同興恒永順泰等五米行去臘扭新閘橋南豐昌米號股東兼經理蔡敷廷至四區控稱被蔡拖欠貨欵二千八百元無力歸償自願將存米二百二十石車回作抵立有筆據詎蔡弟久村謊報捕房以刑事向公堂起訴請爲究辦當經劉署長質訊蔡供稱其弟出於誤會要求交保出外理處署長准予保釋在案昨日該各米行投區聲稱豐昌在英公堂起訴之刑事案業已取銷該號所欠貨欵由各米行另案以民事在公堂起訴請求將前案撤銷署長准之 
[押地不贖强制執行]  
　　葡籍華人陳昌梅延甘維露律師在公共公廨呈控周桂松抵押地皮不贖一案業已由廨判决該地歸原告管業故京告昨晨將永遠出租契呈堂請着被告簽字經俞襄讞會同葡副領事命將周桂松押所提出令其照簽周一再拒却嗣經强制執行乃始簽字然契據已被裂一縫當由中西官下諭云周桂松旣已在永遠出租契上簽字應即令地保陳兆根在契上蓋戳後將周桂松開釋午後陳兆根被傳到案遵諭蓋戳矣 
[西棋盤街賭案之發落]  
　　西棋盤街十九號屋内之賭塲前晚被公共捕房車務正巡史賓林斐爾偵悉率同中西各捕協往拿獲賭徒劉惠香·吳連生·王炳生·陳連生·顧子英·徐新明·等共六十四人連同賭具一併帶入昨解公共公廨即據劉惠香認頂頭家中西官向各賭徒訊供之下判劉罰洋四十元餘人各罰洋二元一併充公賭具銷燬 
[私帶手槍查明再核]  
　　匪徒單如來身帶實彈手槍一支前晚偕同黨張阿全在虹口歐嘉路徘徊窺探被特别機關包探白忠麒·蘇長生·查見以其形跡可疑上前詰問言語支吾當在單身畔搜出前項手槍一支遂將兩人帶入捕房昨解公共公堂即據該探等稟稱當在單之身畔抄出手槍後即電告西探長壳羅香立駕汽車到來將兩人帶入捕房言至此將手槍呈案請察以被告等所犯案情尙未查明請爲展期研訊經中西官得稟判單張兩人押候展期兩禮押研訊 
[拘獲倍開爾路刼案同黨]  
　　倍開爾路一千四百八十號門牌居户蔡順甫家於本月一號夜被盜刦去值洋八十元之衣飾一案已由捕房拿獲盜匪林阿根·朱桂發·兩人解奉公共公廨訊實判兩人各押西牢五年在案前日又經老閘捕房包探張安才·何慶恩·查得林等同黨徐金生匿居西門稟明捕頭協同西探報請該處警局加派偵探前往將徐拘獲提回收押昨解公廨即據該探等上堂稟明前情中西官得稟判徐押候查明於禮拜六解案訊核 
[昨日汽車肇禍案兩起]  
　　某號汽車於昨日上午十二時駛經霞飛路撞倒江北人孫永慶腿足受傷由法捕房一百六十七號華捕到來抄錄汽車號碼另雇車送受傷人往仁濟醫院醫治一面歸報捕頭候示又昨晚九時半某西人駕乘汽車駛經靜安寺路卞兩登飯店門前撞倒人力車夫江北人衛老四頭部跌傷不省人事由該西人用汽車載送仁濟醫院醫治一面自投新閘捕房報告 
[甬孩留養候家屬來領]  
　　甯波男孩方文蔚因被郝姓之義父母凌虐逃至曹家渡地方由四區四分所崗警查見經李署員判解司法科安插已誌前報茲悉此孩前日經葉科員訊問之下據供父母雖亡家中尙有兄嫂去年被開成衣店某姓婦帶來上海賣與郝姓爲子等語葉君聞供惻然諭送慈善團留養聽候函招其親兄來滬具領 
[公共公廨訊案彚錄]  
　　昨日公共公廨訊理之民事訟案併誌如下（一）婦人沈桂珠訴其夫方阿文不顧贍養案堂諭被告每月給付原告臨時贍養費洋十元俟本案終結後再行核辦（一）馮德火馮德生訴周氏覇佔其故叔馮世祥遺產案堂諭辯論終結聽候宣判（三）孫復泰訴周開暎欠欵案被告代表佑尼干帮辦施乃德律師請求改期堂諭准予展期互商和解 
[誌謝]  
　　昨承商務印書館惠贈第十一卷第一號「學生雜誌」曁第四三六號「英語週刋」各一册謝謝 
來函 
[上海商船會館等十團體來函]  
　　敬啓者前閱癸亥十二月二十三日報本埠新聞欄載有航政局停辦後航商自衛策一則内稱淞滬駁船公所及各帮各業各公所各行號各廠棧等航商特爲此事舉行聯席會議擬定十項辦法等語查此項會議敝帮各業公所行號廠棧等航商並未與聞時值年關各務正忙不及聲明今又見正月初八申新兩報載有請保護航商呈文一則内稱蘇州河糧划各帮贊成航政局呈請省署繼續開辦等語（按此項新聞本報并未登載）若復不加辯正尤恐淆惑觀聽爲特請將此函登入來函門内以明眞相而釋羣疑此致申報館鑒上海商船會館·木商會館·滬南商號沙船公會·米業仁穀公所·荳業萃秀堂·上海華商雜糧公會·糖業點春堂·釣船代表陳文明·點春堂沙輪車運北貨業·柴炭駁船代表鄭文逹 
 
 

Page 16

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 17

 
 
第一萬八千三百十五號;中華民國十三年 西曆一千九百二十四年二月二十六號
星期二 * *常識 
常談 
[哀哉長途電話] [  箴]  
　　長途電話交通之利器也何哀之有則以已設未設之長途電話均已爲秘密借欵之抵押品早在外人掌握之中是以可哀也 
　　今據京電傳來又有鮑天貴與吳接洽洛鄭長途電話之事此實與滬寗長途電話同在電話借欵合同第四條第一欵擔保品之範圍若吳氏偶不覺察允其設置則又斷送一部分之主權矣 
　　哀哉國民日日空談愛國而此等重大問題熱心研究者除少數團體外曾有幾人故余以爲此等預行押出之長途電話雖徧設全國將全國之電政交通主權一律斷送不足動我大國民之腦筋也哀哉長途電話哀哉國民 
衛生 
[胃氣病之自療法] [  孫夢]  
　　胃主消化胃强則消化易胃弱則消化難此一定之理也今人之患胃氣病者甚夥就調查所得女子較男子爲多記者於客歲亦患是病日夜疼痛勢難勝任家人爲之購（保愈胃氣痛丸）（立止胃痛丸）（肝胃氣痛藥）等等服之終難收效後一友人告余自療法余即依法行之未及數月病竟霍然故特錄之以告患胃氣病者焉 
　　（一）每日宜早眠早起多向空氣清新之地散步 
　　（一）平時須心氣和平勿使肝氣稍動勿憂慮勿鬱悶 
　　（一）食物忌生冷辛辣及不易消化者（冷者勿食） 
　　（一）飯後必須散步切勿坐眠以多運動爲宜 
　　（一）减少房事及多眠（因多眠傷脾亦足致胃病） 
　　（一）早晚勿使受凉（乙種酬） 
經濟 
[墾荒植樹之我見] [  雲]  
　　九十春光已過五分之一轉瞬間又届清明植樹矣余雖無林事智識而對於種植一事極所主張十年以來各地從事造林及籌辦縣有苗圃成績必有可觀屢欲親歷調查輒以事阻迄未得果引以爲憾唯以余足跡所至各處城鄉之荒蕪不治者所在都有或則瓦礫成邱或則牛山濯濯常此荒棄殊爲可惜前者實業廳曾奉部令調查各縣現有荒山面積及歷年提倡種植所有新樹株數詳細列表呈報以備考核辦理農林成績唯是官廳一紙空文是否實力奉行殊未敢必何如由各鄉董佐確切調查無主者收歸公有有主者或給官價或任合資悉聽其便從事開墾種植樹木桑梓杞柳各就土宜創始之時自需量籌經費培植得法三五年後即可生利十年之後盡成良材化無用爲有用其種種利益更僕難數吾國地處温帶天　地利各得其宜苟能盡力爲之實爲地方上闢無窮之利益將來經濟旣裕事業漸可發展又何憚而不爲抑更有進者邇來各地興築縣道均已著手進行道旁植樹尤不可緩成蔭以後旣可以資休憩又可以壯觀瞻植樹之節相距甚近願熱心公益措意地方者亟起圖之（乙種酬） 
道德 
[寒假之回憶] [  黃其林]  
　　光陰迅速一瞥眼寒假過去了我們在這一月裏究竟幹些什麽呢在放假的時期固當休息然而多數人都以爲時間可貴我們利用這寒假的時間來自習也是很好的事體呀我以前每逢假期都是閒游浪蕩無所事事在在都存着一個「休息」的心理無論甚麽書都懶得去看「自習」兩字簡直抛到九霄雲外去了可是這次寒假我却大大的覺悟起來每天都規定一定的時間來自習自問並没有偷過一次懶論起益處來多少總可以得着一點比着那閒游浪蕩當然好得多了我記得我以前在放假的時候早晨起身很遲對於飲食又没有一定的時間身體覺得很不舒服這次寒假我旣然每天要自習所以晨起很早飲食都有定時覺得非常愉快所以這次寒假我旣没有虚耗光陰於學識方面得了一些益處每天晨起很早飲食按時於身體上又得了一點利益因此我覺得在假期裏自習是很好的一件事（乙種酬） 
法制 
[職業代表制之利益] [  遺生]  
　　代議制度在今日之不可缺固夫人而知之然代議士之出處殊不可不加以嚴密之研究將專恃現今腐敗之選舉法以實行人民代表制乎抑復旁思救濟之法以杜絶金錢運動而挽猪仔之風乎吾知國人必以後一說爲然無可疑也然則如之何而後可曰唯有採職業代表制之一法是法也新憲法地方制度章於省自治法會議業已開採用之端不可謂非差强人意之舉惜該憲法對於國會並未採用誠缺憾也 
　　考職業代表制之利益可得而述者約有數端代議士均有職業則俸給可減而國家之負擔可輕一也有職業則有廉恥而不致再蹈猪仔之覆轍二也選舉者皆爲職業團體中人則學問身望必高出於平民而銅臭選舉之風或可稍弭三也代表旣各具職業則其一舉一動與職業息息相關越軌之行當不致發生四也必有職業而始可享選舉之權則足以增人民重視職業之心而遺產之害旣可稍殺好閑之徒亦自務業五也且從事職業乃人民之天職如非盜賊㚥慝紈袴子弟及夫揮金如土酒肉徵逐之徒總應有一種職業是國家亦不過爲一人民最大之職業團體而已由職業團體所選出之代表當然足以代表有職業之人民夫有職業者之言論常爲大部分民意之所在固吾人所深知然則足以代表有職業者之職業代表又安見其不足以勝代表全國國民民意之任哉由此而觀可見職業代表制雖與現今之選舉法逈然不同而其與主權在民之本旨則固完全適合並無矛盾之點也職業代表制之利旣如上述而現今選舉法之腐敗又爲識者所痛詆然則何去何從不難洞悉矣（乙種酬） 
市政 
[對於上海市自治恢復後之一得] [  我心如水]  
　　滬市濱江臨海滬甯滬杭鐵道均由此發軔水陸交通之便爲全國冠外人之入吾國者率皆於是登陸緣是風氣早開爲文化集中之點顧各國通都大邑交通繁盛之區對於社會敎育事業均非常注意設有博物院動物院水族館圖書館蠟人館油畫院影戲院劇塲公園等等而滬市均付缺如币民旣無高尙娱樂之塲所而外人入境問俗又不免相形見絀予意此等社會敎育機關潛移默化所關甚大斷不可以忽視雖爲經濟所關不能同時並舉應當擇要試辦漸次推廣予旅食滬上先後十餘年滬市情形稍稍熟悉謹貢一得如後 
　　（一）公園急宜創辦也公園爲公衆遊息之地外人在滬所辦之公園竟拒絶華人入内是乃大辱考滬地所有園林北市有學　南園辛家花園等南市僅有一半淞園均屬私家所有平時不皆開放平民未易入内邇來内地各縣若南通無錫崑山江陰太倉等處已辦有成績或粗具規模而滬市迄未曾有曾記十年以前斜橋塊之西園正興有人動議將迤東之地（即現在公共體育塲）闢爲公園旋未實行近復聞擬在新西區有所規畫未知能否成爲事實余意曷將西門附近原有之西園或半淞園購爲公有較諸荒地設備似易著手 
　　一圖書博物等館宜先辦也滬市之大欲求一華人自辦之圖書館博物館亦不可得無乃太簡以予所知僅徐家滙南洋大學有一圖書館及敎會中亦有一圖書館規模雖尙宏壯然外人鮮得入内松坡圖書館籌備經年今已遷地此外則江蘇省敎育會有一部份之藏書然爲數甚微又以地位太仄以致不能開放且亦與上海市之事業無關前聞有人主張以求志書院舊址曾設省立第五工塲之房屋辦一圖書館正不知何時實現如能切實進行或與博物館一併籌畫大可爲滬市生色 
　　一影戲院劇塲宜改進也聞諸外國市場影戲院極多所映影片大都有關科學足以涵養道德增進智識且有公欵補助故取費極廉每逢土曜日曜觀者極形擁擠滬市影戲院之在租界以外者雖有二三處若方浜橋大南門天寳路等處然所映之片尙不外以愛情滑稽等號召顧客至於劇塲則眞能演改良社會移風易俗之新劇本者尙不經見 
　　一道路急宜修治也滬市道路以公共租界爲最平坦最整潔法租界次之華界則未必較勝於内地天晴塵埃飛揚天雨泥滑難行積潦甚多抑且停歇車輛全無定處站崗巡警熟視無睹隨時隨地有行不得哥哥之槪是雖無關於通俗敎育然道路交通之利便整潔與否實有種種之關係爲市政之重大問題故亦並論及之 
　　總右所述其犖犖大者耳其他關於市政應行改進之處甚多不暇悉舉茲聞市議事會新正改選而當選者又皆一時之俊彦我知諸公必早有成竹在胸發抒偉見改革市政爲滬民造福管窺蠡測願與諸君子一商榷焉（乙種酬） 
雜錄 
[閘北水電廠之解紛一法] [  實秋]  
　　閘北水電廠之爭經年累月糾紛不已頗足引起全省人民加以考慮而成一時不易解决之案也在省署所持理由爲法律問題在商人所持理由爲民生問題即舍法律而言事實改歸完全商辦應有接收現金之準備儲存以待豈可以片面之空想未經呈騐基金先逹商辦目的平情論之在省署方面自難即行發表商辦也 
　　且近時之道路喧傳發生種種謗論咸謂少數人操縱省產以圖營私將壟斷股票賣空買空作交易所之故態此雖無稽謠諑然旣起三千萬人民之疑竇即少有力之後援欲成商辦事實不得不先慮及試觀蘇州振興電燈公司與電氣廠一案初則徒以空言爭議相持甚久今之結束仍出於根本解决由新廠凑集基本金如數解交總商會然後承認始得接收此事實上一定不易之理故我之主張閘北水電廠應從實際上著想有正當之準備或可解决此困難問題勿再以無謂紛爭被外人輕視吾國人民無程度也願我閘北人民熟思之 
 
 

Page 18

 
 
第一萬八千三百十五號;中華民國十三年 西曆一千九百二十四年二月二十六號
星期二 * *   
 
 

Page 19

 
 
第一萬八千三百十五號;中華民國十三年 西曆一千九百二十四年二月二十六號
星期二 * *本埠增刊 
[草織用品之運售]  
　　黃草爲江蘇嘉定東鄉之特產品用以織造提包·拖鞋·錢袋·以及各式日用器具頗耐經用本埠大新街清和坊五六號新華草織公司專推銷上項物品定價低廉購者可向該公司營業主任范雲六君·或職員徐錫祥·及蔡永和兩君接洽刻自該鄉運到學校兒童用之書包多種價自三角起至五六角不等云 
[妙機將開股東會]  
　　北四川路妙機公司創辦於民國十年專售鐘表眼鏡總經理張維民國十一年設分行於香港互相策應營業大增去年發行鋁製國貨如碗·筷·杯·盆等光澤如銀且不變色近聞該公司董事會公推董事張炳榮君回港與分行商訂推廣辦法並定於正月二十七日舉行股東大會報告一切云 
[明明公司擴充營業]  
　　南京路望平街口明明公司於去年九月間開幕出有各種印件客歲佛敎同仁會贈送之夢醒錄亦爲該公司所承印故主事者擬再添置五彩石印機及鉛印機多架以擴充營業云 
[百代公司將出新唱片]  
　　四川路百代公司於三月一號將有一批新片出售錄之如下 
　　青衣程艶秋唱駡殿頭二叚合一張郭仲衡唱華容道魚藏劍合一張小逹子張文艶合唱頭本狸貓換太子小逹子獨唱三本狸貓換太子姜子牙賣麵張文艶唱玉堂春頭二叚譚小培唱失街亭頭二叚譚富英唱盜宗卷頭二叚小楊月樓王連浦合唱改良探陰山小楊月樓杜文林合唱諸葛亮招親沈易書三弦拉戲計兩張一爲三娘敎子一爲蓮英驚夢所唱各片音調均嚮亮可聽而尤以艶秋之聲調更形宛轉沈易書之三弦拉戲亦頗能令人動聽也 
[白花除蟲菊之種植]  
　　白花除蟲菊爲驅蚊要藥劣貨蚊烟香充斥市廛吸收金錢爲數頗鉅南華種植園爲杜塞漏巵計廣爲播種該園劉東海君竭力進行云 
[三友社刷新門市部]  
　　南京路三友實業社毛巾公司自設門市部以來營業甚佳經理沈九成鑒於門面老舊有礙觀瞻特向工部局領出照會不日即行動工大加刷新料竣工後營業前途必更生色不少修理期内仍照常營業云 
[廉售之皮貨與綢緞]  
　　先施公司皮貨部頃由張家口運來春季皮貨多種如青種羊石鼠眞銀鼠灰鼠珠皮均有最新現貨定價較去冬更低 
　　又該公司綢緞部於昨日起特設廉價部其中華絲葛每尺售七角半至八角鐵機緞每尺九角半起印花印度綢每尺亦售九角半起碼云 
[福家公司昨晚宴客]  
　　福家貿易股份有限公司昨晚在大東旅社宴請各界人士到者甚衆由鄧欣廉君等招待夜闌乃散 
[評羅克之「空城計」]  
　　羅克之主演之「空城計」又名「何事顧慮」按原文WbyＷorry．含有天下事皆有一定何用顧慮之意命名極佳愛普廬影戲院已演之矣而必改名爲空城計是不可解豈吾國之諸葛亮有空城計彼國亦須有同樣之計劃揮手而退敵兵耶且吾國之空城計有軍事學識孔明一生謹愼馬謖失守實逼而爲之知此知彼何等玄妙所謂羅克之空城計則純爲小兒之意識以山芋作彈以香烟作炮奇離怪誕良爲可笑寗能與老亮之空城計相提並論耶惟片以滑稽著名於時則其中精彩不無可取其劇情大旨謂有范姓（羅克扮演）時時思攝養其身若有重恙者然因挾資携看護婦一侍僕一並藥囊茗擋遠游海外適其地兵官軍士與土匪巷戰范姓被擒囚於獄中賴有一大力士拯諸危難之中卒與看護婦遇結婚歸國病亦爽然若失云 
　　此中最饒趣味者即服丸藥每二分鐘服一次寫入無病而呻之景又表明此爲富家子之疑心病一旦入危險之境即忘其所以致疾之症奮不顧身與賊奮鬥而筋力亦復不弱天下寗有病夫哉吾竊喜吾國東亞病夫之誚非盡然矣拔牙一幕亦絶有不可思議之怪術以索繫牙一端横縛己身自樹顚躍下牙竟拔出而此大力士之力氣横厲無前感此拔牙之恩亦遂惟范姓之命是用設想至奇殊爲詼詭羅克之「呆醫生」亦頗類之然較此尤近情理此則過於滑稽於情理太差遠矣羅克之滑稽影片論姿勢則靜寞不驚舉止亦磊落從無慌惑敗亂之致即或傾倒而羅克之帽以及眼鏡亦從未見破碎此其技藝雖爲游戲滑稽而羅克年事非高經騐亦較卓别靈爲淺雖今日未能過之而所盼者能於其極滑稽能事之外而與吾人以有意識之作品則滑稽大王之頭銜眞不虚矣（芝軒） 
 
 

Page 20

 
 
第一萬八千三百十五號;中華民國十三年 西曆一千九百二十四年二月二十六號
星期二 * *[「棄兒」影片之餘評]  
　　上海影戲公司新出之「棄兒」影片早已喧傳滬上茲略以管見所及評之如左 
　　金子昌誘村婦邢珍入城何見面二次即能相偕私奔卜奇亦未遍尋而於金子昌被吳惠毆死一幕中忽知爲騙伊妻子之人卜奇未見其出外而已在小茶館内流爲游民如改演金子昌數次引誘邢珍然後共赴城市卜奇尋妻或由其鄉人告之其妻同何人同出然後覓妻不遇資產用盡流爲游民始合情理子昌旣妻邢珍而屋中一無僕人豈煑食洗衣之職悉係自動子昌被殺後無查辦等事况其爲富室之子豈警廳置之不顧耶子昌旣死邢珍束裝他出而於慧珠梳妝一幕中忽爲金家之傭似欠妥應邢珍臨走時所帶之物件化錢用完然後出傭金家始能明瞭 
　　棄兒之表情絶佳如與某兒爭鬧時捲袖磨拳等狀態雖『遇仙記』中之賈克哥根亦無以過之其他如效陳中之一舉一動及救主一幕等皆甚可貴每演至詼諧處使人捧腹莊嚴處使人起敬誠不愧爲東方之電影小明星也 
　　此片有數處說明字似極糊塗不能辯出其筆畫不知是洗片時之不愼抑因戲院中電力之不足 
　　慧珠表兄在廊前向邢珍求婚後邢珍不顧而至欄杆處其手似覺太黑 
　　北景之優者有火景·荒林·花園·等幕均有美術觀念飾角均能稱職惟飾慧珠舅父之某君似覺太呆其中表情最佳者當推但二春爲第一耳（鄺儁基） 
 
[（賴婚）影片中之探親一幕] 此片現在滬江影戲院開映 
[各學校之開學禮]  
　　聖保羅校北四川路白保羅路中華聖公會所設聖保羅學校已於陰曆正月十八日開課該校英文敎員均富有經騐者現國民科已逾額高等科尙可揷班云 
　　博才學校閘北公興路中華新路口博才英華學校昨日開學校長鈕永建因事未到由徐校長守浩面致訓詞並有吳稚暉博士郭德華敎務長相繼勗勉該校新添英文算術專修科爲投考國内外大學之預備額定二十名云 
　　亞東醫校南市滬軍營今歲成立之亞東醫科大學錄取學生已逹百三十二人昨日行開學禮由校長陳旭昇致訓辭敎員致勉辭云 
　　南洋商校大東門外壩基橋五十二號南洋商業英文夜校分初級中學四年高級中學二年專門科四年現定二十六日晚七時開學印有英文章程函索附郵票一分云 
　　女子體育提籃橋中國女子體育學校於二十四日行開學禮由陳望道·黃奠華·嵇翥青·各校董等相繼訓勉校長華豪吾女士報告本學期計畫繼由各敎員演說散會後即繼續舉行校董會議該校附屬小學已於二十二日開學均定於二十五日上課云 
　　子勳夜校虹口密勒路承業里子勳英文商業夜校已於昨日舉行春季始業校長陳子勳君致開學辭准於二十二日正式上課聞尙有餘額可補云 
[學務新載]  
　　美國音樂女敎授應徵前誌本報之亭門女士爲美國音樂名手歷在芝加哥·紐約·舊金山等處獲得金章尤以長於敎授上海美國女學特聘充音樂主任今乃願出其餘時敎授批霞諾每星期至學生家中授課二次月薪三十元凡有志肄習者無論男女均可逕函（Miss　Cecile　Hindman,American　School,ro　AvenueＰetain）法租界貝當路十號美國學堂亨門女士接洽惟定但額有十名云 
　　留美學生顧懋勛返國顧君懋勛自一九二十年在南洋大學卒業後交通部資送留美是年十月放洋西渡抵美後先在屈倫敦（Ｔrenton　N.J.）之美國橋樑公司實習越三年轉入康奈耳大學肄業去年夏得碩士學位（即土木工程師）本月七日由美乘亞細亞皇后號歸國日前抵滬下榻於振華旅館聞不日將返原籍省親稍事盤桓即首途晋省將應某大學之聘云 
[球戰歡聲]  
　　甲子體育會於二十四號（星期日）假滬寗路操塲約精武足球隊比賽二時半開始公證人爲該路鄭華枝君銀角一鳴雙方奮鬭十分鐘内即由甲會右内胡榮佳君攻入一球次後被精會反攻一球上半時爲一與一之比休息後易地而戰甲會球員遂取攻勢勇猛直前四分鐘内又被甲會左内陳辛源君個人盤進一球未幾復由甲會文成康君攻入一球斯時精武球員已失戰鬭力因該塲過於廣闊精隊疲於奔走多有坐在塲中者前敵雖極力反攻奈甲隊斯時已轉取守勢卒不得逞此時公證人宣佈停戰結果爲三與一之比甲子會勝昨日報載上月甲子會與精武比賽足球五與○之比是日乃江灣路二十一號雨園體育會函約精武比賽并非甲子體育會也甲子會復於是夕假座中有天開成立大會到三十餘人公舉正會長兼會計蒙仲光副文承康正隊長陳康厚副萬玉廷中書記曾元佳西書記盧振波幹事文繼康·鄧瑞麟·陳辛元·陳切錕會址北四川路一六八九號云 
　　本月二十四號所載球戰消息約翰大學附中籃球隊並未與青年會日校籃球隊比賽約翰球隊所戰敗者則爲上海聯合球隊其中僅參入一二青年會日校球員云 
　　前日（二十四日）嶺南球隊與家星球隊在震旦學校草塲比賽足球公證人爲同濟學校·孫成璧君於下午三時起賽雙方球員皆極奮勇球勢以嶺南爲盛然家星球員亦甚活潑故嶺南球員雖竭力進攻終無懈可擊乃反於上半時最後五分鐘被家星一球從左方盤旋直入守門與後衛稍一疏忽遂負一球而下半時雙方互有攻守並無勝負結果遂爲一與零之比家星勝聞昨日之比賽藉練習以增友誼是以賽完歸去皆興高采烈各無勝負之念於心云 
[聲社音樂部昨開同樂會]  
　　聲社係滬上音樂家曁書畫家周石僧君所發起社址設西門城内莊家橋近聖里對弄周君宅内每逢星期二·四·六·晚研究國樂如絲竹·崑曲·以及中西樂器入社者多係商學二界人物日昨假西門外萬生橋瑞秀里底二號顧中一君宅内開春季同樂大會曁叙餐會一時社員全集歌聲迭起唱和甚歡後由社員陳緒良君提議擴充社所添設京曲部徵求新社員衆皆通過又聞該社提倡家庭正當娱樂免除賭博及種種不良消遣另設女子部使女界有志音樂者得入社研究以便改良家庭消遣提倡高尙娱樂云 
[音樂會將演新劇]  
　　中華音樂會創辦有年近復附設一新劇團即名『中華音樂會新劇團』内分國語滬語粤語三部佈景皆在香港定製規模及人才爲前所罕有粤語新劇茲已籌辦就緒定陽曆三月八日起十二日止在中央大會堂開演云 
[評新劇「活神仙」（七）]  
　　七幕佈景爲荒僻之處方樂天怱怱上老俠踪其後驟詢之曰「你到那裏去」樂天答曰「我給女兒洗寃去」言時一種憤慨之狀神情亦能恰到老俠厲聲曰「你要給女兒洗寃還是跟我走」言訖强曳樂天而下下場樂成美踽踽出一種垂頭喪氣之狀恰合無家可歸情態祝平安踪其後表情亦佳成美行徑樹下憂憤萬狀欲盟短見正凝思間忽空中弋然一聲一飛鏢插樹幹成美大奇亟取下視之則鏢桿繫有一書上書「樂成美收」字樣益驚訝亟剖而閱之信中略謂「如欲洗明寃枉可至某地有三株大樹爲記自能洗清寃情」等語乃大喜急尋路而往平安目覩此奇事深恐果能辯明前情則於己大有不利乃亦追踪而去孰知平安不去此案或終難辯清平安一去反使沉寃大白此中殆或天使之然耶 
　　八幕佈景亦爲荒僻之地塲裏置布假山前有大樹三株粗可合抱成樂緩緩上見樹自言曰「來此已是書中指點之地三株大樹也不差但是我的寃情怎樣能辯白呢」言時平安已暗暗上成美正思疑間忽大樹中有一老人跚跚而出謂成美曰「我樹神也因見你受着寃屈特來指告與你你可曉得害你的人爲誰就是與你同窗受課的祝平安」成美聆斯言猶疑信參半而祝平安在後聞之則大爲驚愕演時表情尙佳旣而引成美同隱入樹内而此刁惡之祝平安膽敢以巨斧伐此樹及樹爲之斷則成美與老人均不見忽右邊樹中走出一老人對之曰「酒不醉人人自醉」平安正駭愕間中間樹中又走出一美女來對之曰「色不迷人人自迷」平安益駭忽山後又走出一丐者對之曰「一失足成千古恨」美女復由山後轉出對之曰「再回頭已百年身」此時老人也美女也丐也周旋繞走飄飄然有神仙之態演時頗有引人入勝之妙平安見而駭極少時神仙美女丐者忽均寂然不見平安心神略定正思舉步欲回忽山後一聲咳嗽一老者緩步而出徐徐行至臺上舉目視地上嘆曰「地上許多蟲兒大蟲吃小蟲大蟲自以爲驕不料少時却依然是飛鳥果腹之物」言訖引吭高唱其勸世歌歌聲慷慨抑揚聽之令人心曠神怡茲向作者覓得原稿錄之如下 
　　青青田上一片草草上蟲兒多多少相爭相鬭又相咬强吞弱來大吃小小蟲死盡大蟲驕那知天上飛下一隻鳥大蟲得意不多時也被飛鳥吃一飽飛鳥吃蟲方歡喜那知打鳥的人兒他又來了鳥槍一放響聲高可憐飛鳥的性命也難逃奉勸世人要回頭早蟲兒鳥兒有果報相爭不如相愛好爲人在世豈可以同胞害同胞（松廬）（待續） 
[金少梅之「楊秀姑」]  
　　接京友函謂文艶親王金少梅及金韻簫近在中和茶園與金剛鑽同臺奏藝日售滿座而尤以十三十四十五三日夜爲最佳蓋此三日日夜俱演新戲（十三日鄧霞姑夜義妖傳十四日六月雪夜活捉王魁十五日宋金郎夜楊秀姑）故能哄動一時也憶少梅在滬時曾將上列諸劇奏演一過滬人士咸嘆爲傑作惟楊秀姑一齣尤爲諸劇之冠略述如下 
　　有太原布客田麟者少失怙恃落魄無依乃鬻田宅獲百金入都營運稍有積蓄因思歸娶携裝出門遂遇脚篋腰纒盡失乃往衛輝就其姑母楊氏途遇垂髫婢導一美女田以失路向其借宿女允歸白其母乃從之行無何抵女家具告其母詢問邦族知與其女秀姑爲中表行不意邂逅相遇大爲傷感乃收拾東廂備田下榻令婢秋羅趨視之翌日媪以管鑰付田謂須赴彰德以家事相託詰旦就道後田與秀姑耳鬢厮磨互相戀愛一夕方抵足談心情語喃喃之際主母忽歸不及走避因怒責之乃檢出資本及盤川令田赴魯經商謂能獲利即以秀姑爲配否則無相見田與秀姑揮淚而别後竟獲利十倍滿載而歸迨抵女家已無宅第但見纍纍荒塚而已田大慟遂廬墓不娶以終身焉事見夜談隨錄 
　　此劇少梅飾秀姑有唱有傲忽喜忽悲表情極勝艶遇泣别兩塲尤極纏綿悱惻旖　風光之妙少梅本長哀情劇秀姑一曲自能初寫黃庭恰到好處也（梅花館主） 
[集會表]  
　　陽曆七月時間　▲地點　　　　　　▲召集者　　▲事由 
　　廿六日下午公時　中央大會堂　　　精武體育會　茶話會 
　　廿六日下午六時　五馬路復興圖　　英美烟公司　　讌 
　　廿九日　　　　　西議路　　　　　寗波同鄉會　徽求大會 
　　廿九日　　　　　山東路　　　　　仁濟醫院　　常年大會 
　　三月一日　　　　西區救火會　　　西區救火會　成立大會 
　　三日至四日　　　丁　局市參事會　市參事會　　改選總員及地皮委員 
　　九日至廿日自下午一至五時　　家浜職工救育館　江蘇省敎育會美術研究會　第一　美術展覽會 
[今日天和有風]  
　　徐家匯天文台昨日下午四時三十分氣象預報云蒙古與中國本部之交顯已發生低壓天氣將變或能稍和沿海月兆緯三十度以北風自南來南方則有稍强或强烈之時令風本埠温度在下午三時前之二十四小時内最高五二·七最低二八·二去年同日最高三九·九最低三二·五 
 
