# 1885 - 92 - 4904304

 

Page 1

 
 
[請繳第二批古今圖書集成股銀] [  申報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆籌字模然後開印至今計已印成數百本雖未裝訂而書之式樣字之精湛　　雅觀諸君儘可先來披覽惟開印之初機器人工均覺生涩故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購僃紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但　　　　　　　　　　　　　　　　　　　　　　　　　　　　　　　　　 
字旣放大則紙張亦費本數加多本齊益形虧耗故擬多印數百部藉資貼補旋見市面欠隹且此書亦身本重大遂仍印一千五百部以符原議合併附聞 
[重印小題文藪初集告白]  
　　小題文藪一書選擇精嚴篇章宏富加以點石齋西法石印朗若列眉凡紙張之潔白裝訂之精工久爲海内珍賞家所洞鑒故前印數千部不及一年早經銷罄自後踵門求書者日不乏人不獲巳復託點石齋仍以西法石印印成數千部更加校對倍覺精詳鐵畫銀鈎鬚眉畢現操　家莫不嘆爲觀止也茲定於二月廿一日出售價照前議每部英洋四元售處仍在上海後馬路乾記衖蔣同泰綢莊棋盤街文瑞樓書坊申昌書畫室曁各書坊如有躉售請至蔣同泰綢莊或文瑞樓書坊兩處面議可也有志青雲者其鑒之 
[三十四號書報出售] [  申報舘主人啓]  
　　内廷歌舞民間不易寓目去臘禮部廣習時京友繪圖郵遞與海内君子同深敬仰現在編人此次三十四號畫報准於十六日出售畫報之首仍送　譜兩圖一爲任君阜長所繪羅漢一爲管君　安所繪士女畫報仍然九圖末附淞隠漫錄圖說一則閱者鑒之此布 
[論駕船當與古人御車並重]  
　　古人以大藝教國子自王太子以至國之俊秀凡入學者無不習禮樂射御書數之事後世教化不行等曲藝於卑賤御　 
者之事專屬諸圉師　夫而輿臺僕隷之職又不爲之設官士夫所恥學校廢之然而遺俗猶存中原古地如今河南山東山西陜西諸省平原曠闊宜於輪蹄者農工之家無不有車有事則任載以代負　之勞無事則承雇以便商旅之用勤樸辛苦驅車執鞭供應搖役卽士夫世族不恥爲之蚩有宣聖富而可求之意亦習俗相沿駸駸乎近於古耳由此推之假健古之中原疆界開拓早包吳榨閩蜀諸蠻夷要荒之地則東南近海江淮交匯舟楫之利幾半天下彼持篙打槳挂帆操舵之役當與御車齊等爲士夫所不廢矣所以六藝有御車而無操舟者正爲古者中原教化犬行之處陸行便於水道也然自漢以後版圖日廓舟行之地廣於平原以今日北數省中人之家親執馳驅諭之則駕舟當與推車並重乃千百年來無此風氣苟非農家南阡北陌朝渡而往暮載而歸爲能耐搖艣之苦餘則十里五里皆須有人執役計程受値不事親操蓋事不師古不足爲訓千金之子簪纓之胄而肩接頂笠於烟雨之中無乃太不憚煩而况翩翩少年入學肄業而使習弄潮犻浪之技亦殊傷乎雅道也耶顧平原車戰之法秦漢以來不能復古今卽人盡善御亦徒供往來之役若夫操舟則今有重於古者不但舍陸就水乘長風以破浪快邀遊而已也試思地球之上南北八萬五千里東西九萬里海水回環而地面之浮出水上者十僅二三洪水汎濫至今四千餘年復見神農舊日版輿非舟楫之利是賴而欲由西北回部跨天方以達阿洲又由土耳其北通歐洲陸程沙漠誠哉其難旣創此未有之局又有此莫大之利然則行船一事其可與今之駕車僅屬諸蠢夫傭趁之流者同日而語哉况乎夾板變而爲火輪火輪又變而爲鐵中縱横心肆無所不宜其於通道四洲者器固加精則其於攻戰他國者勢又益猛不惟利於行商抑亦利於行軍哉泰四國俗於行舟一事設立專學聚集生徒壹意請求嫺乎駕駛之法則國家給憑以爲各船主學成之後又使隨同商船出洋徧歴四洲詳考各海道之遠近水勢之深淺口岸之險易礁石之有無然後能任舟師之職其在兵船者則以武弁而充船主嫻習鎗礮攻撀之法并悉方向水性之宜凡歐洲之强國以兵輪鐵甲稱雄於天下者其統率水師之將領無不身習風濤能耐勞苦故有一船卽當一船之用人不尸位餉不虚糜用是可以戰海中行大洋勤遠略以收屬地威鄰國而制荒島四分五裂之局無有吞并之患盖其國勢適均國俗又相同也今中國事事欲效泰　彼有火輪我亦有之彼有鐵中我亦有之乃彼則可以摧堅可以致遠而我自顧不能也此何故哉行舟之法等於驅車之傭僱雖海溳村落世業刺舟而人品蠢陋止堪　力無可進身士夫之族鄙夷不屑以故巨艦數十無一識水道善駕駛之將領敵兵在前僅僅守口而不能出海以戰也近十年來已稍稍變其風氣水師學堂兼教駕駛而福州船政一局所招生徒又專習航海之事豈無一二出類拔萃之才然而用非其人人違其用觀於馬江之役石浦之失亦約略可知巳竊謂法人肆擾以來始而入閩江被其毁船壤廠揚長以去繼而圍臺灣江南兵輪調集赴援出海兼旬而船固仍在浙洋且法船並未逼迫而自壤於石浦今則游奕蛇山大戢山合南北洋諸船竟未有隻輪出口船之爲用安見可以縱横四海抵禦强鄰哉近日以法國易置相臣之故復有言和之望吾以爲法事雖定而中國舟師正當藉此以加整頓而其要在於簡練駕弁我華奄有一統卽不必越海恢拓如泰西之遙制屬地根本經商然兵船出海使南北洋互調以熟沿海道路口岸又使遠泛重洋寄椗各國以保華民之商旅以便欽便之往來則爲今日不可少之計較而尤要者學堂章程收羅人才不拘一格務使舉國之人視操舟之業無殊於古人之御車凡聰俊僕實之子弟學校文武之諸生均樂從事於此而不等諸傭役賤工之所爲則海防庶幾起色豈非因法人一擾而使我有自强之策也哉 
[議和電諭]  
　　中法議和一事本舘已歴據電音錄登報牘昨晚九點鐘時又得北京來電言刻已欽奉諭旨略謂法人現請和議約外别無要求業允所請約定越南宣光以東三月朔停戰十一華兵撤回廿一齊抵廣西邊宣光以西三月十一停戰念一華兵撤回四月廿二齊抵雲南邊臺灣定三月朔停戰法卽撤回各處封口由李鴻章傳電沿 
 
 

Page 2

 
 
海各督撫如約遵行惟條欵未定之前仍防彼奸詐乘隙猝犯不可不嚴加防範着傳諭雲貴及沿海各督撫及各路統兵大員飭防軍臨時加意探察嚴僃無懈欽此觀此是和局雖未議成而兵戈已由此可息所望中朝諸執政於議和之際不卑不亢樽俎折衝使法人虚憍之心暴戾之氣懾伏而不敢復萌則不特海曲壽生所馨香禱祀者已 
[反覆無常]  
　　斐禮辭職後法廷以佛雷西納代之繼又以糠司歎思代佛雷西納此已列報兹閱西字報則言糠司歎思又去位而以柏里孫代之至佛雷西納亦爲外部大臣云觀此而知法國之置官眞無異弈者之舉棋舉棋不定猶不可勝置官不定豈可以爲治乎君子是以知法之無能爲也 
[春明時事]  
　　技勇練兵一隊初八夜三更在東安門内北箭子突遇盗十數人白布纏頭手持刀棍該兵上前兠拿該盗胆敢抗拒兩下刀槍並舉棍棒交加奈該盗本領高强練兵二十餘人尙不能抵禦被盗砍傷五名其一人受傷甚重急調他隊往援而盗已越皇城而遁無一兵敢尾其後者○十二日係已故僧忠親王之福晋入祑壽展由内廷賞給福壽字如意綢縀等物俱用黄亭齎往各王公大臣之福晉夫人咸往祝嘏輿馬僕從塡塞街衢昔僧忠親王爲國捐軀今伯王又能公忠體國固宜福晉之康强逢吉渥荷聖恩也○楊少京兆傳大宛兩縣應試文童於十八日在貢院審音十九日入塲考試○十四日係御前大臣克勤郡王華誕皇上特賞壽字匾額綢縀銀兩玩器等物用黄亭五架每架以校尉四人抬舁出午門端門天安門西長安門走長安街進石駙馬大街齎至克邸克邸冠带先於大門内跪接後於銀殿敬謹領受各王大臣前往祝敬者甚多克邸並不演戯惟賞本府官兵等食麫一日亦足見其儉約矣○本年春季京官俸米除王公及文職三品以上武職二品以上各大員例由通倉開放不計外其餘文武各官例應由京中各倉開放兹間京倉儲米無多八旗甲米不敷開放尙須搭放銀兩經户部擬將文武各員均自六品以上攺由通倉放給其六品以下仍由京倉支領 
[營口防務]  
　　營口防兵向祗袁胡兩營去冬雷震初軍門到防袁胡兩管卽調往旅順口駐劄○地方無賴往往假冒管官在外滋事近有田庄臺人假充營哨官嚇詐鄉愚被人識破捆送左營十四日經左軍門梟首示衆○開河以後輪船進口者甚多油價爲之陡漲○雷軍門近在西岸添築炮臺一座十六日又到陜兵八千氣象威武實爲奉省防軍之冠 
[津沽瑣綴]  
　　十五日巡捕與轎夫互毆幾成巨案蓋天津近日祗有華捕並無西捕是日有某委員轎夫行經租界與東洋車夫齜齬轎夫將車夫掌煩一下巡捕見之代抱不平卽以白木棍擊轎夫轎夫之黨方圖報復該捕卽回捕房與其同伴各挾撓鈎木棍搶前禦敵交閧之下立將兩轎夫扭入又被衆人搶出在門前復鬥時有一轎夫眼皮已被鈎破衆人愈怒大呼直前奪取巡捕手中之撓鈎亂打亂拖直至水師營務處縳之於桅竿下餘捕不敢復動惟將捕房玻璃窗搗碎以爲訛詐地步隨覓起事之車夫向租界委員處投質想須送地方官懲辦也○同日墻子外溺斃男屍一口約廿餘歲布衣整潔兠肚内翻出當票一紙計錢九百文又西沽船覆溺計斃三名均經打撈報案○節届淸明春寒特甚豆苗菜莢尙未發生老於農圃者無不盼望好雨也○長樂初　憲初八日到津後屢與李傅相商議要公隨於十三日起節晉京○條河一带居人多以操舟爲業有某甲者每歲往來關東回家日少僅如天上雙星一年一見其妻不能獨守空房遂與某乙有染甲歸陋知之春泳甫泮整頓行裝如漢高祖之僞遊雲夢者婦以爲眞是夜卽倩靑鳥使暗約情人復通舊好甲卽於夜深時破扉直入將奸夫奸婦一刀殺却次日赴縣自首津人謂之雙頭案○天津之有東洋車甫三年耳至近日而愈多巷路幾爲阻塞現由工程局請縣出示飭各木鋪不准添做車輛以碍行人車旣少於前車夫覓錢亦必稍易於前未始非兩便也 
[法又窺閩]  
　　福州訪事人來信云本月十四日又來法船三艘始祗一艘直抵長門被我砲臺開炮擊退現三艘均泊白犬東獅等處查閩港天險難踰近又得重兵防駐人心鞏固衆志成城料法人雖强斷難飛渡也僅在口外窺伺誠何爲哉 
[閩憲告示]  
　　兼署按察司分巡甯福海防督糧兵備道劉鹽運使銜福建等處都轉鹽運使司鹽法道解爲曉諭事奉欽差大臣俟中堂左札開照得行軍講武豈腵衡文諭道經邦莫先養士本爵閣大臣自同治五年由閩浙總督奉命西征大　高牙與閩人士南两叙别迄今二十年矣白頭衰朽生入玉門又以法逆之亂持節南來閩人士道左將迎依依之情不異家人父子想文風士氣必較當年爲益盛羽書雖急猶欣重與論文兹於二月初十日飭鹽粮兩道赴貢院借用號舍齊集各書院舉貢生監文童以及省内外讀書士子扃門考試文藝優等者當分鶴俸以示獎勵其各勉之除牌示咨行外合行札委爲此札委仰該道卽便遵照前因將課試事宜行知各監院一體知照禀覆查考毋違等因爲此合行出示曉諭仰各書院舉貢生監文童及省内外讀書士子知悉爾等務須預期分赴各監院處報名於初十日黎明齊集貢院聽候扃門考試毋違特示光緒十一年二月初八日 
[柳梢自縊] 　 
　　日前京口怡和碼頭曾有人自縊柳樹上其人方面無鬚年約三十左右身穿灰布棉𧝉外罩黑布馬褂内穿藍布絮褲足穿白襪黑布雙梁鞋首戴有皮護耳棉胎縀帽有謂其被人暗算者有謂其中邪畢命者延至於今尙無屍屬認領中西捕卓立屍側禁行人竚足評視未知日後由何人收殮也 
[通州郵信] 　 
　　二月十三日興游二倉憲按臨通州各官均出城在西門外天成庵預備迎謁○客歲奉調來防之綏遠城黑龍江各馬隧分駐三河棗林馬啓垈翼店燕郊一带兹値春和冰泮軍憲將馬兵調回就近操練俟訓練合宜再行擇要駐紥○潞河書院官課道憲定於初十日扃門考試○高邑尊定於十一日起征收民地糧銀及各項正雜旗租○十一日東水關南城垣上有一無名男屍年約三十許身穿靑色綿襖回絨背心套褲仰枕城磚遍體鱗傷頭上之傷尤重地保報官相騐委係被傷身死傳訊城下人民皆不知情當將屍身飭地保備棺暫行殮埋隨派八班捕緝兇手然尙未弋獲也○有某甲在西街恒茂店賭輸通錢百餘吊無顔回家竟在店内服阿芙蓉膏身死經高邑尊相騐傳訊同賭人分别懲責○前聞法國有截粮之說糧價倐　近由御河運到雜粮芝麻麥子十數船發店出售糧價得以稍平○通邑糧市有斗行經紀專司買賣雜糧之事例辦多年今有人創立芝麻斗行所有芝麻上市不與雜糧斗行相干禀請道憲業蒙批准矣○孫學憲於二月初五日按臨水平考試試畢前往遵化承德宣化大約四月初旬卽可按臨通州順天府丞准於二月十八日在京者考試大宛兩縣文童 
[秣陵瑣事]  
　　旱西門倉榖局被燬後經盛大令解囊賠修不費公帑已列前報兹悉高敞一仍舊制惟攺十一楹爲十二墻堦椽瓦益加鞏固以垂久遠刻下礱者歌舂者相邪許之聲不絶於耳惟賑務早已撤局想上入執功可以轉而于耜矣○兩江制憲於二月初二日甄别鍾山尊經兩書院現已揭曉計鍾山取入院肄業者三百六十人尊經稱是當下對案指斥者多人皆于思于思之老宿亦有如逹摩之面壁不語者或曰文章自古無憑據或曰雛鳳淸於老鳳聲或曰畫眉深淺有入時有不入時是還當質之於善斵輪者○尊經薛山長之彌留也盧雲谷學士謁 
 
 

Page 3

 
 
之於牀下山長執手欷嘘以後事爲託學士唯唯故不諱後卽議遵遺命析産爲三一以給猶子之曽爲嗣者一以給親子之將其生母者一以給其正夫人論者咸歎山長之付託得人而益重學士之調停有法○謝觀察以木天淸望披繡斧朝章現在綰木厘稅務雖不能如蝸寄老人之置筆研於琵琶亭下命過客歌詠江山然以壇坫號召東南一時名下士多從之遊此次鍾山尊經兩書院之冠軍皆其入裹賓郄超也○奇望街有某宅夜過半賭慱之聲聞於户外時斗搖人靜正在拿龍捉虎之餘忽有敲門而入者以正堂公務燈籠一照滿局皆驚而逸入者遂將各人身畔銀洋時辰表眼鏡一掃而空且順手剥其皮馬褂賭者一時如驚弓之鳥惟恐不得脫間有伏灶下踞厠上以示於已無與者久之哄然而散依舊月明如水無復人聲嘈雜矣天旣曙始悟其實爲死諸葛走牛仲逹之故智耳○各省洋務學堂洋教習往往高自位置不肯以術授人故從學者閱三五年終無所得致望望然去之金陵火藥局前日有水雷學生謝姓者以與洋教習不合禀經孫仲山觀察准其請假回籍該學生一肩行李飄然竟去識者謂該學生已諳泰西言語文字能與洋教習作西語問答見教習抗顔作不經之詞色故聽杜宇聲恍然於不如歸去也 
[工成不日]  
　　前月某日粤省各大憲會議疏浚三元河之事有謂工程浩大必需時日者有謂籌費不易頗費躊躇者時鄭心泉軍門在座躍然而起曰有是哉諸公之多謀少斷也請限三日之期必當有以報命大憲壯其言不覺首爲之肯然心疑其是言未必能踐也軍門退卽遴兵士具畚跼選定五千人丁寗告誡一時貔貅之士無不踴躍從公甫閱二宵昕大工卽已告蕆大憲置酒慰勞深嘉其能軍門則無德巴無驕容毣毣𨉫𨉫不勝謙退按軍門莅粤數年訓練兵丁申明紀律隷其部下者咸有勇知方絶無嗜好粤人士倚之若金城湯池浚河猶其餘事也 
[襄垣碎錄]  
　　郭善臣軍門之介弟心臣太守板輿奉母歸隱泉林樂敘天倫怡怡自得近忽災生二豎竟于本月十七日疾終定遠家中軍門聞訃感悼彌深遂於十六日假孫臏廟設奠招魂無湖各官以次往用大門之外冠盖如雲○郭善臣軍門隨崇廖二星使至梁山於十三日淸晨回轅聞星使徧閱砲臺極爲贊賞云○駐蕪英領事司格逹於十五日拜會梁小若觀察晤談良久而别○太湖縣徳運航明府中年解組僑寓襄垣其長公子年僅十齡天資秀發讀書一過輙能成誦人皆以神童目之月初因患天花誤投熱劑以致玉折蘭摧誠可惜也○鳳頴六泗道任畹香觀察於十七日行抵燕湖暫駐郭善臣軍門行轅内○前報列劉姓家被緑林客毁門刼掠一事兹悉事後有隣近水爐上之某甲偶拾遺贓因之被捕蕪湖縣鄒明府刑訊數堂毫無確據旋經十大社首事公具連環保結禀請釋放矣○前日有二客至蕪湖福昌綢莊採買衣料手携口袋内裝本洋八十一元放在櫃上偶一轉眼卽被匪人掉去雖經報捕追尋終苦難于弋獲通都大邑之中若輩　肆無忌憚如此有捕緝之責者尙其竭力整頓哉○邇日河下駛過難民船隻絡繹如雲有逗留蕪湖者亦有駛進内河或分居甯廣等處者大率楚人居多間有山左人驅車而至佔居廟宇庵堂狼突鴟張居民側目有地方之責者定必有以妥爲安挿也○十四日江孚輪船上水抵蕪關上查獲偷漏之疋頭津鞋廣襪竹布廣貨等物約値銀四百餘兩至十六日連前次所獲充公各貨在驗貨廠拍賣一時人海人山爭相購致各自加添以致欲貪便宜者反吃虧不少云 
[九江官報]  
　　九江府屬院試示期於二十二日取齊問梁文宗於十三日由省起程故彭澤湖口德安等縣生童連日負笈擔囊絡繹而至矣○署九江關道嵩觀察已由省起程擇於二十二日接印視事惟連日東北風恐憲舟不能開行不識能如期抵關否又聞嵩觀察深悉前在九江招商局總辦之孫楚卿司馬精明幹練且在潯多年該處關津情形靡不熟悉擬派爲九姑兩關總委員已發電來滬調回九江以資指臂云○南康之白鹿洞書院　期於二月十八日甄别 
[粤東近事]  
　　冬防已過所有派出查街委員一律裁撤以節費用○番禺某鄉落有謝周兩姓因爭田界搆訟多年前日同赴督轅呈請速斷制軍卽委劉太守淸泰率同番禺縣親往勘辦勘得周姓顯係恃强霸佔卽將周姓拘縣監押鄉民咸服府縣之明决○三元里創設藥局開一濠溝直逹村前所毁田土皆補回價値許鄉民携契赴縣騐明隨卽付給○北海防務日嚴副將黃龍彪叩請制軍派往廉州差遣制軍發交營務處察奪旋據營務委員禀稱該員派往廉州人地未宜仍懇留省制軍許之○營勇在泮塘某園林内緝獲漢奸一名用轎乘之押交讞局審辦關此人姓陳新甯縣人向在洋塲貿易積有餘資同鄉某利其所有思分肥而不得遂誣指爲漢奸以至被執想當道秦鏡高懸目能立分黑白也○某當舖被匪行刼當將各匪捉獲交縣訊辦差役利匪之軍械私自取去迨審問時該匪供稱如果行刼身畔必有軍械邑尊詢諸差役彼身畔有軍械否差役始將軍械交出邑尊大怒立將差役痛責○某巡船在漁珠海口與一私鹽船相遇卽開砲轟擊梟匪見勢不敵乘船逃走計獲私鹽五千斤船一隻交局騐收聞當對擊時有一商船乘風駛來猝不及防船上水手爲炮子所傷隨墜水斃命是誠无妄之災矣○石行牙捐經有人承抽而石匠欲自抽自繳前日各執鎚鑿齊集牙捐局爭論勢極兇狠委員等趕卽逃避嗣遣人勸導衆始解散刻巳准其自抽自繳矣○佛山某號被夥捲去數千金前日禀縣查緝未知能追還否○某媼家住河南向以販賣人口爲生蓄積殊厚前日媼因事外出將門緊閉匪人乘間破扉直入將其銀物盡行竊去媼回家始知悔恨不已語云貨悖而入亦悖而出信然○監生梁炳樞以團防經費不敷禀請廣州府設法接濟旋經府尊批示全省團防統歸李學士文田督辦俟移咨李紳察奪可也○當瓊道王灼棠觀察派員到省招募水勇一百名赴瓊防守鐵弩三千潮頭且爲退郤况區區法人哉○前日有勇弁馮有恭自鑄絧牌數面以爲可禦大砲禀呈營務處求請試騐旋由營務委員批斥云屢有以擋鎗銅牌進者輒爲鎗子所穿况巨砲乎所請理不足信毋庸試騐○創設牙捐本屬權宜之計無如辦事各員未能體卹商艱經督撫兩院訪聞立將各員裁撤所有牙捐局務另委廣西候補道蔣觀察澤春辦理而以廣府蕭紀山太守爲提調南番兩邑尊爲分辦當不如從前各員之以操切爲能也○粤俗酷信堪輿往往爭佔墳墓以至連年搆訟彼則指爲盗葬此則稱爲滅骸互訟不勝釀爲械鬥花縣某鄉落有局黃兩姓前因爭墓搆訟官斷無期欲以私鬥洩恨因此傷斃多人案情愈大上憲聞之飭縣迅提兩造來省訊鞫務期盡法懲治以儆頑俗○某甲因案被拘某紳伺臬憲出衙攔輿遞呈請將甲取保候訊臬憲大怒謂人犯如何發落官府自有權衡何得以局外之人妄行瀆請立將原呈擲還神抱漸而退○初九晚第六甫某烟膏店有十餘人叩門詭稱吸烟店主啓門迎之詎烟霞未吸兵刃交加舖内銀物刼掠一空又十一日午後資慶新街劉宅有數人叩門衣裳楚楚不類匪人一經入室卽露白刃刼去銀物甚多迫匪已去始敢聲揚街隣奮勇追截至寳華坊拿獲一人送官究治盗賊猖獗如此彼有地方之賣者將何以處之哉○聞某委員在石灣地方因辦理缸瓦牙捐被瓦行人等所毆受傷甚重危在旦夕細情俟探明再述 
[碰船述聞]  
　　華友洋行之華安輪船於昨午十二點鐘被拖船名爾勞開脫者相碰華安後半截大受損傷云 
[海上雜言]  
　　本埠裏虹口地方天花流行小兒頗爲危險操靑囊術者大有應接不暇之勢○前日傍晚有一婦人在小南門城脚下彳　　 
亍泥中且行且泣旁人詢其故則云由老閘北岸來此携有一衣包内係綿綢衫及馬甲各一件因天雨難行雇一小車言明車資一百四十文行不數武車夫脫足上草鞋懸諸車擋然後再推再行數十武故作氣喘之狀停車路隅囑我稍俟片時該車夫遂潛取衣包一去不返聽其口音似 
 
 

Page 4

 
 
是本地人言畢適有空車往北婦遂雇之而去○昨日外虹口有酒醉西人沿路將人毆擊時適無巡捕在途各華人惟側目以視西人遂拍手大笑而去 
[縣訊誘女案]  
　　前日英捕房包探緝獲形跡可疑之六人由英公堂解歸上海縣究辦各情已登昨報英界瑣案内兹悉前晚莫邑尊提訊先據俞鄧氏訴稱原籍蕭山縣生有男女各一男名兆良耕田度日小婦人携女順和傭於杭城三官巷某姓家有成衣匠曹子香時常甜言蜜語囑我携女來申可售得洋二百元之譜我不允且恐其日後將女誘去故將生意辭歇携女歸家詎曹又至我子處囑其誘妹來申價賣我子亦未應允本年正月二十二夜忽有數十人擁至我家突將我女搶去當經我四處找尋毫無蹝跡後探知被曹所搶向論不承屢經吵閙始稱寄在太平門外周姓家我隨逼伊同往尋見我女時曹自稱情願雇舟送我田女回家洎下舟時先有素不相識之二人在舟據稱一姓童一姓林是時我子亦尋至船上詎曹早已串同舟子開駛來申迫使我等至某客棧躭擱正欲進棧卽被包探訪聞一併送至公堂訊供後移至案下俞　良供耕田度日曹於正月二十日至我處令我携妹來申可售得洋二百元我未應允伊遂於念二晚紏入至我家搶去我妹至二月間我母尋到我妹我聞信之下立卽趕往則伊等均已下船據曹稱願送我妹等一同回里我亦下船曹遂串同船户開駛至申及抵岸時曹仍言欲將我妹價賣順和供稱正月二十二晚突有數十人破門而入將我搶至太平門外周姓家藏匿餘與俞鄧氏所供略同曹供向業成衣俞鄧氏之女因與某僧有姦於上年五月間同母逃匿尙有俞鄧氏之表叔囑我尋訪至今歲二月間由我在太平門外尋見伊等母女不肯歸家欲往申地貿居我遂作伴來此詎俞鄧氏於到申後竟設計誣我拐賣伊女求請明察童兆其供稱搭船來滬並無别故林供職員原籍福建興化　田縣向在浙省處州充當武弁兵燹時保至叅將現因事附舟往蘇伊等之事職員實不與聞邑尊謂爾已往蘇何又來滬答稱伊等令我作伴同夾邑尊謂爾等均係串合誘賣奚容推諉遂飭掌頰二十下隨令將曹童林三人分别管押並諭俞鄧氏同子女等出外靜候覆訊核辦 
[嚴比棧主]  
　　張和鑒在盛發棧失洋一案訊理情由均登前報該棧夥林炳三管押捕房業已多日昨晨翁太守飭將林提出研問林稱實無洋元可繳太守謂爾前曾願繳今日何又翻悔着卽從重笞責笞至一百四十板林求請拼湊賠償太守謂現已有人賠認惟爾若不招出存放何處下期定當再比隨謂張爾亦失於檢點當交付之時宜開箱點過則可免日後口舌現待繳案再行飭領隨卽斥退 
[研訊失洋]  
　　前報列眞如鎭脚夫某甲在萬隆醬園購物失洋報捕等事昨晨翁太守在捕房時該脚夫管阿庚投案叩頭求請飭緝太守詢問包探據　頌眉禀稱管報失後卽带往萬隆查問據該店夥稱是日伊來内櫃楻購物停担取錢時卽稱失去洋元復稱諒來無可追緝因卽不追似此情形諒非在該店所失并據營云曾在新閘停担吃飯又在英大馬路久大錢店門首停過恐至萬隆時早已失去太守商管究竟如何挑法兩頭輕重若何管稱一頭麻袋内放洋一百元錢一千文一頭醬油桶一隻及麻袋内錢一千三百六十文太守　空桶約有若千斤答稱十一二斤太守謂洋元一頭約計十斤空桶一頭竟有十八九斤重者放在前面輕者却放身後况有洋元在内决無如此挑法爾實自取其咎但旣經報失當飭嚴查爾自去細思究竟失落何處出外亦可自查遂着退去 
[均非安分]  
　　翁太守昨臨捕房發落各案時小東門捕房解到打架毆扭之胡慶和卽金和并陳阿狗兩人請訊胡供在城内老學前兄長所開之汪萬茂桶作生意有城外之仝業友人應還我洋三元約同出城交我因至德泉偠茶肆啜茗收洋之際忽來一素不相識之人向借一元我不允彼卽偕问羽黨十餘人拉我至小東門城脚下盡情痛打衣𦚣悉裉扯碎洋元亦已失落太守謂旣不相識爲何尋釁還洋之人是何名字打架時可在場否答稱友人亦名阿狗打架時早已進城據伊等云前曽打毁盌攤經公堂斷賠洋一元係由我指使故硬索償洋太守隨詰陳阿狗供稱本駕小船爲活現改做小生意前次小的打毁盌攤實由金和指使太守謂汝非小孩如何聽伊使唤現在又如何向伊索洋答稱遵罰之洋實係質衣繳案内有我弟馬褂一件但我弟實屬無辜我故要伊贖還並非硬索洋元亦未打伊惟我衣却被伊扯破况伊亦無洋元在身如何謂我扭伊時失落太守謂汝等均非安分之人着一份管押飭包探查明再爲核辦 
[英界公堂瑣案]  
　　伶人蓋天紅訴稱小的前與宋小坡同在天津演劇由大觀園主黃月山遣入邀宋及我來申改𨽻該園樂籍言明每月工洋三十元其洋被宋全行乾没迄今已及五六月小的未得分毫與論逞强因報捕拘案宋供小的亦唱戯爲生與蓋天紅同在滬上大觀園伊每月包洋十六元小的並未乾没今因細故口角伊竟妄訴捕房此事確有領班人可証黃太守飭宋交保邀領班人投案核斷○唐氏訴稱昨至雜貨店買煤紙突有沈順生向之調笑拉我衣褲適母親前來向沈理諭沈竟逞蠻行兇爲此報捕拘案沈供並無調笑行兇之事實缘該氏在家中聚賭抽頭被我說破因卽與我口角黃太守以沈非安分可知判笞五十板以儆○華捕禀稱工部局定登凡馬夫溜馬須遠至坭城外不准在熱鬧地方蓋恐有碰撞等情也昨晨見徐康和在三馬路溜馬喝阻不依爲此拘案請罰當據某西人上堂訴稱徐在我家爲馬夫昨至坭城外溜馬回來路經該處被捕拘住徐供與同中西官互商之下諭徐嗣後不得再在熱鬧處所溜馬違干戾咎○朱張氏訴稱前有自鳴鍾託袁厚昌修理被賊竊去由袁報知捕房旋在某押鋪認見原贓起案給領當時未獲竊犯後由包探緝獲嘱我到案質訊袁亦投案禀訴前因包探禀稱該竊孫標有私婦朱氏今特一併拘案孫俯首求恩惟不認與朱氏有私朱氏供孫借住我家並不知其犯竊黃太守判孫發捕房管押兩月該氏無干省釋○王樹初戚少峰同稱我等皆失竊錫器報由捕房緝獲人贓今旣送案爲此投領包探禀稱竊犯錢金生屢經犯案送懲今又竊取錫器寄存倪順材處倪係同黨行竊爲特一併拘案錢認竊求恩倪供與錢相識借住我家致被波累我確並非同黨黃太守商之翟副領事判錢管押六月倪减押三月均發捕房收管贓交失主分别認領○金秋江訴稱失竊銅錫器具衣服等物報由捕房緝獲人贓爲此投案請領包探禀稱緝獲竊犯余少仁搜出押票多張其中金失之贓均已起案餘無失主承認故未吊贓押票呈閱余供不敢犯竊抑票均係友人洪小毛所寄我被包探拘拿時洪已不知去向叩求法外施恩黃太守判管押一日贓交金領押票存捕房俟失主認領 
[輪船來滬日期]  
　　法公司輪船昨日下午由香港怡和洋行南陞輪船昨日由香港襌臣洋行北京輪船念一晚由香港開行來滬 
[正悞]  
　　昨報冰鑑光韜一則内提調官吳太守將學政關防文宗卷箱送交撫轅句排印顚倒以致上下文氣不貫合亟　明 
[題鑑湖漁隱圖卽希吟粲正]  
　　靑山層疊樹葱蘢一葉扁舟碧浪衝自是君身無俗骨季眞以後此高蹝○性情瀟洒見天眞志趣淸高遠俗塵羡煞烟波垂釣裹滿天風雨一吟身[  白門惜花外史李錫恩求正草]  
[筱艇仁兄屬題鑑湖漁隱圖即正] 　 
　　詩人决計避羶腥日飲湖光號獨醒漁弟漁兄來往熟自煎佳茗媚樵靑家在蜀東鳴玉溪桃花紅匝緑楊堤鏡湖一曲明入眼彷彿抽身到澗西[  天補道人弟李士棻稿] 　 
徵題鑑湖漁隱圖寄請篆紅逸史瘦鶴詞人願花　好館主藜牀舊主太痴生紅豆書齋主花影詞人諸大方家賜題并希霧裹看花客政 
[刊]  
　　豪情半逐旅魂銷乞食誰憐吳市簫回首鑑湖春未老不如歸去學漁樵○越中山水甲天下一幅新圖聖手描敢乞詞壇題妙句 
 
 

Page 5

 
 
漫抛瓦礫引瓊瑤[  鑑湖漁隱朱慶礽筱艇氏脫稿於江南署]  
[江督轅門抄]  
　　二月十五日孫如虔辭赴吳淞騐補捐見前刑部主事俞炳睴辭行進京○十六日直隷州王葳中銷期服假辭赴瓜洲木厘局○十七日正任六合縣呂禀謝飭知回任藩轅牌示豐縣胡爾銘在任丁憂遺缺查有候補知縣姚鴻杰署理藩轅牌示署六合縣劉廷鏡請咨引見遺缺查有正任之呂憲秋飭回本任 
[浙省撫轅抄]  
二月十五日張彦玉禀銷平海二縣監漕差禀見餘杭縣路禀謝藩飭赴任河莊巡檢黃桂林禀見謝飭知赴任○十六日正任寗波府宗來省禀到禀知丁父憂奔喪候補府陳浚疇禀銷瀏河掣騐局差禀到前署靑田縣莊共震回省禀到同知張序㨗專丁來省禀知奉委調辦場廟厘局交缷南堰局事禀安叩謝巡檢薛拱宸禀知厘捐局委龍山茶局差叩謝○十七日傳澤鴻由邯郡交缷回省禀到銷差準補桐鄉縣朿允泰台属候補縣王貽信杭属俱禀知厘捐局委辦牙帖捐務差 
[蘇省撫轅抄]  
　　十九日前河南學臺俞樾杭州回候補通判李蓮炬松屬提串簿差回正住蘇州城守營叅府劉光才奉飭回任定於二月二十二日已時接印○二十日從九葉洵禀知奉牙釐局委盤胥門局卡差新任臬憲李於二月二十二日巳刻接印○二十一日候補縣劉樹仁太倉州屬公幹回○二十二日道銜候補知府時乃風上海來禀銷松滬　捐廉巡卡差候補通判徐承福禀知由蘇太兩屬公幹回從九金孝煕禀知辭奉委赴松江一带緝捕差指發江蘇試用從九郭成照浙江人禀到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[摘譯日報]  
　　日本新聞紙載有時事云德國近在太平洋經略屬地與紗慕亞等島立約保護其大要各欵謂該島國當設議政官凡有政事須與德國派駐之領事及其餘各德員妥商施行另簡德國官員備島王顧問所有旅居之德人或犯事故應由顧問官判斷應監禁者當另建牢獄以置之德國旣有保護之權應設兵差駐紥以資彈壓其經費由罰欵及在監囚徒作工盈餘項下并收德人之租稅等欵支用倘德國玫府欲廢此約當於六个月前咨照紗慕亞政府查照云又稱德相俾思麥克近因政體違和請假就伯靈京城外休飬業已奉旨允准於二月八號動身矣○該報又稱二月八號法京内有名爲無政黨人二十七名聚於一處所議甚爲秘密巡捕見其形跡可疑當卽圍拿悉數絪綁解交刑官訊辦云○朝鮮所屬之松島又名蔚陵島其中所産大木甚多英人密炙利者與朝鮮政府定議採伐載赴上海銷售如得獲利兩股均分至砍工與水脚及一切經費皆由密炙利墊出現由上海動身取道長崎擬带木匠人夫百餘名家眷亦準同往○西歴二月二十一日朝鮮仁川稅關官吏由王京解出元寳紋銀洋銀金幣等銀合英洋十二萬元到仁川預還日本去年王城事變償欵惟此項銀色不一殊不雅觀擬先運赴上海兌換洋銀然後解交日廷云○自去年東西兩京擬設鐡路日廷招募股分二千萬元業已三次招滿共集股金一千五百萬元原擬去臘葳事嗣因朝鮮事變中止現聞向中國理論人心咸抱疑懼不知將何結局所以股分大跌惟冀早日言歸于好云○朝鮮所派正使徐秋棠副使穆麟德曁隨員等并留學日本生徒兩名由橫濵坐靑龍丸輪船於十四日駛抵長崎次日二點鐘換坐德國輪船動身回國復命聞穆君雖係德人自韓廷授以叅判之職不獨盡心王事卽服用皆與韓人無異楚材晉用韓王可謂知人善任者已○户部候補卿貳日本銀行總辦吉原重俊現擬出洋借公債一千萬元以本國紙幣作抵按年六分起息聞不日附輪前往英京但此項公債未悉作何使用耳○朝鮮之日本使署去年已付焚如兹聞日廷擬蓋新署專以素朴爲主卽器皿物件亦只求其適用而已統核工程約不過二萬云○日本外務省近有告示云爲曉諭事照得去冬朝鮮京城事變所有我邦商民財産被損害者當經飭令仁川領事官詳查實數呈報在案但念其中有商民事後業已回國而未呈報者合亟曉諭限於四月十五日爲止准商民等開明遭難實數呈報所在地方官轉詳本省核辦如有逾期不准受理幸勿自誤此諭明治十八年三月廿六日外務卿伯爵并上馨○本年正月日廷曉諭民間如人民願出洋往檀香山開墾准報明地方官妥爲照料此示一出民間投報者趨之若鶩就熊本縣下十有三郡計之投報男女已有六千三十六名得邀准者有四千一百十一名之多查陸軍省前曽令民間如願徙於本國北海道編入兵制給田耕種者當由官妥爲安頓乃下令以來報名者寥寥今忽棄近而就遠獨何心哉說者謂日民非不樂在故土特苦科稅繁重耳○琉球近有戯班到薩州小川街開演戯頗新奇故看客滿座甚獲厚利嗣因言語不通觀者漸少現擬遍遊九州而東京一聞此信已電傳該班速往云 
[福建官報]  
　　崇安稅厘分局同知瑞明福鼎華稅局同知胡宗彦泉州深滬稅厘分局通判李麟圖建陽稅厘局通判李維釗均卸辦到省署北團巡檢高濟源署廟灣巡檢李南金均卸委到省通判王壽銜布經歴馬建善均起服來省縣丞陳世奇奉委代閩縣赴鄉徵收稅契洪山橋茶稅委同知龔超北嶺茶稅委同知福勳坦洋茶稅委通判恒秀丹洋茶稅委通判李鳳翎白琳茶稅委知縣周廷献三夾道茶稅委縣丞雷逹光鼓山茶稅委巡檢楊洪釣五里亭茶稅委巡檢趙凱試用縣丞侯淵奉委辦理通商交涉事件試用同知彭廷樞自京來閩於初八日到省藩台牌示福安縣徐承禱准調甫田縣遺缺應以知縣張朝錫請補沙縣萬毓倬因病請假遣缺應以崇安縣胡炳升調署請補連江縣知縣張家滫已奉部覆准應卽赴新任供職大挑知縣劉敦華請補永福縣已奉部覆准應飭赴新任供職惟該令前署同安縣任内交代已逾結報例限應俟交代短欵解淸方准赴任松溪縣永初里縣丞周柏森病故遺缺應以府經華岳署理霞浦縣三沙巡檢蔣輔宸病故遺缺應以典史史久淸署理佛曇橋縣丞張家滫升補連江縣遺缺應以縣丞熊啓悌請補 
[委守木簰]  
　　皖撫盧藝圃中丞前飭營務處吳崇𤲅軍門採辦木料紥成木簰四架分置攔江磯南北兩岸水口以重江防現已大工告竣特委標下候補叅將韓叅戎長發带同親兵分駐各簰用資備禦誠防患未然之道也 
[廣東潮州府朱太守覆上海籌賑公所書]  
　　少欽封翁大人閣下客冬曽奉復書審續捐賑銀三百兩已邀察收當蒙分别寄賑銘感無極嗣又奉到寄來山東江西勸募捐册刻下待賑尙殷情難膜視此處順直兩處水災各屬業已勸捐殆盡兹尙檢存賑捐尾數規銀二百兩用特匯寄台端到請查收登報示復一面仍懇費神擇其春賑急需之處趕速併解俾得接濟於萬一現因海防籌欵爲難之際賑捐强弩之末幸得尊處萬善同登册分託各省誠能感格連閱申報各處助欵源源而來灾黎幸甚地方幸甚不獨弟一人感徳已也專此敬復祇請善安諸惟朗照不備愚弟朱丙壽頓首二月十三日 
　　謹復者今奉到本埠彤源莊友遞到廣東潮州府尊朱太守復函並匯來正號莊票三月初四期規銀二百兩蒙賢太尊爲國爲民不分畛域　　遠隔重洋垂念災民春賑待欵之際捐欵源源而來實甚罕見善昌默禱神佑願各省仁憲聞風興起天下蒼生幸甚現下山東春賑再爲要需　　卽日一併彚解以慰慈念登報奉聞上海北市籌賑公所教弟施善昌謹復二月念二日 
[讀古吳太癡生詩感慕交集賦此郵呈卽希政和錄請夢畹生大吟壇斧創]  
　　詩名藉藉竊心傾渤海才高妙寫生病裹光陰愁裹境醉中意態夢中情鹹酸神化鹽梅美色相空靈水鏡明最是下風甘拜處紅樓夜月譜春聲幾回忍釋誦新詩掩卷無言若有思紅袖偏多悲福薄靑衫强半誤情癡蹉跎似水年何易遇合如雲命太奇同調憐君遠自惜天涯奚日訂心知[  凌霄仙子陸瘦紅就正草]  
[讀史雜感十首錄請霧裹看花客高昌寒食生夢畹生大方家郢政]  
　　掖庭粉黛貫新粧進止全憑衆大璫鳳詔每從衣带出虎符常向枕函藏燈前歌吹雲霞曙花下簪裾拜舞香漫道五侯無侲子瓊枝珙樹繞宮牆○江左淸流甘作民廟廊虚席待蒲輪商山有客終朝漢楚澤無人復避秦咫尺天　温似玉依稀霜鬢爛如銀後宮乍展高媒燕調護還推密勿臣○竹帛烟消泰火餘漢廷訪道及樵漁掦雄奏賦投天祿劉向傳經掌石渠常見扢掦尊近代未聞慷慨誡前車相如泉下長遺恨作俑曽留封禪書○虞廷濟濟致時雍那許蒭蕘逹聖聰不致佞人三秀帅且乘狎客五花驄袖中白簡明時諱篋内靑詞幼日工休沐暫歸旋入告醴泉甘露遍離宮○鵬摶蠖屈竟如何詔幸甘泉獻賦多内殿薰風當珥筆上林明月獨鳴珂終朝索米豐年貴三士爲郎緑鬢皤太息長沙賈太傳不干絳灌用湘波○受祿金門不代耕淸華物望祗虚名白眉早注蓬萊籍黃口常標月旦評越鳥失巢沙際宿吳牛懶駕陌頭鳴流蘇南下揚州日誰聽西隣弄笛聲○韓范連師靖宼氛民間輸粟餉三軍闈中白雲空求士臺上黃金不諭文終歲下帷書咄咄少年題柱日紛紛寄身無奈同芻狗都督何須酒半醺○民瘼頻年不上聞軒車問俗尙紛紛保障到處思良牧飢溺何時怨聖君沃野桑麻相接壤哀鴻雨雪自成羣可憐鈴閣華燈畔醉撥檀槽向夜分○開府三吳磐石安旌旗遙拂楚雲端疾風獨歴羊腸險烈日終銷鶴骨寒零落春華懷赤舄依稀秋草辨南冠蘇臺枉有黃金像掩袂無人敢仰看○俛首龍門不易登平津風望更稜稜隋珠豈有連城價燕石終無希世稱東閣重招三舘士北門不納五銖僧廟廊畫計成冰炭草野殷憂及寢興[  鑑湖漁隱朱慶礽小艇氏稿]  
[送次兒之筍里]  
　　汝生纔九月汝母遽長離撫育何堪說艱辛尙不知此來差長大此去更傷悲夢裹如相見休教涕淚垂[  夢畹生草]  
[上海絲業會舘籌賑公所施少欽經收山東賑捐二月十九二十日第六百七六百八次淸單]  
　　浙杭李名坦求病速愈移藥資一百元養拙廬十元四明無名氏本洋五元　溪漁隱爲子週歲並節省二月分雜費五元桂授求妻懐孕平安五元無名氏求母及兄病均痊並合家安泰四元書薌廬四元時豐典友莫釐峰人募四元蔡謙光求家丙平安四元稻香村一元泉唐直心子求妻病愈一元吳縣朱子明求女病痊一元武峰樵子一元○周君之楹募昌字一千七百七十號册胡百福二十元無名氏爲夫禱病痊愈二十元姚季眉十元無名氏胡衡甫二户各五元于壽珉周子湘二户各四元胡千里三元周方氏周奉先于趙氏于楊氏于雪香于錢氏于劉氏于胡氏于鹿氏九户各二元周汝志藍寳姚君綸吳正衡魯且愚惇裕堂周于蔭棠翠琴女使錫麟九户各一元林樂善一元五角夏家麟五角共二十八户合一百元○超武輪船鄧募昌字一千二百五號册二十一元十六開一元○趙君披生募同字二次三千五百六十八號册懷茲堂二元敦本堂開慶堂呂義藩三户各一元詒燕堂顧鶴九二户各半元共六户合六元以上十九日○陸甫生保平安十元杳岩主人十元所禱氏求流年合家平安五元錢峦孫爲母病愈完顧四元周李氏保平安一元有心無力子元旦杳資一元陳紹華八開四元○金陵洋務局劉募昌字五千九百三十七號册樹德堂六元依禮堂五元吳漢東陳湧泉二户各二元李鴻謀一元又五千三百九十八號册樹德堂四元益美堂三元和致堂開泰堂寳樹堂三户各二元劉文綠一元共二册合三十元○吳君雨亭募昌字一千八百三十七號册壽而康一元惠保堂一千文汪志道堂八百文元亨利王榮貴二户各五百文信孚四百文無名氏二百文葉崇德堂一百文共八户錢洋合四元○張君義壎募昌字二千七十五號册正和本洋二元朱宏茂查復隆愼思堂胡大有和生廣聚全泰志大昌正昌方扶鏡十户各本洋一元白門耘心田氏三元宏大一元共十三户合本洋十二元英洋四元以上二十日 
 
