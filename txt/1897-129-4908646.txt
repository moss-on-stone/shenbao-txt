# 1934 - 129 - 4908646

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑挿架頓空兹復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊汲各埠申昌皆可購取此布 
[新印本草備要醫方集解告成] [  圖書集成局代啓]  
　　本草備要一書爲休寗汪訒菴先生所輯舉金石草木禽獸麟介之入藥品者别其性質攷其功用徴引繁博詳盡無遺後附湯頭歌一訣一編尤爲習醫者所不可不讀首冠圖説亦頗筆墨精工披覽之餘殊覺爽心豁目茲由掃葉山房書肆倩本局排以大字用佳紙精墨印成每部三册碼洋六角醫方集解亦先生所箸向推童氏刊本爲最精碻茲又得武進名醫費晉卿先生評點益覺應有盡有無美不臻每部亦三册碼洋六角是二書也珠聨璧合久巳名噪醫林世有欲種杏成林者盍各購置案頭爲簡練揣摩之助乎 
[推廣自强軍議]  
　　嗟乎居今日而論中國之兵蓋已不堪設想矣旗緑營之畏葸孱弱者固無論已卽淮軍湘軍素號驍强而承平已三十餘年久不聞有兵革事幼者漸變而壯壯者漸變而老以之折衝禦侮大半皆退縮不敢前卽有願戮力疆場者而統領及營哨各官弁每從而摧折之抑勒之或尅扣或攤派每月四兩二錢之餉項所得不及洋銀三四圓而又每年只發十關兵額則每營例設五百名者實數不及二百以致統領營哨各官弁無一不宦槖充盈日相羊於花天酒地中視各勇如奴隷如犬馬而尙望其殺敵致果能乎不能卽如駐紥吳淞之淞防營號令素著嚴明而當裁撤之時尙有敢羣聚譁囂肆行犯上者豈眞若輩之不畏軍法哉夫亦由平日無銀儲蓄一旦遣歸田里安所得仰事俯畜之資故不得不蠢焉以動耳我乃深服自强軍之立法爲盡善盡美超出尋常矣自强軍者其議創自南皮張香濤制府洎劉峴帥拜總制兩江之命仍踵而行之先於光緖二十二年正月開招至二月卽成軍六月十九日歸四明沈仲禮觀察接統由金陵移駐吳淞其統領及營哨各官弁皆聘自泰西而以華弁爲之副計步隊八營每營三百人分爲三哨馬隊二營每營二百人分爲四哨砲隊一營一百八十人分爲三哨由德國子爵來春石泰君爲總统其下原設西營官十一員經香帥調五員赴鄂中實存六員哨弁十八員月需薪水銀共七千兩連中華營哨各官弁及軍士餉銀每月實需經費一萬二千兩核其多寡與他營無甚懸殊而營務皆督以洋員凡事胥歸實在兵不虚一額餉不少一文軍士自淸晨七下鐘時操至午後五下鐘時始得收隊回營無一刻之偷閒無一事之不舉是以操演未及一載而已心精力果事事不讓於泰西而又厚其餉糈給以衣褲病則有醫生爲之治療食則由西弁親自監臨尤恐他時乞假歸田衣食仍無所出乃於月餉中每人扣取洋蚨一翼舉華洋二弁爲董事存𫏎銀行俾除名軍籍時得以將本利携之而去法良意美莫過於斯日前觀察招往閲操不特僕等深爲嘆美卽泰西團練兵之督隊者亦無不交相引重自嘆弗如竊以爲中國苟盡汰旗緑各營及湘淮諸勇令各省逐漸仿照自强軍之制而擴充之則疲苶之師一變而爲驍雄之士雖有强敵亦何至畏首畏尾俔俔然不敢與之抗衡哉向猶患延聘西國兵官所費不止倍蓰今觀自强軍之用度卽可恍然於從前之未經撙節是以糜費多多但須將各營空額扣除則向之月需萬金者今則四五千金而已足以所省五六千金延洋將弁其費已綽乎有餘一轉移間而如火如荼盡洗營中之舊習更何用畏難而苟安乎或日子果欲將旗緑營及湘淮各勇悉行裁汰彼百餘萬帶甲荷戈之輩窮無聊賴勢必羣起而譁騒目前所撤淞防營卽可爲前車之鑒僕則以爲不然所謂擴充者非謂將百餘萬兵士而盡數撤遣之也但就其中老弱者革除之至於年富力强堪勝其選者卽攺歸洋將弁統領以時訓練責令遵守自强軍營制不得有所遷就依回彼老弱者垂暮年華不患其因被撤而恣行譁譟至於年富力强堪勝其選者仍得隷名軍籍藉口糧以贍其身家我知赳赳武夫咸踴躍歡欣同仇敵愾更何慮其不遵規範任意鴟張乎况洋員旣有華弁以副之則數易星霜漸能盡得其訓練之法日後洋員期滿而去卽可以華弁總師干輾轉相傳愈推愈廣不必借材於異地而貔貅千百隊已足蔚爲大觀矣豈非於此軍基之始哉於是乎作推廣自强軍議 
[閶闔九天]  
　　京師訪事人函云自三月二十日以來每有西人結伴入京都巿人民咸相驚詫巿虎之語流傳不一嗣悉進城西人係因鐵路初成入都公幹同乘火車而來并無他故街巿浮言始爲稍息○廣豐木廠商人董某客臘被刦勒贖一案前經奉旨交刑部審辦並醇府交出許多人犯一併送部究詰兹經訊明主使搶人之犯係已革太監羅春爲首搶人者乃蘇拉王四雖羅春堅不承認而羣供確鑿卽照衆供定案將太監羅春發黑龍江邊遠充軍王四發新疆邊遠充軍遇赦不赦業於三月二十五日由兵部發遣矣其餘爲從諸犯分别重輕枷責釋放○三月二十日坐糧廳監督差人至户部投遞公文一角呈稱南路張家灣新河洪仁橋黃村四處舊有設立分卡徵收陸路鉽糧近因鐵路將成商販諸多裹足專待鐵路告成由火車轉運進城以致該廳近日徵收關税異常短絀目下鐵路工程不日蕆事請於黃村附近停車處所先行照章徵收錢糧至將來大工告成馬家堡爲起貨馬頭黃村係暫時停輪税口稽查甚爲促迫應於何處馬頭移設税局等語經户部核議准坐糧廳於黃村分卡附近處所先行照章徵收至所稱接到鐵路章程告成後會商辦法應於何處馬頭移設税局之處應俟奏咨到部再行酌辦刻户部已將此議飛咨直督倉塲侍郎順天府并札坐糧廳遵照辦理云○户部大堂之後舊爲庫稿三楹原因積存案牘而設客歲回祿之變同付一炬嗣因興修張樵野少司農以地勢閎廠積案有餘乃與諸堂憲公議攺將三楹之北間留爲積存案牘之所中間一間仍係穿堂以便出入而南一間少加變易由屋内隔爲六間門户裝修悉照西國欵式取其淡雅新鮮以爲諸堂憲炎日　公避暑納凉之處刻正安置裝飾尙未油漆不日全工告竣定别有一番輪奐氣象也○五城二憲會同商議擇於各城練勇局添設黑屋子遇有不逞之徒罪止枷責而釋放後仍復居怙惡不悛者照西例收禁黑屋子每日一犯由坊署領飯錢當十京錢五百文俾藐法之輩少知畏懼庶攺行向善地方得以安靜也○前門外迤西某玉局修蓋房屋報經街道察院淸丈基址擇於三月中旬興工至三月杪工尙未竣局之對面南墻下爲歴年三月開溝堆積淤泥溝池之處局主人惡其穢臭浼人至察院説情請移池他處未蒙允准局主人乃借修房之便令工人堆積木石於其地故意稽遲値今歲春雨過多附近帋巷子一帶淤泥盈尺車馬難行往來之人略一失足卽墮泥中三月二十三日適街道察院經過向溝夫詢問此處因何泥淖太甚溝夫答以尙未開溝水無所瀉察院責其遲誤溝夫回稱某玉局借占溝池地方基爲修工作 
 
 

Page 2

 
 
塲一時無處淘挖察院立差官役催促玉局挪移石木以便築池淘溝詎玉局主人仍置不理翌日察院復至見溝尙未開途仍泥淖溝池之處石木林立如舊察院大怒將玉局主人拖出門外笞責四十板立限搬移木石磚瓦等物空出隙地如違尙須重究云 
[司官被辱]  
　　廣東訪事人函云花縣水西司衙署設在炭步地方司官某上年被土匪張環勒索銀兩因此懷恨然亦無可如何也嗣張環槍斃各匪亦卽解散是處有一雜貨店係張環之同鄉人所開張環常與來往司官遂疑其必有財物寄存因帶同差役十餘人前往搜檢詎其差役狐假處威乘間搶掠銀錢衣物以此觸街鄰及過往人之怒大與爲難差役以衆寡不敵狼狽而遁司官亦被毆傷不識此事將如何禀報也 
[憲示照登]  
　　頭品頂戴兵部尙書兼都察院右都御史總督湖北湖南等處地方提督軍務兼理糧餉張爲招考事照得本部堂於光緖十九年十月奏設自强學堂於武昌省城分方言算學格致商務四齋惟方言一齋住堂肄業其餘三齋按月考課歴年循辦在案誠以爾時兩湖風氣未開姑以四者開其先路惟是自强之道貴乎周知情僞取人所長若非精曉洋文卽不能自讀西書必無從會通博采兹經本部堂詳加酌核更定自强學堂章程其算學一門中國古法及新譯西書書籍較多可不假道西文業經於上年五月攺歸兩湖書院另行講習其格致商務兩門中國旣少專書津滬諸局西人學館譯出諸編不過略舉大槪教者學者無從深求現將格致商務兩門停課先行統課方言以爲一切西學之階梯將來格致商務卽可自行誦繹探討查京師同文館分設英文法文德文俄文等館規模大備惟一館學生勢不能應中外之求此外各省堂局學習洋文多係專習一事取法一國查西人學業各國雖大致相同而專長兼長實非一致辦理交涉尤貴因應咸宜此英法德俄四國語言文字必須分門指授之意也本部堂意在造就通材所期遠大欲使學者皆能自讀西書自研西法則可深窺立法之本原並可曲闡旁通之新義旣不必讀輾轉傳繙之書致得粗而遺精亦不至墨守西師一人之法致所知之有限將來學成以後通殊方之學察隣國之政功用甚宏實基於此必須資性頴悟身家淸白先通華文先通懦書義理明識志趣端正方能與選仿分立英法德俄語言文字四門每門學生以三十名爲額西門共一百二十名英文法文各省傳習較久目下四學始基卽派華員爲教習俄文德文通習素罕分派俄員德員爲教習輔以華員協同課授現已委員購地刻期添造誦堂并學生所住齋舍合行出示招考學生至堂内原有英文學生其未通華文者應行汰除統計應行招足一百二十名之額目下誦堂住舍尙未造成先行每門招十五名入堂肄業其餘十五名俟誦堂齋舍造齊再行來堂除該生飯食書籍紙筆等均由學堂備辦外每名每月給膏火銀五元以資安心學習爲此示仰各省舉貢生監職員官紳子弟人等知悉凡有華文精通年在二十四歲以内十五以外者無論本省外省悉准報名與考聽候本部堂派員考試錄取覆試挑選入堂學習凡入堂學生不論何項人員均須恪遵規矩聽授教習及管學各員約束如不守學規卽行斥退斷不寛貸自出示之日起以十五日爲限凡有志與考者迅赴自强學堂報名愼勿觀望自悞并開列簡明章程十二條示後特示一自强學堂以一百二十名分習英法德俄四國語言文字每門三十名分四堂授課一學生必年在二十四歲以内十五以外口齒較靈志趣漸定者過二十四歲或不及十五者均不錄取一學生必須以華文爲根柢以聖道爲準繩儒書旣通則指授西文亦可得收事半功倍之效此次挑取學生非華文淸通義理明白根基巳立者斷不收錄一吸洋烟斷不收錄一挑取學生先考華文一次照定額加倍挑取再行面試并相其器宇端正口齒靈敏體質壯實確無嗜好者錄取入堂并於定額之外備取三四十名俟入堂三月以後甄别一次將不堪造就者剔去仍照舊額留堂學習一學生有年齒稍長或已列膠庠者必已通曉儒書每日除西學功課外儘可自温舊業其年齒稍摨華文較淺之學生另於該學堂設立華文教習於西文之暇課授儒書華文并作論説庶幾中外兼通不致忘本一學生宜專心致志習學堂講授諸課不准在堂兼作時文試帖亦不准并應各書院課試以致兩歧一學生凡已入學者准其請假以應鄊試其一切歲科小試槪不准請假一學堂以五年爲曅業學生留堂以後卽爲官學生其未畢業以前若非實有緊要正事不得自行請假若藉端求去攺習卑下之業甚或不自愛惜受洋行雇充繙譯須將其歴年薪水火食及本身一切用費追繳責成該學堂於學生挑選留堂之日卽將其家世考詢明確并須有同鄉官員誠實可靠之人出具保結一教授西文旣忌陸續增收學生新舊攙雜不能成班令教者窘於指授該堂學生旣經挑定以後卽應截止收錄至已留堂學生或有因事撤退者只可任令虚額不能陸續收補卽使來堂求學者衆亦只能俟下届招考新生之時令其投考另作新班教授不得中道收補攙入舊班一學生凡在誦堂聽華洋教習約束凡在齋舍或飯廳聽提調總稽查并管學約束如有失規者在誦堂卽由教習酌量儆戒在齋舍由提調酌量儆戒不率教者斥退課程學規條目糊牌懸掛堂内按此示出後逐日之報名投考者多至三千餘名可謂盛矣 
[秦淮打槳]  
　　金陵訪事人云今歲春雨連緜河水長至丈餘所有秦淮一帶幾乎拍岸平堤偶一失足卽占滅頂日前有南門大街篾店某徒午膳後爲其師至信府河水巷浣衣適有竹筏停泊岸邊某徒浣畢後忽動童心登筏跳躍繼因站立不穩墮入水中其徒猶手抱竹筏大呼 
屍大慟旋向店主云必得一好棺木約洋二十餘番方可成殮店主謂以番佛十八尊易之母不允謂其子學作工藝本無代師浣衣之理如無此數當向茶肆中理論店主自以責無可辭只得唯唯應命遂移屍至下江考棚空曠處收殮此本月初一日事也聞徒年約二十左右并無昆弟亦云慘矣○江寗府屬縣試已畢聞新任江寗府劉太守名譽定於本月十四日府試各童均於十二日齊集省垣以待甄錄想届時一塲文戰童天王必各逞其雄顯此奪標手叚也○文德橋東首有某甲婦年約花信風韻絶佳本月初四日以事爲夫批頰遂奔至秦淮河一躍而下時水流甚急蹤跡毫無後由救生局打橯多時屍身始獲母屬聞信率領棍徒數十人興師問罪適有魯仲連其人者出爲排解許以厚殮并延僧禮懴數日其事始寢○是日午後又聞水西門下浮橋有某氏婦浣衣河畔偶一失足墮入波心刻下尙未將屍首撈獲河流盛漲一經沈溺挽救無從寄語居民幸勿以其懦柔而 
[上海官場紀事]  
　　江蘇督糧道兼辦蘇州關監督陸春江觀察來滬後於昨日午前十下鐘時乘招商局新裕輪船望天津進發各員咸至憲舟送别○正任松江府思詩農大守陛辭南下遂經滬上旋赴蘇州謁見各憲事畢命駕回滬昨日上午戾止滬城各員均至碼頭迎迓○上海縣保甲委員章二尹承銘差期已滿由江蘇臬司札委候補巡檢俞少尹瓜代 
[諭保催糧]  
　　現當開徵上忙錢糧之際上海縣黃愛棠大令恐鄉幾或有延玩等情因於前日飭傳各圖地保至案諭令從速催納違則重懲 
[兇犯發回]  
　　戳傷張八身死之兇犯張金元前經上海縣黃愛棠大令飭差押解赴省轅勘訊昨日仍由差役解回大令飭收禁獄中以待照例懲辦 
[咨照會訊]  
　　東興洋行係日本商人去年曾控通州陳源泰花號主陳芝濤圖賴往來銀五千兩迭經會審陳請律師担文到堂辯駁以東興毫無實據且往來摺子亦未登入故未斷結乃東興亦延律師上控照會關道憲劉康侯觀察特委上海縣黃愛棠大令訂期日領事至英公堂會訊 
[龜奴蠻横]  
　　龜奴阿招略有積儲貫屋英租界新淸和里中開設倡院前日傍晚有徐阿三者肩挑菽乳至倡院前換賣不知如何觸阿 
 
 

Page 3

 
 
招之怒喚集龜黨蜂擁　　担中盆盌樽罍之類毁壞無遺時某姓包車夫勸以婉言亦被擊至血流被面事爲某號巡街華捕所知將一干人　入捕房捕頭以龜奴兇横異常著押候解送公堂禀請訊辦徐遭此毆擊徹夜痛楚呻吟昨晨經鄰人舁送倡院中以後不知若何了結也 
[上海縣案瑣錄]  
　　婦人蔡吳氏控被蕭香全騙取銀兩前經訊供著傳氏夫到案再行覆訊前晚蔣剌史升堂集訊先據地保吳桂仁供稱吳氏偕雷貢錦住居西門外之銀河里蕭香全糾人搶刦雷姓家之番婦行至馬路被巡防局勇所見當卽拘住喚小的至局詰問以吳氏等在英界有案故由局員轉送至英界公堂至蕭香全攫取雷貢錦物件等事實屬子虚訊之雷貢錦供稱湖北人福建候補知縣在臺灣當過文案此次被蕭香全搶去之番婦係有友人在臺時送與職員吳氏名調紅其夫姓蔡吳有妹被蕭騙去去年職員因事進京吳曾將前情訴知遂由職員爲媒將吳氏配與陝西候補知縣姚永興出茶禮洋一百元珍珠一粒後姚永興至靖江將吳氏寄與職員不料蕭香全時來吵閙吳氏懼其惡給洋若干令立自後不敢纒擾據詎蕭不知進退又將職之番婦一名搶去旣在案下求請訊斷吳氏供稱婦人名喚調紅前年自臺灣避難至厦門途遇蕭香全言及丈夫在上海某洋行當買辦婦人信以爲眞隨之來滬借住名利客棧嗣又搬至泰安棧日用一切都婦人所出不料蕭忽昧良竟欲調戲婦人不允致相吵閙後被巡捕查知令蕭將婦人送回未經送去蕭又串楊永全之妻騙婦人搬至虹口袁正夫家居住二十餘天蕭香全供雷貢錦之番婦確係友人所送革職與吳氏通姦又將其妹紅綢賣與姚姓自知不合叩求免罪吳天錫及婦人吳紅　同供吳氏並未與蕭犯姦求察剌史得供着將吳氏等發善堂留養蕭香全交差着交出番婦到案並飭差查明蕭香全與吳氏是否有姦禀覆候核○梅徐氏控被黃胡氏毆傷前晚由蔣剌史升堂訊問徐氏供年六十有三本地人丈夫已故祇生一女許與黃胡氏爲媳胡氏以開設烟間爲業欲令女兒坐櫃女兒不允哭泣回家胡氏投巡局控告蒙局員老爺訊明諭令胡氏不得令媳坐櫃不料胡氏將烟間搬至新街仍欲令女兒坐櫃向論不依反遭毆打是以來案控告求請騐訊梅春供是徐氏之侄胡氏欲將媳婦勒令坐櫃嬸母向論不服反被毆傷求請訊斷剌史得供飭仵騐得面頰有傷痕一處着退去聽候核奪○顧晉發控楊全福掯贖田畝前晚黃愛棠大令倩蔣壽林剌史訊問晉發訴稱小的年四十有八以駕舟爲業胞弟名坤林光緒七年父親逝世後小的與胞弟析箸有十六圖内田三畝有奇倩顧阿福向楊抵得錢三十三千書劵者爲韓太來但此田小的與胞弟各有一半不得由小的獨自賣去是以備價贖回阿福勸令以一本一利償之楊堅不依允後又向贖知已被地保將田收入楊名下是以控請訊追坤林所訴與晉發略同楊供稱小的素習操舟與晉發鄰居光緒七年晉發將十六圖内田質與小的然此田前由小的與晉發合買顧梅生之業立契付過田價六十五千小的執田單晋發執契據浼朱四華繕立合同晉福供稱此事曾由小的介紹後與韓理勸兩造不肯允從以致涉訟韓供稱武生與兩造均是親戚此田實是晉發之産光緖七年質與楊處得錢三十三千後卽還過洋銀十八圓尙少十六千有奇言明贖回時付楚及向贖楊忽翻悔武生向之理勸令晉發再出錢六十千文楊仍不允范克儉禀稱小的充當地保此田原由晉發與楊及朱四華等合買計錢一百三十千文旣而朱之一股歸併與晉發恐有轇轕爰立合同楊執田單晉發執契據剌史判令晉發再給楊洋銀三百圓限二十日内將田單交與晉發執業著各具遵斷切結呈案 
[英界公堂紀事]  
　　浙江寗波府屬某邑人李章才娶妻阮氏年逾花信綽約可人前晚李因事未歸氏卽招鄰人李明倫至家喑昧情形非外人所能喻至昨晨李回家取物比至臥室與明倫遇不禁髮指眦裂喚三百十四號華捕一併獲送捕房捕頭令轉送公堂禀請訊斷屠别駕着分别管押○烟倡杜楊氏鴇兒楊郭氏之義女也數年前質與二馬路某龜子所設花烟館作皮肉生涯所得夜度資均由楊鴇取去近者質期已滿又被楊鴇賣入某花烟館冀得重金氏以苦海沈淪已歴年所今者秋娘已老不願再入火坑遂忿不欲生盡情哭駡事爲三百七十七號華捕查悉一併拘入捕房捕頭令轉送公堂别駕着暫交官媒收管○本届海鹽縣糧米由胡廷良包載來滬解交浙江海運局被般户朱受福盜賣糧米四十一石及事敗露逃避在英租界中胡四處找尋忽於昨晨在途相遇當卽扭住朱掘强圖逃爲五百零二號巡街華捕所見一併拘入捕房捕頭飭轉送英廨値日差據情入禀屠别駕著將朱受福暫行管押候示○王才興張寳林二人均甬江產也來滬後比隣而居頗稱莫逆後因微嫌以致不相聞問前日在大馬路某茶肆會晤言語之中互相譏剌繼竟爭閙不休經人理勸各不相讓後由茶博士喚三百八十九號巡街華捕拘入捕房轉送英公廨别駕著一併押候訊奪○婦人周朱氏生有一子小名阿全撫之育之已將成立詎阿全不務正業每喜與下流爲伍時將家中什物取出變賣氏訓責之下竟敢違忤氏無可如佑爰於昨晨扭阿全至英公堂喊控違逆値日差當卽禀知屠别駕著押候訊辦 
[法界公堂瑣案]  
　　醬圜弄居民浦兆榮之女八年前爲拐匪誘出輾轉售賣嗣因至上海义袋角糊絲廠内作工旋同女伴復至浦東爛泥渡茂生絲廠爲女工上月三十日潛回至家忽有劉陳氏者以走失該氏控之爛泥渡巡防局局員訊問之下飭將劉陳氏及經手租房之張榮堂移送法公堂鄭大令飭會捕局線勇會同包探至醬圜弄將浦兆榮及其女浦氏帶回捕房解案研訊奉飭押候查明覆核前日又有湖南人劉四林投案遞禀聲稱在吳淞當勇浦氏係小的之妻現在涉訟案下是以來案候訊大令閲禀飭交人保出昨禮拜四堂期包探將一干人解請鄭大令何繙譯會訊浦氏供先由劉廷海王玉堂等輾轉售賣與劉四林旋因饔飱不繼至叉袋角洋紗廠作工與張榮堂認識同至浦東爛泥渡租房與女伴三人同往絲廠工作旋又回至滬上家中别無他事張榮堂供與浦氏認識同在紗廠做工劉陳氏供住叉袋角約有二年與浦氏妯娌同居一處大令謂浦氏曰爾與丈夫在吳淞隨陳氏來滬何事從實供明浦氏仍供度日不週來滬工作大令謂爾前供由劉廷海王玉堂賣與劉四林爾之父母知否供稱不知當時小婦人隨王玉堂之婦至吳淞看會卽被留住不放初賣與赫正邦得洋四十五元王與潘長春分用後仍由王玉堂經手轉賣與劉四林得洋五十元大令謂爾有父母何不回家供稱被王留住不得脱身後隨劉四林不能度日先至叉袋角做工後至爛泥渡借住沈阿囝豆腐店内與女伴三人同居倩張榮堂作中日往茂生紗廠工作卽於上月三十日逃回母家浦兆榮供女兒在家尙未許字被拐後四處找尋無著劉陳氏等反向小的索人求恩嚴辦大令謂劉曰爾娶妻理應根究來歴豈能草草遂與何繙譯會商著將劉陳氏劉浦氏張榮堂還押劉四林交原保候過堂復訊○利喴洋行某西人控廖永年蔡何昌取去金鋼鑽約指及金對時表共値潣銀六百餘元輾轉售與朱渭生旋將約指押去經鄭大令迭次訊供交人保出諭令從速理償迄今案擱多時延不理楚昨日利喴西人遣其夥方士明投案求追大令著保人將廖某交案問朱因何不到廖蔡不答大令謂蔡曰爾將約指取去但應從速赶緊理明何以玩延日久尙未理楚蔡支吾以對馬德之供稱朱父現當五馬路公信洋行買辦朱避匿行中小的往尋反遭斥逐大令飭將原贓吊到再行核辦包探禀稱質期已滿早已售去矣蔡供稱正月初三日小的已將質票交還至二月期滿大令著將廖蔡仍交原人保出俟下期再核○萬生泰酒肆主王方德訴稱某日何阿順何阿凡林金標等數人前來沽飮不知何故與張友生等爭毆致毁去肆中火油燈幾兆焚如之禍檯桌亦被擊損是以將一干人送入捕房今日捕頭令包探解案請訊張供稱是日小的赴萬生泰飮酒擬向友人合巴稱貸不料何等無故逞兇何等同供稱小的等皆在某碼頭當找夫訊至此工頭顧鳳寳投案訴稱何等因何爭毆小的亦不知其細大令與何繙譯官會商之下著將張押候提到合巴再核何等交人保出○包探禀稱偷兒吳克順竊取某碼頭所堆烟葉因之拘入捕房翌日吳黨徐阿三竟敢與小的所雇夥役爲難是以告知捕頭一併拘案請辦吳供稱小的向當運糧大役烟葉在浦中撈獲徐供稱小的自顧何人安敢與包探夥役抗拒大令判令將吳押候笞責五十板徐枷號三日○包探禀稱積竊何炳榮獲諸護　河畔 
 
 

Page 4

 
 
在身畔搜出賊具詰知曾與馬同春竊取乾大昌之布二匹是以一併拘禁請懲何與馬互相推委大令謂爾等均非善類著押候嚴比○包探禀稱偷兒陳阿發用竹竿挑取殷萬氏家所晾之衣三件蓋卽矗天表之流也兹得拘獲人贓因卽告知捕頭送案請辦陳認竊不諱大令判令押候笞責一百板贓給還失主○包探禀稱緝獲竊犯潘玉廷面上剌有字蹟搜其身畔賊具及當票甚多今送案請訊潘供稱小的禄至上海當票等物自嘉興携來大令著押候嚴比○前者復興里泰和棧主婦趙張氏控其子金生不聽戒訓反向兇毆大令飭提金生研訊判責手心一百下發交攺過所覊禁昨日趙張氏投案籲稱兒子已蒙恩斷求免發所攺爲禁押捕房大令頷之命金生向其母叩頭服罪然後禁押捕房半月待其攺過後始准央人保釋 
[美界捕房瑣事]  
　　日商某甲住居有恒路第五十三號門牌昨晨至吳淞路某豆腐店購買礱糠一擔囑店夥某乙送往旣至甲家見有皮鞋一雙卽携之而去甲告知捕房捕頭飭包探石金榮將乙拘至押候解送英界公堂訊究○前日下午時有甲乙丙丁四人在北河南路錢業公所北首互相兇毆爲包探石金榮一併拘入捕房捕頭詰問原由中有二人係本邑產一名林掌林一名郁會會二粤人則一名吳阿全一名吳阿光稱被林拆壞竹笆與之理論恃蠻不服因之互毆林稱並未折壞竹笆實被誣指因與爭論捕頭見兩造頭面均受損傷不予准理令自投英界公堂控訴○偷兒陳石郎在吳淞路第七百四十五號門牌陳郁氏家竊得棉被一條途經包探石金榮緝獲將人贓一併拘入捕房押候送英公堂請辦○昨日上午有王姓小孩名連生者年約十齡左右在外大橋堍閒游適有某號東洋車自橋面如飛而下連生不及避讓致被撞仆車輪由胸際碾過受傷甚重某號巡街華捕立將車夫拘送捕房嗣因王姓見其貧乏不欲多事求免深究捕頭准之隨將車夫開釋孩送同仁醫院醫治○昨晨有西人某甲未知由何處乘第一千三百三十七號車洋行至密勒路車軸忽斷車夫踣地西人亦卽由車中跌出頗受傷夷西人忿極將車夫扭送捕房捕頭令將壞車存儲捕房車夫釋放候傳車主到案訊罰○昨報楊樹浦流氓朱金多陳阿三邢毛有等在老公茂門首向工人陳土土拆梢洋銀若干元陳控諸巡防局又訴諸捕房前日之晚捕頭飭包探施奎江查緝務獲究辦朱等早已聞風避匿祇拘獲邢毛甫一名解入捕房黎捕頭命押候拿齊羽黨然後解送英界公堂訊究并傳諭原告趙星星陳土土候堂期自行投案備質 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　南巿新碼頭南首虞某前年納某氏爲筳室至去年虞突圃荆而殂氏頓成痴癲語無論次虞父遂准輿去　奎福之請將氏嫁毛松林爲妻過門後病仍不愈毛心甚惡之遂由阿炳爲媒轉嫁與浦左　羅　某姓得洋銀若干圓氏至此蓋已三易所天實命不猶殊可憫已事爲虞父查悉情由遣家人投十六鋪巡防南局禀請追求局員鍾　　二尹立飭地甲巡勇將顧毛及阿炳拘拿研訊限日内將氏交案延則重懲○前日南巿恒生碼頭錫金公所司帳人方耀魁投十六鋪巡防中局　稱毛窺弄碼頭划船户夏和尙之妻杏妹每向錫金各米船肇釁致笿船户無處安身今日又向某船户逞兇請爲提究局員李蘭史二尹飭勇捉咨　麟訊杏妹供稱粘婦人係常州府屬無錫縣人以　爲家歴十有五年惟藉扁舟一葉往來於雲水光中自顧孱弱女流安敢稍踰閖檢是日難有鄰船繫纜實無礙於錫金帮米船不知方如佑挾有夙嫌任情誣控二尹謂前由該公所投縣禀請給示亦由爾滋事而起今尙敢怙　不悦乎遂喝令　頰杏妹苦求再四始著交的實人保釋○太倉州屬崇明縣人黃四老官嚴興道均蟄居高昌廟西首方十二圖矮屋中前日在廣東街爭設賭攤誘人擲骰以致互相口角扭作一團高昌　巡防局勇見之一併拘解至局局員判令將黃責臀二百板嚴責手心一百二十下　茖　攺過　結呈案然後騙逐出境不准逗留○前者流　張阿慶向船户冐稱大東門外浦江中支水更者任意勒索且動輙　取稻草竹篙本年二月　由鄉人任雨祥投十六鋪巡防中局控訴局員　蘭史二尹飭勇拘獲訊懲近日又向各船收取錢三十五文船户金阿元惡之投局訴　懲辦二户遂飭勇馳往拘拿○有無錫婦人江姓在楊樹浦某紡紗廠工作因乏子嗣遂撫同鄉婦人瞿姓之男爲螟蛤子瞿與江同廠作　　日相見江難謂他人子而愛護頗周迄今甫三閲月雚見　服式華美肥胖逾恒頓萌悔意向江索還江不允遂啓爭端前日傍晚散工時各激娘子軍一評曲直舌劍唇槍这下復以老拳奉敬繼互扭至楊樹浦巡防局控訴局員鄭厚餘二尹令將原被暫行看管候飭保查明訊核 
[蘇垣官報]  
　　四月初六日同知袁保基禀辭回滬知縣陳其壽由五庫　　　丁來寗　　飭知初次年備比𨌘盈收蒙給　委署事一次又富光祖由京引見回省並銷� 
管解京餉差直州判高攀桂江浦縣丞楊挽瀾新陽蔣元榕丹徒鍾顧賢通州湯　洹寳山巡檢王記　事　黃光建金山湯維淵奉　劉炳溧水吳　昌東　陳錫禒丹陽孫監儕委署金壇縣與史　煐均上海典史張廷墀陽湖李良波海門均禀知奉督府委解秋密人犯差卽辭府照　姚　　禀知奉府委赴常鎖公幹卽辭○初七日知縣周渡禀銷靖江　勘　坍田畝差典史范鴻錫禀知峯府委解秋審人犯赴上海卽辭○初八日府知事戴爾　禀知府藍秋魯人犯均巳起解發回從九高念慈請假赴孟河就　候補守備陳相林千總李芝中把總那紹武又黃德嫌外委李金魁各位均禀銷寄府監防棧秋審人犯差○初九日帶州府　　劉並補長洲縣主簿王兆麒禀謝奉飭赴任管帶　中水師　划管遊葉街胡昌實由沈　　　　帶查哨回　轅牌示照得四月分　應考試在省候補同通州縣直隷州州同州判無差各員月課定於本月十八日考試又佐　月課定于本月廿一廿二兩日考試 
[壽儀移賑第五次淸單]  
　　嚴筱舫觀察壽儀移賑淸單業經　　豈報今又奉到秦遠帆　　四十元　東　翁王違夫翁　葆之翁合洋廿元洋廿元　鎭心翁裘　圻翁各洋十二元陳子琴章文甫二翁各洋十元嚴散甫邵　偷陸良佐來　號劉惟　周　蔭嚴鴻志嚴克明嚴　堅嚴鐵生嚴信煊　久生姜金生方佐庭合洋十元李　吾太史李嘉翁各洋八元楊國銘陳卜年彚源號各洋六元方其　施帙靑何　堂陳君杰　　　　藝生王子靑馬仲明　生初錢逸雲劉益幹合洋六元馬裕貴戚　二周子　席志前胡二梅趙馥疇秦明軒虞洽卿尤敬陶裘景恂黃恆甫張厚卿吳梓梅十三位　洋四元王旦　翁少君錦祥洋二元是批訃收到洋二百廿八元再請登　布昭公鑒再第三批淸單内程耀功翁洋二元功字悞作初字第四批柳寳彬翁洋二元賢字　作啓字　　　明[  上海六馬路仁濟善堂司謹啓]  
　 
 
 

Page 10

 
 
   
 
