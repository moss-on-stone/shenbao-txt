# 1921 - 349 - 4917544

 

Page 1

 
 
   
 
 

Page 2

 
 
   
 
 

Page 3

 
 
時評 
[暫休與决裂（冷）]  
　　日代表謂魯案之談判係暫時休息而非决裂余謂北京新閣之進行亦然蓋梁直間之條件尚未談妥而疏通之力尚未達到故暫作休息以待進行也 
　　夫直與梁之間固無不能兩立之道除梁之外又無人願組内閣而代閣之期限又若是其促迫故梁之组閣幾有非成不可之勢然則今日雖有停頓豈即决裂哉 
　　况乎此僅就梁以外言之也若梁者固非愚騃之人今日而出組内閣必亦有不能不出之勢又豈肯一有挫折而即放棄哉故曰京電雖云頓挫亦暫休意也 
[命令]  
　　十二月二十日大總統令　外交總長顔惠慶呈僉事李殿璋懇請辭職應照准此令 
　　又令　司法總長董康呈署江西九江地方審判廳推事陳景昶因病辭職應照准此令 
　　又令　馬思給予二等嘉禾章此令 
　　又令　山畸誠一郎給予四等嘉禾章此令 
　　又令　陳延芬晋給四等嘉禾章此令 
 
 

Page 4

 
 
[國内專電]  
　　北京電　吳佩孚病痰醫生勸靜養免勞腦致吐血聞盧永祥巡閱閩浙張勳巡閱蘇皖贛爲内閣交換條件大頓足謂曹巡帥何苦入京今日張作霖見某言曹吳爲此問題爲梁閣梗予擬即回奉天專管東三省外傳梁閣令下未必（二十一日下午十鐘） 
　　北京電　昨張言備車今晨確已備好但仍俟徐挽留曹亦言備車尚未備均不像决絶意閣勢尚混沌原來曹甚易與幾句三哥一呌便有磋商餘地不若張之果决惟曹左右有軍師得以使曹且與洛陽往來電甚密總之此回排戲者張志潭與葉恭綽且看其鬭法之手段（二十二日下午三鐘） 
　　北京電　張作霖讓步張勳巡閱延期兩月發表且許直多保閣員外之優差缺形勢稍緩和 
　　北京電　梁士詒以曹吳反對昨謁東海請另擇人組閣徐慰勉一面與曹吳疏通聞曹吳意如梁能答應報効軍餉若干即可承認顔惠慶昨入府請三日内速定正式内閣徐極口答應銀行界亦反對梁士詒組閣並有勸其出京消息 
　　北京電　梁士詒答應組閣吳佩孚反對曹錕已允疏通昨晚梁邀請重要人物二十餘人在私宅會議登台後政策（二十一日下午十二鐘） 
　　北京電　張志潭昨赴津約集新議員數十人爲反梁運動 
　　北京電　葉恭綽派漢口某報經理王某及路員鄭某疏通吳子玉 
　　北京電　曹錕面請東海西北疆吏斷不能更動並請速眞除甘陸徐已允（二十一日下午十二鐘） 
　　北京電　太議代表團第一批已行二批亦行三批正部署行裝魯案恐延至閉會後解决（二十二日下午九鐘） 
　　北京電　外部電外表團關九龍大連旅順等租借地所製之鹽應加取締無論經過任何關卡均照章納稅（二十二日下午九鐘） 
　　北京電　美京電膠濟路列年投資及修理費中日組委會并聘英美專家各一人公估免日本任意開價（二十二日下午二鐘） 
　　北京電　美京電二十一條撤回如不能辦到則修正之處應由中國提出爲準列國甚恐中日對手交涉必下中國吃虧故主張仿魯案式参加英美委員（二十二日下午一鐘） 
　　北京電　昨下午五點半英使訪外長談太平洋會問題四點法使訪外長爲山西法商購貨案已了結 
　　北京電　郭則澐舍僑工局另組織一僑務局故僑工局長二多不肯接銓叙局任（二十一日下午十二鐘） 
　　北京電　漢口交涉員代理俄國領事事務所需經費財部着由地方銀行通融以後在鄂官欵内撥還 
　　北京電　嚴恩槱電部留美學生困苦留則飢寒交迫歸則川費無着債主逐日逼索業已興訟乞速電滙美金二萬元（二十二日上午十二鐘） 
　　北京電　黑吳電日人擅赴黑河未得地方官同意被匪傷斃多人係咎由自取（二十二日下午十一鐘） 
　　北京電　劉湘復外部請切電代表團主張撤退外兵至外人生命財産保護歷年兵燹中國何嘗放任 
　　北京電　贛省請借丁漕謂該省財政會議决案昨樂平等十六縣士紳電請勿許借漕（二十二日上午十二鐘） 
　　北京電　昨午勞農代表拍開司派秘書狄西訪朱鶴翔爲住所問題 
　　北京電　陜馮電二十七團顚（十一）克復大柴關嶺現向留壩進攻 
　　北京電　陜馮電院邠州又被圍郭金標彈盡糧絶（二十二日下午二鐘） 
　　北京電　西安查烟宋大員報告陜北榆林道屬確無烟苗 
　　北京電　今長至日各機關停值 
　　天津電　駐美國民津代表電太會閉會在即二十一條已不提入我國讓步過多請迫政府督責專使抗爭（二十二日下午十鐘） 
　　漢口電　武漢兩商會電京請轉知施顧王堅持收回國稅自由權提案又逕電施顧王謂外傳會外另有秘議會議及四國協定滿蒙除外魯案直交等惡耗務乞極力抗爭商民誓爲後盾漢口太平洋討論會内十四團體亦電施顧王余蔣請一致力爭並通電全國主持省議會除電我代表外尚另電各國代表乞主張公道 
　　漢口電　蕭電委趙榮華爲施鶴七屬善後委員長昨又派副官王翔禎課員鄒育才携洋二萬銅元一萬赴施犒軍 
　　漢口電　學界散放傳單反對郭肇明代教廳長現劉保錢葆青繼任教部擬任沈宗培（以上二十二日下午八鐘） 
　　香港電　寒（十四）日孫在桂林集軍事會議許崇智李烈鈞蔣尊簋均列席議决（一）討伐令暫不頒（二）駐韶福軍暫緩入湘已電李遵辦（三）孫在桂林度歲（四）議定大本營條例 
　　香港電　葡使符禮德昨又來省交涉澳案符主張以駐港法領爲此案仲裁員惟粤政府仍持前議主以美領拍開士充任又京領袖使館電促符北返向京交涉惟符仍主與粤開議 
　　香港電　公用局限自來水公司於十三個月内籌設河南分所否則撤消其專利案 
　　香港電　元旦日各工會舉行禁烟大巡游 
　　香港電　國會定敬（二十四）開非常會議討論魯案問題 
　　香港電　某機關消息唐繼堯哿（二）（十）由柳起程赴桂林 
　　香港電　桂官商擬設維持紙幣會　　香港電　陳炯明對粤政見一整頓金融二裁兵減政三考察吏治四擴充巿政（以上二十二日下午五鐘） 
　　香港電　昨國會談話會除議催經費外丁騫提議太會中國提案無解决恐失敗應由國會去電力争定敬日開大會討論 
　　香港電　昨令關郵電附加賑捐由一月銑（十六）日停收（以上二十二日下午七鐘） 
　　福州電　馮祥光報海後灘浮橋已停工（二十二日下午二鐘） 
[國外專電]  
　　華盛頓電　法國正式接受海軍比例海軍問題現待討論者僅輔助艦但此事殊不簡單因英國必反對不合比例之支配將以全力在全體大會爭潛艇之廢除也英國雖奮鬭未必有效其他四國皆决計保留潛艇不過美國有一部輿論主張廢除耳遠東問題年内未必提出下星期休息三日今後兩星期將僅爲輔助艦辯論所佔去衆意遠東事件除魯案或有討論以期解决外餘恐無甚進行即魯案討論縱不釀成决裂亦非一時所可結束至於滿洲與二十一條要求事列强以事殊棘手一經提議勢必堅持不下馴致會務停頓故咸有尀色據日人非正式文告日本絶對不願討論此事僅允備文說明其地位西比利亚問題尤無討論之望（二十日） 
　　華盛頓電　魯案談判停止名爲候東京答案實則鐵路付欵方法不能同意雙方皆不願再議中代表稱談判已達無可進行之點續議與否何時再開會惟俟日本决之日代表稱願公佈已談判之情形但未得東京訓示以前未能進行因所予讓步已超過訓示也日人非正式觀念以爲中國在財政上不能如約以償故未可接受短期付欵之請如中國果有現資則何爲不償付已欠日本之欵（二十日） 
　　華盛頓電　新聞記者詢日代表加籐列强協定尊得中國中立設西比利亚有事日本尚可用南滿鐵路運兵否加籐答曰此爲　釋公約之問題余不能答觀此則列强尊得中國中立之說仍虚有其名（十九日） 
　　巴黎電　英法兩總揆所議之難題爲英法協約果須繼續乎如須繼續則將來協約應用何種形式乎依現有諒解對土和約簽字之時即爲英法協约期滿之日近數年來協約無期延長滿擬美國可加入如威爾遜所允但華會氣象殊無美國加入機會（二十日） 
　　華盛頓電　昨白宫文告謂哈定總统之意以爲四國協定不包括日本本部此說頗引人注意未幾白宫消息又稱總統現悉美代表已承認約文包括日本之解釋故總統不反對此项解釋参議院反對派遂稱約文意義不明雖政府領袖亦解釋互異紐約時報亦訾議四國協定文義含糊加藤對於約文解釋不願發表意見但謂應作何解須由東京决定（二十日） 
　　華盛頓電　紐約五大報紙時報世界報傳驛報郵報地球報皆反對潛艇大可注意（二十日） 
　　紐約電　愛爾蘭輿情以爲英愛和約無論批准與否必交國民大會公决方可保持和平英報訪員頗以將來國民大會之結果爲慮蓋恐感情用事投票難期不挾偏見反增惡感再起戰禍（二十日） 
　　華盛頓電　羅文幹李鍾岳李景曦鄭天錫吳葆諴等二十一人今日由華盛頓起程赴西雅圖乘華納溪號船二十四日放洋王鴻年王揚濱等七人昨乘胡西爾號船離舊金山鍾文耀二十六日出美京鄧萃英一月五日可抵滬（十八日） 
 
 

Page 5

 
 
   
 
 

Page 6

 
 
[交通大學無線電]  
　　華盛頓電　日代表解釋魯案談判之中止謂係暫時休會並非决裂 
　　華盛頓電　正式會塲之談判現已停頓但各代表仍繼續商榷冀使大會得及早解决各問題 
　　倫敦電　泰晤士報論潛艇問題謂法國對潛艇之態度使人扼腕海權弱小之國及一二海權並不弱小之國或以贊成法國意見與己有利實時則潛艇之爲物最易妄用保留此種利器究與何國有益此可不待辯而自明也法國以爲需此戰具以固國防而禦外敵不知其欲防禦者究爲何敵法國既保留潛艇則海權與商業國勢必亦保留可抵制潛艇之防具國家之已受德國潛艇之害者斷不昧然不防及此害之復作彼在華會唱保留潛艇者亦有鑒於此否云云 
　　華盛頓電　参議院所通過明日起休會至一月三日之議案已在衆議院成立 
　　巴黎電　官塲傳述白里安在倫敦與喬治會議時堅不允考慮德國專家所提減輕德國賠欵之議 
　　華盛頓電　農部估計一九二一年至一九二二年全世界棉花收成共爲一千五百十九萬三千包自一九○○年後以此屆棉收爲最小 
　　倫敦電　希爾新福傳來消息謂赤塔政府已向海参崴宣戰莫斯科有出兵助赤塔之說（以上二十二日到） 
[特約路透太議專電]  
　　二十一日華盛頓電　休士氏致白里安氏之函詞意爽直而莊嚴謂現擬之辦法已大有利於法國使法國海軍比例力增多一倍法國建造新主力艦十艘之議規模太大將引起極大困難在事實上此議斷難通過吾人爲法國利益計望法國注其實業與資産之全力以恢復其經濟增進其福利而不浪費於戰艦之擴張當吾人極願扶助法國完全恢復其經濟生活之時而有法國擬以億萬金錢用於戰艦之消息定將令人失望深願此事雖造成大會迄未遇之極困難局面尚可和平處置之云云 
　　二十一日華盛頓電　法國海軍大將台邦氏現正從事規定法國擬於十二月二十二日提交海軍委員會爲防衞用途至少之潛艇與其他小艦噸位數額薩爾諾氏宣稱英美日三國之潛艇力不能作爲法國潛艇力之標準蓋法國所需者有無可再减之必要台邦氏謂法國在戰爭中盡其能力以謀和平而卒未達和平法國今縮减其海軍噸位實應美政府之請而爲之明意國之海軍政策將以所派給法國之噸位爲標準 
　　二十一日華盛頓電　中日談判之停頓乃膠濟鐵路付欵與管理問題彼此未能同意所致中代表稱日人不允收受現資欲將路欵分二十年攤還惟許中國十年内償清債務中國則欲分十年償還而在三年後有清之權日人僅允五年後可償清日代表又要求用日人爲車務總管總技師及會計員云日代表埴原告人謂日本已屢有讓步中國則無一讓步日本以爲任用日人車務總管爲維持路政及保護日人利益所不可少者 
　　二十二日倫敦電　美國参議院之批准四國太平洋協定尚屬疑問哈定總統於星期一日發表一文答覆某方面關於協定文中第一條太平洋島嶼所有地及島嶼佔領地字意是否含括日本在内之疑問總統之意以爲約文不包括日本本身諸島在内但旋又發表一文謂大會解釋既以日本諸島包括於四國協定適用範圍之内渠亦不反對此種解釋前後兩文發表後反對批准者遂據爲口實参議員波拉氏稱此約文義含混雖總統與國務卿且不能解釋其議而無所牴觸再此約使美國負有遇日本爲中國或俄國所攻時須援助日本之精神上責任此亦爲批准之阻力衆意此約須另加詮註否則参議院必附以釋明意義之保留條件而後始批准之也此事可視爲不幸因日本曾受委員會歷時頗久之討論日代表初以爲將其本國包括在内將損其尊嚴也此外尚有一事亦引起華盛頓人士之大注意者爲山東鐵路問題之停頓一般印象以爲日本所要求者含有犧牲虚影保留實質之氣味 
　　二十一日華盛頓電　参議員里特氏今日在参議院抨撃四國協定謂哈定總統所稱日本主要島嶼想不包括在内一語足見日本執政家又有外交談判之遠長結果矣明晨吾人醒起將見吾人已允保護全部英帝國矣蓋英帝國亦可包括於島嶼所有地及島嶼佔領地之内也 
世界路透電 
[法國之海軍主張]  
　　二十一日巴黎電　白里安氏今日語晨報代表詳論華府會議後海軍形勢謂法國願接受主力艦减少之比例但必堅主保留小速之巡洋艦與潛艇俾自己保護其袤長之海岸線及與殖民地各部分相啣接 
　　二十一日巴黎電　維維亞尼氏抵巴黎後語客謂華府會議非俟有關係之各國發表意見後不能獲切實之結果德國於製造窒人呼吸之煤氣未有停止或限制之保證則法國終難自安至於潛艇問題則法國需多數之噸位保衞法國與其殖民地間之交通與英國同 
[全歐會議之發軔]  
　　二十一日巴黎電　據巴黎回聲報載稱全歐會議將於一月間在法國里維拉舉行 
　　二十一日巴黎電　英法兩總揆在倫敦交換意見雙方態度極爲和好據哈伐通信社特别代表稱法國專家已提出一切事實證明德國有繳付下屆賠欵之能力白里安氏現與英外相克松爵士討論法土條約與希土息爭問題歐洲經濟善後事爲兩總揆談話之主要目的今仍未解决 
　　二十一日倫敦電　英法會議關於財政專家所提出賠欵問題之報告尚未完全商得同意惟已商妥辦法將該報告作爲與其他協約國討論之基礎開恩斯之高等會議德國無代表與會惟或將邀德國代表助同討論 
　　二十一日倫敦電　首相喬治氏本擬於聖誕節赴克里西士今因與白里安氏之談話發生困難故已作罷 
　　二十一日倫敦電　英法兩總揆談話後决議於一月中旬在開恩斯開高等會議解决賠欵之爭議白里安氏即將回巴黎 
[奥國今狀]  
　　二十二日維也納電　政府得國會之特許迫令寓奥之人即將其所有外國紙幣或外國債劵易外國圜幣或奥國圜幣之國債劵違令者至大之科罰爲苦役十年 
　　二十一日倫敦電　奥國於十二月十六日與捷克斯拉夫國訂定協約加入三小協約歐洲政治將因以有重要變動該約條欵已於今日在奥國國會宣讀約中規定兩國互允履行聖哲門及特里亞倫和約並於政治上及外交上互相輔助以期維持歐洲之和平及防杜前朝之恢復 
[新芬黨與和約]  
　　二十一日倫敦電　新芬黨國會討論和約歷時甚久預料星期四前不致有决議昨日之討論反對者與贊成者爭持甚烈伐勒拉氏提出之修正稿上星期内國會已秘密討論三日之久因伐勒拉氏堅主嚴守秘密故辯論之進行殊受妨礙昨日米爾羅氏演說贊成該約宣布伐勒拉氏之誓言伐勒拉氏斥其洩露秘密當時情象頗形擾攘今日續開辯論會時杜菲氏主張接受該約謂該約予受爾蘭以數百年來未得之權利無可更代前柯克巿尹之妹美克斯温尼女士痛詆該約謂國會若予批准渠擬以畢生精力教訓愛爾蘭兒童告以該約乃歷史上最大之欺詐國會於是乃宣告休會 
　　二十一日倫敦電　新芬黨在特比郡菲尼地方擄去愛爾蘭共和軍之逃兵十五人警察追撃之旋在某處激鬭新芬黨死六人傷二十人被俘五人所被擄去之十五人爲警察奪回十三人並獲子彈頗夥 
　　十九日倫敦電　威斯明斯報政治通信員豫料愛爾蘭對於烏爾斯特反對重定界線事將發生内戰 
[各國近事記]  
　　十九日倫敦電　葡國發生革命雙方死傷甚多醫院爲之人滿上星期組織新内閣之里爾氏在開戰前偕同志逃亡生死不明 
　　二十日華盛頓電　参議院海軍股員會不允討論参議員金氏主張停止現在建造中之主力艦工程提案 
　　二十一日倫敦電　日本商業視察團今日謁見英皇提出陳詞謂此行目的乃在與英國領袖商家會晤以期英日兩國之連鎖更爲緊密云云英皇答謝如議 
　　二十一日柏林電　克虜伯廠報告本年獲凈利九千八百萬馬克上年爲七千九百萬馬克其鋼製出品已達戰前百分之六十 
　　二十一日倫敦電　勞農政府外交總長抗議華府會議討論中東鐵路問題因未邀俄代表與會之故但稱如中國能予某項保證則俄國亦願交還該路 
　　二十一日巴黎電　福煦上將與維維亞尼氏已於今日由華盛頓回抵巴黎 
太平洋路透電 
[日本政友會之主張]  
　　二十一日東京電　政友會今日在總部開會通過政策宣言書極言國家當凖備與他國作和平競爭之必要蓋他國之能力此後可集中於東方且各國均聲明擬以全力經營教育之發展與經濟狀况之改良也首相以會長之資格宣稱華府會議已獲重大之成績此後各國關於太平洋·中國·及遠東其他極重要問題可得和平之諒解此事極堪滿意現信政友會將協力經營前首相所定之政策及增進國家之實業製造力俾可與列强並駕齊驅蓋日本目下之實業狀况仍見孫於列强也 
[公電]  
　　安慶來電　東報轉安徽旅外鄉先生均鑒省有電燈廠及未辦成之自來水價值二十五萬元前經議會及軍民兩長列爲定案如招商承辦須照原值二分取利乃當局與馬伯瑶私相協議將原值减爲十萬元按一分取利定本月哿日接辦各界以公産損失太鉅面見省長陳述理由請求公布招商投標業經自認錯誤允再考慮令緩交代詎哿夜突令盧恩澤以商人資格帶武裝巡警强迫接收棄信食言行同無賴不惟損害公産抑且正義無存徇私弄權羣情憤激迫懇飛電當局一致抗爭以保公産而免暴横安徽省産保存會陳紫心等九十二人叩嗎 
國外要聞 
[美人對華會中國問題之觀察]  
　　世界新聞社譯美國人里郤哈敦氏Richard　Hattan氏華盛頓通信云華會開後之第五日中國代表施肇基氏即在太平洋遠東問題委員會中發表一宣言詳細說明北京政府對於遠東問題之態度日本代表與他國代表對於施氏之宣言均不加評論唯日代表方面有緩日發表答復之暗示觀察形勢似各國代表對於遠東問題皆有不願公開討論之傾向衆意咸覺遠東問題較減軍問題尤難處置各代表之對於减軍問題願意發表意見者對於遠東問題則直不肯有所表示 
　　美國方面並未有出首提出遠東問題討論之企圖各國代表中頗有以美國任令中日兩方自行接洽爲怪者然各國代表對於遠東問題實皆不熱心與對減軍問題之態度大異就現狀觀察遠東問題中之某某方面恐將於秘密會中談判之以前許多公開討論之誇張殆皆將置之不顧聞此種辦法係徇日本之意蓋彼最怕公開談判此等事情也惟中國方面提案之大綱則或將公布之耳 
　　聞施氏提案中主張維持開放門户主義並請廢止一切關涉中國之密約以後此種條約概須公布至於山東問題及將來外國在華讓予權問題施君均未提出詢諸與中代表接近方面謂中代表不預備提出具體案須視關係各强之意見再定方針 
　　觀中代表之態度似認日本控制滿洲蒙古一層爲中日問題之焦點彼等以爲滿蒙兩地乃不可分拆者在大會中必須合併於一項目下而討論之預料中代表對於滿蒙之中國主權無論日本人如何壓迫必將不敢放棄之日來謡傳日本或將放棄其對於西比利亞及中國若干部分之權利要求恐未必是事實不過爲日本人組織良好之宣傳運動之一部分而已從事此種宣傳運動者除日代表同來之大批日本新聞家外亦有收受日人巨資之美國著作家爲其鼓吹 
　　中國提案共含十大綱即爲中國之願望其中有尊重其領土歸還其侵地取消特别權利廢止治外法權撤回客兵及不干涉其内政外交等項簡言之中國要求一自由獨立國家之權利此種要求實爲極合情理之要求列强對於中國施行侵略政策由來已久使中國不能自管其事失郤獨立國家之地位今中國求解放此種束縛寗非極合情理者耶 
　　况中國並不要求侵奪其主權佔據其土地之各國立即放棄彼等之要求退出中國之領土彼僅請列强承認其自由獨立國家之資格及生存權移去其經濟上商業上政治上之束縛然亦並不請求立即移去之夫列强之中爲自己利益起見侵略中國不顧中國人民中國國家之權利有歷時已半世紀者對於中國此等請求能不惕然心動乎 
　　中國要求之合於正義固無疑義苟有批評其爲不當者凡公平之判斷家决不聽受之然中代表提出此等要求之狀態則不免含有弱點弱點維何即中國發言人之措詞與態度猶嫌軟弱此間中國之友頗願見其態度更加嚴峻耳 
　　雖然所謂中國代表者實北京代表也南中華民國總統孫逸仙近曾在此發表宣言聲述彼之政府之地位與目的斯誠不愧爲朗然之愛國的聲調就美國公衆言之凡確知中國大局眞相者莫不表同情於南方張作霖之爲人在六個月之前美國殊不注意之今日則知張爲操縱北京政府之人而操縱張氏者又爲誰何亦爲美國人所深悉北京代表團而有此種背影殊不足爲中國聲訴案情之助總之美國輿論甚願見南中華民國有代表團参與華會誠以美國人民之信任孫逸仙總統與其政府過於信任北京當局此雖似言之可異而事實則固如此也 
[維也納通信　般屋憂時語（中實）]  
　　（譯述界無獨有偶之誤傳奥總統濟世利民之著述） 
　　語云百聞不如一見徵之譯事聞見偶有出入尤有毫釐千里之差如在民國八年上海大陸報一載潘漪來女士回國調查商務事經四月十四日之上海各報同時譯載其中Corn一字或作大米或作大榖以上海八種大報對觀惟有一種逕譯作玉蜀黍夫以玉蜀黍爲民食主要品在未抵美國之著作家固不能一望了然無所誤解猶之初抵法京者或不免以地方官廳市府之名Hotel　de　Ville誤爲『旅社』之名也 
　　天下無獨有偶之事正多奥京亦有一笑話與巴黎Hotel『一字兩可』之傳誤相彷彿奥京外交部大樓向爲奥國皇室會舞地都人士咸以般屋稱之其前方塲名般屋坊德文般字出於法文Bal其意蓋爲『般樂翔舞之盛會』德文般屋Ballhaus一字意即爲會舞塲而屋前方丈地般屋坊Ballhausplatz之美稱亦即由此而起聞往年有某君迻譯緊要文件至Ballhaus字樣不曰奥外部而曰跳舞塲進呈公使曾被嚴詞申斥其不幸之誤會似又足爲我譯述界添得一種談話資料 
　　今此饒有趣味之般屋外部大樓在奥國改爲民主政體而後尤足引起各界人士注意蓋奥大總統公府今日與奥外部分占此般屋大樓猶之美國華盛頓號稱『蓋彼者』Capitol之國會大樓分設立法司法兩大機關此種辦法頗足以顯民主國政治清凈純樸之本色而以奥地利目前境土與人民論方之往昔遠莫能及公府雖居全國中樞似亦不必鋪張門面不如黜華崇實之爲愈云 
　　外交人員晋謁總統者車進大樓口步行升右階登樓轉向左進抵更衣大廳免冠杖卸外衣至秘書廳秘書長歡然起迎廳正中置長案排列報紙如林沚蔭橋梯弩鹽堡各日刋柏林銀市日刋等共計二十一種臨窗祇兩秘書席狀甚清簡非若尋常歐美各國各部辦公室之簿書旁午廳之四周地毯椅面花紋錯列均屬古色斑爛右進大廳爲來賓坐候之所全部陳置爲蜜綠色室隅置一大地球儀臨窗置高可及肩之彩花大磁缾一對自遠望之益感明凈更進爲客廳全部設置爲淡紅色門開處有一吏著常服先入趨啓廳後一室之門冲襟道貌皓首長髯之文治總統翰因禮博士Dr.Hainisch含笑緩步出先與公使一握手繼及参隨終乃肅客入座其時廳中左右設兩長案右案之上置一電鈴似會議席左案之上設一烟灰盤一望知爲賓座總統背窗面同内與秘書長遥遥相對各據長案之一端公使参隨分列左右總統扼腕縱談時秘書長亦力扼其腕頻動指指似聚精會神刻刻從旁計慮者 
　　總統對黄榮良公使言謂承惠貴大總統近著『大戰後之中國』一書反復展誦覺其中極多精義如中國習慣在尋常一市肆工役棧夥亦經拼凑股分沾潤　利此種制度尤足耐人尋思隨請黄使以中國近情見告黄使言世界各國美利堅可稱盛治但有時田野未闢荆榛遍地尚乏人工爲之墾治中國則此等大塊荒田殊不多見中國農民以勤勞著從不較量時刻更鮮同盟罷工之舉奥總統乃喟然曰大戰後之世界惟農可以自活惟勤工可以自救予昨者下鄉察視幸奥民尚知勤工農作前途或有可望予今正從事一新著其要旨即欲闡明一種經濟原理意謂向人借債其所納利息不必專屬現欵如蓄牛者以一母牛貸與鄉民鄉民蓄養母牛每日得乳不能得有母牛所産之犢以犢歸還原主即足以代借貸之利息若由此義擴而充之此後凡向他人有所借貸人工即可代利息不必專以金錢爲利息矣但全書立論須恃世界文明古國之習欲慣例爲依據現正從事旁徵博采云云黄使又言國步艱難僅屬一時之事一國之所以能永久存立於世界者必有其道義上一種特異禀賦如我中國古聖賢立說謂爲人之道貴能自制人必能善修其身乃能善治其家善治其國此即我中國四千年維繋人心之第一要義我中國人有自制之决心無破壞大局之行動故其信用尚能久存於世界如日本銀行中至今尚喜僱用多數之中國人其他各國對中國人之信賴心更無論矣日本人亦有一種長處即其善於效法勇於進取也我中國夙以保守著稱於世界但近年歐化輸入極速不患其無大改革予所望者此後之中國人尚能如前善自仰制不忘古聖賢相傳之正義耳翰因禮總統倾度耳而聽略無倦色其時般屋大樓外國民公園萬木凋零雖益增其憔悴而此文治總統勤劬憂國之神情不覺爲其一時之希望心所激發略見怡然自釋矣 
國内要聞 
[北京所傳魯案談判消息]  
　　魯案中之膠濟鐵路收回問題據北京外交界所得消息連日中日代表談判仍在進行但日本方面純爲被動的每次談判均由我國提議日本代表只對之加以贊否耳我國代表自提出收回鐵路辦法之細目後連日即就細目詳細討論上星期六日（十七日）之談判爲收回該路欵項之出處問題我國主張完全有自由籌欵收回之權日本則主張須向日本借欵收回藉以保留日本在該路之權利即受最低額利息亦所不計我國代表絶對不承認向日本借欵亦不承認日本保留權利須完全由我國自籌欵項其交欵形式則以債券行之分爲六期第一期自山東問題協約簽字後九個月内交欵限三年收回日本始終未允雙方爭執不下兩國代表之爭諭尤爲激烈情勢險惡談判幾致破裂最後仍是日本讓步結局欵項可由中國自由籌備不必定須借日欵惟收回期限尚無結果日本之意無論如何不允九個月交欵但結果或可圓滿解决現外交部亦已接到施顧王三代表之報告大略情形一如前述惟收回鐵路之欵額究爲若干尚無確報祗賠償委員會前所决定之五各三百萬金貨馬克則已確定其餘日本占領該路後所投之資本日本方面雖自稱約日金三千萬圓然一面之詞我國當然不能承受最後或須另組評價委員會由專門家評定後始可决定至於提交大會之期據三代表所報告至遲不出一星期然則本星期内或可提出大會也 
 
 

Page 7

 
 
京中將開外交國民大會 
　　定雲南起義紀念日 
　　北京各團體國民外交聯合會昨日（二十日）假舊簾子胡同十五號開外交國民大會籌備會由劉冕執主席宣告討論國民大會之進行方法多數决定日期以雲南起義紀念日（二十五日）爲最適當地點假中央公園無異議通過次舉北京全國商會聯合會代表李家源及羅正緯接洽京師總商會復派代表與中央公園董事接洽屆時請將公園開放一日至於是日所發表之文字已大致决定如下（一）勸告日本國民書内容爲國際再不可有侵略的政策以答復該國人民勸告我國統一之雅意（二）我國民對於四國協約之宣言（三）魯案主張無條件　還（四）主張取消二十一條徵求國民同意除以上决定外復推舉國民大會之總務文書會計庶務新聞各股人員時已六時主席遂宣告散會 
[曹張會商中之内閣問題]  
　　曹錕此次經東海及張作霖之敦促訟前晚七時到京據聞對於内閣問題意味之間似不甚滿意但以飯已成熟不能不與張作霖共同商搉曹本定昨早到府面見東海因張作霖往訪對於閣事略有談論午後三時始入府謁徐接晤之内容雖無從揣測惟聞曹氏對於任何人組閣忽有不加参預之表示語氣之間不甚愉快但府奉兩方對梁士詒繼任似已確定或因曹之意見稍有不同發表尚須有待至閣員名單近日外間傳說紛紛不一有謂外交顔惠慶·内務齊耀珊·陸軍孫烈臣·海軍李鼎新·財政張弧·司法王寵惠·交通徐世章·教育張一麐·院秘書長葉恭綽有又有謂陸軍一席曾擬張紹曾及鮑贵卿然兩人均表示不願將屬之趙玉珂（係曹所推薦）教育一席有推傳增湘之說但傳氏自以年老教育經費困難不願擔任交通一席仍定葉恭綽院秘書長則以陳垣擔任者要之非俟總理發表閣員之支配决不能確定也 
[財部兩次長之暗潮]  
　　國聞　訊社北京通訊云鍾世銘以期在鹽務署多年老資格因與高凌霨有戚誼得升任次長兼鹽務署長外傳因奉一關係乾實不盡然鍾於奉天方面祗憑吉黑榷運局長代向奉張前說話而已實則與奉張從未見面此次張氏到京始登門趨謁並從鹽欵項下騰挪三十萬元撥奉軍邊防費以求得張之歡心然鍾本直隸人又恐直曹不悅也嘗派其鹽署新聘之顧問錢崇塏赴津向曹銳表示並非奉系不意曹察知其情大加申斥外傳曹曾命人將錢看管或故甚其說但錢原在曹處有諮議一差則因此被開除矣鍾亦憤怒乃一意趨承奉系藉作護符奉張到京除籌撥奉軍費力獻殷勤外更挾其財政計畫向張陳說此項計畫書即外間所傳欲以鹽餘作擔保發行特種國庫劵八千萬也或傳六千萬或傳四千萬實則數目尚未確定視能做到如何地步始定　行數目若干但至少必須發行四千萬以上將以二千萬爲度歲之資餘以整理鹽稅抵押之零星小欵奉張　鍾之計畫甚加贊賞說者謂鍾在今日之財政界比較高羅之無用已算大出風頭矣然發行國庫劵之計畫仍在停頓之中且有難期達到目的之勢緣此種計畫係抄襲以前成文潘復時曾三次發行短期鹽務特種國庫券數均爲三四百萬故能實行今欲發行數千萬之巨額其難點尚不在稽核所外人之是否同意乃在北京今日恐慌之金融巿塲此巨額之國庫券實無從消納且所謂以二千萬元度歲者必須以此券換得現欵以如此短促之時間而欲吸收如此巨額之現金爲事實上所不可能故此龐大之計畫必難成功惟年關需欵甚巨將來設法籌措以鹽欵抵押發行庫券之計畫勢所難免或仍倣照前例以數個月短期發行數百萬之庫劵當爲未來之事實耳 
　　近日政局未定之中財政部與鹽務署尚發生暗潮蓋羅鴻年與鍾世銘因鹽欵存放問題起激烈之爭也高凌霨近因避見債主不常到部一切事均委之於羅而鍾又以與高關係較深頗輕視羅而遇事專權上月分鹽餘賬面上放還爲數一百九十餘萬除扣抵外國銀行到期欵一百萬外所餘九十餘萬尚不敷還國内銀行到期各欵之用外國銀行非照扣不可而國内各銀行之是否即行付還部署仍有支配之權向例鹽欵由外國銀行放回應撥存國内何銀行及爲數若干均由部署會同咨照其初祇中交兩行因代理金庫資格取得此項權利後因鹽業金城兩行與鹽署往來甚多遂有中交鹽金四行存放鹽欵之例上月鹽餘交付鍾忽藉口中交兩行兌現風潮甫緩暂勿存放實則鍾之用意一因與其他兩行關係較深欲特别討好再因政府欠中交兩行十八日天津巿民大會在南開操塲開會遊行之攝影 
之欵甚巨若仍以鹽欵存放兩行必被扣抵即不能騰挪以供應奉天故决然有此主張羅鴻年大不謂然力爭非照舊辦理不可羅原係中行司庫自不得不爲中行力爭鍾則堅持不顧决計單獨由鹽署行文依所主張通知外國銀行辦理羅聲言誓不承認刻尚在相持中不知如何解决也 
[京教育費增加案之經過]  
　　恐仍託諸空言 
　　靳内閣之末次國務會議交長張志潭忽提出增加京師八校經費一案以爲臨去之紀念前日（十九）八校教職員代表尹炎武等特往交通部詢其内容據該部某秘書言此事完全由張遠伯主動張初主張俟關稅增加至七分五釐後八校經費於現在二十二萬元外再加二十萬元以爲擴充京師八校教育之用俟關稅决定後此四十二萬元完全由關稅增收項下撥充而於未决定以前此二十二萬元則仍由交部負責詎財長高凌霨極力反對謂二十二萬元已足用何必更加二十萬元且此事自有教育當局負責無庸交通部過問　答云前次閣議已决定由交部負責此時交部自不能卸責且國家教育不能不擴充今既增加關稅對於外國亦甚冠冕現内閣既須下臺則决定此種經費亦未始非現内閣之一種德政此時馬鄰翼忽插言曰高總長之言甚是現在京師教育經費有二十二萬已甚足用不必增加經費張云此事理由甚爲充足足下既代理教育長官何出此言馬云若此事可由交通部過問則可不必要教育部矣張云不然惟其要教育部所以足下始能出席國務會議彼時馬高二人與張氏爭執甚烈相持不下高乃應曰如此可增加五萬張仍不允馬又插言曰五高亦不必張甚怒幾致决裂彼時顔駿人總長始出而調處謂二位爭持不休究無了日今張總長主張二十萬而高總長則主　五萬不如折中辦理增加十萬如　靳亦以爲然馬高不得已遂亦應允故公布閣議之最後一條有增加十萬云云之决定此經過之實情也 
[北大設立大學院之先聲（平心）]  
　　都門教育界當此風雨飄摇朝不保夕之際而國立北京大學一校獨能力戰艱難百端整理近半年來校長蔡氏雖以病臥醫院未能時常到校而各教授則大都精神煥發最近又將研究所組織成立矣研究所原爲大學院之預備其所以不能急切設立大學院者純爲人才與經濟兩方關係今有此種機關以資過渡則一二年後預備充分即可酌最改組至於以前雖有各科研究所之設但只有空名毫實效自經此次新研究所成立以後業已完全取銷而關於舊研究所之章程亦一律宣告作廢據該校同人所議决則認定此次新研究所必使名副其實務以此爲渡到大學院之橋樑計其辦法約有六項（一）研究所分四門一自然科學二社會科學三國學四外國文學（二）以大學校長兼任所長（三）所内每門各設主任一人經理本門事務（四）各門主任由校長就校内教授中指任之任期爲二年外設助教及書記若干均由校長指任（五）凡北大畢業生願繼續研究高梁學理者皆可報名入所其未畢業學生曾作特别研究已有成績者經所長及教授會之特許亦得入所研究（六）所内各門設奬學奬金若干名核定每年給與國幣若干此其大略也至各門研究問題及研究方法則由相關各系之教員共同商定一時尚未有具體議案發表惟聞國學一門則已由主任沈兼士擬出草案一件係與中國文學系教授吳虞·史學系教授朱希祖公同商定日内即行提出會議自然科學門主任已定譚熙鴻擔任譚係專研究生物學者社會科學門主任已定陶履恭擔任陶係專研究社會學及教育學者外國文學則羣屬望於胡適之因胡氏雖屬哲學專家而於外國文學亦復修養有素也四門中除沈兼士已决定任事外餘三門雖大致决定尚未完全任事社會科學門之陶履恭因一再謙讓近又有改任顧孟餘或陳啓修之說大約無論如何一月以後關於各門研究問題及研究方法必有極完全之計畫書出現奬學金額暫時尚不能定出多少以政府如是之窮恐一時斷無餘欵撥充或者將來仰給於各方捐助亦未可知現在該所組織大綱已於日前經評議會議决通過并由校長正式公告連日來各系重要教員因籌議内部組織事頗形忙碌該校同人之意總期將各門組織完善確有可改大學院之資格而後已此外隨研究所之設立不得不亟圖擴充者則爲圖書館蓋既有專所以備研究則研究時所必需之工具必首顧及於圖書現聞蔡校長對於此事正切實進行云 
[京教育界行將破産]  
　　京師教育經費拖欠三月有餘異常拮据公立各小學無法維持業已宣告停課專門以上各校亦危在旦夕昨日（二十）八校校長及京師學務局長復呈請政府及教育部維持若政府再不設法速予撥給恐八校亦將繼各小學而閉門也兹將兩呈文照錄如下（一）呈府院文呈爲首都教育阽危請迅示辦法以維學校事竊校長局長等前以國立八　暨京師中小學校經常臨時各費積欠累月無法應付一再呈懇維持迅予發給俾免停頓在案乃籲懇至再迄未奉有明示佇望雲霓無任惶惑各校困難情形先已一再瀝陳當在洞鑒之中無庸再行瑣凟遷延愈久應付愈難現時公立各小學均已貧不能支全體停輟專門以上亦復危在旦夕首都教育既已陷於停頓之狀態而瞻望政府又無確實維持之辦法學校之絃誦斷絶學生之光陰坐廢似此情况成何政體校長局長等情急勢迫應付俱窮爲此再行瀝誠呈請查照前呈迅示辦法俾資遵循而免廢墜毋任急切屏營待命之至（二）呈教育部文呈爲呈請事竊國立八校暨京師中小學校經費積欠屢月無法維持曾一再懇請接濟未蒙辦到現時公立小學已貧不能支全體停輟專門以上又復岌岌可危不可終日學校生命懸於俄頃校長局長等力竭聲嘶應付俱窮爲此再懇鈞部查照前次閣議由交通部特别協欵直接撥交辦法迅催該部履約撥欵以資救濟目前首都教育已當危急存亡之秋倘再愆期失信勢非演成全體停輟不止興言及此能無痛心所有呈請迅催交部履約撥欵接濟緣由理合備文呈請鈞部鑒核迅示祇遵毋任迫切待命之至 
　　又昨日下午四時八校教職員代表在美術學校開聯席會議首由尹炎武報告前日（十九日）赴交通部接洽增加八校經費十萬元情形旋付討論結果决定將情形報告於校長團請其對此十萬元之分配辦法先行詳細規定並呈請國務院核准以便爲擴充八校之用其次討論與校長團接洽經費方法决定於今日（二十一）下午三點全體赴法專校務討論會要求校長務將七月份之半月及十月十一月經費於本月二十五日以前發出並須負完全責任如至期不能發出校長究作何處置次又討論與校長學生開三方聯席會辦法决定於今日是午二時齊往女高師與校務討論會八校學生聯席會共商辦法次又討論年假問題僉以前次雖已决定爲補課起現僅放假一星期今政府既不履行閣議决定辦法同人無負此義務之理由不如取消前議任各校自行處置惟希望均放假二星期以一星期爲年假一星期爲開會期於此時期向政府索欠並組織八校教職員之永久機關最後對於教育總長問題有詳細之討論因馬鄰翼之去職既不成問題此時忽聞傳　分極力向某方面運動此席大有成熟之勢僉以此人劣跡照著若任其掌國家之教育實教育界之羞須預先設法阻止遂决定於未見明令以前以八校教職員聯席會議名義具函警告傳氏令其勿貽後悔如仍不聽竟見明令則全體往新總理處表明教育界誓死反對必不令其跋扈遂宣告散會 
[京聞拾事]  
　　京中近日喧傳政府將徇某方面所請於明年元旦日大赦安福黨徒以示寛大之意聞吳佩孚於昨日拍來加急電一件對於此說表示反對略謂直皖之戰全由安福黨惹起經月平定損失頗巨方慶禍害剷除奸人歛跡今又有特赦之信試問何以對國家何以對國民務請加以鄭重 
　　昨日（二十）星期二國務會議顔代揆及閣員均於下午一時半入席下午二時三十分散會由農長王迺斌入府報告其議决案件據院秘書廳之公布計有兩起（一）司法部提議本部及所轄院廳監所逐月經費俟增加關稅案定後每月指撥十三萬元議决照辦（二）財政部提議山東財政廳長龔積柄另有任用遺缺以現代膠東道尹周家琛請簡議决照辦 
　　農部當局以清季向外人所訂之特殊礦山條約實屬有損國家主權如與法國所訂之粤桂滇礦約尤爲有阻我礦業之發達擬向駐京各外國公使交涉凡清季所訂之礦山條約與我國現行礦業條例有碍者悉行廢止嗣後無論任何一國欲在中國領土内經營礦業者須按照礦業條例辦理聞此議之動機係因全國商會聯合會陳請而起 
　　自華府遠東委員會通過撤消領事裁判權後政府已積極凖備收回法權手續日前國務院特電東三省特别區域高等審判廳長李家　徵求對於特别區訴訟法推行各省之意見並通電各省高等審檢廳徵求意見以資参考 
　　近來各省烟禁廢弛私種私運屢見疊出外人方面嘖有煩言已向政府提出嚴重抗議由外人實行監視限我國在最短期間内禁絶當局已决定再令各省禁烟專員妥爲從嚴察核如有私種情事立予加以極刑其未派專員之省分另行重派以專責成並由隨行監視之外人將其結果詳爲調查以昭覈實 
[魯議會與新庫劵]  
　　山東財政當局新發行之百八十萬新金庫券原以間接爲舊庫券兌現之替身以保全政府之信用而體恤商行之累墊其方法係將此新劵分派於百零七縣由縣知事分派於各該商民提此現欵爲兌換舊券之需此項新券之效用則准於明年上忙由人民完全用以繳納錢糧並予以一定之利息財政當局並依據原訂章程由濟南商會執行抽籖將舊庫券實行兌現一次在此兩星期前山東之三屆省議會以茶話會議决通電全省反對此項政策對於行政上事實上發生若干影響殊於新庫券之推行大有滯礙前日省議會又開茶話會議對此問題重行討論結果以張公制之提議對於新券行使附有三種條件（一）新券到縣時除去從前按户按銀兩攤派之習慣只責成有力之家分别購買致免勒派貧人買得後旋以賤價售出因而官吏富商轉以爲利之弊（二）新劵換得之現欵由濟南商會監視專門爲兌换舊券之需不准移作他用（三）由商會監督擔保俟新券到期時一定加息准作上忙納糧之用質言之即屬完全兌現不得少有折扣致免人民顧慮先期賤賣無形中受偌大之損失當時全體議員以張之主張對於官府人民兩方面之利益尚屬照顧週到因即一致贊成備具咨文移行省署至濟南商會會長等亦對此深表贊同於日昨共謁龔財廳長請即轉呈省署准予採納倘政府方面對於議會之主張不能完全採取則議會仍將繼續前議通電百七縣反對此新庫券云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[孟祿博士討論教育問題（再續）]  
　　前邊幾問題已討論過現因關於學生自治及運動問題很大幾分鐘不能詳論只得簡單言之我以爲此種精神很好學生作事對於教育上社會上很有關係學生有此動機千萬不可摧殘應當利用這種好傾向使他發展前邊講過中學校前三年的分科實行後則學生認定的科目與他的個性相合興趣自然可以發生此即分科的好處普通學校使學生學習完全注入而學生對於自己前途不能明了很覺困苦此種分科學生對於科目發生興趣並可引起對於社會上的事業注意如此則敷衍毛病可以去消還有一種補救方法就是學校中的職教員對於學生的事情預先有一種討論計畫帮助學生於作事在中國的大地方例如北京學校的教職員很忙一位教員兼了幾校的功課實在没有功夫對於學生的自治及運動有相當的指導此爲最大缺點此種指導不在團體全在個人的指導利用學生的精神和光陰以個人交際來帮助學生那纔有眞利益今天本是討論會我講話太多很對不起我已把自已的意見略爲說過現在請大家可以互相討論並發表意見於是在座諸人遂起而討論教育問題矣首由朱經農問對於學生自治及運動的四種要素請再述一次孟祿博士謂解决學生自治及運動有四種要素能使學生免除極端的弊病兹分述於下（一）學科上有一定目的設出方法教給學生使學生所學心中能以明了所學之用處如此則精神活潑作事亦趨此方面（二）改良中學教授法不像從前只注重書本子上的名詞教師講學生聽學生所學不能應用到社會方面所以教法要改良（三）職教員關係要親密學生與職教員職教員彼此學校與學校均要親密（四）使學生明瞭自己的能力如此則學生所能作到的地步去作作出出後並與社會上有利例如學生運動不單就外　方面如對於内政如有正當活動的機會影響京大努力作下去使政府以醒悟政治可因學生運動而改進則外交自然可獲勝總之作一種運動必先使學生明了復由李建勛問参觀北京專校的感想如何孟祿博士答謂我所調查多關於中小學問題高等教育較少與中小學不同至所参觀各專校各有各的特色不能答出普通的判斷只好對於各校一一回答李又問現在八校經費困難政府不能維持是否可以將各學校連絡一氣合併爲一學校孟祿博士答謂現在所要合併的因有不經濟的地方我們先研究不經濟的地方何在再來研究辦法再又由陶履恭問孟祿博士講過中學課程方法最要是否可以組織一個委員會以資進行孟祿博士答可以李建勛又問中小學校科目最小的限度如能定出標凖來可以在全國通行此種辦法宜合甚麽人去作孟祿博士答此事宜徵集全國人意見經過長時間討論可以去作此方法在美國經過許多年始成功於是討論畢賓主盡歡而散 
[隴海泉段終止處之寳區（巿隠）]  
　　農漁礦之三大業 
　　隴海鐵路現經决定以江蘇海州地方爲終止點海州舊係直隸州有轄地現改爲東海灌雲南縣皆爲該路所必經至其入海終點則在灌雲北境之西連島該島孤懸海中距陸地墟溝尚有六七里現該路擬就此島築成規模極大之海港測量將竣不久即動工初擬將海峽塡滿使軌道直達島上近聞計畫又稍稍變更矣附近該路終止處之三縣地方在蘇省中本屬荒陋之區交通不便文化又較低而所謂工商兩業更無一長可取但人事滄桑盛衰無定今則已逈異於疇昔逆料斯地一經通車必大形發展也兹試就目前情形言之 
　　（一）農業　以灌雲及沐陽兩縣爲最發達東海稍遜所産有米·麥·豆·高粱·玉蜀黍等米較少大麥小麥黄豆最多在豐收之年出口之量歲不下千萬石其銷路大都在北方山東直隸一帶近則青島與東海臨洪口間互相銜接交通運輸益形便利矣因農而工者有榨油廠材料之所取爲黄豆兩種工作用土法多爲大田主之副業豆油及豆餅之出品近年頗豐富往往北銷於青島南銷於滬蘇貿易極形發達有製麫粉廠設於東海之新浦創設之初規模宏敞資本集合三十餘萬機器亦頗可觀不報經理非人資虧工輟現已等於無形取銷灌雲東南一帶之地極稱肥美每畝價值平均在二十元以上而瀕海荒地尤夥現在集合購買興辦墾植者已有多起有兵餘灶荒兩大段荒地爲旅京灌雲同鄉所承領共數五百萬畝定案歸併學産近來已清丈完竣行將由承領人組織公司集資開墾大利所在想投資者必爭先恐後也至於附近西連島墟溝一帶土地因鐵路終點所在本地及外間投機家紛紛購買年來已由一畝五六元之價值漲而至於三四百元矣（本年因水災農業乃大減色但此係一時現象） 
　　（二）海業　東海灌雲贛榆三縣地皆濱海水産有魚·蝦·蛤·海蜇·海帶·紫菜等每年出口量之總值約在二百萬元以上所産以嘉　魚及春魚兩種爲最多每年春季海船取魚滿載而南達於上海如數發售獲利頗厚惟近以海盜出没無常漁户多不敢逕赴遠洋而近海各地漁獲物又不不甚十分豐富因此地方人士頗有提倡擴充水上警察實行警備之議者並聞作海盜生涯者非僅爲本國人焉農商部漁業技術傳習所設於灌雲墟溝地方對於此層極爲注意迭有意見條陳於農部當局現該所已建造新式漁輪一俟造成入水當妈從事於遠洋捕獲並擴充傳習範圍而虎視眈眈之某國人以海面接近之故頗有伸張勢力之意若不自圖振作則將來隠憂殊有未已此則全視政府官廳與地方人民之能力何如矣 
　　（三）礦業　以云礦業在海州尤見特色該處以較古之地層故所産礦質亦異有水晶礦在東海西方一帶農民春冬無事往往掘地採取礦脈既豐大有俯拾即是之勢其隨水晶以俱産者復有石棉及雲母兩種近聞已有人集資組織公司從事開採惟該處民風强悍農民採取礦質往往因分配不匀致釀成械鬭殺傷惨劇外方人士初次着手恐亦不無稍感困難第此類礦質既屬豐富而有用則地不愛寳終必有大形發達之一日且隴海路東段必行經該處交通既便更難秘而不宣有金礦在羽山一帶羽山山脈横亘東海贛榆兩縣所産爲砂金土著人民往往淘沙以取近則有礦商周開成集資領採已由官廳給發採照此礦將來或亦有相當之發展以上所述仍不過爲普通礦業耳其最近發明足以震驚中外耳目者則有燐酸石灰之一種礦質因該礦中國從前未嘗發見而在歐美日本此種礦産亦不甚多若論其用途則農工兩方均極需要今竟能無意中發見於海濱荒寂之地亦足以自豪矣最初有沈某者創設東海錦屏公司專採鐵礦地在東海縣城南錦屏山所用之枝師爲日本人乃採掘經年竟以礦量不豐因之停業而於同區域内忽發見燐酸石灰其初猶以爲其量甚少乃愈探愈廣愈採愈豐今竟成産量最富之礦礦質發售咸赴青島據膠海關貿易册所載民國九年全年度燐礦進口數二十三萬三百二十七擔出口數一十四萬五千三百二十六擔本年（即十年度）從一月至六月半年間燐礦進口數二十六萬五千二百八十九擔以十年半年之數竟超過九年全年之數而有餘其發達之速可以想見據明於該礦情形者言將來發展正未可量此外復有一種最可寳貴之礦發見於海州境内者　　是　該礦價值尤在燐礦之上據化學家化　之結果則謂該礦石含鋁之量約及百分之三十其質之豐在外國亦所罕有第不知其礦脈是否豐富現聞已有人延請礦師從事詳勘矣 
[西報紀鄂西戰局近狀]  
　　國聞通信社譯字林西報宜昌通信云關於現在鄂西軍情之消息今頗不易探詢惟川軍尚未逐出鄂境川直兩方仍在凖備續戰則吾人所敢斷言兩軍形勢如此而謀和者則仍進行不懈最近聞討論和議條件之川代表業已到宜然即使雙方所訂條約可得各方領袖之贊許顧潘正道是否能受約束仍不可知緣潘於九月初即聲稱和議即使告成彼亦必不停戰也現潘領之軍佔據施南日前且曾屢次與趙榮華軍挑戰以下所述關於施南軍情之記載係魯梭傳教團中教士所持來該團中之另一教士當九十月中兩軍交綏時居於施南今留宜昌故能縷述施南川軍内幕甚悉也其文云施南一城處清江流域風影佳麗人物富庶乃因今年兩軍戰爭結果大受車隊騷擾之損失當川軍於十月中旬退却時本地即組織民團一隊由楊其驤管帶一星期後川軍回至施城要求民團降伏民團不聽教會出而調停無效川軍乃攻城川軍之所以如是堅决殆必欲得楊其驤而甘心也此路川軍額數近頗擴充大概所招兵士悉爲川鄂湘黔各省沿邊之土匪故此軍軍隊雖組織不良槍械不全顧頗勇敢入城之後以爲楊其驤避匿各教堂遂至各教堂大加搜索數日以後川軍因北軍進攻又棄施城西退臨行之前將其拘禁之人悉行殺戮又數日後又返施城因施城人民曾歡迎北軍乃以刧掠殺戮爲報復之手段人民遂羣向鄉間躱避城巿幾成爲空墟監理會及天主堂兩教會均被槍撃魯梭傳教會一華人爲流彈所斃後教士等與潘正道湯子謨晤談始知施南川軍之暴行並非彼等所許可然未能約束部下則其咎當在湯也現施城情形祗略見恢復至川軍行動是否可得該處人民之心則白屬疑問再現一般人之觀察以爲川鄂間紛擾當可暫時平定然據川中及鄂西方面消息則前途似尚未能如此樂觀川東方面軍隊雲集其備戰之急切實過於宜昌巴東等處之北軍人民之被迫爲軍隊執役者甚衆而人民之恐懼川軍故亦尤較恐懼北軍爲甚潘正道現在建始川軍北伐總指揮唐式遵新近亦至該地與潘策盡東下宜昌沙巿之計所謂鄂西川軍完全撤退大非事實高店子以西之地（包括施南與舊宜昌府治地之大半）固仍在川軍之手十月間北軍曾佔領施南兩日然　被川軍截殺於内緣川軍僅退出施城以誘北兵其出入施南之山道仍未撤退迨北軍既入四面合攻北軍急退而生命已損失無算該軍軍官因其侍從均行潛逃孤身幾被川軍所殺幸某軍佐率數兵干援之出險數日以後珠溪壩（譯音）一戰直軍復敗聞當時趙榮華以其所御兜子讓其下級軍官乘坐自己則易船而遁此下級軍官因是乃被川軍所殺趙亦幸矣現宜昌平靜如常此間軍隊總司令正逐漸將軍隊運往前線祇欲留三百人守城城中小搶案時起而盜賊之被槍决者亦時有所聞也 
[澳門交涉近訊]  
　　澳門交涉案葡政府特派員來粤晉謁當道要求再行會勘及調查一切聞當道對於葡政府要求以爲我日前所調查者均皆切實本無庸再行調查之必要但爲兩國益敦睦誼起見是以並未拒絶祇提出第三項實行劃界以冀再行調查之後即得實在解决現在葡當局已派出俾山一及佐治二人爲會同復勘調查之準備我國亦派出馮某林某二人充此種調查專員以表示遷就但實行復勘與否仍視葡政府允許開議第三項與否爲斷至葡當局提出法意兩國人爲居間調停人一節政府以爲葡國所提出之人學問才德雖甚卓著國交亦素和睦本無可無不可者惟我政府早已提出美領事在前事實上碍難再請别國人爲居間人以上兩意省公署久已决定大約本星期内即將上述誠意行文照會葡政府知照矣 
　　澳門問題雖經葡使符禮德氏來粤一再向當局接洽但迄今多日消息仍屬寂然兹據確息符禮德氏返澳後曾往唐家灣訪唐少川一次探詢唐氏意思唐答謂香山地方絲毫不能退讓已電請伍總長堅持前議符以不得要領遂返澳門將經過情形電告葡外務部請示辦法俟得電示再定行止云 
[蘇省水利協會開會紀]  
　　前日（十九）蘇省水利協會開會將各會員及研究員所提議案概交審查昨日由袁承曾周樹年等審查完畢提出報告今日下午二時復開會表决會長黄以霖主席共通過議案二十件除修改各縣水利研究會簡章計有二案外餘若嚴禁内河圈築魚池阻遏水道案修築鍾山前湖閘壩以興水利案催令各縣迅濬溝塘山澗以工代賑案洽運急宜先行治標案擬改良江北運河工程案報告高郵水災大概并陳補救方法案請由蘇魯兩省共管微山湖口雙閘案禁止耕種舊黄河以防潰决案請轉飭上游堤工局迅修埽工以重商塲案報告灌雲水災情形并陳補救方法案請飭縣會勘續濬令即竣工以利民生案報告沐陽水災原因請挑疏河渠嚴禁植柴案疏濬下河各縣水道以資蓄洩而減水害案江北沿海灘地爲墾殖各公司擅築堤圩阻水入海應勒令開放以解倒懸案議請省長訓令豐縣知事會商碭山知事迅濬華家坡河下游案請議挑濬興化河道案議請省署轉咨豫皖兩省同濬减河以救三省邊民案淮陽水道變更及補救方法案等均略加修正照函省署另有緩議者三件留會参考省一件正場發言以周樹年鮑友恪張援董永成袁承曾朱紹文劉伯昌諸人爲最多議畢宴飲而散 
[南京快信]  
　　齊督王省長昨與運河工程局督會辦張謇韓國鈞會銜電京云宥電諒達本年江淮沂沭盛漲爲災徐海淮揚同成巨患幸盛汛期内防護得力未致重演清水潭馬棚灣潰决之惨劇者幾希民命雖賴保全民食已遭淹没饑民遍野望振唯殷而淮運各隄經此巨浸蕩漾缺漏破殘難期効用凡兹險象修復必需前電會請在内閣議决海關一成振餘移作南省振務之三百萬元中提撥五十萬元擬在冬春兩季應辦災振之時由謇國鈞會同燮元瑚招集沿河災民培修運堤竊以謂撥現存振餘之欵就急應放振之地以辦必需修復之工既合工振原理並合災振用途酌理衡情合邀允許特聯名電請務乞迅予立撥以惠災黎而濟要工不勝迫切待命之至 
　　鹽務署咨軍民兩長運河上游雙金閘經費請撥鹽餘十二萬元一案已飭稽核總所令淮北分所查報請即查照 
　　省議會自前日閉會後議員均已紛紛回里昨日調查在省者已不滿五十人 
　　軍署参謀長劉玉珂参謀田文藻齊問渠等赴蘇州鎭江等處檢閱軍隊昨已公畢返寗 
　　崇明外沙公民代表沈韶琴等電兩長稱該縣知事嚴翼擅易人民愛戴之外沙承審員陳保成保薦泰興犯罪之朱毓珍各界文電力爭嚴乃欲令朱擁兵壓沙逞决地方糜爛禍迫乞救 
　　丹陽縣知事范鍾湘呈軍民兩長稱湖南難民到召城滋事業經彈壓出境擬請嚴飭鄰省交界各縣及駐在水陸軍警實行堵截以安地方 
[杭州快信]  
　　浙江國民大會執行委員各團體之報告推出者昨已得王卓夫（體專）笠春陽（之江大學）童一心（國民自治會）阮荀伯（律師公會）許倬雲（省教育會）等今日午後開會並召集抵制日貨股各代表會議一切 
　　本日冬節各機關一律懸旗休假一天軍民兩署並舉行慶祝典禮 
　　杭縣修濬杜家浦工程浩大現因經費不敷已由縣擬定暫收畝捐辦法呈請省長核示以濟要需 
　　省教育會准明年元旦日舉行懇親會并備各種游藝以誌慶賀 
　　杭關監督杜純回蘇省親已將一月昨午後旋省 
　　京師總商會以振興實業須從調查入手現特編製工商調查表昨函到浙請依式查塡 
地方通信 
[松江]  
　　巿鄉會追查附稅　郭前知事發交地方欵産處之附稅收支印册核與征起實數少列甚鉅即不應在附稅内開支各項亦併列入册内故經欵産處與巿鄉委員會會呈温知事咨請追繳換造現據郭任咨復少列附稅應歸沈代任造報惟不應在附稅内開支各項仍未如呈剔除故復由縣署令行欵産處函交巿鄉委員會復議迨會議結果决將郭任内增加之小隊費絶對否認其餘所列之垃圾箱消防具及救火聯合會奬金等有應歸松巿負擔者有應由知事捐廉者務須分别撥還改列頃已再呈温知事分咨郭沈兩前任查照辦理矣 
[蘇州]  
　　議决减驢辦法　蘇州工巡捐局董事蔣季和因警察廳函請取締驢子抽籖减少當於前日邀請各董會議辦法經公同討論議决每四月抽籖一次抽至十次爲滿於來年二月分抽起抽中之籖仍得給照一月至四月分實行停止給照嗣後以此類推庶馿夫得以從容改圖他業馿子亦可從容變價於取締之中寓體恤之意昨特函覆蘇警察廳繕發布告矣 
　　反對屠說　商　吳縣各巿鄉屠宰稅新認商盧榮記前因一切設施過事鋪張經各巿鄉董事赴縣反對現聞肉商方面因該認商所發石印通告居然仿照官廳程式蓋用絶大圖記且自稱本主任及特此通告等字樣亦大不謂然而各警察分所方面因見其以認商名義逕函知照僉謂分所雖小亦一行政佐治機關平日上行祗有縣署警所平行祗有巿鄉公益事務所下行祗有巡官巡長得用公文往來其餘人民請求則概用報告今盧以一介認商居然亦以公函逕行知照殊屬剏見遂紛紛將原函退還據聞各分所長擬俟二十八號警所開常會時提出議案援照孫任辦法仍歸各分所徵收而以雜稅處總其成如果此稅能行則是盧榮記之認商恐亦不能久保矣 
[無錫]  
　　北大街之治安問題　停泊北門外長安橋下之北瀾航船船夥王阿根前日携洋二百元分貯於搭連袋中肩負而行解送永吉潤錢莊不料行至大橋下彼衆人一擠而後一袋之袋底已被割穿銀洋百元已不翼而飛雖立時追尋然賊已去遠無可奈何祗得報告該莊轉報錢業公會函由縣署飭令該管警所查緝又有附近露華弄口李餘記小雜貨店昨日清晨有一匪徒以購香烟爲名將店主婦之金簪一枝强搶而去其他行人失去袋中皮夾等事亦日有數聞所望警界切實注意也 
[鎭江]  
　　連城洲施放冬振　鎭城對江連城洲水災極重災民流離失所者數以千計該洲紳董以刻屆隆冬應辦理振濟俾靖地方現特籌捐鉅欵由王張兩董事派人調查災民户口散給冬振以惠災黎 
　　修築運河西堤　江北運河西堤自寳應至高郵一帶綿長百餘里自今秋被水冲塌後損壞頗鉅現當冬令水涸之際自應即時條築刻經運河工程局准省署派員興修以重堤岸 
[揚州]  
　　籌賑展覽會消息　揚州籌振江北水災藝術展覽會二十日下午開第十三次會議首由葉惟善報告上海交通大學以體育會所得之五百零四元捐助本會澄衷女校復函贈送物品滬寗鐵路否認給予免票實業廳答復搬運橱架笨重由會酌量辦理次盧殿虎報告上海同濟學校以開游藝會所得之三千元捐助本會省立第六工塲函致其他各工塲贈送物品陳列並於會内設臨時商店次魏小輔報告鎭江苦兒院以縫紉品及雨傘送入陳列伊除個人捐助外並捐苦兒院音樂隊來會服務川費次錢瑞生報告振揚電燈公司允於會裝燈五百盞以七折收費次李更生報告金石書畫股另訂細則次宋誠之報告游藝部接洽經過情形最終又由魏小輔報告上海普業公司職員葛君係南通人遺産祇兩萬金而能打破舊習于易　時囑同人以萬元分助南通老人院育嬰堂以四千捐鎭江苦兒院餘存之數爲妻孥生活實爲難能可貴將來刊刻葛君歷史須諸君爲之表揚云云旋茶話而散 
[南通]  
　　交易所營業減色　南通棉紗雜糧證劵交易所自王一清捲欵潛逃事發生某某兩錢莊停止交易巿面金融吃緊該所營業大爲减色監督張退庵近擬早日停止交易以便結束並訓誡各經紀人對於委托人之買賣特别注意其文云「查交易所爲平準巿價調劑盈虚而設部頒條例限制綦嚴南通交易所開業數月在所内一依定章辦理鄙人猶慮凡非本業中人而亦貿然從事致蹈買空賣空之弊萬一失敗其影響於社會金融者至鉅迭經申戒取締所以防患未然月前王某捲逃之事發生其虧耗原因係在滬巿然外間已借影造謡尤當引爲殷鑒鄙人辱公推監督懲前毖後敢進忠告以後本所巿塲買賣本所應時時注意各個經紀人設有鉅量買賣隨時制止以防危險各經紀人亦當愼重交易不得任情高下價格對於委托人尤當特别注意愼毋不分皂白一味兜攬希圖佣金之收入總期本所與經紀人同在法律軌道上行動以救營業穏固共策久安勿蹈滬上各交易所之覆轍諸君之幸亦地方之福也」 
　　督委蒞通檢閱　齊督軍委派軍署参謀閣祖培等九人檢閱駐通七十六旅軍隊閻等於本日（十九（抵通由鎭守使派隊迎接定於翌日在城西小營閱操聞以塲操及野操戰鬭動作爲注重並定期考試各營部軍需書記等以定升降 
[嘉興]  
　　會議支配學欵　第一區學務委員蔣世澄以本年嘉邑水災甚重所收學欵短絀頗鉅不敷支配前日下午特召集城區各國民學校校長在辦公處開談話會籌商支配學欵方法是日各校長均冒雨蒞會首由蔣委員述明學欵短收情形并宣布本月份起所有各校經費只得减折支給以維現狀各校長要求今歲照常支領俟明年再定辦法當經蔣委員允許而散又聞勸學所以縣稅收數異常短少日内亦將召集縣立各校校長集議維持方法 
來函 
[洙涇金端章來函]  
　　謹啓者本月二十二日（舊曆）貴報金山通信載張敬衡等小業户爲加徵教育經费請省長始終維持一事内有賤名亦被列入披閱之下不勝駭汗竊鄙人涉世未深對於鄉國重事素不聞問此次張等爲教育經費通電爭持急公奸義非特自願加徵抑且催省嚴辦業户雖小器量甚大其體諒國家維持教育之苦心誠屬可敬鄙人苟得附驥眞是幸事惟呈前既絲毫未知電稿又隻字不見一意孤行恐開他日揑名之漸想張等愛國君子决不出此或乾另有一金端章則亦不敢掠美恐有誤會謹懇登入來函攔内以明眞相道一金端章謹白十一月二十三日 
雜評一 
[人與官（默）]  
　　林長民辭入閣而願著書果如是是能知做官與做人之别矣夫官本人爲亦爲宣力國家之一種豈有做官而遂不能做人者然而今日之中國做官即不能做人此非吾之苛論試觀今日之做官者爲利而來姑勿論即誠心爲國家做事結果有一人能做事者　非但不做事而身名亦敗裂於其中中國人才之斵與於做官者寗堪計數是故人苟有能力做事何地不可做事社會上又何事不賴人做教育實業及一切公共事業正需人才以共圖發展若捨此人做这事不做而做非人做之官其計毋乃太左乎 
　　組閣者每每延攬名流而號於人曰人才内閣然而入閣之後人才則變爲不才吾知今日之所謂人才曾做過官者必知官之五味而不敢爲即未做過官者亦必不肯貿然自污其身蓋除做官外可建立功業之途正多著書僅一端也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國是會議之催生電]  
　　救國非病須用國是藥　是否贊同均應覆一電 
　　中國全國商會教育會聯席會駐滬辦事處發出詢各省公團國是會議應否定期召集電云某某地分送總商會省長教育會轉省議會農會律師公會銀行公會報界聯合會鑒篠電發起國是會議哿日止復電贊成者除商教兩會外省議會一省農會五律師公會三銀行公會三就省區計已及十五但各公團未復到者尚多當此國事危難我國民亟應本自决之精神商救國之大計此項會議假定十一年二月内定期召集貴會是否贊同務期迅賜電復全國商教聯席會議駐滬辦事處漾 
[國是會議之浙江學界代表]  
　　商學兩界發起之國是會議得各地方之贊同迭載本報兹商會教育會聯合會已接到浙江省教育會來電派出代表其文云前奉篠電即復洽電贊同度邀鑒及兹敝會已推定李君傑胡君炳旒爲代表除函請即日赴滬外特先電聞即希查照浙江省教育會效 
[商界再爭二十一條提太會]  
　　國聞通信社云本埠新閘路文監師路商界聯合會因鑒於二十一條有不能提出太會討論之勢昨轉電致施顧王三使務必達到目的電云華盛頓中國使館施顧王三使鑒二十一條我國民主張務必提交太會完全廢棄不達目的誓不甘休望速提出利害非所計否則惟三使是問特電警告 
[厦門海後灘案之聯席會議紀]  
　　各團體一致擬有嚴重辦法分途力爭 
　　昨午十二時旅滬福建同鄉會與泉漳會館因厦門海後灘一案現勢危急恐此交涉失敗斷送該地主權特柬請本埠各團體與報界人士在十六舖泉漳會館午餐並討論該案到者約百人除各團體代表與報界人士外其餘福建廣西兩省得要同鄉團體如三山會館宋子揚大埔同鄉會楊虎臣·廣肇公所徐峙崧·潮惠會館陳一峯·粤僑商業聯合會林清貽君等均列席討論結果各團體一致擬有嚴重辦法分途力爭其宴會情形如下（一）旅滬福建同鄉會會員毛一豐君報告云今日由旅滬福建同鄉會會長沈次裳君與泉漳會館值年董事黄世銘君主席敬請諸君　同討論厦門海後灘一案之交涉辦法實爲至幸（二）主席沈次裳君云兹承諸君惠臨鄙人代表閩人深爲感謝今先請厦門來　代表黄元君報告本案交涉情形（三）黄廷元君起言前清光緒年中國曾自塡厦門英商租地後面海灘並商定章程六條如下（一）該後灘塡築後作爲公路碼頭不得别用（二）查所塡海灘是英國經租後地出入門户除後地租主之外永遠不租賃他人如要租應先儘英國公平價值租賃（三）新塡海灘應照所批圖式建築（四）塡築完好後面洋商原有利益仍須照舊保護均不别建名目遮蓋後面利益（五）凡要搭蓋篷寮等件須會同英領事商酌不損壞後地各英商利益方可搭蓋（六）塡築之後該地接壟已經租地由地方官託界内各洋商代爲經理黄君又言道光二十二年中英修好條约第二條允准英人帶眷赴五口居住厦門口在内原議定以水操臺南校場兩處作爲英商租地因距離碼頭過遠未曾經營故咸豐元年英商事蘇要求島美路頭起至新路頭止准予給租後經中國　廳勘定自島美路頭起至新路頭止除去築前後公路四丈外直長五十五丈横寛十六丈計四園見方一丈年納租價庫平一兩自新路頭起至鐵路公司又係英商人於同治年間續租至光緒三年遂有英商和記壇築海後灘中國官廳不准乃自行塡築作爲公路不收地租并於四年立約六欵已如前述光緒十年又有英商德記以修理堤堰爲名侵佔官地後閩總督竟允其所請就佔之丈數丈量納租然此外之餘地猶吾官有也中國自塡之官民地由地方官託租界内各洋商代爲經理其經理之範圍不過潔凈地方而已上管理不同宣統元年孔子聖誕各學堂開體操會携帶假槍行經中國官廳自築之路英領事實又出而干涉經官廳力爭同年鄙人代表厦門學界建議於福建諮議局呈請當道嚴行交涉尚無結果暫行停頓至民國七年九月閩粤戰事發生厦地戒嚴英領藉詞保護英商令兵登岸并將左自太古棧起右自義和行起均至海止連同海後面史巷頭路新路頭番仔街三處公路一律築牆樹桿升英旗懸牌於牆大書大英國租界地閒人不准亂進迭經厦交涉員嚴重交涉未得要領本年五月間又擅築碼頭各團體以太古洋行保得於中國自築海灘前任意建築碼頭侵佔領海誓死力爭并推舉鄙人與盧心啓君赴滬京陳訴情形共籌對付正在外部與英公使磋商之時竇領事竟調兵艦并派兵携帶機關槍上陸舁砲示威復在中國領土拿人竇領事不顧公理英公使又堅執情形險惡請諸君協商辦法爲禱（四）該同鄉會等公推莊希泉君發表五條竟見如下（一）請全國各團體一致抵制太古洋行不裝該行之輪以貨件及搭客（二）請到會工團代表勸阻在厦工人勿爲太古洋行築造碼頭如後交涉棘手再爲第二步辦法（三）要求招商局派輪常川行駛滬厦汕之航路（四）請各報館極力鼓吹輿論（五）請到會各團體聯電北京請求嚴重交涉（五）各團體代表相繼發表意見者十餘人均謂海後灘一案實有關於全國且厦門祗有此地可築碼頭若爲英商太古洋行所佔築則其他公司均爲其操縱後患甚多抵制方法以航業及工人爲先若該行不認過再進而爲各種抵制亦無不可况根據條約該地係英人厦門租界外之居留地非租界地至以後英商建築藉口於光緒四年之六條私約此約係地方官與英商私訂亦並非正式條約也現應（一）用本日到會各團體名義電北京政府警告並請交涉（二）用各團體名義電致北京公使館聲明即使外交部放棄該地國民亦不承認（三）用各團體名義備函勸告太古總行否則必有以對付（四）各公團會電福建軍民兩長力爭（五）公電北京外交部抗爭（六）速調查厦門該灘之工頭以便　由該同鄉會等與工商友誼會設法使工人相助抵制潮州會館代表陳一峯並言昨接汕頭商會來電囑實行抵制太古洋行不裝貨不乘船現該會館已定實行沈主席復云旅滬福建同鄉會與泉漳會館於皓日（十九日）將下列三條致電於厦門派赴北京之代表盧心啓君（一）收回該地管理權由我國警察保護不得再由洋商經理（二）英國旗及圍墻應即拆卸（三）交涉未了前太古洋行停止築建碼頭請盧君即向外交部催請嚴重交涉乃於昨日接盧君復電云『分上海福建同鄉會泉漳會館鑒皓電悉已轉外部海灘案交涉經理情形黄代表當能詳報現彼對經理權堅執不放太古棧橋我要求納租彼執閩督厦道批文爲辭不允部認彼有根據我難說話已放棄請主持心啓養』於是經衆更詳討論决定數條辦法如下（一）致電警告北京外交部如交涉有損主權國民决不承認（二）致函上海太古洋行總行聲明理由請其速電厦門分行照理退讓（三）致電北京英公使表示各團體主張請其速電厦門英領照理退讓以上稿件均由旅滬福建同鄉會與泉漳漳館起草次晨（即今晨）送往各團體審定簽印全發（四）由該同鄉會與泉漳會館即調查該灘工人之工頭以便同上海工商友誼會設法勸告工人相助抵制並爲工人另籌生計（五）推請代表赴招商局商量派船往來厦滬汕間（六）倘太古總行無退讓意定由全國各團體一致抵制太古洋行航業現即先準備抵制至四時半乃散 
[美新聞家格拉士君在滬情形]  
　　萬國報界聯合會之新聞調查委員會委員長美國新聞家格拉士君與其子·及友人美國奕倫諾爾省太陽日報主筆施密斯君等來滬後今日下午將往商務印書館·上海總商會商品陳列所参觀午後由本館開茶話會歡迎格拉士君等参觀叙談昨日上午格拉士君等允参觀各報館下午由日報公會開茶話會歡迎之地點在青年會各報館同人列席者約三十人格拉士君與其子夫婦及友人施密斯君乘車到會來賓有密勒氏評論報主筆裴德生君等先進茶點次由汪主席發言請邵君致歡迎詞並請謝福生君繙譯略謂格接斯君係新聞界之先進前此北巖爵士·威廉博士先後到滬敝會同人深聆教益今再聞格拉士君教則尤欣快威廉博士别後并將最有價值之信條遠道寄來足徵友善今希望格拉士君再詳指導中國輿論界近雖日益擴進然較諸美國尚屬幼稚西人閱報及識字者往往手各一份我國常由多數人共看一份此亦有影響於銷數也我國人民極歡迎西方文化并可將輸入者與中國固有者溶爲一體對於美國好友尤表摯誠以教育論如杜威門羅兩博士來華情形即爲明例吾人極願恭聽格拉士君指教云繼由格拉士君起言仍由謝福生君繙譯先致謙謝之意繼謂頃聞邵君云中美感情至善予極認爲確實并望保守而擴充之鄙人不敏爲一普通新聞記者焉敢與威廉博士并論蓋威氏以科學方法教育新聞業門生遍於全球予厠身報界四十餘年愧無多學識經驗也兹略述美國新聞學近年之進化或可供諸君之採擇初新聞紙大都重社論近乃專以正確新聞貢獻於社會美國基固力偉之報紙甚多而製造新聞業之基礎有三（一）勇敢（二）獨立精神（三）爲社會謀幸福有此三者必受社會歡迎其前途未可限量又最重要者即提倡教育蓋教育普及受利益者仍爲報紙本身也此次擅香山萬國報界大會鄙人被選爲調查委員長從事調查東方新聞與西方新聞交換例如要求無綫電費减收及所交換之新聞完全不受外界之利用將來中美感情益可進步云云邵君復代表主席致謝詞七時散會 
　　上海新聞記者聯歡會定於明日（二十四日）星期六上午十二時在西藏路一品香設宴歡迎格拉士君等並請裴德生君作陪届時並請格拉士君等作關於新聞事業之演講也 
[財部之振捐批詞]  
　　與督辦振務處公函同一口氣 
　　國聞通信社云全國商會聯合前准鎭江總商會等提出截留附捐各案將大會議决三項辦法呈報主管部處並推舉代表赴部查賬曾由督辦振務處照案答復已載各報兹更覓得財政部批示云呈悉此案並准内務部函據該會呈同前由函請查核逕復等因前來本部復加查核該會所主張三項辦法内除第三項關於交通附捐應俟交通部核示外其一二兩項所請將上年振欵收入支出即日披露並以餘欵撥充本年振需一面扣算日期截止一節查上屆所徵振捐籌自本部主管者計可分爲二類一爲稅務司經理之海關及海關兼管之五十里内常關附稅一爲本部直接管轄之各省區財政廳及各常關經收之内地常稅釐金附捐其徵自海關者除上屆辦振時抵借四百萬元由振務處財務委員會議决分配各災區散放外約計扣至明年二月底尚可餘洋三百萬元現已擬定撥充本年振災用途並將稅務司所收常關附捐一併分振各省此層辦法即係將上年振餘歸作今年振務初未移作他用至内地稅釐附收之欵純係遵照振災公債條例備作償本付息基金凡已報解來京者皆由督辦振務處及籌募振災公債處核收並未由部直接管理惟此項公債業經按照一年附捐約數發行票額若非一律徵足年限勢難維持公債信用且事關統籌全局亦未便准由商會逕向經徵機關截留致妨振務之進行所有關於前項振捐之收入本部曾經同内務部督辦振務處通電各省區請各推代表來京参預賑務監查用途有案此次該會公舉代表高金釗張公權二員來部查振應即照准辦理屆時由部派員接洽再本年各省偏災迭告計達十餘省之廣待振災民不下數千萬人歷准蘇皖兩省督軍省長暨被災省分官紳商民呈請展辦各項附捐業經國務會議議决將内地稅釐及交地等項振捐律延收一增分撥各省濟振另行公布通知照辦在案併仰知照云云至前項捐欵其已解京者由督辦振務處及籌募振災公債處核收非由部直接管理惟此項公債業經按照一年附捐約數發行票額若非一律徵足年限勢難維持公債信用未便由商會逕向經徵機關截留至所派代表查賬一節已由部派員接洽又本年各省偏災迭告計達十餘省之廣待振災民不下數千萬人歷准蘇皖兩省督軍省長及被災省分官紳商民呈請展辦各項附捐業經國務會議議决延收一年 
[勤工儉學生團之昨訊]  
　　願回籍者已不少 
　　被迫歸國勤工儉學生在滬艱困由各長官召集本埠重要團體在交署會議維持辦法以兩星期爲限期滿之後如不願回籍不再顧問一面由官廳分致本埠各學校各工廠等爲之介紹兹據復到者大致無容納之額即各學生趨向之中法通惠學校亦無切實主張勢已絶望昨聞各該學生紛紛向上海縣等處報名以限期已屆既不允繼續維持祇得回籍惟要求給發每人百元之路費縣署答以如係全體回籍速將各人籍隸何省各具切實報告以便遣送並聞交涉公署承辦此事之總務科長陸質雅現因患病諸事在在緊要業由許交涉員委派洋務委員沈頌閣代理總務科之日行公務云 
[勸學所定期討論新學制草案]  
　　關於小學及初級中學之問題十八 
　　教育界宜於會議前詳細研究之 
　　上海縣勸學所致各區學務委員公函云逕啓者本年全國省教育會聯合會所議新學制草案我蘇省曾由教育廳召集討論商議研究辦法當經組織委員會分别廣徵意見現在對於小學及初級中學方面由委員會中送到研究問題囑即召集同志加以討論分條答覆爲特耑函寄奉祈即察閱研究並定於明年一月八日上午十時在本所開會討論務希撥冗駕臨爲荷此頌公祺關於新學制草案研究問題（一）小學六年初級中學三年是否合宜（二）小學四二制與三三制孰宜（三）職業准備是否宜於第五年起（四）小學應以辦四年的爲原則還是辦六年的爲原則（五）小學校與初級中學或甲乙類職業科是否合辦合辦後名稱如何（六）入小學的年齡應否限於六歲至十二歲如果不主張限於十二歲當以幾歲爲止（七）二年小學是否宜獨設（八）什麽是初級中學（九）現在高小如何處置（十）現有乙種實業學校如何處置（十一）初級中學教師的來源（十二）四年小學六年小學畢業及初級中學入學標凖（十三）初級中學男女同學問題（十四）四年小學與六年小學轉學問題（十五）附屬小學與地方小學的異同同師範的關係（十六）縣立師範與附屬小學與初級中學的關係（十七）鄉村小學與都巿小學應否說明應有出入之點如年期每年受課日期等（十八）按照地方狀况設置四年或初級中學的標凖此外如有隨時想到的問題請一併報告 
[各縣公共體育場組織聯合會]  
　　省署教育廳均已准備案 
　　江蘇各縣公共體育塲聯合會通啓云敬啓者本會於年八月乘江蘇省教育會附設體育研究會常年大會本會同人集合之便舉行臨時談話會議决隨附省立學校聯合運動會舉行各縣公共體育塲聯合運動會當經擬訂簡章呈請教育廳轉呈省公署備案嗣先後奉批照准兹將簡章呈文及批示錄清察閱專頌公祺江蘇各縣公共體育場聯合會啓附錄簡章如下呈文及批示從略 
　　簡章　第一條本會爲提倡社會體育及謀各縣公共體育塲之聯絡與競進由各縣公共體育場聯合組織定名爲江蘇各縣公共體育場聯合運動會第二條本會開會時期暫以一日爲度其會期及地點在省立學校聯合運動會會期宣布以後酌定之第三條凡各縣公共體育塲運動員均得入本會爲會員第四條本會以各縣公共體育塲督察管理員及指導員爲職員但遇會務較繁時得酌請富有體育之經騐者任本會職員第五條本會職員辦事分事務技術兩部其職掌另以細則定之第六條各聯公共體育塲與會人數無一定限惟須於一個月以前選派函報本會第七條本會運動種類暫分田徑賽·足球·網球·籃球·技撃五項其優勝者由本會分别褒奬之但以上五項運動如遇不能完全舉行時得由本會酌减之第八條本會經費暫由體育塲聯合會設法籌集至各塲運動員與會川資等費由本會先期呈請教育廳飭由各縣知事轉飭勸學所在教育費項下核實撥給之第九條本簡章呈請教育廳轉呈省公署備案進行 
[耶誕節之各女校]  
　　本埠著名女學大半係教會所設故於耶穌誕節時均各有演劇等以助興趣中西女塾定於二十六晚（星期一）在漢口路二十一號演劇係同門會所主持女青年會學校定二十三號（星期五）下午三時在崑山路十一號半會所内表演啓秀女學定二十三號下午二時在北四川路寳興路本校表演晏摩氏女學從二十二號起至二十四號開會三天白保羅路崇德女學定二十四號晚七時演劇西門白雲觀裨文女學於二十五號上午特别禮拜其他如聖馬利亚·麥倫·清心·惠中·等女校均有表演必有高尚優美之秩序以悅來賓也 
[龔政被控案之昨訊]  
　　龔尚在押　年内將不開審 
　　前任廣東造幣廠長龔政自被譚禮庭向公共公廨起訴違背訂立購買生銀合同由特别傳單提案後龔因身入政界多年滬上雖有親友並無巨商相識故不能遵照堂諭覔十萬兩之舖保是以迄尚覊禁於公廨民事犯男押所内惟其親友則日往探視但陽歷年關瞬届聞此案年内將不開審云 
[西華德路商聯會反對加租]  
　　西華德路商界聯合會接到本路東街各商號及仁德里成順里各住户等聯名報告房東連年加租事謂近今巿面衰頽居民敝疲奈何擔負得如此迭年加租得肩矧非止加一元現實欲加四元兩元不等一再至本會呼籲囑努力維持本會原有维持天職何可辭責故昨夜特爲各商號及仁德里成順里等開房客大會計到會者共一百餘人要求免加本會主席沈佩蘭君謂房東太不體恤商艱垂憐民瘠一味貪慾無厭實有激動公憤况今上至中外吏長下至各界團體俱早宣佈明文在後不得暴加房租致碍巿面今房東步壟斷房主之後塵實屬違背公意拂逆輿情本會自應備函與各房東說明苦衷再商解决衆大鼓掌散會時已十下鐘矣 
[工商友誼會勸告夥友]  
　　國聞通信社云工商友誼會近因夥友被騙拐之事時有發生自滬上交易所興起以來夥友被騙者尤多故特刋印傳單勸導工商兩界夥友原文云世道日變人心愈壞欺詐奸騙日見報載一般無知夥友受其愚者甚至危及生命貽害家庭自滬上交易所興起以來益爲盛行前曾有王某因交易所而自盡今則浙江餘姚人施某亦因此而痛不欲生意圖自盡然覺悟已遲尚有未悟同胞亦因名利起見將來恐不免入此歧途此皆欠缺智識之所致亦幼時無完全教育之所致本會係工商兩界夥友組織之團體宗旨純以交換智識聯絡感情提倡道德改良社會爲唯一之目的惜工商兩界不知此意致各不相謀毫無團結思想往往爲黑暗勢力所淆惑而貽害終身本會既係夥友團體當爲　夥友謀幸福凡屬本會能行之事當極力提倡所謂當仁不讓義不容辭也本會對於有害之事發生莫不早爲預告保我夥友不納良言必自投羅網總之教育不普及亦無怪其然本會每逢星期特開演講大會實行勸化同胞使我青年有志者皆得向光明大道而行即非本會會友亦得自由發表意見無論男女老幼一律歡迎俾得有普通知識不爲外物所誘也云云 
[交易所員索薪訊]  
　　本埠大新街某交易所開幕以來營業不發達每日所收入經手費不敷開銷之半股票跌落經紀人虧折逃匿所員中亦甚以爲危上星期六夜巿散後理事會忽發函於須淘汰之五六十名所員大致謂本所感時世之潮流營業未能發達收入支出預算不敷爲股東血本及前途計不得不稍事節省除減少職員别無補救之法查執事亦在被屈之列用特函達請即查照交卸又應支月薪請至會計科去領云云各所員等以年關將近大起恐慌越日羣至理事會質問藉述所員種苦衷并詢淘汰標準專務理事答云此次淘汰實因收付難支明日當開理事會公决云云全體乃散翌日理事會復各所員略謂爲體卹所員起見允發本月全修再補助下後二月惟只發半修且須待時來領云云所員等以祗助半修二月豈能相抵以前損失遂公函理事會謂示承美譽感慚奚似第因所中營業式微不分優劣將所員無端淘汰恭聞之餘惶駭不解者則有數端敢爲我理事會諸公冒昧陳之所員經三次考試二次舖保風波餘生得庇字下正期忠勤職守上下一心詎知以一紙官樣文章驅人使走幸諸公不乏高明允發兩月半修再待屆期付欵公等自謂待所員者已至然所員處境之苦實難言盡展轉思維雙方兼顧今懇公等允我兩月全修早日付擲俾所員免致落魄海上得慶生還鄉里如此公等待所員仁至義盡所員亦深感大德且貴所營業伊始前途遠大幸勿以區區之資致碍大局所中幸甚被裁所員幸甚云云不知該所如何處置也 
[交易所員議决對付法　共議辦法四條]  
　　本埠中外證券物品星期日夜華洋物券亚洲劵等各交易所等所員因各該交易所對於所員分别辭退合併解散利害切身已集合團體在公共租界五馬路受吾旅社組織機關舉定幹事從事進行昨日聚集天主堂街中外巿場擬開所員聯集會議討論一切辦法因被交易所報告法捕房派探前往阻止各該所員遂假張園舉行於午後三時開會公推林鈞爲臨時主席各抒所見經衆磋商之下公同决定辦法四端（一）議决各整理幹事務須每日到幹事部簽字（二）要求發本月薪水（三）交易所如裁减一部份所員應責令賠償三年損失否則一體辭退（四）聯絡其他各交易所一致進行 
[交易所衰敗時之公廨忙　債案日多]  
　　當交易所興起之初一般有發財熱者咸視爲致富捷徑或購求股票或買賣空盤莫不興高彩烈以爲富可立致雖因此而致富者固不乏人但破家殉身之事時有所聞近日此類營業衰象已成於是向之視爲可作富翁者今多不能立足倒閉逃亡幾於無日蔑有致債權人向公共公廨請求簽發特别傳單立提若輩之事亦日見其多投機不能致富事反足速召敗亡於斯可見矣 
[航業消息彙記　　赴法學生須具經濟上保證]  
　　法國郵船公司昨日忽接馬賽發來海電謂前定本月十六日從法國開華之新輪將軍號今由該公司另調他線暫時改派一輪代班名曰亚瑞臘里地安號Azay　le　Ridean今已開出云云聞此輪亦爲法政府在戰時没收之德國船此次尚爲第一次來華又有包島斯號郵船業於昨日午後五時進口現泊黄浦碼頭聞該輪於一月份還法之時上海又有多數留法學生乘往惟此間法領署對於赴法留學生深恐再蹈勤工儉學生在法經濟奇署之覆轍故於各學生請領護照時即從此次爲始須一律有切實擔保經濟之保證方許出洋否則不予乘船云 
　　英商大豐洋行之航業在上海祇有往來海参崴·長崎·及中國之一路爲甬興號輪行駛今該行决定添開揚子江航路先從滬漢間入手現已賃定美南號一輪於本月二十七日起開始行駛長江班大約以後每十日可 
 
 

Page 15

 
 
往來一次也 
　　東洋汽船公司之春洋九昨日已由滬赴美上海有湖絲四百六十包裝至舊金山轉往紐約又有雜貨一千四百噸旅客中有美國來華游歷之按摩術醫生昨日搭此輪返國 
[沈知事借欵解省]  
　　上海縣沈知事因籌解省欵昨向江蘇銀行息借一萬元月息一分二厘期限一個月在陰曆年底歸還商妥後即經派員提解矣 
[洋糖北貨之巿况]  
　　昨爲陰曆冬至糖業休息無巿潮洲汕頭船有二艘到埠又到新潮陽青糖一千餘包號家需價五兩方開行家祗肯照原價雙方相持未得成交大約加價一錢方能成交也本月二十五西曆冬至節二十四星期封關三日是以此貨須閱四五日後方可提出青糖申巿開大一錢産地聞信收價忽升漲五角如申盤再升産地未免再加因此青糖巿勢必堅硬云 
　　北貨瓜子新貨到後仍由長江帮購去膠頂子價二十三兩五錢大連子八兩八錢明光子九兩四錢毫州九江十一兩濟魁子大北旺子皆須十四兩蔴菇香菌價格奇貴北口揀貨三百二十兩統貨三百兩新秋菇二百五十兩陳春菇二百兩蘭溪菇二百兩福建菇一百八十兩雜耳七十五兩副耳一百兩皆有漲無跌邇屆年關銷路將起惟高貨祇蘇浙滬消塲尚大其餘内地因嫌價貴辦者不多云 
[銀洋巿况之報告]  
　　金融通訊社二十二日報告云今日洋價早午巿均七錢二分九釐較昨漲一毫二五巿面甚靜杭州雖有來源銀行並無大宗售出歲底已近巿面可望堅定最近期中不至發生重大變化陰曆十二月中則洋價尚須看高進口由杭州來十萬元 
　　銀拆早午巿均七分巿面仍鬆大條有烊出銀五十萬兩故巿面益見活動現銀裝杭州十六萬兩大條進口四百二十九條出口裝香港七十九條 
[友華銀行銀巿報告]  
　　中美新聞社譯友華銀行二十二日報告云昨日倫敦銀價近期跌一便士之八分之五遠期跌一便士之八分之三紐約價跌至六角六分倫敦紐約間滙價跌至四二今日此間開盤巿况寛鬆金鎊售出十二月份爲三先令七便士半一月份爲三先令六便士半二月份爲三先令五便士又四分之三金洋十二月份爲七六半一月份爲七五二月份爲七四收盤金鎊十二月份爲三先令七便士又八分之一一月份爲三先令六便士又四分之一二月份爲三先令五便士半金洋十二月份爲七五又四分之三一月份爲七四又四分之一二月份爲七三又四分之一紐約巿况軟弱 
[昨日滬杭車運來之現洋]  
　　滬抗甬鐵路上海南站昨日（二十二）由杭來滬之早快車在杭州造幣廠裝來現洋二十萬元分裝四十箱係上海中國銀行十一萬元日夜銀行五萬元鹽業銀行四萬元又嘉興豫源運交上海益豐現洋五千元又嘉興滋源運交上海祥裕現洋五千元又嘉興滋源運交上海大成現洋五千元又嘉興瑞蚨運交上海敦餘現洋二千元又松江典業銀行運交上海交通銀行現洋五千元又松江信餘運交上海致祥現洋六千元又松江甡源運交上海鴻祥現洋五千元以上共計運到現洋二十三萬三千元均運抵上海南站卸車 
[昨日杭州慢車遲到　因汽力不足之故]  
　　滬杭甬鐵路昨日（二十二）由杭開滬之一百零五號慢車（即二班車）駛至中途因機車汽力不足沿途祗得緩行後在龍華車站扣留等候由滬開杭之下午三時特别快車開出在龍華交會以致該慢車抵滬遲至一點十分鐘原定在下午二時十五分直至下午三時二十五分始抵上海南站云 
[路局已允電車公司加築雙軌]  
　　華商電車公司擬在南火車站前門東段馬路内加鋪雙軌以便電車往來而滬杭路局以該處馬路係路局自築並非公共道路且因面積甚狹如築雙軌恐多擾禍是以阻止加鋪兹經電車公司陸總理向路局磋商以望道橋至薛家浜一段加築雙軌現均動工將完竣惟是處因通達老西門及小東門之要道尤應一律鋪築以便交通云云聞路局已允予鋪設矣 
[内地自來水管被撞損壞]  
　　有關民飲　亟應修復 
　　商辦内地自來不公司現將外洋定購到滬之新水機運回廠中裝配以期水力充足而便民飲昨日午後該廠各工人正在裝置新機間其機器物料運回廠中偶不經心誤將舊水機碰撞以致損壞中區方面之水管出水頓形阻滯各段路線之水管一時同受影響現該公司已撥派機匠分投查察趕爲修葺大約即可回復原狀 
[水巡西捕毆斃米船夥十誌]  
　　北巿米行請警官出力　泮迪生將逕解領署核辦 
　　海關水巡西捕泮迪生毆斃常熟米船户羅子峯之管船老大曹阿根一案已激動各帮米船户公憤紛紛集議倘官廳交涉不能得滿意結果當通知蘇浙各帮米船停運米糧來滬等情曾誌前報北巿米行公會因於前日致函四區顔署長略云此案業經費區轉請地方檢察廳騐明該兇手蒙貴區崗警當場拿獲事出治下應懇署長俯念死者惨遭毆斃轉請地檢廳長依法究辦俾雪冤抑而重生命云 
　　毆斃常熟帮米船夥曹阿根之海關水巡捕泮迪生迄未解送檢廳偵杳國籍因海關方面定章對於犯事職員須先解職再行處置等情已誌昨報兹悉海關稅務司查得本關水巡捕泮迪生確有犯事行爲業已將西捕職務解除另候處分惟聞稅司已有函復檢廳略謂俟該西捕泮迪生解職後即送該管領事核辦云 
　　國聞通信社云曹阿根案聞本埠各路商界以該水巡藐視人命實與前次印人槍斃志遠夥友異曲同工若不抗爭恐華人將無安居樂業之日因此定於本星期日開聯席會議討論此事並函請上海縣商會米業仁榖公所等團體共同協爭云 
　　滬北經售米糧公會駐滬常熟米商北公所爲水巡毆斃船夫案曾致函滬北工巡局兹悉該局已函交涉署首叙原函（函見本月廿一日本報本埠新聞欄）尾云查西捕越界侵權且又傷斃船夫自應嚴重交涉切實查究以重生命而維主權據函前情除函請閘北水巡隊查明眞相再行布達外相應馳函奉告即祈查照核辦並希見復足紉公誼云 
[和尚浜口火警五誌]  
　　清眞董事再呈徐警廳長函　將張督察長覆詞層層駁詰 
　　和尚浜回教居民張榮發子女三人被焚一節經清眞寺董事會呈請警察廳長查辦後前日徐廳長據張督察長等查覆函答董事會昨聞該會又作一函呈徐廳長原函錄下敬復者昨奉鈞函以紫金路口四十七號門牌敝教居民張榮發子女三人焚斃一節蒙派張督察長會同黄科長等查復據稱各情拜悉之餘轉示敝教同人情殊憤激而煇等心念惶悚果如覆稱所云非特張氏子女不爲冤死張榮發有可懲之罪即煇等亦有誣衊巡警之咎然煇等不敢謂張督察長等調查不實或稍存袒護之心亦不忍以貧苦無告之小民含冤不白姑即據所復各節爲良心上之研究與眞確實之調查爲我廳長陳之原稱據首先馳救之人聲稱聞警笛即出馳救到塲後見其火勢甚猛張姓婦靠對過牆壁而立知有三人在内已赶救不及云云查首先馳救之人到場僅見張姓之婦靠牆而立可見張榮發一經喊救後即被崗警拘去無疑又可見拘去之時火尚未猛張氏子女三人非趕救不及乃無人可救也原稱查得張姓與錢姓住房僅隔一板壁所焚痕跡北首張姓爲重是夜又係北風以此證之確係張榮發家起火無疑云云查十二日晝夜天氣暖燥夜間並未起有北風天文台可查全埠人民可詢火起之後四十八號門牌錢姓老嫗即避往他處迨次早得悉警區已誤認張榮發爲火首始到被災地點檢視燼物旋爲鄰右等指交巡警扭送到區當有附近居民江致泰在區署面請釋放張榮發未准之時親見親聞錢姓老嫗已自認大意起火而張督察長等猶云是夜北風確爲張榮發家起火無疑誠不知其如何詳詢也即以其所種焚燒痕跡北首張姓爲重語測之錢在南而張在北可見其火從風至是由南而至北也原稱據張榮發及其妻雖稱當時告知崗警尚有孩子在樓上巡警不理而　詢鄰右均不能證實云云查榮發聞警後開門喊救即被崗警拘去爾時尚無一人到塲其不能證實巡警不理正所以證實火勢未烈之先張榮發欲救其子女已爲巡警拘去而不得救也原稱至二區一分署詢問是夜值崗巡警劉永祥堅稱該張姓夫婦事先並未說有人在樓上巡警將張榮發呌出之時火已滿屋其妻復欲入内巡警恐遭不測將其握出夜已被火燒傷頭額二處及至將張榮發帶走時鄰崗並救火會均已到塲云云查張榮發夫婦年皆半百膝下祇此子女三人豈有不相依爲命之理火起之後謂之未云有人在樓上雖極愚之人亦不得遽以爲信不意張督察長等竟以崗警劉永祥之堅稱上陳鈞聽毋乃太欺我廳長乎張督察長等又謂巡警將張榮發帶區防其情急冒險同遭不則爲保護其生命起見等語措詞正大冠冕堂皇是張榮發有生之日皆巡警劉永祥拜賜之年然則劉永祥之拘扭張榮發者確非爲其火首可知也再觀其妨杜同遭不測一語似又云劉永祥知已有不測人在内與前稱未云有人在樓上等詞殊太矛盾不知張督察長等何以自圓其說也總之張氏子女謂劉永祥有意使之焚斃固萬不便下此斷語然如張督察長等云云斷不能不作後言請我廳長作一公鑒也敝教居民托庇於治下者甚衆諸賴巡警保護安寗萬不願稍有與巡警爲難之意不過煇等有代表同教人民之責如不詳爲陳明必受同教之唾駡但煇等尤有求者如以煇等之言爲非尚乞曲爲鑒恕如以煇等之言爲然千乞不必處分警官與巡警俾免日後崗警與敝教各段居民發生反感是爲至禱此陳淞滬警察廳長徐清眞董事會蔣煇哈　金彭庚馬桐同啓 
　　又訪函云二區一分所巡警劉永祥前因紫金路口火警時强拘清眞教民張榮山以致張之二十七歲十三歲二子及十七歲女兒三人同遭焚斃各團體大動公忿函致警廳爲張仲雪徐廳長除答復各公團外一面諭候究懲昨日午後二區一分所備文派警將劉申送警廳發交司法科訊明詳辦並着張投廳候質 
[省教育會兩日講演紀]  
　　白德斐博士講農業與鄉村學校之關係 
　　羅素爾博士講教育上自治與訓練 
　　前日下午四時江蘇省教育會開演講會請美國蔴省大學農村教授白德斐博士演講農業與鄉村學校之關係由沈信卿君主席郭秉文博士翻譯白德斐博士略謂鄙入初到中國對於鄉村情形閡隔之處在所不免但教育原則不變且曾参觀農村若干數與教育家討論若干次故今日願以所得與諸君言之就廣義言農村凡農民居住之處均屬之聞中國國民之居於農村者不下三百兆鄉村數當在七十萬以上其關係於中國國家社會之重要可知又聞中國國民性之優點及民治思想之發展早著於古代之農村然則主持教育者與熱心教育者其不可不重視農村教育也可見中國設施農村教育之要點在使全體農民得受教育之機會而農村教育之設施尤須適合農村生活情形使當地衣食於斯之農民懷斯土樂斯業終身而不厭因之爲農村教師者尤應久於其事熟知當地情形對於農業有充分之知識對於農民有親密之感情若言教科除普通學科外又當使學童習知農民之地位及其與社會國家之關係此層於共和國家尤爲重要以平民精神之所寓也至於教授則當應用科學方法使學童親自工作試騐使得親切之觀念更進而言農村學校之責任則不僅限於施教兒童凡農村範圍以内之農民均當顧及如以學校作公衆演講廳請名人演講或共同研究或則附設補習學校與成人以求學之機是也對於農業之觀念及農業教育之目的有謂增加生産者有謂以科學整理農業者有謂改良農村者有謂增進農民幸福者又有進而注意農民本身問題如增加農民教育及共同生活者又有如政治家之注意農民與國家之關係如糧食問題以及生産原料之有關製造者再進而速 
忽視者也鄙意農業教育爲農村兒童應用之常識故初小學校中均當注意之况中國鄉村間兒童祇能受一二年學校教育爲期至短故於初學時即可以簡單應用者授之如能入高小則可以較深者授之聞中國近多主四年義務教育如能實行則農業學科可於第四年授之至於中等農校歐美已盛行中國將來亦必能發達鄙人今更欲進言農村教師以農業教育之重要培養農村教師之重要可推知之然視乎中國對於農村教師殊爲忽視要知農村教師對於國家社會所負之責任至重而對於社會國家之貢獻上至大鄙人願鄭重言之中國教育欲求發展非廣設農村學校不可以中國前途之進步發展有賴於此至多凡熱心愛國有志服務之士當注意及此云云末後更以對於國家所抱之宏願當勝於自己所抱之宏願尤甚一語贈在座諸君衆鼓掌五時半散會 
　　昨日江蘇省教育會請美國愛俄瓦州大學教育院長羅素爾博士講演午後四時開始由黄副會長主席郭秉文博士爲翻譯先由主席介紹略謂今天第三次講演會這回請的是美國少年著名的教育家大家應得注意他是世代的教育家渠尊人爲美國屋海瓦大學師範院院長今天原約所講的係科學的研究教育問題今因博士研究學生自治與訓練亦願將此問題講演唯爲時甚促恐二題不能兼及兹請博士先講教育自治與訓練如何繼即請博士登台畧謂今天在座諸君不知曾到美國者有幾位鄙人此次到東方各地考察覺得各地語言不同而所任之職業均爲木國人自已所擔任若美國則不然各種職業各國人都有大概都是爲各國之遺民唯這種遺民智識淺薄不講公德不知衞生美國初僅以强補管束之後乃施以教育俾知自治惟方法雖不同而宗旨則一無非使之習於爲　警如樹枝强而使之屈曲與使之自然長成事實不固二者比較果是使之自然長成爲愈中國雖無各國之遺民然每年所生長的孩子他各種知識甚淺與美國所有的遺民無異今欲使習於爲善亦應施以極良之教育使之漸知自治成爲一良好之國民爲父母者當先事事示以模範而爲教師者亦應施以適當之教育故爲教師者不可以自居於主人之地位而視兒童爲奴隸使之必欲事事服從鄙人對於中國之歷史雖不甚了了但是亦略知一二如孟子所謂上無禮下無學這是很危險的在閉關自守文化開之時這種教育還可以勉强若既與世界各國有所接觸則即不能適應夫教育本爲社會自治方法之一種從前强權之管理既不適用於是在十八世紀以後逐漸改革德國首先提倡凡兒童自六歲以上即使之入校受相當之教育但是仍以嚴格的方法管理之在小學中學則甚盡一惟大學則趨放任上課與否並不規定並没有平日的考試唯畢業時代的考試則甚爲認眞他在中小學校既受嚴格之訓練一至大學即放任自由者所以養成領袖人才之主義這種制度尚是德國君主時代之教育並不適宜於共和國家我們在共和政體之下不能使兒童在小學時僅受一種事事服從人的訓練應與養成領袖人才的訓練並重諸位曾聽得杜威所說教育方法當施以特别之訓練方能養成特别之人才此次鄙人所至之地與諸教育家接洽並杜威先生前此來中國所演說者僅注意於培養領袖人才唯是社會的需要並非僅屬於領袖的人才羣衆辦事的普通人才亦甚需要所以這兩種人才之培養需使之平均發達今日欲解决中國前途之問題甚多欲解决此種種問題則急宜培養領袖人才唯對外種種應需這種人才而對内則應訓練善良之人才以整理内治人人爲良好之國民云云嗣由黄副會長登臺謂今天所請的青年教育家初以爲所說者必含有少年氣盛之意孰知兹所講者大都是成老練達之談所謂自治與訓練應得並重這話眞是不錯吾吾想社會上需要之人才領袖者固極重要而其他協助領袖成事之人更不可少今日爲第三次講演得如許之名論很爲感謝且今天適爲冬節放假而在座聽講者學校青年竟屬大半是即諸君之來聽羅素爾博士講演竞自動與被動兼而有之弟更爲滿意云云講畢時已六句鐘矣 
[冬防中之軍隊游巡]  
　　松滬何護軍使近以冬防緊要保護地方務宜注意除所轄軍事區域均經加撥兵士雙崗站防外滬南各馬路城内小東門大東門等巿面熱閙之處亦應另抽軍隊游巡故於昨日起調集武裝軍人一排計四十餘人每夜九時後整隊馳往各處巡邏以資輔助巡警而保公安並令憲兵營汪營長亦派憲兵十名各乘馬匹佩帶于槍軍刀每晚四出梭巡以重防務 
[大中華紡織廠開車]  
　　吳淞大中華紡織廠由巨商聶雲台君集股創辦該廠基地共一百數十畝現房屋將竣廠房正面長七百二十尺側面一百二十尺上下兩層紡紗機間及一應房屋寛暢明亮辦事各部規模宏大一切機具裝置完備發電引擎購由英德兩國早經較試頗爲靈便該廠經理尹任先君日來督促工人於昨日先期開紡男女工共數百人所紡之紗係十四·十六·二十支·並有四十支頭細紗共四種現紡十六支頭全部錠子五萬餘隻男女工人約需三千餘人現因細紗車尚未到齊故未招足以後陸續車到推廣工作廠内尚有織布房屋行將建造聞開幕日期定於明春實行云 
[柯達照相公司創辦照相學校]  
　　柯達照相公司邇來在江西路六十四號創辦照相學校三星期畢業學費及材料用器費一概從免該公司近又紛紛致函各代理公司及照相館請派人前住學習云 
[少年團宣講越界築路案]  
　　本埠少年宣講團諸同志因鑒於閘北東新民路工部局越界築路有喪主權甚爲憤激特於前日（二十一日）午後派游行宣講隊顧九如沈秋鴻洪志堂汪龍超等在寳山路義品里口宣講此案之眞相聽者頗衆均爲感動並書有「巿民注意越界築路喪失主權共起力爭保存國土」之旗懸掛散時已晚云 
[時間守約會明晚開會]  
　　時間守約同志會昨致會員通啓云本星期二晚開會因人數太少兹再訂期本星期六晚八時仍在大德里口滬北五區商業聯合會開緊急會事因本會總務馮梓才崔通約二君不日返粤必須舉定人員繼任俾令會務進行凡我會員務期到會磋商是爲至要 
[大來洋行宴客紀]  
　　大來洋行昨晚在一品香宴客到者六十餘人盡係本埠木商鉅子由該行大班史鼎君郎反羅君鄔洪元君致辭歡迎以增進友誼聯絡感情爲言席間觥籌交錯歡呼暢飲後復全體攝影至十時興盡而散 
[養性女校之游藝會]  
　　派克路養性女學校定陽曆元旦下午開游藝大會已誌本報兹聞屆日該游藝會即假座西藏路寗波同鄉會開演所有游藝各節除火棍·拳術·戲迷傳·雙雙簧·各種學藝表演外尚有該校女學生自動編排新劇十二幕已練習純熟描寫社會狀况惟妙惟肖想届時當有一翻熱閙也 
[法公堂冬節停訊]  
　　法會審公堂昨日應訊民事堂期適因中華民國冬至節令故由中西讞員知照檢察處長郭那君停訊民事案一天 
[郵局節假之通告]  
　　上海郵務管理局昨發通告云照得後開各節期並陽曆新年應行給假所有本局辦公鐘點分開如左十二月二十二日冬至節照給假日向例十二月二十六日即西節之次日同上一月一日一月二日照給假日向例再包裹處及滙票處於四日全行停辦此告 
[聯益會散給衣米]  
　　時屆隆冬風霜凛冽一般貧民瑟縮可憐美租界梧州路上海聯益善會歷年散放冬振昨日施給衣米一時貧民到會領取者達數百人該會按名酌給莫不歡呼雀躍當時因人多擁擠嘉興路捕房戤捕頭特派巡捕在場彈壓 
[活動影戲之廣告法]  
　　上海影戲雜誌社所發行之影戲雜誌對於現代影戲界多所貢獻頗爲社會所歡迎其第一卷第二號已定於一月一日出版該社對於廣告素所注意殊能别出心裁匠心獨造兹擬於十二月二十四日及二十九日兩晚假座西藏路寗波同鄉會演映全世界著名滑稽明星十五人之傑作以餉滬人此項影片經該社會編輯部嚴格選擇皆係有價值之作品共有十四本一萬數千尺之多我國之以活動影戲爲廣告品者此爲第一次云 
[買羅卜者大受虧耗]  
　　俄幣羅卜票連年以來頻頻跌價自俄國恢復通商時一般機變稍敏者擬乘此時機播散流言謂將可通商暗中買賣滋利頗不乏人彼時曾有一度之風頭嗣後又步小每申元百兩可兌新票十九萬羅卜欲買者以爲如此便宜終不再小故日有數千萬之進出詎近日已跌至二十六萬五千比前又小七八萬羅卜買進者大受虧耗矣 
　　尚有本埠新聞公布欄等轉入後頁 
雜評二 
[余之國是會議觀　（旡用）]  
　　一省無是非則一省亂一國無是非則一國亂世界無是非則世界亂今大而論世界小而論一省其有是非與否吾姑置弗論而一國之無是非焉宜其紛呶嘐擾亂之甚矣其將何以救之曰求一是字 
　　張紹曾之倡國是會議也欲假民意之名濟軍閥之實軍閥贊之而民否之是以無成功然現政府陷於無能力矣各軍閥僣立於監護人之地位矣强欲行其法定代理之職以遂其繼承遺産之願於情於理俱所不可則如之何曰惟召集親屬會議以解决之可爲親屬會議之資格者國會固較正當惜僞造而成之國會决不能適合眞正民意曾不如由操有國家主權之人民别組機關以解决他機關所不能解决之事如商教聯席會議所倡之國是會議庶乎近之 
　　夫國是會議爲今解决時局無可如何中比較之良法也各省區法團不欲中國國是之奠定則已如欲國是之奠定焉宜急起以促之成蓋有責法團之代表集商國是其效力决不下於國會蓋就法理及事實論此國是會議之地位之本質初非尋常私團可以同年而共語焉 
 
 

Page 16

 
 
本埠新聞二 
[昨日兩種狀劵開奬記　利濟副劵與綏遠正劵]  
　　昨日爲第十次利濟有奬副劵開奬之期午前在南巿久大碼頭該總局舉行開出之五大奬號碼及經銷各票號如下頭狀三萬三千七百七十號本埠老通源二奬三萬三各一百卅一號寗波億中三奬三萬五千三百○一號蕪湖中得四奬一萬一千七百八十二號本埠有利源又四奬九千五百四十七號本埠大利元五奬四千二百三十一號杭州萬利祥又五奬二萬六千六百十六號本埠大善元又五奬三萬八千四百十四號本埠大發祥 
　　昨日又爲第十四次綏遠工賑善後有奬正劵開奬之期午前在西門外共和影戲園内舉行開出之五大奬號碼及經銷各票號如下頭奬三萬八千八百七十二號杭州分局二奬九千五百二十三號本埠善利全三奬一萬七千三百七十二號漢口分局四奬二萬四千三百七十九號本埠有利源又四奬三萬二各二百六十四號本埠有利源五奬五千七百九十九號本埠瑞源又五奬二萬七千六百七十四號本埠善中又五奬二萬七千四百七十六號本埠有利源 
[法界商民致送取締加租之匾盾]  
　　法租界商業聯合會因本埠房租增漲不已幸赖法總領事韋德禮君取締禁阻界内居民感誦德政故由該聯合會製就匾額一方文曰「惠庇居民」傍註「恭頌大法國韋總領事德政中華民國十年西曆一九二一年租界房屋發生加租問題仰荷主持公道頒佈條文嚴加限制羣衆感佩爰誌此藉作紀念云爾上海法租界商業聯合會暨各居户敬贈」並銀盾一座於昨日上午十時將德政匾及銀盾分置彩亭之中並雇車軍樂隊爲前導由會員貝明忠葉貺辰汪醒齋江錦春劉屏仙張敬園等乘坐馬車恭送至總領事署燃放邊砲爲之懸掛韋君謙讓再三然後收受欵待各會員等茗點始各興辭而出 
[南滙振務之近訊]  
　　浦東南匯縣境水災籌振各情已誌前報兹悉南邑籌振會除由李知事捐廉一千金及勸得四千餘金外復經本埠華洋義振會江浙皖籌振會各捐銀二千元作爲散振之用濟生會捐銀一萬元作爲以工代振之用南邑籌振會會長傳佐衡等刻正預備一切擬即日開始散振云 
[褒揚節婦]  
　　浦東洋涇鎭公民潘振聲祖母唐氏侍姑十七年守節五十五年兩代撫孤於本年八月間去世存年七十五歲死後經地方紳董援照褒揚條例呈請上海縣知事轉呈省長内務部褒揚在案前日爲該故節婦百日開喪舉殯安葬之期親友唁贈軸幛輓聯琺瑯鏡架等各種褒揚物品多至八十餘件兹錄沈知事爲該故節婦褒揚事訓令洋涇巿經董文如下案奉省長公署第二三六○○號指令本知事呈爲已故節婦潘唐氏行誼可風請予褒揚由内開呈悉據送已故節婦潘唐氏事實册證明書暨註册費銀六元候咨請内務部察核辦理並轉行知照此令附件存送收欵回單掣發等因奉此合將收欵回單一紙令發仰該經董查收轉給此令 
[法界之迷路女孩]  
　　女孩張根弟身穿淡藍布罩衫袴足着蒲鞋頭鞋子赤足無襪頭梳一辮紅紥根秃頭無帽在法界地方迷路啼哭爲捕查見帶入捕房經捕頭詰據該孩供年十一歲本鄉人餘詞含糊諭候送堂安插 
[汽車肇禍彙紀　共傷五人]  
　　昨日上午十時許三千三百十號汽車駛經百老匯路撞倒行人季楷林碾傷左足由虹口捕房九百九十九號華捕到來押令汽車載送受傷人投同仁醫院醫治旋即帶該汽車夫入捕房禀候捕頭發落又有三各六百七十號汽車於昨日下午一時許駛過外白渡橋塊撞倒行人張易貞跌傷頭腦不省人事當由乘車西人送受傷人投同仁醫院醫治一面報告捕房候示又有海門人蔡文林昨日上午九時許在白克路行走被某號汽車碾折右腿骨由新閘捕房一千一百零五號華捕抄錄汽車號碼另雇車送受傷人往仁濟醫院醫治又昨日下午一時半有一千一百八十八號汽車駛經靜安寺路撞倒寗波人毛朝生腿足受傷當由靜安等捕房一千一百二十八號華捕前來將汽車號碼抄錄另雇車送毛朝生往仁濟醫院醫治一面呈報捕頭候示又有清江人劉會紅昨日下午二時許行經新閘路遇某號汽車駛來不及避讓致遭撞倒跌傷頭部臂腿等處當由新閘捕房三百三十一號印捕抄錄汽車號碼另雇車送受傷人往仁濟醫院醫治即持傷狀單呈報捕頭候核示 
[電車碾斷邵謀昌左足]  
　　法租界永安街口昨日下午二時半有某號電車駛過撞倒永安街保華搪行夥邵謀昌碾斷左足小腿成爲兩截血出如注經小東門法捕房十四號華捕車送醫院醫治一面將電車司機人號碼按錄呈報捕頭請究 
[死人何多]  
　　老婦自缢　有年約五十左右身穿元色蓆法布舊棉襖褲白洋布短衫褲小脚白襪元色布夾鞋之某氏至法租界愛多亚路某客棧借宿睡至前日下午尚未起身棧主將房門撬開察看詎已在房自縊當即投報捕房捕頭飭將尸身車送輔元堂騐尸所聽候中西官檢騐核奪 
　　老人倒斃　昨日上午九點時有年約五十餘歲之某甲行至法租界布莊街口忽然倒地身死由巡捕報告捕房捕頭到塲察看得白面有鬚身穿灰色布棉襖褲灰色愛國布夾袍子外罩元色嗶嘰破大衣白洋布襪黑布夾鞋身畔戴有銅元數枚質洋數角之當票七張均質在蘇州典當之内查無尸屬飭送騐尸所聽候中西官檢騐核奪 
　　少年氣絶　江北人劉金定年十七歲凹面身穿柳條布對襟棉襖黑布棉馬甲舊洋布破夾褲棕色洋布棉套褲黑布襪黑布鞋前晚至法租界東新街小客棧借宿至昨日午後尚未起身棧主心知有異揭被察看詎已氣絶當即報告捕房將尸車送騐尸所聽候檢騐核奪 
[飛花廠飛火]  
　　前晚十時閘北梅園路席勤記飛花廠堆貨間内不知如何起火計燬房屋三幢由各段救火會到塲救熄昨經該管四區二分所倪署員調查起火情形候傳該廠主到案訊問 
[徐興海姦拐有夫之婦]  
　　通州人陸小恩住閘北王家宅推小車爲業其妻朱氏於上月二十六被人拐逃前日由陸在法界東新橋小客棧内尋獲領回後盤問之下始知被鄰居木匠甬人徐興海誘匿該棧内姦宿二十餘天並被當去金環等物昨陸將妻及徐扭控五區二分所轉解司法科核辦 
[小工尋獲逃妻]  
　　浦東十八間小工沈才之妻劉氏年三十八歲本年九月初旬背夫捲逃沈各處找尋直至前日在洋涇鎭附近途遇意欲領回該氏倔强不肯遂扭入三區二分所轉送地檢廳奉訊之下判氏收押候究 
[浦東刦案之破獲　獲劉長關張明喜衞長明三名]  
　　浦東周家渡田玉山家於陰曆十月二十二日半兩時許被盜匪十餘人破門進内將事主捆縛闖進臥室翻箱倒篋刧取現洋三百七十餘元及鈔票洋八百餘元并銀鐲等物而去後由事主開單呈報上海縣警察所由警察主任立派偵探戴逢春趙升從嚴偵緝該探等即廣購眼線於陰曆上月二十九日在閘北周家橋地方緝獲是案之劉長關一名後又在南碼頭續獲張明喜衞長明兩名解由該警所陸警佐帶案分别研究訊均供認糾黨搶刦得贓瓜分並於事前乘駕小貨煤炭船一艘同往浦東搶刧等語當飭釘鐐收禁候補提同黨及販運小貨煤之船主到案併究 
[續獲同搶日婦皮夾之黨犯]  
　　粤人徐永飛於本月十八號晚在吳淞路串黨攔刧日本婦人某氏内貯有日本鈔票洋三百九十元之皮夾一隻携贓逃逸案發被捕解由公共公廨訊供判徐押候查明訊辦在案昨由美捕房包探譚鳳池周筱棣與一百零九號西探康仇在菜巿街二百八十號屋内續獲徐之同黨陳金生一名拘入捕房捕頭略詰一過諭飭押候解送公堂請辦 
[唐家宅巡長查烟被毆之審訊]  
　　唐阿寛供係索賄衝突 
　　浦東三林塘唐家宅民人唐阿寛私設烟室招人吸食鴉片經縣警察五分所巡長馬如霖往拘被毆受傷一案除馬送醫院醫治外將唐解送地方檢察廳訊究在案連日經檢察官提案研訊唐堅稱馬如霖身穿便服帶同多人來家索賄至起衝突馬如霖之傷不知爲誰所毆求察問官得供以該犯所供與原告警所來文大相懸殊除判令將唐收押外前日派警下鄉再行偵查當時肇衅情形復候核奪 
[槍船護送貨船]  
　　歲暮將近商家各貨船由江浙往還者每於河中遭刧日前由米業什糧糖北貨各帮船隻及莊客等提議請山公所團體聯呈江浙兩省長官並呈請水上警廳酌派槍船沿途護送每商船五號爲一團派鎗船一艘或兩艘隨送來申以至龍華爲止開往内地則以到境爲限每次由商船每艘抽洋一元藉爲保護船之犒勞津貼故自前日起所到浙江嘉湖等米船布船均有鎗划附送矣 
[公廨訊罰車輛違章案彙紀]  
　　公共公廨車務公堂每逢星期四開庭審理一週間之車輛違章案本星期四適值冬節停止辦公故提前一日開審各捕房共解車輛違章案二十三宗除郁阿四史榮德王阿寳三車夫由張襄讞會同英赫副領事訊明捕房所控不能成立着即註銷外共科罰交保者二十宗彙誌如次（一）英美電車公司開駛電車之江榮章在南京路司機不愼罰洋二十五元（二）李春林（三）林阿發均在南京路開駛汽車或不點車燈或號碼不明各交十元保展期十四天再訊（四）周阿毛（五）秦松濤在北京路百老滙路開駛汽車或司機不愼或不聽巡捕指揮因該兩車夫犯過多次非僅罰金所能儆戒着各監禁西牢一個月或改各罰洋五十元（六）朱阿照（七）郁阿四在河南路靶子路開駛汽車不愼各罰洋三十五元（八）沈阿四在靜安寺路開駛汽車不點燈火罰洋二十元（九）張萬毛（十）劉阿初（十一）羅意司（十二）王元元（十三）牛阿鶴（十四）德國人某在南京路百老匯路等處開駛汽車或司機不愼或不聽巡捕指揮或不點車燈各罰洋十元（十五）紀阿二（十六）王阿六（十七）劉阿五（十八）簡姓在湖北路武昌路等處開駛汽車不點車燈或號碼不明各罰洋五元（十九）王阿二（二十）陸姓在四川路南京路開駛汽車或不將號碼懸掛居不點燈火各罰洋三元所有罰欵一併充公 
中華職業教育社通訊 
[寗波婦女半日補習學社之發軔]  
　　寗波基督教青年會徐受謙君之夫人鑒於寗波婦女職業教育之缺乏擬於明春試辦一婦女半日補習學社由徐君函告本社徵求意見本社以爲此種職業教育極合今社會需要甚佩徐君夫婦之熱心卓見風聲所樹想各地必且紛紛繼起也兹將該社所擬草章先爲披露如下 
　　（一）宗旨　灌輸家庭常識養成婦女職業 
　　（二）科目　國文（識字·尺牘）算術（珠筆算·家庭簿記）手工（描花·縫紉·堆緩·花邊·抽絲·剌繡）家庭常識（育兒法·烹任） 
　　（三）學額　暫定三十名學齡自十六歲至三十歲 
公布欄 
[江蘇高等審判廳]  
　　民庭判决　▲顧乃霖與顧乃佩爲保證債務涉訟上告一案（判决主文）本案上告駁回上告審訟費歸上告人負擔▲郁志良等與施正倫爲田畝糾葛上告一案（判决主文）本案上告駁回上告訟费歸上告人負擔▲范仁林與俞宗淵爲股欵涉訟控訴一案（决定主文）本案控訴駁回控訴審訟費歸控訴人負擔▲王裕新爲離異涉訟不服丹徒縣知事批示抗告一案（决定主文）本件抗告駁回▲陸靜貞與包兆祥爲身分及房地涉訟控訴一案（判决主文）本案控訴駁回控訴審訟費歸控訴人負擔▲屠三（即屠子　）與沈錫金因存欵紏葛上告一案（判决主文）本案上告駁回上告審訟費歸上告人負擔▲陸靜貞與包兆祥爲身分及房地涉訟聲讀救助一案（决定主文）本件聲請照准　以上十二月二十一號 
[江蘇高等檢察廳]  
　　批示　田長年狀悉候令泰興縣知事迅予傳案訊結此批▲李伯筠狀悉仰候查明再行　奪此批▲王寳林呈悉仰逕呈該主管機關核辦可也　批▲姜子良狀悉候調卷核奪此批▲邱張氏狀悉　候調卷查閱核　此批▲周叙福狀暨抄件均悉候令南滙縣知事從速提訊法辦此批▲翁祖綬呈一件爲呈請循資委派由呈悉候酌核辦理此批▲蔡廷杰請求迅賜定期集訊呈遞一狀金一明補呈串證事實懇賜併查呈遞一狀以上二狀業經本廳查閱函送同級審判廳核辦仰即知照此示　以上十二月二十二號 
[上海地方審判廳]  
　　判决主文　（民一庭）一件决定黄貢培與黄祖修債務涉訟一案主文原批示撤銷本案原判無效應由崇明縣知事依法迅爲第一審審判▲一件判决孫鑑堂與翁圭臣因存欵涉訟案主文翁圭臣應償還孫鑑堂元本洋四百元又利息洋四百元本案訴訟費用歸翁圭臣負擔▲一件判决周蔭榖與余阿金租屋涉訟一案主文余阿金應償還周蔭榖房租洋六十五元余阿金向周蔭榖租賃坐落十六舖大太平弄第二十九號之房屋一所着即遷　訟費歸余阿金負擔▲一件决定佘阿金與周蔭榖租屋　訟聲請展限一案主文本件聲請駁回▲一件判决梁鈺山與盛鳴事因租屋糾葛一案主文原判關於駁回控訴人請求遷讓及訟費部分撤銷被控訴人所租控訴人冬青圜路十六號房屋應即遷讓本案兩審訟費均歸被控訴人負擔▲一件判决李星記與黄贊君抵欵涉訟一案主文黄贊君庶償還李星記本洋三百五十元利洋七十五元六角自本年舊曆十一月十三日起利息仍照原約計算至執行終了之日爲止訟費歸黄贊君負擔▲一件判决張荷浦與張德裕欠欵糾葛涉訟一案主文張德裕應償還張荷浦洋一各零六十元其餘之欵並應按照期票定期於民國十年陰曆十二月内償還洋一百元十一年五月内償還洋一百元八月内償還洋一百元十一月内償還洋一百五十元十二月内償還洋一百五十元十二年五月内償還洋五十元訟費歸張德裕負擔　（民二庭）一件判决張平山訴孫驥雄因賠償損失涉訟一案主文原告人之請求駁回訟費歸原告人負擔▲一件决定陸念祖與閔志賢欠欵涉訟聲請更正和解一案主文本件聲請駁回▲一件判决吳王氏　周雲桃等因同居糾葛一案主文周會生應領回吳王氏之女吳義姝同居完聚吳王氏其餘之請求駁回訟費歸周會生負擔▲一件判决鮑筱舫等與鮑鼎侯掯單糾葛一案主文原告人等之請求駁回坐落上邑二十八保十併十一圖第二百五十九號鮑生貧户墳地四畝六分六釐四毫訴爲反訴人所有本案訟費除反訴印紙費十八元發還外餘歸原告人等負擔▲一件决定曹雲事等聲明窒碍一案主文本件聲明窒碍照准▲一件决定張葆清訴周文俊爲貨欵涉訟一案主文本件訴狀准予註銷訟費歸原告人負擔▲一件决定潘樹山潘勝金因田畝涉訟控訴更審一案主文本件再審之訴撤銷再審訟費歸再審原告人負擔　以上十二月二十日 
[上海地方檢察廳]  
　　批示　金關仁狀悉所訴係婚姻紏葛仰赴同級審判廳請求核辦可也此批▲集陳氏狀悉案正進行仰即知照此批▲鄧永福狀悉候傳訊此批▲陳理生狀悉案正偵查所請交保之處暫毋庸議此批▲杜殿揚狀悉業於朱福堂狀内批示矣仰即知照此批▲朱福堂狀悉候訊明核辦此批▲杜勝揚狀悉候傳案訊奪此批▲劉徐氏狀悉候傳證集訊此批▲周宗碩狀悉候偵查此批▲王錦狀悉靜候偵查此批▲張傳慶狀悉候核辦此批▲陸子卿已訊　矣此批▲金德明仰自　廳訊諭此批▲金聚林所請不准此批　以上十二月二十日　金聚林本案　察提起控訴所請不准此批▲楊氏狀悉案正偵查所請着毋庸議此批▲董張氏狀悉案經起訴靜候判决可也此此▲李家英據訴案關婚姻着自向同級審廳請求本廳礙難准理此批▲吳鶴　據訴如果非虚着自　廳訊　後再行核辦此批▲胡琴生狀悉准予取保候訊此批▲王步洲已批李家英狀内矣仰即查照此批▲沈富榮狀悉查金關仁訴　等强佔一　業經本廳認爲民事即予却下在案仰該民逕赴同級憲廳請求核辦可也此批▲湯仲華狀悉案已函請上海縣警察所查解核辯仰即知照此批▲湯仲周狀悉該民有無毆打湯馬氏之事候傳訊核奢此批　以上十二月二十一日 
 
 

Page 17

 
 
自由談 
閒話 
[江蘇學校演說競進會二日記（一）] [  俞長源]  
　　吾人欲傳達思想於外求其遠而久則以筆求其近而顯則以舌筆與舌其能力不相軒輊也今人多抑舌而仰筆是乃大謬昔者孔氏惡夫佞以其敗德鮮仁也然言果中軌世亦受賜子貢善辯魯赖以存是言語嘗列爲專科矣方春秋戰國天下擾擾縱横離合說士之風於斯爲盛之武掉三寸舌强於百萬之師子産擅詞令能以小國晏然處於列强之中然則言語之功用大矣哉近觀歐美外交上之人才靡不折衝樽俎即尋常百姓亦能於大庭廣座中能登壇發揮其意見其主張其感想所謂指揮如意口若懸河求之我國國民百不得一是可慨已蘇省各學校嘗聯合爲演說競爭之舉迄今已六七屆矣曩者於滬上於蘇州於南京擇一廣場大厦以爲競進之所一時英才濟濟亦盛事也今年移地址於揚州而以大舞台爲競進之塲分期預賽决賽以旗幟爲錦標第一紅色第二黄色第三藍色上繡一辯字殊美觀雖物質上之價值甚菲而奪得者精神上之榮譽固甚大也是會向分中等與高等兩組中等組以中等學校屬之高等組以大學專門屬之不限省立或國立凡具有同等資格者皆得與會然與會與否亦得自由本届中等組與會者計十六校歸範學校六中學校四（指省立）水産學校一農業學校一高師附中一及其他中華職業學校三高等組與會者計六校大學三專門三各校選手以二人爲限男女不分界限本屆中等組女子三人男子二十五人高等組無妇子計男子八人十二月十七日午後一時（原定二時以大舞臺營業關係提前一小時）即競進會預賽之期余於中膳後即怱怱驅車而往至則會已開始詢之同學知有四人已講完即靜坐以聽按競爭會演說員規則預賽時每人只有五分鐘之時間滿四分鐘時即由司時計員按鈴知照預備結束至極限時再按鈴一次即終止矣演說員一齊坐舞臺上預備服裝任人自由或便服或制服或西裝不等每一員演說畢即由主席點名次第登壇本屆演題爲新巿政計畫蓋事前由省教育會發佈各校者也 
筆記 
[悼玉記（三）] [  碧梧]  
　　於是范生間日必造王生之門久談不知倦玉姑固亦心許范生每值范生至必出見或談時或論文意見無不恰合感情乃亦日洽有時王生出外未歸而范生適至玉姑亦欵待如儀蓋已親切如家人矣如是者半年范生已深識玉姑之性情和婉慈祥罕有甚匹雖負奇才而無驕慢之習愛之之心如火之熾幾不復能自遏第范生邃於學而端於行從未少露輕褻意然每當情不自禁時輒於詩詞中略洩中心之隠王生固達者已洞燭其情知其心已軟化大事可圖矣乃於范生前復述宿議范生求之不可得乃立許之第猶曰吾雖心折君妹君妹或　吾爲人君當微其同意王生笑曰是何待君之囑咐吾已探知其心意久矣其慕君之深正同君之對彼也惟俗禮男訂婚當以男女者爲主動吾今返道而行人不將譏吾多事耶雖然吾行吾道何恤人言兹者好事已諧吾心大快吾不敢謂君已得賢妻而深賀吾妹得耦佳壻也范生既與玉姑結婚伉儷之篤自無待言范生交遊素鮮至是併常相往來者亦絶跡不去日惟坐畫房中與玉姑分題拈韻唱和爲樂他事均非所問也但范生家素貧益以婚時所費虧欠甚多頗呈支絀之狀而范生留戀玉姑復不忍遠去以謀生計玉姑每規之曰愼毋爾爾此非久計也長此以往坐吃出空吾二人不將凍餒死耶以君之才何愁無噉飯地趁此年輕力壯儲蓄若干然後終日厮守衣食無憂偕老白頭不亦妙哉范生雖力贊其言第此心耿耿終莫忍去玉姑復勸之曰人之相愛貴在精神果有精神之愛者雖身居兩地而此心莫不能通然則何必朝朝困守不作遠圖耶且棄却前程迷想於兒女之情者必非大丈夫吾寗願飽嘗相思之苦而不願非丈夫者日趨伺吾妝臺之次也范生聞其言始大感動决計出外謀生范生有表兄劉氏古園者誰敢　　　 
以道員聽鼓鄂垣近獲某局會辦曾專函邀范生往佐文案范生初不願離其愛妻隻身前往繼以玉姑之規勸始允擇日起程玉姑爲之治行裝凡旅行必用之物靡不具備并慰之曰此去路雖迢迢然以輪舶行不三日則已達來去固猶稱利便君既念吾綦切每間數月不妨一歸若果所獲甚豐吾可與君偕行則雙宿雙棲固可免相思之苦而問煖噓寒君亦有人侍候吾心亦可大慰矣 
劇談 
[西崑雜憶] [  顧九]  
　　崑劇丑凈插科打渾處往往即景生情是亦伶工之特長處然必須個中斵輪老手始能游刃有餘上述演戲禁令初開之歲邑人食某令之惠不少先是邑令某係蜀中産視民甚惰遇事　頇且縱容家丁藉端生事深爲邑人所不樂某日衞卒因與隸婦謔笑误扳槍機因以致斃以三百金撫恤了事而邑人遂得藉此要挾開鼎革後所不可開之禁令當某副凈演王法師斬妖時將劉致遠從神案下横拽而出正色謂之曰『爾竊食祭品本法師定當報爾以老拳即便打死亦所不計援照本地成例至多撫卹兩百元亦可了事』云云一時臺下軒渠鼓掌之聲幾若春雷始震也 
　　崑劇字音悉華中州音韻腔調則轉折悠揚係崑人特創曰口亦準中州官話有時適用反切惟丑角打渾語則参用蘇語蓋非此不足以解頤盡歡也故俗語有『崑腔蘇白』之諺蓋有審美觀念包括其中致吾邑士人讀書所念之字音均用官音與他處参雜土音者逈異雖俗尚使然要與崑曲之發祥果大有淵源也 
藝苑 
[鐫石話] [  天碧]  
　　印之大小方圓斜正尖長可任意爲之總以不失美爲要素若正章似宜端莊爲善 
　　一章之内不可雜用六書通與石鼓文或各種篆文故字之配合不可不研究也 
　　三代以玉爲印漢王侯以金爲印古今官私印以銅爲者漢唐宋印間有鐵者見篆刻鍼度 
　　刀法有正入正刀法單入正刀法雙入正刀法衝刀法留刀法復刀法切刀法舞刀法平刀法名目繁多不克細載 
小說 
[納妾之果（一）] [  沈求己]  
　　街頭一巨肆肆有數學徒中一最少者年方十三四眉目清秀舉止温文應對如流作事靈敏一望而知其爲異乎凡衆者顧乃不得店主歡時適叱責於是精神受束縛恒現鬱鬱狀不啻轅下駒籠中鳥也雖有絶塵冲天之志而卒無所施識者過肆前見而嘆息曰「可憐哉稚子彼固富家兒也而今乃藏拙於此不亦冤乎」既而若有所感乃復曰「雖然彼蓋害於富耳苟非富者或當不至此」 
　　余人聞其語遂生誤會以爲此稚子必曾因富而蕩蕩而墮落者然而稍明事理者則曰『彼乃十三四之稚子焉得至是其中必别有隠情也』於是好事者僞爲購物漸以言語探之而此稚子終不語俯首默然俄而涙滴墮胸矣 
　　無何店主出睹狀目驟紅大聲曰『何泣爲我意若居此勝於繼母毒拳下多多矣豈猶以爲不樂耶雖然若固忘恩者宜乎心難足獨我女壻汝實大冤耳嗟乎天！念余一生並未作何等虧心事何由百得是報也』 
　　好事者揖店主而詢曰『聞君言此子似爲未婚之令東床矣然而既爲座上客何乃視如階下囚鯫生不禁大惑』　店主曰『吁辱承下詢余何吝一告然言之實堪痛心此兒姓陳氏父名某與佘爲莫逆交彼愛我女我愛其子因是而互訂姻好殊不料此兒竟一負心人不亦大可慨乎 
餘瀋[  徐位銘]  
　　身披重裘口猶呼寒不置然一思嗷嗷待哺之災民其情狀有不忍言者則又不覺轉寒爲暖 
　　嗟乎人生世上富貴貧賤固無定數苟退一步思則愉快不知奚似也雖然處今日之世米珠薪桂民生之艱已至此極擁金之武夫藏嬌之政客尚猶患貧又何况小民哉 
 
 

Page 18

 
 
常識 
常評 
[獸性] [  箴]  
　　聞某議員告人我極欲爲好人人不以好人視我我將獸性發作矣此言大可玩味也 
　　夫使某議員而果有爲好人之决心人即不以爲好人無損其爲好人也若必待人以爲好人而始爲好人是客觀的好人非主觀的好人也且果爲好人人决無不以爲好人者此殆某議員之獸性强於其欲爲好人之心而始有此奇特之見解乎 
　　然因是而可知疾惡過嚴者亦有流弊也孔子謂人而不仁疾之已甚亂也眞洞見惡人之心理者自民國以來攻擊異黨者不遺餘力而獸性發作之人更多於前清之末造此中消息甚微主持清議者舌端筆端均不可以不愼 
衞生 
[目之近視預防法] [  趙綸]  
　　目司視覺爲五官中最緊要之機官一至近視甚覺不便故保護不可不愼考目之近視有兩種一由先天之故生出即近視一由後天之故正視變爲近視然世之目患近視者多由第二原因且以學者爲最多故我人不可不預防之也預防之法以予所見約有六端 
　　（一）在日光下不可用目力以光線太强故也 
　　（二）黎明與傍晚時不可用目力以光線太弱故也 
　　（三）光線動摇時不可用目力如在舟車中看書皆有害 
　　（四）書籍之字不可太小故看細字之小說極有害 
　　（五）不可終日用目力致視覺之機能疲勞 
　　（六）無疾之目不可戴眼鏡倘欲戴切不可戴光度不合之眼鏡（乙種酬） 
道德 
[西方格言（二三一）] [  謝介子選譯]  
　　三十歲爲人之轉移點（英吉利諺） 
　　機會緩乘則失（希臘諺） 
　　鼠不應自期其影如象（英吉利諺） 
　　山後輒有谷（荷蘭諺） 
　　演說如翼人善爲之可高飛（白魯達克）（Plutnrob） 
　　貧者不賤貪者斯賤（散訥卡）（Seueca） 
　　錢囊輕易致心重（英吉利諺） 
　　烏鵲自視其雛爲最美（丹麥諺） 
　　彼縱其貓於囊矣（英吉利諺） 
　　人易覺其罪惡甚甘其後之痛悔乃愈吉（丹麥諺） 
法制 
[論鴉片應改處死刑] [  竹賢]  
　　吾嘗觀各官廳之逮捕鴉片烟犯概屬貧苦小民而未見稍有勢力人之吸食鴉片烟一旦被捕而檢舉也夫貧苦小民之吸食鴉片烟固應干涉而所謂稍具智識從事社會事業者何以公然吸食鴉片烟毫無顧忌一若其吸食鴉片烟爲官廳所允許爲大總統特令之認可嗚呼是豈法律平等之正義哉回憶曩年與日本明治大學校長岸本辰雄（岸本君於前年業已去世）談及禁烟政策伊云若行嚴厲主義斷無不絶之理日本之禁止臺灣人吸食鴉牙烟也初定徒刑繼則以臨時特别命令加處死刑不一年而吸食鴉片烟人已絶跡於臺灣領土之間此何故也實即死刑之效力耳由是觀之則我國禁烟已十年矣所以不能禁絶者咎在當道之姑息養奸不實行其無論何人吸食鴉片烟一律逮捕之政令及仍執定區區五等徒刑千元罰金之刑罰範圍自無怪吸者犯者之屢受懲儆而不知改悔故鄙意以爲禁烟要端莫善於捕得烟犯即時處死蓋吸食鴉片烟之國民本國民中敗類不足惜也殺之以除害羣之馬雖曰殘忍實則改良社會之緊急行爲有志禁烟者以爲然否（乙種酬） 
經濟 
[商業問題之研究（續）] [  吳東初]  
　　非正當競爭　（五）專限規定 
　　專限規定者生意往來只專限於指定公司之謂也普通言之有專用一家之貨專售一家之貨與專購一家之貨的三稱規定也此項專限規定與日昨所論之條約限制大同小異二者均犯限制人自由行動之弊在制定專限規定者方面無非爲謀自己之充分利益起見而在對方被其專限規定者實感受極大之不自由與損失也 
　　第一種專限規定即專用一家之貨大半指機器廠出有機器多種經部註册租於用户如美國製鞋機器廠租其機器與皮鞋店限定租後不得再向其他廠家租用同樣機器某年有德國廠家派其經理來紐約　攬生意所至各皮鞋店均異口同聲的說「德貨雖好奈已受此間廠家專限之規定不能自由租用何」於此即可見用户只許用租户之貨矣 
　　第二第三兩種之專限規定即專售與專購是也初視之似乎專售與專購無甚區别一任廠家隨意施行然細　二者有不可不辨者在也例如商店必須專售一廠家之貨固亦須專購彼廠家之貨反之商店必須專購一廠家之貨固亦須專售彼廠家之貨惟購客只買進不售出則專售之規定不如專購之規定矣故廠家對於商店大率分批發商與零售家對於批發商以其並非直接售於顧客故可强其專購亦可强其專售對於零售商因彼直接售於顧客而並不再行批發於他商店是則僅能强其專購萬難强其專售也　美國商業中强迫專限購售之事極多凡大公司多蹈此弊如某照相器具公司其在國内每於各行之經售該公司照相鏡者亦須一併允許經售其他照相器具所謂全套傢伙不得另向他家配購代他家發售也又如美國某烟公司之經售合同第十一條有云「既經承受此合同須知足能限定專售本公司之烟捲也」 
　　上海專限規定在施者對受者之用意惟在圖謀厚利不惜强迫逆施藉此并足以致同行之存在者不久敗亡未起者絶其希望此種不道德不正當之行爲誠令人抱無窮之憾軍閥失敗 
也或云專限規定乃所以謀營業之發展耳若然是其自認已貨爲不如他家之貨而以此種卑劣手段專事强制孟子所謂挖苗助長策之下愚者也若夫正當之競爭但求貨眞價實價廉物美不怕同行奪去其生意更何庸出以不正當之賤丈夫的行動哉或曰老公司誠無專限規定之必要新公司藉此以維護始創之業於是美國有Felt其人者曾上書前總統威爾遜氏曰「如一新公司於一新地段不給某店以獨家經理權與要求其店不得經售他公司之貨品則其新公司之營業必永無發達之日」殊不知劃分地段給以獨家經理權爲一事限制專售專購又爲一事總之妨碍同行之要挾雖法律之裁制有時或未能及然因專限規定之害影響及於顧客時必將有顧客起與若輩宣戰之一日也 
[兒童儲蓄之必要] [  仲石]  
　　儲蓄之利益夫人而知之矣然眞能儲蓄者實不多覯何也以未有習慣故耳苟欲養成之非即於兒童時教之不爲功教之之法可分家庭學校兩方面言之 
　　家庭方面　兒童六七歲時祗知以錢購物得則喜不得則怒此時爲父母者宜即詳說金錢之難得而易失與夫儲蓄之必要使漸有儲蓄之觀念欲使實行宜備撲滿教之以錢投入其中越半年或一年後俟其儲滿則碎之總計每年儲蓄之所得筆之於簿記以爲比較所積之錢則爲製新衣或買有意識之兒童玩具以引起兒童儲畜之興味 
　　學校方面　校中宜設儲蓄部提倡兒童儲蓄其數不限多寡隨時皆可儲蓄按一月或一學期給利一次按年假或暑假歸本一次其利銀即爲之購課業用品如筆墨紙硯蓄畫等或給以學校儲蓄褒章按各人儲蓄之成績而差以引起其儲蓄之競爭心或另教以作他種正當用度（如此次北方賑災事）使得用財之道 
　　由上觀之兒童之儲蓄（一）可以免許多之糜費（二）可以養成儲蓄之良好習惯（三）亦不致爲將來之守財虜語去少成若天性習慣成自然可見兒童之儲蓄關係非常重大爲父母者可不有以教之哉（乙種酬） 
雜錄 
[對於太平洋會議之管見] [  吳本權]  
　　太平洋會議之目的首在解决遠東問題倡之者爲英美而遠東之主人翁則我國與日本也須知中日國際等級雖差而解决二國相互事件時地位則係相對的即英美之發起此會亦不過作第三者之調停固無强制判斷之權力故吾國對於會議上所最宜注意者即此會乃各國磋商性質我國爲會議中一份子當然有提議權與表决權絶非立於被動的地位受他人裁制也嗚乎我國自有外交以來十九失敗强權即公理弱國無外交嘅乎其言矣然國何由弱由民而弱國何由强由民而强强弱之機即在民心此次國人對太平洋會議多惴惴焉有人爲刀俎我爲魚肉之恐一若瓜分之禍即在眉睫是亦太自餒也我國雖弱以較美國未獨立前之被制於人尚遠勝之多難興邦古有明訓令華府會議未始非我國轉弱爲强之機會惟自助者天助之今我國代表遠涉彼邦折衝各國全持民氣爲助願我國人悉本拿翁字典無難字之旨萬衆一心甬往直前舉凡蒭蕘寸見塡海微勤苟利於國皆當盡力爲之庶乎我國代表於會議席上心有成竹氣壯山河得與維也納會議中之意國代表加富爾後先輝映也（乙種酬） 
[喪中文辭之謬點] [  芸隖]  
　　親死而子爲哀啓所以揚父母之善行照子職也惟一般人每喜頌過其實親善未揚反增其羞此實一大病 
　　舊習哀啓結尾每有「搶地呼天百身莫贖祇以窀穸未安家慈或家嚴在堂不得不苟延殘喘勉當大事」等語以表其十分哀切痛不欲意之生實則此語頗虚僞而荒謬使誠如其言則一俟窀穸　安雙親全殁可死以殉哀矣此類語氣尋常皆視爲人子應有之口吻言之不覺過背之不爲羞孝而僞烏乎可吾願世人皆注意之（乙種酬） 
 
