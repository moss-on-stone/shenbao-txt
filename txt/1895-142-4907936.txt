# 1895 - 142 - 4907936

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部署請臨申報館帳房購取可也 
[新科會墨出售] [  圖書集成局啓]  
　　每届會墨旣出揣摩風氣者皆以先覩爲快本届乙未科會試所刋闈藝頗多清眞雅正之作本局預托京友覓得緊奎堂原板排以新鑄鉛字刷以潔白紙張前列主試崇銜題名全錄後附試帖圈點悉遵原刻清於糜眼皎若螺紋每本碼洋六分今日出售欲覩絶時花樣者請向上海三馬路申報舘間墨申昌書畫室及各埠申昌或賣申報人購取爲盼此佈 
[書臺嶠紳民電禀後]  
　　嗚呼傷哉臺灣何竟不能爲聖清所有哉攷臺灣自康熙朝歸化以來垂二百數十年小民踐土食毛不侵不叛雖中更多故苦厭兵烽而翊戴皇靈終無携貳其見於魯之裕之臺灣始末偶紀藍鼎元之平臺紀略東征集　翼之平定臺灣述略臺灣要害論謝金鑾之蛤仔難紀略論蛤仔難形勢蛤仔難原始施琅之陳臺灣棄留利害疏沈起元之治臺私議姚瑩之言臺灣兵事書東槎紀略魏源之皇朝聖武記郁永河之裨海紀　僞鄭逸事番境補遺海上紀略諸書者條分縷析如數家珍今者臺灣之民將常淪爲異類矣臺灣之地將盡化爲狉榛矣疾首痛心呼天無路請將當日祖宗締造臺灣之非易與臺灣屢遭兵燹之可憐略著於篇以存舊蹟可乎按臺灣亘閩海中縱二千八百里衡五百餘里與閩之福興泉漳四府直距澎湖外約二百里離厦門約五百里一山横亘起基隆南盡沙馬埭約一千里有奇山之東西兩面沃野千里天氣常煖一歲稻三熟顧僻處海外中國人昔無知之者隋大業中虎賁將陳稜一至澎湖東向望洋而返史謂澎湖東有毗舍耶國或卽其地歟明以前爲顔思齊所據思齊者華人而習於倭遂爲倭人所用者也嘉靖中海賊林道乾竄據其地後爲琉球人所逐天啓中日本復逐琉球人而據之其時荷蘭人求香山求澎湖於中國而不可得乃以重幣陷倭人求在臺灣互巿隆萬之間劉東老賈其中尋踞之未幾死乃并入荷蘭及國初復爲鄭氏所據鄭氏名芝龍泉州人初附倭家於臺灣及倭被逐而去芝龍卽以其兵卒舟艦横行於海崇禎朝巡撫沈猶龍招之降會閩大旱芝龍言於巡撫熊文燦徙飢民數萬往耕泉漳人趨之如歸巿鄭成功者芝龍娶倭婦所生子也當明季隆武永歴之際建稱師宼海上迨國朝順治十七年自江南敗歸爰奪臺灣爲窟穴居然自命爲海外扶餘尋奉朝旨乘芝龍於巿鄭氏在京者皆伏誅康熙元年成功死其子經繼之經死次子克　又繼之至康熙二十四年秋克塽以其地降臺灣始隸我聖清版宇而頻年轉戰民人已凋敝不堪矣及康熙六十年而又有朱一貴之亂其時海宇一統文恬武嬉雍容榆揚厭聞兵革一貴嫉知府王珍之苛虐揭竿起事毒𦦨迷天迨天討用章嫉　匿蹟俘獲一貴檻送京師雖亂黨旋平而餉項已所費不貲小民益苦難言狀矣越乾隆時撫字噢咻休養生息海疆士庶甫暢生機而五十一年冬忽又有林爽文者稱兵肇亂爽文居彰化之大理杙地險族强聚羣不逞之徒結爲天地會歴數十載將士務爲掩飾任令暗長根株洎是年十一月二十七日將彰化攻而陷之刦掠民財戕殺官吏亂民隨聲阿附其𦦨愈張直至廷旨命福安康海蘭察往征始得俘其魁而散其黨安民　亂豈易言哉由是而承平者又數十年雖中間不無小醜跳梁無不立時撲滅臺灣之民方戴高履厚日漸向風而倭人又藉口於生番戕斃琉球國難番大動干戈多方要挾我朝以大字小曲盡懷柔議償五十萬金遂得無事不料甲申之役法人又攻我基隆海曲蒼生横遭兵火猶幸天心厭禍和議旋成我皇太后皇上知臺灣物產當饒大可開爲利藪遂從楊昌濬劉銘傳之奏攺設行省簡任各員鐵路火車金沙煤礦蠶桑紡織畜牧畋漁事事振興利權在握今者倭人肇釁雖澎湖已失而臺灣仍屼立不摇論者謂爲軍士之戮力嚴防而不知實我祖我宗厚澤深仁有以結民心而作士氣也孰料議和之際倭人指名需索全權大臣竟與全地而畀之嗚呼傷哉臺灣何竟不能爲聖清所有哉雖昨報登臺灣紳民電禀略謂臺灣已爲朝廷棄地百姓無依惟有死守據爲島國遥戴皇靈爲南洋屏蔽暫留唐撫仍理臺事劉帥鎭守臺南請各國從公剖斷云云而西字各報館復接臺灣電音謂臺民已擁唐薇卿大中丞爲主建旗起義爲自主之邦無據浮詞似不足信然臺灣之民心騷動則實已可見一斑海曲書生磨墨吮豪蓋不禁涙如雨下己 
[本館接奉電音]  
　　昨日午前京師飛電傳來上諭一道敬謹譯登○五月初一日奉上諭江蘇蘇州府員缺緊要著該督撫於通省知府内揀員調補所遺員缺著有泰補授欽此 
[海外扶餘]  
　　中日兩國議和立約割棄臺灣消息遥傳幾令人人有拂衣東海之志旬日以來譁傳中國將遣使臣渡臺以臺嶠交與日人臺民愈形不服合詞籲請臺撫唐維卿中丞入奏九重懇請收回成命臺地官紳又草檄飛書作秦庭之痛哭忠肝義魄足使聞者爲之拔劍起舞裂眥見血昨日文匯西字報接臺北府初一日來電云此處居民憤不能平爰循西例將臺灣認爲民主之國公舉唐維卿中丞爲伯理璽天德旗色用藍上繪龍文則尚黄色又字林西字報接初一日電報云臺撫唐維卿中丞爲伯理璽天德以臺灣爲自主之國所用之旗上繪虎形已照會各國矣以上二電大略相同合並錄之以觀其後 
[上將聲威]  
　　督辦軍務欽差大臣劉峴帥於四月初三日與署理直隸總督王𧃍帥會商和局事宜在唐山之機器東局暫駐襜帷嗣以賢勞過度小有違和卽在此處養疴不久卽占勿藥現以軍務敉平不必仍駐榆關擬將此局暫作行轅並擬調兵五營駐紥唐山以爲護衛 
[遺大投艱]  
　　津友信云臺灣一省讓與倭人載於和約第五條之内約内註明應以換約後兩月交付字樣現聞已派前使日本欽差李伯行觀察届期前往交納全臺按觀察内贊綸扉外膺疆寄爲李傅相之四公子向曾隨使歐洲出使日本於歐西以及倭東語言文字風土人情瞭如指掌皇上擇賢而使故以艱鉅任之而議者謂臺灣士庶食毛踐土向在我朝覆載之中一旦割畀倭人率土同懷義憤觀察此次恭膺簡命當必有奇謀秘計措累卵於泰山之安疾風知勁草觀察其勉旃 
 
 

Page 2

 
 
[倭人詭計]  
　　昨接本館派赴天津偵訪時事之友人來函云聞有倭人十數名濳往海參崴繪圖並砲臺形勝爲俄人緝獲倭人索之不得倭船遂開砲擊壞俄國小兵輪一艘不知是否屬實如果語非誣妄是倭授俄以口實俄倭兵釁恐將自此開矣多行不義果何益耶 
[不堪回首]  
　　客有自析津貽我錦字者言津城東門外溜米廠尚有朝鮮公所一區向係北洋大臣李傅相特飭工程局起建以寓朝鮮理事官管理本國商民用示懷柔屬國至意現在中倭定約朝鮮聽其自主朝貢之舉暫輟津城之朝鮮公所雖巍焉獨存亦與告朔之羊無異北　大臣現奉諭旨著將該國官商一律送回故土聞已派定鎭海兵輪運載歸韓矣此實我朝不得已之舉也不然三百年藩服詎忍一旦恝置之耶以大字小請仍俟諸異日 
[詳述北地水災]  
　　津友信云北方水旱偏災無時蔑有而雜糧之貴自同治五年後綜計以今歲爲僅見之遭高粱玉米價目已見前報現又增高繼長月初大米常熟每石不過售銀三兩二錢秈米每石不及三兩至月半而後常熟售銀三兩八錢秈米亦售三兩五六矣聞秈米碾屑攙和麥麫可作饝饝以視雜糧較錢稍省用是榆關一帶每日零售可銷至百十餘包米價之昻當亦有加無已從前兩日食用迄今僅足一日開銷當者尚可支持貧者實難敷衍大兵之後繼以兇年其不至流民載道餓殍盈野者幾希酌盈劑虚回生起死是所望於大權在握者國以民爲本民以食爲天固不容漠不關心如秦越人之相視也○來信又云東八縣飢民麕集唐山督辦開平礦務局張燕謀觀察翼惻隱爲懷倡捐施　卽於唐山稻地小集胥各莊等處設廠賑飢冀免飢民合則見多滋生事故並成疾病自三月十八日開杓後飢民之赴唐山者如水之歸壑聚至四萬餘人從夜半煮粥直至日中源源開放無片暑之暇仍虞不給且飢民男婦老幼均京街頭露宿每逢陰雨輒有死亡而四月初三四五等日大雨連朝觀察亟闢洋灰窰俾得棲止詎地勢雖寛而災民尤夥依然實不能容雨後查點内外人數又死一百餘人兇年之後深恐釀成癘疫適值籌賑局委員赴鄉查辦官賑爰於四月初七日停止賑粥諭令各回村落聽候賑撫不得仍在唐山逗留坐失機會飢民聞諭多有匍匐而歸者亦有窮餓顚連且抱疾病欲歸不得者欽差大臣劉峴帥駐節於唐山東局行轅門首不分日夜仍集千數百人求乞劉寵一文錢俾延殘喘所有情形直吴道子所畫之地獄變相並非鄭監門所能摹繪也聞之官賑係有限制極貧每口不過給津錢一千文小口及次貧半之而次貧之小口又半之薪桂米珠如此區區焉能存活麥秋在卽原期刈穫而後災民當有一綫生機乃上月初大雨滂沱來牟半遭淹没卽使麥熟亦屬於事無補而况熟否尚未可知耶生死人而肉白骨深望南中義賑源源而來以補官賑之不足也○來信又云去年秋收歉薄今年春雨爲災所有田畝已種者被淹未種者一片汪洋碍難播種麥秋無望大田不種又無刈穫之期災象之成不必定在秋後加以去秋關東蹂躪糧食不來玉米高粱價倍曩昔鄉民覓食維艱紛紛投道報災乞恩蠲緩錢糧並求賑撫道憲呂庭芷觀察查勘屬實分别輕重咨商籌賑局先行放賑然後詳辦蠲緩錢糧事未辦完而觀察已交卸現在鄉民又至津城擬候新任天河兵備道李勉林觀察接印之後呈乞恩施並投縣具禀且有男婦襁負子女避水絡繹來津霧鬢風鬟鳩形鵠面情殊悽慘搭蓋窩鋪於北營門内外居住求乞錢文以延殘喘延至秋冬當與東北縣情形一律也 
[拔隊回防]  
　　皖南鎭標練軍左營前因正月間蕪湖防營悉赴徵調移駐蕪湖邇因和局已成中江一帶又經新立精健淮軍五營分防梁山攔江等要隘江天險塹壁壘森嚴悉等於磐石之安是以撫憲福少帥日前特飛檄來蕪飭令該練軍統帶牛韻齋恊戎帶隊仍還寗國以資鎭攝牛恊戎奉檄遵卽筮吉四月十九日傳諭部下拔隊啓行先期由縣署代封民船多艘排泊金馬門河于届時晨光甫動卽聞鳴鐃吹角聲相率揚帆上駛向寗郡進發地方文武各員與恊戎有同舟之誼者皆樽酒驪歌恭送行旌 
[蕪米續述]  
　　前報粤中大憲因年穀不登米珠薪桂小民生計維艱咨請兩江督憲批准派委員紳至蕪湖採辦白米三十萬石以資平糶等因兹悉此舉仍係粤垣愛育善堂紳董所請張香帥電允後粤撫馬中丞卽發給執照一百五十張飛遞前來四月二十三日郵過上海二十五日遞至蕪湖蕪地各粤號卽各大張旗鼓並蓄兼收各米行並各工役尤爲興高采烈百役雲興不旬日進貨已積成八九萬石而河下待價而估之米船依然雲連櫛比區區三十萬石洵不難咄嗟立辦也頃聞臺灣大憲亦派委員來蕪採辦軍米五萬石天津某營採辦兩萬石約蒲紅艾緑時用兵輪前來裝運粤米則約四月二十九日卽有鐵甲商輪駛至載運米巿因而異常踴躍至米價現已較未開巿前陡漲一二錢三石是以津粤各處所購之貨皆在一兩六七或一兩八之譜惟無爲州運漕等處所產之貨則仍一兩四五錢至若關榷厘金除軍米循例免徵外粤米仍照常完納聞因彼省經辦者以節次所請免稅之米皆虧折甚鉅今特照章納稅俾藉朝廷威福振起頽波云 
[米市暢銷]  
　　鎭江米市自去秋弛禁以來帆檣蟻集夫役蜂屯江干熱閙異常各項生意及茶寮酒肆頓然起色至於鐵甲米船或由汕頭或由閩廣絡繹而來每日載去之米不下數千擔鎭江關司事塡寫米票十分忙碌幾無片刻之暇不意日前各米行接到天津來信在鎭購辦軍糧十餘萬擔限定一月内購齊由東征軍米局雇舟載往津沽一時各米行得信放價收買故米巿較前大漲惟自下上等秈米計銀二兩五錢中等米二兩三四錢最次者二兩二錢左右聞此後尚有增無减云 
[戲園獲盜]  
　　前日聞門外大觀戲園正在袍笏登塲之際忽來一壯漢背垂鬆股大辮身穿元綢短襖褲突如其來自携方凳坐於正桌之旁梨園子弟疑爲不名一錢者囑人令其退坐於後孰知其勃然怒曰我豈看白戲者乎遂探囊出番蚨爲戲資時有捕役以其形跡可疑且見所穿之短襖上尚有點點血影早已看出破綻屬目久之因在戲園中未便舉手隨之進城至某茶寮捕役乃上前盤問數言卽鎖以黑索拘解縣署究辦咸謂此係江洋大盜案已久懸未破各捕查緝甚嚴今忽一朝被獲誠天網恢恢疎而不漏也 
[司巡舞弊]  
　　鄂省上游寳塔洲爲厘金總匯之處往來船隻均難闖越昔時本一片荒洲自厘局由小林夾移駐成小巿焉茶樓酒肆妓館烟寮密布如林貨船之停泊者遂多他貨報關尚可遲延惟紅茶一宗例應赶快以搶頭帮騐票放行毫無攔阻初時每船給錢三二百以作划船之費至今則需索更多經漢口六帮茶商公議具禀榷憲上月榜示轅門略言查此案前據六帮茶商具禀業經札飭寳塔洲厘局嚴諭司巡人等遇有茶船經過隨時查騐不准需索留難並咨牙厘總局飭遵在案據禀前情仰候禀請兼院憲轉飭遴員前往明查暗訪如所禀非虚卽將舞弊司巡人等訊明嚴辦以恤商情而維茶務著卽知照此批 
[節烈可風]  
　　蕪湖有朱烈婦者不知其氏隨夫來自鄂王城一子一女皆在襁褓夫向業帽作惟素患咯血症操作稍煩疾卽舉發端賴婦十指以繼饔飱婦内而稱藥量水以事其夫外而剌繡縫紉得資以供家用雖嚴冬指墮膚裂亦不聞怨言疾色故人皆稱之曰賢去秋夫之痼疾稍愈飲食亦漸進遂復治裝出門重事舊業詎料辛勞略過舊恙復作歲晚歸來柴脊骨立病已深入膏肓氏百計覓醫籲天乞代並兩次割臂肉煎湯和藥以進迄無知者乃其夫修短有數延至今年四月十六日一病不起氏撫屍大慟昏絶者再均經人救甦所有衣衾棺木氏已先事摒擋遂爲之敬謹含殮偕小兒女麻衣如雪哭倒於旁夜分獨伴靈幃更魚兩躍萬籟無聲氏亦聲息𨶑寂隣人以爲哭倦睡熟矣詎次早日上三竿依然不見動靜環集入視見婦容色慘變甲紫唇青始知其夜來已吞服紫霞膏急謀灌救之方藥尚未就婦忽翻然大吐嘔出黑水數斗豁然而起於是見者益謂天佑不絶其生欲其撫此藐孤以存朱氏之一脉共相勸解更有以撫孤爲節烈之完人勸者婦瞿然以驚忍涙首肯者再及信宿乃爲其夫出殯東方甫白舁者未至婦忽以頭觸棺數十餘聲震瓦屋隣人奔集則已巨瘤纍纍血满兩頰隣婦急爲阻止始見其臂上創痕兩 
 
 

Page 3

 
 
處血疤猶未合也不覺爲之酸鼻氏居江口湖北會館背後路東之巷内蕭條孑立糧無宿春當有好善士聞之擬創設恤嫠會少周其乏婦仍宛言謝之其耿介清潔有如此者並聞隣婦談及氏自夫病歸恒數日不舉火五歲之子餓極啼哭則以乾糧哺之日夜侍夫側衣不解帶者幾四閱月今則隻影伶俜㷀㷀相弔不知其死念終能稍奪否又謂氏年僅二十月八貌極端莊而性則堅忍卓絶如此詢可謂節烈中之僅見者矣志之以備患日輶軒之採 
[賽船誌略]  
　　昨係寓滬西商春季賽船之期預由董其事者在杉板廠中整備一切届時與賽諸人絡繹而至雖雨絲風片鎭日不休而與賽諸人其興會仍不稍减或二船共賽或三船四船共賽畫槳如飛咸爭勝於烟波浩渺之鄉頗覺淋漓盡致或勝或負不能悉數惟見船首插有藍旗者曾勝一次西人之結隊往觀仍覺熱閙非常而華人則因被雨師所阻故游屐甚寥寥耳 
[局員上謁]  
　　前浦東爛泥渡巡防局委員黄衡堂二尹調辦廿三七鋪巡防局差已記昨報二尹到差後於昨晨命駕進城詣縣署拜謁黄大令接見之下叙談片刻興辭而出 
[投河遇救]  
　　寗波產某氏年逾而立前日午後悻悻然至裏虹橋上徘徊四顧一若有所依戀者復長嘆數聲聳身躍入江中停泊近處之鄉船赶爲援救得以誕登彼岸詢其何以致此夫家伊誰里居何處初時堅不肯語詰問再三乃答以居裏虹口繅絲棧後緣夫婦屢占反目每遭不白之寃故誓不欲生耳衆皆憐之相率送回家中鬚眉男子苟能歌靜好之章亦何致使床頭人作如是舉動耶觀此可以鑒矣 
[誣控賴婚]  
　　月前寗波人馬世生控楊啓裕等强搶繼妻楊氏前夫所生之女春妹旋由徐翊祥以楊等賴婚覇匿爲詞控求公斷宋通剌提訊之下著將楊子珠龍等分别管押限交春妹覆訊前日有方文泰者挈春妹投案候訊至晚通剌升堂集訊方氏卽春妹供稱年十七歲浙江慈谿縣人早喪父親由母親作主許字山北楊姓家爲童養媳已歴五載翁姑兇悍性成時加凌虐母親聞之邀同媒妁理論隨由楊姓出立退婚據經母親挈來滬上賃屋虹口南新街與馬世生同居通剌問爾母是否與馬姘識供稱母女傭工以餬其口並無與馬姘識之事問爾母曾否將爾許字與徐子供稱並無此事問爾母於何年棄世何人買棺成殮供稱母親於去年七月棄世棺殮等費均有外祖父母及舅父楊珠龍擔承其棺由舅父向寗波會館代賒現在寄厝四明公所棺票經舅父收藏馬見孤獨無人希圖婪買竟敢　除朦控方供稱春妹係小的胞姪女胞弟早年物故由弟婦楊氏挈之來滬傭工餬口去秋弟婦又棄世姪女乏人照管日前其外祖母伴送回寗波交與小的今小的接楊信始悉馬等誣控案下故挈姪女來此聲明珠龍供稱父親年邁龍鍾故由小的代訴胞姊楊氏實未與馬私姘惟與之同居而已上年七月胞姊逝世後馬竟欲將甥女婪賣日前小的等得悉此事深爲駭異故將春妹送回寍波交還其胞伯文泰收管馬供稱小的亦寗波人曾憑媒撮合娶醮婦方楊氏爲室女孩春妹係楊氏前夫所生向由小的撫養迄今八載上年七月初由楊氏作主許字與徐子得受茶禮洋銀六十四圓不料楊氏於是月二十九日因病逝世棺殮無著小的卽將春妹聘禮洋銀如數交與楊等帮同料理今楊等見春妹稍有姿色起意賴婚硬拉至寗波藏匿徐供稱小的亦寍波人現在虹口開設老虎灶上年七月憑周阿榮爲媒文定馬姘妻方楊氏之女方氏爲媳當出茶禮洋銀六十四圓今楊氏物故楊等山頭硬覇意欲賴婚通剌判令將馬押交洋銀六十四圓俟繳到後再行核奪春妹交方領回擇良婚配 
[巡局瑣紀]  
　　本城七鋪登雲橋堍義盛紙店上月初旬被竊金銀首飾一案經店主金麗報請總巡局及上海縣各飭捕役跴緝迄今未獲前晚總巡夏明府飭傳七鋪汛捕金順到局比緝金叩求寛限明府以其緝捕不力喝笞三百板再限三日破案金捕唯唯而退○本城三牌樓福音堂前做影戲之趙富根徐阿毛小亨林等滋事獲案經總巡夏明府笞責枷號在案前日夏明府飭將情輕之小亨林徐阿毛帶局嚴諭再三開枷釋放○竊犯陸阿弟經八仙橋巡防局緝獲孫二尹訊究之下供認犯竊七次并起到原贓甚多孫二尹以似此老賊未便寛恕備函送請保甲總局盡法嚴懲夏明府准卽升座嚴訊陸供認不諱叩求開恩明府判笞三百板備函送交攺過所請委員呂二尹林少尹將陸永收所中以免賠累地方到所後呂二尹飭差將犯釘鐐收禁 
[上海縣署瑣案]  
　　本邑南鄉閔行鎭人蘇福生不務正業嫖賭逍遥經其母某氏送至黄浦司巡檢衙門請究陳二尹以案　違忤惟本衙門未便擅受民詞遂移送上海縣請懲到縣後值日差入禀内署黄大令飭暫看管候訊○毛阿順與兄毛某皆在下海浦當小工不知因何口角將兄毆傷經總辦盛君將受傷人先送同仁醫院醫治一面備函將毛阿順送上海縣請辦黄大令以毛阿順膽敢毆兄致傷凶横已極飭差嚴行看管聽候重究○昨日黄大令公出回署有某甲攔輿聲稱去年憑某健兒爲媒娶某氏爲妻過門後不安於室仍由某健兒說明將氏退回許還茶禮詎料退回後茶禮至今不還某健兒意圖乾没求恩提追黄大令廉得其情立發硃單飭提某健兒到案訊究○昨日徐阿五同妻徐王氏並扭船夥阿小到縣喊控值日差詢問原由徐王氏聲稱去年十一月十八日嫁徐阿五爲妻被阿小屢次揑造謡言致遭丈夫敺打昨日又聽阿小讒言欲置小婦人於死地有口難辯自將髮髻剪下情願爲尼徐阿五稱撑船度日阿小在我船上爲夥常言被王氏引誘成姦已有數次顔面攸關　令王氏覓死阿小無言以對原差見剪髮屬實入禀内署黄大令飭令補詞候核旋由同帮中人數輩再四排解求請銷案黄大令准之 
[法界公堂瑣案]  
　　駐紥龍華振武營勇羅文山等十餘人在四明公所左近大便巡街法捕喝阻不理口角爭毆致捕受傷經車夫報信捕房捕頭立派各捕帮司拘獲四人押候堂期解訊昨禮拜六鄭大令會同祁繙譯官升座二十一號華捕王金濤禀稱上月二十七日午前九點鐘時小的巡至四明公所左近見有營勇在彼大便告以租界中不准作踐羅首先用武將小的推倒奮毆其時伊黨共十四人小的胸際受傷幸同儕拘獲四人捕頭騐明小的受傷囑令自行醫治羅供稱小的不知租界章程以致悮犯羅士祥供稱小的上前解勸致被毆破頭顱大令與祁君一再會商然後著將該勇押候具保辜結送回本營請營官自行辦理○東洋車寓主婦潘張氏訴稱小婦人曾將車租與王阿仁被王換去車輪叩求追究王稱車係小的及某甲合租小的調班時將車停放門外不知何人換去問在何處停車供稱在同盛米店門前　張氏稱所換之輪已破至換去之輪值洋銀三圓大令著賠洋銀二圓准交保出外陸續歸還○蘇坤乾遞禀訴稱小的在公館馬路新開德源館上月二十四日開巿時卽有流氓借端滋擾至二十七日陳根泉來飽餐計資錢五十六文出四開小洋銀一枚强令書票翌日忽欲贖取大洋銀與掌　人口角小的向之開導卽被毆擊且咬傷手指陳供稱小的將四開小洋銀一枚押五十六文司帳人悮寫日期且落去開字友人小寳見之將票持去在鴻源昌烟館内邀同五六人加寫錢四百餘文此事小的並不在塲實由小寳起釁有鴻源昌主人可証大令謂　　行爲决非善類同食之六人爲誰陳供稱小的俱不相識大令著押候笞責六十板包探禀稱竊賊陳厚生在武寗輪船竊取某搭客洋銀若干小的當塲拘獲人贓今失主已往寗波請將陳訊辦及陳供稱小的向當船户此次上船寄信不敢行竊大令著押候先行枷號一月期满責釋○王其賢訴稱小的開烟膏店前日飯後假寐在牀喬梯堂忽捱入内室竊去鋪蓋當塲拘獲解案請懲喬供稱小的入内購烟膏有四開小洋銀二枚放在桌上不料館主竟指爲竊賊致被毆傷大令問有見証否喬供稱有鄰人目見大令著押候飭探查明核辦○張陳氏訴稱兒子於四年前經陳桂寳薦至天后宮前習薙髮業現忽不知去向是以將陳扭案請追陳供稱店在虹口伊子僅習一月卽脫逃大令向氏曰以前何以不向追究答稱據天后宮前店主云兒子在杭州故小婦人不向追究大令著將陳押候交保出外找尋○朱國永遞禀訴稱公館馬路同昌順執事人戴敦耀之父茂林於光緒十七年 
 
 

Page 4

 
 
央烏東生向小的借去洋銀五圓今茂林已故小的　敦耀索償敦耀置之不理是　控諸捕房提解案下敦耀呈遞禀詞聲稱朱串烏揑情訛詐其實因索借不遂而起大令謂控欠須有憑據朱遞呈帳簿大令著卽發還著出外自行理處○羅阿富年未及冠屢次犯竊經前讞員葛同轉遞回原籍旋復來滬同轉飭探押送下船澹行回去此次又來窩頓十六鋪汛捕麻皮阿金家經包探拘獲解案大令著掌頰一百下交二十三鋪地甲帶回追究所竊紡綢烟壺等物昨日地甲將羅送案禀稱烟壺等物已由汛捕贖出交還失主矣大令與祁君會商良久然後飭將羅送請上海縣遞回漢陽縣原籍○張阿福前因作事違章又敢辱駡巡捕解經大令押候究辦兹忽患病遂從寛罰洋銀五圓卽行開釋○小東門外洞庭春茶館内有倪阿毛王星生等人奪充小工頭目啜茶滋閙控諸公堂昨日大令傳到茶館執事人徐俊發判罰洋銀二十圓如數充公押候數　開釋 
[美界捕房紀事]  
　　美界北山西路德安里第一百六十二號門牌石庫門内係唐某所居家道頗豐門首東屬公館字樣前晚被梁上君子枉顧自後户直達臥室竊去金銀首飾銀水烟袋並銀箱一隻昨晨始知被竊卽繕失單投報捕房求請查緝捕頭立飭包探范進才倪順泉往勘屬實允卽查緝○本邑人沈阿華以販買私鹽爲生自知轉運艱難遂　諸寍波人朱蘭順欲竊取船隻出使運載免在長途奔走　　偕至美界華順碼頭見有杉板船一艘四　無人欣然自得二人相與登船欲解纜開駛此船乃寍人李虎法所置其時李在艙底假寐初覺船身摇動疑此身在雲霧中立卽起視已放乎中流矣當將沈朱二人擒獲喚包探竇如海送入捕房至昨晨竇探查得此二人善於竊寍前月杪曾竊寍人殷仲金之杉板船一隻售與大塲地方乃告諸捕頭命押候解送公堂究辦○昨晨有甲乙二鄉人肩荷食物至美界漢璧禮路小菜塲求售因爭奪地址互相毆扭所携之物狼藉满地後經某華捕拘送捕房禀明情節捕頭謂姑念事起細微不予深究　押片時卽行釋山 
[施當其厄]  
　　連日接北地諸君子籌振書想見河水横流沈災徧地田園廬舍淹灌一空草根樹皮羅掘已盡未當不惻然憐之昨有大善士自號再生者擲下急振捐洋三十元一滴楊枝可潤大千世界吾知飢民受賜之餘必有膜拜泥塗視大善士無量福壽者敬掣收條并書數語爲災民代謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　袁仲英控醫生董蘭卿及董漢松阮　堂差　　　　至四馬路更上一層樓私自拘人一案昨晨包探秦少卿將一千人解訊楊供稱小的在老爺案下當差向來安分袁仲英由董等扭來小的並無私自拘人之事蘭鄉供稱因錢債之事與袁到過捕房捕頭令小的投案控告小的並無不合漢松供與相同袁稱董等曾邀集多人毆擊務乞訊懲宋通剌據情商諸佛繙譯官將一干人留候過堂訊斷○包探秦少卿解金周氏至案禀稱此人係穩婆前爲倡婦吴佩香打胎以致斃命通剌令與鴇婦陳王氏龜傭蔡沈氏一併送縣辦理○昨報紀上海縣黄大令相騐女屍案内之廣瑞田烟館主汪四娣及其妻王氏由包探拘送至案通剌著一併送縣○包探杜雲卿禀稱流氓蔣阿八屢次犯事送　老爺遞解回籍今又潛來滬上適爲小的所見是以拘請訊懲蔣供稱小的實係本地人胞兄在二馬路開設墊子店業已攺過自新並不犯事蹩剌令逐出租界如敢再來定當重辦○乞兒張阿二見陳小仁家無人應門捱身而入竊取女衫女馬甲各一一百六十一號華捕見之拘入捕房昨晨　案張語無愉次有類瘋癲通剌令逐出租界贓存候失主具領○包探張阿五禀稱今春曾國清王小四犯事到案經老爺解回江北原籍今又來此解請　　曾王同供稱小的等實因原籍無可謀生不得已而來此業已攺過可否施恩言已頻頻叩首如磕頭蟲然通剌著押候仍遞解回藉○包探竇　　禀　洋人司可士家失去包車上油衣一套小的查係細崽馮金高起意嗾令車夫陳金奎竊取質錢俵分故一併拘送案下司可士伸訴前情馮供稱小的患病無錢使用故倩陳將油衣質錢陳供與相同通剌判令管押十日○包探孔阿才解朱金華朱木卿至案禀稱金華竊取邵王氏張木觀等家零星物件賣與木卿經小的緝獲送究通剌判令將金華管押一禮拜木卿罰洋一圓○包探黄四福禀稱竊　曹阮二專在蘇州　一帶竊取船上衣物今又竊得船户陶雪金之布衣二件及洋元若干經小的拘獲送請究追陶投案申訴前情曹供稱小的係寍波人行竊該　惟乞施恩通剌判令笞責一百板押候遞解回籍 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
