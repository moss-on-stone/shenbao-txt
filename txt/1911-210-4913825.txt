# 1911 - 210 - 4913825

 

Page 1

 
 
   
 
 

Page 2

 
 
宫門抄 
閏六月初九日召見内閣總協理大臣田中玉 
論說 
[政府用人如置碁（靜）]  
當此紛紛。改革之際。朝廢一舊衙。門夕添一新衙門。而政府用人之現象有如。黑白混淆。彼此紛更之碁局。决勝負。論成敗凡入此新舊。交代之旋渦中者。無異散置碁盤之碁子也。朝廷操黜陟百官之權招之來。揮之去任情調補。隨意簡派。使一般人員喜憂不測者。亦無異手拈碁子。從心所欲。散置碁盤之各隅也。且不審碁盤之地。位而置碁子。徒爲碁子而特造碁盤。尤與尋常圍碁之公例顯有違背之處。嗚呼朝廷之用人。一如遊戲之碁局。已足爲國家政事之累矣。何况尙。不及。圍碁之有規律乎。一國之大。兆民之衆事理萬端。處决爲難。乃竟兒戲出之。視爲無足重輕。前途危險。孰有逾於此者耶。一言蔽之。今日政府之用人。非爲官而擇人。實爲人而設官。視國家之設官治事。不啻養老施惠之典禮。惟藉此收羅一般親貴大臣。以休養生息。於其間者。以此而欲治國。而云立憲。吾不知將來之伊於胡底巳。今試將近兩月來政府用人之紛擾情狀。臚列如次。 
今年中央各部機關之改革。以組織新内閣開其端。固我國立憲史上之大紀念也。然就其實際論之。猶一商肆易以號牌而已。其中經理司賬夥友學徒等。均係舊肆中之老人物也。一匿軍機之名不及内閣之善。祗須易此。一名而萬事即可無爲而治者然。但我國舊日本有内閣之設嗣又特立軍機處執掌軍國大事則設官規制。亦頗完善。奚必改設新内閣。自取紛擾哉誠以改設新内閣者。確有可取之處。初非易一名稱仍以軍機舊人物主持其間所可塞其責也。今乃改其名而存其實。試問改與不改。何以異哉。此節姑不深論。但就兩月來添設各種衙門所用各項人員言之。亦足見紛紛改革之無濟。於事矣。 
新内閣成立之初。舊軍機當卽裁撤。其軍機大臣四人。以慶邸那相徐相調補内閣總協理大臣同時將軍諮處改名軍。諮府即以朗貝勒移補軍諮大。臣與濤貝勒並列爲二。旣無正副之分。又無堂屬之别。以一機關而有。權力相抗之。二人主持其事。非推諉。即爲執。是固事實上所不能免者今乃不惜以重複之官階位置朗貝勒。亦無非爲朗貝勒特添位置。以免投閒置散耳。（當時本有朗貝勒他調後。軍諮大臣仍歸一人之說。）是則撤軍機而改内閣其主管大臣並　遺棄一人也。非特主管大臣而已。即各項司員亦大半調入内閣。委衬各缺。故新内閣者。不啻舊軍機之脫胎也。 
重派各部行政大臣時。各部尙書未易一人。獨外部改簡梁敦彦。而以鄒嘉來留爲署任。是將來梁大臣到任時。鄒大臣未免歸諸閒散矣。後因弼德院陸院長擢任帝師。榮副院長升任院長。遂以鄒大臣移補副院長。如是則不致落空矣。憲政館改設法制院時。其中若李家駒寳熙等。均爲熟悉憲政人員李旣任法制院使。寳以品級相類。實未便副之。遂致落空而有移補内閣閣丞之說。嗣閣臣爲華世奎所得。寳熙大爲失望。慶總理。慰以另有委任今果以禁烟。大臣敷衍之矣。禮部未裁之時。尙書榮慶已有悵悵無所之之感。朝廷竟先期委以弼德院副院長。以安其心。嗣該部改 
 
 
 

Page 3

 
 
爲典禮院時。所有侍郎丞參等。大半已得位置。卽員外郎郎中主事等亦分遣於内閣典禮院中。所遺無幾矣。吏部裁撤後。侍郎丞參等多有位置獨尙書李殿林未得委任。人皆謂李尙書旣爲大學士。一時無相當位置實非閒散者可比。旋以帝師未經派充。弼德院院長未見移補。政府諸公深抱不安。遂以典禮院院長一席懸以相待。亦可謂優加禮遇矣。他若倫貝子之出資政院而長農部。于式枚之被裁吏部而入學部。等尤覺指不勝屈也。 
觀上所述。可知近今政府除舊布新之改革。雖裁撤舊内閣軍機處憲政編查館吏部禮部另設新内閣弼德院。典禮院等。不過徒。變其制度名稱而已。所有主管大臣以及分科治事之司員等。均係舊衙門之人物。也嗚呼政府之改革。亦可謂神妙矣哉。今之所貴乎改革者。事事期與立憲。之精義相合也。慶舊衙門。設新衙門。卽求合乎立憲之規制。乃所用人員。盡屬舊人。豈此等人物在往日均。爲非立憲人物。一經插足新設衙門。即頓變爲立憲人物乎。抑除此種種舊人物以外。朝廷竟無可以任用之人乎以專制時代之人物而辦立憲時代之事業。甚非所宜。蓋不。助進。行徒主破壞。其果何裨於大局。哉推政府之用心。必以爲今雖爲種種改革而舊日人員。足以分配之而有餘。殊無待於他求。且同在朝。列共沐皇仁。苟有一夫失所。即爲措置未善。故昔日之外部。不妨今日之弼德。今日之典禮。即係昔日之吏部。顚之。倒之無乎不能。以如此萬能之人材主持國事。亦何患國事之敗壞哉。吾民其可高枕臥已。然記者必明告當局曰。諸公每易一事。必力任不辭。其果自信所具能力。足以謀國家之治安。人民之幸福也耶。要之今日政府之用人。吾無以名之。名之曰徒易碁盤。不易碁子之碁局。嗚呼予欲無言。 
要件 
[御史陳善同奏内閣初立宜剔羣弊敬陳管見六端請飭核議摺（續）]  
四立法須祛偏私也向來憲政編查館奏定各項章程。其與於編纂之役者。不過科員一二人。草創與審定出自一手。以外各員不得預聞。此一二人者。不過粗知東西一二國之法律。於我國旣往之歷史。現在之情形。將來之大勢。固未能洞觀而深考。而以一人之是非。爲天下之是非。以他國之沿革。爲我國之沿革。依樣抄。襲便詫創獲。其偶有特别規定。大率因自已所處之地位。爲圖謀私益起見。故一變其例。各大臣避隔閡之譏。雖心非之而不敢置一議。迨一經奏准。按之實施。動多滯礙。不得。不。出於操切敷。衍之兩途。斯則起草者知偏而不知全之咎也。夫法令者所以行之天下萬世。豈有事關中國五千年興革大計。而可由一二人壟斷者。亦幾近於兒戲矣。近者内閣設立。遇有要政。無不由國務大臣公同會議。臣以爲嗣後内閣法制院立法事件。應由院。使先徵取院員多數意見。討論大概。遴派妥員起草。稿成再公同簽注。逐條審查。别派專員審定具案。送呈内閣開會集議。由總理大臣督率各國務大臣等詳悉核定。然後具奏。以收兼聽並觀之益。五兼差宜嚴行禁止也立憲之精神。在劃分立法行政司法三者。使各立於對待之地。可以互相維持。而不可互相攙越。我國變法之初。所有辦理立法事宜。率以行政司法兩項人員兼充。而行政司法又復互兼。彼此之關係旣多。故於訂定章程承辦職務。多不免委。曲遷就。假公以濟其私。卽不盡如此。而因精力之旁。鶩至令職事兩妨。者殆比比矣。若謂人才缺乏。不得不交相倚重。然試問今之兼差多處。食薪千百者。果皆有過人之材乎。特不過。標榜多而運動巧耳。頃者新官制漸次施行。各項人員。並皆設有額缺明定職掌。優予薪俸。臣以爲無論某衙門人員。凡兼他衙門差使者。應一律由内閣查明撤回。並著爲令以垂永久。如其人具有專門特長。他衙門實在相需者。許其咨商内閣奏明調往。處以相當位置其本衙門底缺差使。亦即開去。不得兼顧。以嚴限制而專責成六京官酌序並行之例仍應規復也累日取貴積久致官。本昔人所訾。然而歷代行之而未嘗更者。謂其有法可守。足以息馳鶩抑躁竸也。近年。稍予變通。有資序之法以待中材。並開酌補之例以待奇士。才勞各視其人。叙擢兩不相病。用人之法莫善於此。頃者内閣接收吏部舊管事件。奏定京官一律酌補。夫此例也。使在紀綱肅清之時。自足以興賢選能。而今日行之。實有利不勝弊者各部院人員。多或七八百。少亦百數十。進身之途旣雜。督責之令不嚴。知人則。哲聖人所難。堂官安得盡人取其才具而。酌量之。現在廉恥道喪賄賂。公行必將。因此益長奔競之風。啓營植之漸。至有如唐臣陸贄所云變公舉爲私荐。易明揚以暗役者。反使沈退者多廉靜而奬進者盡僥濫也計不如仍酌序並行。以矯時懲弊。謂宜由内閣將京官一律酌補新章即予撤銷。所有各部院官員。遇有缺出。仍舊一酌一序。分别升補。上智旣廣甄拔之路。而中人亦有自效之途。庶人無倖進有以昭公道而責實效矣以上。六端。所關至鉅。果能行之。則宿錮一清。秩序自肅。官常叙而職事舉法令尊而阻閡通。國事庶其大有起色矣。獨徼倖者無由嘗試。不肖者莫能作奸。深有弗便耳。應請飭下内閣開會詳議。采擇施行。國家幸甚。臣愚昧之。見恭摺具陳伏祈皇上聖鑒。謹奏。宣統三年閏六月初一日奉旨已 
 
 

Page 4

 
 
錄 
專電 
[電一（北京）]  
滇省片馬案吃緊攝政王飭將各案并李督電奏抄齊寄商錫良令早來京 
[電二（北京）]  
攝政王諭令各部妥擬政綱說帖呈覽 
[電三（北京）]  
軍機處檔案現已交竣將開特保攝政王諭飭母濫 
[電四（北京）]  
徐協理擬實除兼差爲慶邸所阻未果 
[電五（北京）]  
内閣寄贛撫潯路總理息借二百萬着即詳查工程告竣日期以何項作抵速電覆 
[電六（北京）]  
徐督辦奏報以津浦路線淮河橋工告成及南北叚工程進步情形奉旨知道 
[電七（北京）]  
贛撫奏來年預算入不敷出請爲支配經内閣議覆奉旨依議 
[電八（北京）]  
中央敎育會今日（初九）再讀軍國民敎育案主張删去體育會條文者七十餘人少數删去條文中打靶一層亦七十餘人主張不删者大爭某會員痛陳打靶無用諷海陸軍甚激烈 
緊要新聞一 
[北清洋兵撤退無日]  
字林報載北京通信云各國屯駐北清之軍隊中國尙未以正式公文照請撤退惟已向駐京某某數國使臣探問意嚮大約不久必有公文請撤使館界内之駐兵查一千九百年拳亂之後各國始駐兵北京及北清各地是年十二月二十二號各國公使致中政府之公牒曾經陳明再結邦交應行諸事内有中國須承認各國有永遠駐兵使館及籌備使館界内防務之權利一千九百十一年九月一號簽定之和約復承認各國占一地點以便維持在京與海内之自由交通和約内開明之地今已駐兵者僅有數處耳且北清各國兵房年來業已大减茲將一千九百十一年三月三十一號調查實數洋載於下 
北京 
士官兵弁 
法國八名二百十一名 
德國五名量百二十名 
英國九名二百五十七名 
美國六名一百五十四名 
意國九名二百十一名 
日本四名一百五十名 
奥國二名三十三名 
俄國一名二十名 
以上共士官四十四員兵弁一千一百五十六名德美意奥駐兵均爲海軍分隊 
天津 
士官兵弁 
法國三十一名六百八十三名 
德國二名十四名 
英國五十八名一千四百六十五名 
意國無十一名 
日本二十七名三百名 
俄國無十名 
奥國無十名 
以上共士官一百十八員兵弁二千四百九十八名内有士官二十四員兵弁五百五十八名駐於天津之外東製造局 
塘沽 
士官兵弁 
法國一名二十七名 
奥國無二名 
山海關 
士官兵弁 
法國四名四十九名 
意國無七名 
日本無十名 
秦皇島 
士官兵弁 
法國一名二十八名 
英國二名五十六名 
由上表觀之各國屯駐北清之軍隊共有四千名内有一千二百名駐於京城之内然德國尙有精兵駐紥青島一朝有變與屯駐滿洲之日軍均易馳抵也今使館之軍隊其足保衞北京使界而免匪人攻擊乎則猶未可深恃也蓋直隸一省目下所有之新軍將近十萬名之多且携　精良之大砲衆寡懸殊勢難與敵惟中國陸軍此後必不致更有附和匪人攻擊使館人違萬國公 
 
 

Page 5

 
 
法之舉動萬一再有形迹發現各國當以常備軍駐紥北京也或謂將來如遇特别變故及其他亂事大約將任令使館自行防衞以一千一百名之軍隊以周圍之高墻闊堤足以使中國亂民無從攻入外交界内是說必有爭辯之者夫洋兵在京於華人道義上大有關繫旣有洋兵足使華人知外人之勇敢仇視洋人終無益處且可使寓京外人之治安間接受益蓋北京警察威壓國人已成習慣設不常見外兵則對於外人之態度必專横令人不能容忍矣 
今姑舍使館地段治安諸問題於不論惟尙有一極要之事與撤退使館駐兵相爲緣合蓋一千九百零三年中日商約第十條載明如直隸省及使館界内駐兵全行撤退後中國應即在北京開一萬國居留通商塲按北京目下並非通商口岸也一千九百零一年始由外交團與中國外務部商定准外人在京貿易議定如使館允將外人入城貨物免稅問題擱起不論則中國亦不反對洋商之駐京中國乃即請各國公使將寓京洋商開明數目惟堅謂祗在約前已經寓京經商之外人始得照此辦理中國官塲據此數言層層爲難致使寓於使館界外之外人不易租屋警察復施其種種權力强行不孚人意之章程並使中國地主勿遽將地租與外人設北京開爲通商口岸則關於治權捐務警政種種複雜之問題必致蠭起中官員對於此事恐無善後之辦法也夫外兵之駐京開通華人均引以爲辱然果在北京設立萬國居留通商場旣有種種之困難各國復享有領事裁判權彼等是否視此爲滿意之解决則猶未可必也 
[親貴更動之最近消息]  
　　慶親王再三客氣此次振貝子致賀英皇加冕回京後監國本擬畀以重任俾得獨當一面日前曾與慶邸商議更動部臣其意卽在貝子也當時慶邸極力辭謝并言國事艱難各部大臣非老成諳練者不克勝任未便輕易更迭臣子載振仍請賞以閑散差缺俾資閱歷監未置可否頃又聞内廷確耗那中堂將專任外務梁則仍簡使差朗貝勒將爲内閣協理大臣所遺軍諮府一席卽以振貝子簡授日内當見明文 
[藏臣報告辦學情形]  
　　牽牛下井學部昨接理藩部轉送駐藏辦事大　咨文一件表一册報告藏地學務情形及蠻民就學之人數與其成績另有說帖一件說明藏地推廣敎育之不易並現在風氣漸開種種情形唐大臣擬於本年實行派員赴藏查察以便揆其情勢妥訂蒙藏興學章程奏請通飭切實籌辦 
[興復海軍最近聞]  
砲台之視察海軍大臣洵貝勒曾於上月奏明派員考察沿江沿海砲台並移文陸軍部請將各口砲台檔案開示陸軍部蔭大臣答謂此項砲台除軍港屬於海軍權限外餘均含有要塞性質應歸陸軍部管轄嗣在軍諮府會議一次由陸海兩部及軍諮府會同派員前往考查云 
練艦之購置我國興復海軍一切亟須籌備現聞海軍大臣已特向英法兩國訂購巡洋艦二艘其載重量一爲二千四百噸一爲二千六百噸並在日本訂購小巡洋二艘皆爲預備練習之用又向德國青島租界工廠定購快船一艘此船係爲檢閱北洋方面海軍事宜之用長三十八米突寛五米突今擀造已成其駛力超過預算以上轉運之成績亦極良好 
人才之勃興謝剛哲等八人本年在日本海軍學校畢業於上月回京考試部中以此項學生例須發往海艦見習以期熟識中國海上情形昨已全數派赴上海海軍大臣行轅令其一面編成操典一面考察航路沙綫其調回部中辦事者聞有六人皆閩廣學堂之畢業生又留東商船學校航業科陳華森等卒業後復入海軍砲術學校肄習現已卒業定於陽歷七月三十一日與機關學校卒業之日本少尉候補生六十餘名同乘機關術練習艦津輕號於來月十日在横須賀軍港出發舉行巡航日本内地及清鮮沿海之實地練習茲將畢業二十三名姓氏錄左曉霄陳華森周光祖哈漢英蕭學規童錫鵬黄顯仁龍榮軒李右文姜鴻瀾宋式姜吳老蓮糜祚乾沈鴻烈黄蓮元楊啓祥楊徵祥姜鴻茲卓金梧劉田甫姥葉常方念祖張楚材 
經費之預算洵貝勒日前召集各司及各諮議官預算自宣統三年起至七年止增加經費五年中統計約需二萬二千五百三十萬金惟以鉅欵難籌殊爲棘手云 
 
 

Page 6

 
 
[中央教育會第七次大會紀（續）]  
十一點五分鐘續行開議春君家祺登臺主張删去亦得視爲在初等小學堂無異姚君漢章起言請會長即付表决無徒費時間於是會長以主張將條文全行删去者付表决得少數胡君汝霖登臺述放寛私立小學之意義王君季烈則謂國庫補助已規定以私立小學爲限倫私立之範圍一廣恐經費不能支持張君書雲謂方才會員中有主張删去條文中亦得視爲與在初等小學堂無異一句者本員甚表同情陸君瑞清則又主張删去但書顧君棟臣謂删去但書實係消極主義且於條文用意不甚完全會長以删去或私塾三字付表决亦各少數再以亦得視爲與在初等小學堂無異一句付表决起立者八十三人多數通過第七第八第九第十第十一條皆無異議第十二條恩君華汪君龍光皆謂勸導及督促宜有一定辦法徐君煥謂僅言勸導兩次則三年兩年中亦可僅僅勸導兩次將如之何陳君寳泉謂義務敎育其負義務者有三一爲監護人一爲學齡兒童一爲城鎭鄉自治職至督促而猶不聽之辦法可規定於民法中汪君龍光則謂義務敎育即是强迫敎育故督促必有辦法於是袁君希濤恩君華沈君恩孚張君秉樞王君季烈紛起答辨其時姚君漢章謂罰金禁錮名譽罰金本員細思皆不能爲督促之辦法不如僅云督促爲是恩君華謂此次審查結果删去試辦二字則此案即須實行無疑實行當有實行之手續欲於民法中規定之則本員殊不爲然會長問對於本條贊成審查案者起立起立者大多數第十三第十四條無異議第十五條某君對於第二第三兩項有所詰問王君用舟亦問近視亦在五官機能不完具者之列否王君季烈辨明之遂通過第十六條徐君煥問第二項極貧二字以何爲標準王君季烈稍解釋之第十七條杜君明燡請審查員詳細說明顧君棟臣即座說明大意沈君亮棨則謂本條係根據城鎭鄉自治章程而定陳君敬第復將本條重言以申明之遂通過第十八條陸君光熙有所陳述欲反對前旣通過之第六條張君書雲詰問施行時期何以無定袁君希濤遂詳言施行期之所以不能定并言督促施行之辦法爲另一問題姚君漢章謂分期辦理之法本員對於審查報告甚贊成遂通過第十九條林君棨詰問不屬二字作何解釋陳君寳泉答如京師督學局之類林君請改均字爲亦字通過第二十條無異議於是全案通過而時己十二鐘三十分矣遂散會 
京師近事 
上月二十八日皇上赴景山行禮護衞者除提署派兵外又有禁衞軍兩營由西海赴景山時皇上在轎内捕房手持敎科書一册端坐翻閱有樂此不疲之意及回鑾時軍樂大作士卒排對鼓鼙聲壯軍容整齊皇上高瞻遠矚又有顧盼自雄之概 
初三日郵傳部宣布堂諭云據京漢鐵路總辦鄭道清濂迭次呈請開去差使應卽照准所遺京漢鐵路總辦一差著京漢路南叚會辦孫宗祥署理遞遺南段會辦一差著王壽昌接署 
弼德院署已經勘定地基奏明修建茲聞該署建築費業經院長榮慶與澤公會同商定由部籌撥十萬兩作爲修建專欵惟部欵支絀萬難再行續籌故商諸榮院長切實撙節以期敷用 
初一日度支部分咨内閣弼德院軍諮府三署催將預算册表奏交本部以備編輯總册并聞澤公對於該三署預算案特别注意將來到部後尙須切實審查云 
時評 
[其一]  
各國駐屯軍期滿自應撤退。英美已允外部之請。而某國獨謂中國人民不進化。兵力不足以鎭攝變亂。其意直欲永久留屯而後已。曾是同洲同種自托于親愛之列者。而宜出此 
或曰。人必自侮而後人侮之。中國内政紛亂。外交軟弱。列强皆得而蹂躪之。夫豈徒某國然哉。 
[其二]  
髮辫之無益而有害。幾經駐外使臣之陳奏。全國人士之議論。而政府諸老。視若奇貨之可居。終不爲輿論所動。何也。或猶欵髮辫爲皇族之紀念物。故漢人不敢輕言去之。避嫌疑也。然而洵貝勒振貝子。先後飽受激剌。痛求剪除。則皇族之明白時勢者。早已消泯滿漢之見而。不欲保留此區區之害物矣。一般頑固黨。猶齗齗保留之。令人百思不得其故。嗚呼髮辫。嗚呼頑固黨。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇諮議局之千鈞一髮]  
　　官力愈于民力遠矣江蘇諮議局議員爲寗屬預算辭職一事政府責令蘇撫於月内籌商妥善辦法已見前報專電茲悉江蘇寗屬預算問題自維持會公推代表分赴寗蘇陳述人民意見後迄未解决近日蘇撫因内閣電開准資政院咨據資政院江蘇議員呈文咨行貴撫院會同江督酌核辦理等因遂於上月中旬由撫院委派巡警道等四員赴寗就商業已回蘇繼由督院委糧道等三員赴蘇答話現正在磋商辦法尙無明文云 
[嗚呼湘民將無噍類矣]  
　　一波未平一波復起水災湘省此次水災除龍陽武陵沅江等屬隄垸全數淹没外其南洲華容等處隄皖垸又連次潰决南洲北鄉僅存三垸小民蕩析離居極堪憫惻昨經廳官車别駕等先後電禀省台請派員酌帶帑款到廳察看情形分别借振散放已經撫院札由布政司遴派妥員并隨帶振欵前往散放矣湘陰縣濱臨湘水此次亦被淹灌雖損失甚鉅幸少溺斃人口之事惟農商兩界莫不眉愁心灼其難於補種晚稻者亦屬不少計湘省被災縣分爲長沙湘潭湘陰益陽武陵龍陽沅江桃源南洲等一十六州廳縣現在水勢雖已漸次退落而哀鴻徧野慘不忍聞除由楊撫奏請再懇飭部籌撥款項以資接濟外並通電各省請倡捐款項從速匯湘以惠災黎匪警湘省沅州府屬之芷江黔陽兩縣接壤之處有匪徒周老圃等聚衆滋事營勇往勦反被拒傷數名日内雖已拿有匪首二人而匪衆迄未退散上台正在添派兵隊開往勦捕而日昨又接靖州所屬之綏寗縣加急電告謂該縣四里一帶地方均屬苗寨接壤桂省時有邊匪勾結苗人肆行搶刧情事近又有石善才等二百餘人嘯聚該處之青石塘地方任意擄掠近處一帶居民皆紛紛遷徙現經會營往勦詎該匪膽敢持械拒捕官兵被傷多人該匪等又糾合魚塘苗民入會以圖壯其聲勢該苗民等不肯聽從遂夥同粤匪將魚塘所居之苗民住宅焚燬大半目下勢甚猖獗除由卑職飛移鄰封及逕移廣西靈州義寗等縣一體派兵堵拿以防竄散外合懇飛電右路巡防隊統領迅派軍隊下縣恊力勦捕云云現聞撫院已電復照辦矣 
[武漢土商勉强開巿矣]  
　　用看三日後佳音如何武漢夏三埠土膏商店抵抗牌照捐新章一律罷巿要挾情形已詳前報茲悉禁烟公所司道已據情詳院核示而瑞制軍以禁烟爲自强要政取締不容不嚴痀日前又欽奉上諭以稽查零售嚴禁吸户爲禁絶之手續此次該商等無理取閙殊屬不明事理爰飭該公所督同查緝牌照局剴切勸導照常生理如果始終違抗即將該店舖一律發封由官設局發售官膏云云各土膏商人聞信暗中不免恐慌該帮董李君特乘機勸諭謂閉門歇業於巿面大不雅觀不如暫行開門渠當與官塲交涉酌改章程靜候三日必有佳音各店遂遵照於初五日一律開門惟仍停止交易凡吸户往購膏土者無不悵然而返 
[路工鄉民風潮之善後種種浙省]  
餘上鄉民仇視路工一事日來工民兩方面經官紳竭力勸解預定善後方法先就馬渚等處鄉區集議多次續在縣城開會討論大致以此次風潮多半出自外匪鼓動故人民一方擬自行籌欵編設團防以資捍衞路工一方擬請工程處變更章程嚴行取締至根本之解决則在改用土著緣現在橋工以天津江北兩幫人居多工程處向惟責成大包頭而大包頭轉責諸各小包平時工人祗聽小包指揮此輩不免袒護同鄉盛氣凌人對於地方積久遂成惡感擬由城鄉紳董商由工程處將前項工人分起遣散另行就地招集聞已提交董事會决議矣 
日前驛亭地方（距馬渚約三十里）鄉民與路工又因小事遽起衝突鳴鑼號召聚集二三百人欲與工人爲難勢頗洶幸該處包頭急將各工調開鄉民始悻悻而退越日各工密謀興復工頭恐禁阻不住禀明工程處已將此段内小工一百數十名給資妥送回籍其他各段並未遣散 
浙撫自接公司二次呈請後除嚴飭該管營縣查拿首要解散脅從外又密電紹府調查起釁實情現據溥守復禀對於工程處雖不無微詞而於縣委責備甚至增中丞以所論尙屬持平遂諭吳方伯即將丁令撤回遴委候補縣傅爕和接署並飭迅速赴差籌辦善後事宜 
甬段彈壓委員陳令宗元奉委調查路工滋擾情形後茲已禀復略稱甬叚修路築站土工約四百六十人招工約三百餘人分布三區工作尙無滋擾不法情事從前大隊土工因慈邑迎會恐滋事端由公司津 
 
 

Page 11

 
 
貼五百元調赴東關工作三月底會畢調回丈亭工竣業於四月底遣回原籍耕種邇因餘邑鄉民誤工爲盜竟殺多命業由餘段彈壓委員徐令壁華電禀在案當時小工之逃避回甬者曾於初一日資遣二人初二日資遣八十五人初三日資遣六十一人初四日資遣三十二人均由宗元押送上輪願留工作者由王帮統保護照常工作現公司已定取締章程給發腰牌通告各區以免混雜矣 
[西報譯要]  
中政府擬裁達賴喇嘛之風說字林報載初八日倫敦電云據北京電稱中政府近日並無欽派達賴喇嘛繼任之舉以意測之政府將裁去此任矣倫敦討論中國幣制又載同日倫敦電云倫敦現巳按照近今借欵合同之條欵開議中國改革幣制問題英德中美代表均曾與會因事關理要故討論情形秘不宣布 
陸軍部聘用德員授課文匯報載同日北京電云陸軍部巳與狄克爾曼陸軍少佐前充北京東亞枝隊管帶）白萊化甫隊長（前充南京陸師學堂敎習）及工隊士官一員暫訂合同兩年以充保定陸軍學堂敎員該堂不日卽將開學其合同自八月一號起實行 
分類新聞政界 
[丹陽自治捐欵之繁冗鎭江]  
　　鎭屬丹陽縣自治籌備所自成立以來專意注重捐欵如黄牛捐猪捐及米釐捐等不一而足然捐款愈多用費愈廣而支絀情形亦偪愈緊現在該所同人又以禁烟事故毫無成績議向各烟膏店加捐若干半充自治所經費半充戒烟局用款禀由陳令頒發章程十二條大致事在必行云 
[常鎭道禀請撥欵修築提岸鎭江]  
　　常鎭道林觀察於日昨電禀江督畧謂鎭江對岸瓜洲地方之堤原爲防除水忠而築適當江水要衝年遠失修勢將傾塌該處紳士咸以如不急爲修築將來水患無窮當此雨水連綿江潮時發尤有刻不容緩之勢爰卽具禀前來請於關稅項下撥借鉅欵以供修築之用一俟籌有的欵即行歸還職道以事關重大應請憲裁飭遵等因當奉督電以察核情形事屬可行候即行札飭照辦惟修堤工程最關理大務宜愼重其事嚴加監督爲要 
[檢察廳諭拿不法地棍漢口]  
　　漢口地方檢察廳近訪有著名地痞楊佐卿者係孝感縣人曾在武漢地方爲惡多年先經嚴密訪拿該痞聞風遠颺潛匿他所茲因日久該痞復潛行來漢昨經廳中派警訪拿到案查該匪平日惡跡昭著難保不有受害之家畏懼隱忍未能盡情控告現在罪人斯得特出示曉諭諸色人等如有曾受該痞之害者無論遠近限一月内速急來廳具告自當按律懲治母慮倖逃法網異日藉端報復仍復相率吞忍云云該廳又以遇有匪徒擾害地方治安之事不待人民近訴檢杳廳可用干涉主義隨時查拿漢口爲害地方者莫過於大小排隊銅鐵擺隊水旱排隊飛排隊及撲燈花等匪徒除著名匪徒邱癩鬁潘七斤等均已拿獲外猶有夏銀生諸匪在逃未獲除派檢查官隨時微服查拿外特懸賞嘵示各色人等有能將該匪等拿醫送案者每名賞錢十串以期爲民除患而保地方治安 
[宿松縣自治改選笑柄安徽]  
　　宿松縣自治腐敗情形不可名狀今届改選有高葆祺者向係地方棍徒綽號通城虎平日横行鄉里訛索逞兇人咸畏之近年來因包攬詞訟稍積餘貲勢焰澎漲此次選舉欲藉議員爲出入衙鬥恐嚇鄉愚之具與其酷嗜洋烟之堂兄及其胞侄荃伯等均運動被選詎荃狂妄無知被地方告發復經自治會核對選舉册及當選票均係違章遂牽連揭破葆祺等弄弊作僞之　相葆祺乃老羞成怒故態復萌率領黨羽數十人於開會公斷時肆罵逞兇致動公憤現經地方自治籌辦處提起上訴矣 
軍界 
[袁防統帶辦事之特權江西]  
　　贛省陸軍步隊五十四標統帶齊寳善現因移標駐袁責任加重禀請分别委用官佐辦法以專責成一案奉馮中丞批云現委該統帶督率所部移駐袁屬擇要扼紥旣責以防務重任自必予以辦事特權嗣後該標人員遇有更替除管帶官以上仍先請示核辦外其督隊官以下及各軍佐等如有不能勝任之員准該統帶隨時撤換一面將撤換理由徑禀本撫院查核曁報協統知照倘任用私人貽誤軍事定治該統帶以應得之罪决不寛貸該統帶務須認眞考察一秉大公督率各官長等恪遵軍紀盡力操防共保地方治安益重陸軍名譽本撫院有厚望焉仰兵備處迅移恊統轉飭遵照 
[鄂督鼓勵軍人之手續湖北]  
　　荆襄水師去年由陳統領得龍改編以來表面内容洵稱齊整今春陳統領出巡荆襄檢查七營官兵中有學術兼優緝捕得力者詳請督憲分别奬給五六品功牌以資鼓勵初一日第一營鮑帮帶錫光在蔡甸（係水師一營根據地）發經各官兵功牌陳統領當委員前往到塲監視以昭愼重是日午前六時在該營操塲舉行給與式鮑帮帶宣讀訓詞並奏軍樂數番以誌水師之特色云 
[新會參將請派兵輪預防鬥禍廣東]  
　　新會參將趙月修日函禀昨李水提略稱縣屬松朗樂村及銀洲湖大澤梅樹營馬熊等鄉近有釀鬥消息懇飭安新兵輪速回叚所以資調遣 
[長江水師組織海軍下士團漢陽]  
　　長江水師現已隸轄於海軍部原設四標砲艇所用官弁目兵均係駕乎新舊之間故不識字者甚多茲漢陽鎭張鶴齡總戎以兵人不學無術特在中營練軍操場組織預備海軍下士團挑選稍通文字兵目人團肄業章程現已訂妥禀請提憲批示遵辦矣 
實業 
[清理通源莊欵之手續松江]  
　　通源莊存户推舉代表查賬八員 
 
 

Page 12

 
 
辦理善後事宜因存户中有專顧其私用種種伎俩向欠户劃扣者各代表聲明概不承認乃府幕陳某有存莊生息之二千元亦竟向某欠户劃去初七日由商會邀同方奏庭到會將各欠户逐一面詰計查得該莊存欵九萬三千二百八十元欠款九萬五千元呆賬五萬七千元外劃二萬四千三百三十元現票二千三百五十元公欵六千五百七十元浮存九百元六月初一起又劃一萬八千二百二十五元 
[鄂省籌修支路之競爭湖北]  
　　興國大冶連界之龍角山礦産豐富前公舉代表吳作緘等呈准郵傳部歸官開採兩邑爭修運輸鐵道大冶則欲自下陸鐵路局分支築至姜橋直抵山下興國則恐利權喪失欲從富池口起線取道大磯山以抵龍角山反面爭持幾不相下刻因大冶鐵路分會决定提移川漢廢股改築支路由下陸直至縣城業有成局興國紳界深恐該路一成將來部員勘騐再由縣城接至姜橋路程僅十五里必不致舍近而圖遠特於上月底集會四里紳士在州城三局公議招股修築支路擬從州城修至白沙鎭異日此礦開辦再由白沙鎭接線龍角可與大冶相抵利權必歸州有唯路程亦五十餘英里較大冶頗難籌措故初次會議尙無把握擬再擇期會議决定云 
[漢口組織電車公司之先聲漢口]  
　　漢口爲全國巨埠前數年卽有富商劉人祥擬辦電氣鐵道因其囤積後湖地皮銷塲不旺擱住資財此事遂從缓議茲有留日鐵道院畢業學生顔寅亮等擬辦漢口自橋口至大智門一段之電車路綫約八華里估計需資本七十萬元預算月可收車費四萬元可期獲大盈餘現巳具禀郵傳部懇爲立案註册限一年半竣工開辦並謂已籌有的欵十五萬元而認股者實已超逾七十萬之數將來尙須擴充綫路郵部以所招之股究竟是否可靠與漢口地方有無窒碍無從遙爲懸揣爰抄繪禀文圖樣咨請鄂督飭屬詳細查明見復以憑核辦昨鄂督特札行江漢關道會同勸業巡警二道詳細查明速復核咨聞該道等奉飭立卽請商會總理蔡文惠詢查組織内容詎該總理尙無所知亦未聞有在漢招股之事云 
[商法講習所之組織漢口]  
　　湖北商船總會各項職員業已舉定不日即行開辦已紀昨報惟該會專理商家交涉須在各埠設立分會及稽查所其辦事之人如非熟習商注恐多貽誤刻該會總理胡瑞霖君特擬在漢口組織商法講習所以備卒業後應該會之用 
雜記 
[孕婦當街坐蓐松江]  
　　松郡昨有一孕婦碩腹膨脝昨有一孕婦碩腹膨脝道經西外大街竟臥地不起移時呱呱聲出袴下鄰右爲延穩婆服伺並呼輿舁送回去識者謂婦之　砝因案被押公所婦冒暑走探旣悲且困遂致在途生産云 
[羽士亦思創設敎育會松江]  
　　松郡近有道士數人發議創設道敎育會蓋見僧敎育會能保全寺基寺産也惟以經費浩大非三五羽流所能集事遂作罷論 
[樂户收捐之繫鈴漢口]  
　　漢口向來抽收妓捐章程殊多疏漏前經警務長嚴師愈重新規定樂户繳捐規則並庽取締方法正名爲樂户捐預計可增加原有之妓捐收入一倍業已禀奉督院批准編定樂籍發給營業憑　於七月初一日實行茲一等樂户何銀山等在警署禀稱巿面清淡樂户實大受影響懇恩暫照舊繳捐新章從緩遵行嚴警長以所禀雖係實情能否准行飭候轉禀各大憲核示再行飭遵聞該捐章本爲嚴手訂此次允樂户之請代禀大吏緩辦是所謂繫鈴解鈴也 
[浣紗溪上之醋海魂江西]  
　　贛垣南三區第四號門牌羅運連南昌人向以整容爲業因正妻王氏未生子女性又悍潑曾於前年聘納某氏爲妾年二十歲以爲生子承嗣之計詎王氏醋海生波歷來虐待極之飮食衣服亦不許其充足某氏頗忍耐之詎初三早七時在皇殿前浣衣歸時不知如何失足落水當經東區巡警瞥見僱人救援奈身入水底急切難撈迨浮出水面已氣絶矣鄰人某婦報如其家王氏亦奔至假作哭聲見者皆指罵之現有人探其原因謂羅某因正室凌虐其妾不忍坐視已央媒說合出嫁他人無如王氏希圖重利堅索身價百餘串聞有還價八十串者王氏仍不之允以致某氏難出苦海致遭水厄云 
[陸軍隊官之風流報杭州]  
　　浙省馬隊隊官陳應驊到差後置職務於不顧專事嫖賭爲天職日前竟以五百金購得拱埠名妓一口即在筧橋賃屋居住不料樂極生悲被鎭統所聞立卽撤差各債主聞耗紛紛索討陳無奈祗得將家中所置物件如數抵償不敷尙多不識若何結局也 
[文苑]  
閏夏六月送陸中丞申甫同年履晉之喜疉用陳尙書小石蘇台留别原韵藉壯行色兼志别懷（息園老人） 
錦纜牙旗出古吳。太行翹首雁關孤。提壺父老催畊犢。仰屋兒童待哺烏。南國民歌憇棠黍。東坡宦味戀菰蒲。綺筵祖餞寒山寺。合攝千秋記念圖（是日吳下同人祖餞寒山寺合攝一圖留爲記念但寒山幽僻遠不及滄浪之名勝未卜諸公有何取意不置一笑）齊門鐙火胥門潮。六月風飄又雨潇。國粹士龍親奉詔。文雄司馬重題橋。吳中畵像留紈扇。江上銷魂撚玉簫。最是姑蘇台畔柳。紛披離緒萬千條。 
開府巍巍鎭八州。幾聞枚卜應旁求。祭河諸將氛收鱷。測海孤臣迹寄鷗。半壁風濤牽旅夢。一江月影繫征愁。輕裝取道過杭郡。歸祭家山墓草秋。（是時公有杭州掃墓之行）七十龍鍾鬢早霜。媿無經學　歐陽。芸牕著史晨磨盾。茶榻逃禪夜罷簧。垂老飄零貧作客。浮生潦倒醉爲鄉。封侯入相非無分。夢幻邯鄲底事忙。 
[雜錄]  
李眉生軼事 
湘鄉曾文正之督兩江也。中江李眉生鴻裔。游其幕中。眉生年少倜儻。不矜細行。文正特愛之。視如子姪。文正秘室。睢眉生得出入無忌。時文正慕中。有三聖七賢之目。皆一時宋學宿儒。文正高其名。悉羅致之。然第養以厚糈。而弗責以事任。一日文正方與眉生在室中坐談。適有客至。文正出見之。眉生獨在室。繙儿上案牘。得不動心說一　。爲某老儒所撰。老儒即所稱聖賢十人中之一也。文後幅。有使置吾於妙曼蛾眉之側。問吾動好色之心否乎。曰不動。又使置吾於紅藍大頂之旁。間吾動高爵厚祿之心否乎。曰不動眉生閱至此。戲援筆題其上曰。妙曼蛾眉側。紅藍大頂旁。爾心都不動。祇想見中堂。題訖。擲筆而出。文正送客去。歸書室。見之歎曰。必此子所爲也。因呼左右召眉生。則已不在署中。蓋又往秦淮河上冶游矣。文正即飭材官數人。持令箭大索之。期必得。果得諸某姬舟中。即挾以歸。文正指所書詰之曰。此子所爲耶。曰然曰此輩皆虚聲純盜之流。言行必不能坦白如一。吾亦知之。然彼所以能獵得厚資者。正賴此虚名耳。今汝必揭破之。使失其所以爲衣食之資。則彼之仇汝。豈尋當睚眦之怨可比。殺身赤族之禍。伏於是矣。盍戢諸。眉生悚然受敎。目此遂深自歛抑。卒成名儒云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[五誌醫生謀害人命之駭聞]  
　　醫生徐仲魯盜賣吳順生墳田吞没價洋又將吳謀害匿屍由衆鄰偕同徐弟季樹報縣騐訊及將死者之子阿大尋回交案等情業已四誌報端茲悉屍親浦利生浦嚴氏等現均住於徐宅昨日忽在字紙簏搜出舊紅呢被面一條血跡甚多顯見徐仲魯於擊死吳順生之時以此被面揩抹血跡以爲紅色與血色必然融洽不致看出破绽計亦狡矣今被查出即由屍親送縣以爲憑證又由特派訪員探得徐之劣跡數端條列於後 
徐仲魯之行事徐之乳名喚偶老者咸面呼之初藉乃祖之餘産任情揮霍少時未曾習業所有游戲之事如調絲弄竹唱歌拍曲無不能爲且會串戲劇能唱生凈等角嗓子極其響亮惟所唱祗每齣中之一叚聆其奏者每以不能始終爲憾此外又喜賭博鬥蟋蟀養鵪鶉人極潇洒而性頗兇惡迨與弟季樹析産後仲魯將已産盡行賣去遂無容身之所因恃其資質靈敏措得微資開一紙紥舖所製之冥器彷彿若眞即糊紥之鷂子其描繪之面貌栩栩欲生某畫師見而愛之即略授其伎改業傳神寫照復於此時央媒聘定開荳麥行之潘姓女爲妻因即贅於岳家惟徐性劣惡妻性和易故常毆打其妻迨妻父母稍有責言遽起釁端致下逐客之令徐窮無所歸即以租借弟屋爲名遷入踞住非但不名一錢竟占弟産爲已有季樹人頗忠厚不與計較及至盜賣吳之墳地始將乾没之價洋在所占弟産之地基上翻造三層樓卽現時出事之處也 
嚇退作頭之官話仲魯於翻造房屋時先令作頭立一合同訂定造價及至開工徐又挑剔水料木料改換訂定之式樣（原議二層後改三層尋常工料改爲加巿）面許其照値增加迨至竣工向論徐即官話連篇開口混帳閉口胡說並曰拿我片子送你局子裡去該作頭本拆號臭豆腐者經此一嚇不敢再與計較 
硬賴賭賬之妙法仲魯酷嗜博每至三戰三北之時每每託詞回家取資洗濳邀公差副甲前往捉賭衆賭客東奔西散其所輸之錢即可不付凡受其詐者近已相戒不與同賭矣 
鵪鶉蟋蟀之冒認仲魯性好鵪鶉蟠蟀每逢臨塲鬥彩獲勝則喜逐顔開設遇失敗彩小則猶可無事若鬥彩稍大必欲以人之鵪鶉人之蟋蟀爲泯之鵪鶉蟠蟀旣欲以敗爲勝復欲奪人之愛其兇惡横行往往如此 
藍頂花翎之擺闊徐肖巖本外科之有名人病故後仲魯卽影戤其名掛牌行醫僑居滬上之人慕肖巖之名而悮往求醫者仲魯必勒索重價謂可包治來醫之人以其盛名鼎鼎也不與計較及至醫而無效欲向索還包金必被痛罵惟仲魯亦自知遭怨已多故於平日廣交紳董及有勢力之人以爲護符且徐並未捐有官職而每逢親友喜慶必戴藍頂花翎蓋預爲嚇制仇人之地步也其客堂中所置帽筒上常年有凉帽暖帽安置袍褂亦掛亦掛於客堂之中大字名片露於寫字桌上偶覓得一張紅員或當道之名片必黏在壁間指以誇耀於人曰某觀察某大人特來拜吾又欲煩吾答拜無如醫症甚忙眞是可厭聞者嗤之以鼻而彼自若也其醜態如此 
欺侮房客之手段仲魯佔得弟産造屋之後將門面租與口口鹹貨店付有頂首洋一百元因在擱栅上敲釘掛肉房東不許店主以大不合用另在北首覓屋遷居當時因有垃圾未曾掃清於催還頂首之時徐云爾將吾房堆物尙未出清以致無人顧問仍須照算房租店主向之爭執仲魯不許後因錢在人手遂認虧三十元了事另有烟帋店及馮姓房客均以房東分外干涉搬出亦被侵没頂首又徐宅門前之點心店除每月收租十五元外所食之點心均不名一錢 
兇子脫身之急智仲魯之子少魯即鴻卿於巡警到家拘捕之時仲魯指其子云此係吾之朋友前來託吾開方者請勿誤拘巡警信以爲眞遂拘而復縱鄰人雖有目覩者因懾其兇惡亦遂故作痴聾隱而不發故少魯得倖逃法網 
徐女逃踪之暗探仲魯之妻潘氏及子少魯濳後已奉縣署出票補提尙未緝得蹤跡徐尙有一女嫁於老北門内前日其女出城卽有人跟蹤隨後據云其女至福州路北首某住宅暫避云 
 
 

Page 19

 
 
[關於租界搶案之復文]  
　　西官埋怨上海縣滬道以近來租界疊出搶案特於前月二十三日致書領袖領事請飭捕房加意巡緝並將拘獲搶刧洽興膏店之犯解縣訊辦領袖領事乃於前月二十七日答之如下謹啓者前於六月十八號奉上一書陳述上海縣辦理會審公廨移送各案之不合迄今未接覆示深以爲念不意七月十八號忽接貴道來函以搶案增多歸過於巡捕房並請將所獲關於近案之犯解縣訊辦本領事之意設各罪犯拘獲後須解縣訊辦則亦無庸四出緝捕矣蓋董興成與陳阿四及其他解縣諸犯似均將由縣官開恩釋放或處以極不相當之懲罰也至租界巡捕巡緝不力一節本領事將問貴道一事設人皆知中國所管地段之内從無敢犯搶案竊案及罪案者如有罪案發現則罪犯即可確然拘獲何以富商巨賈均棄此地而集寓租界乎此豈彼等目光之中以爲外人對於警政衞生及各種政務之方法理想均不能如閘北及城内之優美乎故本領事敢請貴道轉飭縣官對於公廨移請訊辦之各案稍加注意勿將公廨意爲其人須受五年監禁之犯恝然釋之此爲减少搶案及各種罪案之唯一辦法幸貴道注意爲荷 
[吳警道愼重關防之文告]  
　　江蘇巡警道吳昨出關防示諭云爲關防詐僞事照得本道在湖南鹽道任内恭膺簡命調補斯缺當以祖籍吳縣應否廻避呈請湖南撫院代奏宣統三年四月十三日奉硃批母庸廻避欽此遵卽領憑來省蒙督撫憲檄接印任事查巡警爲憲政進行之要點實地方治忽所攸關本道原籍三吳稔識民生之習慣歷官數省祗期職守之無虧値此下車按部之時敢希懷綬還鄉之舉相逢父老喜吾過之易聞如聚鄉閭庶民情之不隔惟滬上華洋雜處易入捕風捉影之談吳中敝族繁多難免李代桃僵之事雖懷清履潔本無隙之可乘而杜漸防微貴先機之洞燭本道權無旁落干謁在所不行事必親裁夙夜未嘗敢懈僚佐咸知砥礪斷無骩法營私書役僅聽指揮何敢假公圖利誠恐棍徒肆其詐僞不必操矛愚氓受其欺朦幾同胠篋在本道旣速官謗在地方亦害治安除隨時訪拿訪查懲辦外合亟出示曉諭爲此示仰軍民士庶人等一體知悉須知本道辦事一秉大公關防素稱嚴密自示之後倘藉本衙門僚友及家丁各役之名在外招搖藉端撞騙無論何人准即前來本道衙門喊控或扭赴該管官處禀陳定將犯事之人按律從重懲辦如敢扶同隱匿一經發覺併干嚴究諄諄誥誡未可視爲具文赫赫科條幸勿輕於嘗試其各凛遵母違切切特示 
[續誌謀害未成之命案]  
　　王長發被陳福金用蔴繩縛住手脚棄擲南馬頭藥水廠旁水潭内已紀昨報昨經南巿裁判所提訊王供海州人陳妻朱氏外間謂與王鳳山有染陳疑係小的所言以索討欠欵爲名來家滋擾聲勢洶洶迨由鄰人解勸陳尙未肯釋嫌聲言必須至茶肆一評曲直直不得偕陳往南馬頭同吃講茶行至半路即被王姓持蔴繩一根捆住手足丢入水潭自晚十一時起至次晨六時始由藥水廠人見而援起即赴南區報告求鑒王李氏供曾欠陳布找洋六角五分丈夫被陳毆打時婦人適外出未歸陳供福建人向王妻討取欠欵有之餘供狡賴陳朱氏供南京人王李氏於二月間欠布洋至今未還反遭汚衊是以訴知丈夫向之理論餘語含糊裁判員詰其因何將王謀害陳夫婦呆不能語裁判員以案關謀害且又牽涉姦情斷難寛宥判一併拘留候移送上海縣訊辦 
[陳啟南希圖翻案]  
　　四路一區巡長陳啟南因將車夫趙長林批頰致趙怨憤自盡即經由局發縣旋卽由縣保釋已屢誌報端茲悉該巡長自釋出後即運動地保夥董阿福沈阿二等投縣妄證趙圖賴行兇以及霸阻等情冀卸一已罪戾昨日由大令已飭差傳陳及董沈二保夥到案質訊惟苦主趙陶氏迄未傳質未悉該保夥等能否秉公直訐否也 
[顧鏡清又被控告]  
　　西鄉蒲淞自治公所總董顧鏡清迭被該處绅民控告屢奉縣批諭飭併案查究在案昨又有鄉民陳子雲投縣喊禀當晚卽經帮審承明府提訊陳供有地一方賣與老裕馬房言明價洋五百元先收定洋一百元嗣被顧董得悉囑令將定洋退還並謂將來可得巨價小的信以爲眞不料即被顧董盜賣小的情急萬分正欲到滬控告復被顧董糾合多人將小的攔至顧董家中給予小的洋一百五十元勒寫收清據小的不允直至夜半由友人代書囑小的簽字小的情有難甘故特將洋一百五十元並勒據底稿呈案求究明府諭令退去候示 
[婁縣又出盜案]  
　　近時各處盜案疊出松江府屬之婁縣境内爲尤甚如四莊浜彭姓高家𡉑高姓陳家河沈姓疊次被刼五十一圖石涇衖吳紳家曾於光緒三十一年九月杪被盜刦去衣飾銀洋三四千金迄未破獲而本月初七夜三鼓時復來匪盜二三十人手持大小洋鎗刀械破門入内先將吳紳兄弟兩人縛住次用手鎗打傷左肩彈子深入二寸許其家上下尙有數人皆被打傷所有衣飾銀洋等項被刧一空爲數甚鉅初二日午後吳氏親族將傷彈之吳紳卿梅送至本埠仁濟醫院請爲救治據醫生云受傷甚重性命堪虞其兄蓮谿（係楓涇議員）受傷尙輕其餘被傷家人已另請傷科醫治惟聞該處有江蘇撫標駐紥楓涇之飛划師船夜夜出巡乃數月來盜案已有十餘起之多何明目張膽之至於此極耶 
[德襄讞愛及屋烏]  
　　妓女翠綠旗前晚乘坐包車在山東路疾馳行至福州路附近將途人奚阿土撞倒向論不服反被拖車之龜奴張仁生石龍仁毆打當由某報館印刷人魏桂林顧晉生等上前勸解亦被毆打旋爲巡捕查見一併拘入捕房昨解公堂請究據一百七十八號華捕投稱張石二人所拖之包車由北崦南奚由東而西因張等横衝直撞致被撞倒訊之張石兩龜奴同供實係無心碰傷詎被多人兇毆致失銀水烟袋等物訊據奚供在某報館執業因送印刷件至對門遽被撞倒向之理論反被毆打且勸解之人亦被兇毆乞鑒德襄讞以奚等不應行兇着 
 
 

Page 20

 
 
各押五天張石兩龜奴諭令退去 
[腦威領事署祝嘏]  
　　昨爲腦威國君主壽辰公共公廨讞員寳明府與美副領事海君會訊捕房𤨏案事畢後即乘馬車至該國領事署道賀以敦睦誼 
[定期給發船牌]  
　　城自治公示云照得本公所於本年四月二十五日奉蘇松太道劉照會以上海設立義渡局應需員役薪賞等費向在道庫按月支給茲准諮議局議决裁撤將所裁之款照案另行支配所有義渡船應改歸貴公所接管請煩妥籌接辦等因遵經傳齊各渡夫頭諭話當將接辦日期主報在案嗣由議事會議决八長渡均收渡資實非義渡性質道署向來月賞之欵旣由諮議局議决裁撤本公所無庸照給等因並議决管理渡船規則分别呈報移交執行前來查向來每年給發船牌一次本公所管理渡船規則内亦定按年給發自應照辦茲本公所業將船牌一律備就定於本月初九日起至十八日止每日上午九時至下午五時按時給發卽著八長渡渡夫頭傳諭各渡船户一體知悉届時隨到隨給絶無絲毫費用及領牌錢文爲此示諭各宜遵照迅速來領切勿觀望自悮 
[判斷小兒命案之審愼]  
　　小孩陸瑞林馬仁法張和尙王鼎三等因毆斃甬婦李姜氏之十四歲男孩李高賢由公共公廨判將四孩押候上海縣將騐屍情形復廨再核在案昨日復由捕房解廨請究卽經寳讞員商諸美海副領事判仍一併還押候商明核辦 
[汽車碾傷華捕]  
　　前晚六百零一號華捕在百老匯路西華德路轉角處站崗適有九號電車五十二號汽車同時駛來該捕欲讓無路欲避不及致被汽車撞跌碾傷當由他捕回禀捕頭立送醫院療治並候單傳汽車主到廨訊核 
[季係自刎]  
　　浦東游區長前日派差解送原告周升元自刎人曾廣祥到縣候騐已紀昨報昨晚經田大令委帮審承襄讞研訊周供稱九江人在浦東香煙廠爲夥與曾廣祥素來認識前日曾來廠向小的硬借銀洋不允以致扭至局中訊明斥出後小的仍到廠工作不料曾復至小的家中將小洋刀向自已左腿上戳一刀頸項上又勒一刀實係自刎求鑒曾供湖北人與周向來交好前亦在香煙廠爲小工刻已失就向周商借分文不允口角之間被周刀傷求請騐究明府飭仵當堂復騐旋據仵作喝報曾廣祥頸項腿際兩處刀傷均係自刎明府親視無訛諭飭塡明傷格遂判曾廣祥送上海醫院醫治周升元著交妥保 
[城内]  
拆梢行兇○邑廟中有積痞混名小崇明　其黨共有念八人專以冒稱捕夥剽竊拆梢爲事前晚又紏同黨蕭三寳楊錦福陸阿友等多人向丁小三子拆梢不遂因以挫刀柄將丁連擊數下致受重傷幸由人力車夫施二章見而鳴捕將　楊陸三人拘解北五區區官見丁傷勢已重判送上海醫院醫治院醫察得傷勢過重不肯收醫故將一干人証解至一路分局轉解至縣當經田大令飭仵驗明傷重屬實判候訊究昨由承明府集訊蕭三寳楊錦福同供俱爲銅匠並不帮兇因見小崇明與丁爭執是以咸往解勸明府諭謂傷丁兇器驗明係實挫刀柄爾等均爲銅匠何得推諉蕭楊始供帮同動手惟並未重打明府喝將蕭三寳重責一千板楊錦福一味哀求喊資四百板陸阿友供在洗衣作爲夥是日到彼收發衣服適在打架因被誤拘小的與丁蕭楊等均不相識明府問丁與蕭楊等僉稱確不相識復詰施二章供爲人力車夫見彼等肇禍故由小的鳴捕拘住小的又將受傷人車至北五區上海醫院一路分局以及憲署奔波半日未得分文不過存心救人而已明府嘉其熱心贊揚數語遣去丁小三子判送上海醫院醫治陸阿友具安分結開釋蕭三寳楊錦福押候丁傷全愈再行核訊另提小崇明到案重究 
失火即熄○滬南大南門内陳篐橋附近居民張阿富家昨日傍晚時忽而失愼幸崗巡進内幇同撲滅遂將張姓帶至南三區經區官訊問張供家中祇有幼子一人誤將洋油燈上樓傾翻以致延燒蚊帳幸即灌息請察巡官判張阿富罰洋一元撥充救火會經費 
道轅紀事○高等實業學堂畢業生癸卯科舉人儘先補用知州項鎭芳候選知縣朱顯揚昨日先後到道拜會禀見 
[南巿]  
文明結婚○精武體操學校汲中國青年會會員無錫高堯夫君與競化女師範及民立女中學畢業生南翔吕英女士於才月十二日假城自治公所大廳行文明結婚禮想届時定有一番熱閙也 
[閘北]  
債案移縣○王蘭生前投總局控贅壻趙書田圖賴棤款掯給養贍一案迭記前報前日奉陳裁判傳案覆訊供仍各執判發上海縣訊辦 
准免遷移○已革巡警朱子清前在川虹路開設小茶館因聚賭抽頭致與曹福根鬥毆經蕭區長訊判勒遷迭記前報茲悉日前朱具禀四路分局自願痛改前非求免遷移昨經區長批示姑准照常開設倘再違犯除提該民到案嚴辦外並將房屋發封决不寛貸 
開釋無辜○前晚有王文炳沈阿二二人在川虹路飛跑由四路二區崗巡查見以其形跡可疑一併拘解分局昨經　區長訊無爲非情事判一併交保開釋 
[英租界]  
烟賭俱全○周寳田租賃海寗路某號房屋私設總會聚賭售烟昨補捕房查悉將周傳至公堂訊供不諱判罰洋二十元充公烟賭具一併銷燬 
凌虐婢女○虹口住户楊阿生因將婢女新喜浚虐被捕查悉昨解公堂質訊屬實判婢發幼女所楊押一月示儆 
聚賭受罰○虹口海寗路二百七十八號門牌某番菜館主吳子裕違章聚賭昨由公堂傳案訊實判吳罰洋十五元充公賭具燬去 
鵲巢鳩占○陳小毛控陸三元姦佔伊妻奚氏昨由包探將陸與要証諸才金諸阿三一併傳至公堂過堂候訊 
女孩迷路○寗波女孩陳和香不辨路徑由捕送留公廨昨由官媒送請盤詰女供年十歲母親已於本年春間去世判留候認領父債子還○日商製造絹絲公司控張士和欠銀一案茲因張已病故昨由捕房將其子張嘉生提案請追判押候照會日領會訊誘拐養媳○揚州姜姓家之養媳徐氏被人誘拐來滬由姜姓控請江都縣派差持文投報公廨於昨日飭差協探將姜徐氏查獲解案讀訊判留候備文交來差帶回歸案訊辦 
私遞食物○沈盤根因將食物送於女押所犯婦劉張氏被九百另九號華捕查獲昨解公堂請究判沈押候查明於下禮拜二再訊 
得其所哉○寗波小孩根堂年十歲於本年二月間在新閘麥根路迷路由捕送廨訊得該孩母死父存隨兄來滬失散且有被虐燙傷痕跡當送仁濟醫院醫治在案茲有川沙電報局執事張鏡湖以其姪張連生後嗣尙虚擬將該孩無養爲子業已函請麥代總巡核准昨日將孩帶至公堂請示張連生投訴前情求請給領德襄巘商之美哲副領事以該孩傷未全愈着仍送往醫院醫治諭張於下禮拜四來案候核 
茶館糾賭○引翔港三百十七號門牌小 
 
 

Page 21

 
 
茶館主楊杏生聚　抽頭被捕資悉於昨日將楊傳至公堂訊供不諱判罰洋五元充公如無力繳洋改押五天賭具銷燬 
烟霞窟穴○陳雙喜賃居虹口哈爾濱路一百另九號屋内因私售燈吃被捕查獲昨將陳與烟客王阿二戴連生金法福仔杜阿小朱阿卿等併解公堂訊明中西官以王係過犯判押西牢一年期滿逐出租界陳押兩禮拜戴押十天餘人各押五天烟具銷燬 
科罰雉妓○雉妓花月仙陳玉英在途拉客由捕查獲昨解公堂訊明判各罰洋三元充公無洋改押女所二天 
從中舞弊○船户徐長生控同寳泰酒店經理章華庭等不還酒墰價洋一百四十餘元前晚由廨提訊原告投案求追訊據章供已由茅錫山將洋取去酒墰均在店内孫襄讞判章將酒墰交徐並着徐將茅交案候核筆據鑿鑿○法界已閉順昌隆局主郭馥蘭控客周炳卿不付代墊水脚洋一百九十元前晚由廨提訊周祇認欠洋二十五元問官以立有筆據未便推諉判周交保折還原告洋一百五十元限半年理清 
補提人証○是長興控朱旭初等盜賣抵押乾繭一案前晚由廨訊判朱交原保候補提人証再訊 
樂得具領○協和順洋貨號主潘來卿控同業元泰號主朱梅和不還股欵洋三百五十元前晚由廨訊得此期股欵係原告之弟永全借用惟尙存洋二十元未還判朱交還二十元如潘不愿个領即行充公 
　控纍纍○馬會本控余賢渭短交絲斤一案前晚由廨提訊並由童渭濱附控破余騙吞官契經孫襄讞查得繭業公所函復余非包倣絲斤係由馬自倩他人經理如有短少理應控告經理人與余無干遂判將案註銷童之官契因余已交案着童具領惟余尙有另案着交妥保候訊 
[美租界]  
醉漢胡閙○某葡人前晚乘醉至乍浦路手持板櫈一條沿途飛舞逢人便毆四百五號捕往拘不服急鳴警笛號召他捕到場始將該葡人拘入捕房捕頭諭飭押候核辦 
木工行兇○梧州路木作主潘錫祥昨被王正祥貢六兩木工算帳起釁旁人力勸不解反被王等突出利刃戳傷手背二處而逸受傷人報由捕房飭探查覆核辦 
藉端尋釁○昨有斐倫路某粤妓闖入比鄰二百八號門牌杜永甫烟紙店内藉端尋釁由　投報捕房飭探查辦 
走失婢女○賃居華記路七百三十九號門牌王炳招家昨日走失十歲粤婢一口報捕請緝 
[法租界]  
股東自誤○粤人歐鏡堂前購得商業輪船公司股份三十股計銀三日兩因久不開辦股銀無着日前具控公堂飭提該公司經理人董杏生到案究追董遣貝惠生投廨代表並交呈期票銀三百兩供稱此事前已登報廣告招領股銀因歐自不來領並非有意圖吞聶司馬判將所交之銀存案着兩造補具禀詞並令董自行到案訊奪 
展限交銀○吉祥街廣安棧主夏瑞林吞没奉天辦貨客商魏炳泉等寄銀三日餘兩經公堂讞員聶司馬判限三天交還洋二百三十元如違將棧發封拍賣在案迄已逾限原告復請究追旋據捕房派人禀稱本定初七日將該棧生財拍賣嗣因已由夏妻措交洋一百元故予寛限兩天請示施行又據被告之妻投案請再寛限暫免拍賣司馬諭謂原告作客異鄉業已受累不淺豈能再任拖延判再限三天如仍不繳清定即拍賣理償馬車違章○公一馬車行馬夫蔣芝桐前晚駕車在途不燃車燈　捕向之斥阻索　執照蔣無以應因即拘捕送廨請究判罰洋兩元並着補捐車照 
孤掌難鳴○陳阿慶夫婦拐匿隣人吳　寳之小孩已迭誌前報兹悉原告自據某甲報告後已至楊樹浦地方某草屋内將孩　回由其妻陶氏送廨訴稱前日親往該處領孩時目見陳阿慶亦在彼處當時因孤掌　鳴未與理論求察判陶氏先將該孩領回陳之妻母苗潘氏還押俟補提陳阿慶未婦到案再核 
[海上閒談]  
徐仲魯謀害人命。罪無可逭者也。而彼則自言曰。只須。化幾個錢。便可援引新刑律。保全一條老性命。吾欲觀其究竟。 
鄧爾如賄賣公牘。咎有應得者也。而彼亦自言曰。只須化幾個錢。便可想個好法子。保全一隻老飯碗。吾又欲觀其究竟。 
雖然。吾誦看來世事金能語。說起人情劍欲鳴之句。吾又知徐鄧二人之言。非同夢囈矣。 
夕陽西下。倚欄俯眺。馬路中行人如蟻。服飾紛雜不一。而以頭戴英國帽。身穿紗長衫。脚踏軟皮鞋者居多。吾陡憶隔昨報載駐義使臣吳宗濂奏請變通外交官服制。外部電屬各公使將各國冠服圖式寄部。以資參訂。然則爲外交官者。必如上海游人之萃英美德法俄日等服式于一身。而後無往不宜歟。 
租界客棧。多言天熱生意清。實則日間清而夜間不清。單身客人清。而雙儅客人不清。 
　 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[中央敎育會會員提議案]  
　　實行强迫以補義務敎育之不及 
按興學數年法令迭頒通都大邑略具形式窮鄉僻壤尙屬狉獉就學務實在情形而言廢學者日多識字者漸少憲政預備期内微特百分之二十趕辦不及即原有識字學兒之數亦恐無以保存此實國家隱憂而敎育絶大關鍵問題也現查部定義務敎育章程及聯合會議决預備義務敎育議案洞見積弊挽救將來惟此項義務章程以受敎育者爲主體施敎育者爲客位勸導義重責任心輕如此推行恐學童放棄義務無從紏繩專管任意推諉有所藉口極完備之良法敗於奉行者之不力殊可惋惜謹擬實行方法條列於左（甲）實行預算一各城鎭鄉地方自治公所設學務專員（依聯合會義務敎育預備案第一條辦理）二調查學齡兒童總數就學齡兒童之家庭生計上區分上中下三級三就調查成數於各學區規定應設之初等小學若干所四推廣敎育研究所（招集舊有塾師及備初等敎育員資格者爲研究員）五限制私塾（辦法另提議案）（乙）實行限期一於設備第一年迫令上級學齡兒童就學第二年迫令中級學齡兒童就學第三年迫令下級兒童就學二限制期内應就學者不得延遲展緩（丙）實行維持補助一任事地方長官與自治各員均負完全責任二經費地方各學區有分擔設學經費之義務（依地方敎育經費章程辦理國家須有設學經費之補助）（依國家補助初等小學經費章程辦理）（丁）實行勸懲一各州縣地方學區所有學齡兒童依限一律就學長官學員奬以應升官階其家庭奬以最優名譽二應就學之學齡兒童及期失學長官學員列入下等考成甚者撤換其家庭酌收罰金若干提議者石金聲王炳樽王景禧趙正印王朝俊鞠承頴 
[廢止存古學堂]  
按存古學堂創於湖北各省多仿照設立本年學部修訂章程通咨各省遵辦查學部原奏内載此項修明古學之人卽爲將來經師大儒之選吾國古學精深比之他期科學研究更爲不易試如原奏所云無論世所謂經師大儒修明古學之人其能適用於今之敎育與否而有經科文科大學通儒院之設古學已不虞湮没查奏定存古學堂章程第一條載存古學堂以養成初級師範學堂中學堂及與此同等學堂之經學國文中國歷史敎員爲宗旨並以預備升入經科文科大學之選但奏定師範學堂章程優級師範第一類以中國文學外國語爲主第二類以地理歷史爲主是兩級師範中學堂之經學國文歷史敎員已不患無才又存古學堂中等科學生以高等小學四年畢業生考取升入又准暫招讀完五經文筆通適之生舊日貢生生員亦准插入舉人准考入高等科中等科五年高等科三年在學共八年而優級師範以初級師範畢業及普通中學堂畢業生爲限已自高等小學堂卒業又有五年中學或初級師範程度而公共科一年分類科三年以是之年限程度資格與收入舉貢生員高等小學畢業生之年限程度資格相較其成就不可以道里計揆以敎育現狀已無必須存在此存古學堂始足造經學國文歷史敎員之理且冠以存則不亡者已僅名以古則與今者不適又參照他項學堂章程加入他項學科如法制理財博物理化慶工商業各項學科不古有今名實均失至升入文科經科大學之選則吾高等學堂畢業生日漸增多儘可升入更無須此存古學堂代爲儲備據此理由謹擬廢止辦法如左（一）現有生徒考騐程度分别入師範分類科公共科及初級師範（一）現有校舍經費改辦實業或他項需要學堂（一）所有存古學堂名目及章程卽時奏請廢止明示天下使確知朝廷興學維新之至意提議者 
石金聲王景禧王朝俊王炳樽趙正印鞠承頴 
國外新聞 
[日人私造假鈔票]  
　　數日前横濱有日人某氏以十圓鈔票一千張至某銀行存放書記過數之時查出内有僞票三張卽將存欵之人拘獲其人自認爲僞造鈔票黨中之人後由地方官派差往查首領之室查出製造僞票之各種機器並查出鈔票洋七十萬圓業已印就半面又兩面印就之票二十萬圓均經警察抄没入官其僞造之票聞與眞票殊難分别亦足見彼等之智巧矣 
[英國國會議案解决之期]  
　　初八日倫敦電云馬萊貴族之緊急命令中聲明上議院大約將於八月九號解决國會議案並謂大局之起奇變實由少數之人志在拒絶該案雖該案拒絶後國會之事務必因以紊亂且有種種之惡果彼等今咸不爲顧云（以上譯字林報） 
[土耳其與亂民議和]  
　　初八日倫敦電云土耳其已與阿爾巴利亞叛亂之曼利沙里部落實行訂約芒台里格洛現已引令避亂之人歸國 
[坎拿大巡洋艦擱淺]  
　　初九日倫敦電云坎拿大巡洋艦里哇白號自星期日在洛伐斯考歇海濱擱淺現以艦尾擱住有童子豫備軍一百九十人業已登岸送往哈里番克斯該艦遇險之際彼等舉動頗足令人欽佩按里哇白號爲頭等護甲巡洋艦坎拿大海軍中最要之艦惟此與某號二艦耳 
[暹羅嗣君濳游柏林]  
　　初八日柏林電云暹羅嗣君於取道俄國回國之前微服盤桓柏林七日之久 
[羅馬敎皇舊病復發]  
　　初八日柏林電云羅馬敎皇復患弱症 
[德國派軍調查事務]  
　　初八日柏林電云德國已派精兵赴斐洲西南德國領土之東北一帶調查該處土人殲害德國軍隊事宜 
[歐洲船塢工人罷工]  
　　初八日栢林電云聖彼德堡里凡爾及倫敦之船塢工人多相率罷工 
[海底革命黨得手]  
　　初八日栢林電云海底總統西芒君已歸法 
 
 

Page 27

 
 
國保護外交團現正與革命黨會商阻止黨人掠略事宜 
[波斯廢王近舉]  
　　初八日柏林電云英俄駐波公使均稱波斯廢王已將從前付彼之養贍金充公 
[駐德美使易人]  
　　初八日栢林電云美政府已請德政府許以前駐羅馬之大使里希曼君充當駐德美國大使以繼希爾君之任 
[法政府更正訛傳]  
　　初八日柏林電云法政府宣稱外間謠傳德國兵士越過德法界線已在龍格萊被拘一節實屬無稽　談 
[摩洛哥酋長游覽德艦]  
　　初八日柏林電云德國駐阿茄提爾之巡洋艦柏林號近有附近地内之摩洛哥酋長登艦游覽 
[德國屬地人民之不平]  
　　初八日栢林電云法國報章欲使德國以東戈之土地讓法而易法國孔戈屬地數處德國屬地之人大爲不平彼等情願交涉失敗云（以上譯文匯報） 
小說 
[言情小說投海孤兒（八十一）]  
馬利亞曰。汝無恥之人。在舟中迫我父女。至於極地。今乃敢冒然至此。何也。須知汝之野蠻舉動。在勢儘足控汝於理。汝苟知機者。速去勿滯。弗倫富士見其女痛詈迭克司。急止之曰。馬利亞勿爾。吾與密司脫迭克司。尙有應商之事也。馬利亞大怒。面其父曰。爸爸。彼窘辱吾輩至是。爸爸不引爲大辱。乃尙有應商之事耶。兒意直欲置之於法。永禁其人。迭克司肅然謂馬利亞曰。女郎欲置我於法。試問我有何罪。馬利亞曰。强逼婚事。凌衊舟客。至欲以繩縊殺吾父。此非罪耶。迭克司曰。如女郎言證據安在。馬利亞曰。密司脫愛力森及沙遜。卽可爲證。迭克司大笑曰。彼二人爲背叛之水手。且欲以槍擊我。吾不日即請律師署狀。控之官中。苟訟而得直者。彼二人且將雉經矣。馬利亞且驚且怒曰。汝萬惡之奸徒。汝苟控二人者。吾必爲彼等伸其寃抑。且密昔司威耳亦可爲證。迭克司徐徐曰。女郎苟控我者。我决不汹懼。惟尊甫之於鄙人。尙有他事互相牽涉。鄙人即不利。尊甫亦未必利也。馬利亞聞言。即回視其父見其父。目光灼灼。似有懼色馬利亞知前此其父舟中之言。蓋爲事確也。長嘆而出。歸房坐哭。至於兩目皆腫密。昔司威克力勸不能止。 
明日馬利亞出視其父其父。方俯首沈吟。若心繫一事。而猶豫未有所决一見其女。遽引首避之。似露忸怩之狀。馬利亞問曰。爸爸今日何如。弗倫富士曰。吾親愛之女。吾今日乃無所苦。汝且坐。吾尙有言語汝。馬利亞面父而坐。弗倫富士曰。吾女。汝亦知迭克司昨日之來爲何事乎。馬利亞顔色陡變。慘默不言。知此著敗矣。少間始曰。兒乃不知彼來何事。且彼胡以尙敢來此。爸爸何不逐之令出。弗倫富士驚曰。是安能者。馬利亞。汝乃不諒老父之難。且彼來意固至善。力欲求汝與彼結婚。以我思之。汝汝汝。　　　　弗倫富士言至此。亦格格不能出。繼乃曰。汝苟爲孝女。則此舉可以免我於驚憂之域。汝或當諒我。以我思之。汝嫁彼亦非無所。此語一發。馬利亞已怒而起立。顫聲謂其父曰。爸爸何言。詎欲兒嫁彼萬惡之迭克司乎。舟中之言。今尙歷歷在耳。爸爸何爲喪志如是。前此危險之中。兒尙堅不之允。今吾輩已脫險。彼有何權力。足以令兒與彼結婚。兒誓死亦不之諾。 
來函 
[青浦周際唐來函]  
　　閱閏六月初二三兩日貴報新聞内有青浦協豐南貨店夥友吳叔屏等串竊貨物毆打經理並牽涉鄙人從中播弄等情不無傳聞失實竊鄙人與孫濟廷吳蘭生素來意氣相投今春因濟廷與其子藎臣分守兩店鄙人卽將協豐經手之事重托濟廷嗣股東吳蘭生因濟廷作事跡近營私願將股份拆出當時鄙人亦不贊一詞後由店中諸執事吳叔屏張伯華等合議墊資補股任吳拆去而濟廷聞此消息即先允加銀遂爲所奪其時鄙人因有事外出亦未與聞今謂周與孫恨如切齒實係旁人信口雌黄不足爲據至店中失物一層鄙人因不在青浦初未得悉直至上月二十七日返里始聞此事翌日孫擬開一談話會鄙人即與孫云此事毫無贓證未便造次不如和平了結後有董君德明李君振新支君書耕到舍邀鄙人出外與吳張之父母親戚等議勸設席言好詎藎臣不受商勸必欲將吳張二人送縣究辦以致衆論不平稍有衝突是日晚間濟廷又與鄙人云店中蔴菇似已缺少鄙人當於二十九日午後往詢貨樓張伯華據言蔴菇裝貯兩罎外另有總灰罎存貯並不缺少鄙人告知濟廷濟廷不信鄙人遂與濟廷同至貨樓查看總灰壇中果有蔴菇四斤餘存儲在内濟廷始無詞以對當時鄙人又與濟廷云凡事不可草率此種舉動未免敗人名譽此後尙望謹愼至假天章門面另立一幟鄙人亦從未與聞惟各夥友因欲與各路往來商懇鄙人爲之介紹鄙人以賓主情不可却確瘟允之或濟廷因此挾嫌遂不惜毁壞鄙人之名譽則非鄙人所敢知矣至店夥毆打經理一節其實情因經理孫濟廷及其子藎臣於二十八日假商會餘三堂開談判會當時商會總理及各議員並未贊成均云捉賊捉贓非可含混切勸藎臣不必多事而藎臣不顧衆論堅欲開會於是事之眞相盡行揭露一時衆論譁然咸抱不平濟廷父子即怏怏而去此當時會場上之實在情形也現在兩造均已投縣控訴並有各商家公呈與吳張等代爲剖辯想公道在人誰是誰非終能大白也 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
