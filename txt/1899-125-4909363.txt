# 1899 - 125 - 4909363

 

Page 1

 
 
[翹盼仁施] [  申報館協振所謹啓]  
天災流行國家代有然從未有如去年山東諸郡縣之甚者山東地居北省田疇瘠薄小民本貧苦不堪平時終歳勤劬猶苦難謀一飽至去年而霪霖洪水稠疉而來滾滾波濤赤地千里民生昏墊家室蕩然不特田榖顆粒無收卽雜糧亦無從下種以致飢黎載道餓殍纍纍存者枯瘠如柴朝不保暮死者胔骼狼藉盡飽烏鳶甚至家有小孩欲易數百錢而不可得傷心慘目莫過於斯本所籌振有年雖極艱難斷不忍半途而廢正在羅雀掘鼠支絀萬分而皖之鳳潁亳渦江北之徐淮海諸處又洊飢疉告其慘象竟與山左相同籌振之艱至斯而極因延名手繪成災象印册勸捐於二月十一日隨申報分送所望寰中義士海外仁人减日用之資爲行善之舉多則盈千累百少至百文數十文但祈早沛甘泉卽可多拯垂斃飢民之命眼前功德食報無涯他日者五桂三槐公侯萬代實本所所馨香以祝者爾肅此布陳伏維　德鑒 
[綜論吉林鐵路情形]  
易有之曰窮則變變則運通在乎變變在乎窮窮之時義大矣哉試卽　中國言之　中國窮於義律之師則變而闢通商口岸窮於馬江之役則變而築船塢建鐵廠窮於膠州灣之事則變而設學堂行歳舉開特科惟甲午之役實窮之極者於是　朝廷日求維新之政孜孜不倦則變而講求農務商務及鐵路事宜夫鐵路實足肇富强之基泰西各國以此富卽以此强策　中國者遂莫不以振興鐵路爲急務焉今者中俄同盟共敦睦誼總署特以東三省鐵路許俄人興築俾將來與西伯里亞鐵路聯絡一氣直達俄京聖彼得羅保於是俄政府籌集鉅欵遣派工程師航海東來就吉林之哈爾濵設立鐵路總公司經前任駐俄大臣許竹篔星使在聖彼得羅堡訂立條約由俄廷簡派大員茹格維志氏爲總監督依格細齊烏斯氏爲副監督禮延法文繙譯劉士熙主政俄文繙譯李佑軒刺史偕之勘道已於客歳之春開工建築矣攷此項鐵路東西爲幹南北爲枝現自距三岔口二百餘里之中俄交界處接至寗古塔復由寗古塔渡牡丹江踰張廣才嶺經阿勒楚喀渡松花江由呼蘭城達齊齊哈爾之南六七十里渡嫩江過雅魯河踰興安嶺以達俄界其旅順枝路則由昌圖寛城一帶以至阿勒楚喀之西北松花江邊並在松花江口岸購地一方週圍約二十八里以作總車站及橋工廠基分叚車站或佔田畝或佔房屋陸續資購務令應有盡有所有吉林省購地事宜則派俄國道路部尚書之子奚洛克福氏管理黑龍江則另派蓋爾有甫氏管理旅順則另派吉利斯滿氏管理凡華民地畝房屋墳墓之被佔者經　中國大憲釐定章程會同俄員估值給價一時閭閻之赴公司領銀者幾如山隂道上應接不暇因之俄總監督茹氏禮延法文繙譯鎭海簣君炳榮嘉定徐君家庠隨帶文案照料吉林一帶購地事宜繼又延朱君堯佐照料齊齊哈爾購地事宜今歳復延談君汝康爲第九叚工員繙譯蓋以是處地近松花江係鐵路總匯之區非得繙譯人員不足以資費助也此外尚有分叚監督諸員均隨帶俄文通事往來工次指示機宜每員管轄工程二三百里不等按東省係荒僻之區高峯峻峭樹木叢雜如鐵路所經之處或不能繞越則須鑿山路以通之或遇河水阻隔又必築橋梁以渡之其工程之大縻費之多爲亘古所未有然俄人不惜鉅欵土木大興閱半載而沿松花江一帶已房屋如林車馬奔馳不絶於道近日又設立電燈入暮卽燈光照耀幾與白晝無殊於是行商坐賈紛至沓來市肆密若繁星昔之蔓草荒烟者頓變而肩摩轂擊由是交涉事務日益紛繁茹氏乃禀請上游奏設交涉總局於哈爾濵鐵路公司之側每年局用由鐵路公司撥銀六萬兩並移請　中國吉林將軍札委戴太守鴻鈞爲總辦容太守賢副之所有鐵路事宜俱歸交涉局與鐵路總監督商同興辦日來將軍已俯如所請想開辦局務卽在指顧間矣嗚呼觀俄人之竭力經營如此而謂其無久佔中土之意誰其信之哉誰其信之哉 
[本館接奉電音]  
　　昨日午前京師飛電傳來　　上諭一道敬謹譯登○三月三十日奉　硃筆郭栻炘補授太常寺少卿欽此 
[一再理論]  
　　日本神户埠忌倫理高西字報譯日本報云　中國政府前因旅順大連灣居民被俄兵慘斃令駐俄大臣楊子通星使向俄廷理論俄外務大臣馬理威氏答以此事碍難理處卽使貴國戰艦駛進波羅的海我仍度外置之星使遂由電奏覆　　　皇太后愼重民命飭星使再向俄廷據理以爭未悉俄人又將若之何也 
[曉諭章程]  
　　廣州采訪友人云自政府將九龍訓入英租界後卽會同英國公使妥議章程行知粤東督撫　出示曉諭俾衆咸知兹有沙角局紳士黄君佐清具禀督撫兩轅略稱沙角地方不在租界之内今被占去請向英人伸理等情似此則所訂章程祗成畫餅矣兹將憲示照錄於左爲出示曉諭事照得九龍勘界一事經本部堂本部院電復總理衙門仍派廣東候補道王道存善前往會勘遵照總理衙門原圖詳細勘分卽在原圖跨河直緣之處勘定以河爲界河盡以路爲界所有深圳向西河背沙頭角各村墟均仍在華界之内并於二月初四日在香港與轉政司商議　　理衙門原章悉照遵辦外并章程十一條禀繳前來爲此示諭新安縣屬軍民人等知悉爾等須知章程條欵係中外兩國官員商明之事各宜遵照毋稍抗違切切特示　一大英國欽差輔政司駱　　大清國委員補用道王商辦九龍界務並無勉强不合　一租界内人民英官當格外優待　一租界内山田塘屋可公平價買不得抑勒至墳地仍　承　不得遷移　一租界内一切民間風俗悉聽仍舊　一定租界以河北爲界彼此文書均爲新租界　一勘界木樁及　隻由英自備將來租界之碑英備華界之碑華備但須公同竪立彼此均不得私建　一新租界有無租銀由北京查辦　一新租界内如有盜犯命犯私匪彼此會同合力捕緝　一新租界内原有稅關彼此未議遷移之事將來北京作何辦法俟有文書彼此再行遵辦　一新租界定後凡　中國洋藥收稅及走私軍裝出口緝捕等事香港均願極力相　　一新租界内應否委　中國委員會同辦理交涉事務由兩國大憲另定 
[香港度支]  
　　香港循環日報云港中庫務司將西歴一千八百九十八年度支細數開列清單刊諸官報略議是年港中賦稅共徵洋銀二百九十一萬八千一百五十九圓較一千八百九十七年增二十三萬一千二百四十四圓所支各項共洋銀二百八十四萬一千八百零五圓較一千八百九十七年多支二十萬零三百九十五圓 
 
 

Page 2

 
 
[德藩閱礦]  
　　湖北訪事友人云德國亨利親王由滬上乘兵船泝江而上游歴鄂中旋於上月二十二日展輪東下當在鄂時聞大冶縣開辦鐵礦甚爲得法爰告知湖廣總督張香帥請准便道一觀香帥允之遴派幹員隨同前往并電飭大冶縣張莘田大令妥爲照料亦柔遠睦鄰之雅意也 
[朝審有期]  
　　姑蘇采訪友人云每歳春夏之交各省例得舉行秋審大典本届江蘇各州縣應入秋審人犯計共三十起男犯二十五名女犯五口業已解齊署臬司朱竹石廉訪禀請撫憲德中丞定期四月初四日提勘 
[蘇臬將臨]  
　　姑蘇采訪友人云新任江蘇臬司陸春江廉訪　陛辭後於三月二十六日由京南下傳聞四月十二日接篆然紅諭尚未頒來也 
[旗營大閱]  
　　杭州訪事人云鎭浙將軍濟留守蒞任後通飭旗丁改習洋操由左右兩司協領朝夕訓練每月會同常于二都護校閱一次三月二十五日爲校閱之期黎明各旗佐領率同兵丁排列隊伍在校塲伺候迨七點鐘時留守偕二都護命儁臨演武廳左右兩司及二協領上前叅謁留守隨發令開操先演各種陣法次演槍法終以洋槍打靶至十點鐘時始竣事留守及二都護擇其技藝尤精者酌量奬賞以示鼓勵 
[示繳軍械]  
　　松江訪事人云上月某日婁縣主屈吉士大令接奉上憲札文出示曉諭略謂奉南洋其技藝尤精者酌量奬賞以示鼓勵馬隊辦理潁宿鹽務董守受祺禀稱前曾帶勇各員弁之家每有軍械遺存爲匪類所垂涎即如此次渦陽匪亂若無故鎭牛師韓家有遺存軍火何至蔓延若此應請通飭各屬地方官出示曉諭凡前曾帶勇之家遇有軍火遺存責令一律繳出差保人等仍不得借端索擾等因奉此合亟出示曉諭凡有各故員曾經帶勇剿匪其家屬或有遺存軍火此次務各一律遵繳此亦上憲思患預防之至意也 
[飭查覆奏摺稿照登]  
　　奴才溥良跪奏爲遵　　旨查明張上達等聲名才具並葉潤含叅欵一併據實覆陳恭摺仰祈　　聖鑒事竊奴才上年十二月初七日行次山東臨邑縣承准軍機大臣字寄光緒二十四年十二月初四日奉　　上諭已革山東濟東泰武臨道張上達候補道黄璣降補運判陶錫祺屢次被人叅奏現據山東巡撫張汝梅覆陳該員等在東有年歴膺繁要悉心訪查實無劣迹可指等語著溥良再行博採輿論明查暗訪該員等平日聲名才具是否可信究竟有無劣迹據實具奏等因欽此是月初七日行次商縣又承准軍機大臣字寄光緒二十四年十二月初六日奉　　上諭有人奏山東降補同知葉潤含前充河工振務兩處提調與張上達黄璣拜認師生屢得優保河工委員奔走關說方得差委至於振務放少報多與黄璣從中分肥民怨沸騰又與原任巡撫張曜門丁結爲弟兄自被叅後卽回原籍現聞又到山東請飭查叅等語著溥良就近按照所叅各節歸入前次飭查張上達等案内一併確切查辦據實具奏毋稍徇隱原摺著抄給閱看等因欽此先後遵　　旨寄信前來奴才遵於查看各州縣振務之時卽沿途訪問及到省後又復悉心推究查張上達由堂博主簿上洊升濟東泰武臨道光緒二十三年經前任山東巡撫李秉衡以該道小有才能歴任巡撫皆委辦河務憑權藉勢賄賂公行屬員求得差委皆以重資拜認師生等因奏叅革職黄璣由試用同知分發山東亦洊保道員在省候補光緒二十年經李秉衡以攬權納賄奏叅革職陶錫祺在臨清直隸州知州任内經李秉衡以該員經辦臨清關稅未能覈實子弟親族多列河工優奬奏叅降補通判該員等均於光緒二十四年經已革侍郎張蔭桓奏保奉　　旨開復原官原銜發往山東差遣委用查張上達熟悉河工歴任巡撫均加委任黄璣辦理歴城以下八州縣遷民事宜百姓尚爲愛戴陶錫祺牧臨清亦甚有政績是該員等才具均屬各有所長惟上年三月山東巡撫張汝梅奏調張上達摺内已稱該員前辦河工其不自歛抑之處不敢曲爲之諱奴才此次訪問山東各官亦多稱李秉衡所叅該員劣迹並無枉屈是其聲名平常已可槪見又查葉潤含叅欵原奏内稱光緒十六七八等年張上達黄璣一充河工總辦一充振務總辦葉潤含爲兩處提調拜張上達黄璣爲師屢得優保河工振務委員咸奔走之該員與張上達又係同鄉所以河工委員非先與該員關說妥協不能得委至於振務放少報多與黄璣從中分肥且與原任撫臣張曜門丁結爲弟兄該員自被叅後卽回原籍現聞又到山東誠恐故態復萌等語查據河防局詳覆張上達於光緒十六七八等年會辦振務局事當過别項差使又據藩司查覆葉潤含於光緒二十三年領咨赴部投供候選並未在東各等因查葉潤含前在山東旣未當過振撫局差使自與振務毫無干涉其拜認黄璣爲師及與原任撫臣張曜門丁結爲弟兄並河工委員之奔走關說各節詢之官塲均無知者雖該員之拜認張上達爲師山東各官間有此言而詳加訪查亦均不能指實第葉潤含與張上達本係同鄉該員爲中游河工提調及保升府道又均在張上達督辦中游河工兼辦河防總局事宜之時原奏以該員屢得優保爲張上達所援引其事實非無因　此摺未畢 
[蘇垣火警]  
　　姑蘇采訪友人云三月二十九日黄昏時葑門内烏鵲橋畔震豐烟錢店中人因作晚餐遺火洋油箱内以致烈燄狂竄一發難收地甲四出鳴鉦城内外各水龍星馳電掣而來吸水噴激無奈火勢過猛一霎時已將某米莊某酒店某肉莊某燒餅鋪等延燒計共燬房屋二十餘椽迨烟消火滅則譙樓已轉二更矣 
[皖省官塲紀事]  
　　安慶訪事人云夀州州同遺缺經藩憲湯小秋方伯札委候補縣丞施二尹正治署理○亳州吏目遺缺藩憲以李少牧請補業已會詳撫憲題奏矣○秋審爲　朝廷大典撫憲鄧大中丞預飭各屬將應審人犯赶緊解省安慶府方太守照章委各員至臬轅差遣計蔡大令錫元王大令家賓劉二尹遂章夏少尹仁澍趙少尹惟賢周少尹振祥李少尹宏獻顧少尹永泰李少尹秉謨周少尹修鑑嚴少尹慶餘李少尹象寅平少尉斌陳少尉幹唐少尉清鈞吳少尉寳楨易少尉庚源楊少尉鳳翔姚少尉舜裔胡少尹長盛丁少尹步瀛范少尹守正萬少尹鴻年朱少尹茂身 
[京口官塲紀事]  
　　鎭江訪事人云三月某日瓜州鎭總兵高鎭軍光効接奉南洋大臣劉峴帥電札卽命駕赴白下籌商防堵事宜迨事畢後於二十六日遄回麾下各營官均赴官馬頭迎迓○新任浙江提督學政文大宗師治由京南下三月二十七日午前舟抵京口繫纜六吉圖馬頭丹徒縣王伯芳大令已預飭辦差家丁陳設一切迨文旌戾止水陸各防營列隊江干鳴槍志敬俄而道憲長觀察以次印委各官咸詣舟次謁見少選宗師卽命解維東下由丹徒口取道金閶向武林進發 
[宜昌瑣紀]  
　　宜昌訪事友人云英國在宜之舊兵船於三月初六日開往漢口行至沙市天心洲擱淺須俟快利輪船來宜帶之出險○上月十一日宜昌鎭傳鎭軍偕朱惠之太守附快利輪船赴省全營弁勇皆在河干排隊恭送砲船亦升砲送行○近來天氣雨多晴少聞之鄉　云所浸榖種已經霉爛新秧亦被積雨損傷四鄉望晴孔殷咸願天公之做美也○某日某號船裝棉紗洋布等貨駛至歸州新灘被風吹側致貨物入水損傷殊甚號主派人前去料理大約不免受虧矣○　此長樂解到諸匪徒除正法外有解回原縣者聞有兩人定斬罪兩人定絞監候現尚跴緝首匪 
[交甫遺音]  
　　漢口訪事友來函云漢鎭打銅街永太昌牛皮行於三月某日突然倒閉事因客歳八月某日突遭回祿之禍受耗不下萬金今春雖旗鼓重張然外强中乾未免左支右絀又被某錢店逼迫太甚遂至無可支持被累者以各同業爲最重錢店次之現聞已有人出爲介紹未知如何了結也○德藩亨利勾留數日卽乘兵船下駛瀕行時華洋各員恭送如禮○湖北自强學堂當開辦之初肄業諸生共一百五十名 
 
 

Page 3

 
 
嗣因撙節經費漸次裁汰刻下僅留八十名内有肄習東文者二十名其餘若英若法若德若俄各十五名○ 
字閨中比鄰黄某設有學塾從學者類皆少年喜事之徒有林某者年已逾冠涎羅女之美時往挑之女舉以告母母聞而震怒時作申申之詈林不自引咎反率諸同學擁至羅姓家將陳設一切悉行毁壞女母以受辱太甚旋卽吞烟畢命刻下屍屬已奔赴縣署泣請騐屍想必有一番糾葛矣○月前德藩亨利蒞漢濵各德商咸懸燈結彩以表敬忱遠近來觀者人多於鯽某麻行小主人偶不經心墮水斃命其他傾跌受傷者更不一而足好遊之戒竊願後人取爲前車焉 
[西江尺素]  
　　江西訪事人云省城茶酒飯鋪合中東西三大街不下百數十處每遇秋審差役管解人犯經過閒人多於此聚集而觀以致差役照料難周設有疎虞關繫匪淺本年秋審在卽署臬憲周瀚如廉訪特於三月某日札飭兩首縣飭各地保傳知一律暫行關閉蓋遵向章也○新建各鄉從前辦理積榖實儲在倉者固多而虚報塞責者亦復不少大抵紳士難於籌捐而又無從推卸雖具捐榖若干實儲某倉如有短欠自甘賠補切結而於實數多不相符迨水旱成災聞倉平糶亦祗虚報了事固由地方貧苦便然然亦以省垣積榖頗多可以挹注故有恃無恐也安得有實心辦事者起而矯除積習以復康雍乾嘉之盛哉 
[湓城笛語]  
　　九江采訪友人云江西丁憂藩司翁筱山方伯旣送太夫人靈柩至申江開吊後卽扶回常熟珂里旋又由南昌挈眷東下三月十一日行至九江十五日附招商局江孚輪船就道各官恭送如儀○本年正月初四日之夜距九江五里許之白水港駐防砲艇被盜行刼刃斃哨弁張君之子此已紀諸報章矣至三月十一日張君督率勇丁會同德化縣捕役在新壩林姓飯店内拘獲案中盜犯陳春保解送至縣縣主吳儀五明府用刑嚴訊供出同黨劉潘何鄧周繆諸犯姓名明府飭卽下之於獄聽候緝犯查贓 
[上海官塲紀事]  
　　統領南洋兵輪船蘇松鎭總兵陳印波總戎旭於昨日蒞滬午刻乘緑呢大轎至縣署拜會王大令大令迎入花廳暢談良久而别○城内巡防南局委員鮑二尹承詔因病逝世蘇松太兵備道李健齋爵觀察札委候補從九易少尹敬孚接辦少尹奉委後卽於昨日蒞局視事並赴各衙門拜謁○昨日正任江南鹽巡道署江寗藩司胡云臺觀察家積因公來滬上海縣王大令詣南市舟次謁見○蘇松太兵備道李爵觀察於前日下午由蘇回滬旋卽命駕進署 
[懸賞恊緝]  
　　上海縣王欣甫大令查得去年十月某日董姓公館内被竊一案至今未破爰擬定賞格移請松屬各鄰縣一體懸賞恊　其文曰爲懸賞緝拿案據事主家丁劉升具報家主董恩黻寓内於去年十月二十八夜被竊洋銀衣物一案當經前詣勘明被竊情形飭差勒緝原贓造册詳報在案迄今贓賊無獲誠恐遠颺除再比緝外合行懸賞緝拿爲此格仰諸色人等知悉爾等如能拿獲此案全案贓賊者賞洋一百元每名賞洋五十元一經　實卽行給賞本縣捐廉以待决不食言須至格者 
[抽捐示儆]  
　　上海英美租界工部局董事以華人所開彩票大都騙人財物居民所豢之狗則往往發瘋狂噬傷人性命然禁之皆非　事因擬定辦理章程禀請租界領袖葡國總領事華德師君商諸各國領事申詳駐京使臣旋由使臣批准工部局從重抽捐日來西字報中已登有工部局告示矣 
[淫棍受懲]  
　　楊樹浦惡棍周如桂見鄰近周某之女小妹姿色頗佳膽敢入室圖姦小妹駭極狂呼鄰右聞聲羣起查知周現在華盛紡紗小廠當工因往訴知總經理人盛荔生觀察觀察勃然大怒函知巡防局委員姚殿卿二尹請卽拘拿懲辦昨日二尹將周拘至局中略訊數語叱責數百板從寛釋出 
[上海縣署瑣案]  
　　有沈姓者不知其爲何等人家有婢女雲蘭因遭主母凌虐由徐姓轉送縣署請爲安插前日王欣甫大令升堂提訊雲蘭供年十八歳本姓袁被父親賣入沈家爲婢將六年矣主人向在某絲棧執事今已逝世主母時加凌虐身受多傷不得已而逃出在徐公館門首啼哭蒙徐老爺送案叩求作主大令飭官媒騐得兩臂及胸前各有指甲傷血令暫行看管候再訊核○英界公廨讞員翁直刺移送黄仲熊倒欠施姓洋銀一案經王欣甫大令提訊黄供生員係浙江歸安縣人在籍股開錢莊虧本倒閉共欠一萬餘金槪以四折了結惟施子興存項五千元生員因係至戚已還過三千元施尚不允又由親戚張姓勸令再還五百元并出興隆票五百元不料來滬後被施扭送公堂轉送案下據云須將興隆票調付現洋銀方能滿意無如生員力有不逮叩求酌斷大令謂欠債例應照償惟爾旣與施姓至戚何至涉訟准予取保出外限五日内清理妥洽禀復銷案 
[馬路工程局瑣案]  
　　前日江北船户劉基鴻投捕房訴稱同帮周桂記硬派洋銀二元未饜所欲致被將父親劉萬玉母親戚氏毆擊捕頭解送馬路工程局禀請會辦委員司徒貽芬司馬提案研訊劉供日前小的裝運某縣漕糧來滬與周船同泊浦中划船户馬正元欲取小的船中米樣悞至周船因之口角次日周向小的言及被馬軋至萬新樓茶肆勒詐洋銀四元囑小的出二元小的不允致被糾人羅喤父親劉萬玉前來勸解周竟將父親奮毆並攫去櫓及鋪蓋小的心有不甘是以控請究辦周洪與劉同帮裝運漕米來此同泊浦濵馬正元赴劉船扦樣悞上小的之船當時略加申斥至次日馬邀令胡五子向小的硬索洋銀四元事後查知事由趙洪源而起趙與劉亦係同帮因囑分認兩元並非向伊訛詐馬供駕駛划船爲業前日悞登周船因與口角並無勒索洋銀之事胡五子供小的亦駕舟爲業劉與周因何打架實出不知惟馬正元喚周桂記至茶肆時曾邀小的前往理說至其有無洋銀過付並未目覩小的亦未取過洋銀劉萬玉供稱劉基鴻係小的之子司馬以周自認事由趙起應無庸議惟馬因細故糾黨逞兇實有不是判責一百板候派差查明禀覆訊究○前者吳阿喜失去竹籃事後查悉由陳如皋與姚谷春串竊因將陳先行尋獲扭交五號巡街捕拘押捕房又續將姚拘獲昨由捕頭一併解至工程局經司徒司馬提訊吳因事未到陳供事此籃實爲姚某竊取現已售與某木行出店人無從追回求鑒司馬判將姚責一百板陳責五十板飭捕驅逐出境 
[法界捕房瑣案]  
　　賊犯錢阿和迭經歴任讞員懲辦驅逐出境不准逗留今又混充運糧小工在租界中乘間行竊經包探拘解到案讞員朱森庭明府著荷枷一個月發招商局漕務處示衆期滿責釋○賭徒陳阿四設攤誘賭愚弄鄉人經巡捕拘送案下明府著笞責二百板卽行釋出○偷兒朱以金竊取江灣鄉間某姓家布衣十餘件携之來滬在某押店質錢經失主查獲報捕拘案明府著笞責五百板卽行釋出○乞丐吳阿五李阿五范阿四在小東門外强搶鄉人某甲所挑竹筍被巡街捕拘獲解案明府著各責六百板驅逐出境○張阿毛瞿阿大在小東門外强搶行人某乙所携水烟袋被巡街捕拿獲解至案前明府著各責三百板卽行斥釋○前者竊犯周雲生案發到官經明府判令荷枷半月昨已滿期命帶案開枷重責二百板釋之使去○前者英昌機器作坊學徒甘官田僞造支票冐取洋銀由坊主拘案請辦明府判令荷枷半個月昨已滿期開枷重責二百板釋之使去 
[美界捕房紀事]  
　　前日公和祥碼頭上被賊竊去鉛絲十餘捆價值二百餘金昨日包探費阿良將行竊之小麻皮小三仔小江北等數人查獲詰知贓已售在爛泥渡某煤鐵店因往吊出並將收贓之姚杏元拘送捕房押候解送公堂禀請讞員翁笠漁直刺訊辦○昨日小竊李阿虎在北河南路某姓家行竊衣服被包探劉阿炳拘獲押候吊出原贓解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
 [G、 
[招尋失物賞格]  
本館自舊年閏三月上旬有敎士數人 
分往各碼頭内有敎士西書一箱係 
０ＬｅＥＮｅｉＬＥＥＮＣ／ＯＥＤＷＡＲＤＥＶＡＮＧ１'２３ＳＥＷＡＲＤＮＣＬＳＧＨＡＮＧＨＡＩ 
記號因動身時侷促不知此書悮送何輪現下該敎士欲覔此書願出賞資如各輪船及各埠棧房能將此書尋查送還者謝洋十元决不食言此佈 
西華德路一號英國敎士館啓 
[永明人壽保險公司]  
人生天地間莫不欲久遠計而爲久遠計則以保人險爲最善也本公司專保中西人壽險如保者定期已滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函達外洋總公司以昭便捷計本埠英董事怡和洋行未士柯佛老公茂洋行未士達臣華董葉澄衷先生席正甫先生黃佐卿先生朱子文先生唐傑臣先生如蒙仕商惠顧祈移玉英界黃浦灘怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈　總經理 
[上洋新開慎泰號鐘表洋廣貨始創劃一]  
啓者市道之興山於公平交易貨眞價實須要誠信無欺乃我洋廣雜貨鐘表燈鏡花式甚繁時樣常新百物雲屯眩人耳目然面誠實店鋪循規履矩各客辦物喜於從廉於是减價售現曲爲遷就或者玉石混淆亦所難免常有以次等之貨反售高價買客不辨眞贋魚目己混明珠矣若不挽回頽風有累同業何明伸市道而昭誠信也所以小號新立不欺之法始創眞不二價貨分等次價定高低略沾微利以圖久遠鐘表八音何用三年承蒙十商賜顧無不克己仰祈惠臨請移玉至英租界棋盤街北四馬路老巡捕房西首朝東門面開張庶不致悮此佈 
[上洋青蓮閣新增廣洲公煙]  
盖聞市道之興起由於價廉物美公平交易本號創設四馬路二十餘年貨眞價實久遠馳名採辦上等花露芽尖精製大土清陳烟膏承蒙貴客賜顧異常坐地比衆寛暢無如今春以來土價陡漲市面清寥同業難占微利今擬新增廣洲公烟加添中盒挑出福字膏每洋九錢禄字膏每洋一兩二錢壽字膏每洋一兩五錢還灰陸成平頭格外克己以廣招徠三層樓香茗每碗廿八文烟堂價目掛出不準多取分文此佈本店主人謹白 
[展緩布局商股給息]  
啓者鄂省織布局於光緒二十年招集商股應付息銀前二年周息一分五厘後二年周息一分按年付清已歴四載本年五月又届付息之期緣去年川省余匪滋事銷路阻塞以致無利可圖所有二十五年分應付商股息銀業經禀請　督部堂示暫緩付給擬儗本年結算局帳再行計議查本局去年添辦紗錠一萬個刻已裝齊開紡此項機價運保共計英金一萬七千二百餘磅事關添置成本照商務向來辦法本應歸官商通力合作因商人散處各省糾集匪易已由局另行籌付此後每日夜出紗漸多獲利自豐本局爲各股商添此機器巨本并未向各商籌付本銀僅將應付之息暫緩付給想各股商無不樂從用特奉告諸希　垂察 
[上洋王大吉藥舖]  
本堂開設寳善街三十餘年揀選老山人參關東鹿茸精製飲片虔修丸散膏丹杜煎虎鹿諸膠各種花露藥酒遐邇馳名中外咸知因去冬被遭回禄暫移百花里交易今已房屋工竣遷回原處謹擇於四月初八吉日開張靈製道地藥材不惜工本精益求精特此聲明秘製加味林文忠公粗細戒烟丸參茸戒烟丸增壽戒烟丸神效外利六神丸乾潤扶玉丸坤厚資生丸種子毓麟酒萬穏安胎丸頂上雲南蒙自肉桂育麟膏賴氏吐瑞園橘紅經脚印蓮纒脚至妙散嫩面玉容散辟瘟丹蟾酥丸臥龍丹諸葛武侯行軍散寄售四川半夏麯戒烟參片戒烟一粒金丹其餘一切細料丸散一應俱全各種名目繁多不及備載凡　仕商賜顧者請認櫃上錫葫蘆爲記庶不致悮近有無恥之徒魚目混珠只此一家並無分出 
[天仙茶園]  
　　四月初二日演 
　　慶陽圖　祭長江　文昭關　湘江會　大小騙　淮安府　王八犯夜　天雷報　臨潼　鬥寳　 
　　夜演 
　　白帝城　五岳朝金頂　斬蛟　除害　黑風帕　打花皷　頭二本戲文武奇男傳 
[桂仙茶園]  
　　四月初二夜演 
　　火燒濮陽　曹操中計　四郎探母　回關交令　贈劍點將　惡虎村　三雄絕義　大連還　李蜜投唐　新燈樂極當塲　新戲生悲出彩 
[新開叙樂茶園]  
　　四月初二夜正本 
　　大反山東　紅拂夜奔 
　　夜夜演出頭 
　　碧桃錦帕　普渡雙娥 
　　此出頭乃松喜仙花旺兩人之最拿手悲歡離合無微不到並用齊全班名角等演諸君祈早光臨賞鑒以廣眼界特此佈聞 
[丹桂茶園]  
　　四月初二夜演 
　　戰蒲關捉放曹全本燒骨計全武蓮花湖全本英傑烈大鐵弓緣全套變戲法千倍利 
[禮拜四拍賣]  
啓者禮拜四卽四月初二日十點半鐘拍賣照船路燈九老圖羽毛九老圖小呢輪船牌九老圖羽綾五子圖荷花狀元彩天姬彩二喬彩九獅路路通劉軍羽綢十四磅十二金日十二磅十二九老十一磅彩三元十磅十二彩荷花彩十八子人槍十磅彩八士圖紅四美紅三元紅人槍紅萬壽圖市希八磅四五子登科天姬圖紅萬壽烏金三元藍三元藍人槍洋房雙人緑九獅七磅藍四美三元藍人槍採蓮圖原布八磅彩三元七磅紅三元紅彩人槍藍三元挺市洋標八磅雙松鼠細斜紋十五磅老人頭粗布十二磅荷花吉慶圖人槍九獅細布狀元荷花三多劉軍圖彩四美紅五星紅金星七十二線紅雙路燈紅二喬白金三元六十四線烏金三元藍雙路燈藍洋房光毛市漂布等貨特此佈間元芳行啓 
 [P [ >禮拜四拍賣 
准於初二日下午兩點半在浦東怡行棧三號棧房隔壁拍賣板箱料坯二千五百只届時祈臨該處面并可也此佈魯意師摩行啟 
[禮拜四拍賣]  
准於初二日二點半鐘在大馬路三元同慶樓拍賣茶樓烟堂全副生財檯椅抗床大鏡宫燈吊燈煙鎗茶壺茶碗銅錫器皿對畫一應裝修什物不計次日現銀出清此佈倍發行啟 
 [P [ >禮拜四拍賣 
准於初二日兩點半鐘在浦東怡和棧内第一號三號棧内拍賣水門丁泥三百桶届時一點一刻至怡行馬頭同赴小火輪往該處面拍可也此佈瑞和行啓 
[禮拜四拍賣]  
准於初二日兩點半鐘在浦東怡和棧内拍賣稍有漬破豐裕花其草人跑馬聚寳盆雙龍老獅飛馬鷄牌牛童鷄頭粗布鷄牌飛馬路馬小牛頭鷄頭狗牌斜文共計八十餘包泰和花共貓牌虎頭粗布鬼頭狐頭斜文共計八十餘包限一禮拜出清一點一刻到怡和馬頭同赴小火輪往該處面拍可可也此佈瑞和行啓 
[禮拜四拍賣]  
准於初二日十點鐘在本行拍賣金表玻璃杯新花洋紗脚踏車紅酒大英皂數百箱線團鈕扣凡立水數箱及檯椅床橱洋琴一應木器什物不計此佈瑞和行啓 
[香港太古糖局]  
　　拍賣車糖 
本行由港自運ＢＡ唛五温Ｂ唛四温半OW唛四温二五　唛四温　唛三温七五H唛三温車糖準每逢禮拜二五早十點鐘在本棧房拍賣拍定卽收定銀限兩禮拜出淸如過期不出將定銀罰去下期另拍特此佈聞上海老太古洋行謹白 
[禮拜五拍賣]  
准於初三日十一點鐘在本行拍賣天官條花布斜文呢美人花羽紗花羽福壽素羅絨新花標花手帕鹿　市布等貨不計此佈老公茂行啓 
[高太癡書畫]  
扇面行書三角花鳥五角山水七角仕女一元條詳仿帖先潤後揮不給寄費送三馬路逢源里張公館及遊戲報館 
[招尋摺扇]  
在望平街失落摺扇石士欵如有人得着卽送到法界吉祥街信源錢莊收酬謝洋五角决不食言 
 
 

Page 7

 
 
   
 
 

Page 8

 
 
 [G 
[京都天寳齋]  
八寳化毒丹珠黃下疳散 
珍珠琥珀立止五淋白濁丸 
淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛淸火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒横痃下疳小便腫爛等症服則立愈永無後患上洋二馬路中西鼎新里石庫門交易 
[大阪商輪公司]  
啓者本公司大井川丸輪船准於四月初三卽禮拜五晚開往長江等埠該輪走水極快買辦司事等均係華人茶飯應酬一切無不週到倘蒙各寳號欲装貨搭輪者請至本賬房面議是荷　郵船株式會社 
[三月三十日錢銀洋並匯票行情列左]  
新匯劃收市　七錢四分零七五　銀拆　六分　龍洋找頭　七錢二分二　錢找頭　八百五十文　市錢　一百二十二千文　卡錢　一百二十一千文　衣牌　九百二十文　足赤三百六十一兩　遠期標金　現貨標金　三百五十六兩 
[耳聾速看]  
余兩耳遠年雙閉百藥無效今幸閲貴報得悉上海英大馬路萬康醬園對門德仁里内廣東陳恆德堂耳聾丸藥奇效非凡託全盛信局寄購耳藥二大盒價洋八元服之得獲全愈恩同再造特登報以嗚謝杭州織造署内恩裕頓首 
[廣英燕窩糖精粉漲價]  
燕糖價日昂貴本公司創製補益人身燕窩糖精粉消售日廣無利可圖不得不漲價今於華歴五月初一起大盒四元四角中盒二元二角批發寄售現銀付貨原局回件上海英大馬路五福弄對門泰和里内廣英公司經理人央紀啓 
[通州大生紗廠告白]  
通廠自光緒二十三年十一月動工起造全廠二十四年由滬陸續運機至廠磨擦脩補現在廠工已畢機器已裝業於三月十一日試爐二十五日引擎均甚安妥定於二十九日試車恐各股東未及周知特此登報奉聞一俟出紗再行登白 
[新到各色純碱另躉批發]  
啓者小行由外洋運來各色純碱即可取用漂白各色絲綢布貨并做肥皂藥水洗衣等皆可用無悮倘蒙仕商賜顧即請移玉英大馬路外灘廿二號門牌仁記洋行帳房面詢取樣試看可也特此佈告英商仁記洋行謹啓 
[日本郵船會社]  
啓者本公司神户丸准於四月初四日卽禮拜六下午一點鐘開往長崎神户横濱由長崎接續本公司輪船轉運釜山木浦仁川客票賣到初四日十點鐘止倘蒙各寳號欲裝貨搭輪者務祈早臨爲幸郵船株式會社 
[五馬路公信洋行]  
經理火險公司 
大英士干的士祐能　拿臣那而火險公司 
此公司創自倫敦始於一千八百廿四年資本四千二百萬兩今在申江招徠倘荷　貴紳商賈保險房屋棧房住宅保費從廉倘過不測賠償迅速用特佈知 
[廣東普太和]  
温腎湧泉膏 
粤東昔有一富翁年踰半百妻妾數十人此翁常用此膏貼兩足心底房勞不倦下元無損氣貫泥宮子嗣爲艱者男婦可貼眞養生之上藥種子之靈膏也每大張洋二角五中一角小五分○上海棋盤街開張 
[杭州萬利源]  
華興燕窩糖精兩元二角 
批發江南籌賑票澳門票全張六元分條六角暹邏票全張五元分條五角長崎票全張三元分條三角先令票全張二元條二角住上珠寳巷 
[寳順洋行保險]  
本行設申最先辦理火險歴有年數敝公司在外洋創立百餘年資本頗巨賠欵迅速恐未週知爰特登報無論行號棧房財産家私一例可保價極克已倘荷見顧請至二馬路外灘本行帳房面議此佈 
[浙紹蕭山新田村]  
施氏續譜啓我族宗請自道光戊戍年修葺迄今六十二載現擬續刻凡我同支有遷徙外省者卽將的派世系誕諱子女婚配銜名葬地履歴詳細開具速寄紹城水澄橋泰昇燭店又安昌面南施榮昌燭店轉交新田譜局以便彙刊今四月開局對年爲限幸弗延悮 
[上海崙格烟公司告白]  
股銀不付股票作爲廢紙 
啓者本公司各股友所有股銀每期應付二十五兩分一千八百九十八年六月十五號及一千八百九十八年十一月十五號兩期照付尚有到期未付者請即付與經辦本公司事務之匯豐銀行并付周年一分之利遲至一千八百九十九年五月十五號即華本年四月初六日付清届期不付則股票一律作爲廢紙特此佈聞總經理本公司事務之麥邊洋行啓 
[賞格]  
英捕房　爲出賞格事兹於昨晚约七點半鐘由厦門路外國牢監内逃去竊犯二名如有通信獲到者則賞洋一百元正决不食言計開潮州阿福又名陳安卿一名年二十八歲潮州人吳阿炳一名年三十歲寗波人光緒二十五年三月二十七日 
[失票聲明]  
漢口福記寄申源盛由仁太立票匯申源通第六十八號三月十四期規元一千兩福盛抬頭今原票遺失除向源通説明作爲廢紙外恐未週知特此登報聲明政大源啓 
[塞門德坭出售]  
塞門德坭爲要工所必需考其性入水易堅者亦敗易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價值務取其廉倘蒙　賜顧請移玉英四馬路義記洋行面商可也 
[燕製補丸]  
善能利大　四肢等　 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
[四馬路招商總局隔壁]  
日本牙醫濟華基 
本牙醫前在京津施治有日頗蒙華洋諸君子欣然惠顧此次來滬遍行其術凡中國貴商顯宦大家婦女患牙症者請速前來診治 
[大淸郵政收信時刻曉諭傳單]  
寄往何處　輪船名某日　截止收信時刻 
吳淞　火車　初二日　上午八點鐘上午十一點下午一點半下午四點鐘 
牛莊　杭州　又　上午十點　寗波　江天　又下午三點　蘇州杭州　又下午四點 
烟台威海衛登州府大沽塘山天津通州北京連升新豐通州　又　下午六點晚八點至九點 
香港廣東梧州汕頭灣香港　龍門　又　又　厦門汕頭灣汕頭香港廣東　財生　又　又　牛莊　永清　又　又 
鎭江清江浦揚州南京蕪湖九江漢口沙市宜昌重慶　江永　又　又 
銀行電匯銀票　二先令八辨士八之五　銀行現銀票　二先令八辨士八之五　銀行三十天期票二先令辨士八之六銀行四個月期票二先令八辨士八之六 
[四月初一日進口船禮拜三]  
北京　輪船　由寗波　太古公司　連陞　又　由天津　怡和行　龍門　又　由香港　禪臣行　公平　又　由天津　招商局　新豐　又　由天津　招商局 
[四月初二日出口船禮拜四]  
龍門　輪船　晚往香港粤省　禪臣行　承平　又　晚往天津　開平局　你司白　又　開往膠州烟台天津美最時行 
江永　又　晚往長江　招商局　江天　又　下午往寗波　招商局　公平　又　晚往天津　招商局　新豐　又　晚往烟台天津　招商局　通州　又　晚往烟台天津　太古公司　連升　又　晚往烟台天津　怡和行　財生　又晚往厦門汕頭香港省城怡和行　天津　又晚往汕頭香港省城太古公司 
[四月初三日出口船禮拜五]  
華利　輪船　晚往長江　麥邊行　三河丸正午十二點直放神户郵船株式會社 
元和　又　晚往長江　怡和行　大井川丸又　晚往長江　郵船株式會社　海定　又　晚往厦門招商局　 
淡水　又　晚往膠州牛莊　太古公司　北京　又　下午往寗波　太古公司 
[四月初四日出口船禮拜六]  
神户丸　輪船下午一點鐘開往長崎神户横濱釜山木浦仁川　郵船株式會社 
長安　又　晚往長江　鴻安公司　連高　又　開往烟台旅順口　道勝行　富順　又　晚往香港省城　招商局　安慶　又　晚往長江　太古公司 
[四月初六日出口船禮拜一]  
寳華　輪船　晚往長江　鴻安公司 
 
 

Page 9

 
 
[西泠迎夏]  
　　杭州訪事友人云三月二十八日駐杭日本領事速永君一孔偕陸軍步兵大佐某君進謁撫憲劉中丞茗談良久始興辭次日中丞卽命駕前往答拜○原任臬司丁廉訪仙逝後本擬三月二十三日亥刻大殮嗣因飾終之禮未　猝辦遂改遲至二十五日午刻撫憲劉中丞及省中文武官員咸往　奠○去年杭垣米價騰貴因將各倉積榖　米平糶至秋收後委員分赴各處採購補還惟大倉中尚少一千餘石兹委由李大令鍾祐赴湘如數購足解運來杭三月二十五六等日官吏會同紳士騐收進厫 
[南市捕房紀事]  
　　前日午後工程局水巡捕拘解船户王鴻順至捕房稱此人向彭鴻寳訛詐洋銀在萬新茶樓紛紛滋閙捕頭查得並無訛詐實據將王管押三點鐘時卽行開釋○前日午後王大才挈小孩蔡媛媛閒行新馬路中九號巡街捕見其形跡可疑因卽拘解捕房捕頭盤詰之下王稱是孩係二十三七鋪巡防局委員盛雨村老爺之戚串今令我領至馬路中遊玩並無别情捕頭倩工程局差役前往查問旋由盛二尹飭家丁至捕房言確係親戚可卽開釋捕頭頷之○浦東人邵嘉珍與陳鴻舒爭充浦東楊家渡招商局棧房糧米工頭前日午後在新馬路扭毆由四十七號巡街捕拘解捕房捕頭各押三點鐘時然後開釋○前晚十點鐘時淮揚船管帮沈阿三偕沈小三至捕房稱山東流氓劉志奎誣指沈欠錢若干并持木棍行兇是以拘解請究捕頭將劉管押候解工程局禀請會辦委員司徒貽芬司馬訊究○昨晨十點鐘時清潔所司事某甲見朱阿海陳進生在所轄地叚内挑取熼穢因卽拘送捕房捕頭據情禀知工程局委員司徒司馬司馬飭各押兩點鐘時麾之使去○昨晨十六鋪汛捕緝獲偷兒王阿才向之　詰云在王家馬頭裏馬路海南三鳳樓茶肆竊得銅盆尚未售去遂拘解捕房捕頭押候解工程局禀請司徒司馬訊究○前工程局總辦朱森庭明府以新馬路電燈尚未告竣特於前日午後親往廠中查閱工料轉瞬間所携水烟袋不知去向因飭丁喚巡街捕報知捕房捕頭允爲查緝昨日十六鋪汛捕將竊犯王生福及同黨周阿根王阿福朱阿榮等拘獲解入捕房捕頭令一併押候解工程局禀請司徒司馬訊辦 
[英界晚堂瑣案]  
　　陸王氏卽陸三媽媽控潘三坪欠債不還前日之晚襄讞委員張司馬升堂提訊陸王氏訴稱小婦　　隸本邑年三十有八與　素識前歳之冬向小　人借去洋銀一千圓去春三月某日又借去五百圓六月某日又借去五百圓　　二千圓立有筆據確鑿可憑迨八月小婦人因有所需向之索還先時一味游約後竟避匿不見不得已呈控案下經前任鄭大　　斷令先還一千圓交人保出限半月内繳呈至今分文未繳叩乞押追潘供稱小的係松江府屬南匯縣人年二十有七前在　　　設順泰馬車行今已閉歇曾欠陸王氏洋銀二千圓被控後至去年十二月十六日蒙鄭大老爺開釋新歳屢次倩人向氏情　　　續拔還氏堅執不允然小的一時實難如　湊足　也寛限以便理清司馬　　的寳店鋪保出限半月内理楚逾限比追○　　　行執事　　　　　　　　　　　　　　　　　　　　　　　　　　　　　　　　　　　　　　　　　　　五　　　　　　　　　　　　　　　　　　　　　　　各行號之銀被控在案其時小的並未聲請兩　　　延宕至今反　　　　　　意胡賴求　　　前各　控董之原卷稽查董供稱小的欠協愼之銀前蒙屠大老爺斷令以八折歸還早已料理清楚王處實未欠銀司馬著暫行管押限十日内繳銀如違比追 
[英界公堂瑣案]  
　　前日六馬路松盛　衕被火時鴇兒謝王氏卽謝阿二家被人搶去衣箱及首飾箱投報捕房請爲查緝昨日奏少卿倪順泉兩包探同投案下禀稱小的等查得各贓實被龜傭張金氏攫去拘拿盤詰稱已寄往蘇州僅在本埠弔出三件因之傳同此鴇解請訊追謝鴇訴稱小婦人家失去金臂釧金押髮簪金練金磅金帽花及洋銀七十圓鈔票八十圓皮箱一口内儲翡翠首飾約值二千餘金張俞氏供稱小婦人係蘇州府屬某邑人當時本擬爲孃孃搬物避災後不知如何頓起貪心致罹法竊今各贓窩留蘇州桃花塢親串家求大老爺恩施格外襄理謐政之張司馬商諸梅繙譯官然後諭令將該龜傭暫押候弔齊各贓再行判斷○包探劉阿福禀稱某日洋人亞度家失去洋銀一百五十六圓後見陸阿福購取金約指及綢衣疑伊所竊扭至捕房今者捕頭令小的解案請訊亞度投案聲訴前情陸供稱小的並未行竊司馬判令笞責二百板管押一年○包探秦少卿禀稱賊犯宋阿潮竊取陳阿如家白皮箱水烟袋等物沿途求售適經小的所見拘入捕房今者捕頭令傳同失主送案請究陳投案領贓宋供認行竊崩角求恩司馬判令笞責二百板管押半月○毛榮生扭陳金元至捕房稱無端被伊擊傷面目捕頭令某包探解案請究陳供稱小的因毛兇横故撻之以挫其威司馬判令笞責四百板○三百二十八號華捕解賊犯董阿生至案禀稱此人竊取洋人老卜子家煤油一箱由失主扭交小的帶入捕房今者捕頭令送案請究董供稱煤油係小的陸續存積並非竊贓司馬判令笞責一百板枷號一禮拜○包探顧阿六禀稱賭徒王阿寳在北河南路天后宫前設攤聚賭經小的查獲連賭具解入捕房今者捕頭令送請究辦司馬判令笞責一百板 
[三月分選單]  
　　小京官　翰林院典簿陳景沆山東監太常寺博士秦業鴻湖北附　鹽運同　兩廣鹽運司瑞誥正黄監　同知　山東萊州龐瑞霖直隸舉　通判　江西南康安鍾愷廂白監江蘇松江劉興基湖北人　知縣　山東蒙蔭夏曾佑浙江廣東石城王海涵甘肅廣東遂溪崔廣沅山東河南舞陽陳瀚聲山東俱甲　縣丞　江西豐城金恭夀直隸廪　巡檢　浙江定海廳毛三錫四川湖北麻城周瀚四川俱監　典史　直隸鹽山田霖山東供事直隸清豐李忠濂河南貴州永從李行敏直隸俱監直隸淶水刁成烈四川監甘肅清水董慶珍直隸附貢 
[三月分教職單]  
　　教授　江西撫州龔錫著南昌拔　正諭　直隸易州許芝山河間西寗鄭梓河間任邱徐維域天津安徽休寗王棟寗國夀州楊昌言廬州山西遼州寗遇廉絳州陽曲曹佐武代州陜西富平吉邵同州福建武平螘廷　興化湖北江陵張利賓武昌雲南騰越廳周廷鉁大理貴州郎岱廳黄文德鎭遠俱舉　復諭　直隸定興王恩藻正黄漢副安徽東流馮景和頴州附山西大同李翊槐霍州廪河南湯隂姜汾開封增永寍張海鵾歸德舉陜西郿縣張文光榆林廪湖北夏口劉全學襄陽廪廣東永安韓嵩元瓊州附廣西來賓黄得琮平樂舉　復訓　山西聞喜胡瀛太原甘肅蘭州邵士秀鞏昌浙江金華沈丙輝紹興江西吉水廖文瀚建昌俱廪福建寗化陳杰福州增福建建安陳喬年福州副江西豐城蔣錫祉吉安舉湖南會同張子楨長沙歳雲南楚雄張家麟臨安附貴州遵義汪杰大定副　訓導　吉林伯都訥廳馮學海河間山東曲阜史炳彝武定河南項城張惠宇開封陜西宜君張如椿西安甘肅平番王兆辰蘭州廣東文昌林樹墉肇慶會同李倬漢嘉應四川隆昌陳光德重慶俱舉奉天奉化馬煥文永平直隸無極趙清鑑俱歳 
 
 

Page 10

 
 
 
 
 

Page 11

 
 
   
 
 

Page 12

 
 
   
 
