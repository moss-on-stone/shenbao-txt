# 1910 - 344 - 4913603

 

Page 1

 
 
   
 
 

Page 2

 
 
上諭 
[監國攝政王鈐章　十一月十七日内閣奉]  
　　硃諭軍機大臣慶親王奕劻等奏才力竭蹶無補時艱懇恩開去軍機大臣要差一摺披覽均悉該大臣等盡心輔弼朝廷自能洞鑒旣屬受恩深重不應凟請所請開去軍機大臣之處着不准行欽此 
　　硃諭資政院奏大臣責任不明難資輔弼一摺朕巳覽悉朕維設官制祿及黜陟百司之權爲朝廷大權載在先朝欽定憲法大綱是軍機在臣負責任與不負責任曁設立責任内閣事宜朝廷自有權衡非該院總裁等所得擅預所請着毋庸議欽此 
　　上諭陸軍部奏遵旨議處一摺署江北提督直隸通永鎭總兵雷震春著照部議革職欽此 
　　上諭江北提督著段祺瑞署理並賞加侍郎銜欽此 
　　上諭直隸津海關道員缺著錢明訓補授欽此 
　　上諭長庚奏大員在途病故代遞遺摺一摺巳故甘肅新疆巡撫何彦昇由監司洊陟疆圻克勤厥職兹聞溘逝軫念殊深加恩著照巡撫例賜卹任内一切處分悉予開復應得卹典該衙門察例具奏欽此　軍機大臣署名奕劻毓朗那桐徐世昌 
論說 
[論樞臣憤恨錫良之可怪]  
　　國家多故。外患頻仍。身爲大臣者。當無不徬皇憂慮。思所以安全而底定之。倘以身居禁中。於邊患之情形。有所未悉。而弭患之策。因不能熟慮而得其宜。則必周諮邊勢。博訪疆臣。期於濟時艱而回國勢。豈有告之以邊情。遺之以大策。不特不之從。轉以滋其疑忌。而不勝其憤恨者。乃不意今之樞臣。竟惡聞憂患。忌嫉忠言。而置國家治亂安危於不計也。昨日本報京電。謂各樞臣憤恨錫督。屢請早開國會。情近要挾。擬密派人員往查該省情勢。如並不十分急迫。卽行參劾云云。夫錫督之所以屢請早。開國會以情勢之。急迫也。以人民之要求也。人民以情勢急迫。不可不早開國會至於斷指割肉。爲血書以進之錫督。要求代奏。以申早開國會之請。人民之情。不誠可哀。也哉。錫督迫於時勢。鑒於民情。乃爲之電逹而。陳之夫固有所不得巳耳。豈好爲是煩凟哉。樞臣而尚欲顧全大局。籌策保邦。也則對於錫督之電奏。方將咨嗟太息。急起而賛成之。豈有反從而恨。之者至於恨之。則其胸懷。但惡聞國會之聲。而其他舉有所不暇顧矣。誠不意存亡危急之秋。而進退雍容之大臣。尚執己見而惡嘉謨。竟至於如此也。 
　　夫使國會不早開。而東三省之。危迫樞臣固别有法。以解救之。猶之可也。乃錫督之以外侮日迫。請樞臣之電。示機宜也數矣。樞府諸。公不聞有若何之長策。電覆錫督。俾藉以抵制外侮。而一紓無窮之憂。而於其所。陳救患之策。則憤恨之不置。是其於東三省。不巳視若弁髦。而不甚愛惜乎。東省有變。全國震驚。利益均沾。禍且立至是不特。不愛東三省。亦並不愛護全國。矣如曰並非不。愛東三省也。將派員往查情勢。而爲之計也。則其。所以欲往查者。特欲爲參劾錫督地耳非顧念東三省。而欲一得其實情也。試就電。傳之詞而一究其。憤恨之情形。不亦令人。驚駭而歎樞臣之心之莫能索解乎。曰擬密派人員。往查該省情勢。如並不十分急迫。即行參劾。並未嘗有如果。十分急迫准即早開國會之說也。夫果十分急迫。而即開國會。其勢固巳不及。况復無心及此乎。古人之爲治也。致治於未亂。保邦於未危。時至十分急迫。乃亂之甚。危之至也。尚不欲開國會以救之。其以國會非救。亡之策乎。則何如并國會之期限而取消之。不必縮短。亦不必開設。也倘以國會爲。足以救亡乎。則何如及早開設。使不至於無可挽救。乎今但深恨奏請早。開國會之。人而於救亡之策。曾不計及。是何其不識時勢。而漠。視國家之甚也。 
　　記者非敢信傳聞之詞。而遽謂樞府之無心救國也。誠以樞府之於國會。素所厭惡。思欲摧一俯順民情之疆臣。以絶後來請求早開之書牘。亦自意中事。而東三省。情形。則己岌岌可危。勢難久。待外兵日增。主權日失。招撫馬賊。以爲利用之計。展拓南满鐵。路以爲行軍之謀。着着進行。無日以怠。保全之策。何可以須臾緩。倘一任人民之奔走呼號。而不。爲之計。内辜人心。外張敵燄。不幸而猝然告警。果如東省人民所慮。則内地各省。得無 
 
 
 

Page 3

 
 
憂乎。故記者之齗齗而不能己於言者。非執風傳之說。而遽深恨樞府也。慮樞府之意之誠然。而冀。其萬一不然也。惟宣統五年。實行開設議院。在當日諭旨。固明明曰應即作爲確定年限。一經宣布。萬不能再議更張。在樞府意中。早巳視爲無可再急。而外省之督撫。猶徇人民之要求。屢次凟請之不巳。則其憤恨之心。自必作於不自覺。故欲逹早開之目的。以定救亡之方針。各省人民。均宜結集團體。爲第四次請願之舉。以助東三省之勢力。而冀能動監國之聽聞。倘皆歡然满意。坐視東三省之竭力請願。而不爲一動。則東三省官民之請求。終歸無効。而此二年中之大局。正不知何若也矣。 
要件 
[度支部試辦宣統三年各省各衙門豫算]  
[總說明書　（七續）]  
　　湖北謹案湖北省預算。宣統三年。出入各欵。除常洋各關欵目。另案辦理外。計該省歲入一千三百五十四萬五千一百四十七兩零。歲出一千五百七十八萬五千三百十二兩零。新增籌備三百七十九萬六千三百三十一兩零。出入相抵計舊有不敷二百二十四萬零一百六十餘兩。新增無著三百七十九萬六千三百三十餘兩。民政應增之費。尚未覈計在内。當經本部以鄂欵不敷過鉅。電商湖廣總督。飭司量爲覈减。准覆稱宣統三年以前籌備新政各欵。雖屬認派。並未籌定。擬一併提歸新。增另案辦理等語。覈其擬裁擬减各欵。如交涉民政財政司法軍政敎育官業實業各費。共减銀一百三十三萬八千九百五十三兩零。内除减認艦艇經費無著銀六萬四千三百一兩零。應由該省與海軍處自行商酌外。其餘擬减各欵。與本部意見相同。應由該省分别辦理。又如解欵類内。倉塲步軍統領學部大學堂軍諮處海軍處東北邊防順天府備荒等經費。及白蠟例價。分别擬停擬减。及擬歸新案另籌。共銀三十一萬三千三百五十六兩零。雖各標舉理由。確有爲難情形。惟或係原派之欵。或係新認之欵。内外同一爲難。本部未便率准。又如調查局諮議局自治籌辦處法政學堂審判廳審判員養成所新募警察隊各經費。共銀三十一萬九千零四十三兩零。擬歸新增另議辦理等語。查籌備自治不應動支行政經費。又如調查局之設。原爲財政民政無所統系起見。現度支公所巡警道均巳設立。能否分别歸併。並其餘各項若何量爲覈减。均應俟該省議定後。報部查覈。總計舊有不敷各欵。除去上項裁减銀數。並歲入欵内。應減銀一萬八百九十五兩零約仍不敷九十七萬餘兩。查卾省息借商欵公債。巳積至五百數十萬。江漢宜沙各關。亦均入不敷出。無可挹注若任令遞年短。絀將有岌岌不可終日之勢。本部就歲出各欵。詳加審覈計行政民政財政軍政實業官業工程各費。分别停减。約得銀七十六萬三千一百六十三兩零。此外歲入各欵。如丁漕鹽貨後湖屯糧衛田照稅火車捐並雜收之無定各項。力加整理。當不止增二十二萬餘兩。巳由本部開單分列項目。標舉理由。咨行該督飭司詳細酌覈。依此辦法。該省擔負既輕。收支亦可期適合。自新增籌備銀三百七十九萬六千餘兩。欵雖無著。亦應酌分緩急。預爲籌議。應請歸入御史趙炳麟奏請確定行政經費一摺。由湖廣總督。將籌備單内所開各條。某事需欵若干。從何籌定。迅即遵旨詳議具奏。以重憲政。抑本部更有請者。卾省因公帑支絀。動向官錢局借撥欵項。查官錢局係營業性質。須保信用。歲入餘利。作何動用。應由藩司覈定餘利之外。不得動用分毫。庶於清理。稍有成效。此覆覈湖北省預算之大略也。 
專電 
[電一（北京）]  
　　御史慶福奏錫良屢請速開國會自當允從並力陳東三省危急情形語極懇摯攝政王甚爲所動 
[電二（北京）]  
　　度支部尙書澤公密奏各省借興辦鐵路實業爲名羣借外債吸盡命脈概難核准攝政王頗韙其言 
[電三（北京）]  
郵傳部以贛路股欵缺乏内部紛爭擬收　官辦又擬汰除川路駐京總理名目 
[電四（北京）]  
川督趙爾巽電奏兵工廠總辦無人請准將道員蔡琦暫留俟物色得人再行更換并有臣不忍以國家二百萬鉅欵輕於一擲之語 
[公電（美國）]  
報界公會開堊關苛驗華僑張使容參贊不理辱國棄民請對待華僑代表黄烱叩 
緊要新聞一 
[樞臣總不甘心於督撫主張閣會北京] 　○自各 
 
 

Page 4

 
 
督撫聯銜陳請速開國會後政府不得巳遂改爲宣統五年召集議院旋經諭旨頒佈數日後某大軍機向監國進言謂現在國家財力如此艱難各項實業均未舉辦雖國會早開未必遂收國富兵强之效且籌備事項中在在均須欵項目下財力毫無把握各督撫未必不深知之其所以電請速開國會者無非希圖見好國民於現在及將來若何並未深慮云云故又有十一日將來或有詒誤即惟該督撫是問之諭刻聞某大軍機又進言所有聯銜之各督撫於宣統五年召集議院之前除病故出缺外無論如何一律不准開缺並不與以更動務期始終經一人之手以免將來藉口推諉 
　　又東督錫制軍近日屢次電陳東三省交涉困難情形並力請速設内閣嗣因各樞臣對於東事毫無切實辦法亦無正式覆電而請設内閣之電奏又不代遞頗爲不悅日前特電責各樞臣因循誤國不負責任立言極其剛直各樞臣得電大怒謂該督祇知自巳所處地位之困難而不識中央地位之困難尤甚一味沾名釣譽殊屬非是並謂該督屢次懇請開缺志在要挾此風斷不可長將來如再乞退當即奏請允准云云 
[法部員司將有大甄别北京] 　○法部廷尚書近因陸　　軍部改革官制度支部裁减烏布均經實行本部職在司法於憲政前途關係重大亦宜急起直追日前特傳諭丞參廳趕速訂期認眞考試本部人員除將請假各員分别開單呈堂另訂補考日期外其餘無論實缺候補自五品至七品各員均著一體考試聽候去留如臨時不到或請假規避即概不留部聞此舉係爲簡用法官起見故揭曉後即將奏請按照各該員録取等級任用不論原有官階如五品取優等中等者即以六七品法官用七品取最優等者以五六品法官用不列等者概停升轉或准予原品改就行政官以重司法 
[海陸軍部之新舉動北京] 　○海軍部正副兩大臣日來集議一切事宜兹聞所議之件凡六項（一）規定海軍部人員官俸章程（二）籌擬津貼欵項（三）酌加各督撫海軍兼銜（四）與軍諮處陸軍部籌議聯合事項（五）於本部奏設憲政籌備處（六）通行各省本部改制之原奏以上各節均於日内一律照辦 
　　洵譚兩大臣現爲集思廣益起見擬奏請加南北洋兩湖各省總督海軍副大臣銜以期帮同籌劃一切 
　　軍諮處大臣濤邸與陸軍部大臣廕昌均抱擴張軍備主義現巳擬定於宣統六年以前通國練足六十四鎭刻正分酌某省應練幾鎭不日具奏陸軍部蔭大臣刻以學堂日見增加軍學亦關係緊要文學堂設有專部宜歸部轄軍學事同一律擬即將軍學司劃出獨立名曰重學處另簡大臣專司其事該摺巳定於日内出奏 
　　又聞該部日前通電各省云前奉諭旨關於憲法各項提前趕辦等因所有酌裁緑營事宜應妥籌提前辦法將辦理實在情形速復以憑查核 
[釐訂御用金巳有端倪北京] 　○釐訂御用金爲關於皇室制度之最要欵目惟事端重大阻力尤多一時未易就緒兹聞各樞臣日昨會同宗人府内務府各王大臣及度支部澤尚書特開臨時會議研究清查釐訂之各入手辦法聞巳具有端倪擬再由憲政編查館詳細核擬即行會同呈進監國欽裁俟批後方能實行籌辦 
[怪哉閩議局又生内訌福州] 　○閩督松制軍日前箚行閩諮議局略謂據諮議局議員鄒含英理由書稱竊諮議局爲立法之地議員爲立法之人持平正而除專制者也閩省本届選舉議員老成持重者固不乏人而一二桀驁者流往往挾持蔑視釀成違法舉動者議員雖時抱不平奈終居少數挽之不能阻之不可若長此任其爲所欲爲誠恐有礙大局將欲聽之有失議會體制將欲爭之衆寡之勢懸殊議員處此誠有進退兩難者查局章第四十六條督撫有監督議會之權議員只得据實申明呈請督部堂熟籌辦法以維大局議員幸甚全局幸甚　（一）會議廳選舉之違法會議廳之選舉應如何愼重其事理宜先期知會以便議員採擇賢能副議長劉崇佑十六日在研究會擅書六人姓名於黑板指定會衆選舉仍未通告投票日期突於十七日報告選舉而不列議事日表其違法者一也（二）法政質問案之違法查法政學堂係屬敎育行政範圍而敎務長之去留則非行政對於此事不宜緊急提出質問乃副議長祗以法政風潮四字誘人贊成而質問案半未交閱且簽名之議員尙有未及知者以致各議員無從討論致受外人之駁斥傳之外地實有玷辱全局其違法二也（三）研究會取締議員之違法照議事細則議員告假在七日内者得由議長許可兹乃以研究會變更之查細則經議員全體三讀會表决後呈請總督批准施行實有法律効力現於變更後又不呈請批准任意通函頒布不特取締議員過刻且蔑視巳表决之細則原函附陳其違法三也（四）冒用公啓之違法政學堂之質問案本係少數人主持致壞名譽議員本不承認顧念大局不遽明言詎提議者又擅用本局議員名義散布公啓牽累全體其違法四也（五）研究會蔑侮議員之違法諮議局自去年開辦以來凡議案之提出有二人以上提出同一議題遇有意見或文法不合時得由議長指定或公推原案外之議員編輯編輯後呈議長付印刷分佈全體議員開研究會公同討論仍有不合之處登塲修正如果全不合用以多數人議决撤銷本届開會期中有高士龍鄧畿各提出請實行部定稅契新章并本省單行細則 
 
 

Page 5

 
 
一案其意見均有不明在研究會相持不下經議長指定并致會議員全體認可由英編輯及編輯後呈交議長竟不付印隨意撤銷仍以原案提出顯係蔑侮議員其違法五也以上略舉違法五端就議員所知而言應如何整頓之處伏候鈞裁附呈日表二紙公函一紙公啟一紙議案一紙等情到本部堂據此除書内第二條之法政質問案巳歸另案辦理外其餘各條是何實在情形合行箚詢諮議局即將該案情由呈覆以憑查核 
[贛議局提議公債案之風潮南昌] 　○江西諮議局本月初八日開臨時大會下午一時入座後謝議長遠涵首請自與討論之列當即退席由副議長黄大壎主席即由謝報告介紹京官朱益藩李盛鐸熊方燧許受衡等請議試辦本省地方公債促成南潯鐵路工程案並聲明鐵路董事七人亦巳簽名一同請議當經賀議員贊元質問京官請議定有郵局原信應請宣布葉議員先圻答謂請議章程無宣布原信之條討論許久由書記將京局十月二十八日致諮議局原電宣布有請提議公債字樣賀議員即登演台發表反對宗旨（一）本會期内謝楊二君提議公債巳經否决不應前後矛盾（二）公債事件重大應先付財政法律二會審查今預算案尚未開正式會非兩日會期所能了事（三）原案所謂妥定章程至短之時期何能草此重大章程（四）改商辦爲公共營業董事恐不能擅事聞該公司下月將開股東大會應由股東自行請願故此案碍難提議葉議員謂否决楊君案在常會期内今爲臨時會會期不同無妨重議主席請起立表决衆起立主張提議者占多數賀議員堅謂公債定是洋債遂摘原案重要數條請衆議員留意修議員思永遂登台演說大意言路成之後公債可以籌還昔有鐵路專家至南潯局考察言江西全省俱由九江出口此路利益可恃惟不宜延工以致虚擲重息云云賀議員質問今日俵散江西諮議局議决試辦江西鐵路興業地方公債章程刷印四紙是何日所議决何人所起草似此辦法顯係使人以必從謝議長何違法至此因此互相辯論大起衝突賀議員退席後孫議員振渭起言此題關係重大宜先定辦法交審查會核定方能决議葉議員謂須議案成立方交審查宜即投票表决主席宣布主張辦公債者書可字主張不辦公債者書否字當經各議員投票計可决者三十八人中立者九人否决者十五人而公債案遂决定成立交付審查翌午反對公債者多人在局辯論拍桌呌罵均欲揮謝議長以老拳一面電控京中各部一面組織團體舉定代表赴京伏闕上書誓將此項公債極力破壞本局各議員之反對公債者亦均紛紛提出意見書内王議員仁煦措詞最爲激烈略謂查募集公債非有抵押不可今以諮議局議决可無抵押諮議局爲全省人民代表是直以全省人民爲抵押耳以代表人民之故乃用人民爲抵押品於心何忍鄙人極欲維持鐵路惟堅持招股爲正當辦法人果誠心招股則婦孺之錢亦可集也前者公司恃有借債一著因深閉固拒若不屑招股者然誤矣本局議决第一條議員認股僅有庶務員持小簿入號舍各寫二股不聞有大力者認百股千股爲之倡即京官所認之股聞亦未繳巳不自信而能使人信乎招股不能祇有借債雖規定十五年辦法而巨欵入手糜費依然七年成三十五里全路之成未審何年倘路成之後仍無餘利將以何欵攤還立法不實行我國人習慣大抵皆然債票本無國界我國財絀必落外人之手十五年後江西人民落於何級不忍言矣流弊太重不敢贊成鄙人誠愚以爲非促路局人格之進行不足以促路工之進行築路爲營業性質總理視掌櫃恊理視帮夥若認爲開府大員之美缺未有不失敗者時事迫切謹貢愚忱伏維公鑒 
[浙諮議局决開臨時會杭州] 　○浙諮議局日昨呈請浙撫召集臨時會開議預算略云查豫算事件係列入籌備憲政清單照章應在諮議局議决權範圍之内本届常會期間因撫部院未曾正式提出預算案經本局呈請復以原表册交議仍未說明且距延會閉會之期僅數日時間迫促愈形因難十月十七日第十五次正式會議時全體决議援照局章第三十三條規定請開臨時會呈明另行正式提出交議業經具文呈報並將原表册繳還在案嗣於本月初三日亦奉資政院電知開臨時會辦理誠以預算爲最重要之議案一欵一目於本省行政有密切關係當視爲緊要事件無疑查諮議局章程臨時會期應由撫部院酌定並按第三十四條凡召集開會應於三十日以前由議長將本届開會應議事件預行通知各議員等語該條規定係因議事有種種準備不可不及早通知應請撫部院察核酌定日期于一月前箚行到局俾獲遵奉準備再此次請開臨時會係由常會全體表决贊成故由本局備文陳請合并聲明昨奉增中丞批云議决本省豫算係諮議局應辦重要事件旣經全體議員議决陳請召集開臨時會應即照准希候酌定日期於一月前另文箚知可也 
[京師近事]  
　　駐京德使雷克司日前向郵傳部要求投資於膠沂鐵路如中國不用德欵亦不准借用他國之欵云云聞郵傳部尚未答覆 
　　内務府新官制現經憲政編查館王大臣等籌商編訂辦法聞該項官制俟各衙門新官制頒布後須於明年始能發表 
　　自八旗憲政會上書質問變通旗制處以來該處大臣連日會議刻聞 
 
 

Page 6

 
 
巳有完全辦法昨日澤倫兩大臣特派提調胡君廷爕恩君華至八旗憲政會當衆宣布一切辦法以安人心而免疑慮 
　　内務府各堂官前經奏明通飭各省迅將各稅關欠解之内帑銀兩運解到府以資辦理要差乃迄今月餘該督撫等猶延宕未解故昨又咨請度支部電催各省迅速批解 
　　會議政處各大臣昨日特約陸軍大臣度支部尚書理藩部尚書會議編練邊鎭兵防事宜聞川督條議請增設西南提督一缺己有允准消息　　湖北敎育總會前因該會選舉會長事被高提學凌霨霄蹂躪特由該會會員公推代表楊中書霆垣等來資政院陳請修正敎育會章程日昨由院中敎育特任股員開會審業經公同取决餔認爲必要修正之件刻正調取原章並部頒農商會章程比照對勘逐條詳核 
　　京師匯文大學學生爲組設學界禁烟會事日昨在該學堂開大會議并請萬國改良會代表丁君義華蒞會演說現在禁烟情形聞該會宗旨擬聯合全國學界實力協助禁烟其辦法略分四項（一）致函英國禁烟總會請協助恢復禁烟自由權（二）通信全國各學堂請協助（三）撰述各種演說圖畫書報等盡力鼓吹令人人知吸烟之可恥（四）請各醫學堂調查戒烟方法又聞該會擬與中國國民會聯爲一氣云 
　　大理院堂官定鎭平京卿因查該院各廳録事等時引同鄉人在署内盤桓借宿藉端招摇故日前青成典簿廳各員釐定各廳值宿官員數並將茶役人數一併編表隨時抽查如有容留閑人及不遵約束者即飭該廳員據實回堂定行懲處俾昭嚴肅 
　　度支部軍餉司己决議裁撤聞嗣後八旗兵餉事宜統歸陸軍部辦理澤公日昨己與廕大臣會商妥協日内即可發表 
　　今年廷試留學生籤分外部者共十八人該生等初到外部頗甚得意以爲學得所用不意到部半年迄無好音贏馬敝車緼袍疏食尚不能自給刻下巳散去大半聞實在留部供職者不過四五人而巳 
　　督辦鹽政大臣澤公以各省鹽運使鹽道以下各官對於鹽政徒收陋規幾於無所事事欲整頓鹽務須由改革官制入手現擬將鹽運司鹽道歸併其鹽運分司鹽大使各缺一律裁撤其向收各項陋規悉行化私爲公另設監督厚給薪津嚴定考成以重鹽務 
　　各部新官制均擬按照海陸軍兩部大體以憑改革憲政編查館巳於初四日行文各部凡酌併各司裁减人員自行分别辦理聞農工商部郵傳部理藩部法部學部尚無消息民政部現正組織一切惟度支部辦理最速其大略現巳就緒不久可以會同憲政館具奏 
時評 
　　其一 
　　有是哉。軍機大臣之營私誤國。竟至此極也。 
　　東三省之大局。危如朝露。何人不知。以錫清帥之守舊。而於請開國會一事。獨冉接再厲。以去就力爭。其奏疏之悲。痛悽。愴幾一字一淚各樞臣猶是人心。何竟疑其沽名。憤其要挾。而有派員調查之計議耶。 
　　無論東三省情勢。本巳十分危迫。即未危迫。而國會之開。亦不可一日緩。必十分危迫而開國會。該軍機爲脫卸計。則善矣。其如國家之不可藥救乎。 
　　其二 
　　鹽法之敗壞。至今日而極矣。琴瑟不調甚者。必改絃而更張之。故今日而議整頓鹽政。舍破除引岸就塲徵稅外無别法。 
　　顧引票爲鹽商血本所購置。一朝撤岸。數百年相傳之生。計頓絶。其恐慌亦人情所應有。然資政院方籌議收回票岸辦。法是此項商本。斷無虚擲之理。則靜聽其議决可耳。何必。紛紛擾擾。四出運動也哉。 
　　專圖一巳之私利。不顧國家之大局。此中國之商。所以稱奸也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[收回全澳之時機澳門] 　○澳門居民致廣東報界函云此次葡兵倡亂雖無裨大局而損害則一蓋軍界之信用全失嗣後能否相安無二及保衛社稷民人均疑其未必一也嬰堂内設有女塾貧家女兒咸資其敎育今嬰堂與女塾並歸淘汰貧女失於敎育二也敎會向有小屋多間不收租值以備無告窮民枝棲其有糊口無資者敎士且按星期賙卹之今則此等無告貧民失此養贍三也嬰堂向來收留殘疾老弱約九百人現聞蕩析離居或往香港或投親友而無家可歸皇皇然如喪家狗者大不乏人四也然軍界之暴動皆由華地尼報煽成之蓋該報主張驅逐敎士致釀成此慘劇也 
　　香山鄉民致唐紹怡電　郵傳部唐尚書鑒澳門兵鬨巳由粤　派艦保護華僑但澳雖稍靖惟民主政府未固變生不測今日本社八十一鄉紳民大集議公决乞增督留兵保護澳僑身家並加兵守附近要隘因澳臬雖暫督巳電辭職葡京未覆葡紳民多徙港及葡艦全數現逃避香港彼似愧怯未明其意目下全澳港口無異棄權讓我艦駐守我當久留振威勿失權利公爲粤官領袖乞鼎力賛襄代呈軍機外部海軍處并乞代恭都八十一鄉叩謝派船保護下恭都自治研究所長陳賡虞等叩 
　　香山勘界維持會致張新督電　北京新會館羅關石君轉粤督張鑒澳界兩年未决現葡亂故國全非前約應廢乞商政府乘時收回全澳并派輪駐保公新治粤當以保粤土爲第一事懇力爭全粤感香山勘界維持會楊文銳張朝紳李聲濤等叩 
　　又致各部電　分送北京外郵海陸軍各部憲呈攝政王鑒澳門兵變後禍伏僑民遷各鄉震動乞飭粤督派艦長駐保護并懇速收全澳免失時機香山勘界維持會楊應麟等叩 
[粤省禁賭風潮之近狀廣東] 　○十一日粤省禁　會假座廣濟醫院邀集各界開大會議到會人數極衆公舉研究社紳盧乃潼及銀行蔡卓琴爲主席陳楚南爲宣佈員盧主席布告開會理由各人紛紛建議持論頗激多主從速嚴禁者惟辦法主張不一紛論甚久主席不敢解决遂布告另日開議而散 
　　又聞旗人賈某向在將軍署當差此次隨增兼督至督署派充外收發初十日該管旗官奉上命將賈某嚴行看管外間傳說謂賈某此次獲咎係因受賭商運動僞造督批仍准舊商照辦陳藩司奉到督批後大爲詫異立卽上衙面禀一切增督以並無此批大爲震怒故即嚴究旋查出係賈某所爲即飭旗宫將賈押候查辦所聞如是未知確否兹續將各界攻擊庇賭議員電附録於左 
　　　港商　　　进　　　　　　　　　　　　　　　　　　　有恭崔鎭文爲任張乃瑞五人初六日由港晋京運動有所希冀勿惑港南團李煜堂何藻雲趙佩琪何植三趙威如陳仁山歐彬馬應彪何爾昌陳楚卿徐煥文區林等叩 
　　惠潮嘉屬各界電　自治研究社粤商自治會報界公會鑒劉述堯在院迴護庇賭議員昌言無忌甘爲輿論公敵希合力對待電院懸戒惠潮嘉紳商學界馬汝深何豳泉李春新陳毓芬等叩 
　　曲江紳學各界電　廣州自治研究社轉各界鑒議員華祝嵩庇賭　羣公决更換曲江紳學界公叩 
　　旅濱粤商電　廣東增督憲鈞鑒賭禍全粤並天同憤不圖此時尚有如是殘心悖理之議員幸仁憲明察全粤幸甚旅濱粤商張雲鵬等印 
[魯撫奏陳籌劃膠沂路欵辦法山東] 　○魯撫孫慕韓中丞日前具奏請速修膠沂鐵路並陳籌辦内地捐及抵借公債兩法以充築路之用略謂膠沂路線德使旣有限期之請我若不及早興工德人必又來干預當此度支奇絀明知郵傳部兼顧爲難臣忝撫此邦不得不盡心籌畫查東膠兩關向未徵收子口稅膠濟路章載有貨捐專條上年即咨呈外務部先行照商德使議設火車捐並在海關征收子口稅嗣准復到節略以火車捐有碍路務子口稅尚可籌商當飭膠海關稅務司阿理文籌議據稱稅關章程領子口稅單與否應聽商人自便不能强迫與正稅同征擬變通改辦内地捐仍按值百抽二五之數由海關於洋稅常稅外分别代收不在沿鐵路設卡並將内河厘卡移設邊界以便商貨運輸臣復委派洋務局道員余則逹東海關道徐世光會同東膠兩關稅務司切實調查僉稱有利無害又經詢問烟台各領事及華洋商董亦均承認納捐又派余則逹等往晤威海辦事大臣駱任廷商議在威添設分關由東海關兼轄俾歸畫一聲明内地捐專指運銷山東内地及山東内地運出海口之貨其有進口貨物運往外省並由外省經過出口之貨物仍照三聯單章程辦理如中英條約第八欵加稅免釐實行比照各省釐金一律停止此項捐欵係山東特别議辦每年約可收銀五六十萬兩青島德且界照章提撥二成津貼威海添設分關津貼如青島例烟台建築海壩正議抽收貨捐亦應提給二成以助工費而免重徵統由海關按結畫撥預計尚可　銀四十萬兩擬借公債八百萬兩專爲膠沂鐵路之用勉敷由高密到沂州一叚以後或續借債票或由郵傳部撥欵届時再議此項債票由銀行代售分期交欵周年五釐計息以三十年爲期十年以内僅付利不還本十年期满如東省另有欵可撥即將債票全數收回否則自十一年起至三十年止逐年分還本利以内地捐常年收欵足可相抵届時倘有不敷自須另籌補撥以昭信用查公債事件照章應由諮議 
 
 

Page 11

 
 
局議决上年曾經列入議案今年開會臣復將内地捐公債二事諮詢全體議員均表同情臣業巳向大清德華兩銀行商議擔認債票分期墊欵大清銀行只允代售債票而不允墊欵德華銀行允爲函商柏林總行其意似尚易於擔認惟必須内地捐一事定議抵欵方能有着臣查路政爲郵部職司膠沂係津浦支綫國際交涉責任屬在外務部諸臣體念時艱公忠共濟緩急利害自有權衡本無庸越俎代謀第念此路收因之初磋商匪易臣現係原議之人渥受國恩畀以封疆重寄深慮曠日持久又生交涉内地捐一事籌畫經年幸有成議時機尤不可失况借用公債舍此實無抵欵用敢縷覼上陳擬請旨飭下外務部度支部稅務大臣詳細核議早日定局並請飭郵傳部津浦鐵路大臣將膠沂路線起點從速核定俾可尅期開工奉旨該衙門知道 
分類新聞 
政界 
[奏革唆衆抗釘門牌之舉人廣東] 　○增署督以新安縣西鄉村男婦抗釘門牌滋事係劣紳鄭文貫鄭文治等造謡唆聳所致前署督袁樹勛曾批飭營縣彈壓解散一面遴選幹員馳往督同妥辦查究劣紳詳革隨據新安縣知縣張允楨詳稱此案舉人鄭文治生員鄭文貫因與廪貢生鄭善鈞素有舊嫌見鄭善鈞充當調查員竟敢恃符妄爲從中破壞始則抗提公欵終則造謡煽惑主唆愚民抗阻實爲罪魁鄭善鈞則擬開設番攤賭博抽收租費作爲編查之用以致輿情不協亦難辭辦理不善之咎查明該紳等入學中式年分詳請奏咨斥革等情復經前署督袁樹勛以該紳等恃符妄爲阻撓要政殊干法紀批飭一併斥革未及奏咨卸事移交前來相應請旨將舉入鄭文治斥革以示懲儆除咨部查照外日理前巳附片具奏矣 
[解釋自治選民營業不正之範圍武昌] 　○湖南自治籌辦處司道以調查自治選民資格其營業不正者應剥奪公權查土膏商人宰賣耕牛屠户髮匠四項是否應認爲營業不正館部未明定章程日前電詢湖北自治籌辦處請爲明白解釋昨經籌辦處總辦梅擷雲法使復云養電敬悉承示營業不正一節此種範圍誠難確定以理揆之似以非法律所禁而所營之業實有害社會通德者爲標準（若爲法律所禁則爲非法行爲不止於不正矣）土膏店現納牌照捐雖爲法律所認許然揆之禁烟功令一斑社會之心理固均以爲不道德之營業宰賣耕牛舊有例禁近雖大弛而一斑心理仍未離乎前此禁宰之觀念似均應以營業不正論至屠户髮匠從前科舉時代羣以爲執業卑下或有不許應試者現巳久無此限制若予剥奪於義似有未諧云 
[鄂督水上消防之規畫湖北] 　○漢口揚子機噐製造公司所造救火船隻可爲水上救火要具無論水上岸旁遇有火警皆可臨時開機噴水救撲製造最巧應用極靈近經瑞制軍查知飭該公司將此項船身圖式呈閱現據報船身計長英尺六十三尺寛十二尺深六尺速率十海里每六個月能造成一艘當經制軍飭船學專家考騐逐一研究尚稱合用爰飭該公司照式定造二艘以備水面火醫救護之用至此項船隻價值銀一萬九千五百兩經費措定籤捐彩票局副票盈餘項下動支按期移交巡警道照付如有不敷即在存欵生息項下補給除與揚于公司訂立合同外刻巳札飭藩司警道籤捐局遵照辦理以弭火患而重消防 
軍界 
[增撫帶隊出巡浙東之先聲浙江] 　○浙　增子帥以浙東各屬匪寇遍地所派駐紥各路防軍惟自裁撤緑營後酌量添設八隊分撥駐防並經嚴飭實力整頓仍難得力現當匪氛不靖防務戒嚴尤宜認眞整飭以資保障因擬親率大隊巡行一周或得因震懾而稍戢匪勢特於日前電商樞府擬仿昔時巡按御史故事定期下月初旬帥節出巡一次專巡行寗温台三屬以半月爲限一切公事擬由藩司代拆代行昨聞巳得樞府覆電許可聞届時宜擬帶一標一二兩營隨節巡行以便相機辦理　 
[陳得龍懾服軍心之手叚武昌] 　昌○湖北楚材楚安江清江泰等四兵輪近經鄂督飭歸荆襄水師統領陳主政得龍兼統巳紀前報聞陳自接充此差後以各輪管帶兵夫因向來歸藩司管轄散漫毫無軍紀初見統領即有輕慢之色故極爲不悅日昨特發一命令飭楚安兵輪裝運荆江水師巡防隊二三兩營鎗彈赴沙市交納而故意不增給煤費楚安輪管帶張君振標以荆江水師應用槍彈自應由該處營官派舢板前來請領何須派輪運往且本輪專爲當道差遣停泊之日多如裝槍彈需給予煤價方能啟椗是以辭不願行不料適中陳計即禀知鄂督謂該管帶不服命令藐視長官立請撤去差使改委其私人曹建發承充矣 
學務 
[競志女校學藝會誌盛無錫] 　○無錫私立競志女校於本月十五開第五次學藝會巳紀前報兹悉是日上午十時開會天日晴麗風不揚塵男女賓來校觀覽者都千六七百人幸經會塲諸職員苦心結搆尚不十分踴躋各地女校整隊來觀者有蘇郡之蘇蘇振華同里之麗則宜興之始齊本邑之濟陽競化培本職業翼中等二十餘校振華蘇蘇當入會塲時本校學生特行整隊出迎首唱歡迎歌次兩校祝歌次本校學生謝歌嗣由招待長本校敎員孫婉如先生延入特待座以悅嘉賓聞是日游藝種類本有五十四節後因蘇蘇振華皆舉行來賓運動（振華爲方舞蘇蘇爲列舞（稍行躭擱天時巳晚特减去數節下午五時閉會 
[湘潭敎育會開會情形湖南] 　○湘潭敎育會於日前開第二次常年年會到會者約百餘人由臨時會長言君少舫首先布告正副會長梁君璧垣胡君子靖一因抱病一因在京不能到會之故次言本縣街鄉及駐省中小各學堂之近况宣告旣畢乃互相研究推廣敎育及節省經費各問題討論數小時之久始行散會 
實業 
[松郡農會選舉總理紀事松江] 　○十六日上午松郡農會會員就縣學明倫堂選舉會董三十人當選者爲張葆璠王世俊金桂祥顧鍾樑周廷翰譚翼珪朱昌朱繼常潘穀詒馬灝葉理封楊公逹邱樹馨趙邦彦張樂韶朱昌楣顧鳳翔陸樹生顧樂君周作孚潘肇基唐雲華劉至澤陳銘桂吳前楣郁崇光朱廷撰周鑄朱廷颺下午各會董重行聚集公選總 
 
 

Page 12

 
 
理實到二十五人以十三票當選及揭曉時朱繼常十票張汝礪七票爲最多均不足數乃用决選法就二人中再選時會董又去三人祗二十二人以十二票當選揭曉張汝礪得十三票朱繼常七票爰定張君爲總理惟選舉章程父子不得同事爰由蒞會各職員面禀監督趙劉兩大令照章以子避父張葆璠會董作爲無效而另以次多數之陳憲章推補以足三十員之額 
[規定新派勸導農之責任武昌]  
　　○湖北勸業道高松如觀察刻查鄂屬各州縣農務分會成立者寥寥良由於勸導未周農民無所觀感亟應遴選公正士紳及富於經驗明白事理之農民分别派充農會之組織員及勸導農分途勸導期速觀成除組織員須待延訪外特於前月南洋勸業會未閉會時會同農務總會總理遴選武漢黄安德荆襄鄖宜施荆門鶴峯十府一直州一直廳屬農民余明傳等十五人派往南洋觀會兹己回省經高觀察詢其調查農業事宜尚有心得是以即行札派該農民等各爲其本府勸導農大府二人小府一人月給薪水錢八千飭令刻日回里迅將農務分會應行設立之利益分赴鄉間廣爲勸導以期分會早成兹將該勸導農職責録下　一帮同組織員勸導農民組合農務分會之事　一勸導鄉民振興農林漁蠶之事　一勸導農民設農業半日學堂敎育子弟之事　一向各農民陳說南洋勸業會農産出品之事　一除以上四事外凡關於地方各事該勸導農不得干預違者查明革辦 
一如該勸導農能盡責任成效昭著者分别奬以慰勞金及附近未墾之官山官地 
[咨催船政官輪表册長沙] 　 
　　○湘省調查局上年曾奉郵傳部頒發船政表册所有光緒三十三及三十四兩年屬于官輪事項前曾移請善後局查明照式塡寫現在該局業巳併入財政公所所有此項表册則自應歸該所賡續塡造爰於日昨備咨催取矣 
雜記 
[盜船白晝搶刼之堪虞松江] 　 
　　○青浦朱家角鎭米行米船於本月十三日從硤石回駛至嘉興縣塘匯地方停泊過夜十四日晨開駛至荻灶籪邊時近午刻陡來棚船一艘盜匪八人持有單刀兩柄洋槍兩枝頓時跳過米船搶刼打傷船主陳錦堂面部並砍傷其妻某氏頭顱血流如注當被搶去銀洋一百十元金戒一只衣服被褥擄掠一空逍遥而去隨駛回朱家角赴商會陳訴經總理席康伯君親赴青浦縣署禀請設法緝捕在案不知果能贓盜並獲否 
[新豐鄉民集衆滋閙火車鎭江]  
　　○本月十五日午後二時由滬開寗之中班客車行經距鎭江之東四十里新豐地方有鄉民甲乙二人誤在軌道行走同遭碾斃情形甚慘維時該處各鄉民不服遂鳴鑼聚集多數鄉民欲與該火車爲難並攔阻軌道聲勢洶洶風潮劇烈以致該車被阻不能前進幸經駐鎭滬寗鐵路彈壓委員李東河大令聞信之下當即偕同駐揚鎭巡防隊統領陸如仙恊戎隨帶兵士二三十人馳往彈壓竭力勸散並將軋斃之鄉民從優撫卹其事始寢直至六時該中班車始得開行到鎭 
[嗚呼高凌霨之不幸武昌] 　 
　　○鄂藩高凌霨前由提學司升補布政使司耗費頗鉅本月初遵旨赴京陛見因太夫人在天津珂里抱恙特趁便先赴津省親原擬在津勾留數日再行入覲不料太夫人病勢日篤醫藥罔效竟於日昨仙逝時高方伯隨侍在側即日成服呈報丁艱陛見一舉遂不果行現高方伯在鄂眷屬巳接到電信刻正料理行裝赶歸津沾奔喪矣至高方伯前次交卸满冀往返不過半月故署中一切交代均未辦理現旣丁艱此席巳屬他人特電託稅捐科會計科兩科長周穀生舒禮鑑二大令代爲結算交代及經手未完事件云 
[溆浦縣程令貪暴駭聞湖南] 　 
　　○調補漵浦縣程飽山大令起鳳自本年四月接篆以來該邑人民頗不满意曾將其種種劣迹編成竹技詞數十首到處張貼現復經該邑士紳李茂才炳等臚列多欵公禀藩轅昨奉批云據禀程令到任五閱月先後禁斃五十餘人甚至縱丁虐民任意婪索似此旣貪且暴亟應查明嚴參仰辰州府按照所禀各節逐一查明據實禀覆以憑參究 
[清談]  
　　嗚呼海軍機關學生之運命 
　　近日朝廷振興海軍。亦狂熱矣。考察之專使。銜命奔馳。振興之規畫。封奏屢上。簡大臣設專部。購艦置械日夕不遑。然每每咨嗟太息曰今天下無。才今天下無海軍人才。 
　　雖然。天下豈眞無才耶。且豈眞無海軍人才耶。彼夫鄂省之海軍機關。班學生。非南皮張文襄開府。荆楚時。所培植之海軍人。才也耶。而幸也今日竟學成致用。而幸也。今日又適當朝廷振興海軍。 
　　乃無何而無事位置矣。無何而學非所用矣。無何而竟。派在兵工廠見習矣。夫以海軍專家。而見習於陸軍。不亦擲前此敎育於虚牝。將古人所謂南轅而北轍耶。海内人士。於是咸。愕貽。不解曰異事異事。 
　　幸也瑞督。憫之。一再電商海軍處。擬將該生送。入南洋海軍學堂。以資造就。而海軍大臣猶復一再靳之。咨行南洋大臣。飭據海軍監督禀復。僅允分撥各省機器官廠肄習。以爲將來海軍各艦需用機匠之地步。噫嘻何鄂生之不幸。一至於此。 
　　或者曰各學生。亦不幸爲鄂人耳。設爲閩粤人者。將見扶摇直上。不受擢於薩軍門。將録用。於譚副大臣矣。而奈何其生長於鄂土也。　　嗚呼海軍機關學生之運命。 
[紀事（三）]  
[墨國獨立百年華僑助慶會記]  
　　十五號。該校總理黄君接有總督來文。内稱貴校皷樂隊如宜樂亭開演。可以本京之山地孖。李公園中之樂亭隨意往演或者各處亦可隨意（因墨例凡有大慶需用皷樂者必先領　情紙方合故有是命）午後四時。有美學校全班各携樂器。戎裝排隊。而往路遇微雨直逹公。園沿途擠擁來觀者甚衆。初奏墨國國樂。喝彩之聲。幾爲震地。繼索再奏。掌聲不絶。斯時除土人。外約有。華人四五百名。每奏一曲。無不皷掌喝。彩樂亭。爲之擁塞。學童幾被圍在中央。轉週不能自如矣。後用繩圈開四圍。方能從事。其閙熱之非常。可知矣。 
　　十六號。午前十時。墨國總與。各部大臣。各國欽使。馬步工砲各兵。排隊出遊。此日爲墨國最大之紀念異常閙熱。有美全體學生。蒙梁慶先生邀往觀光因彼開有絲莊。在於大街。是日總統出遊。必經其門。故特請學生。往觀是晚各學生又在寓所奏樂唱歌。以饜中國同胞。 
　　十七號。朝十一時。有美學。校全。體赴中國使署。謁往張蔭棠。欽使。先由該校總。理偕同全班敎員趨候握手作禮。命坐後。監督以電。車偕學。生來。斯時張欽使譚代辦與隨員繙譯等。各皆在坐。由該校總理介紹。監督。與欽。差行相見之禮。後由監督命一學生進告祝詞。繼引學生四人一排進前行軍禮。（學生皆戎裝）禮畢學生退出。奏國樂相賀隨唱。愛國歌畢。欽使以勉勵之言勗學生。又賜茶點以賞之。盡歡而歸。 
　　十八號。爲安息日梁慶先生邀請有美學校全體往遊花園。并請午膳。席間女學生爲。之鼓琴助興。全體攝影。晚後五時盡歡而散。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[民政部議覆贛撫奏銅鼓廳同知劃定分治界赴擬請改隸摺] 　奏爲遵旨議奏恭摺會陳仰祈聖鑒事内閣鈔出江西巡撫馮汝騤奏贛省銅鼓廳撫民同知劃定分治界址擬請改隸南昌府管轄考核及辦理情形一摺宣統二年四月二十三日奉硃批該部議奏欽此欽遵鈔交到部原奏内稱光緒三十三年前撫臣瑞良議覆翰林院侍講吳士鑑奏請銅鼓營同知擴充權限照湖南古丈坪同　成案改爲銅鼓廳撫民同知所有命盜詞訟統歸審理解勘錢糧仍歸義寗州經管另由藩司籌給津貼瑞州府境内督捕事件悉仍其舊義寗州屬之排埠司巡檢改隸該廳兼管刑獄緝捕等因奉旨允准在案疊經飭司會議查銅鼓營在南昌府屬義寗州疆域之内離城百五十里雍正初建城設官將瑞州府同知移駐名銅鼓營轄義寗州之上崇上武兩半鄉東南接本省之新昌萬載西北接湖南之平江瀏陽縱横約百餘里擬以上武鄉二十一二三四五六七八共八都又上崇鄉五十三四兩都並五十五都界牌壠迤南之上五十五都劃歸廳治以宣統二年正月初一起爲銅鼓廳改設撫民同知日期命盜詞訟悉歸解勘排埠司巡檢亦即改隸該廳一切辦公經費應由司每年津貼銀四千兩該處錢糧仍由義寗州經管以期簡便興修監獄並添設件作禁卒捕役等工食統歸上高縣坐支地丁銀内自宣統二年正月初一日起按季支給該廳改爲義寗州屬地將來應即由南昌府管轄考察以昭劃一仍令該廳兼顧義寗州與瑞州府交界之黄岡山一帶緝捕等事以重要公至瑞州府本係簡府應查照會典母庸另添官缺等因其劃清界限民政部查銅鼓營同知雖由瑞州府同知移駐而所轄皆義寗州屬境今改建廳治以義寗州屬上武鄉之二十一二三四五六七八各都東南起八疊嶺西北起金雞橋及上崇鄉五十三四兩都並以五十五都之界牌壠爲適中分界除北爲下五十五都仍歸義寗州治外其迤南爲上五十五都綜計原隸義寗州之上武鄉者爲都八原隸義寗州之上崇鄉者共兩都有半悉歸廳治自係因地制官區分權限起見應請照准並請飭下該撫繪具該廳界址詳圖造具地理報告表户口清册咨送臣部備案至命盜詞訟悉歸審理解勘法部查銅鼓營同知該撫奏請擴充權限改爲撫民同知凡廳屬命盜詞訟案件應如所奏均令該同知審理解勘黄岡山巡緝事宜仍責成該廳照常兼顧至興修監獄添設件卒人等務須加意改良力除積弊俟審判廳成立後再行查照定章辦理該廳錢糧仍歸義寗州經管興修監獄件作禁卒捕役舖兵工食及行政經費各節度支部查改歸銅鼓廳治各都應徵錢糧旣據奏稱該處隸屬義寗州日久糧籍牽連甚難割分仍歸義寗州經管應如所奏辦理該廳辦公經費每年津貼銀四千兩應准由司庫籌給以符原案興修監獄應令切實估計工程銀數報部立案工竣造具册結圖說送部核銷其添設件作标卒捕役舖兵各項工食統歸上高縣坐支地丁銀内自本年正月起按季支給亦准照辦仍令將例支工食細數開列清單咨部備案以憑查覈其改爲撫民廳同知並改隸南昌府管轄老察排埠司巡檢改隸該廳考察及瑞州府母庸另設同通遇有督捕案件免其開參各節吏部查銅鼓廳同知原係瑞州府督捕員缺惟所駐銅鼓營地方在南昌府屬義寗州疆城之内現旣改爲撫民同知又將義寗州屬之排埠司巡檢改隸該廳管轄自應准如該撫所請將該同知改隸南昌府管轄考察俾歸劃一至瑞州府本係簡缺亦卽無庸另設同知通判以符定制遇有瑞州府督捕案件並准免其開參其一切未盡事宜應由該撫隨時奏咨辦理所有遵議銅鼓營改爲撫民廳同知劃定界址及改隸緣由理合恭摺會陳伏乞皇上聖鑒訓示再此摺係民政部主稿會同吏部度支部法部辦理合併聲明謹奏 
本埠新聞 
[城自治公所明年收支預算表] 　○（收入）公益捐九萬五百五十元　船車捐七萬二千六百五元　租息二萬二千八百六十二元　罰欵二千五百三十五元　警費照捐三千一百九十八元　總結十和萬一千七百五十元　（支出）　議事會六百五十元　董事會六萬五千四百五十一元　敎育費四萬一百八十元　衛生清道一萬八千八百八十九元　電燈路燈二萬一千二百五十五元　修築橋路三十二萬六千二百二十元七角五分　應還存借各欵十一萬七千一百七十元　巡警費七萬七千四百四十三元　當值處三千九百五十二元　裁判所六千七百四十七元　總結七十萬四千七百六十二元七角五分　收支相抵不敷洋五十一萬三千十二元七角五分 
[南市商民集議請减房租紀事] 　○昨日南市請减房租同人假西園集議南市請减房租如何辦法方能妥速請衆公决先由代表人沈旭初報告同人等爲英美租界市面日形凋疲由孫劉諸君發起請减房租雖未逹到完善之結果而華洋各房東自願减讓聞風興起者頗不乏人惟南市市面遠不如北市之興旺而近年以來房租亦逐漸增漲故擬懇各房東體恤時艱酌量核减未始非振興南市之一要着倘得日後年盛一年海上繁華由北而南未始非我國商業上之大利想我南市各房東均明逹之士必可早逹目的務望諸君恊力同心各路各叚結成小團體親向各房東求商减租冀可早見成效諸君意見如何請衆公决繼由嚴統庵孫冠仁陳梅村瞿紹伊王立才孫文鑒劉保昌高子雲諸君相繼演說大略均以際此商業凋敗不得不懇房主酌减房租維持市面而尤以瞿紹伊王立才二君演說尤爲切當大致謂衣食住三者爲人生之要著米價昻貴之時地方官長嘗出示嚴禁高抬米價故减房租一節事同一律亦須禀懇地方長官勸告房主减租以蘇商困後由大衆公决各路各叚公舉各業董代表轉向各房東婉勸大衆贊成是日到會者計五千餘人當演說時會塲下忽有三和米店東報告該處一帶房屋係甘商董之産曾向親求越日接得該帳房回函一件略云此間房 
 
 

Page 19

 
 
屋不能减價所有租金不得藉詞延宕辭頗嚴厲惟某商董素具𤍽心對於公益　莫不首先創舉恐此函定出諸經租帳房之手某商董爲所蒙蔽遂議舉定代表先謁某商董商請先减房租爲南市倡以釋羣疑大衆歡呼至五時散會 
[錢業會館允减房租] 　 
　　○滬北錢業會商處致請减房屋事務所函云减房租事諸公𤍽心𤍽力創此不得巳之舉雖未必如響斯應當爲闔埠居民所共認第此舉言之匪艱行之維艱誠如層憲所云必出於産主之自願非由房客之强求現聞自尊處提倡以來漸得效果當此市面困難在巨商豪賈或不至計慮及此而食力之輩比屋而居一家數椽僅蔽風雨能减房租一分彼等即受一分之惠庽善於租在産主當亦欣然樂從諸公旣辦此舉務於此等處着眼敝業房産未居多數祇有鐵馬路錢業會館西首懷安巷住房數十　工堅料固人所樂居原定租金本己小於他處此次迭承函商又不得不格外體恤公議自本月爲始照原租酌减一成以爲諸公臂助異日市面興旺商賈麕集再圖酌辦何如 
[漢冶萍煤鐵廠礦公司開會紀畧] 　 
　　○漢冶萍煤鐵廠礦有限公司於十七日開第二届股東常會股東到會二百五十二人首由辦事員楊綬卿陳述開會緣起次由協理李一琴代表盛總理報告工程并請公决數事（甲）輪駁應否另立公司主另立一百五十四票主輪駁歸招商局辦者四十八票公議以多數另立公司爲準（乙）查帳人應否另舉公議另舉投選舉票馮曉卿得一百零七票邵子愉得七十七票當選（丙）查帳董事應否改一年爲二年議决查帳人以二年爲期者七十票多數贊成次由領袖董事王子展報告董事會成立後歷次會議情形次由查帳董事報告本届查帳情形至此巳五句鐘宣布散會 
[醫界勸除烟癖] 　 
　　○本縣田大令日前照會各團體助理禁烟事宜己誌前報兹悉醫學研究所業巳派人調查内地醫生有無烟癖凡在租界各醫生函請費訪壺徐馥蓀薛逸山張星若黄幼田顧渭川諸君四處調查如有醫生及家属吸烟者勸令從速戒除母再自誤 
[崇海同鄉之進化] 　 
　　○旅滬崇海同鄉昨日午後二時在城内船舫廳開會集議商學各界到者甚衆由祝動甫發議謂崇海同鄉會成立之初各同鄉均踴躍捐欵樂觀厥成嗣因在會各員各存意見致進會之人日少經費亦隨之日絀且邇來同鄉中人或有細故往往有好事之會員擅用崇海同鄉便名片送官請究此等情事業巳屢有所聞但彼此均是同鄉非會員所能仗勢欺侮以故人言藉藉於同鄉會名譽頗有損礙今擬環請會長速除前項情弊以重鄉誼是否可行請衆公决簽允是時到會者全體贊成簽名而散 
[總會即是賭塲] 　 
　　○劉德新等近在羣仙戲園後面平望街四十六號屋内開設總會前日具禀老閘捕房請給執照捕頭以華人開設總會無非借名聚賭會友亦人類不齊昨特派探劉森堂沈阿岳同往調查各會友住址職業並有無聚賭情事禀候核奪 
[巡士自由舉動之荒謬] 　 
　　○浦東六灶人湯簡興控傳夢生姦拐其姊仁仙並捲取值洋四千餘元之衣飾逃匿閘北等情巳詳前報兹悉當時湯偵知匿居之處未曾報局即邀四路三區落差巡士汪炳南前往提人並將房内金珠首飾搜取一空亦未如數解局昨經四路分局黄正巡官查悉以該巡士不應帶同原告擅自提人並入内搜查贓物此等舉動實屬荒謬巳極因特傳諭該區顔副巡官著將當時解局情形詳細禀報以憑核辦 
[貨船遇盜續誌] 　 
　　○船户徐秀全裝載經絲在莊家涇河内遇盜巳紀昨報兹悉該船户被刦後即訴明三十保五圖地保朱顯文囑伊報縣該保置之不問是以由該船户自至上海縣署報請勘緝旋奉派委水利廳孫少尹乘坐救生局小輪於前日午後下鄉勘騐據該船户徐秀全禀稱十三晚由南潯來滬忽遇匪船搶刦盜黨均是外路口音至十四日小的往告地保一味推諉不肯報案是以自行禀報少尹得禀即至船上勘視一週並無形跡飭候回署禀覆田大令再行核示 
[商團赴松打靶] 　 
　　○商團公會於十六晚七時發給子彈劵當塲奉司令部命令准十七日邀請全體隊員往松試靶是晨七時一律戎裝携械齊集操塲會同登車又聲明今年打靶本有兩期今因天氣寒冷併爲一期比較兩排計十粒打靶贈彩亦於是日評定分數後再擇日開特别大會至本届常會仍於二十日晚舉行 
[匠頭朦領執照] 　○邑廟豫園湖心亭茶肆主近雇頭黄慶記添造水閣黄在是處巡警局朦領修理執照興丁後被自治公所路政處查知業巳釘椿十餘根佔出湖面五六尺有違定章立飭四舖地甲傳該匠頭到局究罰示儆 
[城内]  
[禀請驗傷] ○沈陳氏昨將伊夫沈松濤抬至縣署喊稱丈夫被秦阿東兇毆受傷恐有性命之虞爲此抬案請驗至秦阿東巳扭至南三區巡警分局收押等語當奉内諭着即補詞候驗並候巡警局將秦阿東解案訊辦 
[道批二則]  
　　○陳子藩禀批此案前准護理寗紹台道移復戚桐芬查無回姚匿居情事前經札行該廨嚴飭原保著交以憑質訊核斷在案據禀前情仰會審官寳令速遵前札辦理具報毋任拖延切切抄黏并發　丁其昌禀批此案現據　楊氏來禀批縣飭查訊理情形應俟復到核辦飭遵 
[官事]  
　　○浦東塘工善後局董事謝源琛農業學堂總理顧言　江海關巡工司文案候選縣丞札隆阿　福建南台華洋同知姚步瀛　請補丹陽縣知縣鄒壽祺昨均到道禀見　南洋淞滬巡防營管帶鄧鳳林禀知出防日暉港公防駐紮 
[南市]  
[造屋違章]  
　　○滬南鹽馬頭盛姓家近因造屋領　興工兹被自治公所路政處查知所立柱脚並未照章收進立傳匠頭黄森記到局詰問旋將作夥方春祥傳局飭令罰洋二十元充公示儆 
[拖累保人]  
　　○聚暨木行夥顧松岩前將放出帳目私自收回用空洋二百八十餘元由執事喬如松扭控工程局奉判交保限理迄無保人挺押不睬昨又飭傳薦保泰來槽坊執事李季貞至案復訊供由同業萬元坊夥朱嘯林託爲轉保裁判官謂汝有保証書斷難辭咎判令交保帮理顧改押下等押所 
[巡丁獲賊]  
　　○大逹馬頭巡丁頭目廖清泉查獲行竊搭客某氏婦鏡箱之積竊王阿福解至工程局訊實判戒責二百下鎖示馬頭三天期满再押三禮拜贓存候失主具領 
[飽受虚驚]  
　　○前晚黄昏時十六鋪洽興街陳姓有焚化冥鏹化冥鏹延及床帳幸由衆隣帮同 
 
 

Page 20

 
 
撲滅不致成災然巳受驚不淺矣 
[閘北]  
拐案無憑○李陽友前日被匪拐失六歲之姪名小丫頭楊福興亦被拐失六歲女孩因陳阿二情有可疑扭控四路分局經黄正巡官詢無實據一併斥退 
久假不歸○朱金和控戴明生於光緒三十四年份借去洋三百元延不歸還昨經四路分局黄正巡官傳案審訊戴供金郁卿前將方軍抵押朱處係由小的代書筆據是實巡官以金住居租界判戴交保飭朱赴英公廨禀控 
追還　價○江北人彭元和前向顧實才購買東洋車一輛計價洋十四元分文未付昨被顧扭控四路分局經黄正巡官判彭交保限年内歸還如違提究 
拍賣抵租○干鑄前在四路分局控告房客李潯舫積欠房租判將屋内生財器具發封在案昨干禀請啓封拍賣作抵巡官准之 
[英租界]  
起火可疑○山東路慶雲里華興洋雜貨號起火一事巳屢紀前報兹由捕房特派專理火政之九號西控目前往查得該號保有火險銀一千五百兩殃及之比僯彙豐旅館亦保險銀一千兩該旅館係公記殘舊址公記於西歷本年四月間亦曾起火且查該旅館起火之日棧客祇有一人情甚可疑業巳禀請捕頭轉請公廨出單傳訊 
體卹巡捕○英美總巡卜羅期君以現交冬令天氣嚴寒所有夜差各華捕深夜在差未免寒冷昨特通諭各捕房捕頭飭令每晚派人挑送熱茶以便夜差各華捕在途以飲報請驗屍○前日有一年約四十餘歲之某甲至六馬路玉壺春茶館内啜茗忽然倒地猝斃由該茶館值堂人投訴老閘捕房飭控將屍舁入虹口斐倫路驗屍所飭保報縣請驗又六馬路松盛胡同口昨有一乞兒自縊身死由捕查見回禀捕房飭探將屍車送驗屍所亦請　令相驗 
混搭銅洋○德領事署西　某甲昨持五元鈔票向南京路義豐泰烟紙店兑換因有銅洋一元向掉不允甲即投報老閘捕房飭探沈阿岳協同一百三十六號西探往查並令該店賠洋一元了事銅洋帶回捕房銷燬流氓訛詐○竊犯王之江昨經總巡捕房釋出後即被流氓徐阿林遇見以王帶洋兩元希圖訛詐適被包探顧阿根撞見一併拘入捕房押候解究 
查獲眞贓○張阿福竊浙江路陳餘昌家橡皮包車一輛昨被包探顧阿根查獲拘押捕房候究 
母女捲逃○陳諸氏巢陳氏母女因犯捲逃案昨由匯四捕房將兩氏查獲轉送公廨發交官媒看管候訊 
巡捕怨命○法捕房一百六十三號華捕李召雲不知因何寃仰昨晨至英租界新關碼頭投浦圖盡當由九百二十四號華捕督見當卽救起送入福州路總巡捕房經捕頭詢明即用電話知照法捕房派探將李帶回騙子瘐　○甬人徐恆昌因騙取鄭洽記全昌成等家大土衣物前經包探李星福將徐拘解公堂訊實判徐枷示一月再押西牢兩年在案兹因在押病劇送請醫院醫治無效巳於前日病斃當經捕頭傳諭十三圖地保徐惠卿查無屍屬由捕房給洋八元着即買棺收殮舁往義塜掩埋 
勒速繳租○英商中和洋行控河南路四百四十七號南昌外國木器店不付房租銀一百七十七兩昨由公廨寳讞員准飭差探協往傳諭着於五句鐘内將租如數付清如違將屋發封 
失竊古畫○北京路十七號楊雅涵家前日失竊古畫一軸值價甚鉅昨投捕房報請派探查緝捕頭允之 
竊賊銷贓○王金仁竊取四川路沈阿華家洋鐵水落等物携至法租界圖銷當被二十二號法包探查獲拘入捕房詢明奉飭送至福州路總巡捕房押候解究 
[美租界]  
緝獲拐匪○匪徒董長泰因拐密勒路七百廿八號薛海龍家小孩被控昨由中西探緝獲解送捕房押候解廨訊究 
妾媵捲逃○婦人葉張氏昨投捕房訴稱夫弟葉某之妾陳氏由蘇捲逃來滬匿居天潼路桃源坊内請爲提究捕頭諭氏赴廨具控出牌提訊 
串竊棉花○金裕順與妻周氏同在某紗廠做工近因串竊廠内棉花被捕查獲拘押候辦 
違章被拘○住居舟山路之祁阿昌昨日違章燃放爆竹由捕拘送捕房押候核辦 
索債扭毆○張章氏昨向張阿如索債在途扭毆被印捕併送捕房禀候核辦 
包探獲賊○孔阿二王阿三昨竊某棧芝麻陳阿元徐福根竊吳淞路某姓衣服先後被探查獲拘押候辦 
[法租界]  
總巡回滬○法捕房總巡麥蘭君於本年春間　假回國結婚業巳事畢偕仝夫人來申即詣總領事署禀見並遍謁庽滬法國紳商兹又帶同譯員至洋務局拜會滬道　觀察茗談片刻旋即辭回 
殃及比隣○法馬路祥泰洋貨店於前晚三時起火殃及貼僢杏林春戒烟藥店等房屋三幢 
店鋪受騙○前日有口操寗波晉之某甲突至英界西洋涇橋河浜某貰器店内聲稱法界瑞福里某姓家因有喪事向租麻布洋布孝衣八件並材罩一口該店中人信以爲眞當即交彼領去迨翌日往取始知被騙即倩沈阿五投報捕房請爲查緝 
甫有眉目○楚人楊炳臣因將烟葉向戚森低押鉅欵不贖控奉公堂收押經年案未了結前日原告復又投追並稱楊巳挽人關說先交五千兩餘候出外料理等情請示核辦楊供雖由董事等婉勸先還五千然現下祇能措銀三千尚有二千須俟出外方可算措判楊還押着先交三千兩餘准人銀兩保出外調楚 
調查章程○傅鴻昌因定購過文俊陳竹賢等麵粉不出紏葛涉訟迭由公堂審訊判候查明公司章程再行訊斷兹捕房報稱所定華興公司之麵粉係過等經手並不與傅接洽須仍由過等往抄章程判候查明各麵粉公司章程再行傳案核奪 
海上閒談 
[錢業中之大蠧]  
　　歷來錢莊倒閉。往往各股東大受賠累。或至追押家屬。或竟查封家産。而帳目不清。騰挪中飽之經理人。苟一旦身被逃逸。即可逍遥法外。及風潮稍定。仍復出頭露面。從容從事於社會上之事業。而人亦不復再問。天下事之不平。孰有甚於此者。竊謂地方官不於此等作弊圖害之罪魁禍首。嚴追究辦。恐將來各錢莊。終無策以善其後也。 
來函 
愼食衛生會來函 
啓者本會開第八次會議由會長伍侍郎提議一緊要問題（問辫髮於衛生是否有碍）請諸君各抒巳見於十二月初一日九次會期時公决借占輿論如有反對剪髮者儘請詳論理由亦無不可外埠通函請寄上海德福里本會事務所彙收又此次會議有丁君福保詳論傳染病之警告徐君粹庵討論胃之養生法容俟二君將原說述録再行刋布 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[編制局校訂新刑律意見書]  
　　爲校閱刑律草案敬陳管見事宣統元年十二月二十三日准軍機大臣片交本日欽奉諭旨修訂法律大臣會同法部具奏修正刑律草案告成繕單呈覽一摺著憲政編查館查覈覆奏欽此旋據法律館將修正草案排印成書咨交到館職等詳加校閱大致備引京外各衙門簽註逐條辯答凡關於倫紀名敎均較原定草案加重一等維持於新陳遞邅之交用意深遠而徵諸輿論於本案之實行仍不能無疑議者試就左列以解决之一曰禮敎尚書大禹謨云明於五刑以弼五敎註弼輔也此爲刑敎並論之始旣云弼敎則禮爲先而刑爲輔其義顯然昔孔子析禮與刑異同之辨一見之於論語卽有恥且格之說是再見之尚書大傳推原占今刑律省繁之理所謂有禮然後有刑也三見於孔叢子仲弓之問其詞旨與大傳同草案於姦罪一章未列無夫姦罪名頗爲議者所指摘甚至有訾爲昧人禽之判者查舊律和姦無夫之婦罪止杖八十卽例文加重不過满杖在五刑爲最輕之刑保全名譽人之恒情自原告之一面言因帷薄不修而自陳訴於訟庭則巳損之名譽不可復自被告之一面言名譽一損洗濯無由從兹甘蹈刑愆必有大於犯姦者夫刑法之用譬諸藥石藥石之投純視乎疾之重輕若其疾並非藥石所能爲功自不能不别籌療濟之方犯姦之行爲全恃平居之敎育固非刑罰可獲效也議者謂禮敎爲民之秉彝吾國數千年來治國之大本非各國所能企及不知禮敎乃天生斯民不可須臾離之物小之爲飲食敎誨大之爲朝廷制作是六合之廣幽獨之微無不賴禮敎彌淪貫注於其間非一國所得而私特彼此相沿之風俗不同耳禮敎之程日高則刑罰之用日省斯無背刑平國用中典之旨如欲執刑罰之轡策迫禮敎之進行試問自居何等豈我夙秉禮敎者所宜出此也此禮敎問題可解决也一曰人權歷觀各國進化之理均由家族主義而至於國家主義國家主義者卽保護人權是也誠以人生於世與國家有直接之關係故亦稱曰國民對於國家有應盡之義務國家對於國民有應予之權利然人權之說並非始自泰西按康誥稱於父不能字厥子乃疾厥子在刑兹無赦之列白虎通亦云父殺其子當誅何以爲天地之性人爲貴人皆天所生也托父母之氣而生耳王者以養長而敎之故父不得專也凡此均天賦人權之權輿特後之人罔知誦言遂令古義湮晦耳極國家主義之利國步縱底於艱危而羣策羣力可漸圖恢復不至受滅亡之實禍充家族主義之弊急公奉上不敵其自私自利之心且有執撫我則后虐我則讐之說視易姓改朔爲故常民氣消阻振起無由未始非宋元以來空談名敎之流有以中之也今草案除對於尊親有犯特别規定外凡舊律故殺子孫干名犯義違犯敎令及親屬相毆等條概從删節其隱寓保護人權之意維持家屬主義而使漸進於國家主義者用心良苦夫保護人權乃立憲之始基議者不察痛事詆諆其反對刑律乎抑藉反對刑律以反對立憲乎德宗景皇帝諄諄以立憲誥誡中外薄海同欽逮我皇上入承大統疊次儆戒廷臣克成先志凡與憲政有關繫者在廷百寮應如何兢兢業業集合衆志俾底於成乃堅持舊說以爲排擊之資試問何以慰先帝在天之靈也此人權問昰岢解决也一曰條約在獨立之時謀内部安寗易當分立之時對外部競爭難此理之顯而易見者也泰西自十九世紀以來爲各國角逐權勢之時代而均一權勢舍兵力法律二者之外别無良策以故近今各國於軍政之經營法律之編制孜孜不怠幾有日趨於大同之勢此尤實例之信而有徵者也中國株守故轍因循至今外交失敗不勝縷舉推原其故未始不因兵力之不完法律之不一有以致之庚子而後創鉅痛深猶幸英美日葡各國商約均允於刑律改同一律之後各國棄其領事裁判權爲吾國謀者正宜藉此蘇息極力綢繆以爲亡羊補牢之計乃議者以爲收回領事裁判權决非刑律一端夫條約非他藏之盟府誓若山河所以堅彼此之信守者也未列條約則巳旣列條約則不能不力求實踐未議修改則己旣議修改則不能不力求合轍今於危急存亡之秋而猶爲此自暴自棄之說是誠何心豈欲以二千年相沿未適用之成規爲統制羣雄之良法耶歃血未乾盟言自食萬一各國從而生心則領事裁判猶爲未足一變而爲渾合裁判如上海之會審公堂者然是幸而爲埃及不幸且爲朝鮮之續矣此條約問題可解决也以上三種問題解决則本草案之必應如此修訂可斷言者職等疊次公商意見相同用敢合詞披瀝上陳其餘各條之應行修正者一併簽出又原案附則第一條因刑之範圍較寛擬另輯判决例以資援引尚屬可行應由本館另行擬稿呈請具奏頒行至單行法之辦法似非統一法制之意如届新刑律實行之時敎育及警察等項尚未周備臨時酌量情形另輯暫行章程以資補助本無不可現在無須逆臆預定所有第二條聲明另輯單行法之處應母庸置議是否有當伏候鈞裁謹呈 
[董科員答勞議員論新刑律（續十二日稿）] 　　假令孀婦自願隸身樂籍官不能不允其請誠如公言是但知糾正踰閑蕩檢之私德而不知適以助長明目張膽之淫行明刑弼敎之旨固如是乎又現行刑律亦有孀婦自願改嫁之文初未聞定例之初有議其侮弄孀婦者漢卓茂云律設大法禮順人情實爲千古通論柏舟之操貽芬彤史然非可責諸志趣薄弱之八所賴國家宏女敎以植初基設旌門以勵守壹風範攸彰勸揚斯在必謂垂諸刑書克裨陰訓末矣試觀泰四各國無夫姦雖不治罪而從事於宗敎慈善醫業及敎師各職務者貞媛節婦爲多其明証也 
　　勞君曰新刑律有云凡對尊親屬加暴行未至傷害者處三等至五等有期徒刑或五百元以下五十元以上罰金子對父有犯而科罰金殊所未解 
　　答曰罰金之與自由刑不能比挈重輕各國設此刑制之理由因人之重視財産甚於身體生命容有僅科罰金其懲罰之效較自由刑爲速　是以權衡犯罪之事實定入例内以憑審判官之臨時採擇質言之即刑事政策也勞君此議蓋誤會舊日父子共財而發查大清現行刑律别籍異財條有云祖父母父母在者子孫不許分財異居其父母許令 
 
 

Page 27

 
 
分析者聽細繹律意乃寛和之父子共財非嚴正之父子共財也在眞正共財之時子對父有犯審判官致昏瞶糊塗科以罰金責償其父然在非共財之時亦向無不必科以罰金之理又東亞重家族團體主義泰西重個人主義二者各有所偏以吾國立憲而論應保守家族團體議義而提倡個人主義斯爲上策若鼓吹一人之私見非惟去立憲之宗旨愈遠而與大清律亦背馳也（按共財制度關係民律非數語可以解决擬另撰論說以供採擇） 
　　勞君曰試問新刑律頒行收回治外法權果能操劵與否應令編纂之人任其責 
　　答曰治外法權乃指外國君主皇族使節軍隊而言是永無收回之理若領事裁判權果能法律美備審判廳訴訟機關完善亦無永不收回之理查英美日葡四國條約均定明中國法律如能與各國改同一律棄其領事裁判權初次開館諭旨即令案照交涉情形是朝廷以統一法權期諸條約而先皇帝復以修訂方針頒諸綸渙若從事編纂之人不能盡編纂預備收回領事裁判權法律之責任是爲違制是爲溺職方今時局日迫艱危正宜羣策羣力以翼挽回乃意像之中預爲設定一萬無挽回之觀念以消阻衆志是則何貴乎改條約修法律更何貴乎立憲法開國會 
　　竊謂今昔遞遷是生因革趣舍之道要在從時法律之與立憲相爲維繫必應變通盡人而知無待喋喋勞君之以保存禮敎爲主實深景佩第就右之爭點如專在事實則新律舊律無判豪銖不妨執芻議以詮釋之若所爭在意見也則非鄙人所敢知矣 
　說 
[俠小說盜俠　（二十九）]  
　　魯賓阿德之思。思羅蘭也。當魯賓阿德病劇之時。譫語亦呼羅蘭不止。至今日病勢大瘉。則嘿坐閉目。瞑想羅蘭之狀態。如是者至於一來復之久魯賓阿德自念不得羅蘭之書巳及兩月。乃不知何故吾雖有恙。亦决不之告。免其煩慮。亦滋爲佳事。思旣。忽見侍者福克森怱怱行入手持一函投諸魯賓阿德之手中。魯賓阿德視之。則羅蘭之書也魯賓。阿德得書至喜。開函至於手顫。視其書曰。 
　　我至。親極愛之魯。賓阿德鑒我。我當作書之時。至不願以惡消息語君。令君。煩懑然事勢至此。不得不以吾之寃苦。悉訴諸君。且請君勿爲我懑。吾之。抑塞蓋天命也。自邇日至今。吾所受之寃苦。幾於塡胸塞吭。並此地球皆不能載。而吾皆强忍不言。至於今日。吾不得不言矣。彼獰狗自成禮而後。初尚禮待。繼則漸現媟侮之狀。至一星期之前。彼竟屏吾居於外室迫吾爲至賤之役。視我直同婢僕。且時以惡言相聒。暴戾恣睢。無復人理。吾之一身。本不足惜。父母生我一身。即迫我一入於死綱吾亦無所懟恨。所不能决。然舍。棄者。惟君一人。今致書於君。備言所苦。恐自此以後。永無相見。之日矣。彼獰狗之見待。酷楚至極。至於吾母病劇。亦禁閡不聽歸寗。吾於此時心。同死灰之冷。無復他。冀所冀。者君歡樂悅懌。勿聞吾事。而心痗。吾即死樂也。嗟乎。吾親愛之魯賓阿德。今生巳矣。努力自愛。或者見諸上。帝之旁。耳君最。愛之羅蘭惠。而根上。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
