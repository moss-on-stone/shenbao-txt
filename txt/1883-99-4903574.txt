# 1883 - 99 - 4903574

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣縮小以便行篋携帶並務求點畫分明俾閱者不費目力此固久爲海內文人所賞鑒無待贅言茲又將圖書味根錄飭工照印其字雖較原本略小然仍縷晰條分無論童叟卽燈下亦堪彼誦兼之紙色潔白墨光濃淡相宜裝潢亦極精雅現約於三禮拜後卽二月二十外當可出書欲購者祈屆時至三馬路大禮拜堂南首申報館間壁申昌書畫室購閱各外埠由賣報人代售此布 
[論害人之窟宜禁其尤] [  不識時務人來稿]  
　　浙省武林之西湖名勝甲於中國本各聖湖又名西子湖而南宋時則名之曰銷金鍋蓋以高宗建都於杭宮殿　　吳山之巓士大夫則皆於公餘之暇遨遊於六橋三竺之圖穌曰二隄一望如線而緑楊夾道低蘸春波一棹凌風隨波容與天色朗爽則曰睛湖白點跳珠則曰雨湖夜光皎潔則曰月湖冥冥漠漠則曰烟湖遊人之往來者日益衆冠裳之薈萃者日益多於是歌樓舞榭畫舫笙簫曲院雛姬爭妍鬥麗凡商賈仕宦至其地者莫不罄其所有樂而忘返無論郭家之金穴鄧氏之銅山但入此鍋鎔化無迹故其命名若此是亦警覺迷人之棒喝也吾竊以爲南宋時有銷金鍋今亦何嘗無銷金鍋卽就上海一處而言獨非洪爐大冶足以銷天下之巨金者哉夫上海本海濵小邑耳自通商以後商賈輻輳風氣日開其足以銷金之事亦日益多其烟館林立誘人墮入迷途酒館星羅使人恣其饕餮與夫戯館茶館一切遊戯之所無益之費不及悉數第就妓館一項論之其銷金爲何如者蓋西湖之所銷者多係巨金上海之所銷者則并零星金屑而亦羅掘靡遺焉則其爲銷金也尤甚矣上海妓館名色不一書厲長三之類猶爲碩腹大賈及巨紳紈袴之輩所涉足雖曰擺酒十三番出局三番私房下脚在在阔綽然入其中者類多有錢可用之人卽異日金盡囊空不堪回首誠亦不足深惜若么二則價較廉品稍亞矣其間店家之夥署中局中之司事等或戀戀於此則所銷之金雖已不巨而尚不爲零星也至花烟間而品斯下矣凡出入於其間者大都下等人物携數百文博一刻之徜徉短褐不完者亦時或一至然而胼胝食力之輩則尚不敢涉足也爰又有一洞天等處廉之又廉之地使若輩杖頭財主亦足以尋花問柳於其問是則已無不入網羅矣然而店夥中之學徒小夥入長三么二則無此大宗閒錢至花烟間則尚恐動人譏評有所不敢等而下之更無論矣若輩之金疑於無處可銷而目下則又有可銷之處曰東洋茶舘東洋茶館其名則曰啜茗之所其實則無異幽會之塲泡一壺茶爲價不過一四開間有更廉者而以東洋妓女爲堂倌任人調戯恬不爲怪有中意者卽不難立時歡會其價則廉其事則便其地則僻靜其名則尚雅馴自有此等東洋茶館以來毛頭小子之受其害者實已不知凡幾竊以爲此事大可加禁焉何則日本與中國通商而縱令妓女流入中國亦係日人之恥前者曾聞日官有言及此事者現在駐高麗之日使亦致文於本國外務大巨以爲此事有損國體亟宜禁止登於高而有損日本國體者于華而無損日本國體乎是則禁之正所以重日本其宜禁一也上海烟館前有女堂倌嗣經華官照會西官一律禁宜禁三也夫日人之在中國何業不可爲而顧開此茶館專用妓女以爲堂倌而招生意此其業亦甚卑鄙齷齪試觀與中國通商之國何限何曾以此等事業爲利益均沾之計西妓上海亦有之然不若東妓之多且亦不若東妓之易于作合殆不過供西人之無室家者聊代客妻而不若東妓之多而且監也然則　事也不特華官宜禁之日官宜先禁之如日官無意於禁則華官不妨照會日官一同禁止亦如禁止女堂倌之例如請中國之女堂倌可禁而東洋之女堂倌不可禁安有此理也哉 
[英兵船數]  
　　○外國新聞紙載有英國兵船數目亟錄之以供衆覽據云西歴一千八百八十二年年底截止查英國兵船共有三百四十四艘各該船之砲大小共有二千零二十尊兵官水手共計三萬七千一百六十六人水師兵八千二百七十七人此總數也若分數之則在英國境內往來者計五十六艘砲三百四十八尊兵官水手四千二百零九人兵士一千三百十二人其停在本境各口岸者計一百十八艘用砲七百四十九尊兵官水手九千五百八十三人兵士二千七百九十二人分往各國者計三十艘砲一百六十四尊兵官水手五千零念五人兵九百念四人其駐泊屬國者計一百零一艘砲六百念二尊兵官水手一萬三千七百三十三人兵二千六百七十二人爲他事者計三十八艘砲一百三十七尊兵官水手四千六百十六人兵五百七十六人 
[朝鮮王諭八道四都]  
　　○王若日從來治化更新先期破除成見我國世貴之風相沿已久貴族則支庶蕃衍事育無資賤士則地望寒微屈抑終古熾昌雖切佑啓維艱予甚憫焉今當通商交涉伊始凡官紳甿隸之家皆許其阜通貨財以臻富庶農工商賈之子亦准其厠身學校而慶同升惟視才學之何如不問出身之貴賤其在官之虛糜爵祿無補國是者尤須應時振刷自勵庶成一道同風之治而寓揚清激濁之權將此通諭八道四都知之 
[鐵路傳言]  
　　○北京西人致書於字林西字報言傳聞近來中國擬創造鐵路一條由西山煤礦通至三角田製造局此乃小試其端若見爲便益必將冉爲擴充也按西人郵傳若此末知確否姑照錄之 
[馬星風信]  
　　○福州西字報言正月念四日馬尾地方有風颶之災兩渡船同時遭風覆沒計溺斃二十四人其屍首之撈獲者數具餘尚不知下落悉隨波以去葬於魚腹中矣 
[京都賽馬]  
　　○寓中國北京西人今年春季賽馬之期兹悉已定於三月十四十五兩日第一日跑六次第三次之彩係總理衛門所贈計銀一百兩先到者得次到者得洋二十元係由跑馬會中發給此次須馳驟六里第二日亦跑六次第一次之彩乃總稅務司赫君曁海關所贈係銀杯一具値銀一百兩然須兩番跑馬皆屬捷足先登方可得此彩物也其第三次之彩亦係銀杯一具値銀一百兩乃美國及日本兩公使合送想屇期驊騮載道士女爭觀定有番𤍠閙也 
 
 

Page 2

 
 
[京師要聞]  
　　○前報停止分發一節兹又得京師友人續信述及凡外省自道府以至從未停止過班分發乃去冬孔給諫疏請奉　旨允行者也本年正月杪又經張幼樵副憲奏陳停捐善後事宜并及停止直省分發人貝遇班指分捐免保舉呈請驗看帶領引　見均請　飭下限二月底爲止一律停辦以十年爲則期滿冉行議准施行已奉有　諭旨飭部照辦故目下已經報捐人員有功虧一簣者無勿飛渡重洋有皇皇如不及之勢也 
[嚴禁香會]  
　　○吳俗佞鬼尤結佛緣每年香會四季都有於二月間麕赴天竺者尤多謂之朝山香頭斂錢香客畢集鳴金開棹旗旛招颭儼如官舫模樣前經譚護撫憲嚴飭各卡截回此風頓殺近又故智復萌故前日吳縣陳邑尊出示申禁大略謂迎神拜佛不過爲會首斂資其流弊不可勝言况招搖河岸卡不爲詰往往有盜舟僞作香乏偷渡者苦口婆心諄諄誥誡想　　者氓與夫粥粥之雌當可猛省回頭而恍然於舉頭三尺之有神明矣 
[甄別攺期]  
　　○蘇撫衛中丞日前出示定於十三日甄別紫陽肄業諸生兹悉已攺期於二十四日扃試緣試院中須畧加修葺一時未能竣工由監院師臺禀請攺示也 
[藉屍圖詐]  
　　○前報載漢口郭家巷正街某車行主人將出店掌頰該出店抱愧自盡屍停行內經報官檢騐云云當有屍姪兩人各已在庠意欲恃勢挾制當官未驗屍時遂向該行云欲不經官須出銀三百兩以作用費棺材須用花板衣用綢綾殮後延僧一堂齋醮四十九日方可歇手車行主未允故報官檢騐是日値縣官無暇委捕廳帶同刑仵書差代騐仵作騐報之際稱實係服毒白盡尋姪乃跪禀實有二傷一在脇一在頰當經官諭爾等讀書人須自愛不可無中生有再四婉詞開導並飭裝殮兩姪見事難　意一姪竟跳臥棺內宅欲懇請復騐捕廳勸之不遵當將屍姪與行主帶回詳請邑尊裁决柳邑專照詳問屍姪云爾叔屍已騐過實無傷痕據爾禀有兩傷懇請復騐旣如此可將實有兩傷之結具來本縣明日當爲爾覆騐否則何用多費周折該兩姪未允具結官卽怒加請飭謂似此明　掯勒該兩姪方垂首無詞柳邑專斷令飭差督殮抬回安理不過將材另換稍好之具其有隨來各屍親着按名給發盤川回家事遂了結云 
[多言必敗]  
　　○甚矣言之足以賈禍也其在詩曰莫捫朕舌其在書日惟口興戎古之哲人何如是其詳且愼耶今則不然以便佞爲多能以嘲謔爲得計因此而賈禍者豈少也哉某甲之事猶其顯焉者也某甲者居皖垣之白雲坡年二十餘設肆　河街頗可自給娶一婦年亦相若雖擅穠李之華示兆徵蘭之夢而琴瑟靜好從未聞嘻嘻嗃嗃之聲甲有姊嫁於離城數十里之鄕歲時伏臘輒一歸家藉以道寒喧陳契闊固家人之樂事也今年人日甲姊又携女入城慶賀新年甲夫婦見而喜曰阿姊來矣於是磨刀霍霍殺雞具食且留姊宿　桓數日一日姊忽見甲婦與一人並坐笑言傅晷其人始去姊卽問曰頃與語者何人也婦曰是我葭莩親頃來探望耳姊心疑之越數日其人又來婦與之言笑如故其人去後姊又謂婦曰旣有戚誼來亦何妨然有事相商何不往肆中見我弟也且男女有別瓜李之嫌不可以不防婦聞言無以自曰又恐爲夫所疑遂吞洋烟而死姊見婦之爲己而死也恐其母家聞之必不肯罷又恐弟歸家而不見其妻必無好面目相向轉輾思維惶急無措亦吞洋烟而死迨甲聞信回家則死者已不可復生而妻黨姊黨紛紛而至閙作一團旋經隣人訪巒令甲出厚貲料理棺殮始得寢事甲與人言及此事未嘗不歎息痛恨於姊之饒舌也 
[九江官報]  
　　○新任德化縣金雨鄕明付於本月初六日抵潯因前任葉邑尊尚未出署故假嶺南會館爲行臺隨於初八日已時接印云 
[寗波失火]  
　　○月之十一日下午寍波南門外划船塲地方民居失愼幸長安水龍分設下駕橋相離不遠聞卽往救得以撲滅僅焚去小屋四五間云 
[茶樓毆客]  
　　○揚州教塲茶社之盛實勝他處茶博士無不偃蹇待客月初某茶社有三人於午後入座啜茗社中以其生客也遂懶於應酬三人巳不能忍迨啜茗旣久呼買點心始則不答繼則厲聲應之良久不至及催至則已冷不可食三人怒駡之茶博士亦反唇相𥡳一年少者起揮以老拳博士亦對打旁人相與解勸三人者狼狽而去未及暮而縣中快役立至將茶社中人一併拘去每人重責八百板不准開張並諭各茶社不得再萌故態次日訪之始知三人者乃過境某觀察之官親也夫浮蟹眼於一甌試龍目於七椀此固雅人深致乃身爲博士者慣以白眼待響抑何股風景乃爾．妒 
[火警類誌]  
　　○金陵閘迤南一帶廣袤一二里間以租菜爲生者十居八九竹籬茅舍紙閣蘆簾雜以花木清華陂池掩映令人時動春初早韭秋末晚菘之想每當烟雨迷離之際所謂南朝四百八十寺鐘聲不知若遠若近但聞鷄晨犬夕歸畦緑滴半樹烟霏誠一幅查花春雨之天然圖畫也二月初六日該處火爲忽集凡以草代瓦以茨爲椽者一經封姨刮過悉爲灰燼幸桃花源裏別有天地尚不致貽害東西隣云初七日下午秦狀元巷內李光明家忽鳴鑼呼救火頭已出屋矣該處爲闤闠密稠之最水龍輻輳搶護者尤爲出力鬱攸氏亦卽望而返旆查李光明實旌德縣之剞　氏亂後以其藝投金陵書局爲作頭得以博鋟本較善之譽昨者之役其不爲祖龍氏之拉雜而燒之者殆天之未欲喪斯文與又西南鄕之粥米由係某富室所用以媵女者也計田有二百餘畝旣膏且腴租入水旱無缺秋收旣過聚其粒而囷之於莊俟得價則售使售者就莊自取已可以省轉運之煩今正因霖雨米穀陡貴該莊已與某米店成交矣尚未平量斗斛也乃前日忽爲祝融民攝去一如項王之燒敖倉云又某甲家住鼓樓街之寶塔巷性機警相稔者知其有烟霞癖也故往往於深更夜靜之時轍敲月不之門聽淳于髠之雄辨高談以爲快甲亦時爲優盂之說一經欠伸謦欬無不從容畢肖如見其爲人以此門外之屨常滿然甲勿厭也前日甲與數烟友深宵忘倦就榻上此呼彼吸不覺東方之旣白怱怱分散甲送之門詎客起時蚊帳脫鉤垂在琉璃罩上着火便燃延燒遍室迨甲鍵門回寢火已封門如蕪蔞亭之對灶燎衣欲入不得甲一時倉皇失措口不能言幸家人聞聲急起擊器呼救救未集而三間書屋架己落而火已定矣蓋書屋係西偏之小舍無挂無碍與正宅不相聨絡故正宅得無恙次日友有以食物相慰者甲萋擬反其燒鴨友嘲之曰昨日倘果茶盧一個豈不具此般模樣耶旣未也寄語細君何必作孔門之覆醢因相與大噱旣醉而散論者謂此友之舉止大有柳柳州賀失火之意然非甲之畧脫鮮有不怪其孟浪者是又可爲忘情之濫觴矣 
[嚴禁流氓示]  
　　○太子太保東閣大學士兵部尚書兩江總督部堂二等恪靖侯加一等輕車都尉左爲出示嚴禁事照得本爵閣督部堂訪聞上海地方有等無業流民盤踞租界或妒業忿爭或逞兇詐擾待械閒遊肆行無忌以天津黨人爲多上海爲通商口岸華洋會聚之區豈容此等亡命之徒盤踞滋擾亟應嚴密拿辦以靖地方除劄上海道轉飭地方文武嚴密查拿外合行出示曉諭爲此示仰軍民人等一體知悉嗣後無論何省人民僑庽上海謀生者務各安分守法勤愼經營倘敢恃强滋擾結黨橫行一經獲案卽照遊勇聚衆新章訊明就地正法决不姑寬凛之切切特示 
[賭徒跌斃]  
　　○虹口鄕人渾名折脚瑞瑞有空地畞餘在朱家木橋相近處現出租與粵人郭阿何混名麻皮阿保及陸阿川等塔盖草屋 
 
 

Page 3

 
 
開設者塲郭司總帳陸司出入銀錢該賭徒等於局散後餘興勃勃每夜經同　　　新　各司帳友再至廣東街某姓局中以博勝負前夜十點鐘時薛捕頭訪實前情傳集中西通班巡捕飭西捕扮作水手模樣　赴廣東　　　　里口一百三十三號樓房內密拏着華捕圍住前門後戶不准放走一人各西捕隨同捕頭入內上樓擒獲賭徒三十六名並賭具等一併押入捕房管押當有粵人王財四者年三十九歲聞捕來捉從樓窓外披水板上逃𨓜不料行過四五家板已空缺數尺怱遽之際無暇辨認竟從窓隙里失足顚墜跌斷一足磕碎腦骨故皮不破而血從口出人卽暈去當送同仁醫舘救治無效至十二點鐘氣絕聞王財四尚有胞弟某在滬　當報覆請騐也 
[品蘭續誌]  
　　○邑廟豫園舉行蘭花會前已死報其花　有梅瓣荷瓣來仙素心珠舌之別春末夏初設於內園者爲蕙蘭會而此次設於船舫廳者乃草蘭會也兹悉會中人於昨日起在船舫廳供蘭十餘盆於城隍廟門前奏樂肆筵三日而畢廳之東則設花神永南王之像花氣氤氲雜爐香而不辨彩旛搖曳映裙展以爭輝想今明兩甘愛蘭者更當挈倡而至也 
[窮極覔死]  
　　○徽人吳錦榮年約三十餘歲昨午前在英租界浦灘投江尋死適被西捕見之救囘捕房由富捕頭詢其何以覓死據稱向爲荼葉生理現因失業已久實難度日欲返故里苦無川資曾懇徽州會館集中給者　川洋二元途遇匪人又被拆梢而去生路已絕是以尋死當捕頭察其形狀宛似名丐似不致爲拆梢人上眼隨問爾之洋圓放在身邊押　持在手中據稱放在身邊捕頭以所言殊難憑信姑不查究惟尋死堪雖飭捕將吳錦榮送英會審公廨請爲安插 
[浮屍發理]  
　　○裏虹橋浜內前日午後有男尸一具年約二十餘歲身穿緑色繭綢棉襖元布棉褲白襪無鞋無帽面色白而無鬚當由捕房立傳該處地保察看尸身並無傷痕想是落河身死者隨報保安堂備棺往殮發摺云 
[客述十六]  
　　○舟之泊武羅也別無所事榜人市買食將添注淡　翌日節起携揚帆出港向西駛行歴兩時許見有荷蘭小兵艦一艘舟油白色鼓雙明輪巡查海面蓋其處土人性蠢而貪常棹小舟出沒洪波巨浪　申名目捕魚其實見孤舟可乘者卽行彼之强焉商舟至此無不有戒心故荷官時遣兵輪巡緝然而茫茫大海浩渺無際安能燃犀窮　便　不敢出肆其惡耶荷人之爲不過盡其力之所逮者而已是日風平浪靜一路土人近島販運之舟來往不絕帆影天光清麗如畫午後小雨　　　　　　　南面一帶山巒綿亘峯入雲中叩諸舟子知爲荷萄兩國屬埠池問諸島也西北面有山甚遠隱顯若雪氣詢悉西里百東南諸山至　　風大作舟駛臺箭歸爲出酒小酌同人因索觀朱贈之寶石及珠余取就燈下共視之前次怱怱一瞻未悉其美今就燈下細玩覺其石寶光四射知非凡品而揶珠之光閃爍如貓眼尤足可愛衆皆艷羡之再視其櫝非木非石乃深紫色之螺殼所製也自生文理細密光潔傳觀已訖乃　　入匣內珍藏之解衣就枕昏然睡去醒時見旭日瞳瞳自窓照入顧視同人皆不在艙覺舟停不行旋聞外面人語啾唧似近島岸急整衣出視則見岸上緑樹青蔥一望無際小舟五六同泊水濵土人八九近船凝視觀其髪作螺拳面如墨染朱唇黑齒醜狀可畏回問水手貴目是地名　　乃近馬加撤之小島也船主與客皆上岸小步去矣余聞回艙着衣履獨自離舟向林中信步行去見民居一叢立板覆茅鄙陋不堪突聞身後有樂閩音呼客來吸煙之聲回顧一老者鬚髪如銀坐樹下一大龜殼上手執盌粗竹煙袋一隻俯首呼吸余旋就之翁點首請同坐於龜殼之上問自自來過此何在余約畧對之轉叩其籍里姓氏到此幾年島中共有華人幾許翁曰吾閩之漳浦人也姓吳氏來居是土者念餘年矣斯處華人共十姓潮籍者一閩籍者八皆種植烟草爲生土人雖强野却不相侵犯歲抽田中所獲有百之五以納其酋他無所苛求問其衰老至此胡不　　　然曰歸無田廬何以爲生老夫於此置家室今已抱孫矣是將葬身異域安敢作首邱之望哉相談至此見船主偕諸客自林深處而來　　　此招呼同歸下船開行偏向西南而駛遄往加拉巴之泗里末埠因同行中有客欲赴是處勾當事件也稿容續錄 
　　選錄叨報 
[日間閱甲報見有小樓主人大箸莫名欽佩卽夕得遇於聚豐酒肆知風流態度名下無虛也爰不揣鄙陋卽步元韻贈之仰希斧政]  
　　○偶來歇浦帶人行閱遍繁華懶送迎忽覩詞間駕傑作早　中外華英聲綺筵開處花盈座銀燭燒來夜幾更酒興愜時詩興發與君酬唱到天明 
　　四明漁村散人弟何錫袞補臣氏學吟 
[雨中承周舜卿司馬見招詩以鳴謝]  
　　○踐約無妨　履行殷勤　　　酒樓並不期而遇持杯樂且住爲佳聽雨聲紅友狂呼拚一醉黃昏清話到三更何當天霽春同賞花自添香月自明 
　　小樓主人王恩溥稿 
[寄懷賦秋生]  
　　○壯士肝膽星斗光詞人吐咳蘭麝香乾坤錦繡十萬里雲貴河漢皆文竟文章特重中朝士籌畫金湯勞借箸龍旗虎節鎭邊安露布萬言倚馬試昔聞館使海東來句驪敬服三蘇才滿朝簪笏皆　　　山名字驚如雷　宋時高麗文士半以軾轍爲名蓋重其才也今賦秋在朝亦以詩畫名貴故云　邊塞於令守飛將幕僚亦是封侯相　　　　弱大義存縱橫文字披靡向明月千山雪萬山故鄕回首隔重關一腔心血如焚𤍠不立奇勳誓不還探奇遊遍遼陽道按劍高歌新曲調東風昨夜寄書回笑指戎裝健兒貌　封翁芝坪先生出示賦秋家書並拍照二紙一戎裝束札一頂帽端嚴壯士詞人才力兼備殊令人嘆服不　　　道　長城司馬橋丈夫意氣于雲霄有志竟成須努力莫使故人嘆寂寥 
　　滬城莤紅館主杏坪氏稿 
[朝漢臺懷古　在羊城]  
　　○稱帝南天祇自娛不禁北望自嘻吁直從　　　　　號復報頭銜署老夫誠服歸藩輸式貢親成覇業廓雄圖粵中七七難安杭只爲無由奉漢符○題訶林虞仲翔祠在光孝寺　自從　　　王廷落寞天涯箸易經憂漢買生終被故沉淵屈子獨爲醒青蛇弔客知何日琥珀調人在妙齡疎磬冷煙秋瑟瑟菩提樹下鶴梳翎○　　　　　翁誠大丈夫終當馬革卒相符何來薏苡興讒搆不盡雲臺峻望孚上將勳名標絕徼南交雄鎭鞏皇圖靈昭千舌常呵護瘴霧　　　　　○蕩梅厓故里　在南雄　嶺梅先放小陽春故里重過弔虎臣炎徼英雄哀亂世南陽邂逅識眞人心輕竊據先歸漢志以同雙從　　　　　王宗祀繼嘆君祠缺曠明禋○風度樓　在曲江　樓頭仙鶴尚凌虛風度千秋矗故居先識季龍有王衍乞誅莊賈類穰　玉環肇福淋路浸金鑑族褒羽扇譽直道自持　戾旨少牢遣祭竟何如○零丁洋懷文信國　腥風濁浪渾青蒼淚酒南天歎望洋義赴幽燕徵　士駕聞　　　　　承平絲竹娛晨夕擁戴勛勞媲陸張柴市從容甘斧鑕要留正氣振纲常○厓門弔古和曾雲田上舍元韵　山河殘缺奈何天無復徧　　　　一角鋗門延宋祚幾章大學備經筵提携塊肉奔波去慘烈貞魂抱節堅惆悵東風潮上後壽聲鳴咽雜啼鵑○經虎門有感　天險　峨　海門　　那許火輪奔濤聲撼石翻疑嘯山勢襟洋怒欲吞可奈貔貅空棄璧竟教蛟鰐直窺藩痛聞　先帝哀忠詔只歎將軍不負　恩○　　山錦城崗劉蘭雪故居　流庽芳蹤識錦城殉親大節仰褒旌慧才化去留遺稿至性生來有定評花韻重闌標勝賞松濤一曲和吟聲　　　　垂幽草落日空山無限情○過扶山林烈女墓　莽莽扶山桂水濵千秋烈餽尚嶙峋伶仃獨力拒强暴饋餉服勞能孝親堅志白甘餐自　芳名　表泐貞珉人生奇節由來重不忝臨危敢受身　杜鳳岐邠農 
 
 

Page 4

 
 
[蘇省撫轅抄]  
　　○十五日候補縣張瑾差人來省禀销燕子磯船廠差並禀知於二月初四日在金陵聞訃丁父憂　張華書禀知奉委解京餉差　分發江蘇試用巡檢王文煥河南人禀到　從九王桂墀禀知奉　藩憲札委赴越河等處魚花彈壓差　家人來轅禀報江蘇候補縣王璋於二月十四日寅刻在蘇寓珠明寺前公舘病故　○十六日候補同知王賓禀知引　見回省並銷解京餉差　候補通判查道倫銷解京餉差並騐收放回省　劉樹仁服闋禀到　候補王問朱祖恩禀知本日到婁門旱關差　從九吳俊卿禀銷婁門旱關差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百六十五號]  
[光緒九年二月初十日京報全錄]  
　　宮門抄○諭旨五道錄前○發抄　旨五道○御史梁　奏敬陳管見摺子○廣西撫倪　奏民房失火延燒藩司科房緣由摺子○陝督譚　奏請列　　林典夾片○又　奏爲請署知縣摺子○道政使劉　奏叅革通判夾片○閩督何　奏特叅不愼各員摺子○二月初十日戶部通政司詹　府正藍旗値日無引　見○敬信等謝　授缺　恩○文秀謝授　　鎭總兵　恩○恩承續假十日○泰公續假二十日○內閣奉派騐放之王大臣　派出豫　瑞聨徐用儀張澐卿○工部奏泒承修　東西陵工程之大臣　派出張　萬貴恒文中堂張澐卿○又奏泒管理溝渠河道之大臣　派出師會敬信○內務府奏派管理處所之大臣　派出師會廣順○又奏派値年之大臣　泒出廣壽○召見軍機　福錕○發抄　涂宗瀛奏新募南字等營驟難遣散情形奉　旨據奏湖北兵力單薄所有新募南字等營卽着暫緩遣散仍隨時察看情形分別撤留以節經費兵部知道欽此○德馨　接護浙撫篆務日期謝恩奉　旨知道了欽此○瑞璋奏接署浙藩篆務日期謝恩　奉旨知道了欽此○詹　賢奏　任廣西學政謝恩奉　旨知道了欽此○銘安奏續開煤　抽厘情形奉　旨知道了欽此　○○掌京畿　監家御史臣梁俊跪　奏爲敬陳管見約舉時政之要恭摺仰祈　聖鑒事竊　今廣開言路言責各官皆思及時建白以備　探擇臣識淺才疏幾於無可獻替然當此　虛懷納諫之時旣不敢苛於吹求亦不敢安於緘默謹就時政之要管見所及者敬爲我　皇太后　皇上陳之　一曰恤災黎向來蠲免錢糧小民先期輸官者准其流抵次年正賦則例所載防弊本極周詳乃光緒三四年間豫省奇災經欽派崇綺邵亨豫馳在查辦其覆奏摺　聲明被災最重地方有錢糧補數全完者有完至七八分者迨次年開徵州縣官催　民間　舊字納不准扣抵此臣之所切知者也去年東南數省水災經各該　撫奏請蠲緩錢糧無不仰邀　覆准誠之不肖官吏仍前侵　致小民踴躍輸將盡歸中飽微復成何事體查同治三年戶部奏請申明定例嚴防弊端一摺曾經奉　旨明白宣示無論有無流抵字樣厥例　均通行在案應請　飭諭戶部嗣後遇有蠲免年分卽將同治三年奏奉　恩旨於先行朕黃稿丙全行恭錄不准以等因二字省文俾小民周知流抵次年正賦係屬定例庶災民免重徵之苦而官侵不致揑式民欠矣　一曰　濫保去　十一月間有內外大臣保荐人才之　命而又　嚴諭不得膽徇情面徒採虛聲仰見　聖主於求賢若渴之時仍寓嚴杜倖進之意曷勝鈇佩然臣猶不無過慮者方今大弊皆由於賞濫而罰輕徒以空言　誥誡斷難轉移風氣如左宗棠之悞保士　正李瀚章之悞保楊宗濂曾國荃之悞保王定安其他之末經發覺者更不知凡幾矣乃濫保匪人部議降調者又任往加恩致爲革留是信賞如不能必罰臣恐徇私植黨之徒皆存輕視　朝廷之心　上諭之所云不得瞻徇情面者仍皆視爲具又將何以振飭紀鋼風厲天下乎考宋臣司馬光奏立十科取士法授職後所賜誥命仍具舉主姓名其人奉職無狀者坐罪夫以有宋名儒之司馬光尚義與主之罰則我　朝濫保降調之例豈非千古用人大法乎應請再　諭內外大臣必眞知灼見方准列入存牘倘所保非人別經發覺定將原保大臣嚴加懲處無庸　加恩庶內外大臣知　寬典不能倖邀自於虛心採訪實心考騐而所保乃皆眞才矣以上皆當今切　之圖是否有當伏乞　皇太后　皇上聖鑒謹　奏奉　旨已錄　○○廣西巡撫巨倪文蔚跪　奏爲民房失火延燒藩司科房恭摺具　奏仰祈　聖鑒事竊照本年十一月二十五日夜四更時分省城依仁坊民房失火該處與藩司衙門戶科　連致被延燒當經藩司徐延旭督同該司經歴庫使帶領壯役人等撲救維時風大火熾頃刻烈𦦨騰空同城司道文武率領兵役赶至一同力救臣亦親往督率將火撲滅　點燒燬民房三間科房四間文卷因搬運不及多成灰燼並有造報光緒七年各州縣錢糧　奏銷册籍正在裝訂甲印暫存科房亦俱被焚現在飭查底案赶緊另行造册詳題除飭臨桂縣查傳失火之人訊明照例究懲並由該司將被燒各科房迅速修復其被燒文卷查明分別抄錄備案外此次民間火起倉猝救護不及以致延燒司科文卷該司例有應得處分兹據藩司徐延旭自請議處具詳請奏前來相應請　旨將廣西藩司除延旭交部議處再光緒七年錢糧　奏銷因辦蠲緩前請展緩半年應於八年十二月內具　題現因册籍被焚飭查底案另造有需時日仰懇　天恩俯准再緩半年核辦以昭詳愼合併陳明所有民房失火延燒藩司科房緣由理合恭摺具　奏伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○譚鍾麟片　再前帮辦陜甘軍務通政使司通政使劉典積勞病故曾　前督臣左宗棠奏奉　諭旨准於甘肅省城建立專祠核據甘肅善後局司道詳稱遵卽擇定省城東關內公地一所派員興修於光緒七年十月工竣計用銀三千七百四十餘兩均係各營旗及文武員弁籌捐公欵請免造銷惟祠係奉　旨勅建應詳請具奏列入祀典俾地方官春秋致祭以垂久遠等情前來臣覆核無異除咨吏禮各部外理合附片陳明伏乞　聖鑒飭部查照立案施行謹　奏軍機大臣奉　旨該部知道欽此　○○頭品頂戴陝甘總督臣譚鐘麟跪　奏爲請署知縣以裨地方恭摺仰祈　聖鑒事竊據甘肅藩𣳻兩司詳華亭縣知縣陳松齡開補千餐藝知華車邵糧准所有開映"期集已報明往案查前章鑼常什審汁調補怏變通辦纏無論何項鴃出樺人地耜宜之員請補現軍務告竣另起序補班次各等語今華亭縣知縣係簡缺該司等查有勞績補用知縣潘震年三十三歲安徽當塗縣監生報捐典史分發甘肅經前督臣左宗棠彚案保舉俟補缺後以應升之缺其用遵例加捐州判赴部領照到甘嗣於新疆南北兩路一律肅清案內保舉以知縣補用並經試看年滿甄別留省補用在案該司等以潘震才具穩練請署華亭縣知縣實堪勝任人地亦屬　　　詳請奉前　臣查該員潘震　尚明白合無仰懇　天恩准以該員試署華亭縣知縣以裨地方如蒙　兪允俟准部覆照例給咨送部引　見仍俟試署年滿如果稱職另請實授爲　恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○劉錦棠片　再分省補用通判秦興柱江蘇銅山縣人由內地販運藥材出關各喀什噶爾地方以布疋等項交拍克庫瓦提向纏　　買羊隻圖佔便宜致回民托胡大喊禀到臣张曜　營當經傳訊供認前情不諱該員身列職官乃竟惟利是趨不知自愛實屬有玷官方除將羊隻追還各原主具領外咨請叅革前來　覆查無異相應請　旨將分省補用通判秦興柱　行革職由營遞解回籍以懲貪鄙　肅官常除咨部外謹會同帮辦軍務廣東陵路提督臣張曜合詞附片具　奏伏乞　聖鑒訓示施　謹　奏軍機大臣奉　旨着照所請該部知道欽此　○○閩浙總督臣何璟署理福建巡撫臣張兆棟跪　全爲特叅疏脫秋審絞候重犯派解不愼各員請　旨交部議處恭摺仰祈　聖鑒事竊　兆棟接准部咨於光緒八年九月初八日奉　旨這所勾石虎彪着卽處决等因欽此查石虎彪係德化縣絞犯先於秋審解回中途脫逃經臣璟飭緝查叅比臣兆棟到任復經嚴催茲據𣳻司張夢元曾同藩司沈保靖詳稱該犯石虎彪因姦致爲郭渥身死經前任德化縣知縣沈受謙審照鬥殺律擬絞簽差解勸　題准部覆留禁省監彚入光緒八年秋審事現發回經前𣳻司行據代理德化縣如縣陳步梯飭役領解五月十五日行至南安縣經該縣營撥派兵役恊同德化縣長解管解前進十六日傍晚行抵南安縣杜軍嶺地方風雨交作卽投鄭姓飯店住宿是夜風雨不息該犯石虎彪於四更時乘兵役人等睡熟扭斷鐐銬從後墻挖孔脫逃該役等驚覺追捕無獲報經南安縣知縣楊慶容會營馳勘訊供具詳批飭泉州府親提解役兵丁人等訊擬詳辦並分飭泉州府永春州查取簽差護解各職名開送　叅茲據永春縣知州彭鏊飭縣查得絞犯石虎彪係由前任理德化縣知縣陳步梯催令前任知縣沈受謙原簽解役單隆謝進赴省領解陳步梯非原簽之員應查取沈受謙簽差不愼職名並據泉州府知府徐震燿將南安縣知縣楊慶容護解不愼職名開送請叅正在特叅間卽據前任德化縣知縣沈受謙以絞犯石虎彪係由前代理知縣陳步梯改派領解並非該令原簽差役等情詳經𣳻司以此案簽差職名彼此推護未使率行特爲復嚴飭泉州府切實訊明詳辦旋據覆稱提訊解役單隆謝進供稱石虎彪係由前任知縣沈受謙派令伊等解勘此次前代理知縣陳步梯仍令伊等原解役赴省領解並無改派以替情弊現提解役單隆等未到應應該府州查訊情形詳請先行奏叅前來查絞犯石虎彪脫逃迭經嚴飭　叅因簽差職名前後任互相推諉輾轉飭查致𥡳叅辦該縣等於秋審重案並不愼選妥役小心管解致令中途脫逃今犯已奉　旨勾决尚未緝獲不能立正典刑似此日久遷延未便稍事姑容相應請　旨將前任德化縣調補台灣縣知縣沈受謙及南安縣知縣楊慶容一併交部先行議處以儆玩忽仍責令一體上緊嚴緝俟限滿有無弋獲再行分別辦理其武職應叅職名　查另叅至此案長斛差役究竟陳步梯有無改派除飭司確查並提解役到省嚴切訊明另行核辦外臣等謹合詞恭摺具陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此 
 
 

Page 10

 
 
[京報三百六十六號]  
[光緒九年二月十一日京報全錄]  
　　宮門抄○諭旨三道錄前○都察院烏等　奏懍遵　嚴旨整肅台綱摺○川督丁　奏循例奏請摺○邢部　奏爲請　旨臣○總兵關　奏爲謝　恩摺○陝撫馮　奏循例陳請摺○江督左　奏請免騎射片○二月十一日禮部宗人府欽天監廂藍旗値日無引　見○禮王謝管健銳營　恩○師曾等謝管理處所　恩○八額駙等各謝調授副都統　恩○徐會澧諸授司業　恩○禮部奏泒二週年恭代行禮　泒出惇王○又奏泒孝陵恭請　神牌　派出睿王肅王惠王○又奏派告祭后土　派出敬信○又奏泒上者行禮　派出童華○又奏泒搜檢王大臣　派出肅王謨公棍外畢道遠奎潤桂全薛允升敬信陳蘭彬符珍嵩中英　悳銘常星阿清凱德克吉訥○侍衛處奏派口外賜奠　泒出玉山烏拉布○又奏派搜檢侍衛　派出長春德洪顏鈕楞額泰來○召見軍機　○經筵講官都察院左都御史臣烏拉喜祟阿等跪　奏爲懍遵　嚴旨整肅台綱恭摺仰祈　聖鑒事竊上年十一月臣衙門疏叅李郁華奉　上諭科道爲朝廷耳目之官職司糾劾膺是選者宜如何束身自愛期於無玷台班嗣後着都察院堂官將科道各員隨時認眞考察如有不知檢束聲名惡劣者着卽行據實糾叅用副整肅台綱至意欽此伏念臣等忝領台官無裨時艱難資表率曠職　　自臣等始　以台綱頽弛上烦　詔令之森嚴承　命之下莫名欽悚當卽詳密訪察六科十五道上有固皆剛弱清鯁遇事敢言其次亦謹懿安詳潔身自好而近年風尚漸歧習　稍靡亦間有如　明諭　云不知檢束者除張觀準已奉　旨查辦外臣等公同酌核吏科掌印給事中戈靖老　務得頓改清　戶科給事中周聲澍嗜好已深頗招物議掌浙江道監察御史英俊與已革庫書張姓往來殊玷台職掌福建道監察御史劉治平身體煗弱痼疾難除福建道監察御史伊里布前巡城時收受陸規聲名近劣掌廣東道監察御史徐克　比眤匪人殆非　守之士以上六員訪聞確鑿衆論命同若令久厠台班殊不足以惕厲官方挽廻風氣但科道究係言官臣　固不執稍避怨嫌亦不忍過從深刻用畧陳其微罪兾少協夫公評相應請　旨將該科道等分別片處以儆有位　用人之道允宜揚激互施勸懲並用在　等去其太甚願　朝延益納嘉謨將見言路澄清紀綱整飭卽直僚悚聽亦有不繩自肅之效矣據實上陳伏乞　皇太后　皇上聖鑒謹奏奉　旨已錄　○○太子少保頭品頂戴四川總督臣丁寶楨跪　奏爲查明壬午科鄕試未中年老署生循例開單恭摺仰祈　聖鑒事竊照鄕試末中年　諸生例准查明年歲具　奏前准吏部咨嗣後老生　恩賞比照捐納貢監已滿十科之例量爲變通必須入學年分查係三科以前者准入單具奏其甫經入學並人學在三科以內者雖年例已符槪不准開列以杜浮冒而昭核實等因光緒五年二月十四日奉　旨依議欽此欽遵咨行在案本年四川省舉行壬午科試所有應試年老諸生凡年未合例及入學在二科以內者均照章扣除外惟查有墊江等縣恩副榜楊榮恩等一十九名俱各三塲完竣未經中式調閱原卷文理均尚明順經學政臣核對入學册籍年歲合例並與新章相符據布政使鹿傳霖開單詳請具　奏前來臣查楊榮恩等幸際　熙時欣逢　盛典青氈勵志均深蛾術之功皓首窮經更奮鵬程之路旣耄年而勤學隨多士以觀　光洵爲　聖世祥微寔本　作人雅化已符年例宜沐　恩施除造册咨送禮部外理合繕具清單恭呈　御覺伏乞　皇太后　皇上聖鑒敕部核覆應行謹　奏軍機大臣奉　旨禮部議奏單併發欽此　○○刑部片　再光緒八年十二月十一甘內閣奉　上諭張樹聲奏禁墾官淀奸民設計投献公府招佃收租請旨查辦一摺據稱直𨽻安州西淀間有淤地因關係水道疉經禁墾奸民王福祥等竟敢揑造頃畝租册赴溥泰府投献兾充莊頭　利並有禮部郎中孟傳金前往說合溥泰輒私札該州並發告示諭貼派護衛薩彬前往勘丈招佃收租等語此案著交宗人府會同刑部確切查訊定擬具奏欽此欽遵到部臣等當卽遴泒司員傳到禮部郎中孟傳金將原叅各節與各犯質　該員供認前往說合不諱查孟傳金係現任禮部郎中乃于民人王福祥等投献官淀事件前往溥泰府中說合罪有應得除由臣部會同宗人府詳細定擬具　奏外相應請　旨將禮部郎中孟傳金先行解任似便核辦理合附片具　奏請　旨奉　旨已錄　○○署理福建陸路提督福寍鎭總兵奴才關鎭國跪　奏爲恭摺叩謝　天恩仰祈　聖鑒事竊奴才於光諸八年九月二十一甘在福建陸路提督署任奉准閩浙督臣何璟准部咨內閣抄出光緒八年八月初一日奉　上諭張其光着調補浙江温州鎭總兵所遺福建福甯鎭總兵員缺着閩鎭應　補欽此恭錄咨會查照欽遵等因奴才聞　命自　天感激無地隨卽恭設香棠望　闕叩頭謝　恩訖　念奴才東粵庸愚亳無知識曩年從戎於廣西江右浙閩等省得効馳驅之役迭叨　終遇之隆先後奉奏署理汀州南灃鎭總兵篆務同治七年三月蒙　恩補授福建汀州鎭總兵員缺十年五月陛見旋閩仍回本任光緒二年　月奉文調署漳州鎭篆是年十二月承准兼署督臣文煜　奏委署理福建陸路提督甫經接任再行赴漳辦理漳浦餘匪正咨查辦間於三年正月二十四甘在漳郡行營聞訃丁父憂立將提督川信封交漳州鎭總兵儲庫卸事成　冋籍守制旋承准督臣何璟　奏明着令奴才於百日外赴閩差遣奴才因以子道未盡力請終制四年正月內守制期年復承督臣何璟　奏請調閩奴才又以父憂未闋且家貧母心未忍遽離仍乞在籍終制禀蒙兩廣督臣劉坤一據情籲懇渥蒙　天恩准予終制欽遵　知該案計自聞訃之日起不計閏扣至光緒五年四月二十三日止二十七個月親喪服闋正擬束裝起程北　適値閩浙督臣何璟具摺奏請仍調來閩差遣欽奉　諭旨着照所請卽由何璟自行咨調等因恭錄照會前來奴才遵卽由籍抵閩候遣於六月內卽蒙委署漳州鎭總兵後務隨赴漳州接篆任事續於七年七月初三日內閣奉　上諭何璟奏總兵年老衰病請旨開缺　摺浙江爲州鎭總兵吳鴻源着准耳開缺所遺員缺者關鎭國補授欽此當經繕摺叩謝　天恩嗣於八年內承准督臣何璟照會內開署福建陸路提督孫開華於補授漳州鎭總兵十有餘年循例應行　陛見所遺提督篆務奏委奴才署理當於四月十五日交卸漳州鎭後十九日馳赴泉州接署提督印務因恩奴才邊属陋質檮昧樗材仰沐　生放迭膺閫寄　埃未報悚惕時深正虞負荷弗勝恐辜　聖主知遇廼復仰邀　巽命調補福寍鎭總兵荷　覆載之　殊恩覺項　而感激第查福寍爲水師要區總兵繋邊防重守奴才現署陸路提督已愧鵜濡凡應辦事宜幸賴督臣何璟事事講求不遺餘力　鎭靜以恤民養和仁興培氣今蒙　恩命奴才惟有倍加䇿勵益先愼勤如事關緊要隨時呈商督撫臣忝心籌畫措置合宜思患預防實力謹練以期勉竭駑駘仰酬　鴻慈於萬一所有奴才感派下　謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此○○陝　巡撫臣馮譽驥跪　奏爲查明鄕試年老諸生榜發未經中式循例奏　聞仰祈　聖鑒事竊查文闈鄕試年老諸生三塲完竣未經中式例應查明實在年歲具奏　恭候　恩施兹屇光緒八年舉行壬午科文闈鄕試臣于揭曉後叩飭據署蕃司葉伯英移會提調監試二道將三塲完竣未經中式年老諸生試卷確查詳報除年歲未符照例扣除外惟有八十歲以上之大荔縣學附生王思治文理遽順字畫勻馬咨經前學臣樊恭煦核對黌册相符栘覆前來臣查該　生王思治蟬編在手鵜髪留頭塞芹逾八秩之期青氈坐久獻藝滿三塲之試紅燭燒餘未叨給級於龍門尚兾附名於虎榜旣符年例允爲　盛世之休徵合沛　恩　俾沐　　朝之雅化除將册結咨送禮部外謹循例會同陜甘督臣譚鍾麟陜西學臣慕榮榦恭摺具　奏伏乞　皇太后　皇上聖鑒勅部核覆施行謹　奏軍機大臣奉　㫖禮部議奏欽此　○○左宗棠片　再軍營打仗受傷人員如實在不能練習弓馬例准免其騎射茲查有統帶新兵左右兩營兩江遇缺題奏總兵粟龍山前隨官軍轉戰　游餘杭等處左臂及左膝右腿先後各受矛傷一處右臂受槍子傷一處又副將銜江儘先補用叅將鳳山恆前隨　土　各匪左腿被槍子傷左手腕被石擊傷均及筋骨該二員受傷深重實係不便弓馬禀懇　奏免騎射俞來臣查騐属寔合無仰懇　天恩俯念該員等受傷較重准免騎射以示體恤除將該員等受傷部位經歴咨部查核外謹附片陳請伏乞　聖鑒訓示謹　奏軍機大臣奉　旨着照所請兵部知道欽此 
 
