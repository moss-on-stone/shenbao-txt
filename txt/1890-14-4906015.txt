# 1890 - 14 - 4906015

 

Page 1

 
 
[本館經辦江浙賑捐啓] [  申報館謹啓]  
　　霳霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所錄一俟集有成數擇要往賑四方仁人君子　　　浙兩省歴年辦賑之勤勞捐助之踴躍而此時灾近剥虞當必有惻然動念者請卽將捐欵送交本舘掣奉收條隨時登報以昭舘宣一面之解　　要爲散散早辦一日多活數命不勝盼　之至 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人　計之中實事事皆出人意計之外所紀商紂寵任妲己斫脛部心胎　　書並非影響而太公之妙算哪吒之神奇之及仙佛妖魔神靈鬼魅則又憑空結撰簇簇生新閱之實足以遣族愁涫綺思說者謂古今章回小說　當首屈此書焉惜乎坊刻模糊苦無　本魯魚亥豕襲謬承訛本舘幾歴居諸再三響校正其悮字務使髮憾無貽然後用新鑄鉛字印成復　　　將諸圖一一重舘鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移　本埠　報舘申昌書畫室及各外埠申昌或寄售申報處購取可也 
[晚霞生代勸江浙春賑議]  
　　晚霞生旣遊南洋言歸於滬與高昌寒食生把臂言歡嘉平十有六日爲其三十有七初度十五日諸同人爲祝嘏於聚豐園酒樓次日卽於天香深處答席越數日高昌寒食生謂之日前昨兩日可謂盡人間之樂事矣晚霞生慷慨而對曰聞之樂人之樂者亦當憂人之憂承諸君置酒樂余而余獨不能爲諸君分憂自問誠何如哉余見貴館設立協賑所辦理江浙賑務勸募集欵派友散放欲使中　袁鴻漸底安集此其所憂者大矣聞江浙兩省今年蛟洪爲災秋霖匝月被災之區浙江幾於全省皆是江蘇則常昭吳震等縣亦遭淹没余在新加坡時見貴報所登邸抄知蒙朝廷軫念發帑截漕立施潤澤而滬上諸賑所又義形於色勞瘁不辭悉心籌募各善士亦復慨然解囊而貴館亦復崛起相助余閱報至此巳不禁怦然心動然猶不敢輕舉也迨旋滬以來耳目旣近見聞更確始知諸善長救災卹隣不遺餘力而此時募捐集資勢已成强弩之末約計義賑各欵爲數殊已不貲卽貴協賑所分解兩省其數亦已及萬無如災區太廣災民太衆實有顧此失彼之慮幸諸善長籌畫有方今年冬間尙可勉强支持苟延殘喘不至遽爲溝渠之瘠然今年秋收無望則明年春間何以爲食竊思江浙之地全賴農田及蠶桑兩項今年蠶桑所出之地如湖州嘉興等處被災尤重桑經被水着潮已成朽腐明歲絲收必無可望若力田之家則又全賴秋間之收穫而秋之所收又賴春之所種春間於田中種豆種麥種菜所謂春花也春花所入卽以爲種田之本及一切牛隻之食料人工之幸資與夫購耔種肥田畝以及器具等類胥恃乎此故農家者流其視春花爲獨重而春花之所入初非卽以是果腹也今年秋收一無所望不過仰賑欵之來以延餘息又安能有資本以種春花春花不種則明年秋收又何所望卽今冬或有勉力下種者冬令雨暘時若豆麥皆易長成明春收穫大有可觀然春間所收又將以供春夏之食用則安得資本以種田卽安得更望秋成之有穫若此則明歲又將憂荒又將議賑尙復何時得了哉故明年若不辦春賑則决非救人救澈之道雖近聞曾宫太保念切痌瘝爲民乞命特請開捐專爲明年春賑之地且不分畛域江浙並籌約計捐欵所收必有可觀然捐生之多寡此時究不敢必近來民力維艱卽使顯揚有志亦恐有心無力捐數設或不旺將奈之何余今年躬歴南洋各島至暹邏西貢等處而後言旋其間所見華人之在彼者其數以百萬計頗不乏豪商巨賈設肆置産長子孫於其間而余所見諸人又類皆慷慨好義言表行坊與之談故鄉事輒不勝激昂俯仰欷歔盖身雖居於異地心固不忘本國也與余交往多豪士言語亦尙操士音神情意氣猶不失漢官威儀間有述及中國水旱偏災嗷嗷待賑情形者咸色然動容若不勝其惻惻今若以此等情事告之則必有扼腕咨嗟北望雲山潸然出涕者盖其人皆具仁心好義舉斷不忍聞而恝置倘因此將伯之呼而樂爲集募早爲解囊則積少成多衆擎易舉當於明年春賑不無小補余自顧不能節衣縮食爲博施濟衆計有愧諸君子多矣而彼都八士滿懷德意惜無人焉一爲動之也高昌寒食牛聞言再　而起曰子之爲此言江浙兩省災民之福也春賑之不得不辦誠如公言各振所之躊躇而未能滿志亦誠如公言近來上海亦不乏好善之人雖紅閨弱賢黄口小童尙知以節省餘資投之振所並有以傭資所入悉數充振者可知人之欲善誰不如我况僑居南洋各島諸華人回頭雲樹誰非梓桑聞及啼飢號寒之苦析骸易子之悲有不凄然動念者乎請子爲鄭俠卽以此議作流民之圖以感善心而乞義助可乎晚霞生慨諾曰請嘗試之光緒十五年嘉平下澣議 
[本館接奉電音]  
　　昨由京友電傳上諭二道敬謹譯登○十二月廿二日奉上諭給事中張元普奏順天鄉試謄錄潦草紅號錯誤以致眞才屈抑並飭禁應試士子携帶石印書籍等語科塲爲掄才大典承辦各員宜如何愼重將事嗣後鄉會試年分着責成監臨知貢舉督飭謄錄對讀彌封各官認眞辦理詳定核對之法毋得稍有歧誤至士子入塲夾帶本于例禁並着各直省督撫及順天府府尹屆時申明定例嚴禁懷挾之弊有犯必懲不得視爲具文欽此同日奉上諭御史余聨沅奏錢糧蠲緩州縣積弊相沿請飭各督撫認眞稽查剴切曉諭等語各省奏請蠲緩錢糧朝廷無不立沛恩施並諭以刊刻謄黄徧行曉諭立法原爲器密若如所奏該地方官於蠲緩事宜往往揑報村莊假造都圖奉到恩旨先將應徵錢糧一律收完然後宣示是國家歲蠲鉅欵徒飽貪史之槖此等積習深堪痛恨着各省督撫於所屬州縣實力稽查如有前項情弊卽行從嚴懲辦以儆官邪而蘇民困欽此 
[禁城寒旭]  
　　俄羅斯國派駐北京大臣庫欽使滿擬於明年三月間携眷出京回聖彼德堡說者謂俄使來華 
 
 

Page 2

 
 
四易寒署彼此交涉頗敦和好云○牛排子胡同盜犯勒斃薰魚人死而復甦控官緝獲盜犯送交刑部訊辦曾列前報兹聞此案盜犯經刑部湖廣司研訊供認圖財謀害不諱質諸事主供亦相同按律科斷首犯擬以斬立决梟首示衆同夥三犯擬以絞監候秋後處决其代銷贓物各犯擬以發往極邊省分充軍不日禀堂核奪以便由三法司會訊○户部行知八旗各營所有次年正月分應領八旗各營兵丁餉銀曁各項官兵馬乾等銀按照歴年成案預於年前提放以示體恤相應行知各旗營卽將應領光緒十六年正月兵餉數目滿漢花名清册及應領官兵馬乾等銀數目詳細造册統限於本年十二月初十日以前咨送到部以憑稽覈正黄旗滿洲松副都統桂定於本月初七日已刻在地安門内雁翅樓地方挑補該旗五個甲喇領催四缺馬甲七缺門甲一缺養育兵二缺除由該旗咨請稽察旗務御史屆期前往會同挑缺外並傳知應挑人等備帶弓箭於是日前往挑補○已革道員趙沃統領邊軍防守北寗兵潰失利科以大辟旋奉特恩發往新疆交劉中丞錦棠差遣贖罪本年三月十六日恭逢加上皇太后徽號恩詔遵照兵部咨文查明該革道罪由經魏午莊署撫馳奏候旨施恩並稱該革道趙沃自到戍後派辦新疆屯田墾種迄今四載頗能認眞經理勞瘁不辭尙著成效請將趙沃免罪後仍留新疆地方辦理屯墾事宜以資熟手奉旨着刑部議奏○正藍滿印務叅領於初六晨在内廷禀請本管都統克邸略謂本固山應領十二月季兵丁甲米經户部劄由祿米倉開放請定期赴倉支米當由克邸諭於本月初九日前往該倉領米卽由該旗備文知照該倉監督人等屆期開倉以儘支領○神機營協巡官兵事務翼長明叅領惠等於初六晨進内面禀慶邸以内廷協巡官兵每日入值禁城目昏達旦傳遞籌支往來無間尙屬著有微勞現屆年終可否援案奬賞以昭激勸如蒙諭准卽由本營存公項下仍照去歲成案動撥銀二千兩按名分給以示奬勵當奉鈞諭照案賞給○右翼步營弁兵由步軍統領衙門領出盗犯梁幅兒卽小梁等六名並窩主九名解至刑部赴當月司投文當由該司略訊數語分交南北二監收禁回堂掣簽分歸安徽司訊辦聞梁幅兒等七人係在地安門外正興隆烟鋪搶贓分逸復往别處行刼旋被拿獲供認曾刼小街茶葉店等處厘有夥犯一名尙未拿獲云○考試八旗内閣繙譯貼寫中書已登前報兹經吏部定於本月初九日奏請欽派閱卷等官初十日點名進塲十一日考試由吏部行文八旗都統衙門傳知各考生於本月初十日黎明前赴貢院聽候點名領卷並由各旗派出章京以備點名時識認考生○禮部示傳咸安宫官學候補教習羅葆祺柯鼎培江瑞麟八旗官學候補教習時又新楊椿林等限三日内親身赴部騐到並携帶筆墨以備塡寫親供當堂覈對筆跡 
[軍麾抵鎭]  
　　新授盛京將軍裕壽帥行程業已先後登報兹霎鎭江來信謂該處官塲接到金陵來電云壽　於十九日由金陵起節於是致都統及道府縣等官均在江干迎接是日午後壽帥官舫用火輪拖帶行抵瓜州口門都統等卽乘快船上前恭迓呈遞手版進謁道憲等乘快船先回壽帥坐大號滿江紅用小火輪拉引至午後兩點鐘抵義渡碼頭具時但聞鎗聲若連珠聲隆隆震地有中國大兵艦兩艘高扯旗幟鳴砲奏樂恭迎如禮壽帥官舫抵岸後鎭城文武各員皆呈遞手版壽帥和藹可親挨次接見惟致都統黄觀察叙談稍久俄而壽帥登岸乘緑呢大轎排導進城往道憲及都統衙門答拜仍回瓜洲口大官舫諭知太夫人夫人等定於次日遊覽金焦二山道憲備辦盛筵在金焦二山伺候二十日早壽帥挈同瀛眷復至義渡碼頭太夫人與夫人公子等均乘緑呢大轎先往金山遊覽再往焦山督標新兵營早於金山列隊護衞壽帥旋坐官舫遊覽焦山致都統道憲等先至焦山迎迓輿衞森嚴冠裳駢集足爲山靈生色游畢而回聞壽帥擬往揚州度歲明正方赴新任云并聞周德明守戎前所製之先鋒礮船壽帥順便察聞云 
[蕪湖火警]  
　　本月十四夜荒雞將唱蝶夢正酣忽報河南西瓜墩某姓家失愼火自茅檐而出延燒西隣瓦屋轟轟烈烈一捲而空頃刻十餘家盡成灰燼有某姓儲榖數百石不及搬山致被祝融氏收拾無遺十五日河南大關南首又報火災是處本係官地小民每結茅而居當火起時封家姨跋扈飛揚勢難抑遏幾乎延及大關正在岌岌可危忽風伯轉而向南得免於禍然茅星二十餘户己一掃而空矣十六日下午祝融氏又稅駕於鷄窩燒去某姓草屋三椽云 
[皖省大計]  
　　兵部侍郎兼都察院右副都御史安徽巡撫部院提督軍門沈照得三載考績所以澄叙官方本年安省應辦大計現經本部院督同兩司秉公查辦除恭疏具題外所有舉劾各官合行榜示爲此示仰官民人等一體知照特示計開荐舉卓異官八員安慶府知府聨元徽州府知府春岫鳳陽府知府趙舒翹徽州府同知黄國璸鳳臺縣知縣覺羅踢光霍邱縣知縣屈承福安慶府教授程學詵按察司司獄徐紹濱叅劾六法官三員不謹官一員蕪湖縣典史邵景堯年老官二員太平府教授章世臣建平縣教諭張燮承 
[潯陽絃韻]  
　　潯城西關外寳記棧鄭君濟東之哲嗣炳勳今年應京兆試得中副車各親友饋送賀儀鄭君一概祗領現已彙齊數百元解往淛省災區助賑九江各官紳聞此義舉無不欽佩按鄭君平時樂善好施凡屬善舉靡不慷慨捐輸此次以苹儀分潤災民億萬哀鴻有不刻骨銘心感恩澤於無旣哉○長江電線設立有年風雨漂摇各處捐壞不少今年由總辦派員並洋匠沿途查勘將損壞之柱一律更換現在九江一帶電桿已由盛菊蓀别駕督同司役揀選更換不日卽可竣工矣○江右今年雖有水災然未災之處頗稱豐稔各屬米榖價值頗平卽九江一隅目下上熟米每担值錢二千七八百文聞江北花絨　及棉花亦减價出售盖因貨多客少云○九江關道李亦青觀察莅任以來勤求吏治知人善任事必躬親裕課恤商興利除弊頌聲載道日前接到省垣電報聞撫　大計揭曉觀察已保舉卓異次日同城文武各員均詣道署賀喜冠盖往來極一時之盛○潯城文武各員現在辦理冬防極爲認眞二更以後烟館客寓一律閉門某夜鼉更已三下矣城外保中局員帶同局勇巡街見有翩若驚鴻扶婢籠燈而至者巡勇喝問爲誰眤語曰奴係勾欄中人適有某棧貴公子喚令出局侑酒以致姗姗來屬局員大怒謂何物小淫娼敢藐視官憲禁令深夜摇摇擺擺游行大街不笞不足以昭炯戒幸有龜鴇赶到再四哀求得免笞責否則吹彈得破的臉兒不將頃刻變爲櫻桃紅破哉○九江鎭標選鋒新勁等營平時由營哨官營率操練極爲認眞十四日朱春山鎭軍親詣大校場演武廳傳令三營會操各陣一時戈矛映日鎗礮轟天變幻離奇如荼如火鎭軍見之深爲嘉許至午後操畢始各整隊回營○某甲者年四十餘由安徽廬鳳等處至九江尋訪親戚盞其戚前在潯城貿易甲因一貧如洗欲往依之及至則其戚已因逋欠遠颺甲不得已稅駕旅店一肩行李外毫無長物不數日破衣敗衲盡入長生庫窮途飄泊舉目無親遂于某日在龍開河岸投水幸經挑水夫瞥見救起得甦有人憐之給以盤川勸其回家可謂好行其德也○新壩有李某操公輸子術其婦早死遺下一女二九年華性頗貞靜隣居嘖嘖稱賢近因其父與同居某婦有私女佯若不知月初某日女偶他出李遂招婦登樓相與爲歡不期女突入窺見至晚飯後向父婉諫中由是猛省與某婦絶交古有盖愆之子今乃有幾諫之女出自寒賤家尤爲難得 
[豫章談屑]  
　　江省粥賑向分南昌新建爲二廠南昌設於進賢門外新建設於德勝門外相距十餘里每日同時開廠以杜跨越冐領之弊且黎明入廠伺候於左飯後始閉門開杓挨次散給隨領隨去由右而出以杜重複混領之弊法至善也惟章程有八不給之說凡流蕩痞棍小本營生年力精壯衣履完好捕花抺粉食乳幼孩素食口糧車轎夫役等皆在不給之列先期由南新二縣會同委員大張告示申諭再三照章臘月朔日開廠正月望日收廠推本年附近地方疉遭水災風災貧苦者方謂大憲活我將援上年之例展限一二月庶幾救人救徹不致中道棄捐矧明年有閏二月春荒較長寒氣必甚想痌瘝在抱者定當一再籌議逾格施恩也○洗馬池大街口有某米鋪進榖時小車多輛擁寒街道行人 
 
 

Page 3

 
 
患之竟有强悍車夫非肆口漫駡卽用手毆打一若街道爲伊獨據不容他人往來也者尤屬可惡恩思該米鋪寗邇府學前亟應令各車暫停府學前空曠之地用扁担將榖袋挑入旣不阻礙行人又不遲誤進榖均屬一舉兩便况值歲暮行人如織更當預籌以免肇禍所望保甲及冬防各員剴切曉諭庶往來者不致嘆行路難也 
[漰江誌異]  
　　金陵迤北有燕子磯磯踞揚子之南岸而矗立江心高可數百丈江行者望之儼如烏衣公子臨風展翅林太震撼憑空若飛其地屬觀音門距神策僅十五里雖非泊船馬頭而上自九洑洲下至黄天蕩皆老江江面風濤險惡惟此前蔽七里洲尾接草鞋夾風卽不平而浪却稍靜故長年數江程者必誌皆爲寄椗之所磯之北卽划子口爲南人之北北人之南之津要平時往來小艇如梭織卽陰霾蔽日浪湧如山津吏唱公無渡而過江者猶多於鯽魚今歲沿江水落頗遲長至前後沿岸始有支搭蓆棚爲長江過客春酒秋烟之小市月之初八日江水忽上汛頃刻間陡漲二丈有奇距沙岸一二里本有小村落鄉人之趁墟者皆負筐戴笠就街上息肩駐足聞水異或信或不信少頃則街上已深數尺非厲揭可渡是日石尤惡作劇下水船積至日餘號當水汎時錨鍊悉浮起若芥此挺彼撞舟子方爭持篙欲移船近岸而船已急切不得如意人聲嘈雜正如千軍萬馬之沸騰詎未轉瞬水又陡落江岸卽連圯數十丈船之隨水去者頓被圯岸壓沉水底計大小不下七八十號内中湖廣划船爲多聞駐守口門之砲艇坐船舢板均有罹難者溺斃人數無從查考以船之多寡計之實有三四百人同隕命於呼吸划子口近年設立義渡局以惠行旅適一渡船載三十餘人剪江蒞止未卸帆而船頭已入險舵工急捩舵思借風力就下風竄出忽一巨桅憑空横倒而下將渡船打成兩橛立卽沈没渡客僅逃出三人又有上水負縴者四五人惟頭䌇得脫餘俱隨岸而圯本船係巢湖舿子在鎭江卸米放空南回纔過磯頭縴夫方費盡氣力伏地與風湍相摶欲上不得上不料縴繩忽中斷船遂如箭脫絃趁勢隨溜直注一瀉無餘直至黄天蕩深處始洄旋而止舟子自謂旣未趨入蘆洲亦未膠滯沙際雖滿舟赫得面無人色然如天之福布帆無恙不啻瞑目慶更生矣連日在彼撈死者尙未得其眞骸骨不知此數百人之歸魂將招之於汨羅江上抑付之於春閨夢裏天寒歲暮知必有望穿秋水恨行旅之胡不歸來者鵲噪簷前蟢飛燈畔又誰料其如鴟夷子皮烟水蒼茫竟莫知其所終也耶聞岸上祗圯去新創之繩樞五六家掃地焚香尙未交易傷人亦不多次日滿城茶肆中哄傳有輪船在該處失事訪事人因習知該處有高脚牌坊書明輪船不得入峽行駛字樣數年來無論何項火輪卽當風狂雪驟無不沿老江上下决無有違禁取咎之船主然言之鑿鑿必非無因遂自策騎出觀音門詢悉情形如左亦奇事也由是陟燕子磯登翼然亭憑石欄俯視大江南北城郭人物氣象萬千何止吞雲夢者八九中流一線夕陽激射恍惚金蛇萬道出石壁間絶不覩所謂大莫能容之量者管韞山云波濤旣息水自還其無事之常向之所飛騰跋扈於其間者未知其跧伏何所也斯言也可誦之以告與江湖爭窟宅之寛者 
[難民戴德]  
　　金陵長至後碧翁翁大放晴光一領黄棉襖子能使鶉結者肌消金粟鶴聳者肩塌玉樓城外難民不下十萬丁口自蒙官太保發銀三千兩交總辦劉觀察赶爲搭棚棲止立由委員崇大令等鳩工庀材蜃樓海市煥然一新從此幕天席地之儔可免仰望霜天不致怕星斗落在窮人眼裏矣因億數年來或雨兼旬或雪連陣皆無今歲之温煦乃上天有好生之德而承天之大人更有陰行其德之心此又就食江南之難民所夢想不到者矣前月之沍凍僅一夕耳乃凍而僵者三人僵而復甦者四人以此類推日復一日人不一人何堪設想故宫太保片念矜恤而哀鴻已被澤無窮試思風雪終宵领寒澈骨無論男婦老幼莫不面欲裂指欲墮其衰者涕泗交頤隨其鬚之長短凝結如氷筯偶一傾跌卽氣息奄奄無復生理曾記曩年曾分棚煮粥按餐俵散似爲身無所依者精益求精之法不料爭先恐後因擠而倒而倒而死者日有所聞盖此項凍脆之人質不堅牢又加傾軋宜其應手而碎也可見辦振一事飽之於内者固急而燠之於外者亦不可緩金陵向有棉衣褲施予無衣無褐之不啻乞丐者今歲善後局念與人爲善之巨室各有棉衣施散以致局辦之衣反成爲嫗僕乞恩之用非撙節經費之道籌商平允僅辦八千件而止而又恐人之弗曳弗婁也就票上加印過年不付四字其用心也可謂仁至義盡矣據貧窶衣此衣者云今歲布寗而棉熟與上年之布稀而棉生者大有輕里之分衆口一詞歡于挾纊諺曰公道自在人心雖一物之微而沭其德者已淪浹肌膚矣 
[失竊甚鉅]  
　　漢口板子巷在上碼頭一帶距橋口不遠地面甚爲僻靜前年曾有鑄錢匪棍藏匿其間近日又聞吳孝廉被竊失去衣箱數隻值價甚鉅龍聞已開單報案不知卽能弋獲否 
[勸種茶樹]  
　　油之名目甚多木油子油菜油蔴油桐油荳油花油而外又有一種茶油産於兩湖山鄉其色清潔最爲有用湖南益陽縣所産竹木及茶同二十年來竹木出産如故惟茶油則絶無僅有田間所種茶樹被山民斬伐殆盡充作柴薪樹之不存油收焉出若得賢父母廣爲勸導使之加意栽植不出十年茶樹遍山獲油無算於小民生計未並無裨也 
[甬上雜聞]  
　　寗波諸善士每於歲暮分送米票以濟貧人今歲禾稻不登米價昂貴以致刻下尙未有購票分送者鳩形鵠面之流幾同臣朔之飢欲死矣○府試鄞慈奉鎭四縣文童刻已竣事惟象山一縣尙未傳考聞學憲定於明正十七日按臨寧郡學官因諭令認挨兩保於本月二十一日爲始令各童親塡履歴赶造册卷○强丐横行最爲可惡時當歲暮尤覺恣横異常更有外來强暴多人形狀猙獰手持名片向各行號强索每家須錢二百文稍拂其意便持刀將櫃亂砍或以刀自砍其手臂鮮血淋漓人皆不得已而與之一日之間驚擾數次一丐甫去一丐又來焉得地方官派差在熱閙之區分投彈壓倘遇前項情事拿辦一二人庶幾此風稍戢歟 
[平山冷話]  
　　揚州來　云兩准鹽運司福都轉赴清江公幹於本月十七夜二鼓時遄回隨卽乘輿進署○揚州得勝橋街有井一口一泓止水湛然不波左近居户咸來汲取絲牽玉虎鎭日無休本月十九日黎明時有人驀見井旁遺有女袄一襲異而俯視井中則彷彿有人不覺大驚而噪　某姓童養媳於夜間失去正在找尋家人聞聲赶來設法撈起辨認無悮隨卽爲之棺殮舁回說者謂是媳年已及笄忽爲歹人所誘欲於中夜效紅綃故事相約私逃不圖當時本夫知之雙雙獲住當將其人扭交地保看管以待送懲一轉瞬間媳忽不知去向意者自知理屈無顔回家故投入井中自盡歟○某氏婦至銀節店購取烟袋嘴正在察視銀之高下忽來一惡少奪取奔逃婦不覺大駭而呼店中人赶急爲之追赶直至多寳巷口見其躱入成衣店中始得入内獲住扭交地保取回原贓其人再四哀求地保遂將其衣服全行褫去揮令出門聞身畔尙有數百文錢劵一紙嘻異已 
[江岸又塌]  
　　前報紀鎭江德勝門外江岸坍塌致將馬合興魚行倒下淹斃男婦二人云云兹悉女屍己經撈獲惟男屍尙無影響諒己葬魚腹矣前日適有柴船一艘停泊附近處將柴起岸不虞停泊未久江岸忽又坍塌將柴船壓翻船上人墜入江中幸經人救起得以出死入生惟蘆柴漂流江面雖經撈取然耗失己不少矣 
[好行其德]  
　　江北人施某者爲人傭工度日兹屆歲暮遂作歸計欲與家人圑圓爲樂積蓄洋蚨八元藏於袋内行至鎭江義渡喚渡而北比及登岸於袋中摸取洋蚨己歸烏有洋雖不多然經紀人銖槓寸累不知費多少心血一旦被妙手空空兒所算惶急異常竟欲投江自盡旁人見而勸阻命其至義渡局求請追查該局可事等憐之傳保代爲究追無如海闊天空苦無下手處繼有好善者代募洋八元給施令其回去施 
 
 

Page 4

 
 
乃叩首致謝而去天荆地棘行路綦難彼解囊慨助者亦可謂好行其德矣 
[五茸郵簡]  
　　松江嶽廟起建戯臺木架未甚堅牢致甲乙兩工人從高墮下奄奄一息命在須臾時適有某丙在臺下徘徊頭顱亦被壓破登時鮮血淋漓刻雖延醫救治尙未卜性命若何也○甲乙丙三鄉人駕一小船運米過壩頭偶一傾欹船遽沉没甲等無從逃命均占滅頂之凶亦可慘矣○庸醫某甲華亭縣屬莘莊人向在青浦朱家角行醫悮割鄉人陶虎足筋以致不能行動陶恨之刺骨屢次向甲閙甲吵無奈藉阿堵物以了事隨卽轉徙至松江自稱五品頭銜到處招摇撞騙日前陶又向之索借甲竟飽以老拳旋復控諸華亭縣署葛邑尊訊究情由令甲給以銀蚨兩翼始得斬斷訟藤夫庸醫殺人罪自應得乃今有自稱聖手非重幣不能邀者而亦胡亂開方動輒悮人性命然則於甲固何尤哉 
[奬勵學生]  
　　法文書舘創設以來頗著成效每屆歲闌由中西官憲考察勤惰分别等差酌量奬賞所以誘掖後進鼓勵人才也昨日爲考核給奬之期午後三點半鐘上海道龔觀察提右營陳叅戎松海防劉司馬士海縣裴邑尊法會審員葛同轉等先後鳴騶蒞止法國駐滬領事及祁繙譯官法工部局各董事巡捕頭等亦皆齊集傳到各學生考核繙譯算法地理各種各學生皆能逐一敷陳考核地理時係用輿圖懸在架上學生手持竹竿指點山川形勢道路險平以及幅員之廣狹風土之駁純儼如馬伏波聚木爲山了然在目西人咸拍手稱贊俄而中西各官以次就坐由塾師挨點學生次第給奬所有賞物如管城子卽墨侯薛濤箋玉笈琅函燦然森列各學生領賞後鞠躬致謝然後散出中西官亦各回去報時鐘時已六點一刻矣 
[慶賀俄節]  
　　昨係俄國元旦海關道龔觀察提右營陳參戎松海防劉司馬上海縣裴邑尊法會審員葛同轉於昨日午刻齊集英公廨會同蔡太守至駐滬俄國領事署拜賀新禧蔡太守飭知捕房停解一日公事 
[車天慘斃續聞]  
　　昨報列車夫慘斃一節兹聞該車夫係醫生徐杏坡所雇徐乘車至桃源坊某寗人家治病下車入内該車夫在牆邊守候不料墻忽坍倒車夫被壓致受重傷徐雇人舁車夫至同仁醫院不及救治遽爾就斃嗣由車夫之同鄉人懇徐出貲備棺成殮云 
[捉姦送案]  
　　本邑鄉人奚明發在英租界垃圾大橋南堍開篐桶店其子阿元已娶沈氏爲妻因家計清貧令沈氏在西人家帮傭沈氏遂與侍者吳子卿私識另租房屋居住儼如伉儷現被阿元查悉同父明發於昨日黎明時突往捉姦雙雙獲住先將吳子卿之髮辫齊根剪去然後扭送捕房巡捕頭命將一千人移送英會審公廨蔡太守飭令分别管押聽候訊究 
[縣案彙錄]  
　　漕河涇武生侯雲山具控族人侯樹英借錢不遂糾衆毁物叩求提究前晚經裴邑尊升堂質訊雲山稱樹英開設茶舘欲向武生借洋一百元武生無洋借給伊因此挾怨糾同無賴到家尋釁毁壞什物求恩懲辦樹英稱小的並無嬅釁毁物情事實因雲山欺人太甚將小的戳傷叩求騐傷伸雪地保侯如山稱伊等爭閙互毆實不知因何起釁邑尊騐得樹英僅受微傷何得裝傷朦訴喝令交差看管抬夫二名收所管押地保於爭毆之事不早阻遏竟推不知實屬糊塗喝笞一百板着將肇釁情由明白具禀再行覆訊○浦東爛泥渡人陳桃桃由英公廨移請飭提訊究昨經裴邑尊飭差將陳提到陳稱小的前在某洋棧充當棧司有廣東人彭姓竊取棧貨私售與順泰行内後爲洋人查知彭疑小的所告因此懷恨現彭揑名任春榮投捕房控告小的借錢不遂糾人硬攫錢四十餘千其實並無此事叩求明鑒邑尊飭令明白具禀核辦○顧阿炳控朱福貴鎗斃猫克叩求提究前晚　裴邑尊訊究顧稱小的家中養貓一頭前日被朱用洋槍擊斃家藏凶器有千例禁叩求究辦朱稱顧家所養之貓時常攫食小雞爲此用竹竿擊斃並無洋槍　尊以朱總不應妄戕畜類着枷號頭門示衆○時當歲暮城廂内外乞丐往往裝模做樣向鋪户硬乞錢文昨日裴邑尊公出見此情形喝令時惡丐兩名帶回候訊 
[法界捕房瑣記]  
　　某甲向在本城邑廟豫園爲人修脚前夜至公舘馬路某剃髮店探望友人某乙乙一見卽戯曰足爪長矣久欲倩君脩剔君何姗姗轼來遲耶甲惡其姗笑與之反顔隨卽扭成一圑揮拳互擊甲手持修脚刀向乙面直刺致受刀傷旋復扭赴捕房申訴諒難免屈膝公堂也○昨日有人在洋涇浜畔賭錢適遇巡街捕至四散奔逃祗獲一擲骰之人連賭具押至捕房備捕頭著押候解送公堂請葛同轉究辦 
[助賑摭要]  
　　浩刼迭罹愴窮簷之瑟縮醵資所逮沐仁宇之帡幪其可以妙轉移者其無不可以動觀感也胡趾祥善士募慶餘堂求尊閫産後平安助浙江洋一千元又募救災恤鄰十册洋八十八元四角一分積學齋由潤昌棧來洋一百元凈𩡉室爲夫病祈速愈完願洋五十元韻𩡉室爲尊人病求速愈洋十元洋南機器製造總局廣方言館以己丑年杪請各教習繙譯酒餚兩席移助洋十二元眞州存心堂徐少卿善士募無名氏洋五十元又錢六十千文桐城裕泰寳號募善士十二户共本洋四十元内一户浙省舊仁利錢莊咸豐十年正月間葉文詠濤借作赴閩盤費二月間城陷後仁利店未開兹因浙省大荒移歸前欵本洋三十元小東門十鋪公醮餘資移助由夏心香兄交來大洋八十四元對開洋九元小洋七十一角委解瘠區分娩迺輸鉅款克底平安救災悉洽羣情爰深憐恤方言繙譯汰殽核以扶危公醮贏餘合里閭而頌德願殷償欵術寓從權倫紀攸關慈祥並著積學不忘乎胞與無名豈爽夫報施端賴存心勿隣隔膜藉伸布勸用特臚陳上海北市絲業會會籌賑公所少欽施善昌謹誌 
[來啓照登]  
　　敬啓者本堂造堂捐欵向由同昌利經收逐日清繳所收各善士捐欵除經在虹口青雲里之北購置地基一段計四畝七分有零該價銀五千餘兩外仍存匯豐銀行銀三千兩又存泰和行帳房陳麗明銀一千零八十兩一俟來春卜吉興工造堂兹自十二月廿二日起公議由二馬路全亨號經收如蒙樂助捐欵請交全亨號照收塡奉收條伏望四方善士各埠紳商慨解豐囊同襄善業是所拜禱特此布聞請列報章藉邀公鑒[  上海虹口寳順里元濟善堂同人公啓]  
[上海文報局浙振收解處會同各公所起解寗波棉衣啓]  
　　謹啓者敝處自解出第七批浙振後接到甬江電報局盛朴人刺史來函謂寧屬之慈溪象山等縣災後無衣無褐者不少代乞籌備棉衣二千件以資禦寒等云適絲業公所尙有各善士捐助棉衣陸續積存一千六百三十五件於廿一日由招商局海定輪船運往甬江交盛刺史轉解寗紳散放承招商局捐免水脚理合聲明 
[起解安徽廬江縣第六批鍋巴啓]  
　　敬啓者前以山東被水待賑甚急是以敝處創募鍋巴寄振山東業經陸續起解在案近因浙江災情困苦上海籌賑諸公議將各處鍋巴白米移賑浙江足見不分畛域先其所急兹接廬江毛芹圃來函並鍋巴八十簍計重四千八百觔囑敝處轉解上海文報局彙寄浙江散放等語刻下時屆年關各路籌賑正在爲難該縣官紳竟能源源接濟始終不懈實足令人欽佩謹登報章代浙省災民叩謝伏惟垂鑒[  蕪湖關稽查輪船委員梁承平謹識]  
[蘇省撫轅抄]  
　　十一日五屬督銷鹽局浙江候補道黎福辭赴浙江公幹候補同知陳祖煊禀辭上海分局直隷州汪樹堂禀辭回金陵周煦山禀知辭奉委赴鎭江一帶公　　用縣孫念曾禀銷感冐假直州判宋恆坊請假赴江北摺資縣丞林啓瑞卸署常熟縣縣丞事回張錫爵禀辭赴松江措資謝昂禀辭赴江兆措資回主簿柳汝霖禀知本日到葑們門外陸巡差 
[浙省撫轅抄]  
　　十二月初十日候補縣畢語策禀知厘捐局委烏鎭厘局差禀見叩謝○十一日江蘇候補道程儀洛自紹興籍來省進見 
 
 

Page 5

 
 
[江督轅門抄]  
　　十二月初三日萬中培解京本回省銷差藩轅　示　門廳訓導張同　　　　缺查有試用敎諭王詡泰興口岸巡撫趙永清　故遺缺查有試用未　　張伯燾通州吕東司巡　朱凱元病故遺缺查有試用從九孫葆鈞均堪以署理○初四日知縣羅先學奉委　發審　○　　　嬅世珍奉委　發審差委署通州吕東司　葆　謝委藩轅牌示泰州員缺前經詳以候補知州張兆鹿請補現巳奉部文覆准自應飭赴　任　查縣黄承隨海門向知李　　均各飭回本任署邳州鄧賡　調省差委遺缺查有候補知縣高笏承暫行代理沛縣侯紹瀛調省差委遺缺查有候補知縣朱公純署理○初六日督糧廳祝辭赴汜水○初七日　任　州方瑞蘭由京引見回卽辭○初八日准補舒城縣調署無爲州劉承祖到○初九日朱佩馨辭回蘇○初十日　憂江西知縣陳兆芬江西來○十一日安徽通判王兆芉到○十二日新授福建臬臺徐文達到見○十三日准補泰州張兆鹿謝飭知赴任知縣葉懋本起服回省藩轅牌示江蒲縣敎諭楊誥請咨會試遺缺查有試用敎諭胡壬源堪以署理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
