# 1899 - 273 - 4909511

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑宋　陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟惜坊問所印均係删節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[論公役豢賊事]  
　　昨日本報紀公役豢賊一貼得自給與訪事友人云上月十六日之夜陳姓錫箔作坊被賊竊去點銅錫一塊計重六十餘斤當向周姓所開小押鋪查問周答以無有越兩日鄰人見有爐坊中人由周處將點銅錫携去因向陳告知其事陳詰之周周知無可隱瞞和盤托出謂某日有賊携此來質初以懼禍却之賊稱身受公役豢養之恩故竊此圖報兹之來質由彼指使君如不信可往詢之及問之役役果直任不諱故敢收質陳聞言擬控役於官投懼浼胡全記錫箔坊主人胡老秀出爲排解允將原贓交還並許嗣後各錫箔坊如有失竊惟伊是問陳始默默無言執筆人閱至此不禁喟然曰有是哉今日竊賊之敢於肆行無忌也夫太倉有米不能禁鼠之不擾閭閻有儲蓄不能禁宵小之不垂涎惟其然也故富有倉箱者主人爲之聘狸奴焉一遇鼠之竊米則拊其背扼其吭如仇敵之在前而不肯稍爲姑息於是乎鼠之迹以絶若胠篋者之擾害民間則地方官爲之設捕役焉俾搜之剔之先事而驅逐之庶宵小無所潜蹤而後烟火萬家可以高枕宴然不復有失物之慮故家之畜貓所以捕鼠也官署之雇公役所以捕賊也鼠未有不畏貓者賊未有不畏捕役者蓋彼此若水火之相尅而並非如膠漆之相投揆之長官用意未嘗不善顧普天之下無不設捕役之州縣而閭閻鼠竊狗偷之事非特不能凈絶且從而加盛焉人方竊竊疑之以爲賊雖狡黠然公役旣職司緝捕其耳目必多其爪牙必廣苟遇失竊何難留心訪察逮之到案予以嚴懲乃民間報失之案方層見疉出而竊賊之拘獲者則殊屬寥寥卽緒紳有勢力之家禀官蒞勘亦惟循例笞責數百板限期緝贓而事逾經旬終難弋獲竊意若輩苟無所利何肯甘心代賊受責而曾不一與爲難迨觀於此事而始信若輩之與賊殆如上司之於屬員平時旣受其餽送臨時自不能不爲之彌縫且家室俯仰之需無不取給於此故賊愈多則若輩之利愈厚宜乎極力庇護而視如性命之相依尤可異者當周姓往詢此役之時竟爾直任不諱推其意一若以此爲舉世皆然而不必有所顧忌噫藐視刑章至於此極巍巍在上者何競效宋聾而不爲鄭昭耶僕觀於此而不禁重有慮焉夫小民之流而爲竊賊也其始或迫於飢寒不得已而行此下流之事然或恐官法難容而忽生悚惕或慮衆人不齒而忽動羞慙清夜捫心未嘗無改悔之一念使或洗心滌慮或亦可蓋前愆惟旣爲捕役所牢籠則旣已狼狽爲奸不復有所顧慮卽或偶思改過而餽遺旣無所出自不能不效馮婦之下車且慮一違其意指後日或遇他賊案發安保不指鹿爲馬嫁禍栽贓故賊旣與捕役通同人皆謂其有恃無恣可以爲所欲爲獨僕則憫其迫於勢之無可知如何而斷不能忽焉中止然則有捕役而貧民之未爲賊者無不樂於爲賊爲賊者更不得不終於爲賊揆之地方官設此捕役之初意毋亦適與相反耶或曰據此而論將捕役盡行裁革竊賊轉可歛迹耶曰是又因咽廢食之見也譬之患病者非用藥餌斷無由得起沈疴其有治之而不效者以藥之寙敗不合用耳非謂病固無需乎藥也故醫之善冶病者祗須擇藥而不必易方官之善治民者惟須盡法而不可廢法質諸有位君子當不河漢斯言 
[簡使述聞]  
　　天津國聞報云比利時政府曾請中國簡放星使皇上充之諭令駐英使臣派一參贊官至比國作爲三等使臣以便辦理交涉事件至派領事駐紥安利脫活浦之事刻尚未知准否按安利脫活浦在比國失而士河之畔距海口約六十英里乃第一扼要地方也 
[圖于内政]  
　　某西字報譯登神戶某日報云日本維新黨中人禀請外務省大臣商請中國政府褫去厦門道之職因其所出告示不足禁制土人也此外尚欲向中國索取開礦之利云竊謂開礦固足以濬利源索之尚無不可至於道憲之應褫與否則明係中國内政外人烏得越爼代謀卽此以觀已足見日人之不循公法矣 
[意事又聞]  
　　天津國聞報登西友來函云意大利國要求中國各事刻尚遲延未决聞總署王大臣之意除已經允許各欵外不再准其多生枝節且謂此事旣已决定不論意人願否中國萬不能再有遷移至意政府則歴來辦事遲疑或者此事竟可中止乎 
[美有所圖]  
　　香港循環日報云月前美廷簡大臣康氏遵海赴華遊歴沿江沿海各口岸聞已英京氈拿報云康使此行不特考察商務實欲查看自上海至羊城沿海形勢並帶有武員贊襄一切信如所言美人殆亦欲謀佔我華口岸歟噫羣雄逼處狡然思逞偶一舉動莫不蓄有深謀奈何中國濟濟盈廷不知及時變計乎 
[秋獮誌略]  
　　鎭江訪事人云常鎭通海道兼兩江營務處長久山觀察以近來時事多艱外侮日亟沿江防務不可稍鬆爰示期八月二十六日閱視各營操演屆期天將破曉統領新湘全軍陳宇山軍門傳諭新湘前左右中各營主轉飭哨弁各帶勇丁赴大校塲排隊伺旂少選觀察鳴騶戾止就演武廳前降輿升座各營統帶帮帶等官以次叅謁須臾將臺上升砲三響鼓聲逄逄中軍官趨至案前半跪方請令發開操觀察命各營伍布大陣事畢接演藤牌刀矛諸雜技日已亭午退入後廳進膳旋又至象山閱視砲臺試演大砲打靶演畢復傳令作對壘勢由臺勇帶機器砲一尊潛伏布城門外一似敵人之伺隙刼營者然隨有馬步隊帶機器砲一尊大砲三尊壞而擊之迨至日墜崦嵫觀察命排導回轅各營將士均站隊鳴槍恭送 
[練軍扼要]  
　　金陵訪事友人云江北海州贑榆一帶地瀕大海吳淞崇明而外以此爲最要口門而地脊民貧 
 
 

Page 2

 
 
風氣强悍内訌外侮在在堪虞兩江督憲劉峴帥思患預防擬卽招勇萬人訓練成軍以爲不虞之備月前曾委候補道林觀察朝棟前往開招迨八月二十日觀察返省垣禀陳一切 
[虎節過潤]  
　　鎭江訪事人云八月二十五日江南提督兼自强軍統領李壽亭軍門乘虎威兵艦抵京口下椗江中寳蓋山新湘全軍及江勝新軍統領陳宇山軍門會同鄭蓋臣叅戎曁陳協戎煦亮周都戎錦堂登船投刺軍門一一接見晤談有頃傳諭展輪赴白下聞有要公須與南洋大臣劉峴帥面商辦理也 
[察看江防]  
　　金陵訪事人云兩江營務處一差經督憲劉峴帥檄調五河鹽釐局席觀察匯湘接辦觀察以營務處事關緊要刻下强鄰環伺亟宜嚴修武備整頓江防因之禀知峴帥親往長江下游一帶口岸察看營伍砲臺布置是否得宜操防能無廢怠以便逐加整飭精益求精峴帥韙之日前觀察已往京口察看矣 
[鼓鑄新章]  
　　天津國聞報云吉林省機器局製造銀圓廠於今夏奉旨暫進旋又飭令照常制造總辦德司馬榮遂招募工匠擇吉七月十三日重復開工一面釐定新章申詳吉林將罼延軍帥略云一鼓鑄銀圓機器由局中工匠自行仿製應用人工之多寡必視鼓鑄銀圓之多寡爲衡一年應用人工若干應俟年終彚總據實造册核銷查自减鑄以來每日鎔銀三四千兩七八千兩不等全賴兌換暢旺漸次擴充專恃奏定鑄本銀兩不敷周轉此次開辦適値兌換稀少之時擬每日鑄銀數目先以四五千兩爲率嗣後如銷路暢旺再行隨時擴充一鑄數多寡旣視銷路之衰旺爲定衡則司書匠徒亦應隨事之繁簡爲增減此次開鑄所用各色人等按照鑄餘四五千兩足敷工作如嗣後鑄數加增人不敷用應再酌量添派一工匠必須藝精志定方能經久吉林僻處邊疆最難招募近日鐵路興工往往以重價羅致若不優給工食難免見異思遷擬由職等隨時考察分别酌加工食以示鼓勵而收實效一鑄銀圓鋼模日久磨損字迹花様漸就模糊兹揀精工另鑄並專鑄祖樸存庫永爲程式復於圓面添刻已亥二字嗣後隨年更換以示區别以上各節就職等管見所及量爲變通至銀圓成色分兩兌換行使曁員司薪津廠費等項悉照舊章辦理云云軍帥以所陳各節確係實情當卽准予立案 
[路工開局]  
　　金陵訪事友人云兩江督憲劉峴帥前據兩江營務處兼管馬路工程之某觀察轉據管理路工委員紳士禀請捐募鋪戶修理街道裁撤保甲改設巡捕當卽批准照辦並出示勸捐以充經費路工員紳卽派人分投城廂内外各鋪戶按照上中下三等戶口分别勸募月捐各鋪戶現已一律認定遂公議八月二十日開局辦事越日卽出示曉諭凡有願充巡捕者取具殷實鋪家保結呈局候傳騐諭充其官道工程則於日内擇要興築 
[姦案上控]  
　　蘇州訪事人云安徽人王少卿卽王升向在省垣某公館當長隨數年前娶本城季姓女爲室生有子女各一委氏明眸皓齒楚楚可人而生性輕狂專喜粘花惹草王屢戒之弗聽也去秋某日王自某處歸忽失氏之所在偵騎四出蹤影杳然至本年二月始訪悉氏與江蘇候補知縣王明府有私匿跡採蓮巷某姓屋内爰於某日清晨排闥直入當塲執獲擬送請有司官究懲明府懼央某同寅出爲解勸給以府銀一百元並親立斷絶往來筆據王首爲之肯乃未及二閱月氏又竊取洋銀七十二枚挈其幼女而遁士疑仍匿明府公館中向之理論所有某當鋪執事人邱某出塲勒令繕立退婚據許償身價洋銀一百元否則當送官究辦云云王無奈繕禀投吳縣署控告時赖葆臣大令尚未　卸縣篆披閱禀詞批斥不准王因於八月二十五日投蘇州府署上控府尊彦詠之太守准詞飭發吳縣訊究二十七日晚縣主陳大令升堂提訊王供訴前情大令遂出火簽飭差提明府王委氏并邱某到案聽候訊供 
[鳩江火警]  
　　蕪湖采訪友人云八月二十六日之夜鐘鳴三下街四邊人靜鼓紞如忽聞鑼聲鎧然報稱火起於江口新横街義豐烟店急往偵之則紅光迸射烈燄飛騰頃刻間已延燒比鄰孫長盛飯鋪對門同益雜貨店是處街道甚窄火易飛竄以致迤南之成泰雜貨店某小錢店某靴鞋店面北之新義和米行極陞茶食鋪七榮昌醬園某小錢店某點心店某薙髮店趙姓醬坊某山貨店楊姓烟館兩面十餘家彈指盡成瓦礫其起火之義豐迤北延及孫長盛飯鋪某小錢店某京貨店某銀飾店徐三盛飯店轉灣向西永源小錢店樓屋十餘家亦皆付之楚人一炬非但貨物不能顧及卽性命亦幾不保全每有衣不及穿履不及趿東奔西竄逃出火坑者斯時地方文武印委各官無不命駕而至保衛營洋龍首先横截孔道營勇接踵擔水濟之無如風勢忽轉向西北北首天主堂病院西首洋樓鯽比直接洋關均屬干係重大保衛營統領饒守戎急親執龍頭當先督救新關西人亦抱救火藥水出入火林無奈火勢猖狂祝融氏如入無人之境須臾又將街北向西轉角處茶館炭店油　店等五家摧燒殆盡致令教堂洋關岌岌可危守戎一躍登屋將趙姓醬坊燒剩之墻奮力推倒一面由各叚水龍連環噴救洪濤萬斛瀉自天空始得火勢漸殺其南路之火則因義豐比鄰卽前關道孫樹人觀察故居四面高墻將火住阻對面則因餘屋低矮且某靴鞋店危墻矗立火不得越雷池一步惟後進餘火仍漫天匝地致舊時戯館廂樓由窗竄入亦幾悉化刼灰幸用棉被浸水蒙於窓外良久得轉危爲安是役也共焚三點鐘之久燬去店鋪二十一家爲屋一百四五十椽其由天主堂管業者一百三十八椽所喪貨財以同益成泰義豐等爲最鉅極陞茶食鋪後進停有新喪棺木當火熾時孝子大呼有能舁出者酬以洋蚨白翼旋有小工三十餘人正欲奮力擡出忽前進店樓墜下塞斷出路小工飛步逃生致柩仍葬諸火窟事後羣指義豐樓上新義和米行採辦軍米之甲乙二客官良夜無聊招妓賭博紅矜翠謔薄怒佯嗔悮將洋油燈帶翻洋油漏入樓下烟葉内遂致樓之上下同時火起遂由孫姓飯鋪主向新義和行主陶姓饒舌身懷匕首欲得陶而甘心教堂司鐸膝君則向當道追查起火之人恐非片言所能了結也 
[白門火警]  
　　金陵訪事友人云八月二十二日黃昏後銅街十里燈火齊輝忽聞鑼聲鏜鏜水龍洋龍聲如雷動急出詢之知賜福巷某姓家晚炊不愼遺火積薪以致祝融氏乘隙而來毒燄飛揚幾欲冒穿屋頂深幸救護得法得卽烟消火滅不致四出蔓延然當其境者已不免如西廂記所謂小鹿兒在心頭撞矣 
[蘇省官塲紀事]  
　　蘇州訪事友來函云上月二十八日署藩憲陸春江方伯署臬憲朱竹石廉訪假湖南會館肆筵設席恭讌新任江蘇巡撫鹿芝軒大中丞並爲正任藩憲聶伸芳方伯祖餞午前中丞與方伯排導而來陸方伯及朱廉訪降階肅入茗談移時旋卽開筵讌飲簉座者爲織造海尚衣蘇州府彦太守及候補道甲乙丙丁四觀察在籍紳士數人酒半傳梨園子弟登臺演劇衣冠濟楚絲竹嗷漕誠盛會也○正任藩憲聶方伯筮期九月初二日北上先是八月二十八日之夜兩江總督劉峴帥由金陵發電至省令方伯暫緩入都是以方伯擬卽擇吉回任○上月二十五日蘇州府彦詠之太守排導出胥門乘官舫詣常熟昭文二縣各鄉查勘荒熟田畝二十八日清晨勘畢回省聞太守尚須至崑新等勘查勘也 
[蛉州郵語]  
　　日本長崎埠訪事友人云日本駐英全權公使加藤君高明於上月某日歸朝倩青木外務大臣代爲辭職日皇准之加藤君遂訂於九月二十八日偕木野君往游釜山元山仁川俟抵韓京後轉往中國京師游歴約歴兩月之久然後折回所遺公使事務由駐俄公使林君董暫行兼署○九月二十日東京來電云本日日皇召見常備艦隊司令官及各鎭守府司令官詢以各軍近狀蓋亦安不忘危之意也○茨 
 
 

Page 3

 
 
城縣所屬那珂郡平磯町猝遭大火焚毁民居五百家縣知事柏田君聞信立往查勘○曩者日本向英國著名船廠定製軍艦一艘命其名曰出雲刻已工竣於九月十九日啓行不日當駛回本國矣 
[湓浦秋濤]  
　　九江訪事友來函云八月二十三日潯陽忽起大風江中波浪滔天勢如山立有一船滿載胡麻翦江而過未及收港遽爾遭風沈溺義渡局委員邱稻陔少尹同局紳鍾程二茂才在江樓瞥見飛飭紅船前往得以救起三人其一人已深入水晶宫無從援手矣同日龍坪洲亦被風吹覆一船船中人皆經人救起惟淹斃一彌月小孩 
[蟹舍秋燈]  
　　松江訪事友人云前歳兇棍陸升堂持刀戳斃翁姓閨女一案屢次翻供經省憲發回原縣旋復委原審官趙嘯湖大令會同前署華亭縣劉謒三大令研鞫數四迄未供認疉次解府濮太守曁發審委員沈大令奉賢縣金大令歴次刑訊亦一味逞刁太守因於八月二十五日太守復提翁阿青及陸之姘婦王包氏訊問怒氏刁展鞭責一百下二十六日復提証人張三姑及王包氏訊問一過聞日内須解省垣訊勘矣○西門外石潤橋東偏某烟膏店爲粤人某甲所開所雇店夥半係同鄉八月二十五日之晚店中甲乙二夥偶因細故大啓齟齬甲怒持利器奔入東嶽廟與乙尋釁聚觀者甚衆恐釀禍端競以老拳奉贈一時紛紛擾擾棼若亂絲後奔入婁署禀請騐傷未知百里侯如何斷結也○府署迤南某姓家生有小嬌生年祗三齡嬝娜可愛八月二十六日午後摸索至水缸邊嬉戱俯首探視仆入缸中竟遭淹斃家人聞而赶救已無及矣吁保赤者可不愼哉○婁縣屈吉士大令接奉府尊濮太守札文委赴青浦相騐命案因於本月二十四日帶同刑仵人等乘舟前往翌日回松詣府署禀知聞是案因神山附近某圖地保顧某因圖中人掯贖田畝起釁爲怨家所陷列欵控請縣主懲辦汪大令諭押公所差勒索陋規不遂私自攺押化莠所顧素染烟癖至此烟具不能携入正在關說忽奉堂訊用是病癮交侵由差劍負出所不及訊問卽斃於署前故委鄰封相騐也 
[上海官塲紀事]  
　　昨日清晨新任蘇松太兵備道江海關監督余晉珊觀察由行轅排齊全副執事赴各廟拈香屬下文武各員隨同陪伺至午刻觀察命駕赴文武各衙門拜會午後致祭道庫隨卽開庫辦公各書吏叩賀如禮聞觀察擇吉本月初六日由敬業書院行轅鶯遷入署前署道篆之曾經郛觀察則定於初二日乘舟赴省禀報交卸事宜○松滬釐捐總局督辦錢怡甫觀察涓吉昨日語公子完姻華延開處賀客盈門筦籥笙簫洋洋盈耳 
[賞格照登]  
　　昨日浙江嘉興縣蕭邑尊倩水師營巡船哨弁投文上海縣署請將賞格頒貼通衢其文曰爲懸賞購拿事案據敝縣永十三中八莊事主邱琮呈報光緒二十五年八月初九夜被匪撬門進竊伊驚覺减捕匪卽行强刦去銀錢衣物開單叩請勘緝等情到縣據經會勘飭緝並通報各憲在案迄今日久尚未破獲誠恐贓盗速颺除移鄰封營縣一體協拿並比捕勒緝外合行懸賞購拿爲此格仰諸色人等知悉爾等如能破獲是案首盗並原贓送案者賞洋一百元拿獲夥盗一名者賞洋五十元探知逃匿處所通風報信因而拿獲者减半犒賞此係本縣捐廉支給贮庫以待决不食言須至賞格者 
[牌示招充]  
　　招募巡丁已紀前報昨晨英美租界公廨讞員翁笠漁直刺發出牌示一道其文云爲牌示招充事准金陵路工捕房卽補縣汪移開金陵省城興修道路添設巡丁移請招選寍波人巡捕二十名開其花名年貌籍貫取具保人姓名清册發給憑單移送所有由滬至寗川資每名洋兩元工食洋七元等因到廨准此合行招充爲此示仰在滬甯波人等知悉如有願充金陵路工局巡捕者卽取的保開明年貌籍貫來廨聽候選充移送辦公毋違切切特示 
[大令騐屍]  
　　嘉定人鄧阿炳在法界八仙橋普安坊開設車寓車夫某甲驅車至英界乾没坐客某乙衣包經乙投報英界捕房旋由霍少山張和尚李阿甫王桂生等歹人冐稱包探夥役將鄧誘至三洋涇橋玉樓春茶館盤詰鄧謂此事係車夫某甲所爲甲現已逃逸無從指交霍少山等遂將鄧攢毆受傷適爲西包探海生所見喚同五十等號西捕將張李王三人拘獲帶入捕房惟霍乘間兎脫捕頭將受傷之鄧阿炳舁送仁濟醫館醫治張等押候解送公堂鄧受傷過重醫治無效而斃屍屬得悉立卽恊同地保投上海縣署禀報昨晨捕頭令包探將張和尚等三人解送公堂讞員翁笠魚直刺以案關人命著解送縣署辦理至午後四點半鐘縣主王欣甫大令帶同刑仵蒞醫館地保曹福卿禀稱鄧阿炳被毆身死據言有冐充包探夥之霍少山等指伊窩贓訛詐洋銀二十元不遂所欲致被兇毆斃命大令飭仵作相騐報稱屍身無傷惟皮現黃色或係病斃屍妻姚氏屍父鄧梅章屍弟鄧春泉聞而大譁堅稱有傷大令再三開導始允候庭訊核辦姚氏供丈夫由霍少山來家喚出指爲窩贓勒詐不遂致被毆斃其時張確在塲李阿甫王桂生均未見面鄧梅章鄧春泉同乞伸寃張和尚供小的係鞋工惟由霍少山囑喚鄧阿炳出外以後之事均不知情亦未悉霍少山逃往何處李阿甫王桂生同供實被株連求恩鑒察大令諭令將張和尚帶回訊究　向飭緝霍少山并伊弟阿新至李阿甫王桂生旣據屍妻供明無涉著帶回捕房候示 
[瘦斃候騐]  
　　前年山東某縣人張金元駕柴船至滬上停泊大南門外南碼頭不知因何戳傷同帮人張八身死報經前上海縣主今江蘇候補道黃愛棠觀察訊明口供監禁獄内解省秋審奉准緩决昨日清晨忽患氣厥之症立時倒斃由禁卒禀知王欣甫大令大令查核案卷當卽禀請新任蘇松太兵備道憲余觀察札委鄰封相騐 
[催緝贓賊]  
　　日前本邑西鄉徐家匯左近某學堂失去風琴及衣服等物由西員福開森君函報吳淞司署轉詳上海縣署縣主王欣甫大令飭差嚴緝迄今尚未破獲昨日吳淞司巡檢沈韻箎少尹親詣縣署謁見大令面陳事主催緝甚緊等情大令許卽比捕勒緝務獲嚴懲二尹遂唯唯而退 
[案已註銷]  
　　飭查漏捐一事前已略紀報端兹悉所查者實係漏稅而非漏捐事緣本邑南市谷荳行向有定章凡裝運荳麥各貨出口均須赴洋關納稅由稅務司簽給關單始可照常營運此次裕豐等號被駁船戶悮裝致由貨捐局巡丁查出禀知總辦王太守將船扣留後由新關稅務司聞知將貨帶往查騐其時太守已函致上海縣署縣主王欣甫大令正擬派差查覆核奪接准稅務司來函知此事已經妥洽遂飭將案註銷 
[驅逐流民]  
　　本邑裏虹口沙涇港一帶近已劃入各國公共租界美界捕房藍副捕頭查知是處向多江北艒艒船并有流民支搭草棚以資棲息者因派出中西探捕若干名協同二十三保二圖地保范全楨前往限令一概遷往他處如敢故違定卽拘送英美租界公廨禀請讞員翁笠漁直刺訊辦 
[美租界醫院瑣誌]  
　　甬人袁鶴生向操煤炭業近日負欠纍纍無計彌縫突於前晚潛購紫霞膏吞服幸經家中人察悉舁送美租界同仁醫院求治經醫生如法施救　將烟毒吐出而愈　昨日亭午時外虹口某機器廠銅匠蕭冬林工作時偶不經心被機器軋傷其臂登時鮮血淞漓痛極倒地經人舁送同仁醫院求治未知能免殘廢否 
[正字]  
　　八月二十九日本報道憲踏災題目悮作道憲災踏三十日接篆盛儀一則内余晉珊觀察擇於八月三十日午時接篆悮八爲九怱促未及校正合併聲明於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江試事三誌]  
　　揚州訪事人來函云揚州府沈碧香太守考試八屬文童所定塲期前已兩紀報簡當八月二十四日考試江甘儀文童正塲時諸童各按燈牌循序而進比至公生明牌樓蘆棚下應名接卷亦復魚貫而前秩秩彬彬毫無喧譁習氣迨封門天已破曉翌日自放頭牌以迄清塲東方猶未白也兹將三屬正塲詩文全題照錄於左江都已冠首題仁者不憂至可與共學未冠首題不惑仁者已未冠次題友直已未冠時　賦得新霜初染滿林秋得霜字甘泉已冠首題忠信至聖人吾不得見之矣未冠首題信忠已未冠次題友諒已未冠詩題賦得秋透書臺筆硯清得臺字儀徵已冠首題居之無倦至君子成人之美未冠首題無倦行之已未冠次題友多聞已未冠詩題賦得垂虹秋色滿東南得亭字 
[誤毆受傷]  
　　小流氓牛皮錦章卽陳錦章向在某砲艇上供掌號之役嗣因事斥革潛匿南市撤潑讹詐無惡不爲前日傍晚時闖至油車碼頭左近仁和小酒店内見寍波船夥某甲荏弱可欺故意在其身旁挿過忽稱被甲撞損其齒滋擾不休甲方欲申辯陳卽號召黨羽蜂擁而上聲勢洶洶旋經旁人解勸令甲代付酒資洋銀六角事爲甲之同伴所悉羣抱不平唆使甲聚集數十人在永祥茶樓守候未幾陳至見勢不妙飛步狂奔甲友陳小寳呼集多人尾追不舍有許阿榮者崇明人也在豐記船廠典守物料裝束面貌與錦章相同時適在旁閒觀小寳等人倉卒中不及細辨遽卽扭住攢毆旋復拽至廠内處以私刑比十二圖地保顧桂榮率同夥役阿桃等人馳呈向小寳再三申說始知鹵莽致悮倩地保轉圜延傷科醫生爲之醫治聞所傷沈重不知能免性命之虞否也 
[上海縣署瑣案]  
　　黃金生扭控周子松積欠洋銀前晚縣主王欣甫大令倩襄讞委員馬明府提訊黃供小的向業漆匠前由顧明祥糾令入會致被結欠會欵洋銀一百五十三元五角當時曾將顧扭控巡防中局旋由周擔保立有筆據允將此欵劃還後僅收得洋銀四元五角餘欵至今無著爲此情急具控叩乞究追周供此欵係顧所欠小的雖曾擔保並無劃歸小的付還之事明府飭將周交保出外限三日内邀顧到案訊明核斷○徐長福控陳富卿薛金川誘拐女兒經馬明府提訊徐供前由鄰人蔣國泰引同鄉人陳福卿至小的家借宿數日未幾女兒悔囡忽然不見旣而蔣途遇陳薛與女兒同行因卽將陳扭住薛則挈同女兒如飛而遁旋由蔣知照小的扭陳至馬路工程局控訴蒙局員老爺將薛補提一併解案惟女兒尚無下落求恩究追陳供小的雖在徐家暫住數日並無誘拐伊女之事薛供小的向以駕駛竹排爲業徐女逃匿何處小的並不知情明府以兩造供詞各執諭將陳薛分别收押著徐邀蔣到案復訊核辦 
[英美租界公堂瑣案]  
　　王阿福剪綹賊中老斵輪手也日前在大馬路菜市竊取王信成身畔所藏洋銀五十元報捕後經包探米順拘獲昨晨解案禀稱自竊得洋銀卽兌取金戒指一枚其餘業已用罄不能弔取原贓故特送案請究王信成供小的向操錢業前日携洋銀至菜市收買小洋餘突被竊去求卽訊追王供行竊屬實惟求恩典讞員翁音漁直刺商之白繙譯判將王管押一月遞解蘇州原籍　包探洪阿寳拘解周阿順曹金生徐引生曹順發至案禀稱彼等數人積欠陳小照酒店内洋銀二十餘元陳昨向索取竟敢將陳弟肆意兇毆並被毁壞物件經小的拘獲送案請究陳小照投案申訴前情並稱小的之弟向在唅華托律師處爲細　昨被周阿順費金生毆傷並將器物擊毁約値洋銀十餘元請爲訊究哈律師到堂申請究辦并追前賠毁物周阿順曹金徐引生曹順發同供酒醉無知以致互毆所毁各物願照數賠償直刺判令周曹每人賠洋銀四元徐曹每人賠洋銀二元○包探顧阿六拘解朱石山至案禀稱此人誘拐何陸氏之女阿素在外姦宿氏報捕後經小的在唐家弄某姓家查獲故特送案請究何陸氏投案申訴前情求恩究辦朱石山供小的家與何陸氏比鄰故相識其女某日同出看戲不及回家並無姦拐之事求恩鑒察何阿素供悮被朱石山所惑誘至他處然並未被其姦汚直刺惡朱設心不良判責二百板○包探竇如海拘解張竊賊阿水至案禀稱張係竊賊經小的拘獲搜其畔身有布衣質票四十餘件詰其失主則堅不指明今特送案請辦張阿明供小的係南通州人行竊該死失主已不能記憶矣直刺判責一百板遞解回籍○包探趙銀河拘解沈三毛至案禀稱此人竊取孫少勲家綢衣三件經小的查獲人贓送案請究孫投案請領失贓沈供小的係鎭江人投親不遇流落滬江無奈行竊叩求恩宥直刺判責一百板遞回原籍○包探張阿九禀稱竊賊陳阿全竊取張子山家綢布衣服九件經小的緝獲弔到原贓送請究辦張子山投案請領失贓陳阿全供小的實因窮苦所致求念初犯格外施恩直刺判押二日 
[法租界公堂瑣案]  
　　王德元由烟臺販運高麗參至滬寄招商局三號棧房被偷兒朱永清竊去二包報捕查獲原贓捕頭令包探解請讞員朱森庭明府與何繙譯會訊王德元投案申訴前情明府判將朱永清枷號一月發棧房門首示衆期滿笞責三百板贓給失主具領○徐敬章遞禀控蔡子泉於光緒十八年央中借去洋銀二百元延至目下向索不還求恩追給明府准詞出票提蔡昨日傳同原告訊究諭令蔡央人人銀並保限十日内理楚○燮理齋鐘表店主陸世芳遞禀控朱世恩欠銀一百三十餘兩向索不還明府飭提案訊朱供與陸合股拍買淡水輪船貨物迄今尚未售完以致不能理償欠欵明府准交保出外限十日内理明○上月二十六日恒德燭店不戒於火經朱明府提案訊供以是店保有火險飭包探查明起火情形再行核辦昨日堂期恒德執事人沈奎言店夥彭洪琪韓沛鴻學徒陳炳年等投案候訊包探禀稱查得起火之由實因燭上澆蓋紅油爐中火勢過猛上延樓下所懸紙錠以致烈燄飛騰明府與何繙譯會商之下以店夥彭洪琪漫不經心致兆火患理應究辦著交原保人保出下期再訊○蘇宫保所帶隨員項君壽華前有端硯兩方寄與販運骨董之沈方泉處此次來滬向索原物已被沈售去一硯前日請上海縣王大令函致公廨請追明府飭包探提沈夥柳根林王桂芳昨日包探連端硯一方解案明府與何繙譯會商著移送上海縣辦理○沈雲泉禀稱販柴來滬停船洋涇浜内被賊竊去衣服一件當塲拿獲送案請訊包探禀稱此賊前在英界公堂懲辦甫經釋出又犯竊案請爲嚴辦明府判責三百板贓給還失主○盛張氏禀稱雇坐東洋車至鄭家木橋突被流氓陳阿四攫去象牙摺扇一柄鳴捕追獲反敢冐稱母子請爲究辦明府笑謂陳曰爾與氏年歳相等不應謂他人母著重責二百板扇給氏具領○包探禀稱王阿二混用銅質洋銀當塲察出拘獲請辦明府判責三百板僞洋銀存候銷毁○張桐生與柯錫春涉訟總巡局内旋在法界拘獲解經朱明府訊供交保出外嗣接縣署來文請移送訊辦昨日飭將張桐生送縣歸案辦理 
[美租界捕房紀事]  
　　昨日亭午時賭徒陳雙全至北河南路天后宮前設攤誘賭適爲某號巡街捕所見拘入捕房捕頭令押候解送公堂禀請讞員翁笠漁直刺懲辦○昨日清晨跑灘賊胡阿大竊取外虹口某馬頭貨棧中所儲舊鐵適爲某號巡街捕所見拘入捕房捕頭令押候解送公堂禀請核辦○昨日清晨偷兒俞阿五混入虹口某姓家竊取布衣適爲某包探拘獲起出原贓解入捕房捕頭令押候轉解公堂禀請訊辦 
 
 

Page 10

 
 
[蘇省官報]  
　　八月十五日委辦駐蘇鑣貨捐局鹽提舉銜試用通判慶謙正黃旗人由寗來禀知到差知縣壽慶慈禀辭赴丹徒公幹元和縣主簿陳炳甲禀烽奉府委赴豈新公幹卽辭巡檢李約禮禀知交卸署望亭司巡檢任事回省鹽大使銜試用巡檢何維栻安徽人由京領照來省禀到○十六日首府彦禀謝奉飭電傳軍機處存記道委署太湖向知何希曾辭赴任同知黃家珍禀謝奉委發審局差又李前晉由寗來長洲縣汪禀知下鄉抽查荒田知州洪爾振禀知由無錫審案回又趙謹琪禀辭赴太湖廳查騐積穀差又吳兆楣禀知交卸宜荆釐局差並謝奉委調辦吳淞沙釣船捐局差卽辭又徐景寅由江隂厘局來典史劉文浩禀知奉府委代理太湖廳東山司巡檢事○十七日請補蘇總捕同知黃家珍禀知本日到發審局差同知左念慈禀辭又李思棠堂禀謝奉飭期滿甄别堪以繁缺留省補用縣丞王祖望禀知奉府委監放長元吳三縣孤貧口糧差典史劉文浩禀辭赴任指分江蘇試用州吏目丁志蘭浙江人由京領照來省禀到○十八日候補道賀元彬由上海回知縣陳其壽禀謝奉委調辦中路總巡差又都守仁禀謝奉委調辦南路總巡差又錢國選禀謝奉委調辦閶胥門外總巡差委署崑山縣尚昌厚專丁來省禀銷松滬局管庫差卽赴崑山縣署任候補知州吳式晸由京起服回省禀到五品銜兩淮候補鹽知事項兆騋由揚州來○十九日元和縣兼理吳縣陳禀知赴洞庭西山抽查荒田委署荆溪縣汪鳴鳳卽辭赴任五品銜江蘇候補知縣章恆淑安徽人由滬來縣丞陳鍾頴禀謝委署丹陽縣主簿事五品頂戴試用巡檢陶鵬振浙江人奉撫憲騐看到省○二十日長洲縣汪禀知下鄉抽查荒田回通判任汝霖禀知奉委赴松屬公幹卽辭知縣都守仁昨日禀謝奉委清丈沙洲差指分江蘇試用按經歴態佐周浙江人由京騐看來省禀到道庫大使許光熙禀謝奉委接辦四路一叚夏防巡查差巡檢劉燮堯禀知由寗見制憲回又張家溱由常州來准補金城縣典史卓煊禀知交卸署元和縣典史事委署元和縣典史陳時夏禀知本日接印任事○二十一日元和縣兼理吳縣陳禀知由洞庭西山抽查荒田回直隸州謝謙禀知由江禀公幹回知州洪爾振禀謝奉飭在讞局審結各案蒙給予儘先拔署州縣一次知縣劉歌雅禀謝奉委南歸總巡差又傅鑫禀知到藩署稽核文件差又胡調元禀知聞訃丁父愛縣丞何魁昌禀知奉府委赴崑山公幹卽辭太湖恊鎭朱德明由東山來叅將銜補用遊擊淞南營守備調署太湖右營都司周蔭恩由寗來禀知接印任事○二十二日知縣陳其壽禀知到調辦中路總巡保甲差並銷城外總巡差又錢國選禀知到閶胥門外總巡差並銷南路總巡差又劉歌雅昨日禀知到南路總巡差又都守仁禀銷中路總巡差道庫大使許光熙禀知到西路一叚夏防巡查差府照磨徐鈞禀銷西路一叚夏防巡查差縣丞楊寳書禀謝奉飭銷去記過停委委署甘草司巡檢姚祖詒禀辭赴任 
[杭州官巷西湖協德堂籌振公所經收紹郡水災振捐六月廿五至廿九日第一次清單]  
　　樊介軒沈利仁王智泉陸蓮叔四戶各四拾元周明玉楊陳哉申韵笙三戶各二十元吳樊氏汪樊氏盟修朱敬孚王珍修五戶各四元黃法之沈峙山成修樂修淑修宏修姚俞氏王鍾瑞八戶各二元潘張氏已病求愈潘恂安母病求愈朱寅伯王紅裕王憲之五戶各一元管子誠二十角姚勛士六角以上共收大洋二百六十一元小洋二十六角 
[杭州西湖恊德堂籌振公所經收紹興振捐自七月初一至初十日止第二次清單]  
　　許星墀八十元陸琳粟白米十石沈善居嘉樂堂二戶各三十六元俞慶安懺資移助滋德堂高二戶各十元孫漢臣一百角瑞芍軒許雪舟金心柏柏廬謝家福隱岩琴潤堂郭七戶各四元餘修三元六角存義堂茹三元隴西氏三善堂吳一峰惟保堂楊懷德堂江仁壽堂宏保堂慧高居易堂九戶各二元承啓堂高補過人二戶各二十角無名氏敦厚堂二戶各一元九角王景堂一元半畬經堂一元一角喻澈鄭合二戶各十二角戴黃氏戴克仁趙分受戴心孚王穀明王氏保安堂孫文薪傲修燕貽堂沈沈基項華卿汪侣笙許劉氏崇張氏葆王氏誠和堂宏毅堂慶餘堂郭福敎安二十戶各一元棣華堂翟華二戶各十角汪企雲吳紹先寗遠堂忠雅堂吳紹曾五戶各半元潘孫氏永善堂宣二戶各五角高氏無名氏俞王氏三戶各四角培厚堂三角以上共收大洋二百五十二元小洋二百三十四角白米十石 
[浙杭六官巷西湖恊德堂籌振公所經收七月十一至二十日止第三次清單]  
　　金匱陳子祥洋一千元劉瀚五十元韓菊農長沙徐氏二戶各四十元振宜堂朱三十二元韓田氏陳毛氏徐子庵凝道堂沈周鏡五戶各二十元劉浩如小洋二百角孺湛堂阮十七元十八禾兌雨記冬綠山房端奉諭三戶各十六元胡其仁勤業主人積善堂沈蔡實甫陸募周信修留餘堂七戶各十元樂善堂錢十千文志承堂陸五元小五十角居易堂八元陳益哉六元四角勗采堂六元舒愛周五元隱名居士小五十角南峰老人吳果眞王醒悟丁錢氏率子隱名氏信源仲蓮氏吳嘉謨吳嘉儁金張氏十戶各四元四知堂楊蘋魚草堂二戶各四十角孫子孫沈仲甫王德門寡辭生四戶各三元二角一木廬主徐洪生清和氏心拾子滋善堂主人寳厚堂俞樓子舟隱名氏惠迪堂陳星五周嘏乾泰號潘榮生無名氏十四戶各二元九和坊二十角錢岐山無名氏郭順興無名氏心田氏萬永和篆松寅景豐土棧瑞豐棧恭一棧恊昌棧元成棧老其昌壽星岩周文元遺安堂馬郭寳華戴仰平映雪軒姚勤業堂徐葉行恕補過山人方壇卿毗陵蔣王芝軒祝瑞鄔祝沛泉沈維岳沈和　廿九戶各一元存仁子囊春子棣蕚堂沈合順顧久大龐戟楊恊昌七戶各十角忻景生朱春波恆豐莊全心栽徐大鈞王濟美邊敏身甘敏齋盧槐庭吳純圻豫和莊錦泰元昌莊保泰莊恆孚莊延德莊蔡愼餘陳仁德朱文榮陳松卿唐德淮引福康吟月居士嘉榖堂挺香氏王湘泉方佩英孫愼德堂黃稚卿葉本和無名氏古夥無名氏梅調夫無名氏恆康三十六戶各五角再生子胡永固孔德義陳浩修胡祥興五戶各四角無名氏沈韓氏二戶各三角王逢修黃儒珍相連喜張榮日程鑑和黃星垣温珂甫胡春修馮瀆生宓元號十戶各二角以上共收大洋一千五百三十六元小洋七百零八角錢十千文 
 
 
 

Page 11

 
 
   
 
 

Page 12

 
 
   
 
