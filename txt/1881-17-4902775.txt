# 1881 - 17 - 4902775

 

Page 1

 
 
[新印畫幅楹聯出售] [  點石齋主啓]  
　　本齋用石印照相法印成各種畫幅楹聯以及碟帖書　等早經騐名准來購取茲又格外如工　　數發實仍　向　處賜顧為盼討關　周存伯畫五尺墨水翎毛花卉條幅每堂實洋一　角○又五尺着翎毛花卉條幅每堂實洋六角其着色裱成者每堂實洋一元二角○　萍　書五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角○廖着泉書五尺字屏　每堂實洋四角裱成者每堂實洋一元○沈經笙協　畫五尺八言白紙楷書對每付洋二角取色紙每付洋二角五分以上各對聯如欲裱成每付須另加裱工洋二角 
[籌俄餘議七]  
　　論中國之所　禦俄者往往專就中國而言是猶未足以盡籌俄之策也為中國討不必專注意於中國而當兼及於中國之藩服中國之藩服其與俄近而為中之蔽者孰有過於高麗者哉西報言近聞俄人欲取遒於高麗之北　以入中國此言雖未知其確否然　形勢揣之固非出於無因也俄廷前命水師提督沙司鴿往查高麗各海口本館紀之旋聞沙司鴿傷足在長崎養疴本館亦紀之又聞沙司鴿已派船五艘前往高麗查閱本館又紀之凡以為俄人之覬覦高麗正所以窺伺中國其意固在此不在彼然高麗旣為中國之藩服則中國例應保護之今聞高麗已遣使臣告於中朝　意盖亦深恐強鄰逼處卽使假道為滅猇之計而虞亦不能高枕而眠　能得中國為之保護則不但有益於高麗實則有裨於中國維屏維翰所以毋俾城　也今之為中國計者往往以偷安茍且為事高麗雖至困急中國不肯發一成一旅以援救之一似蠻觸相爭不足動天家之鈇鋮者不知高麗一胡所失必折而入於　　折而入於俄而後欲以力爭之是何異平日本旣滅琉球而始以文詞相詰責也夫琉球之於中日猶係兩屬之國然中國茍必欲保護則富於未滅之時為之先事預防或遣一介以尼止日本之兵或令發兵以防琉球之險琉球雖係兩國而日本欲滅之中國出師以相救護是亦情理之所當然未必遂為萬國公法所不容乃先時並無舉動琉球使臣雖效包胥之哭而仍不代為計直至旣夷為郡縣乃欲以空言相詰兾其反侵地而存舊邦烏可得哉說者又謂中國茍以兵戍高麗恐為他人所疑忌一似日本滅琉球而中國亦欲藉口以取高麗不知日本之取琉球旣夷之以為縣而中國卽以兵戍守高麗而仍聽高麗為自主之國其意固與日本相懸而高麗感中國保護之恩　邦亦服中國恤小之誼卽俄人狡焉思逞亦將有所窒凝而不得恣肆一舉而數善備又何憚而不為乎近日俄人處心積慮必欲詳稽高麗海口以為進取之計然後可以無所阻梗而長驅以至中國斯時高麗卽欲為中國堵禦俄師正恐力有不逮以區區之高麗而與俄人爭是固無異鄒人與楚人戰不必智者而勝負可以預决矣近日中國外藩為他國所侵占者不少安南則半屬於法緬甸則半屬於英而高麗又復為俄人所覬覦然安南緬甸之屬於英法尚不為中國之害不過英法自廣其通商之路而已卽琉球之殄滅不過有關乎體面未嘗大碍於中也至高麗則在亞洲之東北中國視之猶室之有里門猶城之有外郭里門被毀外郭被焚而在城在室者尚以為不足介意是何異燕雀之怡堂乎竊謂中國此時宜早作防戍高麗之計卽移山海關牛莊等處之兵命大員駐守高麗以遏俄人來境高麗自守則不足得中國代守而令其協濟餉項則有餘彼旣感中國守護之德而不競相勸勉激勵奮發而聽中國之命雖曰該處地瘠民貧然觀於與日本交易其出口之貨亦覺大有可觀則可知高麗雖小未始不可有為况其兵力亦素筄強悍隋唐之兵均曾為其所挫倘一旦得中國訓教而化裁之政令一新衆情爭奮高麗亦將策富強之道為禦侮之謀將來中國撤防之後高麗亦可自練勁旅以永為中國之屏蔽其後效不更大可觀哉如中國此時棄而不顧則今日之高麗恐為前日之琉球而中國之藩籬勢將盡撤不獨為高麗慮鬢足以為中國惜也覽是說者其亦以余言為河漢否聊 
[恭錄　諭言] ○十一月二十六日奉　旨錢桂森轉補左春坊左中允尹蕭怡補授右春坊中允欽此　 
[蘇省大計] ○三載考續為　國家黜陟大典本年輪值大計之期故蘇藩署各書吏於前月問起晝夜趕造通省各官銜名冊現在造冊已竣專候藩憲填註考語詳請撫憲題奏矣 
[冬瘟未已] ○蘇城自入冬以來瘟疫盛行人口大為不利刻下又增小孩痧症犯此者往往凶多吉少保赤者能勿担憂哉 
[一跌驟斃] ○蘇城某姓老翁年逾花甲月之初十日行經黃　坊橋失足顛簸墜於橋堍旁人方欲攙扶詎已氣絕聞某翁以貧病相連飢寒交迫兼以衰年血氣復有烟霞之癖遂致死於道路殊可憫已 
[學憲愛才] ○前月黃大宗師考試江　天時正短生員古學楊中有二十餘人未完卷咸以為拔取無望矣孰意宗題猶將各卷檢閱其佳者仍不忍棄置卽於崴考楊交卷後令本人當堂補完仍列優等噫憐才心切破格何妨諸君其瓣香奉之 
 
 

Page 2

 
 
[新婚遭火] ○金陵城中武定橋地方於前月二十九夜間忽遭火患有某錢鋪及新開之茶乾店共投一燼　有昨日新婚者鴛夢方酣燕梁欲燬新夫婦驚起偕　出路已為火遏斷急從沿街樓躍下竟如比翼鳥飛墮半空幸被救火者接住不致同碎羽翼也而人見其俱着小衣相顧惶惶踉蹌極矣 
[江西官報] ○十二月初二日撫憲牌示照得城守營外委張志銘見已拔補廣信營廣豐汎外委應行飭赴新任所遣事務今本部院查有城守營額外梁華錦堪以委署遞遺額外事務以左營降　外委吳茂林署理藩憲牌示署永新縣項玉桂署武甯縣唐基桐署東鄉縣羅大冤署樂安縣麥錫良署興國縣吳忠銓署新城縣汪恩濰俱調省差委所遺永新以試用縣陳乃　武甯以候被　縣楊兆先東鄉以補用縣甄貺粟安以補用縣張鳳齡興國以候補縣王鉅新城以卽用縣僂杏春均署理署鄱陽縣汪以誠調署南城所遺鄱陽以現署樂平且事准補斯缺之賀安勳遞遺樂平以現署南城縣事准補斯缺之李曾坷圴飭赴新任署彭澤以候補縣吳念慈署理新淦縣謝雲龍調署盧陵所遺新淦以現署南豐縣周天衢調署遞遺南豐以現署萬　縣事會昌縣李廷俊調署遞遺萬載以卽用縣傳桐豫署理高安縣黃德溥告養開缺遺務以卽用縣翁錫祺署理又新選崇仁縣縣丞林　藻現已到省應行飭赴新任 
[調覆告示] ○欽命翰林院侍講學士提督江西學院加四級紀錄十次洪為剴切曉諭事本院前試袁州　立調覆一法所以不憚煩而出此　非僅僅為除獘起見也夫除弊何必調覆哉正場卽稽察難周覆試則真偽易辨凡文理筆迹不符之卷扣除另補定例如斯何必好事多勞增此周折誠以徼倖之想與羞惡之良皆人所同有一經出圖取進親朋稱賀筵宴大開忽聞除名置身何地而短見輕生之舉由茲起矣歷來督學使者皆恐有此等事而又無術以清正場搶冒代倩之獎每遇佳卷惟恐其偽稍涉疑似便從擯棄而屈抑真才之弊抑難免矣又其甚者正場搶替過多一圖所進半係慶鼎扣不勝扣只得含糊了事而寒士進身之路益塞矣故與其懲諸事後不如審諸當前與其將信將疑不如一試再試本院前在楚北試行三載人無異言後任踵之至今不變此次乘軺江右首試袁州闔郡文童又具公呈以調覆為請爰就舊所行者斟酌出之接試臨吉等府一律調覆默記各郡調覆場中與正場不符必應扣除者不下數十人暗中去取泯然無迹益自信此法之善也今考試該府事同一律臺先出示曉諭為此示仰闔屬文童知悉所有調覆章程附錄於後俾衆周知其各凜遵毋違特示　一調覆但用水牌書各童坐號　一本院考試章程凡甲日之正場內日出案所以不於次日卽出案者因為時太迫幕及校閱不能盡心本院親自棄總搜遺亦嫌局促現在不出圖案先掛牌調覆亦以甲日正場丙日掛牌為斷掛牌之明日辰已刻由　保帶同所調之童生來轅聽候面試倘該童生正場考後逕自回家及至牌上有名不及趕到卽係自悮而所怨尤　一調覆之日僅准携帶筆墨坐號皆在堂上卷盖號戳不准亂坐並不准另紙起草至啓同伙代倩傳　之獎　一個覆　　　　　　　　　　　　　　　　　　　　　　　　　　　　　　　　　　　　　不能不由幕友分校分薦然彙總去取皆本院手定至調覆之卷并不假手幕友本院亦不敢自謂去取悉當然可自信者此心無他倘有指官撞騙及捏稱連線幕友家丁許卽扭送提調訊究　一調覆以便比較正場勢不能不溢於正額調覆之童須自知並非已經取進其本家親戚亦不得卽行賀喜致該童事後懷慙　一調覆本日卽出圖案另示一日闔屬新新進文童來轅總覆以符定制　光緒六年十二月初六日示　 
[善門難開] ○劍南某翁宦遊京師僑寓順治門外香鑪營二條胡同冬月初十日偶然出門訪友行至梁家園粥廠門前見有一乞兒臥地呻吟大有病態惻然久之聽其口音始知丐亦蜀人與翁同鄉且談吐間亦頗溫雅翁憫其窮復憐其病兼慨其遇之厄遂毅然携歸庽所解衣衣之推食食之病乃漸瘥然烟與食俟其病痊而遣之歸然丐殊無去志囑閽人促之亦置若罔聞近日翁送以程儀數金丐意嫌少仍不言旋翁情急勒令出門丐矢以詰夕翁允之詎丐乘房中無人竟作懸梁狀僕見之大驚轉告於翁翁聞之恐因此招禍急取十餘金令僕軀逐出門丐見金多始肯遄行噫如翁者亦可謂好行其德矣無如善門之難開何 
[鄉民被刦] ○揚城內保甲法嚴各叚員弁兵勇悉皆認真梭巡自分段鑒豎立木柵更房宵小因以屏迹居民直可夜不閉戶然羣不遏之徒去城而之鄉故鄉間仍不免暴客之懼甘爾西鄉槐子橋之西係冷僻小庄距城十數里距鎮五六里有一農民家只父子二人民以販豬為業子甫十四歲本月初二日農甫自沐陽歸囊有洋蚨三十餘元碎銀數兩是夜突有三四賊持刀砍門直入民猝起格鬥力抱一賊面傷兩刀不放餘賊捆其子攫其財見其黨未釋自背後一刀洞心而過遂仆於地賊衆鳥獸散天明有行人見之釋其子出其口中土傭言賊狀里保單飛稟入縣官急往騐飭役嚴緝但未知能捕獲否也 
[公送牌拿] ○法會審委員孫易堂明府自奉委後於一切民情利弊莫不暸如指掌前因法界乾盛祥西烟行倒閉虧空鉅萬雖有底貨照股攤派僅有十中之三尚欠煙業公所之恤　銀一項明府謂此項係歸善舉不能公攤着將所收現銀欵內先為提出歸欵故烟業董事感激特集資備萬民　　政牌　於今日恭送公舘是亦可見善政之入人者深也 
[誘剝孩衣] ○近有一種匪徒專於下午散學時引誘小孩至僻靜處剝其衣服亦已層見疊出玆聞本月十四傍晚城內舊教場吳姓某店之子被匪人剝去皮馬褂一件啼哭而歸昨日該處孔姓幼孩亦被剝去上下衣服數件幸遇相識者送回不然恐又被匪人拐去也當此時近見暮宵小尤多為父母者可不加意提防哉 
[索謝自傷] ○嘉定人某甲至老閘西首之親串某乙家索取謝欵不遂　相爭論甲向身邊取出水手刀一柄自勒其頸鮮血迸流乙懼報捕捕頭令將受傷人舁送醫院調洽旋經諸親友延醫看傷至甲索之項皆遂其所欲或謂甲實藉端訛詐而乙家殊覺受虧然究不知其 
 
 

Page 3

 
 
有無別情且所謂謝欵者究何所指殊屬難解也 
[從遊被騙] ○英祖界石路中市之久安客機前夜有某甲到彼借宿自稱大東門外恒記荳行中人因來租界觀劇欲歸已嫌太晚云旋與棧夥某乙聞談殊相投契隨商同往妓舘打茶會旣至途中甲謂我忘穿皮褂寫一字條託汝為我取來乙畏往返路遠不允甲曰無褂則我不去矣或者汝將棉布褂借與我穿乙允借之同至日新里門口甲又曰我先進去汝後進來問我姓名我聞之便喚汝入房乙允諾旋向妓問訊茫然不知候久亦不見其蹤影始知被騙　然而歸聞者莫不笑乙之愚然亦因甲役其所好而貪餌上鈎也 
[賒貨潛逃] ○本埠開泰來藥鋪之王杏卿有房屋租與余媚川開設泰生堂藥舖今余負欠逃避尚被積欠兩月房金是以將其姪余德茂交捕送究旋有王吟香呈訴向在泰生堂為夥因東人余媚川避匿往取舖盖豈余德茂欲誣王杳卿將棧貨盡行搬去勒我作見証我不允致被吊起逼寫筆據又有南市萬茂怡大同泰等三家藥材行聯名呈探聲稱在外虹口開設泰生堂藥舖之余媚川余德茂叔姪曾與業等各家稍有往來現稱另開濟生堂仍欲往來不允當經央伊房主開泰來堂藥舖之王杏卿到來作保故爾應允計自廿一日至廿五日共被配去藥物價銀六百兩并有前欠一百餘兩總共七百餘兩不料余媚川於二十六日潛逃想取貨不過數天未及銷售顯係有心誆騙且緝悉並無另開新店求賜提迫等情王杏卿稟稱開設泰來堂歷有年所另有市房分開泰生堂已轉輾盤與余媚川開張從未與伊担保藥行配藥况余向各行配貨之期我適有家事回甯人所共知豈得認指前日晚堂由陳太守庭訉各人申訴前因王杏卿仍堅稱未經作保况房金尚無着落余德茂稱實被王吟香私搬去騾皮等藥料是以向論爭執並無吊逼等情太守問余媚川現在何處答稱與王杏卿同出之後至今未回棧貨亦一同搬去太守以萬茂等指控王杏卿担保無憑不准訊理惟押令余德茂交出余媚川至王吟香所控吊逼亦無証據俱不究問云 
[誘未成] ○遍地烟妓設遇生意清淡往往有雇船至西鄉一帶鎮市停泊向中賣娼卽所謂跳板船也然其問或有煙妓自己雇船按月出舟資者或有舟人與妓合做所謂拆帳者不一而足花樣百出玆有法界玉露春茶舘南朱姓不知作何生理於前日經松江裹塔灣地方之魚綱船幫送到一女稱　船中喊叫救命方欲詢問卽見女子跳向隨為救起盤諸知其顛末稱仝伴三妓各帶傭婦雇將梅隸卽德茂之船原講定拆帳不算日子到湖州後起意欲將妓賣脫先將傭婦歇去將船開至嘉開至嘉興後回至松江鄉間女以不從覔死救起送回當時朱姓見該妓愛珠係已甥女卽酬謝來人將女留下一面訪尋船戶將梅隸詎將已在上海縣署探稱憑媒娶愛珠為妻曾出洋一百二十元執有婚據業今愛珠在法租界等云莫邑尊准詞謂旣有媒証姑俟傳案質訊審後如何再為錄列 
[憑鞋認子] ○前報列法租界楊祥記玻璃店西席劉應垣一去不回其父劉秋槎帶同妻婦等到　索子由公廨移縣因　保安堂收得浮屍與麵應垣相似飭認不允復呈詞請斷奉批復飭原差帶同往認劉秋槎托病不行又後經劉妻同往認子屍身已朽面目不辨前堂中人稱有腰束絲帶一條可作確証奈束於屍身卸下恐致屍骨散落幸得棺中尚有鞋子一隻亦當日取屍時置之棺中此鞋乃係死者之妻手製足為憑據而劉母尚不肯十分認實故將鞋取歸與其媳觀看屬實當由原差稟縣遞呈和息一面經人調處以兩造旣係親串當着楊芝祥出貲撫卹劉秋槎傭棺收殄以完一重公案云 
[請酒案結] ○昨報列請酒滋訟一則原斷以捕房偵知其向花烟舘發帖疑其有拆梢情事故判枷責後經白繙譯官查訪確實知其家的係嫁女掛嫁女掛燈結彩備酒請客喜事發帖非在禁例當卽着為釋放故並未懲辦云但此事又無原告不知捕房中如何得悉想辦由王紀根係屬縣差未免招搖太甚故有此無妄之災然自此住租界者慎毋輕易請客哉 
[謝戲鳩堂主人惠贈薛濤箋] ○元和中薛濤尚松花為箋色澤艷麗迥殊凡品美與其人相將故卽以其名名之為古今士大夫所鐘愛也　經市肆人所製致有名不副實之憾戲鳩主人竭意經營雅得薛濤製箋之法遂使盧山面自又見真傳携以贈予因知博製之精雖薛濤復起亦將許賡同調矣爰賦二絕聊以誌謝　○名箋博製　唐時色燦輕紅雅得宜藝圃久經流膾炙憑將珍品助臨池　錦函傳到手中擎翰墨翻新妙莫名贈比瓊瑤無以報短章聊答主人情　石溪居士未是　 
[日本山城雜詠十二絕卽請諸吟壇郢政] ○萬里乘槎到海東元龍意氣自豪雄他年父老留佳話曾賦新詩贈相公　謂太政大臣梨堂公○平生詩酒情尋盟八法終慚習未精不信入都纔兩月馀鴉萬紙滿山城○應接忙時屢　餐往來大半古衣冠傳言賴有中　令文字交游不減歡　日本自維新後俱效西法惟諸老輩仍服舊制○山色朝朝翠撲簾吟情書興遂時添思量寫徧滄洲景自笑於陵太不廉○黃封白粲畧無差　日本粮食及淡酒與中華同　爭奈當差未合宜頓頓香魚充入饌不知肉味已多時　彼土以香魚為最佳而無豕肉非至神戶大昄則不可得○嵐山假水秀　鐘結伴尋幽數過從好景眼前拋可惜扶筇未上日支峯○故人家住木蘭橋　小淞　著屣能來話寂寥有約椋湖消夏去鬧紅一舸醉深宵○八尺風濤午夢蘇閒招小友伴羈孤　謂小風主罔　白峰　一杯飲我檸檬水間勝勝調冰雪藕無○環珮珊珊間字來小樓晨夕樂追陪隨園當日門牆盛未見摟羅海外才　謂琴水松江小洲三女史○知音如此亦難遭愛我詩薦不憚勞火速抄成付劑闕難林　價較前高　原田氏春間抄余詩百餘首以授梓人今始告竣○綺席頻聞竹與絲漫拋紅豆惹相思鴨涯多少如花女眉樣　嫌未入時○路隔重洋閱幾千遠徵畫幅前吟箋平陽嬌女真何幸結此東濤翰墨綠　時東人求慧娟女詩畫者日益衆番舶遞寄相繼不絕 
[日本浪華雜興] ○自由亭裹寄閒身興到揮毫快絕倫博得青蚨謀一醉阮囊雖澀未為貧○新賃樓居屋數椽開簾喜對浪花川遠山近水供吟賞是處真宜著散個　近移庽梅本町○水國筑寒十月時芙蓉花發兩三枝澱江幾度娛清眺無數雲山要好時○多少長虹隊 
 
 

Page 4

 
 
水中車行處處路途通特繙志　稽名目恰與南朝寺數同　大阪橋梁有四百八十之多○町名梅本近洋場櫛比鱗排聚客商嗜好無珠聲氣洽往來大半是同鄰○洛東諸老盡名流消夏延秋互唱貴處不憚山程路迢隔頻來話舊一登樓　謂山城諸君○松島花街地界寬女閭千百繞團欒我揩老眼燈光下一笑真同霧畏看○案頭縑素若山堆忙裹還將卷帙開日選同人詩幾什要知東海亦多才　時有日本同人詩選之刻○寫生六法路迷津東抹西塗愧失真浪擲黃金償價值世間竟有嗜好痂人　余不善畫而索者紛紛故戲及之○連日晴暖若洪用原風景覽無窮故人有約箕山去一路停車看晚楓　藤澤南岳有箕面山看楓之約○人世仙緣那可知偶騎亦鳳過瑤池一叢姊妹花爭艷攀得春風最小枝○家書暒昨夜寄銀箋行　猶餘　字錢祇有開門七件事算來用得到新年　秀水陳鳩誥曼壽甫稿 
[光緒六年十一月二十日京報全錄]  
　　宮門抄○旨一道錄前○發抄　旨五道○湖督李等　　援案開單獎勵摺○護晉撫葆　奏調署知縣片○糊督李　奏請獎叙並開復處分片○都統恭　奏招來難裔丁口擬復駐防舊制摺○又　　分別送留官兵各歸原旗片○將軍銘等　奏請撥官員荒地以資津貼片○東撫周　奏請照章給獎摺○十一月二十日戶部通政司詹事府八旂兩翼偵日無引　見○　　子假滿請　安○荊州副都統恩來到京請　安○內閣奏派騐放之王大臣　派出惇王董恂崇禮梅啓照○宗人府奏泒考應封之大臣　派出謨公澂貝勒瑞聯穆隆阿○召見軍機　恩來○發抄　吳元炳奏交卸學篆奉　旨知道了欽此○劉刊一奏審明安東縣民婦李沈氏京探奉　旨刑部議奏欽此○藩司譚鈞培回任奉　旨知道了欽此○又請將吳江縣故紳楊炳春專祠列入祀典奉　旨著照所請該部知道欽此○又候補道朱之榛期滿甄別奉　旨吏部知道欽此　○○頭品頂載湖廣總督臣李潮章湖北巡撫臣彭祖賢跪　奏為湖北省牙帖厘金續辦三年查明各年收數將正事出力官紳援案開單酌保以示鼓勵恭摺仰祈　聖鑒事竊查湖北軍興以來餉需浩繁將前撫臣胡林翼於廠豐五年奏請頒發部帖勸商捐換又於是年十一月准戶部咨抄江蘇省抽厘章程殷局試辦七年三月復於省城殷立牙帖屋金總局派司道總司基事辦有成效迭經前督撫臣曁臣潮章將出力官紳先後彙保九將均蒙　俞允在案今查自光緒三年三月起截至四年二月底止共收銀六十二萬一千八百九兩零又收錢一百零一萬三千零七十串零自四年三月起截至五年二月底止共收銀五十四萬零五百二十三兩零又收錢九十八萬九千九百一十串零自五年三月收截至六年二月底止共收銀六十一萬二千四百九十八零又收錢一百三十三萬三千九百四十六串零統計三年按時價銀錢併算約收銀三百八十萬零四兩有奇除撥解京協各餉　萬年吉地工程曁　惠陵工程海防河工各項經費並長江水是餉項外均儘數移解善後總局以供支放由該總局另案報銷伏查同治六年遵　旨裁撤厘卡以後入欵較減　欵較增榷算已形支絀近年米糓厘金一律停免而通商子口洋稅單及內地上貨單經過局卡免厘放旨者日多一日且宜昌口岸洋單暢行現在辦理厘務補救維持較前愈形棘手而奉撥京協各餉及加增防欵並本省水陸留防各營長江水師等項無不取給於厘金每年抽收百計需維只有此數長江一帶今昔不同襄樊內河亦來源倍絀非力求整頓無以裕餉或操之過急又虞病商臣等督餉司道屢經嚴餉局卡各員潔已奉公實心經理並於局用一切自　部章撙節開銷力杜糜賣以期涓滴歸公掃除積弊而裕度支現值三年屆滿所收牙厘銀錢總數與上屆大致不至懸殊而　辦之難甚於囊首所有在事出力官紳始終慎勸自應援案酌保以咨鼓勵據總避司道等開摺具詳請奏前來臣等細加查核謹擇其尤為出力各員紳酌予保獎不敢稍涉冒濫另緒清單恭呈　御覽合無仰懇天恩俯准獎勵以昭激勸實於楚北籌餉事宜甚有禆益所有辦理牙帖厘金出力各員紳援成案開單酌保緣由謹合詞恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏單片併發欽此○○葆亨片　再調署陽曲縣事本任平遙縣知縣恩端現在報丁母憂開缺遣陽曲縣知縣印務係屬省會首邑要缺應行酌委查有臨知縣盧壽昌辦吾勤能堪以調署其未到任以前仍委太原府通判慶霖暫行兼理其平遙縣員缺另交具報辦理等由茲據署藩司松椿署臬司王定安會詳請奏前來除批令分飭遵照外理合附片陳明伏乞　聖鑒謹　奏軍機大臣奉　旨知道了欽此　○○　潮章片　再查援使銜湖北卽補道恭釗鹽運使銜湖北補用道張之淵鹽運使銜湖北補用道瞿廷韶經理湖北通省牙厘局務和衷共濟綜核勾稽隨時督率各分局委員實心整頓籌裕餉　剔除弊端不辭勞怨雖近年厘務籌辦倍難而該道等竭力慮殫心無誤鉅欵實屬懋著勤勞據總辦牙厘局司道王大經等具詳前來臣等覆核無異查卽補道恭釗前於同治十三年蒙　恩賞加按察使銜此次不敢再邀獎叙所有前會辦牙厘局務鹽運使銜現署安囊郥荊道張乙淵仰懇　天恩賞加二品封典又前提調牙厘局鹽運使銜革職留任湖北補用道瞿廷韶因上年委解京餉中途陡遇山水猝遭巨險人力難施以致沉失銀兩部議調取引　見奉　旨攺為補缺後革職留任今旣錄敘在事出力人員應請　賞准開復革職留任處分出自　逾格鳩慈論合詞附片具陳伏乞　聖鑒訓示謹　奏軍機大臣奉　旨覽欽此○○二品頂載烏魯木齊都統奴才恭鐘跪　奏為陳明派員携資往南路招來難裔丁口曁出差弁兵等擬復駐防舊制恭摺奏　聞仰祈　聖鑒事竊奴才舉辦善後首重招徠乃於今三年漢民歸籍者衆滿兵歸者寥寥推原其故鳥魯木齊吐魯番古城庫爾喀喇烏蘇等墟俱屬都統兼轄當其先後失陷各駐防皆係　朝廷教養世僕捐軀効死大義攸關且城亡與亡形同孤注原非若漢民別尋生路藉可避難也凡今所謂駐防孑遺或先期奉差在外聞亂莫歸或當年　無知識延命求生以致輾轉飄零南八城地方嗣因湘嵩兩軍平南所遇加意撫恤旗人凡昔之幼　丁口俱長成婚配得與亂首出差兵弁相依道故流寫回疆更有投營殺賊誓報其仇首奴才迭聞消息動念側然憐其異鄉淪落之難堪料其安土重　之不易　　再四遂於本年春間定計一面移盛鞏寍城以俟來歸一面札派　佐領巴彥佈携帶資助　費前往南路招尋並咨請通政使臣劉錦棠廣東　督晉臣張曜委員會辦旌接咨覆查出鳥吐古三城駐聯二百八十三丁口曁伊犁駐防三十四丁口一併造冊飭交巴彥佈營 
 
 

Page 5

 
 
帶起撥給專輛並傳沿途各營局支應糧草等項俾利遄歸已於九月初五日到鳥當經奴才督同各協佐等員詳慎縣騐分別駐防其原綠伊梨三十四丁口料理咨送庫爾喀喇烏蘇城俾得就近聽候將軍金順約東去後所隸吐古兩城原屬奴才兼轄且前請移　鞏　城曾經陳明建一城以歸四城之兵卽節四城修費為一城之用今城樓角雖漸次完工而兵房尚未一律告竣此次招歸丁口暫就奴才營門左右商借民屬安頓樓止俟工程完整之日卽當諏吉移一新城除隨時前片奏明外統先後招來合計男女大小現有三百六十七丁口以期漸整旂隊而復駐防　制也所有奴才派員從南路招來各駐防流庽之大小丁口曁點騐分別料理咨送緣由理合繕摺馳陳是否有當伏乞　皇太后　皇上聖鑒訓示祇遵謹　奏軍機大臣奉　旨知道了欽此　○○恭鏜片　再奴才准綏遠城將軍瑞聯咨送前烏魯木齊前鋒絞圖哩善步甲裕寬伊梨前鋒校德將春梅甲落莊並各家屬丁口到烏經才點騐屬實查該官兵等因鳥伊兩城失陷曾由各將軍都統移發綏遠城曁奏奉　恩准在案茲旣由綏咨送圖哩善裕寬德　春落莊前來除將伊梨前鋒校德　春馬甲落莊及家屬轉行咨送庫爾喀拉烏蘇由伊梨將軍金　就近安置俟歸原旗外圖哩善裕寬飭留烏城原旗聽候差操所有准咨分別送留官兵各歸原旂緣由謹附片陳明伏乞　聖鑒謹　奏軍機大臣奉 
[旨知道了欽此] ○○銘安等片　再三姓自副都統以下各官員向無隨缺地畝歷任以來辦公竭蹶遇有差事別無公欵可籌　如滿漢義學膏火各廟春秋祭品及公義二倉衙者廟宇幾修經費均由實缺各員捐辦每年領俸銀旣照部章折算未能實領又有公項攤捐無從彌補實係入不敷出不免賠墊之累查三姓城外東西南三面封堆以內距城百餘里除八旂官莊永凝社丁民原殷佔居坐落不計外沿有未墾地擬請援照雙城堡成案撥給副都統隨缺地一百八十晌協領二員各八十晌佐領十六員各五十晌訪禦八員各四十晌驍騎校十六員三十晌筆帖式十二員各五十晌領催九十五名前鋒四十名各二十晌甲兵一千三百六十五名各十六晌另撥副都統衙署公用地二千晌以上共計二萬九千零八十晌擬懇　天恩俯念各員辦公費絀准其在封堆以內查明未墾荒地撥為三姓各官員隨缺地畝俾得招民墾種照　納租以資津貼謹附片具陳是否有當伏乞　聖鑒謹　奉軍機大臣奉　旨該部議奏欽此　○○山東巡撫臣周恒祺跪　奏為東海關襄辦常稅及洋藥厘金各員董為時已屆兩年援案懇　恩給獎以昭激勸恭摺仰祈　聖鑒事竊東海關辦理常稅委員曁派撥抽收洋藥厘金員董在事兩年著有績卽准照章請獎歷經奏奉　諭旨允准玆查自光緒四年請獎後迄今又屆兩年該委員董事人等均能認真經理時值晉豫旱災商人鮮有流通本地所產棉花等物亦因歉收出口無幾稅源異常短絀經各員董設法招徠嚴杜偷漏遇有洋而遭風商船會同州縣救護彈壓年來華洋商買幾益綦多當此需用孔急之特收數尚不至大形減色洵屬著有微勞據東海關監督登來青道方汝冀開單具禀前來臣覆查無異除出力稍次反在事未及兩年各員均剔除不計外所有辦理常稅及洋藥厘金尤為出力之委員董事人等合仰懇　天恩俯准照章給獎以昭激微謹繕清單會同直隸督臣李鴻章合詞恭摺具陳伏乞　皇太后　皇上聖鑒謹奏軍機大臣奉　旨該部議奏單併發欽此 
　　蘇省撫鎱事宜　○牌示照得佐　考試定於本月十七十八兩日考試　從九馬敏辭赴淞滬局差委　○十四縣陳炳泰禀知奉委辦理賓山沙洲差　又汪恩培禀知奉委婁門旱關盤查卽到差　上海道劉瑞芬更正十二月廿一日　辰　周知梁懷光緒婁門旱關盤查差　又董廷策禀知在省丁母憂　○十五日牌示照得丹徒縣丹徒司馬慎許吉雲病故遺缺查有僕　班利用巡檢姚宗　　又青　縣澱山司巡檢符安淵病故遺缺查有分缺先前補用巡檢李耀光灼堪以請補同知譚泰來禀知來委武進抄洲盖　撫　左軍守備陳光全辭赴江陰沙故訂　差　縣丞何森禀知首府札委代理吳縣主薄事　又　守彝禀知奉陜甘爵閣督憲左飭知以蕩平新疆現北兩路出力案內　保俟補缺後以 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
