# 1883 - 70 - 4903545

 

Page 1

 
 
[新出東藩紀要發售] [  申報館主啓]  
　　高麗爲東三省屏蔽壤地毗連其國政民風與夫山川扼塞在華人理當共喻况年　海禁大開玉帛兵戎事　逆料去年因彼　內　　　朝出師　　浃旬凱旋維時平湖薛梅溪刺史躬列行間與參帷幄軍　餘暇與彼都人士時相過從惜參軍未通　語而高麗國史深藏內府民間無從　　只有藉不律以通辭探遺聞以補缺計凡二十有七日居然衰成一　　分十二卷名曰東藩紀要所謂國政民風山川扼塞靡不羅列詳　復將都城以及八　形勢鉤勒爲　俾閱者便以稽核刺史回滬後本舘索其稿而代付剞　氏現已工竣準於十九日出書每部釘作四册價洋三⾓正好騐域外之觀者　至上海三馬路大禮拜堂南首申報館間壁由昌書畫室購取各外埠均由賣申報人出售此布 
[新印書籍出售]  
　　本齋用石印照相法印出各書早邀諸君賞鑒若近來所印之史記及大版康熙字典玉堂字彙與夫三國演義紅樓夢詠此五種尤臻雅致計史記每部四本價洋二元五⾓大板康熙字典每部一本價洋三元玉堂字彙每部一本價洋三⾓紅樓夢　詠係名手　成每部二本價洋八⾓三國演義每部八本分爲兩套收價洋二元四⾓每回之上各係一　書法精細神情逼肖此固坊間出售本所未曾有者諸君如欲購閱祈向申昌書畫室價賣各外埠仍遵　例 
　　點石齊主啟 
[華貴爲昇平景象說] [  海闊天空客來稿]  
　　昨　貴報烟館有宜先禁一論洋洋灑灑持論不阿不勝欽佩但其中極言上海大烟館之華麗謂大足爲世道人心之害俾無癮者流取其適意暢懷遂浸淫以成煙霞痼疾斯言若猶有不能無疑者也天地之大無乎而不陂古今之道有質卽有文端木氏謂文猶質也質猶文也虎豹之鞟猶犬羊之鞟其言似乎偏於重文而其實則亦有至理假如一草一木必得雨露培養而後爛然可觀否則濩落而憔悴一鄉一市必有紳商聚處而後規模式廓否則鄙陋而難堪卽就一家而言之望其居室湫隘滲漏其色黝然登其堂冷落如寺院見其人瑟縮如䱯鼠此其家必非興旺景象倘高其閈閎厚其墻垣棟宇則具單飛鳥革之觀陳設則有金碧輝煌之具其人則出而肥馬入而輕裘呼奴使婢頤捐氣使此其家必非淸貧可知雖亦有金玉其外敗絮其中者然較之家徒壁立塵灶并蛙者則想去霄壤夫古人以淸儉白勵固亦有飽乎仁義不願膏梁聞望久彰不慕文繡然以儉自勵則可以儉貴人則不可如必責天下以儉而盡屏夫富鹿矞皇之事則其氣象殊無足觀豈昇平景象而顧有此曾子言國奢則示之以儉國儉則示之以禮示之云者非懸厲禁以示人但當整躬以率物而已今上海煙館之盛至於此極雖不敢謂無害於人而其實則所以害人者正不在此也烟之當禁疇不知之然和約載之國家許之抽厘科稅厥禁久馳吸食之人不知凡幾並忘其爲犯禁之物無論省曾州縣以及城鄉村鎭與夫三家村之鄉僻所在無不有烟間以供人之臥　禁之實亦不勝其禁卽以譚方伯之雷厲風行令出如響而蘇城冷街僻巷猶且不能凈絕若城外鄉鎭村市則更無論焉而况上海爲通商碼頭五方雑處往來紳商络繹不绝尤多以此等處爲會友淸談之所而謂能禁之者乎大凡世風隨時而變生斯世者亦不得不因時以制宜　　貿易塲中或有商議生意等事往往約於茶室聚會蘇杭作風最盛故茶肆亦最多儘有窮極華麗者至於今日則啜茗談心視爲陳套每借煙館爲聚會之所於是開煙館者踵事增華亦復窮工　巧裝潢藻繢以爲延攬生意之地甚至有女堂倌而風氣乃大壞矣然女堂倌固不可不禁而大煙館則不必其盡禁也蓋煙館之愈開愈盛必因獲利之厚也可知且必其地之商賈輻輳行旅薈萃也可知地方有此亦未嘗不足以生色又何禁之與有夫事　握其原而理當見其大鴉片而當禁則宜設法以禁旣知其不可禁則與其有短帘竹榻矮屋靑燈之齷齪小煙館猶不如有窗明几凈精潔雅致之華麗大烟館良朋聚處一榻談心茗盌燈搶饒有淸趣也說者謂烟舘之衆多足以壞市面又謂烟舘之華麗足以誘人心此言殊覺拘墟之甚盖市面之壞不盡烟館之害人心之被誘亦非　烟館之故設如上海一隅而一無烟舘則禁令得行固屬幸事倘禁之不能盡禁而但將堂皇華麗之大煙館概行禁閉專留湫隘龌龊之小烟館卽不必列肆於闤　而冷街僻巷皆係木榻布帘煙客出入坐臥於其間望之　鬼尚復成何世界一處如此他處可知一業如此他業可知正不得以烟之流毒於人間而獨存夫偏見也試觀他處碼頭或省會之地其生意斷不能如上海之盛其旅客亦斷不及上海之多而煙館亦不能如上海之衆而且麗卽此可見華麗之店鋪正足以覘市面之興旺不得以烟館而異视之國家承平人多安享太平之福春祈秋報鼓吹賽會演戲迎神其糜费正復不少設在荒年又焉得舉此盛典　輦轂之下人烟稠密故戲舘酒樓女閭優伶甲於天下設非首善之地又焉得見此休明而拘墟者乃泥黜華　實之說而忍使氣象之蕭索也哉金陵初復有創爲燈船者達官某言於曾文正請禁之文正掀髯笑曰此正太平景象也汪汪相度於戲遠矣 
[東瀛近事]  
　　○前禁各地方議員不准來京聚衆宴會今各府縣議員旣經到京擬開懇親會又攺名曰同志懇親會預定就本願寺開筵不意被該寺婉辭各議員竟仍未止卽就兩國中村樓定席於初二日午後二點鐘開會云○內務省因欲解散同志懇親會於初五日召該會首沼間島田田口三氏進謁內務卿貳辯論多端當日尚未結局又警視廳召島田鳩山兩氏間話適鳩山先被裁判衙門傳去故以沼間氏代之與島田同往警視廳侯訊此次傳問聞爲會中人公然開會並將事實詳列於每日新聞紙也○今擇　品川玉殿山之西大崎村地方建築陸軍火藥局云○岐阜縣下之山岳黨聞有岌岌景象事因該縣議定　收土木等費限期民間以此項捐費一　未能如限完納禀請地方展限不期地方官將原禀擲還不准延緩於上月二十六日復具公禀求寬又未允准是以惠郡土岐兩郡尚有加茂郡之山岳黨鬧事騷動近日在黨者己有七十四村矣○東京府下各　查自正月始皆換佩劍每劍扯價四元總計一萬餘金將十五年警察署項下撥買如有不敷就本年警察費補足云○薩摩舊藩主島津久光君聞此次政府　意擴充海陸軍俻不知有何策上陳將不日晋京也○二月初八日新報云岩倉右大臣五六日前由熱海回京就途　際不知爲谁行刺幸得铅彈𨓜過　致受傷平安回京聞得此種兇徒係高知親士族　等二名也○大坂府下近日以來寇盜充斥兩日之間各署盡力拿獲盜犯計有三十二名盜風之織於斯可見○又二月五日日日新聞云陸軍省此大節省冗 
 
 

Page 2

 
 
費以充　用有某總將發議請將武弁隊長以下之軍服袖上例用之金邊記號攺用於肩則此項冗費亦司節省積少成多不無小補也○二月初九日鎭西報云此次陸軍有决議於相洲勝力波島函崎夏島等處擇要　築砲臺其費用就定例建築砲臺之外尚有不敷處由陸軍省詳請太政官每年添撥二十四萬元以濟公用刻下已蒙批准撥支限至　治十八年爲止云○太政官衙門近擬置巡視等官以便差遣察看地方情形云○此次海軍省将舊藩所有大砲數門運往攺造又維新之始各藩所繳大小砲位至今仍置各處未曾動用玆將各砲位悉數　赴大坂砲廠鎔化更造大砲以俻各砲台之用○二月十五日鎭西日報云近來內閣公事繁冗　閣大臣叅議較之定例出勤退閣時刻甚爲遲延然各部院上請之事往往當時有不及裁閱者因此派定司員二名轮班値宿專司公件毋有遲誤云○向例聽政王　玉座始將政事請裁奪然無論宗室大臣叅議必須先由官內卿閱過再行奏聞今攺嗣後凡有緊要公事准隨時於御學問所或梅花殿奏聞卽行裁核施行云○此次擴充海軍卽擬設立海防局於兵庫長崎新瀉涵館等四湛並於大坂西京之間擇要設立一局○又　日新閒云仙臺鎭屬武弁隊目以及兵士約八十名合議定　初四日擬就該地梅林亭開請新年筵宴席間擅論時政得失措詞過於激烈事發被獲七名送軍法會議所嚴行訊究或謂若輩乃自由黨人也 
[民變傳聞]  
　　○初十日寓居安慶之西人致書於晉源報云安慶潛山縣地方去臘有營兵滋擾民間宅眷情事衆民不服糾衆至管捉住兵丁六名活埋而殺之官飭捕捉拿則皆烏獸散無從弋獲後獲到數名多係良民于是民心愈憤揭竿起事旗上大書官逼民反四字咸在某山上紥營欲與官爲難其山高峻頗不易仰攻中丞委員二人前往安撫被該民兵捉住一人其一人則逃回省城至今年正月初二日撫憲發兵五百名馳往　辦未識如何了結然該處民人則莫不惕惕咸欲遷徒以避禍云按此信如果屬實則該處之亂亟矣 
[玉秔廣積]  
　　○有西人自牛庄　信言及牛庄鄉問之米運至牛莊屯積者甚多一俟冰泮船開生意必興旺也 
[學憲按臨]  
　　○江蘇學政黃潄蘭宗師牌諭十五日按臨蘇郡已詳前報玆得蘇友函述謂憲駕於十四辰刻過無錫來蘇闔城辦差官吏均登舟赴關外迎迓月望日舟泊官碼頭旋卽冒雨排導入城於十六日行香講書十七日開考生經古十八日府長元吳四學生正十九日合屬童經古二十日江震常昭崑新六學生正念一日覆生經古念二日江震常童正念三日提覆念四日昭崑　童正念五日提覆念六日考教念七日覆江震常昭崑新新進念八日長元童正念九日提覆二月初一日吳縣童正初一日提覆初三日覆長元吳新進初四日武童外塲初五日武童內塲初六日覆武童初七日總覆新生初八日獎賞初九日起馬云 
[觀察仙]  
　　○歸安吳平齋觀察以淸才碩學筮仕吳中曾任監司政聲鵲起兵燹後解組淸遊仍僑寓蘇台盖其長公子廣翰太守方以名翰林出宰百里卽今之正任太倉直隸州也觀察工書法直逼魯公寸縑尺楮人爭寶之晚號退樓又字愉庭而兩罍軒主人三十六蘭亭齋主人皆其別號也生平於金石之學極其賅搏所儲彝器及定武眞蹟尤夥摹刊碑板亦指不勝屈一時賢士大夫如何子員太史勒少仲中丞皆訂爲莫逆交固歸然東南重望也新正抱泄瀉之症年高氣弱日益不支至十四日辰刻遽爾仙遊諸公子皆隨侍省垣親視含殮老成凋謝能無感慨係之 
[浙撫啓行]  
　　○浙撫陳雋丞中丞於初九日卸篆後卽於十二日啓行是日大雨淋漓憲駕於十二點鐘後始行出城城中若將軍督學尚衣各大憲下及文武各員弁無不出城齊至武林門下碼頭恭送其撫　四營兵丁自武林門接至碼頭分列兩行皆拖泥帶水冒雨跪送聞憲駕登舟已在三點鐘後緣沿途尚育各局紳董路餞以致躭延時刻也 
[學憲觀風]  
　　○祁少宰督學浙江公事極爲認眞抵任後首先行香落學憲駕到時尚交五鼓府仁錢三學廪生無一到者三學老師皆驚急無措幸有錢唐三廪生先期在門斗家借宿忙卽喚起衣冠伺侯文宗於拈香後小餐茶點天色黎明各廪生始絡繹來到文宗遂詣明倫堂講書有錢塘雷生講弟子人則孝一章反復詳明極得聖人語氣而且聲音淸朗氣度從容文宗大加嘆賞且以雷先生呼之復擊讀生茗話半時許而別越兩日卽將觀風全題發交杭府教官轉行各屬計共十二題錄下事父母能竭其力　兩句　錫士姓　韓碑賦以公之斯文若元氣爲韻拔茅茹以其𢑥擬韓退之子產不毀鄉校頌弭盜策　擬重修文瀾擱請　頒藏書表　親腎臣　小人論　輪船利弊議　擬束晢補亡詩六首　賦得民生在勤得勤字五八　賦得幾生修得到梅花　修字七言十二韻　通限於出棚前繳卷現聞文宗已定於正月二十四日起馬渡江而東首考寍波次及紹郡馬牌現已發川考期則尚未定準也 
[搶刦幼尼]  
　　○淸淨女兒身寄跡空門而强暴之徒竟敢凱　於平日劫掠於深宵誰爲護法者而顧不見不聞耶如温郡慈相南村地方有某庵優婆尼所居也庵中有一幼尼年未破瓜而貌頗娟好入庵隨喜者咸欲一見以飽眼福去臘十四夜三鼓時倐有無籟數人相率至庵前剝剝啄啄一若月下之敲門也者尼問何爲則言我等連日押花會不得利市今夜特來菴內求點花會冀萻薩之默佑也尼聞言猶不肯啓門而無賴輩卽在門外大聲疾呼尼不得巳拔鍵納之孰知無賴輩胸有成算一進菴內卽將梵鐘佛鼓運至門外藏於田間又將請老尼驅入一房闔扉而反鍵之市置旣畢遂將幼尼背負而逃查不知其所之矣夫而後知其閉老尼於一房者恐尾其後而追之也藏鐘鼓於田間者恐其鳴鐘伐鼓以召援兵也無賴輩眞惡作劇哉 
[蘇臺碎錄]  
　　○蘇城錢業本不甚大近以市面淸淡益覺蕭條通計上街各店不滿二十家去臘雖各少有贏饊無如目覩本埠各庄連被倒累各住東均有畏心本年初五日上市者祇十餘家收閉者至八家之多計安泰增康振裕復和等舖皆貲本殷實者此外有益泰源昶謙吉滋仁四家雖塲面不甚擴充而謹守有餘亦以市風大壤急流勇退噫銀錢爲各業之源設滙劃不靈必致愈形局促而欲生理之盛詎可得乎○初十日下午蘇垣忽聞霹震聲頗駭人聞吳人本好興謠至次日果傳說不一有謂黃鸝坊橋弄底某姓僕婦　竊取主婦金約指一枚而誣門口之賣貨郎貨卽以寃蒙不白持米一器傾入糞坑以召雷少頃阿香果飛馳而至將某僕婦一擊喪其右臂旋將糞坑之米攫出衢路俾衆咸知而貨郎之寃以白此一說也又有謂閶門城外右營中有某勇平日勤愼操練是日在營飯後假寐忽聞雷震羣覘之已斃矣雷自屋而下適　其頂云去此又一說也似此牛鬼蛇神之說眞堪令人噴飯　言妄聽亦付諸不足辨而巳○蘇城向有紳宦之家於閥閱宏深之地爲呼盧喝雉之謀終年藉此以牟齷齪之財一時紈　之子貿易之夫駔僧輿臺之　靡不聞腥逐臭羣萃其窟直不啻陷人之坑其害何司勝言去臘有某　携洋數千擬赴嘉湖購絲被友人邀入偶爾游戲不數日遂喪其貲過半以告其戚某觀察觀察怒甚卽以禀闻中丞中丞本早有風闻至是遂簽訪單逐一根究一面札司行知保甲總局出示　禁故新歲以來各路總巡　諭差保認眞查拿凡見街上有洋錢小賭無不隨時驅逐而沿門淺戶中亦多有漕罰辦者城門失火殃及池魚而吞舟漏網之流固猶然以泳以游曾不傷其鱗甲亦以見近今公事之難以認眞也○初十晚胥門外有老 
 
 

Page 3

 
 
婦年約五十許身畔懷洋百餘元黃昏時蹀　往某戚家次晨小日　橋頭喧傳有老婦路斃卽經屍親往視必爲剪經之流謀害身畔洋已盡失卽報縣請騐果有傷痕或疑爲該處地本荒僻歲杪曾有背娘舅等出沒其間此婦之死得毋爲若輩露眼跟蹤至此以肆其毒亦未可知故邑　一面飭屍属俻殮回署後卽簽差捕上緊嚴緝矣又胥門外橫塘　鄉人身帶錢洋進城完糧其時天色初明行至半途遇有一人上前以繩套其頸鄉人知覺卽大聲疾呼以手扯住共繩幸未扣緊旋有數人自村中出聞之咸來相救背娘舅猶復不肯釋手爲衆人擒住互肆老拳始踉蹌而去○初九日跨塘橋西首某桐油號內店夥自縊身死訪得死者年近花甲在該號爲夥有年去　回鄉度歲新正來蘇本月十八爲翁嫁女之吉擬向號東商支月脩以辦奩具詎該號已將翁辭歇不獨生計毫無且喜期將臨而囊櫜蕭然以致忽萌短見於初九上午縊於臥室而死此翁素短視常戴眼鏡懸梁時固依　玳瑁橫空屍屬聞報來城勢甚洶洶恐該號所費當不輕矣 
[終帳宏開]  
　　○中西學堂每處學徒定以一百二十名爲限現在林衆知先生巳於華正月十三日一律開館矣 
[搬貨轇轕]  
　　○去年十二月二十九日法公堂據許應齋　呈訴稱做掮客生意被永安街安吉棧將貨物搬去但此貨係屬客貨故偕客俞姓投案請爲提追等情翁太守問安吉因何事將貨搬去所搬者何物答稱因與安吉往來曾結欠伊銀三百數十兩我弟亦在安吉爲夥據安古云虧空店中銀三百餘兩伊店一併𢑥結在我帳上故將客人之皮油及紫草白蠟等一併搬去翁太守以旣認欠安吉銀兩當爲歸償卽可將貨取回而許應齋以搬去之貨數目較欠數爲巨當經太守著包探前往安吉將貨止住使之不得賣脫在案今正許應齋屢次投案請追翁太守詁所久安吉之銀　否料理許則一味含糊太守以旣未料理不准傳質但許自認欠安吉之銀當暫行交保在案前日訊期有俞姓等亦投案控安吉搬去客貨太守朋白開導以貨存許處自應控許今乃平空控安吉則不是糊塗定是串合而許俞兩人又復曉曉置辯翁太守謂此事當傳到安吉一詢便明姑將安吉棧之徐菊堂傳案而徐亦遞禀訴稱棧中果用過許之弟許秀仁並無用空銀兩情事與許應齋任來立有摺子結久銀五百七十餘兩另外借去一百兩因歲底錢莊催　此項故亦向許索討伊因無銀故商酌將貨暫抵並不是貿貿然去搬且許自已在塲逐件交出等語而許俞等總以搬貨之時並未有巡捕到來竟是白日搶去太守謂爾所以藉口者正在於此殊不知爾自已呌伊搬貨何用巡捕現在不必多言祗胡爾將安吉銀兩交淸彼卽　爾貨物而許與徐總稱所搬之貨數目亦屬不符太守謂許應齋狡猾一至於此着仍交保并着法包探將許之帳簿取到再爲核辦 
[縣署辦差]  
　　○兩江總督左侯相將蒞滬瀆己列前報玆悉上海縣署已𣲖差預備一切恭迎憲駕云 
[糧道來濾]  
　　○　蘇糧道王觀察於去臘來滬卽行回蘇茲悉王觀察又於前日午後抵滬在英租界　記碼頭登岸本埠各官均往迎接聞觀察仍以江蘇海運總局爲行轅想不日當循例祭海護解糧艘放洋北上矣又聞上海縣黎邑尊於前日乘招商局之江寬輪船回滬云 
[環跪求恩]  
　　○英捕房連日𣲖捕掣銷東洋車照屢列前報茲悉東洋車戶以雇出之車被撬去車照甚多遂將車收回而車夫無以餬口咸欲向租車輛聞車戶車夫約有三十餘人齊投英會審署候陳太守乘輿出署時環跪求恩并申訴苦衷太守謂近來車戶車夫之苦况本分府早巳深知隨飭車戶明白具稟呈候批示核辦衆始叩謝而退不料昨日車戶盡將車輛收回租界之中竟無一輛東洋車行走又不知車戶遞禀後太守如何辦理也 
[吞煙自盡]  
　　○寍波舟山人某甲現年十八歲在虹口昌昇麵包店習學生意本月十四日司帳者囑其謄淸流水帳簿某甲謄畢不知何故將中間一頁揭去司事翻閱才符略加譴責詎某甲懷忿竟於夜間密購阿芙蓉膏吞服而睡及至天明不起店中人往喚始覺其異迫而視之氣息奄奄巳垂斃矣急請陳君竹坪來視不友灌救而斃現經該店備棺盛殮因該徒家中尚有父母故雖殮而尚未釘盖噫譴責微闻而卽以身殉此岂有他故耶抑眞视性命如鴻毛耶 
[更正]  
　　○前報蘇台碎錄條內謂彌羅寶閣　稍修整再放遊人茲悉此議不果而香客亦未可攔阻故依舊任人登臨大豁眼界也　張秀姑詩有序　秀姑𪑇之興義人才貌雙俊父業銀工針　外學其技殊精緻稍長議婚者踵至父母令自擇少許可一日其母私語之　日昨見鎭標營弁黃氏子年少善騎射頗英偉盍　之秀不應未幾母病危潛令速黃來秀姑私窺之始決而委禽焉隔教中李某豔其色　　以重金陷其族某謀賴婚黃憤控於郡守屢訊不結會余太守權郡篆廉訊確情斷秀姑歸黃民子賞以奩貲當堂成禮迨吉有日次教中　　張五逼秀斷髪爲尼其父復偕婿嗚寃太守怒遣健役逮張五　笞之秀亦踉蹌至髪毶毶覆額顧其志仍無他也日適誤人言致一時舛　　錯耳太守憫之命老嫗扶入內署夫人爲之製髢女公子輩脫簪珥助香粉更衣飾妝畢乃從容謝曰蒙夫人援手之惠是種種者得毋不　　我久假抑餘波及妾不還在筍耶夫人温谕而笑遣之出復以執事鼓樂送歸黃宅卽於是晚行合卺礼時光緒辛已九月旣望秀年十有　　六初秀之入白雲庵也頓自悔陰遣说黃舁之歸黃不司曰有郡侯主奚事躁爲訟平民交相贺士林以诗　者盤山綠海間几徧余至　　興稔其厓末因慨薄命人天涯零落大都如是作訪十二章太守名雲煥湖南平江人浪傳佳話徧南籠秀毓蓬門窈窕風狼　貪淫甘化外鳩睢好合重閨中煤檀焚處歸香窟媧土摶來補化工能使神仙成眷屬風流誰繼曲江翁　　叔驚擇婿抑何難兒亦矜矜惜翠鬤懶學東家窺宋玉絕無朝雨下巫山紅江香透靑廉細綠海春含碧玉彎多少金龜緣太淺懷人心事幾闌珊　美少誰家不解愁久聞任種將門留駿騎得意郊行獵猿臂何心相必侯楊六蓮花難見面東阿繡枕敢輕投記曾母病焦患日射雀所前一相攸桃李無言雪玉膚此身已許子南夫網羅休問南山鳥聲價從誇合浦珠箱裏栽將紅豆曲花前妬殺紫騮駒如何鸚　貪人飼惹得鵂　早凱　　楊枝無力肯隨風幾似王嬙惱畫工夢好鴛驚猜斷續穴深狐兎伏西東空閨淚慘傾同蠟短後衣單信隔鴻消息更驚風鶴裏卜將釵股向燈紅鼠牙誰謂女無家一紙寃沉海底沙　還樂昌分鏡恨翻　紫玉夙緣差紅顏掠　防秋早靑柳登樓望眼賒夫婿不明儂意苦金鈴遲却護香花太守新來趙　賢手持冰鏡拭飛烟奇寃丰属倾城負好事難邀俗吏全四畏金辭淸夜客三章詩補標梅篇黃堂鐵案如山立貪看蟾　十五圓　何物鴟張漏網魚覆雲翻雨玩前車絲珠司逼當樓墜斑血難移皎日初三尺油絲拚一　萬條愁緒倩誰梳焚琴煮鶴情同忍甘借空土半壁慮　絮果蘭因付渺茫彩繩愁帶瑞　查卻離苦海千般黑誰護慈雲一片黃瀕死未須同倩女再生應是約韋郎取金跳脫頻摩弄曾否温臺一夢涼　忽傳拘得虎倀來赤髪黃睛懾震雷官　無情淸𧀮澤祇林一度常輪回啼痕再拜低眉佛禿頂傷經浩刦灰妾有痴心石不轉燒香猶上望夫臺　鶴俸分餘作嫁衣夫人製髢翠成圍權爲紅葉將韓去也當黃金贖察歸佳兆虎頭容一卜歡情燕子已隻飛尋常花獨緣偏巧免使才人賦洛妃　一番公案一詩葩餘綺層層散紫霞判牘駢文應笑草司香仙尉有閒花雪兒若善歌金縷紅線還堪署絲紗千載棠陰談韻事放翁圖畫徧人家 
　　岳陽陳壽　雪芝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
