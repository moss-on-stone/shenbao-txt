# 1922 - 123 - 4917676

 

Page 1

 
 
   
 
 

Page 2

 
 
   
 
 

Page 3

 
 
時評 
[江西之戰禍（老圃）]  
　　江西之戰禍似有不能免之勢而吾以爲可免也爲北伐者計不於直奉相持之時直搗南昌而於奉兵已敗之後方由韶關出發實已坐失事機况對内失和對外亦失其勢力即曰戰而能勝亦不如不戰而勝爲北方吳佩孚諸人計與其浪費心計與南方搆兵孰若推誠布公與南方携手此雖言之太易然爲兩方計舍此實無他途昔者段祺瑞平張勳乘其戰勝之驕氣不肯與南方和中國從此分裂段亦終於失敗今論者皆歸咎於段其實段亦未有大罪不過一勝之驕羣小附之乃一蹶不可復振今所謂羣小固徧地皆是效段之自大即蹈段之覆轍昔人有言百戰百勝非善之善者也百勝猶曰非善况狃於蒲騷一役乎 
[命令]  
　　五月五日大總統令任居建著加陸軍少將銜此令 
　　又令外交總長顔惠慶呈請任命周光熊兼宜昌沙市交涉員應照准此令 
　　五月六日大總統令特任高凌霨兼代交通總長此令 
　　又令湯鐵樵給予三等寳光嘉禾章此令 
　　又令潘元敉給予二等嘉禾章此令 
[國内專電]  
　　北京電京吳間商量助張奉軍一律裁撤計暫編第一師張景惠部第一至十一混成旅蔡本平鄭殿陞張學良闞朝璽齊恩銘鮑德山李景林郭松齡牛永福趙福堂郭瀛洲等部二十七師張作相部二十八師汲金繩部二十九師之一旅又吉林混成旅張九卿黑龍江混成旅李桂林察哈爾第一混成旅王茲棟二十五混成旅齊占九以上皆爲入關軍隊又十六師鄒芬部附亂之部亦裁（八日上午十二鐘） 
　　北京電本月四五日英法意比各報咸載中國不能自拔如近畿奉直之戰廣州孫陳之戰貴陽袁谷之戰南北秩序同時紊亂到期借欵無着華債票大跌且有主根據九國協定列國執相當之手段者政府已非正式在歐發表辯明書謂近畿戰事吳佩孚已將奉軍十五個混成旅及五個師擊破政府刻正遣散潰兵雖由紊亂而生之戰事究爲政治進步預計可以裁兵十餘萬人廣州漸趨和平貴陽係局部問題政府今後切實從建設上做去對外債務始終履約不令列國人士稍有損失 
　　北京電截至本日奉軍傷亡四千潰散三萬餘招降一萬二千中立軍繳械二萬七千在軍糧城榆關間尙有萬餘中外均不信張作霖能捲土重來（九日下午三鐘） 
　　北京電王士珍任命府已起草 
　　北京電内閣王士珍仍謙謝今入府見徐徐强其過渡猶未允若玉擺不脫則外交留内務田文烈交通高凌霨財政汪士元陸軍張紹曾海軍薩鎭冰農商吳笈孫敎育嚴修司法董康 
　　北京電今日（九）（日）閣議閣員總辭王閣令稍俟卽發院秘長定許寳衡所决例案爲接收威海經費預算 
　　北京電吳佩孚函某公奉軍入關秩序早紊便衣而佩手槍儼如土匪響馬妓女而隨馬弁不啻武裝龜奴應令今後任何軍隊不得便衣帶槍任何官眷不得跟隨武裝馬弁以保軍譽（八日上午十二鐘） 
　　北京電奉軍李景林部爲直軍擊潰招降半部收散半部 
　　北京電趙傑襲馮軍斷黄河橋爲馮執而槍斃豫車平（九日下午三鐘） 
　　北京電徐派員徴求孫烈臣吳俊陞免張後奉吉黑維持地方意見　　北京電口北鎭守使譚慶霖帶兵佔張家口（九日下午三鐘） 
　　北京電邊守靖爲勾結奉軍入關吳已通緝楊以德犒吳軍吳曰君眞會做官曩奉軍到君亦送饅頭楊大慚（九日下午三鐘） 
　　北京電高凌霨兼交尙未回京 
　　北京電吳佩孚代表錢少卿昨又見東海請將鄭洪年鍾世銘兩人經手賬目嚴查（八日下午五鐘） 
　　北京電蔣雁行昨赴保係代表東海請曹錕來京（八日下午五鐘） 
　　北京電秘長擬許寳衡參長擬劉恩源（八日上午十二鐘） 
　　北京電馬廷亮六日正式照會日政府告知我國批准山東條約日本批准文件由小幡於昨夕携來不日換文（九日下午三鐘） 
　　北京電豫事馮玉祥已鎭平 
　　北京電小幡今日（八）（日）到京 
　　北京電俄黨在鹿窖溝殺害華人十二名吳俊陞電外部請向遠東代表抗議（八日上午十二鐘） 
　　天津電津領團議决無論何軍須按條約不准在二十里以内駐兵吳遂派專員聲復直軍在津行動係臨時維持不日卽他調 
　　天津電曹鍈奉吳召來津二十六師將開灤州王懷慶運軍需品五車來津交吳備用 
　　天津電趙爾巽王占元張紹曾孟恩遠庚日謁吳 
　　天津電馮玉祥十一師開一旅來津軍容甚盛幷報吳在豫收服趙軍甚多 
　　天津電警廳解除省衛隊武裝槍械已交奉軍運奉吳申斥該隊營長治軍無方幷囑楊以德交還槍械楊唯唯 
　　天津電警廳令緝禍首梁張葉等 
　　天津電奉軍聚集灤州約兩師直 
 
 

Page 4

 
 
軍修理津灤鐵道以便進擊又直軍扣留奉潰兵步槍萬枝大砲十二尊已解保定（以上九日下午十一鐘） 
　　天津電吳佩孚在津語英記者謂統一南北後召集南北國會自有中央主持不願過問軍糧城一帶仍在追剿問若某國助彼如何對付吳云你們各國以爲如何若不主張正義請問華會是否有效 
　　天津電吳佩孚與天津外報記者談話問此等爭端在外國亦不免但不知吳使對於此次戰事如何解决答此次奉軍入關壓迫京師及直省我爲國家爲地方當然盡此驅除責任並無所謂戰如奉軍自行退出關外此事卽已完全解决我一二日内尙須到軍糧城視察奉軍撤退情形又問時局將如何收拾答（一）南北統一（二）取消西南政府（三）禁止武力干政（四）改良司法（五）解散妨害國家政治之軍隊現在中央旣無此種實力須有極可靠之軍人及軍隊援助中央以竟斯功（八日下午十二鐘） 
　　天津電吳佩孚現仍在津設辦事處於總車站頭等車中吳對南方開始疏通國會問題有所讓步如南方仍固執只得訴諸武力 
　　天津電唐紹儀代表盧某易某在津頗活動聞東海方面已有接洽據云唐現在香山 
　　天津電鍾世銘因有供給奉軍軍費嫌疑將歸第二批禍首懲辦惟東海不主株連（以上八日下午九鐘） 
　　天津電葉確亦離津不知何往 
　　天津電聞預督兵敗他往 
　　天津電日使小幡七日到津今（八）（日）入京 
　　天津電直軍發殘留奉軍白麵萬袋大米千包銀銅元不計其數交兵站備用 
　　天津電軍糧城奉軍數千一律解除武裝吳命送往靜海聽候發落 
　　天津電津團體備集洋酒餅乾手絹多種赴車站歡迎吳師 
　　天津電吳諭通用漢口銀行鈔票禁用奉票 
　　天津電唐德萱辭京漢兼職未得批准將局務交水雲韶代理 
　　天津電京津火車已通行津浦青（九）（日）開車 
　　天津電凡收容奉騎兵祇發價收槍馬匹交還因馬多兵自備者 
　　天津電吳俊陞孫烈臣有抵灤州信或謂係援張而來（以上八日下午十一鐘） 
　　漢口電外電豫軍魚（六）（日）佔鄭州及陜軍十一師由洛趕到在城外十里鋪激戰一晝夜豫軍退十里雙方死傷甚多庚曉直陜軍猛烈攻擊在城東二十里水磨地方激戰豫軍大敗死千餘人紛向中牟退却聞鄭州南路庚日仍有戰事馮庚日來兩電報告中牟已克新鄭以下趙軍均被直陜軍包圍 
　　漢口電鄭州電陽（七）（日）早九時豫軍師長寳德全率十數營沿黄河南岸繞至鄭州左側經靳旅彭團迎擊又加胡師李團援助豫軍敗潰俘敵數百名奪獲槍砲械彈無算寳失踪馮玉祥庚（八）（日）到鄭又電鄭州戰事和緩吳已派大軍南下兩路夾擊（以上九日下午七鐘） 
　　漢口電聞豫戰向南段延長信陽方面有戰事廣水可聞砲聲鄂又加派二十一旅步一團機槍兩連庚日往助戰該旅軍械官薛希曾庚在省解去子彈七十萬粒帳棚四十架留岳二十四師四十七旅庚有一營過漢赴信陽助攻豫軍附趙軍僅二萬直陜鄂各軍共五萬豫亂不至擴大 
　　漢口電趙倜陽電蕭此次誤會原因一言難盡幸吳使鑒諒電商停戰辦法當電復照辦並由中外人士公推代表於明日赴鄭協商自可和平解决請卽飛飭赴許貴軍制止進行開回原防 
　　漢口電豫軍第一師駐漢辦事處職員蕭令杜鎭使驅逐出境 
　　漢口電京漢南下軍車庚達鄭州北上車達信陽票車只到廣水佳（九）（日）北上之軍車僅開武勝關鄂援軍傳阻關客票車午前開廣水午後無車（以上九日下午九鐘） 
　　鄭州電紛傳趙傑已死詳情續報 
　　鄭州電直軍勝利地方安靖豫豐紗廠照常開工（以上九日下午九鐘） 
　　香港電孫昨下令飭李烈鈞部滇贛軍准灰（十）（日）前全部開到南雄日間將有戰事發生昨傳已佔大庾嶺未確 
　　香港電昨晚港工團歡迎各省勞動大會代表 
　　香港電大本營令魏邦平所有各屬軍隊非有大本營或省長命令不得移拔 
　　香港電鹽業工人要求加薪不遂議决文（十）（二）總罷工（以上十日下午九鐘） 
　　香港電孫將粤艦務處改海防司令部任陳策爲司令庚（八）（日）陳已接管各艦 
　　香港電粤軍第六獨立旅由龍州百色撤防回粤馬君武得其擁護由邕啓程東下已抵桂平將到梧來粤否未定 
　　香港電省工團通告工人薪金二毫以上須支紙幣（以上十日下午六鐘） 
　　南京電天津電駐泊秦皇島之海軍已登岸破壞鐵路以防奉軍脫逃並用砲擊壞奉軍兩列車又中路奉軍約三旅向灤州方向退却直軍王承斌正派隊追擊（九日下午十一鐘） 
　　南京電吳使派彭壽莘率一師及四八旅進駐北塘警戒搜索防奉軍反攻派王承斌將各軍調集良王莊楊柳青等處整頓補充中路奉軍約三旅均向灤州退却 
　　南京電豫事又决裂趙傑戰敗直軍奪大砲三尊槍械無算寳德全師潰散（以上十日下午九鐘） 
[公電]  
　　歸化廳馬福祥等通電各報館均鑒自古國家治亂之機全視乎當局者之理想爲轉移成周忠厚開基國祚長永秦項强暴殘虐旋踵滅亡嗣是以迄前清未有恃公理而不興恃强權而不亡者也即以我中國回族而論賢臣名將歷史俱存自元及清宣力國家者罔不興殘害民命者罔不亡亦以公理永久强權無能是非昭然顯垂法戒福祥家世回族生長邊陲弱冠典兵三十秉節内則成行宣力定大難於河湟外則爲國効忠禦聯軍於都下正陽喋血家族同殉忠骨纍纍聚葬京師國而忘家公而忘私報國熱誠不在人後洎乎共和肇造倡率全甘回族維持治安十年以來匕鬯不驚只求出隴人於水火之中决不爲一己圖權利之計奉調綏區即電中央伸不願之忱入都展覲歷陳邊情蒙我大總統曁各巡閱使多所嘉奬勉以力維邊局到任以後勤求治理比見報紙傳聞保奉津洛之間漸已發生誤會竊以各巡閱使或爲十年心交或爲專轄長官或爲軍界泰斗定知廉藺交歡外禦其侮以期國力發展與列强並駕齊驅不料政客利用時時不察遂至興兵入關福祥本同寅協恭之義盡忠告善道之言勸懇電函非不痛切漾日通電一主和平並分電曹張兩帥誓以現有力量保境安民藉告無罪詎料戰禍竟成忠告無效連日文電不達交通斷絕前方情形多所隔膜頃奉大總統微日明令限令奉軍一律出關直軍亦回原防並嚴令拿辦釀禍諸人仰見珍重民命毅力遏亂應請張巡閱使遵令退兵靜候解决否則國步前途何堪設想福祥忝爲西北回族表率迭據甘肅湟凉甘寗各鎭使來電以倡義定亂相推許本區主客各軍亦一致慷慨激昻願効前驅大義所趨勢難獨異惟有代表同情督率所部謹從義師之後爲民請命事定之後誓即歸農俾天下曉然於福祥爲國爲民毫無偏倚之心權利之私存於其中也區區此心天日共見綏遠都統馬福祥謹率綏遠主客各軍綏遠混成旅旅長李煥章陸軍第一師第二旅旅長馮紹閔陸軍第五混成旅旅長馬鴻陸甘邊寗海鎭守使馬騏凉州鎭守使馬廷勷甘州鎭守使馬麟寗夏鎭守使馬鴻賓曁各部全體官兵同叩魚印 
　　包頭鎭馮紹閔等通電各報館均鑒溯自民國肇造以來軍閥肆虐戰禍頻仍稍有知識者莫不痛心疾首抱隱憂於無窮也紹閔忝爲軍人粗知大義素稔兵凶戰危之戒原未敢輕試其鋒以貽鬩牆燃萁之譏然近聞奉軍無故入關大肆猖獗凶暴之氣瀰漫天日地方痛遭塗炭人民蕩析流離所至之處廬舍爲墟稍有仁心者何忍冒此天下之大不韙以圖一己之私利耶復欲假借統一之旗幟以逞蠶食之陰謀試問如此橫暴縱使任彼爲之孰肯低首下心翕然樂從耶紹閡伏思荆棘不鋤禾苗難植强暴不除公理難伸爲國家大局計爲桑梓安危計均未便放棄職責瞠乎其後也茲謹遵奉吳使及蔡師長之命擔任綏察各軍總司令並委齊團長金聲等分任各部職務馬都統及李旅長亦均贊成爰於本月微日簡率五旅之衆誓師東下義旗所指萬衆一心先圖張垣次進居庸南與吳使聯防進攻誓殲醜類滅此朝食惟我奉省袍澤同爲一家明順逆曉大義者諒不乏人紹閔此舉原爲國家靖内亂除蟊賊以促成統一爲目的以整飭綱紀爲要義義憤所激難安緘默用敢臚陳鄙臆敬乞一察馮紹閔鄭金聲王麟慶李西峯陸鎔靳永泰王祿王廷佐叩微 
　　寇英傑等通電各報館均鑒民國肇興十一稔民矣其間革命再起洪憲稱尊復辟之慘直皖之爭鄂川湘之戰至今南北分裂統一無期小民日處於水深火熱之中軍人頻危於槍林彈雨之下自非禍國殃民天良俱泯將憐憫拯救之不暇何再忍窮兵黷武塗毒生靈乎張作霖以鬍匪出身當道有好生之德不究前罪收入軍界無如盜匪成性不惟不知向善而反賣友求榮數年來擁兵自衛夜郎坐大將奉吉黑及熱察綏等省區公然據爲己有連年向政府索欵竭天下之民脂民膏盡入一人之囊槖致使財政日益困難敎育不能發展實業不能振興交通不能續辦乃猶貪得無厭去歲託詞征蒙又要求經略崇銜並軍費數千萬元任蒙人民呼籲顚連而不救如越人視秦人之肥瘠始終未離一步未出一兵今復包藏禍心窺竊神器干預中央行政任意支配閣員外聯孫文利用北犯内結洪憲復辟之禍首希冀破壤大局大兵入關之後皓日通電云以武力爲統一之後盾實則侵佔他人之防區禍害無辜之人民試問以誠意謀統一者果如是乎聲言此次進兵不動曹府一草一木試問曹府之外誰非同胞卽可自相殘殺縱兵搶掠乎連日接閱直魯豫逃難紳民通電云自鬍兵入關經過地方姦淫搶燒慘無人道而婦女被辱捨生者不知凡幾試問誰無姐妹誰無婦女國家多難同袍相殘已屬不當對於婦女豈能再加汚辱乎口言道德實行盜匪萬惡滔天令人髮指日來我軍節節進攻大獲勝利凡我袍澤莫不稱快似此殘忍之徒戕賊天下之生命即爲天下人之公敵英傑一介武夫祇知愛國對於愛國者則敬之禍國害民者則我軍人仇敵之才雖不敏願率所部隨諸公之後撲殺此獠救民水火而登袵席區區熱忱特此電陳湖北陸軍第二混成旅旅長寇英傑參謀長黄清泉團長郭萬興賀國動同叩魚印 
國外要聞 
[日政府之對華新方針]  
　　與小幡公使商定 
　　日本小幡公使現已行抵北京歸任當小幡在東京時曾與日政府商定對華新方針茲錄東報所載消息如下目下歸國中之小幡公使關於對華方針近正與政府當局親自接洽之中聞其大體之方針業已决定對於中國之時局一本九國條約之趣旨决取不干涉中國内政之態度此次奉直對時純爲中國内部之事故日本政府當取不偏不倚之態度嚴守中立而對於在華之日本武官亦當嚴爲申戒使不致惹起中國之誤解以期此方針之貫澈至中國力爲自主的發達凡中國政府欲確立其改造之方針及爲撤廢治外法權與實行廢督裁兵而需要之資金則日本審度情勢當不吝予以借欵之援助若如從前之濫借濫用則日本必不應其要求也又關於實施山東條約問題連日召集有關係各部之委員在外務省迭開會議對於以小幡氏爲交涉委員長各方業表同意大約此事當即實現其會議地點得於北京濟南青島三者之中擇定其一目下正在交涉之中尙未决定至山東條約之批准問題目下正由樞密院審議之中其大體之質問業已完了而對於條約之本體雖不乏不備之點惟結果將無條件批准以便於六月四日以前與中國政府爲批准之交換 
[法國新增國慶日（愛國節）]  
　　法國本以每年七月十四日爲共和成立紀念近據其政府公報宣稱法國國民因欲爲女傑若安達克（Ｊeanned 'arc）表彰救國奇勳特由國會議决於每年五月之第二星期日新增一國慶日紀念若安名之曰愛國節（ＦeteduＰatriotisme）已經明令公布案若安本十五世紀法國一農家女時法爲英敗領土喪失殆盡若安自稱受上帝命救護國家卒使法國轉危爲安事成爲英兵所獲焚死盧昻其豐功偉烈彪炳宇宙實不僅爲法國增光已也 
 
 

Page 5

 
 
   
 
 

Page 6

 
 
國外要聞二 
[比利時戰後重造之猛進]  
　　世界新聞社云大戰中比利時受戰事破壞最烈戰後比人努力重造數年來進步甚速漸復舊觀其人民刻苦奮鬥之精神洵爲可佩茲述其重造情形如後以告欲知比事者伊泊爾一鎭爲弗朗特斯省内最繁盛之地戰後全境殘破僅留地理上之紀念比人努力工作從事建設今日瓦礫一堆中已漸湧現復活之氣除最嚴寒天氣外斧錘之聲晝夜不絕去年一年間破壞區域内直充滿作工之人修繕重造不遺餘力戰前伊泊爾居民一萬八千人現已歸來者在半數以上頽垣敗壁間徧張市長及市議會告示商人爭設臨時小店出售物品小客棧甚多招徠游客生意頗佳小學校舍臨時蓋搭兒董爭就誦讀散學後卽在露天街上爲游戲運動戰中伊泊爾被毁屋舍共三千七百八十所現已復造者一千三百所但大半尙係暫時建築以戰中殘餘之舊材料爲之在伊泊爾以外之他處則多有新造磚屋已完工者此種建設成績固非出於偶然政府實有一種切實計畫爲之後盾當戰事初了時比人逃亡在外者紛紛回里但田廬盡毁無處棲身比政府乃定一造屋計畫以比王名義募集建築費名曰「國王哀爾倍脫基本金」所造之屋全用木材格式不一自單間之住屋起至臨時市廳及禮拜堂爲止大有咄嗟立辦之勢截至去年八月間造成一萬二千所建築費共一萬五千萬法郎其後因此等屋舍究不堅固不久卽需修理耗費甚大殊不合算同時磚石等造屋原料已可購得遂將建造臨時屋舍之政策完全抛棄改爲永久的建設維時社會方面元氣漸復人民亦多自造屋舍計殘破區域全境戰前人民共三十一萬八千四百六十六人戰事初了時祗餘十分之一戰後一年增至一半以後又遞增至二十五萬人住屋之需要極急政府乃允許由國家賠償戰事損失幷先墊付賠欵至前年八月間共付出三千八百萬法郎政府又撥欵一萬萬法郎分别貸予民間造屋之人其數以造費之半爲度限二十年取贖利息二釐唯規定造成後出租所取租費不得逾造本百分之四此外又由各合作社合組一大協會擔任重造事務經政府允許借欵十億法郎爲經費政府對於人民屋主之損失屋舍者曾有一時不予賠欵而卽償以與戰前價値相等之屋旋以此法太費除盧森堡一省外已於一年前廢止矣至建築工程大都由各地主組織合作社經手辦理唯最貧瘠之區則由政府購地造屋伊泊爾鎭郊外現正從事建造兩大花園城一處造屋一百所一處一百四十所工人住屋每所兩層每層五間月租十五以至四十五法郎戰區中屋舍戰前共六萬九千二百七十一所戰後賸餘不滿三分之一自是重造者四萬五千三百八十七所其中三分之一爲小屋由政府資助者占百分之六十關於伊泊爾之重造問題有一未解决之爭端卽布業公所與天主敎堂之殘屋應否保存是也外國游客主張保存以供後人之憑弔比政府亦以爲然唯當地官員以爲戰爭遺跡宜掃除凈盡市議會爭持尤力比詩人甘滿知氏亦反對重建布業公所彼謂此公所建築當時極費意匠結構至精卽如其牕槅形式無兩扇相同者今欲重造未必能恢復原狀則不如直消滅之爲愈耳造屋之外開墾戰塲土地亦一要務掃除瓦礫搜掘砲彈均非一朝一夕之功今則荒穢之區均復重行耕作去年已獲良好收成墾地之事有由地主自營而政府予以補助者有政府與大商業公司訂約歸其包辦者亦有政府自行雇工開墾者總之比利時重造事業進步甚迅其人民無論老幼男女皆孶孶力作比人有諺曰「工作使人强唯懶惰乃弱耳」此足以代表比利時之國性宜乎其戰後恢復有一日千里之勢也 
國内要聞 
[張作霖失敗後之時局]  
　　大陸報九日北京電云津浦路今日通車代理交通總長鄭洪年免職令已於昨夜發表政局在吳佩孚未有表示之前無所發展惟各項債券價格大漲商務亦驟增此則不僅爲戰事告終之故而奉張失敗亦其主因數年來張氏遙握北京政權抑遏商務且爲歲入之大漏巵自銀行風潮後張氏提取之欵僅鹽稅一項天津八十四萬九千三百零三兩長春八十五萬兩上海六十八萬六千零八十九兩官塲中亦似頓釋桎梏惟人民對於預擬閣員之人物以爲老官僚未必適於改造國家之政策似頗失望據所接廣州消息而觀孫吳間有妥協之可能以期速行統一然亦有稱孫氏不日將倒南政府已失人民之信仰時局發展正在醞釀中者京漢路交通昨日阻斷但聞馮玉祥平亂甚速已迅將亂事平定此次豫亂以趙傑爲魁首外國軍事家俱料張氏不致再戰一俟運到充分軍隊足以保護其安然返奉後將立行首途又九日天津電云津埠險象已過團練隊不復出巡昨日又有奉軍數千人在天津附近繳械投降内有馬隊第二旅四千人准其保留馬匹外另給便服一身銀幣五元並允遣送回籍其中以直魯兩省人居多尙有數千人在塘沽被俘塘沽附近有二橋俱一部份被燬但鐵道無損直軍兵車過塘沽赴唐山者甚多張作霖已下令奉軍悉數退出長城 
　　東方通訊社十日北京電云本日以總統令發表免張作霖本職及兼職聽候查辦東三省巡閱使之職着即裁撤又同日北京電云張作霖免職令大約本日將發表一部分軍人及政府部内有乘裁撤東三省巡閱使之機會將其餘巡使亦一槪裁撤之議傳說曹錕昨日又向中央要求大宗軍費並請於新内閣中任命純粹直隷派長財政交通陸軍内務四部據總統府有力者之談話云張作霖免職令本日可發表且已决定任命孫烈臣爲奉天督軍馬龍潭爲吉林督軍但發表期未詳聞現又變更以吳俊陞爲奉天督軍馮麟閣爲黑龍江督軍又九日天津電云至今日爲止直軍經天津赴軍糧城者約有七千五百人携有野砲機關槍飛機等其先鋒隊定於今日佔領北塘奉軍在灤州方面施防禦工事備直軍之進攻張作霖將在該處與直軍一决雌雄抑將整陣退出關外皆不得而知故秦皇島及唐山之居民大起恐慌紛紛避難云又十日天津電云目下直軍以天津爲中心正在擊退各方面之奉軍軍糧城爲直軍第四混成旅所佔領俘虜奉軍第七混成旅長李景林第四混成旅長張九卿以下一千七百名又捕獲糧食列車在張莊則擊破整隊而退却之奉軍獲砲兩尊機關槍若干在小站附近亦有小衝突要之敗後之奉軍大部隊大都不亂隊伍繞避天津而退去直軍現正在軍糧城附近鐵路沿線擊散來至附近之奉軍吳佩孚携來鉅額之湖北銀行鈔票命天津警察廳發佈告禁止流通向日之東三省銀行鈔票通用湖北鈔票不折不扣 
[河南事變之外訊]  
　　東方通訊社九日漢口電云河南方面報告八日破曉河南軍第二師長寳德全自率兵十數營沿黄河沿岸再襲鄭州與靳雲鶚軍激戰七小時敗退棄大砲三門槍械彈藥無數而逃現直軍俟馮玉祥九日抵鄭州後將立卽攻擊開封又據河南歸客所談則謂河南軍於七日攻擊黄河北岸新鄕已將該處火車站焚燬又九日北京電云本日以大總統令發表河南第一師長趙傑擅自起兵今據曹錕之電請褫奪其勳位官職並交河南督軍趙倜審問又陸軍總長鮑貴卿因病辭職准給假五日由次長金紹曾暫時代理部務 
[北京通信（靜觀）]  
　　砲火聲中之北京治安問題 
　　軍事消息瞬息萬變而兩方宣傳之勝負又各不同吾人旣未身臨戰線自未便摭拾一方面之言向讀者報告茲姑就北京治安問題一言之事不關於戎機當亦無所用其顧忌也 
　　北京市民自民國以來始則遭壬子兵變繼則有洪憲之役復辟之役直皖之役益以此次直奉之大戰蓋十一年間經歷險境者五次矣就其經歷以言固屬驚弓之鳥然亦爲識途之馬故一方面雖易起恐慌一方面又能善自鎭定且其自衞之力組織之方並隨社會知識增加較昔大有進步至就政府方面之軍警機關以言則其維持秩序佈置防務之能力亦以累次經騐之結果略勝於從前之無所措手矣此皆於驚魂未定之際偶加詳察所可用以自慰者也 
　　先言軍警機關北京之警察總數約二萬人平昔訓練尙勤中有保安隊一部程度尤高步軍統領所屬游擊隊總數約一萬五千人均係本京土著良民對於詰奸捕盜維持地面素著勤勞從前都門數次俶擾所有保持秩序咸賴此輩軍警之力經騐旣富部署亦精故當此次直奉砲火未交之際卽已由總監薛之珩統領王懷慶督率長官詳爲佈置益以王氏所統第十三師完全用以以拱衞京師其力更厚同時駐紥近畿北西兩苑之陸軍第一師第九師一爲蔡成勳所長一爲陸錦所長咸已宣告中立對於直奉兩方無所偏袒决定隨同第十三師維持京師地面當參陸辦事處會議决定以後卽將防務分别配定明白通告商民且擬有辦法十四條其主旨（一）在防潰兵入城（二）在防土匪滋擾（三）在表示維持能力以杜外人之侵權連日來種種佈置條理井然大致城外四郊由一九十三三師之兵分途扼守各門内外以及城門樓上則由游擊隊駐守而城以内則由警察保安隊又一部分之游擊隊分區分段日夜梭巡所有敎練所之警士均經停課出所服務其在城外所設之軍警臨時辦事處有電話與總辦事處相通有人見其辦事桌上各置有地圖一紙圖上有兩種異色之子用以代表直奉兩軍兩軍或進或退則移置其子亟以電話報告長官云某色進至何地某色退至何地而絕不一言某方勝負如何蓋不如此不足以表示中立也軍警機關除設防外並置難民收容所多處用以減輕貧民之生活擔負其對於社會方面所設立慈善救濟事業並須量力爲助以玉其成因此一般商民皆覺異常安心有恃無恐從昨日起中立三師並均特建旂幟高懸空際各兵士咸纏白布於左臂大書「保衞地方」四字以資區别焉 
　　再言社會救濟團體當兩方戰事之初起也卽由在京中外士紳公同組織一種公益聯合會會内所辦事務頗多而以救濟婦孺一事爲最要現已由總會所籌設婦孺救濟分所五十餘處訂定規則及說明書十餘條辦理極有秩序主任其事者中國方面有汪伯唐蔡子民孟錫珏惲公孚諸人外國方面有青年會主幹及燕京大學匯文大學各敎員凡報名入所者每人僅繳費五角所有救濟分所以公私學校佔多數任救濟事務之人則多敎職員及學生主旨一方面用以自衞一方面且用以衞人除此以外復有中國紅十字會所增設之婦孺救濟所地址在宣武門内石駙馬大街有「京師地方臨時救護團」有「京畿臨時救濟籌備處」總所皆在東城不日卽分設公所於各處又有公私立大學專門敎授擬發起組織義勇隊並擬聯合商團公共進行事尙在籌備中 
復言旅京各外人當戰事將興時各外人卽鰓鰓以北京治安秩序爲慮最初有外兵分區防衞之說繼有合組華洋保衞團之說一部分人頗有表同情者但在我國政府方面已婉却其說一面卽從事佈置維持方法據聞當前月二十九日卽西路開火之第一日確有印兵數人巡行於騾馬市大街美兵數人巡行於彰儀門大街近三日來外人見我國軍警佈置整齊精密可無意外之慮故沿街一帶不復再見外兵之蹤跡矣（五月三日） 
[追紀砲聲中之北京狀况]  
　　國聞通信社五月二日北京通信云北京城裏居民於前月二十九晨三時許從睡夢中驚醒聞砲聲隆隆斷續不絕知戰事已起而各機關亦次第接到報告知砲聲之來自西路長辛店以南直軍開始攻擊奉軍起而應戰同時並悉中東兩路先一日亦有戰事第距京較遠旣難聞槍砲之聲戰情更不易詳悉耳人民恐懼日久之戰禍已成事實自不能不益起驚慌一時街市車馬奔騰紛紜嘈雜往來行人多現倉皇之色其以箱籠物件向東城搬移者絡繹於途使館保衞界之旅館飯店未至午而房間定賣一空東城外國學校如滙文等校舍宿舍均行騰併而以騰出之空屋出賃取價甚廉每屋一間勿論居住若干人祇每月收十五元遂亦立時人滿至城外居民聞砲聲已起猶以城内爲安逃避入城者極衆時各團籌辦之收容所尙未完備鄕民入城而無親友可投者駐足各城根空地觸處皆是記者曾視察彰儀門一帶如天橋天壇先農壇附近均有逃難鄕民甚衆席地而居此二十九砲聲起後第一日情形也入夜至三十日晨砲聲漸微人心稍爲安靜加以軍警機關議决維持治安辦法出示宣布外人於治安上亦多所協助如安格聯及稽核所外人均允協濟軍警餉項如外國要求武裝兵不准入城等等以是一般人多信京城可保安寗且察戰地形勢惟西路與京城關係最近使奉勝固去城日遠敗亦當向豐台退走卽使有向京城潰散之兵則事急關城至極亦祗擾城外城内可無恙也故社會狀况轉覺安靜惟至晚間則家家戶戶及早關門商舖生意蕭條繁盛街市如前門外之大柵欄廊房頭條一帶均八九時卽一律上門行人亦稀少矣三十日下午六時起砲聲忽又由遠而近入夜大砲聲尤震人耳鼓且微聞機關槍聲足爲戰事又近京城之徴直至一日晨始漸微一時謠傳四起或謂交通全斷或謂敗兵若干已至城外將呈如何危險狀態不免又使人心爲之一亂然一日由津入京客車固仍安然抵站至午後砲聲亦漸遠二日天際陰雲全消陽光大放無砲聲入耳戰况如何亦鮮報告京中狀况又復如平時若不知相距若干里外有廣大之戰場也至於金融糧食因事前各方之注意至此尙不覺有如何恐慌據銀行界人所談各行現狀維持在短期間三四星期之内當不至發生異狀糧食一層京中原尙有二月之糧奉省所允接濟者亦確可運京不致有缺食之虞也戰事旣開人心不定有地方責任者自當急籌維持治安辦法故在二十九日砲聲隆隆之際軍警長官臨時緊急會議其間除應分維持地方外尙有兩重要之點其一爲外交上關係事先使團固屢有警告當此戰端已啓京師苟不能保持安寗外交上將生問題臨時外團亦且提出城内雜色軍隊如何處置之質疑此軍警長官會議中極關重要之一事其二即因在城内軍隊尙多且分派别不得不謀自身解决之法計在京城内之軍隊有十三師爲王懷慶所部原已聲明中立者又第九師陸錦所部向有直系色彩又十六師鄒芬所部隷屬奉系除開赴西路應戰外尙有兩營留駐城内景山又毅軍與奉感情曾有未洽與直較近將來戰事勝負不可預測此雜聚城内之各軍頗爲外人所注視亦卽與城内安寗有重要關係也會議之結果因欲使外交上不生枝節而保持地面安寗經長時間討論乃先决定在城内各軍槪不與聞任何方面戰事專爲保衞地方奉系之憲兵亦加入初議尙擬組織一中立團體名目嗣以對内外宣言煞費斟酌乃决議不必多此一舉卽以所議决維持治安各條一面通知使團一面會銜出示宣布人心因以鎭定使團亦表滿意惟此維持地面之軍警餉項尙爲一大問題籌議結果商會及銀行公會允酌量籌濟外人方面對於軍警議决頗表滿意故稅務司安格聯及鹽務稽核所外人亦均樂爲贊助軍警籌餉一日已决定由鹽餘項下不不問盈絀卽日先放還一百五十萬元由外國銀行直接撥交軍警機關專充軍警餉項現在此項餉欵合商會銀行界所擔任兩月之内可以不生問題地方治安因亦可無虞也 
[直人再請罷斥曹銳]  
　　天津各團體前以逃赴保定之省長曹銳誤國殃民擅離職守罪不可這呈請政府罷免本職嚴重懲辦以快人心並請另簡嚴修爲直隷省長昨以政府尙無明確表示又以順直省議會名義率全省公民三千萬人上一呈文於公府其呈文云爲呈請事竊以國家設官原爲庶政休明生民利賴順直爲近都重要之地所有大小官吏自應奉公守法勤政愛民樹全國之風聲躋蒼黎於仁壽乃直隷省長曹銳本一津埠販豎借乃兄軍人專橫之力攫奪職權果其具有天良不爲地方大害吾順直人民代表亦自多方諒宥不願苛求乃就職以來仗軍閥之威行貪殘之政不以民意爲前題不以國法爲職守苟利於己無事不爲於是賄賂公行官箴隕越陰結省會議長收買不肖議員因此邊守靖王秉喆等遂狼狽爲奸上下其手曹銳爲坐地分贓之盜首邊王爲殺人越貨之中堅倡闢新河港口一案所訂合同列有曹秉權曹士藻邊漁渙等查曹秉權爲曹銳之弟曹士藻爲曹銳之子邊漁渙爲邊守靖之别字用心所在盡人皆知邊守靖尤敢手執合同分交院部迫准實行幸津紳揭破陰謀事歸擱置他如覇佔陵地橫攬地權收善後糧捐改造輕質銅元濫發錢局票侵漁工巡月捐吞没濮陽工欵種種罪惡罄竹難書近來政潮大作警耗時聞曹銳身爲省長逃行保定其眷屬移入租界用是人心惶惑羣謂大難將臨直省公民等知其無法應付電請早讓賢路另由直省耆哲出而維持乃置若罔聞依然駑馬戀棧坐置人民禍害於不顧省議會爲公民代表機關曷忍坐待禍來不施挽救爲順直公民計爲省會職責計惟有宣告與曹銳脫離關係懇請大總統宸綱獨斷立免曹銳本職另簡嚴修爲直頴省長以順民意而濟時艱嚴修未到任以前所有地方治安請暫令警務處長楊以德鎭守使趙玉珂協力維護俾津埠不遭搶掠全省不陷傾危則順直人民幸甚披瀝陳詞不勝屛營待命之至 
[内財兩部鬧窮之近狀]  
内務部近因近畿戰事發生如紅十字會保安警察等項關係該部職掌甚重該部次長何煜力勸部員恢復辦公並允於開工後盡力先籌半月薪俸該部員等遂於前日（一日）下午五時恢復辦公開啓部印一面要求何煜即日履行所許條件乃昨日（二日）下午二時該部會計科傳知發放薪俸各部員方欣欣有喜色詎領到手中不過八元咸爲失望謂此數不僅可歎且太覺滑稽惟據該部會計科言此次發薪係以人爲單位不論薪額多少上自總長下至錄事平均各領八元現聞該部大多數部員以此次發薪之數過於調侃同人同人雖半年未見錢飢寒交迫但亦不在計此戔戔故該部全體部員八百餘人是日在後堂簽名領受八元薪俸者不過二百五十餘人且錄事雇員居其多數然對於恢復辦公一節則全體一致無人表示反對且聲明純係出於個人之責任心並未嘗以「索薪」爲條件茲錄部員恢復辦公通知如下本部同人前以欠薪過久不得已停止辦公業將情形詳細聲明茲因時局緊迫内務部係最高行政機關對於地方安寗秩序責無旁貸爰爲暫行恢復辦公索薪事項照舊進行特此通知内務部全體同人謹啓 
　　財政部自前次發給一月半薪俸後業已照常辦公但所被欠薪尙有三月左右日來復有醞釀罷工之勢聞鍾世銘以際茲時局不靖斷不宜再有此項現象發生當於昨晚招集周家彦及各司處長到宅會談該部人員乃先期公議三條請各位科長一致陳說（一）三日内請部長補發二月份半月並三月份全薪（二）下星期内請發四月份薪水一個月以救同人危急（三）以後部薪要求部長指定的欵按月凖二十六日發給並有呈文致總次長聲明要求聞周次長及各廳司處長到鍾氏私宅後鍾請轉勸各部員勿爲斯舉諸人唯唯允於今日（三日）下午招集本轄員司轉達茲錄部員呈文如下呈爲聯懇俯准迅予續發欠薪並請指撥的欵專供本部薪費以維現狀而規久遠事竊職員等前因積欠俸薪生機垂絕無力從公暫停職務事非得已情實可原幸我總次長俯察下忱苦衷上達先發月半暫濟燃眉久旱片雲深優渥繼聆次長面諭現値政財困難先發一月全薪及二月份半薪囑即恢復原狀其餘欠薪及嗣後經費定當盡力籌劃晰不使枵腹從公致誤職守等因職員等聞命之下以爲負責有人力排衆議遵諭辦公然部務固不可以暫停月薪亦不能以久欠上次爲生計所迫犧牲職務僉以請發三月爲一致之哀求當雖蒙發半數已屬杯水車薪今又一月逾期實早囊空室罄且鮒經久涸非涓滴所能蘇而根蔭無源必枯竭之立至種種苦况想早在總次長洞鑒之中况本部握全國計政之總樞爲一切經費所從出政務重要非比等閒斷未有以困窮解體之機關不能自維其職務而能爲其他部署司計政綜出納者是必有確定維持之辦法庶根不搖則枝不枯理勢固然詎容稍緩職員等爲部務計爲身家計不得不冒瀆上陳伏乞垂賜察核俯准將二月份下半月曁三四兩月欠薪設法籌措迅予發給暫紓目前之困苦以符我次長諄諄慰諭之熱誠並懇指撥的欵專爲本部薪俸經費之支銷不作别用垂諸久遠以維全體之生活而圖後此之安全則非特本部同人之幸而亦中央及外省各機關之幸也所有聯懇續發欠薪曁並請指撥的欵專供本部薪費以維現狀而規久遠各緣由理合呈請鑒核批示不勝感激待命之至本部全體職員謹呈 
 
 

Page 7

 
 
[稅務處籌議檢查客郵件]  
撤廢客郵案行將實現聞稅務處日昨曾拍發通電一件分致各海關稅務司規定客郵撤廢後之檢查郵件辦法令卽查照遵行原電略云准外交部函開准駐美施公使電稱華會議决於明年一月一日客郵完全撤廢其有關係之四國均已分别允許次第實行凡客郵撤廢後一切經由客立郵局之郵件除掛號或非掛號之普通信函由表面觀察可知其僅係書寫之件者外均應由中國海關官員就各該郵局檢查以决定其是否帶有應稅之件或違禁之品或是否有背中國海關之章程或法律設果有上項情事請通知總稅務司及郵局總辦分别相機核辦等語仰即查照遵行 
[政府開放膠路八埠之聲明]  
　　山東之張店·坊子·高密·濰縣·淄川·博山·周村·青州等八處開闢商埠一案業經閣議通過茲聞外交務財政司法農商交通六部已將上列八埠開闢之必要及開闢時應行聲明各事項會電山東長官曁魯案善後督辦處查照辦理原文略謂此次華會解决魯省懸案我國代表團曾宣言中國政府因鑒於魯省懸案得解决及爲增進國際商業起見得於最近期内擇沿膠濟路之適當城鎭自闢商埠以便有約各國人民居住及營業其開埠章程由中政府自行制定云云我國對外旣有此宣言則開闢商埠自不能不逐漸籌備查張店坊子爲膠濟路大站工商業均極發達一切行政設施亦復完備現張店居留日人共有一千一百餘人坊子居留日人約七百人此次開埠旣須因勢利導則該處首宜開放自無待言又高密爲將來高徐鐵路之地點濰縣爲將來烟濰鐵路之地點現各有居留日人約二百人淄川煤礦地居留日人頗多博山煤礦玻璃業均甚發達住有日商二百餘人亦均可闢爲商埠周村現在居留日人僅數十人青州商業不發達本可從緩開闢惟地點俱屬鐵路附近而日人希望開闢亦甚殷自　妨一律開放但此時有亟應聲明者以上各該地方旣經决定闢爲商埠應即遵照呈准自闢商埠開辦章程辦理雖設局設官應由督辦處通盤籌畫咨部核辦而關於埠内一切行政司法權如服從法令及警察處分並納租稅等務當於開闢時切實聲明以免將來執行時致感困難 
[蔡孑民氏之五四紀念觀]  
　　勗北大學生 
　　北京大學昨日舉行五四紀念校長蔡孑民氏特發表一文題爲「五四運動最重要的紀念」以三事勗勉茲照錄如下 
　　五四運動爲的是山東問題山東問題現在總算告一段落但是運動的結果還不能算圓滿必要集股贖路確有成績把膠濟路很簡單的贖回其他問題自然「迎刃而解」了所以集股贖路是我們最重要的紀念大家不可不努力 
　　我常常對人說五四運動以後學生有兩種覺悟是最可寳貴的一是自己覺得學問不足所以自動的用工二是覺得敎育不普及的苦痛所以盡力於平民敎育這兩種覺悟三年來很見得與前不同不能不算是五四運動的紀念 
　　自動的用工平民敎育能實行兩件或分占了一件都是不孤負「五四運動」了但實行兩件或分占一件的究竟有若干人呢隨班聽講以得到畢業證書爲最大目的現在已經没有這種人了麽聽講以外聽聽戲打打撲克把時間消遣去了不肯在公益上盡點義務現在已經没有這種人了麽怕不但不是没有而且還是很多難道五四運動止要一部分的人做紀念就夠了麽 
　　而且現在又是一個特别的時期北京國立各校安徽江西湖南等省公立各校常常爲經費問題鬧「罷課」不是學生個個覺悟都能自動的用工不常要失學麽 
　　現在北京日日聽砲聲了北京保定天津左近這些地方已不知流了多少血死了多少人了爲什麽爲幾個人爭地盤罷了爲什麽這些當兵的這麽傻犧牲自已的生命犧牲許多平民的生命與財産去替一兩個人爭地盤没有受過敎育罷了我們還不覺到平民敎育的範圍現在是很小很小不可不竭力擴張麽 
　　我覺得五四運動用不著許多夸張的紀念止要把三件重要的竭力進行（一）廣集贖回膠濟路的股欵（二）自動的用工（三）擴充平民敎育 
[豫中事變之鄂訊]  
　　國聞通信社漢口通信云此間自六日起紛傳鄭州有變查車站車票先尙售至郾城貨車只到信陽夜九時後客貨車一律只到廣水杜錫鈞之巡防第二營六日晚乘車向豫鄂間之武勝關出發蕭耀南當夜又下特别戒嚴令並派湯薌銘赴豫七日消息鐵路沿途電話信陽以北已斷因運兵赴豫之故票車已完全停售但有自廣水乘車避亂來者據云李家寨鐵路已拆毁一段許州以北鐵道聞亦被毁在前方曾聞砲聲至豫事因何而變傳說紛紜或云豫皖謀抄直軍之後路以援奉或云馮靳謀去京漢之障碍以倒趙綜合一般輿論似以後說近是但官廳宣傳則謂豫事發生實由於趙傑阻止靳旅北上曹錕六日午前三時曾有電至信陽令靳雲鶚率部開赴石家莊駐紥靳卽於六日拂曉整軍出發行至和尙橋地方趙傑率其一師武裝截阻靳恐有誤會特派員晤趙說明奉令撤至石家莊並無他意請卽放行趙一面拒却一面下令攻擊靳旅靳以未奉長官命令當退至武勝關並飛電曹蕭曹據報以趙甘心附逆違抗命令敢阻靳旅調防殊屬目無法紀特電馮玉祥將所部集中鄭州立向中牟兜剿馮奉電令卽於六日午自前方回鄭對中牟趙部實施攻擊趙初猶恃衆反攻迨晚間漸漸不支紛紛潰退馮正搜索餘黨云云而蕭靳馮各電亦謂趙部旣經大軍兜剿鄂豫毘連竄擾堪虞七日午刻特令原駐漢陽兵工廠之二十一混成旅二團一營營長王鏡清又駐武昌南湖二師砲兵團三營營長閻日仁率部並領七生的砲二架定七日夜赴武勝關堵截云云以吾人推測似乎迭經挫折之趙傑若非至愚决不肯於直軍大捷之餘毫無準備而冐然擊靳靳旅縱未奉命不敢還擊然亦未奉令南指武勝關對於趙傑之截擊何竟不施以正當之防衞而勞鄂軍紛向武勝關增防似趙傑之動恐有激之使然而鄂當局所宣傳殆未必盡出眞相也 
[鄂人之制憲運動]  
　　鄂省制憲之發動原不自今日始去歲湘浙等省制憲高唱之時鄂人處於王占元積威之下雖不敢公然主張亦曾隨聲附和組織運動省憲之團體如省憲籌備會省憲研究會即當時成立者也不過爲勢所扼無何等成效頃者奉直戰起北伐雲濃鄂人以時機已至遂霹雷一聲有省議會提議制定省憲之案惟茲事體大非多數鄂人羣起注意爲縝密之預備以排除前途一切障碍恐不易爲功且恐當局利用時機藉此以爲緩和鄂局之具一旦事過境遷即行禁制則鄂人將何以自解於天下故鄂中有志之士莫不慮及於此現已從事喚起大多數人之熱感以期衆志成城不易蹉跌昨日省憲籌備會於下午一句鐘特在該會召集臨時會議會員到者八十餘人公推總務主任程琦爲臨時主席程君就主席位當即報告去歲成立以來情形畢旋討論現時制憲之法程君謂制憲事業乃一省根本之大法非全省父老共同參與不足以表現自治之精神而使省憲立於鞏固之地位故鄙人意見此等事業决非少數份子或私人團體所能勝任亦非一省議會所能獨倡第一宜邀集多數法團首先通電全國表明鄂人實行制憲之誠意第二宜協同省議會與武漢各法團從速組織省憲籌備處俾辦事有根據第三趕緊通告各縣徴求意見並請各縣推選公民代表爲省憲起草委員第四應以縣爲單位嚴防隨便組合之團體濫行加入以免異日爲人利用致碍憲政前途如此庶行之無弊大衆一致鼓掌贊成繼由徐君秀實發言謂主席所提各節旣經同人贊成决非坐言不行可比應由大家推定數人與省議會及各團體接洽以取一致行動且本會召集頗費手續爲簡便起見今日似宜推定主辦人員以專責任不知同人以爲如何衆贊成即推程琦徐秀實廖毓楨潘德芬吳繼奎歐陽勣曾子惠張英傑等爲主辦人並負與各處接洽之責俟有頭緒再召集會議討論最後對於該會經費問題略有研究即宣告散會時已鐘鳴四下矣 
　　另一消息請求制定省憲之聲浪日高一日省議會久已閉會據聞該會曾咨請省長召集會議而省公署至今尙未答覆以致不能開會聞劉省長之意以爲此種鉅舉應有憲法知識確能代表民意者方得參與制憲若以一種機關包辦將來又不卜其結果奚若也顧劉氏意見雖如是而鄂中凡屬公私團體無不積極進行焉 
　　商聯合會前日閉會有大沙坪代表盧建業臨時動議請發起製憲促進自治連署者宜都商會代表劉起霈新店代表黄文潤棗陽代表熊文略通城代表易淮清崇陽代表劉必勝其文曰民國肇造已近一紀武人割據政客縱橫攘利奪權犯法亂紀五裂四分千瘡百孔波印前車實可寒心揆厥原因實由根本未立以至禍亂相尋靡有底止湘浙明達有鑒於斯乃有省治之運動誠以省治爲國治之本國治賴省治以成省治未立國治何託故起而製定省憲實行自治吾鄂爲首義之區乃落人後已覺無以對人况百政俱廢人民水火不减湘浙詎可隱忍苟安自取覆亡前省議會已有製憲之動議根本大計救省急務所見誠是惟孤掌難鳴無以立効我商人此時負國家重任應亦有所表示促成製憲實行自治實爲自救救省救國不二法門省之將亡商焉何有生死關頭愼毋忽視是否有當仍候公决云云是日各代表一致贊成由聯會發起製憲勸告各團體加入現正由盧黄二代表起草矣 
　　全省自治籌備處連日運動省憲極形忙碌六日又發出通啓云逕啓者四月三十日本處所發卅電諒邀洞鑒現已由本處參議股員聯席會議公推鄭炯堂時樾皆兩先生在省會茶話會提議召集各公團籌商進行並派代表某某至貴會接洽祈賜敎言贊成 
[戰事聲中之皖政局]  
　　張文生前次中立表示係爲一種順從民意之門面語茲因戰期已漸延長以地位上關係助直旣不能援奉更不可近且鑒於蘇浙情勢皖省旣居兩大之間誠恐一旦捲入漩渦四面受敵斷不能無自保之方故蚌埠軍事會議之結果决定卽日宣布全省戒嚴省城戒嚴司令張文生初意擬畀去歲携帶來省之營長高俊傑緣高係新軍營長今春張氏回蚌高留駐省城以便監視一切月前張又委以營務處名義惟駐省第五混成旅長史俊玉雖屬舊軍將領而久駐省城且職分較崇舍史畀高於理不順馬聯甲得此消息頗表示反對張亦自知不合遂改任史俊玉爲省城戒嚴司令以高俊傑副之所有省城戒嚴手續已依照戒嚴法將應辦各事料理就緒八日史高兩人由蚌回省正式宣布矣 
　　數月未决之財政廳長問題忽於此時局紛擾中新任廳長阮忠植竟於本月七日清晨乘江輪到皖阮之來皖事前固爲許世英一再電促幷各同鄕之敦勸詎孔憲芳一聞阮來卽趕於是日下午乘招商下水輪船赴蚌眷屬亦偕往行色極爲怱忙登輪時有數名軍隊護送前後任幷未謀面足徴孔憲芳始終無交卸之意前者省城各廳處長之調停實屬白費唇舌刻有人向許氏獻議不待孔憲芳當面交卸卽令阮忠植赴財廳任事借用印信行使職權不知許氏敢行此　段否 
[西南討伐令已下（平）]  
　　孫將赴韶指揮 
　　孫中山以奉直戰雲日烈北伐大軍開拔不容稍緩後方佈置事項亦已完備擬於六日率大本營全部文武官員由黄沙站專車赴韶督令各軍兼程開調並發出討伐徐世昌命令云五月四日海陸軍大元帥令禍國元兇徐世昌竊位以來估惡日甚内政之危害國本外交之違反民意其罪狀已爲天下所共見猶復身爲鬼蜮於内而嗾其鷹犬縱橫於外遂致殘民以逞之事層見迭出去歲弄兵湘鄂無辜之民不死於戰即死於水瘡痍未復呼籲徹天近且野心不戢搆成大戰使河北州郡悉罹鋒鏑充患得患失之所至不惜以國家爲孤注以生民爲犧牲倒行逆施至此而極本大元帥受國民付託之重深念連年國難未定人民痛苦益深益烈爰命諸將分道出師親履行間以除民賊出師宗旨在樹立眞正之共和掃除積年政治上之黑暗與罪惡俾國家統一民治發達所認爲民賊者唯徐世昌及其同惡諸人師行所過如有去逆效順者視同一體其毋自貳我國民當知國事如此非立澈底之主張爲根本之解决罔克有濟同心戮力以成大功有厚望焉此令此令旣頒祗有前進現計大軍抵韶者有第二軍第七旅謝文炳·第八旅許濟·第九旅黄國華·獨立旅吳忠信·警備第一路黄大偉等部又李參謀長所部滇贛軍自調集韶關後前日李已親赴韶督師至第一師梁鴻楷所部及在省之第二師部隊則均隨孫出發顧或者以陳炯明尙未返省粤中内部尙未統一恐北伐動員未免有後顧之憂者不知陳氏廿年爲國與孫追隨此次雖以政見不同翩然下野然所陳安揷部隊辦法已蒙孫採納並殷殷慰留以陸軍總長一職相椅畀陳以大局爲重必將來省就職安慰軍心也此次汪情衛赴惠與陳商决一切務偕陳返省以釋一切謠諑至於出兵計劃首先援贛李烈鈞所部當之粤軍第二軍駐守北江魏邦平李福林則留守省城目前所布置者如此 
　　另據惠函云昨三十日駐惠各軍官大集會議列席者有李炳榮鍾景棠黄强楊坤如等共二十五人討論堅請陳總長出山辦法各軍官均以所部追隨陳總長有年生死患難久同甘苦今一旦棄去我輩實使舊部無所依歸故决議由駐惠軍官全體偕往西湖百花洲堅請陳尅日返省就陸軍部長職使吾輩得資提挈而免渙散聞李等二十餘人已於一日聯同前往矣附錄陳復商聯會電如下廣東全省商會聯合會劉會長陳兩副會長均鑒接讀艶電感愧交蒙炯明由閩回粤倐忽年餘滿擬竭忠爲鄕盡力乃精神歲月半消磨於兵車戎幕之中志薄才疏空辜負父老諸姑之望輙爲寡過祇有歸休敢語澄清重忘疲駑幸以元首之愛得慰遂初之思目今西湖養疴柴扉謝客孱軀稍健歸里依親念天末之故人唯心銘其高誼謹電述臆諸乞鑒原炯明江 
　　陳競存離省後關於安置舊部軍隊辦法曾電孫中山表示意見茲探聞其條件大要如左（一）各部軍隊皆係由漳力戰返粤之健兒追隨數載出死入生有功於國勞績甚大應請一體從優看待所有官長士兵槪仍舊貫勿予更動（二）前粤軍總部欠發各部軍餉應由省庫擔任全數清給（三）各該部軍隊是否留駐省防抑或改編北伐應由大元帥酌量妥定不得反抗（四）現追隨到惠之軍隊應暫擔任東江防務一俟安頓辦法妥定後當即分别撤調回省（五）駐桂留辦善後之粤軍爲數甚衆應請大元帥去電慰撫藉安軍心聞孫接電後昨已電復陳氏其内容即係磋商安頓軍隊辦法對於陳氏意見多所容納 
　　粤軍葉舉所部十營楊坤如所部六營連日已由桂省班師旋東所封船隻多至六十餘艘蔽江東下向肇慶進發昨大本營據報特致電葉舉飭令該軍母庸進省卽由該總指揮督同所部及楊部各營暫行屯紥西江肇慶同時移調一部份開往欽州靈山擔任兩粤邊防聞葉指揮奉電後現擬將十營留駐肇慶以六營調往欽州擔任兩廣邊防以免屯聚四江一隅過於擠擁另一消息大本營昨接葉舉等來電報告謂旋粤軍隊伙食告竭請迅設法撥欵接濟以免飢困孫以葉等所陳係屬實况特諭程天斗在省庫提撥現欵八萬二千元接濟葉楊兩軍伙食即派陸軍部參謀李濟深馮祝萬二人賫餉西上分給該軍幷飭李等巡視各營代爲撫慰飭令服從元首命令以維軍心 
[粤省准紙銀並用]  
　　但官廳仍收省紙幣 
　　廣東商會聯合會以財政廳佈告維持紙幣辦法禁止通用銀毫且有軍法治罪之語致一般商民大起恐慌紛紛赴會請爲轉呈當道將條例酌改各商董因於四日召集會議决定舉派代表晋謁伍省長面陳財廳佈告難於施行請將辦法酌量修改採取紙銀並用方法以期商民自由營業又以該佈告有軍法治罪一語亦請更改蓋以商人非軍人可比廣州市非軍事地域財廳長非執行軍法長官應無適用軍法以治商民之理聞同時該代表幷擬晉謁總統代達商民下情而廣州總商會除呈請伍省長維持外並由副會長黄鷺塘於四日偕同會董十餘人親赴省署面陳一切已蒙省長面允紙銀並用出示布告茲將總商會呈文及財廳佈告錄下 
　　總商會呈文呈爲禁銀用紙生機立絕懇請令廳佈告紙銀並用以資救濟事竊自財政廳五月一日布告核定取締低折紙幣九條禁用銀毫軍法從事各等語商民駭汗奔走相告請會維持查銀毫爲紙幣之基本紙幣爲銀毫之代表二者相需各從其便誠如財政廳佈告第八條所擬兌換之法雙毫平兌又云其餘各種銀幣照市價兌換是明知紙銀相輔而行何以又於人民之銀錢契約及買賣交易禁其自由殊非持平之道况廣州市貨物多自舶來若無銀毫流通從何週轉現因取締用銀之令下以致屯販之家紛紛電止來貨商市蕭條人心搖動以粤省出産無多菽粟布帛一草一木無不購自外洋外省積貯無多來源斷絕必致坐斃敝總會有維持市面之責難安緘默除面謁詳陳外理合呈請鈞座察核迅賜令行財政廳准予凡買賣交易一律銀紙並用如訂有契約者照約履行佈告周知以資週轉而利民生幷懇指令祇遵實爲公便謹呈廣東省長伍廣州總商會正副會長陳廉伯黄鷺塘 
　　財政廳佈告爲佈告事前奉大總統諭現在北伐進行期内嗣後征收釐稅買賣貨物均應以省幣爲本位一元以上須用紙幣一元以下紙銀任便並將核定條例頒布等因當經佈告遵照在案旋據廣東全省商會聯合會會長劉煥等電陳爲難情形請凡買賣交易准予通融紙銀並用各情又經轉呈大總統核示茲奉核准商人買賣旣有爲難姑從所請惟官廳收入則决不准收銀毫務要收省幣如有違抗當從嚴處分等因奉此合行佈告商民人等一體知照切切此佈五月四日 
[紙幣風潮中之粤敎育界]  
　　粤省敎育界中人向極清苦而尤以小學敎員爲尤甚月薪多者三四十元少者十八元且所領者均屬紙幣處此百物騰貴之廣州仰事俯畜本已極形拮据近因紙幣風潮了而未了最近且低折至八成左右生計上受莫大之打擊自不待言恐慌情形當較一般社會爲尤甚而在當校長者於雜役之工金伙食又不得不改發銀毫或加結工値以維持其生活且學校校舍大半由租賃而來均與業主訂明銀毫交納低折之數亦當然由校長墊補校長薪金雖比敎員稍優然因受上述種種之暗中虧損其困難恐慌亦與敎員所處地位相同聞關於校租一層各校長已聯請敎育局對於此點設法維持但該局以公家收入全屬紙幣實在無法可設無從解决又聞敎育委員會内各雜役因紙幣低折數元工金實在不能維持生計擬向主持該會者請求加薪云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[湘當局將開復岳會議]  
　　當奉直戰事醞釀之際湘省譚系軍官如宋阜南魯詠盦謝冠軍吳熙農輩即欲以武力收回岳陽一洒喪師失地之恥故於衡陽會議後卽以此意向趙炎午明白表示並聲言祗收回岳陽而止决不入鄂境一步乃趙系軍官如葉競秋唐孟瀟等在常德會議則主張和平索回不必勞師動衆故趙炎午對此僅以一電致張子午託其向直方運動請吳佩孚將沈軍撤去交還岳州而於譚系軍官之主張竟不採用因之駐在郴州之第六混成旅長陳護芳遂有力請驅逐政學系並推翻新議員之電此電之作用亦車爲催促趙氏實行其衡陽會議之計劃特藉題發揮對趙氏下一警告以促其必行故此電到省不久謝冠軍亦自衡陽至省明爲調解郴陳問題實則專爲出兵收兵之運動目下各高級軍官之中爲出兵收岳之主張者已佔多數張子午雖已由洛陽至鄂更由鄂前往保定然於交還岳州之事能否道地尙不可知趙氏旣爲出兵之空氣所包圍而本系之主張又無把握乃决計召集軍事會議以解决此項問題業已通電各高級軍官從速來省以便以同酌議（亦有謂出兵收岳已成一定之局此次會議僅决定出兵計劃者但是否已到此程度尙待證實）昨吳熙農諸人均已紛紛來省聞俟沅陵鎭守使蔡鑄人等抵省後卽可定期開議 
[盧浙督之解决時局意見]  
　　浙督盧永祥致北京電云北京大總統鈞鑒前以奉直失睦劍弩相向鬩牆之爭終非國福猥欲本垂泣而道之忱進曲突徙薪之策故於箇日通電贊成張使統一宗旨於馬日電勸雙方面會協商雖屬逆耳强聒實係一秉至公乃忠言無效戰衅已開同胞竟忍自殘國民曷勝悼痛往者已矣來者又將若何欲求今是須悟昨非竊以爲吾國紛亂之總因誤在一切政治主張祇求使多數聽命於一人决不肯以一人服從羣衆故和平橥數年萬語同歸泡幻蓋根本轇轕未斬則枝葉問題滋多革命適成循環浪戰將無已時以往騐來理無或爽嗟我國民何以堪此華會告竣以後友邦期我甚殷即令從此收束已覺汗顔無地若後來仍以他人屢試無效之政策賡續再演則所得之惡果必視今爲尤酷永祥之愚以爲政治須有正鵠標凖惟在民意誠心以求庶幾不遠比年以來舉國所擬議之和平方案標幟固有差池而旨趣實無二致綜其共同之點約有三義其一取平等會議之形式而無所謂南北對等和議其二本乎王權在民之義由各省人民爲會議主體而不受任何方面之操縱其三會議之目的不限於立法行政之一部而在謀制度上之根本改造以圖民治之實現上述三義或見諸公私言論或見諸團體運動民意所趨彰然共見永祥迭次建議大率不外於此耿耿此心可質天日現當國人厭亂望治之時正鈞座舍舊圖新之會往者屢貢芻言殊愧空言募效惟良心督責不獲自已用特代述民意以爲我大總統蘄嚮和平之助尙祈淵衷毅斷立見施行舉國家一切興革大計付諸國民公决永祥待罪疆圻當竭其力之所及翊贊宏猷與民更始也剥極復返天啓機緘時會難逢蒼生渴望謹貢愚忱伏祈鑒納盧永祥佳印 
[杭州快信]  
　　浙省赴日特約五校留學官費本年截止夏敎育廳長現擬設法維持繼續辦理 
　　昨爲國恥紀念日省議會貿然開會經議員蔣玉麟任鳳岡等到會詰難乃决定休會今日議事日程仍列第一號 
　　閩旅長王永泉代表李厚基來浙接洽要公開今明可到杭 
　　杭州青年會昨晚開振濟俄災籌備會各界代表齊到由北京幹事長王葆眞演說俄災狀况報告北京上海籌欵數目杭地亦分認籌捐並擬十一日仍請王君在本會舉行俄災講演大會 
　　浙江籌贖膠濟鐵路會在商會開成立會後因奉直戰爭暫停進行所有儲金勸募各方法擬下星期會議公决 
　　一師校長馬叙倫擬赴美游歷考察敎育狀况聞將聘前江西敎育廳長許壽裳繼任 
　　餘姚清丈沙地局成立後辦理頗形棘手局長王嘉曾昨遣副局長黄慶瀾來省面謁省長請示機宜 
[南京快信]  
　　豫事齊督贊成和緩某某等省均電齊督推任調人刻正密電直方同志各省妥商辦法豫趙亦連有兩電致駐寗代表戴熹囑轉乞齊督疏通力予維持 
　　津浦路昨已照常通車隴海路被豫軍毁斷已四日不通車 
　　第二艦隊司令杜錫珪昨由寗乘艦赴下游巡弋 
　　省議會臨時會瞬屆期滿現擬接開第二次臨時會預算案省署昨已咨送到會今（十日）日下午二時開大會不知能足法定人數開議否 
　　昨爲國恥紀念日各學校均懸半旗並放假一日學生聯合會開國恥紀念大會各校均派代表到會張恩輔梅成章端木承基等十餘人均先後演說詞極沈痛 
　　十三十四兩日金陵大學開八大學校運動會十九二十兩日在公共體育場開全國大學運動會 
　　學生聯合會改選楊嘉猷（東大）爲正會長端木承基（高師）爲副會長宋琦（法專）何英（金中）爲評議部正副部長 
　　市面銅元充斥兩長昨重申禁令飭令各關卡車站輪埠城門嚴行稽查以維市面 
　　昨日下午下關北安里某民戶失愼延燒五十餘家 
地方通信 
[松江]  
　　五九紀念日所聞五九國恥紀念日松地各界無何種表示維學界方面不論男女大小各校均放假一日以資紀念而省立三中及縣立一高並於是日上午開一國恥紀念會三中之紀念儀式先由學監朗讀二十一條件然後繼以職敎員之演說一高之紀念會則純以演講出之先由王子厚講國恥之解釋次由宋紉韋講二十一條之意義末由陸志澄講内爭與國恥講畢散會放假 
　　保留府學租意見舊府有敎育欵産之爭潮省令交縣校聯合會處理迄今案懸未决茲聞松江方面對於府學田租問題經多次討論後已有一種保留之意見表示大致謂省令交縣校聯合會處理者以融齋書院産及府學田租爲範圍但續奉省令府學田租仍行保存如果縣校聯合會仍欲牽涉府學田租則是根本違反省令而該會自身集會時已無根據之可言至松人之保留府學田租尙有兩項理由（一）早經支配用途（二）爲徐氏一姓之捐與他種公産之零星捐集者性質不同至將來舉辦縣校時松人不欲過問而松人應享權利亦祗以華婁兩縣計算如果經費不敷松人亦可量力補助但須比照擴充學額以爲酬報 
　　整頓鹽務之條陳松屬産鹽之漴柘兩區顧臣廬等鑒於此次鹽民騷擾特定根本解决辦法大旨以增加公鹽價格並不限定鹽板數目庶板戶所出鹽斤私售定率與公價不甚相懸自願悉數繳公私敗可不禁自絕查漴柘産鹽數目如能照此辦理每年至少可得公鹽三千萬擔按照現在公厫收數每年可增二千餘萬擔如以增收之數指銷於舊松屬各縣並於售價内抽收附稅一成以辦地方公益每年所獲之數亦甚可觀庶松地市政可於最短期内獲覩最完備之組織至收鹽機關當於各市鄕分别添設且不限於鹽商經營許由各市鄕紳商集資繳稅領證開辦萬一各該地私販亦竟高抬價格販賣嘗試各鹽店人俱屬土著不難立時舉發云云業已詳列辦法十六條具呈省署請求轉呈鹽務署核辦矣 
　　反對畝捐之請　金山縣帶徴義務敎育畝捐每畝七分經各業戶反對並停納十年忙漕以爲抵制故由省署令縣每畝减收三分五釐藉以詞停而業戶方面以爲省會前於財廳提出每畝二分五釐之畝捐案尙予否决今以每畝三分五釐迫令輸納民力焉堪負擔故已向省會請議撤銷矣 
[奉賢]  
　　國恥紀念會記五月九日奉賢縣治南橋鎭縣區各學校在公共體育場開國恥紀念會下午一時各校員生整隊到場會場秩序由二高童子軍擔任維持開會順序由二高吳校長用揚聲筒公告全塲（一）開會（二）整隊（三）行謁國旗禮（四）王會長報告（五）唱歌國歌·國恥歌·（六）二分間操（七）演說徐勉孚汪伯謙周運岐朱友青四人（八）運動表演二高求我蒙範各二節一女高一節（九）球戲足球各校員生混合比賽網球同上（十）散會時已鐘鳴四下矣 
[蘇州]  
　　組織縣水利研究會吳縣農會因去歲蘇鄕水災奇重秋收歉薄特依照省令發起組織縣水利研究會專以研究水利學說爲宗旨現已奉郭知事核准定於本月十九日開成立大會昨已分函入會會員届時蒞會討論矣又該會第二届職員任期已滿該會評議部前日特召集各會員開談話會公决定期於舊曆本月二十日在舊學前本會票選第三届會長曁全體職員昨已遍函各會員查照 
　　温前知事定期交代前任吳縣知事温棟圃自奉令調任松江後屈指將及半載查温赴松時形色怱怱所有吳縣交代尙未正式移交經現任郭于埜知事迭函催促請爲早日清算茲悉溫知事已定期本月二十日委員來蘇與郭知事清算交代届時由勸學所長及市鄕各董事列席監盤以昭愼重 
　　閶區之鉅竊案住居閶門外朱家莊施家弄内向業南貨之馬某家昨晚忽被竊賊猱升竹竿踰牆入室翻箱倒篋竊得衣物首飾後卽洞開門戶携贓而出失主發覺後檢點遺物被竊去衣服首飾連同現欵約値千數百元之鉅昨已開單報請該管閶區警察署派員前往勘騐飭屬嚴緝人贓矣 
　　冒官撞騙之敗露住居大馬路蒙登客棧之宿遷人戴裕堂前晚（八日）十二時許至馬路公和里林一香妓院窺見房間中有客在内鬥牌戴即闖入自稱係南京督軍公署副官委派來蘇稽查妓院賭博爾等深夜聚賭例須嚴懲等語該妓院信以爲眞恐被禍及卽賄以洋二元了事詎是時適有某機關職員亦至該妓院遊逛聞悉頗滋疑竇即出而盤詰戴知不妙卽情虛奔出該妓院始知係冒官撞騙亦即追出鳴警將戴追獲拘圭該管閶區第六分駐所經仲養源巡官詳訊之下據供在南京督軍署副官處充小廚房現因停歇至蘇馬路各妓院詐欺金錢是實先至安定里彩雲堂妓院繼至薛定金妓院再至公和里林一香妓院卽經巡士在該犯衣袋内搜出鈔票大洋十五元小洋四角另有督軍署出入證一方長短約寸餘上書民國十年八月十六日副官長塡發第十五號該巡官當卽飭警將被詐之彩雲堂薛定金林一香各妓逐一傳所略訊一併解送閶區警察署復經袁季梅署長訊明口供即晚備文派警立將全案人證一併移解警察廳司法科訊核 
　　查鹽激動公憤寗帮駁船共有四百餘艘向來運駁煤炭石子往來江浙各埠本月八日有船戶陳阿東張銀全兩船由滬裝煤到蘇停泊盤門橋突有鹽捕第六營六門稽查所鹽警多名荷槍下船盤查見陳張兩船各有食鹽一小罐約四五斤指爲夾帶船戶以此種少數食鹽爲行船所應常備堅不認錯遂將船夥兩人扭解到所用索翻帮吊打呼痛之聲不絕路人見之咸慘不忍聞現陳張兩人遍體鱗傷激動該船帮公憤將受傷人舁請郭知事驗明傷痕屬實依法起訴並聞在蘇同帮各船四五十艘一律停駛以待解决旅蘇寗波駁岸帮船戶千數百人前日午前結隊出發游行城内外經盤門念球街侍其巷赴鎭道兩署曁水陸兩警廳及吳縣知事署請願澈究歸途經西中市出閶門折南走南濠大街至旅蘇寗波同鄕會請願主張公理代求伸雪當該船戶等游行街衢時均各執小旗所經各處秩序頗整聞旅滬寗波同鄕會已派幹事數人來蘇調查默察該案前後情形一時恐難了結也 
[無錫]  
　　五九日情形五月九日省立第三師範·無錫中學·輔仁中學·市立第一·第三·廣勤藝芳·揚名鄕立第十一等校均游行全城遍發國恥傳單下午四時三師演講團在崇安寺内通俗敎育館前五七團演講部主任王實恨在公園内碧雲深處演講揚名鄕立第十一校敎員學生在園内天繪亭内休息並持五月九日母忘國恥等小旗幟在紀念塔旁假山石上攝影以留紀念縣圖書館及通俗敎育館均懸母忘國恥等旗幟三師於是日下午二時請無錫國學專修館長唐蔚芝君之公子謀伯君演講太會經過情形是日唐君講題爲太平洋會議之緣起性質成績結果四項末謂此次我國代表團赴美人數計有一百三四十人之多内部異常複雜幸得國内各界及國外華僑之後盾得有差强人意之結果望今後奮勉補救等語講畢而散是日各界之到塲聽講者一共有千人之多云 
　　四高運動會泰伯市梅村鎭縣立第四高小前日開第四次運動會城鄕來賓共到一千三四百人下午二時起開始運動至六時半爲止共演朝操百碼决賽大將球等三十節成績極佳得奬銀杯一座以資鼓勵是日遠道來賓該校均用船接送云 
[青浦]  
　　童子軍與幼童團會操紀青浦縣童子軍自乙已年創辦後年有會操之舉昨（五月九日）又舉行童子軍第五次幼童團第一次會操蕭知事曁政學各機關人員先後蒞會省總敎練員顧拯來君親臨檢閱並有上海及嘉定童子軍到場參觀青邑與會者計有童子軍及幼童團十七團共六百七十人觀者塲無隙地自上午十時起至下午五時止各團依次表演成績頗佳其尤著者爲第一二兩團旗語之純熟第三團國樂之嫺靜而東明幼童團之國恥紀念·西成幼童團之進行·亦活潑有度至具體幼童團之籌金贖路·市立第二校幼童團之勞工神聖取材新穎尤足發人深省云 
[揚州]  
　　五九日表示本屆五月九日城廂各高小學校省立學校敎會男女學校率放假一日各爲自動的整隊游行散布抵貨傳單省立五師則於是日開演講會由敎師葉貽榖主講云 
　　蘇當局議定鹽商借欵蘇當軸前以滬錫稅收爲抵押品向鹽商息借五十萬元現此事已由軍省兩署代表陳禹言汪叔茀淮運使丁乃揚等與商人方面之徐靜仁鄒子和等在滬磋商業經定妥照原議减少二十萬分期在滬揚交兌日來揚地商人已得滬上商人報告矣 
　　招兵塡補缺額駐揚陸軍病革升遷缺額甚夥經該旅長黄振魁呈經軍署核准就地招募以資補缺故日來游民頓爲減少云 
[鎭江]  
　　會議借漕之經過丹徒縣張知事前昨兩日宴請各機關領袖及紳董等籌商借漕辦法嗣經商會于會長曁各紳董商議結果僅借到一萬餘元當將經過困難情形及籌得欵數電呈財政廳核辦矣 
　　陰雨影響蠶事此間連日陰雨天氣悶熱致各縣蠶事眠食頗不整齊且脫壳不易葉價因此看疲刻下每石僅售一元八角銷路仍不暢旺 
[清江]  
　　縣警會銜佈告淮陰縣知事朱玉峰及警察局長劉志正頃特會銜發出通告云照得蘇省治安前經督軍省長宣布宗旨以保境安民爲主人民當無用其驚疑乃近日浦地謠諑紛傳難免不有奸人煽惑殊屬有礙治安如有不法之徒除嚴密查拿重辦併隨時抽查戶口以免匪人溷跡外合亟會銜布告仰諸色人等知悉嗣後務各安業不得輕信謠言互相傳說倘敢造謠生事一經拿獲定即從嚴懲辦决不姑寛懍之特布 
　　西壩發生謀殺親夫案淮陰西壩鎭有苦工孟慶濤者被其妻某氏夥同姦夫緝私營兵某甲將其殺害屍兄孟慶波以以未得證據亦莫可如何適某日某氏收拾衣物擬與某甲潛往海州事爲慶波偵知將氏扭住加以盤詰始得實情旋於該鎭大渡口河北沙灘中覓得慶濤頭顱一具腿一條餘屍無蹤慶波當將慶濤之頭及腿用蒲包裝起一面將氏交給地保看管刻已赴縣報驗即請伸雪矣 
[南京]  
　　義敎期成會之報告調查員儲藴華君報告宜興縣義務敎育槪况云（一）支會組織宜興支會正在組織中大致月内可望成立（二）經費總額原有縣經費三萬一千六百三十七元市鄕經費四萬二千九百十元現在增籌已經確定之經費茶葉山芋等捐年收九百數十元至帶徴畝捐一項提議已久尙未實行擬於本年開縣敎育會議時提出討論妥商辦法以期進行（三）培養師資現任敎員計六百八十三人曾於八年九月間設立甲種女子師範講習所已辦畢業一次惟人數有限供不應求上年開縣敎育行政會議議决添設甲種師範講習所當因經費無着從緩進行本年勸學所多方設法已有端緒定於秋季中舉辦現正在籌備中（四）學齡兒童數已入學者二萬二千九百六十九人未入學者二萬三千一百六十人（五）校數與級數原有國民學校一百八十所共計三百五十二級其中以合級者居多查勸學所籌辦義務敎育計畫書以未入學兒童二萬三千一百六十人計算每級四十人應增五百七十八級除原有學校各添一級外餘三百九十八級以每校設兩級計之應增一百九十九校 
　　北極閣建築觀象臺欽天山又名北極閣爲我國天文界最有價値之古蹟山巓之建設天文臺遠在英格林尼之先惜年代久遠毁圯殆盡東南大學校長郭秉文君欲保存此最有價値之古蹟紹述先哲之天文事業前曾函請軍民兩長將北極閣劃歸該校建設觀象臺時値南京自來水公司亦欲建水塔於其上兩長批由蔡道尹會同雙方協商辦理該公司由美聘來之工程師伯氏Ｂush近已抵寗日昨該工程師與東南大學敎授王伯秋涂羽卿等同往北極閣山頂視察一周白氏以山巓地面太狹觀象臺與水塔不能並建而南京全城之地俱不甚高水塔可建於山腰山巓遂由該校建設觀象臺不久即將動工明年當可告竣矣 
[湖州]  
　　請欵修築石塘小梅太湖口所砌石塘去年爲水冲卸多處若再不設法修築勢必愈卸愈廣將來工程愈大經費亦愈難籌現由該處公民具呈吳興縣公署請於工振項下提撥欵項俾資興修茲奉批示大致謂此次以工代振修築各處圩堤所有欵項前經華洋義振會會員曁各處自治員紳分别支配定妥未便變更成案惟小梅石塘關係重要斷難任其坍卸姑候分飭各工振分主任酌擬辦法再行核奪 
　　三中十週紀念會浙江省立第三中學校成立以來已届十稔昨開十週紀念游藝大會分請各界往觀到者約五六百人下午一時開會先由潘校長登臺報告十年來省撥欵項及各項支出數目（歷年省撥約共十三萬餘元）並各學生在該校先後畢業及肄業者人數（畢業共二百四十餘人肄業共一千四百餘人）嗣因時間迫促略述數語即退繼由學生表演各種游藝如拳術雙簧魔術口技新劇等皆純熟伶俐頗能引人興趣觀者莫不拍掌贊美延至下午九時始行閉會 
[杭州]  
　　汪氏捐贈書版杭州兵燹前汪氏振綺堂藏書之富甲於東南其時浙省藏書家浙東稱范氏天一閣浙西即稱汪氏振綺堂當時刋刻書籍亦不少燹後尙存三十餘種近其後裔汪君玉年爲保存及流通起見商諸同堂弟姪將書版悉數捐贈浙江公立圖書館業由敎育廳呈請省長咨請敎育内務二部立案以期垂諸永久聞汪氏所捐贈之各種書版内在汪小米鄕賢所著之國語明道本攷異國語三君注輯存國語韋注發正漢書地理志校本列女傳校讀本玉臺畫史字皆作歐體雕刻極精與宋版書無異又有南宋潛說友著咸淳臨安志爲杭州最古之志乘世間已無第二本餘如杭大宗道古堂詩文集厲太鴻樊榭山房全集亦皆搜羅全備校勘精審非尋常刋本可比云 
[廣東]  
　　學界五四運動紀念會粤垣學界五月四日在第一公園開五四運動紀念會幷組織演說隊多隊分赴各繁盛地方演講五四運動之歷史及與國家之關係幷吾國種種外交失敗之痛史與乎一般賣國者之罪狀藉以警惕羣衆復用自紙書「五四運動殺賣國賊同胞奮起毋忘此日」等字分貼於各繁盛道上使人觸目驚心對於愛國運動爲繼續不斷的奮鬭是日高師等學校幷舉行五四運動紀念日巡行以銅樂隊爲前導沿途奏樂其次則各執小旗上書種種警語幷沿途派送傳單云今天是「五四」是我們學生界極痛快極沈雄極堅决的救國運動紀念日前幾年今日北京的學生奮空拳搨赤手和黑暗勢力來奮鬭和腐敗官僚來宣戰被捕下獄的也有受傷的也有因傷而死的也有受這種刺激瘋了的也有結果就是把曹章陸罷免拒簽德約社會受了他們偉大精神的影響日促進了民衆勢力的發展民族思想的改革把我們奄奄一息「靜」的中國變成一個活活潑潑「動」的中國我回溯起從前的歷史那種絕大價値的犧牲如火如荼不屈不撓的氣象我們不是狠應該去紀念的嗎因此我們今天舉行這個五四紀念的巡行還要希望大家緊記北京學生「五四」運動一力學不忘愛國愛國不廢力學」的宣言廣東高師附屬中學全體學生敬告 
雜評一 
[查辦與特赦（默）]  
　　中國惡勢力每經一度剷除未幾而卽復活者非此種惡勢力能自復活中央復活之也每一次事變必有一次禍首必以命令通緝查辦未幾又以命令特赦特赦之後而所謂禍首者又可乘機活動野火燒不盡春風吹又生卽生於此特赦之命令也夫旣認爲禍國而剷除之又認爲可原而特赦之在此一除一赦之間豈眞前後觀察之不同不過一方面欲見好於人一方面用以牽制他勢力爲自固地盤之計而已殊不知特赦一次卽惡勢力恢復一次至於今日聚種種惡勢力以成此無法肅清之政局者此實其一大原因也 
　　中國欲有清明之政治人皆知非剷除種種惡勢力不可然若今日之所謂剷除而仍一如曩例則愈剷除而愈多去希望不將愈遠哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[顧維鈞博士昨晨抵滬]  
　　昨與本報記者談話·希望中國成爲組織完備之國家駐英公使太會全權代表顧維鈞博士挈其夫人與子女三人並參隨各員乘英輪開磐號來滬於昨晨八時三十分停泊公和祥碼頭本埠各界人士赴埠歡迎者如王賡廷·許秋颿·徐國樑·沈藴石·陳震東·楊筱堂·顧蔭亭君等與顧博士之兄仲彪及諸親及均赴碼頭相侯·迨顧博士登岸與各人握手爲禮並偕眷屬赴白克路十八號住宅本報記者於昨晨六時半赴輪埠接洽後復往顧博士住宅談話有頃茲紀顧博士之詞如左 
　　顧博士云憶自去國以來倐已八年有餘所擔任種種外交事項常深覺其複雜且甚困難尤有一種感想即外交内政實爲表裏關係是也近數年來中國政局純在過渡時代各項實力未能發達故任外交代表者在外發言外人多以空言視之蓋昔爲交通隔膜時代外交人員與外人辯論一切易操勝算今則世界棣通無所阻碍各國對於中國内情知之甚悉當會議中彼此堅持之時實非背後有實力不可此係通例故中國對於此點殊極困難也憶在巴黎和會中常有重要事項預由五大强國在會外密商妥定然後提出大會作一形式手續一日加拿大代表起而質問其理由法國總理時方主席答謂先自議决而後交會之原因卽以五大强國之一千二百萬軍人在歐戰中効力死者數百萬傷亦如之凡事欲得權利先當盡義務也云云由此可知無實力者處處不能得權利且易遭損失實爲無可假借者也此次太平洋會議洵闢外交上之新途徑吾人對此固　以增經騐各國亦因種種關係在紙面上聲明表示尊重中國主權獨立而不來相干預並歸還中國少許已失之權利此等事在外人方面可謂對中國謙讓但中國所失本來甚多所未還者頗衆故中國代表團方面等存有兩種之見解第一層將未失者加以保障使以後不再失第二層將已失者愈多收回愈佳在外國方面對此兩層已覺甚爲相助中國人方面當然仍覺不滿此等情形固極瞭然也吾人旅外洋久者總更甚覺盼望國人全體澈底覺悟以圖富强國基方固嘗考列强國家均有完全組織使全國成爲一大機器無論農工商學醫卜星相一切職業國家無事之時均可獨立自養一旦有事則如一按電機而各部分之機械均立即起而響應合而爲一焉中國現亦非能如此不可中國雖號稱爲地大物博但有原料而不知運用建設則有亦若無大減價値何况開創整理之尙在幼稚時代耶鄙人旅外已久所受戟刺甚多唯一之希望即『使吾中華民國成爲組織完備如一大機器之國家』此種願望實至殷切也尤有進者吾中國現雖尙在過渡時代改造一切誠非數年不辦然列邦之各項進步速度至可驚佩則『更希望吾中國國人加鞭共進也』 
　　顧博士又云此次返國專爲政府召回以商量如何執行華會之議决案在滬約留一二星期然後赴北京約在國内躭擱三四月仍將赴英因駐英公使之責任現仍擔負最近僅由駐英使館參事朱鼎馨君暫代辦公耳 
[贖路貯金開始會期之通知]  
　　顧維鈞博士演說 
　　國聞通信社云本埠籌贖膠濟路委員會昨通函各團體云敬啓者上海籌贖膠濟鐵路儲金决定於本月十五號起各華商銀行開始收欵茲先於本月十三號卽星期六下午二時在上海總商會議事廳舉行上海贖路籌欵開始大會敦請顧維鈞公使講演藉資振奮届時敬請台端惠臨賜敎不勝企盼云云 
[昨晚京津郵件未到原因]  
　　緣津浦車抵浦誤點之故 
　　津浦路由津開浦之特别快車（即通車）因被軍隊沿途稽查甚嚴加以在拆毁軌道之處雖已修復經過該處祗能緩行致該車到浦口時照規定時刻遲到十小時之久故昨日（十日）晚滬寗路由寗開滬之特别快車未有通車乘客及郵件到滬所有前日（九日）由京津南下之乘客及郵件特於今日（十一日）下午二點五十五分鐘到滬之早班快車抵埠云 
[滬寗路已售通車至京之客票]  
　　滬寗滬杭甬鐵路昨（九號）接京奉鐵路局電略稱各處直達北京之通車刻下尙未開駛該路現暫開北京至天津之區間車往返各一次故北京聯票已可售賣惟須預告乘客在津須躭擱一夜以免臨時跼促云 
　　又滬寗路車務總管李綽生君來函云逕啓者敝處頃接津浦路局電稱内開自本月九日起該路第一號第二號列車暫可於天津總站至浦口間照常行駛至赴北京之通車客票亦可發售惟抵津浦路天津總站該客須自出費用歇宿一宵耳云云 
[英人中國協會滬支會年會紀]  
　　泰晤士報云昨日英人中國協會上海支部假座上海總 
[駐英公使顧維鈞博士抵滬之攝影（一）顧使與王正廷博士相見之情形]  
會舉行年會由裴爾斯氏主席裴氏報告中論述中國目下之時局及將來之趨勢頗爲詳盡開會後裴氏首論日本所得稅問題繼述中國時局略謂去夏宜昌武昌兵變英商所受損失迭經盡力交涉仍未得中政府之賠償禍首王占元亦未受懲戒自是吳氏擊敗湘川出現長江流域中國三角式之内爭日烈至今吳氏大破奉軍孫文亦與陳炯明分裂將來結果誠難逆覩政府無力統治全國督軍各自爲政惟希得産生充分有力之愛國人物出而整頓國事吾人於中國發展苟可贊助之處固當無不盡力日前會中曾將治外法權審查會開會期及英國所派委員之姓名電詢倫敦總會嗣接覆稱該會係國際性質英國代表目下尙未委定總會允如有所聞隨時見告並將所得於英外部之某種消息附告本會此種消息至有價値但余未便多言自此電後尙未接有續電但吾人在本埠業已舉有委員會開始考慮至交還威海衞之條件已見三月十八日殖民總長致威埠當道一電魯案交涉歷經艱辛始在華會中解决諒吾旅華英人皆以爲種種糾葛已臻美滿解决就全體言鄙人亦謂中國所得已多倘於此結果仍無所獲益祗能自責而已中國輔幣價格日跌不已影響於市面者極巨計一九二一年中跌價比率竟自百分之二九·二七達三五·一○其害及貧民之購買力並影響於租界西人者殊非淺鮮吾人迭向北京使館縷陳濫造輕質銅幣遺禍之烈而英公使於此亦極關心上月二十七日代理總領事函稱英公使近於本月十七日復照會外交部略謂該部曾聲稱全國各造幣廠除漢口外俱已遵財政部訓令停鑄銅幣敝公使前曾覆稱湖南造幣廠並未停鑄今安徽造幣廠亦未遵中央政府命令濫鑄不已云云英公使如此關切且將盡力勸中政府設法阻止國幣成色之低劣本會殊爲感激今年會員雖新增二十二人但全數僅三百三十四人去年則爲三百二十八人其故因年來離華之會員曾有轉籍倫敦者嗣通過會長報告及賬略舉行各種例行會務後復對於裴氏之受爵略致賀語即行散會是日舉出新幹事貝斯氏等十人 
[香港旅館公司新購之産業]  
　　購併上海旅館公司及愛資拉氏産業 
　　中有大陸報星報等股份 
　　英文滬報云昨日香港旅館有限公司購併上海旅館有限公司及已故愛資拉氏之産業此次購價共二百五十萬元除本埠禮查·滙中·客利·三旅館及北京六國飯店外尙有上海旅館公司所執大陸報星報及中國馬達公司等股份亦俱移交香港公司自兩公司合併後原任上海公司經理卜羅斯氏將與香港公司原經理泰　脫氏俱任爲香港公司之經理該公司連香港九龍原有之四旅館今共有旅館九所之多泰氏又稱將於上海靜安寺路跑馬塲對面龍飛公司之東復建一新旅館大陸報及星報旣爲英人所有後從此上海英文報除英文滬報外俱入英人掌握計晨報三種晚報兩種星期特刋兩種外人輿論將全爲英人所左右矣 
[美新聞家馬克森君參觀本館]  
　　美國新聞家馬克森君前爲紐約泰晤士報記者近年週遊世界遍訪各國人士討論世事昨日午後五時專來本館參觀由本館同人招待參觀各部旣畢在五樓以茶點欵待坐談多時至六時半始興辭而别臨别時向本館同人曰予當敬祝貴報成效之卓著其房屋之壯觀不特在中國堪稱第一大報卽於世界各國似貴報規模之宏大者殊不多見云云又聞新聞記者聯歡社將於下星期一下午六時在嶺南樓公宴馬君同日下午四時馬君在聖約翰大學演講屆時對於新聞學當有一番宏論也 
[航業界之要訊]  
　　南洋商業漸起色▲長江航務受津浦車影響 
　　日本商業學生來華考察▲豐橋丸觸礁消息 
　　汕港粤班之南洋航業自粤中發生紙幣暗潮後港滬間卽有停止辦貨之情形致上海開往汕港廣東之商船運輸上頓受影響最近一星期來未有若何之變化昨怡和某輪買辦自港粤來滬言南方之商業邇已平靖即紙幣暗潮亦不若前數日之恐慌因之滬港間商務可以漸次恢復此亦進出口市面之一好消息也 
　　華北商業昨日仍沉寂客貨不通一如上週怡和洋行之官升輪昨日出口時本埠僅白米麥粉及少許糧食運出其他各貨依然停頓 
　　長江航業爲中國國内航路中之精華歷來進出口貨恒較他處爲多詎在此數日内長江商輪之運輸營業忽爾銳减其原因係由津浦鐵道陸運客貨之停止而受聯帶之影響也日來津浦車雖有可以通行之消息但北段貨車以奉直軍扣留之多故仍舊不能代裝客貨職是之故長江班輪亦受此影響而怡和洋行更以浦口貨中止業將浦口線輪船期宣告臨時停行一個月以待恢復後再派船舶云 
　　日本福崗商業學校敎授清水忠四郎·牟田政三·率領學生大庭愼一·荒木法·平島　助等三十七名又熊本商業學校敎員石田榮次·帶同全體學生宮本止·谷田良平等三十四名乘日輪來滬參觀中國各地之商務及職業學務等事刻下業已抵申矣 
　　太平洋郵船公司之帝邦號輪昨由舊金山裝到大宗屋頂蓋紙二千九百件香烟二千九百零四箱花衣五百件又匯豐銀行購入之翡翠石四百零四塊係建造新屋内室所用者此輪於今午十二時出口往小呂宋香港云 
　　日郵社之歐洲班貨輪豐橋丸上月底東航歸日在日本内海觸礁昨聞已援拖出險船中職員水手均未遇險查此輪爲該社之租自他公司者向走上海利物溥班之一路云 
　　昨日留東學生之歸國者有蔡薪傳·張生渠·陳善·孫頴及東京帝國大學生方舜華·東京預備大學生呂鵬奮等到滬 
　　怡泰洋行之格林斐爾號由倫敦日内瓦來華昨得來電現定十四日船可至申又有英國皇家郵船公司之雷拿曉號刻亦從英國出發取道日内瓦來華將於下月九日進口云 
　　大英公司之三角洲號郵船由倫敦經星加坡來華昨得來電在十五日可離南洋至申云 
[修改稅則會二次會餘聞]  
　　蔡廷幹之申明 
 
[駐英公使顧維鈞博士抵滬之攝影（二）顧使夫婦離船時情形]  
修改稅則委員會於前日開第二次大會將中國關於調查貨價年度之提案一致通過已誌各報茲悉地過此項議案時委員長蔡廷幹氏起立聲明謂現在已通過中國之提案以一九二一年十月至本年三月之貨價爲標凖甚感謝各國代表之好意中國當卽日切實從事調查惟此種調查貨價標準年度中國絕對希望不但適用於此次稅則之修改於第二次第三次修改時均適用之以免調查手續之繁重云云當時各國代表均表贊同至關於棉紗審查會之六國委員此刻尙未産出云 
[搖搖如懸旌之公債基金]  
　　願政府勿挪用 
　　上海銀行公會致北京政府電云大總統國務院鈞鑒自接財部支電整理公債基金已由本部按月照撥並無變更之事等語當即登報通告次日債價驟漲人心大定足見公債基金關係社會金融人民財産實非淺鮮今接京公會來電鍾部長竟敢將基金挪用並有停付基金一年之計畫如果屬實一經風傳不特滬市搖動勢必全國人心瓦解現在政府正在籌備善後固結民心維持國信爲當務之急務懇迅飭財部根據銀行公會聯合會所陳鞏固公債信用辦法切實施行不勝急切待命之至上海銀行公會叩 
[杜錫珪電告截擊奉軍情形]  
　　海軍總司令公署昨接海軍第二艦隊司令杜錫珪由秦皇島發來無線電信一通内稱此次珪親率本艦所轄之海容海籌楚有楚謙四軍艦於江日（三日）駛抵龍口截擊奉軍後路並砲燬京奉鐵路軌道二三重以阻奉軍後路之接濟日内將分兩艦開往葫蘆島以作直軍聲援使敵軍膽怯以冀軍事早日結束大局底定謹先電聞云云蔣總司令接電後除復電嘉奬外一面據情轉電海軍部備核 
[海工程師被邀赴京]  
　　浚浦總局總工程師海德生日昨接北京總稅務司安格聯來電云茲因有事面詢望卽來京一行云云聞海工程師已定本星期四（今日）乘滬寗車轉津浦車北上云 
[記者聯歡會開會期]  
　　請密勒氏演講▲會員入會手續 
　　五月份新聞記者聯歡會已定本月十四日（星期日）上午十二時假四馬路大觀樓開聚餐會並敦請密勒評論報主任密勒氏演講新聞學又聞該會修改章程後所有入會資格業已規定凡新會員加入先一月塡具入會願書送交會員部提交大會得到會會員四分之三通過者爲合格願書可向時事新報周孝菴聯合通信社張滇叔兩君處索取云 
[電車慘殺甬孩案]  
　　堂諭司機人無錯誤 
　　北浙江路華興坊裕新昌洋貨店經理甬人柴瑞卿之五歲男孩柴咬臍（即柴興發昨報紀鰲濟係音誤）於本月三號來滬至十三日（九號）上午九時半隨學徒吳錦甫跑過馬路泡水詎走至路中被法租界十九號電車由斜橋開往火車站駛至華興坊口將興發撞倒捲入車底碾成三段立時斃命當經巡街捕查見報告滙司捕房咨照公共租界電車公司設法將屍身拖出車送斐倫路驗屍所一面報請公共公廨相驗各情已誌本報茲悉該電車肇禍後寗波旅滬同鄕會與各商界大動公憤公稟交涉使行知會審公廨從嚴將司機人究辦等情許交涉員於昨晨函請公廨核辦至午刻俞襄讞與英領包君蒞所檢驗畢升座公位先據滙司捕房捕頭到堂將在肇禍地點之圖樣呈案請閱繼據電車公司代表西人牛爾到堂將電車小模型呈查指示稟稱電車開駛時凡行人撞於車頭倒下其車之頭面有救命板機關木二根碰着人身救命板即行墮下故人不致傷命今該孩身體小弱故救命之機關木未曾碰着以致滾入車底碾此慘劇但電車自一千九百零八年迄今從無此種慘狀等詞屍父柴瑞卿因病不能投案故派代表仇永章投稱柴祗此一子務請伸雪云云復據裕新昌學徒吳錦甫供昨晨我携熱水瓶等物至對過泡水詎柴興發在後相隨電車來時我亦看見而柴已被碾斃等語俞襄讞諭吳曰鄕孩甫來上海爾當心照顧則不至釀成此種慘劇爾太疎忽吳答稱柴在身後跟隨我並不知覺又據工部局捐務處西人投稱昨日肇禍時我未目覩後見衆人圍繞我往觀看孩已在車底矣繼據見證乘客徐健民供稱我昨乘該電車至火車站駛至北浙江路華興坊口忽聞踏鈴聲急未幾覺車身震動知已肇禍惟未目見因我坐在車門口被車窗所蔽是實訊之十四號司機人嚴補承一百十三號賣票人鮑安昌供稱我車開至華興坊口忽有一孩橫穿馬路以致不及停車我急即踏鈴並打倒車已經不及該孩滾入半車底下遂即下車查看見孩手一隻迨後細看見孩在車輪旁邊我即鳴巡街捕報告捕房求鑒中西官驗訊畢諭曰驗得柴興發確被電車軋斃據見證供稱該孩橫跑自倒車旁被軋在救命板下以致該板不得放下又據見證供有踏鈴倒車情形則該車司機夫自無何種錯誤自應毋庸置議屍着仇永章領去收殮屍格附卷此諭並諭將司機人嚴補承開釋復傳仇永章至案諭曰今據見證等供詞司機人並無錯誤惟外間不無誤　之處爾須明白諭知仇唯唯領屍而退 
 
 

Page 14

 
 
[寰球學生會代訂留德艙位]  
　　同濟醫工學校學生丁陛璋周嵩祿丁名全同德醫學校學生褚仲如等赴德留學均由寰球中國學生會游學招待部許君爲之訂定本月二十七日放洋之法船「盎高爾」號艙位又浦東中學學生徐廣·唐權·周昌蕓北京安徽中學學生丁爕等擬於六月間赴德留學亦經該會許君爲之定妥六月中旬放洋之「安琪兒」號艙位並聞八月初旬放洋之法國郵船「安得來朋」號其艙位爲上海法郵船公司所經理者僅二十八個該會現已預定若干位以便有志留德者之訂購欲得該船之優級艙位者盍早日向該會訂購俾免向隅云 
[國是會議聲明與張敬輿無涉]  
　　與襄陽律師公會往來函件 
　　八國體國是會議事務所前接襄陽律師公會代表王逢時函云敬啓者張敬輿將軍在漢口發起國是會議時湖北襄陽律師公會曾以快郵代電舉時參與代表事宜今番在滬開會前此漢口各團體聯合會辦事處與各處來往函電是否賡續有效又貴會議訂明各律師公會選出代表三人究係每公會三人抑係全國三人若係全國各公會共出三人則此三人産出究用何種方法謹問即希賜復昨該事務所復函云昨接台函敬悉一一本會議係去年十月間全國商會聯合會全國敎育會聯合會聯席會議所發起與張敬輿將軍所發起之國是會議絕無關係所有漢口各團聯合會辦事處與各處來往函電當然無效律師公會選舉代表一節當依據本會議組織大綱第二條辦理茲附奉組織大綱一份及開會詞一紙即希查照是荷云云 
[棉紗市况之轉佳]  
　　棉紗市面昨日跌而復漲上午取引所及物品紗布等交易所開盤時較上日小去數錢嗣因接得豫省鄭州軍事直軍已獲大勝趙氏完全潰退故鄭州豫豐紗廠已照常開工日本來電東洋塊角漲十七八元又印度電報印棉驟漲數羅比印紗亦大漲各日商在取引所買進標凖紗約四千包在物品交易所亦有買進數百包以是人心大振至收盤標準近期比上日漲一兩七八錢遠期漲一兩五六錢現本紗買價亦漲一兩以外日紗漲一兩四五錢小包略好數錢川帮買二十支三羊採花一百包二十支寳塔期紗六百包其餘青島威海汕頭廣東長江江西蕪湖各帮買本紗六七百包日紗七八百包内外廠開出二十支十六支水月數百包（價詳商情欄）寳成紗廠開出十二支如意價一百四十兩十支如意價一百三十二兩共五百包華曆四五月出凈盤大中華廠開出十四支中華地圖小包三百包價一百四十四兩凈盤一個月出清收盤人心非常穩固因此今日紗價又將續高昨報所紀取引所向日本訂購東紗來滬一節係各紗商並非取引所現接日本回電因塊角漲不能合算是以此項東紗未能成交云 
[昨日之金融市况]  
　　昨日現幣市價上午爲七錢二分六釐七毫半下午爲七錢二分六釐八七五四月半期洋七錢二分七釐下午收盤同洋釐因新繭市屆當然難小 
　　銀拆轉賬早市開二錢午市開二錢四分找頭同惟銅元已長至二百三十一千文衣牌一千六百七十九較前日大起十一文云 
[昨日之國内滙兌市]  
　　昨（十日）京津濟青仍無來電各處匯兌均無變化惟漢口洋例繼高一兩每千兩合申元一千零二十八兩銀元每千元合申洋一千零零二元宜昌宜平遞加一兩計每千兩合申元一千零三十兩銀元每千元合申洋一千零十二元沙市九九銀每千兩合申元一千零七十兩九江南昌銀元每千元合申洋一千零零五元蕪湖每千元合申洋一千零零四元安慶每千元合申洋一千零零四元半南京蘇州鎭江揚州無錫常州宜興常熟南通銀元每千元合申洋一千零零二元半徐州昨日來電計每千元合申洋一千零零六元與上月二十七日市價相同清江銀元每千元合申洋一千零零五元杭州嘉興湖州紹興餘姚寗波銀元每千元合申洋均爲一千零零三元溫州蘭谿每千元合申洋一千零零五元海門每千元合申洋一千零零四元福州厦門每千元合申洋一千零十元重慶九七平銀每千兩合申元九百八十五兩銀元相同成都九七平銀每千兩合申元一千零十兩萬縣平銀每千兩合申元九百九十五兩銀元及成都銀元每千元均與申洋相同昨日京津交通已有恢復之說則京津匯市日内即有活動之望矣 
[昨日之外幣市况]  
　　昨（十日）外幣市面中外買戶仍屬岑寂市况益形蕭條錢業做開各票與九日相較除各種盧布及馬克英金票無變動外大都跌落一分餘及數釐不等荷蘭票買六角四分計跌五釐花旗票買一元七角四分半計跌一分半法郎縮一釐買價爲一角五分七新加坡銀元低一分買八角八分港元疲三釐買一元東京老頭票買八角四分計跌二釐英金票買八元馬克買七釐二五盧布千元新票買三兩七錢五二百五十元新票買一兩零五分五百元老票買十五兩二錢五分五元至二十五元票買九兩五錢按今日各票跌落之原因大部份因標金疲落之故云 
 
[國是會議中徐瀛之血書]  
[友華銀行滙市報告]  
　　昨日友華銀行匯市報告云九日倫敦大條銀價近遠期俱長二五紐約滙價長至六角九分八七五倫敦紐約間匯價爲四元四角四分二五今日此間各國滙價僅羅比縮爲二百六十二枚半日金漲至六十三元餘均未動開盤時市况堅定其後續漸見長至收盤時市况頗硬晨間英鎊成交價五月份三先令六便士一二五六七月份三先令六便士美金成交價五六月份七十七元七角五分七月份七十七元五角其後投機者多售出收盤時英鎊售開價五六月份三先令六便士二五七月份三先令六便士一八七五八月份至年終交貨三先令六便士美金售開價五六月份七十八元七月份七十七元七角五分八月份至年終交貨七十七元五角一兩日前印度鎊價見長因之世界銀市益形堅定紐約市况見硬購者頗多倫敦市况堅定 
[新菜子之市况]  
　　長江各埠出産之菜子出數比浙江之嘉禾爲多銷路洋莊佔十之六七國内祇十之三四現新菜子上市今年上市最早者爲温州已到有一星期來貨不多均屬零星長江蕪湖新菜子上市以來業已四日售開市盤昻貴惟運來不多由招商局之江裕·太古之大通·武昌三輪船前後祗裝到一千三百餘包皆銷與洋莊係南市公正大行開與日商即出貨裝輪運往東洋榨油前日頭盤開四兩九錢昨開漲至五兩聞該日尙按五兩之價願抛進大批貨但公正大等行因來貨不旺未敢預行抛賣恐貨少到期難以照解須視浙江嘉興平湖及蘇省各處一律出新方有把握目下皆隨到隨賣抱穩健主義推温州新菜子昨日開四兩八錢半價亦稍升據云今年東洋銷路活動嗣後價難低落云 
[基督敎全國大會第七日紀]  
　　昨日基督敎全國大會開會總題爲敎會事業中人才問題九時開會由興華報主任羅運炎博士代表大會第二股員會陳述敎會人才問題並由女青年會協會幹事范玉榮女士代表敎會女界演述訓練女子領袖問題大旨謂敎會今日亟應予以女子相當機會以發展女子服務精神俾女子得在敎會事業中佔起應有之地位並稱如各敎會加意注重女子人才問題則下屆大會當完全由女子主持云會衆鼓掌過午二時大會分至各敎堂討論五項重要問題（一）敎徒學識問題由青年會協會晏陽初君主席（二）敎會與社會道德問題由中華敎育衛生會胡宣明醫士主席（三）發展布道事業問題由蕪湖鄭和甫牧師主席（四）敎會與工業經濟問題由青年會協會朱茂澄君主席（五）基督敎文字事業由羅運炎博士主席議畢散會又昨日爲第一次全國大會四十七週年之紀念日查四十七年前西宣敎師在上海開第一次全國大會時正一八七五年昨日早會閉會時由大會會員共請費貝潘三君及綠女士等即嘗在該第一次大會中爲代表者該四代表均各白髮蒼蒼然各精神百倍均登演壇或作祈禱或祝福大會全體會員得一瞻丰采欽佩之情溢於言表故全體起立掌聲雷動會員全體精神爲之一振 
[青年會衛生展覽會開幕紀]  
　　本埠青年會本届舉行第二次衞生展覽大會任人參觀等情已紀前報前晚七時半爲該會開幕之期到者異常擁擠幾無隙地何軍使許交涉員均有代表列席先由惠兒院之音樂隊奏樂開會繼由李登輝博士主席介紹漢口青年會胡厚齋總幹事演講「衞生之重要」反覆譬喻旁證曲引聽者咸極滿意次爲廣東浸會西樂社之西樂次爲來賓演說次由該會體育部郝伯陽幹事報告本展覽會籌備情形殿以電影而散昨爲展覽之第一日自大門及禮堂客廳滿綴旗幟燈彩壁間徧懸中國衞生會所製圖畫古今衞生箴言童子部陳列中華職業學校所製之梅毒及疫症細菌模型標本尤爲驚心觸目並有中美大藥房中國化學工業社華强衞生用品廠分列各種預防消毒藥品應有盡有不勝枚舉更以華强創製之繩拍一種製造精細取價低廉咸樂購用客廳臨時分裝兩間有眼科劉尊値牙科葉經甫兩西醫隔别診察不取分文自晨至下午四時爲任人展覽時間請有專員擔任招待解釋一切甚爲明了四時坐有美人李佳白博士演講「衞生與敎育」曉間並有演講遊藝等項聞今日下午五時由石美玉女士演講「衞生與家庭」聽講劵在事務所分送隨意索取男女均可參觀聽講云 
[萬國賽槍大會消息]  
　　總共賽員一百十五人中華隊員二十三人佔首席 
　　本年第二十一週萬國賽槍大會已决定於本月二十·二十一·二十七·二十八·四天在靶子塲舉行等情已誌前報昨日報名截止共得賽員有一百十五名之多較上年加增九名以中華義勇隊員二十三名居首座茲將各隊人數及分配班次摘錄於後中華隊二十三名英國後援隊十七名美國隊十五名日本隊十四名蘇格蘭隊七名上海洋槍會員七名葡萄牙隊六名水師陸戰隊六名瑞士洋槍會員四名英國愛字隊三名英捕房捕頭三名義勇軍總司令部三名大砲隊二名英國皮字隊二名機關砲隊二名英國海軍二名分配結果（愛混班）得二十一名（愛字班）得二十五名（皮字班）得二十七名（西字班）得十九名（地字班）得二十三名中華隊賽員分班如下（愛混班）陳景塘·郝伯陽·王衍慶（愛字班）陳如松·方液仙（皮字班）陳文龍·楊仲綽·吳潤身·楊左陶·楊文卿·唐瓊相·錢理瀛·姚均和（西字班）陳家祥·沈濱掌·朱勵公·梁鼎銘（地字班）劉景和·李玉書·干庭輝·余顯恩·李善元·洪星垣又聞該會本定二十一星期日全日比賽茲因是日上午十時適逢萬國義勇軍行參聖禮故改爲早晨六時起賽至八時三十分後暫停比賽午後二時仍行續賽所有上海代表與倫敦代表比賽改爲二十九星期一早晨七時舉行業已分向各賽員知照矣 
[滅除蚊蠅會二次會記]  
　　五月九日下午七時江蘇省敎育會上海縣敎育會上海童子軍會家庭日新會第二次會議滅除蚊蠅事宜到會者七十餘人淞滬警察廳科長劉春圃爲代表滬北工巡捐局長衛生處主任馮陶養爲代表南市工巡捐局長姚石蓀及衛生處主任葛似耕諸君先後蒞止由胡宣明君主席經黄任之君報告大旨謂前星期三由四團體發起滅除蚊蠅會先設總務部研究部宣傳部並議决總務部接洽行政官廳各事宜研究部研究滅除蚊蠅方法宣傳部宣傳滅除蚊蠅理由現經陸續進行幸南北工巡捐局及警察廳各長官均能熱心從事將來滅除蚊蠅必有良好之結果此本會經過之情形也次由吳偉士博士演說余研究昆蟲有年對於蚊蠅非常注意以蚊蠅之貽害大也猶憶四年以前余過中國知蚊之發生甚多故此來尤爲注意今且知蠅之爲害更甚比在南京於蚊蠅二種意欲兼除並去而上海一隅之蚊蠅尤願爲滅除淨盡惟上海與南京情形不同苟能注意當亦可得良果除蚊至屬重要但首宜去其幼蟲除蠅亦然汚水及糞爲蚊蠅幼蟲發祥地宜加注意夫滅除蚊蠅之法不一以蚊蠅種類有異然有害蚊蠅祗有一種且必經過幼蟲蛹成蟲三時期故滅除尙不爲難又生長之地蚊蠅各異蚊之卵必於水故由卵孵化之幼蟲亦必於水近二三日内余經上海有水之處甚多蚊之幼蟲發生祗有三處但下星期内安知蚊之幼蟲不又發生於他之三處乎蠅之卵必於汚下之處幼蟲亦然近日尙無發見亦幸事也總之滅除蚊蠅辦法最好請定一人每二星期輪流往各處考察上述情狀如能實力辦理則發生蚊蠅之原何在自易明瞭故吾人所當注意者即此考察蚊蠅之發生考察有得其速除之除蚊之普通方法以澆灌石油於汚水以斷絕蚊類幼蟲呼吸空氣之生路在南京方面尙不用此惟用鐵絲網撈去蚊類幼蟲而已上海方面似以石油爲宜然亦有不適用時又蚊之發生必於水故花瓶痰盂等之有水者均宜撤換其小潭之貯水者亦易生蚊須塡平之美國低濕之處恒易生蚊顧不知中國有否由此以觀殺蚊並不爲難祗須留心考察蚊類耳滅蠅之法南京則注重糞缸此間除糞缸外尙有垃圾堆且垃圾恒堆積於路旁牆角及小溝中最易發生蠅類宜掃除之留則生蠅如曰垃圾不能掃除則塡泥於垃圾上約高一尺亦滅蠅之一法也南京滅蠅用毒藥如亞砒酸之類但無大效後以石油澆糞缸内則蠅蛆死又用ＳodurmＣynrdide則蠅蛆亦死且藥價亦廉每缸須二銅圓（藥入糞缸無損於肥料之作用）用法甚便茲再簡單言之滅除蚊蠅須在蚊蠅幼蟲時代偶或不愼變爲成蟲亟宜用竹製小埽撲之每個二十三錢又余所製之雙料鐵絲網倘罩於置有食料之瓦鉢上則蠅即從鐵絲網大孔鑽入但不能循原路而飛出此種捕蠅具似較市售者爲佳余言至此余奉勸上海居民欲滅蚊除蠅當尋蚊蠅發生之源然必請一負滅除蚊蠅之完全責任者專辦其事則事有成就否則無效或問如此辦法需費幾何應之曰閘北方面約三百金南市方面約千金兩處共需一千三百金如請一負責之人月薪需五十金以六個月計亦三百金共一千六百金又吳淞方面不知有低濕處否如曰有也宜費數百金滅除之總計此項費用祗要二千金足矣籌辦當不爲難余對於此項舉動異常高興蓋費少數之金錢可得無量之幸福殊大有益於人也願諸君速起圖之演說畢由主席胡宣明君聲謝並謂滅除蚊蠅事宜依吳博士所說爲之必有大效將來當請南京昆蟲局派遣專員來滬辦理諸君如有疑問請提出（未完） 
[浦東公所大會之議案]  
　　浦東公所定本月十二號（即陰曆四月十六日）下午二時開大會茲將開會秩序及議案錄下（一）開會（二）公推主席（三）報告開會宗旨（四）報告壬戍辛酉兩年收支帳略（甲）查存各項（乙）貧民借錢借洋計數（丙）資助回里計數（丁）貧病代送醫院（戊）施棺平賣計數（己）經收北蔡典當橋捐總數（庚）經募喬學歧撫恤收支存數（辛）經募浦東水災振捐計數（壬）經收南滙籌振會水災振捐計數（五）選舉董事（甲）公推監視二人（乙）公推檢票二人（丙）公推記錄二人（六）建築董家渡及公義碼頭案（七）義塚殯房案（甲）吉林三林會館函請暫寄旅櫬書（乙）王濟川提議辦公塟及殯房書（八）本公所提議推廣捐愿案（甲）職員會議决案（乙）黄運章推廣捐愿意見書（九）同人會浦東報企業儲蓄團歸併公所案（甲）傅佐衡意見書（乙）倪菊裳報告書（丙）龔滙百等報告企業儲蓄團賬略及提還儲欵意見書（丁）金韞冰設立印刷所維持兩報書（戊）浦東旬報函請鄭重討論書（己）邢志剛贊成歸併書（庚）朱昂若鄭重儲欵書（十）收回警察局借住樓面案（十一）奉南川學會提議設立義務學校案附華駿超設立平民學校意見書（十二）催收捐入抵債票欵案（甲）朱秋岩捐來沈夢飛抵欵（乙）張湘蘭捐來陸章海坤抵欵（丙）唐雪生孫文泉捐來唐福生抵欵（丁）許春生許源發捐來許乾生借欵（十三）傅佐衡提議迷路同鄕加入資助回里案（十四）傅佐衡提議路斃同鄕加入施棺案（十五）來賓演說（十六）散會 
[司法會議籌備處消息]  
　　全國司法會議籌備處昨日接各省法團函電彙錄於後（一）東省特别區濱江兩律公會來電云上海律師公會轉全國司法會議籌備處鑒敬電悉正式會期定何日敝會代表俟示起程東省特别區濱江兩會叩虞（二）長沙律師公會來函云逕復者頃接敬電誦悉一是敝會對於全國司法會議前經推舉會員葛光字爲代表已於四月一日函達貴會在案茲准電催除轉知葛君尅日起程赴滬蒞會外相應函復請煩查照爲荷又聞該籌備處訂定於九月十七號爲大會日期各省報到代表姜寤非等於昨日親至會所與籌備主任張雲搏君接洽以大會期間業已訂定代表等無留滬之必要擬即日回籍磋商各省改良司法上之意見限定日期彙寄到滬俟大會前再行齊集到滬共商進行方針云 
[綢價或將再跌]  
　　吾國社會邇年以來益趨繁華以致絲綢品需要大盛價格自去年來步步漲高上月以來本埠綢緞業緒綸公所忽有減價二星期之佈告綢業减價實爲近來之創舉據聞因今年綢緞銷路不佳之故近本埠某莊接得湖州莊來函謂近來湖地存綢甚厚全市計之不下十萬餘疋故經機織業聯合會議决定暫停出貨目下小機廠已大半停業大機廠亦將於本月底止一律停機俟存貨走動後再行開車由此觀之綢緞業市面之疲於此可見一斑矣 
　　尙有本埠新聞等轉入後頁 
雜評二 
[蚊蠅與社會（旡用）]  
　　蚊蠅小蟲也其害至微耳在慣受蚊囓蠅附之人視之此小題也何必大做大舉滅除無乃多事 
　　記者曰感覺不靈之人類雖毒害什伯倍蓰於蚊蠅者决不稍知痛苦即至痛苦之時亦惟隱忍此皆由於感覺不靈四字有以致之顧目感覺靈敏之人視之曰蚊也將吮我之血蠅也將遺我以毒孶乳蕃生不旋踵而如火燎原不可嚮邇難可撲滅是視蚊蠅如毒蛇猛獸滅除之猶滅除毒蛇猛獸也 
　　滬上官紳議絕蚊蠅其重衛生有文明社會之氣槪矣上海爲通商大埠市政修明宣若無蚊蠅足跡不知上海五方雜處人類至紛有畏蚊蠅者有不畏蚊蠅者不畏蚊蠅之社會藏垢納汚莫肯從事清潔明知滅除蚊蠅爲舉手投足之勞耳然袖手而不舉裹足而　投雖有良善之滅除方法其蚊蠅猶得孶乳蕃生何 
　　故欲覘其社會之文野祗須察其蚊蠅之有無有蚊蠅之社會爲野蠻的社會無蚊蠅的社會爲文明的社會蚊蠅絕則社會存彼熱心社會事業者先從事於滅除蚊蠅良有以也 
 
 

Page 15

 
 
本埠新聞二 
[一週間公債票市况]  
　　公債票市况近日政府通電維持基金以後價即步步漲高而整理六釐及金融公債兩種市價更有步步趨高之勢金融公債千元票最近市價已高至五十五元以外較上星期市價竟漲起八元之巨整理六釐近價計三十九元餘較上星期市價好起五元市勢之高於此可見據股票業消息目下該兩種公債現貨甚屬單薄而需要孔亟故市價仍然看高其餘别種公債交易不多惟現貨五年小票及四年小票前日略有售開計價四年九十元五年三十三元半亦均堅固綜之目下公債看好云 
[各團體反對遷塚之呈文]  
　　理由有六 
　　沛國族會偕滬地重要各機關共二十餘團體因查阻遷塚呈南京省長云呈爲上海市慈善團董議遷塚地不順輿情縣長查覆失實蒙蔽眞相爲再驢陳詳情申請保存仰祈鑒核事竊查上海同仁輔元堂所有坐落法租界西新橋南之塚地由法公董局商讓一節業經學商公會法租界商業聯合會曁沛國族會等迭次快郵代電懇求省長查阻在案當蒙訓令縣知事明白呈覆並指令交涉使候令行縣知事察酌情形會同慈善團各董妥籌救濟方法以息紛爭仰見秦鏡高懸重視輿論全邑人民莫不感戴惟閱滬地報載縣覆各節細讀之下核與事實不符難安緘默用再瀆陳按法公董局與同仁輔元堂調換塚地係商讓性質而非交涉性質往來函件並不由官廳轉交即其明證後見慈善團董不允遷讓始有三月二十九日德賚沛公函之發生在官廳方面事前旣未預聞臨時自無代爲出力之必要祗須將該函轉交慈善團令其博採輿論審愼核議即爲盡職乃不此之務爲之立即柬請各董在署讌會宴未終席由沈知事備函交議與中法學校換也遷塚案宴畢即由縣長主席開會縣署非慈善團董辦公之地讌會非應議要案之時會議旣不合法議案自無發生效力之理此應反對者一換地之議發於去年六月慈善團董歷次會議均不以遷讓爲然函牘具在可以覆按乃法公董局窺其隱而思藉官力以相誘脅沈知事竟肯爲法公董局所利用當主席時一則曰理應協助再則曰爲慈善團本身計尙屬有益三則曰自應妥議調換示意各董一若非贊成遷塚不可各董事亦竟放棄其年餘之主張而於俄頃之間贊成知事之提議態度驟變輿論譁然就事實言此應反對者二同仁輔元堂在法租界西新橋毘連一帶共有塚地三處法人所擬商讓者祗第三處塚地西南隅一小部分乃各董對於法人商懷一小部份則知歷次拒絕一經沈知事提議則毅然贊成全　遷去忍將百數年之枯骨發掘無遺居心之殘酷固堪痛恨而所有餘地如何支配所謂全部遷讓是否指三處塚地全遷或僅遷一塚地槪略而不言用意含混尤爲荒謬此應反對者三團董共有十七人是日到者祗十一人簽名者七人而已附條件簽名者三人不簽名者一人由他人代簽名者二人原非一致進行何得謂爲多數表决况首先簽名之議長姚董子讓覆沛國族會函曾有輿論不謂然竟可以輿論取銷之表示王董一亭被推爲遷塚主任亦已函請告退彼良心主張者旣翻然悔悟該議案復何效力可言而縣長竟認爲鐵案未便事後變更跡近蒙混此應反對者四查新定虹口租界章程第四欵凡樂公路不得穿過義塚又洋涇浜北首租界章程第十六欵租界以内應行專擇合宣地方爲西人建造墳墓之需可見重視塚地中西一轍理無二致且當時必須有第四欵之規定者無非恐外人藉公用二字名義强迫國人發掘義塚以遂其侵佔之私用意何等深遠法人知之故僅能婉辭商讓而不敢强迫收用以沈知事官滬日久寗不知此即使紳董議决遷塚尙當加以阻止奈何不憚費辭代法公董局設宴疏通必發掘此數百年之義塚而始快理由安在令人百思而不得其解况前清滬北會審公廨旁有保安善堂塚地數十畝爲英人覬覦設法要求遷讓經該堂劣紳擅專允可並將定銀收下而後以地方人民羣起反對竟達保存之目的該塚地至今尙在今西新橋南之塚地事出一轍倘不設法阻遷不幸英人舊事重提將何以處之且從茲滬地各租界當局藉口興學援例要求遷塚之案勢必接踵而起誰始作俑可爲痛哭爲國家主權計此應反對者五中法學校雖專爲敎育華人而設惟法公董局旣徴收界内華人之捐稅則開設學校以敎育華人實爲其應盡之天職且取費特昂並非義務學校可比沈知事理應協助一語揆諸法理殊可不必况慈善與敎育同爲地方公益不當有所偏重如謂開辦學校即可發遷義塚試問以後援例之舉能否保其必無全國義塚更無保存餘地爲全國義塚計此應反對者六夫官紳爲地方表率應如何維護主權提倡道德而今乃適得其反言之甚爲浩歎沛國族會等因共和國家地方人民有監督行政之責不得已而出於反對並非與官紳有何惡感亦無絲毫私意參雜其間不過代表輿論行我心之所安冀挽狂瀾於旣倒圖補救於萬一務請省長鑒核迅予澈底清查勒令取銷原議以慰衆望而安人心實爲德便謹呈江蘇省長王 
[盜匪擊斃巡捕案候下堂諭]  
　　盜匪潘德喜侯天友奚佐春吳阿福等四人於上月二十六號深夜至法新租界貝勒路圖搶未成開槍擊斃九十八號巡捕劉四福旋爲偵探督察員黄金榮探目韓邦達包探梁大寳潘瑞福王德奎黄芝芳等將潘等四人及嫌疑人王二一併拘獲並抄出手槍一支利刃鐵棍蔴繩等物帶入捕房候究各情已誌前報昨將潘等一併解送法公廨經聶讞員會同法副領事葛君升坐刑庭研訊先由西探上堂稟明前情並將兇器呈鑒詰之潘德喜供阜寗人前在某處當兵於上年間來申拉黄包車度日上月二十六號晚由劉大塊頭約我同至貝勒路某押店圖搶先至華成路月生客棧内住宿至一時侯天友等喊我起身去搶出門時侯給我手槍同至貝勒路先由劉大塊頭稱前而有某號華捕須與其商量後再搶不料該捕不允故此分散行至中途即遇見九十八號巡捕到來攔住向民人等身畔搜查先查侯天友由侯喊民人開槍故此開放將捕擊斃後即逃回客棧内旋由包探到來拘案是實侯天友供向拉黄包車度日是晚實由民人喊潘開槍是實奚佐春供民人與潘素識是晚去搶時民人持利刃餘供與潘相同吳阿福供民人是晚八時在途遇見野鷄妓女同至同生客棧狎宿聞得隔壁房内係侯天友之聲故此向其招呼侯騙我同去買黄包車實不知係搶刧之事求察王二供民人與潘等均不相識並未帮同搶刧聶讞員商之法副領事判潘等還押聽候宣布堂諭飭遵王二無干先行摘釋 
[交大滬校近事紀]  
　　歡迎開立士紀念五九 
　　國聞通信社云交大滬校於八日下午四時敦請美國步行環遊世界之開立士來校演講聽者皆爲動容末由開立士分送紀念片同學皆踴躍捐助一時聚有七八十元云又同日下午五時該校學生會評議部開會議决五九紀念要求停課一天並素食等事交執行部執行前日國恥紀念日停課一日余日三餐皆素食所得餘欵作爲贖路貯金下午三時並開五九紀念大會由學生會長陳慶沅主席由馬湘伯邵仲輝張劍心諸氏演說皆極沉痛末有同學陳慶沅楊立惠等相繼演說至五時半方散晚七時並有義務學校敎員演說俾校役及義校學生亦得瞭解其馬湘伯演詞云民國之腐敗在於不能足食而先足兵孔子曰足食足兵民信之矣但在不能兩顧之時則先足食而我民國適相反所以亂源終不能止且執政者皆無高深學問國家安得日就興旺故民國已十一年而人民仍未得絲毫幸福國恥反日增也但羞恥不可紀念於一日當永久紀念之不使一時或忘且日思有以洗去之道爲最衆要諸同學一方紀念國恥一方研究國恥之原因國恥乃可洗去云云 
[少年宣講團國恥紀念日之舉動]  
　　（一）上海華英公學少年宣講團附設之華英公學於八日晚在該校舉行國恥紀念會秩序除演說外有國恥歌調國恥新劇頗感動來賓與會者共二百餘人至十二時散 
　　（二）通俗夜學校該校除照常上課外並增加一時專講國恥紀念五月九日之歷史 
　　（三）游行宣講該團游行宣講隊分往滬南各處宣講並分閱國恥印品 
[紹興公學之六週紀念會]  
　　虹口紹興旅滬公學於前日下午一時開六週紀念會及童子軍宣誓禮男女來賓達七百餘人由招待員導引參觀成績咸極滿意開會時振鈴入席校長報告該校六週期内經過畢童子軍敎練呂斌率領童子軍四隊行宣誓禮並表演種種技術經童子軍證誓人汪舜孝凌霄徐健侯等逐一考騐認爲及格遂給與證書旋由該校全體學生唱國歌校歌歡迎歌並表演化學試騐對客揮毫等種種藝術而尤以八齡學童之國恥演說爲最足動人云 
[縣二高之校務近報]  
　　上海縣立第二高等小學校於五月九日開第七次國恥紀念運動會男女來賓多至二千餘人操塲雖廣竟無容身之地幸有童子軍擔任維持故秩序仍極整齊所表演之徒手操器械操及拳術游戲等均有精采頗博觀者稱許嗣因天氣不佳節去預定節目四分之一競技運動以智級成績爲最佳當由校中奬以優勝銀盾一座又聞該校於前星期中由各級主任敎員分日率領各級學生參觀商品陳列所全體童子軍由敎練員毛君率往龍華遠足徒步往返頗爲勞苦又推定敎員宋君達璋赴蘇州一師附屬等校參觀設計敎學法藉謀敎舉上之改進云 
[美專舉行虞山繪畫展覽會]  
　　上海美術專校西洋畫科一·二·三年級曁普通師範科甲級學生本屆春季旅行虞山野外實習業已期滿還校茲定於本月十三·四·五日（星期六·日·一·）三日在白雲觀近該校第一院舉行虞山繪畫展覽會三日陳列水彩畫油畫成績計千餘點並敎員作品數十點規定每日上午十時起下午五時止爲入覽時間歡迎各界參觀云 
[聯益善會義務夜校消息]  
　　華界胡家木橋香烟橋上海聯益善會義務夜校於昨晚（九日）七時舉行國恥紀念先由全體學生唱國恥歌次由敎員演說題爲「國恥」「中國之少年」末由學生演說題「名譽與財産」「雪恥」旋即散會嗣由該會宣講團舉行定所演講聽者百餘人至九時半散會 
[工商協會南洋游歷團近訊]  
　　本埠中華全國工商協會前爲考察星加坡暹邏商業事特組南洋游歷團自二月三號由上海出發後其經歷各地所報告之情形均已略見報端茲聞　團同人如三友實業社沈九成振豐棉織廠王蓮舫華豐香皂廠楊存濟熒昌火柴公司懸崇員業已先後回國惟足安華純兩襪廠代表尙未回國三友社現已在星加坡組織分公司每月房租計四百元三角牌各種出品在展覽會會臺得僑胞曁外人之贊許預約定貨頗多華純襪廠亦售出貨品不少餘如振豐華豐等均有定貨足安並擬在該地組織發行所以謀海外貿易之推廣云 
[商總聯會之敎育統一計畫]  
　　先從調查人手 
　　貴州路各路商界聯合會自接到四馬路聯合會提出敎育統一案後議事會與行部連日鄭重討論僉謂此項計畫在去年五月間已有人主張當時計畫本擬先行廢止路線後以他因未果夫義務敎育爲救濟貧乏學生而設則尤不應先在路線成見辦學之宗旨相同似宜聯合較爲力便現在副總董主張此項計畫必須先徴求各分會會長同意然後於下學期起各推一敎育委員共同商酌編制辦法目前先請文書科張滇叔起草通告書及調查表分寄各路將各路義務學校之學生人數敎員人數每年開支費用校董校長何人學生成績如何列成一表寄至總會俾彙集後分析調查總合研究必須於敎育統一一案在秋季始業前有具體的辦法云 
[縣商會續滙振欵]  
　　滬上各業附加貨稅自奉准改徴爲募後曾經上海縣商會將各業所繳之捐欵二萬五千元並由正副會長合墊一萬元先後彙繳振務處查收在案茲聞該會因迭接松滬何護軍使函知准北京振務處來函以是項捐欵待振孔殷能否由會再行籌墊數萬元以救災黎等情當經該會於常會時據情報告各會董請爲各自擔任竭力催勸速繳來會俾早日併集滙解聞又陸續收集凑中五千元並經正副會長再行合墊一萬元先後併成五萬元已將欵如數滙解矣 
[保定紅會之救護談]  
　　保定紅十字會分會來電云中國紅十字總辦事處鑒支電諒蒙鑒閱第一救護隊續在煎茶堡一帶救護傷兵四十三名除送軍醫院外尙餘士兵十五名送本會醫院調治第二救護隊於一日到大城現正從事救護保定分會齊 
 
 

Page 16

 
 
[世界語交誼大會預誌]  
　　自俄國肓詩人來華後我國世界語運動進行甚速單就上海一地而言已有中國公學·澄衷中學·交通大學·廣肇公學·法界星期傳習所等五處開設世界語專修班合計學者當有三四百人之多茲聞上海方面世界語學者又復發起世界語同志交誼大會於下星期日（即五月十四日）午後二點在吳淞砲台灣中國公學開會其秩序中有（一）開會辭（二）世界語歌（希望）（三）世界語演說（四）普樂（五）講故事（六）國語演說（七）演劇（八）茶點（九）海濱遊行等各項本埠同志如願加入可於十四日下午一時至北車站會同出發均一律歡迎云 
[參戰華工會之聲明]  
　　駐滬參戰華工會致膠濟路善後督辦王正廷電云儒堂先生鑒參戰華工團體即『駐滬參戰華工會』故敝會爲參戰同人全體之代表成立以來曾經疊次聲明諒邀察及乃查有流氓梅某假參戰華工代表名義招謠撞騙並查曾在尊處要求各節似此情形旣恐尊處被其朦蔽具與同人名譽有關用特電告尙希明察駐滬參戰華工會評議長吳世英曁全體會員一萬三千餘人及各科主任曹文初陳培卿張星五杜虎臣章柄鵬曹錦堂等同叩蒸 
[食米採辦處之常會期]  
　　上海縣沈知事會同各團體紳士等組織食米採辦處已假上海縣商會開成立大會舉定經濟董事及辦事董事並議定每月陰曆初二十六爲該處應開常會之期即在新開河永大號樓上開議茲屆第一次常會期已近昨特預函各該董事請於陰曆四月十六日午後三時共同蒞臨會所以便開會提議一切進行事宜云 
[義振券開奬紀]  
　　昨日爲第十五次義振有奬正券開奬之期在新北門外民國路河南總局内舉行茲將開出之五大奬號碼及經銷各票號錄下頭奬一萬三千六百七十八號安徽分所二奬一萬一千六百二十七號本埠廣滙源三奬二萬九千八百五十七號本埠有利源四奬八千八百三十九號本埠老通源又四奬二萬五千五百零二號漢口振華公司又四奬三萬七千三百六十三號寗波滙利源五奬二千七百二十六號本埠廣萬源又五奬二萬四千七百二十一號本埠善利全又五奬三萬四千零八十八號本埠大利元 
[閘北之一火再火]  
　　前晚六時閘北王家宅某姓家失火各段救火會聞警到塲火已熄滅同時恒豐路某烟紙店樓上所堆之自來火因天燥燃着霎時濃烟縷縷自窓隙中冒出經一段救火會趕到極力灌熄幸未成災昨由該管警署所分頭調查聽辦矣 
[梅興里梅姓家失火記]  
　　前晚夜半三時新閘愛文義路梅興里三百九十四號門牌梅姓家忽爾火發經救火會得悉立驅皮帶車馳往澆息延及三百九十二三五號三戶共焚樓房四幢事後捕房飭探往查起火之家稟候核奪 
[合衆晚市建築之糾葛]  
　　南京路合衆晚市交易所上年向劉貽德堂謀挖九江路西首西藏路一帶之市房四十餘間預備建築市塲雙方訂立合同自去年七月起至十二月止按月給付租金九百七十五元並付保證金四萬元將原有房屋完全拆卸定本年正月由該所另行建築四月底完工如不遵照合同辦理則除保證金歸房東没收抵損失外並將地皮收回不料該交易所至年底發生内閧理事長向瑞琨避去故自與滬商合併後此項合同無人履行業主遂延律師訴諸公共公廨昨日下午開審被告方面無人到案原告由葉山濤代表上堂證明經過情形李襄讞商之美約副領事以原告雖已將案證明而被告則未到案殊難定讞因諭原告登報一星期如被告仍不到案即予缺席判决云 
[合作銀行支票案缺席判决]  
　　法商某汽車行前延逖百克律師代表投法公堂控稱原告前有汽車一輛售與某姓當收得上海合作銀行計銀二千兩之支票一紙迨至届限往收詎該行中人均不見面請求傳案訊追經中西官核准飭傳去後該行經理抗傳不到昨日傳訊原告律師稱被告旣不到案應請堂上准予缺席判决改提該行經理到案訊追中西讞員會判以被告不應抗傳不到准照原告請求缺席判决限被告十四天内還清否則發封不貸 
[吳家庫刦案盜匪送檢廳訊辦]  
　　寳山縣眞茹鎭二十一圖吳家庫地方吳姓家本爲大族陽曆本月二號夜十時有盜匪二三十人擁至該處連刦吳正祺吳協堂吳英章等數家失贓頗鉅當時由失主開單投報四區三分所飭派長警分投查拿旋在譚子灣拘獲盜匪王小弟子又在新橋小客棧拘獲王阿四等解所研訊供明爲首者孫甲乙等我等祗分得洋數元等語昨奉備文派警將兩王押送地檢廳下午檢察官提案預審判令收押候傳各失主到案質訊核辦 
[演印災區影片預誌]  
　　去歲蘇浙皖三省水災奇重雖經各善團派員調查而滬上各慈善家多未能親覩被災實况目前春賑雖已分别散放然善後問題待决甚多華洋義振會特派中西專員於去冬分赴災區勘攝活動影片現已告竣送至大世界請爲演印以冀各善士覩此災民流離顚沛而得悉眞相云 
[破獲僞車照案之昨訊]  
　　滬南工巡捐局姚局長因該局四月份人力車執照有人在外僞造向各車夫騙取捐洋被一區一分駐所查破後由局分函各警區協助查察計先後獲得僞照車輛甚多後又在南碼頭拘獲租車頭目秦志慧並起出僞照證據分别拘留在案昨日已將各該車夫與秦志慧等一併申解警廳司法科訊究又經警廳長通傳所屬一體注意嚴查如有獲到前項僞照車輛解廳併案澈究云 
[行人猝仆者二名]  
　　一已斃命 
　　浦東人十六歲少年秦順章昨日下午三時許行經浙江路猝然倒地不省人事當由家人送往仁濟醫院醫治旋即斃命又有一年約四十許之男子昨日下午四時在五馬路某茶館品茗忽亦倒仆於地知覺全失經該茶館鳴得老巡捕房五百四十四號華捕到來車送仁濟醫院醫治聞亦生命甚危云 
[警廳招領女孩]  
　　淞滬警廳昨發傳單云本廳今收有女孩一口將姓名等項開列於後仰該親屬速來認領計開（姓名）弟子（年歲）八歲（面貌）白面孔尖下顆梳三小辮前劉海鎖式小銀耳墜（言語）江北口音（衣服）藍布褂藍地白花圍嘴藍地黑條老布褲赤脚舊花鞋（迷失地點）北新涇四區四分署（迷失月日）五月九日下午四時（留置處所）新普育堂（其他供述）父不在母給人家做斜線昨日隨母買小菜迷路 
[三林塘焚斃婢女之請驗]  
　　浦東二十四保六圖地保孫少亭昨午投上海地方檢察廳報稱舊曆本月初十夜十一時許本圖三林塘鎭中市裕豐米店公順祥洋貨店失火焚燒當時雖經救熄已焚去該兩店並毘連之棧房住宅等約焚去房屋十餘幢事後調查裕豐米店主湯蓮甫宅内所用十五歲使女張翠珍不知下落各處找尋無着直至昨日始在火塲中將翠珍屍體檢出地保因案關人命爲此來案稟請核示未幾又據婦人張張氏偕同親家龍金泉等投廳稟稱本地人前因家道窮苦將十五歲親女翠珍送至湯蓮甫家服侍月得工資洋二元早經憑媒許與北蔡鎭龍金泉之子爲室尙未成婚不料初十夜湯家失火次日婦人往探女兒蹤跡詎湯蓮甫堅稱我女乘火竊物逃逸反向婦人要人此時氏亦莫明眞相直至昨日始悉翠珍實遭焚斃屍體雖經扒出然四肢不全慘不忍覩查是晚火起之後我女已經逃出不料湯蓮甫逼令我女登樓搶取貴重物件迨回身則樓梯被毁致遭慘斃再查此次失火實因湯蓮甫吃食洋烟在家私煮洋烟致兆焚如今日氏邀同龍金泉來案請求騐究車檢察長據稟後即委郭檢察官等定於十一號（今日）下鄕相騐並令孫少亭前往預備屍塲 
[犯姦之汪吉權在押所病斃]  
　　安徽人汪吉權前與彭王氏犯姦爲氏夫告發經法庭訊期判决汪監禁五個月氏監禁四個月扣至本月七號刑期已滿由監將汪送回地檢廳諭飭將汪發押看守所再追私訴在案詎汪在所染病延至前晚病斃奉委郭檢察官蒞所騐明傳到屍兄汪吉甫諭令自行棺殮但彭王氏聞耗亦到所對屍痛哭觀者斥其無恥 
[爲貧所迫者可脅迫人耶]  
　　徐耀生之自作孼 
　　江北人徐耀生（又名徐蘇寳字）前以信函向虹口東有恒路王洪記蘆蓆店主王洪喜嚇詐財物不遂　黨侵入該店持斧劈開鐵箱希圖搶刦未成遁去後由哈爾濱捕房獲解公共公廨押候訊究等情昨晨俞襄讞會同英包副領事升座飭捕傳齊人證將徐提案研訊先由捕房西探駱四華探目沈阿炳上堂禀明偵查經過情形將捕房所紀被告承認本案之口供單與恐嚇信一併呈察次由原告王洪喜上堂證明被告無故向我嚇詐及糾黨圖刼各節並有甘維露律師代表原告請求將被告嚴辦謂日前曾有犯如此同樣之案者公堂嘗處以徒刑三年期滿驅逐云云又由證人李阿四證明四月二十六號夜目覩被告糾黨三人侵入原告店内取斧劈開鐵箱圖刦是實質之徐供因貧所迫並無别故中西官核供判决徐監禁西牢兩年期滿永遠逐出租界不准逗遛 
[被控三華捕交保]  
　　在虹口菜市街八十二號屋内私售燈吃鴉片烟之蔣瑞寳指控閔行路五百零一號華捕馬文林四百零三號華捕黄鳳山九百六十二號華捕程潤海於四月十五號向伊拆梢洋千元不遂行兇一案該三華捕自經公共公廨判押候訊迄已多時尙未開審故延律師於昨晨投廨聲請交保出外當經中西官核准諭三被告各交二百元舖保本案展一禮拜訊核 
[租屋遷讓之判决]  
　　房主非自己開店准向要求賠償損失 
　　木匠作頭何紹庭在新閘重慶路興隆坊一帶置有房屋八十餘間租金每間近已由十元加至十四元其中有兩間分租與倪有生等開設煤炭店裁縫店已歷數年茲何欲將此兩間收回自己開店命收租人陳頴章通知出屋倪等以此事係陳勒索小租發生因不出屋陳即延律師控於公共公廨昨日下午由李襄讞會同美約副領事傳訊何紹庭堅稱實係收回自己開店願讓你等租金三月而倪等亦延律師辯稱該處原告有屋八十餘間縱欲自己開店何獨看中倪等所租之兩間顯係該經租人收受挖租者之小費而設詞欲倪等出屋應請將案註銷中西官核供磋商之下判日着被告儘兩個月限期覔屋遷讓除原告願讓三個月房租外被告未出屋以前之房租仍着照付判畢李君復　被告諭謂倘爾遷出後如查出該屋並未自己開店而另租賃與人者爾可控告房東賠償損失云 
[盜犯解送護軍署彙誌]  
　　持械糾黨夥刦公共租界岳州路沈善郎家財物並持利斧砍落沈善郎頭顱斃命之盜匪山車人田振海房二朱義明等被捕解送公堂送由中西官訊明判决昨晨滙山捕房捕頭得到公廨詳文立飭承辦斯案之華探目楊阿泉包探劉問軒何慶恩等將田振海等三盜犯提出加釘鐐銬押解松滬護軍使署請按律懲辦矣 
　　盜匪褚德標因於本年正月十九號夜糾黨持械夥刦楊樹浦路萬豐米店銀洋一千餘元分贓逃逸案發被捕解廨訊明判决押候錄供詳解護軍使署訊辦在案昨晨虹口捕房得到公共公廨詳文一通當飭承辦此案之華探目蔣阿林包探沈崇禮吳如熊等將盜犯褚德標一名提出加釘鐐銬押解松滬護軍使署訊辦矣 
[華福康陳遂之私收客賬之刑期]  
　　萬國儲蓄會昨延逖百克律師代表投法公堂控稱原告前用華福康爲司賬用陳遂之爲式老夫現被華等串通舞弊私收客賬被華用空一千一百四十四元陳用空四百三十八元將會戶收得之欵不登賬上經原告查閱賬簿並函詢各會戶始悉舞弊情形被告等如此行爲對於原告會内名譽攸關實受損失甚巨請求重究以儆效尤詰之華福康陳遂之兩人供認挪用賬洋實因爲投機事業失敗請求寛限設法歸還聶讞員商之法副領事葛君判以被告等監守自盜罪已成立着華押西牢一年陳押西牢六個月以儆 
[控騙貨物案原告請求覆訊]  
　　高德豐等前延律師在法公堂控泰和永記號主陳步香周永賡騙取貨物倒閉逃匿後由公堂飭傳去後祗有周永賡到案陳避匿不到訊判周勝訴在案現原告等不服判决延達商律師代表投案請求覆訊經中西讞員核准於昨日傳訊先由達商律師稱被告周永賡實係該號股東前次堂斷實有誤會之處故此不服况周永賡曾經到過原告等各店購買貨物豈能推諉不認請求將第一庭判决書撤消追還資本等語被告周永賡由郭蘭克律師代辯稱此案前經公堂傳訊時因無股東證據故判注銷並無不合按諸請求覆訊章程須有新證據檢出方可請求今原告並無新證據豈能成立中西官判候覆訊再核 
[寗波路之十九煙犯]  
　　老閘捕房鄧麥兩副捕頭前日午後在寗波路二百二十七號屋内破獲燕子窠一所捉獲其主潮州人陳阿三烟客宋再興陸候卿沈阿虎陳世德井雙喜洪寳林方子初章世其高源志夏守之李連寳等十九人連同烟膏烟具一併帶入捕房昨解公共公廨經俞襄讞會同英包副領事研訊屬實以陳阿三故違禁令判罰洋一百元或押西牢二月烟客各罰洋五元一併充公烟膏烟具併燬 
[公共公廨訊案彙錄]  
　　昨晨公共公廨民四庭山關讞員會同美丁副領事訊理裕商號主顧秉南延許理律師聲請破産案結果物品證劵交易所交案洋一千八百十九元暫行存案羅萬春股份通知書一件裕商現貨簿一册均交理賬員查明並山該理賬員聲請人查詢明確報告公堂復核（二）奚洪德訴奚士亭地皮糾葛案結果據地保吳裕梅呈堂抄圖一紙據稱係在清丈局總圖上照抄應即連同抄圖函請曾丈局將此項清丈局總圖移送過廨復奪民三庭由張讓讞會同俄員儀君訊理俄人訟案三家原被皆屬俄僑從略 
　　又午後民四庭由李襄讞會同美約副領事訊理胡憲章訴張梓祥不還珠花案結果准被告具結出外倘安徽林寗縣房産變賣後得有餘欵應仍繳呈公堂核奪 
[介紹地方自治講義]  
　　泰東書局最近出版地方自治講義一部計十二册即分十二種（一）各國地方白治綱要講義（二）現行地方自治法令講義（三）現行關係地方自治各項法令（四）戶籍法講義（五）地方財政學要義講義（六）敎育行政講義（七）衛生行政講義（八）勸業及公共營業講義（九）道路水利及土木行政講義（十）慈善行政講義（十一）廣東地方自治附江西地方自治條例（十二）山西地方自治綱要披覽全書擷列邦自治制度之精華萃各省自治經過之狀况閘明原理務期適用洵爲今日談自治者之良參考書潛心研究尤美備之敎科書也用誌數言藉爲介紹 
[誌謝]  
　　昨承世界書局惠贈第四期「快活」一册又少年宣講團惠贈第三十四期特刊「新少年」一册又商務印書館惠贈第二卷第五號「兒童世界」曁第三四四期「英語週刊」各一册誌此併謝 
來函 
[上海聯益善會來函]  
　　敬啓者時痧一症種類繁多偶一感染危亡旦夕况考之方書從無痧症之名求諸醫家每多棘手之患現届夏令厲氣上行難免此症流行茲由會董王際亨君助來痧證彙要五十部是書内容分門别類詳載急救方法誠濟世之良編也如各界欲閱此書請至華界胡家木橋香烟橋路本會及英租界四川路橋南塊蘇州路口本會總辦事處可也上海聯益善會啓 
 
 

Page 17

 
 
   
 
 

Page 18

 
 
自由談 
閒話 
[繁華風轉記（三）] [  昭實]  
　　（一千九百二十二年之巴黎風） 
　　歐洲舊大陸空氣與美洲新大陸逈不相同巴黎風時樣裝推陳出新變換神速出人意表最近歐洲交際社會又通行貼地逶迤一步一拖之衣式予細察之實非外國皇后需兩侍女平扯之貼地宮袍亦非交際場中外國公使夫人晚茶會所着之貼地長裙乃爲由衣後拖下之一片寛長綢帶若遇荒傖男女不明西俗在後舉足誤踐則將於日本末廣鐵腸氏啞旅行小說外别留一種笑柄而民主國社會服裝模仿君主時代貴族奢侈風度誠足爲歐洲舊大陸特别色彩但歐洲自世界大戰告終以來君主國改爲民主政體者其變換神速更覺出人意表如德如奥舊日皇宮均成國民同樂之所奥京大内新宮至開放爲姚舞會塲一千九百二十二年之一二兩月奥人士良宵雅集興趣倍濃貴族風度之名閨出入交際場有時亦預大内皇宮之盛會每誦華亭張祥河論詞絕句『南唐後主蕊宮修搗練聲中易感秋紅錦地衣隨步皺無言獨自上西樓』一首神味雋永耐人尋思若以借咏泰西名閨裙角貼地一步一拖之晚裝模樣略更數字眞覺惟妙惟肖惜我所見甚隘不能將錦簇花團之泰西社會一一以中國舊有絕句移咏之也然而泰西之繁華吾人亦當知所鑒戒矣 
筆記 
[貽血記（下）] [  沈禹鐘]  
　　橫劍生言次忽又轉其詞曰雖然國家與我等關係至細我等爲人奴與爲敵奴相去初無大異即令我等能以死力保全此垂危之國家亦不過爲彼執政者固其噉飯之地於我等初無得失之可言我今抱此耿耿之危心無乃杞人之類矣其伴見彼醉態失度詞語復激則温慰之曰老友勿慮此國家大計雖曰匹夫咸有其責然爾我微賤初不必用其激昻須知彼身踞高位之人才智萬倍於我儕必有圖全之地我等但靜觀其善後可矣矧列强均勢度亦無人敢首先破壞甘居戎首據此則我華之亡一時亦正非易耳橫劍生聞言報以微哂此哂實藴慘意似其周身盤繞之血管均暴裂於此一哂中其伴見狀知彼醉後受强烈之感憤非言語所能解其萬一卽亦弗語橫劍生默然有頃卽反身啓其衣篋出己軍服之小影授其件曰此物留贈老友茲可暫别言次卽據地而臥其伴乃納彼小影而出竊笑其酒後狂言咸弗中貴蓋在火伴之意以爲國家興亡之大事胡涉於一區區之賤役而彼乃牢牢以此爲念固宜笑其迂遠矣未幾軍中忽聞有狙擊聲衆軍咸趨護首將疑有行刺之人首將遂下令大索已見橫劍生倒臥血中一手槍委於地上騐其體則彈洞其腹懷中得一血書之遺札其詞曰此神聖之槍彈將發我熱血以貽國人用慰君等讀二十一條時之痛恨我血永在願君等之血亦繼我而塗没此二十一條殘酷之牒文也 
文苑 
[題君修女士畫和丹徒謝君介子原韻] [  張鶴澐]  
　　介子先生近題其夫人張君修女士所繪牡丹石蝶圖賀汪英賓先生朱馥秋女士婚禮詩載上月二十九日自由談文苑中因獲盥誦嗣更讀畫於汪府爰和四章以博一粲 
　　君修妙筆續滕王綽約丰神介石旁佳耦雙雙花富貴瓊英芳馥逗春光 
　　施衿送七七香車細雨清塵鼓樂譁共識朱家多淑女鮮眸詩句若晨葩 
　　汪倫應喜得良緣女誡當年竟七篇紅袖添香春畫永書城 
佳趣細相研 
　　珍重圖開望海堂紗籠錦什墨凝香料知携手成欣賞勉步芳塵作和章 
小說 
[社會小說人間地獄（九六）] [  娑婆生]  
　　第十五回惜取華年幾莖秀髮暗藏春色一號香巢 
　　上得樓來阿寳道來得正巧上頭空着就請到二小姐房間裏坐罷阿寳便搶先一步將前面沿馬路的大房間房内推開順手開了電燈讓賈大人等進去賈大人走進去一看那間房屋雖不甚大但是洋式四壁粉飾淺湖色甚爲乾凈當中懸着一架銅梗三燈頭的電燈一律是磨沙大燈泡一齊開了照耀得如同白晝一般壁爐上還有兩盞燈没開上首設着一張没掛帳子的半截銅床擦得如黄金燦爛床上被褥整齊兩個洋式長枕軟鬆鬆的層疊擺着床面前一隻小小的夜壼箱箱上又設着一盞檯燈屋子當中擺着一張可以摺疊的六角小檯子檯上鋪了藍絲絨檯毯檯毯可惜舊點四邊穗子全有些寥落不齊檯毯上面擺了銀香烟盒和自來火揷順着檯子設了四把洋式椅子靠窗口一面擺了一架大風琴一面却設着一架三角小書橱橱内夾七夾八的堆積了不少照片書籍另外靠牆又設了一隻茶几兩把椅子牆上除了幾張風景油畫以外又有不少的大大小小照片縱橫掛滿黎宛亭和柯蓮孫是來慣了的没稀奇賈大人簡直如劉老二進大觀園一般不住的四邊瞧看阿寳送茶給他他還没曉得聽見阿寳問他的貴姓方始恍然便胡亂揑造了姓王對付過去阿寳笑問宛亭從那裏來宛亭道從四馬路來阿寳笑道你來去跑得狠快外國老三揩了一個面剛剛去了没一會你早一脚來他還没去呢......正說得這裏黎宛亭忙對他擠擠眼睛呌他不要往下說柯蓮孫早已瞧見了微笑道宛亭你當着我們何必做鬼臉宛亭也笑了忙用話岔開指指賈大人道阿寳這一位是王大人從北京來的久聞你們這裏大名今日特爲同來白相有什麽好人呌幾個出來瞧瞧阿寳見問慢慢的道可惜時候晚了些早一點來有兩個讀過書的小姐和一個人家姨太太在這裏白相此刻已經回去了他們不能在外邊多躭擱的黎宛亭聽說頓時又鼓起興來道快點去差人去呌來回的車錢我出說罷身邊掏出兩塊洋錢交給阿寳阿寳道剛剛來的那兩個小姐回去了是我走不出的聽說家裏管束狠嚴呌的人是走不進的只好託小姊妹去預先約他出來無論如何今天是不行了那個姨大太是二小姐結拜的小姊妹他難得出來一鏜此刻到新舞台看看勿出去了有汽車在戲館門口等着接他回去的此刻也請不到了黎宛亭道不要牽絲扳籐難道我們句句的跑來一個土地不見面麽不管誰揀我們没瞧見過的呌了來阿寳皺皺眉頭道這眞是難了大一半你們全認識的新角色眞尋不出你們來的時候又不凑巧格外爲難了這時候接下門外忽一陣撳門鈴的聲音那聲音狠急接着門外嘰哩咕嚕許多外國人說話其聲甚厲漫說是賈大人等聽了嚇得面如土色就是阿寳也神色蒼皇没了主義正是 
　　何來碧眼虬髯客驚碎紅樓秘密春 
　　不知那敲門的是否是外國人外國人進門作何舉動欲知後事如何且聽下回分解 
[餘瀋] [  橫湖宅民]  
　　漢季張魯雄據漢中米糧充足憑險自固曹操征之危而後安卒降張魯乃不旋踵其地悉歸劉氏且損良將操亦得不償失也 
　　魏曹芳時曹爽兄弟秉政且有智囊桓範非不赫耀一時也司馬氏一出卒之駑馬戀棧豆不能用桓範調外兵以討司馬求爲富家翁而不可得縱有智囊亦奚用哉 
　　今日之奉直姓氏恰恰情勢亦同無論孰勝孰敗彼此均無所得吾故節錄往事二則以諷勸焉（未蓋章） 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
常評 
[心理] [  隨]  
　　近日一般人對於奉直之戰或聞一方之戰勝而喜或聞一方之戰敗而喜除有有關係者外心理爲之也 
　　即以市面論當其未戰之前方戰之始無人不竊竊私慮其戰事之蔓延以致銀根奇緊百貨停滯實則奉直雖戰决無危及滬市之理而商業不免受其影響者亦心理爲之也及其勝敗旣分凹市面頓覺其鬆動蓋深信戰事之不至蔓延而各有照常營業之傾向矣亦心理爲之也 
　　或曰奉敗直勝則若此萬一奉勝直敗則一般人之心理將何如曰以日來之現象觀之固有不難揣測者矣 
衞生 
[病菌之危險與預防法] [  顧]  
　　細菌一稱拔克脫利亞（Ｂacteria）及人類之絕大勁敵除其發酵作用可以利用外大都爲有害人生之病菌每年因病菌而喪其生命者不知幾何而至死猶不覺其病原者亦不乏人蓋細菌爲生物界之最小者其侵入人體也至微而莫覺洵爲無形中殺人之蟊賊矣不亦大可懼乎茲當溫度適中之季尤爲細菌繁殖之良期特述病菌之危險與細菌之預防法於後望大家其注意之 
　　（甲）病菌之危險 
　　（一）傷寒菌兩端鈍圓具茸毛能運動温度三十七度時發育最良寄居於患者腸綫腎肝皮膚等處生命危險 
　　（二）霍亂菌各個孤立具茸毛能運動在患者腸中胃液爲其大敵其在腸中顯其特性之時多産生毒質輸送全體必致上吐下瀉而血液中之水分亦爲其所聚而瀉出故非常危險尤易於傳染 
　　（三）結核菌每菌體中含有一二之胞子樣小體無茸毛不能運動在溫度三十七至三十八度時發育最良亦甚危險 
　　（四）淋疾菌形如球存於患者之粘膜中有化膿性生殖器爲其喜寄之所有停止生産能力之慮 
　　（五）鼠疫菌多藉死鼠之腐爛而生數個結合傳染路由皮膚粘膜呼吸患則發熱及身有黑斑已無生路矣 
　　（六）回歸熱菌在血液中患者全體發熱後忽下降如無病然不久熱又發作故名回歸但與瘧疾異不甚危險 
　　（乙）病菌之預防法 
　　（一）不食腐物腐敗之食物每有細菌寄生其間分泌其毒素達於物之全體吾人對於此物宜速棄之切不可因吝惜故而食之 
　　（二）行深吸吸與日光浴細菌之分裂繁殖在營養料濕氣溫度適宜之際經一晝夜後一個可達二百八十一兆之巨數故每有以少數之細菌寄生人體漸漸而致大害者倘能常行深呼吸與日光浴則其漸可杜矣 
　　（三）塡淤池遠濁水細菌有生於水中者但以不流通之濁水爲多如居宅之周有一種不流通之池潭宜速塡之以土或遠避之以防細菌之蔓延 
　　（四）多開窗勤掃除空氣混濁之虞最易發生細菌而空氣之所以混濁者實因空氣不甚流通清潔不甚注意之所致耳吾人所朝夕棲處者居室也居室而有細菌其爲害尤易故須多開窗使空氣流通勤掃除使室内清潔以杜細菌之萌蘖 
　　以上數端乃管見之所及者疏漏之處知所不免惟以此種常識於人生有極大之關係多一種預防法即救人生命不少閱者諸君倘有其他高見續登報端以資公覽則尤幸矣（乙種酬） 
道德 
[宣傳與韜晦] [  徐忍寒]  
　　今世尙宣傳政治外交宗敎敎育商業而外軍國私閧也議會復活也以及組織政黨推選代表鼓吹主義提倡勞動等一切公私事業均無往而不用宣傳政策其宣傳之方法固不同而以輿論爲最有力其宣傳之利器亦不一要以出版物及會塲爲最普徧世人旣咸認宣傳爲萬能神聖鼓動羣衆之不二法門而社會遂呈宣傳化之現象茲請一言其利弊 
　　夫有其實而宣傳且爲公益而宣傳則可利事業之進行助事業之成就改造思想則足以促文化之進步發明科學則有裨於物質之改良所謂仁言利溥正以其不可多得耳若無其實而宣傳且爲私利而宣傳則事業家非爲興事業而辦事業但知攘權奪利不圖樹信立名以故開會演說拍電草章而後一無所事質言之卽宣傳之目的旣達已無他求其害小則費時失業大則醞釀陰謀而政客與軍閥則更變本加厲必多方製造空氣顚倒黑白淆惑觀聽以遂其爭權奪利之私圖其結果則禍國殃民而已至於一得自滿自命通人之學者而妄事宜傳則必流於炫才矜能華而不實學術膚淺競圖稗販以欺世而盜名甚或邪說誤人流毒社會擾亂安寗影響所及足以阻文化之進步肇物質之退化而民性必致潛移默化而變爲虛僞浮躁是則不正當之宣傳爲害大矣 
　　至於韜晦則與宣傳逈異事業家身體力行不尙多言實心實力以圖建設一旦事業成功國家社會胥蒙其福利而學者亦多以困勉潛修由自得而能深造思想超脫大智若愚不以人病迂闊而自沮自餒悃愊無華抱璞守眞不隨世俗以浮沈苟合爲大哲學家産生之泉源抑亦大創造家發明之要素及至蔚爲風氣學術昌明則物質與精神自必日臻精進而民生之沉着堅毅亦由習慣以養成近世德國頗能臻此故雖戰敗而日耳曼民族猶爲世界各國所重視良以此耳 
　　以上宣傳與韜晦兩端旣略有所論列孰利孰弊自可不煩言而喻矣 
　　雖然智者樂水仁者樂山秉賦既異箇性自别而敎育之施受之有動靜之不同交通之便利與阻塞亦互有差參斠若畫一未免膠柱而鼓瑟要視居心之公私以爲軒輊事業及箇性以爲取舍因利擇善庶幾近矣 
法制 
[民律物權編草案之大缺點] [  杜保祺]  
　　法律者人民之軌範非以爲觀瞻之用者也故其所規定者必準乎已國之風土人情而後能令出惟行使人民率循之而不厭否則徒法不足以自行其不等於具文者幾希我國民律物權編草案取材德日倉卒成書其中所定缺漏殊多而最爲學者所詬病者卽關於現行法制上之典全無規定是也夫典之發生由來已久在我國社會經濟上實爲不可缺之事故如大清律例曁光緒年間所布之直隷升科章程奉天稅契章程等關於典之一事均有種種之規定入民國後以典當之事日多而糾葛亦日繁裁判執行均或困難遂於四年十月六日頒布清理不動産典當辦法以資辦理足徴司法當局亦曾注意及此而物權草案竟無一語規定詎非可怪之至他日使以此法公布實行則方鑿圓　未有不擾亂社會經濟者夫如是而欲其法之行也豈不戞戞乎難哉比聞中樞有修改民商律之舉深願其注意是事而有以補正之也（乙種酬） 
經濟 
[商業問題之研究（續）] [  吳東初]  
　　零購學（十）進貨九知 
　　（八）知普通商情商人之通病在僅留意於己業範圍之内他業之興衰多不與聞此種積弊原由在四民界線分得太過所謂「守我本分」「做我生意」幾成歷代商人之格言殊不知此項習慣之結果有好亦有不好好在人各顧自己之事不多弛心物外不好在對於一己範圍以外之事務太行漠視要之生意大勢一行興一行敗一業起一業衰均有連帶的關係大槪非直接即間接商人對於普通商情知之愈悉則本身於進貨出貨自必更有把握反之自身無主見旣不知大勢之所趨又不諳己業對於各方面之關係若此而欲於進貨不遭失敗者吾未敢信也 
　　年來吾國商人日漸覺悟知往日旁觀的被動的態度爲不足應世界商業之潮流於是改變方針取主觀的自動的主義非特不限於商業分内之事在所關心即向以非分内之政治敎育及社會諸問題亦多加入研究共謀解决之方法不觀乎滬上商業機關應時而起凡社會或政治上發生何種問題羣起參預悉心研求其眞相唯能如此始有近日　規模的企業發生實商業上之好現象也 
　　所謂知悉普通商情大槪於本業方面之外尤能於銀行方面之行動而留心及之即如滙兌市率拆息漲落銀根緊鬆凡一現狀發生均須窮其原由俾得及早預防再如商品中最緊要數項如鐵木鋼之市面以及年歲之豐歉當地實業之情形皆商人不可不隨時留心考察者蓋實業每因大局而變動人民購買力直接影響於商業之進行做生意者不論處興旺或沉滯的時期欲明乎興敗之原由不可不如上述所謂知普通之商情 
雜錄 
[孕婦預知男女法] [  李春化]  
　　婦人有孕孰不欲知其爲男爲女中醫察脈之說事屬渺茫非精技入神者莫辨西醫以聽心音器具别之亦有爲難者日本乃木氏發明男女胎診藥以診男藥投入母尿中變紅紫色者爲男以診女藥投入母尿中變紅紫色者爲女察其所含何質便知男女顯而易辨固有至當不易之理實則婦女苟能用心考察即不須使用各法亦自知之蓋男孩在母腹中身體外向（卽與母同方向）閱二三月後手足好動母腹面常起凹凸女孩身體背向（即其面向母背）手足移動與否母腹均不受影響故不起凹凸現象此實辨别男女之鐵證孕婦苟能留心考察無不知之也（乙種酬） 
[觀出殯感言] [  李邦俊]  
　　前月二十六日爲滬上周某父子出殯之期周某生前擁有巨資出殯時之舖張甚爲奢華是日下午遠近爭觀途爲之塞道經愛多亞路時余在大世界屋頂花園占一隙地因以窺得全豹二時許遙見白旗飄搖漸聞鑼鼓聲軍樂聲繼見騎馬者乘車者負花圈者執輓聯者扛燈台者魚貫而來僧徒百餘人雜列其間其父之棺在先其子之棺在後扛此者各有四十餘人首尾相距約三里餘經過時間約二小時計耗費不下數萬元余不禁感慨係之回憶去年南北天災流行餓莩載道有一天可救一命吾人聞之稔矣若將此數移作賑欵則災民受其賜者豈淺鮮哉况今又爲籌欵贖路之時若將此數移作路欵更足盡國民之義務乃爲其子孫者不從顯親揚名之實地著想而專注意於舖張一途豈能謂其盡事親之道乎吾故表而出之以爲爲富人子孫者告（乙種酬） 
 
