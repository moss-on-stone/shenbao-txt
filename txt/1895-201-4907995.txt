# 1895 - 201 - 4907995

 

Page 1

 
 
[新出繪圖英雄小八義] [  圖書集成局代啓]  
　　是書叙宋徽宗時佚事雖倣章回體例而繪聲繪影情景逼眞時而寫俠士心腸時而狀奸雄面目時而叙美人之幽怨時而傳才子之綺思誠小說中出類拔萃者也觀瀾閣主人倩本局用新鉛字排印更延名畫史繪成全圖冠諸卷首不特謦欬如聞抑且鬚眉畢現兹己出書計每都價游八角請向上　大東門外直街東觀瀾閣三馬路申昌書室購取 
[書寃海述聞後]  
　　有客自津門言旋貽余寃海述聞一册此書不著撰人姓氏不分卷數其子目第一曰牙山戰事紀實第二曰大東溝戰事紀實其第三曰方管帶駐韓日記並條陳防倭事宜末附以圖如輪船布陣之式似非親歴其境而得知當時之情事者不能作此圖余閱之不覺喟然歎曰若果如此書所言則方管帶確是寃沈海底未蒙昭雪彼忌功害能之人雖倖逃國法而天理難容必遭冥譴且中國海軍在大東溝遇敵船而與之交鋒乃絶大關繫之所在而顧可不念大局專報私仇乎功罪是非顚倒若此固無怪乎劉公島旁諸戰艦不戰而潰拱手而讓於倭人是非不敢戰也實不能戰也爲統帥者蒙蔽上司鍛成寃獄軍士聞之能無解體誰肯出死力以効命疆塲乎兵心渙散惟有乞降之一法耳而渙散之根實由於方君之枉死此著書者立言之本如是雖然此特著書者一面之詞耳據當時上海等處日報所載俱言濟逺管帶方伯謙臨陣先逃致干重咎卽據本書大東溝戰事紀實亦言濟逺於是夜四點鐘二刻到旅順其餘各船於六點鐘亦到旅順是濟逺之到較早一點鐘二刻惟一則言臨陣先逃一則言己被倭船四艘截擊不得與各船合隊是以先到耳然據尋常之理論之截擊之船必有避敵繞行之事旣己繞行必當遲到何以獨先觀書中第九圖濟逺在靖逺鎭逺定逺來逺之右而船首向西南圖說云至此濟逺砲機壤左右砲亦壞舵機傷船不能行快敵砲彈如雨無以還之因暫向西南行以便修砲修舵等語至第十圖濟逺己在靖逺鎭逺定逺來逺之左而船首仍向西南此時情形似乎有極力出險之意而不顧本軍之船多有落後者其圖說云至此倭見濟逺砲己壞不能放用四船截擊經逺來逺火焚靖逺砲亦壞俱暫停輪修理時陣勢散漫督船尚不升旗整隊靖逺船因打手號告各船我船須駛近督船來逺隨之經逺濟逺己被倭船截斷不得衝過平逺廣内二船傍山西行亦招之使來旋又升收隊旗二船始隨之鎭中鎭南二砲艇並雷艇亦前進按提督在船他船不得援升旗號靖逺見勢急不得不從權故電禀傅相時有靖來如未歸隊定鎭恐亦難保之語然隨摺開保靖來不列何也等語至第十一圖經逺己沈濟逺向西行餘船向南略偏東倭船在其南船首自西轉向北有四船尾隨濟逺之後乃追逐而非截擊也觀此圖濟逺離隊出險之事己顯豁呈露無可掩飾倭之四船在後馳逐之狀亦於圖中可以意會焉其圖說云至此倭四船擊濟逺經逺迨經逺沈遂並向濟逺倭最恨濟逺者以牙山之戰傷其吉野艦殲其提督員弁故此次著力合擊也濟逺此時船上砲械俱壞無可禦敵倭之四船截擊甚急旣不得衝過合於各船而督船復不來援不得不保船西行靖逺升旗帶隊向督船來倭船即轉舵南駛等語由是觀之濟逺與靖逺同是受傷之船而靖逺尚能徣旗帶隊駛近督船濟逺僅能自保逃出險關雖曰倭船截擊無可抵禦然究因先行離隊與經逺同向西行勢成孤立故倭船欲追及而殲之迨經逺沈殁濟逺更有寒心自然拚命而逃先到旅順也至第十二圖定鎭靖來平丙六船魚貫向東行倭船五號在我船之南魚貫向東行相距八九海里而濟逺己早向西行不列於圖中矣其圖說云至此倭船旋東去我軍亦東駛逺望倭船動靜左一雷艇往救揚威將士砲船往救超勇將士及天色昏黑始轉西行而倭船猶在該處招呼截擊濟逺之四船打燈號放火箭猶可見我軍過大東溝口外遥見超楊擱沙樵火燄騰空餘船先後回旅順抛錨後定逺督船始升提督旗等語是役也海軍提督丁汝昌之臨敵潰敗毫無仰置己可概見而濟逺之先向西行離隊而歸不免爲臨陣先逃之明證書中雖竭力回護而當日之情形端倪己露欲蓋彌彰吾甚爲著書者惜之雖然古人不云乎無瑕者可以戮人以丁汝昌之昏憒糊塗怯懦無能而尚欲妄操生殺之權以作威福宜其人之不服而著書鳴寃也後之有用兵之責者其鑒諸 
[諭旨恭錄]  
　　閏五月二十四日奉上諭御史聯錦奏劣員把持勒索請飭查辦一摺據稱理藩院司員通同書吏於圖什業圖親王等報効承襲各案取巧營私廢公索賄請旨飭查等語著理藩院堂官按照所叅各節確切查明據實具奏欽此 
[本館接奉電音]  
　　昨由京友電傳上諭五道敬謹譯登○閏五月二十九日奉上諭張聯桂奏因病未愈請開缺回籍調理一摺廣西巡撫張聯桂著准其開缺欽此同日奉上諭張照奏特叅疏防刦案之文武員弁請摘頂勒緝一摺本年四月間山西黎城縣城内鋪户被刼僅獲盜一名捕務實屬廢弛黎城縣知縣馬汝良外委劉岐鳴均著先行摘去頂戴以示懲儆餘著照所議辦理該部知道欽此六月初一日奉上諭福建興泉永道員缺著周蓮補授欽此同日奉上諭直隸正定鎭總兵員缺著吳宏洛補授欽此同日奉上諭李秉衡奏列保賢員懇恩奬勵等語山東候補知州署恩縣知縣潘民表候補知州署膠州知州羅志紳定陶縣知縣陳爾延卽用知縣署鄆城縣賀梅元候補知縣署昌邑縣知縣汪望庚以上五員據該撫奏稱均能卓然自立實有措施著傳旨嘉奬仍飭令益加勤奮勉作循良用副朝廷策勵人才至意又片奏特叅不職名員等語臨清直隸州知州陶錫祺經辦關稅未能核實河工保案子弟親族濫邀優奬著開缺以通判降補候補直隸州知州承志年輕氣驕習染甚重著以州判降補蘭山縣知縣宮本昌揣摩鑽營貪以致富著卽行革職濟隂縣知縣陳禮森辦事未能平允士民多怨著開缺調省查看章邱縣張金芝信任丁役公事積壓武城縣知縣趙良熙才欠開展捕務廢弛滕縣知縣程方德辦理鹽務幾釀事端平日公事亦多未允均著開缺另補以肅官常該部知道欽此 
[借銀踴躍]  
　　倫敦來電云中國向俄國借貸銀兩賠償兵費現在外人願借之數較原數更多的增一倍可見其踴躍矣 
[紀劉軍大捷情形]  
　　厦門西人來信云接臺灣信言日本兵由陸路長驅將攻臺南府行至中途與劉軍及客民義兵相遇劉軍及義兵本己整備迎敵因爲時己晚相持不動全翌晨天未明時突率大隊迎擊日兵盛戰逾時日兵望風披靡死數百人劉軍及義兵見事機得手其瞻俞豪其氣愈奮呼聲動地殺氣亘天肉薄先登摧堅陷陣誠所謂有 
 
 

Page 2

 
 
力如虎者矣日兵力不能支紛紛潰遁有土崩瓦解之勢其退兵分兩路一往北一往西劉軍及義兵在後窮追且追且擊愈戰愈酣共斃日兵六百人亦足以壯我聲威抒我義憤矣日兵退時沿路焚燬房屋毒焰障天幾似咸陽一炬民人之避難者不論男女老幼盡被殘殺是眞來屠伯於海外矣淡水居民不堪其虐相率爲避地之計有男女一千餘人坐德忌利士公司輪船至厦門劉軍有此大勝必當會合義兵乘戰勝之餘威一鼓而前長驅直進收復臺北也目下臺南府及打狗埠一帶甚屬平安並無日兵登岸劉淵亭大帥約束有方指揮若定是以麾下貔貅旣感其恩又服其威無不奉令惟謹大帥又能駕馭生番化其蠻焊不馴之性使之助戰日兵多有受創者可見用之不得其道則什伍儼成泰越用之得其道則異類可賦同伊人稱大帥之勇吾尤服大帥之智 
[鳳城試事]  
　　京師訪事人云大興宛平兩縣縣試第四覆刻己出案計大興僅取七十三人宛平九十六人此外補報考者亦復寥寥無幾兹將前列十名姓氏照鎭左方大興王寳鈞傅廷珍温景堯周藴華糜國文胡國賢祝鴻元徐樹珍王鳳岐宋景瀾宛平徐仁鎔吳宗𤥻張敬琦董羲唐陳德峻徐仁鐸賈培芝袁維震張毓長陸惠熙○大宛縣主示期閏五月十九日開考武童○總理各國事務衙門官學生未經傳到者刻己無幾因擬七月中定期招考刻己知照吏部矣 
[武林各述]  
　　杭州訪事人來信云庚伏以來連日隂晴不定宛似黄梅時節而天氣又極清凉早晚可服薄棉惟閏五月二十四日霽旭當空氣甚炎熱民間患瘧者頗衆醫生藥肆忙碌異常○防軍局提調向太守人冠於閏五月二十二日到差二十五日藩司札委兼理營務處提調○離民山門外十里之遥有兪家壩焉上月初旬壩忽坍卸丈餘上河之水奔流而下支河溝蕩灌注殆滿農民當揷秧之際正苦無水可戽得此灌溉欣悅良深此眞如諺所謂天從人願也○程大令　增前經藩司請補永嘉縣缺尚未奉准部覆今聶方伯因永嘉懸缺需人遂委大令先行署理○奉化縣黑大令式濂調省差委遺缺以正任餘姚縣周大令炳麟署理○德清縣缺委試用縣張大令縉雲署理○寍波督銷鹽局一差現當瓜代之時惠菱舫都轉委候補運副宋分轉仁壽接辦○杭州所產各綢分别生貨熟貨其中以羅紡官紗爲生貨隨時定價寍綢線縐則爲熟貨每年自六月初一日議定價值後一年之内不得增减先於五月下旬由同行公議本年適逢置閏之年各莊主人於上月二十四日齊集忠清里觀成堂公所會議僉謂若照現在絲價須較上年略减惟上年海疆不靖各莊存貨頗多官利旣無若又從廉未免虧折太鉅故不允此議者居多直至日落西山迄無定論大約尚須集議也○閏五月初旬杭人紛紛傳說王夔帥有内用之信雖言之確鑿然尚未見明文後聞新碼頭泊有大船數艘高揭署理直隸總督部堂旗號至二十四日夔師瀛眷就此處登舟赴滬航海至天津想夔帥署任直隸爲日己久現在傅相假期將滿交卸在卽而瀛眷恰又北上則傳聞之辭或者非子虚烏有乎○普慈寺被封後旋有紳士向縣主說情請其僅辦寺僧免封寺院縣主雖允如所請然事歴多日尚未啓封或云此案由撫憲發下應封與否須請撫憲定奪或云現在各大憲擬在省城創設中西學塾即將此寺改建所塑偶像則一概移置他寺又謂寺基甚廣寺屋頗寛擬留一殿供奉偶像以存普慈之名餘屋概行入官然孰是孰非未能臆斷 
[平山逭暑]  
　　揚州訪事人云前者海氛不靖江北海州通州各處均經南洋大臣張香帥調勇前往設防目下和局己成海氛不作香帥遂檄飭各營統帶將某某等營遺撤某某等營移駐他處斟酌盡善因地制宜各統帶奉令之餘立卽分别辦理上月二十日左右有散勇數起陸續過揚二十四日又到有載勇之南灣划子等船數十號順流下駛直至二十五日始全數過境當行駛時遥聞畫角聲嗚嗚然不絶於耳諸船並不停泊直向瓜州蓋因統領恐肇事端不准有人登岸故也據聞前行者爲金字營載至皖江遣散後至者爲廣保軍大約俟抵省後聽候帥零安置○邇日邵伯鎭時有販私侉匪散聚不定出没無常居民深恐釀成事端商請鎭上紳士禀陳連轅及府署請示遵行江都轉立即咨請西門外駐防合字營統帶章紫峰軍門派勇緝捕軍門奉檄之下特派傅哨官帶兵四棚星夜前往傅君抵鎭後卽駐紥適中之來鶴寺内不時會同向駐之勇四出梭巡匪等乃聞風逺遁○近來㿜螺痧症流毒無窮南門外各鄉因此斃命者實繁有徒某鄉有一大橋橋以北人皆無恙橋以南則日有死亡鄉民愚昧性成不知延醫調治乃醵金設會由上月二十五日起一連三日大鑼大鼓昕夕喧闐以有用之貲財作此無益之舉動嘻愚孰甚也 
[匡廬飛瀑]  
　　九江訪事人云九江鎭總兵宋頌臣鎭軍聲平接篆後示期閏五月二十五等日行香拜客閱城閱伍循向章也○九江關道誠果泉觀察聞川省有鬧教之信以潯地華洋雜處亟宜設法防閑乃與宋頌臣鎭軍會商凡各教堂均派勇丁爲之保護并委又武員弁在祔近梭巡○閏五月二十五日申刻愛仁兵輪船載撤勇數百名至九江遣散誠觀察會同尹太守飭德化縣王明府保甲總巡吳明府督同各分局員復請宋鎭軍飭前營周遊戎後營傅遊戎督帶員弁恊同彈壓旋由管帶楊叅戎函請雇備民船將各勇送歸南昌撫州瑞州等處○德化縣王明府於閏五月十七日接印卽隨關道求雨旣而舉行行香放告點卯及清查案牘諸事○崔顯廷少尹經局總調辦小池口卡厘務所遺潯城外保甲分局一差由關道另委嚴鴻波少尹澐辦理己於閏五月二十四日交替矣○胡愷生少尹經關道札委管解關稅銀三萬兩赴藩庫兌收於閏五月二十四日起程移請營縣派兵役護送○小暑即前天時亢旱寒暑表升至一百零五度自閏五月十七日得雨後忽地清凉無異清和時節人皆謂之倒黄梅 
[九曲亭聽雨記]  
　　鄂省訪事人云久晴不雨禾稻黄萎三農翹盼甘霖不啻如嬰兒之望慈母大憲爲民請命出示嚴禁屠宰以期默迓甘和更倩羽客緇流唪經拜表鐘鼓鐃鈸響徹層霄江夏縣徐伯文大令復親赴上游八分山舀取龍泉歸而供奉至閏五月十七夜鐘鳴十二下忽隂雲四布凉飇瑟然詹鐸聲清驚回幽夢閱一炊許鴛鴦瓦上淅瀝淨淙及四點鐘時大雨如注田塍溝澮既足既沾手胼足胝之流無不歡呼向天曰粒我蒸民莫非爾極 
[通州試事]  
　　北通州州考開考日期及正塲題目己登前數日報章兹接訪事人來函悉州尊於閏五月十三日舉行初覆是日西書文題奚自經文題班師振旅五句十五日發初覆案十六日舉行二覆四書文題昔者王豹處於湛而河西善謳綿駒處於高唐而齊右善歌華周杞梁之妻詩題賦得魏絳和戎得戎字十七日發二覆案十八日舉行三覆四書文題獸居之寳藏興焉今夫水一勺之多及其不測黿詩題未詳十九日發三覆案 
[蘇省官塲紀事]  
　　丹徒縣丹徒司巡檢程二尹鑅生請假回籍修墓所遺員缺經藩憲鄧方伯於上月二十九日牌示以新班先巡檢丁二尹世盛請補○布政司理問廳張立山叅軍性淵係大挑一等知縣分發江蘇旋改任理問之職歴任以來己二十有四載矣邇者因病解任遍延名醫診治奈藥石無靈延至上月二十六日黄昏時遽爾撒手西歸當經家人詣各憲轅禀報旋擇二十八日大殮在城各同寅咸以一束生芻踵門吊唁素車白馬絡繹於途 
[滬上官塲紀事]  
　　前任浙江藩司升授江蘇巡撫趙展如中丞入都陛見於閏五月十六日請訓二十日出都日内將次航海抵滬矣○本年新進士籖分江蘇者共有八人何君榮烈籍隸浙江石門縣刻己由京南下於日前抵滬大約即須赴蘇垣禀到也 
[眷口出衙]  
　　署理南匯縣蔡二源大令之瀛眷久居英公廨尚未遷移洫新任署興之别駕佞篆後始賃得矣租界北河南路天后宮後 
 
 

Page 3

 
 
寳順里　屋雇人將器物逐漸移往旋擇吉昨日入宅 
[日官報謁]  
　　新任英讞員屠興之别駕接篆後照章往拜各國駐滬領事官邇日領事之來廨答拜者日必數起别駕均以禮欵之昨日日本總領事珍田君捨己帶同副領事官松方君繙譯官加藤速水二君投刺答拜别駕殷勤欵接茗話移 
[煎油肇禍]  
　　信義洋行由德國購得新式後膛槍萬餘桿途中誤浸鹹水以致鏽澀不堪旣抵滬江卽冥得虹口頭壩萬陽樓後業廣公司房屋招雇工匠數十輩竭力磨洗俾得煥然一新屋中置有火鑪煎油揩拭昨日上午鐘鳴十一下火力太　將油燃著火遂上炎頃刻間一發難收意燃及萬陽樓後户幸在白畫人力易施潑以清泉火卽熄滅時 
[悞赴清流]  
　　前日下午有杉板船户在虹口下海廟左近浦江中撈獲浮屍一具帶至水巡捕船報知情節旋經水巡捕查知死者係寗波八年十九歳由親戚挈之來滬意欲覔一枝棲船甫駛抵馬頭一躍登岸怱促失足致墮浦中云 
[飭緝流氓]  
　　欽加四品銜辦理城廂内外保甲總巡卽捕縣正堂夏爲出示查拿事照得上海縣治五方雜處人烟稠密良莠不齊有等無業流氓身穿高領窄袖緊身成羣結隊沿街口唱七字淫歌往往一見納凉年輕婦女隨路戲謔順手硬搶首飾等物與他爭論反爲動衆串詐實屬擾害地方刻因租界查拿嚴緊多避城廂内外横行不法更甚於前若不出示查拿恐後滋生事端除諭飭各鋪地甲按叚查拿外合行出示曉諭爲此仰諸色人等一體知悉倘有前項情事地甲得賄包庇隨卽一併扭送來局聽候本總巡從嚴懲辦决不寛貸各宜凛遵毋違特示 
[嚴拿賭棍]  
　　署理江海關道劉康侯觀察前准德國領事照會内開虹口賭檯林立誠恐有擾租界照請查拿究辦以戢賭風而益閭閻劉觀察准照後卽飭上海縣派差恊同地保指提各賭棍沈善忠等按名解辦兹己日久未據該地保拿解一人顯係得賄包庇黄大令因傳該處廿三保二圖地保陸毛毛帶案昨晨由夏明府升堂訊比陸毛毛藏頭露尾供甚支吾明府大怒先將陸毛毛重笞二百板限令卽日按名拘拿解案嚴辦如違定十血比 
[游勇誤解]  
　　本縣前晚准嘉定縣派差押解遊勇三名到案文開俱係上邑人移請交保管束不准逗遛嘉境云云黄大令飭差詢問該遊勇究是本邑何圖居住以便飭傳家屬來案具保及經該差逐一詢問大有不符二人稱是江西籍一人稱是安徽籍該差據情入禀黄大令深爲詫異因諭嘉邑來差仍將三遊勇帶回禀覆一面飭承備文移復嘉定縣陳明情節 
[差捕獲犯]  
　　山西人李阿林被人砍死一案屢紀報端黄大令研訊再三據店主王錦如供李阿林有友人王順金時常來往刻下忽然不見黄大令卽飭李查拿訊問昨日午後據差役薛貴捕役趙金在英租界五福弄拘拿王順金解縣請訊黄大令飭暫看管候訊 
[悍賊行兇]  
　　嚴阿桂投上海縣禀稱捉賊被毆求請騐傷提辦值日差入内代禀黄大令准詞情夏明府訊騐嚴供本邑浦東人在某作頭處爲木匠因作頭包造房屋所有木料堆在爛泥渡浦邊屢次被竊故令小的在彼住宿防守昨晚三更後見竊賊三人前來行竊木料小的呼喊賊仍不退赶卽起身捉拿反被該賊乘勢携木棍猛擊致傷大腿旋據作頭某甲投案供稱小的今春承包造屋堆積木料失竊不記次數實因被累不堪故用嚴阿桂住宿防守不料該賊竟敢行兇擊傷若不拘拿嚴辦誠恐以後難以安枕務求拿辦明府飭仵察騐嚴之大腿受木器傷屬實明府判令回去自行醫治卽飭捕役恊同該處地保赶緊查拿解辦 
[拐賣訊案]  
　　兪紀泉呈控張阿海將妻拐帶一案前經夏明府比差催提張阿海到案訊究兹據原差將一干人解齊請訊夏明府於昨晨訊斷張供本邑浦東三林塘人年三十二歳向操淮南王業後來更圖别事現在案下某差役處爲夥近因解犯出門致稽投案明府曰兪紀泉控爾誘拐伊妻爾旣爲差夥豈可似此妄旨答稱小的並不誘拐因中饋無人由案下捕夥楊阿和爲媒出洋七十元娶兪妻夏氏爲妻挈至本城賃居小東門康家弄己有五年其洋當由楊阿和轉交兪叔兪少卿手收歴年無事去冬忽爾翻悔頓生平地風波覷小的外出時突將夏氏領回并赴案下誣控尚有婚書八字在此今特呈閱明府察閱後問兪紀泉曰此次爲何不帶爾妻來案質訊張阿海現呈婚據是爾得洋價賣何以復敢興訟須由爾將妻交案質訊方能明白兪無詞以對良久始供稱現因妻子不安於室日久仍難免逃逸是以轉賣於人問賣妻得洋若干答六十元明府大怒曰控案尚未斷結己將妻價賣前次賣於阿海不問可知著掌頰四十下以儆刁詐無恥楊阿和供本地人現充捕夥與張阿海熟識惟娶夏氏之事小的並未與聞兪少鄉供是兪姓族長但知兪紀泉之妻逃逸未聞價賣與張阿海之說小的並未經收身價明储曰爾旣是族長今次兪紀泉爲何又將夏氏價賣以致不能質訊答稱自被張拐後意馬心猿終必潛逃是以價賣明府以張阿海價買有夫之婦亦有不合楊阿和兪少卿雖不供認經手身價情事婚據亦未註明名字然終非好人將三人大加呵斥卽著各具安分切結完案 
[英界公堂瑣案]  
　　羅福仁竊取孫阿坤家竹席一牀富塲扭住指交包探顧阿六帶入捕房昨晨解案請訊孫投案領贓羅供稱小的失業無歸飢同臣朔不得己而竊物以圖一飽祈大老爺格外施恩屠别駕判令押候笞實五十板○崇明人謝堅仁東洋車夫也前日駈車至大馬路左近悞撞洋人鐵爐内所駕馬車經四百零八號華捕拘押捕房昨晨解案請訊别駕判令管押四日○前日馬夫徐阿生駈車至泥城浜加鞭飛駛以顯其追風逐電之能適爲二十六號華捕所見拘入捕房昨晨解案請訊别駕判罰洋銀五元○圄夫沈毛郎徐阿奎挑糞違章經麥捕頭訪知遣五十六號印度捕抱解公堂請訊沈徐同稱是日確己過時以後定當赶早從公不敢有違定例矣别駕著具以後不再違章切結存案備查○賊犯張長林在某輪船上竊取船客某甲所携枕箱一口内有功牌等物藏匿毛順卿所開客棧内事爲包探范進才訪知將張毛一併拘解到案禀稱小的查得張係積年老賊毛爲窩家請大老爺研究張供稱此箱於三月廿四日在寳華輪船竊得失主爲誰無從記憶功牌封面標上有王起勝字樣毛供稱小的在治下虹口開設信順客棧並不知張是竊賊故敢容留别駕著押候過堂覆訊○包探倪順泉解沈青郎卽沈卿郎到案禀稱此人拜木工王金如爲師從之習業昨日忽串同其父沈益之卽沈意之竊取王家棉被一條經小的拘獲人贓送請究辦王投案領贓卿郎供稱父親適有急需故小的敢作此不端之事意之供與略同别駕判令管押兩日○水巡捕唐寳榮解石長茂石友虎甘安心陸阿四何忠發王阿仁席仁甫七人到案禀稱石等將泥沙抛入浦江有心作踐小的見之拘案請判二石等同供小的等均以篙檝作生涯不敢作踐水道别駕著具以後不再違犯切結存案備查 
[美界瑣案紀事]  
　　昨晨九點鐘時天潼路燕香樓消夜館夥某甲購得鷄蛋若干枚雇坐小車至館檢點之下破碎過半遂將車夫某乙扭住　賠口角之餘繼以格鬥四百五十一號華捕向之喝阻甲遷怒於捕欲與爲難因卽一併拘送捕房捕頭詢悉情由申斥一番從寛開釋○寗波人王金虎流棍也前因犯事管押捕房釋出未及兼旬又於前日下午至天潼路文寳銀樓僞爲選購銀練十餘條乘間行竊經包探張阿五所見拘入房捕頭遣張探查得此次並未得贓卽行釋山○紹興人李受生回與蘇州人顧福芝之妻章氏有私顧甘戴緑頭巾祗圖終日昏昏醉生夢死於烟霞窟裏旣而李夜度資漸不能給　遂時以白眼加之前日下午嗾令其妻將李扭住大呼捉姦某號巡街華捕聞之一併拘送捕房捕頭詰問之餘李直訴與章氏往來及無貲被逐之事口講指畫全不知羞顧　章氏同稱李白日强姦請卽懲儆捕頭遣張探查知其事以兩造均無耶之徒令自投英公堂控禀 
 
 

Page 4

 
 
[泰西新史攬要跋]  
　　是書爲英儒馬懇西先生所箸而廣學會總裁李提摩太先生譯成問世者也書凡二十有三卷歴紀法英奥德意俄土美諸國百年來政刑制度及民情之向背國勢之盛衰攷核詳明參以偉論末更紀述羅馬歴代教皇事蹟卷自則冠以歐羅巴圓拉圖及全地毬圖羅羅清疏足爲講求洋務者之一助蓋先生於宣播繹音之暇幾經寒暑始得成此宏編其本序謂爲暗室之孤燈迷津之片筏豈夸詞哉辱承侑函見貽小坐蕉隂靜中披覽爲跋數語以者欽遲 
[助賑摭要]  
　　昔聖門中高弟嘗謂加之以師旅因之以饑饉比及三年有勇知方成效可覩雄冠劍佩侃侃而談此平日言其志也不意時至今日如順直艱苦情形有不異於古所云者所賴各處仁人愀然有感種德良殷窮人罹厄之時正善士培仁之日兹祥所播廻異尋常矣俄都使署無名氏大善士捐募善士十九户拯欵由文報局來規元一千二百九十六兩吳興補過軒善士求合家安寍規元二百二十兩沙市黄元裳善士爲尊閫求病速愈并祈　家清吉平安規元二百兩張雪堂善士募同仁堂善士規元一百零八兩四錢九分知非齋善士漕平足銀五十兩合規元五十三兩七錢七分五厘楊景庭善士求二胞兄病速愈洋三百元修善堂仁丈由燔靄青兄來洋三百元無名氏洋二百元恩餘堂善士爛板洋一百零六元武林平陽氏碧山後裔爲令繼母太原氏患肝旺氣逆腹脹膚腫等症求速愈洋一百元武林吟梅仙館善士祈保母子平安洋一百元闔弟平安氏由同康莊來洋一百元惲戴氏求保佑大安倩孫病愈身安延年益壽消災降福洋一百元林惲氏求保佑自身病愈體健延年益壽消災降福洋一百元正陽關綬坤記洋一百元起鳳堂善士樹萲堂善士合洋五十元婁東隱名氏二户各洋五十元徐子威善士五十元無錫邵笙譜善士求慈病速愈并酬愿洋五十元江寍宋玉田善士募無力博施人求齒疾全愈永不發作洋四十八元晉江陳而沛善士奉伯父命敬助求病速愈洋四十元蘇閶錦庭方祈保合家平安洋四十元山隂楊本恕求母病速痊洋四十元緒綸公所關帝聖誕沿例虔祭飲福今逢閏月移資種德由裕盛和榮記司月交來洋二十元湖州王大生陬生氏姚黼卿兄助純陽正氣丸各五百包委解災區天災屢降廼搔首以欷歔人紀肇修本宅心之仁厚正在萬分拮据而實惠有加兼之溽暑甫交並投藥石救時誼篤當亦歡溢逢門焉上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　萬昌花行主朱慶甫遺學徒吳德本至伊麽田洋行收取棉花洋銀一千圖賭棍吳雲山卽吳小灰知之卽糾至瑞禍里約同著名賭棍黄子榮陳雲閣等設迷龍之陣一擲而空德本無顏見師逃回徽州原籍旋經行主尋至其家帶之來滬在小東門外將小灰尋獲扭訴捕房解經鄭大令疉次訊供旋又拿獲同黨陳雪濤陸太發及吳之姘婦蔣大寳隔别研訊將陳陸交人保出小灰供詞狡展屢經比責依然挺押捕房昨日禮拜二堂期朱投案遞詞求比大令命提小灰大寳及德本至案先問小灰曰爾誘騙巨欵如何設法歸還小灰供稱小的並非向德本誘騙實由黄付與小的問陳黄何在供稱己往湖北大令謂爾可先將誘得之二百圓赶緊繳案供稱小的早己用完求恩豁免大令問德本因何被騙供稱小的年幼無知請向小灰追究可也大令謂小灰曰爾有意逞刁實屬可惡小灰供求交保出外設法歸還大令問如何設法供稱小的願向朋友商借惟借得與否不能預决耳大令大怒謂爾到此地步尚欲逞刁喝令押候明日笞責二百板又問大寳曰爾與小灰姘識己幾年矣供稱小婦人於去年十月起與小灰同住治下盛德里至本年二月將屋退租遷回家内問小灰平時與何人來往供稱金陵人陸太發亦係賭徒其餘諸人皆由陸引來陸與其妻在正月中來過一次至五月又來一次小婦人亦曾到過其家問有洋銀寄存否供稱小婦人不知大令怒謂爾與小灰併識己久豈有不知之理如再刁狡定當嚴比隨著與德本小灰分别還押候再比追○水巡捕控船户劉有維違章裝糞前己兩紀報章昨日水巡捕仍偕水包探唐寳榮遞呈西字單及公事簿一册繙譯官閱竟與鄭大令會商旋謂劉曰租界章程晚間十點鐘以後方准裝糞出口爾旣違章當罰洋銀五圓糞頭張全貞訴稱是日同時出口者共有五艘何以獨拘劉請向詰問大令謂據爾所供無人目擊况此種情節前堂何以不言遂飭遵斷繳案無容多凟包探禀稱張春泉與流氓朱春濤等在小東門外洞庭春茶肆吃講茶經巡街捕拘獲二人餘均逃逸至晚張之餘黨遇朱於興聖街某小烟館扭至護城河畔跌入河中朱隨鳬水而遁後又拘到同黨陳阿生嚴壽三今特一併解案請訊陳阿生卽小篷頭供稱小的與朱爭毆後復各邀羽黨至洞庭春評理大令著管押捕房十日春泉及張仁生嚴壽之各管押五日○三十五號華捕偕三十七號五十一號及二號華捕同禀稱小的等巡緝蘭芳里見金長生等人在里中吵閙上前喝阻伊等懷恨在心後巡至老北門外伊等邀同吳俊卿兪阿三及殺猪祥祥陳阿福等十餘人將小的等拽過吊橋任情毆擊幸經他捕所見投報捕房捕頭派人帮同拘獲二人斷又獲住三人今特一併解案殺猪祥祥供稱小的姓奚家住南市向業宰猪是日並未北來試問何從肇禍包探又禀稱當時巡捕認明無悞故往拘拿兪供稱小的操剞劂之業陳供稱小的在某烟館供值堂之役吳供稱小的家住老北門外十一號房屋某晚由睡夢中驚醒出外四顧卽被悞拘大令與祁君會商再四然後著將奚候查明覆核其餘四人各枷號一月期滿各笞責一百板○包探禀無錫女子張彩雲被水販戴長生誘出寄養劉陳氏烟館中擬倩蟻媒張王氏周陳氏鬻入花烟館内爲娼彩雲伺隙脫逃得以拘解請訊彩雲供稱年十五歳家内無人隨戴來滬大令問爾與戴相識否供稱向不相識問因何肯隨伊來滬供稱伊云領至上海自有噉飯之處以致入其殻中劉陳氏供稱戴將彩雲暫寄小婦人家并托小婦人爲之作伐周陳氏供稱彩雲因劉陳氏帶來伊自言伊親串行小婦人不知其究竟大令問戴如何將彩雲誘出戴供稱彩雲在外行乞小的憐其年幼帶至無錫訪尋父母並無下落及至蘇州又無音信是以帶至申江大令問爾何處人供稱小的原係江北人現住無錫大令著押候荷枷三月期滿笞責三百板劉陳氏張王氏周陳氏各掌頰一百下管押一月期滿另候發落彩雲送入某善堂留養○施曹氏訴稱小婦人家住江北被施立高誘至湖州旋來上海賣入某花烟館爲娼得身價洋銀一百八十圓繼又轉售與許姓得洋銀一百五十賀後小婦人患咯血之症許願給洋銀五十圓囑小婦人回去小婦人箱中所帶衣物己被典質一空且時時前來滋擾不得己扭控案下叩請伸寃訴畢呈上施退婚據一紙施供稱小的與曹氏本係親串行後結爲婚姻曾氏家内尚有七旬以外之老母小的屢促回去曹氏不從情願在此作皮肉生涯實屬全無廉恥官著押候查明覆核包探又禀稱此婦前在葛大老爺案下涉訟曾具結在案大令問事在何時金稱約有四年矣大令著將曹氏押候交人保出○包探禀稱周阿全至書信館内竊取馬車上象牙握手繼又竊取鉛桶經馬夫某甲追獲人贓解案請訊周認竊不諱大令著押候笞責一百板○戴許氏訴稱小婦人在後新街開設順興小客棧被江巧生竊去白夏布衫褲一套當塲拿獲解案請懲大令著押候掌頰八十下贓給失主領去○包探禀稱王仁生在護城河中所停航船上竊取衣服當塲拘獲解案請追大令著押候枷號半月期滿笞責一百板○鎭海人賀勝裕僦得新街十號房屋開設烟館潛至虹口日新洗衣公司竊取衣服二包經包探拘獲解案訊責吊贓昨日北局某鋪地甲持局員孫二尹名片投案請將賀帶回訊辦大令諭以待此間辦過後送局包探將續吊各贓呈電大令命提賀及其婦江氏其夥賀信華到案問當本何在供稱早己用完所當之物自寍波帶來此間並無失主大令著笞責二百板信華笞責一百五十板江氏掌頰五十下再行發落 
[邗江官報]  
　　閏五月二十二日丁觀察葆元由省抵摀龔鹺尹齊讞由十二圩來揚○二十三日王少尹如璋集知過知縣班周鹺尹資楨禀銷押解清江餉銀差王鹺尹炳烈委辦餘來全北鹽○二十四日同知徐司馬乃斌委辦防汛總巡差湖北罰守戎漢棻解餉銀來揚○二十五日總局杜分轉由淮北公幹回揚 
[上海六馬路仁濟善堂籌賑公所施少欽經收山東順直賑捐五月初一至卅日清單]  
　　萬縣官鹽總局大　士助規銀二百十四兩耕道居士規銀二百兩隱名氏一百十六兩七錢六分三釐趙朗垣三十兩又洋十元張錫銀爲胞弟肝恙求痊助銀十兩金科助錢一百八十千文葉炳黄助洋二百元徐紹積堂桂軒宓崇祿三善士各助洋一百元馬祖兩助洋八十元廣大交來揚州無名氏餘英隱名氏孫杏蔭氏顧林氏茅愼餘堂無錫丁保譽壽記七户各洋五十元王吳氏子病求愈張淑貞女士各助洋四十元潭後裔三十五元蕉雨居十三十元草龍洲論春齋求平安丁承罄堂保媳產後病求愈江上漁隱　病求愈林安泰失足落水遇救得生酬神移賑星江壽慈氏古吳鮑鴻圖馬祖福揚屬積堂張煥奎九户各洋二十元皖南緝私局十八紙無名氏十五元華盛紡織廠交來青蓮書屬十五元毋怠志齋十二元任國梁爲雨田公祖病求速愈唐基錩得子湯餅移賑姜寳善保妻產平安孫亦棠湯餅移賑吳敦讓堂保子總明力不足氏保倭氛干戈永惠江上漁隱保康健沈一鳴吐血求痊谿上錢氏爲母冥誕諸君厚儀移賑緣野主人資父母冥福繼龕主人誦芬書屋泗涇汪李氏無名氏病羊求効不効人張淑昭女士彭存仁堂尚忠堂利和生張傳福陸萬平沈集慶鄭梅溪李月林楊浩庸廿七户各洋十元河南求嗣人慈谿有志未逵人青浦德潤堂各助洋八元黄元卿鑑豐各洋六元無名氏小洋三十角洋二元罰馥記寄筵貲文英氏保產平安有心無力氏求　病不發金芳洲子病求愈姜永罄堂誠瑞堂寳慶堂丁祥泰潘世榮朱更痴介眉生李直山漳潤清十三户各洋五元金陵朱寳善堂妻子病均求速愈橷安榮陽氏　分娩平安七齡童五齡女合省點心錢移賑源順和木行傳餘慶堂南京儒宗堂徐世德堂余信　丁　　王心齋汪海帆王東培黄陳氏靜記十四户各洋四元大通六家鹽行合助仙女鎭服符病愈人鎭江帮糖　衆商鴛湖釣徒振德子陳恆豐郭達夫無錫楊隱名八户各洋三元天津寳聚本行馬俊捉鎭昌來板公司楊希靈各助洋二元五角隱名氏二元二角寗慈無力氏母病求愈劉湄無力子補過子鴛湖氏保產平安施貽香堂到申省花費移賑寄虞悔過子龍苑遣人龔傳　懷楊氏西冷力不足氏楊郭氏平安氏金陵隱名氏京口無名氏華盛無名氏吳正修堂同孚莊錦豐號余忠房張湛仁吳士榮山東郭福堂朱更痴廿三户各洋二元胡　梅一元一角悟孽子永保生父平安勉力子爲子痴症求愈鷺江兾康順何氏周渭川來隱名氏沈劉氏郭荆氏殷無名怡大謙益不求名老人芝陽筆花書屋德記莊吳遣數　　程林鴻潼畢源發宏發福張潮三童硯紡楊中和胡天泉廿一户各一元江東腐需醫傷兵移賑本洋一元無用子洋一元銅洋一元徐藎臣潤筆移賑洋一元深柳書屋愛敬居士祝子鑿各五角張顧氏三角無名氏洋二角半銅洋一元張爲周顧氏各洋二角程隆彰銅洋九十四元蕪湖匯康莊銅洋廿九元仁記銅洋七元忍虧氏銅洋　永安堂無名氏各銅洋二元森盛恆彭瑞記彭城陸氏裕昌氏無名氏無名氏無名氏天元號各銅洋一元以上共收銀五百七十兩七錢六分三釐洋一千八百六十一元七角半銅洋一百四十七元錢一百八十千文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月二十日京報全錄]  
　　宮門抄○諭旨兩道錄前○署雲督王奏揀調叅將並借補遺缺摺○將軍裕奏揀員請調知縣摺○御史齊等○奏仍請照奬夔盜出力人員片○閩督邊奏遴補水師遊擊摺○又奏遴補陸路遊擊摺○又奏委署總兵片○又奏水陸校督各回本任片○閏五月二十日刑部都察院大理寺鑲藍旗值日無引見○鍾公假滿請安○順天學政徐會灃到京請安○直隸臯司朱　旬請　訓○奎華謝授雲南遺缺知府恩○劉心源謝授四川夔州府知府恩○召見軍機徐會灃朱靖旬奎華劉心源○○署理直隸總督雲貴總督臣王文韶跪奏爲要缺叅將揀員請調並將所遺推缺揀員借補恭摺仰祈聖鑒事竊查提標八溝管番將係升調之缺例應揀員升調查應升人員或歴俸未滿或人地未宜自應揀員調補兹查有泰寍鎭紫荆關叅將德春年五十歳鑲黄旗滿洲人由世襲騎都尉遞補二等侍衞光緒二年選補今職四年三月初一日到任該員謹愼老成明白管務以之調補八溝管叅將實堪勝任所遺紫荆關叅將係屬推缺應用儘先人員查有儘先副將天津鎭標右營守備劉金相年四十六歳直隸人由武童投効軍營隨勦捻逆迭著戰功並因派赴英德兩國接帶快船回華案内出力保以都司儘先補用借補天津鎭標舊州營守備調補天津鎭標右營守備因歴辦天津海運永定河工及勦辦熱河教匪出力迭保花翎以副將儘先補用併加總兵銜該員年强才練營伍熟諳以之借補紫荆關叅將亦堪勝任均與例章限制相符應請准其調補借補以實營伍除飭取履歴咨部外理合會同直隸提督臣聶士成恭摺具陳伏乞皇上聖鑒飭部核復再劉金相借補叅將籍隸本省相應廻避俟准補後再與鄰省揀員對調請補其所遺天津鎭標左營守備員缺直隸現有應補人員應請留歸外補合併陳明謹奏奉硃批兵部議奏欽此○○奴才裕祿跪奏爲揀員請補中缺知縣以資治理恭摺仰祈聖鑒事竊查鐵嶺縣知縣署安東縣知縣榮禧奏叅革職於光緒二十年十月十九日奉旨按五日行文奉天照限减半計算應以是年十一月初九日作爲開缺日期於十一月分截缺所遺鐵嶺縣知縣係衝疲中缺奉天省現有應補人員例應扣留外補查奉省中缺知縣上次用至候補班榮禧補此缺止此次輪應卽用到班查有卽用知縣楊㴻年五十二歳係陜西澄城縣人由歳貢生中式光緒乙酉科舉人丙戌科會試中式進士殿試三甲朝考三等引見奉旨著以知縣卽用欽此筱分奉天六月初一日在部領照當經請假回籍修墓十三年三月二十二日到省十六年正月二十六日飭委代理營口同知到任八月初八日交卸是年九月十九日聞訃丁本生母憂給咨回籍守制十八年十二月服闋赴部起復十九年二月十三日領照回省是年六月初一日委署奉化縣知縣到任該員才具安詳辦事勤愼以之請補鐵嶺縣知縣洵堪勝任與例亦符合無仰懇天恩俯准以卽用知縣楊㴻補授鐵嶺縣知縣實於地方有裨如蒙兪允該員係卽用知縣請補中缺知縣銜缺相當毋庸送部引　見所有揀員請補中缺知縣緣由理合恭摺具奏伏乞皇上聖鑒敕部覈議施行再奉天府府尹係奴才兼理毋庸會銜合併陳明謹奏奉硃批吏部議奏欽此○○北城御史齊蘭等片再臣等會同南西二城奏保拿獲盜犯劉立莊等出力各官紳請奬一案前經吏部以該員等所獲盜犯係在何城地面其疏防職名曾否開叅未據隨摺聲明核與章程不符礙難核辦應令該御史查明聲覆再行核辦等因於光緒二十一年四月十一日具奏奉旨依議欽此欽遵知照前來當經臣等查明聲覆吏部去後兹於閏五月初五日復准吏部咨以此案獲盜勞績請奬係本部奏駁之案未便據咨核辦仍應由該城查明核實奏奬再由本部分别核辦等因知照到城臣等查五城歴次保奬獲盜出力官紳向係聽候刑部定案聲明准奬開列獲盜官紳銜名知照到城始行遵保此咨亦係照章辦理是以並未將該員等所獲盜犯係在何城地面其疏防職否曾否開叅各節隨摺聲明嗣經吏部知照臣城隨卽查復今又接准吏部來文自應遵照仍由臣等查明具奏請旨遵行臣等伏查前所保奬拿獲盜犯劉立莊等出力各員一案係於光緒十九年九月二十五日據北城地面柏彥莊事主張雲錦呈報被盜當經　等將疏防之北城副指揮嚴慶琳撤任予限滿恊緝該副指揮撤任後仍恊同署任會同營汛及在城紳士等於是年十一月初九日跟蹤拿獲盜犯劉立莊等十四名解經步軍統領衙門奏交刑部審明定案轉移請奬該副指揮嚴慶琳係在奶内拿獲業請修墓假經部核准開缺是以並未開叅兹據吏部文内聲稱檢查刑部審擬供招聲叙盜犯小鄭糾允劉立莊等九名强刦事主張雲錦家銀兩等物一案僅止拿獲夥犯六名雖獲犯過半惟起意首犯小鄭未獲例有處分應查取司坊官應議職名另行照章開叅各等語除由臣等遵照部文查取應議職名另行照章開叅並飭照案嚴緝務獲解究外所有此案盜犯前經刑部訊明具奏奉旨劉立莊李三卽李三仔沈二馬二楊二王二卽山扛仔均著斬决梟示張七狗兒著卽處斬餘依議欽此計此案己斬梟示盜犯七名之多該官紳等均能不分畛域協力緝拿實屬異常勤奮不無微勞足錄前經臣等查明所獲盜犯斬梟名數均在三名以上例准給奬所請奬勵業己悉心酌擬概從核實並無浮濫合無仰懇天恩飭部仍查照臣等前次保奬清單分别核給該官紳等奬叙以示鼓勵而昭激勸之處出自逾格鴻慈所有臣等遵照部文查明核實各緣由理合附片具奏伏乞皇上聖鑒訓示遵行謹奏奉旨己錄○○頭品頂戴閩浙總督臣邊寳泉跪奏爲遴員請補外海水師遊擊恭摺仰祈聖鑒事竊照福建水師提標右營遊擊員缺部咨輪用揀發人員經前督臣譚鍾麟以應升遊擊閩安右營都司潘玉泰此次奏請升補在案兹准部咨查揀發班遊擊尚有楊興隆王金揚二名不難揀選且水師提標右營遊擊出缺在先潘玉泰俸滿在後亦與定章未合碍難議准仍令於揀發班内人員揀補後隨時察看如果不能勝任再行查明辦理等因前來臣隨遵照部指在於閩省水師揀發班遊擊内詳加遴選除王金揚久未回營未便請補外惟查有補用遊擊海壇左營都司楊興隆年五十四歳福建閩縣人由世職恩騎尉勦匪著績保准儘先守備補授水師提標後營守備掣升臺清澎湖左營都司於光緒十一年三月到任旋於臺灣剿辦埠南等處板番土匪出力案内保奬以遊擊在任補用十五年九月初三日奉旨依議欽此續因海壇澎湖鎭恊互調案内奏准隨缺移調　壇左營都司該員歴任水師員缺於外海洋面情形尚爲熟悉且名次在前以之請補是缺遊擊與例相符合無仰懇天恩俯准以楊興隆補授福建水師提標右營遊擊俟部覆到日給咨送部引見除飭取履歴咨部外所遺海擅左營都司員缺應請留閩遴補謹會同福建水師提督臣楊岐珍合詞恭摺具陳伏乞皇上聖鑒敕部議復施行再臣到任未及三月例不加考合並陳明謹奏奉硃批兵部議奏欽此○○頭品頂戴閩浙總督臣邊黄泉跪奏爲遴員請補陸路遊擊恭摺仰祈聖鑒事竊照福建斗和營遊擊張鴻高遺缺部咨輪用應升人員臣於閩省陸路實任各都司内詳加遴選查有延平城守左營都司張鑑年五十二歳直隸天津縣人由武進士藍翎侍衞當差期滿部選福建延平城守左營都司同治八年六月十五日經王大臣騐放覆奏奉旨依議欽此領劄到閩子是年十月到營任事該員歴俸最溧曾署漳州城守營都司于請虚風土情形最爲熟悉任内並無違礙事故以之升補是缺遊擊洵堪勝任與例相符合無仰懇天恩俯准以張鑑升補平和營遊擊俟部復到日給咨送部引見除飭取履歴咨部外所遺延平城守左營都司員缺應請留閩揀補謹會同福建陸路提督臣黄少春會同合詞恭摺具陳伏乞皇上聖鑒敕部議覆施行再臣到任未及三月例不加考合併陳明謹奏奉硃批兵部議奏欽此○○　　泉片再現署福建汀州鎭總兵戴名山撤任調省所遺篆務應行委員接署查有閩浙差委記名簡放提督楊西平堪委署理臣到任未及三月例不出考除咨行知照外謹附片陳明伏乞聖鑒謹奏奉硃批兵部知道欽此○○邊寳泉片再前辦臺　防務福建水師提督楊岐　現率所部營哨陸續内渡遵旨回任仍將厦防各營統歸節　兼營水師提督黄少春卽回陸提本任所部遴字三營回泉州揚紥巡防以臻周密其現駐泉州之福字兩營當飭委管帶官閩浙補用總兵除萬福拔隊進省另侯　用除分别咨行知照外臣　附片陳明伏乞聖鑒謹奏奉硃批知道了欽此 
 
 

Page 13

 
 
[光緒二十一年閏五月二十一日京報全錄]  
　　宮門抄○浙學政徐奏士子應試人少進額過多請照例酌量錄取摺○粤督譚奏揀補陸路叅將摺○又奏揀補水師請將摺○東撫李奏漕船挽入東境日期摺○都統增奏改補恊領片○駐藏大臣奎奏校閱前藏漢番官兵春操情形摺○閏五月二十一日工部鴻臚寺八旗兩翼值日兩翼鈏見十六名○王汝濟等同鄉官謝恩○懷塔布請假五日○奕年請假十日○希朗阿續假五日○召見軍機長麟汪鳴鑾○○浙江學政大理寺卿臣徐致祥跪奏爲浙省士子應試人少取進額多之各州縣請照例酌量錄取以重學校而育人文恭摺仰祈聖鑒事竊士子童試學政擇其文理明通者取進如文不及額寗缺無濫例有明文乃近來各省學臣無不照額取進在人多額少或額多而人亦多之處固不必有意缺額若進額過多人數又少如必照額錄取則文風日敝士習日偷學術日雜勢所必然何以言之學額太廣則人有倖心得之太易則士無進志往往有五經未曾讀完朱註未克成誦卽學作文文甫成篇卽可邀進進學之後其有志向上者間肯努力加功其一得自矜者竟甘終身暴棄甚且習爲刀筆干預公事恃符妄爲靡所不至學校之患實風俗之憂故有好童生然後有好秀才若不爲之清其源恐士習文風不堪復問矣查浙省素稱人文淵藪兵燹以後人數旣大减於昔文風亦逺遜於前勉强足額濫竽實多良由軍務蕩平捐輸廣額有較原額增至一二十名不等者如此次進至五六十名科歳兩試相距近則一年逺則年半應試者斷不能增添此數以故日少一日臣非不知寗缺無濫乃照例之事特以各省學臣久不見有此舉偶有爲之者衆人必駭且怪並有從而滋議者臣所以不能不先爲我皇上敬陳之也去歳恭逢皇太后萬壽慶典各省增廣學額一次歳試遵行臣敬謹一律按額取足以廣皇仁至明年科試各屬臣當擇其人少額多之處酌量錄取如文不及額則酌缺若干名應撥府學亦照此辦理臣斷不敢預設成心固執巳見總視文藝之高下優劣爲準庶於士習文風稍資補救至浙省士習浙東諸郡質直而近於粗悍時蹈訐訟紛爭之習浙西諸郡聰頴而隣於輕薄難免子衿佻達之風臣督學忝膺自愧化導無術惟有愼去取以公其鑑衡勤訪察以核其行止别優劣以澄其流品嚴懲勸以資其激揚用勉副我皇上委任責成之至意愚昧之見是否有當恭摺具陳伏乞皇上聖鑒訓示遵行謹奏奉硃批知道了欽此○○太子少保頭品頂戴兩廣總督臣譚鍾麟跪奏爲揀請補廣東陸路叅將恭摺仰祈聖鑒事竊准兵部咨廣東陸路提標中軍叅將王傳訓勒休遺缺係第二輪第七缺應用儘先人員經前督臣李瀚章會同廣東陸路提臣揀以儋州營遊擊儘先叅將盧滿江請補部議盧滿江籍隸本省例應廻避儘先名次又屬在後應毋庸議令另揀員請補等因光緒二十一年三月十二日奉旨依議欽此咨行前來查定例儘先人員均按奉旨先後挨次補用如名次在前之員實在不得其人須按名指實於此缺何項人地不宜方准將名次在後之員請補等語兹會同護理廣東陸路提督臣劉邦盛於陸路儘先叅將内詳加揀選除王世評據報病故方承猷未准註册杜淦請補增城營叅將不計外其名次在前之張正履營伍尚欠歴練葉良籍隸本省未便遷就請補查有督標中營儘先叅將鄧廷光年四十九歳廣西梧州府蒼梧縣人由勇目剿匪出力遞保儘先遊擊嗣於克復越南文淵州等處出力案内保奏光緒十一年八月二十一日奉上諭著免補遊擊以叅將改留廣東儘先補用並賞加副將銜欽此回粤收標咨送履歴准部咨覆註册臣到任未及三月例不加考查該員前在外省軍營並無叅革朦保情弊請補陸路提標中軍叅將堪以勝任合無仰懇天恩俯准鄧廷光補授陸路提標中軍叅將俟部覆到日再行給咨送部引見以符定制謹會同護理廣東陸路提督臣劉邦盛合詞恭摺具陳伏乞皇上聖鑒勅部覈覆施行謹奏奉硃批兵部議奏欽此○○太子少保頭品頂戴兩廣總督臣譚鍾麟跪奏爲揀員請補廣東外海水師副將仰祈聖鑒事竊准兵部咨廣東大鵬恊副將吳元愷革職遺缺係外海水師題補第四輪第三缺應用豫保該省豫保無人過班用第六缺揀發班卽揀員請補等因查定例水師副將缺出本省之人不准題補本省之缺又定例題調武職各缺如將不合例人員保奏應於摺内聲明各等語兹會同廣東水師提督臣鄭紹忠查明廣東外海水師副將班内並無揀發人員又外海水師叅將五員内亦無軍政荐舉卓異保送回任候題及世職期滿發回以副將候題人員查有廣東外海水師儘先副將陳廷樑年四十九歳廣東廣州府新安縣人由山東水師遞保以叅將補用補授山東榮城水師營遊擊因裁缺改回廣東原籍歸標嗣於救護失事輪船出力案内請以副將儘先補用光緒十九年七月十五日奉硃批著照所請欽此請咨赴部引見奉硃筆圈出著發回廣東原省照例用欽此回粤收標准部註册序補臣到任未及三月例不加考該員前在外省軍營并無叅革朦保情弊惟籍隸本省與例稍有未符謹隨摺聲明合無仰懇天恩俯准以陳廷樑補授大鵬恊副將該員甫經引見毋庸再行送部俟准部覆後會商閩省揀員對調以符定制謹會同廣東水師提督臣鄭紹忠合詞恭摺具陳伏乞皇上聖鑒勅部核覆施行謹奏奉硃批兵部議奏欽此○○降二級留任又降二級留任山東巡撫臣李秉衡跪奏爲江北江蘇河運漕船全數挽入東境日期恭摺仰祈聖鑒事竊照本年南省漕糧循辦河運經臣先期飭屬將南北河運於淺工叚挑濬深通並將陶城埠口門掃壩各工修築完整以期無悞舟行兹據護理運河道龔秉彝禀報江弟第一起漕船於五月初六日午刻挽入山東嶧縣黄林莊在後船隻及江蘇各幫銜尾前進司漕各員弁晝夜催䟎迎提於五月十七日酉刻江北江蘇全幫十八起共船八百八十五隻一律挽入東境連檣上駛等情臣復查無異除飭加緊催䟎駛至十里鋪門口候汛渡黄外所有江北江蘇河運漕船全數挽入東境日期謹恭摺具奏伏乞皇上聖鑒謹奏奉硃批知道了欽此○○增祺片再前因布特哈達呼爾總管葉普春奉旨簡放布特哈副都統所遺總管一缺業己奏改恊領一切創辦事宜均關緊要當以廂黄旗副管花翎副都統銜儘先卽補總管奇車伯巴圖魯額爾精額勞績卓著辦事認眞奏請補放等因一片光緒二十年十月二十四日奉硃批兵部議奏欽此兹於本年四月二十七日接准兵部咨開議奏布特哈達呼爾總管一缺己改恊領揀選副管花翎副都統銜儘先卽補總管額爾精額堪以補授查該員前經保奬儘先卽補總管俟補總管後以副都統記名簡放由部帶領引見在案該員旣經保以總管儘先卽補自應俟有本班應升之總管缺出酌量請補今請補恊領之處未免班次紊淆碍難核准所請應毋庸議應令另行揀員請旨補放再查該員額爾精額引見保案内底缺係屬佐領此次摺内聲叙係屬副管應令查明聲復等因奉旨依議欽此欽遵知照前來奴才查布特哈達呼爾部落原設只有總管一缺旣己改爲協領其從前保舉總管人員亦應以恊領改補方免向隅今額爾精額原保雖係卽補總管若令仍候本班己竟無缺可補除此恊領之外别無可升之階况另行揀選該員亦係合例應升人員相應請旨將布特哈達呼爾恊領一缺仍以額爾精額改補用收得人之益如蒙兪允該員係己經引見人員應卽飭令任事以重職守再查該員由佐領保奬總管後業己揀選副管於光緒八年八月二十一日咨送經理藩院帶領引見十月二十六日經欽派王大臣騐放於是日復陳奉旨依議欽此欽遵在案合併聲明日否有當謹附片具陳伏乞聖鑒訓示遵行謹奏奉硃批著照所請該衙門知道欽此○○奴才奎煥跪奏爲校阗前藏漢番官兵春操情形恭摺具奏仰祈聖鑒事竊查本年前藏漢番官兵春操奴才預飭將備戴琫等調集漢營官兵一體操練於三月十六日起奴才連日親赴校塲認眞校閱漢營陣式並添練洋槍陣法及番營所演陣圖均能留心操演步伍槍砲亦屬整齊漢番兩營連環排槍聲勢聯絡籐牌刀矛等技以及行陣攻山奪卡均爲趫捷各官兵弓箭鳥槍中靶者亦在七成以上於校閱時擇其技藝嫻熟者優賞記名拔補次者賞給綢縀銀牌荷包小刀等物以示鼓勵間有技藝生疎未能合式分别降責用昭懲戒仍嚴飭將備戴琫等勤加教練實力操防務期一律精强咸成勁旅仰副聖主愼重邊陲修明武備之至意所有校閱前藏漢番官兵春操情形理合恭摺具陳伏乞皇上聖鑒謹奏奉硃批知道了欽此 
 
 

Page 14

 
 
[光緒二十一年閏五月二十二日京報全錄]  
　　宮門抄○諭旨一道錄前○署直督王等奏知府期滿留任候升摺○大臣文奏爲奏聞摺○蘇撫奎矣遵查海遵出力人員分别聲覆摺○江織造常奏查收各項相符摺○護陜撫張奏查報各屬錢糧完欠分數片○東撫李奏調署知府片○閏五月二十二日内務府國子監侍衞處值日鑲藍蒙引見二名内務府二十四名圓明園十二名○掌儀司奏初一日祭奉先殿載振行禮○提督衙門奏交拿人犯趙逢源等二名請交刑部○召見軍機李文田○○署直隸總督雲貴總督臣王文韶太子少保熱河都統臣崇禮跪奏爲知府三年邊俸期滿遵照新章留任候升恭摺會奏仰祈聖鑒事竊查承德府知府一缺前奉部議覆准籌議熱河善後章程内開准將承德府知府改爲邊要調缺兼用漢員於通省現任知府内擇其才具優長之員調往補授三年俸滿出具切實考語會奏請　存記遇有應升之缺開列在前並准其留任候升毋庸開缺等語今承德府知府崇祥現年四十一歳係廂黄旗滿洲印成佐領下人由繙譯生員於同治九年十月考取繙譯書房繙譯官十二年八月由繙書房議叙以筆帖式儘先選用光緒元年八月選授起居注筆帖式二年九月充補實錄館繙譯官旋補恊修官三年六月充補纂修官四年七月由繙書房議叙作爲額外主事五年二月簽分刑部十二月因恭修實錄全書告成保奏奉旨作爲本部員外郎遇缺卽補併賞四品銜六年四月充補聖訓校勘處總勘官八年十二月因恭修聖訓校勘完竣出力保奏奉旨仍以本部員外郎無論咨留遇缺卽補並賞戴花翎十三年七月補授山西司員外郎歴掌安徽陜西奉天各司印鑰十六年十一月充補律例館提調官十七年京察一等奉旨記名以道府用十一月初七日奉旨補授承德府知府初九日謝恩蒙召見一次十二月初十日領憑十八年正月二十七日到郡蒙原任熱河都統奎斌飭知赴任於二月初二日接印視事嗣因辦理善後出力蒙原任熱河都統奎斌保奏奉旨以道員在任候補十九年六月奏委兼護熱河道篆於八月交卸二十年三月奏委兼護熱河道篆務於十月交卸回任計自光緒十八年二月初二日接印之日起連閏扣至二十一年正月初二日邊俸期滿據熱河道詳請查核移咨曁咨藩司核辦因值臣崇禮與署督臣王文韶及熱河道均到任未及三月例不出考行令暫緩核辦各在案嗣於三月二十四日准直隸督臣咨以承德府知府崇祥三年邊俸期滿己由藩臯兩司出考會詳惟係留任之員應由熱河都統主稿賞經飭令熱河道迅速具詳兹據湍多布出具考語請會銜具奏前來臣崇禮查承德府知府一缺地當邊疆旗民雜處管轄一廳六州縣幅員遼闊案牘紛繁非精明幹練之員難期勝任查得該府崇祥潔己率屬勤政愛民自到任以來於吏治民生聽斷緝捕各事宜均能認眞講求地方頗有起色民情尚皆愛戴兹届邊俸期滿自應遵照部章出具切實考語會奏請旨存記遇有應升之缺開列在前並請飭留任候升毋庸開缺以重地方除咨吏部鑲黄旗滿洲都統查照外理合會銜具奏伏乞皇上聖鑒訓示敕部核覆此摺係奴才崇禮主稿再該府崇祥邊俸期滿臣崇禮與署督臣王文韶往返咨商均因到任未及三月例不出考暫緩核辦是以具奏稍遲合併聲明謹奏奉硃批吏部知道欽此○○奴才文瑞跪奏爲豢養祀典鹿隻圈所房閒及各堆撥連年被水冲刷坍塌滲漏擬請分别移建黏修以重要差恭摺奏聞仰祈聖鑒事竊奴才自到任後查得兩營鹿圈設立有年大半頽殘巡守風水紥山各營兵丁撥房亦多破落雖經歴年黏修實因欵項拮据未能黏修堅固復經上年雨水過多情形較重今春曾經該管官弁等禀請修整時值軍務吃緊未便奏陳現當捕得小鹿陸續交圈之時圈不移建黏修難保無虞各汛撥房亦宜未雨綢繆該管官弁等復行禀請修整前來隨飭營員設法撙節估修去後兹據標下中軍遊擊常麟禀據兩營守備岳駿聲李從龍禀稱查右營鹿圈原設圍墻内葦子峪迤裏西大河東岸上年河岸被水冲刷該圈西面之墻全行坍倒現用棗茨圍護河流切近鹿房報脚若修築河隄嗣後一遇大雨山水漲發狂浪奔流勢必依然冲刷徒耗鉅欵應請另行擇地移建以期妥恊計鹿圈舊制養鹿房十五間餧養小鹿房五間乳羊房五間養鹿弁兵住房五間羣墻六十丈移建右營南叚附近地方擬照舊制辦理核實估修工料需銀一千四百四十兩其左營鹿圈原設圍墻内北叚北雖不靠河亦因雨水坍塌過甚房間完整無幾計應黏修養鹿房十五間餧羲小鹿房五間乳羊房五間養鹿弁兵住房五間處處均宜修整羣墻坍倒四十七丈亦宜添石補砌核實估修工料需銀九百七十兩其原設各汛撥房計二百十七處上年春間由永濟籌備兩庫籌欵五百兩黏修撥房復因夏秋雨水過大仍行滲漏不堪其房皆係土坯築墻上以編茅遮盖本屬不能堅固　爲巡查有墻垣傾圯者有滲漏不堪棲身者有椽木朽敗者均應一律補齊核實估修工料需銀五百九十兩以上移建鹿圈黏修鹿圈黏修撥房共估需銀三千兩均無欵項可籌而各項工程最關緊要實難再事躭延可否請由直隸藩庫撥欵修理俾重要差之處顧請核辦等情前來奴才親往詳細復查所禀各工委係核减估計並無浮冐事關供應祀典守護風水所需房間自應一律整齊以昭愼重惟此項工需銀兩無欵可籌殊深焦灼向案黏修撥房之欵係由永濟庫撥發緣上年荒歉本年上忙租項緩徵遵化豐潤各州縣應納該庫租項均未解交以致庫欵異常支絀此次黏修撥房實難自庫動用再四思維惟有仰懇天恩可否將各項工需實銀三千兩請旨飭下直隸總督轉飭藩司迅速如數撥發俾得趁時修理無悞要差如蒙兪允卽由奴才派員赴司請領趕緊核實修理俟工竣造册咨送藩司核銷所有移建黏修鹿圈撥房工程請撥欵項緣由理合恭摺其奏伏乞皇上聖鑒訓示遵行謹奏奉硃批著文瑞咨行直隸總督籌撥應用欽此○○頭品頂戴調補陜西巡撫江蘇巡撫奴才奎俊跪奏爲蘇省光緒十六年冬漕海運出力請奬案内奉部駁查各員分别聲復改繕清單恭摺仰祈聖鑒事竊照蘇省光緒十六年冬漕海運出力請奬案内經吏部駁查候補同知施晉原履歴册内聲叙於光緒十七年三月初十日回籍省親核計起運米石時該員業經回籍因何著有勞績又候補知縣宋恒坊並未聲明由江蘇試用直隸州州判於何年月日報捐免補本班以知縣仍留原省補用均應查復再行核辦等因奏奉諭旨咨行遵辦卽經轉行遵照去後兹據蘇州藩司鄧華熙將奉查各員分别聲復改奬詳請具奏前來奴才覆核無異相應開繕清單恭呈御覽合無仰懇天恩俯准勅部核准給奬以昭激勸除隨案咨明吏部查照外理合會同兩江總督臣張之洞恭摺具陳伏乞皇上聖鑒訓示謹奏奉硃批吏部議奏單併發欽此○○江南織造奴才常山跪奏爲接收庫存銀欵並織局機張花本等項查核相符恭摺奏聞仰祈聖鑒事竊奴才恭膺恩命簡放江南織造於本年四月二十日接印任事當經專摺具奏叩謝天恩兹查前織造文煦任内經辦歴届大運及傳派各項活計動用銀欵均己造具銷册先後分别題奏在案現准移交庫存正項銀七百三十二兩四分六厘一毫四絲關庫項下歴任移存銀二十三兩八錢六分曁織局機張花本等項奴才逐一盤查均屬相符理合恭摺具奏伏乞皇上聖鑒謹奏奉硃批知道了欽此○○張汝梅片再臣前准部咨各州縣經徵錢糧未完一分以上各員議令遵照籌餉條陳按年奏報錢糧分數祗按當年熟地覈計等因查陜西省光緒十九年以前經徵完欠各數己按年奏報在案兹值查辦二十年分數之期據通省各府直隸州將經徵錢糧完欠分數陸續報齊調查各廳州縣每月旬報曁報解起存數目核對完欠確數由署藩司松壽開造清册具詳前來臣詳核通省各屬未完錢糧剔荒徵熟銀糧並計均係不及一分現飭署藩司責成該管道府嚴催掃數徵解具報如有續完歸入下屇奏銷辦理除清册咨送部科外所有光緒二十年各屬經徵錢糧核計完欠分數緣由謹附片具陳伏乞聖鑒謹奏奉硃批户部知道欽此○○李秉衡片再濟南府知府魯琪光經臣奏准開缺以道員留東補用所遺濟南府篆務自應委員接署查青州府知府劉景宸有爲有守遇事認眞堪以調署遞遺青州府員缺查候補知府楊傳書勤愼從公操守可信堪以署理據藩臯兩司會詳前來除批飭檄遵並咨部查照外謹附片陳明伏乞聖鑒謹奏奉硃批吏部知道欽此 
 
