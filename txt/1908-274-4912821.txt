# 1908 - 274 - 4912821

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　九月十六日召見軍機張毅謝宗誠 
[交旨]  
　　九月初九日交理藩部軍機大臣面奉諭旨九月十二日達賴喇嘛陛見著聽候另行改期再爲傳知欽此同日交南書房國史館本日翰林院編修袁勵準呈進故員魏源重修元史奉 
旨著南書房會同國史館詳閲具奏欽此同日交憲政編查館本日都察院代遞中書金梁謹擬八旗生計切實辦法呈一件奉 
旨憲政編查館知道欽此 
 
 
 

Page 4

 
 
　　九月十一日交會議政務處本日貴處奏議覆御史俾壽奏請重詔令以肅紀綱一摺又奏議覆請特開制科片又奏議覆請派王公官員出洋遊歷片又奏議覆請開儲材館廣選材能片均奉 
　　旨依議欽此同日交會議政務處本日貴處奏會議東三省總督徐世昌奏奉省東北邊境遼闊請添設府治一摺又奏會議御史張世培奏都察院官制闕略請　議增訂摺均奉 
　　旨依議欽此同日交外務部本日日議政務處會奏請飭專使調查財政時提議瞥制訂人商約片奉 
　　旨外務部知道欽此同日交會議政務處外務部農工商部修訂法律大臣本日會議政務處會奏議覆唐紹儀奏請　行商約内開六事片奉 
　　旨該部知道欽此同日交農工商部本日御史常徽奏亟宜提倡生計俾敦禮義而進富强一摺奉 
旨農工商部知道欽此 
論説 
[論近東之大變局（特）]  
　　旬日之内。歐洲各國。因布勒　利亞宣布獨立。奥大利亞歸併巴斯利亞及赫在戈維拉兩省。全局擾攘。巴爾幹半島。戰雲瀰漫。大有沛然莫禦之勢。雖然。各國獵者也。　爾其者。獸也。獵者雖因奪獸而喧爭然獸固已不能免矣。呼以羸弱之邦。而欲假立憲之名。以安立於二十世紀。洵難矣哉。 
　　土爾其以老大帝國。擁有一百萬方里之土地。各國之欲染指於土也久矣。一千八百七十五年。巴斯利亞曁赫在戈維拉。以不堪土虐相約畔土。德奥出而干預。要求土國變政。且加以恫嚇之詞。土國迫於衆威。佯爲許諾。維時英國因須利用土國故獨出袒土。一千八百七十六年。布勒嚘利亞叛土。土師往勦。屠殺甚慘。各國始知土之。野性未變。乃羣起與抗。復要求改政體。土不允。翌年遂成俄土大戰之禍。土兵連戰敗績。要害盡失。不得已。與俄爲城下之盟。土於巴爾幹半島之威權。至此剥喪殆盡。夫俄之得勢。英所忌也。故英特出爲土抗兩國牴牾。幾至構兵。而各國遂有栢靈條約之舉。與約者。爲德奥法英意俄土七國。約内承認塞爾隹亞羅馬尼芒替尼格洛爲獨立之國。布勒嚘利亞。爲自治附庸之國。巴斯利亞赫在戈維。與奥接境）則劃　奥大利亞。土爾其賴此始得收拾殘局。復成帝國。然於巴爾幹半島之勢力。已不堪回首矣。近三十年來歐洲各國之得在近東互守玉帛而無兵禍者。厥惟此約之功。 
　　雖然是約也。英固滿意。而俄則痛心者也。俄之與土宣戰。其志蓋欲沼土而稱霸於歐亞。一旦爲英所阻。梗其雄圖。而竟默爾而退者。以迫於衆勢。耳。至其垂涎君士坦丁之志。夫豈一日或忘乎。雖然。英之袒土亦豈有愛於土哉。第以土爾其爲印度之屏障。土衰俄强。則英於印度屬地。有岌岌難保之勢。故不憚出死力。以衛土土亦幸有天佑。得英爲長城。以保其國祚。不然。早攖瓜分之禍矣。 
　　近者土之靑年黨。知專制政體之不足又立國也。要求土圭。頒行立憲。迨立憲之命旣下。各國賀電交馳。歡迎甚衆。惟立憲爲土國之利而各國之害。土不立憲。則國勢弱而各國得遂其侵略之謀。土旣立憲。則國勢强而各國無可藉口欺陵之釁。故貌爲歡迎而中懷猜忌。然欲二十世紀而公然反對鄰國之立憲。必爲世界所唾駡。復有所不敢。旣不得公然反抗則惟有暗中梗阻而已。故奥王於近東時局未定之際。實行其歸併巴斯利亞赫在戈維拉之政策。德奥兩國復慫恿布勒嚘利亞脱土而獨。立（見十二日鈕約電）以隠掣土爾其之立憲。歐洲各國。對於此事之態度。法則袒奥。俄則雖有居中調停之説然亦將乘機以引起大。他尼里海峽問題。（大他尼里海峽在黑海地中海之間爲歐亞交接處之要口。一八四一年一八五六年一八七一年經各國一再訂約禁止戰艦駛過該峽一八九一年俄國與土政府立約准俄國義勇艦隊懸挂商旗之船出入該峽俄國戰艦設欲駛過該峽則須預先照會土政府故俄國勢力之不得西漸者實有此峽以限制之也）其餘各國類皆觀望無定　。而持堅毅之力以反對之者。則惟英國與塞爾維亞及芒替尼格洛而已。田是近。 
東之大局。將激起千丈之風波。而其變端正不可復測。以後測以後各國其將承認奥布之舉乎。土爾其將甘令布勒嚘利亞宣布獨立乎。各國之不承認。土爾其之不甘願。其結果將如何乎。兎　鶻　。霎息萬變誠非可以旦夕料也。夫歐洲。和局。實繫於柏靈條約。奥布之事起。而柏靈條約破柏靈條約破而歐洲之和局危歐洲大勢經此波折。必發生一新變象。可斷言也雖然。吾固言之矣。各國獵者也。土爾其者獸也。獵者之喧爭乎和約乎。而獸之瀕於危境則一也。危哉土爾其也。哀哉土爾其也。未完 
專電 
[電一（北京）]  
 
 

Page 5

 
 
聯豫第三次電奏藏僧抗拒駐藏大臣趙爾豐甚爲激烈深慮暴動應否請飭該大臣暫緩啓行俟達賴喇嘛歸茂再行來藏請旨核奪 
[電二（北京）]  
軍機處議新簡駐德欽使廕昌俟閲畢秋操後再行赴德張袁兩大臣以津浦鐵路關繫重要擬令速往接代俾孫寳琦速行歸國 
[電三（南京）]  
　　江蘇添設巡警道將實行端督陳撫議保汪瑞闓補授緊要新聞 
[會議京官制近聞北京]  
　　京官制昨又會議樞臣各執意見大半以粉飾爲目的故有緩設總理并軍機處内閣仍舊之説惟袁軍機力持三十六年設總理大臣即將軍機處裁撤主義世鹿兩中堂則謂議院未設遽設總理大臣不無流弊欲設總理惟有速組議院之一法討論良久仍無眉目而散 
[擬請欽派御史密查督撫北京]  
　　袁大軍機以近來預備立憲應行新政日繁全賴京外臣工協力贊助庫儲支絀不得不就地籌措而各督撫更有密切之關係督撫而賢庶政日興否則不第遲誤新機必致别生意外之事擬請輪流欽派御史數人分往各省密查隨時奏聞各該御史到各該省之後除密查督撫外不得兼涉他事致滋紛擾嗣因賛成者祗鹿中堂一人故此事難望實行 
[攷試留學生將輕東重西北京]  
　　近日張中堂倡議現在考試留學生僅憑功課並不論其東西洋殊失平允應照前次翰林院奏定章程略加分别如留學西洋者奬勵當較留東稍優以資觀感出身則東西洋一律榮相則謂此次留東學生已從嚴才驗本届未便再事更張大約明年即將參酌翰林院奏定章程辦理矣 
[七誌達賴喇嘛在京情形北京]  
　　達賴喇嘛此次來京觐見種種刁難迭經晋　與之磋商始允啟程訂明初三日到京乃初三抵保定後達賴託病不行經博公託某蒙王向堪布説項始於初四到京定初八日觐見詎達賴又授意堪布轉請理藩部尙書代奏患恙未痊暫緩覲見理藩部遂與商定改期十二日由該部奏請降旨旋因與議禮節達賴不允跪拜并以博公前到烏里雅蘇台及晋撫在五台山相見時均係跪見而那桐達壽竟與抗行賓主禮甚滋不悦故十二日不允覲見雖經張蔭棠等極力蹉商堅執不從不得已由慶邸面奏請降聽候改期之諭刻始議定改期二十日而達賴又有在乾清宫覲見及入宫用提鑪引導之要求或謂達賴此次有意刁難實行某國人從中作梗昔達賴遊歷某國時頗有歸向某國之心故某國人噈令多主挑剔藐視中國萬一不應其求則達賴必與中國離心而某國可收漁翁之利云 
　　軍機處昨日片交理藩部著　同度支部將達賴喇嘛　五合起身至抵京後需用各欵共計若干迅速調查列表進呈御覽 
　　日前那琴軒相國禮部溥尙書理藩部壽尙書博公世相國及總管内務府大臣奎俊繼祿等諸大員以達賴覲見在卽公訂初九日同往達賴駐錫行宫演習覲見儀注 
　　兩宫以改革西藏各事須面詢達賴故初七初八兩日於循例召見後另召袁張世三軍機入見一次奏對約一小時初八日并添召慶邸垂詢西藏應否改省及添設官缺各事約五十餘分鐘當　即發川督趙次帥及註藏趙大臣電各一通聞與達賴均有關涉云 
　　又聞軍機大臣議商整頓西藏軍政極爲繁難擬與達賴商酌先設軍政使一缺由督撫保薦熟悉軍務人員請旨簡放 
[查驗大臣奏報第二期考驗人才北京]  
　　查騐保舉人才大臣那中堂等以第二期報到薦舉各員考騐完畢專摺奏聞略云八月二十六二十七兩日仍就税務處分起接見除殺虎口監督度支部郎中林景賢一員尙未到京外張國淦等十九員均按照第一期辦考另繕清單恭呈御覽九月初八日奉旨已錄 
法悉心詢問公同分另加 
[附清單]  
　　内閣中書張國淦才識英敏學問淹通於東三省内政外交考求有素陳説詳明能得體要洵屬有用之才學部七品小京官平遠志節清峻天性純篤言論亦黜華崇實獨抒已見堪以正末俗而靖浮囂大理院總檢察廳廳丞王世琪心思沈摯學識精深律例名法研求入細持躬謹飭奉職精勤資歷旣深堪備任使大理院推事董康資性伉爽學問淵懿本經訓以研法律於古今中外異同源流博考旁搜力示通貫足覘詣力大理院推事記名御史王儀通文章爾雅學問宏通强識博聞任事精敏現在供職大理院於名法之學頗能研求郵傳部左丞李焜瀛心氣和平德性堅定秉承家訓學有本原曾經隨使歐西列邦情勢考查最稱稔悉陜西陜安道沈潜心思靜細操履謹嚴前官户部時綜核精詳嗣任言官頗有建白實屬中正和平有爲有守甘肅新疆阿克蘇道楊增新年力精强才識幹練起家收令旧著循聲在甘隴有年情形熟悉詢以邊務事宜言之均得體要允稱關外得力之員前四川建昌道王季寅老練安詳資勞夙著於甘肅四川情形最熟閲歷頗深考其言論天性亦極肫誠不染宦塲習氣河南候道于滄瀾才識深穏器局和平山州縣起家於河南更治民生考求有素且學術精純足挽末俗允稱練達勤明之選河南候補道韓國鈞博通經史深諳時務根柢之學廻殊流俗歷辦外交能持正論才長心細體用兼賅堪備遠大之任 
 
 

Page 6

 
 
奏留江蘇補用道汪瑞闓心思敏鋭年力富强素有能名才堪肆應現在上海辦理警務尙有條理山西補用道張毅性敏力强勇於任事官晉數年一切政務多所賛襄允推幹才指陣陜省財政情形尤見精核安徽試用知府謝宗誠沈靜安詳心思縝密熟精刑名尤達政體洵屬法學中傑出之選候選知府胡薇元持諭平允力矯偏頗理繁治劇饒有吏才其調和民敎剿辦匪徒尤多實績直隷候補知縣洪壽彭矜尙氣節砥厲亷隅久官直隷頗循聲其言論實能自拔流俗無計功謀利之心湖南　縣知縣李見荃折獄才長靖北奉職辦理墾務區　詳明能除向來紛爭之弊治道州者素尙嚴刑該員獨以誠信感孚梗頑悉格和平中正識卓才優無忝循良之選候選縣丞朱學程學優識裕謹飭勤能襄助災賑亷愼自持盡心民瘼洵屬天性駕厚實心任事之才日本畢業生蹇念益行樸學優志趨清遠留學日本於學術取舍抉擇獨精絶無囂張之習現調入儲材館資以歷縷必爲有用之才 
[將軍出洋原因北京]  
　　前月袁尙書力保起用振貝子慶邸屢屢面辭嗣奉慈諭載　年已及時極應歷練唐紹儀須周歷數國何不令其跟著遊歷一次慶邸遵旨傳諭唐專使唐以無將軍充隨員之理故卽日專摺奏請派充頭等參賛 
[鹽斤加價停辦之無望北京]  
　　某御史奏請飭各省將鹽斤加價事酌核辦理原摺已節錄昨報兹聞兩宫覽奏甚爲震動竟有通飭停止加價之意經某樞臣以禁烟如何緊要庫藏如何支絀舍此别無可籌之方等語詳細而奏遂奉旨留中 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[湘人對於湘路之惶迫長沙]  
　　湘省鐵路前因洙昭直綫公舉代表湯稚庵觀察等入京呈遞説帖嗣後雖由盛侍郎電致京師請予轉圜而郵傳部仍不許允故迄今尙未京緒近日湘省又因粤漢湘線改爲官商合辦全體紳商益加惶迫以爲一波未平一波又起且此事較洙昭問題尤爲重大自得各代表由京來電遂即聯合巨紳請由湘路公司電禀張中堂懇予極力斡旋情詞懇摯略謂湘路經中堂奏派總協理後時僅年許籌有常欵歲及百萬長洙長岳路線已經勘定車站已立基礎洙昭地叚已多購入英華工師亦已添聘股欵現存一百餘萬三年來贖欵二百餘萬均未誤期公司歷年開支不過數萬現撥購地在内自前認股漸能踴躍正擬　洙長洙昭同時並築以期早日告成且宫督商辦係蒙中堂詳切聲明覆奏定局現在又膺督辦之命惟有仰乞中堂俯順輿情免改官商合辦俾不與粤路兩歧一應事宜謹當隨時請示辦理不敢違誤云云並於卽日懇由湘撫岑堯帥加電到京又另電駐京代表商同王履初觀察設法轉圜至洙昭問題已於本月初二日接得蘇撫陳伯帥來電云已電致東京請盛侍郎設法挽救現得侍郎覆電略謂湘路果如公言洙昭速造直綫遞公呈部必轉圜遵义再電北京切懇張陳等語此事繫鈴解鈴全在孝章旣允再懇轉圜自易公司惟速開丁無再觀望爲幸云云似此則洙昭一事又有轉機之望矣 
[京師近事]  
　　樞府連日會議應辦各項要政張相國之意主速編訂法典及設立變通旂制處緩訂外官制緩組織新内閣刻正詳核辦法尙未决議 
　　會議政務處以西北改建行省關係重要電催各疆臣速議電覆各節曾紀前報日前政務處乂奉軍機片交令將察哈爾誠都護奏陳籌議邊防改建行省摺片各一件及請將宣化大同兩府撥隷察防兩摺片封送軍機處備核探其原因爲直隷楊蓮帥日前曾有密電商辦此事故欲調閲云 
　　赴美專使唐大臣此次放洋有自費留美學生十六名呈請隨往昨日特派隨員回京護送各學生赴日會齊並咨請外務部照會美國公使查照兹將名單錄下關寳鈞關祖章詹文珖詹文珪張祖榮張智朱志和歐慶初唐文權唐文滔盧炳玉鄒應憲徐世章梁應麒陳達禎陳達祥 
　　外部各堂憲與新任俄使在部開議清俄滿洲約章業已就緒不日即將約稿奏請兩宫鑒定降旨簽押 
　　外務部日前代奏美使伍廷芳英使李經芳日使胡惟德考察憲政臣汪大爕李家駒各封奏一件聞均關係清美聯盟問題云 
　　外部袁尙書爲節省經費起見與各堂憲議定嗣後各國舉行賽會即派該國駐使兼充不另派專員 
　　兩宫還宫日期屢經改易現得確實消息兩宫擬俟萬壽節後於十月二十三日一定還宫 
　　蘇撫陳中丞迭請開缺均記前報現聞政府擬將閩藩尙方伯升補山東巡撫而以魯撫袁中丞調補江蘇巡撫未知確否 
[西報譯要]  
　　中美公斷條約簽押字林報載十五日倫敦電云中美所訂公斷條約已在美京華盛頓簽押 
　　英員報告中國禁烟情形又載同日倫敦電云英政府近頒白皮書内有英國駐華使署參賛李君報告中國禁烟情形謂中政府禁烟政策奉行甚力各省官塲亦尙認眞然不無視若虚文者惟民間協助政府辦理此舉頗爲踴躍 
　　英員論英國在西藏之失策文滙報云希丹君曾在西藏腹地探險兩年之久近於某日報中登有一文一『論英國在西藏之政策』謂英員前將楊嚇斯彭物陸軍中佐所訂之約允爲註銷由中政府撥付賠欵其數减至二百五十萬分三期付清第三期之欵已於今年付畢英人届時即退出該處此後不能再派商務代理駐紥拉薩英國此舉使英人於西藏之威權盡付東流楊嚇斯彭特君慘澹經營所獲之利益因中國賠欵之故全爲華人剥盡自此黄龍舞爪伸張威力較諸曩昔不可同日語矣 
　　越督論中國秘密會之害泰晤士報云越南藍皮書近已頒布内有越督論越南中國秘密黨有害社會文牘略謂此會係中國三合黨之支部今則成爲罪徒秘密會虐待人民擄奪財産無所不爲土人畏其騷擾祗得附和該會完納税項藉以保全私利從未有敢於告發者若長此不禁將來犯法之徒勢必日盛故亟須訂立專律以圖遏制云 
分類新聞 
[政界]  
[江督奏准借運蘆鹽免税南京]  
　　日前江督電奏淮鹽産不敷銷請借運蘆鹽合淮引十萬引東鹽合淮引六萬引用輪裝運免税等語聞端午帥刻已奉電旨著照所請矣 
[查驗司道烟疾之結果武昌]  
　　鄂督陳小帥前飭藩司李岷琛及候補道馨齡謝紹佐等入戒烟公所實行查騐已紀前報兹悉李方伯等已於初六日至所居住稽查烟疾委員鹽道馬觀察吉樟亦駐所内所有 
 
 

Page 11

 
 
調騐司道大員帶入之僕從均由馬觀察逐一搜查有無爲主人懷挾抵癮之藥丸等件方准在内服役表面極形認眞現第一班司道查驗之期已滿各員均於初十日出年旋由馬觀察將確無嗜好實已戒斷情形申詳督院銷差 
[委查整頓蘇屬驛站舖處蘇州]  
　　蘇臬左廉訪以蘇省各屬驛站馬夫遞送公文往往壓前等後以致緊要公文屢有遲延積弊甚深其舖兵遞送公文亦復如是亟宜分派委員前往查察以資整頓特札委按經歷劉令及司獄官監印官分往有驛之二十五州縣查騐驛站事宜並札委夏令敬業赴江揚通海門各屬趙令先景赴淮徐海三屬王令禮峘赴蘇松常鎭太五屬分别查察鋪遞事宜均令逐一查明由縣由具印結禀復查核 
交涉 
[英使要求租界被駁北京]  
　　日前英使向外部要求請允該國商人在喀什　爾開闢租界以便通商當經外部嚴詞拒駁 
[洋兵鎗斃華人北京]  
　　月前有某國兵隊在朝陽門外苗家地演操鎗斃村婦一人昨經外部照會該國駐京公使據理交涉矣 
軍界 
[江北提督回任日期鎭江]  
　　正任江北提督王聘帥奉旨回任現聞定於十四日由京起節乘京漢火車遵陸南下赴浦履任 
[主統制到澄閲兵詳誌鎭江]  
　　檢閲江鄂新軍大臣王英楷帶同隨員於十三日乘江元輪船駛抵江陰維時駐澄各防營排隊歡迎文武各官咸至舟次迎謁並跪請聖安禮畢都護接見各官詢以地方情形良久而别有頃都護舍舟登岸至三十六標挨次點名點畢詣大校塲演武廳小憩閲視各營目兵合操各陣步伐尙屬整齊次看野操各兵分東西兩軍對抗演習以覘勝負再次仍齊集各營弁兵至操塲排列觀兵分列式閲畢乃總講評並派隨員考驗各弁兵平時所習之功課及規制十四日都護偕同長江四路砲台總理徐吉雲軍門察看砲台此次都護南下考驗各軍頗爲周密每日供給均由自備不准受驗標營備送酒席其隨帶考騐人員及僕從等之伙食亦由考騐處發給不許在外騷擾以示體恤 
[鄂省軍界近事武昌]  
　　鄂省第八鎭張統制因檢閲大臣王侍郎英楷指日由寗返鄂閲軍特在新南門外南湖校塲新建閲兵台一所面積可容三四百人規模頗稱宏廠聞所費約在萬金之外 
辦理秋操軍需之馮巡道刻已將由小池口至太湖戰地各倉庫及閲兵大臣各台南軍司令處將校集會所招待外賓所等處房屋裝置電話其司機生聞係在武漢電話局内挑選 
[皖省軍需馬匹由部騰撥安慶]  
　　皖撫以混成協現已練成所需馬匹甚多擬派委邵直牧振丙出口購買並咨部立案兹接陸軍部電稱以朔漠早寒若此時始議往購回時已届初冬恐途中調養不便現本部由伊犂採購之馬業已運到除分撥外尙可騰出練熟之馬約千餘匹似可在於此項馬内選購較爲便捷等語沈中丞閲電後即已札飭混成協余統領轉飭邵直牧遵照辦理 
學務 
[奏請改設高等蠶桑學堂杭州]  
　　浙省蠶學館經官飭令停辦後浙紳電請維持等情迭紀前報現吳侍御士鑑又附片奏請改設蠶桑高等學堂略云中國蠶學之利甲於全球而尤以浙江爲最浙省創辦蠶學館已有十年於選種驗病養飼諸法皆取資於日本雖歷年畢業學生有由各省調用者然規模甚隘經費不充僅有中等實業學堂程度查奏定學堂章程各項實業學堂均分三等蠶學雖爲農學之一科惟興辦多年亟應竭力擴充儲備高等人才以圖遠效可否飭下浙江巡撫將蠶學館規畫完備改設高等蠶桑學堂分定階級力求進步不獨浙江民生命脈胥屬於此卽中國全國之商務亦復大有關繫奉上諭著浙江巡撫增韞按照所陳各節體察情形妥籌辦理原奏著鈔給閲看欽此 
[禀控敎育會長阻學之撫批安慶]  
　　宣城縣姚紳廷恒等以敎育會長候選通判周堃恃勢阻學並將該縣東鄉四區學堂糾衆毆毁等情禀陳皖撫當經護撫沈中丞批云敎育會長周堃前請畫區設學消彌意見等語經馮前院批准在案該職等舊有洪林生塾改設初等小學由縣詳司立案周堃旣熱心興學理應彼此維持何至糾衆毆人又將黄榜私塾物件自毁反裁希圖勒賠事出不情未能盡信惟事關阻學情節較重其中是否另有别情旣據喊縣請騐希提學司飛飭該縣迅速查明秉公辦理 
[考察警監學校畢業生之學識蘇州]  
　　留學日本警監學校畢業生施伯榮以現由東京回國願盡義務提倡警監學校等情禀奉蘇撫陳伯帥批云查改良監獄爲頒行新政刑法之先導而設立監獄學堂養成管理人員尤爲改良監獄必要之預備江寗監獄官吏養成所業已開辦蘇省應否仿照設立仰按察司籌議詳奪至該生願盡義務具見熟心即由司傳見考詢並令試擬開辦章程以覘學識 
實業 
[電催查覆贖路存欵南京]  
　　江督端午帥前准度支部咨稱現擬購贖京漢鐵路需欵甚鉅南洋各省洋常各關除解欵外存欵若干請查明儘數解部以應路贖要需等語當經分行各關查明具覆兹因爲時已久未據一律覆到昨又分電各關道迅即查明存數復候彚咨 
[吉省磬石銅礦之暢旺奏天]  
　　吉林省磬石地方之銅礦自經唐家楨觀察試辦開採以後鑛苗頗旺刻下出鑛之磧土處每日約得四五 
 
 

Page 12

 
 
十斤新磧所出之鑛其最佳者每百斤能出銅二十七八斤次者亦出銅十六七斤每爐煉礦五百斤上等礦砂出銅一百四十斤左右次者七十斤或五十斤左右最次者十五六斤每日煉銅八九爐得銅四五百斤不等今禀請徐督擬用新法開採並請另派精通新法礦學人員總理其事一面寛籌資本擴充辦理奉笔督批云呈禀均悉該道到差以來開鑿各磧苗質較前暢旺煉法亦日有起色具見任事勤懇以實心辦實菜自能漸次發達至稱鑛脈豐饒亟須寛籌資本改用新法開採究竟有無把握應再切實通籌毋得稍涉舖張致有虧折再該處礦務係該道自請試辦甫經開採數月何得遽請另派總理仰仍悉心經畫以竟全力 
[勸業道委派六科人員武昌]  
　　湖北勸業道劉觀察現遵照部章就衙署附近之撫右游擊舊署開辦勸業公所分總務郵傳農工商礦六科兹將所委科員名單錄下總務科副長委府經王元善道庫大使方瑞龍郵傳科正長委知縣鄧壽椿副長委知縣胡先春科員委巡檢徐養中農務科長委通判王衞工藝科長委知縣洪子郊商務科正科長委知縣葉　賛副長委知州吳福綏鑛務科正科長委知縣李寳鍔科員委縣丞周熾總務科員委府經崔捷勳沈家毓 
[武漢利濟輪渡將次開行漢口]  
　　漢口利濟公司職商錢定等前籌集股本添設武漢渡江輪船已禀由鄂督勸業道等署批准立案保護兹該公司已備就小輪五艘擇日開班特赴江漢關道署呈請發結牌照業經批准候照請税務司發給以興航業 
雜記 
[又有歇典請辦彩票南京]  
　　贛榆縣袁令世猷近以歇典源康禀請援案開辦彩票以抵公欵等情詳請江督示遵當奉批云該縣泊康典閉歇後虧欠藩庫公欵銀四萬五千兩縣署積榖錢六千文現僅收架本錢二萬一千串續收實屬無幾請援案分售益源彩票抵補欠項等情查山陽王肇慶典倒欠公私各欵二十九萬餘串請辦均益彩票藉資彌補係由上海道轉交上海商會議定經理該源康典虧欠公欵除已繳外仍短欠銀三萬數千兩旣據該縣查明該典商金忠清祗有典房器具及省城住房餘無産業可抵擬請售辦彩票自爲彌補公欵并體卹商情起見惟王肇慶典彩票禀准開售業經數月雖據訂定章程以六個月爲期迄今已否售竣尙未據該道呈報此次能否續辦售票有無把握應候札飭上海道確查妥議詳候飭遵仰江藩司轉飭遵照 
[禀報地棍糾衆拒捕情形寗波]  
　　象山縣程令日前飛禀提憲略謂據紳士張財芳等禀請酌加大泥塘公田租價藉充學費一案因地棍賀至榮陳功溥煽惑各佃歛錢控訟屢議屢翻本年五月知縣傳集各佃當堂開導公願每畝認加租　三角三分自本年分起一律照加公同具結通詳奉批在案詎案甫訊結該賀陳二人復又多方唆阻抗不交租迭據學董禀請催提該棍又串民人吳啟盈等砌詞上控奉前道憲張批飭下縣遵經照案飭提去後該塘離城九十里中隔一渡附近石浦該差等當將陳功溥提到押同過渡詎賀至榮胆敢鳴鑼聚衆赶截奪回兇毆差役適石浦巡防隊放哨經過見而彈壓並敢倚恃人衆將彈壓兵丁一併擄去關禁越日放出逞刁恃蠻形同化外若不嚴拿懲辦將視官法如弁髦知縣擬卽親赴該塘查拿爲首之賀至榮陳功溥一面曉諭各佃但責以照認交租不治其被脅附和之罪惟該塘孤懸海外民風素悍又經賀至榮等煽惑不稍示以聲威恐難帖然就範應請憲台札飭現駐石浦巡防營　管帶就近派撥兵隊隨同知縣赴塘相機查辦藉資鎭攝 
[禁烟局員董衝突情形嘉定]  
　　嘉定南鄉禁阻碍一節已略紀本報兹悉該局董李策鰲宿嗜鴉片故封於一斑私賣燈吸者確有庇護之意前月調查員許淑君畢練生在小南翔查獲之烟具内有好烟槍一支該童即設法將破槍掉換因此各調查員紛紛辭退雖經該局董事許士梅李仲翰等極力調和奈李策鰲不肯認差且云董事對於調查員有階級之别故辭退之各調查員頗不滿意南翔鎭之私竇燈吸者因此毫無顧忌云 
[評事]  
　　某御史奏請削平秋謹墓懲辦某女士之三不解 
　　第一不解者何 
　　所不解者秋瑾墓何堪罪於某御史。而今日忽有削平之請。若以秋瑾罪也。則何以秋瑾未死不請殺。秋瑾方墓不請平。而獨於建墓一載有餘。始有削平。始有懲辦之奏。木未拱野草已萋萋矣。何其晚也。 
　　第二不解者何 
　　所不解者貴福何邀福於某御史。而今日忽有削平秋瑾坟墓之請。夫貴福亦良苦矣旣被逐於紹興。又見拒於寗國。正於初到京師之日。而某御史始有削平始有懲辦之奏。假公名市私恩矣。何其巧也。 
　　第三不解者何 
　　所不解者苞苴之所入有限。而台陳之聲名掃地矣。貴福之蠅營狗苟固不足賣。而某御史利慾薰心竟不惜罪及坏士。罪及枯骨罪及無辜無怨之某女士。何其忍也。 
狡哉貴　。辣哉某御史。慘哉秋瑾之幽魂。而最奇者則請某女士以爲陪客也。 
[新三笑（三十三）]  
　　伯虎道。有這樣便宜的事。出四百塊銀元可以買一對如花似玉的妓女。前日有某省某公子。討藍橋别墅。化了二萬塊銀元。别人還説是便宜。這個緣故。我眞眞不懂。難道因爲年紀已有三十餘歲故價錢賣得起麽。祝枝山在傍冷笑道。老兄如此説來。七八十歲的老婆婆。到可以賣數百萬元哩。伯虎道。你休得只　作我的破綻。我也是如此説。與其出二萬元買一個藍　别野。不如出二萬元買一百個寳琴月仙。豈不更妙倘我有二十萬銀子。就可把上海所有的妓女買得乾乾凈凈。兩人正講得高興。阿元道。兩位。蘇州凍哄休得只顧鬼打混瞎説。我的説話。下文還有如果四百塊洋錢能討兩個妓女。天下討小的人還要多些。你們靜靜聽著。待我慢慢説來。唐祝二人只得住了口不做聲。阿元又述吳紳的話問楊紳道。四百塊洋錢。一個麽。褐紳初意四百塊洋錢兩個。被吳紳劈頭問了一聲。自知説得太小。就以誤傳誤答道。四百鬼洋錢一個。若四百塊買得到兩　。我也無此便宜的幸福。吳紳道。如此是八百塊洋錢兩個了。楊紳道。正是。紳道。那　。妓女送舊迎新朝秦暮楚。也自有一種樂處但是没有客人的時候。烟簽子。粗門閂凍脚魚釣田鷄。種種刑罰也。是難消難受的。所以據我看起來。兩個妓女到還是肯的。所難者只是王阿松這個東西。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[各省籌辦諮議局]  
　　官長設立 
　　鄂省 
　　湖北諮議局籌辦處創設之選舉研究所業經鄂督委派同通州縣佐職一百員人所研究每日功課以四小時爲限初八日開課時鄂督蒞所面致訓詞略謂朝廷預備立憲首從諮議局着手其關係重大自不待言然事係創始上而官吏下而人民均少此經騐辦理稍疏易滋流斃况州縣官地方政務殷繁而下級之行政機關乂不完備非派員會同辦理難臻美善恐仍敷衍了事然辦理選舉關係旣爲重大方法尤覺繁難故當派往之前必先將章程所言一切辦法詳細討論使胸有成竹然後措之裕如鄂省地處天下中區爲四方觀聽所集或得或失動關全局該員等旣充斯選責任重大總當仰體朝廷預備立憲之心與本部堂愼重選舉之意細心研究俾將來實行辦理井然有條一部堂有厚望焉 
[附入所各員各銜]  
（同知）　張价藩　（通判）　黄震隆　譚惟清　郭在璜　譚景編　蕭史鳳　樊希訓魏家垣　（知州）　童光漢　王錦章　（知縣）　張鑑渠　錢昌頤　管子才　尤維鈞張振鐸　張霖澍　李承恩　閻慶霖　孔昭莘　萬良銓　蕭煥南　王景徽　楊宗鈺朱美南　徐溥保　吳應内　楊　鍈　左　準　鄧鼎銘　楊　烺　劉祖桐　李承修沈廷銓　朱毓麒　張汝金　徐士奇　李祖聃　寗儒瑗　王廷耀　葉宜贇　李緒遠王其昌　丁福成　陳　藩　常祖槃　魏　寛　馬文耀　彭慶楨　蕭朝漢　徐光輝迎　安　（州同）　劉屏之　叚繼輝　（直隷州判）　吳德洪　（州判）　楊琦　（布照磨）　查人澤　（庫大使）　譚世禧　張德清　（按司獄）　陳其灼　（府經歷）　俞鳳儀鄧奎章　鄧漢霖　費贊訓　（縣丞）　萬人文　王榮光　謝賢舉　鄒懋燨　樊師曾　陳澤均　高文鎣　賀廷獻　（府照磨）　余樹滋　（府司獄）　辛衍緒　（巡檢）王兆康　施景布　趙元勳　潘毓駿　倪惟元　朱　衡　大經　胡占觀　方　銓　李淮　鄒　寅　易葆鼎　金殿元　葛晤蘭　鄭先芹　陳　臬　易佩組　文熙謨　魏榮鉅　陳爲鍨　杜召棠　（典史）　褚耀祖　諸　銘　張國寳　譚鴻烈（從九）　命秀鏖　（未入流）　曾名溢　以上共計一百員 
[士民動議調查]  
　　閩省 
　　諮議籌辦處現擬赶造選舉人名册先從調查入手近敎育總會特將調查通告並選舉人册等郵寄各府州縣分任調查預備塡入選舉人草簿以兾無誤成立之期兹將原函錄下逕啟者各省諮議局限明年九月一律成立吾閩省城已設諮議局籌辦處赶造選舉人名册先從調查入手各府州縣紳民各有選舉權利應先分任調查製成選舉人草簿俟諮議局公文通飭各府州縣後即可呈報該地方官免致遲延兹將諮議局章程及調查通告並選舉人草簿由郵另寄請尊處分投各界擔任調查塡入草簿並希於該件收到之後將辦理情形先行函覆切盼 
[專件（凡章程調查函稿公牘過長之件均歸此類）]  
　　常紳致諮議局籌辦處總會辦書 
詠春丹揆勝之季和先生公鑒敬啟者我國人民惕伏專制政體之下沈沈四千餘年矣本年六月二十四日恭奉諭旨限一年内各省設立諮議局人民何幸一旦驟獲叅政之權八月二十四日在滬開會集議呈請設立籌辦處遂公舉諸先生爲總會辦撫憲俯順與情分别委派以非常之事得非常之人闔省士民同深忭舞我江蘇民氣發皇交通利便依限做去不患後期乃自章程發表以來已三閲月矣互相責難即互相推諉悠悠忽忽責無所歸今幸諸先生宏此遠謨共襄盛舉而自接受札委之日始負責任之時固知碩畫藎謀非淺見所能窺測而某等竊附芻蕘之義聊貢一得之愚匆佈區區惟祈亮察常州于定一徐　錢以振頓首 
[附上籌辦處七條]  
　　一由籌辦處申請撫憲發極剴切之告示刷印萬張遍發各州縣張貼此項告示不用宋體字須石印大楷以醒耳目 
　　一本年第一届選舉籌辦時期自難悉照定章應請籌辦處參照章程定一籌辦時期表庶辦事有所依據而各州縣籌辦選舉事務亦有所遵循 
　　一偏僻地方非地方官提倡雖有熱心志士呼應不靈而地方官至今未奉飭知無所措手應請將通飭即日赶發逕由籌辦處札飭免得重重轉折以致稽遲 
　　一調查選舉人事極繁重設有遲延將以一邑牽累全省應請由籌辦處定一最後期限外州縣如到期不辦當派員督催惟此項委員當以本省人爲限 
　　一諮議局事係創舉各州縣從未辦過若開通之處尙有本地士紳補助官力否則將無所適從應請飭偏僻州縣如本地無人須延請稍知法意者相助爲理 
　　一諮議局期限迫切諭旨綦嚴督撫憲且擔責任各州縣設有遲誤應詳請撫憲定相當之處分 
　　一諮議局章程及議員選舉章程條文深邃前後貫穿不易了解其一二費解之處屋今聚訟　紛紛應請通告各州縣籌辦事務所如遇難解之處可請示籌辦處或由籌辦處申請憲政編查館解釋 
[批評]  
　　觀近各省籌辦諮議局。如直隷東三省湖北山東等處。類皆由官主動。而由士民呈請者。僅江浙等四五省耳。何士民之冷淡若此也然已經發起之省。猶可諉之曰。官吏已設立不庸再由士民呈請。至若陜甘四川等省。官。長旣置之不理。士民又漠然而不一催促。即不爲一省權利計獨不慮牽掣大局。受全國人民之唾駡。耶奉旨已近三月。豈猶以路遠未知爲藉口耶。是可異已 
　　一省者。一國之縮影也。一省諮議局不籌辦。則全國受其牽掣。一縣不辦選舉。則一省受其牽。掣蘇省之常屬武楊兩縣。首先實行調查。而其餘動議調查者。僅有蘇州長元吳三縣之預備選舉事務所。松江上海縣之一紙公文。此外則皆寂然無影響。豈各州縣尙不知此事之重要耶。抑竟無一二明達熱心之官紳。耶尤可怪已 
本埠新聞 
[滬道電借庫銀維持市面]  
　　本埠官紳因近日銀根奇緊向滙豐銀行押借銀二百三十萬兩並由蘇藩庫運到現銀七十萬兩交由商會轉交錢業董事散佈市面已誌昨報兹將滬道蔡觀察致蘇省撫藩電稿錄下據商會總協理周道晋鑣李郎中厚祐面稱上海 
 
 

Page 19

 
 
被外國銀行緊收現銀致市面周轉不靈雖經乃煌督同商會總協理極力調度維持向滙豐荷蘭諸行押借二百餘萬現銀暫尙不敷擬懇賜借藩庫銀五十萬兩刻日開庫車運到滬交乃煌轉交商會暫濟市面之急期限三月交還由乃煌担保伏乞照撥容後補文立盼欵到 
[督撫斟酌敎會設立除烟會章程]  
　　上海基督敎會收師俞國楨等擬在本埠創設中國基督徒除烟會訂立章程八條通禀各憲請爲立案曾誌前報兹將督撫兩憲批示照錄於左 
[江督端批]  
　　據禀已悉該牧師等設立除烟會本基督慈善之心杜烟毒流染之患志意勤懇規則完密深堪嘉尙惟查章程内第二項第三欵有調查各地方有私賣烟土私種鶯粟者報告禀官究治一節查禁種禁賣皆地方官應盡之責毋庸各禁烟會邮爲干預所有該章程第二項第三欵仰即删除其餘各欵應准立案候札上海道知照 
[蘇撫陳批]  
　　據禀該牧師等在上海創設除烟會並施送戒烟九救世濟人深堪嘉尙惟摺開章程第二節第三條調查地方有私賣烟土私種鶯粟者報告本會禀官請究等語未盡妥洽緣勒閉烟館減種鶯粟迭經本部院嚴札通行應由各處地方官實力查禁若由該會報告禀究恐愚民無知匪徒煽惑轉啟民敎之齟齬有辜該牧師等設會除烟之美意仰蘇松太道飭將此數語删除其餘各節均准立案 
[彩票同業反對認捐]  
　　本埠彩票店同業一百數十家因各省彩票認捐人鄭業臣（即殿勳）時向各店苛罰騷擾前日順發票店將湖北票五張批與通利至認捐局過捐即被扣留並將帳簿抄去勒令罰洋一千二百元又有同德瑞拆去福建江南小票二十條亦被勒罰洋一百四十元並將老北門外連連中同泰豐萬保全亨得利四票店之賑簿硬行奪去以致激動公憤刊發傳單統於昨晨閉門罷市一面呈遞公禀赴道縣各衙門申訴被擾苦衷其傳單略稱今因承捐彩票公所屢向同業强取帳簿意外勒索絶人咽喉豈能再做生意况公辦兩月有縣憲示諭外埠並不加捐即須議罰從無除充公外照本再罰數倍之理似此擾累形同盜刼准於十五日晚八點鐘在老北門外景春茶樓會議凡我票業諸人務祈一叙爲要云云法捕房捕頭聞之以事關聚衆恐滋事端當派包探前往查察又聞老北門廣滙源票店因不願附和以致哄閙旋至南市總工程局控告當奉裁判員飭令退去候禀明道台再核 
[會議加增水價問題]  
　　南市商務分會函請救火聯合會及各業董於前日集議内地自來水公司加增水價一事該公司推劉問芻觀察並各司事到會先由劉觀察述明公司歷史及加價原因聯合會員王引才毛子堅兩君先後辯論劉觀察遂將前次顧紫霞所議辦法一律取銷旋由葉惠鈞君出爲調停述明英界救火開用快車每點鐘水價銀九錢二分法界則汽機稍遜價亦次之今内地若論鐘點恐多周折不如每次用一龍頭出洋一元似爲平允聯合會諸人均已首肯而劉觀察則尙須回覆公司重行議復又言裝設地龍頭價比前增漲約二十兩西城會員姚子讓君商請核減劉觀察亦稱再議旋提議店舖居民加增水價一節商會各董力勸公司顧念上海市面現甚减色如用水過多之自户自應商加若按户苛加實難照辦劉觀察亦允俟回覆公司再行定奪遂散會 
[部催報解關税存欵]  
　　度支部前擬贖回京漢鐵路通飭各海關道迅將所征常洋兩税解存各欵查明現有若干掃數解部以憑彚核兹因未據查復亦未將銀解部爰又咨催江督經端午帥分電江海關道等速遵前札查明報解 
[花行倒欠鉅欵六誌]  
　　南市人和永花衣行倒欠鉅欵已五誌本報兹裕春和豐裕源等莊禀知總工程局稱該業董事現願調停陳參軍遂提在押之吳程氏朱吳氏到案判各覔保開釋限交吳祥林朱晉初到案訊奪 
[滬道嚴飭巡局緝賊P ] 
　　淞滬巡防隊第四營左近駱姓家上月被賊竊去金銀衣飾值贓甚巨本月初十夜忽又失竊價亦不貲兹爲滬道蔡觀察查悉以該防營近在咫尺高昌廟巡局亦不甚遠何至連次被竊顯見該處營局並不實力巡防爰特嚴飭高昌廟巡防局委員李明府迅即比捕勒限查緝務獲究辦 
[更正]  
　　昨報紀巡捕與巡士齟齬一節兹悉該巡士係由三路二區派出昨報誤爲二路三區合行更正 
 [L城内 
[定期開會]  
　　城廂内外救火聯合會定期二十日在邑廟萃秀堂開職員會推舉庶務書記並請本年新職員認定職任以免推諉 
[勒限遷居]  
　　蔡某控顧柏卿欠租霸房反肆辱駡昨由一路警局傳諭地甲陸耀福勒限於三天内遷讓如違提究押追 
[如何受苦]  
　　四牌樓烟館主婦張氏曾領馮王氏之六歲幼女阿招現年十八歲前日忽然不見昨張氏接得阿招由郵局寄回一信據稱被嫂叟馮曹氏誘引出外藏在某姓家　上不許出門受苦不堪等語張氏當將原信送至一路警局請爲查究巡官遂飭地甲查提訊辦 
[自縊遇救]  
　　前晚八點鐘時邑廟星宿殿門首有山東人狄得勝懸繩自縊被東區巡士查見將狄救下帶回東區轉解一路警局審訊狄供因窮苦不堪是以圖盡巡官賞給盤費洋兩元諭飭赶緊回籍狄叩謝而退 
[跳出火坑]  
　　昨有花烟館妓女劉金寳被鴇凌虐奔至城内北五區喊求超豁當山該區轉解一路警局審訊據供年十九歲湖南善化縣人去年八月間被嬸母帶至漢口賣與楊姓旋即挈至上海復賣於新北門外花烟館爲娼日夜凌虐受苦不堪判送普育堂留養再核 
[影戯助賑]  
　　一路一區警局批商人戈日耀禀略云該商購得活動影戲一具禀請借地開海每人取資一角四分除茶資燈火外移助安徽義振姑准援照前次　簧助振成例仍以十日爲度著自本月二十日起至三十日止不准逾限亦不准男女雜坐否則碍難照准 
[道批三則]  
　　馬良功禀批前禀批查未復兹又據呈訴前來究竟是何情形仰公共租界會審官迅即錄案具詳以憑察辦毋再遲延陸雲山等禀批陸阿四由局送押案情如何所稱在押患病是否屬實應否准予交保醫治仰上海縣查案核明辦理仍具復察奪陳桂亭禀批爾執業田房果係被爾兄朦抵被封亟應尋爾兄理論前禀業已批明毋得多瀆 
[官事]  
　　河南河陜汝道胡祖謙署新陽縣知縣胡燡安徽撫署文巡捕候補縣丞勞洪章商董虞和德昨均到道拜謁調辦滬軍營管帶王雲華禀知即日到差 
[南市]  
 
 
] 

Page 20

 
 
[滬南大火]  
　　前日夜半洞庭山碼頭甘錦記木作失愼延及鄰居葉姓等住宅及對面三善堂殯舍所厝尸棺均已焦灼東首宏潤號洪順興葫蘆店面東馬路榮大烟紙店白玉樓茶館等共毁去樓房二十餘幢當晚由巡士獲住該木作學徒甘阿弟作司陳珠解至總工程局研訊據供作主甘阿三保有火險銀五千兩由灶間起火作主先自出外判飭探帶出指提作主到案訊究 
[查獲烟具]  
　　南區長訪悉陳家浜朱湯羣茶館内有人吸烟因派巡長入内搜獲烟槍烟燈解回訊辦判朱罰兩元充公烟具銷毁 
[須邀中証]  
　　黄廷獻控合順鮮魚行執事唐林生騙取故母陳氏單據向之討還忽稱代借洋四百元尙未歸還昨由工程局傳訊供詞各執判邀中証陳義生到案訊斷 
[欠銀不理]  
　　晉康莊執事沈永康控萬興裕米行内客人陳芹生結欠銀三各六百餘兩洋七百餘元將方單兩紙作抵約定三月歸還迄未料理昨由工程局傳訊判交保移請商務分分理處 
閘北 
[巡警總局批詞]  
　　職商錢榮浩禀批據禀隨呈擬訂菜塲章程規則尙稱妥協准予立案著即妥愼經理勿稍滋事隨時聽候派員調查試辦一月期滿應卽照章收捐按成認繳毋得徇隠職員潘鍾英禀批此案前據該商禀請提訊業經批飭三路分局查案禀覆尙未覆到兹據所禀各節殊出情理之外究竟此案該局如何訊斷仰三路分局仍遵前批據實禀覆一面傳齊全案人証解送總局警法科復訊勿稍延誤 
英租界 
[早已退保]  
　　美商泰利洋行控華榮昌担保江林記造屋抛工昨由公堂會訊華榮昌延惠霖律師到堂譯稱江林記包造該行房屋由華作保後因唐文記接手先已聲明退保抛工一節與華不涉請察判原被各退候會商定斷 
[賣地科葛]  
　　英商利記醫生控奚榮生賣地不交昨由公堂會訊原告延威金生律師投稱奚將契地賣與原告延不交出請追奚延哈華托律師到堂代辯判各退去候罰期將該地丈勘明白再行會訊核奪 
[兄妹串拐]  
　　黄邵氏沈黄氏控吳阿五吳六妹串拐伊女小毛一案昨由公堂復訊據吳六妹供小毛是否由大兄老四所誘實不能指實求鑒判仍分别還押候禮拜六再訊 
[限交女孩]  
　　倪顧氏控徐阿回拐匿伊女阿山昨由公堂復訊判徐展限一禮拜交出如違擬辦 
[和尙拐孩]  
　　徐黄記石作主控僧人曾榮泉拐匿學徒趙小田昨晨由控解廨請究曾供現在普陀山可以領回判押限七天交出 
[縱女私逃]  
　　嚴福海控妻母郎烏氏誘令伊妻與勤縣書吏邵康衢私識逃匿一案昨由官媒解請公堂復訊判仍還押候提齊人証再訊 
[私收酒捐]  
　　徐子芳在租界私收酒捐由探查見拘入捕房昨解公堂請究判押候禮拜一訊奪 
[自投羅網]  
　　西牢逃犯周桂生前日潜至租界由探查獲昨解公堂請究判押候禮拜一英領堂期解訊 
[復訊縱火]  
　　粤人黄阿德於九月初三晚在西華德路已閉雜貨店内縱火由捕查獲解奉公堂訊押在案昨解復訊判押滿三月開釋 
美租界 
[不還衣飾]  
　　粤婦彭金鳳被彭阿發取去綢衣金戒等件向索不理報捕請究捕頭允飭包探查辦 
[調戲婦女]  
　　華王氏前晚行經斐倫路被某公司小工曹劍山周金貴顧龍泉調戲不遂反將該氏扭毆由行路西人所見代抱不平將曹等并送捕房押候查辦旋即保出 
[馬車肇禍]  
　　吳阿五之馬車昨至新記浜路將張金氏之子和尙撞倒碾傷由捕將孩車送捕房載往同仁醫院醫治再核 
[妓院失竊]  
　　鴨綠路四十號門牌西妓院失竊珠絨被一牀由探查獲竊賊陳新來帶入捕房押候究辦 
法租界 
[洋員入京]  
　　法國新簡駐寗領事魏武大由廣州署任缷篆來申已見前報兹魏君因須與駐京法使面商要公於今晚附輪北上 
[孩屍何來]  
　　東新橋寳裕里口垃圾极内前日有年約五六歲之女孩屍身一具裏以蒲包當由工部局垃圾夫扒出回報捕房飭探前往察看報知善堂給棺收殮 
[串拐女子]  
　　蟻棍范永安串同李吳氏陳友松沈陳氏誘拐十六歲之常州女子王鳳大在某老虎灶議價圖賣被包探一併拘獲解廨訊究判鳳大發堂留養餘人一併押候查明懲辦 
國外新聞 
[美艦隊定期抵日]  
　　十五日東京電云美艦隊戰船十六艘將按照行程表於本月二十三日開抵横濵遞信艦英克登於二十二日先行尙有輔助艦五艘擬留駐小吕宋 
[近東風潮之影響]  
　　十五日東京電云巴爾幹半島風潮正熾日本股票市面亦大受影響外國定購股票者今已紛紛退股以上字林報 
[近東大變局五誌]  
　　十五日倫敦電云布勒嚘利亞已將應付土爾其之東羅馬尼貢税停付克利脱塞爾維亞芒替里格洛三國之舉動頗爲可慮目下近東大勢咸爲三國擾動英政府曾忠告塞爾維亞謂塞人果欲保持自有之利益當出和平之政策云奥國外務部大臣在匈京布達佩斯議會演説奥之歸併巴斯利亞與赫在戈維拉固應有之結局且係遵照柏靈條約之精義云十四日栢林電云土爾其政府照會各國抗拒布勒嚘利亞之獨立土政府之意仍擬保持各種權利並要求各國所主開會之説從速實行（以上譯字林報）十五日紐約電云奥政府不允照各國之請創設大會並已將塞爾維亞邊境之培斯開山隘占據又電云土爾其政府已派巡洋艦一艘駛往撒縻斯島遏制克利脱革命風潮又電云紐約刻接電稱阿拉排利亞業已宣布獨立（按阿拉排利亞係土爾其之一州與芒替里格洛按界）（以上譯泰晤士報十六日倫敦電云有英國戰艦四艘巡洋艦四艘於昨晚在曼爾塔起椗由地中海艦隊副統領海軍少將亞力山大親王統率聞須開赴大丹里尼海峽附近土爾其島萊姆洛斯駐泊尙有其他各船現亦從速入渠準備一切據官塲宣稱係往該處防備變端云十五日柏林電云土爾其現亦徵調兵隊以防不虞又電云塞爾維亞已將預備兵調集又電云奥大利亞業已搆戰之説實屬不確又電云法國外務部大臣批匈近告駐法德國代理大使謂法國對於東方之事其目的惟在和平而已又電云奥國外務部大臣布達佩斯議會宣稱布勒嚘利亞變局已定各國已承認其獨立云十六日倫敦電云土爾其照會各國反對奥國占據巴斯利亞並請各國遵照柏林條約公斷同日乂電云歐洲股票市面因近東時局不靖頗受影響股票之價日形跌落以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
[學界小説風流太史（五十五）]  
　　第十四回春花秋月銷受中年暮雨朝雲忽逢神女 
　　孫提學不曉得這兩個女子是何等樣人。慌忙自已也跪下還禮。心上却十分詫異。暗想難道眞個是什麽仙女下凡不成。想到這裏。心上更加有些恍恍惚惚的起來。還是他夫人走上前來。和他咬了幾句耳朶。方才曉得這兩個女子。一個就是孫大令的夫人。一個便是孫大令的妹子。今天特特的赶過來。要叩見孫大人和孫太太的。孫提學聽了。方才恍然大悟暗想這兩個尤物。却偏偏一在一家。想著。便目不轉睛的看著這兩位佳人。覺得越看越好。這兩位佳人也。時時偷轉秋波。偷看孫提學那兩對水汪汪的眼睛。飄來飄去。直把個孫提學引得個魄散魂銷。更兼這兩位佳人。又和孫提學十分熟落。並不做出那陌陌生生的樣兒。又竭力的奉承孫夫人。孫夫人也被他們奉承得十分高興。便和孫提學商量。要把他們兩個認做乾女兒。孫提學聽了。那有不肯的道理。當下彼此都説得明明白白。便點起一對絶大的蠟燭來。這兩位佳人。便拜認了父母。一口一聲的。赶著孫提學和他的夫人叫爹爹母親。你呌我的呌得一片聲响大家更加親熱起來。到了晚上孫提學留住他们兩個。不肯放他回去。至於孫提學爲什麽要把他們留在公館裏頭過夜。在下做書的却也不知其細。猜詳不出來只好等看官們自已去猜測的了。從此孫大人有了這樣的兩位好乾女兒。更覺得二十四分的高興。成天躱在公館廟頭。連公事都不肯辦。也不曉他忙的什麽東西。就是這位孫大令。也仗著孫提學的勢力。得意揚揚的。成天在外面遇事生風。招災惹禍的。無所不爲一班官塲中人。有曉得他歷史的。一見了他的影兒。便指指點點的笑他。孫大令雖然也有些曉得。暗想你們笑我。你們只管去笑就是了。於我有什麽關礙。便也老著臉皮不去管他。只成天的叫自已老婆和妹子。在孫提學面前。和他説法。要求一個好好的差使。孫提學雖然滿口答應。心上也想赶緊和他亞個優差。無奈學界裡頭的差使。相來有限。又不能無緣無故的撤換舊人。那班直接統轄的學堂。又不曉得他們那裡有差使没有差使一時竟没有法兒。不知後事如何且聽下回分解 
[要摺]  
　　内閣中書李升培爲興學圖强宜取尙武宗旨以編定小學敎科書呈請代奏摺 
　　竊維强存弱亡世界之公例整軍經武列邦之雄圖楚莊之霸也無日不討其國人勾踐之興也十年以施其敎訓蓋閉關之世重守文而交爭之世宜尙武時勢使然也廼者西歐東亞逼處强鄰日以海陸軍勢力之增漲比較國力之優劣而我國家自庚辛以還雖亦嘗奮發爲雄次第訓練陸軍以期爭存於列强之際然而官吏敷衍於上士民委靡於下所謂恢疆湔恥之略渺焉無聞夫國家之所恃以强者國力而已國力之所恃以張者民氣而已中國賤武之風成爲積習當兵之誚流爲諺言以此恭敝不振之民氣而欲與環球羣雄相角逐不待智者而知其不可也然則欲張民氣以圖强必先定宗旨以尙武昔普之勝德也其相俾斯麥執小學校夏楚以示人曰撻法者此也蓋普目見挫於法而還即一意敎訓國民日以湔仇雪恥爲志其小學校敎乎書皆言整軍備洒國恥之事故能一戰而霸不失其强我國創立學堂亦旣有年甚　遠涉重洋負笈外國得亦實繁有徒然竊見有二大流弊焉一曰以學堂等視科舉一曰以學堂鼓吹自由推原其故學生不由小學堂出學堂絶無敎科書定本宗旨不立各入歧途而各學堂所謂敎科書者率皆私家著述駁雜不純夫敎科書之不畫一流弊滋大而於小學敎科則尤甚蓋蒙以養正是曰聖功童年腦質單純先入爲主終身不忘欲培養尙武愛國之民氣必編定開宗明義之成書職愚昧所及擬請旨飭下學部采取尙武宗旨以編訂小學堂各種敎科書如談經則注重春秋尊攘之義述史則羣求中我强弱之故言地輿則論列陒塞戰守之要言物産則備舉製造器械之需言政策則研究遠近交攻之略言人才則激揚使材將選拓疆固圉之猷門類各殊宗旨則一垂爲定本授之童蒙孟子有言幼而學之壯而行之民氣之强此爲發軱夫惟聖哲之君能因時以制宜化民以成俗中國之醉心文事也可謂盛矣婚姻之始誕育之初里黨戚嫻舉以科名及第相祝齠齡之入學也尤首以對大廷魁多士爲勛蓋腦質之輸印旣深斯終身之積習難易今欲爲丕變民風之法矯文重武端在童蒙强國之基胥根於此昔趙武靈變服習射以易國俗法之挫於普也其城闕皆繪其敗績之狀以勵國民今誠决定宗旨以策吾民則發揚蹈厲民氣日張我國家建威銷萌必自聖人之移風易俗始矣職外㤹於列强競爭之烈内鑒於民風積弱之原幸值朝廷容納輿論廣開言路之秋若知而不言豈惟負爲學勿欺之心抑日悖事君以忠之義用敢竭其愚忱冀邀来擇於萬一是否有當恭摺具陳伏乞皇太后皇上聖鑒訓示籲請代奏謹呈 
 
 
 

Page 27

 
 
   
 
 

Page 28

 
 
   
 
