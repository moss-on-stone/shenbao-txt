# 1895 - 269 - 4908063

 

Page 1

 
 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深常○上意尋○合殹院校　　之○南薰殿於是流布日遠然肆間坊板未免　魚亥豕之誚本局覔得原刻精本用新式鉛字以潔白連四紙印成裝訂二十本出售每部　洋三元欲買者請向蕪湖文苑山房及本埠博文書局購取可也此佈 
[宜在上海倡設衆善堂]  
　　隂隲報應之說儒者之所不廢故作善降祥著於書積善餘慶見於易凡皆以勗人之爲善而已然而善舉非一人所能獨創必衆力匡勷而後其善始成善事非一端所能盡賅必百凡兼備而後其善乃全上海雖居南吳盡境而自中外通商以來久稱稱壯縣爲劇邑民族蕃庶物力豐亨巍然甲乎南北泰西數十國之所薈萃中國二十二行省之所往來蕃華畢集久極盛隆舟車之所駢羅琛貨之所輻輳無不樂賈於其市爭出於其途總而計之約不下數十萬人顧其中苦樂互異豐嗇難齊不必備六極而堪傷每見多四民之無告如幼而無依者無所教病而無資者無所養貧而無食者無所歸嫠而無賴者無所守老者或至無以贍生窮者或至無以送死困踣顚連觸目皆是雖城廂内外設有育嬰堂棲流所淸節養老諸堂每慮其不能遍及或視爲具文或奉行不力以此地大物博豈無人焉爲之撫輯而安集之噢咻而保持之者乎然卒未聞設有專所創有總堂而司其大成也是豈財力之不足歟抑振興之未遑歟皆非也由無一人焉爲之倡也苟得一二人首倡其端則來者聞風畢至無不爭趨而恐後矣誠以好善之性根於固有樂善之懷具乎同情且天下事創始者則難繼起者斯易將見一善旣立百善悉興必能踵事增加由漸擴充以致臻乎美備所謂有其舉之莫或廢之者也况乎上海一隅擁鉅貲席豐履厚者不可勝數而又得各大憲從而鼓舞奮勵之以樂觀厥成上作焉下必有應之者亦其大效明騐之可覩者已今欲倡設總善堂　切規條必仿照至善者而行卽有增損改置亦勿出其範園斯不至於流弊滋興務期實心以行實事而已所擬例目條陳如左一曰義學編氓豈乏秀良畞畝非無俊彦而束脩未備遂至荒嬉衣食難充遑論學問於是空抱殊尤之姿而仍淪於下賤者有之矣豈不甚可惜哉不特此也立身之始幼爲重人事之明教爲先苟於年少之時訓之以孝弟忠信以植其基則於後自不漸人於非且也一藝旣成謀生有路欲迪其心幷有以養育其身斯固一舉而兩得者也是則義學之設豈可緩哉一曰就醫所以便覊旅商夥六役僕婢無所歸者得有所安置也家鄉何在縮地無方鋪舍難留呼天莫應冨病情之旣亟復置體之難安豈不益增其劇乎今旣妥爲位置愼加調治於病　固爲裨益甚大於有病者之家亦爲方便無窮是就醫所之設固在所當急者也一日贈醫局所以惠及貧病相連者也所延醫士必拔其尤無令任意草率一歲之中每人醫愈若十出局必愼書於册以考其績一曰棲養院所以恤及困窮無告者也一曰施藥所所以廣衞濟而並拯救也一曰施棺木置義塚所以瘞無歸之體魄而安已死之孤魂也如是則貧者有所養病者有所治卽不幸而至於死亡歸骨亦有其所此數者固有相因者也况於羲學之外特立宣講善書所以誘迪梗頑化導匪僻勵風俗正人心俾一歸於至善毋稍入於非彝於醫院之外更設恤嫠贍老兩局所以保全貞卽肅閨閣之型優敬者頤厚鄉閭之化於是貧病咸沾實惠教養得以相資自此而有不民尚敦龎俗歸忠厚者乎而又必仿行泰西之法在局中安閒無事使人教之以工藝各報一事可使其異日出局之後得以謀生旣習工藝自不至終日飽食而嬉矣以上諸條皆擬次第舉行必使慮周而法密惠溥而愛均要惟衆善之同歸罔使一夫之不獲苟能奉持不倦自有成效可觀倘其中所擬或有掛痛願質高明錫以南針俾资酌易惟倡始非難籌費爲難千尋之壑發於濫觴九仞之山始於一簣上海苟設有衆善之堂和氣洋溢休祥並至豈不懿與 
[諭旨恭錄]  
　　八月初四日奉旨李錫彬徐士佳鄭思贊劉宇泰陳慶桂張兆蘭李摧英顧肇新張承　閻錫齡楊深秀徐道焜何乃瑩俱著記名以御史用欽此○初五日奉旨刑部福建司郎中員缺著彭見紳補授兵部司務員缺著鮑忠瀚補授河南湯隂縣知縣員缺著尹春元補授江西雩都縣知縣員缺著夏樹立補授四川儀隴縣知縣員缺著伍文琯補授福建甌寗縣知縣員缺著裴汝欽補授江西宜黄縣知縣員缺著鄭世璜補授截取舉人陳世鏞李培根俱以教職有兵科筆帖式員缺著瑞麟補授詹事府左贊善員缺著熙瑛補授福建道監察御史員缺著胡孚宸補授截取御史王綽王鵬運郎中王嘉善中書羅家勸王寳田俱照例用擬補内閣中書秦漸和楊灃林開棻王昉徵侯昌銘盧銘勳俱准其補授俸滿福建武平縣知縣唐志爕著回任擬補四川犍爲縣牛華谿鹽大使李志崇著照例用吏部筆帖式容元中山慶勛俱准其補授保送知府編修陳遹聲著以知府分發省分補用保舉河南候補知縣張瑜福建候補知縣侯維漢廣東候補知縣沈毓岱廣西補用知縣劉忠翰俱照例用服滿前安徽盱眙縣知縣易華俊著免其坐補原缺卓異前貴州開州知州胡璧著准其卓異加一級仍註册候升廣東連平州知州田明曜著准其每次卓異加一級仍註册回任候升欽此同日軍機大臣面奉諭旨本日引見之選用道蔣斯彤著於初七日預備召見欽此 
[教案電音]  
　　前晚接北京西人來電云前此四川閙教之事英國欲令中國將縱容教案之地方官治罪中國不允刻下駐京英國欽差已致哀的美敦書於總理各國事務衙門矣 
[東報雜譯]  
　　日本滋賀縣水災今已查勘完結計所損財産約在一千萬圓以上所需土木浚築費四十五六萬圓應由大越縣知事赴東京禀請内務省大臣議由國庫申提欵補助○商人三菱氏爲日本通國第一富戸近將各處礦山資本漸次收回擬另設大銀行及鐵道以五百萬圓爲銀行資本○文學博士重野誠齋名安譯年已古稀尚耽箸述所將左傳孟子逐加考證别其眞僞謂二書皆後世僞作多有不足信之處斷案一下文學中人大啓紛爭甚至目爲抺殺博士云○皇族菊磨卽山階若親王奉日皇敕許於東歴九月十四號與公爵九條道孝之第二女範子結婚是日淸晨七點鐘時親王府派儀仗兵及馬車赴九條府第親迎旋於九點鐘時迎回九條派家臣騎兵等人爲之護送十 
 
 

Page 2

 
 
點鐘時行結婚禮媒妁爲子爵杉氏夫婦午後一點鐘時日皇敕掘河侍從皇后遣小池權掌侍太子派日西東宫侍從至親王邸中賀喜三點鐘時親王率新婦赴内廷覲見日皇與后復至光賢所行禮禮成而退往靑山東宫别殿參謁七點鐘時請各皇族及宫内大臣大開筵宴 
[西泠闢市]  
　　中日訂立新約在各内地闢界通商兹接杭州訪事人函云杭州通商租界定在拱宸橋外縱横各有十里之遥現已將界址約略劃定其間基地大半爲富商躉商藉以居奇中國招商局擬設在租界之外現於大關内購得桑田五十餘畝以便營造商局惟地勢較低尚須塡砌也又擬在蕭山地方開設紡紗局湖墅設織布局均須招買股分以期集事聞此二局係杭紳丁松生司馬湖紳龎萊臣部郎總理其事刻下股分已將集成也 
[武漢打架續述]  
　　有人自沙市至宜者據云李觀察謙業已帶兵下省江陵縣劉大令業已撤委調省查看所有武漢兩帮各拿獲多人惟正兇在逃未獲漢帮人皆聽地方官約束進退往來催繳器械無不惟命是聽其首士張某因遵示令漢帮人悉數過河西武帮卽乘其不備將堤上所有漢帮鋪面全行搶毁又殺平民多人漢帮人謂本帮張某裏應外合旣壓不住武帮不應令漢人過河致武帮殺傷多命羣不逞之徒竟將本帮張會首家人六口全行殺害惟漢人謂地方官云武帮不追上堤漢人必不動手若武人追上堤定必迎打若漢人有下堤者請地方官就地正法蓋漢人多居堤上也漢帮不過三百人武帮約三千餘人俱在鄂城書院聚齊並有旗幟冩興武滅漢保護鄂城字樣被漢人奪呈地方官武帮人心多雜皆圖搶刦財物漢帮自云我等不敢取人一毫又不聽官府約束官亦受辱會首一童姓年七十餘自恃有此年歲令伊帮中人儘管殺打若有大事儘伊老命去受是以江陵縣令拿獲童姓責以先事不能攔阻事後又不交出正兇已跪朱鍊等刑各帮俱拿會首五人漢會首有下監卡者並未受刑武會首已有兩人下監童姓其一也官謂童姓云殺你老賊不足蔽辜晴川書院不准漢人進内鄂城書院則由衆人會聚又在内查出鎗刀砲械甚多又在内查出人名册二本官照册索人兩帮非辦多人不足以示懲儆也 
[姦殺巨案]  
　　宜昌漢景廟雇普慶班演劇演畢後聞有差役將某旦鎖拿而去查該旦係荆州府監利縣新鈎嘴人演戲前一日始到船内有一婦人該旦上坡卽入普慶班並不計及船費只須六串錢進班監利差人到時該旦正在演劇差不敢驚動當派人往東湖縣禀到又請東湖縣派差數名一同馳到跟蹤至城内新街某宅拿住並與同來之婦人一倂鎖去是謀殺親夫之案並共謀殺五人在逃差人隨至宜昌卽行獲案 
[准免半厘]  
　　揚州信云十二圩出江鹽船邇來時有淹消情事上月某日西岸運商慶安成招雇江船運鹽至岸行至雙塔港江面陡起狂風舟子支持不住又淹消鹽數百餘包當經呈請就近地方官勘騐確實禀由江西督銷局轉禀兩江督鹽憲批示祗遵兹聞已奉督憲批回略云商販慶安成裝運西鹽船隻行至雙塔港地方汰消鹽四百六十五包餘零合計五十八引旣據錢令勘騐屬實出結呈送應准免完原運半厘毋庸補運仰候札飭淮運司遵照云云同日運署亦奉到行知隨卽轉飭淮南總局照錄出示曉諭遵照矣 
[火警彚誌]  
　　揚城外沿河一帶柴逢櫛比如林本月初六日徐凝門對河哈姓柴蓬不戒於火濃烟匝地烈燄衝霄雖在白晝奈火勢過猛人力有所難施直至午後五點餘鐘始漸熄滅計燬積薪三大准聞所失資本甚鉅當火熾時左近居鄰無不慄慄危懼事後幸獲無恙獨某甲草屋一所以在下風雖距火略遠竟被火鴉飛墜一轉瞬間竹籬茅舍已成瓦樂之塲且中間尚隔某乙房屋乙屋反巍然獨存是可異已又初七日午刻城内蔣家墩地方有屠某者因病逝世其家屬正在料理一切以便午後收殮詎料死者榻前焚化冥鏹火灰飛墜蘆笆之上天乾風燥立時炎炎直上本坊地保鳴鉦布告迨水龍如電馳至則矮屋三椽已成灰燼矣左右鄰雖受虛驚皆幸無恙至屠之屍身經救火者多人竭力設法拖出未遭火葬誠不幸中之萬幸也又是日上燈時忽聞行人奔走喧嚷之聲出門遥望見東南方紅暈半天探悉鈔關城外某柴蓬失愼烈烈轟轟不可嚮邇城外保甲委員曁　弁均臨塲彈壓各水龍亦陸續馳至竭力澆灌祝融氏依然跋扈飛揚直至初更火勢稍衰至因何焚燬有無延燒容俟續布 
[杭火詳述]  
　　杭友信云初二晚九點鐘時瞥見西南隅紅光隱見注目而望光燄驟熾耳中聞鑼聲自上城傳至下城開門出視但見下城各集義龍以及看火之衆齊向上城奔赴訽以何處失愼均各茫然不能答徐見紅光漸减知已樸滅歸家安睡次日往探知火起於新宫橋河下聚興木行後門之内北行前門在百歲坊巷口左鄰宗陽宫保甲總局當火發時局憲率同巡勇飛奔往救後門本係封閉立卽打門而入其時火勢正極猛烈察看兩旁皆有毗連房屋方督飭勇丁速拆屋宇以減火勢某集義龍已風馳電掣而來一面在河中起水噴澆一面用撓鈎套索將近旁之屋盡行拉坍火方漸息不致蔓延而上下城義龍亦已齊到分頭排列前後撲救直至烟銷火滅言各整衆而歸計共燒燬樓屋平屋十有餘間詢悉起火之由則由晚炊時遺火於木屑中所致聞杭　人家店鋪有於午晚二炊後主人管事親向灶下察看息滅餘火名之曰看火燭甚爲易舉並不煩勞仿而行之亦小心火燭之一法也 
[豫章火警]  
　　江西訪事人云本月初二夜二鼓後忽警鑼亂鳴北方火光上燭各龍夫驅龍往救行至德勝門口門者止之謂城外祗焚去茅屋十數家刻已火勢衰微無宰前往矣各龍夫登城望之而信乃卽折回次日探之有謂因晚炊遺火者有謂被匪徒放火者究難得其確實情形也 
[豫章雙鯉]  
　　江西自閏月以來晴多雨少農田望澤甚殷六月廿七日一雨之後天氣亢陽彌月各處皆成旱象秋收勢必歉薄七月廿七日署藩憲翁小山方伯署臬憲裕竹村亷訪均接篆視事是日辰刻卽大雨傾盆田疇沾足百穀勃然以興萬民欣然而慰方伯廉訪膏澤備至福德兼隆於此具見不將大活我西江人士而晉任封圻亦指顧間事哉○江撫德曉峰中丞近日政躬偶有不豫當經奏請開缺回旗調理已於上月廿八日將撫院一切事宜委署藩憲翁小山方伯代拆代行甫綰藩條卽兼開府皆封疆預兆也是時署南昌縣何梅閣明府署新建縣朱少莊明府亦適抱淸恙當經禀假卸事大憲卽飭長寗縣金筱薌明府代理南昌篆務建昌縣嚴仲籛明府代理新建篆務○前報江西謡傳雨雪一節兹已查明省垣甲戌坊興泰厚洋貨俴有一大天井上起棟宇蓋用玻璃數十百塊鑲成一片儼然琉璃屏座光明世界而復藉蔽風雨雪霜上月十八日辰刻忽見玻璃片上有數十百點血跡現淡紅色圓而大如制錢雖經日光所炙閱十日不融亦不縮至廿七日大雨始洗去大抵雨血而非雨雪也當日城廂内外相傳雨血已徧殆非虛語但非玻璃片上殊難測實耳客有來自瑞州各屬者皆言曾有雨血之事可見不獨省垣一隅而已○江西近年風俗民間偶有喜慶事親朋往來動多靡麗而官塲尤甚署藩憲翁小山方伯素性樸介力矯頽風上月在本任臬署誕育石麟湯餅之會僚屬皆餽禮物方伯力担不受時裕竹村廉訪在藩憲任内亦循俗贈物致賀方伯當卽堅辭廉訪復面申請方伯遜謝曰某在湖南司道各任從無敢以一物至前者寅僚皆諒拙操門丁亦知鄙衷也今初履江西諸君未知前事始有厚禮見惠尚祈格外鑒原廉訪聞之一再稱頌不復相强如方伯者可謂一塵不染如廉訪者可謂不撓人淸者也君子於是兩賢之 
[麋臺草緑]  
　　蘇信云誑騙偷盜之事時有所聞未有如元妙觀醬院塲怡大申洋廣貨店初四夜被騙先竊之事殊覺令人且驚且怪而嘆事之出於愈奇者是夜將半先有匪徒數人突往叩門店夥詢以何事則詭稱刻從申到蘇因汝店主在寓驟病特來促其子往且以電報字　 
 
 

Page 3

 
 
有限不能細述故囑來面罄店夥啓門延入具問其詳察其言語毫無躡嚅之態幷道及居恒事實似亦相符因誤信之但以店中眷屬另居邀與同往晤告匪徒謂頃已疲於奔命矣不如在此少待倩人請小主人來述知之店夥正偕學徒往請而僅剩數人在店匪徒以爲已中其計趁此下手遂力啓帳櫃乘間竊取洋銀四百餘元託故辭去迨店夥與小主人怱促入門詢悉情由知爲愚弄卽查點所失駭見櫃中銀餅盡被竊去不覺相顧失色惶急異常赶往追尋早已杳如黄鶴懊惱而返時已更魚四躍矣初五日遂發電報至申詢悉其父並未患病欲報失竊又以絶無被竊形跡頗費躊躇噫市廛列肆之間若輩胆敢施此伎俩人可不愼益加愼哉○胥門内翦金橋巷某姓家道小康因餘空屋數椽貼有招租字樣初五日傍晚有匪徒某甲口操北音託言看房爲進身之計倂約同乙丙丁三人俟於戸外探望聲色是時某姓適偕友往勝泉茶樓茗叙因卽由其眷屬引導不意某甲入見只有主婦曁小孩數口在家卽趁此行竊竟敢闖入臥房將擺在棹上之時辰表一枚抽屜中之洋銀拾枚公然攫取飛步而出婦追至門前且行且喊而某甲早與乙丙丁等拚命遠逃一轉瞬已杳不知所之矣匪燄如此猖狂安得賢有司嚴密查拿懲一警百則造福於民豈淺鮮哉○蘇州府囚獄中前日忽有某犯病斃報由桐太守札飭元和縣葉潤齋大令前往相騐當據仵作喝報委係因病身死卽飭收殮標封聞該犯爲江洋大盜案積如山聽候刑部釘封文到尚須戮屍云○前報紀吳縣凌大令政體違和告假一月旋蒙委候補知縣傅大令維祚代理兹傅大令已擇於本月初六日接印任事闔署書吏均於是日一體謁見○本月初九日爲秋祭至聖先師大典所有一切應用祭品本由撫憲委員辦理兹屇秋祭前日撫轅牌示飭委候補知府林太守文炳爲會辦幷聞趙大中丞因悉蘇屬各署執事諸生每逢祭祀視爲具文至樂舞生等竟鮮有一遵照文廟祭譜演習者無非濫竽充數而已亟宜整頓以昭愼重而備儀文 
[石城誌]  
　　金陵聚寳門外有普德寺焉自由方丈大倫募化創建歴有年所其間房厦寛廣林木幽深按年四季於寺後園中栽種鮮花異彩射人奇芬撲地以備供奉香火者至此賞覽近有某土棍忽與大倫藉端生事連披僧頰數下逐出門外適爲某廟之僧名大成者所聞勾通衙役遂得掌管寺務而大倫以已廟爲他人所佔不勝忿恨卽於前日糾集僧黨數十名大興問罪之師其時大成見衆僧勢甚兇惡不敢交爭遽開後門而遁至是夜大成亦率僧兵百餘名明火執仗擁進寺門互相爭鬥越數點鐘之久大倫力不能支敗北而去衆僧俱飛簷走壁而逃於是大倫恨深入骨誓欲得其肉而甘心又於次日邀集同黨至某烟館尋視忽有某甲面似主棍横榻吸烟僧等上前不分黑曰將甲揪起飽以老拳一時頭破血流昏昏倒地衆僧見勢不佳卽一哄而散嗣聞大倫已具禀至江寗府控告而大成與某甲悉赴江寗縣陳詞未知邑宰作何判斷也○金陵五方雜處靑皮地棍實繁有徒自經上江兩邑宰嚴拿懲辦執法如山所有諸惡棍如趙子龍張子標黄飛虎八大王九干歲坐地龍等均畏法歛跡不敢滋事街前因之肅靜商民樂業安居不意近來又新添一班人裝束如兵結隊成羣終日横行市上遇事生風强買惡賒刦掠錢財甚於土棍貽害閭閻不淺有識者咸謂此種匪類乃自中日和局成後各路新募之防軍陸續載回遣散而若輩前則奮勇投軍今忽還鄉失業度日艱難不得已壯者强行搶掠弱者鼠竊狗偷種種滋擾罄竹難書不知賢父母何以善其後也○文芸閣侍讀學士日前因公來寗謁見帥已紀報端兹悉香帥於初四日在署中設宴欵待陪座者係運使江都轉巡道桂觀察淮揚道謝觀察蕪湖道袁觀察新授江蘇糧儲道陸觀察一時美酒嘉餚互相暢叙至夕陽西墮始各盡歡而散次晨學士先詣督轅辭行繼往各當道處拜别卽出旱西門登舟回里○寗地自入秋以來雨澤甚稀乾燥異常以致遭回祿君之虐者層見疉出前因新橋失愼共焚去三十餘家上江兩邑尊出示通衢遍諭居戸愼防火燭自此以後想各店戸自必加意隄防也 
[解犯過揚]  
　　揚城爲水陸通衢南北孔道凡有外縣解犯過境須過宿者上半月寄江都縣監下半月寄甘泉縣監以專責成法至善也本月初六日傍晚城外有過境犯人八名皆各圈禁木籠之内全身鐐銬窸窣叮噹由東關入城一路向江邑而去前後有差役多人持械保護據聞係高郵要犯解赴省垣者因天色已晚暫寄江邑外監過宿一宵明日黎明再行起解前進云 
[針痧貽誤]  
　　揚州東關城外某姓划船主膝前一六歲子父母愛如掌上珠日前有甲乙丙三客同雇船至公路浦甲客前一日登舟乙丙至翌午上船正擬料理開行忽覩孩垂頭不語目瞪口呆面色雪曰如紙其父母呼之摇之若罔聞知不禁大駭於是見者七言八語曰子午痧也閉口痧也猜說不一孩父情急曰無論何痧皆宜針刺立卽登岸喚同待詔來舟横加針砭徧身上下不下數十餘處孩眉攅膚縐仍不言語待詔遂曰不能救矣孩父母悲痛無似欲以身殉旁觀者又曰曷不送請某名醫診視旋將孩負至醫處醫反復詳審莫名其症旣而將口撬開欲觀其舌詎料口甫張醫頓足曰針悞矣孩係酒醉非眞病痧也其父近前嗅之果酒氣薰蒸始不問從何而飲先請醫救治醫曰　經已絶加以數齡小兒氣尚未充平空遭此數十餘針恐難保命嗣經孩父堅求始勉開一方舁之而回告知衆人甲客聞言急視所帶之酒則瓶已罄矣蓋甲先一日登舟曾携高粱一瓶不知孩於何時偷飲延至翌日徧身針刺處受風腫脹大汗而亡咸曰孩之命誤於釙也蓋釙法久已失傅雖時下名醫亦不敢輕試矧彼待詔自幼習業薙髮是其本行從未習過針法奈病家不察以爲刺痧似乎非彼不可卒至病者是否患痧横遭針刺病反加重者有之因誤針喪命者有之又不獨一孩己也當此秋疫盛行特紀之以告四方幸勿輕用待詔針刺也可 
[望澤情殷]  
　　粤友信云入秋以來大時亢旱農田望澤孔殷首府兩縣念切民瘼已於七月廿八日同赴城隍廟設壇祈求雨澤先期飭差通知各屠戸屆期一律止屠以昭誠敬想府縣各憲爲民請命定能上格蒼昊連沛甘澍也 
[甬上瑣談]  
　　寗郡各庵寺於今年閏五月朔日爲始違禁招誘婦女入寺燒香賣牒斂錢名爲閏佛近來各庵寺因官憲並不禁止自八月朔日以來大開山門而無知婦女結隊念佛者較閏月爲尤多不知此等惡俗大關風化票地方官並不嚴禁而爲家長者亦不約束誠恐此風一開傷風敗俗之事在所不免也○南人信鬼以寗波爲尤甚偶患疾病動輒以蝦魚蛋肉錫箔草船焚諸水口謂之送人客日前西門張姓家患病命傭工某甲送鬼於郊外良久不歸遣人往尋見甲倒臥路旁扶掖歸家譫語喃喃若有鬼憑藉之者不得已向卜士家叩問吉凶據云適遇隂兵過境爲甲冲犯須備軍裝號衣數百件並以酒肉犒賞始可無事張姓不得已悉照卜者所言行事約費數十元本爲送鬼反以引鬼旣已引鬼又欲送鬼祗因信鬼太過遂致被鬼揶揄殊無謂也 
[上海官塲紀事]  
　　昨日午後四點鐘時黄大令偕新陽縣蘇大令趨詣道轅謁見黄觀察稟陳一切及回署卽諭令捕役將搶刼王爾蘭家之盜犯汪幅星張仁山等十三名提出聽候會同保甲總巡竇明府嚴訊○翰林院檢討孫廷翰原籍浙江諸曁縣由京南下於昨日拜會各當道至縣署時黄大令飭家丁擋駕 
[法員謁客]  
　　前日下午二點鐘法總領事吕班君偕繙譯官祁理恒乘馬車至小東門外換坐肩輿導以華捕八名赴道轅拜會黄觀察觀察延入花廳晤談良久有知其事者謂領事此行爲會商自來水公務也 
[餘波未了]  
　　淸和坊妓女金菊仙家失竊鉅贓疑係大姐馮小阿金卽馮愛金行竊甚致私刑拷打身受傷痕一案迭經英讞員屠别駕研訊爲前報所屢紀昨晨十點鐘時捕房密飭包探秦少卿黄四福至英廨將龜奴金玉卿詢問情形究竟大姐被何人擅用私刑以致受傷詰究多時而去觀此情形想捕房尚須澈底根究也 
 
 

Page 4

 
 
[芙蓉城主]  
　　某氏曾與某甲居英界宋家弄地方日前忽啓釁端張遂出外不歸荏苒數日致氏自怨自艾惟有嘆實命不猶而已不料氏竟於前日購得芙蓉膏一盒背人吞服遂致毒發斃命幽魂一縷遽逐曉風旋經人從中理勸張亦允出棺殮費若干元卽屍屬亦以氏服毒自盡與人無尤且不欲多事已於昨日購得三寸桐棺草草棺殮從此情天恨海中又添一樁故事矣 
[幾釀二命]  
　　蕩婦某氏就本邑法租界同安里雞棲與菜市街彈染店主某甲有私海誓山盟情深鍥臂田　有大婦偵知與夫己氏香巢另築未免醋海波翻甲含憤難平暗購紫霞膏吞服大婦卽倩人施救始將烟嘔出免赴枉死城中旋以禍由蕩婦而生密令人告以所歡忽患急症召使前來服事蕩婦不疑其有他意貿貿然來大婦揮拳便毆致鬢亂横狼狽而去愈思愈忿擬欲雉經幸爲屋主所知悉設法解救然已幾乎玉殞香消矣 
[大令騐屍]  
　　昨報紀移請騐屍一則兹悉上海縣黄愛棠大令聞報後定於昨晨十點鐘時帶同書役刑仵並烟館主陳國樑蒞會香里屍塲檢騐及鳴駠蒞至早由地保徐錫耕預備公案大令入座先據地保徐錫耕供稱小的當此處地保昨有住居陳國樑烟館内之病人金耀訓因出外看病而回行至此處會香里忽然逝世至究竟因何斃命求爲檢騐陳國樑供潮州人金係賣菜人借住在小的店中實因患病力竭身死求騐旋由仵作騐得屍渾身並無傷痕委係患病身死大令離座親視無訛飭令地保代爲棺殮畢後卽命將陳國樑帶回縣署候示 
[案犯發回]  
　　　甯波人王阿狗前在法大馬路寳心園烟室與蘇州人錢安心扭毆撞傷腰肋逾時殞命黄大令騐屍後通詳各大憲旋奉憲批將王解省勘訊兹由省憲勘訊無異援照悞傷例從輕辦理仍發回原縣監禁候示大令飭卽收禁内監 
[罪犯蒙恩]  
　　寍波人王阿發前在某馬車行供執鞭之役撞倒婢女趙紅子碾傷足踝以致殞命黄太令騐明後研訊確供詳奉憲批解省提勘擬以流罪發回原縣監禁旣而恭逢皇太后萬壽聖節大赦天下前晚大令倩帮審委員夏明府升坐花廳發出監牌提土到案諭曰爾罪本已擬流適逢皇恩浩蕩得以赦免惟須追取埋葬銀二十兩給屍屬具領覓人保釋王供稱小的貧困不堪埋葬銀一時難措尚求恩典明府飭差帶去覓保 
 
 
 

Page 5

 
 
凡患耳聾一症皆由腎經氣虧腎水爲一天之原往往腎不足者虚火上升所謂水虧陽旺是也或因怒鬱傷肝勢必至耳鳴耳聾耳脹耳嚮目眩昏花等症本堂存心濟世家藏良方秘製妙藥無論男婦老少新染舊疾急宜服此則腎水眞陰皆足培水補腎滋陰降火雖十年念年老症服卽轉聾復聰因此丸十分靈騐敢稱第一絶非誇口也每料價洋一元○倘兩耳常流膿水或因扒挖所傷宜用珠黄吹耳止膿散吹之立騐每瓶五角○諸般嗽咳丸二角○婦女乾血勞通經第一聖藥二元 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　藩轅牌示試用訓導劉煌委署當塗縣教諭本任懷遠縣教諭沈豐瑞飭回本任○　　　　　　　徽州府　太守岫因公來省就八旗會館小駐行旌本月初七日携文孫詣撫轅謁見福中丞暢談良久而出○指分安徽分缺間補用縣丞　二尹良琮指發安徽試用州吏目施君際昌俱禀到○候補知府孫廷林太守禀銷皖南保甲墾務局差○准補宿州桂直剌中純禀知缷辨牙厘局文案○候補通判袁别駕紀柱禀知接辦牙厘局文案○本任無爲州土橋司　檢徐少尹德袞奉委押解京麻○候補巡檢金少尹則揚奉委押解兵屯修鋪等銀○候補巡檢李少尹藻惪奉道憲委查巢縣驛站○候補巡檢汪少尹昌震候補典史潘少尉毓芬均由淮北牙厘局委解餉銀來省○候補直隷州州判楊君葆孫辭赴和州閱卷○另補縣朱大令文蔚辭赴建平會查公件並禀謝發審局副辦○候補通判周别駕維新辭赴淸江提餉銀○候補從九吳君季培辭赴鳳陽府差遣○候補典史吳少尉世琦辭赴太湖縣查小錢○候補巡檢魏少尹蔭曾起服來省○委辦蕪湖保甲局候補知府梁太守泰亨○辦理灣沚厘卡候補知縣彭大令廷弼俱稟到○寗國縣鄭明府思賢黟縣孫明府履材均於本月初三日到省初七日禀辭○日内傳聞卸署道升任廣東惠潮嘉道聯仙蘅觀察已將一切公事交代淸楚諏吉本月十四日起節順道赴金陵謁見張香帥然後馳赴廣東 
[賣娼訊結]  
　　吳孫氏與胞妹孫阿毛卽華孫氏因在途爭奪買女王月娥卽吳阿寳被龜奴方小弟華阿二等帮同孫阿毛出頭强霸遂致肇釁龜奴等正在大肆兇鋒適經四百四十號巡街華捕巡邏至此卽將方華二龜奴及孫阿毛買女王月娥等一倂拘至捕房轉解早堂會審屢詳前報前日晚堂别駕升座二堂覆訊吳孫氏供小婦人家在蘇州向在治下某妓院帮傭今已辭歇現以針黹苦度丈夫吳某向在某宦宅内充當廚役現因主人往山西省候補丈夫亦隨主同往小婦人因素未生育曾憑中陳金木等價買周順生之女桂香改名阿寳爲螟蛉女迄將四載素來相安無異迨至上年冬間因小婦人鄉間來信得知每親在家患病小婦人急欲回鄉侍奉母病當將螟蛉女阿寳寄與胞妹阿毛照管迄今約歴半載有餘現在母病已愈小婦人於日前來滬向胞妹領女渠竟匿不肯交一味推諉小婦人正在狐疑不决暗自緝聽至前日始緝悉胞妹與姘夫華阿大串同鳥師許仁山等將阿寳置諸棋盤街某龜所開么二妓院内攺名王月娥作皮肉生涯故氏急向胞妹理索不料突有龜黨方小弟等多人欺氏女流出頭霸阻遂至口角爭執後有巡捕到來始得將方夏執獲伏思胞妹阿毛未奉母命擅與昔存今故之華阿大私姘儼如夫婦公然開設妓館實屬牢不可破今奉復訊伏乞究懲孫阿毛卽華孫氏供小婦人年二十三歲前於十三歲時來滬帮傭爲活迄將十載稍有積儲前有積下工資洋銀五十元存與胞姊收藏嗣胞姊因開設妓館復向小婦人借去洋一百元連存欵共洋一百五十元均未立有借據迨至上年因小婦人之姘夫華阿大開設妓館急需資本屢向胞姊索討胞姊僅將買女阿寳交來抵償欠欵小婦人不得已而授領迄將十閱月之久迨今六月間姘夫華阿大因病棄世後胞姊竟懷賴欠之心屢糾無賴多人欲將買女阿寳拔去小婦人心不甘服故將阿寳藏匿遂致爭執口角之下被捕拘解今求大老爺公斷妓女吳阿寳卽王月娥供小女子今年一十有六前因家計貧苦於十三歲時由父親作主價賣與吳孫氏爲義女迨至上年冬間寄父硬行將小女子送入平康作皮肉生涯倚作錢樹子小女子初不肯允從遂逃至姨母孫阿毛家暫避嗣被寄母尋見仍逼令小女子接客迄將十閱月之久所得纒頭均爲寄母取去貼與姘夫吳某使用今求大老爺超拔小女子脫離苦海恩准發堂擇配或斷交姨母領回度日惟不愿跟寄母回家尚乞恩典方華二龜奴同供稱小的等因見吳孫氏與孫阿毛等在路爭奪妓女王月娥吵擾不休小的等曾經解勸並無帮同女人孫阿毛硬行覇阻情事伏求原情别駕訊得妓女王月娥甘心爲賤實屬無恥之尤遂判掌嘴二十下交吳孫氏領回管束婦人孫阿毛覇勒爲娼亦屬可惡著掌頰一百下並具改過切結存查方小涕夏阿二插身多事均非安分之徒亦飭各掌頰五十下並具安分如果阿寳再有潛逃等事惟其是問結存查吳孫氏領女叩謝而去案遂結 
[上海縣署瑣案]  
　　昨日鄉民袁榮大扭蔣愛林謝家亭至縣訴稱次媳倪氏於光緒十五年過門童養今被誘匿求卽訊追黄大令諭令差役看管候訊○湖州人吳鴻逵呈控寗波人王樹林吞欠絲價銀前由英公堂移送至縣黄大令訊供之下將王收所押繳嗣經王弟赴松控諸府署恩太守批飭提齊人証流底根究大令遂委夏明府覆訊王供稱小的與吳及霍增瑞販賣蠶絲由日本三井洋行買辦金仰生裝至外洋售賣其餘尚未付楚求提金公斷可也明府著王將取保出外料理在案旣而吳以此項銀兩糾葛繁多扭霍至案質訊霍又扭金至案前晚明府提訊之下祗吳霍投案候質金擅自出城追尋不到明府怒甚卽行退堂諭飭差役俟尋到卽收押待質公所聽候提訊昨晨差役已將金尋到收入所中矣○周慶雲前投上海縣署呈控有祖遒田産若干畝抵與族人周士玉得錢一百千文今向取贖被伊掯阻黄大令倩夏明府研訊士玉供稱所抵之錢除一百千外尚有六十五千一宗未付是以不允取贖况其田小的已轉抵與周祥輝明府以兩造各執一詞令自行理處前晚周慶雲投案訴稱原價祗一百千現已罪數傭齊呈案求斷令准贖明府諭令將錢存案候提周士玉覆訊核斷 
[美界捕房紀事]  
　　沈姓女郎小字阿福日偕隣女戴小妹往楊樹浦某繅絲廠工作前日傍晚工畢同乘小車而返行至兆豐路遇某洋行陳阿福姜阿林王阿三三細崽攔路調戲二女反脣相向陳姜王不自引咎反復揮拳二女遂低囀鶯聲喚四百七十一號華捕至一倂拘送捕房捕頭略詰原由飭將陳姜王押候解送英公堂請究○某砲艇停泊天后宫畔碼頭砲勇某甲患病沈重一息奄奄前日下午經乙丙二水手扶至天后宫墻下弛然而臥四百四十八號華捕巡街過此責令乙丙扶歸乙丙不依與捕格鬥捕料難對敵急吹號呌四百三十八號華捕聞聲而至丙乘間兎脫乙則被解捕房捕頭立倩人送至英公堂請讞員訊核○前晚偷兒蔡阿佩在華順碼頭竊得煤一籮甫行數武卽經包探衞阿和查獲拘解捕房捕頭令押候解送英公堂請辦○虹口老賭權每雇用無業流民沿途拉曳行客往賭彼中切口謂拉牌頭前日下午有拉牌頭之汪阿裕王三毛二人經包探衞阿和拿獲押入捕房捕頭令押候送請英公堂嚴究○偷兒小朱天竊取百老匯路耶松船廠油漆十一桶由包探衞阿和拿獲詰知原贓已售與法租界榮鈺泰冷店爰告知法捕頭將店主洪阿銀拘押昨晨黎捕頭　包探范進才持英公廨信票往法捕房請將洪帶回辦理○某夾板船有銅鑄人形三具被西人某甲竊藏浦左日久未得眞贓前晚　二十二號西包探訪知告明捕頭恊同華包探張阿五前往將甲擒獲解入捕房捕頭詰問之餘言贓已售往東洋捕頭乃令押候查辦 
[金陵官報]  
　　八月初七日運臺江見辭浙江海寗州李圭見辭赴蘇鹽知事預兆來傳見辭回揚新授蘇糧道陸元鼎叩謝飭知並銷會辦兩江營務處差知府吳增僅奉司委代辦江寗府歲試提調事務兼署江防同知北捕通判劉文澈禀知今日任事調寗差委駐滬轉運軍火委員劉祖桂到叩謝溧陽營都司郭鍾　叩謝飭知赴任○初八日湖北督銷候補道志辭　辦機器局雲南知府張慶勛辭進京駐津深報委員江蘇候補知州汪喬年天津淶光祿士屠正劉詔英常州來廣東補用縣丞北洋武僃學生敖廷銓由廣東奉電調來寗均到 
[江西官報]  
　　七月十三日署金谿縣王龍詔禀赴任署新城縣李用曾禀赴任李澂由瑞昌公幹回往辦吳城上釐卡徐垚麟由都昌卡解釐來省署德安典史姚光森禀赴任廣信營守備李樹森由京引見回○十五日浙江卽用縣陳永昌回靖安籍湖南知縣王贊臣解鹽餉由揚州回署雲都縣蔡瑩禀謝委署樂安縣劉至健禀赴任候補縣馮永年往浮梁公幹陳善垣往廣信辦發審　務 
啓者本舘所印各種書籍中有數十種現均减定碼洋如有外埠寄購者請函致三馬路本舘帳房其折頭當格外克已信力亦由本舘付給務請賜顧爲盼茲將各書目列左 
聖武記六角○小五義三角五○續小五義四角○竹紙分類尺牘五角○快心編五角○蟫史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○青樓夢五角○小豆棚三角五○臺露菴一角五○香咳集二角○新增宦鄉要則一角八○蕩寇志六角○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢說二角○文海披沙二角○　牖餘談二角○豫軍紀略三角五○四夢彚談二角○和約彚抄二角○中東和約五分○中俄和約五分○瀛寰瑣紀三十○寰宇瑣紀三十○四溟瑣紀三十○寰瀛畫報一角○紀載彚編一角五○訂譌雜錄一角五○藝林山伐二角○靈檀碎金三角○景船齋雜記一角五○正績水滸四角○雲間據目抄一角○讀史探　錄二角○　砭軒質言一角○尊聞閣試帖二角○硯云甲乙編三角○螢窻異草初編二角○螢窻異草二集二角○螢窻異草三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五○詩句題解五集一角五○歴代陵寢備考五角○曾文正大事記一角五○鋤經書舍零墨一角○曾文正公六家書四角○海上羣芳譜一角○妙香室叢話四角○東藩紀要一角五○啓朦眞諦七分○書目一分○紅樓夢補四角○名賢尺牘七分○歴下志游八分○西洋記四角○靈軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○已丑會試闈墨二分○　亭雜錄四角五○道聽塗説二角○三異筆談八分○漫遊紀略七分○十三年諭旨一角五○十四年諭旨一角五○十七年春夏秋冬季諭旨各一本價洋四分○十八年春季夏季秋季冬季諭旨各一本四分○十九年春季夏季秋季冬季諭旨各一本洋四分○二十年春季夏季秋季冬季諭旨各一本每本洋六分○中西紀事四角○求闕齋日記一角五○壺天錄二角五○蕉軒摭錄二角五○漢南雜志五角○夜雨秋燈錄四角五○雨夜秋燈續錄四角五○曾文正公書札一元二角○續綏寇紀略七分○尺牘初桄二角○音註小倉山房尺牘二角○恩益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○增註知愧軒尺牘一角五○筆耕齋尺牘七分○白紙曾家書五種六角○粤屑一角五○篤素堂文集一角五分○適聞便集二角 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年八月初三日京報全錄]  
　　宫門抄○諭旨三道錄前○御史胡奏請飭嚴拿匪類片○御史李奏請飭查辦賊匪片○湘撫吳奏更補知縣摺○閩將軍　奏解清邊防經費摺○署江督張奏更換防營管帶片○東撫李奏叅革河工委員片○八月初三日吏部翰林院鑲紅旗值　吏部引見二十五名戸部八名欽天監二名武備院四名兩翼十三名○阿公張蔭桓各假滿請安○察哈爾都統惪銘請訓　敬信等謝寛免欠項恩○出使大臣王之春到京請安○鄭王裕興賡音布嵩山各續假十日○澤公請假五日○瑞洵續假十　日○召見軍機惪銘王之春○○胡俊章片再奴才風聞直隷冀州深州保定之束鹿縣一帶地方突有匪徒多人向居民擄　童穉勒令以重價收贖其無力收贖者輒被戕害然後送還居畏其强暴不敢告官以防報復惟有忍泣吞聲閉門守衞而已近有　　冀州來者據述光緒二十年十月門家莊居民李姓家被搶去幼童一名二十一年二月初十日新莊居民張姓靑山家被搶去幼童　名三月二十九日徐家莊居民徐姓家被搶去幼童一名皆用制錢三四百串贖回其未能收贖而送回者則已支解矣該匪徒聚積多人述者不能知其姓名但聞其頭目綽號三茄皮冀州人也奴才伏思和議之後人心已多浮動而此等匪徒肆無忌憚亦殊可慮若　速爲懲治誠恐滋蔓難圖相應請旨飭下直隷總督轉飭該管官秘密訪察如果屬實嚴拿懲辦庶强暴除而民志安矣附片具陳伏　聖鑒謹奏○○李念兹片再臣聞春夏之交直隷冀州門家莊有土匪牛棠聚集四五十人在百尺口橋上及五口村作爲　穴執持洋槍刀械於冀州寍晉束鹿一帶肆行搶刦並擄掠富戸幼孩勒錢取贖或至錢五六百千及二三百千不等其在束鹿縣屬　取幼孩一名勤贖不遂卽將幼孩殺斃頭顱棄置事主門内事主畏其兇殘不敢控告該縣知縣亦置若罔聞又在冀州零口村有擄　李姓張姓李洛殿家幼孩各一案在魏家辛莊張淸山家一案在野莊頭有趙洛起家一案在門家莊有李雪山家一案在徐家莊有　姓家一案在西沙疙疸村有劉姓家一案以上擄掠幼孩各案有報官者有不報官者報官不爲緝捕賊匪更與結讐是以相率隱忍　實之家聞風畏懼或將幼孩闇置雇工房中或寄養鄰里貧家究亦不得免其在王海莊張洛玖家擄去伊孫一名張洛玖追至村外　用刀砍伊臂膊多傷張洛玖赴州喊控冀州知州牛昶煦倂不勘騐傷痕亦不出票緝拿地方官縱盜至此賊匪益肆無忌憚明目張明任意搶刦擄掠當此伏莽隱患時虞竊發爲蛇不榷爲蚖奈何相應請旨飭下署督臣王文韶專飭臬司朱靖旬委派幹員馳赴各該處查辦將賊匪掩密圍捕净絶根株倂將各該州縣從嚴叅辦以爲縱盜殃民者戒該臬司在直省捕盜素有能名凡治盜賊之事責成該司必有成效可觀臣爲綏輯閭閻弭患將來起見是否有當伏乞聖鑒謹奏奉旨已錄○○頭品頂戴開缺湖南巡撫臣　大澂跪奏爲遵照部駁更補知縣專摺奏祈聖鑒事竊照湖南寳慶屬新化縣王慕修留省另補於光緒二十年三月十六日奉旨遺缺照第五日行文之例按湖南省程限七十日减半計算應以四月二十五日接到部文之日作爲開缺日期歸四月分截缺係繁難中缺業經聲明扣留外補因與麻陽縣知縣同月出缺簽掣新化縣知縣第二缺咨部在案前以卽用知縣彭獻壽請補兹於光緒二十一年閏五月初三日奉准部咨查該省前出之麻陽縣知縣一缺請以撤回另補知縣樊森補授照例不積各項班次之缺今此　缺自應接用候補班前與候補正班人員酌補所請以卽用知縣彭獻壽補授新化縣知縣之處係屬誤會例意應毋庸議應令按限按班揀員更補卽專摺具奏等因自應遵照揀員更補查定例各省知縣如遇改教撤回降補迥避所遺選缺係進士卽用與候補分班酌補輪用進士卽用本班合爲一班酌量請補卽積進士卽用正班之缺輪用候補卽將候補班前與候補本班合爲一班酌量請補卽　候補正班之缺以上四項遺缺合爲一班統行計算如遇同月之缺仍簽掣缺之先後候補等因湖南省前出有瀘溪縣知縣改教遺缺補過候補儘先知縣田繼昌淸泉縣知縣降補遺缺補過卽用知縣劉榆生簽掣第一之麻陽縣知縣另補遺缺補過撤回留省另捕知縣樊森照例不積各項班次之缺今簽掣第二之新化縣知縣另補遺缺按照定例亦卽接用候補兹於候補班前與候補本班人員　酌量請補查有候補知縣慶瑞年五十歲廂紅旗滿洲人由附生中式同治庚午科順天鄉試舉人十三年遵籌餉例在甘捐局報捐員外郎分部學習簽分吏部文選司行走十三年甲戌科會試中式第三甲進士引見奉旨以知縣卽用欽此籖掣湖南光緒元年正月十六日到省三年在恊黔捐局報捐同知銜七年准補藍山縣知縣九年二月初八日到任十年三月丁憂開缺回旗守制服滿起復遵照新章呈請分發原省歸候補班補用十二年十二月初十日經欽派王大臣騐放堪以照例發往領照起程十三年四月二十　日到省該員才優識練操守淸廉聽斷勤明留心民瘼係曾任實缺候補人員照例毋庸甄别以之更補新化縣知縣另補遺缺典例　符據藩司何樞臬司兪廉三會詳前來相應奏明請旨准以候補知縣慶瑞更補新化縣知縣如蒙兪允該員係候補知縣請補知縣銜缺相當毋庸送部引見亦毋庸列叙叅罰再此案奉駁部咨坐光緒二十一年五月初五日行文按照限减半計算應於閏五月初十接到扣至七月二十日限滿兹於限内覆奏合併聲明謹會同兼護湖廣督臣譚繼洵專摺具陳伏乞皇上聖鑒敕部核覆施行謹奏奉硃批吏部議奏欽此○○福州將軍兼管閩海關稅務奴才慶裕跪奏爲解淸光緒二十一年分東北邊防經費銀　前赴戸部投納恭摺仰祈聖鑒事竊閩海關六成洋稅奉撥光緒二十一年分東北邊防經費銀十萬兩業經奴才於本年五月十六日解過銀五萬兩分别奏咨在案伏查此項邊防經費亦係解部要需之欵兹謹再就現徵洋稅項下設法籌湊銀五萬兩全數解　循案塡具文批發交號商源豐潤蔚泰厚承領匯解定於六月十八日由省起程限六十天到京前赴戸部投納除分咨查照外謹恭　由驛奏報伏乞皇上聖鑒謹奏奉硃批戸部知道欽此○○張之洞片再防營如有更換員弁照章應隨時奏聞歴經　辦在案兹查統領慶字等營江南狼山鎭總兵曹德慶現經飭赴本任所遺慶字六營並水雷勇一哨卽以慶字前左右三營改爲慶　前營儘先副將班廣盛成統帶又以慶字中副後三營改名慶西營並分水雷勇四隊飭委管帶慶字後營記名總兵沐鴻恩統　又　帶慶字中營補用叅將金承復另派差委所遺營務飭委管帶慶字副中營儘先叅將朱啓泰接帶遞遺副中營營務飭委候選通判　德裕接帶其慶字中營管帶朱啓泰旋亦病故飭委升用副將兩江儘先補用叅將戴鶴松接帶又署淮揚鎭總兵兼帶淮揚鎭標新　中營吳安康撤委卸事所遺該標新兵中營事務飭委現署淮揚鎭總兵劉靑煦接帶其劉靑煦前署臣標中軍副將任内所統臣標　兵護軍等營兼帶新兵中營營務委現署中軍副將兪厚安接統兼帶又管帶臣標親軍前營補用總兵戴盛寛應行撤換所遺營務　委候補副將陳周梓接帶又管帶督捕親軍哨及臣標水師右哨江蘇候補道譚信榘另委差使所遺哨隊飭委江蘇候補道鍾啓祥　帶以期各專責成除飭取各該員履歴咨部查核外謹附片陳明伏乞聖鑒謹奏奉硃批該部知道欽此○○李秉衡片　河工修防全重稭料東省舊章以一萬觔爲一垜必須購買之員觔重足數方足以收實用查山東河工積習率以買料爲調劑之差加井空虛任意短少甚至有不肖委員於大汛之際通同防營揑稱隨買隨用實幷未買一束料價令飽私囊糜帑誤工殊堪痛恨臣習　此弊嚴飭各總辦於買料委員諄諄告誡不啻三令五申乃訪聞下游委員候補同知邵守正中游委員候補巡檢崇貴買料均未能　實復派員過秤查騐皆不足數臣維稭料一項無論堵口搶險均屬要需若一垛不足一垛之用必致臨時失措詒誤事機此種惡習　爲河工之蠧若不從嚴叅辦不足以挽頽風應請將候補同知邵守正候補巡檢崇貴一倂革職以儆效尤以後如查有營委通同舞弊情事卽請旨嚴正其罪以昭炯戒謹附片馳奏伏乞聖鑒訓示謹奏奉硃批另有旨欽此 
 
 

Page 13

 
 
[光緒二十一年八月初四日京報全錄]  
　　宫門抄○諭旨二道錄前○都統增奏現任辦事大臣因病請准開缺摺○署江督張奏恊解順直賑欵銀兩片○豫撫劉奏知縣催科勤奮請准分别優奬摺○又奏知縣留省學習片○又奏調署知縣片○又奏起解綢綾布疋日期摺○又奏調請留武員補用片○陜督楊奏委署府縣各員缺片○兼署雲督崧奏叅革文武各員片○八月初四日戸部通政司詹事府正監旗值日吏部引見四十名禮部一名光祿寺二名正經漢二名○延侯秀吉各假滿請安○浙江副將文占魁謝恩○瑞謙伊哩布謝授批本官謝恩○召見軍機汪鳴鑾張蔭桓○皇上明日卯初二刻升中和殿看版申初二刻至夕月壇酉刻行禮畢還宫○○奴才増祺跪奏爲現任辦事大臣假限已滿傷病增劇咨請代奏開缺恭摺仰祈聖鑒事竊於本年六月十六日據庫倫辦事大臣安德咨稱自道光年間出征轉戰河南陜西安徽江蘇等省疉荷聖恩補授章倫辦事大臣已逾十年仰仗皇上仁威遐敷地方尚稱靜謐惟前在軍營克復馬家堡時突入賊陣鏖戰腰受超等矛傷及在南省染受溼潮等證詎於本年春間舊疾復發且患痰喘頭暈心跳半身不遂諸病交集醫治未效實難支持是以在庫倫任所奏請開缺抑或賞假就近回黑龍江原籍調養等因奏奉硃批安德著賞假兩個月回原籍調治欽此欽遵當由庫倫力疾起程於五月初八日抵至黑龍江原籍延醫調治迄今兩月假限已滿傷病愈形增劇復兼半身不遂之證已入沉疴動履需人扶掖伏思庫倫地處極邊職守重要恐以病軀戀棧有悞事機致負生成恩維至再惟有咨請代奏請旨開去庫倫辦事大臣員缺迅賜簡放以重職守俾免貽誤等情咨請代奏前來奴才查庫倫辦事大臣安德現年七十三歲曾經出征各省百戰餘生前因傷病舉發仰蒙天恩賞假回旗調理現在假限已滿病勢增劇未能就痊自應據情代奏可否淮其開缺調理之處出自恩施除將該大臣送到履歴咨送兵部查核外謹恭摺代奏伏乞皇上聖鑒謹奏奉硃批另有旨欽此○○張之洞片再准署直隷督臣王文韶電開順直連年被災今春大雪耕種失時加以四月初狂風暴雨海嘯河决縱横千里蕩爲澤國麥苗旣失耕作並廢呼號望賑靑黄不接時日方長又有遼錦接壤游兵散勇雜處其間不得不極意撫綏以彌隱患務懇設法接濟籌撥公欵並勸紳商樂助等因當經劄飭江甯布政使瑞璋分别籌撥勸辦去後兹據詳稱江省頻年捐賑又兼籌餉輸捐之後一時恐難集有成數而畿輔重地待賑旣殷急宜設法解濟現擬先在司庫借動銀一萬兩俟勸捐歸還再於金陵厘捐局所收米厘項下撥銀二萬兩共銀三萬兩一倂交志誠信商號匯解天津籌賑局兌收詳請奏咨前來臣覆查無異除咨部查照外理合附片陳明伏乞聖鑒謹奏奉硃批戸部知道欽此○○頭品頂戴河南巡撫臣劉樹堂跪奏爲知縣催科勤奮籲懇援照例案分别優奬以昭激勸恭摺仰祈聖鑒事竊維豫省庫藏所入以地丁爲大宗年年餉用殷繁尤賴各牧令催徵得力藉資周轉比因光緒二十年奏銷屆期業經臣將未完一分以上各州縣開單奏請敕部查議顧考覈不容不嚴而懲勸尤宜互用若催科勤奮之員不加奬拔殊無以資觀感而策將來兹查有靈寳縣知縣舒樹基經徵光緒十六十七十八十九二十年錢糧每年銀數在五萬兩以上前署西平縣華蓁經徵光緒十七十八十九年錢糧每年銀數在二萬兩以上密縣知縣王寳鋆嵩縣知縣徐元瑞經徵光緒十八十九二十年錢糧銀數俱在一萬兩以上均係一官經徵於各該年奏銷前全完並無因災停緩伏思定例州縣經徵分數錢糧奏銷前全完者數在一二萬兩以上分别紀錄三年全完冉子加級五萬兩以上加二級兩年全完卽准量加優奬又州縣催科勤奮例得奏請虛銜頂戴近年如鄧州知州蒯辰蓀因經徵錢糧數在三萬兩以上四年全完經前撫臣奏請俟補知州後以知府用欽奉特旨允准在案今該員舒樹基經徵錢糧數任五萬兩以上接連五年克副奏銷例限較之蒯辰蓀成案銀數年分尤多實屬異常奮勉該員華蓁經徵銀數雖止二萬餘兩但以暫署之員殫力催徵連年掃數與王寳鋆徐元瑞二員均屬始終勤奮據布政使額勒精額糧儲道王維翰會詳呈請奏奬前來合無仰懇天恩俯准將知州銜靈寳縣知縣舒樹基照例給予加十級五年全完擬請以直隷州知州在任候補同知銜直隷州用前署西平縣事候補知縣華蓁例得紀錄九次應准倂案給予加二級紀錄一次三年全完擬請賞加四品頂戴密縣知縣王寳鋆嵩縣知縣徐元瑞每年例得紀錄二次三年全完照例再各予加一級如此量加優奬悉出逾格鴻施此後各牧令聞風興起於整頓催科不無俾益除咨部查照外是否有當理合恭摺具奏伏乞皇上聖鑒訓示謹奏奉硃批該部議奏欽此○○劉樹堂片再部選鞏縣知縣陳吉樟現據繳懲到省本應飭赴新任惟查鞏縣雖係簡缺地當孔道時有匪徒出没緝捕巡防最關緊要該員初登仕版於一切措施未能熟悉應暫留省學習一俟歴練較深再行飭赴新任以重地方據藩臬兩司會詳前來臣覆查無異理合付片陳明伏乞聖鑒謹奏奉硃批吏部知道欽此○○劉樹堂片再太康縣知縣袁學灝撤省遺缺應行委員接署查有封邱縣知縣謝葆榮守潔才明堪以調署該員任内查無承緝盜案已起四叅及徵解錢糧有關降革處分與調署之例相符據藩臬兩司會詳前來除批飭檄遵並將封邱縣印務由司委員遞署外相應附片陳明伏乞聖鑒謹奏奉硃批吏部知道欽此○○頭品頂戴河南巡撫臣劉樹堂跪奏爲起解内務府派辦綢綾布匹日期恭摺仰祈聖鑒事竊查前准内務府咨奏派河南採辦各色汴縐綢綾各三百匹本色棉綢三百匹本色大布三千匹當經行司派員分别織辦去後兹據藩司額勒精額催據委員將各色汴縐三百匹汴綢三百匹各色汴綾三百匹本色棉綢三百匹大布三千匹如數織辦齊全定於光緒二十一年六月二十二日委員管解起程前赴内務府交納並開具色樣價值淸摺呈送請奏前來除分咨查照外理合恭摺具奏伏乞皇上聖鑒謹奏奉硃批該衙門知道欽此○○劉樹堂片再補用遊擊吳福星係浙江龍游縣人同治年間投効閩軍在直東陜甘等省勦賊克復城池並光緒三四年間蕩平新疆南北兩路出力歴保遊擊嗣因軍務肅淸凱撤經前南陽鎭總兵楊芳桂留營委辦正營練軍旋經咨送來省差委又降補都司全喜係正白旗滿洲覺羅隆端佐領下人由親軍於咸豐年間補放驍騎校遞升河南營叅將因約束不嚴經臣奏叅以都司降補查該員吳福星前帶練軍操防緝捕均極認眞委辦事件亦甚得力該員全喜在豫多年情形熟悉現據臣標中軍詳請留豫歸標前來合無仰懇天恩俯准將遊擊吳福星降補都司全喜均留於河南歸標叙補除履歴咨送兵部外理合附片陳明伏乞聖鑒訓示謹奏奉硃批着照所請兵部知道欽此○○楊昌濬片再西寗府知府倭什鏗額奉旨開缺送部引見查有遇缺儘先題奏知府張道生堪以委署撫彝廳通判原逢時病故遺缺查有試用通判文祺堪以委署鹽捕廳通判桂森告病遺缺查有候補知縣徐光興堪以委署大通縣知縣樓汝濟調省遺缺查有候補知縣史文光堪以委署靖遠縣知縣寳善禀請開缺回籍修墓查有大挑試用知縣劉子喆堪以委署鎭番縣知縣黄銘鼎告病遺缺查有隴西縣知縣江昌燕堪以調署所遺隴西縣知縣查有進士卽用知縣秦瑞珍堪以委署據藩臬兩司會詳前來除飭分别給委外理合附片陳明伏乞聖鑒謹奏奉硃批吏部知道欽此○○崧蕃片再地方設立文武特崇體制應如何束身自愛以爲兵民表率兹查有署雲南大關同知陳善溥昭通鎭左營遊擊楊萬才同在廟會之中挾優酗酒互相毆詈事後復不知愧悔彼此任意攻訐實屬不成政體未便姑容據該管鎭府會揭卽批飭藩臬兩司詳請奏叅前來奴才覆查無異應請旨將署雲南大關同知事知府用補用同知陳善溥昭通鎭左營遊擊楊萬才一倂革職以肅官常除已將該文武撤任遴員馳往摘印署理並咨部查　外理合附片具奏伏乞聖鑒訓示再楊萬才所遺昭通鎭左管遊擊係題調之缺容俟接准部覆卽行揀員調補又雲南巡撫係奴才本任毋庸會銜合倂聲明謹奏奉硃批著照所請該部知道欽此 
 
 

Page 14

 
 
[光緒二十一年八月初五日京報全錄]  
　　宫門抄○諭旨三道錄前○豫撫劉奏調補知州摺○河督許奏補修各工情形片○豫撫劉奏調補知縣摺○又奏調補知縣摺○又奏甄别各員片○八月初五日禮部宗人府欽天監廂藍旗值日無引見○啓秀假滿請安○曾廣漢謝授通政使司副使恩○謨貝子果勒敏各續假十日○召見軍機○皇上明日用膳辦事後至頤和園皇太后前請安畢還宫○○頭品頂戴河南巡撫臣劉樹堂跪奏爲調補沿河知州以重地方恭摺仰祈聖鑒事竊照睢州知州王枚經臣奏請撤回另補於光緒二十一年四月十四日奉旨後五日行文按照限制减半計算應扣至五月初三日接到部文之日爲開缺日期業歸五月分截缺報部所遺員缺係沿河衝繁調缺應由外揀員調補查睢州濱臨黄河有修防之責且地連山東曹單盜賊出没靡常夙稱難治非熟諳河務緝捕勤能之員難期勝任臣與藩臬兩司於通省現任知州内逐加遴選非現居要缺卽於是缺不宜惟查有鄧州知州蒯辰蓀現年四十三歲順天大興縣人祖籍江蘇吳江縣由監生報捐雙月州同赴嵩武軍營會克吐魯番城出力保以知州分省歸候補班儘先補用並戴藍翎新疆南北路蕩平出力保加四品銜並換花翎捐指河南補用離營請咨赴部光緒九年四月初十日經欽派王大臣驗放覆奏奉旨照例發往欽此五月十三日繳照到省試看期滿甄别留省委署太康縣知縣捐加二級十三年三月題補鄧州知州奉部覆准十二月二十日到任十四年十二月前撫臣倪文蔚以該員才勝繁劇振作有爲彚案奏保奉旨嘉奬鄭工賑務出力保以直隷州知州在任候補十八年七月調署杞縣知縣是年大計保荐卓異因在鄧州任内催科勤奮議叙加四級保俟補直隷州後以知府用十九年十一月調署永城縣知縣歴　恭逢恩詔加四級現調署祥符縣知縣二十年十一月二十九日到任該員才猷卓然器識宏深在祥符縣任内講求修守事宜極稱得力歴任繁區政聲卓著緝捕盜賊尤爲勤能比以睢州一帶與山東曹單毗連盜風甚熾派營防捕當兹巡緝正關緊要以之調補睢州知州實於地方有裨歴俸已滿三年與例亦符據藩臬兩司會詳前來相應仰懇天恩俯念員缺緊要人地實在相需准以鄧州知州蒯辰蓀調補睢州知州俾收得人之效如蒙兪允該員係現任知州請調知州銜缺相當毋庸送部引見該員係初調人員免計叅罰其鄧州本任及歴署太康杞縣永城等縣任内交代均已淸楚由後任結報本任内亦無承審案件承緝盜案經徵錢糧己起降革叅限理合聲明所有調補沿河知州以重地方緣由謹會同河東河道總督臣許振褘合詞恭摺具奏伏乞皇上聖鑒勅部覈覆施行再所遣鄧州知州員缺俟接准部覆再行揀員請補合倂陳明謹奏奉硃批吏部議奏欽此○○許振褘片再本年黄河兩岸各廳歲修補廂埽工案内現在廂修高整者係上南河廳屬鄭州上汛五堡拖壩前埽工五叚係光緒十九年緩修鄭州下汛九堡順堤頭埽上首二十二叚係光緒十八年緩修共計埽工十七叚底料朽腐本年大汛内溜勢趨刷不移以致各叚先後脫胎朽腐匯盡中河廳屬中牟下汛八堡順堤護　頭二兩埽並頭埽至八埽係光緒二十年緩修又人字壩藏頭埽並埽至五埽係光緒十七年緩修共計　工十六叚因河溜圈注各該埽底料捫朽蟄陷脫胎全分匯化淨盡下南河廳祥符上汛二十堡魚鱗二壩下首空儅托頭壩埽工五叚係光緒十七年緩修二十一堡新頭　埽工二叚係光緒十二年緩修各該埽歴被汛水汕刷底料朽腐本年交伏前後河溜圈注不移各舊底先後匯化淨盡情形緊要黄沁廳屬武陟唐郭汛攔黄埝順二壩下首空檔埽工五叚順下壩下首空儅埽工六叚共計埽工十一叚均係光緒十八年緩修之工底料均已捫朽今因大溜逼注先後脫胎匯刷凈盡衞廳糧屬封邱汛西圈埝頭壩迤東拖壩二道第一道埽工二叚第二道埽工二叚又西圈埝第九叚下首起土壩前七埽下首埽工三叚共計埽七叚係光緒二十年緩修之工因河水陡長大溜搜淘致將舊埽匯出朽底潰及堤身情形緊要祥河廳屬祥符上汛十五堡魚鱗挑水兩壩中間空檔埽工三叚又該堡下首挑壩迤上順堤埽工六叚均係光緒十九年緩修之工底料朽腐近因水長溜逼圈刷不移各該埽陸續匯蟄先後脫胎情形緊要下北河廳屬祥符下汛頭堡挑水五壩下首埽工二叚二堡挑壩迤上空檔五埽迤下順堤頭掃至十埽二工十叚係光緒二十年緩修因大汛水長溜勢趨注各該埽底料朽腐抽掣蟄陷先後匯凈以上各工均經各該廳照舊拆修按叚補還新埽俱已修做高整一律追壓堅實穩固足資抵禦理合附片陳明謹奏奉硃批知道了欽此○○頭品頂戴河南巡撫臣劉樹堂跪奏爲遴員調補要缺知縣以裨地方恭摺仰祈聖鑒事竊照太康縣知縣袁學灝於光緒二十一年四月二十八日在任聞訃丁母憂應以是日爲開缺日期業經臣恭疏具題並歸四月分截缺報部在案查定例知縣應題缺出應以候補並進士卽用人員酌補無人准以應升人員題補如實無合例堪升人員始准於現任人員内揀選調補今太康縣係繁疲難兼三要缺例應在外揀員題補該縣地方遼闊政務殷繁非勤明練逹之員弗克勝任臣與藩臬兩司在於通省應補應升人員内逐加遴選皆於是缺未宜惟查有嵩縣知縣徐元瑞現年六十二歲係直隷樂亭縣舉人癸未科會試中式貢士兩戌科補應殿試三甲引見奉旨以知縣卽用簽掣河南光緒十二年十月二十一日繳照到省代理温縣知縣交卸後交代淸結鄭工賑務出力保俟補缺後以直隷州用十七年三月題補嵩縣知縣奉部覆准十月二十四日到任恭逢光緒二十年八月十六日恩詔加一級核計歴俸已滿據藩可額勒精額臬司長祿會詳呈請調補前來臣查徐元瑞果毅樸實守潔才明以之調補太康縣知縣實於地方有裨該員任内並無承審案件經徵錢糧已起降革叅限惟有承緝縣民李長富家被竊让傷李長升身死兇賊逃逸一案至本年八月初一日己屆三叅限滿雖題缺請調與例稍有未符惟人地實在相需例得專摺陳明如蒙兪允該員係現任知縣請調知縣銜缺相當無庸送部引見係初調人員免計叅罰其承緝已滿三叅一案仍照章查級議抵所遺嵩縣選缺豫省現有應補人員應請扣留外補爲此恭摺具奏伏乞皇上聖鑒勅部覈覆施行謹奏奉硃批吏部議奏欽此○○頭品頂戴河南巡撫臣劉樹堂跪奏爲揀員調補要缺知縣以資治理恭摺仰祈聖鑒事竊照安陽縣知縣董恩經臣奏請撤回另補於光緒二十一年四月十四日奉旨後五日行文按照限减半計算扣至五月初三日爲開缺日期業歸五月分截缺報部所遺安陽縣員缺係衝繁難兼三揀調要缺爲彰德府附郭首縣地處衝途事繁任重必須精明幹練才能肆應之員方足以資治理臣與藩臬兩司於通省現任知縣内逐加遴選非現居要缺卽人地未宜惟查有項城縣知縣恩鍾現年四十六歲盛京廂藍旗漢軍舉人癸未科會試中式貢士殿試三甲引見奉旨以知縣卽用簽挈廣東親老告近改掣河南光緒十年三月二十一日繳照到省委署永城縣知縣捐加二級拿獲鄰境盜犯紀錄三次十五年題補項城縣知縣奉准部覆十月十八日到任捐加同知銜十九年調省差委三月初六日卸事旋委代理商邱縣現調署西平縣知縣任内恭逢光緒十六年三月二十年八月兩次恩詔加二級核計歴俸已滿前項城永城商邱等縣正署前任交伥均已淸結其項城縣本任亦無承審案件經徵錢糧已起降革叅限處分惟有承緝縣民張金魁家被竊让傷張煥喜身死及孟傳緒鹽店被竊拒傷鄰人袁貸身死兇賊逃逸二案已逾三四叅例限與調補之例稍有未符但人地實在相需例得聲明聽候照章查級議抵據布政使額勒精　　察使長祿會詳呈請具奏前來臣查安陽縣員缺緊要必須爲地擇人該員恩鍾精明詳愼練達有爲洵堪勝任相應專摺陳請籲懇天恩俯准卽以恩鍾調補如　兪允該員係現任知縣請調知縣銜缺相當毋庸送部引見係初調人員免計叅罰爲此恭兵陳伏乞皇上聖鑒勅部核覆施行再所遺項城縣選缺豫省現有應補人員俟接准部文後再行截缺請補合倂聲明謹奏奉　批吏部議奏欽此○○劉樹堂片再查定例勞績保歸候補班人員無論何項出身均於到省一年後詳加甄别歴經遵照年　查有候補知府王國佐内黄縣知縣在任候補直隷州知縣蒯籛候補知縣趙承顯均試看一年期滿據藩臬兩司會詳呈請奏來臣逐一詳加察看該員王國佐才具穩練蒯籛明幹有爲趙承顯年强才裕均堪以原銜留省遇有繁簡缺出照例分别補用除　　員履歴咨部查照外相應附片具陳伏乞聖鑒謹奏奉硃批吏部知道欽此 
 
