# 1901 - 116 - 4910071

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[勸募濟急局春振急欵] [  申報館恊振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館恊振所襄贊其後深愧無補車薪惟念今者和議雖已將成而淹留失所之人尚復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館恊振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅也禱求諸維德鑒 
[觀本報紀諸曁教案責令紳士出結事推廣言之]  
　　顧寗人有言曰保天下者匹夫雖賤與有責焉斯言也殆卽范正文先憂後樂之意推而廣之初不料今之黨於康梁者竟藉爲口實欲以匹夫而上僭天子之權蒿目時艱蓋未嘗不悁悁而悲欲起而爲之正名定分也夫士居四民之首鄉鄰族黨咸資表率舉凡民智之通塞風俗之興衰實有互相維繫隱與乘除之勢每有朝廷條教所不能格者紳士得通其氣類而感孚之官長法令所不易施者紳士得入其神明而牗啓之且生長桑梓之鄉習聞芻蕘之俗平居知後知覺後覺薰德善良因勢利導固有官長難爲力而紳士易爲功者昔人謂民情之趨向視士大夫好尚爲轉移禮樂陶淑有固然者吾獨怪今之薦紳先生竟有大謬不然者其生長鄉僻姓氏不聞者無論已即自號通才交游甚廣而所談者不過市井瑣屑之事所與者不過飛揚浮躁之流語以朝章國故政治邦交俱非夢想所能到其尤甚者恣爲狂悖謬妄之論逞其詖淫邪賊之私使彼竟獲售其奸則倒行逆施時局鮮有不蒙其毒者目今議和條欵罰停閙教省分大小考試已有明文論者謂閙教毁堂皆自愚民發難而停止考試乃貽害於士林將何以折服人心而使之不怨咨交作不知中國士大夫排斥遠人詆諆異教與愚民正出一轍民間平日於講信修睦賓遠懷柔之道昧焉不講闃焉未聞際此萬國交通地毬大同之會我中國獨晦盲否塞不得列入公法之中使非由士大夫固陋自安則我中國二十一行中人民胡至鄙陋如此然則民教之爭雖愚民啓之實無異士夫指使之平情而論罰停考試不得謂爲過當且籍此長進士夫之識量學力尤爲不少豈非外人之惠我良多乎曩者山東巡撫袁慰庭中丞頒行保教章程除明定地方官吏功過外復責成紳士實力保護分别賞罰竊謂中丞用意可謂切中背　近日江西紳士已聯合同志就省城設立教務公所董其事之諸君子要皆由忠君愛國之心發爲濟世匡時之略各抒偉畫造福故鄉江省士民何幸得此數君子爲之匡植而輔翼之然則此後外人傳教所至之處地方紳士不但不應存推諉卸事之心直宜亟引爲身家分内之事寄語鄉賢逹尚其以江西諸君子之心爲心毋令我民之樂於肇禍以致通國遭殃坐使外人笑我蠢拙也因觀前日本報所紀諸曁教案大吏責成紳士具結保護事不禁慨乎言之爲諸旣紳士告又不僅爲諸曁紳士告也 
[本館接奉電音]  
　　昨日午前九下鐘越三十分時西安行在飛電傳來上諭二道敬謹譯登○三月十三日行在内閣抄奉上諭倉塲侍郎著榮慶署理欽此同日奉上諭廣西右江道員缺著戴恩溥補授欽此 
[使臣會議]  
　　日本長崎埠訪事友人云東歴四月二十五號卽華歴三月初五日接京師來電知二十三號駐京各使會議向中國索償之事僉謂須俟查明中國財賦若向方可互相斟酌惟俄使以爲滿洲之役所失不貲須索銀一億七千元法使則以目下方議撤兵不與其事與英美二使意見相同 
[示靖謠言]  
　　德兵之分駐直隸正定府屬獲鹿縣者屢欲前進被華軍擊退因擬聯合法意兩國出師議和全權大臣李傅相聞之不惜舌敝唇焦昕夕與之辯論本館會縷詳巓末而標其目曰議弭戰禍已登諸本月十三日報章兹者天津直報登有五城示諭云爲剴切曉諭事照得和局已成議欵漸定我國家全權王大臣爲國爲民無微不至各國兵隊往井陘一帶助剿拳匪决無開戰之事卽我兵駐守山西邊境與各國邦交益固亦决不能以兵戎相見乃近有一種造言匪徒擾亂人心以致商民紛紛遷徙出京地方爲之不靖本院會晤各國帶兵官商拿造言生事之人急須出示爲此仰諭紳商人等須知時局轉機諸事順手兩宫回變有日各國和好如初萬勿誤聽謠言自貽伊戚其各安生業凛遵毋違諄切特諭觀此是目下戰禍已敉而中外人民當無事各懷疑戄矣 
[刑人于市]  
　　德國官兵行至香山被人戕害旋將兇手侯大拿獲本館曾於前日報端縷紀其事而標其目曰罪人斯得兹閱天津直報云某日京師德國暫管界内知府署將侯綁出裝入囚車由前門進内繞行大淸門天安門端門出西闕門迤邐向北長街進發都人士皆謂當在南海行刑殊不知行刑之處實係西直門外大柳樹駱駝灣旣經處斬卽將屍身穴土掩埋其無辜被擒之村民數十名大約將於日内次第開釋拿獲此犯之華捕孫培元由德員格君從豐賞賚蓋以奬勤能也 
[俄員瓜代]  
　　日本長崎埠訪事友人云俄國東洋艦隊副統帶官何現衰拉撾君交卸回國所遺事務由枯泥密之基君庖代日前何君已乘獨迷枯伊銅司枯衣輪船遄返矣 
[天不佑俄]  
　　日本長崎埠訪事友人云西歴四月四號倫敦報載俄國開路沙恩及罷殺喇皮挨兩州饑饉洊臻民難餬口兼之天時不正瘟疫流行境内人民因此殞命者十之三四俄民何罪遘此鞠凶殊可憫已 
[美國水災]  
　　日本長崎埠訪事友人云邇來　國西境及中部諸州陡發洪水衝壞房屋不計其數所失約值美金五百萬元未幾又起犯風以致人民死亡多至者二百餘名口亦大刼也 
[借才異地]  
　　金陵訪事友人云前當奉旨創設武衞練軍時南北洋兩大臣議向某國商借久練之軍分 
 
 

Page 2

 
 
駐直隸江寗兩處俾各軍隨同操練知所步趨某國正擬遣派來華適拳匪猝肇禍端事遂中止兹者和議將定某國仍照前約遣軍士航海而來現已將次抵省南洋大臣劉峴莊制軍聞信急飭某營勇將城北某祠收拾淸潔以備暫駐其間 
[兵船膠滯]  
　　重慶訪事人云去年英國兵艦名武克武納者曾於二月中由宜昌上駛擬由重慶折赴瀘州旋因江水淺不容刀無從行駛卽停泊重慶之肇通兵輪船亦未能越雷池一步 
[札緝逃官]  
　　松江訪事友人云本郡官塲近接山西夫憲札文飭緝已革山西歸綏道鄭文欽有能拘獲者賞銀二萬兩蓋以鄭曾隨同前山西巡撫毓賢仇殺洋人聯軍統帥堅請中國從嚴懲辦政府諸巨公核其情罪無可曲恕允卽遵照嚴懲詎料鄭已聞風逃逸故有此雷厲風行之行也 
[製機利用]  
　　金陵訪事友人云兩江總督兼南洋通商大臣劉峴帥以各國議和條欵内有禁止專製軍火之材料運入中華海口一條以致省垣機器局中物料漸空無從製造爰撥巨欵派員赴滬上購辦開礦治田各機器運解來省飭在局各工匠逐漸仿製以利斯民務本之圖莫善於此矣 
[忠魂遠返]  
　　松江訪事友人云華亭宋養初侍御属守主辱臣死之義殉節京師亮節孤忠照耀寰宇本月十一日嗣君扶櫬抵松十二日午後備齊全副儀仗遵例入城沿途祭筵多至五六處郡人士之執紳以送者如水如雲靈柩用獨龍槓舁以三十二人迨至舊第暫停合郡官紳咸以一束生芻詣靈前奠醊生榮死哀洵無憾已 
[旗兵閧署]  
　　鎭江采訪友人云京口駐防某甲素與丹徒縣書吏陳某有隙本月十四日淸晨號召同黨多致數十名携帶風砲擁至署中斯時陳正在署辦公突被扭住出巨絙縶之一時觀者若堵墻人聲鼎沸新兵前營巡防分卡近在咫尺各勇急向勸阻旗兵不服奔赴卡房將器物恣情擊毁并傷及勇丁二名刼去洋槍數桿丹徒縣莫嶼香明府知事不得了急飭各班差役四面兠拿甲揮令各旗兵開砲以拒旋復擁至大堂二堂將公案推翻盡毁板壁桌椅然後闖入上房任情滋閙適各團勇聞信驰至旗兵始一哄而出將陳縶返營中事後明府乘輿赴道府各轅面禀一切不知長久山觀察及向子振太守將何以處 
[緝梟致命]  
　　松江訪事友人云鹽捕中營勇丁左春壽張瑞林等六名探知葉榭鎭左近二十四圖境内有梟匪匿跡因之貿然往捕不意梟黨多至三四十人衆寡懸殊迥非所敵當塲僅逸其一其餘五勇悉被縶縛投之水中旋經某號水師艇救起三名惟左張杳無蹤跡旣而是處忽浮起一屍由地保薛某投報華亭縣署本月十一日縣主林霨生大令帶同刑仵馳往突見離前屍數武外另有一屍倩人認之則一左一張面目約略可辨鹽捕中營管帶姚都戎奎和聞而馳至會同大令升座飭仵役如法騐視傷痕歴歴手足被縶繩尚未脫隨飭備棺收殮一面嚴緝兇手按律重懲 
[監司履任]  
　　武昌訪事友人云升任湖北荆宜施道濮紫泉觀察由蘇抵鄂就浙江會館暫駐襜帷連日謁見湖廣總督張香帥幷遍拜司道各官香帥以目下各國交涉事繁正賴得人而理檄飭速赴新任以專責成觀察奉檄之下卽詣督轅禀辭旋於本月初八日乘招商局某輪船西上 
[慮囚典禮]  
　　杭州訪事友人云每歲三四月間各省解到秋審大典今歲浙省各州縣解省要犯由撫憲余晉珊大中丞札委藩司榮伯衡方伯於本月初二日代爲勘訊計共男婦十四名口是日黎明時方伯命駕赴撫轅臬署司獄顧叅軍督同解役將犯徐樹江周欽安徐小一王汰庸周學連夏滿水鄭汝閑李萬庸鄭其木李葛全徐聚隴李幅閏王袁氏王林氏等犯解至頭門報名而入方伯逐一察勘然後退堂 
[勸墾荒田]  
　　金陵訪事友人云庚申兵燹以後迄今垂四十載居民未盡復我邦族江寗府屬七色田地大半荒蕪上元江寗兩縣所轄之田尤十荒四五歲在戊戍曾下詔招民開墾荒廢田畝大憲卽欽遵曉諭未幾康梁禍作遂不果行邇日綸綍疉頒仍令推行新政兩江督憲劉峴帥通飭所屬各府遵照戊戌諭旨勸民開墾荒田如有本地紳耆熟知該縣何處荒田未經闢治者准其禀官踏勘給諭承領招佃興工是亦當務之急也 
[川民苦旱]  
　　重慶訪事友人云蜀江上通滇省金沙江及成都岷江其源發自灌縣設有石堰分水東下灌溉稻田今春成棉龍茂道某觀察遵章於二月初五日親臨開堰而江水來源異常枯涸緣成都重慶一帶由冬及春晴多雨少以致目今鶯粟小麥俱苦歉收各處地方官方敬謹設壇祈雨不知蒼蒼者能遽沛甘霖否也 
[洞庭刦案]  
　　有客自東洞庭山致書本館云後山楊灣地方一小村市也本月十一日之夜二點半鐘時村民姜蔭生家突有盜黨明火執仗以巨石撞開大門蜂擁而進衣飾器物刼掠一空核計所失各贓爲數甚巨十二日黎明事主遣人開單禀報太湖㕔大約廳尊卽須踏勘飭緝也聞之鄰近人云先是初十日有匪船數艘停泊村之左近周家河中至晚又有匪人若干名狀類鹽梟從西山喚船渡往與前來之匪羣聚游行鄉人頗爲驚疑急浼某董函懇㕔尊移請水師營速派砲艇前來保衞詎料砲艇未至而劫案已出所望有懷保斯民之責者自此懲前毖後加意防維庶里巷小民得以高枕而臥乎 
[虐妾駭聞]  
　　安慶訪事友人云上月二十六日喧傳省垣洋務局後曠地上偃臥一婦徧身血液淋漓一絲不掛似係被人戕害抛棄於此者事爲保甲局總辦馮鏡人觀察所聞卽飭家丁喚令地保孔德善向之盤詰知此婦係東流縣人母家姓張及笄時由周姓納以爲妾賃居鐵佛巷大婦異常悍虐適逢彼怒致被刃傷觀察憐之給以衣袴暫留某姓空屋中旋傳周之房主孫某及左右鄰研詰僉云周自知罪無可辭已先期遠避遂面告懷寗縣宰某大令大令帶同仵役前往相騐見乳際及右臂足脛均被用剪刀刺傷臭腐薰蒸慘不忍覩乃命官醫生妥爲調治俟將周緝獲從嚴究懲 
[日本火警]  
　　日本長崎埠訪事友人云西歴四月二十六號卽華歴本月初四日得熊本來電言先一夜菊池郡大津町失火延燒民居二百三十家焚斃人二口馬三頭 
[鳩兹火警]  
　　蕪湖訪事友人云本月初一日之夜三更初轉河南江口街左近江西人某甲所開錫箔坊不戒於火忽兆焚如當經保衞管管帶饒翼卿游戎督率勇丁駕洋龍而至奮勇救熄聞是坊貲本數萬金歴年獲利甚巨驟遭斯劫約共捐失二萬餘金猶幸四面牆垣高聳不致殁及隣居 
[宜郡官塲紀事]  
　　宜昌訪事友人云署湖北東湖縣羅大令經大憲委辦宜昌關稅務所遣東湖縣篆委候補縣葉明府炳勳署理已於三月初三日接印視事矣○新任湖北荆宜施道濮紫泉觀察刻已由省抵宜擇於三月初六日吉時接篆視事其署理斯篆之陳觀察兆葵仍回宜昌釐局 
[皖省官塲紀事]  
　　安慶訪事友人云安徽英山縣知縣陸大令士奎經藩憲湯小秋方伯調署鳳陽縣事○候補直隸州知州余追刺適 
 
 

Page 3

 
 
中經藩憲湯方伯札委辦理皖北土藥局提調已於二月二十七日禀辭到差矣○壽州知州某直刺因事開缺藩憲湯方伯以候補知州錢刺史文驥請補○試用訓導聶廣文植模經藩憲湯方伯委署定遠縣學教諭○候補府經歴顔叅軍寳琨委辦大通保甲頗極認眞上憲奬給拔委一次叅軍奉札後卽趨詣憲轅稟謝○長江水師湖口鎭標前營每年春季例由鎭軍校閱今屆擇於本月初二日合操新任湖口鎭總兵李鎭軍於先一日蒞皖習晨在玉虹門外演武廳較閱列陣之法及洋槍打靶○准補廬江縣知縣汪大令錫麟建平縣知縣周大令捷三均奉藩憲湯方伯飭知速赴新任本月某日先後詣各轅禀謝諏吉履新 
[燕市近聞]  
　　京師訪事友人云近日吏部議定三月中銓選各省候選人員自初一日起仍在北新橋柏林寺設立辦公之所以便各員照例投供○前　陳雨蒼侍御奏請裁去各署書吏所有案牘公文攺歸主事小京官筆帖式辦理奉旨交六部九卿會議具奏欽此兹經各堂官和衷商榷均稱不便施行此事恐難准如所請矣○二月十八日有一德兵乘馬至禁城午門前馬忽一蹶不振德兵掀墮於地觸破頭顱登時殞命眞所謂无妄之災也○二月二十六日有兩法兵在美國暫管界内滋事被美巡兵拘獲用車載送虎坊橋湖廣會館交統帥核辦有見者謂法兵下車時步履維艱知其已受美兵扑責矣 
[蜃江春浪]  
　　温州訪事友人云英國牧師霍君精岐黄術在甌郡設立醫院施醫給藥歴有年所上月二十　日忽動歸思附某輪船至申江然後遄回故國彼都人士咸有依依不捨之意○上月十九日俗傳爲觀音大士誕辰温處道王心齋觀察之夫人某氏携其公子乘官舫詣頭陀寺拈香事畢言旋突有賭棍名阿釧者聚集同類駕一扁舟迎面而來兩不避讓以致互相口角毁及親兵號衣事爲觀察所聞卽飭永嘉縣秦大令派差查拿以憑究辦○東門外豆腐店主某甲向當鹽局緝私勇丁上月十七日之夜查獲私鹽四船見船上祗乙内二梟不以爲意孤身躍入押令駛至局中乙兩啣之行至僻靜處將甲推墮江心旁人不知也迨二十二日雷聲殷殷甲屍浮起屍屬認明奔赴永嘉縣署喊冤次日縣主秦大令帶同刑仵前往相騐飭提乙兩研詰其事大約必當按律嚴懲也 
[鳩水雲帆]  
　　蕪湖訪事友人云升任六安州署理蕪湖縣陳雲湘大令以蕪邑流氓充斥大爲閭閻之害爰於某日出示嚴禁略謂如有流氓三五成羣在偏僻街巷酗酒滋事或藉端訛詐硬買强賒及設局圖騙逞兇誣賴者無論何人拿獲送案訊明酌量給賞但不得挾嫌波累無辜致干重咎又嚴禁江邊不准搭蓋草棚窩留匪類如違將草棚拆毁人則重辦地基一倂充公又嚴禁薙頭裁缝泥水木作鐵匠人等不准興會結盟如有前項情事或私立會名邀人入會者查出照會匪懲辦决不姑寛似此嫉惡如仇若輩聞之當不敢肆行無忌矣○升任六安州署理蕪湖縣陳雲湘大令定於三月初二日舉行縣試日來闔縣文童己料理琴書准備及鋒而試矣 
[鍾阜晴雲]  
　　金陵訪事友人云前去兩年省垣猪肉價極昂貴每擔約須洋銀二十元蓋緣東南各省連歲歉收牧豕之家盡數易錢以資衣食而又無餘穀豢小猪以致癖似東坡者未能過屠門而大嚼迨去歲江北各邑咸慶豐收邇來烏喙將軍捆載而來源源不絶以致價值漸貶每肉一斤只值靑蚨八十四翼較去年不及其半矣○近歲南通州沿海逐漸漲出新灘某某諸紳衿禀請地方官照例升科招人墾種地方官卽據情上禀督轅督憲劉峴帥遴派候補知府徐太守乃昌馳赴通州會同地方官逐細丈勘詳晣造册具報聞太守已於月之初五日禀辭啓程矣 
[上海官塲紀事]  
　　前日靑浦縣汪南陵大令因公來滬詣蘇松太兵備道轅謁見道憲袁海觀觀察昨日又至上海縣署拜會縣主汪瑶庭大令聞係商議由佘山至徐家匯開築馬路事宜也○金陵支應局總辦吳觀察學廉蘇防後營管帶王遊戎廷美均於昨日來滬拜會蘇松太兵備道憲袁海觀觀察○新任吳淞司巡檢姚少尹霆江蘇候補縣章明府恒淑法界公廨讞員杜枝園大令新委楊樹浦巡防局員李二尹仲培均於昨日詣道轅晉謁道憲袁觀察繼至縣署拜會適縣主汪大令下鄉相騐由家丁擋駕○去秋上海縣縣丞劉耀庭二尹奉上憲檄委督解鹽課銀赴淸江轉運局交兌遺缺由主簿孫立幹少尹兼理日前二尹公畢回申昨日發出紅諭擇定十六日已時接鈐 
[藉荅神庥]  
　　北洋海容兵艦於日前由山東威海衞鼓浪南來昨日統帶曹軍門嘉許製就匾額四方舁送城内關帝廟美界天后宫三元宫及觀音菴敬謹縣掛沿途媵以花亭四座鼓籥一班蓋以海容自歸軍門統帶以來每歲南北往還類皆海若不驚涉重洋如平地故獻此以答神庥也 
[嚴申門禁]  
　　蘇松太兵備道袁海觀觀察以刻下各處匪類繁多滬上尤易於溷迹特於昨日赴各廟拈香時面請提右營叅將廖楚材叅戎傳諭城汛周鑑之千戎及各城門文武員弁每晚各城門出入之人務須加意嚴查見有形跡可疑者悉心盤詰幷將身畔搜檢然後放行是亦防患未然之道也 
[札禁阻擾]  
　　蘇省牙釐局憲申詳兩江督轅略稱本局提調案呈魚花一項乃蘇浙民生大宗惟商民販運經過途中每有棍徒需索留難阻擾等情向蒙撫轅咨行水陸營汛並派員駐紥越河口會同彈壓出示嚴禁索擾訪拿地棍懲辦在案兹屇春季正值商民販運之際合請通飭各州縣嚴禁彈壓等情督憲劉峴莊制軍據禀札飭各州縣一體遵辦昨日松江府余石蓀太守轉札上海縣署刻已由縣主汪瑤庭大令出示曉諭矣 
[邑令騐屍]  
　　前日本邑浦東二十四保方一圖三林塘鎭民人高阿茂與妻陳氏偶因瑣事反目其妻絮聒　休高忿怒難遏持刀斫傷其頸登時斃命當由圖董喚到地保將高獲送是處巡防局局員某二尹派勇押送上海縣署請縣主汪瑶庭大令詣騐核奪大令隨於昨日午前帶同刑仵人等渡浦往騐旣蒞屍塲先據地保孫叙卿孫秋堂同禀稱高阿茂向在小的圖内開設小烟間現已租與孫桂堂接開高仍住在内昨因其妻陳氏出外採桑回家過晚多方責駡其妻不服卽以割桑葉之刀向高猛砍被高奪刀反戳適中咽喉以致斃命高供與略同大令飭仵騐得死者右頸項有刀傷一處闊五分深三分委係因傷身死復離座親騐相符遂飭塡明屍格將一于人證帶回聽候訊核 
[鄰封騐犯]  
　　數年前原任寳山縣知縣馬漁珊明府拘獲通同海盜行劫米船之謝福順等犯申解蘇松太兵備道轅其時聶仲芳中丞方綰道篆訊得供詞支離殊難定讞發交上海縣監禁前日在獄病斃縣主汪瑤庭大令禀奉道憲袁海觀觀察札委嘉定縣章菡亭明府來申相騐昨晨八下鐘時大令駕命　臨步入縣獄典史趙敬臣少尉以禮肅迎明府旣升座傳訊提牢書金慶麟官醫許棠禁卒邢東同供謝犯忽患急痧昏迷倒地醫治無效而死同號犯人田雲程供小的因販賣私鹽事發監禁多年與謝同號委係因病身死明府飭仵役細心察騐旋唱報該犯週身並無傷痕委係病斃明府親騐相符飭卽棺殮標封發壇暫厝取具案下各人切結然後入署拜會汪大令暢談奶久迨辭出復詣道轅謁見銷差至午後卽遄回任所 
[醉捕釀禍]  
　　前晚十二點鐘時美租界捕房第三十三號西捕在某處沽飲大醉而回闖入北四川路仁智里甬婦金張氏家任情滋閙並將首飾攫去旣又至比鄰粤人李姓家將人亂毆旋自弛上下衣偃臥牀上李怒奔至街上喚某號巡捕到來西捕知勢不佳乘間逸去氏與李心不甘服同投捕房據情聲訴捕頭令包探劉光震恊同西包探前往查明實在情形隨將西捕拘獲至昨日解送英界四馬路老巡捕房請總巡捕頭核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[銀行迭倒]  
　　日本長崎埠訪事友人云邇來日本銀根緊急各城銀行之倒閉者多至數十家推原其故緣北村六右衞門在大阪所開北村銀行僅有資本五萬元一時不及周轉以致虧倒各富戸聞之心滋疑懼同向各銀行收取存欵市上現銀幾至一空各銀行力不能支同時倒閉計難波銀行資本三十萬元七十九銀行一百萬元加島銀行三十萬元加島贮蓄銀行五萬元福永銀行七萬元一百五十二銀行二十萬元天王寺銀行三萬元田原本銀行三十萬元中和銀行十二萬元平郅銀行五萬元平郅贮蓄銀行三萬元指吸贮蓄銀行一萬元堺贮蓄銀行五萬元大坂銀行三萬元　良商業銀行十萬元川越銀行三萬元其一時暫停不付存項者如逸身銀行資本十萬元大坂贮蓄銀行十萬元日本贮蓄銀行五十萬元六十八銀行一百萬元堺共立銀行五萬元鹿喰銀行一萬元五十八銀行一百萬元中立贮蓄銀行五萬元八木銀行五十萬元大坂實業銀行五十萬元西六銀行七萬元前島銀行五萬元堺銀行六十萬元或謂去歲日本出師恊同各國代平中國北方之亂所支軍餉爲數不貲大都皆取給於此倉卒不及歸欵致各銀行竟有銅山西崩洛鐘東應之勢謀利者不亦難乎 
[宏施化雨]  
　　漢口訪事人云湖北省會自强學堂近經湖廣總督　　濤制軍竭力整頓除添請西教習外文延華人田嘗吳炤爲東文教習左君全孝爲德文教習陳君問咸爲英文教習陳君毅爲俄文教習胡君鈞爲法文教習從此春風普　化雨宏施肄業諸生可望竿頭日進矣 
[上海縣署瑣案]  
　　粤人陳愷居控黄薛氏即韋亞五誘妾捲逃前晚縣主王瑤庭太令升堂研訊黄薛氏供陳妾黄阿妹囚被陳凌虐迭次脫逃皆由小婦人尋獲送回此次實不知其逃往何處大令謂陳不到案倩人代訴顯見情虛飭差傳諭申斥不准　控隨將氏交人保釋○卡戚氏控顧景仁拐賣伊女前晚經汪大令提訊卡戚氏供小婦人係揚州府屬某邑人夫故多年　　兩女長十一歲次十歲隨同小婦人來滬與顧姓同居每日赴某繅絲廠做工去年十一月某日次女忽然不見是時顧亦出外數日不　顯見被伊誘拐爲此控請訊追顧供小的係江北某邑人向在新閘某姓老虎灶當挑水夫並無拐賣伊女之事大令　氏所控無憑但伊女在爾家失去情有可疑限二十日内天帮同找尋交案○守備程原菴叅戎解送二十五保二圖地保黄土泉串同譚立生盜賣營地一案至歩前晚汪大令升堂研訊黄供是地於咸豐五年倒換田單並非營地後由糧戸譚立生售出小的見有升科局單爲憑故就契上蓋戳傳聞是處營地前由地販應文森朦請卄科出售叩求鑒核大令飭卽查明實在情形禀復核奪○英美租界公廨讞員張柄樞司馬函送趙桂生胡德潤陸金標到縣汪大令訊鞫之餘趙供小的家居英租界正月十九日胡誘領尤公館婢女來家暫寄小的不允至二月初五日小的之子忽然失去有鄰人見由胡陸誘匿求卽訊追胡供小的係湖北某邑人向以販售舊買爲業並未誘拐尤姓使女實被誣扳叩求明鑒陸供小的與胡雖係親戚實未串拐大令飭將陸交人保出胡收押一面諭令趙出外邀見證人到案復訊 
[上海總巡局案]  
　　前日南市鹹瓜街元康參行傭人洪桂春持洋銀一枚至洽興街口鶴鳴軒老虎灶茶肆兌換靑蚨餅師徐雪堂察知其僞以致齟齬適爲捕夥朱桂卽朱和尚及徐蘭生馬德勝所見扭而抶之行中人聞知卽投十六鋪巡防北局控訴局員蔡蓉卿二尹提案研訊洪供小的已被毆傷叩求究辦二尹飭拘徐馬移送牕巡局朱森庭明府騐得洪　上並無恊痕不應飾詞誣控大加申斥判令將徐笞責五十板馬送回原局交二尹訊核 
[南市爾聞]  
　　昨日英美租界公廨讞員張柄樞司馬飭差恊同包　至十六鋪巡防中局請派地甲往老白渡上近土德潤麻油作吊取芝麻數袋並將私售之船埠計南全船戸蔡土林帶回訊究○日前船戸錢錦榮由某處裝連南北雜買　滬小泊浦　馬路工程局司事某甲向收船捐錢托詞承裝某省漕糧堅不輸納後經甲查　掏入捕房捕頭令押候解送工程局禀請總辦葉孟紀司馬訊辦 
[英界瑣譚]  
　　前晚三點鐘後二馬路興申里某姓家被匪人某甲扶嫌　火延扱後院積薪　燄　　勢將上熾幸卽知覺取水救滅不致成災然已闔室驚惶無措矣○昨日西藏路河中有一孩屍不知由何人抛葉適爲某號巡街捕所見據情報知捕房捕頭著地甲前往收殮掩埋 
[英美租界公堂瑣案]  
　　包探竇如海張才寳同解楊金生到案禀稱此人竊取應能章華香利二家皮袍及報時鐘等物經小的拘獲查知尚竊張維翰家金銀首飾今特解案請懲讞員張柄樞司馬商之梅繙譯判責五百板管押捕房十八個月○包探邵仁初拘解吳老和到案禀稱此人與所私婦劉氏口角遽持利刃戳傷氏之腿際經小的拘獲解案請懲司馬判責五百板營押捕房三月○萬順發投捕房訴稱錢阿根攫去銀質對時表金約指等物捕頭派　包　將錢拘獲解案請懲司馬判責三百板枷號一月發犯事處示衆○包探倪順泉拘解顧阿二到案禀稱此人竊取萬春記家竹箱一口衣服十餘件經小的拘獲解案請究司馬判責三百板○彭四和竊取王三友家銀匙一柄經包探金立生拘獲解請訊記司馬判責一百板○五百十八號巡街捕拘解楊阿福到案禀稱此人竊取自來火行鐵管五枝經小的拘獲解案請究司馬判責三百板枷號半月 
[法租界捕房瑣案]  
　　慶昌祥洋貨店主蔣文明虧欠利喴洋行及四人　納貨欵四千餘金控經讞員杜　　大令研訊押追迄今日久僅繳到洋銀六百元其餘置之不理原告迭次求追昨日大令　將復訊將供小的禁押捕　無可　　現已央人向原告商懇願再繳洋銀六百元餘俟分期拔還叩求恩鑒大令命仍還押候傳原行到案復核○匯德豐小錢莊學　張聽生賭員無可彌補竊取其師柴如桂洋銀三百元控經大令研訊比追迄今挺押不理昨日　　復訊張　稱歴年莊上　餘項下應派花紅若卜可將此欵作抵大令惡其狡展喝責手心一百下仍還押所諭以如再玩延　十　賞○著名流氓王阿茂卽打鐵阿茂前因　取靑浦縣馬快胡春榮之金約指並持刀刺傷其腿控經大令拘獲訊供押候　辦昨日提案復訊王矢日不承爰　還甲　比○奚兆　沈阿堂行竊德發洋行之藤數十擔報捕查獲解經大令訊供押候嚴比昨日　　至案各責二百板押候　比○流　宋阿榮前因向某甲訛詐控經大令訊明判令枷號一月昨已期滿命帶案開枷重責三百　然後釋出○偷兒張　生李和尚均經包探拘獲解請大令訊明判令枷號一月期滿責釋 
[美租界捕房紀事]  
　　前晚外虹口順奏焉頭某號棧房内忽然失去機器　數件旋由管棧西人　定投報捕房捕頭令包探劉光震前往查勘情形以便拘拿行竊之人解送公堂禀請讞員張枘　　　　辦○昨晨八點鐘　浦東人買　章　同鄰陳有六至捕房訴稱向在浦東咪吔火油棧内某西人處爲庖丁本月十一日淸　　滬購物陳膽敢乘間至家中向妻子行非　之事　回家詢悉情形四出尋訪今在篷路菜市相遇是以扭請究懲捕房詢得事在利界之外令自投上海縣署具詞禀控 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　議理貴州巡撫布政　臣邵積誠跪奏爲據情代奏叩謝天恩事准貴州鎭遠鎭總兵岑有富咨稱竊總兵在雲南鶴麗鎭任内准兼署督臣照會光緒二十六年三月初一日内閣奉上諭貴州鎭逹鎭　　　缺著岑有富調補欽此應飭前赴新任等因當於六月初一日交卸鶴　鎭事束　起程八月二十四日行抵貴州准臣咨請赴任由省啓行於二十六年閏八月初六日行抵鎭遠府城據署鎭標中軍游擊嚴忠培將欽頒光　八百六十一號貴州鎭遠鎭總兵官關防一顆及文卷等項廣送前來當卽恭設香案望闕叩頭謝恩祗領任事伏思總兵粤西下士知識　無曩以從征越南雲貴等省濫膺軍旅未著微勞仰　特達之知畀以專閫之任聖恩高厚未報涓埃兹復渥　綸音調補期缺查鎭遠鎭當滇黔門戸所轄三恊七營皆屬苗疆重地舉凡整頓營伍綏輯苗夷戢匪籌邊在在均均緊要自維擣昧深懼弗勝惟有殫竭愚忱勸修職守隨時隨事禀商督撫臣認眞經理以期仰答高厚鴻慈於萬一所有到任日期及感激下忱咨請代奏等因臣謹恭摺代陳伏乞皇太后皇上聖鑒謹奏奉硃批知道了欽此 
奴才查願奴才魁福跪奏爲兵勇餉項支絀待用孔急擬請援案開辦捐輸稍資接濟恭摺馳奏仰祈聖鑒事竊奴才等前因添練察哈爾馬隊二千名步勇一千名所存軍儲銀兩不敷兩月之需待餉孔穀曾經聲明會同地方官官豫爲設法籌辦以顧要需等因具奏在案除開放八月分餉項銀兩外現存無多奴才等再四思維不得不急爲籌畫以濟兵勇之需溯查光緒十九年間直隸督臣李鴻章因是年直隸等處嚴霜成災援照光緒四年察哈爾捐助耕牛成案並因該旗丁苦累生成頗窟非内地勸捐可比亦與尋常捐案不同每牛一隻折合實銀十四兩從　覈給　　仰蒙恩准亦在案今查察哈爾添練兵勇籌餉維艱覈與振捐情形稍有不同可否仿照牛捐成案折合銀數開辦捐輸覈給奬叙如蒙兪允由奴才等遴選妥員設局開辦勸令旗蒙官民一體報捐能否踴躍捐有成數補資餉需之處再行奏請奬叙俟命下之日再分咨戸部理藩院直隷總督查覈是否有當理合恭摺馳奏伏乞皇太后皇上聖鑒訓示遵行謹奏奉硃批著照所請該衙門知道欽此 
頭品頂戴署四川提督堪勝提督建昌鎭總兵勝勇巴圖魯奴才閃殿魁跪奏爲恭報奴才接署提篆日期叩謝天恩仰祈聖鑒事竊奴才光緒三十六年十月十七日在署松潘鎭總兵任内准督臣奎俊照會成都將軍兼署提督綽哈佈調補黑龍江將軍所有提督篆務奏委奴才等因遵卽自松潘起程於十一月初四日行抵成都省城隨准督臣奎俊飭委署提標中軍叅將何鑑將封存四川提督總兵官銀印一顆曁文卷等件齎交前來奴才卽於是日恭設香案望闕叩頭謝恩祗領任事伏念奴才直省庸愚毫無知識理行伍出師疉邀寵眷不次洊繼光緒十三年由江蘇撫標中軍叅將補授甘肅凉州鎭總兵二十年回京沐賞優差是年冬補授建昌鎭總兵履任以來未報捐埃嗣因靖遠勤摹民匪　事督率兵勇剿撫兼施仰仗天威遠播得以迅速竣事地方一律肅淸隨調署松潘鎭總兵復荷温綸於剿辦勒摹夷務仰　賞給頭品頂戴沐鴻施之逾格倍銜結以難名兹復署理提督篆務受恩愈重圖報愈難奴才自維庸愚懼弗克勝惟有勉竭血誠益矢勤愼認眞整飭管伍實力訓練戎行凡於邊防營務事宜隨時隨事會商督臣認眞辦理總期軍民和輯轄境乂安以仰答高厚鴻慈於萬一所有奴才接署提篆日期並感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此　 
護理陜甘總督甘肅布政使臣李廷簫跪奏爲據情代奏叩謝天恩籲懇陛見恭摺仰祈聖鑒事竊臣准新授新疆喀什噶爾總督署陜西河州鎭總兵焦大聚呈稱承准前護督臣何福堃行知轉奉兵部咨開光緒二十六年十月二十一日内閣奉上諭喀什噶爾提督茗焦大聚補授欽此欽遵當卽恭設香案望闕叩頭謝恩伏念大聚江南武士識淺才庸光緒二十三年蒙恩補授新疆伊犁鎭總兵旋署陜西河州鎭總兵印務三年視事愧建樹之毫無九陛頒恩復提封之特簡自天錫寵伏地滋漸查喀什噶爾地處極邊提督責任棊重英俄接壤交涉固屬繁難回漢錯居防範尤虞疏懈當此外侮紛乘之際舉凡整軍經武鎭懾巡防在在均關緊要自維愚昧深懼弗啓現河州鎭總兵員缺業經前督臣調委肅州鎭總兵陳元萼接署惟有仰懇天恩准俟大聚交缷鎭篆趨赴行在陛見覲天顔於咫尺得遂瞻依庶聖訓之欽承俾資遵守所有感激下忱並籲懇陛見緣由呈請代奏叩謝天恩前來理合據情代奏伏乞皇太后皇上聖鑒訓示謹奏奉硃批毋庸來見欽此 
德壽片再近年各國舉辦團練必須購置軍械以資防禦兹據三水縣監生潘佩鋒遵故父同知銜直隸州知州潘福榮遺命捐銀一千兩以助該縣團練局購備軍械之需洵屬克承先志有裨團防查定例凡修城垣衙署並軍需等項捐銀千兩以上者請旨建坊給予急公好義字樣由地方官給銀三十兩聽本家自行建坊等語廣東按察使吳引孫詳請具奏前來奴才覆核無異合無仰懇天恩俯准將三水縣監生潘佩　故父同知銜直隷州知州潘福榮給予急公好義字樣在本籍自行建坊以示旌奬理合附片具陳伏乞聖鑒訓示再廣東巡撫係奴才本任毋庸會銜合倂陳明謹奏奉硃批著照所請禮部知道欽此 
于蔭霖片再前分統豫正右軍總兵蔣尚鈞經臣奏請撤差聽候查辦於十一月十六日恭摺具陳在案所遣該軍分統亟宜遴派統帶查有前由臣電奏請調記名總兵李南華現在業已到汴應即委令接充豫正右軍分統以專責成而重防務除覈飭遵照外理合附片具奏伏乞聖鑒訓示謹奏奉硃批知道了欽此　 
聶緝　片再本年八月間因蘇省防務緊要各處伏莽鹽梟光蛋時虞竊發新授江西吉南贑寗兵備道賀元彬曉暢戎棧奏懇暫緩赴任留蘇統領太湖水師全軍兼會辦營務處以資臂助欽奉硃批著照所請吏部知道欽此當經轉行欽遵在案現在欵議將成防務稍鬆若再因　固留不免要缺虛懸之慮自應飭令將經手事件料理淸楚即日領憑赴任以遂該道感恩圖報之忱除營務另行遴員接辦並咨部查照外謹會同兩江總督臣劉坤一附片陳明伏乞聖鑒飭部查照施行謹奏奉硃批吏部知道欽此 
聶緝槼片再據江海關道余聯沅詳稱竊江海關大成洋稅及洋　釐金項下奉撥光緒二十六年分京餉等項銀八十四萬五千兩除解尚欠銀三十三萬五千兩實因本年五月以後商輪停駛百貨阻滯洋稅藥釐收數人减所致惟念行在需欵孔殷不能不移緩濟急現擬竭力騰挪年内再籌解銀十六七萬兩餘俟明春稅釐稍旺照數補解不敢稍有若延至出使經費一欵各關欠解甚鉅奉部在使费内指撥閩廠經費銀二十萬兩水年尚未解過擬俟來年各關解到卽行接續補解等情詳請奏咨前來臣復加查核尚屬實情除飭將欠解銀兩赶緊接續籌解並咨戸部查照外理合會同兩江總督臣劉坤一附片具陳伏乞聖鑒謹奏奉硃批戸部知道欽此 
 
