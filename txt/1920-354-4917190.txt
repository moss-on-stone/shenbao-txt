# 1920 - 354 - 4917190

 

Page 1

 
 
   
 
 

Page 2

 
 
   
 
 

Page 3

 
 
時評 
[國際地位（老）]  
　　昔段祺瑞言參戰一役費盡苦心國際地位乃獲增進今顧維鈞言國際聯合會此次選舉我國以二十一票當選國際地位增進兩者所言如出一轍使國際地位而果增進也吾安得不爲中國慶使國際地位而僅以是爲增進也吾安得不爲中國慚 
　　國際地位非電報所能增進也亦非一人之力所能增進也必國内文化有所增進與國内經濟能力有所增進而後國際地位亦與之俱增而俱進以地大物博人衆如中國而在國際聯合會猶不得厠於各大國之列吾儕方歎息痛恨於地位之墮落乃曰增進然則所謂不增進者何如耶國際地位又當視青島問題之解决如何使青島問題而終於勝利也增進是在實際也青島問題而終於失敗也雖委員當選不過虚榮而已今青島問題尚未解决而遽云增進吾以爲太早計也 
[專電]  
　　北京電外顔請給顧使勳位將於元旦發表（二十五日下午四鐘） 
　　北京電本日令特派顧維鈞爲國際聯合會行政院代表又令魏宗蓮兼宜昌沙巿交涉員又指令准張國淦請將漢口建築商場事宜仍由部收管（二十五日下午四鐘） 
　　北京電陸榮廷命其子來京接洽一切頃據津電話准明日偕丁乃揚同來兩廣巡閱全命卽下 
（二十五日下午四鐘） 
　　北京電日來恢復舊國會說較盛一般運動新選舉者態轉消極 
　　北京電徐派趙次珊挽留王士珍許給假半月留京調養無庸遄返原籍一面决將副使發表並令交葉赴奉與張使接洽（二十五日下午三鐘） 
　　北京電徐派陳葆元接見豫學生代表答復所呈七條除第三第五應候該省長官查復外餘交院部核辦（二十五日下午三鐘） 
　　北京電英美烟公司借欵因某方面反對已難成立報載簽字說不確（二十五日下午八鐘） 
　　北京電内部賑災借欵四百萬已成立現定支配數除提辦平糶六十萬外計河南百二十萬山東山西各五十萬直隷八十萬陜西熱河各二十萬惟外人主交敎堂代放部議由就地賑災團體自放設委員會各團推出代表一人監督用途（二十五日下午七鐘） 
　　北京電交葉昨晚車赴葫蘆島察勘路工（二十五日下午七鐘） 
　　北京電交部昨致救災團體公函純用英文傳爲創舉（二十五日上午十一鐘） 
　　北京電漢口國際振災會長嘉那氏電外部請政府宣布振欵分配數目（二十五日下午三鐘） 
　　北京電江浙路股債權團代表赴交部由陸夢熊代見磋商付現辦法無結果旋陸奉葉諭答復謂已與清算處接洽年内先付一期不用京鈔以新公債核發代表不允（二十五日上午十一鐘） 
　　北京電旅京浙同鄉開評議會結果（一）呈政府速設省署參事會（一）舉代表八人加入自治聯合會定明日假公園開大會决選 
　　北京電贛同鄉會電贛省議會請堅持彈戚案又對政府箇（二十一）電逐層痛駁（二十五日下午四鐘） 
　　北京電孫振家擬容納京兆人請求在署設參事廳（二十五日下午三鐘） 
　　北京電張懷芝謁徐爲部中索欠薪極言部員困狀謂比人力車夫不如（二十五日下午三鐘） 
　　北京電本日閣議因值紀念日休假停開（二十五日上午十一鐘） 
　　北京電優林訪外部由劉鏡人接見優氏希望中國早送喀軍西歸要求伊滿從速通車並上意見書一件經劉答以會商交部核辦 
　　北京電吉省會來電反對吉長路加價（二十五日下午三鐘） 
　　北京電吉鮑電請續假七天 
世界路透電 
[國際聯盟會餘談（一）]  
　　二十二日倫敦電貝爾福氏昨夜在下院略叙國際聯盟成立後十一個月内所辦之事業先就組織點言聯盟之勞力謂各會員間分配聯盟經費引起許多困難目前分配法殊不公允最受累着爲英帝國計聯盟經費由英帝國擔負者約占四成殖民地代表頗費去許多光陰討論此點也繼言及國際法庭謂就國有聽受裁判之義務而言國際法庭已由强迫制變爲隨意制英國與殖民地贊成此辦法想可得各國之同意苟有半數贊同則國際法庭即可成立議會决定會章修正案暫不提出俟聯盟成立一年後再付討論以事實言聯盟會章確有不完備處必須修正但須俟從長考慮後方可更易也貝爾福繼言及中國代希臘而爲行政會非常駐會員事謂行政會乃聯盟中之最重要機關每月或兩月集議一次聯盟事件多由其主持貝爾福聯盟會所辦之經濟事業謂荷蘭亞姆特丹某銀行家想出一種商業賒貸之辦法議會採用之以此爲略可減去國際互易貨品一困難之法依此辦法凡需求其所必要入口貨之國須山聯盟估計其國家資産庶此國得以其資産發行抵押債券以償貨價但此項債券接受與否則聽輸出國自决之此策當可有用英商部大臣郝恩許余聲明今英政府方審慎考慮可否於上述辦法上另附一種保險法庶使此項債券之流通與利用更爲穩當貝爾福言及聯盟政治上事業對於縮減軍備問題頗露失望之意謂聯盟會於此確未能多所作爲會外尚有軍事潛力極爲强大之國凡知此者當不以聯盟會作爲僅僅及此爲怪也希望下届議會能有更大之進步至於軍火貿易　題亦處於不能滿意之地位各大國雖曾簽定公約然尚未批准也貝爾福後言及委託管理事謂已設有機關以監視受託者是否適當奉行其受託之職權此種機關　稱公允可行貝爾福論阿米尼亞事謂該國現狀若何余未深悉事態殊覺混沌又謂防治窒扶斯症一事已得若干成效惟爲經費所限尚未能收全功關於資遣戰俘一層貝爾福稱三十萬俘兵中已有十八萬遣回故鄉貝爾福結論謂聯盟會所辦事業之報告乃其可信之結果此種試騐不可輕易廢止此乃空前大舉動　世界文化斷不容其廢棄也云云 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[國際聯盟會餘談（二）]  
　　二十二日倫敦電英相喬治在下院開茶會招待參與聯盟議會之英國殖民地代表時宣稱聯盟議會成績頗佳全球勞工地位已因以增高聯盟議會最著之成績爲建設國際法庭但聯盟會非俟各國全行加入不能獲眞正之進步彼信德國必能履行其條約義務如德國表明此志則不應對於其行政有所妨礙今所渴望者美國亦加入此會此爲必要之舉蓋縮減軍備一事非俟各國皆列入聯盟礙難實施也云云旋與各代表酬酢散會 
　　二十四日倫敦電日内瓦日代表林權助已抵此間發表其對於國際聯盟之意見謂議會成績渠極滿意現有種種氣象可證假以時日此和平機關定能行其職務平穩無碍日本欲得和平與擴張其合法經濟之機會其期望之切想他國無以逾之日本政策始終以維持中美友誼爲趨向日本之與英國聯盟乃日本全國人民所引以爲愉快者日本希望專注於遠東人民經濟上與社會上之和平發展軍備競爭日本無意與聞日本海軍擴張案係一種自衛計畫此爲島國天然所不能無者日本始終願與同會諸國討論縮減軍備事件事有顯然者此項討論須視各大國是否悉數加入聯盟而後可定也 
[英國會之休會演說]  
　　二十四日倫敦電國會於昨日夜半宣布休會至二月十五日英皇休會演說述及希臘時局與俄通商受託管理聯盟議會愛爾蘭及英國人民失業諸問題關於希臘問題英皇希望協約國能得一適合彼等共同責任之解决英皇深信不久可與俄國恢復通商藉此入於和平時代並望波蘭與其鄰邦必須和解其政治爭端演說中述及英國受託代管美索波太米亞巴力斯坦德屬西南斐洲太平洋羣島之一節謂帝國與殖民地政府將竭力管理此數地輔助其發展以利居民並人類之共同幸福英皇對於愛现蘭問題希望愛爾蘭新政府終能結合英國之各民族而相友好演說末段宣稱人民之失業實爲最可憂慮之事但其故由於内國原因者少而由於他國購買力减小致英國商業沉滯者多政府對於此事將繼續減輕人民之困苦不稍懈怠云云 
[各國近事記]  
　　二十三日巴黎電前任陸軍總長勒菲佛在衆院解釋其辭職原因時謂德國現存有大砲來福槍甚夥且秘密製造新式機關槍兩種今急宜修改凡爾塞和約俾建設一協約國永遠機關管理德國之軍備 
　　二十四日柏林電國會中急進黨獨立社會黨共産黨已併合成一新黨取名統一共産黨目下該黨有議員六十人 
　　二十三日華盛頓電財政總長在參議院財政股員會演說預料本年國家費用將短少二千一百兆元下一財政年度將短少一千五百兆元 
　　二十三日紐約電時報載稱美薩楚塞資州福爾河之紗廠三十九有已停閉十一家新英倫州及東部各州之工廠或停閉或大減薪水廠主之目的顯欲使出産回至尋常狀况 
　　二十三日澳洲西境泊資電白羅克珠埠日人與馬來人起種族上之暴動後現有特别警察維持白羅克秩序日人被逮者逾二十人 
國内要聞 
[北京通信（吹萬）]  
　　各界聯合會與外交問題 
　　北京各界聯合會於二十二日旁晚在北大理科校長室開評幹聯席會議由女學界聯合會代表王孝英爲主席該會評議部業舉定報界聯合會代表莊庶管爲主席王副之幹事部則學生會幹事鍾少梅爲主任報界聯合會胡康彝女學界聯合會韋瓊英爲副先由鍾少梅報告河南商學衝突情形·及趙倜抵押鄭州事報界聯合會代表謂此事在幹事會已决定允許援助但未經評議部及評幹聯席會議决請公議應否援助林寶慈主張援助須先研究援助之方法（報代）本會本無逐趙去豫之實力援助之方惟有以文字宣布趙倜罪狀祁大鵬謂舍文字表示而外更可派代表赴府院質問文字之表示當提出簡單條欵鍾少梅贊成祁說報代對於文字表示之内容主張電趙倜使其恢復學生會及國貨維持會并停止抵押鄭州事曹悲天主派代表赴府院每界一人（報代）派代表赴府院時須與豫代表俱且以豫代表爲主體鍾少梅謂我亦有求人援助時今當竭全力以助人祁大鵬主向府院上呈文派人賚送莊庶管主張先以文字表示至派代表請願一事俟下會討論付表决通過鍾少梅報告赴外交部情形略謂代表赴外交部所責問者凡三事（一）禍首問題顔總長答外部决嚴重交涉（二）問軍事協定取銷及于冲漢赴日訂新軍事協定究竟有無其事顔謂前次軍事協定本已失效後段祺瑞與日訂有續約當先取銷續約則前約自可取消至于冲漢赴日外間雖有與日訂約之說事之有無尚不可知惟張作霖則否認之于冲漢張曾薦爲外交部次長未成今爲國務院諮議其赴日是否以外交部人員資格往者固不可知但終不能不認爲外交部人員之一本部對於其曾訂約與否當嚴密調查如果有之是當否認代表謂前段氏訂軍事協定續約外問雖有傳者而政府迺否認之至今該約迺竟生效力請外部注意勿使于氏有秘密行動致蹈段約覆轍無論此約有無似當先事宣布如果有約作爲無效顔贊成（三）琿春問題外部允從民意辦理顔並謂去年五四時余在歐聞國内學生有所動作甚喜我國政府力量薄弱不足爲外交後盾人民有表示外交上無形中可得利益吾到部後卽本國民外交之旨凡國民所主張者余卽本之以對外交涉惟日人知中央政府之無能力對於政府所提常不易得圓滿結果至結果其程度迺不得不較下於國民所期望者今人民迺常以意見向外部發表而不向外發表致外部蒙一種困難即日本與親日派疑爲僅爲外交部之主張致叢怨外交部遂令交涉前途益感困難請人民有對外意思勿僅向外交部表示當對外發表鍾君報告畢即討論第三議案因正副主席已舉出臨時執行委員會當取消（結果通過）第四案爲討論國民大會進行方法林寶慈謂本會組織原爲國民大會故但學生聯合會請本會討論抵制日貨問題究竟本會僅進行國民大會抑兼及他事胡康彝謂各事皆以救國爲目的殊途同歸當並進行主席以力爭外交挽回國權是否參加做去付表决結果因已辦當然繼續進行迺修改會章於宗旨項下改爲以發展民治主義力爭外交國權爲宗旨次以抵制日貨案付表决全體通過林寶慈主組織抵制日貨委員會衆贊成當場公推七人爲委員關益之胡康彝曹悲天鍾少梅劉玉祁大鵬連陞又祁大鵬主張外交問題當有對外宣言及抵制日貨宣言全體贊成迺推定胡康彝起草抵制日貨宣言莊庶管起草對外宣言鍾少梅擔任河南事之呈文及致趙倜電第五爲經費問題仍决由各團體自由捐助第六討論上海國民大會策進會來函請派代表赴滬於一月十號開會案結果因經費及意見問題一時難决留爲下次詳細討論决先以書面答復暫不派代表 
[交部移用振欵之反動]  
　　交通部借修築鐵路爲名移用所收振欵一事日前經新國會議員耿兆棟等三十餘人提出質問業誌前報兹聞前日（二十一日）山東災區濟會山西籌振會河南旱災救濟會北京陜西振災會順直旱災救濟會復各推舉代表於下午三鐘假順直旱災救濟會事務所開聯席大會討論對付方法到會人員羣以爲此事事前交通部旣以征收振欵名義增加人民負擔乃旋以修築路工名義將賑欵把持置振務於度外是直以愚弄欺騙手段將北五省三千萬災民全數餓死恐翻閱全球亘古災振史無此慘事言下無不憤激異常均誓爲飢民請命不達目的不止結果擬定兩種辦法（一）先上書府院請飭交通部將移振辦工辦法完全取消（二）如上項辦法無效即擬通告各災民令自向政府請求當場推定崔雲松（陜西）耿兆棟王雙岐（直隷）陳銘鑑（河南）爲上書起草員俟起草完後再開會商决進行又北五省旅京學生團體以交通部挪用振欵漠視災民於昨日（二十三）午前各舉代表齊赴總統府陳訴總統使人代見謂此事係國務會議决府中未便過問各代表改赴國務院求見總理總理已回家又未得見乃留一公呈待總理閱看歸校後復開會議决與五省各救災團體聯合進行不達目的不止其呈文大意如左本年北五省旱災奇重爲有目所共覩有耳所共聞數月以來國内之士募欵集捐呼號奔走富者解囊貧者出力我中華數千年仁厚之國風尚有殘陽一線論者謂中國可以不死卽以友邦而論莫不助欵助糧關稅應允附加振欵慨然貸借救災恤鄰仁至義盡凡我國民莫不感激乃交通總長葉恭綽巧借以工代振名義把持賑欵有意朋分總其罪惡約有數端今爲我大總統一詳陳之（一）交通部不將附加稅振欵移交振務處藉口以工代振夫用國家預定興工之欵招集難民作工是乃謂之以工代振今交部之欵旣名曰振欵則非國家興工之欵可知今竟挪去辦工直是以振代工耳老幼不能來遠者不能來一人暫飽忍使滿座向隅是則假借名義朦混國人其罪一也（二）此次交通部國有鐵路郵電等機關附收振欵中外咸知五省災民視爲生機一線今歲暮天寒爲時已久二千萬災民方引領而望此項附加稅欵乃忽以交通部一紙命令頓絶生機天下之讐恨最深者莫過於奪人之生命今葉恭綽利用政府名義藉便私圖陷政府爲怨府二千萬災民忍飢不得挺而走險竊恐袞袞諸公將無安枕之一日是其假公濟私使政府與人民結怨其罪二也（三）立國以民爲本今葉恭綽把持振欵不交振務處發放以致顚沛流離死亡載道邇者連日風雪井陘一縣死亡難以數計一隅如此全境可知民旣不存國何以立是則該總長漠視民命動摇國本其罪三也直隷學生旅京同鄉會代表劉志謙李鍾秀京兆學界同鄉會代表王文翰蘇藴惠陜西旅京學生聯合會代表韓兆鶚史贊銘山西晋學會代表姚大海李敏山東北大同鄉會代表李薈堂葛毓桂何南旅京學生聯合會張瑞鴻（十二月二十三日） 
[新華門前之豫學生]  
　　呈請撤懲張趙 
　　河南旅京同鄉因河南地方長官解散學校决定於本月二十二開旅京豫公民大會假嵩雲草堂爲會場事先派人與值事袁乃寛商借袁百端推諉堅持不允後該省同鄉以嵩雲草堂乃公家房屋决定非在該地開會不可袁聞知即親到警廳請求派警到場抵禦是日上午十時前嵩雲草堂門口即貼有警廳佈告禁止開會門外横列警察數名門内即坐有無數便衣警察到會諸人爲警察所阻無法開會憤恨而散旅京豫學生因此大爲激昂决定改開學界大會於昨日（二十三）下午二時在法科大學舉行男女學生到會約有二百餘人警廳聞悉卽派多數警察站立大學門外並欲入校實行干涉後由學生方面與警察磋商由警廳派便衣警察二名到場旁聽至五點鐘散會全體往總統府請願未至新華門即見軍警林立府門緊閉學生代表與該軍警交涉再三始允打電話請示總統每次電話需時一點鐘之久直至八時總統仍不允見學生堅持非見不可卒由步軍統領及警廳兩方面擔保明日上午九時至十時總統必親自接見學生遂將呈文遞上隨即返庽再商進行辦法大有非達到目的不止之勢兹將其上府院呈文録下呈爲督軍省長摧殘敎育羣情憤激公請懲辦事竊自河南督軍趙倜省長張鳳臺嗾使軍警包圍學校慘打學生以來迭經河南職敎員代表學生代表及生等先後懇請大總統飭令查辦未蒙批示而趙張更變本加厲倒行逆施公然解散學校似此罔知忌憚之督軍省長除呈懇我大總統總理嚴加懲辦外生等呼冤旣窮夫復何法乃於本月二十三號在北京大學開一旅京學生全體大會公决簡單易行之條件七項並誓自今日起羣赴府院請願總統總理一日不准生等卽一日不休伏乞鑒此愚忱加以援助河南幸甚敎育幸甚此呈大總統總理鈞鑒（附列條件七項）（一）撤懲趙倜張鳳臺龍敏修柴得貴（二）請飭河南軍民兩長卽刻恢復敎育原狀及學生會國貨維持會（三）即刻取消戒嚴令及逮捕令並撫恤受傷學生（四）保證河南敎育經費永遠獨立（五）保證河南永遠不得再借外債並鄭州永不准抵押於外人（六）懲辦滋事奸商（七）速籌廢督裁兵辦法 
[最近之統一消息]  
　　自局部謀和政策施行以來因西南方面擾亂愈甚之故面西南省之先覺人物遂亦允就局部接洽趨近統一和平之一途故連日以來中央分派人物分赴西南接近之各省爲切實之疏通如川黔桂三省情形連日已確有趨就中央爲統一實行之勢昨（二十三）據政界確實消息云川桂黔三省取消自主之問題確已成熟政府已均接有電報刻下政府已預備發表事件其發表之手續聞係一方面將該三省取消自主之電文披露外一方面即就現在該三省之軍民長官爲長官從新發表任命一次卽爲統一之徵兆如陸榮廷則任命爲兩廣巡閱使而廣西督軍則任命譚浩明（省長未詳）川省則任命劉存厚爲督軍熊克武爲省長黔省則任命盧燾爲督軍省長亦尚未定並聞此次命令已着手預備大約發表之期爲日不遠惟又聞川省某代表來京述及川省近狀督軍一席劉存厚熊克武之外尚有劉湘劉成勳諸人希望四川兵權刻已集在劉湘等手中故政府先擬任劉存厚爲督軍熊克武爲省長即以命令發表之說以劉湘等亦皆有向中央要求此席之意政府以川局仍尚在未定中故發表劉存厚熊克武之命令遂又無形擱淺 
　　昨（二十三）晤黔籍某政客談及貴州現狀據云盧燾治黔確取門羅主義雖鄰省亦不接洽惟黔邊防務異常吃緊故粤省孫唐陳各要人疊次聯絡均被拒絶並向粤宣言黔省自治業經實行對於聯防作戰及武力政策爲黔人所反對故實行剷除是以聯粤援桂加入聯省等事因各團體反對甚烈不能附　進行 
　　政府接駐粤林委員來電云孫文近擬組織之聯軍政府雖邀湘省之贊同閩督之默認然贛黔業已表示反對孫氏又恐他方面諸多誤會特將聯軍條件詳爲宣布（一）聯軍目的在防邊禦侮實行剷除内部擾亂與護法實無關係（二）聯軍行政由各方面通電擇相當地點召集會議討論進行（三）聯軍手續各出對等兵力分配佈防本省邊境以資聯絡又據某使館消息某方面已得廣州電訊報告孫文之聯軍制已得大多數之同意可望即日實行 
　　政府昨接駐滇蔡委員來電報告唐繼堯昨曾致電桂省統兵各長官謂粤軍攻取欽廉係本諸粤人治粤完全保持省界擴充地方自治區域起見實非侵佔廣西要境此稍明大局者所共悉希卽讓步勿再爭執滇軍應即處於旁觀地位西南自治問題亦可自兹解决否則滇出全力以援粤桂省前途恐有不利云云 
[旅蒙華商之大刦]  
　　恰克圖參謀長李鼐辭職回京山恰克圖坐汽車繞道而回計歷十一日之程同來者尚有俄人及日人多名附車退出蒙古昨（二十三日）據李鼐君與某君談庫倫戰事謂當初華軍實未準備以未深入重圍故大衆奮勇作戰致將俄黨一千人擊退並將俄軍所用之大砲四門奪獲一門現在俄黨盤據庫倫東北黑里吉河根本肅清尚需時日國軍在外蒙者已有一萬餘人形勢當無他虞云云又據自達賴貝子及桑貝子逃回來京之報告云匪徒之殘酷令人聞之髮指被戕害者不知凡幾聞竟有開膛剖腹者其殘忍概可想見是以庫倫商會代表呈請設法拯救剿除亂賊以安商業兹將呈文及被害各商號照録如左 
　　呈爲無賴蒙人假借哲佛名義行文各旗囑令殺害華商以洩其憤懇請電令陳使俾哲佛速行曉諭各旗以保民命而安商業事竊兹據近由外蒙大來貝子等旗逃回商人報告於舊歷十月初間各旗接到庫倫印文内開令將華商監視勿令逃逸及至十月十五日間又接到庫倫印文一道内開格殺華商勿論於是蒙人皆起仇視華人之心此後各旗分見俄匪布利惡待種人或百八十成羣或一二百成羣一見華商即行焚燒搶殺是以車臣汗盟各旗所有之商號四五百家强半被俄匪搶刦各旗之商人已知確被搶害者三十餘人逃散無蹤者甚夥尚不知已否被匪殺害而逃難之商人至蒙人處概不容留在蒙人未接庫倫之印文時對於華商之感情並不甚惡及接見庫倫印文後驟變其態度雖未發見殺害華人之事然焚燒華商之貨物房屋者則已迭見若不早爲設法補救則旅居外蒙各旗之數十萬商人縱不被俄匪之慘害亦必遭蒙人之荼毒然推庫倫行文各旗俾蒙人仇視華商之事哲佛未必知情諒必庫倫勾結俄匪之無賴蒙人假借哲佛之名義而行也故懇乞鈞座速電陳使令哲佛行文曉諭各旗以釋蒙人仇視華商之心至車臣汗盟各旗被搶之商號另摺詳陳並乞電令援庫張總司令及黑龍江孫督軍分途出兵赴車盟各旗剿逐俄匪以保民命而安商業不勝盼切待命之至謹呈附呈車盟被搶商號略摺及簡略圖說各一件庫倫商會代表高啓運鄭潤嵐 
　　車盟各旗商號被搶遇害大略計開車臣汗旗義合成永順德瑞德通瑞豐增盛等二十餘家悉數被搶並被傷害七人達賴貝子旗隆茂元興和永聚祥德元厚等二十八家悉數被搶並傷害三人公古爾代表公旗源昌恒源生東等號被搶並將該兩號商人鎖閉院内不與飮食桑貝子旗福來號慶昌玉北義成富興昌福和等四十餘家悉數被搶傷人與否刻尚未知薩旺札薩克旗永義劉永義成魁元號福發厚等號悉數被搶是否傷人未得確信濟弄公旗東來號萬明堂源昌恒世泰榮萬源長四十餘家悉數被搶萬源長四人世泰榮鋪長被匪開膛舖夥被釘樹上而死車臣王旗人和厚聚和成等百餘家悉數被搶傷人與否尚未證實什庫爾札薩克旗林盛元等被搶且被傷害十二人 
[京聞拾要]  
　　二十三日之閣議昨（二十三）日星期四爲國務院舉行例會之期靳總理及各閣員於十二點半先後到齊旋卽開議據公布之議案計有二起（一）財政部提出所得稅條例施行細則案（甲）所得稅調查及審查委員會議事規程（乙）所得稅徵收規則（丙）所得稅欵儲撥章程（丁）徵收所得稅考成條例結果照原案通過（二）外交部提出請派顧維鈞爲國際聯盟會行政院代表案結果通過呈請明令發表此外例案數起略加討論時届下午一點半鐘散會由農商王迺斌交通葉恭綽兩總長晋府報告 
　　琿春交涉之延宕昨日（二十三）院中接到鮑督　來要電二道第一電略謂現在日軍立花中將因琿春各地韓黨馬賊亂事平定雙方開始謀商善　之事件日昨由琿起程赴奉接洽一切特此電聞第二電略云吉省韓黨首領洪範圖自在安圖縣失敗後刻下仍在吉省部下三百餘名仍行隨同竄伏各地並未出省形同流冦刻下正在偵查 
　　印花票押欵消息外交團方面消息云中政府以年關困窘雀鼠俱窮正當抵押品一無所有故不得不爲勉强之羅掘聞將以印花稅票抵押借欵由某某銀行接洽數爲一百五十萬以十倍之票面抵押之期限爲一年月息二分實交九六並附條件爲到期不還本則資本家可將印花稅票出售政府應儘先承購此項印花票云此事能否成功且俟明日接洽之結果如何耳 
　　參謀部欠薪問題參謀部欠薪問題昨（二十三）聞諸財政部主管要人云該部薪水按照預算每月十三萬餘元其中薪水占其大半公費及調查機密等費亦佔一部去年尚欠四個月京票未發財部方而所撥之欵本年已經六次在參謀部長方面每用以作調查機密費之開支而不及人員薪水積欠至如許之多卽以最近本部遵大總統親批故籌撥十萬元業已將支票交付張部長預料人員薪水可發一月但聞張氏方面以政府所欠湘東戰敗時之第二路軍費甚鉅故不欲全部供參謀部薪水蓋張誤以此十萬給張本人支配舊欠也因之該部人員薪水年内尚不能　到全月近聞當局方面欲以之歸併陸軍部但陸部方面未能同意因陸部經費尚不能分作别用故參謀部之麵包問題終成不了之局也 
　　葉恭綽出京情形交通總長葉恭綽爲接管中東鐵路事於昨晚八點三十五分乘京奉通車赴奉轉往哈爾濱調查一切隨行人員僅技監沈琪技正陳瀚京漢副局長何瑞章等數人聞葉氏尚擬往葫蘆島查視開埠事宜約於本月二十七八日返京云 
[西報所傳之京電]  
　　大陸報二十三日北京電云官塲調查員稱有八萬噸大麥等堆積於京奉鐵路之旁上無遮蓋以待運往災區現漸霉爛不久恐將全毁據京奉鐵路奉天稽查洋員云此乃車輛缺乏所致其過小在張作霖因張已停止運兵以便騰出車輛運糧赴災地也但曹錕應負其責蓋裝貨之車一到直隷輒在保定被曹扣留故奉天方面幾無貨車可行如直隷當道不將空車放回則糧食將完全不能南運云 
　　大陸報二十三日北京電云哈爾濱俄警因中國當道不發給餉銀已聲言將全體停止上崗恐哈爾濱將發生嚴重事件 
　　字林報二十四日北京電云中政府因外交團抗議已允將外人裝運之貨及有入口轉運單之貨免繳賑災附稅 
[危機四伏之湖南湘省長之辭職]  
　　湖南省長林支宇任事未久卽有閙餉風潮發生雖幸而即告平息然關於軍餉之籌措困難異常陰曆年内所需之八百萬　元聞已勉强凑集惟所需軍政常額收支兩抵相差竟及千萬以外當此民生凋敝之際實屬無法籌劃祗此一端林氏已萌退志加以近因制憲問題用人問題屢爲各界所攻擊而湘省現處地位四鄰窺同險象環生應付爲難支持更爲不易爰决計向議會辭職已於昨（二十日）下午特派秘書主任徐明諤携帶辭職書前往省議會聲明一切並請早選替人繼任省長省會對此以林氏辭職必尚有他項眞因故决定由正議長彭兆璜立往各方調查眞相再於今日（二十一）上午特開協議會討論慰留救濟方法其辭職書如下支宇膺選於倉卒之會受命於危難之秋先所以固辭者確有自知之明也不獲請而就職者不敢過拂父老昆弟之督責也自　事以來已逾半月愈覺遺大投艱之任萬非駑鈍所能勝謹披肝瀝膽爲貴會陳之湖南民力盡矣噢咻撫循縱期以十年未易語於恢復更何忍重加征歛迫而就於死地然兵衆而饑苟不足食譁變卽可立待就欠餉而論爲　達一千數百萬以後之軍費政費每月又將近二百萬即以最近兩月積欠及支出而論非籌足八百萬斷不能過此陰歷年關 
 
 
 

Page 7

 
 
前者召集紳商會議已當衆明白報告幸貴會及紳商各界熱忱維持允借徵田賦一年由商會籌借三百萬元贖 
再加以政府各項之收入始勉凑成此額雖補苴罅漏可冀敷衍於一時而百孔千瘡何以圖謀於永久此就理財一端而言支宇所夙夜籌維無法以處此者也吏治之良窳民生之休戚繫焉支宇夙無黨爭兼淡進取用人行政一切取公開主義但求心之所安並非求人見諒是以擬設參事會擬制知事任用條例咨請貴會議决以期符合法治之精神使政治漸循於軌道然一人之見聞限而各方之應付維艱縱令相見以誠終難盡如人意此就用人一端而言支宇所夙夜籌維而無法以處此者也夫湖　爲自主之省而孤立决不能偷安又爲自治之省而憲法尚刻難成立當此風雨飄摇之際支宇亦湘人一份子何忍不竭力撑持以答父老昆弟託付之重惟非常之功必待非常之人支宇慮短才疏頻年憂患飽嘗勞神苦思心血交虧現在寢食俱忘舊疾復發與其隕越於日後貽誤全湘何如審機於斯時早自引退用特請求貴會迅即另行選舉賢能接任省長倘貴會不於本會期内選出替人則貴會閉會之日卽支宇離湘之日雖父老昆弟責支宇以棄職誤湘 
 
[銷燬京鈔之實况（一）]  
　　本月二十日下午内國公債局在天安門前銷燬第二批之中交票圖係鈔票從會場搬至銷燬處之情形 
支宇亦甘當其罪以上所陳非畏難而飾詞非矯情以沽譽皇天后土實鑒此言爲此咨請貴會察照施行禱切盼切 
[卾省籌措軍餉之内容]  
　　只有剜肉補創之一法 
　　卾當道此次籌措軍餉因勢不得不從人民方面着想故與議商各要人協商辦法概主秘密以免事未成而機先露近據某方面消息王督善後軍事計畫確如前函所述分治本治標兩種治本以抽調客軍回防爲入手辦法而其注意點則在駐宜第十八師該師師長王懋賞以王督寵任孫傳芳趙榮華蔑視已部之故頗懷恚憤上次懇辭卾西警備司令以爲必邀王督之慰留也不料竟予批准而繼其後任者又爲積不相能之孫傳芳乃消息甫傳出第十八師三十五旅長王都慶反對之電即至孫以有王援助竟赴宜就任而王懋賞又於前日引病再辭師長職王督以該師軍官悉屬該師長之舊部不敢遽允勉爲慰留且委王都慶爲卾西警備副司令以結王旅之歡心徐圖吸收該師之勢力如其允就範圍可暫仍駐原處否則必藉口撤退客軍以令該師出境其他如張繼善與毛鴻恩等部雖有裁汰改編之說然王意似尚不願遽出於此則其所謂治本方法亦屬徒託空談耳顧客軍旣不能實行撤退中央軍餉又時虞竭蹶爲圖善後故特擬擴充常年軍餉四百萬元其欵則於鹽斤加價京漢路加收車費及增加印花稅烟酒糖稅百貨過境銷場稅等湊足其數至治標方法擬於兩商會所允之五十萬元外另於官錢局乾豐銀號各籌四十萬以作十二月分之餉需至積欠各餉則擬請財部准予添印湖北官票一千萬串維持陰曆年關所派赴京代表卽以上述各端爲與政府接洽之資料省議會因多不贊成斯議故拒絶王督推派代表一同赴京之請而兩商會因不敢違王意特另具函囑其會同赴京之代表盛伯常劉仁山兩氏便道至津請示於黄陂以便再作辦法蓋添印官票足致票本動摇（湖北官票已發行一萬萬而票本尚不夠三分之一）加收新稅又增人民負擔故卾人對王督斯議均爲疑慮昨二十一日各界與學生兩聯合會發出反對通電略謂探聞卾督王占元藉口軍餉於日前開軍商大會擬發官票一千萬串另加湖北常年軍費四百萬元内鹽斤加價一百六十萬元漢口至鄭州車票每人加二元預計百六十萬元印花稅加二十萬元烟酒糖稅加六十萬元業經議决武昌商會由徐榮廷派盛伯常漢口商會派劉仁山督軍派旅長尹同愈及顧問金鼎晉京要挾府院允准實行事關湖北生死存亡務祈一致拚命抗爭云云是可知王督壽餉之大概惟該電謂業經議决則尚非事實也又據一消息前日官商各要人在督署集議時王督歷叙軍餉拮据情形請大家援助有徐某起謂旣如此造幣廠加鑄銅元項下督署每年應存之七十萬與省署十萬似未見有何開消何不移充軍費王聞言大爲不悅經旁坐金某多方解釋始各不歡而散於此可見湖北財政紊亂除竭澤而漁外别無他法矣（十二月二十二日） 
[王瑚接任後之蘇政聞]  
　　齊省長在任時向抱成見凡人民控知事者反加遷擢人民留知事者立予撤任故一般知事横行無忌王省長接篆之日連接阜甯士紳董永成等函述代理知事姚祖義清慎勤明請改代爲署又接該縣公電數道聞王省長一面派員切查一面電署理知事盧鴻鈞暫緩赴任蓋以俯慫民意也 
　　江蘇財政據嚴廳長報告盡虧四百萬不速整理必陷於危地前嚴廳長在滬與張仲仁韓紫石王丹揆黄伯雨諸紳集議發行公債票四百萬以資彌補　又恐公債一行而軍費任意擴充仍　止境公議由嚴廳長先與齊督軍協商限制軍費必須出入相抵收支適合然後發行公債彌補前欠俟齊允許再由諸公來甯與齊督面議刻聞齊頗贊成故張仲仁馬俊卿黄伯雨連袂來寗已與齊正式談判矣 
[蘇議會紀事]  
　　省議會今日（二十四）下午接開大會議員簽到八十一人適足法數三時開議錢議長主席依議事日程宣布第一案財政審查會提出鄭議員立三等提議修正江蘇省銀行條例組織江蘇縣銀行條例案報告由秘書長朗讀條文張援盧瀚蔭陳大猷鄭立三黄守孚朱紹文先後發言結果第三條第二項删去第十九條略加修改並加入陳大猷提議之修正案於附則章内增列一條文曰「本條例所定各項標準各縣如有窒碍難行之處得酌量變通之」列入第二十一條其原案第二十一條則遞推爲第二十二條二讀通過接開三讀主席付表决又多數起立通過鄭立三動議　變更議事日程　議敎育審查會審查省長交議江蘇徵收敎育特别捐暫行條例案報告主席以贊成變更議事日程付表决少數起立否决遂依議事日程接議第二案張宏業提議電詢政府有無撤回俞紀琦交付懲戒命令緊急動議案黄守孚張援慮瀚蔭先後發言主張卽電政府詢彈劾齊耀琳案查辦情形催速電復主席付表决多數贊成盧瀚蔭動議請變更議事日程接議提出否認省署咨復貨釐畝捐列入國家預算仍請咨部停止實行緊急動議事主席以贊成變更議事日程付表决多數贊成盧瀚蔭說明否認理由主席以逕咨省長否認付表决多數起立通過朱毓賢動議請變更議事日程接議提出咨請省長查辦前任崑山縣知事藍光策侵吞賦稅迅予解職歸案追究緊急動議案主席以贊成變更議事日程付表决多數贊成朱毓賢說明藍在崑山三年種種違法殃民情形蔡鈞樞黄炎培陳大猷張援均主逕咨省長查辦主席付表决多數贊成龐振乾動議請變更議事日程接議提出查辦甯垣公濟公典卜蕚生舞弊營私案主席以贊成變更議事日程付表决起立少數否决復依議事日程接議第三案張宏業提議整頓江蘇吏治計畫案略有討論表决付審查時已五鐘遂宣告散會 
　　昨日（二十三）大會通過設立省參事會組織特别審查會案錢議長委定張肇炘屠宜厚馮世德張景官章紀綱龔滌瑕陳大猷朱翼雲蔡鈞樞陶鍾箎黄次山沈蕃王鳴飛朱 
[銷燬京鈔之實况（二）]  
　　鈔票投入爐中上有鐵架四週有軍警作嚴密之監視德恒黄炎培黄守孚儲南　王撰曾瞿名川朱紹文盧瀚蔭王發蒙劉文輅張援馮士奇等二十五人爲特别審查員推定朱紹文爲審查長陳大猷爲理事聞今日（二十四）下午一時開審查會時曾有某某等議員十餘人衝入審查會質問幾起衝突經陳大猷調處决定參事十一人由各屬推選始各一哄而散 
[杭州快信]  
　　省議會昨開會提議省參議會章程（二讀）多數議員咸不承認省長兼會長職次討論每府屬各舉省議員一人充會員馬義新主張每府三人·或四人阮尚傳主張每縣一人許祖謙主張每府二人顧振庠謂不若改爲四十人以本會衛隊充之馮毓英拍桌大駡幾致用武各議員紛紛避席遂延會 
　　省議會有定二十八日閉會說 
　公民李開福等發起公民選舉監察團今日（二十五）下午在浙江民報社開成立會 
　　杭總商會昨召各商會開議後即電中央並各省文云施行所得稅曁印花稅簿摺加貼四倍舊稅未除新稅重疊前經電明各商無力負擔奉令勸導衆情堅執各縣商會代表昨齊集省會議决對於所得稅商力已竭萬難負擔印花稅新章苛虐尤甚一致循舊辦理中央顧念商艱必蒙逾格體卹否則亦惟有待罪候命 
　　省敎育會會員朱慰堂提出組織中等以上學校演說競進會案列具理由五種昨陳請該會開會評議决定 
　　高審廳長陳福民今日（二十五）因討論添設臨時第三民刑兩庭清理積案定三月爲限及裁減書記官兩問題特召集民一庭長鍾洪聲民二庭長瞿曾澤刑一庭長沈鴻刑二庭長葉旭瀛等開會集議進行辦法 
　　今日爲雲南起義紀念日各機關學校俱休假惟省議會仍照常開議 
地方通信 
[崑山]  
　　籌振游藝會之盛况崑山浸會明道男女二公學每年在耶穌聖誕節素有種種娱樂之舉爰於昨日下午開籌振游藝會先發售入塲券價分五角·四角·二角三等約售出四百張左右二時開會先由吳牧師報告宗旨繼王潘二君演說所演秩序分别如下男校如（災民歌）（哀鴻血）（拳術）（單刀）（音樂）等女校如（災民演習）（浪子回家）（唱詩）及各種故事等其中以男校之「哀鴻血」女校之「災民演習」爲最足動人閉會時已六時許矣聞所售得之資須悉數滙至義振會云 
[蘇州]  
　　市辦電氣廠之進行蘇州巿辦電氣廠近月以來植桿掛綫業已次第進行兹悉前向上海德商某洋行定購之大號機器已於前日運抵蘇州該廠即飭工匠從速裝置擬於陰曆年内先將路燈一律開火聞此項機器可裝一萬五千燈頭其他各用户須侯蓮到第二架機器後再行挨户裝置云 
[松江]  
　　愼重備荒之請議邑紳楊了公等以松江備荒專欵充作松江銀行股本實爲妨害民生之舉特請求省議會提議撤銷照録議案如下爲請議事切以米貴莫甚於今日救濟莫重於備荒查松江縣備荒專欵莫如義倉積榖賑餘三項而該三項之積存欵項竟有撥充松江銀行股本之舉其數達四萬二千九百元之鉅致豐稔之秋無欵儲榖荒歉之歲乏術提取今夏平糶之爲經濟所限不克普及實爲備荒專欵充作銀行股本有害之明証但此猶就過去者言之而將來之危害更有不堪設想者蓋備荒專欵移作營業之用本爲清時所厲禁所以分存於殷　商典以備不時之需今該欵旣作松江銀行股本以供商人之爲投穢事業萬一該行營業一旦虧蝕而又設遇荒歉不唯妨害民生抑且影嚮大局可駭此種謬舉榖董知而不言官廳漠視不理了公等俱屬松人利害切己不忍效榖董官廳所爲安於緘默以貽他日之巨患爲此援據省議會法録情請議即希提交大會公决撤銷松江備荒專欵爲銀行股本移作存欵分别儲典不得專存銀行一家以取穩健而備不虞謹議 
　　通令飭禁烟苗縣署奉到省令不日派委來松查禁煙苗當即由縣轉令二十四巿鄉自治委員切實查禁並令各該委出具禁盡切結彚交縣署轉送省委一俟該委到松即行赴鄉抽查 
　　五高借欵興工縣立亭林第五高小校前因校舍湫隘呈請於縣經費項下撥欵興建校舍雖經縣署批准惟因縣欵動用浩繁迄未能領欵興工兹經該校校長張昭瀛商請亭林巿自治委員張伯平借到亭林巿公欵三千金以便開工建築當經該校長陳呈縣署請由勸學所出具借據按年攤還業經郭縣長批令勸學所遵辦矣 
　　視學聽講國語敎育廳在甯垣設立國語講習會令飭各縣縣視學員赴省聽講本邑縣視學倪伯英業於日昨遵令晋省矣 
[鎭江]  
　　擬設公有林塲丹徒　　所長道君於日昨招集縣立敎育機關及縣敎育會長等開會討論公有林塲進行辦法已公推張君雅郊擔任經理純盡義務不領津貼擬就舊府學　門内先行種植俟有成效再於達家山月華山等處從事擴張云 
[揚州]  
　　女高校長易人江都縣立女子第一高等小學校長任藻兹願入北京高師肄業皇准縣署辭職遺缺經王知事令勸學所以南京女師舍監張菊珠承乏 
　　商會選舉爭執揚州商會自經改選後會董中即分甲乙兩派因此特别會董尚未産出爰於二十三日下午召集會董三十人推舉特别會董六人（按該會本定會董三十人産出會長兩人後續補二人）蒞會者連商夥約八十人會長朱竹軒宣布開會宗旨後乙派（反對會長者）之高殿臣即根據商會法第十八條向會長責問何故續補會董二人經甲派（贊成會長者）之劉建三以商會法第九條答辯而乙派之王錦文王敬亭陳雨亭金樹滋等相繼責問聲明吾人須愛護商會做事非注重精神不可復由劉建三曾萬里夏小岑馬小春等先後答復辯論多時並有張濟如廣散攻許會長呈縣之原文結果山會具文實業廳先定會董之人數然後再推特别會董遂散會 
[嘉興]  
　　呈報災區實數　善四鄉田禾以風蟲爲災由縣知事勘實報省經廳道兩委員蒞善會同知事履勘在案現悉該省委已將被災田畝勘竣核實釐剔共計成災田七萬餘畝昨由該委員會同列表呈報省吏核減糧賦矣 
　　知事嚴禁賭博嘉興南鄉一帶於新榖登場之後一般無業遊民往往設局聚賭引誘農民入其彀中者多傾家蕩産卒至流爲盜賊貽害地方今歲該處賭風亦不减於往年汪知事聞悉後已令飭各警所嚴行查禁並出示佈告各色人等不准設局引誘違者拘案懲處决不寛貸 
[吳興]  
　　大股盜匪攔刦釐卡縣屬魚塍距離　林鎭七里地方繁要前晚（十二）忽來大股匪徒二十餘人執特搶械先將魚塍各十字路頭派匪看守然後再遣餘黨打刦魚塍釐卡適該卡大宗稅欵幸已解局故是日被匪搶去銀洋三十餘元以及各卡員之箱籠行李雜物爲數亦復不少業由該卡主任包香元開單報告雙林水警現經董鎏分隊長馳往踏勘並代呈報南潯水警第三區長一體通令協緝 
　　兩綢莊同時倒閉本城大豐綢廠爲孫某經理其組織之始僅有資本兩萬五千元設機二十四架厥後因華絲葛銷路日廣該廠遂添用客欵將綢機增至五十餘架以致内容反空轉運時虞竭蹶延至本月十二日無可支持竟倒虧客欵有十二萬元之鉅同時恒裕昌綢莊亦倒閉六萬元巿面銀根驟緊一般金融家頗呈恐慌之象 
　　推翻省會初選調查吳興省議會南潯雙林職里三區調查選民因呈報不實其數較上届增起兩倍有餘業爲公民監視團將其全部推翻重行復查以期掃清積弊而重選政 
來函 
[鎭江華洋小輪總公會來函]  
　　本月二十三日接閱貴報外埠新聞欄内載有清鎭小輪遇盜一則不勝駭異查揚子公司清鎭班小輪十九夜由清回鎭經過高郵湖並未遇盜及其他各公司亦無報刦情事想係傳聞之誤用特函達台端希即俯賜更正俾昭實在鎭江華洋小輪總公會謹啓 
　　更正昨報所載護軍使因公赴甯一節兹據便署來函聲明並無其事特此更正 
雜評一 
[援湘與援桂（默）]  
　　北方統一之計劃一方宣佈取消川黔桂自主一方又以兵力恢復湖南而美其名曰援湘 
　　南方護法之計劃一方派員與滇黔湘聯絡一方又以兵力規取廣西而美其名曰援桂 
　　夫湘與桂非有待援之必要也而今日必欲援之者不過仍欲達其武力統治之目的耳前此武力統治之主張成效已彰明若是一旦見有機可乘又忘前此之所以失敗而欲躍躍一試此軍閥之所以終無覺悟也 
　　推援湘之結果湘又必求援於南方推援桂之結果桂又將乞援於北方初　各援其所援繼且因互相援而至互相敵勢不至再釀南北交戰之局面不止然則所謂援湘援桂非援湘桂人民出於水深火熱之中直推湘桂人民而納於水深火熱之中耳嗚呼援之眞義安在哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[承認俄艦隊新經理之外評]  
　　俄國義勇艦隊之駐滬經理人由海參崴派巴資通氏接充而舊經理人則爭執不讓巴資通氏遂呈請駐滬交涉員轉請北京政府電予承認本月交涉員函致巴資通工告以奉到外部電訓承認其爲俄國義勇艦隊之駐滬經理人昨字林報登載此事附以批評謂中國承認海參崴所派之人是明白承認海參崴政府也海參崴政府近曾聲明承認赤塔政府爲遠東俄羅斯之領袖赤塔服從莫斯科顯然無疑然則中政府承認海參崴政府即無異承認莫斯科也不僅此也中國此舉干涉商業公司在租界中經理權之爭端是顯然行使其職權於租界也云云 
[俄船進出口事由交涉員執行]  
　　江蘇特派交涉公署昨接稅務處電令開駐華各俄領事停止待遇後凡關於俄船進出口事應由特派交涉員執行俄領職權照章將　單代轉海關辦理除令代理總稅務司飭遵外合應令仰該交涉員遵照辦理云云 
[日郵船行駛東洋航線之調查]  
　　日本郵船會社駛行西洋及歐美航業前日已紀本報兹將其現行中日之各航線曁所定發展之計劃再誌如下（甲）横濱至上海線現在有（春日）（竹島）及（和歌浦丸）三輪（乙）横濱名古屋至上海線派輪船一艘往來現該輪在休息中（丙）大阪神户至上海線共有（近江）（八幡）（山城）及（筑後丸）等四輪爲中日航輪之定期郵船上海方面每逢星期三六開行（丁）大阪漢口線現亦在停駛之中（戊）中日臨時班派有（新瀉）（三河）及（五洋丸）等三輪行駛名古屋·横濱·門司至上海之間以上各路係關於上海方面者若駛行吾國北部者亦有六處之支配焉（一）横濱至北中國線係從日本横濱出發經仁川而至大連並以秦阜島爲終點頃因秦皇島之商業無多故改大連爲終止之埠現時有（高砂）（濟州）及（花咲丸）等三輪駛行大約每輪往來一次須經二十日（二）高麗西岸線則以鎭南·新義·及大連·三處爲目的地每一次航行之期必經二十五日方可來迴刻下派有（平安）（纓島丸）兩輪向來該路祗有（樱島）一輪直至上月二十八號又加派（平安丸）一船因該路航業近來較前爲發達也（三）大阪天津線今仍以（相楔丸）行駛惟其停輪之埠係在天津之大沽（四）牛莊線該公司對於牛莊一埠頗爲注重兹聞已定於明年三月中增加大阪至牛莊輪船定派幾輪現尚未悉但知於明年三月十五號一准開始駛航也（五）大阪青島線刻有（西京丸）一輪開行（六）北中國之臨時綫以天津爲主要埠以大阪爲出發地現在有（營口丸）（淡路丸）兩輪往來駛行大約兩星期行程可往還一次 
[西報紀滿洲商况之嚴重]  
　　字林報云本埠華人各銀行得悉滿洲商業狀况之嚴重大逾初料三四星期前哈爾濱華人證劵交易所停止營業聞出於官場之壓力迄今仍未開巿據傳有某大員曾抛出日幣旣而日幣之價漸漲該員須受重大損失證券交易所之停閉多由此故前報載牛莊某銀號之倒閉亦因賣空所致聞該號股東兼營他處銀號事業據傳現亦失敗此二號與滿洲許多商家極有關係恐亦將牽累而倒故滿洲巿况可抱悲觀夏曆新年以前巿面將呈惡劣之氣象 
[證劵物品交易所之餘利]  
　　證券物品交易所自本年七月一日開幕以來迄已五月營業頗旺邇來該所結賬共盈餘五十餘萬元於是經理事部議决將盈餘中提出二十五萬元作爲分派各股東紅利惟須定於陰曆十二月初八日假總商會開第二次股東大會時由各股東通過並又配辦事各職員之花紅及選舉監察員數人云 
[雜糧油荳餅交易所當選職員]  
　　雜糧油荳餅業交易所於前日開創立大會並選舉職員已紀昨報兹悉該所並定於十八日下午開互選理事大會並將前日舉定各理事監察等職員姓名公告同業云本日創立大會選舉職員業經當衆開票完畢所有當選各職員除備函通知並定期由當選理事照章互選理事長及專務常務各理事外謹將當選各職員姓名票權開列如左特此公告計開理事十五人顧馨一得票三萬零七百九十七　顧士章二萬五千一百二十七權陳煜明二萬三千四百八十二權蔡裕焜二萬三千四百六十二權張樂君二萬三千三百八十二權葉惠鈞二萬二各三百二十七權梁文巨一萬九千零零五權袁祝三一萬八千五百六十四權程際雲一萬八千二百十二權陳子彝一萬八千一百三十七權錢貴三一萬四千四百八十二權蔡伯韜一萬三千四百零五權張春蓀一萬二千八百九十五權楊勒學一萬二千零三十二權印漁邨一萬一千三百二十七權候補理事五人蔣國琴一萬零六百九十權謝錫琳九千六百六十二權陳壽生八千三百六十權朱允長七千九百三十五權張復初七千五百零五權監察人三人　錢新之二萬五千五百四十七權狄巽公二萬五千一百零二權榮宗敬二萬二千五百六十二權候補監察人一人梁新荷二千三百五十權 
[縣公署今日會議附稅問題]  
　　滬上各業商否認附加賑稅一事曾經南北巿兩商會會長親赴松滬護軍使公署及上海縣知事署等各官廳代陳商業困難情形及否認附稅之理由當經何護軍使允開會議商榷辦法各情已紀前報兹聞沈知事刻已由省返滬奉何使召集會議令飭會同上海俞稅所長訂於今日（二十六星期日）午刻在縣公署邀請南北兩商會會長聶雲台秦潤卿姚紫若姚慕蓮等來署以便諮詢商業否認附稅之情形一俟呈復何使再行預備公電院部請示施行 
[贛商帮請願團通告反對苛稅]  
　　全國商會聯合會贛省事務所致滬上南北兩商會函内附江西全省商帮請願團通告請爲查照一致進行兹將原文録下近因政府蔑視人民在約法上依法納稅之權利任意加征舊稅施行新稅迭經文電呈請呼籲無靈是政府旣有非法不正之侵害吾商民即應有正當防衛之權利兹將進行方法擬訂於後一先由各業自行召集同業全體宣布對政府違法征稅事吾商民應有結合團體謀防衛之必要由各業各推代表若干人着手組織全省商帮聯合機關一聯合機關以達到打消後開之非法稅案爲目的（一）財政廳朦准統稅加征一五案（二）施行所得稅案（三）加貼印花稅票案（四）北振加征統稅一成案一聯合機關因欲達前項目的預定辦法如左（甲）以各商帮名義聯銜向地方長官及中央政府用書狀請願（乙）書狀請願無效即由各商帮全體遊行親赴本省各官廳請願（丙）親赴請願無效卽通告本省内地各商帮停止裝運並一面定期罷巿 
[烟酒聯合會緊急會議紀]  
　　中國烟酒聯合會因得京師來電烟酒借欵五百萬已將簽字特於昨日午後兩時開緊　會議各業代表如捲烟業西菸業皮絲業旱烟業客烟業烟葉業張裕康成釀酒業土黄酒紹酒汾酒白酒燒酒等業到者五十餘人首由主席陳良玉報告京師來電及昨日臨時幹事會議决所致政府電惟恐此事非一電所能了事關全團兩業生計急應討論救濟方法洪小楚起言全國兩業生命竟斷送於五百萬之借欵旣許以製造權又許以特别運輸權則張壽齡之賣國實無異於曹陸章急宜喚起國人一致否認一面應急電政府迅將張壽齡罷免以除民害衆甚憤激一致贊成通過次金印侯俞葆康徐春德等相繼起言衆皆鼓掌并經沈子卿王品三劉子芳趙庚卿等擔任分頭演說喚起全國一致抵禦孫紫臨起言政府不惜犧牲主權僅圖目前實爲自榖政策我人民自應有一種正當之解决有人提議對於政府一方有先行停業及停止納稅等方法經衆討論且俟借約是否簽字再商最後辦法議至此已鐘鳴七下始摇鈴散會 
[淞滬糧食維持會開會紀]  
　　前日下午五時淞滬糧食維持會發起人孫鏡湖邀集本埠各團體各商號代表假浙江路商界聯合會開第一次籌備會到會團體如海甯路商界聯合會代表余仰聖·新閘路代表王肇成滬北六路代表杜椿蓀·唐家弄代表吕介勤·滬北五區代表沈栽庭·俞熙祥·四馬路代表趙南 
 
[聖約翰大學球隊得勝攝影]  
　　馬鳴鋆卜衛廉刁慶歡馬德泰徐登輝張福星唐恩林陳炳章唐嚴壽康志林全輝余志忠庸楊　銓陳宗炎孟慶微陳康侯曾學路汪英賓唐志庸 
公·余衆孚·福建路代表孫靜山·浙江路代表蔣榮夫·余潤民·曁各商號代表程養能·孫伯純·張楚卿·高耀庭·姚子衡·周啓邦·俞文達·張奎庭·胡稚舟徐少卿·陸耀庭·邱友笙·馮蓮塘丁靜波·章安生·顧毓秀·李梓青·樊光熙等約百人公推趙南公主席王肇成紀録（一）主席宣讀簡章草案並呈明浙江督軍江蘇省長文稿及發表淞滬糧食維持意旨經衆討論公决候開成立大會再行通過（二）滬北六路代表杜椿蓀提議（甲）請願江蘇省長（乙）請願江蘇省議會（丙）請願上海各機關請主席付表决隨有海甯路代表余仰聖起立主張宜請願國務院移咨沿海省分並轉令交通部轉飭各屬嚴查私運出洋互相討論後公决請孫鏡湖起草分逵俟下次開會再公舉出發代表數人請願通過（三）孫鏡湖提議上　縣沈知事委員查覆又函請南北商會米業兩公所諒　具體辦法華界似可無慮租界方面關讞員關心民食宜再公呈請求維持移知領團轉達工部局出示限止米價嚴禁奸商囤積居奇希圖偷運查出酌罰庶幾懲一警百高耀庭蔣榮夫附議結果贊成（四）新閘路代表王肇成提議（子）本會宜聯絡本外埠各團體組織分會以免顧此失彼（五）本會宜推能孚衆望者爲名譽會長（寅）本會調查員如有爲難情形本會所集各團體應共同設法維持之（卯）本會宜給調查員證書符號（辰）如熱心團體來函欲加入本會者經本會議决請即加入（已）本會經費由各團體擔認或募助之以上各條吕介勤孫靜山互有討論復經衆表决結果通過遂摇鈴散會已八句鐘矣 
[婦女會定期歡迎美銀團代表]  
　　上海婦女會通啓云敬啓者本會定於十二月二十七日下午四時半假極司非而路十二號漢冶萍俱樂部開會歡迎美國銀行團代表史蒂芬夫婦届時務祈撥冗到會至禱 
[湘省赴粤代表昨宴報界紀]  
　　湘省赴粤代表陳偉成君因便道過滬特於昨日下午三時邀請報界人士在一品香叙餐藉述湘省近况與宴者報界約十人並有林修梅（前湖南陸軍第二縱隊長）·林伯渠（前湖南財政廳長）徐佛蘇（前和議代表）·劉彦（國會議員）·蕭堃（前雲南鹽運使胡南長岳關監督）·張韻農·謝曉鐘·陸孟慈諸君在座席間由陳君等相繼致詞均謂欣承嘉賓惠臨至感至感湘省擾攘至今深滋苦痛近由趙總司令（恒惕）與林省長（支宇）協力改圖進步先着手整頓兵政財政二事蓋湘省近年有所謂軍區者凡十二所轄縣數不等各自雄長流毒至烈而紙幣濫發不可收拾其害亦無窮故現整頓此二事爲急切之務幸湘人尚多明大義者或不至生枝節耳趙總司令與林省長現均期望漸達「省自治」之地步今之整頓一切是其初基國人有以路隔傳訛恐湘省之有他種舉動者極可請爲釋然也云云五時許始散 
[監視選舉團消息]  
　　江蘇公民監視選舉團昨日又接淮陰無錫興化等縣來函報告分團成立情形又接宿遷縣農會曁公民王炳辰等報告該縣此次因調查浮濫已被駁回核減並由該公民等電省請懲　灣鄉董陸蘭起調查舞弊之罪又泰縣公民王子靜丁如甲等亦來函報告該縣選民浮濫情形兹悉該團又發各省區公團一電附載如下各省區公民曁各公團均鑒民國成立迄今九年政治腐敗於今爲烈推本窮源議會不良實階之厲而選舉之舞弊尤爲産生不良議會之根本原因安福禍國是其明證痛定思痛永不能忘不謂正值安福甫倒之時又傳某系活動之說報載某系挪用賑欵擅借外債作運動選舉之費消息紛傳不爲無因果有其事是去一安福而又來一安福禍國殃民將靡有旣敝省同志不甘任其搗亂坐待淪胥爰有江蘇公民監視選舉團之組織成立以來本省各縣紛紛繼起外省如安徽山東等省亦次第響應吾道不孤差堪欣慰惟是兹事體大疆土遼闊非合各省區之力一致進行爲力旣薄收效難宏人之愛國誰不如我所冀邦人君子感已往之苦痛慎未來之禍害結合同志實力監視懲政客之陰謀杜某系之詭計已組織者互相聯絡未組織者急起直追良心不死熱血未凉敢掬赤忱維希公鑒時機已迫急盼進行江蘇公民監視選舉團有 
[關於選舉舞弊之電牘]  
　　宿遷公民上省長電南京省長鈞鑒磘灣鄉董陸蘭起調查選民三萬一千八百七十四名較前報户口男丁二萬九百餘名揑造甚鉅竟增全縣三分之一乞飭按律嚴懲以重選政宿遷公民王炳辰陳同施亮釆等三百九十六人叩 
　　嘉定監視選　團上省長電急南京王省長鈞鑒本縣此次選舉舞弊尤甚正在開始已詐僞百出證據確　本團迭據第七鄉第十四鄉第十八鄉等公民紛紛報告調查員揑造選册浮開選民均有實據縣知事兼任初選監督林黻楨責任何等重大事前任用非人玩視選政控訴後又一味搪塞意圖卸責如此　頇狡詐地方尚復何望除由各該鄉公民具呈臚舉罪狀籲請迅予撤任外特此電聞嘉定公民監視選舉團繙幹事章復仁徑 
[約翰大學聖誕演劇紀]  
　　前日（二十四日）下午聖約翰大學因慶祝聖誕由約翰學生劇社排演滑稽喜劇名「男子解放」劇本爲　長汪英濱君所編大意係諷刺男子懼内爲男女不知互尊人格之怪現狀爲一般盜竊新 
[約翰大學演劇員化裝攝影]  
　　十二月二十四日兆芳攝 
　　思想皮貌之女子痛下針砭寓意甚精共分五幕（一）舊家庭男子之束縛（二）半新半舊家庭男子之束縛（三）新家庭男子之束縛（四）巧遇（五）洩機各扮演員現身說法淋漓盡致赴校參觀者共六百餘人云 
[海島籌欵設警之呈請]  
　　沈知事昨呈省長公署及江蘇警務處文云據上海永記砂石公司薛椿齡呈稱竊泗礁各島地處海外離城　遠一讓酒切政敎文化均未風行普及其山周圍八十餘里居民二千餘家爲江蘇外海門户居户係浙屬甯波温州台州僑庽者居其多數比年以來海氛不靖漁民不能安枕一再思維非於黄沙泗礁等處扼要之區設立警察分所駐守撫馭實不足以保地方而免危險惟設警須先籌費非籌有的欵恐爲無米之炊審度地方情形悉心籌畫查得黄沙等處沿岸海灘多産黄沙船户運砂赴淞滬等處銷售獲利頗厚該産之砂先由本公司向官産處繳價承買執有部照本公司除收産息每噸洋一角仍聽各船户自由裝運照舊銷售按船抽收警捐　充警費庶足以資持久就近船户以輸捐辦警係爲保衛地方秩序人人無不樂從惟船户捐欵均係零星又不能確定收入預算事仍虚懸一再磋商仿照認定浙之定海衢山警學兩捐辦法指定每年一千二百元爲學務經費一千二百元爲警察經費不敷就該地漁商於本地水産品項下平均酌提以資彌補現在均已妥洽際此冬防吃緊尤宜從速成立以保治安等情據此查該商呈請籌費設警事屬有裨地方除批示外理合據情分呈仰祈鑒核祗遵云云 
[商界元旦聚餐會預紀]  
　　山東路商界聯合會通告云頃接商界總聯合會通告經各路出席代表議决中華民國十年陽曆元旦除請各路分會全體商號一律懸旂並休業一天以示慶祝外一面假座東亞酒樓開叙餐會如貴會職會員等願意加入斯會共襄盛舉者極表歡迎惟須先期函知總會預購入座券以免臨時不及時間預定下午六時劵資每客一元五角倘荷贊成此舉者請與總會辦事員接洽或函知亦可云云爲此通告希卽遵行以示統一 
[國民大會策進會評議會紀]  
　　昨日國民大會策進會評議部開第三十次常會公推盧煒昌主席林炎夫紀録（甲）評議員馮少山赴歐考察實業廣肇公所改推陳公哲遞補（乙）評議員馮溢源現爲代理幹事評議委員由伍詠霞遞補（丙）報告出發人員朱定一唐豪今日（星期日）赴甯波（丁）推舉　備歡迎各省區代表舉定周生發史啓祥蒙會文廬煒昌李次圖林炎夫陳公哲林大松八人（戊）推舉討論省區代表會議時提議案舉定曹慕管唐豪朱定一張振遠趙南公徐子航周劍雲七人議畢散會 
[輔元堂收租被阻之續聞]  
　　上海慈善團同仁輔元堂名下在松江縣後岡鄉之田産前被松江維持慈善會拉收田租曾經具呈省縣各署請示原文已紀十二日本報兹奉齊省長批示云呈悉旣據聲稱該團所有松江縣後岡倉房實係同仁輔元堂價置之産與七縣公欵公産無關應卽呈明該管松江縣知事查核辦理仰卽知照此批云云又上海縣知事批云呈及抄件閱悉已函致松江縣知事飭遵應俟見復核辦仰即知照此令抄件存云云該團董奉批後前日在堂開月望常會時即將此案提議僉謂所奉兩批仍無確當表示惟有續呈省長道尹兩公署請求迅予轉飭松江縣尅日秉公核辦云 
[北方工賑協會查賑消息]  
　　臨漳之部（續二十四日） 
　　六日冒雪勘查上流村板藤村荒象僅二成大瓦窰四成東太平五成西太平二成半時固三成馬辛莊五成習文四成小瓦窰四成半前林都二成河圖村芝村六成栗辛莊七成半鄴城八成東西板堂六成半東西義城村都林村范莊均五成半劉辛莊村張彭城村東彭城村東　芝村均四成除六安村五成東靈芝多井太昌村僅開十五户村正副不見無可查仁壽村僅一二成蓋村民全以編蘆爲副業也西靈芝三成餘辛莊集係大村多閒雜苦象僅二三成惟其北小部較苦夜宿辛店葉之當舖是日共查八百零四户七日查蔡村八成半王莊村八段莊九成司莊八成半西孟莊亦有食樹草者并香房村均九成公界六成東西刑固六成餘曹村五成村正副先將次　充數待查畢再以眞正貧户指查在查者不得不添查然已　其計中矣惡極三家村三成李莊九成苗村七成高莊五成南郭村二成馬莊五成羊羔屯村姚莊村六成半劉村六成商村八成前靈芝七成東郭村核桃園均六成明陽屯六成吳莊六成半河莊六成常莊本縣册未載特予勘查詎全村不滿百户而所補户再載極貧至八十五户緩查待核是日共查九百九十四户夜宿香坊村商宅八日查海島寺七成冀村八成土樓莊七成大礙村七成半韓莊七成河屯村七成又補查前次開報不實囑須更正之各村如敎書屯六成常巷八成是日半天查三百二十五户計西區查勘畢事回城長途計三十五里 
　　十二人實查四天半計查西區全境十二保一百零二村三千九百九十六户大口五千六百八十小口四千三百三十二此外順道南區附查十一村五百零六户大口小百二十九小口六百七十五 
 
 
 

Page 11

 
 
西區地臨漳河多低窪兩岸灌溉之利優於他區據士紳所談得收二三成之村落不少實查之餘更可概見村民之鵠面菜色者不數覯衣履復較整齊家有餘糧如榖子高梁等者比比棉花棉子尤多儲藏如太平村等多軋花機蓋産棉　區也沿漳河復産盧葦村民男女可特編蘆爲副業果園亦多以是災民之食樹子草葉者絶無僅有食粃糠者尚多 
　　西區方面較他區優特者爲防衛團體每數村聯合爲一曰保安社集壯丁講射擊有事則義旗一舉各村響應所備多快槍有社長統率之的是守望遺意故該區　稱無匪然三台村漳河橋之役（見四日記事）其將云何此外如正區長張觀濤於振務並不聞問故報縣之册竟漏列數村如上樓莊村常巷村是若本會悉憑縣册不予特查抹殺全村區長之罪過不小也村正副浮開濫冒尤爲可惡按西區户籍之不符處一在多開口數二則往往將原載縣册之户名更改驟觀之户數相若豈知已將次貧攙入待照數查竟乃引騐極貧户之單上未列者查者不忍不查而濫者早已濫竽西太平村曹村等村正副之舞弊其尤甚者也 
[河南旱災救濟會籌賑紀]  
　　河南旱災救濟會日昨假大世界乾坤大劇塲演戲籌賑日夜舉行是日適值雲南起義紀念又爲耶穌聖誕日各機關及洋商方面均輟業休息是以來賓極多座爲之滿塲内有該會職員分班招待除該劇塲原有各　員外並有著名票友及坤角加入串演如劉天紅之獻地　張文艶之紡棉花陳彩霞之玉堂春素香樓之逍遥津均肯賣力戲將演畢由該會　事人吳吉卿張心蕪等登台演說代災蒙叩謝來賓云 
[紀紹興同鄉會之賑務]  
　　紹興旅滬同鄉會前因曹江一帶水災巨重虞　紹三縣紛函請振當經開會議决附設曹江水災籌振處於該會内該籌振處已由田時霖等派　善揚將欵送交會稽　尹酌量災情輕重分配三屬各災區並由　君親往災區複　情形回甬面陳黄道尹即經配定因上虞章鎭區受災較重與鄰鄉嵩　共得欵六千四百元　縣得欵二千二百元（内指定德政區七百元）紹屬德政湯浦二處得欵一千四百元此外又有捐户指助上虞者一千三百五十元中國瀆生會亦指助章鎭一千元總計三縣振欵計洋一萬二千三百五十元業由道　分别飭領矣 
[兩星期來之熔銀調查]  
　　二星期間北市泰亨源方記等各銀號由本埠麥加利嗬囒　　中法住友道勝等各銀行從各外邦裝到高色銀條一千二百九十條低色銀條一千零八十條俄角一百八十二箱計重三十八萬二千　已　見寶　四萬五千零二十二只核計規元二百四十二萬二千一百八十三兩六錢尚存銀條二百零一條待　 
[房租憑摺亦須貼印花]  
　　上海縣商會接江蘇印花稅分處李湛田處長公函云逕啓者案奉財政部訓令内開查印花稅法第一類所載之租賃土地房屋字據本祗限於契約作用其按月支取租金之憑　則屬於支取銀錢貨物　摺性質逈不相同近來民聞習　關於租賃房屋往往並不另立字據僅將租賃契約記載於支取房租憑摺之開端處按月復憑此摺支取租金是以租賃房屋字據而兼有支取銀錢貨物憑摺之作用嗣後遇有此項租摺應令於訂立時由租户於聞端處記載租賃契約處按租賃土地房屋字據一元以上貼用印花一分十元以上貼二分再山房主於開始支取房租時按照本部此次呈准支取銀錢貨物憑摺更定印花稅額原案貼用印花一角如過一年仍舊接寫再加貼印花一角逐年均如此辦理至另行訂有租賃字據並已貼印花者其租摺即專屬支取銀錢貨物憑摺但由房主依照開稅　貼用似此分别辦理庶足以昭平允而重憑證合行令仰該分處遵照此令等因奉此除分函並通令各縣知事遵照出示佈告外相應函達即希查照 
[沈區長查復拖船被刦案呈文]  
　　江蘇水警第一區沈區長前日呈水警總廳趙廳長文云爲輪局代表戴章甫所報盜刦一案續經訊查明白實係挾仇朦報　將此案詳情呈請移送法庭澈究以彰國法仰祈鑒核示　事案前奉鈞廳令飭迅將通利輪局代表戴章甫呈報敝局公陞輪船拖帶通雲通財　公司船於十一月二十三日下午九時行經北新涇被盜登舟截刦等情一案轉飭該管隊長據實具報等因下區業將查復情形據情呈報在案當疊奉訓令時將謂查獲私土爲一事被盜截刦爲又一事詎料該輪局代表戴章甫報稱盜刦之船名地點日期時刻與隊長王壽良呈報查獲私土函送檢廳之事實一一相符始悉該輪局挾查獲私土之嫌扯被盜刦之謊架詞　織希圖諉卸區長以事　重大虚實均應澈究除迭經派員查復核　該隊長所報相同外亦復親自傳訊當日在事巡官張祥生據供十一月二十三日檢查輪船一案事前有眼線馬秋生帶同王子亭來報頃在通利輪船局　頭見有搭客數人形似盜匪夾帶違禁物品應請派警速往檢查等語巡官因念檢查船舶前有命令現屆冬防旣據報告應即往查以盡職守而巡船尚在油修特向上海蒲淞巿船捐局借用　板一隻督率水巡四名帶同原報眼線前往將舢板掛在輪旁登輪查至通雲拖船後梢艙底下查出烟土三包土皮一包槍上戒烟丸十五瓶賬摺一扣當問何人所帶搭客均不承認及問輪船賬房追究來歷詎該輪即時亂吹警笛向東而逃其時巡官等跳回舢板祗因波浪甚大急過渡船喊其停輪將舢板解放而該輪亦置不理適有該處淞滬警察分駐所署員李得貴　放警笛帶同巡士十餘名到塲查問並經李署員聲明我係陸警囑其暫停據云我要回滬仍向上海駛去當經巡官將查獲煙土等向李署員證明解隊至承問及有無第三署第三派出所旗幟遣失實無其事及提眼線馬秋生訊據供稱情形核與前同又訊巡士王福生蔣福生徐金標閔之生等四人同供是日各穿制服由張巡官帶同巡士們及眼線馬秋生黄子亭共七人走向蒲淞巿船局前借坐舢板到北新涇等候輪船經過巡士站在輪旁張巡官率同眼線登輪檢查至拖船後梢艙板底下看見查出烟土三包及土皮戒烟丸等各等語核與調查所得並據該隊長王壽良所報前後相同並無揑飾乃該代表戴章甫事隔多日揑稱盜刦朦報長官瞻玩已極甚且將水警職務行爲當塲查獲之私土等一概抹煞過事張皇直欲以改頭換面作江東移禍之計居心叵測於此已極度其命意實因職區第三隊於本年九月十三日經巡官周金標在該輪局公信輪船所帶之通達拖船中查獲無主烟膏十八包紅紙五百小條十月三十日又經巡官唐有恒在該輪局通財拖船中查獲大土一只建土兩塊戒烟丸三包並嫌疑犯該輪代舵金阿全一名在伊身邊起出大洋八元小洋二十四角十一月二十三日又經巡官張祥生在該輪局公陞輪船通雲拖船内查獲煙土六兩戒烟丸七十二兩賬摺一扣迨交涉之後又於十二月十三日經巡官張漢英續在該輪通雲拖船後艙中查獲大土一兩二錢建土六兩二錢土皮一賬房内查獲烟膏三錢五分並關係人即該船茶房孫富生一名均經先後解繳檢廳核辦呈報在案查九月十三日至十二月十三日止計算時僅三月查獲者已有四次該代表恨夾帶之屢遭破獲妄稱被盜以爲抵制推其極非但使檢舉者立於嫌疑地位并且使檢舉者咸有戒心嗣後該輪私運禁物出入可無阻碍以洋商爲護身之符膽敢指鹿爲馬以被盜爲嫁罪之計含血噴人甚且僞造旗幟强作　據其居心之險惡誠不可問惟公論自在人心事實豈容湮没若使該輪當夜果遭盜刦則陸警李署員得貴亦曾到場查問何以當時不即報緝雖該代表所報並不指明水警而其時其地與張巡官查獲私土之情節相同故口中不言水警爲盜心中定誣水警爲盜假定水警而果爲盜則水警全體名譽固不足惜其將置陸警李署員於何等乎抑該輪船果於其時其地被盜　刦則當時查獲之私土等物即係盜贓業經查照前案解繳檢廳洵如該代表所云則盜贓又在檢廳矣又將置正式法院於何地乎區長對於各隊不敢代爲包庇亦不忍聽其冤屈該代表　章　所　被盜情形實屬無中生有其虚搆事實意圖他人受刑事處分應負刑法上之責任謹將查獲私土並揑報盜刦各緣由　查明白再行具文呈報仰祈廳長俯賜鑒核務乞據清移請上海地方檢察廳飭傳該代表戴章甫並全案人證質訊明確按律科刑以彰國法而維警政仍候指令祗遵謹呈 
[永壽輪船員已科罰金]  
　　江蘇特派交涉員許秋帆前接日領函請轉致上海地方檢察廳要求釋放日商泰東輪船局永壽小輪上之船員陳榮桂一名兹據地檢　復稱陳榮桂以私帶烟土業已判處罰金移付執行云云許交涉員得函後昨已據　函復日領署查照矣 
[法租界冬令防務之嚴密]  
　　法捕房總巡　沃禮君蒞任以來整頓捕務不遺餘力現以時屆冬防深恐有肖小之徒於荒僻爲發生　奪情事故傳諭各捕房捕頭轉令中西越各探捕每日傍晚起每一西捕帶同越捕數名荷槍實彈分班巡　又令各包探每晚帶同暗差捕各持器　分往新老兩租界嚴密梭巡遇有形跡可　者即行盤問如對答支吾即以拘案解究以清匪源而保治安 
[臺灣路發生搶案]  
　　　晚六句餘鐘時有暴徒五人身懷兇器突入公共租界臺灣路十號門牌　姓醫生家各出手槍嚇禁屋内之人聲張遂入内室任意　箱倒篋搜括金珠飾物現洋鈔票携贓而逃後由失主檢點共損失五百餘金即開　失單報由該　老閘捕房立派中西包探馳往兜拿盜已逸去遂向事主詢問各盜而貌服裝一過歸稟捕頭轉稟麥警務長通令所屬各捕房一體嚴密查緝矣 
[浦東火警續誌]  
　　前日深晚浦東方而發生火警已略誌昨報兹將詳情列下浦東桃園宅附近之曠地約共六十餘畝近由兆豐洋行售與英美烟公司建築貨棧定名爲兆豐廠現正開始工作承包工頭之吕泰記在内搭蓋蓆棚一所雇小工二十餘人在内食宿看守木料前晚十一時因飯司煮燒半夜飯不慎以致起火各小工手慌脚亂各顧搬運行李無暇救火以致火勞燎原不可向　當經第九區救火會及海關救火小輪曁各公司洋龍先後各驅皮帶車到場灌救直至天明四時許始行撲滅計焚燬木料約三千餘金並延燒民房七間當火熾時三區署長曾永奎　巡第四隊長劉得魁各率長警到塲彈壓事後查詢飯司已經逃避故將該作頭吕寶福小工范海根併帶至署訊據吕供甯波人現住北四川路當起火時並不在塲亦未保險等語曾君判吕暂行交保着將該飯司尋獲交案再行訊核 
[勒銷控案之續訊]  
　　上海地方審判廳書記官羅以鹿唆使録事趙德模承發吏姜士明在仝羽春茶樓勒令原告李清鍔取消控告被告孟根生債務糾葛一案事爲該廳戚審廳長訪悉除將羅交保候示外趙姜命發同級檢察廳預審明確判令收押一面起訴審判廳曾奉刑庭預審在案前日下午又奉該廳傳到原告李清鍔·孟之保人沈志高·及羅以鹿·等到案並提同在押之孟根生趙德模姜士明等一干人證到庭由刑庭長沈君會同推檢各官詳細駁詰兩造所供均各執一詞並據各被告所邀之律師出庭陳述一切問官會商之下判孟趙姜三人還押沈志高等仍飭交保候查明實在再行訊奪 
[美丁副領事因公晋京]  
　　駐滬美副領事丁瑞門氏前日因公乘滬甯車往甯轉乘津浦車前赴北京美使署回滬之期均須一禮拜所有公共公廨陪審民刑訟案任務則由約副領事兼代 
[浦濱公益會第一分會成立]  
　　浦濱公益會浦東第一分會昨假慶甯甯開成立大會各界到者二百餘人如總會會長趙芹波朱紫珊及陳維翰尹村夫徐錦裳等皆渡浦與會午後二時開會首由潘振聲報告開會宗旨次由尹村夫趙芹波等相　演說次推舉職員劉頡雲爲正會長沈杏苑爲副會長其餘總務部朱品元韓永福學務部王介居調查部蔣高山醫藥部王品笙振　部殷鳳山會計部沈清福文牘部嚴友仁交際部　振聲次討論各項進行事宜末由到會　合攝一影茶點散會又聞總會爲創設水上救生局事會呈請松滬護軍使署及警廳縣署海關監督公署等立案昨接到護軍使　批示照録如下呈曁簡章均悉該商等創設水上救生局辦理黄浦中段水上救生事務藉補上海吳淞兩救生局之不足熱心公益殊堪嘉尚簡章亦尚切實可行所請備案之處應即照准簡章存此批 
[洋務職員公會聚餐會紀]  
　　本月二十四日下午七時洋務職員公會會員在嶺南樓開聚餐會到者數十人由張翔霄主席首述歡迎來賓意次報告會中經過情形略謂本會成立迄今已將一載經諸同志積極進行會務具有端倪所設敎育科介紹部等亦均次第舉行原夫設立公會本旨特爲洋務同志謀一組合小而言之公餘藉此交換智識進而言之社會上各職業莫不有團體有團體而一切公共利益事皆可輔助進行云云次唐瓊相起言謂滬上洋務同志不下萬餘人懷有高尚學識者不爲少數如能全行聯絡入本會者必能發達成一中堅有力團體於國家社會個人均有裨益焉再次黄文臺林福康相繼發言大抵皆鼓　同志協力同心　求會員等言末復議定每月開聚　會一　以責聯絡全體贊成散時已鐘鳴十下矣 
[進德女校慶祝聖誕紀]  
　　昨日爲耶穌聖誕節法租界鄭家木橋街民國路轉角進德女學校校長美國　女士及男敎員王君並　女教員率領全體學生至諸校毘連之新落成禮拜堂内舉行慶祝典禮並　　各生之家長及在　人等觀禮於下午三時舉行秩序如下（一）幼稚團各生唱歌（二）各生唱校歌（三）幼稚生　戲（四）一二年　各生懷抱洋因之唱詩（五）幼稚生體操游　（六）客店無空房故事（七）啞子戲表明耶穌降生情節（八）各生唱詩（九）高等生跳舞（十）體操摇鈴散會 
[河南旅滬商界聯合會消息]  
　　昨日爲河南商界聯合會選舉會長之期三時許各商　紛紛蒞會公推蔡慰農爲臨時主席宣佈　會理由即由同人書票投匭由裴幹卿田少農開匭檢票以傳文山得票爲最多數當選爲正會最即由蔡慰農致　迎詞路謂傅君旅滬有年商情素洽且交游廣大信望素孚今　衆選會中深慶得人云云嗣由傅君謙讓至再允爲就　至各職員因年關在　暫由各帮公舉義務充當俟新年後再爲補選次由書記王振卿通告接河南省長張鳳台書函一通並聯區二事當衆將函朗誦一過除磋商作函答謝外擬飭梓匠將聯匾鐫刻懸掛會中以誌紀念末蔡慰農提議每月陰曆初二十六兩日爲該會常會之期全體通過遂共攝一影而散時已萬家燈火矣 
[新閘路火警續誌]  
　　新閘路七百五十四號門牌裕昌衣莊於二十一號晨起火焚燒災及貼鄰同昌衣莊長泰京貨店事後捕房以被焚三家保有火險飭探調查起火情形稟候核示等情已誌本報兹悉所派之華探目邵和鈞包探主桂生已查得裕昌同昌兩衣莊係一人所開連同長泰共保火險銅萬因何起火尚無線索可尋焚去貨物價值亦須俟拍賣行估計現已據情稟覆捕頭諭令往將各家重要賬簿吊到捕房查核云 
[少年宣講團今晚公宴隊長]  
　　少年宣講墮總部定今日（星期）下午七時在該團宴請各募捐隊畏討論建築團所募捐進行事宜並商各隊募捐結束手續云 
[紀念日軍隊停操]  
　　昨爲雲南起義恢復共和紀念日各軍隊士兵均停止操演一天憲兵汪營長深恐軍人滋事特令九連那連長派撥憲兵十餘名分往熱閙巿場及各游戲塲妥爲照料 
[天主堂舉行彌撒之照料]  
　　昨爲天主教耶穌聖誕節期（俗呼外國冬至）本埠法國官紳並中西在敎人士昨晨均詣法租界新北門外天主堂隨同神父舉行彌撒禮法捕房捕頭以當時該處車馬擁擠故特飭派中西越各探捕前往該堂門首妥爲照料 
[汽車傷人兩則]  
　　昨日下午一時許有汽車夫陳阿和駕駛三千九百六十二號汽車行經南京路王寶和酒店西首撞倒嘉定人周阿弟腿足等處受傷常由老巡捕房二百五十九號印度捕瞥見前來喝令汽車停止押同汽車夫扶受傷人入汽車載送仁濟醫院醫治旋即帶該汽車夫入捕房稟請捕頭發落又昨晚六時許福州路西藏路口有五百三十四號汽車自北往南開行適有一千四百六十四號汽車由福州路轉入西藏路因須避讓行至路側致將行人某甲撞倒受傷甚重不省人事是處適無巡捕當經汽車夫扶抱受傷人入汽車未知載送何往 
[楊樹浦路水管爆裂修竣]  
　　楊樹浦路自來水廠門口馬路下所裝之水管前日下午一句餘鐘忽然爆裂水自地底湧出水勢所及東至咸妥瑪路西至韜朋路中穿華盛路北至龍江路交通爲之暫阻惟該廠已預有修理自來管之佈告故居民並不恐慌該廠旋即發動火油引擎於三十分鐘内將外溢之水吸收淨絶人車乃可通行惟其時開駛楊樹浦之八九兩路電車因軌道道下埋有水管須起出更換故直至下午三時始恢復原狀云 
[輕微傷害罪判處拘役十日]  
　　賞墨齋裱畫店主王應奎偕妻陸氏控媳張氏糾合伊母張錢氏等多人來家尋釁被毁古畫又被毆傷等情前奉地方審檢廳訊明終結在案前日午刻奉刑庭長沈君會同鄭檢察官開庭提同該被告上堂宣判略謂張錢氏等雖提起反訴牽及王應奎有噯咪情事然無確切證據礙難成立但張錢氏母女輕微傷害王應奎夫婦之所爲判處張餞氏王張氏各拘役十日在押未决以前以二日抵消刑期一天以示薄懲 
[浦東試演新洋龍]  
　　浦東爛泥渡第九區救火會近由某洋行訂購新式大洋龍一具係用馬達引擎共有出水龍頭四個計價銀一千八百餘兩業已運到當經　會長通知全體會員身穿制服於前日午後將該洋龍驅至冰　地試演頗爲合法庭即至陸家渡爛泥渡陸家嘴游行一週歸會散隊 
[浦東破獲花會聽筒]  
　　浦東三區署長曾永奎訪聞陸家宅一帶有人密設花會聽筒誘人入賭爰於前日傍晚密飭巡長安振東等前往該處小弄内拘獲甯波人石長林張阿金及婦人王謝氏等三人抄出花會簿據手摺及三十六門字條等物將人證併解至署判飭押候緝獲在逃主名一併解究 
[男屍騐係病斃]  
　　寶山縣吉一　地保陶祥生昨投地方廳報稱閘北寳興路天通庵地方今晨發現無名男屍一具查無屍屬報請相騐奉諭委派許檢察官毛檢騐員等前往騐明該屍年約三十餘歲秃頭無鞋身穿藍布棉襖褲周身無傷委係因病而死判令由堂棺　 
[拖船與駁船互撞]  
　　通利公司公勝小輪拖帶公司船由滬赴常前晚駛至北新涇相近與楊仁生所駕駁船互撞各受損傷該公司特遣張瑞祥爲代表扭楊仁生至四區警局控告諭飭移送地檢應訊辦 
[介紹新刋]  
　　北京大學法科敎員與學生近新組織一評論之評論社每月發刊「評論之評論」雜誌一種現第一期已出版内容如法律平議駁馬克司唯物史觀非民族自决主義新村批評無政府主義批評及到自由之路出版界評論新詩談等佳作如林昨承四馬路泰東圖書局惠贈一册特此誌謝並爲介紹 
專件 
[經濟研究會緣起及簡章]  
　　緣起經濟研究會者因經濟社會之日新順進化之自然而成立者也假定二十年前有人創造之其成就若何固難斷定要其結果决不能引起大多數人之注意又假定此二十年後有編中國經濟史者其感想若何亦固不能預料然對於今日之所觀察所判斷所貢獻所聚集者必有因此而達於較完備較精深之一日此則可斷言者也吾國實業之不發達與經濟思想之幼稚實今日無可諱言者詳細考究其原因雖至雜而至複顧知識之不能交換與常識之不能普及實爲今日中心之梗比較各國之經濟狀况參證各國經濟學者之學說此談理者之所長也富於種種實地之經騐透澈各方面經濟事業之得害此實行者之所長也長此片面之進行而不求事實與學理之融合則所謂進步者終有限學理根據乎事實此同人所以亟起聯絡商學兩界以謀共同研究者也顧此會之進行雖不能一日緩而目的所注實有兩層之希望第一紹介世界各國之經濟學說搜羅世界各國之經濟材料以供國人士之參考務使經濟事業因而發達經濟思想因而廣播且於此應當特别注意者即經濟上各種制度歐美人士研究有年矣因此研究討論試騐改良之結果發生許多之新理與新法雖時代不同有非中國所能一躍而及然其中行之各國顯著流弊者亦未嘗不可去其舊而採用其新第二經濟著作如林而討論中國事實者甚少我國事實常爲各國人士所願聞亦爲今日各國人士所茫然編成種種有統系之材料以供世界各國學者之共同研究眞今日所不容緩者此同人等發起斯會之微意也邇來集會者日多而在社會上能創設一二較有價值之事以維持永久者不常觀同人等因以自警并於所作之事業特定範圍以免走入歧途爲世所詬病以研究經濟相集合始終必貫澈研究經濟之初衷故經濟圖書館之設尤爲吾人所特别注意邦人君子其有進而敎之者乎是則本會之幸也（未完） 
來函 
[上海錢業公會致上海銀行公會函]  
　　逕啓者貢公會發行銀行週報已三載於兹議論宏偉調查精詳故一紙風行先覩爲快而對於敝業迭承忠告欽佩良深惟細讀報章間有誤會之處不能不切實剖陳希垂察焉（一）敝業資本向視銀行爲弱近察世界大勢亦增長繼高有加至二十萬或十餘萬者比比皆是股東負無限責任一有要需立即墊欵是資本雖有限而責任實無限也（二）信用放欵最爲經濟界所指摘敝業爲調劑盈虚不得不然如收繭如辦茶均須先運現銀帶往内地方有貨可辦其餘採辦土貨大都如是銀行於各鄉各鎭尚未遍設無從押滙設再無信用放欵爲之周轉影　各業實非淺鮮而欲廢除放欵尚非其時然敝業近已注重抵押貸欵自營堆棧蓋亦有鑒於今昔情形之不同也（三）有謂敝業準備現金不充足者不知敝業旣不發行紙幣又不收受儲蓄實無鉅數備現之必要况巿上所多之銀即是準備猶之華商銀行所謂準備金者亦未必不在巿上以圖息耳（四）錢莊滙劃係單業互相對劃之簡便方法每至晚間作一結束有餘不足現收現付專爲同業滙劃而銀行不預焉至洋商銀行收取票欵須遲一天者係敝前董事袁謝二君爲挽回利權起見於庚子年在和明商會與各國進口洋商議定取得同意並非私自規定假如陽曆十二月十五號期票進口洋商付於各國銀行作爲十六期倘届期票失信用及損失一天利息仍由進口洋商擔負於各國銀行無涉於華商銀行尤不相關現在敝　甚希望華商銀行仿各國銀行辦法一律現收現解不必經過各種手續毅然行之如是則銀行體制旣崇與敝業不致抵觸尤所樂聞者也（五）莊票貼現無論相識與否新學界以爲營業之一種然持票者果切實可靠何患無人與其交易似不必遠而謀諸銀行否則爲敝業所拒者必係素不相識恐有盜　行爲亦防弊之一也（六）莊票雙力如送現銀每千兩取錢二百文非現銀則一百文皆爲棧司所得非始於今日查各銀行對於進口洋商每千兩取銀一　六分是棧司所取票力即爲進口洋商所出之資而各銀行實有益無損也以上各節均係實在情形敝業與貴業唇齒相聯有維繫之道素仰諸君子皆當世碩彦具遠大眼光富經濟學理他日必爭長國外與各國銀行相頡頏爲敝業所希望亦全國所禱祝並祈貴公會將此函登入銀行週報以釋羣疑幸甚感甚此致銀行公會錢業公會啓十二月二十一日 
雜評二 
[滿洲商况嚴重感言（訥）]  
　　從前官之禍民不過在政治上其權力所及之範圍内肆其害國殃民之手段而已所謂貧官暴吏者亦僅於其權力内貪暴之而已今則不然選舉人民之事也而彼亦組黨運動集資包辦以攪亂人民之選政學校内部非彼所應干涉也而彼則任意蹂躪横肆摧殘以攪亂敎育之現狀投機事業更非彼所應經營也而彼亦抛買紙幣暗中把持以攪亂商界之金融然則今日之官其權力無限謀權利之心亦無孔不入則其爲禍於民又安得不較前益烈哉 
公布欄 
[江蘇高等審判廳]  
　　民庭判决（民一庭）▲一件奚阿坤與曹根林等爲婚姻涉訟控訴一案（决定主文）本件視爲撤回控訴予以註銷（民二庭）▲一件王維周與紀蔚森爲田租涉訟上告以一案（判决主文）原判撤銷本案發還江甯地方　判廳迅予更爲審判▲一件王維周爲田租涉訟聲請救助一案（决定主文）本件聲請顯准▲一件薛伯仁等爲庵産涉訟聲明窒　一案（决定主文）本件准予回復缺席前之訴訟程度候本廳定　審理▲一件徐魁等爲祭産涉訟抗告一案（决定主文）本件抗告駁回抗告　用歸抗告人負擔▲一件趙衡章與陳楊氏爲田産涉訟上告一案（决定主文）本件上告不予受理▲一件林芳洲等與林儒臣爲田産涉訟上告一案（判决主文）本件上告駁回上告審置用歸上告人負擔▲一件譚啓瑞與何子敏爲債務涉訟控訴一案（判决主文）原判撤銷被控訴人在第一審之請求駁回訟置歸被控訴人負擔以上十二月二十四日 
[上海地方審判廳]  
　　判决主文（民一庭）一件判决林允中等與黄志高欠欵涉訟一案主文黄志高廳償還　昌　　廠洋一千零八十六元九角交案給劉允中楊光培具領訟費歸黄志高負擔▲一件判决陸　齡與沈宗傳等因賠償損失控　一案主文本件控訴駁回▲一件决定胡福　等與楊益謙貨欵糾葛一案主文本案准予註銷訴訟費用歸原告胡福蘭等負擔▲一件判决金繼聲等與金顧氏家産涉訟一案主文本案　維持本　民國九年十一月九日之即時判决聲明　礙後之訴訟費用　控訴人等負擔▲一件判决許和福與何富生會欵及墊欵雜物涉訟一案主文原告人之請求駁回本案訴訟費用歸原告人負擔▲一件判决朱元相等與朱張氏因家産涉訟控訴一　主文本件控訴駁回本審訟費歸訴人負擔（民二庭）一件判决徐林氏與徐錦堂債務糾葛控訴一案主文本件控訴不合法駁回本審訴訟印紙費發還▲一件判决張榮與倪伯　因贖田涉訟控訴一案主文本件控訴及附帶控訴均駁回本審訟費歸控訴人負擔▲一件决定林稚周等訴胡張氏等賠償損失私訴一案主文本件私訴准予註銷▲一件判决黄志成與陸其祥因票欵糾葛一案主文陸其祥　償還黄志成洋七十元訟費歸陸其祥負擔▲一件判决許誦庚與夏筱波等執行異議控訴一案主文原判撤銷姚順卿訴夏筱波債務糾葛案内本廳查封之坐落上邑二十八保二區南十二圖聽字圩一百零三號許迪堂户（現改許　虞户）則田五畝一　認爲許誦虞所有本案訟費歸夏筱波姚順卿負擔▲一件决定陶炳炳聲請撤銷假扣押一案主文本件聲請駁回▲一件判决馮天祥與施文德等欠欵糾葛一案主文施文德欠馮天祥本洋九十元並利息除三四五六四個月外應自借日起（二十元係本年舊曆元月初五日借去七十元係本年舊曆二月十六日借去）至起訴日止按月三分計　如　繳由馮天祥具領馮天祥關於其　利息及對於汪榮　張阿福之請求均予駁回訟費　　文德負　以上十二月二十四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[遼東繭絲録話] [  鴛雛]  
　　處今日而執筆爲文第一須自比於富有刺激性之藥劑否則謂妄廢可也近者余得就一延琿歸客細詢琿春事件眞相及其遠近各因成「延琿養癰記」一卷整稿未發適得讀李登魁君之「遼東半島紀行」語語沈痛誠加吾民背上以芒刺也余極欲研究東邊野蠶絲問題因舉以詢此歸客客固履東有年者能縷述及之 
　　吾國出口貨大宗維絲與茶並論茶且别論絲之進步率甚爲遲滯浙西江南壤地數百里産絲之區也奈　墨守舊法迷信神鬼絶無改良推廣之望而蠶病日增蠶子日弱出絲遂日劣少年遜一年恐將有循天然淘汰之懼（江蘇蠶業專門學校有在滸墅關之省立女蠶校開辦六七年每年畢業三四十人而各縣並不分設傳習所及高小附設蠶科以爲之用此等畢業生旣不爲舊式養蠶家歡迎復無力自行發展致十九無所事事以較同爲省立之男女師校畢業生之用途大相懸殊矣）他省所産皆野蠶絲爲多桑蠶殊屬無幾野蠶絲向推山東貴州四川爲盛然繅織皆不合法川産織品稍精魯黔之絲僅成次等之織品耳乃年來貴州綢梗於軍務銷路日滯山東雖逐漸改良何如産額無增有力不從心之歎所幸遼東之野蠶推廣甚速廿載以還産額日增旣能運至山東南京等處供國内織廠之用而每年絲及乾繭之出口者蔚爲奉天土産之大宗荒土日闢風氣日開其産繭區域旣數倍於江浙而飼育又視桑蠶事半工倍依勢進行大有爲中國産絲區領袖之概 
筆剳 
[情瀾記（二）] [  碧]  
　　嗣予有意無意間得知若個妙人王氏字婉蘭方肄業東城某大校每日行過吾窗蓋自校歸家也識之者靡不嘆其才貌稱爲雙絶其才如何吾固不得知然人旣交口相譽想非庸俗可比吾乃益傾倒之吾本如蟄伏之寒蟲至是又如受春雷之激動躍躍欲活心念個人才貌如斯倘得之爲友文字切磋樂當無翅吾愛之之心日益加甚而個人之視吾似亦較前密切過窗卜必仰視易偶或爲時常矣易微睇爲凝視矣我知其心必已傾向吾矣其後經幾多曲折竟得與之晤譚一室吾每聆其議論頗覺妙緒環生意味滋厚吾嘗笑語之曰與君共坐如對名花足使吾神怡目悅與君縱談如飮佳釀足使吾塊壘頓消而吾復覺君之情不啻太平洋之水不能掬之盡也婉蘭素工詩詞不尚堆砌而穠麗一如其人復能艶而不纎雅而不俗蓋語語皆從性情中出吾二人偶有唱和吾輒自慚惡劣不足倫比間嘗戲謂婉蘭願受弟子敎婉蘭乃曰君嗜讀前人詩而不知運化致蹈泥古之弊知乎此而矯正之則君之詩學其庶幾矣奚必執弟子禮哉吾以此言頗中肯乃永誌於心迄今未嘗或忘也吾與婉蘭旣過從日密其家人吾亦數見之父本宦海中人時方有所企圖尚未實現母性慈愛婉蘭如掌珠婉　更有弟一年　稚活潑殊可人此外惟鐘僕數輩而已婉蘭父母之遇吾也亦稱優異倘吾日中而　必留吾午膳入夜而出必遣人伴吾歸 
 
[大局如斯何堪設想　]  
藝評 
[從軍夢（下）] [  紓庵]  
　　綜觀此劇大義在於提倡個人救國之志是使弱國之民增其奮發之心此爲全劇最優之點惟人之對於此層不能領悟第覺滑稽可喜引爲大笑而已顧影戲最難免者爲情節重複而此劇無之是又可愛之處兼之卓氏化裝老樹以偵敵情姑弗論戰地有無此事而其設想新奇越於常理而又不出情理怪誕可喜不僅可喜且亦足以動人機警之心 
　　當卓氏守於戰壕時若砲彈從頂而過擊落其帽絶不恐怖怡然如無事又若吸烟無火乃擎紙烟空際以受彈火燃之更以酒瓶高舉彈去瓶塞取酒而飮又若倦息壘下土室之内適逢大雨室因受水如潭浸其臥榻而卓又憊極即亦勿顧有水仰臥榻上而口鼻皆爲水浸苦不能臥見案上有留音機忽然大悟即取其上喇叭按於口内入水而眠遂勿患水又若因去偵敵被敵察破竭力狂奔之時在後望之儼然一半截老樹又若僞爲德國司令受威廉命挾法婦出司令部時門崗警兵咸陡然舉槍示敬因而失色幾乎顚踣於地已而知爲示敬即又神態凛然似乎不可侵犯又若見其同伴十號偵探被解赴司令部時勃然大怒力批十號之頰宛有不共戴天之仇及其揮退拘押兵後卽復向十號諂笑以示負荆又若誘禁威廉二車夫卽與法婦二人易裝顧法婦無髭貌殊不類慮爲德皇窺破即以汽車輪梗黑油塗婦唇上凡此似笑似哭似笨似敏似機警伶俐似天眞爛漫之神態無不使人絶倒眞佳搆也 
新聞拾遺 
[愚孝] [  隱厂]  
　　蕪湖十里街居民王某向在某布店爲夥其母年逾花甲耳聾目瞽王侍之極孝妻姜氏南京人也善體夫意以故伉儷甚篤不意日前天雨其母思食豆腐皮令媳出購姜氏因雨未購姑心大爲不樂事爲王某聞知怒甚乃僞謂妻曰頃在店中接南京來信云汝母病勢沉重着汝速回遲則不能晤面吾本擬同去奈老母無人照料今有一函呈交汝父則知端倪姜氏信以爲眞不禁大哭隨即收拾行李赴甯抵家見母無恙大驚乃將信呈父父拆視乃一紙休書上寫『立休書人王某某安徽蕪湖人髮妻姜氏侍姑不孝情願退婚任憑改嫁恐後異言立此是實』女父讀竟嗒焉若喪翌日偕女同至蕪湖向王交涉王堅不認姜氏爲妻女父現擬訴諸法庭冀收覆水聞者咸謂王之愚孝世所罕聞云 
[孽情] [  丕承]  
　　寓文極司脫路某里之薛某翁有女名秀娟者二九年華風姿綽約時從近鄰姊妹輩遊於游戲場及各戲館中近來結識某優伶固英俊少年也遂訂婚約及請命於父乃父大不謂然且遭痛斥該女旣恨且恥頓萌短見竟於前夜潛吞烟灰數錢及覺察急　西醫診治則已無效聞者咸謂爲孽情云 
小說 
[社會小說衆醉獨醒（二三二）] [  瞻廬]  
　　第三十七回勃勃野心參觀成績泠泠琴韻歡迓嘉賓 
　　青巖見了校長遽以師母相稱似乎有些冒昧然而他道出這兩個字也曾費過一番思索他想喚做太太不好喚做奶奶不好喚做姊姊妹妹更不好常聽得敎會裏面都喚女先生做師母還是這個稱呼最爲穩當論他的年齡以及所處的地位都合師母資格喚他一聲師母料想没有妨礙誰知這位安女士却是一位終身不嫁的老小姐小姐師母界限分明恰似密斯和密散斯一般該喚師母的喚他一聲小姐做師母的不但直受不辭并且肚裏自思我這麽大年紀又曾養過幾胎孩子論理也該老了怎麽人家見了我還把小姐相稱可見我生得嬌嫩年紀老了面相却不曾老自然聽了這小姐稱呼心窩裏樂不可支該喚小姐的喚他一聲師母做小姐的聽了覺得聲明也不好不聲明也不好答應也不好不答應也不好眞是又惱又恨又羞又窘所以青巖喚得幾聲安師母早把校長的兩頰紅雲一齊喚起（古有喚雨之術青巖却有喚雲之術）只得含含糊糊又似答應又似不曾答應青巖說得起勁没有覺察又道安師母眞是磐磐大才偌大蘇州城裏再也覓不出第二個安師母盈門桃李樹都是貴門生孟老夫子說『得天下英才而敎育之三樂也』安師母在這裏開辦女學雖不能說『得天下英才而敎育之』却也好說『得吳中英才而敎育之』了青巖辱在下風眞個佩服安師母敬仰安師母校長聽他咬文嚼字又咬嚼這許多安師母出來一時羞到極點惱到極點倘無捐欵關係早已吩咐門役攅逐惡客出門現在看這錢財上面也只得捺住了氣一言不發聽他嘴裏的安師母咬嚼到何時才休 
自由談之自由談[  鵑]  
　　縟麗紛華之境不可久處久處其間則縟麗紛華一一視爲故常轉如嚼蠟故吾人久居繁華之上海厭苦已極時思逃而之他而鄉老村叟偶一涉足則不啻劉老老進大觀園無一物不可觀無一事不可樂也 
[大昌煙公司徵文揭曉（丁等）] [  抱恨生]  
　　大小嬰孩牌香烟的啞字謎 
　　列位。還記得去年大世界報上。。登了個偌大的尖字麽。。微求這個啞字謎。和小嬰孩牌香烟有什麽關係。一時機抒各運。佳作如林。有的說小囝牌駕在大英牌之上。便成了個尖字模樣。有的說大凡絶好的東西呌做尖。。就拿他字義來譬如。。小囝牌稱讚他是烟林中的頂括括。。說來都是不差。。今年他母親又産了大嬰孩來。　龐兒越發可愛。。眞是一對賢昆仲啦。。我纔曉得他們登尖字的時候。早把小大嬰孩　藏裏面。分明小嬰孩出世了還有大嬰孩誕生。這豈不是尖字的妙訣和佳兆嗎。。好字謎啊。。。。。好字謎啊。。。。。 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[兩週間世界大事撮要] [  圓]  
　　國際聯盟大會 
　　第一届國際聯盟大會自上月十五日開會後至本月十八日閉會。其中經過情形已三誌本刋。兹將最後一星期之成績摘要分述於后。 
　　（一）行政會非常駐會員之選定聯盟約章規定行政會會員九人。其五人爲英美法意日五大國佔定。其他四人則由議會隨時斟酌選定。未選之前暫由比利時。西班牙。巴西。希臘四國充之。及今届聯盟議會開會舉行正式選舉。吾國代表顧維鈞提出行政會非常駐會員四席歐美兩洲得其三亞斐澳三洲得其一之議。全會韙之。十五日投票結果全數三十八票中西班牙得三十五票巴西得三十三票比利時得二十四票吾國得二十一票。蓋希臘政變未定羅馬尼亞。瑞典。捷克斯拉夫三國雖欲競爭而格於亞斐澳三洲得其一之議且顧氏言論風釆巳爲各國所欽崇故其結果如是。 
　　（二）新會員之加入十五日議會投票許可奥國加入聯盟十六日許可布加利亞科斯太里加（Costarica在中美洲）芬蘭盧森堡四國之加入。十七日許可阿爾巴尼亞之加入。（Albznia在亞德里亞海東岸希臘西北第二次巴爾幹戰爭後所建設）其拒絶者爲阿米尼亞（Armenia在俄土波三國問受託代管問題尚未解决）勒土尼亞Lettonia立陶宛Litbuania（均在波羅的海岸俄國與波蘭之問）喬治亞Georgia亞才倍疆Azerbaidjan（在舊俄屬高加索境）烏克蘭Ukraino（在南俄尼泊河流域）里志丁斯丹Lichtenstin（在瑞士奥比利間一極小之獨立國也）等數國 
　　（三）國際法庭草約之通過本届議會中專司編製永遠國際法庭草約者爲第三股之法律委員會。十四日其議案經全體大會一致採納吾國代表顧維鈞聲言主張强迫裁判制。十五日行政會依據議會决議贊成草約。設立永遠國際法庭一案遂告成立。（設立永遠國際法庭之議載在盟約第十四條）。 
　　（四）管理鴉片貿易議案之成立管理鴉片貿易之議載在盟約第二十三條此届第二股委員會討論鴉片問題吾國代表唐在復提議聯盟應定嚴峻議案厲行海牙禁烟公約。並組織特别委員會。第二股委員會一致韙之。十五日議會全體通過管理鴉片貿易之議案。專管之委員會以吾國及英·法·荷·印·暹·日·數國之代表組成之。 
　　（五）吾國保留提出魯案二十一條之權利本屆聯盟初次開會其討議範圍祗限於聯盟組織大體及職權之規定。一切國際糾紛皆未受理。秘魯智利間國界爭持案之撤消即其一例。吾國代表熟審其形勢故於全國力爭之魯案二十一條迄未提出。惟在閉會日發表宣言謂中國保留將來向聯盟會提出關係中國存亡影響國際交誼之某種事件之權利。蓋爲下屆提訴之張本也。 
希臘政局 
　　希臘前相威内齊洛斯選舉失利。公民大會主張復辟英法意乃在倫敦發表對希一致態度之宣言。（詳見前期本刋）熟意前王康士坦丁竟不以三大國之反對而裹足希政府亦置其牒文於不答。本月十九日前王行抵雅典·英法意雖不撤回駐使。而訓令不與往來。王以勳章授英法武官亦皆不納以示决絶。希臘之問題猶未艾也。 
 
[新自瑞士復國之希臘王康士坦丁]  
世界時潮 
[國際聯盟之阻力與成績] [  圓]  
　　法儒之言頗抱樂觀 
　　法國史學家賽絨泊司CharlesSeignobos近著一文評論國際聯盟發表於新歐洲雜誌　謂國際聯盟誕生伊始而障礙横生阻其進行。舉其大者有六。俄國革命後新生之地位猶不在内。兹約略譯其詞旨。 
六大阻力 
　　一曰協約政府猶自專斷異常。自媾和以來觀其一切行動在在足以暴露其隱衷。初不欲置一太上政府致使本國政府支配内外政事之大權爲之减弱也。 
二曰美國參議院極端拒絶批准盟約致使美國從兹不　參預歐洲政事。 
　　三曰法國輿論惴惴焉惟恐德國之恢復元氣漸次報復前怨以加害於法國。 
四曰德國雖已改建共和而徒擁虚名。其普魯士式及軍主義之國民性猶自存留。 
　　五曰凡爾賽和約中之經濟條欵處置失當。致使法國遭遇兵禍之地方仍復創痍滿目未能恢復往年盛况。而德國之工業生活則終大戰期内未改其蓬勃之氣象。六曰和會對德未能施行有力之解除武裝條件未能裁撤其全國軍隊及主持軍權之參謀部未能施以除警察外不許置有軍隊之條件。顧反容許舊日普魯士之軍官指揮警察戡定共産黨徒之亂事。致使若輩不求而遂獲得恢復曩昔權勢之良好機會。舉國尊視之仍以爲德意志之主人翁捨若輩莫屬。前任國防總長諾斯克氏Nosk雖爲社會黨中人物而受若輩之支配不啻爲其掌中玩物。近復巧立種種軍隊名目以欺飾世人。實則仍爲舊式軍國主義之武人所把持。假以時日必可爲一種可怖之軍隊也。 
六大成績 
　　凡此阻力互有逴帶之關係。國際聯盟而欲進行於康莊大道上非挨次打破之不可。然今之國際聯盟猶是往日交戰國一方繼續的同盟。將來逐漸推廣蛻化而爲眞正之萬國聯盟實有必至之勢焉。其緣故有六。 
　　（一）和約中處置土地之條欵實爲凡爾賽和會最佳之成績。在各國之問爲之建設新均勢。此確大有造於國際的和平也。前此因有强大之國家往往不願遵守國際道義裁抑已國之主權。遂致擾亂和平。今則減少大國之數量以絶禍源。爲和約所傾覆之三大國蓋即曩昔主張軍國主義反抗和平秩序之三帝國也。和會又在中歐建設中等國四。曰波蘭曰捷克斯洛伐基亞曰巨哥斯拉維亞曰羅馬尼亞。國力之强弱土地之廣狹並足以妨碍舊日侵略國之行動而有餘自已欲爲侵略行動而不足。 
　　（二）國際聯盟之於歐美諸中立國主張開放任令加入。凡此中立國非小國卽中等國其憲法從民主其政策從和平其願無不欲使聯盟具有普徧的性質而使國家的獨善主義毁除無餘。 
　　（三）國際聯盟受和會之委託以行使數種職權而已著有成效。若丹齊自由港薩爾煤區。達達納爾。波斯博魯斯海峽等之行政對於少數人民權利之支配委託代管土地之監督等皆足以爲造成國際有機體之基礎也。 
　　（四）國際聯盟已受有數種國際上之權力。如（甲）促使各國重訂條約之權（乙）促使各國裁減軍備之權（丙）各國間發生爭執時促使接受仲裁之權。凡此種種不過道義上之權力耳。然苟有國際公意爲其後盾即可以制裁各國政府强以承受矣。 
　　（五）永久之國際機關曰國際聯盟秘書廳者已經設立開始履行職務。凡百國際的條約卽應在此註册。一切國際性質之事件皆以此爲傳遞消息之中心點。國際上之義務亦皆集中於此。誠國際公意之出發點各國政府採集國際公意之中樞也。 
　　（六）國際勞工會成立後即制定國際勞工法案建設國際勞工局。各國原有之勞工階級反對戰事主張裁撤軍備維持永久和平最力者也。今有國際勞工機關之剏設則其意見得相溝通矣。將來各國勞工界在國内勢力擴充之時卽國際聯盟指導全世界政治權力增大之日也。賽絨泊司舉此六大成績故以爲國際聯盟今雖遭逢阻礙其進行未能順手而前途之光明已顯然易見矣。 
[美國婦女參政運動之成功] [  圓]  
　　婦女参政權爲聯邦憲法第十九條修正案 
　　美國婦女對於選舉權之競爭開始於一八四八年紐約之第一次女子參政大會。中經七十有二年之奮鬭至今年八月二十六日國務卿柯爾貝氏宣布文告制定婦女參政權爲第十九條修正案加入聯邦憲法。於是而彼邦之女子參政問題告一結束。至此届總統選舉（十一月十一日）而二千七百萬女子。皆有投票之權矣。述其原委於左。 
五十年前擬定之修正案 
　　自八月二十六日以後婦女選舉權之在美國憲法中爲第十九條正案原擬稿者爲安蘇納女士MissSusanAnthony其文曰美國聯邦及各州不得因國民有男憲法爲第十六條修正案以解放數千萬受治之女子爲唯一之目的。同年魯西司董女士MissLucyStone亦組一會曰美國婦女參政協會americanWomanSuttazeAssociation其運動之範圍則祇限於修正各州憲法之要求非似全國協會之於聯邦國會及各州議會兩方兼顧並進也。然未幾而兩會之進行不稍殊異至一八○九年兩會合併爲全美國家婦女參政協會。迄於今兹名稱方針均未稍變卒見安女士之原稿列入聯邦憲法中爲第十九修正案。抑亦盛矣。 
一度之挫折 
　　自安女士之草案擬定後婦女參政協會屢向國會請願收納輙無結果。一八七四年聯邦法庭甚至宣稱婦女之選舉爲違背憲法之舉。自是厥後婦女爭獲參政權之决心反爲之增盛。四十年來國民程度日高與之表同情者日益衆多至一九一三年參議院竟有婦女參政問題委員會之組織。是爲國會重視是案之始翌年三月三日參院大會對於婦女參政案是否可以加入聯邦憲法爲修正案之問題爲投票之表决。結果贊成者祗多一票。據法不成立。（法定應有三分之二之多數）一九一五年一月衆議院討論是案結果贊成票一百七十四否認票二百零四亦不成立 
　　上述一九一三年一九一五年參衆兩院之表决雖皆失敗而婦女參政權加入聯邦憲法一案已一度提出於聯邦國會兩院之中。亦不可謂非一種勝利也。 
各州婦女參政運動之成功 
　　聯邦憲法一時雖未能修正而在各州　皆陸續以參政權許予婦女矣。州名及年代列表於左。 
　　維沃明Wyoming一九一○年以前 
烏泰Utah又 
哥羅拉佗Colorado又 
埃達屋Ldaho又 
華盛頓Washington一九一○年 
加利福尼亞California一九一一年 
屋利根Oregon一九一二年 
亞利重那Arizona又 
甘薩斯Kansas又 
内瓦大Nevada一九一四年 
蒙泰那Montana又 
伊利諾斯Illinois一九一六年 
北達哥泰NorthDakota一九一七年 
紐約州NewYork又 
内勃拉斯加Nebraska又 
英地亞那Lndiana又 
密支干Michigan又 
屋哈衣阿Obio又 
魯特島RhodeIsland又 
亞干薩斯Arkansas又 
推克薩斯Texas一九一八年 
南達哥泰SouthDakota又 
屋克拉哈麥Oklahama又 
美恩Maine一九一九年 
阜蒙Vermont又 
維斯康新Wisconsin又 
米内蘇泰M 
[] innesota又 
阿埃屋瓦Lowa又 
密蘇里Mossouri又 
丁納西Tennessee又 
國會兩院之通過修正案 
　　婦女參政加入聯邦憲法一案前在一九一三年一九一五年雖遭國會否决而全國輿論日益趨於贊同方面。卽總統威爾遜亦曾聲明贊成定爲聯邦憲法修正案之意見。一九一八年一月十日在衆議院表决竟得法定三分之二之多數。無如同年十月一日參議院表决雖經總統親自出席陳說理由而投票之結果因較法定三分之二之多數短少二票示能成立。一九一九年二月十日重復投票祇較法定數少一票仍未成立。其年國會滿期改選。三月新國會開會。本案前雖已在衆院通過而國會旣已更易例應重行提出投票。五月二十一日衆院投樯贊成者較法定三分之二超過四十二票。六月四日參議院投票贊成者超過法定多數兩票。五十年前安蘇納女士　草定之議案至是始經聯邦立法機關議决列入聯邦憲法爲第十九條修止案矣。 
[各州州議會之批准]  
　　聯邦憲法第十九條正案雖經國會通過而憲法規定更改憲法之法律須得各州議會至少全國四分之三之批准方生效力。今美利堅合衆國有四十八州。其四分之三卽參三十六州。三十六州之批准至不易得。蓋其時已有數州正在停會期内。若待下届開會再提則十一月之總統選舉爲期已迫勢不可久延。於是竭力運動召集非常會議以圖带竟大功。其結果三十六州中由常會批准者只十州耳。是亦可知其匪易爲矣。兹將各州 
之批准年月列表於後。 
一九一九年 
　　一伊利諾哀司Illinois常會六月十日 
二維司康新Wisconsin常會又 
三密芝根Michigan非常會又 
四干薩斯Kansas常會六月十六日 
五屋哈衣河Ohio常會又 
六紐約NewYork非常會又 
七本西爾凡尼亞Pnasylvania常會六月廿四日 
八麻賽珠薩Massachusetts常會六月廿五日 
九推克薩斯Texas常會六月廿八日 
十阿埃屋瓦Lowa非常會七月二日 
十一密蘇里Missouri非常會七月三日 
十二亞康薩斯Arkansas非常會七月廿八日 
十三蒙泰那Montana非常會七月三十日 
 
[日本之照片新婦]  
　　西美加州日僑之未婚男子多託友人物色國内青年女子雙方交換照片即爲定情之信物訂婚未幾即隨照片來美結婚是以美人稱之曰照片新婦（參閱六十五期西美加州日僑問題） 
十四内白拉斯加Nebraska非常會八月二日 
十五米尼蘇泰Minnesota非常會九月八日 
十六新漢布休NewHamp非常會九月十日 
十七烏泰Utah非常會九月三十日 
十八加利福尼亞California非常會十一月一日 
十九美恩Maine非常會十一月五日 
二十北達哥泰NorthDakota非常會十二月一日 
二十一北達哥泰SsouthDakota十二月四日 
二十二哥羅拉佗Colorado非常會十二月十二日 
一九二○年 
二十三羅特島Rhodelsland常會一月六日 
二十四千脫基Kentucky常會又 
二十五沃利岡Oregon非常會一月十二日 
二十六英地安那Lndinana非常會一月二十日 
二十七維奥明Wyoming非常會一月廿七日 
二十八内瓦大Nevada非常會二月七日 
二十九新久西NewJersey常會二月九日 
三十埃衣泰疴Idaho非常會二月十一日 
三十一亞里那Arizona非常會二月十二日 
三十二新墨西哥NewMexico非常會二月十九日 
三十三沃克拉疴麥Oklahoma非常會二月二十八日 
三十四西阜及尼亞WVirginia非常會三月十日 
三十五華盛頓Wasbington非常會三月二十二日 
三十六丁耐西Tennessee非常會八月十八日 
國務卿正式布告成立 
　　八月二十六日上午八時國務卿柯爾貝根據三十六州之批准正式公布第十九條修正案加入美國聯邦憲法是爲美國婦女參政運動之結束。其佈告文略曰國會兩院旣已按法表决「美國聯邦及各州不得因男女之分别而否認或減削其國民選舉權」之法案各州立法機關之批准者已有三十六州即滿四分之三之法定數余謹按照法律正式認可上項法案即行發生效力加入美國聯邦憲法爲第十九條修正案。 
 
[舊金山全國民主黨大會臨時主席]  
　　巴　夫人BassGeongeBass 
 
[美國婦女參政協會會長開脫夫人CattChapmanCarrie]  
工業 
[顔料工業概論（一）] [  泰興張迭生]  
　　顔料工業與軍備之關繫 
　　歐戰來美國顔料業之突進 
　　製造顔料必須極大資本。用人之多亦較他項工藝爲多。據一千九百十八年調查美國製造顔料事業用人約三萬人。與顔料事業有連帶關係者則其數更不可以千萬計。紡織業全靠染色招主顧。即無顔料紡織業不可望發達也。郵政局之郵票銀行公會之鈔票匯票非印色不行。五彩奪目運廣告非顔料做不到醫藥品照相用品薰香糖劑等多從製造顔料附屬品中産出。製造炸藥毒氣則又爲製造顔料廠中所　倚馬立就也。例如製造硫化元法與製造别克立克酸Picricatid法自始至終 
完全是一樣。硫化元之價值在顔料中舍靛青阿里之林Alizarin以外當首屈一指。别克立克酸之效用在製造炸藥業上則又爲萬不可少之物。請略述南者之製法如下。 
（A）製造硫化元法 
（一）用緑氣與Benzol化合得Monochlorbenzol與鹽酸及Dichlorbenzol（二）用蒸溜法除去Dichlorbezol化合可得純潔Monochlorbenzolo 
（三）用硫酸硝酸與Monochlorbenzol化合得Dinitrochlorbenzolo 
（四）用蘇打與Dinitrochblorbenzol化合熱至沸度爲止得SodiumDinitrophenolo 
（五）硫黄硫化碱與SodiumDinitropbenol合卽得硫化元。 
（B）製造别克立克酸法（一二三四）四種手續皆同。（五）種手續不用硫黄與硫化碱而用鹽酸硝酸與硫酸以代之即得别克立克酸。 
（C）製造毒氣Chlorpicrin法即將别克立克酸與緑氣化合而得。 
兩者相比較則知今日製造硫化元之工廠即將來戰爭時製造炸藥毒氣之機關。從一國每日硫化元運出之多寡即可預卜其戰爭時每日炸藥與緑氣之産額數。今日上海出售之硫化元泰半爲日本貨則將來日本有戰爭時固無虞乎炸藥毒氣之不足用也。 
復次Tetranitroanilin與Tetranitrometbylanilin以及各種Nitrocresols皆戰爭時最有價值之炸藥。在顔料廠製造之絶無困難之可言。蓋所需之原料所用之機器顔料工廠皆有之也Dipbenylamin爲製造顔料原料中之一雖非一炸藥但近今無烟火藥之製造卽用之以保險歐戰以來人人皆知顔料生意之可以發横財。 
 
 
 

Page 19

 
 
豈知發横財並非外人提倡製造顔料事業之唯一目的醉翁之意不在酒固無俟余贅言之拙著華商紗廠聯合會季刋第二期中顔料篇證明提倡製造顔料事業即寓兵於農之意可供參考也 
　　天地問最愛講和平者莫美人若最喜駡人不解和平　則又舍英人莫屬法人向以自由平等等幟志日人則無日不以保持亞東和平爲口頭禪然考諸强國之厲兵抹馬亦殊足駭人聽聞觀於下列　調查則知將來戰爭之危險益難臆測猶憶讀書英倫時聞一化學家之演說其言曰「眼前製造毒氣的方法依然在幼稚時期中來日方長安知將來發明事業中有一種不必五分鐘之時間而可滅盡一縣一村生命之毒氣乎」嗟嗟化學汝竟爲人所誤用而將至於此極耶 
　　吾未着手搜羅消息以前願代此次歐洲血戰而死之寃鬼申明幾句即歐戰之所以終不能免總緣德人之　有準備也德國製造顔料事業之發達竟至冠於全球卽有生聚敎訓圖謀不軌計劃之所在證據鑿鑿在在可尋歐戰以前世界顔料之産額由德人製造者佔四分之三製造其餘四分之一顔料之原料則又泰半爲德人所造成 
附歐戰以前各國顔料出産額表 
國名價值（美元） 
德六八·三○○·○○○ 
瑞士六四·五○○·○○○ 
英六○·○○○·○○○ 
法五○·○○○·○○○ 
美三·○○○·○○○ 
奥一·五○○·○○○ 
俄一·○○○·○○○ 
比五○○·○○○ 
二○○·○○○ 
别國二○○·○○○ 
觀上列一表則知歐戰以前瑞士顔料之産額亦可不謂少但原料向盡仰給於德人·爲可惜耳英法並非不能製造顔料也·但英法之顔料工廠·向多爲德資本家所把持亦一大憾事製造AZO顔料較容易其最後之數種手續·極簡單而易舉因製造此項原料之進口稅·較顔料爲輕故美人向多利用此區區微利之可獲·而自製AZO顔料者其原料之供求·則概仰給於德人此亦差强人意之事也然今日之美國則逈殊於昔矣急起直追·瞬息萬變比較下列數表中之情形卽可概知其一斑 
 
[舊金山全景]  
[歐戰期内美國顔料工業投資産額比較表]  
年份股本（美元）廠數顔料産額磅數）價值（美元） 
一九一四三·三八六·二一二七六·六一九·七二九二·四七○·○九六 
一九一四一六·八三八·○○○ 
一九一五六五·五六五·○○○ 
一九一六九○·二四四·○○○ 
一九一七一四六·一六○·○○○八一四五·九七七·二四六五七·七九六·二二八 
一九一八七八五八·四六四·四四六六二·○二六·三九○ 
[歐戰期内美國顔料工業技師工人薪資比較表]  
年份技師人數工人數薪俸（美元）工資（美元） 
一九一四一三三九八二七三·六三三二五五·四三七 
一九一七一·苯三三一七·九一○二五○·○○○·○○○ 
[一九一七一八兩年美國主要顔料産額價值比較表]  
年份顔料之種類出産額（磅數）價值（美元） 
一九一八九三○二四·九三一·五五六三二·○三九·二三二 
一九一八硫化二三·六九八·八二六一○·八一二·六八四 
一九一七靛青二七七·七七一 
一九一八三·○八三·八八八 
[歐戰期内美國顔料出品種類比較表]  
年份原料出産之種數價值（美元） 
一九一四一·一二六·六九九 
一九一七一三四一○六·九六六·七五○ 
一九一八一七七一二四·三八九·二二七 
歐戰期内總計美人製造顔料業之投資爲三億二千八百八十萬七千美元此項消息亘古所未有中國報紙從未記載及此亦吾人之一大隱憂也歐戰告終距今已兩載於兹兩年中資本上之增添又不知其多少此間如井底一無所知書籍雜誌不能多所備閱恨何如之然吾敢料想其數之必愈足駭人聽聞也 
歐戰以前美國人所用之顔料全靠德人接濟但今日之美國何如者花旗貨隨在而有之矣 
七年來美國顔料輸出額比較表 
年份輸出顔料之價值 
一九一三三四七·六五五 
一九一五一·一七七·九二五 
一九一六五·一○二·○○二 
一九一七一一·七○九·二八七 
一九一八一六·九二一·八八八 
一九一九一七·八六五·三六五 
一九二○（至六月底爲止）二五·七九二·五六五 
觀於上列一表即可知商戰中之美人亦在在堪虞美人以爲如欲得製造顔料事業之發展非得一極大之巿而不可故不惜重資不憚折閱一意以爭得巿面爲目的上海花旗顔料聞有較在美國境内採辦爲廉者即此故也 
雜録 
[浦鎭游記] [  一匡]  
　　工會崇文小學 
　　南京隔江十里爲浦鎭有城趾古江浦縣治此今在浦鎭二十五里外矣其名勝有點將臺爲宋韓世忠遺蹟又有黄天蕩韓世忠嘗敗金兀术於此地甚低窪天雨則成澤國雨止水洩於江變爲漢潦故不利種植居民來自天津無錫甯波等處大都執事於鐵路土人云鐵路未開之前此地荒凉甚殆無人烟今有三千人矣道路頗寛不亞於南京之北城良以無人之境一經開闢便成美觀而較之革故刷新者其難易之不同不啻天壤之别也雖無電氣事業而路旁油燈亦已裝置鎭上有小學校三所一公立一屬聖公會一屬工會本年購置消防器組織救火會於前月四日舉行成立大會但此等善舉均非當地紳董所發起紳董者徒知剥奪民利飽入私囊而漠視地方反對公益者也工會及聖公會中主要人物主持厥事咸扼腕爲愚痛言之又聞是地食物運自外鄉故值綦昂居民旣執事於鐵路少者月得二十　多則至百金挣錢旣夥民性不期而流於奢侈工會　屬崇文小學校敎員侯君告愚理髮需洋二角少亦一角五分洗澡至少一角予給小賬二十文侍者艴然不悅以通例小賬恒等於浴費而有時則過之也工人司事每晚無事專務賭博旅館中多住妓女淫風亦頗熾云工會始自去年隷上海中華工會初余不知有浦鎭工會也其會計于錦堂君閱上海申報知余至南京來訪二次爲余述工人未受敎育之痛苦而敦囑爲之演說余故於前月三日下午三時得游其地焉會長金孝裕君者甯波鄞縣人居浦鎭已閱十有三年現充津浦鐵路機械股監察爲人勤樸勇於任事嘗謂余曰吾儕同事七百人入吾會者僅二百人耳余曰工會創立未逾二年已有如是之成績殊匪易易勗哉吾子前途未可限量也金君曰奈紳董反對何奈警察干涉何我崇文小學之設立固爲敎育子弟計而工會之得以存立亦賴此耳余考其學校有齋室二敎員侯君一聖公會會員學生三十五人俱免全費手工成績頗精美可觀夜授英文以補習不足現設國民科將來擬添辦高等科以宏造就此地房屋極貴學校月租六元合其他各費歳出約三四百金開辦費僅用百金以一切校具多工人自製也校乏常年經費每歲收入全恃會費或五角或二角不足則特捐以彌補之余聞聖公會附屬鑄英小學校高等年納二十元國民年納十元乃勸金君擇學生父兄之財力足以納費者略徵若干以資補助而金君曰嚮吾以免費號於衆今不願失信於人也計惟有特捐而已余乃問曰特捐得幾何矣金君喟然歎息曰某行買辦者余之舊同事也彼今擁資數萬而余仍爲工人余嘗持簿請其特捐某初勸余勿幹此事繼而勉收吾簿終則以余之催促助洋十元而已助洋十元而已余本年入上海甯波同鄉會納費至五元也余亦爲之一歎是晚金君招余飮於第一樓同席者有王·俞·朱金·于·侯諸君餐畢至工會演說其大綱爲（一）古來貴族資本知識勞働四階結合而生之文明及其流弊（二）工人在國家所占之地位（三）工會之組織與其應注意之各點（四）工人與愛國之運動（五）工會應加入於國民大會約一時數十分鐘歸時于君殷殷送至江干握手而别至下關已十一時矣余今泚　記之非特表章工會諸君之熱忱亦以告後之游浦鎭者當爲工會助耳 
[最近美國富力之推測]  
　　七十年來之進步 
據美政府統計局報告·一九○四年美國全國富力·一○七·○○○·○○○·○○○元一九一二年增至二八七·○○○·○○○·○○○元易言之·即在八年中·增加百分之八十也據此比例·則自一九一二年至一九二○年八年之間·應增至三二七·○○○·○○○·○○○元矣然據本年國内入欵委員之推測·則謂現在美國國富·當値三五○·○○○·○○○·○○○元設此說果成事實·則超過前此預料一○○·○○○·○○○·○○○元矣此項超出數·已四倍於美國現在之國債歐洲諸國對美債務之一○·○○○·○○○·○○○元·猶不計在内也 
　　一九○四年全國農産價值六·○○○·○○○·○○○元佔全國總産值之百分之六一九一二年農産價值九·○○○·○○○·○○○元佔全國總産值百分之五一九一九年農産價值二四·○○○·○○○·○○○元如按前例計算則全國總産值當爲五○○·○○○·○○○·○○○元矣 
　　兹將歷年人口國富列表比較運（據政府統計局） 
　　一八五○年人口二三·○○○·○○○國富七·○○○·○○○·○○○元·平均每人三百元 
一八六○年人口三一·○○○·○○○國富一六·○○○·○○○·○○○元平均每人五一六元 
　　一八七○年人口三八·○○○·○○○國富二四·○○○·○○○·○○○元平均每人六三○元 
　　一八八○年人口五○·○○○·○○○國富四三·○○○·○○○·○○○元平均每人八六○元 
　　一八九○年人口六二·○○○·○○○國富六五·○○○·○○○·○○○元平均每人一·○五○元 
　　一九○○年人口七六·○○○·○○○國富八八·○○○·○○○·○○○元平均每人一·一六·元 
一九○四年人口八一·○○○·○○○國富一○七·恜 
○○○·○○○·○○○元平均每人一·三二○元 
一九一二年人口九五·○○○·○○○國富一八七·○○○·○○○·○○○元·平均每人一·九九○元 
一九二○年人口一一○·○○○·○○○國富五○○·○○○·○○○·○○○元·平均每人四·五四○元 
[最近各國國富國債比較表]  
（並以一·○○） 
國别國富估值國債○·○○○元百分比例爲單位） 
美五○○·○○○二四·三○○五·○ 
英九○·○○○四○·○○○四四·四 
法六五·○○○三五·○○○四四·四 
俄四○·○○○二五·○○○六三·五 
意二五·○○○一五·○○○六○·○ 
日二八·○○○一·三○○四·六 
德八○·○○○五○·○○○六二·五 
奥二三·五○○一七·○○○七二·三 
匈一六·五○○九·○○○五四·五 
　　誌謝法國季特敎授ProfcharlesGide爲近世經濟學巨子治經濟史尤精所著政治經濟學一書CoursdeconomiePolitique力主協力合作之協社以破除私有制度其書内容豐富說理明析崑山陶樂勤君譯爲華文信而又達昨承見贈一部三册書此誌謝並紹介於國人之有志治經濟學者 
 
 
 

Page 20

 
 
   
 
