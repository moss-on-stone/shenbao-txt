# 1921 - 149 - 4917344

 

Page 1

 
 
   
 
 

Page 2

 
 
   
 
 

Page 3

 
 
時評 
[欠（冷）]  
　　北京之學潮爲欠薪也陜陳之交卸則曰餉到即行又以欠餉爲辭也熱姜之請開缺亦曰即付兩年欠餉是亦以欠餉爲詞也然則政府之種種非難與種種爲難第一步卽以此欠字 
　　試問此欠字何由而來乎政府必曰此前人之孽也雖然前人誠不得謂無孽假使今之政府能公平應付之者卽有欠必不至於偏枯不均如此而人之憤而逼之也亦不至如此以一二人之供應如此其費三數人之游戲揮霍如此其奢擲金錢於無用之地而令守職任事之人反枵腹以從事人心寗得平乎能勿以欠與政府相抗乎 
　　是故政府理財而至於無不欠已不得謂盡職矣旣欠之後而復使人生不平之心是更非但不盡職而已也安能諉諸前人 
籌備主任邱渭卿常駐籌備員江湘浦陳君亮李孤帆 
[上海染織同業自辦滬商棉紗交易所通告]  
上海染織同業發起自辦棉紗交易所業經多數同業贊成籌備處已告成立兹正研究分派股份方法爲特通告凡吾同業（如布廠絲光線廠針織廠毛巾廠等）曁紗業中有意認購此項股份者請卽函達敝處先行掛號以便審查酌定派股與否也再此項掛號期限至隂曆五月初五日一律截止合併聲明此請　公鑒⊙上海南京路日新里二百四十一號滬商棉紗交易所籌備處啟 
[金業交易所籌備處啟事]  
舊曆四月二十日新聞等報封面所登金業全體一百十三家内之六十八家公啓一則讀之不勝駭異查本所籌備迄今均經據實呈報所謂朦混報部者何所據而云然此種論調直是有意破壞稍顧大局者决不出此况新舊同業雖共有百餘家實則開業者尙祗七十餘家本處連日派員詳查據稱新店均不認登此公啓顯係有人從中播弄如此無意識之舉動本處原無聲明之必要第恐信口雌簧淆惑觀聽用特登報聲明惟祈　公鑒 
[上海華商証劵交易所廣告]  
敬啓者本所章程前經股東會通過修改後關於股額股欵均加改定以致前後所發股據未能一律兹爲劃一起見凡從前所發過戶用之臨時收據及票面記明十二元五角捕繳七元五角之舊股據均須一律掉換近日新發之臨時股據以昭劃一而免紛岐兹定自陽歷六月三日卽隂曆四月廿七日起至陽曆六月九日卽隂曆五月初四日止凡持有各項舊式收據者請於期内來所掉換希勿自誤爲荷　再啓者本所新股收欵期限早經截止兹查尙有一百十股未來繳納爲尊重股東權利起見特再展期一星期限自陽曆六月三日即隂曆四月廿七日起至陽曆六月九日即隂曆五月初四日止來所繳納如仍逾期不繳是該股東自行放棄權利本應即另行相當之處分合行登報聲明此佈 
[上海華商証劵交易所股東公鑒]  
敬啓者案准本所監察人及本所股份總額十分之一以上之股東等先後提出擴充營業增加股份理由書到會要求召集臨時股東會公决等因當經第三十三次理事會議决應行遵照公司條例第一百四十六條及本所章程第二十二條定期召集股東臨時會在案兹定陽歷六月十九日（即隂歷五月十四日）下午一時在本所開臨時股東會卽請　股東諸公於六月一日（卽隂歷四月二十五日）起檢携股據來所驗取入塲證議决票届時并希早臨爲荷又自五月二十日（卽隂曆四月十三日）起至六月十九日止照章停止過戶合併聲明理事會啓 
[中國證劵交易所籌備䖏通告]  
本所現定陽曆六月四號起徵收股欵至六月十三號截止務望股東諸君届期隨帶認股證書按照本所指定銀行繳納換取收據並定於六月十九號開創立大會除早經分别函達外恐未周知特此通告　四馬路同興里二百八十三號 
[陸文記廣告]  
代客定貨辦貨轉運迅捷及辦理田産交易經租等事手續完善現有美國名廠運到各種縫衣刺繡機車針等定價格外克己如蒙　惠顧委辦不勝歡迎　上海英租界蘇州路十一號洋房陸文中謹啟 
[上海中法大藥房總理黃椘九唘事]  
敬啓者鄙人因市間發生槍上戒烟紅白丸貽害社會特經登報勸告戒烟之人切勿誤服又以本藥房前售之天然戒烟丸雖向無海羅英等毒質然同係戒烟丸名目故原犧牲此丸早經停止製售俾戒烟者求醫堅戒以是市上已久無天然丸發行惟是戒烟丸名目繁多上海本總藥房及由本公司自行分設外埠之各中法藥房無論何種戒烟丸皆已一律止售竊恐領牌分設之家或有陽奉隂遠私自售賣情事爲此登報布聞凡領中法牌號之各藥房一概不准私售各種戒烟藥丸倘敢暗地出售一經察出定將所領牌號立卽弔銷勒令停止營業以爲貪利忘害者儆願我領牌各分號愼之勉之此啓（黃一） 
[運動]  
人身體質之强弱全視血液之充足與否爲準即如今日之運動員其能體力强壯與人競爭者以體内血液充足故也如血液不充足必面黃肌瘦身體虛弱百病叢生又安能爲强有力之運動員乎故諸君如覺身體虛弱必服人造自來血因其增加血液添精益髓以助身體强壯之功也 
　每大瓶二元小瓶一元二角 
請閱前蘇州體育切磋會之保証書 
五洲藥房主人鑒蘇州李詩章君蒙貴藥房人造自來血還其精神增其健康此節旣登各報海内人民均聞見　貴藥房之仁風矣不意又有破天荒可喜之事奉告李君旣復精神之後即介紹王君懋昭王君嶽雲服此血二君昨年六月間大發瘧疾所以久爲病魔所累精神未曾復原服此血後頓見精神爽快飲食大進於是王君懋昭又介紹鄒兆洛許律身魯家振高健之四君服此血鄒許魯高四君體亦素弱服此血後健康異常王君嶽雲又介紹潘勇材吳納生張蒼元黃綬圭湯玉麟五君服此血後精神亦能增加同人等不勝感激可謂空前未有之大奇事而人造自來血可稱爲的是補血强身之良劑也特此專函敬謝之至 
　　體育切磋會敬啟　通訊處蘇州羊王廟 
上海四馬路棋盤街轉角五洲大藥房發行 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　六月三日大總統令據陜西省長劉鎭華呈考核所屬各縣知事請予分别獎懲等語署酈縣知事翟伯恒惠政久孚循良報最署長安縣知事桂毓松器識宏通才堪重任調署安康縣知事陶俊廉幹有爲漢南冠冕均著俟薦任實職期滿後以簡任職存記升用署華縣知事侯旬久著循聲人懷惠政調署商縣知事郭翼幹練有爲明察無擾均給予四等嘉禾章署藍田縣知事李惟人勤政愛民端誠樸實署府谷縣知事李榮慶力恤民艱勤勞久著署靖邊縣知事楊楷清訟達情民敎翕服均晋給五等嘉禾章署南鄭縣知事柴守愚條理精秘諳練老成署華陰縣知事路世楙才猷練達緝捕勤能署邠縣知事周崇堉治譜能傳愛民心切署枸邑縣知事焦振滄艱苦耐勞操守廉潔署西鄕縣知事岳峻慈祥愷悌篤實光輝署洵陽縣知事董兆麟謹飭安詳行端履正署寗陜縣知事李居義政舉訟平力興敎育署榆林縣知事蔣鎭南聽斷才長民和令肅署膚施縣知事張驥清勤律己學道愛人代理延長縣知事高錦緒任事實心粹然儒吏署横山縣知事巫嵐峯綏撫能勤操持不苟署商南縣知事羅傳銘才達器通穏愼祥密代理神木縣知事馮炳奎輯睦邊疆肆應曲當代理保安縣知事王存綬恭簡蒞民勤勞無倦均給予六等嘉禾章署渭南縣知事嚴肇徵强幹精明政無廢弛調署郃陽縣知事趙本蔭通達治體所至有聲署郿縣知事郝敬修安詳穏練勞怨不辭署鎭巴縣知事趙步武保境息民政蠲苛細署白河縣知事朱廷榘實心實力治具畢張署略陽縣知事周翰勤明穏愼力爭上流署石泉縣知事張雲濤持躬端謹治體能嫺署清㵎縣知事沙培金明允篤誠書生本色署洛川縣知事王巽堂才猷敏達政擅輯和代理米脂縣知事張鑄經驗饒多措施穏稱署葭縣知事吳錫珍忠厚宅心實事求是均著傳令嘉獎卸署襃城縣知事秦善澤弁髦法令罔上虐民卸署沔縣知事李承培違法勒捐民不堪命卸署平利縣知事劉立泉馭下不嚴繁滋物議均著交文官高等懲戒委員會依法懲戒並交内務部查照此令 
　　六月四日大總統令内務總長齊耀珊呈准綏遠都統咨請任命何心澄爲托克托縣知事應照准此令 
　　又令内務總長齊耀珊呈准浙江省長沈金鑑咨請將試署寗波警察廳警正韓秉衡免去本職應照准此令 
　　又令陸軍總長蔡成勳呈陸軍第十六師步兵第六十三團第二營營長張崇勳因病懇請辭職應照准此令 
　　又令陸軍總長蔡成勳呈請任命李炳忱爲陸軍第十六師步兵第六十三團第二營營長應照准此令 
[專電]  
　　北京電政府昨發兩通電說明學潮經過但輿論謂三使一提數百萬而學費二十二萬朝三暮四延不發給縱善辯亦不能爲政府說話昨閣議時因馬鄰翼未出席無决定後某某閣員入府主提前暑假盡發欠薪批准校長辭職改聘敎員願留者聽以電話詢馬馬允不辭職（五日上午十一鐘） 
　　北京電據院中人辨稱昨日擊傷學生爲王懷慶部下現徐認作誤會表示惋惜已諭院部向衆解釋（四日下午八鐘） 
　　北京電本日閣議馬敎次在法醫院養傷未到由内齊報告昨日紛擾經過討論結果對馬主派員撫慰欠薪仍由財交負責惟明日應從嚴取締（四日下午八鐘） 
　　北京電敎員學生預備繼續運動報界聯合會議派員慰問受傷者并將政府措置失當情形通電全國以促政府反省國民大會現正布置進行但當局已决定嚴令禁止（四日下午九鐘） 
　　北京電吳佩孚電勸陳樹藩交代陳覆餉朝到卽夕交（五日上午十一鐘） 
　　北京電陳樹藩本人除索欵外無表示部下劉世珍張寳麟已備戰昨參陸兩長電劉等謂閻督與陳係舊交入秦决不妄更動希勿誤會麋爛地方（五日上午十一鐘） 
　　北京電閣議公布案（一）陜警處長王樾免調楚緯經署漢中道以周沅繼（二）河務經費責成管河省分財廳指沿河各縣逕撥（四日下午八鐘） 
　　北京電閻相文電支（四日）由嘉魚全師開拔赴漢轉車赴觀音堂再遵陸路入關馮玉祥電冬（二日）全部抵觀音堂第一梯隊冬向閿鄕潼關前進其餘三日後開拔（四日下午十二鐘） 
　　北京電陜軍全體劉世珍等又電請收回閻督陜令否則惟有率數百健兒誓以鐡血相見（四日下午十二鐘） 
　　北京電黑督電巴龍派匪五千餘進攻滿海現將抵馬蹄頁子站又滿站日人與俄舊黨迭開密議似有異舉現已調駐省一團赴滿協防（四日下午六鐘） 
　　北京電熱姜電願開缺回京所部四十營請給欠餉遣散（五日下午六鐘） 
　　北京電閩李電粤東和平民軍艶（二十九）向閩邊開拔特派臧師在漳州增防並與許崇智另定防線禁越界放哨（五日下午七鐘） 
　　北京電宋小濂電哈綏各處黨匪雖經嚴剿迄未肅清謠傳將聯合大舉除商張司令協同兜剿外並提本路貨捐一成另募護路軍兩營以資分防乞核奪（五日下午八鐘） 
　　北京電范領電俄新舊黨戰事華商損失甚鉅據報共計八百餘户損傷財産二千餘萬應如何向俄新黨交涉或照一九一九年威亂成例辦理請示遵（五日下午八鐘） 
　　北京電吉孫電延琿日警每在田地内集合操練所有苗圃莊田均被毁壞各墾户稍加干涉卽受鞭笞似此蠻横理應嚴重質問以維民生除派員詳查外乞示交涉方針（五日下午八鐘） 
　　北京電張口電外蒙奈登札布王率蒙匪千數百已抵西烏旗並聞巴龍率大隊在後内蒙各旗均多附和與該匪聯絡一氣除令第一支隊刻日前赴多倫防護外請示辦法（五日下午四鐘） 
　　北京電胡使電復此次原内閣招集駐華高級長官會議形式取秘密日政府對維德無所表示詳情未能探悉至報紙所載無憑殊難據以電告嗣後祇靜待日政府定出形式照會始有標準否則事先旣未參預卽無應付宗旨可言特以奉聞（四日下午八鐘） 
　　北京電津滬漢英華商會運動英日斷盟無效因日太子新聘英政府對在東方英人意見並不注意今續盟情勢已確定我國聲明不值一顧惟對美將於日英盟約外另訂約束此某使署接得二日倫敦電（五日上午十一鐘） 
　　北京電英希望趕辦成都至漢口航空線并有吳蜀奇代表川政府來京接洽政府以川未統一若飛機往恐涉軍用嫌告以緩議但英人何爾德擬赴川一視情形再定進止（五日上午十一鐘） 
　　北京電張作霖支電回署王占元冬電昨夜回署滇川黔湘代表在漢相候儗日以約議後詳情續陳（五日上午十一鐘） 
　　北京電中華民事訴訟法因中東路法庭待用將不俟國會通過先以指令准其暫行援用（五日上午十一鐘） 
　　北京電海州築港荷蘭工程師王發勃洛先到京不日將赴海州施工（五日上午十一鐘） 
　　北京電將令耿玉田爲吉長鎭守使（五日上午十一鐘） 
　　北京電馬龍標運動甘督甚力已將成熟（四日下午八鐘） 
　　漢口電閻相文微（五日）晨七時到漢十二時渡江謁王督閻師四十旅江（三日）自嘉魚開拔支（四日）抵漢微（五日）分批由京漢車運往洛陽聞吳新田第七師江（三日）已向紫荆關進發（五日下午四鐘） 
　　揚州電豪（四日）獲朱某係僞司令盧劍龍之參謀（五日下午五鐘） 
[公電]  
　　盧永祥致北京電北京大總統鈞鑒永祥豪日致各省一電文曰（全文已録昨報從略）等語竊以爲天下興亡匹夫有責永祥忝任疆圻誠不忍坐視國家沈淪用敢不避出位之嫌陳根本補救之策欲求眞正統一舍此似無良法倘荷俯鑒愚忱固屬國家之福萬一以爲未當即請立予罷斥俾遂初服是所深願冒昧陳詞無任惶悚浙江督軍盧永祥叩歌印 
世界路透電 
[德國之總理信任案]  
　　四日柏林電國民共産黨議員今日在衆院動議不信任政府經大多數否决旋由三混合黨提及信任案贊成政府關於履行協約國哀的美敦書之宣言經二百十三票對七十七票通過該案之第二節涉及政府關於上西萊西亞問題之態度亦經大多數通過國民黨議員均不投票 
[上西萊西亞近狀]  
　　五日倫敦電路透社得悉上西萊西亞時局尙無進步叛五炸斷橋樑以阻運糧火車之通過工程師修築路綫者輒爲波蘭人轟擊波蘭人已占據泊萊斯樹波蘭旗該地法兵留營不出波蘭人並圍攻太諾維資占據該處車站該鎭亦駐有法兵 
　　三十日巴黎電據時報載稱法政府雖贊成英國所主在波洛業召集高等會議討論上西萊西亞問題之意見但稱宜先恢復該處秩序俾高等會議之决議可由德人與波蘭人尊重 
[德國戰事罪犯審訊記]  
　　四日萊浦濟電觀四戰事罪犯尙門氏被控充潛滅司令時擊沈英國醫院船裁判長謂該員乃奉上官命令行事屬員服從上官命令此爲文明各國公認之原則故該員應判無罪開釋至是英人所控之四案均已訊結英委員後乃與裁判長告别而退 
[英國礦工談判未洽]  
　　四日倫敦電礦工聯合會幹事部今日在倫敦開會開會之前曾有人謁見之據稱彼等一致拒絶礦主最近之提議惟該會議開會兩小時後接首相來書乃即延會至星期一日考慮此書 
　　五日倫敦電首相覆礦工代表之書聲明政府不能再有提議五月二十七日提出之辦法不能延緩至半月以後詞意堅决礦工代表聞之惶恐書中尙有一扼要之點主張於半個月内召集礦工投票公决政府提出之辦法蓋以礦工代表之拒絶政府辦法係根據礦區會議之决定也星期泰晤士報力言投票公决之必要而煤礦技師現集議於蘇格蘭亦要求投票公决以試驗礦工對於復業問題之眞意 
[英國紗廠之停閉]  
　　四日倫敦電蘭開夏紗廠之停閉衆皆視爲極可危之舉工人代表表示意見謂廠主態度與煤礦罷工有關蓋煤斤缺乏各廠皆感困難不如完全停工之爲愈工人近數日來輒作短工處境頗苦現望政府出而干涉挽回風潮工部大臣今日邀雙方代表於星期二日在倫敦與渠會商以便重開談判 
[日太子蒞法記]  
　　四日巴黎電日太子參與拿破崙逝世百年紀念典禮其演說詞中述及當日日本陸氏改纂日本法律即因拿破崙法典有成而發日太子答謝頌詞時述及拿破崙敎訓仍行於法日兩國之感化力末祝法國陸軍之强盛 
[各國近事記]  
　　三日紐約電倫敦傳來雅典消息小亞細亞薩塞姆與特里比松二地均有屠殺基督敎徒之舉希人被殺者滿街皆是商店多被刦掠美國驅逐艦已駛往該地保護美僑 
　　四日丹佛電東柯洛拉杜州大雨並水溢殃及收成牲畜浦白洛周圍尤甚居民數百人爭先乘艇逃亡浦白洛地方已覓見屍身一百三十二具估計損失約一千萬元百六尺高之巨浪衝毁鎭中商市之全部分且起火數處頗難撲救 
　　四日仰光電緬甸鐡路罷工於四月二十八日開始今已終止罷工者請無條件復業 
　　四日亞姆斯特丹電股票經紀人近决議自六月起至十月止交易所應於星期六日休業政府則命自七月起至八月止施行此例今日交易所開市時辦事員從事唱歌吸烟放熖火以阻開盤乃不能交易而散 
　　三日倫敦電皇家農廳今日舉行第五屆熱帶橡皮等物品展覽會計送物陳列者英屬斐洲馬來由錫蘭荷屬蘇門答臘爪哇等四十餘國又商家團體五十餘家在展覽會閉幕以前將開國際會議數起而關於熱帶物品如植物油椰子等物之第一届國際大會亦包括在内此次展覽會之可注意者不僅因物品繁多且因製造品花樣亦衆也原料與製品同時並列並有圖解除橡皮外棕油茶葉咖啡等物亦皆陳列會塲 
　　三日舊金山電加州夏威夷製糖公司之職工自七月一日起將減薪約百分之二十 
　　三日紐約電巴古蔗糖公司議决發給優先股季息百分之十一此種利率乃一九一六年四月後所僅見者 
　　四日洛桑勒電萬國運動大會决議第八次運動會於一九二四年在巴黎舉行第九次於一九二八年在荷蘭亞姆斯特丹舉行 
　　四日倫敦電王寵惠博士已抵此間王爲修正國際聯盟公約委員會之中國代表 
　　三日紐約電據瑪德里消息西班牙下院已以二百三十三票對一票通過政府繼續施行烟草專賣之選案 
太平洋路透電 
[敎潮之外人消息]  
　　四日北京電據馬鄰翼稱星期五日敎員與學生一大隊前往見之彼向宣述政府準備發薪等事羣衆不之理而迫令同至新華門旣抵該處馬囑衆候於門外持其入見總統衆不服學生領袖乃令衆一擁向前冀得一見總統於是衆乃擁馬而進且由後擊之衛隊中之隊官旣見馬氏即趨前曳之入門據官場聲稱衛兵衝用槍柄打擊希圖擁入門内之示威者示威者無力與抗乃後退但仍有男女學生留於門外直至夜深動由軍警驅散聞敎員與學生明日將開大會恐風潮不能動靜政界中人謂當道現正調查此事擬起訴滋事之人如再有示威舉動將以嚴厲手段對付之 
[北方近事記]  
　　四日北京電財政部電令各省報告所收烟草稅實數總統命交通總長兼任四平街洮南鐡路總辦以代葉恭綽 
　　四日北京電黄河委員會將設主任與副主任各一外國專家若干員工程師十人書記六人任期定爲三個月 
　　四日北京電陳樹藩電辭新加之將軍銜謂俟新督到任即擬解甲歸田預料陳督去任後爲黨人所拘之敎士斯蒂文士民可易脫險聞斯現患病甚重 
　　四日北京電庫倫科布多烏里雅蘇臺烏梁海辦事長李垣業已辭職大約因張作霖被任爲蒙古經略使與己不利之故李由赤塔退走後即赴張家口曾建議在内蒙設立辦事處政府迄未作覆 
[長沙之水患]  
　　三日北京電長沙電稱星期二日洞庭湖水溢浸及長沙西門城門已閉預料水患將損及秋收故華北米價已漲 
[東俄近事記]  
　　五日海參崴電當局已將所拘謝米諾夫之閣員交與日員一九一九年所組織之海參崴市議會今已恢復日者通過議案稱譽謝米諾夫爲遠東反過激黨最堅毅之領袖惟請其勿干預目下之時局並誡格羅台柯伏之同黨勿擾亂海參崴及濱海省之法律與秩序前俄日調和委員會中之山本陸軍大佐聲稱彼意紅軍不致侵犯前政府與日人所訂之條約及攻入日軍所佔之土地 
國内要聞 
[京學生讀書請願之大慘劇]  
　　前日（二日）上午十一時餘京師公立二十九校學生代表二十九人赴國務院請願在純一齋守候因靳氏始終不肯接見至夜十二時頃派七人出院傳遞消息其餘二十二人即在純一齋度宿院中不特不與飯吃并茶水亦無庶務科中人且對於男女學生加以不堪入耳之譏訕學生雖極憤恨然終决定不出庶務科亦無如之何旋經敎育次長馬麟翼到純一齋勸告學生出院　如有呈文請交出轉達總理彼可擔負完全責任學生代表不聽馬氏至昨早（三日）拂曉四時始出院學生代表所派出院遞傳消息之曾青雲等帶出一函向同學報告謂「現在内外交通斷絶如有出的人要國院許可方得出去食物不必送來即送來亦拿不進總之我們十八代表决心俄死台城之中一切的事情請你們好爲之不可稍鬆一步再帶去呈文國務院并未收納」此消息傳出後各校遂連夜分别協商决定爲大規模之請願以期促起當局覺悟昨晨十時半京師中小以上 
 
 
 

Page 7

 
 
男女學校二十二校學生共六百餘人均手執白旗上書「教育破産」「請政府履行國務會議議决三條」等字齊集新華門東栅門外請見總理因栅欄被軍隊嚴守鵠立雨中者二小時無門可入不得已舉出代表何玉書·（法專）薛靜貞·（高師）王素英·（女高師）曾青雲·（北大）王厚貽·（醫專）劉兆陽·（工專）顧華生·（農專）楊啓華·（美術）黄家漢·（北京師範）孟自修·（四中）楊志遠·（高師附中）黄邦祥·（女高師附中）沈秋芬·（第一女高小）高福榮·（第二女高小）徐惟一·（第六女高小）傅嶽·（高師附小）沙遡瀛·（女高師附小）王繼鑫·（北師附小）等十八人爲代表携帶呈文再三懇求謁見當局經傳達處電詢據云不能接見嗣代表謂總理雖無暇接見祇要秘書長或秘書等任何一人接見均可並無他種要求復經傳達處代爲轉達一面各代表臨時决定推出北大法專醫專工專附中女高師六代表在院專候接見其餘男女學生一概往敎育部要求馬代部介紹帶往謁見總理由上午延至下午到院剛及西栅門門外游擊隊即用武力攔阻遂演出敎育界空前之慘劇 
　　學生等之至敎育部也不久八校敎職員代表等亦相率到部蓋敎職員代表等因馬次長對於端節發清積欠之約總不肯簽字負責而所領二十七萬元之支票又聞至昨日午間財政部尙不允發通知書以致未能領出索欠之目的未達乃累及學生代表在純一齋挨饑受苦實屬於心不安遂於女高師開臨時聯席會議僉謂索欠是敎職員個人權利問題今日暫可不提惟學生代表等爲維持敎育出此堅决請願之舉同人等雖已辭職亦須依向日宣言以國民資格爲維持敎育之運動藉以援助學生於是全體决定（一）要求馬次長八校校長與同人等同赴公府請見總統質問其究竟還要敎育與否（二）學生代表廿二人在國務院受如許痛苦同人應前去慰勞并預備與學生合受痛苦非達到維持敎育之目的不出院門一步（三）會議畢即召集無發言權代表報告議决情形並令美術代表在國務院號房及美術學校預備食品及其他種種接應其餘則八校各由代表中舉一人偕主席面見總統分配畢然後百餘代表冒雨至敎育部部門外已先有步軍統領游擊隊約三十人部中各處均有學生之旗幟蓋學生已先至矣 
　　學生因新華門不得入候至午十二時乃派交際員二人赴敎部請馬鄰翼繼又派二人往部中蕭然只有聽差者三數人據云部員俱已回家午飯四人乃商議以二人往馬鄰翼私宅二人在部候消息又過半小時仍無影響二人不能待復返新華門報告同學乃决計除留六代表外全體俱赴敎育部候至午後二時馬次長到部八校敎職員代表亦適謁馬而至旋有聽差來請學生代表入見接見者係專門司長任鴻雋見面即述連日交涉欠薪情形謂事情已有轉圜諸君可以稍安勿躁學生代表言我等今日之舉並非爲敎職員欠薪目的是在要求敎育的保障方法須請司長轉請次長出見馬代部良久始出所說與任氏之言相彷彿正於此時敎職員代表馬叙倫入接見室謂最好請同學俱到大禮堂聽馬代表報告以免輾轉隔閡之弊至大禮堂内馬叙倫先報告連日交涉只係欠薪一節其事甚小至於敎育的保障方法所關甚大今日當大家以國民資格力爭云云報告畢學生方面臨時推出林寳慈爲主席請馬代部出席馬問學生今日到部之目的北大學生蔣志澄述明到部理由並謂如政府確實表示維持敎育非將四月三十日三條辦法完全履行學生必不回家馬代部發言謂政府非不維持敎育現在已領到二十七萬元今日可交與各校至於十九日之國務院公函諸位不免有所誤會並未將四月三十日之三條辦法取消馬氏語畢敎職員及學生代表均謂政府並未聲明履行四月三十日之三條辦法且十九日公函明明將三條辦法取消今未將十九日公函正式取消何能表示政府有維持敎育之意此時惟有請馬次長與學生敎員校長等同赴新華門請願面質總統總理有無維持敎育之表示馬代部不得已允即同去遂相偕冒雨步行至新華門時正午後四時頃也 
　　留候新華門之六學生代表從上午十二時起與軍警交涉不計次數謂無論如何非見總理不回某軍官傳言總理决不接見學生代表而六代表仍堅請不已直至下午四時院中始派王科長出見於新華門首之客廳中代表首問科長對於敎育問題能否作負責任之答復王謂總理派我來收呈文非派我來達覆諸君我祗負轉達責任他則不顧代表再四求見總理請王轉達王則不聲而逃適值各校長敎職員及學生隨同馬代部於是時到院各代表即請馬帶見總理馬只允代達而見不見不負責任此時衆人見馬意思遊移遂欲推擁以進軍警本已早有成算見人前進即打馬代部即適當其衝且爲軍警所不識自然不免先嘗槍柄滋味幸馬頗機警大呼我是敎育次長軍警聞呼即伸手引馬入内而力排餘人於門外馬叙倫牽馬代部之臂意欲隨入遂大受撻楚武劇旣開荷槍持刀之軍警對手無寸鐡之學生敎職員自然興高采烈不盡情發洩不止當時受傷者計有下列諸人馬鄰翼（敎育次長）頭部槍柄傷出血王家駒（法專校長）腰背腹部均受槍柄重傷已不能言惟呻吟而已張煥文（醫專校長）右後腦及腰背槍柄重傷流血滿身馬叙倫（敎職員代表主席）左後腦及左腰均受槍柄傷流血滿身沈士遠（北大敎職員代表）額部受刺刀刺傷出血滿面毛咸（醫專敎職員代表）腦部受震盪頭痛欲裂馬裕陳（高師敎職員代表）左腰受槍柄傷何玉書（法專學生代表）右額受槍柄傷出血腰背均受傷封挺楷（美術學生）右肩胛右背均受槍柄傷甚重劉漢卿湯操貞（女高師敎職員）許承祖（工專敎員）陳濟梁惠貞王炳秀劉英明趙麒華（女高師學生）以上八人受傷情形未詳此外聞高師附屬小學二人腰部受傷甚重姓名尙未訪悉 
　　大打之後繼以包圍並將看熱閙之行人亦牽連在内大雨淋漓交通斷絕慘酷之象不堪言狀其受傷太重當時倒地者皆抬往順治門大街首善醫院下午六時地方廳檢察官到醫院檢驗直至下午七時尙有學生敎職員多人被圍於新華門外幸有人商諸檢察官持片帶同汽車先將傷者接出其餘在圍中者至晚九時頃始得解放學生打散後軍警二百餘乃入純一齋分挾十九學生以去挾出福華門外令去而梁鐸與張大陶二人則因口頭開罪軍警復被拘囚 
　　檢察官檢驗後聞已决定今日下午二時開庭審訊譚熙鴻馬裕藻（北大敎員）鍾少梅（北大學生）卓冠英（女高師學生）等四人將爲此案之證人 
[北京通訊（晨）]  
　　鈕傳善發表後之財部形勢 
　　曹張王出京以後過去風雲似已告一結束惟節關將届財長乃成最要問題今則鈕傳善之次長業已發表外間所傳有謂鈕爲陸榮廷所保有謂鈕曾創辦菸酒公賣於其中黑幕無不盡知將以次長爲第一步其第二步則將奪張壽齡氏之職而代之者所言自是成理其實張之系統屬於白宫鴻溝畫定僅此區區一時斷無更動鈕氏登台并不由此蓋鈕之爲人官興頗熱去年入京早已自結於潘馨航氏今年過從更密潘亦力爲汲引其得次長以潘氏之力居多 
　　李士偉之被命爲總長也人咸知爲東海所特簡其不敢就職也有謂由輿論之反對者有謂就職之日將有學生羣集新華門首示威運動李遂氣沮不敢就者須知李爲老於世事之人輿論一部固非所懼即學生之示威行動亦屬司空見慣恐亦不足阻其高興惟前數日李一度到京交通總長迓於車站并有帮忙五百萬之說當時潘復氏大懷醋意謂今日旣可助李當初何不助我於是求所以破壞之者無不至李知潘之涎此席也亦遂有所顧忌欲前且郤返津數日遲不赴京靳手諭財部有該部公事積壓已久李財長應速到任云云頗似長官命令屢員口吻李遂大感不快所有預備上台一切計畫至此全行收起頗有知難而退之意在理潘氏似可脫穎而出奈潘氏在財政界中毁浮於譽且爲公府方面所不喜李士偉之被任·蓋即所以抵潘且天津會議時大摔茶碗一事亦爲潘氏而起當時靳氏信誓旦旦有潘氏終不爲財長之說今若登台不獨直隷方面交代不下即湖北方面之與潘芥蒂者亦覺不甚好看無論潘氏若何活動此席終難相屬即退一步言以次長代理部務亦係掩耳盜鈴難滿人意而鈕傳善氏之倖運乃在此矣 
　　現在財政是否以鈕代理部務抑係靳自兼尙在未定之天就交財兩部溝合協助言自以靳兼爲近惟鈕氏手段靈活又不似李士偉張弧之鮮明旗幟或竟能攫得代理部務亦未可知但近日潘氏對於財政極出風頭頗聞有某處支配若干某處應付若干之說值此點金乏術居然籌措裕如上不在天下不在田此則不能不服其能而令人須作十日思者矣 
[張作霖已由津回奉]  
　　經略使之權限與組織 
　　張作霖此次由京回津勾留三日前日（二日）赴小站閱兵畢遂於晚間回津當晚又在恒記德軍衣莊讌會津埠軍政界各要人觥籌交錯賓主盡歡兹張因各事已畢已於昨日（三日）下午四點五十分由津起程返奉適值大雨道路泥濘而送行人員仍不稍減當時有省長曹銳·鎭守使趙玉珂·警察廳長楊以德·政務廳長陸長佑·天津縣知事齊耀珹·曁文武各機關首領並張景惠諸人及省署衛隊軍樂隊憲兵保安隊等均赴新車站恭送沿途戒備極爲周密張登車後在車門向送行者鞠躬致謝於是汽笛一鳴如飛而去矣 
　　至於征蒙問題張之蒙疆經略使所管轄範圍尙不僅奉吉黑察熱綏及庫烏科唐鎭撫使所轄之軍隊即哈爾濱江防司令王崇文亦將歸張節制此事海軍界中頗形反對但某方面不欲開罪於張以政府如不以明令劃分管轄權則實際上即使受張之指揮亦未嘗不可故張於征蒙計劃中關於水路衝要已用正式公文令王崇文將利捷江通江安等艦上駛黑河以重防務並由東省撥餉三十萬元交該司令收領以充軍實又聞張此次回奉後關於征蒙計劃决計分三路出師（一）以汲金純爲中路司令由洮南進兵會合察哈爾軍隊攻擊車臣汗（二）以鄒芬爲北路司令會合第二十七師之一部攻擊滿洲里（三）以褚其祥爲南路司令由張家口會合第二十八師之一部出滂江以迎敵并擬設海陸軍兩總司令部於張家口哈爾濱兩處張家口之總司令部以張景惠爲總司令督率所轄陸軍各隊以資策應哈爾濱之總司令部以王崇文爲總司令統轄所屬海軍各艦隊由水路進攻此外擬在奉天督署設經略使署其編制大抵與前之四省經略使署相同分爲軍法副官機要運輸軍醫諜報軍需文書八處每處各設處長一員分爲二科三科不等又於張家口庫倫分設經略使行署兩處除庫倫未恢復以前暫行緩設外其張家口行署之組織已飭張景惠就近布置 
[吳慶桐被刺]  
　　前南陽鎭守使吳慶桐自解職以來寓居天津特别第一區（舊德租界）昨日（三日）被家僕槍擊刀刺頓時殞命其弟某亦被刺死先是吳慶桐於二日令其家僕岳樹森携洋二百元償還街賬岳樹森將此欵全數用罄而返遭吳大加申斥岳懷恨在心因挾手槍兩管利刃一柄於昨日上午闖入吳所住之上房先用槍擊吳倒地復拔刀剮開其肚皮其弟某出來爭救亦被用手槍擊死吳之四姨太太亦因在塲被刺受傷甚重惟可保無性命之虞兇手自行兇後卽思逃遁當即由吳之衛隊會合特别第一區警察一同追趕追至海河河沿兇手知無可倖免遂一躍入河兵士在後發槍擊之中彈遂斃據聞此案中尙有其他内幕否則或與政敵有所關係至其究竟若何刻下尙未明晣 
　　據津報消息云昨日（三號）上午十點餘特别一區（舊德租界）前南陽鎭守使吳慶桐住宅發生搶刦案聞係吳之馬弁某怨恨主人勾結匪徒數人乘汽車至該宅入内竟行搶刦該宅本有衛隊即開槍抵禦匪徒亦開槍還擊一片槍聲起於院内崗警鳴笛飛報區署出隊協拿匪徒見勢不佳即逃出大門跳上汽車喝令向南逃走距司機人驚嚇失神誤向東行駛入樹林之内車不能行匪徒將司機人擊死下車轉身望南躍入河内逃生是時衛隊警隊均已追到開槍亂擊匪徒或死或傷無一脫逃者而吳之如夫人及其第四弟均已被匪擊斃衛隊及僕人聞亦有死傷者 
[王占元出京返鄂紀]  
　　滯京月餘之鄂督王占元本定上月二十八日晚車出京返鄂旋以張使有事待商挽留二日於三十日晨六時十分始專車出京下午過保定下車與曹使晤談勾留一宵三十一日晨由保上車南行抵鄭州趙豫督又自開封來晤盤桓一宿一日晨六時由鄭上車行至信陽因與馮玉祥旅長商陜事辦法稍有躭擱午後六時始由信陽開行夜十一時三十分抵漢口劉家廟車站武官自團長以上文官自薦任職以上及各機關領袖均先期齊集車站鵠候專車駛到時皆脫帽歡迎王督亦脫帽答謝下車後略與歡迎人寒喧數語三十五分即在京漢粤漢聯運碼頭登楚義巡防艦渡江至文昌門織布局碼頭起岸乘馬車回署其正夫人及三如夫人與長公子澤寬均隨節同返以前時有無稽謠言故軍警臨時警備極爲周密返署後以路途勞頓急待休息傳諭稟安謁見人等一律擋駕今日上午十時劉省長親赴督署謁見兼賀授勳王督邀入辦事廳茗談片刻而出其他之稟賀請安者車水馬龍絡繹不絕而省議會中某派議員以主人歸來尤欣欣然有喜色焉（六月二日） 
[桂粤戰機已迫（廣州通訊）]  
　　兩粤戰禍醖釀已有多時邊地略有小小衝突尙未正式開戰但兩省情形各有不同粤省於軍事動作緘密不言從前侈言援桂攻桂者近則一概取秘密主義聲息沈寂祇有暗中布置而已蓋用兵之事爲粤人大多數所不願當局要人自不敢公然違反衆意故常以保境息民四字爲揭幟質言之則倘桂人來攻不得不戰其咎固不在粤也惟桂省則恃有北方援助近日攻粤聲浪甚高據廣西歸客言桂人準備侵粤所有鄰粤十餘縣皆已滿布桂軍到處張貼檄文各師各旅亦復有種種之告示大有取公開主義不戰不休之勢又有桂人言南寗嶺表日報載有陳炳焜誥誡兵士文一首洋洋千言備陳桂軍回桂未損一彈未失一槍完全爲陸公酷愛和平之意而自動退歸乃粤中孫陳諸人竟公然組織政府若不討伐何以昭大義於天下現奉大總統命出師東向萬望萬衆一心努力殺賊云云看其詞語居然以討伐自任據粤當局所得探報各部桂軍出紥於蒼梧鬱賀岑溪博白等處者近因水路調度巡輪不敷已將梧埠各輪船公司商輪一律封用各輪均配置鐡板槍砲等項藉作兵艦桂系並收羅失意粤人如楊梅賓譚禮庭等爲之理財吸收粤省現金近由省港輸運銀毛到梧州者爲數甚鉅此皆爲窺粤之預備者也若粤省之防桂亦着着進行但執政者出於一黨未能收拾多數人心而他黨多方煽動不免謠言迭出故當局爲鎭靜人心計攻桂援桂等字皆不敢說出慮粤省民情浮動一有軍事消息於金融大有形影響也然總司令部已於二十七號起頒布西江特别戒嚴令由三水河口起直至封川界首皆爲戒嚴區域對於船舶之檢查敵探之搜檢公物之收用皆已定有章程而西江區域粤軍調往駐紥者共有一萬七千餘人力量不爲不厚即使桂軍來犯未必不足以抵禦並據某要人言粤省軍事純取秘密决不輕舉妄動俟防備旣周然後溯西江而上即將直搗梧州以覆其巢穴故梧州爲此次戰事之注集點關係不淺現駐梧各領事特籌議保護僑民紛紛電請撥艦赴梧駐泊刻下外艦已抵梧者美國兵艦一艘水兵約五十人英國兵艦一艘水兵約三十人日本兵艦一艘水兵約五十人法國兵艦一艘水兵約四十人各外艦任務係爲保護西江上下游各處僑商敎士云 
　　又據粤報載梧州消息云本月二十五日陳炳焜在梧通令宣告梧州全屬爲第一戒嚴區域並施行戒嚴條例二十四條查其戒嚴區域係由蒼梧起直迄懷集陳炳焜自任爲戒嚴司令有就地槍决軍民之權每晚改換口令數次客旅每夕由榮字軍到查數次前奪粤省之小艦日夕不准停爐以備差遣之用所有船艇一至晚上九點概不准泊岸凡由港粤到梧各輪罄伴均須在各碼頭受檢後始准放行連日梧州殷富附輪往港者絡繹不絕人心極爲驚慌 
[潯路與贛議會]  
　　李盛鐸假延長南贛路線爲名借外債二千萬元一事京同鄉會曾於二十七日在江西會館開會討論救濟潯路辦法議决組織保路委員會致電各公團反對借欵攤還第四期利息並電潯路公司不承認以後借欵南昌董事局京代表吳錡黄翼曾等以路事岌岌可危省屬各股東意見又不一致昨已電交通部請示辦法或由部接管或收歸國有省議會亦定今午（二日）開特别會討論許英徐文輝黄炳煥等爲提案查辦李盛鐸之人謂此案如能通過即用議會名義速發通電否則即以個人名義單獨拍發想此關係全省休戚之事諸議員當不漠視也（惟聞合羣議員對於此事頗爲冷淡）許議員等並已擬就致軍民兩長函謂值兹醖釀期内打銷較易請先事預防曲突徙薪功德無量另函京會請向交部力爭立予打銷以救危亡又電交部務懇嚴行拒絕以保主權而救贛省特未知兩社對於此案能否一致通過也 
[張文生過寗紀]  
　　皖督張文生前晚乘艦由安慶抵寗下榻軍署西花園昨午齊督復在署設宴欵待楊春普陳調元宫邦鐸吳恒瓚盧鳳書李殿臣各師旅長鎭守使陪席下午二時張過省署拜謁王省長安徽旅寗同鄕會推蘇民生等四人爲代表謁張於下關利濟兵艦張即延見蘇等叩詢新安武軍餉事張云欠餉五個月未發軍心摇動故余不能不赴省一行計在安慶躭擱二十一日祇籌得餉二十二萬然瞬届節關不能不急回蚌埠將此餉支配發放以維軍心大約端節後仍須赴安慶省城一行繼談及裁兵張云余亦深知兵多不利於國不利於民亦實不利於己但欠餉數月未發斷不能空言迫其自散倘一經潰散則地方必遭糜爛蘇等請張赴同鄕歡迎會張以行期怱促一再婉謝蘇等辭出張即乘汽車入城晤齊督辭行五點十分出城仍乘利濟艦渡江旋齊督曁軍界團長以上及各機關長官均至浦口車站歡送六點五十分開車齊督返城時已八時矣 
　　尙有要聞二及地方通信轉入後頁 
雜評一 
[不自認過（默）]  
　　以今日之情形觀之政府對學潮尙不自認其過也不認過則諉過於人府以諉院院以諉府然吾謂無論若何推諉終爲政府之責任而决不能逃於天地之間者也不認過則必自辨或通電以明經過或通電以釋誤會然吾謂無論若何解釋而不能稍分應酬武人之餘潤以維敎育則事實彰彰終無以自全其說也不認過則必不改其行爲以武力壓迫學生於前者仍將以武力壓迫學生於後政府縱非自求多事然由今之道無變今之手段學潮必將愈演愈烈而不堪收拾也 
　　是故今日之學潮非眞無辦法不自認過則眞無辦法 
 
 
 

Page 8

 
 
國内要聞二 
[蘇議會紀事（九）]  
　　本日（四日）午後二時特開制憲規程成立紀念會議長議員齊入禮堂向國旗行三鞠躬禮秘書致詞謂「民國十年六月三日本會應時勢之需要議决江蘇省制憲規程慰三千萬同胞之渴望樹五大族聯省之先聲謹於制憲規程成立之翌日開會慶祝藉表紀念」云云詞畢并共撮一影旋開談話會討論選舉省憲起草委員事因盧瀚蔭龐振乾等持有異議遂相率入場開大會時已四句鐘矣議員到九十七人鮑副議長主席（一）省長交議續辦省立官紙印刷廠並十年度預算案结果否决自後紛起變更日程直至散會時無一案依程討論者祗得照變更之先後次第紀之（一）請議審查會提出贛榆公民劉善居請議查辦知事王佐良違法殃民案報告結果逕咨省長（二）屠宜厚提議裁撤蘇皖贛巡閱使以節縻費而免紛擾緊急動議案結果逕電中央（三）徐瀛提議否認財政部取消縣銀行條例緊急動議案結果逕咨省長（四）請議審查會提出靖江鞠錦南等請議免除生祠市駐警及猪捐案報告結果交付審查（五）徐瀛等提議否認省公署咨轉農商部核頒整頓蠶桑絲綢辦法緊急動議案結果逕咨省長（六）内務審查會審查盧瀚蔭提議急救江北匪患咨請通令各縣仿行保安隊以謀自衛建議案報告屠宜厚主張逕咨省長張援謂江南北不盡有匪即不能通令各縣如逕咨省長當專指有匪之縣而言以免紛擾黄炎培瞿名川等多贊成此說結果修改文字逕咨省長議至此已逾法定時間議員多自由退席遂散會 
[蘇財廳擬發行省債]  
　　蘇省當局本年一月間曾擬發行省債嗣以議會否决未能實現本届臨時會開幕省署方面又將發行省公債條例於四日交會核議其用途與上次不同未知其結果如何也兹將省署咨文節録如下案據江蘇財政廳長呈稱竊江蘇省欵大宗歲入專恃忙漕附稅舊曆冬臘始屆旺征自餘征解寥寥無濟於事支欵則逐月停匀到期須付因此年中常有青黄不接歷四個月爲有支無收之時以前省欵尙未劃分兼之國庫内容亦尙不致於近來之竭蹶今已情見勢絀自顧同屬未遑通挪益無餘地江蘇銀行經理省庫爲保其營業上之穏固常川墊付祇能擔任十五萬元設非籌一躉欵存儲銀行充作流動基金以備淡收及無收時之周轉必致窮於應付貽誤要需現擬募集公債一百萬元定名爲江蘇省公債年息八釐第一年付息第二年起分八年償本每年還債額八分之一至第九年全數清償省有營業或尙居幼稚而未著成效或稍見利益而留待擴充惟公濟公典及江蘇銀行兩家盈餘向係遞年增進最有把握應即指定作爲公債擔保品前項盈餘濟典五萬零七百七十六元蘇行十一萬三千一百三十八元兩共十六萬三千九百十四元已據分别編列十年度預算爾後營業逐漸發達希望尙不止此顧即依此爲標準統計九年之内共收盈餘一百四十七萬五千二百二十六元以抵分年付息還本連債額九六折收彌補百分之四共應支用一百四十四萬元兩相比對有盈無絀兩家盈餘按年提出另欵存儲專爲公債付息還本之準備所募債金亦卽全欵撥交江蘇銀行存儲生息支欵則挪用附稅旺收則提還如水歸源年清年欵理合擬具募債條例並公債分年付息還本計數表曁盈餘擔保支配本息表一並呈核提案咨送等情據此除指令外相應依據省議會暫行法第十六條之規定檢同所擬條例及表備文咨交貴會請煩查照議决見復施行「發行省公債條例」第一條江蘇省欵收入偏於冬旺兹爲經理省欵支配逐月内務敎育實業各費免除困難起見募集省公債一百萬元全數存儲江蘇銀行充作省庫基金專供周轉省欵之用第二條此項公債利率定爲按年八釐分兩期發息每年上半年自六月十日起下半年自十二月十日起爲付結利息之期第三條此項公債自發行之日起第一年祇付利息第二年起每年償還債額八分之一於十二月一日舉行抽籖至第九年全數償清第四條此項公債以南京公濟公典及蘇省江蘇銀行按照另表所列盈餘爲擔保品其償本付息即將上項營業盈餘逐年提出存儲江蘇銀行匀配支付並分年加入省地方預算第五條此項公債償本付息委託江蘇銀行曁各縣公署各稅所爲代辦機關第六條此項公債每百元實收九十六元第七條此項公債票面概不記名第八條公債票額（一）一千元（二）一百元（三）五十元（四）十元（五）五元第九條此項公債之債票及息票得自償本付息到期之日起抵完本省忙漕附加稅及代其他現欵之用第十條此項公債准其轉售抵押認票不認人第十一條官吏人民對於此項債票如有損壞信用之行爲應遵照妨害内債信用懲罰令處罰第十二條每年兩次付息一次還本各於到期前十五日由省長派員前往江蘇銀行稽查此項賬目並檢騐還本付息之欵每届抽籖還本之時並咨請省議會會同監視一切 
[南京快信]  
　　省敎育會分事務所昨開職員常會議决電北京府院請撤消蘇皖贛巡閱使以安人心繼又討論高師暑期學校預備派學生學習童子軍等問題四時散會 
　　新委滬寗杭甬鐡路局長任傳榜昨由京抵寗謁軍民兩長旋乘晚車赴滬 
　　省議會議員因本届任期行將届滿特定本月五日在通俗敎育館·設筵公宴軍民兩長曁各機關長官話别以留紀念 
　　一女師曁金陵大學學生因省議會通過省憲案擬公函議會要求參政權 
　　學生聯合會昨日下午三時開會歡迎北京女高師學生錢用和陶玄錢陶報告北京敎育狀况請協力援助繼討論否認英日同盟·吉會借欵·華僑學校註册·北京各校停課補救方法·各問題議决下星期一各校代表赴軍民兩署請願（以上四日） 
　　省議會議長錢崇固昨由京致鮑孫兩副議長函云參事會案今日審查結果聞甚好明日即提前付議弟現因各省會同人有事相商暫留數日至遲星期日（五日）必歸至對於政府方面爲本省轉圜計不能不留伸縮地步想同人亦見及此必能原諒云云 
　　陜省會電告蘇議會已電京撤回行政會議代表 
　　段書雲黄以霖已赴海州規畫商埠進行事宜軍民兩長允由省庫陸續籌撥三十萬元充開辦建築經費 
　　北京國立專門以上蘇籍學生施之瀛等百九十二人函蘇議會請將本年度津貼增加 
　　敎育廳長胡家祺辭職有盧殿虎繼任消息 
　　睢寗縣知事蔣士濬電軍民兩署呈報日前親率警備隊赴鄕剿匪於白塘河遇匪鏖戰二小時斃匪八名警備排長張鳳鳴陣亡請優卹 
　　陳光遠又派騎兵營長李寳珩由東光招募新兵四百二十名抵浦即轉輪運贛（以上五日） 
[浙議會臨時會之成績]  
　　本屆浙議會第三次臨時會自五月十六日行開會式以來已忽忽兩旬除審查休會星期休會外共開大會八次延會四次其中正式議事者祗六次所轟轟烈烈足以告人者祗議决省憲法會議組織法一案耳迨自省憲議員産出後一般輿論僉謂包辦省憲反對之聲洋洋盈耳日來有嘉善士紳之致電詰責公民吳華之痛切陳詞蓋非反對省憲而反對包辦省憲之黑幕也最奇者選舉投票之先議場内外之交頭接耳會外之奔走請託大有車鄰馬蕭之概且臨時會開會多日每次大會出席至多八九十人而一聞省憲選舉出席者驟增至一百十九人投票旣畢有多數議員在休息室等待開票唱名儼如鄉試之望出榜現在起草員已定局籌備處已成立尙有委員長（即議長）一席猶在接洽之中議員諸君之熱心制憲誠不可没特舍此以外併預决算案而尙不能議决臨時會之成績究一無可數耳 
地方通信 
[蘇州]  
　　江北草棚失火前日閶門外南陽里江北草棚失愼焚去一百餘間蘇州電氣廠之蓄電棚近在咫尺幸經馬路鎭安報社竭力保護得免波及故該公司昨特備函致謝並送酬金洋四元請分給各水夫以資獎勵 
　　水警廳長出巡江蘇水上警察廳長趙會鵬近因各屬繭汛上市前派師船深恐保護或有不週特於前日乘坐淺水兵艦親赴常州無錫等縣視察各繭區後再往太湖東西由一帶巡查以固防務 
[松江]  
　　敎育會員之不平松江縣敎育會於去秋舉行改選職員大會以前縣署因時值戒嚴特函取締致改選之會不克舉行甚至按月之職員常會及小學研究會等亦同受拘束故一年以來完全停頓該會總務股長王烈文等認縣署此舉爲摧殘敎育特函正副會長質問中有本會停頓一年當時縣知事以戒嚴法取締開會此項法律是否適用於公法團抑係縣知事藉此蹂躪吾松敎育公等爲會中領袖何以默無一言等語聞縣署此舉係徇當時運動會長失敗之某甲所請故别種公私團體俱許開會而獨取締敎育會也 
　　减征九年分忙漕松江柘林一二三四五圖及漕涇三圖濃缺十六十九圖山陽副六圖等因去歲蟲荒由縣詳准省廳减免九年忙銀一成惟九年忙銀業已完納現定在十年上忙内扣抵云 
[鎭江]  
　　帮匪大械鬥侯連貴之徒束小毛子與華寳慶之徒袁長發始則妬姦繼則因束迫令袁姓設酒賠禮兩不相下遂於三日傍晚各邀以石黨羽在南門石婆婆巷從事械鬥當奮鬥之時束小毛子將袁長發頭顱擊破因血流滿面幸未致命此次兩黨計有三四百人左右居鄰驚駭異常閉户不出嗣經駐武廟警察派出所王巡官得悉親率全所警士到塲捕拿始各鼠竄而去共獲得兩帮黨徒束小毛子袁長發等十餘人一併解區訊問復轉送總局核辦該匪等均承認不諱且歷述其入帮時日其餘在逃黨匪仍通飭各區協同捕拿務獲懲治以靖地方 
[南昌]  
　　劉財廳來贛接事陳督楊省長委贛關監督劉印昌代理財政廳長原定六月一日接事乃劉淹潘京師杳無來贛消息昨晚忽翩然蒞止下榻西大街中華旅館陳督在署設筵洗塵並囑早日履新已於今晨（二日）接篆矣 
[九江]  
　　潯埠疊遭回禄九江正街大碼頭五洲藥房於上月失火延燒五六家損失約數萬計元氣尙未回復詎料今日（一號）城外正街花牌樓裕太昌雜貨店於上午八句鐘起火延燒舖面十一家其時風勢甚大本埠水龍水力無多難以撲滅幸經亞細亞汽輪及江孚輪船以水具射擊其火方熄事後調查損失約五六萬裕太昌店主已由警署拘究以該店起火三次此次又牽連十餘家之多也 
 
 
 

Page 9

 
 
   
 
 

Page 10

 
 
本埠新聞 
[中南銀行創立會紀事]  
　　昨日下午二時中南銀行在三層樓開創立會計到股東一百零二人共四萬七千一百三十二權 
　　（一）推舉主席黄奕住君 
　　（二）主席演說今日爲本銀行創立會承諸公惠臨無任欣喜所歉者奕住語言不通不能與諸公直接長談耳然亦有不能不作一二表白者奕住久客炎荒歷時三十餘載亦華僑中艱苦備嘗人也華僑資本家良多於祖國國家社會各事業抱具熱誠者亦極不少奕住不才宜無足齒數然竊有志焉以爲今後爲南洋華僑資本家與祖國國家社會各事業發生關係起見不能不於吾國内商業繁盛之區首創一二比較的資本稍厚之銀行爲之嚆矢也於是有與國内外諸同志共同籌畫創辦中南銀行之舉今幸賴諸公贊助之勞得告成立欣慰何可言喻抑所爲欣慰者正不僅奕住個人之關係已耳諸公倘幸有以賜敎焉 
　　（一）韓君玉君代表黄奕住君報告籌備經過情形歐戰事業數年來於小吕宋新加坡棉蘭各等處業已多所提倡然終以國内各項事業諸待發展究不能不重賴有比較的資本稍厚之銀行爲之樞紐故决計謀在國内商業中心之上海創設銀行其意蓋謂華僑挾資回國經營事業因以增進祖國國家社會凡百事業之進行實華僑應盡職務故以身先之以樹風聲而資觀感耳然此項重大問題非得資本與人才兩者互相結合則結果之良否何如殊難預定幸而抵滬後得史君量才等之贊助而本銀行之組織因以就緒又得胡君筆江等之贊助而本銀行籌備各事項之進行益以圓滿此實同人等所欣幸無旣者也查黄君最初計畫係擬以國幣一千萬元爲獨資銀行事業嗣以諸同人等人再四討論乃改爲公司性質辦理現黄君所占股額雖已居多數然猶欲本其初志厚殖行基并欲於最短期間内即行擴充股本招足預定二千萬元之總額庶幾於增進祖國國家社會凡百事業之進行直接間接得收實在之成效此實黄君所抱宏願史胡諸君等贊襄於前我各股東羣策羣力協助於後則創辦人之宏願以償我各股東協助之功爲不可没矣謹拭目俟之 
　　（一）提議章程主席宣讀條文至第二十二條史量才君謂此條本銀行設董事七人或九人并未確定此次究選幾人當由各股東討論此次選七人衆贊成其餘全塲一致通過 
　　（一）選舉董事監事到場股東公同投票選舉並推李耆卿吳藴齋兩君爲檢票員結果史量才君得四萬七千六十五權吳秀生君得四萬六千十四權葉沅坪君得四萬六千十一權韓君玉君得四萬六千三百四十一權黄奕住君得三萬七千六百九權馬亦錢君得四萬四千九百三十一權王敬祥君得四萬七千一百六十二權均以最多數當選爲董事徐靜仁君得四萬六千十二權陶希泉君得四萬五千八百八十一權均以最多數當選爲監事選舉旣畢時已五時遂攝影散會 
[歡送遠東運動會選手會彚紀]  
　　第五屆遠東運動會甫於前日告畢各處選手均將言歸昨日有數團體開會歡送兹彚紀之如左 
　　精武體育會昨日上午九時半倍開爾路精武體育會在精武公園開會歡送遠東會中國選手及隨廣東選手來滬之香港青年會音樂隊蒞會者共約千人先由主席盧煒昌君致歡送詞略謂今日此歡送會易言之可稱爲告罪會此次諸君來滬參與遠東比賽大都自遠地而來因昧於地方情形諸覺不便自在意中而有招待之責者又未能予以充分之注意致令諸君飲食起居皆有不週全之感以視别國招待選手塲内外之無微不至相去何啻天淵此所以鄙人謂此歡送會易名曰告罪會亦未嘗不可幸比賽成績吾國雖弱點尙多但以上數屆比較則已進步不少此足爲體育前途抱樂觀者至本届運動會社團商店莫不視爲一種重大典禮而多有贊助可證國人對於體育觀念較疇昔已大大不同所缺憾者政府方面尙缺乏重視體育之眼光然吾人終必以百折不撓之魄力一往直前之精神毅力做去務達到吾國有體育發達之一日則國際光榮豈特在遠東競爭已哉願與諸君共勉之次該會女子部表演技擊次會員表演雙簧次該會敎員表演技擊次工界音樂會奏演滬樂次該會會員滑稽跳舞工界音樂會奏粤樂「小桃紅」譜以拍和之次選手代表李明德君致謝詞次茶叙開會時該會攝影部在場分攝活動影片數幅以留紀念散會時已十二時矣 
　　商務印書館昨日下午二時商務印書館在青年會映印新攝遠東運動會影戲歡送遠東運動會選手及各處來滬參觀之學生主賓共約一千五百餘人由該館發行所長郭梅生君主席協理金伯屏君致歡送詞編輯員李駿惠李石岑張叔良諸君演說末由運動員杜榮棠君致答詞略謂承貴館殷殷招待諸選手甚爲感佩鄙人此次倖獲稍占優勝慚悚異常鄙人對於運動方面向主實行此後益當奮勉以副諸君盛望云云至四時許始進茶點而散 
　　日報公會昨日下午三時上海日報公會假時報館新屋三層樓開會歡送遠東運動會各地選手到者如杜榮棠·朱恩德·袁慶祥諸君四十人當由汪伯奇君宣讀全體報館祝祠（詞附後）次由該會幹事董守儀·李文昌二君相繼演說先致感謝之意末乃稱述其希望末由邵仲輝君演說至五時始攝影而散兹特上海報界祝述之於下昔宣尼之有言惟君子無所爭雖校射之若競亦禮讓而彬彬强吾身以固圉非耀武而矜能以仁義爲大防作赳赳之干城今運動之嘉會爲遠東之五屆中日菲凡三國集選手於上海揚國徽以前導魚貫行而有序臨公園之廣塲軍樂奏若忭譽或競走以爭先或躍高若飛騫或擲槍如猿捷或泅水如魚潛更賽球示閒逸見進退之廻旋萬人觀而空巷時民國之十年起五月之三十訖六月之四日士莘莘以展能會六日而事畢勝者欣而不驕敗者奮而自惕示世界以和平固吾圉爲準則喜勝會之重逢夏和煦而如春天垂象其若斯守國武而以仁獻芻言以爲祝願繼美之能勤上海報界公祝 
[歡迎斐列濱奥西亞氏順序]  
　　斐律濱敎育局副局長兼職業敎育科體育科科長奥西亞氏此次以代表斐政府伴送遠東運動之選手到滬奥君爲實業敎育專家在斐辦理實業敎育成績卓著江蘇省議會·江蘇敎育廳·江蘇實業廳·江蘇省敎育會·新敎育共進社·中華職業敎育社·東南大學·曁南學校·等因商請奥君多留幾天導赴各地參觀我國所辦實業學校發表意見以資策進先由江蘇省長致電斐總督磋商復電允許故奥君决計暫留一星期兹將各團預定歡迎順序録下「歡迎遠東運動會斐政府代表斐立賓敎育會長敎育局副局長職業敎育科長奥西亞氏順序」六月五日（星期日）下午一時五分由上海赴安亭觀乙種農校晚回上海宿東亞旅館六日（星期一）午前觀公共體育塲·中華職業學校·甲種商校·萬竹小學·及乙種商校·午貧兒敎養院便飯午後觀貧兒敎養院·南洋公學·曁南學校商科·龍華孤兒院·貧兒院夜省敎育會便飯七日（星期二）午前七時三十分車赴蘇州觀甲種農校午劉園便飯午後觀甲種工校·女子職業中學夜吴縣敎育會便飯宿鐡路飯店夜半車赴南京八日（星期三）午前觀甲種農校·省議會·曁南學校·東南大學謁晤軍民兩長午梅園便飯午後續觀東南大學·甲種工校三時講演廳講潢斐立賓之實業與敎育五時三十分敎育廳談話會夜督軍省長公讌宿惠龍旅館九日（星期四）午前八時坐汽車到漢西門上汽船行九時到大勝關觀農村學校十時回十一時汽船抵漢西門上汽車行十二時第一造林場午飯午後觀造林場·明孝陵·古物陳列所·東南大學·小麥試騐場四時講演廳講演斐立賓之實業與敎育夜各公團地方公會公宴八時半談話會夜車赴上海十日（星期五）休息午後三時講演斐立賓商業敎育與工商補習敎育夜公宴歡送十一日（星期六）上俄皇后船回斐島 
[運動會中過激黨開槍之外訊]  
　　大陸報云昨日午後虹口公園遠東運動會塲稠人中發生開槍情事開槍者在會塲中發散無政府文字當塲被捕又有其他五華人亦被拘聞係過激黨份子後由捕房按照被捕者供出之住址續捕得二人並搜見激烈文字持槍之華人雖開放數槍幸未傷人卒爲同仁醫院馬立思醫士所拘獲自認共放四槍但後查見空彈壳七枚被捕者稱日人毆擊之故開槍自衛但此說不確蓋此人被馬醫士拘獲奪去其槍後始有一日人來前力吭其喉也當時中日人圍觀者欲足踢其人苟非巡捕拘去之此人難免大遭毆擊開槍地點在大搭臺南面草栅附近此人開槍後即棄其一束小册奔入池傍之矮樹叢中馬醫士追逐於後馬醫士初疑槍聲係童子軍之操演繼見此人持槍向人叢轟放並見童子軍一人倒仆於地故追捕之而奪其槍又據附近見者云此人持槍向一童子軍開放馬醫士將槍奪下後即遞與在旁之某外人但此外人後不知何往巡捕莫能蹤跡之公園看守員·與捕探數人·童子軍若干·及聖方濟學校某修道士分在塲中搜查散布無政府文字之人共拘獲五人解往北四川路捕房而小册數千本與上書無政府字句之小旗七八面亦一併送往捕房内有一旗係血赤色一角畫一手槍一角畫一槍彈餘旗爲藍色上書無政府萬歲與推翻政府等字樣所散小册共五種三種華文一種日文一種英文内有一種勸遠東運動家用其能力推翻政府以造成遠東大革命然後由東方推其革命勢力及於西方諸國又一種係對工黨發言勸其攻擊資本家將各種實業收爲國有華文小册文義通順詞意激烈著者頗取材於俄國極端著作家之文字日文小册係歡迎日人之參列遠東運動會並勸其推翻帝制釋放自由以贊助無政府之運動英文者則文字不通詞多費解公園中所拘六人盡是少年年齡至大者聞僅二十四歲自稱學生非上海人身穿類似學生之服裝皆不認散布此項文字或稱在地上拾得或稱他人所給不知内作何語云云放槍之少年自稱粤籍但以粤語問之彼並不解並謂小册一束係一不知名姓之人所給餘人亦皆抵賴且不承認旗幟爲其所有謂在地下拾得者捕房按其所供地址會同法捕房在法租界某數處又捕獲二人並在一小箱搜得俄國無政府主義著作家苦魯伯金與巴苦寗之肖像並無政府主義之譯稿此二人現由法捕房收押星期一日公共租界内所捕諸人將在會審公堂開審云 
[換香水開槍擊斃兩命之重案]  
　　兇手爲外人 
　　有僑居滬北之英屬印人某甲（或謂係塞郎人）於日前至虹口北四川路二百八十四五號門牌致遠呢絨廣貨號購得香水一瓶昨日午後一時乘車至該號掉換店夥浦東人喬榮歧以香水出門且已開瓶萬難掉換該印人聞語即從身畔摸出手槍向之連開二槍一彈擊中喬之前胸尙有一彈則中店夥粤人楊鏡泉之頭額相率受傷倒地該店尙有一夥見甲已連傷二人急即逃至馬路而甲亦追隨出外復開一槍幸未傷人其時該號聯號貿生利即在對門聞警出視見已肇巨禍立即將甲圍住鳴由九百七十九號等華印各捕到來將受傷人車送同仁醫院並將甲拘入捕房暫行收押楊夥傷及腦部送院後不及醫治旋即因傷身死喬於五時後亦即斃命由院報知捕房立飭包探將兩屍體舁入驗屍所候今晨報請公廨中西官相驗再核　 
　　又函云本月（六月）三日午後一時有外人在北四川路蓬路左近之致遠號（聞係四川路商界聯合會副會長劉子榮所開）購香水一瓶計價一元購去後已將瓶塞開過至前日（即四日）復往致遠號調換該號夥喬學歧云既已開瓶不能再調該外人云汝究竟調與否喬云實不能調該外人即將香水瓶放下並云明日（即五日）再來至五日（即昨日）十二時二十分該外人又至該號向喬君再調該號夥楊鏡泉出與理論云汝此瓶香水之塞已經開過譬如汝買鞋子一雙已經着過是否能夠退換今香水已經開過萬不能調該外人云究竟能調不能調楊夥嚴詞拒之該外人即出手槍向喬喉部施放向楊腦部轟擊二人即行倒仆該外人第三槍再打該號劉夥裕華劉夥迅即避開該外人遂乘黄包車而逃爲對面茂生利號夥友所見當即與余姓一同追捕追過五間門面在華興木器店門口與蓬路相近該外人又由車内取出手槍來擊劉劉即緊握該外人之手該外人又以手槍向劉擊來正在互扭之間有印捕三百十三號前來將劉推開即將該外人手中之手槍拿下該外人下車劉即回店而余姓復往追捉住兇手其時有九百七十九號華捕走來余姓乃與兇手同赴虹口閔行路捕房三百十三號印捕及九百七十九號華捕亦均隨往該捕房四川路商界於出事後即在聯合會開緊急會議以爲退換貨品事雖尋常兹以難於辨别之故釀成慘劇商業前途殊多危險亟應籌自衛方法昨晚即提交總聯合會召集各董事開臨時緊急會議九時許總聯合會各董事齊集討論已議有辦法詳情明日續報 
[水木匠罷工四紀]  
　　昨日開會未成南北市水木兩作工人近因要求加給工資不遂相率停工迭詳前報兹悉該工人罷工以來即經各作頭邀集討論咸以該工人需索每工加增至大洋四角五分未免過奢所以會議數次未能解决而各工人至昨日仍舊停工並有三五成羣往來調查做工之各水木工前昨兩天被若輩在本城喬浜路·中華路·西門等處抄獲水木兩工傢伙者不計其數昨日起各工人自行出資購食故大小飯店及茶坊酒肆營業大爲發達而爲首發起加價停工之黄耕山等多人在外揚言定於星期日午後（即舊曆四月二十九日）假水木公所開會解决等語昨日届期該公所各董事以黄耕山等事前並未到所報告因此不准開會當着管門人將公所大門緊閉不准出入迨至午後該業工人成羣結隊至公所門外徘徊觀望該管一區二分駐所馬鳳山警佐即派長警往該公所前後門妥爲照料該工人等在公所門外候至傍晚不能開會聲言我等往打鐡浜水木兩作所立學堂中開會於是紛紛散去但該學堂未得董事之允可亦難開會也 
　　董事呈官廳文水木業公所董事前日具呈上海縣公署旣淞滬警廳略謂竊於陰曆四月二十五日有黄耕山等十四人藉口米珠薪桂發起停工加價徧發傳單通告内有大工每工改作洋碼四角五分小工改洋二角五分等語前昨兩日每有成羣結隊紛至華租各界工程處勒停工作激成罷工風潮查去年此時米價貴至十五六元各工人要求加價猶在情理之中現在米價持平此要求加價之理由不充足者一也若謂工人所得工資向以錢碼計算近日市面銅元價賤未免受虧然較之上年加價時每元所差不過四五十文且其中以洋碼合算者亦居多數似不能以此爲口實此要求加價之理由不充足者二也前年加價後因有鑒於每屆罷工要挾其主動者多出於游手好閑之徒故於丙等證券規則第九條曾規定「工人至必要時或有加價情事須有擋手小包資格預將充足理由具名伸訴公所以便開會公議務得雙方妥洽否則不能承認」并蒙批准在案此次黄耕山等既非擋手資格又未先事通知其不合於要求加價之規則者一也且去年議增工價時各作主間有不願意者後經董等再三勸導許以向造屋主設法轉加不料洋商方面無可通融以致大受損失迄今甫隔一年元氣未復何堪再遭賠累總之工價非不可加要當審察時機今觀以上情形似無加價之必要滬地五方雜處良莠不齊若任其聚衆要挾到處吵擾恐有流氓混迹不但於工業前途多所妨碍抑且於地方秩序不無影響除呈警廳外爲此呈求縣長鑒核迅予出示布告務使照章開工以安工業而保治安云云惟具呈之後迄未奉沈知事徐廳長核發示諭以致昨日被迫停工之工匠數千人咸至城内魯班殿靜候解决嗣因人數衆多故由淞滬一區二分所警佐馬君派令巡警前往驅散以免滋生事端 
　　公所再發通告滬寗紹水木業公所董事昨日再發通告云再啓者黄耕山等發起水木業工人加價問題二三日問釀成罷工風潮本所以該發起人事前並未通知忽然停止工作各方損失關係甚大業經登報通告已有兩日詎該發起人仍無雙字到所致罷工風潮愈演愈大惟黄耕山等如有正當理由限兩日内具函來所聲請卽行訂期開會從長計議所有罷工工人責成該發起人立即知照趕速開工若再不聽從致令匪類混跡乘機攫取做工器具擾害治安惟該發起人負責本所爲愛惜同業工人起見不憚開誠布公諄諄勸告務各恪遵至要至要 
　　虹口捕房防範提籃橋楊樹浦等處之營造各作塲什九已停止工作各工人終朝無所事事咸寄身於該處一帶之茶樓酒肆該管捕房捕頭深恐該工人等成羣結隊滋生事端故除諭令中西探捕加意巡邏外並選派幹探分向雙方調查磋商情形復候核奪 
[滬杭路轉運業罷運之昨訊]  
　　滬杭甬鐡路轉運公司因要求浙財政廳撤銷鐡路運貨知照單不遂復於本月三號起一律罷運已誌本報兹悉該路自本月三日起往來貨物又少惟正值繭汛當令之際所以該路上下行之一百十七·一百十八號夜貨車照舊行駛而楓涇嘉善兩站亦爲産繭之區上下行夜貨車又規定不停故該兩站繭車不免擱置經該路車務總管知此困難情形昨日（五號）特電該兩站准自即日起如遇該兩站有繭車掛滬上下行夜貨車准其停靠以便掛車云 
[昨日火車運出之現洋與寳銀]  
　　昨日（五日）滬寗路大通運銀公司承運交通銀行寳銀五百四十隻中國銀行五百四十隻鹽業一百二十隻大陸一百二十隻裝至南京交造幣廠鼓鑄現洋 
　　昨日滬杭路同和運銀公司承運現洋十一萬七千元至杭州四萬五千元至硤石七萬一千元至嘉興 
[昨日滬杭車運來之鮮繭]  
　　滬杭甬鐡路上海南站匯通轉運公司於昨日（五號）由滬杭車運來之鮮繭計在臨平站報裝四車其數爲四百三十五包又嘉興站四車計五百四十包又楓涇站十四車計一千一百包又閘口站六車計六百二十包係升禾·通和亦·裕農協·加綸·恒利·楊公和·永久·天順·大涇·同裕·源大·裕元·謙吉等貨均於當日日夜貨車運滬至上海南站卸入貨棧由繭捐員會同海關扦手查驗後再由路局車送滬北各廠 
[楓涇繭市之結束]  
　　本年楓涇春蠶繭汛自舊曆四月十八日開秤之後各繭行已於二十五六等日收秤結束滬上廠家之往收者計繭行一十九家共計收買鮮繭七千三四百担合計乾繭二千四百餘担扯價每担五十六元至五十七元繭身先幾朝次劣嗣後五六七朝則尙好故放盤最大之價曾放至六十一元即每斤六角一分扯合繅絲成本約乾繭六百斤至七百斤繅絲一担前後比較則尙是後收者爲合算至早收者業已烘乾打包由滬杭火車運滬者已有六七成尙餘之貨亦均打包結束一二日内可以到齊並聞該鎭連同近鄕共計繭行四十一家本届租出祗三十二家其餘九家未經租出且租價較往年大爲折减僅六七折云 
[本月份歐洲船舶進出口預誌]  
　　六月份太平洋進出口商輪已預誌昨報兹再將歐洲進出口各輪預先查報列表如左 
　　由英法來者 
船名　到滬日期　公司名　船　名　到滬日期　公司名 
加賀丸一日到　　日郵社　横濱丸　十三日到　日郵 
鶴蘆　二日到　　法郵　　格林愛維十八日到　怡泰 
潑藍賽四日到　　英郵　　歷米爾　二十日到　法郵 
格林茄爾同日到　怡泰　　格林鷺鶿廿九日到　怡泰 
巴勒介八日到　　法郵　　沙利亞　同日到　　英郵 
三角洲　十日到　法郵 
　　由利物浦來者 
寳開利亞　三日到　藍烟囱　揚子　十六日到　藍烟囱 
曼托　　　十五日到藍烟囱　愛克遜廿六日到　藍烟囱 
　　由荷屬愛姆斯德丹及德屬亨堡來者 
哈佛丸　四日到　大阪　勃里爾　廿五日到　好時 
敦賀丸　六日到　日郵　利施篷丸三十日到　日郵 
又有寳隆之比魯號係由丹麥開來將於二十五日抵申意郵船烟士白乞號從奥國來申即日便可進口總計六月内由歐來滬之郵船貨輪共二十一艘 
　　開赴德國兼往英法荷者 
　　船名　出口日期　公司名　船名　出口日期　　　公司名 
麥執安　　九日　　　藍烟囱　格根亞格爾二十三日　怡泰 
葛爾蒯　　十五日　　怡和　　愛爾巧白　二十八日　好時 
暹邏丸　　二十日　　大阪 
　　開赴英法比荷者 
東方提督　十五日　提督　　潑藍賽　七日　　　英郵 
恩執雪司　十七日　藍烟囱　三角洲　二十一日　英郵 
　　開赴英法兩國者 
歐愛第司　四日　　藍烟囱　靜岡丸　二十日　　日郵 
熱田丸　　六日　　日郵　　巴勒介直赴法國二十六日法郵 
　　開赴奥洲者 
神鷹號　八日　意郵　攝本　十五日　意郵 
烟士白乞八日　意郵 
　　又有怡泰公司之格林茄爾號定於二十九日開赴英意及日内瓦計六月份内開往歐洲之船共爲十九艘 
[京皖學界受傷之學生會憤電]  
　　上海學生會快郵代電北京學生聯合會公鑒昨日報載北京國立專門以上學校學生及敎職員赴國務院請願被衛隊恣意毆辱負重傷者多至數十人此事實足令人髮指北庭當道但知羅雀掘鼠取悅於驕將悍帥以期保持其春氷朝露之命運摧殘敎育早具决心敎育經費移挪殆盡積欠不發凡稍明事理者於此當已深悉而於罷課後復置屢次至誠之請願及熱烈之讀書運動於不顧更可釋然今竟嗾使爪牙恣意行凶矣是無復有絲毫懷欵之餘地矣深望北京同志懲前毖後勿再作無謂之犧牲尤有進者歷年來學生運動以請願爲能事而北庭則以武力摧殘爲制止之唯一利器前年各地代表赴京大請願後當得一大敎訓故我等此後一切運動不宜更事暴露弱點以長彼輩凶燄當本此犧牲之精神作有實力之决鬭謀根本解决之方針語 
 
 
 

Page 11

 
 
有之窮則變變則通持之不已何患無成功之日臨書憤慨不盡欲言是否有當尙希鑒焉上海學生聯合會微 
　　學生總會電（一）各地學生聯合會各團體各報館均鑒北庭仇視敎育久矣舉敲骨吸髓之苛稅禍國喪權之借欵悉以飽官僚武人之私囊而北京八校敎育經費騰挪殆盡絃誦輟響轉瞬半年敎職員及學生奔走呼號聲嘶力竭北庭旣食息壤復肆淫威刺刀突飛槍柄横掃其待學界直等乞匄匪徒嬴政坑儒不是過也吾儕抱救國不忘求學之旨展轉委曲冀爲社會留一線生機孰知我退一尺彼進一丈先將高等敎育根本消滅各省官僚武人羣相效尤全國校舍有不鞠爲茂草者乎從此可知以敎育寄存於北庭範圍之下不啻託虎乳羊北京各校之敎職員吾同胞中現在之優秀分子也北京各校之學生吾同胞中未來之優秀分子也凡現在與未來之一部分優秀分子概不見容於北庭其餘可知矣揣北庭所以敢於囂張若此者由來已漸毁法而大多數人不問賣國而大多數人不問甚至明知其毁法賣國之不當亦故縱渠魁諉罪脅從履霜堅氷至識者固早懷殷憂也今北庭直接與北京學界宣戰間接即與全國人民宣戰隔岸觀火實不近於人情破釜沉舟寗可俟諸異日務望國人共起爲北京敎職員及學生之後盾誓不與摧殘敎育者並立除彼醜類返我人權在此一舉迫切陳詞統維劍及履及以圖之中華民國學生聯合會總會微（二）安慶省敎育會總商會省農會各界聯合會各團體各報館均鑒頃接安徽學生聯合會來電驚悉趙新椿劉碩等仰承倪道烺意旨勾引鎭守使馬聯甲派兵圍捕學生槍傷五十餘人已死者數人在官僚武人無惡不作固應合羣策羣力與之奮鬭始有解决之方彼趙劉等厠身省議會乃與官僚武人朋比爲奸更堪痛恨即乞諸公一致主張公論要求省議會先將趙劉等除名拘交法庭懲辦此次備受蹂躪之學生皆諸公鄕里子弟其盼望援助當較本會爲尤切也中華民國學生聯合會總會微（三）安徽學生聯合會鑒誦悉來電驚愕異常刻已電請貴省敎育會等主張公論尙望聯絡各界戰勝羣魔本會隨時聲援惟力是視中華民國學生聯合會總會微 
[旅滬皖人爲學生呼籲]  
　　昨日午後二時旅滬皖省各公團因此次省城學生受皖議會及官僚軍閥等之蹂躪被軍隊槍傷學生五十餘人已死者數人演成暗無天日之慘劇有靜安寺路二十二號自治協會開聯席會議公决通電皖省各縣及公團宣布皖議會及倪道烺馬聯甲等之罪狀並祈一致聲討原電照録如下（銜略）吾皖省議會議員大半受倪嗣冲之豢養無異鷹犬之於主人全皖人民久已否認其爲代表機關去年該會建議爲倪嗣冲在蚌埠建立生祠曾經省内外各公團通電聲討各報揭載通國皆知乃者倪嗣冲生祠於本月七日行落成禮一部份議員羣擬相率赴蚌觀禮省城學生團以該會正在開會期内不久即將閉會預算决算各案亟待議决不應於此時缺席置要案於不顧遂於二日邀集各校學生偕赴省議會請願懇其務將敎育經費預算一案迅予議决不料該議員等暗受倪道烺嗾使遽囑馬聯甲調派多數軍隊中途要擊致令學生被刀傷者五十餘人已死者數人各校學生憤極現已一律罷課該議員等自知案情重大恐遭與論攻擊反通電各報館謂各校長及學生迫令通過增加敎育經費一案限制彼等自由並誣稱學生私擅逮捕監禁議員楊庚璠等三人經警察解救始得出險等語而於學生受傷致死一事并未提及使該電所稱果係事實何以上海各報安慶通信叙述此案原委甚詳獨無一語及此且即令學生果有逮捕監禁議員等事該議員等亦只應訴之法庭何得遽假武力以兵刃相加繩以刑律則該議員等與倪道烺馬聯甲等同爲敎唆傷害之共犯罪名昭著有目皆知設竟聽其所爲不獨皖省敎育從此摧殘淨盡且奸黨同志益將濫用武力蹂躪人權約法所賦予人民自由必至悉被刼奪旅滬各公團爲維持敎育尊重人道起見本日特開聯席大會議决通電政府及省内外各團體宣布省議員及倪道烺馬聯甲等罪狀并通告六十縣公團永遠取消省議員之議員資格下屆省議會選舉時各區選舉人不得復投該議員等之票即令彼等以金錢勢力復獲當選亦屬無效倪道烺馬聯甲等與省議員狼狽爲奸指使軍隊刀傷手無寸鐡之學生多名致令因傷致死横逞暴力殘害青年其罪亦不可逭應請政府迅頒明令立褫倪道烺鳳陽關監督馬聯甲帮辦安徽軍務及皖南鎭守使之職拿交法庭依法懲辦并飭查違法之官長兵士姓名一律以軍法懲治省長警務廳長任聽軍人在省垣以内藐法横暴事前旣不能預爲防止臨時又不能力予保護亦屬有忝厥職應請政府并予撤懲除由學生總會逕向當地法庭提起訴訟外謹將此案實情及同人等所擬正當對付方法通電各處務乞一致進行以伸公道而懲凟職臨電不勝迫切待命之至旅滬安徽新新社·自治協會·救國代表團·皖民公社·皖事改進會·學生同志會同叩歌 
[何護軍使復縣商會函]  
　　爲滬杭路騐貨給單事 
　　松滬護軍使何豐林復上海縣商會公函云逕啓者上月廿四日接准責會來函以江浙兩省財政廳變更新章於滬杭鐡路沿站一帶添派委員檢騐貨物加給知照單實於行商夫役兩有妨碍囑爲轉請速籌補救良法各節並准寗波旅滬同鄕會函同前因當經本署先後咨請江蘇浙江省長轉令財政廳斟酌輿情妥籌補救方法以惠工商而杜意外去後兹准浙江沈省長陷日代電開兩准大咨以上海寗波旅滬同鄕會曁上海商會函呈據稱江浙兩省財政廳派員分駐各站驗貨加發知照單商旅受困貨物停滯轉運公司相率歇業小工夫役人等無資贍養恐與地方治安有關請即查照飭廳酌籌補救等因准此查前據財政廳呈報此項驗貨給單辦法係由江蘇財政廳發起咨請協助進行浙省開辦未久究竟現辦情形如何刻已行廳飭查一面飭令會商江蘇財政廳妥籌處置勿涉苛擾以恤商艱惟事屬兩省合辦應請咨行江蘇省長一併飭廳酌籌辦理爲荷等因正核辦間復准江蘇省長咨開浙滬貨物因受影響致商業停滯勞工失業等因已令財政廳查核辦理矣等因相應函請查照爲荷 
[閘北米糧公會致總商會函]  
　　反對米店領照 
　　閘北經售米糧公會昨爲工部局發布米店執照事公函總商會請爲轉請取消原函録下敬啓者報載英工部局定於七月一號起凡在租界之米店皆須納捐領照探捕衛生處等人均得隨時自由入内騐查云云竊維此舉雖爲防止囤積抑平米價起見然究其將來實際恐適成相反蓋米價之漲原非上海米店存多所致而上落全視乎到貨到稀卽漲到湧便落是明證也滬上爲通商大埠人口浩繁日食何止萬石若以英國工部局現定規則施行米店旣祇可備少數存貨廠棧諒亦不許有大宗儲積苟遇大雨兼旬冰凍累月之時其將以何爲炊乎更有進者外埠知上海米存有限不難操縱且探捕及衞生處等人得隨時至米店查騐一事易滋誤會紛擾立見激之還恐生變是原意爲維持民食結果適成無米可食耳敝業係經紀性質於此本無關害惟旣知其弊何忍緘默用敢直陳務希貴會據情迅向英工部局請求取銷是議爲荷此請上海總商會公鑒 
[新任兩路局長蒞任有期]  
　　新任滬寗滬杭二路局長任筱珊昨日（五日）由蘇乘滬常區間車於上午十一點五十分鐘到滬定於今日（六日）乘滬杭路由滬七點三十五分開行之快車赴杭謁見浙省軍民二長後返滬履新 
　　昨日報載電部請留趙局長一節詢之路局人員僉稱並無其事而以新任行局長曾任該路有年舊感頗好此次重來咸表歡迎並悉任君已確定七號上午到局視事矣 
　　江蘇省議員王鴻飛等歡迎任局長電云北京江蘇同鄉會轉任筱珊先生鑒聞公榮膺部令重主滬寗杭甬兩路繼續前功企望無極滬寗路歸還期近諸賴擘畫以期易達目的近日米糧風潮羣衆對於兩路頗議放任尤賴整頓以蘇民困商貨運輸因遲滯散失致有觖望翹盼雲霓尤爲迫切謹舉三端藉表同人望駕之誠幸迅速就事切實整理上益國家下慰桑梓江蘇幸甚路政幸甚江蘇省議會議員王鴻飛錢銘銓朱毓賢施祖鏞龐鴻淵周積偉黄守孚金樹芳孟鈞等叩支 
[碾米業增加斛費之通告]  
　　上海機器碾米公所對於斛費一事於前日開會議决酌加特於昨日通告同業云啓者查各廠向有斛手在車棧照料客貨由客每包給洋二釐現因百物增昂不敷開銷昨日開會提議每包酌加一釐共計三釐以示體恤兹經公决一致贊同爲特刊單即希各廠查照辦理爲荷 
[華僑學生懇親會紀]  
　　前日（四日）本埠華僑學生會因南京旣南學學校全體僑生及各埠僑生來滬參觀遠東運動會特在粤僑商業聯合會開華僑學生懇親會並歡迎菲律濱華僑攷察敎育團是日陳列關於南洋書籍日本著作約有百餘種供僑生瀏覽使其知日本人在南洋之猛進來賓有菲律濱華僑攷察敎育團張達生佘伯昭及許冀公謝復初杜清貽李登輝楊小川趙厚生等及曁南復旦南洋公學南洋中學大同學院浦東中學清心學校曁南商科學校中華職業學校美術學院各學校僑居海外各埠之華僑學生代表等計數十人於上午十時開會推舉華僑學生會會長謝碧田爲主席宣布開開宗旨謝君謂今天因遠東運動之期得開懇親會歡集一堂非常快樂並有菲律濱華僑敎育家及各位來賓惠臨本會榮幸之至菲律濱全島菲僑不過七萬餘人然頗有振作之精神對於敎育及工商各團體遇事皆能一致進行可於菲島華僑所辦各報紙見之足徵菲島華僑敎育之結果異常欽佩今考察敎育團行將回菲本會特於斯會歡迎兼歡送請我在座僑生各代表全體起立致敬次由張達生佘伯昭答謝次趙厚生楊小川謝復初均有演說謝會長將致英美政府請願書（該請願書稿共有兩份致英者爲請取銷學校註册條例致美者爲請取銷菲島簿記條例）簽字辦法說明指定華僑學生徐承發黄協裕謝祖佑温清河楊國祥胡桐皆爲委員將公文交各僑生代表依法簽字完畢即聚餐並有音樂助興餐畢已午後一時各僑生擬往參觀遠東運動故該會海外交際兼調查員劉士本未及演講 
[旅滬甬人爲四中風潮之公電]  
　　旅滬寗波同鄕會會長爲四中校事致浙省長電云浙江省長沈鈞鑒寗波第四中學校自夏廳長委任校長非人違反地方公意凡我甬籍同人實不願再爲過問近據鄉人學生來告四中又大閙風潮宋校長王學監避居旅館校務無人主持二十八日載夏廳長寢電開知事張委員宋校長有電悉應將違抗各生勒令退校四年級先行上課等語不勝駭異查全校生達百七十餘人今斥退大多數學生而獨留將畢業少數人辦理太無公道豈一二三年生一百數十人皆不屑敎誨耶曰違抗曰勒令以專制手段壓服諸生敝鄕子弟各有父兄犧牲光陰犧牲金錢終至中途失學於心安乎據學生宣言書物理敎員似乎淺陋又將成蹟毁棄用意何在又斥退十三人並未蓋章宣布甚至有廳長擬令宋校長另組新四中多派警察勒閉舊校之風說自係謠傳非實惟轉瞬暑假諸生失學倀無所之半載以來幾無求益之一日於心忍乎同人以爲校長苟有愛護學生之誠意矜式學生之學問道德不必敷衍對付自然悅服當宋王初到校時宣布學生自治並許延聘敎員支用經費一律公開一味見好誘脅諸生是破壞校風則有餘折服學生則不足今果决裂不可收拾而夏君猶偏聽宋某不惜舉全校以殉之試問果有善全之策否猶憶去冬廳令有勵校長弁髦廳令形同化外等語美翊等正擬質問以病中止勵君延豫累代書香三世孝廉美翊二十年前辦南洋公學時曾聘爲敎員富有學識歷任本籍校長敎育會長其人寛博有容中校敎員頗稱得人今加以形同化外四字是直以野蠻辱我甬人太無禮矣從前學政對於敎官禮貌甚優不以屬員相待今校長雖不如清代書院山長以視廣文似無多讓夏君出身詞林躬司敎育誼應尊重師資使諸生有所敬畏今出言不檢一至於此吾甬壇坫雖衰故老尙在豈肯受此無禮之言應請令知敎廳查明主稿科員嚴行申斥以後對於各校宜從愼重一面電飭宋某離校另委賢能結束年考諸事俟下學期再謀整飭以維學務率臆直陳不盡欲言鵠候示復寗波旅滬同鄉會張美翊方舜年陳仁琅叩東 
[四明公所常年大會紀]  
　　民國路四明公所於昨日下午二時在該所開常年會并選舉公義聯合會董事到者有朱葆三方樵苓陳良玉嚴子鈞石運乾莊雲五等八十餘人是日秩序（一）振鈴開會（二）推舉臨時議長（三）推舉監票員四人（四）投票選舉（五）報告上年賬略（六）報告上午經辦各事（七）籌備醫院事宜（八）修改議事規則（九）開票（十）揭示當選董事鐘鳴三下即依次舉行及一一籌議并投票開匭畢已時近薄暮矣兹將公義會當選董事録後樂振葆·孫梅堂·方椒伯·陳良玉·石運乾·洪賢鈁·陳文鑑·張延鐘·陳蓉館·以上九人當選爲董事 
[閘北商業公會常會紀]  
　　閘北商業公會於昨日下午二時開職員常會到者約二十餘人公推韋伯成爲主席首由顧梓銘提議閘北地方近有一般江湖流丐每在生意忙亂之時三五成羣蔽門强索每丐至少銅元一枚否則百般惡駡崗警置若罔聞流丐更無忌憚各路商店不堪其擾亟應設法取締經衆議决函請警署長飭知各崗警遇有此種惡丐着即嚴重驅逐或解案重懲以維商業次由趙鏡若提議本會前經華洋義振會托募振捐一項但閘北有力商家前已捐助當此米珠薪桂商力艱難之際對於小本經營者似未便一律勸募還須兼籌并顧或由本會各職員量力捐助連同捐册送請義振會查核衆贊成繼由李廣珍起言謂本會九年度常年捐前議限二星期收竣今已逾期收數寥寥應再着湯書記上緊催收如各會員仍不繳納本會惟有照章除名全席通過并討論各種會務進行事宜畢散會時已五句餘鐘矣 
[粹華製藥廠開創立會]  
　　粹華製藥股分有限公司於六月五日假西藏路寗波同鄕會開創立會到會股東計一百十一户達一千八百二○權於三時開會首由籌備主任王祖德君宣布開會辭次公推李平書君爲臨時主席次由主席請籌備員報告設立各事項次公推葛吉卿羅紳伯兩君爲檢查人檢查收銀確數次投票選舉董事及監察人李平書朱少坡馮芝汀王祖德余伯陶曹冲叔石運乾當選爲董事王榮卿洪承祁當選爲監察人嗣通過章程畢散會已屆六時矣 
[友會聚餐紀]  
　　昨午四時上海友會總部假一品香舉行第三次聚餐會到者二百餘人由陶一鳴主席宣仲如報告一切繼爲推舉隊長及演說給獎等事並由會員中扮演舊劇三齣七時入席聚餐至九時始散會 
[滬南工巡捐局加征地方公益稅]  
　　滬南工巡捐局長姚石蓀前因淞滬警察廳將路燈清道事宜逐漸整頓惟慮經費不敷函商姚局長按月加增經費洋五百元等情姚局長以本局亦因公費支絀無欵加增當即詳細江蘇省公署等各上官察酌情形惟有將本局應征之地方公益稅增收稅額藉以抵補擬先行每月加撥洋三百元俾由警廳經辦前項事宜一面令知本局稅務主任督率員司認眞勸導地方各户捐輸者酌量加增稅數自即日爲始實行加征云 
[費森律師之略歷]  
　　前日出庭於公共公廨行使律師職務之費森氏係美國人於法律一門頗爲研究曾得法學博士學位昔經美政府任爲駐華江寗領事去年任滿辭職近始來滬改業律師除公共公廨業經核准註册出庭外其英美兩按察使署現亦註册該律師之事務所設於江西路四十一號繙譯一席則由許理律師處之馬天民兼充云 
[董家渡火警續誌]  
　　董家渡南首商船會館附近祥泰紙棧失愼由各區火會馳往救熄已誌昨報兹悉當該棧火熾時滬城四區火會會員董起榮王德祥因登高澆救失足跌下受傷當經車送回區察得董傷左足王傷手臂經該區主任袁頌堯命函送中國紅十字分會醫治云 
　　另一訪函云祥泰紙棧前日傍晚被燬後調查該棧所堆紙貨甚鉅均付一炬核計損失約有萬金之譜昨由一區一分駐所牛雲舫署員查明事實飭棧夥翁瑞文罰洋五元充公示儆 
[婦人控其夫毒害之反訴]  
　　婦人劉嚴氏在閘北警局控伊夫劉世祺以毒藥草謀害並檢呈藥草請求訊究等情該局當以案關刑事命送地方檢察廳訊辦當奉檢察官提案集訊之下以該氏所控前後不符當即將案却下在案而劉世祺奉諭後亦投地方審判廳以民事起訴請求將嚴氏離婚等語前日下午奉推事官開庭審理劉世祺供年二十八歲泰州人家住閘北現爲打樣生意嚴氏確是我妻惟近來不守婦道聽入唆使謂民人將藥草毒害控奉檢廳奉判案不成立民人幸得回復自由但此等婦人民人决不願與之偕老要求離婚以絶後患質之劉嚴氏供鹽城人今年二十八歲嫁劉多年並無不端之事該氏之父嚴金元供與伊女畧同問官得供即向該氏詰曰前者爾在檢廳呈出之藥草究從何來該氏答稱係有劉善夫给我問官一再駁詰執定如前問官宣告辯論終結聽候宣判劉嚴氏交嚴金元當堂領去劉世祺着令退去候示 
[郵差私拆保險信]  
　　寗波人徐嘉炳在中華郵務局充當三百四十號信差前日經副郵務司查得私拆西華德路支局匯票保險信一封吞没票洋三十元因報由總巡捕房飭探范德孚將徐拘回收押候解公共公廨訊究 
[私設挑膏店破獲]  
　　法捕房包探程子卿苗永興偵悉麥底安路（即前新街）東新里第十號門牌内之張石生私設嬰孩牌挑膏店秘密售烟故違禁令爰於前晚稟明西探長石維也君同至該處抄出烟膏及招牌紙等物甚夥連同張石生一併帶入捕房經石君略詰一過諭令交保出外聽候傳堂訊核 
[被告交保候訊]  
　　和平新劇社在公共公廨呈訴演文明戲之陸嘯梧違背合同請追損失洋七百七十八元又丁思誠訴劉嚴氏房屋糾葛又婦人錢馮氏訴其夫錢和尙不顧贍養逼娼請求離異等三案均經駐廨包探於前日被告傳案諭着分别交保聽候訊核 
雜評二 
[盧永祥主張省憲（訥）]  
　　政府每自謂尊重輿論然人民之言政府絕未措意而惟武人之言是聽吾故謂今日武人之外無輿論 
　　武人之言亦惟三使之言是聽其他武人之言又皆不甚措意吾故謂今日三使之外無武人 
　　何以證之人民反對包辦選舉政府不措意而盧永祥反對之電出則政府派員疏通一再解釋忙碌殊甚故曰武人之外無輿論也政府對盧雖不能不措意然又必取决於三使可借三使之聯電以應付盧而選舉依然進行故曰三使之外無武人也今盧永祥又通電主張分權主張省憲矣政府對付之手段又將何如耶將仍如選舉之初理而終置不理耶吾恐政府終不外此手段而已 
公布欄 
[江蘇高等審判廳]  
　　民庭判决一件孫家銓與季介人爲贖田涉訟上告一案（判决主文）本案上告駁回本審訟費由上告人負擔一件沈陳氏與沈恩模等爲田産涉訟控訴一案（判决主文）原判撤銷本案保爭田畝應認爲控訴人所有每年租息除開支沈太常祠春秋祭費外均應歸控訴人享受被控訴人等不得無故妄爭訟費由被控訴人等共同負擔一件張嚴玉林與邱廷獻等爲股欵涉訟控訴一案（判决主文）原判撤銷邱廷獻陳春發應償還張嚴玉林對於同大鈺記即愼記米號民國七八兩年分塵得股分利益共洋一千六百八十八元八角九分五釐本案訟費歸邱廷獻陳春發負擔一件楊甫寳與楊曾煒爲房屋及身分關係涉訟控訴一案（判决主文）本件控訴駁回本審訟費歸楊甫寳負擔一件錢李氏與錢丁氏等爲詞産涉訟控訴一案（判决主文）本件控訴駁回錢丁氏應還錢李氏洋二百十六元小洋九十角錢二十五千八百四十二文本審訟費錢李氏負擔四分之三餘歸錢丁氏負擔一件謝金垣爲債務涉訟聲請再審一案（决定主文）本件聲請照准一件奚妹觀等因蕩田增租涉訟抗告一案（决定主文）原批示撤銷本案應由原縣依法受理一件盧溢清與許宏慶爲店欵糾葛聲請延期一案（决定主文）本件聲請駁回一件張顧氏等與詹汪氏爲債務涉訟控訴一案（判决主文）原判關於張顧氏等應償還詹汪氏本利洋部分變更之張顧氏等應償還詹汪氏本洋一千元利洋一千七百元本審訟費歸張顧氏張伯瑛負擔一件程川如與俞耀三爲債務涉訟控訴一案（决定主文）本案控訴管轄錯誤發交江寧地方審判廳迅予裁判一件陳士卿興睦渠爲債務涉訟抗告一案（决定主文）原决定撤銷本案控訴應由上海地方審判應依法受理一件姜阿訓與姚金金等爲店業涉訟上告一案（判决主文）本案上告駁回上告審訟費歸上告人負擔五月三十一日 
[江蘇高等檢察廳]  
　　批示李其明狀及附件均悉准予調卷核辦此批張阿福狀悉仍候調卷核辦此批趙夔狀及附件均悉姑候調卷核辦趙夔等狀悉查本案旣經提起控告廳候調卷核辦所請應毋庸議泰磬石狀悉准予上告此批以上五月三十一日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[翠鳥紅氍記] [  瘦欄]  
　　六月四日午后微雨濕新晴意悵悵苦無所適會中西女塾假博物院路蘭心西劇院表演名劇翠鳥因驅車往曼舞翩𦒘清歌間發不期作仙乎仙乎之喚前此予嘗屢詣蘭心觀� 
英美名伶演「威匿斯商人」「紐約佳人」「神燈」諸作俱不若斯劇之愜意冰雪聰明四字可爲劇中諸女士作的評也翠鳥 "The　Blue　Bird "爲比利時詩翁梅德林M.Maeterlirck傑作梅夙負「比利時莎士比亞」之稱其價值可想予嘗讀其書復於維多利亞見影劇此次蓋第三度與翠鳥親炙矣予於觀影劇時已竊歎其佈景之善表情之不易而今竟見之於紅氍之上佈景與表情復不弱於影劇益以珠喉嚦嚦曼語如簧遂臻至善年來眼福之厚此爲第一矣 
　　翠鳥者快樂之寓意略謂比利時昔有一貧家伐薪爲業有子女各一子名梯兒女名蜜兒梯兒畜一鴿甚愛之鄰婦貝令谷女患病臥床欲得梯兒之鴿梯兒不允聖誕前一夕梯兒蜜兒同夢仙人佩靈露入内命往覓翠鳥予以鑽冠一鑽石一轉則室内貓犬水火糖麫包牛乳及燈内明光均幻化成人兩兒旣出仙人命明光爲之先導經祖墓夜宫幸樂宫先天圓諸處徧覓翠鳥游歷經年初無所獲旣而諸物告别兩兒亦醒梯母來速兩兒起而鄰婦貝令谷適叩關乞火述及彼女病况梯兒聞之卽慨然贈以己鴿時鴿忽變翠色鄰女見之病遂愈梯兒蜜兒亦大樂於是知眞快樂必自犧牲中來也（本節酌録說明書） 
　　梯兒爲劇中主角飾者英語流利舉動活潑而發音復微肖男子誠爲愜心貴當之作見祖父母於祖墓中曲摹孺慕之態於到毫顚其他入夜宫經先天國諸幕亦能將喜怒哀樂之情隨意發揮末幕遍撫故物童騃可喜逼肖夢後情景似此妙演眞轉盤珠如掌中擎矣當年梅德林氏編成翠鳥後試演於其家得女郎曰蘭妮令飾斯角言語舉止無不神妙梅氏歡喜讚歎竟以六十老翁爲之顚倒夫人窺得其情卒自請離婚俾二人結同心塡鴛譜焉騷壇豔話亦足爲斯劇談助也 
　　蜜兒一角亦佳自可與梯兒爲配言動嬌怯具見小女兒本色明光一角被白色衣綴小鏡片無數服飾之美以此爲最天上仙姝猶遜其明麗也表演亦佳犬貓糖詼諧可笑化妝亦入妙飾水者兩手飄動以狀水流飾火者往來踴跳以狀火躍俱有意致特眞水火對之當自慚其無此藴藉耳一笑綜觀全劇以先天國一幕爲最有精彩數十稚兒女環集一臺令人增青春可戀之想而自恨其老大矣飾時間老人者一言一動俱忍刻無情適足爲時間寫照人世間之紅顔易老玄鬢　練即時間忍刻無情之成績也此幕中有兩稚子年約六七齡玲瓏嬌小玉雪可念操英語絶佳惜别之表情亦婉妙可愛此殆由仙人脫胎來者吾滋欲知其爲誰氏子也 
　　劇畢出院值故人劉麟生劉鳳生兩學士於門外談次亦頗稱斯劇特以歌樂不多爲憾耳予則已頗滿意歸後草此以示心折龔定公小游仙詞云歷刧丹砂道未成天風鸞鶴怨三生是誰指與游仙路抄過蓬萊隔岸行予觀翠鳥亦彷彿有斯感矣 
劇本 
[歷史劇雙忠墓（四）] [  沈心工]  
　　程嬰兄長之命小弟不敢不遵但是收買他姓嬰兒也是難事人雖窮苦誰肯賣去他的孩兒萬一有人知道這嬰兒是賣來的就是一個大大的破綻不能使奸人相信了（想介）也罷小弟近得一個男兒與趙孤同時生産權作趙孤想來混得過了 
　　公孫杵臼阿呀賢弟你竟把自己的孩兒來替代麽事情緊急没奈何止得如此做了賢弟再得一個人到宫中去把孤兒救出來才好呢 
　　程嬰這事須得拜託韓大夫了兄長無須憂虚待小弟和他商議便了 
　　公孫杵臼大致商量定當了 
　　程嬰商量定當了唉還要求上天保佑呀 
 
[惟我獨尊]  
　　合唱（漁歌子）豺狼當道勢洶洶志士仁人心計窮憑義憤仗愚忠要救遺孤出晋宫 
　　程嬰請兄長同到舍間待小弟將兒子交付於你兄長帶了小兒就到首陽山中躱避去小弟還要到韓厥家中商量了宫救孤的事情呢 
　　公孫杵臼好好好就到賢弟府上去罷請哪　 
　　程嬰兄長請 
　　公孫杵臼與程嬰下 
雜録 
[二樹居贅談] [  質庵]  
　　毘陵沈夢鄦先生嚴工詩文精考據書法根柢北碑以遵勁勝間或隨意揮灑得翁松禪神髓當代耆宿無不推重顧傲骨天生以名孝廉浮沈宦海者垂二十年不以軒晃顯宰章安時蒙濫竽幕席公餘請業得益良多先生詩如謁賈傅祠云天敎六國起風塵特地憂時竟喪身新進幾人容痛哭老臣何代不因循於今薄海嗟師傅自昔深宫信鬼神屈子已遥晁錯死奠公無計采湘蘋時蓋拳匪亂後故蒼茫感喟中均有關會詠左文襄云入山諸葛眞名士出罪夷吾是覇才弔羅忠節云門牆將帥文中子部曲公侯武穆王皆格老氣蒼戞戞獨造不第使事精切已也德配馮夫人及女公子皆能詩夫人詩如生兒總望成名早有女偏愁擇婿難又家書寫盡零星句酒債囊空斷續償女公子詩如酒客原非皆雅客文人未必盡情人有才如此不必附先生而傳矣 
新聞拾遺 
　　嚼炭昨日四時路經杭州萬安橋見一瘋癲婦人在橋脚邊發瘋口中胡言亂道喃喃不已聽者亦莫知所云旣而婦人自懷中取出碎炭一握一一投諸口而細嚼津津有味如常人之食餅乾然一時旁觀者莫不爲之驚奇[  書帶草堂主人]  
　　碎錶昨日午後三時許南京路有遠東運動會之中國選手乘汽車經過異常熱閙沿途拍掌之聲如雷震耳某大公司門前電車停站處立有三四女學生互相拍掌歡迎詎一女以拍掌過重所御金手錶帶忽鬆落墮地玻璃粉碎於是暈紅兩頰拾之而去[  立德]  
小說 
[社會小說衆醉獨醒（三四三）] [  瞻廬]  
　　第五十三回路迢迢体談别怨欲逐逐未戢邪心 
　　慧姑道母親不用白費着心思我來披露這個啞謎兒說時便把錦心赴鄂的緣由一一說了又把這封信也給他娘過了目朱氏呆了半晌大有依依惜别的模樣聰生聽得錦心要動身也想跟着同去錦心道好弟弟你只在這裏認眞讀書把書讀得好了將來南天北地甚麽地方去不得當下又說了些閑話錦心爲着摒擋行計不便久留辭了娘女倆自回家裏......忽忽過了三天恰是張錦心束裝就道的日期在這三天内新村裏的人家都紛紛向錦心母女設餞村長設餞校長設餞同校敎員設餞學生家族設餞把娘女倆忙個不了直到臨動身時車站送别的人異常熱閙都緣錦心和新村人民感情很厚况且一年來的辦學成績大衆信仰有口皆碑人家聽得他要遠行都忽忽如有所失這時恰是金風拂暑玉露零秋的當兒距着學校開假爲日無多錦心的職務都重託慧姑一人擔任所有家中的日用家具央託華村長代爲存頓行李簡單飄然上道一聲汽笛衆人都揚着白巾珍重作别車中娘女倆都探身窗外向他們揚中答禮火車開行車輪轉動得緩比及出了栅門才風馳電掣般的過去倘經舊文學家的點綴不是說車兒裏面滿載着千斛萬斛的離愁别怨敎那大小車兒如何載得起定是說這幾個轉動的輪兒都知着離人的意味人也惜别輪也惜别人兒輪兒一樣結轖所以發軔的當兒轉動得百般不快：：娘女倆一壁揚巾一壁點頭漸漸不見了月台上的人影彼此答轉身軀準備坐下張師母不覺得甚麽錦心眼光一瞥見有兩個觸目的東西和他打個照面不由他不芳心生驚（究竟什麽東西）趕快凑到娘的耳朵邊說我們别在這裏坐另找一個妥當的所在以便脫離障礙 
餘瀋[  澹人]  
　　麥粒登塲晴日正午枷板之聲數村相應俄而夕陽在山人歸遠陌老農叱犢一笠和烟稚子依人雙扉倚立田畔清流中猶聽踏車之聲到此耳根清淨若有陶淵明歸耕之感 
 
 
 

Page 15

 
 
   
 
 

Page 16

 
 
常識 
常評 
[禁止行銷獎劵案] [  漸]  
　　以刑律所規定之彩票而變其名曰獎券苟國家之法律而有效者固早在禁止之列矣 
　　禁止彩票前清時經江蘇諮議局議决其時上海之彩票居然絶迹民國初年言利之小人尙未敢公然嘗試自慈善救濟會議請銷行一次而自此繼續不斷各省接踵而起上海一隅遂復清末之舊觀至租界重頒禁令而華界遂爲藏垢納汙之所此誠中華民國之奇恥大辱也 
　　省議會旣决禁止行銷而齊前省長於此等有關風俗人心之獎券未能毅然禁止以是爲有識者所齒冷謂其不知政體并不知官吏服務令有抗議違背法律之命令之精神今施議員又重提此案矣吾知議會必能重行議决而素稱廉正之王省長必能尊重蘇省人民之公意力陳利害關係於中央取銷違背法律之核准而不至復爲有識者所齒冷矣 
　　吾觀報載施議員提案之原文條理井然法律知識亦豐富誠不媿人民之代表雖爲新補之議員距任期終了曾無幾時而能不存五日京兆之心提出此有價值之議案其可謂知本者歟 
法制 
[不動産契約之要件] [  殷育民]  
　　不動産所有權之取得原因甚多有由法律行爲者有不由法律行為者兹先就由法律行爲取得說明之由法律行爲而爲不動産之取得須如何方能生效各國之立法例不同其法蘭西法系主義祇須債權契約成立（口頭合意）即生不動産得喪之效力惟欲對抗第三人則須登記而在德意志法系主義則僅債權契約成立尙不發生不動産得喪之效力（不過發生相對人得請求移轉所有權之債權債務之關係而已）必須登記方得爲所有權之移轉以上兩種立法例區别如斯而草案固係採德制者也以我國之習慣而論凡不動産之買賣俱以寫立契據爲其成立之要件未立契以前僅有口頭契約或草契買主賣主尙可翻悔草案採登記制度固甚合乎習慣惟依草案規定登記與訂立書據皆爲不動産契約之成立要件二者缺一不可而現在登記制度尙未頒行去將來實行登記制度之日亦屬爲時甚遠以吾國之社會旣向視不動産爲甚重大則其移轉之方式至少必採取上述制度之一以便當事人有詳細考究之餘地若不認物權契約爲要式契約則當事人不免有輕率表示交易之意思其結果與不認物權契約等其弊不可勝言故草案以訂立書據爲其成立要件之一亦吾輩所贊成者也至於登記實行則一經登記即足爲所有權移轉之證明毋庸更立書據雖於登記以外尙須訂立書據固足以防書據之錯誤亦不得謂毫無利益而其利益比較爲小故在登記制度實行之後誠無訂立書據之必要也面就現在以言訂立書據一任當事人之自由全無何等之方式故僞造之事時所不免而眞正書據反有時難於證實亦屬不無弊害其在兼理司法縣知事之裁判則率認紅契爲公正證書之效力而白契則認爲私署證書非經證明不爲有效此種見解殊不爲當蓋稅契之目的（不過以供財政之收入）並非證明證書之作成（與私法關係成立之要件無關）收稅時未必就證書之眞僞考查之其有以僞契持往投稅者亦未必遂遭擯斥安得謂一經過稅之紅契即有公正證書之效力吾謂欲救其弊不如改用地券改用地券則官廳之存根可備考查也（乙種酬） 
經濟 
[自討苦吃] [  楚書]  
　　有許多夥友每月只有四五塊錢的薪水在這米珠薪桂的時候不知道他怎樣養老婆小孩而且平日是吃好着好不曉得他們細底的人却要認做富户的少爺少奶有幾個不大規矩的還要到花柳場中去溜溜他們的錢究竟從那裏來的到覺得十分奇怪 
　　又有許多朋友賺了一二十塊錢一月却常常又起十塊二十塊或四五十塊底的麻雀而且他的老婆碰着三缺一（有了三個人再缺一個）也要凑凑數那我更不明白他的錢是那裏來的 
　　不管他有家産没家産或有别的收入和有没有作弊的事情總之這樣下去總是一天苦一天而且難有翻身的日子咳夥友們快些醒醒罷不要自己討苦吃（乙種酬） 
衞生 
[敬告點煤油者] [  劉蔭華]  
　　現在電燈未能普設植物油又騰貴異常城鄉村落幾無一家不點煤油我們可不知道那煤油之成分與煤油燈之作用麽 
　　予前宿農家農起頭暈目眩胸膈飽悶喉間作煤油氣欲嘔竊以爲感受時疫洗臉時見巾上有無數極細的黑點鼻孔中尤多纔曉得是因爲昨夜所點的煤油燈上没有單的緣故 
　　列位要知道煤油從井挖取出來的時候褐色濃液是名原油經適當的温度提去揮發油（化學工藝上用）次取燃料油（即煤油或名石油俗呼洋油）這油的成分除了水氛大半所含的是炭質吾人吸氱吐炭多吸了炭氣暫時則如予前夕之狀况久之則白喉及一切肺病都由此而起 
　　旣知道油的成分則煤油燈之作用說來更易明白燈上的玻罩是籠罩着空氣使從燈頭下許多小孔内流通攝取其中所含的氱分好助炭質燒燃凈盡所以有罩無烟無罩有烟（烟卽未燒完的炭質）有罩光明無罩昏暗有罩省油無罩反耗油 
　　奉勸鄕間父老兄弟把省下多費煤油的錢買有罩的燈一能却病二能省油且得充分的光亮這不一舉而數善兼備麽（乙種酬） 
農業常識 
[風與農家之關係] [  子龍]  
　　植物葉面之蒸發體内汁液之流動組織纎維之堅固花粉之散布莫不需風爲之助也且風媒植物之養分存於大氣中者以炭氱氣爲主而炭氱氣之在大氣中者通例僅萬分 
[今日的教育現象觀]  
中之三四耳若空氣靜止不動則植物將其附近之炭氱氣吸盡即至養分缺乏得有風以使之新陳代謝則植物之養分自無缺乏之虞矣 
　　此外風之功用尙有大者則能分布水濕及温熱於地面各處苟使不然則陸地將有永不降雨之地植物難於生育矣又如山嶽地方谿谷窪地無風之夜則寒冷異常生於其間之植物往往因而受凍害有風時則反是是可知風能分布温熱而有防凍之效也然是所指者率爲軟風和風等若爲颶風烈風則足以顚覆樹木破傷作物摧折花莖在大暑立秋之時稻花遇之亦無不全穗枯白故農人當此時極望無此風也然此等暴風純爲天然現象非人力所能遏止亦只能豫爲設法俾風來時被害略輕而已例如稻種有早中晚之别取其適宜者植之可也蓋稻之種類有異抽穗開花時即有遲早若暴風來早則植晚稻以求免害暴風來遲則植早稻以求免害要在能審量得宜耳此外田園屋宇之側當風來處則設防風林以緩其風力旣知風警則果樹添以支杆圃地加以高土亦皆豫防之法也 
　　由此二種利害觀之風與農家之關係若何不待言而喻矣（乙種酬） 
道德叢話 
[西方格言（一四六）] [  謝介子選譯]  
　　堅實之少年優於衰鈍之老者（塔密爾）（Tamil） 
青木生烈火（英吉利諺） 
入歧路者當重行（西班牙諺） 
一小時之苦痛與一日之快樂相若（英吉利諺） 
言論與人少而與己多（德意志諺） 
載福實非易事（英吉利諺） 
機會生盜賊（法·意·德·西·荷·丹諺） 
淺種淺穫（英吉利諺） 
不冒險亦無失敗（法蘭西諺） 
愼言爲婦德（莎士比亞）（Shakespease） 
雜録 
[紙煙與鴉片之比較] [  竹崖]  
　　禁鴉片之議始於前清中葉近年以來漸著成效此可爲國人慶者也然今則紙烟代之而興勢力之澎漲一日千里雖無精確之統計可爲佐證然觀於近年紙烟公司之驟增及各公司營業之擴張不難知吸者之衆多矣逐狼於前門猶徘徊未遽去而猛虎已入自後門將升堂以入室一家之人如尙不瞿然以驚是在醉夢之間也顧人雖知鴉片之害大面不知紙烟之害尤大是以言及鴉片則父戒其子兄戒其弟惟恐其輕於嘗試而對於紙烟則以爲無足介意於是而紙烟之流毒益深矣今特取其不同之點比較言之於下 
　　（一）吸紙烟較便於吸鴉片吸食鴉片手續至繁紙烟則無論何時何地皆可隨意吸食其便利雖我國固有之水旱烟且不能及况鴉片乎惟愈便則吸者愈多吸之之次數亦愈多較鴉片之害益烈矣 
　　（二）鴉片之毒較紙烟爲顯著吸鴉片者面黃肌瘦其病徵易見紙烟雖能傷肺傷腦而其力較爲遲緩毒易見者人畏之遲緩而難見者人忽之吸鴉片之人數較少於吸紙烟者此亦其一大原因也 
　　（三）因紙烟而耗費之金錢不較鴉片爲少就現今紙烟價值論最賤者每枝五文最貴者每枝二十文平均價爲十二文一枝每人每日最多約吸二十枝如賓客往來者多尙不止此最少須四五枝平均枝數亦爲十二其價值則爲百四十四文矣當未禁鴉片以前每人每日所吸之鴉片在價廉時約二十文價昻時亦不過百文（按禁烟後烟價之貴係因禁而貴未可相提並論）所耗費之金錢實較紙烟爲少也然則人知鴉片之足以傾家蕩産而不以紙烟爲意亦可怪矣（乙種酬） 
識字捷法 
[應用字] [  濟滄]  
　　聶附耳私小語也此與咠字同意咠从口从耳以我之口附人之耳而私語之也聶从三耳以我之口附人之耳彼之一耳居間我之兩耳在旁成聶字形 
　　拜手至地也篆作拜从兩手从丅丅古下字又任命職官也又屈折之也 
　　摯握持也从手从執又至也又極也又通贄鷙 
　　揷刺入也从手从臿舂去麥皮也从臼干象舂麥之杵本有揷入意又同鍤刺土器也 
 
 
