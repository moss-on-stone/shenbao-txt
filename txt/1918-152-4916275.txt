# 1918 - 152 - 4916275

 

Page 1

 
 
   
 
 

Page 2

 
 
時評 
[徐世昌（冷）]  
　龍濟光到京而主戰者多一助力徐世昌到　京而主和者亦多一助方然龍之主戰明目　張膽以主戰也徐之主和則今且無所主張　以待時間之至矣 
　徐之言曰馮段意見未一致以前未能有所　表示也蓋徐之主義以北派不分裂爲第一　而和戰猶其次也北派分裂與否即在馮段　主張能一致與否也 
　更進一層以言所謂馮段主張之一致者 
　欲段舍戰之主張以與馮合也即段不言和　徐亦不能有和之表示也 
專電 
[北京電]  
　　梁士詒等連日與馮段　接洽欲於徐來後請其擔任調　停並聞岑亦有此意但據徐親　信告余此事非常不易馮段亦　難一致徐到京仍謝客决不輕　發言一月以内時機恐舞開展　之望云云（七日下午九鐘） 
[北京電]  
　　徐東海昨以梁士詒及 
　某當局之勸駕來京請其接洽　馮段及北督意見歸於一致徐　到後段宅曾開軍官會議惟徐　態度仍冷靜於馮段未一致以　前决不輕易表示主張 
（七日下午五鐘） 
[北京電]  
　　段昨訪徐略及時局無　和意徐極冷靜絶無表示（八日下午六鐘） 
[北京電]  
　　段訪東海扶病接見談　到統一問題徐示置可否意思　頗希望平和早就至關於本身　選舉事態度尤極冷靜（八日上午九鐘） 
[北京電]  
　　段擬以張懷芝爲援粤　總司令阻其北上但吳佩孚旣　請病假張宗昌亦請北來其勢　似難辦到（七日下午五鐘） 
[北京電]  
　　段昨以個人名義通電　前敵司旅長徵求和戰意見（八日上午九鐘） 
[北京電]  
　　留學生代表九人昨下　午三時見段談兩小時段初措　詞稍滑稽言中日協定内容諸　君巳知道究竟國巳賣了没有　學生述苦衷叚詳細説明其要　點言曾經外部删改九次並謂　曾以此約示協商各國報紙不　足信請諸君速回校云云（八日下午三鐘） 
[北京電]  
　　段對留學生言擬向日　本借欵一億以開發鑛山振興　工廠日本已有應許之傾嚮（八日下午三鐘） 
[北京電]  
　　敎部再派專員携密約　原底赴滬給與學生團閲看眞　意在解釋疑問勸令回校（八日午九鐘） 
[北京電]  
　　梁朱等將赴豫祭袁墓 
 
 

Page 3

 
 
徐不往（八日下午六鐘） 
[北京電]  
　　聞東省殖邊中國等行該處軍事當局加以干涉昨連來數電請政府維持今日將提出閣議派人前往疏通 
（八日下午六鐘） 
[北京電]  
　　某報載又有新借欵一千萬元以鳳凰山礦爲抵押督辦係陸宗輿（八日下午六鐘） 
[香港電]  
　　粤軍與袁帶之兵交戰兩日後巳於六日乘勝克復香山（八日下午二鐘） 
[香港電]  
　　西江水仍高漲（八日下午二鐘） 
外電 
[北京電]  
　　中東鐵路衛兵司令何爾察克將軍巳調歐洛夫將軍之軍隊集於波格拉尼乞那雅以便進攻海參崴方面之過激黨柯氏部下有俄兵一千二百人華兵六百人又有華兵約二千五百人另由中國軍官指揮者防衛邊界以阻過激黨侵入再波格拉尼乞那雅有加米柯夫將軍之俄兵二百人彼等允爲柯氏助戰今過激黨集於格羅杜柯伐距波格拉尼乞那雅約五英里聞有武裝俘兵三百名願爲過激黨後援而尼古爾斯克亦駐有大批軍隊所有華兵並不參與戰爭但用以看護鐵路交通以保華人利益茲得確信格羅杜夫加之過激黨不許火車西行並遷移年在十八歲至三十五歲而無外國執照之壯男據可恃消息云濱海省之過激黨大半爲素無經驗或年齡尙幼之人若輩僅知以權勢爲榮而不明其責任該處工業凋零殆盡工人不肯操作多數居民皆盻望協約國共同出兵聞謝米諾夫巳拘捕希立柯夫蓋以謝氏歸哈爾濱時謝軍失利希氏與有責也謝回前敵後重整軍隊將過激黨驅逐鄂嫩河（七日） 
[北京電]  
　　聞有候補總統布望之徐世昌昨已來京倡議停戰十日以便徵集各領袖之意見而疎通雙方之主張（七日） 
[北京電]  
　　前内務總長湯化龍已由日本赴美（七日） 
[北京電]  
　　孫中山昨到厦門乘日船赴台灣將轉往 
日本（七日） 
[香港電]  
　　香港立法議會已通過强迫軍役案第二讀軍役年齡減至四十歲暫免入伍期限展至六星期凡香港英民從軍者其妻月得二百元子女至少月得二十五元如有特别情形可由軍事審查會酌量加給費用並依照陸軍條例加給津貼又議從軍者槪保壽險未婚者保英金千鎊巳婚者二千鎊（七日）以上路透電 
[北京電]  
　　今日（七日）午後一時協商方面各公使開關於協議在中國之敵國人放逐問題會議據聞該會議之内容係對於中國政府日前送來之敵國人處分案件協議回答之方法而其結果擬即於明日回答中國政府云（七日） 
[漢口電]  
　　曹錕北歸後第一路副司令徐占鳳（譯音）尙留漢口現依曹錕電命擬將全部撤回（七日） 
[漢口電]  
　　第一路總司令有命張懷芝兼任之説現又擬將令第三師長吳佩孚代理（七日） 
[東京電]  
　　日清汽船會社决計將由上海至漢口之水脚漲價二成至三成半但對於貨主方面擬仍照曩例交還一成不日將呈請當道准許矣（八日） 
[東京電]  
　　中日實業公司新近添設評議員數人中國方面之新評議員爲熊希齡楊度王克敏三人（八日） 
以上東方通信社電戰電 
[倫敦電]  
　　海格將軍報稱敵軍復在摩爾蘭柯爾西南襲擊受挫另有敵兵一隊衝擊波瓦葉附近哨營一座英兵失兩人英軍在蘭斯北面等數處敗襲轚之敵軍斯特拉齊勒境敵砲隊頗爲活動今晚報稱法軍在洛克附近敗進攻之敵軍　昨日英飛機擊落敵飛機七架又逐走三架英飛機失蹝者四架（四日） 
[巴黎電]  
　　今晚公報云日間敵軍於各地點并力猛攻處處受阻被創甚重敵軍圖渡瓦斯河亦遭失敗法軍在愛恩河北 
面回攻克復敵軍暫佔之地俘虜一百五十人敵軍在朗邦境森林稍進步但爲法軍逐退被俘多人法軍陣地處處固守昨日法飛機大爲活動以炸彈十七噸擲擊敵兵敵兵紛紛散走夜以炸彈十四噸擲擊各車站敵飛機四架中彈墜落繫留汽球兩具中彈起众（五日） 
[巴黎電] 　 
　　今日下午公報云昨晚法軍在桑比尼東逐退渡過瓦斯河之敵軍俘虜百人法軍於愛恩河北岸哈克白勒伊西北二面改善陣地俘敵五十人朗邦　及萊姆西面等處砲戰殊爲活動（六日） 
[倫敦電]  
　　德國公報云德軍自五月二十七日至今共俘虜五　　　 
萬五千人内有軍官一千五百員獲砲六百五十尊機關鎗二千架本月四日五日擊落敵飛機四十六架（六日） 
[倫敦電]  
　　戰線大局未有變動敵軍現被阻於自洛瓦容至萊姆之全陣線近數日内大受損失星期一星期二日尤甚而所得利益甚少法國軍事專家現預料德軍將於洛瓦容與芒第第愛間攻擊志在分路進窺巴黎或在他處攻擊亦未可知（六日） 
[華盛頓電] 　　此間接海電謂法國各報皆稱讚參與瑪恩河附近大戰之美國戰士美軍於夏陀蒂愛爾殺敵千人且助法軍遏阻敵軍之進步裴興將軍報稱美兵三千人攻入呂勒維勒境敵軍第三道陣線以手擲榴彈鎗剌來福鎗與德兵百人對抗敵兵死傷甚多美兵損失頗輕美軍斥堠隊且在比加爾第攻入敵軍陣線加以損失又毁德飛機一架（六日） 
[巴黎電]  
　　法内閣總理克勒滿沙氏昨在衆議院演説曰俄國失敗之時孰敢謂德國所騰出之兵百萬不致西發以攻轚吾人故人人皆料德軍必將於西歐重施打擊今果成爲事實矣試問我軍陣線處此地位能不於數地點稍退乎今已退矣但軍中有如福煦將軍與貝丹將軍之良將一切可弗置慮福煦將軍爲協約國所信任星期一日協約國開大會時曾請以此節記入公報德軍現竭力威逼法人以冀法人之休戰惟德軍戰　力之消耗一如協約國而協約國方面則有美軍源源而至以博最後勝利云繼由大多數議員通過信任政府（五日） 
[倫敦電]  
　　海軍部宣稱英飛機自本月三日起至五日止共襲擊齊不魯日哇斯丹不魯日數處八次擲去炸彈甚夥當天空交戰時曾擊毁敵飛機兩架又逐走三架英飛機一架不知下落英海面大飛機一大隊在北海長飛偵察且與敵飛機一大隊交戰擊落敵飛機兩架英飛機歸時内有兩架因引　有損降落荷蘭海濱附近均被覊留（六日） 
[華盛頓電]  
　　商部准重四百五十噸之鎔鑛爐兩具出口運華此爐乃運交一日本公司所管之某廠者該廠現鑄生　以供日本建造戰艦之用（六日） 
[華盛頓電]  
　　財政部視大西洋濱潛艇襲繫爲無關重要之舉該部已將戰區内商船員役壽險費自百分之二十五減至百分之十五且决計不增船舶保險費糧食管理員胡佛氏今日宣稱敵潛艇近今之襲擊曾妨碍運糧事務海軍總長謂美國海軍將使運輪軍隊餉糈之路通行無阻目下之戒備殊爲縝密六月四日有某中立國船一艘被沉近兩星期内敵艇所沉船舶不足二萬五千噸（六日） 
公電 
[衆興來電一]  
　　申報館轉各報館公鑒泗陽股匪前經郁馬兩團長勦平現仍逐處窮搜昨經程團附鵬翔督率陳王兩營長及李連長樹青王連長崑山馬連長湘濤搜至單家樓與匪激戰六小時生擒匪首李大張子並擊斃羽黨甚多獲鎗十餘桿一方之害以除曷勝啣感謹公佈學委王大崙集市董王守貞王烋紳商嚴良傒徐棟科等同電魚 
[衆興來電二]  
　　申報館鑒泗沐因去年政變匪風大熾經郁馬兩團長及程團附痛剿十閱月方平嗣以奉軍南下謡傳招撫客匪麕集復經協力猛攻沐邑匪首韓小呢子潘華魯泗邑匪首張文兆陳大龍李五等均被擊斃黨徒亦殲除殆盡乃郁甫交沐防魯匪史殿臣忽然竄泗勾結餘孽凶燄滔天兩團長及程團附不分畛域尾追至歸仁集擊斃宿邑巨匪蔡大崽子並殲滅匪黨無數乃匪窺大軍主力在西繞道北竄幸三莊劉營長極力抵禦西境大軍亦星夜趕至夾攻斃匪數百獲械亦多所有殘餘悉數遠竄且馬使關心民瘼親臨數次闔境皆感乃貴報前月二十五日通信欄載江北剿匪記語多失實董等住址密邇三莊地方方慶安全目睹之人當較耳聞者爲確當也紳商學史照奎劉鴻勳孫宗亮張錦春陳同瑾郝永和倪靜亭陳宜舉王守官王大崙公電陽 
[宜興來電]  
　　嵩山路衆院分選當選人通訊處申報時報新聞時事報館登轉江蘇衆院各覆選區各投票人公鑒敝縣請願停戰已兩電中央及本省軍民兩長現距投票期近尚未得請所有發起之一部分人均棄權不赴請願事仍繼續進行敬祈公鑒宜興公具 
[初選當選人續請緩選電]  
　　南京李督軍齊省長鈞鑒國内戰禍不息國民選舉何裨乞代籲請中央可否即日停戰緩期覆選衆院初選當選人儲南强潘子楨孫儆石鳴蠕任桂森樊申朱慶咸閔巘周一陽等叩庚 
[武進參院初選當選人電]  
　　上海民國日報轉各報館各省縣參院初選當選人鑒内戰不停人民何忍選舉鄙人等願與衆院初選當選人儲南强等一致要求先息内爭再行覆選不達目的願甘放棄如荷贊同乞協力主持武進參院初選當選人傳遴高鏡清奚九如陳藩同叩 
要聞一 
[北京特别通信（一六七）（飄萍）]  
（六月五日） 
和平派之分量增多 
余與田總長之問答 
　　（和平之聲浪如風飄遠地之音樂乍有乍無要皆夢幻泡影不足成爲事實）此愚與前次通信中所報告者也（通信一六五）迄今時閱半月其情勢尚未變遷但最近之兩三日内曹使北歸張三望魯四月南風又一度傳達和平之消息焉所可記者和平派之分量漸次增多主戰派之分量益形消滅而已愚今爲列一表加以簡單之說明　　一河間派河間之地位以南北妥協爲有利乃世人所同認者此王范休戰三督主和之時代而已然也近雖恭默思道端拱無爲而渴望和平之心理殊與吾人不相上下李秀山終將待時而動張敬輿不時奔走京津曹錕稱病欲言未言亦方與此派手揮而目送總統問題其渴望和平之目的物也 
　　二東海派徐世昌自命爲倘佯政海以外之一人然其一言一動皆每引起世人之注意波蓋棲息於政海中之島嶼難保其不入大水而化爲鴿也其對於北方之有武力者佔長老之面子而無指揮之實力故與馮段又異其趣數月以前曾略示厭亂之態度已復寂然近又稍稍復活而亦無具體之表示蓋其沉機觀變引而不發和平將實現時此老必略奏其絶技總統問題彼所不肯承認爲彼之目的物者也 
　　三張谷派張谷兩氏爲政學會之首領數月以來對於時局雖無具體表示然其和平之運動未少休也此派態度稍傾嚮於南方對於北派則與河間似尚保留幾分之關係此吾人表面之觀察其大體則和平派中之新派也 
　　四梁湯派梁湯本爲第二次段閣之一員與段氏曾發生一度似密非密之關係第三次段閣出現時梁已閉戶著書湯又遨遊東海似與世無爭也但梁湯所以與段閣離緣者徐樹錚竭力排斥故耳主戰政策旣爲徐樹錚一生得意文章梁湯派之傾嚮和平乃自然之趨勢近見其機關報紙亦皆反對主戰矣小徐派詈之爲反覆吾寗嘉之爲覺悟也 
　　五岑西林派　岑氏之主張和平遠在三督主和以前其對於國會問題等皆根據於法律此與西南主張相同之點以言資望可與東海遙遙相對然與南方武力派之關係亦正與東海同其痛苦和平將實現時南方和平派之樞紐非岑莫屬其代表章行嚴氏亦儼然爲政論界有力之一人　　六熊鳳凰派熊氏自辭政海致力於慈善事業往來京津觀望形勢時時爲和平之運動而主張亦稍同情於西南和平恢復以後熊氏必爲政治界活躍之一人現則其播種樹藝之時候也 
　　七一般之國民上之所述形形色色行動各異目的不同而傾嚮於和平則一但讀者有須認明之點和平派所以分量增加之故乃根源於一般國民之心理國民心理旣多數希望和平聰明之士於是默察多數國民之心理順國民以樹其立脚之基故和平之中堅人物仍爲一般多數之國民之述各派不過與國民心理互爲因果以自謀活動餘地此吾人所當自重者也再進言之今日之主戰者已陷於衆叛親離之苦境最後之失敗吾雖欲不舉以奉贈之而不得矣其失敗程度之大小深淺惟視其覺悟遲早之何如耳 
　　此書前幅爲愚一人之所觀察倘有誤點尚望各方之糾正至此問對於和平之進行其事實究爲何如乎因記愚與田總長（農商）之談話如左 
　　讀者當知田氏爲現今段閣閣員之一人段閣主戰則閣員必亦主戰此吾人平凡之揣測也孰知有不然者惟彼以閣員之地位不便公然言之而已下之所述乃愚問而田君答者 
　　（問）時局和平之機近有進步之希望否 
　　（答）似時機尚未成熟且非空言所能力爲蓋兩方相持第三者不能擔保兩方之皆聽從每有因言調和而陷一方於不利之嫌故吾人不敢公然主張之 
（問）閣下個人之主張如何 
（答）希望國家之速統一殆不僅余一人爲然惟雙方苟不同時讓步統一安能有望當段總理第三次未出由時余與錢總長等曾進言於總統必立一用兵何時爲止需費若干以何機會息兵之預定計畫段總理重組内閣余又言之但旣純爲軍事上之行動余爲閣員亦不便多所與聞矣（並言曾商汪伯唐（大燮）請其主張汪氏不敢擔保故仍中止） 
　　（問）聞徐東海近日有對於和平辦法之表示確否　　（答）尙不敢言其必確想東海必認定言之有效而後發言近未完全可言之有效之時機也但此種計畫想當在醖釀之中燕蓀在京雖未表示當亦與聞其事時機一到解决必甚迅速請稍待之 
　　（問）段總理之態度究竟如何　　（答）段總理以其地位有不服從命令者當然出於討伐其態度至今日止尙未有特殊之表示　　（問）各種借欵之成立閣下有所聞否　　（答）此爲財政當局之所主持曹總長到任時曾成立兩千萬元但並未經過國務會議近日借欵之説余仍無所知或者係指一物爲擔保而非抵押若抵押則必經過閣議也 
其餘閒談甚久田君且略示厭倦政治之心惟支持内閣不便公然言去至對於國會則不以舊者爲然對於選舉則深惡痛恨金錢之運動結論則對於國家之前途仍屬悲觀然則主張武力興致勃然者殆僅有小徐等之一二人而已段内閣之根基吾人亦可於此中覘消息焉餘俟續記 
[徐東海已到京]  
徐世昌前次由豫到津探視其仲第幼梅之疾本擬立即回豫因時局變化此老遂又僕僕京塵六日乘京奉早車於十二時到京府院方面均派有代表赴歡迎警察吳總監步軍李統領及其他軍政兩界重要人物到者甚衆東海下車後即歸五條胡同私邸聞段總理於六日下午六時在府學胡同召集各重要軍官大開會議并請東海蒞會對於解决時局之辦法妥爲計議惟以關防甚嚴詳情未及探悉又一消息謂東海此行係梁燕蓀及某閣員等私人之所勸駕欲其先行接洽北派之意見如馮段及各督軍之間皆將賴徐之接洽歸於一致然後可與南方之運動和平者開始接洽惟徐苟不先取得段閣及河間方面之同意仍一時不肯有所主張也又聞東海偕其弟世章世綱抵京後仍患腹疾對於往宅謁見之客除曾接見田錢兩總長曁吳笈蓀郭則澐吳廷燮三局長方立之秘書長等六人傾談一次外餘槪謝絶未見對於時局問題亦未十分談及惟言余久預聞時事對於各方面之情形殊多隔閡之處故不便有所主張云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津之督軍會議説]  
戰禍延長南北交困平和聲浪愈唱愈高段總理雖不欲輕事退讓示人以弱然爲平和空氣所　漫亦已放任各方平和之運動前日閣議曾决定召集一軍事會議討論此後處置時局之方針預計此數日内殆爲解决時局之重要關頭惟政府雖擬開軍事會議而今日重要之中心則不在北京而在天津蓋自戰禍延長南北交困後曹張二帥目覩將士疲勞人民苦痛惻然動心曹使北歸旣竟行其志張亦歸思綦切政府猶欲勉力維持畀張使以更隆崇之職務以覊縻之逐去電商酌擬授張爲援粤總司令情詞極切張使接電之後以所部多奉皖軍隊必與張倪兩督協商一切後方肯就職適張倪兩督因曹使患病回津均有不日到津看視之議張使遂亦擬日内來津俾便接洽昨曾拍電來京陳述意見惟政府之意恐有變局仍不欲其暫離漢口業經去電勸阻能否收效尙不可知故今日督軍集會大可注意之點也 
曹宣撫使未返津以前直隸曹省長即派員將河北中州會館洒掃清潔及曹使抵津後所携第一路司令部之職員即全數下榻於此昨據天津來人云該會館門首自月之三日起已懸掛第一路總司令木牌蓋曹使回津以後中央已與商定所有第一路司令職務即責成吳佩孚師長代行但遇有重要公務仍請曹使親自核辦天津之中州會館即曹使辦公之所也云云曹使北旋時曾携衛隊兩營一同北該衛隊行至保定後即行下車刻已分駐保定東關外 
然尙有一方面之舉動亦與解决時局有關係則奉天是也據四日奉天電奉軍前敵總司令第二十七師長孫烈臣因戰勢不利已致電張作霖請速停戰息兵又云督軍公署昨晚開軍事會議協商對南善後策據一般之觀察或將借中日共同作戰名義將奉軍撤回亦未可知云云按自曹使北上以後前敵軍事將以奉軍爲中心政府計畫方欲令孫烈臣統兵三旅隨龍巡閲進略廣東設前電所傳果爲事實則前敵軍事必又有重大變化故此與天津方面亦不無關係焉 
[和戰問題之各方消息]  
戰旣不可 
和亦非易 
據某交通機關所得漢口電訊謂長沙總商會近巳派定代表周某張某兩君到漢與武漢各商會商榷聯名電懇中央罷戰恤商辦法已得武漢各商會之同意不日當有聯銜籲請息戰之電到京即鄂督王子春對於該商會等之要求息戰主張亦認爲正當辦法云云又某要人消息駐滬各要人曁上海紳商希冀和平之心頗爲急切英商李德立倡言和議亦極熱心日前曾分發傳單代述我國不能再戰之實情至京津方面前廣西省長劉承恩近日鑒於時局之紛糾民生之凋敝亦極欲出任調停之責并擬組織一促進和議機關約齊在野要人聯銜通電南北兩方面陳明不能再戰之理由曁各地善後之辦法此項機關俟商得某當局同意後即可成立劉氏爲北洋中之老人馮段兩公均甚倚畀且因在桂多年與西南陸唐陳莫譚諸人皆稱莫逆如肯竭力進行當不能毫無效果也云云但中央近日所定對湘政策擬改爲剿撫兼施而南軍方面則頗不願有招撫字樣據某機關長沙電訊謂譚浩明等對於中央之招撫南軍辦法極端反對并於東日通電各處大意謂北方如有誠意言和當飭令各路一致停戰提出正式條件由兩方面派員會商如徒用招撫之名以爲緩兵之計則浩明等誓難承認務望各軍勿爲所愚仍依照前定計劃繼續進行等語并聞南軍陡向湘南各地猛烈進攻即以此發生云云又據某要人云段總理對於湘南局部議和决用招撫名義不肯改易别種字樣雖經西林來電勸改恐已無效據聞譚浩明馬濟程潛陸裕光巳通電西南聯合軍隊統兵長官反對北京政府設湘南招撫局並謂倘如此對待决不承認議和據此以觀將來和局恐又無良好結果也又聞南方對於招撫兩字雖不滿意而合肥則巳决定仍用招撫手續進行並電趙春廷鎭守使遵照辦理矣 
[湖北已停辦選舉]  
巳選出者亦經撤銷 
湖北督軍王占元五日電院部略謂現當軍務倥偬從事選舉殊非其時擬將此次湖北各屬選舉暫行停辦所有巳選出之數屬已經撤銷特電中央請示云云政府接電後以鄂督所請巳先實行頗難覆答（按此事已見前日東方電） 
[龍濟光之近况]  
龍濟光來京後酒食徵逐頗形勞頓因之昨晨頗爲不敵段總理聞之昨午十二時親往米市胡同探問並密談約一小時許始興辭而去五日上午龍氏偕同龍運乾及陸軍中將鄧瑤光外交部刁參事歷訪英法日俄各使至日本使館時正十半與林公使會見各道契闊其英俄兩公使則因適有他事未克延見龍氏昨語某要人云廣東可望恢復目下振武軍之大部隊秉在雷州其在瓊州者有補充隊及新募隊廣東政府已呈四分五裂之勢毫無統一之可言袁帶對莫榮新宣言獨立確係事實云云 
[五日之中央政府消息]  
　　府院紀事馮總統政躬略有不適五日已漸痊愈於下午三時餘到辦公室披閲鄂湘閩贛等省拍來要電數件於六時奉派陪筵文武高級官員相繼進府馮總統遂在辦公室延見六時三十分龍濟光到府後卽於七時在居仁堂開晚餐會至九時宴會始畢元首精神似較前兩日爲强歸内宅休息時已將十鐘又據某要人消息馮總統五日因爲宴請龍濟光早時卽至居仁堂與段總理密談時事至半小時之久六時復與龍巡閲使及各來賓縱談國事精神似尙不至疲頓直至將及九時之頃始回室休息府秘書長以下各員散值時間均在九時左右又一方面云五日下午六時爲馮總統在府宴睛龍紫丞段芝泉總理因某項重要問題須與總統接洽特於五時十分趕先入府總統比即辦公室内接見總理密談至半小時之久關防異常緊密但據某要人傳述關於湘粤兩處之軍事計劃曁龍紫丞所要求之某項問題均巳商有頭緖至馮總統宴請龍濟光情形筵會時間自晚七時至九時其與宴人員及所坐位次序列下段總理龍巡閲使陸徵祥錢能訓曹汝霖段芝貴劉冠雄朱深傅增湘田文烈廕昌梁士詒王克敏蔣雁行張紹曾王廷楨張士鈺陸錦李長泰王達馬龍標吳炳湘張一　方樞馮耿光李進才劉詢師景雲張調辰張錫元魏宗瀚陳之驥何紹賢黃開文徐邦傑等三十五員聞原定爲三十六員因靳雲鵬臨時請假故與預定人員減少一員並聞此次讌會除各要人對於時局問題多所交換意見之處外其關於龍使所陳述之收拾粤局辦法尤爲最詳細之討論故實未可以尋常讌會觀也至國務院方面是日較爲清靜段總理旣未來院方立之秘書長及秘書參議曁各科辦事人員到院時間均在上午十時以後方立之秘書長到院披閲各處來電畢即與第二科科長商發六日閣議日程三時曾至法制局辦公一小時四時回院將命令預備齊全五時三十分因赴總統之宴會將命令便帶久府蓋印散席後始交局發表故命令到局時間較常遲滯　　參陸處紀事據某要人消息五日參陸辦公處因湘贛兩路軍事又轉緊急原擬於上午十時召集例會一次嗣因前晚爲那家蒵園歡迎龍使之盛會散戲時間在夜晚四時以後故靳段廕諸要人五日上午十時均未能如期到會直至十二時以後始由靳將軍到處與參次長等將某項重要軍電一一置覆應行會議之件改於六日續行核奪又據另一報告則謂參陸辦公處五日閒適異常僅下午一時後由專電處拍往前敵要電數件聞係致宣昌吳光新司令長沙張勳臣督軍南昌陳秀峯督軍者 
[中央之政聞零拾]  
　　李蘇督與省會聯合會各省議會擬在南京開省議會聯合會解决時局有已定於六月三號開成立會之説并聞各省代表擬假省議會議場開會討論解决時局之辦法並請先行停戰事經李督查悉以此事關係甚大驟在南京開會恐不免起各方面之誤會一面飭令暫緩開會一面電致中央請示對待方法聞此電經政府審核後巳覆電不准矣 
　　敎育部與歸國留學生留日學生歸國者現已達三千餘人其官費生佔有大半將來回日續學川費誠爲一大問題聞敎育部擬籌撥一種經費交江翊雲監督暗中補助官費生回日川資以免該生等爲旅費所窘半途廢學 
　　姜都統請赦張勳各省督軍因時局不定紛請中央特赦張勳令其帶罪圖功熱河都統姜翰卿江日復來一電請赦張勳大意謂張勳忠勇能戰擬懇俯准特赦飭令督卒舊部馳赴前敵則剿平内亂計日可待云云惟段總理對於此事未予允許想一時絶不能見諸事實矣 
　　關於湘省選舉之所聞國會選舉日期已迫除西南五省外其餘各省區仍積極進行前日張湘督曾請將湖南武陵辰沅常灃三道區選舉移在省城投票一節聞已經院核准昨日覆令知照矣 
　　政府亦泩意陜西種烟事陜西種烟之事風聲愈大陳樹藩現雖故作鎭靜然政府因各方面齊起攻擊亦不得不稍事過問聞已有電致陜西省長劉鎭華詰問陜西有無種鶯粟之事劉覆電極爲含糊大意謂陜西種烟事之有無一時不敢遽下斷語已派員查勘會當詳覆云云聞政府同時致電陳督亦係詰問此事而陳迄無覆電到就 
　　政府擬獎吳丁湘省戰事北軍官得勳位勳章者甚多贛省尙寂焉無聞現聞政府以克復南雄吳鴻昌丁效蘭之功居多擬授吳以勳二位授丁以勳三位並均給予二等大綬寳光嘉禾章以示優異 
　　張敬禹免去處分日前第七師張團長敬禹奉令到魯皖招兵行至隴海鐵路鄭州車站爲要求特開加車竟與該路局長慮學孟爲難盧因未奉上峯合令不敢擅專竟觸兵士之怒即將盧局長痛毆事後該路督辦施肇曾致電交通部聲訴　聞於湖南張督軍立將該團　撤差以示儆戒嗣據該團長禀稱目兵在鄭州肇事時患病甚重人事昏迷未能約束部下致獲此讉由該督據情呈院奉批該團長並未有心遣部騷擾情尙可原且在病中况有勳勞未便深究所請　爲代理之議着母庸議該督奉命後已飭知該團長自後益當愼勉矣 
　　楚材　長解京楚材撞沉江寛一案政府已有明令由海軍部審理日前部中行文鄂督關提人　茲悉鄂督巳派員將楚材艦長趙進鋭二副曾漢卿及一切供詞圖説詳解來京靜候審理 
[關於軍事之京聞]  
　　漢口之第一路司令部據由漢口來京之某軍官云曹仲三宣撫使在漢口臨行之際諭將第一路司令部中之一切重要文件均隨帶回津漢口第一路總司令部中僅留趙玉珂徐占鳳兩氏及參謀副官數人暫時駐漢專辦收轉各路軍電事務惟聞自曹使回津以後各路軍電多係逕達天津（因第一司令 
部已設在天津河北中州會館於三日已懸其機關牌匾也）故漢口行轅事務異常清閒並聞曹使擬俟病愈來京面陳元首後即將該處司令部完全撒銷其辦事各員則仍回原職 
　　湘兩之近日戰事據某機關消息云永州古城地方（距永州北三十五里）前被王承斌旅長奮勇奪回於日前王旅與蕭旅（耀南）軍隊換防時又爲桂軍賁克昭奪去祁陽亦於冬日晨大雨時復入於南軍之手矣聞張敬堯前日到有急電内容係請中央轉飭現在湘南各師旅暫駐原處母得變更防地俟湘境肅清後再行撒回 
　　在湘之奉軍情形奉軍師長孫烈臣前日南下於東日抵湘卽赴長沙與張勳臣督軍接洽一切聞孫氏昨有要電來京除報告抵長日期外並將與張督接洽情形詳爲陳述聞中央接到此項電告後即交參陸處備查又據由湘回奉之某軍官云奉軍自抵湘後參與戰事先後兩次即日前株州之戰因北方各路軍隊協力進繫遂將株州克復一即近日之進攻永州因無他軍協助新軍（係闞子貞率領之第二混成旅）又缺戰術竟遭大敗傷斃軍官士卒至三百餘名闞子貞已於前日在株州之役中彈陣亡是役奉軍受創甚鉅故尙未出發之奉軍咸有戒心又接漢口函云湖南各方面戰事進行之際大雨驟至南軍以爲有機可乘冒雨馳突奉軍五千大形潰敗死傷約計二千餘人並聞是日湘鄕方面之北軍亦大敗死傷在一千人以上敗殘逃兵爭分乘船板五十三隻紛紛抵長沙下游　　第二路之現狀施從濱江日由萍鄕復進赴醴陵支日上午有電致府院内容略謂張旅（宗昌）陸續開回後方馬使（聯甲）所部仍在途中職師甫經回復奉督軍訓令（或係張子志督軍）暫緩開赴前方 
　　贛　邊之戰耗聞政府五日早接江西督軍陳秀峯中密支電據稱南雄軍事緊急已令援軍迅進特在大庚一帶廣設防卡凡隊伍有後退者均以軍法處分嗣後一切措施請示方略云云又聞參陸辦公處於前日飛急電致大庚吳總指揮（鴻 
昌）略謂冬電悉敵軍三路來犯中央巳得確報仍望一面激勵將士堅守南雄本處現已催令援軍飛進指日可到云云 
　　川北之形勢日惡四川督軍劉存厚五日由廣元致電中央略稱熊克武曾率滇川各軍行抵綿陽進攻廣元劍閣中途忽返成都今據探員報告熊克武已在成都召集滇黔軍官開軍事特别會議决定先攻川北查職部軍隊單弱請即添派勁旅兩師入川協助並乞按期接濟軍費以備與熊軍决一勝負云云續又來一急電詳陳川滇黔各軍聯合進攻川北情形原有軍隊實難迎戰特懇再派精兵兩團前來廣元協助否則昭化綿陽等處又恐不保存厚亦難負責云云又聞鍾體道歸長亦由廣元拍來急電致國務院云職師彈盡糧絶不可終日田旅（ 
頌堯）退守中壩賴旅（心輝）退守魏城現在惟有激勵士氣死守待援等語 
　　陜代表來京邀劉據可靠消息陜西胡景翼等近日紛紛密派代表來京要求陜西宣慰使劉浩春氏早日起和入陜並稱該軍自願受撫惟非推倒某氏不可段總理因陜省紛亂日久該軍旣願受撫急欲劉使赴陜一行前日特傳見劉宣慰使一次劉使力言因病難以前往其實此中尙有其他曲折並聞胡景翼等聲勢日益浩大陳樹藩兵力單薄且與胡等感情過惡將來有萬不得巳時政府仍須勉令劉使赴陜一行也　　將有大批司令發表據參陸辦公處密息自第一路曹總司令回津第二路張司令急待回魯擔任前方戰事之人員須有一番變動現聞第一路總司令擬畀予威將軍吳佩孚第二路總司令擬畀予徐樹錚第三路總司令予李厚基第四路總司令予吳光新餘如張宗昌楊春普馬聯甲許蘭洲童保暄等分任副司令並有左右司令名稱惟權限尙未定妥故畀予何人亦未指定現尙在醖釀中一俟局部議和無成此項立可成爲事實段合肥　此辦法極爲贊成又一消息曹仲珊五日兩次電致政府力保吳佩孚任第一路司令已邀政府照准至何日以明令發表尙須經參陸會議决定後方有准期 
[英文楚報之湘聞]  
英文楚報五月二十八日永州通訊云北軍旣遇祁陽山隘奉令勿乘勝沿大路進攻兩軍今相距五十里彼此巳非正式休戰南軍以束安永州爲根據地距北軍僅半日路程日内有無戰爭殊難豫料即高級軍官亦僅以現待命令再行作戰爲言聞陸榮廷巳離南寗而至前敵果爾則記者不久當可親晤之但 
 
 

Page 7

 
 
譚浩明總司令一席現已易人之説迄未徵實譚自祁陽陷落後仍設總司令部於湘桂兩省交界處譚延　於祁陽陷落日抵此渠向北京南寗疏通和議未獲效果但湘人頗信任之聞其來此勸和驚慌頓減商業稍振惟時事錯綜非其力所能挽回今巳頽然而赴桂林將向陸榮廷有所陳説也 
[和議聲中之鄂戰事（漢口通信）]  
此問盛傳和議巳有希望或云長江各督軍及在野名流繼續有和議之請要求兩方讓步以舊法召新會等語此乃普通之理想巳成司空見慣之文字不足爲異而最津津樂道者以曹銀北返張懷芝去志甚堅對於戰事無形銷滅第一第二兩路總司令之職均無擔任之人是無異示南方以讓步和議之機即伏於此不料中央無絲毫之覺悟明知前敵將士多不用命軍心厭戰而仍主張武力到底前日有電致湖北王督軍略云前敵軍隊不能因有和議之説停止其戰事之計畫云云是中央之主與前敵之將士背道而馳也湘東湘南湘西之勝敗南北兩方之勢力如何此時姑不具論祇就鄂西方面而言主要之軍隊總司令吳光新與叚有姻親之關係故亦不以和議爲然其戰事計畫自克復巫山後戰事消息本已沉寂吳總司令特令孟團浩月堅守巫山一隅劉旅耀龍由巫山反攻建始李旅炳之王旅汝勤所率各部則專任施鶴正面攻守之責並取三面包抄之式以期一鼓而下不料湘西之黔軍與鄂西一帶黎天才王克明之殘餘會合分途來攻長陽長樂等縣又被張學濟之湘軍佔領宜昌城内時聞鎗砲之聲又聞孟團以孤軍入巫山恐有首尾難顧之虞故退至馬鹿池地方待援甚急蓋滇軍王文華所部約一旅之衆襲攻孟團之側面正面滇軍又復有加無已孟團不得已聯合穆恩棠一團以資策應勢甚危急王督軍特飭第十七旅張聯陞刻日抽調勁卒前往救援可見和議之説一時未能引爲樂觀也 
[湘東北軍二次失敗]  
邇來三湘戰事五花八門令人不可捉摸每每告捷軍電與　求援之電相繼而至即軍事當局亦常莫明其炒茲就三號所得湘戰消息言之湘東二次失敗消息又喧傳到鄂然官電含混無從徵實茲據軍界人言南軍二次反攻其戰策大可研究前次奪轉實慶兵力尙厚使一意死守未必不可支持乃旋得旋退（田旅樹勳二次克復寶慶南軍並未應戰）説者早料其爲兵術上之作用吳子玉亦曾致電湘督預爲之防蓋北軍以全力集中湘南二路主帥無人厚援未到已到之奉軍地勢更生陣術亦不精密小戰數次未獲勝仗南軍不甚介意乃復行擾亂湘東計在搖動省垣以抄湘南之後自上月二十五日開始進行馬濟自率粤軍約五千由安東逕攻茶陵與張敬湯相持四日抵戰最烈巳於儉日失陷此係中路衝錄而出其大隊巳抵文坡襲擊老關甚急（攸縣所屬）與張宗昌所部正在激戰聞東日該旅長有三次告急之電其潛汱黃土嶺（瀏陽邊境）之李書城等兩部達萬餘人亦於是日分二路反攻一支進犯牽牛嶺（入長沙 
本路）一支衝攻萍株鐵路與張宗昌駐醴陵之一團及奉軍第二旅並施從濱之一部互相烈戰一星期之久尙未休息萍鄕至長沙鐵路又斷交通此係石路另有程潛本部及郭人漳之保鑛隊由左路反攻株州衝鋒十數陣經張旅學顏抵禦得力尙無意外之虞惟易家灣發現南軍蹝跡經十一師砲團擊退故省垣尙無恐慌湘東此次之失嶋雖不若前次之甚然形式之險惡則無甚差異也 
自北軍收復湘東醴攸各縣南軍反攻官場久無捷電外間喧傳湘東戰事種種不一或云攸縣復失北軍又通至萍鄕並有云長沙危急等情惟官場尙未承認其説據云外間傳説固多失實然大率因國人希望早日停戰息事寗人凡遇北軍失利則不免張大其詞南軍稍勝又不免言過其實默察現下輿論幾乎人同此心至長沙確無危險云云 
[天津商會聯合消息]  
全國商會聯合會會員聶家楷雲維儒提出議案業交由評議會討論茲將原提議案誌下爲提議事竊照此次本會開會各省代表對於調和時局會議結果主張推舉代表分途求請業已通過實行迭次謁見當道先後報告到會調和前途似不無一線之光明第茲事體大解决非易且雙方各執亦非猝爾所能畢功現在時逾多日時局又爲之一變關心時局者當能窺見一斑也本會應賡續前議積極進行設法分途請求以息内爭而安商旅是否有當仍候公决 
全國商會聯合會組織評議部昨巳完全成立其組織之法均仍援照第二次大會進行當日即將組織情形呈報農商部備案茲將評議員推定之姓名及省區誌下北京總商會安迪生李堪福建劉道鏗陳溥賢浙江費俊鏞周運杓河南魏步雲陳文鸎貴州石毓崑山西渠本澄李友蓮安徽盧前策黑龍江高崑吉林馮蘭秀佟英江西羅人驥汪筠雲南蔡榮九江蘇馬炎父王文與大阪賀英偉孫樹勳奉天劉士林熱河何宗翰場明僧庫倫高啓運鄭潤嵐直隸高冠甲王瑞甫湖北周振成王道鐸甘蕭雲維儒賴恩培新疆張萬齡黃履中綏遠賈永茂楊世培廣西于體乾陜西聶家楷張繼宗四川孫鴻猷陳汝蔭山東穆毓璞賈毓驥廣東王鳳翔 
[軍官會議後之川局（成都通信）]  
此次川滇各師旅長來省迭次會議據個中消息除對内一致清鄕外尙有出師問題巳得之同意於川局大前途均有良好之希望又聞此番各將領到省感情甚洽前日宴請各界并撮影紀念後又以單純之軍界各長官另撮一影片而散 
川省原第一師劉代師長輔臣昨已起節繞道大邑回榮縣原防聞劉代師長湘有正式委任爲第一師師長消息並聞顧軍長劉師長劉陳兩旅長此次來省與熊總司令協商聞已將各軍駐防區域劃定至滇軍軍長顧品珍此次到省外間傳有久駐之説但顧於二十號前八鐘即率機關連并運　重 
四十餘駝返資州原防先到簡暫駐一二日即行東下外間謠諑因此稍息息顧臨行時曾在省城登報啓事云敬啓者品珍此次重游蓉城十日之留辱承軍政紳商各界枉臨惠敎并盛筵招飮歡洽經旬激無似茲於本月二十號仍回原防不遑踵門握手言謝至以爲歉特登報端敬布下　諸希鑒原并頌公安顧品珍鞠躬 
但恕剛軍長此次到省亦與各師旅長有所接洽現聞業已議妥確定二十二號出發前赴廣漢聞但勸川軍各師旅長聯名通電迫劉存厚速出川境此電尙未拍發 
重慶王鎭守使通電云前奉唐聯軍總司令電任文華爲重慶鎭守使自顧綿力菲材不克負此專任而所部軍隊又跨在湘川恐顧此失彼無益地方曾電力辭在案繼奉轉到四川省議會電催促赴渝就職川省迭經變亂秩序破壞恢復綦難且舊恙未痊不勝繁劇惟目前情勢稍殊　萬匪徒　起非内安無以禦外查川東自熊總司令行後無人負此專責以致黔北川東道途荆棘保商無術治匪無　地方受害良非淺鮮黔軍旣在川東安忍坐視無已謹遵聯軍總司令命令以黔軍總司命暫兼鎭守使職務以一事權而衛地方一俟大局底定川省治平即解兼職以符初議尙希時錫南針俾有遵循不勝盼禱王文華祈叩文印 
重慶陳司令通電云畢節唐聯軍總司令鈞鑒重慶民蘇報社轉奉鈞座三十電委炳堃滇川黔靖國聯軍援鄂第五路總司令祇奉之餘深懼弗騰嗣後奉東江兩電令速東下竊念北虜擾鄂剷除宜昌急謹於虞日宣布就職并電令王團長維周就　門嚴加防禦袁縱隊長制權由渝整旅東下駐防川東各部隊亦一律準備出發炳堃因劉鍾逆軍正在昭廣方面與我軍激戰德基赴蓉嘉陵重鎭未敢遽離故先以命令之發布爲士氣之奮揚馳電奉聞請示方略陳炳堃叩庚 
[南京快信]  
　　倪嗣仲决蒸日（十日）由蚌赴津會晤曹錕協商時局　　天津又將開督軍團會議李督擬派何參謀長赴津列席　　各屬呈報參院初選事竣者已有二十八縣齊省長昨飭江寗孫縣知事速籌復投免悮選政 
　　聞江寗參員以夏仁虎俞仁愈最有希望 
　　淮揚道屬新選舉聞以解樹强左仍豪最有希望 
　　某某等續得北就安福俱樂部大宗欵項接濟現積極進行新選舉以致連日票價飛漲 
　　聞阜寗淮陰鹽城等縣士紳因新國會選舉怪狀百出恐省議會選舉亦蹈前轍特發起公民監票團以防止金錢運動 
　　宜興衆院初選當選人徐瀚淦等昨致蘇議會電云國内戰禍延長人民愁怨各省省議會商會聯合會請求停戰未蒙中央採納淦等現因選事集合感觸時危擬效繼續之請求爲特電懇貴會據呈大總統總理俯順人心明令停戰開誠心佈公道以徐議所以統一融洽之方俾國基安定一致對外並求轉勸西南各省共顧大局眞意調和國民幸甚 
　　省議員多半回籍昨日調查在省議員不到四十人開議無期　　聞齊省長因寗蘇議員額數之爭已允緩行省議員選舉派員切實抽查以息爭端 
　　江北改釐爲税　　經議會咨請省長令行財廳召集各縣商會會長改定敵中　　一面仍飭各局所在磋商改訂期間内新税暫緩實行以順輿情而免紛擾 
　　江蘇水利協會研究會已於日前閉會聞議决案逕咨省長者八件咨議會者三件行各縣署者六件由本會着手調查者十四　緩議者三件刻由董永成季通王　槐收束會務並籌備一切繼續進行事宜 
　　江北各縣蝗甚烈省署昨委候補知事趙世薰石保極葉樹維彭年等分各縣搜捕以絶蝗患 
　　日本議員團昨尙未抵寗 
地方通信 
[蘇州]  
　　參院初選第二批當選人吳縣參議員初選舉於七日續行投票是日增設票匭至二十只黎明開始至午刻事畢旋卽開匭唱名計選出當選人四十名連前日之十二名共合五十二名已經足額尙少候補當選人旋即宣示再行投票當選人爲沈德琪沈庸宋肇琪陳希溓宋銘　唐忠亮潘邦俊王與齡顧賡華戈允棟陳昌言吳文煦戈日煥嚴良燦王昭郭紹裘朱福熙謝鵾金秉之申璜蔣炳華戴桐生彭穀孫李允之吳允中袁書麟祁錫鈞顧安之吳曾源丁鵬潘融芬陳文銘潘承謀陳則民彭申孫袁培基范承緒尤泰臻蔣炳章張鳳岡 
　　衆院覆選之所聞蘇常道屬衆議院議員覆選舉業由覆選監督王可耕呈准於六月十日在道尹公署大堂投票開票初選當選人多已來蘇此次覆選當選名額僅有七名及候補當選人七名聞已有人携帶巨款分赴各縣設江收買初選當選證書一面租定閶門外惠中等旅館爲招待所近日城外菜館妓院已有若輩蹝跡矣聞每初選當選證書一弤價值至五六百元徽商洪某巳經收到二十七票蘇紳孫某收到十三票律師陳某因下手太遲僅獲七票此項票數僅以吳縣而言覆選當選票數須在四十六票以上方能當選云又初選當選人袁步青以患病爲詞聲請取銷吳其昌據呈後即以初選候補當選人王澄遞補矣 
[松江]  
　　參院初選續誌本邑參議員初選於七日繼續投票上午八時至十二時止午後一時赴開票唱名至五時唱畢當選人爲楊了公姜仲葵邢祥熊張宗幹張尙葉理封沈庚照殷葆曾候補當選人爲薛長安俞謙吉胡星伯許性陶楊義方蔣光發王翰臣徐　楊士清錢川　石承慶張昌士周學忠錢維桂吳才昌沈廷祿吳維和陸文蔚陳粤瞿家祥吳琨彭友梅高鍾堯鄭邦達徐汝龍朱慶楨張際昌費硯金桂祥馮受祜金正李江顧吉生胡銘勳朱鼎高培基丁涵齋周鼎張樂韶金海琴嚴　臣侯小芳王財生程信上周宗囂楊耀明殷葆清朱邦鈞 
　　電請重查選民本邑公民耿道冲等因松江省議員初選名册遺漏甚多於七號電請省署檄縣重查以便增補其文如下　南京省長羅所長鈞鑒本届省會松江調查選民遺漏甚多此項漏列選民負納税義務無選舉權利羣情惶惑迫請飭縣重行調查以保公權而昭平允松江公民耿道冲袁遠葉理封朱廷揚等三十六人叩 
[清江浦]  
　　參院初選本月五日淮陰參院初選是日上午九句鐘各職員曁劉知事皆至兹雲寺會場全縣有選舉權者共二百六十餘人應選出初選當人八名先已喧傳某董以二百金爲某包當選是日居然選出老子山鄕董某大爲發作謂爲此種選法實所未見經三市市董出而調停許以省議員選舉時由三市補其初選票之不足始罷投畢即開匭當選者爲王登瀛彭仰文潘鳳台郭懷琛袁景煥張樹生王建功吳寶之等八人内有廢票四紙云　　衆院覆選之逐鹿清江爲衆院複選區城故淮揚各縣之初選當選人巳紛紛來浦來者皆受極優之招待如中華袁江鍾山交通各旅館均早經人訂定每日酒館妓館中莫不利市三倍現在呼聲最高者揚屬則東台夏寅官淮屬則鹽城季龍圖儔　解樹强左人豪楊潤淮安則郝崇壽等有十餘人之多票價已漲至三百餘元且有價無市各出其極卑劣之手段以相角逐云 
[杭州]  
　　省議員多爲選舉回籍浙江省議會七日下午一時振鈴開會秦副議長請假由朱副議長主席議員多已回籍去辦選舉以致出席者仍不足人數不能開議事侏陳鍾琪請宣告延會何紹韓云天天延會亦屬不成事體還是提早閉會朱吉成云省長交復議案總須議决方可閉會遂由朱副議長宣告延會 
　　改良靛廠續辦一年之覆議案省長公署咨行省議會云六月四日准貴議會咨改良靛青模範廠徒糜公欵無補事實咨請令飭停辦過署查振興實業宜持以毅力不能因稍有頓挫遂聽其一噘不振德靛雖非華靛所能企及然本省各屬種植靛葉不省果能加以改良未必遂絶希望且停辨之後廠屋機器半歸無用定價標賣損失滋多亦不能不兼籌並顧擬再試辦一年一面責成實業廳督飭整頓如果期滿仍難望其起色再行結束停辦以示積極提倡之意相應咨請貴議會查照覆議 
　　開浚泖河之阻滯浙西舊嘉屬泖河工程前由該事務所主任陳宜榕君督同員役分段測量行將告竣所有九十餘個斷面圖均已完全測就其估計土方總數亦可確實决定惟招攬工程一層甚爲困難自上月中旬第一叚土方數確定後本可即行開工奈包工人到所承攬者雖有二十餘人之多而一聞規定工價無不失望故迄今均無人承包 
[安慶]  
　　安武軍清查戶口合肥縣境近駐有新編安武軍第七路軍隊統領楊瑞文以該縣地接巢湖素爲盜匪出没淵藪特於各鄕鎭辦理清鄕事宜編連牌甲清查戶口查出匪巢多處并搜獲鎗械隨將匪巢焚毁擾亂含山積匪姚興發亦經拿獲懲辦函報省署查考黃省長據令該分飭吳山廟一帶鄕董照造戶口册籍云 
[天津]  
　　各縣雹災上月二十七日唐縣伏流口頭等村天大雨雹大者如雞卵所有麥苗均已成熟經此砸損顆粒無望又内邱縣城北一帶及廣宗縣城一帶無極縣城西一帶亦均有雹災云 
　　巡警被刧駭聞永年縣城北曲陌村巡警分區警士出外巡查突遇賊匪十餘人將巡警二人及其鎗枝一併刦去該區巡長聞信後督率警隊多人前往追捕行十餘里始行追及開鎗轟擊賊勢不支乃將被擄之警士救回並奪獲大車一輛云 
　　楊福培行將放回直隸省長公署副官處副官楊福培（卽 
警廳長楊以德之子）前在宣化被留咋副官長邢德春派員會同中區總署署長德山同保安警察隊長警開赴該縣迎迓諒事已辦妥可即放回矣 
雜評一 
[和戰皆空言（默）]  
　今日政府之希望於戰者張懷芝也吳佩孚也曹錕也然皆　不願再臨前敵所在京活動戰事者祗龍濟光耳而龍又爲　敗軍之將則能戰者幾無一人 
　今日國人所希望於和者西林派也鳳凰派也湯梁派也然　皆未有確實表示所喧傳到京調和者祇徐東海耳而徐又　聲言不願輕示主張則能和者幾無一人 
　然則所謂戰也和也皆在虚無縹緲間也欲戰而不能戰欲　和而不能和遂成爲不和不戰之局面乃猶大言和戰豈非　可怪之甚歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[力陳選舉調查之冒濫]  
上海縣敎育會吳馨賈豐臻等於六月七日快郵代電江蘇齊省長云南京省長鈞鑑此次省議會選舉調查選民有浮開至倍蓰者人言嘖嘖事同兒戲若但飭復查核減殊不足以杜流弊而服衆心請先澈查冒濫各縣嚴加處分以重選政然後重行調查方爲根本解决乞迅斷施行 
[領袖領事與交涉員之談話]  
駐滬領袖總領事薛福德君昨至交涉公署謁見陳交涉員詢及此次赴都情形陳交涉員答以報告到任後之經過别無他事並與薛君磋商租界自來水公司應河南路美商謀得利洋行之請裝設水管此事關係中國主權應請轉致公司撤回以清界限而重邦交云云薛君允俟轉詢後再行答復 
[日人收買牛皮之投機]  
英文滬報云中國牛皮自停止運往英法俄諸國後存積甚多茲據神戶某報云中國牛皮價格頗低以英幣二十三便士即可購得聞日本商人擬乘此時機收買大批牛皮由中國輸往美國云 
[運貨赴意之取締]  
大陸報云上海意領事署通告各航業公司凡運貨赴意者須先由意領署許可方可運入意境其取締規則與美國入境執照之辦法相同意國已發表禁止入口之貨單蓋欲騰出噸位以運意國刻所急需之貨品也 
[中美合設電器製造廠]  
英文滬報云據北京消息交通部見國内電氣事業日形發達而所用器械皆自外國購來未免利源外溢故决定與美國資本家合設電器廠專製電業所用各種器具今已着手籌備此廠將設在上海純屬商業性質中國一方面所需資本先由政府籌付商人亦可投資認股云 
[美國銀行家聯絡華商]  
英文滬報云八日午前美國運通銀行經理在黃浦灘辦公室開招待會遍請中國商界要人以資聯絡華商到者約四百人 
[反對電燈加價之堅忍]  
南市志成公所等二十六團體反對電燈加價已迭誌前報茲該團體等因聞電氣公司將於月初按照新章收費如不給付剪斷燈線恐竟成爲事實故已通知各用戶預備油燈以免倉猝無措一面仍積極進行圖謀對付云 
[捕獲江天炸彈案之嫌疑人]  
英文滬報云招商局江天輪船發見炸彈後法捕房偵探即於七日午後捕獲一人疑係向鉅商富戶寄恐嚇信索取錢財者之黨羽查今年一月向招商總局被人抛擲炸彈一事亦係此輩所爲今被拘之人或與江天炸彈案有關云 
[大新街烟紙店被刦]  
公共租界湖北路（即大新街）清和坊二弄口協豐烟紙店於前晚十二句半鐘突來盜匪三人躍入店堂各出手鎗開放一響嚇禁店夥學徒等不許聲張即將賬檯上現洋鈔票一百七十餘元搜刧一空呼嘯而逸迨該店經理投報該管老閘捕房捕頭飭派通班中西探捕前往兜拏各盜匪早巳遠遁惟詢據店夥稱盜黨均穿長服口操北音該探等遂據情歸禀捕頭轉禀麥總巡通飭各捕房中西包探一體偵緝贓盜務獲解究 
[黃浦江中之盜案]  
南黃浦龍華嘴浦中前晚有船戶王某由西鄕裝載白米來申求售停泊彼處詎有匪船數只駛傍王某之船各匪紛紛上船攫去白米十餘石王某因見若輩人衆不敢聲張任其搬取過船而去事後王始喊救適有水警二廳第一專署巡船在彼經過詢悉前情當卽駛往附近港中查獲匪船二只並獲匪徒潘鶴寛陳學文楊懷畢第三名又抄出原贓白米五六石一併拘解到署昨將一干人證轉送上海地方檢廳訊究 
[破獲浦東盜案續紀]  
浦東丁家宅鄕民陸順堂家被盜搶刧經虹口捕房拘獲匪徒唐川連施玉郎陳阿生陳阿二等四名並獲原贓衣服數十件函送淞滬三區警署押解檢察廳訊辦已誌本報茲悉同時尙有徐今全福徐全桂弟兄兩家亦遭該盜等搶刧衣服銀洋計值二百餘金當時畏事並未報警飭緝現因唐川連等四匪業已捕獲亦擬投廳指認禀請重究云 
[最近之金融調查]  
自本月三號至昨日止此六天中各外國銀行並無進口銀洋惟華商各銀行來往於長江一帶及杭嘉湖蘇錫等埠之現洋則甚暢旺皆係收買絲繭之用今將其數錄后（星期一）中國銀行從南京造幣廠來洋九萬元又運赴無錫洋六萬元寗波洋兩萬元南京寳銀七萬兩交通亦運去銀七萬兩滙豐銀行運赴廣東銀二十萬兩絲商運赴杭州洋五萬元繭商運往無錫洋十七萬元又崑山洋三萬元（星期二）交通中國兩銀行各從南京來洋九萬元又兩行運去寳銀各七萬兩中國銀行運往杭州洋五萬元蘇州洋三萬元絲商運往湖州洋三十萬元（星期三）中國銀行又從南京來洋五萬元又運往杭州洋五萬元南京寳銀七萬兩絲商運往常州洋五十萬元楓涇洋五十萬元客帮運往鎭江丹陽洋二萬元繭南又運往無錫洋四十萬元（星期四）中國銀行從南京來洋九萬元交通銀行亦來洋八萬元又運去寳銀七萬兩中國銀行運去銀七萬兩繭商運往蘇州洋三十萬元無錫洋五十萬元横林洋二十萬元絲商運往杭州洋三十萬元嘉興洋二十萬元客帮由天津運來寳銀十萬兩（星期五）中國交通兩行又從南京各來洋九萬元又兩行運去寳銀客七萬兩客帮運往盛澤洋十萬昂長安洋二十萬元通州洋十萬元寗波洋十萬元（星期六）中國銀行由南京來洋十八萬元交通亦來洋九萬元又運去寶銀七萬兩中國銀行亦運去銀七萬兩廣帮運往香港洋五萬元 
國幣與墨洋自上月二十二號至本月三號因杭嘉湖等處新絲開秤故洋釐自七錢二分九釐二五漲至七錢三分三釐三毫四號迄今洋釐漸漸回復昨日午後收盤國幣七錢二分六釐七毫半墨洋七錢二分六釐八七五 
銀拆自五號至七號因華商有欵解與洋商故開過一錢一分至一錢四分昨又跌至五分 
　價自五號至昨日止共漲七五計四先令七辦士二五因各銀行欲結進近期先令之故惟大條銀價已將匝月未有更動期貨驃金近因先令頻漲且大條銀價久未改動故了做多頭空頭者咸無把握此一週間公會中賣頗爲清淡其價較一號收盤每條已跌銀五兩二錢五分 
昨爲星期六調查本埠中外各銀行除華商中孚永亭聚興誠鹽業興業四明中華等商業儲蓄銀行外所存大條銀曁銀洋之數錄下麥加利存銀一百九十萬洋二百零五萬大條一百九十一條滙豐存銀一百七十三萬洋一百七十六萬大條一百七十四條德華存銀四十六萬正金存銀二百六十五萬洋一百零八萬大條一百八十三條道勝存銀一百二十六萬洋三十二萬大條一百九十一條通商存銀三十萬洋六十萬東方存銀三百十八萬洋七十三萬花旗存銀一百十二萬洋七十二萬大條二百十七條華比存銀六十一萬洋四十萬和　存銀三十二萬洋七十五萬中國存銀一百四十萬洋一百八十萬台灣存銀一百八十五萬洋七十三萬住友存銀十四萬洋八萬各錢莊存銀二百三十萬洋一百八十萬交通存銀九十七萬洋一百九十萬有利存銀四十萬洋十二萬三井存銀十五萬洋四萬三菱存銀十二萬洋六萬朝鮮存銀四十六萬洋四萬中法存銀五十三萬洋二十七萬總計存銀二千四百八十五萬洋一千五百二十五萬大條銀一千二百五十六條較上届（一號）少存銀六十六萬洋三百二十九萬大條一百四十八條 
[華人購買英公債十二誌]  
英國戰事公債昨日認購者有孫子和一百鎊戴文清一百鎊陳星記一百鎊萬成永一百鎊耕記五十鎊石忠安一百鎊成豐五十鎊其總數已達十一萬二千七百五十鎊 
[籌商衆院複選之手續]  
衆議院議員滬海道區複選舉監督王道尹以複選疫票已定於本月十日在城内也是園舉行特於昨日下午三點鐘召集委定管理監察各員在道尹公署籌商進行手續計到會者管理員上海縣沈知事錢榮李紀雲邵樹華趙　　師曾及監察員穆湘搖沈健陸以鈞姚明善王定榮等當由王道尹起言茲届衆議院議員複選之期事務甚爲重要務布到會諸君協力辦理現定十日舉行投票爲期已迫明日（九日）下午望諸君到也是園先將場所佈置妥貼一面分配職務庶免臨時匆忙云云並將製定襟章分别給領於投票開票時各自佩帶以資識别會議約兩小時始各興辭而散時已鐘嗚五下矣 
又覆選監督王道尹特派本署事務所職員爲管理員並委各縣監察員開列於後穆湘瑤姚明善沈健夫（上海）陸以鈞（ 
南滙）陸培榮（川沙）吳家麟（奉賢）馬馨（松江）汪承寛（青浦）黃克宗（金山）朱鴻富（寶山）周承忠（嘉 
定）王景雲（太倉）施祖臯（崇明）顧恩沐（海門） 
[選舉監督諭勿放棄權利]  
各省縣衆議院初選當選人中有以内爭不息外交頻危無心選舉願甘放棄覆選權利者事爲江蘇齊總監督所聞以此舉影響選政前途至大昨特急電各初選覆選監督竭力防止本邑初選監督沈知事接電後以覆選期近於昨日發給初選當選人證書時諪屬各當選人速赴覆選監督事務所報到届時投票萬勿放棄選舉權利云云 
[疏濬奉賢金滙塘之籌備]  
浦東奉賢縣東四鄕金滙塘河道延長三千五百餘丈於該鄕農田水利大有關係現因日就淤塞由該鄕公民孫熾昌周維續等呈縣開浚業經孟知事批准設局興辦聞該河修浚經費約需銀一萬八千兩擬征兩旁各圖忙　以資挹注現正籌備定於今冬開浚云 
[重申行人越過軌道之禁令]  
由杭駛滬之一百零九號快車爲臨平站加拖裝繭貨車後正欲開行突有不知姓名之鄕民一人急從軌道越過致被火車碾斃昨爲路局長任筱珊君得悉以行人穿越軌道迭經諭禁在案乃近來時有撞斃人命情事殊爲憫惻嗣後應責令路警巡士見有行人穿越軌道即行攔阻倘有不服拘解懲罰以示儆戒而重人道業已通令沿路各警區遵辦矣 
[華茶貿易之悲觀]  
華茶出洋向以歐西各國爲最多東歐次之及前年歐戰開幕後運輸爲難銷額遂減去年船舶更稀各茶商未售之貨於年底統計積存八萬箱之多不料今春中東鐵路又告中斷運俄之貨亦遂停頓存貨更難疎通即歐西各洋行於去年買進待運之貨亦因船隻稀少數閲月中僅僅裝出數百箱核之所存之數相去甚遠轉瞬新茶上市運銷之法未有轉機故該業深抱悲觀况各洋商之在漢設莊收買紅茶者因鑒於時勢亦均收束來滬袖手以觀故今届漢口紅茶尙無開盤之望至今歲紅綠茶產額詢之茶商據稱去年產額核比上年已減少七折光景今届新茶因隔冬嚴寒與去年比較又減去五成實祗對折之數然產額雖減存貨尙多終覺困難故滬地通市茶棧（做莊者）向有十八家今春以來因去歲營業不振遂漸收歇巳有四家之多内地茶客亦不敢多投資本採購運滬現新茶雖將上市　計茶客中運滬投棧候銷者必少惟本埠現尙存在之茶棧十四家大都資本雄厚尙能勉力支持以待時機云 
[捕獲審檢廳第四次開庭紀要]  
日昨下午二時三十分鐘地方捕獲審檢廳廳長林少旭會同海軍軍官蔡世源評事劉華式黃仲則蕭敏並檢察官張汝霖書記員張鼎等仍假上海地方審判廳樓上第二庭爲法庭審理拘朿之德國商輪阿爾本嘉號一案由禮和洋行代表西人劉倫士（ 
譯音）等到庭陳述一切至四時許訊畢閉庭 
[控告南滙知事縱差殃民之道批]  
南滙縣境七團地方前有鄕民莊阿八不因何落河身死經縣驗無傷痕諭候查究任案不料法警王裕耕獲得訪牌遂與陸陳兩地保藉屍圖詐羅織無辜茲經民人喬振堂等公呈滬海道尹以該縣縱差殃民環請澈究昨奉批示云呈悉法警得賄羅織無辜如晨屬實殊屬藐法候令南滙縣知事確切查明依法究懲具報此批 
[調查華僑家屬之布告]  
上海縣警察所昨出布告云案准上海縣公署片開案奉滬海道尹公署訓令内開案准駐棉蘭領事函請查傳已故華人陳台中親屬具領陳台中所存遺欵一案茲特抄錄遺產局華洋文譯稿一件再請派探詳細調查見復等由到道合再將抄稿令發設法詳查等因到縣由縣轉交到所准此查此案前經奉文派探查傳無著呈復在案茲准前因並抄稿飭查又經加派警探分投設法調查委無蹝跡爲此牌示如陳台中遺屬仍在上海務卽來所禀報倘有人知該家屬住址者即日通知趕令該家屬正身親自投所以便問明行文轉請給領母延特示 
[碾米同業特别大會記]  
南北市碾米公所前日假閘北慈善團開特别大會下午二時振鈴開會由評議永大昌廠羅沁泉將南帮公所來函詰問保險一事當衆宣佈云本公所前准南帮公所來函詰問廠家保險一層並無賠償之規定從前按月收洋五釐嗣又減收究竟此項保險現應如何規定賠償之處希爲詳復等語本公所旣經成立凡關於範圍内應辦事宜自應切實整頓茲查保險一議旣收客家之費自有應得賠償之義務即一旦發生事端訴諸法律亦無不賠償之理惟此項議案卽經本公所常會提出僉以從前各廠保險有收按月者有收臨時者或有除臨時保險外存廠另議者各廠辦法殊不一律非於五月二十七日常會當給蔣敬文君提議擬照機工出白八斗五升作一石扣算第一月出清每石收洋五釐如第一月内尙未出清存有餘數則於第二個月僅收所餘米數每石亦作五釐餘月類推倘至對月逾過一日則照兩月計算倘有不測之虞亦祗照存廠實數賠償庶昭公允而示規定此案業經到會同業贊成當場允議至第二案所議客貨碾售限期因客貨押欵市面稍降往往不肯依時碾售有存廠至半載以上者凡拆息棧租日積月累押欵超過所值客家陷於虧耗之地不若藉此久囤望希市價漸漲以償其失而廠家明知其難惟以權非我操祇有催售之一法所可慮者積久蟲生腐爛釀成重大損失在廠家一方押欵雖由客家賠償然以現金無着亦將受其影響况尙有甚於此者乎應即設法取締衆意均以爲然並擬於六月六日再行開會提議經衆公决而散 
[靛青業整頓行規]  
上海縣知事公署昨發布告云案照民國七年五月七日據靛青業黃臧潔呈稱竊查靛青同業向本恪守行規相安無事現在逐漸增加遂臻　雜竟有未繳登錄税不入公所而貿然交易更有掮客並無店面牌號而亦公然代客買賣甚至上下水客直接交易取巧匿税貶價賤售同行竟無從顧問以致正當商人營業蒙其影　而公家收入亦因之未能起色長此以往何以爲繼爰特會集同業重訂新章嗣後新設之行須憑公所蓋章呈請繳税登錄一面責成公所擔負完全責任蓋公所爲同業所組織萬難隱匿若此則稽查較易漏税自難並請縣長出示布告如匿繳登錄税卽屬不正當之營業遇有糾葛欠項情事官廳槪不受理並移知審判廳一體備案布告自此一經整頓庶公家之税額頓增同業之規章得飭公家同業兩得其宜如再有掮客直接買蕒查出由公所察其情節輕重分别送罰該欵槪撥公所由公所出立收據充作善　潔爲整理行規起見理合備文呈請鑒核備案並分移出示布告實爲公便等情據此除批准備案並函致淞滬警察廳地方審判廳查照外合行出示布告仰縣屬靛青業商民一體遵照特此布告 
[工巡捐南局工匠罷工續紀]  
滬南工巡捐局各工人因要求姚局肯加給工資未遂相繼罷工已紀昨報茲聞各小工以現在各項苦力工人大都加增工資租界工部局對於馬路小工亦已分别酌加卽華界閘北工巡捐局亦加給工錢數十文獨滬南一隅尙未增加是以多方要挾非達加增目的不允工作姚石蓀局長訪悉前情以馬路工和關係緊要未便久延故已派員調查此次閘北各小工每工加增工錢若干一俟復到再行酌核 
[再誌繕函索借之辯論]  
河南路六十二號門牌南洋藥房經理李達夫至總巡捕房指控寓居法租界寗福里二十六號門牌之廣東陸軍隊長劉月波（ 
即劉再輪）陸續致函索借洋二十元業已由探將劉及嫌疑人陸先銀拘解公共公廨迭次訊供詳情已誌前報前日午後又經王襄讞會同英卓副領事提訊先由被告代表摩西律師向劉詰據供稱我於去年十一月間至南洋藥房購買藥料始與原告認識嗣後原告見我所寫之字甚好囑我書寫屏條後我因乏資使用故寫信至原告處商借信中所云青山不改圖報有期因恐一時不及償還之故前後共有四信均無恫嚇之詞其餘三封非我所寫應請明察詰之陸先銀供不知情繼由捕房代表牛門律師向劉駁詰一過問官以原告所控證據不足惟被告前曾犯案必非安分之人遂判將案註銷被告劉月波逐出租界不准再來陸無干開釋 
[龍華大操場鎗决盜犯]  
淞滬護軍使署軍法課前據公共公廨移解搶刦英租界某姓家之盜犯羅長生及章某兩犯曾經訊供確鑿電奉南京軍民兩長官核准如擬辦理業於昨日午後二時將羅章兩盜犯由營倉提出驗明正身押赴龍華大操場執行鎗决以昭炯戒英美捕房派有中西包探到場參觀 
[青年會之端陽大慶賞]  
青年會於端陽節乘會員閒暇之時舉行運動遊戲交誼大會於該曾操場以作永日之娛樂錄其要目如下一運動會二壘球三網球四體操演技五戲劇六各種新式遊戲七嬰孩賽會此會係提倡研究撫養小孩之方法實上海從來所未有此賽計有兩等（甲）自初生時至兩歲止（乙）自兩歲至四歲止該會備有獎勵品專給與美容及活潑强健之三種小孩與賽小孩之母須於比賽時懷抱入場藉便看護且每孩須裝飾美麗之小車一部（ 
或無小車可用他種小車或東洋車然必加以裝飾）凡有報名者須於禮拜三午前至青年會事務所將小孩姓氏年齡及長短重最詳細注明倘有疑問可向體育部郝伯陽君接洽 
[學生拒絶烟酒]  
大東門青年普益社日夜校學生近日由陸季清等發起組織學生拒絶烟酒會爲實行畢生不吸飮烟酒之預備並已舉定職員製就徽章以期持久 
[皖籍學生組設事務所]  
安徽留日學生歸國後因人數衆多特在上海公共租界同孚路龍門路二百五十四號組設事務所以便接洽一切業已宣告成立矣 
[女子師範學校近訊]  
美租界北長康里南洋女子師範學校開辦以來已逾六載現因本科生將届畢業特於前星期始每日參觀滬上各校以爲後日實施敎育之方法且聞六月十七日爲該校第六週成立紀念日特開校友會擬編雜誌以表示心得云 
[浦東小學校改建新校舍]  
南市馬家廠浦東中學附屬高等小學校自去年秋間將海運局房屋基地全部領買後本有改建校舍之議茲聞該校已飭匠繪具　樣開列細賬經校董會通過即於昨日興工限二個月内全部房屋一律落成並於下學年開始添設國民科四級將來之發逹可預期焉 
[廣東俱樂部覔地建屋]  
英租界寗波路廣肇公所樓上附設之廣東俱樂部自去歲創辦以來會員日多成　尙佳内部規模亦極宏壯惟該處房屋不敷展布况該俱樂部創辦之際早擬籌集鉅欵自覔基地建築屋字後因一時難覔相當地址故遷延至今近日該俱樂部諸會董擬 
 
 

Page 11

 
 
即　辦業巳勘得美租界北四川路基址一方堪爲建築俱樂部之用門前車馬交通甚爲便利俟會商全體籌備欵項後即須興工趕築云 
[工巡捐南局催捐攤照]  
滬南工巡捐局於五月一日起實行徵收攤捐迄今已由月餘各攤戶遵章納捐傾照者固多而觀望者尙屬不少茲經姚石蓀局長訪悉除函知淞　警察廳請撥派游巡保安隊隊士數人分赴城内外各處向各攤戶催令從速赴局捐照外並再派員傳諭巳捐各戶遵章携照到局倒換新照不准故違 
[新任税務所長定期按事]  
上海税務總公所新任所長陳竹甫已將南京下關税務交卸定期來滬任事已紀前報茲聞高子勛所長現已將移交手續預備妥貼以備交替昨聞陳所長定於明後日蒞滬訂期十一日陰曆五月初三日接差云 
[和姦和誘之處治]  
浦東三林塘地方農婦楊王氏控潘順銓誘姦伊女阿新並唆使濳逃一案昨日午後由上海地方審判廳堵推事官與賀檢察官特開第五庭審理飭提潘順銓楊阿新至案向之詰問均一味求恩問官會商之下當庭宣判以潘順銓和姦和誘罪均成立判處五等有期徒刑監禁四個月楊阿新相姦之所爲判處拘役一個月俟刑期届滿交乃母楊王氏領回管東 
[監犯忽然倒斃]  
林恊堂前因犯案經地方審判廳訊實發送地方分監執行監禁在案詎該犯於昨晨忽然倒斃監中以電話報告地方檢廳由沈炳榮檢察官帶同沈檢驗員蒞監驗明該犯委係氣閉身死並無别故因無尸屬判令由堂棺殮發封厝壇 
[判處死刑之不服]  
僑居浦東陸家渡之崇明人趙才元被姦夫王兆福淫婦趙施氏並趙施氏等謀斃一案曾經上海地方審檢廰訊實判處王兆福死刑趙施氏無期徒刑施陳氏監禁五年在案茲悉王兆福不服判斷於昨日提起上訴當經林檢察長核准並着提出充分理由呈候核示 
[越捕查獲棄置女嬰]  
昨晨黎明四時法租界霞飛路捕房三道頭越捕巡崗至愛多亞路與蕯坡賽路轉角處見路旁棄有甫產女嬰一口當即報告捕房令送英租界雲南路育嬰會收養安置 
[手表公司之組織]  
本埠鐘表業近年來頗多發展今聞該業在南京路石路口四層洋房新開惠林登手表公司專賣手表一項其裝修行將告竣開幕在即届時中西人女前往參觀者想必異常擁擠也 
[夏節放假只准一天]  
舊曆五月初五（即陽曆六月十三號）爲夏節之期各學堂照例祗准休假一日滬海道王道尹昨特派令余主任至道屬各縣考察各校不得寛放假期 
[解警正查禁青帽黨]  
昨有青帽黨多人擁至浦東爛泥渡新開之東升陽火腿店内大言恫嚇取去銀洋五六元事爲三區警正解恩桂得悉以此種不法匪徒早經廳長出示嚴禁仍敢如此玩法實屬可惡巳極遂飭警查拿務獲解究 
[私賣鴉片烟膏]  
潮州人吳章在虹口密勒路二百十八號屋内私賣煙膏被美捕房捕頭訪悉立飭包探將吳拘入捕房押候解廨請 
[病兵回杭醫治]  
浙省援閩陸軍第一師童司令現在漳州所屬之平湖縣地方駐紥防粤邇有所部步兵二十餘名因水土不服染病甚重特派司令部陳差遣員將病兵二十餘名送至厦門乘坐新疆輪船於昨日抵滬換乘南站火車送往杭州醫院診治 
[不贖道契之聲訴]  
法商達興銀公司延逖百克律師代表至法公堂控稱前有陳周氏將坐落楊樹浦路之道契一紙向公司中抵押銀三千五百兩延不贖取核算本利計共五千數百兩請求訊追詰之陳周氏供稱婦人因此道契糾葛被姪媳周潘氏在公共公廨具控已將此產判歸潘氏執管須由潘氏往贖與婦人無涉求察中西官判令退去候再訊核 
[糾衆搶親之惡習]  
寗波婦人王俞氏住居閘北滿洲路敦睦里有女根慶年十六歲前憑媒妁許字與周燕根爲室尙未完姻近由周之同族應山與其妻王氏代燕根糾集多人希圖搶親被王俞氏偵知鳴警將應山夫婦拘入四區警署押候傳集媒證質訊核辦 
[縫窮婦擊傷和尙頭]  
丐僧朗泉揚州人前日清晨行經閘北長安路適有二三縫窮婦人坐於道旁閒談該婦以早間遇見僧人於營業不利向僧怒叱該僧不服與之爭論被縫窮婦楊姜氏取所坐之小板櫈繫傷該僧頭　流血不止當由四區崗警一併拘入區署聽候訊辦 
[一再冒騙之敗露]  
甬人陳維卿曾於上月八九號冒簽字據向虹口某西人騙取洋一百零一元將洋用盡後前日復往冒騙洋三十元被該西人察悉報由捕房將陳拘押昨解公共公廨由中西包探上堂禀明前情即經關讞員會同日副領事向陳略訊一過以原告係是美商判陳押候美領堂期解訊 
[私售烟膏之科罰]  
潮州人鄧興因在虹口吳淞路四百五十五號門牌私設龍潮烟膏店秘密賣煙被美捕房捕頭偵悉於前日屬令出店王阿福前往挑得烟膏即派中西包探協同前往將鄧拘押昨解公共公廨由華探譚鳳池西探司密司相繼上堂禀明前情並由出店王阿福投訴至被告店内購買烟膏情形訊之鄧延律師到堂代表辯謢中日官判鄧罰洋一百元充公烟膏銷燬 
[韓人被毆案展期復訊]  
現寓虹口培克而路一千四百四十六號門牌在電車公司爲銅匠工頭之韓人崔炳善因其小孩與隣人徐阿榮及德國婦人愛達麥拉等之小孩口角爭執崔向理論反被徐與德婦糾衆兇敺受傷是以控由捕房派探將徐與德婦一併拘解公共公廨訊判被告各交四百元人洋並保候訊在案昨晨由廨復訊據原告代表日本律師譯稱原告因被被告等持棍擊傷甚重現在醫院醫治今日不能到堂應請展期研訊並由被告代表畢士華律師投案聲稱原告所請展期一層敝律師不表同情請爲研訊等語經關讞員商之日副領事林君判被告等仍交原保候另訂期會訊 
[馬車撞傷行人]  
昨晚六點五十八分英租界漢口路（即三馬路）有身穿白短衫褲足着白　黑鞋之某甲因有要事向前狂奔適有第一百七十八號馬車對面馳來偶一不愼致被撞倒臥於地上不省人事旋經第三百七十九號華捕曁印捕等趕上扶起幸未受有重傷即由華捕將甲車送醫院醫治一面抄錄馬車號碼禀明捕房請爲核奪 
[碼頭匪徒判處徒刑]  
浦東華通碼頭匪徒陳金生專事唆使羽黨竊取洋棧貨物及旅客行李等件彼則與失竊之人接洽酧以半價即可將所失之物如數歸趙茲爲受害之曹毛頭等告發並由各洋棧函請水巡捕房設法查拿始將該匪拿獲解送地方檢廳預審收押起訴審廳昨日午後由堵賀兩官開庭飭提陳金生至案研訊據供今年六十一歲餘語支吾問官判陳監禁三個月並追私訴洋六十元給予曹毛頭具領 
[串竊慈善獎劵]  
前日午後有甲乙二人至法租界大馬路某彩票店借購買慈善獎劵爲由反復檢視乙即乘間竊取二十條圖逸迨經店夥看破乙已乘問逸去遂將甲拘送大自嗚鐘北行報告據供某月間已在某店竊取獎劵十條云云經捕頭派探調查確實俟獲乙到案解廨併究 
[虧欠米價類誌]  
米店主高松山昨至法公堂控飯店主陳田心虧欠往來米價洋八十三元向索不付請求訊追簿據呈鑒詰之陳田心供稱欠洋是實惟一時無力繳還可否陸續拔付中西官判令退去限三天内先還洋二十元餘欠每月拔還又昌泰米店主前至法公堂控永興齋主楊老炳虧欠米價洋二十八元延約不付請爲訊追詰之楊供認欠洋不諱判限七天交清在案昨日届限又經傳訊原告仍求嚴追楊供現先繳洋五元餘洋祗可遂月拔還中西官判將繳案之洋先交原告領去餘欠准予每月拔還五元 
[劃收房租之手續]  
陳金氏前至法公堂控子嘉猷不顧贍養判着嘉猷每月貼洋若干元繼因三月不繳又由金氏投案禀稱嘉猷有坐落法租界之房屋數間惟道契係託英商掛號請求准予婦人收取租洋判着金氏查明道契何人掛號禀復再核在案昨又傳訊原告遣人投稱道契掛號之人今已查明抄錄呈鑒惟查得嘉猷住居某客棧内不肯投案所有本月份租洋可否准由原告收取中西官判候登報聲明再行核奪 
[債務人交保過堂]  
余海珊在公共公廨呈控江鍚麟不還本利銀三千兩由廨准飭捕房於昨日派探將江傳至公堂請追中西官諭令被告交保過堂候訊 
[安徽婦人遣送回籍]  
安徽婦人楊朱氏前在克能海路一百三十一號門牌楊裕卿家爲傭歇出後屢往吵閙被楊報告捕房派探將氏拘解公共公廨經中西官察得氏似有神經病判送棲流所醫治在案茲已醫愈昨由該所將氏送回公廨即經官媒帶至公堂禀明前情並據氏供滬地並無親屬經中日官會商之下判氏函送上海縣公署轉送安徽原籍交地方官查傳家屬具領 
[包車夫糾衆行兇]  
住居新閘成都路肇慶里之包車夫吳阿金前日因向同伴江阿六索欠無着糾合多人將江毆傷後被報告捕房昨由包探將吳拘解公共公廨經中西官研訊一過判吳交五十元人洋並保候原告傷愈再訊 
[過犯又圖行竊]  
江北人沈愛子前晚闖入河南路二百四十七號門牌趙德榮家圖竊被趙撞見嗚捕拘入捕房昨解公共公廨經中西官訊知沈係過犯判押西牢一年以儆 
[紗廠工人行竊]  
西蘇州路十四號門牌日商第五紗廠指控工人倪林生陸續竊取值洋一百餘元之救火皮帶上龍頭銷　於閘北華界沈聚泰銅匠店夥金長壽昨由戈登路捕房華探目陳永康將倪金兩人一併拘解公共公廨經中日官訊據倪供共有龍頭五個賣與金長壽計小洋三十五角質之金亦承認代店主收買不諱判倪金兩人還押候移傳人證到案再行訊核 
[馬夫違章受罰]  
馬夫劉啓德前日在南京路沿途兜攬坐客被捕查見以其違章將劉拘入捕房准予保出昨經公共公廨將劉傳案訊明判罰洋十元充公 
[不認串竊勒索]  
船戶趙毛弟承裝益成恒　開行靛青在浦東華通碼頭被匪竊去四桶嗣經陳金生將原贓尋獲向趙勒索酬金二十五元致被該行報告水巡捕房將陳拘解地方檢察廳訊辦在案茲悉陳金生在檢廳預審時不認串竊惟供因受趙毛弟之託故向行竊之人小顧大小滑頭二人説明前情此洋係趙毛弟情願挪出並非勒索問官判押候緝獲小顧大等到案質究 
[行竊與收贓並究]  
江西路二十四號門牌華洋德律風公司指控式拉夫王金峯與出店魏阿法陸續竊取值銀一百三十餘兩之試騐機三架昨由捕房將汪魏兩人連同收贓之北京路三百三十七號門牌陳恒大舊貨店夥薛阿良一併拘解公共公廨經王　讞會同義副領事羅君研訊明晰判汪押西牢四月魏押兩月薛阿良罰洋一百元充公如無力認罰改押兩月並着補傳店主到案訊究 
[松滬護軍使署批示三則]  
　　民人吳福康請求給示保護墳屋由此事關於土地事宜乃該管警區之責應由上海縣知事飭警保護除將來呈照抄令行該知事示禁並飭遵外所請本署給示仍母庸議 
　　趙王氏因其子趙瑞松禁押請求開釋由爾子爲本案要證現正查訊中應暫予留署備質一俟本案查訊完結即行釋放仰即知照 
　　婦人婁王氏禀請開釋伊夫婁文卿由爾夫業已自認夥刦西華德路長興烟紙店得贓等情不諱應候按律判决母得砌詞妄凟 
[縣署批示六則]  
　　曹成裕呈爲民父被押代爲聲明由該民之父曹松良欠繳漕銀三百八十二元二角九分六釐已據曹松良出具限狀案關正供斷難稽延着迅速措繳完結一俟措繳即將糧患清算給執母庸過慮 
　　沈蔣氏爲公同闢路永遠保存請求備案由據稱該氏田畝劃出十分之四盛大山田畝劃出十分之六互相對調載在契約等情旣有契約憑不難按照契約履行母庸備案 
　　沈蔣氏爲經手繳價舞弊營私請求傳案懲究由屯田繳價應由業戶赴屯田繳價處逕行繳納該氏田畝無論與盛姓如何劃分應照該氏現在管業之田畝照章繳價不得諉由盛姓代辦仰即知照 
　　郁福生呈爲違禁藥品流毒社會請嚴禁由呈悉查該藥房配製丸丹前經抄呈藥方奉部核准立案售賣並由道尹公署曁本署布告保護在案茲據前情未免誤會此批 
　　鄭世賢呈爲抵單不贖　求查明批示備案由朱懋卿向該商抵借洋銀之方單五紙又半紙現由該商執管本無朱懋卿私自出賣之理惟抵欵延不清償訴訟尙未完結難保無單田紏葛之事應由該商開列坪號畝分及訴控情形登報聲明免使他人受愚着卽遵照報紙及抄件存 
　　李桂氏呈控九圖地甲減塡官契價額請飭查由據呈虞煥章價買顧文驅祖遺二十五保五圖市樓房一所價洋二千四百元契塡一千二百元等情候行上海市經董查復核辦來函 
[少年宣講團來函]  
各界諸公鈞鑒敬啓者近悉愚園定陰曆五月初一日開游藝大會與敝園並無關係前曾登報聲明而外間仍有傳説謂敝園舉行第二次游藝會或云經費不足故再開會種種傳説不一查敝園此次結果尙佳開辦經費早已足數無開第二次會之必要深恐誤會特此敬告尙希公鑒少年宣講團附辦童子負販團具 
[兵工廠來函]  
頃閲報載竊賊銷贓之敗露一節閲之不勝駭異查敝廠工人向均奉公守法且稽查極嚴并無偷盜料物之案發生亦并未奉到水巡隊潘隊長備文通知查明核辦之事諒係貴訪員訪聞失實希即更正爲荷陸軍部上海兵工廠啓 
[寰球中國學生會來函]  
本會向爲中外學生交通之機關故此次留日歸國學生屢請創辦補習學校並屢接各處學校來函索閲補習簡章不幸邇來氣候不齊本會校敎職員恒多患恙故不克如願以報諸君子之雅意惟有敎員祝介山君鑒於滬上學生求學之熱誠特轉商於滬江大學校長董景安先生茲聞滬江大學前校長魏馥蘭先生及各敎員均極贊成並假以滬江大學校爲校址寄語歸國留日學生及凡熱心求學者署假不遠瓜代有期胡勿前往楊樹浦滬江大學一詢耶右稿乞登入貴報爲感寰球中國學生會啓 
[雜評二]  
[是謂民選]  
今日之上海亦成爲賣買選舉之場矣賣者買者忙　奔走於旅館酒肆又有經手包辦者則兼收並　於夾袋中以待擇善而沾而又不肯輕許故示難色對甲言已售之乙矣容我設法對乙言已售之丙矣或可挽回欲得者知其意而屢增其值於是票價由三百而至四百以外然猶躊躇而尙未滿志也據局中人言今日一日中勢必續漲無已以前交易不可恃最後五分中將大有變化焉此蓋經驗有得之言歟嗚呼前清之捐官也納資於政府民國之間接捐官也納資於選民是謂以民爲主體是謂民國之民選 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬慰問曹大將軍病况書] [  召侯] 　　 
蓋聞沙場祈死於今有幾男兒衣錦凱旋自古原稱福將縱令積勞成疾憂抱采薪終當却病延年喜占勿藥夫惟將軍魏武子孫平陽世族遙遙華胄誇橫槊於江東赫赫大名同吹笳之越石稜威奮厲大奸昻頭殺伐用張于焉出氣倘敎掃北盤腸不讓羅通若令征東捷足奚慚仁貴何况鋤非異種釁乃　牆允宜功克奏膚名還鑄鼎是以白旄遙指四方皆曰倒眉丹劍橫飛萬姓都敎失色龍驤虎視　掃風馳好個曹三畢竟干城之選勇哉丘八偏多括地之能蜂擁而來眞個是一呼百諾狼威如許總敎他十室九空可憐血自流紅痛矣閭閻屍滿漫道毫無建白居然桴鼓聲喧壓寨何人花姑娘何妨受用開戶揖我土匪兒還許勾聯功業昭彰勳名卓著方之於古黃巾賊無此威風證之於今紅鬍子原其舊雨功成一將捷奏千門南人果不復反乎名將固自有眞也指揮若定　美蕭侯牙爪前驅端資張果十二部金鐃齊唱數十里鐵弩連屯賑災民假作慈悲瞎貓哭鼠全性命怕談爭戰老虎還山親兵事不半年知麾下原來心苦得横財逾萬貫羡囊中不少腰　僕僕塵驅漫逐貔軍而永駐迢迢路遠還防馬革之徒傷况乎錫爵酬庸勳曾晋一儘許施旗返斾軍不張三壑慾已塡羡爾貪心之　河清難俟不須請命而行蓋因東亞病夫無故原堪託疾况是中華民國斯人儘得自由倐爾長辭不幸寡人有疾飄然逕去爭傳之子于歸從今參术投來暫養將軍之氣會見兵符重握仍登上將之壇所祈寡慾清心釋去一腔之忿辟邪除惡消將萬斛之塵爲國保身凝神靜養公非患瘧不須讀子美之詩我愧不才恨未作陳琳之檄聊陳儷語恭頌凱釐並候痊安不一五 
家庭常識 
[電鈴之代替物] [  振回]  
滬地爲繁華之區敌游戲之處有至深夜一二時而散然游客恒以回時敲門不應爲苦或設電鈴以代呼喚然守門傭僕之貪睡者亦難喚醒則隔室敲門更屬不聞矣余今爲游者籌得一法雖近滑稽而頗切於實用試之頗靈法於沿路牆壁鑿一小孔穿以麻繩或　絲而於牆外繩端縛一鐵釘或打一結其牆内繩端則通至室内卽繫於守門人之手臂用時拉動此繩則睡者無不拖醒如是則不致作門外漢矣如防匪徒利用以致開門揖盜可於出門時預約記數苟拉動記數與所約不符即可置之不理 
[時症驗方] [  二錢]  
近日海上發現一種時症起卽頭痛四肢酸麻寒熱往來或見紅疹或不見紅疹重者六七天輕亦四五天始能痊愈雖非急症亦須預防鄙人前日亦患此症後得友人傳方頗著神效謹錄之以供於世方用　豆四兩煑湯俟豆化開爲度微温卽服日二三次每次以四兩爲度屢試屢騐洵奇方也（自服生）却酬（栩按用仲景小柴胡湯去人參依症狀酌量加減極效予已 
治愈多人矣此方尋常醫書中均載如湯頭歌及醫方集解中皆有之但分量至多者不得過二錢此症日人名之爲柴胡證實本仲景之説即諺所謂小傷寒也過表過瀉均非所宜見紅疹者加炒牛　 
詩囊 
[讀南湖詩有感次韵却寄] [  栩園] 　　　 
東隣眉黛又重　藥石難醫九死身眼見桑田變滄海此心何暇更傷春 
桑　無望失之東誤盡蒼生一字窮細數年來家國事興亡母乃太匆匆 
漫天風雨一登樓不盡風烟偏五洲世界已無乾淨土未知何地可埋愁 
人文　運自天開百級凌雲舊債臺羡汝桃源容小隱祖龍未死莫歸來 
[題家書後四首] [  南湖] 　　　 
風柳千絲似解　落紅吹上苦吟身餘生家國無多涙却道傷心是送春 
尺書不隔海西東巧婦司炊且諱窮只道故園櫻筍好旗亭沽酒莫匆匆 
翦燭題詩百尺樓憶同兒女話瀛州夢中歸路無憑據水遠山遙滿眼愁 
鄕思如雲掃不開翦淞一曲映樓臺旅窗又聽黃梅雨滴向骚人心上來 
集益錄 
[第一○四問] [  益齋]  
貎之妍　有生而不可補救者如瞎者跛者五宫不全者是也又有貎本端麗而爲皮膚小疾所害致爲白圭之玷者癬也疥也痣也疣也至如粉剌　　面靤雀斑等類不可枚舉以理推之病在皮　不難掃除然而癬疥痣　等症按方施治罔不應手奏效獨雀斑一证毫無少驗考之本草主治及外台千金醫宗金鑑等書所謂雀斑　　粉滓等症並未詳明病形究不能定何症爲何形而照方醫治亦毫無效力敝處此症極多其初生也多在幼男女五六歲時初發現於鼻端山根微下其色淡黃映日視之乃焦黃色細若針尖三五不等漸長漸大逾發逾多始由山根蔓延左右目下以及兩眼皮上斑斑點點自腮已上幾無完膚其點必長至茄籽大方止至二十五六歲後漸至兩耳腮上下唇三十後由頸項而下延及兩臂五十後兩手背肩皆滿斑點燦然極其醜觀考其原因有一家數世皆有形同遺傳而亦有特别一人發生者考之醫書究不知是否雀斑而青年男女患斯疾者顧影自愧每不敢以正面示人至於醫治凡中國古方大多試過毫無效騐以及新藥如中西三英各藥房各種消退雀斑藥湯森氏愈斑光面水鏡面散皮膚藥等不下二十餘品亦毫無效力家庭常識所載王夢覺先生一方乃時珍玉容散古方白茯芩末乃外台古方曾經用過並無效力現止一海普惠藥房品畢羅消退雀斑藥未經購到第一集所載之茄子搽法未曾試過此外無術可施矣竊以貴館編輯此書本爲人生便利衛生起見猶不惜虚己下問來函質疑及乞代問者罔不從請如流故敢詳呈顛末俾得登報詳述徵求奇方出世旣可爲是書之一大資料猶可使世間患斯疾者得以淨掃惡跡側身人類則再造之功濟世無涯矣附錄各種研究一有一種稀疏不多不甚蔓延者不知是病有重輕抑或另是一種二有一種不生於鼻而由兩顴間發現者亦不甚蔓延三由山根發生者多蔓延四生此斑者似乎多火體之人五曾有挑破肉皮其黑黃色在皮肉之間六愚意此症外治甚難必當内治内治亦難似宜求之預防 
長篇小説 
[冰山奇俠傳] [  常覺小蝶合譯天虛我生潤文]  
（原名hqnoficeland）江國囂俄著 
　　第六章再遇（五） 
雅谷乃正色曰瓊仙汝之愛我我寗不感然尊甫前途關係實巨非向罕恩索還故物此生殆無出獄之望故我毅然决然不恤爲冒險之行君心至純孝獨不爲老人一思乎矧我此行尤有一利器足敵罕恩則君晨夕之禱告是也瓊仙此時遂亦色然而起曰雅谷别矣君以厚意加之我父我豈敢泥汝行我惟禱於上帝願汝平安而歸雅谷乃抱瓊仙之頸加以吻曰謝吾愛嘉貺吾必有以好消息報君也瓊仙乃　於雅谷之肩久而無言頃之又慨嘆而起以手揮雅谷曰行耳久佇於此且惹人笑吾當送汝及於門次雅谷無語乃挽瓊仙之手並肩徐步而行晨　穿樹照其雙影於地乃足使人留　而時光苦短行行已至塔門瓊仙又復佇立於懹中出小金剪取髮一綹贈之雅谷曰以此佩之汝身聊以繫君之心雅谷授髮親之以口瓊仙曰雅谷珍重吾必爲汝日夕禱平安　雅谷至此感入肺腑不禁跽而言曰上帝鑒之吾愛瓊仙郡主有如生命若有離棄之一日者則我即無生命瓊仙立捫其口曰汝何必矢吾豈不知汝心雅谷力吻其手笑而起曰吾亦爲吾愛禱耳遂與握手爲别毅然出林去然不數武又返顧則瓊仙方以拭涙之巾臨風而颺雅谷亦不禁黯然（第六章冠） 
 
 

Page 15

 
 
   
 
 

Page 16

 
 
   
 
