# 1908 - 124 - 4912671

 

Page 1

 
 
   
 
 

Page 2

 
 
上諭 
[四月初十日軍機大臣面奉]  
　　諭旨本月十三日所有進内奏事當差之王公百官均著穿蟒袍補褂欽此 
[宫門抄]  
　　四月初十日召見軍機鹿中堂紹英 
論說 
[論江浙鐵路公司存欵之厚利（嫉）（俗）]  
　　自去年借欵風潮起。江浙人士激其愛國之心。不數日間。集欵至四千萬。而其目的。則曰用自欵以拒外欵而已不幸拒欵無效。合同卒簽押。江浙人心。爲之大挫。其意以爲我輩不惜傾家鬻産而赴之者。圖交涉之得手也。今交涉已失敗。我不負政府。政府實負我。踴躍投資。亦屬無補。此一說也。更有以爲公司乃營業之性質。我輩投資。本爲謀利。今旣息借英欵。其利且爲英人所得。我輩之利。必至無著。此又一說也。有此二說。未認者固不免裹足。已認者亦相率觀望。而公司且有茫茫後顧之憂。異哉。我江浙人士。何乃不從根本上求解决也。夫交涉一事。半恃民氣。半恃國力試觀歐美列强。非有强大之海陸軍。何能常占優勝之地位。然欲强國必先富國。欲富國必興實業。今諸君因交涉失敗。而於實業一事。灰心若此。則國安能富。旣不能富。則安能有强大之海陸軍。旣不能有强大之海陸軍。則交涉失敗之事。且將接踵而起。而諸君終無可達目的之一日也。至公司爲營業之。性質。諸君固明認之矣。旣爲營業。自當謀利。竊謂借欵旣由郵 
 
 

Page 3

 
 
部間接。緒君於借欵合同之損失。可置弗問。但問郵部存欵之合同。與公司固有利益否。今合同訂明一切欵耗。皆歸郵部擔認。則公司不過認領一千萬之存欵耳。且上月江浙公司决議存款不用。十年本利清還。則與用自欵以拒外欵之宗旨適合。而十年之中。公司之利且無窮盡也。何也。郵部利息。祗五厘半。公司以之分存各商店。極少可得七厘。是毎年平空可多十五萬。十年即多一百五十萬。加以利上之利。且二百萬而不止也。謂予不信。請列表明之。 
年期　　　餘息　　　　　　　息中息　　　總計 
第一年　　一五○○○○　　　無　　　　　　一五○○○○ 
第二年　　一五○○○○　　　一○五○○　　三一○五○○ 
第三年　　一五○○○○　　　二一七三五　　四八二二三五 
第四年　　一五○○○○　　　三三七五六　　六六五九九一 
第五年　　一五○○○○　　　四六六一九　　八六二六一○ 
第六年　　一五○○○○　　　六○三八三　一○七二九九三 
第七年　　一五○○○○　　　七五一○九　一二九八一○○ 
第八年　　一五○○○○　　　九○八六七　一五三八九六七 
第九年　　一五○○○○　　一○七七二八　一七九六六九五 
第十年　　一五○○○○　　一二五七六九　二○七二四六四 
　　總計一五○○○○○　　五七二○六九 
[兩共計二百○七萬二千四百六十四兩]  
　　就右表以觀。十年凡多二百另七萬二千四百六十四兩。而此二百餘萬兩者。諸君不費一文之本。不勞一手一足之力。是未蒙借款之害。先得存欵之利。也况十年以後。還去一千萬。除去毎年十五萬之贏利。即就二百餘萬。利上生利。其利亦復可觀。今更就第十一年起至三十年列表明之。年分　　　　　　生息　　　　　　　　共計 
十一年　　　　　一四五○七二　　　　二二一七五三六 
十二年　　　　　一五五二二七　　　　二三七二七六三 
十三年　　　　　一六六○九三　　　　二五三八八五六 
十四年　　　　　一七七七二○　　　　二七一六五七六 
十五年　　　　　一九○一六○　　　　二八四九六八八 
十六年　　　　　一九九四七八　　　　三○四九一六六 
十七年　　　　　二一三四四一　　　　三二六二六○七 
十八年　　　　　二二八三八二　　　　三四九○九八九 
十九年　　　　　二四四三六九　　　　三七三五三五八 
二十年　　　　　二六一四七五　　　　三九九六八三三 
廿一年　　　　　二七九七七八　　　　四二七六六一一 
廿二年　　　　　二九九三六二　　　　四五七五九七三 
廿三年　　　　　三二○三二八　　　　四八九六二九一 
廿四年　　　　　三四二七四○　　　　五二三九○三一 
廿五年　　　　　三六六七三二　　　　五六○五七六三 
廿六年　　　　　三九二四○三　　　　五九九八一六六 
廿七年　　　　　四一九八七一　　　　六四一八○三七 
廿八年　　　　　四四九二六二　　　　六八六七二九九 
廿九年　　　　　四八○七一○　　　　七三四八○○九 
三十年　　　　　五一四三六○　　　　七八六二三六九 
[共計七百八十六萬二千三百六十九兩]  
　　更綜兩表觀之。是三十年内。平空可得七百八十餘萬兩。况鐵路之營業。即歷數十百年。亦不毁滅。則其利息更當何如耶。我謂諸君今日正宜速自集欵。則用自欵以拒外欵之目的旣達。而無窮之大利。且爲我江浙人所自有。若稍自觀望。則不得不用存欵。是明明以無窮之利拱手讓諸外人也。若因集欵不足。有妨路工。則政府近有四年不成收回官辦之說。以諸君經年爭拒之苦心。始得此存欵之權利。而仍以還諸政府。與諸君力爭商辦之初意。不其乖乎。嗚呼。諸君拒欵之初。固明明曰江浙鐵路。不可不以我江浙人而自圖保存者也。今若此則我江浙之鐵路。將眞非江浙所有矣。東隅旣失。桑榆可收。時不我待。一瞬即逝。諸君諸君。其速興焉。 
專電 
[電一（雲南）]  
　　滇督錫良奉廷寄孫逆械精餉足徒黨響應聞已集合五千人志存大舉非尋常匪徒踞擾一隅可比蒙自爲滇省門戸滇殆大局殆速簡軍隊救援劉春霖著以三品京堂候補准其專摺奏事雲軍統歸節制調遣無論行抵何處（按劉藩司前已奉旨開缺來京）迅卽折回滇省以期早日奉功 
[電二（北京）]  
　　湘撫岑春蓂電覆政府劉春霖已於初三日由湘乘輪入都 
[電三（北京）]  
　　某軍機力保濮子潼才堪大用 
緊要新聞 
 
 

Page 4

 
 
[再紀貽榖拿問事北京]  
　　綏遠城將軍貽榖拿問一事自鹿紹兩大臣查辦摺奏到京後慈宫召見某軍機面諭謂貽榖辦理墾務有年朝廷甚爲倚任該大臣不思竭力報効乃竟侵欵悞國蹂躙蒙民實屬有負委任不知鹿傳霖等查辦情形是否屬實某軍機回奏謂鹿傳霖老成持重辦事認眞奉旨查辦此事自知關係緊要當無虚假云云慈宫聞奏頗有怒容遂降是諭 
　　又聞貽榖叅案飭將歷年保案一律撤銷某大臣提議此事頗覺爲難謂貽榖辜恩貢職咎實難辭其同惡相濟各員已經分别懲處至於歷年列保各員人數旣多賢愚不等且事隔多年一律查明註銷實在諸多窒碍擬專摺奏請所有關於墾務歷年保舉人員一概不究以示恩施格外傳聞如此未知確否按鹿紹兩大臣覆奏全摺錄本日要摺欄 
[信勤特簡墾務大臣原因北京]  
　　墾務大臣一差忽奉特旨簡派信勤均莫測其底蘊兹據内廷人云倫貝子前次召見時曾密保信勤堪勝邊要將軍之任棫興才堪大用此次信之特簡實由於此另函云信勤特簡因慈宫嘉其在浙時布置得宜云 
[郵部飭議晋省借設貨捐局辦法北京]  
　　晉省大吏擬借直隸之石家莊地方設立貨捐局一事曾經郵部陳尙書會同直隸總督奏准有案現陳尙書以此事關係晋省財政正太行車進欵特札飭該路總辦滙守謙禀商山西巡撫議定辦法核覆施行 
[郵部注意輪電路郵之材料北京]  
　　郵部陳尙書以輪電路郵四政所用材料必中國能自仿造始可稍塞漏巵故聞有能仿造之者必札飭購取試用兹有四川廪貢生周宗濂呈有自製電料三種經郵部攷驗知其所造僅用手工以致化分未清電力之率未能一律因批飭購用機器製造務與西洋一律加功精造本部即當札飭各局購用以挽利權而興工藝云 
[連甲派充電報局總辦北京]  
　　北京電報局總辦現委前安徽布政使連甲充當其前任總辦孫君麟伯則已於一月前探知消息自請辭差說者謂北京電局新章歸上海電政局節制連以丁憂人員無所事事運動得此蓋亦以實利爲重名分爲輕之流亞歟 
[大清銀行第二次股東會紀詳北京]  
　　四月初四日大清銀行在虎坊橋湖廣館開第二次股東會議曾略紀昨報兹悉是日會塲内外樹立國旗及萬國旂并派巡警在塲彈壓威儀極盛度支部尙書澤公因事未到瑞陳二侍郎於下午二鐘即蒞會度支部司員銀行幹事及股東員與會者共百餘員首由張允言監督致開會辭並報告銀行情形後各股東投票公舉理事監事經張監督宣告被舉人所得票數畢旋即禀呈二侍郎復由張監督宣布令股東提議事件各股東投遞後由黎劭平君宣告計遞條議者共六件上海股東未得與會遂託代表員投遞提議事件五條多關於股票事項散會時已傍晚是日尙有度支部堂官之勗詞及事實報告明日續錄 
[又有女革命黨出現安慶]  
　　皖省查緝匪黨近頗嚴密通州稽查輪船委員安徽候補縣朱圻於日昨在商輪上查見女學生王育蘭一名舉動可疑當即檢查行李得有革命黨證據隨親自押解赴省聞已經馮夢帥派委專員研訊兩次矣 
[日本擬將韓皇流逐東京]  
　　泰晤士報初九日紐約電云華盛頓傳來消息謂日政府擬將韓皇迫令去位流往日本 
泰晤士報曰前月二十八日高麗日報載有新聞一則殊與此事有關今並錄之近來漢城傳說伊籐王請韓皇所批之案苛猛異常内有某款擬將高麗皇上及政府移　東京云云韓國領事界中亦多有聞知此事者吾人初猶未敢輕信近則日見確實矣 
　　叔子曰哀哉亡國之君我聞甲午以前高麗一二大臣頗有以日本爲同文同誼而欲倚之自立者哀哉 
[浙藩財政之奇絀杭州]  
　　浙撫溤中丞以本省財政困難入不敷出惟實短若干迄無確數日前特札飭藩司將庫欵全年出入欵項詳細查覆經喻方伯總稽成數列欵禀報云現在綜計大宗入欵毎年地丁約收銀一百六十二萬一千餘兩新約賠欵練兵經費新籌各欵毎年約收銀一百八十三萬二千餘兩俄法美德四國洋欵以及匯豐克薩防欵約可撥抵有着銀五十萬七千七百餘兩撥補釐金約可收銀二十六萬餘兩春秋二撥約可收銀十三萬九千六百餘兩以上共收銀四百三十六萬餘兩以之抵支滿綠各營餉曁織造料工等項銀一百零四萬二千餘兩新約賠欵銀一百五十六萬八千餘兩練兵經費銀三十萬兩俄法英德四國洋欵銀六十九萬五千兩滙豐克薩防欵銀四十一萬五千兩京恊各餉銀一百四十七萬六千三百七十五兩零以上共需銀五百四十二萬六千三百餘兩兩抵實尙不敷銀一百零六萬數千兩雖經按欵設籌並由運關釐局道庫酌量籌撥惟爲數過鉅以致迄未足額而撥抵洋欵認籌練兵經費與撥補釐金四項乂短收銀一百十三萬二千餘兩學堂經費毎年各屬丁漕平餘項下提撥以及考試經費約可共 
 
 

Page 5

 
 
收錢洋合計祇十一萬二千餘串以之抵解各學堂經費及出洋學費并提學司津貼學務公所經費合共解給洋十四萬餘元兩抵亦短洋二萬八九千元惟特撥之欵近年尙無支出其餘歲需防餉　藝巡警督練新軍等項向由釐餉局解放須另案查報 
北京近信 
[會議統捐辦法]  
　　軍機處近日核議統捐辦法張大軍機云統捐誠能早日開辦不但利國且便商民醇邸謂此事必詳加審愼斟酌妥善方可開辦不然恐有不肖官吏藉此從中漁利則殃民非淺慶邸亦謂必須切實核辦 
[刑律尙未訂定]  
　　法律大臣前奏改訂新刑律屢經政府提議一時恐難實行據法律館中人云擬將大清律例略加修改將現已不用各條一律删去至舊律相沿分吏戸禮兵刑工各篇以現在各部名目大半增改擬略加變通不以部院分别惟張相國力持不可以爲并此不存恐將來舊例從此湮没故刻下尙未議定 
[黔撫請借外債不准]  
　　日前政府接貴州巡撫龐渠庵中丞來電擬向法國銀行籌借一千萬兩辦理新政聞張袁兩軍機對於此事均不贊成度支部澤尙書亦甚反對此事故已議騣矣 
[馬政局又議改辦]  
　　陸軍部近日又議將上駟院改爲馬政局因近年各省所購戰馬均未經過訓練恐一時臨戰不合使用各國馬隊平時訓練有方均能聽其指揮應仿照各國辦法以維馬政 
[桂撫電告交涉難辦]  
　　外務部前接桂撫張鳴歧來電謂龍州接連越南交涉紛繁特設民政局以辦交涉近日龍州領事毎遇商辦交涉輙干華官權限即請照會駐京法以使轉飭該領事嚴禁以符約章 
[袁祖禮傳旨申飭]  
　　四月初四日軍機大臣面奉諭旨都察院三遊擊袁祖禮進呈戰守心法書册據情代奏一摺袁祖禮不通兵學妄行瀆陳原呈曁書均着擲還並傳旨申飭欽此 
東京通信 
[第一高等學校試驗揭曉]  
　　東京第一高等學校此次錄取預科生第一部二十六名第一部二十七名三部四名已於陽歷四月廿九名一律入學兹將各部前四名錄下一部戴正誠周天鐸景志傅吳永權二部潘炳華吳道南彭道中何崧齡三部王修瑾吳華闌朱上禮劉先登 
[留學生之竊行]  
　　貴州官費生王孝煓浙江官費生吳乃璋塗改醫院藥費原單希圖冒領經使署察酌出扣官費以示薄懲已見前報昨日又有山東官費生劉慶麟塗改京都府立專門醫學校附屬療病院藥費將二十二圓改爲三十三圓查出後李公使大怒擬即扣除官費嗣有某等代爲懇切勸止故現亦從輕理扣除三個月學費 
[料理店之廣設]  
　　東京留學生自去秋以來日益稀少下宿屋毎多空閉其故由於各學校速成班一律停止而内地派來之學生不見增添惟近來支那料理店各處廣開土曜日曜兩日揮拳弄酒聲達戸外神田素爲中國留學生之淵藪故料理店亦較他處爲多店中毎用美貎下女以爲招客之法可謂善窺留學生之傾向矣 
[日人對清機關雜誌出現]  
　　某日人等頃組織一機關雜誌名曰東亞月報其宗旨在籠絡華人第一期昨已出現著者爲大隈伯伊藤博文輩其内容可想矣 
[經緯學堂第五班卒業]  
　　經緯學堂普通班業於西歷四月三十日午後一時舉行第五次卒業證書授與式是日該校主事因病未到臨時委校中幹事田島君報告學事次有木下學監之祝辭及講師總代表金井延之演說後由校長法學博士岸本辰雄君對此次卒業諸生一一授與卒業證書其姓名如左 
　　廣東優等劉展超　四川優等李元愷　四川優等吳夐　安徽蒯光勤　陜西陳祖蕃　廣東梁英才　直隸劉鑑堂　浙江張翼燕　直隷焦增銘　朱養廉　王葆鈞　賀延年　姚峴源　安徽曹金鑾　吳　生　蒯光承　江西徐道淵　李有甲　熊景運　江蘇俞建華陶麟勳　陸大鴻　程遇　馬文英　蔡鍾杰　山西安世植　李尙仁　劉樾華李秉普浙江林達　楊湜　廣東崔植森　蕭秉靈　張乃璧　歐陽樂　陜西趙世鈺　張丙昌廣西蔣道援　梁昌浩　鄧鳴繼　山東汪濟川　丁鴻音　張體乾　四川王驤　吳國楨　湖北楊照離　劉懋輝　傅聨勳　江西汪汝弼　福建李宣韓　貴州劉光烈 
西報譯要 
[中日交涉仍未定局]  
　　字林西報北訪函云東督徐世昌有回京供職之信唐紹儀聞將繼徐督之任近來唐撫與日使所辦交涉一切均尙和洽數日前齋籐中佐亦曾抵京幫同日使與唐撫爭論間島問題外務部近接中國駐日公使來電謂法庫門鐵路問題全案已由倫敦寶林公司代表費倫區送交前任駐華英使竇納爾君據中國官塲謂日本旣反對新民屯至法庫門鐵路而於聨接新民屯及齊齊哈爾鐵路一事反對尤　現唐撫力言此路專爲便利交通起見並非與日本爭奪利權惟日使則仍堅稱與南滿洲鐵路利益有礙不允如約 
[美擬擴張在華法庭權力]  
　　字林西報云美國麥塞臣塞省議員勞臣呈遞議案於上議院請實力擴張美國在華法庭之權力 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[鹿傳霖等奏查明貽榖被叅各欵摺]  
奏爲查明墾務大臣被參各欵謹分别輕重據實臚陳並保荐賢員辦理善後事宜以綏蒙藩而収實效恭摺仰祈聖鑒事竊臣等欽奉諭旨查辦蒙旗墾務光緒三十四年二月二十九日行抵歸化城業經恭摺具報在案查綏遠城將軍墾務大臣貽榖督立内蒙古東西盟墾政七載於兹一旦爲副都統文哲琿列欵紏參營私有十餘事之多冒欵在數百萬以上實屬駭人聽聞臣等請訓時荷蒙聖諭周詳諄諄以恤蒙藩固人心爲先務臣等竊謂辦理墾務之善不善當以羣情之向背爲衡欵項出入之實不實當以一念之公私爲斷當在京時檢閱原叅各節除檢帶度支部案卷備查考外有宜在烏準兩旗訪詢者者有宜包頭南站等處考查者有宜在陜西調查者當即電致陜西撫臣恩壽檢齊有關河套墾河案卷交前乾州直隸州知州吳廷錫馳送歸化行館備查一面札委吏部主事王憲章馳赴陜西榆林府調閱案卷就近赴烏準杭錦各旗訪查抵歸化後又派度支部主事劉澤煕前赴包頭南站等處採訪輿論並守提包頭公司文書簿籍一面咨會該將軍凡參案有關之卷宗悉令檢齊咨送以憑查究兩旬以來臣等督同各司員朝夕鈎稽逐欵考較並摘傳墾局及綏遠城在事各員面加究詰一一呈遞親供旋據吳廷錫賚陜卷至劉澤熙王憲章亦先後至臣等體察蒙情參稽輿論窮詰墾員印證陜卷俱已得其要領伏查文哲琿原奏分兩大端一曰愚弄蒙古一曰肆意營私而大旨不外於欺朦取巧四字如謂該大臣用王德呢瑪愚弄烏審貝子報地許給盟長該貝子在行轅借銀五千作謝儀按三分算利蒙衆怨恨聚衆未散查烏審報地後至今聚衆抗墾屬實委員詢問借銀作謝一事蒙衆均言此係貝子與將軍密事惟自去冬吳委員常向貝子要借銀云係將軍代墊該旗賠敎銀三千兩三分起息貝子未還原參有因又云杭錦貝子旣因報地參革盟長該大臣復愚弄梅楞棍布從該旗應得荒價内使銀五萬兩一節量杭錦貝子報效銀三萬伊子報效五千均奏咨有案惟該旗應分荒價銀十一萬二千兩貽榖扣實留六萬八千兩除三萬五千外計多扣三萬三千兩原參有因又蒙衆將梅楞棍布捆拿意在謀殺洩忿一節據王同春供二十八年蒙衆因合旗報墾貽榖獨賞棍布銀六千兩衆心不服將棍布圍住三十三年九月姚學鏡所管官鹽局將蒙鹽盡歸官賣蒙衆以爲棍布所爲復行圍住兩次皆同春解散原叅有因又云準噶爾台吉與貝子爭地陳四黨羽與王同春爭渠報復該大臣有意釀成一節查該台吉即丹不爾此次調閱準旗全卷但有剿辦之案無爭地之事蓋誤殺丹不爾該副都統亦會行有所避忌故舉其細而遺其大也若王陳互鬭釀命事在貽榖未辦墾以前原參不實又云察哈爾報銷浮冐銀二十四萬與収支斌儀分潤不妥央由商民李甲三轉圜一節查察哈爾墾務報銷度支部核准有案收撥各欵均屬相符惟墾局之漁利有數倍於二十四萬者弊在公司而不在報銷原叅不中肯又云尅扣委員薪水訊據斌儀供稱薪水有定章而委員有勤惰無功則減有勞則增此用人者操縱之術至心之公私與加減之數是否相抵則未易究詰原參有因又云巧取後套地價如先放後報其間租價儘數入已查此一項全歸公司原參尙實乂云原収蒙地以千頃算百頃蒙旗即得百頃之租逹拉特旗尤甚一節查墾局由敎堂贖回四成達旗地二千頃墾員丈放除去沙梁樹石尙短七百餘頃又令該旗指上地一千頃補之計溢出二三百項無以千頃算百頃之事原參不實又云自設公司以二十七萬股本購買套地可得三四百萬兩此即指公司地價而言原參有因又云擅拆倉厫十二座此有奏案所叅不實又云擅開藍翎捐毎支二十五兩廬各協領供此捐係爲城工籌欵調閱翎照則功牌也查功牌無捐納者貽榖捐銀萬餘並無奏案原叅屬實又云家丁李姓孟姓種馬廠地以圖私利一節臣等派員查得貽榖令李姓等在哈嚕村設局種地而兼放賬民間借錢先扣五月利息又令舉人通泰販賣烟土上年李姓札飭孟姓始將廠地作爲綏遠城公業又云借名放振實則仍扣兵餉原參均實又云牛捐揑銷一節查此案原請六萬照順直振捐其實減折招徠僅二萬餘兩並無揑銷原參不實又云擅賣庫存官物查庫存無用刀槍貽榖奏請改鑄農器原參有因又云販賣油鹽米布據防禦英山供將軍在綏遠城設一官木廠一雜貨店弁兵買棺木食物即從月餉扣還原參有因又云揀放官缺隨意勒索銀兩據各協領供稱將軍毎挑缺即在揀單上手批出銀若干兩以備置辦槍械原參有因又云在後套開設晋泰玉字號在歸化開設銀莊皮莊查無確據原參不實以上各節原　有虚有實情節有重有輕以大臣創辦大政旣任勞必任怨旣任怨必任謗苟能利國家而固邊圉則公罪固當曲宥即常過亦可矜原臣等於蒙盟墾務反復推求竊謂貽榖於此一事有二誤有四非此無可解免者也一曰誤認宗旨朝廷開放蒙地乃恤蒙以實邊非攘地以圖利也即顧名思義乃墾荒非墾熟也而貽榖視爲謀利之道於蒙古報地則多益求多於地戸征租則刻益如刻取游牧之地而墾之而蒙民怨矣奪墾熟之地而賣之而漢民怨矣放地有押荒又有地價種地有歲租有渠租而烟地乂有另租地價另租皆無奏案其實六七年來度支部所入者僅押荒銀二十餘萬耳於國帑僅毫末之益而邊氏受邱山之累此一誤也一曰悞用小人墾務開辦之始局員二百餘人其中豈無君子使貽榖知人善任何至爲衆怨所歸無如宗旨旣悞賢者不能虐民取媚且以忠鯁見疏其所任者如姚學鏡則晋之幹員貪而狠者也以五原廳同知兼墾局公司兩總辦斌儀者晋昌私人貽榖信之庸鄙無能不數年而保至道員東路公司及察哈爾銷案皆其一手辦理景禔者躁妄喜事險刻性成貽榖以爲南站公司總辦又如陳光遠岳鍾麟鄭天馥吕繼純林毓杜大抵仰承意恉朋比爲奸而陳四命案主謀殺人之王同春係嚴拿未獲之犯貽榖派爲墾局委員地方官畏不敢捕直至去年終京控事發始據咨稱秘密拿獲已在墾局當差五年矣下至商人李甲三舉人通泰家丁李成斌孟昭發皆假威圖利倚勢作奸其始用小人而不知反爲小人所用其究也遂怙過攘利而不恤此二悞也有此二悞而四罪於是乎成一曰巧設公司光緒二十八年貽榖奏設墾務公司係仿鐵路礦務工藝廠各公司之例查路礦工廠皆平地爲山毎一事動需數十百萬朝廷無此鉅欵不得不假借公司若墾務則蒙古獻地於國家國家放地於墾戸舊田得價價即帑金計畝征租租皆正課有土此有財不須本而自獲利者也貽榖原奏謂地商包攪之弊概行禁止惟墾局零星散放紛擾實多請於張家口設立公司後又分爲東西兩公司凡入股者核照荒價領地所謂荒價者即毎畝収押銀三錢也如公司領地千頃先繳押荒銀三萬兩即撥地任其轉售東公司定價上地毎畝八錢而公事非上地不領以千頃計地價坐得八萬一反手間即賺銀五萬矣而東西兩公司共領地二萬頃是蒙古報効朝廷之地價幾全爲公司所蝕况其價更有什伯於八錢者如果公司先繳押荒然後領地轉售猶爲將本求利及閱東盟墾卷皆收到地價再繳押荒是眞不費一錢而坐致鉅萬矣如謂墾局畏紛擾公司即不畏紛擾乎旣不准地商包攬公司獨可包攬乎如果墾局與公司各派專員猶可說也乃西盟總辦爲姚學鏡西公司總辦亦姚學鏡卷查該大臣札稿有墾局委員悉充公司委員之語何以衆人辦一局之事則畏其繁難一人兼兩處之差而轉形優裕乎總由墾員視墾務爲利藪若從墾局侵漁旣畏人言亦無大宗進項乃慫貽榖巧立公司名目先借墊款爲詞使地畝盡入公司而後羣食其利明明盜竊國財而人不得議其非該公司旣收官款而入私囊又佯於應分紅利中提萬餘金爲報効以飾其貪而示其忠乂稱渠工經費借用公司銀二十餘萬兩是目前藩臣納土全爲公司所併吞而後來墾戸交租尙須與公司作償款蒙漢俱受其害而國家不名一錢此貽榖之罪一也一曰匿款不報蒙地旣經報墾則銖金尺土俱屬天家督墾大員何款不應入銷何地不應入告而公司所取之地價浮於押荒者由數倍至數十倍不等皆無奏案可稽臣等調查南站墾戸領地執照二十餘張内僅可照五張餘皆公司小照調閱公司票根又另有將軍執照如薛向清一戸共荒熟地四十畝部照塡押荒銀十二兩小照塡地價庫平銀三百一十四兩其餘大率類此此等辦法皆景禔一人所爲及傳景禔來案則覆稱告假回籍嗣傳吕繼純黄并棻到案詰以地價毎畝至省若干至多若干據供少者自二兩起多者至三百七十兩止而押荒仍毎畝三錢也詰以南站公司先繳押荒銀若干則稱未交押荒但墊出開辦經費一萬二千兩而已原參謂南站地價有毎畝十二兩十八兩者尙未得攘奪刻剥之實也又訊據王同春供兩次報効地一萬五千餘頃内有水渠四道已墾者約七八百頃此名永租地不在蒙旗報地之數亦不在墾局所放一萬六千頃之數毎年毎頃交蒙人租銀五兩除蒙租外實可獲利銀二萬餘兩等語質之姚學鏡據供地隨渠交渠歸公司修故地亦爲公司有查貽榖収地至一萬六千頃之廣歲八至二萬餘金之多並不上聞卽任公司專利自三十一年起計得租銀六七萬兩不知王同春所謂報効者報効朝廷乎抑報効公司乎貽榖之督墾爲朝廷乎抑爲公司乎又據姚學鏡供察哈爾墾局公司久經奏撤去年該將軍因從前丈放從寛墾戸地多溢出因又派員重丈一次以期覈實等語夫旣重丈農田自必重収地價事無奏案款屬何人計其欺隠之財殆難更僕以數此貽榖之罪二也一曰朦放站地朝廷憐蒙人之放棄其地也於是有　辦墾務之命意在開荒備邊代各盟經營生計而貽榖不喻此意旣以威脅利誘併蒙人荒熟之地而収之乃侵　而及於站地及爲將軍又侵尋而及土默特地妄稱與蒙地事同一律而不知毫釐千里也查站地所以養站兵兵不自耕乃招墾取租以自養土默特自聖祖仁皇帝征照以後留一公爵而不預札薩克事别以都統治之毎兵一名給地五頃兵亦不自耕仍招收租以自養二百年來土站各兵之地田多換佃戸盡 
 
 

Page 11

 
 
承糧又士性饒瘠逈非杭特兩旗上腴可比墾者多乾隆間舊戸旣完正賦又出徭錢一旦迫令熟地一畝交地價一兩二錢荒地交荒價八錢民窮無力怨讟繁興和薩兩廳朝夕催科疲於敲扑其具有天良者則禀求交缷而仰承意恉如郝敬端喬樾蔭者則極力追呼此原叅所指和蕯聚衆之所由來也驛傳可員奎顯初受貽榖之愚盡站地而報之貽榖假以總辦之名月給百金旣而各章盍昆都及站兵等入入枵腹乃禀求津貼貽榖飭站地局借給二十站官兵專三百六十金仍俟將來籌定經费時扣還又以毎畝一兩二錢之地價爲不足乃中旱地而放及園圃由園圃而放及房基由房基而放及廬舍舖面卷查上年八月該將軍札和林廳云三站民戸異常刁狡自新店阻墾以後和林本街已經丈放之地亦復希圖翻異云云查從來放荒未有放及街道者主稿之景禔竟昌言不諱實所希聞札文又云房屋華美者租價必多繳價稍重亦不過如預支數年租價而已此等辦法直使民間自行修建之屋又自行購買一次是一屋而再造也臣等前在寗遠行次有和林地戸百餘人環跪乞查恩來者不皆良善之人而控者亦實有倒懸之勢此貽榖之罪三也一曰誤殺台吉蒙古報墾本非蒙人所願故王公貝子報地而其下往往怨咨奪我祁連山六畜不藩息目古然矣墾局委員又貪得無厭以致蒙人視局如阬塹而墾員亦視蒙若宼讎光緒三十一年五月準旗分局委員岳鍾麟禀稱蒙民們肯吉亞聚衆搶局並無以吉丹不爾之名六月朔包局總辦姚學鏡轉據岳鍾麟禀稱們肯吉亞仍盤踞老巢皆由丹不爾主使並謂蒙人皆當寸磔於是以丹丕爾爲首逆經貽榖具奏請勦而電傅諭旨仍有勿得操切之戒而墾員恨其戇必欲用兵以示威帶兵官涎其財又欲邀　而列保張大其詞幾同巨宼盖丹不爾年老沾康而性戇者也十月十三日參將譚湧發副將及泰才委員林毓杜楊守性等夤夜往捕丹丕爾開鎗抵拒兵隊即縱火焚燒斃家屬五人而丹丕爾人已財盡父子潜逃按之陜西神木縣勘驗禀詞其子婦塔木幾所供實無叛逆情形果爲叛逆該旗豈敢報案請驗神木知縣又豈能錄供通禀乎及丹丕爾京獲文武員弁所禀幾於兇悖無倫而始終集衆自衛者不過數十人耳案交歸化廰同知樊恩慶審訊恩慶知其寃不忍鍜鍊爲吕繼純所揭乃别委姚學鏡余寶滋承審而獄詞果具在墾員以爲戮此一人則蒙旗破膽永無抗墾之虞而不知三字獄成兩盟心痛益播墾局之惡聲也論者謂丹丕爾誠有罪然罪不至死姚學鏡爲岳鍾麟所蔽貽榖又爲姚學鏡所蔽旣請勦辦於先不得不一錯到底而丹丕爾白頭就戮矣此貽榖之罪四也以上所陳蒙盟大局幾爲貽榖所悞貽榖實爲羣小所誤羣小之厚官謗拂民心又皆爲一利字所誤向非文哲琿訐奏後患正復無窮然該副都統之奏參實貽榖逼迫使然非眞爲國而爲民也原參所指補修軍需餘銀三千兩久經入已一節與貽榖所參二十六年補修軍械銀八千兩僅實用七百餘兩同是一事餘欵無著則彼此指爲侵吞賬據無存則彼此詆爲燬匿調閱案卷僅有協領景秀呈出賑目一本及領字十九張該副都統親筆信函兩紙傳訊景秀及庫書吉存湍奇行防禦呢瑪山等均不能指寶查閱文哲琿兩函一致貽榖有顧全斯事四字一致文案處陳光遠有　請代呈册禀之語臣等參詳此事文哲琿謂貽榖入已實誣屬虚而貽榖專罪文哲琿一人亦非公論蓋此項餘銀寄庫直視同閒欵開支必非一人所蝕檢閱領字共領銀二千餘兩皆云以備支用内有送　署將軍程儀百兩亦取諸此彼時左司十餘人榮昌居首文哲琿次之誠恐辦公者事事侵挪而在事者人人染指貽榖二十八年冬到任直至去年催辦報銷始行查問則未見此欵可知矣文哲琿果未分潤何爲必欲顧全而且代造銷册應交後在將軍查明分别究追核辦塔爾巴哈台參贊大臣榮昌應否解任來綏備質出自聖裁總之庫欵絲毫爲重必應究明然較諸墾務公司之横吞鉅欵者則有竊國竊鈎之判是此一事於正案爲旁支欵於侵爲少數矣[  （未完）]  
分類新聞政界 
[江督飭查縣令收受傘對南京]  
　　鹽城縣附貢生李錫純等以解犯蘇天保中途擅回兇燄復熾等情公禀督轅奉端午帥批示云此案前據淮安府詳復到院當以蘇天保雖訊無擾害不法實據而曩年武斷鄉曲實非安分之徒近數年雖知歛迹而辦理地方善舉名實不孚結怨鄉里以致羣起攻訐等情是蘇天保確非善類若遽予從寛免議發縣交保管束誠恐保釋後双復向地方尋仇報復貽害非淺似應酌予監禁俟限滿察看能否改過自新再行禀請核辦等因批飭臬司核議詳復飭遵在案兹據禀稱該犯於正月十一日由山邑押解回鹽竟賄通解差於十二日擅自回家宴會黨衆並縱令妻妾至該職莊内沿門詈駡又欲藉造橋爲名希圖苛派復藉送已撤鹽城縣席令傘對勒索鄉民等語如果屬實亟應澈究以除民害仰鹽城縣迅將該犯蘇天保牢固監禁聽候臬司議復再行飭遵席令收受傘對大干例禁應飭查明禀請參辦並將禀内其餘各節一一切實確查禀復核奪（爲） 
[禁烟局改良編制杭州]  
　　杭州禁烟局　辦經年未見成效業經烟局總辦咨呈撫憲略謂從前編制局長副局長官紳並立動多窒碍自非改良不足以明權限而專責成兹經决議以官爲執行部以紳爲議事部擬改設局長四人請以藩臬憲杭道警總辦任之副局長四人請以杭府尊曁仁錢二邑令警提調任之呈請札委以重專責已經馮中丞批准分别札委遵辦矣（元） 
交涉 
[漁業交涉已結奉天]  
　　漁業公司與日人交涉一案刻已議結並將舊收之局費旗費一律裁革改爲抽收船牌費擬定章程呈經兩帥曁勸業道核准在案現經該局出示云奉省沿海一帶水産富饒毎當漁汛届期網罟麕集不免時有匪人出爲滋擾是以特設漁業總分各局購置船械派雇弁勇隨時巡邏藉資保護酌改捐項以充費用總辦到差以來適有交涉之案未經議安漁戸深受其累現在案已了結日人前設之遠洋漁業圑已由日本總領事照會交涉司于明治四十年五月即中歷光緒三十四年四月解散此後不復再有日人征收漁稅之事並經本總局設法改良將舊收之局費旗費一律裁去改爲抽收船牌費擬定章程分别人網多寡釘牌給照定則征收呈蒙督撫憲曁勸業道照辦在案此項牌費比前减輕無非體恤民力以期漁業發達收遠利而去煩苛凡漁戸船隻但經遵照此次新章報騐釘牌納費領照此外並無别項需索及一應小費（内） 
軍界 
[飛划營緝獲梟盜蘇州]  
　　飛划前旗何嘉祿日前在蘇鄉邢山地方緝獲梟匪三名梟船一艘當即押解回省禀奉瑞督辦飭發清鄉局訊得三犯係行刦元和縣治某姓家之盜首因飭解赴該縣歸案訊辦（命） 
[隨營學堂展期畢業鎭江]  
　　瓜洲鎭標各營所設之隨營學堂定期一年畢業酌委差使現因爲期將届由陶鎭軍詳加考察以各學兵程度尙淺未便遽行畢業特禀請省憲展期半年以昭鄭重（御） 
 
 

Page 12

 
 
學務 
[英文專修館全案蘇州]  
　　蘇省毛實君提學就省城設立英文專修館錄取投考諸生已於初四日覆試曾迭誌前報兹將取定各生全案榜示略云此次英文專修館之設攷取諸生使者兢兢以國文爲重蓋爲造就專門學問計專門人才計異日我中國乃克大收其用不致有長此乏材之歎也然自詔停科舉以來青衿之子成童之年所爲文辭不可通曉其中或有識議有思理有筆致氣勢而數語之外輒苦鈎棘讀之不能終幅甚或文義斐然而竟體未能妥適又或束書不觀以王文成之傳有錄曾文正之家書風行外洋而未嘗一接乎目且頗有稱王陽明爲宋代人物者又間有徵引論語大學中庸一二語而譌誤疊見且出以杜撰者嗚呼罷科舉設學堂將以興學也而不學之流弊乃至於此良可痛也今者英文專修館攷試諸生一以國文爲斷其國文大致通暢者列於本科其國文未盡通暢者列入預科（計開）孫　斌　陳培元　沈燕謀陶　龍　金兆第　鈕因祥　費福熙　鄭錫光　張國華　郭慶鏞 
吕鵬摶　陸　毅　高　渤　方嘉樂　王國楨　張桐瑞　沈師愚　 
陸元昌　顧思名　横文中　嚴濟英　陳家彦　陳允彝　劉文輅 
汪觀瀾　孫鳴華　倪國武　何武烈　李德潤　路敏行　陸增琦 
顧裕魁　過探先　涂德駿　劉孚炯　傅元善　周長熙　童有藩 
李繼曾　王爾秀　王汝亮　陳　鵬　王鴻壽　杜正華　鄭復培 
涂逢璋　彭錫英　許寶和　孫鳴球　蔡　培　王爲曾　王曾源 
以上正科各生每日講堂功課六小時以二小時習國文預科生暫不兼習英文專習國文（禾） 
[咨送存古學堂學生蘇州]  
　　江寗師範學堂畢業生馬家鏞由該堂監督咨送蘇省存古學堂肄業經毛提學示期初九日來轅考試（草） 
實業 
[商錢局開股東會議長沙]  
　　湘省新設之商錢局已於去年六月倡議舉行甫經月餘即將股本十萬金一律招滿旋就商務總會懸掛牌號暫行開辦並於冬間購置萬福街房屋因一時個戸不能出莊未及隨時建造現已退出乃由商會總理陳紳佩蘅等於上月二十五日在商會開股東會議是日到會者數十人提議建造房屋之事及將來一切辦法聞已擬定由何君治泉王君筱舫經營建造之事云（水） 
[礦山壓斃多命湖南]  
　　湘省靖詶所屬之綏寗縣某礦山於日前坍塌壓斃防營劉管帶及勇丁等多人受傷者亦頗不少業由該縣電禀省台經岑撫帥電諭靖州金直刺並一面撥欵派員前往會同該州縣加意撫恤將劉管帶身後妥爲料理其餘死者棺殮傷者醫調均須體察情形分别核辦如欵項不敷暫由該縣籌塾旋卽撥欵歸還（胡） 
[商會請禁空票蘇州]  
　　蘇州商會以邇來市上各小錢莊及各店舖恒有代人出立錢洋等空票届期原人無資應付該店舖等遂退還原根彼此推諉轉輾時日或爭論扭毆或互相涉訟此等惡習實於市面攸關因特函請長元吳三首縣嚴行禁止（間） 
雜記 
[警員搗毁妓寮杭州]  
　　日前有巡警某區是長偕同警學畢業生某君及總局提調之介弟等數人同赴拱宸橋潘姓妓院游宴偶因細故觸怒諸君乃大肆咆哮將該院什物妓房陳設搗毁一空龜鴇等見勢凶猛飛報巡防局立請彈壓該局警員即率領巡士到院查究詎入門晤客即躬揖道歉並叱駡龜鴇謂此數位均某局某老爺汝輩何得褻漫責令當塲服禮了事（木） 
[嚴辦積惡龜鴇蘇州]  
　　清江人老力四者係安清帮首領徒黨衆多與小王等向以拐賣人口爲業並在閶門内開設妓館逞兇訛詐犯案甚多遞籍後復潜回蘇垣現其妻在胥門馬路開花烟間其姘婦戴三娘在閶門馬路開野鷄妓館力四則毎年必往清淮各處販買女孩一次擇美者先姦後賣轉售與滬杭等處人皆稱其爲老人販兹有某妓女不善迎客力四即同其姘婦戴三娘將該妓女百般毒打遍體受傷乂用烟籤將該妓女脚心戳過血流滿地該妓女情急乘間逃至盤門外經某公館收留詢悉前情閱看傷痕甚爲可慘當即函告清鄉局嚴加訪查一面將該妓女送由吳縣王竹浦大令騐明受傷屬實遂派差將老力四及戴三娘獲案收押旋由其徒黨紛紛至縣代爲鑽營冀圖卸罪昨王令將力四等提案與該妓女對質力四戴三娘各俯首無辭大令喝令各責籐條六百下並掌頰一百下將力四還押聽候嚴辦戴三娘枷號飭差押游馬路示衆以爲凌虐妓女者戒（眞） 
學界笑話 
[（一）學堂考試美談]  
　　其省某學堂於上月某日考試有某學生文理未通東西抄襲卷中有羊血倉倉打天下也之句。閱卷者不解其意。率爾加批云造句古動不讓阿房宫賦某生大爲得意。出以語友。友甚奇之檢視原稿則原句爲盖人君。之於天下也一語。於是傳爲美談 
[（二）學堂聨語美談]  
　　畢節縣官立高等小學堂。門外大書一聨云畢儒術。以居官高堅早悟回之學節文章而　十等級羣升由也堂吐屬猥鄙字句逗湊講者莫不笑之謂該校内容可即此聨推見矣或謂此爲李紳學泮手筆李在八股時代有名又曾爲廣東知縣現充該校講經讀經敎員或不至荒謬若此 
[飛娘傳泖浦四太郎譯英倫蘇士比著]  
　　飛娘者央之白佛林人也姿態妍艶絶世無倫年十七卒業於茂禮大學校諸科學莫不冠同。輩故時人謂之雙。絶英國名。流恒以一見顔爲。幸其父故商人也際時不遇破産家居。貧乏幾不能自存同邑福爾痕。者亦衣廬大學畢業主也。性　。警钦智慧貎若婦人未嘗近女色顧與女爲總角。交甚相得。也及長以學問相切磋。以詩歌相倡和。由是情愛愈摯。顧終未嘗相狎也。一日飛娘與福爾痕同遊於新林園時春物餘妍。夏景初麗。綠蔭夾道。卉　爭輝。時而燕語鶯啼花開欲笑。時而微風篩影。泉流細嗚。遊人成羣。車馬絡繹。紫衣玄裳。粉白黛綠。有憑欄者。有佇立者。有散步者。有閑眺者。白髮老翁憩息於樹下。垂髫子女跳舞於亭前。數處茅亭。廻廊九曲。携手相語磓樂也。[  （未完）]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕姆生巨案（七）] [  西泠悟癡生譯]  
　　福嘱畢。又謂警察長李師德馬丁曰。煩君等率同巡捕數人。竟赴埋而步弄。與凹斯福忒街。接綫之中央界。往來密密梭巡。以警呌爲暗號。但聞號呌一吹。君等即杜絶弄口。以防敵人逸出。更凂雷君花君。狙伏敵之門外。予將與勞勃直入敵巢。先搶華生到手。交與君等。然後窮搜其巢穴。惟所慮者。不知華生性命。尙能保全否。 
　　雷曰密司忒福爾摩斯。君之運動。可謂竭盡能力。然余尙有與君約者。倘君入敵巢。逾三刻鐘不出。或未逾三刻鐘。而内有猛厲之聲響。則余等當相率偕入。君意以爲然否。福曰深謝。君所慮極是。 
時夕陽西下。天色漸冥。福曰可行矣。正欲舉步出門。忽又顧童子問曰。汝果無所苦否。此行極關緊要。倘勉强從事。必致有誤。轉不如留汝。在此之爲愈也。童子曰。請無過。慮予實覺此時之强健。無異平昔。况據醫士云。受傷甚淺。并未損及裏膜。故服下解毒藥丸。精神即爽朗矣。予承君意厚待。拯我於奸黨之手。深表感情。倘不偕赴敵巢。予之負君固不待言。亦未免重負華生耳。 
　　福曰汝具此誠心。上帝必佑。蓋福善禍淫。耶氏門中。固無欺人語也。 
　　於時福偕衆人。相將俱出。行至埋而步弄口果見一綠色。矮方屋。形如覆盂。其左首係一律師住宅。門牌上標明號數。其右首則隙地一方。寛約半畝許。貼近此屋。墻外有草舍二間。似屬空宅。無人居住。福自思此方屋。形式雖矮小。然其外容。亦頗整麗。何以墻外有此草舍。殊不雅觀。思忖間已行抵門首。見其雙扉緊掩。并無門鈴。因用手剥啄。少頃砑然一聲。啓戸者爲一老婦人。帽簷壓於眉際。身衣灰色衣裙。深目高鼻。目珠旋轉不已。雖鬢已斑白。而精力似甚强健。見福問曰。客等何來。 
本埠新聞要事 
[江督奏陳上海創設貧兒院]  
　　上海紳董周金箴曾少卿兩觀察集合同志創設貧兒院並附孤兒感化所已迭誌前報兹得京友來函知此事業已由江督端午帥附片奏陳原片錄下再恤貧爲施仁之本慈幼乃養正之基東西各國貧兒院之設所以使單家孤子皆得敎養者也中國戸口之衆甲於全球貧苦小民居其多數地方慈善事業如育嬰義塾雖所在多有大半虚應故事遂致貧窮子女終身廢學良懦者僅備傭工桀驁者間流匪類揆厥原因未始非化導無人幼年失敎所致現經上海職董周晋鑣曾鑄等集合同志在上海創設貧兒院一所專收貧寒子女住院膳宿敎以粗淺小學兼習各種工藝總以能成一技一業足以糊口爲宗旨現在建院之地已經商約大臣盛宣懷捐助上海西門外西南首基地三十餘畝該員曾鑄捐助建屋費規銀二萬兩樂善同志並允捐集開辦常年經費規銀五萬兩約計歲需不敷其鉅仍擬陸續籌勸冀垂永久該皖辦事大網係合育嬰義塾爲一事而變通之毎次招收孩童以六十名爲一班男女各平敎養之法分爲三期自嬰孩至六歲爲第一期以養蒙院章程爲準七歲至十四歲爲第二期以小學章程爲準十五歲至十八歲爲第三期授以各種技能仍兼習並通文學敎養期滿或交家族領回或由本院代謀生計並擬附設孤童感化所一區專收流落街市之乞丐幼童入所留養約束訓導俟及格後再行送入院中分班敎育務使貧子孤兒旣免流離失所之虞乂得化育同沾之樂在個人多一技能即社會少一遊惰似於憲政機關不無裨益呈請立案等情前來臣查該員等所禀係爲孤貧子女將來能謀生計免致失所淪爲廢民起見實屬義重博施自應准其立案除批飭參酌情形妥議詳細章程由臣覈定辦理外理合附片陳明伏乞聖鑒訓示謹奏 
[美按察司將次來滬]  
　　字林西報云美國駐華按察司維而福利君俟國會散議後即將來滬 
[日本政府電飭停運食米]  
　　去年日本篝糴經外務部允准於湘鄂皖贛江南等處採購食米六十萬石由日商鈐木三井等行購辦轉運在案兹悉此項賑米業已運過一半現因米價漸跌且今年日本收成亦頗豐稔是以日政府即於前日電飭駐滬日領永瀧君轉諭鈐木等行一律停辦 
[蘇軍請撥快礮]  
　　製造局張總辦奉蘇撫電諭略謂前咨督院請撥仿造德國礮六尊究竟避中有無此種快礮何時可以運蘇希速查復等語張總辦當　電復云七生五管退礮部定礮式身長十五倍本局仿造德國礮式身長十四倍業於上年呈部驗定至十一月杪始奉飭照造故現在成數不多零配各件未齊刻正試騐藥彈兹奉憲札飭換撥蘇軍六尊自應勉撥現飭赶緊裝配及彈藥火引等件請即轉飭兵備處於五月初旬派員來滬赴局領運 
[飭查鄉鎭烟館]  
　　滬道蔡觀察以租界烟館現經工部局實行查禁惟近聞四鄉各鎭已閉烟館竟敢陽奉隂違仍有私售燈吃情事殊屬玩法爰特札行上海縣飭差密查從嚴究辦 
 
 

Page 19

 
 
[蘇府同鄉會定期開會]  
　　蘇府同鄉會職員本年均應更舉上月常會議將會章修改併各縣同鄉會爲一會分縣選舉議董共二十人（長元吳六人江震四人常昭四人崑新四人太湖廳二人）再由議董互舉正副會長兹定於十一日午後三時在新閘平江公所公决章程重行選舉 
[不准行商擅帶鎗械]  
　　金陵關道江南商務局會議北路行商携帶槍械領照章程曾誌前報兹本縣李大令已奉松府行知特於昨日出示曉諭略謂此後商民人等行商出外意欲携帶鎗械應即報明商務總會查係妥實經商即將所帶鎗械物件開單移縣以憑給照回日將照繳銷如有未請護照者仍即查拿嚴辦 
[浦東又出盜案]  
　　浦東嚴家橋廿四保十七圖鄉民顧晋卿吳少恬家前晚被盜匪三十餘人撞門入内用刀恐嚇刦去衣飾銀洋值銀一千餘兩昨事主即協同地保報局請緝 
[春賽四誌]  
　　旅滬瓛商連日賽馬均誌前報昨日舉行跳浜共賽十次第一次十三馬利達代加泰洋行勝第二次五馬小來斯代招商局碼頭西人勝第三次五馬密四老林子勝第四次十三馬小來斯代考克泰勝第五次十一馬跳浜穹生代怡和洋行勝（小大門捕房副捕頭兩馬落河）第六次十六馬老林子代美華公司勝第七次十馬利達代克大學堂勝第八次十馬馬夫跑馬匯票小福勝第九第十兩次未詳 
瑣事城内 
[不准率請交保]  
　　湖州裕甡南貨號主沈爽齋因積欠本埠鼎泰等各號貨銀由縣關提到滬押追在案前日沈在押具禀略稱原籍房産現已有人願買須親自到家與族中商議方可得價攤還求請交保等語兹奉李大令批示云該職商情愿變産償欠旣已覔有得主著先措繳若干聽候核奪母得空言率請交保一面仍催爾侄阿敦到案母違 
[研訊巨竊]  
　　積竊龔麻子在西牢逃出後改名吳寶生囑令麻皮小四子邀同長江積竊王介堂（今改名馬慶福）夥竊西門外吳公館金釧兩付及珠飾衣物值贓頗巨王與小四子先行拘縣禁押今龔亦由公共公廨獲解到縣提同五等質訊僉供由龔一人入内行竊王與小四子在外接贓龔當金釧一付得洋二百九十餘元分給王與小四子各洋四十元不諱判龔責八百板與小四子還押王仍收禁追贓 
[車夫行竊]  
　　小車夫朱寶洪周叔高推送行李朱偷竊網籃内首飾箱一只值洋千餘元由押車之茅明信報縣控告提案訊究朱堅不認竊跪鏈時許判與周一併押候再究 
[學堂運動]  
　　今日下午大東門羣學會附 
屬小學校開運動會昨由校董柬請官紳學界蒞會參觀 
[官事]  
　　督審局發審委員試用知縣俞志善浦東塘橋巡防局委員何紹先昨日先後到道禀見新委水利局帮辦梁家溱 
　　新委太陽廟巡局員汪鴻銓新委北新涇巡局員朱大昌均禀知到差楊家江保甲局委員蕭泗勛到道禀見 
南市 
[給發漁船牌照]  
　　昨日本縣李大令至輪船救生局傳齊崇淮各處九帮漁圑總甲將牌照按名給發其號數自天字起至日字止共計三百五十八張 
[女犯疎脫]  
　　總工程局發堂収押之犯婦李沈氏周氏兩人前晚逃逸昨堂董即函報局董飭探查緝 
[汛捕敲詐]  
　　十二二十兩舖汛捕山東阿和即徐魁昨在西門外見張和尙携有牙筯等物疑係竊贓拘至家中私刑拷逼當被搜去銀洋兩元後爲四十五號巡士查知報由西區拘獲旋有車夫葛起發投稱亦曾被徐誣竊私刑考打後由母親出洋三元贖回請爲嚴辦等語西區局長當將徐等一併送至工程局判徐送縣訊辦張葛出外候示 
[流氓行兇]  
　　陳小三子被流氓王和尙擊傷由其啊陳洪發舁送南區轉解工程局請驗判王収押陳出外醫治再核 
[不還煤價]  
　　法租界義盛煤行執事顧松濤控沈祥林欠洋一百四十餘元延不歸還昨由工程局傳訊沈供因貨樣不符又被主顧貶價是以未還判次保各邀公正人理算 
[領回車糖]  
　　元生糖行出店朱福生押運車糖五包被已革巡丁謝宏生冐名扣勒兩包由朱報知工程局派令偵探至小閘橋謝宏生家内起出拘謝至案判戒責一百下押三天糖給該行領回 
閘北 
[何嘗詐擾]  
　　戴大文之女賣與永年里汪姓爲婢兹戴紏同蕭阿三戴慶庚至汪處詐擾控由巡警局提訊戴供並不詐擾因向領女兒身價存洋一百六十元是以口角求鑒判開釋自理 
[拐匪吃緊] 　　 
　郭秀蘭控胡崇德與妻川氏拐匿小孩一案昨由巡警局復訊判胡赶即尋交再延擬罪 
[殆是囈語]  
　　吳士樓控吳鳳祥抵賴會洋昨奉巡警局批示云據禀吳鳳祥抵賴會洋索償被欺各節紏葛支離毫無根據住址地地方又未叙明本局無從查核殊屬混瀆特斥 
英租界 
[圖財謀命續誌]  
　　楊樹浦紗廠巡丁周良珍控高正發張巧生圖財謀命一案昨解公堂復訊周供是晚熟睡高張忽持鐵鎚入内猛擊幸未被害求究訊之高張均不承認中西官以原告控係高正發所爲判高押西牢三年張交保查核 
[解役謊騙]  
　　英公廨一身兩役之代書招書鄔莘甫即鄉啓祥又名鄔尹向拐犯林小弟之姊不林氏騙洋二十元允爲設法保釋兹林工因伊弟日欠未釋知係受騙於前日偕見証沈洪春投廨控告判候明日早堂訊明核辦 
[抵欵紏葛]  
　　博文律師控悅生棧主鄭葆舟不理抵欵昨由公堂會訊博律師稱鄭葆舟前託伊兄作舟將貨物抵押於陸姓得銀一萬兩後由本律師代借還過五千兩今作舟已故樓向葆舟催理不允請爲追究鄭葆舟延沃沛律師譯稱此欵係悅生棧所欠現鄭與陸早已商妥俟將棧招盤後再行攤還請察判鄭交保候補拜四早堂查明簿據再核 
[兄妹成仇]  
　　女子馬鳳英被史毆打逃入濟良所昨解公堂復訊判發濟良所留養一年代爲擇配 
[虐婢該罰]  
　　章裕香章徐氏因虐待婢女秋葉由濟良所查獲昨解公堂復訊中西官以章徐氏凌虐婢女情殊可惡判罰洋四百元以一百五十元充濟艮所經費一百五十元撥棲流所一百元撥幼女所秋葉發幼女所留養 
[調戲行兇]  
　　繅絲女子張毛頭控王木生調戲行兇由廨提訊判王枷示兩禮拜期滿逐出租界 
[拐案兩則]  
　　陸芝卿控顧陸氏朱張氏串拐伊妻顧氏昨由公堂訊明屬實判顧陸氏押女所一年朱張氏押三月顧氐交陸領回陸阿福控王阿根顧竹亭李金泉郁珂炳串拐伊妻范氏一案昨解復訊據供陸妻已賣於嘉定某姓判一併押候查提范氏到案再訊 
[盜犯解縣]  
　　夥刦靜安寺卿民曹阿妙家之盜匪胡生堂昨由公廨復訊判押送上海縣訊究 
[緝獲盜匪]  
　　盜匪崔國海前在揚州搶刦巨贓逃至上海又在寶山縣與租界次界處 
 
 

Page 20

 
 
紏黨搶刦前日被寶山差夥與包探姜長明在虹口拿獲昨解公堂訊究判押候函詢揚州府及寶山縣查明再核 
[小火]  
　　新閘路項茂記木作前晚二句半鐘忽然起　幸由鄰人帮同澆息未肇巨災 
[公堂瑣案]  
　　李阿五杜阿四串竊洋人馬鞍等物李枷一禮拜押六禮拜杜押一月期陳德甫竊倪履洲銅元等物押西牢一年 
　　滿逐出王金生桂召生孫惟記蘇阿四等向錢祖培拆梢判王押三月桂押一月孫蘇交保具結釋放 
美租界 
[撞壞汽車]  
　　某捕頭前日乘汽車至西華德路適某號電車飛馳而來立即讓避撞於裝木塌車上致損車板隨飭中西包探查明電車號碼禀復核辦 
[收殮路斃]  
　　有恒路相近之小菜塲昨有路斃男屍一具由捕回報捕房飭傳地保查明棺殮 
[請緝逃妻]  
　　薙髮匠衛福郎因其妻張氏逃遁無蹤報請捕房飭探查緝捕頭准之 
[婦人被騙]  
　　唐王氏在天潼路老虎灶門首被匪徒騙去銀洋旋投捕房禀報准即飭探查緝 
法租界 
[竟是誰家之妻室]  
　　成衣匠姚安甫前日突入徐阿毛家指徐妻張氏爲伊之寡弟媳互相爭吵繼由徐扭入捕房轉解公堂徐稱於十三歲時定張氏爲室二十一歲成親今已二十八歲生有六歲男孩一口有婚書有媒人可証何得妄指求請究誣姚稱我弟於二十七年份娶張氏爲妻三十年份病故後弟媳即帶姪兒逃走今始尋見惟小的弟兄三人祗有此姪兒嗣續求察判姚交保著交婚據訊核徐亦交保邀媒人到案質訊 
[愼重出之]  
　　小孩宋木林迷路由公堂判發善堂候家族認領在案昨有木林之兄阿福投案求領判覔取的保再核 
[代人受過]  
　　毡帽店主楊文春扭韓位儀至廨控稱上年十一月問韓來賒去毡帽計價銀七十四兩到期不還由高東屏調停囑令出立憑票詎届期仍不照付求請追究韓供該貨係二房東所購囑小的代蓋回單圖章今房東已離上海故不允代還聶司馬以旣蓋圖章未便推缷判交保陖兩禮拜理楚 
[拐案定斷]  
　　張陸氏拐阮和生之妻吳氏價賣與松江葉姓爲妻控經公堂備文至婁縣將吳氏關提來申判押候訊在案昨阮又投案求領判准予領回管束張陸氏押捕房一年 
[火警]  
　　前晚密乘里對門人和里泰豐糖行失愼殃及炳記滙記等各號房屋八幢捕房以該糖行保有火險隨將行主劉奎林夥友陳維元胡中甫一併拘入諭令交保候查明情形再行傳訊 
國外新聞 
[木廠閙事續聞]  
　　初九日東京電云日本宫綺縣法國木廠工人閙事一節當時焚燬房屋數處幸有警察馳至彈壓始得安靜前報謂死八十人係傳聞之誤 
[日兵赴韓平亂]  
　　初九日東京電云有日兵一師圑現赴高麗遏制亂事 
[歡迎首相預算案]  
　　初九日倫敦電云英國首相愛斯奎士之預算案大爲自由黨所歡迎 
[英國國内預算案]  
　　初九日倫敦電云下議院已贊成續抽茶稅總計預算案内有餘欵四百七十二萬六千磅以六十萬磅充公衆局費用餘以抵償公債近三年來所减國債之數在四千萬磅至五千萬磅之問一千九百零八年至零九年各欵出數爲一億五千二百八十六萬九千磅其入欵爲一億五千七百七十萬磅 
[紀念前相]  
　　初八日柏林電云本年西八月爲德國首相俾思麥死後十週之期巴凡利亞邦親王擬在利干斯堡附近維爾哈那地方竪立半身石像以紀念之以上譯字林報 
[美國劃界事宜]  
　　初九日紐約電云美國陸軍大臣塔虎脫已赴巴拉瑪擬與哥倫比亞共和國委員會商劃界事宜 
[美國誇讚海軍]  
　　初九日紐約電云美艦隊抵舊金山後全國報章皆有評論大旨謂此行足顯美國海軍能力之充足云以上譯泰晤士報 
[暹羅割地]  
　　初五日倫敦電云英國與暹羅新訂一約聞其内容暹羅允割土地八千方里讓與英國 
[議員請准菲列濱自立]  
　　二十九日華盛頓電云美國國會斯來登君爲台克塞司省之代表並爲民政黨中之著名代言士近呈議案於下議院請總統於一千九百十三年將菲列濱羣島交與菲人自治此案顯係欲與陸軍大臣塔虎脫君爲難並欲鼓動輿情以反抗塔君之政策蓋塔君不願於三五十年中准菲島獨立也 
[印度亂黨謀刺總督]  
　　初五日倫敦電云印度股黨擬謀害印督吉青納 
[親王被拘]  
　　初十日倫敦電云德國尤倫堡親王已在萊彭堡邸第中拘獲因哈丹一案尤親王曾發僞誓謂無不道德之舉動現已查明確有犯罪證據云 
[辯正養老費額]  
　　初十日倫敦電云昨電謂英國預算案養老費毎年約需六十兆實係六兆之誤 
[俄國大水]  
　　初九日伯林電云西伯利亞鐵路交通爲大水所阻暫停來往 
[德國議會閉會]  
　　初九日柏林電云德國議會業已停閉擬至秋間再開勃洛克政黨各機關報同聲嘉讚該黨此次所行之政策謂可爲秋間開會改良財政之佳兆云以上譯文匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯論 
[英倫股票交換塲志乘（波樂克箸）] [  錄萬國商業月報]  
　　實業之振興與否。雖視資力之厚薄爲憑。而股票之通滯。尤爲要鍵。通則信用廣。而一紙珍若連城。滯則牽掣多。而百業因之瓦解。倘不設法流通。則千百鉅萬。壅於一隅。商人之財力有限其。不坐困於股票也幾希。外洋廣設股票交換塲。以彌窒塞之缺憾。而貿易界遂無跼蹐之虞。於是各公司燦然林立。今日股票之交通。不脛而走實業家之食其益者匪淺。中國欲興實業。已非一朝一夕之故。而建。樹公司之煩難。有類。於談虎色變者。衣由立法未善。致吾民之視股票。如瓦缶。如廢紙飢。不可食。貧不可質。自有股票以來。價值未有如是之掃地者也。記者關心時局。竊抱杞憂。急譯是篇。以備當代經濟家芻蕘之採。 
　　股票交換塲。爲買賣股票之巨市。一七七三年以前。倫敦股票經紀。係在御設交換塲貿易。不數年間。股票經紀組織一會社。名曰股票交換塲。其始暫設在鍼線街吹易丁里。嗣復遷至巴梭蘆苗巷測浦衙門處。建一總所。銷市發達。非其始料所及。商賈雲集。地盤偪窄。幾無投足之區。至一八零一年。乃鳩四百股毎股。英金五十磅。合計英金二萬磅爲經營新屋之用。次歲落成。斯時集有會友五百員。自遷入新場後。重訂章程。凡續到會 
 
 

Page 27

 
 
友。可否允許入會須有舊會。友書名投匭爲决。若允入會則會。友及會友所派之司事。毎人當繳會費十金呢亞。因此屋爲富商出貲營造。故塲内會友。區爲兩等。一股東。一捐友。至一八五四年。會友增至千名。乃復添建屋宇。費英金一萬六千磅。逮一八八五年。會友及司事。頓增至二千五百有奇。房舍又更番推廣。因限於地道。屋式遂成三角形。東接英格蘭銀行。北鄰蘇洛穆登街。南界鍼線街與老大街之間。 
　　塲内有兩巨廨。排列各項市塲。又有清帳房。閱報房。董事房。總理房。及他項辦公室。此業歸一千五十名之股東掌握。交與辦事員管理。計經理九員。書記一員。司事若干員。毎年入欵。約十三萬金磅之多。此欵爲各會友與會友所派之司事。毎歲納出之捐金。並新友入會捐費。及塲内所收租金。與放利入股所獲之子金等項。此中會友。非人人皆股東股東。亦不必人人俱爲會友。 
　　塲内定章。凡係本業中人。俱准報名入會。惟須有會友三人公舉。毎人向董事處。擔保英金七百五十磅。自公舉爲始。如兩年期内。有指爲此人虧空者。保家應繳擔保銀兩。意謂勿令來歷不明之人。濫厠其間也。會友僅許充當一年。届期投匭選擇。以定去留。 
　　交易之時間。毎早十一鐘開市。至下午四鐘閉市。惟星期六日下午。兩鐘關門。會友分爲兩班。一爲司市。一爲經紀。司市爲主持股票市價之人。經紀爲買賣兩家之代表。經紀與經紀交易。斯爲違例。經紀與司車交易。則以頃刻爲定準並無稽延經紀應得之中費自十六分之一至千分之五司市之酬金自八分之一至百分之二三但視何種股票爲衡耳（未完）路股報告 
[嘉善集股分埋處三月份收股清單]  
　　（分繳）怡和仁記一百股一百元又怡和仁記一百股一百元怡和義記一百股一百元又怡和義記一百股一百元怡和禮記一百股一百元又怡和禮記一百股一百元怡和智記一百股一百元怡和信記一百股一百元單六吉一百股一百元又單六吉一百股一百元陳思義五十股五十元李哲記二十股二十元錢博記五十股五十元驊騮記六十股六十元慶記五股五元馮良記一股一元顧樂記五股五元徐琴記十股十元李漱記十股十元振華記一股一元怡怡記二十股二十元倪震記四十股四十元朱佩記十股十元孫薇記五十股五十元錢禮記十股十元李蔚章七股七元黄慕記十股十元陶雲記十股十元張飛九十股十元又張飛九二股二元徐遂記十股十元永記五十股五十元恂記二十股二十元震記十股十元季記二十股二十元振記五十股五十元敖昌記五十股五十元魯寶記五十股五十元孟晋十股十元范慶記十股十元蔣玉記十股十元王禮記廿五股廿五元符文岩二十股二十元韓季常三十股三十元張竹賢廿五股廿五元陶景記十股十元陶潔記五股五元沈壬記十股十元沈應記五股五元管長記十股十元管慶記五股五元徐叔記十股十元福記五股五元新昌當四十股四十元王壽記十五股十五元李愛記廿五股廿五元寶昌廿股廿元程普記廿股廿元梅子記十股十元費樹記十五股十五元徐秉心二十股二十元匡濟一百股一百元源通一百股一百元棣華八十股八十元同德一百股一百元恒利一百股一百元寶善一百八十股一百八十元咸康一百股一百元復泰興三十股三十元朱仁記五十五股五十五元孫少桐二十股二十元沈東樵二十股二十元吳蓉記十股十元徐普記五股五元潘積記五股五元程峙崖十股十元程峙記十四股十四元陳紹棟二十股二十元馮世益五十股五十元王同記五股五元徐覺行五十股五十元朱榮記二十股二十元汪孝友一百股一百元吳範記五十股五十元范明廉五十股五十元蔡松山三十股三十元范偉記十股十元錢倬記五十股五十元錢頌記五十股五十元王敏修十股十元沈敦義十股十元朱富記二十股二十元朱貴記二十股二十元周翰記二十股二十元王少耕三十股三十元王冕人五十股五下元周慶記五十股五十元（全繳）錢筱記五十股二百五十元 
　　以上分繳九十七戸三千六百廿股計洋一萬八千一百元第一期繳洋三千六百廿元又全繳一戸五十股二是五十元兩共洋三千八百七十元 
[甬屬集股處蘇葆生經收洋布公所股欵清單]  
　　蘇葆生五千股　許春記一千股　陳逸卿五百股　郁屏翰三百五十股　邵琴記　大豐號各二百五十股　寶泰號二百股　翁寅初本百股　郁屏翰　楊鴻生　各一百五十股森　茂　同盛號　恒茂盛　增泰號　渭記號　日新盛　源和祥　永隆號　虞瑞清 
協大號　屏　號　時和號　榮康號　陳星記　春和號　李菜山　協和豐　恒記號 
周渭記　施才記　以上各一百股　通裕號　公愼號　各七十股　恒豐瑞　義源成 
春大　以上各五十股　楠記　六十股　李柏記　六十股　興記　同豐昌　盧光記 
盈大號　大有成　楊鴻生　怡泰昌　郁紀平　恒茂昌　正　泰　恒泰號　日新增 
恒　興　元　生　協成乾　以上各五十股　郁藻翰　陳銘記　各四十股　張善甫 
周榮亭　德昌順　謙順元　郭明記　協豐號　李錫記　以上各三十股　翁鼎記　廿四股　四達瑞　吳瑞蓀　慶盛號　同裕號　協昌盛號　同春祥　乾益號　泰記號 
吳禮門　新康號　以上各廿五股　胡開浤　黄組記　周毓記　周永記　怡和昌　張求已　葉翰卿　謝恩記　李飛記　以上各廿股筱翁　印十五股　方惠堯　陸朝記 
朱侍軒　愼記　文記　福記　杏記　桐記　沈鈺孚　以上各十股　陸增元　八股 
盧蓉亭七股　翁蓉軒六股　葉立大　徐文樵　許鴻生　許耀基　陳紹箕　郁藎記 
楊位記　陳愼記　翁問樵　以上各五股　盛雲玉　張傳鶴　吳金生　龔應記　陸西苓　步伯勳　陳岡甫　以上各二股　陳刋甫　楊文熾　楊　之　錢沛山　郭友蘭 
以上各一股　以上統共一萬二千三百四十四股 
　　紹屬集股處　成德豐一百股　戴嘉記三百股　筣秦昌二百股　倪志培十股 
[旅滬嘉屬集股處三月分收股清單]  
　　分繳勞闇文二百股二百元　頌記二十股二十元又徐頌記十股十元又徐頌記十股十元華耀記二十股二十元又華耀記二十股二十元又華耀記十股十元金松泉二百股二百元洪頌記四十股四十元俞葆記二十股二十元潘子記十股十元張吟記三十股三十元夏莊　璧一百股一百元陳阿奶五十股五十元張菊生七百股七百元（尙有一千三百元早逕交公司）耕本堂陳二十股二十元又耕本堂陳二十股二十元又耕本堂陳二十股二十元又耕本堂陳二十股二十元陳晋記二十股二十元陳吟記二十股二十元陳通記二十股二十元陳价記二十股二十元陳蘭記二十股二十元陳烱記二十股二十元趙承甫十股十元柯則夫十五股十五元柯延緣十股十元泰盛行十股十元源泰行五股一元許永和十股十元徐粹庭三股三元許簡修二股二元程振奇一股一元郁子楊十股十元郁佐楳五股五元陳清芳五股五元裕康十股十元李少齋三股三元李小亭七股七元倪岳英十股十元魏飛青五股五元魏玉塵一股一元于友彬二股二元周佳琴十三股十三元許永青五股五元錢松雲二股二元鍾道生五十股五十元郁佐岐五股五元李詒記十五股十五元倪靜夫五股五元周國香五股五元許瑞榮五股五元李廉丞五股五元朱升和二股二元汪葵益一百股一百元王幼階五十股五十元振記五十股五十元根記五十股五一元錢廉卿七十股七十元朱定初念五股念五元朱少虞二千股二千元嘉興圖書館六百股六百元陶惺記一百股一百元陶靜記一百五十股一百五十元陶勤記廿五股廿五元陶敏記五股廿五元陶衡記五十股五十元陶康記五十股五十元（全繳）許新記五股廿五元又許新記七五股廿五元以上分繳六十九戸一千二百廿一股計洋二萬六千一百零五元第一期繳洋五千二百廿一元又全繳兩戸計十股共洋五十股兩共洋五千二百七十一股 
 
 

Page 28

 
 
   
 
 

Page 29

 
 
   
 
 

Page 30

 
 
   
 
