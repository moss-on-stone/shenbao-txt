# 1906 - 178 - 4911928

 

Page 1

 
 
   
 
 

Page 2

 
 
[告浙江金衢嚴三府同鄉留日學生來]  
　　留東浙江金衢嚴三府同人等。謹啓我鄉伯叔兄弟諸友之前曰聞之顧亭林曰天下之大匹夫雖賤與有責焉。陸桴亭曰治國必自郡縣始治郡縣必自鄉里始。同人等負笈異邦存心漢土。而故鄉之通塞興廢。尤所拳拳不敢一日忘。三府之事。苟有所知。當貢蒭蕘以備採擇。雖然。國病己久補救萬端。同人等不勝言。言亦不勝行。其大而遠者故略焉以言其切且近。而又爲諸君之力所能及者。則興學是矣。 
夫好榮而而惡辱。人類之同情也。優勝而劣敗。天演之公理也。知榮可好而辱可惡。則莫若趨優勝而避劣敗晚近以來。列强羣起。競爭愈烈。功效愈顯。於是以兵戰　戰工戰商戰。而實則以學戰。是故觀人國之强弱存亡。則視其敎育之盛衰廣狹。敎育深普者民智而富。其國以强。敎育缺弱者。民愚而貧。其國弱以亡。强弱之較。文野之判。一本於敎育。是不獨一國之對於世界爲然也。卽一郡縣之對於一國亦莫不然也。 
合數萬家而成州縣合千百州縣而成國。州縣其小羣。國則其大羣也。縣而有一家未受敎育也。是縣而已弱其一家也。浸假而千家萬家焉。一縣廢矣。國而有一縣未興敎育也。是國而己弱其一縣也。浸假而百縣千縣焉。一國荒矣。是吾人之應竭力興學者。國民對於國家應盡之義務也。 
且同是一州縣也。使其人民有文野貧富之差。則其州縣有大小繁簡之别。而國家之視此州縣。有輕重緩急之等焉。雍乾時代之視江浙咸同以來之視湘粤與其所以視他省者。其輕重有異矣。一省中之府縣。其視某某府某某縣。又輕重有異矣。且不獨我國爲然也。日本之山陰不若山陽。英吉利之蘇格蘭不若英蘭。其智力軒輊。更有甚於此者矣。是何也。豈不以敎育較開。人材盛出。而隱然增其勢力。以見重於全國人之耳目耶。然則吾人之應竭力興學者。更國民對於鄉土應盡之義務。而利害尤切者也。 
雖然。同人等之爲此言。非敢故陳大羣小羣之别。而增歧視之懷也。夫亦曰愛鄉以愛國而已。舉四萬萬人之衆。四千萬方里之廣。而泛言曰愛國。竊恐其愛情之過博而愛力之不能普矣。同人等以爲眞能愛國者。必自愛鄉里始。能愛鄉卽能愛國。吾三府人欲强吾國乎。請先强吾三府也。 
夫金衢嚴三府者。吾宗祖之廬墓存於斯吾子孫之室家聚於斯。吾人立身養命之所繫於斯。三府貧吾不能獨富。三府愚吾不能獨智。三府亡吾不能獨存。同人等知諸君子愛國愛鄉之熱誠。有勝於同人等百倍者。是以不揣淺陋。願爲諸君子更進一言。 
自庚子以來。朝野上下。漸知興學。各鄉官紳。竭誠勸導。我國敎育。乃稍有起色。而其進步之遲速。趨勢之廣挾。恒視當地士紳之盡力與否以爲衡。卽以吾浙各府論。學堂熟多耶。學生孰衆耶。程度熟較進耶。凡士紳之力爲倡導者。雖未能盡善盡美。然規模略備。推行漸廣。以視吾三府則過之遠矣。吾三府學務之腐敗。同人等不忍言。不忍不言。同人等嘗見奏定學務章程。男女七歲以下。概令入學。今學部勸學新章。亦令縣設公所。所置總董。分縣爲若干區。區設勸學員。皆任本籍士紳。就地籌欵。此其宗義在於普及。而今之稍知敎育者。亦莫不曰。敎育當求普及也。未完 
[不以鐵路小工爲截刧鄉人之要電吳淞]  
　　吳淞張華浜於初六夜因盜刦鐵路機匠附近鄉民鳴鑼休衆致將跡涉嫌疑之小工八名拘送寳山縣並當場爲眾毆斃一人初八夜忽又大起謠言以致淞鎭以及鄉間人心惶懼終夜戒備寳山縣王大令鐵路總工程師格林森君購地彈壓陳林二委員等均連日親詣張華浜一帶開導鄉民禁止鳴鑼一面令小工機匠照常工作人心稍定並山縣主電禀江督蘇撫就近撥派淞口防兵彈壓茲將各電照錄於左 
寳山縣王緯辰大令禀蘇撫電吳淞鐵路小工與路局銅匠口角糾毆喊救鄉人疑盜集衆追捕戳斃小工沈心田業經騐報刻鄉人懼小工報復每至鳴鑼小工懼而罷工羣情驚惶除電請督憲迅飭淞防營周標統就近撥隊彈壓外恐勞憲厪特亟禀聞 
江督致周統領鍾道台電吳淞周統領滬寗鐵路鍾道台鑒接寳山縣王令得庚電吳淞鐵路小工與路局銅匠口角糾毆喊救鄉人疑盜集衆追捕戳斃小工沈心田業經騐報刻鄉人懼小工報復每至鳴鑼小工懼而罷工羣情驚惶請迅電飭淞防周標統就近撥隊駐淞彈壓乞鑒核等情望卽　撥兵隊駐淞彈壓併轉知寳山縣嘵諭鄉民聽候官爲查辦再聚衆滋事干咎馥蒸印 
蘇撫致周統領電防營周標統鑒寳山縣王令電稱鐵路小工與路局口角糾毆致鄉民驚疑戳斃小工一人羣情洶懼希就近撥隊彈壓保護勿任再滋事端電復龍佳印 
寳山縣示鐵路小工糾衆滋事鄉人疑盜誤戳致斃現在查辦分别究治並商局員約東工人爾等鄉民務各安分愼勿妄擾致干究懲 
本地居民見此電文縣示成怨王　偏袒小工反將半月以來小工 
 
 
 

Page 3

 
 
攔路肆擾拒傷鄉民尹和尚嚴桃桃夫妻歷受驚恐各情隱去故有紳商耆董多人遍發傳單擬聯名電禀江督蘇撫以伸民隱云（息） 
[電請保護南康等處敎堂南昌]  
　　贛撫吳仲帥日前接九江英領事倭訥君電稱風聞南康饒州等處仍有不靖應請嚴飭該管文武各官認眞保護敎士敎堂以防不虞仲帥卽電飭九江道轉飭各地方官認眞剿辦匪徒並竭力保護敎士敎堂（靑） 
[禀留陸軍鎭懾鄱陽等縣匪徒南昌]  
　　南康府前因匪警禀請九江道准撥常備軍二百名前往彈壓昨王太守以府境雖己平靜而隣縣之鄱陽都昌匪徒尚未盡絕且常景德鎭開窰之時尤易滋生事端擬請酌留陸軍五十名駐府鎭懾撫憲已批准照行並飭知照矣（靑） 
[電請派兵彈壓饑民南昌]  
　　袁州府屬西隣湘省此次湘中大水災後孑遺流離失所勢必就食於外道出萬載萍鄉一帶頗易滋事各縣宰恐雙生不測飛電吉安防營派兵彈壓左軍統領已派右領管帶率中右兩哨分往萬載萍鄉兩處鎭壓矣（靑） 
查覆繭商與米行爭閙案可以和平了結蘇州 
　　無錫縣屬小尖地方繭商與泰孚米行爭鬧一案經撫憲派委錫金釐局總辦陳昌基大令前往訪查確情禀復現經陳大令查復大致與府縣所查情形相同並據陳大令另禀稱查得前有單放輪船一艘來錫訪係來查此事嗣聞洋人以肇衅並非爲繭務而起亦未甚介意而去惟沈商等銜恨高鈺父子甚深擬罰令修造太湖濱之五洞橋約需萬金以爲錫欵錫用藉儆將來湯心源意在此案歸上海辦理幸有薛紳赴滬爲之從中排解大約失物亦可賠還似此和平辦理或尚不難了結云（永） 
[續志擬結私造鈔票案詳請核奪蘇州]  
昨報紀私造裕蘇官錢局鈔票案經蘇州府發審局員吳其昌司馬錄供通詳督撫藩臬上海道等請示核辦云云茲悉案中尚有李姓刻字匠一名緣起案之際由署臬朱廉訪公子之家丁柯升交何杏生樣票一紙嘱令照樣摹倣將摹成之票作爲樣張持向石印局定購何遂倩李某描摹數張均不能肖因仍將原票及定洋寄交上海王玉田持向該局定購迨破案後迭經司馬研訊何王李照直供認惟柯堅不承認現司馬連得上憲札飭澈底根究照例懲辦等因乃於初八日提案研訊許何杏生不擬死罪何遂供認雖由柯升起意談及然函致王玉田定購等事均係一人所爲柯並不同謀王亦承認誤聽何杏生函嘱致犯此案柯僅認當時曾與何談及此事極可做得然自後卽隨公子赴京故定購等事並不與聞司馬遂擬將柯何王三人分别監禁李得資受雇並無同謀情事應卽省釋當飭三犯當　畫供詳請上憲核奪不知能就此了結否（且） 
[南昌大敎案用款報銷江西]  
　　此次南昌大敎案供張英領事法叅贊梁道台一切用費爲數不貲昨經洋務局將用過各欵及薪水夫馬等項分造清册詳請核銷計用釐銀一萬四千一百三十六兩零市銀一千零二十両英洋七千五百二十二元龍洋七百三十四元票錢二千餘串銅元四千餘　　在潯漢兩號挪用龍洋六百餘元聲明欵冒繁雜事非一人經手購買各物價亦叅差不齊尚未悉撫憲吳仲帥如何批示（　） 
[京漢鐵路照常開車日期時刻]  
　　字林報云京漢鐵路擬于七月十二號（卽五月二十　日）下午七點三十分鐘由漢口開往北京十六號（卽五月二十五日）下午六點鐘由北京開赴漢口一仍其舊然該公司尚不能擔保所定期内火車必能開行葢恐天雨則修理軌道之工程不免因之延緩也 
[會議交代路事廣東]  
　　上月忿九日各代表員齊集於鐵路議事所交代路事總辦鄭　應緣病未到副辦黄景棠坐辦左宗藩李敬寛黄光廷周麟　羅寳臣諸人均蒞會公舉符麗生爲臨時主席侯熙朝宣佈所議條欵照錄如下（一）議總商會九善堂七十二行今日將鐵路一切　務交總副坐辦接收此後所有一切用人理財總副坐辦責無旁貸自當常　　任重要事件仍由衆決議照行○衆贊成（二）議今　　府尊面諭周氏大屋或租或買均可已飭委員卽日點交銷　由公司接受如何請公定○衆議先行租賃如日後備價揭封須再商始奪（三）議昨日奉岑督札催定期接收路事可否定期禀覆請公定○衆議由總副坐辦定期禀覆（四）宣佈交代章程衆議請總副坐辦簽名存據（冬） 
[兵備處飭防搶米南昌]  
　　省屬各處前因米價昻貴禁止販運出省其内地各州縣仍淮照常流通以資接濟乃有不法匪徒藉口食米缺乏生遇水船過境輙行糾衆搶刧商販苦之當經兵備處照會内河左右兩軍統領責成分防各汛炮船隨時梭巡彈壓遇有前項情事應卽拘送就近地方官訊辦仍由両軍統領不時周歷並於交轄地叚定期會哨俾得防範嚴密以清河道而靖地方按此係閏月之事自五月朔前數日天氣暢晴迨夏至日一雨應時旋復暢晴數日早稻異常暢茂人皆預卜有湬各囤户皆不敢居奇閉糶米價業經漸跌故目下無搶米之患矣（用） 
[截漕恐作罷論]  
　　上海道瑞觀察擬截留漕米十萬石爲平價之計電禀督撫會奏一事茲聞蘇糧道陸申甫觀察詳細調查現存棧未運漕米僅二萬餘石當與瑞觀察互相商酌均以爲數太少不敷平價之用祇得另行設法大約截漕一事恐作罷論矣（吹） 
[日人攘我鹽利奉天]  
　　强買復州鹽斤不完稅捐之日本人降旗元太郎經督銷局迭次駁斥降旗自知無理願將鹽斤賣出由局収回一出入間降旗已獲餘利一萬餘元錄津報（吕） 
[禀禁洋人開演影戲揚州]  
　　上月下旬江甘兩縣宰查有高棟臣者勾引洋人來揚開演影戲两縣宰以本郡非通商口岸前有洋商欲演均未果行因特據情禀請常鎭道陶觀察援案 
 
 

Page 4

 
 
禁阻以免滋生事端（凉） 
[各使臣之政見北京]  
　　聞中國出使英法德美各大臣聯名上書政府發表其政見大綱如左（一）請速定立憲制度（二）請發布地方自治制（三）請頒發言論集會條例（呂） 
[調兵彈壓通城亂民續志漢口]  
　　鄂屬通城縣亂民滋事己誌報端茲悉又有土匪勾結羽黨益多聲勢頗大省中派大隊勇丁前往彈壓設法解散想不難和平了結也（兵） 
[上海縣通詳文]  
　　（爲華人在姦所刃斃印人事） 
英屬印度人立開被華人王阿狗刀傷斃命一案業經上海縣汪大令提訊議結通詳各憲茲將詳文節錄如下（前畧）據王阿狗供年三十六歲浙江鎭海縣人胞兄在鎭海種田餘没别屬小的到上海十多年在太古碼頭做小工妻子倪氏向是搖船與印度人立開同住已有四年印度人共有三四人小的向來出外做工有時在碼頭上做夜工不向家裹那印度人立開能說中國言語常到小的房里調戲妻子前被小的撞見立開在妻子房裏調笑小的把立開逐出到巡捕房控告當由工部局管垃圾洋人走來把立開儆斥以後不准調戲妻子那工部局管垃圾洋人現已病故三十一年四五月間小的回家撞見立開在妻子房内两次小的查問妻子不肯說出姦情所以小的常與妻子吵閙七月十四晚上因隣人與小的討洋一元小的與妻子口角出外做夜工已經九點餘鐘做完夜工回家天還没亮小的上樓見房門關上内有鐵鈎搭住外有機關小的抽去鐵鈎推開房門進内看見印度人立開在妻子房裹他身穿睡衣光頭赤足小的問立開在此何事立開說與妻子姦宿那時妻子還没起來帳子也没揭開小的一時氣忿把印度人毆打印度人力小打不過小的就此逃走小的在房門口灶旁拾取柴片把印度人背後毆打印度人情極在他自己房内取出両面快利尺把長的洋刀向小的戳來小的把印度人持刀的手擒住向他咽喉左面一推致傷左頸小的順手又向右面一推致傷右頸把立開推跌倒地小的逃走立開還追赶小的那時同住的印度人都不在家那拖鞋放在房門口染有血跡小的逃到法租界小東門外烟間被包探拘獲那血衣不是小的之物前在公堂所供都是謊話小的縱容妻子犯姦也没得過立開的錢是實（中畧）伏查英屬印度人立開身死之處先經廨集証會訊又經知縣失次提案研訊供質確鑿委係立開與王倪氏姦宿被本夫王阿狗于姦所撞獲登時戳傷所致死者傷痕當時並未報縣會騐本不能僅憑西醫一面之詞爲據惟王阿狗所供下手情形尚與西醫所騐屍傷符合姦婦王倪氏已據認姦不諱案無疑異應即據供議結王阿狗應照本夫於姦所登時殺死姦夫例照律勿論姦婦王倪氏據供係被立開强逼成姦當特並未聲喊難以憑信仍應照和姦科罪王倪氏合依軍民相姦枷號一個月仗一百遵照新章罰贖照律當官價　追銀册報立開業已身死應母庸議屍棺早經埋葬王阿狗俟奉批示卽行釋放除抄詳函送英副領事查照外理合具文通詳（照） 
[輪船互撞沈没]  
　　初十日東京電云有汽船一艘載重一千一百十五　由長崎開往大連灣在禮拜五夜間與某汽船相撞爲時僅三分鐘卽行沈没船中搭客水手計有一半不知下落云 
[日美親睦之證]  
　　初十日東京電云駐日本美公使昨晚　席問答覆某男爵之頌詞謂日本在滿洲所行政策美人並無疑慮盖日美两國于精神上贯儆然爲聯盟國故彼甚歡迎两國之互相爭勝也 
[俄京革命風潮]  
　　初十日倫敦路透電云俄京各報館時有發封允公者陸軍革命會有增無减各軍隊每日必有調往他處或遣散者俄國新債票又跌價百分之五 
[英國巡洋艦因操演失事]  
　　初十日倫敦電云英國海軍操演巡洋艦　塞克可號之將士　演放六寸徑快　時忽爾炸裂傷副艦長一人水兵三人死水兵一人 
[英國淫雨爲患]  
　　初十日倫敦電云英國東南境淫雨爲災有一日清晨下雨過二寸倫敦鐵道皆爲水所淹没貿易因之有礙戲園報館皆有水　入救火兵設法洩　使之流出惠爾斯及克勞登两處皆微覺地震 
[俄國兵變詳情]  
　　初十日倫敦電云俄國彼得霍夫衛　已厚增兵力哥薩克兵已抵俄京以防守海陸軍工廠同日路透電云俄國東境高加索及薩瑪拉省之維勒狄克思地方軍隊皆起而作亂要求頓整情形與潑利歐白勒眞斯幾軍隊所要求者如出一轍所有潑利歐白勒眞斯幾軍隊之將校皆當交軍法司審判共第一隊之步兵己降爲常兵並將衛隊兵所得之權利削奪 
[俄國民院委員之責言]  
　　初十日倫敦路透電云俄京信息謂國民院派往比羅斯托克地方查辦猶太人被戳一案深責此次之騷動由于警察及警察長坐視不理以致亂民愈敢搶掠殺戳云 
[德美稅務問題]  
　　初九日栢林電云德美稅務問題以美國上議院于所許德國各條不允照辦致美國政府頗覺爲難美總統已傳令將此事速行議結 
[俄國新立政黨]  
　　初十日栢林電云俄國情形漸有起色因現任外部大臣伊斯窪爾斯基君及海陸　大臣將立一内閣所有會員名曰克特思卽海登伯爵亦入此會然該會應從速議定辦法否則克特思黨人意見各執恐難和衷共濟矣 
[德俄二君相見尚無定期]  
　　初十日栢林電云德俄两君于何時何地相見尚未一定　事理上觀之則两君會晤于俄國内政初無關繫因德國對于俄國仍守其謹愼之常態也譯字林報 
[法國史學家逝世]  
　　初十日柏林電云法國史學家沙列耳君曾在　黎得外交史學敎習之名于一千八百九十四年派允法國大書院會員以繼己故敎員戴因君之後現己逝世亨壽六十四歲 
[火車脫軌失事]  
　　十一日倫敦電云有火車一輛由玻　末斯海口　發在倫敦西南鐵路開行至薩立斯波　地方忽爾出軌致車内所載搭客二十四名突命大都皆美人又受傷者十二人查該車搭客共有四十七名該車機器　于軌時斃然　軌衝人鐵路守兵之牛奶貨車壓死守兵一人復掠過鐵路　橋梁有車輛三部毁爲韲粉統計死者内有車夫一人火夫一人全身皆寸斷礫裂至爲可慘有著名美人數人當乘輪船紐約號前往沙司愛姆潑吞地未在玻資末斯登岸故得免遭　　 
[英人善待德國新聞記者]  
　　初十日柏林電云前往英國　歷之　國新聞記者受英人禮　頗爲感激 
[法國新間陸軍總統]  
　　初十日柏林電云法國陸軍總統　羅　　　年老不任事遺缺由哈葛倫將軍　授譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英領續告保護人員九江]  
　　九江英領事倭訥君致江撫吳中丞函略謂本領事今事普省查辦敎案茲據各敎士禀報在事保護出力人員當經本領事按照各敎事呈報單開函請前撫憲胡核查分别給奬頃據敎士等禀稱尚有工藝廠正辦委員陳夔一員當時亦係保護出力茲特據情函請台端查明辦理再者讀敎士住宅近與敎堂毗連屋側有煤　堆積如山今春焚燬敎堂時莠民登高抛石擲下該敎士宅内人口幾乎受傷函請飭縣派役速將該處煤渣挑平等情據此查由高抛石匪特恐防人口受傷且慮登高觀望之莠民愈聚愈多而又另生枝節凡事總須未患先防庶免他虞自應函請務飭照辦云云（於） 
[淮北駐防得勝營易統揚州]  
　　駐紥淮北之得勝營專司巡防緝捕每月餉糈向由鹽務應付前者趙都轉因公至浦查悉該營統帶不甚得力現經都轉檄調揚郡巡警分局員王某前往　統所遺局差尚不知派委何人（超） 
[北洋派放陸軍兵丁贍家餉銀蘇]  
　　北洋大臣袁宫保以北洋陸軍兵丁贍家餉銀歷經按六個月一次派員會同地方官散放在案現第二三四五六各鎭兵丁贍餉又屇散放之期所有安徽江蘇兩省各屬目兵贍餉計共六千九百零五兩五錢特派委候補縣丞李延禔帶銀馳赴各該省會同各地方官分　散放並咨會各撫院一體飭遵（永） 
[蘇撫飭屬興辦學堂鎭江]  
　　蘇撫陳筱帥法重學堂近通飭各屬推廣籌辦以宏造就鎭郡地方官奉文之下均己遵辦矣（再） 
[尊古學堂聘定總敎習揚州]  
　　本郡安梅校士館改爲尊古學堂迄己多日現經趙都轉延聘吳太史同甲爲尊古總敎習歲奉脩金六百兩膳金二百四十兩節敬六十兩太史已於本月初六日抵揚（顧） 
[學堂歡送征兵旗幟蘇州]  
　　長元吳三首縣征兵於初十日午前九時由征兵官蔣昺隆率領至王廢基時省中高等學堂及大小師範學堂師範傳習所蘇州府中學堂三縣小學堂十區小學堂警察學堂武備學堂均由監督王旭莊觀察紳董王勝之太史及各敎習率同學生齊集每學堂唱歌一篇贈送綵旗二對征兵受旗亦唱歌答之各學堂依次唱畢然後分道而回征兵仍回老郎廟暫駐俟營房告竣卽行遷入（且） 
[幼稚園請添敎員武昌]  
　　幼稚園開辦己届兩年所聘東洋保姆現已回國僅存敎員一人而男女學生共有五十餘名勢難兼顧敎員陳君以子弟年齒漸長學業攸關擬懇添派敎員分班敎授以求實效而重蒙學遂商之學生各父兄聯名呈遞公禀請鄂督批示（八） 
[蘇州官事]  
　　辦理仕學館提調知府梁佩祥禀謝奉委辦上海糖捐局差直隷州左樹珍禀謝奉委仕學館提調差葑門稽查知縣譚從貴禀謝奉委辦荆溪梧桐山保甲差同知恒坦禀謝奉委辦葑門稽查差蘇撫陳筱帥札飭將會辦巡警總局候補道朱承昌　差所遺會辦一差查有候補道舒體元堪以派委接　　札委遵照矣江蘇督糧道陸申甫觀察於初十日用小火輪　　由中回蘇（永） 
[官兌銅元分設鎭局鎭江]  
　　蘇城銅元新舊兩廠所鑄　　而遠近各口岸均不赴蘇販兌以致壅滯不堪現由總辦禀准　　請於鎭江一埠分設裕蘇官兌銅元局以廣銷路並札委王君　　鎭江經理一切日　土君由　　止己在魚巷口租屋設局照　　兌矣（再） 
[省憲推廣銅元辦法鎭江]  
　　江南商務總局司道奉上憲　　擬仿北洋兌换局辦法印票設局以爲廣銷本省銅元之計通　　府州縣一委遵辦日前鎭江府屬徒陽壇漂四縣奉札後均己　　商會傳集各錢業分認籌銷（再） 
[運米平糶漢口]  
　　新隄土民因米價昻貴故有攔截米船　劫米店之舉幸地方紳士力爲開導未釀巨禍省中大憲復派員　米前往平糶風潮遂息（家） 
[委員會審搶案湖北]  
　　漢口盔頭巷樊美軒家上月被搶刀傷事主一案當經拿獲匪犯供出武昌敬察北局巡兵何炳勝等　名常備軍某營兵二名派弁督同拿獲解送夏口廳歸案審辦鄂　以案情重大委關道督審數次據供不諱始終如一現又委派發　局沈銘昌覆加研訊並委武員嚴緝飭黨再行定讞詳請懲辦　　 
[槍斃行人廣州]  
　　日前惠州水師統領王觀察往河源一帶巡閱該處泊有湖南扒船數艘放槍迎迓岸上行人立觀者甚多　卒中擊斃三人傷二人事後給死者家屬每人六十元傷者則爲之醫治（庭） 
[限緝放火刦盜常州]  
　　無錫縣屬北七房鎭正任安徽太湖縣知縣華錫旗家於閏四月十一日夜三更時被盜匪數十人撞門入室將男女人等一併綑縛搜刧衣服金珠等物約值萬餘金直至天明始去臨行又將洋油潑開放火當經家屬報縣會營勘緝已紀前報茲由華大令具禀各大憲奉批勒令該管縣管限半月内嚴緝贜盜究辦（吉） 
[漢皋水勢之報告漢口]  
　　湘襄一帶水勢大漲建瓴而下勢甚洶湧武漢外江内河汨汨滔滔大有拍岸平隄之勢倘再加漲不已則將不免其魚之歎矣（千） 
[鎭江水漲鎭江]  
　　連日鎭江大雨如注内河水勢大漲外江亦漲至一丈有奇沿江一帶圩堤勢己岌岌鎭江府承瑞卿太守特派王二尹於初九日馳赴各洲圩查勘堤工水勢如有應行加築處所卽會同各該洲董認眞辦理（再） 
[唯甯水患徐州]  
　　睢甯縣目交閏四月後陰多晴少田間積水已宣洩不及二麥雖遭小損尚可望收忽於二十七日夜至二十八日大雨傾盆平地水深四五尺不分高下盡成澤國高地之麥雖割未打然己有霉爓之憂若窪下之麥則全未収穫均被淹没灾象己見殊可爲小民戚戚也（助） 
 
 

Page 10

 
 
[邗上競渡肇禍續述揚州]  
　　端午日衆登潘霞貴課船觀賽龍舟船覆溺斃多人等己紀前報嗣聞初六日天未黎明尋妻覔女者紛紛出城上口擺渡因人衆又幾肇禍江甘兩縣特派幹役分往渡口强壓每次祇准載運二人逾限卽不准開行河下打撈三日據聞此次共斃一百一十餘人實則撈獲男婦大小屍身九十餘　聞其間頗有善泅者如城外巡查沈保三年力强壯且又素諳水性今亦罹此厄當起水時有見其胸脅間皆有撈救之挽鈎傷痕而頸上之傷尤甚意者或竟因此不能施其技歟並聞有全家遭劫者刻府縣查拿起意迎賽者甚急或謂此事係某小輪船水手爲首果爾當不難緝獲也（顧） 
[詳補泰州分司揚州]  
　　楊純卿分轉永錫係前江蘇候補道楊鍾琛觀察幼子現經趙都轉以泰州分司員缺詳請補授（引） 
[鎭郡瓦木罷工滋事餘聞鎭江]  
　　日前鎭郡瓦木匠因欲加索工資以致罷工要挾等情迭誌前報茲悉此事己由丹徒縣郭子華明府諭飭各匠頭調停妥洽每工每日准加工資錢二十文洋價照市不得高抬大令並將拘獲滋事工人某某五名一併從寛取保釋放故現在城廂内外各匠人均己照常工作矣（拜） 
[開通馬路先聲漢口]  
　　鄂王城外之長隄一道上通京口下抵葛甸團風茲上游馬路早己開通下游則尚付缺如此次張宫保委員查勘地勢趕緊興工務期上下連接以期振興商務（兵） 
[寗波]  
　　甬江東開設銅作之顧阿高前因私賣洋鎗經寗府喻庶三太守訪釆飭差拘拿到案發押鄞縣迄今多日案尚未結現顧之生母痛子顧成顧妻某氏據情具禀府署籲請保釋已蒙喻太守允准矣○甬郡鄉外來匪人黄岩阿四專以僞金約指誑騙鄉民銀錢日前有某病民因事來郡途次相遇又爲所騙事後奔赴鄞縣捕廳衙門喊控有典史卽飭差將黄岩阿四拘案笞責若干復荷以巨枷示衆（故） 
[揚州]  
　　陶姓民立小學堂各學生初五日往平山堂小金山一帶駕小舟游泳人多船小以致紛紛墮水甘泉縣宋大令聞之立卽前往救援均得誕登彼岸○本年自小滿至夏至後陰雨連綿致臨中板三塲所收池鹽均不及十之三四於釐課各欵大有關碍倘伏天雨少晴多尚可補其不足○徐淮兩屬出産以本土爲大宗茲因收漿吃緊之時雨水太多以致收成甚歉○揚城電報局送信各役竟於午節向平日收信之住家鋪户索取節費人咸異之（引） 
[蘇州]  
　　胥門内倉口附近梁公館蓄有肥馬三頭前日忽失其一因飭馬夫至錫金一帶尋緝越日徒手而回梁大怒以馬棒將馬夫代力痛毆竟至當場斃命旋飭人將屍移至積榖倉餘屋報請吳縣張大令於初七日下午詣騐仵作謂並無傷痕大令著卽自行備棺收殮○侍其巷藩署書吏徐某於初六夜與妻某氏因細故反目竟致吞服生烟氏見之慌甚亦取生烟吞服逾時家人知覺己施救不及延至天明同時殞命○初七日有年近花甲之某鄉嫗至吳縣化莠堂探望其子時因天氣炎熱汲飲河水兩椀逾時頓患急痧倒地斃命縣主張大令聞之著將其子開釋以便棺殮母屍（舉） 
今日尚有各省新聞有本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[浙商擬設婦女紡績廠鎭江]  
　　紡紗織布爲日用貨物所需寓鎭浙商王君現集股本爲數甚鉅將在鎭江創設女工廠專收婦女做工擬禀請商部立案卽行開辦云（再） 
[勘地擬造罪犯習藝所松江]  
　　松地擬建罪犯習藝所由府尊戚守與所屬各州縣合捐廉銀一萬両就府西斜角曠地插標勘丈日前又經會同各紳董喚集工匠逐一丈量大約不久當可興工矣（錢） 
[認婦案續控松江]  
　　華陽橋人屠阿苟偶於途中認獲十四年前逃婦遂扭赴華亭縣聲控詎婦之後夫金誠齋竟偕岳母某嫗妻兄沈某等到案作証供詞鑿鑿而屠之戚串某某兩鄉婦則供詞支離縣尊趙大令疑之且以事逾十年久育子女遂仍判金領去邇日屠之親隣咸抱不平謂婦實徐姓屠確係本夫因屠游蕩失業婦逃往張莊有沈姓見婦少艾留配幼子子故後作爲養女出帖嫁金故此次涉訟沈姓銳身擔助上堂之岳母係資雇隣嫗冐充者近日董保人等紛紛呈遞公禀叙明緣起大令閱詞許卽禀明府憲再提通案人証覆行訊奪（後） 
[江督電飭米船放行吳淞]  
　　吳淞騐補局因扞騐寗波米船透加六成致有米船三十餘號停泊淞口多日深恐为有霉爛故各米船水手於初八日擁至捐局滋閙嗣江督周玉帥據寗商釣船公禀電飭捐局謂現在米榖封禁各處待米甚急著即從寛速了放行故各米船概照三聯憑單納捐出口（川） 
[滬城官事]  
　　湖北因公來中之候補道惲瑾叔觀察毓珂住謙吉里現辦圖書官局又江皖土藥統稅總局稽查委員陳漢文參軍凌漢又候補道羅觀察肇煇住祥發棧又府經歷劉參軍芬又稽查望棚川南委員劉明府定榮等昨均詣道拜會禀見○委辦閘北馬路工巡局委員骊午橋參軍昨日到道禀知卽日到差○西門外巡局委員汪二尹鳴謙昨奉滬道札飭交卸到道禀請消差（合） 
[備迎出洋考政大臣]  
　　道憲瑞觀察接奉電音得悉出洋考察政治大臣將於日内來滬故飭上海縣在洋務局預備行轅（宜） 
[札飭改良軍制]  
　　京師巡警部咨行江南提督略謂前於光緒二十九年飭公標下水陸各防營制兵改爲巡警軍刻已日久尚無起色亟宜改良轉飭各將領速爲整頓應如何改良之處詳細集議設立妥章赶緊詳復彚送到部再爲斟酌妥善奏明請旨遵行然後再定官制等情前日由提憲徐軍門轉札右營周子安參戎諭飭守備葛岐山守戎城汛周鑒之千戎等集議禀復詳報（宜） 
[辦振人員照章請免水脚電費]  
　　探聞電政楊京卿接到蘇省某大憲電略謂前准張尚書電邀唐敎諭錫晉赴湘辦振已經札飭遵照據該敎諭禀向章辦振往返人員不收水脚往來信件不收電費請通飭招商電報兩局照章辦理等語（吹） 
[老公茂總經理行將回國]  
　　文匯報云老公茂洋行總經理德眞君于西歷一千九百另五年十二月三十一號後不復擔任該行一切事宜並聞德眞君卽將回國久居云 
按德眞君于中英會議商約時足由英廷派令參預約事 
[滬道定期宴集華商體操會全體]  
　　十七日二點鐘上海道瑞觀察邀集華商體操會會員會友在洋務局晏飲昨經該會備函告知各會員會友請於是日十二點半鐘齊集操塲列　前往（容） 
[滬道情殷保赤]  
　　前日瑞觀察致牛痘局黄春圃函云上海牛痘局設立多年今南方報内載有潘廷爕致該報舘一函語多毁謗閱之深爲詫異目下時當夏令想已照常停種已往之事姑忽具論嗣後開局之時務祈親臨診視俾慰衆望而息浮言云云（南） 
[製造局記事]  
　　製造局彈子廠去年巳經劃歸北洋船塢卽將該廠併歸砲廠現因炮廠赶造新式改良快炮無地能容魏觀察卽就機器廠旁另造房屋作彈子廠札飭提調陳明府機器廠楊二尹銅引廠黄二尹會議禀復○又生鐵廠因鑄造粤省自來水管工程浩繁觀察故飭添招工匠數十名並另造衝天爐子以便翻砂之用（寳） 
[船廠圈佔民地案廠主已禀領事]  
　　浦東耶松船廠因圈佔民地爲附近業户鄉人不服羣相譁噪已由縣尊汪大令往勘詳志本報茲悉該廠主亦已禀知駐滬英總領事照會關道瑞觀察轉飭汪大令於勘丈後務將詳細情形復道商辦（寳） 
[烟膏業定期演說]  
　　本埠烟膏業因無學堂曾由學董姚子讓君創議設立迭經聚議章程已志前報茲悉該業又定期於十二日邀集同人在萃秀堂演說一切嗣因是日適各米行在堂較斛故又改設於點春堂想届時到者必不乏人也（寳） 
[禁止雛妓賣娼事須工部局董事會議]  
　　濟良所中西各董事公禀公廨讞員關絅之司馬請禁滬上各妓院十五歲以下雛妓不准賣娼司馬以事屬可行己於上月擬定告示送交工部局簽字茲聞此事須於本月十二日由工部局董事會議云（力） 
[棍黨將次解省]  
　　惡棍范高頭黨羽卽包逃捐稅之葉香蘭又法蘭西阿華卽陳阿華及杜阿毛毛等奉省憲訪明飭縣拿獲縣尊汪大令庭訊之下將杜開釋陳葉押候查辦在案茲聞日來該棍黨以杜旣邀釋放亦欲朦禀開因事爲大令所聞未便照准故有卽日解歸蘇省嚴訊之說（嚴） 
[團勇禀發恩餉局員不准所請]  
　　念三七鋪巡局近由關道瑞觀察札飭撤除所有局内團勇應卽遣散各勇擬照十六鋪定章禀請局員給發恩餉局員以捐欵項下並無盈餘爲對不准所請各勇因前次所製號衣概由工食扣除係屬自製此欵亦應照例給還局員諉以俟禀道憲再核未識將來如何散局也（尺） 
[毒毆學徒案監禁十年]  
　　滬南靑龍橋龍橋木作主馬土生因學徒顧木全誘姦伊女將顧私刑酷虐毁爛面目獲訊責押詳請上台核示在案茲聞前日縣尊汪大令己接批回著將馬監禁十年故于前晚由押所提出改禁外監候辦（嚴） 
[禁押誤公捕役]  
　　南匯縣軍犯蘇阿木由上海縣捕役李少山協同民壯押解不料中途被逃迄未緝獲曾由上憲札縣將該捕曁民壯收押杖禁在案茲悉前日汪大令又奉上台札飭除將該捕等杖禁外再押改過局二年半以爲奉差疏誤者儆（嚴） 
 
 

Page 18

 
 
[求免移縣]  
　　去年元興等錢莊控裕康米行股東不理往來銀両並由裕康股東控司帳周茂興捲逃鉅欵將周父錫榮拘押總工程局迭訊限交經局董禀道批飭移送上海縣比追在案茲己奉批預備文牘將次送縣乃原告忽又求請免送不知能在局結案否也（尺） 
[命案報騐]  
　　小車夫瞿利甫前日在西華德路拾取裕興廣雜貨鋪所晒洋葱被店夥胡阿福擊破腦門由捕一併拘入捕房瞿送醫院求治胡押候解究各情己紀本報茲悉瞿至院後因傷勢甚重已於前晚斃命當由院中報知捕房飭傳三圖地保周雲卿投縣禀請相騐（似） 
[上海縣案]  
　　警察西局函送違章造屋之木作頭沈福壽到縣請究沈供在西局境内包造房屋三間遵章投警察局曁總工程局領照興工不料房主祇允收進一尺致被局員訊責解案大令得供判從寛交保俟派委往查究竟收進若干再究○鐵路公司函送小工俞仁芝楊春山戳傷丁桂生頭額手臂請究丁供與俞等均爲小工前日因見將木料等物堆置當路囑令搬移致遭俞等潛毆復被仁芝用鐵鈎將小的頭上臂上擊有兩洞求請訊懲質之俞楊一味乞恩大令判俞楊各責二百下揚即開釋俞押候再究丁傷自行醫治○警察東局解顧董控两次竊正義學堂烟袋等物之陳榮生請辦陳供向爲手民去年歇　背母出外四月初二竊一煙袋質在小東門押店前日復往圖竊被獲送局是實大令判責三百下交差傳伊母領回管束烟袋賠還○徐泉夫喊控胞弟禮夫被餘興洋貸號夥毆傷甚重請究大令訊得此案已由公堂拘究不必至縣歧控命徐退候核示○與石匠徐順同居新閘之甬婦陳姚氏因與鄰婦口角吞烟致斃由十圖地保到縣報騐發封厝壇候認在案茲由伊夫陳少運自湖州到申投縣禀領大令判准予領去的有家中物件著候傳同徐順往領（嚴） 
[警察東局記事]  
　　法租界包探德福前日帶同竊賊入城投警察東局禀稱該賊竊有紙頭一件售於邑廟某裱畫店請爲派甲恊另原贓並提該店主訊辦等情郁二尹飭甲往查此店並無收贓情事因不允移提命備文到局候示○昨報紀小東門内恆泰鏡店失愼救熄一節茲悉事後由警察東局委員郁二尹立傳該店主到局罰洋五元以儆（合） 
[英美公廨早堂案]  
　　楊阿生在提藍橋與甲乙等凶毆某小孩經張如清喝阻楊等遷怒於張扭住痛毆張以失去戒指爲詞投報捕房由探拘究張投訴被毆情由並稱伊等有二三十人在馬路守候訊之楊供打架有之失物實遭誣控關司馬商之英副領事判楊罰洋念元充公○黄阿五竊毯子報時鐘等物由捕解究判押捕房三月○江震法前因圖竊驅逐出境昨又潛來由探解究司馬判押捕房六月滿期再行驅逐○沈阿福卽小蔴子夥同流氓邵生大强攫楊餘松蛋洋分贓逃逸昨由包探楊掌生拿案請辦判押西牢三年○張生向龔文光索討工洋口角被龔用石灰迷傷眼目報捕拿獲押候傷痊再訊在案昨又解究張目　己痊愈司馬惡龔殘忍判押西牢九月○王子卿顧洪生串竊夏育芝號玻璃銷贓於王裕春王海松處經夏報捕解究判王顧二竊各押捕房两月收贓之两王各押一月○無錫女子夏二寳年十九歲於十六歲時配季六寳爲妻童養過門近因被姑虐待潛逃來滬投入濟良所昨由所董解訊司馬判押候送無錫縣就近傳夫投領○迷路女孩洪阿蘭亦由濟良所送案請示判仍發所留養○華阿桂吞没胡奎寳方單由上海縣移提司馬判送縣辦理○粤人黎煥初高阿遂在美界私售江南湖北小彩票經探拿獲供係兆昌號主李耀恆托製昨日將李傳案研訊李供此項小票己做两年照大票號友得彩月可獲利數百元不知租界犯禁司馬判李罰洋二百元分充棲流濟良两所善舉黎高各罰洋五十元充新閘拯恤幼女會經費票板銷燬完案○舟子周廣順崔筠樹梁星木等承裝永泰絲廠由無錫運來之繭子六百五十包少去六百五十觔報捕拿獲解究永泰廠執事施春江求請嚴追周等同供船上均有押載之人並未竊取司馬以原告供稱存棧鎖匙在延昌帳房判一併改押本廨候傳延昌司帳到案質訊○俞阿榮之妻某氏在萃秀里賣娼昨夜接得汪少華到院住宿俞忽酸憤交并手携火油瓶奔入房内將　遍澆蚊帳之上致起衝突由捕拿究司馬以俞不應縱妻賣娼從寛判驅逐出界○林秀保藉端將朱阿才毆打由捕解究判押三禮拜並罰養傷洋三元○唐鎬控梁志棟欠銀昨日傳案判押候過堂訊奪○流氓董阿根在馬路攫胡張氏金挖耳報捕解究判押两月○湖南人楊維珍兌換銅四開爲捕拘解押候電查供出之北京楊明動在案茲無復電到滬顯係子虚昨日復訊判押一月銅洋銷燬○鄔銀才姦拐陳王氏之女愛囡匿居親串家經氏報捕拿究判押候愛囝到案再訊○王官清竊張葉之洋元報捕解辦判押三月○鄔吉祥因貧投河自盡由捕解究判發棲流所留養十四天再核○邱英德將周六扣打傷由捕送醫今巳傷愈解案請示判邱押三月再罚養　洋十元（當） 
[法租界公堂案]  
　　沈木泉扭控堂兄沈福泉拐賣六歲女孩由包探在英租界查獲並將買主王戴氏解訊木泉投訴被拐情由王戴氏供孩由李春元卽沈福泉領來與小婦人幼子作媒爲童養媳曾出洋三十六元有婚書呈電質之福泉供認收洋不諱陳大公商諸魏繙譯官判福泉押捕房一年限十天内著其妻　還洋元女孩給木泉領回王戴氏暫退俟徐氏繳洋候領○探解車夫計松林竊客人行李請究大令以並無原告從寛省釋○龔梅卿控施子金竊腳踏車一部由探在英界吊到原　請究大令判押五天○元鼎錢莊夥陳金元控陳不林串通林小弟僞揑漢口正泰庄匯票冒領銀八千二百两由探吊案請究陳供在英界寳大莊爲夥此次與林串造假票得洋七千三百元林得洋三千七百元另有曹少山得洋二百元大令判將吊案之洋二千元給原告具領外林陳分别還押再訊○劉孟樵控吳阿二竊車一部請辦大令判押一月○探解竊衣之吳阿二竊洋傘之房新達請究判吳押半月房押五天○楊阿根控張阿三趙根寳串竊碗盆各物經探拘獲收贓之謝桂卿一併解究大令判張趙各押三月謝罰洋六元○張福堂控張餘依竊表請究判押二月○探解林發客棧主張阿卿容留積竊沈大請究判沈押五天張罰洋十元再犯將棧發封○新租界大昌洋行住宅前晚被賊挖洞入内竊鷄數十頭報由捕房緝獲偷鷄賊張根生供出售與英界胡姓消夜館並王小福楊明雄處由探一併解究大令判收贓最多之胡姓罰洋四元王楊各罰二元張根生押捕房三月（興） 
[美租界捕房事]  
　　小工王子春在蘇州河畔乘凉落水經水巡船救起交捕帶入捕房轉送公廨處置○吳大根嚴阿根在百老匯路向姚鳳川拆梢洋七元由捕拘獲飭押候辦○某西人馬車行經百老匯路被一百九十一號塌車撞損車夫當即逸去經西人投報捕房並稱須修費洋百元捕頭飭探詳查塌車主姓名核辦○小車夫朱阿六行經百老匯路被某馬車撞跌受傷由捕一併送究奉飭收馬夫給洋養　了事（似） 
[更正]  
　　昨日報紀呈控兜銷麫粉糾葛一案内有將傅李押候函詢公所董事云云茲悉李應繳　粉價早經繳清故到案僅爲作証當時亦並未被押合志於此以存其眞（顚） 
[杭州西湖協德善堂經募湖南長沙等水災賑捐第三次另登清單]  
　　浙江銅元局會辦陳壽嵩觀察爲太夫人六十整壽移筵讌資助賑除由義善源另匯洋三百元直寄長沙外再助洋一百元又勸諭銅元局鎔合廠正匠周全金銅爐廠正匠繆志榮春餅廠正匠顧雲昌搖洗正匠曹珠紫印花廠正匠李炳生修理廠正匠孫錦章鋼模廠正匠黄文廷樓有道木工廠正匠王生壽打鐵廠正匠鍾小毛翻沙廠正匠葛阿福及各厰副匠長夫藝徒人等移午節酬神演劇資共洋六十元湖南會舘鄒筠坡明府經墓英太守霖沈太守士鑅各洋一百元瞿明府鴻濩洋二百元歲寒堂季洋三十元浙江防軍局洋二十元馮太守斆典洋十二元八角四分海鹽絲釐局胡友笙明府經募胡湘春十元季澤晉高筱泉各十元郝薌衫五元鄭開伯三元朱祥善沈氏久記合洋二元朱王氏息樵老人各二元朱全記同記復記潤記合四元盧茂增木號二元金珊記吳泰茂炳記鴻源戴恆生無名氏朱黼雲周志熊步隆興查泰豐劉東橋王芷人徐炳山劉蔾生封少臣黄翰記李三多徐仰　朱搢記徐有記徐毓記徐韾山馮三樂堂馮通記馮和記廿五户各洋一元隆順利永和興公大協豐泰和協記恆豐源豐永茂德茂李德豐十户合五元沈蕩分卡一元扶風燕謀樂年氏求老幼康健各二元以上共收洋七百另七元八角四分上海北市絲業會館籌賑公所施則敬抄　 
 
 

Page 19

 
 
格外克已以廣招徠批發公道并請外洋名師專造外國金銀首飾凡戒指彈簧耳圈帽花手鐲壓髮表練眼鏡之類格外新巧無一不能金銀包退回換貨眞價實劃一不二童叟無欺　貴客賜顧認明本號招牌庶不致悮二馬路西口安康里全昌金鋼鑽號啓 
[艾羅補腦汁商標]  
中國總經理在上海中法老藥房走那二十二行省各藥房均有出售 
[日本郵船會社]  
啓者本公司大連丸輪船准於本月十三日即禮拜三上午七點鐘開往長崎神户横濱等埠小包收到禮拜二午刻止倘蒙各寳號如欲　貨搭輪者務祈早臨爲幸　郵船株式會社 
[棧房招租]  
兹在老垃圾橋北堍西北角處有二層樓棧房一所内容約九十方另有西首總衖底三層樓棧房一所内容五十方俱沿近蘇州河邊水道便捷搬運適宜用作棧房或局廠均屬相櫬欲租者請至泗涇路一號德和洋行帳房接洽可也 
 
 

Page 20

 
 
兩作爲前項解費等情詳請奏咨前來臣覆覈無異除咨户部巡警部外理合附片陳明伏乞聖鑒謹奏奉硃批該部知道欽此 
宫門抄三月三十日理藩院光祿寺八旗兩翼值日無引見召見軍機 
江寗將軍誠奏爲淮北鹽斤加價擬請接續展限興辦本省學務摺 
頭品頂戴新授江寗將軍安徽巡撫奴才誠勳跪奏爲淮北鹽斤加價擬請接續展限興辦本省學務恭摺仰祈聖鑒事竊據皖省紳士一品封職余德銓等聯名禀稱前以科舉停止請撥的欵擴充學校擬將安省考試内銷外銷各欵匀攤按年撥給銀二萬七千餘兩又于籌議公所淮北鹽斤加價展限兩年欵内動撥銀二萬両亦作常年經費業經奏奉硃批著仍遵前旨欽此欽遵並經學部電查科場内銷外銷等費數目以憑分别撥留各在案竊思考試各欵今已不能指用惟科舉旣停士子願入學堂者衆向日授徒之舉貢生監亦苦敎授無方造就師資勢不容緩擬請另籌的款以便開辦而免稽遲查籌議原案淮北鹽斤加價展限兩年其三十一年加價業經籌議支用所餘三十二年加價僅能支撥一年將來無以爲繼明知庫款支絀勢難再籌但全省學務緊要高等學堂亦不能廢於半途再四籌思擬將淮北鹽斤加價展限十年俟籌有别欵再請截止等情禀出學務處藩臬兩司具詳請奏前來奴才查淮北鹽斤加價一項本係截至光緒三十二年爲止現在學務處及高等學堂需用各欵均係按年支出必須預爲籌定方免臨時竭蹶查皖省庫欵現實萬分支絀幾至籌無可籌但值此學務緊要勢難爲無米之炊自不能不如其所請據情陳奏合無仰懇天恩俯准將淮北鹽斤加價自光緒三十三年爲始再行接續展限十年專作興辦學務之用一俟籌有的欵即當奏請截止以重學校而順輿情除咨户部並學部查照外謹會同署兩江總督臣周馥恭摺其陳伏乞皇太后皇上聖鑒訓示謹奏奉硃批該部知道欽此 
奉天將軍趙奏爲懇恩俯准將奉天昭信股票請奬自上年奏准俟展限扣足一年後再行展限一年片趙爾巽片再查奉天昭信股票前因未經核奬者尚有十七萬六千五百餘兩經前署將軍廷杰奏准展限一年奴才到任後以時逾數月呈報寥寥復經奏准將從前所領舊票一律作廢改給新照請奬在案當時設法變通原期迅速蕆事無如展辦以來請奬者仍屬無幾良由從前認領官商多己轉徙離奉亂後信息阻滯易致稽延日因案卷燬失官商各股雖於分晰輾轉駁查尤費時日轉瞬一年屇滿理應依限告停惟是請奬之舉原所以昭示大信現當百度維新鼓舞民氣之時若迫期停止使未　請奬者群抱向隅將來設有緩急更何以取信於民至從前官領商領同一急公本無區異現旣案牘不全日爲數己屬無幾必欲强加分别辨　何者爲官何者爲商似亦不足以昭大公且恐清結無期徒滋煩擾奴才再三籌畫惟有仰懇天恩　准將奉大昭信股票請奬自上年奏准俟展限扣足一年後再行展限一年並無官商均照商股一律請奬以昭誠信而示公平理合附片具陳伏乞聖鑒訓示謹奏奉硃批户部知道欽此 
晉撫胡奏爲黄岡洞禁山迭經勘查山路艱難水流細急開辦無甚利益自未便因奏明在先勉强從事擬請照前封禁片胡廷幹片再江西義寗新昌二州縣交界之黄岡洞禁山經前升護撫臣柯逢時奏請弛禁開山招墾奉旨允准當經欽遵轉飭署銅鼓營同知吳春鑅墊款試辦嗣據禀報屢次招集商民人山相度皆以工費太鉅獲利難期無人承領復經札委候補知府陳方銓現任銅鼓營同知俞錫祉詳細覆勘據禀該山樹木雖多皆係櫧栗雜植枝條拳曲絕無良棟美材且生於深凹之中道途險峻難於運出山中寛平地面無幾零星散處草深數尺野豬猿猱之屬爲害甚劇開墾田地人少則難於防護人多則不敷口食雖有東西兩河皆係陡澗細流犇騰湍急距大河甚遠難供汲引亦不能資浮送察看情形似難望收成效等情由農工商礦總局司道覈明詳請具奏停辦前來臣查採伐木植全在運道便利開闢田地亦須地勢相宜所有黄岡洞禁山現在迭經勘查山路艱難水流細急開辦無甚利益商民無人承攬自未便因奏明在先勉强從　轉致虚糜功力擬請照前封禁仍責成防銅鼓營同知把總曁新昌縣屬之黄岡司大姑司義寗州屬之排埠司八疊司各巡檢循舊隨時巡查以免匪類潛匿是否有當謹會同署兩江總督臣周馥附片具陳伏乞聖鑒訓示再此案迭准户部駁查己將詳細情形另行咨覆合併陳明謹奏奉硃批該部知道欽此 
 
