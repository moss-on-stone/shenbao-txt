# 1887 - 249 - 4905177

 

Page 1

 
 
[代印大部書籍] [  圖書集成印書局啓]  
　　茲本局圖書集成將次完工現所排存者只有二百本光景現下排字襄校諸人已空如貴客欲印大部各書望請來局議價或向申報館議訂均可共書可速印共價比石印價亷　日究工若現下勤手每月可印大板原書一百本過二個　後每月可代印二百本之多如五百本一千本原書可二個月半五個月完工再本局房屋寛大排手及校對并機器諸人共有二百八十人左右故能出書如此之速至校對先生現在多是十分熟手章程甚好并無差誤又本局除印圖書集成之鉛字外現添二種新字一係三說方字一係長樣之字若諸公欲排新字及做鉛板等均可代勞其價總歸格外公道望光臨是幸 
[敬印雍正硃批騟旨告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以　建極之　心而邦治之謨不著今有友人出其家藏初印本付點石齋石印仿巾箱直行本大小而凡三　雙　單投諸欵式悉仍舊貫不敢輕易體裁　　功令敬印硃字赤風分明絲毫無悮非比鉛板梨板之字跡模糊易於差謬本齋隨股附發樣張明眼人自能辨别也現已開印定本年九月底出書預定每部價洋二十八元先交八元掣取書票書成找洋二十元憑票取書一部其朱經附股省　定四十元發售每部計六十册外加文木箱子一只提　鎖匙悉用雲銅隷字顔蓋精緻絶倫凡在同志幸華賜順售股處上海點石齋　局　房清遠里新泰絲棧杭省薦橋街晋義莊蘇城各錢莊　門外鄭義大布莊護寵街麗和衣莊鎭江鹽公棧京都源豐潤票　 
[五車機五訂四書告成出售] [  點石齋代啓]  
　　高頭講章貽害學子不一而足惟平江蔡九霞先生著有四書纂序說約一書雖用講章之式而所採錄者皆先儒心得之言所闡發得皆聖賈欲言之藴斬釘戟鐵下語如鑄毫無影響之說圈點精當尤易醒目書成於康熙庚戌歲凡經五訂校　最精後值三潘之變屢遭兵火流傳遂少今時　齋主人藏有五車樓眞本不敢自秘繕寫宋字託本齋石印因思時下文風返眞歸樸看題若漫無分寸斷難見賞於有司此書出知有不脛而走者盖先生宏通博逹非小儒詹詹　也價洋一元八角向南北申昌買可也 
[國朝元魁墨萃出書告白] [  點石齋代啓]  
　　墨卷之選大抵取材近科如十八科會墨七科鄕會僅見而止未有遠自開國近迄當代彚二百四十餘年春秋兩闈有目共賞之文萃而成帙者也今怡安主人延請名宿彚取本朝歴科會試及各直省鄕試元魁硃卷至光緒乙酉科爲止選爲墨萃計交二千二百篇由本齋石印訂成十二本選校精器印訂工雅外裝錦套准於本月底出書每部收回工料洋三元躉售格外從亷如蒙賞鑒請至三馬路申昌及陳與昌棧面議此佈 
[論世家窩賭]  
　　杭友來信言某世家公子在家聚賭爲保甲總巡所問僞稱賭客突入捕獲携其賭具以出同賭諸人幸有眼快者一見卽相率避入側室不至一網打去公子之母出見總巡則答以本與貴府有年誼現聞子弟輩作此不肖故特來勸戒别無他意如其執迷不悟仍蹈前轍則莫怪無情也嗚呼此總巡者可謂情法兼盡者矣倘無年誼則旣經當塲現獲賭具儼然惟有執法拘人嚴懲示儆已耳人雖避匿何不可以搜獲及以年誼之故而但獲其具而舍其人此法外之情也世家大族苟一犯法則亦無所逃罪諺云于子犯法與庶民同罪某公子旣爲世家子弟理應閉戶讀書以期箕裘之克繼卽不然亦當安分守法以求家聲之不墜奈何聚衆轟賭通宵逹旦不但害人更以害己此而不有以儆之則不特有溺職之愧且亦何顔以對亡友於地下旣有年誼友情竟坐視其子弟輩日卽下流而不一教戒於心何安故僞作賭客突入其室眞情敗露賭具現獲使之不得置辨雖不拘而治之而臨行數語侃侃正論某公子聞之當警爲霹靂聲有不生其愧怍動其儆懼者乎果能愧怍則或能自怨自艾悉返前爲果能儆懼則或且自痛自戒不萌故智如此則所以成就之者大矣雖然因此而能愧怍而能儆懼百中無一二也彼苟知聚賭之爲犯法則亦何敢公然明目張膽晝夜不絶以至爲總巡所訪聞故知此等公子皆由於幼時溺愛不令認眞讀書及長而任情縱恣竟不知王章官法爲何物非嫖卽賭滔滔者天下皆是也豈獨某公子一人爲然又豈獨杭州一處爲然觀其於總巡親來查賭之時而母夫人猶居然出見此何爲哉無非爲其子乞情而已此時眞情已露而尙欲爲之乞情則平時之溺愛不明更可概見故吾以爲此等事其咎不在其子而在其母且不在其母而在其父非刻論也嘗見世家大族之子方在襁褓卽莫不遍體綢綾乳媪劍以出劍以入不敢氣觸之卽已養成驕慣之習稍長爭梨奪果又無事不袒而護之已種一縱恣之根又長而入學堂認字讀書不過虚應故事稱有一刻頭痛身熱感冐風寒立卽不令讀書似乎讀書最足以致病也者煦嫗之噢咻之惟恐其體有未適意有未暢小小病痛動輒放假數日以爲此乃養病之道殊不知在學堂中讀書寫字尙屬坐而爲之其所傷者尙不甚多若一出學堂則任意游戲内外奔馳甚或蹴踘馳馬反不爲勞而似爲樂以此養病而放肆之蘖已萌矣甚或有出外遊戯恐其勞力恐其傷風則又於深閨之中抺牌擲骰藉作消遣之計今日出以偶然明日卽以爲當然久之而視以爲常然而於是迷龍之毒中人也深此時已不啻教之聚賭久之而習慣自然謂此乃家常遊戲之具不足爲奇卽出而與人戱亦不過逢塲取樂不知其爲有干例禁也其先猶不過相識者數人或親或友相與賭博小作輸嬴或小有所勝則欣欣然告於其母母亦顧而樂之嘖嘖稱其子能又久之而漸負則向母乞錢母輙與之一似恐拂具意迨至常賭必輸漸且不用乞而用竊母雖知之亦不敢聲張傭僕婢女以及姑嫂等輩有見而告諸其母者則必遭呵斥以爲誣衊其子而尤恐此等言語飛入其父之耳則又多方爲之掩蓋百計爲之彌縫且箝制其父必使不復管而後已大凡世家大族規模闊大禮節講究而於眞性情反不聨絡父子之間竟有不甚見面者或父有所言於子子有所言於父皆賴其母爲之傳逹而掩飾之權乃付之於其母此其咎雖在母而實則由於其父之不善齊家故推原世家公子致害之由則不得不歸咎於其父而母之愛之適以害之又天下之通病也夫子好賭罪在子而歸咎於其父母豈通論哉然以余所見聞實有如此者且不止一二家必至人成下流無可挽救家業凋敝不能收拾而後追悔嗟何及矣而况有終身　 
弗悔者耶嗟乎世家子弟藉祖父之餘蔭可以有所作爲而止以溺愛之故而致貽家聲之玷深可痛也安得皆有鄒總巡其人爲之舉當頭之棒以兾　悟於後日也哉 
[上諭恭錄]  
　　七月十九日奉上諭曾國荃等奏神靈顯應請頒匾額並請封號一摺江蘇徐州府城關帝城隍神夙著靈應光緒二年春夏亢旱匪徒乘間煽惑嗣後歴年雨暘愆期迭經該地方官紳竭誠祈禱均邀庇佑 
 
 

Page 2

 
 
實深寅感着南書房翰林恭書匾額各一方交曾國荃等祇領飭屬分詣敬謹懸挂以答神庥至所請勅加徐州府城隍神封號之處着禮部議奏欽此 
[另簡星使]  
　　出使日本大臣李勉林星使因患足疾到滬就醫近尙未痊遂函請北洋大臣代奏懇恩開去差使奉旨俞允刻聞皇華之選已簡崔中允國英矣 
[官場電音]  
　　湖督裕壽帥奉旨署理兩江總督本館早接電傳錄報兹得蘇省官塲來信謂已接有電音壽帥於二十二日出京由通州至天津換坐招商局海晏輪船南下想在滬各官又當脚靴手版恭迓憲旌也 
[福州火警]  
　　東街旗汛口同愼油燭店後屋與粉麫店毘連中間祇隔以板壁七月十九之夕麫店主某中因如厠遺火其中霎時上熾延及燭店所有鞭爆一徑燃着厥聲隆隆兩家十分張皇急將庫門用磗塡塞使火不得蔓延附近人家正在錦衾角枕間圓鴛鴦好夢突聞火警無不披衣而起扶老携幼各自逃生有一婦蓮步姗姗奔走於人山人海中大有行不得也哥哥之苦見者憐之斯時人聲洶湧勢如萬馬奔騰地方文武各員均督帶水龍前來救護幸風姨歛迹祝融氏無助之爲虐者未逾時卽行返駕鄰右虚吃一驚幸皆無恙云 
[禾中盜案]  
　　秀水北門外落鄕六七里許地名顧家浜有顧姓於廿四晚二更時突遇盜黨四十餘人待械直入顧姓上下男女皆驚慌無措各自逃生一僕赶向外面閉門被盜持釘頭鎗剌傷大腿盜隨登樓搜掠而去失主於次晨來城報縣朱邑尊卽帶同書役差捕到鄕踏勘騐得受傷之僕係皮傷無礙失物若干一時亦無定數尙須查檢邑尊卽回署飭捕限緝務獲云○烏鎭開往嘉興之徐姓晚航前晚在桐鄕縣地界突遇盜船截刦該航船待至天明投桐鄕縣報案束邑尊得報往勘據報所失約四百餘元云 
[宣南雜事]  
　　駐紥德法義秘奥比六國許竹篔星使景澄將光緒十一年第九次所用經費遵照總署章程按欵開列四柱清單具摺報銷計舊管二萬九千三百餘兩新收各海關提到一成半出使經費銀四萬七百餘兩開除隨員薪水書役工食洋役辛工等銀五萬餘兩實在存銀二萬七百餘兩奏上奉旨交總署與戶部互相核對○今春海軍衙門奏請飭下奉天威海衛山東大連灣兩海口添設駐紥防勇興築砲臺布置水雷經戶部奏請諭令浙海關於新章洋藥稅釐項下撥銀五萬兩解交李傅相以濟此項要需當經該部札飭該關遵行在案刻聞浙汀撫憲衛靜瀾中丞奏稱查浙海關徵收洋藥稅釐不甚暢旺兹先湊銀三萬兩委員運解北洋其尾欠二萬兩容俟稅釐稍旺再行補解當卽奉旨交戶部核議刻尙未聞作何辦理也○寳源寳泉兩錢局工程經承修大臣於七月十一日督率司員親臨查騐次日具摺覆命並將騐收日期咨報戶部刻聞戶部擬擇日開爐鼓鑄第一夘制錢矣○戶部行文八旗滿蒙各固山所有屬下各佐領應領步甲米每佐領每季應支若干石歲計共支若干石及應分給該佐領下四孤孀婦若干某人之妻某氏現食步甲米是否一石半石逐一查明造册咨覆本部以便查核○十五日皇上由海還宫隨扈侍衛札明行走遲延御前大臣察知立飭侍衛處主事具摺奏叅奉旨侍衛札明走差遲誤着交部議處以示懲儆欽此○皇太后駕幸北海時有正白旗鳥鎗護軍景榮在景山西門外迤北幃幙外大聲呼寃當經步軍營官兵拘獲鑾輿過後福箴亭容澤園文錦如三堂官飭提訊究該護軍低首無言詰之再三始稱若將伊等名姓說出惟恐遁逃且前因教案被控伊等始終未到而原告反十罪戾至有擬徒者福大恊揆言爾放心實說本堂定予緝到可也景榮稱所告者係東直門南小街慣放厘利之惡覇周六等協揆立飭差官將周等五人拿到旋奉上諭叩閽之鳥鎗護軍景榮着交刑部嚴行審訊欽此遂將周等五人一併解交刑部歸案嚴訊○内恩豐倉於本月十九日開倉放給内廷各項太監人等老米八百石有奇據該倉人役謂本届應放老米八千餘石須連放十日方可竣事云○翰林院出示爲再行曉諭事本院供事懸缺曾經兩次出示招考在案迄今赴院投考者尙屬不敷考試合行再爲展限定於八月初六日截止爲此冉行曉諭投考人等取具同鄉官印結親赴本院投遞以憑考試逾期概不收錄毋得觀望自悮功名特示○伯邸於十九日清晨趨朝陡覺不豫當經隨侍護衛以小轎舁至神武門換坐大轎回邸○中元節地安門外鼓樓前設有燈攤十餘處有一攤别出新裁仿大老妖故事製就一燈變幻新奇不可言狀十五日有鼓樓迤西鴨兒胡同泰西人行經是處見之怒謂因何製此將人謗辱遂撕成粉碎揪燈攤主上廳欲送總理衙門究辦廳中人出爲調停令其賠禮事方寢息○有妙手空空兒入西直門内大陳線胡同楊某家盜去衣服銀物爲數甚多次晨知覺查得所失約值千數百金急其失單呈報本地面官經步軍校驗明竊迹呈報北署請飭通緝未卜能否弋獲也○宛平縣頼大令出示略謂所有詞訟案件本縣隨到隨辦不准書差人等擅行積壓如有原差勒捎訛　等事不論原告被告准其立卽喊控定將原差革責其現審各案計四十餘起不論已完未完一一榜示門前俾衆週知以杜弊竇云○神機營十處前鋒護軍馬隊八旗驍騎馬隊内火器營馬隊各官兵於十八日清晨齊集安定德勝門外兩黄旗教塲以備該管大臣閱看合操 
[津沽紀事]  
　　新簡出使德意奥意等國大臣洪文卿星使業已陛辭秉節出都大約二十四五日可抵天津天津縣宫大令遂派丁役預備恭請聖安棚並洒掃行轅迎迓便節○北塘爲津沽喉咽砲臺旣犬牙相鉗營壘復棋布星羅但其地密邇海河一逢水漲之秋街道半多積潦正任廣東陸路提督統領該軍之唐沅甫軍門特建三橋以便來往現已落成禀請李傅相派前敵營務處吳崙峯軍門前往勘騐○水師軍械所向在大沽借用民房現在兵輪日多一日器械更堆積如山遂由水師統領禀請李傅相就該處購置地基建造屋宇爲存貯水師軍械之所傅相允之遴委吳崙峯軍門前往勘視刻軍門已備其估册回津禀覆銷差矣○武生胡光雨故城縣人月前偕夥販運西瓜來津銷售沿途無事在舟中作葉子戲時同舟有龎三者見其可欺也到津後夤夜串同捕盜勇日穆文奎等赶至城西梁家嘴角中捉賭攫去現錢二十二千聲稱送案請究胡被恐嚇失足落水勇等携錢脫逃旋由胡之家丁協同船戶報案一面雇人撈屍翌日得之於老果子店河旁遂報請邑尊莅騐備棺成殮邑尊當將穆等三人並龎笞責管押以待嚴行核辦 
[漕務紀聞]  
　　江安河運漕米於本月初八日開騐適逢陰雨致五閘號房米積如山有誤轉運齊化門外運倉車脚亦因泥濘裹足不前督憲將車戶枷責數人仍然無濟於事遲至十八日始行騐竣十九日接騐奉天米豆約三五日方可騐竣○江安糧道馬植軒觀察於十九禀辭倉憲二十日買舟南下○本届江蘇江安河運抵霸尙稱迅速倉憲大中壯許想糧道總辦將來可邀加片保奬矣○江蘇江安漕船挽抵通壩陸續交卸後所有卸空船隻由成馬兩儲憲委員分起管帶南下並諭以渡黄後務須全進十里鋪新閘以備來年新漕選用應給免稅執照仍照新章俟船抵濟寧按戶散給如有未到之船卽飭帮攬所將號牌摘取不准再裝新漕以示警懲 
[䢴水遺珠]  
　　中元令節不論大家小戶每於通衢狹巷焚化冥鏹以賑乏嗣孤魂黄榜紫標高如山積惜榙先生不能化爲金都尉否則郭家穴巨鄧氏山高古人亦不得侈爲豪富矣凡錫箔皆以點銅錫澆成焚後其錫仍在灰中可以淘洗而得貧民將灰掃取尙可售錢某晚揚州南河下某宅門前焚鏹甚多苦輩不待化完爭先搶掃有鬚眉焦灼者有磕去門牙者有燃着鶉衣灼及臂膊而不自覺者有因此爭鬥頭顱擊破血液模糊者種種情形直令施濟者不辦其爲人爲鬼眞可哂而亦可隣也○舊城某甲瑟靜琴耽伉儷甚篤一日不知何故忽占脫輻之爻遂將 
 
 

Page 3

 
 
妻送回母家幾有不及黄泉無相見之意久之親友有勸甲往岳家接回者中忿甚聲言昻藏七尺軀豈可爲兒女私情所縛不若掃除塵障遁跡空門遂將八千根煩惱絲付諸并州快翦引鏡自照幾如濯濯牛山有與之謔者曰倘他日漸萌悔意故劍重尋而錦衾角枕之旁忽現出如來寳相不將疑孫大聖之悮入鐵扇公主繡房乎甲不覺掩口而笑 
[東報彚譯]  
　　上月二十八日美利堅駐紥横濱領事接得函館電音云港中所泊美國矮苦起子苦夾板船上入無端爭鬥甚至用火器交攻彈穿船主之首勢已垂危遂函請北海道廳官就近檢騐又派一隨員赴函館拘拿凶手交横濵裁判庭訊究辦恐兇手中或有日人故也○日廷近簡近滕眞鋤爲駐紥朝鮮公使於西九月初十日乘横濵丸至長崎先一日派赴仁川之領事鈴木君至崎迎接隨附輪偕往朝鮮○陸軍省調取軍　各案以備改正所立草案業已脫稿現在省中正當恊議據日人云一經攺正所有章程紀律當勝往時十倍云○英國東洋艦隊時有十四五艘會齊停泊上月某日由函館折回經俄國海參威港該港俄員只許二艘入港不得聨絡而進各艦遂開往朝鮮將次　長崎駐紥云○有巡捕在長野縣郡上田旁殺斃馬丁又在上水内郡鶴賀町毆斃某妓之夫臼田警察署巡捕擊傷良民擲毁物件種種不法東京各新社無不議論其非其事上聞遂於西八月二十二日頒發警察職務新定章程並將警部長大野右仲警部野範亮罷職長野警察署長罰　二日照此整頓庶幾無害於地方乎○前報載皇族村雲女尼來崎宣教云云兹悉九月初五正午村雲隨帶僧四名尼三口俗人三名乘輿至交親館道旁觀者如堵長崎縣日下義雄雖崇奉西教是日亦親往拜謁並奉珈琲茶菓等物嗣每日黎明鐘鳴五下本蓮寺奉教民人往聽者日有　千均以活佛呼之遠處聞信者亦不憚越嶺而來云○日本報載長崎豫審判事長齋藤君梅香崎警察署長小野木君於九月初五日接得西彼杵郡爲石村民人互殺之信當　親往勘騐據云該村七十九番小川茂平不知因何事持劍殺害同村人篠原等屍親報知深掘分署官滕山宗太郎督帶巡捕突全彼處擒獲兇手禁鎖家中檢得屍旁有血鉢及刀鎗兇器兇手旣就獲猶摩拳擦掌聲輦洶洶直不啻猛虎出山急欲攫人而食家僅破屋半椽不能容膝云○朝鮮内務府主事俞君星濬由駐紥東京欽差閔君泳駿咨調來日本　識所爲何事刻已乘輪抵崎寄寓萬歲町上野屋云○東京日日新聞言今次内閣擬設文員試騐委員局卽派向日試騐委員長圖書頭井上毅君爲局長命叙一等勅任官以當其職 
[請代讞務]  
　　英界會審委員蔡二源太守偶抱清恙請假三天今日假滿仍未告痊擬禀請江海關道龔仰蘧觀察暫委上海縣署帮審委員宋莘樂二尹權理讞務蓋以二尹曾佐羅少耕太守在英公堂訊案故此次請代以資熟手也 
[諭閉烟館]  
　　前報列織帶匠袁友竹與周浦鎭汛兵王德富至本城右營署東首顧漢忠烟館吸烟烟資無着向索爭毆奔入右管署陳鈺卿叅戎飭兵將二人送請巡防總局究懲顧亦投案候質馮蓮士直剌飭將袁王分别交小甲看管候查明王是否汛兵再行訊究云云兹悉直剌專丁至該鎭查明王向充汛兵現已斥革遂於前日升座集訊顧伸訴緣由袁供小的與王吸烟時先付烟錢迨吸畢出門顧又向索小的等告以已經付過伊竟逞蠻求恩明鑒王供略同直剌謂袁五均非安分之人飭各笞臀四百板并諭顧速將烟館閉歇毋許再開如敢陽奉陰違查出從嚴懲處顧唯唯而退 
[扭送証人]  
　　張丁氏以袁子樂積欠錢文控諸英公廨昨日該氏又扭陳裕水到堂聲稱陳係要証值日差禀明蔡太守命押候訊究矣 
[押繳公欵]  
　　上海縣蒯虎臣大令以年租地保曹安卿欠繳公欵銀兩延宕不交遂於前日傳案訊追曹禀稱小的前已陸續繳洋二千四百元餘實一時無力求恩展緩日期自應遵繳大令謂此項延宕已久何得再遲曹遂在身畔取出期票一紙大令擲還謂須現銀曹一再叩求寛限大令怒飭將曹押候繳清然後釋出 
[飛花逐水]  
　　前晚銅壺三滴夜已分矣有女校書兩人晚妝旣竟新試蘭湯僱坐馬車相約至法租界蓋欲赴輪船上找尋恩客重拾墜歡也駛至三德堂外灘撞於木碼頭上馬夫揚鞭策馬馬忽倒奔扑通一聲車墮浦江之内馬已入水馬夫聳身躍上灘邊適有煤船上工人正在扛煤上岸遂懇其將車馬援救或推或挽頗費辛勞而兩校書已鬢亂釵横花容慘淡憔悴若雨淋鷄矣旋由大姐扶坐車中仍回香窟不知其客聞之亦將愧憐香無術負此蛾眉否也 
[法界捕房瑣案]  
　　前日有某甲拉小車一輛送入捕房捕頭詰以何事甲稱我乃緝私巡丁見車上載有軍火因之拘來捕頭查得車上有小彈一包係西人獵鳥所用並無所謂軍火也者隨詰甲曰爾旣爲緝私丁役應有憑據可曾請總領事簽字否甲瞪目不能答捕頭遂揮之使出○前晚有高昌廟製造局甲乙兩小工僱坐小車一輛回局因嫌車行濡滯遂與車夫忿爭并揮拳互擊車夫負痛呼巡街捕至將兩人拘入捕房捕頭察得車夫被打身上現青紫痕着將兩小工押候解案○前日有靜安寺畔鄕人某甲在小東門外扭一女子送入捕房昨晨轉解大巡捕房捕頭研問之下甲稱　是我之養媳私逃來滬被我尋到爲此送押該女供認無訛惟稱不願回去詰其爲何不肯回去則又含糊不對捕頭着甲領回○湖南補用知縣鄒廷榘原籍浙江平湖縣聽鼓之暇購得婢女一口年纔七歲係湘省永順府保靖縣人此次携之來滬暫住二洋涇橋北首長發客棧前晚忽然失去四處找尋不得報知各捕房適法包探在浦灘見一女子徬徨路側問之不言知是失路帶入捕房旣見鄒所開報失單一一符合遂禀明捕頭飭人送交失主 
[惠書鳴謝]  
　　肅州胡虎臣先生文炳學問淵博著作等身而於史學掌故尤爲詳究前輯讀史碎金一書已極大觀而先生志學之念老而彌篤近復手編蘭石齋五種曰史學聨珠曰幼幼集曰數數集曰忠孝節義錄曰古今同姓名錄三種則尙未之見其糼幼集曾已捧誦實足以開童蒙之心竅發稚子之聰明昨又承以史學聨珠見惠取事之相類者各爲纂錄實足以引人入勝焚香默誦欽佩彌殷爰書數語以誌弗諼 
[上海四馬路文報局内恊賑公所聲明賑捐不必先付信錢公啓]  
　　啓者上海倡辦賑捐設所籌欵凡四方善士寄滬賑信銀洋歴蒙各信局捐免助賑十載以來爲數亦已不少功德無量感佩無量兹接杭州同善堂蘇州張公館無錫徐君江寍錢君來信均因賑捐無信資信局不肯寄滬故或覓便匯寄因此遲緩或已改作本地善舉等語現在待賑孔殷捐欵刻不容緩敝所詢明滬地各信局均稱仍舊照前捐助并商允函告外埠各本局凡帶賑捐信洋概不先向捐戶預取分文以免阻碍善事務必赶速妥寄等語仰見各信局實心好善始終不懈敝所實爲感激此後信洋到滬除不肯捐免者一體照例給資外其捐助信力者按月將各信局所捐洋信力錢按月結明總數登明新報以昭激勸而誌善舉用亟馳告各直省善士凡有賑捐銀洋務於信面書明信洋力至滬照付字樣或捐或付至滬定奪以免遲延移撥是所切禱特此布聞伏維公鑒同人公啓 
[來啓照錄]  
　　今有浦東楊泗橋人任阿福年十六歲向在城内喬家浜張春元成衣鋪學業於前月廿六日忽然走失徧覓無蹤其母聞信日夜悲哭痛不欲生如有仁人君子知其下落通信送至者願謝洋二元再羅店人黎阿忠年十三歲於本月二十日在八仙橋小巡捕房相近地方走失如有人遇見乞卽送至本棧俾交其父母領回則功德洵非淺也[  三馬路陳與昌棧啓]  
 
 

Page 4

 
 
訪王竹鷗方伯聶仲芳吳廣菴兩觀察陳寳渠羅少耕翁子文三太守劉乙笙蒯虎臣兩司馬馮蓮士剌史葛蕃甫明府不直口占絶句偶携籐杖訪羣賢童僕迎門說未旋乘興前來何必見剡溪竹樹滿雲烟[  海鹽徐圓成稿]  
[偶過茸城訪雷厚田明經姚衡堂仇竹屏兩太史張蕉巖觀察沈躍齋廣文話舊]  
雲間重訪舊交游却喜新凉已近秋諸老精神壽金 
石後賢事業紹箕裘謂姚太史孫松泉比部張觀察子錫侯茂才峯陰唳鶴聽忘倦泖水征鴻許再留爲惜忽掛帆去韓康夙願未能酬十年前曾此立施醫局[  徐圓成古春甫草]  
王竹鷗方伯龔仰蘧吳廣菴張叔和三觀察陳寳渠太守曁杏生庶常施少欽封翁陳竹坪蒯虎臣曹保生三司馬陳鈺卿總戎王紫詮廣 
[文姚子讓明府王鴻伯孝廉諸君以兒子遠游均蒙惠贐口占誌謝錄呈諸大吟壇斧政]  
少壯當爲萬里征敢因舚犢昧權衡請纓自爾持高志跨竈還期在此行瓊玖相投存厚意珠璣屬和更多情諸公此際垂青眼感激兒曹好立名[  海鹽徐圓成古春甫呈稿]  
[天南遯叟以大集見惠敬用蘅花館詩集中感遇元韻呈詩二首并請高昌寒食生霧褁看花客同政]  
　　員賢不可作道左懷枤社空谷生幽蘭忍與蕭艾伍鬱鬱爲蒼生斯人尙斯土乾坤眞氣滿無事驚牗戶往來千載心綜論貫今古斗牛黯黯高白首劍頻撫讀破兵家書蝸角譚戰爭參破佛氏旨蟲臂論怙榮入大乃出小胡亦不近情隱名滑稽中若恐世累攖壇坫雄東南概主文章章盟馴至无咎譽郡子觀其生百年道在躬詎因人重輕羲易　所利應地叶安貞[  意琴室主潘嶽森謹呈]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[土客雜處何以使其相安論]  
　　詩曰普天之下莫非王土率土之濵莫非王臣方今統壹寰區八荒吞併凡食毛踐　　無非赤子蒼生固無土客之分亦無畛域之别也乃土著之視客民也如魚肉客民之視土著也若宼讐其　由於客民始來土著視爲異類或以搢紳之勢而欺侮客民者有之或以衣冠之尊而藐視客民者有之甚　涉訟公庭官長或徇豪紳巨室之私或受劣監刁生之請而袒土抑客者亦有之客民無所控告寃屈難伸鬱鬱不平久之遂成積忿以致不能相安雖有司設法整飭務令土著不得欺凌客氏客民不得讐視土著三令五申宜若可以相安矣而卒不能相安無事者何也以畛域太分也昔晉武之時五胡雜處中原如單于也羌也羯也氐也鮮卑也君其君民其民天下分裂不安者至數百年厥後五胡并吞相率歸於中原則匪惟胡越一家抑且羌氐一類而其人情風土漸亦無甚異同人旣莫能辨其名己亦不能别具類而前此之仇釁今且盡成昏姻矣脫令五胡者仍如向之君其君民其民而不各泯畛域之見則雖歴數千百年仍不免彼此　祗族類顯分也然則畛域之不可稍分不一大彰明較著也哉而或且非之曰土各之積不相能固已勢不兩立矣欲使之彼此相安則推　遣客民回籍在客民旣有歸田之樂在土著永無滋擾之虞是說也爲土著計則得之爲客民計則　也蓋客民方其未來也而招之使來及其旣來也又揮之使去此其心必不能俯首帖然况客民非盡無良土著庸有敗類僅觀一面未爲持平之道也然則將何以處之書曰書偏無黨　道　　又曰惟精惟一允執厥中土客離曰不同其爲人民則一而秉　之善又盡人皆同華洋且合一家土客詎難兩化有司誠　於土客交涉之端視同一體至公至正無枉無私絶無絲毫之偏盡化畛域之見凖情理定是并不分土民客民但分孰曲孰直曲在土著懲土著以警之曲在客民懲客民以警之曲直已分良莠自辨良莠旣辨則去其莠以安其良凡　庶民胥歸良　　猶無雜品類已齊天下將無不化之頑民人心自無不冺之嫌怨矣而又令客民隆學校以明禮讓與土著　婚嫁以篤姻　則因親以及說因友以及友無　不肖悉從而化之將見不數年間潛移默連道一風同土著旣不能辨其爲客民客民亦不能别其爲土著兩相翕洽水乳父融皞皞熙熙自然相安於無事莫[  善化舜卿甫徐瑞稿]  
六月十三貴報載霅水老　吳興　大壽說閱之欽服無已所言第一大害爲客民第一大害爲賭博第三大害爲佐雜汛开壇受　詞其一三兩大害事非可擊不敢　　　客民之　僕旨奉　嘉　各郡　已知之思論說而未果也非蕭杞山廉昉　觀風適以此命題友論及之其中不分土言但分良　之語　與霅水老漁針芥契合　霅水老漁仍不免偏　各民豈吳興各民近多敗類與若僕論則合　省土各而言凡　　惡惡曁徇擣袒庇　开論及之兹謹　呈台覽伏望登諸報百俾驍止霅小老漁　[  徐瑞清附識]  
[論時症用藥]  
　　近治天行時疫以治霍亂　治之罔效蓋以患是症　元氣　虚　難　逹故樂專用辛温徒揚津液不用辛温難以　回如人參附子益元湯標本兼商表裏俱顧妙在人參麥冬以无伏止乾薑日早　入太陰陽　生薑　　升騰胃氣黄連　母佐以生薑以清濕熱而除嘔　九妙者附佐子以葱白頃刻　陽逹表何以麥冬五味仍顧陰液加以艾葉能回垂　之元陽重便引以下行使　膀胱而　昔賢製方之　以治今之天何時　斟酌錢分多經騐效不忍自私願登報牘以告醫家病家俻采　焉[  申北凌蘇生]  
[潤資助]  
　　兹啓者昨晤係君湘荃將作歸山司也　等爲此時一雨凉生　興遄飛正　筆墨助　雅人善事一舉兩得今商留半月以晝竹石　鴈紈指扇每　件一角仍送戯鴻堂等處轉交間日取仵其外化鳥潤恪仍照仿單减于此布王菊人周悅憔同啓 
[上海四馬路報局内協賑公所經收賑捐七月下旬清單]  
　　廿二日有感斯逋前功字清江河　美禄卷於公館父來知齋主人募山左　公館洋十元又錢十一千文三槐王氏陽曲明氏二戶各二元求多福齋四千文樹人氏二　畢秋賓王蔭槐劉平甫三戶各五日趙記文登沐如　二戶各三百孫炳章二百文實收洋三十二元又錢四百六十文○受福册公字四百四十七號丹謙吉寳莊募靜思堂立予二戶各二元丁步雲潤遽與聨生氏求母病速痊恆錦泰聚順堂無名氏正豐林義豐八戶各一元不書名邱君文義豐江夏郡順興萬興湧泰萬昌姜立銘九戶各五角喻立　四角水餘氏艮力氏經過氏麗生四戶各三角籌餘記力祗此子敬鶴巢璞山泉記六戶二角周旋氏順和珍記元記增記集祥氏不嫌少七戶各一角○災免災單山陰安昌謝正大米行募謝文海祈消災身健五元謝世止生子祈平安秉照祈身健二戶各二元　生資愿助賑一元○又單寗波濠河頭鹽厫于公策先生交來餘姚鹽厫孫子寛先生募馬太　馬順利謝德大丁義興四戶各二元張順興在德興施源興沈德興張鴻利張祥寳金太興沈義成八戶各一元鄧先泰一元五角于公策五角又交來瀉波鹽厫吳少汀先生募吕　房王性初許功甫三戶各一元華亭廖洞庭席二戶各三角頴川程二角陳濟川尤保和二戶各一角○作善降祥册江運昌號交來吉金室主人十元○又册烟台合順號募金　房羅德壽夏萊園三戶各二元俞福房劉恭房七　房史孝房陶九如金梅仙張尙才吳鳳洲陸玲華沙爾福十戶各一元○又册蕪湖華順和號帳房一元○又册道南堂六百文楊寳流金四百文楊銀泉一百五十文實收洋一元錢九十文○同里鎭金小蘇先生續募松陵隱者一元昌記福記安記泰記　記載記順記源記祥記九戶各五角泰豫福公號二戶各三角無名氏培宗主人二戶各二百文王二香泰號二戶各一百八十文實收洋六元又錢八百六十四文○無錫電報局金領班募程錫鑑善士爲室人曹氏求肝陽頭目兩疾速愈二元○知儉子二元○仙鎭王陶庵先生交　祈求病愈八元經資移助祈求冥福人二元○無名氏二角○康册蘇城樂安主人武戚仲子二戶各一元深省居士銅洋一元○本日共收　洋一百三十四元銅洋一元小洋二角錢一千四百十四文 
[上海四馬路文報局内恊賑公所經收賑捐七月下旬清單]  
　　廿三日吉黑兩省電綫工程總辦周少逸太守倡捐吉平銀一百兩又經募吉黑綫道各屯商捐集吉平銀三百兩二共實收到申合規元四百廿兩○總辦四川瀘州電報局王柳塘别駕經募闔局同仁賑欵怡志軒十九元姚竹笙十元曾清鑑七元徐介甫五元鄭麟祥世鎔賀致中嚴紹業四戶各三元金元太夏象賢張壽華三戶各二元陸康甫姚際春二戶各一元○寗清寓居滬城徐元卿先生爲室人日昨患痧甚劇許願立效現已霍然病愈完愿永保平安十元○本埠同肇昌號内張楚塘先生爲患病邀請沈蓉初先生診視不受酧儀將此移賑二元又經募余祖增善士三元○無錫知仁庄交來潘紹鈺善士爲拙　程氏病愈醉願永保平安四元本埠小東門外肇隆猪行曁衆友求平安五元○梅里同恊泰號交來無力子求産母平安二元○受福册公字二百七十五六號總辦烟台電報局程青佩先生募可齋十元江璞記高納記汪韻記吳常記劉琅記楊穆記程青記夏心記徐次記徐泉記十戶五角不知名楊鴻源二戶各一元香記李海泰聚盛號三戶各一千文敬受堂馬寳泰號號名氏振利號元和　恆昌號協成號程蘭姑八戶各五百文實收洋十七元又錢七千文由本埠泰亨源寳茲交到○又册二百另三號四號五號册松江馮憩橋先生募樹德堂張松記冰谷生寄鶴居怡軒五戶各一元○使君受福册厦門招商局姚九芝大善士募樂善堂三元同善堂凌瑞三凌澤卿凌雨亭吳德興容翥雲六戶各二元周屏顯記芳隆凌寳卿高福記陳綽溪益泰兆隆楊肇驄曾心銘容祥永林逸士林樂之德祥茶莊廣昌隆十五戶各一元源芳白萬成白和成三戶各五角○又册白鶴江通源典夏益三翁募周勤生衆二居安戶各一元通源典節省中秋席費三元源記無名氏二戶各五角增福居五百七十文無名氏二百廿四文碧玉居一百另六文求乞氏三十文實收洋七元○又册南通州金沙場殷左臣先生交來求免過齋募張萬豐汪日盛徐慶記采記福記五戶各一元單效先種玉堂二戶各五百文問經堂四百文周長明麟瑞堂百忍堂三戶各二百文嚴記吳廣源聚和三戶各一百文實收洋七元○又册邵伯樊川源記靳養泉先生募無名氏二戶各一元同慶典一千文同源坊六百文求子病愈無名氏裕源立成坊四戶各五百文馬恆春望子氏無名氏三戶各二百又春記一百文實收洋六元○又册金壇姬古愚先生募徐漢亭一元袁雨香王西堂二戶各五角○救災免災單本埠振興糖行交來寗波啓興號許爲政先生求合家平安十元○又單嘉興林墨士福州林績臣一元林性荷懿荷一元○又單温州招商局交來甌江閱報人二元○又單蘇城祥利當募惜花氏二千三百七十二文余杲記二千三百文汪仰記香餘書屋梅山書屋三戶各五百文王壽記四百文聽香閒客陳濓記募雲子劉保記不留名薛滋記陸松雲泰亷堂八戶各二百文桐隱道人一百文實收洋八元○又單張堰鎭益泰典募修大門求諸友吉慶一元古歙越國後裔一元梅隱居士求恙速愈一元味菜軒默然子代求病愈開記永身體平安四戶各五角任補庭二角實收洋五元錢二百十○作善降祥册寗波隱名氏募無名氏三戶各一元無名氏二元得意子一元一元無名氏四百五十文省獨氏三百文十補子二百文勉爲善人陰助子二戶各五十文不知誰人六十文無名氏四十文實收洋七元又錢一百文○又册乍浦盛源莊募餘慶堂潘二元沈毓秀堂一元快逸居朱步青樂善同三戶各五角種蕉居士三角陸雅甫二角○本日共收規元四百十二兩英洋二百三十一元錢七千三百十文小洋五角 
[上海四馬路文報局内恊賑公所經捐七月下旬清單]  
　　　　廿四日蘭谿益大布號轉寄謙受堂交來程盡金氏四十員又交來洪大善士經職移賑十員○寗波濠河頭鹽厫于公策先生募交餘姚任聚和大善士以船爲業祈保海　進出順利並家中一切平安十五員○寗郡鄞奉慈鎭鹽厘總局年例中員令節施放焰口一堂以資助賑六員○萬波董生陽號曁内外各友司一員○救災免災單松江顧萬源號十員○使君受福册金壇姬吉愚先生續募泰來坊協隆昌二戶各錢七百徐茂源荆祥泰虞恆義胡義興四戶各錢三百裕隆昌李永盛壽芝堂周振興荆怡隆五戶各錢二百元泰昌王隆昌二戶各錢一百惜陰軒錢三百廿實收洋四員○康字册楚北正德堂爲子求病速愈原平銀二兩另五分○作善隆祥册賡字大團鎭盛賡伯先生交來寓滬唐佐卿先生募黄貴記諸金庶鴻全樓李炳玉華金釗五戶各二角又册交來新場方立豫堂募胡賓周善士八百○本日收英洋八十七員錢八百原平銀二四另五分 
[上海三馬路與昌協公所陳竹坪經收山東直隷賑捐七月十四五日第七日四十六七次清單]  
　　救災免災單勉力乾三氏身患痢疾求速全愈並求安寗合家平安洋十元○又單同昌洋一元○又單但求平安氏洋二元○又單益記洋貨號交來懿德堂洋五元無名氏洋二元吳愼厚堂洋一員李春江五角無名氏三角方堯亭二角以上共洋九○又單成記庄無名氏四角○又單曹恆源紙號求合店免災降福洋一員曹敬德堂求合宅人口免灾平安洋一員曹作仁求免災吉安洋一角以上共來洋二員一角○又單劉振記洋七角李春記方恆記蔡吉記各洋二角邵桐生野家豐求子氏無名氏方昌喬洪渭恩盧享記童久記各洋一角以上十三戶共洋二員錢一百另六文○又單瑜記蘭記各洋二角堃記賢記各洋一角源記逵記各洋五分以上六戶共洋七角○又單元豐潤號父來鑑湖人李松翁錢門方氏免力人榮慶生五戶各洋二角虞保記馮可亭無名氏各洋一角以上八戶共洋一員三角○又單鳳祥銀樓交來求荆泉吳其聖免醫藥三戶各二百張松軒隱名氏洪朗生明軒林昌貴陳守珍各一百以上九戶共錢一千二百文○又單復慰在交來胡保金洋一員蔡斾臣銅洋十員○又單求安靜人募悅記旭記庭記早記鴻記茂記亷記萬記盤記雲記福臨本店夀萱氏毆陽氏　言氏閨蘭閨媛閨娟邵韓氏悅記勞浩氏善儒康廿二戶各錢一百以上共來錢二千二百文○又單永發棧交來鮑萬鉞龍生尙右堂張　標森茂三餘堂單利萬堅堂愼安堂九戶各洋一角强川培張仁泉合洋一角以上共洋一員○又單吳少卿嚴累卿喻曾榮孫星六王心田五戶合洋一員○又單義和仁記洋二角於炳昌洋二角王宗友洋一角又康字册義和仁記洋二角於越生洋三角以上合洋一圓○又單金利源帳房壽萱室洋四角又助英九月份吕宋票一條第二萬九千四百三十五號意軒主人洋四角莘耕軒主一　外史得且居三戶各洋二角綠蔭主人斗記各洋 
 
 

Page 10

 
 
一角以上八戶共洋一圓六角吕宋票一條○省悟子洋十五圓留餘堂洋十圓運甓齋祈闔家平安又往來江海及隨從均平順洋十圓二人心願洋十圓大昌順記洋十圓肇泰洋五圓陳李氏求夫病速愈洋六圓張佑兒吳興省西瓜費移賑各洋一圓有心無力子許願又求合家平安洋二圓張　卿虚對一個無名氏無力子王將香資移賑各洋五角○靈字册機字第二百另九號無名氏洋二圓○又册莫字四百八十三號寗波免力人洋四圓○又册錯字六十八號晋泰庄交來順記洋二圓恆記一圓又康字册恆記順記各洋一圓以上共洋五圓○又册要字廿號蘇州公正祥布號寄來王三槐堂求平安錢四百文公正不留名錢三百三十有心無力子蘇成章洽和坊楊朱子山求合家平安各錢二　以上六戶共洋一圓虚對一個○康字册南翔協記木行銅洋八圓○又册蘇州陳丹山洋一圓○招商局煤棧王蓬洲先生交來隱名侍者金福緣記二戶合洋廿圓慈邑尹百禮求保合家平安洋廿圓滬城無名氏爲母病許願危症轉安祈速全洋二圓松江顧萬源寄來華陽橋潘艈口角願罰洋二圓○蘇州劉正泰參號因學徒王祖惠滿期擬做關書將筵席移賑洋四圓○新册六萬七千七百十九號烟台源盛號募來無名氏合洋二圓○兩天共收英洋一伯六十五圓銅洋十八圓虚對兩個小洋三十一角錢三千五百另六文英九月份吕宋票一條合併聲明 
 
 
 

Page 11

 
 
   
 
 

Page 12

 
 
[光緒十三年七月二十一日京報全錄]  
　　宫門抄○諭旨二道錄前○缺單○閩督楊等奏台北選拔貢額援案覆陳摺○陜督譚奏李良穆委署凉州鎭片○川學政高奏報接印日期摺○署楚督奎奏十三年分未完一分以上職名職○將軍謙奏旱河漲溢搶護平穩片○又奏知縣陳功亮叅處改教摺○七月二十一日戶部通政司詹事府鑲藍旗值日無引見○慶王續昌寳昌各假滿請安○謨貝子由東陵河京請安○祁世　請假十五日○工部奏派查勘朝日壇工程派出徐桐敬信倉塲奏漕船五日回空召見軍機續昌寳昌玉禮恩祐○光緒十三年七月分缺單知州雲南石屏楊華本告休知縣陜西白水武　材修墓四川新寍趙廷擴修墓浙江宣平葛華丁巡檢廣西武緣張肇邦近四川廣元茅松年病湖南龍山葛存愿終養與史四川銅梁尤傳彝近陜西同官汪恩黼近浙江開化熊雋開缺以縣主簿用○○頭品頂戴革職留任閩浙總督兼管福建巡撫事臣楊昌濬福建台灣巡撫二等男臣劉銘傳福建學政詹事府少詹事臣陳學棻跪奏爲台北府屬士子仍請選拔貢額謹援案覆陳恭摺仰愼聖鑒事竊照台北府　各紳士援案請准選拔貢額一案經臣等於光緒十一年正月間奏奉諭旨禮部議奏欽此嗣准禮部咨議覆以檢查上兩屇福建選拔檔册台灣府屬經考有淡水廳學選拔一名惟新升府治以來府學生員現祇一百七十餘名所請照例選拔二名之處未免過優應將原定選拔貢額一名准其於本届乙酉科在府學生員内認眞考取倘不得其人仍照例任缺無濫如本届科試業已完竣卽自下届丁酉科爲始冉行考選至淡水新竹宜蘭三縣學現在廪增附人數均未及百名核與道光四年定章不符其原奏所引乾隆六年屏南選拔之案係在道光四年定章以前未便援引所有淡水新竹宜蘭三縣學應俟下届丁酉科選拔之前先期一二年由該督撫會同學政察看情形如人數已逾百名文風較盛再行奏請設立以符定制而杜冐濫等因當經轉行遵照去後兹據台北府在籍紳士廣東候補道陳霞林等聨名呈稱淡水新竹宜蘭當未分學時每届拔科廳學原貢一名本與府學生員併歸台灣府屬考選者有别迨分學之後人數比前　多若限每學必逾百名方得選拔是府學生員雖緩其二猶准其一而三學二百數十名之廪增附各以限額均不獲與斯選間有文行兼優之士未免獨抱向隅查嘉慶二十三年淡水自彰化分學以來初設學額亦止六名算至道光五年乙酉科相距不過八年歲科不過五次生員尙非滿百經蒙選拔鄭用鑑一名是援引屏南於例固有未合近考淡水旣屬本地成案且在道光四年以後與定章實適相符我朝加恩海外逾格栽培相應請照道光五年淡水廳選拔之案懇准淡水新竹宜蘭三縣學各拔一名貢額卽就本届歲科補考俾得均沾惠澤等情並據台北府合學廪生劉廷璧等聨名僉禀奉部議覆前因惟查延建邵汀四府於咸豐辛酉本届考拔之年適值髮匪犯境之後停至同治元年始行補考選拔二年補應朝考前代理淡水學教諭黄而康卽與其選核與台北因法人滋擾無異如以格於部議本届科試業已完竣卽自下届丁酉科再行考選未免使台北合學生員獨抱向隅况部咨到閩已在科試完竣之後所議台北府學准選拔貢額一名又係原定舊額應請援照同治元年延建等四府補考選拔之例准予補考以惠士林等情臣等伏查嘉慶二十三年淡水自彰化分學以後至道光五年乙酉科歲科不過五次廪增附生尙未滿百經蒙選拔鄭用鑑一名兹淡水新竹宜蘭三縣於光緒四年新設學額以來歲科亦經五次適逢乙酉科選拔之期旣有淡水廳本地成案且在道光四年以後與定章實適相符又咸豐十年十二月二十日准部咨議覆貴州省奏請變通考試拔貢一案所有軍務未竣未能按試各屬一俟地方肅清准援照補行鄕試之例卽行選補以廣登進由是延建邵汀四府咸豐辛酉科考拔之年亦因軍務未竣未經考選迨同治元年查照貴州省雙通考試拔貢案内部議定章補行考選在案是所請補考之例亦屬符合臺灣遠隔海外多士涵濡聖教莫不懷才欲試情殷上進彼時防務戒嚴風　靡定辦理遲延實出有因當此分省闢疆之始於士子進取之途似無妨從寛用示激勸經福建布政使張夢元等會議詳請奏咨前來合無仰懇天恩俯念臺北海外巖疆版籍旣繁文風日盛准予援照道光五年淡水廳學選拔之案淡新宜三縣學每學選拔貢生一名連同臺北府學應拔貢生一名並准補考俾廣成均之選倘不得人照例任缺無濫以符定制除咨部外臣等謹合詞恭摺覆奏伏乞皇太后皇上聖鑒訓示謹奏奉硃批禮部議奏欽此○○譚鍾麟片再凉州鎭總兵前經飭令留甘補用提督李祥德代理亟應委員接署以重職守兹查有卸署河州鎭總兵李良穆堪以委署除分飭遵照外理合附片具陳伏乞聖鑒謹奏奉硃批兵部知道欽此○○四川學政臣高賡恩跪奏爲恭報微臣到任接印日期繕摺叩謝天恩仰祈聖鑒事竊臣於本年四月間蒙恩簡授四川學政當於二十一日陛辭跪承聖訓周祥莫名欽感就道後於五月二十四日行抵四川省城二十七日准兼理學政四川總督臣劉秉璋委成都府教授范元音訓導何天祥恭齎咸字一百三十一號四川學政開防一顆並又册書籍等件移交前來臣當卽恭設香案望闕叩頭謝恩祇領任事伏念臣以燕山下士詞館備員入直上齋漸無報稱兹復叨承簡命出掌文衡查蜀省爲多才之區學政重教士之責如臣譾陋懼弗克勝臣惟有謹密關防認眞揚激矢潔清之念以剔弊端探學術之源以維士習庶竭駑鈍勉効涓埃兾答高厚鴻慈於萬一除恭疏題報外所有微臣到任接印日期並感激下忱謹繕摺具陳伏乞皇太后皇上聖鑒再臣所過地方皆二麥豐收民情安謐現川省雨澤霑足早禾業已吐秀足慰宸厪合併陳明謹奏奉硃批知道了欽此○○頭品頂戴兼署湖廣總督湖北巡撫臣奎斌跪奏爲查明湖北省光緒十二年奏銷案内未完一分以上各員職名繕具清單恭摺仰祈聖鑒事案照光緒六年二月准戶部咨具奏籌備餉需摺内嚴核各項奏銷條内開錢粮奏銷各依定限令各該督撫一面具題一面先將未完一分以上各員名開具簡明清單專摺奏報由部核定處分先行覆奏仍各於題本内關業經具奏各員聲明　核其有奏後續完者准其續　奏請歸本案開復等因轉飭司諭遵辦在案兹值查辦光緒十二年奏銷　湖北布政使蒯德標督粮道鄔純嘏查明開單具祥前來臣覆核無異所有經徵未完一分以上各員名已於題本内聲明備核謹開具問明清單恭呈御覽除咨戶部外理合恭摺具陳伏乞皇太后皇上聖鑒勅部核議施行再湖廣總督係臣兼署　事列　合併陳　 
謹奏奉硃批戶部議奏單併發欽此○○謙禧片再奴才前奉諭飭修辦武列河旱河等工當　夏秋水漲難施工作遂於武列河大石壩外加築護工草壩並將旱河同兩岸虎皮石霸迅速於五月二十日挑修完竣騐收奏報溯自六月初四日以　武列河迭次水漲均不過七八尺澯惟十八日晚大雨傾盆接連三晝夜直至二十一日午後方止諸山各河之水同時漲發溢田　岸深有丈餘較去年之水不過僅小月許謹工草壩大半漫溢水勢猛急十分危險幾至人力莫施奴才當飭委員陳慶滋等不避危險　飭　工夫役加鑲搶講幸經律平穩化險爲夷街市居民大　料物毫無損失旱河亦幸及早挑濬宣洩極暢惟兩岸虎皮石霸因河身曲折逆流之處稍有冲刷現在天氣晴霽水勢漸退但期從此雨暘時若或可共慶安瀾除咨會直隷督臣查照並嚴飭承修旱河熱河道德克精額等將冲刷虎皮石壩照例賠修外理合附片具陳伏乞聖鑒謹奏奉硃批該部知道欽此○○奴才宗室謙禧跪奏爲知縣未能勝任據實奏叅恭摺仰祈聖鑒事竊查除盜安良最爲吏治要務實爲州縣責任自應認眞講求補務方可有裨地方兹查有豐寗縣住民張殿喜於光緒十一年十一月初五日夜被賊拒傷刦去錢衣馬匹等物因被賊嚇禁未敢呈報該縣知縣陳功亮　無覺察嗣於十二年八月初八日由直隷前任獨石口廳同知熊壽籛獲賊孫青山等訊出前情備文關查該縣陳功亮又不迅速訪查事主勘明移送詳報節經獨石口廳熊壽籛移摧閱五月之久直至十三年正月二十五日爲始由縣役禀報訪傳事主張殿喜送經該廳熊壽籛提同獲賊孫青山等質訊屬實已由直隷照章懲辦惟該縣陳功亮地方盜案漫不經心奴才訪聞之下不勝駭異正在飭查間據熱河道德克精額亦准直隷臬司陶模移知前因卽飭承德府知府廷杰確查無異因未據事主張殿喜報案尚無諱匿情事但查訪該縣陳功亮近日公事不甚經心地方捕務亦屬平常其於州縣之任未能相宜惟係舉人出身文理尙優等情詳請核辦前來奴才查該縣陳功亮身膺民社地方捕務理應講求乃住民張殿喜被賊行刦旣經失察於前又不迅速勘傳於後公事殊不經心寔屬難膺民社未便遷就惟係舉人出身文理尙優相應請旨將豐寗縣知縣陳亮改爲教職歸部銓選除咨明直隷督臣並督飭熱河道德克精額揀選妥員接署外理合恭摺具奏伏乞皇太后皇上聖鑒謹奏奉硃批陳功亮着以教職歸部銓選餘依議欽此 
 
 

Page 13

 
 
[光緒十三年七月二十日京報全錄]  
　　宫門抄○發抄旨五道○直督李奏開州河溢賈孝彰摘頂片○湘撫卞奏貞女鄧王氏旌表片○東撫張奏張學顔補單營守備片○湘撫卞奏陳嘉榆調補湘潭縣摺○直督李奏運河漫口請將許鈐身摘頂片○雲督岑奏守備李廷玉等對調片○七月二十日吏部翰林院正藍旗值日吏部引見二十九名刑部四名○翰林院八名圓明園八名廂蒙四名○長善德慶各假滿請安○召見軍機桂全徐用儀土文錦奕功○發抄李鴻章奏故牧完欵開復奉硃批彭瑞麒　准其開復革職處分餘依議該部知道欽此○又三河令完欵開復革職處分奉硃批何其翔着准其開復革職留任處分該部知道欽此○又故牧請以優卹奉硃批冐樹棠着交部照例從優議卹欽此○又代造剥船工料銀兩請免造册報銷奉硃批該部知道欽此○又選用從九周正清攺奬奉硃批吏部知道欽此○○頭品頂戴湖南巡撫臣卞寳弟跪奏爲要缺知縣揀選調補以資治理仰祈聖鑒事竊照湖南湘潭縣知縣沈錫周調補巴陵縣知縣遺缺於光緒十三年閏四月十四日接准部覆四月十五日奉旨坐四月二十日行文按湖南省程限七十日减半計算扣至閏四月分截缺咨部在案查湘潭縣知縣係繁難要缺例應在外揀選題補定例應題缺出先儘候補正途人員題補無人方准以應升人員題升如實無合例堪以題升之員始准於現任人員内揀選調補又題缺請調調缺請升俱令於摺内聲明方准升調又調補州縣以上官員必于本任内歴俸已滿三年方准揀選調補各等因今湘潭縣知縣缺水陸交冲政務殷煩非實心任事之員難期治理南省雖有候補正途人員均與是缺人地不甚相宜卽應升人員内亦無堪以勝任之員應請於現任人員内揀選調補臣督同藩司孫翼謀臬司豫山於現任人員内逐加遴選查有鄅縣知縣陳嘉榆年五十七歲福建寍德縣人由廪生選咸豐辛酉科拔貢同治四年朝考一等第一名引見奉旨以知縣用欽此簽掣湖南同治六年正月二十九日到省試用期滿甄别留省補用丁憂回籍服滿起復十二年三月十五日回省旋在晉捐局報捐同知銜題署鄅縣知縣先於光緒九年九月奉委署理十月十二日接印奉准部覆光緒十年十月二十五日奉文實在試署一年期滿業經詳請實授奉准部覆在案該員資俸較深人亦篤實歴俸已滿三年以之調補湘潭縣知縣洵堪勝任惟係題缺請調與例稍有未符第人地實在相需例得專摺奏請合無仰懇天恩俯念員缺緊要准以鄅縣知縣陳嘉榆調補實於治理有裨如蒙俞允該員係現任知縣請調知縣銜缺相當毋庸送部引見再該員係初次請調　例毋庸核計叅罰　　酃知縣係選缺應請扣留外補容俟奉准部覆照例截缺請補合併陳明謹會同兼署湖廣總督臣奎斌恭摺具奏伏乞皇上聖鑒勅部核覆施行謹奏奉硃批吏部議奏欽此○○李鴻章片再北運河上游之潮白河上年於通州之平家疃漫口東趨入箭杆河當飭通永道許鈐身等搶堵合能現復運河故道今年卽令該道認眞督率防汛乃自五月三十日漲水後迭次連朝大雨河流增漲邊外諸山之水又同時大發奔騰匯注洶湧異常接府尹臣來函水勢較往年尤人雖晝夜竭力設法搶護而水力過猛六月十九日夜大溜將平家疃新工以下之北寺莊東小隄並老隄漫刷二處旋又續塌百數十丈連成一口奪溜東趨現計約十分之八據許鈐身稟請叅辦前來臣查平家疃河形本甚抝折地勢亦西高東下東趨箭杆河其勢順西入運河其勢逆且平家疃以上並無隄埝東岸道溝甚多修守極難故歴年屢有清漫雖該道非專管河務該處亦未設訊但旣疏於防範咎無可辭應請旨將通永道許鈐身摘去頂戴以觀後效至箭杆河係經行通州三河香河寳坻寗河各境惟寳坻地居下游行如釜底受灾較重據該道報稱通州被淹村莊無幾寗河等處亦較輕臣已知會府尹臣一體確查核辦仍飭該道將漫口設法盤築裹頭以防續塌一面遴派熟悉清形之候補知府桂本諴前往會同勘籌堵築事宜俟水勢稍落卽行興辦庶運道不致阻滯應需經費由臣督飭司局設法籌措濟用所有通州平家疃潮白河漫口分别叅辦緣由理合會同兼管順天府府尹臣畢道遠順天府府尹臣高萬鵬附片具陳伏乞聖鑒訓示謹奏奉硃批另有旨欽此○○李鴻章片再欽奉六月二十一日上諭張曜奏直隷開州大辛莊黄河漫溢灌入東境致濮州范縣壽張陽榖東阿平陰禹城等處均被水災此次開州漫水尙未據李鴻章奏報着該督嚴飭地方文武將堤工加緊培護實力防守勿得再有疏虞並將現辦情形迅速覆奏等因欽此業經飛飭該州遵照臣維黄河北岸自開州至山東張秋二百餘里向以古大金堤爲保障金堤基址高寛距河甚遠原以黄性湍悍不受約束必須讓地與水寛留中洪資其蕩漾而民間不肯讓地屢於近河築埝自護田廬上年東省來咨以河南滑縣直隷開州北岸尙有無埝處所當飭該管大名府會同河南衛輝府督飭各該州縣並山東濮州范縣勘明議由滑縣開州於今春分叚接築並飭開州及上游直境長垣縣將舊有民埝分别加修仍統歸民辦酌子津貼在案查此等民埝本止水小之年藉資攔護倖保河灘田地若值把水大卽易潰決從前上下游屢有被漫之案卽如上年渭縣境内曾經漫溢水灌開州波及濮范一帶今年黄水盛漲又於開州漫溢蓋民埝距河甚近防守本無把握旋决旋堵習以爲常迨秋後水落歸槽尙不失一水一麥之秋麥州縣因非官工官守往往俟查明灾情禀報惟此次下游被淹地面較多該州距津雖遠迄今尙未報到　屬延緩應請旨將開州知州賈孝彰摘去頂戴以示懲儆仍嚴飭確查情形及被淹村莊若干迅速馳報核辦俟水落督勸民間修堵完固並將未漫之埝隨時加培一體實力防守毋得再有疎虞至金堤爲北岸外障尙無漫冲之患則黄水必不至灌入衛河現亦飭　勘查將來應如何妥籌防範容再察看會商酌辦合將開州北岸民埝漫溢大概情形附片覆陳伏乞聖鑒訓卞謹奏奉硃批　孝彰着摘去頂戴餘依議該部知道欽此○○卞寳第片再據清泉縣知縣陳復琨詳據邑紳候選員外郎楊炳等禀稱本邑貞　鄧王氏係廣東督粮道前署雷瓊道王之春次女衡陽縣文童鄧家裕之聘妻自幼讀書能通大義光緒十年擇期合卺家裕遽得咯血症十一年九月殁於廣州旅舍該氏聞知呼搶就死其母責以撫孤承祧許其奉主成禮乃不死卽假旅舍爲招魂致奠號泣盡哀十二年冬隨母南旋復請歸鄧氏因家無翁姑無娣姒俟其胞兄弟娶妻生子後爲立繼撫守該氏現年二十四歲决志守貞此巾帼中不可多得者該紳等居同桑梓見聞眞確造具事實册結公懇由縣轉詳奏請旌表前來臣查貞女鄧王氏幼嫺女則系出名門正結褵之有期痛所天之遽失易占不字非徒守志於十年詩矢靡他惟自盟心於一室伏查貞女未嫁守貞迭經中外臣工奏奉特旨准予旌表有案該氏事同一律合無仰懇天恩俯賜旌表以彰濳德而維風化出自聖慈除册結送部外謹會同兼署湖廣督臣奎斌湖南學政臣陸寳忠合詞附片具陳伏乞聖鑒訓示謹奏奉硃批着照所請禮部知道欽此○○頭品頂戴山東巡撫臣張矅跪奏爲揀員請補陸路守備恭摺抑祈聖鑒事竊照單縣營守備武殿元因未閱勞營伍之先告病經臣題請勒令㑀致接准部覆以所遺單縣營守備員缺係陸路部推之缺上次已用儘先三人應照章挿用武進士一人旣據扣留外補行令揀選合例人員請補等因伏查該守備駐紥單縣轄境遼闊界連江豫素爲盜賊出没之區巡防倍關緊要非精明幹練之員不足以資整理臣於期滿武进士候補守備内逐加揀選查有到標期滿在前營用武進士候補守備張學顔籍隷山東東阿縣現年四十六歲由撫標左營兵生中式咸豐已未恩科第七名武舉同治元年壬戌科會試中式第二十三名武進士殿試三甲第十七名奉旨着以營守備用欽此分發原營効力由部領票同治三年正月十九日到標五年期滿經前撫臣陳士杰考騐堪以留標咨准部覆准其報滿以守備候補該員弓馬嫺熟營伍諳練到標名次亦係最先以之請補單縣營守備洵堪勝任相應仰懇天恩俯准以營用武進士候補守備張學顔補授單縣營守備實於地方營伍有裨該員係由武進士奉旨錄用後赴部分發現在請補守備毋庸送部引見如蒙俞允卽由兵部發給札付令其赴任理合會同曹州鎭臣趙鴻舉恭摺具奏伏乞皇太后皇上聖鑒訓示謹奏奉硃批兵部議奏欽此○○岑毓英片再准兵部咨大理城守營守備缺以儘先守備提標中營右哨千總李廷玉擬補發給札付令其赴任該員係寄籍本府例應廻避應令該督揀員對調以符定制等因臣查有准補雲南鎭雄營左軍守備李桂芳係雲南府昆明縣人該員熟息迤西一帶情形堪與李廷玉互相對調均屬人地相宜除分飭知照外謹會同雲南巡撫臣譚鈞培雲南提臣黄武賢附片陳明伏乞聖鑒飭部核覆施行謹奏奉原批兵部議奏欽此 
 
 

Page 14

 
 
[光緒十三年七月十九日京報全録]  
　　宫門抄○諭旨四道錄前○發抄旨十道○雲督岑等奏陳文錦調補保山縣摺○又奏撥添助建橋費片　江撫李奏十二年分奏銷案内各員名摺○將軍謙奏熱河官設粥廠銀米數片○直督李奏黄河漫口叅辦各員並自請議處摺　七月十六日理藩院鑾儀衛光祿寺廂紅旗值日無引見○莊王睿王等由東陵西陵回京請安○崑岡假滿請安○　明嚴滿請安　順天學政許應騤請訓○伯王請假十日○召見軍機崑岡恒明許應騤恩普○發抄譚鍾麟奏請以俞志敬補河州牧奉硃批吏部議奏欽此文碩奏藏番應領琫縀請折給價銀奉硃批戸部謙奏單併發欽此○又西藏　襲補官兵請隨摺知會並署理戴琫員缺奉硃批着照所請欽此○又逹賴喇嘛移居日期奉硃批知道了欽此○雷正綰奏回任謝恩奉硃批知道了欽此○邊寳泉奏遊擊張鴻逵毆死期服叔身死案審擬奉硃批刑部速議具奏欽此○童生曾紀孔京控案審擬奉硃批刑部議奏欽此○五戶分雨水糧價情形奉硃批知道了卽着飭屬查明被災戶口妥爲撫恤毋任失所該部知道單併發欽此○通判劉春旭自戕身死並無别故奉硃批該部知道欽此○又辦解南陽縐奉硃批戶部知道欽此○○降二級留任雲貴總督臣岑毓　雲南巡撫臣譚鈞培跪奏爲揀員調補極邊要缺知縣以裨地方恭摺其奏仰祈聖鑒事竊准吏部咨查定例各省正印佐雜及河道總督所屬官員緣事議降議革及升任調任終養告休之缺另行由外揀選皮扣留外補各缺一體開單知照例序補可也計開極邊調要缺雲南保山縣知縣吳光漢革四月十四日奉硃批等因咨行到滇應照例以奉硃批後五日作爲行文日期照限减半　算連閏扣至五月十四日五十五日限滿歸於五月底懴缺係極邊題補要缺例應在外揀選毋庸籖掣查該縣地處極邊漢夷雜處必須精明幹練之員方堪治理臣等督飭藩臬兩司於通省府調人員内逐加遴選查有浪穹縣知縣陳文錦年四十六歲係貴州貴陽府貴筑縣人由廪生應同治八年補行已未辛酉壬戍三科本省鄕　中式第八名舉人光緒六年庚辰科大挑二等以教職用庚辰科會試中式第五十七名貢士殿試三甲第八十一名進士朝考三等引見奉旨以知縣卽用欽此簽分湖北親老告近攺掣雲南領照起程光緒七年五月十八日　省委辦厘金總局事務壬午科鄕試派充同考官請補浪穹縣知縣經部議覆准補八年十二月初八日到任十二年大計保荐卓異藩司曾紀鳳到任未及三月例不出考臬可史念祖查該員心地誠樸辦事　敏任内並無叅罰案件以之調補保山縣知縣實屬人地相宜與例亦符該員係現任知縣請調知縣銜缺相當毋庸送部引見所遺浪穹縣知縣係戶選之缺滇省現有應補人員應請扣歸外補等情會詳請奏前來臣等伏查該員才具穩練辦事實心合無仰懇天恩俯准浪穹縣知縣　陳文錦調補保山縣知縣以裨地方出自逾格鴻慈所有要缺知縣揀員調補緣由除咨部查照外謹合詞恭摺具奏伏乞皇太后皇上聖鑒飭部議覆施行謹奏奉硃批吏部議奏欽此○○岑毓英片再雲南昭通府屬之鐵索橋當川滇往來要道上年山水漲發橋之基礅概被冲倒該處地鬆石碎本難經久兹擬攺建於上游之鸚哥嘴地方共估工料銀八千兩由該處紳商籌　半其不敷銀四千兩請由善後局籌撥據知府高梧轉據三帮紳商胡天熙等以前情呈請禀由雲南善後局會同布政使曾紀鳳詳請奏咨前來臣杳鐵索橋被水冲倒商賈貿遷京銅轉運均形窒碍該處紳商人等旣力有未逮應由官處添助且商買往來厘稅所關更宜修建除咨部查核外謹會同雲南巡撫臣譚鈞培附片具陳伏乞聖鑒訓示謹奏奉硃批該部知道欽此○○護理江西巡撫布政使臣李嘉樂跪奏爲江西省辦理光緒十二年分兵米奏銷案内經徵接徵限内限外卸事未完一分以上各員名遵照新章開列清單恭摺仰祈聖鑒事竊前准戶部咨具奏時事艱難亟應籌備餉需一摺光緒六年正月二十五日奉上諭戶部奏籌備餉需一摺該部所請嚴核各項奏銷係爲裕餉源除積弊起見着照所議辦理等因欽此計原奏條欵内開嚴核各項奏銷應請自此次奏准後所有錢糧奏銷各依定限令各該督撫一面具題一面先將未完一分以上各員名開具簡明清單專摺奏報由部核定處分先行覆奏仍各於題本内將業經具奏各員聲明備核間有未能依限具題省分此項專摺仍應按限入奏其有奏具後續完者准其續行奏請歸本案開復此外鹽課漕項凡經手錢糧各報銷有關處分者一律照此辦理庶經徵人員知所儆懼帑項不致虚懸又於光緒十二年十二月内准戶部咨議覆光緒十一年分兵米奏銷案内經徵接徵未完一分以上各員以單開各員並未分晰經徵接徵限内限外卸事亦未將節年未完錢糧分數開列嗣後該省兵米奏報務照地丁奏報格式一律辦理其未完一分以上各職名亦務在次年五月限内開單奏報各等因轉行遵照在案兹據署布政使瑞璋詳准署糧道長祿移稱光緒十二年分兵米奏銷案内經徵接徵限内限外卸事未完一分以上州縣正署各職名詳請奏報並隨案聲明應開節年未完各員分數職名一時萬難彚案開造實緣年分過多員名不少册頁紛煩勾稽匪易且與本届奏銷初叅奏報分數限期例章情移迴别應請從緩容俟確查例章分年查造專案另行辦理等情前　臣覆核無異謹遵新章將光緒十二年兵米奏銷案内經徵接徵限内限外卸事未完一分以上各員名開列簡明清單恭呈御覽除將揭帖咨送戶部外理合恭摺具奏伏乞皇太后皇上聖鑒再此案據該署瀋司於五月二十五日詳到臣於五月二十九日出奏合併陳明謹奏奉硃批戶議奏單併發欽此○○謙禧片再查熱河郡街去年六七月間大水爲灾附近居民冲刷一空餬口無資當經奴才查明情形困苦難堪擬將去年奏留熱道庫朝陽縣賑務餘剩銀一千兩買米卽就郡街原有商民捐設東西兩座粥廠提前煮粥賑恤等情奏蒙恩准在案卽飭熱河道德克精額將前欵儘數提出由奴才委員隨同遵辦去後兹據熱河道德克精額詳稱遵將提出銀一千兩共易京錢三千零三十六千二百二十四文時恐米價日增儘數採買郡街市米三百四十六石零三合五勺卽就東西兩粥廠提前於九月初一日開放至十月底截止仍飭商民將原有捐設粥廠照章接放至二月初十日百日完結時值青黄不接無力飢民仍難謀生卽將前放未完之米復行展賑一月於三月初十日截止統計前後接放官設粥廠三個月共放男婦大小十二萬四千二百四十四名口共用米三砷百十七石二斗六升尙剩米一百零八石七斗四升三合五勺此項餘米應請存俟冬間察看情形再行核辦先將用過銀米數目造册詳請奏咨前來奴才查核無異除飭將餘米存儲並清册咨部查核外理合附片具陣伏乞聖鑒謹奏奉硃批戶部知道欽此○○大學士直隷總督一等伯臣李鴻章跪奏爲永定河南士工西小隄四號漫口分别叅辦並自請議處恭摺仰祈聖鑒事竊本年入伏以後直境節次大雨又值邊外山水暴發奔騰匯注各河同時盛漲迭飭各該河道認眞防護兹據永定河道塔奇魁禀稱六月十九日至二十二日河水長至一丈九尺五寸驚濤駭浪拍岸盈隄各汛險工迭出當　廳汛分投嚴防其時南四工蟄埽數十叚情形吃重督同搶辦竭兩晝夜之力甫能得手詎下游南七工西小隄匹號已於二十二日寅刻漫溢該廳汛先在南七工十四十九二十等號並南八工上下汛搶險迨聞報趕往多方設法搶護乃水又加漲風雨大作人力難施及該道臨工已刷寛口門四十餘丈奔溜南行禀請叅辦前來臣查永定河身久已淤高兩隄全係沙土汛漲卽虞潰溢必須改河築隄方可安流順軌無如巨費難籌民情不順頻年祇能　力修濬自光緒九年以後幸已連届安瀾令值水勢過入河流節次盛漲致南七工西小隄四號漫口該管各員咎無可　應請旨將汛員南七工東安縣主簿曹鵬革職留工効力廳員署三角淀通判唐應駒革纎留任以示懲儆而觀後効該河道塔奇魁統轄全河疏於防範一併革職留任臣督率無方並請旨交部議處現在霪霖不止上游各汛仍嚴飭竭力防護毋得再有疏虞並將漫口赶緊盤築裹頭以防續塌查該河前於二月間南八下汛尾閭無工處所漫溢臣已奏明應否就此改作下口使與清河並行俟秋後查看統籌奏辦在案兹因南七工西小隄四號漫口奪溜南八下汛適在下游已成旱口所有堵築南七工西小隄及應否就南八下汛改作下口事宜關係全局甚爲繁重非專堵口門一事可比容臣遴派委員前往詳細勘籌議辦並督飭司局設法籌撥銀兩濟用至此次漫口之水經過永清霸州地面約計尙不寛廣卽由文安縣之勝芳靜海縣之楊芳港歸東淀逹津入海被淹村莊已緘商府尹臣一體確查撫恤理合恭摺由驛具陳伏乞皇太后皇上聖鑒訓示謹奏奉硃批另有旨欽此 
 
