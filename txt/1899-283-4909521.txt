# 1899 - 283 - 4909521

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論俄人近尙未能得现於中國]  
　　俄虎狼之國也論者每比之戰國時之秦而英德法美意奥諸國則猶之齊楚燕趙韓魏中山秦人始爲六國所擯不敢出函谷關者十五年而俄人自黑海之戰敗於英法各邦亦不敢出君士但丁海峽今昔情形殆無稍異迨後俄人知不得逞志於西乃始經營中亞細亞諸部落剪滅土耳其之羽翼西扼波斯南侵阿富汗東抵中國之新疆盡收敖睪基發諸回部猶之秦人閉關謝客滅西戎國五十而遂以稱霸也論者以俄擬秦洵爲允矣今攷其疆宇在歐羅巴者面積二百九十萬五千方里民人一億二百六十二萬七千名口在亞細亞細洲者面積六百五十六萬四千方里民人一千九百二十三萬四千名口合而計之共面積八百六十萬方里民人一億二千一百八十六萬一千名口其土地可云廣矣其人民可云　矣至謂兵力則平日駐於歐羅巴洲境内者有七十九萬二千名駐於亞細亞洲境内者有七萬七千名合而計之共得八十六萬九千名戰時前敵軍可增至二百萬名後備軍可增至十三萬名其兵力可云强矣自俄皇大彼得後繼體之君世世皆以休兵息民爲事深沈隂驚坐致雄强初不與他國相爭以自竭其財力至今家法相傳堅忍如一兼弱攻昧取亂侮亡見利則趨見害則避由外觀之作事似甚遲緩而由内觀之其力實爲堅充與日本之稍有進境卽求逞於一朝卒至無所利益者其躁妄堅忍固大有間也嗚呼此俄之所以爲各國畏也自中日一役之後俄人抑强扶弱起而阻撓使日人得高麗而不敢私奪遼東而不敢取帖然就範無復後言無識者方且以俄人爲仗義尊之重之親之信之企望之感戴之乃未幾而屯重兵於海參威開鐡路於東三省據旅順口大連灣之險要而屯戰艦建砲臺且立孔子廟於俄京以收拾衆望設中國日本語學科以通逹事情其計淵深其謀狡黠吾恐一旦發難狡焉逞其扼波斯侵阿富汗之故智則西域四部之亡黑龍外興之割租界口岸之闢猶事之小焉者也嗚呼此俄之所以爲中國患也而或者曰項羽戰於滎陽而韓彭襲其後楚之亡亡以此也拿破侖攻俄京而英意襲其都法之敗敗以此也今俄若遽用全國之力注意於東則歐西諸國必出不意以襲之而俄遂蹈項羽拿破侖之覆轍且中國之積弱亦不過如土耳其已耳咸豐三年間俄皇尼古路攻之而不能滅光緒三年間俄皇亞山德第一攻之而不能取以二人之英猶且不能得志於土則以今日之俄而遽欲得志於中國其可得乎然則俄遂不足爲中國之害乎非也俄之力今尙有所待也夫英國水師爲全球之冠德國陸師亦爲全球之冠是二國者皆於中國欲思染指而分割一臠者也而英於中國爲尤甚事事被其操縱俄苟未能制英终無以制中國物以英之國勢現亦與從前廻殊其君若臣皆以持盈保泰爲心而其國民皆有身家計重之意稍安暇逸不事有爲苟俟其國勢漸衰起而發難於中國則德法美諸國皆不足患矣俄惟知此故今者斷不張皇浮動而祗修武事與商務以益求雄强靜以待動已耳語曰雖有鐡基不如待時雖有智慧不如乘勢秦之混一區宇其基始於孝公而必待始皇而成大業者力有所未厚時有所未得也嗚呼此俄所以爲各國畏而爲中國患也一 
[諭旨恭録]  
　　九月初三日奉旨刑部山西司主事員缺著李廷瑗補授江西建昌府同知員缺著陳毓熊補授四川石砫廳同知員缺著董崇本補授出山東濟南府通判員缺著方茂林補授山東萊陽縣知縣員缺著莊儀補授雲南浪穹縣知縣員缺著黄恩福補授河南柘城縣知縣員缺著費鴻年補授浙江浦江縣知縣員缺著蕭漢儒補授陜西米脂縣知縣員缺著黄緒炳補授山東夏津縣知縣員缺著玉田補授湖北興山縣知縣員缺著崔長文補授福建政和縣知縣員缺著陳壽昌補授陜西洛陽縣知縣員缺著涂耀庚補授四川樂山縣知縣員缺著曾錕鋘補授河南靈寳縣知縣員缺著徐元釗補授陜西鄜州直州州判員缺著劉執恒補授理瀋院筆帖式員缺著文瑛補授光禄寺筆帖式員缺著英羣補授太常寺筆帖式員缺著清鈺補授起居注筆帖式員缺著李銓補授廕生岳凱著以文職用國子監司業員缺著許澤新補授截取福建道監察御史陳慶桂著照例用保送知府刑部員外郎賈潤著以知府分發省分補用保舉新疆補用道嚴金清江蘇候補道王澧俱著以本班儘先補用安徽候補知府張紳雲南候補知州饒能弼河南補用知縣顧玉蔭四川候補知縣陳炳泰江蘇候補布庫大使謝钧俱照例用服滿前選山東鄆城縣知縣親老攺選福建安溪縣知縣吳葆眞著不必坐補原缺開復花翎廣東補用知府前署番禺縣知縣李祖榮著准其開復原官翎枝文登縣知縣李祖年奉旨山東泰安府知府潘民表著於初四日直延慶州知州陳奎民著於初五日山東文登縣知縣李祖年著於初六日預備召見钦此 
[本舘接奉電音]  
　　昨日午前京師飛電傳來上諭四道懿旨一道敬謹譯登○九月初十日奉上諭董履高調補直鎭定鎭總兵貴州鎭遠鎭總兵著武玉書調補钦此同日奉上諭本日召見之新疆儘先補用道嚴金清著交軍機處存記欽此同日欽奉慈禧端佑康頣昭豫莊誠壽恭欽獻崇煕皇太后懿旨禮部具奏萬壽聖節禮儀一本所有本年十月初十日萬壽著在皇極殿行禮餘依議欽此同日奉上諭各部院衙門奉旨交辦事件本有例限乃近年迭經降旨申諭不准任意延擱當此時事多艱朝廷宵旰憂勒孜孜求治該力臣等自當仰體此意振刷精神益加整頗不容稍有疏懈嗣後各部院衙門遇有交議之件均著查照定章迅速議奏倘逾期不行奏覆一經查出定將堂司各官一併懲處以儆玩泄欽此同日奉上諭俞廉三奏考核屬員分别舉刻一摺湖南候補 
 
 

Page 2

 
 
知府趙宜應武岡州知州毛隆章題補湘潭縣知縣李尙卿均著給咨送部引見湘隂縣知縣趙唐生芷江縣知縣温錫盧據該撫奏稱堪備循良之選均著傳旨嘉奬候補知縣朱式銜庸闇無能知識短淺著卽行革職前署武岡州知州試用通判余振麐志趣卑瑣操守難信著以府經歴縣丞降補前署永順縣知縣候補知縣顧炳炎聽訟因循丁胥滋弊龍山縣知縣朱伯增精神短少辦公竭蹶惟均係舉人出身著以教職降選益陽縣知縣饒照均聽訟未嫻處事鮮當著撤省另補沅州府教授龔德钧年力就衰難資訓迪永綏廳訓導陳翊昌辦事糊塗似有心疾均著以原品休致餘著照所議辦理該部知道欽此 
[俄皇耀武]  
　　天津國聞報登海參威來函云俄國政府調集分駐西伯利亞東部之兵定期大閲目下兵馬之來自尼哥拉斯克及哈武羅美斯克者絡繹於途不知凡幾外人袖手旁觀咸謂可藉此覘其兵力之强弱云 
[預謀船利]  
　　天津國聞報云俄國鐡路監督苛君曩赴美國與華盛頓鐡路公司商議俟西伯利亞鐡路通至亞美兩洲各處卽當振興航海事業以期别濬利源 
[追述英搭釁原由]  
　　近日本報歴記英人將與搭浪施華列開戰然譯自西報未免語焉不詳兹閲徐家匯匯報所記原由始知釁端實啓於加不埠按加不埠在阿非利加洲之南海角西歴一千四百九十七年葡萄牙人法斯哥德茄麥首至其地見波浪掀天因以大浪角名之旣而於此望見印度得以漸漸通道亞洲因改其名曰好望角一千六百五十年衙蘭人之航海而往者多若鯽魚久之遂據爲已有立印度商局於此未幾法人德人接踵而至栽植葡萄諸果然究以荷人爲多名其族曰波爾司譯言老農也一千七百九十三年荷人欲立爲自主之國英人以保護爲名乘機攘奪一千八百五十九年法皇拿破侖與俄德奥等國鏖戰不已英人乃伺隙全據其地從此喧賓奪主荷人反受制於英矣一千八百三十四年嚴禁波爾司族買黑人爲奴波爾司族人不悦遂離加不埠轉徙至北方經阿蘭日河卽譯言橘河者而立爲自主之國名　蘭日一千八百四十三年復將國境分而爲二一名阿蘭日一名搭浪施華列華列河名搭浪施者猶經過也初波爾司族人之成部落也止立總統一人總督一人提督一人胥吏二三人國民議院一所外人議院一所其俗以父爲尊子女皆聽其命焉總統亦任各家父老爲政不改肆行違　男子至十一歳騎駿馬遊行各處見有合意之地卽結廬而處其父分黑奴數人及牛羊與之約計毎人得地六萬畝而地當赤道植物易生橘桃芋麥無花果珍珠米之類龍隰魚塍觸目皆是牛羊六畜更茁壯盈效土人每以之易衣飾器物一千八百六十五年始有人豢鴕鳥閲一年每鳥可售得洋銀一百十四圓獲利幾至十倍當如豢時只一百翼迨十五年後多至三萬有奇邇來孶生愈多其價愈賤每翼僅售洋銀六十圓城内多外人寄居波爾司族人反散在鄉落其京城名花泉始惟居民三千人今則多至一萬餘人外人因其地産金羣往淘取以故人烟繁庶密比如鱗另有一郡名白水其城名曰約瓦納一千八百八十六年祗居民一家今則增至十餘萬人而阿非利加洲南境最大城邑其始地價值一百圓者今則值至一兆圓蓋因掘金者多馴至騰貴也掘金者立有公司雇黑人工作惜黑人喜遊戲耽音樂嗜烟酒稍獲餘資卽袖手作消閒　公司中多外人波爾司族人重徴其税并限定黑人之受雇於英人者不得過二兆半英人銜之藉口於自保權利將與交兵然是處旣無鐡路　兵連餉且天時炎熱蚊蚋奇多外人之寄居者易染瀉痢之症波爾司族人久居於此固已習其水土若英人則遠道而至恐非易反客爲主勝算獨操也 
[鐡路近聞]  
　　天津國聞報云蘆保鐡路工程早經報竣每日火車按候開行搭客日見其衆至於保正鐡路現在築至正定廣福橋西岸董其事者擬先將橋工開辦所需鐡木料業已運齊矣 
[信州閙教]  
　　九江采訪友人云八月二十一日江西廣信府屬貴谿縣城内教堂驀被匪徒所毁縣主楊明府聞報立卽會同黄色戎　馳往救無如人多口雜無可理喻甚致四面圍裏幾不能突出垓心亦險矣哉刻下鄰近數縣百姓咸揭竿而起烏合成羣不知上憲將何以使之解散也 
[西員過漢]  
　　漢口訪事友人云英吉利外部大臣華爾敦君航海來華查察各埠商務日前道經漢鎭小作勾留卽命展輪上駛聞須赴宣昌重慶等處游歴一周以便斟酌盈虚徐參消息並聞上耳其國亦有二員聯翩而至僑寓回教清眞寺中連日詣各當道處拜謁都人士皆耳而目之 
[萑苻充斥]  
　　　廣州訪事人云省城及肇慶等處向有輪船來往上月二十三日清晨由省開行駛至高要縣屬廣利墟忽有匪徒十餘人自艙中拔械躍出搜括客囊旋來匪艇三艘接取贓物而去翌日有李某者在西南老沙雇船載運落花生六百包行經南海縣境金利司所轄松州崗河面驀被匪黨多人人欄路行刼先是數日前花縣炭步渡船由省回鄉被二十餘匪在中途截刼槍斃附載之某氏婦未幾番禺縣屬　村渡船滿載客貨來城行經南岡河曰被匪人刼去銀物行李又花縣白泥輪船拖帶渡船由省駛至文滘下灰爐海面盜匪五六十人各駕小艇一躍登舟肆意搜索并持槍喝令舟中人不许抗拒任其飽掠遠颺聞所失約值四五千金之譜似此萑苻充斥棘地荆天不知在上者能設法熾除俾行旅皆得安然無恐乎 
[賭棍宜懲]  
　　紹興訪事友人云大雲僑一帶居民自八月二十四日馬元興席店被火後咸以爲神靈默佑轉危爲安因於九月初二日起在珍珠廟集資演戲以答神庥劉盤龍一流人乘機在廟門外大開博塲喝雉呼盧傾人腰槖初四日正當采烈興高之際忽來團勇四名大呼捉賭各賭徒置之不理勇怒奮力拘之賭徒順手推一勇佧臺側首觸石柱血液淋漓嗣經旁人拘獲蕭九四一名送請保甲局員劉雲章大令訊供判責六百板荷校發大善寺前示衆見者快之 
[鳩江火警續聞]  
　　蕪湖訪事友來函云上月二十六日之夜江口新横街義豐烟店失火延燒鄰鋪二十餘家事後細查被火房屋計共一百四五十間其由天主堂出賃者一百三十八間事後堂中膝司鐸查悉義豐旣於樓下開烟店復將樓上餘星轉租與義和祥米行是夕有米客挾妓賭博致肇此災爰述縷情形函請洋務局曁蕪湖縣速提火頭嚴究縣主張大令以義豐係邑中彭紳所開米行主陶子卿亦頭銜顯赫遂於二十八日親詣教堂爲之緩頰司鐸疑有心袒護復函請皖省教堂代告洋務總局是時關道憲吳季卿觀察方因公在小旋接洋務委員電禀立卽覆電飭縣會局拿辦火頭至本月初二日回轅縣主將陶彭等一千人解往觀察升坐大堂親自提火衆隣質訊飭將米行主陶子卿當堂責手心一百下照失火貽害鄰居例荷以頭號巨枷發交保甲局押令遊街示衆俟岡一月始行開釋彭責手心五十下從寛發落至被火各店鋪事後皆須就灰燼中經尋被火銀錢特請教堂就通衢建設木栅並派保衛營勇晝夜梭巡某食物鋪所焚靈柩火後僅遺白灰一堆由家屬掃儲瓦罐帶回故里瘞之死者何辜帷此酷刦良可浩嘆當夜火熾時新關税司教堂鐸司並各西人家皆異常惶急賴精健營統領趙君督勇彈壓又得保衛營饒守戎親掌龍頭奔馳灌救得以轉危爲安次日卽洛備洋銀二十元犒賞赴救之各營勇街鄰之未經殃及者亦各携簟食壼漿向營中申謝亦可謂公道在人矣蕪俗各店鋪賃屋時列付押租設遇意外之災均作罷論此次教堂司鐸因念房客俱係禍被池魚特於二十八日大張告白囑各到堂如數給還其至前報所稱義豐店夥三人被火灼傷奄奄一息舁赴弋磯山美國醫院救治兹聞中有二夥因傷勢過重已於本月 
 
 

Page 3

 
 
初一日斃命其一夥尙難必其無恙也孫姓飯鋪内本有一口操浙音之旅客臥病於中火後獨不見影蹤因有疑爲葬身火窟者然翻尋瓦礫堆中了無遺迹可尋是亦令人無從索解也 
[漢皋火警]  
　　漢口訪事友人云來函云本月初六日之夜九點鐘時漢鎭黄陂街四官殿左近某蘇貨店不戒於火赤熛怒煽烈燄騰各水龍聞警而來汲水施救閲兩點鐘之久火警告熄是役也燬去店鋪住房約共三十家左右東首燒至同和雜貨店止西首燒至陳玉昌烟店止其中如盧金泰烟店洪萬茂線店蔣和祥裕昌祥布四店貨如由積悉化刼灰祝融氏神威抑何可畏乃爾或謂起火者實係廣生潤樂店究未知孰是也 
[武林火警]  
　　杭州采訪友人云本月初九日辰武林門外湖墅夾城巷内某柴店晨炊遺火未經撲滅移時死灰復燃延及葦壁蓬蓬勃勃一發難收未幾卽蔓延至比鄰某麫舘旋由弄口燒出在街店鋪如林頓成灰燼迨警鑼報處城外水龍二架及大關巡防局各洋龍飛駛而來無異警雷掣電而火烈具舉勢益飛楊迨城中各義集水龍蟬聯出城四圍噴薄并將近火房屋毁去火始漸漸就衰然已焚至兩點鐘之久矣事後查悉焚去市屋五十六幢合之弄中小屋計共百餘椽亦可謂巨刼矣 
[滸關火警]  
　　姑蘇采訪友人云本月初四日清晨滸墍關鎭上某南貨鋪庖丁方作早膳遺火積薪中霎時間烈燄狂飛高燭霄漢鋪中人急鳴鑼報警鄉民聞聲坌集汲水亂澆時適飛廉怒號視融氏遂益淫威大肆東衝西突一往無　閲一時許始救熄是役也除起火之南貨鋪外延及左右鄰四家及對岸五家共焚去房屋三四十椽南貨鋪主婦年甫三十餘適因患病在牀急切不克奔逃致與一數齡之子同葬火窟誠慘矣哉 
[漢江放櫂]  
　　漢口訪事友人云新堤紅燈會頭目霍春池匿迹沙家巷被陳慶門都戎拘獲解府研訊匪供出寄居鄂省之湖南人周敦甫及在漢口開設某錢莊之某甲皆在會中府尊現已標簽抱訊矣○私造台票之林學友在漢陽縣署越獄而逃已經多日兹悉林犯逃出後匿跡青山某鄉被縣捕偵知暗集多人馳赴彼處拘獲解入縣署仍收禁獄中○某夕更魚三躍漢口大蔡巷口衔康錢店突有梁上君子從屋頂躍下竊取寳銀六錠錢票六百餘張事後失主禀請禮智司許鑫齊二尹往勘情形隨卽申報縣署同時附近某店及某廣貨店皆有失竊之事爲數亦巷巨也 
[爲民除害]  
　　前日本邑西南鄉一帶附生徐元章等聯名投上海縣署禀稱竊自海禁宏開印度鴉片流入中國初時祗供藥餌之需自好事者煎煉成膏就燈吸食迄今流毒二十一行省貧困孱弱皆由於此殊堪痛恨然此猶無性命之憂也至今日有所謂藥水針者當癮發之時用針濺吗啡剌入四股肌膚謂能過癊性較鴉片尤烈癊來之候針甫著膚立時癊止故貧苦小民不顧利害樂於從事然未幾身如矢和瘡痏遍體烟癊仍不能除錢亦不能省而流毒已深入骨髓卽仍吸烟亦難過癊每日非吗啡不可迨十年後四肢針孔已滿無可再剌而别處雖剌亦不過癊無可如何束手待斃因此傷人者每年奚止千數此風盛行於華婁奉南四縣而上邑之虹橋七寳各鄉鈟現亦延及每聚於小茶舘打針名曰針師就針者蜂屯蟻聚如蠅逐羶雖若輩愚蠢入此陷阱咎由自取夫復何尤然不及時禁止則來者紛紛其患伊於胡底生等目撃慘狀不忍缄默環求俯賜出示嚴禁並諭飭地保如見小茶舘中有打吗啡藥水針者立卽驅逐不得容隠並再求照會英法租界工部局及值年領事傳諭各藥房凡吗啡毒能殺人援照硝强水各毒藥例非醫生花學格致師不得售賣正本清源以袪痼疾而安閭閻等情縣主土欣甫大令准之卽於前日午後頒出告示略謂吗啡藥水針剌過癊近年流行漸廣若不及早禁遏爲害何可勝言除分移查禁並飭各地保遵照外合行出示嚴禁爲此示仰諸色人等知悉須知吗啡一物性最毒烈殺人無形如志在戒烟另覓妥方切勿用此毒物亟宜禁止地方保正亦須隨時驅逐拘辦不得徇隠倘敢容庇察出封閉斥革不貸其各凛遵母違切切特示 
[讞員回滬]  
　　襄理英美會審公廨讞政之張炳樞司馬會於日前赴姑蘇晉謁各大憲邇已公畢於昨晨回滬旋卽詣廨拜會讞員翁笠漁直剌 
[日員北上]  
　　駐滬日本總領事小田切君萬壽之助自華歴五月杪回國後迄今已閲數月日前隨日本某大員乘郵船株式會社西京丸至滬行裝甫缷卽定於今晚乘太古洋行威京輪船赴天津 
[未便越爼]  
　　前者南市卡員陳子佑二尹在浦江緝獲漏捐之棉花六船解請松滬釐捐局督辦錢怡甫觀察照章科罰觀察飭將船悉心看管聽候核辦前日船夥見守者稍懈乘間逸去其四比及覺察飛槳追上僅獲二艘乃將船夥蘇金桂函送二十三年鋪巡防局請局員邱友齡二尹訊追船户陸阿二周長生到案二尹以責有攸歸未便越爼請解送上海縣署究追 
[地方不靖]  
　　邇來本邑大南門外宵小繁興竊案疉出甚至一夜而擾及數家居民不能安枕推原其故良由邇充當捕役者非豢賊自肥卽聾瞶不能得力加之各小烟舘專窩贓賊貽害閭閣以致賊赡愈張不堪究詰近由奚某陳某等聯名控諸保甲總巡局局員戴子勵明府飭地甲加意查緝務獲嚴懲 
[案須覆訊]  
　　義大利國婦人慕里納里氏控綸華繅絲廠主違背合同不給川資銀兩曾經英美租界公廨讞員翁笠漁直剌與義繙譯官某君迭次會訊尙未斷結慕里納里氏以會訊時未延律師恐下情不能上逹爰據情禀知義總領事計細君大約恐此案尙須於日内訂期覆訊也 
[馬路工程局瑣案]  
　　前日本邑南市愼裕豐米行中人投捕房報稱駁船户陸銀和張和尙盜賣小麥請拘送工程局禀請究追捕頭允之卽派包探將陸張拘獲解請工程局會辦委員司徒貽芬司馬研訊陸張供稱小的等承裝愼裕豐行中小麥若干擔往滬北被船夥某甲竊去兩石八斗售與恒生馬頭某米行得洋銀十餘元洎小的等查悉正欲來案陳明突被控押叩求恩典司馬謂爾等船户往往盜賣貨物情殊可惡今旣到案願罰乎抑願責乎聽汝自　可也陸張俯首求恩司馬著將麥價如數繳案以便給領仍令還押候再科罰○南市某客棧夥薛景山與同業人某甲在馬路中肆行滋閙二十四號巡街捕見之喝阻不依反與爲難捕怒一併拘至捕房捕頭令轉送工程局司徒可馬提訊之下如念釁起細微略加申斥飭具改過切結交人保去 
[法租界捕房紀事]  
　　有柯錫春者前在横沙洋面捕魚與張然生因事互爭旋至滬上投總巡局控訴局員戴子邁明府立卽飭差至小東門外將張拘獲送入捕房解經讞員朱森庭明府訊悉口供交永泰魚行主保出旋經戴有府出票移提朱明府因著保人交案移送前往前日柯忽向永泰行藉端勒索被行主扭送捕房捕頭令押候堂期解請朱明府訊究○賭徒某甲專以僞牌藥骰愚弄鄉人屢經朱明府懲辦依然怙惡不前日又在洋涇浜設攤誘賭被包探夥役拘獲連賭具解入捕房捕頭令押候堂期解請嚴訊 
[美租界捕房紀事]  
　　昨日清晨小竊周阿大混入北吳淞路某姓家竊取衣被携之而出途遇某包探連贓帶入捕房捕頭令押候解送公堂禀請讞員翁笠漁直剌訊辦○昨日亭午時偷兒姚阿虎潛至蘇州河某姓駁船上竊取布篷及衣服適爲巡街捕所見拘入捕房捕頭令押 
 
 

Page 4

 
 
侯解送公堂禀請究辦○昨日午後甬人任阿苟至百老匯路某茶肆向業人徐某索取會欵一言不合遽肆兇毆旋又互扭至捕房聲訴捕頭告以事關錢債须投公堂控請訊追 
[種痘改期]  
　　廣益善堂來函云錢秉荃先生由施董備資敦請施種牛痘從九月朔起以一九爲期現復改爲逢單日午後一點鐘至三點憲止凡襁負而至者须預先掛號風雨不更 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸捐積榖示]  
　　直清苑縣正堂陳爲出示曉諭事照得前奉藩憲札飭以欽奉上諭讼將勸捐積榖作速興辦等圖當經本縣邀集城鄉紳董富户以及各項商人剴切勸諭並發給捐簿諭飭妥爲勸捐旋據陸續各將捐簿書捐呈繳業經本縣分次開摺禀報藩府憲存案備查並議定章程暫借豐備倉存儲誠恐市面升斗不一議明以倉斗爲准每斗外加耗榖三合如有願交折色每斗交京錢五百文亦經禀明藩憲允准各在案現屇中秋又奉憲檄催交收倉未便再事延緩自應定期收儲以備要需惟各捐户住處道路遠近不一兹酌定西北兩鄉並東南兩鄉在距城二十里以内者均赴城内豐備倉交納其東南兩鄉擇定張登魏村兩處暫借富商店房存儲所有離城二十里以外者應赴該兩處交納合亟出示曉諭爲此示仰各該捐户紳商人等知悉現定於八月二十日開斛收榖至九月十五日爲度本縣會同經手紳董眼同騐收爾等卽將捐輸榖石赶緊備齊屇期十律運交齊全倘願交納折色至期亦卽如數完交以憑詳請委員騐收切弗遷延是爲至要各宜凛遵毋違特示 
[甬試塲期]  
　　浙江提督學政文大宗師考試闔屬生童經古文生補歳考題已登前報兹得寍波訪事友來信悉文宗牌示轅門九月初九日考闔屬生員初十日考優生貢監出生經古案十一日考鄞縣文童十二日覆生　古十三日考慈谿奉化定海童生出鄞縣文童提覆牌十四日覆生員賑給貪生提覆鄞縣文童出鄞縣文童案發生員責監案十五日考鎭海象山文童出慈奉定文童提覆牌出慈奉定文童圖十七日提覆奉定文童出慈奉文童案十八日總覆文童十九日大覆發新進文童案二十日發落叅謁起馬 
[上海縣署瑣案]  
　　英美租界公廨移送漏捐之陸竹平到縣前晚縣主王欣甫大令提訊之下陸供小的向爲川沙各店來申裝運機器紗自本年七月初一日南市龔義和將紗捐認定之後設立公所彚收捐欵曾令小的認繳川沙各店紗捐洋銀二十四百元小的以爲數過多尙未允許公所中人因之懷恨此次裝運整包紗二十二包已照章繳捐掣取捐票六纸另有筒管紗若干楷向不認捐彼忽指爲偷漏勒令與已捐之整包紗照十倍科罰不遂所欲遂禀谖貨捐局解送公堂移解案下尙求明察大令飭交人保出候移文貨捐局查明實在情由復訊核辦○馬眉叔觀察遺家丁沈貴控張少溪將棺抛棄於已賣之田内王大令提集研訊沈貴供光緒二十一年九月某日孀婦張王氏央中人成欽章及前充四圖地保之王振邦將田二畝賣與家主議定洋銀四百元今氏已逝世張少溪將棺木抛置田内是以家主命小的來案控陳叩求究辦成欽章王振邦同供當張王氏賃居法租界時因夫故無賣倩小的等將田二畞售與馬公舘主馬大人彼時張王氏自稱無子故卽由氏出名繕立筆據將價收清不料次年卽有伊故夫之正室某氏挈子少溪來申糾纒不已小的因告知張王氏邀同理勸少溪不允未幾張王氏病故少溪遂將棺厝諸已售與馬大人之地上張少溪供小的與生母向居鎭洋縣原籍故父銀溪前在滬上營生納庶母王氏於側室當此田將會時小的卽奉母至滬告知　公舘司帳人止付價銀司帳人不從至光緒二十三年庶母病故小的將棺暫厝田内馬公舘主馬大人潛遣人移至隔河小的田城適犯地煞以致胞弟不久身亡小的前在黄大老爺任内呈控四次未蒙訊理不得已仍將棺木遷回原處叩求公斷大令以原被各執一詞姑令退去聽候復訊 
[项美租界晚堂瑣案]  
　　三茂雜貨店股東薛金順與徐祥順作鳳笙何金水等具詞互控前晚讞員翁　漁直剌升座研訊薛供稱光緒二十三年股開三陽雜貨店計共十股議定將守芳張念初各得兩股半産兄榮錦三股小的兩股每股計洋銀四十元小的在店司事至去年八月改號三茂遂重訂議單將舊單當塲銷毁惟榮錦所執之一紙據稱找尋無著經小的託代筆人　耀祖在新議單上註明前單作廢後榮錦適有需用由小的作中將議單押與同太纸店陳小梅處得洋銀一百元近忽有徐余何等人持假議單來店滋櫌伏思小的等所立之議單皆出一手可以核對筆蹟供畢卽將議單呈案同太夥陳小梅亦將所押議單繳上直剌察閲之下用硃筆將徐余何等所繕之僞單塗銷并諭以此事係榮錦所爲與金順不涉爾等何得持僞單向金順滋索榮錦今雖避匿日後自有見面之時其所借徐之洋銀四十元余之洋銀五十元何之洋銀七十元准爲爾等立案將來爾等如遇榮錦准握送來廨嚴追○前日湖北人錢選青控尙仁里龜奴陶老二將妻逼勒爲娼向論遭毆前晚直剌傳案研訊錢供小的年二十五歳妻子二十四歳小的向在漢口小本營生光緒二十一年來申僑居寳和里至去年正月萬安樓司事人姜春時薦小的赴天津萬安樓司帳到津後每月必寄資以濟家用後因音信不通頗滋疑竇迨今年五月回申尋見母親始知妻子已被陶老二誘逼爲娼改姓王名曰素林情急向論反被捆鎖後房三日勒寫休書嗣因小的大聲喊救始縱之出外得以投奔案下求卽究追陶龜供十素林向在同安里惠秀里等處賣娼小的由傭奴寳和薦來取去帶擋洋銀二百元至八月初一日素林欲回家過節當食傭婦送往詎料一去不回尙結欠房飯酒席等帳未還叩求鑒察傭婦金阿大供小婦人在妓院執役所有細情實不知悉求宥陶又供錢與素林向時以兄妹相呼時當來院今忽朦控尙求鑒察值剌飭將陶龜交保出外同錢找尋王素林到案再核金阿大無干開釋○丁道平欠華盛紡紗廠公欵由盛督辦行文公廨關提押追在案前日晚堂直剌飭帶案研詰丁供此案求提到須秋亭張憲源二人訊卽明直剌准如所請著仍還押一面飭差補傳須張 
[英美答界公廨紀事一]  
　　英商坤和洋行主投該管領事署控洋人皮四閣積欠銀兩屢索不還領事某君查得皮係無領事管束之人因據情照會公廨請爲傳案訊追昨日讞員翁笠漁直剌飭差傳皮到案定於今晨會訊○前者殷進隸代和記洋貨號向義記洋行定購貨物蓋用圖章現經義記主人查悉殷並無店業恐不能取信爰訴請英領事照會公廨提殷至案究明所蓋圖章可靠與否直剌允之飭差提殷管押聽候訊供○湖南某邑人陳李氏之夫名香楠者曾於數年前游幕江浙間鶊蟀屢更魚沈雁渺前年氏挈其子女來滬訪尋賃居泰安棧中未幾金盡囊空進退維谷同鄉黄老七瞷其女蓮貞美乘機蠱惑謂虹口某繅絲廠需用女工工資頗不菲薄如往習學將來每月可得洋銀十元藉此料理米鹽亦可無憂凍餓氏正在窘鄉不覺爲之心動於是訂定三年爲期先領工貲三十元旋以距期尙遠又至他處尋夫遽將一夥掌珠託黄照顧日前來申往探悉黄早往湖北迨至所謂某繅絲廠者門户依然而人非其舊詢之鄰里均不知情始知墮黄計中四出偵求始聞蓮貞已作山梁之雉遂日夕在四馬咱一帶作罔象之求日昨在某茶肆遇蓮貞不覺相對欷歔涙流滿面茶客聞之咸爲嘆息據蓮貞云現在東公和里林姓鴇兒處爲野雞娼改姓林字曰寳珠日遭凌虐苦不勝言所隨傭婦察知有異立卽報知林鴇率同龜子蜂擁前來幸爲巡待捕所聞一併拘入捕房捕頭令轉送公廨翁直剌令一併交保出外著陳李氏補具禀詞立卽簽差往提林鴇無如有姓無名無從拘到差役回禀後直剌著原保之某錢莊主速卽交出以憑訊究延干嚴比不貸 
 
 

Page 10

 
 
[金陵官報]  
　　九月初二日太子少保廣西提臺蘇宫保會淮揚鎭潘萬才統領武元字營陳風樓管帶銘軍水師程秧山均到寗國府桂鍈辭襄辦上海機器局知府張　　如州吳式最均見委署儀徴縣榻激雲銷西路保甲總巡並府發審差鹽經歴王恩漙辭回揚督轅牌示署鹽捕營千總譚松齡署事年滿應飭回把總本任所遺千總署缺本邸　　有候補把總方士清署章○初三日兵部主事元裕後由山東來進京帶南子右旗總兵唐玉才登瀛洲兵船何心川送蘇宫保赴滬署東臺縣陳紹唐赴蘇焦山砲台官都司唐　　均辭典史魏彭壽到由京來到省○初四日藩事恩襄辦上海機器局知府張慶勛會辦吳淞開埠事宜知府向萬鑅均辭丁憂知府吳增僅知縣會紀樑謝委西路保甲總巡卽到差廣西邊防請領軍火委員知府湯在衡到來領軍火知縣孫慶璜禀知奉木厘局委赴泰州公幹上江兩縣保甲團練知縣吳鳴麒訓導王澄均禀知赴各鄉查勘團丁都司都金　到典史何光裕奉委辦金陵土藥捐局統領親軍等營劉赴滬察看安設烏龍砲位督轅牌示揚州營叅將袁大升應卽飭回本任○初五日首府劉帶南字左旗張學璟到均見　禧　徐慤立由京引見回並廻避新選鹽巡道改指陜西總兵盧國泰謝委署提前營遊撃調補漕中恊提左營遊撃吳炳辰辭通判丁相　禀知赴蕪湖一帶接辦新榖卽辭運判程承　奉示察看知州吳式晸奉鐡路大臣　委赴漢信一帶公幹卽辭委署儀徴縣楊激雲謝委知縣江矱奉厘捐局委總巡差又江孝詠叩謝飭知給予超委州縣一次府經歴將延諭奉示寫履歴縣丞楊錫澤請假赴江北措資鹽大使陳大潤唐啓泰均到由揚來兵部主事元裕後辭行遊撃李大厚到湖南來卽選鹽大使林學桂到由京來委署鹽補　千總方士濤辭 
[蘇省官報]  
　　九月初五日高　縣李普潤禀到金山縣劉元誠交缷任事回省知州趙謹琪禀謝奉委稽查江揚通海四屬鋪遞差知縣李思棠豐沛碭邳　官慶鹽城早　安東陳景韶山陽清河挑源同知李福冕海屬直州同魏汝駉通州各屬均禀謝奉委抽查保甲團練差知縣蕭策勲禀知奉委赴湖南查木植價差卽辭又張恭彝由上海樹木稱蜀來正任布理問傳承霖禀知赴江北就醫縣丞軍希曾禀知奉　代辦北路一叚夏防巡查卽日到差署常熟縣典史陸桐華專丁來省禀謝升補寳山縣主簿缺試用府　磨胡錢清由上海來缷署蘇松大道曾丙煕辭行赴寗○初六日高　縣李禀辭吳江縣朱金匱縣孫均禀到同知孫鳳钧禀謝奉委稽查准徐海三屬鋪遞差又羅承恩上元江寗六合江　　賢龢上海南匯奉賢通判大齡高　句容溧水任汝霖江甘儀泰潘世杰常昭崑新知縣沈翰華婁青金劉允恭高寳興東直州判胡顯勲崇明海門均禀謝奉委抽查保甲團轅盖知縣宗能述由盛澤釐局專丁來省禀知奉委兼辦江震二縣清賦差又葉在泗倪文范均禀赴崇明海塘工程差又馬枚由工洵來縣丞王基肇禀謝奉委崇明海塘工程差邵非　　藍翎江蘇試用巡檢程春華禀知赴滬見道憲卽辭府照磨胡鏡清禀辭赴鎭江指分江蘇試用府照磨楊樹森安徽人由京騐看領照來省禀到江蘇候補縣丞孫鼎釗於八月二十八口在省寓病故○初七日藩轅牌示照得署上海縣知縣王豫煕年滿遺缺查有候補知縣藍采錦堪以酌委署理首府彥由崑新勘荒回知縣周恩楙禀知交缷署请江縣任亦回省又張德迪禀辭赴奔牛厘局差又顧元亨吳江　震川沙又陳風蔚長洲元和吳縣太湖均禀謝奉委抽查保甲團練关縣丞程閏喜前日禀知奉　甲總局委代辦北路一叚　防巡查卽日到差又何魁昌禀知二府委解首級赴江捕卽辭又方世　由常昭公幹回候選知府王宗壽由滬來卽辭行 
[皖省官報] 　 
　　九月初二日二品頂戴前廣西右江道黄仁濟到湖南人號兆懹缷辦烏溪釐卡知縣許崇貴禀到太湖縣柯劭憼稽查懹遠關税務典史李文賑均辭指分安徽新海防試用巡檢馬昭錫到河南人候補知州張守誠辭隨撫憲大閲通判王鏡菡到赴亳州鳳陽提案回巡檢余家璠知奉臬憲委查北門内街道差桑潤知奉臬委留查四門外街道差陳桂榮到由蕪湖回○初三日淮北牙釐局音祥熊辭知縣李文斛並奉臬憲委赴泗州訉案巡檢章復祖知銷查北門内街道從九曹鴻銓到赴霍山帮辦保甲回○初四日巡檢余家璠知　查北門内街道差蔡紹昌知　查北門外街道差○初五六日分發安徽試用直隸州鄧承沛到湖北人號星槎附生候補知府准補盧州府同知石鎭辭赴甫較公幹知縣許維傑到監修吉安輪船回縣丞陳長卿到由皖兆措資回府照磨沈念曾到解水師月餉赴金陵回巡檢王廷珪辭赴池州差遣○初七日典史陳鴻規知奉臬憲委查金保門外街道差巡檢周家厚到由蕪湖措資回蔡紹昌知接查北門外街道差陸景澄知奉臬憲委查大小南門内外冬防差 
[閩省官報]  
　　通判嚴慶祥奉委讞局提綢知縣曾光禧奉　　　嶺保甲局知縣吳廷楨缷辦蕉嶺保甲局記名提督張兆連自京於九月二十五日來閩署閩安恊揀尙新禀謝題補海壇恊副將牌示通判宋維釗奉委建陽税釐局鹽塲吳維新奉委帮辦官運局提調知縣韓沐之缷辦連城税厘局知縣王棟季明奉季調泉永官運課厘漁記差並气缷辦官運課厘省局提調差興化恊副將熊世鰲缷事禀到試用范漙自京來閩署迎仙巡檢黄仁本缷事回省禀到　署海壇恊李定勲由聚來粤委署烽火營謝恩錫禀辭赴任兼　延建邵遵延平府劉傳福專丁來省禀謝兼護延建邵遵事 
 [P邗江官報 
　　九月初一日運憲公座掣籖陳鹺尹鳳書陳鹺尹詔同委北鹽唐𪙉尹同寅銷淮北三塲緝私王𪙉尹謙委總局額外聽署○初二日葉公轉爾良從省回柯辭尹鈺由新城卡來○初三日方𪙉尹期辭回泰州差次○初四日監掣良同馬銷泰屬查災回揚 
 
 
 

Page 11

 
 
   
 
 

Page 12

 
 
[光緒二十三年十月二十一日京報全録]  
　　宫門抄○諭旨兩道録前○缺單○川督鹿奏爲川東振務完竣惟緩徴州縣錢糧請在奏銷内提出展限辦理摺○又奏爲川省前設官錢局停截清算確有盈餘片○又奏爲陳明各省大吏曁官紳振濟銀數片○又奏爲聲明撫臣振捐懇恩核奬片○黔撫王奏爲收到各省解黔軍餉銀數片○十月二十一日理藩院鑾儀衞光禄寺廂白旗值日無引見○禮王等仰仙産合操覆○命○徐會灃等塲差完竣覆命○貴賢謝調奉天府府丞恩○補用道府伍桂生等謝恩○濓貝勒請假十日○祥普因伊子補等帖　謝恩○召見軍機○貴賢○皇上明日辦事後田頤和園還宫○十月分缺單道甘肅平慶涇固化祝維城修墓知縣　肅安化陳慶驤丁廣西灌陽吳良棻革園典史廣東鎭平首書田捐升陜西白水張鳳恩故湖北襄陽趙世麒革○○頭品頂戴四川總督臣　傳霖跪奏爲川東賑務完竣惟緩徴州縣錢糧請在奏銷内提出展限辦理以示寛恤恭摺併陳仰祈聖鑒事竊查川省夔州綏定重慶忠州等屬去歳秒霪書稼今春災民徧地情形慘切經臣電奏疏陳渥蒙皇太后皇上頒帑賜金湛恩汪濊臣復撥欵運糧於吳楚逆輓而來於渝瀘連檣而下貧民華盡者以數百萬計勸输將竭倉廪公私所費其鉅且措置稍不適宜則實惠難霑濫遺並見自應分方指示纎悉靡遺維時電牘交馳日不睱給又值疫癘盛作扶傷救死凡載在荒政者幾無不舉兼以一隅牽動全省米價奇昻並非災區而辦糶者十之八九兼赈者十之一二蜀人訝爲百數十年所未見臣督同藩司曁川東道任錫汾會辦夔賑候補道華國英等昕夕措畫不遺餘力飢黎尙幸安全尤喜六月以來晹雨調匀西成可望勉顧當前之急不虞後繼之難入秋新榖漸登收穫視高下爲早遲而賑糶隨收穫爲停撤卽酉陽州屬春夏傷於雨雹亦有轉豐之慶故官賑均於八九月丙次第告竣現據各屬禀報米價平减民食充裕尙堪仰慰宸衷其善後事宜臣又委曲籌維頻頌條教借撥各州縣倉榖三一餘萬石分别給價均經詳細檄知惟欵目紛繁各屬造辦報銷刻期難畢而賑捐徧及十餘行省尤非旦夕所能收集遂有撥有鹽士局税厘等欵未盡歸還以及捐 
 
 
