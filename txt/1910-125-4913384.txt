# 1910 - 125 - 4913384

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章四月初五日奉 
上諭勒載瀛奏病難速痊請開去去御前行走差使並請停俸一摺載瀛著再賞假一個月調理毋庸開去差使欽此 
　　軍機大臣署名奕劻世續鹿傳霖假那桐吳郁生 
　　宫門抄四月初五日召見軍機吳蔭培 
交旨 
　　三月二十八日軍機大臣欽奉 
　　諭旨貝勒載潤等奏陳明貴胄學堂辦理情形擬定學生考試日期一摺知道了又奏提調雷振鏞因病開差一片又奏裁撤提調一差並擬增設監督副官各員一片均著依議欽此又奉 
　　諭旨農工商部右侍郎楊士琦奏前往南洋蒞會酌帶司員一摺又奏開用關防日期一片均知道了欽此又奉 
　　諭旨農工商部奏華商集股創辦公司彚案請奬一摺著依議又奏派王淸穆劉世珩仍以原官作爲頭等顧問官並請奬給頂戴一片王淸穆劉世珩著准其充該部頭等顧問官母良加給頂戴欽此又奉 
　　諭旨郵傳部奏洛潼鐵路購買機器材料應照成案准予免稅一摺著該衙　議奏又奏 
 
 
 

Page 4

 
 
　　正太鐵路洋員請命寳星一片著外務部議奏又奏八品錄事楊侗等四員請作爲候補七品小京官一片著該部知道欽此又奉 
　　諭旨郵傳部奏謹擬省大小輪船公司註册　照章程繕單呈覽一摺著依議欽此 
論說 
[論日英博覽會與南洋勸業會]  
　　今歲世界未來之事件。於政治上商業上國際上大有關係者。莫如今夏舉行之日英博覽會。日英兩國。本屬同盟。爲在東亞互相提携之好友。而此次復組織一大博覽會。其會塲卽前年英法博覽會之舊址。夫昔年英法組織博覽會。而英法兩國之情誼。大爲增進。則此次日英組織博覽會日英兩國之情誼。必益增進可知。且日英博覽會之組織。實發起於日人而日人對於此會之布置。不第兢兢於商業之一端。或者三島雄邦。將借此以發展其國力。尊崇其位置。而與歐西列强。則互聯爲好友。在亞東一隅。則自命爲主人。未可知也。我是以謂日英博覽會者。不惟商業上之。關係。於政治上國際上。皆大有關係者也。今春日本某子爵。在倫敦國家美術會。演說日本對於該會之布置。其言曰台灣政府。（卽日人治理台灣）之總樞猶之英人治理印度之印度政府）甚喜乘此機會。以其治台灣之成績。及將來之希望。貢獻於同盟之友邦。故台灣之陳列物。將占一大厦之半。其中幷有生番之模型。而此外之小半。則爲高麗部。關東省部滿洲日本割讓地部。南滿鐵路公司部等所占。夫高麗非日本之土地。本不得與台灣較。惟兩國利害關係。甚爲密切。列高麗於斯會。亦甚合理云云。而於滿洲之何以亦列斯會。則未提及一言。夫台灣之割讓。有正式之條約。固無所用其諱言。若關東省南滿洲等等。則於名稱上猶爲租借地。而非。割讓地。今日人不以高麗與台灣較。而獨以關東省南滿洲與台灣並列。此其用意固何在也。不寗惟是。據上年西十月十一號。中英新聞所載關東省之比賽物將陳列於仿造之奉天鼓樓中此仿造之鼓樓。卽以爲中國舊建築物。之模型此外更有一鐵岑喇嘛塔。以中國東省産出之大豆豆餅及米麥等仿造之。而以撫順所出煤滓爲基礎。尚有各種模型表示中國人交通及轉運之笨拙。與製造豆餅豆油之方法。幷南滿洲各種天産物等。夫如是則直以南滿混入日本土地。而其所謂各種模型者與台灣生番之模型。將何以異。此無他。日人對於組織此會之目的。急欲發展其國力。尊崇其位置冀於國際上政治上。皆負有極大之轉移觀聽之勢力。故不自覺其雄心勃勃而不可遏抑也。 
　　然卽以商業論。其規模之宏大。布置之美備亦有令人驚訝者。會塲分十六部。若教育美術文學工程及交通農業蒔花業森林漁業食物礦業及冶金業裝飾及織業化學工業。他等工業。社會經濟殖民軍用等日人占用之地。約計二十六萬英方尺。居全會塲之半。日政府出經費一百八十萬元台灣政府出十四萬元。其餘各府縣所出經費。爲數尚巨。而預備各陳列品。鈎心鬥角。踵異增華。蓋欲輝耀全歐之耳目。發揚東亞之國光。固有不得不辛苦經營者也。 
　　今我南洋勸業會已定五月初一日開幕。此事爲中國開國四千年來未有之創舉。國内國外。萬目睽睽。雖不得謂爲世界上大有關係之事件而亦不可謂非我國歷史上第一重大之事件。雖於政治上國際上。未嘗有牽互之關係。而於商業上。固未嘗無密切之關係。則身膺其事者。宜如何聚精會神經營組織。以冀逹其最初之目的。乃聞該會職員。未脫官塲敷衍之習。近日頗招外間物議。夫此事發生以後。東西强國。莫不耽耽注目今美國已擬組織渡淸團。來華參觀矣。而日本之觀光團。且捷足先發矣以外人如此注目之事。設使辦理不善。其貽笑世界將何如。至對内一方面。則各省出品會物産會恊贊會等。莫不熱誠贊助。方冀我國商務或因此而稍可振興。設辦事諸君組織未能完備。無以應贊助者之熱望。則不特灰一時希冀之心。且足爲後來。繼起之梗。其關係於我國商業前途者。匪淺鮮也。嗚呼。經營國内之事。與經營國外之事。其難易何若。其親疏何若。而日人之能力如彼。我人之能力如此。無怪三島國民。雄飛宇内。幾有一躍千里之勢。而我國終瞠乎其後也。 
專電 
[電一（北京）]  
　　京外官制聞已議定京官制大致各部尚書一侍郎一參贊一下設一二三等郎外官制裁道府設一二三等知縣 
[電二（北京）]  
　　鹽政大臣澤公前日召見時奉攝政王面諭粤鹽改爲包辦務宜籌策萬全母圖近近利今日經政府議定粤鹽仍歸舊商歲加二百萬以抵番攤餉不敷一百萬飭粤督另籌 
[電三（北京）]  
　　樞垣會議英皇逝世後各國宫内大都持喪中英素敦睦誼尤應持服擬請皇上穿素二十一天 
[電四（北京）]  
資政院開院期近各樞臣議决請派陸中堂爲總裁會同倫貝子預備一切事宜 
[電五（東京）]  
　　聞韓國統監已請開缺寺内陸相有兼任韓國統監之說 
 
 

Page 5

 
 
緊要新聞一 
[國會請願團電告續上書期北京]  
　　留京國會請願代表團昨致各省諮議局電云諮議局轉各團體鑒續上書期决定四月二十日請各代表速來代表團伊等叩 
[殿閣學士將改樞密顧問北京]  
　　憲政館王大臣前議新内閣官制擬將大學士倂入翰林院茲聞軍機大臣上月廿六日復行會議當有某大軍機建議擬參考光緒三十三年十二月間御史徐定超奏請以翰林院爲樞密顧問處各節變通辦理幷擬將殿閣大學士一律作爲樞密顧問而以内閣爲獨立行政機關其樞密顧問官不得派充閣差 
[樞府等畫藏務之政見北京]  
　　樞府以現在西藏之新呼勒畢罕已經選定近議將一切政教分權事官卽須陸續措施藉立改建行省基礎已誌前報惟聞各大臣以事務繁難先行擬定辦法四端一爲急進政體一爲緩急並用政體一爲政教單行政體一爲政教兼行政體卽將四端咨由政務處會同理藩部詳細核議再行奏請實行 
政府又以現在蒙藏各處新政急待振興需用人才甚多擬奏請通飭各部院堂官及各省將軍督撫預行奏保由軍機處存記以備將來簡用其資格須於軍政法律警察商務學務財政礦學鹽政及英俄語言又宇具一門之長或辦事已有經騐者方爲合格云 
　　郵傳部徐菊人尚書以現在藏邊多故外人皆有乘隙欲進之心亟宜先事預防因擬籌措的欵先築川拉路線（由四川省城至拉薩）以便交通現已商明政府不日卽可派員前往勘查一切 
[第一次教育統計表之大概北京]  
　　學部日前具奏第一次教育統計表册業經發出諸表内容羅列甚繁其中各省學務歲入一表（及全國學務入欵統計）入欵分爲八類産業租入一百零五萬八千二百九十二兩存欵利息一百一十一一萬七千一百零五兩官欵撥給萬七千一百零五兩公欵提充二百一十五萬九千七百五十一兩學生納費一百三十四萬四千一百六十六兩派捐一百二十二萬五千三百七十九兩樂捐一百三十六萬九千五百一十六兩雜入四十九萬零五百三十六兩統計總數一千五百二十九萬二千八百六十兩所有出欵及資産學堂處所教員學生額數並各省比較歷年比較等表甚爲細密 
[學部修訂荒學律之要點北京]  
　　學部尚書唐春卿自到部以來頗有意振興教育現擬實行修訂荒學律以爲推行普及教育之基礎茲聞其草案中最注重之條項爲職員教員之躭悞功課與學生之藉端罷學兩事並擬於端陽後由部將草案訂定卽行奏請交法律大臣詳核務期趕於本年内實行頒布 
[劉京卿之煌煌大著述北京]  
　　劉京卿錦藻進呈書籍奉旨發還照南書房翰林籤出處改正再行呈上已錄前報茲查得所呈之書爲皇朝續文獻通考托始於乾隆中葉因皇朝文獻通考成於乾隆十二年皇朝通典皇朝通志成於乾隆三十二年故也聞京卿是書係請通儒編撰並校勘數次始行排印計共八十册裝成一匣然尚多錯悞處故由南書房籤出京卿領書後已携回南中再行修改矣 
[孔戈國求訂商約之飭查北京]  
　　孔戈國日前特派使臣來京要求與中國訂立通商條約外部當卽密電駐比欽使楊樞飭調查該國商務情形是否與中國合宜從速報部以便答覆該使現聞楊使已電覆到京矣 
[截漕賑饑之大會議北京]  
　　截漕賑饑問題發起於江鄂兩督曾電京會商經政府會議一次已誌前報茲聞江鄂各省京官主張此說甚力惟樞府意見未定度支部堂官則力主南北兼顧之議故政務處昨日會議後仍未决議大約尚須妥籌辦法也 
[郵部派員密查湘路實情北京]  
　　湘路總理余肇康衆望不孚現被湘紳陳時華條列多欵揭禀於郵部其詞頗嚴正有假公肥私吞没公欵濫用非人枉法滅倫此次湘亂半由於余激成等語其中幷列有伊私人許正銘袁德宣黄紹卿陳彝劉佐敬等數人徐尚書得禀以湘路現正力爭拒欵自辦急須詳查實情刻已擬定派某主政前往密查聞不日卽當束裝出京 
[魯諮議局力爭礦權北京]  
　　德人要求山東高密孤山及膠沂等處礦權均誌前報茲聞魯省紳民得此消息不甘喪棄利權由該省諮議局召集議員開會主持力爭昨日有電至京分致外部樞府請卽嚴詞拒絶並電請同鄉京官吕尚書海寰王侍郎垿等面謁外尚力爭此事 
[江春霖將總理閩路北京]  
　　閩省鐵路全線原勘二千餘里現擬先由漳州以達厦門其餘陸續興修乃郵傳部此次調查東南各路後其覆奏摺中謂該路係由紳商辦理迄今無效擬收歸部辦等語事爲旅京閩省官紳所知日前由閩省京官郵傳部丞參上行走林炳章 
 
 

Page 6

 
 
學部參議林灝等約等在京官紳提議集欵仍歸紳辦並擬公舉江春霖太史爲總理在籍督辦一切俾得早日告成 
[晉諮議局議長袒官仇報北京]  
　　山西交文兩縣因禁種鶯粟激變新軍横肆殺戮等情曾紀本報茲聞該省諮議局梁議長以刋發傳單袒護官塲頗爲輿論所不容而晋陽公報及各報紙復提破其隱於是該議長因羞成怒竟朦禀巡警道與各報爲難現經太原紳商電致北京請伸公論文云晋議長梁交文案袒官各報揭發詭請警道拘訪事祈張公論 
[兵自由調入蒙古北京]  
　　駐京俄使咨會外部以蒙古胡匪滋擾請由俄兵代剿等情經紀本報茲聞外部得庫倫某大臣來電謂鬚匪擾亂蒙古愈益猖獗該處俄領事已調兵一百餘名直入蒙古藉口保護俄人請示辦法 
[英廷治喪瑣聞]  
　　字林報載初四日倫敦電云前皇愛德華第七之遺骸現御大元帥戎裝安置喪室今夜將移置御位室以供私族吊奠前后亞力山大諭將至謝國民手書摹印發售所獲之利卽以充撥各善舉經費 
[民部與各督撫催辦自治要電]  
[川督覆民政部電]  
　　民政部鈞鑒鑒電悉川省前定籌辦自治期限淸單内指繁盛城四十二處鎭十處飭將遴派辦理人員鬻備開辦經費設立自治公所等事於元年内選舉巽據各該屬陸續申覆照辦本年四五月各處自治局皆可成立至核定城鎭鄉區域已先將辦妥之四十三廳州縣圖表連同籌辦淸單各件咨呈查核其餘各屬未定區域未盡妥協駁飭另定已嚴催赶辦到齊續送巽卅 
[皖撫覆民政部電]  
　　民政部鈞鑒兩豔電敬悉皖省籌辦自治業於上年將略予變通情形奏咨在案各屬城鎭鄉區域及城　甲乙級選民册一律審定議員董事額數亦經核配二月十一二兩日舉行各城區議事會甲乙級投票十三日開要現正在知會答覆期間俟三月中旬卽舉行董事會選舉限六月底兩會一律成立謹此覆家寳卅 
[晉撫覆民政部電]  
　　民政部鈞鑒豔陷電敬悉晉省議事會已於去冬飭令地方繁盛之陽曲大同歸化忻州汾陽平定臨汾安邑平遙太谷等廳州縣遵章提前趕辦核定自治區域亦於去冬令全省自治籌辦處轉飭各屬畵定區域現飭該處卽行列表咨達至光緒三十三年民政統計表已於二月杪咨送三十四年民政表遵卽嚴迅速造報銓東 
[署鄂督覆民政部電]  
　　民政部鈞鑒豔電悉鄂省籌辦地方自治第三届成績查全省自治研究所本年二月舉行畢業各廳州縣當派畢業員回藉設立南漳鄖縣等處則已先設講習所統計省内外肄業自治者今及千人其二班學員前已飭選合格士紳每縣定二人以上五人以下於本年正月送省肄業至籌備自治次第則分别繁盛中等各城鎭附城偏僻各鄉分年籌備如江夏夏口漢陽沙市宜昌五處爲最繁盛城鎭先行試辦模範自治揀派畢業員隨該地方宫籌備議事董事各會選舉事宜武漢三屬則並派候補牛令爲籌辦模範自治委員常駐督率沙市之江陵縣宜昌之東湖縣亦電飭迅將選民數目分别中乙級調查　據申報已有規模其餘各廳州縣亦飭酌就城廂地方一律籌設自治公所刻多已據陳報設立今仍轉飭嚴催使無弛懈籌辦處議立宣講所及編印自治公報白話告示以爲轉助而企進行以上籌備情形除彚奏並咨達外謹先電聞瑞澂叩東 
[浙撫覆民政部電]  
　　民政部鈞鑒兩豔電敬悉大咨尚未奉到浙省城鎭鄉議董兩會不同繁盛偏僻均從宣統三年五月以前一律成立已於上年四月十八日奏明並咨鈞部有案經將照章籌設方法通行各屬至自治區域雖以固有境界爲準然各鎭　向來名目紛歧與定章以人口爲區别逈異浙省自上年五月卽飭屬塡報所有辦法亦於上年五月奏咨各屬塡表呈報業已齊集惟錯悞百出輾轉駁查需時較久且各屬村莊動以千百計自應量爲合倂而沿革習慣非地方官一人所能獨斷當飭另集紳士妥議允洽倂具嗣說呈核一俟報齊彚咨核定區域爲自治起點亦最困難此事解决調查選舉皆易著手成立心可如期先肅電覆增韞冬 
[京師近事]  
　　雲貴總督李制軍電致軍諮處略謂前奉電諭密查該省陸軍砲隊第十九標某營官長有無滋事情形切實電覆等因當經轉飭該省陸軍統制官崔祥奎詳細密查茲據該統制官禀稱所有某營官長滋事一節係因酒後鬬毆並無别項情形業經經嚴加申飭現該省新軍極屬安謐 
　　郵傳部徐尚書以各路弊端百出外間輿論皆歸罪於鐵路局局長梁士詒現梁雖去而繼署者仍爲梁黨葉恭綽以暴易暴路政萬無起色故擬開去梁之底缺而以張文襄之長公子張京堂權署任以資整頓 
　　法部設立模範監獄已於二月初九日開工茲因事務殷繁原派各員不敷照料特添派壽福等九員監工官喜等六員夜間稽查沈錫珪等五員備差存記前監工各員本借南横街圓通觀設立公所辦理工程現所派各員已前往公所辦理一切 
　　聞鹽政處督辦大臣澤尚書因調查蒙鹽關係重要擬仍派晏安瀾前往調查大約端陽後方能實行 
　　度支部各堂近議本年應籌財政以試辦預算爲最要惟頭緒紛繁必須先行核訂表式方足以淸秩序日來詳核已調查之各國預算表式惟以日英兩國爲最合宜擬卽參取該兩國成法以定格式 
時評 
[其一]  
　　今政府又議劃分西藏政教權限矣。夫乘藏亂初平新達賴掣定之際。出其敏捷之手腕。以劃分政教。未始非一機會。然劃分之難。不難於手續之繁雜。而難於無權力以操縱之。對於内。藏僧果能舍其從前之習慣。而心悅誠服乎。對於外各國果允中政府之聲明。而不與達賴立約乎。外部亦曾注意於此。 
[其二]  
　　天下事欲舍去則竟决然舍去。若旣欲舍去而又戀戀焉。則人卽乘其戀戀之隙而多方以歆動之勢必至於無成而止如廣東之禁賭。未嘗不嚴厲風行。然以戀戀於賭餉之故。而徘徊審愼。於是賭商卽乘其隙。瞰於海防經費之可增。紛紛向善後局要求加餉承辦。使粤省大吏。涎其利而允之。則賭禍將奚自絶耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滬紳又有歡迎達官之公電 < 
[李鍾珏代表歡迎程雪帥電]  
　　撫署轉李蘭舟觀察聞程中丞撫蘇爲之狂喜請公代表歡迎爲爲吳民頂祝珏嘯 
[李蘭舟代程中丞復電]  
　　上海總工程局李平書先生奉嘯電謁中丞謙謝不遑並諭我乃長江流域人深願爲吳民造福念五入都階見南下鏊念 
[江西鐵路僅借十萬兩耶江西]  
　　江西鐵路總理劉浩如來京月餘運動借欵二十三日在駐京公所致電贛撫現經馮中丞復電云豫章學堂艾卿諸公鑒漾電悉已爲鐵路在大淸銀行借欵十萬金騤叩 
[湘亂善後之種種]  
　　漢口某報云署湘撫楊俊帥近日保劾省中紳士數人茲將探訪所得者報告於下奏保者龍璋發起平糶提倡團練朱昌琳捐助巨資擔任採辦奏劾者葉德輝囤穀居奇首先漲價孔憲教左袒亂民王先謙擅電政府 
　　又聞湘撫署花園内原有荷池一口上月二十六日下午忽有男女尸首三十七具浮於水面不知其所自來當由巡兵禀報長沙縣聞沈士登大令擬於園内延僧人放熖二日以超度之前此焚燬之撫署頭二兩進及賚奏廳號房等處現由泥木二行估價脩復約需庫平銀三萬兩聞不日卽派員監脩 
　　二十七日午前八時瀏陽門外斬决二犯一名王麻子一爲南城某薙髮店之學徒僅十餘歲均係毆傷巡警道及焚燬撫署並某某教堂之要犯安化縣署教堂茶莊學堂及各平民均無傷損惟勸學所總董自治局董教育分會正會長各紳之行李簿據銀錢悉爲痞徒所焚燬現省憲已派巡防隊二營前往鎭攝矣 
[浙省亂事近報]  
[上虞]  
　　虞邑南鄉十九都鄉民聚衆毁學幷善後情形業已迭誌本報茲悉紹府包太尊督同上虞縣會禀撫憲略謂以案情而論自宜先拿首要一面籌復學堂等處嗣聞鄉民驚疑未定紛紛聚議有圖抵拒之謠復由知府連夜出示開導飭令交出首要餘免深究並派委員蘇令夢星率同梁湖巡檢李華穠前往宣布德意解散脅從冀免煽惑滋事日來稍覺安定復由知府率同蘇令夢星邀集士紳妥爲籌商幸諸紳亦深明利害僉以爲然會同議决俟知府回署後民心安定再由府縣分别選派幹差並懸賞購線設法嚴拿此案滋事首要王阿堯石采緣等務獲解府訊明詳辦又連日會紳籌商規復縣學堂等處之辦法查各處損失數實不資公議由知縣在辦公平餘内每征糧銀一兩捐提錢二十文卽自知縣上年下忙抵任開征起約計三年提足錢三千六百千文爲止目前修理各處房屋曁賠償教員學生損失除將已征糧錢查明數目儘先提付餘由紳士暫行息借嗣後隨時陸續提還前項捐欵如不敷用議歸紳董另行籌補似此分年捐提官紳合籌尚覺輕而易舉事經衆紳認可惟慮將來州縣奏定公費平餘歸公設或前項提欵尚未足數應乞憲恩准予截留俟捐欵提足再行如數照解此次勒捐肇釁之劣紳王岳生等業經知縣比差嚴提一俟到案訊明詳辦以昭備戒 
[遂安]  
　　遂安縣通信云三月念三日匪首余識龍紏黨多人鳴槍揚旗盤踞學堂以葉村余廣成爲元帥（卽余徐二姓械鬬三年之首王道台方鎭台判准就地正法之逃犯）長家口余啓庚爲軍師决議合邑學堂已辦者勒令解散未辦者永遠禁止一切公欵統歸伊等管理不准他人過問吳統領因伊等紏集多人恐釀巨禍命其出堂與兵丁大起衝突當被獲余廣成一人送縣並大旗一面餘黨均逃往城内鍾令卽將余廣成當堂釋放誨之曰予交卸在卽不願深求特新任卽來下次小心可也該匪等愈無忌憚於念六七等日在淳遂交界處聚集同黨萬餘擬先至港口刦取糧餉順流而下幸吳統領布置得宜未至失事惟兵力過單萬難持久云 
[勦平南丹土匪之捷報廣西]  
　　桂撫張堅帥前日具奏略云桂省南丹土民前以抗查戸口土匪乘機煽惑焚毁衙署戕害查烟委員余天隨等人並敢佔踞州廂肆爲不法當由官兵馳往勦撫現已將州廂收復一面安撫居民解散脅從幷將首要匪犯二十六名訊實口供卽在軍前正法其釀禍之委員易振鵬應卽請旨革職以示儆戒 
[續記鄂督嚴辦五天王情形武昌]  
　　巡緝營劣弁徐升及其弟徐盛曁游擊寗寳珍等自收禁模範監後已提訊數次惟寗寳珍之罪祇在招搖撞騙侵吞軍餉故未用刑逼供徐升等兩兄弟則五刑備受體無完膚聞二十八九等日在模範監内設公案數座由瑞制軍特派首府伍守首縣李令曁委員張肇芳蕭繼昌二令審訊文武人員及觀審人等約有千餘人當將監門緊閉派兵在外巡邏以防意外聞徐升兄弟供稱巡警道馮大人用我豈不知我是匪但自充巡緝營哨官以來獲匪以百十計似可以功折罪承審各員止之曰今日不論汝功只問汝罪制台大人要辦你可將爾之罪惡從速供來徐揚聲曰要辦甚麽罪就辦請勿追問承審各員又開導再三仍堅不供認乃用天平架良久所供 
 
 
] 

Page 11

 
 
仍不吐實當由首府上院禀明瑞制軍擬於二十八夜梆出正法嗣見外間圍觀人數太多且有謠言其同黨約在法塲搶刧遂暫未正法其子徐花子現亦拿到聞該犯勢甚闊綽前曾充過漢口警局武委當其父被拿後卽約同黨乘京漢火車挾鈔票洋二萬餘元逃避爲偵探隊兵在信陽州拘獲現亦釘鐐收禁其徐升寗寳珍手下偵探兵勇共一百餘人刻已多半遺散惟素有痞名者均繫獄分禁於府縣監約有四十餘名又聞漢上各著名痞匪自此事出後皆恐懼異常相率逃避前日江孚輪船往滬裝有短衣鬆辮之人三百餘名卽此輩也 
分類新聞 
政界 
[愚民揭去調查門片鎭江]  
　　鎭郡城内東南門及剪子巷一帶居民店戸於日前忽將調查戸口號數門牌全行揭去詢其原因係聽信謠言謂現有外人向各戸查看門牌卽將各戸姓名及門牌號數抄去以爲製造洋橋鐵路之用倘爲抄去必至死亡等語一時喧傳遠近搖惑人心故無知愚民咸將其門牌立行揭去蛇影杯弓異常驚恐深願有地方之責者速卽嚴密查拿以爲謠言惑衆者戒 
[湖民續請截漕濟荒浙江]  
　　浙省連年荒歉民食缺乏現届靑黄不接爲日正長迭經撫憲增中丞嚴飭各屬籌辦平糶並奏截京漕六萬石分攤五府尚未核定準數惟湖屬紳民有擬請截撥五千五百石之說業經旅杭商學公會提議接濟辦法日前又據歸安縣合邑耆民曹錫榮等聯名具禀撫憲以米粮缺乏蓋藏俱盡人心惶惶朝不保暮籲請迅賜賑撫等情到院即日奉增帥批示查杭嘉湖三府屬上年水旱迭遭災情較重現值靑黄不接米價驟漲窮黎購食維艱不無可憫業經本部院先後具奏奉准截留漕米六萬石分發府屬開辦平糶以濟民食着卽知照 
[鄂藩撫慰書役辦法武昌]  
　　藩署各科被裁書吏雜役日前聚集男婦老幼手執一香在藩署跪求要恩免撤已誌前報茲悉高方伯曾派藩經歷吕炳南參軍與各科房經承卯首就商議定撥銀三萬六千兩所有已裁書役每年給銀一萬兩雜役每年給銀二千兩限三年後停止概不發給詎該書役等猶以爲未足仍聚衆集議要求嗣爲高方伯所聞立卽函飭巡警局查辦一面出示嚴諭解散略謂爾等如有必不得已之情准其呈遞禀詞以憑核奪但不准鳩集多人倚勢嘵瀆尤不准聳令婦女跪香要求倘敢故違定卽嚴辦 
[九江關出口米數江西]  
　　贛撫馮中丞奏自光緒三十四年十二月初十日第一百九十兩結起至宣统元年十一月十九日第一百九十七結止九江關輪船運米出口有湖北官照運往平糶米糧共計一萬七千五百三十石此外因未弛禁輪船運米並無商販報運出口情事 
[華婁官紳籌議平糶松江]  
　　華婁張劉兩大令照會自治局籌議平糶事宜局中紳董遂於初三日集議咸以米價日漲小民粒食維艱舉辦平糶實當務之急惟華婁合辦應另設一平糶總局爲機關部調查平民戸口提撥公欵採買米石然後設立分局以便開糶 
軍界 
[台防燒殺慘案之公憤杭州]  
　　台防緝私營管帶江革令文光辦理仙居鹽案縱兵焚殺揑禀邀功經全台士民大動公憤疊次禀請澈究並派朱君一淸回籍調查實情詳列報告於前月二十九日假座城隍山開全台大會公决澈究辦法一面由議員張維楨君具禀檢發當奉中丞批示禀摺閱悉核與前遞者大相懸殊從中究係回人背列冒遞抑係營員賄囑揑禀案關重大虛實均應澈究仰台州府會同邢守延慶傳齊前次同列各員詳細詢明務得實情詳復核辦日昨另據仙居生員周于德等公禀緝私營慘殺情形被毁各村房屋多至五百餘間被害人民離流失所種種慘狀筆難盡述環請嚴究亦奉批云設兵所以衞民今竟致殃民所禀如果屬實殊堪痛恨亟應嚴究仰台州府切實查明秉公詳辦母稍徇情致干未便聞初三日上午又有仙居縣難民扶老携幼約計二百餘人紛赴撫轅跪香喊寃謂被江管帶誣爲搶鹽匪徒縱兵焚殺無家可歸哭求昭雪當經撫憲派委沈維賢大令收受呈詞並親自出堂温諭慰藉當塲賞給川資洋二百元諭令回鄉靜候本部院秉公查辦决不使汝曹失所現該縣被禍各鄉人民續來省城伸寃者聞尚有千餘人不日亦可到省云 
[聲明裁兵謠諑之無因湖北]  
　　張統制黎協統頃奉瑞督札開查湖北陸軍按照陸軍部奏定章制應練足兩鎭方足以壯聲威祇以籌餉練成之陸軍輙行裁減之理不獨與部章不合且本部堂亦斷斷不能有此辦法體查情形是必有暗中煽惑翼以懈我軍心此等鬼蜮伎倆實堪痛恨須知國家整軍經武海陸新軍正在力圖擴張並無將練成軍隊忽議裁减之理至應支薪餉無論如何亦斷不减扣各軍人務宜勒愼操課以備干城愼勿輕聽浮言致墮匪徒搖惑之計應卽由張統制黎恊統一體傳諭各營隊知照以靖軍心除分行外相應照會卽便查照辦理 
[軍諮處加札委派督練官安慶]  
　　各省創練新軍應設督練公所其參謀處總辦一職前經軍諮處通電各省由處札委派充以資任使而專責成等因皖撫奉電後當卽開具原充兵備參謀教練處總辦唐道啓垚銜名咨由軍諮處核准加札委充矣 
學務 
[新舉縣視學又被攻訐鎭江]  
　　日前丹徒縣教育會開會投票選舉縣視學員當有道受章君得票居最多數蒙經縣憲申報提學憲禀請選擇加札委用現經學界中某某等出而攻訐聞已聯名公禀學司未卜如何核辦也 
[競志女校遷移之先聲無錫]  
　　無錫競志女學校自乙已年由侯君鴻鑑獨力創辦成效卓著學生亦頗發達共有二百四五十人之多通年經費約四五千元左右悉由侯君一人籌墊但校舍係租借廉氏住宅去年本有擬將全宅慨捐之意侯君不願受遂作罷論詎宅主近忽致函侯君擬將全宅索回囑該校另遷他處限五月内出屋現侯君之意决計另覔房屋但一時經費不資頗爲躊躇云 
[台屬學界鬩墻眞相杭州]  
　　台屬臨海縣紳學界黨派甚深互相 
 
 

Page 12

 
 
水火前經旅杭同鄉禀控勸學所總董李羣秀種種劣跡自知輿論不孚僞請退職濫保其黨何謨接辦盤踞如故籲請從嚴澈查以維學務在案日前又據該邑小學堂校長金肇振等續呈撫院臚舉李紳罪狀請予撤換本日卽奉增中丞批云此案前據教育會長陳爾文曁李壽鶴並各小學堂堂長教員聯名電禀均經批司飭府確查禀辦在案茲據續稱李羣秀竟敢囑人假冒李壽鶴赴縣辭職並有濫用私人擅給照會等情事禀果不虛殊屬狂妄該縣學界紛紛告訐幾成水火此風萬不可長亟應澈究仰提學司迅飭台州府就近倂案確查據實禀候核辦 
[崑新高等小學堂畢業蘇州]  
　　崑新高等小學堂開辦有年去歲爲本校四年級生七人修業期滿舉辦畢業現蒙學司批准以汪鳴鶴爲最優特奬師範講義一部其郎文龍顧廷鈞二名學期滿足程度亦合准與汪生一體照章給奬以示鼓勵 
實業 
[彰德廣益紡紗公司之特色河南]  
　　彰德廣益紡紗公司經發起人慘淡經營已有五年之久股本數十萬規模宏厰實爲河南各公司冠年前出紗聞經實業家審查較之舶來品高出十倍蓋彰德爲出棉名區其棉毛較長佔天然優勝該公司在農工商部註册曾准更定股票目下該股票已經印齊凡各股東有執公司舊式股票或附股收條者一律換給新票又舊因未曾出貨各股概未發息刻以營業發達將數年股息統行核發矣 
[鄂路協會派員寔測川漢路線漢口]  
　　鄂境川粤漢兩路前經爭回南辦現在籌欵已有端倪亟應爲開工之預備得寸進寸以免部中有所藉口除粤漢路線可遵官勘之線外川漢尚須斟酌盡善務求節省並便營業昨恊會會長劉心源等特訪聘于鐵路學素有實騐之測繪員鄭鼎新司椿華胡尊五三君約于日内起程復測由蔡甸勘至宜昌限九星期竣事 
雜記 
[錫金米鹽恐慌談無錫]  
　　錫金素稱米埠近因産地來源稀少米價飛騰益以各省紛紛來錫採辦平糶於是更見居奇小民生計維艱大有岌岌可危之象至錫金食鹽每斤本售錢五十七文日前忽聞錢碼改用洋碼民情惶駭昨晚見有匿名揭帖遍帖街市約於初十日打毁鹽棧等語聞已由城中某團體函請兩邑令預爲防範矣 
[漢市民窮財盡談漢口]  
　　漢上去臘來有各屬飢民每日在粥廠就食者約共十七八萬概於今正資遣回籍現因苦雨至兩月之久麥穗禾秧均受損害其低地未及修堤之處復又一望汪洋飢民無以爲生是以復行聯袂來漢成羣結隊四處刦食官紳籌欵振撫之力已竭無法救濟而市面又淸淡異常商業之興旺者惟茶土兩帮但茶商等現係匯銀出口辦貨之時代以致銀根吃緊商塲大受影響三月底歸結賬項之期如鮑家巷元泰錢店因週轉不靈倒閉外欠之欵約十六七萬永寗巷口某票號亦因虧挪太鉅暫行歇業外欠之欵聞有二百萬左右五彩街之胡同昇銀樓亦于同時倒閉外欠之欵有三十萬左右黄陂街協康廣貨店亦倒三十餘萬大夾街老乾泰絲線店亦倒五六萬其餘布疋綢緞雜貨茶酒樓館歇業者不下十餘處商會見此情形特遍佈傳單於四月初二日約集各帮董會議善後方法並請關道轉詳　禁現銀出口以資維持至飢民人等亦設法撫截以保治安 
[錄事冤押羅織談杭州]  
　　撫署參事官李中捺擱呈詞塗改年月事發牽涉錄事王誠押發澈究合署同人以王誠無罪被逮大動公憤聯名公禀伸訴在案茲聞該科助理員王聯科昨日補禀撫憲聲明此次禀訐王錄事之理由略稱三月念三日據東陽縣民人趙傳金呈催因上年十一月十八日之呈未奉批示當詢之王錄事據稱此呈業已榜示何得謂未奉批示細閱呈詞文到月日有十一月改作十二月形迹然助理員擬批時確係十二月是以批日塡寫十二月業已面禀帥座理合續禀請飭杭州府傳訊以免王錄事推諉等語當奉增帥批此案已據王錄事及各科錄事寫生公禀前來卽經札飭杭府秉公質訊在案據禀前情仰該府核入前批辦理 
[鎭郡地震情形談鎭江]  
　　鎭江於上月二十八晚八點餘鐘忽然地震居家行路之人無不爲之驚異其各處玻璃窗門環皆振蕩有聲聞鮎魚套一帶墻屋均稍受損傷約歷二分鐘震動始止 
淸談 
[湘亂]  
　　湘省亂事。岑撫信有罪矣然。推原禍始。光緒二十八年之英約。似亦不得辭其咎耳。 
　　甚至立約者之不可不愼也如是。惟不預謀於先。必欲執此言爲口實。以沾沾焉。卸責而歸罪也。豈爲國爲民之大臣。所宜出此。 
浙獄 
　　浙撫姻戚李參事官捺擱舞弊。今日事發。舍參事官不問。而訊責王錄事。已足異矣。 
　　乃最可異者。杭守之鍜鋉。助理官之羅織。若欲不坐實王錄事之罪。而開脫增撫戚屬之參事官不止。 
　　甚矣撫部院之勢力。良可畏哉。 
探險錄 
[西藏考查記（續）]  
　　此時寒氣愈酷。攝氏寒暑表已在零點三十二度以下。斃馬續出。牧草難繼。鄙人等運命只委之於天耳。過喀拉坎川水源。出阿克蘇丁湖畔轉向。東南行斃馬無算寒氣遂達於零度下四十度。查水銀冰結點。爲零度下三十八度。藏地沍寒至此殆在寒署表以外云且隊員中受凍傷者極多。遂燒行李取暖。四十頭馱馬。大半斃矣。出阿爾何杜湖畔。始遇土人部落。啓行列市以來六十四日不見動。物隻影。現遇土人部落。其喜可知。然藏官已經移牃。所有藏地各界。概禁鄙人入境如。被其發。見則眞千仞之功。虧於一簣也。一喜一憂。只依神助而已。 
　　於是鄙人决計變裝。在臉上塗墨。假粧拉　克人。幸未發見。然斃馬極多。至聖而塞湖畔。射殺一羚羊。以供食用。詎土人獵戸。探索鄙人等行縱。追求甚　。適鄙人旅隊。因糧食缺乏。行路遲遲。遂被拿擾。然鄙人歷陳實情。誠明鄙人爲拉逹克人無疑。獵戸等始行放心。嗣後住久。該獵戸反贈牛奶黄油等食。藉資回復元氣。蓋始縫不知鄙人之爲歐洲人也。由是日益熱心研究假裝法擬於　地乞丐以免土人查看。行之數月頗有成効。時值改歲。藏地嚴寒大雪。不辯咫尺。馱馬斃者金多。飢寒交迫。苛於猛虎。天帝不憐。厄我行人。悠悠前程。含恨益多矣。 
文苑 
[湘難竹枝詞（湘南逸民）]  
[賴巡道承裕]  
　　奸猾無如賴大麻。報捐佐雜到長沙。（頰捐佐雜到湖南歷署州縣捐升道班積貲有十餘萬怪他欲壑塡難滿。激起飢民把辦抓。（賴以嚴詞恐嚇飢民衆不服蜂擁向前扭賴髮辮） 
　　逢迎上意出城闉。傳語中丞要殺人。（賴本不肯出城拿人爲岑所逼恐忤岑意出城見飢民衆多卽斥速散撫台已吩呩殺人）一隊消防銷飯袋。（巡警公所編有消防隊湘人呼爲銷飯袋賴　出城）花翎紅頂墮囂塵。（飢民將賴所戴之紅直花翎擲於） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目再續]  
　　謹按外交行政與軍政同爲對外之行動與普通行政逈殊不能以法令豫爲規定必須臨機應變始能因應咸宜故各國制度大率取决閣議然後由外部執行之不但和戰訂約重要國際交涉爲然也凡屬國際之事幾無不經閣議者其當屬直接官治固無疑義惟我國幅員廣袤中央政府時有鞭長莫及之虞勢不能不擇其事之無須直接者委諸督撫又比年各國遇有地方細故恒逕與中央政府交涉亦非得策擬將能以法令或條約所能豫爲規定之事項庶務司職掌第三欵所載傳教（條約事件）游歷（法令有件）等事與關於國際私法之事特設交涉使於各省令其執行其未經規定者則仍禀承外務部訓令當未設交涉使以前仍委任各省督撫行之而爲間接官治亦權宜之計也至於國際條約最爲要政原定章程未經明載亟宜補入至合同事件權利義務關乎全國或二省以上者應屬直接官治其祇關一省者以屬間接官治可也（各部現行章程其分職不盡適宜此屬釐訂官制問題茲不具論） 
[財政事務分配表第五]  
　　按現制度支部十司曰田賦曰漕倉曰稅課曰筦榷曰通阜曰庫藏曰廉俸曰軍餉曰制用曰會計茲就原定章程所列職掌分配各表 
[浙江巡撫增韞代奏在籍編修邵章條陳官制摺]  
　　奏爲在籍紳士條陳官制謹據情代奏恭摺仰祈聖鑒事竊據在籍紳士翰林院編修邵章呈稱查憲政編查館逐年籌備事宜淸單第二年釐訂京師官制第三年釐訂直省官制而新定京外官制期以第五年頒布第七年試辦第九年實行誠有見於官制一端於憲政前途在關重要也惟是行政事務必循官制爲範圍立法機關必據官制爲標準故近來臣工章奏有擬請速行釐定提前試辦者竊敢貢其一得之愚謹爲我皇上縷晰陳之伏維立憲政體必以立法司法行政三種分任統治機關立法機關近今各國皆委之於議會不待言矣而司法機關與行政機關旣屬截然異制卽司法官與行政官於釐定官制必宜劃然分途惟行政之範圍較廣卽行政官之配置宜詳各國於司法行政外大率别爲内務行政外務行政軍務行政財務行政而行政官之中又有中央行政與地方行政之别地方行政之中又有官治行政與自治行政之殊竊謂官制愈繁卽釐訂匪易今宜略採日本親任敕任奏任委任之制釐定官等爲四等第一等曰特簡官第二等曰請簡官第三等曰奏用官第四等曰委用官必有官等之資格而後得授官等之位置必有官等之位置而後得受官等之報酬故關於此通義有三一曰官級之規定官級者所以釐定官等之資格也謹案我國官制自來以品級分而肇始於周之所謂九命漢之所謂祿石皆所以辨高卑之等級也自曹魏而後始有九品之制至梁分爲十八班北魏始以九品分正從而隋唐以來因之蓋魏晋宋陳初無從品之制也唐開元二十五年制定官品流内官九品三十階唐制蓋於一品二品三品各分正從自四品至九品又各於正從之中分爲上階下階故云三十階其後乃廢上下階之名而自一品至九品遂定爲十八階之制今擬廢去正從之稱俾復魏晋之舊並宜分别職事之有無有職事者謂之職級無職事者則謂之官級而於官級之中别定爲特簡官之資格凡二項正其名曰一品大臣曰二品大臣不復分内外區域及職務事類凡有職事相當者皆於此二項中各依官級簡任之又别定爲請簡官之資格凡二項無論京外皆正名曰三品行政官或三品司法官曰四品行政官或四品司法官有職事相當者京官於京職外官於外職皆得各依官級由各衙門開單請簡又别定爲奏用官之資格凡三項亦無論京外皆正名曰五品行政官或五品司法官曰六品行政官或六品司法官曰七品行政官或七品司法官高等文官試驗合格者以此三項爲限其京官之分歸各署者卽各冠署名外官之分歸各省者則冠以省名有職事相當者各依官級奏用又别定爲委用官之資格凡三項自七品逮九品皆正名曰某品佐治官京外從同此則以普通文官試騐合格者爲限蓋嘗以我國舊日官制徵之自三四五品京堂外固有所謂七品小京官矣近制又有所謂五六七品警官矣似此别爲改定不特盡去繁雜之稱抑且明示高卑之級是關於官級之宜釐訂者一也官級旣定卽資格攸分由是而職任可言焉（未完） 
 
 

Page 19

 
 
本埠新聞 
[推放城門經費有著]  
　　本邑小東門城門曾經地方公益研究會續議推放已由該處商家何恒昌綢莊等二十三戸公同籌集經費知照該會董移請上海縣會營出示曉諭城口各舖戸阻碍之家分别遷移以便興工茲由城董事會函致工程局傳到違抗之謝阿明荳腐店王元豐肉莊姚慶福籮間由湯裁判訊明諭限五天内遷去 
[示諭停賣彩票]  
　　本縣田大令出示云奉府憲戚札奉兼署藩憲樊札奉護撫憲陸札開案於宣統元年十月十五日江蘇諮議局呈報議决永遠停止彩票一案當經瑞升部院咨請督部堂主政核辦嗣准呈催復經本護院劄復以蘇省向不開辦彩票惟售賣他處彩票之舖所在多有應卽飭屬諭禁在案除咨明督部堂外抄黏札司通飭各屬一體遵照等因抄黏到縣奉此除照會各彩票公司遵辦外合行出示曉諭爲此示仰城廂内外經售彩票各舖一體知悉須知彩票無異賭博蘇省向不開辦其江南廣東亦已停辦其飭各省彩票諮議局議决永遠停止案内禁止在本省境内發賣業奉護撫憲通飭諭禁自示之後各彩票店務將各省彩票停止發賣另圖生業爾商民人等亦不得再向購買切切 
[採運平價米石之預備]  
　　總工程局前奉滬道蔡觀察照會設立官米平價局並在商船會館分設平售迭紀前報茲聞此項米石採運時沿途經過關卡均准免稅業已由江督蘇撫奏請核准歸蘇省農工商務局編號給單然後由各商分赴産米各處購取其開辦之期須俟米石運到再行决定云 
[捕房對於英國大喪之哀思]  
　　英皇愛德華第七千遐後駐滬英領在三馬路禮拜堂設靈舉哀已誌前報茲悉英美捕房總巡卜羅斯君昨亦通諭各捕房捕頭著於左臂止掛孝一月以誌哀思 
[修建橋梁之周折]  
　　巡警總辦汪觀察前以新閘橋年久失修諸多危險因咨商督辦蔡觀察籌撥欵項估丁重建第閘北橋堍業已築笆月餘而橋身仍未拆卸據聞因橋上曾由工部局裝設煤氣燈數盞現在該局未允拆除致多周折去 
[廣東破獲拐案]  
　　廣東惠潮嘉道電致滬道云現托怡和洋行恒生輪船由汕頭載送男女拐匪五六人被拐小孩二十餘名准於初五日進吳淞口祈卽派差到碼頭守提等語蔡觀察接電後卽於昨晨派探前往守候 
[四誌反對宰甡公司之風潮]  
　　閘北寳山路宰牲公司因不准屠夫私自宰猪並每猪勒捐洋兩角致起風潮迭紀前報茲悉前日午後各屠夫與各肉莊主復主英租界總巡捕房喊稱同業五千餘人日用浩大業已罷市四天若再遷延恐生意外變故務求恩准在租界内擇地宰割等語當奉止總巡諭曰工部局各西董以爾等罷市關繫市面業已議有通融辦法暫准各肉莊自宰自售以三個月爲期限滿另議至禀請在租界内建設公司一層須俟工部局再議妥善辦法云云衆皆稱謝而散現英美租界内各肉莊均已自行宰割於昨日一律開市矣 
[英商冒騙保險費五誌]  
　　陳有福因欠恒安公司銀兩由廨收押追繳在案茲經總巡捕房探目查得陳曾與洋人馬立遜冒戤倫敦皇后屯田火險公司牌號騙取海寗路生大押店内保險費銀七十五兩昨由李探投廨禀明當奉德襄讞與英郭繙譯官諭將陳帶至公堂略詰數語判改押捕房候下禮拜五訊核 
[中西醫學交通機關成立]  
　　無錫丁君福保研究中西醫學不遺餘力近日會集同志數百人設立中西醫學研究會爲研究醫學之總機關又爲普及及醫學起見創辦中西醫學報已由民政部督院無批准立案茲將批詞錄下民政部批云據禀及章程均悉該生等研精醫理設會講求萃中西之學說謀醫學之普及熱心公益深堪嘉尚所請立案自應照准江督張批云據禀已悉該生等聯合同志設立中西醫學研究會係爲維持公益鄭重衞生起見志甚可嘉察閱章程亦尚妥協應准立案卽由該會自刋鈐記開用以資信守仰上海道轉飭遵照蘇撫寳批云吾華醫學迄無進步皆由不能集思廣益使然所見甚是該生等自籌經費紏集同志組織醫學研究會將以中西各學說供遠近醫界之觀摩用意至善所擬章程亦尚妥協應准如禀立案仰上海道查核明確飭縣妥爲出示保護聞會所卽設在本埠新馬路昌壽里八十一號如欲閱該會之醫報者附寄郵票二分卽將該醫報寄至 
[西崽持刀傷人之原因]  
　　西崽華根軒前晚二點餘鐘在新閘成都路七十六號屋内將王金生用刀戳傷昨由捕房派探拿獲解至公堂請究王供與華並不相識詎被喚至門首不問情由將小的連戳兩刀求究訊之華供現娶婦人長脚阿鳳之女金氏爲妻詎未婚前先與王有染過門後依然往來前晚適被小的撞見怒不可遏當出小洋刀恐嚇不意悞傷叩求鑒宥德襄讞商之西官判王交保華帶回捕房存洋五十元保出候查明實情再訊 
[巡捕疏忽獲咎]  
　　美捕房九百十五號華捕薛正卿九百四十八號華捕沈裕庭因在四考脫路工部局醫院看守病犯不愼被逃四年押犯姜雲鉅卽顧坤林昨由捕頭戤畢生將該兩捕倂送至公共公堂請究據該捕等供稱二人共管病犯五人是晚姜犯初在病房内散步不知其蓄意圖逃詎至九句鐘時該犯突將玻璃窗擊破逃出小的等亦從窗内跳出追尋不及求恩鑒宥寳讞員商之英副領事布君判薛沈兩捕還押候緝獲逸犯於下禮拜三再行訊核 
[屍親吵閙屍塲]  
　　前報記浦東命案昨由本縣田大令渡浦至陸家嘴屍塲蒞騐屍母傳胡氏屍妻傅張氏尸弟傅福生均到塲伺候先據地保龔松林供死者傅阿龍曾於前月二十一日在陳妙發所開之茶館啜茗與馮咸生互相口角旋卽勸散傅回家後血症復發延至前日斃命屍親等均指被馮咸生毆　求鑒大令飭仵驗得傅阿龍並無致命傷痕實係因病身死而屍母傅胡氏堅稱有傷一味胡閙大令再三開導許將馮咸生及龔松林帶回縣署訊辦該氏等始將屍身收殮求免發封領回埋葬 
[謝劵]  
　　中國體操學校定於初七日假城内羣學會操塲開第五次運動展覽會昨承惠贈入塲劵兩紙書此誌謝 
 
 

Page 20

 
 
[城内]  
[幸未燎原]  
　　前晚十時西門内關帝廟東首許姓家因潑翻洋油燈起火幸澤濟社洋龍皮帶車近在咫尺立往救熄未成巨災 
[同業興訟]  
　　銀河路豆腐店主顧上達控同業胡南榮紊亂行規　經一路巡局德正巡官審訊胡供豆腐店從未立過議單更無新店須離老店四十間之語今顧串出張順發私刻議單研覇曾經挽人勸令搬讓情願貼還遷費洋四十元小的因裝修費已用去百餘元不允致被禀控求鑒顧供胡南榮紊亂行規行頭張順發向之解勸亦不肯聽求究張供胡店向開南市今因相離綦姓之店不滿四十家由某貼洋四十元遷至城内實屬擾亂行規求察判顧貼償裝修費洋五十元胡不遵斷諭飭兩造各邀公正同行議明禀復候奪 
[道批三則]  
　　民人陳發發禀批仰公共租界會審官速將此案訊斷情形具復以憑核辦江浙漁業公司禀批候札行寳山縣查勘復奪並函致和蘭領事催將合同送驗可也湖縐公所潘其鈞等禀批查盛涇綢商前因江浙交界之處梟匪肆刦是經梁前道批准暫用小輪拖帶申明俟梟匪平靖循照舊章函商稅務司飭遵在案現在盛涇綢商載貨往來是否仍用拖輪抑已復循舊章候函詢稅務司查明復到再行核辦 
[一路巡局批詞]  
　　民人鄭正金禀批此案旣由前正巡官訊判劉朗如發押改過局兩個月在案應候期滿再行提繹所請未便率准職員王肇基禀批准候傳該租戸陳金元到案押遷可也烏木烟桿作信昌祥等禀批此案迭據店工兩帮互控到局究竟應否加價應加若干着兩帮柱首迅速重議呈核如議未妥洽准各該柱首到局聽候酌辦斷理該工帮仍不得聚衆罷工兩遭損害是爲至要烏木烟桿工帮柱首方全來等禀批禀悉已於店帮信昌祥等禀内批示矣着卽遵照顧張氏禀批據禀沈朝林欠租佔屋請予押遷等情候傳案訊明察奪 
[南市]  
[無可抵賴]  
　　奚沈氏前控集水街源盛飯店主許阿福之妻潘氏欠洋七十一元逃匿不理當將司帳沈裕汀扭至工程局訊明押交在案昨將潘氏扭局經　裁判訊供初不承認迨傳同代筆沈裕汀質明始認分别借取判交保分五期拔還沈因另案牽涉還押候示 
[僅收十元]  
　　江北人高京日前來申住居通裕泰棧内曾倩通州人蔡松坡代買茶膠付去洋九十元茲因延不交貨扭控工程局訊追蔡供僅收洋十元由許某出立收條代買今已避去判蔡交保候查明再訊 
[管束宜嚴]  
　　海門人顧妹郎之妻尤氏私逃來滬被隣人陳如金追蹤尋獲向領不放隨卽扭至工程局顧亦投案經陳裁判訊明姑念該氏懷孕免責著顧領回管束 
[閘北]  
[抑何刁狡]  
　　鄉民朱根生控殷松松圖吞田單一案昨由警局孫裁判覆訊殷仍一味刁頑判責一百板還押 
[何必興訟]  
　　蔡友廷昨將小車夫吳大全扭至四路一區控被吳推車不愼撞傷伊子左腱當經黄巡官驗午傷勢甚輕斥釋免究 
[小販倔强]  
　　菜販朱毛毛昨將菜担停放烏鎭路巡士向阻不服拘入四路一區由黄正巡官諭令遷往菜塲以後不准沿路設攤從寛保釋 
[英租界]  
[起火可疑]  
　　前晚七點鐘時湖北路天生堂藥店樓上起火當由五號電車上查票人瞥見知照不睬旋復告知巡捕登樓查察詎該店夥陸紀成黄坤和張洪興等阻止登梯後由他捕奔訴老閘捕房飭派探目張寳榮包探錢壽生與十五號西探恊同中西各捕前往查得縷上有數處起火當卽設法　息將陸黄張三人一倂拘入捕房昨解公堂請究先據該探等禀明前情並稱該店向泰隆等保險行保有火險銀六千兩實係縱火圖賠應請澈究判黄等一倂還押候卽日午後前往勘明於下禮拜三再訊 
[姘頭結果]  
　　西裝之四川人蘇梅岑控姘婦王陳氏捲逃一案昨經公堂集訊蘇供向爲醫生並在浙江路開設紙烟虛與氏姘識多月今氏又與人交好捲取衣物　行逃遁現已獲案求究訊之王陳氏供　夫故五年去年七月間有病請蘇來家診治被誘成姦所有各物均係故夫所遺尚有方單等物亦被蘇騙去抵押婦人因其兇暴性成時常將氏毆打並欲用刀戳死是以不願且此次分離亦由蘇先行函囑求察讞員以男女均有不合判蘇罰洋三十元充公所有衣物着各認明領回一倂斥釋 
[混用銅洋]  
　　劉阿春徐阿四因持銅洋至塘山路袁甘仁錢由内混用當被察出扭控捕房昨解公廨請究先據包探禀稱劉　已將銅洋十二元換得小洋一百四十八角悉數抄獲呈案請察訊之劉徐供詞推賴判各押一月銅洋銷燬 
[免予株連]  
　　朱雲堂控曹阿福姚毛毛秦永生卽小雲生串拐伊妻吳三寳賣往吉林一案昨由捕房將續獲之秦永生解請公堂復訊堅不承認讞員以曹姚已經判押西牢姑寛判秦交保開釋 
[何能寛免]  
　　馬夫王阿福因在南京路撞斃崑山老婦徐陳氏由廨判押着繳撫恤洋一百元在案昨日復訊王祇繳三十元餘求寛免判再繳洋七十元到案始准開釋 
[經理入獄]  
　　祥利印字館主湯寅生控經理楊俊泉吞没帳洋一千八百五十元一案昨日由廨復訊楊供無力繳洋判押西牢一年如於限内還洋准予核减 
[騙子就獲]  
　　江北小孩魏釗控被陳三在原藉誘令來滬並被騙去洋三元昨由捕房將陳拘獲解廨訊明判陳押一月魏孩留候派差送上輪船自行回籍 
[本利俱全]  
　　昨日午後西洋領事沙君駕蒞公共公廨會同寳讞員審訊西洋商人价泥路卽華利控告華人梁文基欠銀不還一案先據原告投稱梁於光緒二十七年份借去洋一百五十元立有字據現已上到洋一百元尚有五十元延不交還訊之梁供所借原告洋一百五十元先後已還本利洋一百七十元是實中西官以時歷九年之久應以七十元作爲利息着梁交保還洋五十元限五個月還淸 
美租界 
[疑竊無憑]  
　　某日婦與粤妓王阿福李陳氏同居斐倫路五十四號咋疑該妓等竊取窗簾鳴捕拘送捕房經捕頭詢無証據諭飭二粤妓遷往他處免多口實 
[夥友行竊]  
　　伯頓路六百十六號鞋底作主許順高昨扭其夥陳慶友至捕房控被竊去鞋底二十餘雙請爲究辦捕頭准予暫押候查再核 
[索債被毆]  
　　顧錫孝昨投捕房報稱刻向住居狄思威路之王炳松索討欠欵所遭兇毆請爲查辦捕頭准之 
[賭徒爭鬥]  
　　李松來湖阿錫等昨在北河南路某茶館内聚賭不知如何忽起衝突旋卽扭至捕房經捕頭訽知兩造各有不合分别斥釋 
法租界 
[帮同找尋]  
　　宰牲公司西崽范寳泉投廨控稱車夫趙子記前與某甲推送貨物至某處詎甲車中途不見當時趙云甲係悞走錯路少待片時包可回來豈知至今尋緝無著請卽向趙究追質之趙供與甲並不識面不知避匿何處判趙開釋帮同找尋 
[限期還洋]  
　　王連桂顧林增前撥何榮生將僞莊票洋五十元串令陸子亭卽阿富送來將抵押田單贖去察出後將陸尋獲送廨收押在案昨又解訊供抵單之洋七十餘元小的祇用十餘元餘俱何榮生所用且僞莊票亦由何交來求鑒判押限十四天還洋五十元俟提何到案再令分償 
[累及車夫]  
　　施春元米號管棧人湯仁和投廨控稱米棧内屢次缺少米糧小的守至昨晚果見一人掩入囑令車夫張仁言楊海漁搬出米糧三袋正在裝車立卽　捕到來拘獲張楊二人送案請訊張楊同供囑令小的等搬米之人不知姓名亦不知係是偷竊判均開釋帮同尋緝 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[劄復]  
[江督劄諮議局呈謝奏請截漕免厘採米等案]  
　　劄復事據諮議局呈近日米糧昂貴雨澤過多上游湘省滋事以來民情尤相恐動現蒙奏請截漕及籌欵採辦奏請免厘呈明謝悃等由前來本部堂忝膺疆寄未能感召休嘉早夜以思引爲内疚昨者會同蘇撫部院奏請緩運漕米十萬石並採購米糧免予厘稅仰蒙兪允聖恩浩蕩欽感同深本部堂宣播皇仁何力之有披閱來牘愧不敢承除飭令承辦各員將應辦事官核實經理並咨明蘇撫部院外爲此劄復諮議局查照須至劄者 
[江縣劄復寗蘇自治辦法案]  
　　劄發事據諮議局呈查憲政籌備淸單自宣統二年至六年籌辦府廳州縣自治本省寗蘇兩屬所設之自治局及自治籌辦處自應及時舉辦本局於三月初十日開會議决應請將寗蘇辦法批答宣布等由到本部堂據此查江寗設立自治總局籌辦寗屬府廳州縣自治事宜前經該局定有辦事次序表册茲經飭取一分應卽劄發除蘇屬辦事章程應由蘇撫部院飭取劄發外爲此劄復諮議局查照須至劄者 
[議决案]  
[呈請飭鈔寳山租地案牘交局覆議文]  
　　於呈請事本月二十六日奉督部堂劄開据本局呈本月十九日會議議决租界外民地買賣停轉道契一案等由呈請裁奪前來查寳山地方本非通商口岸照約洋商不能在彼購置産業迨光緒二十五年辦理擴界時經江海關李升道竭力磋磨許以租地稅契之法界務始獲定議寳山租地之事磋商一年有餘二十六年十一月始經余升道以值此時局艱屯之會交涉事件日益繁難禀准通融辦理並經咨准總署核復有案目下時事多艱較前益甚從前業經允許之案勢難卽予取消惟諮議局所陳實爲保守主權起見應札飭江海關道轉飭寳山縣嗣後如有在上寳毗連之處租用地畝務須查明並無侵佔盜賣以及别項情弊方准稅契不得藉口有約外通融之案不加查察任意塡給以致漫無限制是爲至要等因奉此茲於本月二十七日議會會議竊以從前允許之案誠未易卽予取消惟時事多艱正官民竭力維持之會所有札飭道縣之文嚴申侵佔盜賣各情弊本辦理契稅通例如果藉口通融漫無限制有官守者自有應得之咎茲請督部堂將光緒二十五六兩年寳山租地案牘飭鈔交局復議以便詳細推求如可設法挽回不敢不爲本省效力設爲難已甚亦决不挾持空論輕執前議所有公同議决請交覆議各緣由理合備文呈請爲此呈請督部堂撫部院裁奪施行 
[記事]  
[二十七日議塲速記錄（一續）]  
[宣布督剳覆議規畵全省教育案内乙之第六條文]  
　　一百十三號去年諮議局議案請併合兩校今剳復中各辦各事已更改議案而名稱本　兩淮現改爲淮南公立揚州云云是何理由 
　　九十號現在提議名稱須先表决稱兩淮抑稱淮南 
　　四十八號名稱必就沿革及經費而生現在用兩淮或用淮南須視其經費所從出惟加入揚州二字又極有關係須加研究 
　　四十四號此名稱非惟淮北不能承認卽淮南揚州亦不以此名爲然况揚州二字實　贅旒　　三十六號此名或是調停主義因諮議局前案欲倂淮安揚州兩校兼存其名使他人均無爭執耳 
　　一百二號此案須先研究諮議局是否仍執前議至謂與其倂辦不如兩存各辦是可賛成至所開辦法則實不能賛成一爲名稱可改爲公立兩淮中學堂及公立兩淮實業　堂一爲揚州府爲正監督此更不可解地方官對於其地之學校本有監督之責何必正名爲正監督豈此外尚有副監督哉如改爲初等實業學堂更無監督之名亦當更正三爲由鹽連司核奪雖其中有爲難情形然學校本當由提學使主辦若旣有揚州府又有鹽運使又有提學使一國三公學事如何辦理此皆聲明復辯者也 
　　四十四號從前此校因鹽務出資而爲鹽運使所管理卽提學使所派視學尚不能過問揚州人更不能置詞故現在若不准由鹽運使管理此揚州人所求之不得者也 
　　九十七號揚州學界本有請提學使徑派監督之意從前請以揚州府爲監督原望揚州府可以受提學使之節制也今諮議局議案實可議决後令直接提學使管理爲得也 
　　五十七號現在當明辦法旣改爲公立中學堂又謂將來改爲公立實業學堂云云將來無界限究何時可改是仍是兩校不如倂文實卽辦一公立中等學堂又言抄單之辦法實與劄文中理由不相符合 
　　九十六號此欵卽安定梅花兩書院舊欵可以改爲安梅學堂而以實業爲學科 
　　一百二號名稱若改兩淮則淮北淮南揚州皆在其内至鹽運使實不應兼管學務當專歸提學使 
　　五十七號諮議局前議决案係將兩校倂一今復文已允倂辦而尚執中學堂名稱是不能不聲辯 
　　四十四號此因現在中學生甚多如驟改實業則此輩學生將作何結束 
　　四十八號現在改定校名並非强學生改學科若將此校定名爲中等實業學堂可將現有之學生仍令畢業（未完） 
專件 
[海内外華商聯合請開國會書（續）]  
　　竊以爲我國今日存亡危急間在須臾憲政施行躊躇未决此無他朝廷所欲責諸人民者財而已矣卽商界所欲効諸朝廷者亦財而已矣顧欲擴張國勢非整頓財政其道無由欲整頓財政非提倡實業其道無由欲提倡實業非聯合商情其道無由欲聯合商情非設一總滙之機關使遠近相應上下大通以爭雄於商戰劇烈之時代其道無由振衣者挈其領提網者握其綱凡事皆然而謀國尤甚此則請開國會一事所謂爲商等計而不徒爲商等計者也恭讀去臘二十日上諭有云國民知識程度未能劃一如遽開議院反足紛擾不安論者鮮不謂程度之至難劃一者莫商界若矣四民之中以工商界占大多數政治普通之知識决不易人人遍及是亦無怪其然然商等又有說焉近日國家有事其慷慨輸將分憂捍患者孰非由商界之發起乎哉惟朝廷亦以爲然也故近年來商務總會商業研究所等隨地建設罔非使商等研究閱歷俾知個人與國家關係之重要前則引而親之今則推而遠之母乃非商等之始願乎且所云劃一與不劃一之說必試之而後見靳之不使練習斯眞無劃一之望耳 
 
 

Page 27

 
 
卽歐美先進之國其商界之學問力量足以操全國中選舉之權然究其實則不明政治原理不知國家大勢者尚屬不知凡幾就以人民程度論則南美之人不及北美普法之人不及英國其事實爲世界所公認而卒不聞因是而遲開國會者可見天下事示之以標準而範之以法律斷無終於不及格之日也商等又伏讀上諭有試問代表諸人何以對四萬萬國民之衆竊恐朝廷疑孫洪伊等所奏出於議員少數人之私見不知諮議局爲朝廷特予參政之任時勢之利害事理之是非自較商等更爲明白且分位不容僭越是以昨歲上書之始商等未敢冐昧上陳嗣以詔旨未頒議員孫洪伊等未得國民之意不敢還鄉商等旣聞此事關懷時局夙夜傍徨北望觚棱凄然隕涕故不避嫌疑謹集合埠商人旣内地各商人恭遣代表待命闕下叩懇天恩伏乞皇上再降諭旨期以一年之内召集國會實行憲政永萬世無疆之祚體兆民愛國之忱使將去未去之人心感恩而益監内向則所以籌國家之大局者在此所以維商等之商業者亦在此謹冒外以聞伏乞代奏 
小說 
[社會小說淸夜鐘（三十八）]  
　　第十回閙陽台中宵驚俠客翻酣甕半地起風波 
　　正想着。忽聽得那班人都在外面高聲叩道叩了半天。怎應答應都不答應。等一會再不開門。我們就要打進來了。姜曉岑聽了連忙立起身來拔關走出。早見那棧房裡頭的賬房先生。同着幾個人飛奔上來。極聲觀阻道。你們不要混閙。有什麽話慢慢的說。這裡是馬路上。比不得别的地方。閙出事來。我們棧房裡頭担當不起。話猶未畢。只見衆人裡頭有一個人挺身走出。對着那賑房先生。啐了一口道。你也知道閙出事來。你們担當不起。難道你們容留男女私設台基。倒是担當得起的麽。那賬房先生正還要和他分辦。早見姜曉岑走上前來。對着衆人說道。你們衆位究竟爲着什麽事情。這樣的混閙。衆人聽了。還没有開口。姜曉岑一眼看見自已的家人胡升。也披着衣服。飛一般的奔上來。見了姜曉岑。連忙埀手侍立姜曉岑故意大聲說道你拿我的名片到工程局吕大老爺那裡去請他趕快多派幾個差捕。前來彈壓。胡升答應一聲。連忙去了。這幾句話兒。衆人一個個都聽得淸楚。社會上衆人的心裡。大家都最怕的是官。聽了這幾句話。不由得一個個都打了一個寒噤。有幾個膽小的人。早已不敢動手。不敢開口。退在一旁。有幾個膽大的人。拚着打進門去。和龍夫人楊老八一同到工程局去。正要大家動手打門。姜曉岑一眼看去。看見那日間在洞庭春男扮女裝的衞秋吉。正雜在衆人裡頭指手劃脚的。不知說些什麽。便走上一步。對着他把手招招道。請你過來。我有幾句話和你說。衞秋吉早已看見姜曉岑。就是日間在洞庭春喝破他男扮女裝的人。如今又見他和顔悅色的招手呌他過來。不知爲着什麽事情。滿心想不去理他。却又看着姜曉岑。氣概軒昂。丰裁俊爽。料想不是什麽平常人物。做戲子的人。未免總存着個勢利的心思。不由得一步一步的走了過來。問道有什麽話說。只顧請講就是了。 
國外新聞 
[俄國軍務處私盜公欵]  
　　俄國現查聖彼得堡軍務處於日俄之役竟有乘機盜取公欵五十兆羅卜之鉅者莫斯科及基愛夫等處之軍務處亦有盜欵情事今已將案中各員拘訊一切聞者無不駭異 
[居留島問題之難結]  
　　初三日柏靈電云士政府因居留島國會發誓忠事希王已向行文詰責 
[德國政界近聞]  
　　初三日柏靈電云德國國會業已閉會擬至西十一月八號再行開議普魯士國國會則停議至西五月二十四號爲止 
[羅斯佛君在德之舉動]  
　　初三日柏靈電云羅斯佛君已抵帕脫斯丹姆德皇德后及諸親王均恭迓如儀旋卽欵以盛宴首相及外務部大臣均在座互談甚久羅君雖染微疾仍偕德皇在林培里茲參觀閱兵式（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
 

Page 35

 
 
   
 
 

Page 36

 
 
   
 
