# 1906 - 250 - 4912000

 

Page 1

 
 
   
 
 

Page 2

 
 
[諭旨恭錄]  
　　七月十七日奉 
旨河南道監察御史員缺著趙啟霖補授四川成都府理事同知員缺着奎英補授擬補内閣中書葉泰椿着准其補授保送知縣盛京裁缺禮部筆帖式世泰戶部筆帖式福祺刑部筆帖式怡欽俱著交部記名以知縣用分發江蘇試用道羅治霖安徽試用道徐錫麟許克承吉林補用知府王開質江蘇試用知府盧懋善陸希績甘肅試用知府全瑞浙江試用知府楊建綸江西試用知府勞鼎勛江蘇補用同知成安甘肅補用同知任肇新直隸試用同知張瓚安徽試用直隸州知州程學愷湖北試用知州何熙年四川試用知州楊逢時四川試用知州牟祥麟張漢文廣東試用通判熊德望貴州試用通判石汶兩淮試用鹽運判陶思澄安徽試用直隸州州同鄭鳳鏘盧會瀛山東試用直隸州州同張祖辰鄭伯溶廖杭河南試用直隸州州同吳泰榮福建試用直隸州州同江錫爵湖南試用直隸州州同李建章廣東試用直隸州州同董培琮四川試用直隸州州同孟懷謙華鈖江蘇補用知縣孫寳榖陳維藻黄玉墀沈榮馥山西補用知縣賈丕曾浙江補用知縣土志鶴江西補用知縣春德湖南補用知縣梁寅四川補用知縣吳文治直隸試用知縣李重光聶履中北河試用知縣張川江蘇試用知縣張乙炘孫模魏彭崧吳瑞祺王廷瑞吳慶元安徽試用知縣何賓笙山東試用知縣孫熙澤李書田張嘉澍山西試用知縣毛蔭蕃河南試用知縣高錫麒黄惠陜西試用知縣李廷鈺范錫光浙江試用知縣沙喣福建試用知縣張調爕危士傑何金章俱著照例發往欽此 
[論改革中央官制] （其一内務府） 
　　現今各國官制大抵治民之官多而治供奉之官少者其國强（如今之歐美各國）治民之官少而治供奉之官多者其國弱（如中國土耳其波斯等）設官宗旨其初僅基於公私之一念而其後卒爲國家强弱之所田分官制之關係於國勢亦綦重哉供奉之官民主國如美如法皆無此職君主國如俄德法日雖皆有宫内部一職以治供奉而職務簡單從未有若吾國之重規疊矩縟節繁文也吾國當專制時代君威愈重其養尊之典亦愈隆間觀内務府之職掌總管大臣而外其設置司員則有廣儲司會計司掌儀司都虞司愼刑司營造司慶豐司等名稱其統轄屬僚則有織造監督内管領茶膳總管御藥房行宫總管養心殿造辦處上駟院奉宸苑武備院等制度其派撥當差又有各種宦官此不過内務府一部分之事（其外尤有鑾儀衞領侍衞府太僕寺太醫院等官亦皆爲供奉之官）而種種設施所以持皇極之尊嚴崇宫廷之體制者其職官己極繁重矣在閉關獨治妄自尊大之年宫中府中俱爲一體皇室政務絶不分明全國士夫雖明知官多供奉不合大義而以舊制相沿亦且習而安焉無有一人焉發一議建一策起而爭裁汰内官者今則立憲動機發自朝廷設局編制己奉明詔則又何所疑何所憚而尚噤不發聲必以因仍舊制爲計耶 
政府議行立憲屢以規仿日本爲言日本中央官制内閣各部而外 
 
 
 

Page 3

 
 
藉備天皇顧問者有三曰宫内大臣曰樞密院曰顧問官皆無内閣之資格專司皇室職務然揭其要點則以翼賛皇躬爲主非以供給君上爲主深宫清簡以與吾國内務府制相比較懸絶甚矣今試綜覈其制而悉心裁遣之有鴻臚則掌儀司安所用有太僕則上駟院安所用有太醫則御藥房安所用有光祿則茶膳房安所用有侍衞則武備院安所用凡此諸官僅與他官相重疊駢枝複葉人人以爲可裁者也他若行宫總管所屬之養鷂處養狗處養鷹處等類營造司所屬之凉棚蓆篷烟火花爆等類以至纎極細之事而亦派員管理坐糜勤俸此何爲者耶其最不可恕者尤在宦官之制宦官爲地球各國所絶無爲唐虞夏商所未有爲孔子六經所特斥（孔子於易稱勿用刑人於禮稱刑人不在君側於春秋書吳子餘昧譏近刑人）爲漢唐宋明所受禍而乃留此汚點種此孽根使君主與刀鋸薫椓之人朝夕相處曾是立憲國而可有此乎（近澤公有　廢宦官摺能否實行未可預必）向特以帝制自爲之故而我其官以崇奉之今方有制限君權之意而存其官以沿襲之是不特於財政有礙且於將來之政體亦復有所阻害是其必出於裁遣彰彰無疑義也 
嗚呼吾國而不欲實行立憲改良官制則亦己矣苟其欲之必自減省供奉始欲減省供奉必自變通内府多設治民之官始 
[本館接到袁張兩督更動專電二十六日申刻到]  
　　北京專電云内廷消息調直督袁世凱内用張之洞調任直督將於日内降旨（同） 
[本館接各部尚書祇留一缺專電] 同上 
　　北京專電云王大臣會議各部尚書無分满漢祗留一缺（同） 
[本館接到胡維德電奏立憲宜緩不宜急專電] 同上 
北京專電云駐俄使臣胡維德電奏立憲宜緩不宜急俄國因立憲太急致生黨亂（同） 
[東報諷言仇外之有礙立憲]  
　　二十五日東京電云日本國民新聞報論及中國立憲問題謂中國如聽人民以仇外爲國家思想發逹之根本則事之足以禍中國者殆莫有甚於此矣蓋中國預備立憲乃所以附合各國之意向彼仇外之舉固與此事全相矛盾也譯字林報 
[外部已與俄使商議設立北满洲稅關]  
　　日本郵信報云中國外務部曾與駐京俄使濮科弟提議满洲北境設立税關一事據俄使覆稱此事當無抗議惟其地尚由俄軍佔領故必須與俄京政府商辦且俄政府亦當不反對云雖然此等税關而果能于明年西三月前成立也則不禁爲之驚訝矣譯文匯報 
[政府宣佈在安東設立税關]  
　　德文報載二十五日北京電云中國政府宣布安東大東溝兩處均己開放任外人前往通商並在安東設立税關譯文匯報 
[泰晤士報對于中國税政之評議]  
　　二十六日倫敦電云泰晤士報極力評議中國所發關乎赫德職任之覆文爲不完善該報謂倘英國接受此等證書謂其解釋己明則不久恐將有顯背條約權利之舉譯文匯報 
[日本牛莊軍政署傳諭裁革釐金]  
　　德文報載念五日牛莊電云日本軍政署傳諭裁撤豆類出口之釐金是蓋以消弭日本人之犯章骫法而順從中西人民之輿情譯文匯報 
[日本展期撤退牛莊軍政署]  
　　二十五日東京電云牛莊日本軍政署已展期定於歲杪時始行裁撤譯字林報 
[英國海軍中將定期至大連灣游歷]  
　　二十五日東京電英國海軍中將摩爾已於今早由駐韓統監伊籐侯帶領入覲韓皇摩爾中將行抵大連灣之期當在西九月十九號譯字林報 
[俄擬建造黑龍江鐵路直逹海參崴]  
　　二十三日栢林電云俄國政府擬登報招他國人承攬建築黑龍江鐵路自雪爾加河口濮克羅斯克雅起與哈勃羅斯克止期與西比利亞鐵路銜接直逹海參崴不必繞經满洲其自雪爾加河之斯脫列汀斯克起至濮克羅斯克止一線歸俄政府自造至黑龍江鐵路則由俄國借欵建造歸俄國國家擔保云譯字林報 
[南满洲鐵路公司近事]  
　　文匯報云南满洲鐵路公司每日進欵均匀計算約有日本洋一萬三千元目前全路所用之人共有七千餘名 
[洋工程師爲鄉婦毆傷蘇州]  
　　常州府陽湖縣境七墅堰地方芙蓉圩有荒田一大方現因滬寗鐵路定爲軌道經官懸示給價詎衆鄉民均不願領前日洋工程師某君督工將是田動工翻築衆鄉民竟聚集婦女數百人各持器械哄鬥當將某君毆傷並傷工人數名鄉婦亦受傷數人經陽湖縣胡大令電禀上憲念四日臬司朱金殿廉訪因公赴寗奉陳撫面諭繞道至常查勘聞某君之傷勢頗爲沉重云（康） 
[紀江北提督出缺事清江]  
　　江北提督劉延帥於二十日出轅檢閱新軍並察看運河水勢因途雨中寒忽患霍亂旋卽馳回提署病勢益劇醫藥罔效念三日上午汗流氣閉卽於是日未刻出缺當即由中軍李東武電禀江督周制事得禀以江北提督一缺總理新軍兼管河務節制江北鎭道關係極重况現在水勢未消賑災諸事悉待料量因卽電飭淮楊海道蒯禮卿觀察由工次星夜馳回清江照料一切並飭督同營縣加意巡緝以資鎭懾派候補道丁觀察葆元接辦河工防守事宜一面已電奏請旨迅簡賢能 
 
 

Page 4

 
 
以便鎭靜地方云（甲） 
[粤督批申明亭鄉先辦地方自治廣東]  
　　楊星旒禀爲議立公所仿行地方自治事經岑督批云查地方自治必行自一鄉始所謂以小團體積成大團體也但外洋之成法旣不能悉施於内地下手之初若不預備一切基礎不立宗旨不正則言之未必可行行之未見其益先見其害該生現擬在申明亭鄉仿行地方自治之制力開風氣之先願力宏大殊不易得所陳六難四易洞見本源確無以易察核摺開十章分列條目以設立公所握議政行政之樞紐并劃清議政行政之界限於本鄉應興之公益應革之積弊無不調查詳盡以爲預備之計畫而論其内容則辦理專主和平組織極爲完密絶非敷衍空談毫無辦法者可比允可見諸實施深堪嘉許令各屬皆得如該生者則由一鄉積成一縣由一縣積成一郡積成一省自治之目的何患不逹本部堂决予照辦唯其中尚有應行商榷者如申理訴訟該公所祇有調和之責并無裁判之槿以調和係屬自治而裁判則屬之治民也婚嫁喪祭有國家之法律在社會上種種之積習苟非悖於法律只可力施其勸導不能驟懸爲禁令山林道路有與他鄉相關涉者不能以此鄉之禁約强他鄉之服從尤必藉治民之官稽察督責此公私輕重之間勢不能不先爲分别也至於巡警章程籌欵方法是否悉合旣係自治地方公共之事必須與地方公同商酌非個人之意見所能强以公認事關創辦計畫不厭精詳除如禀准予派委李委員瓚駐局經理外仰廣東藩學臬三司遴選通逹政治之員迅卽前往香山縣會同鄭令李委員曁該生等馳赴申明亭鄉傳集本鄉紳耆士民按照該生條陳逐一公同商酌心採議分别損益編列成帙禀司核詳候奪施行再前據香山縣具禀以該生倡辦申明亭學堂極爲熱心經給匾奬勵在案此事係該生發起如果辦有成效本部堂定卽破格奏奬以示風勸並將核定章程頒發各屬照辦俾使一律推廣該生務必始終其　所請前赴美洲遊歷應從緩議俟辦理已有頭緒再予成行並即分飭知照仍將派委銜名刻日具報備案勿延禀摺均抄發（來） 
[測繪邊防砲台形勢杭州]  
　　浙東甬甌二埠爲通　口　各國兵輪皆可在該處停泊此外如鎭海舟山台州三門灣等處則係全浙門戶　關緊要前雖有水陸兵駐防近則因撙節軍餉由　撫憲將炮隊及工兵　陸續汰減以致邊防甚疎茲張撫整　　務時委督練參謀處輿圖員潘君慶祺武備學生劉君炳樞同赴寗温台及浙西之乍浦等口測繪邊防及各炮臺形勢以便布置藉　疆圉（委） 
[不允接加鹽價揚州]  
　　江西引鹽上年漲價二文斤合每引　價一千二百文爲江西鐵路股份之用計一年所加鹽　　得數萬金而引鹽滯銷短收釐課約五六十萬茲届試辦一年期满江西李紳有棻等仍請接加鹽價俾鐵路用欵有所挹注由部資行江督轉飭淮運司遵照辦理趙都轉詳細察核以所得不償所失且鹽務大局攸關未便一誤再誤峻詞詳覆（引） 
[電請振濟滇灾江寗]  
　　滇督丁振鐸近日電致各省督撫云滇省本年入夏以來天氣亢旱直至大暑後始得雨而節候過遲雖勉强栽插並補種雜糧難望有成兼以去歳到處被水民間本乏蓋藏每米百觔竟需銀八兩有奇且苦無米可買窮苦邊民何以堪此故通海等處多以麥麩充饑路有餓殍賣兒鬻女慘不忍聞覺監門之圖猶有未盡業經據情入告渥荷天恩飭部撥欵十萬並商同司道極力籌欵派員分赴越南貴州各處採買接濟但山路崎嶇動輒數十跕脚價極貴轉運極難文復庫空如洗屈計來年秋收爲日甚長合數十州縣嗷嗷待哺之災黎正不知將來若何結束而匪徒乘機煽惑釀成邊釁尤爲可慮撫衷悚疚焦灼萬分務祈憫念窮邊宏施惻隱惠賜賑欵匯濟來滇俾窮黎得有生機頂感實無旣極邊民幸甚大局幸甚云云（甲） 
[美國華僑匯助湘振長沙]  
　　湘撫接鄂督張宫保電畧請湖北因美國舊金山地震鉅災特籌滙銀三萬兩以振該埠華僑茲接駐美梁欽使來電云金山華僑前蒙厚振感激異常此次湘省水災公議撥餘欵美金萬元寄湘助振等語此乃華僑酬報之意除飭善後局將來欵匯湘外卽祈轉告官紳云（佐） 
[中俄議約述聞北京]  
　　聞外部與駐京俄使開議中俄事宜唐聨兩侍郎堅欲俄使讓步俄使答以中國如能擔任二事當力請本政府將第三第五欵全　讓步（一）爲奉省馬賊近益猖獗屢擾害俄商中國須承認將該賊頭自從速交出並於三個月内將馬賊全行剿滅（二）爲俄商前曾要求在吉奉交界處開採煤礦及伊犂新疆等處開設行棧等中國須一律承認聞外部以此等要挾似有意爲難故當日未得要領而散（閏） 
[議訂俄人傳敎條約京師]  
　　日前庫倫大臣電告政府謂近來屢有俄國敎士在庫倫傳教沿途需索供應查庫倫向無此例應如何接待請示辦法等語聞某大臣當以此事詢之某邸某邸謂宜速與俄國妥訂傳敎條約否則後患不堪設想云云現在外部正在籌議此事（陽） 
[上海將建德文學堂]  
　　字林報云上海德文學堂己在德國捐集巨資擇地於威海衛路葉次路長浜路左近興工　時須二年始能告竣堂　祇預備學生二百名應用之物　另造敎習住宅所有經費共需銀二萬兩現設之德文學堂僅有學生　　名歸德國敎會敎士監督一俟新學堂落成後該敎堂與學校卽行廢去 
[旅順口定期砲]  
　　念五日東京電云旅順口黄金山砲台定於西九月十七號　演炮四日已出示警告航海有矣譯字林報 
[普魯士親王逝世]  
　　二十五日柏林電云普魯士親王愛爾勃列應逝世 
[俄國猶太人命運]  
　　二十六日倫敦電云俄國歐第　地方　反　酒太人會散布揭帖極力慫恿愛國之人般盡　太人而己該城居民皆極敬懼　　　 
[俄政府禁止黨人立會]  
　　二十五日柏林電云俄國政府不准克德次黨開會議事譯文匯報 
 
 

Page 5

 
 
[法惜美艦長彈死]  
　　中法新彙報云法國政府以法國巡洋艦前在烟台港　　　于　入美國巡洋艦丙艦長應格蘭適中彈斃命特飭駐美法公　向美政府道歉並云己備郎欲撥給死者之家屬 
[港督預算歲]  
　　二十五日香港電云港督宣布財用表謂一千九百零七　歲人之欵約　　减收洋八十九萬九千三百七十元其大致因鴉片專賣之報効　　得　四十九萬元而　家補助金又少收利息洋十二萬元也港督以貿易衰敗弟旣不願再借債欵亦不欲加抽捐稅但擬節用以期出入相抵耳 
[英國封美查察罐頭肉食之專員已回]  
　　二十五日倫敦電云英國陸軍中佐好博斯前奉滬充專員赴美國芝加高省代爲英國陸軍查察罐頭肉食之弊竇己回英京據報罐頭肉食廠混用壞肉之事　無　證惟衆　願　罐之　　合平衞生之道云 
[槍斃俄大將之女子已正法]  
　　二十五日倫敦電云槍斃　題　　　將之女子己於昨日在斯勒西爾布革砲台　　正法 
[預備撈救沉艦]  
　　二十五日倫敦電云　英公司輪船满洲號前　　奴魯魯沿海觸礁後卽預備打撈現己布置周密衆　皆　其能再浮起云課字桂　 
[美國續派兵艦赴古巴]  
　　二十五日倫敦電云美國兵艦三艘已　　開赴古巴譯字林報二十五日柏林電云美政府　派兵　開往古巴然並無　　古巴　事之意譯文匯報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續新城縣公共積榖新章杭州]  
　　一是項積　係知縣苦心籌議創行紳商等詢謀僉同自應各盡義務今於紳界舉袁雨春羅濬商界舉胡　瑔程世郊凡四人爲經董主持出入欵項及糴糶榖石附股者亦有與議及稽　之權兼有　時襄辦之責任　一是舉集成後由縣通票各大憲立案永遠奉行並泐石　敘其事此後邑中無論有何項要需不准提用積榖股本即附股者亦祇准按年分收餘利不得抽提本銀有碍大局或因要需轉售他姓局中　票不認人卽　原股東一體京受利益一是項積榖因倉猝籌勸且乏寛　倉厫故以二千石爲基礎若能　而充之股數漸　儲榖益裕殷戶　爲仁而兼爲富即小邑由足食以至足民是所望於後之明逹者 
[公共積榖所集商股曁學堂撥充股本附記]  
　　一本邑並無領帖米行西門外各鋪任意　售每至市價昂貴需本稍重則貿易幁停甚至抬價居奇尅减　两迭經示諭陽奉陰違今由商董詢明各店鋪願意經售米榖者合力湊助公共積榖　一千元由縣按名給諭准設米肆未經領有諭單者一概不准市易以維商棄而杜奸私一閏四月間三溪口鹽米店被搶一案内有土棍數十人係由劣生袁啓芝糾令敲門而人事後禀控當提袁啓芝押究旋據該鄉紳董事議令賠洋一千元償還該鋪所損失而宏豐宏大两鋪　將該欵繳充公用知縣將此欵撥入學堂由學堂入股全數湊辦公共積榖按年收息以充學費不准動本（的） 
[侍御密詢查荒情形鎭江]  
　　此次徒邑清查荒田係奉旨辦理乃某某兩侍御風聞經辦紳董頗多掣肘朝廷德意不能下逮特托親信密爲探詢以便據實報告云（工） 
[用廢員協辦膏捐揚州]  
　　前運司程儀洛升任臬司因案參革後坐擁厚資仍庽揚城終日抑鬱無聊時發痰火之症聞其繼子向柯中丞　動已代謀得協辦八省膏捐矣（特） 
[督憲暫憩揚城消息揚州]  
　　周玉帥住房産業本在揚州聞交卸江督印務後先回運署東圈門本公館暫爲憇息其孫公子則己租定李木齋欽使舊宅芒居（詳） 
[東撫請禁華商掛旗鎭江]  
　　山東巡撫以鎭江華商赴東採辦土貨必各設採辦處高懸洋商旗幟其情勢與衙門無異此非實心購貨實欲藉是招摇爰行知常鎭道一概查禁（工） 
[兩江督練公所整頓營伍新章鎭江]  
　　兩江督練公所總辦司道以沿江駐防各營兵丁平時操練臨敵戰守是其專責此外雜役概非所任而舊營習氣或以兵供巡緝之資或以兵執土木之役甚至營員之侍從閽僕庖人牧圉皆得驅使正兵最足妨碍操防玷汚軍政此次嚴定新章所有營員均設護勇專供營中雜務且各員薪俸公費甚優不難自覓傭工以資服役已於日前通札各營遵照其分撥巡緝修辦工程等事除與戰事有所關涉外亦不准以兵丁充役違者嚴懲云云（再） 
[京官電請另易中學監督鎭江]  
　　鎭江府中學堂監督向以楊邦彦明經充任刻馬紳湘伯請於寗學務處撤退明經而以趙徵禾孝廉承辦同鄉京官大不謂然己公電署督周玉帥力稱楊明經辦事周妥請飛飭鎭江府承太守加意挽留（工） 
[邑侯興學鎭江]  
　　丹徒縣宗大令前以初等小學太少敎育未能普及特演白話告示勸諭每上中戶日捐一文各儲本鄉以爲興學之資每年秋季統繳現己紛紛認辦禀請選派敎習（拜） 
[控告縣令陷紳阻學衢州]  
　　龍游縣唐壽臣大令以士紳勞邱等干預學堂堅欲改良禀請大憲革衿示儆致動士紳公憤以誣陷士紳阻抑學務爲詞聨名上控另有紳耆以該縣縱匪營私呈請大憲澈究兹　奉撫憲派員密查矣（的） 
[再駁請領遊費揚州]  
　　學生龔福申等以高等學生畢業兩赴運轅禀請給　遊學經費現值庫欵奇絀應支應解署甚多此項經費實難兼籌又經趙都轉批斥不　（詳） 
[學堂不得偏重體操之禀批廣東]  
　　日前楊景旒以學　偏重體操事具禀岑督舉批　堂設立體操一科所以振尚武之精神洗舊日脆弱　習但敎授　按次序而課程時間尤　　配方免偶重之病據禀近日各學堂注甫體　略於　科種種　　原俱係實　足見留心考察於敎育眞理實能發明不襲皮毛　論　卽由司申明定章通飭各學堂一律遵守俾挽歧趨而　宗旨仰東提學司遵照辦理（來） 
[議慶立憲揚州]  
　　揚城學界中人以國家頒示立憲新　無不歡欣鼓舞聞上海各業己舉行慶祝盛典因亦會議仿行（引） 
[電查災區請賑揚州]  
　　寗藩繼方伯電飭揚府諭令將所屬八州縣何處被水受災情形確切查明詳報以便轉禀督撫憲奏請施賑榮太守接電後即遵照分飭逕禀報矣（詳） 
[蘇藩延西醫治病蘇州]  
　　蘇藩　子潼方伯政躬不豫疊經名醫調治不效因聞鎭地西醫蔣懷仁之名遂電托道府代爲延聘聞蔣君不日卽當首塗（巧） 
來函 
[七月二十五日北京來電]  
　　任逢翁觀察徐子靜侍郎狄楚卿于小宋兩兄鑒馬電悉宜荆壇溧四邑遘此　災聞之實深焦灼極應力籌蠲賑免生他患万八月初請訓俟到任後當　筱帥妥速商辦以副尊望方有 
[聲明沈令誣敎]  
　　讀初七日申報載新城縣沈禀撫憲文一篇内多不合理之言然有三語實爲誣謗本敎最重者彼云是項敎堂不入餘約夫入條約之宗敎有耶穌敎有天生敎均爲基督敎耶穌敎又分立各會名目不一本敎實爲耶穌基督敎之一公同二字又爲基督敎最古之名則何得妄謂不入條約耶彼又云　敎堂於臨安出有巨案臨安有一人自以爲本敎敎友人謂其肆行不規鳴之於縣官而縣官詢之本敎是否敎友本敎不認事見五月間杭州白話報則案實出於此一人豈得以出巨案之名妄加於本敎彼又云該敎本係外國流氓借名誑諞夫本敎流行之廣幾　宇内而信從者實繁有徒如果係流氓誑諞各國官員早當禁止何至流行如此廣大乎由是觀之沈令所禀者雖欲誣謗本敎實足自願其不識條約爲何物不察隣縣之案情不知宗敎之流源而自知此次所辦者於洋務局之定章有所抗逮因於省憲前飾詞混瀆實屬可惡除禀請敝國領事照會撫憲理論外合行登報堀明以告被沈令所惑者住上海賀司格路廿四號大美長老羅安德警　　 
[商會經收舊金山賑款第三十六次清單]  
　　河南商務農工局總辦商部議員胡印翔林一百两豫泉官銀號五十两公　典三十两桐茂典三十两寶興隆金店三十两馮石卿先生三十两鈞茂德金店十八两天成金店十二两義善源票莊三十两大德通票號三十两存義公票號三十两恊同慶票號三十两合盛元票號二十两新泰厚票號三十两大德恆票號三拾两日昇昌票號三十两蔚盛長票號三十两綢緞公所十二两洋布公所十二两錢業公所十二两香油公所九两土稅公所八两四錢煤行公所六两估衣行六两陶布公所六两洪寶　先生四两左象曾先生四两雜　公所十二兩五門糧坊三两汴　莊三两晉陽禹南貨店二两四錢皮　莊一两八 
 
 

Page 10

 
 
　鐵貨店一两二錢六分永順興漆店一两二錢放賑鋪一两二錢天津莊一两二錢洋廣莊一两六錢二分張正寅先生一两四錢以上合共計二六汴平銀六百八十一两八錢八分正由日昇昌寳號匯到祇領之餘仰見汴省諸大善士及各寳號樂善好施不遺在遠除掣給收條外謹特登報奉揚仁風 
[今日尚有本埠新聞列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
十八萬兩實共欠銀七十五萬餘两該督本應查照各原案辦理惟查近年該省欵項支絀尚係實在情形且原奏聲稱此項長徵銀兩溢於往歲徵收之外　出　常年解支之中某該督此舉不過以關税之有餘補還欵之不足較之他省之請改撥請減緩者辦法尚有不同臣等公同商酌所有該省闈捐無著之四國洋欵四十八萬兩應准其由關税長徵項下照數開支至兩廣合辦土膏統捐自三十年十一月起至三十一年十月底止東省實收銀一百十四萬一千餘兩現距限满截止之期尚有半年之久約計收數當有可觀粤東鹺務前據電稱剔除更張辦理略有端緒如果經理得宜收數當亦不菲所有匯豐還欵無著之二十七萬餘兩應卽在膏捐鹽務兩欵　騰挪湊解如將來膏捐　满鹽務增收實無把握應再由該督臣奏明辦　除二　分英德還欵應令補解並鹺務增收情形應令據實奏報外所有臣部遵議緣　謹繕摺具陳伏乞皇太后皇上聖鑒謹奏光緒三十二年五月初五日奉旨依　欽此 
宫門抄閏四　十四日吏部翰林院正黄旗值日無引見召見軍機 
戶部奏爲遵旨議奏事摺 
戶部謹奏　遵旨議奏事浙江巡撫張曾敭奏浙省塘工絲捐請奬限满擬請展限一年一摺光緒三十二年三月十五日奉硃批戶部議奏欽此欽遵由内閣抄出到部查原奏内稱浙省東中西三防海塘要工林立額欵短絀日甚不得己請復海塘捐輸每絲一包於原捐二元四角之外加捐洋一元六角四共抽塘工洋四元一律請奬銜封貢監翎枝奉部核　應　浙省設局勸募予限一年其時己屇冬令絲市早過未能開辦遲至光緒三十一年四月初六日始行收捐核奬又經咨明戶部並兩次造册請奬各在案計自光緒三十一年四月初六日開奬之日起除去封篆日期扣至三十二年閨四月初六日己届一年限满惟查上年雨水過多天氣寒懊不時適值蠶絲歉收收數本不暢旺而秋汛風潮旺大三防捐工甚多額欵不符又經前撫臣聶緝槼奏明添撥銀五萬兩欵無所出暫行挪放至今尚在虚懸所望今年新絲豐收捐數加增方可歸還挪欵核計本年閏四月初六　屇满之期正在新絲上市之時若竟停止不特挪款無著且日後修築工程無欵撥濟窒礙殊多一再籌商是項加捕塘　絲捐請奬目下實難遽停應請展限一年一俟工用稍裕卽當遵飭停止等情覆查屬實合無仰懇天恩准予展限以全要工等語臣　伏查光緒三十年八月二十九日臣部議覆浙江巡撫聶緝槼奏請復開辦海塘捐輸加抽絲捐摺内陳明准其援案請奬銜封貢監翎枝等項予限　年等因奉旨允准行知遵照在案茲據浙江巡撫張曾敭奏稱上年秋汛風潮旺大三防損工甚多　築工程無欵撥濟加抽塘　絲捐請奬實難遽停請展限一年等因臣等查上年前任浙江巡撫聶緝槼因塘工衝損陳請添撥銀兩曾經奏明有案是該工關繫緊要自係實在情形所右絲捐請奬擬准展限一年俾資挹注應俟限满卽行停止恭候命下卽由臣部行知遵照辦理所有　議緣謹恭摺具陳伏乞皇太后皇上聖鑒謹奏光緒三十二年閏四月十五日具奏奉旨依議欽此 
宫門抄閏四月十五日戶部宗人府正白旗值日無引見召見軍機 
戶部奏爲遵旨議奏事摺 
戶部謹奏爲遵旨議奏事署山東巡撫楊士驤奏山東賑捐限满仍難停止請再展限一年一摺光緒三十二年三月二十一日奉硃批戶部議奏欽此欽遵由軍機處鈔出到部查原奏内稱東省賑捐前因限满勢難停止經臣於上年三月間奏准展限一年接續勸計自光緒三十一年三月初九日展限之日起至三十二年三月初九日又届一年限满察看地方情形仍難停止緣東省濱河　屬災歉頻仍民困已深雖上年黄流順軌幸慶安瀾而元氣未復仍應及時賑撫加以各游隄工及各處遷民需用尤鉅若遽依限停止實屬無從應付據　振局司道詳請展限前來臣查該司道　　請均至實在情形明知近日捐務已成弩末然舍此更無别法可籌仰懇天恩俯准將現辦振捐再行展辦一年等語臣等伏查山東振捐開辦歷　年所從前所收捐欵臣部己無案據可攷現以二十七年至三十一年咨報請奬各案銀數計之已共收銀六百四十餘萬兩其代收常捐七項各銀觀尚不　内上年十二日曾經臣部專案咨查令將收支各數分年分欵開具簡明四柱清單報部核辦在案迄今未據聲覆茲准署山東巡撫楊士驤奏請將該省振捐再行展限一年並稱各　隄工及各處遷用需用尤鉅若遽依限停止實屬無從應付等語查工撫本係一　尚與振捐名實相副　便驟令停止　致籌畫爲難且山東河　需欵情形亦非他省所能比例擬請准如　奏將該省振捐再予展限一年俾資挹注惟歷　收支各　應令該撫轉飭司道等查照臣部前咨將　捐常捐各項分年分欵開　簡明四柱清單限一個月送部核辦如再遷延不報即由臣部查取承辦之員職名叅處以爲玩泄者戒所有遵議緣　謹恭摺具陳伏乞皇太后皇上聖鑒謹奏光緒三十二年閏四月初五日具奏奉旨依　欽此 
戶部奏爲該　所陳展限一年之處應請毋庸置議並令轉飭將己收捐項截清數目先行咨報片 
戶部片奏再據河南巡撫陳夔龍奏稱豫省自光緒二十四年各屬被水成災經前撫臣奏開賑捐二年嗣後疉請展辦上年又經臣奏懇展限一年均蒙俞允在案計自光緒三十一年二月二十九展限之日起除去封自日　扣至三十二年三月二十九日又届一年期满本應依限停止以符奏案惟近年豫省收成雖稱中稔而不能盡泯偏灾卽如上年陜州太康等處風雹爲患民力拮据全賴此欵補救且自商務農工總局設立以後如工藝局蠶桑局陳列所河北蠶桑實業學堂　項次第興辦需用甚多正欵旣無可動支不得不取給於捐項際茲度支日絀民困未蘇若非振興實業敎養兼籌何以濟時艱而裕生計此就本省之捐輸辦本省之要政其策與救荒無異而其事較振撫尤先也臣督同司道再四思維竊謂捐輸一事無損於民　裨實用惟有請將豫省　辦賑捐仰懇天恩俯准再行展辦一年等因一摺光緒三十二年三月初十日奉硃批戶部議奏欽此欽遵由内閣抄出到部臣等資該省前因被水成災奏請開辦賑捐並疊次展辦已歷數年集欵不爲不鉅茲據奏稱近年收成中稔自可毋需賑濟應卽以本年 
 
 

Page 17

 
 
[皖省官事]  
　　藩司馮方伯牌示宿州時村巡檢陳致忠丁憂遺缺試用巡檢李鑒署理署霍邱開順巡檢雷明發無辦理皖北路工遺缺委試用從九李錱署理署休寗縣典史稽鴻期满遺缺委試用典史萬鴻年署理署和州吏目蔡恩厚期满遺缺委試用典史陳鴻規署理靈璧縣固鎭巡檢丁善登修墓遺缺以應補從九沈鴻沼請補（多） 
[稅司擬商路政鎭江]  
　　鎭關新舊稅司均能力保中國主權茲馬紳茅紳紛議築路而榮觀察以不能久於其任無意過問故稅司祗得俟實缺朱觀察履新後再爲籌商官辦紳辦之策（工） 
[將校研究所續准補考安慶]  
　　督練公所近附設將校研究所業經該所考取華業人員分科研究以備徵兵之用聞該所深爲體恤有畢業生禀求補考者不下數十人均可准補近又有張廷聘係練軍畢業生經該所面試學術尚優准卽補入研究所尋常科研究並出牌示知照該生於月之念四日到所隨即上課云云（多） 
[常山縣勸學所成立衢州]  
　　常川縣學堂未發逹僅有官立高等小學堂一區初等小學堂四區均未完美總理徐廷琇亦不满人意留東留省學生聶登期徐仲偉徐浩然聶登頤等乘暑假之便回里遍邀學界中人於六月二十六日在學宫明倫堂開會遵照學部新頒勸學所章程設立勸學所以爲闔邑學務總匯藉以興辦一切並公舉舉人徐式圭爲總董廪生聶日培附生周岱宗爲副董附生徐廷熊爲會計附生徐效忠爲書記五人自願共盡義務不領薪水殊難得也（助） 
[續紀桐邑紳士之衝突安慶]  
　　桐城劣紳史推恩陳英姚銳孟振等前串通該縣馬其昶姚永概將積榖售罄陽充學堂學費陰圖分肥致各鄉紳士大起風潮迭控上憲等情已紀前報現大憲批飭仍將積榖照數收回詎該紳等緣前欵業已用罄百計營謀無可搜括近又擬抽猪羊捐以充補前款不知各業戶能否應尤也（多） 
[孝感官民衝突己平漢口]  
　　孝感縣土民因修堤之事與地方官大起衝突盛集黨羽大有反抗之意鄂督聞警派兵前往彈壓嗣經公正紳士出塲調停遂相安無事該兵亦拔隊回卾（亦） 
[敎士電告黄河水勢鎭江]  
　　近日鎭地耶蘇敎内地會得有黄河左近之敎士來電據稱黄河水勢頃己南行長江潮流必見暴漲恐各口岸難免水患云云（雲） 
[泗源港决堤鎭江]  
　　泰興縣屬之泗源港濱臨大江本月二十三日因連日大雨江水暴漲堤岸忽然潰決幸在白晝未致淹斃人口（再） 
[海州饑民南下鎭江]  
　　本年雨水過多淮揚徐等屬皆被水災以致窮民蕩析離居紛紛南下二十二日瓜洲一帶到有海州饑民不少紳董恐有匪徒混入請官驅逐保甲局員卽前往彈壓（再） 
[紳士爭地興訟揚州]  
　　儀徵在籍住揚紳士陳重慶張允　因爭改建學務公所之義倉官地兩不相下以致興訟現己由縣府運司而至省憲勢甚决裂現聞奉批飭揚州府查辦（祜） 
[夏口廳要犯越漢口]  
　　念二夜二點鐘時夏口廳捕卡之要犯共二十三人越卡逃走馮韻軒司馬立派各營弁兵一體恊拿僅獲四名餘尚待緝（亦） 
[桐邑刧案安徽]  
　　桐城縣南鄉義津橋鎭元裕當鋪於月之十六夜被盜三十餘人入内刧去首飾銀洋計值六千餘元己禀報縣署陳大令往勘緝拿盜犯（士） 
[召認無褲女屍揚州]  
　　江都境内地保曹淦河快胡林禀報運河上游流來無褲女屍一具年在二十歲以内身穿藍布褂手套玳瑁鐲並帶銀戒指項有銀兠索脚穿元色鞋陳大令往驗無傷委係落水而死棺殮後抬埋義塜於十七日出示召認（祜） 
[巡勇捉儺揚州]  
　　儺所以逐疫韋家井尹紳允諧因病酬神召儺演會三日恐人滋擾禀請巡警局派勇彈壓十九日近晩突來隊長率領巡勇數十名將羣儺捉去尹宅什物衝毁一空並失去衣飾多件聞己禀知運臺及巡警總辦蔡太守察辦（祜） 
[厦門]  
　　戶部著名土匪混石小桃者近被廈廳同知原司馬訪拿己在水仙宫街拘獲解訊○厦門開辦戲捐以充警察經費現因包商金同和百般勒索由各戲班聨名上控（中） 
[上海官事]  
　　商約大臣吕海寰翰林院庶吉士高振霄江蘇補用道前上海縣知縣汪懋琨通判同懋候補知縣韓宗潮候選府經歷劉芳翰林院侍講龔心釗等昨均至道分别拜會禀見（宜） 
[廨員塡送洋務人員表册]  
　　前者外務部咨行江督轉札上海道着將各省洋務人員按照所發册式詳細塡註限一月呈送俾將來調用時有所稽核等因滬道瑞觀察於前日將册式札發公共公廨廨員關司馬卽照式塡寫申送到道册塡關炯號絅之湖北漢陽縣人現年二十八歲庚子辛丑恩正併科舉人江蘇試用同知中文湖北經心精舍肄業西文武昌博文書院肄業普通算學（力） 
[調員赴寗製造鎗子]  
　　日前江督周玉帥電飭上海製造局總辦魏觀察赴寗令管理甯局事宜並以寗局議爲上海分局以會辦李叔倫觀察爲坐辦等因兩觀察到寗後奉玉帥諭以寗廠專造鎗子并飭妥爲經理觀察爰於日昨電飭滬廠洋鎗樓委員及砲廠委員速即赴寗聽候騐造各種槍子各委員奉飭業己起程矣（尺） 
[聲明建造電燈廠原因]  
　　昨日總工程局董發出條告多帋張貼紫霞殿附近述明移造電燈廠之原因並再發明電燈爲預防火患利便行旅起見附近居民幸勿悮會云云（尺） 
[批飭戤牌抗厘之不合]  
　　牙厘總局督辦陳亦漁觀察近據松滬厘金總公所禀陳行商影戤洋牌抗納厘金等情因卽批示云查南市自立公司戤洋牌抗釐金實係祥茂信安爲首其他各行商亦視該兩行爲向背跟踵效尤南市釐捐幾爲若輩侵蝕殆盡前因糖包交涉案内曾據李守往商担文律師及好稅司秉公定論皆謂内港小輪裝貨往來証諸總稅司定章旣完常稅確應報捐毫無疑義說帖具在可見釐局辦捐於公約從未越分乃英領事偏徇各商出面干預輒以釐局扣捐爲非迨與理論又復電京爲詞藉此遷移 
 
 

Page 18

 
 
在彼固爲得計在我一日不定議則少收一日之捐償欵從何湊解此案曾經關道衙門分電外務部南洋大臣主持有案究竟己否定議仰候咨詢關道衙門查復到日另再飭遵并候巡道衙門商務總會批示此批（宜） 
[批飭綢捐不能改收豆規]  
　　杭綢認捐總局衆商惇裕和等具禀松滬釐捐總局請將捐欵改收豆規茲奉督辦陳觀察批示云查此項認捐前據該業董唐丞具禀每年認繳銀二萬兩己與卡員魏令所禀收數懸殊本難照准嗣據魏令續禀因恐此後銷塲减少請從本年正月起飭令每年認足豆規銀二萬兩分期繳解等情當經批令改爲庫銀二萬兩通融照准原屬格外體恤今該商等仍請按豆規銀呈解未免意存取巧所禀應母庸議著卽遵照（事） 
[不允柴炭船業免釐]  
　　柴炭船業夏某等赴釐金總局求請免釐督辦陳觀察批示云各省抽釐濟餉原出於萬不得己之舉年來益以償欵緊要釐收日絀不得不借助民力以爲酌盈劑虚之計茲核來禀雖係實情第當此時艱庫絀爾等食毛踐土同一覆載自應激發天良互相勸勉俾盡國民義務萬勿藉詞求免致碍要需一俟庫欵稍餘或減或免再爲爾等設法可也（事） 
[飭查堆貨礙路]  
　　城内縣橋至内縣橋至紅橋沿浜一帶開有福生德茂等碍灰行每遇駁船裝貨到埠卽將磚瓦堆塞满街祖留糞坑旁一綫之路來往行人殊多不便附近居民屢向兩行理論嘱令堆貨時寛留餘地均置不睞邇爲總工程局所知已派人前往查察如果屬實定須究罰不貨云（宜） 
[飭傳保人]  
　　錢鼎臣前控應桂前控應桂馨陸頌和接濟捕江賊目范高頭一案迭經中西官會訊二十餘堂未經詰案應陸二人俱設法保釋前日英領事以陸頌和實係此案罪魁商准關司馬出單交由美捕房飭探朱子藩往傳陸頌和保人郭士傑及賈善二人屇時到堂候訊（似） 
[鄉民禦盜]  
　　前晩亥子之交有盜匪數十人擁至虹口二十三保十九圖狄家浜意圖逞刧是處鄉民鳴鑼集衆竭力抵禦盜匪見無隙可乘即鳥獸散（似） 
[拘獲搶犯]  
　　流氓戎阿桂即混名小寗波專在虹口一帶强搶行人財物昨由彙司捕房包探米順陸協庭在篷路拘獲帶回捕房押候送辦（似） 
[上海縣案]  
　　　銀五控告葉華生潑翻洋油燈傷及伊子眞培並被打失玉器包一案前晩王大令提訊梁供鼎裕漕坊夥葉華生與小的之子眞培因買萍菓相爭葉將洋油燈潑翻燙傷眞培之足小的上前理勸又被擊碎玉器一包值洋一百十五元求飭賠償葉供梁與其子有意串訛大令判葉交保着賠洋五十七元○胡瑞松控馬冬生圖賴會欵借洋等情亦經王大令提訊胡供馬欠借會两欵共一百餘元屢索不還爲特控追馬供求寛限措繳大令判交保具結限半月還洋（宜） 
[總工程局記事]  
　　丁榭棠前倩張炳春爲媒娶陳氏爲妻計付身價洋銀四十元近日氏忽逃逸因投局求提原媒究追局員於昨日提張至案張供丁妻現逃何處實不知情裁判官孫明府諭限一禮拜赶緊幫尋陳氏到案復訊○俞錦清娶江北人某氏爲妾前晩氏忽吞烟自盡氏之姨夫朱文桂　妻某氏前往滋　經俞鳴巡士拘解駐防所轉解到局裁判官以事關人命令赴地方衙門呈控○陳徐氏昨在路隅拾得吳陳氏所遺銀練一根被陳謝氏見而上前爭奪致斷其半旣而吳陳氏赴駐防所據情控訴奉飭張同陳徐氏解局因有陳謝氏出頭扈認已物致被一併解局裁判官判陳謝氏將斷練交還另罰洋五角陳徐氏斥退○成衣匠姚子琴近將生財盤與同業顧子君議價洋二十元正欲接開因房主不允互相爭論爲巡士所見拘解駐防所轉解到局押候訊究○崇明人黄鄉郎之妻徐氏被葉富堂引誘成姦來滬賃居荷花池地方爲黄查知昨將糞扭控駐防所轉解到局押候記究尺 
[公共公廨會訊案]  
　　葡萄牙商人德魚門控華人鄧錦堂圖賴酬勞銀两前日午後襄讞孫耳三明府會同義國陪審官穆安素君研訊原告洋人譯供鄰在海門一帶包裝煤來滬延商人寫信並合同言明酬勞銀一百两除付過洋五元外餘洋圖賴請爲究追質之鄧供並無允酬銀一百两之說明府商之穆君判鄧還銀六十两分九十两月付清交保具結存查○英商義記保險行式拉夫陳寗珂控蔣清甫吞沒保險費銀前日午後關司馬會同英巴副領事提訊陳供雇　問攬保險每千两應扣十七两詎蔣私行現收賬銀一百四十七两五錢向追避匿求究訊之陳供照章扣十九两零陳祇准扣十七两現在除付外祇欠銀八十两司馬商之巴君判蔣交保限十四天繳銀五十两餘依限措還（力） 
[公共公廨早堂案]  
　　舢板舟子衞生元吞沒西洋人嗬囒水瓶七十二個報捕拘究襄讞孫明府以供詞各執判押候查明臣追○何敏生王燕朝與顧阿　酒後互毆由捕解辦孫明府判各押捕房三天○邵元生違章向洋人求乞由捕解究判押三天○徐阿五在山西路茶館内賭博由探解案判罰洋十元○楊煥三以荐顧和卿至某烟間充堂倌爲由騙去洋十元復至沁方園竊殷國全紡綢衫等衣服由捕查獲拘案奉判押候查明再斷（力） 
[公共公廨晩堂案]  
　　張震域前控何吉卿　取蕪湖輪船司賬銀洋四百元奉判補傳中證徐吉華到案再訊前晩襄讞孫明府提案覆訊張投案請追徐吉華供確曾付過何洋四百元質之何供詞支吾明府判押追○蔡木林控陸得法吞沒田單亦奉孫明府提訊蔡供母舅蔡燦明在日曾給小的地基一畞零茲被陸吞沒求究訊之陸欣賢等同供蔡木林曾由伊母舅撫領爲子併爲娶妻完婚惟給地之事實所未知明府以蔡所控不實判地基仍由陸得法管業○曹裕卿李元生張存仁等控陳岳寗將所租脚踏車私售於杭州蔣春和禀由公廨移提來滬前晩襄讞孫明府提訊曹張李同供陳先後租去脚踏車各一輛現蒙將两輛由杭提案尚有一輛陳願繳價求追訊之陳供所少之車願繳價洋七十元明府判將陳遂押限五天繳價（力） 
[法租界公堂案]  
　　榮昌祥鐘表店主范炳生扭夥周桂林至案控被欠工洋五十三元八角去年六月間又竊主顧托修之表三隻值洋銀二十元由商人賠償周現在法界錦昌爲夥扭求究辦陳大令判周交妥保限至八月節先還洋四十元八月底還清違干究辦○汪中和前控岳母葉董氏藏匿伊妻旣而汪妻投奔濟良所經陳大令飭提至案質之汪妻供被夫虐待先至新閘傭工後又投入濟良所大令判着本夫領回葉董氏不准再行往來○蔡鴻源扭人和館麵店移任志康至案控被糾黨攫去洋銀二元某包探禀稱事由蔡調戲婦女起　大令判任押三天着店主張順福領回蔡罰洋二元○探解迷路九歲男孩顧桂生至案禀稱孩住南市鴻昇碼頭其父名顧阿大今己訪明大令判押候認領○吳王氏扭王袁郎至案控被王竊取銀手鐲一副大令判押半月贓交失主○吳爲記薛金三扭潘阿林至案控被竊水桶二隻大令判押三天○楊阿菊在吉祥街德臨里聚賭由探解案大令判押七天○招商巡丁吳卜偕斛手蘇張榮扭朱和生王阿生至案控被串竊漕米由蘇扭住反被　去洋銀二元大令判各押二十天以儆○沈阿惠不知在何處竊得蔴袋七隻由探解案請究大令判押七天○張國三王福生至陳桂生家藉租屋爲由竊去綢衣二件經包探拘獲吊到原贓解案請訊大令判各押十天（深） 
[美租界捕房事]  
　　甲乙二印人在百老匯路任意滋擾由一百五十四號等印捕拘入捕房奉飭押候核辦○郵差趙竹芳行經天潼路被四百三十八號房屋所養之犬嚙傷趙投報捕房奉飭送醫院騐明是否瘋犬所嚙並飭探朱子藩往查此犬究係何人所養再核○吳阿大在鄉間竊得衣服多件來滬銷贓由探楊堂生拘入捕房奉飭押候查明失主送辦○　人蔣徐氏與袁阿林在華特路互毆受傷由四百十二號捕併送捕房捕頭詢無人證斥不予理（似） 
 
