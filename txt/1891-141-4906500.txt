# 1891 - 141 - 4906500

 

Page 1

 
 
[續解振銀] [  申報館協振謹啓]  
　　順直山東沉災未澹現屆麥　　節而野無青草依然餓殍盈途本館不忍坐視顚連因又集銀一千兩　同往振所解往擇尤散放所望仁人君子慷慨解囊庶幾義粟仁漿不致如蜂腰之中斷災民幸甚本舘亦　厚　焉 
[恭印光緒十七年春李諭旨告成]  
　　本舘自閒設以來歷將諭旨排日恭列報中俾薄海人民共聆綸　至來歲之首則又將先一年者彚印成編但一歲一編　者似乎未　因以今春爲始改爲每季行現在春季諭旨已告成校對精詳裝潢典雅每本收回碼洋四分欲觀當代訐謨者請至本埠三馬路申昌　室及各埠申昌或分售申報處購取可也 
[野雞攷]  
　　本埠關道憲有欲禁野雞妓女之意照會法領事請轉飭法工部局設法禁止本館備登於報且已著爲論說備言野雞之宜禁與凡類野雞而非野雞者亦宜一律俱禁固已詳哉言之矣惟僅論其爲害之烈未細究其命名之由昨有侍梅菴主以野雞攷一萹見示曰嘗攷史記封禪書野雞之祀以一牢祠命曰陳寳注吕后名雉故諱之曰野鷄是野鷄卽雉也陳倉人得異物以獻之道遇二童子云此名爲娟在地下食死人腦媢乃言二童子名陳寳得雄者王得雌覇乃逐二童子化爲雉故雉一名陳寳詩依彼平林有集維鷮書山龍華蟲子虚賦射駿　鷫華蟲鵕　皆雉也爾雅鷂雉　雉　雉　雉又皆雉之類也由是觀之雉之名類不一第皆羽族而已未有假以名人亦未有假以名妓者今居然名之且居然受之可不於俗見之外一尋其命名之義乎或曰山梁雌雉時哉時哉嘗爲尼父所稱殆以其群雌粥粥而肇錫嘉名乎此直戲侮聖言不可爲訓也或曰女几之山其鳥多白鷮牝山之上鳥多赤騖載於山海經意者以其所産之地多屬陰遂以此得名乎此言亦失之穿鑿或曰西京雜記茂林文周湯善馴雉養雉子至長而狎人使引野雉故曰雉媒陸魯望詩亦云五茸春草雉媒嬌以其以色爲媒使人受其籠絡加諸妓女殆近似乎顯吾聞之周禮内司服掌王后之六服褘服衣揄狄闕狄註褘翬同狄翟同翬翠皆雉羽也楊炯冕服議雉身被五采象聖人體兼文明也是雉爲帝后之飾尊貴可知移諸妓女抑何輕賤至此禽經稱雉爲介鳥夫介有耿介廉介之義淫濫若妓尚得謂之耿介乎抑廉介乎惟清異録載錦雞一名九苞奴謂其有文無德眞鳳凰之奴隷今日聲價貴　之妓雖不能比諸鳳凰而與野雞妓相較固已上下懸殊矣又載　　　天休俱爲鄜州從事　文辨天休木納而衣冠甚麗一日有吏人獲一雉來献　歎曰此物毛羽燦錯惜鳴不中律吕亦啞瑞而已今之名校書多能度曲而野　則惟知朝朝暮暮陽臺之下雖亦障身羅綺而不解　板清歌如南華經所謂不能鳴者呼之爲雉殆爲是乎顧滬上之以野雞名者亦不一矣嘗有一對曰從野雞埻坐野雞輪船至上海呌野　扛夫扛行李上野雞馬車着野雞葛長衫食野雞團子看野雞倌人打野雞是野雞之稱固不特妓女有也此外凡不當爲而爲者莫不加以野雞之稱至於今日諸項生意幾於無一項無野雞若僅就其外美内回爲命名之意則有以解妓女中之野雞何以解諸項之野雞故有謂雉性屬陰居常多伏於深林密青中獵者必追逐之俟其飛而後弋今之野雞遍布各處兜攬生意猶雉之飛而第弋也然彼則人俟其飛而弋雉今則雉　飛而弋人則比擬猶未當也有謂雉性多愚其避人也藏其首而不顧其尾今之野雞大抵皆僅顧目前不慮長久舉動有相似者然彼則　人今則人且避之其情形又不同也蓋野雞者别乎常雞而言之也凡事有常必有變有正必有邪彼妓之爲么二爲長三爲書寓皆得妓之常者野雞則失其常矣失其常則野之而已輪船必有局馬車必有行扛　必有埠團子必有式此其常也失其局棄其行舍其埠異其式則變其常變其常則野之而已顧諸項野雞雖異名要非　爲無用獨至野雞妓女不尶不尬散處於各處屋則湫隘不堪人則妍媸不一近者蘇鄉大脚婦女及揚州黄魚源源而來日形其盛　　於茶寮炳館招蜂惹蝶備極諸般醜態彼輕薄少年有登徒之癖者多喜其　賤而價廉靡然從運卽素稱老成自命道學者亦復漁猿其間此中之壞名失節傷身耗財何可限量此而不爲禁止人心風俗不且日趨於野乎吾知兩工部局當必能和衷共濟以除此陋俗者而觀察之疾惡除奸尤爲得正本清源之道焉 
[禮待法員]  
　　安慶來函云日前德法兩兵輪船駛赴皖中爲各教堂保護日來事已敉平因與督辦洋務局安廬道丁潛生觀察往來商議并求轉達欲謁見沈仲復中丞中丞允之訂期十六日接見先期面諭水陸統領柳馥堂宋　珍兩軍門轉飭各營督率弁兵鵠列以俟計自東門外官碼頭起迤　直達撫者大堂共長三里有奇惟見旌斾鮮妍戈矛銛利如荼如火威武奮揚叅將以下各武員則戎服跨刀田煖閣至會客廳兩旁站立至鐘鳴九下法兵船統領率同天主堂　父篛四人　呢大轎前後護以洋兵十六名昂然而入晤談良久仍由原路回船閱日午後兩下　時中丞命駕回拜法兵船統領統領命兵士高懸中國旗幟以示敬忱 
[譯報紀俄儲事]  
　　陽歷本月十六號日皇命式部官兼有栖川親土家臣齋藤桃太郎隨侍有栖川赴俄○俄太子在滋賀縣被刺縣知事沖守固及警部長事前不能防範均着免官另以行政裁判所評定官渡邊干　任縣知事岡山縣警部長龍岡信熊任縣中警部長○俄儲通報日皇准於陽歷二十號回國日皇卽於十九號降旨明日預　汽車行幸神户送行至二十一號日　回輦是夜駐蹕沼津二十二號還宮○此次派赴俄國之有栖川親王及榎本梁川大臣准於廿四號乘輪船前往○當俄儲被刺頭部已受二傷卽從車中躍不兇手尚狂追不捨幸車夫北巿一太郎細治三　二人捨命救護舉足踢兇手倒地奪取其劍向背上猛斫儲君始免於殞命事後感之於啓行前一日召二車夫至各賜金寳星並銀錢二千五百元又許以每年賜銀錢一千元及上船又令士官陪二車夫遊歷一周先是十六號日皇亦命賞勳局叙二車夫八等勳并每年賞銀錢三十六元至死方免說者謂此二人者平時兩足奔波溥蠅頭以餬其口今旣受此上賞且每年禄入甚豐不但此後不必拉車且更可　乘軒之樂特恐一朝得志便忘却昔日寒微趾高 
 
 

Page 2

 
 
氣揚昂昂然凌　儕輩將奈何 
[甌海槐陰]  
　　温處道李健齋爵觀察奉委巡閱鎭海砲臺現已公旋於三月廿九日已刻乘超武兵輪來甌在城印委員弁齊集朔門接官亭恭迓如儀○前牙厘局總辦張蒓生太守於初四日乘超武兵輪由滬晉省預於初三三點鐘上輪印委各員均赴馬頭恭送瑞安　楊稚虹大令現聞調補樂清縣缺大約本月杪想可卸舊履新矣○永嘉縣邵補堂明府片言折獄明察如神近聞傳審四十六都下鄭村民教滋閙一案訊得某教民鬻已髮妻而佔弟孀婦倫常乖舛敗俗傷風隨轉商之英領事官婉言開導隱有懲辦教民之意幸領事官頷之一秉至公不加偏護邑尊遂復升堂皇喝將某教民笞責管押一時環列階墀者爲之大快莫不頌賢有司之秦鏡高懸也○前月杪瑞安港有興化船一艘行爲詭秘迹類鹽梟當經某甲飛　官鹽局隨飭緝私船勇駛往追捕詎該船開鎗迎敵致被緝私船殺死四人落水溺斃者四人一時里巷謡傳命謂該船確係商人冤遭屈殺然鹽局有緝私之賢斷不鹵莽若是如該船委有牌照儘可呈騐何致公然拒捕現聞獲住該船上年未及歲之童子解縣爲莠爲良當不難水落石出也○上月廿七早海昌開輪之際有某氏婦因遇人不淑羞見江東聳身投江隨波而逝時則潮漲流急滄海茫茫撈救不及迄今　身無從打撈聞四　黏貼謂該氏身畔尚有洋蚨二十七枚手帶金約指三錢有餘誰能撈獲該屍除所有外加酬番　十尊云吁渌水無情香魂終杳恨無精衛滄海難填如該氏者　慘矣哉○十陽少婦鬻與某商爲小星亦於上月廿六日渡上輪船之時擬入清流計圖畢命幸旁人阻擋不致喪身及登輪後着意邏守幸得無恙○初三下午四點鐘　選坊口突有男屍浮在河干年約三十左右身穿紫色紡綢裕短　旋經地民撈起僵臥河灘　　　　目不忍覩聞係平　人因染烟霞痼疾來郡戒癮寓在小南門内楊姓客棧黑夜暗出以致失脚落河云○三月廿八日晨晞初展忽報城西賣　橋下失慎火光　　上燭霄漢水龍　集竭力灌救吳回氏威始稍殺計焚去碓廠三楹材木店兩楹迨　十點鐘信和街蛟翔巷口又兆焚如黑欿漫天赤　捲地燎原之勢不可　邇幸同城文武官均往彈壓火塲不致擾亂隨時救熄計被災者沙老内水菓店及剃髮店兩家○樂清縣所轄虹橋地方一大村落也有倪姓者家擁厚貲丁稀人懦月之初五夜　更四轉驀來土匪數十人面傳　皮各執槍械斬關直入肆意行刦擄拉倪子曁姪四人刃傷倪妾時倪舉家戰慄不敢聲張任其倒　傾筐飽掠而去迨匪遠颺倪方檢點失　赴縣喊報惟倪子被擄　未回家存亡莫不現雖控奉押回然匪胆鴟張負嵎自固恐非差等運所能押還也風聞被拉四人勒贖英洋八千番兹經惲邑專禀報道府業請會營四面兜拿未知得能弋獲否○前月初九有順生號甯波商船裝載礬石在瑞炎亭洋面驀被盜船截刦幸保大船　人多槓槙堅固拚死拒敵不令過船詎該賊用火罐抛擲商船以致篷索礬　焚燒保大船俱成灰燼　遺出海之子及船夥兩人尚克逃生現聞喊報瑞邑是日共死四人出海陸春芳投不而死并兩夥亦死於水一夥被焚死屍首今未撈獲○永嘉縣離城二十五里馬橋地方陳某之女年方及笄貌　中人因與在村廟　　之冬烘先生有染花前月下海誓山盟嗣因其父另許與人迨吉期女乃潛約某生於初十日戌刻私奔來城匿在生家内無如繩樞甕牖易洩春光致被尋獲現聞仍還原聘之夫家矣○端陽節近鼉鼓　逢温郡向有綵閣龍舟極其熱鬧本年蟬街萬神殿又划綵閣現已　户輸捐製辦　色　 
[鐵甕江聲]  
　　京口盆湯巷内有小王子者以開設妓院爲生涯一妓名鳳仙前晚經某客喚令侑觴紅箋飛去寳瑟携來一笑當筵百媚俱作回時行經　善街口適與某甲迎面州潼中突以鐵錐向鳳仙股際用力搠進乘問遁去妓大聲呼痛　女傭人赶急持燈照視則已血流漂杵欲將錐拔出甫一奏手鳳仙已暈絶只得如鍾建之於季　負以回家延請傷科敷上麻　　服保心丹用力一拔但見内塊順錐而出錐長五寸許上有倒鈎弱柳嬌花受此一番懲創恐以後不復納　含垢矣不知　與妓有何夙怨而下　毒手也○初八日午後二點鐘時揚子江中狂風怒吼波浪如山往來賈船無不下帆泊岸以避箕伯之威北岸瓜州口有江划兩艘載客多人甫　　口被風吹翻救生船竭力往救將溺水諸人次第救起幸未與河伯爲伍風波之險如是如是○今歲以來鎭江疉遭回禄好事者捐集資財於德星宮酬神演戲日前有某坊招老春臺戲班在德星宮開演觀者人山人　擁擠異常至午後止演某　小旦甫上塲嬌喉一囀婉似　簧臺　觀者愈覺擁擠有某甲所穿厚底鞋被人跴落旋爲某乙拾起將鞋擲向臺上適中小旦之額鞋本皮底且有鐵釘致將吹彈得破的臉兒擊穿一孔流血不止羅巾全漬玉笛罷吹臺上諸伶俱欲棄文用武欲得擲鞋者而甘心乙見機遁去諸伶無從洩忿登臺復演觀者仍擁　如初 
[盜賊兩志]  
　　浙江定海廳胡某近被海盜行刦得贓　帆而去胡潛尾其後見盜至穿山洋面刺船遂另召土人竭力緝獲將盜押解鎭海縣一面開單赴關道署禀陳道憲批示云盜匪在洋肆刦得贓實屬　不畏法旣由該職監帶同土人緝獲贓盜轉解赴縣仰甯波府立飭鎭海縣速卽查明通稟一面提犯研訊確情追贓給主照章禀辦並究出逸盜姓名會營選派兵役分投嚴緝曁移鄰封營縣一體協拿務期全獲　辦毋稍縱延切切盜船在穿山停泊該管朱弁何以先旣失於防拿迨事主查報復有需索留難各情殊屬有干營紀亦卽由府移營確查具覆仍候提軍門批示飭遵○督造火藥委員舒君僑寓寍波府治西門外航船埠頭本月初三日爲其子娶婦吉期百兩以將妝奩極盛竊賊涎垂吻外思乘間一胠其囊候至新婦歸寍新即陪諸客在堂前賭博賊遂毁牕而入將皮箱六口撬毁其五盡清搜括仍　自窓櫺揚長而去迨新　入房安睡始知被竊遂卽查檢則共失衣服一百五十二件約值四五百金急召捕役至家察看形跡疑爲傭人所竊正欲開單報縣追贓忽庖人某甲一去不回因飭僕至慈谿誘之上郡捉而送諸縣署押候嚴追刻聞已在西門外元和當查獲原贓然所費亦不少矣 
[彝陵近事]  
　　三月間荆宜施道方觀察因公來宜宜關稅務司請觀察赴宴叨陪未座者有宜關二委員及宜昌府東湖縣等美盡東南肴陳水陸次日午前觀察乘船回荆防營兵弁列隊江干燃鎗三次以送行旌○近日漢口運來貨物甚多積壓如山商家運貨入川仍由民船裝運雖所雇民船甚多尚未有挂洋旂者○怡和洋東在宜租賃房屋現已動工改造駁岸碼頭此後運貨上落當益形利便矣○近日輪船抵宜者招商局則有彝陵固陵太古則有德興怡和則有公和日前招商局之江通又從上海開來輪船旣多船價因之大减凡搭客只收半價貨物水脚僅取十成之二招商局又改章程凡客貨取十成之二者再將二成對折收取可謂廉之又廉貿易塲中無不聞聲稱便○河西白雀寺係優婆夷焚修之所小閣通雲曲廊延月繊塵不到雅致宜人每有女檀越挈伴隨喜稽首蓮花座下或竟下榻雲房一證菩提浄業上月間有某姓婦因妯娌不和遂在寺中小住爲避囂計忽有某武員之公子閒遊至此見有百尺樓頭紅妝時露心訝之密赴縣署禀報旋經縣尊將老尼小尼二及某姓婦一併拘至縣尊責問老尼不應容留婦女老尼對以此是施主不便阻攔縣尊遵將老尼押卡小尼及某姓婦交官媒收管白雀寺立時封錮閱數日忽有河西紳耆其禀到縣謂老尼在寺數十年實能精持戒律務懇施恩釋放爲佛門光寵縣尊不忍拂其意當將老尼小尼釋放還寺揭去官條仍游佛地河西人家爭買鞭爆一路燃放爲老尼解穢老尼亦在香積廚中烹龍炮鳳設席傳杯爲諸檀越洗塵此眞通達世故者無怪諸檀越之力任保出也某姓婦尚在官媒處待傳其夫到案訊明原委方可省釋也 
[八閩榕蔭]  
　　福州來信一塲員佐雜諸班十分　擁往往頻年聽鼓貧不聊生求一例差難於蜀道劉景韓方伯惻然憐憫籌欵設按月輪考章程以文字第其高下如三次得列超等者許拔委　差一次誠可謂意美法良矣不料南一利卽有一弊每有胸無點墨者臨考私僱名手 
 
 

Page 3

 
 
爲之代庖上憲憑文字品題安知其爲眞才爲搶替官箴日壞是可慨也本月　六日輪應鹺憲考課假皇華館面試塲員左雜到者共八十一人每三人出一條對復令擬祈雨文閩省籌餉策各一篇諭令當差人不許任意出入有一茶房擅自行走鹺憲查知其事喝令重懲幸有宮親爲之解圍鹺憲怒始釋○水關外安元堂藥材店開設有年生意頗旺一日店夥三三午膳後私服烟膏至伊姊家流連不去迨夕毒發身故有知其事者謂三三私一蕩婦現已懷孕恐干未便以故出此下策耳噫是亦愚已○尚幹鄉生齒極繁民情兇悍上月鄉中有叔姪二人互爭厝屋控諸保甲局局員李大令訊斷未昭平允叔心中不服出外將姪毆斃屍親遂赴縣歷訴情由王大令相騐之餘照例填明屍格緝獲兇手到案以待嚴懲想原審官亦不能置身事外也○水部門外法埕街孀婦某氏家頗小康有一小婢名曰石秀年甫及笄許字某甲家日二鼓後未知可故溺斃河心氏固未之知也次日屍身流至滿洲橋下始得查悉僱人撈起置諸河干一面報信甲家由甲備棺殮瘞○天時不正乍暖乍寒病者甚多而以南嶼鄉爲尤盛有一魚貨店日内連斃五人鄉民憚之捐貲迎神驅除瘟疫佞神惑衆甚無謂也○有二商人　　私茶漏未報稅局員查知其事卽藉口於隱瞞稅課意欲從重罰鍰商人再四懇求并稱並非有心走漏督辦某觀察以法不容恕情尚可原遂許其　納稅金將茶領去聞局中徵收十分暢旺然浮梁賈客則未免病其厲民矣 
[花港觀魚]  
　　杭州貢院照墻之後三面啓建圍墻俾得關防嚴密墻之左右分列鳳翥鸞翔　摶鴻漸四　　大門下以條石砌成階沿内分十一府廠棚六十六座三楹統計一百九十八楹爲士子入塲候點時矩息之所現將立柱穿梁月斧雲斤聲聞四野聚奎堂之一御碑亭牆後亦購地五畝有　北至吉慶　西至平安橋東至東橋河河身向時灣曲狹小兹已鳩工開濬狹者闊之曲者直之務令源頭活水汨汨其來墻後地基　在挑除瓦礫猶未興工聞擬移謄録所於此因前之謄録所限於地勢每嫌屋少人多故也至向例每值科塲應將貢院修葺此次已由總捕府張掛紅諭擇吉四月十六日未時破土開工云○杭州駐防營副都統升任西安將軍恭軍憲擇吉十三日由下碼頭登舟十四日由小火輪船帶至申江換坐輪舟北上是日未刻崧振帥以下文武員弁均至武林門越城鋪設香案寄請聖安○前任杭州府吳太守世榮嚴禁臺基土娼狎邪之風爲之稍戢邇來禁令稍弛故態復　游手好閒之徒終日　聚茶樓烟館中品足評頭引誘少年子弟錢塘縣束大令訪知其事飭差嚴密查拿某日獲住甲乙丙三人荷以三聯枷標曰淫棍發清河橋坊口示衆限兩月後開釋○新任杭嘉湖道王觀察於本月初九日辰刻抵下碼頭已刻呵殿進武林門詣撫轅票見日内卽須擇吉履新云○浴佛日西湖例有放生會一時狂童蕩歸來往如梭是晨天氣清和適如人意不料午刻濃雲忽起狂風怒　紅日韜光白雨驟至湖壖荒僻屋舍寥寥以致粉白黛緑之流植立柳陰瑟縮如秋江之鷺鸞衫雨溼鴉韈泥汚惟聞燕語鶯啼咸道行不得也哥哥不若少安無　直至鐘鳴兩下雨師返旆始得絡繹進城然皆緊蹙雙眉苦無可說矣 
[憲示照登]  
　　欽差大臣辦理通商事務頭品頂戴兵部尚書兩江總督部堂碩勇巴圖魯劉爲通飭曉諭事照得各國教士在中國設堂傳教載諸條約奉旨　行凡爾百姓入教與否本屬聽人自便並不相强自宜仰體朝延柔遠之懷視同釋道二教彼此相安乃近來動輒齟龉甚且輕信影響之詞聚衆滋閙殊不知該民人等果有懷疑之事理當稟官聽候詳查核辦何得擅自肆擾致干咎戾難保無奸徒中懷叵測借此煽惑以張其氣而發其端除通飭各屬遇有不法匪徒造言鼓衆隨時嚴拿懲辦外合行出示曉諭爲此示仰軍民人等一體知悉以後務各女分守業遇事據實稟官以憑秉公核辦不得互相猜忌妄生事端倘敢故違定卽拿究嚴懲不貸切切毋違特示 
[滬上官塲紀事]  
　　昨晨江南提督譚青崖軍門由松江來滬舟泊小東門外吳淞碼頭城守營以下各員均往迎迓儀卽次第詣各衙門答拜禮也○卸任浙江藩憲許星臺方伯於前日乘某輪船來滬道營廳縣以次各員均至憲舟迎迓昨日復設筵公讌以盡地主之情 
[騙財案發]  
　　陳子勤者在滬報館當法租界訪事之職去冬虧短甚鉅無可奈何因花樣翻新私刻英租界行雲樓義記書館圖章爲繕股分單摺據向某錢庄主王秀生哄押去　洋七十元日來王察知其僞卽於前日晚間持單摺向書館主洪香齊查問洪查得由陳揑造立卽報知捕房捕頭飭包探何瑞福將陳拿獲昨晨解送英公廨先據包探禀稱王秀生投捕房訴稱被陳子勤誑去洋銀七十元小的因往拘陳陳言代陸子香經借及傳陸詰問則言並無　陳借洋之事王訴稱陳曾來誑稱與陸等股開響遏行雲樓書舘每股資本洋五十元現在陸有急需欲將股票抵洋五十元　繕立抵據載明自抵之後書塲獲利俱歸我莊旣而陳又將自已股分票抵洋二十元所立之據均盖有行雲樓圖章所有陳代陸借洋之票據皆由陳交下並未與陸會面嗣因本利無着向陸查問陸稱並無股分更無借洋之事始知被陳誑騙爲此報捕拘陳送案抵據齎呈訴稱小的曾在響遏行雲樓爲夥此樓係馮湘齋獨開並無股分不知陳如何揑據向王抵洋當時小的毫不知情及王來問大爲駭異因之直告情由且據言抵據上列小的姓名簽有花押請大老爺細騐筆跡是否小的所書陳供稱小的在滬報舘訪事已歴多年從未犯事此次實係受陸之愚由陸囑小的　王抵借當時陸未立據由小的代寫花押亦由小的代簽自借此洋後陸言願按期拔還已付過三期計共洋十五元尚少三十五元現在王逼　甚迫陸忽不認其實銀由陸用陸又稱小的從未借洋更無付過十五元之事蔡太守察閱憑據問陳曰爾旣供稱代陸借洋安有票據由爾繕立并代爲　押之理尚得謂之受愚子且　遏行雲　圖記從何得來答稱伊等股開者並非響遏行雲　實是行雲　旋因各股東意見不治未及開張現在行雲樓圖章藏在小的家内太守謂旣稱另有行雲樓書館並未開張則此種股分單烏可抵押且據上豈得載明獲利歸王即答稱初議股開各湊資本陸言伊並無資本向小的商令轉借洋銀旣而書館未開洋已用去是以商通拔付太守謂一味胡言决無此理姑飭押令陳將圖章繳案再行覆訊核辦抵據存堂 
[寡鵠鳴冤]  
　　前日孀婦朱顧氏偕抱呈趙見卿投上海縣控施海全等圖奪家産袁海觀明府倩帮審委員宋莘樂二尹升堂提訊朱顧氏供稱小婦人家在治下二十一圖丈夫逝世多年生有二女長者出嫁後已身亡次女許字施金村去年二月金村入贅家中不料至八月暴病而逝遺下房屋二間糧田三畝小婦人與女兒耕織苦守邇來忽有金村之族人海全慶榮及應嘉生錢福金等來家圖奪遺産並欲將小婦人母女逐出爲此情急來案控求伸理二尹諭令退去靜候提訊 
[刼盜成禽]  
　　前日上海縣捕役柴樛趙金　同眼線趙某拿獲盜犯王阿囝聞於去年曾行刦日生信局包封宋二尹提訊之下眼線稟稱小的察得王行爲不軌去年日生信局被刦後　曾分得贓洋一百元是以報捕拿獲王供稱小的原籍奉賢駕舟爲業不敢與匪人爲伍至行刦信局之案更未得知二尹着釘鐐收禁候備文遞解回籍 
[英界公堂瑣案]  
　　某號華捕禀稱昨夜小的見某處花烟館妓劉氏卽劉香雲沿途拉客拘案請懲劉氏供稱小婦人家在湖北家中有丈夫並年老之姑實因窮苦不堪是以靦顔爲此昨夜立在自已門外見同鄉人經過托其寄信與夫並非拉客華捕又禀稱小的目覩其離門口五六家硬拉某客蔡太守飭將劉氏暫交官媒收管俟傳到其夫勒令回籍○開車寓之江北人張季氏訴稱小婦人家畜哈吧狗一頭被寓客黄阿榮所毆向之阻止黄言狗雖爾養牛肉等食　確由我出錢我如何毆不得爭執之間被黄擊傷是以報捕拘案黄供稱小的見此狗欲噬人是以略擊一下張季氏卽與小的尋釁劭今惟乞施恩副捕頭禀稱曾送張季氏至某西醫院騐明傷勢並無緊要蔡太守判令將黄管押三天○副 
 
 

Page 4

 
 
捕頭禀稱某馬車行夥陳來發在門前工作適有陳毛毛王福林等所駕馬車溜　飛駛將來發　傷現送同仁醫院敷冶不能到質是以先將毛毛及王解案毛毛及王同供稱小的等駕車行駛因馬初見一馬停立路旁驚躍飛奔拉韁不住　來發側身洗車更復驚跳以致撞傷蔡太守飭將毛毛等押候俟來發到案再行訊辦○某號華捕禀稱昨日小的見揑像人黄德福揑有春宮有違禁令因之拘案春宮并呈黄供稱小的係江西人小本營生粉揑春宮自知不合以後不敢再犯矣此次尚乞施恩蔡太守判令遞解回籍春宮暫存以待銷毁○吳季才訴稱王　金混用銅洋識　其僞反肆咆哮　供稱小的係常熟人曾在某米船支得工洋向之兌錢忽言銅質然小的洋銀上蓋有圖章尚存一元呈請比較如不脗合則明明是吳栽贓矣蔡太守閱得兩洋上圖章似同不同隨飭王央人保釋好洋給還銅洋鎔燬 
[法界捕房瑣案]  
　　上月廿九日松江許姓家被賊張徐來等踰垣而入竊去狐皮袍套等十餘件携贓至滬串同王炳全向英界源來法界恒德兩當鋪質錢經某包探拿獲人贓此已屢登本報者也昨日下午兩點鐘時葛蕃甫同轉莅捕房失主許幼臣投案領贓同轉查閱失　見共失皮衣二十五件除吊到十七件外尚少海虎袖頭三副棕色綢縐被面等物八件命包探王榮培帶張王詰問張供稱小的質在上海之衣服業經包探如數吊出尚有質在松江等處者得洋十七元至搜出之鷹洋一百四十六元卽係兩處質衣所得許訴稱此賊行竊衣服後道經松江陳橋爲田户某姓所目覩共有同黨五人恒德當夥某甲開單呈案計當本錢四十一千一百九十文源來當夥某乙開單呈案計本錢八十八千七百四十文同轉謂此案經包探查獲實乃爾等之幸着在搜出贓洋中各如數提出給領尚餘十七元四角賞給王郁孫三包探三包探卽叩頭謝賞同轉復令許酌量酬勞并將各贓給領復提張嚴詰張供稱小的實與不知姓名之賊同往行竊得贓後行至上海西門外與王途遇同轉判令重責三百板枷號一月王雖無辜受累然亦不應同往質錢着笞責一百板釋之使去不准逗遛○甯波人陸春榮前在永興里某姓家　得銅盆　具經某包探拘請葛同轉訊供管押昨日福來棧夥孔阿四投案訴稱銅盆係棧中所失求准具領同轉飭提陸至案訊質無訛遂將銅盆　孔領去陸判令　頰四十下旋復詰知向在福建船政局當工匠多年至今年二月受人之愚辭歇來申以致流落因飭某包探持名片送往南仁記洋貨號交同鄉人資送福建仍就舊業○黄彝德開設異授藥室製賣春藥害人經葛同轉訪聞判令荷枷示衆昨日枷期已滿房主　如　偕　人許杏溪投案具保黄之岳母蔣王氏亦投案瀝陳苦况同轉謂此案照例須重辦姑念伊係醫家格外全其體面限半月内遷往他　黄唯唯　諭出具切結由保人挈去○張少卿欠寡婦戴狄氏會洋三十元延約不還反揑詞控稱氏夫在時尚欠伊洋銀五十元立有借據葛同轉一再研訊將張押交會洋再究誣告之罪嗣張繳到洋廿九元尚欠一元昨日命傳兩造至案間張曰爾上次所繳僞票據一紙上載陳友之作中而陳　已屢次訴稱並未　聞可見此據定係揑造張仍供稱此係實據並非僞造同轉謂爾不直供當押候查明懲爾誣控之罪陳代爲求免同轉着押候具明誣控切結始准開釋 
[實惠均沾]  
　　溯自直東辦賑以來歷蒙樂善諸君慨發仁慈源源接濟感謝良多無如罹災地廣受困日深致嘅博施猶病當此倒懸呼救之切迺荷莫藹樓翁經募歐陽年大善長賑洋二百元雲道人捐銀六錢五分集善堂助銀三兩二錢七分統由閩省匯來規元一百四十六兩九錢一分惟歐陽君賑欵承囑將來分授四家賑所敝所拜登五十元餘照送絲業公所文報局申報館各洋五十元申規元三十五兩七錢四分七厘具見一視同仁佽助無分畛域羣黎戴德報施自有權衡所謂民之所欲天必從之作善降祥理無或爽謹登報叩謝上海四馬路高易籌賑所同人唐廷桂韋華國李文明等謹誌 
[蘇省撫轅抄]  
　　四月十二日請　嘉定縣張樞禀　奉札飭先　署理二十日　鎭江府楊廿四日擢憲鄧均　辰○十三日府經歷王石麟禀辭赴南渡厘捐差府課大使夏爾繩禀　赴洞庭山絲捐差從九姚　信禀知奉府委代理常　縣黄泗浦司巡檢事○十四日同知宋枬禀　管解京餉赴都嘉定縣張樞　辭赴任○十五日准補元江青　丞朱兆　禀銷吳淞江河工差卽辭赴任布庫大使章有慶禀知奉首府札委代理元和縣主簿事代理常熟縣　泗浦司巡檢姚定信禀辭赴任縣丞宋學曾禀辭赴江甯從九湯　　起服領咨回省吏目凌汝賢禀辭赴　　厘卡差○十六日欽差出使大臣洪到蘇新　金匱縣王念祖安徽人由京來省禀到改指江蘇大挑知縣汪瑞曾安徽　由湖北來省　到代理元和　主簿章有　　知　印任事○十七日知府方廷璋禀知奉委　滬總局總巡各卡差赴滬准補武進縣小河司巡檢許柏身禀銷　橋厘卡差並謝飭知　任　　　 
 
 
 

Page 5

 
 
[澳門利貞祥廣東全省文鄉科本號照省全富貴限]  
限姓　陳李張黄何梁吳劉葉楊林關潘盧羅趙馮蕭蔡謝鄧鍾譚黎鄭顏歐霍崔龔洗戴簡朱凌伍湯甘蘇曾龐王汪敖龍許邱董金史韓馬郭英宋杜莫侯傳傅余奈車車寗寗　不限姓略列　周區胡陸麥高廖沈鄒彭招頼唐衛程易吕勞章洪容司岑陶游老嚴莊顧翁鄺姚俞徐連袁温丁石曹江秦方鄔孫尹薛左蒙康梅倪桂姜邵孔柳途尤文魯繆饒施薩毛童盛任韋田符利蔣辛雷練聶雲源倫談仇巫幸魏柯阮詹范管熊池萬白錢明古　屈駱翟甄庾鮑蒲殷官祁樊祝刁申藍鄞武紀裘覃伊夏鄉辜畢戚單茹裴盤卓成虞湛植向郝宗喻商房漆吉貝應居羽布諸卜原危賈羊華常賀　卷銀十大員　卷銀五大員　卷銀三大員　卷銀二大員　卷銀一大員　卷銀一中員　各卷先滿先派部遲滿之卷准八月初八日止截　鋪在澳門船澳口横街開張謝敎銀兩在澳門大街愼成銀號担保支給　澳門利貞祥謹啓 
[文童吳汝蘭謹曰]  
天下事有不能已於言者如本年敬業書院甄别余做自己姓名吳汝蘭一卷文雖不佳而實無不可對人之處未幾　道憲懸示書院其略云生員吳汝蘭文不完卷且塗謾語札儒學查覆等語余見示之下以爲彼是生我是童於我無涉忽於月初滬報上所載劣迹已與示上不符况又混稱生童内吳汝蘭一名絶不劃淸此在深知余者以爲斷不爲此而未知實情者竟以名姓相同之故而遂疑予夫名姓相同者何時蔑有卽如今本學張子勳先生名楨適與敬業書院山長名姓俱同由是而觀斷不可以名姓相同之故而遂疑予也若予果欲爲此而猶於卷上塡自已姓名予雖愚何至若是况此乃人面獸心儒林不齒者所爲予雖愚又何至若是或有謂予者曰此文非吾子所作已明之矣特不知有與子仇讐而誣弄者乎竊念予方在童年從未交一匪人仇從何來抑或果有匪人舞弄耶予不敢知一切原委用特登報且聊以自明云 
[天仙茶園]  
四月廿一日演 
祝家莊　南陽關　學堂張三借靴　大保國　丑别窰　喜崇檯　一疋布　勸粧 
四月廿一夜演 
採蓮花　孝感天　金鴈橋　全本擒張任　小上墳　吊金龜　全本三世修　　鷄 
[新丹桂茶園]  
四月廿一日演 
翠花宫　界牌闈　三上轎　陳宫計　戲武叔　桑園會　千眼佛　白馬坡　斬顔良 
四月廿一夜演 
廿一夜戲大减價檯包每位二角乾坤帶五岳潮金頂定軍山大七二十八上天星宿檯全本燈戲除患安眠 
[天茶園]  
四月廿一日演 
富貴長春　南陽關　沙陀國　白蛇傳　思凡　荐諸葛　九龍盃　洪洋洞　定　山 
四月廿一夜演 
魚藏劍　長板坡　雙搖會　溪皇莊　雙定軍山　天下財源 
[三雅園]  
四月廿一日演 
正本君臣義 
四月廿一夜演 
新串出頭逼媳攺嫁作公堂爭妻　前夫有情後夫有義　鬼馬祖辦師爺全班演甚可觀之 
[禮拜四拍賣]  
茲者四月廿一日二點鐘在白大橋堍本棧房拍賣新式保險吊燈檯燈各式自鳴鐘象皮呌人小鐵釘料水杯各式脚踏成衣機器車成皮鞋機器車等銅鐵煤鑿鳥牌牛奶金銀線餘物不計特此佈茂生洋行告 
[禮拜四拍賣]  
准於四月廿一日二點半鐘在泥城橋下扇子圖房子拍賣大吕宋公舘大菜間書樓房間廚房間一應上等木器洋琴什物不計此佈　魯意師摩啓 
[拍賣車糖]  
本行准於每逢禮拜一四早十點半鐘在本行不限價拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍此佈　老太古帳房啓 
[靑浦儀昌章海啓]  
今有無恥之人私刻小號發票圖章在松江綢線莊撞騙貨物幸該號見情節可疑直破其奸嗣後各處寳號倘非信局航船無洋信而空票取貨望勿發付特白 
[聲明]  
十八日法公堂案有洪信燕偕董逸齡向吳阿福索租一節洪信燕在小烟舘中失去搭連袋一隻當時有同在烟舘吸烟之車夫妄稱見董逸齡取去然董取去者實係自已之物而洪姓之袋仍無著落不知何人取去該車夫妄供可惡余等親悉董姓冤抑用特更正以釋羣疑　老沙遜帳房啓 
[禮拜四拍賣]  
啓者禮拜四卽本月廿一日十點半鐘拍賣路燈船牌九老羽毛人鎗小呢空嗶嘰船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科彩三多紅三元紅送子紅三多藍彩人鎗藍三元藍四美藍人鎗洋房雙人七磅藍三元藍四美藍人鎗六磅雙人採蓮圖原布八磅彩三元花邊藍獅七磅紅三元花邊藍獅藍人鎗挺市洋標八磅雙松鼠細斜紋十五磅老人頭十四磅老人頭雲獅粗布十二磅人鎗九獅路路通細布十四磅老人頭人鎗十五磅跑鹿斜紋紅金星白三元七十二缐紅二美紅五星紅雙路燈六十四線烏金三元藍雙路燈藍房洋光毛市標布等貨特此佈聞　四月十六日　元芳洋行啓 
[禮拜四拍賣]  
啓者廿一二點鐘在虹口外大橋下吳淞路第一號洋房拍賣外國酒店各色洋酒料器廚房大菜間房間　福茂啓 
[禮拜五拍賣　頂上細巧古玩]  
准於廿二日十點半鐘在四川路和泰洋行拍賣眞正頂好古玩花并磁器銅器及大菜間書樓臥房寫字間茶樓廚房一應家用木器　計此　　瑞和具 
[禮拜五拍賣]  
啓者于廿二日兩點鐘在本行拍賣時式檯燈數百對凡石鐘魚尾鐘餅干牛奶薄汗衫綢衫鐵絲床墊山門魚水菓各色食物餘物不計此佈　倍發洋行啓 
[江海關啓]  
啓者本關現有充公粗磁器茶葉茶梗食米花生油神香各項零物等貨訂於本月二十二日兩點鐘時由魯意師摩洋行在本關棧房代爲拍賣　貴客有欲購買者届時到關面　可也再買貨之人務須自帶銀洋若干以便拍定時隨卽交付不得於拍定之後以未帶銀洋借詞推諉至囑至囑此佈　光緒十七年四月十九日 
[新到莨綢]  
今有廣東拷綢生熟云紗三缸靑熟綢闊狹欄杆花素鈕扣紅木鏡器繡花廣邊各項雜貨俱全貴客賜顧請至後馬路慶安里口便是　長記告白 
[蘇境痘醫事]  
佈種牛痘由來久矣射利之人日見甚多不但無師傳授且不明穴道差之毫厘失之千里亦有種出僞痘有種出天花有種痘後漬爛成坑流血不止近聞省中牛痘局前委黄敎諭佈種多年均無貽害現局員陳會　在黄姓處當家人跟隨多年名陳升後來撥爲局差並非黄某之徒朦混冐充局員似屬有關體制不按種法無師之傳不明部位欺朦妄種有害保嬰局章每期一漿還種三人自伊接辦每一漿童還種二三十人夏秋冬季或新漿不種其中浮報亦所難免想大憲懷保赤子講究　賤不難力加整頓蘇郡仕民幸甚又聞牛痘局向有一正一副而正辦如是副辦應得查察何以竟　若罔聞與知情徇隱何異哉 
[利濟快船局告白]  
啓者兹本局有往來杭嘉滬之木輪船自本月廿一日起均准隔日午後三點鐘開行無須守風候潮船上茶湯飯菜週全上海船泊虹口鐵大橋西首杭州新碼頭嘉興端平橋如貴客欲趁搭者請至各埠本局帳房賈票登船是荷此佈往來杭滬價目包房每間洋六元官艙每位洋二元四角客艙每位洋一元六角篷艙每位洋一元嘉興至滬杭包房每間洋三元官艙洋一元四角客艙洋一元篷艙洋六角 
[棧房召租]  
今在江海老關南首卽保泰碼頭弄内有高大平廳棧房兩所共計十間併連着樓房兩上兩下兩披如合意者向馬路中張永興鐵錨廠領看或向城内晝錦牌樓陳宅亦可租價格外公道面議思敬堂帳房白 
[禮拜六拍賣]  
廿三日卽禮拜六於十點半鐘在本棧不限價拍賣各色海馬猪頭象瓶呢雙鷄三狗色羽毛等貨此佈　義記行啓 
[石印百漢碑催股]  
此碑係萬廉山太守王子若先生所摹刻已印成錦裱裝册外加紅木盒工墨紙料無一不佳大小與原本不改絲毫附股者請卽持票取帖除股票外所印無多每部碼洋十六元　賞鑒諸君欲購者請至上海二馬路廣百宋齋味三堂並各埠廣百宋齋賜顧可也抱經廬主人啓 
[尋訪余瑞年]  
號漢霖係徽州休寗縣北鄕人氏年五十四歲今隔六年未見音信不知身落何方亦不知生死存亡倘有親友得知下落仰求使傳一信通知伊家妻子知之感德不淺親叔登報 
[不測再生]  
余酒後遇惑遺害自身多醫無效致穿滿面聲啞結毒咽喉命在危險幸遇以往左帥營司醫故友韓慶甫先生内外國手余喉毒此時吹藥至晚開音内服外搽約近十天瘡毒全愈否遇此友命定不測矣醫駕設法界南誠信對門吉如里喬嵩山叩 
[减價召租]  
寳善街榮錦里有石庫門房子三所計四樓四底灶問晒臺一應俱全如全意者請至本行帳房面議可也中和洋行啓 
[尋人]  
松江人任竹泉年四十七歲面瘦鬚黑身穿藍布長衫柳條布衫褲元羽緞杜做鞋素患瘋顚來申醫治船泊新開河橋于十五日下午上岸買物一去不歸茲特登報伏祈諸君子知其下落送信至城隍廟内全伯寅談相館自當隨謝不勝感切特此佈告 
[小輪開往杭州]  
今有安捷小輪准廿一日開往杭州仕商附　祈至本局而訂價　公道盆湯街橋堍吉安里通記小火輪總局啓 
[松江鴻寳來票號]  
本號寄運按月吕宋大票批發克巳分條七角通銷有年四遠馳名承各處惠批亦以愼重而取誠信今分嘉興等處恊源局經售便可近購不悞此佈鴻寳來謹啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[薄命可憐]  
　　福州雲步山某甲執業卑微妻甚兇悍其子跟官出外日久未歸數年前曾與某姓家結爲婚姻迄今尚未親迎現在女年已二十有七實三實七梅標可憐每當月夕花晨不免時生怨望日前甲以子歸期難卜信息全無遂告知女家　女行拜鏡禮拜鏡者堂中設一古鏡令新人對之交拜蓋以方諸代藁砧以祝團圓之意也合卺之夕洞房寂然却扇辭成令與邁姑同榻新婦至此仍飽受獨眠滋味不免眉　難舒加以翁姑喜怒無常三日入廚未諳食性荆天棘地啼笑俱難以致忽發癲狂蓬頭徒跣一日手持線香一炷步出閨門一路喃喃自言自語有見者謂女姿色甚麗雙鈎點地纎小若出水紅菱平時針線之餘略涉書史乃至遇人不淑坎　終身天旣賦以紅顔何竟令其命薄如紙哉雖然天下之命薄如紙者豈特紅顔已哉嗚呼噫嘻 
[皖省官塲瑣記]  
　　壽春鎭總兵任總戎祖文於本月十一日蒞皖謁見沈仲帥拜會司道營務各官聞有防務面商小作勾留卽須回任云○藩轅牌示本任鳳陽府趙舒翹卸署廬州府本任廣德州何慶釗署廣德州本任滁州閻煒均飭回本任供職○委辦江西督銷局廣西候補道倪觀察懋禮於本月十四日蒞皖謁見沈仲帥拜會各員畢仍回坐舟各憲以客官禮待之次第登舟答拜○聯仙蘅太守有請咨陛見之說城廂各紳董歛錢公製牌匾衣傘於本月十一日衣冠送往署中 
[上海虹口白大橋北首元濟善施醫給藥一文愿第十次清單]  
　　譚幹臣善士英洋十元南琛兵船李子雲翁經募洋十元文報局來漢口敬事堂洋五元六角江西羅家塘楊宅寄來謹慎堂二元李月林五愿全年洋一元八角廣成昌三愿全年鐘宅二愿全年合錢一千八百文○晋和莊來俞松齡六元郝瑞五陸錦州沈星橋馬理明四户各一元○懷古軒五愿叙倫堂三愿無力相助一願三户合洋三元二角張劉氏求病愈陳業生楊州盧仁聲隆三户各一元保平安省愆民不書名無名隱名五户合洋一元五角錢六十文無民氏洋五角鄭子華陳廼才二户合洋四角沙紗銅洋一元○○以上共收英洋四十八元大錢一千八百六十文銅洋一元合併聲明 
　　　上海北巿絲業會舘籌賑所施少欽經收順直山東賑捐四月初三四五日第二千八百零九至十一次清單○初三日南巿萬裕碼頭恆豐和號開張以諸親友惠賜隆儀答席資廿元楊義森十元碧雲軒十元浙東湻安縣署不詳姓氏人酬兩子種痘平安願十元南翔朱琴齋十元青浦縣署帳房開征席資移助八元張堰司署張蓉洲藥資移助七元嘉應州鍾松臣求愈父病二元○初四日鄭苻軒由春華祥茶棧來洋廿元公來號姚夏氏求愈宿病廿元山東莊恆益由章悅來行來洋十元蘇垣吳興氏售錠灰資洋四元錢四百文鍾壽氏求資故母張氏曁壽子持亡弟冥福洋四元秦庭記省庭記省過氏由同吉泰米行來合洋三元如臯孫承基省買吕宋票資三元瑞安學署邵梅生二元嘉興汪承芝酬發天花轉危爲安願二元蘇州元裕號易無名氏洋二元錢三百八十三文皖　棉力子二元蘇州金鼎一元揚州張鏡湖募笙和氏雙四姑娘亭姑娘不留名四户各一元不留名一元衡氏子錢五百文不留名三百文子卿氏莘升氏功甫氏　姑娘劉不留名五户各二百文不留名錢二百文共十三户合洋七元初五日金郭洋廿元永興土棧十五元無姓氏爲子病平安由源豐澗號來十元東昌永號代精善堂黎十元會稽沈福厚求速愈第五女病洋十元南通州項植庭求速愈病洋三元崑山報奉草堂舊客病愈還願一元淡人銅洋四元 
 
 
