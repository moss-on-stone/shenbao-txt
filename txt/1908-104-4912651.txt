# 1908 - 104 - 4912651

 

Page 1

 
 
   
 
 

Page 2

 
 
   
 
 

Page 3

 
 
諭旨 
[三月初十日經内閣奏派王大臣驗看十一日覆奏奉]  
　　旨翰林院撰文員缺著薛寳辰補授協理遼瀋道漢監察御史員缺著秦望瀾補授截取繁缺知府法部郎中徐教豐著照例用欽此 
[三月初十日經内閣奏]  
　　派王大臣驗放分發直隷補用道孫多森浙江試用道尹良河南試用知府許秉彜李瀚昌直隷試用直隷州知州張敬效安徽試用知州杜榮植四川試用知州易堂鏡北河試用通判許寳棠河南試用通判謝柟材劉名楨甘肅試用通判賴永鎭安徽試用直隷州州同趙灼熙四川試用直隷州州同胡紀辰直隷補用知縣嚴汝誠河南補用知順蔣紹芬劉振川江西補用知縣李鳳高直隷試用知縣　爾章江蘇試用知縣馬昌期山西　用知縣張廷鈺河南試用知縣任瑞元金鍾麟丁康保盂繁蔭陳應泰戴光齡黄樹成宋之琛湖北試用知縣何守賢李曦晅廣東試用知縣沈尙善四川試用知縣萬慶和長蘆試用鹽大使陳其瑞其東試用鹽大使尹化成董芳三均堪以照例發往截取内閣中書劉啓瑞堪以照例用改就知州陸軍部員外郎銘翰堪以知州分發省分補用解餉四川試用知府承志堪以俟補缺俊以道員用四川候補知州寳震堪以俟補缺後以同知直隷州知州用十一日覆奏奉旨依議欽此 
宮門抄 
　　三月十九日召見軍機壽耆恩順堃岫 
論說 
[論國會關於商人之利益（忍）]  
　　今日國會請願之動機至矣。湘卾士紳之上書。上海預備立憲公會之集議。皆以此爲政治改革進行之第一法。人民與政府之接觸點。誠能洞悉時機者也。雖然國會之設關係國民全體之利益。則今日之請願各團體宜各聨合同志分舉代表前仆後繼以赴目的乃聞各省所發起者。類皆出於紳學各界。而商界則閴木有聞。此豈豈我商界程度之獨低耶。抑亦國會之無關於商界耶皆非也無人焉爲之提倡故也。 
　　我國商民之冥棼久矣歐美諸國。各挾其經濟主義。磨牙吮血。展其經濟主義。磨牙吮血。展拓勢力於東亞左右我商塲壟斷我商品。日本則又注全力於商務。以伺則乂注全力於商務。以伺釁於我側此正危殆之秋也而我國則商情之凌亂也如故商團之渙散也如故。將何能自免於天演之淘汰耶。欲免。淘汰之禍。則莫急於研求商業上之施設。所謂商業上之施設有二。一爲商業上之私施設一爲商業上之公施設。所謂私施設者如設立商業會議所之類是也所謂公施設者必須實行憲政而後商民得蒙政府相助之利益是也。今中國商人。於商業上之私施設略具萌牙商會等之組織稍備形體然去精神上之施設尙遠至欲食公施設之倖福則茫然無絲毫之影響入手之法非要求速開國會不可。 
　　今日我國商民受外人之種種苛待也。事事逼迫也。欲守而無策保護也。欲進而無人援助也欲抗而無法抵制也。徒吞聲忍氣而不敢稍有舉動者何歟曰無國會故我國商民受政府之種種壓制也事事胶削也輪電之任意貶價收回也。路礦之仟意奪取贈送也。各項課稅之任意增加也。徒嗟咨難息而無敢稍事抵抗者何歟曰無國會故有國會而後可以要求有要求而後得收保衛之實效有要求而後得儲抵拒之實力凡有不便於商民之處得藉要求而改正之凡有大利於商民之舉得藉要求以進取之然則今日最有便利於商民之事莫國會若矣。 
滬上爲商業之中心點開通最早基礎最固私施設之組織旣發起於滬上。則公施設之請願。亦宜發起於滬上。爲滬上商家之領袖者。亟宜乘此動機聨結各商會。上書政府。爲紳學各界之助。以收美滿之效果。又何所懼而徘徊不發歟且多額納稅者例有議員資格。滬上多大資本家。被選議員較易商界上議員旣多則可以占優勢商情於以通達商業於以鞏固一切關於商界上之利弊均可以隨時研究提出而要求之。其爲便益莫此爲甚聞者猶疑吾言乎。請以英國商業發達之歷史証之。 
 
 
 

Page 4

 
 
夫商人之有待於國會成立而要求改革者。其事不可勝数。而稅則一項。爲南業上最要之問題稅則之寛猛營業上衰旺之關鍵也即商人託命之本原也有國會而後可以要求提議有國會而後可以要求修改卽此一端以觀英國立憲後商稅改革之歷史則知商業進步之關係於國會洵重要矣英國商業發達之起點。在一八一五年改行自由貿易制度以後。於一八三年。適逢改正選舉法權利請願較前益便（權利請願頒布於一六二八年）英之憲法於是始備而要求關稅之改革亦適於其時始攷英國改革關稅於此數十年間前後共三次。第一次爲哈斯基孫之改革。一八三二年始至一八三五年。第二次爲撇爾之改革。一八四二年始至一八四六年第三次爲格蘭斯頓之改革一八五三年始至一八六零年。試略述大勢於左。（未完） 
專電 
[電一（廣東）]  
　　十八日粤督諭善後局派員驗輪毋庸海關驗船司再行干預衆情感悅十九日一律復業 
[電二（北京）]  
　　廷寄各省督撫振興女學添練陸車有如再因循定須究懲之語 
[電三（北京）]  
　　東督徐世昌黑撫程德全會奏改訂伐木公司合同 
[電四（北京）]  
　　袁軍機凌京兆力保柯逢時有内用消息 
[電五（北京）]  
　　法部奏保王世琪蔡乃煌等五人并調周學熙 
[電六（南昌）]  
　　萍醴匪首龍定今日（十九日）正法 
緊要新聞 
[聖躬違和近聞北京]  
　　聖躬入春以來不甚康强迭經軍機處寄諭江督轉飭陳御醫來京曾紀前報兹悉聖躬近因春寒尙未康復十四日先農壇行禮派遣恭親王恭代正爲此故并聞十八日巡幸頤和園之期亦已改爲四月初四日起蹕或謂幸園之舉重又改定四月十四日 
[審訊京華報經理述聞北京]  
　　日前順天府派差到京華報館傳提主筆該館經理唐君繼星挺身前往初九日府署審判處訊詰問官先問該報所登各新聞任意謗毁主筆究係何人何以不令到案唐答稱館中雖請有主筆特登載各件多由自已主持如有罪我一人獨當可也不必拖累他人問官云某日所載某條何得憑空謗毁唐答稱從他報抄來不知謗毁少頃遺人到館將底報取來呈堂閱看問官云何以别條不抄而獨抄此條豈非有意唐答稱報有言論自由權何况抄報請長官指示何條應抄何條不應抄問官語塞但云雖如此說虚實究應辨明有關他人名譽者更應留意我爲爾計或去託體面人代求某堂官以後具一恪遵報律之甘結堂官當可准爾再開報館否則恐要勒停發行唐答稱報館係文明事業我們旣爲此事早已不怕封閉你且不要以此等搖尾乞憐之言加之於我辱我報界問官至此大怒但云我替你說好話你不聽我說實爲可惡常令差役將唐暫行押管唐答稱我决不逃逸你如何叫我來并須如何送我回去云云問官不語憤憤退堂翼兩日順天府府尹特將審訊情形專摺奏聞略云京華報種種謗毁擬請即行封禁該管經理唐繼星擬料以監禁之罪十一日奉旨依議欽此由軍機處片交到府署立刻黏貼封條將唐收禁其餘主筆諸人一概不予深究按京師報館不過三四家而封禁停報前年爲中華報去年爲京報今年爲京華報三年之中已歷三次再閱數年京師可以無報館 
[寗都天主耶穌兩敎滋事續紀江西]  
　　寗都州天主耶穌兩敎滋事由沈護撫電飭寗都州何牧切實辦理已誌昨報兹悉洋務局現已將起釁情形申詳贛撫奉批謂申摺均悉希候照由並將寗都州續禀淸摺抄錄咨呈督部堂查照轉覆德法各領事飭令各敎士各釋猜嫌勿再干預袒護將滋事敎民黄茂全送州聽候地方官秉公訊斷以重敎規而保治安仍由局飭令洪令家衍速即起程前赴寗都州會同何署牧切實持平排解速將賴姜氏一案秉公斷結禀報並飭就近前往贛南所屬一帶地方查明有無莠民習拳意圖閙敎惑衆情事會同地方官認眞嚴拿訊辦一面移會贛南道並分南贛寗各府州一體遵照辦理 
 
 

Page 5

 
 
[咨送吉長鐵路圖說奉天]  
　　勘測吉長路線之中日工程師羅國瑞谷直諒等上月勘路完竣已回奉天兹聞繪成圖說咨送外務部及駐京日使略謂吉長路綫由長春城北起南經十里堡馬頭山泉源溝等處渡飲馬河至南距吉長街路二十數英里之地沿吉長　路而進於大水河附近横吉長街路北繞老爺嶺經三道嶺子二道嶺子至吉林省城北門再至蓮花泡止全路七十五英里造費約計七百萬圓吉林車站一處在北門外爲旅客上下之處一處在蓮化泡爲缷裝貨物之車站聞外部須與日公使立約簽押再行勘測始可開工 
[浙路善後彙聞]  
　　旅滬周金箴君堅辭上海坐辦一席經公司董事屢電勸賀均紀前報現浙路保存會亦以全體名義電致周君文曰風潮纔定非退讓時全浙倚重公應力任以慰人望 
　　自第三次股東會决定自集股本不用存欵後各處商學界均以勸集股欵爲急務前日旅杭湖州商學公會照會本府各商會及勸學所各學堂云（前略）存欵有害而無害浙路似危而實安慮抵押合同無明文章程明言存欵非抵欵慮折扣虧損今皆部認不干公司慮國有前旨後摺重申商辦經此惡颶前案不移他更何懼慮官督商辦總辦由公司選受命總協理是商監官非官督商慮洋工程師擅權公司所選之總辦雇之駕馭由我然則存欵非害用欵實害浙路不危人心是危（中略）浙人今日堅持初志存欵自存欵集股自集股悉繳如所認或不止所認自欵造自路郵部存欵代爲外府子母遞積歸存餘裕何害之有久佩貴處毅力公心請開會佈告力爲導釋已認勸繳未認勸繳敝會當公舉代表前驅供奔走爭國權爲天職闢利源爲資生兩浙之福亦我郡之光也 
[蘇路公司致各處函（爲自築北綫事）]  
　　郵部照會木月初九日呂張袁諸大臣會奏津浦鐵路取道皖境蘇省北綫由公司籌築并限四年内先造成淸徐等因奉旨依議欽此查北綫以淸江爲中心點所過各境皆爲蘇省著名客貨殷阜之區完全商辦非完全自集商股不可與津浦旣截然兩事與滬杭甬存欵問題亦毫不相涉今摺内聲明倘四年以後蘇公司所築軌道尙未能與津浦相接卽由官爲集欵代築云云蓋津浦限以五年告成此淸徐一綫必應造成在先不特以資利便且亦足以顯我商辦之能力而其餘路綫遵照奏案尙須次第籌辦也夙蒙諸公熱誠提倡佩慰良深函到至乞速賜宣布已認者速繳未認者補認目前交到均作優先本公司已一面派員測勘擇日興工欵期於厚集而工期於速成當亦諸君子之所垂諒也南路自上海至松江六十里本月二十日已開車搭客矣 
[粤省自治會大會議議案廣東]  
　　十一日粤省自治會開大會議其議案五條錄左　一宣布上海預備立憲公會來函憲政公會來電二本會前經議決聨合各省要求民選議院建設勸工塲改良土貨推廣航業昨接滬汴函電擬請開國會均表同情滬函尤注意改良土貨以立强國之基擬請函復立憲公會從速組織立憲期成會函電各省定期各舉代表赴滬議決聨同入京呈請都察院代奏請旨速開國會共負責任以免政府獨任其難請議衆决議請函復預備立憲公會從速組織立憲期成會以爲立憲之基歴三愛國主義尤以博愛人羣服用本國貨物爲目的前經議决請七十二行商速設勸工塲改良土貨惟建築尙須時日似應博採工師從速研究最新欵式將各行舊製改良以收速效陳柱朝言勤工塲宜在堤岸適中之地建設分八面門户陳列各貨品將唛頭標列逐日刊傳單宣布使同胞知所改良如有能獨出心裁興工藝勸工塲代爲銷貨并禀請農工商局准其專利衆贊成四商務輪船會社股本已定十二日開收其工塲之大小工程之規畫應先妥爲籌議此條未決議五西省允弛米禁未見明文應如何辦理衆議決一面電梧州府一面電禀張撫須從速弛禁并禀張督憲電咨張撫以裕民食衆贊成 
[支提學奏請開缺紀痮杭州]  
　　昨得浙省政界消息謂提學司支委卿文宗蒞任經年辦事每多掣肘以致紳學兩界時起暗潮文宗憂之特於日前密上封奏力請開缺聞摺中措詞非常懇切大約可邀俞允并聞中丞之意加果電旨允准擬以崔臬司兼署是缺 
京假近事 
[黄侍御奏參浙撫紀詳]  
　　御史黄奏劾浙撫已兩紀前報專電兹悉其原奏略云浙江巡撫馮汝騤頗負才能尙見閱歷祗以與口口口夙有寅誼肆其奔競遂得斯缺到任以來毫無振作際此預備立憲之時通達下情爲常務之急該撫一以壓制施之甚至十紳欲一見而不得遑論上達治梟則任意畏葸興學則漫不經意如令久於其任深恐貽誤大局臣旣有所知不敢安於緘默用特冒昧直陳云云當日奉旨後已由樞垣函寄浙江矣 
[慶袁預防火患]  
　　慶親王府袁大軍機宅每日下午六點鐘至次早七點均有衛兵巡邏以防匪黨放火及他項之不測 
按如果火德星君賀臨雖有衛兵亦屬無用 
[懸賞緝拿火匪]  
　　順天府凌大京兆因京師火警迭見恐有匪放火情事昨飭所屬一律緝拿並懸賞四條一常塲拿獲火匪能將火種確証呈明者賞銀一千兩一能將窩藏火匪之家眼同巡警拿獲確証者賞銀一千兩一名省外來火匪能預先拿獲的有確証者賞銀一千兩一各悔過之匪將同夥出首者除免咎仍賞銀一千兩 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
譯論 
[西報論滿洲主權問題（譯十八日文匯報）]  
　　閱三月十五日路透電載美國國務大臣羅德氏與駐華盛頓俄使羅森男爵會商滿洲主權問題兩方面皆甚滿意云云事之確否尙難臆斷設果確焉則美於此事已獲結局而中國舍旅須租借期未滿外滿洲主權可謂全行恢復矣惟電内有哈爾濱美領事嗣後對于承認俄國治權一事當不致再有牴牾數語令人不能無欵豈俄人所求美領已承認之乎抑俄人已自甘退讓乎設兩方面而有一甘退讓者此事之和尙了結固自易也雖然美人苟於領事堅持之政策而有更易以遂俄之所欲或俄人允許美國之要求承認中國有哈爾濱及南滿之主權則兩方面必有一面不能滿意今兩方皆完全滿意者何歟且俄人目的果達則羅森男爵又亟亟回國者何歟由斯觀之其行也必有不得已之故也今我輩臆測此事非俟俄京集議之後必不能昭然於世也 
　　日本各報前得電信謂華盛頓傳言美俄兩國已互相默認在滿洲所得之利益云云斯言不能謂爲無因蓋自日俄一戰兩國損失甚巨使列强不出而干涉則兩國互相吸取滿洲精華償其損失固理勢必然者也環顧各國最注意滿洲者莫美國若按撲司毛條約日俄應撤滿洲駐兵開作各國市塲今日俄皆背此約美之蒙害較各國爲巨則出而以全力抗之亦必然之勢也 
　　日本各報又載電音謂滿洲問題設或不能解決則日俄兩國將以强力據爲已有中國之治權當因之　失云云純用强硬之態度今美國仗義執言謂日俄皆不應有管治之權實吾儕所共推許者也查滿州舍旅順外寸土尺權皆爲中國所有無可置辯且俄之不能據有滿洲其故有二日俄戰前俄國未嘗占領滿洲一也戰後俄人憲失其所有二也縱使俄國曩曾占領其地然旣遭失敗則亦不能復享其權而日本與俄交綏之初謂日本毫無攘奪中國土地之心師出有名全球共仰今日本雖戰勝亦斷不能自食其言則日之不能據有滿洲亦甚明矣矧日人旣得報酬於高麗則此滿洲主權固當還之滿洲使終爲中國之土地中國亦當國放滿洲緊要各埠以與世界列國通商也 
　　所最難解决者爲治外法權問題耳雖然僅僅失此治外法權視棄東三省於日俄不較愈乎今美國將發意見書通告各國吾知此舉之影響必有爲中美兩國之後援者試觀德領事已因哈爾濱領事之請求表其同情矣一言以蔽之日俄公然分據滿洲而望各國之束手旁觀必不可得之事也然則瓜分之說其將因此而復作乎 
分類新聞 
政界 
[鄂督籌給苦缺州縣津貼湖北]  
　　趙次帥以州縣爲親民之官必使室家無終窶之憂然後能盡心民事兹查有著名瘠苦員缺十餘處或札委員往署竟無人願往殊属不成政體爰札飭藩司將瘠苦各缺别爲三等最苦年給津貼銀四千兩次苦三千兩又次苦二千兩其欵即在籤捐局减折票價項下川鹽局津貼卾省緝私銀兩項下開支兹將應得津貼各廳州縣名目調查如下（最苦）保康縣咸豐縣長樂縣遠安縣興山縣鶴峯直隷廳長陽縣（次苦）巴東縣宣恩縣安陸縣來鳳縣竹山縣竹谿縣（又次苦）歸州建始縣嘉魚縣石首縣（古） 
[憲政調查局成立江西]  
　　贛省憲政調查局經總辦張玉叔太守賃定大士院房屋爲局所現已修理完竣一切應備事宜亦已妥貼於三月十七日開辦（因） 
[藩署擬設調查所武昌]  
　　鄂藩李方伯查悉候補人員官册中每有並無其人久不在省等弊擬於署内委派專員開辦調查所逐一澈查凡請假日久者以將來回省之日再作爲到省日期以淸仕途（止） 
[廣屬自治研究所開辦廣東]  
　　廣州府陳太守擬定廣屬自治研究所章程禀詳粤督奉批謂地方自治一事必須研究學理法則方能推行盡利而無扞格之虞該府擬借法政學堂設立廣州府屬自治研究所定以一百二十人爲額分别大中小縣按屬逕派人所肄習並選法政優等畢業生充當敎員以六個月畢業俟舊班卒業後續招新班延法政夏監督爲名譽所長該府兼充該所所長南番兩縣兼充參議員經費一項所擬簡章大致亦尙妥協惟法政講堂按日均須講課今借爲研究之用是否足資分設抑于講授時間互爲通融其研究學員是否責成各縣選舉再行由府揀派章程内未經聲明仰廣東布政司會同學按二司飭即再加核明添列淸楚並與夏監督商定妥辦具報陳太守奉批後現已札飭各屬遵照 
交涉 
[旅浙粤人倡議抵制日貨杭州]  
　　粤省紳民自辰丸失敗倡議抵制日貨後旅居各省之粤人幾乎萬衆一心兹聞旅杭廣帮某石前數日秘密運動在兩廣會館集議數次初擬刊發傳單踵開國恥大會深恐官 
 
 

Page 11

 
 
塲干涉無端牽掣於事無補故決計用會館尋常通告擇期開會力籌實行辦法云（商） 
[交涉研究所開課後情形江西]  
　　贛省洋務總局交涉研究所三月初十日開課已紀前報旋卽示諭自十一日起每日上午十點鐘至一點鐘時間内傳見願入交涉研究所人員隨到隨見各員務須親帶筆墨自書出身履歷籍貫年歲平時曾讀何書研習何學有無著作及編述有用文件本所章程有無應行酌改之處不妨各書已見至少以一百字爲度以覘學識而定去留至本所佐班定額祇有十名現在移送及報名人數已有百餘人之多除已照章酌定滿額之外概不收取工） 
[俄國欲借汕烏團兵之警聞廣東]  
　　潮陽縣楊令介康奉吳道札開日前有俄國欲借汕鳥爲團兵之所而汕烏實商塲繁盛之區斷不容輕准所請等情楊令已選派幹員密詣各處防守（若） 
軍界 
[陸軍部咨送改良軍制辦法北京]  
　　陸軍部以整頓軍務亟應改良軍制由各堂集議按照前次辦法重訂挨次實行昨將改良六條咨送卾督查照一詳定軍事行政機關一明定軍事敎育方釬一重訂海陸軍之制度一優加軍人之位置一選派貴胄學生嫻習西文一嚴訂舉劾將弁之賞罰如 
[派員參觀軍政杭州]  
　　北洋校閱軍政經陸軍部擇定四月内舉行業已通告各省選派將校前往參觀兹悉馮中丞奉到該部劄行後即遴委督練公所馬志勛張載揚蕭星垣三管帶曁一標敎練官淳于王龍四君即日束裝前往參觀已於十六日分札飭知矣（牽） 
[防剿梟匪瑣聞松江]  
[乂爲革弁求恩]  
　　前鹽捕前營管帶孔德陞王士志兩員解寧後疊經沿海各村鎭紳民至府署遞禀代爲辨寃近復有職貢周寳善等聨名禀請提憲劉軍門轉咨江督察核當奉軍門批駁略謂據稱孔德陞王士志二員先後管帶鹽捕前營均能約束兵丁巡防耐勞地方受益現在因事牽連奏革審辦懇求移咨察訊等情前來查該二員案情重大未便轉咨母庸嘵凟 
[乂獲夏竹林黨]  
　　錢阿榮者曾入蘇捕營當兵未幾竊鎗五支投入夏竹林黨撑船夏伏誅後竄回亭林以不容於親屬匿居南外長樓地方近爲蘇防新中營沈都戎所聞立派沈領哨至得勝港會同張哨弁將錢拘獲解送蘇垣 
[學生禀請入艦練習漢口]  
　　海軍考取入堂之學生六十名皆陸軍學堂舊班已畢普通業者該學生等以不入兵艦親加經驗似不足以徵實效特於初十日將情形公禀監督劉驤逵觀察請予入艦練習 
[委員採辦軍械回陜漢口]  
　　陜西補用知縣張世恩前奉秦撫委派來漢採辦毛瑟快鎗二千枝及寸衣背囊等件刻已分别辦妥雇用民船入襄河由老河口往陜昨特禀請漢關道發給護照以免阻滯（金） 
學務 
[飭解歐洲留學監督經費南京]  
　　奏派歐洲留學生監督蒯道所需經費江蘇每年認解一萬兩由寗蘇兩屬各半分籌兹江督端午帥以蒯道已定期本月二十四日放洋應先預備半年經費乂整裝川資銀兩江蘇認解二千共計七千兩除飭江藩司將寗屬應解一半銀三千五百兩赶緊籌備外所有蘇屬應認一半數目昨日電咨蘇撫飭司迅速滙解到寗以便彚交蒯道查收 
[師範理化科開課江西]  
　　贛省優級師範學堂開辦理化科考取新班學生六十名業已由林學使會同歐陽監督督同員生於三月十三日行開學禮（因） 
[南北兩區小學緩設安慶]  
　　合肥縣沈令於到任後極力提倡興學邀紳會議公舉王紳善達殷紳葆田等爲勸學員創設勸學所現經該所于城内創設西北中三區小學其南北兩區欵未籌定擬俟下學期開辦经外各鄉集鎭亦漸創設各小學均經禀請開校（女） 
[添委存古學堂協敎武昌]  
　　湖北存古學堂各敎員皆係白髮老儒兹趙次帥以前任安慶府龔鎭湘太守年已七旬學問優長爰委充該堂協敎謔者謂該堂又來一壽星可作香山大會矣（音） 
實業 
[寗垣蘇路集股總機關部開會南京]  
　　本月初九日夫子廟寗垣蘇路總機關部開會始由赴滬代表顧君花巖報告到會情形及徵求各股東意見書旋由赴滬代表張君鑑堂報告北線之利益宜速入股並應由公司自立銀行顧君花巖復報告衆股東此次在申要求公司將收據股票豫寄總機關部俾股東可立時領收並在寗垣發息以期便捷王總理已經面允明年寗垣之股即在寗垣發息公司收據股票准豫先寄至總機關部衆皆踴躍程一夔復提議現在宜赶速集股凡已認之股務令催繳乂提議總經招收據中應加蓋寳善源戳記或註明宋雨棠字樣以昭信用當即由寳善源代表王養和贊成照辦提議旣畢遂散會 
[官塲提倡路股江西]  
　　赣省路政除由沈護撫札飭各屬攤認路股外三月初九日由諮議局創辦所出具知單邀商各署局處所總會辦提調到所公同慨認計是日到者共三十餘人共認股四千一百三十股兹將認股數目彚誌於下沈中丞六百股林方伯四百股慶廉訪四百股糧道錫四百股鹽道增二百股候補道文聚奎黃仁濟朱燦奎張季煜吳介璋許瑞楊會康江忠賡陶在銘汪鍾霖李嘉德范德孚盧宗儀以上各一百股又莊兆銘江峯青各四十股但培良賀良橒各三古股李紹鈞張孝榮各二十股南昌府徐饒州府張各二百股張福厚李震袁勵忠殷杞齡袁克荷李炯孫嵩年各下股李克榮一百股文炳堃八十股須 
 
 

Page 12

 
 
[英員抵漢調查實業漢口]  
　　英國農工商務大臣爲擴充中國揚子江上游商業起見特派商務委員霍西君來華實地調查刻霍君已行抵漢口聞不日即由漢之宜往渝考查一切（戎） 
[製造樟腦之先聲廣東]  
　　粤省設局製造樟腦擬由官辦以免利權其各屬州縣之産有樟樹可以製腦者業已委員分别調查俾期次第興辦現聞葉道昭遒督率執事員司擬就韶州府之曲江縣屬先行試辦已將開辦條欵列摺禀呈制府核辦矣（如） 
[新會振興工藝之成效廣東]  
　　新會縣知縣蔡堯犠具禀來省以現據縣屬商會工藝院有限公司總理劉仲垣協理何耀梅等禀稱竊維强國之道以敎育爲先敎育以實業爲重新會夙號富庶今則游手日多器品窳陋日用百物皆仰給外人以至公私交困盜賊繁滋自非提倡實業無以救貧窮而濬利源是以各紳商力任提倡公舉董等爲總協理招集股本二萬元先收一半設立工藝院有限公司在城南大谷埠租地一區延聘敎習招選聰穎藝徒六十名入院分門學習免繳膳學各費於去年十二月開辦先仿東洋手工織造辦起甫閱兩月所製布品極爲暢銷將來逐漸拓充製造出品務以能敵洋貨塞漏巵挽利權爲目的惟現下開辦伊始容俟隨時禀請報部註册合將辦理情形先行禀請立案（如） 
雜記 
[襄水陡漲爲災五誌漢口]  
[領班生之斥革]  
　　初七日襄水陡漲損失生命財産不計其數已四誌前報兹悉趙次帥即於次日飛飭關道查明前途報水之電襄陽於初五日四點鐘發十二點鐘到漢並未遲誤復諭漢口電局逐一根究詎知因夜半信差停班故至初六日十一點鐘送關道署督憲以該領班陳均福不知緩急貽誤事機已電知滬局將其斥革並照局章從重罰辦 
[老商人之舊話]  
　　襄河水災之事莫不駭爲浩刦有老年商人云道光二十八年戊申三月初四日省城江邊塘角口燒燬鹽船沿及民船傷人不計其數燒燬商木價值千萬以上爲六十年前之一浩刦本届戊申年三月初五日爲第二花甲子之第一天又遭此水刧洵爲怪事 
[商家之消息]  
　　老河口沙地逼近襄河兹得商家信息言襄水歷年冲下均不以爲大害自漢中府起沿流而下二千餘里至早須一兩日方到此次襄水驟漲本可緩緩而來乃同時府河口忽又出晈襄水至老河口蛟適起而乘之滔天之勢瞬息千里各船猝不及防遂至同歸於盡（新） 
[派員管解農品赴部武昌]  
　　趙次帥前准農工商部咨取農品解京呈列業已飭所屬州縣呈送來省現因農業學堂林務科長羅會坦赴京廷試之便次帥特委令管解赴部交納（戈） 
[蠧役遺産允公浙江]  
　　浙江石門縣差總李貴在夘承役錢漕已數十年積資鉅萬去年身故後妻妾互相爭産兹投縣署控訟當由署縣主伊少琴大令象昻　訊謂汝夫乃一差役耳安得有如許厚産判令其妻先行繳洋一千元罰充習藝所經費乂提水田一百畝罰充縣學堂公産諭誡妻妾照常安居具結了案尙有朱某者其故父亦數十年之總役也與李貴交替之時因催粮紏葛借與李貴洋一千四百元其父没後屢追不還兹亦投案求追伊大令諭謂數十年舊債何不及早控追其中定有不實不盡之處判令李貴之妻照繳洋一千四百元以六百元給與朱某具領提四百撥交縣學堂復提四百元撥交警察局罰充經費（出） 
[惡鴇毒手續誌鎭江]  
　　惡鴇陳氏將妓女小才子兩足指全行剪斷已紀前報現悉該妓女遍體皆有傷痕其足指剪去後并加以剷削使作月弓形種種皆出自陳氏之毒手而亦出於陳氏妍夫孫三之主使當經警局一併拘獲交地保完福看管候丹徒縣王令緯辰自寗回鎭從嚴懲辦詎地保膽敢買放是以紳商學界大動公憤函請鎭江府承太守斥革地保勒限捕獲陳氏到案（眞） 
淸談 
[保存國焠之潮流]  
　　自西學輸入中國而保存國焠之說以起有志之士創設國焠保存會蓋有苦心存焉者也不謂潮流所激風氣大開兹略舉新聞數端於左 
[保存文國焠]  
　　卾省存古學堂之設已閱數年所聘敎習大都老耆之儒近聞又聘得某協敎鬚眉皓白叩其年歲在漢伏生之上與絳縣老人相亞蓋不如此不合存古之義也 
[保存武國焠]  
　　卾省張統制以新軍均習東西洋操法中國武技恐將從此失傳爰仿存古學堂意建設武技保存隧挑選精壯十五百名肄習弓箭刀劍拳捧等武技置敎練長四人日本近來於柔術擊劍等武藝非特軍人習練之即中學以上及師範各學校均列爲專科然於新操法頗致精焉今中國於新武學尙未研求而亟亟以舊武技是保是特頑固而已或曰該隧敎師亦宜聘請年老之人方合存古之意則亦太謔矣 
[保存女國焠]  
　　某省某紳士之夫人以近來女子均喜天足恐將來纒足之風從此歇絶爰與族中約凡同族之女子均須纒足定有畫一之格式不及格者罰其母斯豈非保存女國焠之一說歟 
紀事 
[官場眞相瑣記（二）某中丞]  
　　某中丞性漁色初與某氏婦私婦因羅敷有夫者也時中丞頗憚其夫某甲有紏紏氣不敢容納婦亦以某寒微作買臣婦下堂去别嫁某乙荏苒數年中丞開府大梁婦之前夫某甲適充撫署内戈什哈後夫某乙則以武弁候補豫省婦因是夤緣入署中丞見之藕斷絲連墜歡重拾甲與乙皆有所聞然畏中丞勢噤不敢語某年夏值中丞誕辰假夫人令招婦入署并派戈什哈數名往迎甲適與其列憶及則事忿不能平是日署内外廣設壽筵甲借他人酒杯澆自己塊壘旣入醉鄉憤益難遏入夜空持利刃闖入宅門遇一傭嫗砍之立斃中丞夫人乘凉檐下亦被斫傷闔署大謹僕從雲集乃縳甲付两司連夜嚴刑審訊甲供宿與中丞有仇是夜酒醉意欲入内行剌不意誤傷他人志旣不遂死耳復何言翌晨發交讞局飭各讞員覆訊甫提至大堂已七竅流血而死殆恐甲之實供而先置毒於飲　者甲旣斃遂以患瘋傷人入奏含糊定案此事常州某明府云明府蓋當時承審是案者也 
　　校勘昨報官場眞相瑣記貴家姬姬字誤作嫗都門都字誤作祁特此更正 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二十四）]  
　　方范立生言時出言之聲浪至高屢回其目以視雪蘭意氣至得堂上下之衆人聞范立生之言人人皆注目視此可憐之女子即陪審官之心中亦以此女子爲殺人之凶手矣裁判官連頷其首至以范立生之言爲然詎知此女子者聞偵探証已爲殺人之凶手乃神色不變絶無恐怖之狀態惟目視偵探之面冷然微笑至有鄙薄之意第聞裁判官出其平和之語以謂雪蘭曰夫人聽之此偵探所指之證據至爲確實苟夫人而不肯承此殺人之罪者則當有鎖滅罪狀之證據吾輩爲此法律之代表亦至不願加人以殺人之罪今我夫人告我以無罪之證據果此無罪之證據較多於殺人之證據者夫人必立爲無罪之人非特生命可保且可以保有一生之名譽計夫人對於殺人之證據乃有三事裁判官語至此截然立止堂上下乃絶無一毫之聲息靜待此女子之辨訴 
雪蘭徐謂裁判官曰吾即殺人之凶手殊不願堂上之開脫亦不願有一字一語之辨訴堂上以我爲如何者即如何耳綜言之此克洛夫爲我所殺請堂上加我以抵償之罪語已又立轉其首左顧謂范立生曰謝君盛意乃証我爲殺人之罪犯君當知今日之雪蘭海倫在此世界之上乃負有絶大之寃苦不願令外人聞其隻字計吾生一日者即受一日之愁苦殊無一絲一毫之幸福足以令我生其留戀故對於君之捕我非特絶無仇恨之思想且深感君之厚惠第君自命爲英國之大偵探家對於此案之理想乃大相左當知在此堂上之雪蘭海倫爲一淸白無罪之女予此後幸勿以他人之生命而搏君一身之名譽君休矣范立生聞此雪蘭之語紅被其頰至覺愧怒然無如何僅怒目以視雪蘭之面力鼓動其唇吻不已 
　　我裁判官者聞雪蘭之供詞乃謂之曰夫人勿怒夫人苟有辨訴之詞者吾輩亦一聽夫人之辨第彼羅加喀勒者今果遁往何許當知事已至此夫人亦無所用其隠蔽以吾細審夫人之狀態直一婀娜之好女子必不能爲此殺人之事彼殺人之凶犯殆卽爲羅加喀勒無疑夫人何必舉此一身之生命以拯此法律上之罪人即使夫人自承爲殺人之正凶者吾亦不能遽加夫人以抵償之罪 
本埠新聞 
[要事調查租界應閉烟館商標]  
　　英美工部局前日在南京路小菜塲樓上用搖彩法減少租界煙館四分之一所有各路應閉煙館總數已紀昨報兹將門牌號數核對商標其最著名者共有五十餘家列表如下 
　　（路名）　　　　）門牌（　　　　（商標） 
　　福州路　　　　　一百二十　　　　　第一樓 
　　又　　　　　　　一百二十二　　　　富貴得意樓 
　　又　　　　　　　一百六十在一　　　北協誠 
　　又　　　　　　　一百八十　　　　　大觀樓 
　　又　　　　　　　一百六十八　　　　愼昌 
　　又　　　　　　　三百九十二　　　　廣祺昌 
　　又　　　　　　　三百零一　　　　　新記 
　　漢口路　　　　　七十二　　　　　　老廣隆 
　　又　　　　　　　二百七十七　　　　錦誠信 
　　又　　　　　　　九號　　　　　　　榮成 
　　九江路　　　　　十六　　　　　　　謝榮盛 
　　又　　　　　　　四十三　　　　　　廖太昌 
　　又　　　　　　　一百三十六　　　　廣誠興 
　　南京路　　　　　一百五十六　　　　北協誠 
　　湖北路　　　　　三百三十三　　　　匯芳園 
　　又　　　　　　　三百九十九　　　　寳林春 
　　又　　　　　　　二十　　　　　　　德豐 
　　又　　　　　　　十七　　　　　　　安記 
　　又　　　　　　　二十一　　　　　　連記 
　　浙江路　　　　　二百二十一　　　　紳園 
　　又　　　　　　　二十七　　　　　　吳興記 
　　又　　　　　　　七十二　　　　　　福記 
　　又　　　　　　　二百零七　　　　　鳳園 
　　河南路　　　　　十四　　　　　　　富豐 
　　山東路　　　　　二十二　　　　　　信成 
　　又　　　　　　　三百四十五　　　　寄園 
　　廣東路　　　　　二百二十三　　　　廖松盛 
　　又　　　　　　　一百七十二　　　　公順昌 
　　廣西路　　　　　四百四十二　　　　雲香閣 
　　又　　　　　　　四百四十三　　　　鳳來閣 
　　又　　　　　　　四百四十四　　　　鶯韻樓 
　　又　　　　　　　五百七十二　　　　老春記 
 
 

Page 19

 
 
　　福建路　　　　七百三十二　　　　廣各祥 
　　又　　　　　　四百二十九　　　　元順 
　　北京路　　　　三百四十　　　　　新悅興 
　　又　　　　　　一千一百六十四　　廣生義 
　　厦門路　　　　九十二　　　　　　翁聚豐 
　　寗波路　　　　三百四十四　　　　新園 
　　大沽路　　　　四十　　　　　　　銘興 
　　又　　　　　　六十七　　　　　　源盛 
　　又　　　　　　一百七十六　　　　昇園 
　　又　　　　　　四十一　　　　　　廣永興 
　　北海路　　　　三十　　　　　　　杏林春 
　　又　　　　　　三十一　　　　　　凌裕豐 
　　又　　　　　　四十七　　　　　　萬年樓 
　　又　　　　　　一百零八　　　　　生記 
　　又　　　　　　二百十五　　　　　有祥 
　　又　　　　　　三百四十五　　　　德記 
　　雲南路　　　　二百十六　　　　　長發 
　　松江路　　　　一百十四　　　　　華德茂 
　　勞合路　　　　一百十　　　　　　宏盛 
[示諭川漢鐵路不借外欵]  
　　川漢鐵路不借外欵由該公司喬總理函告本縣李令轉禀滬道曾誌初一日本報昨日大令又抄錄原函并粘奏定章程出示曉諭略謂四川鐵路公司並不招集外股紳商學界軍界曁諸色人等母得輕信謠傳倘有招搖影射之徒故違定章謊騙漁利一經查實定予究懲 
[梁參議定期入京]  
　　升任外務部右參議梁孟庭參議如浩定於今晚乘招商局新銘輪船起節赴京昨至各署辭行 
[嚴辦違禁售烟]  
　　虹口六圖地方前有沈炳泉私售燈吃經滬道密飭虹鎭巡防局員簡二尹查提究懲在案兹簡二尹已將沈炳泉獲案送縣訊究昨日禀奉蔡觀察批示云據禀已悉禁烟一事迭次奉文查辦甚爲嚴厲况上海租界已由工部局會議立限禁盡在我更不宜稍涉疎懈致爲藉口仰上海縣遵照辦理並轉移簡委員知之 
[請催鐵路公司拆除鐵網]  
　　新閘太陽廟王家宅等處官路前被滬寗鐵路公司用鐵網圍住迭經該處董事禀由滬道移請該公司拆除在案迄已日久仍未拆去昨巡警總局汪總辦又移請滬道轉催該公司迅即拆除以使行旅 
[地保包庇賭台]  
　　滬道蔡觀察訪聞虹口賭台有二圖地保朱竹亭十五圖地保吳琴蘭等得規包庇爰飭上海縣嚴拿究辦一面照會租界領袖領事轉飭捕房派探協拿母任漏網 
[催解江浙漕米]  
　　江浙兩省去年應兌漕米一百萬石現已兌收十之六七兹又奉倉塲總督電飭兩省藩司糧道飭知海運滬局嚴催各屬赶緊彚解至去夏截糟能否併運亦飭查報昨兩局總辦已奉到公文遵催赶辦矣 
[中國體操學校開動運會]  
　　中國體操學校定於本月二十六日下午開運動會塲所在北浙江路底鐵路北華商體操會操塲因地處偏僻特於鐵軌處用校僕招待手執小旗爲記其運動之材料如下各自體操二（徒手）連續體操二（徒手啞鈴）兵式敎練一器械體操二（鐵槓平臺）拳術二（日行虎三星）武器一（單刀）舞蹈行進二（子規聲程滿園春色）應用體操一（旗躱操）遊戲四（秘密競爭龍戲珠孫唐世界）露營夢）餘興一（歐美之家庭） 
[裁撤江西駐滬文報處]  
　　駐滬江西文報局委員禀請酌江西文報局委員禀請酌加局費奉贛省洋務總局批示略云江西文報由滬轉遞者無多調查各署局處所及本總局均未據該員遞送公文要件至本省往來遊學生代請護照一事現定新章均由提學使考驗俻文咨送無須另派專員所有江西駐滬文報處一差自應裁撤庶公家稍節虚糜而該員亦免賠案仰將前領戳記一顆就近繳存江西駐滬官銀錢分號轉寄繳銷所有該員月支薪水十六兩即于三月十五日停支 
𤨏事 
[城内]  
[房客欠租之惡習]  
　　一路一區巡局游巡官批監生孫煜曾禀云查上海城内租賃房屋往往房客欠租不付拖延月日有欠至一二年二三年或七八年不等租金累至數十元數百元而猶覇房不搬者房主竟無可如何以致迫令控追仍復異常狡展甚至有不要房租祗求讓遷而房客猶必要求津貼搬遷之費此種風氣殊堪痛恨兹該生禀控榮海庭欠租至三十九元之多拖延至十二個月之欠一經催收猶復惡言放火此理之所必無而事之所或有仰候飭地甲查明措繳息事否則提案究追不貸 
[定期發給孤貧口糧]  
　　本縣李大令昨出牌示云照得本縣向設額内孤貧三十二名並舊設額外孤貧五名又設額外孤貧一百名曁士紳捐銀請新增額外孤貧念名當因發給口糧時間有病故頂領情弊業經照會普育堂董按户查明隨時除補在案兹届應放本年春季口糧仍循案定於廿六日發給合行示知爲此示仰各孤貧人等知悉爾等届期各持腰牌集赴普育堂聽候按名查點給領口糧均各遵照 
[官事]  
　　同知樊炳煦知州陳文藻淞滬厘捐督辦朱宜振會丈局委員通判黄贊朝浦東緝私鹽巡朱文斌江西鐵路轉運科員夏敬鑑德文學堂敎員畢士翹昨均到道拜會禀見新委道轅學務文案分省知縣文永譽昨日到道謝委新委道轅偵探課員知縣楊繩武昨日到道謝委並禀銷洋務隨辦差大淸銀行副監督四品京堂駐滬總辦黎大均浙江候補道王豐鎬昨均到道拜會稽查沿海保甲委員沈炳忠滬寧鐵路委員張毓麟昨日到縣拜謁 
[南市]  
[照料賽船]  
　　西門外桂墅里同文書院各學生昨日在日暉港賽船上海縣李大令特派差保船牙妥爲照料 
[一君竊賊]  
　　高昌廟局員李二尹昨日派探至總工程局協控在王家碼頭泰安小客棧提獲積竊嘉興阿五（即朱阿五）朱阿榮張阿瑤朱阿四（即來英）姜來發沈福榮等六名管押候訊 
[追繳米捐]  
　　貨捐局函致總工程局稱西門外成興萬興兩米店在太古棧出去籼米五十石漏未繳捐請爲追究旋由局丁傳兩店主嚴全福李阿美到局押候訊追 
[指認賊贓]  
　　昨日公共租界新捕房中西包探帶同積竊倪阿龍并失主姚林奎至總工程局認看前由局探吊獲各贓並又在某 
 
 

Page 20

 
 
押店吊到皮褂一件帶回給領 
[閘北]  
串匿阿香○祝戴氏控沈寳榮與妻王氏並其姊趙沈氏串匿伊媳阿香昨由巡警局孫裁判提訊均不供認判兩氏父保沈寳榮押候查明復訊 
誘匿戚氏○劉子英控任和尙誘匿伊友王阿根之妻戚氏昨由巡警局孫裁判提訊劉供戚氏被同鄉婦人朱氏領至任處今被串匿求究任供並不藏匿由朱氏薦錢辰海家是實判任押候交到戚氏再訊 
藏匿小妹○徐金卿控彭瞿氏藏匿伊妹小妹昨由巡警局孫裁判提訊因無實據判小妹交徐領同彭瞿氏省釋 
候提賊黨○行竊怡豐棧之竊賊李小二子昨由四路一區警局緝獲解至總局訊不承認判押候函致英公堂提同黨張小三子朱蘭香到局再行質究 
[新租界]  
踏沉石船○昨日十二點鐘有黄渡人姚榮華滿載石條駛近車袋角裕源紗廠碼頭停泊被糞船户沈錢寳踏沉幸由鄰舟帮同援救未傷人命 
查獲冐牌火油○包控李星福昨日查獲冐牌美孚火油八箱帶人捕房詢據小車夫答稱油在船上買來由掮客張菊生囑令裝載捕頭諭令暫押候廨訊究 
包車無照○包車夫陳阿三未領照會由捕在愛文義路查獲拘入捕房押候訊究 
[英租界]  
龍華之遊樂乎○河南路滋泰當舗學徒金壽銘於十六晚竊取鈔票洋三百无逃至法界某花烟間次晨與鮑小娘王文通乘火車至吳淞昨又雇余榮牛馬車至龍華游玩歸途經過河南路被該當金姓出店所見報探一併拘獲詎金所帶之皮袋一只内有洋二百元又在馬車上遺失當經包探將各人解入捕房旋由該當執事將金保出其餘押候解廨訊究 
電車撞壞東洋車○東洋車夫余筆萬昨日拖車至黄浦路被六十四號電車撞壞車輪余投捕房控訴捕頭飭自赴公司索賠同時起火○前晚九點餘鐘蘇州路十六號外國妓院樓上廚房内起火焚燬樓屋一層又同時南京路申成昌茶食店失愼焚燬樓面兩間 
弔取賑據○南京路長盛號因虧欠巨欵發封在案兹法公堂繙譯官以長盛經理者港保險賬據被封在内函請英公廨啓封弔取昨寳讞員當即飭役協探前往啓封將此項保險賬據取出仍即封閉 
雉妓拉客○雉妓王二寳及婢女王阿二在南京路違章拉客由探一併拘八捕房捕頭以王阿二年尙幼小飭送濟良所安插王二寳暫令回院候禀公廨出單傳訊 
茶客失竊○李子鞏昨在福州路大觀樓茶館失竊皮夾一隻内有銀洋二十八元眼鏡一付即投捕房報失飭探查緝 
竊布衣○陸苗發竊取管孝江布衣等物由探孫岳廷拘入捕房押候解究 
竊車照○包車夫王四大昨在黄浦灘竊取十三號包車照會由捕拘入捕房押候解辦 
竊皮夾○朱阿三朱連生串竊北福建路八十三號烟間内章如有皮夾一隻内有銀洋二十元田單三張由探量獲入贓解入捕房押究 
竊呢衣○曹金生竊蕪湖路一百三十三號客棧内呢衣由控葉長亭查獲解入捕房押候解究 
[美租界]  
碾傷幼孩○塌車夫江慶淸李山等昨日拉車至漢碧理路撞倒戴姓幼孩碾傷足骨由戴喚捕拘入捕房幼孩送醫院求治 
傳訊保人○王燕淸擔保某甲欠銀迄未理楚昨由公廨飭差協探往傳候訊核辦扣留馬車○馬夫蘇阿春因在黄浦路違章由捕拘入捕房將車扣留候再訊辦 
偷竊車輛○郭小根竊湯阿根人力車一輛由探拘入捕房押候究辦 
[法租界]  
公堂停訊○今日係耶穌受難公堂停訊節期昨由捕房知照公堂循例停訊兇徒宜懲○流氓李阿水身藏利刀向人滋詐昨爲包探拘入捕房押候解廨嚴究竊取皮箱○陳生桂前晚撬開源順泰皮箱店排門入内行竊皮箱兩口携贜逃逸中途被巡捕拘住送入捕房押辦 
傳訊保人○王燕淸擔保某甲欠銀迄未物疑係劉森三所竊拘人捕房研詰不認押候查明核辦 
得慶生還○安徽人汪阿三投親不遇前日在西門外投河覔死幸即經人救起湊集川資得歸故鄉 
[來件]  
[蘇省滬嘉鐵路二月份報告單]  
　　第一叚 
　　河道 
第五百零二號河已開竣第五百三十一號開河已竣第五百五十二號河已開竣機廠河工將次告竣 
　　馬路 
南門車站馬路開工兩條通龍華馬路正鋪石子通日　港馬路橋已開工正砌片石馬路橛已定好惟地畝未購 
　　舖道 
石子已舖至二百號雖石子來源頗旺而車輛不敷調用是以未見迅速　　叉道 
南門車站叉本擬用車運土因無車運暫掘地取土現掘土方將次告竣　　月台 
南門車站月台早已砌好無車運土暫掘地取土 
龍華車站月台正赶塡土 
莘莊車站月台將次告竣土已塡成二分之一 
　　碼頭 
碼頭背之土本擬車運現亦掘地而取將完五分之一（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
雜著 
[紀客述秦中雙俠事畧（續）]  
　　過數日獻忠在營不寐濳起微行時夜將半銀河皎潔星月在天各營熟睡四望寂然獻忠帶劍周巡由正營轉過左側見月影中有人蹲伏莽中如大解狀疑是營中士卒斥問誰何其人陡起揮刃直擊獻忠中其臂獻忠負痛奔號各營齊起其人旣渺冥搜莽中都無端兆惟見大樹一章削皮書曰惜手擊之不中旁注寳鎔二字獻忠不解李知金所爲秘不敢洩後金應募從某總兵征李圖以功驟擢守府蒞任山東流賊不敢入境嗣因獻忠犯鳳陽甚急撫軍馬士英檄召天下兵護衛諸陵寢金被徵渡淮與獻忠戰於滁泗斬馘過當卒以北人不善舟師十勝一敗致爲賊所執獻忠素知其才諭之曰汝不識時務徒恃勇力數與我抗今旣被執死乎降乎惟汝自擇如肯降者勿憂不富貴也金笑曰疇昔之夜惜乎擊汝不中汝不殺我我必殺汝何問爲獻忠大怒立命梟斬李正之曰此人勇武絶倫留之可大用末將昔與有舊願以利害說之獻忠許諾金見李來閉目不視李執其手泣曰故人何不幸至是耶今不降且死奈何金張目斥曰昔吾與若誓滅羣醜爲國救民言猶在耳今汝旣失身爲盜吾雖敗將何面目與汝相見耶李慚沮無言而退終以綈袍之戀不忍死之乃詭詞覆曰彼色厲而内荏請軟困之不浹旬可服賊信其言乃囚諸土室之中　　守以健卒將俟其窮而取之亦金命不該絶故也 
金坐土室中求死不得乃絶粒待斃夜坐無聊吟以見志甫哦曰鶴下天門困鬭鷄高飛無復碍雲霓索下句未得忽聞牕外續曰好隨㾘鳳遊西 
 
 
 

Page 27

 
 
越莫入樊籠首便低其音嬌婉不類男聲金以爲異聳然聽之又聞朗言曰良馬一蹶終致千里不從死地求生乃爲匹夫溝瀆之諒耶言已竟破扉入視之則一女郎年甫及笄容貌麗絶歛衽啓曰憐君忠節敬來援手可速從妾脫此虎口以手斷其桎梏如摧枯拉朽金大錯愕不遑細問女郎徑携之行數武復返出袖中彤管大書一行於壁亦不稔其何字題畢呼曰去去遂悄然出視守者伏如沉醉諸賊縱横枕籍地上金跨其腹而過訖無知者離營里許即長江有小鬟艤舟以待二人同登揚帆而南瞬息百里舟僅一葉而波浪兼天舠如磐石驚魂少定始謝曰蒙卿再造脫我雉羅敢請芳名仙居以爲異日啣結地步女郎聞言以横波睇之微笑曰君猶未喻妾意耶詩所謂㾘鳳者即妾便是行將與郎雙飛天衣待時而動令李靖紅拂不得專美於前何謝爲金見女行止離奇欵爲狐鬼乃婉辭曰卿意良佳但卿乃女俠僕本武夫仰攀仙娥旣屬非分况馬齒旣長卿縱不見憎僕寗不自慚乎女哂曰君烈士妾貞姬偶本天成何須謙讓然妾尙有母兄在當以禮合兹值播越婚姻大事亦不可以草草因自言爲傅總統女小字㾘鳳越之會稽人爲父報仇因脫君危非偶然也 
調查 
[第二次調查南洋荷屬華僑現狀（四續）]  
　　一日來道路相傳荷人擬在各埠設立學校一事岌岌不遑恐不日即將發表并聞已至中國延聘敎習來南在校中添設中文一科以餌華僑實行其破壞華塾之主義雖然吾道南行亦殊可喜惟荷人在我内地延請敎員願賦南遊者諒不乏人然而萬里長途亦不能不稍悉此間情形免爲浮言所惑敢擇其尤要者聊貢一二南洋敎習大致每月薪金百盾左右（七十五盾一月者最多）伙食房屋自備但此地百物奇昻館榖所入節儉者僅得敷衍斷難儲蓄敎習來此俱訂合同大約以二年爲期今荷入延聘想亦照此辦理然温帶之人驟至赤道之下總無不病者所以中途而歸比比皆是若敎員旣與荷人訂立年限合同則已鑄成鐵疬雖有大病恐亦不能中止如不訂合同又恐爲渠呼來揮去席不暇暖而見摒矣且一經有疾醫費極昻兼之行動不得自由苟無華人處處照料事事關切實與盜禁無異故應聘者務必加意斟酌有切實介紹之人面面妥貼始克起行否則長驅海外一時欲罷不能無從措手難免再蹈第二華工之後轍若各埠中華學堂聘請則到此後凡事俱可通融偶抱采薪及未滿年限有大故欲歸者學堂均致送回國盤川各事均不致址分掣肘雖然推廣敎育喚醒僑民本吾人應盡義務然一身利害亦不能不預籌之内地學界應聘諸公諒亦不以斯言爲河漢也 
　　一聞荷人俟各埠學校成立後擬將僑民自辦之華塾概行歸其管理據云如華塾經費或有不敷荷人情願擔任此事已盡人皆知果如此說則南洋敎育一線之萌芽從此已矣未審各埠中華會館吧城學務總會及視學官作何對付之策又不知我國政府亦聞此驚雷爲籌維持之方釬否抑仍掩耳閉目佯爲不知任人推殘任人踐踏而抱定宗旨以隔岸觀火了之耶噫嘻 
來函 
[松郡士紳致蘇路總協理函]  
　　（一）董事局宜調查工程也華婁全境爲滬嘉路線之中心點所築各段橋梁時見損壞其各段工程師資格不一用心亦不同有顧全大局矜惜名譽者有坐糜鉅俸故意遷延者董事局旣爲各股東之代表又有監察各部分之責任烏可不出調查而以尸居養體終也 
　　（二）董事局宜恪遵法律也查董事爲各股東所公舉之人是股東處立法地位而董事處司法地位董事局先不能守法何能以法繩人凡關涉行政事宜各董事不應不避嫌疑鑽謀舉荐即爲總協理所欽佩委任亦　照章開除董事名義不應仍戀故棧乃某某以董事而兼土方工頭矣某某以董事而兼路校校長矣某某以董事而充營業部長矣并有某某曠棄職任而亦不聞開除以少數人之徇情不問其人之能勝任與否一若除董事局外無一可以任事之人其亦知此路爲吾各股東之路而非各董事之路乎彼視然居之不疑者其亦有羞惡之心焉否也 
　　（三）鐵路旁宜開通水道也松郡南門外第三段工程因失於監察之故以至田畔各小河通流處砌洞太高水之往來遂爲中斷其病農實非淺鮮若不罰工程師再將水洞開深則非疏通鐵路旁之水道不可乃昧昧者猶以爲無害是直欲以賊農民者賊吾股東也嗚呼路事之腐敗固不僅此二三事可言而此皆爲近因猶可以故良挽救者是以敢臚述之總之公司與各股東有極密切之關係斷不容情意不通致地方情形萬分隔膜反聽一二人之鼓唇搖舌不察實在不求眞際惟予意所欲爲者也張公嶼張紹賢朱慶咸錢鴻緒唐家麟周柏森同啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
