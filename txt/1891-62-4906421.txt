# 1891 - 62 - 4906421

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尙有未經來取者深恐因路遠所致未便遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈雅鑒 
[采票將完] [  申報恊賑所謹啓]  
　　集腋社第二次籌振采票自去冬印售後購者絡繹而來至新春祗存百餘紙近又有某善士躉購數十紙現已將次售完當此青黄不接災民需賑孔殷敬請略减杖頭之資惠臨購票俾早日開采將洋解往災區則涸鮒頓蘇卽本飽亦感同身受已 
[論招募蠶婦事]  
　　昨日本報登有杭友來函述及杭州熾憲接奉皇太后懿旨飭招募蠶婦資送進京一節竊歎深宫之舉動其足以爲天下後世法者誠有邁越前古者矣蠶桑之利本起於北方昨日遯叟所述引經據典己堪左證不知何時流入南方延至於今竟使南省獨享其利而西北諸省反瞠乎在後焉考之月令有浴蠶献繭諸事皇后親蠶率三夫人九嬪二十七世婦八十一御妻以從事於葦箔與天子之親耕率三公矣卿諸侯大夫躬行推犁天子三推三公五推諸侯九推大夫士終畝以示重農之意其事一律盖天子治外故親耕以重農務皇后治内故親蠶以重蠶務衣與食固並重而不可偏廢也月令一書托名於周名其中多有用秦制者如太尉一官周之所無惟秦有之若此類者不一而足早己有人指而出之斷以爲係吕不韋所造吕不韋以賈人子竊相位頗好名令其賓客著述其所聞見以成書據爲己有名曰吕氏春秋至今此書列入諸子後人尙有爲其所欺者故月令之造亦意中事今姑不必贅辯但卽就吕氏所造氏論秦始皇都於長安地居西北而亦有蠶桑之事則可知古時蠶桑之利實遍乎天下秦法最爲苛暴取三代之政治而悉廢置之至於焚書坑儒度其時先王之良法美意遭祖龍毁壞者己將無復孑遺而獨於宫中親蠶一事尙不至棄如弁髦苟非此禮猶存吕氏又何由列入月令以是知告朔餼羊所賴以流傳後世者又未始不深賴乎此書之存也雖然蠶事豈易言哉種桑有法也飼蠶有法也嘉湖諸府以養蠶爲大淙生理婦女至春間清明之前先取蠶子置之煖處或附之身邊約三五日則蠕蠕而出取鷄鵝毛輕輕拭下置之小簏中勿使見風採桑葉之極嫩者剪碎以飼之數日之後漸大則漸分置他簏凡數分而後可以置之箔上飼蠶之葉可不必剪碎卽色之濃緑者亦可與食然凡取葉飼蠶葉葉皆須用乾布拭淨勿使有濕氣恐蠶受濕氣致有疾病或至僵壞也蠶之爲物雖蠶子所出實則有類乎化生一箔之中有蠶若干至明日數之多且倍又分又倍其家當盛則竟有日增月盛者亦一奇也至三眠之期最宜當心育蠶諸婦女至此數日之内夜則廢寢日則忘食目不轉睛注視箔中一或不愼卽眠而不起故凡當三眠期内男女必分牀而睡避忌諸事甚多總之不使觸穢氣甚者言語亦不敢高聲蠶箔所在不聽男子入房其所以愛護而寳貴之者不遺餘力迨三眠旣畢漸次上山成繭而蠶事始蔵其繅絲蠶絲諸事則又可以男子任其勞無須專賴婦女矣當吃緊數日之内婦女中之荏弱者或因此而致疾以帕蒙首不及櫛也和衣而睡不及解也輪替而飯不敢離也其辛苦勞瘁不堪言狀以視乎沾體塗足出作入息者其勞逸又不同也皇太后深宫頤養忽念及此欲以重桑勸蠶以彰内治故詔令招募蠶婦進京以備顧問夫蠶桑之事北人雖失其法未嘗不有其書開卷瞭然成法具在特不能詳知其細情欲得人而問之若以爲詔求蠶婦以教北方婦女養蠶則未必然也惟宫内旣重視蠶務試行倘有成效則民間亦必聞風興起上有好者下必有甚焉者矣說者謂養蠶之要首在種桑今北方地土高燥於種桑殊不相宜敬桑不可種卽蠶無所食將奈之何再者諺云蠶要温和麥要寒北方地氣較南方爲寒宜於麥故以麫爲食而於養蠶尤爲非計卽使宫中親爲倡率若土地不宜則亦無可勉强也然近年以來風氣頗有自南而北之意京中有無雪之年北河有無冷之日卽如今年輪船開行北上較前尤早或者地氣亦漸轉而温北方從無大水之時去夏竟遭此災則是高燥之地亦且變爲沮洳寒沍之天亦且變爲温煖天地之氣旣有所轉人事當亦與之相應皇太后之所以有此詔者盖亦欲以人而叅天地之化育其用意之深遠夫豈淺陋者所能窺測於萬一也哉 
[本館接奉電音]  
　　昨由京友電傳諭旨三道敬謹譯登○正月二十八日奉上諭岐元劉秉墇奏剿辦雷波夷匪獲勝邊境巋清一摺雷波夷匪滋擾四川邊境迭經岐元等調營進剿大小溝魚姑二支夷匪始終怙惡道員徐春榮會同叅將謝金誥等於上年十月間督軍進剿小溝夷巢大小數十戰連破二坪子等處擒斬轟斃千餘名攻克堅巢五十餘座奪獲刀矛千餘件共焚燬蠻棚二千餘間該夷酋等及二支夷酋乞恩就撫邊境肅清辦理尙爲迅速所有尤爲出力之總兵馬朝選着賞給提督銜己革提督劉玉田着賞還原銜翎頂提督唐珊峯着賞給頭品頂戴叅將謝金誥着免補叅將以副將儘先補用道員徐春榮着以道員不讑雙單月儘先選用都司銜姚振標着以都司儘先補用以示鼓勵其餘出力員弁及傷亡勇丁着查明分别奏咨奬卹該部知道欽此同日奉上諭芬車奏左翼關稅期滿正額無虧盈餘示能足額一摺着户部議奏欽此同日奉硃筆龍湛霖補授内閣學士兼禮部侍郎銜欽此 
[上苑春風]  
　　户部爲咨行事殺虎口監督步軍統領衙門郎中景祥將次一年差滿照例預先咨取各項人員揀列帶領引見奏請更換相應咨行各衙門於一等資深兩項郎中員外郎卽日保送一員開造履歴送部以憑揀列帶領引見○新任左翼監督吏部左侍郎松壽泉榷使溎涓吉於正月十三日已刻躬抵稅署履新視事右翼監督正紅蒙副都統佛榷使佑亦於是日未刻上任各稅司示仰委員書吏役皂牙行人等至期進署一體謁見○東安門外金魚胡同某甲向以油漆爲生涯去年生意减色阮囊因之愈澀所進銀錢頗覺不敷用度鋪夥某乙冋算工資除索清所欠外並欲預支若干以便寄回家中甲一時無以應命由此互相爭閙經人解散閱數日兩下因前事又相齟齬乙忿甚 
 
 

Page 2

 
 
拾取菜刀在甲臂面等處極力死斫幸隣人赶至將刀奪下將乙送往官廳轉送提署訊辦嗣爲甲延醫調治傷勢已痊可無意外之虞矣○十五善射大臣處爲咨行事所有各衙門兼充十五善射人員現在有無升遷調補以及丁憂事故等情相應咨行各衙門查明務於開印前咨報本處以憑核辦○正黄旂滿洲都統禮邸於正月十二日前赴南新倉支領正黄滿兵丁應得正月季實折老釆經該固山備文知照該倉監督等届期頓備開倉○右翼前鋒統領公桂爲咨行事印房呈稱查本翼前鋒缺出應由右翼四旗滿蒙固山養育兵閒散挑補例於封印内咨取各旗保送備挑人等名色印檔歴經辦理在案今光緖十七年正黄正紅廂紅廂藍四旗滿蒙固山應行備挑前鋒缺人等相應咨行貴固山卽將應行備挑人等名色印檔卽於開印日咨送本翼以便備挑兵缺○正月十二日十二點鐘各國駐京欽使叅贊繙譯等先後至總署拜賀新禧慶邸偕各堂曁各部院堂官在署拱候相見之下各以吉語极祝頌旋在大堂肆筵設席冠裳薈萃水陸紛陳　歡始散極一時之盛事 
[賜宴盛儀盡]  
　　前紀正月初十日上幸紫光閣賜外藩宴兹聞入宴者有蒙古王貝子公三十餘人台吉塔布嚢十七人呼圖四人由理藩院帶領入宴朝鮮正使官二人副使官三人伴官六人四川土司大頭人十餘人經禮部内務府分帶入宴皇上於八點鐘幸紫光閣入座筵宴閱看善撲營官兵貫跤騙𩥮騙駝精捷營官兵對單刀對竿子樂部跑竹馬射嗎呼音律處彈箥蘿唱庫們回回營官唱西番回回曲及各項玩藝中羊上樹一齣臺高三尺寛方相若上置青松一株臺南有層級官兵悉作西番裝束雜以西番音樂拴羊於臺南十數步外撒手令羊自踏層級以上至松樹前兩足跪地昂首長鳴三聲倒行而下仍至原處站立外藩待宴者欽賜尺頭什物各有等差宴畢跪領所賜踫頭謝恩皇上起座還海衆始退散煌煌盛軌冠絶古今西被東漸此聲教之所以遠訖歟 
[奉移金棺]  
　　正月初十日莊靜皇貴妃金棺奉移田村暫安寅初行啓殿禮欽派崑大宗伯恭詣金棺几筵前行典禮長正二刻恭請金棺自吉安所正門出安置大槓欽派莊親王載勛大學士恩承於槓前奠酒三爵奉壺遞酒派光祿寺溥徐二署卿率司員敬謹襄事大槓飾以鵝黄色油黄色絨繩雲縀大罩澹黄幌繩四角拴拉舁夫九十六名黄翎紅緓號帽紅綢駕衣尺夫二人缘穿青褂仍戴紅緓泥冠前舁引魂旙一座其木飾以淺黄色油旛衣係用杏黄素雲縀做成用夫六十四名舁之後列駱駝八對白馬廿四匹覆以黄色絨毡徧結絨　頂縣紅羽踼胸牽者皆衣紅駕衣架黄鷹拉細犬各四對金輅木輅步輦各一十六人禮輿一乘八人黄轎一乘黄雲縀圍方頂轎車一輛四人顯轎一乘此後則執金吾一對執金仗一對執臥衣一對執立瓜一對執金星一對執金鉞二對執金戟二對執紅色鳳旗一對黄色鳳旗一對藍色鳳旗一對白色鳳旂一對紅黑黄藍白色鳳傘各一對紅黑黄藍白日月鳳扇各一對方相二對中執一柄杏黄三層雲縀曲蓋上繒三藍飛鳳後則執座執金壺捧金盥奉金洗各一人皆衣紅駕衣後則樂部署吏負皷者二十四人執大號四人執金皷二人笛司笙司九音鑼各二人大樂導引設而不作後舁十抬欄杆桌上置花梨雕刻精紅圍屏鏡臺脂粉盒鑵梳具等物皆莊靜皇貴妃生前所用物也其他古玩陳設首飾衣服分置十六長方雲盤用穿孝幼丁十六人列對分捧槓前内監内務府執事官數十人穿孝步行並文武各衙門滛出押扛官計分十三班第班四員各項執事官員亦分起於扛前行走後扈豹尾鎗十杆儀刀十把乘馬擁後隨有青轎車十數輛皆待從皇貴妃之媽媽女子穿孝送行出地安門迤邐走西四牌樓出阜成門欽派莊邸恩相於阜成門外河橋下復在槓前奠酒三爵步軍營官兵預將道路修墊平妥沿途攔禁車馬行人各巷口皆遮以藍布幛並派官兵把守經過各鋪一律掩閉門板至田村於正殿中暫安金棺○工部爲曉諭事總理處案呈恭照正月初十日辰時莊靜皇貴妃金棺奉移田村暫安大槓沿途分四班每班壓槓官四員派少卿科道郎中等以下世職官員管轄舁夫卽於是日黎明在彼伺候按照本部象定班次投遞職名勿致遲悮今將掣定班次列後大扛頭班刑科給事中宗室文英吏部郎中連陞刑部郎中琦璋正藍滿佐領連印二班鴻臚寺少卿田我霖刑部郎中申同揆户部員外郎崇繪廂紅漢輕車都尉明德三班兵部郎中李廷瑞正黄滿輕車都尉承瑞廂白漢騎都尉承華正藍漢佐領莫凌阿四班户部主事旭愷理藩院主事上行走義俊正藍蒙輕車都尉納欽廂藍蒙騎都尉文林五班欽天監五官正文煥户部員外郎志忠正白漢佐領德印廂白蒙騎都尉文壽六班吏部主事鈺昶廂和漢佐領長存正藍漢佐領崇安廂藍蒙騎都尉慶祥七班理藩院郎中榮椿大理寺寺丞汪述祖正藍滿佐領至善正藍蒙佐領毓康八班山東道監察御史秀林太僕寺員外郎德元正白蒙佐領吉詳廂藍蒙佐領松全九班吏部員外郎聨錦正黄滿輕車都尉皂君保廂黄滿佐領崇凱廂白漢佐領慶英十班兵部主事恩光廂紅漢佐領紀珍正藍滿佐領聨蔭廂白滿佐領文灃十一班兵部主事英續廂白漢佐領安福正藍漢佐領松堃廂白蒙佐領恩榮十二班户部員外郎忠廉正白漢佐領回興廂黄滿佐領瑞成廂白滿騎都尉哲克東額十三班廂黄滿佐領成振廂白蒙雲騎尉善齡正白蒙佐領恒安鑲白滿都騎尉斌奎旛杠頭班通政司知事蔡瑋正黄蒙輕車都尉桂華鑲藍滿輕車都尉兼佐領崇詳正黄滿佐領松鈺土班刑部郎中朱廷瑞正白滿子爵松群鑲黄漢男爵定格鑲黄漢佐領盧檢金三班刑部郎中恩全正白滿騎都尉瑞雲鑲藍滿騎都尉文俊正黄蒙雲騎尉連普四班正白滿男爵錫珍鑲藍滿佐領英廉鑲黄漢佐領清瑞鑲黄蒙雲騎尉福山備班鑲黄蒙輕車都尉榮壽正紅蒙佐領銀梁正紅蒙佐領穆奇賢 
[儲駕不來]  
　　俄回儲君來華游覽官塲巳預籌叵欵準備恭迎昨日忽有俄水師提督電致駐滬代理領事官云皇子己由香港前來從大七山前折入揚子江泝流而抵漢口行程急迫不能前莅申江矣 
[刑署有賊]  
　　正月二十四日香港英刑司陞堂訊案中西人羣聚而觀中有一婦人忽覺衣袋中有人摸索急察之則一老者方伸手攫前遂捘其腕大聲疾呼刑司𢥠然以驚飭巡捕詢悉情由將老者拘住堂堂刑署體制何等森嚴而竟有偷兒溷跡其間探囊竊物然則雞鳴狗盜亦居然敢出入公門矣尙復成何世界哉 
[臺嶠望春]  
　　臺灣訪事人來信云飛捷兵輪前由臺南道萬道生吳瑞生兩鎭軍及統領鎭海後軍等營張月樓軍門赴郡賀年下椗基隆海口現奉憲札開赴鎭江將新募勇丁裝回臺地想須俟鎭軍等遄返始得成行也○東洋車行駛如駛易于壤路因擬征收捐項逐漸興脩此項捐貲自正月初一起由本地人蔡姓包辦定章每輛月收洋銀一元五角另立章程四條由善後局給諭辦理○鹽務上關國課下裕民生者海熬波所關非淺臺地設有鹽局向例不准民間購取零星近經艋舺總辦王星南大令訪知城廂内外每有零售情弊因卽出示曉諭嚴申禁令倘敢不遵或經扭送或被差獲定卽從重懲辦不稍從寛○前統定海副營高楚珩軍門登玉因有尅扣軍糧情事經營官赴撫轅告發劉爵宫保立卽撤委示懲嗣由本地紳士具禀保劉爵宫保批斥云高登玉身膺統帶屢向營官索借買米銀兩並空勇額數名有犯軍規自應撤委該紳民何得違律保留所禀不准○今歲科試之年劉爵宫保行文各縣定於正月廿五日舉行縣考二月廿五日府考惟淡水試院近設西文學塾業於小南門内另行建屋不知届期能賦鶯遷否也○定海副營高統帶因案撤差另委儘先補用恊鎭李恊戎桂成接帶接任後恐有不肖勇丁游行街市酗酒賭搏口角鬥毆甚至强赊硬欠騷擾良民遂出示通衢略謂遇有此項情事許卽指名禀究軍法從事决不稍寛亦保衞閭閻之厚意也 
[曰下官塲紀要]  
　　正月二十日清晨八下鐘時劉峴帥偕譚文帥由白下起程豐軍帥沈仲帥先期出旱西門詣接官廳恭請聖安隨 
 
 

Page 3

 
 
詣舟中拜送文武各僚屬亦均於黎明時出城伺候各營隊伍則分列沿江兩岸跪送行旌槍砲聲喧旌旗色　如荼如火蔚爲大觀○正月初三日金陵駐防都統承印堂統帥懸弧令誕因值高宗純皇帝忌辰遂改期十六日稱觴是日黎明豐軍帥沈制軍文尙衣曁文武各員均親詣鈴轅開尊上壽六街三巷冠盖縱横奠一時盛事也○南洋兵輪總統郭善臣軍門之太夫人年歲己高久在珂鄉頤養軍門頗深孺慕擬請假旋里躬奉板輿遂於日前乘小火輪船渡江由浦口遵陸赴鳳陽錦旋桑梓 
[薤露銜悲]  
　　徽州人金榮普者去年十二月十三日由蘇州搭航來滬下榻法界老義和客棧第十三號房間前晚因病逝世昨經該棧主報知捕房捕頭立飭包探王榮培前去查問見箱中有本人批命單一紙係丁酉年七月十二日子時生另有會摺一個上載珠記蔭記伯寶記位記悅記有記等七人合成一會名曰七賢會每人出洋四元會洋由首會按年拔付云云當以查無親串由棧主買棺成殓暫厝房内所有物件存儲待領故回迢迢未遂生還之願佳城鬱鬱誰招死後之魂亦足傷已 
[五馬回松]  
　　松江府恩詩農太守由松來申前赴吳淞恭迎劉峴帥迨峴帥起程後太守乘舟回滬旋於前日下午解纜赴松上海縣陸邑尊等均至江干送行 
[委員回滬]  
　　本埠南北震源正兩錢莊於去臘倒閉由縣訊供並經道憲聶觀察派員赴勇關提成德莊經事兹悉咸德莊經事洪三林現因尙有經手官欵未了一時驟難遠離是以道憲委員魯二尹與縣差等祇得於前日先行回申禀覆道憲云 
[兵輪萃泊]  
　　北洋定遠鎭遠兩兵艦云冬因北洋冰凍使赴南洋施歴前日駛進吳淞卽在下海浦下椗統帶丁禹廷軍門旋卽登岸詣各衙門拜會聞軍門少作勾留卽須展輪北上至南洋之威靖鈞和兩兵艦亦於前日駛抵捕江在十六鋪外下椗 
[駁船失事]  
　　昨午潮漲時有寗波駁船一艘裝載火油行至集水馬頭浦面因水勢過急運掉不靈致將船身横觸釣船之首旋卽傾覆附近舢板船紛紛划至爭攫火油當經救生局聞知卽派二號巡船赴失事處打撈失貨並向各舢板船搜查曾否藏匿貨物至駁船上人口幸均無恙云 
[奸夫兎脫]  
　　有陳某者曾爲某鋪地甲去年物故其妻某氏在大東門内十五鋪開設烟館藉以度日邇來該氏飽暖思　竟與在某署當差之某甲結歡喜因緣密意柔情如膠似漆前晚甲往續餘歡一榻横陳㬂𣈭絮語突被人通知該氏之姑其姑卽率店夥阿富闖至氏處直入臥房將一對野鴛鴦當塲拿獲甲情急計生將所懸火油燈搥碎以致滿樓皆火氏與姑急欲救火呼集衆鄰始得撲滅回顧甲則已去如黄鶴矣計亦狡哉 
[雉媒驚散]  
　　蘇州人某甲素有登徒子之癖問柳尋花殆無虚日又有涸霞痼疾深入膏肓年復一年生涯日落未免如蘇季子之裘敝金盡旣而典質將空炊烟欲斷遂以床頭人鬻諸他姓琵琶别抱不復能顧香火情遺下一女年將瓜破貎比花妍問名者踵接於門甲以爲奇貨可居低昻皆不就女腹誹之而無如何也近日甲與蟻媒商通欲將女賣入花烟舘作皮肉生涯密議旣定蟻媒遂貿貿然來誑以甘言欲領女他往女覬破機關奔至街頭泣訴苦衷聞者咸以甲之所爲足以裂人眦指人髮鬨然入室扭甲而批其顂甲知衆怒難犯掩面飛奔而去蟻媒亦被鄰驅逐惟是伶仃弱質廿苦誰憐刻下雖免遭毒算日後飄茵墮溷尙未可知我生不辰遭家多難不禁爲女也惜蓮出污泥一塵不染又不禁爲女也喜矣 
[捲逃破獲]  
　　去冬甯波生泰當夥張松林捲竊首飾房中金釧五枚及金壓髮簪金約指金練粗細眞珠等物逃至滬上執事人姚質甫被累難堪航海來滬輾轉報各捕房包探留心查緝豈知張將贜盛諸首飾箱内與荳腐店主婦陳潘氏之女阿順私通陳潘氏涎張財物呼之爲婿另在閘北開設一店令女與同住店中外人固不之知也日前有姊妹行李阿金見阿順金翠盈頭異而詢之阿順直告以故阿金遂轉告姘夫嚴四金嚴約張相會訂爲友朋乘間語張曰爾旣客囊充牣盍至蘇省開設大店鋪何事操淮南王術爲張諾之隨訂定往蘇日期先將金釧一雙兌得洋銀三百餘元與嚴購辦綢綾縀疋縫製新衣至前日張約同阿順嚴約同阿金乘舟而往陳潘氏及阿金之母李余氏知之大肆咆哮以爲事皆由嚴唆使致有此變遂紛紛投報捕房捕頭派包探顧阿六黄四福偕該二氏前往指提獲在嚴張及阿金帶至捕房在張身畔搜出金釧三枚及金約指等原贓究詰來源張始吐露捲逃之事捕頭令將阿金先送公堂蔡太守命發官媒收管昨晨該包探等又將嚴張解訊適阿順到堂探聽消息經包探拿獲一併解上公堂并將金珠呈案張供稱小的係寗波人在生泰當習業已有五年雖已滿師傣金甚薄是以棬竊金珠等首飾來潛蹤路過陳潘氏荳腐店前暫時躱雨俄而天晚因之借宿其家嗣蒙贅以爲婿另往閘北開店後與嚴遇約往蘇州問所竊金珠盡在此乎答稱兌去金釧一雙計洋銀三百餘元與嚴置辦新衣又有金壓髮簪一支金約指三枚借與陳潘氏已嫁之女阿金亦曾借去金約指已送還包探禀稱新衣亦經小的吊到現已派人知照當中執事人矣嚴供稱小的係蘇州人所私阿金與阿順相識因得逢張商同往蘇州開店不料二女之母疑小的唆使遁逃報知捕房致成此禍包探禀稱嚴所穿衣服皆張兌訓得洋縫製尙有餘衣在箱中太守問張之洋銀如何肯爲爾置辦許多衣服答稱均有帳目將來總須還伊陳潘氏供稱小婦人家在本邑張再四欲留並非小婦人誘住現在之事皆嚴主使阿金阿順均俯首無詞包探又禀陳續獲阿順之由太守謂前年有豆腐店主陳方二控稱妻亡後女兒阿順被人誘出賣娼曾經提訊如何今忽有母　阿順供稱現在是寄母並非親生太守察閱金珠旋有珠領一條計新光珠廿粒值價甚鉅因問張自從捲竊迄今缺少多少答稱或兌或送人均有帳目太守閱帳畢與滿副領事熟商然後飭將嚴張及贓交包探帶回捕房陳潘氏李金氏阿金阿順仍交官媒收管俟下禮拜一姚到堂覆訊核辦 
[縣案彚誌]  
呂阿二之子秀金遭湖北人任有福踢傷斃命由縣詣騐將任帶回訊供收所等情已見去年報章前日晚堂帮審委員宋二尹提案詰訊任俯首求恩二尹卽着釘鐐收禁詳辦○昨午有閩人林義恊同十六鋪地甲扭賭棍林阿薛至縣據林義聲稱阿薛　　聚　請爲究辦值日差據情禀明奉飭將阿薛收所並着林義開呈節略候訊 
[英界公堂瑣案]  
　　包探何瑞福禀稱章金虎之孩子被應角卿馬車撞倒碾傷足跦由某號巡捕拘應將孩送入仁濟醫院醫生言須敷治十四天後可痊愈而章妻王氏訴稱兒子年祇八歲在塾讀書六點三刻時手持書包而返被撞捯地輪損足跦設或將來殘廢可磜何小婦人無論醫院與否祗須包愈而已應供稱小的知馬性甚潑是以將韁拉住慢慢而行適此孩從横面過來以致撞倒蔡太守飭將應暫行管押諭令該氏將孩送入仁濟醫院醫傷再行訊辦○招商局北棧中人張有富訴稱王德桂竊去皮棉衣三件值洋銀十四元幸由官門人阻獲人贓之捕送案王供稱小的與張相識欲向借錢不遂所求是以行竊張稱王並未借錢蔡太守判令將王笞責一百板發捕房官押四月贓給張領去○魯麟洋行中人虞洽卿訴稱行中被賊竊去火油一箱椀一藍由巡捕阻獲人贓送案請辦竊犯張雨亭供稱小的失業已久初次犯竊蔡太守判令管押二十八天贓給失主領去○竊賊陳阿金闖至隆藏洋行圖竊未成獲交包探秦少卿詰得曾竊平和洋行羊皮解由蔡太守訊供交該包探帶回俟吊贓後再訊此已列入報章矣昨日該包探吊到羊皮五張連收贓人李雲山送案平和西人投案申訴前情陳供稱羊皮由小的献與李 
 
 

Page 4

 
 
處供稱時遞小的不在店中致由學徒悮買蔡太守諭令將陳交捕房管押李交保出外邀同收買之學徒到案覆訊核辦○包探沈金隆禀稱仁濟　院某教士報失洋銀四十五元捕頭命小的查得賊將玻璃窗撬開室中檯凳似曾搬動決非外人行竊况房屋原有鎖匙教士與細崽沈泰富各備一枚另有細思言曾見沈上樓是以将沈带至捕房詰問初不承再四盛詰始認竊洋銀三十七元已在虹口賭輸特送案西教士申訴前情並稱鈔票初時記得四連現洋共四十五元繼憶鈔票祗三紙則共三十七元矣惟恐沈言賭輸之話不實或者藏有别處尙請嚴追沈認竊三十七元已在虹口朱家木橋賭輸蔡太守商諸滿副領事飭將沈交捕房帶回查明鈔票現洋究竟賭與否再行核辦 
[法捕房瑣事]  
　　日前有八歲幼孩迷失路途在小東門外啼哭巡埔見而詢之孩言父係金陵人向在周浦地爲烟舘夥日前帶同來滬中途走失云云遂由巡捕將孩帶入捕房聽候認領○某甲手持烟槍一枝深夜在法租界典押錢文包探見之以其形跡可疑扣住查問甲言本在南市某樹行中爲出店槍係行主之物乘閒竊來包探立將甲送入捕房押候解訊○有一人携寄碎花色絨一捆向押店押錢經包探見之查究來源言語支吾遂帶入捕房管押○妙手空空兒竄入某號廚房行竊鏟刀銅釣等物正欲逃遁爲事主所見人贓並獲送入捕房押侯請究 
[竊切同懷]  
　　去年報登桐鄉嚴芝僧太史輓兄妹兩聨一時遐邇爭傳幾如梅聖兪織弓衣絶域傳爲信話兹復傳其輓嫡北公繡明 
經錦長聨云文人何薄命君原翰苑高才乃入興門廿三年而始中副車滯副車文一例廿三年而遂歸道山祇遗數卷詩詞珍藏什襲會當見采　軒名作長教留宇宙今歲眞大凶我己病魔入困忽痛先兄十八日而連傷亡妹哭亡妹剛四倍十八日而復悲吾弟回憶同堂昆季分倚闌干到此借存碩果苟廷能得幾春秋蓋明經亦桐邑名宿十七歲游庠四十歲中丁卯副車爲張香濤制軍所賞拔殁於上年臘月廿五日享壽六十三歲而太史先於九月廿四日哭兄旋於十月十三日哭妹迨歲杪哭弟適赿七十二日故有一例廿三年四倍十八日之語也又聞明經少子名文泂者以微官仕鄂家香帥委以宜昌局差想聞訃之餘定當匍匐奔喪閉門讀禮矣 
[仁言和漙]  
　　敬啓者昨承江蘇藩署鄧從善大善士以續募第八批順直賑捐卾平銀一千五百零四兩七錢申合規銀一千五百八十五兩九錢五分四釐又英洋五百元擲交敝所委解災區同人祗領之餘奠名感佩當此强弩之末募捐匪易廼竟一呼齊應　集多金向非鄧善士運廣長舌曷克臻此仁言利溥觀於是而信然 
[澤被灾黎]  
　　甯波定海火災需賑孔亟敝堂送册勸募派三小兒志仙馳往賑撫早邀公鑒今又承浙湖樂善子大善士見册交到敝堂英洋一百元囑歸定賑頒來義粟遥憐中澤之鴻挹彼廉泉救活西江之鮒彚登捐册定教指日來蘇謹誌報章竊願聞風興起再拜祗領十合伸虔遥祝韾香宜君福壽[  上海六馬路仁濟善堂籌賑公所施善昌誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年正月十八十九日京報全錄]  
　　宫門抄○詣旨一道錄前○直督李奏遵保搶辦河工出力人員酌請奬叙摺○楚督張等奏藩司因病出缺請旨簡放摺○大臣尙等奏叅愅佐領摺○將軍裕等奏揀員調補恊領摺○將軍依奏請議卹片粤督李奏酌增防城縣廪增缺額片○將軍依奏請飭揀補經歴片○護新撫魏奏保留道員補用片○正月十八日○烏拉喜崇阿假滿請安○英奎謝授雲南糧儲道恩○八額駙煕貝勒明安各請假五日○掌儀司奏二十一日祭奉先殿絪貝勒行禮○召見軍機英奎○皇上明日用膳辦事召見後至紫光閣筵宴○正月十九日○奈曼土吳樹梅各請假十日順天府奏京師得雪三寸有餘○召見軍機○○大學士直隷總督一等伯臣李鴻章跪奏爲遵保搶辦永定河合龍大工出力人員擇尤酌請奬叙恭摺抑祈聖鑒事竊永定河北上汛漫口大工臣己將搶辦合龍日期奏報並將督辦會辦各員分别保牂聲明其餘出力各員俟該河經手善後各工完竣再行擇尤酌保奉奉旨允准欽遵在案兹據按察使周馥記名道吳廷斌永定河道萬培因以該河善後工竣查明應奬員弁具詳前來臣查此次大工北上水口寛二百二十八丈南三北二上兩汛旱口寛三百餘丈北三南四横河頂衝殘缺處所積水深至一丈數尺南三殘堤五百餘丈兩岸上下十八汛無非險要之要挑挖引河六十餘里時值秋汛方盛新料未登埰購樁繩稭葦諸料水路三百里旱路百里以外分投設法轉運工程之艱鉅實爲向來所未有故需費亦較多因大溜逼近京師屢奉諭旨嚴催經臣檄飭該司道等督率員弁兵夫晝夜趲辦嚴定賞罰使人自爭奮未及兩月竟告成功工程之速亦爲歴年所無繼辦善後事宜以新工太多兩岸數百里險形隬望堵築各汛旱口補還塌毁埽叚加簽巨樁添築順水壩埽加培卑薄隄工挑挖南岸引河落低南上大壩龍骨以期掣溜南行減輕北上要險工繁欵絀天寒晷短籌辦不易幾經撙卽匀撥艱苦經營始克一律告竣在事員弁履危蹈險妥速搶辦力挽狂瀾洵屬異常奮勉有裨時局前己奏准按照河南山東合龍章程並光緒十四年南七各工程案内給奬自應查明核實辦理出力稍次各員由臣給予外奬謹擇尤酌擬奬敘開單恭呈御覽仰懇天恩俯准昭擬給奬以昭激勸其應給千把等項昭章咨部註册理合繕摺具陳伏乞皇上聖鑒訓示謹奏奉硃批該部議奏單併發欽此○○湖廣總督臣張之洞頭品頂戴湖北巡撫臣譚繼洵跪奏爲藩司因病出缺請旨簡放以重職守恭摺仰祈聖鑒事竊據武昌府知府李有棻呈報湖北布政使黄彭年於光緒十六年十二月初四日辰刻陡患氣脫病症卽於是刻身故請具奏開缺前來臣等伏查該司從前歴任各省悉有政聲本年恭承恩命調補湖北藩司到任雖甫兩月而勵精圖治事必親裁昕夕從公頗形勞瘁且於署内開設學治舘儲備有益治道諸書督率在省候補丞倅牧令隨時講習實於吏治大有裨益其病故前夕尙集僚屬互相討論手自批評乃墨蹟未乾遽爾溘逝臣等聞信卽親往看視身後蕭條情形深堪憫惻當飭府縣將該司身後事宜督同親屬妥爲辦理第藩司爲錢糧總匯理財用人關繫匪輕亟應先行委員署理俾免曠誤除由臣等遴員委署另行奏報外所有藩司因病出缺綠由謹合詞恭摺由驛馳陳請旨迅賜簡放以重職守伏祈皇上聖鑒謹奏奉硃批另有旨欽此○○奴才尚宗瑞德溥跪奏爲物叅檀挪公欵之佐領請旨革職以肅功令而儆官邪恭摺奏聞仰祈聖鑒事竊照旂營佐領有專司兵馬錢糧表率部署之責必須潔己奉公小心謹飭方可不負委任兹據正藍旗恊領全壽呈稱據本旗防禦興林驍騎校春喜查出本甲佐領隆壽私挪公欵銀四百二十兩之多迨事發後又復推病不出等情據此奴才等當飭左司研訊確情追繳公欵雖將挪出之銀如數追出歸欵究屬枉法營私大干例禁似此不知自愛廉隅不修之員若不據實叅辦殊不足以照炯戒而服兵心相應請旨將正藍旗佐領隆壽卽行革職以肅營伍而示懲儆所有佐領私挪公欵被計緣由理合恭摺據它揭叅是否有當伏乞○皇上聖鑒訓示遵行謹奏請旨奉硃批着照所請兵部知道欽此○○奴才裕祿濟祿跪奏爲循例揀員調補要缺協領所遺之缺請以記名人員補用恭摺仰祈聖鑒事竊查興京滿洲協領連壽在任病故所遺之缺應行遴員請補該城附近陵寢壞接吉林地方最關緊要歴經揀選妥員奏請調補以資治理奴才等詳加遴選查有盛京廂藍旗滿洲協領恩善現年六十三歲人尚老成辦事勤愼請將該員調補興京協領實屬人地相宜其所遺盛京廂藍旗滿洲協領一缺查有海龍城石翼山城子翼長恩慶前以協領擬陪咨送部旗帶領引見於光緖十六年九月二十六日奉旨以擬陪恩慶記名欽此欽遵在案今恩善所遺盛京廂藍旗滿洲恊領員缺請照例以記名恊領翼長恩慶補用恩善係對品調補恩慶係曾經引見記名人員均應專摺奏補毋庸再行送部引見恭候命下卽飭該員等各赴新任當差以車職守理合恭摺具陳伏乞皇上聖鑒謹奏奉硃批着照所請該衙門知道欽此○○依克唐阿片再據齊齊哈爾城者廂黄旗恊領佐領訥清額呈稱原品休致食用全俸前黑龍江城副都統成慶曾經帶兵染受濕潮舊疾復發奏請休致調養延至今冬十月初六日醫樂罔效病勢垂危遂喚伊子豐紳泰至臥榻前泣囑曰身受高厚深恩涓埃未報不料病篤如斯從此恐不能爲國宣勤以資圖報言訖伏枕西望叩首而逝等情呈遞前來奴才查該故副都統成慶曾署呼蘭城守尉時當大股馬賊肆擾攻陷巴彦蘇蘇城鎭焚署脅囚撲犯呼蘭圖擾省會該故副都統親督兵民以寡勝衆保全呼蘭克復蘇境並深入青黑各山搜出餘孽又在黑龍江副都統任内驅逐漠河金匪肅清山塲尤爲功績卓著兹因積勞病故洵屬可憫合無仰懇天恩可否賞予卹典之處出自聖裁除將該故副都統成慶之戰功積勞履歴造册咨部核辦外謹附片具奏伏乞聖鑒謹奏奉硃批成慶着交部照例議卹欽此○○李瀚章片再欽州升爲直隷州並增設防城縣其取進學額業經前督臣張之洞奏明由部核議分别添撥請旨准行在案惟欽州廪增各缺卽可仍照舊定額缺帮補毋須更改而防城一縣係屬新設其應設廪增各缺自應請旨酌定以便按歲科兩試名次照章序補查廣東通省各學廪缺至少着九名增缺最少者十三名防城縣學額雖止四名而廪生有認保之責每逢童生應試其居處散布各鄉倘廪缺過少不足以資稽察擬請將防城縣廪缺照欽州九名定額核减定爲六名增缺照欽州十八名定額核减定爲十二名廪生保結可以互相查察而二等生員亦有增缺可補足以籍資鼓勵是否有當理合會同廣東學政臣樊恭煦附片具陳伏乞聖覽訓示謹奏奉硃批禮部議奏欽此○○依克唐阿片再奴才前請將呼蘭城分防經歴移駐上集廠歸綏化廳通判管轄以資分理等情當經奏奉諭旨允准　案現准吏部咨開該經歴旣經移駐衝要之區能否勝任應令奏明辦理等因前來奴才伏查上集廠一帶人烟稠密詞訟繁多撫字催科均關緊要若非明於吏治之員殊不足以資治理查現任經歴金書元才具開展難任衝繁前因邊俸期滿咨部開缺尙未准部覆亟應請旨飭部先行揀員補放迅速赴任以重職守惟該經歴一缺旣移駐上集廠所有前領呼蘭應分防經歴印信理應繳銷並請諭令禮部攺鑄綏化廳分防經歴印信一顆赶緊頒發以昭信守而便辦公是否有當理合附片具陳伏乞聖鑒謹奏奉硃批着照所請該部知道欽此○○魏光燾片再新疆政務殷繁需員差委查有鹽運使銜仔記遇缺儘先題奏道開缺甘肅寗夏府知府李宗賓堪以調　新疆差委經臣與督臣楊昌濬往復商調咨送到省並咨會由臣奏請將李宗賓歸道員補用前來查該員歴保鹽運使銜遇缺儘先題奏道補授寗夏府知府於查禁鶯粟案内暫行革職旋奏准開復給咨送部引見仍回原省奉調總理東三省練軍營務處經前欽差大臣穆圖善以廉靜明練處事精詳保奏奉硃批交軍機處存記欽此欽遵在案臣查該員李宗賓心細才長器識閎遠本係儘先題奏道員補授實缺知府業已開去知府底缺合無仰懇天恩俯念新疆委任需人准將鹽運使銜存記遇缺儘先題奏道開缺甘肅寜夏府知府李宗賓以道員歸於新疆補用俾資得力除取具該員履歴清册咨送吏部外謹會同陜甘督臣楊昌濬附片具陳伏乞　聖鑒訓示施行謹奏奉硃批着照所請吏部知道欽此 
 
