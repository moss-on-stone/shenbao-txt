# 1934 - 329 - 4908846

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滚滚折衷悉當一案一方發明病源莫不崇論闊　　晰條分久爲醫家寳笈前印五百部早經售罄今倩本局二次喠印每部八本定價洋一元半○校印脉學四種每部四本洋六角寄上海三洋涇橋緯文閣發售 
[新日大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百曩餘篇歴代名臣奏　採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閣發兑此佈 
[論近日滬上市面中國急宜整頓商務]  
近來制錢缺少民間受累匪淺而市面因之日壞大抵錢少之後人之用錢者不無斟酌省儉使每人每日少用數文則市面已有衰無盛然此尙不過小民日用之需而於大欵出入尙無甚關碍誠以大欵出入非銀卽洋各店鋪因制錢缺少之後進貨之欵皆結用銀洋而零星出售則收現錢亦有因之得利者若銀洋缺少則眞無可如何之事而市面之侷促可想而知滬上自入冬後銀根漸緊銀拆漲至一兩一兩者每千銀拆用一日則須一兩之利合之每月已得三分之利三分起利尋常借欵未嘗無之然在滬上妓院之中或人有萬不得已之急用始肯出此重利否則一分以外已爲重利當鋪中雖以二分起利而爲時非暫合之亦不過一分餘貿易往來日日見市若拆息至一兩無論何業不能賺錢卽使賺錢而所獲已不敷拆息之費市面又安望其能興旺耶然此但論用銀者之吃虧耳若多銀之人如此日增月盛豈有不得便宜之理不知銀根如此緊急設使多銀者貪利放銀則拆息亦不至如此之大惟無放銀但有收銀故銀根日緊拆息日大此顯而易見者也非但人之無銀可放以致貿易塲中皆羅雀掘鼠卽多銀之人見市面日緊未放者斷不肯再放已放者亦將漸漸收回於是市面現銀陡少滬上往來向結銀盤現銀一少舉市皆慌據個中人云現在現銀一少洋厘頓疲若至七錢二分則以洋回爐可以濟銀之不足以洋易銀爲目前救急之計非不合算惟以七錢二分之洋厘化銀之後將來如不敷用洋人又將洋元運來洋厘斷不至此數一出一入之間又不知吃虧幾許矣總之中國不能舉行金幣而銀幣又未能劃一不特與外洋交涉以來金銀漲落消耗日甚卽國中貿易亦不無畸重畸輕之弊從前上海以銀洋交易爲輸赢出入頗大近乎賭博市面日壞此卽不能一律用銀一律用洋之故歴經官憲嚴禁市面稍見平穏今年各莊又故態復萌適逢銀根緊急之時想不至决裂不止幸道憲禁令重申欲思保全市面然空言之出入雖暫停止而空票之拖累日有所聞近日滬上小錢莊之倒閉者層見迭出報中亦書不勝書説者謂小錢莊本爲現兑而設何以有虧空倒閉之事此尚未知滬上之情形也蓋滬上現兑各莊皆出空票有向之借洋者則以一票付之每百元惟費寫票洋一元五角或二三元不等無論此票未必能取信於人卽能取信而期尙未到用者皆須現洋一時無從措付卽持票向人貼現而貼票之人專以此謀重利聞票洋一百元僅貼現洋九十餘元在用者欲救燃眉不顧出此重利而貼者貪此重利不暇慮及後來想貼票者向莊取洋該莊必有扣頭否則該莊何所取而甘擔此重任耶當初行時貼者尙少不至有脱空擠軋之患乃貼票之風日甚一日卽赤手之人亦可借票貼現以圖謀利是以貼現之風一盛而合會摇會者正千正百茶坊烟舘幾於無日無之究其終極得會者無非浪用交會者僅恃借票貼現東移西湊直至無可歸償至貼現者向莊取銀莊無以應卽形擠軋試問現兑之小錢莊能有幾許資本可以一槪墊補耶於是一票未付一票又來風聲一露紛紛皆至則此莊之不欲倒閉而不可得矣惟念開現兑之莊者斷非富商大賈負此巨欵何從設法而借票之人又皆赤手之輩追索殊難而貼票者亦無非東移西湊欲謀重利以致落空當時彼此通融以爲極妙之法至此三面俱傷幾使市面不可收拾幸現在空盤已禁否則匯劃各莊亦不無得失恐市面事乐可問矣上海爲貿易薈萃之區市情如此殊爲可應急宜整頓商務以期滴滴歸源頭頭是道本國之交易先期劃一務實然後再籌收外洋之利權如何可以整頓則非廣設銀行通行國票整齊銀幣不可 
[貢使出都]  
　　噶爾喀入貢使臣已逾一載玆該使臣公私一切均已了畢於十月中旬出都回國隨差人等亦皆陸續出城矣 
[禁城霜柝]  
　　各省每屇冬季舉辦冬防以清奸宄京師五方雜處尤宜嚴密巡查刻聞五城城憲於十月十五日起令城中通衢熱閙街巷各鋪户皆預備小銅鑼一面鈎杆一根守助約燈籠一箇城憲於每晚初更後北同司坊官出外親查每到一處店中人各在門首懸掛燈籠豎立鈎杆一人出立門外手提銅鑼見喝道人至乃鳴鑼相迓鏘鏘有聲一傳十家一傳百家鑼聲一片聒耳叮噹城憲車前更有雙鑼開道屬員各乘車隨行巡歴一周而歸則已鼉更四躍後矣 
[句容礦務續聞]  
　　上月二十二日本報登胡芸臺觀察偕西國礦師赴句容縣境查勘銅礦一事此固本舘采訪友人所傳述者也兹復聞諸官塲中人謂觀蔡自去年開辦江南礦務以來開挖煤礦十數處已見煤層其金牛洞銅礦亦有銅質發現祗以礦中水多石硬暫且停開嗣經兩江總督劉峴帥屢次批飭凡屬銅礦槪歸官辦以便采鍊鑄錢是以去今兩年疉次帶同中西礦師赴句容縣屬銅山屢勘此次復禀明峴帥於十月十五日祭山開工數日以來所得銅苗用藥化分見銅質極佳可供鼓鑄制錢之用云 
[兩國爭權]  
　　中日旣和高麗得爲自主之國而韓王亦不度德量力謬聽羣臣勸進妄自稱尊爲皇帝此誠可笑之事不知高雖有自主之名究無自主之實凡事非聽俄人命令卽受日人指使直同守府之君徒擁虚名而已西報刊有韓京來信謂韓之大局更變在卽將來不獨爲韓國之害卽東方局面亦必連類而及尙無通商與國爲之干預則韓國版圖其不入於他人之手者幾希矣查俄國現在駐韓使臣士皮也比前任使臣威巴更爲才幹威巴在任時專事考究功課置使事於不理祗聽屬員幹辦士皮也則不然韓國事務隨處留心蒞任未及一月韓軍悉用俄員教習已成勁旅至於軍裝局亦用俄員統理前者糧務署用英人百郎爲參謀今俄員亞力軒省已到高聞將補百郎之缺西員之在韓當職者頗多其合同已滿者悉行辭去不復更新因此中多屬閒員不過因本國使臣所請不得已而録用者惟英 
 
 

Page 2

 
 
員百郎本有用之才自充叅謀後爲國家積貯巨欵不過二十閲月而所入已足抵日本三百萬圓償欵今若一旦開除是誠可惜夫俄人之謀韓已足見其一斑而日人之注意韓邦亦未嘗甘落人後緣日官現在釜山建築兵房早爲屯軍之計而日之戰船亦屢在南邊海濵測童海道不久將到濟物浦從事查探且日人在韓者常交結韓官揮霍不吝窺其意無非欲韓人背俄向日俾得遂其私謀耳由此以觀韓之國勢目前已有累卵之危乃韓王尙懵然罔覺以爲國旣自主居然帝制自爲夜郎王問孰與漢大同一可笑得不令旁觀見而齒冷耶説見南洋新加坡叻　 
[玻璃造路]  
　　天下之物最堅久者莫如鐡與木至易碎者又莫如玻璃蓋鐡與木性堅而玻璃不逮此理人所共知故西國營造鐡路必須於地面按叚先庋巨木然後乘以鐡軌因輪車馳驟力逾千鈞非至堅之物不能任也乃聞英人近日又於輪路應用墊木之處改爲澆就堅硬之玻璃曾經試騐非但不亞於木且永無朽敗之時其鐡軌亦擬以玻璃代之蓋此種玻璃造自英境西門斯廠中其性最堅此眞匪夷所思非深於化學者不能解也説見南洋新加坡叻報 
[嚴諭書役]  
　　寗波采訪友人郵來新任鄞縣劉大令文告云諭兩廊書役知悉照得奉文調署斯缺自禾抵甬沿途訪查知本署書役疲玩者多積案之繁良由於此亟應嚴加整頓以除宿弊特定章程榜示如左一上行平移事件發房均限隔日送稿經内署核發後凡屬一稿一簽者均須卽繕送印其通詳通禀及附有册籍結摺等項字頁少者酌子兩日之限字頁多者酌子三日之限分别繕送不得違誤若係緊要事件須立刻辦覆者不在此限一下行事件發房限兩日内送稿核發後當日繕簽送印若係情重案件須立刻辦稿者不在此限一各房均備愼公戳一顆刻以某月日發房某月日送稿某月日核行某月日送簽某月日印發字様加蓋稿尾隨時登註以備稽考一凡准訊訟案本縣於初票内卽定審期各該經承務於票稿内叙明限月日齊集禀縣字様留空送呈聽候標判不得遺漏一票内旣標審期各該差務須依期禀訊倘敢逾延提差立比不再轉票其票飭查追等案限三白五日者並須依限禀覆違者亦酌量比責一自定章之後本縣卽以此分别勤惰果能遵奉無誤自當從優獎賞倘仍玩忽書則記責差則提比如每書記責之次每差提比之次者酌量案情輕重分别斥革究辦不稍曲貸以是各條除榜示大堂外各該書均照抄一纸實貼科房寓目遵行毋違取咎切切光緒二十三年十月二十日給 
[愼重保甲]  
　　浙省每屇冬令由各叚分巡會同冬防委員稽查保甲更換門牌造册呈送由總巡覆查一次無如視若具文歷年以來均照舊册塡寫祗交地保分貼分巡清查總巡覆查銜條以了其事本年提調郭太守諭令各員認眞查核行當隨時抽查倘有不符立卽記過此次稽查不致如前時之虚行故事也 
[分設煤局]  
　　友人自大孤山貽書本舘訪事友人云此處新設開平煤礦分局委員爲張占秋參軍每日飭巡丁查察凡有客商販煤往售指爲私煤者拘送局員責究如此處民間用煤須向局買取營口開平煤局自汪洵卿明府開辦以來向由益盛遠代售銷數極暢價亦公平孤山爲營口分莊如此舉動恐商情未必洽也 
[請緩來省]  
　　江西采訪友人云各屬教民訟案地方官必隨時斷結惟筷子巷購地之事自同治初年沈文肅公秉公奏結償銀若干繳官存庫而教士至今未領意欲另擇寛廣之地另建教堂本年教士禀請領事官赴江西謁見大憲請准擇地建堂領事允之先電知大憲及大憲接電卽飭洪太守許明府馳赴九江商請關道誠觀察轉告領事大約謂現值武闈鄉試人數頗衆或有不便請俟試竣再來可也大約十一月中中西官當必和衷商酌矣 
[江省鑄錢]  
　　江西采訪友人云制錢年少一年大爲市面之害刻下紋銀一兩祗兑足錢一千二百文若成色稍低則受虧更甚孔方兄聲價之高竟致如此無怪窮酸措大咸畏其勢𦦨之薰天也大憲惄焉憂之籌畫再三定於十月中開爐鼓鑄刻下寳昌局委員已照例興工禀知一切矣 
[捐翎實銀]  
　　陽州府沈太守近奉揚道憲謝略稱奉漕督松札准直總督王咨准户部捐納房案呈本部議覆直總督王奏直賑捐仿照鄂岸章程收捐翎枝一摺光緒二十三年六月二十一日具奏本日奉旨依議欽此相應抄録轉咨到本部院准此合亟轉飭各等因云云並抄黏原奏一紙内載捐收翎枝擬照部議酌加一成以九成實銀上兑計開三品以上收銀一千八百兩四品以下收銀九百兩准獎花翎收銀四百五十兩准奬藍翎等語太守接痥之下立卽轉飭所屬一體出示勸諭聞者咸謂國家愼重名器翎枝本不准報捐今因不得已而變通辦法實爲嚝典有志顯揚者幸勿失此機會也 
[湘岸開網]  
　　兩淮鄂湘西皖四岸均銷淮鹽現值菜市各岸銷塲甚旺日前又據湘岸督銷委員來文咨請運司接開戊子春綱江都轉立卽據情禀詳督憲兹奉批准都轉隨擇期上月二十八日開辦湘岸戊子春綱除飭知總局外刻已脾示轅門想各商聞知定必爭先赴局訂單領運也 
[船私撤局]  
　　本屇江南鄉試兩淮運司江都轉禀奉督鹽憲批准在通泰海三屬曁外江各要隘設立查緝船私局卡稽查船户夾帶共委大小文武約百餘員刻下文闈武试已過都轉遂通飭各局卡均於十月十五日一律撤去以節經費連日各員絡繹回揚赴運轅禀到銷差手版脚靴殊爲忙碌 
[奉飭回任]  
　　兩淮海屬中正塲陳鹺尹汝芬前因俸滿調取引見兹鹺尹業已由京南下禀知回淮當經運憲江都轉詳奉督鹽憲劉峴帥批准飭令回任都轉隨於上月下旬牌示轅門一面檄飭遵照鹺尹奉札擬於謝委後卽鼓棹袁江擇吉履任云 
[守戎易員]  
　　署蕪湖營守備馮金桂守戎現已病故所遺員缺由督憲劉峴帥委督辕先鋒候補參將鳳山參戎署理旋詣憲轅叩謝赴任履新 
[觀察赴滬]  
　　金陵儲材學堂總辦楊誠之觀察因公赴蘇謁見撫憲遂於前日禀辭峴帥聞觀察赴蘇後尙須赴滬招考學生緣堂内肄業各生尙未滿額仍欲挑選聰頴子弟來堂研究各學大約到滬後須有數日勾留也 
[總戎回任]  
　　皖南鎭李占椿總戎於前月奉調來省充當武闈副主試現在武闈已經一律告竣遂赴督轅謁見峴帥禀辭回任卽於本月初二日起程 
[入祀鄉賢]  
　　福州訪事友人云前鳳池書院山長魏和齋先生理學名儒士林欽式旣經地方官憲題請禮部奉旨入祀鄉賢祠擇於上月某月奉主入祠一時紳士之衣冠相送者絡繹不絶是可爲一鄉之望者矣 
[憲委抵揚]  
　　北省飢民絡繹南下道出刋江經地方官截留資遣已屬不少而南來者仍趾錯於途各當道公同籌議電禀上憲請示祗遵旋悉上憲已檄委丁經生觀察兆基循江下駛專辦撫查堵截等事上月二十二日丁觀察曁隨員熊司馬良瑞駕蒞維楊隨卽命輿登岸拜會運憲江都轉晤談良久興辭而出又至府縣各衙署會商一切翌日兩邑宰躬往城外將現在飢民人數點查禀覆想觀察智珠在握定有善處之法也 
 
 

Page 3

 
 
[示諭飢民　]  
　　去年徐州一帶收成歉薄貧民無可謀生紛紛就食南下本舘已將各情縷紀前報兹揚州府沈太守接奉寗藩三百里排單大旨謂省城每屇冬令例設粥廠祗濟本地貧民外省飢民力難兼顧歷徑督憲奏明在案查近年因經費難籌粥廠又勢難停放因公同酌議將廠所及日期暫减往歳城内外設廠九所爲日亦寛去歳已减爲五廠施放兩月刻下時事艱難經費愈絀是以今年尙擬略减外省飢民切勿貿然南下徒勞往返至眞係災歉地方自令該處地方官設法撫恤毋庸遠出除通飭各屬就地留撫外其經過各地方亦應一體截留遣送回籍毋任南下經此通飭後倘仍有南來至省者查係何處貧民定惟該處地方官是問沿途經過處所不爲攔截各該地方官亦必查明示懲等語太守接閲之下立卽飛飭所屬遵照一面又會同保甲及江甘兩邑宰於五臺山以上設法迎截並由兩邑宰抄録憲示於城外一帶大張曉諭説者謂經此煌煌憲諭各路飢民結隊而來者當可廢然而返矣 
[錢店懸牌]  
　　沙市友人手畢云邇來沙市錢店門柱上俱懸一直牌書兑换銀元字様因鄂省銀圓在沙未甚暢行邑尊張雲生大令諭各錢店另懸此牌以廣招徠 
[孝節可風]  
　　福州訪事友人來函云鳳池書院山長高倜臣先生第五之女公子秉性純孝山長患病數載女公子侍奉湯藥畫夜無怠容山長病篤而殁哀毁痛哭欲絶幾至絶食鄰人恐其身殉百般勸慰防範維謹詎於十月二十一日山長終七之期女公子清早在靈前奠香後奔赴書院講堂投入井中井水過深家人知之赶卽撈救已魂返泉臺矣殯殮之時顏色如生聞女公子年十七尙未字人其孝心之純篤誠足爲風俗之勸焉○南臺上杭街有王氏女及笄時與黄生爲婚不料納采甫成黄生忽染沈疴遽赴修文之召女聞變後卽痛不欲生經家人再三慰勸以柏舟自矢迄今垂十餘年現因老父仙逝要往夫家孀守家人不敢奪其志通知黄宅黄以綵輿來迎女之親屬昆仲沿途衣冠相送者不下數十人并有邑尊匾額旌表其閭一時都人往觀者聚至填街塞巷云 
[登科佳話]  
　　前充駐美參贊官現充駐俄兼奥和國二等參贊何秋輦觀察原籍江隂寄居邗上東圈門街有年其哲嗣元起公子名震彝年甫十六聰慧過人經史之外兼通西國語言文字其祖慈極爲鍾愛起居調護如撫嬰兒今歳大比公子躍躍欲试深以未得一衿爲憾有勸之者日盍援例納監卽可觀塲公子善之遂赴秋試詎竟一鳴驚人高登虎榜日前觀察由外洋請假旋里遂涓吉上月廿四日開賀並雇梨園子弟登臺演劇籍以侑觴是日本城印委均往道賀冠裳蹌濟極盛一時聞公子乃祖廉昉公曾舉道光丁酉鄉貢屈指歳甲一周而文孫又領鄉薦後先輝映聞者皆艷稱之 
[鹿郡街談]  
　　温州訪事友來函云小南門陽春南貨店櫃上每被剪綹攫去物件上月十五晚有王恒興之子某甲購得皮蛋十五枚忽忽出門將蛋一一納之袖中被門口之人看見悮以爲竊將甲拉回店中各夥友齊出吊打孰料甲因素未犯竊鄰里咸信爲誠實者也咸以春陽誣良爲非而甲之母妻戚屬知之卽興問罪之師一面來店講理又欲喊控縣署幸經帝人説和許以戲酒服禮方始應許○上月十九日晚有蛟翔里回教張姓之婦一産三男蟬聯而下穏婆見而情慌未卽包裹致孩皆凍殤誠可惜也 
[烟海氷花]  
　　烟臺訪事友人函云節交冬令各河封凍在卽旅烟賈客皆相率囊資而回各在天后宫演太平戲三天以答神貺丁歌甲舞熱閙異常○小本營生當推磨房生意爲巨擘蓋以海參崴一帶消塲甚暢也惟包皮之上必印以外國字充作機器麫方可消售由此觀之則機器之設當必有日增月盛者矣○各處井泉向皆任人汲取惟曹家井則勒索錢文以爲利藪不意近皆相率效尤始則借端阻止繼則晝夜封鎖民風日漸澆薄於此可見一斑○天寒宵永惟睡相宜居民無事每於黑甜鄉中與漆園叟游戲而宵小者流遂得乘機竊發向來辦理冬防皆由海防營按設堆卡分叚巡查自經裁撤已覺分佈不敷乃近來鋪户蕃增街巷叢雜更有鞭長莫及之勢欲使商民安枕非變通辦理不可○銀價之賤有超也意料之外者近來每銀一兩僅售大錢一千零一二十文詢之耆老皆言爲從來所未有惟相傳國初時曾有此價然爾時則諸物皆賤與今日之米珠薪桂情形又不同也 
[接鈐誌喜]  
　　滬南沿浦灘新築馬路告竣後經督憲劉峴帥派令候補都司陳李同都戎來滬辦理馬路善後事宜兹經關道憲蔡和甫觀察在南碼頭新馬路口假沈姓新造房屋爲善後局辦公之所都戎擇吉於前日早午接鈐任事本邑印委各員咸往道賀一時馬龍軍水頗爲熱閙云 
[恭星使]  
　　本埠文武印委各員於昨日上午假滬北徐園設筵公請出使德國吕鏡宇星使一時冠蓋紛紜觥籌交錯頗極賓主東南之盛云 
[暫停發落]  
　　昨禮拜一爲法界捕房發落之期因滬上印委各官公出使德國大臣吕鏡宇星使法讞員鄭大令理應陪侍咨照捕房暫停發落一期 
[查吊帳簿]  
　　租界中各小錢莊出立空票至多以致日來接連倒閉執有票帖者各懷疑慮咸向支取洋銀前晚有陳玉燕者持石路公陽里口震元小錢莊之票八紙計洋銀八百圓前往收取震元主沈蘭汀以其中尙有未到期者堅不肯付以致爭閙不休旋卽互扭至英界公廨訴陳讞員張賡三直剌著留候訊究聞震元所出空票多至十萬圓不知莊主將何以善持其後至昨日又有六馬路甡康萬豐等小錢莊突然倒閉於是德豐等七家創爲連環互保之法以冀支撐嗣爲捕房訪知以德豐錦康愼康阜豐等四錢莊係某某等包探所開亦有空票情事故於午後四點鐘時持飭陳阿九秦少卿兩包探協同西探至四錢莊將帳箱底簿一併取回捕房查閲不知麥捕頭查閲後將作何辦理也 
[城北火警詳述]  
　　老北門外同泰昌煤炭店不戒於火烈𦦨飛騰捕房警鐘亂鳴各洋龍紛紛雲集併力灌澆旋卽息滅大略情形已紀昨報兹悉火熾時皮帶車所駕之馬忽然驚躍致將救火之西人四名一并擠入河内老北門吊橋上觀者蜂屯蟻聚擁擠不堪巡街捕上前驅逐各人爭先逃避致將欄杅擠落墜入河内者三十餘人其時幸潮水未漲不致占滅頂之凶拖泥帶水各登彼岸又有吉祥街老上金舘飯店學徒厲金桂年未成童初至上海雜在人叢中觀看致被皮帶車碾傷頭面眼珠迸裂上下齒牙盡行碾落一息奄奄勢將垂斃舁往仁濟醫舘求治逾時卽行殞命死者係浦東牛角尖人由店主致信家屬來滬棺殮聞三房祗此一子不勝哀悼見者皆爲之酸鼻並有在城墻上觀看者亦跌落二人尙不致有性命之虞然亦險矣至起火之由傳説紛紛莫衷一是是處係城壕官地聞以後不准再建屋宇云 
[美界火警]  
　　浦東人陳掌生向操梓人業近在本邑虹口吳淞路開設生記木作經之營之生涯頗盛昨晨五點二刻時方炊早膳悮墮火星於木花中旋爲風伯所吹以致立時𦦨發炎炎直上無異燎原美界捕房守瞭望臺之人見之急鳴鐘報警救火會諸善士立驅洋龍皮帶車風馳電掣而來用自來水噴射銀河萬丈倒瀉空中祝融氏勢不能支始捲旗息鼓而返然木作三椽已悉付楚人一炬矣 
[輪船肇禍]  
　　有寗波阿虎者不知其姓本月初三夜二點二刻時由虹口某碼頭駕船出浦行至浦東旗昌碼頭左近適遇某洋行長安輪船飛駛而至避讓不及致被撞翻長安輪船上人見肇禍端急放小艇援救得將阿虎救起而其夥阿喬阿元業已漂没阿虎知不得了痛哭失聲旋倩人訃知其家不知能免饒舌否 
 
 

Page 4

 
 
[查夜認眞]  
　　上海保甲總巡鍾明府於昨夜親自出外巡查經過縣橋太卿坊縣西廟前諸處栅欄均未關閉明府以各栅夫疎忽玩公各笞二百板以儆至三牌樓沈子卿烟間又見燈光未息叩門入内查點人數不符除店主帶回枷號三天外餘人四名各責一百板斥釋 
[流氓無禮]  
　　馬路工程委員朱森庭明府昨日在道中巡察見太平碼頭等處有流民在彼擺攤售物甚至將橘皮等類任意抛棄街心因卽飭令差役前往驅逐内有寗人朱阿生反敢出言不遜明府聞而大怒當將朱拘局訊問朱泥首求恩供稱嗣後不敢務求恩宥明府從寛申斥數語麾之使去 
[收養女孩]  
　　王世忠句容人年已古稀前日携七齡幼女至本城舊校塲金姓老嫗所開之老虎灶聲言十五年前與嫗爲鄰今有次女欲售與人或爲螟蛉或爲養媳任人所便只須身價洋十元嫗卽將女收留至晚私詢女之行蹤據稱本姓金被王騙至滬上家居何處已不能記憶矣嫗懼累及將情訴知地甲由地甲轉告堂董將女帶往留養待人認領念王年老縱之使去 
[正字]  
　　本月初四日報登江北告災一則徐州詹太尊書作詹剌史合卽聲明以志筆悮 
[移建坊資助賑]  
　　孝爲百行先可見人子事親所貴善於侍奉上博歡娱焉有時恪盡孝思不出於子而出於女尤足以植綱常而勵風俗請旨建坊宜邀綸綍以鈕程氏大家模範憫及時艱爲孝女雲姑移建坊洋二百元由焦樂山兄交來委充賑欵分明緩急妙於斡旋加以賢母之稱可謂名實相副矣[  上海北市絲業會舘籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報舘主人啓]  
本舘京報悉照邸抄原本赶緊排印並不抽去各摺以省紙幅且隨到隨登免積壓　　　　　　　所深信現在格外赶緊印出　共皆先覩爲快閲者鑒之 
[菊部重興]  
　　沙市訪事人云沙市局面久非昔比年來馮夷肆虐　面更疲故梨園子弟亦有響滅音沈之勢所幸武漢案結一三帮又在旃檀菴公分演劇爲武漢兩帮和事武漢兩帮亦湊公分在涇太會舘歌筳酬之武漢會首鳩工將本　舘補苴修葺粉飾一新兩帮各業皆歛費酬神惟鄂城書院損壞頗多邇日工尙未竣晴川書院已於下元日開門連日笙歌嘹亮粉墨登塲菊部各班皆得稍沾餘潤聞兩帮各行約有百數十會此信一傳卽有宜都之楚興班聞風下沙改名福興上月二十二日在清觀亮臺二十六日卽在晴川書院登塲呈技矣○祝融公所萬年臺年久傾圯經各會首捐貲重修今已告成擇於十月十五日雇三元班掃臺向例有文埽武埽之别是日係用武埽扮靈官者须以著名大花面爲之先期在靈官殿齋戒三日會中雇一乞丐假扮韓林及期各會首衣冠恭迎至廟爲靈官者閉目屏息受各會首拜跪然後升臺以桃木弓柳本劍作收伏惡鬼狀靈官又命功曹鎖拿韓林功曹等執刀又鎗劍等器巡行街市得韓林於某麫舘中一擁上臺靈官怒詈多端命鎖之臺柱下扮韓林者卽隠身桌内以草人代之掃臺禮畢始演吉祥正大戲以娱神按韓林不知何許人據班内人云韓林古之孝子爲母病貰藥道出某戲臺下以人衆擁塞不能前乃稍待人散而歸歸則其母已死韓林悔岔萬端因往某戲臺下觸柱而亡亡後往往向戲場爲厲故掃臺者必鎖禁之夫旣爲孝子宣人人所欽敬班内能崇祀之則鬼有所歸自不爲厲何至爲靈官怒詈鎖拿至於此極且班中所崇祀者老郎神也其偶像一少年王者旈冠赭袍據云是陳後主後主雖亡國之餘實與優人貴賤懸殊卽云爲後庭一曲起見亦何至祀荒主而仇孝子乃甘爲桀犬而吠堯則適成爲俳優而已矣 
[無稽之言]  
　　江西采訪友人云省城之内前年經泰西傳教士創設　穌教堂城外則更添建天主教堂自是天主耶穌二教中傳教之士時時來往其間華人少見多怪每因之散布謡言幸地方賔　時開導大憲復分委各員專司保護亦可謂藻密慮周矣日前有某國耶穌教士由潯陽至省携同眷屬數人岸旁聚觀者忽妄　　詳兵千名隨後將到者頗爲駭異久之始知其事屬子虚 
[鄞縣試事]  
　　寗波采訪友人云鄞縣縣試首場經新任劉大令於　　　二日午後出案共招覆一千零二十二名示期初四日舉行初覆前列五十名爲謝行溎何錫冕林紹梓張尙絧玉德標鄭得芝陳　　李芳年江輔清張鎬江宙永江企脩邵宗奭傳宜茵張義彬王琳張陛恩柴奉厚鄭錫椽鄭曰炎戴錫恩王晉煒陳明漢童士奇陳時夏倉國新范頴陸本豫陳鼎震張世诠梁錫瓚陳傳階金葆光王佐才胡廷璠曹鼎輝朱鴻型陳宗岐姚邦翰兪德楊林瑞圖兪汝禳陳綏卿應廷昌沈炳爠包紹庚張美樑史兆榮魏廷樑趙廷琛 
[山長拜謁]  
　　前四川主試主講龍門書院朱太史琛於前日乘輪至金陵詣督轅拜會由峴帥延入化廳茗談片刻興辭而出聞太史小作勾留卽當遄返滬江也 
[誘賭宜懲]  
　　本邑浦東高家巷地方有等無業流民開設賭塲誘人入賭小民之受害者不知凡幾口前有棍徒劉和尙陶照钧唐初初曹三觀顧阿香徐大等在彼聚賭適有徐某者往是處售賣棉花若輩當卽計誘入塲不意屢戰屢北竟輸去洋蚨一百餘翼不敷則將棉花一擔抵押徐賭負後心有不甘向之理論突被其黨羽聚集羣毆并出利刀向徐手臂猛戳一下血流如注事後徐訴知圖董欲爲伸冤不料事爲上海縣黄愛棠大令聞知以賭棍似此强横訛詐實屬　　　祀爰特飭差下鄉按名查拿究辦想憲網恢恢疎而不漏不難一鼓成擒也 
[枷責棧夥]  
　　前報所紀差官自刎由黄大令將中和棧棧夥李德元提案昨日大令親　　　研訊李供差官鴻運由小的接住棧中嗣嫌棧中伺應不周搬至春源棧因何自盡實出不知至同行遊玩確有其事叩求明鑒大令以李供　刁猾判令枷號二月再行核奪 
[英界公堂瑣案]  
　　昨日讞員張賡三直剌假期已滿清晨會同英副領事　薩允格君升　判案○包探黄四福解賊犯張福全至案禀稱此人竊取虹口工義局内玻璃窓四扇報捕後捕頭令小的拘獲吊出原　解請究　　義局司事人張素堂投案領贓張供稱小的係本邑人因見局中間寂無人是以貪小竊物叩求恩典免予施刑直　商諸薩君然後判令笞責三百板○包探黄四福解賊犯施阿福至案禀稱此人竊取江阿三家布被一條報捕後捕頭令小的緝獲吊出原贓解　判斷江投案領贓施供稱小的係江北某邑人並非積慣穿窬實是初犯求恩寛有以後自當改過自新直剌判令管押一日○四百六十五號華捕解賭徒陳阿寳至案禀稱此人向係著名賭棍昨日小的巡至四馬路某小弄中見伊設攤糾賭是　拘送捕房今者捕頭令解請究辦陳供稱小的原係好人家子弟實因窮無聊賴故以花骨頭博饔飱直剌判令笞責三百板枷號　禮拜○包探顧阿六解賊犯蔡國林陳吉甫周小林至案禀稱蔡在某輪船上竊取搭客陳福安所携赤金二十七兩報捕後捕頭令拘拿送案邵大老爺研訊　　詞中牽涉陳周是以一併送請質訊陳投案訴請追贓蔡陳周互相推諉詞極游移直剌著押候過　覆訊○包探趙銀河解賊犯陳阿三至案禀稱小的查得此人前曾犯竊今又不知在何處竊得布被布篷等物持至租界中向人求售是以帶入捕房兹者捕頭令解請究辦直剌判令笞責一百板驅逐出境不准再來○包探張阿五禀稱賊犯徐苗金竊取沈阿林家布皮坎肩一件報捕後捕頭令小的緝獲人贓解請究辦沈投案領贓徐供稱小的係浦東人求免飢寒以致行竊大老爺如肯恩施格外定當結草銜　直剌判令笞責二百板○包探洪阿寳解虹口糞夫頭目宋錫慶至案禀稱此人爲人傾倒净桶過工部局所定之時是以捕頭令小的送請判罰宋供稱此係糞夫之過小的已屢次囑付無奈不肯聽從直剌判罰洋銀十圓○水巡捕唐寳榮解非夫孫阿東至案禀稱此人撑駕竹排有碍河道適經小的查見是送請罰鍰孫供稱小的初次到滬不諳海關定章尙求大　　　　　剌判罚洋銀五圓 
 [P美界捕房紀事 
　　昨日黎明時賊犯王阿多手持衣物途經虹口大橋之畔　　　　　十六號華捕所見詰知竊自南市十六鋪橋迤南某姓家遂連贓解入捕房捕頭令押候解送公堂禀請訊究○拐匪田景　田星水　在杭州誘致曹友臣八齡之姪携之來滬意欲售錢曹旣得風聲尋跡而至日在虹口百老匯路將二田尋獲扭交三百七十五號巡　　解人捕房捕頭令押送公堂禀請澈底根究○昨日偷兒周偷芳行至漢璧禮路菜市佯爲購物乘閲竊得小販某甲之寒駕等物正欲奔逃已爲甲見人贓並獲扭交三百十三號巡捕解入捕房捕頭令押候究懲 
 
 

Page 10

 
 
[皖省官報]  
　　十月二十四日委辦和州釐卡知府何彬衡繁昌縣史悠康六安和尙灘陳士欽阜陽典史萬賢遠均辭從九沈承祺謝　　台委文巡捕兼　　　○二十五日指分安徽試用巡檢何慶雲到浙江人調署盱貽縣興史祝楨渦陽興史孫洪濟均缷署六安州吏目羅鼎華靈璧縣敎諭胡青雲均到新　好城縣訓導陳允隆忿　候補通判袁紀柱辭准假回籍就醫知縣藍和光面試○二十六七日代理懹寗縣袁學昌知赴鐡丁洲騐盜案委署渦陽縣陳福源辭休寗縣張奎湯辭並錯首縣帮審差安廛守備趙匡到解津貼漕項銀兩赴江寗回委辦荻港釐卡府經王圖賢辭撫院文巡捕兼監印從九沈承祺知到差前署阜陽沈邱司候補州吏目傳程道　　　　奉撫台委赴潛太會勘鐡沙情形縣承尉志綸辭回皖北差遣陸鈺謝超委一次巡檢李宏猷謝奉批准註册○二十八日代理懷寗縣袁學昌知赴對江鐡丁洲騐盗　曰本任亳州宗能徴謝記大功一次知縣劉寅度知奉委解京餉許隹傑到赴渦陽會訊案件回典史　坦知奉臬委赴霍山提京控犯証卷宗從九于德元知未營　　丕赴　　探硝磺價荻港司李　和　 
[邦江官報]  
　　十月十七日直隸候補道左觀察孝同公幹過揚張鹺尹應瑞委城内三叚保甲○十八日某科　　　　　　　　揚新選興化縣謝大令元　禀到○十九日蕭鹺尹其鑫銷南京餉○二十日鹽捕營趙都戎辭赴下河公幹黎分轉委焦山總巡差○二十一日徐鹺尉樹勲起　　　　　大使孫鹺尹傳梓安　人俟　○二十二日通判徐别駕敦業委瓜濠保甲姚𪙉尹晋騭蔡鹺尹國清均委北鹽○二十三日祖鹺尹文斌委冬防差○二十四日湖北揚守戎　解餉到揚○二十五日劉　　　祖委帮辦南鹽廳蔡𪙉尉端麟徐𪙉尹讓立均委北鹽鮑𪙉尹誠赴省公幹○二十六日孔𪙉尹憲探委保甲局聽差江蘇巡檢任少尉襠曜委北鹽○二十七日代　　合縣　大令缷事回省俞大令世球奉臬憲委赴山陽公幹過揚袁𪙉尹眞銷蘇州餉差○二十八日王分轉鵬豫委總局文案郭分轉攀桂由京回銷解餉差高𪙉尹雨王𪙉差彦存同委北鹽差 
 
 
 

Page 11

 
 
   
 
 

Page 12

 
 
[光緒二十三年十月二十三日京報全録]  
宫門抄○諭旨兩道録前○東撫李奏爲河工道員送部引見片○又奏爲特保治行卓著之郡守牧令請爲分别奬勵摺○陜習劉 
奏考官請假省親據情代奏摺○東撫李奏爲回省日期片○都統富奏爲塔爾巴哈台新設滿營擬請倣照伊犁滿營舊章考騐軍政摺○陜督陶奏爲撤任同知未發土勇番兵口糧請從巖參辦片○十月二十三日户部通政司詹事府正藍旗值日户部引見三十四名○永隆請假五日○希朗阿請假十日○良培續假十日○召見軍機麟中堂張蔭桓○○李秉衡片再二品頂戴候選道馬開玉辦　山東河工十有餘年臣於光緒二十年來東委派海防營務處兼統開字五營事竣後裁撤防營仍委辦上游　　上年十月調赴下游籌堵吕家窪口當冰雪嚴寒之際駐紥霸頭督率各員戏履危蹈險勞苦不辭俾大工得以蕆事本年委令督辦丁游　叚河工七月復令兼管下　該處陳工林立該員上下奔馳昕夕罔間卒能搶護平穏轉危爲安實屬勤勞卓著臣查該員勤廉勇往任事血誠不以險夷利害趨避爲心洵爲多事有用之才惟該員係候選人員可否仰懇天恩准由臣送部引恭候恩施録用之處出自鴻慈謹附片具奏伏乞　聖鑒訓示謹奏奉硃批馬開玉著送部引見欽此○○升四川總督降二级留任又降二級留任山東巡撫臣李秉衡跪奏爲特保治行卓著之郡守牧令　旨分别獎勵以昭激勸恭摺具陳仰祈聖鑒事竊維牧令爲親民之官郡守有率屬之責牧令賢則百里受其福郡守賢則闔屬蒙其庥蓋民生之休歳所關卽地方之治亂所由繋也臣數年來留心考察守令中循分供職者固不乏人其有志係才長實能以民事爲已事者自當亟爲甄叙以示優異查有武定知府尙其亨志趣超卓明練有爲在任三年於地方水利堤防鋭意講求士農翕服沂州府知府丁立钧宅心正大蒞事嚴明督率各州縣懲貪去蠧吏畏民懷前署青州府候補知府楊傳書操履篤實亷謹不阿歴委要差均能實力實心不避勞怨請補濟寍直州知州凌芬諳練勤明才堪治劇濟寍政繁俗敝頗不易治該員剛柔互劑措理裕如陽榖縣知縣胡建區廉明慈惠所至有聲調署清平縣單縣知縣李銓勤政愛民力袪積弊博平縣知縣李惟諴政平訟理愷悌宜民調署曹縣堂邑縣知縣金林緝捕勤能輿情悦服搊遠縣調補嶧縣調署單縣知縣朱鍾琪除暴安良有膽有識以上九員均堪備循良之選查搊傳書係候補人員可否仰懇天恩交軍機處存記録用之處出自聖裁其尙其亨等八員懇恩傳旨嘉獎以示優異此外尙有才堪任用者容再續陳其不堪造就者亦　隨時甄劾仰副　聖主澄叙官方至意謹恭摺具奏伏乞皇上聖鑒訓示謹奏奉硃批另有旨欽此○○頭品頂戴陜甘總督臣陶模跪奏爲甘肅副考官懇恩賞假由陜便道回籍省親恭摺代奏仰祈聖鑒事竊臣接准甘肅副考官翰林院編修臣王廷鉽函稱廷鉽本年奉旨典試甘闈現經事竣應卽入都恭覆恩命惟廷鉽母親在陜西蒲城縣原籍廷鉽供職詞林未得迎養久疏定省擬俟差旋至陜白浦資斧便道回藉省親代奏請假兩個月一俟假滿卽行進京恭覆恩命等因想查向來各省考官於試事完竣後請假省親均蒙恩准今　　臣王廷鉽因親母在籍自備資斧由陜回籍省視尙屬順便合無仰懇天恩賞假兩個月准其回籍省親以遂孝思理合恭摺代奏伏乞皇上聖鑒訓示謹奏奉硃批王廷鉽著賞假兩個月欽此○○李秉衡片再臣於九月十七日出赴下游河工前經奏報在案抵工後察看西韓家　口工程悉臻穏固復至北嶺迤下絲網口查勘海口形勢已於另摺奏陳因武闈期近於二十三日折回利津兼程回省於二十六日抵署合併陳明伏乞聖鑒謹奏奉 
硃批知道了欽此○○奴才富勒銘額跪奏爲塔爾巴哈台新設滿營擬請仿照伊犁滿營舊章五年一次　騐軍政以裨營務恭摺仰祈照鑒事竊查塔爾巴哈台舊係換防官兵例無軍政自新疆改設行省裁撤南北兩路換防官兵塔城駐紥伊犁索倫營官兵前於光緒二十年經奴才奏定將索倫選營一律裁撤改歸駐防滿營分設左右兩翼編列八旗以垂久遠其應設協領佐領防禦驍騎校等缺先行揀員署理以資整頓先後陳明奉旨允准奉户兵兩部議覆照准辦理等因各在案兹准甘肅新疆巡撫轉行兵部咨開本年舉行軍政之期查定例内列旗員五年一次舉行軍政在京八旗大臣及内務府三旗護軍統領並各省將軍都統副都統等俱令開列切實妥册在京於次九年月内送部在外於次年十月内送部兵部彚齊繕具履歴清單進呈至在京各旗營武職官員由領侍衛内大臣會同前鋒統領護軍統領詳校塡註考語開　四柱一曰操守或廉或平或貪一曰才能或長或平或短一曰騎射或優或平或劣一曰年歳或壯或　或老並將各該員履歴及有無在軍前行走受傷有功之處註明分别應去應留造册送部其堪膺荐舉官員必有行止端方兼弓馬嫻　　　嚴肅當差勤愼不擾害該屬給餉　虚並歴俸已滿三年任内降罰之案係因公罣悮者俱准薦舉卓異如有因私罪降革留任處分及緝盜　　應降級降調之案槪不准薦舉卓異若盜案例止罰俸完結之案亦准其薦舉卓異其應行糾參之員必有貪酷不謹疲軟年老患病才　　及浮躁者始行糾參各省駐防官員俱照在京官員之例該將軍都統副都統考騐其軍政各册定限次年十月内題報到部遇軍政之年除閒散　職及六品以下微員停其薦舉外其城守尉總管恊領參領佐領防守禦等俱准一體薦舉有年逾六人以上不能騎射者不准保列卓異此内如有精力尙健弓馬嫻熟或曾經出兵著有勞績或實心經理營務仍由該管大臣出具切實考語保薦具題聲明另行造册送部由兵部會同都察院兵科京畿道等衙門察核具題於奉旨後行令給咨赴部引見准其列入卓異如有年力衰邁卽歸入計典内劾參若年歳雖老精力未衰亦由該管大臣詳加香騐秉公甄核專摺奏請留任供職又乾隆三十三年伊犁將軍阿桂具奏伊犁官員五年軍政一摺内稱除索倫察哈爾額魯特官員向無軍政之例伊犁係邊遠地方如犯年老患病計典係隨時具奏斥革無庸候至軍政其滿洲錫伯官員照原定之例辦理軍政又定例軍政薦舉駐防人員均由該管大臣保題隨時送部引見至伊犂烏魯木齊巴里坤古城離京較遠該管大臣先行保薦具題註册母庸轉行送部俟有差使再令赴京引見或於年滿應升保送進京引見時將該員卓異之處一併聲明具奏等語今查内外八旗武職官員軍政於光緒十八年舉行後計至光緒二十三年又屇五年舉行軍政之期各省駐防大臣事實例應於十月内送部各省駐防官員軍政定限於十月内將年至六十五歳以上各員照例專摺奏請留任其應舉應留應劾及世職計典各員分爲四册並將弓力於各員名下注明題報到部臣部會同鄰察院兵科京畿道察核具題等因於光緒二十二年十一月二十三日題本月二十五日奉旨依議欽此等因轉行前來奴才伏查伊犁索倫向無軍政自兵燹後該索倫營人衆避居塔爾巴哈台二十餘年洵爲塔城保障上年經奴才奏請將該索倫營防設滿營駐紥分别八旗設有恊　佐　防禦驍騎校等官似應與滿營一併俾資考核現在新設滿營恊領至驍騎校均係署缺此次軍政毋庸考騐容俟請補實缺後下屇遇有軍政之年擬請仿照伊犁滿營舊制一律考騐一次以裨營務而資整頓相應請旨飭下兵部核議施行所有塔爾巴哈台新設滿營擬請仿照伊犁滿營舊章五年一次考騐軍政緣由是否有當會同伊犁將軍長庚恭摺具陳伏乞皇上聖鑒訓示謹奏奉硃批兵部議奏欽此○○陶模片再撤任甘肅洮州廳同知王南薰前　理番案有經手足領未發土勇番兵口食庫平銀一千餘兩倉斗糧一千餘石屢飭清算報繳乃該員一味支吾實屬意存延抗兹據甘肅布政使曾　按察使丁體常　詳前來相應請旨將撤任洮州廳同知王南薰先行摘去頂戴勒限三個月飭令繳清如逾限不缴或繳不足數再行分别從　　　以重欵　而　　劣除咨明吏户二部查明外謹附片具陳伏乞聖鑒訓示謹奏奉　硃批著照所請該部知道欽此 
 
