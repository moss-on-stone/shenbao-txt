# 1913 - 266 - 4914584

 

Page 1

 
 
外論 
[比國新借欵之失策（譯日本報）]  
比利時財團與北京政府間訂結山西鐵路借欵契約聞已簽字北京外交界對於政府之行動懐非常危懼之念就中如英國尤預料民國之大局必因此致有絶大之變遷現正竭力探悉其事實之眞相焉 
據所聞則政府與比利時財團有互守六個月間絶對秘密之契約其餘公使及五國資本團向借款當局者及比利時財團探問事實之有無則皆答稱爲無根之言云 
聞五國團之意見謂中國政府曾希望第二之借款其數　一億元因聲言將不日正式交涉云云此七月杪之事也資本團當時答言條件協議妥洽則深願投資云云邇來竟闃然無所聞其後八月之初聞民國政府與比利時財團開始借欵交涉因向比利時財團詢問其實否比利時財轉答言實有其事雖然以條件不善而拒絶之矣因不須强問其餘遂不復再問其後比利時財團代表鐵模斯赴北戴河避暑即不復聞有會談之事惟相聞比利時借欵已於十四日簽字特以質問交通部交通部亦否認之也 
雖然自他方面而集合種種之報道若可深信其成立焉 
吾人對於比欵之成立與否以未見其契約文書姑置不論但民國政府欲建根本的財政策需之甚急今自其政策上觀察之比欵固萬萬不可行者也 
要之大借欵何以成立爲有错雜之借欵之免有幾多債權者交迫之弊欲袪其弊當以統一債務爲第一義爲其目的之借欵授受尙有未終而又締結比利時之借欵若果成爲事實不但反乎大借欵之目的亦以薄民國政府之信用也 
去年大借欵之交涉第一因比利時借欵而頓挫第二因克利斯浦借欵而頓挫六國資本團遂使取銷比利時及克利斯浦借欵以同意於大借欵之成立然據近日所傳説則以山西鐵路畀比利時而爲二億五千萬法郎之借欵克利斯浦之香港代表又在雲南爲借欵之運動如此則又將演出小借款續出時代而民國財政之前途恐益不免陷於危險耳 
政府採如此無方針之財政策始終持之小借欵所在續出其結果政府雖萃其精力以彌縫之亦惟日不足因是而引起如何之難問題亦未可知今姑舍資本團欲自壟斷中國外債之欲望而就救濟中國財府狀態言之則中國政府致借欵關係錯雜如是恐亦决非中國之福也 
要件 
[陸軍部制定陸軍軍隊校閲規則]  
第一條本規則爲校閲軍隊時執行之準則校閲使及陸軍部校閲時均適用之 
第二條校閲使奉命後應按校閲條例第六條之規定分配各專科校閲員及庶務會計等員之任務 
第三條除前條規定人員外校閲使得設書記二員收發員一員其餘校閲時應要之員役馬匹等亦應預行籌畫轉由陸軍部飭該軍隊撥用 
第四條校閲使未蒞軍隊之前除遵照校閲條例第四條辦理外應向陸軍部　齊該軍隊各種表册敎育成績及自行校閲之報告等項召集各員籌商校閲事宜及調製校閲預定表（表式詳後）以便實施該表應由陸軍部先期頒給該軍隊第五條前條所調各件彚齊後由參贊禀承校閲使按科分配於各校閲員參照俾便規畫 
第六條校閲使駐在地稱爲校閲處應由該軍隊長官派招待第三員於校閲使未到以前籌定校閲處駐紥地校閲中直隷於校閲使照料一切並指揮該軍派來各員役第七條校閲處除應用之器具人馬及此項人馬餉乾由被校閲軍隊借用或支給外所有校閲處宿膳及一切雜費悉由校閲經費項下開支不得責成軍隊供給 
第八條他處派來之參觀員應到校閲處報到受招待員之照料除宿膳及所需之夫役馬匹由校閲處供給撥用外其旅費及一切雜費應自行携帶 
第九條校閲處及參觀員對於軍隊派來之夫役與軍隊帶携校閲處之隨役均不應有惠賞情事 
第十條校閲處之金錢也納及一切庶務事宜悉責成會計庶務等員嚴正理不得稍有疏怱 
第十一條校閲使蒞軍隊後應按照第四條之預定表實施校閲伹表内未經列舉校閲使視爲必要者或因特别障礙不能執行時臨時得以命令增入或變更之 
第十二條校閲使每日於校閲前應示各校閲員以應行注重之件各員受令後務須嚴密考核如有見到之處應隨時述報並須按日將校閲所得各成績及意見逐細筆記彚編報告撮要面呈 
第十三條校閲中應行注意之件如左一軍紀風紀爲軍隊命脈戰鬭力之强弱悉賴於此務須利用全校閲期間嚴確察核求得眞相以决其足以應戰與否二官佐學科及運用能力務須嫻熟且較本職高一著者爲最良士兵等則以能與本職相稱爲度三術科無論官兵務求簡單適用具有對敵精神爲要至弄巧眩觀皆所不取四出師計畫内務衛生馬匹材料器械經理及一切軍需品等務須認眞查騐藉覘其服務及戰備之成績五凡經公布之法令條例書籍等及該軍隊自行擬訂之規則無論已否報部均須詳加考核以覘其經行之程度 
第十四條各校閲員每於校閲後對於軍隊可將校閲所得及意見所及隨時予以注意 
第十五條校閲使每日校閲畢應就本日各情形親目或飭隨員當場講評以資勉戒 
第十六條校閲使每日事竣後收得各員報告參以已見判定采取彚纂講評草案爲總講評之預備 
總講評由校閲使述其大綱飭書記編訂成册俟校閲完竣頒給該軍隊 
第十七條校閲使於校閲事竣後應將校閲該軍隊所得之成績如軍紀風紀官兵學術之程度及其精神内務衛生經理等之整飭馬匹材料器械軍需品營造物之保存等是否適宜出師計畫敎育設施是否完備藉以定戰備之能力并應召集各校閲員會議飭書記逐一繕作報告編訂成册於返京後兩星期内呈報大總統並移知陸軍部參謀本部存案 
第十八條校閲使復命後應督飭會計員將校閲經費按章嚴正造具清册報由陸軍部核鎖其第四條由陸軍部調閲之表册書類等仍繳歸陸軍部存查 
第十九條陸軍部派員校閲時校閲委員長除第十七條成績報告耑呈陸軍總長外其他一切事權及手續槪與校閲使同第二十條本規則自公布日施行 
第二十一條（附則）陸軍總長親蒞校閲及凡校閲學校局廠亦准此辦理 
 
 
 

Page 2

 
 
時評 
[日本之要求（冷）]  
我固謂日本之要求决不至如前所傳之過甚也日本民氣雖激昻而當局之處置必不授人以口實今據西報及路透電均稱甚屬和平其所傳三欵亦爲應有之事賠償政府所宣言者也懲兇不特傷及日人即以寜人論亦當有以雪其冤也謝罪雖辱國體然政府旣用辱國體之人自不能不自取辱我人祗可自咎不能咎彼日人也使所傳要求之三欵而確我謂政府自當即時承認勿再以無謂之爭執以貽患 
夫國之光榮也非人能光榮之國家自發之光榮也國之恥辱也非人能恥辱之國家自生之恥辱也南京之人至有望外人佔領以出水火者我國之光榮爲張勳輩剷除盡矣日本之要求云乎哉 
嗚呼讀我言者甯勿傷心 
命令 
九月九日臨時大總統命令尹占魁車慶雲楊瑞文馬玉仁均授爲陸軍中將此令 
吳兼善傳民傑均授爲陸軍少將此令 
國務總理熊希齡呈請任命徐士瀛爲皖岸槯運局局長應照准此令 
國務總理熊希齡呈請任命歐本麟爲宜昌槯運局局長趙廷颺兼熱河榷運局局長應照准此令國務總理熊希齡呈稱據湘岸榷運局長許孝綬呈請辭職許孝綬准免本官此令 
國務總理熊希齡呈請任命王銘忠爲湘岸榷運局局長應照准此令 
國務總理熊希齡呈稱據署理湖北民政長夏壽康轉呈湖北鄂北觀察使陶鳳集呈請任命程蔭南爲秘書唐之定爲内務科科長張渠爲財政科科長鄭瀅爲敎育科科長徐景濟爲實業科科長鄭璜爲技正應照准此令 
陸軍總長段祺瑞呈核覆管理火器營事務正黄旗滿洲都統擬以常連補委鳥槍護軍叅領玉恒補空花翎請予准補等語應照准此令 
國務總理熊希齡呈稱農林部僉事楊景賢呈請辭職楊景賢准免本官此令 
警信 
南京電馮國璋及其軍隊已離南京馮軍皆紮營津浦鉄路一帶北至徐州府爲止馮國璋現駐浦口聞將赴京報告克復寗城及寗城現局情形張勳並未如約令其軍隊之大部分駐紮城外目下張軍駐城者幾逹二萬名内有萬名係由津浦鉄路自北方運來張勳尙未入都督府每日更易住所先與此友相處繼復與他友同居蓋畏有人圖謀暗殺之故各政務今皆由具上级軍官辦理各軍營及各公署至今未懸五色國旗人民有懸五色國旗者輒爲兵士所禁中外人士極爲詫異各處所懸之旂皆係上書張字之紅色戰旗人民乘小船及火車離甯者日益衆多今日滬甯鐵路有專車四輛開往上海晨間所開之三車售出五千餘票旣而復開車二輛滿載避難人民外間謡傳張勳現擬與政府反抗先逐雷軍次與日兵開戰然後焚燒全城以故人民皆不敢留居城中即外人之僕役亦紛紛告退殊難留之連日輙有平民數人爲刧掠之兵士所傷舁入紅十字會醫院有一老者因有兵士五十人住其家中故設宴欵之擬請滚出彼等向索洋千元老者無以應乃被撃穿肚腹二小時後死於醫院諸如此類之慘事不能殫述兵士現雖不敢公然刧掠惟仍在僻巷從事搜括日領事現以非常之辦法自行保護署内除駐衛隊約二百名及置快砲數尊外並令水兵登岸駐紮日本總會及其他各要地日人由領事署出外者輙有水兵一隊隨同保護他國之人尙未受擾（特約路透） 
南京電據令日南京消息甯民處張勳治下仍極恐慌甚至某某數處刦掠仍宋停止張軍一味以鐵拳制民之死命無怪人民驚惶無措也城中一時似難有回復舊狀些微之希望（譯文匯報） 
南京電甯民受張勳之荼毒痛謂今日中國唯一之希望惟在外國之佔據耳（譯大陸報） 
南京電據張勳部下之員聲稱張之督蘇僅以五月爲期蓋在予以面子耳即此數日寗民已不堪其虐矣 
（譯大陸報） 
南京電張勳出示仍用前清總督官銜（譯大陸報） 
南京訪函此次兵禍城内外死者並無如外間所傳之多紅十字會掩埋隊迄今僅埋屍九百餘具尙有數處未經着手南軍於三星期内死數約在一千五百名至一千八百名之間城内各醫院現有傷兵一千五百名尙有未入醫院醫治者故傷數約在二千至二千五百名之間官軍死傷總數未能查明轟城時及刧掠時平民死者約二百人 
北京電日使已于今日下午將要求各欵致與中政府國務院即開特别會議討論此事中日對於要求各款之實在性質皆嚴守秘密惟各使署皆謂極爲和平特約路透北京電路透電社得官場消息日使尙未以要求諸欵致與中政府其内容約略如下（一）道歉（二）懲兇（三）賠欵文内專指漢口日員被辱南京日民遇害及九月八號山東袞州有日員一人被拘兩日三案據日使署聲稱日政府要求各欵皆屬至輕者不容稍加更動或延宕時日中政府若不盡禮承認則日政府即將設法對付云特約路透專電 
北京電張勳齊佳兩電辨稱城下之日各軍蜂擁爭城與匪巷戰一兩晝夜土匪潰兵乘機搶掠諸統將專事殺敵不法軍人趁號令尙未統一之時繼匪軍刦掠之餘見物輙取固所不免經派員巡街但見有持挾衣物曁搶掠者無論軍匪就地正法共斬二百餘名截留衣物無算均交商會分别認領並將該管官弁斥革路透電謂藍衣兵獨占多數查勳入城僅佔東南一隅地處荒僻其各繁盛之區均由各軍分紮孰搶孰否不難按户而稽前次我軍奪取諸要隘時匪軍屢有喬扮藍衣之説難爲確證請簡公正大員來寜確查云云 
南京電此間秩序粗定漸次安謐惟謡言甚多人心不免恐慌南京電雷震春已示禁各軍隊如有擾害商民當以軍法從事云云南京電昨日馮張示諭已飭善後賑撫局各員會同紳商妥籌撫卹以蘇孑遺其餘善後各項事宜亦迅即妥籌計畫實力舉行云云 
南京電張勳已委林志道爲善後賑撫局總辦金鼎蘇錫岱爲幹事員 
南京電張勳已設立兑換處藉查流通市面 
南京電張勳又委潘學祖爲銀元局總辦趙貽書爲釐金局總辦 
南京電昨第五鎭曁第三師（係降馮軍）均赴浦口駐紮並聞三師有日内開往天津之説 
北京電馮國璋不日將北旋北京電據確李烈钧由萍鄉赴湘某司令至排隊迎送由湘登輪自漢溯江而下已於日前過漢 
北京電聞黎宗嶽將開釋但須加以申斥取締 
北京電軍事會議處昨傳袁總統諭司令處等謂近有軍警兩界忠告兩院及憲法會公函等件各處散布議院爲立法最高機關識時俊傑頗不乏人亦何能以箇人行動牽涉機關值此國基未固尤望艱共濟此項公啓究係何人所發即查明呈核北京電明日將因議舉總統事兩院合開國民議會特約路透電 
北京電參議院今日開會到者一百七十八人新内閣人員表已經通過孫寳琦得一百五十一票朱啓鈐得一百四十三票梁啓超得二百四十九票汪大爕得一百二十七票張謇得一百六十九票周自齊得一百五十三票均當選 
東京電有少年名岡田者年甫十八昨晨坐中國地圖之上刎腹自盡留有一書自認行剌阿部君及述明行兇之理由 
陳京電阿部君死後追贈駐比公使外間頗有訾議 
譯電 
北京電張勳辭江蘇都督之任大約將改任南京留守 
北京電參議院股員報告其美謝持張繼三人無庸取消其議員籍經衆許可北京電參衆兩院定明日開聯合會討論先舉總統後定憲法間題 
北京電新内閣人員表將今日呈入參議院北京電國民黨所設之高等學校現由熊總理主持重行開學其經費以前存各銀行之欵充之章程全經更動並延陳榥爲棧長北京電據青海王懷興（譯音）電稱彼與蒙兵五千人在茄戈拉太附近鏖戰四日大獲勝仗蒙人死者過半華軍乘勝追撃奪獲要塞十處袁總統已授予勳五位並解洋二萬元稿賞諸兵柏林電土耳其官報載稱土政府擬先恢復和平然後與布國締結聯盟柏林電駐德美國大使祁拉特君宣稱彼將竭力運動德政府正式參與舊金萬國博覽會公電 
王豐鎬請力爭日人要求電北京大總統國務院參衆議院鈞鑒閲報載日政府要求三欵謝罪懲兇賠償前清醇王赴德謝罪因拳戕殺公使乃一國之代表殺其使似滅其國派使謝罪理也若那桐爲書記赴日謝罪非理也况此次戕斃日人非公使亦非書記何謝罪之有二三兩欵固風題中應有之義惟懲兇應分官軍與土匪賠償視身價爲定斷約章具在可援例也至國旗一節毁旗卽辱國然亦應查情節之輕重今日人所執之小旗似係街巷孩童所玩之旗非若領事署與各户所竪掛之旗不得謂之辱國日本以文明之國且唇齒之邦據此加爭公理自在詎能意外要求王豐镐叩眞 
要聞一 
[熊内閣成立前之經歷談]  
（一）總統之咨文新閣員於前日提出議會衆議院定於初八日投同意票聞熊總理將於是日親赴議會説明新閣員之經歷兹將總統提出國務員之咨文二件照録如左其一查國務總理熊希齡現在業經就職其餘各國務員自應分别另行選任查有孫寳琦朱啓鈐梁啓超汪大爕張謇周自齊均屬學識宏通確有經驗敭歷中外聞譽素隆兹擬任命孫寳琦爲外交總長朱啓鈐爲内務總長梁啓超爲司法總長汪大爕爲敎育總長張謇爲工商總長周自齊爲交通總長特按照中華民國臨時約法第三十四條咨請貴院同意即希查照見復再現當建設之始一切政策之進行均與財政有關國務總理熊希齡長於理財財政總長一職卽由該總理兼任不再另行提出（其二）查國務總理熊希齡業經就職其餘各國務員經本大總統提出孫寳琦等六人咨請貴院嗣意在案陸軍總長段祺瑞海軍總長劉冠雄現值軍務吃緊未便遽易生手應令其照舊供職相應咨明貴院請煩查照 
二政黨之態度此次熊總理所提出之國務員隸籍進步黨者四人僅孫寳琦朱啓鈐二人尙無黨籍故進步黨决議對於此次所提之人一律予以同意不加挑 
 
 
 

Page 3

 
 
剔並派人與各黨接洽國民黨之態度雖未明白表示然對於閣員之投票必不致再爲極端之苛求或卽爲自由之投票不出之於黨議其餘政友會超然社大致可以多數贊成惟共和黨意見尙未探悉然共和黨自成日後主張穏健此次國務員亦可望其贊同云三張梁入閣之條件張季直梁任公現均承認加入内閣惟聞張梁二君承認入閣之時皆有條件張之條件則以此次入閣依梁之進退以爲進退此次加非梁先承諾張絶不單獨加入又謂受任之後關於國家之大政方針可以參預末議部務則不能兼顧另以次長任之梁之條件則以此次入閣係服從黨議如將來對於黨中所提出之政策如主張失取卽行辭織云 
四各次長之預測各部次長外交敎育交通二部均不至更動司法部次長則梁任公已定請現口京節高等審判廳長江庸君担任實業部次長一席現任工商次長向瑞琨君聲望極優熟悉部務惟以向來與總長之關係言之則外間多謂此席將属之於劉垣至財政内務二部次長用何人尙未得悉云 
[民國財政上之進行談]  
外省財政之紊亂南方各省經改革後行政機關之費用漸改舊觀所費皆在軍事方面至行政官薪俸則較前清時爲大减矣北方則不然一仍昔日之舊聞直隸都督卽沿總督之舊一年所得薪水計銀六萬數千兩合銀元近十萬内務司卽沿直藩之舊六千金一月此其大較至財政之最紊亂者爲奉天其都督錫鑾純係前清官場積習奉天雜捐收入極多計歲人有一千七百萬而張以奉者名義絡繹借債將奉省官營事業如電燈廠之類抵押淨盡軍隊　驕蹇張亦逶迤其間但在奉之軍隊非江南民軍之性質耳江南此次以張勳爲督民政財政皆用官僚舊派心視革命後一切舉動爲寒儉不足展布故羣疑北方官氣將薰染於南方以腐敗易之此則可爲大懼者財政司張壽齡爲江蘇人以本省人謀本省之政未知能顧心地方否現聞財政部定各省行政官署之俸薪公費大省都督府二十萬元民政署二十二萬元中小省各遞降二萬元北方各省譁然爭執似不可一日居者查此種限制以薪水公費論南方似可及格但軍事方面之敷衍糜費則殊不可紀極而如江蘇都督府之屬官項每年即須三十餘萬現幸已奉令裁撤云財政會議之重要問題此次財政會議多無結果其中較有關係者二事能否照辦尙未可知（一）食鹽均税問題照張季直鹽專賣計畫本須全國均價旋變而爲均税先使人民平其負擔兹聞此次會議以全國鹽税輕重相差太遠宜劃定時期與地域取其较易均者而按次均之議定先由北數省如奉天長蘆山東鹽税率相近處作爲第一期之均稅由該省鹽運使專責辦理（二）保息籌欵問題大借欵本指直隷山東河南江蘇四省國税指定保息其實此各省尙多仰中央接濟所謂保息不過空言其罰半年息已在繳欵内預扣後來保息無非希望鹽務項下有欵及仍從借欵内勝挪將本付息而已聞前兩月鹽欵中央所入共止五十萬相差甚遠僅僅息欵月需百三十萬尙需計算還本之法此次會義當要求該四省實行但任此項保息之欵左右爲難現姑定一策中央搭放公債章程推行於外省一律照中央搭放成數計算而直東豫蘇四省則以所搭放債票腾出之現銀專欵解部以充保息之用令各省財政司照辦審計處調查平率平餘一項本係前清弊政民國成立後對於此事認眞剔除日前審計處訓令各省審計分處文云准財政部元字八十八號函開我國平率各省紛歧公家庫平每較市平爲大因之各省通例上竞之欵必視市平每百兩加銀若干主其事者憑藉上官之威肆其濫取於應加之外必再浮溢若干以飽私囊擬請本處通飭各省分處自後對司册其平率一項必宜格外注意察其所報與所收實際是否相符平餘一項已否和盤托出平率有不報者不妨責令實報庶足密稽察而剔中飽等因查各省平率參差出人不免暧昧值兹財政支絀凡周長官均宜忠誠體國清白乃心該分處職司稽核即照財政部函稱各節認眞辦理隨時將調查情形報告本處無稍疎忽切切此令 
[驚魂不定之粤東]  
濟軍搜獲謀亂機關四號十二點鐘時候有濟軍多人均佩長鎗馳赴三府前入逢昌象牙店搜查隨由舗尾拿出住客八名俱用草繩反縳押解入都督府内有一人穿官紗長衫餘绵著點梅紗短服至其所犯之罪聞皆圖謀不軌已在店内搜出兇器炸藥等物又由八人中供出醒同羣女劇班主朱基爲重要之人朱庽堤岸僑商街横巷隨由警區往其住宅立即提　都督府云又聞政界重要人云近日軍警着意搜查查出省城一方面已有秘密機關四十餘處連日迭有破獲但恐驚動人心故不發表又都督府因屢獲暴客其供詞重要是以前夜立即遷地云佛山輪船搜獲曲尺日來港輪上省人數衆多而良莠不齊難保無偷運軍火情事警廳特飭偵探嚴查日有所獲已紀昨報兹於日昨佛山輪船上省時又有妙齡女子一人手控企公牛奶二罐匆匆登岸女稽查以牛奶外用水草綑繫而彼獨以麻繩爲之用笨重逾恒非尋常可比特趨前查搜該女子知其察覺卽將牛奶暗擲艙中稽查拾起啓視則二罐相連中藏曲尺鎗一枝彈子五十顆正審視間稍一冋顧女子已乘機混入人叢遁去矣 
[張勳籌畫南京之纸上談]  
昨日袁總統接張勳來電力辭勳一位謂此次金陵克復之迅速皆由於大總統之威德軍士之用命所致勳有何功不敢當此云云説者謂此與其自誇戰功之通電不符蓋亦張勳之門面語也聞總統覆屯不准固辭日而張勳來電陳述江蘇地方情形謂自用兵以來盜匪蠭起清鄉之舉不可稍缓所有長江一帶關係外國商業尤宜注重已請長江巡閲使派艦游弋一面督飭盧世儀宗能述張　等速即舉辦清鄉事宜以靖地方其重要如蘇州徐等處均已先後請設鎭守使缺南京爲全省要隘最須嚴備勳擬暫駐此間籌畫戎壎調度軍隊較爲便宜云云 
日前總統府特電江蘇都督勳内容係指令對於金陵善後辦法其詳如下（一）叛軍第一團第八師之僞軍官務期拿獲盡法懲辦被脅軍士派軍解散分送各地（二）速與南京領事團交涉凡與黨人所訂之一切條約民國政府槪不承認（三）派員調查外人商業之損失及外人因亂被害情形（四）南京迭遭變亂居民流離失所速宜設法撫恤四號總統府接張勳克復南京應行布置各事請速核覆之電後總統府飭開特别會議交出疆勳原電五道（一）滬寗軍事聯合法案（議决）電令鄭鎭守劉護軍等派員赴寜會商辦法（一）地方善後請中央派員籌劃案（議决）由政府派員張勳商議（一）善後經費案議决由中央負責（一）軍隊經費案議决交陸軍部核議（一）請省議會案（議决）交内務部籌備張勳克復南京後卽將軍隊分駐城中昨電告大致如下（一）敢死隊及第五師兵約一萬名分布明故宫五龍橋八寳街紫金城一帶（一）第四師八千人分布獅子山三牌樓勸業會鼓樓北極閣妙兒山一帶（一）雷軍分守雨花台聚寳門三山門承恩寺夫子廟一帶（一）馮軍分守紫金山天保城一帶（一）張軍一小部分守莫愁湖上新河大勝關一帶南京克復後政府擬派軍界大員前往勞軍已誌本報兹聞袁總研以陸軍上將徐紹楨治軍有年久爲軍界推重委任斯職最爲合宜曾特商請徐上將同意徐君以此事乃鼓勵士氣之必要關係非淺已於二號來京謁見總統願往南京一行大約日内即可南下矣 
雜評一（無名） 
南京尙在搶刦敗兵决無存留矣土匪當亦歛跡矣雷軍他去矣馮軍亦渡浦口矣然而南京城内外今日尙有搶刦試問張勳更何説之詞 
　　南京不掛國旗南京之搶刧也奸淫也殺人放火也尚得謂敗兵土匪及他軍也然而至今不掛國旗又禁人民掛國旗并一切規復清制試問張勳又是何居心 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鎭揚善後紀]  
秘黨機關又破鎭郡自戒嚴以來迭獲破壞黨日前在江邊某客棧拿獲劉某一名昨又在城内南門五條街某屋内拿獲二名并搜出炸彈槍械均經送交駐鎭武衛前軍行營營務處訊辦劉鎭守使南下江北護軍使劉之潔近奉大總統命令調任蘇州鎭守使現已將江北任内一切事宜交缷清楚定於九號由浦乘招商小輪南下順道鎭江再搭滬寗火車赴蘇履任鎭郡軍政各界聞此消息已預備歡迎矣 
解散警察訓令鎭江警廳長龔玉灰因被地方反對呈請辭職兹奉到省長指令云查該廳長迭次辭職懇請遴委等情前來該廳長應准辭職惟鎭江現有張鎭撫使大軍駐紥軍隊可以維持秩序該廳佐理員所有被控附逆跡涉嫌疑者所轄各警察亦間有要挾長官之舉動實屬不成事體應卽將該警察廳暫行解散俟軍事平定後重行妥愼籌辦所有該廳及各署一切器具文卷服裝鎗械等項該廳長應一併移交凡徒縣知事暫收保管除函致張鎭撫使並訓令丹徒縣知事外仰該廳長遵照辦理並將移交解散情形迅卽具報此令創議救濟難民鎭郡自揚鎭兩軍維釁後商民遷徙十室九空以致小本營生及勞力之人無以謀生饔飱不給比比皆是現經前丹徒縣知事于定一發起救濟難民團在蘇滬兩處募集鉅欵不日卽來鎭會同紳董詳細調按名散給錢米以拯窮民商會另行组織當揚鎭兩軍衝突時商會總理吳澤民坐辦王近如等卽逃往他處全體解散現戰事平定秩序漸次恢復而吳等仍未返鎭辦理一切善後故各商界擬另行组織不日即投票選舉矣槍斃連刦巨盗江北揚屬商郵縣南門外前日有大幫巨盗於白晝連刦該處章姓王姓何姓等各家失贓甚鉅嗣由各事主赴軍政執法處報案飭令軍警分路嚴緝近在北門某客棧拿獲是案眞盗三犯經刑庭法官訊實業於九號下午绑赴南門外一併槍斃矣 
嚴缉大帮私梟駐揚第四師徐寳珍師長近聞江北鹽城興化高寳各處私鹽充斥私梟結隊成羣特通告嚴禁外並飭各該處駐防水陸緝私各營認眞緝捕矣 
[皖省搜捕餘黨近聞]  
李東標槍斃頃聞鮑司令貴卿自奉命鎭守蕪通以來雖搜緝黨人不遺餘力惟尙不輕易殺戮數日來僅鎗斃數人昨聞有潰軍第三師一等副官李東標自赴武衛右軍左路王統領前投誠願赴徽甯一帶收服餘黨詎其時適有砲艇程某來蕪報告李曾在該處訛索商會供廳洋四百元復經鮑司令飭隊將李拿獲解蕪訊供不諱故於日前绑赴工程局後正法矣　 
灣沚鎭小戰頃聞宣城地方尙有黨首張永正之敗兵二千餘人聚集該處因糧餉全無遂在外搶刦日前復分一隊盤踞蕪七十里之灣沚鎭蹂躙商民肆行擄掠當經該處商民赴蕪報告卽由鮑鎭守使派兵乘裕溪第五署砲艇十艘馳往勦辦惟聞該敗兵佔據險要死力抗拒旋田水陸兩軍分道圍撃前後夾攻始將該兵撃散四竄刻仍派兵追勦以絶根聞當時傷斃敗兵數人而官軍水師砲艇艇長成子雲因放大砲力猛致將左額灼傷現聞已就痊矣 
敗軍竄入徽屬前聞先鋒營統領季光恩率隊克復青陽銅陵等處戰功卓著刻聞各敗兵均竄入徽屬一帶山深之處沿途搜索行旅阻絶交通現徽州各屬已有電來省請派兵勦辦昨倪督令季君前往搜捕並由鮑司令派兵兩營隨同季君前往徽州會剿云 
[江西近事紀]  
徐秀鈞二槍斃命九江函云昨日叚宣撫 
使特開軍事會議訊得徐秀钧通李罪狀即於下午六點鐘將徐提出正法連放二槍而斃徐之家屬見徐被擒早已逃匿由執法處以八元買棺殮之聞徐獲罪原因係李烈钧獨立時徐秀鈞王有蘭二人曾在京合電李烈钧略謂聞我公已聯絡七省甚爲忭慰東南以某某數處爲佔形勢務望我公調兵扼守九江湖口尤關緊要我公更宜以全力對付贛州兵不可靠宜速調開即以廣東兵調守贛州保定軍官學生钧等已聯絡惟所費不貲務望速解欵三萬入京云云此電稿爲段宣撫使查獲審訊確實遂飭槍斃 
都督府近事南昌函云李護軍使委任陳嘉湖北人）充本府參議官陳力辭不就已將委任狀繳還李護軍使於四號特委任一等副官張敬湯充本府護衛軍司令官其護衛軍兵士則以尙未編制之礮兵一營兵一營馬兵二營機關槍一連半改編成軍日前李護軍使奉中央命令緝拿黄鉞故今日已通飭各屬一律嚴拿矣 
民政長行蹤汪民政長由九江致贛政界電略謂闓於二日抵潯勾留三五日即當來垣同來者僅二十餘人閲報載闓帶有衛隊三百人道路傳言其失實竟至如此云云又復商會電云接電感悉今晨到潯在此略事部署即行晋省藉圖面晤先此奉復 
皖督之通電李護軍便接安慶倪督電云嗣冲廿七號抵皖任事惟匪亂初平善後非易才輕任重深懼弗勝尙乞時賜敎言用資遵守再敝軍克復荻港東西梁山蕪湖取消獨立所有該處叛軍均已繳械貲遣皖南寗國一帶聞風瓦解獨立亦相繼取消現正派兵前往安撫知關綺注并以附聞 
解散國民黨分部電江西護軍使李純瑞奉中央政府拱密電報略謂李烈鈞倡亂糜爛地方多屬國民黨員從中主主動飭遵照八月七號命令將江西部令國民黨嚴速解散以靖地方云云當經轉令警視廳撰擬告示妥爲解散並飭搜索黨人往來電報秘密碼號 
進步黨請維持市面電北京大總統國務院钧鑒贛省光復後濫發纸幣缺乏現金此次李逆煽亂幣賦來源斷絶克復後市面蕭條無規可兑金融危險萬狀非輸入大宗硬貨不能開市懇請籌撥三百萬來贛以資維持無任迫切進步黨贛支部籌備處叩支印 
審計處請撥欵電北京財政部審計處鈞鑒贛省財政巨虧纸幣充斥金融危險等情陷日詳電鈞處在案此時非有多數硬貨周轉市面萬難維持仰懇鈞部處迅揆硬貨二百萬來贛接濟乞急電復江西審計分處叩支印 
[鄂省捕戮黨人未已]  
鄂軍第一師某團連長周福勝代黨人勾結軍隊日前各地機關悉破周猶敢游説本團某連排長約於二號夜實行暴動當被某排長舉發派兵拿獲交軍法處訊問數次始吐露爲季雨霖所指使因三號係屬秋祀故遲至夜間斬决於市同時軍法處又請黎公頒發大令梟首三犯於模範監門外此即有人收屍并未宣布其姓名惟悉内有二人一名萬元龍二爲羅鴻钧皆暗殺團及運動軍隊之巨子三號武昌城外繅絲局附近曾獲首要一人五龍橋亦捕獲五人又偵探長周珊茂在漢陽連破機關三處拿獲二十四人用將其報其報告單所開地點人數誌下計水西門小巷第六號獲七人龜山後周大興船廠内捕十四人南門外天符廟獲住客一人廟僧二人袁總統以近日各省戰事雖平而魁首均尙消遥餘黨紛紛潰散難保無死灰復燃之患擬將湘鄂皖贛寗五省水陸軍隊悉授黎副總統節制遇有倉卒變故准予直接調遣以期靈便昨陸參二部已預將此事電告矣漢陽水警總廳於五號在頭門斬决李潤棠劉雲亭二名并佈告罪狀如下奉都督命令内開亂黨李潤棠劉雲亭潛匿漢陽密設機關煽惑軍民圖謀不軌昨經破獲到案訊明証據供認係漢陽總代表亟應解往犯事地方明正典刑用伸國法仰該廳即便遵照切切此令等因遵即將解來二匪於本日午後四時綁出法場斬决示衆惟准軍法處函稱李劉二犯係屬漢陽總代表尙有分代表數十名已禀奉督示寛予免究如有受其煽惑誤入匪黨者務各及時悔改力圖自新如仍執迷不悟一經查覺定即重懲不貸另函云日昨下午六點鐘時分軍法處長程奉都督命令由模範監提出要犯二名派憲兵隊解往漢陽梟示聞該二犯係在鸚鵡洲頭捕獲訊明罪狀者云 
[黄士龍去粤後之是是非非]  
粤函云廣州自八月初五取消獨立商界舉蘇愼初權理都督初六蘇被逐軍又舉張我權爲都督初七晚黄士龍自港啓程初八抵省晉城初九馳電催促龍濟光上省及十一龍濟光到省濟軍陸軍啓釁戰事遂起此事發見後張之犯妄固爲人所痛責而軍界中人多謂張我權實爲黄士龍所推舉故黄士龍一身亦大遭嫌疑今黄士龍已去職矣（南越）報特補録黄士龍痛責張我權書言此書乃七號時在港所發書中果有能告吾黨飭令臨時推舉足下權理一切之語至於切責張我權則言甚正當此書當時不見發表其果有此書耶抑近當去任之際以人言可畏故以此解釋耶録之以備明眼人一爲評别自操君足下昨接足下就任電文及種種通電文告與所得報告及所聞輿論汗流浹背終日終夜不能交睫回憶數載知交半年心腹一旦授人攻撃吾兩人之口實至於兩敗俱傷又復關係國事上煩中央之憂疑下起鄉人之惶惑嗟乎誰實誤君一至於此耶抑知人不明爲僕之自誤耶憶我輩當初聯結以不相破洩定私交以眼光心志論趨向反覆討論皆以爲國事之安危必視能否統一而統一之造境要在於章重中央道合志同内外相應幾經危難至今日乃能驅除兇逆如願相償發動之始僕念中央命令未能卽下不可不有人維持以足下素屬潤心且在内原有職任是以通告吾黨飭令臨時推舉足下權理一切聽候解决於中央乃不謂目的方逹未經任命而足下在都督之實名詞出矣省會議君事不過二十餘人衆目共見不足法定人數而通告中省會通過之名詞又出矣僕得商界確報謂足下就任商界並未集議當時祇見有政界中人擬一電稿要求商會照登用爲足下要請中央實任命都督者商會以未經集議亦未允行其原稿並有人抄來乃能古中商界通過之名辭又出矣粤省陳逆肇亂中央不得已任龍濟光爲粤都督以討逆賊僕早已敬告足下矣正式任命報纸紛騰豈足下尙夢然耶蘇愼初就任尙有臨時字様不敢公然自居乃足下並臨時二字而無之究竟是何意見陳逆未去君允内應龍軍乃今就任不爲龍粤兩軍解釋嫌疑設法歡迎入粤反電中央力阻爲問龍軍因何事而來經何處命令而來况龍軍在粤於商界早有勳勞與吾粤有何仇怨君此等舉勳足下試爲中央設身處地又有何等觀感嗟乎誰實誤君一至於此耶抑君之自誤耶省港商界業已疵議紛紛相忌者因攻撃君而並及僕矣君知之否耶僕何足惜足下亦何足惜所惜者大局及粤耳此心耿耿終夜傍徨知逆耳之言令人難受惟與足下自以爲生死之交爲公爲私均不願足下爲人所愚陷爲第二歐陽武倘係無心之失望足下速卽通告表白解釋羣疑否則復何言哉任君而已胡陳抵抗之前車可鑒趨向統一之人心未移天心悔禍兵力難恃東南半壁啼哭尙聞誰實致之乃至於此我輩軍人亦有家室設身處地能不慘然自問天良不敢不告盡此朋友之道倘足下不聽僕惟有電京自劾被髮山林而已當於八號得張我權復書云現在各级人員多數逃去軍中黨派甚多勢雞維持愚見疑於中央及閣下惟有徒唤奈何而已擬請閣下速來省稍遲則粤事不堪問矣今午已電中央速派能員來以備交代矣此中苦况非見面不能詳也操上七號 
[粤護軍使署被竊駭聞]  
廣東黄護軍使交代之時曾將署中人所有公衆各物列單交經理處處長復經移交都督接收惟都督初以爲黄君允仍留粤故謂不必急於接收黄君則因急放下港卽交衛隊隊長曾仁芳收存曾將門鎖固並加封條不料隨有第一師工兵營拔隊入署居住至一號夜即被竊一空曾隊長偵知於二號親身往勘適有工兵營三人由窗口跳出手持皮枕故即將該三人截留一面由電話禀請都督辦法故至今正疑及竊物之人卽與該工兵營有關幸護軍使遺下之駁壳鎗機關鎗及子彈等先經曾隊長自行存傭故不至隨同失去而此鎗械子彈等則已經都督派員守提而去至所失之公物内有電風扇二把及毡被等物云 
[渝警聲中之瀘州]  
瀘州地屬下川南密邇重慶自渝亂發生後因駐瀘第一師周師長下川南裴觀察使力任維持故該處安堵無警秩序如常嗣又移師東征連戰皆捷熊軍潰退亂事之平定想在指顧間也按川省五道觀察使除川西道駐省外上川南則辭退矣川東道則因亂喪身矣川北道則聞亂逃匿矣惟裴使巋然獨存云日前瀘州突來蠻兵二百餘人云自老雅灘到瀘其管帶係漢人某往謁裴觀察使稱係由藏逃回裴觀察以其精壯可用當卽諭令管帶將該蠻兵编爲特别隊此次永川之捷衝録敗敵卽蠻兵也 
[江浙軍事消息]  
浙軍紀功碑之可危昨日午杭垣各機 
關接有劉姓來電云光復時浙軍會師首登赤幟民國成立特建陣亡將士專祠及記功碑等物其勒石文義頗有牽及張軍語意現爲新都督所聞已擬即日焚毁籲請設法保存云云至其事之確否則尙不得而知也 
領事官之特别免查浙省戒嚴後凡都督府步哨線及各城門出入均須受軍警之檢查官民一律前日駐杭日領事因公過梅花碑曁湧金門南處軍警亦照章搜檢致起齟齬日領事要求嗣後不僅領事卽合署官員槪須免查業經都督令行軍警遵辦去後現因此項辦法深恐漫無限制特於昨日規定特别免查証劵發交警廳赶製卽日分送駐杭各國領事及外交官等每署兩纸以資識别云 
蘇軍勦匪之報捷近來江浙梟猖獗宜興一役蘇軍頗有損失浙督曾據蘇軍告急業派水警統領即日出師並飭陸師分途援應兹聞初十日下午都督府接蘇軍幇統鍾鴻鈞捷電云朱都督钧鑒戴溪橋一案業經電請廳長轉呈派隊防範一號钧督師在高淳縣屬小南湖及廣德州屬慈溪鎭與匪接仗斃匪無數獲匪九名炮兩尊槍械多件匪船七艘開回常州就地懲辦並即回巡吳縣屬堅亭晤陳統領家玉（即浙江水警）會商捕匪事宜知關厪念謹以奉聞鍾鴻鈞叩赴寗調查員起程朱都督近因各處亂事漸平特派本府軍事顧問陳毅前赴維揚江寗等處調查軍情以資聯絡聞陳君已於前日首途矣 
[閩船商反對裁撤水上警察局]  
財政部日前因閩省預算入不敷出飭將水上警察局設法裁併以節糜費閩省府界已遵照實行惟閩省各商船大爲反對由商船總公會召集特别會議籌商抵制辦法公决電致政府剴切力爭其電文云閩督遵照部令裁撤水上警察局查該局成立以來備著成效沿海内河一帶光復以來盜賊充斥行旅不安商船往來全賴該局水巡隨時護送兹聞裁併消息商民大爲恐慌請暫緩裁以維航業云 
地方通信 
[松煤]  
嚴懲竊運子彈平湖人干某現充沈統領衛隊屯駐火藥局本日黎明時忽用絮袄包裹鎗子一百顆意圖遁出爲守衛兵士所見拘由彭敎練官研訊不承轉送統部由沈統領親訊判責軍棍二千並解知事署請予懲辦 
閔庫税長易員松江閔厙税務長錢選青君已奉應省長命調赴丹陽閔庫税務事宣則委伍輝裕君接辦不日當交替也 
市總董得人松江市公所本日投票選舉總董雷繼興君得票最多當選另舉名譽董事二人當選者爲陸君馥蓀朱君小鶴預備資遣游兵松郡步隊兩營裁撤後冬兵湘贛籍者占多數均逗留城南一帶華亭謝知事訪得馬王廟羅神廟玉皇閣等處頗有形跡可疑之人瞬届冬令飢寒逼人其中謹飭者自願得資回籍謝乃出示通告令各報名預備資遣並一面飭警嚴密往查云 
[杭州]  
漢民報之轇轕杭垣漢民日報封禁後查該館機器模印等件係前清官纸局所有當令一併收回迭經該館經理人具訴省長申辯要求給還昨由行政公署訓令略稱漢民日報館查係湯前都督照會杭辛齋就前清官報局原有房屋機器開辦並給予開辦費一千元官辦性質毫無疑義嗣經蔣前都督委徐宗瑞改辦公報處由徐宗瑞呈擬以公報處與漢民日報劃分辦法以該館原收前官報局機器物件大半毁壞杭辛齋以私人經濟籌墊修理爲數甚巨擬由官廳給予補助洋一千五百元將原有機器物件收歸公報處專有等情經蔣前都督批准在案該報旣與公報處劃分所有該館現有機器物件官廳似無收回之理惟檢查卷檔並無公報處呈報收回前官報局機器物件之案詢據印製局局長據稱此案亦不接洽須向前公報經理徐宗瑞及充官局排字工頭葉伯舟查詢或能悉其底藴等語究竟該報館現有機器物件是否官有物廳令警察廳長確查呈復再查公報處開辦以前所有漢民日報一切營業均無報銷且前清官報局於光復時未遭兵燹機器物件不致大有損壞前公報處徐經理所稱杭辛齋籌墊修理機器費用一節究竟此項費用是否杭辛齋以私人經濟籌墊抑係由該管營業經費項下開支補助該報館一千五百元是否徐宗瑞等通同舞弊揑詞朦准自非澈查根究不足以昭實在而重公欵云云聞已併令該廳切實根查呈復矣 
雜評二（萍） 
勗哉龍督自粤事大定而恐荒又來黄士龍赴京李直繩不至嶺海之仔肩全注集於龍督之一身責任不可謂不專矣 
然吾所望於粤督者虚其心以處理一省之事公其心以延攬一省之才培養粤省之元氣以副子黎喁喁之望愼勿蹈葉名探之覆轍致或百密而一疏也 
危哉浙省贛皖甯滬亂事大定而黨人之心目尤注意者在於浙省今雖機關屢破小挫其鋒然此時之手續宜鎭靜而不宜操切宜注意於蘇皖贛三省接壞之潰兵而尤宜注意於寗紹温台瀕海諸要區一髮所牽全神俱動此則敢爲未雨綢繆之朱督告耳 
 
 
 

Page 7

 
 
本埠新聞 
[鎭守使調兵防堵]  
上海鎭守使鄭汝成君以浙省黨人機關已由浙都督破獲多處勢必竄散江浙壤地相接且有火車交通利便難保不潛逸來滬亟應防堵以絶後患爰特商准駐守寜垣之陸軍第四師楊善德師長飭令第八旅旅長何豐林督率所部第十五十六兩團步兵六營砲兵一營機關鎗隊兩連於昨晨七點三十分由寜乘車出發午後抵滬當由駐滬十四團團長姚建屏立派團附夏兆麟前赴車站迎迓 
[嚴禁黨人煽惑之電令]  
淞滬警察廳長穆杼齋近奉江蘇都督省行政各行署訓令轉准參謀陸軍部電奉大總統令據探報匪黨等派人四處演説煽惑并發行煽亂報纸等語各該省務即嚴密偵查如有此項情事亟應嚴行禁辦以遏亂萌等因飭卽一體遵照云云昨穆廳長已分令所屬淞滬兩地各警署隊遵照矣 
[捕房探察南京近狀]  
前日本埠傳聞南京有意外變故一時人心惶惑英美總巡卜羅斯君得悉後以此等謡傳殊足擾亂人心昨特選派幹探一名搭乘火車赴寜探聽事實趕卽回覆 
[難民陳述官軍之横暴]  
前日有南京逃滬難民述及近况云自官軍入城後卽大肆刦掠城内外大小當舗三十餘家無一幸免各典舗地板悉被撬開井中亦搜索迨遍聞城内裕昌愼餘兩典損失最巨約計四十餘萬該典股東潘某逃出時又遇官軍剥去衣服竟至赤足狼狽逃滬途中屢見官軍强姦民婦慘無人道實逹極點現在城内外人跡稀少祗有小店數家開門總計居民之遷避他處者十有八九云云 
[警察廳起解軍火]  
淞滬警察廳長穆杼齋以前由閘北某區警察署查獲某洋商敗運之槍械二十支子彈二萬顆並拘獲車夫兩名除將兩車夫訊明釋出外所獲械件現均暫存總廳亟應起解特於昨日備文一併申解鎭守使署尙有各區巡警查獲之軍火及民間所呈流彈等物亦分别列表開具清册申解鎭守使署查收存儲 
[法人侵越華界主權續誌]  
西門外打鐵浜銘德里被法捕房越界編釘門牌當由該處崗警報告淞滬警察廳穆警長函請市政廳轉函吳知事與法領事交涉在案兹悉吳知事接函後業已據情呈請張交涉使照會法總翎事即日派員會勘將所釘門牌撤除以敦睦誼 
[强盜刧奪同黨駭聞]  
本邑西北鄉北新涇鎭附近王滿泗橋地方素多匪類出没近因地方不靖由各店居民組織守望團每夜派令團勇輪流梭巡甚爲嚴密前晚該勇籌正在巡産忽有盗匪十餘名各持手槍兇器擁入某鄉民家行刧該勇等聞警往拿當場拘獲盜匪四名押送北新涇鎭巡警區核辦不料甫到局門忽來盜黨多人刧奪四盜該區偵探章余泉與各巡警竭力抗拒無效以致四盜仍被刦去章探又遭盜黨開鎗撃斃嗣經全班巡警協轴各鄉民分投追捕始得拘獲五匪惟當時搶刧之盗已不知去向該區員立即備函報告地方檢察廳由汪廳長委派沈檢騐吏隨同檢察官前往騐明章金泉委係被鎗撃傷腰助致斃諭令備棺收殮所獲五匪卽解警廳司法科訊明轉解地方檢察應懲辦 
[浦東梟匪騷擾]  
浦東龍王廟及周浦北蔡等處素爲梟匪聚集之處自此次滬上兵釁平靜之後該處一帶梟匪仍復四出騷擾各商民時遭搶刧損失不少兹聞該處商號公泰等十餘户已於前日來申詣鄭鎭守使署禀請設法防範矣 
[巡士偵察匪類之禍害]  
北新涇四區第四分署巡士莊進傳前日在途查見甲乙二人形跡可疑當即尾隨其後至河邊有一匪船停泊甲乙正欲上船被莊喝住盤詰彼等旋仍入船突然開鎗擊中莊之腰腹立時倒斃彼等開船逸去嗣由地保報告鄧署員派長警分投追緝拿獲嫌疑犯六名已解南市警廳請辦一面報請閘北檢察廳許檢察官蒞場相驗委係因傷致命着屍妻先行具結收殮聽候核辦 
[華洋交界處之盗案]  
陶阿桃家居楊樹浦蘭路華洋交界處前日夜半突來盜黨十餘人撞門入内將陶綁縳嚇禁聲張刧去值洋四十餘元之衣物事後陶即投報捕房飭探查獲形跡可疑之顧如蘭張文興二人昨解公堂經聶襄讞會同美領博君訊供無憑惟以其均非善類判各押一禮拜以儆 
[穆警長臨别贈言]  
淞滬警察廳長穆杼齋昨日布告淞滬兩地各署隊各職員略謂不侫自光復以來承諸君子之贊助搘柱至今尙少隕越不幸贛寜變起波及滬濱警部無力維持不侫面禀省長允准辭職開會宣布曾不崇朝而亂黨蹂躪倐釀戰禍奉令復任慙愧交并徒以桑梓之鄉忽經兵燹整理收拾刻不容緩迺以引咎待罪之身含垢忍辱重爲諸君子長一月以來凡夫挾械之潰兵脱獄之重犯與夫鼠竊狗盜之輩幸賴官軍布置之周密鎭撫之得宜曾未嘗一爲害於市鄉實則諸君子指導匡贊之功亦不可没也寜垣已下江蘇全境肅清淞滬秩序業已完全恢復設專心存戀棧靦然人上五衷自問寸晷難安業於六月八日引咎待罪迭電辭職惟與諸君子共事以來多者或至五六年一旦别離寜不悲傷惟望各以職務爲重略情言分一如不侫在職之時决不可以不侫一人之辭職而引起同人高蹈之遐心是不侫之瘏口嘵音以請求於諸君子者爾 
[挽留穆警長]  
淞滬警察廳長穆杼齋呈請辭職迭記前報兹悉上海鄭鎭守使及薩督辦以穆警長此次復職之後奉命維謹頗稱得手業均電致政府請爲挽留並函致應省長一體查照矣 
[警長借用議事廳]  
淞滬警察廳長穆杼齋查得本月十三號下午爲外區及各科員常會之期因本廳地位狹窄不敷展布特假市政廳内議事廳預備開便昨已函致市總董陸崧侯君查照矣 
[閘北軍警之融洽]  
駐紮閘北華康里之海軍陸戰隊混成第一旅一團三營營長宋運禧君自奉鄭鎭守使訓令派駐閘北以來晝夜出巡不遺餘力對於徐少齋君所帶之第二警備隊長警感情甚好遇事互相輔助不分畛域且宋君治軍嚴肅兵士休息時不准在外游蕩故邇來閘北地方極形安堵前次避往租界之居民已陸續遷回矣 
[海軍總長蒞滬]  
海軍總長劉冠雄曾由江寜乘坐應瑞軍艦前赴漢口面謁黎都督商請調派淺水兵艦駛往重慶一帶游巡以防熊克武等遣黨擾亂長江等處業已事畢改乘海容巡洋艦於昨日（卽十一號午後四時蒞滬在製造局碼頭起岸暫駐海軍司令部聞不日卽須返京 
陳洛書預備進京 
製造局督理陳洛書前因籌墊各項欵項已有十二萬之鉅並有浙江興業银行擔保二萬六千兩亦須清償呈請陸軍部允撥洋十萬元迄已日久因中央庫欵支絀尙未滙滬惟中秋節近經手借墊及應發之欵亟須清付故昨日該局辦事人員接陳洛書自浙江義烏來函謂日内即須到申料理一切以便交缷晋京云 
[張松廷之絶望]  
已撤閘北館四區第二警察分署巡官張松廷以被撤受屈具呈廳長懇請調卷查究賞復原職昨奉批云呈悉爾之聲名閘北警界無人不知余前署員亦已呈報有案嗣經本廳長密查多次適值　事停止爾尙以爲受屈被撤本廳長自問良心實無屈人之處所請復職斷然不准 
[犒賞受傷官兵]  
陸軍第四師師長楊善德查得本師第七旅十三團團長臧致平所部步兵各營改編之海軍警衛隊及十四團團長姚建屏部下各營改編之海軍陸戰隊均曾在滬撃退上海吳淞二地南軍業由袁總統奬勵在案惟查該二團所部連長排長各職曁兵士人等奮戰受傷者甚多自應特别犒賞故於前日令委師部參謀王鳴珂携銀來滬面謁鄭鎭守使臧團長姚團長及各該營長查明受傷官兵員名即於昨日分發犒賞聞受傷連長排長每員各賞洋十元受傷兵士每名賞洋三元均當面核發云 
[徐鳳金死裏逃生]  
製造局督辦陳洛書前飭偵探拿獲販賣鎗械之徐鳳金一名曾經訊過一次判交局内巡警處收禁在案兹由鄭鎭守使查得徐鳳金於此次開戰之時拘禁在内已備受驚嚇故特從寛宣告無罪着交聚興煤炭號於前日保釋 
[紅十字會紀事]  
紅十字會致武昌黎副總統曁江西汪趙民政長電云青電敬悉贛民兵燹餘生復遭災旱憫惻彌深滬市凋敝籌捐弩末矧際本會救濟孔亟經費尤艱兹承钧命敢不勉竭棉微兾補萬一謹就本會撥捐洋五千元車薪杯水愧疚莫狀應繳何處請卽示復遵匯中國紅十字會沈敦和叩卦 
南京分曾來電云紅十字會江理事長鑒昨奉青電今接佳電謹悉一切同善堂分會地點搶刧一空上浮橋辦率處陳履源家被搶尤甚钓魚臺辦事處幸免南京城廂内外十室九空無衣無食者不可勝計上中兩等困難不堪下等者不可言喻其不肖者不在此列善後事宜頗難着手官辦賑撫局已委林志道君總辦金峙牛蘇錫岱帮辦至於善會慈善事業惟以上海不絶台駕來寜　先電知以便派員在下關來接分會蒸 
理事長江君趨丹携帶銀錢糇糧藥物棉被等件業於昨晨早車赴寗籌辦急賑並善後事宜隨行者王培元蘇荔裳黄子靜三醫士及幹事邵子奮王子香等五人並帶同前由大通來申難民一百八十人各給銀錢護送回里該難民等皆戀家心切必欲回寜者是日至車站送行者有寜人仇萊之哈少甫蔣星階李月生諸君及留養院總辦事處各職員 
南京醫長寳琅醫生來申報告南京居民慘苦情形又紅十字會各醫院現除陸續治愈出院外尙有受傷軍民八百餘名云 
[市總董請提車資]  
上海華商電車公司自八月十一號實行開車以來營業頗見發逹刻届一月正待添置車輛推廣營業旋經市政廳總董陸崧侯君查得该公司前於成立時參訂章程原有按日將所得車資照總數抽提若干成撥助地方公益之用兹值一月期滿爰卽函致該公司總理陸伯鴻請將一個月内所得車資列表函復以便酌提公費 
[再誌張家祠堂盜案]  
大南門外三官堂迤南張家祠堂地方有寡婦顧王氏素恃其子顧阿三砌街爲生家有餘屋轉租與王葛氏居住王葛氏之夫王子采現在滬上徽州會館附近營中當兵此次開差赴崑山因此不在家中本月初五夜九時許突有盜匪各執木棍火把破門入内先將兩氏並氏子等用繩綑縳即以氏家廚房内之菜刀架在該氏頸項詰其藏洋之處因其不肯明言立將兩氏手足撃傷然後搜括銀洋衣服百米等物揚長而去該氏卽赴第二區警署報告錢署長立派探警分投追拿拘獲楊福元沈大恒二名一再詰問供出同黨連日由探警等續獲周朝運李三弟王三益匪婦瞿王氏等抄出當票五張白洋布衫褲一套大洋二元小不七角銅表一枚銅元十六枚印布一方上薑滬軍總司令發給車夫吕子山執証等字様因卽併送警廳司法科昨午傳到顧王氏王葛氏兩失主併解地方檢察廳請辦汪廟長諭將男婦各匪分别收禁兩失主着伺候傳案訊追 
[副官升補營長]  
陸軍第二師朱師長以駐紮滬西閔行之步隊第二營營長師德貴現因患病呈請辭職自應照准遺缺即以本師第四旅事官李咸升補業已於九號到閔接任 
[關讞員病愈]  
公共公廨關讞員患病已愈昨晨蒞廨與美副領事强君升座樓下公堂會訊捕房瑣案 
[租界之秘密煙室]  
林阿榮在乍浦路四百七十八號屋私設烟間被捕房查獲昨將林與烟客梁昌魏阿紅鄭阿登張阿木等一併拘解公堂訊明判林罰洋四十元無洋改押三禮拜餘人各罰洋二元一併充公煙具銷燬 
又派克路四十八號居人陸雅春私售燈吃亦被捕房於昨日將陸傳至公廨訊明判罰洋十元充公烟具銷燬 
[捕房搜獲賭場]  
吳仲賢在虹口乍浦路同德里私設寄鴻總會聚賭抽頭爲捕房查悉昨派包探將吳與賭徒梁景星梁阿門麥祺李文林阿珠周東園陳阿恒麥阿蓋羅阿根梁阿榮等一併拘解公堂經中西官訊實判吳等各罰洋十元賭具銷燬 
[男女串詐之結果]  
張季氏控陳陸氏與孟炳泉唐林生串同拆梢洋一百零八元一案昨經公堂復訊據陳陸氏供稱曾被原告誘至大連灣價賣幸遇同鄉人帶回向索之洋係賠償婦人衣物並非串詐關讞員商之美領强君以被告所供難憑串詐一層已無疑義判陸氏與孟唐二人分别各押三月又儆 
[拐匪又獲一人]  
無錫人趙五寳控羅開卿徐少山串拐伊嫂蔣氏來滬得洋一百元賣與金銀發爲妻等情由廨將羅與氏分别收押候查在案昨由捕房將徐續獲解廨請究判押候禮拜六解訊 
[拐逃案須待澈查]  
王愛生至法公堂訴稱小民駕船爲業妻子住在無錫原籍詎被薛姓串同陸高秀誘拐逃逸今將陸及薛兄薛松庭拘獲求請訊追陸代此事與小民無干實被誣指薛供胞弟向在蘇州織機爲業是否誘拐不得而知判一併管押候移請無錫縣地方廳查復再核 
 [P粤婦拐販小孩 
粤婦屈徐氏帶有男孩劉小敬子乘輪起行爲探查見拘解公堂請訊氏供丈夫在廣東爲小販婦人住上海此小孩係朋友託帶回籍不敢拐販劉孩供在江北被人拐來上海交與徐氏現又携同登輪是實判劉孩送堂候父母具領徐氏管押一年 
[搬運行李之敲詐]  
謝壽益至法公堂控稱今由某處乘輪抵申有王阿三陳福生董阿五代搬行李至岸上後强益加價不遂卽被王等將商人之喉叉住身畔所帶大小洋銀均被搜去後幸包探到來拘獲求究訊之王等均供認搶洋不諱判各押一年以儆 
[收贜人旣罰又賠]  
王如春控龔阿龍竊取鉛皮八百磅案内之收贜人陳阿妹四居法租界昨經捕房將陳移提到廨訊明判罰洋三十元充公並賠原告洋一百三十元着令繳洋開釋 
[白晝被竊]  
前日午後一時法租界吉祥街吉如里永益公棧寓客譚某將房門帶關與某米商磋商米事忽被竊去絨提包一個内貯米帳底五纸龍洋五元眼鏡三副牙刷三肥鎖匙一把當卽報捕追緝該棧主以白晝被竊殊深詫異且米帳底係重要物件業已懸賞如有知風報信得獲米帳單者給洋五元若有人將米帳單送還除他物一槪不究外再謝洋十元該棧主以寓客被竊有關該棧名譽儲欵以待務期必獲云 
[同居硬出頭]  
某包探至法公堂禀稱奉諭往傳收贜人夏阿卿距有夏之問居人陳魏堂施玉義出頭辱駡繼復行兇後由一百六十二號巡捕到來帮同拘提亦被扯破號衣今始提獲解案請究破號衣呈請察閲陳施問供不知包探故與相爭誤碎衣服是實判各罰洋五元充公再賠號衣洋五元 
[怡珍茶居之虚驚]  
昨日午後二句餘鐘河南路廣東路轉角怡珍廣東茶居晒台上忽然起火迨捕房皮帶車馳往灌救已經撲滅祗燬去零物一堆 
[離離奇奇之訟案]  
葛月庭至法公廨控稱俞朝宗前至我處稱有急用竊取伊妻金壓髮一只質洋五十元商人勸伊不可爲此暗昧之事當場詢明需用數目借給洋一百二十五元後向索討一味游約有陳吉甫爲證求請訊追俞供商人現開脚踏車店從無私取妻子金飾之事葛前與商人同居尙欠房租洋二十元無力交付何來洋銀借給商人實被誣控求察聶讞員以所控無憑斥退不理 
[被告交保候訊]  
朱章氏控張芝樓覇阻伊子婚娶又美商滙芳黄包車公司控龔佩卿王有才不理損失洋五百餘元又沈玉蘭控陳慶三吞没存欵又孫沈氏控葉三陽不理欠洋四百元又趙翰臣控陳聖帆不付房租等案昨由捕房將該被告等傳至公共公廨請示判分别交保候訊 
[俄國過犯復來]  
俄人密約克前曾違犯警章經俄署訊實判令遞解回國近又潛來上海前日被西探查見拘解捕房昨送俄領事署判仍遞回母許再來 
[縣知事公署批示]  
宋嘉猷等呈批呈悉查閘北區域問題現奉省長派委勘劃無論何方面應如何分併應候省委勘明呈報省長决定辦理至該代表等所稱種種原因凡市鄉自治事宜應行舉辦者無論該區隸屬何市何鄉均應由各該公所負規畫辦理之責地方公民卽有請求籌辦之權總須靜候省委寮酌大勢辦理母庸多慮希即知照 
嚴仁德呈批呈悉據稱該店已遵限停售存案證金一百五十元核與前禁烟局呈報之數相符應准如數發還惟執照爲售賣烟丸要証所稱已早經繳送禁烟局本公署未據該局呈報無從查核旣據遺失應補取的實舖保再行核給仰即知照 
[地方審判廳民庭批示]  
唐文安請求判决批查前次審理時業經本廳將黄顧氏所呈之單據移送縣署册書查明眞僞迄今未見復文着候函催查復到廳再行核辦可也 
[閳北警署瑣案]  
前日有廖楊氏扭王廣才王尹氏至四區警署控被毆傷頭面經署長張光烈預訊一過判移檢察廳訊辦 
蒯小祥扭妻劉氏及邵阿六至三區警署控稱妻子近與邵私姘刻欲領氏回籍被邵霸阻署長張桂榮判移檢察廳究辦 
雜評三（訥） 
張勳之電一觀張勳之辭勳位電非不深自謙抑也然而洋洋自誇戰功之大文章早已傳誦於人口觀張勳籌辦善後各電非不關心民事也然而人人稱道弗緩之大淫掠早已宣布於中外張勳但可以欺政府其能欺國人也哉張勳之電二觀張勳齊佳兩電可謂辯矣旣諉之於土匪敗軍後申言之曰繁盛處由各軍分駐則意在諉之於他軍又曰敗軍屢有喬扮藍衣之説則又若敗軍之有意誣冒夫土匪敗軍誠不能無乘機搶掠事也他軍之不法亦不能免也敗軍之誣冒亦未可知也然而人必指張軍之搶掠爲佔大多數者何耶 
張亦自知不能盡爲兵士諱故又曰不法軍人趁號令尙未統一之時見物輒取固所不免然而號令未統一不過一二日時間耳張勳未入城時然耳今乃三日以後至五日六日尙有搶掠之事豈此時號令猶未統一耶吾知張無詞以自解矣 
來函 
[南京難民公函]  
大主筆先生矜鑒天禍吾寜頓遭慘刧哀痛情狀匪言可宣兹特略述一二泣求憫鑒南京自七月十五日黄逆煽變大禍猝臨維時程督如能當黄逆等要求獨立時臨機應變則誅叛安民祇須衛士數十人力耳畏死貪生頓狥所請而初次獨立之變送成此一誤也嗣後取消獨立黄等潛逃程應若能馳抵寗垣規晝秩序撫軍綏民難或或免乃雙雙逍遥海上逗遛不前至十餘日紳賣歡迎槪置不答逆賊何海鳴等覬觎南京無人主持也遂得潛自來寜重行煽惑二次獨立之禍於是以生此二誤也當二次獨立時第八師長陳之驥親縳海鳴出示取消獨立南京人民自以爲可望太平矣詎料養癰貽患不將海鳴致死而陳又自已潛往歡迎馮軍致第八師主持無人兵心惶惑海鳴復出大局中變此三誤也有此三誤遂致該逆等盤踞孤城得至兼旬之久此時期中勒迫商民捐資助餉地方維持會遂以解散而團體機關僅一商會兵士索餉譁譟萬分此時商民苦痛已極然猶有最後之希望者以爲該逆等釜底游魂終難幸免大軍一來卽出水火忍痛須臾便可無事詎料破城以後與人民所期望竟有大相反者本月一號大軍入城卽肆搶掠兵搶之後復嗾合土匪拾其唾餘自初一以至初五幾無日不搶無物不搶無物不搶初搶大街繼搶後巷初搶巨室繼搶小家初搶銀貨繼搶什物重門緊閉則破壁以人慾壑未填則開鎗恫嚇所有磁器古玩笨重之物搗毁一空甚至厠　板壁隠暗之所翻騰迨徧所存者僅空屋一所所剩者僅蔽體之衣兵以匪爲鄉導匪以兵爲護符挾刃持鎗横行街市排門搜括如薙如　老者曰洪楊之亂金陵無此慘也且不特搶及百姓也美以美會敎堂及一二麟保各洋行亦遭搶刧友邦責言將何以應且不僅搶掠已也竟有燒燬民房姦淫婦女鎗斃民命之事滅絶人道較匪尤甚搶刧正法之示雖張而搶者擄掠如故持令巡街之隊雖出而搶者附和於中狼狽爲奸上下其手於兹益信更可痛者此次會剿之師張馮雷徐各不統屬居民往訴互相推諉入城數日而履勘難民之委員未聞一派日以淫威勒商開市委過土匪不認兵搶城内難民旣無衣米可禦饑寒復無資財可以遠避哀鴻百萬命在須臾而電報郵局又在强權之下莫可申訴咽涙吞聲慘何可述貴報爲主持公論機關務請將此慘狀登諸報端以當公討其如何拯救維持之法專仗鴻裁非我難民等所敢懸揣也臨頴哀鳴伏乞矜鑒南京難民血涙公叩 
[夏之時君函]  
記者足下閲貴報九月八日要聞二欄内載四川熊軍之近狀一則中有熊克武飛電夏之時在滬購運軍火等情不勝駭異鄙人到滬以來未曾與熊克武往來一函一電卽川中情况亦因交通梗阻久不聞問熊克武何至飛電鄙人購械鄙人又何嘗接得此項電報事關鄙人名譽應請貴報切實更正不勝盼切鄙人自缷任蜀軍都督之後卽赴東瀛游歷此次回國祗以交通不便淹留滬上外間遽加揣擬妄肆詆毁初不知其何心也略布區區併希鑒察爲幸順頌撰祉夏之時啓九月十一日 
[商餘學會函]  
敬啓者頃見貴報新聞欄内載有鄭鎭守使查得商餘學會等軍裝未繳諭吳知事轉飭該會於前日午後將大小鎗彈雇車繳呈公署核收轉繳等情查敵會鎗械自奉吳知事移知後早於八月十一號如數繳上執有縣知事署收據爲憑貴報所登未免失實用特奉布即希更正爲荷祗頌撰祺商餘學會啓九月十一號 
[竇希文君函]  
大記者偉鑒敬啓者有自稱香港路五號姚于白者誣控鄙人一案本月五號（卽前禮拜五）偕同律師到廨投訊原告避不到案堂諭交保訂期下禮拜三（卽十號）復訊如原告再不到堂即將案註銷昨禮拜三復訊原告仍未到案堂諭原告兩次訂訊皆不到案所控顯係虚誣將案註銷此鄙人被控兩次堂諭之實在情形也查香港路五號並無姚于白之居户其爲他人揑誣不問可知昨閱貴報九號公堂瑣案（實係五號）及十一號本埠新聞欄内所載諸多不符事關名譽合請貴報將此函登入本欄以當更正實紉公誼敬頌台祺竇希文謹啓十一號 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[賀陞授某少將書] [  瘦蝶] 　 
某某少將歷下虎威乍辰鶯遷驟聞遥望旌旂曷勝喜慰我口口孤城斗大僻處海濱與麾下南北睽違末由親炙雖斗山之名譽曩昔所聞然茶火之軍容夙所未覩不圖天作之合鈕軍方退自某城麾下卽追蹤而至陳師入市草木含愁下令閉城風雲變色盛張兇燄大索殘軍爲雲爲雨花姑娘深荷裁培如取如携汗血錢盡入囊槖威聲所播即鷄犬亦爲之不甯遑論此區區之敗軍者哉况乎不收隊者十二時遭斯刦者百十户荆天棘地應刊去思之碑甘雨祥風莫慰來蘇之望足徴麾下爲弔民伐罪之師自能深體大總統不忍民生塗炭之意逈非他軍等毫無成績足觀者可比出麾下之加惠於我□□商民者亦可謂至矣盡矣倘使駐城數月當可靡有子遺幸而飛電傳來頃刻奏凱歌而去遂得青天復見商買有開市之期惟是麾下之慾壑未填淫威未暢望風回首度必負負頻呼也商民等受惠之深淪肌浹髓近閲報章知已由某使電陳大總統詳述麾下之功代請不次之擢即由上校榮授少將之戰商民等私願能償歡聲雷動竊以爲建功立業前途正無限量惟麾下好自爲之上將中將不難致也肅此奉駕卽頌雄威□□商民謹上 
海外奇談 
[列國之飛行家槪數]  
　　日本時事新報載某陸軍家於七月末調查歐美各國軍用飛行家數約如左 
法國現約三百二十五名然本年中提出飛行志願者逹一千六百名之多 
　　德國素不公佈故其詳細人數無從調查惟自表面觀之其對於飛行界熱度决不讓於法國大約總在三百八十名左右 
英國飛行俱樂部員共四百二十名 
俄國現約百人内外目下正在議設獨立飛行隊 
意國至本年末可得軍用飛行家二百名美國最優秀之飛行家幾逹六百名以上奥國约五百名 
其他諸小國均在二十人以内云 
[犬之烟癖]  
　　西人勞弗司生平喜吸烟每日必吸雪茄烟數十枝畜一犬甚馴善勞弗司每吸烟犬必臥其旁以聞其香日以爲常勞弗司異之乃故且不吸以試犬則狂舞狂吠狀若至弗適者後勞弗司以烟有毒决然戒絶不十日而犬斃云（或慮烟癮難以晣絶觀此則惟犬不能戒烟耳） 
尊閣詞選 
[哀江南] [  毛一鳴]  
　　黄滿灘邊秋草碧英雄短氣少婦泣南軍征戰不生還北軍槍炮最猛烈洗彈傷亡不計數樓台金碧成瓦場一過商昌廟再經張華浜尸横徧野野獸食傷心慘目涙盈行紅羊計算六十年天道循環無休息修德免災自古言於今思之非無益戰端一開天地變日色無先月色歛殺氣燭天如火紅山摇地動指顧中金陵城北固城老幼啼泣胡忍聞不知小民作何孽遭此鞠凶無少歇福未至兮禍先臨骨肉流離家産竭哀哉時局竟難言獨對蒼天悲浩刧 
[感事傷懷集龔定菴句得七絶五首] [  醄襌]  
　　側身天地我蹉跎其奈樽蘭百感何恥與蛟龍競升斗江湖俠骨恐無多 
　　過目烟雲浩不收著書却爲稻粱謀忽然閣筆無言説難道歸來盡列侯 
　　鬼燈隊隊散秋螢萬籟無言帝座靈枉説健兒身手在自障纨扇過放亭 
　　金粉東南十五州人間無地署無愁夕陽忽下中原去忍説桃鐙爲應酬 
　　南艤北駕怨三生難遣嘗筵遲暮情世事滄桑心事定斜陽祇乞照書城 
[秋心兩律用定韵]  
　　滚滚錢江起怒潮國魂難遣楚巫招民權民約糜腥血偉業偉人 
十日所登小影實係孚忱君玉照　以紅樹君姓氏籍貫注於其下深爲抱歉兹特更正并補注孚忱君姓氏籍貫如左 
沈信行一名德康字孚忱二十五歳浙江海甯人現寓海瑞至泰祥 
　　競折腰鐵甕連朝驚炮火秦淮十里罷笙簫秋燐散作無情碧新月凄凉上樹梢 
　　萬千哀樂叢靈府撃海波濤歷刧身驚電掣雲天際走流星如雨夜中淪山河彈指更名易典籍空花慨迹陳金粉六朝歌舞地招魂野哭幾多民 
 
[投搞者紅樹] 周樹海甯人原名栩三十以前别署萬花一蝶又署蝶巢宇乾慶現住杭州太平門刀茅巷私立浙江法政專門學校 
遺聞軼事 
[詩丐] [  何丹初]  
　　江西李丐逸其名往來江漢間二十餘年隨身一瓢外無長物每購牛肉彘膏并捕鼠生啖之餘則納諸敗祅中難盛暑色味不變遇纸筆即書語無倫次或雜一二字如符籙人以意揣之始知爲詩飄飄有仙氣問之輙不答郡丞某强邀之署中贈以輕葛文舄及出被葛着舄插花滿頭行吟市上終日如是有觀瀑詩二首最佳詩曰瀑泉今古説廬臺頓向雲居絶頂來潭逼五龍時怒吼勢摧三峽理喧　椣奔月窟千堆雪倒瀉銀河萬道雷鎖斷鷗峰懸白絲遥看蛛網掛層臺激灧湖光數頃浮誰知曲湧萬峯頭豁開古殿當前月散作空山不盡流金碧影摇水镜裏魚龍深在廣寒秋一輪直接曹溪路白浪家風遍大洲或云丐向爲諸生有名屢試失意蓋有托而爲丐吁亦可悲矣 
[王昶] [  落拓]  
　　青浦有王昶者前清乾隆時之侍郎也爲官清正不附權奸後因和珅擅權恐招忌嫉乃謝職歸鄉好遊山水以樂餘年其弟子張朱二人素行無賴因犯賭案被追捕甚急聞先生還鄉欲請其周全又恐見責乃假意請先生遊覽佘山歸時暗令舟人誤經青浦及抵城天已黑暗王不得已借宿于縣署縣官問其所從來王具以告縣官始知張朱爲王之門人即收回前命不敢逮捕矣翌日王卽告辭回家是行蓋爲張朱所愚而王固未知也 
小説 
寫情小說 
[黄金祟（七十七）] [  天虛我生]  
　　吾母泫然曰傷哉小曇乃竟遭此大故其悲慟正不知奚似予讀其書亦爲小釁設身處地以思則覺此情此景實爲人生第一難堪之境彼與蝦蟆之愛情實至且篤乃爲區區黄金所崇至不獲與共居處惟其愛戀之情則愈因離别而愈深也今兹竟成永詠揣彼小曇之心夫豈不欲從之地下果使小曇竟從工何憐夫於地下者吾書亦得展放一種異彩乃爲吾母權衡子母之故至其不能自由而死嗟乎小曇小曇之所以不能死者黄金之力絆之耳然使小曇而死吾心亦將悲慟至劇則其不死要亦不能不歸功於黄金耳然而小曇之忠於吾家亦誠可貴而難能故吾母命予馳書慰之且給百金助葬其夫令其就痊即來予家小曇之感激吾母自可想見因之月餘而後小曇來禀乞許挈其弟婦及姪女來役予家盍其家中别無他人矣吾母許之小曇遂於重九前三日挈眷而至其弟婦曰阿小年可三十以上亦一未亡人也姪女則曰愛雲年才十五雖係鄉村女兒亦頗娟潔可喜小曇則縞衣素袂涙眼愁眉益形姣好以故吾母之愛憐彼者益較重於平時非必以小曇之顏色爲可愛實亦憐　爲未亡人耳吾母自吾父逝世以來菇素迄今已十三年小曇乃亦效吾母所爲瑩齋綉佛相與爲伴漸亦忘其悲苦惟對於予則矜重甚於往時故予亦無敢與之多言曩時素卿之所主張遂亦無由得逹惟予虹時與予素卿形偎影共跬步弗離心目中亦幾幾忘筝兒矣非予忍心遂忘筝兒其實筝兒實有必要使予冷心者在也當予病起之初吾母約束予嚴不獲往訪筝兒嗣因素卿有卜居湘谿之説予乃乘間一詢筝兒庸知筝兒殊不爲然其意若曰一夫一婦至於終身實爲彼之素願亦旣有所不能則亦無復他望所以不能忘情於我者惟十三年愛慕之私不能自已耳彼之於我亦猶我之於彼則是使君有婦羅敷有夫庸無傷也嗟夫諸君我與筝兒初不過爲膩友十餘年未嘗涉於形跡乃以一念不愼遂相率而蹈入孽網予初以爲自兹而往箏兒之身舍我莫屬我固不甘爲始亂終棄之行者庸知筝兒乃寗認爲愛情之報酬幾使旁人視我之身抑若筝兒之面首者然嗟予諸君我與筝兒之情自視以爲至高且潔一着之失已自追悔莫及而乃忍於居此哉非必謂我之身寳貴甚於筝兒實我視筝兒之身寳貴至於無論故我自覺愧對筝兒者至於莫可自贖職是之故深自懺悔罪過風流以爲一之已甚其可再乎存是一念轉以不與筝兒時時相見爲幸嘗誦相見何如不見有情爭似無情之句則覺古人之言實獲我心耳然在筝兒一方亦殊不以我爲薄倖間嘗置酒相招融然渙然轉覺無所罣礙從前心理彷彿我兩人者實有債務之關係筝兒爲債務者我則有若債權之人也及至於今以覺從前孽債實已悉數償盡我無可以行使債權之處而筝兒亦無履行債務之必要故予兩人之交轉淡如水矣吾書遂亦無可記述（二） 
[紀實小説八大爺] [  劍秋]  
不好了八大爺來了 
阿呀這件是破衣小的要穿了過冬的阿呀這個是破籃子不值錢的小的要盛了向日葵上街坊去賣的 
阿呀八大爺這幾個錢小的爹媽老婆和兩個小娃娃都靠他活命的求你留了罷 
照刀阿壞八大爺你拿你拿去好了好了八大爺去了咳吃的没有穿的没有活命的也没有這便如何這便如何不如死了罷（二） 
文字因緣 
[題我夢園十二金傳] [  甬江商隠]  
　　漫向修羅證夙因空中樓閣镜中人藍橋洛水皆夢境何必横陳始是眞 
假作眞時眞亦假無爲有處有還無我將一卷江郎賦當作青溪小妹圖 
道高十尺魔千丈雲雨巫山笑楚襄爭似夢園多膩友琴歌酒賦雅相將 
亂世功名不可圖猖狂阮籍泣窮途隠身好向夢中老勝載西施泛五湖 
筆床茶竈影清凉别有深情寄夢鄉籌罷金傳十二行間字裏也生香 
[題瘦蝶我夢十二金傳一絶] [  師石]  
　　鏡花水月夢中身獨樂園中避俗塵十二金歸夢幻恰從畫裏喚眞眞 
 
 
 

Page 11

 
 
   
 
 

Page 12

 
 
   
 
