# 1921 - 67 - 4917262

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[政府與國民（一）（冷）]  
　　政府已無可救之道矣其孼由於歷來政府相積而成固不僅今日政府之罪也故國民而欲求自存者唯有舍政府而别謀生路舍政府而别謀生路奈何日凡人民所需之事一一皆由人民自力進行忽與政府有所關係是也苟能如是則他日政府即生若何變化而人民之受其遺累尚屬有限也 
　　人民所需之事由人民自力進行之道奈何曰即余所謂人民之自守人民之自敎更推而及諸一切之人民自治是也人民今日心中必須忘其有政府並須深知政府僅僅爲其本身之文武官吏計且自顧之不暇决不能有暇及我人民故擇人民所生存必不可少之端從政府官吏之手取而自肩於我人民之肩之上今日雖似困難而他日之困難郤可以減少不少若我人民之對於政府則唯監督其不再借外債不再增新稅以聽其自生自滅而已 
[命令]  
　　三月十四日大總統令署内務總長張志潭呈准兼署吉林省長鮑貴卿咨請將長春警察廳試署警正劉文寶免去本職應照准此令 
　　又令署司法總長董康呈直隸故城縣監犯房澤香等因同監犯人聚衆反獄一案臨變告密消患未然擬請分别减刑等語本大總統依照約法第四十條宣告將房澤香原判報行有期徒刑刑期十二年减爲執行刑期六年夏玉和原判執行有期徒刑刑期十二年减爲執行刑期八年以昭激勸此令 
　　三月十二日大總統令國務院存記之王其淵着交財政部酌量任用李桂辰江人鶴着交財部酌量任用吕斅亮着發往浙江交該省長酌量任用此令 
　　又令署内務總長張志潭呈准江蘇省長王瑚咨請任命黃奎元爲淞滬警察廳警正應照准此令 
　　又令蒙藏院總裁貢桑諾爾布呈請以扎那巴薩爾補卓索圖盟喀爾喀旗協理達木鼎補錫林郭勒盟蘇呢特右旗協理應照准此令 
　　又令伍文淵給予四等寶光嘉禾章此令 
　　又令石國柱張濂張通謨石鐸均給予四等嘉禾章此令 
[專電]  
　　北京電政府對裁兵計畫勢在必行規定全國爲三十九師十旅從三月起分期辦理第一期輪應直魯豫蘇浙院曾去電催報不得延誤聞曹錕復到謂如奉吉黑照辦直卽如命實行（十五日下午三鐘） 
　　北京電烏得電叨防各支隊眞（十一）退出敵在後追擊駝隻軍需品大半被刦現到烏有十餘營其餘由吳支隊長在烏北賽烏蘇地方收容所有退出各軍大都已失戰鬭力鄒芬擬將退軍調駐烏滂間集合（十五日下午八鐘） 
　　北京電叨陷後烏得又渙散歸客言叨係放棄並非失守（十五日下午一鐘） 
　　北京電新楊電塔城俄舊黨軍官暗與滿哈舊黨組織軍團仍謀活動請飭滿哈等駐軍嚴防（十五日下午八鐘） 
　　北京電政府派江壽祺携欵赴恰接濟陳毅（十五日下午八鐘） 
　　北京電蔡成勲電黃成序帶駐兵三連由庫來綏如何安置請示（十五日下午八鐘） 
　　北京電蔡電綏屬受叨防影響已宣布戒嚴（十五日下午三鐘） 
　　北京電馬福祥電遵令將一切職務交馬鴻賓接收祥元（十三）起程進京至所部各軍俟籌劃分布駐地後再陳（十五日下午八鐘） 
　　北京電皖安武軍派三道催餉委員到部坐索行李捲隨到不得不休（十五日下午一鐘） 
　　北京電日在青島設大無線電台新在神尾山與濟南站設電台又大黃旗堡暇蟆屯金嶺鎭炸山設有線電局六處施履本交涉無效更在如西鎭築第二部大電台（十五日下午一鐮） 
　　北京電外長語人魯案並不直接交涉亦不提交聯盟（十五日下午一鐘） 
　　北京電琿春案部議歸奉省議結（十五日下午七鐘） 
　　北京電曹錕派員在大沽運槍砲到保車站以乙種運照不成不肯備車曹怒電部令飭速運（十五日下午一鐘） 
　　北京電鄂選舉以施鶴難趕請再展一月（十五日下午一鐘） 
　　北京電南昌敎員符晋升電呈願赴庫滅此小醜並願助餉（十五日下午八鐘） 
　　北京電顧唐二使電告國際聯合會開會主席宣言波蘭防疫案秘書長報告並開示攤欵已付及未付各國名單請行政院催滙通過散會吾國所認防疫捐欵請速滙歐以維國信（十五日下午七鐘） 
　　北京電美紅十字會開臨清德州大道辦工賑（十五日下午一鐘） 
　　北京電韓人吉肇祥在京組鐵血團支部總部在滬部飭查禁（十五日下午一鐘） 
　　天津電曹省長本日上午隨帶衛兵二百餘出巡約三星期後回津（十五日下午十鐘） 
　　漢口電林虎奉桂陸命寒（十四）日由贛乘輪來鄂謁王督後卽轉車赴湘聞日内仍返漢北上 
　　漢口電劉承恩刪（十五）日已初接省長篆（以上十五日下午三鐘） 
　　香港電唐繼堯元（十三）晚來港休養故寒（十四）未與政務會議劉顯世代表已由滬抵粤惟因劉職尚未固未便出席 
　　香港電贛陳電告派李德銘來粤商聯防辦法 
　　香港電觀音山軍府一帶均調重兵嚴防（以上十五日下午七鐘） 
[公電]  
　　北京敎育界來電上海省敎育會商會全國商會聯合會申報新聞報時事新報時報神州日報公鑒民國成立政爭疊起敎育生機不絶如綫國内大小男女學校靡不以經濟困難屢瀕危殆長此以往行見敎育停輟國本動摇亟起維持匹夫有責查民國三年一月公布所得稅條例經財政部呈准於民國十年一月施行以七成振興敎育三成提倡實業如果實行確爲利國福民至計惟是此項稅則維端伊始若保管無法運用不宜則稅法雖良仍無實效同人等職司敎育無任殷憂除公呈政府外爲此敬告台端協力維持並一致要求政府嚴訂征收保管支用及監督之方法并使學商各界各得與聞庶幾涓滴歸公欵不虚糜此項稅源亦不致發生障碍諸公熱心愛國諒荷贊同臨電懇誠母任企幸北京國立專門以上各學校及京師學務局寒 
　　林支宇聲明辭職電廣州軍政府各總裁各部長參衆兩院吳林褚三議長孫伯蘭先生汪精衛先生各省督軍省長各巡閱使各總司令各師旅長洛陽吳副巡閱使上海譚組菴先生章太炎先生天津黎宋卿先生態秉三先生郭調白先生北京范靜生先生汪頌年先生旅京湖南自治期成會同鄕會各省議會各團體各報館均鑒支宇謬承省議會選任臨時省長度德量力早知不勝迭辭未獲尸位數月環境日窘心力已竭負人負我愧疚良深旣無補救之方故决必去之志業於魚日咨達省議會辭職并委政務廳長馮天柱代拆代行候選繼者免貽隕越知我罪我所不遑計謹此電聞惟希亮察林支宇叩陽 
　　全國和平聯合會爲庫事通電（銜略）嗟乎庫倫失矣使吾國而早和平早統一早息爭禦悔則以幅員之大物産之富人民之衆兵甲之多豈有一區區庫倫而不能守數千俄匪而不能敵推原禍始實由於南北之分省自爲政或借自治以割據或結亂黨以求逞或謀增兵以爭雄或圖植黨以擴勢不惟勢分力薄抑且形格勢禁遂坐視庫亡如同秦越今中央雖力謀恢復奉直雖會師出征而苦無各省爲後盾若長此不變勢必今日俄匪入庫明日藏番襲川邊陲日蹙尋至滅亡昔當南北初倡和平全國力爭青島歐美各國莫不震驚雖以日之强猶謀退讓而庫倫内附東路收回此時果南北本息爭禦侮之初心統一共成力圖振作則不惟庫不至失區區俄匪亦何敢横行人必自侮而後人侮之國必自伐而後人伐之今我各省當局邦人君子倘乘此速謀統一近者出兵遠者出餉全國一心共謀復庫以雪國恥而揚國威則今之失庫正天之所以警我而玉我也不然者内啓國家分裂之禍外授强鄰蠶食之機後患之烈有不忍言狂夫之言聖人擇焉朝野諸公幸熟圖之此電正在待發而叨林之告警又來俄之新舊兩黨又將以我之地爲戰爭之區域事涉外交所關更重况庫叨繼失全蒙新疆悉受影響用是更贅數言願我全國人民各省當局速請政府急謀恢復大局已危母任延跂全國和平聯合會元 
太平洋路透電 
[叨林失陷後之蒙古]  
　　十五日北京電聞叨林華兵已敗退至烏得傷兵以摩托車陸續運至張家口征庫軍司令建議由張家口敷設輕便鐵路通至烏得以便運兵恩琴刻正招募新兵以鞏固其地位蒙兵則聽活佛指揮聞蒙人願注重庫防以抗華兵而恩琴則欲準備攻擊紅軍以故彼此意見不洽華人希望蒙局可因此得一線光明陸軍當道亦以此自慰蓋今非張作霖願誠意輔助則難望遣派能敗恩琴之大軍也 
[南方近事記]  
　　十五日廣州電惠州人民向省長抗議借美欵五百萬元築造東江境内之公共道路財政廳現招人承辦釐金廣州木工議决要求（一）每日工作八小時（二）星期日停工（三）國慶日休假（四）增加工資 
世界路透電 
[俄國内亂消息]  
　　十四日華沙電據報紙載稱過激黨紛紛逃離俄國蓋恐過激黨失勢後將大肆刼掠也 
　　十四日巴黎電君士坦丁官電稱高加索之哥薩克兵全體叛變布狄安尼將軍通告勞農政府謂無力協助政府抗拒叛軍因其部下聯隊秦半以哥薩克兵組成也 
　　十四日經約電倫敦電稱秦晤士報載里加消息過激黨領袖於彼得格勒爲叛軍占據後即逃離該城勞農軍受創甚重 
　　十五日倫敦電過激黨檢查克朗斯太叛變之消　甚爲嚴厲叛軍雖未失勢但因缺乏糧食頗感困苦如紅軍能照常用命則足餓弊叛軍克朗斯太今仍從事砲轟海濱及彼得格勒與克拉斯拉雅間之鐵路 
[懲戒德國及其反響]  
　　十四日紐約電據愛森消息德人現仇對協約國在邊界設立關卡徵收德國出口捐稅之舉愛森大工廠皆公然批評謂彼等將因此失去許多合同商業將將有停滯之象受害最重者厥爲工人如協約國實行徵收來因倫之出口稅則德國全境縱不致受損而魯爾區域將不能倖免云 
　　十四日柏林電德政府已向國際聯盟會抗議協約國之强制條件 
　　十四日倫敦電報紙一部分及某某方面對於協約國施於德國之强制條件頗有微詞今日下院辯論追索德國賠欵議案時工黨與自由黨議員亦均抨擊此項計劃謂足增重英國之生活代價損礙英國之出口貿易此舉實含種種危險困難恐所得不償所失首相喬治氏答稱協約國所扣取德國售貨者之半價將給以收據如德政府能尊重之則該議案將和緩實行否則將厲行該議案不令德貨入英藉以懲戒德國 
　　十四日倫敦電泰晤士報載有特别社論批評協約國所施於德國之經濟懲或謂工商界與銀行等對於扣取德國入口品貨價之舉皆抱疑慮彼等之意就惡劣方面而言則其結果必致德國入口品完全停止若就好方面而言亦足妨礙入口貿易蓋德人將大减輸入英國之貨物而增其價值也 
[德國賠欵外之和約進行]  
　　十四日紐約電社塞爾道夫消息稱台約特將軍已下令解散德國保安警隊一千五百人並諭令離境 
　　十二日巴黎電法總理白里安氏今晨由倫敦回抵巴黎對於倫敦大會之結果及在各處所受之禮遇極爲滿意白氏謂彼深信協約國之團結實較必要者爲堅此爲彼之政策之樞應美國深知此意云 
　　十五日倫敦電下院已二讀通過追索德國賠欵議案 
　　十四日巴黎電杜伊斯堡杜塞爾道夫夢羅爾之製造家受斯汀恩斯黨之慫恿决議宣布停閉二廠以反對協約軍擴張占領地區域志在使占領地内停止出貨 
　　十四日巴黎電星期日晨法總統率工程部長往游羅恩河流域察視現在進行中之各砃工程以期就羅恩河發生極大水力以資利用午後往游里昻展覽會其成績日見顯著晚間赴商會公宴與讌者五百人總統即席演說謂法國固决計用其全力向德國索取其所欠之欵然此賠償事宜願以和平方法行之蓋法國今尤屬望於和平也商會會長稱法國絲貨出口價值近已增多一九一三年出口絲貨值三八五○○○○○○佛郎但在一九二○年已增至一八一九○○○○○○佛郎 
　　十五日倫敦電上西萊西亞之公民大會定三月二十日舉行巴黎抱有疑慮以爲德國守舊派將乘此機會煽成騷亂以圖自利此種疑慮實非無據可於路透社柏林訪員來電徵實之據電稱公民大會地點之德警員一人偕英法軍官同車行經森林時爲衆槍擊又稱德警在米查柯維資地方與波蘭人衝突波人死數人德警死二人傷六人 
[近東會議後之土希]  
　　十二日巴黎電法土協約簽定後土耳其國民黨參與倫敦大會之代表比克薩來氏語微言報代表謂土耳其賴法國之斡旋而在倫敦大會獲偷快之結果此德永不能忘比氏並望法土兩國不日能訂正式聯盟協同管理數百萬回民 
　　十四日倫敦電倫敦希　使署接雅典電稱希臘各報謂協約國賴希利土之要求實爲施行對土和約根本條欵之打繫希臘全國擬不恤代價達其國民之志願希臘於戰地布置之軍隊力能即平小亞細亞之叛黨希臘願再受犧牲迅速用兵以安目下不靖之時局 
 
 
 

Page 5

 
 
   
 
 

Page 6

 
 
世界路透電二 
[各國近事記]  
　　十四日倫敦電今晨杜白林絞斃新芬黨六人上午全埠停工以示反對郵電事務亦均停止集於監獄外者共有二萬人 
　　十四日華盛頓電海軍總長鄧璧氏與路透社代表談話之際否認海軍部擬將美國海軍集中於太平洋並在夏威夷倭愛胡建設海軍大根據地之說此問題今仍未解决國會已定四月十一日召集開特别會議 
　　十四日巴黎電塞勒州爲社會黨根據地此次選舉國會議員政府候選員得二席共産黨候選員二人爲六萬三千八百六十四票之大多數所敗社會黨顯不贊助共産黨 
　　十四日西班雅京城電無政府黨瑪杜氏被逮供認曾暗殺首相達杜氏並供出同謀者數人 
　　十三日巴黎電據外交部聲稱駐華盛頓法國大使現正與美國國務院談判勸哈定總統贊成加入改組之國際聯盟會事 
　　十四日柏林電衆院已核准政府與船主所訂之合同撥欵一萬二千兆馬克重置德國商船船主擔任於十年之内至少製成及戰前三分之一之噸位所撥經費三分之二業已繳付 
　　十四日巴黎電巴黎交易所今日英鎊收盤價爲佛郎五五三九 
　　十五日華盛頓電官塲否認海軍部擬將美國海軍完全泊於太平洋並在某地建設巨大海軍根據地之說　　十三日華盛頓電哈定總統發表請願文懇請國人竭其能力救濟中國饑荒文内有災情奇重望美國人民繼續捐資救人愈多愈善中國人民雖距吾人甚遠然與吾人有種種友誼信任與好意之關係美國人民對於中國人民向來表示友誼而中國人民亦以同樣友誼答報吾人等語 
　　二月十日紐約通訊昨日公布之統計載稱貨棧堆存生絲自一月一日後已由四四五三六包減至三一八五九包一月份用絲二二一七六包若前月則僅用九四九九包觀此可見目前絲業之趨勢在一年前貨棧共存生絲六萬八千包抵借之債欵甚巨而保險之價值亦高故衆皆注意於此項大宗存貨一年内底貨漸罄而横濱來電亦謂該處存貨低至三萬五千包是以照統計察之貿易之地位今已强於前矣絲業展覽會有中日英絲工與代表在特殊塲屋内表演其絲業之發達與出産之方法工具並陳列其各種絲貨或懸掛之或僱人着之所謂活模型是也而充活模型者内有此間極著名之舞臺上脚色數人到會者極衆零購者紛集於紐約城各舖皆特别陳設絲貨此後兩星期内零購店舖將舉行一星期絲貨大賤賣出産現漸增多商人覺一年來巿面以目前爲最佳 
國外要聞 
[中歐戰後之觀察談]  
　　中美新聞社譯威廉哈德氏文云余近與參議員麥考密克氏（美國）游歷奥地利匈加利捷克斯洛代波蘭及德國在維也納時余覺奥國不獨經濟生活已剷毁無餘即就其歷史運命而言亦有不絶如縷之勢奥人亦自知其達於行將消滅之點有一貴族奥人偕余等同行經過鮑爾泊拉兹士街入維也納條約簽字之廣厦現任奥國總統海尼虚氏在焉海氏與麥氏寒暄後即談及彼此各主有一田莊互換如何改良牛乳之意見而於國際政治絶未談及海尼虚總統爲人莊嚴而温和語言沈靜是晚總統入戲園聆戲默然坐廂中絶不顯其元首身分蓋足以代表今日奥人對於其國家前途之心事也余等又往維也納國會中參觀入一小室牆上徧懸近代奥國各國務員之照相一貴族指而言曰此輩皆有喪失奥國土地之功績者　否則不能享吾人之崇拜也言已作輕笑蓋奥因戰後喪失土地及人口甚多今在實際上已成爲一德國之省矣至吾人在匃牙利所得之印象則完全不同匃人雖亦喪失人口然奥國境内之德人今與德國相接而匃人之鄰近並無較大之匃牙利民族故匃人可以無患而又必須自謀其前途之保持維也納已成爲一省之首府布達配斯多則仍爲一國首都故匃人未喪其自尊之觀念至中歐各民族之爭存情形余游匃牙利後甚爲感觸蓋奥在甚西巨哥斯拉夫在其南羅馬尼亞在其東捷克斯洛代克在其北余乃發生一種疑問以爲協約如以財力助奥若彼不能經由四周之各國而得原料以興其工業亦復何用未幾果聞奥之最後一熔爐因不能從捷克斯拉夫得煤已停工矣然捷克斯拉夫之煤得諸上西來西亞上西來西亞之煤則與輸入德國者有關德煤又與法比意三國出口之煤有關係故此等事决非專就一國所能解决非中部西部歐洲全體提携不可也余等至捷克斯洛伐見其總統馬沙里克氏與前至華盛頓時無異起居極爲簡樸惟庋藏書籍極多余等旋至波蘭被邀與波蘭商界中人同餐余探得彼等租有一公司以與俄國通商爲目的但並不承認勞農政府然不與俄作戰而貿易往來則彰彰然也余察波人並無欲與俄作戰之意有一外交家語余云「吾波蘭人數世以來祇知學死今將學生矣」波蘭人對於德國之不允將車輪開礦炸藥輸入波蘭極爲不平頗有怨言迨至德國則聞德人對於波蘭及捷克斯拉夫之工商業政策口頭攻擊甚力惟德人之攻擊各鄰邦大半根於藐視鄰邦人民之種族偏見余曾於耶蘇誕節在天主敎堂參加祈禱頗聞衆中多有種族上怨恨之語至於中歐經濟上疲敝之狀可以一事表明之即在此正月内在波蘭之美國救濟會每日竟須供給食物於一百十萬名之飢兒至中歐之困苦無用贅論德國亦然蓋諸國間之經濟利益互相衝突不能相與提携實爲兩敗俱傷之道而協約國之索取賠欵者亦當於中歐之經濟力加之意也 
國内要聞 
[京學界敎育費獨立運動續記]  
　　財政恐慌百端俱廢而首受其打擊者尤莫過於敎育經費因此項支出素非政府所注意也京敎育界去年十一月時已有不了之勢後經敎育部指定道勝銀行股欵曾借小債五十萬元得以渡過難關不料新年一過財政更窘所積欠敎育經費非但難籌即目下各校雜費亦無以應付近某校敎員語人謂校中窘狀一言難盡總之凡一切零用均不名一錢試舉二例可知大概（一）吾等休息室從前飲茗今則飲白開水（二）吾等所用之講義因無錢買紙及油墨現亦停發觀此二端可知窮到極點矣又日前某君晤范敎育長時詢以敎育費狀况范敎長云國立學校除外交交通等部直轄者外共計大學欠經費三月（高等專門在内）中學欠經費二月小學經費有限尚算不欠然而吾羅雀掘鼠已聲嘶力竭矣聞最近北京各校長齊集至敎育部請願范氏亦宣言謂（我在任一日必竭力維持一日至春假時如欵尚無着則不妨提前放暑假山窮水盡惟有如此一法萬不得已則吾亦卸責而去以謝國人）云云范氏之宣言如此其東手無策之現象已和盤托出故北京大學高等工業兩校十二日議决以同盟罷工的手段要求敎育經費獨立國立各校多表同情如農業專門學校敎職員亦於十三日在丞相胡同休寗會館開會議决罷工辦法數條（一）自三月十四日起暫時停止職務籌議善後辦法（二）公推代表二人辦理對外一切事宜（當即推定許督璣梁叔五擔任並通知大學及各專門學校）（三）要求政府限期償還欠薪并指定的欵作爲基金以維敎育（四）由代表會商各校通電全國報告一切又女子高等師校敎職員昨日亦召集會議嗣因到會人數未足决定今日（十四）上午開會討論美術專門學校敎職員昨日開會其會議結果如何尚未探悉其他如法政學校等因昨日係星期日敎職員不易召集决定俟今日各人到校後再行商議一切 
[中俄開放國境交涉之經過]  
　　伊滿通車交涉解决中俄邊界已實行開放近北京某通訊社載日人方面所談經過情形云中國政府與遠東政府間關於開放兩國國境之協定及遠東政府與中東鐵路代表間關於中東與後貝加爾鐵路恢復　連絡之協約等久爲中俄兩國間之懸案最近經磋商之結果業已成立妥協並於二月八日正式簽字遠東政府已將此事發表至該協定成立之經過則中國政府與遠東政府關於開放國境問題自去年優林氏爲此事至北京以後即行開始交涉惟此事之先决問題爲中國居留民之待遇條件乃此條件未行决定之時而黑河方面之掠奪華商事件及哈羅夫斯克地方之不換俄人紙幣事件等層見疊出開放國境交涉因之中止其後赤塔政府對於中政府所提出之（一）禁止宣傳過激主義（二）賠償中國居留民所受之損失等决予承認而中政府亦以舊黨之佔據庫倫知有與遠東政府提携之必要故交涉遽見進步遂於八日正式簽字若滿洲後貝加爾鐵路之連絡問題則於去年十二月中國方面規定中東路之臨時辦法收回滿洲里車站之利權後俄國方面以爲滿洲里以西無移交中國管轄之必要該路連絡因之斷絶最近赤塔政府有妥協之意又經其外交次長古基尼哥夫之運動故亦經妥洽云 
[旅京鄂人之排王運動]  
　　自鄂省長更換令下旅京鄂人以夏壽康之去職實由於王占元之排擠對王非常憤慨乃於北京報上登一啓事號召同鄕定期開會其啓事略云「吾鄂連年兵變層出不窮始則鼠竊狗偷繼則明目張膽姑就最近數月而論如皂巿宜昌天門樊城鍾祥河口陽新大冶宜城蘄春宜都武穴黃崗竹山竹谿房縣崇陽沙巿均先後以兵變見告故鄕父老匍匐來京避難請命者日數十起王占元雖欲極力掩飾其如事實具在何沙巿宜昌均爲吾鄂精華之地旣已先後悉成灰燼行見武漢二鎭在所難逃風氣旣開寗有底止吾民何辜遭兹浩刧王占元無統馭部下能力今已顯然值此督軍跋扈武力横行之時中央又焉有爲人民說話之實力除人民急起自救外更又何以圖存同人等毖後懲前痛定思痛爰定於本月十三日（星期日）上午九時齊集虎坊橋湖廣會館開全體大會討論善後辦法以救我全鄂三千萬人於水深火熱之中此爲吾人生死存亡緊要關頭稍有心肝寗能漠視誰無生命誰無財産凡我邦人君子盍興乎來」昨日（十三）上午九時在湖廣會館開會到會者四十餘人當塲議决對王辦法八條（一）調齊王占元禍鄂證據向政府正式控告王占元一日不免職則控告一日不休（二）將其禍鄂狀宣布全國（三）登報徵求其禍鄂事實以廣流傳（四）通電全國聲明鄂人去王之理由（五）通電各地鄂人一致起而爲去王之運動（六）清查王占元所吞没之贓欵（七）直斥王占元請其急流勇退（八）促成各縣民團以維目前之治安其通電原文始下（一）致武昌各團體通電昊天不弔禍及鄂人數月以來如武穴蒲圻宜昌天門皂巿鍾祥老河口崇陽等處兵變見告者已有二十餘起之多已變者蕩析離居搜括罄盡未變者蠻横勒索一夕數驚追原禍始無非王占元縱兵殃民之罪過其無統馭部下維持地方能力業已昭著同人等眷懷故里悲憤同深爰於三月十三日開旅京同鄕全體大會到會人數三百餘人公同議决誓以驅逐王氏爲根本解决之計而救我三千萬父老昆季於水深火熱之中慶父不去魯難未已諸君關懷桑梓諒有同情尚祈協力同心湖北幸甚除呈請政府外謹此電聞湖北旅京同鄕會叩元（二）致王占元電武昌王占元鑒我公覇踞湖北於兹八載紊亂財政包辦選舉最近縱兵殃民劣跡昭昭羣情憤激鄂人爲自衛計與公誓不兩立本日旅京同鄕開全體大會一致主張除將公禍鄂罪狀公諸全國外並請願政府立予罷斥我公一日不去鄂人一日不休爲公計財産已搜括數千萬頭銜已撥得上將軍畫錦榮歸非斯時而何哲人知幾亟宜自擇最後忠告幸勿河漢斯言也湖北旅京同鄕會元 
[旅京皖同鄕會議皖事]  
　　皖省旅京同鄕前日（十二日）在安徽會館開會討論反對李維源運動長皖及新安武軍移駐皖省問題辦法僉謂李維源運動長皖京中各報已迭有登載日前由旅滬皖團體飛函報告略謂「倪道烺運動長皖」遭皖人激烈反對恐政府不肯公然違反民意一時難以發表因變計作過渡辦法爲粤人李維源（現任淮泗道尹）運動刻已成熟若李氏長皖是違反皖人治皖之目的尚何有自治之希望」等語吾人根據此項報告當然不能不有所表示一致主張反對繼由主席報告上海各報載張文生近將徐州駐軍悉數調入皖境並責令皖省每年加籌該軍餉項七十萬元某君發言云皖人苦軍隊之多擔負之重久矣新安武軍本張勲之定武軍改編向隸於長江巡閱使及四省剿匪督辦完全中央軍隊其軍餉亦完全由國庫支給張文生以舊部關係自暫署皖督以來屢有零星移皖之事今乃只圖擁兵自衛悍然不顧將該軍大舉移駐皖省並有分配於皖南皖中各縣及安慶省城之說查皖北毘連魯豫徐淮雖爲土匪出没之地然有各安武軍及殷恭先所部一軍足資彈壓勢無增重兵之必要若皖南皖中素係安全區域對於舊安武軍之分駐各地已苦其多今無故增此閑散軍隊責令擔任餉項至七十萬元之多安徽全省收入不過六百餘萬原有軍餉已達四百萬兹又增此七十萬尚有發展敎育實業之絲毫希望否故主張一致反對並分呈府院通電各處質問張文生要其即日答覆 
[陸洪濤反對俄舊黨移甘]  
　　蘭州陸洪濤對於楊增新將解除武裝之俄舊黨官兵以半數移甘安置辦法深不贊同曾拍電院部表示拒絶之意院部接電後以此項辦法早與張廣建商妥並電覆楊督有案勢難變更前議特再密電陸氏以事關大局請其勿再推諉原電略謂甘省地震之後瘡痍未復安揷此項俄兵自屬爲難但此事先與張前督電商曾經得其同意今遽變更原議前後未免兩歧好在人數無多且武裝均經解卸分地安置嚴加監視當不致聚而滋事若甘省不予安揷按站護送回國則西伯利亞方面謝黨正虞蠢動此項敗兵一旦加入反致添其羽翼該護督等公忠體國務請勉爲其難暫予收容安置地點以敦煌爲宜楊督電陳擬具辦法八條對於添兵監視各節籌畫似尚周妥如該護督以爲未盡妥協儘可續電楊督協商辦理事關大局萬勿再涉諉卸以便早日實行一俟邊局稍靜此項俄兵必設法令其出境斷不使久留甘省致滋他虞至哈密來電據報有俄兵馬隊入甘是否即係阿黨已電楊督查明仍與甘省商定辦法再令起程俾臻妥洽 
[全國急募賑欵之分配問題]  
　　此次全國急募賑欵固爲振救北五省旱災惟甘肅地震浙閩水患災情亦重究未便獨令向隅近全國急募賑欵大會與國際統一救災會商酌撥濟兹節錄雙方往復函件如下（全國急募賑欵大會多數會員致國際統一救災會函）本會集合中外人士組織成立號召全國分投募欵旣受貴會之委託所募之賑欵自應聽貴會之支配惟查上年夏秋之交南方水潦爲患浙閩湘三省先後罹災其慘酷情狀中外人士已疊經報告不再詳述而該三省内之災情尤以浙江爲最重又如客冬地震甘肅省内受災最慘以上各該省雖有各士臨時募濟之賑欵無如杯水車薪究難普及被災之後貧民流離失所與旱災無異本會旣聯合政界號召全國急募賑欵凡屬國内災民理應惠澤均霑不分畛域即以省界狹義論在隴浙閩湘各該省就地募集之欵而各該省災民反不能得其粟粒似亦失於平允溯自上年北五省早災籌賑發起之慈善團業有多處多係南方各省人士所捐助今本會募欵放賑僅限於五省不能分潤他省恐日後遇有勸捐各省存畛域之見大爲慈善之阻力是以同人意見擬於本會收集賑欵内提若干拯濟甘肅災民並於浙閩湘三省分别災狀之輕重量予補助俾廣仁施應請貴會採擇施行若得早日公决照議辦理宣布京外庶各省勸募更形踴躍是爲隴浙閩湘四省計即不啻爲北五省計也再本會成立實賴外交團曁各外賓贊助之力爲多如荷一致贊同實所欽感倘仍以北五省旱災爲注重未便於賑欵内分潤他省災民則以外賓所募集者用以專拯北五省旱災其爲本國各界所募集者酌量撥拯隴浙閩湘四省災民以分惠澤而免向隅統候酌裁速復母任盼企（國際統一救災總復函）昨奉本月三日聯署公函備愁壹是查此次救災在發議之初中外同人皆注重北五省凡屬華洋義振會撫論在南在北均負同一之責任均具同一之熱忱甘閩浙湘災况議救較遲滬上之華洋義振會亦旣引閩浙湘三省爲已責所集欵資亦能分濟至甘肅震災本會已派員調查一俟報告到京當酌量應付本會在京本專辦北五省之救恤儅甘閩浙湘四省募欵時純以救濟北五省爲名義則四省所集欵項仍盼全數交會乃符名實若四省募欵時即附有救濟該省之名則各該省所集之資自可酌撥一部以解其阨同人等公同議决謹函復左右并乞轉致諸賢酌核辦理幸甚 
[津浦路之防疫消息]  
　　津浦路桑園站發生疫症以來當由路局停售局部客票并經北洋防疫處派員前往設防兹據報告謂桑園一帶自十日起至十二日止共死五人刻下天津德州兩處中外醫士均往該處襄辦分頭調查設法隔離無如人民風氣不開每多避諱以致醫士極感困難倘地方官出示布告施以手續上之援助疫勢或可不至蔓延日昨中外醫士特在桑園站會議於路線保衛界内决定辦法六條由津浦路邱正段長電請路局施行大致如下（一）請速派路警數十名分駐安陵桑園兩站以備列車到站兩車相遇停車時恐有軍人强制登車用以阻止及監視閒人入站偷上列車情事（二）桑園安陵兩站速飭工程處將站内安以橺欄以防外界闖入易於攔阻（三）兩站員役人等一概禁止入村莊所有日用所需及食物應由外站代辦（四）桑園站須備三等車兩輛以備路上人等或有染疫者用以爲隔離俟地方隔離所設備後即將此項車輛取銷（五）由路上醫官發給站上人役防疫面具以及洗手洗臉藥水以備隨時使用（六）飭站長嚴飭站役時常洗掃屋宇各處惟桑園附近運河船隻往來對於防疫一道不加取締似不相宜亦請速電直魯軍民長官嚴飭地方官以及軍隊須一律遵守防疫辦法就上述情形觀之設防頗見周密惟昨日北京晨報載有新由南方來京云德州桑園等處火車仍舊停車聞因爲添煤換水故不得不停惟旣停在有疫區域自應嚴重戒備不可與該處人等互相接觸詎知其事則有大小然者列車一到站仍舊有許多小販在站臺橺欄左近售賣各種食物如油雞饅頭點心等與車上旅客照常交易甚有許多在三等車旅客不知有疫紛紛下車與之購買此類食物當然有多數疫菌該司事人等旣不禁止旅客下車又不將此等小販盡數驅逐是有防疫之名而無防疫之實云云此說是否確鑿願當局者注意之也 
　　天津消息云近來天氣亢旱疾疫滋生津浦路德州桑園各站附近村莊疫勢尤盛死亡相繼已於本月九日停止售票以杜傳播兹將各方所得防疫消息分誌於後吳橋縣屬張家窪發現瘟疫最早死亡甚多房莊繼之即經各方面設法防範北洋防疫處亦派員携帶藥品前往會同醫治當可不致蔓延 
　　津浦路線桑園安陵各站附近疫勢亦盛其症象先發熱後吐血死亡甚速綜計各村之染疫而死者已達一百餘人現經經直隸防疫處醫官羅賓曁天津租界防疫醫官博浪會同津浦路朱關兩醫官籌議防止辦法 
　　直省公署昨日分令北洋防疫處警察廳並電知津浦路沿線各縣於水陸交通之處認眞檢查並曉諭各居民於瘟疫未凈以前暫勿外出以杜傳染故自昨日起由警廳加派衛生警察多名分投檢查車站及往來要衝之地省署又以河冰已開鐵路停售車票所有由河路來往行人自必日益加多特令水上警察局沿河梭巡凡該處船隻不准下駛來津並令駐馬廠之第二十六師派兵設卡防堵俟疫勢肅清後再行放行 
　　濟南消息云德縣桑園鎭一帶發現劇烈疫症死亡接踵危急萬分該處爲津浦中樞傳播南北尤爲堪虞山東當局昨已遣派中醫官王福匯等携帶藥具人夫馳往會縣檢查日人方面亦派東醫杉本徐昌道前往相機治療而美國紅十字會德格醫士日前已着手防禦所有此次辦理隔離治療檢騐救濟各事由華美日會商進行期早撲滅 
　　膠濟鐵路濟南站日人防疫地點爲黃台北　濟南三處除旅客檢疫外行李郵件均施以消毒之手續督理其事者爲（長野）軍醫長（牧野）濟南醫院長及醫士三組十數人 
　　交通部爲調查此次桑園之疫派嚴參事及醫士沿津浦路調查不蝿睚到濟南偕同中外醫士開一防疫研究會議商榷防範方法 
　　警察廳爲防疫問題昨訓令各區實行防疫傳令各叚地保來廳領石灰撒布牆下隂溝厠所并嚴飭清道天勤司洒掃日内又將頒布防疫誥令勸人民力圖清潔以資預防 
[東三省通訊（隱）]  
　　鮑督准辭前之形辇日領對待韓人之改變 
　　吉林督軍兼省長鮑貴卿氏决計辭職以來吉省政局不得不因之略形停頓而各方觀感亦各自不同在旬日前（即二月中　）此間軍政兩界之傳說與本地人之傳說相背而馳前者稱鮑氏尚須回任後者謂齊耀珊長吉國務會議業經通過然最近一星期間則前說漸形减退後說雖無何等擴展而鮑不回任之說則已漸成事實原此事最要關鍵仍在奉天蓋東三省之督軍少長中央亦不能不取張作霖氏之同意也鮑之必去近已確然無疑其見於外表者（一）鮑之夫人於月初回吉匆匆即去向例督軍省長夫人往來軍民兩署人員並不到站迎送此次鮑夫人啓程軍民兩署人員聞奉有參謀長政務廳長之命到站致送此足徵鮑氏之不回（二）官銀錢號會辦兼吉林印花處處長王莘爲鮑之至親王氏月前請病假赴津蟲胆竟辭去官銀錢號會辦差而軍署秘書兼軍民兩署電報處主任之羅廷棟爲鮑最親信之人從鮑多年凡一切公文畫行均由羅辦羅兼吉林電報局局長職近聞羅已將電報局局長辭去（三）軍民兩署交代前此亦曾辦過大凡長官辭職之時必飭署中辦理交代幾成照例文章不可以一辦交代即爲長官辭職之證然此次軍民兩署又復趕辦交代細察情况却與尋常不同故鮑之必去已毫無疑義惟繼任人物督軍一席聞已確定孫烈臣調任省長一席則齊氏兄弟運動頗烈究未知慶死誰手也 
　　東三省之朝鮮人現在已達數十萬日本方面原欲驅此朝鮮人爲佔取滿蒙之先鋒又因年來獨立風潮隨地而起故又用嚴厲方法力加取締詎自上年大舉進兵延吉琿春和龍汪清東寗以後所收效果僅僅殺戮幾千韓人而世界上之輿論已大爲注意日人知專恃武力究非萬全之策乃取和緩手段在延邊一帶設所謂順民取扱所等以爲籠絡韓民之計本年二月初吉垣日本領館在商埠界捕一入籍朝鮮人全永一初時聲勢頗盛詎覊押數十日日領忽將此人釋放吉人深以爲異後有人傳說謂日領本欲將此韓人送諸朝鮮處辦適有朝鮮總督府派來之委員松島者來東調查並負有鮮督之重命以爲日本今日對於韓人不應過於嚴厲蓋激之 
 
 
 

Page 7

 
 
過甚徒增反感無益於事不如寛以待之使之感激轉有親附之望該韓人之得釋日領即采松島之主張云云此說是否確鑿不得而知但日領近來對待韓人確已和緩松島現又假遊歷爲名前往吉省各縣視察並寗勸韓人之嚮日松島諳韓語能直接與韓人通語言駐吉日本總領事森田寛藏亦於月初前往奉天朝鮮其任務雖不明白但其對於僑滿韓人必有一種計畫故此次森田氏回吉關於吉省韓人與日領如何關係似亦吾人所應注目者也 
[美人在魯晉工賑之狀况]  
　　美紅十字會之報告 
　　中美新聞社譯美國紅十字會中國賑災主任倍克氏二月份報告云二月份内本會工賑之進行事宜不甚滿意因工人名單上有一萬五千人並未即到工次後於所定日期者五日總工程師勞倫司殷貝大尉前因患肺病不能任事特舉山維爾大佐自代即於數日間引退乃未幾病又霍然因復主持工程部一切事務二月八號起一星期爲中國新年中國各界皆罷業行樂益以義務工程師羅賓生歐家頓二君因爲營業所牽不得已辭去以故二月上半月不復能測量新路然自德州至臨清一路之展長者亦已測量至於館陶其地基業經購定不久當即動工其自恩縣至高唐之展長一段亦已測量地在議購中别有支路穿過幹路在德州南十里許其地亦購入興築已成百分之四十自夏津至高唐一路亦已測量幹路自德州至臨清與支路自恩縣至平原之鐵路其間已完成十分之九惟欲保其堅實持久尚須加以浩大之工程恩縣夏津有沙地三英里須砌以泥土計至二月二十八日止僱用工人凡一萬二千名大約至三月終當可達二萬人有支薪之工程師三人指揮一切委員部心擴充重組分爲以下諸股（一）存貯股（二）運輸股（三）材料股（四）文牘股每股有一股長支月薪以專責成估計現今所有材料足敷應用至四月終皆存在貨棧中救濟部無大變更衛生股中别聘外國醫生二人中國醫生二人以助福德博士皆支薪每一路之盡頭處皆立有醫院一在德州一在臨清皆得美國傳道會之贊助該股并派一衛生調查員調查工人中有無病者現已建有浴及滅蟲院各兩所然尚不甚完備也美國紅十字會許以五十萬金圓助賑中國災民頗得良好之評論於是即報告華洋義賑會願以此欵展長德州臨清與館陶間之大路至於京漢路上之邯鄲縣又擬在山西省中爲同樣之工作華洋義賑會贊成此項計畫山西當局亦向本會主任有所建議於是即於二月二十九日偕一工程師至提議中之兩地點察看一切所謂兩地者一由平遥至汾州一由陽泉過平定至其南八十里之遼州此兩路之興築似屬必要第一路可爲太原府大道之支路起於平遥幾於横貫全省汾州則爲重要之商業中心點大路告成則汽車半日可達便利多矣陽泉至遼州一路於商業上亦頗關重要因其經過一産煤産鐵區域現因無良好道路運貨至鐵路悉以牲畜沿途且多農産民皆極貧現已招得工人千名續來報名者仍不少然十分之一皆疲弱乏力不宜工作山西與山東之工作情形頗不同然於造路一端足爲他日之借鏡山東多平原時有水患有大沙地横貫之山西之平遥與汾州亦有不規則之河道年年改其經流之路陽泉與遼州一路則有山爲梗并有急湍但現均籌得解决方法諸路告成不特災民可活亦中國路政之福也 
[戚揚去後之贛省長形勢]  
　　新省長趙從蕃現尚無就職之意據某方所傳趙之不就一因贛陳意志本在楊慶均長贛對趙同意出於勉强故表面電迎趙氏而暗中又爲楊請改署理而趙之薦主某巡閱使又對趙提出極酷條件指派選舉亦居其一趙以桑梓關係未敢允從一因京贛兩方均派代表與趙接洽要訂條件索取報酬並有委用知事稅員須得同意之說是趙雖爲省長完全成一仙儡情所難堪趙因先得風聲故於發表後即分電政府贛陳及各同鄕敬謝不敏以覘各方意向再爲去取不料民黨方面之丁立中（漢會長）吕靜齋（滬會長）等又對趙大加攻擊趙氏至此更有進退維谷之勢矣 
　　南昌官塲在去年底即聞贛陳保楊計畫楊於財政方面頗稱得力能注意整頓丁漕統稅故年來贛省稅收增加至數十萬元惟彼爲陳系中人財政悉聽陳之支配所獲鉅欵專供軍需（贛省國軍餉項在本省國稅内提用）陳之欲擢爲省長以此而贛人之反對半亦以此據一般觀測政府或准趙從蕃之長期請假不開底缺而楊慶鋆則改代爲署以敷衍兩方之面子現贛陳已爲楊氏作此佈置景德統捐局長高蔭昌日前奉令調省聞將畀代財政廳長實業廳長鄒日煃年前丁憂回籍七日來省謝孝未滿百日陳督即飭從速銷假回任鄒爲贛人陳爲保楊長贛事大約將使鄒負疏通之任務將來或竟如蘇省之例讓一省長而以財政廳長還諸贛人以緩和反對亦未可知也 
[九江近訊]  
　　新任廣西桂平鎭守使林隱青偕前任廣東肇慶鎭守使署參謀長楊祖時於前日到潯寓潯陽客館次日晋省拜謁陳督聞其任務有謂林充桂系代表勸陳督出兵控制粤邊以阻陳炯明攻桂者有謂林將改任贛西鎭守使與陳督磋商條件者傳說不一昨日林乘南潯車返潯除由軍警列隊赴車站歡迎外並在鎭署設宴爲之洗塵是晚旋乘江永輪船赴漢聞林將轉往湘省與湘當軸有所接洽 
　　距九江三十里之沙河鎭順泰銀匠店日前傍晚時分有口操北音身著軍服之兵士八人蜂擁而入將銀錢搶刼一空約值五百餘串當經衆鳴鑼窮追始緝獲四人聞其中有某署衛隊一名水警一名警備隊一名引線一人當報由九江警廳解送鎭守使署吳使不欲處以死刑而地方士紳則禀請從嚴懲辦陳督來電亦謂須就地正法現吳使已於昨日晋省請示 
　　封廓鄉哥老會日益猖獗自去臘迄今搶案迭出郭鎭鐸劉本籍梅守政梅來學王大觀張昌禮郭維煌家均被搶刧一空連傷五六名損失約六千元以上雖經報由地檢廳先後緝獲陳世運沈祖凎余昌虎蔣四狗等因無確供尚成懸案該鄕人民爰於八號開全鄕大會到者一百三十餘人議决公推張敦錦王式鰲張行鰊郭維明四人先向鎭守使署省防團要求按照懲治盜匪法辦理一面晋省叩謁陳督懇予嚴究俾靖盜風 
　　張師王康福一團刻已發餉遣散連日由南潯車運來者約八百餘人聞多係鄂籍除由招商局輪船運送兩批回籍外今日江新下水又由軍警押送二百餘人登輪聞已資遣竣事 
[唐繼堯抵港紀]  
　　唐繼堯自退出昆明往河内後於丸號早搭孖地洋行之河内船抵港該船九點鐘泊岸到船歡迎者有省政界伍朝樞汪精衛胡漢民鄒魯馬君武彭程萬褚輔成及雲南議員三十餘人本港工團四百餘人并有童子軍樂隊一隊唐氏此次南來携同少妾八人并副官長江映樞楊德源及其弟繼虞與日人山燕氏參議鍾勤等行李極多船上餐房全爲唐氏包用祇船脚一項亦需二千六百餘金之鉅據其所報之出口單有携來之法國銀紙十九個基路打（每個基路打約重二十六兩半）其中概係一百元之法國銀幣此外尚有金錢金葉甚多其銀貨則未易計數唐旣登岸即有交涉司何永貞偕同三人前往迎接其副官隨員等皆係寄寓大東酒店有人見唐乘轎探訪某要人旋於下午一點搭專車上省聞唐决定於到省遍謁軍府及粤省當道後當即返港候船出洋至遊歷之目的地擬先到臺灣次到日本次到美洲最後則往歐洲遍歷各邦然後由西伯利亞乘車返國唐在船上時曾爲簡略演說致謝歡迎者之盛意惟政泊問題則絶不　及有　其南來方針者則答稱對於政治問題極爲灰心此次實欲往歐美遊歷並無何種政治意味云云唐已租定跑馬地黃泥涌五號屋爲居停之所俟返港後尚須在此少作勾留方能出洋也又軍府消息唐繼堯此次旅行過港順道來粤謁見諸總裁并携有家眷多人現已由軍府將交通部長王伯羣住室騰空另行陳飾一新以備唐氏下㮼矣 
[豐茂輪在汕遇難之慘劇]  
　　汕頭通信社函云本月三日有福昌洋行豐茂輪船在汕頭海之五島坪百畝乾洋面觸礁沉没罹難者一千三百餘人查該輪常川來往新加坡汕頭厦門故死者多爲南洋歸國之華僑當該輪遇難時汕頭人全然不知及五日有山西輪行經該處救獲該行少東林某并該輪小夥等二十餘名英人六名及一號乘客數名回汕（之三十餘人係搶乘船舢板逃生者）據山西船員言該難船尚存船頭未沉有四五百人待救當即由存心善堂及嶺東紅十字分會各賃四益公司之小船南海安海二艘并購備物品藥料前往營救及七日午前回汕計僅救得男女客四十五名男女小孩各一口内潮籍者五人餘均閩籍據慈善界人云兩小輪到時該難船僅存二烟囱救起之四十餘人係緊站在烟囱之旁用竹排木排浮於水面始能救出因該處灘石險惡風潮湍急不能用小舟也所謂輪頭尚存四五百人待救云云但到時已不見船頭蓋均已落海矣又云小輪到時遥見有一兵艦作繞行狀聞係自香港來營救者翌日得香港消息救得二十餘人又據脫險者言全船共千四百餘人閩籍八百餘其餘則均潮州人又云烟囱旁尚有一閩籍老人經人苦勸堅不肯落竹排尚在彼一面流涙一面扇火煑粥此老殆不能生矣現汕頭各略擬聯合新加坡華倘質問該公司并要求爲死者賠償云 
　　香港消息云豐茂輪在汕頭附近林木島觸礁沉没一事外間早有所聞兹查該輪遇險之處實在林木島東南約五百餘碼之舟石地方此處怪石嶙峋遠望如一列小舟因以得名其遇險時日據難民所言亦各紛歧無從證實大約以四號早之說爲確該輪全船折分三段附近船首處洞穿一穴無復有挽救之望霍士加碌兵輪於五號晚航抵該處適風浪極惡不能放下舢板迫得駛往上風處擲下木筏救回二十六人如天色稍佳則難民獲救者當不止此數也加盡路兵輪接電後迅往助救抵步時爲六號早七點鐘斯時東北風甚烈祇能投下木筏俾難民攀登其上惟華人多不諳泅水術迫得令其從破船跳下海中方易施救船首一部分傾側沉下死人甚衆用遠鏡遥望見多人由船旁墜海無法施救情形至爲悽慘難民之在船首者均奄奄一息筋疲力竭除少數攀登纜具外多被水漂散至是日下午四點鐘風勢稍殺兵輪小舟始能駛近豐茂船傍難民有從船上躍下者亦有緣纜而降者其攀登纜具者爲艦長衣芬士所救衣芬士自駕電船拖一小艇先往船首處救回少數難民復航近船之中部適電船舵爲壞船所纒衣芬士得舟子威克之助卒能下水修理船舵繼續施救共拯回約百人聞豐茂船東之子亦趁該輪往汕幸遇救脫險又聞昨日上午東華醫院總理李亦梅黃廣田兩君同謁華民政務司羅士君請示辦法羅士君謂該船代理人和通公司應負安置此等難民之責任勸各總理轉知和通公司高良和君設法將此等難民悉數給資遣回原藉至現存在醫院之貴重物件三大袋亦擬一併交回和通公司待日後分還各難民黃君廣田昨曾見英艦統帶及船上醫生據言此次溺斃人數之多皆由各搭客一見船沉并無預備逃生方法慌忙失措爭先恐後且多有自行跳下海中者以致秩序大亂難於施救故溺斃如是之多倘各能持以鎭定則不致如此紛亂俾施救者略易措手則死人斷不如是之慘云云又聞自豐茂船遇難後死屍多飄流各處昨八號有達埠漁人來汕販魚皆云該埠附近海潮發現死屍頗多浮於水面存心善堂開悉其事立集多人備棺僱五肚船四隻馳往該處收歛　太　平砂丘君伯凱捲眷乘該輪回汕全家均遭難 
[杭州快信]  
　　本日上丁祀孔省長本委政務廳長馮學書代表因馮披閱公牘操勞過甚臨時改派第一科長孫智敏代行 
　　兩淮鹽運使丁乃揚明令已下許引之北上說又停頓蔣邦彦接篆尚遥遥無期 
　　杭州籌募北方旱災賑欵會定三月十九二十兩日下午七時至九時假座省敎育會請西人費佩德講演北方災况並設影戲柬請男女各校義勇員蒞會 
　　募欵義勇隊定本月二十六七兩日分組出發演講 
省署昨晚牌示昌化縣知事李芳調省委分浙任用知事羅士筠署理安吉縣知事郭曾煜調省另有差委委正任孝豐知事張嘉樹署理 
　　高檢廳委王用予充杭地檢廳民刑訴訟狀紙專司書記官許國充鄞地檢廳書記官丁孟蘭充鄞縣看守所錄事李希沅代理杭地檢廳書記官長 
　　新任第五師校校長余寄因學生反對電請敎育廳派員查辦夏廳長以該校長甫經接辦無事可查去電慰勉四師校長徐文藻來省面陳校務詳情惟四中校長宋崇義學生反對案一時頗難解决 
　　杭州道一銀行昨假座大有利電燈公司三層樓上開股東大會擬决各種進行辦法 
　　四隅粥廠准二十四日停辦 
[南京快信]  
　　齊督現擬纂輯英威政蹟聘曾樸爲編纂主任李湛田爲副主任高毓浵陳澹然馬孟驤爲協纂 
　　海州旅京同鄕沈蕃邵長熔謝翊元前呈軍民兩長請轉電中央任段書雲督辦海州商埠現沈等以隴海鐵路東叚業經開工興築指日可成昨特續呈兩署請電院部早發明令任段督辦兩長批此案業經電催中央核辦財廳長嚴家熾昨日晚車由滬回寗現爲整頓稅所起見特派王典章爲江蘇全省水卡貨物稅總稽查即日由省出巡認眞稽查又令關稅所長周龢鼐與江隂稅所長高毓浵對調又委張宗嶧充本廳名譽諮議 
　　省署前派趙鼎楨赴興化縣調查初選票匭被毁情形昨回省謁王省長呈報一切 
　　齊督王省長昨復電中央贊成整理財政計劃 
　　今日春丁祀孔齊督王省長親詣行禮 
　　王清穆函王省長請弛米禁王婉復拒絶 
　　下關青年會開辦義務夜學校四月一日開學 
　　四川會館昨日下午開全蜀旅寗同鄕會 
　　江裕輪船昨又由九江運來潰兵六百餘名裝至浦口登岸押令上車遣送冋籍 
　　前日大王府被火焚燒草屋一百零七户災民三百四十三口昨由廣利慈善會每名散給錢票一千文 
地方通信 
[松江]  
　　全縣罷課大風潮松江學租被奉金兩縣拉收學欵損失巨萬松江勸學所長張彬士因無法彌補乃向縣署聲請辭職藉卸仔肩十三日縣立各校長等特在圖書館會議結果决定全體辭職對於張勸學所長之辭職問題遂亦不加以討論十四日午後縣立男女各校長即偕赴縣署提出總辭職出署後各回本校散發罷課通告即日敎員中止職務各勸學員學務委員等繼各校長之後亦已提出辭職書省視學員章伯英適於是日到松視察覩兹情况業已查明案卷函告省敎育廳本邑縣敎育會於寒刪兩日疊發兩電向省廳呼籲寒電云六縣攘産久不解决陷松縣敎育危境沈委查案偏袒羣情尤憤勸學所長因此辭職現狀危迫迄迅維持刪電云萬急寒電諒達所長辭職離所各校長寒日全體辭職學生刪日完全罷課陷松江於無敎育地位敝會不忍坐視迫切電陳十五日爲上丁祀孔之期縣署所延各事執生多學校敎職員因亦相約臨禮缺席郭縣長聞風後趕往接洽允於當日電省力爭并電請省長許其到而陳一切各執事生要求其即日晉省郭謂格於省令不能擅離職守應俟省電復到然後　省二云現學界　　　　　　　　　　　　　　　　 
[蘇州]  
　　籌備祀孔典禮本屆上丁祀孔所有祭禮物品由温知事承辦四配十哲兩廡演官先期由縣函訂蘇紳徐芬宋鋆銘顧英焯等其餘奉帛奉爵各職員由各高初小學校敎員擔任十五日清晨四時羣集孔廟正中大殿由蘇常道尹王可耕爲主祭官高等審檢兩廳長水陸警廳長吳縣知事等爲陪祭官其他各殿及兩廡後殿崇聖祠等則由道署各科主任分祭 
　　呈報初選竣事吳縣初選温監督昨以本届衆院初選業經依法辦竣各初選當選人計程椿等七十四名均已去函通知先後答覆應選給予當選證書特將姓名票數開具清册呈報覆選監督曁省長查考 
[鎭江]  
　　警員呈請辭職鎭郡之東姚家橋警察分所長黃潤自到差以後與董事姚介春未能水乳警捐頗受影響所有各巡士月餉積欠甚鉅維持現狀匪易聞已呈請縣署解職未識能否邀准也 
　　馮夢華過鎭赴滬馮夢華日前赴寗會晤王省長暢談一切並籌募北五省旱災賑欵兹已事畢日昨午後二時乘車過鎭開將赴滬 
[揚州]  
　　稽查武裝皖軍駐揚陸軍第二混成旅部城門守衛軍偵查有武裝皖軍八人軍官一人寓城中北小街張姓家不知有何行動遂據倩報經旅部以電話召警佐甘芋僧第三分駐所巡官黃昌森至部集議令黃前往查詢據該兵士等稱係安武軍此次奉蕭帮帶令携護照送蕭母棺柩來揚安葬事畢爲蕭置産事宜勾留云云黃當將槍枝取下送交旅部以便旅長咨詢該軍長官核辦 
　　十二圩電燈開火十二圩華光電燈公司幾費經營於舊曆二月二日始能開火營業聞全巿燈頭祗有七百餘盞 
　　鎭董捐資建校舍儀徵徐家集第三國民學校向係租賃民房爲校舍兹由鎭董程少芝出資在鎭南購地建設校舍以宏敎育 
　　廣儲門街之火警連日天氣乾亢火警時聞十三日晚廣儲門街王姓茅屋又不戒於火致肇焚如經該管警察及水會洋龍往救撲熄計延燒隣右四家共燬房屋十一間 
　　宜陽農民報盜案東鄕宜陸鎭農民劉園林家於十一日夜遭盜打刦所有財物被搶一空現特來城報案王知事已飭探跴緝 
[清江]  
　　泗陽匪患愈熾泗陽自光復以來歷年曾遭匪患雖馬軍屢次剿捕實無絲毫效力加以被解散之招安隊流爲土匪故今年較往年爲甚近一月之内土匪已增至八千多名所到之處打家刦舍一掃而空如泗陽境内大李圩陳集曹圩倪圩孫圩王圩張圩瓦廟等防禦木極堅固竟被龔破搶刦殺戮慘不忍言蘇省負擔軍費年至一千一百萬之鉅而盜賊横行至於如此軍政當局亦有動於中乎 
雜評一 
[裁兵與出兵（默）]  
　　政府希望裁兵而曹張則相持張裁則曹裁張不裁則曹亦不裁是裁兵爲曹張事而非爲國家之財政矣政府希望出兵而曹張又相持張出則曹出張不出則曹亦不出是出兵爲曹張事而非爲國家之庫倫矣夫財政如此困難無論爲張爲曹當無不贊成裁兵者庫倫如此危急無論爲張爲曹更無不主張出兵者乃裁旣不裁出又不出則兵將安用以表面論曹張之中僅有一人不允裁出遂牽掣而俱不裁出實際則曹張兩人俱不願裁出故遂無一人毅然爲裁兵出兵倡也曹張之兵所以相持而不裁不出者不過欲留爲曹張個人之用耳雖然亦太弗思財窮而果至不能發餉則擁衆所以自焚其身庫亂而果蔓延南下則坐視適以自招後禍不裁不出爲曹張　人計亦豈得謂之得乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[京滬航空事宜定期舉行]  
　　上海泰晤士報云京滬問航空事務本定五月一日開始兹因佈置不及而上海飛機站工程又未克赶成故已切實决定改期至七月一日 
[航業消息零拾]  
　　上海至海參崴之商輪自俄國義勇艦隊因新老公司爭執停駛後往來該處之船舶極少兹在英人特組織北洋輪船公司專駛上海青島芝罘海參崴一路刻先賃定賫賜洋行之魯甫摩賫號ＲalpbMolla一輪改名海順其公司則設立於廣東路五號華經理爲王榮壽其第一班已經開出除裝運客貨外亦兼乘旅客惟祇有三等艙位云 
　　太古公司之新長江輪船黃浦號昨自香港來電刻已落成艙位客室亦將布置就緒下星期内便可開駛來申加入班次太古公司得電後已將盛京號改調爲上海至汕頭班並將吉安號行走揚子江中段易出洞庭號爲永遠之滬漢班云 
　　新其昌洋行經理英商之太子輪船公司ＰrinceLine自本年起已在上海香港間自立洋行即在圓明圓路八號設立遠東經理處英文名曰Ｆurness（ＦarEast）Ｌtd其輪船則專行香港小吕宋上海日本至美國紐約一路云 
　　海滿洋行之隆昇號輪船現在歸三北公司臨時經理派駛上海至大連班一路 
　　調查本週間停泊滬港之商輪共有六十五艘計九萬七千一百零九噸比較本月七號少停船舶十五艘減少噸量二萬零八百三十八噸 
　　日本郵船會社對於中日至西雅圖一路平日祗伏見丸等四船行駛者今忽加入六千噸以上之輪船六艘即「日内瓦」「達乾」「對馬」「富山」「竇朋」「但勒哥埃丸」等輪是也 
[羅卜票與馬克之漲落]  
　　儀國之羅卜票因該國内亂不已致價跌至極點本月十二號每規元一百兩可購羅卜票七萬五千元前昨兩日忽然轉機據云軍事上已佔勝利且有人在滬收買甚夥昨日每銀一百兩祇可兌羅卜票四萬五千元較三日前相差三萬羅卜矣 
　　德國之馬克於去冬曾有人收買價遂漲至二千八百馬克換銀一百兩邇因該國不遵協約國所定賠欵數目業已决裂以是馬克之價昨日須三千四百馬克兌換銀一百兩矣 
[南北貨之巿况]  
　　生仁近日美日兩商在巿上搜羅肥大住仁每兩計二十八粒至三十二粒爲限每擔（司馬秤百斤）售銀七兩前昨兩日已成交一百噸尚須續購五百噸但巿上皆係普通貨每兩四十粒左右故不合洋莊銷塲所以普通生仁仍售四兩六錢七分之譜 
　　車糖前昨兩日太古洋行又開出三温糖一千數百包每家糖行祇派着十包價雖仍售十二兩七錢而人心頗趨高勢 
　　紅棗近有洋商採辦天津二户三户紅棗甚多適來源不多以致二户棗前售八兩八錢今漲至九兩二錢又三户棗由六兩五錢漲至七兩五錢惟毫紅與頭户棗價仍無升降 
　　胡桃目下申地存貨不多下擋桃將次售完但專銷洋莊之（敲坯）桃巿面看好因此種敲桃不易儲藏成交後揀剔頗多之故昌平桃現售十兩零五錢一擔云 
[麵粉價格日漲（一月來巿價之比較）]  
新年以來麵粉銷務日益暢旺洋莊動辦極多以是價格日見漲起本月初價格大都在二兩之上即次等之紅天字牌號價亦在一兩九錢七分五釐較二日初時價漲數錢今將各種牌號之二月初與三月初價格分錄於後以資比較（表以釐爲單位） 
　牌號二月初價本月初價牌號二月初價本月初價紅藍車一九五○二一五○綠變馬一九○○二一○○綠山鹿一九二五二一○○紅變馬一八五○二○五○紅山鹿一八五○二○○○綠麥根一九○○二一○○綠砲車一九五○二一五○紅麥根一八五○二○○○紅砲車一八五○二○○○綠天字一八七五二○五○綠兵船一九五○二一五○紅天字一八二五一九七五紅兵船一八七五二○七五 
[近一週中之紗花巿况]  
　　自上星期報告以來棉紗巿面非但未見其好且價格日益低落各客帮中仍以川帮辦貨爲最旺其他江西野鷄汕頭天津漢口蕪湖江西各帮雖陸續略有成交然數額甚少與巿面無大影響綜本週中川帮購進各牌爲二十支採花如意十四支四喜十支天官如意四洋房等其計一千餘包考跌價之原因實由於大阪紗價大疲之故大阪三品紗價忽然疲弱其原因已迭誌前報兹悉本週中以來三品價逐日跌小星期五日暴跌七八元昨日初漲後跌結果又低一元餘是以本紗巿面大受影響且日來盛傳有大批印紗將運滬消息是以人心益疲查本埠紗巿本隨大阪三品價爲轉移故三品價跌本紗殆未有不疲者也前昨兩日十六支紗又小去一兩左右成交者惟川帮北帮購進七八百包而已據大阪電訊昨日三品價後巿開盤計三月期一百七十二元十仙四月期一百七十四元五月期一百七十四元九十仙六月期一百七十八元七月期一百七十八元五十仙較之午前收盤價低六元較之上週報告之巿價則三月期貨價相差十八元之巨最近各廠開出之本紗價計二十支一百六十二兩至一百四十九兩十六支一百三十六兩至一百三十三兩十二支一百二十八兩五錢其中以十六支爲最疲較上週跌二三兩之譜二十支紗則因貨乏之故且川帮前購之貨尚有未出清者以是巿面甚定云照目前情形觀之恐紗巿一時難看高也 
　　棉花巿面一受世界棉價跌落之影響一因紗銷不旺致紗廠方面購進絶少以是巿面毫無起色較之上星期之情形反爲不及本週中據里物浦電訊謂棉價雖曾跌落然七日巿價則甚甚屬平穩十一日巿價計五月期十一元六角七月期十二元另七分十月期十二元五角五分現貨十一元四角以較上週報告之巿價相差無幾且七月期貨尚漲數分本埠星期六閉盤價計通花二十三兩七錢五分太倉二十二兩七錢五分本花二十二兩云苟世界棉價能趨定則本花巿面不難看好也綜本週之中紗廠方面成交極少 
約紐絲巿之近况 
　　上海泰晤士報三月二日紐約消息云紐約絲業展覽會已鼓起公共興趣本星期内絲業尤極力運動引人注意計零售商人之在各處從事運動脫售存貨者約有萬人同時又有人發起組織生絲交易所其辦法與棉花交易所同此次計畫約在本月中旬當可籌備完畢就全局言絲業現雖有活動之氣象生意仍甚滯沉惟無論如何一般保守派决計仍把持巿面各處巿塲之現象以爲歐美時事如美滿發展則今春商業可望逐漸恢復否則商業仍將停頓也 
[昨日滬寗車運來絲繭與現洋]  
　　昨日（十五日）滬寗路車由無錫裝來亁豐頭號絲十三擔乾甡頭號絲七擔瑞康頭號絲八擔鴻盛天福牌頂號絲十四擔又運繭處裝來乾繭二百二十包中國銀行由南京裝到現洋二十萬圓 
[新垃圾橋堍大火五紀]  
此次北蘇州路大火焚去貨物甚多而尤以絲繭爲最詳情迭紀前報日前絲繭總公所發出通告略謂初一夜四藏路堆棧失愼被焚絲廠貨物甚多關係同業解絲之期且有其他營業上之不便務望各同業准於明日（即昨日）午後二句半點准時駕臨本公所會議等云聞其會議結果迅催各承保保險行照賠以資週轉而維廠業惟是數鉅而繁不無手續故遂舉定絲商洋人麥田及阿彌大利二君爲代表以便易與各承保保險行接洽云 
　　江蘇特派交涉公署昨奉南京省長公署電略謂日前上海蘇州河畔大火焚燒商棧貨物甚鉅特電迅即詳細調查損失情形具覆以便咨部察核 
[遠東運動會請蘇省助欵電]  
遠東運動會長王正廷穆藉初昨致江蘇軍民兩長電云第五屆遠東運動會准五月三十日至六月四日在滬舉行該會爲國際協作之一每二年由聯合各國輪流舉行在華開會今爲第二次國際榮譽所闌各國當道無不實力贊助本年斐列濱政府已捐五萬元助其本國運動專員來華赴會中國誼屬東道招待主持需欵至少六萬左右除電請政府撥占半數並電請各省占二千元外爲此電請鈞座撥功二千元匯滬以襄盛舉無任禱切 
[請援留法儉學生之部覆]  
　　上海學商公會因留法會員函告勤工儉學生困難情形請轉求政府營救回國當由該會電求敎育部援助一事去電已誌前報昨奉敎育部批開據代電已悉查留法勤工儉學生給費維持一案前據駐法陳公使廖總領等歷次電請到部業經國務會議議决由部電請陳公使就近借欵將無力自給各生資遣回國在案仰即知照此批 
[交涉署對於購地建築之難點]  
　　江蘇特派駐滬交涉公署與滬海道尹公署因租賃民房租金日昻爲節省公欵起見擬在龍華附近顧家宅購地建造署房以資辦公等情迭誌前報兹悉此問題其始因節省經費經由沈知事倡議迭經王道尹與許交涉員沈知事等會議已有覔購民地之舉惟購地建築經費除籌募外其建築費會與某建築公司商明分期攤還本息以向日應付之租屋金支撥以償清爲度將欲電部請示但聞交涉署方面尚有困難未能即時解决之點緣現在交涉署之基礎係前清滬道蔡和甫因與外交團接洽事件署内地方頗感不便所以租屋組設洋務局以期下午得就近接洽改革後循例改爲交涉公署當改設之初亦曾與外交團經幾度之磋商且上寶會丈局由天后宫併入交署亦費週折今果遷移在會丈局關於洋商地契上一靡交接事件頗多困難且交涉署所給之出洋護照及無約國人民旅行護照甚夥一旦遷往顧家宅來往途程十餘里殊感不便歲尚須磋商未能遽决云 
[關於俄郵局儲金之通告]  
　　中華民國管理上海俄僑通商事務局昨發通告云爲通告事查上海俄國郵務局内附設之儲金銀行已於上年十一月一日停閉所有存欵利息均以停閉日止計算希存欵各户即於三月二十一日起至本埠黃浦路一號本局具領幸勿延誤特此通告 
[唐繼堯赴港之電訊]  
聯合通信社得廣州十四日電云唐奬賡自九日下午抵粤後與各界人作周旋十三日下午仍返香港藉謀休養云 
[旅滬鄂人會議記]  
　　旅滬湖北公民自治會等團體前日在自治會所開旅滬全體公民聯合大會到者四百餘人僉以武人禍鄂干預民政鄂民爲自衛計惟有與京津及各處同鄕表示一致態度以期最後之解决嗣由岳君新自鄂來報告本籍現狀及種種情形並言王氏現保私人爲省長顯見已與我鄂民宣戰吾鄂人設再忍受則鄂人必達於萬刧不復之境云云聽者均極憤慨嗣表决與各處鄂人團結一致兹摘錄通電如下（銜略）吾鄂不幸受王氏茶毒六載於兹種種罪狀已由旅滬同鄕元日電達伏念吾鄂何辜政府罔恤民情王氏與民爲敵保私人爲省長將狼狽以爲奸吾鄂民手無寸鐵力乏縳鷄本日會議惟有與各處同鄕表示一致事關本籍安危國家綱紀尚乞隨時電示遵循無任公感旅滬公民自治會促進會及全體公民公叩寒 
[自來水公司將發股息]  
　　字林報云聞上海自來水公司董事擬發去年下半年股息每股三十先令外加紅利二先令給與在上海該公司註册之股東照銀一兩合三先令一便士之匯率計算云 
[逆倫案之地方檢察廳布告]  
　　上海地方檢察廳昨發第七號佈告云爲佈告事照得朱潮生告發張欣生串同醫生朱健臣毒斃親父張駕雲一案本廳受理以來迭經傳齊人證並提同在押之第二被告朱健臣嚴密訊查而第一被告張欣生竟先行濳匿久不到案兹本廳對於該案正定期開棺檢驗以明眞相該張欣生無大逆不道之行爲儘可即日投案剖白寃誣亦何須濳蹤匿跡致蹈情虚之嫌自此次佈告之後未曾開棺檢騐以前該張欣生倘能投廳候訊仍不失爲光明磊落之人理直則氣壯畏葸何爲須知本廳爲代表國家保障人民之機關安良除暴職責當然决不能自損威信而爲左右袒該張欣生經此次本廳苦口勸告若仍不投訊致亡親骸骨慘遭蒸檢其不孝之罪上通於天按之天理亦有所難容本廳惟有執法以繩蘄無枉縱也該張欣生其熟思之母忽切切此佈 
[拘獲愛多亞路巨刦案嫌疑人]  
　　海門人王阿福經特别機關華探目陳雲忠鍾星南等查係已經訊解護軍使署懲辦持械夥刦愛多亞路陳源大號金珠飾物現洋契據羅卜票等巨贓之盜匪張賢生等同黨於前日午後協同西探目壳羅香在新閘路將王緝獲帶入捕房昨晨押解公共公廨經中西官略詰一過判王押候切實查明展期七天解訊 
[續誌滬杭路站長之調動]  
　　滬杭甬鐵路全路各站訂定等級分配員司曾經車務總管召集全路各叚長會議議决各站分作五等等級當經呈請該管局長核准於前日（十四）發表通飭遵照等情已誌本報兹悉各站長及車務貨員電務等人員於本月十六（即今日）分别調往各站兹將其站長調任站名及姓氏錄下上海南站副站長孟琇瑋調任嘉善夜班站長新龍華站長周斌武調任上海南站副站長梵王渡站長金子常調任杭州城站夜班站長閘口夜班站長張某調任梵王渡杭州城站夜班站長孔伯龍調任閘口夜班站長閘口站長王鳳文調任嘉善站長嘉善站長調任新龍華松江站長陸宏熙調任嘉興嘉興站長陳陸新調任松江其餘各車車務員司調往尚有四十餘人均於十六起分别調任故日來各站人員頗爲忙碌云 
[同濟學校預備建築校舍]  
　　吳淞同濟醫工專門學校因建築校舍價購民地一百五十畝其基址在淞鎭火車旗站之北衣三十六圖内現已規劃界址周團開掘界河迤西一段規定闢港貫通泗塘河達藴藻浜可通黃浦港面開闊十餘丈刻正　工數百餘人開挖泥土以便鋪塡校舍校舍圖樣聞已繪就由上海普木記建築刻已函請寶山縣馮知事布告兹將布告錄下案准同濟醫工專門學校校董會代表沈函開　校在吳淞鎭車站北首衣三十六圖價領民地一百五十畝另爲新校址現在開掘界河不日并將建築校舍工匠人衆與該處鄕民接洽難保不因土客關係多所隔膜偶肇爭端恐有妨碍工程或有損害物件等事兹爲預行防止以重公安起見相應函請給示布告并另飭地里傳諭鄕民母稍　悮至紉公誼等由過縣准此餘諭飭衣三十六圖總甲德諭外合行布告該處民人一體知悉須知同濟學校建築事繁就近招工不易或須需用客民自布告之後務宜各安各業毋得互相疑誤致肇事端該民人倘有妨碍工程損害物件情事一經查出定即提案懲辦各宜凛遵特此布告 
[高郵公民關於選舉之電文]  
　　高郵公民孫薪傳等以此次該邑選舉腐敗達於極點屢次呈訴官廳而官廳置之不問殊爲憤懣兹孫等又發出電報二通（其一）各報館轉江蘇六十縣公民均鑒吾郵王鴻藻（省議員前次主張議員加費兩次推翻彈劾齊省長議案反對廢督不憫桑梓疾苦前集少數私黨朦請前省長增加地方附稅種種違反民意不齒與論最著名江北官僚派之健將）董增傳（巿助理員兼初選總調查員王黨）徐益齋（公賣局支棧長係巿助理員兼初選總調查員徐養源之胞弟王黨）預備巨金密設機關遍佈黨羽派充城鄕分調查員任意浮濫揑造選民較上屆竟浮報五萬餘名之多經鄙人等一再控呈省署省飭縣查復詎歷任縣知事（三閱月間撤換回知事）固祿位起見逢迎王某心理揑詞禀復對於公民等請求則任情批駁選民榜逾期並未遵章宣示呈縣催發詎前知事司馬龢玩視選政嗣閱鄙人等於一月七號在滬上各報揭出之黑幕一月十二號始行榜示倒塡二號日期舞弊顯然旋經鄙人等糾集同志數十人將一二兩區二萬四千餘名照錄復往第一區挨户詳查共不足三千選民竟浮塡巨萬一區如此他區可知即以第一區公民榜内而論計有一萬二千餘名之多其中有官吏及軍警差役者有農民未納直接稅者有不識文字者有名字重疊者有精神病及死亡者有年齡不及格者最奇者商標字號亦列入公民榜内尤奇者有其名而無住址又鄙人等將所錄榜册分别戳記捧册聯名控呈省署省批飭縣查明核辦縣委監獄官金文詒據實查復詎金藐視選政並未按户抽查黑幕顯然鄙人等即聲請江北高等分廳指定管轄現蒙分廳已指定寶應管轄此屆開票王鴻藻董增傳徐益齋等竟如一月七號各報所揭黑幕之情形公然當選如此包辦選舉王等如複選當選鄙人等誓不承認惟念國會乃神聖不可侵犯之機關决不容此害羣之馬厠身於議會之間以囊國病民鄙人等能力薄弱尚希吾蘇六十縣公民羣起而攻以爲後盾國家幸甚郵邑幸甚江蘇高郵公民孫薪傳賈宗彝王浩施桂芳茆國祥湯谷高壽鏡孫峻張文瑞高枕王士炘張仲平王雨生李庭梀朱小漢王謹忠郭伯騏王沂清施樹同叩（其二）南京省長王（覆選監督夏）鈞鑒高郵浮報選民五萬餘迭經民等電呈各在案沐令查明核辦知事玩視非法初選當選懇令作爲無效公民孫薪傳王浩賈宗彝等三百七人叩敬 
[吳淞商會對於菸酒業之通告]  
　　吳淞商會通告烟酒兩業云爲通知事本會迭據會商詢問菸酒營業牌照納稅手續究竟如何祈爲指示等情又悉近日認商徵收處當初祗給收據不發牌照因之均致齟齬本會按蕞酒牌照稅旣有整賣零賣之分是應徵此稅之店通縣不一而足倘徵收手續一有錯誤納稅人必生疑寶或須經本會解釋不無周折兹爲維持稅務及保護營業起見不得不通告於酒兩業聲明此項稅法依陽曆年分兩期每半年第一個月即須繳納稅銀同時徵收處當發給各該業整賣或零賣之牌照及丁聯及第幾期收稅之收據以昭信實蓋牌照爲特許營業之執照收據爲完納稅銀之憑據二者不可缺一故各商繳欵後須知執有兩種證據方爲完全其各注意愼勿受愚是爲至要特此布告 
[外洋輪船進出口行程紀]  
昌興輪船公司之日本皇后號此次從温哥武來華裝來進口貨共有七百噸其中多半爲大件機器餘爲雜貨惟其開往香港小吕宋在上海並無貨特裝出又有中國郵船公司之南京號定本日開赴星加坡香港在滬裝往之出口貨共有麵粉九百噸又有火腿土酒一百餘噸又有日本郵船會社之近江丸昨亦由門司大阪裝來大批馬口鐵一萬餘件餘係洋紗洋布至在滬裝出之貨計有菜子麩皮四千包青蔴六百件大宗雞蛋六千箱生牛皮二百件烟台絲三十件餘悉雜貨又藍烟囱公司之意獨門司號自英國利物漙開出後刻已駛抵香港即日先赴日本大約在月杪來滬再開往英國又有變托賴司號同日與意獨門司一併離港一往東洋一來上海該輪在明日可以進口船上有五金雜貨二千三百噸俟在上海卸清後再赴大阪定下月十四日開往英比荷蘭三國云 
[國内輪船運貨進出口之調查]  
　　進口貨（寗波）招商局之江天輪船昨由寗波裝來之貨有竹笋五百二十八簍乳腐三百　木屑一百九十一包香粉九十五包土酒八百五十壜草蓆一百十六件棉紗一百十件布頭二十五件蠶豆七十五包螟蜅十件砂紙十一件色綱三件雜賞三十二件（長江）太古公司之安慶輪船昨由長江裝來之貨有米麥豆二百零七包豆餅四千塊芝蔴七百七十七包礦砂五百桶桐油九百二十桶榨菜二百件磁器一百三十八件牛羊皮四十三件紙八十五件烟葉六件毛茶六箱雜貨六百十九件（烟津）該公司之順天輪船昨由烟津裝來各貨有鹽二千九百十二包冬菜五千三百二十件棗子一百九十包洋瓶一百五十件生梨二十二簍地毯十箱羊皮六件土布七件件麵粉四百包羊腸四件茹粉三件馬尾二件汽車二部 
　　出口貨（寗波）招商局之江天輪船昨日裝往寗波之貨有花生二百二十七包甘蔗一百十二件鹹魚一百包柑子七十件洋布五十二箱氷糖五十一包胡桃三十包木頭二十五根雜貨一百零一件（長江）三北公司之長安輪船昨日裝往九江之貨有海帶五百六十三件糖五百零三包瓜子一百十包肥皂一百箱拷皮七十件棗子六十二包尤魚七十五件元荔六十五箱帶絲九十件釘一百桶杉木八十根靛青四十桶檀香二十件氷糖三十五包舊電絲三十擔白鐵十件鐵五千零二十五擔剪口鐵九十件雜貨八十九件裝往蕪湖之貨有柳板九千六百塊洋火四百五十聽洋燭四百箱元荔七十七箱紙頭一百件瓜子四十四包肥皂三十箱洋布紗三十三件檀香九十六件香烟二十箱海帶十四件糖四十四包玻璃十二箱白粉十包洋鐘五十六件土酒三十壜洋釘十五桶鐵絲二十五件雜貨一百三十七件裝往鎭江之貨有港烟二百十六箱雜貨十一件裝往漢口之貨有洋火六百聽火梗匣子四百六十五件洋燭三百箱瓜子二百七十三包木板一百七十五根洋釘五十桶漆油三十三桶青鉛四百擔紙頭三十一件香烟十三箱靛青一百桶藥材十五件雜貨一百二十七件（温州）招商局之海晏輪船昨日裝往温州之貨有白米四千八百九十七包）芝麻七百包麵粉五百包飛花四百九十包棉花一百九十包洋燭三百箱糖二百四十七包洋布六十五箱香烟三十箱水菓十五簍雜貨一千一百三十二件 
[景昌公司絲巿報告]  
　　中美析聞社譯景昌公司十五日報告云上海中國機器絲上星期間交易絶少上海公棧之大火使絲巿暫歸崩頽巿價亦無規則七里絲因存貨少巿價高故交易有限土絲祗少有交易巿價如下機器絲特别大號銀一一七○兩特别號一○五○兩中號九七○兩七里改良絲上號八五○兩巿號八一○兩土絲上號四七○兩巿號四五○兩 
[友華銀行銀巿報告]  
　　中美新聞社譯友華銀行十五日報告云昨日倫敦銀價近期漲三先令四便士遠期漲一先令半便士紐約價五七半紐約倫敦匯價三八九又四分之一此間今日定價不動巿况初穩固後華人變爲賣出金鎊遂跌至三先令一便士半金圓跌至六一半收巿時又漲起金鎊三先令一便士又四分之三金圖六一又四分之三倫敦銀價之漲由於印度買銀所致 
[南洋兄弟煙草公司股東會紀]  
　　昨日（三月十五日）南洋兄弟烟草公司在總商會開股東常會到會股東計股權四十九萬五千三百零八股下午一時開會主席簡照南君報告畧稱今日爲第一屆股東常會之期得與諸股東聚首一堂至深欣幸本公司自改組以來力圖展拓營業日有進步統計第一年度盈餘凈利合滬洋四百八十五萬八千餘元上年適京津川湘粤戰事及直魯豫陜晉閩浙災荒加以天氣不和黃霉時候較長而獲利尚有此數此可爲股東告慰者至於擴充計畫首在添設工廠蓋工廠之設非獨關係製造出品更於貧民生計大有裨益是以本公司以此爲進行第一要着上年經在上海東百老匯路舊工廠附近添築第四工廠業已興工年内當可完竣復在香港灣仔舊工廠附近增築第五工廠現已完工俟機器安配妥當即可開工製造此外由東坊子收烟葉廠亦添匱機器大加擴張安徽劉府河南許州收烟葉廠均次第成立現計港滬坊子劉府許州各廠容納職工共約一萬四五千人將來第四工廠開工約可容納職工數萬人更當隨時增拓營業推廣銷路積極進行以期爲股東多獲一利益即爲國家多挽一利權爲社會多　一利源所有第一年度决算賬畧及純利益分配表已照章造具應請輩事楊小川君報告云云董事楊小川君報告略稱本公司自招集新股改組成立以來屆滿一年溯自民國八年十二月一日開收股欵至四月二十日截止當股欵陸續徵收之時而公司營業已源源獲利此皆承舊公司之成績故能收此良好效果也謹將自民國八年十一月一日新公司接辦日起至九年十月底止營業狀况造具第一年度决算賬畧及純利益分配爲我股東諸君陳之（一）第一年度盈餘凈利爲四百八十五萬八千一百三十四元三角五分（二）照章提淨利百份之五爲公積金得 
 
 
 

Page 11

 
 
二十四萬二千九百零六元七角二分（三）股利照章八釐均派共應派出一百一十四萬六千二百一十七元三角一分（以交齊股欵之日起息）（四）照章（除公積金及股利外）應提淨利百份之三十爲特别公積金得一百零四萬零七百零三元一角正（五）本年度應得股東紅利由董事會議决通過按八釐均派應派出紅利如股利數計一百一十四萬六千二百一十七元三角一分（以交齊股欵之日起計）（六）照章提存股東應得紅利除去八釐均派之數外　尚餘五十八萬八千二百八十七元八角五分作爲滾存歸入第二年度計算（右列洋數）皆按滬洋核算再本公司章程原定每年陽暦九月底爲全年决算之期因原定收股欵日期以民國八年爲止嗣因收股展期於八年十一月一日歸新公司營業故全年决算應由八年十一月一日起至九年十月底止以符全年度之數嗣後每屆全年度决算均應照此辦法至本屆（即第一年度）股息及紅利照章經股東會開會後即登報定期分派至正式股票現已塡就不日當可掉換定實日期另行登報公告合併聲明云云繼由主席簡照南君提議分舉開匭員及監督開票員當由股東勞敬修君等推舉張蘭坪陳益南二君爲開匭員徐冠南梁愼畲二君爲監督開票員衆贊成至二時半各股東投票畢由監督開票員徐冠南梁愼畲藍督開票因票數太多核算股權需時所有當選董事及監察人之姓名容俟續報 
[昨日滬杭路車誤時之原因]  
　　滬杭甬鐵路昨農七點三十五分由滬開杭之早快車駛至楓涇站時（Ｋ）字龍頭忽然損壞不能前進當由該站長發電請速派援機接拖彼時由杭來滬之慢車適到嘉興站當由機務處電令將慢車龍頭解下先往楓涇接援早快車往杭一面由上海北站派機往嘉興接拖慢車來滬故昨日各列車均延誤時刻而慢車到滬原定在下午二時二十五分直至下午七時將近始到其早快車抵杭遲至二時許杭來之四等車亦因受此影響遲至夜間八時始到 
[萬國賽槍會競射英瑞銀盃]  
　　昨（十五日星期二）晨六時三十分本埠萬國賽槍會在虹口靶子塲賽射第九次英瑞銀盃ＴheneslicsCupqthCompelition中西各員先期報名者共二十六人課程以二百五百六百碼新式牛眼靶每墩各賽七響共計二十一響昨日天色頗佳略有輕微之西北風惟朝霧尚未散盡且氣候嚴寒光綫似嫌不足兹將比賽結果最優者十名錄下（一）葡人高拉沙ＡＭＣoliaco一百零二分（得盃）（二）華人王衍慶ＹＣＷanng一百零一分（三）美人桑埃ＷＥＳaller九十九分（四）英人林姆白脫ＨＷＬambert九十七分半（五）美人葛林ＦＧＧreen九十七分半（六）威耳斯人史納浦ＦＷＳnape九十六分（七）美人勞白之ＲＰＲoberls九十六分（八）英人好治司ＦＥＨodges九十五分（九）華人陳景塘ＫＤＣhen九十三分半（十）日人伊藤一部ＲＩＩlo九十三分 
[西華德路聯合會開會紀]  
　　西華德路商界聯合會昨日午後七句鐘時在本事務所開急振特别大會到會者二十餘人首由會長沈佩蘭高呼北省災黎奄奄待斃有朝不保暮之勢等語一時凑集捐資數百元再報告華洋義振會來函十五日派隊詣本路如募振欵木會内已選定職員十三人隨同協募至納稅華人會第六條章程與華顧問問題議决付四月四號納稅華人大會表决議畢而散 
[邯鄲之乞賑電]  
　　聯合急募振欵大會接邯鄲韋爾德牧師乞賑電云此間極貧災民遠四十萬野草樹葉已無現多以花生壳高糧皮及泥土代食最基者災民餓極均挖取春麥之根充飢又一百尺之深井乾涸而災民無力向他處取水視此無水無食不堪設想此處祗能救四十萬十分之一餘乞速救云云 
[省令頒發災圖]  
　　上海縣沈知事近奉江蘇省長兼振務處會辦王第二七○號訓令内開案據上海華洋導振會函稱該會印刷災圖藉資勸募兹寄來二萬張請爲傳播等語合即匀發各縣分配張貼人人觀感油然生惻隱之心於振務前途不無裨益仰該知事迅即遵照辦理此令等因計發災圖四百張到縣後沈知事除分發各處張貼外又函送各機關請爲查收擇要張貼 
[查緝賈老窩子餘黨]  
　　搶刦賢胡家橋懋興典當及攔刦保衛團並水警師船快槍等案内之匪首曹老窩子一名業在浙省嘉興縣執行槍斃並由該縣將訊辦情形咨明江蘇水警第一區查照在案兹悉沈區長查得此案尚有逸匪李史二老窩子亦爲迭在蘇浙二省犯有刦案之巨盜原籍安徵巢縣據探報現均濳回亟應派員往緝昨特派令幹警二員持文赴皖查緝矣 
[汽車撞斃婦人之結果]  
　　汽車夫陳某日前駕車至法新租界地方司機不愼致將婦人邱氏撞倒受傷倒地後由巡捕到來將氏車送醫院醫治一面回禀捕頭聽候核奪在案不料邱氏受傷過重醫治無效延至前日身死當由死者之胞兄將尸棺殮昨由捕房將陳解送法公堂請究先由捕頭上堂禀稱查得當時實係死者自不小心致被撞斃請核繼由尸兄邱紀生禀稱死者寡居多年遺有一子應請堂上伸雪等語詰之陳供民人是日駕車至該處揑喇叭甚響實係死者偶不經心所致求察中西官判着被告撫卹洋二十元完案 
[汽車撞斃男孩之相騐]  
　　婦人徐張氏於前日午後懷抱五歲男孩少泉雇乘袁子發之黃包車行經新閘卡德路愛文義路轉角適某公司之送貨汽車疾馳而來不及避讓當被撞倒黃包車碾傷車夫頭額張氏手臂氏孩傷及腦部由捕查見將受傷三人車送醫院醫治惟氏孩傷勢過香不及醫治旋即殞命遂將屍體毁入斐倫路騐屍所報請公共公廨陸襄讞會同英赫副領事於昨日午刻蒞所騐明男孩徐少泉委係生前被汽車撞傷要害身死塡明屍格即升座公案由捕將肇禍之汽車夫薛阿四帶案並禀明當時該汽車夫開車不愼肇事情形據死者之父徐銀山投訴伊妻張氏被撞受傷其子慘遭撞斃要求伸雪中西官得悉諭徐具結領屍棺殮着薛阿四交五百元人洋並保聽候公堂傳訊 
[少年宣講團游行宣講紀]  
　　本埠少年宣講團總部前日（十三日）舉行游行宣講派第一四隊陳子和胡硯香陳賢本等講員往閘北潭子灣宣講（改良舊風俗革除惡習慣）（庫倫失守與中國之關係）（急賑之道）（勸戒烟草以重人道）講時按圖講解頗能使聽者明白又雜以通俗游藝（亡國唱春（戒烟山歌）聽者百三十餘人宣講畢復舉行露天學校照章授課學生十六人均能領悟六時散又在茶館解釋宣講之宗旨（因該處有無知流民甚多妨碍宣講）無知者均反悟並言以後當代爲招料云下星期（二十日）出發者第三四隊 
[青年會中學同門會同樂大會預誌]  
　　青年會中學同門會已由評議執行兩部議决定於本月十九日星期六）下午七時在青年會殉道堂開同樂大會有影戲幻衛等（並有聖約翰復旦滬江各大學支會加入演劇該會徵求會亦將於是日開幕想屆時必有一番盛况也 
[雜糧油豆餅業交易所選舉審查員]  
　　本埠雜糧油豆餅業交易所各經紀人於前日下午二時在本所開會選舉審查員二十人當經公衆投票舉定名單如下徐詠棠佘炳文朱德明徐沛榮李甘棠朱善昌周盛伯李伯艫傳曉生陳介臣曹鐵甫陳壽生邵心榖瞿德純朱梅卿李子鴻張燕甫陸少廬華炳甫朱晋生以上二十員當選包榮生張升如華其昌王葆甫尤金培以上五員備選 
[海軍聯歡社更舉職員]  
　　海軍同人所組之海軍聯歡社去年購置新屋落成開幕並選舉社長理事等職經理社務均盡義務以六個月爲一任兹因前次舉定社長理事俱已期滿又於前日邀齊各社員在總司令公署集議之下當即投票舉定正社長藍建　副社長何品璋理事吳光宗書記晨高斌會計員李景禮庶務員林鏡寰舉定後即由該社函請當選各員即日就職以重社務 
[滬南工巡捐局會議紀]  
　　滬南工巡捐局昨日特開會議預由該局長姚石蓀分函該局名譽董事屆時一體蒞議已紀昨報兹聞昨日午後三時開會至有董事姚子讓莫子經陸崧侯朱志堯顧馨一等首由姚局長報告開會宗旨畢次將關於該局進行事宜各種議案　出當衆交議經各董互相討論良久旋即依次决定其最要議案一件係接准閘北工巡捐局來函以自用馬車自用人力車加捐案公同議决云自用人力車改爲每季收照費三元自用馬車亦改爲每季收照豐五元是案北局旣經議决本局自可同意並即函復北局任局長查照俾於同時實行云云迨議畢散會已五時矣 
[十六舖火警即熄]  
　　滬南十六舖實成水菓行前晚十一時樓上臥室内不戒於火頃刻烟火迷騰幾肇燎原當經近段各區救火會將救火器具馳往施救得即熄滅不致蔓延聞僅燬去狀帳被褥等類餘未殃及旋由崗警將該行夥柴新康帶入第一區警察署經王金山署長飭繳呈閘金洋五元充公示儆 
[冬防水上遊緝隊撤銷]  
　　冬防游緝隊展緩撤銷一節業誌昨報絃據江蘇全省水警廳畏趙雲生君通令知撤銷日期並不展緩也其原文如下照得上年冬防辦法經本廳長參照歷年成案分令妥爲佈置並呈報在案數月以來考查各該屢汎地尚稱安謐現定於三月十四日將冬防撤銷除呈報曁分行外合亟令仰該區長即便轉令遵照並須督飭各該員警一體照常謹愼供職以重防務仍將遵令撤銷冬防日期並飭迅將出巡師船調回原防汎地　職辦法貝報查考母違此令 
[道屬自治講習所呈報開課]  
　　滬海道屬所設之地方自治講習分所現假小南門救火聯合會爲所址業於前日（十四）開始正式敎授其學員爲王維嶽于思頤黃克宗蔣乃楨汪鑑榮李學能錢謹磐彭祖緒張益齡王振農周成金啓民朱瑛曹鎔等十四員昨已由該分所敎務主任吳履平將開課日期用學員數呈報道尹公署查考矣 
[惠羅公司減價一星期]  
　　四川路惠羅公司之董事長日前抵滬該公司因十餘年來此係初次爰減價一星期以誌紀念預料減價期中交易必盛也 
[舉行春丁祭典]  
　　昨爲春丁釋菜之期黎明時本埠行政司法各官會同各紳士及各學生齊詣文廟大成殿拈香行禮致祭如儀 
[王家宅鄕民被刦]  
　　高昌廟西泉漳會館附近王家宅鄕民王潘氏家十三日夜半一時餘突來盜匪十餘人身穿短衣各執手槍刀棍破門侵入内室翻箱倒匣刦去金銀飾物及衣服籌件約值六七百元之譜當搶刦時該盜等因恐事主喊救將該事主一家大小七口盡行綑縳並以棉絮塞口使之不能聲張婦女力薄難爭致被搶刦一空迨至駐紮外日暉橋之淞滬警察派出所聞驚急派長警往拿均已遠逸無踪矣旋將被匪紮縳之王潘氏等解放詰詢被刦情形查開失物清單報由二區警署轉報到廳昨已令飭探警嚴緝贓盜矣 
[沙船誤撞礁石]  
　　滬南通記號之金通恒沙船現由山東之膠州女姑等埠裝載北貨膠菜等貨開駛來申該項沙船全以駛風爲主動力於本月初二日下午五時許行至瀏河外海口洋面時值北風大作該船耆民老大馮林桂等偶不經心以致該船竟誤撞礁石　成一洞水即汨汨而入當時被撞後舟子落水五六人雖經救起失踪兩人一該船耆民馮林桂昨日來申將失事情由報告各貨主遂向拖　公司雇就小輪二艘前往該處將貨駁卸預備設法出險一面　網船打撈失踪夥友兩人云 
[烟葉價格鬆動]  
　　烟葉一項近來洋莊銷路尚稱活動如嗬囒日本等國洋行陸續皆有購買滬地自正月下旬以來所到鳳陽南雄黃崗等貨共　一千餘件故近日南雄高貨開盤三十二兩比前盤跌去二兩左右其中國貨及次貨銷塲甚少巿價亦皆崧去二三兩云 
[車失食米之查究]  
　　滬北新閘橋堍振大米唬夥計汪杏生昨日午後三時將白米一石雇黃包車一輛運送至滬南董家渡碼頭意欲附舟過渡携回浦東家内迨至十六舖橋畔據該車夫陳德昌稱車將交班不及往南遂代诀他車送至碼頭不料於過車時突被將米兩袋如數裝車後即逃逸無蹤當疑陳有勾串即向追究陳一味諉卸後由崗警到來帶入第一區警署由王署長詰問陳供在十六舖橋堍代雇不相議之黃包車拉運米石於過車間一時失察致被該車夫將米悉數拉運而去委由汪自不經心所致實無串同情事王署長飭即申解警廳司法科訊究 
[昨日公共公廨訊案紀]  
　　昨晨公共公廨民四庭由俞會同英包副領事訊理（一）英商伊文思回書館訴羅潤之不賠定紙損失案此案已經判决被告照控數償還兹被告以左押年餘禀請開釋「結果」准其具結出外量力料理（二）震昌煤號延甘維露律師請求破産案「結果」改期七天俟店主病愈來案再核（三）朱嘉昌訴應頴生股欵等項糾葛案原告律師因事未到「結果」改期七天再訊（三）沈九成訴蔣少峯王鳳生不理賬欵案被告有病延甘維露律師到堂請求改期再訊「結果」照准 
　　又午後民二庭由關讞員會同美丁副領事續訊美商晉隆洋行訴嶺南磅廠及協大昌瑞昌祥應鴻興昌邢永昌等四家翻砂作仿造伊經理之哈華公司所製之天秤火爐在巿混售請追損失銀二萬五千兩案先由原告律師聲稱自原告起訴將五被告傳案交保後乃被告瑞昌祥尚敢仿造磅秤二十餘件實屬有意損害原告營業云云並據公廨交保處之二號西捕胡特斐爾上堂禀稱因邢承昌翻砂作設在歐加路華界方面當原告起訴後會偕同原告行中之稽查朱桂生前往調查見仿造之件甚夥即報由該處警署派警至被告店内搜查惟其仿造之件已被藏匿當時祗傳該店夥至警署訊問至於嶺南等各家仿造之件均經吊案云云旋由各被告律師相繼辯論「結果」被告仍各交原保候核帶宣判民四庭愈襄讞會同日林副領事訊理（一）　汝鏡訴趙志祁不理欠欵案（二）婦人季氏訴張明山不　借洋案（三）婦人　顧氏訴華寶芳案以上三宗均已在外了結由各原告禀請銷案「結果」分别照准（四）惠中旅館訴徐振鐸不理賬洋案「結果」被告不到保人店亦已出售應即再飭徐振鐸到案訊究（五）煃大煤號訴秦發還不理貨洋案「結果」限被告於三禮拜内償還禀告洋一百二十五元並繳堂費（六）徐善良訴沈甘友不還米洋案「結果」着被告於一個月内償還原告洋二十五元並繳堂費（七）孫祥生訴錢敬齋不理欠欵案「結果」原告臨訊不到應即註銷 
[革警滋事之訊究]  
　　革警張連正劉仲元因事起釁張被劉以小刀戳傷頸項並挖去左眼珠一顆已誌前報兹悉此案前日已經段司法員訊實判張送醫院療治劉轉解警廳司法科核辦 
[假名搜土攫飾案之訊斷]  
　　公共捕房一千三百十七號華捕杜洪鈞與已革華捕劉永山串同宋魁五羅劍章（即羅建章係淞滬警察廳已革一區巡官）於本月四號上午偕至滬西麥特赫司脫路五百五十九號門牌四川人劉佩高家以捕房名義搜查烟土爲由乘間攫取鑽戒一隻金鐲一副計值洋五百三十元逃逸事後經事主報請總巡捕房派令華探目王松濤西探開納往將以上四人一併拘獲當因杜揷患病飭送工部局醫院醫治致被乘隙脫逃禀奉麥警務長懸賞洋五十元通緝並將劉宋羅三人解送公共公廨奉飭押候訊究在案昨晨由廨提訊據中西包探投訴查得第一被告劉永山事前偕羅建章至原告處索詐洋五千元不遂至本月二號串同在逃之一千三百十七號華捕將號衣所訂西文號碼末尾七字除去作爲一百三十一號羅亦冒充虹口捕房華副捕頭趙光弟書一字條邀原告至三馬路共和春菜館接洽原告曾言往尋未見迨至四號即與在逃之華捕杜洪鈞劉永山等以捕房名義至原告家内搜查烟土爲由乘間攫取飾物供至此即將被告等在捕房所供之口供單呈案請察並據原告代表律師詰據原告劉佩高供稱三月二號上午約八九句鐘劉永山偕自稱華副捕頭趙光弟（指羅建章）同至我家指我販賣私土希圖索詐洋五千元其時我因外出適親戚袁楚香在場被告等書一字條約我晚間至共和春菜館會面屆時前往未晤至四號劉永山宋魁五與一百三十一號華捕同至我家以搜查私土爲由乘間捋去鑽戒一只床上金鐲一副逃逸即開單報請捕房查緝云云又據袁楚香投訴目覩劉永山羅建章到來書寫趙姓名義之字條約原告至菜館商量迨至四號劉永山宋魁五及在逃之一百三十一號華捕到來搜查烟土致被攫去飾物是實訊之劉永山供認向原告拆梢不認攫取飾物而宋魁五供稱由一千三百十七號華捕邀我同至原告處索欠是以隨往等語質之羅建章延律師到堂辯稱被告是日途經卡德路遇見劉永山當據劉言受趙姓囑託向原告處索欠會欵邀邏同往適原告外出劉即委羅代書字條末署趙姓事極平常然被告前在内地警局當巡官時品行不惡素無非法行爲應請將案註銷云云旋由兩造代表律師互辯良久經關讞員核供商之美丁副領事判劉永山宋魁五各押西牢九月期滿均逐出租界羅建章訊無證據斥釋 
[候查被告家産]  
　　張炳榮投法公堂控稱前有錢姚茂向商人借去洋二百元立有票據到期不還人即身故遺有房屋由伊妻錢蔣氏執管向索置之不理求請訊追蔣氏稱丈夫在日是否向張借洋不得而知曾有房屋數間丈夫故時已經售去别無家産現在租房居住是實原告堅稱除售去外尚有房屋若干可訪可查判蔣氏交保查明有無家産再行核辦 
[指控佔地候查再核]  
曹海松延巴和律師代表投法公堂控稱貼鄰蔡鑑冰建造房屋所開之窗侵及原告房屋且滴水滴在曹地所立界石亦貼及曹地請求訊究並着被告償還損失銀二百兩等情蔡由達商律師代辯稱向來枝楊笆外有小路一條現用竹笆圍去屋後有榆樹一棵蝍係原被地皮分界被告界石立在大樹之間毫不佔及别人之地並無不合請察中西讞員以雙方各執一詞須當詳查定斷由工部局查明俟覆到再核 
[私賣燈吃之科罰]  
　　法租界後新街奚應門家邇因私設烟榻容人在内過癊現爲捕頭查悉以奚有違禁令爰於前晚帶同包探等前往抄出烟槍烟具等物甚夥帶入捕房昨解法公堂請究先由捕頭上堂禀明前情詰之奚供認私賣燈吃不諱中西官判奚罰洋三十五元充公烟具没收 
[婦人私售燈吃之押儆]  
　　住居新閘路一百十八號門牌之本地婦人李王氏在家内私售燈吃洋烟經該管捕房中西包探查悉前日往將氏與烟客王阿三奚金福及烟具一併帶回捕頭准王奚二人存洋保出氏送交公共公廨押至昨晨由中西官提案訊明違禁屬實判押女所一月王奚二人臨訊不到着將保洋充公烟具焚燬 
[私售煙土押兩月]  
　　新閘捕房包探李明泉何正喜陳荷錄偵知潮州人范阿福韋阿松在梅白格路三百九十七號半門牌屋内私售烟土烟膏因於前日以標有喑記之五元鈔票一紙交汪阿三持向購得烟土禀由捕頭加派五號一百九十五號兩西探協往至則韋已逃避祗將范拘獲並在茶几底下之小抽屜内抄出烟土五塊烟膏數十盒連同熬烟器具及所賣得之烟欵一併帶回收押昨解公共公廨經李襄讞會同美約副領事訊悉前情以范有違禁令判押西牢一月烟土烟膏烟具均燬 
[拘獲私姘男女]  
　　常州人宣燦玉業廚司住英界三馬路小花園有姪女蓮大年已及笄寄養宣之舅母任婁氏家今年新正十二日忽然失蹤前日由宣偵知姪女與阜寗人賣大餅之王德義私姘匿居閘北太陽廟鳴知就近崗警將王及蓮大一併拘入四區昨經顔署長訊明判解司法科核辦 
[男女和姦各押兩月]  
　　木匠徐嘉大向與住居閘北實山路竇興里無錫人章阿二之妻俞氏有染去歲年底徐唆使該氏捲取衣飾等物背夫偕遁匿跡厦門路四百二十六號屋内前日被本夫章阿二偵悉報由滙司捕房派華探奚德安西探約别生協往將徐與氏一併拿獲分别押至昨晨解由公共公廨中西官訊據倛認和姦偕遁不諱遂判各押兩月示儆 
[緝獲大批賭徒]  
　　淞滬警察廳徐廳長訪悉閘北永盛里内近有賭徒組織摇寶大賭場輸盈甚鉅乃於前日下午五時許密飭偵緝隊郝隊長會同游巡三隊劉隊長及四區警局顔警正等率同偵探並各縣警等馳往該處先將前後户把守然後入内拘獲李世榮張阿小吳阿榮陳德寶周阿榮王福壽姜長發王春祥戚榮錦徐阿二王大徐金生陶阿福陳和尚張阿菊李榮升王瑞龍沈福成秦裕泉王德福汪裕元李文才潘菊生任阿寶等二十四名抄出一切賭具立送該局轉送警察廳發交司法科訊供收押候究 
[攔刦金飾押半年]  
　　婦人繆吳氏前日下午經過滬西哈同路突被湘人李德門兜頭堵截攫取其頭戴金飾三件正欲圖逃幸由旁人陸大米繆文耀將人贓攔獲扭交包探馮春福帶入捕房昨晨解奉公共公廨中西官訊實以李膽敢白畫攔刦判押西牢半年贓交該氏領去 
[攫金挖耳押兩月]  
　　寗波人王阿培前日在虹口新記泝路攫取婦人張王氏之金挖耳一支圖逃被包探劉問軒追獲昨解公共公廨由中西官訊實判王押西牢二月以儆 
[攫取女子金圈]  
　　王金生在虹口東有恒路攫取行路女子陳阿英耳上所戴值價洋四元之金圈一只飛奔逃逸被二百零二號華捕與探管宗餘查見帮同將王攔獲帶入捕房押候解廨 
[染工與紙夥衝突]  
　　南京人李老二張起綸曹金山等在閘北梅園路某染坊爲染工前日於附近空地上攤囑布疋與楊家石橋紙作坊夥李金福朱雲龍陳四毛陳興發周鳳惠等口角衝突互毆之下李張曹三染工均被毆傷由四區二分所巡警一併逮獲解經倪署員質訊一過轉解司法科聽候核辦 
[餘欵限期繳清]  
　　曹久琳前投法公堂控蔣福生不理擔保洋一百十九元請追後判令如數繳洋蔣祗繳洋三十元尚少洋八十四元屆限示繳因又傳訊蔣稱現又措得洋四十元餘求寛限一月繳案判展限十四天繳清違干未便 
[强借時表起釁]  
　　向在電車公司爲鋼匠之錢錫林住在高昌廟附近前日午後有與錢素識之陶阿咸陶春衆等向錢强借時表一只錢不允陶等即恃蠻奪去錢即以搶刦等語呌喊竟遭陶等用刀戳傷錢妻林氏鳴警將兩陶拘獲函送檢廳奉檢察官預審一過判將兩陶收押錢發新普育堂醫治鍏傷愈再核 
[誌謝]  
　　昨承銀行週報社贈第一百八十九號銀行週報一册謝謝 
來函 
[求新廠來函]  
　　昨報所載中國飛行家試騐水函飛行機一則内云新自法國歸來吳蜀奇君隨携水面飛行機一具由黃警頑君請於昨日下午二時在南巿敝廠試演等語與事實不符查吳蜀奇君曾於日前要求將敝廠所經理之法國郎盤爾廠製造之水上飛船作一度飛行事誠有之惟並未規定下午二時亦不識黃警頑君爲何如人且該船停駐敝廠已非一日並非吳蜀奇君自法國携來之品該船已經數廠試演數次所云實爲第一次試演亦非事實深恐各界誤會特請更正上海中法求新製造廠謹啓 
雜評二 
[松江之罷課風潮（訥）]  
　　北京敎育界之同盟罷工以敎育費屢請無着乃願擲偌大犧牲起而爲敎育費獨立之運動謀敎育界一勞永逸之計故其同盟罷工實有同盟罷工之價值若松江敎育界之擲此大犧牲代價果何在歟 
　　松江與六縣府公欵之爭執本無爭執之價值目的旣同爲謀地方公共事業豈無可和平解决之理乃相持久久不下而至拉租拉租仍不决而至引起罷學風潮浪擲全縣學子之光隂得非無謂之甚乎吾謂再方而苟稍平意氣决不至生此如許之枝節也 
　　今日兩方果不忍見松江敎育無端停頓者則宜速照省令一面先還所拉之租欵一面由地方人士平心靜氣自謀一解决之法蓋此事非眞難解决之事苟於公理事實雙方兼顧即不難得一折衰之方法若固執成見而置地方敎育於不顧則非特自閙意見之貽人訕笑也 
公布欄 
[上海地方審判廳]  
　　公示送逹（全文在本廳揭示塲公布）第四五號（民一庭）件林阿呌與馬張氏爲借欵控訴一索現本廳續定於三月二十三日下午一時爲公開審理日期仰該被控訴人馬張氏依期到案候訊毋違特示右仰被簿人馬張氏准此 
　　判决主文（民一庭）一件判决吳秉鈞與殷王氏等因欠欵紏葛探訴一案主文本件控訴戰回本審訟費歸控訴人負擔一件判决莫家銓與宣蔭周因欠欵糾葛一案主文宣蔭周應償還莫家銓洋一百元正訴訟費用歸宣蔭周員擔一件判决蘇湘榮與趙奎發因租金糾葛一案主文趙奎發經理之晋興竹行應償還蘇湘榮租金洋二百十元其自本年隂曆正月十日以後之地租應　約算至軌行終了之日爲止訴訟費用歸趙奎發負擔一件决定鄭恩檇與楊道南因禀欵紏葛一案主文本件訴狀准予註趙 
　　批示一件艾雲洲狀領賬簿由准領此批一件韓炳奎狀領賑簿由准領此批一件徐仁江狀請展期由狀悉准予展限十日勿得再延此批一件李星聯狀　銷案由狀悉准予銷案此批一件陶殿祿狀領洋由准領此批一件恭鑫芝狀保許張氏由准保此批一件徐桂榮狀交欵洋由准交此批一件韓妙發狀領單據由准領此批一件朱　春狀請執行由狀悉着即協同去吏將施朗月指拘到案以憑訊辦此批一件陸柏林狀領證據由准領此批一件鄭秀貞狀請發還原卷由狀悉本案原卷已於本月十四日函發原縣矣仰即知照此批一件陳九斤狀請傳案由狀悉准傳原告來案訊明定奪此批一件宦陳氏狀領欵洋由准領此批一件趙尚華狀陳債權人住址由據狀已悉此批以上三月十五日 
[上海地方檢察廳]  
　　批示邱爕廷等狀悉事不關已無庸多瀆此批陸張氏狀悉業經派　票傳矣仰即知　此批金理生等狀悉仰卹來廳訊明核辦此批曾文約狀悉候傳訊核奪此批張老六王恒泰候偵查核辦至爾兄張老大已送監執行礙難釋放此批睦阿　等察閱訴詞不過與被皆人口角并未成傷前案甫結何得節外生枝復興訟累着自安分可也所請不准此批徐止卿狀悉仰即檢齊議據來廳候訊此批趙國卿爾被祥生毆傷　送來廳業經騐明訴辦在案乃忽又請求免訴是何用意特斥此批金子福查范秦韓業經判决在案至爾家被竊各物是否該犯所爲并無確據所訴應母庸議此批陸阿生狀悉仰即來廳俟訊此批張陸氏狀悉仰即來廳候訊此批丁徐氏狀悉案已起訴候送問　審判　核辦此批郭在富狀悉仰即帶問孫女郭金子來廳訊明核奪此批蔡團寶爾與金同寶本無婚姻關係係此次誘拐至家已搆成和誘罪業經起訴在案乃反訴金氏賴嬌殊屬刁狡特斥此批金慶和所訴不准此批沈萬坤　電致警應詢明再奪此批趙金懸狀悉案已查明訴詢判决所請應毋　議此批王明嘗狀悉准即提訊此批郭長安狀悉所訴各節與律載易科條件不符不能照准此批陳阿　狀悉候送控訴審核辦此批以上三月十五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（二十）] [  北大留英學生于世秀]  
　　工廠林立入馬賽港第一觸我眼簾者則工廠之對多是也回憶我國京津滬杭等處莫不以繁華著名實則人口輻輳而已從未見烟筒櫛比如帆穡也黑烟燎繞如雲霧也若馬賽則造船廠槍砲廠煤鐵廠鎔礦廠及其他工藝技術機械廠等比肩皆是其工業之興盛也宜矣 
男女平等平等解放之聲聞之已審矣比入歐境始知原有印像之謬誤也我國所謂平等者多重權利而西人則並重義務故其敎育知識求其等操作能力求其等而其權利乃亦隨之吾見婦女之營商業者有之操工藝者有之而未見終日閉門坐以待食如中國所謂閫賢閨秀者也欲求解放者其亦務求其本歟 
　　崇尚勞働西人最敬有職業所謂勞工神聖是也無男女老幼凡有操作能力者必有所事無游手好閒者更無借父兄餘蔭而專專倫懶者其行巿上也類皆忙迫急趨似有要事其作事之有精神若此我國人不能比也 
尊重自治余游馬賽二日未見口角鬭毆之發生警察稀少游行無定所商家陳列物品於窗外無人監視未聞失盜公共物件展覽所等秩序井然雖愚夫頑童皆知愛護蓋其自治之性已成習慣無待人之干涉也 
　　酷嗜烟酒法人喜吸烟行坐無時或忘之故紙烟之業特盛更好飲酒酒店隨處皆有工人嗜之尤其幾有一日不飲不能生之勢雖課稅嚴重其癖未曾少殺積習之於人甚矣十四日晴明微風稍和暖船行不靜正午望巴利里羣島及敏閙利亞馬角利亞意威卡諸島嶼連綿數百里錯落海濱若天然壕壘自西歷千八百零三年屬丁班牙誠該國東方之屏幛也 
筆記 
[重圓記（中）] [  碧梧]  
　　是年冬畹雲父母以女年已長不欲其再與羣兒相聚處擬俟明春令其退學畹雲不忍與古園離飾詞力爭奈其父母持之堅意不爲動退學之議乃决畹雲以告古園古園大失望顧亦無可如何也迨冬季休業之前一日畹雲凄然謂古園曰此爲吾二人相聚最後之一日矣此後觀面之期大艱逆料吾家人復頑固君亦未可冒昧投函吾等雖爲道義交然不知者或不之諒萬一物議沸騰妹將何以堪耶古園曰然則奈何畹雲曰吾已計之熟君果愛妹者可倩冰人來正式撮合吾父母素知君之爲人或能允可古園微喟曰君乃薦紳之女豈能下偶窶人哉吾姑從君言成則成否則吾寗獨身以終也後古園屢託人往說畹雲父母果厭其貧力辭不允於是古園心志都恢懊喪欲死家人欲爲之另娶復說畹雲未必亦若是之疾何苦自傷乃爾古園則曰吾知畹雲深畹雲必不忘吾縱忘吾矣吾亦必特其已嫁方娶也寗人負我我不負人此吾之素志也古園與畹雲旣别居雖同里然兩年竟未得一晤古園以抑鬱之情懷屢思致函畹雲稍事紓解復恐書落他人手致生不測以故遲遲未敢發惟力忍之古園並嘗自嘆曰情人判袂時切遐思茫茫世界中當不止吾二人然在他人則或有其情人之倩照以事觀摩或有其貼身之物事以爲紀念而吾則一無所有每思至深切時僅能力絞腦汁搜尋其倩影使立於吾前而已一日聞畹雲家將遷回原籍行期甚迫古園愈惶急私念從此天南海北後會殆已無期而一寸心房爲畹雲所踞終莫能去吾寗願爲情所役而不忍少忘畹雲也古園以方冠之年徒以傷情過甚貌漸憔悴體亦羸弱其親友屢勸之古園曰吾非必欲得畹雲也第覺畹雲聲音笑貌舉止動靜無一不愜吾心舍畹雲外决無第二人吾與其娶一違意之女子母寗獨身以終不較爲清凈乎其親友無如之何亦惟聽之 
劇談 
[梨園拾聞] [  毅]  
　　劉鴻聲此次來滬登檯甫四日猝遭急病死聞者多爲惋惜而一探三斬之戲遂眞成絶唱 
　　劉初唱黑頭戲名不甚著而好色根於天性坐是病廢者經年此一年中幾至衣食住無着會有李八者哀其困周急之且代爲醫治顧腿已不良於行疾愈登檯遂加劉跛子三字之徽號焉 
　　劉之由黑頭改唱鬚生實在李春來開春桂戲園時代戲園舊例每逢歲底封箱前幾日必邀本園角色將劇中人互相倒串以娱看客某夜劉倒串鬚生演空城計看客驚爲絶唱甚至一板一彩彩聲之烈幾與空城計相終始 
　　劉回京後立意改唱鬚生喉音響亮超絶儕輩雖乏高下疾徐之致而一斬三探等劇其聲名已與呌天兒相埓在劉亦初意所不及料者也 
　　後劉所進日豐而自奉甚儉吸鴉片烟不甚講求每餐祇設兩簋故十餘年來亦置有不動産十數萬元劉無子螟蛉他人子爲子去歲乃子長成即由李八者爲之作媒授室焉劉媳入門後性極悍室無寗日而姑媳間勃谿尤甚劉妻於劉前常日抱怨不置劉勸慰之曰媳已入門旣無法制其悍亦惟有看李思人面上逆來順受耳詎媳日復加甚劉幾不能再耐遂寄書太舞臺自願來滬演唱數月大舞臺接信後頗爲驚異實則劉不堪其擾暫作遠避計也 
新聞拾遺 
[庸醫賣法] [  玉山小隱]  
　　崑山某鄕小兒科趙某有一種特别賣法淇臨診也於望聞問切之外另有一番檢閱醫書之手續蓋以愼重不苟示人欲藉此取信於人耳前日　直鄕沈姓因外甥病急特延其到家醫治趙於診視後照例爲一度之檢閱醫書當寫給一方並言可保無虞詎該兒服藥後非惟無效且從此長辭人世矣一時人營嘖嘖僉謂以趙之臨診不苟不應斷送人命如是之速云（却酬） 
[西婦求神] [  筆花]  
　　昨偕友游新世界見一西婦手持香燭往古佛洞求神友人好奇邀余尾入則見西婦在神座前雙手合十虔誠跪拜口中喃喃不辨其作何語繼又跪下作禱告上帝狀約半小時始出見者莫不發噱 
小說 
[社會小說衆醉獨醒（二八九）] [  瞻廬]  
　　第四十五回運急智履險如夷起異心轉憂爲喜朱氏道我說是眞的慧兒說是假的好甥女你是有閱歷的畢竟是眞是假替我們下一斷語（一個呌他下一轉語一個又呌他下一斷語）錦心道這郤不敢妄斷只爲家嚴和劉姓起了惡感一向斷絶往來我和玉如雖是姨表兄妹郤不曾會過一面他的胸襟如何我都不曉得怎好斷定他的生死正說話間王媽從外面走入執着兩份梅紅請帖說是劉公館裏派人送來的慧姑接取在手抽出看時忍不住櫻顆半開微微的笑了一聲旋又柳眉雙蹙長長的歎了一口氣道咳這算甚麽話簡直是混帳請帖朱氏和錦心凑過頭去同瞧瞧了一眼彼此都道出一個呸字原來那兩份請帖一份是邦平具名的上寫着「謹詹於六月十八日爲亡兒琪授室潔治禮筵恭候潭第光臨」一份是柳小賓具名的上寫着「六月十八日小女翠娥于歸彭城出閣守寡是晚亡壻小女雙歸潔治禮筵恭候光臨並請見禮」三人看罷請帖都歎息了一會子慧姑道似這般半隂半陽的結婚式虧他們刋上請帖眞是荒謬絶倫違反世界的潮流錦心道你說他們違反世界潮流我說他們迎合社會心理目今社會上通行的日曆也是半隂半陽喚做隂陽合曆旣有半隂半陽的日曆應有半隂半陽的婚儀旣有隂陽合曆應有隂陽合婚（比附確切）不談他們對於請帖紛紛議論回轉筆鋒再提那出閣守寡的柳翠娥女士因甚的訂成生死死鴛鴦譜就隂陽變鳳原來抱牌做親一椿事小賓夫婦十二分滿意翠娥心裡一百個不願 
[餘瀋] [  靈園]  
　　四圍山色中一鞭殘照裏僅十字而暮色蒼茫山勢拱伏人罷馬瘏之象已如見此爲西廂上寫景如畫之最精語 
　　唐堯以二女妻舜復不惜移讓天下爲家之基業當爲世界上岳丈愛婿之第一人 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須閑明姓名曁詳細地址最好黏一名片每句請自加單圈若篇輻過長及繕寫滾草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須　名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽　）可即向本館取酬其取酬時之署名蓋章須興投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不　還 
　　（一）凡投插畫稿須川鋼筆或毛筆洋紙墨綸大小不拘畫法須整潔錄後酌酬惟得增减澗飾或不用原稿另紙重綸註明原名 
常評 
[軍人之壽] [  箴]  
　　我國人以壽爲五福之首故普通人之心理無不以得享大壽爲幸自民國以來此風尤盛至近數年而軍人之做壽祝壽遂成慣例 
　　北五省之災民嗷嗷待哺轉於溝壑矣而軍人之做壽祝壽如故不聞共一念災民之痛苦也 
　　庫倫陷矣叨林不守矣未見援軍之速發而做壽祝壽如故也且日待壽期過而後發也而不知受困垂斃之軍已命在旦夕幾幾求延一日之壽而不可得 
　　鳴呼軍人愈疇而國命愈危民命尤促豈軍人蠢然無知覺如此乎天已奪其魄而民欲與偕亡壽哉壽哉何取於壽也 
經濟 
[物價騰貴之原因] [  胡春韻]  
　　物價騰貴之原因有一般的與特殊的二種一般的物價騰貴云者每因通貨之膨漲有以致之而通貨之膨漲何以釀成物價之騰貴此須闡明貨幣之原理不克簡單說明之兹單就特殊的物價騰貴之原因略述如左 
　　一因回復産業圖滿足戰爭時所抑制之消費力 
　　二物資供給之減少 
　　三商賈買賣的投機行爲 
　　四勞働工資及其生産費用之增加 
　　五過渡時代需要供給之遽變 
　　因戰爭時增加通貨之數故國民之收入亦增一方國民之消費力必倍蓰於戰前歐洲大戰之時各國爲預防物價騰貴起見發布法令以抑制其消費力然至戰爭告終以後消費力之制限漸弛而而國民欲滿足消費力之自然性突然勃發如戰爭時所抑制之食量減食及粗食等一旦戰爭終止均思恢復戰前之原狀滿足其慾望以慰戰爭時之困苦廢舊更新飽食美衣以消戰爭時之怨憤者人之常情也但此等之消費力不過爲日常需用品而巴至於戰爭時荒廢之産業其需要力之回復尤甚此次歐洲大戰之結果交戰各國直接的費用達四千億元間接的破壞損害亦不下六千億元令日各國戰後之經營咸期産業之速復奈彼國之現狀未着手於生産而先苦需要之缺乏供給不敷其需要遂引起物價之騰貴一也 
　減少生産與消費增加當需要急切之時物資之生産尚未回復且戰爭時被抑制消費力之旺盛與戰後恢復需要力之增加二者同時并發乃引起産業界之恐慌何也凡國家因戰爭而乏生産的能力欲回復其生産界不得不求物資之供給然此時之供給必不若平時之豐富於是需要與供給即失其權衡之勞且其間因某種物資供給量減少之故惹起他種物資之缺乏某種原料品不足之時減少他種産業品之生産他種工業品減少則可混入原料之工業品亦減少是因果相關循環作用於直接的問接的缺乏實不可勝言物價之所以騰貴者不得不謂勢所必然也 
　　過渡時代需要供給之不均衡由戰爭而至平和與由平和而至戰爭謂之過渡期過渡期内之需要其變化甚烈何也戰爭發生之際每中止平時一切的生産而從事於戰時的需要由戰時而移於平時亦然惟由平時而移於戰時國家因存亡關係上僅從事於必要品而已且期間比較的爲短若由戰時而移於平時則往往因不能急速轉移防擾亂産業界但此時期需要孔急而供給方面則非常遲緩於是需要供給二者遂失平衡之勢物價遂逐日騰貴也 
　　工資昻貴之影響勞働者工資之昻貴增加生産之費用生産費用加增即惹起巿價之騰貴或因物價騰貴勞働者若於生活要求工資之增加故二者有密切之關係今日世界勞働者之地位日高各國同盟罷工之舉屢有聞之如美國之紡績業鐵道從業員坑夫船夫麵包業者警察等之同盟罷工美國之造船業通信機關被服工鐵道工塲員等之同盟罷工加奈大之造船所電車鐵道從業者之同盟罷工及澳洲之盤員坑夫採珍珠者之同盟罷工等種種現象無不因物價騰貴而來也物價騰貴勞働者必求工資之增加工資增加生産費浩大資本家因此不得不高貴其物價也投機的行爲之熾盛當産業未囘復之時代商賈貪暴利之心愈甚每有貪糴或惜糶的投機行爲換言之即富有貨物者惜於售賣無貨物者恐前途價格昻貴傾力購入於是供給量愈形不足而物價遂飛漲矣近年來英美法諸國發布暴利取締令嚴防奸商之投機買賣至於我國二三年間物價日貴特糧食一節因無知之徒輸出外洋以供給他國致國内需要不足引起百物之騰貴者亦斯故也 
　　綜上而觀物價之所以騰貴者皆由人爲的與自然的趨勢以激成之也此外尚有數因然最重要者不外上述五點至於通貨膨漲何以使物價騰貴容另著貨幣與物價論（乙種酬） 
國民常識 
[人種改良] [  蔡俊夫]  
　　吾舉此標題以宣傳現世人種改良所抱主旨之一二吾知吾國人覩此大部分必以爲駭怪然種瓜得瓜種豆得豆吾人腦筋中想皆有此二語種豆而得瓜種瓜而得豆此爲必無之事即同一瓜也同一豆也劣種必不能得佳果舊性遺傳無諭何種生物要不能逃出例外所以虎父無犬子野蠻愚魯者决不能産生聰明睿智和平偉大之人物患肺病者其子孫之呼吸器必易損患癲癎病者其子孫之神經必有異此隨在多可求共證驗非架空之論也物與物相遇必相競競則優者勝而劣者敗澳非美之土人與晳種人遇如湯沃雪同是方趾同是圓顱天賦之器官初無二致其不相敵者智不若也盲者不易使之明聾者不易使之聰愚野之人種不易使之智慧而伶俐雖有敎育亦難奏效縱或得見微效亦難與世界文明人共相爭逐所以戰勝世界者必爲優美健全之人種能於世界上佔一席地不隨天演淘汰之列者亦必爲優美健全之人種生物各有本性最　　革如上文所述愚魯者不易使之智慧又如躁妄者不易使之穩靜殘忍者不易使之仁慈又如身體之胎元不足者不易使之强壯何部分器官受有遺傳上損害者不易使之袪除病根苟此類人種不事改良則愈傳愈廣愈染愈多將使全種族人民皆爲惡奴爲病夫而無有優美健全之種子此雖似過激過敏之言論然其中實含至理確乎其不可拔也中國人種非野蠻愚魯者可比惟身體逐漸衰弱品性逐漸低損試以今日之中國人與三十年前五十年前一二百年前相比較即可見其體格性度無一而非退化惜全國無統計又鮮生物學專家從事調查報告故不易得其眞相　所聞見者推測之竊恐中國人之有癲癎病者患肺結核者染梅毒者受烟酒害者以其他原因而致身體衰弱者及有癖性者易於犯罪者殘忍强暴者不識廉恥者爲數可决其不少此種疾病及惡根性皆可遺傳一人罹疾子孫蒙其害使子孫而再加戕賊墮落則又其子孫者其體格性度更當如何所以外國有數國訂定法律禁止癲癎者虚弱者低能者常犯罪者之結婚更有數處地方授醫生以特權如無改良之望可施用手術去其生殖之能力此種法律及事實雖於中國國情尚待研究然吾人須認人種必須改良必須研究改良之法身體不强者宜如何操練補養之何部分器官染有疾病者宜如何醫治之自已之癖性或暴性宜如何修養以改革之勿作狎邪游以防梅毒勿酷嗜烟酒以防烟酒毒勿事早婚致使生子多荏弱須具善根性可得賢子孫感應之理在迷信上之解說吾人以爲不可憑而在學理事實上考求之種是因得是果無有或爽吾人欲得賢子孫乎請自已之修養始（乙種酬） 
敎育常識 
[小學校之敎師苦乎樂乎] [  匹志]  
　　予亦小學敎師之一執鞭垂二十載馬齒加長行年已過知非韶光云邁矣恐不能再事遠征或爲桑梓服務以終其身亦未可必也因以苦樂二字與我同志一研究之 
人莫不言曰政界之清苦莫苦於敎育部學界之勞苦莫苦於小學敎師緣小學敎師職務繁薪俸廉除授課外管理書記等事容或兼之終日營營竟無暇晷有時頭疼腦脹者有之尚有何趣味之可尋謂之至苦則可也以云乎樂恐人未之信也 
　　雖然天下至樂之事往往寓於至苦之中易得之樂終不若難得者之爲愈也敎育中豈無樂境在我不求之耳今姑舍苦而言樂 
　　一敎授上之樂趣學生敏慧者易敎而愚魯者難授盡人知之吾儕深懼愚魯者之無進步良心上將何以自安所以言之惟恐不盡責之惟恐不至希冀或收效於萬一豈知腦識薄弱者求之愈急去之逾遠非惟不能開其智一若度塞其胸矣然則如之何而可簡言之擇其能知者而誘之能爲者而試之有一善必表揚之如無善擇其不甚惡省者亦稍稍嘉許之使之不自儕於下愚生氣勃勃躍躍欲動當此之時爲敎師者宜富有忍耐性弗損其一息之萌芽徐徐培植之日復一日漸見其欣欣向榮焉不亦樂乎 
　　一訓練上之樂趣敎授難訓練尤難然小學校之訓練不甚難能識兒童之性情爲不二法門兒童之性情亦非不易知也天眞爛漫心誠求之未有不中所最大忌者莫如强壓英諺所謂强壓能使慧者癲可不懼乎故吾儕對於訓練寗爲慈母不願爲嚴父即有一二不馴良者亦宜誠意訓導不追旣往使之覺悟一旦覺悟而感生矣感而後能生愛愛而後能生敬愛且敬矣學生之視先生一若神聖一若上帝惟先生之言是聽惟先生之命是從不亦樂乎 
　　一談話上之樂趣我所謂談話不必正式開會也亦不必規定時間也更不必編定順序也隨時隨地觸我目而動我心者皆可以作談話之資料則其機自然矣談話時最有趣味者莫若年齡幼稚之學生默察其流露天眞之狀態張口仰視專注先生之唇一若一啓口能完其美滿之願望者倘有時談及苦難事則其色必戚戚易一時而談及歡樂事則其色又欣欣一　一笑之間最足耐人尋味濳移而默化之不亦樂乎 
　　怱怱年華寒假又已過矣敎鞭又在手矣吾所以敬告我同志而貢其一得之愚者緣苦與樂立於相反之地位同一事焉心以爲苦則其精神必畏縮心以爲樂則其精神必奮興一畏縮一奮興無形之中於事實上受莫大之影響况苦樂無門惟心自召如簞瓢陋巷至苦之境也而顔子不改其樂而自若也亦可以證苦樂之本無定境天下不乏熱心敎育之人當廣我小學敎師之樂趣進而誨我（乙種酬） 
道德叢話 
[西方格言（一一一）] [  謝介子選譯]  
　　人恒因用腦而進步（施域夫突）（Ｓwift） 
　　欲建築當先製雛型（英吉利諺） 
　　重負不僅爲生利者（法蘭西諺） 
　　最高之枝非最安之棲所也（英吉利諺） 
　　左握麵包而右握石塊（德意志諺） 
　　犬在家則爲獅（英吉利諺） 
　　鳥劣斯其卵劣（德意志諺） 
　　風波定後始成平靜（英吉利諺） 
　　貿易公平則無爭端（丹麥諺） 
　　簡潔優於煩瑣（莎士比亞）（Ｓhakesphere） 
 
 
 
 

Page 19

 
 
   
 
 

Page 20

 
 
   
 
