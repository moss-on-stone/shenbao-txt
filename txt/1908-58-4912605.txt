# 1908 - 58 - 4912605

 

Page 1

 
 
   
 
 

Page 2

 
 
論說 
[論梟匪原起及其結束]  
　　（一）總論（二）梟匪之聚結及其生活（三）發難之原因（四）剿緝之不力及其推諉（五）官員之傾軋（六）梟平後之影響（七）（結論） 
[（一）總論]  
　　經數十種政治法制之腐敗數百輩貪酷庸劣之官吏。陶鎔而成飛揚跋扈遍地荆棘之梟匪市鎭爲之蹂躙矣。村落爲之焚掠矣。舟車行旅爲之劫奪矣。三月以來人心惶恐。江浙騷然於是調大兵。除醜類。顧梟匪之禍胎結於江浙者。已非一日。其所以胎結此梟匪之禍者变。亦非一端且其聚散靡常。彼此莫定。殲其毒害。旣非一鼓所能蕩平加以兵匪聨絡。聲氣素通。尤難彼此分其疆界。而官吏每因事以展傾軋之手段。參者参而調者調。故一梟未平。而官吏之榮辱已判此中國之事。所以愈弄愈壞。而卒至於不可收拾也。無已試。舉目前梟匪之害證之 
[（二）梟匪之聚結及其生活]  
　　夫。梟匪之爲禍固不自今日始矣。而梟僅其一類也。故有梟而後各營之裁兵歸之。各地之土匪歸之。各處之游手好閒無賴之徒歸之梟之途於是雜梟之勢於是盛而若輩之依以營業者。無出三途。一曰販私鹽利旣爲政府所壟斷。若輩因是收買灶私。糶賊販貴。操其奇贏。大利所在。趨之若騖。雖有至嚴至酷之法亦所不顧於是合羣。結黨甘犯科條。此營業之一途也。二曰聚賭。緝私旣嚴若輩乃改其。轍以聚賭。於是紈袴子弟嗜賭商賈。及一切貪利好玩之徒。不惜重金。以供若輩之目的三曰刼掠。夫販。私聚賭旣不足以供其揮霍。於是刦掠頻仍。干法犯律之行作。故今日所獲金銀珠寳及各式尊貴之品物以犒賞軍士者。無非江浙平民之汗血財産。若輩强掠而得之者。此三者。若輩依之爲生計。而得以聚結不解者也 
[（三）發難之原因]  
　　梟匪之爲患於江浙者固已久矣。而未有如今日之甚且烈也。然推其所以致此。之原則其禍不在於梟匪。而轉在。於一般貪得無厭之紳商。夫近年以來。米珠薪桂。日甚一日。民不聊生者。其原因雖非出於一途。而實由於奸商之運米出口富户之屯積居奇爲最。甚至如浙江石門亂象之發現。乃由於業主之勒索佃户。以致含冤莫伸。鋌而走險。聚衆數千。專與業户爲難。於是梟匪乘時而。起揭竿蠢動以與土匪聨合平。民旣經犯法干義。而畏禍懼罪。乂與土匪相聨結。輔車相依。結爲脣齒。故溯其源流。而察 
 
 
 

Page 3

 
 
其事實。不能不歸咎於紳商。故造其禍者平民。蔓延於土宼。而熾盛猖。獗於梟匪。夫至匪勢旣張。而防勦者又不力。何怪梟匪之禍將與江浙相終。始而不能清除也 
[（四）防勦之不力與其推諉]  
　　匪梟勢旣横於是籌防籌勦籌撫籌緝。而平民已大受其禍。且兵與匪通。不能實力痛勦。而爲害地方騷擾閭閻較。梟匪爲尤烈。不特此也。某統領與匪素睦。本不欲殘其同類。於是甚言匪勢之猖獗。等諸支蔓之難圖。以熒惑某撫。某撫惑於其說。乃有主張招撫之意。故匪黨因此益驕悍而無所忌憚。甚且梟匪。依水爲居。聚散無定。此拿彼竄蹤跡靡常。江蘇防勦加嚴則竄而至浙浙江緝拿旣力。則又竄而至江而有防勦之責耆。又各持省界之意見。名雖兩省協拿而實則。不肯越境追捕。鄰國爲壑。不顧大局。故匪黨得從容江浙間。旅進旅退而。綽有餘地也（未完） 
專電 
[電一（北京）]  
　　袁張兩軍機近日奏對均合上意外放之說已經作罷 
[電二（北京）]  
　　都察院呈遞章程請輯四庫全書奉旨政務處議奏 
[電三（北京）]  
　　浙撫馮汝騤奏覆参案陳政詩因循廢弛郝毓椿嗜利廢捕均請革職奉旨著照所請 
[電四（北京）]  
　　方克勤請祀崇聖祠奉旨禮部議奏 
緊要新聞查禁白連敎匪電文 
[督致皖撫電]  
　　安慶馮撫台鑒洪前據香帥來咨據虞城縣禀皖東豫三省交界地方有倡習白蓮敎情事當飭地方官查拿嚴禁並派委員密查兹據電稱查蕭碭豐沛界皖東豫各團寨藉名保護鄉里延請敎師授拳藝符錄敎師多大刀會徒所習皆白蓮敎邪術四省交界之楊集鎭流行尤盛應卽嚴捕敎師黨徒等語除嚴飭徐州楊鎭袁道督率查拿嚴禁並派田守親往巡查妥辦外祈卽飭交界處所之地方文武一體從嚴查禁並勒拿傳授拳藝符錄之敎師究辦以遏亂萌爲禱方沁叩 
[皖撫復電]  
　　南京督帥鈞鑒洪沁電敬悉已飛電陶鎭台及毓道督飭營縣查拿嚴禁并逕電宿毫各州牧查辦矣煦勘叩（美） 
[姜軍過漢續聞漢口]  
　　昨紀姜軍二千八百餘員名過漢一節兹悉此項兵士係屬北京禁軍爲軍門之舊部卽於二十八日起程下駛往應紥防地登陸駐紥至姜軍門則已往鉅野接統夏軍須俟事畢然後親督該軍由火車來漢轉赴防地故趙次帥原擬在漢口劉家廟爲 
 
 

Page 4

 
 
軍門洗塵現已乘坐原輪折回武昌矣（口） 
蘇浙防匪彚聞 
[江北兵隊勦匪紀要]  
　　寳應縣萬啓型大令會同阜寗興化各縣令於日前親率兩淮所派之砲船數艘出巡至某蕩口見匪船數艘各縣令卽指揮兵士開放排鎗匪亦開鎗且拒且逃聞當場擊斃梟匪二名江北提督王聘帥以勦梟水陸新舊各軍均在高寳阜寧一帶分段佈置專待相機勦捕然各營官統領萬一畏葸性成或遇梟退避或虚報勝仗反致貽誤大局因嚴札各該營如遇匪黨卽須迎頭痛勦毋任漏逸如有臨事畏退致被蹂躙地方者定將該駐營隊管帶撤叅嚴處云 
[飛划統領發府看管]  
　　飛划營統領徐錦堂經督辦瑞方伯撤差另委陳得龍接統迭紀前報現悉陳奉札後卽詣松江接差時徐正在出防剿匪未暇移交陳遂回省守候上月三十日徐由松回蘇謁見方伯面禀勦匪情形方伯怒其不遵札諭飭發蘇州府看管當經何太守轉發長洲縣署押候方伯核奪 
[江陰亦有梟匪蹤跡]  
　　江陰徐軍門傳陸前月廿六日據緝私營哨弁何瑞安禀報花莊地方近有鹽梟六七十人在彼聚集懇請彈壓當卽飛飭福山練營鄭帮帶會同中軍彭游擊率兵六十名立往查拿詎兵至該處梟匪業已遠颺各處搜查杳無蹤影鄭帮帶隨卽回防現軍門以匪蹤飄忽難保不去而復來隨派妥員密往察探如匪散再聚立卽督隊往捕一面據情電禀蘇撫 
[華令提究售鎗董事]  
　　後崗鎭地保宋友根擅將鎗械售與梟匪薛阿四一事已兩紀本報現華亭縣張大令以宋堅供售去鎗支另買快鎗係出莊董徐某之意遂飭差捕立提圖董某某兩人到案質訊 
[松府訊究帮帶通梟]  
　　前日松府戚太守又提梟匪汪小舟王得標等到署訊以鹽捕左營帮帶王太和有無通梟情事汪等均供素不認識惟在崇明時有哨弁來與余老班等聚晤然係黄姓並非王姓太守問王旣爲夏梟妹婿夏妹必來探望供稱夏妹確曾來過惟其所言均斥夏梟非禮勸令從速散帮冀保首領無如夏以勢成騎虎不能逕散爲言夏妹見其無可解勸嘆息而去太守得供飭仍還禁候再訊鞫又前日華亭縣張大令南洋新軍蕭協統督隊官崇大令分赴漕涇閔行兩處查抄王太和家産並無軍火及私通信札等件遂將其弟媳王蕭氏傭婦黄朱氏帶案候訊 
[開送廣九鐵路抵押物産淸單廣東]  
　　中國向英公司借欵建築廣九鐵路現值興工之始所應抵押物産已經英公司與路局按照合同議定分爲三種計開抵押之産物（一）爲本鐵路軌道（二）爲鐵路用各項站廠車輛（三）爲鐵路用各項地基其鐵路軌道之屬凡在本鐵道由省城番禺經東莞石龍以至新安九龍計長線道若干里經由沿途各處應修之橋梁等均須一一詳細開單送交存查其鐵路用産物之屬凡本鐵路内建置車站幾所貨倉幾所房舍幾所停車場幾處修理場幾處又鐵道上購備之各項客車貨車機車各若干悉開列細數單據送交存儲鐵路用地基之屬凡本鐵道購定線内地基契據乂購用修造車站房舍貨倉停車場修理場各地基契據均須由官查明確無糾葛照章蓋印一律送交存儲（望） 
[日輪被拘問題]  
　　字林報云日政府爲大津丸被拘事曾有公文致中政府而中政府之覆咨聞已於上月二十八日發出惟日本則今日尚未接到又云大津丸案中國仍堅持海關會同審查之議已經日本嚴行拒絶矣 
[驛遞奏摺之濡滯北京]  
　　黔撫龐劬帥封奏畧謂到任一載以來舊病時發漸成怔忡臣妻復於初五日逝世理宜服不杖期擬懇恩賞假一個月以便調理日行公事委藩司代拆代行緊要事件仍由臣力疾自辦再貴陽離京較遠擬拜摺後卽作爲告假云云此摺於十二月初七日拜發直至正月廿二日到京奉硃批賞假一個月欽此然核計日期則已假滿多時不知廿二日奉到硃批以後補賞病假否也 
　按中國交通機關不便官場驛遞公文往往歧誤卽此可見一斑 
[臨安道易員原因北京]  
　　雲南臨安道署親兵去臘曾與法人彼此毆打魏觀察未曾痛辦法人謂魏觀察有心廻避竟釀成交涉要求李道去任滇督錫制軍與外務部往復電商准解本任廿一日已特簡高而謙補授是缺聞由袁尚書力保云（山） 
[江督札財政局官膏局文（爲膏店牌照事）]  
　　照得鴉片流毒爲害已深疉奉諭旨飭令實行禁烟實爲自强要義自前年接准政務處咨行禁烟章程凡開燈之烟館勒限六個月内一律閉歇逾限概行村禁所有江寗各屬燈捐卽經先期停收以示體恤乃各烟館閉歇後紛紛改售挑膏近數月城廂内外開設零挑膏店者所在皆是是燈捐停收膏價愈賤游惰之　習爲委靡戒烟者日益寥寥若不嚴定限制酌加膏價是十年禁絶之限仍屬空言現在接准部咨派員調查洋藥進口土藥出産行銷數日擬辦專賣官膏洵爲禁烟扼要辦法惟現甫派員調查部章議定尚需時日若令各膏店貪利徧設無所稽查殊於禁烟宗旨有背查蘇省向本辦有膏捐每膏一兩捐錢三十文嗣又改爲烟膏加價先行酌加一成以後逐年遞加至一倍爲止常時原因金陵官膏擬辦專賣與蘇省辦法不同議將蘇寗兩處現擬章程督飭切實辦理俟有成效再行擇善而從今部議專賣官膏雖與寗省章程相合而未經開辦以前亦應酌予限制應卽飭由江南財政局會同官膏局酌照蘇省章程妥爲議定凡開設膏店者無論營業大小及代挑零膏之店查明坐落花户牌號飭令註册領取牌照以後不准再有增開仍照售膏一兩酌收牌照捐錢若干文爲辦理戒烟要政經費以示寓禁於征之意俟部議專賣辦法實行後卽行停止合行札飭札到該局卽使道照會同妥議禀辦勿延 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[法律大臣奏定滿漢通行刑律章程（七續）]  
　　刑律人命 
　　殺一家三人 
　　一家長殺奴僕非死罪三人者官員旗人發黑龍江當差民人發駐防給官員兵丁爲奴被殺人父母妻子悉放爲民若殺期親奴僕一家三人者絞候殺内外大功小功緦麻及族中奴僕一家三人者俱斬候 
　　謹案此條係家長殺死奴僕三命之例官員旗民所發之地不同顯涉歧異似應修改畫一現在黑龍江邊防吃重駐防又正在變制之時未便紛紛發遣擬請改發新疆今將修改例文開列於後 
　　（新律）一家長殺奴僕非死罪三人者不論旗民發新疆當差被殺人父母妻子悉放爲民殺期親奴僕一家三人者絞候殺内外大功小功緦麻及族中奴僕一家三人者俱斬候 
　　鬬毆及故殺人 
　　一因爭鬬擅將鳥槍竹銃施放殺人者以故殺論傷人者旗人發寗古塔等處民人發雲貴兩廣烟瘴少輕地方充軍 
　　謹按此條係鳥鎗殺傷人之例同是以故殺傷論旗民辦理不應兩歧自應修改律又洋鎗洋礮與鳥鎗竹銃殺傷人無異應於例文增入以便引用今將改定例文開列於後 
　　（新律）一因爭鬥擅將鳥鎗竹銃洋槍洋砲施放殺人者以故殺論傷人者不論旗民發極邊足四千里安置 
　　刑律訴訟 
　　子孫違犯敎令 
　　一凡呈告觸犯之案除子孫實犯毆詈罪干重辟及僅止違犯敎令者仍各依律例分别辦理外其有祖父母父母呈首子孫懇求發遣及旗次違犯觸犯者即將被呈之子孫實發烟瘴地方充軍祖人發黑龍江當差如有祖父母父母將子孫及子孫之婦一併呈送者將被呈之婦與其夫一併僉發安置 
　　謹按此條係子孫觸犯呈送發遣之例同一觸犯而發遣地方不同殊不畫一似應修改一律今將改定例文開列於後 
　　（新律）一凡呈告觸犯之案除子孫實犯毆詈罪干重辟及僅止違犯敎令者仍各依律例分别辦理外其有祖父母父母呈首子孫懇求發遣及屢次違犯觸犯者即將被呈之子孫發極邊足四千里安置如將子孫之婦一併呈送卽與其夫一併僉發 
　　例文應修併者一條 
　　名例犯罪事發在逃 
　　一内外現任文武職官除擅離職役查明尚非實在在脫逃者仍照本律辦理外如負罪潜逃一經拿獲罪應斬决絞决者毋庸另議其犯該監候者俱改爲立决犯該軍流以下者無論若罪輕重一經脫逃被獲俱改爲擬絞監候秋審時將原犯情罪聲明具奏如無故私自逃走被獲者發往黑龍江當差一年限内自行投回減一等杖一百徒三年加枷號兩個月逾限投回不准減等 
　　督捕則例 
　　一在京旗下官員逃走一次者革職銷除旗擋 
　　謹按以上二條均係官員逃走治罪之例前條第一節係負罪潛逃故治罪獨得第二節乃無故私逃與後條之旗員逃走情事相等而罪名輕重懸殊未爲平允似應將後條删除併入前條第二節内今將修改例文開列於後 
　　（新律）一内外現任文武職官除擅離職役查明尚非實在脫逃者仍照本律辦理外加負罪潜逃一經拿獲罪應斬决絞决者毋庸另議其犯該監候者俱改爲立决犯該軍流以下者無論本罪輕重一經脫逃被獲俱改爲絞監候秋審時將原犯情罪聲明具奏如無故私自逃走被獲者不論滿漢俱革職滿員仍銷除旗檔一年限内自行投回者交部照擅離職役例議處 
　　再此外條例内如有旗人折枷鞭責明文係單詞支句未經修改者應一律删除不用合併聲明（完） 
分類新聞政界 
[法政講習所開講紀事常州]  
　　常州法政講習所於上月廿八日爲該所第一日開講之期先時由于君瑾懷赴滬延請馬湘伯君到常演說是日下午二時開會府尊王步瀛太守游府楊琦璇叅戎武陽袁陳兩大令均同時蒞會首由于君報告商會發起設立法政講習所緣起次由屠君元博代府尊宣布頌詞大致勉望諸生以公共心次由徐君果人宣布孟庸生君演說稿叙吾國公人私人向來皆不負責任次莊君思緘演說歴指中國官紳積弊次沈君友卿演說中國數吉年來只知有人民不知有國民次由馬湘伯君演說人君與物羣相異之點在能改良進化次由梅君嘉節報告講習所簡章計是日到會者約有一千餘人惟其中報名聽講者止四十三人云（木） 
[皖省各州縣减免提欵安慶]  
　　皖垣懷寗縣劉大令啟文等二十 
 
 

Page 11

 
 
四州縣公禀撫署歴陳州縣困難情形懇規復丁漕舊額减免歴次提欵等情奉批略請本部院披覽來禀統籌全局自宜酌量變通仰布政司按照所禀妥爲核議准其將各案提欵分别减免另籌辦法惟自减免而後各該州縣櫃收洋價必須隨時照市價一律毋得任意抑勒剥蝕民財世運日棘民爲國本未有本不固而可以爲國者也所請規復丁漕一節應毋庸議（孔） 
[催造習藝所監獄圖册蘇州]  
　　江督接法部來咨略謂前經咨行各省將所屬現設習蓋所及監獄分别繪圖造册報部在案迄今半載除順天昌平懷朶薊州覇州大城固安順義七州縣業經申報外餘皆未據詳報無從查核相應咨催飭屬將現設習藝所及已修未修監房占地大小分别輕重人犯共若干名口每名口囚粮經費若干繪圖造册呈報該督撫將軍都統府尹等彚齊報部以憑核辦等因端午帥准咨後已轉飭各屬一體查照（眞） 
[議准黔省試辦鈔幣北京]  
　　度支部議覆黔撫奏辦官錢局一摺略謂原奏稱黔省漢苗雜處幣制夙未講求用銀則成色參差用錢則大小攙雜毗連滇邊一帶甚至以秤戥稱錢錙銖細故動釀重案關係商務民生實非淺鮮查沿江各省行使鈔幣已著成效莫如仿照試辦臣與司道再四籌商暫由藩糧兩庫挪提本銀十萬兩派員赴滬購製一兩五兩銀票及銀元等票約共五十餘萬張又製二百四百五百文錢票若干張相輔而行諭飭民間准其抵完錢糧釐稅等欵就省城設總局一所省外遵議等處酌設分局並籌匯兌與市面商號聨爲一氣等語臣等伏查該撫請設官錢局行使鈔票誠屬有益地方惟所出各票須有限制預備實銀現錢任聽商民持票兌換不得徑稱官幣與中央銀行紙幣漫無區别將來該省如於憑帖而外需用中央銀行紙幣應仍查照奏章咨部酌發云云正月十六日奉旨依議（政） 
[部核蘇省警察用欵蘇州]  
　　蘇撫接度支部咨開准民政部核復蘇省警察係屬創辦所擬額支活支各欵尚屬核寔自應暫行照咨立案一俟本部擬定各省巡警章程奏准通行後再行查核辦理相應咨行查照等因陳中丞當卽轉飭警局遵照辦理（眞） 
交涉 
[催結盜賣屯地交涉案江西]  
　　江西德化縣陳典韶大令近將去年十一月份交涉案件繕具淸册呈報洋務總局察核奉批謂查羅秋舫盜賣屯地一案前據該前縣朱代令造送八月份册報禀奉督憲批示以此等田土細故尚不能隨時訊結其平日聽斷疏懶實可概見將該朱令先記大過一次并勒限一月内速集人証訊明斷結札飭遵辦在案現在一月之限已滿該令蒞任已久仍未追出地價亦未拘到張品修訊辦殊屬玩延仰卽遵照督憲批示赶緊認眞提追勒拘押辦仍將羅大全提案秉公訊明毋再玩延致干嚴處（由） 
[札委梁瀾勳辦理汕頭交涉廣東]  
　　汕頭自近年以來修建鐵路開闢商場局面較前大變而交涉事項因之日益繁多日前督院委令梁道瀾勳前往汕頭駐辦洋務各事以現在汕頭各處興闢馬路淸理官荒擴充巡警及日本在内地傳敎各交涉辦理需人梁道前在北海辦理查禁保護各事諸稱得力即責成前往認眞辦理現梁道已遵奉前往接辦此差矣（又） 
軍界 
[搜查軍火之佈置廣州]  
　　各江應立搜查軍廠卡前議共設六十五處連附省三處共六十八處現經李水提會商稅司斟酌删定經粤督核准共設分卡五十處連附省五十三處已札行司處妥速籌議應行佈置各事宜一面劄行稅司查照辦理一面札行各江水師統領預行抽定守護各扒船俾屆時一律照派（子） 
[委派留學生帮帶兵輪湖北]  
　　鄂省新購之楚裕楚有各兵輪均已委派水師員弁充任管帶惟楚裕艦管帶温令朝儀係兼充各艦稽查員現聞陸軍部有派員來鄂簡閱水陸軍消息温特禀奉鄂督委派留學日本海軍畢業生劉譽棻爲該艦帮帶以資臂助（音） 
[西江巡輪添設無線電機廣東]  
　　李水提前擬將西江各輪添設無線電報現擬將新派之西江四巡輪先行設電每巡輪一艘設無線電機一具派司機電報生一人司理通傳電信事務又在肇城設無線電報局安設大電機派人收遞各輪電信已由電局派員前往並已將電機運往佈置一切（子） 
[茶市請兵彈壓安慶]  
　　皖北茶釐提調蔣汝中以蔴埠現屆春茶上市之際惟恐宵小乘機竊發因特禀請皖撫札飭巡防營務處派撥營兵五十名前往駐紮以資防衛當奉馮中丞批飭照辦（美） 
學務 
[通飭游學畢業生赴京廷試蘇州]  
　　蘇省毛提學日前通飭各府廣州縣略謂奉撫憲札准學部電開憲政館奏報游學畢業生廷試章程已奉旨允准凡光緖三十三年及三十四年經本部考騐之游學畢業生已賞給舉人進士出身者請飭於三十四年内到京恭應廷試等因准此合行通飭該府廳州縣飭屬傳知勸學所轉行知照仍將境内有無前項游學畢業生另文詳報如有已曾賞給舉人進士出身者例應赴京廷試限二月内一律啟行勿得自誤（命） 
[籌撥高等小學經費揚州]  
　　江甘兩縣所設之高等小學堂其經費除汪姓公田所收租耔外餘無别欵現由江都縣袁令於串捐項下撥錢一千串文撥充該堂常年經費惟甘泉陳令則尚未指撥欵項（午） 
[方言學堂裁撤功課湖北]  
　　鄂省方言學堂向係敎授專門前因所招學生無普通學間故暫時添設普通學科以便補習現第二班學生均係由高等小學升入似不應再習普通昨由高澤畬學使移咨該堂監督馨觀察將普通科功課一律裁撤（今） 
 
 

Page 12

 
 
實業 
[粤路第二次通車廣東]  
　　粤漢鐵路之花縣屬郭塘新街兩站路軌於上月廿六日通車是晨七句鐘衆董及梁總理鄺工程師各段工程司各代表等數十人由黄沙乘車前往察騐所經各處沿途鄉人皆放砲鳴鎗遥爲歡祝云（子） 
[决議開築馬路常州]  
　　常州鐵路車站離城約有里許去歲曾議建造馬路以便行旅現惲北生太守决議測勘路線實行開築所需欵項約一萬元之譜議借善堂公欵支用分十載攤還另招商股建造房屋開設店舖以期商市發逹（孔） 
[招商局競爭宜漢航利漢口]  
　　招商漢局由漢開駛宜昌江輪同僅二艘兹因宜埠商業發逹貨物幅湊各公司均添輪行駛招商漢局獨循舊章未免向隅因此亦擬加添普濟輪船一艘往來宜漢然船身狹小不及各公司遠甚欲求爭勝於人其可得乎（今） 
雜記 
[飭府親提殺斃三命案犯蘇州]  
　　蘇垣桃花塢眞姓家被殺三命經吳縣金令會營拿獲周王氏李金寳等押候提訊屢誌前報現金令會同長洲縣宗令提周王氏李金寶到案研訊據供聽從逸犯張二麻子糾約同往眞姓家行竊因被僕婦窺破喊出名姓遂各用刀先後殺死主僕三命搜取金銀珠寳飾物等語大令遂錄供禀奉撫憲陳中丞批飭蘇州府親提該兩犯到案復審如果供情相符即行禀請正法以昭炯戒其張二麻子一犯俟獲到後再行審辦（眞） 
[監犯假死潛逃福州]  
　　莆田縣著名巨棍林連經前縣寗雲漢大令獲案訊供確實詳奉省憲飭將該犯永遠監禁迄今已逾數年日前連乃設計購服外洋藥水立時氣絶當由提牢禀由縣今移請鄰封騐明收殮延時兩晝夜連乃突然復蘇乘間兎脫現正懸賞緝拿杳無蹤跡亦一奇事也（田） 
[鄉民糾搶米船蘇州]  
　　昭文縣境梅里鎭日前經過崇明米船一艘該處鄉民疑爲私販聚衆上船將米二百餘石攫取一空旋由該船户報縣經張大令蒞勘確實禀詳蘇撫札飭鄰封一體協緝爲首之王張貴解訊（命） 
[路股報告]  
　　上虞北鄉來函楊廻川認招四百股羅藻堂認招二百股曹綺文二百股余伯義二百股田湘林二百股曹子章二百股馮宸階認招二百股莫芷洲認招一百五十股楊石林一百股袁和卿二百股曹子安二百股周世堂認招一百股楊蓉初認招一百股曹廷煒認招七十股馮子才六十股陳守箴五十股陳卿記袁增道王仕英莫蔭卿各五十股羅賡雲認招四十股袁熽如袁長生各四十股王兆麟沈慶堂陳耀訓各三十股曹希三認招五十股陳幼愼羅耀庭羅亦雲各二十股兩等小學堂學生一百七十三股袁資生趙炳森趙鳳雲王靖山各二十股馮竹軒袁賓來莫光祖陳吟舫各十股姜其良陳兆昌各五股莫晋夫王蓮生袁湧釗羅甘堂羅漢章曹績臣曹順記方世榮趙玉記趙芝雲陳仁發袁竹記吳義生洪慶餘邱才培王靜甸葉亨遥王富生各十股袁品咸二十股羅松壽邱才美姚金渭徐善記徐繼華徐生榮陳鳳耀陸志林張春福王起生戴性功潘幼臣徐安榮馮兆榮各五股吳仁燦鍾祥齋各一股姚春霖三股陳祿受杜書巢施德發吳九高各二股俞廷樾袁琴軒俞趙雲黄爾梅何啓標潘曾林潘鶴坪羅香州各一股陳桂生章鈺記各五股王桂林曹之昌陳寳星各二股 
　　周佩華先父二元潘顯庭六十元沈補愚一百元王維季四十元濮愼記十元沈邵寳芬十元魯雄記二十元王思炎二十元洪肖愚二百元斯欲仁十元徐受謙一百元袁壽光一元孫載淸五十元王逹甫一萬元謝迪記十元張錢氏五元徐宗逹三十九元顧瑞雲一元陳羲記陳伯記各一百元黄岩尤瀚帆函報認集一千零十股 
淸談 
[怪美人之歴史（來稿）]  
　　昨報載一千元之怪美人一則。友人某見而笑曰。余留學東京時。亦嘗見所謂怪美人者矣。飃乎若仙子之臨風。翩然若驚鴻之霞舉。誠尤物也。請略述其歴史。 
　　我國之留東學生。無論習法政習師範習農工商業者。莫不嘖嘖稱菊家商。見菊家商者。莫不回首而顧目逆而送。及叩其歴史。則所聞異辭。所傳聞又異辭。或曰。日本之徽章。以菊爲最尊。故美其名曰菊。或曰姓菊池故曰菊家。或曰以販賣化粧品爲業。故曰菊家商店。或曰某女學堂之師範生。或曰非也。嘗見日本。某新聞紙。題其名曰東京之怪美人。夫美人已不可多得。况其爲怪者乎。今某某以千金占有之。未嘗不便宜。其如餓煞。神田一帶留學生之眼睛何。 
瀛談 
[世界軍用品之進步（續）]  
　　五電從前各國之軍用電信也。恒用無線電。嗣以無線電。敵軍可從旁吸取之。非特不能報告已國之軍情。且反爲敵人探得。則無線電實不足恃。爰創一鴿電法。以代無線電。所謂鴿電者。豢養最靈敏之鴿數頭。以備戰時傳遞消息。是爲鴿電。 
然此法一行。卽有人研究破壞鴿電之法。卽創一鷹電。其法豢養悍鷙敏捷之鷹。以備戰時遇有鴿電傳過。卽縱鷹攫而食之。并亦可以傳告軍情。是爲鷹電現各國軍人。正思破壞鷹電之法。豈非軍用電信。愈究愈精乎。 
　　六彈近來各國爲鄭重人命起見。故所製槍砲之彈丸。每包以錫皮敵人即使受擊。亦不致有性命之虞。盖其目的。任減少敵人之戰鬥力。而不在傷敵人之生性。此誠各國戰術之日進文明也。然近聞德國某製彈廠。新創一種彈丸。名斯沙皮辣者。春破壞力甚大。較從前所用之彈丸。力過十倍。陸軍省將試用之。此又軍用品進步之一証也。文苑 
　　有感 
[有感三首刺留東女界也]  
　　（其一） 
　　爲欲民新生。辛苦此奔走。學得調羹湯。歸來作新婦 
　　（其二） 
　　不讀宛委書。却織鴛鴦錦。織錦長一丈春華此中盡 
　　（其三） 
　　出門有大希。竟事不一吷。碌碌墮庸軌芳徽永斷絶 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（廿九）]  
　　子爵夫人曰。無他。妾雖有無罪之證據。然妾寗死。必不能漏洩妾之秘密。君輩欲爲妾之辯護。亦知妾此時之地位。處於何等之地位耶。被殺人之嫌疑。有殺人之證物而三千磅一紙之銀幣。又非妾所自有。君等試思。妾現處之地位。何等危險。萬一君輩爲妾辯護而失敗。則君輩之名譽。必從此而損失。妾撫心自問。又將何以對君輩之厚意。故妾願君輩之勿涉此案也。子爵夫人當言此之際。音吐幽咽幾不成聲。聖白拉與華特恩。竭力以聽子爵夫人之語。始得辨其微細之聲浪。如游絲之颺於空際。非竭其目力之所至。不足以得其影響。 
　　當子爵夫人。辭謝華特恩。與聖白拉之時間。華特恩細審子爵夫人之狀貌。見所謂子爵夫人者。長身婀娜。姿態柔曼。目光之淸潔無倫。雖在愁苦之際而不足以掩其天然之斌媚。充華特恩之意以爲如是美麗之女子。何爲而受殺人之嫌疑。與我摯愛之美芬。同值此不幸之厄運。此何爲者。華特恩念及美芬。心房中驟。如銛刃之攅刺。奮然自念曰。吾必救此可憐之女子。吾必救此可憐之女子。即捐棄吾之名譽割絶我之生命。亦所勿計。 
　　華特恩乃以極和婉之音吐。謂子爵夫人曰吾輩確知夫人之無罪。夫人幸勿自棄其生命於不顧。吾等無論如何。必爲夫人竭力辯護。以期得一。美滿之效果。夫人得毋怪吾等之毛遂自薦否。子爵夫人聞華特恩之語。似甚感動。遽握華特恩之手曰。華特恩君。。君乃有如是之熱心。爲妾辯護。妾謹謝君之厚意。華特恩乃細詢子爵夫人以勃雷被殺時之情形。以及夫人受拘之原委。子爵夫人一一告之。并告之以上期裁判之供語。華特恩乃與聖白拉辭子爵夫人。而出此潑來特之監獄。 
　　吾書至此。當回叙勃雷被殺。及子爵夫人入獄之原因矣。蓋子爵夫人自美來歐。寓於倫敦大逆旅中。諸上流之紳士。咸。心醉子爵夫人之姿致婉妙。都麗絶倫。無不樂與晉接。而此子爵夫人。亦情性和婉待客無忤。不一星期之間。子爵夫人之名譽。已喧騰於倫敦之社會。凡著名之富商勛爵莫不以一見子爵夫人。而得其美目之顧盻。爲絶大之榮幸。然而子爵夫人。殊不以交際社會之歡迎爲樂。第見其宴會跳舞之暇。獨坐顰蹙。若深有不快之色。乃不逾一月而勃雷之案起。勃雷被殺之後。子爵夫人遂被此殺人之嫌疑。且有確鑿之證據。即平日之甚愛子爵夫人者。亦轉而疑此都麗無倫之女子指爲殺人之罪犯。 
本埠新聞要事 
[盜犯供認搶刦小輪]  
　　偵探科長汪二尹在鎭江拿獲盜犯吳霜田小任山帶回訊供等情已迭誌前報昨晚復由警法科員聶司馬提案反復駁詰該兩盜始从杭班小輪被劫小的們亦在其内並夥搶信船及方橋等處油坊多家後因同黨之何永祥吞没贜物被小的們砍斃棄屍义袋角地方求恩成全司馬得供命在供單上加蓋指摸判還押候禀請總辦專禀蘇藩核示 
[上海縣誥誡新募偵探]  
　　本縣李大令選募偵探十五名分發各處查探匪蹤已紀前報昨日午後大令飭傳新募偵探金福王炳升張順朱進卿朱新福范季生戴文標嚴新金長生徐咸明陳桂生蔡升福金海張掌榮葛尚仁等到案發給諭單二紙節錄於後 
　　（其一）去冬江浙梟匪猖獗搶刦頻仍現奉大憲統兵勦辦飭縣淸鄉必得大加淸查庶可根株盡絶查梟匪有二種一土梟二客梟兩相勾結擾害地方自非分别查辦不爲功仰該役迅卽于所派地段内協同董保嚴密梭巡遇有大帮客梟結黨成羣者密報營汛會同擒拿如探有居民平日與客梟往來親密接濟軍火招留住宿窩贓或爲其引路搶刦者卽行協保查拿倘或漫不經心於他處經人查獲即惟該役是問惟不得挾嫌誣指抛贓圖詐亦不得妄拿無辜陷人以罪其各懍遵 
　　（其二）梟匪經官兵追勦擒斬多名後最兇狡之夏竹林亦經戳斃爲該匪計惟有逃竄非借荒僻鄉村躱藏即以租界爲逋藪倘仍圖爲螳臂之拒非私運軍火不足以抗敵官兵就此兩層論之上海地方均須嚴密偵查不能稍涉鬆懈該偵探等務須實心實力恊同辦理如能拿獲各種軍火及重要梟目除捐廉優賞外仍當詳請保奬倘偵探不實假公濟私藉事訛詐必予嚴懲現本署另有密探之友隨處暗查該偵探之實與不實不能逃本縣之洞照勿以欺朦嘗試 
[集議改築馬路]  
　　南市外郎家橋至王家嘴角新馬頭等處前由總工程局議築馬路已志前報今日午後商務分會擬邀路政處司董集議開工事宜 
 
 

Page 19

 
 
𤨏事 
[城内]  
　　搜獲銅鐘○前日大成殿失去銅鐘二隻昨由包探在汉租界拘獲小竊王根生一名搜出銅鐘一隻尚有一隻已押洋四元化用法廨員即移送到縣押候訊究 
　　竊取花瓶○小竊陳子卿在新北門内磁器攤竊取花瓶一隻經巡士查獲解至一區警局訊判陳責一百板贓給失主領回 
　　虚張聲勢○玉器公所京蘇兩帮互相齟齬迭紀前報昨日本縣李大令訪聞兩帮手藝人等約期鬬毆特派通班差役會同警察前往彈壓幸得無事 
　　聚賭彚紀○張阿金張子松張阿小等聚賭抽頭由巡士拘至警局判分别罰洋一二元充公朱海全陶小村羅阿二張榮王金生等在羅仲甫家聚賭經巡士查獲解至一區警局訊判朱陶各罰洋六十元羅仲甫羅阿二各罰洋三十元張榮王金生各罰洋十元具結斥釋 
　　官事○候選道何葆麟前四川川東道任錫汾補用知州李本魁候補知縣唐文渠汪仁元出口局委員吳鏡沆等昨均到道拜會禀見 
[南市]  
　　預備運漕○江蘇糧道惠觀察現因天津頭班輪船將次起行爰與招商局會議裝輪军漕事宜並定初六日再行由蘇來申致祭海神 
　　商議濬浦○總工程局議定開浚南市浦江之圖式曾交浚浦局核議昨日該局工程師偕委員等至局與局董晤商良久 
　　虚應故事○昨日本縣李大令委東廳劉二尹率城汛周千戎同詣大東門外風神廟行春祭禮 
　　勒交同黨○王殿臣被朱阿五等串竊彩票兩緍洋四元五角控由工程局提訊判朱賠洋十元五角交保出外限尋同黨到案再究 
　　學徒逃逸○滬北鐵馬路某木作學徒唐金郎前日被師呵責逃至南市由巡士帶局飭發善堂留養 
　　鄉里爭鬥○徐順興父子被鄰人李萊生之子毆繫受傷控由工程局將李提訊兩造供詞各執判李押候傳衆鄰到案質証 
[閘北]  
　　巡士得賄○三路一區巡士趙炳荃於禁閉虬虹橋陳合興土渣作一案得賄洋廿七元現被該區巡官訪聞傳作主黄才郎到案訊知屬實遂解送總局訊判押候追繳文憑並賄洋再行核辦 
　　汛捕違章○閘北拘留所汛捕劉標昨日私至拘留所探視押犯經馬隊巡官拘住禀知總辦押候核辦 
[英租界]  
　　收捐罰洋○陳金隆陳恭裕在租界内収取落地捐一案昨又由捕房將兩陳解廨請究寳讞員因已接貨捐局復函稱戳記雖由局給發惟不應在租界内葢戳應請公斷等語遂商之英巴副領事判金隆罰洋一百元恭裕罰二千五元充公完案 
　　命案送縣○住居浜北德安里之何陳氏因伊夫鼎臣不顧家用自勒身死業由上海縣蒞騐屬實昨由捕房將鼎臣解廨請示供詞閃爍判送縣照例究辦 
　　繳還欠洋○曹福齋前在怡和洋行爲式拉夫用空賬洋一千八百餘元業由保人曹仲耀如數措繳昨奉公堂開釋 
　　不認偷車○許阿昌前在江阿良處拉車因事停歇前日將江之包車一輛竊取圖賣報由捕房拿獲解廨請究許供不承認判押候查明再訊 
　　屢戒不悛○傅嘉才三次犯案經上海縣遞回溧水原籍有案兹又潜來租界圖竊經捕拿獲解廨請究傅供實因溧水並無親族是以回滬求察判押三月期滿驅逐出境 
　　是否誘逃○吳阜太控葉沈氏誘逃伊妾一案昨由官媒解廨請安寳讞員以原告未到判押候禮拜一復訊如再不到將案註銷　　過犯又來○王阿狗陸阿保前犯竊案逐出租界今又潜來圖竊由捕解廨訊判王押兩月陸押一月期滿均逐出租界 
　　賴賬○陳德昌即鄭伯章欠德昌祥號賬洋圖賴控奉公廨提究判押候交保訂訊 
　　剥衣○流氓彭來福紏黨將周子堯之衣服剥去昨日由捕拿獲解廨請究判押候禮拜五提集人証冉訊 
　　聚賭○陸成福吳毛頭王金生趙海泉等聚賭抽頭爲捕拿獲解廨請究判陸吳各罰兩元王趙各罰五元充公 
　　掩竊○陳榮生掩入施兆信家竊取皮衣金紐扣等物報捕拿獲解廨請究陳供認不諱且訊知向爲剪綹賊判押西牢六個月逐出租界 
　　說謊○蕩婦高楊氏向某甲說謊壞人名譽昨有人至公廨控告寳讞員以該氏另犯他案已發押官媒判加押六個月再核 
　　小賊○倪焦生前竊毛洽昌店内帽子等物經公堂判押在案昨由伊父倪阿三投案懇求准予領回管束 
　　公堂瑣案○王連生竊王掌林衣服押一月王根生在城内竊某姓家報時鐘判送縣訊辦蓬連生竊項連藩車子押一月陳阿小竊衣押兩月逐出楮阿成竊田成洋衣物押一月逐出胡三楚竊周潮昌烟槍押四天施榮郎搶取陸格生衣物枷示五天陳金甫竊陳金貴衣被押十天 
[美租界]  
　　醉漢行兇○前晚有一酒醉西人在四考脫路行兇滋擾由捕解入捕房於昨晨送至該管領事署訊判押禁四天 
　　西人圖賴○成有匠范煥泉昨在鄧鐵路向某西人索取衣料價洋該西人圖賴行凶范投報捕房飭赴該管領事署禀控 
　　誣竊○住居崑山路十七號房屋之某洋人昨報捕房稱被王阿四竊去物件捕頭飭探將王拘入詢無証據開釋不理 
　　火警○唐阿三在蓬路伯頓路轉角處開設荳腐店樓下餘屋一間租於某甲開設興昌脚踏車行前晚十二點鐘該車行失愼殃及左右鄰順興粥店榮華齋糕糰店荳腐店等房屋六幢當火熾時唐與伊妻由樓上跳下跌傷旋由巡捕車送捕房飭送同仁醫院救治 
[法租界]  
　　惡鴇凌虐○鴇母王吳氏凌虐烟妓順寳由探解廨請究氏稱因順寳燒壞蚊帳掌頰兩下平時並不凌虐判罰洋二十元充公順寳發堂留養 
　　失火紏葛○西興橋公順成烟紙店與對門順興館飯店同時失火互相推諉昨又由公堂集訊兩造仍執前供判退去查明再核　　冒取皮統○鄉人陳某在太倉冒取王裕卿皮統五件值價洋五十三元逃避來申王遣弟阿東跟蹤到滬尋獲送捕解廨陳供皮統押在瀏河錢已用罄判交王帶回自理 
　　復訊拐案○楊潘氏控劉楊氏誘拐七歲女兒阿掌昨由公堂復訊証人唐順卿供劉楊氏由伊姘夫王某領來託薦帮傭阿掌失去後氏卽不見不無可疑訊之劉楊氏稱於初八日往鎭江並不誘拐中西官以該孩於初七日被拐無可狡賴判還押候示 
　　跳舞○代理法領事喇伯第前晚九點鐘偕其夫人在署舉行跳舞各國紳商到者甚衆至二點鐘始散 
國外新聞 
[英日訂約保護商標]  
　　初一日倫敦電云聞英日兩國不久將締結條約以保護英國之商標 
[普魯士社會黨之反抗]  
　　初一日倫敦電云普魯士社會黨人因議院選舉權事仍不修改故聲言約定本月十六日通行罷工一日以示抵抗屆時恐不免有擾亂之事矣 
[英國裁减軍備問題]  
　　初一日倫敦電云英議院自由黨議員慕蘭贊成裁减軍備之决議已經下議院駁斥蓋反對是議者有三百二十票而贊成者祗七十三票云反對黨皆在袒政府内務大臣愛斯寛虚聲言英國海軍政策純屬於防衛的性質惟所佔不可侵犯之優勢必須保持勿衰此爲最要再各藩屬駐兵皆可减少惟印度地方必須有相當之軍隊駐守云 
[日人反對外務大臣]  
　　初一日東京電云日本下議院議員約有三十名均係政友會中人近日組結團體以備攻訐外務大臣林董聞移民會社之各管理員亦從中反對林外相云 
[前駐滬美按察被控近聞]  
　　初一日東京電云美國前駐滬按察使威佛來在美被人控告甚夥現國務大臣羅德已將所控各節代爲表白並謂使旅滬美人得免爲惡之恥者乃威佛君之力羅斯佛總統亦甚贊可威佛君之舉動並謂彼欲攻訐威佛君者皆由爲惡之徒所唆使云 
[日艦已抵香港]  
　　初一日東京電云昨有日本兵艦名伊佐米（譯音）者已駛抵香港以上譯字林報 
[俄皇游英]  
　　初一日柏林電云此間謡傳俄皇將有英倫之行 
 
 

Page 20

 
 
[意土齟齬]  
　　初一日栢林電云土爾基政府與意大利近因罕拉克利地方煤礦事頗起衝突 
[德國新艦將次進水]  
　　初一日栢林電云德國新建一萬八千噸之大戰艦名佩雲者已近竣工將于威崙海文舉行進水式德皇已邀請荷蘭享利親王屆時惠臨觀禮 
[法又增兵赴摩洛哥]  
　　初二日倫敦電云法政府已增派軍士五千二百人以爲摩洛哥法軍之後援 
[斐洲北部不靖原因]  
　　初二日倫敦電云斐洲北方愛爾權利邊境不靖乃由僞皇幕連海飛所遣之密探在彼倡言興戰並由前此愛爾權利之暴動者不能馴服法國管理之故云以上譯文匯報 
 
 
 

Page 21

 
 
[北洋新編第一最新最備最要之外交書約章成案匯覽出現]  
按是書爲連平顏韻伯觀察奉北洋大臣袁宮保之命編纂觀察曾至外部調查案卷圖表綦詳門目大備海内認爲第一外交要政全書初印五千部早經各省大吏紛紛取發發給各屬備覽現又續印除官用外除官用外餘交本局發售公諸海内士林倘研究外交者必以先覩爲快▲現已出書速來購取每部售大洋十元每册後面有分類檢查目錄極便查閲　總發行所上海點石齋申昌書局 
 
 

Page 22

 
 
   
 
 

Page 23

 
 
   
 
 

Page 24

 
 
   
 
