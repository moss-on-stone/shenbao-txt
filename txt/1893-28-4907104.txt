# 1893 - 28 - 4907104

 

Page 1

 
 
[續二十四史出售] [  圖書集成局啟]  
本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹　三長者晴移玉申報館帳房購取可也此布 
[九朝東華錄减價出售] [  圖書集成局啟]  
本局所印九朝東奉錢一着紙　精良校讐詳細分錢六十四本外加紅木夾板六副可謂盡善盡美髮憾毫無矣　載以來購者甚衆所有工本早己收回目下餘朝無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[防侵佔論]  
易曰知幾其神乎書曰致治於未亂保邦於未危斯眞不磨之論也今天下一家中外共和爾無我詐我無爾虞一似可以無煩遠慮者然而有識之士早已防之於預蒲留仙先生窮而不遇言不行於當世乃作聊齋志異一書其事多屬狐鬼近於干寳搜神齊諧志怪荒唐誕幻大都牛鬼蛇神蜃樓海巿耳然而其稱文小而其指大取類邇而見義遠故傳誦士林膳炙於人口世之矜尚者每稱其第一篇有心爲善雖善不賞無心爲惡雖惡不罰數語爲有功世道之文而不知其他之類乎此者正復不少顧太上立德其次立功其次立言士君子窮而著書所以自負者必教人以忠孝節義廉恥敬　無納人於邪卽或偶然遊戲小品亦必有所勸懲而其高見遠識尤足以使人愚患而預防卽如有言西洋人假一氈之地暫求登岸邊帥許之而其氈隨扯隨大幾及畝許猝不及防拔刀相向遂　殺掠而去夫此氈果何物哉度亦不過洋貨之一如羽毛絨毯類耳何其能小能大能卷能舒待時而動乘隙而入愈佔愈廣愈佔愈多竟若是之神速耶究其初不過求容一氈至以尺寸相假而氈猶是氈地猶是地得寸則寸得尺則尺所侵佔署竟無己時彼且以爲爾許一氈地則亦一氈而己矣而我反無辭焉彼何其智我何其愚假令有人焉逆知其狡謀堅持爲不可弗令登岸則將放之彌大合者卷之仍退藏於密雖有斯氈亦何所施何有於事變此殆作者言外之意也夫洋人精於格致工於製造其物多光怪陸離今其銷於中土者不可以僂指計則當時殫精竭慮製此異物以欺我華人容或有之今特無論其事之有無而試按之往昔騐之來今可知爲此說者其寓意正有深且遠者在也嘗考洋人之入我大清也始於順治十二年　簡國納貢通巿康熈二年定貿易二年一次二十一年荷蘭助克臺灣故越兩載而大開海禁首許荷蘭通商自許荷後歐洲各國爭趨來前雍正中英人以粤省規弊過重請移入浙乾隆二十年英又請納餉運貨至寍波廿二年因奏加浙稅　上許之又赴粤通巿五十八年英遣使入貢然他國各懷疾忌遂有嘉慶七年十三年之變道光朝開釁尤甚咸豐之季南北洋及長江一帶遂乃商埠林立矣而要求無厭之意則猶是也枚生有言磨礲　礪不見其損有時而盡留心時務者每以爲憂盖其患皆自一氈始先生之書成於康熈己未其時尚未有海氛也而能於寓言八九之中直抉其情狀不啻温太眞燃犀照牛渚水中奇形怪狀無不畢見是殆所謂知幾其神者乎今之謀國者未嘗不長慮却顧見及於此以爲禦侮之道先在乎自强天道無平而不陂無往而不復今昔之勢則己有懸殊者矣當日之所以動受挾制者國家多事疆吏乏人且中外未協易啓猜嫌今則朝野俱極講求洋務信義亦漸　孚使命往來玉帛互見雖或有所干求不難據理駮詰卽就上海租界而論捕房往往越界以釘門牌而居民不願輸捐嘖有煩言乃一經控訴於官立卿照會輒卽停止在捕房收取捐資亦無非爲整頓地方之用然其如尸祝之不治庖何故碍於理而輒罷其役彼此情弊己通卽有可以理逹可以情喻之效古云見兎而顧犬未爲晚也亡羊而補牢未爲遲也通商之局自今以往方將日敦和好愈推愈廣卽泰西諸國亦祗以中國爲利於通商初無利其土地之心必不至再有以一氈相欺者惟中外雖云一家而老成謀國者則又不可不防之於預防之奈何則亦曰自强而己外洋尚槍砲我則精求製造之法外洋尚機輪我則齋開自然之利凡彼之所有者我無不盡有彼之所能者我莫不盡能則彼不但不敢欺我而且　而畏我自是而和好乃可以永敦海氛乃可以永靖通商之局面乃可以日新月盛而中外諸國皆得以享利賴於無窮 
[整飭釐金]  
　　賞戴花翎候選道調辦湖口厘局卽捕府正堂寉爲出示　禁以恤商民而重厘務事照得　卡抽厘乃國帑支絀不得不借資民力以濟餉需一自不肖丁役因緣其間假公濟私大則責放船隻彼此分肥小則照票要錢打號要錢額外補串要錢種種需索厘局所在商民視爲畏途本府歴辦厘務此中弊竇無不灼見眞知力爲禁革兹調權斯局所帶丁役非屢經試用可信之人亦必其人爲薦主力保不至妄爲惟下車伊始誠恐有等船户商民未及洞悉或司空見慣依樣葫蘆或希冀减厘不惜杜尺利之所在誰不動心合行出示嚴禁嗣後如有賣放需索各節一經查出及被人發覺必嚴加懲辦至該商船等亦須知厘金關係國課賣放必與受同科如其行險徼倖爲宵小之所爲何若磊落光明直完厘金之爲得乎况用錢犯法更不合算前此苦於不知爾等因爲所朦今旣一律禁革必不任若輩陽奉隂違倘有不肖丁役冉行勒索許爾等扭禀來局以憑重懲此四條皆爲體恤商民起見爾商民亦宜各發天良裝貨之船固須報明完厘不得闖越偷漏中途抽票以多報少其空載之船亦必聽候查騐放行不得徑行直闖以符定章本府盟心似水立法如山商民固所深悉公事未便含糊愼勿輕爲嘗試以致噬臍莫及除一面誥誡丁役外爲此曉諭各商其各凛遵毋違切切特示計嚴禁四條一賣放宜禁也國家設卡抽厘原爲餉需不足而起自不肖丁役肆其鬼　伎倆得錢賣放或應完厘十數串者得錢數串而賣或應完厘數串者得錢一二串而放甚至前次己遇後次復行前船放去後船照樣以公家之正厘飽一己之囊橐漏巵壞壞莫此爲甚而商民惟利是圖只計放時便宜未思犯時利害不知賣放之舉與受同科爲小失大旣費錢財復傷體面誠爲非計本府嚴切示禁固所以檢束丁役亦欲爾商民同諒苦心焉一照票錢宜禁也貨船過卡完厘是其本分正厘而外定章不許私取分文憲典煌煌昭法可攷自砲船留難需索遂有照票之名不知該勇役厘局出有工食止許查騐偷漏禁止闖越若於本局月給工食之外索取客商陋規是借公以圖私也自禁之後不准索取分文一打號錢宜禁也划船爲厘局所雇自應常泊河干聽憑司巡指使焉有意外之錢訪聞向來商船打號該划夫視船大小或討取數十文或數文不等商人以其事小不吝解囊詎意水漲船 
 
 

Page 2

 
 
高後更非分妄索不惟敗壞釐局聲名且傷政體自此示禁永不准勒索一額外補串錢宜禁也完厘之錢向章定以制錢十足十百爲串不得短少一文如有短少當面照補此外不得多取自猾黠丁役懶於數錢並不逐一核算但囑客商每串出錢數文名曰補串實圖肥己彼商人之錢本屬少數者不免俯首聽從其本不少數者詎肯甘心往往以此爭鬧殊屬不成事體今特示諭其錢之不少數者不准額外索取其少數者仍應責令照補以照核算該商不得以禁止補串藉口光緒十八年十二月初一日 
[鳩水官塲紀事]  
　　蕪湖訪事人云安徽學政吳肅堂殿撰於新秋時節秉節按臨皖北舉行歲試事宜兹於上月二十四日節抵和州二十六日闢閑試士至本月初二日試畢隨卽啓節渡江回太平府署先期飭代理府篆之丁慰農别駕行文當塗蕪湖繁昌三縣著各士子於初四日取齊初六日扄試○月前太平府王子範太守調署潁州後所遺篆務由糧廳丁别駕暫行庖代上月委署是缺之楊春泉太守璋奉到藩憲飭知隨自皖垣買舟赴任三十日道出鳩江艤舟登岸譪見關道拜會憲各寅僚本月初二日向太郡進發聞諏吉初四日履新○王宇春大令兩署蕪湖縣篆今夏始經大憲題請實授兹己接奉部文覆准上月某日藩轅牌示後蕪地官員紳士咸詣縣署道賀○鈔關稅務總辦俸靜山大令差期己滿經上憲調辦新關北卡尚有榷署發審一席仍飭大令兼辦日内己奉到批文矣 
[火警類誌]  
　　上月廿九晚魚更三躍粤垣者城内三多里何姓家因煮晚膳遺火積薪中光焰熊熊冒穿屋頂警鑼甫報水會齊來灌救得法立時熄滅僅焚去廚房一間餘皆無恙然比隣己受驚不淺矣本月初二晚西門外馬草埔某甲家因潑翻火油燈幾兆焚如幸人手衆多協力救熄惟一婦因衣服沾著火油以致滿身皆火赶卽脫下手足頭面皆己灼傷延醫調治醫生令以冷水洗浴遂致火毒攻心不可救藥聞該婦業己懷孕連斃二命未嘗不太息痛恨於不操刃之劊子手也 
[粤嶠霜痕]  
　　河南岐興里某甲儒雅風流日以飲酒賦詩爲樂上月廿八日早起見瑞雪紛飛遠近樓臺一白無際不覺意興勃然遂在天棚之　呼酒自酌三蕉甫罄醉眼朦朧偶一失足墮於堦下頭顱破裂鮮血淋漓家人見而大驚急舁回室中延醫調治無如傷勢過重樂石無靈至次日遽爾一命嗚呼慘哉○撫憲剛子良中丞於初一日往大北門外雙井街天后廟閱看南海縣屬各街團練經邑侯預飭辦差人役在廟前隙地搭蓋彩棚一座陳設公案氣象一新是日司道以下各官均來伺候中丞旣至各練勇卽排列隊伍魚貫而行自朝至暮然後畢事人丁之强壯軍械之鮮明較日前所閱者更覺翼常出色中丞顧而樂之賞賚有加○李某者在油欄門外某店傭工人極聰慧頗得主人歡惟素有賭癖前日出外收帳行至十三行見有番攤賭館不禁見獵心喜入塲共賭將所收帳銀作爲孤注不料五木無靈全軍盡覆李念無以對店主計無所出遂吞洋烟回家自盡迨毒發人始知覺急爲解救己無及矣噫因賭害命比比皆然安得良有司力禁賭風爲民除害哉 
[太守赴蘇]  
　　揚州府陳太守因有要公不及守候開河遽於初二日由陸路至瓜洲口剪江南渡前往蘇垣謁見奎中丞禀陳壹是如無甚逗留日内卽可遄返矣 
[皖岸催運]  
　　兩淮鄂湘西皖各岸引鹽銷場暢旺疉紀前報兹聞皖岸督銷丁蘭生觀察又有咨文到揚商請運憲開辦新綱大略謂刻下銷巿甚暢所有甲申春綱南鹽所存無多甲秋殘綱尚有五十九票未運到岸當此銷路暢旺擬請擇期接開乙酉新綱並諭商將殘新等綱赶速打單運岸以清綱次而濟岸銷等語運憲江都轉卽詳請督鹽憲示期開辦新綱一面由總局示催各商赶將殘引訂運日來天宇晴霽各商得此消息無不眉飛色舞紛紛領照 
[武林晴雪]  
　　杭垣自上月二十五日得雪後堆積不化幾及一旬之久朔風剌骨滴水成冰上中下三河堅冰凝結舟師舵工日坐水晶宫裏推摇不動初二日某船載營兵六七人由萬安橋開行欲至艮山門外王家涇地方解纜時用木錘兩柄鑿冰前進無如冰厚約有四五寸自晨及暮僅行至太平橋計路不過一里許而營兵己精疲力竭祗得暫泊橋堍擬俟明日再行紹興西小港往來航船聞己停泊七八日不能解維初三日氣候稍覺和煖向陽之處冰雪漸融向隂處則仍凝結不解 
[鴛湖冰鏡]  
　　嘉興於上月下旬約得雪五寸此後天宇雖己晴霽然連日西北風甚緊寒冷異常大小河道一律凝冰舟　不能往來聞有烏鎭某紳送親船行至海鹽用小火輪拖帶於前日駛往蘇州塘在杉青閘被冰阻住不能前進各信局停班數日遇有緊要信件則由陸路齎送○秀水縣劉邑尊念時值隆冬小民無及無食凍餒堪憐因派親信家丁向報忠埭鼎盛米鋪定購米票往四門僻靜之處次第散給一時受賜者無不歡聲載道○禾中人家雇用女傭大半皆係北郷人近年有年輕女子編列青衣藉供奔走者不出數月便覺居移氣養移體有此間樂不思蜀之意風氣變遷良堪浩歎日前北門外有郷民數人途遇一大姐據言尋訪多時今始遇見囑令歸家倔强不依遂强拖硬曳而去若該大姐者殆亦沾染蘇人習氣耶 
[皖事雜爼]  
　　撫署馬棚内馬夫某甲年甫二十餘上月三十日因天氣寒冷遂與同伴某乙醵錢沽酒覓一大醉嗣以倦眼朦朧携帶火盆上牀藉以禦寒無如酒力不勝玉山旣倒深入黑甜盆内之火延燒衾枕乙聞穢氣觸鼻破扉直入見甲己焦頭爛額一命嗚呼旋卽倩人將屍舁出後經署中巡捕戈什哈施捨錢文備棺收殮埋諸義塜是亦慘矣○某甲年甫五十餘本月初二日由東門外肩負蘆柴一束入城求保行至錢牌樓地方適凍氷如鏡立足不穏傾仆於地血如泉湧繼而容顔慘變勢且不支行路之某君見之卽央附近某鋪取熱飯一碗用白糖調敷患處復用布縳好旋卽雇人舁送回家未識能保性命否○撫標城守都司馬子皋都戎概捐鶴俸購製棉及褲百餘套密飭兵目在私街小巷見有極貧之人逐一散給貧民感荷鴻施歡聲雷動 
[浙省官報]  
　　十一月廿三日東防廳高禀奉藩司飭知回任禀謝蔡文杰由金專丁來省禀謝藩糧會委海運滬局差郭懷珠禀辭赴滬封沙船鍾匯錢鴻策通判錢銘鍾均滬局俱禀奉藩糧會委海運差叩謝肅福清禀辭赴寗封寍船楊清綬吳炳修均津局郭沛棠候補縣吳忠炳均津通局陳正榕劉能繼均滬局俱禀知藩糧會委海運差叩謝候補布理問姚天佑解部經費縣丞費綬祖江錫齡均津局曾翰章任金鎔俱滬局張堉藻津通局主簿楊鳳題津局驛丞黄瑢解通經費俱禀知藩糧會委海運差叩謝廿四日通判余肇龍卽用縣汪清麒均津局候補縣徐士鋆津通局錢增勲津局並銷假禀辭解餉進京魏象書津局俱禀奉藩糧會委海運差叩謝臨海縣蕭洽　銷發審差禀見辭赴任縣丞朱其珣英山俱禀知藩糧會委海運津局差叩謝廿五日張琳禀知釐捐局委提調差禀謝卽用縣鄭維翰由籍起服回省禀到縣丞葉希斌由京騐看來省禀到稅課大使吳慶雲禀知藩糧會委津局海運差叩謝廿六日牌示仰分發委用訓導戎獻琛知悉於本月二十八日來轅聽候本部院考院委用毋違特示候選同知戴嗣源禀辭赴上海候補縣張炤禀知奉杭府委代理新城縣事禀見叩謝卽辭巡撿蘇應培禀辭赴滬局海運差 
[袁江官報]  
　　分發南河試用同知程錦粤於十一月十二日赴漕轅禀知到工翰林院庶吉士周悞之庶常於十一月十四日自安徽原籍赴都分發南河試用同知邱文純於十一月十七日赴漕轅禀知到工候補鹽大使王永祺奉漕憲委厘金總局隨局差遣俟補知縣王步東奉漕憲委辦楊莊厘捐候補同知楊士鈞奉漕憲調委車邏厘捐局務候補同知何𢋫庠奉漕憲委辦青口厘捐局務萬壽宫守護奉漕憲委候補 
 
 

Page 3

 
 
把總王國元候補鹽知事鄭貽泰奉漕憲委辦六濠口米捐局務 
[皖垣官報]  
　　十二月初二日委辦蒙城土厘分卡通判劉鴻漸辭准補徽州府經歴周傑謝行知請補准補南陵縣知縣趙煦到赴海州催提協餉回候補通判李萬淮謝奉憲臺委赴舒城騐收橋工候補典史劉本煌准改獎試用府經歴初二日牌示新選婺源知縣崔廷鏞飭赴新任指發安徽新海防試用典史夏仁到江蘇人候補直隷州張恩培辭赴皖南措貲候補知縣王鐘漢辭奉委赴江蘇徐州府查探稍價 
[履冰殞命]  
　　揚河冰凍舟楫不通己有數日兩岸來往行人相與履冰逕渡不煩就淺就深初二日新河灣有某甲肩米一囊由河東而至西岸是日適轉南風冰凌漸薄行至河心忽聞格　一聲冰卽開裂連米墜下岸上人見之急欲拯救無如冰下水勢溜激甲己隨波逐流而去同日便益門外又有某乙墜落冰下噫狐之走冰也先聽而後行必下無水聲始敢縱步甲身負重物孟浪如此可以人而不如狐乎至甲等屍身迄今尚未撈獲大約須俟冰泮時方可尋覔嗚呼慘矣 
[懸旗志慶]  
　　昨日爲德意志皇三十五歲誕辰是以浦中所泊各國兵船俱高揭綵旗以伸慶賀時則天公戲玉一白如銀映以五色繽紛益似天然圖畫矣 
[伺候憲旌]  
　　關道憲聶觀察赴蘇公幹尚未言旋前日道轅探得憲旌將次回滬卽派書差執事人等赴新閘碼頭伺候直至晚間尚未見憲駕遥臨各書差均各回署至昨晨又往該處迎接 
[祥霙再霈]  
　　滬上自上月杪見雪後氣候嚴寒河冰堅沍舟楫不能暢行關津旅客頗有行不得也哥哥之歎至本月初五六日以後始轉和煦煖日烘窓硯冰漸釋黄棉襖子普被南簷　門圭竇中人向陽捫蝨熈熈然如登春臺自前日起隂雲又合四野天低入夜縢六君乘興而至冷逼重衾曉起推窓但見大千世界一片光明戰罷玉龍敗甲殘鱗依舊漫天飛舞惟天氣不甚寒冷瓊花六出旋積旋消詹溜聲淙淙不斷街頭巷尾時聞屐齒錚然午後雪點繽紛雜以雨絲宛轉來隴菜畦得此連番潤澤自卜生意盎然而雪後園林暗香浮動孤山處士花下吟哦當又添幾許佳什矣 
[滬濱瑣語]  
　　小竊某甲前晚在小南門外某姓家竊得衣包一個適被捕役所見上前盤詰一味支吾該捕遂將甲帶回查究又小竊某乙在縣署左近某薙髮店竊得大門一扇肩負而行將出小東門適失主在後追來將乙拘獲毆擊數下奪門而回乙則縱之使去○時值隆冬匪徒乘間竊發提右營傳叅戎每夜督同親兵在城廂内外巡緝如有形跡可疑及不携燈籠者阻住盤詰如言語含糊立卽帶回查究 
[縣案彚録]  
　　何星華偕子何鳴柯投縣控稱族姪何亭掌與伊子何阿蘭至小的家攫取耕牛一頭向索不還求請提究黄愛棠大令准詞飭提一千人到案於前晚升堂研訊星華訴稱係本邑人現住十六保廿八圖河巷橋地方向以耕種爲業蓄有耕牛一頭六月廿六日被族姪何亭掌糾同伊子前來不問情由將牛牽去售與徐阿炳處由牛牙倪美根喝價計洋銀十五元錢三百文小的父子聞悉向之理論亭掌一味恃蠻旋經人排解令亭掌將牛給還小的詎料亭掌心不甘服時至家中𦆑擾不得己投案控告叩求訊究何鳴柯供與父略同何亭掌同子阿蘭供稱亦以耕種度日素來安分叔父何星華自願將牛送與小的迨將牛牽至家中適有急需將牛向徐阿炳處抵借洋十五元錢三百文叔父聞知此事頓悔前言欲向小的索牛初尚不允繼由親友理勸小的等始將此牛向徐贖回送還叔父並無𦆑擾情事徐阿炳供稱當初不知有此糾葛是以出洋收買現己將牛交還倪美根供稱係本邑人今年三十五歲現住西七圖地方今年輪充牛牙是日亭掌將牛售與徐阿炳央小的喝價小的實不知伊等來歴不明大令以何阿蘭不應攫牛判笞三百板枷號半月發頭門示衆何亭掌亦應懲責姑念一再苦求從寛免責着具切結備查徐阿炳倪美根訊明無于當堂斥釋何星華父子着具遵結呈案備考○滬南花衣街王大昌布莊主王萃馨投縣控稱浙嚴粗紙公所司事章履和並姚周伯朋吞白布一千二百疋計洋五百元有奇向索不理是以投案呈控叩求提究黄大令查閱呈詞飭差周陞押理嗣因理處不明原差禀覆昨由王萃馨將章履和扭案該差據情禀報大令諭飭收管候訊 
[英界公堂瑣案]  
　　包探沈金隆禀稱潤茂洋貨號之施才高訴稱有陳士星向伊號暫借票洋乘間逃逸業己掛失作爲廢紙忽有金元山持票收洋當卽拘獲解案供稱由陳士星之母將票交伊奉諭令傳陳士星之母到案迄今多日陳士星之母並不來案原告施才高亦未投質求請發落金元山供押在捕房不能尋交陳士星之母求恩交保蔡太守准其交保候示○方德仁訴稱被柏阿榮行竊銅銚等件售與倪阿二報捕吊贓送案柏阿榮供認初犯行竊倪阿二供不知竊贓誤行收受蔡太守判將柏阿榮管押十日倪阿二罰洋二元贓給失主領去○包探沈金隆禀稱吳本大所開踏布坊被范林聚私取布七十四疋典押銀洋與李阿紀榮桂等分用今李阿紀榮桂業己逃遁祗將范林聚拘獲搜出押票查吊原贓尚少十一疋吳本大訴稱用范爲夥不料伊心懷叵測私盜客布典押銀洋今請究辦范林聚供稱私押客布惟求施恩質鋪夥呈票請追質本蔡太守判范林聚管押三月吳本大用夥不愼與尋常失竊者有間著償質本始准領贓○包探何瑞禮禀稱妓女金佩林家曾因口角忿爭被錢阿根乘間行竊羅夾馬甲一件錢又偕張阿炳行竊王福堂等風帽水烟袋今己查獲入贓送案請訊錢阿根供認行竊張阿炳供稱與錢阿根爲友分用錢文蔡太守判錢阿根管押四個月張阿炳管押二十一日贓存捕房俟失主認領○包探顧阿六禀稱周阿興被羅阿秋等毆傷今將羅阿秋拘案請訊周阿興遞禀聲稱前在虹口包造房屋十四間由子祥阿寳等承攬工作小的因伊等素不安分恐誤工程並未允從不料伊等因此挾怨日前在新閘相遇被伊訛索洋銀十三元本擬報局請究因伊等爭先逃避含糊了事昨又在虹口相遇子祥阿寳等糾同數十人手持鐵尺木棍將小的毆擊致受重傷及巡捕至祗獲羅阿秋一人餘均逃散當時若非巡捕來恐有性命之憂羅阿秋供稱駕船度日不敢行兇蔡太守騐得周阿興受傷屬實飭令自行延醫調治羅阿秋暫押俟補提行兇人到案覆訊○楊阿德訴稱被王阿荀混用銅洋三元交捕送案銅洋呈堂王阿荀供稱賣魚度日此洋係悞用下來不知是銅質蔡太守飭將王阿荀連銅洋移送上海縣究辦○包探陳阿九禀稱陳坤仙疉次行竊今又竊王阿新套褲等件查獲人贓並在身畔搜出清帳一紙一併送案陳坤仙供稱被父逐出致犯行竊蔡太守判管押三月贓交失主領去清單存堂○包探江阿三禀稱張善生行竊輪船搭客鋪蓋等件查獲人贓尚無失主承認張善生供不敢行竊蔡太守飭該包探將張帶回捕房俟查明失主再訊○許川章訴稱在路行走被徐阿尚將鼻碰傷由捕拘案徐阿尚供並非有意碰撞蔡太守騐得許川章受有微傷判罰徐阿尚洋一元給許養傷○一百八十九號華捕禀稱昨見王阿發在街旁擲骰賭錢拘拿送案賭具呈堂王阿發供小本營生偶然擲骰以後自當改過蔡太守判管押七日賭具銷毁 
[法捕房瑣事]  
　　周清華將假銀押髮簪等物混押各質鋪旋經看出破綻將周扭送公堂其詳己見前報昨午二點鐘時葛同轉蒞捕房寳源銀匠店夥張秋舫偕寳華夥錢友權德華夥王明甫乾元夥張錫堂乾泰夥張錫蕃等聨名具禀聲稱周清華卽周照生與小的等素來認識伊做假銀首飾己有年餘小的等店號皆被私鑿務求嚴究以儆效尤趙裕坤呈交假銀老壽星數十尊並包銀之紫銅押髮簪數十枝同轉命將周清華逮案謂爾所供出之朱阿七其人現在何處供稱朱阿七實係小的之徒假銀首飾均係小的所製事屬初犯務求鑒宥同轉謂爾昨日供 
 
 

Page 4

 
 
明係朱阿七爲首今又翻供是何意見答稱阿七尚有父母現住英租界香粉弄求請免其拖累同轉謂先後供詞歧異殊屬刁猾喝令笞責一百板復問周又稱阿七本係德華銀匠店學徒去年八月間停歇今年八月間與小的說明據云寳華有己歇銀匠能製僞首飾阿七亦在伊處學得是術遂與小的合做問爾與朱合做幾時押髮簪每枝值錢若干答稱自八月中起至九月中止因阿七不欲合做當卽拆股現朱在家中獨做押髮簪每一枝五錢内有銀一半本錢二三百文不等押價約六七百文同轉著將周清華還押假飾仍交趙裕坤等領去著另補禀詞候核○鄭春亭馬鶴年等前控沈榮泉虧欠翡翠等項洋銀二百元經公堂提沈到案著交保料理嗣因沈央中理處言明先付現洋若于其餘出票限繳當時兩相允洽未幾沈忽翻變將限票藏匿反令其妻赴上海縣衙門控告業奉批示抄呈鑒核同轉閱得批詞中有牽涉包探飭將沈榮泉帶案謂七月間何以延至今日供稱此事　與經勸人面談謂爾自欠豈能諉在經勸人身上且此案有鄭　亭控爾欠銀爾竟投縣誣控牽累包探殊堪痛恨判掌責六十下還押候傳經勸人再行核奪○張燕甫控莊成來欠洋二百元屢列前報昨日包探郁庭淋將供出之俞阿三吳元通包德興等傳案同轉訊究之下俞等供稱七月廿八日莊成來向小的商借洋銀一百元據云與人同做塡泥生意問爾等可知莊成來向張燕甫借洋二百元是何用度答稱小的等不知張姓事同轉謂現據張燕甫具控莊成來欠洋二百元借有借據缘莊成來不認借洋故傳爾等來案訊問旣與莊成來有友誼著俞阿三將莊保去限五日料理禀覆○廣安棧客韓忠信控被接客人陶渭山混去綢衣七件值洋五十餘元經葛同轉判令　認賠一半昨日據韓忠信投案聲稱判賠之洋業己如數收到求請銷案同轉准如所請 
[上海六馬路仁濟善堂接到津海關道盛杏孫方伯爲山西請賑來書照登]  
　　少欽蓮珊子眉子萱仁兄大人閣下頃得山西張漢仙方伯來函並貝委員面述一切備悉晉省大同朔平兩府屬之懷仁山隂應州右玉等處水旱頻仍災區廣闊關外七廳又以歴年荒歉困苦尤屬異常啼饑號寒不堪言狀雖經晉省各大寕籌集二十萬金赴關外賑恤無如災黎數十萬遍給爲難近又措銀十萬兩赴往寗夏採辦糧石亦如杯水車薪於事何裨晉省本係瘠苦己無公欵可籌而嚴寒漸迫凍餒情形何堪設想况來春爲日方長療饑乏術弟在烟時早聞此信因未得確耗是以未曾籌及災况旣輕确鑿南中自應竭力　助以濟燃眉順直鎭江各賑原難或緩然權其輕重　急當以晉賑爲先諸君子一眎同仁不分畛域定能妥爲設法且須遴選南紳前往督率查放方臻妥善嚴佑翁刻下主持東賑未便遠行思維再四祗有懇求施子英兄赴晉籌辦庶可欵項不致虚糜災民均沾實惠弟己專函奉懇尚乞諸君子力爲勸駕早日首途並先撥交銀二三萬兩帶往放給弟亦當先籌二三萬金以資接濟嗣後彼此設法陸續匯解能盡一分之心力卽救一分之災民諸君子樂善爲懷當不待弟諄請餘詳晉省公函並面詢員清來兄可耳專泐奉懇敬請籌安惟希惠照不備愚弟盛宣懷頓首○又奉來函少欽仁兄親家大人閣下頃得山西張漢仙方伯來書並貝君清來面述一切備悉晋省大同朔平兩府屬始患旱乾繼遭水厄民情困苦顛連不堪言狀關外七廳又因連年歉收益形憔悴哀鴻徧野觸目傷心前經晋省各大憲籌欵二十萬兩赴關外賑卹第以災區過廣欵項無多難於遍給近又措銀十萬兩赴寗夏採辦糧白目前尚難敷衍而公項亦無可再籌來春爲日方長待哺嗷嗷如何得了弟夏間卽聞此信祗以未得確耗未敢據以爲實今得此信並徧爲訪問大略相同如此災情南中不得不爲竭力　助直省係弟服官之所山東爲舊遊之地鎭江亦桑梓之邦自應先籌三省賑務然權其被災之輕　地方之肥瘠尤當先其所急目下綏遠七廳旱災最重義賑宜先並須遴選南紳前往籌辦庶可費不虚糜民沾實惠方臻妥善弟思維再四難得其人嚴佑翁最爲穏練而東賑正賴以主持氐老年憚於行遠未便馳驅關外環顧吾輩中惟有文郎子英兄向爲弟所敬佩賑務本屬素諳年力又復精壯倘能不辭勞瘁慨然直任此誠災民之大幸而子英兄亦可種無量功德如承允諾年内卽請首途先由尊處撥交銀二三萬兩帶晋查放弟亦當盡力籌措二三萬金以備急需此後當再源源接濟欵絀災重似　無裨然處此捐務竭蹶之時祗可隨時打算若待籌集巨欵再行前往深恐緩不濟急未知高明以爲何如子英兄如不克赴晋辦理斷難妥貼倘令災厄餘生竟致坐以待斃當亦仁人君子所不忍爲也用特專函奉求並請貝君赴滬面懇不勝急　待命之至餘詳晉省公函並面詢貝清來兄可耳專泐奉懇敬請籌安一一姻愚弟盛宣懷頓首 
[澤被災區]  
　　本館　振所昨承不留名善士以洋紗餘款洋四十一元助充振濟當此風雪交加寒威洊至災區黎庶章身　具餬口無資此境此情誠有目不認覩耳不認聞者今承大善士慷慨好施解推不在想災民拜賜之餘當有虔熱一辦心者視無量福壽者拜嘉之下謹書數語代鳴謝悃 
[善與人同]  
　　謹啓者今由唐茂翁李貫翁一公經募到敝堂安懷捐及施醫給藥等經費計英洋一百十元正所有諸善士台銜續詳清册祗領之餘仰見諸大善士胞與情殷解推義重念敝堂之竭蹶臂助良多隣大衆之沈疴腰𦆑慨解際兹朔風凛冽无稍之殘　誰延忽逢時雨霈施枯稿之生機頓返其福豈有限量哉除掣奉收條外乞附報章以伸謝悃[  滬北鐵馬路廣益善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
