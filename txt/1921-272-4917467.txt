# 1921 - 272 - 4917467

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[三事（冷）]  
　　閣事國事與國際事是三者均爲今日所必須解决然而以政府言閣事尙無從解决更奚及國事國事且無暇及更奚及國際事 
以闗係言國際事爲國家盛衰利害所繫且爲機至疾不能聽我蹉跎實視國事爲急視閣事爲尤急然以國事之不靖旣無從致力更以閣事之不定并名爲負責之人而不可得矣國際事之失敗又奚待論旣名日閣國事當由處理之也旣稱曰國國際事當由舉國之人共謀之也今則國旣不靖閣又不定於是國際事僅付於若干代表國事亦且委諸若干武人之手遂以聊且塞責而應付之矣其聚精會神以相軋相爭者閣事也 
[命令]  
　　十月五日大總統令財政次長代理部務兼鹽務署署長潘復呈請任命閻澤溥爲吉黑榷運局局長應照准此令又令孔憲廷給予二等寳光嘉禾章董壽樞晋給二等嘉禾章此令 
又令吳振黄給予三等嘉禾章黄元楨給予四等嘉禾章此令 
十月四日大總統令陸軍總長蔡成勳呈准鎭紅旗滿洲都統定成咨請以雙禧陞補副參領陳海陞補印務章京均照准此令 
又令汪槃吳之瀚衛渤均給予二等大綬嘉禾章陳祀迺宗鶴年均給予二等嘉禾章劉駒賢給予三等寳光嘉禾章張祥墀龐斌均給予三等嘉禾章張伯欽沈方立宋荃汪煦均給予四等嘉禾章此令 
又令汪希徐墀均給予二等文虎章此令 
[國外專電]  
　　日内瓦電顧維鈞復被選入國際聮盟行政會（五日念電） 
[國内專電]  
　　北京電魯案駁覆今（五）（日）午交小幡　　北京電外部今午公表覆日牒文計九百六十五字首言九月七日提節略與我歷次聲明·曁國民希望·及中外條約規定原則不符日本以爲爲最後讓步非誠意次駁日所提九欵（一）膠州當然無條件交還（二）膠灣開商埠由中國斟酌自擇毋庸預行協議（三）膠濟路因各鐵路當有統一制度合辦卽破壞鐵路統一由中國定期購回該路附屬巳辦礦山應照中國礦律辦理（四）無表示（五）濟順高徐供國際投資團煙濰路截然兩事（六）青島海關應歸中政府完全處理與他埠海關一例（七）官有財產應明記官有半官有巿有及公有財產事業全交中國接收（八）無表示（九）撤兵與光膠不相牽涉應剋日實行由 
 
 

Page 7

 
 
　　中國派路警接管膠濟路以上舉其大端多半有不能滿意點中政府不能不剴切聲明且觀於雙方意見之懸殊恐此案久懸不結應仍保留如有適當機會圖謀解决此案之自由（六日下午三鐘） 
　　北京電魯案復文係第三稿初稿唐在章擬取逐條駁覆次稿錢泰擬完全拒絶此稿施紹常擬不取拒絶形式實有拒絶精神並不妨礙提交太議有人以對案看法亦可昨午小幡接受此節略言卽轉電東京遂與西田同歸使館 
　　北京電本日（六）（日）明令發表太平洋會議代表施肇基·顧維鈞·王寵惠·伍朝樞四人顔惠慶尙未有命令（六日下午一鐘） 
　　北京電吾國太議日程對案六項將交美使取預會各國相互尊重權利義務之原則惟美交日程有鐵路運費問題研究此條實含有列國協定鐵路運費意吾國闗鹽兩稅旣受協定制之痛苦正想解脫復益以鐵路運費之協定此吾應當爲一種聲明務避免此危險　　北京電優林連與當軸談及中東路宜中俄自行解决不應列入太議日程因純爲中俄問題並非國際問題優又以太議日程列西比利問題美拒俄派代表至不快聞吾國將向列國聲明闗於太議討論西比利問題應取得我同意並須得現有主權者之同情蓋俄未爲世界承認以主權者代稱 
　　北京電今日外交各團體聯合會公决派蔡元培到滬聯絡召集全國外交聮合大會事宜（五日下午十二鐘） 
　　北京電徐仍欲促王士珍出曾示意如怕負責諸事推在吾身奉直對王决不反對但亦不痛快蓋去靳係去一賬房而來一老長輩反覺不方便奉直會推財長曹張電洽結果認爲自縛謂此後索欵更不便故請徐提出一人但各界反對張壽齡張實現不易靳銷假國慶前無望（六日下午三鐘） 
　　北京電曹吳又電催查辦潘復潘今日不到部（五日下午十二鐘） 
　　北京電靳赴湯山係避壽 
　　北京電交部五日咨各機關路電郵附加賑捐十月一日停收 
　　北京電鄂高師生爲萬五千元經費財部咬定預算爲湖北省收入不付之故今日學生連合會開會爲後援（六日上午十鐘） 
　　北京電潘齡臯長甘令已下 
　　漢口電川軍後援又增秭歸方面有反攻準備 
　　漢口電吳江日親率蜀通裕川兩輪滿載軍隊上駛秭歸附近窰灣擬卽施總攻擊以肅清鄂境爲止蜀裕兩輪係川軍所有因冒掛英旂至宜經吳向英領交涉扣留充軍用三月一說吳支乘原船返宜　　漢口電杜錫珪支（四）（日）晚乘楚泰艦自宜返省杜錫鈞微（五）（日）由直返漢　　漢口電傳沔陽土匪蠢動縣署被焚商民多遭刦掠蕭巳派員往查　　漢口電吳擬調金口某旅赴宜助戰（以上六日下午六鐘） 
　　香港電中葡交涉民氣激昻葡雖戒嚴惟澳僑尙無怖狀 
　　香港電武鳴有兵變說 
　　香港電烟草貼印花粤巳實行 
　　香港電聞陳炯明雙十節後卽返粤一說桂事尙未能大定未易遽返（以上六日下午十鐘） 
　　南京電今日蘇議會開選舉會男女學生公民旁聽者六七百人討論張孝若辭職問題兩派相持不下無結果散定七日再開談話會協商八日選舉（六日下午八鐘） 
[公電]  
　　南京周仁泳來電申報館曁全省父老昆弟鑒本届省會開幕議長問題淮徐海常多抱人才主義不料金錢萬能竟被壓迫正義主張未能貫澈開此惡例誰尸其咎瞻前顧後靡深駭汗合再電聞願亟圖之江蘇省議員周仁泳叩歌 
世界路透電 
[華府會議之預備]  
　　五日巴黎電聞荷比葡三國均將參與華府會議惟將於討論遠東問題時與五大國享同一權利參與會議之英代表大約將於今日任定據最近消息喬治氏或能赴華府參與會議之一部分同行者將有專家與秘書多人維爾森上將將隨代表團爲陸軍顧問裴蒂海軍大將將爲海軍顧問惟此項消息乃非正式今尙未能徵實之偕白里安氏赴華府之法代表團人物尙未正式决定據華府消息會議中擬以英法文爲正式語文 
　　五日倫敦電英相喬治氏昨在英佛萊斯演說言及華府會議謂若以廣大勇敢之精神適當辦理之則此會將成大有闗係於數代人類歷史上之大事業英政府願盡其能力所可至使此會克成厥功蓋知如此行爲方與全國人民志願相符合也 
　　五日紐約電紐約講壇報討論華府會議謂除日本外會議之結果繫於英國之態度者較繫於任何國之態度者爲多英國施用舊方法已大得成效今未必遽棄其舊方法蓋在當局中之狹仄方面以爲棄舊方法而採用在華開放門户主義則日人與美人行將不久侵入英人所有之地位也該報又謂世界今所需者爲柯蘭斯頓式（英相）之政策而非狄斯萊立式（亦英相）之政策 
[海外中國近事]  
　　五日日内瓦電國際聮盟議會散會以前復選舉中國巴西比利時西班牙爲行政會非常駐會員 
　　五日巴黎電各報載稱内閣已决議在大綱上贊成在巴黎巿場發行關於中法實業銀行之中國借欵 
太平洋路透電 
[魯案日牒之覆文]  
　　六日北京電聞外交總長昨以覆文遞交日使小幡時小幡略閱一過即謂中政府宜再考慮之渠未便接受此文但卒允携回審愼披閱俾决定可否接受之而轉達東京迄今小幡尙無何種之决定 
[伍特將軍在日演說]  
　　六日東京電日皇以一等旭日勳章贈與伍特將軍及福白斯氏並以其他勳章贈與各隨員美日協會宴待伍特將軍等員伍特將軍即席演說謂一般人士妄談美日間之爭端實無意識如日美之兩大國民倘不能環坐一案解决彼等之各項難題則新時代之文明將受慘酷之影響兩國間或將發生竭盡吾人能力與外交手腕始能解决之大爭端吾人固無庸爲諱但美日兩國今日之狀况實毫無事端可懷此種疑慮伍特將軍希望大戰中並以尊重小國權利之兩國國旗能常見於公道與正誼方面 
[東俄近事記]  
　　六日海參崴電十月三四兩日俄國黨人攻擊斯巴斯克爲民團逐退 
　　六日海參崴電内務部宣布海參崴疫患已於十月一日起肅清 
[香港預備歡迎英太子]  
　　六日香港電十九日討論派委員會籌備歡迎英太子事之公共會議將由港督主席 
國外要聞 
[美國特約通信（敬齋）]  
　　蔡孑民之美游補述 
　　蔡元培博士今已歸國矣然此次蔡氏由歐來美影響於東西學術界之提携甚大不可以不紀自六月一日至二十三日皆在東美一帶考查志希君之通信言之詳矣今記者惟叙其以後在中美西美各處之情形與歸國途中之事務以餉國人按是間與東美情形略異東美偏於大學敎育之考查是問則偏於捐欵之募集蓋大學以東美爲較多是間則最有名之大學惟加里福尼亞大學芝加哥大學斯丹佛大學三者而華僑則東美爲較少舊金山爲最多也 
蔡博士不嫻英語因有由北大畢業之林士模博士偕行爲之作翻譯六月二十三日由華盛頓抵芝加哥中華會館聮合各團體往車站歡迎隨寓於芝加哥大學側近旅館當日上午參觀芝加哥大學晚七時赴安良工商會之公讌安良工商會者華僑堂號之一以富足著稱者也晚九時該處中國學生請其赴積臣公園郊游二十四早參觀美術院下午二時往民生社演說提倡工人之團結以改善生活五時赴中華會館公宴八時對華僑大會演說略述其來美之大意報告考查所得並勸華僑捐欵辦圖書館晚九時赴芝加哥大學演說二十五早往游威斯康辛省之美利臣埠晚十一時方返二十六上午往博物院參觀古物十二時赴至德堂公宴至德堂爲蔡氏堂號所以篤宗话族也下午三時赴國民黨公宴六時赴中華公司公宴晚八時在國民黨演說二十七早乃離芝加哥而赴黄石公園（ＹellowStone 
Park）藉覽美國國家公園之盛以資休息焉 
七月六日蔡博士由黄石公園行抵舍路埠（Ｓeattle）同行者除林博士之外尙有加拿大國民黨總幹事陳樹人君蓋專爲迎接蔡博士而去者也該埠華僑頗多曾設公宴到者至八十人各報記者紛紛前來攝影訪問對於中國革新之意見午後曾往華盛頓大學參觀各處演說宴會之事以一日畢之極形忙碌當晚十一時即搭船赴加拿大温高華該處敎育界及領事均擔任募捐其歡迎之情形不一而足不僅以形式上之鬧熱二字形容之蓋華僑傾向祖國之表現出於至誠有如此者該處華人工會亦曾開會歡迎蔡博士演說略謂工人對於同輩要互助對於自身要求學温高華工人諸君之現狀甚好可謂已具此二者工會之組織其作用一爲互助一爲抵抗壓力今工廠中多有工頭制度者其壓抑工人實甚應設法消滅之華工在外國受資本家之壓力不可不與外國工人聯絡共圖抵抗但平時須留心儲蓄庶停工時能有恃而無恐云云林博士演說謂工人宜以求智識而爭得平等之地位云云在彼數日乃復回舍路埠經波特蘭埠（Ｐortlaud）小作勾留與華僑相周旋至十五日而至舊金山 
舊金山爲美亞二洲之門户華僑住此者常在七千人以上募捐實應以此處爲中心該處之歡迎蔡博士者亦至熱心其籌備遠在一月以前蓋蔡博士方在紐約而其傳略肖像紀事以及歡迎之言論早已喧騰於中西各報矣十五日早各團體代表過舊金山海灣至阿克蘭埠（Ｏakland）碼頭迎接過海灣後摩托車二三十架偕游華埠華僑皆欲一覘蔡博士之丰采隨至中華會館赴歡迎會並有各學校男女學生列隊歡迎以軍樂隊助興蔡博士對華僑大會之演說其要點有二第一·中國文化之優點宜保存而光大之第二·宜吸收歡美文化之優點以補吾國之所短又謂彼今日之所最忻慰者見僑胞所辦學校實行男女同校破除舊習慣並提倡學生自治之精神實爲中國復興之兆云云在舊金山只定住五日專過一切繁忙之生活十七日晚新舞臺社員住五日專過一切繁忙之生活十七日晚新舞臺社員特演（瓦鬼還魂）廣東戲一齣以爲歡迎十八日晚由加省大學中國學生會北大同學會男女青年會等七團體發起學界歡讌於遠東樓男女學生到者一百五十餘人狂呼蔡元培之名狂唱北京大學蔡元培之歌並公贈紀念金牌一面如是美國化狂童之狂乃尤爲蔡博士當時所嘆爲平生第一次遭遇者也 
蔡博士之來此調查大學殊不遇時因時當暑假多數大學敎授均往他處游玩之故即巴羅士校長亦往約生美地（Yosemite　Halley）游玩去多欲見而不獲面故於加利福尼亞大學僅得參觀一度受該校假期學長之欵待一度而返幸所欲調查之各種材料皆早由北大同學會分門調查清楚供給表册說明之類甚多又公贈該校學生會紀念册一部及學生畫片多張尤足以使國内學生得一種實際之觀感也 
二十日移住卜技利埠（Ｂerkeley）之克乃爾滿旅館（Ｃlairmont　Hotel）以資休養該處襟山帶海風景佳絶最適宜於講學於是卜技利之中國學生多按日往該旅館就蔡博士講學討論各種社會人生交際之問題焉聞郭任遠君於心理學上頗有獨到之見否認本能說將從實驗上另樹身心無分之心理學記者深願其有成也又嘗討論中國之儉德問題傳振烈君從經濟學上力闢儉德之荒謬絶倫以爲無消費則供給有餘而生產無所用其發達輾轉相因致中國成爲因陋就簡之國家而人民成爲因陋就簡之民族儉德不顧人性爲非人生之道德若流入歐美實足以毁滅文藝復興以後一切之西洋文明而有餘若中國不能以此文化征服西洋則中國將永久不振必爲根本上受儉德之賜云云此論頗多駁議者康白情君從社會學經濟學倫理學上解釋以爲奢儉均屬過當無軒輊之分奢則消費過而供給不足物力不堪儉則生計蹙而欲望莫展人性不堪且二者常相因歷史上禁慾主義盛行之時節即人慾横流之候奢儉本無確切之標準個人自行之猶於社會無大害若必以爲道德而提倡之則提倡儉者其罪絶不亞於提倡奢者予（康君自稱）個人近來自奉極儉然有個人之用　　斯丹佛大學校園内之攝影 
正中者康白情君左即蔡元培博士再左爲林士模博士　　處絶不敢言道德將來理想之社會改造家必毁滅奢儉二者僅使其成爲歷史上之名詞云云其後蔡元培博士乃從倫理學衛生學上立論贊成　儉俱非道德說以爲在衛生必要上以適足爲度不容有奢儉之過不足在求美上亦以盡禮而止不容有奢儉之過不足云云此外討論之問題正多惜其興趣不普遍未敢多介紹於讀者耳 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞二 
[遊俄通信（天我）七月十二日發]  
　　奥斯科本俄舊京自共產黨政府東遷以來又爲俄新京矣全城街巿如珠網然以皇宫克列母林Ｋ（remlin爲中心園林環繞之此園林又爲通衢中央爲步道兩旁爲馳道所謂布利窪是也電車道參伍錯綜或成經綫或成緯綫不識途者循行緯綫往往奔波終日復囘原處莫斯科河横貫網心河本利航行入城則漸狹惟容輕舠而已克列母林爲十八世紀以來之大建築物敎堂宫殿均極嵯峨今共產黨政府本部在焉俄人篤信希臘正敎敎堂到處皆是莫斯科一城大小凡二千五百餘所南朝四百八十寺視之有愧色矣敎堂均用圓式金頂蓋如葫蘆又如韮頭高下參差掩映朝霞夕照中殊璀燦可觀行人過之多脫帽以手畫胸作十字架形革命以還此風未沫神權之懾人心深矣克列母林禁城似亞洲建築式其附近又有一城名華人區據稱有清初葉華人來此經營而成兩城皆樸實而堅固無歐西華靡之風宫中裝潢陳設則五光十色窮奢極侈屢經大亂尙保舊觀門皆銅飾金鍍雕鏨嵌鑲珠寳眩目内外牆均用摩色大理石砌成復緣以金絲罩以錦段屋宇之高大尤非吾國尋常宫殿所及且椽梁柱礎隠而不見更顯匠心聞皇家戲院上下七層可容衆萬五千人亞歷山大殿肆筵設席可餉客五千人當不誣也今萬國共產黨大會開幕即在皇家大院而會議即在亞歷山大殿之左翼余等徘徊其間不勝興亡之感俄皇御座及寢宫帷帳猶存任人箕踞其上皇后梳妝樓已公開爲各國代表之更衣室皇家銅像及紀念碑多已顚仆毁滅惟各宫梁巓之雙鴟國徽猶尙伴紅旗飛舞相形之下其動人喟歎尤勝於荆棘銅駝矣 
共產黨大會會議事項及决議條件當别爲報告茲擬先述其梗概各國社會黨本有聯合大會每一二年輒開代表會一次自俄國社會革命成功以後共產黨（即多數黨）人不滿於歐西社會黨之政策自立聯合大會召集各國同志同情者開議於俄國因别異於從前之第一第二萬國社會黨聯合大會定名第三國際聯合大會一名萬國共產黨聯合大會一八一九年開第一次代表會去年開第二次代表會今年舉行者爲第三次原訂六月一日開幕一再延展直至六月二十二日始在皇家大戲院正式成立是日入場觀聽者無慮二萬五千餘人各國代表列席者已一千五百餘人可謂極盛矣自第一次代表會成曆届執牛耳者皆俄國共產黨人其主席向爲黨中巨子奇那越夫Ｚinoviev列寗·託爾斯豈當然爲會中最重要之人物然以政務煩冗會事不恒直接與聞惟有時臨蒞演說或提議表决而已代表資格限制綦嚴惟共產黨之正式代表乃有决議權社會黨代表及共產黨員往往被擯不得入或僅得參觀劵最高級最蒙優待者不過有發言權而已代表來賓已承認者皆受俄政府之供養起居飲食頗極豐腆車馬衣服亦得與共并理髮洗衣及日常用品均取求無禁焉不予承認則或令入國或不令入塲供張數日護送出境其承認不承認之標準似視各該黨對於俄共產黨之忠順程度如何蓋共產黨純取集中專制主義也被擯斤者或出怨言譏爲新俄帝國主義亦足見調和羣衆之非易矣 
此次代表會到者約四十國每國人數不一其發言權及表决權數則以各該國共產黨勢力强弱爲衡最多爲德國匈牙利國保利亞國等每四十權最少者東方諸國惟發言權一二籌而已中國共產黨青年團爲俄人某在華所組織其正式代表爲蘇人張太雷係由依爾苦次克之東方管理部介紹而來又江亢虎亦列席江非共產黨人惟代表其十年前所發起之社會黨隨同參觀無所表見此外中國新聞記者一人青年團學生一人又江之夫人盧岫　皆爲來賓日本代表亦二人高麗代表五六人印度代表稱是中國回疆代表三人自列一席菲律濱爪哇代表各一人遠東人物如是而巳 
會議自六月二十二日起至七月十二日止提議通過要件甚多然皆關涉歐洲各國事東方問題（包括近東遠東）惟以最後一日二三小時草草了之共產黨人對社會黨多不信任且新例一國不准設二黨故各國社會黨與共產黨之爭或此共產黨與彼共產黨之爭甚爲激劇在會閧鬭聲色俱厲其結果大抵社會黨失敗温情之共產黨亦失敗意大利社會黨與共產黨之衝突西班牙共產黨與共產勞動黨之互讦論調紛紜久而後定列寗洛次豈曾各演說數次會塲秩序甚不整嚴一因面積過大聲浪不能普及二因語言各殊傳譯太費時間（每遇緊要演說輒用英法德語分譯）日本代表某君嘗曰余等到會除接觸空氣外他無所得一切議案仍當求之印刷品中耳表决權發言權雖有定數然投票幾乎不可能所有問題一度討論後惟有以全權付之審查委員而已論者斥爲少數專制實或亦勢有不得已也代表除在外宿膳外宫中食堂日供小食一次每人得紅茶一甌魚肉麵包兩片糖菓四事侍者皆妙年女子赤帻皓裝鮮豔照人塲外則軍衛森嚴每過一門必出劵示之會中時發紀念品圖畫印件并專出日刋名莫斯科爲代表會之正式言論機關云 
國内要聞 
[外部公表魯案覆文]  
　　路透社六日北京電云中政府答覆九月七日日本請開魯案談判之牒文大旨如下中國對於中日間山東重要問題甚願早日解决恢復主權與土地中國所以迄今未能與日本開始談判者因日本所要求之談判基礎均屬同一性質或爲中政府與國民所極反對者或爲中政府與國民所從未承認者且日本於山東問題雖曾發表許多空泛之宣言實則並無在根本上可以接受之計畫故此案遂延宕多年大出中國之意料九月七日日本以說帖之方式提出解决山東問題之條件且附以小幡君口頭聲明謂日本因顧重中日友誼决定此種公允之計畫以爲最後之讓步云云中政府審慎考慮後覺日本之新條件揆諸中政府之屢次宣言中國全體人民之希望中國與列强條約中所定之原則仍多抵觸日本如以此項條件爲最後之讓步則適足證明日本無解决此問題之意例如（一）膠州租借约在中國對德宣戰之時即作終止日本今乃以軍隊占據租借地此項土地固應無條件交還中國不復有任何租借問題可言（二）闗於膠州灣開爲商埠以利便友邦商業與僑民居住一節中國前已以此意照會列强故無設立任何外國租界之必要再農業闗係一國人民生活依照各國通例外人不得在該國境内從事墾種外人依據在德人制度下合法手續而得之權利固可尊重但在日本軍事占領時代違背法律與條約而以强力威迫所得之權利則絶不能承認尤有進者主張開放山東城鎭闢爲商埠之條欵雖與中國發展商業之意相合但城鎭之開放應由中國自行察視情形而擇定之至於闗於商埠開放之條例中國定以便利國際商業並依照自開商埠之向有手續釐定條例爲目的故此事殊無預先談判之必要（三）中日合辦膠濟鐵路一條爲全國人民所反對蓋在各國鐵路制度務求統一合辦旣與鐵路管理之統一有碍且損及國家之權利與主權中國鑒於以前合辦事件之弊害與糾正之不可能故今不復能承認合辦之原則膠濟鐵路及其管理權應完全交還中國俟公估其資本與產業之價值後該路全價值之半數由中國於規定期限内償付之至於膠濟鐵路附近前由德人開辦之礦產其開辦計畫應照中國礦產法規定之（五）闗於推廣膠濟鐵路之建築工程即濟順路線與膠徐路線中國自當與國際銀行團談判之至於烟潍鐵路則屬另一事件不能與此並談也（六）青島稅闗從前設於租借地内其管理法略與他處稅闗不同租借地旣經交還則稅闗應全由中政府管轄不能異於他處也（七）租借地内公共產業範圍甚廣未可僅以供（行政上用途）之一部分爲限（按此意殆謂日牒中所稱此項產業應在原則上交還一語殊欠明晰）如日本果有誠意願將公共產業一併交還中國則應將各種官產半官產地方公產及其他公產與事業交還中國故關於此條約無任何特别辦法之必要（九）日兵撤出魯省之問題與交還膠州租借地毫無關係中政府巳屢請日本撤兵日本佔領軍應立即完全退出方屬正當至膠濟鐵路之警備事宜中國當即派適當路警以接收之以上所云僅就日牒之主要條件爲中政府所視爲不能滿意且覺有明白宣布之絶對必要者而言之中國鑒於兩國意見之顯然不同且慮此案將久不解决故保持其自由得於遇有相黨機會時自覔解决之法以上係照日牒條件逐條答覆其第四與第八兩條則無庸答覆也 
[北京又有國民外交團體出現]  
　　自華盛頓會議傳播以來我國國民紛紛組織援助外交團體發表意見以爲政府後盾較之往年國民外交程度不得不謂爲進步頃聞又有政客王漸檐等發起一中華外交協會假定永光寺西街湖北會館爲機關不日開成立大會錄其宣言如左自國民外交之說起吾民始有參與外交之責任公開外交之說行吾民始有參與外交之機會誠以民治潮流舉世洶湧而不可遏外交爲政治之一端吾民具有主持國政之權能斯參與外交之責任與機會自當日益繁夥乃者美總統哈定氏起發太平洋會議謀世界之永久和平核其議會大綱一在蘄軍備之縮减一在解遠東之糾紛我國業被邀爲組成會議之一員則對於該會自有提案發言之資格且近觀英美日三國之試擬議題關係我國之生死存亡尤爲重要而日本又於未開會前將久懸未决之魯案親送說帖向我國直接協商推其用意之所在無非本歷來侵略野心欲於我國政治上經濟上交通上蘄得特殊之利益詎歐戰告終以來舉凡野蠻國所實施之强權外交已漸趨於公理之一窟威爾遜發起國際聮盟會於先哈定發起太平洋會議於後東鳴西應舉世風從蓋亦公理日彰之表徵也近則國際聮盟會旣早成立太平洋會議瞬届開會之期我國蒞會代表正謀派遣此項代表對外固爲代表國家對内則爲代表國民我國民自應廣殖發表意思機關代行國會職權以備蒞會代表提案發言之採擇且日本提出之魯案說帖雖我國民毅然决然一致反對直接交涉然政府遲疑審慎尙未遽本民意爲答覆此中利害尤難漠視夫太平洋會議和平會議也公理會議也自理論上言我國魯案自以提出該會解决爲有利究之外交風雲瞬息萬變此後拒絶直接交涉必如何始立不敗之地使我國領土主權完全保持我國民不得不綢繆未雨先爲精詳之考慮期博我國外交史上之光榮集思廣益衆志成城斯會之組織諒亦邦人君子樂許也 
[蔡孑民在民國大學之演說]  
　　蔡孑民君此次回國之後民國大學董事敎職員及學生特開一聮合會以表歡迎當日開會秩序爲（一）主席致歡迎辭（二）蔡校長答辭（三）請蔡校長演說（四）攝影（五）散會主席所致歡迎辭略謂歐戰之後各國情形爲之大變而尤以經濟之改革爲最蔡先生此次赴歐美考察回國必有關於經濟學上的報告以供吾等之研究也再蔡先生出國之後國中即有敎潮發生我们大學亦受響應蔡先生此次回國對於敎潮必有善處之者使我等也可間接受其利益故吾等此次盼望先生回國猶八年（六三）兵圍北大法科之後之盼望蔡先生回京也吾等今日開歡迎會之最大目的即如上述云云主席演說畢蔡君乃登臺演說略謂民國大學自去年改革之後未幾何時兄弟即赴歐美幸諸董事及教職員苦心維持而兄弟則未能與諸位同甘苦實在抱歉得很至於此次考查敎育以極短之時間經過許多地方故世界各有名大學都未能十分詳細考察而所得全份書籍等物皆隨得之而隨寄回國尙無暇整理現不能有所報告惟將所得兩個　想爲諸君道之（一）體育嘗觀歐美各國之大學對於體育一事皆非常注意如英國著名之牛津劍橋諸大學其學生每日於上課之外必一至運動場且每人至少也習二種運動法國也極注重而德國則尤甚昔德爲拿破崙所敗曾限其兵額德人因用徵兵之法三年一退伍於兵額名無所加而實則徧國皆兵故卒能勝法今者協約國又復限其兵額德人乃極提倡注重體育安知異日德之能戰者不即爲今之勤於運動者乎美國人對於體育亦極注重即社會上亦頗表同情有一運動團體與某運動團體比賽時其入塲劵以極高之價出售然猶有因不得劵而不能入塲爲恨者可知其表同情於體育矣我们中國人民素向柔弱對於體育更當注重所以當光復之後國人提倡國民敎育兄弟未曾反對者即因戰爭雖爲不人道而人民之體格則不可不强也軍國民主義即可强國民之體格也我國之兵其所以敢變者蓋知人民不但不能與之抗且畏之之故耳且人苟無强健身體則斷不能爲偉大事業所以希望諸君對於體育格外注意才好（二）要自動的研究我们研究學問不可專靠敎員講解要自動的去研究敎員不過居指導的地位而已歐美各國有許多學校敎員到敎室不過翻開書說從第幾頁到第幾頁而已或擇其深奥者講之餘者即由學生自行研究學生則常至敎員家中問難敎員則爲解說所不明者或問學生某節某叚能否明瞭亦有學生輪流往敎員家中者這種辦法於學生最爲有益也而且我们學校是專研究社會科學及經濟學的所以然要如此辦者則因經濟爲吾人最切身問題每人每日所最不可缺少的爲衣食住三種這三種極關於經濟學的緣故也我國固有書籍可供研究經濟參考者極多必須自行能閱西文原文之書故對外國文自當格外注意而且將我们研究所得的也可用外國文公之於世界爲外國作參考如是方不負進此校也總之希望不要專靠敎員要靠自己去研究則更有益焉今日所欲言者即此而已 
[交通界之太會鐵路意見（續）]  
　　（十二）路警全由中國自行編練管轄（十三）外國文須擇定一國文字以便劃一（十四）因協議路線存廢問題之必要中國政府得選派專門人員前往履行測勘其費用應歸入將來决定之路工項下撥還（十五）中國對於共同投資各銀團祇認爲一個團體關於施工購料及用人上不得有國籍之界限三結論以上各辦法可視爲鐵路政策之大綱亦即鐵路借欵之標凖如新銀團條件與此標凖相違背則路可不築債可不借誠以彼有蹊田奪牛之心我不能不爲因噎廢食之計萬一舊債亟須償還新路亟須建築尙可設法募集内債或將已成之路及新修之路酌量分配商民辦理以吸收内地之資金而免外人之束缚也抑更有進者吾國果有拒絶共管之决心同時即當有整理路政之辦法此二事固相爲表裹可合而不可分者也故鐵路整理之方亦即爲拒絶共管之手段否則僅以空言抵制微特不能博各友邦之同情而此項問題遲早亦將再現非根本長久之策也整理之法有求之於人者有求之於我者求之人者其勢逆其事難惟有盡力之所能趨赴事機期有萬一之獲求之我者不難於知而難於行不難於銳進而難於有恒故非堅定志慮上下一心以圖自振拔不可舉其大者則有八端（一）確定特别會計制度鐵路之宜於特别會計凡學者所皆知而在中國爲尤甚顧論者徒以意見之爭往往以對人的關係而因以攻繫及於此良好之制度此大蔽也夫特别會計本未嘗不與一般會計相通惟鐵路虧多盈少千瘡百孔如今日之現象又復隨意提撥使不能盡量經營則不啻予以摧殘而使之不能發達矣近來每年鐵路欵項爲一般會計中所懸欠所挪用者多且千萬少亦不下數百萬假令　供路用何至有現象之窘故鐵路之確立特别會計制度實爲今日最善之方倘當時能力任維持使之必行庶鐵路自身得以逐漸發展兼可爲國内外投資者信用之保障此有百利而無一害者也（一）嚴定鐵路預决算交通部每年度雖有預算决算之編製然一以編製不良未嘗寓系統的策畫一以國會中止不能爲有力之監督故編製之始往往後於施行之期而實用時又往往變更出範圍之外竊謂嗣後每年度鐵路預算决算不可不由部按照方針按期編製除送國會或審計院稽核外一一以法定手續頒布嚴重監督其施行非預算上所有之項目不得妄有追加然後鐵路財政可以漸趨軌道（一）整理鐵路舊僨歷年鐵路内外借欵不下五六萬萬每年應付内外債之本息最近數年每年約須三四千萬元此後還本愈多則負擔愈重非確有通盤之計畫將何以度此難關故政府於按年償還各路本息必當有妥善辦法或採用减債基金法以爲償欵之凖備或借内債以償還外債或借輕債以償還重債或收回積欠清理資產以作還債之補助或將未成之路分别歸併以減少債額或將擬築支繳准商人承辦或將已成之路以一部招入商股騰出資本以爲擴充之用凡此雖非各路所能一一必行而政府之方針旣定但能因地制宜即困難可迎刃而解（一）公開借欵條件從前借欵條件資本家以不信任吾國之故遂由稽核權而侵入建築權管理權中間以吾國管理不良故近來借欵條件將益趨於苛酷顧前此合同大都授權於經理之公司銀行或其代表之總工程司此經理或代表權利之規定徒足以損害吾國之主權而在於出資購買債票者則毫無利益可言公司銀行對於工程管理一切本非所長而必事事司干預之柄此事之不可解亦有識之所不平者也其患在乎當事者經驗旣少又守秘密前車旣誤則援例紛來或其契約由違反國民之公意而成則其失策更不可問故後此借欵辦法宜先行徵集各方面意見就事實上所能行者定爲議决案使投資者得就我範圍以爲從違即或條目少有出入而事前不事秘密事後完全公布亦决不至來國民之政擊（未完） 
[溥儀生母暴卒]  
　　清溥儀生母於一日暴卒其原因言者紛紛茲錄京報消息如下北京日報云宣統今已十六歳清室例須爲預備定婚曩歳有人提議以徐東海之女公子許配宣統乃荏苒數年尙未定局近日宫中之事主之者爲瑜太妃宣統之婚姻亦當然由太妃作主太妃之意頗欲定婚徐氏一以結託名門一以調和漢滿之計然宣統之生母則實爲攝政王福晋福晋爲前清大學士榮祿之女榮有子良揆即京津間所稱爲良三者也良有女與宣統相若丰姿秀麗福晉以姑姪關係極欲宣統結婚良氏繼續舊姻由是太妃與福晉之間意見頗不一致而宣統之意亦頗同情於福晉昨二十五日太妃因母子之間發生禮節問題即召攝政王福晋入宫斡旋一切福晉留居宫中者三日聞於宣統婚姻問題有所主張而太妃則以宣統婚姻當由宫中作主非宫外之人所能干預福晉於二十九日回府神情頗爲鬱鬱因以不起宣統對於生母素極孝愛聞此惡耗極爲悲痛次日即由内務大臣世續侍從赴攝政王福晉靈前上供宣統出宫之時極少是日經過街道軍警護衛斷絶行人新社會報云清室宣統因御醫趙子勤逐日進宫診視平安脈很不滿意曾向瑾妃請求將趙醫撤換改派御醫范雨梅進宫診看瑾妃不允宣統大怒竟派范雨梅爲長春宫永和宫重華宫協理逐日進内請脈瑾妃氣極與宣統大起衝突夏曆八月二十五日召集近支宗室王公貝勒等進宫共議家政瑾妃氣的要出宫宣統遂問醇王載灃（清宫則例有交帝妃之律否）醇王聞諭大驚面如土色未能回奏氣閉在永和宫内殿月台上旋用肩輿抬出瑾妃傅醇王福晋進宫大加申飭次日瑾妃即不用膳玉體失和醇王福晋畏罪於二十八日晚五時請假出宫二十九日夜十時逝世九月初一日醇王早五時在神武門外等候啓門進宫奏知其事宣統聞奏立即要赴醇府看視生母死狀經貝勒載濤將汽車駛至神武門内月華門旁宣統經師傅陳寳琛伊克坦隨侍阮總管　從乘汽車（濤貝勒司機）出神武門東方門地安門至醇矋 
府探喪宣統因痛生母暴亡不肯還宫經伊克坦等再三跪請始揮涙出寢殿仍乘汽車還宫 
[延邊搜捕韓黨及日警行動]  
　　近聞延吉孫知事呈據縣屬保衛團第二隊副隊長縢德三呈稱竊迭奉縣署命令轉奉道尹公署令飭嚴密緝捕韓黨各首領以遏亂萌等因當派排長高桂林設法破獲去後嗣經該排長在和龍縣管界窩鷄嶺地方王老道店内查獲姜同義等四人送請核轉前來副隊長即行偵訊據姜同義供認曾招華韓人民成立獨立軍隊惟詢以餘黨及槍械所在則稱餘黨已散槍械均被大衆拐去爲匪堅不指出藏匿地點據張文山供認曾在姜同義部下充當獨立軍餘情均諉說不知復詢據孫敬廷劉善堂均稱實係偶然與姜同義等二人相遇同行致受罣誤等語正在一併具送問即據頭道溝本街糧户出具聮名保結請將孫敬廷劉善堂等二名保釋副隊長姑准所請保釋取結同送以省拖累理合將姜同義等二名備文送請監督鑒核法辦等情到縣知事當查姜同義一犯爲韓黨著名首領聲勢頗大日領屢次要求逮捕茲據該排長高桂林將姜同義等獲送前來復據高排長來署面稱捕獲姜同義之時駐在二道溝之日警聞信往觀并有大石部長向該排長云此係中日各長官注意緝拿重犯如肯將該犯轉交與彼願以日幣五百元爲酬勞金經該排長嚴　拒絶該日警復借給手拷兩具與該犯等帶上以免途中疎脫等語該犯爲日人所注意若此其平日聲勢可想而知除將該犯等送請鎭守使署訊辦外理合具文呈請鑒核轉報施行云云不知將來如何辦理也 
另據軍界消息團長王樹棠轉據營長趙有磬呈謂英毫甸子地方有日警以偵查韓黨爲名將該處我國原立國民學校改組爲朝鮮民會學校并添設警察署云云是東邊日人侵我主權之行動仍未已也 
[湘鄂戰機之醖釀湘軍又有援鄂說]  
　　此次湘軍援鄂大敗而回就湘軍實力言之似已不能再戰然趙恒惕以湘直和議不易成功與其遷就吳佩孚致破湘中自治之局不若背城借一以貫澈初衷且葉開鑫羅先　劉叙彝田鎭藩諸旅實力尙完全保存未必不堪再戰因决計再行出兵援鄂不使川軍獨爲其難惟出兵計劃須較前次大爲變更據聞岳州湘陰長沙一帶將完全交付粤軍分别攻守湘軍全力移赴湘西再由湘西出兵會同川軍合攻荆宜等處現在第一師已陸續向湘西出發沈鴻英所部桂軍亦已全部由湘潭開拔取道湘鄉新化轉入湘西又據粤中傳來消息（一）孫中山將至桂林督師援卾（二）李烈鈞所部將編爲十六混成旅業巳集中桂林全州一帶候令援卾（三）許崇智已奉令率領所部集中韶關（四）樂昌平石一帶發現新編湘軍係在粤湘籍武人招撫得來者就此觀之是粤軍入湘已爲積極之準備而湘當局對於粤政府所派湖南勞軍使周震鱗之忽拒忽迎其故亦可恍然矣至岳陽方面亦已積極備戰據聞吳佩孚對湘已爲下列各種準備（一）自岳陽至湘陰之汩羅沿途各險要地方均已裝置大砲（二）汩羅以下均已築掘壕溝（三）湘陰之新牆等處均已支搭浮橋（四）直軍前綫已添派重兵駐守（五）前已撤退之直軍近又開拔回岳惟湘政府於重行援鄂一說刻尙堅不承認謂一師之開赴湘西係因沅陵鎭守使蔡鉅猷將回駐沅陵故以一師填防常德桂軍開拔則因新化匪氛甚熾開往鎭剿耳 
[宜昌之鴉片業軍隊大有掠取之意]  
　　字林報三十日宜昌通信略云宜昌商民之業鴉片者居全城商業三分之一川省產烟余聞今日並有過剩之狀態雲南情形亦相類故長江實爲鴉片營業之要道 
 
 

Page 11

 
 
此事並爲川省官吏所營商業之大宗烟土出口均由官吏爲之批發據土人云宜昌兵隊現仍圖謀譁變待吳佩孚一行即當發動其原因則以衆人皆知此地藏有多量烟土咸欲掠其一部而甘心並知宜昌中國人民悉皆爲烟土巨販也然此種謡言不僅謂鴉片僅藏於中國人屋内而已且中國人方面深信外人商業機闗多以有外國商旗保護之故利用其房屋爲藏匿烟土之處華人此種觀念之論究否確實總之將來苟有搶刦發生之可能共危險實及於外人之生命財產吾人若謂可以要求外船陸戰隊登岸對於中國人所疑及之外國財產一一加以保護則勢有所不能現在除非將所有外人住屋一一搜尋以示衆人並無所藏匿則或可免於危險美國孚拉洛勃艦司令鑒於此種情形故現擬下一通告謂美國人民住屋或商店如不能證明其並不藏有違禁品者則宜昌若有第三次兵變時美艦不負保護之責美艦此種政策或將爲各國所同採用云 
[湘傷兵歸隊之風潮]  
　　湘省此次援鄂受傷官兵在省城各醫院就診者合計有四千人總司令部以該傷兵等現在多已痊愈擬即一體貲遣歸連長官每員給以川資十元士兵每名三元令即日各歸原隊不准在省逗留曾於二十八日派本部軍務處員梁達海·軍醫處員楊湘三·軍需處員譚漢初·副官蔣秉忠等·携帶現欵前往戒嚴司令部飭各受傷員兵赴該處具領各傷兵事前己得消息因各人當兵數年餉項尙多欠發此次敗退不惟隨身服物蕩然無存即各人家中亦多被散兵搶刦且在此厲行裁兵之際傷兵名額必多已取銷因之均願照上年遣散傷兵辦法發給存餉䘏金一律退伍並經赴省議會請願懇咨政府照行故是日赴戒嚴司令部領取川資者僅有少數長官士兵則無人往領該處員等復携欵赴各醫院發給各傷兵堅執如前且强硬異常勢極洶湧該員等復請總部派兵一連前往彈壓并强令出院各傷兵等屹不少動謂非達到目的不可此時謡風大作謂傷兵將有暴動總司令部遂立時宣布特别戒嚴以防意外次日復派該處員等前往勸導俾就範圍該處員等即首至荷花池第一分院勸導已有一部分願意歸連乃忽有多人出而反對勒令願意歸連者將已領之欵退還稍爲遲滯即被叢毆該處員等出而彈壓加以勸阻各傷兵遂齊聲喊打此際傷兵人數已由百餘人增至千餘人人聲鼎沸秩序大亂該處員中有主張開槍者各傷兵即一擁而前將各處員捽倒叢毆隨身服物均搶奪一空幸經隨從之武裝兵拿獲爲首者一名聲言立正軍法各傷兵始逐漸散去是日外間謡諑仍未止息總司令部附近如理問街東興街藩圍後各處均裝設機槍普通人民一律不得通過兵士之未佩符號及係傷兵符號者均須扣留訊究晚間各重要街道並加派軍警站崗三十日上午總部又發出大令並派兵一營仍往各醫院强行貲遣先至第一分院各傷兵仍然反抗經派去彈壓之軍隊開一排槍該傷兵等始行就範惟人數旣衆恐尙非一二日所能了結也 
[閩下游之不靖民軍與烟匪]  
　　閩省下游如永春德化大田等縣民軍雖經李厚基派馬司令步雲先後收復然王榮光所部尙在盤踞鄉間最近大田縣知事電省告急謂據探報王榮光與宋淵源兩股黨羽尅日必由永春來攻大田現田城空虚駐軍無多四面受敵難以固守乞迅速派隊防剿李厚基得報已派牛營并機闗槍連砲馳往又雲霄連鄉會近日益熾自設局長一切行政均不受宫廳支配且聮絡鄰縣百餘鄉人衆械足境内徧種烟苗該縣知事劉星萃以禁烟大員已到閩且有洋員隨同查勘特派員勸諭拔除竟被拘囚聲言不准軍隊到地否則惟有聮合各鄉相與對壘而已至於正供之丁糧亦抗不繳納其他捐稅不問可知省中得報頃亦派駐紥漳浦趙團剿辦恐不日即有戰事也 
[贛敎育界又將罷工]  
　　官廳發現一再失信 
　　國聞通訊社南昌消息云江西中學以上九校敎職員因薪俸改發金庫證劵事屢開會議反對自九月十七日議决如二十六日以前不能達到全數發現目的即於二十六日總停職至二十六日官廳從容自若推代表往謁省長與財政廳長又均遭拒絶各敎職員大憤乃預備向校長辭職各校長恐因此躭誤學生功課遂極力慰留一面又公推法專校長胡薰等往謁楊慶鋆後胡至敎育會宣布謁見楊氏情形謂省長已允九月三十日全數發給現金至三十日敎職員又在省敎育會開會請胡薰等前往領欵迨下午五鐘胡至敎育會謂省長謂現正在與地方銀行商借現欵二萬元十月一日即可成立二日准有等語昨日（二日）敎職員又因此事在敎育會開會未幾胡薰即在省公署領出領欵通知書數張各敎職員均喜形於色距今日（三日）持通知書往財廳又無欵可兌敎職員知虚與委蛇無益乃於十二鐘在敎育會開臨時緊急大會决定自四日起停職以待宣言書亦已撰就因校長尙欲調停故暫未發表茲紀其原文如下 
逕啓者省立中校以上各敎職員因薪金發給金庫劵問題年來坐受損失感痛非常始由九校代表聮席會議疊函各校長請求官廳按照部定日期發放現欵而官廳方面無確實答覆也嗣於十七日開職敎員全體大會討論結果議决四條辦法復請各校長向官廳交涉尅日解决而官廳方面仍無確實答復也迨至二十五日下午由各校長傳出消息謂省督兩署業經商准月底全數發給現欵本城各報均略紀載翌日午前九鐘公立法校長胡薰曾在敎育會塲備述最後與省長接洽負責之談話委係面允月底三十日無論如何概發現金並以九校長名義正式函覆同人等以此種通融相距部章僅遲數日似未便拘執成例就此轉　靜候美滿佳音詎意望梅止渴之期已過畫餅充飢之言依然雖曰官廳方面終無確實答覆亦蔑不可也同人等迫不獲已忍無可忍聲嘶力絶旣呼籲之莫靈將懸釜待炊覺須臾之難緩再四思維公共商定只有出於總停職之舉以表示一致决心此非分外要求也亦非過事操切也實偪處此欲不總停職而其勢不能也查江西敎育經費比較他省爲數獨少原係地方附稅項下的欵以地方固有之的欵供地方敎育需用有備無患不假他求設非省政府任意挪動何至現狀恐慌達於斯極且江西民氣馴伏人心寗靜歷年來庚匡千里桴鼓罕驚烽火無警非若湘鄂陜粤戰爭蹂躪之區戎馬倉皇之地可藉口比例也即就湘鄂諸省而言敎育尙能維持不墮以保厥一髮千鈞之元氣而江西反致絃誦輟斷鉛槧歇絶殆眞無病而死人對食而餓斃天下至奇之事寗有加此誰生厲階至今爲梗本良心之督責試清夜以自思對於我贛三千萬父老兄弟姊妹諸姑之前知必有任其咎者矣知必能爲同人等總停職之原諒者矣且敎育爲高尙純潔事業師儒徵聘與買賣交易性質廻别今則應得之束修竟爲欠債之坐索師道也降爲巿道矣况乎索之未必得得之未必繼續如期明明敷衍場面實則摧殘根本環顧袞袞當道彼駢拇機關爲費幾許也彼擁腫軍隊爲費幾許也彼收買議士代價爲費又幾許也獨此區區敎育金束手仰屋訴苦道窮故陷於若存若亡任其自生自滅漠視學界毫無誠意是可忍也孰不可忍也同人等輒自怵心切膚飲恨僉謂關於生計問題者猶小關於人格問題者實大故爲生活道德上計即爲江西全省士氣上計非貫澈總停職之主張不可嗚呼虎豹當闗魑魅環堵上無禮下無學敎育破產人才銷亡省基飄摇國魂萎棄同人等何不幸而生爲讀書之種子何不幸而投身今日之苦工敎育更何不幸而沈淪於空氣不良之江西黯然無光敎育界奴隸牛馬任人宰割氣息奄奄與夫無敎育則無凡百事業無凡百事業則國誰與立豈江西爲中華民國化外之領域耶豈强權時代無公理之可言耶抑豈上天不仁以江西敎育爲芻狗應受無情之浩刼耶不然稍有血氣良知絲毫心肝者亟應如何顧犬補牢力圖挽救忍與此而終古耶嗚呼江西嗚呼江西敎育請自今始一律停職幸謝當道敬告國人墨涙俱下伏祈矜鑒 
[九江通訊]  
　　南灣鐵路總理蔡儒楷昨由省返潯擬即晋京向交部磋商辦法聞蔡意如不能收歸國有仍擬從借欵着手但全贛人民心理反對借欵甚力將來蔡氏計畫實現難免不發生反響至蔡對於公司職員則擬俟返局後再行改組 
　　九江烟酒聯合分會反對省局委任鈕傳沛爲分局長頗形激烈現以不完烟酒稅爲抵制辦法如鈕用壓力勒令完稅則相約同時休業聞該局長亦知烟酒兩帮立意堅决無可挽回故未派人上街索取稅欵凡局中開支均由該局長自墊一面向省請示辦法 
　　九江建築模範監獄前已購定東門口菜園及土山數百方丈爲獄址因地勢凸凹不平逐日遣囚犯百名前往填築今巳告竣現經司法部派工程監察官趙伯揚來潯令仿照津獄圖式建造茲正鳩工庀材趕造房屋約明春即可落成 
　　新委植棉試騐廠廠長歐陽馨業已領到開辦費一千元原擬在潯埠對岸江北一帶購置地皮建築廠所（因該處植棉最屬合宜）嗣因該處無地可覓刻已勘定澎澤湖口交界間壙地一塊尙屬相宜一俟請示實業廳長後即行購買 
　　九江縣敎育會於昨日改選正會長仍爲馬祖楨副會長則爲張敦錦饒冕此次因會員資格業經審察確定故當塲無搗亂情事惟全體會員爲一百三十六人投票僅六十二票不及二分之一且不免有冒名頂替等獘事經未到會會員查悉均以此項選舉爲非法擬電請敎育廳撤銷無效另行召集選舉以維會章 
[張孝若致蘇議會辭職書]  
　　蘇議會六日接到張孝若辭職書云孝若年少未學資望淺薄家伯父與父年力俱衰諸弟弱小不能辭服勞奉養之責是以前此被選國會議員辭未應選此次省會複選重荷地方人士過愛謬齒孝若於被選之列實滋悚惕但感於匹夫有責之言省政闗係之大未加審慮冒味應選繼思孝若前後猶一人也其須服勞奉養之責猶在也辭十萬而就萬可以爲說而未順於名舉一隅而反隅可釋羣疑而亦慰獨覺茲依省議會暫行法第一章第六條提出大會掬誠懇辭敬祈公决鑒許不勝感幸 
[南京快信]  
　　張一麘因議長問題鬧成滿城風雨昨已稱病由交通旅館遷入省立第一醫院 
　　嚴財長張實廳長赴滬籌辦振務昨已公畢返寗 
　　齊督昨委成鳳韶充參謀處秘書馮祖培（六合縣知事）充備問員 
　　東海縣農學界等電稱本月二日查獲金恒利大船私運　粉四千八百餘袋請飭縣充振以維民食 
　　興化縣知事張鑄呈報水勢及地方困難情形並委託縣視學張景齡代表赴揚掬忱請命 
[杭州快信]  
　　浙江財政奇絀上月分除解軍費外應撥政費一概延期即警費亦至十二日始發現各屬解欵到省漸形踴躍調查金庫存銀已達五十萬左右足敷分配 
　　杭嘉湖三屬省議員四十一人今日（六號）上午假杭總商會茶話許祖謙任鳳崗張旭人祝紹箕等均有意見書發表大致對於議長問題以人才爲主自由選舉勿爲金錢束缚免蹈上届覆轍 
　　司法次長余紹宋昨在法校演說（該校開歡迎大會）並至西湖貝莊應法界公讌晚由城站乘車赴閘口登畫舫今晨回龍游原籍 
　　孫慕韓前日抵杭昨至楊家牌樓祭掃祖塋聞此來並無政治闗係 
　　浙江省農會昨電英國倫敦上下議院南洋華僑學校條例將近一年案懸未結近星期竟封華僑敎育總會迫校註册衊視國交羣情憤激懇速電星政府廢止今日又電南洋七州府華僑聮合會堅持到底以博最後勝利 
　　國慶紀念日各機闗均放假一日軍官佐每名給宴會費一元兵警每名給犒賞費二角慶祝典禮一概删減　　陽明學社移至西湖文瀾閣即日開成立大會 
　　一中校長又有黄人望說黄係北京大學敎員 
地方通信 
[松江]  
　　召集縣行政會縣署造呈省署之十年度預算奉批駁回重造現温紹樑知事擬於本月十五日在署召集縣行政會將新造預算交會公同修訂後再行呈報業已通知農商敎三會及巿鄉委員欵產經理處正副董事等遵期到會矣 
　　籌備國慶祝典今歳國慶恰逢三十松地大小各校均擬於是日舉行祝典縣立二高最爲起勁現已紮有燈彩多種準備雙十夜提燈之用此外縣立一高及省立三中亦已確定於是夜提燈慶祝私立景賢女中之敎職員沈瑞賢朱季恂侯紹裘等視國慶祝典爲正當娱樂紛函各校徵求同意各校覆函均甚贊同惟勸學所張所長獨以（天災人禍相逼而來正臥薪嘗膽之時不應娱樂）爲覆云 
[青浦]  
　　物產送省陳列本月十日爲江蘇全省第二次物產展覽會之期本縣出品由施君有恒莊君有圻吳君景祺等早事籌備徵集凡農產品水產品冶金品工藝品染織品美術品學用品等之陸續送到者有四五百件之多四百假貧民習藝所正廳將徵到物品逐一陳列任人參觀並請工藝家略事甄别計得選送南京陳列品三百餘種按品詳加說明並標定價格業由袁君采華郭君叔彝護送赴寗於五日清晨首途矣 
[蘇州]  
　　　署查造荒册吳縣公署前日分頒　單令舊長元吳三境各糧差協同各圖經造董保等督同耆農調查圖内田畝被災狀况將低窪被淹確實秋收無着者列入荒田册其高區略受水浸秋收有望者列入熟田册限七日内從速詳細調查造册具復並傳各圖圖董經保定於本月七日上午到署諭話 
　　商會常會議案蘇總商會前日常會龐蘇兩會長均因事未曾出席當由貝哉安爲臨時主席茲將所識各案錄下（一）縣署函請木會推舉工巡捐局評議案議决俟兩會長銷假到會再行照章舉報（一）縣署函邀會議平糶案議决俟本星期六推請代表往議（一）工巡捐局邀請會議勘丈簽標收歸局辦案議决先行致函該局請將章程送會參考惟案闗地方公共事業本會會員均可前往與議不再另推代表（一）三十節慶祝典禮議决循照歷屆辦法先行函邀各會董屆日上午蒞會齊集禮堂向國旗行祝慶禮以誌盛典 
[江陰]  
　　反對加徵畝捐縣敎育行政會議議决加徵畝捐補助學費後一般鄉農羣起反對紛紛呈省請求取消前日又有公民章鍾岳等呈財政廳云竊江邑勸學所自民國六年以來無歳不以帶徵學費於忙漕項下每兩一角每石二角呈請經公民王爾度陳名典吳鏡清章錫石等先後以擔負太重民力不堪呈請取銷各在案乃本屆縣教育行政會議該所不徵集地方同意不顧念民食艱難更以每畝捐銀一角呈縣請詳是其覬財之心計愈工取財之手愈辣矣蓋曰帶徵凡完糧一石者不過加銀四角曰畝捐則完糧一石者竟加銀至一元八角有奇變本加厲殊堪惶駭夫前清之帶徵民力尙有不逮而謂今請之畆捐民情轉能樂輸乎際此米珠薪桂百物價騰生活程度高達極點即使歷歳豐收小民尙難度日况本年麥蠶已形歉收夏初大小低下之區均遭淹没今又暴風驟雨達旦連宵無論沿江一帶盡成澤國内地屋舍田禾延損亦鉅眼見災象已成該所苟具有人心不應更出此睃削之計總核數年以來民間納稅年底不足五成基遲納之户輾轉拖延往往以卯年所入完抵寅糧若再以横徵驅迫浸假釀成抗繳之舉試問該所能任其咎否耶總之民以食爲天邦以民爲本當此邦本動摇尤以顧恤民艱爲當務之急公民等爲民請命用敢瀝情縷陳伏乞財政廳長念其可憫之情予以倖生之路准將學費畝捐飭縣取銷以紓民困而重正供無任感戴 
[鎭江]  
　　金壇議辦平糶鎭屬金壇縣各鄉此次水災甚重秋收無望米價奇昻人心皇皇該縣知事特於四日午後二時邀集各巿鄉董事等在署會議舉辦平糶以資救濟 
　　六鎭小輪開班鎭江一帶自夏徂秋霪雨連綿江潮泛漲田禾淹没由鎭開往六合之各小輪因堤岸潰决暫行停駛現在水勢漸退各鄉圩岸亦已修竣故於五日起各公司之六鎭班小輪已照常開駛矣 
[揚州]  
　　運河局預籌蓄水運河工程局以今年入夏後雨水過量江淮沂泗諸水又復盛漲運河位居下游爲諸水　歸孔道先開歸江各　繼開歸海三　無如來勢異常猛湧江海又復頂托以致壅積不消高寳一帶水位竟增漲二三尺逾高郵御碼頭誌椿二尺有奇（該誌椿定案一丈八尺）來源之大實所未聞現雖水勢漸退無虞漫决然洩水之後不預籌蓄水之法恐一洩無餘不免蹈六年乾涸覆轍爰决定先派員分赴九江南京等處購買　纜並向各洲預定江柴爲堵塞蓄水之預備俟洩水至上河可種二麥時即行着手興工 
　　電請查辦郭科長泰縣公賣局科長郭遂初違法病商拍賣支棧經理有證現經衆議員于海珊王問之·樊艶生·楊東嚴等於四日電達南京軍省兩長及烟酒事務局請予根究以重稅政 
[清江]  
　　道自治所畢業考試清江東門外慈雲寺自治講習所（淮揚道屬）自開辦以來迄今六月照章肄業期滿應舉行畢業考試聞前日該所主任談守端曾將考試課程編定印發在所各學員昨日（二日）起實行考試大約一星期内可以畢事 
　　高檢分廳長交替清江高等檢察分廳長陳懋咸前奉部令更調當將所有交代手續辦理清楚靜候交缷現新廳長汪堃符已行抵浦垣業於一日正式接事 
[徐州]  
　　十中又起風潮省立第十中學因開除三年生袁某等致三年級全體學生罷課已誌昨報現聞該校校長因恐風潮擴大已允將袁德培令回上課嗣因四年生亦援例擬將數月前開除之石宗民召回上課三年生恐受石生影響致袁亦不得入校遂大起衝突互相鬥毆當經各職敎員排解始行寢事但已有蔣李兩生受傷甚重現均抬往基督醫院醫治 
　　雙十節籌備慶祝銅山縣勸學所日昨（四日）召集縣立及大彭巿立各校校長籌商雙十節慶祝事宜當經公决是日上午假縣立一高大操塲行慶祝典禮下午遊行全城並擬入晚舉提燈大會嗣因地方不　改爲由各校自行娱樂聞各界聮合會届時亦擬加入遊行想必有一翻熱鬧也 
[嘉興]  
　　紳商會議籌賑嘉興紳士盛沅陳枝萬等以今歳禾邑水災田禾沉没秋收無望四鄉災黎載道慘不忍睹特集合紳商於五日下午二時在精嚴寺藏經閣開談話會集議籌賑方法是日共到二十餘人公决先設籌賑事務所並定十一日開籌賑成立大會再行推定職員分頭勸募一面商議散賑方法以期災黎得古實惠議畢散會 
　　丁銀展緩加罰十年仍上忙丁銀早屆征收期滿汪知事前會呈准上峯展緩一月加罰現在期限又屆因受水災影響收數仍屬寥寥前日特又呈請財政廳緩展兩月加罰業奉指令照准 
[嘉善]  
　　自治委員被控張匯區自治委員項乃斌任事以來因辦理不善頗爲輿論所反對近被該處公民李某等臚列該員殘廢曠職侵喬公欵等項呈控嘉善縣署已奉批令候飭縣自治委員查明復奪 
雜評一 
[尊重元首（默）]  
　　財部爲曹張賬房應付爲難於是請曹張自派賬房而曹張則以自派賬房索欵反爲不便於是讓政府自擇美其名曰尊重元首 
曹張爲現内閣老長輩應付爲難於是欲以曹張之老長輩加之於曹張之上而曹張則祇能爲人老長輩而不能認人老長輩此亦所謂尊重元首耶 
夫以元首之尊不能威服曹張而必欲假老長輩之面子以威服之爲政府者亦甚可憐曹張對於元首早已玩之股掌對於老張輩遠而敬之以巡閱不敢近而親之以組閣是視老長輩尙重於元首也 
然而公府對内閣已因大家尊重一言態度已轉强硬矣其實現内閣亦曾爲曹張所大家尊重尊重之結果乃至今日欲留不得欲去不能然則府因曹張尊重一言而態度轉强者其情更可憐曹張之忽而尊重閣忽又尊重府者其事亦至可醜 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[全國商會聮合會第二次會紀]  
　　聶雲台當選爲議長......蔡文惠湯節之副之 
　　昨日下午三時全國商會聮合會在上海總商會開第二次會議茲紀其詳情如下 
　　到會之人數昨日到會者有魯·皖·陜·滇·預·蘇·浙·直·川·閩·贛·卾·晋等十三省代表共計七十人前日所推舉之臨時主席聶雲台因病請假未到其餘浙江乍浦商會代表徐眉軒有哈爾濱之行其職務請陳邦彥代表又浙江吳興縣商會代表沈田莘因返湖辦理水災賑務請假五日俱有函到會報告其昨日續到代表有江蘇通崇海商會代表沈沅（幼樵）陜西西安商會代表孟繼緒（紹光）二人 
　　會塲之情形摇鈴開會後經衆公推南京總商會代表蘇民生主席先將選舉章程討論當經公决將標題一中華全國商會聮合會選舉章程）改爲（中華全國商會聮合會臨時大會選舉章程）又第一條（依本會章程第十條之規定選舉議長一人副議長二人由到會會員投票選舉之）徐補齋謂選舉議長不能援用章程第十條所規定因第十條專指選舉會長而言也沈任夫主張選舉臨時會長王湘泉謂上届會長業經期滿然又未曾辭職故今日未能選舉正式會長但會長與議長有别現在應先舉議長沈任夫謂可以會長爲議長向淑予亦贊成先舉議長待議長舉定後再舉會長汪潤之謂會長與議長不同會長係執行事務者議長係議决事務者商會聮合會以前二次俱無成績本席意思以爲應本良心主張解决國内外重要問題不必拘拘於會長問題云主席乃將第一條修改爲（本會選舉議長一人副議長二人由到會會員投票選舉之）付表决當經多數起立通過主席復將逐條討論至第三條因各省選權問題略有討論汪潤之謂選舉法規定每僑埠五權而閱臨時大會議事細則第十六條則每僑埠减爲二權兩不相符應行修改馬息深謂此時先討論選舉法至議事細則隨後再行修改徐補齋主張修改爲每省一人一權惟至多以十權爲限馬息深說明起草選舉法時原意謂修改須將根本法再行修正主席仍將原案付表决通過茲錄修正章程如下（中華全國商會聮合會臨時大會選舉章程第一條本會選舉議長一人副議長二人由到會會員投票選舉之第二條本會選舉議長用記名單記法副議長用記名連記法由選舉人自行之第三條各省區僑埠到會會員之選舉權規定如下每省十權每特别區五權每僑埠五權前項選舉以出席會員滿十二省以上之列席用記名投票法行之得票滿投票省區權數三分二者爲當選但第一次投票無人當選時就得票較多者二名决選之以得票過投票省區權數之半者爲當選第四條選舉時由主席於到會會員中指定投票開票管理員四人監察員四人但被指定之管理員仍得行使其選舉權第五條本章程自議决日施行）次舉行選舉由主席按照章程第四條指定蔡輔卿馬息深袁治齊石紹先爲管理員姜少廷湯節之高保卿王秀山爲監察員檢點到會人數七十人每省十權共計十三省有一百三十權照章應八十七權方能當選各會員投票畢監察員檢點票數與人數相符至各省所投票數爲山東二票安徽二票陜西一票雲南一票河南一票江蘇二十票浙江二十五票·直隸二票四川二票福建一票江西二票湖北六票山西三票選舉結果聶雲台得一百二十五權當選爲正議長正副議長二人蔡文惠得一百○八權當選又湯節之得六十七權向瑞琨得五十九權均以未得三分二票數照章舉行决選結果湯節之得八十九票當選爲副議長選舉畢已五時即散會所有議事日程未了議案俟明日（即今日）續議該會因每日開會時會員未能準時到會特發通告云敬啓者明日（即十月十七日）下午二時開議各案務請先生准時出席勿延爲荷又聶雲台昨日未曾到會當選正議長後已由該會備函報告請其今日屆時出席矣 
　　今日續議各件（一）討論臨時大會議事細則（二）討論商敎聮席會議組織大綱草案如下（一）中華全國商會聮合會臨時大會議事細則（已誌五日本報）（二）全國商會聮合會全國敎育會聮合會聮席會議組織大綱一·本會議以全國商會聮合會全國敎育會聮合會組織之二·本會議地點臨時定之（本屆在上海舉行）三·本會議須兩聮合會到會代表得各省區之過半數方得開議四·本會議設主席一人副主席一人以兩聮合會之主席任之主席之正副抽籖定之五·兩聮合會之代表皆得出席於本會議（本會議須經到會各省區代表過半數出席方得開議）六·出席代表對於本會議議案之討論皆得發表其意見七·本會議之表决權以省區爲單位每省區之商會與每省區之敎育會各有十權八·議案取决多數可否同數取决於主席九·本會議之提案以兩聮合會固有之提案方法行之（如有臨時動議須經出席代表十人以上之附議方得成爲議題）十·本會議之提案以兩聮合會有共同闗係者爲限（本屆以太平洋會議問題及與太平洋會議有闗係各問題爲限）十一·議案應付審查者由主席指定審查員審查之仍取决於會議十二·本規則經本會議通過施行 
　　昨日收到之議案昨日該會接得四川重慶商會代表江湘浦袁治齊二君交到該處商會議案十一案分錄於后（一）太平洋會議出席代表案（二）否認實行所得稅（三）闗於外國銀行在内地發行紙幣應請政府從嚴取締案（四）國家未統一前政治未入軌道以前凡屬公家銀行在内地暫停發行紙幣案（五）闗於外人在内河開駛輪船應請政府從嚴取締或設法禁阻案（六）闗於外人在非通商口岸之内地設立洋行應請政府嚴加禁阻案（七）電報局對於商人電報毫不注意有意遺誤應質問交通部案（八）商埠禁止駐兵案（九）每三年開全國勸業大會一次案（十）各通商埠之巿政應歸商人自辦案（十一）各商埠成立之商團應請陸軍部發給購買槍械之執照案 
[全國敎育會聮合會預備會紀]  
　　會國敎育會聮合會昨日午後二時在江蘇省敎育會開預備會到會者如汪精衛·鄭心南·徐堅白·黄任之·沈信卿·袁觀瀾·龍荃蓀·吳梅叔·桂仲覺·方小川·奚秉初·谷岱峯·邰蘭波·齊性一·杜若虚諸君（一）沈信卿君報告本屆聮席會議發起及經過情形又報告草擬聮席會議規則情形（二）議决改規則爲組織大綱（三）提議聮席會議日期愈早愈妙當推定袁觀瀾君即刻到總商會接洽一切以便决定（四）推舉全國敎育會聮合會在滬開議臨時主席多數仍推江蘇省敎育會代表擔任請黄任之君主席（五）研究太平洋會議問題之資料（江蘇省敎育會印資料三種商務書館贈書二種）（六）各代表交換提出前條問題之意見（甲）江西龍荃蓀君提出（一）魯案不得直接交涉（二）取銷二十一條（三）各國占有土地一律歸還（四）凡不平等之條約及闗稅之限制一律修正（五）赴美政府代表不分南北宜以人才爲主（六）各省代表到滬請通電南北息爭（七）請各國退還庚子賠欵以作學欵（乙）廣東汪精衛君提出（一）不承認二十一條（二）否認魯案直接交涉（三）縮減軍備至最低限度（丙）江蘇黄任之君提出（一）國際上平等待遇（二）二十一條及未經合法國會通過之條約概不承認（三）裁减軍備問題（四）外僨問題（丁）京兆邰蘭波君提出意見國民應有正確之表示如國際上平等待遇之要求等等（戊）北京徐堅白君提出（一）取銷二十一條（二）魯案不得直接交涉（三）要求退還庚子賠欵興學（已）江蘇沈信卿君報告在滬同人討論之經過主張太平洋會議時提案大綱宜趨重單純力避繁複宜以國際平等爲原則注重取銷二十一條及收回山東權利等并以裁兵及整理外債取信各國（庚）山東谷岱峯君提出意見須採取國民多數之主張爲是（辛）河南高性一君提出意見謂國民代表不妨多舉數人較爲有益（壬）湖南方小川君提出意見謂中國最危險處即在軍備太多太平洋會議時應從縮减軍備上注意（癸）吉林奚秉初君主張國際上應廢除密約（子）廣東汪精衛君主張提案時態度須分明（一）係無端損害我國之條約如二十一條等等須堅决一致拒絶（二）係權利義務對等之案如裁兵等等祇要國民堅决做去終有達到目的之一日（丑）福建鄭心南君主張此次太平洋會議最宜注意之一點即仿制英美日互相密議有妨中國之將來是爲至要（七）袁觀瀾君報告到總商會接洽情形聮席會議日期尙難决定約五時許散會今日（七日）午後二時仍在江蘇省敎育會開預備會 
 
[全國敎育會聮合會在滬之預備會攝影 
　　黄任之龍荃蓀徐堅白齊性一汪精衛鄭心南吳梅叔桂仲覺邰蘭波奚秉初方小川谷岱峯沈信卿 
[交通大學上海學校消息彚誌]  
　　大學學生指導部該校爲便利解答學生對於工程方面之種種疑問使學生增加研究之趣味特請電氣科科長謝爾屯先生·敎授張貢九先生·機械科科長狄克生先生·敎授胡以珊先生·及前南洋土木科科長萬特克先生等組織學生指導部凡學生有所疑難問題皆可向該會詢問 
　　工程學會該校大學同學以工程學之重要非有相當之團結不能收互相攻錯之效果特組織工程學會以促同學對於工程學研究之趣味並得互相交換心得之結果現在已正式成立會長爲陳廣沅君 
　　南洋青年會南洋青年會成立未及一年已得同學之信仰本學期又大加改良積極進行内分游泳國語唱詩聖經等班於十月三日開大會選舉申國權君爲會長 
　　義務學校該校學生會所辦之義務學校已於本星期一開校共分三敎室敎材全用國語最高一級有國語文法·白話尺牘已有中學一二年之程度英文一科本擬取銷現因學生之請求將另設英文班現正聘請敎員擔任其事 
　　學生會學生會評議部發出通告徵求同學對於慶祝十年十月十日之雙十節之意見及具體辦法定於星期二下午開會討論慶祝辦法以備積極進行想日後定有一翻盛舉也 
　　大學月刋將出版交通大學京滬唐山三校將合出一本大學月刋一方傳佈消息一方提倡科學滬校各級編輯員經理員均已選齊現正從事預備大約年底可以出版 
[美航部遠東航業之新計劃]  
　　美國航務部Ｕ.S.S.B.所撥發上海各公司經理之船向分舊金山·西雅圖·紐約·三綫以福來洋行經理者爲最多最近一二月中各路船舶之撤班停駛者層見迭出而美輪之遠東航業一時頗現停頓之象今美航部將上列三綫之續派輪船重新編定其經理之公司與航行之路綫較前頗多變更現滬上各美輪公司均已接到此項新計劃之電報實行在邇爰就各方面探得詳情分誌如次 
（一）舊金山上海方面經理美航部船舶往來舊金山者（舍郵船外）曩時爲福來·太平洋·兩家福來係正式中美綫故起自舊金山迄於小吕宋而太平洋經理之船則繞駛滿洲兼往歐羅巴今美航部已决定將斯綫撥歸福來洋行獨家經理同時將太平洋公司之由舊金山出發各貨輪一律停止赴華因之該公司所謂世界班貨輪從此滬上將絶跡矣而福來洋行則自十月十五號起從舊金山開始照美航部之新計劃派一海南惠號（此船一萬八百噸據云尙係新造未久西名HANNＡＷＡ）開駛來滬路綫經由羅城·檀島·日本·上海·至吕宋爲止每距二十日進出口均派開一輪刻下暫定六輪往來 
（二）西雅圖此路前本係福來洋行獨自經理提督雖有時亦派輪往來但使用者係該公司自造之商輪非美航部之船隻也惟茂生洋行間有政府船開來第船舶絶少今美航部已將福來經理權取消移歸提督承接惟其航行路線較前殊有變更據該行云新定之西雅圖線係由美國亞拉司卡Ａlasaka接轉至墨西哥復自墨西哥赴西雅圖而後再取道日本來滬前福來經駛西雅圖各輪刻巳陸續撥發於提督矣聞出月或可駛到上海也 
（三）紐約上海至美國紐約茲已决定歸美國巴勃公司Barber　S.S.Line派輪獨行巴勃爲美國最大兩公司之一其船舶甚多今新定航綫爲二（一）由紐約經巴拿馬波士登取道太平洋來滬（一）係從蘇彝士兼赴美斐律濱羣島帶裝歐洲貨進出口綫均係如是上海仍歸提督經理惟美航部對於福來亦有一種辦法倘該行在遠東方面需用紐約綫輪船須有滿船貨裝運方可臨時去電調派若貨物不足噸位則不得請派輪船也 
[航業消息彚紀]  
　　本埠中國郵船公司及昌興·好時·日郵社等十一家昨日聮合會議决定從本日起（七號）增加華北一路之水脚費如由牛莊烟台天津青島等輸運到滬轉太平洋船出口赴美者其水脚費向歸各輪公司認付並不額外加費今則議定由華北各埠裝滬水脚統歸客家擔任至於裝美之運費額則仍照前定統數徵收故轉船貨又多一重水脚矣又太古怡和招商等三公司於本年夏間因烟津班生意清淡曾會議減短往來運費十分之二至現時則因營業已趨發達近日每輪來去均裝滿船貨故昨日太古等又復會議增加業定從下週起將前減之八折費取消仍增二成云 
　　上海運赴舊金山·温哥武·西雅圖等埠之豌豆及他項荳類每二千磅向來收運費十二兩五錢頃因此項貨物出口日少故輪船公會决議減收百分之二十即由今日爲始每二千磅祗收十兩矣 
　　太平洋郵船帝邦號從九月二十八日離金山來華聞北美商會組織之遠東考察團團員共一百五十人已搭斯船來滬將於二十三號進口又有明日還美之金邦號中國有學生四人赴舊金山又有西人近五十名回國出口貨有羊毛一百零二件湖絲六十五包中國籐器極多共有六十噸運去又有天津等轉運之葡萄二百餘噸云 
　　怡和洋行之瑞和號昨自漢口裝來金子一箱計三千兩 
　　提督公司之可益賽號昨由美國波特蘭來申裝來鋼口板一百萬磅花旗木一萬零八百七十六塊 
[租界電話已照常通行]  
　　被拘接線員業已釋出 
　　昨報所紀公共租界電話不通一則茲悉此事係因法捕房華探目黄錦榮於四號晚打電話至江西路中央德律風總公司致與六百七十八號接線員衝突雙方口角後黄探目稟由法總巡函致該公司由大班西人可爾將該接線員送交法捕房管押（昨紀處以拘禁二月一語查非事實）事爲中央及靜安寺路海寗路楊樹浦路四電話公司全體接線員得悉大憤遂於五號下午一律罷工直至昨午該公司大班以此項風潮斷不能使其延長致感不便乃親往法捕房將在押之接線員保釋復向衆接綫員勸慰大衆始允照舊供職午後一時餘電話已四處通行矣又文匯報昨亦有上海德律風公司接線員罷工經過之紀事一則其末云當罷工之時公司西人親自接線但以西人裝户爲限若華人日人之電線則不得不置之不理也 
[滇省派定上海會議代表]  
　　國聞通訊社云各省當局將派員到滬開會討論時局問題已迭見報端除粤桂黔湘相繼派員外聞滇省顧品珍總司令亦已電派在滬之楊晋氏就近代表列席會議已有電知照各處云 
[籌備浚浦工程師會議之進行]  
　　字林報云濬浦局所召集之工程師顧問委員會其會員現漸集於上海已到者爲荷蘭代表佛里斯中國商會代表杭納爾日代表廣井三人英美法代表皆將於開會之前到滬定十月十五日集議以討論濬浦局調查之結果濬浦局人員現正作種種籌備俾資該會進行該局已將較爲重要之件先行專函送達各國代表故在開會以前此問題之大旨巳可爲各工程師所深悉該局並備輪船及小輪以備工程師親赴各處視察俾洞悉當地情形開會之際將舉行宴會庶當地官紳得與工程師接洽華人對於此事大學注意某種誤會現已銷滅云 
[各團體籌備國慶紀念]  
　　本埠各團體所組織之國慶紀念籌備會於前日下午二時在城内福佑路康園内開第二次籌備會到會者三十餘人代表二十三團體公推陳天生主席首由主席報告各團體加入公函次報告東北城民國路邑廟豫園·山東路學生自治會·法租界工商友誼會·預備燈數其餘各學校學生會救國十人團自備各色燈籠又上海鐫業友誼會藥業友誼會愛多亞路北四川路吳淞路四馬路豫園義務學校樂羣義校等均函告自紥奇異燈彩預料此次國慶必有一番盛舉次請到會諸君討論籌備手續經杭石君趙松心魏祖裕等相繼討論公决擬定路由秩序單加入游行團體須依次排號糾察員由各團自行推舉先報告籌備會以便頒發徽章請童子軍維持秩序各馬路商店除休業外應懸掛門燈個人欲加入游行者亦須先函知照至游行時間每日下午七時至九時至該會籌備齊集云云 
　　五馬路吳淞路四馬路等商界聮合會爲三十節慶祝事近日籌備一切是日各該會全體職員除舉行慶祝式外義務學校加入提燈游行大會現已發出通告各本路商號於是日休業一天并懸國旗以示慶典 
　　今屆雙十節國慶紀念各錢莊預備除懸燈升旗慶祝外均停巿一天各大公司行號亦均休息各機闗及縣商會第一區警察署各分駐所等均預備祝賀禮節聞商界方面因今屆各省災情奇重待販孔殷故議將是日所需宴會等費概行節省以便撥充災賑云 
　　上海縣童子軍聮合會於每屆國慶日均召集各團舉行升旗典禮藉誌慶祝本屆國慶紀念該會仍照前例集合各團升旗慶祝已經敎練員會議决辦法六條分發各團遵照辦理其辦法如下（一）各團集合地點在老西門方板橋共和影戲院前（二）各團須於上午八時前到集合地點總敎練員及區敎練員於七時到塲八時一刻向公共體育塲進發八時半入塲入塲後排成卅字形九時升旗（三）排隊之先後以到場之先後爲標準（四）升旗後全體歡呼歡呼畢燃放鞭砲（五）九時半開始游行其路由進西門出大東門經民國路進小東門沿黎園路過九畝地至方板橋各散（六）每團須帶大國旗一面小國旗及木棍均免帶 
　　下星期一國慶紀念浦東中學籌備慶祝頗形忙碌敎職員方面由學監錢劍秋學生方面由許忠墉·方惠咸·張文育·張國軍·丁蔚成·王乃寛·周元穀諸君發起屆時有影戲·新劇·等種種點綴入塲劵分五角·二角一角三等欵項除開支外擬悉捐充義務敎育經費 
　　少年宣講團幹事部昨日（五日）通告闗係雙十節服務社會之秩序如下（一）百老滙路商界聮合會八日舉行慶祝會日間通俗游藝（絲竹）（灘簧）晚間化裝演講（愛國新劇心獄）（二）勵志愛國宣講團九日在寗波同鄉會舉行慶祝會化裝演講（愛國新劇爲誰犧牲）（三）惠靈學校十日慶祝會通俗游藝（國樂）（灘簧）該團日間又舉行宣講分赴四鄉晚間在團叙餐又加入各團體聮合提燈會該團幹部已預備燈火各團員均可與會云 
　　牯嶺路餘慶里勵志愛國宣講團以本屆國慶適值三十誠屬千載難逢理應慶祝以伸歡忭爰於前日召集全體團員公同議决准於九日（星期日）假座西藏路寗波同鄉會舉行預祝國慶典禮已於昨日發出入座劵邀請各界人士觀禮云 
　　南巿外灘惠靈英文專修學校定於十日下午一時起至十二時止開國慶紀念會屆時結綵懸燈於該校門外校内一切布置刻正在籌備 
　　上海郵務管理局郵務長樂希思通告云本月十日係國慶日例應給假是日本局除包裹曁滙票處全日停辦外餘處辦事鐘點概照向日給假例此告 
[護軍使勸止舉行提燈會]  
　　松滬何護軍使以本月十日爲雙十節國慶紀念本埠各團體擬於是日舉行游行開會情事因恐匪徒乘間滋生事端曾經通令所屬各軍警曁上海縣公署轉令查禁現聞商學各界仍擬於是日有提燈會之舉動昨又通令上海防守司令淞滬警廳上海縣知事等轉函南北商會勸學所等勸令商學各界切勿舉行提燈會以免發生意外云 
[美國大學俱樂部今午集會]  
　　宣布演講題 
　　美國大學俱樂部定今午在卡爾登飯店集會並宣佈所擬講題如下（一）中國人民演講者爲約翰校長卜舫濟博士日期十月二十九日午後九時地點聮華總會博士居華三十五年熟悉中國事情屆時將演述中國人民自古迄今之發達史兼及羣學與人種學（二）中國地方演講者爲費志博士演講期未定博士生於中國後回美國求學復來中國擔任敎育事業在浙多年游歷甚廣其所演講者爲中國之與地兼及人口江河·原料·礦產·疆界·等事（三）中國語言演講者爲胡適氏講期未定（四）中國憲法（五）中國鐵路（六）中國郵政（七）中國江河（八）中國海闗（九）中國財政（十）中國法律（十一）中國闗於外人之法律 
[外人冒探行刦三誌]  
　　麥赫門押三月威林狄斯爾押四月 
　　北四川路二百七十四號門牌婦人王桂英（即鍾王氏）家於上月二十八號早一時許被外人扣門入内冒充捕 
 
 
] 

Page 15

 
 
　　房西探以調查娼寮爲由乘間刦去值洋二十四元之金飾後由捕房會同閘北警局在華界緝獲闗係人無領事管束之威林狄斯爾一名解由公共公解押候查究等情兩詰本報茲悉此案内尙有一人名麥赫門係屬英籍亦由捕房獲解英署訊實判决監禁三月昨晨捕房傳同原告將威林狄斯爾押解至第二刑庭續審首由工部局刑事檢查科代表費斯福律師上堂陳述案情繼據原告王桂英投案訴稱是晚我巳安睡突聞扣門聲即命傭婦盛倪氏將門開啓見被告偕西人三名入内口稱彼係新衙門包探前來調查妓院我以家内並無娼妓答復被告等乃向我百般恫嚇將金圈金戒刦去向華界方面而逃我之傭婦在後尾追鳴警將其拘獲云云並由證人盛倪氏胡金瑞到堂證明目覩被告偕三西入冒探前來以調查娼寮爲由刦飾情形被告代表律師即向以上各人盤問一過並詰據威林狄斯爾供稱我係丹國入到滬後未向丹領事館註册上月二十七號晚我行經虹口北四川路遇友人麥赫門及麥氏之友阿克拿邀我往觀影戲後被帶往北四川路仁智里妓院門首（即原告家門首）由麥赫門敲開大門入内麥等向原告言彼輩均係新署牌票間包探並由麥氏譯成華語其時我未開言後雙方發現衝突我即邀麥等出外並無非法行爲等語捕房律師以被告所犯案情業由見證證實不能任其飾詞推缷遂與被告律師辯論之下結果由張襄讞會同美奥副領事判决被告監禁西牢四個月示儆 
[續誌商業信託之訴訟]  
　　證人江湘浦之供詞 
　　中國商業信託公司經理孫天孫在公共公廨呈訴股東鄒樹文·姚頌南·陳君亮·登報散佈謡言侵害公司營業一案昨晨九時由陸襄讞會同英義兩國副領事赫費兩君升座第三刑庭續訊先由證人江湘浦上堂經原告代表許理律師詰據江供向在貿易公司辦事自信託公司成立後即在該公司爲常務董事計董事十五人常務董事祇四人邱渭卿爲董事長監察者共有五人但公司營業尙未進行乃發生股東登報之事惟登報後對於公司進行阻碍甚大如各銀行各錢莊均來詢間是時被告代表律師牛門詰江何人來問江答勸業銀行山東銀行五豐錢莊等均來詢問至於股份我共認二千五百股已售去二千股湯節之亦名列董事言至此堂上將名單一紙給江觀看江稱單上之名均係發起人曾經開過發起人會議我與陳君亮均亦在塲至邱渭卿家開會我未去過登報反對一事無人邀我簽名惟邱渭卿家我與陳德培施才臯去過邱云公司中銀行部要加董事四人並將副經理辭職將來取用菲律濱銀行中人至公司辦事公司中總副經理由其聘用察股東所發信函中指公司腐敗二字須有腐敗證據呈出今公司所受損失甚大我所反對者乃股東信中譭謗經我答復回信後董事會即開緊急會議發言極爲和平邱渭卿亦表同情云云又據牛門律師向堂上聲稱此信邱渭卿實未過目而公司控告三被告時適邱有病未知並詰江公司以刑事控告三被告曾否通知董事長江答稱控告三被告經公司議决曾經通知而邱未到場惟我並未通知邱渭卿至稟詞上由孫天孫簽名蓋此事皆陳君亮播弄成訟人言昨晚有多人至邱渭卿家内我不知情總之我先反對股東之信函而後反對報載廣告因廣告由信函發生之故是時牛門律師將報紙商情欄内所登股票漲跌價格令江閱看一過復詰問江爾何以無反對之表示訊供至此時已過午堂上宣諭退庭判候補傳邱渭卿陶梅生等到案着各存洋二百元保出聽候集訊 
[商品陳列所展期開幕]  
　　緩至十一月一日 
　　商品陳列所田所長月前因事東渡並順道至西京考察該國陳列商品狀况茲於前日事竣返滬該所開幕伊邇籌備各項事宜尙待討論經會議决將開幕日期展緩至十一月一日舉行並擬向北京南京寗波曁本埠微集農礦水產五金竹木雕刻等器以資提倡而壯觀瞻云 
[路透電社職員之更動]  
　　路透電社中國南方經理倪耳君刻因病定日内離滬返國前在上海辦理社務一年繼調往北京充副訪員之華資君現已被任爲滬社編輯部長再滬社之營業事務將由湯姆士君代理 
[九月下旬由浙運滬之箱茶]  
　　浙屬遂安等處產出箱茶來滬運銷外洋業由滬杭甬鐵路茂順泰轉運公司由杭州閘口車站陸續報裝來滬運至九月二十號止共七萬八千七百四十九箱均誌本報茲將九月二十一號起至月底止逐日由閘口運滬箱數錄下二十一日三十箱二十二一千三百三十箱二十三六百五十四箱二十四三十六箱二十五二千零八十四箱二十七四十三箱二十九日一千一百五十七箱三十號十箱以上九月下旬運滬箱茶計五千三百四十箱連前統計來數八萬四千九百四十箱均運抵上海南站缷存貨棧由該路陸續運交源記洋棧報闗出口 
[逆倫案高等廳判决書（續）]  
　　至闗於詐財部分謂其歸還米帳并舉帳簿爲證　　　　本廳及原審訊明張欣生並未欠有米欵外並行查明商家習慣亦無正月初六歸還債欵之理顯見飾詞狡展均難認爲有理由查控告人朱健臣犯罪部分有三亦分兩節證明如下（一）闗於事前帮助殺人部分查控告人朱健臣在警察所供稱張欣生託我買藥毒狗等語則其對於代買毒藥一事據其自供已有蛛絲馬跡可尋况查欣生立與控告人朱健臣許據迭據朱潮生供稱即爲控告人朱健臣私代張欣生購買毒藥之筆據查朱潮生在表面上爲告發控告人朱健臣之人其言或難憑信至張欣生同爲被告發之人據其所供亦稱許據之上寫有控告人朱健臣之名在卷則其代購毒藥據許據一端已可證明况查許據之外尙有過割據一紙其上明載償還藥本字樣現經本廳飭由鑑定人鑑明確爲控告人朱健臣親筆更無掩飾之餘地核其行爲對於事前帮助殺人之罪當然成立（二）闗於販賣烟土及吸食鴉片烟部分查控告人朱健臣在原審檢廳供稱我是吸鴉片烟的又供去年七八月間我往朱潮生樓上吸烟又供我賣給張欣生烟膏四五百盒計兩角一盒等語核諸張欣生原檢廳偵查中供稱聽得人說朱健臣由閔行鎭帶來烟土價錢便宜向他買得一兩多烟膏等語相符則其販賣烟土及吸食鴉片均行自供不諱證據即屬確鑿核其行爲對於吸食鴉片烟及販賣烟土兩罪亦應成立原判於其事前帮助殺人一罪依刑律第三十一條第一項·第三十三條第一二兩項·第三百十一條處死刑於其販賣鴉片烟一罪依刑律第二百六十六條處四等有期徒刑一年六月併科罰金一百五十元於其吸食鴉片烟一罪依刑律第二百七十一條處五等有期徒刑四月罪係俱發依刑律第二十三條第一欵執行死刑復依刑律第三百三十一條·第四十七條·褫奪第四十六條所列公權全部三十年均無不合該控告人朱健臣及委任辯護人控告意旨闗於事前帮助殺人部分專行攻擊計據·及過割據二點茲核其詞純係空言並無何種實據至闗於販賣烟土及吃食鴉片烟部分或謂僅止代其贖賣烟土或謂烟癮早已戒絶亦與顯著事實不符均難認爲有理由依上論斷控告人上海地方檢察廳檢察官對於朱潮生控告部分旣有理由自應由本廳將原判闗於朱潮生部分撤銷更爲判决查朱潮生敎唆殺人之所爲依刑律第三十條第一項·第三十三條第一二兩項·第三百十一條處死刑聚衆開設賭塲營利之所爲仍照原判依刑律第二百七十八條處四等有期徒刑一年六月併科罰金一百五十元開設館舍供人吸食鴉片烟之所爲仍照原判依刑律第二百六十九條處四等有期徒刑一年二月併科罰金一百元罪係俱發依刑律第二十三條第一欵執行死刑復依刑律第二百八十二條褫奪第四十六條所列公權全部終身起獲骰子盆兩只烟灰一包依刑律第四十八條第二欵没收該控告人（張欣生）（朱健臣）（趙杏仁）控告部分均無理由原判並無不合（漏引條文之處業已指明無庸改判）自應分别予以駁回特爲判决如右本件控告經同級檢察廳檢察官黄用中蒞庭執行檢察官之職務（中華民國十年九月二十日）江蘇高等審判廳刑庭（審判長推事）彭棨印（推事）李承烈印（推事）張承楞印（書記官）吳以長印（完） 
[徽州旅滬學界同鄉開會紀]  
　　籌備安徽水災急賑游藝會 
　　徽州旅滬學界同鄉會已正式成立昨日復假南巿中華武衛會開第一屆選舉職員會到者有許士騏余元濬吳金堂邵天錫陳德欽舒培香張昌齡方業韶金綬章唐維城曹頌增吳志青邵布文等十時開會選舉結果當選會長者爲吳志青副會長邵布文幹事主任許士騏文牘員余元濬會計員陳德欽那書記　培香　金堂當即提議爲安徽水災急賑特間游藝大會籌欵放賑經衆議决游藝而目由各會員擔任計有約翰（國樂）專科師範（鋼琴合奏）中國公學（新劇）沈易書（三弦拉戲）林發公司（影片）劉明智（火棍）柏烈武（演說等項會場假靜安寺路夏令配克影戲院日期定本月十六號 
[北京路公學童子軍成立]  
　　北京路商界聮合會巿民公學創辦之童子軍共有四隊服裝等物皆由聮合會置備昨日下午二時開成立大會行宣誓禮首由敎務長王卓雲報告開會宗旨敎練員汪舜孝凌國　報告經過情形校長周豹元校董趙錫之致訓辭敎職員及來賓童子軍相繼演說復行宣誓禮計得初級徽章三十六人宣誓畢歡吸而散時已鐘鳴五下矣 
[保存耕牛之訓令飭地方官設廠當牛]  
　　上海縣知事公署訓令各巿鄉經董農會文云本年十月一日奉江蘇賑務處訓令内開訪聞被災各區多因田廬淹没耕牛　地喂養有賤價售出宰食情事蘇省耕種專恃牛力一經變賫將來春耕必致竭蹶查前清光緒八年水災江督劉忠誠公曾飭地方官設廠常牛雇人豢養耕時聽民取贖不取利息立法盡善盡美宜由該知事集紳籌畫倣照辦理並禁止私宰及私運出境爲此令行該知事遵照辦理等因奉此合行令仰該董遵照辦理並將辦理情形具復云云 
[證劵物品交易所消息]  
　　證劵物品交易所巿塲昨日揭示云證劵定期買賣之期限茲據經紀人公會函稱期限過促諸多窒碍請求於每月十五日起預開第三月期交易作爲試辦以維營業等情業經本所承認准予暫行試辦自本月開始每逢十五日起准預做第三月期買賣又揭示云第八十一號經紀人紗布貿易公司代表邊文錦君函稱該公司業已解散請求廢業等情業經本所承認准予廢業 
[新業公司董事被控案審訊記]  
　　美商花旗烟草公司在公共公廨呈控新業公司董事瞿宏聲席友于陳隠庵等違背所訂以花旗牌香烟空盒掉換新世界遊劵契約請追損失洋二十二萬零八百二十五元五角銀五萬零六百五十五兩五錢三分一案本星期一午後開審情形已誌本報星期三下午由闗讞員會同美丁副領事升座繼續集訊被告代表穆安素律師對於原告不控新業公司而控告該公司董事一層仍要求將案註銷據其所述理由略謂查民國二年北京大理院上字第六十四條民事判例及商人通例十一條亦載明凡有限公司已經註册公告對於不知情者當可適用若未註册而對於知情方面應當對抗本案原告係屬美商被告則屬中國公悚司　如有外人納中國女子爲妾如妾犯案原告當向中國公堂起訴及經開審一方面若引用外國法律無納妾之條則該案當然註銷本案原告早知新業公司之内容今不控告公司而起訴董事是猶外人納妾法律不能保障之意也原告代表禮明帮辦博良律師亦起稱原告對於本案進行程序亦係根據北京大理院之規定新業公司查非有限公司故祗能依照普通習慣控告董事因民國五年大理院規定凡公司未註册者作爲合夥性質資在公司董事故原告對於本案實無控告公司之必要如果公堂准被告律師之請求將所控各股東之案撤銷則原告訴追之欵將何取償穆律師又起稱原告在五月十三號之起訴係屬單方面之請求當時彼知新業公司有代表律師應當先行知照云云兩律師旋復互辯數語問官磋商之下判曰新業公司本年五月間在美按察使署訴花旗烟草公司係用合資公司名義未便認爲有限公司此諭昨日下午原審中西官升座續訊被告代表穆安素律師起稱公堂旣决定本案被告爲無限合資公司但其股東甚多調查頗爲不易蓋各股東均須負本案責任若各股東姓名此次不加入被告地位以後必無機會到堂辯訴則本案將來之結果又必責成現經到案之股東數人查新業公司之股票各國人手中皆有即現爲原告之花旗烟公司亦係新業公司股東一份子請求公堂登報公示俾該公司全體股東到案辯訴原稟所控數目内有五萬餘兩一欵此欵有人擔保本擬早付因有手續未清請爲展期云云原告代表禮明帮辦博良律師起稱被告不能强迫原告指出股東對於何人負責且原稟内一切均已載明當起訴時敝律師已在約領事堂期將應負責任之各股東詳細聲明云云問官磋商之下制曰被告律師請求將新業公司其餘各股東同列被告地位等情應山本公堂登報通告執有新業公司新世界股票之人一律限於十四天内來廳正式具訴聽候訂期研訊所有該公司各股東於本案未訊以前不得將股票轉移他人此諭 
[僞造證劵未成之定罪]  
　　徐州人牛香廷因與同寓於蕪湖路某小客棧内之甬人洪春山上海人丁潤甫至西藏路中華印書館内定印徐州篤信昌錢莊千文 
之錢票一萬張經該館電詢該莊並無其事報告新閘捕房派令中西包探往將牛等三人一併拘解公共公廨押候查明澈究在案昨晨由廨提訊據中西包探上堂稟明前情並將牛等持往囑印之眞票樣一張呈案請察並據中華印書館内之沈偉卿投訴洪丁二人於九月五號來館出視票樣定印徐州篤信昌千文錢票萬張次日交來定洋二十元因恐不妥電詢該莊始悉被告等冒名私印是以報捕將被告等拘究又據證人曹幹臣到堂證明篤信昌並不派人來滬定印錢票等語訊之洪丁兩人均供係牛香廷囑往代印不知其冒名私印乞鑒惟據牛供此項錢票係在逃之劉某託洪等代印定洋亦劉交出求察經俞襄讞核供商之美丁副領事以僞造有價證劵按照新刑律獲罪甚重姑念尙未印成從寛判牛洪丁三人各押西牢一年期滿均逐出租界 
[輪船撞波船溺斃渡客]  
　　停泊南巿大達碼頭之福元輪船前日傍晚六時三刻駛至爛泥渡浦中適有許海生葉根生之義渡船載渡客二三十人過江一時不及避讓被該輪碰撞在船渡客中有四人墮入浦中一時人聲鼎沸當由鄰船帮同施救救起三人尙有一人已被溺斃屍無下落調查溺斃者住在浦東　泥渡東北花園石橋湯桂周之子名維根年十八歳義渡夫頭李慶華以事闗溺斃人命當將駕駛不慎之許海生葉根生拘送三區警署暫押昨午李慶華又協同二十四保二十四圖地保陸佩生同投地檢廳據情報告請爲核示王檢察長諭飭靜候該區將許葉二船户函送到廳再行訊辦一面着李協同該地保出外趕緊將該屍打撈一俟撈獲稟候蒞騐李慶華等遵諭而退 
[地保匿屍不報之追究諭候開棺相騐]  
　　西鄉漕河涇鎭上海縣警察四分所查得梅家弄鎭屈家巷有一受傷無名男屍該處二十六保二十五圖地保潘鑑餘並不報棺相騐擅自棺殮殊屬不法由警將潘並該屍倒斃之處地主潘伯濤一併拘送事務所轉送地檢廳訊辦昨午郭檢察官提案研訊據該地保供稱本欲報騐因圖董擔保囑勿到官具報以免手續所以備棺收殮問官得供判令兩潘一併交保候次日下鄉開棺相騐 
[老嫗尸骨歸故鄉]  
　　本月初四日吳淞浦江發現老嫗尸體一具身穿藍布衫褲藍襪布鞋頭髮已白由救生局撈起報堂棺殮等語曾誌五日本報茲悉該女屍確以上海虹口方面浮下其外甥婿陳某在滬業紅帮裁縫招尋該老嫗下落已經三日昨見本報載有老嫗尸體浮於吳淞浦江一則當以尸身衣服相同即到淞詢問確係伊之親戚即偕親友蒞淞另備衣衾棺木重行成殮扶柩回鄉矣 
[火燒花烟間灼傷一狎客一烟妓狎客業已斃命]  
　　法租界小東門一枝春街十號門牌花烟間樓上於前晚九點時不戒於火冒穿屋頂有住在前樓年約三十餘歳之狎客從夢中驚醒因見樓梯斷故與烟妓兩人赤體從樓窗跳下遍體灼傷當由巡捕報告救火會急驅皮帶車到塲灌熄延燒左右貼鄰樓而四間後由捕房飭探將火首帶入捕房一面將受傷人車送醫院醫治詎狎客江陰人哈官華因傷過重延至昨晨身死當將尸身車送同仁輔元堂騐尸所聽候稟請中西官檢騐核奪聞該妓女傷亦甚重恐有性命之虞云 
[失足溺斃]  
　　浦東高行鎭爲鹹貨業之蔡海榮前日來申購物於午後三時趁塘工局公益小輪回鄉駛經高廟浦面風浪甚大船被浪衝激蔡失足墮浦該輪舵工立即停輪已不及施救登時溺斃屍身尙未撈獲 
[汽車傷人兩則]  
　　江北人倪　成朱山口昨日午刻同在平凉路行走被五千二百二十三號運貨汽車撞傷當經楊樹浦捕房一千零十八號華捕到來抄錄汽車號碼另僱車送兩受傷人往同仁醫院醫治一面歸報捕頭候示又昨日下午六時許愛多亞路有某號汽車駛過撞倒江北人倪小文碾傷足部由大自鳴鐘法捕房二百三十七號華捕前來連同汽車夫一併帶入捕房捕頭諭着送受傷人往仁濟醫院醫治 
[豐年米店被搶]  
　　福佑門内安仁橋堍豐年米店於前晚九時許忽有身着灰色長衫者二人身服短衣者二人以二人把門望風二人入内以兌換小洋爲由躍入櫃中袖出手槍嚇禁聲張即將賬抬上大洋五六十元槍去向外望南奔逃該店執事劉萃田聞警協同店夥在後窮追該匪等見後面追者將近又開槍二響幸未擊中於是劉等折回據情報告一區二分署昨午又投淞滬警察廳復至嘉穀堂公所及東北城商業聮合會報告被刦狀况云 
[夫婦虐妾各押兩月]  
　　廣東人歐開根與其妻歐許氏在西華德路二千另四十一號屋内凌虐其妾陳阿然案發被捕解由公共公廨訊諭阿然暫留濟良所歐夫婦押候訊辦等情已誌本報茲悉此案業於昨晨由中西官訊明判决歐開根歐許氏分别各押兩月陳阿然旣不願歸准發　良所擇配 
[破獲大花會機闗捉獲男女賭徒二百餘人]  
　　昨日下午三時許公共租界總巡捕房麥總巡得某日人報告虹口吳淞路有大批賭徒在某號房屋大開花會當由總巡率同通班探捕前往兜拿當塌捉獲男女二百餘人即用運貨汽車三輛押解至總巡捕房發落聞内中頗多體面人家之婦女云 
[公共公廨訊案彚錄]  
　　昨晨公共公廨民四庭由闗讞員會同英包副領事訊理（一）金　記訴鍾耀庭定售機器不交請追損失案（结果）被告屢傳不到應照原告所訴缺席判决被告留在店内機器一部准由原告執管所欠泰利洋行及新合盛之欵應着原告代爲清付（二）朱德記訴曾澹如不理擔保張志堂欠繳清潔捐欵案（結果）此案原告因患瘋癱未能到案難成信讞應候訂期前往原告住所訊取口供再行核奪 
又午後民四庭由陸襄讞會同日副領事田中氏訊理（一）梁誠謙訴潘雨　不理欠銀二千五百兩及擔保夏城樓押欵銀二萬兩案梁延甘維露律師到堂根據工部局公報發表公廨民事案有一被告因欠人十二萬金元被控後奉判减交一萬金元保出遂即逃避致原告祗得到保人賠償之一萬金元之紀事以本案之潘雨蘋前僅交一千五百元保要求將保數增加潘之代表朱斯芾律師極端反對（結果）潘雨露交二千五百兩舖保候訊（二）維大染坊延甘維露律師訴陶維珍濫放賬欵案（結果）候原審中西官核奪（三）趙阿根訴阿潘欠洋案（結果）准予撤銷保洋發還（四）費新塘訴婦人周氏積欠房租延不出屋案（結果）隈被告於兩個月内遷讓原告其餘之請求駁回（五）張長生訴馬家成不理擔保殷桂芳欠洋案（結果）殷桂芳應償還原告洋六十六元馬家成應償還原告洋一百四十元准被告等覓保出外按月拔還原告洋五元此判 
中華職業敎育社通訊 
[商業敎育號出版]  
　　社址上海西門外方斜路三四八號 
敎育與職業雜誌第三卷第三册商業敎育纍阻於蒐集資料之不易與夫印刷公司之延擱致遲至前日方克出版入社同志其已繳歳費者應各贈一册惟現在社員總數有四千之多須過數天方能陸續發完也茲先將本期要目錄如下（一）商業敎育的商學合作制（王志莘）（二）與諸生討論我國商業敎育（俞希稷）（三）商業敎育中調查問題實習問題之研究（王恩良）（四）理想的商業學校（商民）浦頭職業學校添設商科計畫書（黄炎培）此外調查南京高等師範學校附屬中學商科等之報告不備錄（每册售銀二角） 
雜評二 
[說巿政（旡用）]  
　　凡欲巿政之發達須使一般巿民深知巿政之原理與夫眞相而後人人有贊助巿政之决心此開明專制之所以未能持久而立憲制度之可貴也 
上海爲通商大埠中外商民雲集巿政宜其開風氣之先而臻於文明極度矣乃細加考察所施行之巿政要襲數十年來之舊而由少數人主持擘畫至大多數巿民猶不明巿政之底藴故遇舉辦一事發布一令恒存反抗之思以爲此必不便於我者所謂可與樂成難與圖始記者不敢爲現在之上海巿民諱 
夫巿政固可長此終古乎譬諸家有子弟卒必出而料理家務是故爲父兄者宜量察子弟之能力而試以事計其功俟其可與有爲而不債事也則分使之爲理旣可分勞又易奏效此治家之通例中外古今無異焉巿政亦然當局倘能處家之道以處巿政上海前途其庶有進歟 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記浙皖旅行記 
[新安江之觀感（三）] [  風塵餘生]  
　　（三）新安江之灘名 
　　夫新安江流域全屬灘潭有一灘必有一潭隨之淺灘至深不過一二尺深潭甚至三四丈十餘丈不等據傳聞所述是江共有一百零八灘倘以大小之灘共記之尙不至一百零八灘茲余將稍聞名者一一寫出以貢邦人士之略資參考以明新安江灘潭之眞相也（自桐蘆以上）一留港灘 
二烏石灘　三小里灘　四南門灘　五大埠灘　六臘肉灘　七海拉灘　八猪食灘　九朝後灘　十四景灘　十一小溪灘　十二大肚灘　十三木鬚灘　十四松家灘　十五培下灘　十六尖灘　十七辣貨灘　十八三里灘　十九闗牌灘　二十楊樹灘　二一龜石灘　二二烏城灘　二三六合灘　二四慈灘　二五天皇灘　二六呌化灘　二七銅罐灘　二八火通灘　二九楊水灘　三十厚門灘　三一和尙灘　三二下滾灘　三三上滾灘　三四梅花紋　三五三港灘　三六八郎灘　三七米灘　三八天斤灘　三九道士灘　四十丁家灘　四一横石灘　四二茶元灘　四三燈籠街灘　四四火燒壩灘　四五木梨魂灘　四六骷髏灘　四七桑樹灣灘　四八大州魂灘　四九周頭兩灘　五十白石魂灘　五一長灘　五二中寳紋灘　五三京北紋灘　五四王宫灘　五五盤車灘　五六山下紋灘　五七下棉潭壩灘　五八上棉潭壩灘　五九張潭壩灘　六十苦竹灘　六七窰重灘　六二金灘六　三麥灘　六四官灘　六五梅口灘　六六擱金灘　六七李城灘　六八雄村灘　六九錢村灘　七十楊富灘　七一螺絲骨灘　七二柳葉灘　七三練灘　七四闗灘　七五馬前灘　七六小官河灘　七七王墩灘　七八老壩灘　七九龍灘　八十牛押灘　八一下河口灘　八二上河口灘　八三新潭壩灘　八四羊子灘　八五屯溪灘　　 
筆記 
[北征記] [  鴟夷]  
　　西風黄葉吹起秋心而余友王子君宜乃於此秋思如潮秋聲如海秋色滿江南之際一鞭殘照遽賦北征别矣一言令人之意也銷豈意樓頭少婦反耐此銷魂之别而了無惘惘可憐之色非人情之變徵耶蓋此中有難言之隠君家亦屢欲言之而未肯卒不可忍而言之矣余聞之屢欲隠之而不能乃不自覺言之憤且痛矣君宜於十年前與余同學白門每於月白風清之夜輒其身世之談君宜恒以獨身主義自伸其說以爲男子個人經濟可以賴微役以裕貽一家八口之累實足使勞働一世而不得揚眉吐氣以稍舒也且心目中殊不得佳耦宣婚之家庭烏從得眞伉儷哉我有長兄有弱弟以舊社會禮敎言之亦可以無若敖凍餒之慮矣余高其志而不能置一辭良以贊成之旣有所未安反詰之又不得其詞自是余雖有親戚朋友之相委而不敢以撮拾山往說也已而各散食四方魚雁常通多問訊之言察其所歷似不復如前之枯木禪心矣未越兩年忽郵寄紅裹則君宜將以中秋之夕與雲間孟平權女士結婚矣此奇異之變局恐風馳電掣無其速也余先日詣君宜所與之作竟夕之談君宜述訂婚之史若有天成宜乎獨身主義之得以犧牲矣蓋君宜館某大家課其子女以國學而夜則有名姝授西文東西洋文明由　　而交換遂於兩人間勃然生情愛之萌芽矣名姝即孟女士也其最後情愛之結晶爲一部毛柏桑之小說 
劇談 
[崑曲叢話] [  孤潔]  
　　正凈（俗稱大面） 
　　崑曲夙重正淨非有眞實嗓子閎中肆外斷難勝任諺有三年出一狀元出不得一大面之說其難能可貴如此 
蘇常一帶春秋報賽至今猶尙崑戲且重凈之闗公戲如訓子刀會等劇蓋闗公正神力能驅瘟逐邪一演是戲可保闔境平安也又每遇闗公戲下臺時爭向後臺司梳洗者購買演者擦臉紙謂扮演闗公臉上之紅油粉墨得一紙藏之身畔可使邪魔遠避事屬迷信面武聖神威可見一斑 
崑曲各角分别最嚴然於掮旗打傘之雜角無論何角均須兼爲之惟正凈則否本劇演完即可逍遥無事一則正凈難得足以自豪一則常扮演闗公不敢褻凟也 
雜載 
[秋思錄] [  禹鐘]  
　　墨莊冗錄載太原郭翰少有清標姿度美秀善談論尙草隸當暑乘月臥庭中時有微風稍聞香氣翰甚怪之仰視空中有人冉冉而下直至翰前乃一少女也明艶絶代光彩溢目衣玄綃之衣曳霜羅之帔戴翠翹鳳凰之冠躡復文九章之履侍女二人皆有殊色翰整衣巾拜謁曰不意眞靈迺降願垂德音女微笑曰吾天之織女久無主對而佳期阻曠幽態盈懷上帝賜命許游人間仰慕清風願託神契翰曰非敢望也乃所願也女敕侍婢凈掃室中張霜霧丹穀之幬施水晶玉華之簟轉回風之扇宛若清秋乃携手升堂解衣共寢據此則織女善淫甚矣今世競言自由戀愛及女子解放觀於織女之所爲不亦相類耶 
秋花之最動人憐者莫如秋海棠此花亭立牆角之下啼妝半面神淡無言而綽態柔姿臨風瑟顫其媚不特在貌亦且在骨也當夫雨夕風晨薄霧輕籠淡烟帶暈瘦還抱月弱不禁風其楚楚可憐之致令人油然生其珍護之心直欲供以玉盆飫以珠露顧移花有願又恐傷其根蒂則亦任其露立耳或謂其有色無香終非上品余以爲正惟無香乃見貞靜彼桃李穠芳浪招蝶戀媚博蜂憐徒以自穢而已曷足貴耶此花方之古美人夷光鄭旦之流咸不相匹其惟求之上界仙姬如彩鸞弄玉之輩乎 
瑣錄 
[撰餘隨感錄] [  枕綠]  
　　著作事業高尙而有奇　影響及於人心成績歷千秋萬世而弗泯舟車村巿隨處可爲辦公之地心無感想終歳擱筆不爲惰忽而有動於中中夜掀衾挑燈疾記亦其本分是其自由又爲他種事業所弗逮然以吾國著作事業之現狀言則其可憐爲吾所不忍道作品之出類拔萃者其代價差堪與勞工之傭值相頡頏其次焉者以博雙弓米之資且難從事於斯者之生活程度以與泰西諸文明國較旣相差殆有數世紀勢不得不分其光陰之大半以别謀生活之道於是著作事業成爲一種附屬事業而其產品遂亦鮮有可採爲之增殊光生異彩者嗚呼恨無若干鉅欵備吾犧牲爲此項事業於吾國現社會上之位置一提高也 
小說 
[劇賊胠篋記（十九）] [  一圭]  
　　第三節珠寳箱 
　　我道克勞尼這樣告訴你麽辣弗里司道正是他告訴我的話和那位小姐告訴你的一樣他說現有一個偵探在後園裡面我道這樣說來偵探旣然活動我们恐也無從下手這一個月中我们的命運大壞一事都不能成功好似我们的手已被人家捆住一般辣弗里司道情形雖然如此事實上未必盡然因爲那個偵探旣然全副精神貫注在那人身上就不能再注意我们但是麥根司爲人很機警他旣活動起來我们不免受些影響如要下手可就危險得多了他說時目光煥發這幾天來從没有這般明亮可見他心中已有了甚麽大計劃他果然說道你必得偵察那所房屋但務必避開麥根司不可被他看見又道買羅司的頸飾想你已經看見我想偷他已有好幾年了但没有下手如今必須實行不能再躭擱了我道但是你在這一星期中必不能下手辣弗里司道這個自然我又那肯冒險做事你儘管放心便了我聽了他這話心纔定了就回到我自已的房裹上床睡覺了一星期過得很快啞密司梯舉行的球會已將告終這天正是星期五的晚間我们大衆進餐之後我回房安寢當我睡興正濃的時候忽聽得有很沉悶的呼吸聲音和兩脚拍地的聲響又聽得一人說道我已捉住你了你縱然掙扎也是無用的我覺得很詫異連忙跳下床來開門朝外一望見迴廊中有一些燈光麥根司已跌倒在地正和一人相打他又喊道快捉住他快捉住這惡賊我細看那人正是我们進餐時服侍我们的侍者之一我當即踴身上前直撲那人那人不由得一慌張麥根司趁這機會早已跳了起來又高聲喊道不可放走這人下面還有他的同黨說時遲那時快麥根司早已一溜烟的跑下樓去 
餘瀋[  黎離塵]  
　　錢緒山云平時一種姑容因循之念常自以爲不足害道由今觀之一塵可以矇目一指可以蔽天良可懼也嗚呼世之以一念之微致生平德業於不進者實姑容因循有以致之也吾願以緒山之言書諸紳以自惕 
 
 

Page 19

 
 
   
 
 

Page 20

 
 
常識 
常評 
[國人應注意眞是非] [  漸]  
　　我國人之無眞是非也久矣各是其所是各非其所非是非愈多而是非愈不眞 
播弄是非者造成無根據之是非者也不可謂之眞是非以己爲是以人爲非者主張共片面之是非者也亦不可謂之眞是非 
眞是非當根據事實其事實發源於惡意則雖口口聲聲表白其如何如何之苦心其結果不過浠亂是非而已無從使人明瞭其眞是非也 
欲評論他人之眞是非當本於良心之主張若偶然爲感情所衝動而指定若者爲是若者爲非一經空空洞洞毫無成見之人以良心判斷之亦未即爲眞是非也 
昔孟子謂無是非之心非人也故人心必有是非今之人無眞是非則以今之人少眞人故人眞斯是非眞矣 
衞生 
[姿勢] [  鍾]  
　　姿勢者我人平日起坐動作之姿勢也俗語云坐有坐相臥有臥相即指吾人起居動作之姿勢也不特我國人如此即外人亦然其在家出外舉動皆有一定之姿勢蓋吾人舉動姿勢苟整確非特於形式上美觀且於生理衛生上亦至有闗係然吾人欲求姿勢凖確亦非一朝一夕之功可成必於平日動作之時注意姿勢久之遂成習慣今將姿勢述於左（一）坐時胸宜挺腰宜直胸挺則呼吸不阻腰直則内　之位置不偏其運動平均 
（二）行路時自頂至踵須成直線頂踵成直線則四肢之位置平均重心適中血液循環無阻故雖行遠路不覺疲乏（三）臥時宜向右斜臥人之胃囊偏於右側向右斜臥則胃　所受食物易於消化苟仰臥則肺葉傾向兩旁有礙呼吸（乙種酬） 
[諺語一束] [  馥棠]  
　　朝上喫得早中飯喫得飽夜來喫得少 
若要身體好早上起身早 
做做力出縮縮病出 
三十年前人尋病三十年後病尋人 
氣氣悶悶成了病快快活活過光陰 
一夜睡弗着十夜補弗轉 
藥補不如食補 
食多屎多稻柴灰多 
馬蟻喫一百及弗來蒼蠅一隻脚 
（又諺）喫了蒼蠅一隻脚好比服了一帖肚瀉藥 
飯爲根本肉爲表 
一冷着衣一熱脫衣勝於服藥調理 
飽淴浴餓剃頭 
第一壽娘子配得醜 
第二籌睡時蓋被露出首 
第三壽烟酒少喫口 
萬事不要氣只要記 
相打相駡無好人弗壞衣衫就壞人 
早起三日當一工（乙種酬） 
道德 
[青年座右銘] [  吳門鄭鵑影]  
　　服務社會是應盡之天職 
知分利而不知生利是社會之蠹 
凡事求之於人不如求之於己 
身有一技之能可敵萬貫之貲 
畏首畏尾難達成功之目的 
盜虚聲者終有敗露之一日 
黄金難買之光陰宜寳貴之 
名譽是我第二之生命 
見人入岐途當導之趨康莊 
道德不可須臾離吾身 
誠實二字宜常印腦海中 
信之一事爲人生立身之基礎 
街頭乞兒都是揮霍過來人 
人孰無過惟宜速改耳 
九月二十二日本欄有自修語一則署名鵑影實則此稿並非鄙人所投不敢掠人之美特此註明鄭鵑影附註（乙種酬） 
[西方格言（一九九）] [  謝介子譯]  
　　天性使吾人愛友宗敎並使愛吾敵（英吉利諺） 
未嘗苦者不知甘（德意志諺） 
是非之間無須臾平衡（英吉利諺） 
美名亦易反足文過（德意志諺） 
學問即權力（倍根）（Ｂaco） 
能自知即進步（安德生）（Hans　Anderson） 
誠語不時劣如謊語（德意志諺） 
不能往者母語人以能行（英吉利諺） 
防避數斗之蚤猶易於防避惡婦（德意志諺） 
譽非即布丁也（英吉利諺） 
法制 
[大理院適用書面審理之理由] [  瞽丐]  
　　傳齊原被開辯論於公庭喚集證人對簿書於吏案此所謂口頭審理是也論條論律剖是非於訴呈疑重疑輕糾錯誤於讞牘此所謂書面審理是也書面審理常用以解决法律之爭口頭審理常用以解决事實之爭所以初審衙門純粹用口頭審理因案方開始兩造之爭點全在事實不在法律非當庭辯駁不能盡得其情大理院則反是大理院者終審衙門也興訟而至大理院其本案之事實已經過兩级衙門之審理細微曲折無不洞若觀火本無爭執之餘地其所爭執者實惟法律之引用解决法律之爭莫書面審理若以故大理院之審理案件書面審爲其原則口頭審反若例外也惟高等廳介乎初終兩審之間其訴訟也有法律之爭有事　　美育与體育　　甲 
　　實之爭故其審理也亦書面口頭兼而有之四級之地位各不同三審之手續亦因之而異矣或曰大理院之適用書面審理因遠在北方免得各省人民奔赴訴訟面然嗚呼此豈探本之論哉（乙種酬） 
[刑律不許比附援引之理由] [  黄企尼]  
　　國家之制定法律原所以救濟感化方法之不逮其重視人道尊重人命至詳且慎故經有與其殺不辜寗失不經之文即今之刑律所以不許比附援引者此物此志也否則此裁判官以爲無罪者而彼裁判官以爲有罪易無罪之事實而爲有罪之事實畸重畸輕枉爲出入於法律不能統一旣不統一爲害胡底乎故律文明載律無正條者不得爲罪如是則裁判官可期純守法律而不至上下其手以羅織人罪庶合國家立法之意矣（乙種酬） 
經濟 
[宜改良風俗以救欲儉不得之苦] [  萱伯]  
　　生活程度日高一日小康之家亦有難乎爲繼之勢貧者無論矣由是言之其趨勢宜返於儉必然而無疑者也豈知事有出於常理之外者物價日貴生計日絀風俗乃轉入於奢其不克追隨者且有欲儉不得之苦凡婚喪禮節殷實之家豪華自喜以誇耀於流俗（今日之大出喪其華靡且十倍於前清之三節會觀者萬人空巷絶不知爲舉哀之事旣壞風俗尤賊人心）繼起者益復踵事增華相與出奇爭勝彼勉强徇俗者必致剜肉成痏黯然隠痛蓋其心實不願奢其力亦萬不能奢而隨俗波靡不得獨儉如婚禮不奢人以爲薄於姻戚喪事不奢人以爲薄於父母宴會不奢人以爲薄於賓客一家爲之則鄉鄰竊議矣一人爲之則入室交詬矣此所謂欲儉不得之苦也王介甫嘗言婚喪奉養服食器用之物無制度以爲之節而天下以　爲榮以儉爲恥苟其財之可具則無所爲而不得有司旣不禁而人以爲榮苟其財不足而不能自稱於流俗則其婚喪之際往往得罪於族人親姻而人以爲恥矣夫至以儉爲恥以儉得罪而欲儉不得之苦深矣挽此頽風以圖補救宜集合同志創一風俗改良會撙節無謂之浮費力崇樸實不尙觀美凡入會者一切婚喪禮節宴會儀文皆由會中規定一適當之制或略分等差以提倡儉德改變流俗爲宗旨旣創一會則風氣漸開世俗亦有正確之觀念儉者可不被他人之譏議亦即無所謂恥而欲儉不得之苦庶可免乎（乙種酬） 
雜錄 
[太平洋會議參考資料序二]  
　　太平洋會議闗係吾國前途亞東全局國人目光近頗移注於此而研究者苦乏參考資料日求之西報之一鱗一爪是亦出版界之憾也夫以素未瞭然世界大勢之國民而僅少數志士囂囂然號於衆曰注意太平洋會議其效幾何史君量才以申報參輿論一席宜有所貢獻於國民而項君遠村主編星期增刋平日固熟知世界大勢者因囑其蒐取報中有系統可尋而不涉空論之紀載董而理之編爲太平洋會議參攷資料一書全書凡三十餘萬言分前後兩編前編爲太平洋問題先述太平洋會議倡議之原因復將涉及太平洋諸問題分類編次其餘山東問題則起自拒簽德約而注重於巴黎和會中失敗之經過空論不與焉於英日同盟問題則載盟約全文以及友邦之評論於西比利亞雅泊島加里福尼亞諸問題亦均詳述其始未以期增進國人之世界常識若領事裁判權與闗稅自由權已有專書論著者從略焉後編爲世界問題則將兩年來之世界大勢分門别類爲有系統之紀載雖若無與於太平洋會議者而實爲研究世界大事者所必不可少之智識以余所見闗於太平洋會議之論著如黄君郛羅君家倫身在外洋觀察詳審其所以示我國民南鍼者信爲有價值之文字而握管斗室洞燭重洋以外之形勢羅列珍錯以餉國人則是書其選矣編旣竣問序於余爲誌其緣起如此 
中華民國十年十月沈恩孚 
　　雙十節將到 
尊處慶祝時必須懸掛萬國旗敝處有最 
美麗之萬國旗全套計二十四張 
定價極廉每套實價二角八分 
上海棋盤街文明書局啟 
 
