# 1894 - 126 - 4907561

 

Page 1

 
 
[本報附張添印章奏仍用大號字啓] [  中邦]  
内外臣工封章言事爲溥海觀聽之所繫關心時事者無不爭先快覩而尋常京報所登章奉　　鴛幅　　良多　者每以爲　　　　　　　在内城抄錄緊要摺件迅速郵寄印入附張有時每本非一頁所能盡則擴充頁數舉凡樞臣之擘益疆吏之敷陳壇坫之折　　　之　　　　　　無不悉寓於其中仍一律照常排印用大號字俾閱者不費自力當亦諸君子所心許也謹布微忱尚希亮察 
[新印仁在堂全集告成] [  圖書集成局代啓]  
　　盩厔路閏生先生文壇老宿海内皆奉爲經師坐擁臯比門盈桃李一時承學之士及門箸錄者多至數千人所居講舍曰仁在堂其集因以堂名名之初時刻于關中後經各省翻刻魯魚亥豕辨認良難初學蒙童貽悮非淺兹覔得關中初印本用大號鉛字從新排印以廣流傳圈點　批一仍其舊紙墨裝訂務極其佳刻已告成卽日出售集分十四種曰時藝引曰時藝辨曰時藝核曰時藝課曰時藝綜曰時藝階曰時藝話曰課士詩曰課士賦曰文藝金鍼曰訓蒙艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而又悉心評　細意推求　出鴛鴦金針暗度學者苟揣摩簡練昕夕咀含則破璧而飛正不難于此操左劵焉計全集分裝十六本碼洋三元賜購者請臨本埠三馬路申昌書室江左書林及蘇申兩處掃葉山房爲盼 
[讀江督蘇撫會奏爲已故知府懇請立傳摺敬書其後]  
　　世之論者動謂科目中無人才不知人才之表見隨地皆有司馬相如以貲郎進不可謂貲郎中無才卜式以商販進不可謂商販中無才他若屠沽賣漿鬥雞走狗每有跅弛之士奇特之才出於其中一旦得所藉手則變幻風雲凌轢宇宙有迥出尋常意計外者况科目爲國家取士之正軌上以是求下以是應凡懷奇抱異之士莫不範我馳驅以就有司之繩尺雖所兢兢致意者不過文藝之末然文藝之中器識寓焉量玉尺而刮金箆者正不難甄其奇異拔其殊尤貢諸巖廊蔚爲國器自唐宋元明以來科目得人播爲佳話者不一而足而我朝爲尤盛如湯文正陸清獻輩經濟理學彪炳一時從祀兩廡流芳百世固已膾炙人口卽近時曾文正胡文忠諸公皆以書生而辦賊支撑危局百折不回使日月重光山河再奠勳書竹帛名播寰區較王陽明殆又過之此其人皆自科目進試問他途人才能頡頏其萬一乎近讀兩江總督劉峴帥江蘇巡撫奎樂帥會奏已故知府政績卓著遺愛在民籲懇宣付史館立傳以彰循吏一摺而不禁爲科目得人慶也溯王可莊太守素以書法名於時文詞淵博久已名幡士林殿試一甲第一授職修撰西清侍從簪筆雍容朝夕論思盡心獻納退食之暇揮毫染翰求書者得其寸縑片紙以爲榮洎乎銜命視學及典試諸省精勤校閱不敢憚勞其愛士也以誠其衡文也必當用使楩楠杞梓悉登大匠之門珊瑚木難無復見遺之歎凡若此者似已爲他人之所難能而足爲科目生色矣庸詎知太守之所以自勵者不在文彩之動人而在經猷之卓裕不在角藝論文之頃而在一麾出守之時當初拜恩命簡放鎭江府知府時正值沿江上下會匪蠢動風聲鶴唳一日數驚太守下車之始不動聲色督飭幹役密捕羽黨並舉行保甲以清盜源能使盜鮮雞鳴巷無犬吠辦理中外交涉亦能不亢不卑務協於情理之平而太守勵精圖治之心猶未已也於是水利之宜修者修之學校之宜興者興之鰥寡孤獨皆有所養起視四境熙熙皞皞同游於化日之中父老方樂觀其成而不知太守之擘畫經營者固已大費苦心而其救民水火爲四鄕人士所没齒不忘者則在以工代賑光緒十八年災祲徧告太守稟懇大憲入告九重截漕撥賑乂勸諭在郡紳商出資相助分别大小戸口極貧次貧酌量撫卹全活災民二十餘萬歡聲雷動誠不愧爲萬家生佛厥後調補蘇州府瀕行時鎭郡士民攀轅臥轍遮道挽留深以奪我使君爲恨觀此而益知太守之德澤其入人者深也既蒞蘇州府任地當省　政務益繁而太守於趨詣憲轅禀商公事而外仍時時以興利除弊爲念事必躬親不假手於吏胥間或有事赴鄕則躬犯霜露不辭跋涉視民事如已事勞身苦志不復有片刻之安宜乎蘇民之頌德歌功一如共在鎭江時孰意積勞成疾天不假年嗚呼此蘇鎭兩處士民所以慨慕謳思不能自已也厥後鎭郡紳士臚列太守政績禀請大憲據詞入奏懇將生平政績宣付史館立傳則益歎公道之自在人心夫誰謂良吏不可爲哉摺中謂其治獄平法似于定國發奸摘伏似趙廣漢講求水利似吕信臣至賑卹災黎則富弼之青州也振興文教則文翁之巴蜀也以今方古誠不多讓洵實錄而非虚譽也夫以太守之才調翱翔禁苑敭歴清班九棘三槐層累而上固在意料之中然從容養望未必果能措正施行惟一行作吏乃得有所藉手以大展其經綸士懷其德民沐其恩異口同聲歌功弗替從此循吏傳中表揚事跡直與山河同其不朽使世之論者知科目中自有人才一雪處士虚聲之恥其關繫顧不重哉於是乎書 
[太液恩波]  
　　兵部爲批示事武選司案呈光緒二十年三月初一日據衛用守備潘登雲取具同鄕京官印結呈請投供候選到部查定例凡推選各員内如係新科進士及會試落第武舉於本年内具呈者查照地方官起送會試文書併給執照准其投供註册推用次年具呈求選者一概不准如初次赴選武進士武舉取有原籍督撫咨文方准投供等語潘登雲係庚寅科武進士奉旨以衛守備用該員於會試本年内並未赴部今取結赴選覈與定例不符應俟該員取有原籍督撫咨文再行赴部投供相應批示○吏部文選司郎中李正郎所出題缺漢郎中一缺經吏部諸堂憲揀選得考功司員外郎李錫彬擬正文選司員外郎李澐擬陪所遺漢員外郎一缺應以文選司主事王嘉禾擬補遞遺文選司漢主事一缺應以本部候補主事雷祖迪擬補不日卽可帶領引見○吏部爲曉諭事所有光緒二十年三月分月選翰林院孔目江山助一員知府阿麟桂　等二員知州王屋一員通判柳大年一員知縣屠宗基魏雲鴻劉庭燝劉廷鈞楊志立等五員州同杜慶琳一員共十一員相應出叙傳令該員等於二十四日黎明赴部過堂二十五日赴天安門外本部朝房聽候掣簽如有不到定卽指名題叅毋違特示○戸部示傳所有東陵内務府請領本年春季俸銀之委員員外郎金奇先知悉所領銀兩現定於本月二十三日卯刻開放毋違○吏部爲知照事所有揀補鴻臚寺滿少卿一缺現定於三月二十五日帶領引見相應知照貴衙門傳知戸部顏料庫郎中宗室明啓戸部員外郎宗室溥頲宗人府副理事官宗室載皆兵部郎中覺羅慶頤吏部郎中覺羅鍾培戸部郎中惠昌戸部銀庫郎中宗室台布兵部郎中恩聯刑部郎中崇恩工部郎中志覲理藩院郎中慶秀宗人府理事官宗室宜烈禮部郎中文濟步軍統領衙門郎中景祥鴻臚寺鳴贊覺羅寛裕保舉候補四五品京堂瑞沅等於是日五鼓穿天青褂備帶補褂元青褂並佩帶對子荷包手巾赴左翼門外本部下處書到聽候排班帶領引見因用印不及徑行白片 
 
 

Page 2

 
 
[金玉均戮屍餘聞]  
　　本館派駐日本訪事人云朝鮮叛臣金玉均戮屍後其首級四肢曝於漢江之畔十六號之夜將殘屍抛入河中四肢則分送八道先是閔族一派現任領議政大臣沈舜澤右議政鄭範朝左議政趙秉世及金炳國金炳德宋近　金炳始申應朝等各大員上疏請置極刑旋奉王傳旨如左省劄具悉卿等之懇今此卿等之爲懇其在沫飲懲討之義宜有是言而亦可以見神人共憤輿議愈激有不容已者矣所請依允又司憲府司諫院兩司合啓上奏曰叛逆之賊古或有之豈有如申諸逆之至僣絶慝者乎玉均乃諸逆中最凶僣爲國之士激於忠憤手殺此賊不可以已死而止請亟施适雲按活雲請依古逆臣李适甲雲之律又十七年變亂之時所殺之人亦施同律在逃諸賊火速購求俾王章畢伸國憤快雪焉王答曰啓其在公憤宜有是請依啓又聞金玉均之妻與十五歲之女在忠清道爲人洗衣縫級以餬口夫人而不能自保其首領並不能保全其妻孥甚至甘受萬人唾駡則亦何苦而甘爲叛逆哉而從逆者可以悟矣黨逆者可以愧矣又云韓王遭甲申之變遷於西洋式新宫此次因金逆就戮卜吉遷還舊大闕昌德宫中國駐韓商務大臣已架電線於大闕矣又日本報云李逸植謀刺朴泳孝事洩被獲經警察解東京地方裁判所收禁現豫審判事飯田高顯審結判李以教唆謀殺應處重罪又日人川久常保吉帮助謀殺亦依刑法處以重罪如不服准其於三日内控告又判金太源權東壽權在壽雖豫備謀殺事尚未成依法放免又判朴泳孝李圭完鄭菊教朴平吉徐亮湻柳承萬擅將人制縳監禁强責毆打負傷依刑法科以輕罪廿八號朴之友人恆屋向裁判所檢事局具保夫同一討罪而顧有成有不成則以機事不密而所居之地異也洪鍾宇眞不愧爲人傑矣 
[教匪就擒]  
　　川東所屬酉陽州有燈花教匪煽惑愚民結黨二千餘人謀爲不軌風聲洩漏被官探悉立卽往捕拘獲匪首解散脅從州尊於三月下浣將匪首某甲解至渝城道憲批飭重慶府審訊定擬禀復核奪 
[宜昌火警]  
　　上月二十一夜上燈時宜城小金刀地方某姓家因煮晚飯遺火積薪遂致烈焰上騰幸水龍赴救甚速只焚去披屋一間南關外水龍尤爲得力文武各員莫不到塲彈壓荆南道周觀察巡閱來宜亦至城上瞭望是時風息雨止故灌救易於奏手也 
[宗師接印]  
　　新任浙江學憲徐季和宗師奉命南來於初一日抵杭垣下碼頭是日護撫劉中丞藩司趙方伯臬司王廉訪運司惠都轉杭嘉湖道丁觀察駐防旗營吉軍憲曁府縣等員於辰初詣武林門越城陳設香案至辰正三刻宗師呼殿而來降輿徐步至香案前各員行三跪九叩首禮恭請聖安畢宗師與中丞略敘寒暄乘輿進城在察院總督行轅暫駐旋卽張掛紅諭定於初四日接印任事前任陳六舟宗師俟交卸後卽行北上 
[裝盜報怨]  
　　前報常熟徐莊錢潤甫家盜傷主婦業已破案云云兹悉其詳爰再錄之錢潤甫世居徐莊家頗殷實有族姪名東森者年逾二十有田四千餘畝亦小康之家也曾納監下塲未邀鶚薦與潤甫之妻丁氏夙有仇恨而與箍桶匠某甲稱莫逆交本年某日潤甫與甲忽因事口角盛怒之下將甲所用之斧向石上猛擊鋼鋒頓折甲啣恨在心每與東森語及輙咬牙切齒東森遂與密計乘潤甫赴杭州進香裝作强盜模樣以煤塗面手持利刃於上月十五夜三更時用長梯扒上圍墻躍入嬸母丁氏臥室先將傭婦朱俞氏砍　次將表妹刃傷復至嬸氏牀邊連砍數刀身無完膚嗣又將胸腹剖開臓腑流出於是翻箱倒篋略取衣服數件洋銀數十元金鐲兩雙以黄布紥成小包負之於背越窗而出時丁氏之女受傷雖重尚未至死約略聞其在墻外細語曰所恨之人業已殺却尚何求哉於是絶無聲息矣事後報案經常熟縣朱大令騐勘飭差嚴緝至上月杪東森與甲在本鎭某烟館吞雲吐霧密語甘言逾時大聲曰所恨之人業已殺却尚何求哉適某捕役亦在該烟館過癮留心緝訪忽憶是語與墻外之語吻合當卽上前盤問二人皆目定口呆面如土色當將二人一併拘獲解至常熟縣署請訊宋大令立卽升堂提二人研訊初猶狡賴加以五木始和盤托出大令飭將東森釘鐐收禁一面備文申詳請先將監生斥革不日卽當解省行刑也 
[命案駭聞]  
　　徐州府屬之邳州城内近出命案一起頗駭聽聞緣有某甲素以負販爲生計與鄰右某姓結成不解之仇竟於上月某夜將某姓一家四口盡行殺斃翌日爲州尊所獲連訊數堂業已供認不諱州尊立卽備文申詳一面將兇犯起解來省日内卽將解到其詳俟訪明再錄 
[薇垣電音]  
　　江寗藩司瑞方伯陛見後有回任之說上月杪藩署接京師電音云方伯於四月初航海來寍大約中旬可以抵省接印之期聞定於十八日其確否未敢必也 
[供給委人]  
　　今歲甲午正科江南供給所一差經署方伯胡公禀商督憲仍委羅少傑太守以資熟手另委吳瞻文别駕翁延年大令爲之贊襄已於四月朔日謝委矣 
[白門會景]  
　　金陵南城外東嶽會向例三月二十九日出巡以三日爲期前報曾記其略兹復泚筆誌之緣是會爲驅疫之舉故各行皆有捐欵如綢縀店布店錢店米店以及負販之流每一業立會一起總會曰東嶽分會不下數十一時未能悉數會中燈牌旗幟儀　無不色色爭妍所持之傘約有二三百柄如綢傘紗傘明角傘玻璃傘孔雀毛傘荼𧃲花傘極巧窮工一望炫目間以香亭龍舟鳳輦鞦韆擡閣之類排列途次長約三四里所尤可悅目者選俊童自八歲以外十二歲以内者矗立壯夫肩上飾生丑净旦爲各戲目每一齣戲攅在一簇銜尾而走約及百齣衣服之麗情狀之肖非紙筆所能形容最後選黑衛數十上坐小童若内監然黑衛鞍上撐四柱覆以錦幔爲蔽日之用中懸花球微風一吹芳氣溢路當逐隊奔馳時得得之聲亂人言語此又一大觀也至若香烟繚繞音樂嗷嘈幾令途人目迷耳震城中士女着霧縠衣掠蟬翼鬢或隨行於其中或駐足於其側眞有擁擠塞途之勢幸城守營派哨官兵丁朝夕彈壓不至滋生事端雖云粉飾太平而消耗金貲已不少矣 
[臺嶠郵書]  
　　基隆所産金沙周圍數十里間深山窮谷遍地皆是向章招商開挖每人出小洋銀二角四分卽可向基隆廳購牌一面聽其前往淘洗富商大賈每多携帶貲本不遠千里而來惟是出金之地既多洗金之人日衆每商雇工或十數人或百數十人皆就地支搭草屋棲宿其中如櫛之比如鱗之次小本營生之輩亦皆於此以覓蠅頭利大憲深慮人數過多未免良莠不齊易於生事近特遴委候補縣陳瑞卿大令璠畀以彈壓之差並聞不久擬改爲官辦然尚未見有明文也○滬尾海口爲臺北府城門戸其地叢山峻嶺峙立兩岸中隔一水天生險要固若湯池向有砲臺一座年久失修基址漸形頽壞去冬大憲特委駐防是處之張月樓軍門從新修建經營數月畚鋪齊施現已一律告成其地周圍英尺二百有餘設有巨砲四尊一係十二寸一係十寸兩係八寸從前所用砲架皆以木質爲之現則換用純鎭其十二寸徑之砲前只四十五度現改爲九十度遇有敵船進口時可以東西南北隨其意之所指周轉向擊摧堅折銳無所不宜至其臺面布置何處可以屯兵何處可以布陣火藥房水雷房諸者俱備共計前後費銀一萬六千二百餘兩日來軍門已繪圖貼說呈候邵大中丞覽核矣○臺北内山一帶種茶處每當二三月間春茶既上粤東閩安兩處富商大賈携貲來此寓居城外大稻埕一帶各雇夥友赴内山採買既出則覔婦女至棧揀選多有章臺麗　　巷　娃傅粉塗脂手携筐籃成羣而至者街頭巷尾姊妹花並肩而坐柔荑一捻玉釧叮噹實醉翁之意不在酒也茶市既上則　　總同　例於三月初一日開徵今歲總辦爲閩安林𣰉雲林靜雲兩觀察於本月朔日開局○邵筱村中丞之少公子綬　中郎於去秋重　驚　乃結　未久卽抱　薪之憂遷延數月藥石無靈羣醫幾爲束手中丞憂之特飭人赴廣東延某名醫診視近已霍然如常矣 
 
 

Page 3

 
 
[柳浪聞鶯]  
　　杭垣武林門士商雲集爲下三府陸路之衝内外城樓因春間雨水兼旬勢將欹倒藩司趙方伯於三月二十五日札委主簿羅二尹前往估工修理二尹奉札後於二十八日傳集泥木兩作工頭登樓騐勘擇於四月初一日開工○候補道任　辛觀察之公子振采擇於清和初四日完姻觀察係辦理書局事務局中總校分校及各紳董先期酌派分洋公送賀儀除花燭旺箱百子酒腿之外尚有喜軸喜聯五采盤金光華炫目想届期定有一番熱閙也○仁和縣伍邑尊現奉趙方伯飭知准補東防同知履新之期或云在　花照眼時或云須俟辦理科塲事竣然後接篆也 
[蘇垣秋審]  
　　每年四月間各省舉行朝審大典江蘇巡撫奎大中丞預飭各州縣將應入秋審人犯派委押解來省旋於本月初二日高縣牌示云本部院准於四月初五日督同藩臬兩司舉行秋審大典懸示之下蘇州府林太守卽遴委幹員恪恭將事聞本届秋審案件計共二十九起云 
[圖刦未成]  
　　本埠小虹橋源和里二百二十七號門牌有某甲居焉甲向在某洋行司帳初二晚八點半鐘甲出外未歸僅有婦女在家忽有數人由曬棚而入大呼曰火發矣居八急喚巡捕至入内查察並無失火情事數人已乘間逸去彼蓋欲藉失火爲名肆其刼奪之計也所幸當時敗露未遭毒手然匪黨猖獗如此有地方之責者不可不加意防範也 
[賽花盛會]  
　　虹口禮查洋行前日下午三點鐘起擺設花會駐滬西人之有愛花癖者紛至沓來爭先買票車闐馬咽熱閙異常美捕房遴派美捕二名前往彈壓直至鐘鳴六下始各絡繹以歸 
[免災建醮]  
　　滬南萬裕碼頭沈大茂花行前晚九點鐘時各夥伴正欲收拾領略游仙好夢忽聞花倉中有嗶剝聲且見濃烟縷縷自花堆中出立卽取水澆灌火勢已炎炎欲熾幸人手衆多大擔小桶紛紛取水得以應手撲滅僅燬棉花十餘包房屋依然無恙行主及左右鄰以爲神靈默佑相約集資定於初八日雇羽士建醮酬謝火神 
[痛女捐軀]  
　　英租界五馬路同芳居茶樓東首沈怡昌馬口鐵店主無錫人沈阿大娶江北人某氏爲室生一女年已十三嫋嫋娉娉天然秀麗性格伶俐儼然如意珠也氏鍾愛異常以爲有女如此何患不作門楣光近日女忽患病神方難覓噩夢頻占一繯杳魂竟返大羅天上氏悲傷過甚誓以身殉沈加意防閑未得其隙前日晨氏乘夫他出取并州快剪刀向喉間自刺店中人急行攔救並喚沈歸家請傷科醫治無如喉管已斷藥餌難施奄然遂斃只得備棺成殮氏以愛女之故不惜輕身以殉其志雖愚其情亦可憐矣 
[投河兩志]  
　　前晚九下鐘有一人怱怱行至美租界楊子路口聳身躍入波中載沈載浮經巡街華捕瞭見卽呼駁船戸持篙撈起解送捕房詢以何故輕生供稱紹興人姓王名永銓年三十六歲因失業無聊難以度日故出此下策捕頭着押候次日交保○前晚七點半鐘美租界外大橋畔有某甲不知因何投江逐浪翻波勢將與伍大夫爲伍幸杉板船上人見之急援以手誕登於岸然已遍體淋漓與落湯鷄相似矣詰之緘口不答諸人恐其有異遂雇東洋車解赴捕房經捕頭訊究始供姓曹名永清籍隷嘉興年四十有六因逋負山積借貸無門所以赴水自盡捕頭著押俟次日釋放 
[失孩疉見]  
　　近來滬上拐匪甚多前日新閘地方某姓家六歲孩子在門前嬉戲忽失所在又法租界恒德典當弄中楊姓家八歲孩子名桂林至老北門外厠所溲溺良久不歸其母托人尋覓尚無下落諒已入拐匪手矣保赤者宜如何防範哉 
[凌虐學徒]  
　　英租界紫陽里口有丹陽人某甲開設切麫店兼賣燒餅油炸檜收乙丙二徒督責甚嚴前日清晨訓斥小徒某丙適在煎油炸檜甲卽將油鍋向丙潑去丙科頭跣足祗穿單布衫褲手足被熱油湯傷臀亦受傷在地亂滾呼痛之聲慘不忍聞鄰人畢集行路者亦駐足觀看咸謂甲不應下此毒手勢將羣起而攻甲知犯衆怒入内暫避旋有某丁出外向衆人言甲誤潑鍋油並非有意俄有附近開薙髮店之某戊及前充地保之某已代雇東洋車命學徒某乙伴送受傷之某丙至仁濟醫院求治手藝中人往往將學徒毒打與悍姑之虐媳如出一轍安得賢有司懲辦一二以儆其餘哉 
[三訊起火]  
　　研訊起火一則已兩登前報昨日堂期葛同轉會同魯繙譯升座覆訊保險行西人仍偕執事華人上堂觀審同轉飭提榮興質鋪執事吳阿金司帳張福生周阿福學生金梅生吳允生到案吳供初二晚十點三刻携火油燈上樓安放長檯當卽熄滅並無火星亦無别人上樓不知如何起火張等同供從樓上跪下時火已滿屋不可收拾問臨臥時可見烟霧同供並無烟霧同轉商諸魯繙譯謂吳曰爾爲執事必須根究如何起火今姑從寛釋出查緝明白禀覆核奪 
[瞎閙]  
　　黄慶榮浦左人兇横異常人皆畏懼因其眇一目遂以獨眼龍呼之上年在某船埠處爲夥邇來投縣求充黄大令批示以船埠一役身家殷實可靠方准充用以爾殘廢不能辦事批駁不准黄於日前又改名黄榮具禀求充尚未奉批先向各船戸勒收頂首船戸知其未奉批示皆觀望不付黄不問情由將船中應用之物强行搬去各船戸畏其瞎勢不敢與較想俟奉批後便見分曉也 
[傷斃免騐]  
　　三月初十日縣西馮連生家有親戚陳慶林持刀戳傷女子馮淑英及馮妻陸氏陳知干咎自將咽喉劃傷經上海縣黄大令騐明傷痕飭送仁濟醫院療治無如陳受傷過重藥石無靈延至昨日身死經地保遭福卿赴縣具報黄大令正欲詣騐旋據屍母陳馮氏呈稱兒子自行劃傷與人無干求請免騐自行棺殮具結呈案黄大令准詞批候堂訊核奪 
[誘逃已獲]  
　　南邑魯家匯地方李朱氏有女名秀咸自幼許字同邑王阿妹爲妻王阿妹者蓋以鬚眉而蒙巾幗之號也十七年春間被人誘逃屢尋無蹤今秀咸年已及笄王姓將擇期迎娶焦急萬分訪悉被殷春和陳玉林二人誘匿在滬北老閘唐家弄花衣店樓上卽投知捕保前往將秀咸及殷春和拘獲陳玉林知風逃逸縣捕卽將殷春和李秀咸李朱氏一併解案禀明黄大令飭候訊辦 
[欠租被控]  
　　寗波人董松園素以撑烏山船爲業租十六鋪洽興街洋人台物史之七十七號房屋居住先付存租三月每月租金三元半按月支取邇以董光景拮据無以付房租日前收租人向收租金董依然不付收租人訴知洋東昨日同去收租董仍無錢應付洋東喝令將人逐出房屋釘門以致兩下口角洋東與收租人欲將董等拘入巡防局董等紛紛逃避旋將項施氏徐錢氏施至十六鋪北局請究祝二尹派勇甲一併送縣洋東到縣回明卽赴美領事署請照會黄大令究辦 
[攫釧受懲]  
　　王叙祥扭邱茂生至二十三七鋪巡防局控稱兒子僅八歲在路行走被邱拉住强取手腕所帶銀鐲幸被張馬氏瞥見扭住送案請懲局員戴憶珊二尹升座質問邱供本地人住居城内年十五歲偶與此孩嬉戲非敢攫取也二尹以邱不應强取小孩手鐲本應重辦姑念年尚幼稚戒責手心二十下送往巡防東局交伊父母領回管束 
[繳償煤價]  
　　美租界福昌煤棧日前運煤至浦東被竊將船戸送英會審公廨經宋通刺訊供有煤屑售與不知牌號之槽坊内勇刺飭探夥移請上海縣代爲查吊黄大令飭捕查得煤屑售與六里涇地方九如槽坊悞爲該船艙脚冐昧收買業已用盡愿照原價繳洋十元八角由縣捕禀明呈案黄大令飭候備文移送英公堂請給原主具領 
 
 

Page 4

 
 
[造言荷校]  
　　昨報紀造言生事一則兹悉杜松林枷號後發捕房收管代理捕頭好命包探帶杜松林先行拍照然後派華捕日夜輪流押至四馬路石路等處戲園茶坊烟館酒肆門口遊行示衆 
[英界公堂瑣案]  
　　包探秦少卿禀陳根生掮買宋月亭之珠串私自典押報捕拘陳吊到珠串已由陳根生之父親認償當本料理明白今特送案請爲發落宋月亭申訴前情陳根生供蘇州人掮銷珠串因有急需暫質原是不合現已歸償當本宋别駕謂既已料理明白應毋庸議珠串交宋月亭領去○馮阿聚訴稱廣東人被同鄕人梁阿桂借欠錢三百五十文向索不還反被逞兇擊傷頭額由捕拘案梁阿桂供欠伊錢是實因被辱口角起釁現願歸還宋别駕以梁阿桂欠錢不還尚敢逞兇原屬非是今既歸還錢文從寛判押兩日錢交馮阿聚領去○周阿六訴稱與徐見喜同在公和祥碼頭爲小工細故口角致被擊傷右眼由捕拘案徐見喜供寍波人同做小工被碰口角只求恩典宋别駕騐得周阿六受有微傷判罰徐見喜洋半元爲養傷費○包探江阿三禀稱西人尊利控被舵工沈阿弟竊去鐵錨二隻尚有餘物未經查明奉飭帶同沈阿弟查明再訊在案今查得鐵錨二隻典洋二元七角業已吊案餘物點明不少故又解請發落西人尊利申訴前情並稱現已點明餘物並無缺少願將應付沈阿弟之工洋九元繳存捕房沈阿弟供實因被欠工洋不付私將鐵錨典洋宋别駕謂沈阿弟受雇行竊殊屬不合姑念因欠工洋起見判押七日以示薄懲所繳工洋九元除提還當本外餘俟期滿開釋時給領贓還西人○包探唐清山禀稱葉成忠處雇船裝鐵失竊先獲寗帮船戸訊無實據當時保釋又獲本地船戸四人奉訊飭查在案今查得沈長生竊生鐵二塊售與丁唐寳得洋二元九角原價值洋七元及獲丁吊贓無著沈長生供本地人裝生鐵餘存二塊售與丁唐寳丁唐寳供無錫人開鐵匠店收買沈長生之生鐵二塊業已鎔化無從交還原贓楊阿珠徐阿二沈張秀等同供小的等各自裝貨不知沈長生如何行竊宋别駕判沈長生管押七天著繳變贓之洋二元九角並令收贓之丁唐寳賠繳洋四元一角湊賠失贓外再罰洋四元充西醫院經費楊阿珠等無干開釋○二百四十號華捕禀稱昨見垃圾夫王阿金等有意將垃圾潑在行路婦女身上喝阻不依反被毆打是以拘案王阿金戴仁富曹阿發等同供在工部局當垃圾車夫被華捕辱駡與之爭論先遭毆擊並未將垃圾潑在婦女身上宋别駕以釁起細微飭將王阿金等開釋○喬金生訴稱開鞋子店學徒王光德屢被鄰人胡榮發邀去間蕩我卽阻止昨日胡又來邀王不肯去卽被毆打後又同其弟胡榮仁前來將王打傷是以報捕拘案王光德供與同並稱實被毆打二次身有傷痕胡榮發供與鞋子店貼鄰彼此來往因被辱駡故與口角不敢行兇胡榮仁供與同宋别駕判胡榮發胡榮仁各押七日以示薄懲 
[好善不倦]  
　　順直一帶沈災未已億萬飢黎嗷嗷待哺現當青黄不接之際正待振孔迫之時也本館協振所昨承養性山房助振捐洋十元又錢學揁求病速愈助洋十元陶門鄭氏助洋十元凡此仁恩之汪濊具徵善量之充周修德獲報天理昭然請拭目以俟之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[牛懲逆子]  
　　牛固蠢然一物也何足以懲忤逆乃有會逢其適竟足以爲逆子示懲者是豈牛之神憲獨異耶抑天特假手於牛以　之耶粤人某甲姑諱其名寓居珍珠山下平日爲木工以餬口有老母已近六旬雖與同居平日未嘗得甲一餐之奉甲工作餘資惟自行花耗母以縫紉度日艱苦備嘗日前偶得會銀十五元甲知之卽向索取四元母靳而不與甲綠是竟敢與母角口繼并用索縛母之手旋入母房肆　搜　得銀五元急足出門欲去適有一吉寍人御牛車道經其門甲出門時怱遽間被牛車撞仆於地車輪復在甲腿上馳過致被所傷時母已挣脫　繫追逐出門見子臥地受傷不禁且笑且駡時隣人見母手中帶索亟爲解脫詢其何故得聞是事莫不恨甲之逆而艱報應之昭彰甲且痛且　藏身無地良久乃喚一手車載歸延醫調治 
[皖中紀事]  
　　皖臬貟梧岡廉訪行文各州縣凡應歸秋審人犯務宜赶緊批差押解來省聽候中丞示期提勘日來各州縣陸續解到人犯計有數起廉訪飭令繫諸犴狴並札飭協標派撥兵丁嚴密看守○前紀皖撫沈仲帥擬於三月十六日校閱安慶水陸諸軍此係傳聞之誤　則尚未定期也 
[英界晚堂案]  
　　前有粤人區從信控馮聘南結欠佛手洋銀二百餘元一案經宋通刺諭兩造各邀同業公正人將帳算明禀復候核　日晚堂通刺升坐集訊原告所邀公正人李樂之被告公正人俞士龍投案稱商等奉諭飭將區馮往來帳目逐細核算除李靜甫欠欵外區應　馮貨洋十八元零尚求訊斷區供照此核算實不甘服再求恩斷通刺謂區曰爾等各邀公正人照帳核明其中决無偏袒自應照議歸還不得　訟區尚嘵嘵置辯馮供帳已算明應求追繳况區曾爲米行司帳不將欠洋歸還反敢揑詞控告數至二百餘元幸蒙憲鑒著各邀公正人理算明白否則含冤莫雪矣通刺判令自行清理或俟李靜甫來滬再行理算人証當堂開釋○常熟人季炳坤及妻陳氏控同鄕人張阿元丁金大誆賣女孩金珠一案經宋通刺飭買主張尤氏出具退還切結並將季及中人阿元金大押交身價洋銀一百二十元前晚通刺訊安榯謜差禀稱此案業經兩造央人理勸明白具詞求銷通刺命季夫婦至案問曾否理明供現已理妥小的情愿罷訟求大老爺恩典將阿元金大開釋以省訟累具詞取結呈電通刺命傳張尤氏及金珠至案謂姑念爾等自行理明從寛免究尤氏供今蒙恩准小婦人領回作童養媳好爲撫養决無他意通刺飭尤氏當堂出具以後不得將金珠爲倡如違重究切結呈案備查人証一併斥釋○廿三保十三圖地保顧錦山控韓俊卿賄串局書冐領田單一案宋通刺以案關田土轇轕飭赴上海縣署呈控兹據顧韓互扭到案通刺於前晚訊理韓供稱小的在廿三保二圖有祖遺糧田三畝零與素來無人顧問之古墓毗連近因此處田價昻貴始有顧保出認祖墳小的將此地出租與洋商時曾與顧具禀會丈局由局憲王大老爺履勘丈見古墓地二分六厘一毫因無方單作爲升科當奉王大老爺諭飭小的墊繳升科價銀九十六兩零給有截出方單角一紙爲憑並諭日後如顧將此墓價賣或出租等情歸還墊繳銀兩現顧將此墓出租洋商圖賴小的墊欵因此砌詞朦控荷蒙憲鑒批斥詎顧仍敢將小的扭案今奉傳質將諭給方單角一紙具詞黏呈惟求公斷顧供稱祖墳於道光年間經小的祖父售與韓祖至同治四年備價贖回當由小的父親收糧過戸入册執有歴年糧串爲憑通刺謂爾既有歴年糧串何不呈案飭候移請會丈局查明原案復候再核韓遵諭而退通刺復問顧曰爾身充地保本分府有另案傳喚爾竟抗不到案本應嚴辦姑念初次著重笞一百五十板以儆延玩 
[法界公堂瑣案]  
　　寍波人沈阿富誘領邵朱氏來滬騙入小東門戲館街七十五號門牌鴇婦阿金姐處佯爲傭工逼令接客朱氏不願慘遭凌虐經朱氏之夫伯邵秉彝偵知往認沈阿富邀同流氓數十人將秉彝軋至同樂樓茶肆評理巡街捕將一干人拘入捕房克總巡以案關誘良爲倡命押候解送公堂請葛同轉究懲昨禮拜四堂期邵秉彝投案具禀邵朱氏供三月廿八日被沈阿富哄至上海童朱氏家傭工曾許每月工資洋一元二角初二晚逼令接客小婦人不願遭沈毆打童朱氏係沈之姘婦沈供與邵朱氏鄰居由其姑托薦傭工並不誘領爲倡邵秉彝供在洋行街永豐泰麻袋店爲司帳同鄕人報知弟媳現在七十五號花烟間内小的赶卽往視果是弟媳卽被沈阿富邀同流氓數十人軋至同樂樓茶館同轉謂同是傭工因何至上海朱氏供因辛工稍大童朱氏供來此已十餘年因無女傭托沈引薦同轉謂沈曰爾與邵朱氏既爲鄰居不應誘良爲娼又敢邀集流氓與邵爲難所糾集者究係何人沈阿富俯首無詞著押候枷號二個月期滿笞責三百板童朱氏押候掌頰三百下具改過結邵朱氏交夫伯邵秉彝領回呈具領狀備查○吳丫頭控洪阿元母子賣妻爲娼經葛同轉迭次訊供屢詳前報昨日堂期葛同轉命將洪阿元洪趙氏帶案復訊並據張洪氏呈到筆據同轉將據給予洪阿元觀看問是否爾親蓋大指模印洪供並未蓋印只用洋三十元張洪氏供由阿元自願將妻出賣迨後二月廿一日經吳丫頭送回至三月初三復又領來謂諸事自有我在問寫據時是否一同在塲張洪氏供因阿元一人未便領價故令其母同來同轉謂爾母子商將吳氏出賣爲娼昧良已極筆據鑿鑿豈容抵賴况張洪氏屢次退還爾定欲賣妻爲倡應得何罪本當送縣重懲今姑從寛著押候枷號三個月笞責三百板洪趙氏起意賣媳著將其子洪阿元代母再枷號三個月笞責五百板身價洋三十元著鄉案充公張洪氏例應同罪今亦從寛著押候掌頰二百下洪吳氏交其兄吳丫頭領回吳供家况艱難不能養活求恩發堂洪趙氏不願發堂嘵嘵置辯同轉謂爾係罪魁禍首本分府念爾年老格外從寛今猶敢怙惡不悛著押候掌頰一百下洪吳氏發堂擇配吳丫頭下期投案候核○包探郁廷湘禀稱小的見童子沈仙榮形迹可疑在身畔抄出押票及洋四元二角認在四馬路華衆會竊得銀表一枚當洋四元贓已吊到解案請訊公泰質鋪夥投案請領質本同轉問沈家住何處供住松江父名楊和爲薙髮匠在岳廟對門小的初次來滬洋表在不識姓名人處竊來此次家中竊取洋十三元不得回去同轉謂爾年紀尚輕乃是老手著押候掌頰二百下再行追比○廿四號華捕禀稱小的巡至東興聖街見瓦礫堆積弄口向王才林查問不服是以將伊扭入捕房請訊王才林供先由巡捕來問以小的云及天主堂房東卽被巡捕扭住拖至街心連毆數次後在小樓又遭批頰一下毆打一次同轉謂爾爲巡捕不應打人捕房遣爾等當差爲保護起見並無毆人之責以後不准多事著卽退去王押至下午五點鐘釋出○招商局巡丁楊阿三偕水手方子香投案禀稱艙中掃出茶葉一大包爲朱春泉竊去尋至新北門城脚搜獲原贓解案請訊朱供向爲小工茶葉在垃圾堆中搜出同轉著掌頰八十下贓父失主○生泰烟間主方陳氏投案禀稱李阿四竊取烟槍一支小婦人在十六鋪押店查出承包探吊到原贓又劉阿仁竊取烟槍一枝幸卽關照當塲拘獲送案請懲著押候各掌頰四十下贓交失主○萬雲樓茶館主董思賓投案禀稱縫工王阿三陸阿莊陸阿榮潘雲山等約齊同伴數十人至小的店中品茗初僅二人泡茶一碗以後愈聚愈衆爭毆口角擊毁水烟袋茶碗等物值洋六元五角當卽鳴捕拘入捕房解案請訊王阿三供爲縫工作頭在同順昌魚行内做工雇夥五六人陸阿莊係小的所用潘陸二人係阿莊邀來向小的評理問因何起釁供上月十三夜將陸辭歇陸定欲做工所給工資不肯收受昨晚喚齊衆人至茶館評理小的惠去茶鈔陸等尚不士休定欲爲難同轉謂爾等必有行規毋得藉端滋擾供有郭靜儀向爲領袖現住十六鋪同轉謂講茶評理久干例禁今既不安本分著將王阿三押候賠洋六元五角陸阿莊陸阿榮潘雲山押候各掌八十下茶館主斥退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年三月二十七日京報全錄]  
　　宫門抄○諭旨三道錄前○陝撫鹿奏請以知縣升補同知員缺摺○又奏知縣人地未宜揀員對調摺○豫撫裕奏諸吏正　銜片○杭織造英奏辦解奉傳各項活計摺○直督李奏請改奬片○三月二十七日吏部翰林院正紅旗值日無引見○豫公由盛京回京請安○成都副都統雅爾堅到京请安○溥頲謝授鴻臚寺少卿恩○李培元謝授侍講學士恩○廣東道阿克敦謝恩○山西知府馮鍾岱謝恩○徐森因伊子補缺謝恩○如銓台布預備召見○大額駙續假十日○瀾公續假五日○召見軍機徐中堂雅爾堅馮鍾岱阿克敦如銓台布○考試翰詹閱卷大臣派出崑岡孫毓汶孫家鼐陳學棻志銳王文　李端棻龍湛霖徐會灃梁仲衡○繙譯閱卷大臣派出額中堂松溎良弼堃岫○○頭品頂戴陝西巡撫臣鹿傳霖跪奏爲寗陝塵同知員缺請以卓異應升知縣升補以資治理恭摺仰祈聖鑒事竊查寗陝廳同知李登第病故遺缺係繁難題調要缺前經臣仍以試用同知趙鑑奏請署理奉旨吏部議奏欽此嗣准吏部咨以試用同知趙鑑署理寗陝廳要缺飭令另行揀選請補等因奏駁奉旨依議欽此於光緒二十年正月初二日咨行到陝兹臣與藩臬兩司覆加察核查例載各省應調缺出俱於現任人員内揀選調補如無合例堪調之員始准以候補人員題補如候補無人亦准以應升人員揀選題升又州縣以上應升缺出將卓異引見回任候升人員先儘升用各等語查陝省簡缺同知現在應調仍無合例之人亦無候補應補人員惟查有卓異應升長安縣知縣安守和現年六十一歲甘肅安定縣人由歲貢生中式同治癸酉科舉人甲戍科進士引見奉旨以知縣卽用欽此籖掣直隸光緒元年三月到直遵例捐離原省改指陝西二年三月到省五年九月准補延川縣知縣六年三月到任調補藍田縣知縣九年七月到任歴署興平扶風臨　等縣知縣十二年大計卓異十四年調補長安縣知縣十五年二月二十五日到任是年八月十年俸滿奉部咨調取引見十六年十二月調署寳雞縣知縣十八年三月調署略陽縣知縣十九年四月交卸七月併案請咨赴都十月二十六日經吏部帶領引見奉旨安守和著回任准其卓異加一級仍註册候升欽此二十八日領照起程十二月初六日回省該員老成穩練守潔才明歴任各缺均無欠解錢糧積案展叅處分及盜刼己起四叅之案以之升補寍陝廳要缺同知洵於地方有裨據藩臬兩司會詳前來合無仰懇天恩俯念員缺緊要一時實無應補堪調之員敕部核覆准以卓異應升長安縣知縣安守和升補寍陝廳同知實於地方有裨至該員卓異引見甫經回省未滿三年今請升補用知照例毋庸送部引見如蒙俞允所遺長安縣知縣員缺緊要應俟奉准部覆至日另案請補合並聲明所有寍陝廳同知員缺請以卓異應升知縣升補緣由謹會同陝甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○頭品頂戴陝西巡撫臣鹿傳霖跪奏爲知縣人地未宜揀員互相對調以重地方恭摺仰祈聖鑒事竊知縣爲親民之官必須人地各得其宜方足以資治理兹查有興安府屬之洵陽縣雖係簡缺惟地處南山五方雜處詞訟異常繁多非精明幹練之員難期勝任現任知縣田應逹現年四十七歲湖南鳳凰廳拔貢中式光緒己亥科本省鄕試舉人指捐内閣中書加捐主事分戸部行走癸未科會試三甲進士奉旨以知縣卽用欽此籖掣陝西九年十月到省丁憂回籍十二年六月起復到省十五年委署汧陽縣事十七年六月准補今職十月十三日到任該員年力正强細心勤愼任内公事尚無貽誤惟辦理不免竭蹶於斯缺不甚相宜自應酌量對調以重地方查有榆林府屬之懷遠縣知縣王策範現年五十一歲湖北武昌縣附生中式光緒己卯科本省鄕試舉人庚辰科會試中式三甲進士奉旨以知縣卽用欽此簽掣陝西七年二月二十日領照到省九年九月禀請回籍終養十年正月在籍丁母憂十二年八月起復到省十四年十二月准補今職十五年二月十九日到任十九年七月調簾卸事該員才具明晰聽斷勤能以之調補洵陽縣知縣實屬人地相宜所遺懷遠縣知縣缺地居北山事務較簡卽以田應逹對調亦堪勝任等情由藩司張岳年兼署臬司松壽會詳請奏前來合無仰懇天恩俯念爲地擇人有裨地方勅部覈覆准以洵陽縣知縣田應逹與遠縣知縣王策範對調如此一轉移間人地俱屬相宜吏治可收實效如蒙俞允該員田應逹王策範係以簡缺知縣對調銜缺相當毋庸送部引見所有知縣人地未宜揀員互相對調緣由謹會同陝甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○裕寛片再候選府經歴榮陽縣典史程爾熾前在修築閿鄕縣石壩工程案内經奴才奏請選缺後以知縣用奉硃批該部議奏等因欽此嗣准部咨以該典史履歴册内並未聲叙候選縣丞於何年月日在何處報捐應令查明覆奏再行核辦等因到豫當經行司飭查去後兹據署布政使長祿詳據武陟縣知縣孫叙謙轉據該典史程爾熾禀覆委係於光緒十七年八月二十日在河南新海防捐輸局報捐府經歴在任候選前於閿工出力請奬案内誤將府經歴寫作縣丞等情詳請更正前來奴才覆查無異相應仰懇天恩俯准將在任候選府經歴榮陽縣典史程爾熾俟選缺後以知縣用以資鼓勵并飭部將該員底銜一併更正出自逾格鴻慈謹附片具奏伏乞聖鑒訓示謹奏奉硃批該部議奏欽此○○二品頂戴杭州織造奴才英瑞跪奏爲奉傳活計現已一律辦成報解送京交納恭摺仰祈聖鑒事奴才衙門承准内務府文開光緒十九年七月初五日奉旨著三處織造織辦龍袍褂面𧝟衣襯衣馬褂緊身等件各隨本色本花樣邊袖赶緊照單織辦限於本年十二月内解京欽此相應恭錄諭旨並原傳花樣件數清單札行欽遵辦理等因奴才伏查前項奉傳龍袍褂面𧝟衣襯衣馬褂緊身共計八十七件係屬要需遵卽照案核估料工呈請戸部指欵一面咨商浙江撫臣轉飭迅速籌欵當經藩司先行撥到銀兩購料開工嚴督匠役䟎赶辦齊現已一律照單敬謹辦成裝箱封固專差於二月十八日由杭起程航海運京呈遞内務府交納除將用過工料銀兩另行造册報銷外所有奉傳活計辦成報解運京呈交緣由理合恭摺具陳伏乞皇上聖鑒謹奏奉硃批該衙門知道欽此○○李鴻章片再光緒十九年天津辦理海運漕糧出力請奬案内有補知府後道員用候補直隷州天津縣知縣李振鵬請俟補知府離任歸道員班後加二品頂戴知縣用候補縣丞保定府倉大使湯世晉請離縣丞任歸知縣後加同知銜部議以該員等係由補缺後升階層遞保奬加銜應另核請奬等因李振鵬湯世晉均請改給從優議叙又知縣用試用縣丞張印曾原請俟離縣丞任補知縣後以直隸州用部議以該員已捐離原省改指山西試用應查明派委辦理海運日期覆奏核辦查該員係於光緒十九年二月初二日派委辦理海運七月事竣捐離原省改指山西實係始終在事出力應請俟離縣丞任補知縣後以直隷州升用又知府用張家口同知調署海防同知沈守誠原請俟補知府後以道員用補知縣後以直隷州用候補縣丞徐國厚原請俟離知縣任歸直隷州後加知府銜部議應查明該員等知府用直隷州用升案係由何案保舉何年月日奉旨覆奏核辦查沈守誠因前辦直隸晉賑捐運案内保俟補缺後以知府用先換頂戴經部核准於光緒六年二月二十二日奉旨徐國厚係於海防五年期滿奏奬出力人員案内請俟離縣丞任補知縣後以直隷州用經部核准於光緒十九年九月二十日奉旨又縣丞職銜書吏羅忠銘原請以縣丞不論雙單月選用主簿銜書吏陸鍾泰原請以主簿不論雙單月選用部議應將報捐縣丞主簿職銜案據聲覆核辦查羅忠銘於光緒十九年六月十四日在山東賑捐案内報捐監生縣丞職銜是年十一月三十日經戸部核給執照陸鍾泰係在光緒十六年順直賑捐第二十六次案内報捐監生並主簿職銜是年十二月初六日經戸部核准發給執照以上四員均請仍照原保給奬又光緒十六年海運奉天米豆出力案内有盛京戸部升用主事六品官松壽請俟補主事後以知州儘先選用經部以所請並非應升之項應另核請奬查該員已補授盛京刑部主事擬請改奬加員外郎銜又光緒十九年永定河南上汛大工合龍請奬案内有固安縣知縣范思本原請俟離任歸同知班後加四品銜尚未接准部覆兹查原單離任之上漏一俟字應請更正仍俟離任歸同知班後加四品銜理合附片具陳伏乞聖鑒敕部核覆謹奏奉硃批該部議奏欽此 
 
 

Page 13

 
 
[光緒二十年三月二十八日京報全錄]  
　　宫門抄○諭旨一道錄前○豫撫裕奏彚報上年秋冬兩季京控各案已未結起數摺○直督李奏甄别府州縣各員片○豫撫裕奏獲辦會保奬出力員弁摺○江督劉奏光緒十五年分江寍駐防八旗官兵朋拴馬匹報銷摺○又三更換防營管帶片○川督劉奏調署知縣片○江督劉等奏查明司庫解收地丁錢糧數目摺○又奏查明江蘇兩屬各州縣已未結新案交代摺○又奏糧道帶印北上日期片○又奏請議叙片○川督劉奏知府呈請開缺委員署理片○又奏彚報武員月課用過奬賞銀數摺○又奏前藏遣使呈貢自川起程日期片○又奏滇黔官運局積引銷竣援案請發餘引摺○三月二十八日戸部通政司詹事府廂白旂值日無引見○魁麟俞培元預備召見○召見軍機克們泰張蔭桓魁麟俞培元福中堂○讀卷大臣派出張中堂徐中堂翁同龢皇上明日卯初二刻升中和殿看版○○頭品頂戴河南巡撫奴才裕寛跪奏爲光緒十九年秋冬兩季新舊咨交京控各案查明已未結起數循章彚奏仰祈聖鑒事竊准部咨京控咨交各案每届半年將已未結起數彚奏一次歴經遵辦在案兹查光緒十九年七月初一日起至十二月底止審結咨交尚聚發朱留妮單杜氏余朝發周金鏞李永恩馮全德董家楨龎本董日升彭耿氏李天清孫富升十三起尚有馬文朱長元郭建業王欽若周藻周化雨李久超李張氏柴忠卿屈鳳勝徐崑山陳振太尹文林陽歐胡氏鄒國勳趙光培葉恒新劉新旺王奉三黄文方陳書趙崇德劉新田李吳氏李崇正高昌遠劉瑞祥劉位莊魯國鳳楊廣平趙捷三原文顯李文考賈聖如袁傳修張應銑秦維霖周濟曹三秀劉樹勳王夢龍曹明連劉德山葛夢勳石秉坤陳開元郭趙氏魏舉元李恒彦吳士英楊團五十一起未結又十九年七月起至十二月底止續准咨交于世祿葛楊氏張春旺錢桂芳董廣印趙天魁吳自富李思聰董王氏楊鳳池王坤李華岩石祥麟董南星陶立功朱進忠遭國貞朱明禮劉永福蔡魏氏陳應昌董吉昌李金泉任廷德房玉清張世仁二十六起未結連前舊案共未審結咨交案七十七起或因要證未到或已咨部展限尚非無故延逾據藩臬兩司會詳前來奴才覆核無異除飭催上緊勒提訊結詳辦外理合恭摺具陳伏乞聖鑒再續准咨交之袁鳴鐘張運泰兩起與舊案内袁傳修張應銑兩起情事相同係赴京續控不復另作起數核計合併陳明謹奏奉硃批刑部知道欽此○○李鴻章片再道府州縣無論候補試用人員應自到省之日起予限一年詳加察看出具切實考語奏明補用兹查有在任候補知府深州直隷州知州錢溯　候補知府柳元俊試用知府吳鼎業候補知府趙炳林候補班前先補用知縣程德春長蘆補用運判許朝紳均到省一年期滿例應甄别據藩臬兩司長蘆運司詳請核辦前來臣查錢溯耆辦事精明柳元俊練逹精詳吳鼎業樸誠耐勞趙炳林年力正富程德春才具勤練許朝紳年壯才明均堪留省補用俟有應補缺出照例序補除履歴册咨部外理合附片陳明伏乞聖鑒謹奏奉硃批吏部知道欽此○○頭品頂戴河南巡撫奴才裕寛跪奏爲拿獲首要會匪訊明懲辦並將出力員弁擇尤酌擬奬叙恭摺仰祈聖鑒事竊查豫省地方遼闊小民良莠不齊且樂南一帶與皖鄂等省接壤伏莽未清時有匪蹤出没近年各省復有會匪滋事奴才自抵豫以來深慮外來及本省匪徒煽誘句結乘機竊發節經飭屬清查保甲認眞巡緝嗣訪有匪徒在開陳所屬散放執照情事復經密囑南陽河北歸德二鎭並飭各防軍地方文武不動聲色嚴密訪拏去後兹於本年二月十一日據署河北鎭總兵楊鴻禮會同南陽鎭總兵崔廷桂派弁帶領眼線探明匪首宋金隴在省城附近地方藏匿隨會同撫標練軍營縣跟蹤追捕將匪首宋金隴在祥符縣境内拿獲並該犯供出夥黨復據中軍叅將王壽派撥員弁並署開封府知府濮文暹督同署祥符縣知縣沈傳義署通許縣知縣魏一德各帶兵役馳往搜捕拏獲張玉振潘均可二名先後起獲僞印黄紙小旗等件一並發交署臬司桂霖督同開封府委員隔别研訊據宋金隴供稱直隸開州人該犯因傳聞初生時祖父得有異夢又手掌等處均有異相遂存妄想適遇袁秀臣卽因道人謂該犯生有來歴勸令結交朋友立會開堂光緒十四年春間在潘均可家會遇張玉振並在逃之郭金典李得明昔存今故之張保安等告知奇異均各拜服結爲兄弟推該犯爲會首堂主創立仁義會後改爲龍金會自名爲終明王僞號分援張玉振爲僞總兵潘均可爲僞鎭殿候令張玉振等刊刻木印做就黄布令旗分繕黄紙執照與張玉振等陸續散過二百餘張後與潘均可等屢謀聚衆滋事未成又會遇張飛鵬給與僞師編得號票印成散放亦未聚成等語質之夥犯張玉振潘均可供各相同查騐起獲各件語多違悖查該犯宋金隴自稱生有奇異輙敢煽惑多人立會開堂分授僞職散放執照號票冀圖聚衆滋事實爲首惡渠魁張玉振潘均可二犯甘心入會得受僞職或有刊印散照或與屢謀滋事亦屬同惡相濟罪不容誅奴才於審明後卽飭司督同營縣恭請王命將該犯宋金隴張玉振潘均可三犯綁赴市曹卽行正法傳首犯事地方懸竿示衆以昭炯戒在逃之袁袁秀等通飭所屬一體嚴密查拏按名弋獲究辦起獲僞印旗紙各件卽行銷燬並出示　輸被誘入會愚民均准悔過自新呈繳執照號票卽予免究現在地方安堵如常伏查此次宋金隴等立會開堂散放僞照屢圖滋事業經誘惑多人在事文武員弁購線會合密拏得以將首要各犯擒獲消患無形不無徵勞足錄自應按照部章從優請奬所有尤爲出力之記名儘先題奏提督南陽鎭總兵崔廷桂請敕部從優議叙記名總兵署理河北鎭總兵楊鴻禮請加提督銜撫標中軍叅將儘先前卽補副將玉籌請免補副將以總兵記名簡放三品銜署開封府事南陽府知府濮文暹請俟升道員後加二品銜知府用在任候補直隸州署祥符縣事永城縣知縣沈傳義請免補直隷州以知府在任補用直隷州用署通許縣事試用知縣魏一德請歸候補班補用河北鎭標都司用儘先守備左營清化汛千總士萬清請免補守備以都司儘先補用並加遊擊銜撫標右營經制外委李鴻勳請免補把總以千總仍留原標儘先拔補撫標左營候補外委張宗麒撫標右營候補外委楊福均請免補外委以把總仍留原標儘先拔補合無仰懇天恩俯准照擬給奬以示鼓勵其次出力員弁由奴才酌給外奬不敢梢涉冐濫除將各犯供詞咨送軍機處備查並查取各員弁履歴到日咨部外所有獲辦首要會匪緣由理合恭摺具陳伏乞皇上聖鑒訓示謹奏奉硃批另有旨欽此○頭品頂戴兩江總督臣劉坤一跪奏爲光緒十五年分江寍駐防八旂官兵朋拴馬匹報銷恭摺具陳仰祈聖鑒事竊查江寍駐防八旗官兵朋馬報銷從前向由江寍左司造册送由江寍藩司造轉兵燹後接奉部文催辦遵自光緒七年分起先行試辦至九年分止按年由左司造册先後呈經江寍將軍核咨其光緒十年至十四等年並補造六年分前項册籍均由藩司造册詳請奏銷在案今光緒十五年分八旗朋馬照案由江寍藩司造册詳請具奏前來臣查光緒十五年正月起至十二月止江寍駐防八旗舊管官額馬四百六十匹内實拴馬二百四十二匹兵額馬四千七百一十一匹内實拴馬一千五百七十七匹新收官額馬二十二匹内實拴馬十二匹兵額馬一百四十四匹内實拴馬四十八匹開除官額馬二十六匹内實拴馬十四匹兵額馬一百四十一匹内實拴馬四十七匹實在官額馬四百五十六匹内實拴馬二百四十匹兵額馬四千七百三十四匹内實拴馬一千五百七十八匹册報均屬相符覆覈無異除將册籍咨送部科查核外理合會同江寍京口將軍臣豐紳江蘇巡撫臣奎俊恭摺具奏伏乞皇上聖鑒再江寍駐防馬匹　未復額應請改題爲奏合併聲明謹臚奏奉硃批兵部知道欽此○○劉坤一片再各省防營如有更換員弁前於光緒十五年十月間欽奉諭旨飭令隨時奏聞等因歴經遵辦在案兹查管帶老湘合字右營補用遊擊章文秀在營病故所遺營務飭委儘先　將　　桂接帶又署江寍城守副將兼統督標新兵等營李占椿飭赴皖南鎭總兵新任所遺統領督標新兵伍營兼帶新兵左營　　　　　　江寍城守副將記名提督楊金龍統領接帶至楊金龍原統親兵忠信兩營事務飭委管帶督標奇兵中營候補副將張　　　　　照舊以忠字營爲統領坐營遞遺奇兵中營事務飭委管帶督標新兵中營江西候補副將劉福松接帶遞遺督標新兵中營　　　　兼帶中營候補道凌蔭廷另委鹽務差使所遺營務飭委候補道李光久統領接帶又管帶福山鎭標練兵營署福山鎭總兵　　　　　交卸所遺營務飭委福山鎭總兵韓晉昌兼帶以期各專責成除飭取各該員履歴咨部查核外謹附片陳明伏乞聖 
 
 

Page 14

 
 
鑒再楊金龍兼帶之左營現改爲新兵中營金國治兼帶之中營現改爲新兵左營合併聲明謹奏奉硃批兵部知道欽此○○劉秉璋片再富順縣知縣陳錫鬯調省遺缺查有現署新津縣知縣事青神縣知縣王樹枬精明勤幹堪以調署核員正署各任内並無經徵錢糧未完展叅及承緝盜刦已起四叅案件兹據藩臬兩司會詳前來除批飭遵照外理合附片具陳伏乞聖鑒謹奏奉硃批吏部知道欽此○○兩江總督臣劉坤一江蘇巡撫臣奎俊跪奏爲查明江寍蘇州兩藩司庫光緒十九年分解收地丁錢　數目開繕比較清單恭摺仰祈聖鑒事案准戸部咨同治八年二月初五日奏奉上諭戸部奏請飭各省整頓丁漕按限等語著自同治八年爲始督飭藩司將全省一年上下兩忙徵收丁漕各實數及上届徵收總數開具比較清單詳明專案奏報統限各該年年底出奏以備稽考欽此當經轉行欽遵辦理嗣因各屬徵解銀兩須至年底始能截清當年難以赶辦咨部定限於次年二月内開單奏報業將解收數目按年具陳至光緒十八年分止在案兹據江寍布政使瑞璋蘇州布政使鄧華熙等查明光緒十九年分屬解地丁江寍藩庫共收銀三十三萬七千九百九十四兩零蘇州藩司庫共收銀六十九萬五千八百九十八兩零開具經徵各屬解收地丁銀數比較清單詳請具奏前來臣等覆加查核統計江甯蘇州兩藩司庫光緒十九年分共解收地丁銀一百三萬三千八百九十二兩零江甯等屬比較光緒十六十七十八等年分三届收數有盈無絀蘇州等屬比較光緒十六十七兩年均有短絀較之十八年分一届稍有盈餘至各屬解司地丁係截至光緒十九年年底爲止如果數有參差將來歸於奏銷案内更正造報相應開繕比較清單恭摺具陳伏乞皇上聖鑒敕部查核施行謹奏奉硃批戸部知道單併發欽此○○兩江總督臣劉坤一江蘇巡撫臣奎俊跪奏爲查明江甯蘇州兩屬各州縣光緒十九下年半年已未結新案交代開繕清單恭摺仰祈聖鑒事竊准戸部咨會同吏部議奏飭令將各州縣交代限期定限半年彚奏一次光緒元年八月初七日奉旨依議欽此等因歴經查明江蘇省各州廳縣已未結交代按限開單奏報至光緒十九年上半年止在案兹據署江甯布政使胡家楨蘇州布政使鄧華熙查明江甯蘇州等屬光緒十九年七月起至十二月止已結未結各新案交代彚開清單詳請具奏前來臣等覆核無異除將已結者嚴催赶造册結咨部查核未經結報有應繳欵項者勒限完繳如逾限不完卽行照例叅辦外相應彚繕清單恭摺具陳伏乞皇上聖鑒謹奏奉硃批戸部知道單併發欽此○○劉坤一等片再蘇省光緒十九年分各屬徵收漕白二糧除提撥河運並截撥順天直隷賑需外其餘米石仍由海道運抵天津後循辦徑運通壩交兌業經奴才於海運章程摺内會奏飭委蘇松督糧道吳承潞前往天津通州督辦交米在案兹據該道詳稱卽日帶印北上除緊要公事隨時遞由途次核辦外其日行事件仍委蘇州府就近代行代印以免積壓詳請循案奏報前來理合附片具陳伏乞聖鑒謹奏奉硃批知道了欽此○○劉坤一等片再丹徒等縣光緒十八年分被旱成災經臣等督飭蘇州藩司會同臬司糧道設立籌賑局飭委江蘇試用道福盛督同各員設法分投勸募以拯災黎該道饑溺爲懷不遺餘力卒能湊集鉅欵災民藉資存活洵屬有勞足錄據督辦籌賑局司道具詳前來可否仰懇天恩俯准飭部議叙以示奬勵出自聖裁除咨部查照外謹合詞附片具奏伏乞聖鑒訓示謹奏奉硃批知道了欽此○○劉秉璋片再臣查看得三品銜在任候選道潼川府知府梁俊到任一載正已率屬爲守兼優平日官聲甚好實爲道府中不可多得之員現據藩臬兩司轉據該府梁俊以不服水土禀請開缺以道員選用聲明並無經手未完事件等情詳請奏咨前來臣查該府梁俊既稱不服水土禀請開缺應准其開缺以道員歸部選用遺缺查有候補知府楊儀成安詳明練堪以委署除由臣批飭遵照並分咨查照外理合附片具陳伏乞聖鑒訓示再所遺潼川府知府缺係選缺按照二留一咨章程川省前出嘉定府龍安府二缺業已扣留外補此次遵章咨送部選合併陳明謹奏奉硃批吏部知道欽此○○太子少保頭品頂戴四川總督臣劉秉璋跪奏爲彚報光緒十九年武員月課用過奬賞銀數恭摺具陳仰乞聖鑒事竊查川省舉行武員月課始於同治十二年由前督臣吳棠查照兩江章程叅酌辦理所有議定章程及同治十二年起至光緒十八年止考試月課用過奬賞銀數先後奏明在案嗣准戸部議覆川省光緒元二兩年武員月課用過奬賞銀數案内行令認眞考核毋得逐年遞增以節糜費等因當經分飭籌餉局及三標中軍認眞考校核實支銷兹查得光緒十九年二月開考計取超特一等總兵副叅遊五十二員都守武進士一百二十五員千把武舉等主百三十六員總兵副叅遊考列超等每員月給錢十六千文以次遞减至千把考列一等每弁給錢四千文而止内武舉一項人數較多遵照酌减章程酌量减給超等月給錢五千文特等月給錢三千文一等月給錢二千計自十九年二月開考起至十二月止考課十一次總共發過奬賞錢一萬四千九百二十三千文合市平折值庫平銀七千九百七十五兩五錢一分三厘九毫一絲均照案在於厘金項下開支由籌餉局司道等將覈减支發銀數詳報前來臣查川省考試武員已歴二十一載近因各省軍營陸續凱撤紛紛回籍投標者不一而足以致應考人數較之從前加多其技藝嫺熟者一經考取月課俱照章分别等第前後官階大小按名奬賞張榜曉諭不容稍涉冐濫現查局報光緒十九年分奬賞銀數與十八年分比較已减銀六百六十餘兩較之元二年分實減少銀一千九百數十兩除將光緒二十年分應考員弁會同署理提督臣錢玉興認眞從嚴考覈分别取棄以期賞不虚糜外所有十九年分武員月課奬賞銀數理合恭摺具奏伏乞皇上聖鑒謹奏奉硃批戸部知道欽此○○劉秉璋片再前藏濟嚨呼圖克圖遣使卓尼爾喇嘛降木養沃色爾等由四川大道赴京呈進貢物前經駐藏大臣具奏並咨會到臣當經分飭沿途文武照例應付在案兹查該卓尼爾喇嘛降木養沃色爾等帶領僧徒跟役於光緒十九年十月二十三日行抵成都查騐貢物行李一百五十號共重六千二百四十四斤核與藏中原咨數目相符當令將貢物箱隻包紥完固照章塡給印單封條黏帖飭委把總田森發等於十二月十三日自成都起程北上一面分飭沿途各州縣一體應付派員護送至陝西甯羌州交替由陝西撫臣另委員弁接護前進所有前藏卓尼爾喇嘛降木養沃色爾等自川起程日期理合會同成都將軍臣恭壽合詞附片具奏伏乞聖鑒謹奏奉硃批知道了欽此○○太子少保頭品頂戴四川總督臣劉秉璋跪奏爲滇黔官運局積引銷竣援案請發餘引以備帶銷恭摺仰祈聖鑒事竊據總辦滇黔官運運候補道夏峕文天駿會同鹽茶道延煜詳稱該局每年行銷額引二萬四千道節經竭力疏銷並每年帶銷折合積水引五千餘道兹查歸存積引除本綱帶銷外約計僅存水六折合積水引一千七百餘道光緒二十年開辦癸已綱不敷甚鉅伏查川省鹽引從前積滯之故一則軍興岸疲再則私販充斥以致承平之後每年額引仍難銷竣雖正課從無虧欠而羡截究難取盈是以商困難甦正供有碍自辦官運以來力加整頓十有餘綱甫將積引漸次銷竣每歲多徵課羡稅厘數十萬金己屬大有成效第正當暢銷之時積引適已告竣若不配銷餘引則於國課民食兩有關碍覆查鹽茶道署前因積引銷竣詳經奏咨准將每年頒發餘引五千道隨時動用官運扃事同一律自應仿照辦理准該局每年請領額引之外向未發有餘引擬請援照鹽茶道署動用餘引成案奏請每年頒發官運局餘引六千道以便分撥各廠搭配帶銷溯查歴年帶銷積引惟黔邊爲最多今兹帶銷餘引仍以黔邊爲大宗但人事因時轉移卽每年所銷積引尚且參差不齊異日帶銷餘引多寡亦難預定所有經徵官考成應免置議請以癸已網爲始除額引外卽將部頒餘引極力配銷仍照帶銷積引成案購配何廠之鹽行銷何岸卽照何廠岸課稅科則分别徵收所有銷徵細數每年另造清册隨案奏銷以昭核實而免牽混等情詳請奏咨前來臣覆查該道等所詳係爲廣充　稅民食起見合無仰懇天恩飭部援照鹽茶道署成案每年頒發餘引陸千道分撥各廠搭配帶銷卽以癸已綱爲始除額引外准將部頒餘引配銷並帶銷積引如遇銷引疲滯餘引未能銷竣或存備後用或按年繳銷悉照鹽茶道署章程一體遵辦除咨部查照外是否有當理合恭摺具奏伏乞皇上聖鑒訓示再癸已網帶銷積引已不敷配頒發餘引尚需時日應將鹽茶道署銷賸餘引先行就近借用俾免有誤配銷合並陳明謹奏奉硃批著照所請戸部知道欽此 
 
