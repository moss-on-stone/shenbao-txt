# 1894 - 266 - 4907701

 

Page 1

 
 
[招請營口訪事人] [  申報館主人啓]  
　　營口爲奉天省商埠地近高麗軍務方興見聞較確本館雖向有訪事之友　恐耳目難周因撥另請一人悉心偵訪如有嚴慈斯　者請　寄至要至確之新聞數則附示住址姓名付諸郵筒俾得擇尤延定惟須索在營地文理　通者方能入選倘不　意恕不覆函此佈 
[招請漢口訪事人] [  申報館主人啓]  
　　本館欲請一諳練穩妥之人在漢口採訪時事如願俯就望先繕見聞數則並書明姓名住址以更擇定後專函奉訂如不合意槪不作答以歸簡便此佈 
[聲明漢口售報處] [  申報館主人啓]  
　　在漢口經售本報之人自八月十六日起另換新手經理賜閱本報者請向漢口黃陂街太平巷口江左漢記石印書局購取可也此佈 
[新印朝鮮志並朝鮮地輿全圖出售] [  三馬路申昌書室啓]  
　　朝鮮志一書於朝鮮之疆域形勢政治沿革無不博考詳搜條分縷析每部價洋二角又朝鮮地輿全圖描繪精細界限分明披覽之餘仿彿馬伏波之聚米爲山每張價洋二角方今日本估據朝鮮中國大張撓伐以上二種皆爲談時務者所必不可少賜顧者請移玉三馬路申昌購取爲盼此佈 
[論嚴禁偷運]  
　　倭奴之詭計百出其於朝鮮之事蓄心者本非一日動手者亦非一次又明知中國力護藩封必不肯作旁觀之袖手因而幷窺伺我中國先時倭人之在中國肄業彬彬然稱文雅之士者至於今而皆變爲奸細卽其平時締交於中國者其設心直大不長現在海疆啓釁而倭奸之在中國者幾於不可勝數卽中國之人稍有爲彼所惑者亦復大昧乎食毛踐土之義而爲之作間諜通接濟中國各處皆有此等人甚而至於倭人之改裝易服剌探中國機密者公然在於大僚之幕府而中國人之爲彼細作資彼宼糧者亦有巨紳大賈雜乎其間此豈中國之人之無良哉要亦倭人之以利誘以術惑者神通廣大耳倭事初起劉康侯觀察尙在總辦製造局卽出賞格以緝倭奸及一蒞蘇松太道任而濳處上海之倭人皆陸續遁去蓋其先聲有足以奪人者也昨日又見其出有嚴禁偷運告示後列賞格謂凡軍民人等果能探得何處行家雇用船隻裝載米麥出口若無本道發給護照便屬奸商偷運無疑許卽來轅或就近在關上報信導引往查因而拿獲人貨者除偷運之人發縣訊辦外所有米麥無論若干石准一半充公一半扣價給發報信人作爲賞項云云此意由於南洋所飭辦而南洋則又接有總署電傳上諭故不得不雷厲風行吾知自有此舉而上海之接濟倭人者或將禁絶也夫米麥原所以作軍餉而東洋所出不多且倭人貪利聞因其國中所出之米頗佳可以得善價故悉售諸他國而該國食米則購之朝鮮或由香港從南洋轉運而去今年倭國年榖荒歉而朝鮮又値開釁卽使釜山有口岸可通恐未必有米可以濟運於倭全賴中國奸商私爲販運嘗聞久於東洋之客言及倭兵平日在營者每人每餐皆以一木匣如中國果盤者然內分數隔以盛飯與小菜如此者每日三餐若在出外打伏時則每人日給飯團三枚鹹梅鹹蘿蔔乾各一枚而已此次兵事倭兵屢敗而資用早已乏絶軍中小菜待日　鹹梅一枚幷蘿蔔乾而無之似此情形其有不苦心設法以求奸商之接濟者乎彼奸商旣不顧大義惟利是圖則當此利可倍蓰又安有不爲鬼爲蜮者然彼奸商爲利所使以致干名犯義則我何妨卽以其人之道還治其人懸重賞以破其奸懸賞示信拿獲偷運者可以得半以爲賞則其利厚矣諺云重賞之下必有勇夫况其有利可獲其有不殫心竭力日夕同察者乎且此雖但指米麥而言此外如軍械煤斤當亦無不可以此類推倭人之米麥固缺卽其軍械亦未嘗不缺也昨有自臺灣回者述及前數日臺撫邵筱村中丞接到北洋電信因總署接有海關消息知有倭船懸他國旗號裝載軍火等物値價數百萬遂立飭各兵船四處尋覓旋爲南琛飛捷斯美等輪船在海中遇見令其停輪竟不顧飛駛前進該倭船行駛甚速幾被脫逃幸飛捷兵輪船身輕快足以與之相頡頏俟追近開空砲數門該倭船始停輪不行飛捷等三兵輪遂將頡倭船帶入基　停泊看禁船中皆係倭人艙中盡係軍火等類大約俟禀陳中丞後再行訊辦卽此言之倭人之有待於私運接濟者不但米麥一項而已也若嚴禁偷運特懸得賞皆以所獲之半爲賞其不欲得貨者由官折價以給銀劉觀察創之各處皆仿而行之如此則倭奴之接濟可以斷而其敗亡可立而待矣平壤之役聞中國軍餉之被刦者不少今臺灣獲其運械之船或亦可以相抵然則倭奴之猖狂恣肆者果何益哉他日糧盡援絶內變將作且有欲乞城下之盟而不得者已 
[本館接奉電音]  
　　昨日京師飛電傳來上諭二道敬謹譚登○八月二十七日奉上諭翰林院編修貴鐸奏結費有礙捐項請飭變通辦理一摺著該部譏奏欽此同日奉上諭張之洞奏湖北漢槍廠於六月初旬被燒廠屋六排等語槍廠委員等疏於防範咎有應得所有專司稽查之候選巡檢嚴用炳著卽行革職總司監工之候選通判馮竽光著降一級調用以示懲儆餘著照所議辦理該衙門知道欽此○現換夾砲掛 
[日下紀聞]  
　　甘肅西寍鎭總兵田鎭軍在田來京陛見暫寓某禪寺敬將恭請　聖安摺件綠頭膳牌妥爲繕就於初六夜子刻狡內廷蘇拉恭送奏事官遞入初七日寅刻鎭軍趨詣西苑門於九卿房候旨旋由軍機處發出傳單田在田第一起預備鎭軍遵卽步入皇上御勤政殿召詢時事要務鎭軍詳細奏答宸聽畢退下步出西苑乘騎而回午後往當路諸鉅公處禀安○侍衛處爲知照事八月初九日奉旨朕於明日辦事後由勤政殿檐前乘轎出德昌門西苑門進西華門走隆宗門出景運門至奉先殿行禮畢仍進景運　內左門御前侍衛等隨同走東長街出順貞門神武門進化上門由西山道至壽皇殿行禮御前大臣軍機大臣內廷行走王等隨同行禮畢仍走西山道出北上門進神武門北上閂順貞門還宮至乾淸宮宣宗成皇帝御容前拈香行禮畢出內右門走隆宗門出西華閂進西苑門德昌門還瀛臺用膳召見大臣卯初二刻預備欽此○新疆喀什噶爾提督董軍門福祥奉　派進京祝嘏業經交卸由喀啓程現已在途傳聞有旨諭令董福祥兼程來京預備召見欽此蓋上意欲令軍門募勇前往海疆助剿倭宼也○八月十五日加上慈禧端佑康頤昭豫莊識壽恭欽獻皇太后徽號於內廷寍壽宮內閱是　演戲先期由內奏事處口傳奉懿旨派出八月十五十六兩日閱是樓隨駕聽戲王大臣東邊照料禮親王世　總管內務府大臣福錕第一間禮親王世鐸貝勒載瀅貝勒載濓貝勒載樹第二間貝勒載潤貝子奕謨貝子溥倫鎭國公載澤不入 
 
 

Page 2

 
 
八分輔國公載瀾鎭國將軍溥侗載瀛載津載振溥僎第三間大學士額勒和布大學士賑之萬兵部尙書孫毓汶吏部左侍郎徐用儀第四間大學士福錕協辦大學士麟書協辦大學士徐桐戶部尙書熙敬戶部尙書翁同龢禮部尙書李鴻藻兵部尙書敬信刑部尙書松溎工部尙書懐塔布工部尙書孫家鼐理藩院尙書崇禮西邊照料慶親王奕劻總管內務府大臣崇光第一間慶親王奕劻克勤郡王晉祺喀拉喀親王那彥圖瑞郡王載漪第二間貝勒熙凌阿鎭國公那蘇圖輔國公博迪蘇固倫額駙符珍和碩額駙札拉豐阿承恩公桂祥御前侍衛福森布賡音布明安第三間吏部左侍郞崇光戶部左侍郎立山兵部左侍郞巴克坦布禮部右侍郞李文田侍講學士陸寳忠侍讀王懿榮國子監司業吳樹梅編修張百熙第四間兵部右侍郞王文錦侍講學士張仁黼右贊善曹鴻恩編修高賡恩順天學政徐會灃荆州將軍祥亨 
[運船扣留]  
　　有輪船名巴登者由外洋開行載有軍裝幷造鐵路之物料將赴日本行至新加坡有人偵知卽發電報告知中國本月二十三日行至澎湖海面被南洋南衆兵船截留帶至基隆如何辦理尙待續聞 
[擊退倭兵]  
　　昨日官塲接有北地消息謂倭人調兵同時進攻安州義州兩處被我軍奮勇擊退觀此可見我軍不獨善戰抑且善守平壤之戰雖小挫於前而於大局固無妨礙也 
[大兵雲集]  
　　北通州訪事人云前者檄調來通之各處馬步練軍或去或留已登前報八月初九日續到大同鎭標練軍馬隊五百名分駐東關及西街各客店十二三等日又有大同鎭標練軍馬隊五百名分駐北關及東西栅欄各客店十六日南門內外各客店復分駐大同鎭標練軍親兵馬隊五百名少馬山西撫標練軍步隊一千五百名浩𣿴而來各店皆無容足之區乃分住東關各棧房各堆房統帶山西撫標練軍爲方軍門曜暫假道署爲行轅有見者謂以上各軍年均三十歲或執後膛洋槍或持馬槍要皆勇冠等倫久經戰陣倭奴當此正如以湯沃雪可以立見消融矣刻下各統領皆赴天津面謁李傅相聽候差調尙有撥調之河南甘肅二省練軍亦指日可到云○連日宣化大同太原等處練軍過境應需米麫料豆柴草等料甚多通永道張觀察誠恐商戶任意居奇致滋饒舌特頒示諭遍貼通衢令各商公平交易如敢抗諭定行提案究懲 
[海戰確情]  
　　本館派赴天津專訪軍情之友來函云我國海軍於本月十八日在洋面與倭奴接戰前已備記報章茲悉是日我國兵輪船十二艘由旅順護送新裕海晏圖南鎭東四船載勇四千名赴大同江登陸以便直抵平壤事畢卽出大同江將近鴨綠江遙見倭船衝風逐浪而來前後計共九艘其時德員漢納根與海軍提督丁禹廷尙書俱在定遠船上瞭見倭船旣近急燃巨砲轟擊傷其最大之某兵船一艘時十八日正午十二點鐘也我國兵船除護衛運兵船之外實剩八艘兩軍砲火交加至傍晚五點鐘時倭船沈沒三艘破壤三艘餘三艘亦敗陣而逃異常狼狽我國致遠靖遠兩鋼甲亦受傷沈下另傷兩艘餘皆安然無恙倭奴旣敗我國各兵船駛回旅順興修受傷弁兵則舁登岸上醫療漢納根小傷無碍於二十一日傍晚回至天津水師營務處羅稷臣觀察前往慰間將决戰細情代禀李傅相大約調治三兩日卽便趨轅禀陳一切再當戮力戎行也 
[陸戰餘話]  
　　本館派赴天津專訪軍情之友來函云我國陸軍由平壤渡大同江於本月十三日行抵高麗中和府倭奴俟我軍渡至過半夤夜潛燬橋梁隔斷我軍使在後者莫問前程在前者漫無歸路旋就適中之地安置地雷藥綫一燃山崩地裂我軍猝不及備倭奴突四面雲集併力以攻我軍奮不顧身以一當十血飛肉薄誓掃敵氛鏖戰逾時傷亡至數千人之譜奉天練軍統領左軍閂保貴當先奮擊以致盡節疆塲部下材官亦有三人授命而倭奴之被我軍擊斃者殘胔斷脰高與山齊誠可謂一塲惡戰矣 
[密查倭奸]  
　　倭人密倩奸細在中國各處偵探軍情皖垣督辦保甲總局候補道劉子榦觀察有鑒於此設法嚴防日前面諭各城門委員督率守城兵目凡遇遊方僧道以及面生可疑之人務宜實力盤詰逐細搜查再遊方僧道自頂無戒疤身無戒牒者不但不准進城且須究其來源幷傳諭各寺院當家和尙凡外來僧道不准掛單容留歇宿致干查究蓋以倭奴每易僧道服飾易於混跡故於此二者加意稽杳也 
[放榜有期]  
　　杭州訪事人云浙江官塲傳說闈中定於九月初九日塡榜初十日揭曉此信若確則佩菊簪萸之會定當帖報泥金矣 
[撫恤屍屬]  
　　金陵訪事人云松江考生被害案前已歴紀報章自潘陸二生家屬聞信抵江寗承審官陸春江觀察陳仰山趙小帆兩大令卽據情禀明劉峴帥峴帥憫二生慘死母老子幼養贍無人特發下湘平銀四百兩以爲撫恤趙大令卽傳齊兩家屬當堂各給銀二百兩不由胥吏轉給誠恐從中折扣有負憲恩也 
[筮期成服]  
　　長江水師提督黃昌岐爵尙書於本月初十日薨於金陵行轅長公子石蓀部郞時方應試湖南及出塲接閱電訃卽星夜匍匐回江寗擇期八月二十七日午時成服 
[江右試事]  
　　江西鄉試傳遞槍代積弊甚深第三塲放牌時有闖入龍門者經中軍鮑叅戎拿獲某甲一名搜獲策稿一紙送官訊問供認爲廬陵縣周姓傳槍周姓聞事發立時逃避甲亦私買某役號衣混出貢院旋經覺察追至爲國求賢牌坊下始行扭回現已通禀各大憲澈底根究矣○棘闈重地不容踰越頭塲有踰墻者經巡弁拿獲二名第三塲某號士子於十六日完卷出號方坐號口覓人代負考籃忽口中屢呼某人名字不置神志亦嗒焉若喪旋卽踉蹌挾卷而出名登藍榜人皆指爲陰隲有虧云 
[失火卽息]  
　　江西省城入夏以來人數驟添至三四萬老成者方以火燭爲虞幸鄉試前後安然無恙人皆額手相慶惟八月十八夜間佳山廟側某鋪樓上火發當卽撲滅並未成災十九日辰刻進賢門外某鋪失愼焚燬三四家卽已告息刻下文試已竣士子紛紛回里商賈亦相率言旋玉露團秋金風薦爽祝融氏當不再肆虐矣 
[武試改期]  
　　江撫德曉峯中丞牌示歴屆武闈鄉試向係十月初開考今屆武試恭逢一慈禧端佑康頤昭豫莊誠壽恭欽獻崇熙皇太后六旬萬壽慶典普天同慶薄海臚歡所有本年甲午科武闈鄉試自應酌量改期以昭誠敬現經本部院酌定改於十月十六日黎明開考仍分五闈閱看特示 
[旌麾過鎭]  
　　江蘇藩憲鄧小赤方伯升署漕督由蘇取道申江於廿二日乘輪抵鎭停泊招商局碼頭文武各官聞信之餘均住碼頭迎迓方伯一一接見丹徒縣王伯芳大令備送盛饌以伸獻曝之忱方伯卽於次日十點鐘展輪上駛由瓜洲進發前赴淸江接篆以便松漕帥交卸北上當力伯啓行時在城各官均詣碼頭恭送水陸各營勇亦皆排隊江于鎗砲隆隆其聲震耳 
[兵差過境]  
　　袁江一帶近日時有大兵過境每一營輒需二把車數百輛少則不敷裝載本月初旬有兵勇數營遵陸北上桓桓赳赳不愧雄師均由水道而來差弁數人手持令箭向地方官索車數百兩地方官答以用車太多一時驟難猝辦須緩二三日方可辦齊差弁聞而唯唯回舟靜候詎料遷延兩日音耗杳然兵勇在船不能久候差弁等復至地方官處詢問只雇小車數十輛恐悞時日急迫萬分地方官亦恐貽悞兵差難當重咎惟有仍向各船戶婉商令其由運糧河按站前進雖多行數日可免阻滯遂喚集各船戶諭以大船每站給水脚若干中船若于小船若干分列三等官給印單交各船戶收執各船戶方允開行近日袁江迤南帆墻絡繹均係載兵往淸江北上○鎭江續到兵勇數營聞係程從周軍門所募亦由淸江北上日前有差弁往丹徒縣請封船百餘號王伯芳大令以兵差關繫緊要不敢耽延當飭家丁差役同赴江干封雇詎各船 
 
 

Page 3

 
 
聞兵勇過境早已紛紛解䌫只雇得大小船三十餘號不敷裝送該丁役復飭差夥多人分赴丹徒諫壁及內河各處有船之處封　 
[榕垣剩語]  
　　福州訪事人云南臺保甲局員鄧季林司馬經紳士赴督轅控告譚文帥批禀尾云查南臺保甲事務已由局另委接辦鄧丞聨恩被控各節候飭福藩司會同臬司查察辦理黏抄並發○祁茂才備有草包一萬枚欲遍懸閱中各號以備士子存貯殘飯提調准予所請幷飭號軍隨時照料○東街寄古齋裱畵店主人某甲以中秋節屆避債無臺竟於某夕私服阿片烟膏自盡母親聞耗慟哭失聲亦可哀也○某日南臺閩安關被附近棍徒縱火搶刼事後委員馬司馬辰琯訪得在塲滋事之人犯多名先後拿獲想須盡法以懲矣　　　　　　　　　　 
[浙省官塲紀事]  
　　杭州訪事人云兩浙淸錢塲大使經鹺憲以候補鹽大使唐雨公鹺井題補仁和塲大使邊鹺　准補金山塲大使三江塲大使以候補鹽大使黃鹺尹鈐署理廣信督銷鹽局現委候補府賀太守良樾辦理徽州督銷鹽局委候補府戴太守啓文辦理○寗州典史缺大憲以候補典史程少尉世華題補於潛縣典史缺以陳少尉壽奎准補○藩轅牌示桐廬縣丞缺以試用縣丞劉廷棟署理開化縣典史以巡檢張汝瀚署理○江干船局總辦夏大令獻鑿聞訃丁艱所有船局一差經大憲委候補通判延別駕康接辦○艮山門絲捐局總辦葛太守利賓期滿交卸遺差經藩憲委候補府潘太守志枬接辦未及旬日卽丁外艱庖代者尙未有人也○惠菱舫方伯接署藩篆後示期本月二十一日親臨藩庫委候補府顏太守鍾儁及杭州府陳太守襄同點騐○方伯接印後仍駐節運署以藩署公事較多特委理問經歴照磨三首領逐日輪流當差遇有要事卽可傳乎 
[致祭先賢]  
　　先賢朱文公祠在杭州西湖孤山之麓每當春秋二季例由學憲委員致祭祠中向有田產以備牲醴之需歲庚辛祠燬於兵田產旋爲不肖族人乾沒迫朱茗生少司馬解組旋里禀請大憲鳩工重建後復創捐鉅欵增置禮器同族在杭者亦樂爲量力捐輸近數年來又添辦樂器洵盛舉也本月二十三日爲秋祭之期徐宗師特委杭州府學訓導陳廣文爲主祭官贊襄祀事者均朱氏族人俎豆莘莘衣冠濟濟鼗磬笙筦依永和聲祭畢廣文命駕而回同族諸君在堂側飮福洎酒散已報申牌矣 
[龍宮赴召]  
　　每逢八月十八日錢塘江看潮誠大觀也屆期城闕中不論男女聚集江干故茶坊酒肆頗形熱閙今秋潮勢洶湧曰馬銀濤瞬息千里有考生順下三府人約伴往觀主僕四人立於江塘外高阜之上迨潮至退讓不及潮頭捲過高阜竟致逐浪而去噫虎榜未登龍宮先召慘矣哉 
[潘巧雲小傳]  
　　某氏婦縫工妻也家在六橋三竺間夫歿後時與某寺僧往來往往携婢上鐘樓效水滸傳中潘巧雲看佛牙故事人遂以楊雄妻之名名之其爲人也巧笑工顰多愁善病時或淡妝素服俏立門前月下梨花無此天然娬媚旣而僧日沈溺於迷香洞裏以致衣盋湯然紳士惡之意欲付諸荼毗乃行脚他方不敢復戀此摩登伽女巧雲慨然曰人盡夫也我何死守此濯濯如牛山者致秋月春花等閒孤負耶爰賃屋作半開門生涯艷幟高張蜂圍蝶繞而八旗子弟之喜評花事者尤趨之若鶩不吝頭纏顧巧雲雖如淮陰將兵多多益善而獨於某公子深情繾綣念兹在兹幾如漢文帝之每飯不忘鉅鹿公子不詳其姓氏其先德曾筮仕湖南履厚席豐豪華習慣翩翩慘綠兼宋玉情　安貌子建才而有之巧雲色授魂輸竊謂得此有情人可無意於道旁苦李遂一意閉門謝客遷居螺螄門新開弄中凡有携兼金而來思欲博傾城一笑者咸令平頭奴婉言却之從此門掩枇杷校書自遣不復與掃眉才子爭相管領春風矣本月二十一日時近昏黃公子方短榻橫陳炊阿芙蓉膏與巧雲互相呼吸雲天雨地共訴相思突聞花下小猧兒狺狺亂吠似有人叩獸鐶作響者正欲呼雛婢往詢則多人已破扉而入大聲呼公子名聲勢洶洶索之甚急公子恐卵石勢不足以相敵苟一覿面必被摧殘乃潛啓後門翩然而遁多人索公子不得怒益甚將巧雲家具拋擲無遺巧雲驀遭无妄之災雲鬢蓬鬆嚶嚶啜泣鄰人聞知其事深懼殃及池魚次日卽赴保甲局禀陳請飭地保立時駈逐而公子受此驚駭頓惹病魔牀褥淹前幾致不起噫若巧雲者得不謂之禍水哉 
[命案控官]  
　　寍波南鄉姜山地方李某年華已老子嗣尙虛近與族姪孫某甲爲爭奪田地起見被甲毆傷荏苒月餘竟爾斃命其婿及甥聞耗奔至並不與甲爲難卽行備棺收殮旣殮之後忽糾集多人擁至甲家欲得而甘心不料甲已盡室偕行任其搗毁物件並無一人出爲理處祗得怏怏而回迨靈柩出殯甲亦糾集多人將李婿李甥痛行毆擊刻下兩造已涉訟公庭未知楊大令作何訊辦也 
[米巿寂寥]  
　　鎭江對岸之六七濠口爲屯米之區所有買賣各船若浙寍帮均係販米之商廬巢帮多屬售米之戶江北裏下河產米頗多均由卲伯行戶過斛裝運出江俱赴六七濠兩處銷售以故六七濠米巿暢旺所收米捐日有起色自中日開兵制憲劉峴帥行文各處凡屬產米州縣卽行禁止出口以杜奸商接濟倭奴以故浙寍帮販戶及廬集帮售戶皆因之絶跡六七濠米巿異常冷淡米捐亦停止且裏下河一帶產米之鄉俱遵憲示不敢裝米出外近日邵伯各米行均經停斛加以今歲鎭江秋收歉薄米價每石已漲三百文矣 
[羣賢高會]  
　　卸任常鎭通海道蔡和甫觀察擇於二十七日起程赴省新任呂鏡宇觀察甫經接篆所有在城文武自保頤庵統憲以迄府縣各員於二十五日在北固山魁公祠特設華筵公請兩觀察赴宴一以祖餞一以洗塵陪座者爲陳劉各統領主賓酬酢水陸紛陳落帆影於樽前流江聲於筆底不可謂非一時盛會也 
[馬羣遂空]  
　　寓滬西商每於春秋兩季賽馬沙遜主人常奪錦標因有好馬故也今秋沙遜主人回至孟買忽由孟買發電來滬囑將跑賽之馬盡行出售不知何故昨日已由龍飛馬房將馬悉數出售矣 
[滬上官塲紀事]  
　　前署常鎭道蔡和甫觀察交卸後乘輪啓行於昨晨抵滬文武印委各員咸赴江干迎迓觀察卽於二點鐘登岸乘坐綠呢大轎進城向各當道答拜至縣署時黃大令飭丁擋駕聞觀察並不登岸在船小住卽擬乘輪就道云○貴州臬司唐廉訪樹森日前蒞滬假寓天保棧已紀前報廉訪於昨午命駕進城赴縣署投剌黃大令迎入花廳茗談良久然後辭出想有要公商議也○督標親兵忠字營統帶張軍門國林昨日三點鐘乘輿進城前導有親兵八名蓋因新科進士蕭君立炎暫住縣署軍門與有夙好故修相見禮也旣至縣署卽由家丁擋駕 
[冐差敲詐]  
　　滬南沿灘一帶自遭刦火棟宇悉成灰燼經升任浙臬前江海關道聶仲芳廉訪建議興築馬路嗣由上海縣黃大令會同水利局總辦及蕭王張三軍門督率標下親兵興工開築早已紀諸前報聞此處開泰木行基地界椿之內並非官地現由該木行運土塡築日前忽來無賴數人冐充差丁肆意敲詐滋擾異常遂由該木行主彭某禀明上海縣及水利廳經林珍虞少尹查悉並無差役在外敲詐其敢於敲詐者必　無賴冐充諭飭訪拿到案以便重懲 
[高昌廟巡局瑣案]  
　　小竊姚全發掩入汪姓家竊取報時鐘一架行經西栅口經勇丁所見拘送巡防　請懲局員判令笞責三百板驅逐出　贓給失主領去○鄒阿大扭竊取身畔洋銀一元之剪綹賊張德喜請懲局員飭勇丁笞責三百板交地甲驅逐出境所竊洋銀給還失主○馬快榮春不知其姓前日在高昌廟畔廣東街拘獲偷雞　解送巡防局請懲局員立刻升座厲聲詰究賊懾於官憲虎威戰栗無人色供稱小的姓查名福壽所竊之雞係張姓家所豢今被獲案叩請開恩局員大怒謂爾如此無法無天本委不得不嚴加懲辦遂喝令勇丁從重笞責三百板交地甲驅逐出境雞留在局中俟失主來案具領 
 
 

Page 4

 
 
[美捕房紀事]  
　　積竊李和尙卽前報所紀小裁縫邵順珠卽邵阿華屢次犯竊此次又因犯竊由包探拘獲解送公堂經宋通剌訊問發回美捕房遞解回籍前日下午五下鐘時捕頭飭包探江阿三押解至法界太古碼頭附武寍輪船遞回寗波原籍○本地人某甲昨晨八下鐘時肩挑木犀汁一擔行至江口小菜塲東首偶不經心傾潑於路穢臭之氣令人掩鼻經一百零九號印捕至將甲拘入捕房捕頭命管押一日爲疏忽者儆 
[法界捕房紀事]  
　　昨日禮拜四爲公堂會訊人犯之期不知讞員葛同轉有何他項公事飭　向捕頭傳語停訊一期○偷兒某甲在武寗輪船竊取洋傘一頂失主追至岸上經包探拘入捕房克捕頭令押候解辦○寗波人程和尙本在臺灣輪船當水手頭目此船行走高麗日本各海口近因兵燹停泊天津程遂附他船返滬寓居虹口昨日不知因何負氣出門家屬追赶至浦灘口角之餘交巡捕解送捕房克捕頭遣包探帶之出外覓保候訊○細崽雙福喜作狎邪遊與一枝春弄某烟倡有染倡柳絮隨風頗難自主又與黃埔輪船水手某甲訂白首之盟雙福微含醋意前數日甲在倡處雙福亦至幾至揮拳經倡鴇力爲排解而散昨晚雙福知甲欲至倡處續舊歡因　約細崽黨十餘人在一枝春嚴陣以待中偵知其事亦約水手二十餘人一擁上樓先則舌劍唇槍繼則掄拳互擊茶博士某乙急呼巡捕至見有人將火油燈擲墮於地烟霧迷漫幸衆人齊心撲滅捕頭聞之立派探捕前往拘獲寍波人十二名及雙福阿毛解入捕房翌晨克捕頭逐一詰問雙福等同　願賠茶館中所殷之物捕頭罰令雙福阿毛各出洋銀五元甲乙兩水手亦罰五元其餘帮兇之數人罰五元合成二十元償賠毁物無辜拘案之丙丁兩人卽行開釋 
[見義勇爲]  
　　本館協賑所昨承陸恒如翁交來王紹南充賑洋十元囑解順直振濟新災此次順直一帶因河流盛漲泛濫爲災致使子女丁男流離道左棲身無地餬口無資困苦情形爲仁人所不忍聞苟能沛以仁漿栽兹善果此亦飢黎所馨香禱祝者也故樂得而誌之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　　　　　八云曰來天氣半陰半晴不異熟梅時候地氣潮鬱路滑如油來往行人時有傾跌之虞河水盛漲幾與隄平　卜田疇無不旣霑旣足茅茨甕牖中笑語聲喧　調豐收可卜也 
[英界公堂瑣案]  
　　　　倪桂春前因事發送懲今又連竊唐阿友朱金寳劉蓬記劉長德諸家古銅香爐監寍綢紗裙縐紗棉夾　等物經包探黃四　拘獲解送堂各失主紛紛投案領贓倪侯稱小的係本邑人因家業凋零無資餬口一遭失足後悔莫追求老爺俯賜哀矜比後　洗　　　矣宋莘樂通剌判令笞責一百板發交黃探帶回捕房管押一月期滿再笞責一百板驅之出境○包探秦少卿禀稱惕金生冐他人之名至陳世齋處收取洋銀六十元茲輕小的拘獲送請究懲陳訴稱向在新塍鎭泰康號爲夥來此坐莊購貨前日楊持信函來冐稱未慶祥取去洋銀六十元次日朱　來收收此項洋銀始知昨日被楊冒取今已由包探拘獲求卽訊追楊供稱小的係新塍鎭人此次與朱同來治下日前向陳收取洋銀之事朱亦知之通剌問爾知朱現在何處供稱小的不知通剌著押候朱到案覆訊至楊身畔搜出之洋銀十一元五角五分及金約指兩枚對時表一只暫存待領○　探黃四福禀稱陳杏林竊取蘇榮水家布衣四件經小的查獲人贓送　老爺訊究通剌判令將陳父黃探帶回捕房　押　禮拜則滿解回寍波原籍○包探黃四福禀稱積竊鄥阿元前因案發送請老爺笞責四百板解回寍波原籍茲又潛來連　陳阿第姚松泉等五家綢布衣　約値洋銀數十元經小的拘獲弔贓解案請究鄥供稱小的甫至申江所帶川資早經用罄不得已而仍理故業叩乞恩施通剌謂爾係此中老斵輪手不容逗留遂判令笞責二百板交黃探帶回捕房管押兩月期滿再笞責二百板依舊解回寍波所弔各贓分別給各失主認領○　炳淸掩人粵婦黎耀林家竊取小圓報時鐘一架錫燭臺一對香爐一具經包探唐淸山緝獲送請究懲唐供稱小的係浦則人年十四歲各物由他　分給小的並非自已竊來叩乞老爺原宥通剌著責手心一百下解回浦東請南匯縣汪大老爺嚴加管束○郭成標　陳　淸互相口角　石鄭傷陳　經一百七十二號華捕拘解公堂郭不認行兇通剌騐得陳傷勢甚微姑判令將郭管押兩日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月二十一日京報全錄]  
　　宮門抄○諭旨二道錄前○分缺單○新撫陶奏審　主使毆斃圖姦未成罪人分別定擬摺○將軍依　奏保淸力員弁摺○又奏漠河金廠提撥黑龍江六成軍餉數目摺○又奏遴員接署副都統事務摺○八月二十一日　藩院鑾儀衛光　守八旗　翼値日無引見○莊王等武覆試完竣覆命○驎中堂謝署禮部尙書恩○薛允升等塲內專摺請安○敬信謝署專操大臣恩○壽昌謝授左副都御史恩○興安謝授成都副都統恩○椿壽假藩請安○成公等加級謝　恩○貴州學政嚴修謝恩並預備召見○奉天學政李培元謝恩並預備召見○雅　堅謝　缺恩○容貴文熙各續假十日○召見軍機福中堂興安嚴修李培元○光緒二十年八月分缺單小京官兵部司務臧著輅截取國子監監丞梁承綬分發知州山西吉州高培焜革知縣湖北京山王公輔羅田孟瀅廣西武緣陳鏡淸福建連城馮興猷永福沈俊俱丁縣丞浙江錢塘羅壽田近典史江蘇南匯李鎭藩近○○頭品頂戴甘肅新疆巡撫臣陶模跪奏爲主使毆斃圖姦未成罪人分別定擬仰祈聖鑒事竊查前據奇台縣詳報客民苟吉詳主使雇工雷作雨等毆傷圖姦未成罪人于幅滎身死一案當經臣批飭審擬解勘去後兹據署該縣知縣陳形輔審明議擬解經署迪化府知府危兆麟詳由鎭迪道兼按察使銜丁振鐸審轉前來臣親提覆訊緣苟吉祥原籍陜西醴泉縣先年來至奇台縣開設斗行生理娶吳氏爲妻與已死于幅榮同在鋪房後院居住雷作雨張文元均受雇苟吉詳鋪內帮工與于福榮熟識無嫌光緒十九年五月初三日下午苟吉詳出外苟吳氏在房門外閒坐有幼孩陳保保子在院站立于幅榮由房門經過丟給碎銀一小包令苟吳氏收受稱欲與同宿苟吳氏惡言斥罵于幅榮走出復轉進苟吳氏臥室向其嬉笑苟吳氏大聲斥駡于幅榮跑走雷作雨聞聲走至問知情由斥于幅榮無理苟吳氏哭稱定欲向于幅榮尋死雷作雨令張汶元往尋苟吉詳回家苟吳氏泣訴前情苟吉詳生氣喊令雷作雨張汶元同至于幅榮住房外查問不依于幅榮變羞成怒走出房門反用穢言混駡苟吉詳愈加氣忿因伊宿患目疾主使雷作雨張汶元帮毆並稱打出事來有伊一人承當雷作雨携取馬棒毆傷于幅榮左臁肕于幅榮轉身進房拾取通火鐵條回毆雷作雨用棒架格張汶元恐雷作雨受虧抱住于幅榮兩手帮奪鐵條一同跌地磕傷于幅榮顖門雷作雨又連向于幅榮左臁肕毆打張汶元奪獲鐵條站起苟吉詳復令張汶元毆傷于幅榮右臁肕于幅榮滾轉掙起張汶元又戳傷其左臂膊左胳膊右肐肘左右手腕左臂等處院鄰李志發聞閙趨至喝阻查看于幅榮傷重一同扶救罔效至初四日殞命苟吉詳投約自首經該縣騐訊詳報前署兼臬司黃光達委員會訊供情相符議擬解府詳由兼臬司審明勘轉臣覆訊無萬查例載本夫殺死圖姦未成罪人無論登時事後俱照擅殺律擬絞監候又律載威力主使毆打致死以主使之人爲首下手之人爲從論又例載擅殺姦盜罪人案內餘人無論謀殺加功及兩傷折傷以上悉照餘人律杖一百各等語此案該犯苟吉詳因于幅榮向其妻吳氏圖姦未成查知忿激主使雷作雨張汶元共毆于幅榮左右臁肕等處殞命雷作雨張汶元均係苟吉詳雇工素聽指使卽屬有威可畏自應照律以苟吉詳爲首當其重罪死係圖姦未成罪人仍應按擅殺本例問擬苟吉詳合依本夫殺死圖姦未成罪人無論登時事後俱照擅殺律擬絞例擬絞監候雖據自首無因可免雷作雨張汶元聽從苟吉詳主使毆打下手傷重應依擅殺爲從論雷作雨張汶元均合依擅殺姦盜罪人案內餘人無論謀殺加功及兩傷折傷以上悉照共毆傷人律杖一百例擬杖一百分別折責發落見證李志發陳保保子救阻不及請免置議無干省釋屍棺飭理兇器鐵條案結銷燬是否允恊除全案供招咨部外所有審明主使毆斃圖姦未成罪人分別議擬緣由謹恭摺具陳伏乞皇上聖鑒飭部核復施行謹奏奉硃批刑部議奏欽此○○奴才依克唐阿增祺跪奏爲遵旨酌保淸丈尤爲出力員弁恭摺仰祈聖鑒事竊照巴彥蘇蘇綏化兩廳地叚自咸豐年間招墾始因任民躔佔流弊多端遂致賦課虛懸詞訟繁興曾經奏准一律淸丈光緒十七年秋間辦至十九年秋間業已履畝勘丈完竣查出浮多熟地續放夾荒共二十八萬餘晌應收押租錢二十九萬餘吊屆限升科每歲可增租錢十四萬五千餘吊其酌留旗屯學田將來陸續增科尙不在內當日官兵困苦之時多進一分租錢卽多抵一分協解免致懸釜待炊之虞經界旣淸各佃民耕鑿相安地方亦漸收長治之效所有在事各員認眞勘查備嘗辛苦可否擇尤保以資鼓勵等因於光緒十九年十一月二十七日具奏恭奉硃批准其酌保數員毋許冐濫該部知道圖併發欽此仰見聖主微勞必錄之王意又准史部新奏定章嗣後凡奏准酌保數員之案各督撫遵旨酌保每案文武各計至多均不得過十員倘所保已逾十員之數卽在名次開列在後之員隨案撤銷查此次淸丈派委各員俱係隨時咨部有案茲謹擇其尤爲出力有照章分別酌保敬緒淸單恭呈御覽合無仰懇天恩俯准給奬以示鼓勵之處出自鴻施除將各該員履歴咨部查核並其次出力員弁分別給予外奬咨部註册外所有遵 
旨酌保淸丈尤爲出力員弁理合恭摺具陳伏乞皇上聖鑒訓示謹奏奉硃批該部議奏單併發欽此謹將酌保淸　蘇綏兩廳地畝尤爲出力員弁繕單恭呈御覽五品頂戴府經歴銜監生兪汝欽請以府經歴不論雙單月遺缺卽選　五品頂戴附生呂慶長請以縣丞不論雙單月遇缺儘先前選用附生劉炎甲請以縣丞不論雙單月遇缺卽選五品頂戴附貢生金錫三請以府經歴不論雙單月卽選藍翎六品頂戴縣丞銜不論雙單月儘先選用巡檢王澤溥請以縣丞不論雙單月儘先卽選不論雙單月遇缺卽選府經歴楊同樞請補缺後以知縣用五品頂戴文童馮樹銘監生唐建義以上二員均請以巡檢不論雙單月遇缺儘先選用六品頂戴監生李江請以巡檢不論雙單月遇缺儘先選用五品頂戴縣丞銜監生補用筆帖式銘恩請補缺後以通判不論雙單月儘先卽選恊領穆精阿請賞加副都統銜佐領西浚阿花翎佐領阿克棟阿佐領榮慶以上三員均請以協領儘先卽補雲騎尉承恩請以應陞佐領儘先卽補驍騎校倭西洪阿請以防禦儘先卽補卽補驍騎校管書銘請補缺後以防禦儘先卽補八品監生記名六品官依順保係屬漢軍請俟補六品官後以應陞佐領卽補五品頂戴候選筆帖式增翰請改以驍騎校遇缺儘先前卽補六品官卽補五品官福齡請仍以五品官無論班次卽補奉旨覽○○奴才依克唐阿增祺跪奏爲現收漠河金廠光緒十八年分提撥黑龍江六成事餉數目恭摺具陳仰祈聖鑒事竊查前定開辦漠河金礦草程得獲餘利開去局用官利之外按二十成均分以六成提充黑龍江軍餉以四成分賞員司花紅其餘十成歸商股均分俾得均沾利益等因奏准開辦在案今據督理礦務儘先選用道袁大化禀稱將光緒十八年分第四屆報銷册內應提六成軍餉銀一萬二千兩已由該道送交黑龍江副都統衙門如數匯解到省兌收存庫備抵餉需理合恭摺具陳伏乞皇上聖鑒謹奏奉硃批戶部知道欽此○○奴才依克唐阿增祺跪奏爲布特哈副都統銜總管現在遵旨改設副都統員缺亟宜遴員先行接署副都統事務以昭愼重恭摺仰祈聖鑒事竊奴才等於光緒二十年六月二十三日承准軍機大臣字寄光緒二十年五月二十九日奉上諭總理海軍事務衙門會奏遵議黑龍江將軍等奏收籠鄂倫春牲丁酌擬章程變通辦理一摺覽奏均悉所擬將原設總管等槪行裁撤五路佐領　悉仍其舊布特哈總管改爲副都統並於黑龍江墨爾根呼倫貝爾布特哈四成各添設恊領一員分司經理各節均依議行卽著依束唐阿按照此次變通章程督率各城新設副都統恊領及原設佐領等認眞經理設法撫綏予限三年各該員辦理如有成效准由該將軍奏明請奬倘限滿無功卽著撤叅懲辦原摺著抄給閱看將此諭令知之欽此遵旨寄信前來奴才等跪聆之下仰見聖慈體念邊疆無微不至欽偑莫名伏思該處旣蒙兪允准設副都統居中坐鎭現在新任尙未奉旨簡放卽時難期就任亟宜遴員先行署理　用該城總管關防辦理改制創建衙署一切規模事宜俾昭信守奴才等伏查現任布特哈副都統銜總管富爾遜布熟悉地方且任該處總管三年之久地方一切情事辦理甚稱妥善堪以先行委署布特哈副都統事務以期創辦改制事宜收籠牲丁而專責成所有遴員先署副都統事務各緣由理合恭摺具奏伏乞皇上聖鑒謹奏奉硃批知道了欽此 
 
