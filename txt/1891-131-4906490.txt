# 1891 - 131 - 4906490

 

Page 1

 
 
[分局遷移] [  點石齋啓]  
　　啓者本埠分局向設在二馬路横街三層樓洋房内發兌石印各種書藉歴有年矣今因修築房屋擇定四月初一日遷在四馬路横街南首仁濟醫舘對門如蒙貴客光顧請認明庶不致悞 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早己收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[法書待價] [  申報館恊振所代啓]  
　　浙紹翁巳蘭先生慶龍法書馳名海内得其寸楮尺幅珍若球琳兹憫災區待賑孔殷於公餘之暇手揮七言聯楹二十副交本舘恊賑所代售以助賑濟其用心可謂仁矣定價每副洋一元欲求墨寳者請來本　購取如欲書上欵亦可代求也又姚鳳生明經書大小對聯十副助振并請賞鑒家選購爲盼此布 
[前上海縣陸春江明府德政記]  
　　南山之詩曰樂只君子民之父母大學引其詞而曰民之所好好之民之所惡惡之此之謂民之父母蓋以明君子懷保小民噢咻煦嫗故能使小民感戴無殊毛裏之恩並非摭拾浮詞泛焉獻諛貢媚也若今之民則不然當地方宫下車之始卽衣冠執手版日伺候於門左官苟稍假以詞色則出而詡詡然誇示於人曰某太守厚我某大令厚我且盧言狀不顧人之匿笑不遑倘遇丰裁峻整之官屏之不容見則多方迎合不屑爲狗苟蠅營之態務令悅其柔順喜其卑恭或降一紙諭言俾得厠於紳董之列則卽魚肉良懦欺壓平民孤假虎威以遂其罔上行私之計而官聲之被累與否所不惜也及官將瓜及庖代有人則又醵集金貲製牌匾以頌德政無中生有極意稱揚甚或倩有文無行之流撰成德政碑勒諸金石剛愎也而譽以英敏苛刻也而美其精明祗事逢迎罔知顏汗而官之不肖者亦或隂浚民財陽施己惠不惜盡情招致使人曲筆以揄揚如諺所謂去思之碑亦係捐廉鐫刻者普天率土比比皆然嗟乎嗟乎處末世而求好官不誠若求珠於九淵之下乎獨我邑侯陸春江明府則不然當明府之蒞上海也恊塤方航海游日本匝月而返則口碑載道早己頌起循良人有勸以宣晉謁門牆者蓋協塤幼讀掣鯨集得明府所爲文揣摩有素及歳内子應江南省試典試使有取列備卷又出自明府房中飲水思源固應居桃李之列也協塤笑而謝之曰是何必哉僕每見今之人脅肩諸笑依附上官朝遞一書焉爲訟者通竿牘暮投一刺焉爲兒輩求栽培當其足將進而趦趄口將言而囁嚅卑鄙委瑣之情形有不堪令人聞見者僕雖素所深恥然苟一經進接則杯弓蛇影頓起嫌疑何如相印以心兩不謀面之爲愈且僕固曾感知遇者也僕今者忝司日報筆札凡明府之善政日日載筆而記之萬紙風行寰海皆見此卽所以報厚恩也更何必親侍琴書致騰苡薏明珠之謗哉洎辛卯初夏明府以受代者至交卸縣篆臨行不忍我民之昧於教化也復諄諄示　誥誡再三大旨以懲辦流氓禁逐賭棍大興水利重治刁商爲先務之急凡我民之得以快覩者無不銘諸心版感激涕零曰我輩受怙冐深矣何上游遽奪我好官不使常蒙覆庇哉恊塤獨以爲以上四者皆明府所己行之政而猶非明府德政之最著者也明府所風行雷厲大有造於我民者一曰拿訟棍一曰辦臺基富明府甫蒞任訪知滬城士子大抵束修自好恪守典型而各處鄉間不免自無賴子衿舞弄刀筆以曲作直嘗試長官因詗悉姓名榜諸衢路不加斥革子以自新數月以來若輩咸匿迹銷聲不復敢舞文弄法此德政之最著者一也臺基者女中蟻棍在西人租界中儹得一椽小屋安設牀帳衾裯勾引蕩婦狂且來此苟合甚至大家世族亦有婦女被其所惑不得瓦全者一日有某鄉宦某豪商方招無恥女流歡飲某淫嫗家適爲會審署所拘解送至縣明府不受請託不徇面情執而懲之下某淫嫗於獄久之乃瘐斃此風一播凡租界中數十年淫窟官府所從未過而問之者皆遷避不遑無復敢導人淫亂坐是婦女名節保全甚多此德政之最著者二也顧尤有萬家尸視頌爲青天者莫如沈兆龍一案當明府騐明屍身後屢邀法員會讞齗齗與爭誓必爲苦主雪沈寃否則寗舍此官而不作雖有靦然人面居心阿媚外人者深恐偶一措詞或觸外人之忌而明府終不撓不屈氣盛言宜連鞫數堂聲色愈壯一時堂下環而觀聽者不下千人咸頌德歌功謂非陸青天無以活我黎庶惜乎案未讞就己奉上官檄令他去去之後法員卽縱四使出將案註銷雖有會讞者列坐堂皇亦惟唯諾依違不復如明府之敢辯折矣協塤嘗閱國朝先正事略至陸清獻公事見其少貧力學卽以聖賢自勵非義不取及成進士廷對極論時務其略天法者治之迹而非所恃以爲治也爲治而專恃法自古及今未有能治者臣非欲廢法而治也竊以爲法之及人也淺德之入人也深法之禁人也難教之感人也易旨哉此語是非學之有素者而能道乎洎乎出治嘉定懲巨懲化梗頑直使道不拾遺民無欺飾對百姓如家人父子雖曾受懲治者亦感恩流涕奉若神明終公之任無有敢作奸犯法者今明府以遥遥華胄出宰百里平日旣誦清芬而沐遺澤而又能以數十年讀書有得者出而加之于民故能子惠元元淪肌浹髓夫豈心粗氣暴操切貪婪者所能與之並論哉又聞明府去之日百姓咸衣依不捨沿途設香案自縣治直達馬頭頌德之聲聞於四境噫如明府者誠能不求名而名自歸彼諺所謂捐廉刻去思碑者對之能弗騂顏避席歟協塤不敏不能揚盛德於萬一惟卽口之所欲言者筆之子簡非特酬昔時之知遇亦以見民之好惡自有同情如明府者眞不愧詩所云樂只君子民之父母云爾時在[  光緒辛卯四月上旬上海黄協塤謹撰]  
[本館接奉電音]  
　　昨由京友電傳上諭五道敬謹譯登○四月初八日奉旨載瀅現在穿孝所管廂黄旗漢軍都統着世署理欽此同日奉旨載瀅現在穿孝所管廂白旗領侍衞内大臣着奕謨署理欽此○初九日奉上諭前據給事申洪良品奏倉臣侵欺廢弛請飭查辦並條陳整頓倉務事宜當派貴恒許應騤會同户部查奏兹據查明覆奏此案原叅欺飾包庇縱弛各節或業經奏結或查無實據卽着毋庸置議惟該侍郎等總司倉政歴年巳久於花户虧空　扣等弊未能覺察修厫工程旣不堅實奏報亦多含混各倉呈報續塌厫座並末查明具奏設法收儲是該侍 
 
 

Page 2

 
 
郎於一切倉務均未能實心整頓咎無可辭興廉游百川均着交部嚴加議處至摺單内所擬整頓倉務各事宜均依議行欽此○初十日奉上諭京師自入春以來疉次得雨農田滋潤惟立夏後尚未續霑渥澤時或濃雲密布旋卽因風開霽邇日風力較猛深恐禾稼受傷宵旰彌殷厪系朕於本月十三日親詣大高殿拈香並親詣宣仁廟拈香虔申祈禱以迓和甘欽此同日奉硃筆張英麟補授詹事府少詹事欽此 
[電告火災]  
　　昨接天津發來電信云津關道北首於初十早五點鐘時失愼至九點　鐘始熄焚去鋪户二十餘家延燒電綫桿二根己飭工頭馳往更換矣至其細情俟接訪事人函報再行續登 
[都下述聞]  
　　北城兵馬司江姓因事撤任後北城滿漢侍御公同商議以北城正指揮高君向當練勇局總辦公事甚爲嫻熟遂令暫爲署理旋涓吉三月二十一日己刻履新○三月二十日有刦犯四名綁赴菜市口斬首隨將首級四顆懸竿示衆痞棍某甲窮無聊賴乘夜靜無人之際潛取其一裏以布棉袄於翌晨携往正陽門内西長安門外某庫兵家藉端訛索某庫兵避不敢出央人說合賄以京蚨二百餘千始携首級赴郊外掩埋○得勝門外白塔寺内道人奸淫案發經刑部浙江司承審官刑訊幾次飭跪鐵索始供認姦淫婦女等情薛少司宼尚恐有不實不盡批令移交秋審處司員續訊百端恐嚇尚未得有實供○車夫楊十曾央某甲爲保山向某匯號疱人貸銀十兩後因之囊貲稍裕如數湊足令甲交還甲任意侵吞將楊誣陷於三月某日扭往縣署控請追銀縣役以未飽貪囊故意械其手足收諸候質所内晝夜摧殘楊氣鬱難消致成痼疾哀懇禀官釋出縣役置若罔聞直至垂危始允將弟代押所中替回醫治甫經兩日卽己一命嗚呼噫世稱差役爲虎狼若此則竟毒如蛇蝎矣虎狼云乎哉寄語高坐堂皇者當嚴以防閒莫祗效紙糊泥塑也可○正陽門大街更夫某甲平時胆最小一日不知何人戲告之曰南營西珠汛楊把戎于某日被人毆斃兇手迄禾拿獲汝旣有巡夜之責理合得知試問帮兇正兇是誰少間中西捕役將拘汝到坊刑矣甲聞之憂慮不己潛於晚間吞服紫霞膏而斃○南營西河汛王守戎十千戎帶同眼線往京南采育地方拿獲屢次明火路刦之盜犯四名刑訊之餘供認不諱并供出當日同夥者除拿獲外尚有七人千戎因復帶兵往緝於上月二十八日午後拿獲三人到汛收禁日内己解交提署移送刑部訊懲矣○齊化門外正白旗大營房附近滿人克某素在東女門内南箭亭當差其妻某氏年甫廿餘齡出自小家未諳禮數翁姑曁小姑因此恒苛待之三月下旬偶碎五采細恣盆姑痛惜不己氣忿交加褫去棉衣掣皮鞭痛責傷痕遍體幾若魚鱗鄰人見而憐之爲之勸息至夜媳自思生無可樂不如一死之爲佳因潛取菜刀抹其香頸血流如注立刻云殂翁姑知而大驚急呈報東副官署媳之父母以女兒夙遭凌虐此次諒必給與利刀逼令自盡遂呈告於東城侍御前大約須移送刑部訊辦矣○有十六齡孩童手持錢數文至廣渠門外某粥廠自稱買粥官役等悞以爲欲買人口禀知紳董拿交大興縣訊問 
[蕪湖鬧事餘聞]  
　　蕪湖地方因民教不和焚燬教堂與波作浪本舘己疉紀情形俾逺方逖聽得以共悉情形備知顚末兹又接訪事人續信合再錄登據云初五夜火勢亘天喧聲動地洋關及領事署兩處雖有官兵保護無如亂衆披猖勢不可遏東方旣曉喜事生風者愈聚愈多如墻而進新關稅務司吳君親自率同各西人戎裝　劍竭力堵扼砍傷一人　又拘獲八名縛置詹卜天甫黎明道憲成觀察並文武各官　騶涖止立飭差役將所獲八入送蕪湖縣收押一面分派營兵駐紥路口由是新關得以轉危爲安各西人尚恐亂衆乘機肆虐特請太古洋行之德興輪船暫泊江干以備不虞上午成觀舉特出六言示曉諭大衆其文曰放火燒燬教堂卽是不法亂民現經本道查辦定干斬决罪名教堂設拐幼孩應聽本官究辦居民果有寃抑不妨赴縣呈告此案是非曲直自有本道作主凡我良民百姓回家安分守己敢再放火搶物定卽就地正法觀察又親自在江口往來彈壓午後四下鐘署兩江督憲沈仲師由滬啓行回皖撫本任道出蕪湖帶有威靖測海鈞和三兵輪停泊江岸放砲示威其聲隆隆亂衆知所畏懼凶鋒爲之稍斂　皖撫阿中丞時己得信派候補道潘觀察候補同知許司馬乘快輪來蕪查看情形當卽拜會蕪湖道縣履勘洋塲下游東梁山良字大營亦得信息張良臣軍門先己乘輪而至部下雄師則於初六夜分水陸兩路起程初七日晨到蕪駐紥洋關後面及領事署旁共有兵三百名合之蕪地水陸各營薈萃一隅軍容蔡火壁壘森嚴居民鋪户得以有恃無恐無不額手相慶洋關卽於是晨開門照常辦公店鋪亦啓門交易沈仲帥見大勢敉平卽於上午十點鐘時啓椗上駛回皖撫本任潘觀察許司馬亦乘原船回省銷差而成觀察尚恐衆人不解皂白妄作胡爲乃復大張曉諭略曰本口設立領事係爲保護商務起見新關分設稅司專辦稽徵洋稅以上兩處公所均爲辦公重地逺近人所共知本與教堂無涉居民失落幼孩自應秉公查究不准鄉民人等前往藉端滋鬧倘敢抗違不遵定以軍法從事不忍不教而誅合先剴切曉諭云云溯自鬨鬧以後至初八日亂衆在教堂搜搶什物爭先恐後鉅細無遺後至者無以解嘲甚有將雕花石欄負之而去其中所儲惟木料最多棟梁櫨構堆積如山是夜被亂衆搬搶而去綿延數里不絶於道連日尚有人在瓦礫塲中撥草尋蛇無意中往往檢出洋銀數百元以至數十元不等有一人後至不暇持棒撩撥竟用手在灰中摸索不料餘焰未熄呼痛一聲手己糜爛灰中果有銀餅數十元均被旁人搶去其踴躍奮迅也無非爲儻來物耳乃財尚未得而己受剥膚之災貪不義財者亦可以爲殷鑒矣至初八日下午四下鐘駛到法國大兵輪一艘其中裝載兵士甚多泊於江滸大壯聲威其時亂衆早己冰消瓦解至以後情形容再隨時續述 
[潯茶續信]  
　　九江訪事人來信云今年頭帮紅茶漢口開盤價目傳聞日盛一日遂致各山茶販舍近就逺趨之若鶩在九江出售者寥寥滋將連日潯市開盤茶數列後以供衆覽三月二十七日天裕洋行靝馨二五土三百十五箱價四十兩零五錢二十九日天裕洋行買茗芽二五祁二百三十七箱價四十三兩五明芽二五祁二百十箱價四十兩零五錢公馨二五祁二百二十八箱價四十四兩魁珍二五祁一百四十四箱價四十一兩瑞芽一百四十六箱價四十兩恊和洋行買和馨二五祁一百六十五箱價四十四兩公馨二五祁一百六十六箱價四十二兩五四月初一日天裕洋行買瑞馨二五祁一百八十五箱價三十四兩二錢五蕊香二五祁一百八十二箱價三十六兩蕊杳二五祁一百九十五箱價三十五兩初二日天裕洋行買魁芽二五祁一百六十箱價三十五兩以後數日並未開盤均往漢口出售 
[魚軒北上]  
　　江西巡撫德大中丞之夫人親送女公子入都探親於初三日乘坐大紅船二艘用紫電官輪拖行午刻行抵九江換坐招商局江孚輪船赴滬航海北上九江道府縣遊守等員以及選鋒新勁營隊伍迎送如禮 
[縱火幸熄]  
　　鎭江新河朱某小飯店中有匪徒擲入火煤二枚時適風緊雲寒祝融氏遂因之肆虐幸有某甲經過見而呼救隣人始聞聲而出取水救熜然己受盡虚驚矣 
[甬客閒談]  
　　寗波府胡練溪太守于上月十三日因公晉省至本月初二日回轅○郡城各地棍屢經府縣拿懲而茶坊酒肆之中依然三五成羣乘機生事鄉愚受其訛詐苦累不堪不知賢長官聞之亦將及早懲辦否也○本月初一日起天公大放光明炎熱薰人田稻頓形暢茂一時老農歡抃謂今年可卜有秋矣○某姓生有二女年己破瓜嫵媚動人雖宋廣平鐵石心腸亦幾爲梅花顚倒一適東南鄉某甲藁硝務農爲業沾體塗足未解風情女鬱鬱經年雙眉不展至今正回家公然倚門賣笑甲屢促不歸深知女之不悅己也因於某日傍晚紏人破扉而入强刼入船女首如飛蓬涙垂玉箸遊蜂浪蝶隨之而去者幾致塞途　知甲何戀戀於裙帶餘香竟甘槍孟家　被甑哉嘻 
 
 

Page 3

 
 
[德將毛奇事略]  
　　德國大將毛奇薨逝聞者無不悼惜按公生於西歴一千八百年誕降之處則在德之邑占地方其封翁同爲普國兵官公固將門之子也溯其於十一齡之際卽往甸麥國都城書塾内學習戎機迨至一千八百十九年卽在甸麥營中効力時將軍芳齡尚未冠也至二十二歳時又復舍而他去卽回百靈都城武備院中再行究求兵法閱十年推陞至營官之職至三十五歳時擢授遊擊至是卽請假往遊士京卽在土帮僑寓未幾受土廷所聘充爲陸軍教習時土方與埃及戰公乃獻滅埃之策奈土帥不能用因而敗績將軍以言而不用　復轉回百靈至四十二歳之時陞爲叅將至是始娶英國某員之女爲妻四十八歳之時卽統領馬治模全隊兵軍年五十卽陞爲副將五十五充爲太予府中長史兼司御廐時卽隨從太子往遊各國至是聲名漸噪因與大學卑土麥大臣鑾諸公同事故齊名於德國迨至六旬有四普與甸　啓釁知公曾仕於該國熟知彼都形勢乃命公將兵而往公乃出奇計破甸之埃路申地方至是振旅而還而名譽至此尢高然尚未足以盡公之能事也越二年普奥釁作公在普營屢立奇功多非他將所能年七十適遇普法難作公於是奉命提師戰功偉烈實與卑相相衡其明年普破法京亂定之時德皇乃論前勳以行酬庸之禮於是擢公爲德國陸軍統領并封侯位年七十二始舉爲上議院大臣公至是乃抒其抱負而發爲經綸一千八百八十五年公乃將其生平所學著之成書并以譯作英文俾得通行各國迨至一千八百八十八年之際公以年老請辭明年遂解組歸卽以其兵柄盡託於副元戎華打斯接管至於公之人品和平兹惠舉國之人皆仰之咸呼之爲慈父但功高爵重己蔑以加然德廷仍追念其前勳不能自己故於去年遇公九旬大壽德皇率宗室諸臣曁國中大臣等延公至京躬自與拜壽公至百靈之際諸臣之排班肅接着計共二萬餘人之多夜間闐城中均結綵張燈爲之共慶此公生平之大略也按德國之興也原賴公與卑公鑾公三人之力時人目爲漢之三傑鑾公早經　古惟公與卑公士麥一將一相共持社稷今公亦騎箕尾老成凋謝能勿爲之慨然也哉 
[南屏藻夏]  
　　前任浙江藩司許星臺方伯起程日期己列前報是日在籍紳士廑陳祖帳恭送襜帷螘緑鵝黄挹芳樽而三献炰鼈膾鯉備嘉肴以雜陳看旌斾之飛揚驪歌載道捧香花而拜跪民樂攀轅至在任各員弁亦皆投遞手版送至舟次云○秋審白期經撫憲　振　牌示定於初四日督同署藩司龔方伯署臬司唐廉訪曁各員當堂提勘人犯點名核數賞給草席蒲扇等物以示體恤○馳馬通衢久于例禁無如示者諄諄聴者藐藐更可慮者放青馬匹無人看管解去鞍轡任其游行街市最易肇禍初三日傍晚五點鐘時有馬四五匹在銀洞橋地方游行是處幼孩戲擲磚石馬驚而馳適有賣餛飩者負擔而至欲避不及被馬踢翻一切碗盞厮琅琅一聲響無一瓦全而人身尚未受傷此誠不幸中之大幸也故青馬匹爲禍如此爲民上者更當嚴行禁止也○某日清晨有駐防旗人提籃至官巷口買菜因强用破錢起釁初則唇鋒舌剣旣而足去拳來將賣菜傭頭面抓傷血漬淋漓欲向八旗總局呼寃但恐勢加不及反爲不美惟吞聲忍氣而去 
[谷陽夏諺]  
　　佘山係青浦轄境距郡城較逺其地有蔣三和者游手好閒桀驁自喜恒與牧猪奴爲伴三五成羣肆行無忌上月望後集衆賭博旣卜其晝又卜其夜納袴子弟入其彀中無不興高采烈頓忘故我卽牀頭老婆子亦抛在腦後蔣因此大獲其利近村有地名蟠龍者青皮十餘人薰心利欲未遂所求驀將某賭頭擒去刃傷其股擄以爲質蔣無奈贈以朱提始得釋回而迷龍陣則依然大布云○西關嶽廟設有巡防局常年不撤局勇趙某負欠某役博資若干屢索不還因此有隙邇來趙與某　在巡防局左近開設烟寮短榻横陳明燈相對履綦恒滿一日某役挈縻輩四五人昻然而入領略烟霞供養趙知其將不利於己告以瓶之罄矣盍舍此而顧彼乎某役聞言大怒拍凳敲檯順手將什物打　赴縣喊控張邑尊以該役肆意横行不守衙規法難寛宥喝笞八百板以示懲儆　身當　勇亦不應開設烟館勒令閉歇如敢故違定將房屋發封○華署西某甲以沽酒爲業竹葉梨花生涯不惡春間雇紹興人陳某爲酒保陳貌似老成心懷叵測乘間竊取銀餅廿餘枚不别而行甲偵騎四出鴻飛冥冥己不知所之矣此可爲用人不愼者戒○距洙涇五六里某村落于上月抄某日清晨突有無名男屍一具當經亭長禀報金山縣署王邑尊飭仵檢騐委係被人刃傷而死遂飭先行棺殮發壇標封以俟親屬認領一面飭差緝兇毋得延玩○武舉顧晉昌犯貶拘案經華亭縣葛邑尊申詳斥革現因患病沉重情人保釋甫返舊廬遽登鬼籙悲夫 
[榕嶠清隂]  
　　福州舊米倉在省會之西是處人烟稠密屋守毗連内有鄭姓有綽號嫩嫩素習縫工年近而立其妻則碧玉芳年己賡　瓦父母於去春先後棄世現尚停柩在家次弟金金在梨園中演技不足以自給遂便其妻出外傭工三弟細細則游手好閒不事生業鄭因屋多人少遂以右偏閒房賃與添添流覽二人居住二人好行不義平日在賭塲花會中討生沽細細與之狎暱出入必偕寢食與共本月初一晚　鼓三撾金金因唱戲未回其餘四人俱己熟睡屋後有崇墉一道俯噉其居年久失修霎時傾倒不啻泰山壓卵將鄭姓房屋壓成虀粉是役也鄭與妻女三弟及添添流覽共六人俱活埋於其中一睡千年沈酣不醒盤古以來未聞有此美睡左鄰爲七奶廟公屋有韓生設塾其中同時波及奚童某年纔十五亦遭壓斃而生則幸逃刦數是可喜也附近居人聞天驚石破聲披衣而起相率往視但見纍土成堆雖有鎡基無從下手及晨金金與妻聞知悲不自勝雇工掘土次第將尸檢出仍以門板遮蓋見者爲之惻然里中人言鄭不孝父母妻不孝翁姑罪惡貫盈宜有是報理或然歟○南街織縀巷口泰源酒庫開設有年凡有劉伶阮藉之癖者無不取甕頭新釀快嘗異味傭保某甲年甫弱冠進店纔二日一夜完工後與大衆同睡迨至紅日東昇尚自瞢騰未醒衆夥近前視之則己僵矣飲中山酒者千日不醒甲豈效畢卓之盜酒以致昏迷入夢耶但不知此夢何時覺悟耳○自角番行使後當鋪因以爲利凡民間當物票面盡載角番迨取贖時仍以角番父惟付番價漲落不定平民受虧不少閩俟兩縣深知其弊現己出示不准當鋪以番當番贖標載票面准民間折價以現錢錢票照贖○本月初一初二兩日好事者奉太歳神出巡城廂内外往年此舉異常熱閙兹則興會闌珊不過略爲點綴加以雨絲風片載道香泥春城士女結伴游觀者益形寥落市景日頽此有心人所有以今昔之慨也 
[馬車傷人]  
　　蘇鄉人某氏領有童養媳年約十二三氏於昨日下午五點鐘時在英租界四馬路西首之世泰里呼養媳歸平家媳年旣幼穉而左足又不良於行加以心中茹恨玉筋雙垂以手掩面不復辨視路途行至三馬路西首適有鋼絲馬車　面而來遂被潼倒略受損傷巡街捕將馬夫拘住某氏不願至捕房將媳領去自行醫治該捕遂將馬夫釋之使去 
[脩飾衙署]  
　　新任上海縣袁海觀明府接篆後以敬業書院爲公舘兹聞定於本月十六日移入署中現己飭差僱工匠人等在署内修飾一切以便届時遷入云 
[承充代書]  
　　新任上海縣袁海觀明府考取代書己列前報昨經明府擇取文理優長之陸文照叚雲成畢世成龔愼勤等四名承充本縣代書聽候給截辦公 
[補提工頭]  
　　前日英公堂飭差將奪取陳惠亭洋銀之夏文吉黄瑞堂戴仁秀解至上海縣署晚間袁海觀明府在敬業書院提訊陳惠亭投案訴稱小的在鄔金昌名下包開河工四百丈鄔忽然不知去向各小工索取工資迫不能繳日前小的收得票洋七百元佩坐袁鳳臺之車行至北新涇突被小工頭夏文吉黄瑞堂將洋票奪去並將袁鳳臺毆傷旋將小的與袁禁閉室中不令出外至前日始央人保出當經報捕　　等拘送公堂轉解憲案叩求究辦袁供稱小的拉車餬口平空被黄瑞堂等禁閉十五天現在車輛尚未交還求請追究夏文吉黄瑞堂同供小的 
 
 

Page 4

 
 
等均當工頭因大工頭避匿不見以致我等工資無着所有袁鳳臺之車現在情願交還戴仁秀供稱在夏黄處當司帳明府得供以夏黄逞兇攫洋殊屬不合卽着收所戴仁秀交差帶同出外交還袁鳳臺之車並償還十五天工食錢三千文陳惠亭交保一面補提鄔金昌到案再行訊辦 
[英界公堂瑣案]  
　　三百十號華捕禀稱小的於出巡時見野雞妓李阿寳與傭婦王愛珠沿途拉客是以拘送案下蔡太守命將該野雞妓及傭婦發官媒收管以候訊懲○三百零七號華捕禀稱小的巡見施芳發施芳子失路無歸送請安揷芳發供稱小的係寗波人年十八歳與胞弟芳子奉母親來滬甫由輪船登岸母親復上船取物因之失散不識路途蔡太守飭差善爲照料以待其母到堂具領初八日爲浴佛之辰辭安寺中說有道塲異常熱閙鄉孩趙愛林隨父往游中途失散行至坭城外沿途啼哭不休三百三十三號華捕兒之帶至捕房移送公廨蔡太守飭問明孩之住處以便送回○邵姓狎客卽俗所謂空心大老官也囊内空空無以度日因忝顏向素識之流妓陳雲珠稱貸雲珠亦一貧如洗乃私取女傭金壓髮簪等物應之女傭以爲不應不告而取向之饒舌經人理勸訂日贖還届期仍無着落又與妓紛爭隨復同至捕房控訴捕頭以曲在此妓命送公堂并飭包探黄四福提邵解案訊究一面着女傭投案候質○華捕見孩子華金寳迷失路途帶至捕房移送公廨華稱家在梅里鎭年十四歳父親儉安現在蘇州府長洲縣境忠裕橋某藥材店爲夥因被母責私取洋銀一元附航船來滬己三日矣蔡太守飭交差役收管俟其父母來案具領○李青蓮扭黄梗生至公廨控稱被欠承造小火輪船機器價銀蔡太守飭暫行管押諭令李明白具詞呈候訊供核辦 
[法捕房瑣事]  
　　日前太古洋行雇駁船裝載洋布三十二件在浦中行駛忽被大風吹覆尚幸離岸不逺人口並無沈溺當經太古洋人派人打撈貨物缺少洋布十餘疋查無影響昨經行中人訪知别號駁船户在水面撈獲洋布一件將有船户拿獲送入捕房捕頭詰問之下船户供認不諱聲稱洋布己售與塘橋鎭地方上人捕頭飭令押候解案請究○前日黎明時有駁船户某甲掮杏仁一包約重六七十斤行經法界巡街捕見而查問支吾以對嗣又稱係義泰票行囑爲掮送巡捕向義泰查問並無其事遂將船户拉入捕房昨晨經備捕頭詰問船户供稱有十號駁船上之王阿茂等共六人串竊客貨捕頭着將人贓一併管押○流氓小星發屢在租界中藉端滋詐亦爲人所切齒日前偕己歇包探夥混名酒店阿二等往小東門外某烟館行竊烟槍一枝往長生庫押洋一元三角瓜分浪費昨經捕房包探查知立將兩人拘獲在身畔搜出押票一併送捕房管押○縫工某甲之弟某乙素來不務正業甘與下流爲伍前經甲荐在某客寓帮夥一枝暫借可免飄零孰意乙不改前非將友人背心棉被典押錢文寓主知之遂下逐客令乙忽於昨日挈同友人往甲家滋擾中忿不能平出外鳴捕將二人拘送捕房押候請訊○日前太古洋行之安慶輪船行抵碼頭時有妙手空空兒某甲上船竊取搭客烟槍一枝正欲登岸被巡捕所見當塲拘獲送押捕房候訊 
[招認屍棺]  
　　同仁輔元堂分局來信云敬啓者兹據利濟快船局報稱本月初六日祥濟快船由蘇回滬次日鐘鳴三下行至北新涇地方有蓬艙搭客一位因走船帮站立不穏以至失足落水當經該船帳房督飭水手多名赶急入水施救詎知該處河經新濬水深溜急撈至多時毫無形迹以該船係赶送信件未便久留遂轉輪來滬一面禀報救生局往撈一面經本局另雇碼頭船二隻並派司事兩人同往尋撈直至昨午二點鐘時於該處左近尋　屍身當卽撈起載回上海垃圾碼頭懇局往杳收殮云云敝局卽派司事同往查得該屍年約三十左右歳身穿青布照衫青布　雙梁衲帮而鞋並無行李所有青布長搭連袋一隻寫有光緒庚寅宗仁陳記字樣想卽該客姓名當卽備棺收殮送義舉挨號埋葬倘有屍親卽來認領可也 
[施濟及時]  
　　謹啓者目下順直等處需賑孔亟急等燃眉而東南一隅籌賑維艱勢同弩未昨承杭垣魏用和堂大善士交來敝堂鷹洋一百元囑歸順賑如數祗領合十鳴忱博愛之謂仁無分畛域當務之爲急宏灣艱難善與人同福由己召享人間之富貴喜氣萃於一門騐天道之報施功德垂於後世合登報牘用播仁聲[  上海六馬路仁濟善堂董事施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年四月初二日京報全錄]  
　　宮門抄　上諭三道錄前○發抄硃批四道○直督李奏爲永定河淤墊設法疏濬摺○又奏爲州獄脫腕監犯就獲定擬片○又　奏爲　　水災請將運河挑濬片○又奏爲永定河凌汛搶獲平穏片○四月初二日刑部都察院大理寺廂藍旗值日吏部引見五十四名侍衞處二名正白滿三名正紅蒙二名廂白漢六名内務府十一名○葆公假滿請安○那公續假二十日○興伯請假十五日○東勒敏續假五日○椿壽續假十日○陳傳奎趙亮熙預備召見○召見軍機薛允升陳傳奎趙亮熙○發抄沈秉成奏請以陳兆慶調補宣城令奉硃批着照所請吏部知道欽此○又道員捐賑可否服闋以道員用奉硃批李　羲着俟服闋後以道員記名簡放欽此○又候補道胡家楨送部引見奉硃批吏部知道欽此○又江浙賑捐出力張聯桂請加頭品頂戴奉硃批着照所請吏部知道欽此○○大學士直隸總督一等泊臣相鴻章跪奏爲永定河分口淤墊高仰亟宣設法改道以暢尾閭而維北運並鳳河上下游疏濬河槽培築東堤恭摺仰祈聖鑒事竊查永定河下口一帶近年淤墊高仰以致下壅上潰頻有漫决之患兼之冲刷鳳河往往闌入北運去秋汛漲更盛數百里間一片汪洋運道民田爲害匪淺因飭派天津道胡燔棻記名道吳廷斌會同永定河道萬培因馳赴永定河下口詳勘形勢測量高低據稟永定河下口至韓家樹寛長西五十里其中浤北河一帶　淤成高阜流行委係不暢是以溜勢由北而東冲入鳳河而鳳河北運均有汲汲不可保之勢再四審度惟有由河身迤南鄭家樓地方挑挖引河十四里餘至南下八汛二十二號出口由楊家河匯入大清河地勢寛廣低窪作爲下口甚爲直捷暢利等語臣維水性就下治水之道宣順其性而濬通尾閭尤爲緊要永定河下口向由楊家樹左右匯入大清河在中浤北浤之間渾流經行年久逐漸淤墊愈下愈高勢如登坂以致屢經挑濬未見功效下壅則上易潰故上游頻成漫口幾至無法挽回又水勢直灌鳳河上年大水將鳳河身數十里淤成平陸東堤冲刷殆盡鳳河爲通州武清東安各處匯水所由達津之路淤塞過甚則通武一帶水患難除况鳳河東堤爲通京驛路及北運河保障東堤之外地勢尤低若任渾流建翎而下徑潰驛路闌入北運更於運道有碍若改歸南浤就近由下八汛二十二號作爲下口仍會大清河趨天津之三岔河下入海門其勢甚順其二十二號以下距清河尚十餘里地勢遼闊均屬大窪荒港並無村莊本係從前下口渾水蕩漾之區得以散水匀沙卽清河不致遽成淤墊非韓家樹河道狹窄者可比恭讀乾隆十九年高宗純皇帝諭曰方觀承奏永定河下汛堤堰漫水一摺漫口旣屬堰尾又外俱空闊處所苦無淤墊之患似可聽其合流便下口益暢等因欽此誠以治河必權其利害輕重因地制宜查南八下汛堤工二十六里以下卽係無工處所今擬由二十二號作爲下口己屬堰尾且以外俱空闊處所聽其與清河合流旣與乾隆年間聖諭相符實於全河形勢大局深有裨益自應如該道等所議卽由鄭家樓地方挑挖引河至下八汛二十二號出口俾得就地順水性節經費以暢永定尾閭並保鳳河北運是一舉兩侍之計現飭派記名道吳廷斌永定河道萬培因會同籌辦招集附近灾民以工代賑尅日興工務於伏汛前葳事再鳳河下游河道及武清天津一帶東堤經上年大水淤墊冲刷淹浸民地甚廣迄今水未全涸永定河下口旣令南移則鳳河以後受害較輕必須及時疏濬河槽培築東隄以　保衞臣現派天津紳士前廣東水師提督曹克忠會同候補道桂本諴前往勘估分投赶辦疏築事宜以上兩項需費均屬浩繁所估永定河及鳳河工費督飭司道在賑捐項下竭力籌撥事竣據實開單彚報所有改挑永定河下口及疏築鳳河各緣由是否有當理合恭摺具陳伏乞皇上聖鑒訓示謹奏奉硃批該部知道欽此○○李鴻章片再據署滄州知州徐銘勳禀報公出期内光緒十六年十二月三十日夜居民　放花爆餘火掉入監房燃及檐草吏目方壽金督同更夫等撲滅並未延燒詎監犯劉狗一名乘閒越獄脫逃更夫張可有上墻追捕失足跌斃犯逃無獲查劉狗係因妬姦謀殺孫長未成致誤毒幼孩吕四身死案内審依謀殺人而誤殺旁人者以故殺論律擬斬監候彚入光緒十六年秋審清實奉旨停勾之犯提訊禁卒人等並無鬆刑賄縱情弊請飭通緝等情正在核辦間卽　該吏目方壽金禀報逃犯劉狗己於十七年正月十五日拿獲由藩臬兩司核明詳叅前來臣查監獄重地防範不容稍懈該吏目當印官公亦出期内並不加意嚴防致秋蕃情實之斬犯劉狗越獄脫逃非尋常疎忽可比雖將該犯拿獲己在五日限外且該犯係在獄内脫逃與監獄延　提禁陳失者不同按照越獄本例管獄官仍應革職應請旨將滄州吏目方壽金革職免其拿問除飭將該犯曁刑禁人等提省審　並咨部於秋審册内扣除外理合附　具陳伏乞聖鑒訓示再所遺滄州吏目一缺直隸現有應補人員應請留歸外補合併陳明謹奏奉原批着照所請該部知道欽此○○李鴻章片再上年順屬水災以東路之武清寳　爲最重而武清寳　之河惠以鳳河青龔灣滅河爲最重武清之鳳河因受永定河渾流　突東堤潰決下游淤塞臣己遴派員紳挑河築堤另摺奏明在案寳坻之青龍灣爲北運减河自香河縣之王家務起經由寳坻下至寗河入海壅正八年築　挑河以來迄今節節淤墊光緒十四年曾經挑挖一次因迫於時日限於經費所挑無多去夏霪雨兼旬河流狂漲爲數十年所未有潰堤决岸寳坻受害獨深必須大加挑修爲民捍思據候補道桂本諴會同通永道楊宗濂勘得該河工上游自香河縣之王家務至寳坻之廣安橋五十餘里河身寛十餘丈至二三十丈水深五六七尺不等灘嘴决口較多必須切灘堵口俾水勢順流而下不致旁溢爲災廣安橋下至大寳莊十餘里河身漸窄漸淺且河高於地缺口十餘丈直灌孫校尉等數十村民地多爲沙壓應築越堤三十里俾可放淤耕種大寳莊以下六十餘里河槽僅寛二三丈深一二尺内有淤高並無河槽之處若不及早疏濬寛深則下壅愈高上潰愈甚修治愈難實於運道民生大有關繫惟是工繁費鉅欵項難籌臣與兼尹臣府尹臣往返函商將大寳莊以下開濬培築各工各行直隸提督葉志超通永鎭總兵吳育仁前往酌分叚落調派所部蘆臺北塘淮練各營分投興作酌給兵勇犒賞不給方價但恐工多勇少挑不足數並令添僱民夫同時分挑其大寳莊以上各工並黄莊八門城一帶殘堤潰口及夫寳莊以下築堤放淤昔年所開普濟河黄莊新河皆須挑挖寛深添建石閘均　成桂本諴等督率印委各員招集　近災民尅期興辦由順直賑撫欵下分撥濟用以工代賑事竣彚入工撫案内奏報查上屇調派營勇挑挖青龍灣减河在事出力員弁奏奉恩准給狀此次工程艱鉅數倍在事員弁櫛風沐雨胼胝泥塗洵屬異常勞苦仰懇天恩俯准照河工章程工竣時容臣等擇尤保奬以示鼓勵出自慈施逾格所有籌修寳坻河工緣由理合會同兼管順天府府尹臣祁世長順天府府尹臣胡聘之合詞附片具陳伏乞聖鑒訓示再通州境内之潮白河温榆河平家疃順義香河境内之箭杆河薊州境内之薊運河各有挑濬堵築工程並由臣等籌欵委員分投修辦以工代撫期於河流順軌民困以蘇合併陳明謹奏奉硃批着照所請該部知道欽此○○大學士直隸總督一等伯臣李鴻章跪奏爲永定河凌汛搶護平穏恭摺仰祈聖鑒事竊前因永定河凌汛届期令該河道萬培因督飭文武員弁駐工妥愼防守兹據該河道禀稱正月二十八日以後冰凌逐漸融化河水迭次增長自七八尺至一丈二三尺不等勢甚洶湧南上之十二號南下之十號南二之六七號十五號南三之七八九號南四之十三號南五之四號南六之四號南七之十九號二十號北　之三四號七號北下之頭二號北三之五號十一號北四下之五號北六之七號或河流坐灣或溜勢側注埽叚平蟄冲激坍坎逼近隄根甚有横河浿冲壩埽塌陷並潰及隄身之處情形危險經該河道督率員弁多集兵夫動用料抝不分晝夜設法搶箱添埽倦由竭力保護化險爲平二月二十七日全河匪凌化盡水勢漸落蘆溝橋現存底水八尺五寸具報前來除飭將歳修疏濬事宜認眞赴辦以禦伏秋汎漲外所有永定河凌汎搶護乎穏緣由繕　具陳伏乞皇上聖鑒謹奏奉硃批知道了欽此 
 
