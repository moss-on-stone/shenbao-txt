# 1882 - 139 - 4903255

 

Page 1

 
 
[論南洋諸島大勢]  
　　南洋諸島爲中國之門户其形勢真如天造地設盖地形自北而南中國之境偏在亞洲之東西北二方接連之士尚在萬里内外其勢有所枕倚而東南則巳盡於海浩渺空闊須於其外有廣土一匝爲之襟帶而後拱衛之勢以成是故遼海渤海之間特袤以高麗二千里之地其北境與中境相連地適狹長蔽而南下於是東南不患其寥廓矣自東而南高麗南境亦盡於海量以緯線正當中國山東江南兩省交界處而閩浙兩廣一帶海口不能以之爲捍蔽乃又於南洋中散布各島東自吕宋西至息力蘇門答臘横亘者不下二萬里而中國南境迤西各省界外皆成環拱之勢此固天然位直因東南瀕海而以之彌其空缺者也蓋中外之勢洪水以後大都分而莫合而人事廢興乘除無定容有外强於中之日顧陸道之出入不若海程往來之易假如外有强國欲通於内若陸行而進則邊境沙漠人物廬舍每隔千百里而一見而程途且未闢墾也如由水道則一船可以内渡試觀中國北達歐羅巴與俄爲接壤西越冋部又與東土耳其相連然俄人欲至中國而由今新疆一帶欵關而入以及歐洲阿洲各國地中海南北紅海東西其來中國而皆由天方而東過波斯等國通道藏中以達川甘雲貴邊界吾知此不特勞而且費卽道路有從未經行者故陸道雖連未必卽有窺伺之意而海程雖隔正不聞有阻絶之虞也惟其中外之可通不在陸路而在水道是以東不得無高麗而南亦不能無諸島也以此言之諸島之安危卽係乎中國之强弱矣中國之習凡世修朝貢永作屏藩之小國其國中政事大國不過而問之但彼此約信無詐無虞常守盟書之舊而巳然中國與小國自相統屬其交涉之事不攺其常而或他國與乎其間則不能不稍致奮興之意小國不克自振大國必從而扶持之蓋小國爲人所侮中國之恥也卽如高麗今以日本通商之故遠結泰西欲盡與諸國通商以制日本請於中國而爲之左右焉亦旣議有成局矣高麗之在東偏與南洋諸島之壞拱海中其勢不殊何以於高麗則扶持之而於南洋則恝置之也夫南洋諸島類皆壤地狹小不可爲國卽如婆羅洲巴布亞諸島地面較寛而土番政俗不知王化亦不克自振興其間與中國之人通者不過閩廣商人時有載貨放洋往來貿易而巳其地文教不行頗知尊重中國閩廣人之在彼者不歸土官鈐轄自理交涉之事卽所謂甲必丹者彼國之酋亦聽之可知風俗蠢陋苟由中國置官以治其事漸而全島亦歸其管理可也自泰西諸國鼓輪東來設官置戍以讋慄其國人而諸島幾幾盡變西俗然則當泰西未通之先中國經營其地亦何難以臺灣視之哉然而所不可解者固不特南洋諸島也若安南缅甸暹羅等國則其地毗連中國廣西雲貴諸省直與高麗之接壤遼東初無所異平時往來不過照例貢獻或越三四年或越五七年其内地商賈之通道者亦歲有限制而其國中之政教則中國不與聞焉至於與他國交涉則小國自當稟命於大國而大國亦宜爲之籌畫如高麗之請命於李傅相是也乃前者安南之爲法人所居缅甸之爲英人所止竟無異於南洋諸島有其地而治其民此何故耶在安缅諸國自列附庸世效恭順其國俗之卑陋規模之狹小足以治内而不足以禦外其勢宜然特當他國侵踞之日聞其事而以爲彼旣無求於我我亦不暇問焉則似於以大字小之道與自固籓籬之策胥失之矣今日安南海内之役誠岌岌矣缅暹雖無他事而以實偪處此之勢君旣昏而不明俗又敝而不振其不至於爲安南之續也幾希異日他國之人知我中國之無意於此而全不顧忌任所欲爲其爲禍甚於琉球矣不識秉國者亦曾綜南洋之大勢而觀之否 
[諭旨恭錄]  
　　四月初二日奉上諭御史鄧史鄧承修奏特叅步軍統領衙門妄差番役强劫衣冠一摺據稱三月二十八日突有官差數十人持械闖入鎮平會館稱係步軍統領衙門番役奉有密旨拿人立將舉人古銘猷攅毆多傷用大鎖鐵鍊捉拿入城覊禁拷打等語步軍統領衙門雖有緝捕拿賊之責何得妄拿無辜况係衣冠士子尤不應擅行毆辱該番役因何鎖拿舉人古銘猷旣經覊禁拷打該衙門堂司各官有無聞見着步軍統領迅卽查明據實具奏毋得廻護掩飾稍涉含混欽此 
[意人寒心]  
　　近來各國人之往美國者絡纆不絶而意大利人爲尤多意人之往美亦係傭工食力其工資較廉美人之雇用意人多係成羣結隊而往實與華人情形無異今意人聞美國有禁阻華人之議不禁興狐兎之悲恐將來美國於意人亦不免下逐客之令若不無惴惴焉 
[印度茶多]  
　　西字報言今年西歴正月一號起至三月底止此三月中印度新茶之運往英國者巳有八百五十八萬三千三百九十五磅查去年此三月中所運往者僅七百四十一萬六千九百五十磅以今年之數較之多出一百十六萬六千四百四十五磅由此觀之印度之茶大有年盛一年之勢矣 
[新茶續至]  
　　前日招商局之江孚輪船由漢口來滬帶有新茶六百零兩箱怡和洋行之福和輪船亦帶新茶一百箱來滬福和船之茶則巳裝入三菱公司輪船載至日本再由日本換船運往美國江孚船上之茶則將裝入法國公司輪船載往外洋云 
[港中近候]  
　　香港西字報言四月朔日爲日食之期香港頗覺清朗可觀是日上午大雷雨電光閃爍不絶雨勢澎湃雷聲震虩至下午略霽至日食之時較爲清楚約有一點鐘時得以審視也　 
[越南近事]  
　　三月二十五日海防來信云十九日有越南官六員自南都附搭巴思華路炮船至海防蓋奉越南朝廷之命來與法國都督擬立和約以期敦睦而息爭也聞此六人頗有識見素爲越南朝廷所倚賴今旣奉命議和想必能竭忠盡力與法人調停其事使兩國和好如初矣現聞黑旗黨復揭竿而起附和者甚衆日多一日據傳新爹地方現聚有三千人而附近海内之北年地方亦聚有千人將與法人決戰法人現籌良策將移兵馳往勦除以靖地方焉法官經於海内近河用瓦石堵塞各處似保護其炮船蓋恐黑旗黨用火攻之策由上流放火排而下焚燬各炮船也二十四日有法國輪船名西貢者由西貢運載新兵三十名赴海内矣至現在情形尚難一律妥謐而法人則經營不巳又欲于南甸埠往來通商且查得海登一埠爲産米之區昌堯一埠木煤最饒伊安一處木料獸皮等物均多出産故法國 
 
 

Page 2

 
 
員弁擬與越南立約在此數處作爲通商口岸以廣貿易焉以上信息見于循環日報 
[江西官報]  
　　潘憲牌示瑞州府府經朱錫森期滿更替遺務以分先典史蔣福懋署理又署新建縣冷明府鼎亨於今春經大憲量調鄱陽卽以貴溪縣劉君瑞章調署新建此巳列報兹悉劉君於上月中旬抵省念四日接印冷君卽於是日交卸云 
[電燈照海]  
　　聞得吳淞砲台製有電氣燈前夜試爲燃點光照海面幾同白晝海上般雙歴歴可數而巨浸汪洋不啻星漢矣 
[船客遇劫]  
　　寍波近有一華船載客來滬中有二少年因聞滬地繁華動其游興特欲一擴眼界其一人携洋四十元一人携洋九十元船到吳淞口爲舟中人露眼卽行奪取並將該二人髮辮結住抛入海中一人溺斃屍身爲潮湧至岸灘一人能泅水自將髮辮解開鳬至砲臺訴十武弁未知以後如何也說見西字報 
[西信譯略]  
　　前報言英國駐泊上海之水師船上每逢禮拜一五兩日十二點鐘放炮之舉近巳革除本舘錄諸報中以爲兵船之炮旣停當令中國　海關上之輪船接放以補缺憾云云兹閱字林報見載有某四人來信亦與本館之意相符且云英國兵船因欲省火藥之費故而革除此例海關所收稅銀本屬不少此區區者當亦不須過靳也 
[法員交替]  
　　聞法國駐紥上海之領事官將新舊交接新派之領事官弗君來西乘公司輪船來滬大約今日可到其現駐滬地之賈領事卽將附該公司船於禮拜六啓行囘法國矣 
[誕期停訊]  
　　昨係英皇壽誕英領事公廨及刑司衙門皆停辦公事各銀行並西人店鋪亦閉門日西商團練至下海浦操演均經列報昨日適逢禮拜三本係英領事官會同陳太守訊案之期兹悉英副領事司君格達巳先照會陳太守停訊一日并知照捕房將應解案件併歸今日送辦 
[團操詳記]  
　　昨爲英皇六十三歲誕辰本埠西商團練特行操演早經列報昨日浦中停泊之英國兵船並大英公司輪船海關掛星輪船均升各色旗幟遥伸賀悃三點鐘時約有團兵百人在浦灘滙豐銀行門首取轡其間馬隊三十餘人各執狹長小刀步隊五十餘人各持洋鎗並帶銅砲兩登又有新式後門九子砲一尊另由西人拖連最前爲砲繼以馬隊繼以西樂十六人最後爲步隊次序井井樂聲嘹亮沿浦灘過大橋經虹口往北樂人卽停於招商局北棧門首靜候團兵經自來水公司行至楊樹浦橋堍禮總會小駐復過橋迤邐北行約六里許地名周家嘴就浦灘空地開操先演馬隊施放大砲各數次冉放新式砲繼操步隊演放洋鎗均向東北對浦中開放該處雖係赴引翔港大路然巳爲曠野故觀者寥寥卽西人之往觀者亦不過馬車數輛及坐東洋車與步行者數人而巳五點鐘後整旅而回至禮總會前又排隊取齊乃由原路仍回至匯豐銀行前散歸昨日午前天氣頗佳至團兵出隊後狂風頓作塵沙甚大眯人眼目汚人衣襟啓口卽有泥沙飛入殊形不便繼工部局出水車六七乘先到南京路碼頭用洋龍吸水惟吸起甚遲比各車俱滿爲時巳久而行人之苦塵沙者巳多時矣竊思吸水宜另求捷法火龍起水甚速工部局備有火龍如用以吸水不較捷乎如謂燒煤費大則刻下洋龍上須用數十人其工資亦未見省也晡時風雨交作各團兵未免衣服沾濡矣 
[年會例誌]  
　　昨日相傳爲佛誕日本埠靜安寺年例於是日香火甚盛昨自清晨起進香及遊玩者鈿車寳馬絡繹於途而鄉人更形擁擠蓋該處有集買賣農器耕牛山門前及附近地方排列各種耕織器具又有釘鞋寸傘油紙扇等攤鄉民之向購者殊形熱鬧又有牛主人列坐朵肆鄉人或賣或買或更換視牛之肥瘠定價之高低議論喧雜該處爲繁華之地人影衣香平時稱盛而此際犁鋤滿目意存務本猶見古風另有多人持石撞寺鐘賽力石有大小各聽聲之高下以判優絀又俗謂鐘聲響則年歲熟云四點鐘後人漸散歸時有四輪野雞馬車載客欲回馬忽跳躍皮帶拉斷馬卽向東飛跑馬夫追趕不及馳至坭城橋堍撞倒一少年流血被面馬仍向東往大馬路馳駛以後不知若何受傷人由捕舁送醫院醫冶車由馬夫雇人帮同拖回該馬鎓白兼有黄點卽所謂寳花馬者聞巡捕巳查知其馬房今晨諒當解訊昨日驕陽時歛頗於游覽相宜惟風勢甚狂十丈紅塵令人眯目惜薄暮時之微雨　令早爲灑塵也惟申園正門未開因恐馬車擁擠故游者皆由側門出入云 
[諭呈細帳]  
　　前月二十七日報列控告圖吞一節法界會番署巳疉爲研訊原告瞿子英陸蘭亭陶桂華三人稱合開公和囤頭共作十二股我等三人出五股周味蓮兩股王姓一股以張祥出面經理故張認爲四股然並未出資實係虚股自同治三年開設後歴來核算尚無叅差乃近四年來無利銀分着問之則第稱虧本而司帳人趙裕才交出之帳均是新簿諒將真帳藏起而造僞帳給視等語翁太守謂無論帳目真僞候飭張祥先將簿據呈核前日張祥令趙裕才投質呈摺一扣法包探又將帳簿五六十本呈案其間新者較多翁太守訊趙以逐年贏耗情形答稱自入公和行司帳計歴四年光緒四年底結算每股可得利三十五千文五年分折閱每股各應耗錢五十六千六年分每股又獲利二十九千七年分又每股虧錢四千餘去年尚有酒錢一項進帳但此項應作十四股均派每股應得二十千左右太守謂據爾所言則比較贏絀尚有餘利卽着趙出外同股東瞿陸陶三人及在後遞呈之股東周味蓮等細查歴年贏虧數目抄帳呈核詎公和行有應貼宋靜山處之盋頭費按年計洋五十元張祥竟分文未付前年秋間經宋靜山控於法界會審署并呈前法總領事白君所給憑照請核當由前會審姿員孫明府曁前繙譯官白君會訊以此項憑據確鑿理應照償計時巳歴十二年共應付洋六百元該行一時力難歸楚看爲陸續拔還張祥遵諭而退至去年三月間距控案時又將半載張祥仍絲毫無給宋靜山復投案控追翁太守斷着張祥交保繳洋乃至今又越一載仍屬不交宋靜山聞瞿陸陶等因股帳不清與張祥涉訟亦卽遞呈伸訴并稱刻下照算除前控欠數外又應加洋一百五十元合共計七百五十元一併請追太守着靜候各該股東算清帳目再予追究 
[拐婦破案]  
　　本埠西鄉之莘莊鎮有某姓婦趙氏年僅二十歲左右因占脫輹負氣出門氏有姑母嫁於上海南門外某姓故欲來滬投之出門後行三四里巳蓮鈎蹇滯辛苦難勝適河中有一舟經過舟中人見具荏弱孤行頓萌惡意因與閒閒問訊詢其所向趙氏稱往滬瀆卽乘機謂我船本上海航船何不附搭前去雖扁舟淺窄亦較勝於踯躅荒郊趙氏本足力告疲卽欣然附趁下船後祗盼到申詎該船人顧明山張屈南等竟將船摇至華涇鎮家中趙氏至此亦無可如何是時尚在前月初旬繼而顧明山等欲將趙氏價賣又載之來滬船泊南巿洞庭山碼頭顧等登岸覔主乃天網恢恢疏而不漏莘莊人自趙氏孤出早知照滬地捕役緝查並詳述該婦模樣一日捕役夥遇顧等在大東門内彩衣街暢叙樓啜茗與人談售婦之事察得來歴不清卽假意殷勤願爲引薦稱欲先見其人方有把握如果人材出衆卽身價稍昂亦可成交顧等不知就裏卽邀同往視捕夥見趙氏模樣與報案情形一槪𠯳合當將男婦三人拘送縣署船交埠頭又獲到趙秋士一人自稱是趙氏之叔因尋姪女而來隨經莫邑尊訊究顧張兩人無從置辯一一供認趙氏亦伸訴被拐情事及詰趙秋士仍稱因姪女走出來申探訪現在滬北石路尋見邑尊駁以 
 
 

Page 3

 
 
旣在石路尋見何又在洞庭山碼頭舟中被獲趙始語塞乃將趙氏暫交官媒俟招到其母給領顧張趙三人先各責二百板再行查辦 
[兇手管押]  
　　昨報毆斃請騐怀節出事地方係浦左高橋鎮東南二里之楊家塲凶手非朱海泉實係朱炳泉與海泉爲堂兄弟其兩妯娌又係近房姊妹故均是朱林氏炳泉與海泉之妻朱林氏因爭刷布基地朱林氏先將炳泉打傷炳泉同母來滬投縣呼寃莫邑尊准詞出牌提人差尚未行又據朱海泉擊鼓報稱妻室朱林氏被炳泉打死邑尊隨親往相騐驗得屍身雖屬有傷尚不致命脉門手指均有繩痕諒遭捆縳所致而頸項亦有繩痕乃是自縊身死屍親仝聲附和稱遭毆斃求爲嚴辦邑尊將兇手帶回管押再行訊理云 
[召捐車照新章]  
　　東洋車户續遞公禀及英捕房平總巡勸捐車照均巳列報所言東洋車每輛造價祗洋十六七元英法兩租界每月捐洋二元而連照之車可值五十元左右推原其故實因照有額限均經人認定故視爲奇貨然工部局章時有變更章程嚴時車價驟跌章程寛時車價飛漲現届更章之際雖減少價值恐受主亦屬稀少兹將英工部局所定新章五欵照錄于左一凡有人愿捐東洋車照會者或一張或多張須先冩明每張自願認捐洋若千固封送至工部局以憑揀選定奪二現在所出之照會自西歴一千八百八十二年六月一號起可用至本年十二月三十一號爲止然各車户車夫須遵守定章方可一切註明照上三所捐車照之洋以每逢西歴一號清繳一月之捐四所發出車照須先由總巡捕頭將車輛驗明是否合用方准給照五此次所出之車照如違工部局現定之新章隨時可以掣回倘到期不先付捐洋亦須將照掣囘違章之車設有透付捐洋一槪充作罰欵 
[控告拐匪]  
　　青浦鄉人某甲投虹口捕房訴稱妻氏挈女捲物遁逃今得尋見知被粤人某乙誘匿向論一味恃蠻等語捕頭派捕往拘被告一起人立送英界會審署陳太守飭原告明白具禀被告則分别管押候訊 
[換貨斷罰]  
　　本埠德國商人美最時洋行有龍牌自來火前日爲萬利廣貨號買去五十箱今萬利以内有兩箱自在棧房受潮托乾泰行拍賣當仍由美最時拍去及開箱檢看紙包巳皆開動換裝别家之低貨仍冒龍牌字號故美最時以爲大碍聲名卽經控告初八日陳太守會訊驗明紙包果有開動痕跡因斷罰萬利銀五十兩並償拍賣價十六兩七錢半再令登明告白以期大衆咸知云 
[壬午初夏將赴津門留别同人]  
　　析津迢遞客乘槎爭唱驪歌日欲斜一叚春光同話别那禁愁煞故園花十年海上寄閒身弄月吟風唱和頻酷愛友朋如性命奈天泒作别離人料理行裝賦北征率衣兒女倍多情自知此去心無慮門户支持有阿兄河梁握手話相思臨别殷勤析柳枝此後仝儕如念我好憑征鴈寄新詩[  芝九唐尊恒初草]  
[送唐君芝九赴天津卽次留别原韵]  
　　雲水蒼茫泛短查吳淞烟雨片帆斜送君直上津門去惆悵江南正落花珍重天涯客裏身别來還望寄書頻明年我向長安道杯酒應勞待故人豈爲飢驅事遠征一行鴻鴈倍關情惠連才調原超絶春草池塘夢有兄聽驪忽動别離思愁折江頭柳一枝分付旗亭舊歌妓殷勤爲唱渭城詩[  龍湫舊隱稿]  
　　僕久不作桃源客矣昨偕知巳閒步東合興里訪月卿校書一見情深爲賦七絶四首以誌一時鴻爪并請餐花吟壇哂政玉和 
等閒來訪碧桃居婀娜渾如出水蕖恨煞蟾宫無路入姮娥畢竟貌何如雲盤雙髻鬢垂鴉體態温存出大家最是强人歌一曲含情先自弄琵琶得親玉貌亦前緣萍水相逢豈偶然我有贈卿言一句祗求明月四時圓卿卿莫笑我情痴憐我鍾情一面時但願有情人似我多情爭唱雪兒詩[  留香影室甫草]  
[贈蔡良卿校書四絶句録請二愛仙人霧裏看花客高昌寒食生正和]  
　　萬花叢裏訝容光麗質端宜八寳妝正是春江好花月相逢此夜洵稱良謪自瑶京壓衆芳教人一見九廻腸歴將艶遇從頭數屈指無如此會良此邦風月勝他鄉買笑尋歡客最狂座上無卿偏有語辜他景美與辰良可是文姬幻巧妝分明風韵勝尋常若論玉鏡台相聘爲問何人合喚良[  倉山舊主醉筆]  
[錢琴齋叅贊遠自德國伯靈都城修函見寄詩以報之]  
　　七萬程途一紙書開椷珍重勝璠璵奮飛志比凌雲鵠遇合情同縱壑魚鄉里早欽圭璧望國家當作棟樑儲他年戴笠相逢處料得殷勤爲下車[  倉山舊主走筆]  
[壬午暮春重晤倉山舊主于滬上率成一筆錄呈吟壇和正]  
　　眼看彈指現樓台花落帆飛今又來跌宕詞人嗟日老婆娑芳樹喜春回 
壁間塵掃詩篇富欄外雲遮畫本開寶馬香車猶在望晴天飄忽走輕雷[  杮叟弟徐維城初草]  
[聞伶人周鳳林將返蘇州臨别不可無詩因書此以當河梁一闋]  
　　無扇歌衫百媚嬌當筵每見摠魂銷那堪忽聽驪駒曲萬縷情絲繫　　柳條曉風殘月柳依依一棹春江送客歸此後相思如入夢化爲蝴蝶願雙飛[  辛巳墓春味馨室主人未定草]  
[浙省撫轅抄]  
　　四月初二日知縣雙斌禀知軍需局委江西查硝磺差禀見叩辭新選松浦巡檢陶淑久領憑來省禀到○初三日補用道王奉姿查辦松屬塲鹽曬數差進見禀謝杭同知趙總理科塲候補同知王家琳帮辦文武兩圍俱禀知藩委本年科塲差嘉善主薄李褱見辭赴任陳振扇禀知臬委稽查望江門差 
[蘇省撫轅抄]  
　　四月初五日藩轅牌示照得署陽湖縣知縣范壽棠期滿遺缺查有准補陽湖縣知縣祁兆庚堪以飭令赴任同知畢世椿銷海運省局文案差徐致和奉憲札飭查軍火器械典史張志本禀知奉委江北緝捕差辭童謙益銷福山河工差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
G>　　上海機器織布總局催收後五成股銀啓 
　　啓者本局所聘美國工師　科自去冬出洋後今春二月又續泒繙　梁君子石赴英疊　電信云先到機器總會廣爲閱看復至織廠就華花質性所宜改機試織所成之布較前加倍細密現已定造機張幷汽爐各器已付定銀三分之一各廠均趕速製造不久告成陸續裝運來華等語本局基地亦擇於三月二十七目興工　等原議先辦織機四百張集股本規銀四十萬兩作爲四千股嗣因附股者實多不得已公議加收一千股預備擴充　張之用股數亦已足額一律截止所有各埠分出掛號冊自今日爲止如再有新招股分寄銀來局亦一概不能加入矣至於業經得股諸君應交後五成銀兩卽請於四月十五日以後五月底以前交付本局以便掣換股票息摺特此佈聞 
　　老德記百補鐵酒 
　　夫鐵之爲物產自山中其質旣堅且重其性益血和陰醫家取用浩繁奏功甚速而中國醫家不　格致工夫不明煅煉法製宜其相棄如遺藥籠罕列也今本藥房擇奇索隱知鐵之性味補血獨魁於是用格物之法不憚勤勞精求奧妙集其氣味　其質　再以極精極貴之品最佳最潔之泉蘊釀鐵酒名曰所浙鴨恆專治一切男婦血症無論勞傷失血咳嗽帶紅日　發熱癆　陰虧氣血並虧本元虛損心浮肉顫頭　　忡以及婦女月經不調眞陰耗竭凡屬血虛皆能應騐此係西國名醫所創功効異常照法常飲自然氣體強健飲食加增百病消除有益無損此酒在中華業已各省馳名遐邇咸羡賜顧者須認明本藥房招牌庶不致悞　每日三次每次半羮匙用開水送飯前服妙 
　　東洋新到 
　　石蛋光明藥　點　　紅筋白　　肉　　　尖　珠迎風清流淚　眼老眼昏花　人失光小兒甘積痘後餘毒攻目　能光明每瓶洋一元四角桃花　立止牙痛　靈散治頭風腦　開　散治耳內膿水各瓶一元寄上海石路中同慶里口廣濟局 
　　照　塼塔銘出售 
　　本坊現有三　本　　　塼塔銘一帖係　　相法照出　原本縮小三分之二此帖外閶絕少定實價五元惟照印不多遠近諸君如蒙賜顧　早至維揚轅門橋大街　經堂書坊面議可也此佈 
　　欽天監秘授星學 
　　四明樂學海男　飛西法　理合婚選吉薪傳一家與世逈別有歷任督道府縣匾額爲記分設上洋四馬路坐南門面盤記棧對門便是 
　　增彩大票 
　　英六月份大票全張價洋十二元對開四開均可照算分售遠處由信來購原班寄奉並有呂宋煙發售此佈上洋大馬路望平街口 
　　萬福來 
　　杭城有利號 
　　英六月份呂宋大票出售雙張十二元單張四開均可兼售老德記各種藥水戒煙藥粉蒙賜顧者請至杭省大井巷環翠樓斜對門寄局不悞 
　　老祥記 
　　英六月大票雙張十二元單張四開均可收兌紅票格外克己遠處賜顧由信來購原班卽奉祈指明二馬路九章斜對門 
　　旗昶泳票號 
　　英六月大票出售雙張十二元單張四開均可幷二百八十一會普票出售賜顧者務宜指明申北三馬路中憑無分出細認圖章以杜假冒 
　　必得頂彩附彩保險 
　　英五月份呂宋票電報已到頭彩一萬三千六百號上附彩本號售出半張鎭江呂君半張太倉申君同得洋五百元特此報喜 
　　必得啓 
　　合利呂宋大票 
　　英六月份票每全張收洋十二元半張四開均可分售並有圖二百八十一會七次票其價格外公道　貴客賜顧請至棋盤街北首爲荷 
　　協記大票出售 
　　英六月份票全張十二元單張四開均可分售是月大票增彩尤多買者較諸往月大有厚望如外埠仕商賜顧請指明本號原班卽奉此佈 
　　增彩大票 
　　英六月票全張十二元單張四開均可並收　紅票格外克己倘蒙賜顧請至棋盤街李閣郎遠處信購　局指明當班回件此佈 
　　元利行啓 
　　　　呂宋票 
　　英六月大票全張十二元對四開均可賜顧寄信至上洋棋盤街北首四馬路口震元廣貨號間壁城濟堂內發售 
　　屈臣氏　監製疳積花塔餅發售 
　　此餅據選上品地道藥料　製配成色如雪白性和味甜小兒最易入口善除諸殷蟲病及五疳積聚脾胃虛弱積食生疾以致皮黄骨瘦腹現青筋時見肚病糞下白泡百病叢生醫家難治多有因此而誤　者甚爲可惜如服此餅蟲積盡消且能　補脾胃肌肉日長有寄功而無後患誠爲肥兒去匱之至寶靈藥也或有年稍長者亦有因蟲積而無治法由辨之不早辨耳此餅無論長幼皆宜服食平人常服能防蟲患亦最相宜本藥房倡設於香港已四十年偏究中國水土配製此餅專有去積涪元之功毫無尅伐耗削之患兼能調和臓腑服之最能開胃消食非同別家所售者比茲因此餅通行日久各省馳名其餅樣似花塔故俗常以花塔餅呼之　各　仕商均已洞悉茲特减價格外相宜　貴客請嘗試之方見至　　　　諸尊光顧細認龍麟伴塔招牌爲記庶不有悞每罐價銀六　載餅一百　價銀一大元中罐載餅四十八個一中元小罐載餅二十四個一錢八分 
　　粤東香港雀城上洋大馬路大藥房屈臣氏謹識 
　　　製救急痧氣丸 
　　本齋揀選上藥精工親督　製活命痧氧丸藥拜八寶紅靈丹靈寶如意丹眞料　疫午時茶諸葛行軍　神效臥龍丹藿香正氣丸太乙菩提丸幷各項　丸膏丹藥酒發售　士商欲做善事　請來購取貨眞價　廣東　遐齊老鋪分設上洋英者　捕房對門開張 
　　褒南妙製薑汁 
　　嗜慾過度寒暑反常致病固屬不同而愈疾亦各有異　斯之要全賴良方今本行妙製薑汁出售此物聲名　著大有益于痞疾及食不消化肚痛腹脹又善治發痧傷風痢疾極有效騐其性能漸補肚腹使通體溫和寬胸開　外用之功則腹中急　風濕頭風頭痛牙痛等症或敷或　立卽見效然本行非爲志存射利實欲方便同人一遇病症不至束手亦不致悞于庸醫已耳如蒙光顧祈至本行面議可也此佈 
　　上海四馬路新同孚洋行謹啓 
　　雞籠煤出售 
　　啓者小行今有雞籠煤另　出售欲買者請來本行可也此佈 
　　馬立師行啓 
　　寍波得發呂宋票 
　　英六月份大票全張十二元洋半張四開照算並收逐月得彩票賜顧請至江北岸桃花渡　鎭源　　內 
　　得發啓 
　　增彩大票 
　　英六月票全張十二元分半四開均可諸翁賜顧請至棋盤街北首遠處信購　局　明當班回件此佈 
　　永吉行啓 
　　　記呂宋票 
　　今有英六月大票出售全張十二元半張四開照計遠埠由局寄購請指明拋球塲東首兼收得彩票格外克己此佈 
　　甡甡源榮記洋行呂宋票 
　　英六月大票出售雙張十二元單張四開均可如蒙信顧原局卽奉祈指明棋盤街北首本號招牌此佈 
　　元記行 
　　英六月大票出售全張十二元分半四開均可兼收紅票格外克己住上洋棋盤街北外埠信購原局卽奉此佈 
　　杭城德記分開上海 
　　今有英六月增彩大票全張十二元分半四開照算外埠函購至杭大井巷中上海棋盤街北首兩處不悞 
　　　　鼎豐呂宋票行 
　　今有英七月票出售每張洋六元分半亦可外埠仕商賜顧函購原班寄奉不悞 
　　杭城板　巷鼎豐行啓 
　　呂宋票出售 
　　啓者今有英六月份呂宋到出售每張洋十二元分半四開皆可拆售欲買者請來本行購取可也 
　　　發行啓 
　　新開裕亨　綢莊 
　　本號自運關東繭綢川紡府綢棉綢紡綢絲巾等貨開設上洋棋盤街北首坐東朝西如蒙光顧格外克己此啓 
　　杭州發彩票 
　　英六月大票雙張十二元半張四開均可專收彩票格外公道寓珠寶　公　信局內呂宋票號 
　　來得利記啓 
　　　錫三多發彩票 
　　今有英六月大票全張洋十二元半張六元四開三元並收得彩紅票格外克己　貴客賜顧由妥舟購取無悞無錫北門外江陰　對面源吉錢莊內寄售 
　　新出笑得好 
　　是　可以消愁解悶　　下酒於　請之中　　　之意實爲　　　　每部一角五分寄在上海各　書坊　售 
　　發四夫對晤 
　　茲本藥房開設上洋三十餘載精造各藥與別家大不相同細製精煉擇其泰西上品藥材以是購者　門　足久遠馳名如發四對晤藥酒又爲精製乃本藥房首創也益神壯陽其騐如神今有無耻假冒止知肥已不知損人今本房申明其假魚目混珠眞假立辨矣如來購藥者本局均有仿單爲憑　老德記藥房謹識　夫人身之陰陽藉以充氣血而資運動一有虧耗則百病叢生諸恙立至叢陰卽血而陽卽氣氣血若損何以延嗣續歷兆　斯耶世人患此而致乏　絕嗣者指不勝屈殊屬可　今本藥房特製發四夫對晤一藥專治陰陽並虛及男子絕陽不生陽姜不　見色流精無病此藥滋陰益陽功效甚捷久已馳名歐洲遐邇爭購賜顧者須認明本藥房招牌庶不致悞　每日三次每次半酒杯用開水送下 
　　上洋大馬路老德記藥房謹啓 
　　戒烟藥片 
　　包戒洋烟斷癮藥散 
　　神效戒烟精粉 
　　世之戒烟方藥不一惟林文忠公方爲第一何如售者不善加减多用烟灰土皮雜味等以致戒者不能永遠除隱並且易生他病亂方僞藥深爲可减本醫院於此極意請求精製格外一似與洋烟相尅服後並無弊病精神登增飲食倍加本醫院利人濟世意欲將世之有烟癮者一槪戒凈得其同登壽域則本醫院亦有厚望矣賜顧者請認招牌不悞 
　　上洋大英醫院謹啓 
　　靈應痔瘡吃藥 
　　夫痔瘡一症名目甚煩中華醫家有內外之分牝牡之別然追本窮源不過濕熱下注惟有體虛體弱之殊耳本藥房秘製痔瘡　膏効騐雖神但外治究屬遲緩又恐根株未拔後再復生是以不惜工資並製痔瘡吃藥照法服之管許斬草除根永不復發　仕商賜顧者須認明本藥房招牌庶不致悞 
　　上海大馬路老德記謹啓 
　　呂宋　　　出售 
　　英六月份票出售價照大市由信購取原班寄奉兼收紅票格外克己承蒙賜顧　不有悞上洋河南路三馬路口 
　　百　福記洋行啓 
　　洞庭葉氏書符治病 
　　余患癧患諸醫無效巧遇南市錢業荐引洞庭葉君治其一月所患盡消據云尙有內外杂症皆可醫治現寓上洋四馬路中大羅天書畫鋪內故而代登申報以酬其勞庶幾患者早知治理亦利人之一道也此佈 
　　安徽張晋甫告白 
　　新設保險公司卽扣三分之一 
　　新設保險公司所有　中國貴客貨物銀兩等項往來槪可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港雀城上海天津烟臺牛莊漢口九江鎭江一切等處倘有　貴客賜顧者請至本行面議特此佈聞 
　　統制十三年六月吉日 
　　太古洋行謹啓 
　　招人芟草鋪地 
　　兹有跑馬塲中間本　西商打球之地其間地皮宜平草亦宜短長一律現因出草不佳地有高　故欲延人除平　　雜草另鋪細草如有願意者祈於二十九日下午五點鐘至六點鐘到跑馬塲打球處小木房內與董事面問情形定奪也 
　　晏德信啓 
　　帶拉　根波篤飛林露 
　　此露專治臓腑血毒經絡　熱特覺　楚　脊骨痛胸口鲍脹宿貪不化飲食　胃　作痛頭痛腦脹心悸肝　　痿脾虛　燥便　等患此露屢經試騐見效多人方敢製成濟世不但治以上諸病兼能清凉行　平肝降火散瘀血理大便清臓腑活經絡和中養神惟此爲最人身臓腑晝夜運動然又須每十二時大解一次方保無病過時恐生內熱病則他病亦接種而作預服此露可免以上諸患每日三次每服一　羹水冲服飲食前進每瓶價洋一元 
　　外洋涇橋北　老鋪抛球塲南首 
　　分鋪大英醫院藥房謹啓 
　　漢口　　紗普呂宋票 
　　英六月份大票出售每張十二元半張四開均可英五月份二彩二萬零八百五十五號係天祥洋行李君並怡和洋行陳君所得貴客賜顧者速來購取是也 
　　元　大票 
　　英六月大票出售全張十二元分半四開均可仰蒙仕商光顧請至棋盤街北首外埠指明信局原班卽奉不悞此佈 
 
 

Page 10

 
 
[光緒八年三月二十六日京報今錄]  
　　宫門抄○旨一道錄前○接續前稿○三月二十六日理藩院戀儀衛光祿寺正白旗值日無引見○王文韶前往天津請訓○潘祖蔭等考試漢廕生覆命○舒麟貴存預備召見○恩承奏請開缺○召見軍機舒麟貴存○○按續前稿嚴堃提問曲學如胡金傳預在小營房令親兵徐春庭將巳定供詞愈與曲學吉聽堅不肯認同審時迭次喝令栲打壓膝後又用盤香套入臂上燒炙嚴堃心怛不忍赶令放下曲學如受刑不過均照張克友等供承認追問薛姓銳字順口稱爲薛春芳是其老表親稟經洪汝奎覆試僧紹宗仍認姦情胡金傳將僧紹宗帶到門旁令其潛聽曲學如等供復用言開導謂　明真情總可輕辦並令張克友亦供死者爲薛春芝始攺歸一轍洪汝奎因案係圖財令嚴堃追問贓𢿙僧紹宗等由十元漸　至八十元胡金傳仍問包内何物僧紹宗供係衣服胡金傳並說還有人人愛的物件曲學如說出元寳銀錠詰以贓在何處則供俱巳花用詰以血衣所在則供帶回山下燒燬所遺表心紙則供係帶來擦手石灰則供係用以塞死者之口草鞋則屍遺之物篾刀乃張克友由廟内携往起獲之屠刀鐮刀惟薛春芳相抵均爲群晰供明洪汝奎覆審無異因案情重大備錄供詞禀請另派大員覆訊並以江寍府知府孫雲錦係地方印官於禀内添入孫　錦　審等語沈葆模以曲學如僧紹宗於謀命重情一一供認獨於薛春芳根柢屢訊不肯吐實其爲會匪自相殘殺無疑挑飭將曲學如　紹宗正法梟示張克友首先供明割去右耳遞籍彌善等俱予開釋完案洪汝奎隨交胡金傳賞銀一百兩又另給方小庚洋銀十元並將妙耳出廟産喜抄入官胡金傳將賞銀易換洋錢分給衆人及自巳花用此胡金傳教供刑逼以致枉殺曲學如僧弨宗之實　情形也光緒六年冬間周五在鎮江與素好之范公明會遇詢及朱彪下落周五因聞僧紹宗等正法案巳辮結隨口將朱彪被　與沈鮑洪殺死等情說出後被李大鳳聞知找尋周五未遇七年閏七月間聞沈鮑洪在省城南門外居住亦爲尋見因盤費用盡起意行　一次　保中局拿獲究問同縣李大鳳將沈鮸洪供出並將伊與周五殺死朱彪情由乘閬說明求爲申理經總管保甲局候補道吳邦祺將沈鮑洪周五及趙高氏劉高氏先後獲案審訊周五供稱朱彪係被沈鮑洪一人用小尖刀戳死　並未動手沈鮑洪　　扭住朱彪　辫係周五一人先用石灰迷目又用篾刀將朱彪殺死並將髮辮砍落辮線解下　之趙高氏劉高氏命供不知真情當時確記周　等告知殺死朱彪係十二月初九日等供吳邦祺禀經前督臣劉坤一查與從前辦過僧紹宗等謀命一案地方時日相符前後札　江寍布政使梁肇　鹽巡道德壽等補　要証許　幅范公明並被拐之劉王氏買人之余應昌謀說之繆　子迭次質訊究出實　固五等亦均承認不諱傳到方小庚供稱伊前次所供各情均係胡金傳逼令誣指張克友亦供稱係胡金傳刑逼成招當經劉坤一奏請將胡金傳革職刑　　原番各員解任歸案訊辦臣等督飭研審得悉前　復經親提訊據周五沈鮑洪均各供認商同謀殺朱彪屬　胡金傳办將刑訊教供各情據實供吐質之會番此案之嚴堃等亦無異詞証以方小庚張克友姜志等供俱昒合臣等以周五等初供屍衣顔色與原報不同借當金戒　日期及其餘情節亦與初供未合恐尚有不實訊據周五等命供朱彪所穿本係紫棕色舊袍久而色退當時並不營心足以供作灰色其前後供詞稍異之處委因事隔數年記憶不清至初供彼此狡賴亦畏罪恒情均屬可信飭傳　姓據報現巳他徒無憑查傳提同各犯証連日環質供皆畫一起獲五角銅錢一個驗係乾隆通寳磨作五角原供並未叙明作何使用自屬無關緊要左一良及胡金標等屢飭查傳據報早經逃逸戈獲無期並飭洪汝奎等將此案歴審情形詳具親供查核亦俱無異案無遁師應卽擬結查律載謀殺人造意看斬監候從而加功者絞監候又例載人命應擬斬絞各犯脫逃二三年後就獲　謀殺情重之犯　原犯科條應監候者攺爲立决又官司故入人罪全入者以全罪論若失於入者减三等以吏典爲首官領官减吏典一等佐貳可滅首領官一等長官减佐貳官一等科罪又同僚官一人有私自依故入論其餘不知情者止依失入論又律註載本衙門所設官吏無四等者止准見設員數遞减又誣告人死罪所誣之人　决者依本絞斬反坐以死又征佐不言實情故行誣証　罪有出入者减罪人　二等又例載誘拐婦人爲妻被誘之人若不知情不坐被逼成姦亦不坐和誘知情爲首擬軍被誘之人減等滿徒又軍民相姦姦夫姦婦各枷號個杖一百又律載詐欺取財計贓準竊盜諭又竊盜　三十兩杖九十者等語此案周五因朱彪將伊誘拐之劉王氏迭　拐逃欲行價賣起意商同沈鮑洪將其謀殺身死實屬造意爲首抌鮑洪因　朱彪誘拐之妻趙高氏有姦屢被朱彪殺害　從下手一功　屬爲從地各按律問擬周五　周步畛除誘拐擬軍輕罪不議外合依謀殺人造意者斬律擬斬監候　鮑洪卽　洪除犯姦　匪不議外合依從而加功者絞　擬絞監候胡金傳於人命重案希圖邀功冒賞始而恐無確証控以見屍被斥等情教誘方　庚誣指　又恐　情　虚輒邅自酷刑逼供先令供指姦情因姦無憑據復令承認圖財致僧紹宗等　刑誣服　被寃殺按誣告及故入巳决均應擬抵巳革叅將胡金傳合依官司故入人罪全入者以全罪論仍照誣告巳决依本律坐以斬罪　周五　殺爲首脫逃巳渝三年例應攺爲立决沈鮑洪因與朱彪誘拐之妻通姦聽從謀命雖與因姦謀殺本夫不同究較凡人謀　爲重脫逃巳逾三年且巳致成巨案胡金傳故入之罪二命均係斬决情節較重俱未便仍擬監候沈鮑洪胡金傳應與周五均按照斬絞本罪擬以立决請自卽行　　胡金傳據供親老丁單不准查辦留養方小庚聽從胡金傳教供誣証陷人重辟應照証佐不言　　故行誣証致罪有出入應依　罪人二等律於此罪上減二等擬杖一百徒三年事犯到官在光緒七年五月十四日恩詔以前該犯兜係迫於威嚇並非甘心誣証情尚可原應請減爲杖一百折責發落劉王氏被周五誘拐係　知情應照和誘知情被誘之人減等滿從例擬以滿徒係犯姦之婦杖决律贖旣據本夫劉長洪呈明不願領回傳訊余應昌委非知情故買應　余應昌領回完聚　高氏於沈鮑洪謀殺朱彪先未同謀亦不知情其被朱彪强逼爲妻例不坐罪惟與沈鮑洪通姦後雖明媒正娶例應仍科姦罪劉高氏與周五苟合成婚亦應離異趙高氏劉高氏均合依軍民相姦例各仗一百枷號一個月仗罪照例的决枷號准其收贖缪瘸子媒說劉王氏與余應昌爲妻訊明不知拐情惟得洋錢五十六元卽屬詐欺取財計赃准竊盜諭竊盜贓三十兩杖九十律擬杖九十係婦女　巳成廢亦准收贖與劉王氏等均追銀册報所得身價各犯僉供均巳花用無力完繳應免着追候補知縣嚴堃承審此案並不虚衷研鞫率將胡　傳誘取嚇逼各犯供詞認爲實情且於胡金傳喝令用刑嚇逼旣巳墮同附和其用香火向案犯燒然又復在塲目視雖讯明不知胡金傳懷挾私意及教供情事究屬糊塗　妄解任兩淮鹽連使洪汝奎督審此案於傷杖之是否相符真贓之有無下落並未詳加追究率行錄供呈報且於胡金傳教供私栲等情毫無覺察雖無授意情事禀内亦確有案情重大請另派大員審訊之語惟未將案内疑竇聲明咎亦難辭若　　草率定案証據無憑社坐人罪例擬以革職均嫌輕縱自應仍照失入本律問擬查該營務處並無四等官吏應照現義員數遞減科　　堃應卽革職合依斷罪失入減三等首領官減吏典一等律統減四等擬杖八十徒二年洪汝奎應革去鹽運使於嚴堃罪上減一等擬杖七十徒一年半係職官均請旨發在軍台効力贖罪候　同知單之珩因稔知胡金傳難與共事許　問有差委此案未能全審侯補知縣丁仁澤於此案只審過一次尚未定供卽經糧道檄辦海運並非始終其事亦未與胡金傳同審呈騐委札屬實惟究係奉派會審之員未使遽與免議應請旨交部分别議處察議事犯俱在恩詔以前劉王氏等到官在後　堃等係失入人罪均無庸查辦解任淮安府知府孫雲錦於化案並未奉有派審督札亦無營務處會審文移會禀時亦未會印會行洪汝奎以該員係地方印官於禀内一併列名該員始終實未蕃過此案應請免其置議原任督臣沈葆樍於洪汝奎禀請泒員覆訊並未逐層駁令覆議遽以不肯訜出死者根柢定係會匪自相殘殺卽予駢誅游理未免草率推係巳故大員應否交議伏候聖裁張克友視係無辜前刺之字准予起除姜志王明亮待訊係奉差查訪不知教供情事鹽免置議左一良徐春庭　金標小王等有無　謀教供應挨　日用結李大鳳　竊被獲追　同夥始將周五等謀命供出並非投首應仍交縣計贓照竊盜科罪許加幅篾刀係被沈鮑洪私自帶走不知謀情現巳將刀認明應與余應昌　毋庸議范公明前巳將周五等謀命各情訨明　與胡姓及彌　等均　傳質餘屬無干慨行省譯玅耳　廟　前經抄　歸官兹案巳訊明僧紹宗並非正兇所有廟産應卽由督臣自行酌辦兇刀等件仍飭存庫　宗案結務　至唐葆元被叅各情訊　化案　步應由　督撫等自行奏明辦理再臣等於年摺後當卽起程北上合併聲明除全案供招咨　刑部外所有臣等審明定擬　由謹恭摺具奏伏乞皇太后皇上聖鑒飭部核獲施行謹奏奉旨巳錄 
 
