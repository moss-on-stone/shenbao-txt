# 1896 - 177 - 4908291

 

Page 1

 
 
[徵印各種善書啓] [  點石齋主人謹白]  
　　自石印盛行凡素所難覓之書今得以賤值購之有裨學者固非淺鮮不意牟利之徒輙將淫書易名印售貽害無窮前黃子壽方伯曾行查禁奈稽察難周根株不絶有心世道者能無嘅焉竊思欲挽狂瀾非廣印善書不可如好善之士欲廣種福田以救其弊本齋願取工本以副諸君好善之心倘有新輯本欲繪圖者亦可代爲任辦若謂圖利而設此言則亦聽諸悠悠可也 
[論日人禁煾事]  
　　自鴉片烟流入中國已幾及百年矣中國受鴉片烟之害亦幾及百年矣當時價錢旣貴來源尙少且係禁物吸者不敢明目張膽故吸之者類皆深藏密室人鮮有知之者自林文忠公燒烟獲譴之後勢遂漫延日甚一日至今日已成燎原之勢向之所謂禁物者今則抽捐納稅矣向必深藏密室者今則徧設巿廛矣向之價貴而居爲奇貨者今則二三十文可吸矣向惟安間富貴人吸之今則食貧者皆吸矣於是銀錢之流溢外洋者奚啻幾千百萬而府庫不能充盈人民之遭其蠱害者亦奚啻幾千百萬而人才不能整頓士人吸之而讀書廢農人吸之而耕稼荒工人吸之而力作怠商人吸之而貿易衰夫此種種受害而人必吸之者何也大抵酒後茶餘以爲消遣之具初吸之無異賞心樂事及至上癮竟同附骨之疸不特不吸之人共知鴉片之爲害而視之如仇卽吸之之人亦無不知鴉片之爲害而視之如仇夫旣視之如仇而必吸之者癮害之也夫癮者心癮也亦習慣自然而不能忘耳豈有不可戒者乎然但聞有戒之之言但見有戒之之藥而戒之之人終不概見無戒之者將來吸烟之人勢必有增無减一家有吸烟之人則一家受其害一鄉有買烟之家則一鄉受其害推而至於各鄉各邑各省其害將伊於何底乎法令者所以濟教化之不及刑罰者所以振風俗之頽靡人有欲吸者而欲使之不吸人有不戒者而欲使之必戒則非禁之不可且非嚴禁之不可說者謂當時尙不能禁現在吸者愈衆禁之一說談何容易如欲禁烟須先絶外洋來源西人必藉口於中國自栽鶯粟尙不能禁而欲阻其利源不特中國不能措辭而西人亦斷不應許其不能絶烟之來源其難禁者一也現在雲南貴州山西河南江浙等省各出本土銷塲旣廣厘稅亦旺國庫在支絀之時旣難驟裁此大宗之欵而種烟之人類皆吸者居多驟然禁之不啻絶其生路恐多意外之虞其難禁者二也吸烟之人不啻恒河沙數旣不能絶外洋之來源又不能禁本國之不種而僅禁不許吸亦何異不教而誅其何以服天下其不能禁者三也有此三不能禁而卽苦口而爭亦屬空言之無補耳不知禁烟之事究非挾泰山以超北海也不患不能禁特患不禁耳曷不觀於日本乎日本仿行西法不過二十餘年已著富强之效雖不盡在禁烟一端未始非於禁烟立其基在日本幅不及中國之廣人民不及中國之多且向來烟禁未開禁之尙易然苟非立法之嚴亦斷不能如此之堅且久可知水懦則民頑火烈則民畏養癰足以成患姑息適以養奸也日本不特本國烟禁如此而自得臺灣首先禁烟亦可知其用心之所在矣本館接厦門訪事人來函云臺灣南北各廳縣所售洋藥土藥向皆由輪船運往價值較厦巿稍昻去秋全臺已日人禁烟甚爲嚴厲今春爲始不得運售過臺而安平淡水兩口進出之人搜查不稍懈弛卽婦女之由臺内渡者恐其夾帶亦必加意搜查臺地現在所售洋烟其價較内地不啻三倍云云觀此知臺地之烟必爲日人所禁絶中國而不能禁日人而卽禁可知烟癮之說全不足憑矣前有友人自臺來者談及臺地山巒瘴氣非烟不能禦故臺人吸者居多日人禁之臺人其何以堪余謂友人之言亦爲烟所囿耳未有鴉片之前臺人未問皆爲瘴死也中國自倣行西法以來談者往往揚西抑中遼東兵事以後更多揚日抑中之人其中雖不無忘本之徒辨言亂政然就禁烟一事以觀則不能不對日人而有愧矣 
[本館接奉電音]  
　　昨日上午京電傳來上諭三道敬謹譯登○本月初五日奉上諭李秉衡奏遵旨嚴核關稅情形一摺山東東海臨清兩關經李秉衡督飭該道李興銳等澈底清查力袪積弊每歲提出歸公欵項共增八萬餘兩洵屬潔已奉公顧全大局近來各省關稅徵多報少動以常稅短絀爲詞積習相沿顯有中飽情弊着各督撫臨督等激發天良認眞整頓總期核實報部不准稍有隱匿以重稅課將此通諭知之欽此同日奉上諭福建福州府知府員缺緊要着該督於通省知府内揀員調補所遺員缺着張成炳補授欽此同日奉上諭長順奏假期又滿病仍未痊懇請開缺一摺吉林將軍長順着准其開缺回旗調理欽此 
[神京新語]  
　　京師友人來函云刻皇上駐蹕頤和園内名部院臣工書吏遇有值日遞摺帶領引見諸要差必須前一日住宿園亭附近所在方不悮公從前各衙門皆有公所同治以來塌圯無存現擬仍在園明園左近各修公所以便當差住宿惟鳩工購料無欵可指議由官吏飯銀項下扣存一欵以備要工指撥之需聞兵部已自二月起扣飯銀兩個月可得三千金之譜其餘各衙門亦次第議論就緒擇吉開工矣○會典館繪圖甚多目下因測書供事不敷任用復擬考取若干人惟試期尙未定也○今年京師火災層見疉出愈於往年數倍人心惶惑三月中旬以來五都三巿人多公議祭火神以弭災變凡祀者皆在本境火祖廟延僧設壇唪經一日住戶鋪戶諸信士各請香燭前往默禱平安午後鼓樂鹵簿導引在前後抬帋龕安放神牌送至寛敞僻靜處焚化十八九等日前門大街連朝有送神者經過皆送至天橋迤南二十三日東西牌樓祀火神者尤形熱閙○三月中旬廣渠門外馬王寺村白姓莊頭家被刼强盜四五十人中有頭蒙假鬼面者數人手執洋槍紛紛隔戀施放兩婦人身受得傷生死未卜刦去衣飾僅值三十餘金翌日附近小交亭村李姓家復又被刦去銀錢衣物值三百金有奇亦被槍傷一人幸不甚重均經報官臨騐矣○前門内西城根某甲小本管生家有一母一妻三月十六日夫婦小有唇齒至夜婦竟逸去不知所往三日後有人在某井汲水見井内有尸報官後撈出尸身卽甲婦也女仵騐得上身無傷尸父叩求免騐下身官訊甲母子與婦有無爭吵打架情事咸供并無其事是何婦去無知者亦不知其何故云云訊尸父亦供别無情節只求完案問官廉得其情令兩造畫供詳城云○前報摔跤啓釁斃命一案嗣悉殺人者姓劉非孫相騐時尸親供說死者身邊携帶銀鈔四十兩錢鈔若干劉係圖財害命及訊劉劉供認因摔跤爭勝啓釁鬥殺致命司官取供詳城刻已案送刑部矣 
[漢上采風]  
　　據訪事人箋云新授湖南辰州府斌太守儒由京蒞鄂已登前報兹悉太守於上月廿八日赴督撫署禀辭後乘坐官舫直望湘水遄發矣○鄂省自强書院向考商務算學方言諸類現聞在院操習方言之幼童廿名造就　　督憲張制軍擬派出洋擴充識見以備他日樽俎之需再續挑取廿名補充是額然須文理暢順者方能中選 
 
 

Page 2

 
 
也○漢鎭太平會館創興文社耑考本籍旅處之生童已登前報兹悉現主文政者係四川庚午科解元傅君光弼也三月廿七日適屆初次課士之其生題孔子登東山而小魯登泰山而小天下合下二節童題吾聞用夏變夷者詩同題賦得硯池筆架小江山得山字五言六八韻○黃州周太史樹模名高山斗學貫天人現經鄂督張香帥聘閱兩湖書院理學課卷前次閱卷某君聞已攺閱時務課卷按該書院本祗考經史文理四門現在華洋互巿香帥謂士人以洞達時務爲第一要義因增設時務一門亦造就人材之盛意也○保正者武漢俗語謂其能保一方之正也豈知近日若輩並不顧名思義如本報前登兇犯正法一則該犯王家金首級薛邑尊飭掛泉降巷口示衆例逾三五日卽由地甲收埋詎該坊地甲任其臭氣薰蒸逾旬日而依然高掛四鄰爰集錢文以遂其私俾得收埋乃若輩意猶未足又移至上首武聖廟口左近鋪戶亦集錢文始掩去噫若　誠狡矣哉○漢鎭訟棍甲於他處散布上下一十五里匪特茶寮酒肆妓院烟窟共受其毒卽堂堂鋪戶間亦被其殘害緝捕局傅太守屺孫知之最深明察暗訪隱識著名訟棍四十餘名如姜玉峯李清臣田子谷王貢卿等悉在其内刻已雷厲風行嚴加拘懲矣○由漢曰達蘆溝橋計程二千餘里鐵路之費鉅可知已昨聞街巿哄傳督憲現奉京畿電信鐵路開工支費專派直督鄂督兩處赶緊籌銀一千萬兩以濟要需正任津海關道盛杏蓀觀察宣懷來鄂面議鐵路事宜嗣有總辦鐵廠之信又聞紡紗局現有常州某巨商等併成股分改爲商辦云云傳言如是未詳的否○三月廿七日魚更三躍時忽爾密雲四合星月無光陣陣狂飇自東北角猛起武漢江河之操雲水生涯者咸從夢裏驚覺遷岸投碇嚴加防範然究人力莫挽天心一霎時計翻覆四五十號内有巨艦數艇幸無淹斃人口之事亦云幸矣 
[彝陵夏籟]  
　　宜昌訪事人郵筒云了角嶺地方離宜昌府城八九十里亦一大鄉塲也該處有天主堂一所在東湖冥都當陽三縣分管境内其鄉風俗每家出一人巡邏盜賊謂之千人會會中人不准吃齋吃教前日該會聚人查點有甲乙不到知已吃教該會首欲傳二人詢問二人懼入天主堂衆人赶往拘人堂内卽以閙教堂禀官二十一日東湖縣同中衡蒯游戎帶領兵役前往彈壓廿五日已回城矣○天津津海關道劉觀察係四川成都人由任所派趙千戎國璧同一孫姓來宜孫姓卽入川迎接官眷由宜搭輪往漢再由漢口北上趙千戎則往宜棧守候云○前日城内某土棧三更後忽被賊竊去南土數元土膏數缸約值百餘銀次早棧主始知然已無處追尋只有徒喚奈何而已又某烟館開張數月頗獲利息前日被竊賊用竹竿靠牆越進至帳房内竊去帳箱一只由大門而出房内有人睡著來去不知及醒見門大開方知被竊查知帳箱内有錢票洋錢土塊烟膏並帳簿等物次早該烟館因竊取一空無所發賣只有閉歇○江水近來漸漲老岸尙未漫盡各洋船此往彼來不如前之去則皆去來則同來但各船裝貨總不及快利貨多客多蓋快利船快而寛船上人待客又比别船殷勤是以客多喜附上下每次來宜客貨均多和氣生財信然 
[金臺校士]  
　　金臺書院歴來四季甄别奬賞銀兩向由姚姓門斗分送斗門領到奬欵輒先自用隨後設法零星彌補諸生童上取者往往至三四月奬銀不得到手積習已深牢不可破順天府堂憲鑒及斯弊體恤寒儒更定新章令諸生童自領奬賞不准門斗經手以免遲滯兹復於月課以前張示曉諭其詞略云順天府爲曉諭事照得此次本堂憲考試金臺書院肄業生童所有奬賞銀兩數目業經開列榜取等第名次之下現鎔錠奬給合出示諭本堂擬於三月二十三日月課點名前由所派教官督同門斗任其自行親領除將榜名一道實貼書院該生童屆期務各親自取閱試卷並領奬賞毋得自悮至應食膏火應由儒官遵照章程核實辦理特諭并將上取名次附錄於左○超等取舉貢生監二十名李頤伍毓英張之照陳開織韓世琛虞登龍齊献捷陳次東塲其煥曲廼銳文奎蔣尊裕吳之湘湯佐李韻滇王寳基解兆元李啓榮汪紹憲謝榮駿○特等取舉貢生監八十名文壽步靑雲王聯三王錫齡沈焯施鏡清祁峰孫胡國賢王綱沈維琛汪毓煃李巨山李寳鋆張桓高挹群雷炘中陳綏伯張期珊吉曾佑何聞禧李希程汪繼藻汪迷鼎曹晉庚王澤沛汪兆奎李葆鈞周天培鄭熙贊富振之戴章勳蕭銘石章鴻文高步濟石安陳宗澤傅安蘇隆洵許維祺劉宗經李耀樨王昌麟周秉直陸䂐　孫伯屏劉鳳奎陳光瀚殷其靁蔚卿鄒夢祥李忠劉朝鈞盛霖陸清蕃周賡掦仇生賢伊焱生賓光榮曲子徐文昌言周元榮俞琪崇福陸爾耕連璽黃雅容曾毓龢陶以增靳寳忠芝宇吳邦審郭則澐尙凌漢李烈欽石林章定誥劉堯霖張灝王書翰孫壽銘此次特等末取之孫壽銘一名無奬賞上取童生八名朱小山郭養烘崧崚伊唫古張華宗沈詒慶李鴻誥汪苕生 
[官錢開局]  
　　杭州采訪友人云浙省制錢缺乏大爲閶閻之患藩司龍万伯因禀商廖中丞倩湖北廣東二省代鑄銀圓以濟制錢之不足并諭令厘局委員及各州縣凡徵收厘金錢漕准一體通用不得抑價又飭防軍局兼鑄制錢一面出示曉諭每銀一圓不得換至一千文以内無如猾儈奸商不肯行用銀圓以致銀價不能增長方伯因擬設立官錢局將新鑄錢文搭用每銀一圓作錢一千文以便民間兌換本月朔日已在支應局左邊立局開兌每銀一圓可換制錢六百文小銀錢四角總辦委員係候補縣石大令治棠郭大令雅註近日巿上銀價亦漸稍增每洋換錢九百六十文至鑄錢事務向由防軍局員潘大令兼辦現在官錢開局增設爐灶因特委徐别馮樹淵總理其事以專責成其稽查委員則按旬更換以防弊竇 
[香巿蕭條]  
　　津城東門外天后宮金碧輝煌香火鼎盛每年三月廿三日天后誕辰前一二十日遠近瓣香者雲集總以婦媪爲多其近者來自靜滄鹽各屬鄉間遠者或自德州等處蓋香船携帶土貨例不盤查所以進香婦女人多於鯽雖曰侫神亦緣牟利蓋一舉而兩得也從前極盛之時從城西芥園而姚家灣而茶店口下至東浮橋沿河一二十里船隻蟬聯幾等天衣無縫年來雖稍殺而白板烏篷仍復河中容與荆釵裙布依然巿上招摇乃去年軍務未平進香村媪竟至絶無僅有今歲香巿依然不振故各行生意仍略無起色云 
[鷺江梅汛]  
　　厦門采訪友人云福建水師提督楊西園軍門前者乘英輪船赴省與邊制軍多留守會商公務至三月二十八日回厦門文武印委各員均詣接官廳迎迓○泉漳各屬之人大都出洋貿易或有娶彼國土人之女爲室者所生之子俗名之曰媽蠻必向彼國政府報名改彼國之籍當吳春泉觀察分巡鷺島時照會各國領事凡有入籍者必先查明實係外洋所産本籍族晋無名且未有田園産業方准作爲彼國之民及觀察量移奸民遂多所隱戤不知地方官亦思設法清查否也○有自臺北淡水遄回者述及去冬十一月十七日土匪起事後新竹四鄉各社慘罹鋒刃者多至二萬四千七八百名臺北府新莊八枝蘭桃仔園等鄉一萬七千餘名此外各處男婦老幼之殁於軍中者更不計其數此眞一紅着浩刦也近日日本政府將軍政撤回改換民政臺民其從此得有生機乎○厦門大吏擬開商務局及安溪煤礦小火輪公司護商捕盜藉濬利源而免漏巵商務局委林時甫陳蔭甫傅符伯諸人承辦四月初三日林傅陳諸人就廣合和集議鷺江商務從此可望振興矣○洋行街荷蘭商人美記洋行於去歲之杪收帳停歇將房屋租與别人福裕興倒閉後布袋街之綿興錢莊又於月前閉歇巿面如斯眞覺江河日下矣 
[浙省官塲紀事]  
　　杭州采訪友人云杭州府遺缺知府洪太守思亮領憑到省後藩司龍方伯以現署衢州府林太守啓調補杭州府所遺衢州府員缺卽以洪太守請補○紹興府諸曁縣缺前由藩司龍方伯擬以候補縣朱達甫大令鑑章請補兹奉吏部覆准朱大令忽呈請廻避方仞因以正任歸安縣沈大令寳靑調補諸曁而以朱大令調補歸安○候補縣龔稼生明府前在讞局當差去冬奉委赴紹興提解已革臺灣藩庫廳任如淓赴閩及回浙後又委赴嚴州會審要案目下府尊詳請儘先拔委優缺一次已奉藩憲批准矣　　　　　　　　　 
 
 

Page 3

 
 
[明州紀事]  
　　據訪事人魚箋云寗波職員谷鳳年周鏞馬遂良王慶明等籌措經費擬在江北岸創設中西義塾禀請道憲立案道憲吳觀察業已批准諭飭谷紳等和衷商辦批示照錄以供衆覽該職員等於江北岸創設中西義塾誠爲因時制宜當務之急而王慶明以中産而　西籍今猶不忘其祖共成此舉足見顧本明義之雅殊堪嘉許如屋價已清嵗用無慮自可立案以垂久遠候檄行府縣查照仍由該職員等壯所延精通西學之人及從學姓名籍貫開摺報查以後經理銀錢出入置備一切皆責成谷鳳年周鏞馬遂良王慶明四人妥爲商辦其有未盡事宜并應否議立合同卽隨時禀聞所有該塾地址屋宇戶名字號畝分亦應報縣註册俾免日久舛誤著卽知照○西鄉鳳岙巿石嶺地方近有嚴澤霖因鄰人王某入泮開賀心竊羡之乃賄囑學中門斗冒充佾生妄寫已蒙院取人泮鄞縣學第一名報條復囑報房報喜故意與王同日開賀王雖明知其冐並不與較不過令暫緩數日嚴不聽王諷剌之嚴遂用武將王什物搗毁王赴郡將情告知張廪生張同衆廪勒令嚴某上郡評理嚴猶敢倔强不得已送縣管押嚴始畏罪當挽大力者爲之取保釋放事雖得了然父所遺田七畝巳化爲烏有矣說者謂人生功名有定豈可妄自造作以致變賣遺産身敗名裂殊不值有識一笑也○府署戶房内上月二十八晚有英洋六十元藏在帳案抽屧内翌晨起視門戶未開而抽屜之鎖鑰已動洋妷已不翼而飛矣疑係内竊因難追究特召巫覡到署設擅用圓光之術以冀破案無如術者不靈不能指出何人反被五贜神大嚼一番轉費數元利息也 
[吳儂綺語]  
　　姑蘇采訪友人云三月某日之夜省城司前街某酒店忽被梁上君子所算翻箱倒簏格格有聲店主某甲聞之當塲擒獲初擬送官究辦繼思並未失物不必結怨於小人遂將賊申斥一番釋之使去不料此賊非但不知愧感反因之懷恨於心某日又在某處行竊得贜經事主追獲送至有司衙門請辦提訊之下誣攀某酒店主同夥問官遂飭差將甲傳案訊係仇攀卽行開釋然甲已所費不貲矣○道前街某姓衣冠中人也生有小嬌生年華二八眉目如畫愛若掌珠三月某日忽然失去不知所之旋訪知某某二婦所拐訪之二婦已全無蹤影至本月初一日始尋獲詢以女之下落初猶不肯承認迨百計誘騙始吐露眞情云已鬵於滬上爰將二婦交本圖地甲收管想須送官刑追也○盤門外　陽地自興築馬路以來傾城士女爭欲來此一觀長林茂樹之間時有圑扇畫裙掩映緑陰深處牟利之輩爰就沿城一帶誅茅結屋出售烟酒皆之目爲冷水盤門今則寖成利藪矣有范寄香者不知何許人本月初一日午後忽爾游興勃發惘惘出門散策郊坰流連風景日之夕矣猶未言旋素溺阿芙蓉至此不覺烟癊大發不得已就道旁某烟館一榻横陳吸露餐霞風味不惡癮旣過摸索腰槖空無半文遂覥顔向烟館夥求記帳烟館夥莽男子也聞而大怒突將其瓜皮帽摘下爲質范稍與辯卽欲飽以老拳旋經人勸解再三范乃科頭而返 
[松江府觀風示]  
　　在任儘先選用知縣上海縣儒學正堂宣抄奉署理江蘇松江府正堂加五級紀錄十二次陳爲示期觀風事照得采言聆風者牧民之懋典考道講藝者造士之宏規定以鐘鼓在庭沐浴聖賢之澤輶軒在野琴笙風俗之編何武見諸生試其誦論文翁化巴蜀澤以詩書蓋非徒探討詞章亦賴以維持名教也兹邦星分吳越秀甲東南山川則翠潤烟霏原野則綺交繡錯九峰岩壑别擅幽奇三泖烟波多藏眞隱雉媒春草英雄較獵之塲鶴唳秋雲詞客裴徊之地載酒而尋張翰　琴而訪顧榮靑鳥堪呼白雲如笑豈直文章瓖逸代有機雲風雅狎闔社傳幾復而已本府少沐庭誥家承賜書愧金馬之雄才乏碧雞之雋辨幸逢嘉會早飲香名自叨聞喜之筵遂入承明之選非丁紫宸之才調豈稱詞臣無庾赤玉之聲華謬推公府乃復禮闈分校珊網搜才論文竊慕夫歐公得士差同夫劉瓛愛珧華之在握大半知名顧桃李之成行不禁自喜逮單車之出外笑竿牘之勞人回思玉宇璚樓渺如天上且喜丹山碧樹猶是雲間縱陸沈黃綬之中猶夢想靑霞之士頗欲搜巖採幹入深求珠藉他黼藻之才助我絃歌之韻爲此示仰闔郡舉貢生童知悉爾多士螢囊素習魚貫偕來學有本原豈窮乎日試詞必已出勿蹈乎雷同則有夏侯顓門采獲破碎侍中奪席難詰紛綸是曰窮經倚相良才句讀夫墳典馬遷宏製貫穿夫古今是曰訂史其或推闡義理紹濂洛之聞知考覈異同衍朱陸之緒說則必賴研究性道之儒王隱太康之記沿討中原徐兢宣和之經圖繪殊域則必資極命山川之士至於上書陳政是賈生建策之時興利便民異介甫變法之意此覽世者所樂言商高首之作爲疇人之濫觴懷仁瑪竇之篇乃西學之嚆矢亦譚天者所必究他若威儀問范岫則掌故不可不諳典略述劉歆則校錄不可不辨歐趙著錄金石亦古籍之駢枝班揚鉅篇詞章尤文人之餘事凡此十類各爲一門不妨擅彼兼人十賦俱就要必綴之别簡兩齋悉分異時寫榜之規當援求志之例再接再厲惟望通才一字一縑不吝宏賞若童生則長苟專擅任經學史學雜學之紛陳倘力有未能以一文一賦一詩爲完幅題疏别紙卷納同時並以三十日爲期無使一隅自囿鴻篇奏出東鍼芥之相投鶴俸分來許筆花之助潤看此際王前盧後敢自誇藻鏡之明卜異時宋豓班香願共入蓬瀛之選鵬搏加勉鵠企良殷毋違特於光緒二十二年三月日示所有觀風全題因限於篇幅俟再錄 
[府示照登]  
　　上海縣黃大令接奉松江府陳太守頒發告示一道發貼通衢其文曰署理松江府正堂加五級紀錄十二次陳爲出示曉諭事照得財賦首重農田而農田必資水利松郡地勢沿海河道潮汐往來年久易至淤塞是在地方官及時疏治以期年穀順成松屬所轄河道是否一律深通有無日漸淤塞未經挑治之處除通飭各廳縣刻日查明詳晣議妥具報察核外合行出示曉諭爲此示仰各屬鄉圖紳董知悉爾等須知興辦水利爲地方第一要政自示以後迅卽查明何處幹河應開何處支河應挑約估需費若干妥議章程禀由該管地方官履勘丈明速行報府由本府酌核詳辦如有刁紳劣監從申阻撓以及籍工私肥等弊一經訪聞或被告發定卽從嚴懲辦不貸其各凛遵毋違特不 
[領事榮遷]  
　　駐滬法總領事呂班君瓜期已屆有榮陞駐京欽使之說繼斯任者爲裴紹君在本國業已首途大約端陽節後可蒞任矣 
[二尹辭行]  
　　前者上海縣丞呂蘭階明府捐升知縣交卸鈐務擬赴蘇候補昨日命駕詣道轅禀辭然後次第赴各署辭行聞不日卽當鼓棹赴蘇也 
[竹工行善]  
　　本邑太東門外篾竹街年久失修路石欹側每逢雨後行者幾視如蜀道之難有竹工某甲者年近古稀跛一足上月之杪忽出其畢生所積工值雇匠興修經之營之刻巳工竣噫若甲者誠可謂好行其德者矣 
[地甲被枷]  
　　保甲總巡鍾守伯明府查悉本城頭鋪曲尺灣何正昌木梳店及十鋪小東門内某荷包店均有褻衣曬晾門前顯係故違禁令爰將頭鋪地甲榮林十鋪地甲張仁枷號發狠事家門首示衆俾見者觸目 
[飭役丈田]  
　　沈在忠匿報虹口沈家灣漲灘升科局委員葉臨恭司馬查知飭差提訊卽日前本報所登减糧被訪事也昨日午後司馬派縣署差役薛貴帶同夥役丈手前往丈量不知其將責令照數升科歟抑竟將其地充公歟 
[整頓車捐]  
　　馬車行駛祖界按照向章逐月認捐不准越前移後如有漏捐以違章讑現在法捕房克總巡知各馬車行有仍將上月捐照混用希圖影戤之弊特飭包探傳諭各馬車行將舊照繳還違干究罰 
[幾釀火災]  
　　昨日午刻本邑大東門外小橋西某姓家執爨者偶一失愼遺火薪中萬縷濃烟因風直上幸日中易施灌救直時樸滅然西鄰已受盡虚驚矣 
[兇犯解府]  
　　南匯縣鄉民馬俊川與其妻顧氏刃斃胞兄馬鶴亭一案經上海縣黃大令訊實解府翻供發回日前視提刑鞫馬夫婦仍 
 
 

Page 4

 
 
照　供認實悮殺大令飭蓋指墓還禁獄中聽候再解昨日飭書吏繕就文續移請城守管李千戎撥兵四名會同縣署差役四名伴婆一口於午後押解赴松再投府署請勘 
[法捕房二則]  
　　有混名油葫蘆者向爲東洋車夫近因失業無聊在小東門雇坐東洋車至三洋涇橋下車後給付車資將車夫兩目掩 
住使其同黨竊取該車上布短衫一件飛奔而逸車夫將葫蘆扭至捕房經捕頭詰問據稱向在合德里某車寓爲車夫卽傳車寓主至指認無訛令代賠錢五百文仍用爲車夫逐日扣除其事遂息○剪綹竊某甲迭次犯案前日傍晚時在小東門外剪竊小車照會一張爲車夫當塲捉獲送入捕房捕頭命押候解堂究辦 
[存殁均感]  
　　頃奉到徐同德善士助湖南江西賑洋一百五十元丹徒章張氏賑洋五十元無名氏敬神移賑洋四十八元微力子求免災厄家門清吉助廣西賑洋三百元項書巢觀察助安和輪船撈屍經費洋一百元蕪湖厚康莊洋一百十元南通州徐依仁堂洋五十元九江無名氏助銀二十兩鎭江棉力人集捐續助超度水屍洋一百念四元祗領之餘莫名欽感救災黎於垂斃免屍骸於暴露諸君子之見義勇爲造福無量請登報章敬申謝悃[  上海六馬路仁濟善堂籌賑公所同人謹啓]  
[駿惠遥頒]  
　　謹啓者敝堂藥兼施經費奇絀全賴遐邇同仁陸續輪捐庶抵接濟兹蒙美國花旗舊金山大埠綸發號關定桓善士助洋一元又經募關吉仁關崇煒關崇煇關柏有關定芳關國藻關國松關崇柱張盛記朱昌瓊諸善士各一元關朝洽關朝濃關國護關定炬關國華關國燻關國依關國琨關崇灼關崇燿關崇衮關廣椿朱龍章余美章諸善士各五角綸發號四角關炳焜善士兩角五分關廷鎭善士一角美國花旗舊金山山姐姑埠關明記助一元五角又經募關國珊善士一元關龍養關定寛關俊榮關爵祿譚其昌諸善士各三角關國瑄關國琯關國良關崇軫關崇湘諸善士各一角五分祗領之餘均深欽佩瘡痍滿目沐厚澤其咸蘇施濟同心迓休徵而未艾虔伸謝悃並誌頌忱上海虹口元濟善堂董事唐廷桂嚴信厚等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[訢請騐傷]  
　　昨日有錢茂亭者雇人舁其胞弟錢樹興至上海縣署訴稱小的家住治下西北鄉二十七保四圖徐家匯現在杲醫生處當輿夫本月初二日流姄曹阿毛欲假金竹卿所開茶肆開塲糾賭金拒之曹懔恨於心初五日糾合多人向之尋釁適樹興行經門外見而勷解竟被持刃戳傷左肋挑水夫金南亦被刃傷叩求察騐懲辦黃大令飭值日差暫爲看管聽候騐明核奪 
[英廨早堂瑣案]  
　　水巡捕唐寳榮禀稱昨有粤人毛阿寳等十七人乘坐吳錫田錫千之划船見有某輪船進口尙未停輪卽行駛上違章當時曾經保出令毛阿寳程阿連馮阿松歐阿其李阿寳郭阿莊歐阿康歐阿倫嚴阿紀李阿三歐阿松李阿生王阿旺及船戶二人均已來案尙有聞阿九陳阿福陳阿發嚴阿友四人未到請訊毛等十三人同供均係粤人販賣水菓爲業前日輪船已停故敢走上求鑒吳供是船戶因毛等命駛上只得從依求鑒别駕據情商之薩副領事判將毛等十三人各罰洋四元其未到之聞等四人各罰洋五元二船戶雖係坐客所使　赤不能逕聽其言亦各罰洋一元分别示儆○包探陳阿九禀稱昨有某土棧出店李沛沛推車在某馬頭經過適有協康洋貨號遺有洋布一捆李卽竊之而逸經小的緝獲送究協康遣人領贓李沛沛供認竊物别駕著枷號七天車留候土棧來案具領○包探杜雲卿禀稱福昌神洋貨錢失竊紅木自鳴鐘一架經小的查係該號舊學徒張錫元所竊質洋置衣在妓院游玩今起原贓送案請究福昌祥遣夥投案領贓張錫元供鎭江人行竊不合可否求恩寛宥以全生意人體面别駕著遞回鎭江○包探陳阿九禀稱船戶正阿大停船蘇州河畔有唐順昌自稱船埠向霞費四元王不允竟將其櫓取去小的拘獲送究王投案申訴櫓被取去船不能行叩求究追唐供本地人雖向取埠規並未取櫓求鑒别馬得供著將唐順昌押候交櫓然後開釋○馬夫王阿興因在途猛鞭巡街九十五號印度捕拘案請辦嗣有洋東投案爲王緩頰王則謂該印捕立於街中因欲鞭馬悮及其實並非安心敢却求恩别駕著罰洋三元○包探趙銀河禀稱吳子安係縣中移提之人昨日小的同縣差往提吳堅不同行小的出示大老爺牌票詎料伊竟將票撕毁爲此拘送請究吳供本地人在惟生洋行爲寫字不敢毆差實　伊等不给票看以致奪看時失手扯破况小的係作中被累求鑒别駕著將吳子安交縣差帶回歸案辦理○二百七十九號華捕拘解在途拉客之野雞娼婦王秀卿王周氏到案秀卿供蘇州人在滬賣倡並不拉客王周氏供與相同别駕著交官媒各押三天○包探黃四福禀稱積竊王雲卿前因犯事遞解松江今又來滬竊取張善初家皮衣數件小的拘獲送究張投案領贓王供松江人行竊該死以後不敢再犯别駕訊得過犯行竊著將王雲卿笞責二百板遞解松江○包探顧阿六禀稱周阿仁竊取朱阿善家布棉被一條報捕後經小的緝獲人贓送究朱投案領贓周供寍波人實因竊苦流落所致求爲恩宥别駕判令笞責二百板贓還失主○包探施奎江禀稱小工劉阿三石阿三在怡和馬頭串竊輪船上之洋刀七打計八十四把經小的在唐金花家查獲十二把尙少七十二把共值洋三十六元爲此一併送究怡和管馬頭丁人投案領贓並請究追餘贓唐金花供粤東人與各小工均熟識前日承伊送有洋刀三把實不知是竊來之物求鑒劉石則稱並未竊刀求恩别駕著將唐劉石三人各枷號五天以儆○積竊李桂眞迭經懲辦今奉笞責僅二日又連竊洋人刁德等家洋傘力义等類經包探倪順泉緝獲人贓送究刁德等均投案領贓李供浦東人求恩别駕著管押六個月贓物分别給還失主 
[美界捕房紀事]  
　　西華德路福和里内裝有自來水昨日江北某邑婦人某氏來此刑溺具居民惡其不潔羣起呵斥扭住攢毆經二百十號華捕將江北婦及行兇之二寗波婦一併拘送捕房捕頭念婦女無知從寛開釋○前晚九點鐘時偷兒某甲竊得衣包一箇携至文昌閣左近經包探施奎江拘獲解入捕房甫至門前乘施探不備猛擊一拳乘勢奔逸施探乃將贓物呈諸捕頭訴明情節捕頭斥其巽懦無能令日内務須查獲○昨晨有乞兒病臥崑山路氣息如絲勢將就木經二百十四號華捕載以小車送至捕房捕頭令轉送至英公堂請屠讞員妥爲安揷○寗波人吳春亭携其妻朱氏至漢璧禮路永祥里與阿榮同居前晚吳因事他往朱氏與阿榮忽起釁端阿榮遽以老拳從事朱氏大受窘辱奔訴捕房捕頭含嗣後如再行兇可喚巡街捕拘拿送究○前晚有某甲至西華德路祥堃客寓止宿寓主見其面帶病容詢以來歴中自稱嘉定人姓張名永生年三十有三歲近爲二豎所侵以致病骨支離寓主意暫留一宵諒無妨碍詎料甫至十點鐘後竟溘然西遊寓主大恐奔告捕房捕頭令二圖地保奚坤寳查明料理 
[江西官報]  
　　二月二十八日中丞辰刻赴箭道考驗省　三營二月份月課各項技　　用府陸錫康由蘇　公幹回候捕縣方任棟辦滁槎卡秦文炳往會昌戴宗煌往德化縣丞吳步蟾往南豐施伊慈往弋陽周最孫往新昌吳貞耀往龍泉俱催　契王廷行往萬年催减平徐升輔由新城湯嘉麟由贛縣俱催墊欵回並謝酌委司道首　一次行知張維商由萬載催墊欵回 
[皖省官報]  
　　　轅牌示　用教諭邵文元委署太和縣教諭試用訓掌趁鈺委署廬江縣訓導來安縣人新選寗國縣教諭余型限三月二十三日來轅聽候　看試用訓導于振江委署舒城縣訓導署太平縣典史劉　藩撤委遺缺現委試用縣主　沈蘭芬署理五河縣訓導湯國均期滿遺缺現委試用訓導楊增標署理靑陽縣衷導周　撤　遺缺現委試用訓導汪上清廣文署理新還廬江縣張琴飭赴新任委用敎職吳寳　委署　國府訓導卸辦迎和集　卡候補同知沈定辦理鳳凰頸釐卡候補通判劉鴻漸均判改發湖北補用縣丞鄭思源禀辭潁州府同知周心培禀銷軍械所差候捕知州彭名保　知　辦軍械製造局差試用知縣李文翰由廬江閱卷回省候補巡檢麟桂禀知銷查西門外街道候補典史孫洪濟禀知接查西門外街道差另補縣朱文蔚禀知奉委發審　正携　褚知縣許金綬張炳耀曹敦越萬世章趙元熙均禀知奉委發審局差候補通判梁文啓禀辭赴京引見指發安徽新海防試用巡檢黃日昌到順天府人指分安徽遐缺先補用巡檢周仁壽到浙江人候補通判鄧瑜請假五天六安州王矜勳到並由山東賑捐錢内蒙保三品銜候補知縣左元麟到由六　公幹回指分安徽新海防試用巡檢張瑞蓉到江蘇人候補巡檢李　和禀知奉果憲委查西門内街道候補直隸州張恩培謝起　一次同知范啓璞禀辭赴京引見會辦燕湖洋務兼保甲總巡候補知州餞　到卽用縣　　未委發審副辦候補知縣胡汝霖奉委發審帮審缷署定遠縣黃鵬文到交代浦楚回藩轅牌示三月二十五日換戴凉帽候補知縣蕭仁丙到太湖查　産煤情形回候捕　　胡福厚辭奉道憲委赴和州查牙帖班舘候補巡檢湛元珠禀知接查北門城門差懷　縣縣丞畢健謝超委一次候補道通判孔廣洋謝拔委一次候補縣丞劉潔謝酌委一次巡檢易箇謝超委一次按照磨祝靈鈞府照磨余煥堯均謝酌委一次候補通判袁保晉辭赴宿松查勘煤務候補知縣包惠疇禀辭委解餉銀赴京候補巡檢金則掦禀知奉委中路土　　私懷寗縣吳赴鄉勘圩卽縣用縣王樹中到解西餉回省廬江縣張禀辭並銷發　屆差署五河縣陳正源寗國府桂錢署合肥縣黃鴻文均辭缷辦巢縣厘卡候補知縣　瑞生到候補直隸州陳元覲到赴和州會訊案件回縣丞楊塏到起服來省候補典史蔡承炳辭赴寗國府差遣巡檢鄭欽辭赴廬州府差遣藩轅牌示桐城縣龍　言調署宣城縣試用訓導李世徽委署廬江縣訓導羅靑路委署宿松縣訓導新選南陵縣孫鳴皋飭赴新任卽用縣朱本委署蒙城縣請補望江縣孫玉銘飭赴新任現署望江縣王嶽崧調署桐城縣撫轅牌示照得藩司詳送前司王任内交代聱查一案本部院例應按臨盤查茲定於本月二十八日親詣司庫盤騐合行示諭仰在轅文武員役屆期一體伺候毋違本部院示諭四月初一日孟夏時享太廟自三月二十八日爲始致齋三日不理刑名初五日行常雱禮大祀天於圜丘自初二日爲始致齋三日不　刑名合行示諭仰問屬文武一體遵照毋違本部院示斥革戈什哈朱開賢一名不安本分革除永不准復充藩轅牌示委署壽州學正韓丙揚病故遺缺現委試用訓導方輅署理署理無爲州知州劉芾撤省察番遺缺現委優貢試用知縣李文翰署理 
[邗江官報]  
　　三月二十五日運轅牌示四月初一日換戴凉帽王鹺尹永祺辭赴曲塘卡○廿六日江西陳遊戎有助解鹽課銀來卽日兌交運庫○廿七日馮　銷白塔河卡○二十八日范鹺尹世變辭赴廟灣差次楊鹺尹誠銷金陵解餉差○二十九日新委戚家　厘捐何司馬賡庠公幹到掦○三十日巡檢易鹺尉巍喬禀知過班知事 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
