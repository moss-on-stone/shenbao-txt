# 1883 - 378 - 4903853

 

Page 1

 
 
[康熙字興滅價出售] [  點石齋主人啓]  
　　本齋石印之康熙字興現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實在一元八角大號中國裝訂者二元五角小號外國裝訂者一元八角大號外國叚訂者三元欲買者祈速來價購遲則恐　　也此布 
[新印磚塔銘出售] [  點石齋主人啓]  
　　磚塔銘帖筆法遒逕骨肉停匀與初學最爲相宜姚鳳生先生心摹手寫染翰功深前曾臣寫一部形神畢肖洵墨寳也本齋現用石印照相法照出出售計未裱者每部實洋八分已裱者每部實洋二角售處悉遵舊例 
[本齋告白] [  點石齋主人啓]  
 
　　古今圖書集成早經藉到惟日後開印就現在之屋舍機哭均不敷用是以本齋於隣近　新近購得曠地將即别建印書館並信致外洋速購機器多副一俟屋宇造成機器運到立即開工有願附股者務祈速來預定此布 
[中西公司異同續說]  
　　中國本無所謂公司也自泰西通商以來華人見西人數萬里而來道路之遠風濤之險皆所不顧而挾巨資以往來營運規模氣象與中國判若天淵於是乎　思其故而知西人之經營恢廓資本鉅萬者大都皆係集公司糾股分而成以千萬之財力聚於一處經之營之自與一人一家之力大相逕庭華人見而羡之遂從而效法之一人爲介衆人爲和至近年以來則此風大開公司衆多巿面之賣買股分票者至成爲一宗生意而買空賣空之輩亦　出乎其中因而日見疲　弊端白出迄於今日且羣歸咎於公司其實則非公司之足以爲害創爲公司者不善於辦理之足以爲害也本館前著爲中西公司異同說已略言之然其中同異之分蓋尚有在焉夫既効西人之所爲而開設公司則凡公司一切諸事皆當以西法行之蓋西人　此爲三折肱其所定之規例章程精益求精自必有利無弊仿而行之循而守之其有不便於華人者稍稍斟酌而損益之固其所也乃中國各公司雖日起何人然止有一二家彷彿西法其餘則皆以華例行之雖於帳目亦巽不皆然夫公　之有帳此通例耳中與西似本無所異不知泰西公司之帳公而顯中國公司之帳私而隠此其所以異也何以言之泰西各公司無論已成未成巳開辦未開辦或開辦一半或已有成効可見自集公司之日起一收一支備載於簿其爲購機器買地皮造房屋等大用固一一記之即毫厘之間凡爲有關乎公司者莫不咸在其有公司已集股分已齊而開辦尚城時日者當其未經開手之時亦必有收支之處或月一結算焉或季一稽查焉每至半年無不通盤核算開具清單錄供衆覽售公司之繕爲册籍裝潢成書以分送各股友者不必言矣即新公司之尚未開手者亦必開一清單以示各股友如此則有股諸人心無不安一以見該公司董事諸君之大公無我一以見該公司之並無絲毫妄用庶各股友亦無閒言而衆志成孚斯衆擎易舉此所以爲公而顯也若中國之公司則不然除數家大公司按照西法而外其餘各公司則有業已開辦者有未經開辦者有開至一半而中止者有開至一半而擴充者有集股已成而一時未便開辦尚有所待者有先行開辦小試其端以俟將來有成效可睹然後大舉者而其收支各帳則惟公司之司事諸人知之各股友皆懵然不知也惟其不知而外人遂不免疑議因外人有所疑而有股諸人亦將斤斤焉不敢自安疑以傳疑訛以傳訛而該公司諸事乃不免於掣肘即使不至掣肘而物議滋騰又將何以謝之即股中人仍無間言而揆諸情理究亦不得其平矣設公司中用人不當則帳無可交而害乎公司之局同者大即公司諸人皆各勤其事一秉至公而各股友但知其集股所收之數不知其支用之數亦非所以示信實也甞有友人問余曰中國近來創爲糾集公司之舉集腋成裘固屬美事然資已集成而朱即開辦其本銀悉存於公司或存於銀行不能行用周轉故巿面銀根如是之緊向使無此數十家之公司銀根擱起則巿面或尚不至於此極乎余曰不然既集公司既糾資本此所糾之資本何爲也哉將以回大業也買地造屋購機哭用人工何一可以不用故當集股之時此所集之資本銀若干萬兩因已安排支用而非但以存儲者也其有一時未即開辦則存銀待用此次銀原不算在巿面者目下巿面这壞　根之緊豈專職此之由徒以買賣股分之人本無己資由借貸而得之購得之後股價而漲則即售去以還借欵股價而跌則折耗既多勢必虧累而借欵無從歸還因此而受其累者不一而足此巿面之所由衰銀根之所由緊也若創設公司之人悉仿泰西之法於收支各帳絲毫不苟量人爲出眉目清朗或半年或一年繕具清單明白昭示當此歲聿云暮之時俾各股友咸知公司之覈實一無苟且則公司不但無害於中國之巿面而且有益於中國之商務中西人情又豈眞大不相同也哉 
[上諭恭錄]  
　　十一月二十八日奉　上諭貴州巡撫着張凱嵩補授欽此同日奉　上諭貴州糧儲道員缺着吳自發補授欽此 
[式遏斷明]  
　　香港西字報云廣東新寗縣多客民居住其産地漸爲土人所佔奪僅留南北兩處隙地尚未奪去客民積忿已久欲與土人尋仇而未得而便近因中法搆釁客民議於此時糾黨起事恢復前業人情洶洶訛傳不一新寍縣人有寄居香港者是以港中亦徧聞其事二禮拜前省中大憲札飭新寍縣會同各官逐叚巡緝以遏亂萌也 
[漕務差委單]  
　　衞所候補人員應委來歲漕務差使例於冬令掣簽兹於上月十五日在漕署舉行計同掣者七十二人云差使銜名錄下臨東前帮隨帮候補衞守備盛洪藻後帮隨帮候補衞千總張維藩空運千總海長源濟寗前帮隨帮守備陳志魁後帮隨帮千總陸榮槐左帮隨帮千總吕華清右帮隨帮守備范彦梁空運守備黄日輝千總說眞元　德州衞隨帮守備尹正懋空運千總路耀魁東平所隨帮千總長銳空運千總陳國慶濮州衞隨帮守備李同空運千總項善揚東昌衞隨帮千總周壽昌空運守備厲國雄臨東前帮催兌催開十總孫謹成後帮催兌催開守備徐致中濟甯前帮催兌催開千總郝鑒後帮催兌催開千總潘步雲左帮催兌催開守備楊永裕右帮催兌催開守備史宗麟東昌衞催兌催開守備陳賞江北河運守備王殿鰲馬文炳袁厚基李新田翟榦楊兆熊李長相 
 
 

Page 2

 
 
千總聞星槎王同春　蘇松海運守備王開元田藍田張硯田孫振烈于爕蘭千總王廷杰田宗榮袁兆祥慧滎長齡浙江海運守備阮魁千總吳慶元遠登甲 
[通州瑣聞]  
　　浮橋被冰擠坍已列前報兹因地當孔道來往絡繹不绝急應興修以濟人行故連夜鳩工尚稱迅速已於冬月初一日告成矣○前因北銘積水未消所以茶棧承運俄商茶貨均不能雇駝由陸轉運改用船隻致有孫河沈船之事刻下水皆消去道路平坦各棧仍照常雇駝發貨晝夜趕程每日計駝有千餘頭之多生意中之得意者當以茶棧爲首出○年例運漕官袋一年一換其殘袋俟事竣變賣民用向有人承領設局出售專賣與　南各州縣居鄉之家敗作衣服一年内均可銷盡去冬有人招集股分在北街歇業之萬元當内開設裕隆官袋局由坐糧廳領出殘袋十二萬五千條不料今值災荒小民餬口尚難何能添置衣服因此袋不能銷至今僅售出二萬餘條生意頓减而官欵屇期未知如何交納也○南關王恕園通州古刹也僧亦富有多金其殿宇内陳設古玩皆珍貴一夜有賊由大殿後穴墻而入竊去銅瓶一對聞值價甚鉅又南關某家有臨街住房三間亦被賊穿壁入室所有衣首首飾一捲而去時交冬令防不勝防深可慮也 
[盗黨横行]  
　　京師崇文門内舉塲迤東牌坊胡同有長某者在提督署内當差十月二十九日由户部承領官欵銀兩雇車運至私宅存放擬於次日解交提署不意是夜三更時有盜十數名踰垣入室明火執仗勢甚凶暴家人不敢阻拒惟聽其搜括而已當盜之入室也該處更夫數人聞警奔至竟爲把風之盜用刀砍傷兩人餘皆奔回即以盜黨明火搶刦報由巡廳傳逹四門總巡詎忽遽之中悞會明火爲失火總巡即飭兵夫携帶激同及取水之器前往撲救比至該處始知非失火然盜已得贓東竄遂飭跟蹤追遂至朝陽門南城脚盜已緣垣登俾兵夫等手無軍械不能奮勇捕捉惟在城下狂呼拿盜迨技勇兵至由馬道上城盜已縋城而逸兵等悵望良久只得喪然而返夫輦轂之下營城司坊各署及八旗緝捕汎堆棋布星羅兵夫撃柝往來立法不可謂不嚴何以此案盜賊竟有十餘名之多明火而來縋城而去如入無人之境豈不大可怪哉 
[油價翔貴]  
　　蘇城荳油皆自上海運去今當封河之際銀根甚緊存貨殊少兼之牛庄歉收故油價驟漲平時每斤錢七十六文自十月十一月起以四文遞　今已加至每斤九十二文而油色殊　香味更劣大約雜以棉油花生油實則眞荳油已過百文矣平江路有廣泰醬園存貨甚多並不加價仍買七十六文一斤隣近有韓張發醬園存貨已竣向廣泰劃買數搶廣泰云担頭不買以十斤爲則於是長發以八斤四兩之瓶連買八十瓶明日廣泰加價每斤八文長發仍舊來買於是連日加價今亦加至九十二文矣 
[機匠苦况]  
　　京貨蘇貨廣貨著名天下故三省手藝工作人最夥蘇貨不下數十百種而以紗縀機張爲大宗東半城一帶幾於無巷不設往年蘇機最旺時曾至三四千張又有京機榷署貢機千餘張或一人自織一機或提花則兩人共織一機業此者不下萬餘户而掉經之婦女稱是焉其工資則以工之巧拙計值之多少每日自數百文至千餘文不等帳房欲雇一良工必先付定洋數十元以後將工扣算以故衣食充裕妻子飽暖第逸則生淫不免多有煙霞之癖焉近年縀貨滯消機張日減孫昇茂爲紗縀莊之巨擘自十月初閉歇又停機一百餘張各帳房因銀根日緊咸有收帆之想已漸停歇至今蘇城不滿千張而東城失業者遂接肩於道矣若輩手頭素闊酒食徵疑視爲常事一旦指頭告了消乏欲其節省殊爲繼事惟有取之興質典質既盡遂無生理矣聞有某機匠夫婦二人所生二女現因失業已久欲將眷屬分散各謀生計遂議妻作傭婦自已於某親串借錢數千作小販營生其長女年十五歲已許某氏子囑某氏領爲養媳次女年十歲許平橋頭某成衣之子亦欲使成衣領去詎成衣亦以生意　淡自顧不暇不願領爲養媳以致互相爭論幾至毆打後經媒人解勸成衣云如欲作養媳須俟十五歲與其長女一樣否則儘可還帖另配機近遂决意絶婚所還庚貼另締他姓得其聘禮以爲營販資本舉此一人而其他可知矣現聞豐備倉吳董議請發賑於十月二十日起每機停織失業者日給錢三十文十日一發是亦蘇人樂於爲善之一証也 
[龍灣辦賑情形]  
　　龍灣係江陵縣屬四汎之一僻處縣東土沃地廣素稱富饒巿有二局一南江隄土局荆州府設焉總其事者委員也一錢漕及湘隄土局江陵縣設焉司其事者幕友也龍灣自去夏以來天雨纒綿迭次爲災下隰高原悉成澤國以致民不聊生流離他鄉雖緣隄稍可立足而守株待兔者十僅一二愁苦萬狀慘目傷心荆宜施道于觀察履任後留心民瘼覩此情形欲拯斯民於水火迭次委員下鄉清查户口以備施賑第委員下鄉必以保正爲引導保正辦公又每以裁劵爲畏途籖票急於星火保正曾無一到者推求其故盖恐二局因公拘押於是傳者以于觀察意逹之而保正始欣然應命不意賑册夫領而保正已被拘押數十人鄉人遂不知感而生怨此係沙巿人所述是耶非耶請以質諸當局者 
[斥革華捕]  
　　鎭江工部局第三號華捕在祥泰和烟舗門首驅逐年近八旬之丐婦始則撃破其頭繼又握髮倒拖數武婦僅奄奄一息各舖户恐釀人命即鳴地保禀英領事領事以該華捕恃勢逞凶登時斥革遞回寗波給丐婦洋百元送至醫院養傷領事之公正慈惠洵加八一等哉 
[竹西碎錄]  
　　咸豐三年楊州城爲赭宼所昭殺戮甚慘克復後殘骸斷骼堆積衢巷屈指計之迄今三十年矣各處人家往往見鬼作崇前日新城丁家灣王宅黄昏時見男女六七人或捧頭於手或置頭於几主人見之大驚因此成病又安東巷杜宅夫婦於夜半時見房門自開一人步入懸頭於腰杜本武人撃以銅盆鬼乃應聲而殁次夜聞啾啾唧唧之聲滿室皆然夫婦亦病又東關街胡宅見一老婦率八九小兒跳舞内外於是家人輪流臥病府署有老僕陳姓與胡有親因勸延僧諷經施食以解之果效於是患鬼之家皆事祈禳僧道生意爲之一盛俗謂人以三十年爲一世鬼以三十年爲一度故瞰人于室餒而求食也此說我不敢信○西門有某米行係某紳之僕所開成本頗厚工於射利每晚以燒酒和水噴灑米九閱一夜之久每担可伸出一斗米則鬆而無力且易變味如此行之約五六年果獲厚利而買客大受其害前日鄉下　榖處忽然失火燒去各糧約值三萬餘兩半係他人存榖必須賠補而行中所積米麥麻豆等件一概生虫飛舞滿街其不飛者亦變色味計又虧折萬兩此時行主正在西山收習一　此信瞘血升許登時暈絶不知生死如何此豈所謂爲富不仁者歟○前日縣中馬快張淦在新城爾陀巷銀　店内見一村叟手帶鏤花金戒指二枚估換銀器　其言語閃爍來歴不明即拘至密室婉言盤詰據叟稱小販帮某有愛妾所生之女八歲殤父母痛惜遂以所有環珥都殉棺中守墳人知其厚殮遂於昏夜率衆取物而仍將其墳土堆好云所分者不過些微耳張遂拘叟鳴官捕其黨盡獲之此可　厚葬之足以致盜矣 
[限交地保]  
　　包探曹錫榮解府後由楊太尊派差協同上海縣差提三圖正地保石友祥一節列前報嗣由上海縣黎邑尊飭提石友祥之保人吳子卿瞿梅生到案甘杳石友祥係臨年地保既已期滿交卸由瞿顧牛接充爲又傳瞿到案前夜晚堂經將委員諭限吳子卿瞿梅生等三日内赶將石友祥交案延干取咎吳瞿遵諭而退 
 
 

Page 3

 
 
[屍親來滬]  
　　昨報經手服毒一節兹悉宓本常之家屬現已來滬惟相騐與否尚在未定耳 
[撈獲浮屍]  
　　初一日新閘救生船撈　無名男屍一口身穿白短衫秃頭赤足刻聞已報堂收殮矣 
[新建待質所]  
　　上海縣署向章凡管押人犯均在班房樓上近聞新建房屋二十餘間在縣丞衙門後面名曰待質所管押人犯悉入此所聞將申祥上憲派員專　其事云 
[井中有屍]  
　　敬業書院後面井中前日有屍一口立而不仆身無寸絲半縷其衣服鞋帽等物均在井傍蓋先脫下而後入井者經地甲人等將屍撈起旋有大東門外某秤店主尋到據云死者年纔十五歲因遣其修理銼刀進城不知何故尋死即由該店主買棺收殮此殆所謂遇祟耶不然豈有從容脫衣而後赴死者哉 
[十一月念九月致佑之書]  
　　右之仁翁善長大人閣下九月望日泐奉寸函並由濟南府隆祥號匯上庫平銀二千兩係十月十五日期附上憑條一紙計可投呈鈞鑒十月念四日接讀菊秋既望還雲欣悉一是第三四批匯奉庫平銀四千兩已蒙兌到感慰之至文旌知於惠民放竣後就道赴直後閱報登閣下來　悉業於本月初安抵津門山左之哀鴻已　思澤順直之災黎復慶臾生同人聞之莫名懽忭敝處自第五批解欵後雖時經兩月而捐數寥落是以遲遲尚未匯解今直賑亦復待欵孔急之際特湊數由興泰魁匯奉申公砝化寳銀一千五百兩附呈匯票一張係見票遲五天祈察收屇期面兌是禱至九月望所發一函並解銀二千計此信到東之日適閣下赴直之時未卜曾否邀覽抑由接辦諸善長兌收緣未得復音深以爲念便聞如有信至東乞爲一詢兼求示悉以慰懸懷不勝盼比之至謹此布啓恭請德安不莊山東募賑滬局同人公肅 
[江寗府屬各學教官節省經拜酒席費助賑英洋三十元附言一則請即登報以廣勸募]  
　　往者晋豫大　我寗屬各同寅曾將團拜席費移充賑欵一時聞者稱善今歲直東各省又紛紛報災其災之重且廣固無異昔之晉豫也適學憲歲試按臨是郡闔屬同寅畢集省城爰爲重申前請募得席費三十元就近繳付祝善隆箔莊代收彚解蘇垣天庫前電局賑所核收明知杯水車薪無補於事然就江寗一屬計之固不多合江蘇一省計之即不少明春學憲出棚正值直東青黄不接之時惟願諸大同寅各發慈心共襄義舉或一學捐數元至數十元或一屬捐數十元至數百元總期多多益善集腋成裘則莫謂冷官中無熱腸人也謹爲災黎請命臨穎毋任悚惶急切之至江甯府屬各學頓首同勸 
[壽敬助賑]  
　　殷還甫廣文匏繋一官拳拳愛國自聞直東告災節省己用延可園居士駐城認眞襄募爲書數百函分勸同人助善凡送捐來者無論貧富皆殷勤留欵隨時爲之轉解還以蘇電收照其集貲多者　書聨額奬勵以故人情益勉於善自九月至今零星集解已踰千五百番屬五旬初慶同人醵余稱賀廣文以五十番助賑二十番歸賑寓諸用急公好義出自貧員一日空諸所有不以爲惜想遠近聞風而起者必且踵相接也吾爲災民幸矣[  金邑同學識]  
[祭陸司馬文]  
　　惟光緒九年歲次癸未十月戊申朔初七日丙辰如弟蘭陵趙新謹以漬酌之奠遥祭於陸君蒓卿司馬之憲曰伏惟靈平原貴　吳門望　德比璠璵量兵河岳藝術該通君精天文書及兵略　家庭輯睦孝友克敦卑謙自牧雲間蜚雛鳳之聲嶺嶠有猶龍之目梓杞呈材蘭英吐馥自君　歲已副令名風流卓爾逸趣横生博聞强記練逹老成旋值紅羊肆刦封豕衡行狼烽舉而股慄鶴唳　而心驚乃奉慈母以避亂兵浮家泛字戴月披星竭人子之孝養忘爵祿之尊榮攘攘戈鋌嗚嗚畫角江上哀鴻蘇臺走鹿燐火宵飛人民晝伏遁世無武陵之源偕隠有愚公之谷并食兼旬覊愁萬斛程嬰顦顇　携趙氏之孤孟德生平僅有文姬之贖君在離亂中贖回故人子女及長爲之婚嫁楊州明月瓜步寒烟連營七百開府三千　笑入瑯琊之幕詼諧在驃騎之前大刀長戟酒地花天四壁青篷高擁紅綃之妓兩行綘蠟長圍粉署之仙周郎丰度安仁少年然諾輕財揮金結客志慕田文氣召翁伯　田文比其人翁伯擬其貌頡頏皆海内勝流觴詠繼山陰舊迹於是恩怨難均猜嫌易積明鏡蒙　黄楊遇厄我豈千求人誰護惜悵世態之炎凉慨物情之變革徘徊淮左偃蹇吳中痿而念起滿而未通挺歲寒之館操嗟日暮兮途窮爰舒勁翮遂駕長風駭濤聲之電激覽天塹之神功魂銷鄉土歌殘　憹倒屣爭迎推襟接納抵掌雄譚掀髯長揖主客則傾蓋情深兄弟則聨床懽洽余與家弟均下榻君家相得甚懽搏抄眷屬重來異地團圓　褉諸賢却喜蕭齋坌集流連三度春秋醖釀幾番離合蒙君之砥礪攸加愧我之蹉跎無及言從分袂恒切書紳音徽頓杳寤寐猶親越城望而縹緲海巿起而氤氲忽聞新鴈有懷故人卜占屯象書損兌鱗似夢似醒疑假疑眞嘆鐘　兮劍别傷董泣兮芝焚鳴呼哀哉玉樹湮埋瑶臺𨵙寂凄清繐帷荒凉　席君善音律賸嫠婦與孤兒挨霜晨兮月夕陰隲無憑禱祀何益藉貸潤之餘光俾延綿其世澤鳴呼哀哉追維曩昔有感滄桑長男夭逝猶子云亡門祚衰薄老病頽唐夕陽没兮促迫幽寂兮仿徨長辭白屋誰繼青箱慟生離兮死别終地老兮天荒泉宫兮永蟄招蘭魂兮奠一觴鳴呼哀哉尚饗 
[暮秋有]  
　　午夢初回起倚欄井梧落盡芰荷殘枝頭鴉雀呼雙宿池内鴛鴦怕獨看紅葉飄春秋已老黃花憔悴蝶驚寒近來病體支離甚半臂新添尚怯單[  瑶池司花侍兒時秀寳學吟草]  
[題瀟湘館侍者申江花史]  
　　跌宕襟懷閱歴身年年載酒慣尋春風流合作羣芳主鏡畔簾前替寫眞十萬名花一卷書生香活色品題餘紅顔不信偏多福芳譜長留欲妬渠○題畹香留夢室主申江小志海上繁華幻亦眞陸離光怪樣翻新憑君一管生花筆寫出春江無限春　風土人情耳目新最關心處是憂民莫嫌瑣碎尋常事志乘他年備取珍○題倉山舊上海上吟老尚風流見熱心韶華逝水惜分陰搜將見見聞聞事著出新編海上吟車如流水馬如龍記否當年逸興濃閱歴漸深歸淡泊新吟似聽五更鐘[  平江藜床舊主醉後草]  
[白門諶君子才來書詢况極道相思詩以答之即請政和]  
　　已分風塵老覊懷付短吟愁彈長劍鋏夢繞舊絃琴夜雨三　燭秋風萬里心多文憶諶佑　素寄情深[  平江藜床舊主倚檠草]  
[上海四馬路西中和里直賑捐輸總局接錄第四次所收樂善好施之捐欵已給收單各善十姓名開後]  
　　○瓏認山房主爲父母七旬祈保冥福捐洋二百元○高與卿明府捐英洋一百元源泰衣莊四元無名氏二元萍生二元○百川通滬號捐洋十元并經募劉名譽太史二元無名氏六元松盛長二元福聚公四元元豐玖二元誠意豐十元萬　永四元裕厚永二元謙豫堂二元匯源湧二元存義公四元乾盛亨四元三晋源四元新泰厚四元卓恕菴二元無名氏一元協同慶五元蔚長厚四員日昇昌四員農長盛四員尉豐厚二閧協和信四元協成乾四員祥記二員義盛合四員義生成記二員謙吉昇二員合盛元四員共捐英洋一百零六員○江蘇候補縣丞王肇嵩第二次經募鄭雨泉二員滋德堂二員樹德堂二員利餘號二員順勉齋二員廣記號二員樂眞堂二員早豐東二員彤成莊二員謙記號二員葉愼修堂二員三合號二員敬德堂二員景山堂二員有容堂二員槐竹堂二員永記號二員新茂號二員葉仲升二員六吉號二員李璇　二員徐和泰二員時雨臣王琴軒合捐二員陳泰豐丙合號合二員楊義森廣裕隆合二員陳合記慶昌隆合捐二員公泰號胡三山合二員無名氏二員共捐英洋五十六圓○南巿同興雜貨行宋子蓉捐洋四圓並經募養素居二圓金永記二圓仁壽堂二圓謙益泰二國立記行二圓邵也亭四圓仁德堂四圓怡泰敦厚堂二圓同恊祥二圓共捐英洋二十六圓○北巿馬瑞和雜貨行捐洋四圓並經募源茂和四圓裕和生四圓許世和二圓甡記二圓共捐英洋十六圓○以上統共捐收英洋五百十 
 
 

Page 4

 
 
二圓○再本局係奉○直隷　閣督部堂李專派等勸上海各處直賑捐輸凡各省墨士有指捐直隷賑捐者請即逕寄敝局收解較爲妥速並可作抵奬欵盼切禱切合併聲明 
[來信照登]  
　　少欽仁兄大人閣下本年波臣不職山東直隷相繼告災飢民嗷嗷待哺彼此同情皇上宵旰憂勤截漕撥帑疊沛恩膏凡在臣民無不感泣涕零之至吾鄉大君子恊籌賑欵不啻已溺毅力仁心令人拜倒將來光垂史册慶流子孫定爲行道耇操福劵焉惟震澤一帶鄉民顚連困苦之狀早在仁人心目之閒前於九月間經談鄭諸君子暨吾友徐翰波先生募粞散給法頗妥善而冬賑之議尚無把握際此隆冬飢寒交迫傷何如之弟謂當於的中之地分設男女粥厰二所多備稻草爲老弱者留住丁壯有力老押赴各鎭傭工充舂米澸河之用則嚴寒時一班行乞獲延殘喘所難者籌欵耳長者誼屬梓鄉其有仁術之賜乎弟更有請者友人某姓有助賑之心而無助賑之力屢爲惆悵兹擬將巿房倉價洋三萬元内提一萬元捐助賑欵散於奈一時無主可售度閣下交遊較廣或可代謀因囑抄奉黄棧巿三處巿房經帳務乞收存廣爲設法倘有合意欲購者懇先惠示約期會同領看然後核辦如能玉成俾得助一萬元　籌賑之一大功也肅此奉託敬請德安統希垂照不宣[  愚小弟衞家壽頓首]  
　　計開棧興巿房經帳目略逐進裝修另有細帳○典房一所坐落青浦縣屬金澤鎭中巿四十二堡一區廿六圖坐東朝西計前後六進上下樓房堂樓平房四十八間披廂十七个閣二座備衖一條更樓一座柴披五架大小天井十六方鐵庫門石庫門三道河埠一卒　後地板十六間一切門窓木栅沿墻板壁俱全共地有七畝餘現在租出五進　者二千八百千文租金七百千文餘第六進典未租○又典房下岸坐西朝東巿房一所計前後兩進門面七個矮樓小閣四個小天共三方牌門板後門長短窗俱全現在租開藥店麵店紗莊茶葉店南貨店水菓行租金一百九十千文○又典房後首坐北朝南棧房一所計前後左右八淮上下樓房廳房平房四十一間披廂七個大小閣六座過水披廂一個長衖一條更樓一座河埠兩座天井十九方前後門窸沿墻栅俱全現在尚未租出○别棧房一所坐落青邑金澤鎭中巿下塘四十二堡四區三十二圖露字圩號坐西朝東計前後平房樓房七進四十六間○又坐北朝南樓房平房三進四十六間共上下樓房平房九十二間大小披廂十五個河埠一座逐進門窗木棚郮圍墻垣木板全共其地五畆五分八厘現在租出頂首四百千文租金三百千文○又棧房下岸巿房一所現租開哺坟蘆蓆店每年租金五十四千文○以上典棧巿房除未租出外共收進頂三千二百千文租金一千二百四十四千文○所來經帳留存會舘今將巿産坐落地段所有已租未租收進頂首每年租金照來經帳抄出登報奉聞如有各紳商合意請駕臨上海北巿絲業會舘商議訂期　往領看可也此舉願售者固屬急公好義而在欲得者未始非仁漿義粟嘉惠窮閭但願大善士勃發菩心俾灾區得沾實惠一舉而三善備焉不揣冐昧用敢瑣陳[  施少欽謹識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月十四日京報全錄]  
　　宫門抄○上諭三道錄前○發抄旨四道○淳親王等奏遵旨議奏摺○粤督張等奏委解銀兩起程日期摺○大臣富奏請頒匾額摺○將車希奏請揀派可員並將期滿各員奬勵摺○廣西撫倪奏請斥革　人審　夾片○十一月十四日禮部宗人府欽天監正黄旗值日無引見○惠王假滿請安柛公續假五日○成惠請假五日○召見軍機文秀○發抄李鴻章奏請以補用同知沈守誠補順德府同知奉旨吏部議奏欽此○又新選容城令李向陽留省學習奉旨知道了欽此○又完繳欠欵之武清令蔡壽臻開復原叅處分奉旨著照所請該部知道欽此○又請將擅捐修廟之南宫令郭功叙革職奉旨著照所請吏部知道欽此○○宗人府宗令和碩惇親王臣奕誴等謹奏爲遵旨議奏事光緒九年九月初九日内閣奉上諭給事中鄭溥元奏宗室婦人　案非有抱告概不收呈咨部後倘原告不到速爲銷案以免拖累請飭核議章程並補入則例等語着該衙門議奏欽此臣等查　奏内稱宗室婦人往往驕奢無度家産淨絶糾合匪黨肆行訛索不遂便成鬥毆且呈控於步軍統領者十有九虚迨移咨刑部代傳被告又恃貴胄之親延不到案而從中關說之人皆其羽翼向被告嚇逼錢文非大遂且欲彼此分肥决不和息此風不可不除請飭步車統領衙門凡宗室婦興訟非有親丁抱告槩行擲還若既收呈咨部原被告須一齊並傳倘被告先到原告不到應即開釋被告速爲銷案不必拘定兩月之期若到案情虚　責抱告等因奏奉諭戸着臣衙門議奏嗣又據步軍統領衙門咨稱宗室覺羅婦女控案向遣抱告具呈如係喊告到案即飭另尋抱告之人始與接收如無抱告者照例不與審理抱告到案即錄取該抱告供詞咨部應否查傳被証照例由刑部會同宗人府訊辦其在街巷與旗民人等分爭鬥毆扭赴官廳解往本衙門者該宗室婦等一經到案亦即令其尋找　告往往不及遣抱情願跟同官人赴案爲詞於錄取供詞後仍交原辦官帶出取保聽傳向非原被一併傳送等因到部查例載宗室覺羅婦女出名具控案件除係呈送忤逆照例訊辦外其餘概不准理如有擅受照例叅處倘實有寃抑許其成丁弟兄子姪或母家　戚抱告無親丁者令其家人抱告官爲審理如審係虚誣罪坐抱告之人若婦女自行出名刁控或令人抱告後復自行赴案逞刁及擬結後瀆控者無論所控曲直均照違制律治罪有夫男者罪坐夫男無夫男者罪坐本身折罰錢糧等語宗人府例文亦大略相同定例本極周密如果實力奉行遇有宗室婦女出名具控必責令其戚屬等抱告無即不予收審則應准之案已少准理者一經審虚即按例將抱告嚴行治罪彼婦女逞刁者將爲其戚屬等計必不敢輕爲甞試此立法之本意亦息訟之良規也該給事中奏稱宗室婦女興訟非有親丁抱告概　擲還等語係爲杜絶訟源起見核與成例亦屬相符應如所奏辦理若步軍統領衙門所稱宗室婦女在街巷與人爭毆扭赴官廳往往以不及遣　爲詞固亦事所成有然取供後既交原解官帶出取保聽傳爲時從容並非迫不及待仍應責令遣　赴審方准送部則其狡譎之習更不待訊問而自破至例載原告兩月不到案聽審即將被告釋放拿獲原告治以誣告之罪等語係指已經准理以後而言該給事中所稱速爲銷案不必拘定兩月之處亦係爲平民免致拖累起見然臣等竊以爲與其嚴懲於已准以後莫若詳愼於未准以前似應叅核例意酌量辦理臣等公同商議應請嗣後宗室覺羅婦女呈控案件仍照例令親丁人等抱告如係喊控及在街巷與旂民人等爭門扭告者亦均令找尋例應抱告之人予限十日到案錄取供詞同被告一齊送部倘逾十日之限並無抱告投到或令僕婦及年未及歲之雇工作爲抱告者概不准理即將被告之人開釋餘仍照定例辦理庶刁風可以稍息而無辜平人亦可少受拖累矣如蒙俞允　纂人宗人府及臣部例内以昭遵守再此摺係刑部主稿合併聲明所有臣等會同酌議緣由恭摺具奏請旨奉旨已錄○○太子少保兩廣總督臣張樹聲廣東巡撫臣裕寛粤海關監督臣崇光跪奏爲粤海關籌解内廷修理要工銀兩委員起程日期恭摺具陳仰祈聖鑒事竊照光緒九年八月二十六日承准軍機大臣字寄光緒九年八月初三日奉上諭内務府奏請催要欵一摺内廷修理要工需欵甚殷前經諭令兩江總督等迅籌銀各八萬兩於本年七月内解齊應用現在期限已逾粤海關解到銀四萬兩尚欠銀四萬兩着崇光將欠解之欵迅速籌撥限於本年九月内全行解齊以應急需等因欽此自應欽遵依限籌解兹向西商志成信協成乾等號借銀四萬兩先行墊解隨後由稅收陸續歸還以資周轉飭據廣東布政使剛毅遴委候補巡檢夏德順領解前項要工銀四萬兩飭令該委員領齎匯兌文抵於光緒九年九月初六起程附搭輪船由海道進京前赴内務府報到聽候飭傳交納以期妥速除分咨查照外臣等謹合詞恭摺其陳伏乞皇太后皇上聖鑒謹奏軍機大臣奉旨該衙門知道欽此○○奴才富華跪奏爲廟祀正神靈應顯著懇恩頒發匾額以答神庥而順輿情恭摺仰祈聖鑒事竊查接管卷内據熱河道詳稱熱河地方龍王神廟凡有水旱祈禱輒應本年六月下旬大雨傾盆山水暴注武列河水勢驟漲冲决石　民廬官廨多被淹灌老幼婦女被水圍困同聲呼救流杯亭門外一片汪洋浩瀚無際宫墻根基幾成堤跡奔騰冲刷岌岌可危當此洶湧情形深恐人力難施共向龍王廟後誠祈禱忽荷天氣晴霽水勢漸平被困婦女全行救過登岸並無漂失一人一面委員挑挖引河疏消積水添築土壩保衞宫墻兩月以來幸未再降大雨挑築要工刻期告竣似此萬難措手之工竟能迅速蕆事設非神靈默佑曷克臻此現在地方均稱安謐居民奉祀益虔懇請欽頒匾額以隆報享等因具詳請奏前來前任都統奴才恩福未及核辦旋即因病出缺奴才查本年六月間大雨傾盆連宵逹月武列河山水瀑漲直逼宫墻當由前任都統奴才恩福督飭司員道府暨委員揀發知縣富賚府經歴章奏凱設法拯救竭力疏消一面恭詣龍王廟後申祈禱卒能全活甚衆速藏要工園亭得資保護實屬神運默佑顯著異常現居民等同深寅感自應據情奏請合無仰懇天恩俯賜頒發匾額一方交奴才敬謹摹擬懸挂以答神庥而順輿清除咨禮部查照外所有熱河獅子溝龍王廟祈靈籲著籲請匾額緣由謹恭摺具陳伏乞皇太后皇上聖鑒訓示謹奏奉旨已錄○○奴才希元跪奏爲吉林刑部司員現擬暫緩裁撤請旨飭部揀派其期滿奏留及現屇報滿各員應回部當差並照章請奬各緣由恭摺具陳仰祈聖鑒事竊查同治二年前署吉林將車早保因吉林訟獄繁多遵旨查議具奏奉上諭着照所請即由刑部揀派正途出身漢郎中或員外郎一員專司主稿科甲出身主事一員帮辦主稿並再派刑部滿郎中一員專司掌印所請該司員等三年期滿無過由該將軍出具夸語送部引見並如何酌加奬勵之處着該部妥議具奏等因欽此旋准吏部咨行奏定給奬章程歷經遵照辦理在秦嗣於光緒七八兩年前任將軍銘安先後奏請添設吉林道鼎姓琿道及以下各民官地方一切詞訟均歸民宫經理由道核轉並請裁撤刑司掌印主編各部員故於主稿郎中陶家騶一年期滿奏請暫留帮稿主事馬文輝丁憂未請再派蓋皆聽候部議再定去留故也繼經部議甯姓琿三城請設道府等官令將軍銘安與督辦寍古塔等處事宜太常寺卿吳大澂冉行妥議尚未議辦銘安旋即離任吳大澂　又赴津奴才甫經抵任於地方情形雖未周知揆其大局寗姓琿道府等官請設不爲無見遽設實多滯碍容奴才留心體祭再行奏陳其已設民官地方訶訟自應由吉林道核轉其寗姓軍三城副都統衙門所理詞訟仍應由刑司部員爲之覆核而期滿奏留之主稿郎中陶家騶及本年八月報滿之掌印　中　顯差額既無期裁撤該員等亦未便再留應即均令冋部當差惟刑司應核案件現止三城較前輕减掌印主稿各一員足資經理擬請裁减帮禍一員伏乞飭部核議如奉議准請旨揀派掌印滿郎中一員主稿漢中或員外郎一員來吉接辦餘均仍照舊　辦理該差滿郎中等應得奬勵除陶家騶業經奏請外英顯擬照章程賞加一級外從優再加級以示鼓勵該員等俟接　之員到吉即行照章給咨送部引見是否有當恭摺其陳伏乞皇太后皇上聖鑒再吉林副都統孫奴才兼者　廬列銜合併聲明謹奏請旨軍機大臣奉旨該部議奏欽此○○倪文蔚片再據臬司國英詳據思恩府知府劉恩濬轉據武緣縣知縣蕭憲章禀稱據縣民韋天　以伊姪女典　曾許字林大先爲妻尚未過門　舉人蘇承治糾人拉去抑勒作妾呈乞究追尋情當經差傳隨據該舉人遣抱呈拆典姝係伊憑媒說合買　爲妾等語復經該縣提集人証質訊蘇承治恃符貌玩大肆咆哮竟敢抽身跑去詳請奏革拘究前來臣查該蘇承治竊　武緣縣由思恩府學　生應光緒巳卯科本省鄉試中式第三十四名舉人乃敢强拉良家婦女實爲衣冠敗類相應請旨將蘇承治革去舉人嚴拘究辦以示懲儆理合附片貝奏伏乞聖鑒訓示謹奏軍機大臣奉旨着照所請該部知道欽此 
 
