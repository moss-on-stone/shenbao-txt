# 1891 - 201 - 4906560

 

Page 1

 
 
[新印續小五義出售] [  申報舘啓]  
　　本舘　洋小五　一書早已不脛而走寰宇風行茲又覓得續小五義以新鉛字排印公諸同好是編所叙忠義俠烈之事大都可驚可愕可泣可歌飯罷茶餘一編展對足以排悶遣愁好讀異書者自必　先覩爲快也卷　之繁過於初集共計一百二十四回訂成十本准於二十一日出書定價每部碼洋五角五分請向申報　申昌書室外埠申昌辰經售申報人購閱可也此佈 
[重印聖武記出售] [  申舘啓]  
　　聖武記係邵陽魏　深先生所纂先生抱經世才不獲見諸行事乃　史館秘書私家箸述薈成是記自　國龍興以迄道光年間洋事條分縷析無不祥　於其中曩所印者早經售罄茲復排以新鉛印以潔白紙張每部十本碼洋六角卽日出售有欲討論　故者請向本埠甲昌外埠申昌　　售申報人　取爲盼此佈 
[勤移費以振飢民說]  
　　每逢夏秋之交上海　戶居民例必捐集資財延僧道設壇建醼問以何義則曰驅瘟疫也保平安也每醮一壇其費自數千數十千至數百千而止主待其事者大都沿門募化集腋成裘或統一街而爲之或合一業而爲之雖不知其果能　　歸功毫不染指與否而以有用之財帛供無數不尶不尬之淫僧奸道嫖賭吸烟雖曰媚神神其肯因之而滔災降福耶或曰人惟嗜欲紛乘是以日居煩惱塲中不覺疾　乘機而至借此設壇齋戒而壹其心志絶其紛華胸中洞洞空空清淨數日縱不必邀神明之保佑而病自無自而　然則建醮之獲益良多何必盡　指斥且此種淫僧奸道久以嫖賭吸烟爲常事不復有所顧忌於心使終歲清閒略無出息則變其靑鴨秃鶖之相流而爲拐爲騙爲竊爲盜亦意計中事幾不可以防閑何若藉建　爲名俾得慳囊共飽庶幾有所藉手得以安心嫖賭吸烟不致衣鉢蕩然任意爲非作歹子乃必欲盡行裁去毋乃顧其一不顧其二未免失於矯激偏私乎曰是不然僧道亦流民也然使無以賙之亦惟流而爲拐爲騙爲竊爲盜尙不致於　臥而亡今天下有鵠面鳩形飢腸轆轆無衣無食呼號於頽垣敗壁間者其　儈道之情形不誠相懸天壤乎計自晉豫奇荒而後垂十餘年或洪水横流或亢旱不雨田皆爲石人盡啼飢其中豈無臣賈豪商世家右族平日奢華靡麗享用非常而一遇巨災疉告亦不免流離轉徙凍餒交　　肉飄零肌膚　樂死則轉於溝壑狐狸　其殘胾生則托鉢沿門粗糲難謀一飽此其苦况有非鄭俠流民圖所能繪袁介踏災行所能歌有曷弗栘此建醮之貲以資振撫俾得全活百千萬人性命得以殘喘苟延歟抑僕爲之進一籌焉救災若救火然亦曰救一時之急耳今更有顧及終身令災民得所依賴性命恃以保名節恃以全而且兒女恃以撫養而長大如潘　民表所創臥牛山紡織局者其爲功德尤十倍於尋常振活飢民苟能移醮費以佽局　不尤爲無量善舉乎局設於山東歴城臥　山之麓因見河决銅瓦廂黄流奪鹽河達利津入　垂三十餘載氾濫之患無　無之災民皆仰食於宫其勢有所不給適　君赴東施振度地山麓結茅作廬俾嗷雁哀鴻有所樓息核其口數則男女幼弱多至五千有　其中狐嫠幾居强半振之恐無以濟乃創爲此局教之紡織隠寓以工代振之意局中規制井井有條大率災嫠之能紡中綫　日給錢一百文能紡上綫者日給錢一百五十文亦有携帶孤兒者僅恃此紡綫之資頗難餬口擬更教以織布使其出息稍多計每人代製一機及刷帚等項如能學有成效則每人酌給京錢一千文疢多則酌　津貼倘一人不能獨織則兩家共一機至其人本有丈夫者可令出外小本營生周中借給資本一二千文或日日或一月攤還不收利息更由局中多買　地栽種　枝及棗栗之類他日桑有茂盛更可養蠶似此籌度周詳眞可謂無微不至矣夫民惟衣食不繼是以廉恥漸忘今得庇以窩棚授以工業老幼婦穉咸得免於飢寒誰無天良有尙願失節敗名不知自愛者哉特是各振所祗拯目前之急獨此局則須垂諸永久方有成效可觀觀其捐册所開用欵已有二萬餘金而進欵僅恃張朗　籌借三千金復給錢六百千經辦者墊付良多其何能濟欲向各處勸募而振欵巳成弩末更何能於此輸捐敬告寰海仁人四方義士與其設壇建醮枉抛無益之財曷若栘作此項善捐使局務不致半途而廢且人之所以建　者原欲求佑於神也聰明正直之謂　豈有於義士仁人而不深保佑者乎豈有保佑夫悞信奸道淫僧之輩而見此全人性命保人令名者而反淡漠置之者乎特綴蕪　用當喤引質之當代其不鄙爲陳言乎 
[本館接奉電音]  
　　　由京反電轉上諭一道敬謹譯登○六月二十日奉上諭前據御史文郁奏叅烏里雅蘇臺將軍托見湍於赴任時有勒索臺站騷擾地方情事當諭令奎斌確查具奏旋據托克湍自行檢舉請父部議罪並據奎斌查明委員吉通收受各臺　兩請送部嚴究復經先後諭令該都統確查研　並將家人陳有嚴拿到案澈底根究定擬具奏兹據奎斌奏稱查明將軍托克湍被叅各款提訊吉通及家人平安張有等供認該將軍勒索騷擾等情均有實據請旨分别懲辦等語此案烏里雅蘇臺將軍托克湍於經過臺站時竟有勒索羊價禮銀縱容屬員家人攬貨分肥勒派駝馬復揑造家人陳有之名希　卸非實屬貪　狥私辜恩溺職托克湍着卽行革職仍追繳贓銀分别入官歸還已革驍騎校吉通着從重發往新疆充當善差所有分收贓銀之家人平安張有均着照擬懲辦外委陳玉山等卽着該都統咨行各該管將軍大臣就近番明分别定擬餘着照所議辦理另片奏酌擬章程整頓臺站等語卽着該都統悉心酌核妥　具奏該部知道欽此 
[鳳藻夏]  
　　六月初九日文宗顯皇帝誕辰卯初二刻皇太后從儀鑾殿乘轎至瀛秀園門外馬頭下轎乘船由外邊伺候出三座門進北上門由西山道至壽皇殿總管一名請皇后蠶壇乘轎出昭景門三座門進北上門由西山道至壽皇殿皇太后率皇后詣文宗顯皇帝前行禮畢皇太后皇后乘轎仍由西山道出北上門進神武門順貞門由瓊苑東門祥旭門景和門至乾清宫後槅扇下轎步行至東暖閣皇太后率皇后詣文宗　皇帝聖容前拈杳行禮總管一名請敦宜皇貴妃等位各從淑清院乘轎至罩子門外下轎乘車出西苑門進西華門至啓神門外下車乘轎進啓祥門至乾清宫等候總管一名請婉貴妃等位榮壽公主各從本宫乘轎　慈祥 
 
 

Page 2

 
 
門進啓祥門至乾清宫等候總管一名請瑾嬪珍嬪各從本宫至乾清宫等候俟皇太后率皇后行禮時敦宜皇貴妃婉貴妃瑾嬪　嬪榮壽公主隨從行禮畢皇太后出啓祥門西華門進西苑門至馬頭下轎乘船至瀛秀園門外馬頭下船乘轎進瀛秀園門下轎步行還儀鑾殿皇后由内仍還蠶壇敦宜皇貴妃等位各還淑清院婉貴妃等位各還本宫榮壽公主退出瑾嬪珍嬪各還西苑本宫先期由都總管抄單交内務府遵照預備○管理太常寺事務禮部尙書宗室崑岡等謹奏爲具題請旨事恭照六月二十八日皇帝萬壽聖節應行遣官祭都城隍廟查照祀典内載例由散秩大臣中欽派一人前往讀文致祭現准侍衛處咨送銜名到寺臣等照繕題本進呈伏候欽派一人俟命下之日卽由臣寺知照屇期前往將事理合將請派緣由具題伏乞聖鑒謹奏於六月初七日奉旨遣散秩大臣一等侯立瑞行禮欽此○欽命總督戶部倉場侍郎祥許爲咨行事所有太平倉滿監督内閣中書明煜因辦理倉務支發人地不宜應卽撤去太平倉監督之任咨回原衙門當差相應分咨内閣曁吏部戶部查照○兵部爲移咨事武選司案呈本部遵議湖南巡撫張奏以湖南宜章營守備羅占勝請與寳慶協屬新平營守備張長俊互相對調等因核與例章不符所請對調之處應毋庸議於六月初一日具題奉旨依議欽此欽遵到部相應移咨湖南巡撫查照辦理○山西巡撫劉爲咨送引見事據太原城守尉咨報山西太原駐防廂藍旗蒙古現懸防禦一缺揀得本處驍騎校哈芬布擬正驍騎校德順擬陪相應造具履歴請爲給咨送由京旗帶領引見等因爲此給咨黏附清册咨送廂藍旗蒙古都統查照辦理○阜成門城上門樓詹下有某甲聚賭坐抽頭錢日得二三十縉爲步軍營弁兵偵知糾集多人於初九日下午分路上城拘獲賭犯廿七人尙有數人乘凉睡臥亦被捉住有二人一時情急竟由城上躍下跌折右臂帶傷逃去所拘之人并賭具現錢一併解至翼尉公所乘凉被獲者訊明後釋放四人餘於翌日解交　署訊究○四川額爾德特土司串同各土司向甘肅玉樹番族勒索兵費不遂所求串同額　德特欺凌番族以致結釁交訟積案如山頻年來經甘省大帥封章入告奉旨令成都將軍妥籌辦理勿令兩相擀怨近由川省軍督兩憲委員前往會同甘省委員秉公籌辦擬將玉樹番族應納兵費接年酌减不准勒索並嚴禁額　德特不得再有串同欺凌情事雀鼠之爭而今而後庶可免矣○吏部郎中延正郎熙已故漕運總督文質夫漕帥之哲嗣也近有抱孫之喜本月初八日爲彌月吉期在東安門外王府井大街路西本宅内肆筵設席以欵嘉賓並雇小榮椿菊部及外串角色演劇一晝夜是日高朋滿座勝友如雲極一時之盛事○蘇州織造毓尙衣秀因病奏請開缺回京調理專摺入奏於初九日本硃批着准其開缺欽此所有織造一缺責重事繁經内務府將京察一等記名之七司三苑郎中員外繕單於初十日進呈請旨簡放本日奉硃筆圈出蘇州織造着圖明園員外　榮廷去欽此○史部爲示傳事所有光緒七年五月分分發州同馮作霦等本部於本月十一日辰刻發給執照相應示傳該員等務於是日親身赴部承領執照毋得自悞○吏部爲出示曉諭事今出有盛京邢部本處題缺郎中一缺據盛京刑部揀得盛京刑部員外郎紹智擬正盛京兵部員外郎覺羅永泰擬陪　咨到部爲此出示曉　該二員穿天靑　備帶補　靑褂佩帶荷包手巾於本月十三日丑刻赴西苑門外六項公所内史部公所　到　候帶領引見萬勿遲悞該二員卽于十一日辰刻赴部演習口背履歴○禮部示頭傳八旗官學佽補教習陳保領周召齊等知悉限三日内親身赴部騐到備帶筆墨以備塡寫親供當堂覈對筆跡毋違特示 
[中江波影]  
　　　理太平府　蓮叔太守病故　缺奉道憲暫委蕪湖土葯局孫詞臣太守代理已紀報端兹悉省憲遴委辦理皖南保甲墾務總局吳士靑太守廷選者理斯篆太守遂由寗國　舟起程十一日道出　江拜會成端甫觀察泊舟一日　於十三日挂帆莅郡十五日　篆所遺皖南保甲墾務差未知委何人　　也○孫詞臣太守代理太平府篆雖　旬餘善政已徧傳人口向例郡守莅任輿　夫役槪由　縣供張太守則掃除舊習自解翼金夫馬一切俱照民世發給且爲地方匾畫良規切中肯綮史民無不驚服初八日太守來蕪料理交代土　事宜旣畢怱怱回郡現　上游調委江鳳凰頸厘金總局差不日赴省謝委卽可到差矣○新委辦蕪湖土　兼海務保甲總局周翊廷司馬心培奉上憲飭知於初八日乘輪蒞無醫寓長發客棧　吉初十日接差所有土葯　私差現仍札委曾潤亭都戎　辦以　熟手○署理太平府史運叔太守因病出缺現聞擇於二十四日在郡開吊一日然後由夫人公于扶柩回江都原籍○皖南牙厘周建自　興時歴年旣久房屋亦甚湫隘總辦袁雨生觀　接事後尙駐湖南會舘内本挺請領　項大加修葺嗣見江口土藥周　屋高敞氣象寛宏禀准上游將兩局對調俾節度支故周司馬已於月之望日遷進牙厘局内將門額攺爲皖南徵收土樂稅厘總局至土　舊屋現由袁　　僱工略加修堊不日工竣卽可遷地爲良矣○月初某日蕪湖道署接奉南洋天臣遞到公文一　有　前此問義正犯高子清高子斌二匪迄今尙未弋　　軍特飭各屬一體購　　　毋使一名漏網是否如此非本館所敢知也○五月初四日德興輪船抵無搭客　縣人胡鼎臣私帶火藥數十斤被洋關查獲拘送道轅訊究比由　帮旅蕪紳商具保懇求開　未　　准此巳列　　　讞　悉心覆勘知胡　係　易良民不諳法紀悞帶軍　蒙成觀察　開三面准其取保釋放此案遂結 
[夏門近事]  
　　去冬匯昌錢庄倒閉後司帳人漢竒被各倆主禀送厦防　廳　追井聞匯昌本與蔚長厚票號同居積欠蔚長厚銀兩甚巨事後無可彌補遂將房屋蹄蔚長厚收管云○源通倒後銀根緊迫異常各途郊行貿易往還均不能絲毫蒂欠以致向日空盤交易者至此皆　肘不堪然老於　闠之流則謂今而後一律行使實銀免受各票局之盤剝雖生理不無收縮反可稍濬利源云○蠧差虎役串合門丁胥　訛詐良民厦門方言謂之合虎樂其官之不肖者更任用官親爲門政倚賴子姪辦刑名以致吏役聲氣相通尤易搭臺串詐無論何事卽原被已經和息依然需　差規倘各　囊　敢瞞官私押有時官亦明知其事假作痴聾至於奉票傳人更爲兇惡事非命盜巨案票上亦祗查明禀覆而竟楚不許被告票　甚至鎖以黑索任意鞭雖他　亦不免惡習難除然從無若此之　無天日不識爲民父母者能嚴爲查究除暴安良否也○煤油之性燥烈異常用時須格外小心方不致遭意外之變日前旗昌洋行有煤油數百箱箱俱滲漏囚拍賣與寮仔後晉記洋廣貨店運往鼓浪嶼三坵田三和宫内雇匠　補十三日午後偶不留心將探油布帶入爐火中卒然火　箱如山積盡付刼灰幸三和宫建在海邊四面空無隣舍祝融雖虐並未殃及池魚亦　矣哉○近日升旗山報稱南洋有颶風港内各船均經預備十四日風雨驟至各船急避入口門不知飛亷氏能　鼓偃旗不甚飛陽跋扈否 
[粤事摭華]  
　　本月十四日潮州某鎭戎偕府縣中軍遊府各官在鎭署會審福建拜會謀逆首犯蔡九成該犯供稱四川人年三十餘歲旋供認拜會不諱訊其拜會之處堅不吐實　有夥　多少在潮供稱一己之外並無别人不必株連也供畢仰天大笑言所謀不遂死亦暝目訊畢畫供從鎭　牽出沿路觀者人如山海莫不指爲死而無悔者○肇慶西潦爲　至上月十二日消退十七八等日竇門不能啓者祗爭尺數寸間耳十九　復漲廿四日共漲一丈二三尺有奇水所至處視十二日漲痕高三四尺視舊歲漲痕祗低四尺餘南門板築堰障至三板之高所幸二十四日水勢稍緩倘不繼漲則圍内稍遲之稻籍堤保障尙可無虞云○廣州府學宫内　聖大成兩殿曁兩廡等處因年深日久棟椽朽蠧丹靑剝　兹者郡學　生入學拜瞻聖像不禁慨然爰集議興修以尊聖賢而重學校諏吉六月十一日請兩廡先儒牌位安奉别所卽於是日由兩無興工拆卸其兩廡上梁吉期擇七月初二日崇聖大成兩殿擇七月十四日興修升座之期擇八月初一日云○何校之刑傳自上古易曰 
 
 

Page 3

 
 
荷校滅耳是也今以此刑治罪之輕者尙仍古法乃有罪名不至斬絞而跡其所犯在可死之列者僅治以荷校不足蔽厥辜遂有略變古法而仅不失荷校之名者厥有站枷焉其製以兩木柱爲架架上有板中穴一大孔以梏犯人之頸旁穴一小孔以梏犯人一手架中設一横木突孔屈犯人一足而梏之祗一足獨立架下一板穴一孔以梏其獨立之足板之下復設活板僅祗其足犯人上枷之後一足獨立祗一手未梏者尙可自由身則不能屈伸俯仰若欲其速死則抽去抵足之活板頭頸自懸於架上惟留一手可以扳援而已不與飲食站立久之乃死此略變荷校之刑其死則更苦於斬絞而出常刑之外者也其刑具不知始於何時今治犯人或有用之者潮州中府方叅戎拿獲盜犯並窩犯匪徒巫五等三名交海陽縣李明府審辦前月二十六日明府开坐大堂提訊該犯供認不諱乃判以站枷示衆潮人聞以新刑治盜觀者人山人海三犯枷至翌日先後就斃前因法越之役籌辦海防特於黄埔長洲　口竪立水栅以資防衛蓋虎門而内是處乃扼要隘口其水甚深設栅時以巨艦滿載石觔鑿而破之使入水中然後以長大堅木夾石於中築以爲樁密排成行由北岸以至南岸僅留一口以通舟船出入重兵守之不啻中流砥柱所費鉅欵不知凡幾自設　後輪船進口出口須俟潮而行否則未免留滯兹者中外合約海疆撤防月之朔日巳將水栅撤去此後輪船出入均占利涉之爻矣○佛山鮮魚行承辦臺礮經費照章抽收邇有奸商將船載運鮮魚至石灣發行魚販肩挑繞道至佛山以圖取巧行中特派巡丁至中途緝獲一日有某甲持數簿至佛山收取魚帳鮮魚行商綑送總局以罰走漏而警奸商佛山市中遂致無魚可買聞因魚行承抽經費所立　程商販不合之故一日有鎭内貧民捕得零星雜魚入市求售藉以易朱竟有冐稱魚行攔途截去聲言須俟承抽經費者妥議章程方許一律開市云○賭已有傷風化女攤則尤甚粤省有等博徒私設女攤賭館誘婦女賭博而使三姑六婆爲之招致而分其肥遂至男女混淆賭敗則喪節輕生無所不至臬憲額廉訪莅任伊始凡鴿票花會檔子班等次第嚴禁革除凈盡兹查有女攤一項害及婦人嚴諭團防各局曁各街街正人等如查約内有私開女攤及鴒票各項賭博者卽行驅逐或禀由地方官查封驅禁將查封之屋變價以一半充賞似此雷厲風行將見化行俗美矣○潮陽縣赤寮鄉張姓巨族也族中張某家頗豐一妻兩妾生子二十四人妻生子十二其一妾生子八人又一妾生子四人孫共三十餘人尙有女與女孫不勝指屈張年將花甲而兒孫繞膝多壽多男可謂萃一門之慶矣 
[會述聞]  
　　日本人尾本福原七厘荒川奈良等五人刃斃華人沈關福一案前日經上海縣袁海觀大令會同英界讞員蔡二源太守繙譯官盧子明大令至日本領事衙門覆訊及至領事署適正領事鶴原君政體　和不能會訊大令等遂與副領事略談片刻旋卽回署 
[縣案彚錄]  
　　王德海竊取王沈氏家銀表經華捕解至英公堂蔡太守訊供以該氏尙少玉器契據等物遂飭送上海縣訊辦著該氏自行投質己詳登前報者也前日晚堂帮審委員宋二尹提訊該氏並未到案王德海供稱日前小的因有急需向王沈氏借錢未遂小的不得已卽取木匣内銀表一枚正欲付質被捕拘至公堂　送案下求恩從寛二尹問尙有玉器契據放在何處答稱小的只取銀表未取别物二尹問爾可識字答稱不識字問木匣何在答稱已被小的抛琹二尹判笞四十板着捕役送交伊父管束○池州人趙阿明投案訴稱小的　在原籍耕種度日去年來滬在虹口一帶　小工藉以餬口前日被工頭王姓將小的毆傷心實難平求　騐究宋二尹以所供毫無頭緒卽著退去候傳廿三保二圖地保到案查明起釁緣由再行訊辦○瘋婦唐周氏在法租界胡閙由捕拘送公堂轉送至縣袁大令命送善堂安揷一面傳該氏親屬來案具領前日據廿三保五圖地保投案供　唐周氏之瘋病時發時愈據伊夫云該氏舊病復發覊勒不住伊夫亦有病不能投案故囑小的到案求請暫行發堂一俟伊夫病痊再行來案具領宋二尹准如所請地保叩謝而去○孫春榮有舊鞋一雙交皮匠修理竣工後孫往索取黑暗中被王兩四誤認爲賊不問情由將孫毆傷兩造遂扭至西門外保甲局由局員朱明府解送縣署訊辦由縣訊問之餘令孫自行醫傷王則押候究辦此皆見諸前報前日據孫投案訴稱小的之傷現已痊愈王總不應誣良爲竊求請究辦王阿四供稱小的一時鹵莽以致失手傷人後當痛攺前非宋二尹以王率意毆人實屬目無法紀着重笞二百板交該圖地保收管○王順全投縣控稱瞿金土以失牛爲名向小的訛索洋銀二元求恩提究袁大令淮詞將瞿提案前日由宋二尹升堂集訊王訴稱上月二十六日瞿牽耕牛一頭至小的家中暫寄次日瞿忽同伊叔前來聲稱牛係伊叔所失當卽牽去並被索去洋銀二元求恩追究瞿金土供稱小的係本邑人向以耕田餬口是日晚間叔父瞿海丫頭失去牛後曾令小的同往尋覓旋在王處牽回並未　伊訛索瞿海丫頭供稱失牛後曾令侄兒尋覔此外不知其詳二尹問爾等何以知午在王處答稱是晚陰雨次日天明見地上有牛脚印一路尋至王處果將牛尋見地保王長園禀稱王順全向不安分二尹以順全所供恐有不實卽著收所餘人斥退查明核辦 
[英界公堂紀事]  
　　姚位西扭姚啓祥至案訴稱小的屢被阻路拆梢行兇毆擊前曾呈控在案今日相逢狹路輙又逞蠻蔡太守飭將姚押候訊斷○瘋人翁阿三沿途途胡閙由一百四十四號華捕拘至捕房移送公廨旋有家屬到來認蔡太守准其領回醫治不得再任出外滋生事端○高乾扭徐氏至捕房訴稱家中衣物被氏搬運一空理論之餘竟稱現已與父親同處捕頭正欲將原被一併解送公堂隨有洋人出爲保高因將徐氏先行移送蔡太守諭令俟洋人將高交案然後質訊○某甲投捕房訴稱家有小孩被崔陳氏誘匿捕頭命一百三十四號華捕拘該氏移送公堂令甲自行投訊○王阿四張小和均貧病臥路由巡待捕雇車載至捕房轉送公廨蔡太守命發棲流公所留養醫治俟病痊後冉　安置之方 
[法捕房瑣事]  
　　恊源舊貨店夥吳桂生捲逃店中銀表等物避匿鄉間由店主許元生投法公廨具控經荐保人張老玉兪阿茂等將吳尋交到案葛同轉屢次比究據吳供尙有鼻烟壺一個被親戚喬星高取去約值洋十元同轉令張兪兩人將喬父案追究詎料喬邱　遠避匿跡華亭縣界油車内同轉卽派會捕局綫勇及捕房包探等伴同原告等前往關提昨據包探土榮培禀奉諭飭提喬星高避　不面華亭縣接到公文立卽飭差協同地保前往油車内拘提該車主一見地保之面卽言情願同往華署有頃詭言入骨更衣從後門逃逸華署以該地保有　徇縱勒令將車主限日交案嗣聞傳說喬星高現已來滬自行投案同轉聞言令包探查問喬會否來案再行核奪○何惠生控　林金寳不務正業反敢觸忤求請管押一案已紀前報昨晨據林母錢氏投案禀稱丈夫向在老北門内開設貴器店及去世後遺産歸長次兩子承受小婦人守寡多年兩子素不孝順每月各貼膳洋兩元令小婦人另住一處次子金寳娶何惠生之女爲妻何初時貪圖財産　婿常住外家繼因婿將錢用罄時加白眼兹又借端扭送案下人情翻覆於此可見同轉得供著包探將林金寳提案一再盤詰林供詞與母相同問爾曾將岳父母毆打否答　岳父店中有學徒十餘人將小的扭住送至岳父面前任憑教訓問林錢氏曰爾與兒子分居終非長策答稱此後當令子長住寗波問林金寳曰爾意如何答稱父親去世後小的將衣典質嗣經岳父借給洋銀二百餘元將衣贖回目下擬回寗波措洋將岳父借欵歸還再圖長策問爾回寗波將置爾妻於何地答稱自然與妻同去同轉卽飭包探將何惠生傳案問曰爾婿所供並無不是之處爾可知否答稱婿將小的毆打可請傳問四隣謂婿如不好尙有生母在自應向伊告知答稱曾向金寳之兄告知已有兩次謂爾女旣已嫁林不論貧富自應始終如一答稱小的之女任憑領去惟值錢衣服暫行扣留四個月若婿果能習上仍行給還同轉謂林曰岳父所言亦在情理之中爾以後須知攺悔着當堂具結如兩個月後果然習上准爾往岳家取回衣服何禀稱遭婿毆打求請懲儆謂旣已具結無庸示懲卽著林往岳家領妻與母同住嗣後必當痛攺前非便是家 
 
 

Page 4

 
 
庭之福林唯唯而退○鐵店主張桂林前控學徒朱雙林竊取機器箱嗣經荐保人張浩然到禀明張桂林有心誣控葛同轉當將桂林管押在案昨晨桂林之妻張浦氏　同義豐保單投案永保丈夫出外同轉將桂林帶出問爾管押多時當已悔悟桂林聲稱小的不敢誣控謂張浩然己往公所邀請董事俟接到覆函再行核奪桂林稱所竊機器有人經手同賣况同業董事亦曾來案可請傳問同轉以所言未必可信着還押不准交保○瑞生泰洋貨店夥張泗涇私刻本店圖章謊取各店貨物被店主王進鶴扭送公堂同轉着押候傳其叔父到案料理兹因伊叔不肯到案　轉將張提出交王進鶴帶去迭父伊　料理○昨報紀販運私錢一事昨晨據包探王榮培禀稱查得竹箱中有信一封載明此錢由　江通泰茂記錢庄寄　滬上三馬路德盛錢　林德生秦梅生兩人查收同轉得禀之下立飭包探往傳兩人少頃包探禀覆德盛錢庄巳攺爲振泰不肯來案同轉着再候核奪 
[贈藥申謝]  
　　昨由本埠信昌珠號送來辟瘟丹一百塊謂係蘇城王樞密巷金仁壽堂自製函託轉交本館代爲分送又承孫鏡湖先生惠贈午時茶五匣拜領之餘莫名心感安誌數語以申謝忱 
[助賑病愈]  
　　謹啓者兹有朱薇記大善士因病祈求速愈許願助賑立慶回春交到敝堂洋一百元囑解山左賑欵如數祇領欽感莫名善氣本可回春自見感孚之靈　吉人况邀天相彌增菩薩之慈悲錫我百朋合頌萬家生佛救人一命勝造七級浮屠勿藥旣占有喜之爻延年更卜無疆之福亟登報牘以　感應之速代甲鳴謝之忱[  上海六馬路仁濟善堂籌賑公所施善昌等謹誌]  
[善氣回春]  
　　謹啓者頃奉洪竹卿大善士因求足疾速愈續助賑洋五十元由王益甫大善士交來敝堂囑解山左災區祗領之餘同深欽佩告人天相勿藥更徵有喜之占陰德耳嗚積善自得無疆之福與斯世共登仁壽子孫必昌爲災民再造身家神明共鑒謹登報牘代布謝　上海六馬路仁濟善堂董事施善昌謹誌 
[江督轅門抄]  
　　六月十七日正任徐州府經金慶元禀知到新海防捐輸局差○十八日南洋差遣兼辦福建通商事務候補道蔡鈞由閩奉札調回省指分法蘇試用巡檢曾鵾祥　由京來 
[蘇省撫轅抄]  
　　六月十五日通判程鈞禀知奉委勘孟瀆沙洲差卽辭○十六日准補福建福州府閩縣典史孫盛唐由閩管解革守梁玉瑜赴新疆戌所卽辭○十七日過湘田車坊厘局來禀謝奉委調辦　澤厘捐差○十八日候補知府周蓮禀銷塘工差通判孫毓驥禀銷洋務局文案差卽辭赴代理刑溪縣任沈唐禀銷管解京　差正任昭文縣徐樹釗禀謝奉飭回任 
[浙省撫轅抄]  
　　六月初十日署錢塘縣伍禀知任事禀見調署鎭海縣錢塘縣束禀知本日交卸錢塘事禀見石廷熙禀知藩司委解第五批京餉並第一批邊防經費差叩謝胡培元禀知藩司委代辦餘東關厘局卽辭府經歴成邦彦服闋來省禀到禀見○十一日候補縣楊葆彝禀知藩司委代辦奉化縣叩謝○十二日省提塘蔡殿魁叩見禀知受事代辦省提塘張聮標禀知交卸禀安 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯陽官報]  
　　前福建汀州鎭李軍門占春現聞丁艱交卸鎭篆後經兩江總督劉峴帥檄調至金陵差遣軍門挈同灜眷乘坐大紅船由江省用紫電官輪拖帶來潯小作勾留卽附輪東下○交卸石塘釐卡蔣純甫貳尹回省銷差後仍回九江道署候差○星子縣渚溪分司現經王潤民少尉補授該處地瘠民貧分司一缺清苦異常少尉履任後减僕從節度支矢勤矢愼盡職辦公○調署德化縣羅少垣明府廣煦於初九日抵潯屬下董廉捕以及署中書差均至西關外碼頭迎迓明府隨卽登岸入城暫假考棚内辦公於十三日辰刻接印視事前任張王珊明府卽於是日交卸篆務 
[瓣香遙祝]  
　　敬啓者敝堂自正月間開辦施醫給藥以來號數日漸增多幾於應接不暇除舊請内科王履康李紫璇唐芝雲許蓉江外科高莘甫傷科徐宗揚諸先生外現復添請内科朱雨泉蔡雲卿諶清渠外科童錫　針灸謝雲山諸位先生俾得悉心調治不至偬促貽誤惟是繼長增高經費益形支絀前發集福醫藥　册其先行捐助者固已早經拜賜而後來居上者亦望卽與成全幸勿置諸覆瓿務祈相與解囊則焭民幸甚敝堂幸甚此佈[  滬北廣益堂司事謹啓]  
　 
 
 

Page 10

 
 
   
 
