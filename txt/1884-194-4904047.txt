# 1884 - 194 - 4904047

 

Page 1

 
 
[第八號畵報出售] [  申報舘主人啓]  
　　本舘於畵報後增附淞隱漫錄書說一則荷蒙海内君子僉謂書與畵圖並皆佳妙故購閱者亦未肯間斷免𫏑日後殘缺不全之憾兹於二十五日發售第八號願諸君早爲賜顧此布 
[霆軍紀略出售] [  申報舘啓]  
　　蜀中山川雄秀智勇魁奇之士代産其問若今湖南提督鮑春霆爵帥其尤著者也爵帥于咸豐初統霆字一軍轉戰址餘年前平數省赭寇雖　人　子無不震其功業之隆銅梁陳世五儀部久在蓮花幕下著有霆軍紀略一書自公從戎以迄撤兵編年紀月大書特著閱之覺褒岳英姿毫索　　　欲露誠史氏之外編名臣之實錄也本舘以活字板印行每部六本價洋三角五分定于廿二日出書售處仍循曩例 
[論法人妄想]  
　　昨閱京華電音至法人擬奪雞籠而取煤據吳淞砲臺以掠招商局船隻取烟臺以屯軍北襲旅順口以斷援軍數語不禁髮爲之指眦爲之裂夫電音所述明言得諸傅聞未知其確否或係華人私爲揣測之語或係法人擬議之辭而爲人所竊聞因而傳出抑或法人故意作此說張揚於餐以施其虚聲恫喝之伎倆均未可知而聞此言則凡在中國含生負性之倫未有不憤然而作色者竊謂此說未必出於無因也中國此番不肯引咎啓釁之端實歸法人欲索兵費决難允從如此則法人之願未償勢必出於一戰一經開戰則新加坡香港奥門等處地方爲法船所經由之處往往在此等敗添裝煤斤糧食等類此時中國亟照會各國使各这萬國公法循局外之常例不得以煤及各物售與法人吾知各國亦不能貪利私售自逃於公法之外若此則法船至華輪行相距四十餘日其船中所載易於告罄卽在西貢添載恐亦不足敷用若中途無從購買法軍勢將坐困故法人有事於中國必先據有煤之地兵船非煤不行西人行軍之際以煤爲軍將之大端也臺灣之雞籠山産煤爲最佳法人素耳其名此時欲主事中國而先趨雞籠亦意中事耳觀於法水師副提督所乘以來滬之拉加利桑尼亞爾兵船南指閩海適與京都電述傳聞之辭相合且本埠西人中亦有知法人之意實有八九分欲如此者法人直以中國之地可以任其予取予求也者噫烏得不令人吽吽然氣忿不置顧再一思之而知法人果有此言實亦出於妄想而已不足深慮也彼欲奪雞籠以取煤此其意至日昨而始有此傳聞而中國皇猷默運早已料之如神特簡劉省三爵帥以巡撫銜敊辦臺防文自道臺武自鎭臺均歸節制則不啻以臺灣爲行省而設重鎭焉此其早事預備者其智計實出於法人之先矣各口通商以來向惟南北兩洋而已雖前此日本人逼侵臺灣無端啓釁其勢頗甚洶洶而臺灣自道鎭而外並未增設重臣以資鎭壓今乃於南北洋大臣之外增設一閩洋帮辦大臣特簡張幼樵京卿以任其責張公前在侍從諸臣中能言敢諫夙著威名而其料事籌策悉中肯綮早已簡在帝心赴津與李傅相籌商津防亦復布置井井此其胸中當不數小范老子數萬甲兵計其時已經到防是必早有布置之法使法人畏如臥虎不敢涉足其境是又可見朝廷睿謨周匝毫毋無遺而知人之明用人之當有迥出乎常格之外者吾知劉張兩帥亦必感知遇之獨隆而策膚功之速奏者已八閩天險自古如斯暗礁淺灘所在多有舟行最爲危險今者法人亦曾不惜重費雇用福州領港西人以爲向導而前日赫墨林兵船前赴福州至馬尾鎭相近突遭擱淺必須將船中所有砲械等物悉數搬出始可望其出險該處兩岸皆駐有華兵設此時而已在開戰之際則法人必受大例今幸而尚未開戰得以從容施救耳夫赫墨林係法國二等兵船甫至該處已有擱淺之患若係大兵船則其勢爲更瞼雖有引港亦何益乎吾故曰法人而果有此言果有此舉則亦妄想而巳矣夫法人所籌者中國已先計及之中國未嘗專恃其險而法人則直視中國爲無人中國爲無險以心問口以口應心欲取煤於臺灣以供軍船之用然後煤斤取之無禁用之不竭乃可據吳淞以掠招商局船隻中朝前有諭旨謂縱或事出於戰亦斷不壞法人之商局此言何等汪洋大度今法人一舉手而卽欲壞中國商務掠招商船隻此其局度之寛窄行爲之仁暴相去不知有幾白倍正不知法人何顔厚乃爾至烟臺旅順此數處皆有重臣鎭这所以先期布置者幾於無微不至法人雖欲如此如此天意則竟不然不然卽法人再添堅船再調多兵其果能如願以償得志以去束耶古人有言有備無患中國其知之矣是論甫脫稿忽接京都及通州兩電音有二十四日諭旨如約撤兵之說則是和局又可望成矣軍事頃刻千變苟能是何幸如之 
[諭旨恭錄]  
　　閏五月十九日奉上諭步軍統領衙門奏拿獲迭次紏夥搶刦隣境盜犯請交部審辦一摺所有此次拿獲之孫毫兒卽老孫又名孫西河孫二卽孫得碌張二卽張二黑張三卽張三群免徐小兒卽徐廣太及孫乾棒候萬年卽老候均着交刑部嚴行審訊按律懲辦其未獲之王監奇等犯仍着嚴緝務獲歸案究辦至獲盜出力之員着俟刑部定案時聲明請旨餘依議該部知道欽此○二十日奉旨這所叅疏防越獄之管獄官江西新喻縣典史鄭翼着卽革職拿問交潘霨提同刑禁人等嚴審有無賄縱情獘照例懲辦有獄官署新喻縣事候補頟縣陳乃機着先行交部議處仍勒限嚴拿逃犯詹巢藖務獲究辦倘限滿無獲再行照例查叅餘着照所議辦理該部知道欽此 
[本舘接奉電音]  
　　昨由通州電局專發電音到本館有閏五月二十三二十四日諭旨十道敬謹譯登○閏五月二十三日奉上諭前因御史屠仁守奏湖北應城縣徵收鹽石膏井稅課自德安府同知蔡懋賡接辦以來百獘叢生恣意睃削當經諭令孫毓汶等詳查叅辦兹據奏稱石膏井鹽稅課向分兩宗石膏稅釐尚無弊混井鹽課名目太多立法未善同知蔡懋賡接辦徵收尚無貪苛劣蹟現將井鹽稅課改定新章開單呈覽等語同知蔡懋賡雖於井鹽課額並無虧短惟於章程煩瑣滋弊不思及早變通又未將丁役私費查明禁革以致商情不拹嘖有煩言實属辦理不着蔡懋賡看交部議處至所定鹽井稅課新章卽着該督撫飭屬認眞妥辦毋任再有弊端餘着照所議辦理該部知道單併發欽此同日奉上諭大理寺少卿邵曰濂奏遵旨保薦人才一摺前陜西道員李羲鈞前刑部郎中敖賢着各該督撫給咨送部引見欽此同日奉上諭瑞聯奏假期屇滿病仍未痊請開缺調理一摺江寗將軍瑞聯着准具開缺安心調理欽此同日奉上諭都察院奏已革雲南試用知縣鄧炳堯屢次遣抱以被又寃抑等詞赴該衙門呈訴據稱該革員回被讒議致唐炯以空言叅劾等語是否實有寃抑抑挾忿逞刁着岑毓英張凱嵩確切查明據實具奏欽此同日 
 
 

Page 2

 
 
奉上諭李有清奏請將冐支糧餉之提督守備革職等語貴州管帶提標練軍之提督李盛貴膽敢串通守備樊茂林缺少兵額冐支糧餉實局貪婪謬妄李盛貴樊茂林均着革職提案審辦至各直省營伍虚冐兵糧恐不獨貴州練軍有此情弊全在各該大吏隨時嚴查切實整頓營伍庶有起色而餉項不至虚摩此次經李用清查出懲治洵屬了避嫌怨辦事認眞各直省將軍督撫等於所統緑營勇營務當嚴行查察如有似此弊端卽行痛加懲儆不得稍涉徇隱倘不能實力清果或被人叅奏或别經發覺定惟該將军督撫及統兵大臣是問欽此同日奉上諭李用沮奏特叅妄　無辜之革員請旨拿問究辦一摺據稱已革貴州候補知縣陳家滎前在都江通判任内因案妄拿民人盤老礦等研逼成招日有索詐得贓情事迨正賊兩獲　復固執成見節詞狡辯並赴京呈訴爲名匿不聽審實屬狡譎異常又欠交黔捐銀兩爲數甚鉅日久延未角清亦屬玩延陳家榮着卽拿問並着各直省通緝角交李用清提訊究辦嚴追欠欵以重帑項前代理都江通判府經歴胡緒良于民人盤老礦等脫沈並不查明率行禀報亦屬不合着交部議處餘着照年議辦理該部知道欽此同日奉上諭李用清奏貴州營伍請另派員校閱等語本年應行查閱貴州營伍着卽派署巡撫李用清逐一查閱認眞簡校如有訓練不精軍實不齊者卽將廢弛之將弁據實叅奏毋得視爲具文欽此○二十四日奉上諭前據李鴻章奏與福祿諾於四月間議定簡明條約第五欵聲明三月後將所定各節詳細會議現在已將屇期所有第二欵北圻各防營調回邊疆一節應卽如約照行着岑毓英潘鼎新將保勝諒山各處防營撤回滇粤關内駐紥並於一月内全數撤竣以昭大信欽此同日奉 
旨江甯將軍着豐紳調補綏遠城將軍着克蒙額補授欽此同日奉上諭徐桐奏遵旨保薦人才一摺在籍刑部主事黄詒楫着該督撫給咨送部引見四川候補道黄雲鵠着交軍機處存記欽此 
[津沽近信]  
　　昨晚接到天津友人來信云現有英國兵船四艘在大沽口外灣泊吳清帥於二十一日回新城防守津郡民情尚覺安謐惟大沽土人及寓津之南人家屬多有預先遷徒者二十一日保大船回申搭客計有二百餘人大率遷移家眷者抑何怱遽乃爾○傳聞徐曉灜中丞不日可以到京而同時敗衂之總兵黨敏宣王得貴業已軍前正法營規爲之一肅賞罰旣明士卒知勸或可一戰乎○有某營新募成軍軍士　路脫逃營哨各官墊付飯食盤費錢文多歸無着於是發餉稍旨折扣爲彌補地步　爲統領所聞查詢屬實當時捆綁哨官擬卽以軍法從事嗣因再四叩求將哨官重責軍棍並將營官摘去頂戴如此從嚴整頓營務或有起色歟○連日吳清帥駐節督轅李傅相逐日與商海防軍務稍有暇晷即接見屬員批閱文件而案牘尚如山積王事鞅掌風人所以托咏歟 
[都下述聞]  
　　近日都下傅聞左候相於二十八日在德勝門大閱神機營兵閱後卽當挑選精壯者數千人出京駐紥惟所紥何處尚未知也十八日都中大雨竟日四野田疇旣霑旣足農人咸歌喜雨詩云 
[兵船失事]  
　　昨日本埠日斯乙尼亞欽使接到電信云日國兵船名加拉未亞由小吕宋開行來滬行至厦門相近海面忽觸礁石以致失事其船上諸人則已設法救起矣至其細情容俟續聞再錄 
[本埠傅言]  
　　法水師副提督利士卑士所坐之拉加利桑尼亞爾兵船於昨日午後五點鐘傅聞開往天津昨報謂該船已開盖傅聞之悞也○中法商議和戰之局本以七日爲限至今日限期已滿兹本埠得有傅聞云又展限七天卽與南洋大臣另議約欵不復至津沽定議矣○法水師提督孤拔及其所部兵船巴夏爾等皆在離福建三百里之海面寄椗聞本擬念七日行抵馬尾念八日卽行開戰今旣有展緩之說大約無庸前往也○念五日有西友詢本埠法領事官以中法之事法領事秘而不宣惟云大約明日或有略好消息然亦未知其是何消息也○昨晚又倒俄國兵船一艘名羅松泊在張華浜口云 
[營口雜誌]  
　　新任博道憲於十六日辰刻接印僚屬之賀喜者趾錯於門極一時之盛焉○宋軍門於十六日乘輪赴旅順口扼守噞要整頓邊防因中法和議决裂故也○街談巷議咸以海氛不靖爲慮有謂法兵船已到烟台者一時人心惶惶十五日以後油豆餅各項皆無買賣殊厪漆室之憂也 
[嶺南叢話]  
　　本月十三日有某甲持洋十元行至關德門口駐足觀告白手内之洋忽鼓翅飛去正在張皇四顧驀覩一老者立身畔遂妄指爲竊賊爭論之下被守城差役一并扭交保甲局訊問不料老者係某紳之封君委員一見急親自告罪責甲二十板以警夫捉賊捉贓古有是語甲之冐昧若此宜其旣失洋而又遭笞辱也○粤人陸某素以阿芙蓉爲業十一日由省載烟土數箱道出藘苞廠該廠巡丁至船查騐騐畢竟取去一土陸與之爭論巡丁旣大肆咆哮毁其衣箱等物并聲言欲將該船銷住船户畏如履箎力禁陸勿觸其怒巡丁見其怯弱益無忌憚又奪數土而去噫横暴若此豈眞孟子所謂今之爲關者歟○大地新街一老媪向以販賣人口爲業所積造孽錢久已充牣腰槖十五日往隔隣坐談偶不掩扉被偷兒濳入囊括所有而去迨嫗回家不勝悔恨欲懸梁自經幸蹸近窺見前來解救不至斃命語云買悖而入者亦悖而出觀於嫗而益信○新城賣蔴街天主堂側有一枯廟爲建造天主堂之石匠借住兹值舉辦圑練街隣擬收回以便練勇駐紥迭次勸石匠遷移而石匠練故意延宕十七日晨街隣復往催促該石匠竟持械將隣衆毆打於是各抱不平相率與門是處工作人衆一聲傅播齊集數千聲言要將天主堂焚毁幸爲大憲所聞急飭四營將官調齊營兵前往彈壓復飭南番兩邑宰親往勸誡各人原係迫於公憤非好事者此一見官軍即行解散查石匠皆進教客民與鄰近居民素不和睦上數年曾觸怒衆人衆將其屋宇焚燒幾成巨禍今又滋事倪中丞因飭務將石匠嚴辦以警將來○太平門内天平街去歲曾遭囘祿舖户十去其七狀元坊之閘門亦皆燒毁其閘門係狀元坊所建理宜待狀元坊建復爲是乃天平街鄰先建門櫢一座抺却狀元坊名目坊衆見舊址被佔相與理論控諸有司經已年餘未能結案前日有某紳代該坊出力進見府尊禀明此事謂记文武生舉簪花必經由此坊盖因狀元二字取其兆也百餘年來莫敢更易今天平街擅自改換于文風大有關礙府尊立飭差役拘天平街值事到案勒令具遵拆去任狀坊建復該值事等迫於官勢急將磚石拆回見者無不笑其多事 
[天南試事]  
　　葉學憲行知各屬凡府縣試必須考滿三場始准錄取送院誠愼重衡才之道也惟各童半皆寒畯多延時日未免資斧雜籌廣府蕭紀山太守體察十情詳請考過三塲卽行送案且首塲後一日卽考二塲并歸一塲揭曉爲日無多各童不至有覊樓之苦太守之嘉惠士林可謂無微不至矣○初十日考番禺縣文童十二日卽行覆試有某童腹中無一點墨又不能曳白了事竟將白鴿票得彩章程繕諸卷上太守披閱之下赫然震怒卽提該童審訊該童供稱偶因痰壅心迷實非有意太守怒其狡獪着送縣嚴懲得責手心三十下嘻該童竟悞以名塲爲利藪耶何弗予以䔉條金爲之發一利市也 
[米船獲盜]  
　　台州訪事人郵致本舘去日前有台商載米一艘駛至玉環廳所轄洋面正在破浪乘風突有緑林客數十人駕五槳船如飛而至一聲呼哨蜂擁上船飽掠所有而去去後米船水手人等見尚留三盜正在收括零星遂　之日我等所有銀洋均在下艙汝可自行往取盜信以爲實比入艙水手等立將艙板掩閉駛赴玉環楚門汛卽赴汛地喊報歴訴一切情形汛官遂派兵丁十餘名立刻下船將三盜縳送廰署 
 
 

Page 3

 
 
一經訊問卽供認不諱正欲批解上道銯供宅讞不意三盜倐然翻案較前供大相逕庭以故發審委員會同玉環同知連日在永嘉縣署嚴刑訊　 
問其中二盜已照前供認而一盜則五毒備嘗尚堅不吐實云 
[暫緩開輪]  
　　法公司輪船本於今早開往外洋因法國有哀的美敦書與中國今日已滿七日之期是以法欽差知照該船緩一日開行以觀中國動靜云 
[測候風信]  
　　日來本埠天氣時雨時晴徐家匯天文臺之能神甫因謂南邊一帶必有大風其然豈其然乎 
[電局苦况]  
　　法國多事以來電報頓加數倍日夜未停已及半月司事學生無不困憊滬局已添夜班六人每日夜分作三班仍覺應接不睱本月廿五日商報收洋至六百元其多可見向例發報次序加紫花印者列一等局中化報列二等商報列三四等今因商報積壓改爲先發一等官報次發三等四等商報次發二等局報遂致本局要電有遲三日尚未發出而信已先到者说可見辦事这難矣 
[西官宴客]  
　　廿五日德國領事設筵宴會華官邵觀察因往吳淞接善厚齋將軍陳伯潜閣學憲節故未及入席在座者惟會審委員黄芝生洋務委員陳寳渠兩太守及鄺君容階葛君蕃甫數人七點鐘入度至十點散度時玉賓欵洽厚禮周旋并暢談時事云 
[刼安詳述]  
　　前報吳淞出一盜案兹悉事主姓孫名坤揚因該處港内有富户二家孫姓卽富户这貼隣致遭誤刦當進門時卽刃傷事主餘人均用棉花塞口一小孩則拖在門後將刀禁嚇不准聲張現據傳方汛官徐姓已向孫姓調停大約失贓無多可免報案也 
[本埠官報]  
　　出使德法大臣許竹篔星使抵滬仍駐節虹口天后宫行轅已列前報昨早本埠道憲以下各官俱赴行轅禀安○昨午一點鐘會辦南洋事宜陳伯潛閣學坐祥雲輪船進口停輪砲臺前各船升砲靖桅以迎閣學進營小坐片刻卽到砲臺騐看慶这五營站隊從砲臺前站起至大關前止約有三里旂分五色均係烈勇巴圖魯江南簡放提督軍門曹德慶所統帶沿塘卽設公案騐砲臺畢升坐先入大砲十二尊次演車砲八尊再次小車礮又八尊計放三排然命中者寥寥因砲笆遠而小甚難命中也三點半鐘乘輪進口抵招商局金利源碼頭本埠文武各官均到船遞呈手版其撫標滬軍營並恪靖營親兵各統帶官排隊浦灘恭迎憲節辦差人等早經預備儀仗并緑呢大轎伺候迎入行轅云○昨報善將軍　滬一則兹悉實係江寍將軍非杭州將軍也將軍急於北上坆於昨日傍晚換坐招商局保大輪船於今晨動輪北上矣 
[道憲回轅]  
　　蘇松太道邵觀察乘民船往吳淞口迎接陳伯潛閣學已列昨報兹聞昨晨本埠接得津電有緊要公事道署立卽發電至淞請邵觀察囘滬故觀察已於昨午前回署至電音保事則非外人所敢知也 
[輪船開行續聞]  
　　昨報招商局輪船開往香港一節兹聞富有輪船本定於二十七日早開往香港並無改裝情事而保大輪船亦於今早往天津江孚輪船於今早往長江各埠此三船均泊金利源碼頭裝貨起椗云 
[幼孩待領]  
　　前日福建厦門海關在白鼈壳船查獲拐匪並被拐幼孩七名海關上人正在細語拐匪乘間逃逸僅將幼孩七人禀解道憲移發上海縣收營黎邑尊查得幼孩最大乾睥僅十一歲小者甫及三歲邑尊各賞洋一元發育嬰堂收養待家屬認領 
[証人交保]  
　　前報黎邑尊詣仁濟醫舘相騐周阿二屍身無傷卽將熊云亭等帶顺縣署訊問據供實不知打架情事况前日周未氣絶時法巡捕將我送至仁濟醫館經周認明實與我無于王開顧福二人供與前同邑尊謂雖已騐明屍實無傷但恐屍親投案請究未便率行開釋飭熊云亭等三人卽觅妥保不准遠離如奉傳喚卽行投案 
[笞押候查]  
　　昨報鄉人闖入善將軍坐船扭送上海縣衙門等情兹聞蔣明府訊得鄉人王姓向住新閘鎭供詞不倫如痴如醉明府飭責一百板押候查究 
[讞案未定]  
　　馬孻人某甲因賭起釁將某乙刃傷致死由捕房拘甲管押柏醫生騐明因傷斃命屬實各情均經列報兹悉捕房疉次將某甲解往法租界荷蘭公館審訊供認不諱惟該管領事不能專擅定罪須俟其國回文到日再行擬定故某甲仍發虹口捕房管押云 
[押犯取保]  
　　虹口捕房押犯甚多瞬届炎天易生疾捕頭酌量案情稍輕者送英公廨聽憑取保開釋不可謂非仁者之用心也 
[離間骨肉]  
　　蘇人趙錦芳等投上海縣控堂嫂趙吳氏被其昆弟吳玉峯吳關福唆使出資開妓寮圖吞遺産等因奉批爾兄錦龍生子早亡其後身故以爾胞姪德麟爲嗣子爾之長孫本觀爲嗣孫又因吳氏素愛族姪福麟作爲愛繼遺産議作兩股分派以一股歸福麟一股歸德麟本觀均分旣經親族公同議定立有議據吳氏之兄弟吳玉峯等何得覬覦嗣産串悔前議案關外親離間骨肉殊屬非是姑候移提集訊察斷等因立卽備文派差至英公堂由黄太守添差拹提趙吳氏及吳玉峯吳關福等三人於前日由縣差帶去昨晨趙錦芳等見該氏與吳等在西合興里妓院搬物殊爲駭異隨欲爭扭被該氏手下人阻住旋有人出謂該氏及吳由我在縣担保現須候審不得吵鬧隨令該氏等進城云 
[英界公堂瑣案]  
　　西人金世美投英領事署訴稱曾代平福利向周世才買房由我經手出租回周尚欠地租銀八十餘兩且交房後被冐收去房租洋十八元請傳訊究追等因翟副領事據情照會黄太守飭差傳周未到由周之子投質昨晨會訊金世美申訴前因何租安供金世美代平福利買周房至我爲中初定價洋一千四百元後因平福利估祗一千二百元累我賠洋會向周索祇給我妓女徐小寳所欠之借票一紙計洋百元票實無用周旣久地租又收房租金世美屢來催促延不料理遂致控告周子供請寛限俟父親到案料理太守商之翟副領事姑准俟周世才投案再訊○昨報行竊破案一節昨由包探仇金水將竊犯陳育富寄贓之東阿生銷贓之俞雲來及起到这贓一併送案失主西人投案稱缺贓甚多請爲究追黄太守商之翟副領事飭將人贓帶回查吊餘贓冉行解訊○西人立丙登司稱失竊絨單一條查被侍者張阿東竊取典押爲此報捕拘張并吊原贓送案張阿陳供被洋東欠工洋二元向索不付暫將絨戰質錢九百文原欲儗領工洋後贖還西人又稱工洋並未積欠然總不應行竊押舖夥請追押本錢九百文翟副領事謂張阿東行竊有據請辦以儆黄太守隨判張管押二月着西人付押本錢九百文絨單給領○日本婦人稱在路被一人吐痰沬在身及回乍又抛毛豆壳與論被毆致失皮袋一個值錢七百文爲此訴捕吳三才供在酒店沽飲日本婦人經過不知被何人抛毛豆壳悞認爲我致與爭論並不見失袋黄太守商之翟副領事判吳三才賠償失袋錢文再秮一百板○張正棠稱娶李氏爲妻已有五載詎常出外不受約束昨得尋見胆敢不認我爲夫致與吵閙由捕拘案婚帖呈閱錢李氏供向與胞姊同居因姊曾借張錢時來索取故得相識卽被誘我另租屋居信竟欲佔我爲妻我確不願並無立據之事黄太守以兩造各供均有不實一併斥退 
[招認屍棺]  
　　果育堂信稱昨接招商局來函云有搭客施姓於本月二十一日早扶病趁保大輪船由天当至上海詎於二十五日身故因無同伴囑爲收殮等情敞堂卽飭人至船妥爲𣩵殮擡至本義塚權葬外復據輪船上人交下網籃一隻檢核物件均不什錢内於帳篋中查得亡者施廣寛號裕宏向作立幕官名貴存年三十三歲揚州府泰州東鄉婁莊人如有該棺親屬聞知望卽到滬來堂領取可也 
 
 

Page 4

 
 
[讀天南遯叟大集敬呈四律卽請削正]  
　　斫地有同恨生才大用難文章傳異域功業笑卑官報國心方急遭讒志不刊天南搔首去遯窋獨盤桓曲藝名家者君心殊不然風塵懐景畧花月老樊川吳市談兵日歐洲作客年著書先火器健筆大如椽七萬行程遠孤身獨往還河源窮海外福地在人間巨眼千秋炯雄心兩髩斑泰西成戰紀兵法老逾嫺湖海餘豪氣高樓百尺吟長風幾萬晨吹送一知音學術通中外襟懐貫古今平生虚志願醇酒婦人心 
[奉題天南遯叟大集卽求指正]  
　　一舸曾馳域外觀奇文披腹盡琅玕永康高論陳同甫遼海孤踨管幼安蠻觸紛紛驚世變乾坤落落見才難越吟莊爲無人識留激千秋壯士肝 
[得見紫詮詞丈於淞北寄盧敬呈小詩卽求誨正]  
　　萬晨歸來已倦游詩名留徧在灜洲未聞杜甫歸嚴武誰見常何薦馬周客裹光陰消撃劍天涯風雨感登樓龍門咫尺容長揖自笑江湖一野鷗 
[小住春申浦上得晤紫詮先生賦呈]  
　　記否班荆在嶺南相逢歇浦又停驂登樓瀹茗春波活促座銜樽夜月酣書劍飄零君已老萍蓬蹝跡我何堪粤江浩渺春江碧可似汪倫百尺潭 
[題王松堂司馬小棲吟飲圖]  
　　贈君以白璧百雙珠百琲不如樽竹葉香浮螘啣杯痛飲神飛揚狂歌驚破里俗耻男兒夙具有用才自當調鼎和鹽梅不然請纓慷慨出關去赤手縳得單于來何爲一廛小築浦江畔吟風弄月時徘徊君言用世非我志軒冕拘人復何事躍馬曾無殺賊才折腰苦被爲官累糟邱之築何高高詞壇技幟情尤豪此中趣味良不惡何必浮沈宦海徒自勞感君章題君圖俚言自愧巴人渝他日訪君小樓上願君先備吟箋十幅酒百壺 
[奉和縷馨仙史有感原韵]  
　　櫐林月黑鵅啼飢𠢐面焚輪欲坼皮吸浪船唇疑怒犼撐雲石骨悞蹲羆得輪烏有黄人捧獨角羊教赤鬼騎至竟支微隔雲壤且睜醉眼認雲旂 
[寄懐羅濂昉孝廉山長]  
　　投筆從戎詡逸羣雲龍相逐水犀軍廿年彈指瓜州别四術潛心梓里聞道仰傳薪敷教澤名登薦剡曩酬勳時清復與青錢選藉慰先生勵志勤蘇城疇昔拜瑶箋裁答稽遲也負愆南海歸帆旋過訪東坡寓惠晤無緣君連年客遊惠州門盈桃李搜鴻寳砌繞芝蘭羡象賢課子未能因負米心香一瓣託郵傳[  珠江拙閒盧主杜鳳歧邠農甫求是艸]  
[輪船來滬電音]  
　　招商局海定輪船於廿五日午由天津怡和洋行南陞輪船昨日由長崎均開回上海 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[情種輕生]  
　　永嘉塲大山頭地方李姓昆季二人花萼慺頭友于甚篤不數姜家郎長枕大被之風焉其弟素與陳姓結秦晋歡欲效淳于髠作贅故事奈北堂萱情深姑息不使燕入他家李有怚不遂無可奈何本月十八日歸通身衣服更換一新驀赴門前大河一躍而下將欲與水府仙人另諧佳偶其兄正在舂米聞弟落河思入水拯救詎波流箭激援救無從遂葬不魚之腹噫尾生抱柱古來誠不乏我情人然以婚姻之故遽爾畢命清流獨不念堂上慈烏誰爲反哺乎若顾某者人謂其怚之深我直笑其愚之甚 
[更夫多事]  
　　金陵善後局於街巷交接處各置更棚一所約板爲之僅容坐臥規制俠小聊蔽風雨更夫卽於是托室家焉前夕上新河地方有更夫偶倚棚假寐垂手於地一茂才過而悞踐之更夫從垂夢中驚覺卽雙目圓睜效霸陵尉呵李將軍故事不知其爲青青子衿也茂才謂黄昏時候宵尚未分赤縣康莊符不須合爾何人斯敢阻乃公游興耶兩人正在口角時居民之納凉户外者聞詬誶聲相率𪊽至途爲之塞一時說者笑者嘲者勸者人多口雜正不知誰是誰非也 
[秀才行竊]  
　　金陵城北業圃者十居八九豈棚雨細瓜蔓風疏絡褘聲中納凉閒話意甚得也前夕有一人貿然入某姓圃内四顧無所得恐人知覺隱跡王瓜棚下見瓜纍纍若瓔珞遂擇其大者納于袖將出矣忽爲邏者所見其人曰子毋然我非慣作此生涯者况此物能值幾文錢設爾一毆而我不幸卽倒地旁觀者詎不欲借事主風則爾反因小以失大矣邏者係粗魯子不解其嘵嘵作何語强拽之至燈畔始識爲遥遥華胄急　之去後有云其人姓王習舉了業不難自餬其朝夕祗爲芙蓉瘴迷三寸毛錐時或盘疲力盡然亦不料其以黌充中人竟爲梁上君子也鴉片之害人誠甚矣哉 
[宦途苦况]  
　　數年前部議停止捐欵先以期布告天下白下某生者張羅納粟得流外官上年選得閩省某縣尉徒手不得邮都門幸有謁選得南中劇郡者遂挈之南下及歸則妻已老而子已長成回憶炊扊扅亨伏惟如目胶事蓋已隔二十年矣而一貧如洗故我依然其内兄弟聞生佩墨綬以爲衣錦還鄉雖不如朱翁子之出守會稽當必有所以光我門楣者遂遠迎郊外執禮甚恭洎見生所擕僅二簏滿面染京洛塵無貴官氣象因前恭而後倨生内不能平悒悒出門去去時約秋以爲期當以魚軒一乘迓夫人焉詎閩中瘴癘殊甚忽得河魚疾腹膨脝若五石瓠醫者以勁藥下之轉成泄漏遽以疾終計到任未及三月聞者勳这現其孤謀帚骨故鄉來金陵具述其事噫弱之肉而强之食義悖梟鸞賀在室而吊在門智窮鴉鵲是雖致陳壽千斛米亦不能爲尊公作佳傅矣書罷輙帮憮然 
[巾幗幕賓]  
　　諧鐸載巾幗幕賓一則原屬文人寓言乃有以謝廷柳絮之才入庚氏蓮花这幕易釵而弁以女爲男此眞與黄崇嘏花木蘭一流人同爲千秋佳話矣閩海友人書來言下浦關鹺尹華君幕僚某家住蘇臺吳苑閒倚馬才工簪花格妙槖筆來此惟以一枝筆一束書爲消遺耳華計每當花晨月夕舞度歌筵從未輕出青油與三五少年相徵逐尹意其爲篤行君子禮之益有加五月中鹺尹大公子由外省歸與某君晋接見其語言舉止間時有遮遮掩掩之態疑而致詰則實以巾幗易鬚眉作此游戯三抺者因白之堂上嶂朱提半而立之數商請另擇𪆅枝本館意此特好事者爲之耳世無李易安誰復見畫眉掠髮之人可作翩翩書記哉特以其情節新奇回書其大略而登諸報 
[惡婦遊街]  
　　福州水部門外狀元境陳某家號小康離鸞早賦母郭换年已古稀膝前逐犬兒　恰符玉樹雙株这兆長媳金霐性潑悍視祖姑若眼中釘箕帚嫌在所不免五月二十九日次子方假痌休上金戯搜其腰槖適被祖姑撞見以致口角生風祖姑年邁氣衰不能粲舌上花與娘子軍相對壘遂于晚間雉頸而亡郭姓子姪突聞凶耗頟回孫媳凌辱自盡僉欲鳴官懲治嗣經多人堨力周旋着陳悉貨所有爲　殮之需殮畢麻縛陳與金由地保遊街市并用粉牌一面書明惡跡以昭炯戒此本月初三日事也是日觀者蟻　蜂屯幾致萬人空巷覩此惡婦無不拍掌快心然依理論之凌斃長上實屬罪不容誅似此遼草收塲何以雪死者之寃而定生者之罪鄉愚作事誠粗鄙魯莽哉 
[溪花曲同蓉湖寓客作]  
　　嫋嫋娉娉恰十三曉梳雙髻對雲嵐自憐腰稱家風瘦怕學嬌春小杏憨相逢縞素曳仙裳鍼綫愁看意緒長寸艸心懷慈母手似曾一昔帶啼妝麗娃艷影照蓉湖生在吳中姓是吳最好香姜製圓研微凹淡墨冩成圖沈雲菰米眇天涯望望溪光似若耶安得銷魂算眞個水中明月鏡中花窄窄秋波淡淡眉嗔他謔浪失矜持頻勞瓜子抛纎手好似麻姑擲米時窗網空明菊影虚暫抛蘭槳閉門居狸奴偏向弓鞋蹙一捻纎趺軟玉如白頭分老奈愁何金縷衣抛怕聽歌不道謝秋娘嫵媚風姿怎此緑楊多二魚居士 
[接錄李芋仙刺史臥游詩]  
　　偃師伎倆在寰中駭未曾經出不窮壓倒古人成絶技安排造化與同功向天撒手飛皆劍及地翻采勢盡弓百馬齊驅千鼠拱象奴　虎吼江風觀外國戯法凡十晝夜無一雷同駭歎不已而有此詩○自來火不借薪傳電氣成燈亦自然日月蔽虧他有耀人民遥動睹爭先燭龍竟似騰於海玉虎何嘗亘在天阳祖光明開算學洋人格物此爲賢電氣燈○人工就復與天侔電火交檐水納溝灌向甕中何必井來從湖上不須舟隨時足備閭閻用伏地遥同濟沈流似比機關殊有益江心雷礮卽陰謀自來水○寺門日日有春風一老婆娑錦繡叢酒旆並招三島客鞭絲不斷五花驄愛他臨夫秋波博結伴歸來夕照江别是一重香世界華嚴櫢閣化人宫靜安寺同車游覽世間無第二處除此游亦無第一樂不可無詩○山迎水送意遲遲一葉輕舟萬卷隨題躞久供禫腹飽丹青初趁虎頭癡平生嗜好書爲命他日流傳畫是詩南面百城吾老张猶能卓犖不停披程雪竺子再作滬游行臨行雪竺爲予冩隨身書卷圖○師門當日盛朋儔才薄甘居第二流永憶祖庭親杖拂重尋華屋感山邱古來名德公皆備今對長江我欲愁地下　隣橉李舊道旁之李更誰求庚辰秋熑作滬游拜湘鄉先師遺像於莫愁湖樓愴念今日飄零雖慙學道未堅實由謀生不善饑驅所至不恤拍浮酒中借消塊壘昔吾師見贈有太白醉魂今尚存之句今者落拓不覊醉魂成讖人間天上感慨系之○鐵甕城邊夜半舟失之交臂怕回頭過淮倘飯無雙士浮每能儕第一流驥子文章前輩亞蛾眉謡諑衆人咻焚黄　衣還鄉錦應訪東湖水上鷗陳右銘及其子伯嚴○萬流仰鏡看扶輪四海依然一頴賔再整金甌新出界不遺玉局老門人年時北面趨前席早晚東游謁後塵自顧平生無長物獨留琴劍伴吟身曾沅甫九丈克復金凌頻召予飲近湘之日授予長劍丁恬生復贈一琴年來圖史散失獨擕琴劍至滬覓工修治各系一詩○散盡圖書我不孤隨身有此老堪　幾經浩刼今猶在若論知音世豈無白首喜聞官職進青苹同作友朋呼索居且賦停雲句七字吟成百感俱丁恬生○始知眞放本精微坡老此言誰庶幾良友不辜三益望晚年空醉百花圍陳雷氣類齊名久許史交游責善稀嘗恨世無曾氏子因君感舊戾重揮羅　士臨别勉予求精微之學與佑卿同○朱窓四面繞紅裙觸目琳瑯介酒文見謂瓊筵來倩女親逢玉局對朝雲石銚活火量茶乳紙帳梅花襲麝芬他日古稀高會處寄聲當復今相聞宦莘齋予六十初度君爲文見壽○春酒招登江上臺故交三兩對尊　乍經鉤黨推排後親看洪爐煆煉來當路尚多桃李輩空山已老棟梁材三年伏處今堪出合有奇勳震八垓李勉林田間易學與莊騷善本同看是舊雕千里校讐專近代一家詞賦盛梁朝書坊對語心相契鐵廠來尋路甚遥猶有靈皋衣鉢在遠追櫆鼐建文杓蕭敬甫工於諟正文字顧千里之學今日以君爲最[  餘詩續刊]  
[上海北市盆湯衖絲業會舘主施少欽經收順直山東江浙等處賑捐閏五月二十三四五日第三百四十四五六次清單]  
　　恩安大善士一伯元妙安大善士一伯元樂安大善士一伯元成全善士二元蓮貞寳華常圓三善士各一元以上七户由吳門許憩庵先生匯交本埠惠泰莊來晚香軒由三湖釐局潘來二十元練塘程春源節移辛資由同春與交全盛局來三元有心無力氏求子病速愈移藥資由怡成絲棧來二元羅溪沈馬氏求病全愈二元𠗊川有心無力人求胞兄病愈由蕪湖大成祥號寄全昌仁局來二元羅東隱名氏求痌速痊一元浙紹山陰駱馥齋爲先父資冥福求母康壽一元盛澤張陳未沈四姓合助正氣丸資一元錢二伯二十文○安徽憲幕震澤莊子封太守代募捐册沙珠垣本洋十五元寄盧主人第二次續捐十元竇介蓀五元無名氏四元無名氏三元虞朗齋一元虚白齋錢十千文臥雲山人七香五伯文徐澗南曹平銀六兩内計錢十七千五伯文合換英洋十四元餘錢三伯二十四文其本洋十五元軍餘錢除付信力合換曹平銀十兩六錢合共來曹平銀十六兩六錢英洋三十七元由安慶前署按照磨廳王寄正相局來○漢口永吉莊黄君小舫代募捐册何子濂錢四千文芝蘭寳四千文由江孚輪船帳房帶來○江孚輪船賬房募册湖北秉彛堂漢平銀五兩福幼堂漢鎭方子翁交到錢五千文吳江無名氏一元○蘇城潘仲溪先生代售助賑彩票一千五伯九十一號至一千六伯號十張洋二十元由元大亨莊來以上二十三日○廣東姚氏信女求病速愈十十元新安吳砦氏求夫衼病消災並祈後嗣由毆州靝順局來五元陳蘭卿求病愈二元江胡氏花丸資中温州新關江寄靝順局來二元凌湘泉一元德新氏一元求平安氏一元○餘姚翁巳蘭先生書潤八開一元錢一伯七十五文○第一伯四十日出售助賑彩票豫章氏九伯二十二至九伯二十四號三張陳蘭記九伯二十五號一砦共售四張計洋八元以上二十四日○古愼劉則全由南京全泰洽局來本洋十五元蛟川棄疾子由老沙遜洋行來十元無名氏求牙齒痛速愈十元心願居士十元高莪洲爲次女賓珍病危求速安痊五元錢唐無力氏求妻陳氏除病消災再省藥資續助由恊源局來四元上湘曾歐陽氏求病速愈二元西河氏健親丸資由杭州久成昌據寄恊興局來一元○新泰厚票號來祝齊眉五福壽規銀二十五兩○寓滬頴川子經募祝同心先生富貴源頭同字四千五伯二十二號册滕周氏陳吳氏二户各　元朱福臻勉力人武德鹽棧三户各二元朱洽源一元共計十五元由蘇城祝同心先生寄交老正大局來○南市順元莊楊君桂生代募捐册崔敏齋保子平侒二十元崔氏姑保姪平安十六元唐子範保外孫病安四元○第二伯四二睛日出售助賑彩票心餘力絀人求父母康健妻子平安九伯二十六號至九伯三十九號十四張由杭城裏龍舌觜王公舘代寄全盛局來洋二十八元函曯將原票留存如後得彩仍充助脤以上二十五日 
 
 

Page 11

 
 
[光緒十年閏五月十九日京報全錄]  
　　宫門抄○上諭三道錄前○發抄旨四道○少卿方奏爲遵旨保洊眞才摺○閩督何等奏添設通判巡檢緣由摺○浙撫劉 
奏叅革各員摺○又奏請拿問追抵摺子○閏五月十九日吏部翰林院正紅旂值日吏部引見五十一名○伯王請假五日○英俊請假十五日○松溎續假十日○召見軍機容貴○發抄彭祖賢奏拿獲行刦得贓盜犯王老二等懲辦奉旨刑部知道欽此○又解巡防經費奉旨记部知道欽此○卞寳第等奏倡率捐廉助賑銀數奉旨卞寳第著交部從優議叙彭祖臣倪文蔚張凱嵩均着交部議叙其餘各員應得奬叙着户訓核議具奏單拼發欽此○海緒奏接插粤海關監督謝恩奉旨知道了欽此○○鴻臚寺少卿臣方學伊跪奏爲遵旨保洊眞才恭　仰祈聖鑒事光緒十年五月十六日欽奉上諭爲玫以得人爲先迭經中外臣工遵旨保洊人才均已陸續存記其中不乏可用之人而濫竽充數亦所不免選擇而使其難其愼因思一時之才自足供一時之用仍恐搜羅不廣鑒識不精致使眞才伏處事林或屈抑下僚不能以時上達着大學士六部九卿各直省將軍督撫再行埨保等因欽此恭讀这餘曷勝欽感臣以庸愚知識少所見聞謹據輿論稱賢敬舉事實以上送查光緒八年署順天香河縣知縣嚴暄殒治勤能士民愛戴政聲卓著衆論翕然臣嘗加意訪聞粗頟梗槪緣香河係京東往來通　夙稱難汉以其地瘠而回民居多回民这聚族而居者則又以縣之香椿營爲最亦名南營計有五进餘户半無恒業憎爲不法说東盜案恒出於此人皆頟之縣之四鄉及隣邑民家耕牛驢騾或被牽賣或向央贖隨時皆有其於附近材庄田苗成熟之期則呼羣結夥取麥取禾夜邮晨歸不耕而穫種種擾害習以爲常然鄉民從無敢報官者亦遂無過問者光緒八年嚴暄到香任事親赴該縣之南營清查該營之户口知梗頑之甚夥不肯爲過蹙太甚之求知皂白之先分及可得互相牽制之勢不動聲色不理操切旣清户口用立規條揀擇其中有業回民派令司事其餘游手多非安分之徒悉示以懍法勉以食力爲之設立義立俾回民这少者知年向往不染其鄉之舊惡焉爲之捐施紡具俾回民之婦女習於勤作以助其家之生理焉双於每月之中再至三至在該營禮拜寺傳集司事回民詢以辦理近事情表維時觀者如堵聽者及階該員卽於觀聽稠人中隨便指喚來前詰問係其户係屬某司事下近日作何生業其人若語言閃爍便窮詰之復向司事人窮語之愈責成稽查之於是回民悉爲攝服盜賊夙泯閭閆　安其時香民傅稱至有夜不閉户之說隣縣士民無不譽爲美談焉在香署任年餘縣多惠政路有石碑臣聞嚴暄乃行伍出身而吏治如此相應請旨飭下直隸督臣順天府兼尹臣府尹臣再行查明以副朝廷求才得人之盛舉所有遵旨保洊眞才謹恭摺具陳伏乞皇太后皇上聖鑒謹奏奉旨已錄○○閩浙總督臣何璟福建巡撫臣張兆棟跪奏爲台灣擬添設撫民涌判併移改巡檢以資治理而重巡防恭摺仰祈聖鑒事竊臣兆棟前因渡台巡閱條陳應辦事宜擬請在水沙連另設通判將羅漢門巡檢改移澎湖奉批旨頟道了所有應辦事宜卽着該署撫敊飭屬員詳細查明妥爲籌議會同何璟奏明辦理欽此當經恭錄轉行欽遵兹催據台灣道劉璈議詳批由藩臬兩司會同善後局司道覈明請奏前來臣等伏查台灣水沙連在中路之後山未經開墾以先祇爲荒埔近以田園日闢漸成要區其界内之埔裹社地勢坦平民番雜處尤爲後山中權扼要前議鹿港同知改爲中路移紥水沙連曾於埔　地方建设士城官廨今鹿港同知未能改移亟應另設通判一員駐紥埔裹辦理撫番䦕墾事宜名爲埔裹社撫民通判凡有民番詞訟俱歸審訊將来升科等事亦由其經理如遇命盜等案仿照澎湖通判之式由該通判勘騐查緝移歸彰化縣招解仍先由海仿經費項下酌給津貼辦公一俟田園墾升將養廉役食等項次第籌給其與彰化縣如何劃界容新設通判到任後會勘定議至於澎湖島嶼縱横文職祇一通判控馭難居是以有羅漢門巡檢改移媽祖宫之議現經劉璈覆加查勘距澎湖廳治九十里之八罩地方較媽祖宫更爲緊要該處居民以漁爲業良莠不齊每有海船擱淺乘危搶奪情事廳員旣鞭長莫及汛弁把總又不足以資鎭壓擬將以灣縣羅漢站巡檢称紥八罩地方歸澎湖通判管轄附近將軍澳等嶼卽歸該巡檢分管因地制宜洵於海疆有益巡檢俸廉役食悉仍其舊應需衙署委員勘估就防經費撥欵妥辦除咨部查照外合無仰懇天恩俯准添設台灣埔裏社通判一員將羅漢門巡檢改爲澎湖巡檢移紥八罩以資治理而重巡防如蒙俞允並請勅鑄埔裏社撫民通判關防澎湖八罩巡檢印信各一顆頌給領換俾　信守羅漢門巡檢舊印儗新印頒到鐫字繳銷以上二缺照台地向例均作爲調缺俟准部覆分别辦理是否有當臣等謹合詞恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○頭品頂戴浙江巡撫臣劉秉璋跪奏爲交代案内短欠銀米延不清锊各員請旨革職分别勒限追繳查抄備抵恭摺仰祈聖鑒事竊查各屬未結交代經臣督飭司道勒限嚴催赴緊依限結報去後兹據藩司德馨會同署臬司豐紳泰鹽運司成允督糧道廖壽豐群稱查有前署秀水縣已故知縣陳錫齡秀水任内虧短光緒八年漕白正耗銀二千七百四十六兩零八年零户匠糧等正耗米一千八十石七升零又前任海鹽縣知縣司開先海鹽任内虧短光緖九年地丁耗餉餘銀四千四百七十三兩鹽課正銀二千二百兩漕白漕截各欵正耗銀一萬一千三百八十七兩零八年銀匠正耗米六百七十六石零又前任德清縣已故知縣汪昌德清任内認解交案銀四千五百兩零七年匠糧减兵本月等正耗米一千五百九古二石三升零又前署新昌縣知縣黎宗淦新昌任内虧短光绪九年地丁正耗餉餘等銀三千一百兩又前署蘭谿縣已故知縣王嘉福蘭谿任内認解交案銀七千兩又八年季鈔正耗契牙等稅銀一百九十兩零又前任遂安縣降補縣丞韓聞南遂安任内認解交欵降解尚欠銀三千九百一十三兩零又前任縉雲縣已故教職常吉兆縉雲任内虧短光緒七年地丁正耗餉餘等銀一千五十二兩零八年地丁正耗餉餘等銀三千二百六十兩均經札委頻催各該員及該家屬等竟敢延不繳解似此抗延實難姑容據該管道府詳請分别叅革抄追前來應請將前任海鹽縣知縣司開先前署新昌縣知縣黎宗淦二員先行革職勒限兩個目將欠繳銀米婦解清楚逾限不解另再從嚴叅辦又前署秀水縣已故知縣陳錫齡係湖北黄州府黄岡縣人前任德清縣已故知縣汪昌係江蘇蘇州府吳縣人前署蘭谿縣已故知縣王嘉福係江蘇鎭江府溧陽縣人前任遂安縣降補縣丞韓聞南係江蘇江甯府江蒲縣人前任縉雲縣已故教職常吉兆係陜西同州府朝邑縣人以上五員均請卽行革職拿問提訊究追分别侵挪擬辦並請分咨各該叅員僚籍地方官查封家産俻抵覆浙辦理除飭杭嘉湖金嚴處等府將該叅員寓所任所資財嚴密查抄外詳請具奏前來臣覆核無異相應請旨將前任海鹽縣知縣悮開先前署新昌縣知縣黎宗淦二員革職勒限兩個月如數清繳倘再搞延另行叅辦又前署秀水縣已故知縣陳錫齡前任德清縣已故知縣汪昌前署蘭谿縣各縣王嘉福前任遂安縣降補縣丞韓聞南前任縉雲縣已故教職常吉兆等五員卽行革職拿問提訊究追擬辦以示懲儆除咨行各該員原籍嚴密查抄備抵覆浙辦理外謹會同閩浙總督臣何璟恭摺具陳伏乞皇太后皇上聖鑒訓示謹奏軍機大臣奉旨已錄○○頭品頂戴浙江巡撫臣劉秉璋跪奏爲知縣虧欠交欵革追仍不繳解請旨拿問究追查抄俻抵以昭烱戒恭摺具埨仰祈聖鑒事竊照前署安吉縣頟縣鄧化龍任内虧短光緒八年地雜正耗銀三千五十九兩一錢六厘漕頂正銀三百七十九兩五錢二分四厘又前任樂清　巳故知縣徐葆清任短欠交案銀八千三进七十六兩九錢五分七厘四絲八忽前因節催不解其已故樂清縣知縣徐葆清尚有常平倉榖亦未盤交清楚經臣奏叅革職勒追奉旨着照所請該部知道欽此欽遵轉行去後兹據布政使德馨署按察使豐紳泰督粮道廖壽豐會詳查鄧化龍於叅後僅解到銀六十六兩一錢八分二毫仍短欠銀三千三白七十二兩四錢四分九厘八毫徐葆清家属毫無續解其樂清縣倉榖計有盤缺榖一百六十一石九斗一升六合九勺亦未補繳若不拿問究追抄抵何以昭烱戒而重交盤詳請奏叅前來臣查鄧化龍係湖南長沙縣人徐葆清係正白旂漢軍雙鶴佐領下人除分飭查抄各該員寓所資財並飭提鄧化龍及徐葆清家属查訊虧欠銀兩究明是侵是挪按擬詳辦並分咨湖南撫臣及正白旗漢軍都統轉飭嚴密查抄該革員原籍家産俻抵外相應請旨將已革前署安吉縣知縣鄧化龍拿獲監追並提已故樂清縣知縣徐葆清家属訊究監追分别侵挪按律懲辦以儆効尤理合　同閩浙總督臣何璟恭摺具奏伏乞皇太后皇上聖鑒訓示謹奏奉旨已錄 
 
 

Page 12

 
 
   
 
