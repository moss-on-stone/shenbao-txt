# 1884 - 158 - 4904011

 

Page 1

 
 
[石印楊詠春先生墨蹟出售] [  點石齋主人啓]  
虞椒楊詠春先生諱沂孫篆正草無一不工求書者踵相接數十年如一日得書之家雖碎錦零箋珍如烘璧不肯輕易示人今本齋覓得先生所書篆正草墨蹟數種不敢獨秘付之石印以公同好其用筆之蒼勁結體之古雅諒海內君子傾心已久無容贅述現已印成裝訂成冊者每部收回工本洋二角裱成冊頁者收回工本洋四角第所印無多伏祈早爲賜顧售處照舊 
[廣東賣報及售書處] [  申報舘主人啓]  
本館現託友人在廣東分設申昌書畫室專售申報及申報館點石齋兩處所印之書籍圖畫碑帖墨蹟該價悉照仿盡粵中各紳商及過往尊客如欲價購祈就近至廣東省城西關十八鋪中約向申昌購取不悞此佈 
[第四號畵報出售] 　[  申報舘主啓]  
啓者本舘畵報業巳印行三次儘有購閱本號而並補購以前數號者故又添印數千以仰副諸君雅意茲於月之十四日發售第四號此次四後新增告白諸商號家如有願登告白者請卽購閱四號畵報便知詳細此布 
保暹　 
前報述暹羅不靖言暹之君臣本有意見不洽之處近以法國勘定越南疆界一事與邊鄙之民又啓齟齬幾致肇亂按此信得自傳聞未必眞確然自越南北圻歸法人保護之後暹越邊疆犬牙相錯法人釐江界址將盡改越國之舊法暹人實有他族偪處之憂民情蠢蠢不能自安其亂專自是可必本館前著論說謂中國待藩屬之禮與泰西縣殊前者暹與越南同戴上國聲靈世守藩服雖土地異宜政教殊俗而兩國尙不相遠所謂魯衛之政兄弟也　故中國雖無置官設戍之事而其國中風土人情相沿已久苟無外侮亦足自治近則越人皆聽法國爲政大有齊人築薛之勢暹人疑畏交迫而已國之力實亦不能整頓䇿富與强况其國又爲英人設埠通商南境土地狹長番部陵夷漸不自振至息力銳入南海旣爲英國估帆所集佔地成市頓改荒靈之象則東西北三面宜皆爲他國人所到逼　更甚於越南正不獨瀾滄江一口爲極險狹之處而他國得而持之爲可惜也或者英人規畫久遠所以經營緬甸者欲固印度之籓籬所以踞有暹羅者又欲作緬印之外衛近者修德息兵持盈保泰不敢窺伺東邊蹈法人之非禮通緬通暹但爲貿易起見而仍聽兩國自主職貢中朝法人卽有得隴望蜀之心因越南得手漸啓蠶食之謀英人决不相容暹雖接壤越南保無他患然南境銳出直至息力臨海之處英人可以保護若內地則非英人所及籌謀也越之西面適富富良江上源盡處山嶺叢雜過此卽爲暹轄英人自瀾滄江口由陸路入內地不下三千里豈能遽爲暹戌以與法人相持若法人以疆界溷淆之故存得尺得寸之　陰佔暹地若干里暹之君臣其又何以爲計耶如讓法人佔地以去則自此大肆憑陵不能復爲自主之國如其爭之則拘拘於舊日之規模鐛鎗象陣　足抵拒强敵哉前聞暹羅有發使臣至歐洲之事本報述　深爲小邦兾幸蓋法人方逞强武全撫越南密邇暹羅保無因接壤之故潛肆吞幷暹之君臣其亦波汲焉藉外交以自保衛也故有此舉耳夫歐洲風氣雅重交鄰遠在四洲無不往來况暹濵南海新加坡一埠雖爲英人所闢而實是諸國東來之逆旅輪船出紅海捩軸而東進　羅巴海峽轉而北　首先停汩新埠該處貿易不下中國各口泰西人以爲習游之地事雖英國主政而境與暹羅相連今該國深悉邦交之益特派使臣周歴歐羅呈達國書願附同盟吾知諸國無不傾心許之試觀前年朝鮮之役經中國派兵馳援大亂粗定朝人遵中朝勸諭急講邦交由是而英而德而美諸大國使者往來而日本亦不過在同盟之列從此不敢妄生他念可知小國之所以圖存者正在聯絡與國互相維持也暹人而有畏於法固不得不求援繫於諸邦然暹人而有畏於法尤不得不請護持於中國盖中國近而歐洲遠也且法亦歐之强國也結歐之他國以制法人而不使逞目勢猶難若藉中國刁遏法人而預爲防其事較易法人於二十年前計取西貢而以越非中朝藩屬一語嘗試於我中國果不與辨彼乃周覽歴勘深思密計遲之又久而後發難於海防進逼乎東京夫豈伊朝夕之故哉法國之視暹羅猶之乎越南也旣得志於越南豈不欲得志於暹羅今爲勘定疆界而與暹人齟齬亦將以嘗試於我也我失計於越正不可再失計於暹暹之國弱矣其事急其勢危矣然則中國可不過而問乎或又曰越近而暹遠暹在雲南界外中隔猺獠與越之兩接愼粵者緩急攸殊然地勢不同而所以爲藩屬則一也今之聽法人保護越南者不得已之事也夫豈可以爲待屬國之成例也哉有杞人之憂者無亦引余爲同心否 
[本館接奉電音]  
　　昨早接本館派在京師之友人來電知五月十六日尙有　諭旨一道未登邸抄因特敬謹由電傳示爰卽恭錄在報○五月十六日軍機大臣傳　旨江蘇江安糧追張富年浙江寗紹台道薛福成着卽回任欽此又由通州電局專發電音到本舘有五月十八日旨一道敬謹譯登○五月十八日奉旨馮爾昌補授太僕寺少卿欽此 
[東京近信]  
　　昨日接到本月初十日本館越南訪事人由河內發來一信云中法議和之信傳到該處法人聞之皆有喜意軍中尤甚及聞中國不賠法國兵費則又覺不歡迨知中國毘連越南之處有三省許開埠通商乃無復後言但鄙意以爲雖開三省碼頭目益實與他人共之且去海甚遠不知便否關稅又未議定未識有無交易卽有之亦益於他人而已其最得益者則爲華商蓋華商現在來東京貿易者已屬不少目下東京貨物皆由華商運出輪船亦係華人所置南洋蘇芝兩火船均係華人之產惟用法國旗號用西人辦事耳數日前有英國輪船格倫墨林到東京然此船亦係華人所租以裝貨者華商在彼行商亦與上海香港無異必能日新月盛而法人不過坐收其捐但所收之捐以抵還用兵之費而此次兵費計已用至一萬萬彿郎未知何時方能抵清第聞上海之法國某絲行現已專人到東京購得隹地一區擬將在彼設立分行而地價則較上年加昻計一碼方地値價洋一元五角　至盜賊則目前亦無聞見兵士 
 
 

Page 2

 
 
無事由東京直至雲南邊界俱甚安謐河邊種植之物亦已萌孽濳滋法軍無所事事惟操練所募之東京土兵雖在暑執中亦不暫止無日不操以前西貢帶來之越南士兵則已撤回坐答拉克裝兵船載回西貢水師兵則坐雲龍裝兵船載注馬達加斯加尙有大兵船兩艘一名東京一名你也弗兵已裝齊泊於夏龍灣尙未開行聞須赴馬達加斯加其阿非利加之黑兵聞亦須調赴馬島然近尙未定也數日前海防又有淺水輪船一艘下水與　此下水之阿挌蒲思一律皆係可以裝拆之船此外尙有十艘則尙在鬥筍猶未成功聞法國尙有六艘正在製造吃水止二尺長十丈闊三　造此船之人已至海防等候將來六船到時可以裝製刻已碩備地方矣據聞法國此等小兵船或造或買倘一律齊備可得小輪船二十七艘每　用巨炮一尊小砲數尊統共一千二百五十人足以敷用由此觀之法人在東京開銷當必不少東京人民窮乏所出產者止米一項恐目前數年之內法人費用必鉅現在食物漸貴法人未攻東京之前極大之牛每頭止須洋四元極肥之猪每蹄不過洋二元雞則每隻不過洋二分近來皆不可得而東京婦女則每人僅値洋十元人賤而物貴至於如此法人安得恃其所收之捐以爲用哉 
[橫濵絲信]  
　　本埠西商昨接橫濵電音云東洋絲市於本月十八日開盤其價酌中者計四百七十五元幷云今年絲貨大約可出三萬 
五千包云 
[浙學憲到蘇]  
　　昨晚七點鐘接到蘇友專發電音云新任浙江學憲劉叔濤大司成廷枚於前日到蘇官紳等皆出城恭迓憲旌敬請 
聖安然後入城答　聞定於今日辰刻啓節赴浙復新云 
[西貢近聞]  
　　西貢法字報載有法國外部衙門之管理西貢事務者於四月念七日發來電報言頃見外部大臣揣外部大臣之意欲以西貢爲省城幷擬以夏文爲駐越欽差云 
[氣雷述奇]  
　　香港西字報言德國兵官現欲思一法製成氣雷以爲攻戰之具氣雷者升雷於空際而置放雷機器於氣毬內由空中燃雷下擊若果有此則眞可謂霹靂軍矣 
[鈔票被騙]  
　　日本大坂某酒店於本月初三日有老嫗來買酒一瓶付鈔票一紙銀數有餘該店夥另以一鈔票找之而去次日有三人至店問店主曰昨有老嫗來買酒乎曰有三人自稱巡捕謂爾找付老嫗之鈔票乃係僞票故奉命拘爾店主曰付票之夥𥏎不在我則安知三人者坐以待之俄而其夥自外至三人中卽有一人拘其夥去二人謂店主曰爾店用僞票當將所有各票悉出查騐店主出票聽查查畢包而封之幷蓋印於上仍交店主收執云須俟巡捕頭覆查二人遂去少頃其夥忽返驚而詢之則云拘我者非巡捕伊拉我行若干路忽釋手奔去故我自回店主知有異拆所封之票視之則皆破碎零紙鈔票已盡被換去矣騙術出奇無窮尙其愼以防之哉 
[電調隨員]  
　　新簡出使德法兼義奧和三國欽差大臣許侍　景澄請訓出京日期前已登報茲悉欽差於十一日奏調隨員謹照所開名單備錄於左記名海關道戶部郎中舒又大挑籖分江西截留知縣朱宗祥戶部候補員外郎文續刑部學習主事王詠霓四品銜分發試用同知楊兆鋆知府用江蘇候補同知張福謙議敘鹽大使何壽康補用同知分發省分知縣姚師虞鹽提舉銜湖北儘先補用州同汪洪霆五品銜指發湖南候補府經歴王以宣五品銜附生　常煌供事六品銜補用縣主簿王文謨供事六品銜卽補巡檢朱金光武弁六品軍功湯佑紀又悉楊誠之太守兆鋆昨日接得許欽使來電着卽晉京是以太守於昨晚乘順和輪船北上大約半月後當隨欽使同回滬濵也 
[瘋子行剌]  
　　本月十五日浙藩德曉峯方伯詣文廟拈香時在卯刻方伯騶從已至所有站班人員分排齊集突有一剌客衣短後衣在殿外無人處徘徊瞻望錢唐程稻村明府見之覺其情形可異即傳查問據供陳姓名國鈞湖南人在浙以知縣候補去歲委辦嘉屬厘局以事被藩憲詳叅在案現擬向藩憲面求故在此伺候程邑尊本擬釋放因見其有驚悸之色時將袖口遮掩益覺可疑復飭搜其身畔則袖中有五響小洋槍一桿藥彈已裝觸機卽發邑尊見之失色令再細搜尙有小刺刀一把長不逾尺而鋒利無比邑尊詢其來意則竟直認不諱謂本擬手刃之以洩忿今事旣不成夫復何言時官廳中文武員弁無不驚愕面面相覷方伯因謂衆人曰如此作官豈不令人可畏耶命將其人與兇器一併仰錢唐縣帶回當札發審局員會同嚴訊以成信讞是日城廂上下喧傳殆遍殊足駭人聽聞或謂此人實是候補知縣陳則勳江蘇人向充絲捐局委員近已撤委經劉中丞叅革摺中考語有操守平常行同無賴等字樣陳挾此怨故欲手刃德方伯而甘心焉或又謂此人本有瘋癲病是日特舊疾復作且所持者亦非洋槍並尙有許多瘋狀云總之吉人天相不遭毒手實爲萬幸否則馬端敏之後將又興大獄不幾如前種而後胥哉 
[練軍中止]  
　　前報清淮各軍調浦操練一節本由章作堂軍門主持其事盖欲仿湘軍章程也迨軍門統軍南下清淮統領易員此事暫從緩議然各營哨添補勇丁製備軍裝已大受厥累至是不無喜形於色云 
[憲回籍]  
　　蘇撫衛中丞之官　聞定於本月二十一日乘坐官舫用小火輪拖帶前赴淸淮登陸回河南原籍云 
[新船下水]  
　　怡和洋行前在耶松船廠定造一輪船現已工竣於昨日下水命名曰遠和云 
[包探給照]  
　　英捕房包探向例祗有號衣一襲並不穿著現在工部局董議給執照用象牙圓式大如杯口而質薄上刻中西文字其華文書工局包探第幾號背有一針插於衣之裏襟其第一號至第四號乃老巡捕房之包探第五號至第八號則在盆湯弄捕房第九號至十二號在虹口捕房均屬暗藏衣裏乃工局之新章也 
[細故輕生]  
　　虹口吳淞路有揚州人某甲夫婦賃屋一椽以居前日在門前買蛋兩枚打開已壞蛋黃墮於地婦嫌其汚我室處其夫與爭數語婦竟密購阿芙蓉膏吞服經隣人知覺邀同其夫灌救得嘔黑汁稍愈某甲前責婦不合以小事拚命取笑鄕隣正爭諭間隣人又勸甲出外吃茶詎婦雖經得嘔而毒未解散迨夫出門後仍毒發身死其夫聞信趕回已不及救遂爲措資棺殮婦亦愚矣哉 
[賣娼可惡]  
　　前有揚州人土永萬投上海縣控稱　揚州失去一女名甘子查知在新街潘光興花烟館內求請提交經蔣明府提到潘光興着交甘子訊供飭將甘子暫發善堂等情已列前報前晚又經蔣明府復訊王永萬扶病上堂王妻畢氏供稱前因甘子供稱現年十三歲首被父母賣與潘光興得洋四十元當時我知被賣不肯出外詎父母將我捆綁上車硬賣與潘及至潘處又被凌虐明府以王永萬所控情節大相逕庭顯見賣女爲娼訛詐伎倆殊屬可惡本應究處但據稱有病着將其妻畢氏掌頰四十潘光興賣良爲賤亦應究辦旣據供稱情願不追價洋從寛免咒甘子　其父母選擇良家稟請當堂擇配 
[笞責匪徒]  
　　前報拿獲匪徒一節由新閘巡防局將該二匪送縣前晚經蔣明府研訊據該二匪供一名張金海一名吳洪生向在漁團局當勇由南翔回滬路經該處不知何故忽被鄕人將我等捆獲送案至所帶之刀係防身者明府再三研詰終不吐實飭各笞責四百板押候查明訊究 
[枷犯斥釋]  
　　前報小東門外德泉樓茶館打架一案除福建人張阿秋因母亡求請保釋及將管押之姚阿超顧靜瀾等嚴行申斥從寛 
 
 

Page 3

 
 
保釋外尙有枷示之從犯福建人蕭朝東枷期已滿禀經黎邑尊亦將該犯嚴加申斥鬆枷保釋 
[流氓荷校]  
　　昨報擒獲流氓一節經法公堂將張得福送縣蔣明府訊據張供與法公堂略同明府謂張係著名流氓胆敢招留匪黨不法已極旣經獲案未便以狡供輕恕飭將張得福笞責二百板枷號一月發發頭門示衆 
[小洋案訊結]  
　　包探秦少卿在跑馬廳西首蘆花蕩地方起獲私造日本小洋之樣板傢伙當獲顧鶴高一名續獲吳良華烏寳良徐鼎儀解案日本領事官品川忠道以僞造日本小洋有于伊國聲名命繙譯官吳碩商請黃太守訂期會訊太守謂俟商之美領事再行覆奪等因巳列前報昨晨吳繙譯到公堂會晤太守與美哲領事哲領事謂是案應忠貴繙譯與貴分府會訊核辦與本領事無干太守卽請吳繙譯於午後二點鐘會訊屇時由西包探麥根華包探秦少卿將人贓解案該包探稟訴前因幷稱吳良華亦係銀匠躭擱在是處然不與分及我前往查問吳直說緣由後在烟館獲私造小洋之烏寶良徐鼎儀一人有烏徐之友人顧鶴高竟把我辱罵爲此一併拘案吳良華仍執前供顧鶴高供包探拘烏徐時我適同在吃烟惟據烏徐言做小洋作爲鈕扣用者並非在市面混用等語因商包探可否免提致被拘案以後不敢多事烏寳良徐鼎儀同供做此小洋專銷銀匠店作鈕扣用小洋上雖有日本字樣然花紋確有分別包探吳梁總稟伊等做噴銀小洋確售銀匠店然不應混爲銀鈕扣我曾在城內老學宮前之奚錦堂銀匠店兌得十六開鈕扣其價每員兌二十二个與現在獲案之式樣相同帶有幾粒呈閱太守商之吳繙譯判烏寳良徐鼎儀各枷三個月吳良華顧鶴高無干斥釋樣板傢伙存毀 
[斷案不易]  
　　駐滬日本領事品川忠道以程阿二同妻氏與韓阿二到本署與僕人楊亭姨釁毆鬥交捕解送英公堂由黃太守着楊繳洋三員以二員還程欵以一員作罰欵楊不遵斷太守謂俟覆領事等因已列前報茲由領事官命吳繙譯會同太守覆訊楊亭程阿二韓阿二各執前因程又稱妻氏受傷不能投質吳繙譯謂索洋一節並無實據究屬　等自相往來究竟有無借洋情事着自理說惟請薄懲程韓以爲吵閙本署者儆太守謂揆度精形吵閙諒因索洋而起始令楊還程洋三圓再行薄懲程韓吳繙譯謂本繙譯並非偏護盖據程言索欠楊稱並無借洋兩造均難憑信着自清理　閙公廨則顯有証據請辦以儆且據楊言程因悞怪唆使停歇生意之嫌則吵閙並非無因太守謂初次訊供楊已認欠二圓惟已交還程言洋實被借三圓並未還過可見楊向借洋事非無因又有出店人榮軒上堂稱見程與楊在廚房吵閙有無欠洋確不知情太守謂然則着楊繳洋三員以充善舉再罰程韓何如吳繙譯謂容稟領事官再行核辦太守允之飭將程韓暫押候示 
[英界公堂瑣案]  
　　揚州婦人孫氏稱在四馬路開妓院因夫弟孫順長從原籍來滬借洋不遂與氏夫爭毆竟被强取銀水烟筒銀茶壺追至浦灘欲上輪船爲卽訴捕拘獲烟筒茶壺仍在手中由捕搜出小刀一柄今蒙一併解案請　孫順長供向兄商借洋銀無着由兄給我烟筒茶壺質洋作爲囘籍川資豈料嫂嫂不依把我交捕然並未與兄爭毆更無强取情事嫂嫂專誘良家婦女爲娼故在滬開有長三么二等妓院孫氏又稱從無誘良爲娼之事况被夫弟借擾疉將衣飾典押銀洋質票共有七八十張呈閱黃太守問該氏爾夫何不投質該氏答稱夫被打傷不能投案包探陳阿九稟查得孫順長向兄借洋不遂擅取烟筒茶壺屬實惟惟並無將兄毆打受傷之事哲領以孫順長不應擅取物件姑念與該氏夫係是弟兄請爲判押兩禮拜以示薄懲黃太守允之烟筒茶壺交該氏領去小刀存堂○虹口鄕間婦人奚石氏等控族姪奚長發屢經借擾稍不遂意卽欲放火持刀因佯允借洋十員暗訴包探拘獲奚長發其洋已被奚長發邀來之流氓名長桂取去九員尙有一員在何阿小手中因將何一併送案哲領事以恃橫借擾情殊可惡請判押奚何各二年黃太守一再辨論始各判押年半　情已列前報嗣據奚石氏等又具稟稱蒙判久羈族姪奚長發實深感戴至何阿小實未幫同詐擾不過在塲過付且何係有病人求請責釋太守謂案經斷定毋庸多凟及該氏等退又被何阿小之父何雪堂拉同該氏等上堂大聲求釋太守隨問何雪堂年歲幾何作何生理答稱年已七十向爲地保因年老退夘子爲地保夥今因正保輪年期滿兒亦告退至此次奚長發向同族叔嬸借擾實與我兒無干從中有某武生係奚姓同村與我子挾有前嫌乘此誘令我子到塲混指拆梢求恩察釋太守着何與奚石氏等明白具稟早堂堂遞昨晨該氏與何均各遞稟太守商之哲領事以旣據原告及何父求恩理合從寛辦理哲領事謂須查明實在再行商辦太守隨飭暫退候示 
[法界公堂瑣案]  
　　朝鮮國商人姜永祝請追東興盛夥沈春生鄭杏蓀欠欵一案前期斷將沈春生管押鄭交保限兩日交銀再理店事昨據保人將鄭交案經翁太守研詰銀兩可曾舒齊據鄭答稱我係爲夥之人何來銀兩現已函追沈春生家囑其父到滬料理今日總可抵滬請緩四日太守詰其沈父前來可是携銀到申抑別處挪移鄭稱伊父到滬挪移翁太守謂然則禮拜六當先將姜永祝之銀還清使其動身回國着將鄭仍交原保姜永祝退去又據朝鮮人金錫裕携呈東興盛大小帳簿幷自開所取貨物銀兩清單應向找銀二百六十八兩請理翁太守略爲翻閱見無資本帳簿隨詰鄭據稱是邱姓管帳由陳仁炳荐來至本銀陳仁炳取來洋五百員應向其追出虧耗銀兩金錫裕亦應出虧折銀兩太守着先清帳目再爲核辦○英國人蓮記爲眠雲閣生財抵銀一案前期到堂聲請不願轉期幷不願向李姓追銀請覓妥保按月拔銀五十兩等語因之昨將眠雲閣主婦孫蔡氏傳到翁太守明白開導謂此事於爾甚爲有益現在繳到公堂有銀二百五十兩計票兩紙內有一百兩着掉換票子再繳公堂以便給領尙少銀五百兩外國人不要李姓經理按月汝將銀五十兩繳到此間於七月分起至十一年四月分卽可完結仍符前斷一年爲限之期孫蔡氏稱此事定妥之後擬囘杭一行再至上海開店可否從明年正月分起每月願還銀一百兩於五月間亦清楚太守謂不必多凟着於下禮拜四再來候示幷將拔據及所換銀票一併携來孫蔡氏遵斷退去翁太守將情說與徐繙譯官轉達副領事着蓮記屇期偕李到案○法國人某控義記牛行張阿玉姜小咸所出票洋七十元一案前經繳到洋二十一元尙少四十九元未繳而姜小咸因病經人保出張阿玉管押比究在案現經該洋人屢次投案請追因將張阿玉解案幷將義記之管帳人陳阿堂及姜之保人傳到訊理據陳阿堂稱前次保出之後收到洋四十八元交與張阿玉及姜小咸之妻翁太守謂收到洋元尙不肯還實屬可惡今照陳阿堂所供洋元不在姜處卽在張手着姜之保人回去向其婦處問明有洋則携洋於明晨繳到捕房無洋亦到案稟覆幷將姜交案張阿玉不繳洋元當爲比追○去秋曾有英租界大馬路開饅頭行之洋人以所用之買辦華人徐茂生私用行中銀洋一百零五元二角五分逃去查得其父徐友梅在法馬路開茶肆因函致法捕房請傳案究追故法捕頭將徐友梅傳到解案經翁太守訊理據徐友梅稱是甯波人本開茶肆現在帮夥至徐茂生係南京人避難到滬收留在家伊認爲寄父近年時發瘋癲之症以致語言不經雖已娶妻仍住母族至其在饅頭行營生實不得知况於去年八月十六日出外後不到我處不知逃往何方等語翁太守着其交保出外將子尋到交案曾登前報前日該洋行復函致注捕頭請傳徐到案限以按月拔洋十元以十个月爲期至零洋五元餘願爲讓去等情法捕頭復將徐傳到於昨日訊理徐友梅稱遍處找尋毫無蹤跡伊婦無靠現在帮傭翁太守將該洋行請爲拔洋一節諭知據徐稱爲人作夥按月工資錢三千文安有洋元拔債翁太守謂中律祗有父債子還從無子債父還其理難以判斷但該洋人如此請追汝須設法或者將媳尋到交案或者夫婦之間知其下落亦未可知着於下禮拜四將媳尋到 
 
 

Page 4

 
 
[上海絲業會館籌賑公所施少欽發順天解賑銀藥丸電報]  
　　順天府尹大堂周電鑒來諭已悉今解招商局海晏輪船順直賑銀一箱 
計申公砝足銀二千兩又仁濟善堂壇方䖍合純陽正氣丸二萬服問心堂壇方䖍合正氣丸三千服太乙救苦丹六百粒以上裝成三大箱另備復函奉托天津金苕翁觀察憲轅五月十八日午刻發 
[贈徐紅玉詞史調寄憶江南錄請諸大吟壇正和]  
　　徐紅玉十二尙髫年欵欵雛鶯初織羽笙簧新炙動人憐丰度更翮翮徐紅玉嬝 
嬝復娉娉飛鳥依人人自愛此兒生小本甯馨一笑兩忘形徐紅玉顧影自徘徊眉語有時通客意心香何日祝卿來兩小定無猜與小素小英同居美仁里故云[  高昌寒食生戲筆]  
[輪船來滬電音]  
　　招商局保大輪船十九日從天津繞　燕台禪臣洋行北京輪船十八日由香港均開回上海 
[浙省撫轅抄]  
　　五月十四日至慰祖稟知聞訃丁本生母憂候補縣丞戴羲銷嘉秀善催南米差回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年五月十三日京報全錄]  
宮門抄○諭旨二道錄前○發抄旨五道○大臣劉奏請優䘏建祠摺○滇學政丁奏試考各棚完竣摺○東撫陳奏甄別知縣片○大臣淸奏揀補章京等缺摺○陜督譚奏察看各員夾片○五月十三日工部鴻臚寺八旗兩翼値日無引見○景善由東陵可京請安○出使大臣許景澄請訓○孔憲瑴張富年各預備召見○召見軍機孔憲瑴張富年許景澄醇土○發抄穆圖善奏補解追回阜康票號未交京餉奉旨戶部知道欽此○崇綺奏委用令張瑞之補海城令奉旨吏部議奏欽此○又慶升補承德令奉旨吏部議奉欽此○又委用令張寅補奉化令奉旨吏部議奏欽此○又張錫　升遼陽牧奉旨吏部議奏欽此○○欽差大臣督辦新疆軍務兵部右侍郎二等男臣劉錦棠跪奏爲道員立功後積勞病故志節可傳籲懇天恩　准優䘏建詞將戰績事實宣付史舘以彰忠藎而資觀感恭摺仰祈聖鑄事竊統領湘軍二品頂戴按察使銜署甘肅阿克蘇兵備道留陜題奏道騎都尉世職訥齊欣巴圖魯羅長祜上年患病累月經臣給假在營調理遺醫診視入春後潮熱自汗驚悸咯血等症層見迭出正月抄手書抵臣言狀涤陳減除差徭未盡事宜並舉替人有云死不足悲惟國恩未報時事多艱伏枕飮泣不能自已尤殷殷以忠藎相朂臣見其字跡欹斜語皆沈痛不忍卒讀因地方緊要一時乏人接替該道員雖因積勞政疾而年力尙富兾能將養復元是以未卽許其解任詎於二月初二日因病歿於阿克蘇行營邊事需才正殷以南疆極稱得力之員竟爾遽奪其算接報之餘不獨爲羅長袩悲更爲邊泯惜也臣與羅長祜同居里閈稔知其幼時卽異凡童讀書過目成誦能得其大旨師事原任陜西撫臣劉蓉嘗深器之年二十仗劍游浙繼度隴襄辦今大學士左宗棠營務肅淸關隴累功由通判保陞花翎知府光緒元年臣奉檄由西寗整旅進規新疆其時全疆侖陷日久冰天雪窖之地險阻艱難聞者生畏幕客方紛紛求去羅長祜獨毅然請行左宗棠素重具才狀其氣委綜臣軍營務隨同出塞所有臣軍粮事餉事運事兵事相機籌策罔不　心二年六月攻拔輯懐旣而迪化鞏寗昌吉以次克復適臣染患時疾甚劇駐迪化醫治遺羅長祜曁甯夏鎭總兵譚拔萃提督董福祥等會攻瑪納斯城鏖戰兼旬繼而該逆哀詞求撫羅長祜心知其許禀商今伊犂將軍臣金順令其盡繳馬械始允投誠縱令歸巢自決該逆旋率悍黨結隊出城聲言赴營自投迨與我軍薄近仍復齊施槍砲挺矛直前拚死衝突幸官軍先繞長濠理伏截賊歸路地道齊轟賊衆內外隔絶官軍合力圍剿賊目韓刑膿馬有才等伏誅臣初心許羅長祜能勝將領之任於茲益信三年三月攻克達坂城臣卽取道小草湖進攻托克遜別遣羅長祜譚拔萃等乘勝趨吐魯番羅長祜謂安夷恟懼未定疾乘之可迫也夷逆奔則脅從之衆可不戰而勝遂促隊星馳未至而該夷酋　城先遁纒土回子效順就撫悉免窮治秋毫無犯一面宣諭皇朝威德歡聲振地嗣仍隨臣移師南指且戰且前數月之間隨將喀喇沙爾庫爾勒庫車拜城阿克蘇烏什葉爾羌喀什噶爾各城池一律規復厥功爲多全疆肅淸以道員拜賞穿黃馬褂雲騎尉世職恩命旋蒙特恩攺爲騎都尉世職羅長祜益感奮勉時以圖報不及爲懼四年十月安酋阿里達什嗾其殘黨糾布魯特謀襲喀什噶爾臣時正値足痛大作力疾出師羅長祜自請前驅軍斬阿里達什逾年正月其餘黨阿布都拉哈瑪復勾結查克木漢大舉宼邊臣親督馬步進駐　帕爾以扼賊吭羅長祜由間道徑搗博斯塘特勒克賊巢直犁其庭赴機神速往往如此嗣是籌辦善後時與臣往復討論條舉累千萬言其略云回疆積弊在於差徭無制尤在頭目太多回性冥頑逐末輕本語言文字不通非乘建置之始改弦更張無能爲治請沙汰冗員愼選賢能　徭薄賦與民休息重農桑以正其趨興教化以植其本修內乃可攘外治法必賴治人所論均切時要故善後多資其議自臣奉命接綰兵符駐師哈密檄羅長祜移札阿克蘇操防之外凡中外交涉邊驗要害種落性情習尙罔不運以精心旁諮塘採洞燭底蘊用能通方應變操縱自如繼經臣奏委署理阿克蘇道仍統湘軍時己因勞致疾强起從公去秋之季輕騎周歴轄境查察卡倫問勞撫輯殆無虛日前二月朔猶力疾巡防次晨由所部勝字馬隊肩輿回其防所汗出如注救治罔應臨終無一語及家私但云所志未竟負國負知目不能瞑諭令官僚將佐照常作事守法奉公言畢而逝臣維羅長祜才識宏通志節堅定與臣共役幾十年不避艱險發縱指示必竭　誠每臨臣宼輒帕首爲諸將先决策制勝靡有遺遁故能戰勝攻取所　有功開誠布公信賞必罰廉而有恩故能和輯將卒戰守兩資尤能畱心時務通達治體事無巨細必以躬親慘淡經營苦心研究每發一論中邊俱透容有過當之處總無不及之處臣常勸其稍稍節勞順時自衛然終以習慣成性漫不經意立功之基於比致疾之由亦卽恨於此矣左宗棠　其文武兼資器識凝卓兩次奏請天恩破格錄用臣前遵特旨保洊將帥謬附以人事君之義將該道員登諸剡章蓋惟知之深故敢言之耳推其志節才識擴而充之仲天假之年更經歴練則其功業所就有未可以尋常限者時事多艱邊圉粗定臣以駑鈍忝膺車寄正賴二三同志相與維持贊助廣益集思今羅長祜年甫三十有七而遽賫志以歿人才難得似此慷慨激昂敦尙　節饒有古劉琨祖逖風實一時邊材特出之選也其在新疆戰績均經隨時奏明有案茲因積勞盡瘁志節可表並據提督湯彥和等連銜稟稱羅長祜功在地方軍民感戴懇請具奏前來擬懇 
天恩俯允從優賜䘏准於　疆阿克蘇地方建立專祠並將其生前戰績事實宣付史館以彰忠藎而咨觀感　自鴻施除分別揀員接統湘軍署理阿克蘇道以重地方另案奏明外所有道員立功後積勞病故志節可傳懇恩俯准優䘏建祠將戰績事實宣付史館以彰忠藎而資觀感各緣由謹據實臚陳伏乞皇太后皇上聖鑒謹奏奉旨已錄○○雲南學政臣丁立幹跪奏爲滇省歲試及歲科連試名棚一律完竣恭摺具陳仰祈聖鑒事竊臣上年七月初八日曾將迤東南考試情形馳陳在案七月中旬接辦雲武兩屬歲試九月初六日出試西棚先赴大理舉行歲試次及永昌景東楚雄其附大理棚之麗江永北蒙化一府兩廳屬楚雄棚之黑白琅三眼井歲試俱已完畢永昌景東向例歲科璉試附永昌棚之順寍附景東棚之普洱鎭沅各府廳屬歲科兩試亦均考竣於二月初十日旋省擬於三月中旬出棚辦理澂臨廣西科試臣歴試各棚先示禁槍冐傳遞等弊試期終日坐堂時率監塲教官嚴密稽查應試生童均能恪守塲規無敢踰越童試自行招覆後諸弊悉除各屬文風以雲南府之昆明呈貢大理府之太和浪穹永昌府之保山爲最其餘次之　迤西武風不及澂臨等處然各屬武童弓馬技勇亦尙有可觀惟楚雄應試人數較少箭藝又甚平常臣謹循任缺無濫之例暫留楚雄府學武童進額五名候下屇武風盛時再行補取足額臣於各棚發落時均以敦品力學爲諸生切實勸導以期仰副聖朝作育人材之至意冉臣上年秋冬間經過迤西一帶年穀順成本年春雨應時民情均甚安謐堪以上慰寫厪所有滇省歲試及歲科連試各棚完竣情形理合繕摺具陳伏乞皇太后皇上聖鑒謹奏軍機大臣奉旨知道了欽此○○陳士杰片再勞績保舉人員應於到省後予限一年察看甄別茲查有候補知縣汪錫爵吳懋乾二員均係勞績保舉到省已滿一年之限例應甄別據藩臬兩司會詳前來臣因勘辦河工公出飭委潘司崇保代騐得汪錫爵年富力强辦事穩愼吳懋乾屢辦差事尙無貽悞均堪以本班補用臣覆核無異除履歴淸册咨部查照外謹附片具陳伏乞聖鑒謹奏軍機大臣奉旨吏部知道欽此○○奴才淸安額爾慶 
額跪奏爲循例揀員補授帮辦章京等缺恭摺仰祈聖鑒事竊奴才等查辦理粮餉事務處帮辦章京主事職銜錫拉佈去冬偶患痰症醫治罔效已於上年十一月初十日因病身故除將該員靈柩派員護送回旗埋葬外其所出帮辦章京主事職銜員缺自應據員請補以專責成奴才等由各衙門內悉心遴選查有軍功藍翎六品頂戴委署主事特克什納心地明白辦事認眞堪以補授帮辦章京主事職銜員故所遺委署主事一缺查有六品頂戴筆帖式文舉人景秀才具開展辦事細心堪以補授委署主事之缺仍照主事職衙例一律支給鹽粮其所遺筆帖式一缺查有候補筆帖式哲克棟額年壯才明任事寔心堪以充補筆帖式之缺該員等仍按舊章遇有差使給咨送部引見均俟年滿照例分別補用至遞遺候補筆帖式之缺由奴才等揀補咨部查照外　將循例揀員補授帮辦章京等缺緣由理合恭摺具陳伏乞皇太后皇上聖鑒謹奏軍機大臣奉旨該部議奏欽此○○譚鍾麟片再前奉部咨道府同通州縣無論何項勞績保奏歸人候補班人員以到省之日起予限一年詳加察看出具切寔考語分別煩簡補用等因歴經遵辦在案茲查勞績分發甘肅補用同知王開斌勞績分發甘肅補用通判潘仲勳勞績分發甘肅補用知縣平淸濟同知銜勞績分發甘肅候補班前儘先補用知縣楊星炳知州銜勞績補用知縣程梅亭均已試看一年期滿由藩臬兩司出具考話詳請甄別具奏前來臣查王開斌年强才明潘仲勳公事明白李淸濟人尙安詳楊星炳才力有爲程梅亭穩愼老練均堪以本班留省照例補用除將履歴淸册咨送吏部外謹附片具陳伏乞聖鑒謹奏軍機大臣奉旨吏部知道欽此 
 
