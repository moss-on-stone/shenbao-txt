# 1890 - 206 - 4906206

 

Page 1

 
 
[圖書集成告白] [  本局謹啓]  
　　本局開印圖書集成一書早已告竣屢次登報催人領取迄今尚有百餘部未經來領而本局存儲頗非易易今定於西　七月届卽　六月十　　爲止逾期每月卽須另加棧租保險等費凡執有書票者務請從速來領特此預白伏希垂鑒 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵　皇朝各直省地圖十三　廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札　元大成增補角山樓先正事略○本齋種類繁多不及備載擇其尤者登報以供海内文人賞鑒價當格外從　卽希光顧爲盼售處一在三馬路　報舘東隔壁又設分局在二馬路横街三層樓紅墻洋房内此佈 
[儉說]  
　　陳君冠玉擅繪事折爲沙山　先生印人物士女畫譜索序於余甫脫稿陳君親造臯廡必取遂付之蓋譜已印成專侍序文也坐次陳君談及近時巿肆这清淡贸易之支絀卽筆墨生涯亦不易爲餬口計推原其故則由於滬上地方風俗奢靡賺錢之事固多用錢之處尤甚夫寒士生涯卽使翰墨可以傳世人爭購之而一手一足之烈究日得幾何惟在乎儉以自持庶幾足以稍有積蓄否則未有不入不敷出者因言友人某初就洋務館亦屬寒　月得不過二三十金不數年間遭際甚佳至今則月進約三百金居然官矣官雖小而其起居服用無異乎道府大員先時至其公館房租每月十數元今則公館房租月需二十餘元居移氣養移體旣居華屋則屋之内陳設動用一切器具當無不精良屋之外出入轎馬歌舞酬應一切無不擴充所謂他物稱是故當此之時而其憂則亦　爲寒畯時等彼其人初無嗜　凡狗馬聲色皆漠然不動於心所謂　年老成最爲近今所難得且近今洋務人員中更難得而乃以喜於塲面至月進三百金而猶虞不足是亦不可以異乎余日在他處則欲儉尚易在上海則欲儉甚難上海之地五方雜處人烟稠密凡天下所有之物無不畢有無論其他卽一出門一里二里之地往往坐東洋車若在他處則雖十里八里不過安步當車耳豈他處能行而在上海獨不能行乎亦以旣有此車所費又不大則亦落得適意而不知月計不足歲計有餘此一項已屬多費况其爲坐馬車者哉前日有畢家山人偕余游愚園雇得馬車停於門前入以招余比余與東閣詩儔同出則馬車已爲他人招去欲另雇由三馬路各車行遍問仍繞至四馬路竟無片輪隻蹄乃坐東洋車而去時當四點鐘西行正當斜陽不啻對火熖山前進葛衫芒履如坐洪爐中遮以蕉扇無濟也忽然一陣焦熱心煩意满輙志幾乎昏去旣而自轉一念車夫負重遄行烈日之中并蕉扇而無之背上汗浸淫已沁透號褂口喘不得停此其苦更不知何如若我之安坐車中較之於彼則豈但霄壤此意甫動頓覺遍體清凉煩襟盡滌卽遊愚園而歸并東洋車亦無屬處徐步至將近張園方得登車此一路步行亦殊不覺其苦皆此一念有以致之也陳君曰同一遊也馬車與東洋車何以異卽乘車與徒行又何以異而乃上海馬車幾十輛已於無從雇覔則計此一日之中所糜費者幾何矣夫上海之人非特上等者不能儉卽降而至於東洋車夫亦且不能儉嘗雇車至某處車夫故繞道至公順昌忽停車而入購取烟膏三百文復拉車遄行詢之則云此處烟膏極佳素來吸慣故不嫌迂道以購之問其日得幾何則除租錢外不過二百餘文而每日需吸烟百文孑然一身别無家累而終年無一文積蓄或遇霪雨連日則仰屋而嗟飢腸轆轆其苦萬狀轉不如江北人之推小車者日不過得百餘文乃足以養其妻兒也三家園浜與僕居相近浜内所停之江北船約百餘號皆此輩人居之浮家泛宅可省房租其家眷多能縫紉挈一籃一凳上街縫窮亦可日得數十文男子推小車朝出夕歸車多自製非向人租得者每日至多可得二百文否則百餘文而此輩多無烟霞癖故一家數人竟可藉此以養活而拉東洋車者日可得三百餘文自顧一身尚有不足也由此觀之卽小以見大奢儉之得失可以借鑒矣然而知則人人知之及至見諸行事則仍不免鄙儉而尚奢巿面焉得而不衰贸易焉得而不减我輩筆墨生涯又焉得而不寥寂哉余聞其言爲之首具者再陳君别後柳隱詞人至手談數局邀之至飛龍島乘自行車作一刻快遊分道而歸歸而深思陳君之言反覆不成寐命奚童起挑燈筆而出之曰此亦熱閙塲中一服清凉散北風圖不得專矣於前陳君之言卽作陳君之畫觀也可 
[楚督回轅]  
　　湖廣總督張制軍查閱隄防兼勘礦務自前月下浣坐固陵輪船赴荆沙旋於二十五日過石首縣界查勘隄防當日卽往荆州拜會祥軍憲二十七日軍憲詣舟次答拜次日另坐官舶赴襄查閱鍾祥縣隄工然後從襄河順流而下初四日有差輪駛往上游迎迓初五日憲舟抵漢陽初六日舟泊漢口五顯廟南岸閱拜新築機器局址並各隄工隨渡江回轅地方又武各員迎送如禮 
[拐案類志]  
　　漢口訪事人云有某氏婦在長盛街等處身穿紅衫鳴鉦高呌珠淚盈盈詢之云失去四歲歲孩是以出門尋訪也旋有人見五彩正街有一男孩身繋藍布兠肚哭尋其母街隣阻止問以姓氏里居忽有老兒笑謂孩曰我認識爾家爾從我行當送交爾母孩亦牽老兒之衣欲隨之去其人疑甚將孩攔住令老兒喚其母前來後不知所終蓋老兒亦拐子也又聞有女拐匪拐得某姓孀婦母女兩口婦年近四旬女年甫十三歲因訪親串被匪誘入其巢先將婦售與躉　上人旋欲售女與孫祖閣左右某妓院女痛哭不肯往賣水菓人某甲向之盤問驚動多人隨由保甲拘送清軍府立提研訊着交孀婦到案再爲澈底根求說者謂以婦女而爲拐匪當必有痞棍從中主使若不嚴加懲辦殆將紛紛效尤矣吁可畏哉 
[弭盜安良]  
　　金陵　重捕務每見緝獲重案之眞犯無論爲文爲武均由保甲總局詳請記功給奬所以鼓勵之者不可謂不至卽所以防範之者不可謂不嚴無如積慣猾賊善於避重就輕巧於避生就熟雖保甲局勇星羅棋布而前者放哨未歸後者報竊踵至更有捉賊未得而誤捉　者至局賭則尤難根究地非尋常百姓之家人有官幕兩　之雜入其中者往往破家蕩産其不破家蕩産者皆昔也爲五木訣所愚今則以自愚之術愚人者也上月經城外保甲 
 
 

Page 2

 
 
總辦劉觀察拿獲水西門犁頭尖地方賭犯蔣七父子送江寗縣訊責八百板各以巨枷枷號示衆一時剥皮賭爲之斂迹剥皮睹者在露天之下設桌一張睹者常脫衣褲質錢以用博不足則視共所有以剥之此種賭博最爲閭閻之　本月初三日營務處曾觀察率營縣上院請令在箮巿橋頭斬盜犯兩名聞卽觀音門外某菴内酒獲之案訊取確供故將和尚道人就地正法先是上元縣北境　七里洲洲爲駐防官産每年由洲頭方姓者承攬租稅前歳不知何故經官管押訟累年餘已屬有名無實然放利多怨道路猶指方爲銅山金穴也盜黨不知相約在某寺會齊是夕刼方家方以六日金子之盜卽去方慮盜　未满所欲將復來遂自匿少頃盜果來叩門方母贸然出應忽一刀從空劈下母傷而倒再入門搜方不見　沿舊路而去方尾之見人某寺且闔門越日方將情形禀明督捕營擒寺僧與道人歴經劉觀察訊明易裝緣由始由督憲發交營務處覆審定擬和尚自認與道人皆江湖巨魁每犯案卽　外雲游故無人識破去歲逐此菴之住持而鳩佔其中行刑之日其妻來永訣和尚問其辦何等棺木　外並無一語作兒女態現聞各當道以城廂内外多有無名案件上有北門橋高姓被搠二十五刀身死一案至今毫無下落伏莽所在不得不表其源因會銜出示俾綠　中之潛借一枝　早自爲討　三日并委同知程文鑫通判凌夢蘭知縣崇朴三員會查城廂内外烟燈賭寓想有此一番梳剔自不難安良而除莠矣至如何查法尚未詳悉想大才槃槃　有以處此盤根錯節也今將明示錄左記名堪勝提督兩江督中協鎭都督府土江甯城守協鎭都督府劉督辦金陵城外保甲總局江蘇候補道劉督辦城内保甲總局候補道禹總理兩江營務處候補道曾爲出示嚴禁事照得金陵城廂内外近來盜竊不靖皆因外來游勇會能甚多以致相率爲盜亟宜清查嚴禁一切俾安閭閻除由上江兩縣興辦十家門牌聯絡懸掛委員挨户稽查以免外民流寓作奸犯科外現奉督憲諭令本道等先行會同派員將城廂内外烟館賭寓一律嚴搜分别辦理清絕盜源兹定於六月初一日起各派員弁逐一查辦所有營壘前後左右自須恪遵湘軍定制不准開設烟館　聚集賭博如有烟館槪行封禁遇賭卽枷責重懲王街巿之中雖冋有烟館積重難除亦須每夜二彭時卽口停止不准開燈倘敢故違一經查出定將房屋封閉入官聚賭之處查出亦照例嚴行究辦無稍寛貸合行示諭爲此示仰城廂内外軍民人等一體恪遵毋違特示 
[黄牛峽聽濤記]  
　　五月十六夜固陵輪船由宜昌開往漢皋宜昌鎭羅鎭軍附之往荆沙遠迎張香帥城内外各營弁勇及河下砲船莫不升砲燃鎗恭送如禮○十七日下午五點鐘時狂風陡起林木欲摧雷雨交加無異山崩嶽撼江面所泊鹽船數號均移泊山凹避之未幾封家姨鼓浪而來依舊走錨斷纜有沈没者有翻覆者僅得救起二人餘皆葬身魚腹宜昌且如是彼長江萬里當不知巘險若何也行船者可不愼之又愼哉○各邑巨案之未破者遣差出境訪拿宜俗稱爲打案其人或三或五沿路唱蓮花落向各鋪户化錢邇來打案之人竟到處任情勒索定有數　　能短給一文惡習相沿想官斯土者尚未聞見也上月十八日有某處打案差四人在宜昌大南門外各鋪索錢或三百文或二百文騷擾紛爭不堪言狀見洋廣貨鋪塲面闊綽以爲必絕大經營信口胡謅務必飽其貪囊而後已各鋪不服將差留住一人糾约街隣向東湖縣環求懲辦縣尊飭該差向各鋪陪罪不準逗遛該差知事不諧一一叩首認罪自云再不在宜昌乞錢街隣遂禀求销案○月前江水已退去數尺連日暴雨重復拍岸平堤人川之船不敢放心直駛矣 
[上黨客談]  
　　蕪湖訪事人云皖南各釐局前奉省憲檄令加成報解在事者咸兢兢業業昕夕籌維某日總辦劉子幹觀察親自馳往徽寍池太廣各局卡逐一稽查俾各員黽勉趨公毋致如陽城之書下下考云○邇來捕務甚嚴宵小之徒相約潜縱匿跡一日忽在二街捕獲一積竊訊知案積如山王邑尊乃飭就面上刺積竊二字俾賊星已現不能再事穿窬云○有輿夫二人恃在某署當差不免擅作威福初八日入肆沽飲醉態酕醄相約至徽州碼頭某姓烟室作餐霞之仙一枕瞢騰其樂無極吸畢給資大半小如鵝眼烟室主向換二人不允以致烟鬼酒鬼扭做一團正在紛爭時適成觀察接詔回轅道經是處停舆提訊立飭將三人一併送交蕪湖縣嚴懲　赭山地藏殿著名蘭若也中有禪和子數十人粥鼓齋魚優遊卒歲去年忽來行脚　某甲衣鉢而外腰槖頓充住持僧某乙留以共證菩提禪無幾何時忽然怛化遂彷釋家　置諸龕中至日前忽有某丙等數僧突如其來碧髯凹睛狀貎獰惡謂圓寂者乃其高足向居巢縣偶　口角遂竊取鉅物而逃今雖已返西天阿堵物諒未生趐飛去幸卽擲卜毋乾没也乙愕然不知所對由是釁生雀角互控公庭誰是誰非刻下尚未水落石出也○蕪湖縣土玉如大令飭就通衢僻巷建置栅欄上釘一粉牌將地名大書特書俾入國問俗之流一望瞭然免致東西莫辨亦便民之一端也○金馬門外某姓嫗潦倒龍鍤焭焭孑立所居斗室破敗如豕欄誠所謂無告之竊民也隣人某甲門前有柴一堆嫗偶拾數枝中撞見上前奪取掙紥間嫗忽倒地氣絲不屬旋卽逃入枉死城中鄰人羣抱不平罰中出棺槨衣衾始得寢事 
[粤東官報]  
　　韶州府譚因事開缺所遺印務委候補府陳望曾署理藩轅牌示潮陽縣縣丞遺缺請以海防新班先補用縣丞孫承澤補瓊山縣縣丞遺缺請以候補班儘先補用縣丞蔡我岱補督轅牌示欽州營叅將遺缺委記名提督鄧正峯署理 
[求志書院夏季題]  
　　經學虞書同律孔鄭異義說春秋築郿說以枚數闔識其枚數兩傳不同說鄭公子語字子人公子發字子國說○史學通鑑不書符瑞論通鑑不載文人論西遼世次紀年考實元遺山爲崔立立碑辨○掌故太學進士題名碑原始鄕會試進呈錄原始殿試讀卷之名起於何時孟夏雩祀考○算學有合弦和和或弦和較皆爲甲斷弦較和乙求城徑法皆以乙减甲爲較乃以甲乙相乘又以較乘之爲正實二除較羃以三因甲乙相乘减之爲正上廉一因較爲負下廉一正隅開立方皆得城徑有合弦和和或弦和較皆爲甲斷弦較較乙求城徑法以甲乙相加爲和乃以甲乙相乘又以和乘之爲負實二除和羃以三因甲乙相乘加之爲正上廉二因和爲負下廉一正隅開立方皆得城徑若將此式反正爲負則與前題得式無異今有五十之平方根减七又有二减四負之平方根各用代數式開立方問各得何式假如三角寅垛與三角卯垛相乘求乘得之寅加卯减一垛高遞减一諸倍數設卯小於寅法以一爲一級卯减一爲二级置二級以卯减二乘之二除之爲三级置三級以卯减三乘之三除之爲四級下皆如是至卯减盡而止列左幅次以一爲一級寅减一爲二級仍以同理求得諸級至與左幅同層而止列右幅乃以左右二幅一級與一級二級與二級逐級相乘訖爲所求公式此公式一級卽寅加卯减一垛同高之倍數二級卽高减一之倍數三級卽高减二之倍數以下類推有此倊式則則古昔齋自乘諸法可廢卽李君所未思及之相乘諸法亦可廢試證其理○輿地曲防角兵家上下游之說據何爲定釋氏四洲辨西士說地圓中儒早有覺之者試證其說○詞章海外覃皇澤賦以獻海外覃皇澤詩爲韻鍾馗迎福嫁魅圖七古一首仿長恨歌體詠穆天子傳盛姬事　梵書伊字　梵書萬字各賦七律一首 
[金案再訊]  
　　江蘇藥水廠西人密司孟控失白金有張金仁托張士齋轉托李金發將白金一塊交來兠銷察得白金有剪刀痕與所失者相似爲此報由捕房派包探拘張金仁送案密司孟帶同李金發及當時傳話之汪耀三等投案由蔡太守訊供飭張交保再行會同英領事覆訊核辦等情已列前報昨晨覆訊密司孟帶同出店朱寳生到案稱於上年冬間泰亨源生源萬昌源等提金爐原在藥水廠附近張金仁在彼包做鉛箱生理不知他與洋東認得否惟提金爐與廠雖有籬笆隔開而近在咫尺密司孟及汪耀三李金發各執如前張金仁仍供故父在日在虹 
 
 

Page 3

 
 
口開公順電鍍作時從外洋購辦曰金來滬至電鍍作係股開者尚有一股東現在臺南並將前情具禀呈閱太守閱禀將所禀情由告知梁副領事梁君謂張禀已悉然尚空言須有實據太守諭張有無確實之証旋據張士齋稱在湖絲棧生理先與張金仁相識說有白金一塊托我兠銷且言尚有一塊已鎔造爲杯送人現可銷在製造局或藥水廠等語我於上月二十四日携至良濟藥房交友觀看又於五點鐘時帶至楊慶和銀樓該夥不識因將白金剪去一角入火鎔化我未允從然已被剪後同張金仁李金發帶到藥水廠向密司孟兠銷張金仁又稱初時交該洋人估看向索延約不還繼問我尚有别塊否又言伊亦失去幾兩更言失竊頗多該洋人旣稱失竊當時何不報明捕房及登新聞紙耶况據指剪口爲據現有張士齋供明係楊慶和銀樓夥所剪可以作証太守據情問該洋人答稱白金從外洋買來已經多年曾將大塊白金捲邊如盤式盛銀鎔之故有紅色後始剪　存放在箱及至去年冬間始查知缺少確未報捕麥總巡稱張士齋旣供剪邊係楊慶和銀樓所剪何以張金仁前在捕房指赤金鋪所剪已飭中西包探帶張往問並無其事今旣又指楊慶和再往查問可也太守諭張士齋曰爾不得任意妄供公堂不能兒戲如再往查不實則爾難辭咎張士齋堅稱實說無誤太守隨飭西包探同華包探何瑞福帶同張士齋往查後禀稱該銀樓夥共有二十餘人齊集皆稱不識白金從未見張士齋之人不過以前有身材矮小之人將一塊交閱因不識亦未剪開張士齋又指該銀樓學徒該銀樓夥稱學徒來無幾時如何敢剪張士齋仍供的係該銀樓剪過且另有友人同去或者銀樓夥畏懼不肯承認梁副領事謂張士齋旣是經手之人理應直訴何必妄供密司孟又稱張士齋如此情形難免朋串請辦以儆况上次會訊時退堂後張金仁揚言要持刀戳我等語至其初托張士齋李金發將白金交來時言自西掮客處買來第二次來又言中國官及到案又稱其故父在日在外洋買來種種情節莫衷一是張堅稱故父遺卜之白金其時已有七八年我尚年幼不知來歴今被指爲竊贓心實不甘太守謂視爾年有三十餘歲卽七八年前亦非幼小而不知此物之來由也至密司孟並不控爾行竊惟請究爾之來歴而已如果來歴清白儘可直訴總不能草率朦混梁副領事請將張士齋父捕房帶回張金仁暫押貴廨太守允之飭將張士齋張金仁分别管押白金存堂俟再查明實在訂於下禮拜三覆訊核辦 
[控被攫洋]  
　　包探秦少卿稱昨夜九點半鐘時王小旺報稱其包車夫錢德林手持衣服二件銀洋五十元路經寳善街白花里被天成戲園伶人許二土子攫去銀洋衣服且被打傷等語當往拘拿許二土子則稱因在後門口乘凉被該車夫拖車擦破褲子致將車夫毆打並無攫洋及衣服等事巡捕頭詰王銀洋如何在車夫之手攫洋者何得而知王稱有徐瑞生向我借洋五十元我令車夫到錦泰豐洋貨號中取來其時我在百花里離戲園後門十餘間門面之妓院内候車夫取洋轉給與徐及車夫過戲園後門手持銀洋以衣服托之而行故被得見車夫遭毆奔逃至妓院門口我聞聲出外問知情形報捕云云巡捕頭隨命我到錦泰豐號中問夥施少峯爾主人命車夫來取洋有否施初不答俄而熟思始言來取銀洋五十元又問伊有帳簿註明否併就檢帳簿指冩付安記洋五十元卽斯欵也問其交洋在於何時則稱六點鐘時因憶車夫言到號取洋經過戲園祗十分鐘時已有不符隨囑施冩明六點鐘時交洋與事夫等字樣今將許二土子解案施冩之字據呈閱蔡太守已預有風聞飭捕房將各人証帶開分别研詰包探何瑞福禀王小旺到捕房時言先在四馬路遇徐瑞生邀同吃夜飯商借洋五十元然後命車夫到號取洋等語問其在何處吃夜飯支吾莫荅俄而操西語言吃夜飯之地方忘記矣此等言語巡捕頭及六號西包探並華包探顧阿六秦少卿皆聽明巡捕頭及中西包探同稱果有此等不盡不實之語車夫錢德林供江北人在王處拉包車已有半年餘昨夜拖主人至百花里妓院囑我到號取洋回時經過戲園後門突有許二土子見我手持銀洋衣服稱須查看我不允遂遭毆打我奔逃至妓院門口喊呌豈知許等共有七八人將我亂打腰旁受傷銀洋衣服不知被誰攫去主人問聲由問用卽報捕太守問爾主人命爾到號取洋有無字據旣取銀洋如何又有衣服旣取銀洋衣服如何托在手中而行所稱之衣服是何式樣答稱並無宇條不過向施少峯說明就交我洋五十元樓上娘姨下來言有外國衣二件帶交主人我接衣服銀洋後到廚房吃夜飯畢始到百花里太守謂捕房問明施少峯交洋在六點鐘時據報攫失銀洋衣服時已九點半鐘旣稱食夜飯祗片刻而已何爲時相去之不符耶答稱取洋曰七點鐘矣太守謂施有字據可憑命車夫退下傳施上堂問字據是爾冩否答稱是又問然則爾交洋與車夫在六點鐘矣答稱我號之鐘太慢其實已有七點餘鐘又問爾交洋與車夫時曾見車夫尚有衣服在手否答稱有又問是何衣服是何顔色答稱是中國夏衣二件顔色不記又問憑車夫一言就可付洋乎旣爾主人要洋如何帳上冩安記字樣答稱車夫有妥保主人曾分付過設或車夫來取幾十元儘可照付至主人小名安玉故冩安記又問主人命車夫取過幾次銀洋答稱約有三次月日不記數則二三十元五十元不等命施退下傳徐瑞生上堂問爾與王借洋之事究竟知何答稱昨夜在四馬路遇土向商借洋五十元王卽應允命車夫往取我就告伊在西桂馨里妓女方佩蘭家守候再請王吃夜飯旋以守候已久不見到來到錦泰豐號中詢問據號中人言車夫取洋遭攫主人現在捕房我又到捕房門口就有巡捕傳我進去問話照此申訴餘不知情命退去飭帶許二土子上堂據供北京人在園爲伶人昨夜在後門乘凉見王小旺坐包車經過車夫拖駛不愼將我褲子擦破卽現穿之褲爲將車夫打了一下王在車上駡我我回伊如此不講理連你亦要打等語王就下車與我爭論同園伶人馬三十出外勸開後不知如何報捕來拘旣無七八人亦無攫取銀洋衣服之事太守騐明擦破之褲命馬三十上堂供聞許與王爭閙解勸不料報捕來時連我拘拿到案太守問伊等爭閙之由因何事而起答稱據許言被車夫擦破褲子起釁又問爾知攫失銀洋衣服之事否答稱不知又問爾等認識王小旺否究竟車夫拖車王在車中抑或車夫獨行答稱園中伶人皆識王小旺車夫的係載土而行王小旺申訴前情并稱無係徐要借洋命車夫到號取洋我在離戲園不遠之妓院守俟俄聞喧閙聲奔出問明車夫手内之洋被打失去報捕拘人麥總巡捕頭問王爾昨夜究在何處夜餐答稱未食夜飯又問安有夜飯不食之理然則如何先在捕房言與徐同吃夜飯後命車夫取洋耶太守商之梁副領事謂王小旺所報案情較重所訊情由大有不符之處蓋取洋與失洋時刻懸殊伶人許二土子旣已糾人攫入如何尚在園中待拘之理况據車夫供手　銀洋衣服獨行許二土子及馬三十供王坐在車由車夫拖擦破許褲爭閙起釁其時夜不甚深百花里係熱閙之所行人往來不絕毆打失洋之事豈無人聞見容易查訪且據車大言外國衣服施言中國夏衫殊多歧異姑飭許二土子交保候查明確情再行覆訊核辦云　 
[上海縣署瑣案]  
　　前紀紫竹菴住持沉劉氏控被倪阿男趙云山行竊陸大令訊供之下飭將倪等收入所中前日捕役拿獲賊犯康洪記解經帮審委員竇明府研訊沈劉氏訴稱被竊洋銀五十元自鳴鐘一架鏡箱一具及皮綿單夾綢縐衣褲六十餘件白洋布四疋銅器不計康供稱小的係江北人藉推車以餬口不敢作賊實係　誣該氏稱康於失竊前數日曾來菴二次明府盤詰至再仍無確實口供遂飭一併收入所中候查明實在情由再行訊辦○内河船埠前由許徵興充當去年裴直刺綰縣篆時以其辦理不善另飭丁惠南接充日來有許榮者具禀聲稱丁卽前充船埠因案斥革之丁順昌改名混充叩求革辦陸大令以許榮難免許徵興改名朦控兾開攻訐之門遂諭令連丁俱不准充當另着各業公舉熟悉船務之人聽候給諭○船户受騙已見報章前日竇明府飭提質訊沈生才陸四海吳金松同供稱小的等在家裝棉花二百十餘包來　售與南巿王懋記花行中途遇見張德　等以漏捐藉口騙去洋銀六元錢一百文并掉去銅洋元叩求追繳張及何阿四同供稱小的在 
 
 

Page 4

 
 
閔行左近　渡舟　由張阿林所騙與小的無于明府判令沈等自向厘卡求恩何掌頰四十下連張收所着　阿林訊究 
[英界公堂]  
　　福建人林輝庭控左榮生錢金壽金子卿蘇友山等局賭騙財由包探何瑞福顧阿六等拘左解案錢因唐菊亭兇毆妓女陳寳釵案牽涉因亦拘押捕房蔡太守訊供之下飭候揖拿金蘇再究以上情節已列　章兹錢向太守籲不交保稱願同公堂指提金　　守准之飭差趙金帶錢緝旋緝得金蘇匿跡江蘇省城遂禀由太守備又前去將金拘獲　舟解回昨晨庭訊林甲訴前情金遞禀聲稱與林聚賭林共輸洋銀一百十元後卽分散至現洋六百餘元實係因嫖虧耗所輸之欵有親筆清單呈閱太守問林曰清單是爾听繕否　稱是　洋銀俱向各鋪收來是以冩立清帳計共六百餘元現被裁去後幅故祗一百十元太守問金曾否與問答稱錢目稱　　絲生理金自稱爲細縀生理蘇自稱爲左之帳房至共赌者係左及金蘇等人錢不在内洋銀均由左贏去左所供仍堅執如前太守飭將左金押候提蘇質究紹興人王張卿控謝安賢誘賭不遂串同沈阿榮訛詐並有黄雨田附控謝沈誘賭未去致被將紡細衫質洋二元花用包探何瑞福禀稱　得王　聚賭見証人趙廷耀保月前馬德芳拔妓案内應訊之人避閑不面蔡太守飭將謝交保沈暫押俟查明再訊等因前已節登於報矣昨日覆訊該　探禀稱小的曾知　各質鋪夥指出質紡細衫之人各夥齊稱並非謝沈二人所質付質之人較二人略矮小王遞禀訴稱在署前開設錢庄並不聚賭黄執定前詞謝稱開設寳康吕宋票店安分營生並無誘賭訛詐之事沈供稱拆梢王欲辦小的包探又禀稱沈於本年正月曾犯賭案太守謂旣查明紡細衫並非謝沈所質姑予從寛均交人保出嗣後當安分守已如再犯事定干重懲 
[法界捕房瑣案]  
　　陳家木橋賭徒方長生朱阿三劉福堂待攢毆王金福　失衣服經某包探拘拿方等解送公堂宋二尹訊悉情形飭押候各責一百板昨晨二尹蒞捕房包探王榮培禀稱當捕方時并獲同黨陶洪生因患急夥送人醫院今已痊愈送請訊懲二尹卽命帶方等三犯至案着照原斷責畢謂陶曰爾亦犯賭本應一律笞臀姑念患病伤痊格外寛宥着减責一百板問爾等諒已略嘗痛苦下次再敢賭錢否陶等稱旣蒙八老爺恩責嗣後定卽改過自新矣二尹曰爾等各自回去安分營生設或再犯事端立卽拘拿嚴究陶等連運叩謝而去○崇明孩子邵泉川拉碎西捕號衣致被拘押宋二尹庭訊之下着實手心二十下押候傳其父母領回此已詳登前報者也昨日包探王榮培禀稱小的奉大老爺飭傳該孩之父據云因不習上早已逐也不肯來案領回二尹命將邵帶出謂爾因墮入下流早經父母斥逐尚不改過依然滋生事端乎姑念年未成了着爾自行回去以後當一洗舊習好好做人邵遂泥首致謝而退○剪綹賊姚家生經捕拘押捕房宋二尹飭提至案謂爾年紀尚幼本領甚高究竟師父是誰收得此種高足弟子供稱小的並未拜過師父惟知隨機應變而已此案與不識姓名人同竊分得洋銀三元三角問爾家住何處可有父母答稱家在浦東尚有親族遂着照昨斷責手心一百下勒充赶緊回去不准逗遛○前紀吳阿冬向扛夫洪阿三借錢不遂毆傷腰　旣經控案宋二尹判將吳管押捕房看洪自投仁濟醫館療治昨晨洪投案訴稱小的不願入醫院因自延傷科療治據云需醫金七元始可痊愈二尹謂吳藉挑負爲生一肩荷兩口烏能貼爾養傷資爾軝能至醫院求醫斷不必自行醫療如傷已愈後司卽來禀陳以便核奪洪遂退去○胡川寳前因掮客劉星　購取火酒需洋銀十五元付下新泰板箱店期票一紙届期向取不付據情控諸公堂宋二尹提新泰主洪夏兩訊明交保限一禮拜内繳洋洪保出後事外逍遥逾期不繳昨經捕房解送案下胡亦投案請追洪供稱期票由張借去不知如何入胡之手今請訊張方得明白二尹謂此票田留持向胡店購火酒當時曾向爾店照過無訛如今尚可推諉乎遂着將洋繳案再核洪仍求交人保出限日繳洋二尹謂屢次延約實屬狡猾異常着押候繳洋始釋隨諭令胡下期投案候核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[種榆山人醫論叙]  
　　竊謂著書難　著醫書則尤難著書有益於世不足爲難著書而遺誤於世則更淮昔讀遵生形色論而知醫之爲道　情矣微也　戊　潘偉帥奉朝命創辦黔礦黔地山水惡劣疫癘時作南人來游斯地者每多是症　遠聘山人以療之投劑輙效時僕司記室因得識荆昕夕之下相　討論時古文詞頗相　契嘗慨然恨相見之晚遂以醫學請益前而四大家後　五十家竊羡其包括傳嗣乃出所著醫論一書披誦一周其中論證則卓識絕倫議方則簡潔明凈能運古法而仍周以中規化新　而仍折以中矩洋洋洒洒信不媿俯視羣流之品槪也夫世人重草重於生死可以拯人之生死雖韋布之士有力能爲者則莫若乎醫故上古聖王辨晰隂陽審嘗氣味創著内經垂不朽之仁慈開生民之壽威治大易本草靈素諸書　若月星爲萬世　磨之典數千年夾英賢輩　或著書立說論證議方或審察運氣　發藴奥　皆登古聖堂造古聖之至者也無如道咸以來習是業者其立志存心愈趨愈下欲如陸宣公之不爲良相惡作良醫者實不可得大江以南間有明哲惟滇黔兩省此道最不深究患寒熱　輙麻桂不分大氣雜藥亂投以古聖起死回生之妙術視同兒戲乃欲斡旋造化其可得乎今觀山人之論理明辭簡满紙靈極其於軒岐之學一如四大家之深得乎道統之眞傳者以此垂訓後人是卽山人不朽之功業也是爲叙黔南文明書於青溪冷　 
[上海四馬路文報局内恊賑公所經收山東浙江閩省賑捐五月下旬清單]  
　　廿一日至三十日止○張間原先生書潤移賑洋三角○求安子洋一元○天順祥號交來都門全雲軒善士經募京平銀四十兩實收申規元四十一兩二錢八分○無名氏節省端節筵資移賑洋五元士公堂洋二元○仙鎭王陶菴翁募四户月捐六月七日份各洋四元○金陵招商局經交戴　齊善士洋三十元蕪湖招商　李募董致遠堂洋十二元○蘇省澄心書屋吳指助閩賑洋二十元本埠周馬氏洋五元○知過軒指助閩賑洋十元華金氏求病速愈洋一元無名善士火腿變價移賑洋一元○嘉興祥泰成號銅洋四元○本埠德盛土行交來無名氏洋十元　銅洋七元周馬氏洋五元鄧　山人洋一元周康元沙瑞源兩户合洋二元無名氏銅洋二元　郵　廟賑所丁玉軒翁募無名氏洋一元無名氏早有此心兩户各洋二角○本旬共收規　四十一兩二錢八分英洋一百十四元計規八十二兩七錢六分四厘銅洋十三元洋計規　二兩八錢本分一厘小洋七角計規元五錢另八厘○四項共合規元一百廿七兩三錢八分三厘○前共收規元一百另四萬三千另八十四兩七錢八分一厘○前共解過規元一百另七萬八千另六十一兩二錢分六厘○實凈墊解規元三萬四千九百七十七兩四錢七分五厘合併聲明 
[上海四馬路高易公舘内籌賑所陳詠南經收山東江蘇浙江福州五月廿一至三十日第一百六十三次賑欵清單]  
　　廿一日蔚豐厚寳號交來陜西督糧道署銘仲氏募萬光大銀二十兩銘仲氏十三兩零五分敬守齋六兩劉繼祖揚敬亭王直培宋書丞王存德堂王福蔭堂清善堂各四兩盛毓甫　益堂延慶堂敦厚堂崇禮堂積慶堂積厚堂眉　堂容安堂裕福堂四知堂各二兩袁鶴州徐小浦出恩九如堂質義堂潤德堂各一新盛禹寗順新和順成　成德榮慶合　興元增盛福晋升合德盛合三益聚晋盛魁積盛豐宗盛魁鴻大祥各三錢德盛和德泰成長順德天德恆德順有各錢五分共捐銀一百兩合規元一百零五兩一錢八分○成祥洋　元○志成信銅成信銅洋七元○金壇無名氏銅洋三元○廿二日隱名氏一角○廿三日寳應平安　一元○廿　日存性堂助福州十元信舘餘捐福州洋十元○廿五日閔同源當吳氏爲三兩力孩資隂福助洋兩元無名氏四角○念六日無名氏五元瑞盛春助福　洋念元○延蔭堂洋三元無名氏乙元錢乙百○廿七日山左隱名氏求母病愈五元○南通州耕心堂募黄五　樓八角杭五元曹甫　　人陳金華金萬各八角無名氏三角無名氏積善堂王信裕區來軒畊心堂各二角無名氏四角　分無名氏八户洋八角無名氏一角五分共捐洋五元五角○念八日江寗王慶明五角○十九日隱名氏洋二元京口愼記各友一元○三十日楊示魁示新示定各二元楊星銅洋一元共捐洋六元銅洋一元○○以上總共收規元一百另五兩一錢八分英洋七十三元五角銅洋十一元錢一百文 
 [ 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
