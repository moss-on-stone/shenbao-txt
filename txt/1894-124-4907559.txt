# 1894 - 124 - 4907559

 

Page 1

 
 
[新印徐氏十三種告成] [  圖書集成局啓]  
　　吳江徐靈胎先生雍乾時才子也精於醫理與姑蘇葉天士齋　而又天分過人於書無所不覽著有醫書八種曰難經經釋曰醫學源　　　　　百草經百種錄曰醫貫砭曰傷寒論類方曰蘭臺軌範曰泗溪醫案曰愼疾　言要皆洞明透關足爲軒帝功臣此外又有外科正宗專　　　　　雜箸四種一爲道德經註一爲陰符經註一爲樂府傳聲一爲洄溪道情本舘覓得原刻精本用鉛字印成紙墨釘工較尋常格外精　兹　　　　日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另如錦套祇收碼　一　　　　君子請移玉上海申報館帳房三馬路申昌書室及各埠申昌或經售申報處購取可也此佈 
[新印繪圖大紅袍告成] [  圖書集成局代啓]  
　　大紅袍一書歴記稱忠介公事蹟有聲有色能令闈者色舞眉飛雖體例倣乎章回而筆意高超頗足别開生面兹用鉛字白紙排印　　　　　　成圖刻已告成分裝四册核定每部洋銀五角諸君子請臨本埠三馬路申昌書畫室三洋涇橋煥文書局級逢源里熙記書莊購取　　 
[論日人傭工外洋者多]  
　　中國人之傭工於外洋者往往爲外洋之人所妒忌驅逐仇殺苛令頻頒說者以爲外洋之所以惡華工者因華工値　而工勤足以奪土人之生意故爲土人所惡以致聳動政府各官長之聽禁止華工不聽再往此事美國辦理最爲苛　而他處亦有尤而效之者夫値賤而工勤人將喜用之不暇何反以此爲惡乎苟其用人者喜用此値賤工勤之華傭則雖有土人之謠諑亦誰其信之而華傭何至於受人苛虐至此其中必别有故幾疑外洋地方土人儘足敷用不必外招人工然而外洋招工之地則又未嘗無之前見濵角來信言日本人姓佐藤者於日前趨謁暹羅外部大臣咨詢日人　暹情形欲推廣兩國商務其意擬在暹羅領地墾耕並欲訂定年期然後招人開辦現有日人數名已抵濵角盼望消息倘邀政府允准尙須招募數百人以供耕作之役按佐藤曾往新加坡檳榔嶼麻六甲西冷哥大小叱叻等處淹留數月擬在該處廣置園塲種植胡椒加非以圖美利又聞有日本巨商擬倡一公司招集股本數百萬元專募本國土人出洋耕作近來日人之往馬孻及舊金山墨西哥者已屬不少此舉倘獲如願則日人又多一謀利之地矣幷聞佐藤擬在濵角勾留一月以俟覆音一面遨遊内地相機行事想能速底於成也觀此信息則日人之傭工於他處者夫豈少哉其舊金山墨西哥等處正華人被禁逐之地而日人竟安處於彼且往者日多彼外洋人之視日人何以異於中國也說者謂日人多效西裝投其所好視爲同類故不加禁逐華人則衣服飲食悉與外洋不同無怪其視如他族不使實逼處此也顧暹羅則向爲中國之藩屬其地華人之經商者極多暹羅本地人性多懶不能勤奮故耕田種地專以待時而動不肯未雨綢繆他國遂生覬覦之心然暹羅苟能結好於中國貢獻無缺輸誠入告請爲保護則中國自有良謀不難遣兵船派大員以往資鎭壓無如暹羅之視中國也輕反不若他國之重其最不平者爲人稅中國之人在彼者獨多而其所抽人稅較别國爲尤重中國人之久在暹羅者大半潮建兩帮居多其中巨商大賈殊不乏人亦未嘗無長籌遠慮之士深願中國爲之保護卽使近來法人實逼處此將來不免折而入於法與安南後先相望然中國倘能派員遣船往爲鎭　則中國在被之商人尙可有恃無恐不至於受外人之欺幷不至受暹人之欺卽暹羅亦可以有所倚賴而不至於折而入於他姓此舉實爲當今之急務而暹人不聞以此乞靈於中國中國亦未聞以此自顯其良謀有心人所不禁爲之扼腕者然華人之涉外洋者殊有蹙蹙靡騁之勢而日人獨無往不利者則又何也意者日本自維新以來事事效法西人改正朔易服色直於西人五體投地心悅而誠服之以此取媚於人故隨處皆可以容然用人者必有所合意而後用之日人之工値其能賤於華人乎日人之工作其能勤於華人乎然而外洋之人反欲用日人而不願用華人則正以華人之數過多多則易令人生厭日人雖近來之出洋傭作者日見增多究不若華人之衆以故猶以罕而見珍第恐再閱數年日人之往他國者益見其多則又不免爲華人之續未可知也若在暹羅則必不至此何則暹羅爲中國之藩屬而近已數年不貢中國亦以度外置之而日人之往暹羅者此時尙在初試則將來方興未艾而暹羅久在中國帡幪之下而反蔑視中國之人華人之在暹營商者旅居者數以百萬計而暹人以此爲昨藪抽取人稅格外加重毫無顧及中朝優容之恩稍加撫恤此則其心最爲可異彼蓋與安南接壤自願步安南之後塵故中國此時亦惟有不與暹事而但自謀保護旅暹華商之策而已夫中國之人數多於日本者幾十倍則中國之謀生實難而華人之出洋謀生者獨不若日人之順利日人於此爲可喜矣吾觀濵角來信而深爲日人慶遂不覺爲華人憂而棖觸於暹國之事不禁拉雜書此敢以質諸知時務者 
[本館接奉電音]  
　　昨由京友電傳上諭十道敬謹譯登○四月初二日奉上諭李瀚章奏韶州南雄等處匪徒滋事派隊勦捕情形請將由力營官奬勵一摺上年冬間廣東英德縣羅圻山内匪徒聚黨潛匿經李瀚章飭令游擊鄭潤村等營勇查拿該匪傾巢出竄在巽江白土村地方持强抗拒並勾結英德縣靑塘土匪意圖滋事鄭潤村督隊追勦擒獲要匪吳觀就等多名匪首蕭單眼卽蕭金皇率黨竄至河源縣之牛背嶺攻陷稠樓跨爲巢穴該匪被官軍圍困乘夜出竄鄭潤村親督所部四面兠拿當將匪首蕭單眼擊斃並斃匪多名生擒匪犯葉羅春等二名及竄匪王努槐等三名全股悉平鄭潤村復往南雄州坪村查辦匪徒擊斃邱春分等二名拿獲譚成發等十四名分别懲治辦理尙爲妥速儘先副將南韶連鎭中營游擊鄭潤村著以總兵補用其餘出力員弁准其擇尤彚案請奬毋許冐濫仍著李瀚章等飭令該管地方文武員弁認眞巡緝綏靜閭閻勿稍鬆懈該部知道欽此同日奉硃筆德本補授禮科掌印給事中欽此同日奉硃筆稽查廂白旗漢軍旗務著戴存去欽此同日奉硃筆稽查廂紅旗蒙古旗務著齊蘭去欽此同日奉上諭李瀚章奏撤任廣東南韶連鎭總兵方友升營務廢弛情面太重遇事張皇難勝重任請開缺降補等語方友升著卽開缺以副將歸部選用該部知道欽此同日奉上諭譚鍾麟奏特叅佐雜等官請旨革職等語福建羅源縣典史張永涵老悖昏庸邵武縣典史朱恩榮行同市儈永安縣典史孫鏡蓉才具平庸兼有嗜好候補從九品沈景賢蕩檢踰閑官塲敗類均著卽行革職以肅官常餘著照所議辦理該部知道欽此同日奉上諭譚鍾麟奏特叅庸劣將弁請降革勒休一摺福建長福營守備陳一經任聽營員集欵遇有酬應輙攤扣兵餉實屬荒謬著卽行革職長福營叅將 
 
 

Page 2

 
 
洪渭濤營務廢弛於該守備任意攤派毫無覺察著以都司降補延平城守備副將賴安邦才識昏庸難期振作著勒令休致以肅營政餘著照所議辦理該部知道欽此同日奉上諭前據都察院奏順天文安縣生員張作良等以水患太甚懇挖新河等詞赴該衙門呈遞當經諭令李鴻章體察情形妥議具奏兹據奏稱該生員張作良禀請開河係從任邱縣等處上達文安大城對入子牙河將千里隄决破輕改舊制地勢水形均不相宜倘將新河開挖則子牙河立見倒灌自任邱以至大城各州縣永成澤國各處紳耆僉謂不宜開挖並據查明原呈列名之文生陳環瀛等均係張作良揑寫該紳民並不知情等語任邱等處開挖新河旣據李鴻章派員查勘地勢民情均有不順卽著毋庸置議文生張作良不明形勢妄議開河並敢揑寫多名危言聳聽實屬不安本分張作良著卽斥革交地方官嚴加管束以儆效尤餘著照所議辦理該部知道欽此○初三日奉上諭雲南昭通鎭總兵員缺著黄金福補授欽此同日奉旨本年慈禧端佑康頤昭豫莊誠壽恭欽獻皇太后六旬萬壽著自十月初一日起穿蟒袍補服一月欽此 
[希臘地震]  
　　初三日外洋來電云希臘每日地動京城中人不能安居有避至田間者亦有逃至船上者京城爲之一空按希臘建國最古爲聲名文物之所出今者猝遭此變當不勝滄海桑田之感矣 
[賜祭盛儀]  
　　三月二十二日午刻皇帝諭祭已故浙江巡撫崧駿之靈主祭爲禮部左侍郎錢應溥預期傳知執事人員於阜成門外驢市口慈明菴會齊屆時主祭等先後抵廟孝子雇備綵亭鼓吹全副儀仗並延官數員蟒袍補褂恭迎太常寺官捧祭文奉於亭内鼓吹儀仗列對前行導引官乘馬迤邐出驢市口沿關廂抵下關慈慧寺太常寺官捧祭文禮部筆政四人前引孝子在門左跪迎前引至月臺上主祭官向靈前立祠祭可滿漢掌印左右侍祭　部司員二人展祭文太常寺宣讀畢奉祭文於黄案上由執壺盞之禮部司員二人遞酒於主祭錢子密少宗伯向靈立奠三爵畢太常寺官捧祭文禮部筆政導引主祭等至燎爐焚化孝子望闕行三跪九叩禮謝恩主祭率執事人員出廟孝子跪送如來儀諸官悉散 
[宗室會試榜]  
　　本科宗室會試業將應試人數曁欽命文詩題目綴登前報兹悉大總裁將擬中試卷進呈於三月二十二日發回貢院由大知貢舉會同監試在至公堂拆封塡榜送往宗人府張挂兹將名次照錄於後中式第一名宗室貢士承霖正藍旗德隆佐領下四品宗室中式第二名宗室貢士毓隆正藍旗英傑佐領下四品宗室中式第三名宗室貢士松鐸廂白旗文初佐領下四品宗室 
[蘇臺火警]  
　　本月初三日午後五點鐘時蘇州閶門内黄鸝坊橋附近某姓家失愼一時警鑼亂鳴各水龍星馳灌救蘇州府林太守　捕府劉司馬長元吳三縣宰及各路總巡咸詣火塲彈壓祝融氏東衝西突銳不可當直至黄昏尙未救息其詳俟接續信再錄 
[盜案已破]  
　　前報常熟徐莊錢姓家被盜兼傷事主致臟腑流出云云兹悉是案業已破獲並非眞盜係該氏之侄錢福森所爲現已獲案其細情容俟訪明續錄 
[凶毆殞命]  
　　漢口江家院曹姓銅作坊學徒某甲年已十九於上月二十二日晚出外遊玩至打銅街口見有綽號董太師者當街設搖攤賭甲不覺見獵心喜欣然入局屢戰屢北繼而口角忿爭各不相下經同賭者勸解始悻悻而歸次晚董又在原處設賭甲見之氣冲牛斗不發一言卽行扭打董之同黨將甲抱住董在身畔取出小刀向甲刺去正中乳下經旁觀排解各自分途散去甲此時尙不知身受重傷及歸家口吐鮮血繼溢黄水越宿卽斃地保聞之先將董拘住然後赴漢陽縣報案三月二十五日李廣侯大令帶同刑仵臨塲相騐如何定讞尙待續錄　 
[宜昌近事]  
　　宜昌鎭臺傅總戎自三月初十日至宜都縣閱看營伍至十九日晚九點鐘時坐沙市輪船回宜江干砲艇升砲致迎城内外各營兵弁站隊燃槍致敬總戎遂登岸回轅次日各營兵弁羣詣鎭署道賀蓋蒙皇太后恩賞玉如意及福字亦由沙市輪船頒到鎭臺於二十日派隊恭迎至署望闕叩謝恩賞一時文武趨賀者莫不歆羡○近日天氣甚寒不似前此暴熱江中水叉漲七八尺想上路必得大雨是以溪水奔注江水驟高易漲易退其勢使然○某行棧前夜被賊竊去衣物銀錢約値二百餘串又不得出入蹤跡雖已報官跴緝不知竊匪能否獲案失物能否歸原也○外國兵船駐宜保護西國官商自去秋八月初來宜駐紥至今已於三月十八日開行赴滬略加修理大約再來宜地當在夏末秋初也○宜昌關自去秋動工興造以來洋樓房屋已修蓋五六間現仍赶緊修整恐蒲節未能竣工又美國教士洋房自前歲匪徒閙事焚毁後現已數年近始雇就泥石二工將垸墻破者完之缺者補之前此竹籬被燬之處一槪再爲磚墻泥工每日堅築墻基杵聲登登然日不暇給另作小房一間以備監工之人居住其已焚之洋房墻壁仍然高峙者現已一槪拆卸重加改造他日落成定足以壯觀瞻也○某行棧管事人係廣東籍行主西人前由川至宜查對行帳虧空千餘行主立令照賠而管事人無力賠償業經人從中調和已有頭緒不料該管事人夜半潛逃現已禀請地方官究辦而行主西人又責成居間人謂其故意放走不知如何結局又聞該管事人已逃回上海請其親友理處籌賠虧欵但未知如何設法也 
[巴中漁唱]  
　　去歲川土上市凡販買最早者無不獲利倍蓰今歲川土收成甚旺故新貨甫出各商爭先恐後赴鄕收買其土以巴縣所産爲上永川畢山等縣次之涪州灃都等縣又次之烟市交易俱用銅錢每土一兩約値錢一百二三十文有奇○武昌棉紗初至重慶尙覺暢行現因紗線過粗各布店用以織布較之洋棉紗所織之布每匹少出布數尺且武昌棉紗各包斤兩不等尤不合用是以難於行銷渝城現有某號屯積千餘包至今數月無人過問想虧折當不少也○三月十五夜江水驟生流注甚急次日豆腐石有某婦臨流澣衣忽遇巨浪衝流竟葬魚腹又呼歸石有米船亦遭沈没現在沿江貨船均停泊暫避無敢涉險矣○死貓死鼠每見抛擲溝中臭腐不堪近日天氣温暖薰蒸於外人皆掩　川東道黎蒓齋觀察以肅淸街道爲要務面諭巴縣責成地保諭令各居民分叚打掃以免汚穢 
[穗垣瑣志]  
　　城西湛露巷有醫靈廟香火極盛每年香錢所積爲數不貲凡屆三年巡游一次兹値巡游之期都人士遂擇於三月二十八日舉行連日皆雨獨至是日則大放晴光故執事諸人愈覺興高采烈儀仗之美備頂馬之衆多彩色之新奇實數十年來所未見傾城士女結隊來觀如水如雲幾至萬人空巷所有茶亭酒肆皆形忙追無不利市三倍云○前水師提督方照軒軍門之太夫人在潮州珂里仙逝上月二十日來省　　自督撫司道及文武百官皆臨門吊奠素車白馬絡繹於途軍門雖逝其德澤猶足以榮及太夫人亦足見寅僚氣誼之重也 
[時疫可畏]  
　　羊城日前有甲乙二人年約三旬衣履整潔同行至十三行地方倒斃於路經旁人多方救治終覺無效旋由親屬將屍領回備棺收殮又一婦懷抱幼子行至歸德門猝染疫症倒地斃命然婦雖死而懷中幼子仍呱呱而泣竟亦無恙云 
[過年却疫]  
　　廣州城廂内外疫症流行居民見死亡之多均覺不寒而粟多方禱　終屬無靈於是好事者創爲度歲之說謂另易歲首方可袚除不祥遂以四月初一日爲元旦而於三月廿三四日舉行祀灶之典一唱百和舉國皆然紙店灶疏爲之售罄從前每張不　一二文者今則出至十餘文而不可得亦一奇事也現各家門首均洗刮潔凈帖換宜春閭閻氣象忽又一新矣 
[粤垣試事]  
　　廣州爲人文淵藪每縣士子多至數千人學憲於點名時逐名喚至案前查對年貌因此愈形遲滯自丑刻開點至午刻方竣事迨封門出題已西山日落矣其有才思敏捷者三鼓後卽可完卷否則延至五鼓仍未出塲學憲雖晝夜勤勞而高坐堂皇毫無倦態其　神 
 
 

Page 3

 
 
誠有加人一等者 
[招領男子]  
　　揚州西門外司徒廟鄕間上月初忽來一男子徘徊瞻顧一似失路者然迨日墜崦嵫仍淹留不去與之語不答當經好行其德者飭本坊地保暫爲收留迄今多日未見有人尋找因來城通貼招帖略云三月初七日西門外收留男子一名年約十七八歲相貌韶秀似非蓽門圭竇中人惟不能言語身穿布衣布履該家屬如欲領取可覓保至司徒廟鄕向地保胡祥處認領一時聞者咸曰誰家兒郎失路至此若謂家住本城何以無人尋覓若謂遠方人氏似此呆啞其家亦斷不容其隻身他出眞令人不解矣 
[來暮興歌]  
　　皖南宣城縣爲通省第一優缺膺是選者非由實缺正途量移卽調濟因公賠累之員蓋上游固自有權衡焉近日署篆之包伯琴大令因病出缺禀報來皖藩憲不膠成見卽委通判錢安甫别駕代理旋以首縣章幹臣明府采辦貢棕十四批一手經理不憚辛勞因卽以之調署月前某日牌示後僚友咸深慶賀羡其憲眷獨優然聞外間傳述謂撫憲以明府由無爲州調署首縣甫經數月各項大差未經辦過驟移優缺未免惹人物議擬令俟期滿一年再行履任未知確否 
[絲捐豁免]  
　　金陵鄕絲由四鄕達於本城向無捐項近有人禀請大府每百兩捐洋銀二元總計可得鷹餅六萬元除去局費約可餘四萬餘元一切章程悉照浙絲辦理大府准之擬卽出示曉諭省垣各機戶聞而駭然公議以此項捐款萬不可加加則鄕絲必貴本大利微縀機深受其病生意凋敝之秋那堪如此剥削因鳩集多人赴轅求免正在紛紛議論大府已洞悉情形實有不便閭閻之處遂諭令停止此風一傳歡聲雷動向之跪香邀恩者今則各安本業矣 
[修葺城樓]  
　　杭州淸泰門城上樓櫓坍塌不堪藩憲以其不足以壯觀瞻撥欵委員修理刻已工竣又勘得武林門城樓亦有損傷之處是以於上月二十四日札委羅少尹堃監修不日卽須動工矣 
[續紀皖玉章程]  
　　一蕪湖蒙城旣設南北總卡如南路之徽寗兩郡城地面繁盛不乏運銷之土就兩郡城設立兩分卡與廬州分卡同隷蕪湖總卡同收土藥落地稅厘舊隷蕪湖之札州分卡係爲堵禦而設本無委員應仍派實司事分司巡察所有以上各分卡收得土藥稅厘分爲四季按季分解蕪湖總卡卽由總卡彚造收支淸册連同支存銀兩批解省城總局至北路地面寛廣頭頭是道實屬堵不勝堵舊有臨淮總局阜陽渦陽太和宿州靈璧泗洲雙溝鳳臺潁上亳州懷遠蒙城等十二分卡設卡過多糜費滋甚近年所收土藥稅厘幾至僅供各卡開支之費勢不能不分别裁留查潁府所屬之阜渦一帶産土最多鳳城所屬之宿鳳等處出土亦盛擬酌留阜陽太和兩分卡專收本境土藥稅厘又留宿州泗州兩分卡兼查徐商入境之土臨淮總局改設分卡並以疏通浦口行家攬連之土各該卡原有分巡照前安設選派可靠司事主之所有以上各分卡收得土藥稅厘分爲四季按季分解蒙城總卡卽由總卡彚收支淸册連同支存銀兩批解省城總局其餘各分卡一律裁撤如果設有必須設卡之處仿照茶厘章程於每年新土旺市時由提調察看情形禀請添設時過卽撤其常年設立者計皖南一總卡三分卡皖北一總卡五分卡應支委員薪水司勇辛工及卡用等費務須撙節以裕餉源一省城南北三厘局所屬各貨卡今旣奉專設土卡自係通飭毋庸征收土藥稅厘然亦未便畛域有分稍存膜視嗣後復擬仍札飭各貨卡兼司稽查代收零販土藥漏報稅厘就近解交土卡由卡彚解總局所有該卡代收稅厘銀兩准其扣一成充賞以示鼓勵一不産土之州縣或毗連産土州縣必有私販入境銷售地方官以無征收之責任其直入向不過問嗣後應責成地方正佐分司稽察兼收查照落地土藥稅厘章程皖土每百斤抽收實銀庫平十兩蘇土每百斤先收行厘實銀庫平十兩再收落地實銀庫平十兩所征銀兩就近解卡由卡彚解總局其經收之正佐各衙門准其徑扣一成充賞一皖南北總分各卡應用三聨大票及運單行單等件統由省城總局頒發以歸一律已請調銷淮北舊用關防另刊總局關防文曰督辦皖南皖北土藥總局關防並刊發南北兩提調關防一曰辦理皖北土藥總卡關防一曰辦理皖北土藥總卡關防各卡鈐記辦理皖南徽州土藥分卡鈐記辦理皖南寗國土藥分卡鈐記辦理廬州土藥分卡鈐記辦理皖北阜陽土藥分卡鈐記辦理皖北太和土藥分卡鈐記辦理皖北泗州土藥分卡鈐記辦理皖北宿州土藥分卡鈐記辦理皖北臨淮土藥分卡鈐記各一顆以昭信守一皖北産土最廣征收稅厘尤關緊要若僅令分卡各委員分理其事不足以昭愼重每年新土上市　飭該處提調周歴各處督同各卡員將一切應辦事宜認眞經理庶臻周密需用川資等項准其核實開支入册造報其每年委員淸查土藥産數及催查行戶領單應用盤費一律准其核實開報不得浮濫 
[廉訪抵滬]  
　　江蘇臬憲陳舫仙廉訪將次來滬已紀昨報兹聞廉訪已於昨日兩點鐘抵岸在滬各員皆至江干迎迓如禮 
[去思彌永]  
　　升任浙江按察使江海關道聶仲芳觀察將次交卸入都陛見滬北廣益善堂董事恭送萬民傘二頂德政牌八方有　及九原萬民感戴等字鼓樂喧闐送至道署觀察蒞滬數載興利除弊善政良多得此可無愧色矣 
[催繳錢糧]  
　　欽加運同銜特用府江蘇松江府上海縣正堂黄爲曉諭事奉藩憲札飭目下庫儲支絀需餉浩繁各宜急公報効速將本年上忙條銀及早開徴完解以資接濟等因奉此除遵札傳保諭話赶緊催輸外兹擇四月初九日設櫃啓徴合行曉諭爲此示仰合邑紳民　戶地保人等知悉爾等務將本名下應完光緒二十年分上忙條銀並各項雜稅錢糧卽速按數備齊親自赴櫃淸完掣串安業本邑糧戶素稱急公自能踴躍爭先輸將恐後倘有玩戶刁衿藉詞抗欠定卽提追詳辦决不姑寛各宜凛遵毋違特示 
[遭風遇救]  
　　英商怡和洋行之格林阿得尼輪船在香港附近救起遭風水手余二全古阿圓姚大囡請新關稅務司送上海道署聶觀察飭發上海縣妥爲安置經値日差禀明黄大令飭役妥爲照料候示遵行 
[給發功牌]  
　　駐滬採辦軍火委員徐君具禀吉林將軍長軍憲曁副都統恩統制以在局辦公之柴樛及文童陳丁二人洋務熟悉辦事認眞不取薪水潔身報効請給發功牌以示奬勵當蒙軍憲俯准所請給陳丁五品軍功柴樛六品軍功札發吉林府趙太守轉行上海縣經黄大令給發二人受此恩榮自必益加奮勉也 
[商議豢狗]  
　　滬北善堂董事唐君茂枝致書英工部局請將捉狗一事變通辦理擬將所捉之狗載往蘇州設法豢養英工部局覆書略謂載往之後宜何如布置不使復來滬上幷立章程六條昨葛同轉莅法捕房訊案畢將此事轉達祁繙譯祁君頷之 
[西席輕生]  
　　滬南王家碼頭邵榮興羊毛行主邵獻廷請南京人陶義熙茂才爲童子師陶素性拘執邵母某氏見書塾中所置戒尺太厚謂陶曰先生戒尺可否換薄些因小孫幼稚嫩皮膚受不起也陶聞之不悅拂衣欲去卲與引薦之周庭均再三挽留陶侘傺無聊遂成　疾前日四點鐘在塾中薙髮適薙髮匠出外泡水陶乘間將剃刀自刎司帳劉茂如見之上前奪刀兩手均被劃傷邵知之立延傷科至無如陶咽喉已斷魂返九泉邵函至南京招其家屬來滬再行料理聞陶前年入學今年二十一歲已聘某姓女爲室尙未成婚一旦輕生何不自愛若此 
[解犯抵滬]  
　　臺灣淡水縣翁子文明府拘獲巨匪林泳係竊事主陳茄苳家贓物原籍廣東又有林添浩一名係糾竊事主黄淸廉家銀物原籍潮州又已革營勇林姓擬定軍流發配安徽鳳陽府及四川省安置又沈光有原籍河南羅山縣人擬遞解回籍由翁太守派撥兵役押解附飛捷輪船來滬至上海縣由値日差禀明黄大令飭將林等暫行收禁沈犯收所候備就公文移撥兵役押護轉解嘉定下站逐程轉遞 
 
 

Page 4

 
 
[飭董押遷]  
　　滬南大碼頭勘地築路並以草棚易致火患擬令一律拆除等情早登前報近來該處地甲欲將江北客民驅逐無如客民安土重遷均置不理昨由十六鋪地甲裘鎭禀明黄大令以客民搭棚居住者大半掮水爲生係由淮揚公所收取月捐請諭該公所飭令拆讓大令准如所請已諭飭淮揚公所董事押令一律遷讓矣 
[研訊起火]  
　　法界火警已紀前報昨日堂期葛同轉會同祁繙譯升座命提榮興質鋪執事吳阿金學生張福生到案訊問起火之由吳供三月内始進該鋪爲執事向例十點鐘閉門十一點鐘收拾安睡樓上裝有閣板安放貨物小的睡在東首房内火由西首一間頂上一層衣包内焚起樓上並無火蹤不知如何火起同轉問爾最後上樓必知其細四點餘鐘天已黎明究竟如何起火吳供小的從　夢中驚醒火已不可收拾正訊問間又有周阿福投案供稱亦是學生小的臥樓下張臥樓上同轉謂包房内必有人照顧究係何人最後上樓周供店中共有五人金梅生吳允生二人亦臥樓下店例當日押進之貨必待明日上樓安放同轉又訊包探爾等所見情形如何郁包探禀稱小的到時火已冐穿屋頂扶梯亦已燒斷火在後樓閣上透出問初二晚上另有别人上樓否供稱向由允生一人經理並無别人走進包樓其時保險行西人同執事人等在堂觀審同轉商之祁繙譯著將執事吳阿金押候傳到金吳二人再核周張二學生斥退下期投案候訊 
[滬南瑣綴]  
　　滬南萬裕碼頭有安康水烟棧遇有潮濕烟葉動輒烘以石灰前日之晚木箱中石灰忽然烟霧迷漫炎炎上熾幸爲時尙早管棧人急灌以水遂得轉危爲安○滬南盤肚子地方有姊妹花三枝於昨日午後臨風搖曳向北而來突有小流氓某甲紏領小孩五六輩手執竹竿當頭棒喝並狂呼曰打野雞打野雞且喊且打女等見係幼孩置之不問行經大校塲地方豈知孩等更復抛磚擲石悞將一女頭額擊破鮮血直流旁觀者見而不平行將拘孩及甲甲等始四散奔逃 
[勿藥可占]  
　　江培元善士求保子女驚病速愈助賑洋廿元交本館協賑所彚解災區近來以助賑愈疾者時有所聞可見天道報施昭然不爽善士旣已宏此善量蒼蒼者自必報之以福行見階前蘭玉挺秀敷榮氛祲濳消祥和感召固在意計之中誌之以當左劵何如 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探秦少卿禀稱竊犯顧杏林前已遞回崇明今又來滬行竊朱阿寳之綢呢衣服八件値洋二十九元半又期票二紙共洋四十五元查獲人贓送案朱阿寳投案請領失贓顧杏林供崇明人宋别駕判笞一百板發捕房管押二月期滿再笞一百板遞籍贓交失主領去○二百二十號華捕禀稱陳賢惠手携衣服銅器情有可疑拘拿盤詰供認在張彦邦家竊來今將人贓送案張彦邦投案請領贓物陳賢惠供寍波人宋别駕判管押二十一日期滿遞籍贓交失主領去○陳子山同子金泉投案控稱兒子在顧生全所開之漆匠店習業不願領回後被誣竊洋五十元由宋别駕訊供飭將顧生全暫押候補傳經收洋銀之人到案再訊已列前報昨據黄洪桂熊如山王三福等聨名禀稱與顧生全同業查明洋銀並非陳子山之兒子金泉行竊小的等已理勸明白求恩將顧生全釋放顧生全供寗波人失竊洋銀初疑陳金泉現知　非陳金泉行竊不願追究别駕謂顧生全誣竊情眞本應反坐旣由同業之黄洪桂等理明從寛罰顧生全洋五十元充公○西人尊利訴稱雇用沈阿弟撑遊獵船今已辭歇查點之下缺少鐵錨二隻此外尙未查明先行報捕拘拿沈阿弟送案請究沈阿弟供上海人曾在洋東處撑船現已辭歇所有船上像伙均已點交不知如何缺少鐵錨宋别駕飭捕房查明究竟如何再行覆訊○楊淸榮訴稱蘇州人駕駛渡船昨夜有兵勇喚渡答以船上無櫓不能擺渡兵勇一味蠻橫致被打傷報捕拘案鄧四有葛榮桂同供安徽人在安徽撫標前鋒營砲船方哨官名卞當勇昨夜喚渡因船戶等有意爲難故與爭執不敢行兇宋别駕騐得楊淸榮無甚傷痕飭鄧四有葛榮桂等具結開釋鄧葛二人不願具結别駕飭候函送哨官管束○包探唐淸山禀稱邢阿萬張阿小等皆開老虎灶與開鞋子店之張品才等賭博張阿小言恐被捕房拘拿喝令停止張品才以爲自家人鬥牌並不犯法不肯停止仍復聚賭是以拘拿送案張品才邢阿萬張阿小等同供以後不敢再賭尙求施恩宋别駕判罰張品才洋十元邢阿萬洋五元張阿小洋二元均充西醫院經費○一百八十九號華捕禀稱鄺阿弟推車不愼撞倒梁林氏擦傷腿皮送往西醫院據言醫治三禮拜可愈今將鄺阿弟等送案梁林氏申訴前情並稱現在不能行動鄺阿弟陳宏安江順子張阿大等同供寍波人彼此疏虞致相碰撞宋别駕判罰鄺阿弟等洋二元給該氏養傷○包探江阿三唐淸山禀稱葉成忠報失生鐵前獲寗波帮船戶送案訊無實據交保出外今又獲同時裝貨之本帮船戶沈長生等四名亦無贓証解案請究沈長生楊阿珠徐阿二沈掌秀等同供皆係本地人並不犯竊宋别駕飭將沈長生等帶回查明究竟有無贓據再行核辦○李玉林訴稱昨夜行過花烟館門口被王氏等拖拉不肯入内又被流氓多人毆打失洋二元報捕拘拿王氏等搜出原洋今蒙送案求請給還王氏卽王金珠供蘇州人昨夜出外買粥李玉林有意碰撞相與爭執並未拖拉更不知其如何失洋陸氏卽陸二珠供蘇州人見伊等爭執上前解勸致被一倂拘拿身畔有洋三元二角在捕房搜出洋上有方圖書係小婦人之物副巡捕頭禀陸氏之洋確係已物李玉林所報失洋無憑宋别駕以李玉林指控難憑飭王氏陸氏交保洋銀給還陸氏 
[美捕房紀事]  
　　昨晨七點鐘時美租界汆來無名浮屍一具身穿西式褲面黑如炭淺擱灘畔俄由巡街捕所見赴捕房禀報捕頭令水巡捕船帶去查明辦理○昨晨十點鐘有某西人乘東洋車至百老匯路適自來水公司馬車飛駛而來一時避讓不及致被碰壞車輪西人翻身墮地受有微傷卽赴捕房具控捕頭令至自來水公司索賠洋二元爲修車費○崑山路第四十三號洋房有領港西人海立白賴居焉娶東洋婦爲妻東鰈西鶼雙棲正穩有條脫一雙前晚臨睡時放於妝檯上次日鳥啼夢醒忽然不見卽赴捕房報失捕頭立飭包探前往查察未知能珠還合浦否 
[法公堂瑣案]  
　　朱錦榮禀本年正月廿九日將鴉片烟膏子三百八十兩計洋十九元售與周阿紀帶往江北口銷售周將價洋吞用因此控案請究質之周阿紀供稱東家係范阿三正月間與朱拼做生意小的不過爲夥曾付過洋十七元膏子只取一百兩同轉問有見証否朱供周之表戚鄭老二曾來勸過小的不允周供取膏時有怡興烟間主目見同轉飭兩造各邀見証到案再核周阿紀押候復訊○東洋車夫湯坤和與同爲車夫之阿行在車寓中口角爭毆擊破頭顱受傷人送仁濟醫院療治兹將湯坤和解案請訊同轉問因何起釁湯供小的向同寓之阿寳借洋三角伊從旁阻擋因此口角先將小的撳倒在地一時情急將破茶壺擲去帶傷面頰包探禀受傷之處據醫生云須待二禮拜後可痊湯供小的被毆吐血同轉飭送醫院施治包探朱春和禀此人並不受傷且事不干已從旁助毆小的已向寓主查明同轉飭送醫院詢明醫生有無受傷聽候禀復○東洋車夫王成記因坐客遺布二疋於車上爲巡街捕所見拘入捕房昨日解訊王供當日有女客雇車欲往浦東燒香以後遂找尋不見同轉謂爾爲車夫終不應匿人之物如果遺落亦當報知捕房王供車在吉祥街口雇坐包探禀小的曾往彼處查詢無人承認著將車夫王成記押候掌頰八十下贓存捕房待領○王增祥控顧小山顧賀氏掯女行兇藉端滋擾葛同轉准詞出票提顧小山顧賀氏到案訊問據原告訴稱上月廿一日到申之後卽吞服洋烟圖害小的娶伊女爲媳過門僅四十餘日卽被領去與和尙結歡喜緣顧賀氏供女子過門已有四月王供回去已有四十餘日賀供女在十九歲時王來訂婚小婦人之嬸母賀周氏與王海榮爲媒迨後因小女有病接回醫治初九回來十二卽去小婦人與王皆天主教中人同轉問究竟因何吞烟王供六點鐘吞服至十點鐘救醒同轉謂爾等旣爲兒女姻親不應涉訟爾媳回去是否在娘家王供在娘姨家内同轉謂過門僅四月何得卽有吞烟情事難免有人唆使本分府已有端倪王供連往二次多不在伊家有賀周氏爲證幷云吞烟死後須備三百兩棺木缺一不可訊至此著將顧賀押候傳到賀周氏再核顧小山交保原告斥退著邀同原媒投案備質○朱阿仁毆傷陳阿六左腿送往醫院療治昨日丁陳氏投案禀稱受傷人係叔父求恩訊究同轉問因何起釁朱供小的與陳本來交好不敢行兇偶因索欠碰碎玻璃窗以致略受皮傷丁陳氏訴稱家中尙有八旬外老母一聞兒子受傷卽欲投案求請伸雪同轉謂年老之人不須來案著將朱阿仁押候陳阿六傷痊再核○招商局巡丁楊阿三投案禀王阿二竊取靛靑三次當塲拘獲解案請辦王供只竊一次售錢五十三文第二次卽被拘住求恩寛宥同轉著押候掌頰八十下○印正元投案禀稱在途雇坐車輛爲陳阿元顧阿炳串竊鞋籃報經包探拘獲解案請訊陳阿元供竊物實係小的一人顧阿炳偶然與小的同榻吸烟致被包探悞拘求恩明察同轉著將陳阿元押候枷號半個月期滿笞責一百板顧阿炳不應與匪類爲伍著押候斥釋贓交失主領去○包探孫錦榮禀稱陸阿炳在江寛輪船竊取夾襖一件當塲拘獲解案請辦同轉著押候掌頰八十下○曹周富禀三月十九日被竊車輛曾報捕房後至小慶處見帳篷尙在當卽帶回車已拆毁是車値洋十二元求請追究朱世方禀車停門首被翁阿二雇用之拉車夫竊去事在去年十二月廿五當時卽報捕房問何以知之供翁夥計阿大另竊帳篷三付是以知伊所竊李云生禀三月二十三失竊車輛亦在翁處尋獲眞贓當向翁言明伊願賠償朱供小的車已破舊只値八元質之翁阿二供彼三人亦曾用過計大朱等同供鎖匙交於翁手應向翁追取同轉謂竊車之計阿大旣爲翁用理當交出照數賠償著押候交到計阿大曹供有名金奎者曾許調處賠還同轉著邀同金奎到案候核○包探禀王阿弟在洋涇浜往來蹀形迹可疑拿獲解訊同轉問爾在彼何幹王供欲往麥家圈求取藥水醫病因時尚早在彼等待同轉飭探帶至醫院詢問是否來過卽行禀覆○王庭良投案禀稱昨早榮興失火小的取衣奔逃爲巡捕追赶將衣擲下被阿三拾取巡捕將阿三拘入捕房鄔阿鶴投案聲稱阿三係小的之弟實被悞拘同轉謂拾人之物已屬非是今姑從寛免究著領回管束贓交失主○倪子貞禀念九日淸晨六點鐘出門大便陳阿卿乘間而入竊取銅燭千一付初二日又來竊取水烟筒一支當塲拘獲陳供向爲車夫初次犯竊求恩寛寡同轉著押候掌頰四十下贓交失主○洪阿元將妻洪吳氏押入王顧氏家得洋三十元立有筆據吳氏之堂兄吳丫頭恐墮落火炕至法公堂控訴同轉飭提到案洪吳氏供由丈夫出立筆據押入王顧氏家爲傭洪阿元供向爲馬夫實因窘迫出此下策問吳氏曰爾意如何供不願隨夫回去同轉著將王顧氏押候繳到筆據洪吳氏交保諭原告於下期投案備質○童小全禀在法大馬路管門前晚被趙錦榮竊去銅盆一隻拘獲人贓送案問轉著將趙押候掌頰四十下贓交失主○蟻媒馬桂生竊犯劉珠林鍾子良許春元同轉擬備文送縣分别遞籍陳阿三前竊鄱陽輪船搭客衣服笞責後卽子釋放昨携烟泡意圖混進捕房交與劉等爲包探拘獲搜出烟泡同轉著押候同劉等一併送縣遞籍 
[粤鑑牌示]  
　　藩憲牌示惠來縣知縣缺委候補縣申顯曾署理 
[鄂省官報]  
　　三月十四日候補府余肇康奉行知蒙保准補缺後以道員補用赴兩院禀謝本任建始縣姚學康交缷回省指分試用巡檢黄忠恕由京　　來省○十　日委辦漢川縣河口釐局候補縣呂勳辦理水口厘局候補縣丞周鴻鈞俱赴兩院禀辭缷署廣濟縣事陳桂回省委辦河口厘局候補巡檢邱城奉委留辦來省禀錢赴南院禀謝○十六日辦理蘄州厘局候補府經歴余鼎臣禀辭准補天門縣乾鎭巡檢徐應乾禀辭赴　○十七日鹽道　奉委充文闈鄕試提調候補道凌奉委充文闈鄕試監試俱赴　　見謝○十八日候補府汪洪霆奉憲臺委赴滬考汞西法造藥情形禀見謝另補縣楊鈞奉委管解三批京餉赴　院禀知○十九日候補縣彭溥孫代江夏縣　　　案候補從　楊鑒押解六批湘煤回禀到 
[蘇省官報]  
　　三月二十日知縣許溎祥禀知到洋務局並銷發審局差指分江蘇分斑問用主簿胡其溶浙江人禀到從九　士　　　　　山　石　司　　事又　　楨禀知奉委南路夏防差○二十一日主簿陳炳甲謝委署鎭江府經歴事委署丹陽縣包港司巡檢易　辭赴任府經沈　綵　辦城外縣丞孫之　　　　　　　　　東　　 
 
 

Page 10

 
 
[邗江官報]  
　　三月廿二日運轅示傳大使李彬經歴高寳曾知事陳鳳鈞巡檢朱炳勳丁炎程碒新章考試○二十三日牌示本月廿八日　　○廿　　　太守責書　省公幹回揚○二十五日王鹺尹鐘貴赴豐掘稽收秦鹺尹鴻翥赴龍溝卡均禀辭○二十六日施分轉承志由皖岸公幹來揚趙鹺尹毓勳赴省公幹○二十七日　　　　　　孔涵卡 
　　九黄光廷西蹤府經金彝巡檢項兆騮均中路禀知奉委夏防差四月初四日署臬憲黄壽辰○二十二日州吏目宋大頤城外從九楊寳善東路均禀　奉委　　差徐濟　　　武進縣典史事回○二十三日鄭學書由滬勸捐回理問梁文錫禀知奉委西路夏防差荆溪縣張渚司巡檢藩西周押解秋審人犯來謝十五年冬防案内蒙保六品衛並十九　分押解奉賢秋審人犯給予記功一次癸已科江南鄕試恊同受卷給予勞績委署一次主簿陳炳甲謝委署鎭江府經歴事 
[申報館恊賑所經收順直賑捐三月廿一日至三月廿九日止九次淸單]  
　　三月廿一日蘇州全盛來入大典洋四元○廿二日愛爾室洋一元一層樓　　司悞如　原將此移助洋四元○廿四日趙炳藜交來南潯張李園募來淸芬堂章洋十元○廿五日不欲顯著姓氏人洋十元江西全泰盛來遞林延氏還病痊愿花洋五元○廿六日鴻　齋顧國銘何濤濤罰欵洋一元鎭江太古晉來樹德堂雲翔求免災合家平安洋四元以上總共收洋三十四元花洋五元 
[癸巳仲春月張季園經募重建晏橋捐疏徴信錄]  
　　懿德堂張錢五十千敦仁堂邱錢五十千成志堂邢錢五十千浣徹小築錢五十千敦本堂張洋三十元敬　堂張洋二十元知止居洋十五元慕雲道人順德堂楊各洋十元無名氏錢宏順各洋六元九章縀莊啓迪堂黄靜遠書屋惠迪堂徐篤敬堂綠杉野屋遂初居葆吉祥各洋五元恆慶公　興德福聚公正詳同竪經書屋鴻豐棧慶泰棧務本堂無名氏震昌棧可熾順三益堂祥泰典禮和典新和當紹泰典裕盛典各助洋四元怡怡軒成生利德聚成雙盛合萬順恆　春記姚大仁敬德堂張泉唐茗記福與堂徐鋤經堂世德堂恆德堂沈倫德慶和永各助洋二元以上共收錢二百千文洋二百三十五元付周大興石作工料接木錢　等包　　五十千文洋三百五十元係邵寅士經手又付又添買樁木洋二十四元二角沈順天經手又付估騐橋工船錢飯食洋一元八角張杏莊經手以上如數淸訖劉貫記　　三　　橋一座亦係卲寅士經募修合倂聲明 
[上海北市絲業會館施子英經收順直賑捐三月初四至廿八日第三十一次淸單]  
　　三月初四日南通州徐依仁堂洋廿五元哈秋氏十五元○初五日如臯孫堯欽　任雲記公記各洋二元潘云記顧冬記各一元○初八日瑞鼎堂規元一千兩○初十日梁谿隱名氏洋十元○二十日福州蔡賢箴善長續募留耕堂洋三十五元福州鄭憲亭　八十元又託艋舺王則玉善長募益順號順昌號王道詳王振聲盛記號林安慶金洽裕聯美號裕豐號李賃倫金賓源元承號新和盛李集芳謝春海謝士亭施鑑霖永戒號金　源金興源廿戶各洋一元瑞記號益記號晋益號昌記號玉記號晋記號雨記號順記號鍾記號德記號邱成騫王蓬記王乎記瑞益號自記號容記號超記號楊珠　記吉記號　戶各洋五角共四十二戶計洋一百四十五元合新議銀一百零二兩三錢四分由厚康莊來合規元一百兩零零零五分○二十一檳榔嶼領事張弼士太尊續　洋五百元合　元三百六十五兩培桂軒聽鸝書屋洋二百元戴明甫二元戴育萬程光耀許君衡三戶各一元竹孫氏一元五角汪友其耕讀軒項文彩戴謹書吳端模松月軒徐　　七戶各五角共十三戶洋二百十元○廿四日凌葆貞兄規元十五兩○廿八日無名氏洋廿元○三月份共收洋二元八十六元規元一千四百八十兩零零五分 
[上海六馬路仁濟善堂經收咸有一德施醫給藥一文愿册捐二月廿一至三月十八日淸單]  
　　仁川電局經募二十戶洋五十六元五角劉徐氏汞氣症連愈洋二十元江西淸愼吏積山書局章燦生程孫民四戶各洋十元泰州厚記代募本洋六元銅一元蘇州姚公舘諸位六元錢三百九十文王文富五元銅二元揚州知足軒誦愼思書屋李寳根山王潘氏四戶各五元姚隱名四元銅一元招商局交來烟台無名東台有心無力吳陶氏各四元蔚豐厚交來常德不留名三元又定陽知足子常德不留名各二元郭光　　病求愈傅瑞卿求病愈毛仲明陳福各本洋王陶菴蔡义臣袁宜春蔡二箴槐蔭堂敬善堂周氏東台無名有心無力十三戶各二元單仁趾堂求資祖冥福一元四角　錫王楨次子求病愈一元銅一元陳粤年四知堂無力子合一元錢三十文有心無力無名一元四十文許盛氏求病愈朱承恩堂王尊德堂王桂元周仲卿薛三庸徐麟瑞張羅三楊少林　顧氏無名氏周益庭十二戶各一元李台山寄園各六角林聘士朱桐岡各五角郭裕盛務本堂各四角郭達廷琴鶴堂忠恕堂各三角邵紀榮連募三角五分姚炳水姚朝綠　光麟盛雋卿各洋二角姚阿煥洋一角同源亨來同記怡記太記孫友竹孫竹山萬源成吉大祥萬益茂合紋銀五兩袁江吏隱代募錢五十四千文廣和糖行交來　　莊衆姓　五千五百文朱金臚等十九戶錢二十二百五十文孫玉堦等四十三戶錢三千七百文李長印等九戶一千三百文隱名氏省酒資孫振揚各四千文無力人省酒資二千文胡少記方小照各一千文李修本五百四十文無名氏施尙德各五百文西湖釣徒力不足人王懷記程顯榮羅大忠鄭佑賢六戶各一百六十文曹子元張毓駿各三百文張　　陳守　姜孫錦何振楚張雨豐俞鳳翔石呂氏汪亦政堂花魁主人九戶各二百文隱名一百八十文張午房一百四十文章乾美汪金生姜嵩山吳松炎方文安蔡仲　　　　張瑞　　明道何金玉宋老南李世楨張蓉房葛正位王乃富汪榮堂宓允昭月仙女史陳森玉堂張志成堂廿戶各一百文汪福祥五十文姚朝錀銅洋二元胡徐銅洋二元　名銅一元以上共收洋二百廿六元五分銅洋十元紋銀五兩錢八十五千五百九千文 
[上海虹口元濟善堂經收正二月份一文愿常捐淸單]  
　　麥桂潤堂一百愿錢六千文陳礁記五十愿錢三千文謝　記王岐記二戶各三十愿各錢一千八百文梁日三廿五愿一千五百文九章號禮和賑房二戶各弍十愿各錢一千二百文華榮和永義源怡珍居　益齋湯鴻實小舫主人巢子餘巢潘氏延壽堂潤德堂鑑記十一戶各十愿各錢六百文至義居六愿三百六十文廣和記致寳長洗亮光三戶各七愿各錢四百二十文華榮昌殷茂庭殷守泰殷守源殷許氏殷恆懷讓德堂湯雲亭李春山九戶各五愿各錢三百文筆喇帳房四愿二百四十文禮發押裕祥莊源遠堂誠記靜怡軒傳四戶各三愿各一百八十文靜慮居守拙元湧　氏孫元振張李園衆友康健樣秀堂陳七戶各二愿各一百二十文江蓉生胡玉如福昌號三戶各一愿各六十文盛恆錢二百文鄭悜先廿愿一千二百文○以上共收大錢三十千零八百文 
　　新出石印精繪名妓眞相内載洋塲遊玩景緻閨閣青樓起居雜事各樣妝飾點綴補景其書名曰上海花影大觀 
　　上海十萬卷樓發售各種新奇間書官商信稿 
　　石印重校新增繪圖正續萬寳全書 
　　龍威閣書莊發兌石印鉛版以及木版各種書籍○本莊開設上海棋盤街北首青運坊口 
　　屈臣氏總局告白 
　　錢江會舘辨明真僞　　 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十年三月二十六日京報全錄]  
　　宮門抄○諭旨四道錄前○教職單○江督劉等奏已故知府政績卓著遺愛在民請宣付史舘立傳摺○荆州將軍祥奏請准先期進京隨班祝嘏摺○蘇織造慶秦解交癸己大運織辦各項摺○江督劉奏請議諸片○三月二十六日理藩院鑾儀衛光祿寺正白旗値日理藩院引見三十一名○寳棻溥頲預備召見○侍衛處奏派保和殿監試之王大臣派出頭班端王賡音布善耆明安全福二班倫貝子芬車毓麟景厚常桂○太常寺奏改派分献之大臣派出德壽立瑞恩慶○召見軍機麟中堂崇禮文琳寳棻溥頲○光緒二十年三月分教職單正諭山西岢嵐王檢身平陽浙江嘉善宋貞德台州雲南晉寗楊瓊大理俱舉訓導山東夏津楊宗　曹州四川隆昌黎正遂重慶俱挨河南孟縣荆蔭棠陝州江西崇義潘桂廣信廣東徐聞張琯生廣州俱舉福建羅源沈堃年漳州　　復諭直隷定興門鍾麟深州威縣傅曾愷順天唐山王泰亨順天廣東從化朱兆蘭高州俱廪安徽廬江章正甲徽州山東樂安林東膠東昌湖南興寗李國器桂陽俱拔安徽太和王用賓池州浙江於濳卲祖康紹興壽昌羅樹棠紹興廣東大埔何泰交廣州雲南羅次王士賢臨安俱舉河南通許朱星海南陽副湖南平江盛元豈衡州副復訓直隷豐潤胡壽彝順天河南南陽夏百揆開封廣西思恩羅杞材梧州俱廪安徽無爲程培達徽州增陝西靖邊白翰章綏德舉○○兩江總督臣劉坤一江蘇巡撫臣奎俊跪奏爲已故知府政績卓著遺愛在民籲懇天恩宣付史館立傳以彰循吏恭摺仰祈聖鑒事竊照已故調補蘇州府前任鎭江府知府王仁堪福建閩縣人由丁丑科一甲一名進士授職翰林院修撰蒙恩派上書房行走歴充武英殿曁國史館恊修纂修官山西學政貴州江南廣東鄕試副考官記名以道府用奉旨補授江蘇鎭江府知府光緒十七年三月到任鎭郡濵臨大江奸宄出没誘拐扒竊之案疉見該故員設法捕治之奸徒遂歛跡郡有善堂伍曰育嬰曰恤嫠曰普仁曰救生曰留養積久弊生該故員節浮靡廣利益易轍而更張之諸務俱舉窮黎多所養活曰是猶未盡職也民爲邦本當知民之利病於是巡行鄕里謂岡隴阡陌水無來源多被旱患慨然以設渠塘備荒自任顧念公欵無可請又不欲捐資擾民以筆札遠道乞故舊有所得輙捐爲倡商富聞之感且愧踴躍來輸得錢三萬餘緡乃偕邑人之耐勞者度地高下開濬塘渠壩閘以數千計因勞得疾越數十日强起視事十八年歲大祲該故員以災狀　禀省垣秦蒙恩旨截漕撥賑郡之紳商亦多感激出資相助於是分别戶口大小極貧次貧撫恤無孑遣計全活災民二十餘萬口歡聲雷動並擇丁壯疏水利以工代賑時當嚴寒該故員衝冐霜雪周歴勘視日行數十里至手足皴裂鄕之父老幾忘其爲郡守也竟至婦孺亦爭赴事凡通潮溝洫因勢而利導之其高原則鑿塘以蓄之其過峽則築壩以禦之其有蓄洩兼資者則修閘以時啓閉之自東之西百有餘里水利畢舉見高阜處不宜禾豆復提賑餘購桑榆松栢之屬分給栽植又苦難徧遂賈荒山十餘頃雇工布種俾鄕民取不竭而用不罄蓋郡中從來未有之利至此而開而該故員心盡力瘁病根遂伏矣先是郡之西鄕百餘年來士鮮讀書民多頑蠶該故員捐廉設塾延師督教之顔曰榛思文社迨歲科試得入泮者二人並爲按區各立義塾教忠教孝懃懇不倦念郡城無學舍於署前卜地購屋數十椽功未竟而調任去諄屬後任始終其事駸駸乎家給人足比戶絃歌已更恐儲蓄無備請以賑餘銀四萬兩發商生息以備不虞十九年秋調蘇州府任去之日士民遮道泣留不得詎到蘇僅八十餘日以積勞卒耗至鎭士廢讀商罷市野輟耕莫不欷歔流涕而悲召杜之不再也據在籍紳士刑部主事韓弼元等二十五人臚陳政蹟聨名呈請奏懇恩施宣付史館立傳以彰循續等情由丹徒縣知縣王芝蘭照造淸册加具印結詳經江蘇布政使鄧華熙常鎭通海道黄祖絡復查屬實轉詳請奏前來臣等伏讀同治二年十一月二十四日上諭祁寯藻奏弭盜安民必資循吏請分别表彰錄用一摺嗣得各省大吏務宜加意訪查其有政績官聲　愛在民者奏明宣付史館編入循吏列傳等因欽此欽遵在案該故員王仁堪早列淸華出典劇郡其守鎭江也以愷悌之心行仁義之政無急功無近名其治獄平法似于定國發奸摘伏似趙廣漢購求水利似呂信臣至賑恤災黎則富弼之靑州也拾興則文翁之巴蜀也以實心行政視民事如家事於民生休戚風俗盛衰靡不夙夜勤求一以扶善教培養元氣爲任卓然有循吏風卒之心力殫竭甫移調任卽奪天年臣等遽失良佐同爲太息兹據紳士韓弼元等臚陳該故員在任政績遺愛在民均屬信而有徵並非空言譽美合無仰懇天恩俯准將已故調補蘇州府前任鎭江府知府王仁堪服官政蹟宣付史館以彰循吏而順輿情除將事實册結咨移部科曁國史舘查照外謹合詞恭摺具陳伏乞皇上聖鑒訓示謹奏奉○硃批另有旨欽此○○奴才宗室祥亨謹跪奏爲欽奉諭旨派出祝嘏本年六月奴才又値任滿籲懇先期進京陛見恭候屆期隨班叩祝恭摺豫陳仰祈聖鑒事竊奴才於光緒二十年二月二十日准兵部火票遞到兵部咨開内閣鈔出正月十五日奉上諭本年恭逢慈禧端佑康頤昭豫莊誠壽恭欽獻皇太后六旬萬壽實屬臚歡薄海臣民咸深慶忭外省將軍督撫都統提鎭藩臬等官自必情殷瞻覲籲祝第念各省文武大吏職守綦重若同時並赴恐地方營伍事務管理乏人或有貽誤轉非敬事抒忱之意朕欽奉懿旨於各省將軍督撫副都統提鎭藩臬内每省各酌派二三員均於十月初一日以前到京並各酌帶道府丞倅將備二三人隨同班列其未派令來京都毋庸紛紛籲請庶各省文武官員於本任職守要務不虞曠廢欽此又鈔出十八日欽奉上諭荆州將軍祥亨著於十月初一日以前到京恭候屆期隨同祝嘏欽此欽遵咨行前來奴才跪讀之下懽忭莫名自宜遵旨於十月初一日以前到京恭候屆期隨同叩祝伏查奴才祥亨本年六月復屆三年期滿例應奏請陛見現在楚北地方靜謐軍民安帖營務操防均爲嚴肅仰懇天恩俯准奴才循例述職於六月先期進京趨赴闕延瞻覲天顔跪聆聖訓在京恭候屆期隨班叩祝所有欽奉諭旨派出祝嘏倂陳本年六月奴才復屆任滿各緣由理合恭摺具奏伏乞皇上聖鑒訓示遵行謹奏奉硃批著照所請欽此○○蘇州織造奴才慶林跪奏爲癸已大運縀紗綢綾等項織辦告成委員解京交納恭摺仰祈聖鑒事竊奴才查得接管卷内前奉内務府戶部派辦光緒十九年癸已大運赶運縀紗綢緣　帕線布匹等項先經前織造榮廷咨由蘇州藩司江海關道將例定大運工需銀兩先解一半遵按向章辦理赶運上年六月間已派委員解京交納在案奴才於上年八月任事接收庫欵已屆大運起解之期而此項一半工需司關各庫尙未解到無從開辦奴才當卽赶緊催集欵項採購絲觔提揀純潔發工練染適因時値寒冰各色經緯絨絲染難鮮豔辦理頗費周章是以年前不及起解現已按照内務府戶部奏派單開各件敬謹造辦一律告成計内庫上用縀一百七十匹件官用縀紗三百匹件綢綾羅縐色衣線九百觔白　八百觔又外庫縀綾紡絲等項一千匹分别裝箱封固遴派委員庫使文照督同承差於二月十二日自蘇起程護解進京分投交　仍援照歴屆成案由上海附搭輪船至津再由陸路運京用期妥速除呈明内務府戶部查照外所有奉辦癸已年大運縀綢造成起解　由理合恭摺具奏伏乞皇上聖鑒謹奏奉硃批該衙門知道欽此○○劉坤一片再已故二品頂戴鹽運使銜江蘇　　道王詩正湖南湘鄕縣人於光緒元年以難廕知州投効前大學士左宗棠甘肅軍營左宗棠因王詩正係已故道員予諡壯武王　之子忠藎之後膽識兼優欲儲爲他日干城之寄檄委統領剛毅振威等軍旋率所部出關大小百數十戰無役不從馳驅於冰天雪　中勞苦不辭勳勤懋著積功洊保以道員分省補用十年左宗棠奉命入閩檄委該故道統領恪靖各營冐險東渡審察地勢令諸　分布要隘連戰皆勝其功有足多者十四年十一月以道員到省候補統領老湘五營駐守江寍下關礟台紀律嚴明士卒無不畏服　於操練無事如臨大敵尤有古名將風乃以在營積勞日久遽爾云徂未竟其才深堪憫惜據皖南鎭總兵李占椿等臚具該故道事　禀請奏卹前來合無仰懇天恩府准將已故二品頂戴鹽運使銜江蘇候補道王詩正照軍營立功後在營病故例從優　　　自鴻施除飭取履歴咨部查核外謹附片陳請伏乞聖鑒訓示謹奏奉硃批著照所請該部知道欽此 
 
