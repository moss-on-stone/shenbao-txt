# 1898 - 348 - 4909224

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞漲源流昭如日月淘當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書畫室發售此佈 
[分館遷移] [  申報館主人啓]  
　　蘇城包衙前鳳凰衖向由本館設立申昌分店批發逐日報章以便諸君就近購閲近因是處房屋狹隘諸多不便業已移至閶門内東大街森和祥珠花店内發售報紙賜顧者務請認明往購可也此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學淳興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕吉天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[論中國宜講求外洋物產]  
　　土地所出各有所宜或宜麥或宜黍或多獸或多魚未可以一例言也卽就中國言之已有不能相通之勢古人筆之於書因其土產定其貢賦不必旁徵博引但取禹貢一書讀之兗地宜漆宜桑故貢漆絲靑州斥鹵故貢鹽絺海物徐州濵淮海故貢𧓍珠曁魚他如荆州之菁茅雍梁之織皮皆因其土之所出而貢之可見物產之限於地土自古已然幾疑爲天定而非人力矣至於外洋所出與中國迥異卽有從同者亦不多見故中外之服食器用莫不判然兩歧自通商以來外洋物產漸有運至中國中國所產亦漸有運往外洋者然不過以其所有易其所無而已惟西人最工格物雖不能使地氣相通而無物不可仿種卽如中國之茶外洋向來所未有也今則紅茶植於印度而中國紅茶之利半爲所奪矣緑茶植於日本而中國緑茶之利又半爲所奪矣蠶絲之利中國素所獨擅而今則外洋養蠶出絲之處甚多則將來蠶絲之利亦恐漸爲所奪矣况此外物產之漸移於外洋者尚不乏其類乎嘗聞西友言近來中國所有果品蔬菜等物外洋多能自植則從此孳生蕃息凡外洋向所未有之物皆可變而爲有此可見西人之用心而其物產所以日盛也獨外洋之產從未聞有華人載至中國者相傳木棉一種出自外洋元季始入中國至今廣爲播種衣被之利天下賴之卽此以觀可知外洋之物產亦非盡爲中國土地所不宜且除木棉而外亦豈竟無一物可以爲中國之利者乃中國於西人之製作皆欲竭力仿造而物產則不甚措意豈以區區物產爲不足重輕耶説者謂中外地氣笿殊若將外洋物產移至中國恐未必卽能孳生然中國之物旣可移之外洋則外洋之物豈有不可移之中國乎近來中國開設商埠之處洋人之寓居者何可勝數而初不聞有因水土不服以致身患疾病不克久安者卽華人之出洋者近更日增月盛而其中不服水土以致病而且死者亦不多見人旣如此物更可知故外洋之菜中國亦有種之以供西人之食者其餘禽鳥如芙蓉等類皆產自外洋誠以中外之地雖有疆域限制而地氣之發生滋養不甚懸殊第華人少見多怪則或以爲不能種育耳難者謂華人之效西法種植者亦有一物曰鶯粟然其種實係中國所出惟種之以作烟土供人吸食此法傳自洋人耳不得卽謂爲外洋物產也外洋所取於中國者絲茶兩項其利已屬不貲且皆係有益無損之物而中國獨取有損之物而效法之不知格物孰甚焉吾故曰中國宜講求外洋物產 
[本館接奉電音]  
　　昨日午後京師飛電傳來上諭一道敬謹譯登○十一月初三日奉上諭依克唐阿奏剿辦馬賊各員分别勸懲各等語奉天馬賊賊首李靳盤踞遵化山内時出擄掠本年夏間因官兵捕急　　投誠當經依克唐阿訊明正法餘孽悉數殄除辦理尚爲妥速所有剿賊出力各員已諭令該部議奏矣恊領德克登額著賞給法福凌阿巴圖魯名號以示奬勵至遊擊周廷順哨官防禦馬鴻文剿賊不力均著卽行革職該部知道欽此 
[德藩抵港]  
　　厦門該事友人來函云德藩亨利親王自上月十六日抵厦門後由提憲楊西園尚書設筵欵待并雇梨園子弟演劇侑觴賓主盡歡儀文周至飮畢復就提轅花廳旁攝一小影以誌一時之盛翌晨亨利親王卽命展輪出口望香港進發中西官均恭送如儀 
[遠迎節鉞]  
　　廣州訪事友來函云新任廣束巡撫鹿中丞傳霖入都陛見後卽乘某輪船南下省中接得電音卽由南番二邑宰預備供張大憲復派文巡捕華棣之二尹武巡捕謝君恩鉞至申江迎迓 
[簡閲陸師]  
　　金陵采訪友人云省垣陸師學堂諸生前經南洋大臣劉峴帥派赴沿江各砲臺練習未及就道復示期十月二十八日蒞堂校閲繼以是日筵宴西員乃札委水師學堂柯受丹觀察庖代觀察奉札到堂愼重棄取畫一日之長始畢乃事 
[砲艇已成]  
　　香港循環日報云英國前擬製造淺水砲艇四艘爲駐防中國内地江河保護商賈之用各艇皆於製成後載運來華如法鬥合十月二十五日在滬鬥合之活閣砲艇業經出塢試行由英國駐滬臬司韓能君之女公子行落成禮想不日卽當奉派出巡矣 
[匪首成擒]  
　　武昌訪事友人來函云湖廣總督張香濤制軍因武穴圬州等處會匪甚多密派朱太守滋澤高遊戎玉華前往緝拿先後拿獲匪黨多名解省研訊供出爲首者係陳占坤現在蘄水黃石港一帶聚衆散漂濳謀不軌等情深恐首犯尚未成擒終不免地方之害爰派太守及游戎會同該處文武各官嚴查密緝日前獲陳於蘄水縣境某鄉星夜押解省垣制軍交武昌府逄太守嚴行訊鞫想一經訊實卽當明正典刑也 
[照錄粤漢鐵路合同]  
　　中國大皇帝諭派盛宣懷京卿督辦漢口至廣東鐵路准其設立公司爲中國鐵路公司盛督辦現請駐美欽使伍廷芳與美華公司訂立合同計章程十五條列左　一美華公司允借英金四百萬磅築造粤漢鐵路二此欵卽作爲借欵由中國政府發給金磅股票由中國鐵路總公司督辦畫押蓋印再由駐美中國欽使一同簽字行息週年五厘半年一付股票格式與海關擔保之股票相同惟此係抵押鐵路股票與海關無涉股票俟 
 
 

Page 2

 
 
簽字蓋印後交付美華公司亿付股價照票九折每百兩付九十兩發出股票總數照美華公司工程師估計鐵路一切費用之數該公司所繪鐵路圖樣已經盛督辦批准現美華公司允准照此圖樣築造據此圖樣盛督辦可以隨時查騐美華公司可將此股票出賣衆人至於盈虧均美華公司自認三美華公司築造粤漢鐵路須照最新最堅之路式樣廣東省之鐵路可以推廣至瀕海口岸及别處地方届時再與督辦議行至於築造鐵路一切利益均須鐵路公司督辦籌畫美華公司有權可以添造支路以廣商務但須先定圖樣呈督辦批准始可動工美華公司築造此項鐵路辦理一切事務必於中國民情風氣斟酌盡善始可舉辦公司奉督辦批准不論何地何時可用華人辦理有責任各項職事至與華人訂立塡路一切工作合同均須與督辦或委員議定批准始可訂立各項工程須照美華公司總工程師所定圖樣辦理動工時由其督造各工程圖樣已經督辦批准之後無論洋人華人均不准阻撓察勘地勢沿途居民亦不得阻遏爲難四美華公司督造此項鐵路除地皮及土工之外由築鐵路費内提出五厘作爲公司酬勞之費鐵路須用一切材料照最相宜之市價購買築路材料之爲中國所有者如湖北鐵廠所出等料須先儘中國購買估貨定價槪宜公平購買材料公司並不另扣用錢五鐵路完工後由美華公司派員開辦行車所派各員須由督辦批准另須設立總局如中國之海關鐵路總工程師及一切辦事人員工人等均歸總局節制所有不能勝任及崛强懶惰人等均不得濫行委用一切均須聽總局號令不得違抝六除付借欵利息辦事人員薪水工人工食及一切費用之外如有赢餘友十成之二歸美華公司七此合同簽字後美華公司派經理人帶同工程師會同中國鐵路公司所派委員卽速馳往查勘路勢估計一切費用此鐵路限三年之外由美華公司造成如有意外之事非公司權力所及則此期限可以展緩至於前往勘路一切費用由美華公司中國鐵路公司各認一半八中國政府所發金磅股票從發出日期起限五十年内贖回如中國鐵路公司在二十五年内欲贖回股票者准其取贖惟股票每百元須付一百零二元五角二十五年之外可以照股取贖無庸增加九中國鐵路公司將所有股票全行贖回此路卽歸中國管理美華公司所派外國工程師如中國不用儘可辭退十美華公司現願於此合同批准之日先付洋十萬圓作爲擔保承辦此路之費此欵應存於紐約或華盛頓銀行之内俟借欵陸續在中國用訖再行給還美華公司倘查美華公司於六個月所費一切不足此數則此欵須付給駐美華使充作公項十一美華公司願華人自行籌資設立鐵路學堂招集華人子弟學習鐵路各項事宜以便華人將來自行舉辦鐵路十二鐵路應須各項材料器具須由外洋購辦者一切税項統行免照中國北洋鐵路一律十三中國如有戰務或有亂黨滋事准其於此路調運兵勇糧械水脚减半十四此項合同中國鐵路公司美華公司均須遵守不得有違十五所有辦理此條合同一切詳細情形准由美華公司所派駐華總董會同中國鐵路公司督辦斟酌辦理出使美國大臣伍廷芳押見證人鍾堯卿巴恩斯押 
[整頓茶務]  
　　茶葉出口爲中國大宗貨物惟必選製精良始足以利銷塲而杜外人之挑剔廣東肇陽羅道吳觀察札飭云爲飭遵事前准廣東通省厘務局移開現准善後總局移開前奉兩廣總督部堂譚札開光緖二十四年五月二十五日承准總理衙門咨開前准出使大臣函稱美税關禁止劣茶進口前經力與辯爭告以中國茶葉種類繁多不能執一槪論現已攺訂條例增入數種其辨騐之法尚屬詳明特行譯錄一分上陳冰案俾得通行產茶省分使業茶者知所從違不致以劣茶進口動遭駁詰再昨據上海平水業茶衆商來禀以管歲美國查騐過嚴茶葉多被扣留大爲虧折等情禀請核辦已照會外部轉飭税關秉公查騐毋得挑剔苛刻等困前來查中國出口貨物以茶葉爲大宗如果種焙得法不以劣茶攙入則銷路旣暢獲利自多現准伍大臣咨開美税關禁止劣茶進口是茶務一端非製造精美不足以利行銷而杜口實相應抄錄美國户部騐茶章程咨行查照卽希飭屬轉諭各該處業茶商人嗣後茶斤出口務須揀擇上等名茶不得以劣茶攙入其間希圖嘗試仍將整頓茶務情形隨時聲覆本衙門備查可也附抄片件等因到本部堂承准此查此事前准總理衙門文行卽經咨會粤海關監督查照准咨黏單事理出示曉諭茶商遵照及行該局移會兩司厘務等局公别移行各屬一體出示諭在案准咨前因除咨粤海關監督辦理外合就札行爲此札仰該局卽便移會廣東藩臬兩司厘務等局照依准咨抄單事理移行通商口岸該管道府及產茶地方之各州縣示諭業茶商民遵照嗣後茶斤不得以劣茶攙雜希圖嘗試該局并卽會商粤海關將整頓本省茶務情形詳候咨復備查毋違計抄件等因到道准此合就札飭札到該府卽便遵照轉飭所屬一體出示曉諭業茶商民人等一體遵照毋違特札光緖二十四年十月初三日札肇慶府衙門 
[振捐設局]  
　　武昌采訪友人云本年江蘇淮徐海等處水災甚重兩江總督劉峴莊制軍情殷飢溺奏准開辦振捐并咨商湖廣總督張香帥請就鄂省各屬代爲籌勸香帥以卾中昔年災歉曾在江南設局勸捐以資挹注今徐海告災自應勉効輪將以盡卹鄰之誼因檄飭署藩司瞿方伯在藩署添設江南振捐局委許太守炳恭總理其事而以黃司馬秩炳副之另委歐陽直刺定果李大令昌洵專管收支事宜已於日前開局矣 
[京師火警]  
　　京師訪事友人來函云上月二十五日夜三更時京師前門内達子館某宦宅中不戒於火一時紅光燭天警鉦亂擊遠近各水會風馳而至汲水灌澆約焚一點鐘許始息計共燬去房屋二十餘椽至如何起火則尚未詳悉也 
[潯上官塲紀事]  
　　九江采訪友人云十月二十六日官塲接南昌電信悉藩轅牌示譚紹裘飭赴新城本任鄱陽縣陳祥麟德興縣沈壽龍浮梁縣任玉琛均飭回本任淸江縣遺缺以萍薌縣顧家湘調補○十月二十七日九江關道誠果泉觀察乘長龍船赴省屬下印委各員皆赴碼頭恭送○署九江府聨敷靑太守札委通遠驛驛丞孫晶三少尉赴德化于蘭軒少尹赴彭澤許仲碩叅軍赴湖口林輔臣少尹赴瑞昌催解地丁銀孫品三少尹赴德化馮萃如少尹赴德安周少葵少尉赴湖口樂才光二尹赴彭澤蕭鈇梅少尹赴瑞昌催解道欵各員禀辭後已於日内分道楊鏣矣 
[皖省官塲紀事]  
　　安徽采訪友人云頴上縣熊大令丁憂遺缺經藩憲李方伯札委試用同知張司馬雷前往瓜代○東流縣劉大令病故遺缺經藩憲李方伯委補用知縣萬明府世章署理○委署休寗縣劉明府彥特授六安州符直刺兆鵬均於十月二十八日詣憲轅禀辭分途履任○刻届冬貢土物之期鄧大中丞預飭各屬將各物選備解送來轅計徵墨歙硯六建紙銀針茶皖桐赤心白棗密棗先後騐收雇匠包綑盛以木箱外用洋鐵箱封固再加黃洋布一層然後飭篾匠織簍共二十八擡委武巡捕焦總戎押解入京已於十月二十八日淸晨就道夫馬兵役多至百人 
[輦轂瑣聞]  
　　京師訪事友人來函云京師前門外煤市街協慶錢鋪係劉姓所開資本充實遐邇信從詎今歲中秋以來生意日漸寥落加以費重利微入不敷出至十月二十一日突然倒閉所虧銀票约有二萬數千金之多不知如何了結也○葉軍門志超自被讉收禁後已越五年在刑部獄中每見獄囚寒苦時時餽以麫食遇嚴冬有發遣人犯每人送皮襪一雙菜資十千在監病故者送棺一具歴年以來所費亦頗不貲也○京師善舉雖多而當此隆冬凛冽茅檐蔀屋未免憔悴堪憐近有某善士大發慈心製就棉襖褲一千襲寄存前門外北蘆草園廣豐當鋪開寫衣票一千張並廣興糧店麫票若干斤藉以晭恤貧黎俾免凍餒是亦仁者博施濟衆之意也 
 
 

Page 3

 
 
[粤海寒濤]  
　　廣州訪事友人來函云廣東厘局計每年進欵有七百餘萬之多候補道王觀察存善辦理此差歴有年所日前藩司岺方伯特著觀察將歴年開銷各數到轅淸理其總局一差已另委候補府劉太守淸泰接辦太守奉札後於十月十八日到局視事○十月十五日轅門抄刊有欽奉皇太后懿旨著廣東藩司岺春煊來京陛見各大憲查知事係子虚爰飭將聽事人發交南海縣訊究據供誤聽人言求開恩典縣尊據情禀覆大憲飭從重枷責以示懲儆○廣束團練總局設在撫署西偏城廂内外又各設有分局藉以保衛閭閻驅除盜賊邇聞有奸民藉團練之名向各鋪户索取漏規事爲總局員所知爰出示曉諭云爲嚴禁事照得粤人性本急公而易簧惑每遇官府創辦公事輙有奸民僞託誘騙藉圖漁利現在欽遵諭旨舉辦團練業於省城設立總局開辦訪聞城廂内外等處有等不法之徒向各街鋪户居民假奉公勸辦團練爲由私收經費實屬不礙大局合亟出示嚴禁爲此示諭闔省居民人等知悉除各街坊自行籌費募勇巡防外倘有奸民僞托本局名號招搖誑騙冒捐團練經費等事一經查出定飭南番二縣嚴拿重究其各凛遵毋違特示○上月十王晚十七鋪敬仁堂被火時其對面愛育善堂石門已被燒捐惟大門雖受焦灼尚幸無恙現在已將門閭大加修飾煥然一新○十月某日由省開往陳村之輪船中途被匪行刼迨十八日又聞有開往三巴之輪船被匪徒乘間刦掠以是近日輪船搭客必須携有行李者方準附搭然若輩類皆衣服華美舉止闊綽驟而遇之斷難辨其爲緑林豪客也 
[五馬赴寗]  
　　新任松江府濮太守子潼前日遣家丁進城赴各衙門辭行卽乘某輪船駛赴金陵謁見南洋大臣劉峴帥想有要公面禀也 
[幸未成災]  
　　前晚十一點鐘時新龍飛馬房不知如何起火延及皮帶等物一時烈烈轟轟不可嚮邇幸知覺尚早立卽如法灌救僅燬去雜物數件不致成災 
[失火卽熄]  
　　昨晨七點鐘時法界八仙橋左近某姓薙髮店偶不經心致所懸火油燈炸裂墜地火勎上炎幸人手衆多帮同灌救得卽撲滅時有好事者投報捕房捕頭立傳德律風咨照大自鳴鐘及小東門外兩捕房立傳通班探捕並驅皮帶車至則已烟消火滅矣乃將店主拘入捕房押候解送公堂照例罰鍰 
[划船失事]  
　　昨午有脚划船二艘滿載貨物在南市浦江飛划而過時適潮水初漲波濤浪湧舟子力不能支致被掀翻二船隨潮傾沒各沙船見之急敗杉板協救得將船上之人悉數援救不致與波臣爲伍其貨物則已盡付東流無從撈獲矣 
[舟人墮浦]  
　　前晚舟子董阿尤吳阿華二人在船上偶不留神墮入浦江時適潮漲頃刻問卽隨三閭大夫以去迄今屍首尚未撈獲吁慘哉 
[馬車互撞]  
　　前日有甲乙兩西人各乘馬車行經英大馬路英公廨相近忽然互撞甲車輪已折乙車略受損傷彼此大爲齟齬後各赴捕房申訴一切然後分散不知如何了結也 
[械鬥宜懲]  
　　浦東高家行陸家行一帶係上海川沙交界之處日前流氓朱阿炳王寳寳等與唐楚楚陸山山等在浴堂鬧因浴堂小主某甲左袒唐等朱遂懷恨於心後在賭塲相遇糾集羽黨褫其衣服早以爲大辱轉告之唐糾衆數百人各執刀械火器與朱尋仇朱亦召集數百人以拒之分爲南北兩邦朱稱南邦唐稱北邦南邦聚集於張家橋北邦聚集於北行各在河塘如臨大敵朱將浴堂拆毁唐亦將朱之住屋拆毁尚幸無傷斃人口之事董事勸解不和聽之而已現聞縣主王欣甫大令已知其一派差赴鄉查明拿究想若輩當知斂迹矣 
[暫緩詣騐]  
　　昨報紀禀請詣騐一則兹悉死者姓吳名咸林其子富春前晚投縣禀稱初二晚父親在戚串家讌飲而回行至金瑞華家門首突有陸育文陸學田楊茂生等三人將父親用九戳斃現由董事獲住三人求恩詣騐地保馬克勳禀稱吳咸林之死由金瑞華告知小的前往察看果因被戳身死求訊王欣甫大令以昨日適有要公遂諭屍屬初五日赴鄉相騐 
[移提攺章]  
　　英美公廨凡出票提人須至値年領事署及巡捕房籖字蓋印方可通行無阻否則卽多掣肘邇來各西董會議又擬將提人章程酌攺曾由値年大西洋華總領事照會華官尚未議覆日前有應桂馨在縣控告欽賜舉人楊寳鏞一案王欣甫大令備文請英廨移提而西官欲以新章辦理鄭瀚生大令固請仍照向章爰一面申請道憲核示施行 
[並無不合]  
　　伶人陳桂堂控沈三姐掯勒會洋九百元經朱森庭明府出票飭提昨已提到吳沈氏卽三阿姐禀稱首會劉某糾氏作半總由氏合得何春福半會前日搖得後應收會洋九百元會中人以其難靠恐日後或多糾葛令伊存洋六百元卽以每月所得利息付淸會資待會終之後卽令如數收去當時並無異言何得反悔倩陳阿二出塲朦控捕頭以吳沈氏並無不合著交保出外理處倘理處不明著保交案候解堂訊判 
[私刑宜辦]  
　　私刑吊打本干例禁而捕房包探往往習爲固然肆無忌憚自去年革探韋阿尤事發後經中西官嚴行懲辦判令禁銦一年此風爲之稍息不意日久玩生近竟有復萌故態者美界下海浦袁萬　銅作雇無錫人吳沈氏爲傭婦前日忽失金飾等件疑氏行竊誘至頭壩路望月慺茶肆卽包探陸阿九所設茶會處囑令查辦陸探不問情由遽持木棍肆意毆擊氏不堪其苦大聲呼寃跪求饒恕陸探仍未釋手且惡其聲張以布巾塞其口用力兇毆直至身無完膚氏仍抵死不認後經氏之同鄉某甲聞信前往始得保出昨晨氏寃憤難伸卽赴虹口捕房據情哭訴並請騐傷捕頭見而惻然不禁大怒立派包探竇如海費阿銀查明原委並將木棍帶回捕房候禀請英界公堂署理讞員鄭瀚生大令從嚴究辦 
[失孩待領]  
　　本月初三日英界公廨由捕房送至迷路男孩楊全錦一口據稱年七歲家住無錫方前街開設剃髮店家有一兄號梅生及嫂與兩姊此孩頭戴藍縀花邊瓜皮帽身穿花布棉襖外罩竹布衫花布棉褲單樑布鞋現被不知姓名携帶至滬如有家屬及親戚可至公廨認領爰爲登報俾便傳知 
[美界捕房紀事]  
　　前日有著名流氓朱林生向木匠江某訛詐洋銀數十元江心有不甘卽赴捕房控訴捕頭卽派包探石金榮將朱拘入捕房押候解送公堂禀請究辦○昨晨小竊張金生至蘇州河某駁船上行竊鐵練等件爲包探劉阿炳所見因卽緝獲送入捕房押候解公堂禀請究辦 
[解衣推食]  
　　啓者敝堂於月之朔日開廠煮粥業經登報奉聞惟日來天氣驟冷施粥之外更須添給棉衣以爲貧民禦寒之具乃蒙諸君子行得我心順時施惠計日昨收到吳拙庵樂助施粥洋三十元南通州徐毓萱施衣洋三十无公閏记洋二十元又施粥洋四十元謙益土棧施粥洋三十元上黨氏保平安洋五十元趙姓求母病愈人洋五十元好善之忱如合符節我知風聲旣樹接武者當不乏人也上海六馬路仁濟善堂董事嚴信厚葉成忠楊廷杲黃宗憲施則敬劉芬謹啓 
 
 

Page 4

 
 
[申報館振所經收山東淮徐海賑捐十月廿一日至十月廿九日止第三十三次淸單]  
　　十月廿一日瑞昌烟號銅洋二元盛奚氏因久年積血求病速愈洋二百元隱名氏求病速愈洋三十元○廿三日寳厚堂求保平安洋十三元馬繼修求保合家平安洋廿元馬媚記求保合家平安洋十元○廿四日黃棣記洋五元程詠記洋五元李朗齋爲已病後復元平安洋一元番禺補過子經募洋一百元恊記號罰欵洋二十元○廿五日四微子節省衣資移助洋五十五元知知氏洋二元席肇基淮海洋五元揚州全昌仁來銅麓樵人爲亡子愼悔來生洋十元○廿六日裴毓麟堂洋一百元隱名氏銅洋一元○廿七蕪湖南順記由全泰盛寄來無名氏求　病速愈洋十元吳曾濤淮徐洋廿元○廿八日河口全泰盛來宋芝山助山東徐海洋四元○廿九日沈樹庭洋一元山陰廬江子爲長男保病速愈洋三元蕪湖無名氏徐海洋五元又洋二元無名氏洋一元以上總共收洋六百廿二元銅洋三元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[定貨轇轕]  
　　德商元亨洋行西人投該管領事署控洽記號主張春治定貨不出前經福繙譯蒞英界公廨與署理　　　　生大令迭　供張日前又具禀公堂聲稱曾與趙養吾合股鄭大令准詞飭差將趙提案於前日晚堂復訊據張春治供前與　養吾合股在元亨洋行定　羽綢共計價銀一萬一千四百二十五兩八錢七分近因市價賤跌因虧銀一千五百兩之譜當時與趙寫立合同筆據已附禀呈電刻下洋　小的前存之銀四百七十五兩扣除外另著小的付銀一千兩此銀應由趙養吾合賠求請明鑒質之趙養供與張素識惟此貨並未合股憑　係張春治揑造求請明察大令以趙養吾旣非合股張春治豈能平空揑據誣指著將張趙二人一併管押候函致原告洋人處另再復訊察奪 
[上海縣署瑣案]  
　　郭華卿控被吳福生呑沒定洋前日王欣甫大令提案研訊郭供稱前者由吳爲中價買田畝交與定洋四百元詎料　著落洋亦不還求請追究吳供爲中是實惟所收定洋已交失主蔡煥榮立有筆據後因蔡不交地又不還洋並非小的乾沒求訊王大令以　案管押當卽提案訊問供稱去年三月吳福生唆令小的賣田言定價値由伊友代書定據定洋約於下日交來小的以洋未交付不肯畫押　伊竟將無押之據揑列陳介山朱新寳楊勝祥等爲中查陳朱並無其人現在到案之楊勝祥亦係頂冐吳福生串詐洋銀非止一次求恩明　大令遂問吳曰爾付定洋時陳朱曾否在塲答稱不在大令喝曰然則爾之誣揑已可槪見矣及訊之楊勝祥供詞亦屬含糊大令以吳串詐　　屬可惡且郭華卿前被楊讓堂控告案尚未了正在訊鞫楊讓堂投案禀追大令遂判蔡煥榮還押郭吳均交原差看管再候復訊○新閘　局拘獲積竊王志祥劉兆其王志六三人解送保甲總巡局轉解至縣前晚王欣甫大令委典史蔡季淸少尉研訊捕夥兪立堂供阜寗縣人　汛捕夥役堂兄俞棠在阜蜜縣充當馬快前有信來稱本年八月二十六晚彼處顧姓家被竊寳銀三址一只及銀洋衣服等物報案後獲犯　盤等供出王志壽同往夥竊分得寳銀一只洋十餘元現在上海托爲代緝小的留心訪察前日緝得王志壽住在新閘浜北托故誘出拘至　盛詰情由正欲解案不意爲王志祥等多人刦去當卽報知巡局派勇拿獲王志祥等三名訊究志壽父母來向小的索人是以解送總巡局　　下求爲訊辦少尉詰之曰王志壽之父母控爾將伊子弔打圖詐可有此事否答稱不敢訊之劉兆其供與王志壽中表弟兄亦阜寗縣人　歲荒於九月間同來滬上拉車度日志壽在籍曾否犯竊實出不知惟兪立堂將伊拿去弔打索洋十餘元又將小的等拿解巡局誣指刼奪　壽求鑒王志祥王志六同供與志壽堂兄弟在籍以燒鹽度日餘與劉供略同少尉諭令劉等三人速將王志壽交案訊究並著一併收押再 
[馬路工程局紀事]  
　　積竊陳阿寳前晚黃昏時在南市豐記馬頭天泰木行内圖竊正在穴墻被二十九號巡街捕所見上前拘獲解至　暫押昨日午後解至工程局禀知總辦朱森庭明府提訊據供年四十七歲原籍南潯來滬多年因失業無以爲生不得已而出此下策叩求　嗣後不敢再犯明府姑　圖竊未成格外從寛判責四十板具呈攺過切結交捕役驅逐出境不准逗留小流氓楊阿生由新馬路捕房查　押屢經工程局總辦朱森庭明府提訊比責限交同黨在案昨日捕頭又解請比究明府詰其困何一味挺押不將黨類供出如再狡展决難　楊求恩至再明府飭地甲汛捕帶同回家查問有無的實保人如無保人帶回再核 
[英界公堂瑣案]  
　　本地人周金祥向習公輸子業偕妻黃氏賃屋美租界吳淞路早出暮歸習以爲常近因黃氏與該處流氓黃重奎有　衣飾質錢供黃烟賭之資前晚黃又糾同羽黨沈福仁陸銀生謝金奎等濳伏周姓左右未幾周工罷回家黃等突出扭住百般恫喝贈以老　孤掌難鳴祇得大呼救命鄰人聞聲畢集咸抱不平代投捕房控告由包探費阿銀前往將黃等一千人拘入捕房於昨晨解案請訊周投案胡前情並求追還質去之衣飾質之周黃氏供不敢胡爲亦不知丈夫何故與黃爭閙求恩明察黃供向在周處帮夥並不敢將周毆打沈陸謝人均供偶往閑谈適値周黃二人爭閙小的等惟有勸解不敢帮毆周又稱妻子如此淫賤小的不願領回大令商之梅繙譯判將周黃氏掌頰　下發棲流所攑配黃責二百板管押三月沈等三人各責二百板管押一月公别示儆○包探金立生禀稱竊賊王阿二至洋涇浜某船中竊　衣三件棉被一條經小的查見將王解案請訊大令判責二百板管押三月贓存捕房○包探石金榮拘解流氓朱桂生到案禀稱此人在楊　地方糾衆向江錦堂拆梢由小的拘獲送究江投案申訴前情質之朱桂生供與江有親戚曾向小的借洋七元前日往索並非拆梢求察大　索欠無憑况洋非江欠何得以桃代李遂判將朱桂生笞責二百板交捕房管押半年○江西人劉寳山在杭州竊得花洋布十八疋來滬求　包探秦少卿查知拘解公堂請爲訊判大令判責二百板管押三月○張阿五在某處行竊活鷄三頭爲包探所見拘案請究質之張供鄉間　求售並非行竊大令判責二百板○崇明人范六甫屢次犯案遞解回籍現又濳來滬上故智復萌經包探費阿銀查見拘解公堂請訊大令　屢責不悛實屬可惡判責三百板管押半年後遞籍○竊賊李阿和前日竊取陸記才家布衣二件永烟袋一枝報捕後由包探金阿三緝獲　原贓送案請究陸投案領贓質之李供認行竊惟求恩宥大令判責二百板管押三月贓給還失主 
[甘雨]  
　　敬啓者敝堂定章每年停止施醫贈藥接辦　粥黎惟是堂無恆產進不供支加以今年米薪珠桂市面减色　捐責在棘手乃業老太古益記公乙氏　　替矣伏望四海仁人解囊種福俾得　濟功德無量登貴報以徵善信是禱[  上海虹口元濟善堂董事等啓]  
[永膺多福]  
　　頃接無錫王宗錟宗浚爲先德解釋已故山陽董正德宿冤助賑洋一百五十元趙姓求母病愈人洋五十元泰州不留名洋三十六元承裕莊來無名氏洋一　　汪佑庵來益壽堂洋六十元升大莊來朱銘記洋一百六十一元八角八分均經如數拜登孝恩不　端由孺募之誠厚惠有加用　生成之　帝謂可通庥嘉疉至矣上海六　　仁濟善堂籌賑公所施則敬等　　 
[上海北市絲業會館籌振公所施英經質順直山東湖北安東淮徐賑捐九月初一至十五日第四十七次淸單]  
　　初一日杭州晉義莊來隱名氏洋二百元梁繼志堂求　疾病廿元生大廿元蘇胥萬源號銅洋廿七元○初二日誠正堂爲先君八十冥誕承諸同好厚惠移助由裘簡靑來洋十六元五角松江允康無名氏銅洋二元○初三日嚴芷岑　　鄭氏保夏季次子平安洋十元嚴子呈爲次子彭生病痊小洋五十角又保全次子病愈廿角嚴梓城爲保夏季次子彭生平安三十角長與思補主人續募龍洋十元英洋二元　津一百八十六角銅洋一元慈北沈震良求祖母病愈英洋五元山陰謝世相謝福曜各五元謝正昌銅洋三元謝正大謝義昌各銅洋二元王忠釗銅洋一元通州省吾軒主人洋　元高郵丁玉軒募無名氏李手錢二百文○初四日無名氏求保合家平安洋五十元爐洋四元去水一角銅洋一元圓賢求病痊洋四十元蔭春氏由萃源土棧來三十元皖城劉　魁廿元安慶窮坦生訓蒙資移助龍洋六元又四元松江無名氏英洋五元龍眠追來子二元平湖澄園生二元太倉胡子琴一元五角○初五日茸城一軒規銀一千兩錢塘陸門許氏爲夫病危虔誠願先助由延康莊來洋二百元又長女丁門陸氏求父病愈先助十元○初六日錢塘陸門許氏爲夫病稍好續助洋三百元又長女丁門陸氏亦爲父病稍好續助十元金　縣署江陰　餘生十元鄞縣署頴川子求病速痊六元心願氏二元○初七日上海縣正堂黃洋三百元戴學皐爲内人分娩平安完願三十元泰州洪筱圖正定無名氏六元通州　樵氏六元如皐代募友人渭求家宅平安小洋四十角○高郵丁玉軒募王子章爲先考批求消冥過洋四元又爲故長子壽　求消冥過錢三千三百文申達夫洋三元王張氏求消災申王氏爲故夫玉忠求消疾苦王許氏爲子王鎔求平安徐寳環求平安四户各錢二千文王濤鴻王汪氏汪成　汪祁氏四户均求平安各錢一千文陳立本六百文陳立禮陳翹年各二百文共十二户合廿四元九角○初八日張洪源保平安洋四十元○初十日邗江愼思山人壽衣資移助洋五十元皖城有心無力人四十元杭州兪亷甫求病速愈廿元寗波再生老人廿元皖省劉存仁堂龍洋十元笠澤　盧主湯餅資移助英洋八元何鳴閲完願五元松江杜大生三元璜涇陳錫爵爲孫炳行求恙速愈二元○十一日台州膺署刑席山陰陸雨菴同妻莫氏子福海求保夫妻病症速愈　家人口平安由震大莊來洋一百元無名氏求病愈五十元不留名由松江馮葆年　寳源莊來廿元高郵丁玉軒募無名氏十元○十三日鄭玉泉保妻病愈洋五元郁子卿二元無名氏一元四角○十四日嘉興潘燕庭爲妾李氏病求速愈洋十元吳敦古堂十元○高郵丁玉軒募濂溪堂實　爲子週忌焰口資移助李幹卿祈父冥福經責移助各洋一元無名氏林幼樵手一元五角循理堂求合宅安康票錢十千文共四户合洋十四元五角○十五日瀁抽兩人洋八　 
 
 

Page 10

 
 
　　　　　　　　二中　藉資冥福古香堂主人爲室朱氏病愈完願藏拙居士爲次子病愈完願三户各洋五元無名氏三元○寳　莊餘西塲正　唐經募源昌興同人洋廿六元揚　衆七廿元退齋微道人無名士三户各十元雲記醒吾記各二元共七户合洋八十圓 
[上海六馬路仁濟善堂籌賑公所施子英經收淮海徐山東賑捐九日二十至三十日四十四次淸單]  
　　二十日錢塘刧餘子郭亮甫洋二十元龔　承求合宅平安十四元楚南未亡人求合宅平安温恭人求合宅平安吳門頑石求妻病愈保平安三居各十元○廿一日修竹草堂陳龍洋十二元元記爲生辰放生洋十元衛甫堂資冥福一元四角淮陰女史龍洋四元○廿二日許春榮洋五十元半潭居士求病全愈二十元○廿四日侯敦古洋一百元○廿五日丹徒縣正堂王大令撥來充公欵洋一百元平江綿力子洋六元王四英求妻病愈一元○廿六日何承德堂洋十元枕夷主人五十元胡少逸三十元從善堂洋十七元銅洋三元○廿七日還愿人洋二百元汪李氏求母病愈完愿　李氏求合家平安張渠卿三户各五元無名氏三元○廿八日徐珍記求病愈洋十圓○廿九日南通州保安氏洋一百元喬仲蕃十元南通州祝安氏六元左軼三二元○三十日周召佐求病愈洋五元○九月份共收元九百三十一兩二錢四分又洋二千八百五十六元二角扯七三二申元二千零九十兩零錢三分八厘以上共收元三千零廿一兩九錢七分八厘銅洋十一圓三角連前共收元七萬五千三百零三兩二錢七分一厘除解各賑欵不敷外凈墊解元三十四兩六錢三分三厘存銅洋五百十七元九角 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年十月二十一日京報全錄]  
　　宫門抄○諭旨二道錄前○護贛撫翁奏爲臚陳裁併陸營及節餉添募練習洋操摺○蘇織造海奏爲叩謝天恩摺○粤督譚奏瀝陳衰病支離再請開缺摺○十月二十一日兵部太常寺太僕寺廂黃旗値日兵部引見四十三名正黃滿二十名廂紅滿十六名○順王肅王謝正進補進王六班恩○那公等各謝調授缺恩○安徽臬司聨元到京請安○懷塔布假滿請安○噶嚕岱謝留營當差恩○召見軍機聨元噶嚕岱○○頭品頂戴護理江西巡撫布政使臣翁曾桂跪奏爲遵旨裁併陸營勇丁及節餉添募練習洋操詳細情形恭摺臚陳仰乞聖鑒事竊軍機大臣字寄光緖二十四年五月初一日奉上諭户部兵部會奏遵議御史曾宗產奏請精練陸軍攺爲洋操並將各省兵數開單呈覽一摺今日時勢練兵爲第一大政練洋操尤爲練兵第一要著惟須選教習以勤訓課核餉力以籌軍實現在天津新建陸軍江南自强軍均係學習洋操北省勇隊著由新建陸軍酌撥營哨之學成者分往教練南省則由自强軍酌撥營規口號均須一律各直省將軍督撫統限六個月内將併餉練隊及分紥處所妥議覆奏至軍棧槍砲應飭各省機器局酌定快槍快砲格式及槍子砲彈分量造法互相討論折吏一是如式製造精益求精以期利用並著一體妥速籌辦毋得延緩餘依議原摺均鈔給閲看等因欽此遵旨寄信前來前撫臣德壽未及辦理移交到臣復恭讀八月廿二日電抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨練兵尤宜急務各省防營不無習氣統軍將領亟宜振興士氣勉以忠義認眞操防而營中尅扣之弊尤宜痛除務期臂指相聨緩急足恃用備折衝禦侮之用總之朝廷勵精圖治尚實政不尚虚文該督撫等務當破除積習力矢公忠方爲不負委任倘或因循推委貽誤事機責有攸歸自亦難辭重咎懔之勉之等因欽此仰見朝廷崇尚實政整飭戎行之至意臣謹當恪遵勉力籌辦何敢以暫時懾篆稍涉推委致蹈困循逾違之咎伏查江西省后設勇營業經迭次裁汰除水師外陸軍謹留勇四千九百七十六名省城駐紥親兵營及振武後營勇丁共九百八名其餘剛字中左右三營親兵正副前後左右一營及振武前營並安字綏字吉字三營新勁營湖口砲隊營計四千六十八名均分防省外各郡縣隊伍零星相隔遙遠合操殊難亟宜調集歸併選將督操期於精熟以應徵調惟是江右界連六省壤地寥廓九江爲長江咽喉湖口則内地門户贑南各府地近粤東山路叢雜廣饒一帶界連閩浙隘口林立南瑞袁臨則壤接湘卾邇來教堂日增游民日衆濳匿於深山窮谷之中麕聚於人煙稠密之地分哨分栅賴以彈壓保護萬難全行調撤致蹈空虚之慮臣與善後局司道再四籌商酌計各營勇丁之多寡抽調精壯來省合操仍留數成在原紥之區巡查駐守操防不至偏廢地方可卜乂安現已抽調剛字中左右三營勇丁六百名親兵前營全隊勇丁二百二十七名親兵左右兩營振武前營安字營勇丁各五十名　兵正副兩營綏字營勇丁各四十名共抽調各營勇丁一千一百四十七名均令該營官　弁管帶來省在城外擇地築營駐紥查統帶剛字全軍廣東瓊州鎭總兵申道發久歴戎行血性過人於洋操陣法素所講習所有抽調各營弁勇統歸該鎭節制督操以專事權已咨調南洋自强軍學成德國陣法之營哨二人來江教習營規口號其久在省城駐紥之親兵振武兩營勇丁除守護火藥軍裝等庫五十五名外餘皆令其一律仿　自强軍練習洋操惟併計抽調各軍勇丁共祗二千名似尚單溥擬再令申鎭道發招募誠實精壯湘勇一千名合共三千名俾成勁旅而備緩急如蒙兪允臣遵卽飭知該鎭妥速挑選成軍認眞操練至勇營餉項江西營制正勇每名三兩六錢各軍一律今若將調練洋操者加給餉銀慮外省巡守要隘諸營勇丁聞之易生懈习於防務似有關繫擬請現時練習洋操勇丁仍照向章支給月餉俟有徵調出力再照自强軍餉數給以固士氣而昭畫一惟營中尅扣積弊經迭加懲儆仍不能免推原其故由於江西總領等弁月領薪水係照軍需則例按官階品級支給　　馬乾等項各員多寡不一提督每月僅支銀五十餘兩殊不足贍其身家易啓缺額之端此次練習洋操各軍將領營哨擬請於向領鹽糧等　　兩外再優加薪水以勵其廉司統領數營者每月加給薪水銀一百兩管帶一營者加給銀五十兩哨官各加給銀十二兩不容再有短額扣　　事臣當督同司道等不時親赴省城外各營點騐查察如有弊竇卽撤叅治罪以除痼疾而肅營規所有添募新勇月餉及加給將領薪水並　　洋操軍裝等項查有上年裁汰弁勇計節省餉銀七萬餘兩現又裁汰疲弱勇丁計親兵左右　字並振武前營各七十名親兵正副後及綏　　各六十名吉安營二百二十七名湖口砲隊營三十二名共七百七十九名又歲可節省餉銀約三萬兩以之開支餉薪一切有盈無絀無庸另至所需槍砲亦已電商督臣劉坤一酌撥覆稱江南各軍領用及協濟各省均係九響毛瑟快槍允協撥江西二千桿配彈四十萬顆無須作價　事關軍火要件自應先行奏明立案以便委員前赴江南領解一俟運到當檢同庫存快槍分給呼營操練洋陣以期一律精良迅利需用彈　商明由滬隨時添造照數給價其各營裁汰勇丁截餉至九月二十日止各給恩餉一個月分别遣送回籍以免滋事此外緑營兵丁應請俟勇　洋操訓練有成再行次第舉辦所有裁併勇營節餉添募練習洋操情形是否有當謹恭摺具奏伏乞皇太后皇上聖鑒訓示謹奏奉硃批該部知道欽此○○二品頂戴蘇州織造奴才海豐跪奏爲恭摺叩謝天恩仰祈聖鑒事竊奴才承准内務府劄開光緖二十四年八月十三日奉旨蘇州織造仍著海豐接管欽此行令欽遵前來奴才當卽恭設香案望闕叩頭謝恩訖伏念奴才内府世僕一介庸愚　年恭奉簡放蘇州織造任事一年愧之涓埃之報課工五夜時深水氷糵之兢兹復渥荷殊恩連畀斯任沐鴻慈之逾格益鰲戴以難勝聞命自天感慚無地奴才惟有始終奮勉將織務認眞經理以期仰酬高厚於萬一現在奴才衙門應解本年戊戍赶運業已開辦嚴督匠工加緊趲織至内務府又傳各項活計以及添派縀綢等項應需料工銀兩當經呈部核准指撥派由蘇州藩司關道分籌迄今尚以庫欵支絀未能　數解到奴才稔知關繫緊要萬難延緩一再與撫臣面商轉飭司關速籌　濟先儘撥到銀兩　要興工俟欵項陸續解齊一律赶辦告成隨卽　飛解京呈進不敢遲誤所有奴才感激下忱理合恭摺叩謝天恩伏乞皇太后皇上聖鑒謹奏奉硃批知道了欽此　　○太子少保頭品頂戴兩廣總督臣譚鍾麟跪奏爲假期届滿病仍未痊籲懇天恩俯准開缺回籍調治並請迅簡兩廣總督以重職守恭摺仰祈聖鑒事竊臣前因目疾增蒙不能視字兩腿軟弱動履維艱奏凊開缺奏硃批賞假兩月跪聆之下感激涕零臣歴仕三朝前皇太后皇上破格推用畀以兼功二十餘年涓埃未報感愧交榮値此時勢艱危疆吏莫能補救引咎不遑安敢自躭安逸無如病勢加劇動則拄杖以行跪必扶掖而起數步外不辨人面目衰頽若此恭在海疆不免爲外人所輕視設有貽誤臣一身不足惜如大局何思維至再惟有爷懇天恩　簡重臣以固邊圉俾臣得開缺回籍醫調臣年雖七十有奇臣圖報之念未嘗或忘倘病體復常堪供驅策卽赴湯蹈火所不辭也所有微臣再　開缺並懇簡放兩廣總督緣由恭摺瀝陳伏乞皇太后皇上聖鑒訓示謹奏奉硃批著再賞假一個月毋庸開缺欽此 
 
 

Page 14

 
 
[光緖二十四年十月二十二日京報全錄]  
　　宫門抄○户部奏爲請旨籌撥内務府經費片○護贑撫翁奏爲遵查江西各衛所屯田早充公帑摺○楚督張奏爲挑練勇營攺習　操摺○又奏爲漢鎭民房失火撥欵撫卹片○十月二十二日刑部都察院大理寺正黃旗値日宗人府引見五名户部三十一名鑲藍　二名圓明園八名○廖壽恆假滿請安○廣州將軍壽蔭到京請安○山東藩司張人駿到京請安○湖南藩司毓賢請訓○濓貝勒　假十日○聨元預備召見○召見軍機壽蔭張人駿毓賢聨元○○户部片奏再查内務府經費前於同治四年十月間奉上諭内務府奏内廷需用銀兩缺乏通盤籌畫妥議章程一摺著户部會同内務府妥議具奏等因欽此當經臣部會同内務府奏明自同治五年起每年指撥各省關銀三十萬兩徑解内務府應用嗣據内務府因用項較繁奏請再行添撥復經臣部核議自同治七年起每年添撥銀三十萬兩統計每年應撥銀六十萬兩均於年前奏明預撥等因奏准遵辦在案現在時届冬令所有光緖二十年分内務府應　需經費自應照案指撥　資供應惟臣部前代内務府墊放光緖二十二年分中正殿並八旗兩翼口分公費鋪蓋共銀四萬四千三三七十七兩均應照數扣抵由各省關於應解二十五年分内務府經費欵内照臣部指定數目攺解部庫歸墊以淸欵目其餘銀兩仍徑解内務府應用謹將擬撥各欵分晰繕具　單恭呈御覽並請旨飭不各該督撫將軍藩司運司監督等務於來年開印後分批匀解均限於六月前解到一半十二月初間掃數解淸不准稍有蒂欠所有指撥光緖二十五年内務府經費曁扣還部庫墊欵緣由附片具陳伏乞聖鑒謹奏奉硃批另旨旨欽此○○頭品頂戴護理江西巡撫布政使臣翁曾桂跪奏爲遵查江西各衛所屯田早充公帑恭摺仰祈聖鑒事竊九月初一日准户部咨七月二十九日奉上諭軍機大臣等議覆袁昶條陳淸理屯田等語屯衛之設仿於明代本以養兵實邊至國初屯軍次第裁汰惟有漕運省分仍隸衛所乃專爲瞻運之計現在漕糧旣歸海運衛所半屬虚懸若攺衛爲屯徵租充餉於國用不無裨益著兩江湖廣浙江各督撫通飭所屬澈底淸查各衛所屯田轩畝實在數目詳定徵租章程迅速奏明請旨辦理欽此遵卽恭錄行查兹據署督糧道春順查明具詳前來臣覆加確核查明江西省向設中三帮衛所原定章程每漕船一隻派給屯田六頃二十九畝零共計屯田六千頃有奇先係旗丁執業由佃户充納正賦旗丁所收餘租贍運乾降二年旗丁因屯田散處各州縣收租不便佃房屢次不還攺歸各州縣查照上中下科則完納正賦外徵收餘租額銀十一萬零解儲道庫以爲　運之用自咸豐三年停運後所徵銀兩悉數撥充京協各餉造册奏銷有案則江西旗丁雖有隨船派田之名而無收租入已之實且屯田糧租並納較之民佃科則尤重核與他省屯地由旗丁自行執業收租贍運者情形不同正賦餘租業已早充公帑合無仰懇天恩俯准仍照暄章辦理之處出自聖裁謹會同兩江督臣劉坤一漕運督臣松椿恭摺具奏是否有當伏乞皇太后皇上聖鑒訓示謹奏奉硃批著照所請　此○○頭品頂戴湖廣细督管湖北巡撫事臣張之洞跪奏爲裁撤撫標左右兩營挑練勇營攺習洋操以憮軍艱而收實用恭摺具陳仰　聖鑒事竊照湖北巡撫奉旨裁缺所有撫標左右兩營自應一體裁撤當經前撫臣譚繼洵與臣商酌定議電奏在頞查撫標兩營兵丁帑設名糧相沿已二百餘年幾同世業近年遞經裁减實存馬戰守兵六百四十八名外委額外十四名遽行全裁悉成無業游民必貽隱患且其　苦情形亦實可憫方令練兵一事最爲急務疉經欽奉諭旨飭令講求武備攺練洋操兹擬卽行裁撤之撫標兩營原有餉項將被裁之兵挑選精壯攺爲勇營練習洋操所有該兩營應裁撤之兵丁選足年靑力壯者五百名分爲新軍兩底營哨合格者少卽就該兵之丁子弟親族中挑選尚有不敷卽就武愷右營勇丁汰除疲弱挑選精壯補遺如裁兵丁中之年力稍次而尚可用者俟督標武昌城守漢陽三營練兵出有額缺　　以此項裁兵充補其遣撤之兵丁均照上年奏案發給一年恩餉恩米在原營者發給應餉一年在操　營者並發給操防餉一年以便各兵丁　遣散後安分營生務使精壯者仍有所歸不至流而爲匪老弱者均得恩餉不至凍餒顚連各兵丁均各帖然現已繳收軍裝器械一律裁竣所　新軍兩營管帶自應遴派熟悉洋操之員充當查有候選知縣許鼎鈞前隨出使德國大臣許景澄至外洋在奥國軍營學習武備有年經奥國　充帶隊官操法嫺熟奥國本營將領提督給有奬勵憑照經許景澄咨准總理各國事務衙門有案該員現已來鄂擬卽派委管帶一營其一　　派委原帶武愷右營之副將陳迎祥接帶其原有之武愷右營勇丁擇其年力合格者補足新軍其年歲稍長者卽行裁汰杉派委統帶武愷　　將吳元愷統帶該兩營許鼎鈞所帶者名爲武愷前營陳迎祥所帶者仍名爲武愷右營均令仿照鄂省原有之洋操隊各營一律教練此新軍　營餉項卽照護軍洋操隊餉章支給以歸晝一至撫標原設左營中軍叅將一員各營游擊一員守備二員千總四員把總余員外委六員額外　員除叅將遊擊應由另行奏請調補外其實任守備千把外委額外等弁分别酌給薪水各留省差遣俟有督標武昌城守漢陽　等營缺出　將此項裁缺之各員弁儘先拔補統計裁撤撫標左右兩營官弁兵丁俸廉馬乾饟銀米及操防之公費薪糧等項銀錢併計共騰出餉項銀　　二千餘兩現攺立之新軍左右兩營每年共需銀四萬二千餘兩以騰出之餉銀撥抵尚不敷一萬兩卽以裁汰之武愷右營餉項一萬餘兩　　足餘銀二千兩卽歸入另片奏請裁營加餉攺練洋操各營之餉項内統計已於片内分晰陳明現飭令悉照洋操教習法程切實操練臣當　　　加督飭講求以成勁旅而收實用如此辦法裁兵旣無窒碍而變緑營之積習就洋操之新章則此項軍餉非同虚縻除分飭妥　旣將裁　　丁餉銀餉米並支給新軍月餉各細　分别造册咨部外所有裁撤撫標左右兩營挑選精壯攺爲勇營練習洋操緣由理合恭摺奏　伏乞皇太后皇上聖鑒謹奏奉硃批該部議奏片二件併發欽此○○張之洞片再本年八月十六日丑刻漢口鎭東獄廟地方民婦　　氏家因洋燈炸裂失愼延燒民房是夜北風怒號狂猛異常爲數月來所未有風助火威其勢甚熾當經該處道府縣同知通判漢陽協副將　　都司督飭各營兵勇彈壓撲救其時漢口各善堂水龍聞警齊集分投施救祗以街巷過窄闤闠依比棟宇相連旣少屏蔽風火高牆兼有席　　屋狂颷怒捲火勢猛烈水龍奮力向前激救被牆倒打壞飛火燒損者數架徹夜風浪洶湧輪船亦不能來往臣派員帶領水龍令其過江幫　　救竟不能渡至次日已刻始行撲滅事後詳查延燒五千一百七十三户共間房屋有濵臨漢口後湖者火燄圍逼無可逃避以致燒斃溺斃人口現經查出有三百餘名實係風狂火烈人力難施並非撲救不力查無匪徒放火搶奮情事據署漢陽縣知縣李觀壽禀報前來查此次被災　　小貿貧民實有四千三百餘户困苦情形實堪憫惻經臣飭藩司在於本省賑捐欵内酌撥銀一萬兩撫恤派委妥員會同漢陽縣逐户挨查　　　放並飭漢陽縣勸諸該鎭紳商量力捐助散放現在體察被災民户情形尚屬安謐所有漢鎭失火延燒民房撥　撫恤緣由謹附片具陳伏乞聖鑒謹奏奉硃批漢口鎭猝被火災情形甚重實堪憫惻該督當　飭印委各員認眞撫恤毋任失所欽此 
 
