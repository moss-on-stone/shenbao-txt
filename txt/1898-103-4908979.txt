# 1898 - 103 - 4908979

 

Page 1

 
 
[珍物待購] [  申報館協擬所邦]  
　　本館恊振所自經解賑欵以來屢承諸大善士源源接濟且有以珍物助　者情　　　　旣水　受相没而美玉之活尤　知　　　　册各　珍玩羅列於下倘蒙仁人君子慨擲廉泉旣能廣積隂功且可增輝藝園誠一舉而兩　也計開朱漁珊帖一部高澹游山水一幅　　　 
[新出刑案彚編出售] [  圖書集成局代啓]  
　　刑案彚編一書爲山隂周春　所輯皆近今刑案彚爲一編凡入仕途者皆可爲先路之塲不僅申韓家當奉　臬也銳古書屋主人倩本局用新鑄鉛字排板刷印潔白紙張每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印者如二部并購連箱每部實洋五元欲購者移玉至三馬路申報館及申昌書畫室可也 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世徐篇歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部當洋七角上洋二芽閣橋飛鴻閣發兌此佈 
[論外人要求由於從前立約之未善]  
　　中日戰後朝廷簡李傳相赴馬關立約棄置臺灣是爲中國巖疆割𢌿外人之始迄今日而膠州灣則賃與德國矣旅順及大連灣則賃與俄人矣英政府則惟威海衛是圖側聞朝廷已允俟日本退兵卽將其地交付而法人又商之總署欲得一地以行商矣說者謂中國堂堂大一統之規模至是而幾爲外人所敗壞凡在普天率土舍齒戴髮之倫無　高目時艱含忿難洩顧德之割地由教案而起俄之割地由索返遼東而起事有所藉猶可言也若法若英則將何所藉口乎曰爲均權也噫吁嘻各國之權誠均矣中國將何權之可秉乎鯫生輾轉以思乃深惜夫當年立約之初當　者未悉外情致被外人所欺侮也原夫道光之季五口通商其首先立約者爲英人由是而法與美繼之德俄奥和義瑞瑙　丹日比巴西日本又繼之其文依樣葫蘆皆以英約爲藍本英約第五十四欵之言曰倘若他國别有潤及之處英　無不同獲其美在中國訂約大臣不過以此語爲口頭禪未必料及日後之許多轇轕不料外人卽以此爲據眈眈焉日以潤及爲心今德俄旣得地於北方日後英法商民不免利權漸失此所以執前約以伸其說而均權之議乃向總署斷斷與爭乎然則總署將一一遵從乎曰中國雖地土廣袤然德俄旣分割於前今又將要塞讓之與英法他日者英法之　旣遂而類於英法者又羣起而求利益之均沾海口旣悉𢌿外人漸且垂涎夫内地蠶食不止恣其狼吞不特中國無以饜其要求且亦萬無此政體將欲興兵以抗之乎則中日交爭兵艦已盡毁於敵人之燄卽使邇者逐漸籌貲購艦意國重整海軍而以我一國之水師出而艱數大國之堅軍利器勝負之勢不待智者而始知迨至敗衂之餘重修和約則不特壞地漸蹙且將償其兵費輸致巨金中國此時豈非如諺所謂左右爲難而無一法焉以杜外人之窺同歟曰是亦不難今後當與各大國訂明預定一普通之約稿日後有約期届满而須修改者卽照此約稿繕之無相歧自無相談更　布各於各國曰敝邦尺土寸地皆我祖我宗所力征經營而得者有無故妄思臠割者成求援照萬國公法爲之　解於其間此之謂均權卽此之謂和好若欲貪我土地存得寸則寸得尺則尺之心是爭權也非均權也爭端起　　　　日卽於顚連卽各大國亦皆不利焉我知泰西雖近於雜霸之所爲然亦未嘗不講仁義道德必有能拂　而起仗義執言者而其中尚有一要端則在於海禁大開准各國通商於内地聞之西例凡在通商之地卽作爲各國之所公共不　任一國據而有之遍内地通商　遍内地皆不能佔據二十一行省庶從此可固若金湯否則欲親俄以拒英而俄旣存虎狼之心斷不肯結怨於英以保此旣弱且貧之中國欲親英以拒俄而英人素以持盈保泰爲心烏能輕啓戎端以與强俄搆怨至日本雖係同洲之國當俄人之索大連灣旅順口其使臣矢野氏亦曾代總署運　然改亦自知俄之難與抗衡卽與英結盟英亦惟虚與委蛇未必眞聯爲唇齒我中國介於兩大且將無所適從况數大國環而相伺乎　　一得願　諸當代大人先生之前苟不以位卑言高罪之則幸甚矣 
[英員演說]  
　　英京來信云英國商部大臣佈告於衆謂中英兩國交涉事宜已由駐華公使與中國總理衙門調停就緒英國及各國船艘均准在中國内河來往定於西歴六月内將條約頒行其用以來往者或係土船或租賃中西商之小輪船均聽其便至日前議及揚子江一節刻接中國覆文謂揚子江一帶並無别人向中國索取中國亦未將此地分割及抵押英國不必過問云云中國總稅務司一缺或疑有更換之意現亦議妥如將來英國在華商務　於别國則其缺仍以英國人充當湖南岳州准開通商口岸之事則允於兩年後再行議辦 
[法人防邊]  
　　廣州博聞報云法人現在安南東京夏龍灣及東京灣整頓防務當總督多馬氏蒞鴻基時與水師提督必多理氏及砲隊總統某民議擇要區建築砲臺并派水雷船分駐各孔道常川扼守以防外而備不虞 
[緝獲軍火]  
　　廣東訪事人云近闻緝捕兵輪船在洋面截獲軍火二船均係精良之品中有洋槍千餘桿係十六響至二十四響者并有鐵器多件獲者不識所用後詢之熟諳機器者據云係陸戰之具將各器同埋便成一砲矣估計每船可值銀二萬之譜并聞此項軍火共十一船已有九船私運入内刻下大憲照會稅務司嚴爲查緝澳港輪船一抵虎門卽有兵輪船弁勇到船盤詰 
[京口蒐軍]  
　　鎭江訪事人云兩江營務處楊愼初觀察近經督憲劉峴帥檄委至鎭代閱江防月之二十一日由金陵乘保民兵艦下駛是晚七點鐘行抵京口下椗江中新兵前營勇丁排隊江臯鳴槍以迓俄而都統吉統制道憲長觀察以次文武各官咸登舟求見或呈手版或遞名刺觀察接見後易舟登岸鳴　詣各官署謝步翌晨至大校　查點江勝軍前後兩營兼閱營壘然後詣甘露寺禀見黄芍巖宫保籌商防堵事宜復詣新湘各營閱視一周午後統領新湘全軍陳宇山軍門在水陸總巡局盛設筵席邀請觀察讌飲羅水陸之珍盡東南之美直至鐘鳴八點始盡歡而散觀察遂乘江孚輪船上駛逕赴金陵謁見制軍而禀一切瀕行鎭郡各官及各營統領咸在江干恭送如儀 
[軍旆過蕪]  
　　蕪湖訪事友云升署松江提督李壽亭軍門前月履新後因皖南鎭本任尚未移交特於月之初八日乘金陵公幹之便順道赴甯國鎭轅清理交代新署皖南鎭黄錦山鎭軍本擬先一日由江寍上駛因尚有要公須持會商於撫軍是以十一日始由皖江返旆行抵蕪湖就西湖池練軍小營暫駐襜帷拜拜地方各當道十三日向寗　 
 
 

Page 2

 
 
進發十七日接受關防李軍門交缷篆務後仍假道鳩江於二十日傍晚戾止隨赴道轅拜拜袁觀察剪燭深談次晨續拜地方各文武然後用澄波小火輪船拖帶下使瀛眷則因中途清水河等處水淺膠舟已另派差弁護送繞道東壩由金陵出江赴松轅 
[派員籌借]  
　　廣東訪事人函告云粤垣昭信股票局設在城内大佛寺大憲委各員辦理一切兹復檄令赴各處勸借候補通判啓通守壽南番二縣候補縣吳大令懋勛嘉應州候補縣彭大令家禄肇慶府屬候補通判符通守候補縣旅大令錦春候補縣吳大令志遠潮州府屬試用縣任大令玉衡新會新寗二縣 
[重修砲臺]  
　　蕪湖訪事人云東西梁山屹立楊子江濱爲長江五千里上下之關鍵兩山皆建有極大砲臺依山面江壁壘森嚴甲午之後省憲因度支告絀停止歲修之費雨淋日炙不免漸形剥落統領精健全軍趙協戎一再縷禀撫憲請款修理兹經撫憲批飭支應　撥銀七百兩交該營領餉委員張守戎帶解來蕪將砲臺四座重行修葺協戎遂親赴砲臺會同管帶陸副戎赶緊開工並傳諭工匠必於撫軍閏月初旬大閱之先告竣云 
[拿獲搶匪]  
　　廣東訪事友人來函云近城五六里之周墩村皆蛋户務農者所居某户頗有積蓄匪人垂涎日久本月十二晚三更時糾黨十餘人入内行刼主人孔武有力將一匪緊抱大聲呌喊匪黨將刀亂戳仍不肯放附近四鄰聞警均持械出救匪恐不敵相率奔去始將所抱之匪拿獲事主所傷甚重用肩輿擡至南海縣騐傷并將二匪交縣審辦供係在城西金沙灘居住同黨有十餘人内有三名係本村人刻下三人已聞風遠去事主出有花紅倩人拿獲不知能獲否也 
[獲盜類誌]  
　　鎭江訪事人云銀山門元康錢店於本年二月間被盜後常鎭通海道長觀察懸賞購線緝拿已紀前報兹悉此案已在清江緝獲正犯土金標李有得二名立卽解往金陵經上江兩縣主嚴訊確實並供認行刦甯省豫昌錢莊巨案可謂天網恢恢疏而不漏矣○皖省蕪通保甲緝捕委員李恊戎葆林奉南洋大臣劉峴帥札飭緝拿梟匪嚴二一名務獲究辦協戎奉札後由金陵乘舟下駛赴下游一帶盡心緝訪二十日上午舟抵京口停泊招商局碼頭命駕登岸詣水陸總巡稽查長江輪船局皋晤周錦堂都戎面商一切旋由都戎另購眼線並請統領新湘全軍陳宇山軍門撥派營勇隨協戎乘德興輪船前往通州訪悉嚴匪避匿鮎魚沙因帶同眼線營勇直往兠拿時已夜半嚴匪自夢中驚起率其子持械拒捕卒以衆寡不敵當塲一併獲住卽交通州牧汪直刺詰訊嚴匪供稱曾同曰寡婦在安徽拒捕槍斃勇丁並慣在長江一帶販賣私鹽殺人放火等情直刺仍請恊戎將嚴匪父子押解赴省二十三日午刻過鎭請陳軍門多派營勇沿途護押 
[粤東荒政]  
　　廣州訪事人云粤中各善堂以省垣米貴設法平糶始擬每洋一角糴米四斤今則改擬三斤誠以刻下尚未大荒如再無雨爲日甚長恐難爲繼耳不謂人心不一嘖有煩言某日觀音橋六畝地局中售出米票數十張未有圖章致領米處不肯發給復至買票處理論始蓋印章是以人言藉藉所謂善門難開也聞佛山亦因開倉平糶一事衆情不悅刻已改作全行賑濟並不取值衆心乃平○刻下省城四處所設粥廠惟西門外雙并街明善堂所設爲城北各鄕村往來要路日設兩餐不獨本處貧民來此就食卽過往力食者流亦得飽嘗雙弓米之味以致就食者日必有三四千之衆廠中計費不資刻已改去一餐矣 
[遣送飢民]  
　　揚州訪事友人云揚城過境飢民曁北來寺一帶暫住者經地方官紳編成十叚按日招雇船隻資遣一二叚邇日天氣暢晴先到之十叚已陸續遣散將竣後至者雖尚絡繹亦不過暫留一宿連日來者已不似前此之湧北來寺等處尚餘婦孺一百餘人刻因船隻缺少一俟招雇齊全卽可一律遣盡惟是此項飢民全行回里則彼辦賑諸君當更形竭蹶是以本城紳士現擬廣爲勸募鍋巴曁山芋乾等物以便源源寄往俾可充飢想各處乏饑爲懷之善士定有慨發慈悲聞風興起者矣 
[松試八志]  
　　松江采訪友人云本月二十四日提督江蘇學政瞿子玖大宗師考試南匯青浦兩縣文童南匯首題與葛與隣青浦首題假道於虞通塲次題必也臨事而懼詩題赋得孔氏如天孰得違得天字是晚時將二鼓宗師飭發八學生員招覆案爲時忽促僅將所知者照錄左方餘俟翌日再錄上海共取二十三名第一名朱壽朋第三名楊逸第六名陸定第七名顧樾第八名沈樹堃第九名葛尚沖第十名趙世修第十一名劉增祥第十二名賈豐芸第十四名穆湘瑶第十八名唐祖繩第十九名劉志濤第二十名李祖祐第二十一名黄藝錫第二十二名曾澤霖青浦第一名徐彭華亭第一名張葆馨同時發出奉金上三縣文童提覆粉牌姓氏尚須續訪 
[粤東火警]  
　　廣東訪事友人來函云清樂街某茶仔店於十二晚四更時忽然失愼一時紅光满天上　霄漢幸水龍施救得力僅焚此店一家餘未殃及詢其起火之由咸謂店中有木片二籮遺火未覺至兆焚如也 
[革除積習]  
　　揚州訪事人云有司衙門各班差役其謹愼辦公不貪非分之財者固不可多得而返此者則比比皆是卽同類亦不稍讓更有一種並無卯名而亦溷跡其問藉端訛詐者甘泉縣程仙舫大令聞悉此弊深爲痛恨因特出示查禁略稱本縣訪聞近有不法之徒在外招摇撞騙或藉開印上下忙漕冬防等事點卯往往訛詐城鄕地保索取例規雖詐自地保而仍出於民此等積習亟應嚴行禁革以免擾累除諭飭各班毋許詐索陋規外合亟出示諭禁爲此示仰各坊保知悉須知本縣縱或因公點卯斷不許差役索詐分文自示之後倘有向爾等索詐者准許扭禀來縣或指名控訴定卽提案重辦不貸 
[保衛閭閻]  
　　鎭江訪事人云自海疆有事以來整備防務密拿奸宄早已不遺餘力近日淮徐難民以及侉匪由南而北絡繹過鎭是以稽查較前益形嚴密常鎭道長久山觀察每夜親出巡邏時而輿從就道時而微服徒行手提店號小燈籠使人不覺某夕更魚三躍合署已寢觀察偕隨員及跟丁數人徒步出轅向西迤邐巡查直至銀山門始折而向北至租界馬路各國教堂巡閱一周繞出洋塲轉至江口長途僕僕十有餘里迨回署時復繞至　家巷小營盤弔查巡夜會哨簿又至德星宫因此處駐有新兵前營一棚欲親察是否在棚也洎回轅則已初日照高林矣　事靡盬不遑啓處觀察有焉 
[楚中茶話]  
　　漢口訪事友函告云客有自湘中來者述及安化桃源諸産茶處今春雨水太多茶花受損不少恐將來色味香三者不無少减○近年兩湖茶巿勢成弩末浮梁巨賈往往折本無算本年各路茶商因此兢兢業業裹足不前刻當暮春天氣而漢上茶棧寓客仍復寥落若晨星迥殊往昔繁盛氣象留心茶務者能不亟謀挽回之策乎 
[鷺島春雲]  
　　厦門訪事友人來函云楊子權觀察辦理保甲事宜十途紳商特製德政匾萬名傘送之以彰政績○周子迪觀察於本月初一日接篆後首先捐廉諭令厦防廳傳集十途紳商議清街道以免入夏穢氣薰蒸民人致疾兹經十途公舉陳少尹爲街道委員由各地保挨户派捐久遠經費雇工挑除○厦門人之贸易於臺灣者開設大小茶帮棧行數百家大半隸籍日本请領執照回厦禀請日本領事掛號其意蓋欲爲厘捐取巧起見也近有假冒日商之李某被日領事查出照會中國官員拘辦周觀察親提訊鞫飭責二百板枷號一月遊街示衆○兇棍之横至近日更甚動輙以小刀殺人三月初七日鳳儀宫相近某姓婦被某甲用小刀戳傷肋下兩處擡赴廳署請騐○外清保蘇厝埕王姓被刼次日卽有李某者願將原贓歸還欲得謝儀一百元後經保甲委員訪得還贓乾卽刼贓之人因禀請提道各憲批示查明核辦○鼓浪嶼通商局門 
 
 

Page 3

 
 
首餘地被人盜賣與民人黄姓起蓋樓房兹經道憲查明諭令拆讓歸官○鼓浪嶼保生大帝廟廟祝將廟中神袍質錢使用三月十五日循例迎神爲值年查知禀官究辦○水師提督楊西園尚書向例於春季巡洋一次兹於三月十二日坐靖海官輪船赴南澳與鎭臺會哨文武各官咸赴接官廳恭送○入春以來天久不雨井泉俱涸早禾難種米價漸貴奸商某甲會同番客集資十萬餘元赴漳州各鄕社買米囤積居奇以致自初十日起米價陡昻每石九十五斤值鷹銀三元五六角○石潯司巡檢劉奉之少尹俊奉札調省藩憲牌示以馬巷廳照磨葉頻澄叅軍范調署叅軍奉札後卽於三月十六日到厦接鈐任事 
[西湖佳話]  
　　杭州訪事人云下城仙林寺建於宋時房屋寛敞殿宇宏深自大殿以内爲方丈所居兩廊房舍數百間除諂僧棲息外或租行棧或賃住宅難免男女雜處混濁不清前經藩憲飭查寺廟菴觀分别造册經委員查得該寺所寓之人雖無不法情事惟寺中寓居家眷究屬不合是以府憲札飭該叚巡查委員傳諭寺主不准容留婦女统限三月杪一律遷移倘有不遵者立卽重懲其向無家屬流寓於此者須由的實保人加結送局方許照常租賃如無保人亦令遷移○本月十九日爲黄道吉辰萬安橋某成衣家爲其子娶婦成禮後送入洞房一時賀客人衆房屋不甚堅固忽然閣栅中斷以致壓斃三人跌斃二人受傷者十餘人惟新郎新婦俱幸無恙○天竺香巿往歲盛於二月間至三月則已寥落今歲節氣較遲天又寒冷上月進香船隻較之往昔不過十分之三直至本月初間各路帆檣始銜尾而來清明前後尚有鼓棹而至者不知贸易中人失之東隅者尚得收之桑榆否○艮山門外離城十八里有半山焉山中人向以樹桃爲生山頂建有馬頭娘祠俗傳本月十五日爲神誕之期凡業蠶者無不往彼進香買取土苗馬頭紙花等物以爲養蠶之用又值桃花盛開是以遊人亦絡繹不絕 
[行轅紀事]  
　　前日午後一點半鐘時江蘇候補道歐陽觀察述上海縣黄愛棠大令先後乘輿至北河南路天后宫行轅謁見藩憲聶仲芳方伯方伯延入花廳叙談良久至昨日午前九下鐘時方伯會同江海關稅務司雷君樂石命駕至泥城橋北洋務局撫憲行面商要公 
[迎迓德藩]  
　　江蘇巡撫奎樂峯大中丞江蘇藩司聶仲芳方伯來滬欵迎德藩王亨利探知今日德藩可抵吳淞因率同江海關道蔡和甫觀察於昨晚乘南琛兵輪船往迎 
[欵接德藩儀注]  
　　德國親王亨利約於今日蒞申官塲定於戾止時懸掛德旗鳴砲二十一聲旗下復懸再鳴砲二十一聲蓋一以禮水師提督一以禮親王也 
[預備供帳]  
　　上海縣黄大令昨日接蘇垣來電悉江蘇督糧道陸春江觀察押海運漕糧赴津交兌行將道出申江因卽飭辦差人役前往馬頭整備迎迓 
[表揚潜德]  
　　江蘇松江府上海學正堂宣爲遵飭曉示事奉本府正堂恩札奉督學部院瞿札開照得節孝婦女朝廷特與褒揚原以苦節艱貞難能可貴事關風化亟應表章乃或以鄕僻寒微無人舉報遂至湮没未彰者不知凡幾此學使者之職抑亦諸士子之責也上年已經禮部奏准凡節孝義行力難呈報者准於學政按臨時由本學生員具結並將本人事實開一清册呈由學政訪實咨會督撫彚題旌表體恤可謂至矣本部院輶軒之采惟恐或遺用特預行曉示各屬生員於鄕里節孝窮嫠詳加採訪發去册結式樣照式塡寫俟本部院按試下馬來轅呈遞如有本署書差及各屬禮房學書人等需索分文准其禀控立提究辦想該書差等亦知闡揚節行天鑒昭彰萬不敢因索費阻格自干罪過也等因到府轉飭到學奉此合行出示曉諭爲此示仰本學生員周知一體遵照毋違特示計粘册結式册式江蘇某府某縣學某生某人等謹將採訪得某縣現存或已故節婦某某氏事實開造清册呈送鑒核須至册者計開一某某之妻某氏於某年夫故年若干歲現存年若干歲或守節至某年氏故計守節若干年一守節情形如何云云孝養情形如何云云如另有淑行照此欵式逐一開後結式江蘇某府某縣學某生某人今於與切結爲採訪節孝公叩旌表事實結得採訪現存或已故節婦某某氏實係堅節素著孝行可風年例相符事蹟確鑿其中並無誣揑情弊所具切結是實光緖年月日具切結某生某人名下均畫押 
[狹路尋仇]  
　　鞋底匠某甲被流氓阿松訛詐洋蚨一元甲心有不甘邀同九畝地營兵混名敲鼓阿新等多人聚議於新延齡烟館爲報復之計前晚八點鐘行至老北門外吊橋與阿松相遇阿新卽拔出利刃將阿松連戳七下血流如注倒臥於地經人舁送法界捕房聲诉捕頭騐明傷痕立飭包探將受傷人舁送仁濟醫館療治一面至新延齡烟館密拿各流氓阿新已聞風逃逸惟將小徽俊卿等五人拘入捕房押候解送公堂訊究 
[賽會改期]  
　　今日爲本邑新閘大王廟賽會之期好事者正在采烈興高突聞吳淞自强軍來滬迎接奎中丞須於新閘駐紥深恐流氓地痞或肇事端因改期本月二十九日迎賽 
[西屍已得]  
　　法公司某輪船水手跌入浦中淹斃連日捕頭遣包探打撈未獲昨日清晨其屍在陸家嘴浦面浮起經救生船帶至小東門外吳淞碼頭報知捕房遣包探派夥役看守旋備棺成殮舁至八仙橋西首西墳埋葬 
[上海縣署瑣案]  
　　寗波人邵寳山控周丙章欠銀前晚經帮審委員李二尹提訊邵供周丙章前因失就懇小的代賒貨物往漢口販賣至第二次往漢口後日久不回欠銀六百兩貨主向小的催索無奈親自至漢口找尋周出立欠銀筆據至今許久尚未還銀故求追究周供亦寗波人並無欠銀之事日前被伊誘至家中關鎖十天逼令書寫欠銀五百兩之據二尹以周所供殊不近情判令收押飭邵將帳呈騐察核山東船户侯泰山陳立德宋有發前與駁船户唐阿大爭毆唐受傷甚重舁請騐傷黄大令飭將侯等收押諭令唐自行醫傷在案刻經原差禀明唐傷已平復二尹提侯等三人至案著各笞五十板諭令嗣後各宜安分不許再肇事端具改過結呈案○施聚堂控席炳文挖取棧夥等情二尹提訊之下施供監生在滬北開永安客棧被晉陞棧主席炳文謀挖棧夥楊培榮尋席理論非惟不服反喝令茶房毆辱且楊在監生棧中支透俸洋三十五元理應著席認還章程呈電席炳文供稱並無謀挖毆辱等事王如山供在席棧中司帳餘語與席相同二尹令席於十天内邀楊到案質訊如不能邀到罰洋三十五元撥充賑捐如施虚控亦干未便兩造具結遵諭而退○李兆祥前年投縣控合開豫興東洋莊股東吳竹崖欠銀一案前經蔣刺史訊供兩造各遵諭交的保算帳後由號商席素修具呈保狀又被塗銷吳心不甘服遣抱赴府控訴奉府憲恩詩農太守批示謂堂諭准交的保何以將保狀塗銷此中應有别情惟旣有理處不明復訊核斷之諭候催上海縣迅卽核帳復訊秉公斷結詳復察奪毋任久押累訟切以前晚二尹提吳至案嚴催繳欵并吊取部照吳抄錄府憲批諭呈電二尹閱畢曰案懸已久應將欠銀繳案旣奉府憲批催未便再延吳供前奉蔣委憲訊諭交保邀公正人算帳清理無奈職員尚未保出李兆祥亦不肯算帳且原籍被封家産約有五萬餘金李控職員欠銀一萬餘金尚有盈餘部照亦封在内無從呈繳請交保出外面同算帳二尹不准仍交捕廳看管再限五日清理以便詳覆○本邑樹木捐局委員劉秉青明府查有汪少堂者冒稱本局巡丁在外招摇索詐因之函請上海縣提案究辦黄大令立飭差役往拘 
[法界捕房瑣案]  
　　昨日禮拜五鄭大令蒞捕房命提竊取東洋車之鍾掌華吳相金至案著照原斷各責一百板○蟻媒周德昌將王寳和之妻吳氏押入花烟館内爲娼昨經大令訊供著照原斷重責四百板○流氓張華郎在途搶奪洋銀二元五角爲巡街捕　獲解經大令訊供 
 
 

Page 4

 
 
著照原斷先行枷號一月發犯事地方示衆期满責釋○王春林冒充货捐局巡丁在小東門外訛詐爲巡街捕拘獲解經大令訊供判枷號一月昨已期满帶案開枷飭照原斷重責三百板押候具結交保○四海心平樓茶館主劉成光因貼票欠洋六百元爲債主具控經大令訊供押追旋據鮑國祥保出之後赴道轅上控大令飭傳保人押交昨日命提鮑國祥到案著赶緊覔保出外將劉交案延干重比○瑞福里蘇婦李俞氏控同居之沈談氏招留小工徐順福等竊取首飾當洋分用經大令訊供押候吊贓核辦昨日原告投案領贓大令以贓未吊齊命投公堂候示○流氓陳金狗在途搶洋爲巡街捕拘獲解經大令訊供判枷號一個月示衆昨已期满命帶案開枷照原斷笞責三百板還押候過堂送改過所監禁嗣其母投案苦求大令著再責一百板還押具改過切結覔保開釋○陶善鍾控娼婦王雪香及丁菊初等串吞借洋四百元大令提案訊供以計周氏供認收到著押候將洋繳案昨日原告投案求追大令命提氏到案限二日内如數繳清延干追比○已閉徵康錢小莊主蔡徵麟虧欠巨欵控經大令訊供案懸日久已將生財拍賣昨日命提蔡到案著覔的實保人限十日内理楚 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[運錢中禁]  
　　　州博聞報云　錢一項爲民生所必需近案價值日高相彼小民豈易圖謀升斗藩司張方伯臬司魁廉訪以錢　之貴皆由於出境之多爰諭令一律嚴拿現已由南海縣抄錄出示云南海縣正堂董抄奉布政司張按察司魁爲出示嚴禁事照　制錢爲民間　用所需定例不准私運出境及違禁下海近來省城錢價日益昻貴百初因之　　小　受累尤深察　情形皆禄奸商牟利私運由輪船夾帶出口以致錢文短缺贸益增昻似此屢利病民實堪痛恨除移行地方　抵實力查拿並詳明院憲照便稅務司查禁外合就出示曉諭爲此示諭商民諸色人等知悉爾等　知銅錢出境向士例禁當此錢貴之際不應　禁偷運利已損人嗣後除隨身帶用錢文爲數無多仍聽其便外如有大帮捆載販運擬　無論兵商輪船一律查拿究辦綫工密報引拿起獲錢文全數充賞本司係爲　用遺乏起見務期認眞查禁决不稍存寛假爾等　勿以身試法致貽後悔其文武關津員弁亦應約束兵役毋許藉端騷擾同干未便毋違特示 
[學堂紀盛]  
　　紹興訪事人云題中自去歲涂仲凡覲察創建學堂假豫倉而改斵之修葺之肄業生分頭二兩等以四十人爲定額延中學教習五人英文法文教習各一人算學教習兩人每日自辰至午教以西學算學自未至酉教以中學另延總教習一人每月旣望彚諸生課以所肄之業每季請府縣官臨課此次陳大宗師按臨歲試已有高挹芹香者異　學成致用越才之盛可於斯堂卜之 
[設壇祈雨] 　　 
　　粤東訪事人云粤垣苦旱已久各善堂紳董并在城七十二行自本月初十日起至十二日止設壇粤秀山龍王廟祈　雨澤十二夜五更時稍有微雨至十三日天又放晴省中大憲復設壇龍王廟祈禱藩糧兩憲親赴白雲山龍神廟九龍井恭請聖水回壇不知蒼蒼者能感恪否也 
[美人探極]  
　　廣州中西報云美國人卑盧擬購船一艘備足五年糧食往窮北極預定明年六月由紐約起程偕一醫生並一英人同往將船駛入顧嗹倫海口募選精壯士人隨行以大犬駕車從冰山上馳騁務窮其奥然後折回傳闻北極有大洋卑盧不以爲然已前曾一往所入頗深但未窮其分際携　落星數枚而返星落已化爲石光彩奪目若有花草雕刻攷此石含鐵質一百分之九十二分　銅質八分落星惟北極最多士人拾取磨作刀箭一千八百九十四年卑盧曾尋得落星石三枚一重二十萬磅一重六十磅一重一千磅三石俱設法運回美國其至巨者縱横二十六英尺又彼處亦有鐵山但不知　外更有大洋否也 
[西游邗]  
　　揚州訪事友人來函云揚城雖爲南北往來孔道而究在内地非大江各口岸可比是以泰西人士除傳教之牧師可鐸而外　時鮮有西人蹤跡本月十九日上午忽有丁士五人分坐大號宫初客以不火輪船拖帶由長江駛入瓜洲口至新河灣暫泊於芳郊系陌閭游目騁懷旋卽回舟起椗而去一時聞者咸私相揣測曰必因容觀察奏請開辦津鎭鐵路聘請來此查勘軌道基址者或曰現在厘金鹽厘統歸稅務司經理此數人者或係赴鎭陽關曁五河等處鹽厘局接替者傳說紛紜莫　一是僕則以爲丁人素性好游此行不過訪二十四橋之風景耳 
[上海巡局紀事]  
　　　蔡長根者不知何許人前日牽馬往南巿大東門外繋諸徐文定公墓上二十七鋪叚董奚某見之赴二十三七鋪巡防局聲訴局員邵子怡二尹立飭地甲將蔡拘案訊明判令笞責一百板飭具以後不再在彼放馬切結諭以如再違犯定干懲治 
[馬善後局起事]  
　　日前八仙橋畔周二寳車寓中失去東洋車一輛因遺夥在外偵尋前日尋至南巿十六鋪橋左近見張雲之拉是車在彼兠攬坐客向之根究張　購自某處正口角間爲某號巡街捕勇所見一併解送局中昨日午刻會辦委員孫星垣直刺升堂　訊周訴稱日前小的　中失去東洋車一輛今始得之南巿新馬路叩請恩斷張供稱小的係江北某邑人向以拉車爲業前向南巿　姓購得此車計洋銀五圓迨拉至南巿兠攬坐客被小流氓多人探知誣指小的收買賊贓小的不得已喚十二圖地保夥役福保解勸費去洋銀三圓五角竊以爲從此可無事矣爰赴局輸捐領取照會不料周忽稱此車　伊所失指交捕勇拘解案下直刺向曰爾　將此車交還　如不願交可將賣車之人送案究立張稱售車之人業已不知所往今願將車還周請免究治直刺准之飭周具結將車領去并令張具請願還車切結存案○前日木工王金榮工作之暇倚於董家渡新馬路　　上二十號巡街捕勇見而喝　王恃强不服與之　難毆鬥逾時突將捕勇號衣撕破捕勇忿甚拘解局中會辦委員孫星垣直刺提訊之下王供稱是日小的偶爾閒游致肇此事叩請老爺格外施恩直刺判令從重笞責一百板交人保釋 
[英界公堂瑣案]  
　　包探倪順泉　稱積竊施根海疉次犯竊拘案懲辦驅逐出境今又潛來租界行竊王阿大家錫器衣服報捕緝獲吊起　贓送案請究王投案領贓施叩首求恩張直刺判令重笞三百板贓給原告領去○某號華捕藥華和尚田江世在怡和碼頭行竊舊　當塲　獲送案请究直刺判令各枷號三天示衆○吳正才沈阿華在途爭毆吳將沈毆傷由捕拘入捕房解案沈供在途行走無端被吳兇毆受傷吳叩乞施恩直刺判令重責二百板遞回原籍○某號華捕禀　賭徒陸世根在天后宫擺設骰攤拿獲送案請究直刺判責一百板並荷校七日示儆○劉包探禀稱顧阿金行竊工部局所設之垃圾桶售與楊阿三起出原贓送案請究直刺判顧楊各責一百板○朱包探禀竊賊周阿榮行竊周阿生家衣服錫器拘獲解案請究周阿生投案領贓阿榮祗求寛宥直刺判令重笞一百板遞解回籍○林順甫訴稱在途行走被素不相識之蕭樂全故意將　自污衣服藉端訛詐勒令賠洋數元向之理說尚敢行兇故鳴捕拘獲送究捕禀訴前情蕭供不敢訛詐直刺　令重責一百板遞解回籍○某號巡捕禀葉余青投河覔死當塲救獲送案請訊葉供杭州人留落　滬飢寒交迫無奈覔死叩求恩典直刺著賞給川資洋一元自行回籍○雉妓蔡文卿在途拉客由巡街捕拘獲解案請訊蔡供家有丈夫小孩窮苦不堪無奈出此下策以後不敢再犯叩求格外恩施　　從寛免究卽行開釋 
[美界捕房紀事]  
　　蘇州人何阿根賃居滬北楊樹浦華盛紡紗廠相近某號門牌屋内生有一女年方六七歲愛如掌珠前日其女外出至晚不歸何情急投報捕房黎捕頭飭包探金阿三四處尋覔不知可能珠還合浦否○唐阿三無錫産也前日闖至虹口百老匯路第四百九十八號門牌屋内竊取水烟袋一枝甫携至斐倫路口適被金包探查見上前研詰言語支吾因卽拘入捕房押候解堂究辦○山東人馬阿順前日闖至外虹口公和祥碼頭某輪船上竊取舊鐵六條被包探石金榮查見拘入捕房押候送解核辦○寗波人金阿良昨日闖至虹口順太碼頭某號船上乘人不備竊取舊鉛板　方携往西華德路某質占典質被管碼頭西人查見立卽拘入捕房押候解廨究懲○有阿林者前日至虹口招商局北碼頭某號輪船上竊取白鐵等件携往天　路某　店内求售正在論價之　　　　　　　　　　　　　　　　　 
 
 

Page 10

 
 
[金陵官報]  
　　三月十七日揚州保甲局候補道朱溍陸師學堂候補道錢由石港公幹回均到統領親軍等營劉統領衡字全軍王世雄管帶江勝左　劉逹義又後營成文炳均到卽辭知縣但祖翼海州州刊吳繼勳張字漁雷艇船守備陳應濂叩謝札委四漁雷　船隊長卽辭赴上海均見首府劉禀知今日祭明陵請補安軍縣張壯縣知縣孔慶堮禄德戴光劉德元陳仕揚均禀知在藩署閱卷畢澄波輪船王金相禀知送茶厘局李赴蕪湖順帶江南提臺李軍門來○十八日中恊王請期服假二十一　　縣林毓菁到由蘇來鹽知事談繩孫汪鳳生均辭中恊憲王胡氏夫人於三月十四日辰時在湖南原籍病故○十九日委辦下關掣騐候補道劉式通禀知到差通判陳樹棠到由蘇來分寗差委知縣林毓菁辭回蘇○二十日大勝關釐捐知府吳炳仁委辦蘇鍍貨釐捐直隸州德存銷南四叚保甲差知縣王豫熈均見陸師學堂候補道錢禀知二十一日開考春季季考水師學堂候補道柯禀知奉派會考陸師學堂春季季考沙漫洲緝私候補道章到登瀛洲兵船何心川威靖兵船徐九成辭赴滬均到裝勇赴鎭江回滁來官運分銷知縣朱文炳辭回局知縣劉德元辭赴滁州公幹又葉保慶謝委南二叚保甲並到差又林駿逹銷甫二叚保甲差縣丞朱驥武進士徐人驥均騐看鹽巡檢程宜福寫履歴均奉示千總下德新叩謝存記行知崇安輪船劉德辉辭送茶厘局李赴大通 
[蘇省官報]  
　　三月二十一日正任蘇海防同知王用　禀辭回常昭内河釐局新選溧陽縣曹宗　禀辭赴任吳江縣方禀到卽辭知州洪爾振禀知奉委赴崑山公幹卽辭陽湖縣主簿沈餘慶禀知押解秋審人犯來省並謝奉飭調補吳縣主簿卽赴新任吳江縣典史邱恩溥專丁來省禀謝飭知調署太倉州七浦司巡檢事 
[粤東官報]  
　　藩轅局示文昌縣知縣缺詳請以恩蔭試用知縣劉曾枚題署龍川縣十一都司巡檢請以新海防遇缺先補用巡檢喻文補鶴山縣雙橋司巡檢缺委試用從九品陳韶署龍門縣廟子角司巡檢委試用巡檢梁維甸署龍門縣典史缺委試用從九品兆年署缷署理潮陽縣招寗司錢文瀚飭回本任儋州知州缺請以候補知州蕭　庚詳補 
[邗江官報]  
　　三月十六日鹽捕營趙都戎赴省公幹○十七日沙鹺尉澐委南掣聽差吳鹺尉鼎勳委總局聽差○十八日游大令毅之奉督鹽憲委　理江運北鹽周　尹如瀛銷大團閘廖鹺尹壽山委淮北新關卡○十九日許分轉開文回高　司差次楊鹺尹家　委總局聽差分發大使廖鹺尹鴻勛浙江人禀到○二十日郭鹺尹鼎臣　儀　管浦差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十四年三月十六日京報全錄]  
　　宫門抄○燕督王奏爲揀員調補沿河要缺知縣摺○又奏爲查明改奬各員懇恩敕部照擬給奬片○御史文奏请將满漢科道量予甄别摺○燕督王奏爲揀員請補直隸州知州摺○鄂撫譚奏爲據情肛陳片○三月十六日理藩院鑾儀衛光禄寺鑲白旗值日無引見○候補道府周傳經等謝恩○良培練假五日○杜慶元張西園預備召見○召見軍機杜慶元張西園○○直隸總督臣王文韶跪奏爲揀員調補沿河要缺知縣恭摺仰祈聖鑒事竊查獻縣知縣姚定元報捐離任歸知府班補用經部覆准應以光緖二十三年十一月十四日接到部文之日作爲開缺日期歸十一月分截缺所遺獻縣知縣一缺地當衝要政務殷繁時多命盜案件且經管驛站兼管河道隄工係衝繁疲難四項兼河要缺例應在外揀選因一時未能遴選得人咨部展限在案查定例現任要缺之員概不得藉詞員缺更爲緊要另請更調其有必須更調者查係由三項要缺更調四項要缺及最要之缺或由四項要缺及最之之缺更調附省首邑該員委非另有　合例事故卽行議准又員缺緊要人地實在相需而所保之員與例稍有未符者亦必須將該員不合例之處詳細聲明專摺奏請各等語臣督同藩司員鳳林兼署臬司晏振恪在於選缺知縣内逐加遴選非歴俸未满卽才難治劇一時實無合例堪調之員兹查有東明縣知縣錢錫宷年五十歲浙江仁和縣舉人光緖庚辰科會試後大挑一等以知縣分發各省試用簽掣直隸十年三月二十五日到省十二年辦理海運出力保加同知銜遵鄭工例報捐本班儘先補用十四年辦理海運出力保俟補缺後以知州用題補鷄澤縣知縣十五年十一月十四日到任二十一年調補今職五月初七日到任東明黄河安瀾出力保俟歸知州班後加四品銜該員老誠練逹辦事勤能以之調補獻縣知縣實堪勝任惟以繁調繁與例稍有未符第東明縣係繁疲難三字沿河要缺而獻縣係衝繁疲難四字兼河要缺較之東明縣尤爲緊要且人地實在相需例得據實聲請合無仰懇天恩俯念員缺緊要准以陳明縣知縣錢錫宷調補獻縣知縣實於地方有裨如蒙俞允該員係現任繁缺知縣調補緊缺知縣銜缺相當毋庸送部引見再該員任内並無審案緝盜經徵錢糧已起降調革職叅限處分且題調要缺行内因公處分例免核計所有參罰案件在光緖二十年八月十六日恭逢恩詔以前應以寛免其恩詔以後參罰各案造册送部至所遺東明縣知縣係屬要缺容俟接准部覆核明開缺日期再行照例揀選請補理合恭摺具奏伏乞皇上聖鑒敕部核覆施行謹奏奉硃批吏部議奏欽此○○王文韶片再前准吏部咨議覆臣奏保出使英義比及日本國大臣派駐津滬辦理文報委員請奬案内有核與例章不符之翁順孫一員及應行查捐案之丁尚庸一員又章恒豫谭日森徐麟光三員原捐官階按照聲叙年月檢查並無案據先後行令查明更止覆奏到日再行核辦等因當經咨行遵照去後兹據翁明　丁尚庸章恒豫譚日森四員分别禀請改奬聲覆前來查知府用分省補用同知翁順孫擬請改爲俟離同知歸知府班後加三品銜分省補用縣丞丁尚庸係由附生隨辦北洋海軍出力保以縣丞不論雙單月遇缺卽選光緖十七年九月十一日奉旨著照所請奬勵欽此二十年在山東藩庫遵新海防例報捐分發試用領有實收未奉部照部議該員報捐分省之案行查户部並無案據自係未經核准應請改爲候選縣丞俟得缺後以知縣用分省試用州同章恒豫係於光緒十五年在順直赈捐第十次請奬案内報捐同知銜並補捐監生十七年五月在新海防捐局第十九次請奬案内報捐州同不論雙單月分發試用十八年三月在部庫補交監生五成實銀均領有執照中書科中書譚日森係於光緖十六年在蘇浙赈捐案内報捐中書科中書職銜又遵新海防例在直隸藩庫報捐中書科中書不論雙單月分發行走並在部庫捐免保舉均於十六年七月二十日奉部核准给照徐麟光一員俟聲復到日再行核辦外合無仰懇天恩敕部同前奏请奬合例各員一律照擬給奬俾昭激勸謹會同南洋大臣兩江總督臣劉坤一附片具奏伏乞聖鑒訓示謹奏奉硃批吏部知道欽此○○御史文悌片再奴才條奏旣以訥言爲請而言官以給事中御史爲專員現在奴才衙門满漢科道八十人其中能知政治之體具忠愛之心者固正自有人而尸素偷安者恐亦未能盡免奴才到任未久於人毫無恩怨惟欲爲朝廷得人計實不敢遠嫌不言擬請旨飭下都察院堂官公同考覈認眞查訪科道中如有聲明平常才識　昧者似應時量子甄别至奴才等满御史向由各部院送引見記名補用保送之時各部院率以在署差使較少自行願送之員出保斷不肯輕易保送出色得力人員以故满御史中老成拘謹者尚不乏人其在部院能辦事曾充掌印總辦差使熟習例案閱歴有得才識閎通者皆難膺御史之選似非愼重言官之道擬請旨飭下吏部各衙門以後保　宗室满洲蒙古御史時務必儘當差得力可　列一等人員保送勿得仍前僅由願送入員内出　卽吏部於咨取時文内聲明以挽積習再查漢員保送御史之例向分翰林部屬爲兩班從前满蒙編檢人少升轉較速故未議及保送御史今則翰林院有呈請分發外省候補者奴才擬懇聖恩飭下吏部核議嗣後保送宗室满蒙御史可否援照漢員例一體准翰林院編檢人員保送引見記名後以照例分爲翰林部屬兩班補用仍不斷其升轉内班如蒙俞以則满御史可收得人之效似於言路不無裨益是否有當附片具陳伏乞聖鑒訓示謹奏奉旨欽此○○直隸總督臣王文韶跪奏爲揀員請補直隸州知州要缺恭摺仰祈聖鑒事竊查冀州直隸州知州牛昶煦於光緖二十三年十一月二十五日聞訃丁母憂業經具題開缺照例以本員聞訃　憂之日作爲開缺日期歸十一月分截缺所遺冀州直隸州知州一缺管轄五縣政務殷繁兼管河務係繁疲二項要缺例應在外揀選内缺關緊要一時未能遴選得人咨部展限在案查定例應題缺出先儘候補人員請補又吏部畫一新章内開道府直隸州知州遇題調要缺酌量以候補人員請補時應先儘記名分發人員酌量請補等語今冀州直隸州知州一缺照章應先儘記名分發人員請補兹據　司員鳳林兼署臬司晏振格查有記名分發候補直隸州知州趙執詒堪以請補會詳前來臣查趙執詒年五十六歲江蘇陽湖縣舉人同治六年報捐内閣中書補中書後以主事分發户部補雲南司主事光緖十七年京　二等保送引見奉旨户部主事趙執詒著交部記名以直隸州知州用欽此呈請分發直隸於四月二十七日到省二十一年委辦江浙海運漕糧出力保俟補缺後以知府用該員老成敦厚悃愊無華以之請補冀州直隸州知州實堪勝要缺之任亦與例章相符合無仰懇天恩准以趙執詒補授冀州直隸州知州於地方實有裨益如蒙俞允該員係分發直隸州知州請補要缺直隸州知州銜缺相當毋庸送部引見所有揀員請補直隸州知州要缺緣由理合恭摺具陳伏乞皇上聖鑒敕部核覆施行謹奏奉硃批吏部議奏欽此○○譚繼洵片再准前任廣西學政臣馮金鑑函稱年來在粤按試各府因地處烟瘴水土不調致患腹瀉之疾兹任满回京復命力疾由水路行抵湖北省城尚未就痊若照例馳驛由陸前進長途跋涉醫藥不便擬卽自備資斧由漢口乘坐輪船航海回京以期便捷等情请代奏前來理合據情附片代陳伏乞聖鑒謹奏奉硃批知道了欽此 
 
