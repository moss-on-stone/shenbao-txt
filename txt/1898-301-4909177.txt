# 1898 - 301 - 4909177

 

Page 1

 
 
[彚解山東振欵] [  申報啓]  
　　東省沈災民生昏墊離居蕩析慘不忍言數十年來實所罕有被災情狀具載報端告　之書急如星火本恊振所籌振有年深苦力棉未能普濟幸承善長佽助源源兹交電報局彚解規銀一千兩聊資散放以解倒懸惟是轉瞬冬來風　雪虐啼飢之後兼以號寒倘無巨資難登袵席伏望海内君子慨念災　囊金共解不拘多寡集　成裘千萬哀鴻更生得慶其爲功德豈有涯涘哉千叩以求維希德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史寶實洋四元八角○隨園三十六種實洋五元○刑案匯覽洋七元○景岳全書碼洋三元○　治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文　公秦疏碼洋四元○繒　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○　註洗寃錄碼洋六角○康熙字典碼洋二元五角○三家醫案碼洋三角○醫醕　義碼洋三角○臨證指南碼洋一元五角○花月痕碼洋　角○徐　客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會興碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國　　　一角五分○新學彚編洋八角○英興記三角半○諸君欲購者請移玉至三馬路申昌書畫室　申報館帳房可也此佈 
[再論康有爲大逆不道事]  
　　南海叛犯康有爲大逆不道謀圍頤和園偪勒皇太后事發經英兵艦載送至香港等情本館已歴登報牘且箸爲論說暴其罪名旋又登日本電音悉康犯已於某日附某輪船遁而之　戶埠矣執筆人乃咨嗟太息曰有是哉康犯而未伏嚴刑其後患尙堪設想哉昔孫文之謀叛於粤中也以一醫生而結黨成羣妄圖非分其黨羽皆烏合之衆卽使事機不露所據者亦惟　粤一隅聚而殪之尙易爲力至康犯則曾登進士第觀政工曹加之聖眷優崇著在總理各國事務衙門行走以致久居京邸熟悉政府一切情形故舊同年遍布耳目保國之會著籍者多至京官三百餘人而又廣結黨徒分布於各府州縣中其勢力之雄羽翼之衆實已十倍於孫文且又立說箸書發爲狂論與具徒梁啓超之類互相煽惑藉以愚弄良民今者事發而逃竄身海外縱不敢仍謀逆亂如死灰之復燃而凡我中國内情向所秘密愼重者彼旣了然於心目安保其不和盤托出向外人宣露無餘然則目前雖暫且敉平竊恐日後禍患之來正未有艾况孫文久已潛蹤日本諸國行蹤詭秘忽東忽西梁啓超則先由天津上日兵艦名大島者鼓浪東徂此次康犯復竄往神山我恐聚羣叛逆之徒聨爲一氣三島十洲之地華商不下數萬人難保其不四播謠言隠相結納他日黨徒旣衆濳復回華有不禍起蕭牆變生肘腋者乎曰是不必慮前論謂中朝與外洋所定和約祗云罪犯例應交出並未分别結黨謀叛者謂之國犯可以隠匿不交朝廷苟義正詞嚴　之詰責康犯首領終難保全然目今時勢艱難中國旣疲茶難堪安在能慴伏强鄰使之交犯則鄙人别有一策焉昔新疆叛逆白彦虎逃至俄羅斯國俄人憐而容留之政府飭出使大臣曾劼剛襲　向之索取襲侯再三　論旋得俄外部覆文略稱白彦虎等犯係屬公罪不在條約所載之列雖該犯所爲之事本國亦深惡之然不得不認各國容留公罪之例惟本國亦不得不認其責成設法防範以杜越界謀爲不軌請事是以本國飭將曰彦虎禁錮於距離中國邊界較遠之地嚴加管束如此辦理諒貴國國家洞悉原委必以爲然而本國設此嚴防免致白彦虎再滋事端係爲安謐中國邊疆起見務望鑒察此情云云全文見之曾惠敏公全集中斑斑可考是則俄人之於白逆固已按照公法防閑嚴謹不復任其恣意爲非日本自明治初年政號維新一切倣行西法豈有肯縱容罪犯有害鄰邦者我中朝苟不能將康犯等人索回亦當援照俄人辦理白逆案情飭下出使大臣照請日人加以禁錮并放諸離中國邊境窵遠之處以免養成羽翼重肆鴟張想日人素重修好睦鄰年來戰禍旣平益敦交誼宜無不唯唯從命設法覊禁以免如虎之出柙重肆咆哮然則康犯等雖暫得免於斧鑕之加亦當終身異域覊留不復能故土重回飛揚跋扈矣又何必太息咨嗟逆料其後患之不堪设想哉乃於暇晷重　議論以弁之今日報章 
[本館接奉電音]  
　　昨日上午京師飛電傳來硃筆五道上諭一道敬謹譯登○九月十五日奉硃筆遣李殿林爲正考官華金壽爲副考官欽此同日奉硃筆知武舉著楊頤去欽此同日奉硃筆内簾監試著英壽閣錫齡去欽此同日奉硃筆這收掌試卷著羅秉誠李廷賢去欽此同日奉硃筆這彈壓副都統著定昌去欽此同日奉上諭劉樹堂奏節交霜降黄河安瀾一摺本年黄府各工悉臻平穏普慶安瀾覽奏實深寅感著發去大藏香十枝　劉樹堂祗領虔詣河神廟恭代祀謝用答神庥所有辦理河工出力之河南布政使額勒精額開歸陳許道穆奇賢河北道岑春榮均著　部從優議叙餘著照所議辦理該部知道欽此 
[俄匪謀逆]  
　　日本訪事友人來信言西歴十月某日俄皇出外巡幸至回宫時經過甬道已被匪徒堆積瓦礫復於兩旁屋内預伏火砲將謀弑逆其叅謀夫婦並隨從三十餘人爲之前驅猝然遇難事發後越二十五分鐘俄皇與皇后始至已經扈蹕諸臣將匪擒獲不知如何懲辦按俄國於此事甚爲秘密并禁止各日報不許登載豈其别有深意歟 
[英電譯要]  
　　香港循環日報云倫敦來電言某日德皇偕后巡幸巴理士天城道過土耳其當乘輿　土京時土　張樂設宴大放烟花以盡地主之誼而俄法二國疑惑甚深皆暗中派人窺伺蓋俄人之意以土耳其若果與德交好未免有損於俄法人則謂德皇此行實欲保護歐東耶蘇教民是以二國同生妬忌也 
[西撫回轅]  
　　香港循環日報云有友自梧州回言及前者粤西土匪蠢動巡撫黄植庭中丞親統帥干駐節潯州相機剿撫數月以來軍士用命積匪甘木與其子均已就擒正法傳首軍前其餘悍黨亦半就誅戮脅從者則解散歸農卽間有頑冥不靈甘爲匪黨者亦已逃匿苗疆由是盜賊肅清地方安謐卽善後事宜亦已籌辦妥恊中丞遂酌留　營駐紥要隘以資鎭壓其餘各軍仍親自統帶返斾桂牀自下狼烟盡熄鷄犬無驚文宗已按臨各屬舉行歲試卽江湖商賈亦一帆風送波瀾不生矣 
 
 

Page 2

 
 
[臺民擊日]  
　　日本訪事友人云日政府接到臺灣九月二十七號來電言是月二十五號之夜義民四百餘人奔至三角湧襲擊日本辦務署署中人出與鏖戰至八點鐘之久義民始退翌日又有三百餘人衝至新橋日軍四面迎擊遷怒近處民居燒燬殆盡義民死者無數三十號又接電音謂華商見事勢不靖紛紛遄返厦門是以臺北銀行現亦均已閉歇 
[松滋亂耗詳述]  
　　湖北松滋縣匪徒搶刦犯人一節已登前報兹又接宜昌訪事友來函云此項亂匪共有黨羽百數十人濳居山深林密之中時時出爲宼盜此次自搶掠鹽船後經松滋縣宰拘獲二盜嚴禁獄中餘匪遂於某夜穴獄壁而入將二犯刦去縣宰聞報之餘立派差役往追匪徒瞻敢持械拒捕致被毆傷數人縣主旋卽據情禀之上司請調勇丁及砲船往剿其地名三崗湖與湖南石門縣交界因是湘省亦派勇協拿匪徒猶敢率衆抵禦經各勇奮勇上前槍斃四五人匪勢漸却乘勝窮追匪衆倉卒逃命沿途傷斃甚多後復逼入一蘆林中官兵環而攻之槍砲並用致將羣匪聚而殲旃惟當對陣之時愚民無知相率奔逃被殃及者竟有數十人是亦無妄之災也現在匪衆已一律蕩平人心亦如常安謐矣 
[禁鑰森嚴]  
　　京師訪事友來函云城内外兵弁巡邏格外加愼外城自中秋後由五城添派勇丁巡夜較常年提早兩月内城經步軍統領傳飭步營兵弁每夜攺喊清字口號此呼彼應達旦不息城垣以上添派值班兵丁周圍梭巡十分嚴禁 
[派勇彈壓]  
　　廣東訪事友來函云本月初二日大憲委鄭總戎帶安勇二百名方都戎帶潮普勇一百名馳赴新安聞此處因劃界一事土人不甘退讓欲與西人爲難故大憲防患未然特派勇前往彈壓以免致釀成事端也 
[杭迎日相]  
　　杭州訪事友人云前日本相國伊藤春畝侯爵博文來華遊歴浙省官塲接到南洋大臣劉峴帥咨文知伊侯由鄂返申小駐行旌擬赴蘇杭等處廖中丞因卽派員赴申迎迓旋接滬電謂侯節自初八日抵申後須勾留旬日方可起程 
[疏通水利]  
　　紹興訪事友來函云山會蕭三縣之水全恃三江閘二十八洞爲尾閭之洩前者秋雨連朝閘流不暢河水暴漲幾損秋禾山陰縣任大令自八月十九日起親自駐閘督令司事夫役竭力疎濬已漸流通嗣因海潮過大挾沙較多致將閘港復淤大令日駕小舟駛出海口察閱閘流入海與海潮入港形勢一再相度然後指揮夫役加工開掘始則僅通四洞旋將二十八洞一齊開放内河水勢得以漸平當閘港之復淤也省中大憲焦急異常瀋憲惲菘耘方伯於九月初七日發三百里排單札飭紹興府赶緊疏導熊太守奉到憲札立刻親赴三江適任大令已將全閘開通不勝慶幸卽偕回郡城具文禀覆 
[贛省礦政]  
　　江西訪事友來函云餘干縣素産煤炭近由戴書屏用土法開採頗著成效○蔣明府家駿自夏間開辦宜春煤礦未及兩月卽運煤萬石前赴湖北鐵政局接濟急需有精於礦學者謂試騐煤質極合鍊鐵之用 
[杭省决囚]  
　　杭州訪事友人云本月初九日浙省臬轅接到刑部釘封公文飭將德清縣搶刦沈姓案内之盜犯童化濱立子正法臬憲丁廉訪立卽札委仁和縣蕭大令監斬大令會同城守營張都戎在監另將犯提出如法綑綁押赴市曹沿途有營兵護衛旣至法塲一聲砲響頸血横飛旋命將首級裝入木桶發交差役解赴犯事地方示衆所遺屍身卽飭地保備棺收殮事畢大令隨赴各大憲署銷差 
[撥欵施振]  
　　金陵訪事友人云兩江總督劉峴帥近因淮徐海又被水災需振孔亟因卽剴切陳奏擬仿新海防捐章程開辦淮徐海振捐請飭部議准奬給實官俾各捐生踴躍輸將以資急振旋經戶部電達蘇撫略謂江督所請仿照新海防例開辦淮徐海振捐奬給實官之處刻經奏奉廷旨碍難准行惟該屬被災情形較重待振方殷亦未便聽其流離失所應飭該督撫准其卽在廣東山西湖南河南四省已繳昭信股票儲候部撥銀兩内各提銀十萬兩再於江蘇省無論何欵籌撥五萬兩迅速解交該地方官會同嚴紳認眞詳查核實散放務期實惠均沾毋任吏胥舞弊以副朝廷軫念災民之至意撫憲德中丞接閱部覆當卽轉電督轅遵照辦理矣 
[蘇州城内外各路冬防委員單]  
　　中路一叚迮世楨二叚楊永培三叚　家齊東路一叚葉滋汾二叚汪承祖三叚嚴永清南路一叚范景賢二叚陳步靑三叚陳翰英西路一叚徐鈞二叚沈學書三叚朱世宣北路一叚湯東暉二叚唐佩金三叚吳　　四叚黄壽蕃閶門外一叚范鴻錫二叚吳瓛三叚周紹棠四叚何天綬五叚戴修璋六叚吕熊飛七叚楊世輔八叚葉爲驥婁門外黄本忠齊門外金祖光葑門外孫尙寬城外水巡中叚楊光藻上叚文裕下叚湯建中 
[罪人斯得]  
　　紹興訪事友來函云紹郡開元弄王某向在龕山鎭雜貨店爲夥八月初自城赴鎭中途毒發斃命經其母投山陰縣署喊控山陰縣任大令准詞蒞騐飭仵作如法用銀鍼揷入榖道良久取出色已變黑似係中毒大令先飭將屍棺殮回署後簽差將在逃之長有及王某之妻嚴緝本月某日公差在諸曁縣境楓橋鎭將長有拿獲解縣大令訊得王某之妻亦在楓橋復飭差一并拘案隔别研訊而兩犯供詞狡展不肯承認然事關人命想一經覆訊終可得其眞情也 
[錢業罷市]  
　　寗波訪事友人云自李廣興虧倒之後甬江各錢莊因其爲數甚鉅不允折讓李廣興則只肯以三折歸還各錢莊均未首　一律閉門罷市已二日矣現聞已禀訴道憲不知將來作何辦理也 
[粤中火警]  
　　香港循環日報云本月初七晚南海縣境九江墟洲埠街同合紙店忽遭回祿之災延燒對河及左右鄰店共百餘椽鶴山縣境古勞墟則先於初六晚被火殃及二百餘家按古勞與九江盈盈帶水一葦可航商賈往來貿易繁盛今乃先後被火所燬店戶若是之多同病相憐抑何慘耶 
[京江火警]  
　　鎭江采訪友人云本月十三日紅日西斜丹楓絢彩忽見東南方赤熛怒煽幾欲與夕陽霞錦鬥麗爭妍詢之市中人始知倉巷口某姓家失炎迨各善堂水龍馳至則已焚去瓦屋數椽一時女哭兒啼悲聲載道直至犡　月上始得稍稍安寍然頽垣敗礎間仍終夜有聲痛詈吳回　之善於惡作劇也 
[扶桑濯足]  
　　日本訪事友人云北松浦郡星鹿村有農夫川下與八者生有至性事老母極盡孝養歴四十餘年如一日事爲長崎縣知事訪聞以其志行可嘉賞給一木盃以風薄俗○九月二十八號東京電達各處云日皇於本日加封陸軍中將正三位勳一等子爵久門左馬太及正三位勳一等功二級子爵川上操六並正三位勳一等功三級子爵桂太郎等三君　任陸軍大將又以海軍中將正三位勳一等功二級子爵伊東祐亨升授海軍大將○日本現在總攝陸軍大元帥爲大勳位彰仁親王侯爵山縣有肋侯爵大山巖又有東部都督伯爵野津道貫陸軍大臣子爵桂太郎叅謀總長子爵川上操六中部都督子爵佐久門左馬太總攝海軍元帥爲海軍大臣侯爵西鄉從道並伯爵樺山資紀其軍令部長子爵伊東祐亨也○今歲日本收成大爲豐稔米價因之漸减凡外國運來之米價從廉屈計目下神戶尙存米五十萬石左右其中四十萬餘石爲中國商人儲積日商所貯者僅數萬石耳暹羅米現價三元四角頂上新米四元一角半西貢米三元三角蘭貢米三元七角臺灣米三元八角然買者頗覺寥寥也○十月五號東京電達各處云司法大臣現已上表辭職後任何人則尙未見明文也 
 
 

Page 3

 
 
[都門近事]  
　　京師訪事友來函云八月杪某日午後三點鐘圾火車由天津至馬家堡卸車甫畢頭車人夫正在轉運機輔有某甲者　立道左偶不經心被輪撞倒登時頭破血流暈踣於地移時始蘇經人舁去調治聞尙不至斃命也○八月二十七八兩日有洋兵二隊約五六十名由鐵路到京說者謂由日本國派來保護使館者都中左右兩翼總兵親率滿漢兵丁赴正陽門入城導赴使館○前者降旨於九月初五日皇太后皇上巡幸南苑閱操兹已屆期而城内外應經之處並未平治道途諒此舉巳作罷論矣○正陽門内簾子胡同近有某中等四人賃屋數椽並無眷口上月杪忽有右翼官長率兵丁十數名至是處某甲見來勢不妙揮令黨羽各出洋槍向兵弁施放兵弁未携火器勢不相敵祗得退回四人復從後追擊之迨衆去遠始雇騾車二輛收拾衣物奔逃聞四人皆係巨竊經官訪知率兵捕拿乃竟不能拘獲仍被從容脫逃兵弁之無用一至於此爲之三暵 
[豫章客述]  
　　江西訪事友來函云護理巡撫翁筱山中丞前調吉安剛字　營駐紥省垣順化門外嗣又調原駐撫州之親兵右營及新城綏字營各一哨駐紥進賢永和各門外其廣潤惠民章江德勝各門城外本駐有選鋒親兵振武各營江中又有内河水師各營水陸布置嚴密異常匪徒聞之諒亦不敢生心矣○鄒殿書部郎於夏間帶領學生前赴日本肄業兹學生已經遄回部郎尙留滯東瀛邇聞由李木齋星使辟爲叅贊○省城半步街福音堂聶牧師近於堂之附近設算學館俾有志疇人之學者入堂肄業酌定月修每名二元 
[浙省官塲紀事]  
　　杭州訪事友人云浙省讞局督審委員大挑知縣樂大讼桂榮現經大憲委署遂昌縣事所遺差務岬臬憲札委候補縣李大令光益接辦○部選江漲務稅课使虞大使厚崑現經藩憲札知赴任大使卽發紅諭擇吉十三日午時接鈐○應辦絲綿貢品前經藩憲札委杭嘉湖三府所屬州縣採購刻已陸續辦齊由惲方伯點騐後卽命妥爲裝箱委候補縣丞邱二尹瑞梁管解入都○准補餘杭縣舒明府鉅祥現已交卸蘭谿縣署篆來省禀到藩憲卽飭赴新任明府擇吉本月十三日起程先期至各署禀辭頗形忙碌 
[星使謁客]  
　　出使日本大臣裕朗西星使任滿回華道經申江駐節滬北天后宫側行轅昨日午後三點鐘時乘緑呢大轎入城至文武各署謝步亦官塲之通例也 
[委查保甲]  
　　前本邑龍華巡防局委員姚二尹祖順日前秦道憲蔡觀察札飭另候差委所遺局務以姜二尹應芳接辦姚二尹卸差之後觀察卽派委赴長洲崇明鎭洋寳山上海南匯金山川沙婁縣奉賢華亭等廳縣編查沿海保甲差使大約日内行將下札矣 
[邑尊點卯]  
　　本縣王大令於昨日黄昏時傳齊書役人等卽在敬業書院升座點卯畢復傳城廂内外各鋪地甲諭以各處地方不准有穢衣晒晾街衢並諭飭嚴拿流氓聚賭又傳四鄉各地保諭以赶催錢糧各地保均唯唯遵諭而退 
[飭查報館]  
　　日前欽奉諭旨飭各省督撫查禁報館等因現由上憲札飭英界公廨將租界中各報館查明某報係某國商人所開以便詳請定奪讞員鄭瀚生大令奉札後業已詳細查明據實禀覆於是報館中之有非洋商所開者亦將倩洋商出面矣不知各大憲將何法以處之 
[行旌未發]  
　　前晚英界公廨讞員鄭瀚生大令料理行裝將赴省公幹適欽命駐紫日本大臣裕朗西星使秉節回華行抵滬上以故未及起程 
[局員瓜代]  
　　昨報攺過所押犯趙阿虎圖逃被斫身死由管所委員高二尹函請縣署騐屍云云兹悉高二尹自八月坥十三日丁艱後卽將局務暫歸帮辦顧守戎接理旋已由江海關道憲蔡觀察另委李二尹辦理矣 
[讞員牌示]  
　　署英美租界會審分府鄭爲牌示事照得本廨押所曾訪聞有高低鋪名目迭經嚴禁在案尙恐耳目不周弊難盡絶現經本署分府飭匠將東西各班房統設木板高鋪一律相同免滋弊竇倘再查有前　情事及差役借端需索許卽禀控提究不貸 
[大令騐屍]  
　　上海縣王欣甫大令定於昨日往嚴家橋相屍已紀昨報大令於午後四點鐘時帶同刑仵書差人等渡浦前往先由二十四保九圖地保張培銓預備尸塲大令升府訊問先據張培銓供稱是地名蔣家濱小的充當地　已有五年已死無名男子由地主　德章於十二日來告訴小的卽往查看見屍身有血跡臥在田内查無屍屬故投案請騐地主劉德章供因提花見該屍卽報地保不知如何身死大令飭口騐得該屍約年五十餘歲屍旁遺有鐵鑿兩柄兩脇有鑿傷痕跡委係因傷身死犬令判給棺收殮發交地保標厝一面飭差赶緝兇手並出示召屍屬領棺 
[身後蕭條]  
　　道署東文繙譯任阮仙二尹因此次日相伊藤侯來華遊歴道憲蔡觀察札委應酬一切兼作　人深蒙器重阮君素患肝氣日前舊疾陡發溘然長逝道憲深爲惋惜又其清况可憐特賵銀一百兩另加薪水兩月爲殯殮之費 
[幸未成災]  
　　昨日上午本城西倉橋附近某姓水木作内不戒於火幾兆焚如幸經隣右居人聞警咸集竭力灌救始行撲滅不致蔓延然亦險矣 
[騙銀被控]  
　　粤人韋灼坪係某洋行買辦韋某之子素不安分尤喜與無賴馬夫爲伍雖由其父一再訓責終不肯悛近以其父約束緊嚴無可揮零於是窮極計生僞向友人王靜山聲稱代薦生理騙取銀若干任意花費及王向之追問無可推諉遂避匿不面王知被騙卽其詞投控英界公廨請准究追讞員鄭瀚生大令准之飭差將韋灼坪提案暫行看管候訊 
[押追欠欵]  
　　會德豐洋行買辦徐文述投英界公廨控木作頭孫少卿欠銀不還前日經署理讞員鄭瀚生大令提訊徐供寗小人與孫素識在某洋人處包造房屋曾向監生借銀四千兩又被欠往來銀四千餘兩迄今已逾一載屢索無著求恩究追孫供本邑人雖曾欠銀並無八千兩之多前日小的向徐面商約在三日内先還銀二千兩徐不允致被呈控然小的之帳尙未核算大令著將孫暫押俟先繳銀二千兩然後交保出外限三禮拜將帳算清禀覆核奪 
[英界公廨紀事]  
　　美最時洋行控江春池陳馨甫祖船悔議署讞員鄭大令飭差將江陳提案諭令管押候訊○兪顧氏王丁氏袁李氏鍾董氏孫尤氏王陳氏汪王氏陸應氏不知何故在途吵閙經包探張阿四拘送至廨鄭大令諭令管押候訊 
[山東災狀]  
　　啓者本年山東黄水爲患被災三十餘州縣一片汪洋幾成澤國哀鴻徧野待振孔殷業經各賑所分别集資敦請劉蘭階高養之二大善士卽日帶往查放昨又接東撫張中丞函示各州縣被災輕重清單合再請申報館附刊呈衆覽伏望仁人君子俯念東災旣重且廣需欵不貲或慷慨樂輸或設法勸募明知頻年籌賑羅掘久空第念數百萬災黎命在呼吸但能多集若干欵卽可多救若干命故不得不爲無厭之求而一再代爲請命也計開濟南府十屬歴城章邱齊東濟陽以上極重鄒平長山新城禹城臨邑長清以上次重泰安府四屬東平東阿平陰以上極重肥城次重武定府七屬惠民靑城以上極重陽信　臺商油濱州霑化以上次重兗州府三屬壽張汶上以上極重陽榖次重曹州府三屬濮州鄆城以上極重范縣次重東昌府一屬荏平極重靑州府三屬博興高苑以上極重樂安次重上海陳家木橋電報總局内籌賑公所謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖江試事]  
　　安徽訪事友人云安慶　寗縣爲皖江首邑今屆重九之夕正懷邑士子應試之期兹將顧明府考試頭　　題照錄於左已冠文題足兵子貢曰必不得已而去於斯三者何先曰去兵未冠文題盍徹乎曰二次題用其中於　通塲詩題賦得人淡如菊得如字五言六韻 
[彝陵試事]  
　　宜昌訪事友來函云額太守於九月初一日開考東湖興山兩縣文童所有題目照錄於左四書義題舉直　諸枉則民服五經義任官惟賢才初三日考試外五州縣文童四書義題以約失之者鮮矣經義題學古入官乃有獲示期初六日接考東湖興山二縣科試○每逢考試之期巴東縣多有無恥之徒　名文武童生赶考聚賭見有富家子弟必多方誘之入局呼盧　雉一擲千金或　囊彚已罄無不慨然借貸　至局散核算逼令繕立借劵以爲追索之地名曰放鴿不知何所取義也兹逢考期已屆是處教官先行傳諭　保轉相禁止並出示飭禁矣 
[禾郡米賤]  
　　嘉興訪事人云　下新榖登塲米價漸减初時新白尖每石需價五元或四元八九角今已跌至四元六七角惟糙米每石僅需兩元八九角鄉民以前借食米一石者今以兩石償之猶苦不足無不憂形於色嘖有煩言 
[戲塲肇事]  
　　杭州訪事友云省城油　扇爲生涯之大宗每屆春夏之交各扇莊將貨發往關東等處銷售秋時旋里例於興忠巷扇業會館演劇酬神重九日爲各扇莊敬神之期特雇餘慶堂京班開演往觀者人山人海閭巷爲空有二旗人挈兩女郎　隊來觀藉擴眼界比　四點鐘方濱殺子報一劇觀者　形擁擠突有機坊工匠三人從人叢中衝入致將二女擠仆旗人大怒糾約二十餘人聲勢洶洶意將用武幸有陳某者素與旗人相識竭力排解始得無事 
[靈隠鐘聲]  
　　杭州訪事友人云本月初九日爲霜降之期浙省武營中例須虔申迎迓先一日五鼓杭協趙副戎中協管協戎城守張都戎及左右兩營守備率同部下各弁整隊赴撫署至黎明後廖中丞升坐二堂各官進謁畢次第辭出兩守戎及某都戎爲之前驅排齊全副執事迤邐而行兵士皆按部就班整齊嚴肅殿以撫憲執事綵亭内恭設銀甲上置令箭一枝從東轅門迤北出望江門至羅木營行祭纛禮事畢回城由板兒巷過章家橋經薦橋轉回回堂直出鼓樓進撫署西轅門繳令署中預備杳案升砲鳴敬各官遂次第折回○自開埠通商之後日本租界中秦樓楚館一望如林惟拱宸橋東首仍爲中國官所轄禁令森嚴乳燕雛鶯　不敢香巢穏築近以風氣漸開柳巷銅街間有蕩婦倚門賣笑是處巡防局劉司馬聞之深恐誘惑少年子弟特於某日帶同差役　往擒拿至則鴇母龜公早已聞風遠遁僅獲窩娼之張某等二名各責千板荷校兩月以警效尤 
[淫娼受罰]  
　　法界一枝春　肆畔弄内某花烟館烟妓因連日無人問鼎塗脂抺粉躑躅街頭適有某客行經是處堅欲扭入開燈客不允以致互相爭扭事爲六號巡街捕所見以其不應沿途拉客拘入捕房捕頭罰洋五元然後釋出 
[失孩招領]  
　　三百七十六號華捕送年約四齡之迷路女孩一口至英界公廨請爲安揷值日差禀知署讞員鄭瀚生大令大令著卽懸牌招領 
[上海縣署紀事]  
　　上海縣王欣甫大令自赴攺過所騐明案犯趙阿虎拒捕圖逃格鬥身死後親詣道轅面禀一切蔡觀察諭以攺過所人犯玩法圖逃業已屢有所聞若不從嚴懲辦不足以昭炯戒如再有此等玩法之犯查明後卽詳請上憲在局前正法方可懲一儆百大令唯唯而退○上海縣王欣甫大令牌示定於九月十七日赴内外監查閱獄囚並待質自新兩所人犯○昨日上午上海縣王欣甫大令鳴騶赴普育堂查點收養男婦堂董曹寄耘迎入廳事送上花名册大令飭傳男婦人等至案逐一點名畢卽出西門往天扣宫行轅晉謁出使日本大臣裕朗西星使至午後方回敬業書院 
[上海巡局紀事]  
　　前日本邑西門外十圖鄉民兪阿大赴保甲總巡局喊控沈阿四張阿順等冐充捕夥糾黨拆梢詐去洋銀二元乞恩提究局員戴子邁明府立卽飭差將沈等拘獲昨午升堂研訊兪供耕田度日素來安分前年某日在滬賣菜而回行經小南門内見有路遺棉襖一件不禁貪小拾取被沈等所見指小的爲竊賊拘入此處巡防南局蒙局員老爺諭令小的以後不可再行貪小具結開釋伊等以爲懦弱可欺屢次滋詐本年六月十五及八月間均被詐去洋銀二元本月十四日小的肩負菜籃正欲回家至西門外馬路口又遇伊等十餘人强拽小的至小茶肆聲稱須費洋銀十五元小的再三懇求許給洋十元當時卽在親友處先借洋銀二枚交付沈阿四收取事後細思心有不甘叩求大老爺從重究辦以免後累沈阿四供揚州府屬某邑人現住西門内關帝廟後專做紅木鏡箱爲業不敢拆梢明府研詰至再始稱祗得過洋銀一枚明府謂訛詐鄉民法無可恕判令重責三百板枷號十天復提張阿順研訊據供蘇州府屬某邑人向在滬北老閘港爲人駕舟雖時同沈等在一處實未得洋叩求恩宥明府以其不應隨同拆梢判責一百五十板枷號七天均發犯事地方示衆其餘黨羽俟補提到案再行訊究諭令俞阿大回家安分營生嗣後如有拆梢者可卽扭案本委自當照例重辦兪叩謝而退○東洋車夫錢壽昌邵米郎施阿慶等前在西門外竊取路燈爲此處巡防局委員王二尹查獲移送至保甲總局經戴明府逐一提訊供認行竊不諱遂判令各枷三天兹已期滿昨由局差解案明府提訊之下命將枷疏去各具攺過切結交妥實人保去諭以此後如再效尤定干重侒不貸 
[南市工程局紀事]  
　　前日二十三鋪汛捕張德巡至新馬路見王永生手持銅器形跡可疑遂恊同六號巡街捕拘解捕房捕頭解至工程局昨由朱森庭明府升堂提訊王供川沙廳人向業耕田兹因癖染烟霞貧無聊賴在浦東許姓家竊得此贓實係初犯尙求恩宥明府判責二十板搜獲之洋銀一元二角除分給汛捕捕勇各二角外餘洋及贓物發存捕房候失主認領○奚家生持旱烟袋向法界某押店質錢爲巡捕所見詢知在南馬頭取來因卽扭交南市新馬路捕勇解至捕房捕頭解送工程局朱明府提訊之下奚供年十八歲烟袋在南馬頭聚興飯館門首拾得求宥明府以其貪小判責二十板贓存捕房候領○前日崇明人施退生將蘆粟一捆攤諸新馬路有碍行人由巡街捕拘解捕房轉解工程局朱明府略詰數語判責二十下以示薄懲○前日湖南人廖明　肩負私鹽一擔行經南馬頭小工張誉甫冐稱鹽捕將廖拘住推入浦中爲二號巡街捕勇所見一倂拘獲解送捕房由捕頭押解工程局請訊 
[美界捕房紀事]  
　　外虹口輝記脚踏車行係粤人某甲所開前晚十點鐘時有王麥二人至行租得兩人脚踏車一輛疾　而去行至崑山路轉角處適有一西婦迎曲而來不及避讓致被撞倒西婦大怒立將麥扭住王見勢不佳乘間逃逸西婦乃將王扭送捕房請爲究辦捕頭允之○前晚北蘇州路某作塲内有更夫三人互相毆擊繼遂扭赴捕房互控捕頭查得事屬細微　斥再　一并釋出○前晚百老匯路有酒醉西人一名偃臥路隅爲某號巡街捕所見遂雇得三千七百三十一號東洋車送入捕房捕頭　押候酒醒後釋出 
 
 

Page 10

 
 
[蘇省官報]  
　　九月初十日藩轅牌示照得金山縣典史　缺前以遇缺先典史韓鼎請補現已奉部覆准照章自應飭赴新任新任上海縣王豫熙禀到通判兪壽銘禀知　府委赴震澤公幹卽辭知縣胡智澄禀謝奉委清訟局卽日到差又吳俊卿禀銷清訟局差花翎運同銜江蘇試用知縣盧懋善江西人由京領照來省禀到○十一日臬轅牌示九月分候補同通州縣直隸州州同州判各員月課定於十四日在道前街本署考試屆期至牙厘局先遞履歴上海州王禀辭知縣洪衍慶由上海　捐局來　選縣丞凌咫顔湖南人由寗來縣丞陳毓楠禀謝奉委帮辦清訟局卽日到差又單希曾　　衡均束路葉漢霄閶胥門外孫之灃巡檢張文潤均西路鄭興貴中路王定邦北路均禀　奉委　查保甲差○十二日新授蘇州府遺缺知府許葉　順天人由京來禀到新科　林院吉士何聨恩辭行直隸州謝謙由吳淞江厘局專下來省禀謝奉飭拿獲大　漏蒙　功一次通判陳　林由　來禀銷勸辦湖北賑捐差理問周紹湅禀謝奉委　邱厘卡差分發江蘇試用布理問金述華浙江人由京領　來省禀到調署　山縣主簿林韶　專丁來省禀　飭回　　　巡檢本任主濱許景蔣東路巡檢陳崇璋西路均禀謝奉委　查保甲差知縣　守訓禀謝奉委徐屬緝捕差卽辭○十三日二品銜江蘇候補班補甲道　嘉棠安徽人山　來管帶　　水師正前營　　許　生　赴嘉興一帶會　　分江　試　　知　書　河南人山京領照來省禀到知縣孫淦禀請查勸元　縣荒　田　差又高麟超由　回双陶　　　知　寗　制憲布庫大使孫彭齡　　門　縣丞　　齡巡檢高念　均　路　　磨舒　騄中路典史薛觀婁門外均禀謝奉委編查　甲　主簿葉爲　禀謝奉　　胥　　　叚　　巡　差巡檢李　由江西押運平憲米石來　禀到分發江蘇　甲縣丞李爲珍廣東人　京領照來省禀到典史李倬　禀　　寗見制　 
[官報]  
　　　月初八　辦　　　卡同知縣　到　　縣　葆清渦陽縣歐陽靄濳山縣周鳳梧辭　補知縣徐　　　委　京　患恩辭　給　　引　　棠　　　　　和　　旴宣南華國文毫霍　太　　寅　　　　　　　含全直隸州　丁　　務休歙夥州判　營　貴銅蕪　　知奉委　　　○　　　　辦　陽　卡知　　　　　　奉撫憲委辦武備學堂准補六安州符兆鵬到赴京引見回指安徽海　試用巡檢王恩　到江蘇人　補知縣劉　　　　知縣　兆態均　　潛山縣閱　萬　　　由　州閱卷回陳守先到由江寗公幹　府經陳　知奉臬台委　大小南門内外冬防差○初十日卽用知縣崔保齡候補直隸州李　　　同薛　　　縣仲　璧均知代　　　卷劉寅度辭赴　濳　錢糧通判　文啓到　上　公幹巡檢過亮弼知奉臬台委　查大小南門内外冬防差典　顧　　知奉　縣委考　巡查　十一日卽用知縣　捷三　補知縣楊學海均知代首縣閱卷鄧之望奉委赴壽巢懐遠　台提　糧辭巡檢李久森知奉臬台委　東門外街道差未桂萼辭　頴州府差遣章復祖到赴華陽厘卡差遣回　 
[江西官報]  
　　候補叅將陳延伍卸帶安字營回又禀知丁生母降服憂分發知縣方恆大挑知縣白士元俱繳照撫巡　吳大　禀謝酌委州縣厘卡方任棟訓辦　陽正　　士元酌委厘卡一次指分同知李毓　試用縣王毓　府　徐鳳鳴俱繳照　　禀謝酌委本班一次前興國典史樹森奉皖憲委來江勸辦皖北　捐知州連級酌委州縣　　前宜春縣彭履德回四川籍守制縣丞　樹聲酌委厘卡一次謝君榖由湖北賑捐奬給藍翎署峽江縣丞朱彝義署寗都下河司夏昭俱卸事回候　　　　幹委辦吳城分　同　王祖蔭代南昌下鄉勘案吳蘭頤往内河騐收砲船署浮梁縣汪培禀仍回任 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年九月初九日京報全錄]  
　　宫門抄○懿旨一道錄前○奉天府尹依奏爲揀員請補要缺知縣摺○齊撫張奏爲遵旨瀝陳東省勸辦昭信股票實無苛派情形摺○總理衙門奏爲編緝約章通行給領摺○九月初九日刑部都察院大理寺正黄旗值日無引見○懐塔布假滿請安○慶公致祭明陵請訓○開復總兵黄金福覃修綱謝恩○德魁續假五日○召見軍機胡燏棻胡俊　章秀林○○奴才依克唐阿廷杰跪奏爲揀員請補要缺知縣以資治理恭摺仰祈聖鑒事竊查海城縣知縣署海龍廳通判楊樹經部議革職於光緒二十四年五月十六日奉旨依議欽此按五日行文奉天照限减半計　應以六月初六日作爲開缺日期歸於六月分截缺所遺海城縣知縣係煩疲難兼三要缺例應由外揀員升調奴才等於通省應升班中及實缺知縣内逐加遴選非現居要缺卽人地不宜實無合例堪以升調之員查奏定章程知縣題調要缺由現任人員内揀選升調如無實任堪調之員准以奉旨命往及曾任實缺候補並進士卽用人員酌量請補等語兹查有卽用知縣現署興京撫民同知林宗奇現年四十一歲福建侯官縣人由廪生中式癸已科本省鄉試舉人甲午科會試中式貢士乙未科補應殿試三甲賜同進士出身引見奉旨以知縣卽用欽此簽分奉天光緒二十一年閏五月初一日在部領照六月初二日到省二十二年十一月十一日委署興京撫民同知到任奴才等查該員勤愼耐勞結實可靠以之請補海城縣知縣洵堪勝任與例亦屬相符合無仰懇天恩俯准以卽用知縣林宗奇補授海城縣知縣實於地方有裨如蒙兪允該員係卽用知縣請補要缺知縣銜缺相當毋庸送部引見所有揀員請補要缺知縣緣由理合恭摺具奏伏乞皇上聖鑒敕部核議施行謹奏奉硃批吏部議奏欽此○○頭品頂戴山東巡撫臣張汝梅跪奏爲遵旨覆查東省勸辦昭信股票實無苛派情形恭摺瀝陳仰祈聖鑒事竊臣恭奉光緒二十四年六月十五日上諭戶部奏候補主事李經野以山東辦理股票實係苛派請旨飭查據呈代奏一摺前因安邱縣辦理股票有苛派擾民情事曾經諭令張汝梅確查具覆兹據該主事呈稱該撫覆奏不實流弊愈滋並歴指當日辦理情形懇請除去計頃按畝之弊等語昭信股票願借與否本屬聽民自便若計畞攤派卽不免抑勒之弊著張汝梅通飭各屬懍遵迭次諭旨斷不准稍有苛派並將該主事指陳各節確切查明據實覆奏不准稍有廻護欽此跪誦之下惶悚莫名查該主事所陳各節其關鍵全在勸辦股票以民之願不願數語爲斷東省並無苛派之事臣前摺業已詳晰具覆早邀聖明洞鑒似可毋庸冉瀆謹將紳民自願認借實在情形及前摺所未及者再爲我皇上敬陳之竊維勸辦昭信股票原是萬不得已之舉一再恭奉諭旨不得稍涉煩苛是朝廷勤恤民隠之心固爲天下臣庶所共諒也東省爲鄒魯舊俗禮樂名邦民風樸誠人知忠愛比年於倭之犯威海德之租膠州痛心怵目知國家安危實與一身一家之安危息息相關故當勸辦股票時經各印委邀請各屬紳民集衆籌議僉謂時事艱危至此朝廷僅以股票勸借不令輸捐並將本息銀兩分年攤還國恩如此優渥尙何忍吝惜私財置公家之急於不顧言次有泣數行下者羣情感奮爭願認借其數皆係自寫甫及三月數至百萬是皆涵濡聖朝深仁厚澤二百餘年之久有以感而致之固無所用其苛派者也東省紳富僉以章邱之孟姓高姓爲最著臣查股票册籍孟姓僅認借一千五百兩高姓僅認借五百兩以擁資百數十萬積田數百頃之紳富認借之欵胥聽自願並未稍涉勉强而謂强派於零星小戶之貧民揆諸常情似無此理是東省之勸借股票亦實以民之願不願爲斷也現在東省黄河漫溢被災州縣甚衆民情極爲困苦凡有附近災區之認借股票未經繳銀者已由臣通飭各屬一體停收以紓民困而廣皇仁並據查放急賑委員禀稱各屬災民雖當田廬資財漂没殆盡尙有以未繳所認股銀爲悔者能於顚沛流離之際無忘急公奉上之誠民風厚重更可慨見伏維時局艱危民生困蹙能多恤一分民力卽可爲國家多培一分元氣臣忝膺重寄隨時隨事無不敬體朝廷寛大之政兢兢以恤民爲先如安邱縣知縣兪崇禮果是苛派擾民臣决不敢飾詞迴護今旣一再查無其事而又官聲尙好其所以招物議者係紳民因認借先後口角官爲勸解以訛傳而起似未便故爲苛求轉使紳民自願效忠之誠無以上邀宸鑒而失朝廷恤民之至意再臣於三月間出省閱伍沿途經過凡數十州縣並未有因勸辦股票苛派擾民赴臣行次控愬者並於接見各州縣時無不諄諄以懍遵諭旨毋涉紛擾爲戒隨處諮訪亦實無苛累情事惟曹州菏澤縣境士民以本地紳富無多公禀擬按照地畝攤借輕而易舉具禀由該印委據情轉禀當卽由臣嚴加駁斥並將該印委各記大過出示曉諭仍一面通飭各屬一體諭禁毋得陽奉陰違致干嚴叅是皆當日辦理實在情形非臣所敢託諸空言者也除再遵旨嚴飭各屬於經收股票銀兩不准稍有擾累外所有覆查東省勸辦股票實無苛派各緣由理合恭摺具奏伏乞皇上聖鑒訓示謹奏奉硃批知道了欽此○○臣奕劻等跪奏爲遵旨編輯約章通行給領謹將辦理情形恭摺覆陳仰祈聖鑒事光緒二十四年七月二十六日准軍機處鈔交候補道汪嘉棠條陳講求約章等語軍機大臣面奉諭旨著總理各國事務衙門通行遵照同日又准鈔交面奉諭旨通商約章成案彚編一書著總理衙門詳細閱看其中有應攺正者有應分類續行纂八者著妥爲編輯擺印數百部呈覽頒行内外各衙門令其廣爲刊布以便遵守並著嗣後遇有訂立條約及奏定章程並往來照會等件卽行隨時分類增入擺印頒發毋得躭延遺漏欽此查閱原條陳稱近來各省州縣教案疉出每因細故釀成巨案貽累國家平日未解約章臨時故多瞀惑查北洋刊有通商約章彚纂一書詳載約章成案條分件繫頗爲賅備惟書已閱多年中國與各國續訂約章及辦過成案尙未增輯擬請飭下北洋大臣選派經辦洋務人員一面查案修補一面先將原書赶飭刷印多部通行各直省督撫將軍按照所屬州縣迅飭各領一部俟續刊告成補行頒發以便有地方之責者平時披閱遇事考核並嚴定章程責成該管　府隨時察核州縣如考究詳明辦理妥善者立予保薦不求甚解遇事　頇者卽行罷黜賞罰旣明才能自出事多外結免貽宵旰之憂思患預防應早爲之計等語臣等查辦理交涉事　自應講求約章遇事方有把握臣衙門排印約章近復增輯凡與各國交涉持以爲衡各省官吏知人條约诸甚少紙山東書局翻刻一次其餘各省或以外交爲不急之務多不措意遇有交涉之案茫無把握輕重失當北洋所以有條約彚纂一書原期便於檢查而所叙成案間有中國自定未與各國商訂者持與各使臣領事辨論每多軒輊現在奉旨編輯臣等自應督飭章京詳加整正書成呈候欽此頒行以資遵守臣衙門編輯未竣以前仍就北洋原書查對不爲無益擬請旨　下各將軍督撫先行派員赴北洋請領嚴飭所屬道府州縣各領一部并入交代自領此書後勤加考究凡遇交涉事件辦理妥協者立予保薦否則卽行罷黜以昭激　庶幾辦事有藉消患未萌臣衙門編輯妥當卽行補發所有遵辦緣由理合恭摺覆陳伏乞皇上聖鑒謹奏奉硃批另有旨欽此 
 
