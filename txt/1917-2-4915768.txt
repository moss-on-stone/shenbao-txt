# 1917 - 2 - 4915768

 

Page 1

 
 
   
 
 

Page 2

 
 
時評 
[定（冷）救國第一法]  
　　或問今日救國將以何法爲先曰定曰何謂定曰中國今日所以紛擾不安者人人不定故也何謂不定譬如未得議員者運動以謀議員旣爲議員　運動以謀行政之官旣爲行政官者在内則部員運動以謀部長總長運動以謀總理在外則師長運動以謀督軍廳長運動以謀省長其位旣爲人謀而己復謀人之位於是在位者均搖搖欲動而永無定時矣故曰中國今日之紛擾不安在不定而救中國之法唯在於定 
　　何以謂之定卽於今在位之人人人暫安於其位或半年或三月使人之心稍靜然後乃有頭緒可尋而所謂救國之法者依次可進焉 
命令 
十二月三十一日大總統令國會議决參議院華僑議員選舉施行法本大總統铱約法第三十條公布之此令 
　　正月一日大總統令世續給予一等大綬賓光嘉禾章此令　　又令張勳給予一等大綬　光嘉禾章此令 
　　又令岑春煊給予一等大綬嘉禾章此令 
　　又令梁啓超給予一等文虎章此令 
　　又令李烈鈞給予二等大綬嘉禾章此令 
　　又令謝遠涵給予二等大綬嘉禾章此令 
　　又令浙江督軍兼署省長吕公望電請辭職吕公望准免本職此令 
　　又令特任楊善德爲浙江督軍此令 
　　又令特任齊耀珊爲浙江省長此令 
　　又令特任范源濂兼署内務總長此令 
　　又令内務次長謝遠涵著免去本職另候任用此令 
　　又令任命張志潭爲内務次長此令 
　　又令交通總長許世英呈請任命胡煥華爲僉事應照准此令 
專電 
[北京電]  
　　今日賀年淸代表載潤 
蒙古活佛及基督教主教皆特别覲見元首禮如外國公使明日下午三時各國公使覲賀三號宴文武官蒙古王公四號早十一時宴衆議員午後三時宴參議員（一日下午六點五分發） 
[北京電]  
　　今日兩院議員齊集議塲向國旗行禮照像（一日下午六點五分發） 
[北京電]  
　　今日各國公使到府賀年各機關在假期中政務暫停 
（二日下午四點四十五分發） 
[北京電]  
　　特任楊善德爲浙督齊耀珊爲省長令已發表（一日上午七時四十分發） 
[北京電]  
　　浙督省長楊齊之命令 
於三十一晚蓋印昨浙人曾謁當道已無商榷餘地今日省議會有電來反對但心無效（二日下午三點五分發） 
[北京電]  
　　吕公望開缺以楊善德督浙聞係馮副座推薦（一日下午五點五十分發） 
[北京電]  
　　浙江師旅長等又來電維持吕公望吕亦任不辭職願勉爲其難而楊督浙之令已發表（二月下午四點四十五分發） 
[北京電]  
　　内務總長不再提人以范源濂兼署謝次長已辭職（一日下午五點五十分發） 
[北京電]  
　　林長民任馮副座秘書長係梁任公過寗時推薦商定林本公府秘書昨上午來電辭職卽照准（一日下午五點五十五分發） 
[北京電]  
　　交通主面傳述部得嘉興車站電告駐禾軍隊刦車開赴臨平日否吕命未詳當知會陸部飛電禁阻（一日下午五點五十分發） 
[北京電]  
　　虞和德等再電條陳浙局主軍民分治閣意頗合已轉河間取决（一日下午五點五十分發） 
[北京電]  
　　旅京浙人聞有人擁蔣尊簋督浙某部分人頗肯反對（一日下午五點五十分發） 
[北京電]  
　　馮副座領銜之長電原稿對於國會措詞尤爲嚴厲後經馮删改（二日下午四點四十五分發） 
[北京電]  
　　戚揚查辦案段總理意擬俟丁士源查浙事竣後卽派前往（一日下午五點五十分發） 
[北京電]  
　　鄂督三十日電陳改選參員仍不足法定人數明日 
 
 
 

Page 3

 
 
（三十一）雖是歲除選政重要仍予宣告順延（一日下午五點五十分發） 
[北京電]  
　　公府昨據某要人電覆徐州會議商准展緩（一日下午五點五十分發） 
[北京電]  
　　元首訂四日集宴諸偉人曁國會議員宣示大政方針（一日下午五點五十分發） 
[北京電]  
　　政府接美國勸告歐戰媾和書卽由伍外長對美使表示我國爲人道文明計極希望和平故贊助美國此議（一日下午五點五十分發） 
[北京電]  
　　綏遠盧匪求撫經蔣都統商定條件現已釋甲投誠該部聽候編遣（一日下午五點五十分發） 
[北京電]  
　　國務院電豫省長周議員請查辦議長楊紹中侵吞公欵一案楊非官吏本院未便予以處分該會旣未經議决除名當然可以出席（一日下午五點五十分發） 
外電 
[北京電]  
　　浙軍第一師童師長電告政府謂秩序漸見恢復此次變亂爲野心隂謀家造成彼等運動軍隊謂督軍不能勝任必須逼其辭職並强迫商會發電請以張載揚爲督軍周鳳岐爲省長政府宜速設法奠害大局否則將愈趨重大云云聞政府已諭馮督軍相機辦理並飭上海楊善德防維一切（三十一日） 
[北京電]  
　　商會多致電政府贊成各省聯電所表示之主張請總統維持段内閣勿墮國會議員推翻内閣之計（三十一日） 
[成都電]  
　　重慶消息謂戴戡赴省之期今又展緩打箭爐鎭守使已將十一月間與搶案有關之兵四十二名及夏季在新津縣謀叛逃往邊界之兵三十一名一律正法軍紀肅然（二十九日）以上路透電 
[南京電]  
　　黎大總統昨電馮副總統派人調查此次徐州秘密會議實情（二日） 
[漢口電]  
　　昨爲新曆元旦中國官民互相拜賀是日瑞雪紛飛爲武漢稀有之大雪中國人士皆慶爲平和吉兆云一日前十時日本官民齊集總領事館於御容前行參拜式十一時在日本人俱樂部開名刺交換會（二日）以上東方通信社電 
公電 
[吕公望來電]  
　　上海各報館鑒公望前因腦病驟發電請辭職未蒙中央允准幷承各界堅留勢難推諉自元旦起力　供職謹聞吕公望東 
[浙軍界通電]  
　　北京大總統國務總理南京副總統鈞鑒吕督治軍五年威惠久著肇英等相從患難愛　同深蹈火赴湯亦所不惜頃因廳警小起風潮内外情形暫時阻　經吕督指揮軍隊鎭攝地方秩序已一律恢復商民安堵如常謹以奉聞請紓藎注團長陳肇英陳璠李全義伍文淵郝國　余憲文營長吳伯濂朱維翰周肇昌李金培吳光周之鼎楊三陳寳貞尤芬楊時三徐鯤徐震方趙英育王惟奚叢聲沈宗約陳紹琳率同全體軍官同叩　 
[浙軍第二師部來電]  
　　申報館鑒閱貴報元日要聞有張師長往紹興調兵來省等語查本師駐紹軍隊毫無　動恐惑聽聞卽希更正浙江陸軍第二師司令部東 
[紹興王團長來電]  
　　申報館鑒浙省自奉大總統任命吕公公望爲督軍後大局粗安本可期於無事詎若輩弄權心存破壞不顧軍人服從天職竟敢植黨營私蹂躪大總統命令毆辱廳長逼脅督軍競爭權利無所不至偉等特奉督軍吕密令率師聲討自應遵照命令暴其事實藉　聲討以慰民望謹此黨聞暫編浙江步兵第八團團長王偉李全團軍官同叩　 
[國會議員向乃祺來電]  
　　申報轉各報館鑒乃祺厠身國會素持公論近以省制問題引起黨爭苦心調停已有結果乃憲法促成會通電各省有議員喪心病狂盛倡約法二十五年之議及勾結僉壬表裏爲奸等語不勝駭異查憲法審議會將次告竣二讀會開讀在卽並有議員提出慶祝憲法成立案足證延長約法全屬虛搆至誰爲僉壬誰　勾結原電並未指明尤爲無據何能誣及全體妨害公務律有專條該會欲以法繩人者先自違法其不可解者一該會旣以促成憲法爲志忠告善導是其本職乃事不出此徒揑詞謾駡以　世人觀聽名爲促成實加紛擾其不可解者二夫國家喪亂肇自異言回首往事不寒而慄我國創深痛鉅何容再生事變以促於亡心所謂危不敢緘默特依法質問内務司法兩總長請其防　未然勿致蹈籌安會之覆轍　心爲國毫無私見適閱該會第二次通電對於乃祺個人妄加指摘深恐傳聞失實數生誤會謹電聲明國會議員向乃祺叩 
[福建學界聯合會公電]  
　　各報館北京大總統國務院參衆兩院外交總長南京副總統均鑒日人在厦設警請嚴重　涉以保主權福建外屬六十二縣學界聯合會叩冬 
[湖南湘隂電報局來電]  
　　北京長沙岳州揚子江各局交通部管理局鈞鑒湘隂自念六起朔風大雪連日未停湘隂至長沙線絞當派工頭出巡二十九十二時忽七線入地隨又派丁出查頃據工頭回稱職轄無阻惟線未通茲再飭工巡同出詳細梭查特此謹聞隂叩陷 
[上海電報局致北京交通部電]  
　　北京交通總長鈞鑒本日下午八時五分本局前鄰之大東大北太平洋二公司四層樓失愼經合力施救現時雖未全熄已不致延燒本局毫無損失照常通報該三公司暫借本局餘屋存儲機件餘俟續聞滬東 
[上海電報局致北京電報局電]  
　　北京收發處鑒查十二月二十四日大總統命令貴二一三七號四十七字又十二月二十五日命令貴二一六○號四十六字據滬日報公會函詢十二月二十四日尚有大總統命令其文如下上年十二月二十五日滇軍倡義擁護共和蒙難艱貞四方響應等語敝局於二十四二十五兩日並未收到此種命令務請詳查是否遺漏乞卽見覆滬收發處懇三十一 
要聞一 
[美使送交政府之牒文]  
　　三十日英文京報云美總統威爾遜以關於和議之牒文送交各交戰國各方面對之觀念不同解釋自異議論因以　起駐京美使近以此牒送交中政府查閱其文如下 
　　美國國務卿藍辛氏致交戰國牒文曰余奉美國總統之命特向貴政府建議關於目下戰局之辦法總統希望貴政府討論之視爲極友好精神之建議並視此議不僅出於友人而且出於一中立國之代表此中立國者其利益已受嚴重影響苟戰局不止必須决定最善方法以保衞其利益故繫念於戰局之早了也總統久有此建議之意今當此特殊時期實行提出總統頗覺困難蓋在今日此舉似有爲中央諸國近來提議所激成之嫌實則總統建議之原起與中央諸國之提議絶不相關徒以此建議亦關於和局問題大可與其他提議之關於和議者一倂討論故及今提出不願俟諸中央諸國提議已得答覆之後總統惟冀貴政府專就此建議之價值而討論之一若此議之提出非有此特殊情勢者然可也總統之意以爲宜早日設法使交戰國各申明意見何者可爲息戰之條件何者可永爲和平保障以防將來同一戰爭之辦法俾可羅列而比較之至於達此目的應用何種方法總統初無成見苟有術焉可爲各國所贊同則總統樂爲執役或首先發起以圖成功但總統無自行决定方法或手續之意無論方法若何凡可逹其所抱之大企望者總統莫不歡迎之雙方交戰國政治家在戰爭中所抱之目的就其昭告國民與世人之言察之簡直無稍差異其欲扶植良民與弱國之權利以杜欺凌也其欲與他國共享　來之安寗以免如今日之戰禍而絶各種挾有私意之干涉也其對於植黨結援欲於無窮盡之疑忌中以保持無定之均勢者而存嫉視也其願共同組織萬國大會藉以保守全世界之和平與公道也其欲於採用最後方法之前先行解决此次戰局之爭點俾可締結條件以期確保有關係各國之國家獨立土地完全與失政治及商務自由也雙方莫不相同此總統敢請貴政府注意者也（未完） 
[恊約國答覆德國和議文]  
　　文匯報載三十日倫敦電云協約國會同答覆德國議和公文今日已由法政府通告駐法美國大使初斥德國之提議爲幻想並嚴厲反對德國公文中兩大說一爲宣言以戰爭責任諉諸恊約國一爲誇張中央國之勝利以上兩說皆不確實此種主張足使談判之企圖歸於無效恊約國今日之注重和平仍無異於一九一四年伹　國旣違背莊嚴之條約故其空約不足爲布置和平之基礎德國僅提議應開談判並未云及條件德國之　和非卽此無實質無確言之空議乎與其謂爲請和無甯謂爲運動其所發之言皆有意誤解戰爭已往現在將來之性質此次戰爭乃德奥所願乃德奥所啓事實年月斑斑可考德國公文於此均不着一詞昔者海牙大會德國代表曾拒絶解除軍備之提議近者奥國曾拒絶塞國願予之賠償厥後英國議開列强大會法國議開萬國委員會俄皇請德國聽諸公斷當開戰之前一日俄奥彼此確得了解各國用力若是而德國旣不答覆且不實行突然侵入比國德國前旣擔保比之中立後又指條約爲具文且謂事機急迫則不知法律爲何德國議和之空談蓋就歐洲戰圖而發要知此僅代表戰局之表面及已過之幕非代表交戰國之實力依此條件議成和局徒利於啓釁之人德奥初以爲兩月之内月的可達今於開戰兩年之後始知目的永無逹日覆文中之論及將來之問題謂敵人所施於交戰國與中立國之種種暴行恊約國必須得懲罰賠償保障而後已德國於此三項均示云及德國之和議不過希圖影響戰爭未來之進行而成德之和平耳德人且圖離間協約國並堅德國與其同盟國之民心彼等痛遭損失經濟窘迫爲大權所所壓而無力自拔德國議和之另一目的則爲欺嚇中立國且欲掩其潛艇戰爭驅逐人民强迫服役强募居民攻其本國及破壞中立之種種罪惡恊約國深知時勢之重要與時勢之所急故彼此固結上下一心拒絶討論空泛而無誠意之提議協約國今五行申明非俟爲敵國侵犯之權利與自由已得賠償非俟國籍主義與小國之存在已得確認非俟撲滅足爲各國大患之武力而確得世界將來安寗之保障則無和局可言覆文中言及比國兩年半之苦楚謂德佔據比境竭其財力壞其實業毁其村邑擄殺其人民當德國向世界自言其和平與人道時德國方强驅比人出境而以奴僕視之也云云 
[杭城年關之狀態（靜眼）]  
　　杭城自軍警風潮起後報界對於吕君頗有過分之詞如私攫巨欵等一般輿論亦但以吕君不善處置激成斯變爲詞不明事實之眞相省議會長沈定一及商會協理王湘泉伹以息事寗人爲前提亦頗受一方面之主張勘吕君早退此初起時一二日間之情形也 
 
洎乎近日情勢忽變各官長辭職後中央來電均予慰留而廳長問題亦允由處長兼任是在反對一方已無詞可以藉口而吕督辭職中央有答復張周兩人亦自覺承受之爲難遂在各報宣言不認接受之事實且言無論如何動以利害决不承認云云是勸進者已無所施其術矣 
　　第一師師長童伯吹嘉湖鎭守使王桂林於吕素無惡感當風潮陡起之時獨持鎭定不效他人之辭職迨是非漸明大有仗義報言之勢王鎭守使特自嘉興調兵一營來杭以擁護省城軍至臨平被人勤阻而省中風聲鶴唳形勢益緊迫矣 
　　第一師司令部周圍栅門盡閉卽日中住民進出亦甚困難夜間尤甚緊要處且多置沙袋以防禦非常口令各處不同機關中人亦不易行動省城以此等現象度歲了却民國五年亦可謂不幸也矣 
　　省議會於星期六之晚由沈議長催開緊急會議幷擬就函電照吕督軍前電辭職辦法請中央以命令委任周張各議員均反對之王廉等力主靜聽中央解决不必有所主張且前以議長名義電致政府議員已不承認此次甯可再蹈　轍沈君所擬函電遂廢棄而議會對此次風潮除主張軍民分治外遂不復有所表示矣其表面雖守中立實則此吕君熱心任事對於省長之職務均認爲適當也 
　　人事之糾紛如斯彼蒼者天亦大示警戒之象陽曆年終及元旦雨雪紛飛道塗濘滑居民方以營業結賬期近中心惴惴忽遭斯變無不動色相驚遂使全城氣象黠淡過此寒冬嗚呼苦矣 
　　當斯時也問最後之勝利將屬於何方乎此固至難答之問題也然苟除去勢力與機詐之關係而論則事實上之是非至易能答傅其永之委任其命令固發自中央毆傅者不啻毆政府也廳其不當在吕督雖負妄舉之責在中央亦有偏聽之嫌必欲去之亦自有正當方法新舊交卸之際樽酒未罷刀光四起是亦政界之創聞矣就令兩方勢力平均中央亦不復論列是非暫以敷衍了局然毆人有罪國有常刑傳亦國民之一獨不可向法庭控告乎人證旣集則教唆之犯自無可避匿以刑事犯而安居高位恐中央威力雖弱亦未能默認此事也 
　　至各軍長官職有專責本屬不相干涉卽情有不平相率引去則來日方長何必同日要挾陷本省於無政府狀態以民政上一部分之關係而牽及全省軍政小題大倣而針錄亦稍偏矣 
　　當全城氣象黯淡之日惟教育界興會尚佳今日元旦省城各中等學校教職員　資在西湖圖書館開歡聚會到者百餘人冒雪赴會兼有種種娛樂之事亦可謂好整以暇矣尚有數事足助學者之興味 
　　省教育會擬建築會所由會長經亨頤向上虞陳春蘭君特捐洋一萬元又擬向省議會補助若干而議員竟有因個人感情而反對者前届開會曾以此爲爭論之點本届又未議决星期六日突由北京王家　君電告由黎大總統捐洋萬元一般學子聞茲消息不勝歡慰大總統對於教育上之提倡如是洵足以風示全國　令聞者知愧矣 
　　女子師範校長葉謙由部調往北京已向官廳辭職將批准矣學生聞之全體開會涕泣挽留方恐難違目的會猶未散忽奉慰留之命遂破涕而笑亦教育界一段佳話也 
[徐州特别快信]  
　　各省區代表昨日均由津乘車來徐聞已暫時散會今日均赴寗賀馮副總統壽 
　　萬繩栻亦擬明日乘車赴寗 
　　兩淮運使劉佑常昨已由徐乘車赴寗 
　　鎭守使張文生昨日赴寗 
　　兗州鎭守使施從濱昨日來徐聞明日卽乘車赴寗 
　　陳德培奉張勳密派赴浙公幹昨已首途 
北京國教維持會昨派涂宗道來徐謁張勳商榷維持國教方法 
[南京快信]  
　　元旦日軍警機關級以上人員均着大禮服於上午十時齊赴副總統府祝賀各機關各學校自元旦起放假三日 
　　馮副總統誕辰分三日舉行二日爲預祝三日爲慶祝四日爲答禮各省賀客相望於道遲日城内外各大旅館已有人滿爲患之概 
　　徐樹錚張鎭芳陸建章段芝貴昨聯袂來寗祝壽國會議員因年假休會一星期聞來寗祝壽者不下百餘人 
　　倪嗣冲上月三十一日乘利濟軍艦抵寗馮副總統特派軍樂隊赴下關江口迎迓現住副總統府 
　　張勳代表惲毓昌曁徐州鎭守使張文生徐海道尹李慶璋均於昨日午後一時乘車來寗賀副總統誕辰 
　　馮副總統前日派陳參謀赴浙調查軍警風潮陳君業於今日早車回寗禀報一切 
　　江北釐金改辦貨物稅財廳已奉部令迅速進行財政部運日電催解欵甚急 
　　王正廷昨由杭乘通車來寗 
　　部派員姚東彦定三日乘輪赴皖調查釐稅 
　　侍從武官孔慶塘昨由濟南公畢回寗 
　　寗垣有人組織工黨支部地點未定 
　　寗垣連日奇寒窮民凍斃者日有所聞哀號之聲慘不忍聞 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀二十九日參議院張國淦否决接議十二案]  
　　昨（二十九日）下午一時參議院開會議長王家襄主席延長時間至兩點始足法定人數議員出席者最多數時二百人議長先報告衆議院來咨謂參議院藝僑議員選舉施行法已議决咨交大總統公布又報　楊議員等二人病故應咨催國務院依法遞補又報告議員請假至七日以上者王洪身等二人衆無異議遂宣告開議第一案擬任張國淦爲内務總長咨請同意案（大總統提出）（衆議院移付）議長謂總理尚未到院諮詢大家等待總理說明抑先投票衆謂宜失投票議長遂宣告用無記名投票表决法上書人名下書同意或不同意指定趙時欽謝家鴻李兆年解樹强等八人爲監票員點唱投票畢議長謂現在又到一人是否仍有投票權衆謂無須補投遂宣告開票其結果票數一百九十九名刺一百九十九人數票數相符但其中有白票三張計得同意票九十三張不同意票一百三張同意票對於不同意票爲少數否决第二案議員經費支給規則案（三讀）議長謂前次金議員兆棪動議標題加國會二字衆無異議以爲當然之修正第一條第三項某議員修正不克來京者改京字爲院湯漪則主張須修正第六項議　死亡時除照向例支卹金三千元外其歲費以遞補議員到院之前一日停支劉芷芬君修正將除向外三字删去議長謂末加第五條本規則自公布之日施行大家均無異議正在討論之時忽法定人數不足議長謂現在距三點休息之時只有五分鐘與其等候五分鐘則不如提前休息二十分鐘遂宣告休息休息後三點二十分復行開會蔣義明修正第一條第三項其任滿議員次年開會不克來京者其留存之公費可將證書郵寄本院由本院支給郵寄自於字至費字十七字删去並將可字改爲得字表决多數第二條第二項朱兆莘修正前項交際費照議員歲費支給規則支給之表决多數第四條劉芷芬君修正赴院及回籍旅費照前條附表支給之將附表二字删去表决多數議長又以全案表决多數通過第三集參議院經費支給規則案二讀文字無甚修正遂以全案表决通過謝家鴻君動議變更議事日程先議第九至第十三關於交涉之五案議長以其說付表决少數遂議　四案慶祝憲法成立大會决議案（議員林森等提出）由提案人湯　說明主旨後議長以付内務股審查表决多數第五案請政府宣告大赦建議案（議員向乃祺提出由提案人說明主旨後朱念祖君贊成原案莊羲明主張付審查尹宏慶則以爲憲法公布當然宣告大赦議長付表决吕志伊謂原案書除强盜及殺人罪外凡死刑無期徒刑及一二等有期徒刑酌量減輕如原案所云如有較强盜殺人情節爲重者亦一律赦免未免於法律不合向乃祺謂吕議員須注意自六月六日以前判决等句議長以付審查表决多數第六案吉黑兩省官鹽擬請變爲官運商銷建議案（二讀）無討論以審查案付表决多數某議員動議省略三讀會之順序表决多數全案通過第七案請政府飭駐外領事調查居留各國華僑人數及營業狀况並外人待遇情形報告外部編成專册以便設法保護建議案（審查報告）朱念祖報告審查結果以爲廳改爲質問案不付二讀會表决多數第八案添設公使領事或商領事並置保護華僑機關建議案一議員朱兆莘提出一提案人說明理由後以付審查表决多數議長謂第九案吉林省議會關於老西開交涉請願事件第十案直隸公民會代表王秉　等關於天津海光寺窪交涉請願事件皆爲老西開交涉請請願委員合倂報告請願委員報告皆以爲方式均合應卽咨達政府議長以第九案第十案二案表决多數議長又謂第十一案黑龍江公民代表高崑等關於鄭家屯交涉請願事件第十二案奉天公民代表李有蘭等關於鄭家屯交涉請願事件第十三案吉林公民代表梁宗拯等關於遼源縣交涉請願事件三案皆鄭家屯交涉亦請合倂報告委員報告亦以爲方式均合應卽咨交政府表决第十一第十二第十三三案多數通過議長謂新到院議員謝蔭澍證書已經審查會臨時分配於資格有無異議衆謂無異議遂由秘書抽定席次議長謂議案已畢宣告散會時四點四十分 
[楊增新不主張廢省]  
　　新疆省長兼督軍楊增新氏前曾有電主張變通新省一切政治辦法茲於十二月二十五日又有電到北京其文曰大總統鈞鑒國務院參衆兩院均鑒參衆兩院新疆議員政府公報局均鑒竊增新於五年十一月二十五日呈政府及兩院一電祇以新疆孤懸萬里交通阻絶地理財政人種風俗　與内地不同在前淸時卽曾爲變通省分則一切政治自不能不量爲變爲變通若事事拘定内省辦法必多窒礙故於未定憲法以前呈請政府及兩院特别注意前電所請置予變通云者第求其行之活潑非謂根本之變更業於十二月十三日奉國務院電開新省情形誠有與内地不同之處向來行政較諸内地莫不量予變通該省爲西北屏藩吏治軍政均關重要此不爲法律所拘束者務希及時整頓鞏固邊陲果有窒礙難行中央必力贊以收内外相維之益此案省議會無議决權將原咨撤回等因足見中央洞悉邊情准予變通邊省官民同聲感戴增新當卽遵辦並卽於十三日所咨新疆省議會原咨撤回今接京友來電據稱報紙宣傳輿論紛議乃知前電尚未詳明以致使人誤會查增新原電一則曰前淸以新疆建立行省一切章制悉屬變通再則曰請將新疆一省比照前淸變通辦法量予變通是增新之意祗注重變通二字並無廢省之說夫廢省存道數年前報紙紛傳提倡者已不乏人然增新向來卽不主張廢省也各省官制多取兩級制度故近日政客多有議裁道尹者惟新疆地方遼闊如喀什道所屬之和　圓于　等縣距省八九十站與雲南四川進京之遼相同無道尹以爲監督則知事之任性虐民無所不至故内省之道缺可裁而新疆之道缺不可裁增新且不主張廢道又何至主張廢省乎新疆改設行省埀四十年豈有廢省之理省制可廢流　誠不待言增新知識雖愚斷不出此下策者亦不待曉曉晰辨也總之新疆情形特别與内地各省不同增新所呈請者不過查照前淸仍作爲變通省分原電並無廢省二字請母誤會至新疆一切設施不能不變通之理由前電未及萬一容後縷陳敬祈垂鑒並請將此電煩登政府公報以釋羣疑不勝感盼新疆省長兼署督軍楊增新徑印 
[旅京陜人反對張鳳翽]  
　　陜人反對張鳳翽充參議員一事曾略見報端茲得旅京陜人聶家楷等致陜西地方檢察廳之公函一通其文略謂民國復活議會重新人民對於議員有選舉之權倘被選議員資格不符人民依約法亦有否認之權今歲參院改選三分之一陜省依法應選三人民等接到陜西來電當選人内有張鳳翽伏查張資格與選舉法施行細則大爲背謬且身名狼藉被人控告在案尚未了結　將張鳳翽種種不符被選資格　呈於後（一）張鳳翽係爲現任將軍署將軍之職不惟係完全軍人且在現任供職卽謂將軍署係是虛設然伊係國家之續備軍人按政府此次公布參院選舉法其中變更選舉及選舉訴訟準用衆議院選舉法之規定查衆院選舉法第七條第一項與張鳳翽之資格不惟無被選　卽選舉權亦須停止（二）張鳳翽係帝制餘孽民國四年迎合袁氏上表勸進紊亂國憲大拂輿情名譽旣壞腹心難策人民之信用已失國家之寄託安在以之而爲議員必圖個人之安富尊榮小則貽害地方大則盜賣國家政治前途何堪設想（三）張鳳翽前督陜時横征暴歛荼毒生靈任用狗苟各館私囊曾經旅京公民曾某等控告在案會帝制熖正熾伊借勢袁氏百班彌逢今袁氏已亡案仍繼續有效業經發生伊係刑事上之要犯其不能被人民之選不待言矣揆之以上三項事實證以法律解釋兩相背馳民等爲國會之莊嚴計爲人權之保障計天職所在情難縅默合詞瀝陳謹乞根據法律取銷張鳳翽之被選實爲公便此呈陜西地方檢察廳鑒核施行劉美侖聶家楷李郁 
[法部儆告檢廳之反響]  
　　京師地方檢察廳昨呈司法總長文云呈爲命令未依法律碍難服從應據實陳明事二十一日奉指令第二七三零號内開呈及附件均悉仰候咨呈國務院轉咨衆議院查照惟查閱來呈有該犯公然當選爲衆議員幸未到院實屬不成事體駭人聽聞等語全屬感情用事何得形諸公牘况查呈送抄件陳宏猷係候補衆議員該檢察長漫不加察臆定爲參議員亦屬粗率合予儆告嗣後處理事務不得掉以輕心尚其凛之此令等因正擬陳述問又奉指令第二七五二號略稱該檢察長對於議員犯罪則訾及議會對於報館中人共犯罪則諉之議會前者係屬謬見後者係屬取巧不知愈取巧則愈形其廢弛職務自應依法加以儆告等因先後到　查法院編制法第一百五十九條之儆告必須合於廢弛職務侵越權限及行止不檢之三項就前令言官廳公文内之用語除違法者外均無限制其參衆兩字之筆誤職廳早有文書到部聲明惟旣授用儆告以上兩點因爲逮捕陳宏猷按之編制法所稱廢弛職務等項全不相當至謂感情用事輕心粗率恐近於吹求　儆告之非法者一也就後令言廢弛職務與取巧二者依論理逈不相侔而况職廳幷未廢弛又未取巧今爲簡要之說明其不關於事理之大者無庸置辯此次本廳偵查議員與公言報共犯漏洩機務共積極進行有種種證明（一）迭次行文催請議會根究主名正爲準備公訴（二）披獲鐵證三件議員報館均無可諉（三）另有暗探覔得議員中嫌疑人之筆迹數紙足證絶非取巧（四）照寗限章程扣算偵查尚未逾　十日之限（五）曾將報館之編輯人等收押研訊多次皆有卷有文有憑有據可以覆按似不能强指爲廢弛何得謂置報館於不問至偵查之方法各依職權則各有認識旣無拘束明文何能盡如人意若謂諉其責於政府使之核對筆迹請查閱議院法第七十五條自能明瞭且安得不求助於議會總之檢察官之行動凡不違法院編制法又未逾其他法律之範圍者所有憑空　度揣測之詞苟無根據難期折服是此令亦知强指職廳廢弛職務本不相當意在廻護前令事甚顯然此儆告之非法者二也綜觀兩令旣有誤會職廳難安緘默爲此依據官吏服務令第二條但書第一欵據實陳請總長鑒核謹呈 
　　内部行政訴訟起而政局有掀天之大波　舉訴訟解釋案通過兩院而立法與司法有法律之爭執今以洩秘案與陳宏猷被逮案之接踵以至於是儆告儆告之聲非法非法之譏評又横起於司法界何民國官吏之爭論多而政績少也據此呈文觀兩方皆以打官話依法理爲公文之往還而内情如何雖未盡形諸筆楮要自有臭昧不能相投之表示且部長接續儆告檢廳直以非法二字呈覆部長皆司法界前此未有之創聞以其中所醖釀者不知經有若干曲折而繼此以發洩者又不知尚有幾許法理論辨嗚呼我觀内務部平政院相持之往事我竊爲司法界前途抱杞人之憂矣 
[吉省參議員被選資格之訴訟]  
　　吉林此次改選參議員發生選舉訴訟各團體旣聯合反對乃昨日又有公民趙逸民呈遞吉林高等審判廳指當選諸人係現任官吏請宣告無效其文云竊查民國二年一月十日公布之修正參議院議員選舉法施行細則第十三條内載被選舉人於未被選前係有正式任命令或正式委任令之現在官吏者俟到當選通知後以曾於該會選舉日期之前一日具有辭職書呈經該管長官批准者爲限得答復應選等語又參議院議員選舉法第三條内載凡有衆議院議員被選舉之資格年滿三十歲以上者得被選爲參議院議員又衆議院議員選舉法第七條内載現任行政司法官吏及巡警停止其被選舉權各等語是現任行政官吏未經辭職呈由該管長官批准者當然不能有被選資格否則依據參議院議員選舉法第十八條關於選舉變更及選舉訴訟準用衆議院議員選舉法之規定應以當選無效論（見衆議院議員選舉法第八十四條）茲查民國五年十二月十八日吉林省議會改選參議員楊福洲逯長增劉哲當選爲參議員沈景佺王皡如楊策當選爲候補參議員除楊福洲一員外其餘各員按照上開法文其當選均不能有效何則蓋劉哲係内務部僉事按照民國五年十二月十日政府公報載内務部令僉事劉哲出差派主事沈學范代理此令等因是劉哲雖已出差而於當選之前一日未經辭職呈由該管長官批准卽政府公報已爲唯一之鐵證又逯長增係吉林財政廳長所委任之吉林木稅局長沈景佺係吉林省長所委任之磐石銅礦局長王皞如係吉林官銀號督會辦所委任之調查員又楊策係吉林財政廳長所委任之寗安稅捐局長均於當選之前一日未經辭職呈由該管長官批准各報紀載寗曰空談爲此提起訴訟懇請貴廳分别調查内務部吉林省公署吉林財政廳吉林官銀錢號關於委用各該員等一切文件宣告當選無效以重選政不勝屏營待命之至　　按吉省改選參議員前旣以選舉人有賣票之嫌欵致各公　搜聯合反對（詳上月二十九日本報）今又以當選者資格之不合而被提起當選無效之訴訟夫當選人之資格非如選舉人之受賄事涉暗昧不易明也故當選人資格之爭　較諸賣票問題審理自易解决所奇者此次選出之六人官吏乃居其五豈吉省國會人材官吏以外竞祗一人抑省議會諸人醉心於富貴利祿故心目中祗知有官僚一派乎尤可異者當選諸人旣不惜糜其財力以占得議員一席何於自身之資格反未嘗預爲計及百密一疏由今思之其懊喪爲何如哉 
[鄂省選舉參員依然擱淺]  
　　鄂省選舉爭潮前數日王兼省長卽希望調和因各派竟見紛歧協商中止茲因内務部特派參事張知本重來調查三議員復職案携有該部致省長之正式公文於謁見王氏時親自遞交於是政務廳長何佩鎔復以個人名義邀請敬德商榷政友三派代表至署接洽聞商榷派之意詹大悲可讓議長敬德派應讓一參議員磋商再三敬德派有讓予政友派之議其議長一職則卽日改選以王信敷充之惟敬德派内部競爭參議員者甚多陳時周兆沅以外尚有湯煜龍亦呼聲甚高旋國民派又探得國務院確有根據參院議案電令王兼省長准許詹趙梁復職消息且以敬德派以一參議員交換議長之說亦未必出於誠意於是和議又歸决裂仍主張由法律上正當解决政務廳長何佩鎔以三派協議旣歸無效二十八日選舉必仍不足法數因於二十七夜復集三派代表商議謂杜戴丁三員到會本省長主張今爲維持大局免除紛爭起見鄙人已勸省長將杜戴丁選權停止詹趙梁亦暫不復權俟選舉告竣再議復職明日務請一律出席商榷派代表答以應俟院令解釋明白再行出席該派幷於卽夜與政友派互推代表周之瀚郭肇明蕭義純楊玉如高維崑謝步瀛等六人同往軍署謁見王兼省長以國務院電旣有疑義不能卽行更正選册明日舉行選舉亦難獲結果要求改期舉行王以二十八日之期係電奉政府核定不能因三議員資格再行更移周等遂怏怏而退一面又由張廳恩等第四次具呈要求改正名册王兼省長仍以院部電文前後不符不能遽爾擅改爲詞批示不准故二十八日續開第七次選舉會依然不足人數未能投票聞商榷派之國會議員以國務院對於參院可决咨送　趙梁復職案延不發佈明令業已提出質問又有廖宗北（衆院湖北議員）等前擬提出彈劾湖北督軍兼省長違法案文已草京以有某事障礙延未提出現鄂省有新發起之公民團以王氏於詹趙梁復職一案不依内務部電咨辦理致參議員選舉亦爲攔淺擬電促鄂籍議員速行提出彈劾一面又電政府請速簡賢明省長解去王氏兼職以息爭潮云 
[成都之第二次公民會反對戴戡風潮未已]  
　　十四號十二鐵少城公園開公民救濟會門首懸白布旗横書四川公民救濟會七字直書反對戴戡四大字張貼字條書赴會者請進公園入公園門抛球場均　一旗式樣與前相同演說臺以方桌爲之在抛球場正中普通人到者二三百人其所列開會順序如下（一）搖鈴開會（二）演說戴之劣跡（三）表示反對理由（四）議决致電中央參衆兩院及各省（五）選舉代表到省議會提議堅拒戴　（六）派代表向督軍要求不得交代並電中央收回成命（七）要求驅逐黄大　出境（八）最後解决準備組織義勇軍（九）走馬街草棚子已租定爲本會交通機關於反對戴戳有意見表示者可向本機關籌商（十）將戴戡種種劣跡訴於王芝祥要求電呈中央張澤均（貴州人嘗任合川縣知事前次公民大會反對戴戡卽出爲戴戡罪狀之證明者也）首先登臺演說戴戡在黔種種劣跡謂今日若不反對待其到任吾民已受痛苦欲反對而不能矣戴在黔省桑梓之地猶不恤擄掠民財殘殺民命今長川政要何愛惜辛亥年諸君以一條鐵路猶拚七千萬之命以爭卒得中華共和此次切膚之痛豈可隱忍云云譚毅公演說謂戴戡到川必禍川民吾人不可以不反對李汝舟演說反對之法謂今須先舉代表向督軍請願戴戡一日不去川本會一日不休會省議會各法團打電反對中央　置之不理是戴戡魔力實大吾人不可不有强硬之主張再請督軍省議會電爭謝肇和謂戴戡非空言可以反對已計畫爲義勇軍之組織但今先舉代表四人張澤鈞石靑羊李汝舟譚毅公赴督軍署和平請願又舉代表四人陳履初藍鏞生高顧蘇伯平到省議會請願務期逹到撤回戴戡　　谭毅公謂義勇軍之組織是最後不得已之辦法今尚用不到此且吾輩武力須用於帝制自爲之輩對於戴戡尚無用武力之價值鄭志三謂不用武力不足以阻其西來最後由李汝舟請諸代表登台問台下衆公民贊成不贊成時有人謂旣舉定代表便請隨同赴督軍署譚毅公謂人心激切恐擾市面秩序到會公民不必同赴督軍署但須在公園或草棚子鵠候代表回音以便磋議可也遂搖鈴散會 
　　按川之公民大會與公民救濟會是一是二吾人不得而知也惟一省之民意自有正當團體省議會爲之宣達初不必再有所謂公民會也有時省議會有反違民意之舉或如選舉風潮之搗亂而議會自身有不能舉其職者不得已而以公民名義督勸之亦未始不可今川之省長問題省議會一再電爭固已如公民會之意以行之矣而復有公民會之設以與爲攻繫機關其亦不可以已乎 
[杭州快信]  
　　省垣軍警風潮起後居民惶惶昨見吕督及師旅告示人心略定 
　　嘉湖王鎭守使昨晚專車來省 
　　前日由嘉開來新軍四百餘名至臨平仍奉督令當日開回 
　　參議院副議長王正廷往來各機關竭力調和 
 
 
 

Page 7

 
 
陽曆元旦各團營兵士給假一天憲兵仍須巡查改至五日給假 
　　督署副官處函致各機關元旦慶典各就本機關舉行宴會從緩 
　　新任高檢廳長陶思曾已於前日接印 
　　第一師童第二師張混成旅兪會示力任維持秩序保全安寗 
　　上級各機關軍警入夜仍荷鎗實彈特别戒備軍學補習所給年假十天一月八日開課 
　　護送選考海軍學生張委員蔭棠昨由滬來省銷差 
　　王店鎭商界舉代表沈益均等來省爭復該鎭商會 
　　省垣錢業公决往來賬欵概以隂曆十五結束 
　　宣平縣懸賞二百元通緝巨匪黄桂芬 
　　紹興公民于某晋省控五區烟酒公賣局長徐時勉勒索違法 
[陽曆新年之蘇州軍警界]  
　　新曆元旦正值臘尾年頭商民狃於習慣仍不能驟然遵行惟官廳以政令所在循例休憇藉示新歲之慶祝茲將蘇州軍警各界對於陽曆新歲之點綴拉雜紀載如左 
　　蘇州鎭守使朱琛甫以年關已届本月軍餉亟須提前領發以符歷年成例前月二十號卽令第二師部軍需處長徐鍾恒赴寗具領於二十五日經滬寗鐵路轉運局輸運到蘇駐紥蘇城之陸軍各團營及步馬工輜等連當日卽令領取散放一面由彭參謀長親蒞監發本月分軍署以副總統　辰並未派委專員監視駐防南通海門之第三旅旅長張亞威昨亦到師領取常熟之第九連由蘇坤山旅長躬自帶餉馳防點發其餘如禁衞軍憲兵營警察廳等亦各於二十八號一律發放惟水警第二廳之餉期向來較各軍警遲緩半月昨經趙雲生廳長電商省長准其先向中國銀行支借由財政廳函知三十號亦已領到卽經分飭各專署提前給發矣 
陽曆元旦行政官署如道尹縣署等奉到省令着一月一號至三號止停止辦公三天以示休息葑門外覓渡橋洋關經監督楊霞蔚知照黑稅務司封關停公郵政局於三十一號卽停寄包裹等件使署及道尹公署縣署高等審檢廳等處略有點綴署前高懸國旗及糧紥松支彩柏大小公私各學校均於三十號下午起停課放假至一月三號爲止縣立第二高小學校於三十一號起舉行十週紀念大會二日第一天上午爲慶祝紀念式下午係游藝會第二日上午爲遊行市街下午爲化裝游戲王道尹縣知事均到會參觀 
　　陸軍各團營經兼第二師師長朱熙通令各旅長轉飭於三十一號起封操三天舊曆新正停學術二十天士兵等在封操期内輪流休假三天不准自由出游使署將鎭守使之大令出巡各街巷由稽查處加派員弁密察各目兵除每名奬給犒賞洋二角外另由朱君購辦酒肉洋麵支配各營警界亦一律照辦 
憲兵營長方幼之以本營性質較陸軍不同各軍營放假 
休息之日正憲兵行使勸務之時因此傳知第九連連長王斌吉擔負城廂内之巡查照平常加派雙班令十連連長崔樹生擔任閶胥盤各馬路全連士兵一律武裝出巡另有營本部之副官爲總視察俟四號起再行逐日補假至警廳方面崔君於三十一號下午二時臨時召集各區隊署長警官到廳會議加派崗警添增梭巡辦法新舞臺及春仙兩戲園由劉署長各派長警十名彈壓另又抽調消防隊爲元都觀前之臨時巡查隊 
地方通信 
[蘇州覆船溺斃四命]  
　　十二月二十七號下午有江北石屑船一艘行至閶門外西津橋地方塘河中時因天寒風狂駕駛不愼致全船傾覆船上大小四人均皆落河迨經該處居民報告楓橋鎭警察派出所派警到場撈救四人均已溺斃旋經報告吳縣知事署於三十號派周裁判員蒞場相驗飭將各屍先行棺殮再行查傳屍屬到案認領 
[蘇鄉新出盜案]  
　　蘇鄉香山區東塘村鄉民李文伯家素稱小康匪徒垂涎已久十二月二十七號晚三更後突來盜匪數十人明火執械打門入室肆行搶刦李文伯驚起喊捕被匪打傷搜刧錢洋衣物而去次早經李查開失單來蘇禀報吳縣公署請求查勘追緝 
[無錫徐老窩子在蘇鎗斃]  
　　巨梟徐老窩子爲太湖盜匪首領近年紏集黨羽出没於附近太湖一帶今秋曾搶刧無錫方橋鎭等處案情重大舊案尤爲纍纍前因拒捕致受鎗傷匿跡上海投虹口同仁醫院求治爲院中覺察報知捕房由會審公廨中西官提案審訊嗣因病劇將斃公廨來電屬無錫縣知事派員赴滬錄取口供繼由公堂引渡解赴蘇州水警第二廳審訊核辦茲聞楊知事接水警趙廳長電告徐匪口供研訊明確詳報軍署奉馮兼督軍令已於上月二十九日將徐匪就蘇鎗斃以照炯戒云 
[南通鎭守使得勳位]  
　　雲南　義一役中央以通海江甯兩鎭守使保衞地方深資得力特授王管兩君四等勳位幷派陸軍中將哈漢章赴寧授勳刻已由總統府幕僚處電召通海鎭守使管雲臣卽日赴甯聞管君接電後已乘專輪遄往矣 
[揚州酒捐委員辭職]  
　　北六集酒捐委員嚴某困有他就於日昨來城隨帶報銷册及公文面謁縣長呈請辭職業已允准聞周知事擬委向辦雜　之吕某接充 
[和尚作媒受累]  
　　劉家集都天廟和尚覺先於兩年前曾爲該鄉孀婦王李氏之女作媒配與城内芝麻巷余姓家爲媳現王李氏因女自出家以來杳無消息心頗懷疑特於日前來城探訪已爲余姓賣與鎭江某軍官爲妾王李氏以己女爲和尚所騙遂於日昨到縣起訴 
[小學更換校長]  
　　縣立第五高等小學校長張輔丞因事辭職由縣教育會開會選定第十國民校長陳悅三爲該小學校長現在呈請周知事委任矣 
[鎭江慶祝陽曆元旦]  
　　鎭郡各機關近奉内務部令照舊例於元旦日應行慶祝年禧休假一日江蘇溤督軍昨又訓令軍警兩界照例頒賞並於元旦日停操一天第十九師司令部丹徒縣公署警察總局及官産事務所貨物稅所各機關均各停止辦公一天鎭江海關亦自元旦日起封關三日各大商業各銀行錢莊均停市一天並懸燈結彩以誌慶祝 
[檢查印花稅認眞]  
　　近日警察總局章局長嚴令城廂内外各警區飭派長警赴各商舖檢查簿據有無漏貼印花稅各區奉命後檢查認眞者首推南區前昨兩日經該區長警在城南大街五條街一帶查出未貼及少貼之店舖有三十餘家之多一倂帶區判罰三元或五元不等 
[贛米出口]  
　　今年江蘇各縣　間有　水患者而秋收尚稱中稔伹米價仍須五元六七角至六元方可購到其最佳者若待至明春米價增漲更不知伊於胡底齊省長爲維持民食起見特電飭鎭江關監督袁思永轉飭關員　密稽查倘有私運米糧出口一經查獲以一半充公一半充實 
[查勘烟苗]  
　　省署近因六合縣境發現私種烟苗誠恐各縣不無此項情事特電飭一體查禁章知事奉電後卽訓令水巡王隊長督帶巡船前往各市鄉按　搜查並令各該圖董保具送切結彚齊具報以憑核　 
[安慶採鑛交涉之近訊]  
　　皖垣集賢關外之葉家冲地方發現鑛産煤苗甚旺經當地人私自採挖曾由省吏禁止在案乃近有自稱某公司復在該處開採煤鑛與該處人民已起交涉現由紳學界聯同旅京皖紳舒鴻貽姜策等電禀省長以墳塋與風水攸關力請禁止當經倪省長令行財政廳派委鄭璵會同懷寗縣朱知事前往查明究竟該公司在何處試採何時禀給開鑛執照由何人引導幷有無掘墓情事一倂查明禀復核辦 
[債欵到期之交涉]  
　　怡大洋行債欵已值下半年償還之期業經皖省長一再電陳大部以此項債欵應由津浦鐵路南段貨捐項下撥抵皖省不能擔負在案仍近聞外交部有電來皖謂怡大債欵到期未付祈照該行所訂本息表辦理卽日交付云云聞倪省長以此事關係重要如過期不能解决則本息出入關係甚大皖省不能負責請再妥爲磋商矣 
[武昌華景街損失之有着]  
　　漢口華景街前因暴徒倡亂放火搶掠延燒四五百戸損失財産甚巨當經該處四區公益會長鄧芷衡等組織追賠聯合會凡受損失者向該會報告納費註册卽可享代爲要求賠恤之權利迭在省長各署禀求撫卹救濟均未蒙准乃公推鄧芷衡周少垣二人爲代表晋京向參衆兩院陳請轉　政府撫卹現已由兩院通過咨經國務院令行鄂省長按照所開損失各戸詳細調查是否確實再照寗津兵燹損失撫卹例給予撫卹聞册報損失者祗二百三十八戸共損失銀十二萬八千六百五十二兩零錢十二萬八千一百八十五串零銀元七萬四千五百六十四元三項總計不過三十餘萬元其實前此損失不止此數如各里之房主各公司行號之大資本家前因意料政府不致賠欵給卹多未赴會註册今聞有此信息咸擬繼續要求其損失尚不知有幾何也 
[鄂人對於紀念日之冷靜]  
　　二十五日爲再造共和紀念節而首義元勳蔡公松坡之靈櫬又適由鄂回湘鄂人處此悲歡交集之際竟若毫無咸動冷靜非常茲將各方面情形紀左（甲）官廳方面各機關一律休假督軍署頭門交义國旗與軍旗其餘各機關惟高等審檢廳挂有民國紀念紅燈四個夜並燃燭外餘均國旗　面而已（乙）議會方面常會旣已閉會選舉參議員又因爭潮劇烈故是日紀念竟無人顧及門前雖义兩面國旗内中毫無舉動卽蔡公　櫬亦無代表去送（丙）學界方面各校均放假惟中華大學總理陳時特假抱冰堂歡宴美國博士來顧黎及靑年會總幹事朱如等由全校管教員作陪（丁）社會方面 
　　商會及各法團冷靜如平日各商店亦無張旗結綵者詢其故俱以警察與商會均無通告吾叢處於官權之下雖知之不敢擅自舉動云 
雜評一 
[浙局之解决（一子）]  
　　國事之紛擾而不定者原因何在乎曰在不能解决今日磋商明日調和結果無效而日事遷延紛擾乃因之而不定然而中國事之紛擾則不僅此也一次之解决不足定其紛擾也一方面解决而一方面反對之因已種故國事非無解决之策也解决而後猶之不解决雖有二次三次解决必有二次三次反對此紛擾之所以常不定也中央政局之爭長省督軍之爭議會議案之爭黨派黨見之爭其例罔不如是 
　　今浙軍警之風潮中央已改任楊善德爲督軍矣此爲民國六年第一解决　浙局紛擾果遂自此而定乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[慶賀年禧之盛况]  
　　本届陽曆元旦各機關均循例休假慶賀新禧茲將種種盛况分别錄後 
[交涉公署之歡洽]  
　　交涉公署除於前進大廳陳設禮堂由楊交涉員率同屬員及本署各職員舉行團拜外特於西面花廳陳設招待室分列大餐檯六席備有上等西餐茶點裝設電氣火爐並因天雨開足電燈十色五光燦爛奪目是日滬海道徐道尹譯員陳香伯海關施監督譯員奚麟石淞滬警察徐廳長上海縣沈知事地方審檢兩廳長公廨關聶各讞員工巡捐局朱局長楊護軍使代表趙參謀長法租界華董吳陸兩君均前往道賀外賓到者亦頗多均由楊交涉員偕同招待員虞汝鈞陳世光楊小堂等招待入席上午十一時開筵酒至數巡由楊交涉員起立演說略謂今日爲元旦佳節一年已過又是一年故聊　樽酒邀請團宴　承俄領事格克兩君函約聚會乃蒙貴領袖領事曁在席諸君惠臨至爲榮幸謹舉杯慶祝世界進步云云旋由俄領譯員某君代譯格克兩君答詞略云今日承貴交涉員函邀並承介紹徐道尹施監督諸君聚會至爲榮幸謹祝貴國進步云云於是在席諸人互有演說紅爐坐對會宴一堂直至下午午二時始各盡歡而散 
[尚賢堂之願望]  
　　前晚法租界尚賢堂開新年願望大會中西男女來賓座爲之滿五時開會先由主席李佳白博士宣布開會宗旨繼卽演說種種願望旋由張蟾芬宋子霞史克禮（德文新報主筆）余君鄧少儀女士瑞典國某女士等相繼演說茲將各人演詞摘錄於後李君謂己所願望者一爲（歐戰和平了結）去年雖有此種希望未成事實古人謂謀事在人成事在天余則謂謀事在人成事亦在人今歐戰已有議和動機如美如瑞典瑙威等國出而擔任調和黎大總統處余亦曾致電勸其加入調和團故今年歐戰余終希望可以和平了結二則（希望中華民國平安）民國自元年至今五年中二次革命之後繼以白狼跳梁又繼以帝制問題激起雲貴等省獨立刻下共和雖云復活政局時起波瀾然而府院參商議會爭執僅皆枝葉問題似無根本關繫以余測之六年分中國定有和平希望張君謂一願中國多開工廠以養貧民俾乞丐及不良分子因而絶跡二願教育普及免子弟廢學而凡充教員者勿見利思遷則於學務實有裨益三望國人均有道德心末復向李君道謝屢屢輔助吾國之熱心宋君謂我望世界和平各守疆域互戒侵佔致起戰爭望社會戒除賭博專心工商事業史君謂一願望歐戰從速終了以免生靈塗炭二願望中國各政黨皆直心愛　並請世界各國無論民主君主君民共主莫不有政黨以相競爭顧各國雖有黨派之分然其愛國之心則初無二致深望我國各政黨嗣後對於國事一秉至公勿雜私見俾與各國政黨並紀齊驅 
余君謂願望中國工業振興北京爲中國首都只有電燈廠與英國倫敦相比相去何啻霄壤故望北京振興工廠以爲模範並望李君身體康健尚賢堂會務發達傳靑年學子時得暢聆偉論命女士謂願女學校發達中國男女國民號稱四萬萬則女界實佔二萬萬與男界人數相等而女學校不及男學校百分之一故望各界均竭力振興女學俾男女教育居於平等地位瑞典女士以英語演說由李君譯以華語其大致亦願歐戰早平中國刷新政治日臻富强社會中袪除私心注重道德 
後尚有阮頌德吳雅倫周克新王吉人梅東閣諸君相繼演說說詞甚長不及備錄 
[羣學會之趣味]  
　　羣學會舉行慶祝極形熱閙來賓五千餘人會員到者三百餘人門首紥彩牌樓一座中間高縣國旗國旗之下爲會旗不用交義式以示尊崇國徽至爲得體前後徧懸本國玻璃明角五色燈及各種形綢布置悉從舊式絶少舶來貨下午一時後來賓絡繹樓上潤鴻社友奏唱三國志連環記牧羊記等各歷史名劇樓下有貧兒院西樂隊二時半行團拜禮會堂正中懸國旗一全體起立三鞠躬畢執行部長王慕詰君代表會長報告略謂本會成立已十餘年而慶祝元旦實爲第一次此次之所以舉行慶祝者以共和復活故並謂今日承各界光臨本會不敢以無謂之舖張供一時之快樂請諸君念從前經歷之苦痛永記本會慶祝之微旨則本會之幸也報告畢胡敦復君演說略謂羣學會之宗旨取人羣進化之義人不能離羣以生活惟君始能進化人之所以異於禽獸者彼之進化遲而此之進化速彼之進化任平天此之進化出於己並謂羣學會之組織極可欽佩諸君如能體羣學會之心則今日之來預是慶祝會爲不虛矣說畢宣告暫時休會四時後演幻術入夜爲會員叙餐會凡二十席更闌始散 
[紳商兩界之團拜]  
　　本埠紳商兩界前日特假滬南工巡捐局行團拜禮到者甚衆於午前十時舉行是日雖有風雨前往參預者頗爲踴躍 
[南市各界之休息]  
　　南市商界如錢業等均於元旦休息一天惟行政各機關均休息三日概於頭門高揭國旗同伸慶賀警界防務則仍照常進行如民間發生事故僅係細微口角並無重要關係者暫由署所當場問明解釋其情節稍重之案均將人證暫留於明日（四日）移送警廳請司法科預審核辦 
[閘北燈彩之輝煌]  
　　閘北四五兩區各警察署所駐防陸軍營曁慈善團各段救火會各學校均懸燈結埰高張國旗閘北司法科亦停訊一天 
[領署捕房之賀客]  
　　法總巡施美德於元旦早晨率同副總巡石維也總巡捕房捕頭兼西探目阿而風西嵩山路捕房捕頭臘脫來小東門捕房捕頭李望善鐘路捕房捕頭脫來沙克盧家灣捕房捕頭茄標元理兼西牢捕頭顧才並中西辦公人員各穿禮服總巡與各捕頭胸懸奬章齊至法令事署向法總領事那齊副領事德賚沛道賀新禧會審官聶榕卿亦前往道賀握手盡歡而别後由華探目顧紀生黄錦榮沈德福率同各包探與華捕等至總巡捕房向正副總巡賀禧正副總巡卽向各探捕奬勵一番並告知中西探捕人等今將西探目阿而風西與西文案維逹及西牢十四號捕頭顧才升爲副捕房前有二十九號華探早經斥革今以試用包探梁大　補充又二十六號包探許　卿辦事勤愼加給頭等月俸諭畢各探捕等道謝而散 
[美國實業團來華遊歷之行程]  
　　一月二十五日乘俄國皇后船離凡庫非（英屬加拿大西海濱）二月六日到横濱停一晝夜七日在東京逗遛）一日八日晨離東京乘火車過日本中部九日到長崎五句鐘乘船赴馬尼拉（菲利濱首府）十三日到馬尼拉少停卽起程赴香港　十五日到香港逗遛二日十七日擬赴某地二十日自香港赴廣州本日離廣州乘太后船赴上海二十四日到上海訪上海總商會二十五日上海總商會接待晚十一鐘乘車赴南京二十六日晨七點到南京訪實業家二十七日離南京乘江輪三月一日到漢口訪漢口總商會二日晨十一點三十分離漢口三日到北京訪總商會公民團體及商業團體庽六國飯店一星期十一日晨八鐘三十分離北京十一點三十五分至天津訪商業及公民團體十二日晨十一點三十五分離天津十三日下午七點七分到奉天寓日本旅館十四日奉天十五日晨九點四十分離奉天十六日晨八點鐘到漢城停一日十七日晨八點三十分離漢城十八日晨七點三十分到仁川換船經過内海赴神戸十九日寓神戸遠東旅館二十日下午六點三十分離神戸赴東京二十一日晨八點四十分到東京停一自二十二日寓横濱大旅館下午三點俄國皇后自彼解纜三十一日返還凡庫非 
[浙省暗潮中之軍隊]  
[寗滬軍士之開拔]  
　　杭州軍警各界發生暗潮迄末平息茲聞北京大總統特派專員南下赴浙查辦昨日該員等已奉令過申換乘滬杭火車往浙一面又由大總統電請南京馮副總統迅速派兵赴杭照料馮副總統立派四團禁衞軍赴浙昨日該團全部軍官亦道出滬江並不逗留卽時赴浙上海楊護軍使亦委第四師十五十六並三十三等三團士兵連同砲隊等着速拔隊一赴杭彈壓其十六團全部目兵亦於昨晨由滬首途十五三十三兩團則定於今日開差 
[旅滬浙人之關心]  
　　浙江旅滬學會前日電致杭州童張兩師長並各旅團長云浙事當候中央解决治安保護全仗諸公舊駐軍隊萬勿調遣免致人心惶駭旋接張師長復電云東電悉維持現狀候中央解决鄙意極所主張本師所屬軍隊仍各在原駐地並無一兵開動請紓錦注特覆載陽冬 
[海軍學校畢業誌盛]  
　　吳淞海軍學校係南京海軍軍官學校所改組茲届第二次畢業之期業已考試完竣於去年十二月二十八號舉行畢業典禮此次畢業生計共四十九人已奉大總統特派海軍上將薩鎭冰代表蒞校發給證書並頒錫訓詞奬品當時蒞校者有海軍總長代表軍學司謝葆璋海軍部司副官鄭懋昭海軍第一艦隊司令林葆澤海圻艦長湯廷光肇和艦長楊敬修同安艦長任光宇海容艦長杜錫珪海軍部視察員李國堂及其他海陸軍上中級軍官數十人薩上將蒞校時由學生等整隊歡迎奏軍樂一次隨由該校校長導引至大廳休憇片時卽導引至禮堂大總統代表居中席總長代表居左席該校校長居右席奏國樂畢由學監李于樞唱名畢業生等如禮領憑其前四名大總統各奬軍刀一柄分發旣畢復奏國樂由大總統代表總長代表及該校校長宣讀訓詞各學生答謝禮成茲將訓詞謝辭錄左 
[大總統訓詞]  
　　凡一國海岸線愈長則其軍備亦愈不易故覘其艦隊之多寡領海之權力已可卜其國家之强弱戰爭之勝負矣如英以區區三島爭霸海上日以蕞爾小國雄飛亞洲何莫非海軍之力有以致之我國創辦海軍之始尚可與列國相抗而一蹶竟不復振今欲重整軍備鞏固國防究非復興海軍不可而培養人才尤爲當務之急諸生今日畢業固於學術已有研究然各種建設學問至精非稍涉門徑者所能勝任深望諸生日夕惕厲蔚成通才將來整理一切不俟他人輔助而能措置裕如庶於財政匱乏之秋而收海軍興復之效軍國前途其有豸乎其各勉旃本總統有厚望焉 
[海軍總長訓詞]  
　　今日爲我吳淞海軍學校孝悌兩班諸生畢業之期本總長以欣慰期望之故不惜爲諄勉告誡之詞願我諸生其敬聽之夫以吾國所處之地位當今日之時世其不能稱雄世界者豈非以海軍實力之不充乎雖然實力云者船械次之而人材爲先譬之人家雖貧而子弟不可失學子弟力學雖中落之家可以復振教育停步卽積弱之國無難中興是以近年以來國家財政雖極困難而對於海軍教育猶復竭力維持卽此意也諸生皆各省英俊强健之靑年今日畢業他時何以報國家勵戎行各盡其軍人之天職無待本總長之訓誡惟願朋友相告弟兄相勉母畏艱苦而阻深造母貪小就而棄大成母分黨派而忘國家母狃習染　隳品行擴世界之眼光裕深沈之韜略則此日莘莘之學子皆他年滴滴之將材匪特本總長所厚望　亦我國家之光榮也諸生共勉之 
[畢業生答詞]  
　　今日生等畢業之期蒙大元帥部長校長勗之以訓詞奬之以珍品受茲寵錫感激莫名竊念生等矢志求學肄業海軍各學校時閱數稔深荷栽培得有成就然海軍學術考究務極精微今日於各科學雖略窺門徑而實地之經驗尚待研尋生雖怒鈍亦惟勉矢精勤不自滿假力求致用方針共盡軍人天職時以凛守訓言本熱誠愛國之忱鼓邁往求精之氣以仰副我大元帥部長校長平　栽成期許之至意云爾謹答 
[指定校長聯合會議之主席]  
　　市學務委員賈豐芸接縣公署第二百十二號訓令内開案奉江蘇　海道道尹公署第二三四號訓令查道屬高等小學校長聯合會議已定六年一月五日始至七日止業經令知在案此次開會仍在滬城也是園舉行按會講規則第三條指定上海市學務委員賈豐芸爲該會主席合行令仰該知事遵卽分别傳知此令等因到署奉此除分行外合行訓令該員知照 
[備函索借之嚇詐]  
住居美租東有恒路淸安里一百五十六號之本邑人費克明卽該里房東前日費家接有匿名信一封欲向費借洋若干於三四日内來取如不見允定以衞生丸奉敬等語費得函後卽將原信送至哈爾演捕房請爲杳究 
[購買烟土之受欺]  
　　土販甲乙二人同住虹口元芳路日前至住居三多里粤婦二小姐　購買印花大土二只計洋五百七十元先付定洋一百元前晚甲等持洋四百七十元至二小姐處交洋取土該婦卽同甲等至吳淞路九遠里八百七十九號屋内取出紅土兩只甲等以所買之土係是印花大土並非紅土雙方正在爭執忽來身穿洋裝者二人入内不問情由將甲等持棒亂擊並將紅土二只及大洋四百七十元一倂携之而去詢之二小姐諉稱不知甲等始知被騙同赴美捕房控告捕頭卽飭中西包探查明核辦 
[南市典當遇盜]  
　　南市泉漳　館振大典當於昨日六點鐘時被盜匪八九人一擁而入各出手鎗嚇禁聲　闖入店堂搜刦櫃拒捕屜中大小銀洋二百餘元因該典前後均有崗位該盜不敢深入包房卽於搶得現洋後匆匆携贓逃逸事後該典執事投報一區警局請爲查緝董警正立派王巡官帶同探警前往查緝　盜已遠逃無踪 
[强盜夥刦商舖]  
　　美租界東百老滙路正豐弄口第六百九十六號門牌萬盛泰烟紙雜貨店於前晚七句鐘突來盜匪三人各持手鎗兇器將賬台上大洋十五元小洋一百二十餘角一倂刦去向西北方奔逸事後由店主張文虎投報滙山捕房立飭通班探捕四出兜捕已杳無蹤影 
[宋園路發生盜案之報告]  
　　寳山縣境宋園路裕順謹記小雜貨店被盜搶刦已兩誌前報茲將上月三十號五區二分所牛警佐呈報徐警廳長文節錄於下本月二十九夜王家宅迤西聯義會後商民周文錦所開裕順雜貨店來有口操江北音者二人以購物爲由其時該商人出外置貨店中僅有其妻胡氏及女孩二人該匪等嚇禁聲張將胡氏頭上包金壓髮手上金戒耳上金環並帳檯上大小銀洋二十餘元一倂刦去警佐聞報後立率巡官長警前往勘查查得該商所跴之店係平屋一間鄰右稀少距離本分所有五六里之遙離王家宅派出所亦有三里餘路地處荒僻每晚六七時後卽無人往來當卽派警四處二緝匪等已早遠颺杳無蹤影除仍飭長警上緊嚴緝逸犯務獲解究外理合抄錄失單具文呈報伏乞鑒核 
[滬市銀根奇緊]  
　　近兩日係陽曆年節故銀行海關均停辦公事惟市上銀根又緊昨日銀拆漲至七錢緣陽曆歲底中央在滬撥解各國庚子賠欵共計三百餘萬兩又以南北市各莊所存者洋多 
 
 
 

Page 11

 
 
銀少故銀拆聚漲而洋厘驟跌至七錢一分六厘 
[電報公司之火警]  
　　本埠大北大東太平洋電報公司前日（卽一號）下午九時許發生火警昨特通函各界略云是日火警本公司所有電機竭力維護各處電報均一律照常通電相應通函查照以免誤會云云 
　　又一訪函云陽曆元旦夜八時公共租界黄浦灘廣東路口大東大北太平洋三公司四層樓上忽然起火由捕瞥見奔告捕房電知瞭望台鳴鐘警告救火會西人立騙皮帶車馳往灌救無如是夜風力甚大樓屋又甚高頗難施救約歷二小時始行澆息幸牆垣堅固並未殃及鄰居祗燬中間洋房數間中國電報局近在咫尺幸獲無恙至其起火原因聞係電箱走電所致 
[南滙監獄失火]  
　　南滙縣監獄原有獄舍三十二間現禁人犯共有一百數十名曾由該縣知事葉樹維派委費芝田爲典獄官詎於上月二十八號下午六點鐘時該監獄内忽然失火立時冐穿屋頂燒燬獄舍七間嗣經合城各水龍往救始得撲滅事後查得焚斃瞎眼犯人一名又被逃逸罪犯一名茲爲省公署所悉以縣署監獄爲重要之地因何失火亟應飭查現已電由道尹公署訓令該縣葉知事着將肇禍情形據實具復以憑核奪 
[慶祝副總統壽辰]  
　　水警第二廳長趙雲生以民國六年一月三日爲馮副總統壽辰所屬各員均應前往慶祝特訂各員晉祝班次日期名單於前日通令各屬員按照單開班次日期員名先期往寧赴大行宫華洋旅館齊集候本廳長帶領晋祝萬勿延誤云云所訂晋祝壽辰班次名單錄下 
月一日第一班祝壽人員十四員督察長宣保章科長宋世松　王基晏　李步雲　分署長沈兆榮　張毅然　王士琳　艦長懷宗邦　吳錦杰　吳秉春　柯益康分署長李耀樑　池耀宗　殷彤熙　一月二日第二班祝壽員名十三員　隊長李標勝　分署長王壽良　丁寳貴　薛如江　仇雷　兪鍾彦　艦長葛長發　閻長義　孫秉倫　周維屏　段毓林　張連賓　一月三日第三班祝壽員名四員　專署長沈葆義　師景山　仉志鵬　鈞和艦長董仲發 
　　滬海道徐道尹已於昨日早車赴甯其餘如淞滬警察徐廳長上海縣沈知事總商會代表甯波同鄉會會長虞洽卿松滬護軍使代表趙聯簧曁其他各界人士聞均於昨日晚車赴甯賀壽惟楊交涉員因今日恐有外賓道賀須在署招待擬俟今日午後赴甯一行 
　　南通錢礪封君撰祝副總統壽聯照錄如下 
　　中國安則東西鄰舉安試考莎車偉績大樹威聲一脉恰相承名滿地球九萬里我公壽而億兆人同壽但願節鉞長持河山鞏固九如爭獻頌羣賡天保一章詩 
[滬濱各校記事]  
[三學校之遊藝會]  
　　（一）盲童學校於前日下午三時在靜安寺路啞令匹克戲院開游藝大會中西男女來賓聯袂而至校長傅步蘭君副校長朱少屏君均在場内招待會場門前由靑年會李啓藩君率領童子軍十二人招待來賓童子軍中有唐少川先生之公子唐榴君出力尤多入門數武有陳列籐籃數種皆爲該校盲童所編製定價甚廉每隻祗售一二角其中花籃一種見者尤樂購取惜所備無多不敷應求旁爲某行售糖處聞售資以三分之一捐助該校時來賓西人某君購糖數十元分酬童子軍以謝其招待之勞並贈該校盲童數包是日雖有大雨來賓極形踴躍三時開會坐客已滿後來者致無坐處首由盲童唱歌繼唐少川先生演說謂斯會之開意在表示盲童能力引起各界觀感將來各省能繼起興辦於三五年内將此百萬盲童盡成有用之人才是所厚望焉是日會場中有約翰大學上海正樂社周森友博士史鳳珠女士檀香山某君之音樂皆聞所未聞一時羣起鼓掌主使重奏李松泉君之音樂皆聞所未聞一時羣起鼓掌主使重奏李松泉君表演幻術亦神妙非常聞到者共有一千餘人之多云（二）寰球中國學生會夜校同學慶祝新禧並聯絡同學情誼起見於前昨兩日在校開游藝大會全體學生曁教員朱賡陶等諸君均與會列席男女來賓頗不乏人校長徐紉蓀君宣布開會宗旨繼以洋琴獨奏乃演警世新劇一名猛回頭劇中寓意甚佳語多警切意在勸人研求學術自勵自勉化蕩子爲志士以成高尚之人格一名家庭鏡演昆仲二人入學投軍竟成偉業中間經歷境界悲歡屢變令人感悟編演斯劇者皆屬夜校學生並有說明書在場分送觀者無不鼓掌閉幕後復由校長徐紉蓀君發表下星期六卽六號晚七至八時開國文文學會八至九時開英文文學會又定十三號循例年假舉行第二次畢業式云云嗣後引入招待室欵以茶點至十時始興辭而散（三）中華書局附設之中華小學校校址在愛文義路哈同路轉角於陽曆元旦卽隂曆十二月初八日開家屬懇親會並遊藝會雖風雨之中而男女賓到者有屬懇親會並遊藝會雖風雨之中而男女賓到者有五百餘人之多學生各種試驗均有精神各級之修身作法尤合於自然教育及實用教育之宗旨該校所聘教員於小學教育研究有素於此可見此校成立僅一學期成績如斯洵非易易聞明年學生報名者甚衆其額已達百餘云 
[二學校之年假式]  
　　（一）北浙江路南洋南業公學於三十一號舉行年假禮首由校長吳衡之君宣告該校現已歸倂中華工南研究會辦理事略謂學校之設必須學科完備方足養成眞才經費裕充始堪維持久遠鄙人與梁鉅屏君均係該會會員應有辦學興商之義務爰將本校送歸會中辦理以期羣策羣力共謀擴張庶公學之名義相符而學生之進身有路言畢乃請江蘇交涉員楊會長登壇演講詞曰中國地大物博工商信用素爲外人所稱許宜若可以發達執寰球之牛耳何以商務日見凋敝經濟日益困難此無他良由不學無術有以致之也滬上爲萬商雲集之區百貨輻輳之地乃商校寥若晨星卽有之亦多屬因陋就簡未堪認可者今觀此校規模宏大氣象莊嚴爲之不勝歡喜而生無窮之希望焉若希望而能達目的者始足謂之希望否則空望而已今所希望於諸生者一爲服從母恒以主人翁自居夜郎自大苟存此觀念則學問無以進益須知欲作主人非由服從莫可驟致西諺固有之矣一爲奮志學者須知我國重任將在諸生之肩上務必矢志於成以達求學之目的他日出爲社會辦事以達展抒所學之目的因而裕民富國以達國家求治之目的於是吳梁二君建立此校及鄙人希望之目的亦可以達矣再本校所設銀行專科甚合時宜將來學生畢業當爲咨送銀行實地練習卽報部立案之事亦當自爲辦理爲諸生謀進身吾知今日政府頗重工商其待商學之士或更優於法政之士也鄙人忝官斯土對於學務應有提倡之責幸其好自爲之諸生耹聽之下異常歡忭堂聲如雷次由副會長謝復初君演說簿記之功用謂中國簿記各自爲法不能一致用者自以爲妥實則瑕疵尚多煩於查核商賈之人雖有知之而莫能矯正今本校當以此科爲主要將來諸生必受商界之歡迎傳授旣普則簿記之法必有統一之一日蓋我國今日所望與外人商戰者惟在座諸生是賴也嗣務長沈邁士君來賓黄樸存君相繼演說均以勉勵爲詞是日到校參觀者有李惺菴鍾澍臨徐春榮石伯原諸君頗極一時之盛（二）南市萬裕碼頭榮福里集才英　學校爲周振甫劉成龍二君所辦成績昭著茲以年假考試已畢於三十一號卽隂曆十二月初七日行年假禮並邀校友蒞校觀禮劉教員訓勉諸生在假期中須自修温習切弗荒廢以收温故知新之益聞明春隂曆正月十六日開課尚須大加整頓推廣學額 
[澄衷中學之演說說會]  
　　澄衷中學中三演說會自成立以來將届半載於十二月二十九日舉行棋末大會到會者爲校長曹慕管教務長葛錫祺教員林鴻斌錢錦江王逸彭韓葆初及同學代表三十餘人下午二時振鈴開會由會長沈頌周報告開會宗旨並略述該會歷來狀况次由武書綱陳常演說英文自修法次王良士非非想次史封寓朱忠良演說光隂是黄金次陳常獨奏鋼琴次沈頌周學生道德生活次王良十靜坐法次朱忠良至小可救至大次嚴慶祥演說該會過去未來之感想次　頌周陳常英話次嚴慶祥奏鋼琴旋請曹校長演說題爲演說二字次葛林錢諸君次同學代表劉勳選楊逢源諸君皆相繼演說閉會時王良士滑稽扮裝講演吾國人詳述之惡習推妙惟肖聽者皆大笑茶點而散 
[浦東學界之開會]  
　　浦東楊家渡縣立第二高等小學校於本月一日爲已故教育家楊月如君懸掛銅碑以留紀念上午九時開會由校長顧聘珍君報告開會宗旨並歷述楊君行狀畢首由黄任之君演說題爲公民道德公民職業大旨謂無道德者無公民資格而無職業者亦無公民資格是故職業無分貴賤雖販夫車夫皆爲社會有職業之公民吾人不可以其職業之賤而輕視之云云次爲朱叔源君演說靑年條養功夫末後蒞會諸君向楊君銅碑行禮畢遂卽散會休息午後二時浦東靑年團開第三次常年大會首由團長楊立人君報告開會宗旨曁育德國民學校開辦狀况次各團員互南進行方法鐘鳴四下遂宣告散會聞是日來賓到者濟濟一堂頗極一時之盛云 
[萬竹學校之評語]  
　　滬海道尹徐鶴仙君日前偕道視學至本城萬竹學校及縣立第一高等小學校視察之後親書評語給付萬竹小學其文曰該校開辦五年成蹟卓著學生發達驟及千人中西交口稱許視察之日不及詳細參觀但覺到處精神瀰滿學生極活潑而有秩序校中尺地寸土莫不慘淡經營辦事人之苦心於茲可見惟學生溢額過多教室實不能容場地狹小女部尤甚卽以現有學生而論亦不能配置裕如且據李校長陳說每學期願來學而不能容納之學生輙至二三百人尤難期普及之效深望早謀推廣增購校地多收學生有以應地方之要求云云 
[請速回復自治之響應]  
江蘇縣議員聯合會因推舉代表赴京請願一事屢接各處復函均載前報茲將該會續接函稿錄後 
[山西遼縣議會復函]  
　　敬覆者頃接來函備悉一切仰見維持法治自貴省倡實貴會諸公是賴近有公推代表具呈面謁大總統請願速頒明令先行回復自治原狀俟新章成立再行修正改組誠爲正當辦法敝縣同人深爲欽佩　以國會省會均已次第回復而各級地方自治尤應早日回復用符人民正本請願之望前聞敝省議會已議决此案咨請省長施行貴會現預備北上積極進行鄙人等極表同情惟公推代表到滬俟商諸各縣舉定代表再爲報知先此奉復 
[吉林長春縣議會復函]  
　　江蘇縣議員聯合會公鑒地方各級自治爲立法基礎共和復活國會省會次第回復已四月於茲而地方各級議會會迄無聲息正疑慮間蒙貴會通函提倡聯合各省縣團體公舉代表到滬恊商同時赴京請願以期先行恢復自治原狀俟新章成立再行改組一呼羣　足徵心理大同除函請吉林省議會公推代表抵滬同時赴京請願特此奉覆 
[江西會昌縣議會復函]  
　　敬復者頃接大示領悉國會省會次第回復惟各級自治尚復遲遲而人民之急宜積極進行請願以期速復爲民代表責不容辭今貴省全體縣議員德在民生功在社稷成立聯合會以收圓滿之效熱心公益深爲欽佩奉示之下自應極力贊成速推代表恊商進行奈敝邑議員散居各鄉一時難以聚集茲設縣自治籌備處一俟籌有端倪推定代表卽當另函佈逹 
[组織厚生紡織公司近聞]  
　　商董貝某於秋間糾集巨資擬在楊樹浦德大紗廠左近購地數十畝組織厚生紡織有限公司已誌前報茲　廠基現已購成約地四十畝廠屋刻正繪圖投標該廠擬設機錠一萬七千只花旗布機三百架不用爐子用電汽馬逹一初應用　擎全付機器均係承辦核廠之總經理由美國實業畢業某君承乏云 
[江寗六縣旅滬同鄉會選舉開票]  
　　江甯六縣旅滬同鄉會於一月一日開會選　第四任正副會長及理事文牘會計庶務各職員開票後李悅生得六十三票夏逸齋得六十票劉然靑得四十五票翁叔和得三十六票陳子斌得三十二票孫月山得三十一票華瀛廷得二十票王懋之得十七票陳彦淸得十二票陳錫君得十一票哈少甫得十票此外得票姓名及票數均於選舉場黏貼宣布不及備載 
[周樹模蒞滬]  
　　平政院長周樹模因公南下於昨日抵滬假庽滬北某旅館不日卽當回京 
[復訊抛妻再娶之訟案]  
　　陸孫氏呈控伊夫陸硯冰抛妻再娶請追贍養費等情迭經公共公廨訊供候核在案上星期六由中西讞員關博兩君復訊據原告代表律師上堂譯稱原告所控理由被告已經承認乃被告揑造堂諭通知原告謂此案已奉公堂判决離異實已觸犯刑章請爲訊究訊之陸硯冰亦延律師到堂代爲辯護中西官判被告仍交原何候復訊再核 
[男女准予離異]  
　　張國維在公共公廨呈控其妾張淑貞捲取衣飾潛回母屬由廨迭次訊供候核在案前星期六由會審員王肇之君會同英卓副領事復訊兩造均延律師　堂代表辯護經中西官會同簽判云此案迭經研訊兩造證據均已一再詳查且兩造結婚所有禮節旣不完備庚帖又不完全而據被告供稱與原告冢妻陶氏同居被告旣知原告家有正室名分攸關當時何能隱忍不發　造婚姻其非正式已經顯然應准離異此判 
[自言自語之單思想]  
　　鎭江人魏小山前日在新閘路喃喃自語由捕查見以其患有神經病將魏帶入捕房經捕頭詰據魏操西語大致謂曾經出洋游學多年深知英文與同鄉某女士情好近因該女士潛自來滬充任某學校教員因之來申遍尋不遇川資用罄不能回里且神思恍忽每憶女士卽不能自主云云並稱滬地鮮有親友惟姊夫在鎭江警察署爲庶務員等情捕頭得供卽轉禀公共公廨中西讞員諭送棲流所留養醫治 
[小工調戲女工]  
　　小工陳鶴亭陳阿生住居閘北永盛里内於前日絲廠放工之時在途　戲女工王阿二由四區崗警拘入警署經姚警正訊明判二陳各押五天以示薄懲 
[董事整頓米捐]  
　　本埠常昭無錫各處運米船隻向章裝載米石來滬起卸之後每米一石抽錢四文提存常昭錫金等米公所撥充地方慈善之用曾經由縣出示曉諭擬辦在案茲因閘北方面碾米厰逐漸增多各米船咸在閘北地方就近起卸收捐之人每因往返稍遠船家取巧竟有不及收取者是以由該業董事會議善後方法禀准上海縣及常昭錫金各縣知事一體備案並傳知本地經手行家每逢船家結賬時預爲照數扣存以便收取撥充善欵刻由上海縣沈知事函請縣商會查明歷來辦法呈復核辦矣 
[彼曰虧欠此曰拆梢]  
　　住居滬城老學前之蔡某前日上燈時被小東門内某皮貨店執事扭至小東門外法巡捕房控告虧欠貨洋數十元蔡則稱是拆梢捕頭以兩造均住華界斥不准理於是彼此又扭至地方審判廳控告當因爲時已晚該廳無承值之人由法警囑令次日來廳起訴詎該執事不允釋手復將蔡扭往一區二分署控告不知如何了結 
[粥店内倒斃食客]  
　　昨日上午有一年約三十餘歲之某甲至小北門口粥店吃粥詎甫坐定粥未食完卽倒地氣絶該店主報告九舖地甲查無家屬旅由地方廳楊檢察官沈檢驗員等蒞場驗明該尸周身並無别故實係痰湧氣閉而死諭令善堂棺殮發封厝壇 
[限期交付産業]  
　　趙木金在公共公廨具控趙桂生趙徐氏不分産業一案曾經公廨判决嗣因被告不服禀准公堂於前星期六由關讞員會同美博副領事復訊原告代表上堂請將判决之財産先交原告具領後再准被告請求復訊被告代表律師則將被告所開産業淸單呈案請察中西官以旣據被告律師開具淸單承認各項産業應着被告於十四天内按照八分之三交付原告再由原告具保聽候復訊核奪 
[存欵抵銷欠欵]  
　　已倒某錢莊理賬員李泉霖至法公堂禀稱前有某號虧欠該莊往來銀五百四十餘兩向之收取由號主朱富生以一千元之存摺一扣向該莊劃除商人以朱之存摺與該莊簿據稍有不符恐有别情故不承認請求核示朱富生投案聲稱該莊與商人所開之號往來已有二年商人向有銀洋存於該莊於未倒之前用去銀五百四十餘兩是實當將存摺呈案　察中西讞員卽將該莊簿據悉心核對並無不符判將存欵抵銷該號欠欵了事 
雜評二 
[新年之點綴品（庸）]  
　　於履端伊始慶祝新年之際而伴以新發生之盜刦嚇詐等案以爲之點綴甚矣樂觀之不易得也 
　　盜刦　向來所常有嚇詐則近時所新流行者社會之生計日艱則犯科之人日多而作奸之種難亦日出警之人身羸弱之夫病體旣增則病象亦屢變非培養本原則藥石之投難　與病情相應耳 
　　嗚呼陽曆年關雖過而社會上沿用之隂曆其年關正相逼而來歲暮途窮今日方爲製造犯罪之時期又豈但樂觀之不易得哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[鳳兮鳳兮八股文] [  小孤山人]  
　　非其時而鳳至鳳亦不足貴矣夫鳳必帝王之世而後見也今非其時矣夫何貴乎鳳哉春秋有孔子一人中之鳳也一時出類拔萃不嘗歎鳳凰之於飛鳥哉顧昔也鳳則生於東魯感鳳鳥不至心傷時事之非而今也鳳則出於南湘羡鳳凰於飛日盼時機之至翩然其來儀平胡爲乎愛之者吪鴟鴞以爲鳳惡之者若鵷雛之嘲鳳也『噫彼鳳也胡爲乎來哉』想當日九苞耀采非不自翩文明迨阿閣營巢栖託在鷺序鴛班以上豈意名流推倒聊藉石油一礦作鳳凰落下之台』迄今茲四海翺翔非不自鳴高雅迨岐山應運附和爲歸昌叶聖之鳴何圖天使徵求遙看瀛海三山捧鳳烏銜來之詔』是豈以五鳳紀官因共名位之顯耀而推尊之歟非也數新朝之顯要鳳不來庭千仞止高岡胡一飛而展衝天之翼』抑豈以雙鳳 
朝陽因其性質之投合而羅致之歟非也覩大　之蒼茫鳳難飛渡五洲遭變局胡一躍而游出日之鄉『而無如鳳之爲鳳不見』重於國中也當帝制萌　之朝百靈驅逐鳳亦奔走打道白猿難與居游布政大之方針曾不能和聲以鳴其盛鳳亦自嘆不祥矣 
一旦出山再起恐置身雲路扶搖非直上之鵬插翅天衢　　若不舞之鶴此國人所爲倒鳳而嘆也材本同於凡鳥志不可與同羣此一鳳也夫孰有附鳳翼而贊成者哉』而無如鳳之爲鳳不見重於海外也當天路交通之日一介馳驅鳳則幾武詞曹靑鳥初傳使命攬亞東之大局曾不能輔翼以折其衝鳳亦自媿無奇矣一日航海長征恐勢迫連雞欲奮飛而無力禍成驅爵欲棲止而無方此隣國所爲拒鳳而辭也等泛泛於鳬鶩視眇眇於燕雀此一鳳也夫安有見鳳毛而歡迎者哉』鳳兮何必與鴻鵠比翼兮鳳兮何必與雞鶩爭食兮望神山而不到縹渺虛無當茲鐖翮廻旋何日指扶桑之路』鳳兮何不高舉而遠引兮鳳兮何不深藏而潛避兮出國門以何之迷離悵惘惟有乞身推諉歸來居大木之津』鳳兮鳳兮運之衰兮幸謝國人母役役徒自苦兮（三） 
笑話 
　　某甲問由杭來友云此次浙省風潮人民損失幾何友答云别無殃及惟聞軍警界中打　機只飯碗耳[  蓉芳] （一） 
兒告父曰兒今日拾得一金已還之失者父曰誠哉吾兒兒聞之喜繼曰因失金者强迫兒故還之耳 
　　某往篆刻店令雕一石章夥曰陽文乎隂文乎某曰中文夥曰余固知刻中文但陽文抑隂文某曰洋文卽英文與石章有何關也汝業刻篆昧陋若此誠不足與語遂不顧而去[  桐廬] （二） 
　　議員某君髮黑髮白人都莫多其故後就治於醫醫生曰因平日少用頭腦多用唇頰兩者勞動不均所致[  柯懷雨] 不受酬 
格言彚錄 
　　王鏡水曰論人之過當原其心不可徒泥於迹取人之善惟據其迹不必深求其心 
　　高忠憲曰君子不辱人以不堪不愧人以不知不儀人以不如不疑人以不肖 
　　劉元城曰人家子弟寗可終歲不讀書不可一日近小人[  天絳] （二） 
　　希拉曰勇敢之人以生命冒險而不以良心冒險 
　　卑林古德曰人有愛譽之心思而無可譽之價值則如病入膏肓不可救藥矣[  劍飛] （二） 
小說 
[言情小說妍鏡（廿一章三）] [  常覺小蝶合譯天虛我生潤文]  
時勞倫司已引亞琪往見茀雷諸人亞琪固天眞爛漫之少年故到處受人歡迎嫿娜笑向予曰汝誠幸福乃有此介弟足令我妬煞汝矣予亦微笑曰此次老父辭世一切之事亦誠全賴亞琪但彼今茲果何事來者嫿娜曰彼亦來見阿姊耳當知汝心雖未嘗念人而人固甚念汝也亞琪笑曰密斯嫿娜吾來亦爲探望君等耳嫿娜見亞琪笑容盈面則曰然則君亦將得佳消息來乎亞琪欲言顧見衆人圍己則又微頳終乃言曰亦無如何之事特　　予曰亞琪汝言之無碍也亞琪故爲鎭定實則其心已喜不能自忍曰柰梨吾今已爲貴族學會之書記矣言次又犬　似念此等　屑之事乃亦鄭重出之得母惹人嗤笑然予此時亦殊不能忍俊亟握亞琪臂曰此事確耶曰確也才今日下午發表故予特來告汝年約五百鎊每禮拜中僅有四日辦事而一年之中尤有三月假期此事寗不甚佳予乃大樂曰亞琪此事已確定乎亞琪亦笑曰確矣今後吾人卽可返鴉巢村重度平安之日矣因向勞倫司曰楷福少尉此事實出我不料吾來初意本欲應文官考試然其事希望絶　今乃倖得此位但貴族學會何獨選我爲書記吾初亦不自知後聞此事實有一人爲我父執從中舉薦乃得倖成嗟乎吾乃不知其人爲誰亞琪此言予亦不聞心中但思亞琪適才一語曰今後吾人卽可重返鴉巢度其平安之日嗟乎吾自遭大故以來此事絶望久矣今之所聞得母夢乎樂極腦際乃起磨旋但聞勞倫司沉着之聲言曰此喜事之來過驟彼乃不能受矣待我扶之入其寢室（第二十一章完） 
　　閱者諸君注意今日新自由談印在後幅 
 
 
 

Page 15

 
 
新自由談 
短篇小說 
[寓言短篇智黑（蓮儂）]  
　　北美洲有黑人焉幕居荒山獵獸以生一日追逐傷獸後返顧己幕懸壁之鹿脯已不翼而飛急前覓之遇白人三四詢之曰君等亦見矮而跛手持杖後隨短尾小犬之白人乎彼竊我脯矣此三四之白人僉笑曰子旣覩之何不早阻黑人曰我何嘗見者不過循其跡推想以得其人耳白人曰然則何以能知其狀黑人曰此亦易見以我所懸之脯本不甚高而彼乃須堆石子以取是以知其身軀矮短也其所留足印上銳而下鈍非我曹黑人所履之式且一淺一深一則尖踵平匀一則尖實而踵浮是以知其爲白人而跛足者也幕前有稚樹高纔埒人樹幹嫩皮上有剥痕一距根尺許之泥地而尖印顯然蓋以竹杖倚樹之所發是以知其持杖也樹旁有一犬類蹲坐之印前有二點五指分明儼然梅花式後有一長約三寸之尾印印中微有黄色短毛是以知其必爲短尾之犬而此犬之足跡終不離乎竊脯者之前後故我知此人爲其主人也白人聞語搖首示以未遇黑人乃復坌息而前炊許果見一跛矮白人提鹿脯緩行黑人遂呼曰白人速止曷爲携我鹿脯行也白人聞語反身而立不語亦不步迨黑人近身立以杖叩其脛所隨之短尾犬見主繫是人則亦助紂爲虐迎而狂吠黑人初欲與爭旣念彼白人自居天驕待異種人每多背理我而有國也有政府也有良善之官吏也有强盛之兵甲也有蕃滋之財賦也則彼亦何敢妄加凌辱今我一孤而無告之亡國奴無權無勢又何作卵石之抗爲歸休遂忍氣而返（完）（一）倍酬 
家庭常識 
　　猪油云皮切成條塊以麵粉塗之則歷久不壞洗髮刷用後浸於水及牛乳等量之液體内然後取出晒乾之則鬃毛剛勁如初 
　　衣服檯布等若染果汁之跡可以麫粉散於跡上數小時後其跡自去 
　　海絨浸於山芋水中可以洗膩污之綢光亮如新 
　　小兒徒食牛奶不能解渴若以淸凉之熱水送下則其渴立解且可以助消化也 
　　鹹與水相和爲糊塗於火傷之處則不致潰爛 
玻璃瓶上之招紙若欲去之可先以水潤紙上然後就火烘之則水化爲汽透入紙内膠汁漸融紙自脫　 
　　以海絨　山芋漿塗於各種油盡上復以淸水滌而晒之則所盡悉去 
　　凡煑食菜蔬地上莖（卽生於地面之上者）宜用沸水地下莖（卽生於地面之下者）宜用冷水惟山芋一物不在此例 
雨衣被汚去之甚易法以雨衣平鋪桌上先用炭酸阿摩尼亞和肥皂水拭汚處然後以淸水重滌之洗畢懸之空氣中俟其自乾不可烘晒則所汚悉去而衣質不損（瓊華館主）（二） 
聯話 
　　梅蘭芳新婚時名流多有題贈有一聯云安能辨我是雌雄想華月金樽也曾脂粉登場爲他人作嫁』畢竟可兒好身手趁椒風錦帳莫把戎蘆依樣舍正路弗由』聞者絶倒然未免太傷忠厚矣（襄陽午峰）（二） 
　　儀徵王君景商熱心教育家也年才三十有一於前月逝世本月二十四日同人借教育會爲開追悼會官紳商學蒞會致敬者逹四百人輓聯多不勝舉中有兩聯頗佳紀君韻庵作說天上勝人間渺渺憑大約夢中醒一夢』是新交如舊識匆匆分手願從生後訂三生』一爲學生韓光煦作微先生吾將安歸憶四載杏壇宛如昨日』與門人相向而哭聽一聲蒿里已隔千秋』（不受酬） 
詞話 
　　偶檢書簏見有前年所作茅山進香詞寄情風景託體閨襜尚覺自然可愛錄而出之寄呈天虛我生請實諸自由談中以公同好詞爲洞仙歌四闋其一云良期十八正桃靑時候柳綠垂垂綠於酒（三月十八爲三茅生日）便租將畫舸試丁春衫邀女伴種箇來生香火』天禧橋畔過小扣琳宫檢點香資也應　（舟經南門三茅行宫燒起脚香）忍笑炷沈檀（燒香前須寫香牌多以沈檀爲飾）窄窄情腸愛一樓纒綿似藕驀記得山門那時開恰欲暖還寒落燈風後』（正月望後寺僧開山門招邀香客）其二云盈盈蕩槳喜空波如霧略記雲陽舊時路（山在句容縣）怪毒龍潭口臥虎峰邊風流惡不許輕舟來去』（近山有毒龍潭臥虎峰皆極險峻急湍旋溜榜人多不敢行）黄昏山　宿星火依潮髣髴瓜州兩三處持得一宵齋（上山前一日多持齋茹素）靧面完將又細把燈花頻數（傳言以燈花卜隂晴輒有奇驗）却爭說明朝上山期怕幾日春隂暗風吹雨』其三云神祠疊鼓上三茅山麓此地猶留漢冠服道弟昆小隱夫婦同升完色相不減如來金粟』（茅盈漢光祿勳弟周武威太守衷上郡太守均於句曲山得道號山茅眞君衷夫人楊氏亦白日飛升）扶携來殿左遍拜深深鬢影花枝散淸馥細語不聞聲珍重心香又强似春蠶偷祝旋手　雙鬣泥人看早簾外黄昏拂來蝙蝠（俗傳三茅神最靈應凡進香士女涉非非想者輒有蝙蝠撲之）其四云回頭香願記凌晨燒了（歸時燒回頭香）便買蜻蛉小湖櫂儘潮風　　細雨侵帆圖盡裏眞節春人多少』練花糖味俊（山上土人賣練花糖其味頗佳法不傳外人故他處罕見）打點人情留與兒童結歡笑歸路莫流連傍得城圖早點點市燈紅照算佳約明年又須償好雲母船窗載儂重到（栩接茅山風物久繫夢懷今春客金沙以塵宂未獲一游輒自悵悵讀此不啻經一度臥游矣）（似春）不受酬 
 
 
 

Page 16

 
 
   
 
