# 1921 - 96 - 4917291

 

Page 1

 
 
   
 
 

Page 2

 
 
   
 
 

Page 3

 
 
時評 
[原諒（冷）]  
　　假使人世間事而有互相原諒之精神則無謂之爭端可以全行消滅祗以有權有力者多以一方面之人計算利害而使其他方面之人不能堪於是他方面之反動遂亦加甚此世間無謂之爭端所以不絶也 
　　不特此也原諒之者爲人設身處地而代計其爲難之端也今則不然有權有力之人惟代計人之若何尙可活動若何尙有餘裕必盡消毁之必盡取而歸諸已此與原諒之精神適得其反而可謂之不原諒之精神人亦烏得而不反抗之哉此世間無謂之爭端所以愈演而愈烈也 
　　此乃原諒之眞解也若曹張對段之原諒則私人一時好惡之見耳何原諒之足云 
命令 
[四月十日大總統令]  
　　署農商總長王迺斌呈署吉林森林局局長黄立猷請免去署職黄立猷准免署職此令 
　　又令　任命李銘書署吉林森林局局長此令 
　　又令　兼署陸軍總長靳雲鵬呈請任命金成有爲陸軍第二十七師步兵第一百六圑第一營營長應照准此令 
　　又令　兼署陸軍總長靳雲鵬呈准兼署吉林省長咨請以毓春陞補佐領應照准此令 
[四月十一日大總統令]  
　　署司法總長董康呈請任命楊溥署吉林延吉地方檢察廳首席檢察官應照准此令 
　　又令　兼署陸軍總長靳雲鵬呈請任命朱樹春爲察哈爾暫編陸軍第一混成旅少校副官應照准此令 
　　又令　寇石給予三等文虎章此令 
[四月十二日大總統令]  
　　派段書雲督辦海州商埠事宜此令 
　　又令　任命凌士鈞爲直禁高等審判廳廳長許受衡爲河南高等審判廳廳長此令 
　　又令　國務院存記汪寳增郭在璜胡廼楨均著分發江蘇張澮著分發安徽韓邦孚著分發河南交各該省長酌量任用此令 
　　又令　署内務總長張志潭呈准江蘇省長王瑚咨請任命杜金釗趙維祺爲淞滬警察廳警正應照准此令 
　　又令　兼署陸軍總長靳雲鵬呈准管理健銳營事務長官江朝宗咨請以額勒和布金奇先玉安文志景瑩泰來恭寛達恩豐伸泰松連愽迪訥濟佟全陞補委前鋒參領均照准此令 
　　又令　唐肯晋給二等嘉禾章李燿忠孫松齡袁勵東王廣益均晋給三等嘉禾章查厚培陸同龢寗賡韶趙雲書齊之融均給予四等嘉禾章此令 
　　又令　劉宗昆何心澄郭希賢均晋綸四等嘉禾章此令　　又令　王孝彰晋給四等文虎章此令 
專電一 
[北京電]  
　　王敎次奉令赴津勸范回 
任范堅不允王日内亦將連带辭職（十二日上午十鐘） 
[北京電]  
　　今日閣議首提敎育費周派朱延昱出席葉允分任結果先發三十萬電由敎部派陳任中到 
院接洽陳回部召各校長議支配法謂須取决新敎職員現正恊商中（十二日下午九鐘） 
[北京電]  
　　午後三點靳派某秘書接見學生代表告來意代表先質問閉栅理由答此係府意今閣議欵事已有解决代表要求放羣衆進栅正式談判某秘書請示秘長回電拒绝代表乃轉向府請願尙未散（十二日十午九鐘） 
[北京電]  
　　陳籙電現各國在巴黎召開大使會議所列研究要項約分兩類一通盤詳審歐戰以來直至凡爾塞條約與恊商國最後對德施行懲戒諸大問題均須切實定出標準質言卽爲總收束戰事各大端一將嗣後世界各國互通使領另開新局面各項事宜解决務請我政府亦將改派大使議案預備提出力謀進步（十二日下午八鐘） 
[北京電]  
　　昨西田與熊垓在外部討論琿春案詳報雙方比較相距甚遠比案甚形棘手（十二日上午十二鐘） 
[北京電]  
　　昨葡國參贊沙嘉士見外部劉委員談使圑領袖葡使符禮德回京後卽由符使擔任（十二日上午十二鐘） 
[北京電]  
　　中德商約多傳簽字在卽但當事者言已電美探詢美國對德熊度美不確定則中德將議成之約暫不簽字（十二日上午十二鐘） 
[北京電]  
　　赴英維克斯廠學造飛機之江光瀛等七月回京赴日學無線電之趙德華等日内回國（十二日上午十二鐘） 
[北京電]  
　　柏卜由保回京今日使圑集議决保留關餘一部分餘交政府（十二日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　農部派技師李楣赴皖北查鐵鑛有某國商願投鉅資合辦鐵鑛若不能合辦改出資訂講鐵砂（十二日上午十二鐘） 
[北京電]  
　　　内交農三部委員今日開始查辦電燈廠黑幕（十二日上午十二鐘） 
[北京電]  
　　津亨寳碼頭金某頂日商名承買交部反對此案與德粤界房產借欵并擱（十二日上午十二鐘） 
[北京電]  
　　曹張口氣近對段甚原諒段忽招衛隊在空府訓練投效者頗多（十二日上午十二鐘） 
[北京電]  
　　滂江訊俄匪竄擾内外蒙接連各處搶掠牛馬鄒芬派游擊隊於十日開赴滂北八十里之猴頭廟搜剿並添派第五支隊赴内蒙毘連處痛剿又鄒芬以滂南七百餘里空虚電請奉軍派隊塡防以固後方（十二日下午一鐘） 
[北京電]  
　　高在田電職部兩圑曁機砲各一連槍械馬匹均無缺額現正整頓備調遣惟人馬糧草缺乏請撥欵接濟（十二日下午一鐘） 
[北京電]  
　　黑省電告滿站俄黨翠古林斯吉暗運槍械接濟蒙匪經吳督扣留（十二日上午十二鐘） 
[北京電]  
　　黑督電滿海一带俄舊黨有與蒙匪聯絡已飭哈滿張總司令將舊黨送出國境（十二日下午一鐘） 
[北京電]  
　　新楊電據探報阿巴兩人確與謝米諾夫不斷來往可否用極嚴方法對待希速示遵（十二日上午十鐘） 
[北京電]  
　　岑春煊電西南各省對外蒙風雲莫不注意値茲力圖統一之際應將援庫方針擇要宣布免互生疑（十二日下午八鐘） 
[北京電]  
　　院覆李厚電孫文自舉總統日暮途窮孤注一擲閩防决不因之增加困難裁兵應予展期請欵着另籌（十二日上午十二鐘） 
[北京電]  
　　奉張電贊同减政擬由三省首倡裁兵則主從緩（十二日上午十鐘） 
[北京電]  
　　陳樹藩派張丹庭向吳佩孚乞援被拒又往奉求張（十二日上午十鐘） 
[北京電]  
　　烏波多將設領事（十二日上午十二鐘） 
[北京電]  
　　鄂王電承允撥元年公債三百萬特種庫劵五十萬屢領未獲需欵萬急希速發（十二日上午十鐘） 
[漢口電]  
　　田文烈文（十二）曉乘輪赴滬轉車往浙疏通選舉 
[漢口電]  
　　劉保胡鄂公政廳長與王忤將引退 
[漢口電]  
　　林虎文（十二）改往贛返桂 
[漢口電]  
　　湘趙派田應詔文（十二）到鄂滇顧派張子貞眞（十二）到鄂聞均與北附有關（以上十三日下午三鐘） 
[香港電]  
　　連日孫與伍陳汪胡議組政府制度擬將舊八部改爲四部或五部外内財參仍舊海陸併爲軍務部交法併内政部各總次長聞伍廷芳長外伍朝樞仍爲次長唐紹儀長財廖仲愷仍爲次長唐繼堯長參次長未定陳炯明長内政謝持爲次長軍務總次未定徐謙將充大理院長内政部或增交通司法兩局（十三日下午七鐘） 
公電 
[旅滇貴州同鄉會電]  
　　各報館鑒頃致黔盧代司令任省長曁各界一電文曰電傳王電倫司令在滬遇刺斃命聞之感悼自此噩耗傳來關係黔局甚大外而對南對北難赴事機内而馭將馭兵不無變動且游陸各隊半在鄰省難保不聞風遄歸内地伏莽尙多猶恐其乘機竊發以吾黔之貧瘠何堪再遭禍亂用是鄉人等集會籌商欲紓桑梓之禍宜有徙薪之謀現在劉公如周雖就總裁仍寓滇垣對於陸游兩軍皆有舊屬恩誼即公等平日共事有相好而無相尤處此燃眉時機若有來電敦請回黔共謀綏輯定可各方融洽兵戎相安爲今之計莫善於此鄉人等旅滇已久德怨兩無徒以惓懹黔局共進讜言公等平日福利爲懹知必共表同情也臨電神馳鵠候明敎等語尙祈諸公一致主張俾黔局早定曷勝拜禱滇貴州同鄉會全體公叩 
世界路透電 
[英礦工罷工談判之頓挫]  
　　十二日倫敦電　首相喬治氏今日分别聆礦主與礦工陳述意見今尙未提及可達解决之條件雖現狀頗爲嚴重但談判不致决裂因而促成三角聯盟之罷工據官場消息礦工與礦主之會議業已延會礦工聲稱彼等將考慮會議中所述一切然後報告政府 
　　十二日倫敦電　據官場消息路工與運輸工奉命照常工作以待命令故今夜罷工之舉現已展緩 
　　十二日倫郭電　政府解决煤礦爭端之條件已於今夜發表政府縷述反對餘利共同分配全國工資一律之理由後建議分區規定工資之標準規定此項標準之原則由全國决之而將於目下之會議討論之各區如有不滿意之處可向全國委員會陳明該會由礦主與礦工派同數之代表組成之目下之會議且將决定礦主按照礦工工資之率應得餘利幾成俟依經濟基礎規定工資之辦法商妥後政府擬暫以財政助力給予最受驟減工資影響之各區以抒其困苦 
　　十二日倫敦電　據官塲宣稱礦工已具書拒絶政府之條件 
　　十二日倫敦電　運輸工雖已展缓罷工而國會議員維廉氏已致電各運輸聯合會謂大局今仍危急礦工幹事部某員語客謂渠今未見有何希望礦工將否再與政府會商未可豫决 
　　十二日倫敦電　礦工聯合會會長今夜聲稱關於餘利共同分配及全國工資解决問題談判業已决裂礦主已儘力讓步礦工如以爲煤業尚可多有供給不妨示明礦工今夜通告三角聯盟大會謂照政府與礦主今日之條件縱續開談判亦難有勝利希望又稱目下之形勢已達三角聯盟應施行動之地步大會已延會至明晨　　十三日倫敦電　昨夜下院延會時漢德森氏宣稱關於罷工現狀今已復瑧頓挫之地步張伯倫氏告漢德森氏謂下院將於明日討論此事 
　　十三日倫敦電　路工領袖湯姆士氏宣稱運輪工與路工一致决議於星期五夜間十時宣佈罷工 
[英國新芬黨之新舉動]  
　　十二日倫敦電　昨夜樸資茅大火其損失之巨爲多年所未有火起於某木工廠機器全被焚燬但所存大批木料均經保全現疑乃係縱火所致蓋閉廠之時並未遺有火種也 
　　十二日倫敦電　杜白林新芬黨現從事殺死軍用馬匹有携械之人一隊攔阻軍用運輸車一連迫令禦者降車而槍擊馬匹馬之死者二又重傷者二旋有二騾亦被槍擊受傷 
　　十二日倫敦電　今晨柯克大街有新芬黨以炸彈擲擊急駛赴監獄之警察載重摩托車未中車即停止開槍轟擊黨人黨人且戰且退旋有武裝摩托車一輛加入助戰雙方互用炸彈惡鬭半小時之久死平民三傷餘人四警察未有死傷 
　　十一日紐約電　杜白林電稱該處巨商宣稱有勢力之美人現資助愛爾蘭共和黨運動並主張建設愛爾蘭民國以阻按自治制之基礎解决愛爾蘭問題 
[美總統國會開會詞]  
　　十二日華盛頓電　哈定總統致國會之開會詞今已發表文内示明彼已贊成以議案致國會内含保護美國權利所必要之數種限定藉以終止美國與中歐諸國間之戰爭狀熊總統切實宣布美國不加入目下之國際聯盟會惟有言曰吾人之以此事布告世界斷非放棄吾人所極願加入增進和平圑體之目的總統謂渠今正考慮此事希望能籌定組成此種圑體之計畫總統願消除軍備之重大擔負謂美國願與其他各國恊同達此目的惟美國爲謹愼起見不能先他國而縮减軍備總統之意國際聯盟與和約相結合致成戰勝者之厲行條件機關此實打銷國際聯盟之最高主義總統繼言致國會宣布單獨媾和之議案不能視爲皆棄吾人於戰時所與同受犧牲之人但此事决不使全歐所渴望之公正賠償感受困難吾人關於戰爭之責任及公正賠償之必要所持之熊度已有正式熱切之表示總統宣稱彼固贊成單獨媾和議案惟前所已定之解决示便恝然置之其言曰吾人當接受現約所規定美國各項權利之確認而附保留案俾吾人於不商適宜之任務有絶對之自由吾人關於整理與恢復事業中之責任不能漠視之吾人旣切實拒絶國際聯盟則或可談判承認吾人權利所必要之契約規定的關係總統於文未切實聲明根據嚴厲保護政策施行應急稅制之必要並主張鼓勵擴張美人所有與美人所經營之海線及無線電局藉以利便美商 
[美國之内政外交]  
　　十二日華盛頓電　國會共和黨領袖宣稱參議員諾克斯氏將於一二日内以和平議案提交國會内附宣言謂世界和平如復受侵逼則美國擬施在近今戰爭中之行動 
　　十二日倫敦電　紐約電稱美政府擬即組織國民武事訓練營俾練成義勇後備軍以輔助常備軍與國民軍計分兩級一爲自十六歲至二十一歲之青年前未受過軍事訓練者一爲前受過軍訓練十九歲以上之少年由斐興將軍監督進行其最後目的乃在練成義勇後備軍足敷應付急變而免有强迫軍役之必要 
　　十一日華盛頓電　海軍總長鄧璧氏下諭一九二二年級海軍練習生六百六十人定期本年十二月畢業俾實軍中缺額之人員蓋後備軍軍官已多列入退役册中也 
　　十一日華盛頓電　雅泊島代管權問題已成懸案將來萬國交通大會復開會議時關於處置前德國所有之海軍事恐未必能多得進步官場聲稱此事最後同意之希望固佳但其進步將賴現在討論中較雅泊島代管權問題更廣大事件之解决爲轉移云 
[各國近事記]  
　　十二日倫敦電　預料賠償委員會將於五月一日切實規定德國應付賠欵之總數及分三十年付清之辦法 
　　十二日倫敦電　德國關於交付煤斤一事復未能履行和約中規定之義務至三月杪止欠交者共有五十萬噸 
　　十一日墨爾邦電　澳州維多利亞小麥委員會已續減運往東方及太平洋羣島之麫粉價每布希爾减至七先令六便士 
　　十二日倫敦電　洛特丹電稱荷后下諭派委員會以荷蘭銀行總理吉芬林氏爲主任研究荷蘭與荷屬東印度幣製不同之點及能否改革目下圓幣之本位並命以研究之結果報告政府 
　　十二日倫敦電　蘭開夏國會議員集會演說者皆謂棉業前途復有活動希望近所考慮安挿失業工人之辦法無進行之必要 
　　十二日倫敦電　荷美輪船公司上年所獲毛利共一千九百萬佛洛林按一九一九年有三千八百五十萬之多　　十二日倫敦電　海軍近加預算案規定增加員弁兵士二萬五千名使海軍人員共計有十四萬八千七百名英國軍隊連新國務軍在内共有八十三萬有奇 
　　十三日倫敦電　前駐瑞典日使内田氏今日由馬賽啓程赴君士坦丁任駐士第一日本大使聞日本擬與士政府締結商約 
　　十二日紐約電　美國鋼公司出品價已大减 
　　十二日倫敦電　敎育大臣費歇氏今日在下院提出敎育預算案計英金五千一百萬鎊上年爲四千六百萬鎊據費氏宣稱英國之敎育制度現爲世界上最重自由主義者之一 
　　十二日倫敦電　近四年來國庫劵之發行輒規定價率今據政府宣稱仍照戰前舊制每星期招人投標承購此爲財政漸趨穏固之佳象 
太平洋路透電 
[南方近事記]  
　　十三日香港電　廣州時報載稱陳炯明及其他軍事當道已簽定致孫中山之賀文允以軍隊贊助新總統海外華僑已來電表示對於孫中山獲選之滿意川鄂湘贛蘇浙閩桂滇亦有此種電文傳來 
[北方近事記]  
　　十二日北京電　昨日電傳痌殁之西班牙公使自上年患虎列刺症後卒未復原屢爲病魔所擾約兩星期前病復轉劇乃入法國醫院 
　　十二日北京電　駐法華使陳籙電稱朱啓鈐自捐五萬元救濟旅法勤工學生 
　　十二日北京電　交通部已派代表赴漢調查京漢鐵路與漢口日總領事關於該處火車站產業區域之爭端　　十一日北京電　姜桂題報稱熱河赤峯等處因蒙亂之故已宣佈戒嚴令 
國内要聞 
[京學潮尙無收拾希望]  
　　北京專門以上敎職員總辭職曾致各校校長一書聲明辭去職務要求還薪當由各校長覆函竭力挽留略謂諸公共事甚久切膚相關甚願鼎力維持共扶危局所有辭職之舉萬難承認同人等與諸公相見以誠不容空言僞飾謹以極懇切之意挽留諸公務希委曲求全勉予允諾容同人等以最後之奔走仍請隨時指敎以求妥善之解决無任企禱至積欠囑三日内掃數交奉實因政府未見發下難以辦到並希見諒爲荷辭職各敎職員接得覆函後全體會商仍以極堅决之意答覆各校長力申前請原書如下奉四月九日還敎諄辭石重摯意雲綿攬箋三復彌增忉悵使論私交豈辭布諾獨念同人之於學校猶子弟之視家庭不忍覩其就衰輒有被髮入山之憤猶竊冀其可爲還勤徙薪曲突之謀是以頻歲之間風雨迭來處漏室而不悔江湖可美折陽溝而自如凡此素心早邀明鑒今使補牢有策寗辭戀棧之譏竊觀燔胙不頒已决餼羊之去用是書命未敢敬承至於同人本月七日以前應受薪修之資務希於十三號内見還再泐短箋仍申前請諸惟亮察不盡宣備辭職敎員代表聯席會議啓 
　　敎職員實行總辭職後國立八校學生聯席會代表張大陶等八人曾於九日赴國務院質詢政府對於此事之意見及維持辦法當經靳雲鵬派員接見所有會談情形已誌前報茲聞八校學生復於前日在女子高師開聯席會議首由八代表報告赴院與夏秘書談話結果僉以政府答復之詞僅急措欵項四字旣無負表示復未確定限期實屬不得要領現時情勢急迫未便再事挨延當即决定於今（十二）全體學生同赴新華門請願務求政府指定的確欵項曁撥付日期俾敎潮得告結束並議定全體先於正午十二時在女子高師集合整隊向繁盛街市游行一週然後齊集新華門請願 
　　敎育總長范源濂雖經當局一再慰留而辭意堅决實無回任希望即次長王章祜熊度亦消極對人言决不代理部務據聞該部因敎員罷課學欵無着部薪亦數月未發特開部員會議有主張學校旣全體停課部中亦無事可作請全體停止辦公云 
[蒙事最近消息]  
　　庫佛有派使來京說蒙亂發生已歷三月援軍出發尙屬遙遙無期而匪勢分展日益擴大據昨日所得消息烏得俄黨於冬日（二日）進攻滂江被國軍擊敗現又在烏調集叨林及東蒙各處蒙匪再圖進攻滂江所定作戰方針以兩兩隊由中路進攻再由左右兩翼分攻滂江附近各處以期分國軍實力各隊均携有重砲以備破壤滂江防線又聞滂江西南札布克發現大部俄黨蒙匪與國軍支隊哨兵發生衝突激戰十六時我軍小獲勝利敵軍旋即向烏得東南米倫卡地方退却至西蒙方面自俄亂以來俄舊黨敗兵逃入新疆者不可數計僅塔城一處前後收容已達一萬五千餘人之多近自庫恰失陷該黨蠢蠢思動公推軍官勝系克爲首密結俄兵三千餘人定於三四兩日在塔舉事意在佔據該城與庫匪互相援應幸經塔城鎭道先期發覺立派大隊前往掩捕匪首勝系克聞風遠遁僅陸續緝獲同黨一百十餘人暫行拘禁地方得以無事新督楊增新昨已據情電京請示處置該亂黨辦法並以塔城伊犂古城三處均爲舊黨𪊽集之所必須增派大軍駐鎭方保無虞但新省兵單械缺實無此項能力務懇迅由内地抽調勁旅前來恊助庶可消弭亂源否則裹脅漸衆蔓延益廣非特新疆之憂即外蒙亂事亦永無澄清之日云 
　　惟據外人所傳庫佛有派使來京議和之說所派之人名牛福厚牛於舊曆二月初一日離庫持有公函三件一致海拉爾鎭守使一致張作霖一呈總統府牛至海拉爾時適値鎭守使公出由使署將其送至省城吳督軍復將其送至奉天張作霖令其來京與中央接洽已於六日抵京現寓大陸公寓牛所持公函内容係請中央允其恢復自治（牛某係京兆昌平縣人在庫舊日邊防軍所設之醫院充當文牘由王墨卿及俄商會會長蘇魯馬諾夫輾轉介紹於巴倫商諸蒙人方面派其來京尙有與其同來之商人張某乃係與牛某充當蒙語繙譯因由庫赴海拉爾時經行蒙地牛某不通蒙語故也）東海已將此事付靳核議聞庫佛要求根據民國四年恰克圖議案認外蒙爲中國之一部分並予自治之權但不得駐紥中國兵隊雙方可以自由通商華人並可自由居住各地據牛某言現在庫倫一带原狀業已恢復頗稱安靜活佛維持秩序主張一切恩琴則操持軍務此次所带意見書係由恩琴代活佛所擬訂者恩琴雖與活佛聯合一氣然均聲明不欲與中國開仗致生惡感故派牛氏來京磋商和議條件云 
[減政聲中之財政問題]  
　　銀行家有允恊助說遠東通信社消息云本年財政趨於奇窘之象要以收入悉爲各省截留爲最大原因聞祇烟酒稅一項爲各省截留者已至一千二百萬元之鉅則其餘可想而知以前政府之收入悉賴内債外債維持但刻以新銀圑條件之關係與各國本身經濟之狀况外債一項已成絶望至内債則以歷年所借不能按期還本還息近亦已成强弩之末故目下財政之内幕實陷於無辦法之境即靳閣所定每月軍政兩費五百萬元之限度尙是一錢莫名故當局於計畫减政之時即與銀行界磋商發行特種國庫劵由銀行界每月墊欵五百萬元以一年爲度在銀行界方面以有下列兩項情形（一）銀行當事者不外受股東之付託未有全權（二）歷年以來對於政府已投資不少究竟至何時始有止境因此之故初議時頗有難色嗣經葉恭綽潘復竭力斡旋銀行界漸爲激動因復於前星期一在東總布胡同周財長宅中（因是時周適抱病請假）開會討論結果由銀行界方面提出意見兩項（一）詢政府每月究能撙節至何程度（二）希望政府出全力令各省諒解中央財政情形將截留之欵酌解若干於中央蓋銀行界之意以减政僅屬節流一方面設非力事開源則銀行界之墊欵終有枯竭而仍無所周轉也聞政府對於此項意見亦甚以爲然現擬於日内致電各省宣佈中央財政困難之内幕一面並再派員分赴各省疏通期能稍有恊濟須俟此項問題解决後特種國庫劵方能發行總之最後一着惟視各省大權在握之督軍對於國家觀念如何耳 
　　至減政委員會成立後業已經三次開會討論其辦法大綱不外（一）裁撤兼差兼薪（二）裁汰冗員（三）歸併駢枝機關前星期三會議之結果聞於第一二兩項確定有辦法即（一）兼差不准兼薪即有特别事故兼薪亦不得過原薪三分之一（二）裁汰冗員俟調查後實行惟有不得已時亦不得過原官制預算十分之二惟第三項歸併駢枝機關則討論尙未有結果至前星期四閣議席上當照此議通過並議决請審院計院派員至國務院認眞審查聞該委員會本定於每星期三星期五開會兩次因前星期五爲紀念日故復於昨日（星期一）補行開會列席委員約三十餘人仍由郭委員長主席當繼續討論前星期三議决案件及審計院　員審查問題桔果尙無十分進步綠審計院派員審查之事頗有難於進行之點　　　數不能多派時問不免拖長（二）手續上非常繁重　　　 
 
 

Page 7

 
 
　　者亦不能隨時到院有此兩項原因故議决將發薪簿送往審計院對照此事仍擬提出今日（十二）閣議討論至在國務院審查與在審計院審查則須視今日閣議决定云 
[陳樹藩有撤換說]  
　　陳樹藩近日在陜倒行逆施前經陜西公民康承福等二百餘人痛述七大罪狀上呈府院請予撤換日昨又有陜西各法圑代表馮紹芳張慶豫等續行具呈向府院請願務達撤陳目的並將陳氏種種亂國禍陜罪狀一一揭破據聞政府久有撤陳之意因當時陳于感情尙未破裂聓一經撤換勢必轉而投南予政府以不利今陳于戰爭已啓而陜民又相繼控陳换陳之時機已至决定於今日（十二）閣議席上將撤換陳樹藩案提出不日即可發表茲錄馮紹芳等呈文如次竊代表等前以陜西督軍陳樹藩禍陜種種罪惡合詞陳請撤換在案計邀鈞鑒惟是方今外患日急内亂無已權奸未除國本頻危陜西僻處西陲年來紛擾尤甚兵燹之後繼以饑饉近復戰事重開蠻觸禍起哀我災民寗有孑遺代表等身受其痛未甘緘默山川跋涉匍匐來轅瀝陳國家隠患陜西災况幸垂聽焉自安福奸黨失敗後其餘薛屢欲倒行逆施危亂國本此次俄黨蒙匪日熾庫恰失陷皆受徐樹錚及某國人嗾使蛈絲馬跡歷歷可尋該逆等暗派前陜西實業廳長陳幹入陜業已取得陳督同意勾結蒙匪揚言内犯綏祭實欲竄入陜甘新等省先行割據以爲該黨地盤日前陳幹自秦西行潛入甘新陳督親自祖道遠送行旌道路喧傳人所共和今政府日言防邊日言征蒙對於該逆等此種秘密計劃實未覺察一旦爆發其禍尤大故爲國家消除隠患計不可不速行撤換陳督樹藩以安國本者一也陜西種烟自民國五年已經禁絶不圖陳樹藩弄兵以來連年餉糈無出明目張膽勸民復種每畝征銀六兩民有懹疑不種者强派其所有田十分之六爲烟田按畝科稅煌煌佈告揚在城鄉其城鎭通衢懸有戒烟局招牌者皆公家出售烟膏之處陽春三月一入潼關罌花怒㶷爛奪目游歷該處外國人士皆有照片筆記歷歷載述可爲鐵證將來惹起國際交涉要求賠欵其害實有不可勝言者故爲國家保存體面計不可不速撤換陳督樹藩者又其一也陜西連年饑饉五榖未登兵燹之餘十室九空西壯半已流亡老臝轉於溝　所謂易子以食折骸而炊者今日竟爲目擊實情乃陳督樹藩忝膺民上未聞施以救助之法反私派大捐二百萬元以充秦豐銀行基本金爲名藉爲餉彼貪囊之計苛派以後追比随之今春麥秋有望冀或民困稍蘇乃該督横挑戰禍戰線延長數百里大隊輪蹄之下一莖半穗無復幸存吾民安有食新希望各省慈善人士呼號救濟惟日不足彼一人蹂躏破壤之而有餘故爲救濟全省災民起見不可不速行撤辦陳督樹藩者又其一也總之政府如欲棄吾陜民廢諸化外則已否則請速撤陳樹藩嚴行懲辦以謝天下泣涕陳詞不勝迫切等命之至 
[東三省通訊隠]  
　　東邊俄人過境之限制法 
　　自庫倫變亂以來邊境俄人若黨徒若難民竄來我境者日不乏人當此多事之秋難保不有危險分子混入據當局調查本年二月份一月之中從黑省滿洲里入境之俄人竟有一千二百廿一名之多當局恐如此源源而來不無流弊因即詢問駐外華領據海參崴邵濬恒領事答覆大致謂此間對於赴華俄人請照一層已極加嚴其所定限制辦法凡軍人則一槪止發護照所以防俄黨人之混雜也其餘私人確有職業者雖可發給護照但亦予以嚴切之限制一則須有確實證書二則須有擔保如不具此二者則仍不給照詎實行之後初雖人數略減繼則仍如前者之多且又加甚間有軍人冒充商人者其所定限制辦法中之證書及保人無不具備一面俄人揑造謠言謂中國邊境封銷不任外人入境等語不得已辦事人員於查驗之事參以辦事上之伸縮凡見爲形跡可疑或涉有謝黨痕跡者雖經具備前項條件亦不發給護照故三月二日起至四月一日止僅發護照三百八十張所謂一千二百餘張其所增出之七百餘張究從何來當爲俄人僞造因於三月二日起統於照面加註自發照日起一個月作廢字樣並於註限上加蓋陽文長方戳文曰一「駐海參崴總領事署」以爲印證蓋前此每照以三月爲限今改以一月可縮短俄人在華逗遛之日期也又自三月二日以後所發護照如無上項戳記者即屬僞造槪可扣留不放入境其前此已入華境或用别法偷越入境者由内地警察切實調查如遇並無正當職業之俄人或認爲有危害者亦本我國固有之主權一律押令出境此非苟待俄人蓋蒙邊情勢若此爲遠東治安計不得不爾也聞東省當局對於此種辦法頗以爲然業經通行所屬遵照注意從此東邊俄黨匪之禍患度可少戢已 
　　又聞俄國邊境現在對於入境之俄國人每人收照費金盧布兩元外國人入境者每人收照費五元並各繳像片兩張此制實行以來華僑前往俄境者已盡義務不少而我國對於入境俄人則僅查驗護照並不收費揆諸國際相互之義不得謂平近聞某外國顧問對於此事建議當局主張對於入境俄人亦收取照費惟當局是否採用刻下尙無所聞 
[趙恒惕力辭湘省長]  
　　湖南臨時省長已經湘議會票選趙炎午擔任趙氏不肯應選現在除張輝瓚羅先闓陳嘉祐吳劍學等軍官紛紛急電來省請母謙退外政界各要人亦請其俯順輿情迅即就任惟趙氏仍舊不肯應選曾對各勸駕代表聲稱湘省惟一重問題厥維財政惟整理財政首須帐朿軍隊否則無論如何斷無整理之希望故此刻祗能竭力整理軍事斷難兼及民政云云趙旣不願任事遂於昨日（八日）下午正式咨達省議會請准辭職略謂恒惕才智短淺素乏政治經驗加以精神不逮實不克勝茲重任深恐有負貴會付託之盛意而貽全省父老之憂相應咨請貴會另行改選愼擇賢能庶幾湘政前途實有裨補云云省議會對於此事即於當日提出議事會由議長將原文朗讀畢即請大衆討論辦法到會各議員僉以湘政艱重如斯非趙氏出任仔肩不可爰决定辦法（一）即日咨覆趙氏請以桑梓爲重幸母固辭（二）公推議長彭兆璜爲代表前往總部勸駕請迅就任聞趙氏經各方敦勸已有允意大約三數日間必能宣誓就職也至省署則業已收朿一切準備移交馮代省長並已向趙氏提出辭職書請辭政務廳長本職意甚堅决 
[湖南軍事消息]  
　　李烈鈞軍隊將離湘境湘潭警廳長被匪戕斃駐在湘西滇軍經湘政府一再致電李恊和勸其退離湘省李已允即日開往廣東惟以人數過多不能作一次開拔且以軍餉奇絀所有開拔費用及沿途所需糧秼均須由湘政府擔任撥付業經電由趙氏照准惟趙氏以開拔經費應給若干須由湘政府酌定沿途供給祇能供一宿兩餐之用經過路綫仍須由湘政府指定並得酌派軍隊沿途監視業將以上各項電由李恊和允可現在第一次開拔之楊益謙一旅已將定期出發經李氏電趙轉告省署請籌撥開拔費兩萬元省署已令洪江分金庫及鹽釐各局會商撥付矣 
　　湘省匪盜之盛已達極點昨湘潭警察廳長周道因下鄉謁墓竟在距潭城三十里之白鹿𡉥被匪擊斃聞周廳長下鄉時係乘三人肓輿並带有馬弁護兵三名各携剝壳槍手槍步槍等以自衛迨謁墓旣返忽有徒手着長衣者雨人持快槍着軍服者九人迎面而至肩輿甫過該匪等即發一槍將轎後輿夫打倒又疾發數排槍馬弁護兵亦一併被其擊倒該廳長急即降輿未及開言又被該匪等先發一槍中其腿部繼發一排槍身中數彈該匪等乃將各人衣服槍枝一並刦去究竟是何原因刻下尙難明晰警務處得此報告已委省會警廳督察長張致元前往查辦矣 
[鄂省之裁兵與籌費]  
　　江漢道尹張履春氏三日晚車赴京表面上係奉命代表出席地方行政會議實則另含有一種特别任務即與政府接洽添印湖北串文官票二百萬張加收京漢路南段運價以補助鄂省裁兵用費是也上年鄂督因軍費奇窘曾向政府提議添印官票加徵各項附稅以資挹注政府方在考慮中而鄂省各圑體已通電反對其議遂寢此次内閣又盛倡裁兵减政論鄂督爲欲表示服從中央首先覆電鄂省願遵裁全額（指鄂省主軍而言）四分之一第被裁兵士從前欠餉及被裁恩餉均待現欵撥發故不得不以籌欵爲裁兵之先决問題而籌欵又除消極方面設想别無辦法遂一面電召鄂省主軍各旅長來省組織裁兵委員會一面派張履春赴京接洽添印官票與加收京漢路南段運費二事以爲政府旣欲厲行裁兵斷無駁斥不准之理詎張氏前日來電報告謂連日與院部接洽靳周均有難色但因關係裁兵要政未至遽爾拒絶故將來之能否邀准刻下尙無把握也惟一般人竟見以裁兵固爲今日急務但鄂省串文官票已印至一萬萬張而爲此項票本之象鼻鐵礦近又以添設督辦措置失宜引起各界之疑慮若再增印官票二百萬其必損及官票信用危險何堪設想至加收京漢路南叚運價亦足影響商業萬難承認且其裁兵辦法爲缺額不補不缺酌裁據熟悉軍界情形者言鄂軍缺額實不在少若果切實改編一轉移間即可縮減許並不須偌大之裁兵費裁兵實效未見人民負擔加重將來如果實行恐又將發生反響矣 
[川省最近之戰事]  
　　鄧田反攻之失敗劉存厚殘部更無立足地川省局勢混沌已久及劉積之下野宜若有清明之象矣乃劉氏殘部如鄧錫候田頌堯劉斌等駐軍新繁　縣一带猶欲收拾餘燼以圖恢復故成都方面連日風聲鶴唳多以近郊發生戰事爲懼及至二十一日晨鄧田果有反攻新都之事當劉積之宣佈下野時鄧田諸人即暗中計畫保存實力以便伺隙恢復故旋即集中軍隊於北道以圖擴張防地惟一二兩軍及賴師部隊早將西北要地屯兵戒備鄧田旣無所逞祇得暫駐新繁彭縣一带以待時機故一面電各軍聯合辦事處表示服從虚與委蛇一面復多方要挾使局勢不能驟定又散佈種種謠言以離間各軍感情迨佈置稍定彼自以爲時機已至遂以喻師窺伺防地爲詞反攻新都而不知劉但三軍長計畫早定即合軍將鄧田擊潰退向新繁彭縣一带其謀漸歸失敗劉軍長（成勛）及李旅長（樹勛）喻師長（培棣）等均督隊嚴追而劉甫澄處長亦於梗日通電責鄧田傷害軍士擊斃鞏營長自殘同類糜爛地方破壤會議之公决并聲明誓師申討可見各軍將領對鄧田已一致主張以武力解决矣 
　　鄧田等退保新繁彭縣後仍預備反攻并略廣漢一带意在窺伺成都各軍見其野心不戢遂分頭進攻刻三軍已將郫縣攻下進偪灌縣二軍旅長李越森進攻廣漢於二十五日午後三時將廣漢攻下敵向德陽方面退却李旅現正在追擊中當李旅進取廣漢之際三軍劉軍長派陳支隊長毓蒿由新繁進攻彭縣以牽製廣漢之敵陳支隊行至半途探悉彭縣敵人約有一營潰入附近山内陳支隊長即飛報劉軍長劉令迅派妥員前往招撫又郫縣及彭縣潰散之正式及招安隊伍約有一營餘竄入灌縣枊街子一带劉軍長亦飭令任支隊長宗熙派員招撫勿令槍支散失貽害地方據此則鄧田諸軍已節節潰敗其勢已失不日當可平息也 
[杭州快信]  
　　浙西水利議事會本屆（第二届）開會改選正副會長迭次延會尙未產出現到會人數業已足額各縣公推新會員計嘉善陳淮平湖陳邦彥嘉興陶元鏞海鹽張廷梅 
　　嘉興縣敎育會會長陸祖榖昨函省敎育會以上年上虞縣敎育會提出修改聯合會會址由舊府屬首縣輪流開會並定春季或秋季爲會期本年是否輪値嘉興立盼示覆 
　　上年台屬水災以温嶺東南兩區爲最重除由災振請願代表姚桐豫等呈准中央撥欵振濟外現會稽道尹以該二區災情奇重另行籌欵給振已請省署備案 
　　美公使克蘭氏日前蒞杭轉道填甬遊覽普陀諸名勝昨得甬訊美使在甬各界備極歡迎於文日乘坐招商局輪赴滬 
　　此間天時不正行政方面已預防時疫盧督軍　通飭各營隊自昨日起官佐士兵一律補種牛痘以杜傳染 
　　本年龍井茶市因天時寒暖不匀未能起色現市盤明前每兩售銀四角雨前每兩二角五分合龍井滿覺衖雞籠山丁家山旗盤山等處出產不過四萬金左右 
[南京快信]  
　　北京烟酒事務署昨電蘇事務局略云外洋商人在内地設廠製烟日盛一日其製造原料旣取自中國土地自無有權利而無義務之理現在奉黑各省抽收洋商公賣稅將次實行各省事同一律自可仿行仰即籌商進行方法具報以供採擇 
　　寗總商會昨接杭總商會函云加徵振捐及所得稅增加印花稅三案去冬浙省各商會在杭集議一致否認迭經電呈院部請免迄今未邀允准應請恊電全國商會聯合會京師總事務所迅行定期召集全國商會聯合大會會議解决以蘇商困 
　　張實業廳長以國内紗廠逐漸擴充而美棉產量仍未增進昨特將部訂推廣美棉辦法通令各縣知事切實勸導 
　　省議會臨時會開會期已迫昨日調查到省議員尙祇二十餘人錢議長前日由京返昨又用快郵催促各議員來省免誤會期 
　　王省長擬派任用道尹五人分赴五道區考查各縣知事九年分政績已諭政務廳呈保擇委 
　　白寳山昨電省報告郁漢川旅長曁顧得揚袁得才兩圑長連日在小陳集斃匪二十名在大小孫莊斃匪二十五名江家圩斃匪三十六名統計救回被架男女小孩一百餘口 
　　松江商會昨電省署財廳挽留五庫稅長文永譽財廳季施樑充寳山崇明催徵兼契稅登錄稅委員省發廳以查有無恥之徒設立台基串誘良家子女秘密賣淫致使一般青年子女堕入迷途身敗名裂殊爲可惜昨特出示查禁並令各區署隊嚴密查拿依法懲辦 
地主通信 
[北京]  
　　贛社開成立會江西旅京同鄉爲促進自治起見組織贛社日昨在江西會館開正式大會到會者三百餘人當推王澤民爲臨時主席宣告開會宗旨及經過籌備情形並討論社章票選職員當塲開票結果交際主任王澤民副湯公介宣傳主任賴贊卿副毛雅雪編輯主任黄攻素副王公豪審查主任巫啓瑞副蔡森調查主任黄長新副蔣桂芳庶務主任張兆森副蔣宗衡文書主任黄家駿副魏獻廷會計主任王朗如副劉紀雲並聞定期歡迎趙省長藉以表示鄉忱云 
[安慶]  
　　　皖省第一區覆選揭曉今日（十一日）衆院覆選第一區在省議會投票開　王文淵得四十九票方覆中得四十五票舒鴻貽得四十一票何毓琪得三十八票均當選爲衆院議員辛仲元得二十六票爲候補當選人 
[清江]  
　　巡廻講演圑蒞浦蘇省講演圑第二組講員趙受茲夏掄升承振華三君現已蒞浦所携講演器具有巡廻文庫一項計書籍四百餘種掛圖四十餘幀不日舉行開幕儀式聞其所擬地點城内爲勸學所縣農會城外爲公圍即以所携圖書陳列按日擇城講演聞講　後更有漁灣之行然後赴漣水泗陽宿遷復折而至淮安寳應高郵江都等縣大約端陽節後方能返寗也 
　　華興典尙未復業清江華興當典自去歲因减利問題暫歇至今多日仍未復業聞該典於减利一層布衣農具二分金銀綢皮照舊（二分半）願遵道縣詳省批示一准鹽城典業辦法不生問屬惟對於展期二十四月取贖爭執甚堅 
[揚州]  
　　運使因公北上運使丁乃揚於十三日晚乘輪赴寗謁見軍民兩長後即赴天津並至北京公幹署中公牘由科長錢仲良代拆代行 
　　鄉鎭添設鹽店兩准丁運使頃據通知食岸商人大咸號呈稱常陰沙地方係屬繁鎭擬添組盆店試銷淮鹽當經核准先運二百引試銷並咨明鹽務機關曁各關卡一體知照 
[無錫]  
　　乾繭市况現查本邑各繭棧所存春乾繭除蘇州王福卿榮巷鎭榮德生兩户有七百餘擔外其餘二三十擔之零户統計不滿三百擔夏乾繭尙有二百餘擔惟多係曬繭昨日上海永泰廠已將王榮兩户之繭打樣携申大約不日亦將脫售矣茲將三日内各廠購進之貨誌之如下本邑源康廠進五洞橋春繭一百十餘擔價一百四十七兩又西河頭春繭一百八十擔價一百六十兩宏昶進禮舍石塘灣及江陰共三百四十擔價一百五十五兩至一百六十兩又與瑞昌合進金壇夏繭一百十五擔價一百零五兩錦豐進西路春繭五十餘擔價一百五十二兩五錢振藝進梅渚春繭二百擔零價一百五十五兩常熱三泰興在申售出春繭二百二十擔言明無錫交卸價一百五十五兩又南門外恊記木車進江陰楊庫夏繭二十二擔價一百十四元 
[蘇州]  
　　蘆課援案豁免吳縣公署奉財政廳訓令略稱民欠元二三年忙漕業經奉准豁免蘆課一項應否免徵當請財政部核示茲已奉到指令内開呈悉蘇省元二三年丁漕免徵原爲體卹民困起見蘆課一項與丁漕丁漕性質相同自應准予一併免徵截至三年册報徵完之項爲斷等因仰即遵照將元二三年未完蘆課一併免徵其四年壓征三年之欵仍應照舊徵收以清界限温知事奉文後昨已刊發佈告俾蘆課業户一體知照 
[嘉興]  
　　建築絲廠嘉興東門外鹽倉橋塊一带空地業由杭州緯成公司購買建造裕嘉繅絲廠並緯成分公司現已購足地畝由杭州應克昌營造廠承包建造約下半年即可竣工并備機器六百架招工繅絲一面即將繅成之絲紡織綢緞行銷各地藉挽利權 
　　發現喉症嘉興近因天氣寒暖不匀致發生疫　染者十有九死最近三四日來南鄉一带又發現喉症初起時咽喉腫痛飲食妨碍醫治迅速尙無大害推傳染者亦頗多據醫家云此係内熱結成平時多服清熱化痰劑此症自少 
　　米價又漲嘉興四鄉米肆近以存貨稀少來票缺乏加之各路客帮來嘉採辦大宗米石運往他埠致市上供不應求最近米價每石又漲起二三錢大盤亦見硬據聞日内尙有看漲之勢 
雜評一 
[今之所謂裁兵（默（）]  
　　善愽名者無地非名之寄善謀利者無地非利之藪一舉手一投足之間而名利歸焉者古時爲能人而今之督軍亦能之也 
　　裁兵政府之令人民之所期望也人皆反對裁兵而彼獨首先贊成裁兵於是政府嘉其服從人民稱其盡責所謂名者得矣 
　　裁兵不可無費中央旣無錢以供各省裁兵之用則不妨轉而向地方籌措或取諸商或取諸民不患無法可設爲裁兵故而稍加人民負擔當然易於原諒且所謂裁兵者祇須略裁不補之空額淘汰一二非親信之軍隊如此一轉移間旣可敷衍裁兵之面子又可獲一大宗餉欵所謂利者得矣 
　　是故善取名利之督軍非但不反對裁兵且大贊成裁兵然而如此裁兵試問彼之良心將謂之何 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[今日納捐外人年會之議案]  
　　納捐外人定於今日午後舉行特會與常會兩起其議案已散見前報其中如碼頭捐取締印刷品及增收地稅房捐等案尤爲一般人所注意茲特將其各條議案譯錄於下午後一時三刻開特會議案共五條（一）公舉主席（二）公舉書記（三）通過議事手續（四）地產章程第九條之修正案關於增收碼頭捐事（五）通過第三十五Ａ條附律關於印刷業註册事二時開常會議案共九條（一）公舉主席（二）公舉書記（三）通過議事手續（四）通過一九二○年之報告與賬略附修正案「經常預算不敷之數歸入一九二一年經常預算」（五）減少此後每年工部局報告書之容積（六）通過一九二一年預算案並准發行公債附修正案「工部局職員薪水調查會之報告」增收房捐地稅之議即附於此（七）選舉地產委員（八）選舉醫院董事（九）選舉敎育董事 
[各西報反對增稅之紀載]  
　　字林報昨載外人反對工部局增收捐稅之投函三通第一函略謂尋常納捐人對於市政漠不關心此可就途人之常方而愈了然者彼等意見以爲市政管理權操於高出一籌者之手中孰敢發一言以抗議之但以投函人所知上海眞正輿論不過潛蓄而不明露但須待如議增捐稅之激刺物以鼓起之使成有用且有勢力之輿論耳工部局預算案增給各科職員薪水設在平時此固未嘗不可然在目前商業凋敝之時則不可行也以上海現在情形正宜減輕支出奈何反議增稅此議必不能成立蓋納捐人大會時必有輿情之表示也適當辦法似須要求組織特别委員會以期切實減少工部局之費用而在委員會報告未發表以前預算案不得超過上年舊額想工部局當不致拒絶以各界納捐人代表共同組成之委員會也第二函略謂吾輩依人作嫁出其囊金以增工部局職員之薪水者並未見自已薪水之加增且亦無加增薪水之希望如工部局下級職員所得無多則何不稍削上級與中級職員之厚祿以補之投函者寄人籬下不能有躬爲領袖反對增稅之能力其有能力較大者出而爲之乎第三函略謂工部局職員旣無付稅之義務又有個人與家屬醫藥之津貼且多有不付房租煤費與電燈費者待遇誠優惠矣捐稅加增則一般居民擔負之重遠甚於工部局職員者將愈覺生活不易故多數輿咸以今非通過加薪主張致增捐稅之時當此各業清淡之際商行大班咸抱行員加薪不成問題之態度吾人多亦認此度理由充足吾人能執役於殷實商家保全目前飯碗而抱一二年後略加薪水之希望已稱僥倖不已吾人所與之表同情者不爲祿位穏固旣有例假復有恩俸之工部局職員但爲非因品格不良或辦事不勤但因商業岑寂勢必減費致被辭歇之失業人耳工部局職員無失業之慮擾其靈魂亦無伸手索欠之房主擾其清夢更不見催征吏造其門每日午餐時吾人常見工部局職員乘汽車或馬車馳驅於途其次者亦乘馬達自由車狂騁於路矣若吾人則擁擠於電車或擠不上電車而僱人力車以代步耳吾人覺此時未便贊助加稅之議而使吾友人之役於工部局者更增其舒適也因上述種種理由余敢望十四日午後納捐人全體到會否决本年度加稅之案但維持現狀以待市面之轉機云云 
　　上海泰晤士報社評略曰在今日而提出加稅之議誠不免令人疑惑使此議果被通過則租界内估定房租將在七月一日起一年中照百分數而繳納十六分之房捐矣吾人所不可忘者房租在近數年内騰貴異常而工部局房捐收入亦隨之而增多且房捐由百分之十二增至百分之十四尙未及兩年當此房租騰貴房捐增多生活價昂時代居民已覺擔負太重今猶欲其增付捐稅非公允辦法也地主近年因人多屋少大獲其利而所納之稅則在比較上並未適如其分故因工部局職員加薪而起之經費似宜取償於地主若謂造料昂貴則房租之異常騰貴已不僅償還其造價矣綜之續加之稅不宜加諸無力擔負者之肩云云 
　　文匯報社評略曰在上海經濟現狀之下議增捐稅誠非人所樂聞房捐之增至百分十六起於工部局職員加薪之議加薪問題由上届納捐外人所派之特别委員會審愼考慮其所擬之加薪表尙稱公允惜報告發表太遲工部局未及在預算案中早爲法配苟重行配置則房捐當可不致加增但在今日爲之尙非太晚故望在大會時别有辦法而免房捐百分十六之實施云云 
[文滙報再論取締印刷品提案]  
　　文匯報社論略云納捐人常會以前舉行特别大會以期通過兩條特别議案照章特會須有三分之一納捐人即七百餘人出席始足法定人數工部局於此不無懹疑故發懇切之通告請納捐人到會其第一條特别議案爲碼頭捐征收手續之更易此事似屬可行惟其他一條議案則爲變相的報紙附律舊問題即註册是此議初發表時約二星期前吾人曾批評之斥爲範圍太廣至今吾人猶未見有更變當時論調之理由今授意之文字業已發現說明立法者之意旨此舉實自認附律詞句拙劣且不便於運用也吾人對於新聞紙註册絶 
不反對但此附律則不僅需註册且需報紙除註明印刷地點外並註明印刷者之私人住址也此附律又規定任何印刷品即尋常傳單招貼亦包括在内皆須有註明而印刷者之私人住址亦須塡入註明之中當道爲華人印刷者便利計不得不向之說明新聞紙僅須一次註册足見即此一點尙含混不明惟就附律詞句而言無論何種印刷品凡載有類如新聞或評論之字句者似皆須於發行以前註册此種辦法累贅不堪且多費用尤易顯見縱工部局不收註册費然領署未必如是通融於是外人之經營印刷業者將納捐及營業之註册費矣况所謂新聞消息事項意見等字意義不定故何者應註册何者應不註册無從决定也今解釋印刷者私人住址應一併註明之理由者謂捕房有時派人赴印刷所但除苦力而外不獲見負責任之人吾人却不信上海捕房竟如此老實可容人以此方法規避之但無論如何印刷人如欲規避責任則離其住宅較離其印刷所爲易何則以印刷所究有少多値錢之機器而住宅則未必果有長物也吾人之意此種提議之附律應予修正而印刷人須註明其私人住址一層尤當删除以文匯報而言文匯報係法人其註册之地址當然即其私人之住址故此問題與吾人不生影響再文匯報旣在英領署註册又在各郵局註册故多一次註册亦無關係第以印刷人不應遭受歧視故反對此項附律以其非英國或其他文明國所有之法律也 
[增加碼頭捐提案之反響]  
　　上海各路商界總聯合會因工部局提出增加碼頭捐案致函江蘇特派交涉員提出抗議略云近閱西報載有本屆納捐西人年會工部局預備提案中有增加碼頭捐一事殊深詫異查洋涇浜北首租界章程第九欵對於碼頭捐一項有明白之規定即「但貨價每百兩不得逾一錢」又查第二十八欵修改章程訂有專條「由領事官與中國地方官會同商議必俟各國欽差及中國國家批准方可規定」等語可見此項議案工部局實屬無權提出爲此繕具公函請求貴使迅予根據原約提出抗議務達撤消目的以保主權地方幸甚云 
[工部局關於華顧問之函件]  
　　納稅華人會於本月五日函告工部局會章第六條已於四日納稅華人特别大會時以四百七十票對四十二票取銷之七日工部局覆稱華人顧問董事五人名單現由工部局送交領事圑十二日工部局總董函致英總領事並領袖領事法磊斯爵士附呈工部局中國總商會與納稅華人會往來函件並稱查一九一九年十月二十四日前任工部局總董致領袖領事函中曾規定顧問董事須得領事圑同意始能就職故謹函詢領事圑對於一九二○年十一月二十四日中國總商會來函中所列顧問董事五人是否接受之云云 
[銀洋市况之報告]  
　　昨日早市洋釐較上日收盤漲起二毫半緣有東萊銀行買進現洋十五萬元廣東雙毫由廣帮進二萬餘角故開盤時漲至六錢五分一釐收盤小去二釐下午洋釐又小一釐二五因長江方面有現洋廿萬元到埠之故江廣小洋又有鎭江帮及廣帮收買二三萬枚價較午前小去一二五至七五三四月份期洋因投機者甚稀致價又小一二五蓋各絲廠曁做餘繭者尙無動靜届時之存洋足敷繭市之需也 
　　銀拆仍與上日相等上午五分下午四分各銀行收欵祗三十餘萬兩是日進口銀洋由中國銀行從漢口裝來三十萬元又蘇州來洋三萬元出口者計泰亨源昌記銀爐裝招商局新濟輪船赴福州久和錢莊計寳銀二十箱合銀六萬兩（聞此項寳銀係福州造幣廠所需尙須續裝）東萊銀行裝大連去洋十萬元絲經成交計七十五包値銀八萬三千三百兩 
[一月來糖價之比較]  
　　近旬日來各種糖市異常清淡且天氣陰晴無常太古等洋行咸無成交糖行方面因連日國外匯率轉長所以售價亦無準率東白三温半劃盤售過十二兩八錢又四温十兩九錢五分現售十二兩四錢至十二兩五錢又懹披　劃十三兩五錢尙無大宗現貨可售且三温半市上亦缺觀此情形市價不難轉機調查二月初一迄今之糖價跌多漲少上冰一項已小去銀二兩青赤糖亦跌八錢至四錢其中暹邏青及祝青温青三號呂青等價尚無漲落太古車糖除五温價不動外餘各跌銀一錢至三錢怡和福壽字各跌銀四錢錦昌四温半共跌銀七錢東白各小去六錢横濱四二五温亦跌五錢粗沙嗬白價相等建冰各跌二三錢廣冰等價皆無升降茲將夏曆三月初五市價與二月初一市價比較漲落列表於左 
　　糖之種類二月初一擔價兩錢三月份五擔價兩錢糖之種類二月初一擔價兩錢三月初五擔價兩錢　　上冰一四八一二八太古三二五一三二一三一冰花一四二一二○太古三温一二八一二五新枝赤九四八八太古二七五一一○一一○夾青赤九二八六太古二温半一○八一○八嗬蘭赤一○八一○三怡和福字一三一一二七依路赤一○○九二怡和壽字一三二一二八暹邏青七八七八錦昌四半一三八一三一提莊七二六七東白三半一三○一二四黄岡七○六五東白四温一三二一二六隆江六八六五横濱四二五一三六一三一漳青八○七六粗沙嗬白一四三一四三祝青八○八○祥大美建冰一二○一一七温青七九八○泰源建冰一二○一一五三號呂青八五八四瑞玉建冰一一三一一○片青五八五四端方建冰一一三一一○太古四半温一四○一三九啓明建冰一一二一一○太古四二五一三八一三七廣冰建冰一九○一九○太古四温一三七一三六袋子東冰一八八一八八 
太古三七半一三五一三四箱子東冰一九六一九六太古三五温一三四一三三太古東冰一九二一九二 
[米業中所得内地消息]  
　　本埠米價自清明節後天時陰雨價又步漲每石至九元有零前昨兩日天始晴朗然貨仍不旺滬上銷路尙平不致過高然米業中昨接有内地消息謂在產地搜羅者仍復不少如上月下旬有羅姓在八㘮等處所購之米四千六百餘石聞前日已乘夜間偷裝至浙江桐鄉等處未識是否出口又聞陳墓周莊等處近日有周某放價收買躉數每日約有六七百石不知何意云 
[運米出口之西訊]  
　　字林報略云大宗食米由浦口運往北方其最後輸往地則爲日本上星期杪由浦口火車運北者爲數不少但鐵路之旁續有大宗食米陸續運至此去彼來浦口存米迄未見少略加詢問則知華兵一人目覩食米二百噸裝入鐵路貨車又有一苦力謂是日曾上米六百噸運赴北方若輩聞管米之經紀人云此係運往災地者鐵路中國人員非不知運往之地點但不敢言之恐失其位置耳星期日復有米船多艘在浦口卸米雖有不許食米出境之煌煌禁令亦不之顧也此種米船於食米之上一層鋪列他種貨物以圖掩飾聞某路員曾言待運之米常有一千噸之多浦口旣能運米無人干涉則販米貿易必進行不已蓋小工祇知此項食米運往災區故樂爲搬運其實此米並非運往災區也 
[油荳餅市面逐漸疲跌]  
　　南市油荳餅業貿易所昨日現貨油荳餅皆未售開市面有逐疲之勢緣滬上外間所做投機買賣皆根據大連牛莊電報爲標準市面之進退亦因而轉移連日大連電報逐步跌小故滬上一般做投機者無不大受吃虧而現貨亦受影響 
[揚子江航輪之今昔觀]  
　　揚子江爲航業集中之地中外各商輪公司均極重視上年本埠六公司長江班輪共有三十二艘運貨量約七萬七千噸今年各公司均有新輪之加添太古招商兩公司業已實行增輪預計六月份内滬漢間往來定期班輪可擴充至三十七艘至少有九萬五千噸之輪運量即以揚子江中段往來宜昌重慶岳州沙市等處一路而言今年增添之新輪已有招商局之江慶太平洋公司之美順大來洋行之愛奇斯大來愛烈西大來並太古之湘潭號等五輪較去冬亦擴增六萬噸左右之運量聞刻尙有裕川公司之組織亦係經營揚子江中叚之航業裕川成立後先定江輪一艘行駛云 
[航業消息零拾]  
　　太古公司之新疆號輪船昨日開往香港厦門在申裝往厦門建興建鎰明新等銀號有銀子五十五萬五千兩分裝一百十一箱云 
　　三北輪船公司自上月添航海參崴航路後初派升季號一輪行駛今該公司又加派升有號往來上海海參崴兼赴青島烟台兩埠云 
　　紹和洋行經事之葡萄牙郵船葵里門號原定第一次開出之航路至南洋後須來上海並以日本之長崎爲終點此次該郵船駛抵香港時以上海與葡萄國之進出口貨無多故臨時改變行程僅至香港不來上海故該輪現已在香港開還立斯奔矣 
[外洋輪船進出口消息]  
　　太平洋郵船公司之南洋班貨輪卡度配克號此次由西貢來滬裝來進口貨共有水門汀一萬二千桶在招商局中棧起卸後即裝麫粉五千包火柴九百五十件於昨午開往香港星加坡矣又藍烟囱公司之奥梨雪斯號從二月二十七日離開利物溥來華亦於昨日上午十一時進口此次由英裝來之貨以洋紗爲多共有七百餘件又有香烟二百五十箱蘇打二千九百八十八袋青白假寳石四十二件靛青料二百十桶玻璃片六十件其餘爲疋頭洋雜貨該輪在申清卸各貨後便須開往漢口又有阿加普亞號輪船現亦將到香港大抵在二十一號可來上海該輪到滬後須開赴日本又有怡和洋行之開加號自美國紐約開出後前日已抵日本即日可來上海現定本月二十五號由滬開往德國之漢堡又有大阪商輪公司之夏威夷丸係從美國之西雅圖開來昨日來電已抵日本之横濱本月二十三日抵滬又有提督商輪公司之司巴根城號自美國西雅圖開出後昨日已接來電謂該輪於二十二日可至上海聞船上有進口貨一千三百餘噸云 
[法領事請獎奮勇救人之船員]  
　　大陸報云駐滬法總領事韋禮德氏因此次芒梯格爾號冒險拯救遇難法船新天號之搭客員役極爲勇武昨日午後特至昌興公司上海事務所表示謝忱並已電達巴黎政府請以獎章贈與奮不顧身拯救人命之中國水手及外國辦事員 
[承造美船第四艘將下水]  
　　江南造船所承造美國運艦四艘除第一艘官府號業已放洋二三兩艘亦經下水外所有第四艘之工程因急於告成故由該所洋總工程師毛根氏督匠夜趕造現下船底四周之鋼板均已裝配完備刻正製造艙内各項工作茲聞下月初旬船壳定可下水所有已經航行美國舊金山之官府號因行駛速率超過限定里數頗受美政府之嘉獎毛工程師歸功於工匠之出力應予獎賞昨日興該所長劉冠南籌商辦法矣 
[滬寗杭長途電話之新建築]  
　　滬寗杭三埠之長途電話業由部核准設辦現下滬局辦公房屋已就大南門外城濠購地由久記木行主張效良君承辦建造竣工計需工料費銀十三萬金之譜寗杭二局之房屋亦將不日告成惟吳淞係爲上海通商巨埠之要口刻正開闢商埠亦應添設支局前日特在淞鎭購地二畝餘以備建造局房所有由滬至寗之桿木准就沿鐵路安設已將桿木裝由火車由滬運往沿途各車站存儲定於日内派令工程員分带工匠出發開工挿立云 
[聯運會議仍改在北京舉行]  
　　交通部本届第九次國有鐵路聯運會議及第三次運輸會議原定借杭州西湖梅氏别墅爲會塲日前滬寗滬杭甬趙局長赴京與交通總長路政局長商議會塲一切大致因耗費太鉅故將此次會議仍改定在北京舉行昨日（十三）滬寗路局接北京交通部曁趙局長同時來電略云本届第九次聯運會議現改定在北京原處會議並由趙局長電派兩路車務總管李綽生爲代表滬杭甬車務副總管楊先芬爲顧問届期參與聯運會議大約仍定於本月廿二開會現聞李楊二君擬於本月二十左右乘通車北上云 
[敎育圑體電爭菲律濱簿記案]  
　　江蘇省敎育會等三圑體昨致北京電云北京外交部農商部敎育部鈞鑒頃閱小呂宋中華總商會寄到菲律濱華僑抗爭爭西文簿記案之通告書内載居留地政府頒行一種簿記條例規定一切商業簿記均須用英文西班牙文及菲律濱土語之一種登記否則以違法論得科以一萬元以下之罰金或二年以内之監禁或罰金與監禁並科定本年十一月一日起實行等語商業簿記所用文字商人自有自由之權行政機關决無可以干涉之理該地政府創此條例隠謀廢棄華文排斥華商且此舉實違反美國憲法之精神果使實行不獨菲屬僑商大受影響設各屬政府均援例頒行則我千萬海外華商均將無立足之地用即專電上陳務請迅向駐京美國公使嚴重抗議一面並電駐美中國公使同時進行力爲保護僑商幸甚江蘇省敎育會中華職業敎育社中華新敎育共進社元 
[禁止各印刷商店承印紙幣]  
　　滬海道道尹及上海總商會江蘇銀行均接省長公署訓令云案准幣制局第四三號咨開本局爲整齊幣制監督發行起見前經會同財政部呈請大總統令准限定各種紙幣及有價證劵交財政部及本局所屬印刷局印製以重幣制並一面通行各省區查照在案茲據印刷局呈稱近查京内外各銀行印製鈔票仍有陽奉陰違情事甚至鈔票之發行尙未呈請鈞局核准而鈔票之印刷業已向其他印刷商店訂製流弊所及遂致僞造濫發漫無稽攷在職局營業之損失不足惜其紊亂幣政擾害金融影響於財政前途實有不堪設想者局長體察現狀未敢安於縅默爲此仰懇鈞局重申前令厲行國幣條例通飭國内各銀行凡有發行鈔票特權者均須呈由鈞局核准發交職局印製否則在市面上即無合法通用之效力並嚴禁使用銅版石印等鈔票以杜僞造似與整理幣制維持營業兩有裨補等情前來查該局所請嚴禁使用銅版石印鈔票並厲行前令通飭各銀行凡有發行鈔票特權者均須呈由本局核准再交印刷局印製各節自係正當辦法除由本局布告外相應咨請查照並照錄本局布告令行所屬曁各商會各銀行遵照一面出示禁止各印刷商店不得承印現洋或銅元等紙幣切實取締以重幣政仍希將辦理情形咨復本局備案等因並附粘抄布告一件到署准此除分行並先咨復外合亟照錄布告令仰即便遵照辦理具報備查此令（布告從略） 
[召集全國商會聯合會之磋商]  
　　上海南北市兩商會昨接中華全國商會聯合會江蘇省事務所函云敬啓者案准京師總商會函開奉到大函備悉種切當經與駐京中華全國商會聯合會總事務所接洽據云尊處來函已經收到惟迄今多日尙未經卞會長核辦是以作復且卞會長亦未在京等語相應函復祈速籌辦法或催全國商會總事務所迅即核辦是爲至要等因准此查本年召集全國商會聯合會在滬開會一節曾由敝事務所迭函京師總事務所請其依法召集迄未見復不得已因函託京師總商會就近接洽俾明眞相頃准函復各節是總事務所放棄職權有負全國商會之委任若再俟其召集恐坐失事機於裁釐改稅修正商會法等重大問題必多貽誤查全國商會聯合會爲全國商會所組織若全國商會有數省以上之同意定期召集則似亦不必須總務所之執行准函前因相應函請貴委員會查照此項召集手續是否仍須總事所主持抑即由敝事務所函詢各省事務所得若干省以上同意後即行召集之處統祈核酌見復以便照辦 
[縣商會請免吳淞振捐之會議]  
　　貨物稅附加振捐惟上海獨准邀免吳淞稅所當然仍在進行現滬上各業商如油餅業磁業鮮猪業醃臘鹹魚業北貨業等均與吳淞稅所有連带關係已紛投上海縣商會聲請援照滬商改爲自籌振欵抵制加稅經該會訂其昨日午後四時開會邀集最有關係吳淞納稅之各業代表到會討論辦法嗣到代表十餘人首由會長宣告滬上商界對於附加貨稅之事雖改爲自籌春振以圖抵制惟部令尙未頒布現在正謀進行之際云云旋據各業代表陳述吳淞稅所如果仍行附加則與滬上商業上頓生牴獨須請一致聯絡進行務達目的而後已云云繼因各業代表尙有數在吳淞部份今日未及列席是以聲請另行訂期開會以便集衆籌商對付之法直至傍晚時散會 
[閘北暗殺案八誌]  
　　閘北歌舞臺經理關子餘被人槍斃案内牽涉之伶人張芝帆等三名由警署拘送警察廳發交司法科訊供判押候提陳千銓到案再究在案茲據周麟趾等投廳具禀請求將張等交保出外候示昨奉徐廳長批示云據呈已悉姑將該伶人張芝帆等三名暫交該商民保釋惟當陳千銓未曾獲案之日應責成擔保人負完全責成如有逃亡等情惟該商民是問切切此批 
[鹽警開槍擊斃私販]  
　　蘇屬缉私一圑二營鹽警前晚列隊持械梭巡行至西門外斜土路地方見私販肩挑私鹽經過該警等即開槍往捕各鹽販情急奔跑内有一名應槍倒斃尙有一名足上受傷經同伴扶之而逸聞已自送醫院求治倒斃之處爲二十五保十三圖即經該圖地保陳金餘投報地檢廳禀請相驗該緝私營亦備函到廳請騐譚廳長立委孫檢察官許書記官沈檢驗員等蒞塲相騐當據死者之表親某甲投案禀稱死者爲呂昌芝案徽人今日無端遭該營鹽警槍斃要求伸雪問官即騐明該屍胸前心口受有一槍子彈從背後肋下透出委係致命而死塡明 
 
 

Page 11

 
 
　　屍格判令甲自行棺殮聽候究辦死者肚兜一只内有當票一紙命带回候示茲將緝私第二營余營長致地方檢察廳咨文錄下案據敝營浦江巡船領袖鄭炳元報稱職船因駐日暉橋於昨（十二日晚飭由船長高鳳嶺所带之第二號巡船於下午七點餘時放哨至西砲台東面遇有大帮梟匪肩挑步擔私鹽有二三十擔之多及手持扁擔者十五六人魚貫登岸該船長以責任所在自應率兵跟蹤禁緝詎該匪等行至新橋路地方預有伏夥甚衆勢尤兇湧竟敢嘯聚梟黨以所持扁擔拒敵當被打傷兵士楊志春之頭額各兵士因見匪勢兇悍旣敢抗拒若不開槍自衛生命恐猶遭匪毒手不得已當時開槍一響意存恐嚇惟時在昏夜致斃梟匪一名同時敵營第二隊王金祥所带之五號巡船駐紥接近聞聲趕往帮同緝拿該梟匪見勢不支就即携鹽一併四散逃逸祇因匪衆兵單無力追緝旋又緝獲夥犯高尹賢一名並獲私鹽一擔扁擔一根報請核辦等情到營並據第二隊呈報大略相同據此除將獲犯高尹賢一名訊取確供另文送案訊辦並將受傷兵士楊志春送由醫院醫治曁呈報統司令部察核外理合備文咨請貴廳迅即派員前往新橋路地方檢騐已斃之鹽梟辦理 
[藍天蔚自戕之又一說]  
　　藍天蔚自戕於重慶頗惹起一般之懹疑以藍君旣被川軍押解看守於衛兵室手槍從何而來其友人何雪竹諸君因電重慶各軍聯合辦事處質問情形昨聞在滬某君得藍君友人由渝來電云秀兄失敗到川鄂王屢電川引渡川軍各將領及其領袖熊某與秀兄均有情感故堅持未允乃命張旅長護送至渝不意秀兄到渝次日即稱病擁被自戕初因非以囚犯相待故未檢查其行裝豈料秀兄出於自忿竟自了却云云又據某君言吾人初聞藍君之死即以爲川軍無殺藍君之必要即欲殺之何不應王占元之引渡借刀殺之而必自行出手耶曾憶藍君於辛亥年奔走革命到滬亦自以手槍自擊傷而未中要害可知其爲人之憤世嫉俗非自今日始也 
[美公使昨已北上]  
　　駐京美國公使克蘭氏昨日携其眷屬人等乘滬寗路局特别花車附掛在九點三十分快車班上赴寗北上本埠各官廳人員均往恭送 
[金融公債還本中籤號碼]  
　　上海縣知事接江蘇財政廳訓令云案奉督軍省長公署令開案照整理金融短期公債第一次抽籤還本前准財政部電請派員參觀等因當經會派孫顧問雄就近代表參觀並令知在案兹據該代表將中籤號碼單等件函遞前來合亟抄發該廳長仰即登報通告一體知照此令等因計抄發印刷品曁籤支號碼簿奉此合 
行令仰各該縣一體知照並將抄登號碼出示廣告俾衆周知是要此令計抄整理金融短期公債第一次還本中籤號碼第零六號第二一號第三二號第四八號第六零號第七二號第八三號第九二號 
[國内輪船運貨進出口之調查]  
　　進口貨（寗波）太古公司之新北京輪船昨由寗波裝來之貨有乳腐八百罎明礬三百包毛竹二百三十件杉木四十件牛皮五十三件香粉四十包草蓆五十件茶末三十件棉花三十包螟蛹十件藥材一百七十五件雜貨三件銀洋一箱（長江）招商局之江孚輪船昨由長江各埠裝來之貨有小麥二百七十包夏布二百件水烟一百十箱機棉花一百零四包土酒五十罎紅土一百件生漆三十桶牛皮三十件桐油十桶雜貨一百四十七件（福州）招商局之新濟輪船昨由福州裝來之貨有紙頭四千九百九十一件上紙一千七百十三件橘子一百八十件花樹九十五件茶葉二百三十二箱茶油一百二十　藥材六十件香菇五十五件金子一箱雜貨一百六十五件 
　　出口貨（寗波）太古公司之新北京輪船昨日裝往寗波之貨有白米二千四百零九包糖二千五百包樹皮四百六十四件烟絲九十八件葵扇一百件水泥七十桶洋釘三十桶藥材三十八件紅土二十包麵粉二百包鐵四十三噸烟梗十件雜貨一百七十七件（長江）招商局之江孚輪船昨日裝往長江之貨有香烟六百箱洋布四百十一箱雜貨一千一百三十七件（福州）招商局之新濟輪船昨日裝往福州之貨有麵粉二千包米豆七百十三包茶葉四百四十六件石羔四百十五件洋布一百八十八箱生梨四百十一件苧蔴一百三十件皮油三十桶生鐵四百九十三擔雜貨一千二百零三件（港粤）太古公司之天津輪船昨日裝往汕頭之貨有麵粉二千七百包豆餅二萬一千一百二十塊豆油三千五百簍生油一千三百十簍洋紗二百九十四件土酒七百七十罎黄豆三百五十七包查仁七百九十三包苧蔴五百八十七件烟葉一百零三件花衣一百五十包白米一千包棕片一百四十件木耳金菜二十件柿餅三十一件雜貨一百四十二件裝往香港之貨有爆竹一千二百三十五件乳腐八百罎藥材六百二十件麩皮二百包粉絲六十五件大頭菜二十八件生梨二十件棗子五十九包木耳十六件磁器十一件雜貨十件裝往廣東之貨有花衣二百九十九包洋紗四百四十二件藥材一百四十件土酒五十罎爆竹九十七件棕片八十件柿餅十八件大頭菜六十七件雜貨二十六件 
[友華銀行銀市報告]  
　　中美新聞社譯友華銀行十三日報告云昨日倫敦銀價近期漲二便士遠期漲一又八分之七便士紐約銀價漲至六二又八分之七倫敦紐約匯價現爲三九二又四分之一此間今日定價金鎊漲至三先令二便士半金圓六三日金七二半開市時市况不定交易價金鎊三先令五便士金圓六七但投機終日傾向買進市况遂鬆動金鎊跌至三先令四便士半金圓跌至六六中國印度昨均在倫敦買銀但中國未必續購故銀價不至再漲或須鋭跌亦未可知紐約銀市軟弱 
[緝獲江灣刦案盜犯]  
　　江灣鎭商民孫陽春家日前被盜撬門入内刦去銀洋衣飾共値千餘元由事主報請六區一分所查緝在案前日經該所巡官宋國慶查得此案係革警宣東升楊西永李守來等所爲禀明署員逮獲宣楊二人及婦人宣申氏劉張氏抄獲鈔票四十五元現洋十八元當票十餘張所當均事主家被刦之衣飾研訊之下供出李守來匿居閘北烏鎭路某號屋内宋巡官据情報告四區顏署長加派長警將李拿獲又抄出鈔票四十五元現洋一元及銀表眼鏡等贓带回該分所昨解司法科段科員以案關革警行刦立即轉解淞滬警廳究辦 
[攫鐲匪徒押三月]  
　　吳金平日前晚上至法大馬路於震和銀樓内以購買金　爲由乘隙搶取計重三兩餘之金釧一副而逸適爲包探李榮卿楊振富巡緝到來將吳人贓並獲带入捕房管押候究已誌前報昨解法公堂先由於震和遣夥王明禮投案禀明被搶情形詰之吳金平供認搶飾求宥中西　員判吳押西牢三個月以儆贓給原告領去 
[西絞績里一带糞夫罷工]  
　　楊樹浦路之西絞績里後面爲黄浦江通達浦東洋涇鎭最近便之路有時各國公司輪船或抛錨於該處建有碼頭各糞夫皆於該碼頭挑糞上船以故該里（西絞績里）行人如織車馬往來晝夜不息惟該弄並非公路乃係已故盛宣懹之私產由某洋行代爲經理計有樓平房一百餘間近恐重車出入損壤該里道路乃於前日起將西絞績總弄後端建築竹笆阻絶交通一時行人咸感不便而各糞夫竟因該弄阻斷糞擔須繞道上船相率罷工將東西兩絞績里及慶祥里安德里東華里並三新紗廠等一带之便桶皆棄置不倒以致該里後面糞穢滿地臭氣觸鼻際此天時漸暖若不設法阻止恐於衛生有碍聞該管捕房捕頭已將情形轉禀麥總巡函致工部局打檏處派員前往察勘云 
[汽車撞斃小孩案之昨訊]  
　　汽車夫程順榮（即陳慶榮）因於本月四號下午在虹口茂海路開車不愼撞斃十一歲男孩宋小方子業經公共公廨中西官騐明諭令車主先行撫恤屍屬着陳交三百元人洋並保聽候捕房提起公訴已誌昨報昨晨由捕將陳慶榮傳至第二刑庭請究即據匯山捕房捕頭上堂禀明前情訊之陳延甘維露律師到堂代辯經張襄讞核供商之英赫副領事以此案係由美領陪審判陳仍交人洋並保候美領堂期傳究 
[新普育堂十週紀念會]  
　　滬南新普育堂昨開十週紀念大會清晨九時開會來賓到者有何護軍使汪參謀長孫副官陸秘書長許軍需課長王圑長汪梁兩營長上海縣沈知事　檢察長並淞滬警察廳長委代表劉司法科長滬南工巡捐局長姚石蓀法總領事韋君法正領事德君法公董局各董事曁紳商學各界約一千餘人先由亞洲總主敎以該堂主任陸伯鴻歷任公敎進行會會長成績卓著敎皇頒賜聖大額我略勳爵特假該堂内敎誨堂行授動禮禮畢中西各來賓齊集該堂會客室行該堂十週紀念禮陸主任首先報告該堂十年來經過情形略謂自民國初建地方人士集官商敎會善圑之力陸續籌資建設斯堂委伯鴻經理其事始則留養者五六百人並在堂附設施醫今則留養達千八百人並設分醫局凡八處就楊樹浦一處而論醫治者歲達八萬人統計各處約五六十萬人現在留養者衣食所需每日須三百元故十年以來所費達七十餘萬者皆中外慈善家之賜也伯鴻係宗敎家新普育堂之有今日實頼平日所崇信之大慈善家之若瑟若瑟去今已遠而精神所在足能佑啓當世之慈善家以撫養此千八百無告窮民也抑伯鴻尤欽仰仁愛之修女以最誠懇之至意如慈母之愛其子女以愛此無告窮民此又伯鴻所永矢勿諼者也今幸中外來賓共襄盛會忻幸甚矣謹代表在堂千八百同胞敬謝諸公並祝多福云云繼由總主敎韋總領事法正領事來賓代表馬相伯相繼演說並由朱孔嘉互譯中西文一時鼓掌如雷最後陸主任起立致謝詞來賓茶晏後復在草地上攝影以誌紀念迨散會時已鐘鳴十二下矣 
[商務印書館組織國語講習所]  
　　商務印書館近組織國語講習所特向北京敎育部國語統一籌備會及注音字母傳習總所聘請劉儒杜含章諸君專任講援復經海上熱心提倡國語諸敎育家朱楚善潘寳書李級仁諸君盡力贊助以期養成國語敎師師範班現定於五月一日開課報告者頗多具有女敎員十餘人該所爲提倡國語起見凡各地學校公推敎員或介紹敎員到所聽講照免費優待例辦理聞敎室即在尚公小學校内惟校外宿舍不甚寛廣欲寄宿者早日前往報名爲宜云 
[組織寧波旅滬同學會]  
　　南洋公學寗波同鄉會因謀聯絡旅滬同鄉學生之感情及計畫桑梓敎育地方等之問題起見特發起組織寗波旅滬同學會今將其致各校同鄉通啓錄下寗波同鄉諸君台鑒敬啓者吾同鄉留學滬瀆者不下千百人惟以無相當機會互相晤談故絶少聯絡然吾鄉素富鄉誼今當自治潮聲澎湃之際砥勵學術圖謀改造亦吾儕學子之責因乘吾旅滬同鄉會新會所落成之盛敝會特提議組織旅滬學生同鄉會以加入上海之總會諒貴校同學中籍鄞縣慈谿奉化鎭海象山南田定海七邑之同鄉必不乏人或早已組有同鄉會對於此舉定必贊成請舉出代表一人覆函示知以便早日會議進行方法若尙未有同鄉會請熱心諸君從速組織至禱 
[寗波三一中學校友會之組織]  
　　寗波三一中學設立已四十餘年青年子弟曾畢該校或肄業而未畢業者數頗不尠近來或在社會服務或在各商業機關辦事旅滬同學爲謀聯絡感情互相研究學問起見特擬本月七號（星期日）下午四時召集旅滬全體同學開會討論以促進行 
[南市新組之發米行]  
　　南市米業近年雖不若閘北之盛然做發米各行尙能立足本年有數家遷往北市後現由同業中组織新局三家有做發米行鴻興一家已在豆市街擇定房屋經理爲顯其仁定於十二日開幕其餘兩家牌號尚未取定二家之中一兼做雜糧一專做發米云 
[汽車撞傷行人]  
　　昨晚七時半有某號汽車駛經公共租界南京路撞倒江北人徐毛常跌傷腿足由老閘捕房一百三十八號西捕瞥見當將汽車載送仁濟醫院醫治旅即带該汽車夫入捕房禀候捕頭發落 
[查見迷路男孩]  
　　男孩張永發前日在引翔港地方迷路由五區四分所崗警查見昨經藍署員諭送閘北司法科段科員略訊一過轉解警廳核奪 
[班鼓店失火救熄]  
　　昨午十二時滬城邑廟東首王正興班鼓店樓上不戒於火經救火會鐘樓鳴鐘告警各區火會咸驅救火器具到塲救熄一區二分署馬鳳山警佐飭警往傳該店執事到署訊究因何失火以憑罰辦 
[請驗路斃男屍]  
　　寳山縣界金二十三圖地保張鳳岐昨投上海地檢廳報稱今日譚子灣地方路斃無名男屍一具查無家屬禀請相騐未幾又據戚萬朝到廳禀稱揚州人現開剃頭店死者是我夥友不知其名人咸以老胡呼之原籍常熟來到我店只有十餘日本日出去買物不知如何在路跌斃請求免騐民人情願代爲棺殮奉諭着靜候示下 
[醉漢跌斃請騐]  
　　十八保十二　地保朱松泉昨投地檢騐報稱西鄉馬橋鄉民朱錫堂昨晚在外飲酒大醉而歸不知如何在樓上跌下斃命請求相騐譚廳長因路途較遠定於今日委孫檢察官下鄉相騐 
[請驗病斃押犯]  
　　陸金泉因盜案關係由上海縣警察所拘案訊押嗣因患病奉發新普育堂醫治無效至昨午斃命經該所函請地檢廳派員往騐 
[香烟冒牌以刑事起訴之辯論]  
　　啓明烟草公司在公共公廨刑事科呈訴文監師路一千三百六十四號門牌某店經理張文林璮在比利興廠仿造啓明各種香烟牌號有違刑律等情由廨訊諭被告交二百五十元人洋並保在案昨奉傳訊先由被各代表律師上堂譯稱按照中國新刑律並無冒牌科罪之規定現原告以三百五十九條起訴然查三百五十九條所註係妨害他人信用北京大理院審理此種案件皆不以刑事爲斷大理院係中國最高司法機關判斷之案各省皆以爲例是以敝律師要求將本案註銷如原告營業受有損失儘可以民事起訴而原告代表律歸聞語抗稱近來冒牌案皆採用此條兩星期前英領包君訊理同樣之案曾處被告以罰金並賠償原告損失云云並邀駐廨西捕頭惠勒上堂證明前情經中西官核供判被告仍交原保候再訊核 
[昨日公共公廨訊案紀]  
　　昨展公共公廨民四庭由李襄讞會同美約副領事訊理各案如次（一）徐炳丞偕其女胡徐氏訴胡蘭生胡毓昌婚姻糾葛案綠徐女嫁與蘭生之子毓昌爲妻詎毓昌下體有疾故徐女訴由其父控請離婚並追損失銀一萬兩嫁時費用洋八千餘元兩被告均已遵傳到案交保候訊茲因胡蘭生以此事係子媳關係與伊不涉延代表律師到堂請求將伊之被控註銷而原告代表律師到堂反對聲稱中國締婚手續素由家長主張男女於未正式成婚之前向不交接故中國舊法凡子女婚嫁關於子女健康等問題均由雙方父母先行調查如有一方患天然殘疾而其父母隠瞞應受刑事處分隠瞞者如屬女家則杖八十男家倍之本案婚約男家係第一被告胡蘭生簽字其子患天然殘疾焉得不知故其應負擔責成若堂上今准其所請豈非舉中國數千年之習慣而推翻之竊恐第二被告下次亦可到堂謂婚約非伊一人所締請求將案註銷時李襄讞問曰現在結婚有兩種（一）爲自由結婚主動者屬於男女而父母則祗於形式上出面而已（一）係舊法結婚一切手續槪由父母主持本案之婚姻究係取何種辦理原告律師答稱本案婚姻全由父母作主因兩方面均係體面之人查婚書上有好合百年嗣續繁衍等語今第二被告旣患天然殘疾勢難行使夫職當然不能嗣續云云『結果』第一被告胡蘭生對於本案應准註銷（二）王翼雲訴符廣心不還欠欵案判决後挻押不理茲由原告代表朱斯芾律歸偕原告到堂聲明已查被告有房屋南翔地方惟已抵押請飭傳押主質證『結果』改期兩禮拜着原告邀恒順泰布店主带押據到案一面致函嘉定縣知事調查被告南翔產業復到再核（三）胡和昌訴宋金榜合股開店糾葛案『結果』改期一禮拜再訊（四）汪味青訴陸寅卿孫衡甫合開震豐收繭公司股本等欵糾葛案『結果』該被告已另案分别交保具結本案免予交保俟該案訊結後再行取保 
　　又午後民四庭由李襄讞會同美奥副領事訊理（一）戚雲江訴石阿桂不還借欵案『結果』着被告每月拔還洋五十元免去利息堂費歸被告擔負（二）婦人尤金氏訴其夫尤方孝納妾將伊抛棄請求離婚並追奩資及瞻養費洋一千四百元案據原告供係因被告將伊抛棄故出外爲傭如蒙斷離後永不再嫁等語而被告稱其妻出外年餘行爲槪不知悉故我亦願與離惟我家貧不能給其瞻養等費旋由原告代表高露玲被告代表甘維露兩律師互辯之下『結果』兩造請求離異應予照准所請諭令被告給還奩資並無證據礙難照准瞻養費着給付三百元如被告無力全付應改爲每月給原告洋三囗元永遠照准被告仍着自行具結（三）孫吉雲訴伶人張春海不還米洋八十一元九角案『結果』被告承認欠欵准寛限四個月還清並付堂費（四）顧朝坤訴夏寳近不還煤價洋三十七元案『結果』着被告照數償還並繳堂費（五）楊子章訴沈錫鈞濫放賬洋一百七十元案被告不到『結果』展限一禮拜飭傳被告如再不到應即缺席判决 
[冒名竊物之押儆]  
　　住居新閘孟德蘭路三十六號門牌之蘇州婦人葉小古指控浦東人唐子玉於二月十九號晨冐充工部局電燈公司用人突入伊家以抄錄火表爲由行竊價值七百四十元之鑽戒兩枚該管捕房接受此項控告後即派中西包探調查得該被告曾於去年十月十號亦用此種手段行竊虹口東百老滙路八百九十一號門牌熊濟生店内値洋二百元之金表金練等物於是迭次將唐解由公共公廨訊押等情均誌本報昨晨由李襄讞會同美約副領事升座第四公堂續審先由葉劉之使女阿大及熊濟生上堂證明當時確係被告冒充電燈公司用人前來抄錄火表去後即發現失竊之事云云質之唐供年二十三歲在郵局充當揀信已有年半故父遺有棉花店一爿在廣東路三百四十五號門牌店務由母主持此案發生由實因在汕頭路賣娼之妓女露蘭與我相識半年三月二十號遇於四馬路彼邀我前往狎游我以無資不去彼即突稱伊姊（即原告）家内被我冒充電燈公司用人闖入竊去鑚戒故彼當至某茶館以電話報告捕房遂將我拘捕等語旋由被告之母及被告姊夫徐財增等上堂爲被告證明品行素好末由兩造律師辯論之下中西官核供以被告冒充公共機關用人行竊居民財物屬實木應嚴懲姑念尙有老母從寛判押西牢兩年押滿一年後准交五百元保具安分結開釋 
[指控學戲捲逃案註銷]  
　　伶人侯德山譚永奎李德山三人前延巴和律師代表投法公堂控稱前收錢茂林之子和尙爲徒學習唱戲不料和尙於上年間私行捲逃請求向錢茂林追等情旋由捕房飭探程子卿將和尙在鎭江地方提來上海解經法公堂判將和尙送至醫院察騐有無傷痕再核在案昨又傳訊先由原告律師聲稱今錢和尙私逃之罪已經成立惟原告等收和尙爲徒略爲訓責實有其事並未兇毆應請訊究被告由郭蘭克律師代辯稱和尙實因被毆難堪故此逃至鎭江住在姑母處並非其父錢茂林藏匿實被誣控應請將案註銷外敝律師尙欲代當事人遞禀請追損失等語中西讞員會商之下判以原告所控捲逃一節證據不足將案註銷 
[指控舞弊賬洋案註銷]  
　　北浙江路萃昌泰福記號股東范良卿在公共公廨刑事科狀訴經理顧明德司賬陳伯言串同舞弊賬洋二千六百餘元銀八百餘兩並扯去緊要賬簿十餘頁等情其詳屢紀本報昨晨由廨復訊即據原告代表律師上堂譯稱本案被告已央人向原告料理不欲進行請爲將案註銷中西官得禀以旣據原告請求准予判案註銷 
[過犯攫飾押二年]  
　　匪人陳老海因在北河南路弄内攫取張余氏家四歲小孩金富之銀項圈圖逃被捕追獲拘押昨解公共公堂經中西官訊知陳係過犯判押西牢二年期滿逐出租界 
[攫金挖耳押半年]  
　　楊阿四因在愛多亞路攫取婦人俞查氏金挖耳一支由捕將楊獲解公共公廨奉飭押候訊究在案昨晨由廨復訊即據中西包探上堂禀明由捕將被告追獲情形訊之楊供詞支吾中西官核供判揚押西牢半年示儆 
[聚賭押頭之科罰]  
　　粤大鄭阿生因在北四川路二百四十八號屋内私設聯安總會糾衆聚賭抽頭被𨳐行路捕房華探目王四福偵悉於前日禀明捕頭恊同西探目康仇前往查明當將鄭阿生與賭徒鄭令鄭泰陳福陳生關永馮阿林杜林梁阿巧羅阿田羅根胡正唐發來梁寳巫永小張林等連同各種賭具一併带入捕房分别存洋交保收押昨晨由廨傳訊先由中西探目上堂訴明前情訊之鄭阿生延高露玲律師到堂辯護中西官核供判鄭阿生罰洋三十元餘人各罰洋五元一併充公贖具燬去 
[科罰燕子窠主客]  
　　老閘捕房包探榮錦林陸根生前晚恊同九十號西探在山東路三百五十三號門牌新衣店樓上破獲私烟間一處當將烟間主粤人王子卿烟客王少山王思生張少泉高文桂吳山寳劉鴻源陳子龍沈子雲王慶芳王子臣楊二官等連同烟具一併带入捕房禀奉捕頭諭將王子卿收押餘人准各存洋二十元保出昨晨由公共公廨俞襄讞會同英包副領事傅案訊明以王子卿破壤烟禁判罰洋一百元或押西牢一月其餘保出到案者着罰洋三元不到者保洋充公烟具銷燬 
[誌謝]  
　　昨承中國科學社惠贈第六卷第三期科學雜誌一册又羣英書社惠贈簡易攝影學兩册誌此併謝 
來件 
[我對於菲律濱簿記條例之感想陳佑孫]  
　　希望美國政府人民之反省西文簿記條例雖出於菲議院之主張而承認之且加以批准者則菲總督夏爾遜也菲總督爲美政府特任之行政長官其所批准之條例即成爲美國領土内之一種現行法律中美國交素稱和睦國民間之感情亦極融洽而其領土内之菲律濱乃有此妨害華僑之苛例應請美國政府人民反省者此其一 
　　一八八○年所締結之北京中美商務恊約美政府承認華人在美國領土内之商務自由權并訂以最惠國之待遇待我華商簿記條例之設與通商條約之商務自由權及最惠之待遇　有抵觸應請美國政府人民反省者此其二 
　　自一千九百零八年美政府公佈以英語爲國語後他國文字皆非正式今日西班牙人之居留菲島者已屬外國人西班牙文字爲外國文字與中國人中國文處同等地位簿記條例之規定特承認西班牙文而限制華人不得用華文同屬僑民而法律上之待遇顯分厚薄應請美國政府人民反省者此其三 
　　美國爲民治最發達之國素以伸張公理鞏固和平聞於世界其在東亞中美國所應互相提携之事正多若聽其屬地之菲律濱以苛例待遇華僑兩國交誼或有差異於東亞之大局不無影響應請美國政府人民反省者此其四 
　　菲律濱之兩院自美國聯邦議會視之固猶是一地方議會也其所定之法律有碍邦交及其國家之名譽者當然有權將其取消或變更之吾人所最希望者美政府美國民能翻然覺悟設法將此條例取銷東亞大局實利賴之豈惟僑民之幸福已也 
雜評二 
[鹽警擊斃私販案（訥）]  
　　販鹽與販米無甚分别也然而販私米則無人顧問販私鹽則恒遭槍斃之厄 
　　販鹽之害比之販烟土輕重何如也然而販烟土則恒有軍警保護販私鹽則恒遭軍警槍斃 
　　所以槍斃之故必曰大帮梟匪必曰持械拒捕然如今日斜土路之案所謂大帮者不過數人之肩挑步擔所謂拒捕者不過藉以挑鹽之扁擔旣無多人又無兇器雖强悍亦必有限何至不能抵抗而必出於開槍轟擊耶迨旣肇事之後則必張大其詞以自文飾此又千篇一律者販鹽之徒大抵迫於生計艱難之小民多而爲積年盜匪甘心犯罪者少緝私之鹽警宜如何加以愼重若一律視如大敵以多殺爲快民命母乃太輕乎 
公布欄 
[江蘇高等審判廳]  
　　民庭判决　一件張旭初與宿俊豐爲田涉訟控訴控訴一案（决定主）本案控訴應由江寗地方審判廳迅予審判　一件韋儀卿與相揀臣等爲賠償房屋涉訟控訴一案（决定主文）本件控訴撤銷控訴訟費由控訴人負擔　一件沈仲岐與陸曾培爲經昇涉訟上告一案（判决主文）原判關於改判沈仲岐讓還陸曾培基地一分七釐四毫三絲强並令沈仲岐撤除界石二塊及負擔訟費部分撤銷發還上海地審廳迅予更爲審判　一件李秋田與范玉麟爲債務涉訟控訴一案（判决主文）本件控訴駁回本審訟費及本判决前上告審訟費均歸控訴人負擔以上四月十一日一件程雪門與朱葆三爲債務涉訟聲請一案（决定主文）本案准予回復缺席前之訴訟程度定期傳審　一件徐江氏與李季恩爲執行異議上告一案（判决主文）原判撤銷本件發還上海地方審判廳迅予更爲審判　一件徐萬基與葉貽蓀爲僨務涉訟控訴一案（决定主文）本件管轄錯誤發交上海地方審判廳依法審判以上四月九日 
[上海地方審判廳]  
　　判决主文　（民一庭）一件判决徐惠泉與徐惠中等因借欵糾葛一案主文原告人之請求駁回訴訟費用歸原告人負擔　一件决定王嘉生與何桂池債務控訴聲明窒礙一案主文本件聲請照准　一件决定王積鄉與王唐氏爲房屋控訴一案主文本件控訴駁回（民二庭）一件决定黄福興等聲明窒礙一案主文本件窒礙之聲明照准　一件决定朱小弟與楊銀香田價涉訟控訴一案主文本件控訴駁回　一件决定陸正清等與陳煊　因歸宗糾葛一案主文本件訴訟准予註銷訟費歸原告人負擔 
　　批示　一件李筱　等狀請發回原縣由狀悉頃准常熟縣署派警函提到廳准即解回此批　一件王仙和爲帮助販土案聲請抄給判詞由聲請書悉據王仙和面稱本廳判詞昨已達到不要再抄等語應將預繳大洋一元發還此批　一件姚梅狀請給領由狀悉候飭吏追繳給領此批　一件夏瑞邦狀領單據由准領此批　一件黄文彥狀請執行由狀悉候傳案訊追此批　一件沈三福狀交欵洋由准交此批　一件　炳坤狀請押追由狀悉准即傳案訊追此批　一件楊麗生狀請立傳追償由狀悉查本案俞純然等已提起再抗告業經本廳送請高等審判廳核辦所請傳審之處應毋庸議此批　一件周樹森狀交查封費由准交此批　一件李如璋狀請銷案由狀悉准予銷案此批　一件朱大章狀請銷案由狀悉准予銷案此批　一件袁周氏狀請保外由狀悉准交妥保出外理楚此批以上四月十二日 
[上海地方檢察廳]  
　　批示　王恒揚狀悉爾與徐成岡之妻徐包氏素識此次徐成岡由爾室將徐包氏尋出和誘之事甚屬明顯應即訴辦毋庸多凟此批　苗亦　狀悉案已送審仰候判决此批　曹劉氏狀悉案已起訴仰候審至所訴重婚一節核與刑律第二百九十一條不符應毋庸議此批　王錦山狀悉所訴是否屬實候提案核辦此批　丁世成狀悉仰即來廳騐明核辦此批　李永春狀悉爾妻現匿租界仰候函知公廨恊傳再奪此批　張苗發等狀悉所稱如果屬實仰赴同級審判廳請求所請由本廳存案之處於法不合應毋庸議此批　王五狀悉候提究核奪此批　陳玉高狀悉候集訊再奪此批　姚和尙狀悉候偵查明確再行核辦此批　韓周氏狀悉候傳王毛　及陳永來之妻陳　氏到廳再行核辦此批以上四月十二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[龍華旅行記] [  宋業棠]  
　　辛酉三月朔日予應宣子文彬旅行龍華之約偕行者爲葉子少卿陳子鳳林是日也氣候温暖惠風和煦正旅行好時節也午後自本館西南行赴南站稍息購票登車轉瞬即至下車後步行於隴畝之間桃紅灼灼柳綠嬝嬝縱目四眺心神爲豁田中菜放黄花風吹成浪洵可觀也隔田爲日暉港遙望之狀如蜿蜒舟檣屯集商賈往還蓋天地自有之利源俾人民藉此以謀營生者未幾過一小橋街衢狹隘市廛蕪雜商業不振不數武達龍華寺進則兩壁懸大堂四幀署名者爲竹禪形影畢肖殊可貴稍進游客如䱶仕女如雲羣相駐足以賞寺中景物更有鄉間男女圑聚祝禱者亦不知凡幾羣以木柴叩鐘鼓各三下予等不知其故衆僧方參禪狀絶莊嚴我國風俗崇尚迷信良不足取然藉此亦可導愚夫愚婦以爲善也旁爲羅漢堂香火亦盛及至塔下因修葺未竣不能登此行也舒暢心志增廣見聞獲益豈淺尠哉時已薄暮予謂宣子曰盍歸乎宣子曰諾遂與葉子陳子仍由舊途緩步　至館時已五鐘餘矣爰濡筆記之（却酬） 
劇談 
[紅氍雜話] [  申公]  
　　前數十年陳石頭尙演玉堂春等劇特不以此著名如前之胡喜祿後之梅蘭芳輩耳評劇家乃謂石頭終身未演此等劇何啻夢囈如王瑤卿先亦以玉堂春汾河灣見重於觀客近乃絶不復演固未可云王瑤卿終身不演此等劇也 
　　王瑤卿盛時演玉堂春以譚金福扮問官其聲價可想申子曰謂陳石頭不演玉堂春等劇其人劇塲閱歷當在二十年以内謂王瑤卿不演玉堂春等劇其人劇塲閱歷當在十二年以内後胡喜祿而以玉堂春著名者余紫雲也先梅蘭芳而以玉堂春著名者姜慧波也清客則昔之沈蓉卿女伶則今之富竹友惜慧破嗓音久已朱潤近且改小生爲梅蘭芳配演此劇之王三公子矣若近日清客雖亦有演玉堂春者大抵聖歎先生所謂忤奴傖父不可與沈蓉卿同日而語女伶自富竹友外每演及玉堂春皆秦腔非亂彈秦腔玉堂春以崔德瑩最擅名女伶則杏花仙子張小仙 
　　劉春喜病亟時其家延清客兼評劇家陳優優診治優優望見春喜即曰病入膏肓不可爲也其妻子羅拜乞救優優曰我無能爲力觀其氣色察其肌膚但可兩星期活耳越十四日春喜果亡一如優優之言不爽毫髮 
　　劉春喜自號譚金福弟子其實春喜之文劇多得力於董𧃰龍賈麗川周長山春喜之武劇多得力於遲玉全而玉全亦嘗敎以文劇長山亦嘗敎以武劇春喜最著名之截江奪阿斗一折即周長山所授也春喜於玉全長山皆執禮甚恭呼爲義父二人遇春喜儼若所生二人死春喜每言及輒追恩不已春喜生平最不喜賈洪林其次則王福壽李成林李庫兒 
　　春喜亦司坊中人其師曰安義主人胡喜祿喜祿爲一時名旦春喜耳濡目染故於旦脚一門多所心得嘗於其家敎清客著　又以翠屏山殺山之潘巧雲授授諸茹香云 
　　譚鑫培演失街亭輒以春喜扮王平春喜盡棄王平舊有之戲詞别爲新詞歌之大爲坐客所喜由是後起之伶人與清客轉相倣效至於今日談失街亭之王平猶首及春喜一若談諸葛必數鑫培也小洪春倣之最肖有小劉春喜之目清客中劉派王平當推張佩山爲第一 
雜錄 
[㙛簃筆乘] [  范君愽]  
　　燈謎亦游戲文藝之一種其源極古大抵濫觴於春秋左邱明傅亥有二首六身之說厥後淳于朔裴尙度撰上虞孝女曹娥碑文章哀艶詞句清華中郎蔡邕讀而愛之鐫八字於碑陰曰黄絹幼婦外孫虀臼路人傳說不解所云迨魏武帝曹操下書吳大帝孫權擬會臘於江夏統兵百萬渡湘過禹域謁孝娥祠敬其爲遠代之同族摩挱石碣不忍去見伯喈題字苦思不得秘意召椽士宏農楊修解之小兒德祖曠世聰明即口對曰黄絹者色絲也幼婦者少女也外孫者女子也虀臼者受辛也色絲成絶少女成妙女子成好受辛成辭合而言之乃絶妙好辭四字耳操大悅歎爲奇悟此則猜謎之鼻祖降至遜清康乾嘉道時中國昇平江南富庶鹽商木客萃集揚州名士秀才咸歸瓜渚而冒氏水繪園馬氏玲瓏館李氏碧波艇子梧桐庭院楊柳樓臺尤擅花石竹壚之勝主人好客座上不空每逢歲首趁元宵佳節上燈良夜必設文虎之會招人射覆旣乃踵事增華就難别易巧立名目曰商燈曰文處曰燈曰廋詞曰春燈曰燈謎曰謎話曰隠語新標格局曰捲簾曰傳神曰典雅曰遙對曰曹娥（即碑陰格）曰徐妃（即半面格）曰壽星（即白頭格）曰比干（即剖心格）曰會意曰繫鈴曰解鈴曰梨花曰免冠（即脫帽格）曰脫靴曰皂靴（即粉底格）曰釣魚曰捉月曰重門共爲廣陵十八格格中又分五大格十三小格捲廉傳神典雅遙對碑陰則爲五大餘則均爲小格大格難射小格易猜此中斵輪手不患大格而不撰打虎將亦不懼大格而不索也小家數則祇堪於小格調中尋快活爾誠哉謎語名目有如是之夥標格有如彼之廣雖屬文藝游戲斷非淺嘗操觚者所可一步而登堂矣倘遇春宵燭紅影裡我將點頭搖膝聳肩嚙指而搜索枯腸愽得一二薛濤箋毛錐筆洞庭橘柚不幾勝於漢獻帝九錫之榮哉然而談何容易亦是至難之事也 
新聞拾遺 
[賽船送生命] [  康民]  
　　吳興縣屬石塜有所謂太均娘娘廟者香火極盛每當春季該地鄉愚相率聚船數十艘並招集孩童化裝各種戲劇編成檯閣陳置船中參以絲竹鼓樂振櫓蕩槳此往彼來故名賽船實亦藉此以酬神也本月初二爲該地循例舉賽之期是日下午風浪湍急各船正行駛間不知因何互撞致將一齣最奇巧之黄鶴樓倒於波中迨設法撈救飾劉周之二孩雖幸無恙而銀盔白甲之常山趙雲已僵臥不治云 
[求財買廢票] [  夢生]  
　　小東門方浜路某洋貨舗夥陳某喜買彩票前日傍晚來一掮客手取彩票多種向陳某抖售謂有急需願將各種彩票七折售現陳某以其價廉出洋四元二角購得某種副劵二張及夜就寢出所購彩票查看開獎日期則前月二十一號已開獎之劵也始知疏忽受騙懊喪不止云 
小說 
[社會小說衆醉獨醒（三二○）] [  瞻廬]  
　　第四十八回振木鐸苦口警痴人抱花瓶疑心生暗鬼趙仙人打扮一新乾黄臉上徧搽花粉額上一搭青皮膚隠隠從花粉裏泛出（下文伏案）此番正遂了心願一來可索重酬二來討杯喜酒吃三來借着鎭壓鬼魂預備一種頑意兒發洩他的胸頭怨氣（怨從何來）外面三聲砲響裏面的趙仙人把自已的嘴湊着瓶嘴喃喃呐呐念了幾句秘密神咒再把大紅綾子緊紥着瓶口挿上金花黏上玉如的生辰八字預備完畢授給春桃呌他牢捧着這個穏瓶不須害怕這鬼魂兒經老娘壓住再也不會纏繞人身但有一說你抱瓶時須得心地清淨打掃邪念要不是這鬼魂兒便要在瓶裏作怪春桃嘴裏答應肚裏好笑這婆娘的弄鬼手段瞞得過别人瞞不過我春桃（滿話少說）從前裝神裝鬼活靈活現都是我和他合夥兒幹（此番郤不與你合夥兒幹）那裏奉甚麽鬼都是假的區區春桃也是裝神裝鬼的老作家窗兒外搖動黑手嚇得老太太魂飛魄散倒眨着眼睛幾乎死去活來這些頑意兒都是我春桃幹的（只怕人家也與你幹這頑意兒）没的專會弄鬼的張天師顚倒着了鬼迷（滿話慢說）春桃一路盤算時早已步到堂前在紅氍毹上亭亭站立堂上熱烘烘地擁擠着許多男賓女客一條條的視線電掣般的向他面上射來許多視線裏面惟有伍青巖的兩道眼光格外利害他心裏又妬又羡恨不得自已所處的地位和春桃交換了春桃坐我的板櫈我替春桃做新郎眞所謂青巖春桃易地則皆善也嗄（涎臉腐熊） 
[餘瀋] [  憶紅]  
　　盡長人困倚枕抛書芳草滿庭繁梅一樹幾片落花無風自墮矇矓中覺有微香沁腦不知其爲花香爲草香也 
　　此景此情知領略者幾人能領略者幾人爲吟閒花落地聽無聲之句憮然久之 
 
 

Page 15

 
 
   
 
 

Page 16

 
 
常識 
常評 
[說紙] [  老圃]  
　　古者歐人用自然紙謂之巴比魯斯乃挨及國尼羅河畔所產之莎草科植物蓋類中國之通草用集腋成裘之法潤以水氣壓以重力乃成巨幅今歐人謂紙曰巴比爾或曰丕泊爾猶用此植物之名人造紙發明於中國亞刺伯人傳其法七世紀之頃由亞刺伯人介紹於西班牙更由西班牙傳入他國故世界有造紙業實以中國爲鼻祖考中國紀載三代時除金石竹簡外亦兼用帛帛實紙之嚆矢至漢和帝時中常侍蔡倫始用樹膚及敝布魚網造紙然漢書趙后傳發篋中赫蹏書赫蹏書即赤色薄小紙三輔故事衛太子以紙塞鼻此皆在前漢則蔡倫之前已有紙矣蔡倫初造紙時蓋猶紙帛並用其後乃專用紙王羲之用蠶繭紙書蘭庭序晋武帝以側理紙賜張華謝公向右軍乞箋紙以會稽庫中九萬版與之知紙之盛行乃在晋代至唐末發明印板術紙之利用益廣而歐洲印刷術亦傳自中國此皆中國之文明可以誇示於世界者豈料今日文化式微印刷機旣輸自歐美所用紙類亦無不取給於外國歐戰以來紙價激增印刷業受其影響而吾國人猶不自謀製紙之法徒仰他人之鼻息殊可歎也 
政治常識 
[米之取締法] [  竹賢]  
　　米價之貴以去歲爲最甚每石竟漲至十有餘元實爲我國從來所未有也一般業米之奸商無不利倍往昔欣欣然喜形於色而我神聖工人所得之資直不獲一人之飽溯自本年以來米價竟減去三分之一作者私衷意以爲米價之平從此有望矣詎料本月以來米價又次第增高推原其故定係奸商囤積私運之二原因所致也嗟乎天下最可惡可恨之事實莫如米商之剝奪民食自私自利耳鄙人深爲所感爰擬數則爲取締奸商之法有行政之責者其注意焉 
　　（一）米之起運地點不論運至何處均應呈請所在地方行政官廳請給護照方准運載否則以私運論將米完全充公 
　　（二）運米之護照應註明運赴之目的地點並須由起運處所之官廳咨照卸運地點之官廳一俟米運到埠即由米商報明卸運地點之官廳驗明護照及運載石數並囤寄處所及銷售處所 
　　（三）請領護照須備具就地切實店保如運載之米有不運往所報明之地點者應追究保領護照之人 
　　（四）囤積之米有滿五百石者不准居奇不售違者應罰令照市價减去十分之三之價由地方公益圑體代其零售以平　　本增刋三次修正投稿簡則 
　　（一）投稿本增刊者其材料除衛生遵德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增酬其字句 
　　（一）投稿不登載者原稿恕不發還 
市價（乙種酬） 
國民常識 
[龍華寺進香感言] [  劉遂眞]  
　　自十九世紀達爾文氏發明生存競爭優勝劣敗之公理而鬼神禍福之說無人復信赫胥黎氏亦曰今者欲治道之有功非與天爭勝不可由是科學昌明神權消滅與人競更與天競講衛生之學則壽命之算可延長籌備荒之策則水旱之災可減少若夫國家之治亂社會之盛衰及家之慶殃身之榮枯與夫一切事業之成敗利鈍則尤全視乎人爲人事盡而神道退處於無權自歐化東漸國體改革此等普通常識無論男女當共有之乃不侫家居近車站前見茅山進香者絡繹不絶胸側掛黄布袋大書朝山進香等字樣以爲是人民愚劣之表徵社會全部之恥國家總體之羞也報載「龍華寺奉示開放正値香汛香客裝束特别懸黄布袋内儲栴檀之屬袋面鈐有各廟硃印」云云此種怪現狀與茅山進香者無異抑何可歎而進香者以婦女佔最大多數是女子愚劣視男子尤甚無可諱言噫今日之女子若粤若湘皆積極運動參政權而不先從消極下工夫破除鬼神禍福之迷信民國議會之笑話已多倘再以一般愚劣之女子蟲於議會之間是以民國議員史上演出之活劇爲未足又從而益之也烏乎可故女子欲爭參政權非先增高地位不可欲增高地位非先灌輸智識不可欲灌輸智識非先破除迷信不可現宣講圑欲往龍華演講迷信神權之無謂女子不乏英雄欲與男子爭實際上之平權母讓男子專美於前應亟起組織女子宣講圑前往演說以破除迷信爲前提緣迷信最爲新文化之障碍舊習不打破新機不發生也且女子與女子沆瀣一氣尤足引起女子之視聽視男子之宣講收效較大昨商報載松江燒香船溺斃共七人是亦講演之好資料可引爲警覺迷信之一眼前例證也（乙種酬） 
衛生 
[肺癆] [  安吉王逸梅]  
　　肺癆爲今日最多最慘之疾病西醫統計人類全死亡數七分之一爲本病吾國同胞衛生不講其死於肺癆病者量必尤多徐靈胎云五十年前咯血者絶少今則年多一年蓋羣居愈稠密則病菌之傳播愈容易用腦之事愈過度則體力之抵抗愈式微爰將肺癆之原委粗爲述其凡焉 
　　肺癆亦名肺結核於一八八二年ＫＯＣＨ氏發現結核桿菌爲本病之病原菌凡感染結核菌者發生本病 
肺癆傳染之路徑 
　　一吸入傳染結核菌存於肺癆病人痰中痰燥則結核菌隨風飄揚有因之吸入者 
　　二由口傳染夫妻小孩等有因接吻而染結核者頸淋巴腺結核（瘰𤻤）由扁桃腺傳染 
　　三食物傳染有食含結核菌食品而染結核者但胃液有殺菌作用至腸則發生腸結核 
　　四有由皮膚損部分或器皿等而染結核者 
　　上述爲傳染肺癆之原因但結核菌發育極慢雖吸入氣管枝中因氣管枝内粘膜氈毛運動仍隨痰涎咯出於體外惟夫婦母子之間以及小學師弟因常相接近此患肺癆而彼終不免於傳染其有特易感染者名之曰結核性素質 
肺癆發生之誘因 
　　一體質　從來謂身體虚弱頸長瘦削皮膚蒼白兩頰易紅者爲肺癆質易生本病年少好色者尤易發生 
　　二年齡　自十八歲至三十歲之間生癆病者最多亦最危險年齡愈增則癆病漸減危險亦少 
　　三空氣　通都大邑人烟稠密之處空氣混濁生癆病者最多海隅蒼生田野小民空氣清潔生癆病者較少 
　　四日光　凡居於不見日光之屋内易生本病俗云太陽能驅邪意大利有日光所入即醫師所入之諺蓋太陽有益於衛生结勝醫藥千萬也 
　　　五運動　裁縫司賬司書刺繡等人因身體前屈運動不足易生癆病 
　　六症狀　貧困衰弱食物不良等亦爲本病之誘因 
　　一咯血　據名醫研究肺癆病人有咯血者約占十分之八咯血之先病人大抵自覺喉下有温液上升且口内覺有鹹味繼有純血咯出或僅於痰中見有血絲血點大咯血時有一日咯出數磅者鮮血呈鮮紅色若蓄積於氣管枝中稍久則呈暗褐色通常咯血不止一回多暫相持續常人每視咯血爲重症徐靈胎云吐血不死咳嗽必死蓋吐血之原因甚多本可不必顧慮若兼有癆病症狀則不可不重視也 
　　二發熱　肺痰病人稍一勞動即心驚氣喘容易發熱平常午前常温午後稍升病重時雖午前常温午後有上升三四度者亦有朝熱晚凉者其日哺潮熱惡寒等症狀與瘧疾相彷彿無熱爲病勢中止之證微熱爲徐徐進行之徵大熱爲迅速危篤之兆 
　　三咳嗽　殆爲肺癆之主徵其痰中含彈力纎維及結核菌　　四盜汗　肺癆病人最易出汗其夜間每有盜汗 
　　五經過　徐靈胎謂肺癆死期多期三年少則一歲亦有幸而治愈者蓋死生壽夭本難遽定是在患者之善自調攝與施治者之適當否也惟聲音嘶啞下肢浮腫大熱下痢者爲不治之證惟神識始終清明 
　　六預防法　肺癆病人痰沬切勿亂吐凡所用器具宜曝諸日中或煑以沸水嚴密消毒以防傳染精神安靜凡賭愽及房事尤宜戒忌 
　　房屋宜大開窗牖初期癆病遷居高山寺院之士或轉地海濱有得良效者食物宜擇富於滋養品者如牛乳鷄蛋魚肉等均可惟烟酒有刺激性以不食爲是 
　　身體宜常沐浴行適當之運動謹防感冒俗有逢節翻病之說當暴冷暴熱之時最宜注意 
　　常服藥可用幾阿蘇丸每次飯後呑服五粒日服三次此藥價廉服便能旺盛食慾減少痰沬且有殺菌之效此外ＤＵＯＤＡＬＴＩＯＣＯＬ等均可常服或用鹽化鈣碘化鈣等靜脈内注射 
　　咯血用白阿膠鹽化鈣等注射或内服胸部貼冰無冰用冷水𠼅包 
　　止咳用嗎啡痰多用吐根遠志發熱用ＢＬＬＯＮ盜汗睡前服冷牛乳 
　　中醫止血用藕節參三七十灰炭丹皮炭茜根炭白茅根側柏葉鮮荷葉金墨白芨等咳嗽用川貝杏仁阿膠馬兜鈴欵冬花枇杷膏梨膏瓊五膏燕窩蛤士蟇等俗醫止血常用童便取其性鹹能使血液凝固及利尿作用也 
　　據不侫生平經騐中藥之效力每不及西藥靈便欲知其詳請閱王譯最新醫學 
道德 
[婦女之衣服] [  蔡俊夫]  
　　凡物莫不有其表亦莫不有其裏先世制禮作樂以節人進退和人心志人之動作威儀聲之疾徐高下皆其表也知節能和則其裏也物之表裡最能呼應有因裏以及表者有因表以及裏者誠於中者形於外此因裏以及表也禮以節之樂以和之此因表以及裏也惡紫恐其亂朱惡鄭聲恐其亂雅樂影像不端動作不正當此盛倡女子解放之時代所接觸吾人眼簾者多半是寛其袖短其褲見其臂露其踝之時式衣服不畏風侵不嫌露冷揚長大道間如張帆然以言出風頭矣吾甚爲女界之道德危吾甚爲女子之解放懼也聞之通商大埠衣式時易婦女之衣式大都昉於青樓妓籍中人爲生計所迫失其羞恥妖異之衣服爲其特製之商標與花之蜜花之色花之香同其作用良家婦女何取乎此顧乃靡然從風毫不抉擇乎審美觀念吾人固不可不具然其中宜有鑒别（一）不可誤認時髦即以爲美（二）時髦而有損於道德風化者吾寗弗時髦現時婦女之服式彼以爲甚美者皆誤認時髦以爲美也少數人倡之多數人效之一若不如是不足以爲美不知此時以爲美者至彼時而又以爲不美更至彼時而或又以爲美如此反覆無憑安得謂之眞美又安得謂之有審美的觀念大多數人皆是盲從盲從而無損於道德風化猶可然有其表恐及其裏其冠不正望望然去之何深惡他人之冠而恐其相浼若是夫亦曰冠不正者心不正也心不正則行不正行不正而吾與之伍不將被其誘惑耶吾願吾國清白良善之婦女母爲下賤者之衣服所誘惑也可（乙種酬） 
 
