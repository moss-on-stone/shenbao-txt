# 1892 - 106 - 4906823

 

Page 1

 
 
[二百九十六號畫報告白] [  點石齋啓]  
　　孫貞女者安徽合肥縣人性好善曾在金陵創設閨閣賑捐親爲施賑並在省垣建造閨閣善堂以養節婦孝女每日乘藍輿張朱葢僕從　赫遍　各大憲勸集鉅資以襄義舉是眞巾幗而有鬚眉之氣者也他若得子之笑談歌童之惡習西婦被窘於瘋子惡　嘗糞於晚年靑龍泉重　名亭　花觀頓遭刼數番鷄則高長特異戢官則貪汚貽羞及新附乘龍佳詁圖曲並山水人物各册頁准於二十六日出售此佈 
[重印續小五義出售] [  申報館主人啓]  
　　本舘所印續小五義一書爲有目所共賞寰海風行不脛而走茲特重付剞劂字蹟清晣朗若列眉較之以小字印成殊費目力者不可同日而　想賞鑑家必能辨别也定價碼洋五角五分卽日出書售處仍照曩例 
[談兵]  
　　天下一單爭之局也强大者各恃其幅之廣人民之衆餉糈之充器械之精以互相維繫迭爲雄長弱小者刄不足以相抗勢不足以相將威不足以相加權不足以有爲惟有俯首帖耳下氣平心犧牲玉帛待於四境擇强大者而事之以求託庇焉盖不如此則無以自存也然有昔時所稱强大者不數十年而凌夷衰微等於杞宋之僅存有昔時所稱弱小者不數十年而勃然興起莫之能禦駸駸乎鞭笞六合凌轢八荒此雖運會之有變遷人事之有沿革然究其所以致此者亦視乎君若臣之能自强否耳自强之道不一端而其要則自練兵始伊古以來明王聖帝將欲出斯民於水火措宙宇於又安非用兵不爲功阪泉涿鹿一戰而帝業成唐虞雖揖讓雍容然亦嘗殺三苗於三危殛鯀於羽山桀紂暴虐湯武崛興變揖讓爲征誅實開後世取天下之正局蓋與其假揖讓之名陰行其攘奪固不如行証誅之事應天順人光明磊落不授人以口實也不特帝王不廢兵卽撫有一國彈丸坐守者亦孰不當繕甲厲兵以爲聊固吾圉之計春秋時向戌痛兵燹之頻仍嗟無術以自衛乃遁而爲弭兵之計不知天生五材民並用之廢一不可誰能去兵卽或以去兵之名甚美未可以自我而阻相與陽奉而陰違貌合而實離是雖去猶之不去也甚或假衣裳之會以行其奸詐之私裹甲而前禍機卒伏乘我不備其禍將有不可勝言者是去兵之禍且較不去兵更烈也嗚呼誰階之厲哉不獨春秋爲然卽歐洲之以學問見長慈祥在抱者憫爭戰之相尋痛生靈之塗炭嘗欲使各國共守盟約毋動干戈其立意與向戌暗　而亦未能見諸施行坐收成效然則此舉之終不能有成也明矣兵旣不可廢則莫如精益求精練益加練内以靖宼盜外以固邊陲古人有言兵可百年不用不可一日不備旨哉斯言誠有國者所當　蔡奉之者也以兵制言之中西迴乎不同中國有八旗勁旅　機健　等營所以拱衛京師外省除駐防滿兵之外額設緑營自髮捻剿平而後以綠營疲懦不若勇營之驍銳由是變通營制壁壘一新然所養之兵皆仰給於國家之餉糈則仍額設之兵也西國兵制不一有額設之兵有在籍聽調之兵其法擇民間子弟年己及壯者編入隊伍當兵數年期滿之後縱令歸家一遇疆場有事烽燧頻驚國家下令徵兵軍符朝下則猛士宵屯數百萬之兵不難咄嗟而集國家無養兵之費士卒有致果之心聲氣聨絡無異身之使臂臂之使指與中國古時寓兵於農之意暗合惜中國近時不行古法耳如以此法練兵則貔貅戰士如山如海何難駕西國而上之中國人數有四百兆之多但使於百人中抽調一人以當兵其數已覺可觀况臨時召募則應召而來者半係茫無知識之人卽使悉心教練亦必寛以歲月始可驅以禦侮事平後節省經費紛紛裁撤失業無依轉致流而爲匪固不若西國練兵之制抽丁訓練定以期限滿期歸家無事則散處民間有事則盡隸麾下無召募之紛繁無遣撤之貽害孰得孰失不待智者而始知也至於練兵之法則亦有急宜變通者自鎗砲風行而曩日弧矢之利未免相形見絀卽中興諸將帥統兵百戰所以能奏膚功者大率得力於鎗炮近時軍營校藝羣以鎗炮打靶較兵弁之優劣而布陣離合之法亦叅用西國軍制時勢所趨固有不得不隨之而變者而所宜斟酌盡善者如鎗砲宜用一式庶使兵士習慣於平時不致僨悞於臨事臨戎布陣必須變化從心忽整忽散譬如敵人以炮攻我軍若結整陣以拒之則炮彈所中血飛肉爛所傷必多故必分布少隊散在各處相距較遠則損傷可少此外進戰退守之方伺閒出奇之計皆當仿彼之長自能化弱爲强駸駸乎收折衝禦侮之效矣然則兵事顧不重哉 
[節麾抵陽續述]  
　　兩江總督劉峴帥奉命閱兵行抵揚州本館已據電音錄入報中兹接揚州訪事人函稱憲舟於二十夜駛抵瓜洲是夜文武各官在瓜洲迎接者俟憲舟寄椗後紛紛呈遞手版禀安禀見峴帥以時巳夜闌僅接見運憲江都轉常鎭道黄觀察淮揚海道劉觀察等數員其餘印委各員均於廿一日清晨一一傳見瓜洲總鎭吳鎭軍因偶抱微疴已於前數日請假至孟河就醫委鎭署中軍某遊戎伺應江都轉等已蒙接見卽於二十一日清晨各駕扁舟先回揚城以便在碼頭鵠候旌麾徐凝門内外宫廳伺接各官見江都轉劉觀察先後馳回知節麾蒞止卽在轉瞬間乃候　日暮尙未見大帥旌旗邑尊立飭飛馬往探始知憲駕在瓜洲傳見各官後時已晌午適東北風大作聲狂如虎吼加以水流不順遂飭暫泊一宵瓜洲鎭標水師營原擬俟峴帥返棹再閱兹聞峴帥以吳鎭軍請假就醫歸棹需時遂傳諭卽於翌晨先行校閱廿二日黎明水師某統領傳令開操制軍卽在官舫閱視但見陣法離奇軍容荼火閱畢始展輪來揚各官聞信齊集河干如雁行如鵠立移時聞寳塔灣等處鎗聲纍纍然角聲嗚嗚然帥字黃旗空中飄颭兩岸站立各隊一齊燃礮鳴槍聲如雷震迨槍砲聲止唱名跪接憲舟駛抵正中碼頭下椗後巳交午牌宦籍中人脚靴手版紛紛　見峴帥分班傳進斯時也冠裳綺　輿馬雲屯江甘兩邑尊往來江滸躬親照料幾無片刻之停而本屆大閱輪應甘泉值年是以劉邑尊尤形忙碌河中數里之遙皆係印委各官及各營統領坐船舳艫相接旌斾飛揚正正堂堂於斯爲盛至一切商艘民舶均已驅逐凈盡此次峴帥出巡所帶隨　及巡捕戈什等所乘者皆係南灣船僅有廿三艘此外小輪船十四艘峴帥官舫亦係頭號南灣見者咸嘖嘖稱羡謂以大帥奉旨校閱而顧輕車簡從節儉自持眞有古大臣風槪當憲舟駛過揚子橋時聞有鳬水呼寃者二起一爲花園巷胡朱氏命案一爲東鄉某　峴帥閱呈　飭將原告二人發交江都縣管押候批憲駕見客後時已日入虞淵故未登岸旋卽傳諭廿三日辰刻閱兵各營將領咸紛紛至大校場帳篷在宿江甘兩邑尊曁保甲委員咸宿城外舟中以備伺應其時傾城士庶聞憲旌蒞止爭欲一望顔色兩岸 
 
 

Page 2

 
 
觀者不啻萬人空巷此爲三月二十二日午刻峴帥行抵揚城碼頭之梗槪也至閱操情形容俟續錄 
[巡哨嚴密]  
　　冬防會哨向例冬月朔日起次年三月朔日止奉行巳久本月二十日劉峴莊制軍出轅大閱面諭瑞方伯曁城内保甲總局馬觀察城外保甲總局羅觀察謂目前正當懲辦會匪之時本部堂出轅後恐有奸宄匿跡城闉乘機滋事巡緝不可不嚴方伯等奉諭後卽於峴帥起節之夜舉行會哨鎗聲鑼聲馬足聲達旦通宵不絶於耳並諭令大小客棧及庵觀寺院每日呈送循環簿認眞查核妓寮烟室限於二鼓閉門否則立時封鎖房屋法令森嚴當不至有陽奉陰違之弊矣 
[平陽茶信]  
　　温州訪事人云平陽爲産茶之區每當清明節後蓬門麗質手挈筠籃相與上山採摘侍賈而沽今年春寒料峭霪雨纒綿節屆重三尙見花飛六出以是茶樹萌芽未能甲坼刻下茶商已紛紛進山而山價極　上種旂鎗每百觔約需洋蚨五十元左右次者三十餘元盖今年産茶較往年約减一半遂致價值倍蓰云 
[甌海春濤]  
　　朔門地方有混名癩頭三者其一潑悍　常固巾幗而鬚眉者也四壁蕭然惟以聚賭抽頭爲生計有某甲者向以酒米爲業有劉盤龍之癖欣然入局屢戰屢北共負番佛四十餘尊無術彌縫回家後竟吞阿芙蓉膏自盡迨家人覺察則三魂渺渺已赴泉臺矣吁賭之害人甚矣哉○西郭寮巷某甲暴病而亡屍猶未殮覆之以被其妻　守屍旁嚶嚶啜泣　運漏頻催孤燈如豆其妻益覺凄凄惻惻悲怨難勝將煤油手照燃着置於屍側不意屍忽伸脚將煤油燈撞翻烈焰驟騰申妻慌急無措赶將火撲滅屍忽起坐口噴鮮血其妻以爲走屍驚絶狂呼奮步出門邀集隣右譁然入視中果死而復甦調養旬日病亦霍然於是　　鬨傳詫爲奇事究不知中之何以卒死何以復蘇有岐黃家謂中因血壅心竅以致悶絶一聞煤油氣血得嘔出人亦甦矣此說也似尙近理請以質諸深明此道者○永嘉縣書役徐某家去冬被梁上君子竊去衣飾等物值價甚巨報案後飭捕跴緝杳無影響捕快因此受比已非一次現已將此案賊犯　獲提訊之下供認行竊屬實當堂追出典票七紙邵大令遂傳徐某給領諭令自向該典取贖徐某尙不滿意面禀大令懇求飭差吊贓大令以差吊殊多煩擾卽命内使於典票上每張加盖縣印以期取信徐某藉有此印公然持往吊贓並不給還當本公大典謂請帖開典有來質物者例不問其來歴雖是賊贓不作贓論　無當本取贖請向藩司衙門吊取原贓徐某聞之不覺爽然而返仍將典票呈案請追未知邵大令作何辦理也○新授温處道趙展如觀察舒翹於十五日清晨乘元凱兵輪駛抵甌江屬下各員先期並未準備一聞憲旌戾止赶往安瀾亭馬頭恭迓觀察逐一接見卽乘大轎入城在考棚暫駐　帷擇二十七日接印任事觀察係丙戌進士　任鳳　府知府大計保薦卓異在任候陞今者簜節巡風當必大展抱負誠甌民之福也○温州府德峻臣太守日前因公晉省已於十八日乘招商局海昌輪船遄返郡治○署温處道李健齋爵觀察在任兩年以興利除弊爲已任如削平土匪捐助棉衣設義渡以濟行人除曆包以蘇民困創小龍艚以巡洋面善政多端不勝枚舉現定於廿七日交卸道篆甌括紳民依依不捨咸製牌傘送至憲轅以誌勿諼○新任温州衛關守戎漢傑筮吉本月二十六日辰刻履新守戎垷寓全坊巷孫姓公館隨從甚多莅任後卽當遷移入署也○前署温州衛楊敬莊守戎自去夏抵任以來清理屯政積弊一空兹因交卸　邇紳民戴德者擬公製萬名傘德政頌以繫去思藉非善政入人曷克臻此○前處州府陳六笙太守現已交卸擬由温州乘元凱兵輪晉省約於廿五六日展輪出口云 
[瓶山春眺]  
　　嘉興南門内吳公祠左旁空地經宗太守及嘉秀兩縣會商紳士添建廣厦供奉浙撫崧振帥長生祿位盖以嘉屬前惟水災蒙振帥勸捐助振災黎得慶更生感德勿諼故有此舉十二日宗太守率同官紳將長生位送入新祠一路儀仗如雲鼓樂迭奏士女縱觀幾致途爲之塞○府試二覆題而登之以左賦題提者當帶賦以屈臂　帶提挈其物爲韻詩題賦得風晴日暖搖雙竹得雙字終覆題不悱則勞以多且吝作破承四起講補考題惡果敢而窒者次題晉楚之冨不可及也詩題賦得好鳥枝頭亦朋友得頭字○西水驛林驛廳在任病故擇於十六日就西内公館開吊郡中文武各官以　諸紳董咸往吊唁素車白馬絡繹於途○近日平湖縣城　晚迎賽龍馬燈及各式紙燈火樹銀花光騰紫陌衣香鬢影極盛一時不可謂非昇平韵事也○太平橋鄉鄉民迎賽水會此會閱十年一　故與賽者無不興高采烈除尋常執事外又扮成各種戲劇如蕩湖船龍船等類無不窮形盡相惟妙惟肖加以晴日麗天惠風和暢城闉内外以及四鄉居民無不扶老携幼乘一葉扁舟結伴來觀大小船共有五六百艘其遵陸游行者自太平橋起直至塘匯鎭駢肩接踵擁擠異常白石老人所請隄畔畫船隄上馬不足形容其萬一也小本經紀人因此獲利三倍有兩船在半塘相碰頓時覆溺寺經别船援手墮水者得以出死入生亦云辛矣○前任秀水縣朱邑尊設愛日樓小課專試詩文雜作每年分春夏秋冬四季命題課士捐廉給賞自周邑尊涖任攺爲振秀書院仍分四季課試迄今劉邑尊愛士情殷復與諸紳士商議攺爲每月課試從此濟濟人才益得觀摩砥礪何怏如之○垓兒橋北首下岸胡某之子聘東栅口某姓女爲媳結褵已閱數年其姑兇惡異常一言不合動以惡语相加甚或以白木棍從事旁人雖腹誹之而無如何也某晚不知何故復將媳毒打徧體鱗傷復以麻繩繫具頸吊在床前未幾斃命翌日以媳自縊往報母家及母族聞信馳至覩此情形不勝悲痛當將室中所有衣物擊毁靡遺其姑見勢不佳乘機兎脫旋挽人爲之調處情願從豐棺殮延僧超度始免涉訟公庭然聞者無不代爲眥裂其姑誠天下之忍人哉 
[金陵官報]  
　　三月十七日安徽徽寍道楊儒辭奏派兼辦閩省通商事務會辦金陵洋務局軍機處存記補用道蔡鈞均見新授鳳頴六泗道雙福到由京來辦理蘇浙賑捐局候補道胡家楨辭曾家驥禀知儀徵縣交代清楚准補阜寍縣草　司巡檢陳增沛辭十八日補用知縣羅遵祖到由京起服回省巡檢黃炳奉委石港騐補厘捐差楊自誠銷冬防差周曾萬禀知大河口充公香未收竣崔貞禀知過班通判四川藩臺龔照瑗叩謝見辭十九日新授鳳頴六泗道雙福辭候補道曾廣照馬煥聲羅廷玉吳炳祥蔡世保沈瑜慶穆克登布郭慶藩歐陽霖郭道直許繼衡周嘉猷周家駒章蔭朱成渡李鎭邦玉開炳辭朱麟成禀知由兩淮捐案内移奬二品頂戴候選道陳宗濂中恊劉城守恊彭督左營遊府李首府李知府阮祖棠許寳書委署海州直隸州陳兩首縣陶王正任江寍縣陸知州湯華衮知縣倪光熊朱公純長江裕溪營叅將李金彪提中營謝濬畬水師中營張　林各位均見候補道許薩阿請假三月回籍就醫請補海門同知王賓叩謝賜題祠匾並奉委赴鎭陽公幹調署上元縣陶任事陳謨卸事均禀知藩轅牌示照得甘泉縣劉沛霖調省另有差委遺缺查有候補知州李孟康堪以署理又山陽縣特秀俸滿請咨赴部引見遺缺查有江浦縣程鑫調署所遺江浦縣員缺查有候補知州湯華袞堪以署理督轅牌示於四月初一日換戴凉帽二十日知府阮祖棠知縣倪光熊府經歴閻懋曾督轅文巡捕邵文炳均辭隨督憲大閱差知州湯華袞叩謝江浦縣牌示並辭督憲大閱差知縣吳大鏞禀知奉臬憲札飭委辦清訟局並銷城外保甲局發審差周寳榮由蘇解餉來從九曹戴鰲禀謝委提江揚兩府海州等屬催提雜欵銀兩差郝芝昌奉委淮徐通海門提雜稅差巡檢王壽祺銷冬防差藩轅牌示贛榆縣陳廷璐病故遺缺查有特旨儘先補用知縣陸秉森又碭山縣趙佩萸丁憂遺缺查有卽用知縣陳守晸均堪以請補 
[東國採風]  
　　有某甲以開設烟館爲生涯素無疾病二月初十日晚間多吸數口烟翌晨猶高臥不起鋪夥近前視之則已魂歸泉壤矣石火光陰蜉蝣身世良可慨也○王京舊有望　建在通衢常有人登樓瞭望如有火災盜警可以憑高指揮立時救護蓋猶中國瞧　之遺制也 
 
 

Page 3

 
 
今因樓上人數不多擬添派數名以敷更替○朝鮮所産之馬形小而力微不足以供驅策故軍中所用者仍向西北邊地販購而來然無九方皋安能相賞於牝牡驪黃之外乎○有曲姓者在仁川作小本生涯二月十五日與其同伴數人赴黃壚活飲鯨吞虎嚥杯盤狼藉老餐之願於斯而慰迨席散行至信順昌洋行門首忽倒地氣絶異哉然醉飽而死固勝於凍餒而死鬼如有知可免餒而之歎矣○朝鮮素産魚鮮每至春初卽有他國漁船銜尾而來臨流結網近來出魚日少漁船到者漸稀不知赤鯉銀鱗泳　何所也○朝鮮鄉民間有用火油燈者某　家因遺火於油壺内幾至燎原幸房屋寛敞人手衆多得以立時撲滅誠大幸也○朝鮮有某甲者習五星之術爲人判斷休咎有時奇中遂詡詡然自以爲君平再世其妻偶抱微疴甲自占之以爲不必延醫聽其自愈閱數日病巳深入膏肓欲用樂則勢己不及始悔其術之未精明於遠而而昧於近天下事類此者多矣於甲乎何尤○二月廿一日值日本節期日本商民懸旗結彩歡抃異常時有中國兵船在仁川停泊亦懸日本旗號以示慶賀○廿四日日本元海丸由烟臺駛至仁川山東人乘之而來約四百餘名朝鮮一彈丸地商務未旺而來者已肩背相望甚矣謀生之不易也 
[豸節赴鄉]  
　　查辦保甲委員朱修庭觀察會同松江府恩詩農太守上海縣袁海觀大令下鄉稽查保甲事畢回申已列前報兹悉觀察定旌今日往寳山川沙等處稽查保甲事宜 
[鐘鳴易響]  
　　本埠凡遇火警則英巡捕房大鐘怒吼與虹口捕房之鐘同聲相應今年上次火警虹口鐘忽毁裂其聲槖槖然不復成聲此次外虹口失愼虹口捕房之鐘因而不鳴兹議定以虹口天主堂之鐘代之俾仍與英巡捕房之鐘如響斯應是亦居租界者所不可不知也 
[願領卹欵]  
　　昨報列沈船給卹一案兹悉胆晚復由上海縣袁海觀大令飭傳菜餅船婦王秦氏至案大令一再開導謂爾船溺斃八人實堪憫惻本縣衡情酌理賞給洋銀三百元作爲撫卹之資王秦氏唯唯領洋叩謝而退 
[盜犯待訊]  
　　盜犯余四有羅壽生等行刦陸長發船上棉花一百餘包由定海鎭陳玉卿總戎在洋面拘獲押解來申關道憲聶觀察飭發上海縣收禁巳見前報兹悉此案盜犯須候觀察定期親提訊問云 
[縣案彚錄]  
　　寡婦王金氏投上海縣署訴稱家住治下西鄉今年八十歲丈夫王祠春業己逝世有一子名長發號星賢於光緒九年間娶馮氏爲室至次年長發病殁去秋丈夫見背小婦人撫族人王長根之子福堂爲孫相安無異近日夫弟會忠欲將其子鐵根承嗣圖奪産業小婦人家無長物祗有田一百餘畝不圖變生肘腋是以來案控訴叩求提究袁大令准詞飭提到案於前晚升堂集訊王金氏伸訴前情並求究斷王介甫訴稱係王姓族人嫂嫂王金氏撫福堂爲孫出自巳意　照理而論應以會思之長子鐵根爲子王金氏旣有主意我等亦　使越俎代謀叩求明察王會忠供稱係本邑人素以耕田餬口父親在日生三子長子名四海次子名　春卽土金氏之夫小的行次居三小的共有二子長名鐵根次名西根鐵根娶有妻室生一子名雪生小的之兄桐春娶金氏後生一子卽福党完姻後並未生育卽於三十歲　病故去年　春亦故二房無嗣應由鐵根承接香火不料王金氏不計是非擅撫遠房族姪長庚之子福堂爲孫求恩鑒察士金氏又稱鐵　　日待小婦人甚簿不願撫以爲子王蔭香王相坪供詞與介甫相同金吉福　稱王金氏係小的姑母王姓家務小的不敢十預大令以兩下供詞各執案關爭繼奪産非將宗圖開呈鑒閱終不明白令原被退去赶將宗圖開呈候訊○將應氏控　桂林誘拐女兒一案由英公堂轉送到縣訊理情形巳見　章前晚袁大令升堂覆訊蔣應氏訴稱係蘇州人現住英租界女兒阿林巳字任姓嗣被熊誘拐致任姓在英公堂控告訊問之餘將女兒退　另字人家今小婦人巳將女兒另字金姓矣求恩將熊究辦熊供稱係湖北黃陂縣人此事實係小的造次今患吐血之症求恩寛恕大令諭曰今日本富懲辦姑念有病從寛交保蔣應氏退去候示○前日下午鄉人馬三將妻陸氏舁送到縣喊稱被隣人周　堂毆　求請檢騐旋據周阿堂偕妻朱氏投縣聲稱小的夫婦被馬擊傷值日差據情禀明袁大令於晚堂提訊馬訴稱係本邑人家住二十四保四圖地方向以耕耘爲業隣人周阿堂與兒子爭毆小的之妻陸氏上前勸解反被毆傷不得已來案請騐叩求究辦陸氏供與略同周阿堂供稱係治下楊帥橋人馬海三之妻將兒子毆擊又將小的之妻朱氏毆傷供畢朱氏將上下衣服脫去大令大怒喝令穿好飭　作檢騐旋據喝報騐得馬陸氏受有微傷周朱氏身上並無傷痕大令離座親視一周謂周曰爾不應行凶本當嚴辦姑念鄉愚無知從寛免究著罰洋銀二元給馬陸氏養傷並令阿堂向馬服禮兩造遵斷具結而退○前日有陳耕華陳金發陳阿發等協同地保朱如山扭沈阿金至縣晚堂經袁大令研訊　華訴稱係本邑人住廿四保八圖地方有沈阿金糾領多人蜂擁而來將住房八間拆毁求請究辦金發阿發同稱被沈拆毁平房六間朱禀稱沈糾人拆屋小的聞信前往將沈拘獲解送案下沈供稱小的實被伊等悞拘拆毁房屋係陳如良所爲不與小的相干大令判將沈笞責三百板收入所中令地保朱如山於二日内將如良拘獲解案訊辦 
[英界公堂瑣案]  
　　包探唐寳榮禀稱寓居虹口之周王氏家失竊金珠衣服等件共值洋八百餘元報案後曾查獲同往典贓之王林氏解案訊問今又查明此案實係張阿二與汪阿九串同　竊除分别吊贓外尙少珠花等件值洋三百餘元今亦吊到贓存捕房周王氏遞禀申訴失竊情形請領贓物張阿二供係寗波人今年三十七歲此案確係小的行竊旣蒙訉明不敢混賴汪阿九供係寗波人此與張阿二合竊張升屋入内小的在外接贓王林氏與小的私識代典衣裙二次如今只求恩典王林氏供历與汪阿九相識爲之代典衣裙不知其竊來尙求恩典蔡太守以張阿二犯竊不止一次判發捕房管押一年期滿笞責二百板汪阿九交捕房管押半年期滿笞責一百板王林氏業巳管押多時從寬開釋起到各贓令周王氏赴捕房開單收領○徐阿大與邱阿旺等駕車不愼以致將舒張氏撞傷解案後蔡太守飭俟該氏傷痊再　此已詳登前報昨據舒張氏之家屬投案禀稱舒張氏當被馬車撞傷時小的等在寗波得信誤傳爲傷重將斃因之乘輪來滬共有七人現願帶舒張氏回籍惟川盤所費不少求請公斷徐阿大邱阿旺同供該氏受傷不重舁至醫院後一仿開銷巳派人照料現在惟求恩斷捕頭禀舒張人在院醫傷勢將平復蔡太守謂舒張氏傷勢旣痊該家屬等願領回原籍甚爲美事判徐阿大等繳洋二十元給該氏家屬作爲回里川　案遂結○包探顧福亭禀稱吳阿茂報稱有孩子走失經顧德順等通信勒索洋十元曾經解案訊供今查吳阿茂所先孩子與陳佩　毫無干涉卽所指顧德順陳朝東等亦係信口誣攀求請覆訊吳阿茂供小的與陳士榮同失孩子前有顧德順等通信謂係陳士榮托併等查　可以邀同陳士榮到案質訊　佩榮供吳　茂之孩子如何走失小的不得而知前巳供明顧德順陳朝東同供實不知失孩下落蔡太守著吳阿茂邀同陳士榮到案再核○楊張氏訴稱係江北人丈夫楊阿太向作小工曾將女兒配與郭吕友之子爲童養媳僅得洋八元女兒過門後常被責打受苦難堪昨見女兒被伊等鎖足心實不甘故將郭吕友　案請究郭吕友供係江北人向作小工所領養媳逃逸已非一次楊張氏本不是好人難免不引誘其女故將養媳鎖住使不得行至財禮洋實巳付過十六元郭吕友之妻郭沈氏供詞與其夫相同蔡太守得供之下飭將養媳交其母楊張氏領去俟年歲及笄卽行遣嫁著郭吕友夫婦具結完案○包探陳阿九禀稱啊加刺銀行管門人王菊生失竊皮箱報案請緝旋經小的查獲朱雲生起到原贓送案王菊生供係寍波人大啊加刺銀行管門失竊皮箱内有皮衣值洋一百二十元報捕後包探查獲人贓小的與朱雲生並不相識又有朱順金訴稱失竊棉被釘鞋現巳起到棉被惟釘鞋尙未起朱雲生供係寍波人向在寰泰兵輪爲水手與王菊生等相識停歇多時遂至朱處行竊蔡太 
 
 

Page 4

 
 
守判朱雲牛發捕房管押三個月起案之贓交失主分别認領○包探顧福亭禀稱有胡和尙報被尹阿泉竊取棉被一條拘獲人贓送案胡和尙請領贓物尹阿泉　係浦東人行竊衣服尙求施恩察太守判尹阿泉管押十日贓給胡和尙領去○張四喜訴稱小的開設荼館有瞿阿金等前來啜茗互相爭擾擊碎碗盞不肯賠償報捕拘案所碎碗盞呈案請騐瞿阿金湯秀江同供係崇明人向作小工此次因細故口角所　碗盞實在無力賠償蔡太守判瞿阿金湯秀江各押兩日以示薄懲○包探黃四福禀稱陳丫頭前曾犯竊今又竊取森春羊行山羊一頭拘獲送案森春羊行夥投案請領失羊陳丫頭供係本邑人竊羊屬實惟求寛恕蔡太守判陳丫頭管押二十八日羊交該行夥領去○三百零二號華捕禀稱昨見馬車一輛停在四馬路無人經管拖至捕房旋有馬夫徐和生前來認領以其有意違章送案請究徐和生供係寍波人駕車　路因買點心片刻相離以後自當謹守章程不敢違犯蔡太守判徐和生罰洋兩元撥充西醫院經費 
[法界公堂瑣案]  
　　寡婦戚蔣氏姘識車夫金阿三逃往江北等情前報已屢紀之昨晨捕房將戚蔣氏金阿三陸學氏等解案請訊原告蔣其投案候示同轉向戚蔣氏研詰再三該氏仍稱實被陸李氏慫慂致受其愚同轉判將金阿三慼蔣氏各掌責八十下陸李氏再掌　二百下所有洋銀十二元三角並金銀耳環各一副銀挖耳銀手鐲各一隻一倂變價償還粤婦陳阿和買孩身價諭蔣其次日到案將戚蔣氏領回安置○宏茂昌　店主韓茂　控同業吳錦田混冐招牌將次色洋布襪出售希屬射利日前有某甲持該店所售之襪向小店掉換有碍小店聲名務請提究同轉准詞後飭將吳錦田提案諭曰爾旣開襪店當自立門戶何必混冐别家店號店心奸險實堪痛恨吳供稱招牌向别人　頂下來况小店宏茂昌三字之上曾加仁記二字與别家不同且伊店開設在英租界小店開設在法租界包襪紙上載明店號住址羅羅清疏並非混冐同轉著將招牌呈案待騐視後再核○去歲十二月二十日金錫甫控馬雲山欠洋七十元嗣經馬繳洋三十五元此已紀諸前報昨晨馬顧氏又投案繳到祥順木器店期票洋十元聲稱尙有洋銀廿五元求請寛限六個禮拜卽可繳清同轉謂此案懸宕日久未便再稽著限至四月中一倂歸清違干提究○爕昌自來火行金榮炳等十餘人投案禀稱查得已倒湧泰洋貨店與同業正大恒往來帳目有三月廿三日期票一紙計　一百廿四兩五錢湧泰旣於二月底倒閉何以有三月廿三日期票其中必有曲折請提張錦生到案追究同轉謂張錦生管押捕房今日未便提案爾等須將先後帳目一律查明開單呈禀不必日日到案致嫌煩瀆金等遵諭而退○　事禀稱徐信詩於前日黎明時肩鋪蓋衣包形狀慌張行經法界經丁玉芳朱寳庸等所見知其來歴不明卽欲攫取徐與之堅拒在路爭吵經巡街捕將三人拘獲送案請究同轉詰訊之餘徐信詩供小的在治下益康莊學業其師管東甚嚴恐遭鞭撻深夜脫逃欲往城中硝皮　添源和帽店找尋叔父徐阿龍爲時過早城門尙未洞開丁玉芳亦係趁曉進城之人朱寳庸以賣思爲業小的囑其代肩鋪蓋並無索詐事情捕頭稱徐信詩　捕房時供明丁等强奪鋪蓋今日何以供詞歧異諒在押所中串通一氣同轉一再研訊徐等堅執不移判將丁朱二人押候掌貢四十下徐　候傳到店主冉核○金利源煤棧出店蔡章章遞呈禀詞聲稱親戚秦姓家之子年已十二在英租界抛球場彤源錢莊學業冀圖寸進去冬被楊永新引誘出外騙去衣服三件今春楊又向伊哄騙謂爾父在金利源棧内同飲喜酒喚爾同去其意蓋欲乘間哄騙　文小的知之代爲不平將楊扭案務請究追衣服同轉向楊永新詰問楊供衣服祗有兩件現在鄉間可以取到小的實不敢拐騙同轉著將楊管押候傳到秦姓子再行核辦○包探郁庭　禀稱施阿福素以胠篋爲事專在各船碼頭行竊貨物昨又在太古碼頭竊得洋菜三紥被管碼頭人所見立時追獲人贓送案請究同轉訊明施阿福行竊屬實著押候掌責四十下以示儆戒○源泰煤炭店主殷開觀投案訴稱自正月十八日起小店後面弄中先去硬柴甚多前日黎明時見車夫陸金和又來竊柴三梱人贓並獲送案請究旋據車主李紹　投案稱小的之車由車夫彭老八租去又轉租與陸金和今因陸犯竊管押捕房求將車輛給領以便出租同轉謂爾等置東洋車者不應將車任意出租此交租與陸金和亦有失察之咎姑念初次從寛免究又向陸金和訊　陸洪稱專拖夜班車至黎明時回寓在後弄中溲溺見地上有硬柴一梱乘便拾取非行竊可比同轉謂八贓並獲豈容泜賴判押候掌責八十下○通事禀稱朱金良於前且混入木行内行竊衣服被行夥拘獲送案請究同轉訊問之餘　金良一味抵賴著押候笞責一百板○茶葉店夥富泉有控稱被兪炳元賒去茶葉一百三十二觔　價洋十四元一角四分言明轉售與復興樓茶館今向收取帳目忽稱茶葉已减價轉售與西門外某鋪内得洋十一元八角　自吞用並不將貨洋付下入將兪　送到案同轉詰問之下兪供稱茶葉由友人　　四等眼同售去小的祗得洋一元八角瞿常在租界中烟館吸烟可以指拿到案同轉着　兪押候拘瞿阿四到案再行核辦○包探土榮培禀稱見嚴照坤行竊鹹肉一塊送案請究嚴供稱小的向爲挑夫藉以餬口近日忍患寒爇困倦異常飲食少進欲嘗肉味託三洋涇橋德　　館内陳阿仁轉向三茅閣橋堍鹹貨店賒得鹹肉計錢三百文可請查訪捕頭稱嚴照坤本在　市街一帶行　物件曾經送案懲辦已非一次同轉着將嚴押候傳問陳阿仁再行訊辦 
[惜字至要說]  
　　惜字之說論者詳矣然愚以爲邇來惜字之尤爲至要者則滬　石印鉛板各局之機器房蹧蹋　紙　也石印鉛板字皆細小而石印爲尤甚如印文章之類每頁多　萬數千字而機器各工不知字之冨惜凡有印壞之紙隨手抛乘　地皆是任意踐踏或取以揩抺各物獲罪孰甚伏願各寳局執事　公加意警戒　在留心造福不淺卽新聞各報京以流　消息俾遐邇咸知法　良善然每見以申報等紙用以包物或封函寄遠一經破碎字迹卽化爲烏有甚有　以　窓補壁者則更不可收拾矣惟望閱報諸公閱過切勿　爲廢物一任輕褻亦敬惜字紙之道也[  識字人敬告]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　三月初四日候補縣劉春生奉臬憲委赴鍾祥縣會審案件俱赴兩院禀知委辦仙桃　釐局候補通判　廷　來省赴兩院禀到初五日候補巡檢盛寅　赴兩院謝委署荆門州建陽巡檢事候補縣丞謝鴻賓奉督憲札委辦荆門州土稅分卡赴兩院禀謝初六日新授廣東高廉欽道　印有棻奉發高亷欽道部　並家順直賑捐保圖一品頂戴赴兩院禀謝本任竹谿縣黎垿拳憲台委辦安陸土稅局初七日委辦沙洋釐局候補府魯欲仁赴局　見　卽用縣　生奉委查　監秋審人犯俱禀知委辦松滋磨盤釐局候補州同　光伯禀知 
 
 
 

Page 10

 
 
   
 
 

Page 11

 
 
[光緒十八年三月十七日京報全錄]  
　　宫門抄○發抄硃批六道○大臣奕等奏照案懇　奬勵摺○又奏請奬道員片○雲督王奏　補叅將摺○閩督卞等奏爲揀調外而新設縣缺摺○蘇撫剛奏請奬海運各商董　○豫撫裕奏循例盤查司道各庫摺○三月十七日理藩院鑾儀衛光祿寺鑲白旗值　理藩院引見十名圓明園八旗十一名鑲藍滿六名鑲　漢一名○翁同　等塲内專摺請安○　音布等彈壓覆命○補用道府閻槣　等謝恩○題奏道向萬鑅謝恩○貴州知府恩綸謝恩○松　續假五日○椿壽海緒各請假十日○召見軍機慶福向萬鑅恩綸　發抄裕寛奏盜犯金濟導等正法奉硃批刑部知道欽此○譚繼洵奏學政孔祥霖幕友姓名奉硃批知道了欽此○又通城令舒恭壽與榖城令對調奉硃批吏部知道欽此○許振　奏黄河兩岸名工用欵奉硃批該部知道欽此○希元奏松溪縣王士駿等署仙游等令奉硃批史部知道欽此○又海防新捐六次請奬奉硃批戶部議奏欽此○○臣奕劻等跪奏爲照案懇請奬勵恭摺仰祈聖鑒事竊臣衙門前經奏定章　章京等每屆二年保奬一次歴經遵辦旋因同治九年二月吏部奏各項保奬宜示限制經臣衙門奏定每届二年例保不得過十八員又同文舘提調等督課得力亦一倂奬勵歴經遵照辦理在案光緒九年六月吏部奏定臣衙門保案每次仍以十八員爲率内保無論題選咨留司員不得過六員之數其餘一切仍照舊辦理又十六年四月臣等片奏臣衙門供事每屆准保分發省分及正　官階共四員奉旨允准在案查自光緒十六年保奬後　本年又屆二年保奬之期　章京等逐　按班到署辦理交涉事務均能矢愼矢勤始終奮逸　屬異常出力倂照歴届奏奬員數澤尤擬保十八員又同文　　調三　一體例保庶於鼓勵之中仍寓　　之　復查有軍機處兼行章京遇有交辦事件亦能辦理妥恊照案倂請奬叙謹將臣衙門覃　豹保十八員同又　提調三員軍　處兼　章京八員並歴屆隨保奬之供事武弁各繕具清單恭呈御覽仰候恩施如篆兪　並請勅下吏兵等部查　歴屆奏　成案照准註册所有臣等酌擬奬勵緣由　合恭摺具奏伏乞皇上聖鑒謹奏奉硃批依議　四件倂發欽此○○總理衙門片再臣衙門章京候選道先換頂戴記名海關戶部郎中舒文　充　辦十有餘年從公勤愼前經出使大臣　景澄奏調出洋充當駐法叅贊辦理各事諸臻妥恊差竣後該章京聲稱不敢仰　奬叙曾經奏明在案現在　署又閱四年兼　清檔房　調司務廳領辦綜核一切事件均屬精細周密實屬異常出力未便没其微勞應如何奬勵之處山自聖裁爲此附片具陳謹奏奉硃批舒文著賞戴花翎欽此○○雲貴總督臣王文韶跪奏爲揀員請補叅將員缺以實營伍恭摺仰祈聖鑒事竊查雲南東川營叅將員缺臣前以威遠營叅將張樑調補經兵部議覆張樑現無事故應准其調補東川營叅將其所遇　遠營叅將員缺係題補第一輪第五缺應用儘先人員應迅揀合例人員請補等因具奏奉旨依議欽此欽遵咨行到滇查兵部奏定章程儘先人員均按奉旨先後挨次序補各督撫奏補時必須按名揀選如實在不得其人亦須將名次在前各員按名指實於此缺何項不宜方准將在後之員聲明請補又儘先班次在前各員除親喪降革病故廻避在籍告假離營保升者隨案送到履歴均准其聲叙外如聲叙人地不宜至多不得過二十員逾限者卽行議駁等語兹雲南威遠營叅將按照部章係第一輸第五缺應用儘先人員查雲南儘先叅將班内名次在前之李成超土茂林胡文源　世德等四員均經病故李宗舜己以都守降補劉國攀早經請假回籍楊德望郭長壽二員久未在標考試同課無從揀補楊友陸鳴内際文張以仁陳國泰李正昌蘇應瑞方維楷陳發科王定　馬雙元世興彭仁里陳貴李光奇趙偉王占標田友貴等十八員或現任其次實缺或營務尙須歴練均與叅將一缺不甚相宜未便遷就請補惟查有升用副將儘先補用叅將王用梅樸實老練歴著載功堪以請補雲南威遠營叅將除將該員履歴咨部查照外合無仰懇天恩俯准以王用梅補授威遠營叅將員缺該員籍隸雲南應廻避在省如蒙兪允俟　准部覆冉咨商貴州撫臣揀員對調照例給咨送部引見以符定制所有揀員請補叅將員缺緣由理合會同雲南巡撫臣譚鈞培署雲南提督臣蔡　恭摺具奏伏乞皇上聖鑒勅部核覆施行謹奏奉硃批兵部議奏欽此○○頭品頂戴閩浙總督臣卞寳第頭品頂戴福建台湾巡撫臣邵友濂跪奏爲揀員請調海外新設首縣要缺知縣恭摺仰祈聖鑒　竊查案准吏部咨調四項要缺福建台灣縣知縣添設光緒十五年十月初七日奉旨等因應以奉旨後第五日行文起扣至十一月二十二日作爲開缺日期應歸十一月分截缺業　十二月分截缺案内補報咨部所有台湾縣知縣係新設省會首邑衝繁疲難兼四調要缺經前撫臣劉銘傳會同臣寳第請　現代斯缺留閩候補　前先補用通判黃承乙借補於光緒十六年九月二十日准部議駁兹臣等督同台灣司道復於閩省現任繁簡知縣内逐加遴選非現居要缺卽人地未宜卽候補應升班内亦乏其選　查有現任安平縣知縣范克承年三十五歲雲南太和縣增生同治癸酉並補行辛酉科本省鄉試中式舉人光緒内戍科會試中式進士朝考二等引見奉旨以知縣卽用簽掣福建光緒十二年八月二十五日領照到省加捐同知銜調台差遣先委署理安平縣知縣光緒十六年十二月十六日到任奏補斯缺經部核准在案臣及　到任未及三月例不出考臣　第查得該員范克承年壯才明在台年久於海疆風土民情甚爲孰悉現在安平縣任内一切措　得宜並無承緝盜案有關降調雖有錢糧未完分數處分今請調補台灣縣知縣人缺實在相需例准隨案聲明合無仰懇天恩俯　海疆　縣員缺緊要准以安平縣知縣范克承調補台灣縣知縣實於地方有裨　蒙兪允該員係正途現任繁缺知縣調補繁缺　縣銜缺相當毋庸送部引見並免核計叅罰據署台湾布政使唐景崧護理台灣道兼按察使銜唐贊袞會詳前來臣等謹合詢恭摺具奏伏乞皇上聖鑒飭部核覆施行至所遺安平縣係調缺應請留閩俟准部覆另行揀員調補合倂陳明謹奏奉一硃抗吏部議奏欽此○○江蘇巡撫臣剛毅跪奏爲查明江蘇省海運光緒十五年冬漕承運無誤沙輪各船商並招商局運漕出力各商董懇恩量　奬勵恭摺仰祈聖鑒事竊照光緒十五年分應徵冬漕内除蘇州府屬被水成災奏蒙恩旨停徵外其餘松江常州鎭江太倉三府一州所屬實計海運漕曰交倉正耗共米四十六萬六千餘石雇用沙衛各船曁招商局輪船兼裝並運先後運赴天津所石船商運米自一萬石至五萬石以上查照成案分别給予職銜若捐至五品無可再加則另行酌奬於該年辦理海運章程摺内奏奉諭旨允准轉行欽遵在案兹據蘇州布政使鄧華熙按察使陳湜蘇松督糧道景星蘇松太道聶緝槼飭據原辦滬局委員查明光緒十五年分正漕承運無誤各船商及出力牙夥並招商局領運出力各商董分造清册詳請分别奏咨給奬並據聲明該年各船商承運米石協運員董姓名前經開摺詳請咨部查照其遭風短交米石　商巳一律剔除　　前來臣伏查光緒十六年起運十五年分徵收漕曰二糧同隨　各欵耗米照案雇備沙衛各船與招商局輪船分運承裝各該船　等踴躍領運小心駕駛用能涉歴重洋妥速交兌其招商局一　各商董亦隨同押米前赴天津通州辦理交兌均屬急公奮勉著　微勞合無仰懇天恩倅准將承運米數較多之沙輪各船商並招商局領運漕米出力各員董照案量十奬勵俾昭激勸所有運米較少各船商及出力牙夥人等另造清册由臣咨　議叙頒照給領謹開繕清單會同兩江總督臣劉坤一恭摺具陳伏乞皇上聖鑒訓示謹奏奉硃批該部議奏單倂發欽此○河南巡撫奴才裕寛跪奏爲循例盤查司道各庫恭摺仰祈聖鑒事竊照每年封印後例應將司道各庳盤查具奏歴經遵循辦理在案兹值盤查之期據布政使廖壽豐將光緒十七年正月初一日起至年底止司庫收支止雜耗等項銀兩開具摺結並據署糧鹽道何福奎將道庫收支實存數目開呈册結詳送前來計司庫實存正雜耗等項共銀四十九萬一百八十兩零道庫實存漕鹽等項共銀一十三萬五千一百三十二兩零奴才親詣盤查按欵稽核均與現存數目相符並無虧短除照章加結咨部外所有循例各司道盤庫緣由理合恭摺具奏伏乞皇上聖鑒謹奏奉硃批戶部知道欽此 
 
 

Page 12

 
 
[光緒十八年三月十八日京報全錄]  
　　宫門抄○諭旨二道錄前○撥抄硃批四道○江督劉奏覆核江寍織造承辦法衣工料銀兩摺○江督劉奏已故將軍功德及民建立專祠摺○又奏續修兩淮鹽法志緣由片○豫撫裕奏都司賞還頂戴片○又奏都司降補守備片○又奏接開淮北庚寅新綱片○又奏記名提督等免予騎射片○三月十八日吏部翰林院廂紅旂值日無引見○睿王等塲　覆命○奕年假滿請安○前陜西總兵慶連　滿請安○績昌奏請開缺○侍衛處奏派補進頤和園值班　派出克文○虎槍處奏派管虎槍領派出德隆○召見軍機洪鈞汪鳴鑾花尙阿○發抄李鴻章奏候補道佘昌宇請送部引見奉硃批　昌宇　交吏部帶領引見欽此○又熱河陣亡傷亡勞故之千總等請卹奉硃批周泰來均着交部分别從優議卹　倂發欽此○王文韶奏克復富民等縣城池出力員弁請奬奉硃批該部議奏單倂發欽此○裕寛奏開封營遊擊馬在逢傷故請卹奉硃批着照所請該部知道欽此○○頭品頂戴兩江總督臣劉坤一跪奏爲江寍織造承辦法衣遵照部咨將動用工料　兩核實刪减恭摺具陳仰祈聖鑒事竊准戶部咨開江寗織造承辦法衣與上用活計不同該織造因係創辦無案可循援照上用工料開報統共法衣六十五件估計銀二萬二千餘兩行令將原單開報料工數目訪察情形大加刪减究竟需銀若干兩詳祈奏明以昭核實倂令先由藩司撥銀一萬兩以資開辦等因當經札飭江寍布政使瑞璋確切查估去後兹據查覆江寍織造承辦各色法衣係關唪經要需原頒衣樣年分久遠無可考核而　繡經良質地純厚實非尋常活計可比江寍所出之絲粗糙不適於用江寍織造歴辦歲運活計所用絲經均係赴浙江採購此次奉旨法衣式樣料物均極工緻非購用上等絲經難期　久浙江湖州各屬爲産絲之區雖一水可通而相去千有餘里遠道購辦用欵不免因而加增卽使就地向絲商收買亦須加給價值　能提選備用且此次法衣倂僅六十五件而隨身裙褲抓　零星等項計有一百六十餘　之多江寍工匠因事同創辦所頒各色衣　多未習見未　草率從事必須在蘇州杭州等處雇覓精於織編之工匠始　依樣妥製需　較鉅自係實情部臣愼重度支議令核實刪减但能多減一分用費卽可少籌一分欵項自當遵照辦理以昭撙卽現經訪察情形參以市價除大袍等項法衣成本極重委屬無可核减其墳主四骷髏及阿咱拉布袋　尙衣等件設法抽减約可節省銀四百三十餘兩又裏綢一項原案按部傳辦卽花袍裏上用紡綢工價估計垷擬攺換官用紡絲約可節省銀五百三十餘兩共核减銀九百七十一兩有奇仍　需銀二萬一千五十二兩　奇所有裝潢　價及添配鬚縧等欵並擬由江寍織　於九一申餘項下動用不另開支以昭核實而重庫儲開單詳請具奏前來臣覆核無異理合將刪减數目繕具清單恭呈御覽伏乞皇上聖鑒勅部查照謹奏奉硃批戶部知道　倂發欽此○○頭品頂戴兩江總督臣劉坤一跪奏爲已故將軍功德及民據情籲懇天恩俯准建立專祠以順輿情而彰忠藎恭摺具陳仰祈聖鑒事竊據鎭江紳士前翰林院編修戴恒等禀稱咸豐初年粤匪倡亂江寗鎭江相繼矢陷江准上卜幾無完土鎭江爲江海咽喉南北關鍵實戰守必爭之地自克復以後雲南提督馮子材駐防鎭江賊氛四逼　謀撲犯詩巳故成都將軍魁圡者理京口剛都統以鎭江　立江濱地居衝要雖有馮子材統兵駐守而副都統僅止　理旗務兩不相轄奏請不分旗祿聨爲一氣咸豐十一年十二月奉命帮辦鎭江軍務維時有江皖大股賊匪合力撲犯之警江南逆酋洪仁發又復率賊萬餘紏合龍潭石埠　諸逆分途來犯載勢猖獗岌岌可危故將軍魁玉於困苦難堪之中立堅忍不拔之志與馮子材選將勵兵竭力固守同治元年八月敗陽岡出擾之賊進　　山賊壘十一月在陴城上塘等鎭屢剿屢捷二年二月奪收馬口賊卡進搗句容之薛村直　丹陽西門是時直隸督臣李鴻章自上海進兵連下堅城羣逆因鎭江兵單勢弱糾合悍賊巨萬謀分十路出犯江防攻我軍所不救以分上海兵勢故將軍魁玉分軍策應倂力堵　僞忠王李秀成復號召大股悍賊厚集丹陽句容乘隙圖逞三年正月魁玉等拔博落水湖等鎭三月合攻丹陽連毁西路砲臺賊百計抵禦我軍裹創血戰冐砲火塡濠而進遂克丹陽計該故將軍魁玉督師防守鎭江與賊相持二年之久艱難險阻屢瀕於危其時遍地賊蹤餉源枯竭而鎭江一軍枵腹苦戰軍無怨言皆魁圡忠誠所感也　鎭江爲天塹要區與江寗上海之師相爲犄角鎭江一動則江寗上海兩軍中無樞紐東南大局視爲安危故將軍魁玉功德及民輿情感戴公懇奏請於鎭江府城捐建專祠俾士民得申報享之忱等情前來臣查粤匪之亂踞江寍爲僞都賴鎭江一軍砥柱其間江寗上海諸軍始得一意攻剿東南遂以肅清當時鎭江統兵諸臣其勞勩之深實有不容磨滅者該故將軍魁玉力保危城厥功甚偉士民追慕歴久不忘可否仰懇天恩俯准在於鎭江府城捐建巳故成都將軍魁玉專祠由地方官春秋致祭以順輿情而彰忠藎出自鴻慈謹僵同江蘇巡撫臣剛毅恭摺具陳伏乞皇上聖鑒訓示謹奏奉硃批著照所請該部知道欽此○○劉坤一片再查兩淮鹽法志一書自嘉慶十一年重修之後迄今已歴八十餘年其間攺綱爲票又經宼亂變故百生今昔情形逈　各别自宜徵文考獻載諸簡篇用存典章而示來世光緒十五年十一月前督臣曾國荃始議設局續修查照成案由淮南北商販略捐經費派委前山西冀寗道王定安專司總纂兩載以來督同員紳詳加討論特以金陵揚州衙署均遭兵燹案牘蕩然無存爰編稽舊藉廣爲咨訪或從近人文集或得故家藏案以及老商世幕所抄秘本采輯無遺於纎悉必錄之中仍寓煩冗必刪之意約計得書百餘卷容俟全書告成敬謹繕本恭呈御覽俾舊章得稽考而有徵新政垂久遠而不墜所有續修兩淮鹽法志緣由理合附片具陳伏乞聖鑒謹奏奉硃批知道了欽此○○劉坤一片再淮北已丑綱票鹽前經臣奏明仍照正額辦運二十九萬六千九百八十二引於光緒十七年四月十五日開辦是綱銷路順通運道無阻分司曁督銷各員　運督催不遺餘力截至十八年正月十五日止將全綱　鹽一律售　　計十個月限期提前一個月業於正月十六日接開庚寅新綱據兩淮鹽運　江人鏡詳請具奏前來臣覆核無異　飭將庚寅綱　　循照舊案仍以正額爲準並將已丑綱所收課厘赶緊　報外所有接開淮北庚寅綱日期理合附片奏明伏乞聖鑒勅部核　謹奏奉硃批戶部知道欽此○○劉坤一片再軍營打仗受傷人員例准免予騎射又前准部咨請免騎　　　　　攺習槍砲等因兹查有奏留兩江記名提督鄒大順前在軍營打仗被賊矛傷左骽砍傷右手食指等處常州營右軍守備　　　被賊槍子擊傷右骽矛傷右臂奇兵營守備李桂芳被賊槍子擊傷右胳膊常州營右軍右司把總石順興被賊槍子擊傷左骽胯打穿左肩窩等處該員等均係受傷深里不便弓馬經臣查驗屬實合無仰懇天恩俯准將記名提督鄒大順守備徐誠檀李桂芳把總石順興等四員免予騎射仍飭令攺習槍砲以符定章除將册結分咨部科查核外謹附片陳請伏乞聖鑒訓示謹奏奉硃批　照所請兵部知道欽此○○裕寛片再查内黄營都司任萬元因弓力太弱步箭僅中二矢經奴才於閱伍案内奏叅摘頂勒習並照案咨行河北鎭限滿覆考嗣由該鎭覆加考騐該都司任萬元弓馬較前長進復璕咨部將該都司摘頂勒習之案准子開復兹准兵部咨覆以任萬元摘頂勒習係奏准之案行令奏明辦理前來奴才查該都司任萬元於被叅後頗知奮勉現在弓馬漸見長進相應仰懇天恩俯准賞還頂戴以奬　効而資觀感除咨覆兵部外理合附片具陳伏乞聖鑒訓示謹奏奉硃批著照所請兵部知道欽此○○裕寛片再去年奴才校閱省標營伍查有在營候補都司世襲雲騎尉張清海因病請假復經飭傳補考因其弓馬生疏咨部以守備降補嗣准兵部咨覆以該都司係五品以上職官應查照奏明辦理行知前來奴才查該都司弓馬生疏　便稍事姑容相應請旨准將右營候補都司世襲雲騎尉張清海以守備降補俾示薄懲而觀後效除咨覆兵部外理合附片具　伏乞聖鑒訓示謹奏奉　硃批着照所請兵部知道欽此 
兹接得十七十八京報兩本令先排印尙有十六日一本俟接到續登[  本館附識]  
 
