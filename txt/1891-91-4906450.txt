# 1891 - 91 - 4906450

 

Page 1

 
 
[隂隲果報圖注] [  點石齋啓]  
　　隂隲果報一書乃文帝救世婆心現身説法仁濟善堂特倩吳君友如精繪成圖逐句注釋每句兩圖一善一惡善者可勸惡者可懲顔曰隂隲果報圖注交本齋石印以　善緣書祇一册工亦從亷圖畫旣超妙絶倫楮墨更精良無比刻在開印指日成書倘有賞鑒名家樂善君子本報淑身以淑世由盡性而盡倫翰墨有靈功德無量如欲附印分送尙祈及早示知請賜諾金幸無吝玉 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬慕府一時箋疏多出其手雖未筮仕朝端而奇才偉略固已傾動中外矣及赭宼猖狂中原鼎沸撥亂需才朝廷破格擢用　亦感激　驅不出十年位躋封疆任隆師傅分茅昨土異數酬庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十本每部定碼注四元卽日出售有願讀公遺書者請向三馬路申報舘及申昌書室外埠甲昌及賣申報人購取 
[新印繪圖三圖演義] [  圖書集成局啓]  
　　三國演義一書近來層見疉出然或字跡太細殊費目力閲者每以爲憾本局特用新鉛字以上等閩製潔白連史紙重加刷印字跡清朗行列非然與所印廿四史異曲同上共中眉批圈點悉照原刻首卷仍列繡像每回各繫圖説裝訂精工每部十二本外加紅木夾板定碼洋二元卽日出售合意者請向本埠申昌書室或外埠甲昌曁各處賣申報人購閲如欲躉購請至申報舘帳房面議可也此佈 
[杜淫篇]  
　　人有恒言曰有一利必有一弊初以爲此特指事不師古見利忘害者言耳苦其物爲古昔聖賢所遺留爲帝王士庶所依賴如文字之爲功於世者當未必利弊相乘焉而不知竟有不然者古音聖人結繩以治天下而天下未嘗不治蓋混沌初開皇風沕穆民俗敦龎卽紹繩以治天下亦何嘗有所不便自倉頡以後文字之利起而文字之禍亦起當其造字時相傳鬼爲之哭夫果有利而無弊則隂楊皆宜幽明各得鬼且笑何爲而哭蓋明知精華一洩千秋萬世必有借筆墨以搆禍者甚至污閨閫者用此字傷風俗者亦用此字益於人者雖多害於人者亦復不少反不如無字之日猶得各安渾噩之天不幾多此一番機變之心耶自秦漢以來文字日盛或歌詩或作賦往往揣摩閨閣之情如宋玉之賦好色一篇懸擬形容原不過空中結撰後之好艶辭者莫不以此爲功實典故豈非始作俑者階之禍哉他如王昌齡喜作宫詞如閨中少婦不知愁一首風韵非不絶妙然詞意終不免輕浮天下不少識字之婦人倘畫眉人遠客他鄉深閨當寂寞之秋偶一翻閲唐詩誰得譏其居心之不正然讀至忽見陌頭楊柳句我恐有情人對景撫懷定有傷時之感有爲之原者謂作詩者初非有意不過點綴其詞後人以詞害志遂視爲繊巧之作彼少年情慾自移卽不讀此等詩賦安知不蕩檢踰閑當今之時四馬路之黑衣寛辫試問亦曾讀過此種詩賦否何以蕩檢踰閒且更加甚則僕請從而斷之曰大凡病之由外感者其病淺病之自内潰者其病深向特謂不見可欲其心不亂苟使子弟終日不見女色則頂上圖光永無散滅豈不甚善孰意有不見女色而其禍有更甚於見女色者則皆小説淫書害之也自淫書徧天下雖子弟之寂處於空齋密室之中倘有二二册淫書藏於鄴架之上我恐净凡明窻之地不啻有無數狎褻之形擾我目前雖説部所述　屬空談未必實有其事而不知作淫書之心無微不入較之眞者更覺出神入化畫家筆墨無此細密樂部態度無此抑楊他人所不能逹者彼能逹之他人所不忍言者彼能言之而謂少年情竇初開有不斵喪元氣者哉僕昔者曾肄業於某書院同院有某生以妙年入學下筆有劉克猷熊伯龍一流魄刀平日除八股外精究史學其用功卽董仲舒之目不窺園後先亦不多讓乃翁亦古道人必責其登鄉榜後始爲賦桃夭之詩生亦能曲體父意朝夕刻苦簡練揣摩同院有輕薄子將淫書一部置於案頭改其名曰讀史標異生本喜讀史見而翻閲繼知名實不符亦卽舍去輕薄子復激之曰磨不磷湼不緇乃爲美質子固欲爲一代名臣者乃懼此耶程明道先生自謂目中有妓心中無妓可知道學之中或經或權自有妙用子何見之隘也生竟以年少爲所誤陷溺其中遂忘寢食同院中見其神色憔瘁咸相問詢輕薄子曲爲諱飾生亦不肯自言直至生以瘵疾終輕薄子始笑述其故嗚呼生有機雲之聲譽乃喪身於淫書豈不惜哉在作書之人亦未必有心禍世不過因恃才之心與貪財之心交相悖謬旣不能出其議論以羽翼六經又不能發其詞華以敷陳時事略解之無因借牀第齷齪之詞聊以動一時之庸耳俗目初何嘗計其流毒之究極此等無知妄作之人擬之以益成括之小有才誰曰不宜况其貪財之心較之市會而更倍凡造作一書而欲使風行談何容易惟有淫書則朝售而夕罄其害人心敗風俗之孽無論名教中無是人卽商賈中亦罕有其人天壤間亦曷貴有是人使千百世之聰明子弟咸受其害焉然流毒至此亦有救之之術乎則亦惟賢有司明查暗訪盡法懲治已耳夫售買淫書本千厲禁無如官憲耳目有所難周間或出一紙告示而徒託空言適爲差役生財之道曷足以遏斯人趨利之心苟有實心任事者劈其板火其書科其罪則文字之禍庶幾稍殺歟 
[本館接奉電音]  
　　昨由京友電傳諭旨六道敬謹譯登○二月二十七日奉上諭廣西左江道員缺着李岷琛補授欽此同日奉硃筆徐會灃補授詹事府詹事欽此同日奉硃筆堃岫補授通政使司副使欽此○二十八日奉上諭堃岫現已補授通政使司副使着仍在軍機章京上行走欽此同日奉上諭給事中洪良品奏倉臣侵欺廢弛請飭查辦並條陳整頓倉務事宜各摺片着派貴恒許應騤會同户部確查覆奏欽此同日奉上諭本日京察補行引見之國子監司業吳樹梅着照舊供職欽此 
[春明雜錄]  
　　户部内倉滿監督廣東司郎中清瑞現已簡放廣東高亷道所遺内倉滿監督一缺例由户部一等滿郎中揀選經司農等揀得花翎卽選道先換頂戴郎中覺羅廷雍擬正花翎三品銜卽選道郎中如松擬陪於二月十九日帶領引見本日奉硃筆圈出内倉監督着户部郎中覺羅廷雍去欽此○神機營右翼漢軍排隊專操正紅旗副都統祥普現已調充右翼五處馬隊專操所遺之缺經慶邸等諭將外火器營馬隊帮操廂紅滿副都統色楞額點充漢軍　槍隊專操已由總理營務處分檄馬步各隊查照矣○内廷王六班正進奉恩輔國公載卓現已蒙恩派 
 
 

Page 2

 
 
充西陵守護之差所出正進王六班應由補進四人奏派充補遞遺補進王六班應由無要差之貝子公等派充緇宗人府分繕清　於二月十九日具奏請派本日奉硃筆圈出止進王六班著多羅貝勒載　充補遞遺補進王六班着固山貝子溥倫充補欽此○鎭守黑龍江等處地方將軍依大帥克唐阿以黑省鎭邊車馬隊六營曁營務文案糧餉等處委員均於去年八月初一日起至十二月底止共需餉項七萬三千七百一十四兩除由鎭軍停練步隊並節省餉項三萬九千七十八兩四分三釐九毫八絲四忽六微折充外下虧銀三萬四千六百三十五兩九錢五分六釐三毫五絲三忽當經奏明由鎭軍新餉撥支推鎭邊軍步隊水師十二營之餉糈曁各項需用之經費統以今年爲初辦之年其鎭邊馬隊六營先於八月初一日起設立所有用過餉糈委員經費亦應一律歸併在内以昭整齊而便核銷惟原議每年八十五萬四千之數未應從中又虧銀三萬四千六百三十五兩九錢五分六厘三毫五絲三微應行請旨飭下户部照發立案統俟年終將一年開支各項數目造册送部核銷以便年清年欵而免轇轕等情附片馳奏於光緒十七年二月十五日奉硃批户部知道欽此○户部爲咨行事倉塲坐糧廳漢監督刑部　中鄭秉成現已開缺應卽咨取各部漢　　揀列帶領引見相應咨行貴部卽於京察一等之漢郎中各員中保送一員卽口開送履歴過部以馮揀擬帶領引見○署理正白旗漢軍都統公果爲咨報事本固山現有揀定公中佐領一排五人驍騎校一排二人擬於本月二十日加班帶領引見爲此預行咨行咨報内奏事處查照○總管内務府大臣爲知照事總管劉德蔭傳旨皇太后皇后妃嬪主位於本月二十一二十四等日前往頣和園所有應行導引扈從以及跟隨關防侍衞官員等均於是日寅刻在德昌門外伺候等因交出相應知照侍衞處等衙門凡有應口傳派預備之處查照成案辦理　富新倉倉匪綽號黑判官王麟齋等盤踞是處把持倉面勾結成黨經某侍御密上封章廷寄步軍統領五城御史按照單開密查拿旋經北營官兵將黑面判官等六人緝獲於十八日解交刑部嚴訊當經當月司接收人犯卷宗立將該犯分收南北監獄禀明各堂憲當堂掣簽分浙江司研訊核辦○二十一日晨七點鐘刑部由獄内提出四川司承審斬梟明火案犯三名山東司承審斬梟强　案犯二名當堂綁縛由南門扶出裝入囚車由緑營檄調弁兵三十餘人護送迤邐走交民巷經城根出順治門沿大街南至瑞露居捨酒處各犯痛飲後方至菜市口　傷先將各犯覊入囚棚俟駕帖捧至然後逐一行刑 
[道士不法]  
　　西直門外白塔菴地方有某道士向爲梓匠旋入白蓮教學得符咒諸法遂裝爲道士施藥治病夙有靈騐愚夫愚婦信之如神香火日盛奉其教看日夥地方官因恐肇禍　逐出境此光緒十年事也道士復於去夏濳回故士並携一婦扮作道姑裝束仍理故業自以普渡衆生爲名爲人治病應手而效附近之人目爲小濟顚所居柴扉茅舍不啻梵宇琳宫村人往禱者衆日收香資層纍如山其赴人家治病也非夤夜不去去卽漸愈竟有青年婦女亦有入其教不思歸家者有李某者年輕好事時於甲處服役見而羡之情願皈依頂禮道士謂須送生辰八字來方可受戒李回家向其伯索取生辰八字伯詢何爲李以實告伯斥其妄李惘然而去具以情訴道士道士遂銜恨於其伯於本月初率衆各持洋槍尋李　問罪李伯恐遭害濳赴北營喊告又有陳某見道士與李伯相持從中解散勸道士回其時北營官兵已至將道士道姑及夥伴四人拘獲並空屋内起出金姓王姓婦女共三人洋槍木鞭多件一併鎖獲解營出門未數武有侂人　面來謂祖師有難我等願與之同罪營兵亦拘至守府訊供道士不作一語嚴刑仍不語旋以糞穢澆頭始供李向詐錢五百千示遂致被誣控由守府詳送提署以案情軫轕本署責無刑訊卽於十八日將道士等男女十五人移送刑部研訊原告李某勸架陳某聽候傳質道士等分收各獄經各堂簽掣由浙江司訊究厥後如何容俟續錄 
[圜法轉機]  
　　福州錢法積弊已久現經賢有司切實整頓於是市面始有轉機閩縣王吉人大令侯官陳麗生大令復於十六日會銜出示其文曰爲曉諭事照得銀錢貴於流通價值更宜一律兹查各錢店銀番價值出入長落彼此懸殊且有銀番到店不肯換給錢票者亦有錢票到店不肯換給銀番者夫銀番價值不齊物價豈能平减銀錢艱於兑換則日用何所取資是使民及以累民善政反成弊政况目前錢價最與錢法相關逐低固累及貧民逐高卽　數攙私百弊俱起本縣現籌補救之法定本月十七日起無論番票現銀悉由公估局核定價值每日懸　示準并由縣請領現番角番更於南街八家錢店内各提番票錢票若干一併發交公估局備用爾等百姓如或需用銀番凡百兩百元以上均准持付估局兑換倘換數無多因抑勒居奇而欲來局兑換者亦聽其便進出價目悉照牌開毫無岐異仍俟錢法大定物價悉平然後酌叅情形再歸各錢店自行交易爲此遍諭城市紳民商販一律遵照毋得故違致士咎戻特示 
[厦門近事]  
　　某布袋店與某甲有隙思有以中傷之本月十八晚以火藥一包放諸店門前上揷綫香一炷火焚及藥轟然有聲適某乙行近其旁灼傷有脊店門亦已着火幸鄰人汲水灌之始得無事○秋司馬莅厦未經三月慈祥愷惻民望咸孚兹以瓜代有期無從借宼因推陳王二紳爲首公製匾傘以表去思本月二十日鼓吹衣冠恭送至署中途突有似瘋非瘋之某姓欲將傘上所書剪除經諸紳正言斥之其人乃囈語喃喃而去○秋司馬政尚寛平民皆戴德而與各西員往來酬酢尤爲不亢不卑兹當臨别贈言特購紹興所出狀元紅一一分贈葢所以表别　也 
[鹿耳春潮]  
　　臺灣前向外洋購得塞門町泥若干專爲修理砲臺之用向存基隆水雷局刻因臺南旗后安平各砲臺急須修理大憲特飭飛捷兵輪船分撥若于擔裝運前去○本屇係科試之期先於正月二十五日舉行縣考二月二十五日舉行府考道憲唐數卿觀察以爵撫憲劉省三宫保適抱清恙奉到上諭學政一缺著臺灣道暫爲代理欽此遂行文臺北擇於三月二十四日開考而觀察兼陳臬事已由爵宫保飭於三月十五日行秋審大典云○有某把總赴撫轅投効劉爵宫保批云所禀其悉遇有奉批打靶者淮其一體考試盖循例也○總辦全臺機器製造等局張瑾卿觀察去冬請假兩月内渡省親正月十五日假期已滿又具稟撫轅續假兩月爵宫保念其孝思克篤遂卽批准○日前火車由犬稻堭開駛行至中途碰傷石車六輛隨送至機器局修理據云所費不貲云○刻届府試之期士子雲集有某甲者行經大稻　某妓家　首妓固素識者一笑歡迎招之入内水精屏角絮語離情甲不覺色授魂輸月上柳稍尙無去意妓曰旅邸寂寥難消良夜郎如有意盍暫勾留毋令簾外鸚哥笑人香衾兒空了　半也甲遂留宿不返及次晨方披衣而起檢點衣袋内所贮洋銀三十元忽不知去向以問妓妓稱不知責令賠償不允則送局懲辦妓不獨毫不恐赫反謂爾於昨夜入門並無洋銀携帶殆將于迷杳洞中行騙術耶甲聞言兩不相下始而鬥口繼卽揮拳旁觀者恐肇禍端力爲勸解甲乃垂頭喪氣而歸○北門外老君廟夙由機器局各工匠奉香火某日俗傳老君壽誕工匠集資演戲　日以表祝忱 
[東報譯登]  
　　日本講習農務設有農産品評會究求五榖木綿種植栽培之妙今届第二十五次會期准於陽歴五月三號起至十號止會設於三重縣伊勢國會度郡宇治山田町外宫神苑前新建農業館内○俄皇太子將次東遊日政府以太子係皇室貴胄當以國禮相待始擬就濱離宫備供張嗣嫌離宫不甚寛敞命改設於栖川熾仁親王邸第並派接待委員多人推威仁親王爲首曩者有栖川赴俄作汗漫遊纔至俄京停車塲宫中卽遺俄皇所乘之馬車　迓及近皇宫俄皇偕后親出握手爲　宫殿爲賓舘其後有栖川若親王偕妃遊俄俄皇優禮如前是以此次日廷亦分外鄭重云○當國會未閉時有人以馬糞投入衆議院各議員不勝駭異其有沾及身上者更抱恨良深嗣查得此事係東芝櫻田 
 
 

Page 3

 
 
和帛町賣新聞人松本九一所　實由　町區有樂町士族淺井譽至夫所嗾使因將二人拿獲由麴町警察　解送地方裁判所　經檢事官恩地君調取二人從嚴訊究想當科以侮辱官吏之罪也○月前長崎税關長平川君赴冲繩縣辦理琉球人漏税一事今已回崎據云冲繩船户西銘浦等于去年七月從八重島望那霸港進發途遇颶風檣楫摧折　身破損任其所之漂至中國浙江寍波府海灘始得傍岸隨在此處修繕偶逢士族我喜屋康謙外等二十三人他鄉遇故知不覺喜出望外相與　談衷曲情話移時及瀕行購荼傘筆墨線香丸藥散藥人參海月等食物及虎骨酒五加皮酒唐紙笋絲等雜貨共計洋銀二千七百七十二元有奇　途遭風浪遲之又久始到那霸港警察署官查知依　十六條税關例着駛往長崎通商口岸報關納税奈船身屢遭風險已受重傷乃據清上詳大藏省奉大藏大臣命平川開長前往檢查貨物鑑定税金平川君判令照原價收税玉分刻已由貨主至崎領取納税証以便遄回矣 
[總戎來滬]  
　　福山鎭總兵朱總戎於昨日乘船來滬小泊小東門外巡捕房焉頭午後乘輿入城次第詣各衙拜謁 
[憲示照登]  
　　欽加知府銜補用直隸州辦理英美租界會審事務卽補分府加一級紀錄一次蔡爲出示嚴禁事照得車馬殺傷人律有專條載明凡無故於街市鎭店馳驟車馬因而傷人者减凡鬥傷一等致死者杖一百流三千里等語定例何等森嚴所以重人命也現查租界地方户口浩繁車馬絡繹每有駕駛不愼疾走奔馳撞傷行人情事節輕巡捕將違禁馬夫拘解公堂懲辦有案並由巡捕向馬夫及馬車行主等再三告誡又逐叚另派額外巡捕彈壓乃該馬夫一離巡捕耳目仍卽鞭馬疾馳且有僱車坐客故使馬夫與他車爭驅角勝之事祗圖一已快意不顧他人性命尤堪痛恨查租界各馬路以迄靜安寺路一帶均屬衝衢要道行人稠密而往來車馬游玩居多非比公務急速儘可緩轡徐行何必馳驅爭捷自取咎戻除由巡捕隨時彈壓拘案究儆外合亟出示嚴禁爲此示仰馬夫及馬車行主諸色人等一體知悉自示之後務各妥愼駕取毋得再蹈前轍倘敢玩違一經巡捕解案定干從嚴究懲設有傷人情事卽行依律治罪决不姑寛各宜凛遵毋違切切持示　光緒十七年二月廿四日示 
[盜犯過堂]  
　　去年九月廿八日之晚太倉朱扣金家被盜行劫事後投報太倉州署旋由捕役先後拿獲施春溎王嘉賓郭來福湯老虎張仔楨陸福其六盜解經州尊訊實收禁前日備文押解至上海赴道署過堂聶觀察研訊之下施等供認不諱並稱事由郭福其朱小郎起意目下俱已脱逃觀察令各犯當堂畫押發縣收禁 
[飭呈經摺]  
　　孀婦石屠氏投上海縣控稱丈夫石五寳生時曾撫石金福及小婦人前夫之子阿處爲子而丈夫前妻遺有一女贅高金保爲婿前年丈夫物故金保吕同親族僞造分據　吞遺産並逐小婦人母子出門小婦人進退無門叩求提究陸邑尊飭差協同親族調停未　妥洽遂於前日提集一千人研訊屠氏挈金福阿虎投案伸訴前情金保供稱五寳生時贅小的爲婿去世遺有房産於光緒十四年二月憑親族分派計共房屋十五間以二問給屠氏爲養膳之資餘歸小的與金福瓜分立有合同各執一紙詎料金福不思習上日與阿虎向小的尋仇所有合同經族長收去如肯棄邪歸正仍可給還乃地保曹安順卽曹錦昌與屠氏串通唆使來案控告旣控曹復假意調停聲稱須先費洋銀一百元方可核議其妻高石氏供與相同親戚曹吉祥族人石坤郎石金發石炳榮石寳林案訴稱小的等已屢向兩造理勸無如屠氏執定已見斷不俯從邑尊判令金寳給屠氏屋兩間　氏仍不允金寳又稱小的尙有經摺一扣被屠氏收藏邑尊着將阿虎收入所中令屠氏交出經摺以便覆訊核辦 
[俄賓觀審]  
　　駐滬俄領事之友甲乙内三人初次來華游歴昨日偕至英公廨觀蔡太守與美副領事易孟士讞案至訊畢始次第辭歸 
[英界公堂瑣案]  
　　包探何瑞福在順源小錢庄查獲銅洋將執事人股東孫沛山拘案延律師小威金生辯駁各情已詳前報昨日蔡太守飭提覆訊捕房將所獲之銅洋爐灶剪刀鉛塊齎堂包探禀稱小的查獲銅洋共一百六十餘元中有新鑄者十五元難道亦將回爐鎔化乎且帳上明明寫付出夾銅白鼎等一二元歴歴可記威律師令繙譯曹吉福申訴前情蔡太守問孫曰帳上有付銅洋一元及二元字樣何耶供稱銅洋鎔見成色不一是以或將一元或將二元鎔化以觀層色之高低况曾在捕房取一二元試鎔人所共見好捕頭稱順源莊買賣銅洋之帳前已檢呈太守將孫供詞諭知捕頭並謂順源莊收取銅洋鎔化有招牌爲証至曾將銅洋出兑尙無實據飭將起案之銅洋交捕房帶往藥水廠提取足銀連一切器具發還復諭孫曰如果將來爾莊有銅洋兑出一經破案定十重懲孫供稱以後决不敢將銅洋兑出案遂結説者謂混兑銅洋最爲　户居民之害今孫幸經賢太守查無實據耳否則按律懲辦其能免於官刑乎○抱探王阿二禀稱猪作主夏錦山　訴捕房謂被夥友吳阿高串同陶小林聞六寳二人勒住猪一頭小的因拘各人送案夏訴稱小的雇吳爲夥偶一猪瘟斃以吳不愼責令賠錢一千文卽從工錢三千六百文中扣去吳不依唆使陶聞攫去活猪一頭是以報捕拘訊吳供稱猪因瘟斃與小的無干不料夏藉此圖賴工資而小的適欠陶烟錢是以將猪交陶作抵聞供稱小的當小工餬口因與吳爲友故向調停夏訴稱其實伊等奪猪勒贖壬吳所欠烟資先經小的擔保後已告退矣蔡太守謂夏旣欠吳工資理照給然吳不應奪猪勒贖蹟類拆梢隨判令將聞管押十四天陶管押七天猪給夏領去工錢烟錢自行照付○包探唐寳榮禀稱小的緝獲積竊梁阿狗詰得曾竊衣物交陳德明質錢因拿陳吊贓送案鄧鶴卿請准領贓梁供稱小的係廣東人初次犯竊尚乞施恩陳供稱小的並不知是竊贓是以代爲付質蔡太守判令將梁遞回原籍陳交人保出贓給鄧領去○陳洪生訴稱鄧文奎至店中選購對時表輾轉交同來者察看隨卽攫表奔逃因卽追回交捕送案鄧供稱有李朗山者偕小王購表不料竟攫取奔逃容小的找尋父案蔡太守飭押令鄧找到李及小王再行訊究○某號華捕禀稱楊富寳與金錦山爭毆以致碰翻吳阿發荳腐擔索賠洋銀八角不付分文經小的拘拿送案吳訴稱小的挑荳腐擔停歇路旁伊等爭毆無端碰倒金供稱小的操舟爲業一日駛入蘇州河與楊船碰撞然並無損壞及彼此剌船後楊騫扭小　登岸聲言喫講茶小的不依與之爭論豈知竟將荳腐擔碰翻楊供稱小的被撞與論加今願不與之較量矣蔡太守諭令金楊各賠洋銀四角償吳再將楊管押三天以爲之儆○包探黄四福禀稱錢月亭用洋繖戮傷徐李氏之左目解奉大老爺飭該氏醫療傷痊再行訊斷今該氏之傷已愈因將錢送案請判該氏訴稱小婦人閒立自已門前錢與戲言小婦人置之不睬驀被舉繖戮傷錢供稱該氏久在花烟舘由是日邀小的入門小的不依致與口角該氏又稱小婦人係傭工食力之人醫治迄今已逾一月蔡太守判罰錢洋銀十元給該氏爲養傷費 
[法捕房瑣事]  
　　開烟間之吳成孝禀稱表妹夫錢全有向在太古碼頭爲扛夫廿七日下午兩點鐘時有北京輪船抵碼頭錢爲搭客挑送行李被應阿虎搶奪生意反敢行兇將扁担毆傷現在醫院未能投質應阿虎供不敢行兇可請查騐同轉着將應押候查明錢全有傷勢再行質訊○金利源碼頭八號巡丁姚福全偕管門人張阿章等禀控有謝阿三於前晚八點半鐘時濳入糧米棧房竊米一袋在窓口躍出當被小的所見拘獲人贓送案請究同轉問棧房中有人照料如何被伊混入禀棧中有周阿金係謝之外甥另有茶房謝春榮亦係謝之友人因得入内謝供向在楊雙喜糧米船上裝糧米前日楊有餘米給我半袋負至金利源外面稍憇適有巡丁姚福全在後跟追直至新開河畔拘獲誣指爲竊同轉着押候傳到楊雙喜及周謝二人再訊○九大茶葉店主張咸甫禀稱被萬成泰小烟間積欠茶葉洋十五元有零會約二月廿六日照付届時 
 
 

Page 4

 
 
向索該煙舘串令余榮卿出面將招牌改作萬隆泰希圖抵賴捕房已將該烟舘夥張九四提案請究張一味推諉同轉着押候傳到余榮卿再核○黄少齋虧久祥順木器店洋銀二百元一案昨據包探王榮培禀黄所欠之洋已據中人陳永甯吳曉生等理處以八折歸還計洋一百六十元另扣自來火捐洋十元兩相允洽可以了事旋據陳吳二人到案禀稱目下先繳洋一百元其餘請寛限數天再行繳到請將黄少齋開釋兩餘洋爾等肯担保否答稱情願擔保同轉令立限狀始准將黄少齋釋放○通事稱孀婦陸馬氏向在伊兄周裕春家躭擱昨有寗波人史中才誘令同往寍波經包探查知拘押捕房該婦晚間八點鐘時用帶自縊幸經巡捕知覺當卽解下救活今特送案請究同轉曲陸馬氏曰爾夫去世已在幾時爾兄如何姓周因何與史同往寗波供稱小婦人今年廿四歲十八歲時丈夫　世胞兄與周姓家爲嗣是以姓周前日往浦東上坆鄰人史中才渡浦追至聲稱欲回寗波家中頗有恒産房屋甚多可以同去受用一時悮信同伊下船幸包探踵至立時拘案同轉問史曰爾膽敢誘騙孀婦是何居心供稱小的與該氏之兄爲鄰與氏不時見面氏知小的昨日動身自到門首張望口稱欲同往寍渡我拒之不得並非誘騙同轉問氏曰爾兄現爲何業供稱在小工頭目小和尙陸小才名下服役同轉着押候傳到周陸小和尙等到案質訊○江北人趙陸氏與其夫趙福同至滬上在法界走失黎明時在老北門外啼哭經巡街捕帶入捕房葛同轉着押候其天認領曾詳前報兹因爲日已久無人認領同轉飭送善堂寄養待其親屬至時質訊明白方准給領○緝私局巡丁羅阿三禀稱清江人喬天揚阿以販賣私土爲業前晚八點鐘時又帶碭山土兩包行經法租界西馬路向各烟間求售爲小的所見當將人土拘獲送案同轉問喬曰土由何處販來共有多少供稱此土係清江高某帶來熬膏自吸並非販問由清江乘何船來申答稱由清江乘大船在南市大碼頭上岸高某囑我代携往北同轉商之代理繙譯業國麟君當將喬天揚及土兩包送往緝私局發落○包探郁庭湘禀縫工季吳山手持衣片典押疑其私押客物拘案請究季吳山供向在作頭談芝山處作工因工資無着囑我將衣暫押並非私押客物同轉謂有作頭着押候傳到談芝山質訊○郁孫兩包探禀有范德春張法明兩人肩挑行李在太古輪船碼頭意欲附輪往長江是日適無船開小的見其情節可疑爲此拘案查得兩人帶有考籃兩隻一籃中並無初件一籃中有王鳳法朱裕甫之蘭譜小算船一個同轉問換帖之人爲誰范供小的不識字此物由杭州拾得問考籃何來供出錢買來謂此種含糊之語殊難憑信范供在杭州雜貨店門首竊得張供小的本在南京前次往杭州尋友不遇乘舟來滬與范同船相識不知伊作何事同轉着將兩人管相候核○通事稱李阿生竊得玻璃數塊經捕拘解來案同轉問李曰玻璃究在何處竊得供稱在八仙橋西新造房子附近竊得同轉判責八十下釋放 
[定民報恩]  
　　昨接定海紳董林正咸高振鑣孫玉瑞胡銘　陳鎬錢方亨諸君來信云正月初二日定海火災報奉撫憲深爲庶民憂慮連次委員查勘情形賜欵賑濟復蒙道憲親詣查明撫恤紳等因各家業已領給多次請將是欵移作添築公墻之用從此風烟永熄各保乂安凡在士民無不仰撫道兩憲生成之德爰綴數言用伸感戴 
[開局施醫]  
　　敬啓者敝堂定於本月底停止施粥接辦施醫擇於三月初六日開局循照舊章每逢雙日爲期送診按方給藥特請内外專科共九位分設上下午悉心診治而盡一日之長内科則請姚君容第施君少齋李君佑之徐君玉山許君蓉江又沈君少瘐内科兼精針炙蕭君酇封内科兼精痘科精種牛痘外科則請葉君靜川郭君善卿如有沈重病症不能到堂就診者准來堂掛號隨卽代請醫士前往診視仍照方贈藥所有醫金車費皆由本堂開銷不取病家分文敝堂前在寳順里故就近在大馬路養和堂發藥蒙該號束心存濟世藥配上等泡製得宜數載以來欽佩無極兹敝堂舊歲已在白大橋北四川路購地興工造堂業於十月遷在該處辦理善舉今離養和堂太遠誠恐病人領藥往返過勞是以本年公議亦就近在虹口廣東街潤德堂藥店憑單發藥現因定期施醫第恐遠近未知謹此奉告另敝堂虔製萬應靈丹七液丹純陽正氣丸分送合並陳明[  上海虹口元濟善堂同人等謹啓]  
[蘇省撫轅抄]  
　　二十三日卽用知縣趙以煥禀銷江北緝捕差周寳榮禀知奉委發審局卽日到差○二十四日卽用知縣葛祥熊禀知奉委發審局卽日到差候補知縣王國振禀知奉委管解京餉並志書差縣丞倪曾鎣禀知奉飭留辦蘇捐分局差○二十五日代理常熟　朱鏡清禀辭候補知縣劉樹仁禀謝委署無錫縣事卽辭赴任並銷發審局稽核差○二十六日貴州巡撫潘到蘇試用同知張辰禀知派蘇差委吳江縣縣丞邵霖禀辭赴任巡檢鍾壽康禀謝委署丹陽縣典史事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年二月廿二日京報全錄]  
[宫門抄]  
　　諭旨四　錄前○發杪硃批五道○蘇撫剛奏查明運漕出力各商董請量予奬勵摺○護新撫魏奏實任知州呈請開去本缺以知府給咨赴部引見摺○監督芬奏報徵收問税情形摺○川督劉奏請將曰故黄平州知州並妾與女等分别附入原籍樂山縣忠義節烈兩祠附祀片○浙撫崧奏委解銀兩起程日期片○二月二十二日工部鴻臚寺八旗兩翼值日工部引見七名翰林院十二名鑲紅滿十名廂紅蒙九名圓明園十四名兩翼十二名○芸公阿克東阿延秀各假滿　　安○芸公謝充族長恩○阿克東阿　族弟以文職用謝恩○前陜甘總督譚鍾麟到京請安○明魁病痊請安○江西總兵朱淮森請訓○三德前往口外　奠請訓○出使大臣黎庶昌到京請安○貴秀文煥預備召見○熙貝勒續假十日○英侯請假十五日○嵩山請假十日○工部奏派承修東西陵另案工程派出祁世長景善敬信李文田○召見軍機譚鍾麟黎庶昌朱淮森貴秀文煥○發抄許振褘　黄河南北七廳各工動用銀數奉硃批該部知道欽此○又湖水尺寸奉硃批工部知道單併發欽此○又黄河兩岸凌汛防護平穩奉硃批知道了欽此○又南北兩岸採辦新石銀數奉硃批該部知道欽此○又上年運河六廳另案工程用過銀數奉硃批該部知道欽此○○江蘇巡撫臣剛毅跪奏爲查明蘇省海運光緒十四年冬漕承運無悮沙輪各船商並招商局運漕出力各商董　　恩量十奬勵恭摺仰祈聖鑒事竊照光緒十四年徵收冬漕除留撥丹徒縣因灾蠲緩旗營兵米三萬九千餘石外實計海運交倉漕白正耗共米六十八萬六千餘石雇用沙衞各船曁招商局輪船兼裝並運先後運赴天津所有船商運米自一萬石至五萬石以上查照成案分别給予職銜若捐至五品無可再加則另行酌奬於該年辦理章程内奏奉論旨允准轉行欽遵在案兹據蘇州布政使鄧華熙按察使張國正蘇公粮道景星蘇松太道聶緝飭據原辦滬局委員查明光緒十四年分正漕承運無誤各船商及出力牙夥並招商局領運出力各商董分造清册詳請分别奏咨給奬並據聲明該年各船商承運米石協運員董等姓名前經開摺詳請咨部查照其遭風短交米石船商亦已一律剔除等情前來臣伏查光緒十五年起運十四年分徵收漕曰二粮同隨運各欵耗米照案雇備沙衞各船與招商局輪船分運承裝均經各該船商等踴躍領運小心駕駛用能涉歴重洋妥速交兑其招商局協運各商董亦隨同押米前赴天津通州等處辦理交兑均屬急公奮勉著有微勞謹將承運米數較多之沙輪各商並招商局領運漕米出力各員董酌擬奬勵等差開繕清單恭呈御覽仰懇天恩俯准照案量子奬勵俾昭激勸除將運米較少各船商及出力牙夥人等另造清册咨部議叙頒發執照給領外理合會同兩江總督臣沈秉成恭摺具奏伏乞皇上聖鑒訓示謹奏奉硃批該部議奏單併發欽此○○頭品頂戴護理甘肅新疆巡撫新疆布政使臣魏光燾跪奏爲實任直隸州知州呈請開去本缺以知府給咨赴部引見恭摺仰祈聖鑒事竊照莎車直隸州知州劉嘉德於光緒十五年禀請交缷赴部引見當經奏明在案兹據署新疆布政使饒應祺鎭迪道兼按察使銜陳名鈺會　　該員呈稱現年五十三歲安徽霍邱縣人由附貢生報捐雙月選用縣丞光緒二年投効軍營迭保留甘歸候補班前儘先補用直隸州知州又於烏魯木齊歴辦邊防善後案内彚保九年十月初八日奉上諭着俟補缺後以知府用先換頂戴欽此新疆六載邊防案内彚保十年十月初四日奉上諭着賞戴蓊翎欽此十二年委署莎車直隸州篆務四月初三日到任旋借補英吉沙爾同知調補莎車直隸州知州員缺十六年閏二月十一日交缷請咨赴部懇請開去本缺以知府送部引　見等情詳請具奏前來臣查莎車直隸州知州劉嘉德前於烏魯木齊邊防善後局内曾保俟補直隸缺後以知府用現請開除底缺以知府給咨送部引見尙屬與例相符合無仰懇天恩俯准開去該員莎車直隸州知州本缺以知府給咨赴部引見出自鴻施謹會同陜甘督臣楊昌濬恭摺具奏伏乞皇上聖鑒訓示再莎車直隸州知州係衝繁難三項要缺應請扣留由外揀補合併聲明謹奏奉硃批着照所請吏部知道欽此○○奴才芬車跪奏爲關税一年期滿正額税銀徵收無虧盈餘未能足額謹恭摺奏聞仰祈聖鑒事竊奴才蒙恩管理右翼税務循例奏派隨同辦事副護軍叅領玉麟隨同辦理並飭書巡人等實力稽察嚴防偷漏毋稍疎懈以重税課奴才自光緒十六年二月十三日接任管理起連閠扣至十七年正月十二日止一年期滿遵照户部奏定章程銀錢並徵共收牲畜税銀一萬六千九百四十一兩二錢二分五厘西山牲税增銀四十兩房地税銀一千九百八兩三錢三共收銀一萬八千八百八十九兩五錢二分五厘例交户部正額銀一萬五兩一錢二分内除免過直隸等省戰馬税銀一百九兩六錢八分外應交户部正額銀九千八百九十五兩四錢四分西山牲税增銀四十兩房地税銀一千九百八兩三錢本年准各部院來文採買祭祀猪羊牛隻等價除照例　正額及西山牲税增銀全行動用不敷外動用過房地税銀一千六百四十五兩九錢九分應找交户部房地税銀二百六十二兩三錢一分罰項銀三十兩下存羡餘銀七千四十五兩七錢八分五厘循例發過犧牲所草豆銀八百兩河南道刷卷飯銀一百三十二兩户部廣東司更差飯銀五十兩貴州司付咨飯銀七十二兩書役人等公費飯食等項銀四千五十四兩九錢一分心紅紙張等銀一百二十八兩照例發給書吏等辦公銀八百五十八兩張家口南口書役人等盤費銀一百二十二兩隨項飯銀三兩九錢三分五厘以上共用羡餘銀六千二百二十兩八錢四分五厘均係核减搭錢給發除交部庫及動用經費外下存盈餘銀八百二十四兩九錢四分查右翼定額盈餘銀七千三百二十一兩四錢除現存盈餘外計短徵盈餘銀六千四百九十六兩四錢六分奴才體察情形實因上年夏間近畿並順直一帶水灾甚廣小民生計維艱客商販運恐虧資本率多裏足不前是以所來牲畜無多銷售不易以致盈餘未能足額此係短徵之實在情形也奴才受恩深重曷敢冐昧瀆陳伏乞皇上格外鴻慈奴才不勝惶悚之至所有現存房地税銀二百六十二兩三錢一分罰項銀三十兩應交户部外下存盈餘銀八百二十四兩九錢四分可否照例交廣儲司抑或應交何處恭候訓示遵行謹奏請旨奉旨已錄○○劉秉璋片再據採訪局司遵會詳案據樂山縣知縣張賢符准儒學訓導陳運隆牒據縣屬舉人許承忠等呈稱樂邑壬子恩科進士杜琢章簽分貴州補授修文縣知縣升用知州歴署龍泉廣順等處愛民如子厥後署理黄平州時值苗匪之亂鬻産招練防剿身經百戰固守年餘詎苗匪猖獗突於咸豐八年十月初一日衆集萬騎冲陷城垣該員杜琢章督練追剿殺賊數百人寡衆不敵臨陣捐軀其妾史氏女三姑四姑同時盡卽當經前任貴州撫臣蔣蔚遠具奏請卹奉上諭杜琢章着照知州陣亡例從優議卹其妾史氏女三姑四姑同時遇害着交部一例旌奬欽此旋經兩州紳民禀請分别題奏於兩州准建專祠其妾史氏女三姑四姑一併附祀在案今該舉人等以杜琢章等他鄉旣隆其爼豆桑梓宜荐以馨香聯名懇將杜琢章史氏三姑四姑分别附入本邑忠義節烈兩祠以褒忠節等情牒縣由局會祥請奏前來合無仰懇天恩勅部核議准將貴州修文縣知縣署理黄平州知州杜琢章併其妾史氏與女三姑四姑等分别附入原籍樂山縣忠義節烈兩祤附祀以順輿情而彰忠節除將事實供甘各册結送部外理合附片具陳伏乞聖鑒訓示謹奏奉硃批禮部知道欽此○○崧駿片再准部咨光緒十六年分京餉案内指撥浙海關常税銀四萬兩已於光緒十六年五月間解過一半銀二萬兩當經奏明在案兹據護理浙海關寗紹台道吳引孫詳報遵　找解銀二萬兩並隨解添兑銀三百兩飯銀五百八十兩又内務府參價銀二千五百兩連同隨解平餘抬費布袋劈鞘等項共　一千五百八十二兩五錢照數發交委員閲書於光緒十六年十二月二十日領解起程赴都分欵交納等情具詳請奏前來奴才覆核無異除咨部查照外理合附片陳明伏乞聖鑒謹奏奉硃批户部知道欽此 
 
