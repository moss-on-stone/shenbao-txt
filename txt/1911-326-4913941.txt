# 1911 - 326 - 4913941

 

Page 1

 
 
   
 
 

Page 2

 
 
[閣電]  
　　十月初六日北京内閣奉上諭内閣奏請簡大學堂總監督勞乃宣著補授大學堂總監督欽此監國攝政王鈐章袁世凱唐景崇署名同日奉上諭内閣奏請簡署印鑄局局長並請簡副局長歐陽熙着補授内閣印鑄局副局長兼署内閣印鑄局局長欽此同日奉上諭内閣代遞溥良電奏病勢復增懇予開缺等語察哈爾都統溥良着准其開缺黃懋澄著兼署察哈爾都統欽此監國攝政王鈐章袁世凱署名同日奉上諭内閣奏簡署湖南布政使杜兪着署理湖南布政使並幫辦湖南軍務欽此監國攝政王鈐章袁世凱紹英壽勳署名同日奉上諭内閣奏請另簡山東曹州鎭總兵員缺靳呈雲着開缺另候簡用張善義着署理山東曹州鎭總兵欽此監國攝政王鈐章袁世凱壽勳署名 
　　告廟誓詞維宣統三年歲次辛亥十月乙未朔越六日孝孫嗣皇臣溥儀年在冲齡監國攝政王載澧攝行祀事謹誓告於太廟（列代清帝后廟號從略）神位前曰洪惟我太祖高皇帝以來列祖列宗貽謀宏遠垂三百年於茲矣孝孫溥儀寅紹丕基兢兢業業仰承先朝立憲之大恉力圖急進朝夕籌謀乃弗克負荷用人行政諸未得宜以至上下暌隔情意不孚旬月之間寰區俶擾深懼我累聖相承之大業顚覆於地憫予小子罪曷克當茲由資政院諸臣博採列邦君主最良之憲法上體親貴不與政事之成規先撰重大信條十九條其餘未盡事宜一併歸入憲法迅速編纂並速開國會以符立憲政體審察情勢已允施行用敢矢言於我列祖列宗之前繼自今藐藐之躬振振之族當與内外臣工軍民人等普同遵守子孫萬世罔敢我渝以紓九廟在天之憂而慰率土蒼生之望惟我祖宗實式臨之所有重大信條十九條開列於後謹誓第一條大清帝國皇統萬世不易第二條皇帝神聖不可侵犯第三條皇帝之權以憲法所規定者爲限第四條皇帝繼承順序於憲法規定之第五條憲法由資政院起草　决由皇帝頒布之第六條憲法改正提案權屬於國會第七條上院議員由國民於有法定特别資格者公選之第八條總理大臣由國會公舉皇帝任命其他國務大臣由總理大臣推舉皇帝任命皇族不得爲總理大臣及其他國務大臣並各省行政長官第九條總理大臣受國會彈劾時非國會解散即内閣辭職但一次内閣不得爲兩次國會之解散第十條陸海軍直接皇帝統率但對内使用時應依國會議决之特别條件此外不得調遣第十一條不得以命令代法律除緊急命令應特定條件外以執行法律及法律所委任者爲限第十二條國際條約非經國會議决不得締結但媾和宣戰不在國會開會期中由國會追認第十三條官制完規以法律定之第十四條本年度豫算未經國會議决者不得照前年度預算開支又預算案内旣定之歲出預算案外不得爲非常財政之處分第十五條皇室經費由國會制定之及十六條皇室大典不得與憲法相抵觸第十七條國務裁判機關由兩院組織之第十八條國會議决事項由皇帝頒布之第十九條以上第八第九第十第十二第十三第十四第十五第十八各條國會未開以前資政院適用之 
評論 
[勝敗之數] [  （無）（名）]  
　　勝敗之數。不可以一時論也。勝不必其定可喜。敗不必其定可憂。勝不必其定得。敗不必其定失。不但如此。得者不必其定。成失者不必其定亡。漢高祖以累敗累失而得天下。項王以累勝累得而失天下。事之成否。决不在勝敗得失間也。然則曷在。曰是在人心。人之心而苟在必成者。則無論經若何挫折。若何患難。終心至於成而後已。人若無必成之心。則無論眼前若何。勝利。若何功績。均爲過眼之花。轉瞬卽滅。不足深恃者。中國革命之起也。其始如滴水。星火屢起屢仆。幾如以卵投石。然而至於今日。収此大功者。是革命黨人必成之心。使之然也。非有大力以爲後援也。非有戰勝之威以攝人也。至今日而戰無不克。攻無不下者。亦爲人人均抱必成之心。使之然也。非眞民軍之戰術。勝於官軍。民軍之器械。良於北軍也。故掁失漢口之後。而民軍勢力益大。軍艦盡降。東南大定。是民軍今日之進步。亦以敗與失故行之愈速。不必其勝得也。今者南京又破矣。長江以南。實無半片屬清之土。甚可爲民軍前途欣賀。然若以戰勝之故。快然自足。减少一往前不成不休之念。則勝亦不過一時之虚榮。願我民國之人。力戒此心。奮勇而。前以成前途之大望也。 
[專電]  
　　初七日浙軍攻入金川門徐紹楨率兵攻入麒麟門顧忠深攻入太平門三軍皆獲全勝 
　　太平門已被民軍轟毀城内巷戰甚劇 
 
 
 

Page 3

 
 
　　民軍砲艦八艘初七睌駛抵下關預備開砲轟城已照會各國兵艦於二十四點鐘内移泊上遊 
　　民軍艦隊已於昨晨十時開砲遙轟獅子山砲台城内有多處火起北極閣大半被毀 
　　民軍在幕府山用大砲猛擊獅子山竟日未止 
　　兩軍在幕府山獅子山中間劇戰張軍勢漸不支 
　　昨晚又有野戰大砲兩尊由滬寗火車運往前敵轟擊城垣（以上鎭江） 
[漢口租界守衛兵攝影]  
　　北軍運到新購大砲多尊又得援隊六千人分兩路抄攻漢陽民軍堅守不懈力戰五日夜始退守武昌 
　　兩軍在襄河上游劇戰五日夜未收隊死傷之數各有二千餘人 
　　據外國某公司電告北軍佔奪漢陽後武昌民軍抵死進攻仍將漢陽奪回 
　　駐漢領事團居間擬請兩軍暫先停戰再行議和 
　　漢陽白藥房已被民軍自行轟毁免爲北軍所得 
　　電學專家黃某由滬到鄂投効武昌軍政府黃能自造電機及水旱雷發電等件（以上蕪湖） 
　　據馮國璋電告清廷初六晚清軍占據黑山梅子山炮台初七日復占據龜山砲台大致今夜可得漢陽全城 
　　漢口領事團電京謂清軍復得漢陽民軍退守武昌 
　　監國密奏清太后謂組織内閣完全成立請卽撤消攝政名目以免漢族攻擊 
　　聞袁世凱已被炸彈轟斃 
　　藍天蔚電清廷軍隊宣布獨立已被舉爲臨時都督如清廷能卽宣布共和必當優待滿洲皇室直隸諮議局電北京内閣懇清帝速行遜位免遭慘禍 
　　袁世凱默認中國政體將來必歸共和 
　　袁世凱密電山東孫寶琦勸告山西民軍受撫議和 
　　袁世凱以時局艱危令都察院暫緩奏事御史團憤其阻塞言路集議對付之策 
　　袁世凱深惡上海某報煽惑駭聽飭民政部禁售如違嚴懲 
　　袁世凱密派多人分投聯絡蒙回挑選勁旅以備最後之解决將以死戰决存亡 
　　清廷電慰蒙藏回各王公謂已宣誓立憲大局將定毋信浮言自取擾害 
　　昨有禁衛軍兩千告奮勇赴陜一千赴豫 
　　張謇又電清政府聲明不入國民議會預議政體問題 
　　清政府將頒剪髮令（以上北京） 
[公電]  
 
 

Page 4

 
 
　　鎭江林都督捷電我軍初六晚進攻朝陽門大兵俱城下殺敵甚多我軍損傷甚微奪敵人快砲六尊現正戮力攻城指日𡩋垣可下林述慶虞 
[譯電]  
　　據大吉嶺電稱聞西藏大喇嘛廟之方丈三人因中國有亂已請達頼喇嘛回藏該方丈本爲反對達賴喇嘛之人現信惟逹賴能保西藏故有此舉（初八日倫敦電） 
　　北京大局更形黑暗袁世凱之調和計畫毫無進步袁所組織之内閣大半不肯受職袁與清政府各懷意見不相協謀之証據頗多清政府現稱清軍已在漢陽大勝如能速勝則與繼續命運大有關係其缺乏現款係另一難題庫中現惟有銀二百萬祗足供陸軍二十日之用（初七日北京電） 
　　捷報云近數日内有袁世凱之專使數人行抵上海内有華人七八名英人一名（前充陸軍士官嘗爲袁世凱家内之敎員）擬與上海民軍領袖會商一切聞已謁見伍廷芳博士惟商量何事不得而知 
　　昨日上海接無線電報謂漢陽民軍敗績秩序全失漢陽城於初七日晨間爲清軍所得民軍均乘小船渡過揚子江清軍開砲擊之内有數船滿載死傷兵士 
　　昨日上午英領事署接無線電音知漢陽民軍之敗已確實電内謂初七日晨間清軍占據漢陽民軍悉棄所有退守武昌 
　　又接電音謂黎元洪都督因漢陽已失武昌恐難獨存已請休戰聞由漢口外國領事代請云 
　　漢口美總領事葛林君報告謂漢陽已被清軍所得民軍宣言不能再守武昌故擬請外國領事排解暫時息戰（初七日北京電） 
　　兩軍惡戰五日四夜尙未收隊民軍堅守漢陽清軍已得援隊二千人及軍火甚多此戰恐將不利於民軍漢陽一二日内必將失守黎元洪今日請外國領事居間與袁世凱議和袁世凱出令如能攻得漢陽當以銀三百萬兩爲犒賞民軍大砲現安置於漢陽高山上行軍要害之處如爲清軍所得由該處開砲數小時内可以轟燬武昌現守漢陽之軍隊極爲雜亂僅新兵數千人如無援隊速往則清軍進據漢陽必不能免漢陽如果失去武昌漢口極爲危險大約清軍將放火焚燒武昌如漢口然果爾民軍外人均將受危矣（初七日武昌電） 
　　戰事愈烈近兩日之戰死傷之多爲開戰以來所未有聞昨日之戰襄河兩岸死者共二千人清軍士官自認曾死千人星期四日步軍終日對擊其餘各處大砲之聲隆隆不絶至夜猶然清軍似已由漢口渡過襄河惟民軍砲火極烈乃卽退回聞漢陽城境外之方山（譯音）已爲清軍所佔惟尙無確實消息也昨夜九點點時槍砲之聲又起終夜不絶今晨未見清軍進行惟清軍仍猛攻不懈今日之戰抄襲之廣已至極點 
　　各租界阻塞交通極爲周備英租界之路用磚砌護架以曼齊姆大砲各領事出示如臨危急可棄租界而走但以大局而觀尙不致如此也 
　　武昌共和政府今異常忙碌不睱顧及清軍之能否占據漢陽 
　　今晨民軍外交科某大員告余謂民軍政府對於西安府郵政司及外人被害一事急欲宣布道歉之文現正澈查此事并擬曉諭通國竭力保護外人生命財產民軍政府組織之法及各部一致之情形令余欽佩莫名黎都督對於紅十字會之事業尤極關心新政府之組織現已實力進行共和黨皆欲以武昌作爲中國都城 
　　紅十字會今日派隊前往漢陽及其餘各處 
（以上初六日武昌電） 
　　清政府近與法國考脱伯爵所簽之借款合同已全行失敗因法政府不准在股票會社入册之故考脱男爵現在倫敦設法籌借此債能否得手尙不可必 
駐京俄國公使忽由政府電調回國所爲何事此間皆不得知（以上初七日北京電） 
[要聞]  
 
 

Page 5

 
 
中國光復史 
[南京戰報]  
　　初四日聯軍大隊聚集於朝陽門之外分作兩翼以左翼攻南門（卽聚寶門）以右翼攻太平門 
　　初五日浙軍攻佔麒麟門時有敵軍一千人被民軍擊退翌日張勳復派軍出攻鏖戰三小時之久因張軍進攻頗猛民軍失砲兩尊民軍繼復死戰卒將失砲奪回 
　　當時張軍雖携有大砲四尊然卒爲民軍擊退民軍開砲轟擊直至夜深始已 
　　民軍左翼以蘇軍居多攻得雨花臺後即開砲轟擊洪武門清軍回砲擊之民軍約死一百人清軍死數未詳至初七日晨見清軍已棄洪武門而走 
　　民軍右翼以吳淞軍居多聚於幕府山之後由該山轟擊北極閣砲臺制台衙門將軍衙門及明故宮等處是役係用二十四生的米達大礮轟擊其勢極猛故城内損失必甚巨也　　初六日民軍艦隊駛至烏龍山砲臺之下椗泊卽豫備開砲協助陸軍轟城下午有日清輪船公司之小輪一艘爲砲艇流彈所中頗受損傷 
[其二]  
　　幕府山砲台在長江下遊六里之遙初五日即爲民軍所得聞事前已先佈置妥貼故臨戰時並未抵抗民軍一鼓下之 
　　初七日民軍復得紫金山至此城外全境已盡入民軍之手 
　　初五日城外開戰時清軍死傷甚衆聞清軍臨戰毫無鬥志一聞砲聲大半棄械而逃而死者已千餘人矣 
　　初六日目上午八時起至十二時止兩軍在幕府山與獅子山之間互相轟擊卒被民軍將清軍擊退 
　　幕府山之砲專向獅子山攻擊時有數彈墜入下關幸未損傷民人故下關頗爲安靜 
　　清軍在某砲台開砲時并不測定砲準隨意亂放聞此項砲兵亦已表同情於民軍祇因若不從戰張勳必將殺之故爲此掩飾耳目之事 
　　浙軍進攻麒麟門均由龍潭東流而進蘇軍門則沿淮進高橋復由外城根聯合浙軍滬軍玫克孝陵衛直入朝陽門計共殲賊二千餘人 
　　民軍於初六日黎明攻克雨花台砲台後卽分派精鋭攻城因南城過堅且民居過稠誠恐玉石不分遂抄至下關攻克威鳳門是役均用野山砲轟擊其勢甚猛 
　　廣西濟軍初七日由龍潭奮勇前進皆赤足草履精鋭異常 
　　鎭軍林都督初七日督率鎭軍由鎭江出發開赴龍潭前敵 
　　長江水師砲船共二十二營已均歸順民軍惟金陵營未降初六日該營參將入城請領軍餉及軍裝張勳指爲騙取軍裝喝令逐出於是金陵營亦全隊開至鎭江與民軍聯合矣 
　　初六日下午鎭江又有兵輪四艘開往江寗助戰 
　　張勳手下可恃之兵只數百名現均駐紥北極閣攜有野戰砲數尊惟其城外之兵約有五六千之多然皆係新軍非可戰之師也此外尙有兵五六千則已派至長江右岸之浦口大半亦係新軍故南京不難唾手而得 
　　民軍旣得幕府山獅子山後查得山上尙有大砲數尊但皆係十年前之舊物已不可用 
　　張勳部下無能開砲之人故懸重賞招外國砲手助之 
　　民軍此次往寗攜有新式大砲甚多擬分置於城内已得手之各要地以爲防衞 
　　鎭寗之間現有民軍近三萬人内有馬兵一大隊 
　　南京鎭江間之火車現在專爲民軍及紅十字會所用然自初四晚起至初七晨十時并未見有受傷兵士運出則民軍得手之穏速可知 
　　攻寗軍隊内有本擬開赴漢口助戰者現已奉命回至九江向漢口進行因南京之兵已足不須再加兵力也 
　　南京完全得手後民軍全隊將向漢口進發力爭武漢俟武漢基礎旣固然後再行北伐 
[嗚呼可憐之京師]  
　　大陸報三十日北京訪函云袁世凱之行事漸失輿論信用其組織内閣悉以其黨人成之不在其黨者僅寥寥數人現已陸續辭職 
 
 

Page 6

 
 
卽法部副大臣梁啓超恐亦未必受任梁嘗赴奉會見趙爾巽今已回至日本矣 
　　袁世凱近日之行爲外間毫無所知但聞袁自知處境甚危已與德使商妥如有危急則避入該國使館云 
　　清政府現處之地位恐不克與民軍議和其邀集各省民軍代表會商之議亦毫無把握蓋各省代表皆視北京爲危地必不惠然肯來也 
　　現袁世凱不輕出門出則有馬隊五十人前後護之僞立憲之總理大臣危哉 
　　袁世凱所行秘密之事或將有何種舉動人無知者惟料袁機會一至必將自擇一較好之位置且外國欽佩袁才者頗衆或將出而助之未可知也 
　　外務部近已處於極困難之地位蓋日俄兩國乘機以外交壓力加之也一爲日本要求在朝鮮邊界减税三成之一一爲俄國要求派員劃界欲以满洲里一地歸入俄之版圖 
　　北京現狀較前稍安但張紹曾駐津一日則北京終屬可危豐台所駐之精兵一協現仍歸其節制聞張之部下仍有大軍二萬餘人卽第二十鎭陸軍調往灤州大操者也此外附從之者尙有第四鎭陸軍京漢鐵路之交通悉在其掌握之中其部下軍士前聞調往南方之命因係自殘同種皆不願往南方民黨現力促張起義歐洲學生會亦有來電請以吳祿貞爲前車之鑒促其速赴北京號令一切 
　　又初二日北京訪函云今晨余（訪員自謂）與民政部中某員談及時事該員謂清廷國庫如洗學部自將各學堂閉門停課後今亦將自行閉門停辦公事矣 
　　直督及順天府皆要求度支部請請太后再出私帑以濟急用但清太后前已出資養成不忠清廷之軍隊故此時當局者甚難啓齒惟有辭職而已 
　　資政院昨已議决剪髮及採用陽歷二事且通過一議案請清帝令全國民人投票採用何種政體時有數满人在座大爲反對中有一肥胖之滿人甚至拍案强辯各議員均大呼斥之 
[各省都督之座右銘]  
　　江北都督電共和政治權利義務相對待現各省獨立中央機關尙未建設都督一職應視爲義務不得有絲毫權利思想界説不明此省爭權彼省奪地未謀統一徒兆瓜分民國前途異常危險鄙意擬在滬组織大同會由各省代表會議妥定規則電告各省互相聯絡共謀進行如有破壤秩序野心勃勃者各省應視爲公敵天下共討之一俟中央政府設立如何建置再由公衆議决施行迂闊之見似於大局不無裨益請卓裁電復江北都督蔣叩 
　　皖軍都督電程都督電敬悉電請孫中山先生回國组織臨時政府未回以前擬認鄂都督代理臨時政府此論爲現時第一要着敝處極表同情現寗省指日可克宜聯邦以促進行務達共和目的大局幸甚敝處已派赴鄂代表康達韋經滬代表汪彭年陶鎔與議皖軍都督李烈鈞歌 
來稿 
[創辦女子尙武會緖言（續）] [  （沈佩貞稿）]  
　　際此興復祖國。驅逐胡虜之秋風雲變幻。山岳動搖。彼執戈健兒熱血壯士。莫不急行猛進。以收克敵之。效奔走角逐。雖血肉橫飛而不惜者。無他所以求一。日之自由也我女同胞受專制之毒久矣。不於此時奮發有爲。殺敵致果。以脱此牢固之覊絆。而求其有自由之幸福。則茫茫前途。其將以何地爲託身之所乎。寄語我女同胞要知巾幗弱質。亦爲國民中之一分子。荷戟從戎。以與男子爭一日之短長。而互相輝映。互相防衞互相協助。互相維繫。實爲我女同胞當今急要之圖。噫我女同胞。其亦有意乎佩貞不才當爲我女同胞倡。 
　　自武漢起事以來。各省響應。上海爲中國之大交通塲。乃不費一矢。不折一兵。而唾手以得全埠。其能力爲何如。然而南京尙未克復。北京猶爲滿奴所據。其成敗存亡。正在一。髮千鈞之時。我同胞逐不得不力謀進行。於是有組織敢死隊者。有組織北伐隊者。更有我女同胞組織女子北伐軍者。其一腔熱血滿身毅力。實令人欽仰無已佩貞一弱女子鑒夫時勢之急迫。更目擊夫同胞之勃發。不禁跳躍而起。願爲我祖國盡一分之義務組織一女子尙武會。以求我女同胞得一日之自由噫。吾女同胞其亦有意乎。佩貞當執鞭以相從焉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[粤垣籌議財政]  
　　十月初三日各社團假座總商會集議公舉熊禮廷爲臨時主席莫任衡宣佈（一）行用紙幣胡都與財政部長李煜堂派蘇稜諷爲代表先由宣佈問及日前經衆决議自二十七决議日起再通用五百萬元舊紙幣至未决議前之行用於社會者據云約有二百餘萬元究竟二百餘萬元之數有實在憑據否言時似多疑慮之處代表答云李部長之意决將舊紙幣五百萬元留出蓋印通用即以五百萬元爲定點餘外一槪不用若在初一至十一之換給期内紙將已經蓋印之紙幣換給未蓋印之紙幣而收回未蓋印之紙幣卽留存以備燒燬至蓋印行用者卽以五百萬元爲止如此辦法更比日前議案易於稽核社會亦樂得而信用各人聞言疑團始釋遂决議初四日由總商會及各團體派人會同财政部點收舊紙幣若干數目以示限制而昭信用代表並言連日監查蓋印之人係由各團體舉出每日蓋完則將印由部長簽字封固又由監查人帶回總商會収存此爲信少之一而點收銀紙之人亦由各團體派出數目若何乃會同財政部所派者報知部長彼此互相牽制可免流弊此爲信用之二今旣决定僅用五百萬元則社會更安心樂業矣衆贊成隨提出行用大清交通紙幣辦法及蓋印期内流通官錢銀局紙幣辦法由各團體公佈衆贊成（二）勸募北伐特别捐有某君提議抽收房捐兩月主客各半莫任衡言須研究社會生活程度若過於强迫恐生人民離心正當辦法不外獎勵與鼓吹獎勵由軍政府任之鼓吹由社團任之另日再開大會表决公舉籌餉局辦事員莫任衡言小弟組織籌餉局曾向軍政府聲明臨時義務現籌餉局開辦義務已完請另舉腎能經衆再三挽留仍公舉莫擔任局長莫續言局長實不敢當重違衆意祗可暫充幹事長以俟再行公舉但有一事須請諸君贊成方敢任事查照港局章程每募債百元提出一元作爲局費本局除名譽職外受工値者僅收解支應收發錄事八人所費有限所餘之欵悉數撥充組織政黨經費表示本局職員心跡衆贊成隨决定局章第十三條甲項監查員由總商會九善堂各舉一人（四）公舉代表員赴財政部協同辦事衆議總商會　善堂均係七十二行組合而成應由總商會舉出三坐辦擔任其餘九善堂院各舉一人（五）議覆黃士龍君來電（六）代大德恒票號轉達投詞（七）勸處郵差罷工准明日决定郵件照常派送 
[寳慶僞革命詳記]  
　　寳慶府於九月初七日聞長沙已爲漢軍恢復卽有新化鄒代藩邵陽王子鑫等自稱爲革命黨首領復紏合新化謝价藩邵陽岳堯民等數人暗集痞匪數百擬於四成縱火乘機起事其計未成復於初十日晚間揑造省中函件並私刻印信告示　稱由焦陳兩都督寄令伊等恢復寳慶尙有三營勁旅卽日可到等語左路巡防隊管帶徐振岱爲其所惑即率領所部之二百人爲鄒等驅使其時各紳士均在籌辦自治公所議辦團練事宜徐等遂率健卒二三十人各挾刀槍炸彈等件迫令寳慶府楊守邵傷縣邱令同赴公所聲稱省中大事已定趕速投誠等語官紳以未有省城公文不敢擅行布置徐聲色俱厲悻悻而去官绅見此情形遂立即議决於十六日早豎立漢字白旗靜聽省信是日忽有寶慶軍政府告示沿途張貼印信極大晚間鄒代藩列仗擁至府署鳴九大砲奪取印信自稱軍政府謝介仙自稱大都督又有自稱參謀都督譚者十三日王子鑫又奪取縣印又勒令楊守繳銀八千兩邱令繳銀一萬八千兩淮鹽局繳銀八千元裕𡩋官錢局银二萬兩各典商繳銀一萬二千元並搜括富户無所有不爲十四日又出僞示招軍徐管帶亦稱奉軍政府命令招集健卒至二千餘人其一切軍官參謀等悉岳堯民等充當旋以新募各兵丁因未發給口糧以致日夜鼓譟勢將潰亂不得已將 
募軍分别遣散該匪等以新兵旣不足恃郡城自難保守遂由僞大都督謝介仙率兵晋省希圖暗中起事甫至湘鄕即爲部下兵士捆送縣署收押十九日鄒代藩亦欲率隊晉省因聞謝介仙被拘之信遂改變方針擬至省城自陳一切以兾减其罪貢餘黨遂漸潰散二十六日又有匪黨二千餘人出入城中聲稱須放火擄搶而徐暗與之和卒由紳界發給洋銀六千元該匪等始行散去現在該處雖已平靜而居民已遷徙一空市面箫條不堪言狀昨已由各界公舉覃君福生來省面陳一切請卽另行委員接管府縣及官錢淮鹽等局事務云 
[湘省近事記]  
　　搜殺滿暗殺黨九月二十七日傍晚都督府有人瞥見有身着西裝者二人直入府中隨卽報知都督令卽搜查果搜獲二人確屬滿人之來湘暗殺者身畔各帶有手鎗炸彈等物其時已經三鼓猶恐尙有餘黨再四搜尋喧騰終夜直至天明始止當將該暗殺黨審訊明確其一立卽正法其一解往鄂省聽候黎都督核辦當此 
 
 

Page 11

 
 
案發現之前數日即經軍務部查有滿人濳入内地施放炸彈並派人暗發等情隨卽傳飭各鎭協標統及各營管帶並移請民政司轉飭巡　各區段一體嚴密訪查以資防範於是軍警兩界終日在外訪查乃先後查出投旗人趙某文某（卽前湖北巡警道全興之子）隨送交軍政府發縣看管而後來之查緝較前尤爲嚴厲舉凡一切客棧旅館樂户妓寮均爲　纷擾不堪其寄寓省城之滿人亦皆毁裂旗裝纷纷避匿聞昨又有某軍隊在朗梨市查獲滿人三名係擬由鄉遷入城中者搜其行裝於所帶皮箱内搜出手槍數枝亦即解送軍政府聽候訊辦 
　　表决財政議案湖南財政司長陳文瑋日昨提出議案多件經都督及各司公同議决分别施行茲將議决各案探錄如下（一）提議財政司直轄各局所請仍照前議由司呈請委人以一事權案經議决照辦有不得力者儘可説明理由以便撤換（一）提議請照會各司局所將収入各款全數撥歸財政司專管以顧餉源案議决照辦並應嚴切通行（一）提議採辦軍裝軍米請貫行由商會驗物定價案議决關於軍裝軍米購買事件應由商會考核（一）提議巡防常備水師綠營各營餉項統歸軍需核發案議决照辦（一）提議慈航湘帆兩輪應劃歸何司管理以便調遣案議决歸交通司管理專備軍用（一）提議除軍餉外一切局司公所學堂請都督出示凡向章每月在十五以前發给者均定於十五日發給其向在十五以後發給者仍照向章日期辦理案議决照辦由財政司擬稿（一）提議水師營餉如須更改請早發布以定軍心而資調遣議决照新軍一律（一）提議調查應否没収財產請飭民政司先行凊查再交由財政司點収案議决照辦（一）提議自治籌辦處禁烟查騐所調查局三處前經議决停辦其房屋什物案卷應歸何處接收案議决房屋歸財政司案卷歸民政司（一）提議清查公所清查千壽寺田業應歸何司接收案議决歸財政司接收（一）提議時寕書已刷數千本酌爲更改發給收回成本案議决照辦 
[山東獨立後之近狀]  
　　臨時議會紀事十月初一日午後二時開臨時會首由書記長報告由天津來電一通大意欲招集各省開一臨時議會决議君主民主問題茲將臨時代理議長陳君演説辭錄下時局日危無餉則兵莫由練無兵則敵無可禦事吾山東處此交衝之地兩大之間南向則北軍視爲公敵北向則南軍以爲𡨥讐除整頓團防宣言獨立而外别無可以謀生之道救濟之途也頃聞直隷來電倡議召集聯合會議以解决君主民主二問題在直隷居輦轂之下不敢明目張膽昌言民主之意故不得不假諸多數省分以解决之而我山東全省之意向業已傾於南軍卽無須應其召集然空言獨立亦屬無補發動者雖由省會而實得者全在地方苟熱心之士到處鼓吹八方遊説籌餉練兵實事求是則積極之反動固見成功而消極之抵抗亦未始不可奏效也至借欵一事前次開會曾已表决然利之所在害亦隨之此尤不可不愼重者也茲特議及三條爲諸公一一陳之一借欵之數必須議决二使用之途專在練兵三存欵之處不得任意有此三條危險可免矣 
　　聯合會會長宣言書山東聯合會會長夏繼泉致武漢軍政府書云維天不弔我國家暴政虐民神人共憤貴政府首倡義師吊民伐罪不旬日長江上下一律克復南北各省聞風響應天心人意向背可知敝省地處近畿恐勞厪慮已於前十五日宣布獨立公推巡撫孫寳琦爲山東總統組織臨時政府改諮議局爲全體聯合會鷄犬無驚士民安堵現正待命組織聯邦共和政府惟時機危迫各省財盡民窮土匪蜂起列强包圍環伺借諯尋釁戰爭一日不息國家一日不定地方崩潰禍啓瓜分大局何堪設想爲今日計莫如由貴政府召集各省速派代表約期開武漢會議早定建設大計隱弭外患即資統一貴政府洄澈時局當必不河漢斯言昨電同此意見恐滯不克塵覽茲特專派蔣衍升杜佐宸爲全權代表持書上謁所陳各節望速酌採施行中國幸甚再據十九日得津浦南段鐵路公司來電云清江變擾及臨淮姦淫殺掠慘無人理此項兵隊是否屬貴政府所轄若果其行動如電所云敝會派員清查確實擬卽用勦恐有誤會合并聲明 
[湘贛合撤邊防]  
　　贛省萍鄕縣與湘境毗連鄂湘起義駐萍陸軍爭往湘鄂投效以致標統齊寳善驚惶萬狀棄營脱逃而袁州兵備道楊會康萍鄉縣楊焜均於前月初九相率棄城潛逃押犯逸出奸民搶劫人心汹懼湘督聞耗以萍鄉煤礦爲湖北兵工廠製造要素萍城無主深恐匪徒竊發害及礦工且湘贛唇齒相依派兵來萍以保礦產後因贛省光復兵即折回復派潘君來贛慶賀光復並就商組織中央政府方法茲將潘君呈報贛軍都督文錄下中華民國湘督特派宣撫使前任湘軍協統潘昉爲呈報事九月十四昉奉駐湘軍政府都督譚札委派爲宣撫使會同湘軍統制趙率兵赴贛開導居民贊助獨立十六日至萍鄉部署一切十七見文電知大都督以掀天揭地之才旋乾轉坤之略兵不血刃早已恢復江西逖聽之餘莫名歡頌江西已定無須贊助故趙軍即於是日由 
 
 

Page 12

 
 
案發現之前數日即經軍務部查有滿人濳入内地施放炸彈並派人暗發等情隨卽傳飭各鎭協標統及各營管帶並移請民政司轉飭巡　各區段一體嚴密訪查以資防範於是軍警兩界終日在外訪查乃先後查出投旗人趙某文某（卽前湖北巡警道全興之子）隨送交軍政府發縣看管而後來之查緝較前尤爲嚴厲舉凡一切客棧旅館樂户妓寮均爲　纷擾不堪其寄寓省城之滿人亦皆毁裂旗裝纷纷避匿聞昨又有某軍隊在朗梨市查獲滿人三名係擬由鄉遷入城中者搜其行裝於所帶皮箱内搜出手槍數枝亦即解送軍政府聽候訊辦 
　　表决財政議案湖南財政司長陳文瑋日昨提出議案多件經都督及各司公同議决分别施行茲將議决各案探錄如下（一）提議財政司直轄各局所請仍照前議由司呈請委人以一事權案經議决照辦有不得力者儘可説明理由以便撤換（一）提議請照會各司局所將収入各款全數撥歸財政司專管以顧餉源案議决照辦並應嚴切通行（一）提議採辦軍裝軍米請貫行由商會驗物定價案議决關於軍裝軍米購買事件應由商會考核（一）提議巡防常備水師綠營各營餉項統歸軍需核發案議决照辦（一）提議慈航湘帆兩輪應劃歸何司管理以便調遣案議决歸交通司管理專備軍用（一）提議除軍餉外一切局司公所學堂請都督出示凡向章每月在十五以前發给者均定於十五日發給其向在十五以後發給者仍照向章日期辦理案議决照辦由財政司擬稿（一）提議水師營餉如須更改請早發布以定軍心而資調遣議决照新軍一律（一）提議調查應否没収財產請飭民政司先行凊查再交由財政司點収案議决照辦（一）提議自治籌辦處禁烟查騐所調查局三處前經議决停辦其房屋什物案卷應歸何處接收案議决房屋歸財政司案卷歸民政司（一）提議清查公所清查千壽寺田業應歸何司接收案議决歸財政司接收（一）提議時寕書已刷數千本酌爲更改發給收回成本案議决照辦 
[山東獨立後之近狀]  
　　臨時議會紀事十月初一日午後二時開臨時會首由書記長報告由天津來電一通大意欲招集各省開一臨時議會决議君主民主問題茲將臨時代理議長陳君演説辭錄下時局日危無餉則兵莫由練無兵則敵無可禦事吾山東處此交衝之地兩大之間南向則北軍視爲公敵北向則南軍以爲𡨥讐除整頓團防宣言獨立而外别無可以謀生之道救濟之途也頃聞直隷來電倡議召集聯合會議以解决君主民主二問題在直隷居輦轂之下不敢明目張膽昌言民主之意故不得不假諸多數省分以解决之而我山東全省之意向業已傾於南軍卽無須應其召集然空言獨立亦屬無補發動者雖由省會而實得者全在地方苟熱心之士到處鼓吹八方遊説籌餉練兵實事求是則積極之反動固見成功而消極之抵抗亦未始不可奏效也至借欵一事前次開會曾已表决然利之所在害亦隨之此尤不可不愼重者也茲特議及三條爲諸公一一陳之一借欵之數必須議决二使用之途專在練兵三存欵之處不得任意有此三條危險可免矣 
　　聯合會會長宣言書山東聯合會會長夏繼泉致武漢軍政府書云維天不弔我國家暴政虐民神人共憤貴政府首倡義師吊民伐罪不旬日長江上下一律克復南北各省聞風響應天心人意向背可知敝省地處近畿恐勞厪慮已於前十五日宣布獨立公推巡撫孫寳琦爲山東總統組織臨時政府改諮議局爲全體聯合會鷄犬無驚士民安堵現正待命組織聯邦共和政府惟時機危迫各省財盡民窮土匪蜂起列强包圍環伺借諯尋釁戰爭一日不息國家一日不定地方崩潰禍啓瓜分大局何堪設想爲今日計莫如由貴政府召集各省速派代表約期開武漢會議早定建設大計隱弭外患即資統一貴政府洄澈時局當必不河漢斯言昨電同此意見恐滯不克塵覽茲特專派蔣衍升杜佐宸爲全權代表持書上謁所陳各節望速酌採施行中國幸甚再據十九日得津浦南段鐵路公司來電云清江變擾及臨淮姦淫殺掠慘無人理此項兵隊是否屬貴政府所轄若果其行動如電所云敝會派員清查確實擬卽用勦恐有誤會合并聲明 
[湘贛合撤邊防]  
　　贛省萍鄕縣與湘境毗連鄂湘起義駐萍陸軍爭往湘鄂投效以致標統齊寳善驚惶萬狀棄營脱逃而袁州兵備道楊會康萍鄉縣楊焜均於前月初九相率棄城潛逃押犯逸出奸民搶劫人心汹懼湘督聞耗以萍鄉煤礦爲湖北兵工廠製造要素萍城無主深恐匪徒竊發害及礦工且湘贛唇齒相依派兵來萍以保礦產後因贛省光復兵即折回復派潘君來贛慶賀光復並就商組織中央政府方法茲將潘君呈報贛軍都督文錄下中華民國湘督特派宣撫使前任湘軍協統潘昉爲呈報事九月十四昉奉駐湘軍政府都督譚札委派爲宣撫使會同湘軍統制趙率兵赴贛開導居民贊助獨立十六日至萍鄉部署一切十七見文電知大都督以掀天揭地之才旋乾轉坤之略兵不血刃早已恢復江西逖聽之餘莫名歡頌江西已定無須贊助故趙軍即於是日由 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[ 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告　新旗昌洋行謹啓 
[尋夫]  
李德泉字匯川年四十六歲於六月間蘇　陸升任山西巡撫履升隨住近因民軍起義音信不通家中大小終日啼哭如有友人得知存亡懇求信知爲　蘇城學士衖門牌二百二十一 
[警船告示]  
茲查瓊海關稅務司所屬界内海南灣西口查明淺水地方合將其情形度勢開列於左計開一瓊州府臨高縣海南灣西口現經查明有一淺水地方曾出英文一千三百四十八號示諭在案自該處視臨　角　塔爲北七十度西相距十九里半宣統三年十月初四日第五百十八號示 
[商務]  
匯票　十月初八日 
上海匯至倫敦 
銀行電匯　二先令五辦士五六二五 
銀行即期　二先令五辦士六二五 
銀行四個月期二先令五辦八一二五 
銀行買進四個月期匯票　二先令六辦士一二五 
又　六個月期匯票　二先令六辦士三七五 
帶根電匯四月定貨　二先令六辦士二五 
又六個月定貨　二先令六辦士五 
大條銀　二先令六辦士三七五 
上海匯至法國 
銀行電匯　三佛郎十一分 
 
銀行買進四月匯票三佛郎十七分 
上海匯至德國 
銀行電匯二馬克五十二分 
銀行買進四月期匯票二馬克五十八分 
上海匯至紐約 
銀行電匯五十九個八七五 
銀行買進四月期匯票六十一個七五 
上海匯至印度 
銀行電匯一百八十三個半 
上海匯至香港 
銀行電匯七錢六分一二五 
上海匯至日本 
銀行電匯八錢三分 
金市十月初八日收盤金價 
現貨標金三百九十六兩 
足赤條金四百零二兩 
沙金合赤四百零五兩 
錢市十月初八日南北銀拆及銀銅元錢價 
龍洋八錢一分 
英洋八錢一分三厘 
本洋九錢 
小洋七錢零五厘 
銀拆二錢五分 
洋找八錢 
錢找一千文 
衣牌一千三百文 
銅元一百六十二千文 
市錢一百五十千文 
股票十月初八日上海股票現盤市價如左 
藍格志賣六十六兩 
自來水賣三百九十兩 
公和祥賣九十二兩 
斯呢王買十七兩 
柯羅麻買七兩 
糧食昨日米市各價開列於下 
機新粳（每担）六元五角次六元二角 
常新粳六元四角次六元一角 
錫幋新粳六元四角次六元 
蘇同新粳六元二角次五元九角 
珠角雙專新粳六元三角次六元 
機洋籼六元三角次五元六角 
機蘆籼六元二角次五元五角 
機黄橋籼五元六角次五元三角 
蘇同蘆籼六元　次五元六角 
珠角雙專蘆籼六元二角次五元八角 
機白元六元五角次六元 
常白元六元二角次五元八角 
機白陰元六元二角次五元七角 
蘇同白陰元五元九角次五元六角 
珠角白陰元六元次五元八角 
常小麥五元次四元四角 
[滬杭火車開行時刻表]  
由上海開至閘口 
上海　上午八點三十分（慢車） 
十點正（貨車） 
下午一點正（快車） 
三點　分（區間車）嘉興止 
莘莊　上午九點零四分（慢車） 
十點四十分（貨車） 
下午一點二十五（快車） 
三點五十九分（區間車） 
松江　上午九點四十一分（慢車） 
十一點二十五分（貨車） 
下午一點五十四分（快車） 
四點三十六分（區間車） 
楓涇上午十點三十分（慢車） 
下午十二點二十八分（貨車） 
二點三十四分（快車） 
五點二十五分（區間車） 
嘉興上午八點芬區間車閘口止 
十一點三十分（慢車） 
下午一點三十五分（貨車） 
三點十八分（快車）六點十五分（區間車）止 
杭州下午十二點五分（區間車） 
二點三十五分（慢車） 
五點十五分（貨車） 
五點四十分（快車） 
閘口下午十二點卅五分區間車到 
三點正（慢車）到 
五點四十五分（貨車）到 
六點零五分（快車到） 
由閘口開至上海 
閘口上午七點五十分（慢車） 
九點十分（貨車） 
下午十二點廿五分（快車） 
二點卅分區間車嘉興止 
杭州上午八點三十分（慢車） 
十點正（貨車） 
下午一點正（快車） 
三點零五分（區間車） 
嘉興上午八點零五分（區間車） 
十一點三十五分（慢車） 
下午一點四十分（貨車） 
三點二十分（快車） 
六點二十分（區間車止） 
楓涇上午九點零二分（區間車） 
下午十二點三十分（慢車） 
二點四十八分（貨車） 
四點零二分（快車） 
松江上午九點早五分（區間車） 
下午一點十三分（慢車） 
三點四十分（貨車） 
四點三十九分（快車） 
莘莊上午十點卅六分（區間車） 
下午一點四十九分（慢車） 
四點廿七分（貨車） 
五點七分（快車） 
上海上午十一點六分（區間車）到 
下午二點二十分（慢車）到 
五點三分（貨車）到 
五點三十分（快車）到 
[津浦火車南段行車時刻表]  
由浦口開至蚌埠 
浦　口上午七點二十五分 
浦　鎭上午七點五十分 
東　葛上午九點零五分 
烏　衣上午九點三十五分 
滁　州上午十點三十分 
沙河集上午十一點十分 
張八嶺上午十一點五十分 
三　界下午十二點三十五分 
管　店下午一點十五分 
明　光下午二點十五分 
小溪河下午三點零五分 
臨淮關下午四點十五分 
門台子下午四點四十五分 
蚌　埠下午五點三十分到 
　蚌埠開至浦口 
蚌　埠上午五點四十五分 
門台子上午六點三十五分 
臨淮關上午七點二十分 
小溪河上午八點十五分 
明　光上午九點十五分 
管　店上午十點零五分 
三　界上午十點四十五分 
張八嶺上午十一點四十分 
沙河集下午十二點十分 
滁　州下午一點 
烏　衣下午一點四十五分 
東　葛下午二點十五分 
浦　鎭下午三點三十五分 
浦　口下午三點五十分到 
現在工程行車暫不售頭等客票 
[滬甯火車開行時刻表]  
由上海開至南京 
上海上午七點四十五分（快車） 
八點十分（慢車） 
十點正（蘇申客車） 
下午一點五分（特别快車） 
四點廿分（客車常州止） 
六點十分（夜車蘇州止） 
南翔上午八點六分（快車） 
八點三十九（慢車） 
十點二十九（蘇申客車） 
下午一點二五（特别快車） 
四點四八分客車常州止 
六點三七分客車蘇州止 
崑山上午八點四十九分（快車） 
九點二十九分（慢車） 
十一點二七（蘇申客車） 
下午五點五十客車常州止 
七點三十（夜車蘇州止） 
蘇州上午九點三十九分（快車） 
十點二十八分（慢車） 
下午十二點二三分客車到 
二點四五分特别快車 
七點三分（客車常州止） 
八點二十分（夜車到） 
無錫上午十點三十六分（快車） 
十一點三十七分（慢車） 
下午三點三七分特别快車 
八點十三（客車常州止） 
常州上午十一點三十三分（快車） 
六點五十分（常京客車） 
下午十二點四十四分（慢車） 
四點二十五分特别快車 
九點十四分（客車到） 
鎭江下午一點十一分（快車） 
上午八點五四分常京客車 
下午二點五十五分（慢車） 
五點五十一分（特别快車） 
南京下午二點三七分（快車到） 
上午十點三五分常京車到 
下午四點四六分（慢車到） 
七點正（特别快車到） 
由南京開至上海 
南京上午七點三十分（快車） 
八點二十分（慢車） 
下午一點二十（特别快車） 
四點正（客車常州止） 
鎭江上午九點一分（快車） 
十點二十分（慢車） 
下午十二點四七分特别快車 
五點五十分客車常州止 
常州上午十點四十二分（快車） 
七點正（常申客車） 
下午十二點三十五分（慢車） 
四點十九分（特别快車） 
七點五十四分（客車到） 
無錫上午十一點三十九（快車） 
八點十分（常申客車） 
下午一點四十一分（慢車） 
五點九分（特别快車） 
蘇州下午十二點三七分（快車） 
上午九點三十（常申快車） 
下午一點五十（蘇申客車） 
二點五十四分（慢車） 
六點四分（特别快車） 
上午七點三十（蘇申客車） 
崑山下午一點十九分（快車） 
上午十點二三分常申客車 
下午二點四九（蘇申客車） 
三點五十二分（慢車） 
上午八點二三分蘇申客車 
南翔下午二點三分（快車） 
上午十一點二十常申客車 
下午三點四四（蘇申客車） 
四點四十九分（慢車） 
七點十八分（特别快車） 
上午九點二十三蘇申客車 
上海下午二點二十二分快車到 
上午十一點四十六常申車到 
下午四點十分（蘇申車到） 
五點十五分（慢車到） 
七點三五分特别快車到 
上午九點四五分蘇申車到 
[大英輪船公司]  
今有堅固捷快輪船名柯厘烟杜准十月十六日禮拜三上午開行往門司神户横濱等埠貴客如欲裝貨搭客請至黄浦灘廿四號本公司帳房面議船泊浦東怡和旗昌棧碼頭上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉佈 
[三日愈癩疥瘡藥]  
每盒二角不效還洋上海英二馬路晝錦里保太和啓 
[（日本郵船開往大連灣）]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到各寳號欲裝貨搭客務祈光臨爲幸日本郵船會社廣告 
[（遺失提單）]  
八月十八日　興輪第九十七次　口SHJ唛土貝二件計十九號提單一紙因寄漢遺失已向寗紹公司出保　提　　來如有　人　　作爲　紙特此聲明元和生白 
十月初八日進口輪船禮拜二 
甬興　輪船　由寗波　寗紹公司 
江天　又　由寗波　招商總局 
德生　又　由膠州　怡和洋行 
廣利　又　由香港　招商總局 
建平　又　由天津　開平公司 
山口丸又　由長崎　郵船會社 
西京丸又　由大連　郵船會社 
廣　丸又　由香港　郵船會社 
十月初九日出口輪船禮拜三 
大利丸輪船　開往長江　日清公司 
甘州　又　晚往汕頭香港廣東太古公司 
北京　又　晚往寗波　太古公司 
寗紹　又　開往寗波　寗紹公司 
十月初十日出口輪船禮拜四 
　島丸輪船　早五點鐘開往神户等埠　郵船會社 
西京丸又　天明時開往大連　各埠　郵船會社 
建平　又　開往天津　開平公司 
財生　又　開往汕頭香港廣東怡和洋行 
甬興　又　開往寗波　寗紹公司 
新昌　又　開往天津　招商總局 
十月十一日出口輪船禮拜五 
山口丸輪船　早五點鐘直放神户等埠　郵船會社 
常陸丸又　早五點半鐘開往香港經由歐州各埠　郵船會社 
立盛　又　開往長崎海參　　　　　 
嘉多丸又　早五點鐘直放長崎等埠　郵船會社 
飛鯨　又　開往厦門汕頭　招商總行 
廣利　又　開往香港廣東　招商總局 
德和　又　開往長江　怡和洋行 
大通　又　晚往長江　太古公司 
十月十二日出口輪船禮拜六 
弘濟丸　輪船　早七點鐘開往日本等埠　郵船會社 
大福丸又　開往長江　日清公司 
開平　又　開往秦皇島　開平公司 
提督　又　開往青島烟台大連天津亨寳 
十月十三日出口輪船禮拜日 
神户丸　輪船　早八點鐘開往大連灣等埠　郵船會社 
十月十五日出口輪船禮拜二 
春日丸　輪船　早九點鐘開往日本等埠　郵船會社]  
 
 

Page 17

 
 
   
 
 

Page 18

 
 
本埠新聞 
[行用軍用鈔票之手續]  
　　滬軍都督府昨日出示云照得本都督因需餉孔亟業已曾同財政長官及本地紳商設立中華銀行具有國家銀和之性質專理公債票及軍用鈔票並兼收商电助餉等款已於本月初一日開幕曾經曉諭在案爾商民等須知該銀行基本穩固呼吸靈通本軍政府當負其完全責任所發各種鈔票務須一律通用流行無滯庶於金融機關有秘裨益並須聲明此義不得有故意刻扣壓抑情事吾滬商民素明事理且能信仰軍政府一切施設是爲本都督宿所欣慰惟恐無知之輩妄起猜疑貪刻之徒漫思剝削用特重行聲明一體行用金鞷靈通即軍餉充裕是則本都督與吾商民同受其益者也其各遵行毌違 
[都督府電書一束]  
　　聯軍總司令徐來電浙軍連日苦戰兩晝夜眠食兩廢雖大獲勝利直薄城下仍苦砲陣缺少未易遽下堅城務懇我公特飭製造局配造七生五管退砲開花彈一千顆交浙軍兵站運交戰地以資接濟大局幸甚楨虞 
　　鎭軍都督通電今日我軍攻據南京城斃匪無算我軍傷亡約四名左右紫金山雨花臺現已佔領太平門北極閣爲我砲隊轟毁尅日可以收復金陵全部鎭軍都督林麻 
　　潯軍政府來電頃接湘軍政府歌電敝處深表同情乞速派勁旅赴鄂以救危急潯軍政府馬陽印 
　　贛軍都督來電頃接江北都督沁電謂大統領一職非孫君逸仙不克担此重任敝處極贊成現已派玳漪刂滬會議貴省若何贛都督彭語印 
　　滇軍都督來電頃得桂電桂林於十七日光復各屬安堵特聞滇都督蔡鍔箇 
　　又電　屬本月初九日軍隊口數反正佔領省城宣布獨立事表同情滇軍都督蔡 
　　桂軍都督來電敝處再四磋商除外交業經各省公認伍温兩公同舉定各部長一人軍政黃興敎育馬良内務湯壽潛財政張謇司法王寵惠交通詹天佑特此正式奉告桂軍政府暨議院公叩 
[製造局紀事]  
　　製造局李平書君前日轉接柏文威統制由鎭江來電謂金陵克復在卽惟洋槍子彈急需待用務請火速解濟等因茲悉李君已將 
　　六米立五七米立九子彈各五十萬粒於昨日午後裝船運至閘北义袋角起岸轉裝火車運往龍潭轉交軍用惟洋槍現因廠中趕造不及須俟造齊再解業已電復栢統制查照矣 
　　製造局槍廠每日可由工匠製成十四桿茲因軍需甚急於前日添招八十名逐一考騐錄取合用者二十名已由李總理發交槍廠飭令趕造 
　　吳淞民國軍李爕和總司令於昨午來滬至製造局謁見李平書君商議軍情探聞李總司令擬俟大軍克復金陵之後全軍即赴漢口攻勦北軍迨至擊退即須追趕直攻北京 
　　製造局李總理以局中辦事人員均是漢人刻尙拖　髮辮殊不雅觀爰特勸諭局中員司迅即剪除故於初五日飭丁至滬北招雇剪髮匠到局聞委員司事人等已將髮辮一律剪去矣 
[閘北種種]  
　　駐紥順徴里之光復軍已招齊兩標計三千名由督隊官何君勤加訓練聞此隊軍士雖奉都督府命令指揮而軍餉均由滬粤帮紳商樂輸一俟練成勁旅擬開往廣東勦除海盜土匪所招軍士已一律剪髮 
　　北段巡警冬季制服業已製備黑昵白章胸前編有號碼定於明後日分派各區按名發給 
　　民政總局警務長一缺前奉總部長虞洽卿君命以任君起夔暫代已紀前報茲已舉定盧君鐘嶽字臨先承乏是缺業於昨日到差 
[市政廳匯解軍餉]  
　　蘇省程都督日前督率民軍前往鎭江會合各省聯軍親赴南京攻伐迭誌前報茲悉都督有電來申以金陵卽日可以攻破急需軍餉以備犒賞各軍士之用請由上海市政廳立即匯銀三萬兩以濟餉需業經市政長會商民政長如數匯寄矣 
[巾幗英雄]  
　　女子軍事團張昭漢等呈滬軍都督禀云竊聞戎妝習戰宮人充孫武之兵解織從征胡虜齒木蘭之劍鬢眉豪傑巾幗英雄自昔有爲本何多讓茲値重光漢業戮力中原同爲黃族之留遣敢循流俗而自棄昭漢等素持鐵血粗諳兵機願集同儔誓成義旅用特發起組織名曰女子軍事團純以救助同胞輔翼大軍爲宗旨義旗乍舉志士纷來當亦爲都督所嘉許而亟欲觀成者也昭漢謬荷公推忝陪團長時艱任重幸憑衆志以成城學薄才疏尤頼敎言之時錫爰採衆議暫定簡章分部進行刻期成立除已刋布招募並另訂細則以期完備外理合呈請鈞誨准予立案庶幾遵循有自不致隕越貽羞翹首軍門不勝威禱至開辦經費除由發起諸人自認義務外所有日用各欵亦由同志等塹墊自可勿勞垂慮惟經久各費爲數較多昭漢等自維棉薄勢難持久不得不仰懇厪籌力爲 
 
 

Page 19

 
 
維繫自開始至今報名已達百人以外應如何補助之處出自鈞裁如蒙俯允識再造册呈報聽候給發戰鬭部現在訓練軍用器械暫借體操學校舊有鎗枝應用一俟身手純熟再行備文請領自此南征北討悉聽指揮至於軍醫募餉縫紉三部特杯水車薪聊助大軍於萬一而已專誠奉布敬候訓辭再辦事地在尙文門口體操學校暫爲招集訓練所合併聲明伏維垂鑒團長張昭漢　曾肅　發起人葛敬誠　鄭璧　徐新華　曾瀟　陳客　黃堅　章以保　錢德彰　張卓羣　潘衡　馮熙　沈育德　范莫撄　葛警華　沈警音　紀國振　潘蘇　潘昭同叩　　陳都督批據禀並章程均悉該團長等以纖弱女子之身有慷慨興師之志軍歌齊唱居然巾幗從戎敵愾同仇足使裙釣生色花木蘭之投梭當户用張撻伐之威梁紅玉之桴鼓佐軍應褫金人之魄孫武戰術想早習於吳宮姽嫿才高尤足光我漢族本都督欽茲盛舉極表歡迎章程旣簡面易成組織亦完而且密自應准予立案藉以壯我軍威此批 
[南匯民政長之先導]  
　　南匯縣民政長一職聞已同蘇省程都督札委趙敬祺君接辦趙君先委王引才君前往安撫并招募軍士自行護衞昨日王君已返滬報告矣 
[砲隊營添招正兵]  
　　砲隊第二營前招之正兵現因不敷調遣尙須添招新正兵兩隊每隊仍以百人爲額每名每月口糧准給大洋九元如願入伍者即帶行李至老砲隊營報名昨已出示招募 
[局員紛紛逃避]  
　　會丈局本爲秕政之尤自上海寳山相繼光復後該局即已消滅所有寳山駐滬局員司事人等同時星散虹鎭巡防局員亦已逃避無蹤 
[好男兒奮身從戎]  
　　英租界盆湯弄新橋塊葉德馨烟紙店王姓學徒原籍四明年十七歲前月杪忽然走失該店中人當卽通知乃父其父以祗此一子四處托人找尋無着茲於前日忽得郵遞家書略謂屢閲報章頗知時勢凡有血性正宜奮起現已投入蘇軍敢死隊演習有成卽赴前敵務望雙親恕兒不孝勿以爲念尙乞自珍云云一時知者莫不嘉其有志 
[公廨差役着急]  
　　公共公廨皂公警三班差役聞有裁汏消息萬分惶急連日集議竟無善策昨姑具一公禀歷訴苦况求請關讞員曲予成全否則亦請早定去留以便另謀生計 
[寳頤不知何處去]  
　　公共公廨前讞員寳子觀尙有公欵銀六萬餘兩未經繳出由英領照請代理關讞員追繳在案茲悉捕房接到提票後以寳子觀現住何處無從探悉擬將提票送回仍請自理 
[巡防局文告]  
　　高昌廟巡防局昨出示諭云本局於前月二十九日禀奉民政總長李批示改爲警察由警務長穆宣布辦法理應及早申明立即派員前來接管故尼未及出示無如刻因事繁未曾選定公直之員因此尙未定期凡吾附近同胞若有大小事件請至總工程周禀告或本局代爲禀告亦可想我大漢一興諸君定可歡樂目下業已平定奉勸速將牌九搖寳一律戒除而免惡　想前朝良莠不齊因此致害刦竊之案仍多無處訪查目下同胞各宜讙愼小心火燭切切爲要現已改爲大漢居佃良民並無盜竊之人所有各馬路樹木雖前朝掌禁今被我同胞所得奉告諸君勿須損壞亦宜掌管而利行人二更以後如有要事出外在手執燈亮以免盤查俏有兵將員弁出外暗探口號爲定以免自惡出示之後倘有不遵一律嚴拿送請總局究辦不貸 
[錄取義務憲兵]  
　　上海縣署内設有義務憲兵司令處昨由司令官發出榜示云照得本軍憲兵隊所以照察各軍者也凡入隊者皆須曾受軍事敎有足爲他軍之模範始稱完全現在初六日以前投効各軍士已先後分别考驗茲擇其程度較優者評定甲乙榜示於後其未能合法者不得不從割愛熱心志士幸各諒之所有榜列諸君請於三日内上午邀同介紹人前麷塡寫志願書以憑登册入伍　計開（最優等）張鴻儒　毛恆　劉夷（優等）王永年　丁泉　楊興華　龔彬　汪錦文（中等）朱鈞　丁本崇　程瑞廷　史貽琨（次等）胡楝耀　汪映松 
瑣聞 
[城内]  
　　馬夫兇橫○滬軍都督之馬夫因與巡警郭錦章衝突將該巡警揪住痛毆抓傷頸項撕破號衣當由該巡警禀報執法科經科長傳集兩造訊問并請傳令科長姚君質証謂該馬夫確有不合似過兇橫其時間諜科應君謂此事之發因雖小然巡警非馬夫應打之人且係者督之馬失更應較尋常人之馬夫加重懲治以儆恃勢肇禍鄙見如是堂上以爲何如二執法官聲稱極是遂判該馬夫罰去薪工並賠償碎衣共洋三元該馬夫抗不遵罰出詞兇橫改判拘禁七日人咸補快　　不認賠償○昨有孀婦朱徐氏扭陳錦元至一路一區經陳區長升訊朱徐氏供稱光緖三十三年七月間被陳姓担保英洋五十元借與朱瑞記星號經陳爲中立有借據每月二分起息現借主所付前年利息均在保人身上使用凈盡婦催索四次抗延不睬爲此扭局請追質之陳錦元供担保是實因朱瑞記店已閉歇無力歸還商人乃是中保不能代伊歸償區長判令兩造出外自行料理原被遵斷而退 
　　犯人待訊○市政廳昨日押解温全生王得勝聶少彭聶少江等四犯至滬軍郡督府請爲訊辦陳都督諭飭看管　執法科嚴行訊究 
[南市]  
　　革除規費○市政廳公布云查從前各城門汛兵於停泊城河内之各船向收規費現各城門已派巡警守衛規費業已革除如或有私自向收即由該船户扭送就近警區以憑究辦特此公布 
　　訊理宿案○常熟人俞飬和曾於四月間控被住居西門外之　客張子仁欠去代賣草種尾找洋八十二元經裁判所訊明分限端午中秋兩節理處後即繳呈洋八十二元保出具禀掩頼祇認欠洋二十一元爲懸未了昨經復訊判連洋移送司法長請爲訊理 
　　母女俱留某洋棧庖人陳小狗聘定陸家浜吳周氏之女雪英爲室自幼過門童飬今年八月間該女私返母家與呂二星姘識曾在法租界某客棧内被陳捉獲由某包探出爲調停呂願立據償還洋八十元將女退婚詎迄已多日尙未措付前日復由陳將吳周氏同女扭控南區移至裁判所訊明女年十七歲尙未完姻判氏同女暫留候提到呂二星究明再行給領 
[閘北]  
　　誣良爲賊○顧惠三控姚坤全等訛詐一案昨經總局孫科長提訊顧供姚串同高杏卿來家誣指兒子禮生行竊圖詐洋四十元請究質之姚供詞狡展惟稱由高起意判令還押限三天將高交案再究顧禮生交父領 
 
 

Page 20

 
 
回候傳 
　　勿再私鬥○光復軍羅意良梁第五喬三等三人因口角起衅互相扭敺由李統帶函送司法科經孫科長訊判各押三天以示薄懲昨已期滿飭探送回該隊子案 
　　不得其門○前日有江北女孩朱姓年十三歲在某絲廠學習打盆因上工稍遲廠門已閉不敢歸家在途啼哭由一區巡士帶局黃區長諭飭其母到局具領 
　　串通姦拐○鹽城人趙金邦扭控張朱氏串拐其妹趙阿二與王步灜通女捲去大洋五十九元銅元一百枚祇剩洋三十六元請爲究辦昨經黃區長提訊張王二人互相推賴質之阿二供與兄同奉判還押俟其父來滬再行究辦 
[英租界]  
　　同居欺侮○民軍書記余漱芳攬取餉銀三千元逃逸業已獲案正法其介紹人周孟榮住居泥城橋堍福源里内亦曾分得贓洋一千殜逃避祇留其妻李氏與一幼子在家茲有同居人馬某串同姘婦李氏向周妻恐嚇聲言民軍將至拘拿家屬周妻聞而驚懼隻身逃出馬遂囑令傭婦吳洪氏將周姓一應物件搬出藏匿於王陳氏家嗣經周妻查知並無民軍搜查之事即行回家向論不理控由捕房於昨日派探將李氏洪氏陳氏一併　解公堂經王襄讞會同美哲副領事訊悉前情判李氏押女所五月陳洪兩氏各押兩禮拝起案各贓准交原告領回 
　　抵單科葛○英商派克控某公司經理嚴某抵單不贖一案前日午後由廨會訊據原告代表高易律師譯稱嚴前將坐落租界外之田單五紙抵去銀三千两逾期不贖請爲追還王襄讞與英康副領事以被告未到諭令原告且退候飭被告即日繳還本利銀三千另六十兩了案 
　　流氓行騙○流氓劉瑞昌化名金春陽昌充軍政府民軍誘令學生軍陳洪標黃書田及趙某等至東薈芳某妓院内狎游從中漁利又向四馬路稻香村騙敢値洋三元之荼食等物後經該店夥甘仁益至軍政府詢無其人報請捕房於昨日派探將劉拘解公堂請究各原告均上堂訴明前情質之劉一味狡辯中西官以劉雖無冒充民軍証據然其行騙屬實判押捕房一月以示薄懲 
　　何苦賴婚○孟阿根控徐阿虎串同媒証陳金金徐阿二悔婚一案昨奉公堂研訊明白判將媒証開釋原被一併交保着孟繳茶禮洋四十元給徐爲備粧費並着徐將女送留棲流所准孟娶回完姻 
　　女孩待認○女孩姚彩鳳因不辨路徑由捕轉送公廨昨由官媒送案請示據供年九歲本地人母在三馬路某姓家爲傭判暫留棲流所候認 
　　傭婦行竊○傭婦甘陳氏因竊洋東値洋一百四十餘元之金表等物昨由捕房將氏拘解公堂訊實判押女所八月 
　　竊賊入獄○王阿三因竊美孚洋行内値洋三百餘元之機器由探查獲於昨日解率公堂關讞員會同美海副領事訊實判押西牢一年半期滿逐出租界並着緝提同黨如人解辦又過犯李桂生與張大發串竊襄陽丸輪船上搭客劉賡颺之皮袋一只内有文憑二張及金絲眼鏡等物被探查獲昨將二人併解公堂訊明判李押西牢半年張押二月 
[美租界]  
　　私用公款○彭先明在崑山路一號敎士公所内爲司事因私用公欵被經理人查悉昨報捕房飭探王四福將彭獲案押候解廨訊究 
　　紏衆賭博○楊樹浦引翔港流氓范增榮因紏衆賭博被捕房查悉昨請公廨出單傳范到案訊辦 
　　拐匿女子○林邵氏住伯頓路鴻興里昨報捕房云有女年十八歲被同居阿水拐匿無蹝請爲查緝捕頭准之 
　　走失學徒○章阿元在百老匯路開雜貨店昨報捕房云走失學徙一名名阿囝四尋無着捕頭允爲查訪 
　　扭獲偷兒○趙阿慶昨至西華得路韓阿培家圖竊被韓扭交巡捕解押捕房候辦 
[法租界]  
　　貧而且病○朱敬輿前爲怡羅黃包車公司買辦時因不照合同行事且又假揑保單被洋東控奉公堂提訊屬實判定收押四月滿期後追交損失等項洋一千二百餘元茲因在押日久分文未繳昨又提訊朱供實在無力現在一目已盲且患瘋癱務求寛免又由朱妻康氏投稱目下祇能　措洋一百餘元聶讞員商之顧副領事即着朱妻先交二百元餘交保出外限兩個月自向原告商理 
　　再押七天○李金生前欠房東蔣伯龍房租五元向索行兇致被控奉公廨提訊判令付清房租外再罰洋二元充公嗣因在押多日無力遵繳昨日復又提案經中西官會商判再禁七天了案 
　　祗可開釋○李學文前控白少卿誘拐隣人飬媳經公堂判令收押候原告回至原籍禀請地方官查明移文來滬再核在案前因原告日久不到該縣亦無回文未便久押爰於昨日提案將白開釋 
來件 
[女子參政同盟會草章] [  中國社會黨本部女黨員發起]  
　　一宗旨普及女子之政治學識養成女子之政治能力期得國民完全參政權 
　　一辦法改良女子敎育方法使學校之科目制度與男子平等設立參政研究所聘請講師補習政法加入各種政治集會結社呈請臨時政府要求參政權 
　　聯絡各國同志共爲聲援 
　　一會員會員無定員專收同志之女子其資格須具左列各條一年滿十六歲以上者一具有普通智識者一不操不正當之營業者會長副會長各一員幹事若干員由會員互選任之贊成員無定員專收同志之男子其資格須具左之 
　　一條一曾受專門政法敎育者一曾任女學校職員者 
　　一經費本會經費由會員籌募擔任贊成員補助維持 
　　如有同志投名入會者每早十時至十二時在上海南京路虹廟對門中國社會本部接洽 
來函 
[商務公所會長通告]  
　　啓者上海市面自去年風潮以來金融恐慌受損甚重即使設法補救非一二年所能轉機本年夏秋大小爲灵收成歉薄市面更受影響雖經官商協力維持猶如大旱之槁已非灌溉所能蘇迨民軍起義風雲變色中國商務大勢以長江上下游漢滬兩埠爲要點實操全局之中樞漢旣受損滬成孤立若不急圖挽救遷流何所終極近來商情逐漸渙散推原其故實因自顧不遑何暇再謀公益於此欵籌挽回斷非一手一足之力所能濟事爰是設立本公所以便集思討論維持大局佩珍等謬辱推舉充爲會長輕才重任深自歉惶惟我商界父老兄弟羣策羣力負之而趨俾免隕越實所殷盻今當受事之初用將鄙意分述左方諸希雅鑒一本公所爲維持商局起見應以整頓各業行規爲入手一凡募捐招股及善舉等項與商務無關者本公所概不預聞上海商務公所會長朱佩珍林世傑具仁元同謹啓 
[赤十字會謝函]  
　　中國赤十字會第二團幹事員田北湖陶梅生夏逸齊鄭普一全體會員敬謝初五初六 
 
 

Page 21

 
 
　　兩日扆虹園慈善籌欵大會發起人顧君敬齊趙群灼臣陳君可揚祝君伊才四君捐助會塲一切用費並謝學界新社趙君雲台劉君如林二君與全體會員曁商界客串諸君熱心演劇又蒙陳君可揚特别捐助洋酒陳君炳謙特别捐助粤樂絲巾香水香皂鈕花湯君心源特别捐助貧兒院全體音樂隊萬和木噐號特别捐助檯凳租費是會兩日所售入塲劵茶劵及各種售品悉數捐充本員經費俟收清單容即登報廣告又初六晚由會員蘇君荔裳報告本會辦事情形當蒙諸大善士即時捐款敬列台銜如左　計開　吳君驎書一百元　顧君　虎一百元　董君仲生二十元　許君綬臣二十元　陸君翥雙二十元　金君稷臣十元　程君德蓀十元　惟善生十元　見笑生五元　陸慶來五元　荃先生五元　杜定有鄧叔珍七元　程太太一元　錢蔚一元　扆虹園戲檯現助捐欵洋七十四元八角　以上共現洋三百八十八元八角 
[海上閒談]  
　　大東門内老萬泰帽店。曾於去年附設冠華西式帽作。所用之料。全係本國所出。一般愛國志士。無不樂用之。今自光復以來。購者尤衆。應接不暇。吾望各處帽店。踵而行之則幸甚。否則紛紛剪辮。無以應付。利源必至外溢。甚可惜也 
 
 
 

Page 22

 
 
[英國通用有限電器公司廣告 
英國總理處並工廠設倫敦曁英國各大名城 
中國總理處設上海仁記路第七號門牌 
分設香港天津等處 
本公司因在華電器營業日益發達故特設總理處於上海以爲公司駐華代表専員備有電氣應用各件待售如下　金線燈　炭絲電燈　發電機　電氣運動機　各種粗細電線　花線　電扇　德律風　電鈴　開關機　積電池　電燈架罩　電氣熨斗　電壺　電鍋曁各種零碎電器貴客如需仿他處裝設電燈本公司亟願核實估計以副　雅望倘蒙光顧卽請　賁臨察閱一切並面向本公司華經理接洽可也　德津風第一千六百零八號 
[精益眼鏡公司]  
上海英大馬路 
泥城橋東便是 
中國第一次自製吒力克鏡片 
眼鏡一項華人向無専家卽有仿造亦非専門故每覺異常鈍拙且不能按照面部之大小鼻準之高低爲之裝配合式故每有壓鼻扎耳及兩禮欹斜遮礙眼毛諸病本公司同人於此研究有年特出心裁力除通病至於驗光製造裝配顔色邊脚本公司皆力求華美堅固合乎貴客心理即以之與向來著名之外國貨相較亦有過之無不及本公司創辦伊始力圖進步紳商軍政學工各界以及大家名媛幸賜垂顧無任歡迎總協理張士德劉致祥啓 
[限柩過期]  
本堂二年份以前所限之柩于清明冬至前送埋白蓮涇義地安葬倘有親族友在申速或至堂領去即未逗換留票切弗延誤浙紹永錫堂謹啓 
[（日語特别敎授）]  
日間約定時刻可到人家敎授晚間在家敎授願學日本語者請來面該可也虹口文路九號漢學館 
[催柩回籍]  
本堂元年份十月底以前進廠之柩現定於十月中旬盤歸餘姚徐　嶺及紹城木栅安葬倘有親族友在申速即至堂領去特此佈告浙紹永錫堂謹啓 
[（大屋轉租）]  
茲有五樓五底兩進全租分租皆可欲祖者請至英界新垃圾橋北堍公益里中弄一百五十四號程宅内面諸可也 
[英國北明翰内地橡皮有限公司緊要廣告]  
Ｍididnd　Rubber　Company　Limited　of　Birminghan,England 
各埠如有人情願代售敝公司所製各貨者當卽派爲經理蓋敝公司己創設五十五年専門製造橡皮（爲英國最老公司之一）所有製造最精之各貨開列如下 
汽車及脚踏車上各式管套器具　合於汽車及各種車輛用之實心橡皮輪篐　足蹴球之氣胞　手打之球以及各種橡皮要物　脚踏車之脚櫈及停車具　橡皮號筒及橡皮席　橡皮磚瓦　模鑄之橡皮各物　橡皮軟墊　單張橡皮　汽門橡皮　救火橡皮管　礦中應用各件 
凡橡皮所製之物無論其爲電氣機或水力機所用者無不俱備欲知詳細者乞　函示奉告或將貨物全單寄上亦可敝公司又承辦英國海陸軍部自治公所及英國英屬鐵路各物敢保各貨均爲英製絶無蒙混之弊 
[珍珠牛髓粉]  
惟五牛牌爲最 
僕兒輕年身體瘦弱成婚十載後嗣未續醫云先天不足後天失調並指引泰西良醫士製調並發珠珠牛髓粉較之名牛牌劑功勝十倍隨向購二打計洋念元服時面色漸轉紅潤未及半年身體果然强健且兒婦已懷六甲僕心喜悅故此登報世有同病者俾得調體妙　也查此粉現歸上海二馬路中市西　新里暹邏大德通公司一家經售甯波東街鳳　李告白 
[（兒科第一）萬應回春丹]  
耑治小兒急驚五癎痰厥瘈瘲抽搐寒熱往來氣喘傷風夜啼吐乳疳積等症藥到回春每丸一角上洋二馬路晝錦里口鐵拐李爲記廣東仙壽窩啓 
[（新開立安棧廣告）]  
本號開設在法大馬路黄浦灘口法公館南首三層樓高大洋房地位比衆寬暢如作行轅公館尤爲適宜凡仕商惠臨者一切應酬招待無不格外歡迎週到以廣招徠 
[高德洋行]  
上海英大馬路號便是三十六 
騐光者美國醫學博士費德雷 
海上一隅眼鏡舖林立然大都首飾家或金匠所設者耳彼于光醫二門從未研究故所驗之光及所配之鏡洵可知矣本行醫生早年于光醫學校精究斯道十有餘年領得優等文憑故所配之鏡絲毫無悞且驗光治疾不取分文卽所配之各式眼鏡框子皆美國最新式之良品莫不適合貴客之用本行創製之吒力克鏡片均能製成各種顔色此佈 
華經理周憲章啓 
[心胃氣汗經腹痛神丹]  
怒氣傷肝飢飽　筋或將食動氣或氣後就食致成肝胃心痛腹痛初但胸腕脹痛一二年後愈發愈勤甚至嘔吐水漿不進胸腹生塊再甚則厥此上傷肝陽男女同病之肝胃氣也若下傷肝陰男子成疝腎囊睪丸腫痛女子則行經腹痛以肝脈貫子宫絡前陰月事一來鬱痛欲死久之經期不准白帶日多非特按月痛苦難當且難成孕本藥房秘製徐氏心胃氣行經腹痛神丹止痛如湯灌雪立治沉疴凡患肝胃氣行經腹痛疝氣心腹諸痛用開水冲服一錢痛脹止服完一瓶永無後發誠濟世壽人之藥指南第一之方倘經閉不行即行不准服之亦可應期預備送人經久不壞每瓶一元上海英界盆湯衖北無錫路金業公所對面　文政玉記藥房啓]  
 
 

Page 23

 
 
   
 
 

Page 24

 
 
。自由談 
游戲文章 
[致守財虜書] [  愛]  
　　財虜老兄閣下久仰豪雄。夙欽閥閲。富等陶朱。誰不欣羨顧千萬紫標。百萬黃標。正宜酌盈濟虛。心存大有。何以足下鄙吝之心。尙似疇昔。雖富貴不易初心。原是美。德然錢財一道。祗能做家。不能做路。足下之戚友千百。坐困悉城。而足下坐視人之飢寒。不稍施與。甘成怨府。他日積憤成仇。聯合而來。蹈瑕抵隙。將何以禦之。此僕之爲足下所不取者一也。足下但爲兒孫牛馬之計。不稍博仗義疎財之名。生前既防竊防盜。日夜憂思。死後難免呼馬呼牛。招人唾駡正是萬兩黃金帶不去。一生惟有孼隨身。此僕爲足下之所不取者二也。足下黃虀淡飯。無異貧時。令郎肥馬輕裘。日事游蕩。人生貴適意。足下旣困人復困已。視錢如命。愚孰甚焉此僕之爲足下所不取者三也。僧道之間。一毛不拔。尙不可。説而足下待戚友如此。其將何以解説乎。盛宣懷之歛財毒民。結成怨府。卒致身敗名裂。仍歸烏有。可爲前車之鑒。今見足下昧於此義。故走筆忠告之。幸埀鑒焉。 
[擬袁世凱謝黎元洪書]  
　　黎大都督執事。接誦覆函。諄諄以握兵權起健兒熱心功名。代爲世凱權其利害。宏論卓識。洞中肺腑。紉佩無旣。今干戈擾擾。天下英雄。惟我與執事耳。乃世凱所日夜希冀。中心藏之。何日忘之之隱懹。悉爲執事一一道破。不啻若自其口出。執事則又世凱之第一知已人也。嗟夫。生我得父母。知我者執事也。自執事武昌倡義。滿清政府。强起一久屏不齒之世凱督師。與執事抗。彼時世凱之所以徘徊觀望。而不卽出而臨敵者。非懾執事之威。亦非爲執事留其餘地。蓋時機尙未熟耳。曾幾何時。出師未捷。滿清遽以内閣總理之命下。殆疑世凱也。然已入我彀中而不覺。若執事則未有不知之。乃自外人之理想推測。幾似我二人宗旨各别。其實則異流同歸。無非抱有排滿之志願。特執事之排滿。直接用兵力。世凱之排滿。間接用兵力。其間不無勞逸之判。然世凱心血。已數載殫竭於茲矣。不見戊申冬。兩宮隕駕。苟非世凱蓄有此志。何至爲張賊所逐。迄今事過情遷。言之猶留遺恨。承示鄂軍屈服。鳥盡弓藏。是眞藥石之言。敢不銘之臓腑。此後世凱之功名富貴。皆出自執事之賜也。語短意長。謹九頓首以謝。 
[建業竹枝詞] [  豁公舊稿]  
　　風流我自愛韓娥。無頼流氓可奈何。到底軍人能耐苦。纔經野戰又揮戈。（此當時某隊官事實） 
　　香車寳馬鬥奢。華游罷歸來日已斜。夫壻生瞋須媚解輕揮素手弄琵琶 
　　江北江南路幾千。登舟何事苦爭先。一篙打落無蹝跡。想逐波臣作水仙。 
　　窮鬼而今盡發財。只緣商埠下關開。荒塲忽變繁華地。一畝千金買不來。 
　　天上飛來一麗姝。誨淫幾欲勝妖狐。一朝夜半抽刀起。欲殺親夫嫁馬夫。 
　　總辦何當好罵人。祗緣回扣要平分。可憐往返長途苦。赢得酬勞七百文 
鵠面鳩形劇可傷。强攖升斗潤枯腸。佩刀一著頭顱破。死在須臾尙喚娘。 
　　擊楫中流意氣豪。埋頭今始出蓬蒿。待看海不揚波日。盜賊紛紛席捲逃。 
　　香車寳馬疾如風。都到清凉古寺中。一笑匆匆登佛殿。老僧出迓屢卑躬。 
　　韋陀殿後佛堂前。士女如雲笑並肩。香燭攤兒生意好。一天賺得幾文錢。 
　　善男信女兩莊嚴。回拜無分瓜李嫌。只是菩薩太傲漫。任人叩首不 
 
 

Page 25

 
 
稍謙。 
　　翩翩年少逐香車。奔走多時意轉紓。歸遇知音私笑語。這番識得美人居。 
　　聞道盂蘭盛會開。癡男怨女一齊來。孤魂野鬼都驚散。空設高僧説法臺。 
　　青衫紅袖自爲儔。活鬼歡娛死鬼愁座上老僧眞解悟。開塲便誦暵骷髏。 
　　伸頭躡足似螳螂。偷向雲鬟嗅異香。惹得佳人詈短。命歸時猶自喜如狂。 
　　喝雉呼盧樣不同。千金一擲總成空。局中區長如相問。爲道頭家是阿翁。 
　　草莾叢留諸葛。祠頽垣破瓦動人思。慣聞輸欵修神廟。不把黃金鑄九嶷。 
海外奇談 
[世界新奇之樹]  
　　美洲近來有新產一種樹名獨自光者。在野番山谷邊。頗多。野番人以这晒乾。在石上磨擦。即能生火。故名爲獨自光。惟其製法則秘密不肯示人。有某名士歷三年之久。始至其地。已探得其中竅奥其取回之樹質。如法磨撩。卽能生火。惟其氣奇臭。幾於不堪觸鼻耳。 
豁廬雜誌[  豁公]  
　　昔與姚穉生君。在三江得意樓品茗。適天色昏暗。余疑時向晚。急出表視之。則短斜纔指兩點十分耳。穉生見余表色暗。問何不以錫紙燃灰擦之。余從其敎。表乃大放光明。較以鹽或麂皮所擦者。色尤佳。特錄之。以公世之佩表者。 
　　吾鄉有兩才子。一爲方望溪。一即戴南山也。文雄一世江表之人皆知之惟生平軼事甚夥。世鮮有知之者略。述一二如左兩。先生本相友善。嘗以訟爲戲。同赴縣署。方控戴竊伊之被。戴云被本吾物。伊索詐不遂。故誣告耳。令云。汝被有無識别可証。戴曰。被而有墨迹一塊。視之果然。令欲懲方。方譁辯曰。被面墨迹。一望而知。烏足爲証。吾被裏面。印有勤學齋三字小章。實鐵據也。拆視誠如所言。令怒。叱笞戴五十。方忽大笑。令問故方云吾二人交若鮑管。乃以一被故。使伊受笞。殊可笑也。實告君。吾爲方望溪。彼即戴南山。行經貴署。順道相訪耳。令大駭。趨前道慊。兩先生一揖而出。 
　　又嘗在郊外散步。見絲瓜滿架。荷葉盈池。顧而樂之。戴即戲吟云（架上絲瓜懸綠吊）方代續下句云。（池中荷葉捲青屄）眞可謂風流儒雅矣。 
　　一歲暮春兩先生同游青草螎。時苜木雞頭叢生。黃花成片。有村姑多人。方據地鏟取。望溪即戲吟云。（苜蓿開黃花）南山應聲云。（佳人地上扖望溪又云）。（早知屄就地）南山接吟云。（遍處種雞巴）雖屬　戲却嫌污穢。殆忘形之作也。 
尊聞閣詞選 
[書憤] [  劫剛]  
　　江樓遠望白雲遮。作客南來歲月赊。臥聽湖山多鼓角。起看邊塞久風沙。荒台衰艸驚遊鹿。古樹斜陽矂晚鴉。爭得五湖尋范蠡。片帆歸去到天涯 
[庚戍九日]  
　　菊巷杯裏過重陽。痛飮豪謌一日狂。遍野荒蕪烟漠漠。隔江孤艇兩浪浪。嶺猿　斷千家夢。塞笛吹殘五夜霜。華髮無情催故老。西風滿眼淚沾裳。 
[寄懹東蓀叔燕南]  
　　京華誰話路三千。夜夜巴山聽雨眠。伙艸暗連。吳苑水。夕陽遙帶薊門烟。雁來雁去成新别。花落花開似舊年。醉揰茱萸吹客帽遲君把酒一欣然。 
[新樂府] [  王惠生]  
　　西半球。新大陸。東半球。舊大陸。兩大陸居温帶中。寳藏豐富天所鍾。取之無盡用不窮。胡乃貧富判然異。專制共和各異體。欲摧專制變共和。和守解决勢必無。幸福終須有代價。男兒拚擲頭顱買。一聲霹靂陰霾開。武漢風雲天地回。佇看今朝舊大陸。白旌爛漫絢河。山。其一。 
　　新大陸。百年獨立舊民國。舊大陸。三旬忽現新民國。兩民國兮中隔太平洋。後先。繼軌。民權。張舊時民國初成立。八年奮戰玄黃血。一聲撞動自由鐘。無數羣雄走蟄龍。新興民國始發生。亂流竸渡猛進行。各省紛紛宣獨立萬芽齊被春雷茁。專制束縛二百數十年。一旦重游化日之光。天到頭萬事由人做。祗闕臨時一政府。其二 
舊共和。是我師。新共。和日望之。國民心理思潮熱。民主政體同一的。君主名詞永銷滅。兩利俱存如鑿柄。憲政假面旣揭。破極端專制放手做。格殺勿論川民苦。寃誣慘酷無門訴汝日曷喪普天怒。燕可伐歟皆曰可。當年志士聲聲血淚奔走以哀呼。一革再革駢死不。悔前扑後繼肩相摩。今日大功垂成。國旗所至如拉枯。不禁狂浮大白。羽聲慷慨發浩歌拔劍蹶起擊吐壺。吁嗟黃花岡頭七十二義士。毅魄雄魂長不死。 
戲攷[  吳下健兒]  
　　桑園會。一名馬蹄金。又名秋瑚戲妻。戰國時。秋瑚遊學楚國。家中止有老母及妻羅氏。姑媳二人。相依爲命。後楚王用秋瑚爲光祿大夫。而鬚髮蒼然。距離家已十八年矣。自念萍蹝浪迹。飄泊多年。客况蕭條。未得頻寄南金爲家庭作涓埃之助。恐甑釜生塵。糟糠充食矣。遂請假回鄉。將抵家。欲試羅氏數年貞節與否。懷書携金。裝作秋瑚之友。代爲投遞。適遇羅氏在桑園採桑。而秋瑚半生奔走。僕僕。風塵。蒼頭白髮。老態龍鍾。羅氏竟不識前度劉郎錦衣歸里。秋瑚即將家書呈上。又投以馬蹄金。動以濮上桑間。任意戲謔。羅氏惱羞成怒。戟指大駡而回。秋瑚随之入門。拜見老母後。忽不見羅氏。急入内室覍之。已懸樑自縊。而奄奄垂斃矣。母子急解救之。秋瑚乃下跪賠罪。夫婦始和好如初。今春第一台。劉鴻聲。吳彩霞陳文啓。合演此劇。旗鼓相當。爭奇鬥勝。句句動聽。二六板尤妙。幾令人一句一擊節。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
