# 1890 - 289 - 4906289

 

Page 1

 
 
[嚴究匪徒] [  申報館主人啓]  
　　歴來屢有匪人撰成論說索詐人家不遂所求卽託稱將登申報本館見係已往之事未予深求日内間又有匪人持　藁示人揚言將登報簡虚聲挾制訛取貲財此等行爲實係招摇撞騙情殊可　未便姑容爲此佈告遠近諸　　再遇此等匪人平空要挾請將其人及論藁送至本舘以便解交官署禀請盡法嚴懲至被詐之人决不稍行拖累幸　心存畏懼隱忍不言也特此布陳惟冀共鑒 
[賑物求售] [  申報館協振所啓]  
　　本舘開辦賑捐以來　海内諸同仁捐助各種貴　隨時變價彚解災區茲又承助下文刻　章一方歴代服制考原三十都每節二角五分銅　　兩隻花翎藍翎各一支隷有五十都每部六角石印小耕石齋畫譜廿部疫痧草六十本每本洋八分倭刻和漠三才　圖一部　應錄要廿本每　一角豹皮一張白象牙笏一方玳瑁邊墨晶眼鏡一付碧玉三聯扣帶一付眞磠砂二粒宫式白玉鐲一付白玉墜兩個鍍金點翠時辰表六隻翡翠帽正二對法帖兩册前朝近時名人字畫中堂對聯扇面另物繁多不及網載現當順直山左水災汪洋數千里飢民朝不保暮待哺嗷嗷諸君子有情殷匡救者速臨本舘選購庶幾　　集腋實惠早沾乎 
[譯西報論中國茶業亟宜整頓]  
　　中國茶業本爲出口生意之大宗而近年以來日見其壞滔滔者流而不返大有江河日下之勢本館於此事頗爲關心不時著爲論說以兾發聾振瞶俾得補救於將來約計不下數十萹亦幾幾乎舌敝唇焦墨乾筆秃而卒未聞有　及芻蕘以試鉛刀一割之用者坐視此業之式微年衰一年無從挽救良可慨也英國麥君問皋居中國也久稔知中國之事頗亦爲中國之茶業寒心前者承惠一函並以西國商務新聞見示並印度茶業公司淸單四紙函内所云無非欲中國之業此者力圖整頓與本館先後所論大致彷彿其四家公司淸單皆係去年之帪此四家者其總局皆在倫敦生意頗盛此外尙有業此者則不及盡知但就此四家而言之曰大緝林公司去年一年之中除開銷一切而外凈餘英金一萬零二百四十四磅二先令八辨士一曰查立赫公司計去年淨餘英金八千三百十二磅四先令九辨士一曰外阿山去年凈餘英金一萬七千七百三十六磅十四先令九辨士一曰内阿山去年凈餘英金一萬一千一百十五磅七先令四辨士由此觀之印度之茶業其興旺蓋可知矣且就歴年生意而計之亦覺年勝一年揆其故實由於印度做茶以機器中國做茶用人工人工則有精粗機器自然勻凈且印茶出口無稅而中國之茶則稅極重夫是以中國之茶業日壞而外洋之茶業日隆也夫中國之茶本係出處歴年最久外洋種茶爲時未幾而顧使後來居上此實由於中國於此事不知早自整頓故也今年將次開辦茶巿之時上海有人以此信登諸商務新聞紙并云目前茶巿將開而觀衆商之意不甚活動有某大行本爲著名碩賈今年竟已停做聞尙有數家亦有欲停之意恐今年茶業又將不佳盖漢口辦茶諸西人最踴躍者爲俄國俄人辦茶但挑選其貨倘其合意不顧價之高下儘重收買迨俄商辦畢則所餘之茶多係挑剩選餘上等之貨已屬寥寥因此他國商人莫不知難而退然中國苟能於此事力爲籌思從新設法亦必有可以挽回之機第一做茶之時宜用機器勿全賴人工庶幾茶葉勻凈至於攙和僞物之弊則尤宜亟除也再者中國茶　太重此業中人吃苦不小此其故由於前此定稅則時照粤關之例定爲每担若干而不問其每担價値之高下假如每担收稅二兩五錢若茶價每担可售五十兩則亦不過値百抽五之常例不爲多也乃降至今日價則日賤而稅則如故假如每担止售得價銀十兩而亦抽稅銀二兩五錢則是抽至四分之一矣不太多乎爲今之計中國不思整頓茶業則已如欲整頓則必須亦效外洋之作爲公司凡出頭有地種茶之户合數家而成一公司亦照外洋用機器製茶而禀請攺　稅則必照價値之多寡以定稅之數目勿拘定每担若干約略計算由山頭至上海每値百兩之貨可以收稅銀三兩由上海運至外洋每値百兩之貨又可收稅銀三兩先之三兩由販客輸之後之三兩由洋商輸之如此則每値百兩之貨前後共收稅銀六兩較之値白抽五已爲稍勝而於茶商大有裨益於國課亦不甚短　卽曰有所短絀然爲挽救商務收回利權起見當亦有所不惜也前日接有電報云俄國商務大臣商諸英國商務大臣欲辦西倫之茶電音簡略止此一語然度其意則俄國茶商亦有舍中而就英之勢俄人若辦西倫之茶較中國必更便宜其載運必更便捷如此則中國之茶業必且漸爲西倫所奪而疲敝益將不堪矣夫以外洋商務新聞之所述如此電報所傳者又如彼吾乃愈爲中國此業中人寒心前者屢屢言及不蒙採用自知人微言輕不足取信今則外洋新聞其在外洋電音又具在而該業公司之淸單復歴歴可據麥君雖係英人尙且深爲中國遠慮而謂業此者乃反視之漠然也乎振筆書此盖不禁大聲疾呼已 
[帝城秋眺]  
　　總管内務府大臣爲知照事頃由内總管趙來福傳旨慈禧端佑康頣昭豫莊誠壽恭欽獻皇太后於九月初三初六初九十二十六十九等六日前往頣和園皇后於九月初三初六初九十九等四日前往頣和園瑾𡣕於九月初三初六初九十二等四日前往頣和園珍𡣕於九月初三初六初九十六等四日前往頣和園敦宜皇貴妃麗皇貴妃珣妃瑜妃瑨𡣕等位於九月初三初六初九十二十六十九等六日前往頣和園等因交出相應知照各衙門凡有應行傳派預備之處卽照歴次成案辦理○崇侍御以順直各屬水災過重請停禁燒鍋以重民食奉諭准行已見邸抄兹聞合肥傅相接奉上諭後體察情形本擬通飭禁止燒鍋惟順直各屬燒鍋約有三千餘家若令停燒則歇業之人必多且燒鍋率用高粱米粟向不入燒尙不大妨民食擬請免其停禁先令每家捐繳十五金以作順直冬賑如此一轉移間既免若輩同時失業而於災民賑欵亦可稍資接濟已將此情據實入奏於八月二十六日奉硃批著照所請該部知道欽此○前報曾紀中西坊官媒看押妓女李氏王氏被匪搶劫旋在途間破獲一事兹聞八月廿五日經中城備文將王氏李氏及夥搶該妓之兇棍五名一併移送刑部歸案嚴訊當由奉天司掌印崇正郎等分提男女各犯當堂訊問分飭收禁緩日再訊據聞南路廳於店中緝獲男女各犯訊供後派役知照中城而 
 
 

Page 2

 
 
中南兩城亦已得信撥派練勇前往護解來京仍由中城送部○管理廂藍旂滿洲都統大學士恩爲移咨事前准西安將軍尙咨送補放協領正陪人員進京引見等因到旗經本旗於八月廿四日帶領引見本日奉旨西安廂藍旂協領員缺着擬正之魁陞補授擬陪之盛海着照例記名欽此欽遵到旗相應移咨兵部西安將軍查照辦理○黃新店半壁秋瀾梁格庄等處行宫因今夏霪雨爲災山水河流同時冲溢殿宇滲漏牆垣坍塌經該總管先後禀報守護大臣甴泰甯鎭志鎭軍覆行查勘此處行宫係恭謁西陵駐蹕之所若不赶爲興修誠恐祗謁有期赶修不及已將滲漏坍塌細情分繕淸單由志鎭軍元附奏請飭内務府工部派員查勘辦理奉硃批著該衙門查勘具奏欽此○前紀欽派覆核朝審各堂銜暨刑部咨請訂期舉行一則兹聞徐蔭軒協揆等商訂於八月廿九日辰刻在天安門外朝房看册三十日辰刻帶犯過堂由刑部知照九卿各衙門届期前赴天安門外朝房會同覆核京外各省秋審人犯案由以憑准駁○直隸保定府寳直錢局鑄得制錢五萬串分裝木箱委員運京上月廿七日經該委員將此項制錢載運到部抬放大堂之側以俟開庫騐收○崇文門監督委員恭齎新到富陽冬笋盛以木桶用黃紙炶糊齎入内廷呈由内務府代進飭交御膳房收存以備尙食 
[營口紀事]  
　　上月二十七日上河新粮到者甚夥以致　價大賤新豆亦廉○上月二十八日　　火輪船由上海來營進口時經海關巡役在某客行李中搜出六門手槍三支携至海關卽有三高麗人前往索取謂是預備防身之具並非私販軍裝巡役不敢擅專欲將其人扣住嗣經某客棧保去未知以後如何○上月二十八日峭寒驟至人皆御棉衣蓋已髣髴南方隆冬氣象矣○船夥某甲素有烟霞癖向在王某所開烟館過癮積欠烟錢數十千一日遇諸西潮溝橋互相口角以致揮拳甲同伴某乙不問情由將王當胸一擊致墮河中受傷極重當經鄉約將甲乙暫覊下處船則由大店取保倘有不測務須送案究懲 
[麋臺秋景]  
　　蘇鄉有富室𣩵宫一所松柏翳雲濃靑欲滴外則繞以長籬一日有墓祭者在墓畔焚帋延及籬笆其時野風正厲火遂乘勢延燒一時手脚慌亂施救無方後經鄉人麕集竭力撲滅不致釀成禍患　能媚鬼先自驚人世俗焚化冥鏹安可不愼哉○某宅僅一九齡男孩一日自塾中歸渴極思飲將濃漿一盌立時吸盡踰刻捧腹大呼家人疑爲急痧倩人用針刺之並以痧藥救治而其痛更甚延至夜間毒發而斃其父母既哀且駭莫明底細迨煎熬烟膏而盌中籠漿不見方知其子悞飲追悔雖深而返魂無術惟終日垂頭喪氣而已○閶門某甲以手藝餬口終歲勤劬稍有積蓄收一學徒已數載矣徒年弱冠情竇漸開瞰師女年已及笄而又媚態可人於是密語花間私行月下雲挑雨逗繾綣情深相約席捲而逃未得其隙一日乘其師出外正在部署而其師已返窺破情狀立將學徒驅逐並禁閉其女不令出外若其師歸來稍晏不僅家產被捲而明珠一顆已落他人手矣 
[西湖秋月]  
　　浙江學憲潘嶧琴文宗湖屬科試已竣遄返省垣於八月廿五日行抵下碼頭各員迎接如儀俄乘緑呢四人轎呼殿回轅○新任杭州織造明尙衣於上月十六日請訓陛辭廿五日由京邸起程南下向例在署書吏差役先至上海恭候襜帷一聞尙衣起馬日期赶卽馳往近又接得電音藉悉尙衣擇於九月初三日動身故書吏人等亦於初三日乘小火輪駛赴歇浦又着家丁先往蘇州雇滿江紅船兩艘預備尙衣乘坐○浙江之山川城郭出賦以及衝衢要道民房官舍均有圖說兵燹後幾三十年形勢漸改且斷簡殘編難以據爲典實撫憲崧振帥創立輿圖局於各府州縣派員督理欲使一開卷而形勢瞭然也但測繪之人須能寫能畫兼通算學者庶幾某水某山某田某地高卑上下丈尺分明近聞在籍紳士延攬全才誠不易得而濫竽充數者恐不能免也 
[革除積弊]  
　　江省廣潤門内萬壽宫規模寛敝氣象堂皇實爲通省之冠歲入貲錢三千數百串相傳逐年積累已數十萬爲本省狀頭之花紅蓋自道光中葉劉瞻巖殿撰得元之後迄今數十年尙虚左以待也又同治初年劉養素方伯勸捐大修餘金二萬七千餘兩至今本利不下十餘萬兩誠可謂鉅欵矣下至保舉道士住持引薦廟祝看守亦歲入百數十金大約廟中出息極豐人皆鑽刺營求是以每歲不惜花費如許也經理者無不因而致富昔年某首事挪移廟欸多金購買鹽票多張至今坐擁數百萬金神道設教效騐一至於此鳴呼奇矣近年原首事多歸道山接管者各存私見前日因爭舉道士起釁互相攻訐致將逐年積弊和盤托出經南昌縣馮小帆明府簽　傳訊明府嚴明清正鐵面無私纎塵不染澈底根究毫無徇隱並嚴定善後章程擬將貲錢歲撥千串存典生息爲將來狀頭花紅又撥千串爲豫章友教各書院膏奬又撥千串爲育嬰積榖各善堂經費仍餘數百串與籖錢香燭等錢約數百串存典生息爲歲修奉祀各費使錢有用處不致侵呑糜費復擬歲擇首事數人經理使一年一換不致覇踞滋弊如此實事　是認眞整頓從前一切弊竇不難一掃而空明府造福地方豈有涯涘哉 
[分廨停公]  
　　曾襲候靈柩暫停滬南製造局定於今日發引權理英公堂讞員朱森庭明府須往執紼因預期照會英領事飭知各捕房停公一日 
[發引届期]  
　　原任户部侍郎曾襲俟之靈柩　停滬南製造局擇於本月初九日發引已列前報兹聞今日發引時卽在局前碼頭下舟並不繞行他處現在已由辦差人等務備大號船四艘停泊製造局前面伺假矣 
[火警詳述]  
　　法界火警曾記昨日報　兹悉德順里一帶房屋現歸沙遜洋行管業是夜由第四號空屋中起火諒係匪類所縱延燒第一號至九號房屋外面牆門依然　動而屋中什物皆成灰燼八號屋中居住之包姓向在洋關上爲扦手稍有積蓄火發時家中無人照料皮箱十餘口僅搶出六口其餘有被人攫去者有爲祝融氏收去者另有鈔票銀一百兩藏在眼鏡袋裏一時手忙脚亂不及携出多年積累　旦蕩然可嘆也其時鄰近人家均已熟睡一聞火起在被窩中扒出衣不及穿屨不及着號哭聲呼救聲喧成一片沿街店面後有月臺四圍木板被火烘焦亦危矣哉所幸英法美各洋龍齊集　救開放自來水龍頭銀泉萬道噴薄而出各洋人奮勇升屋持斧砍倒梁柱以斷火路至鐘鳴二下始得樸滅救火洋人紛紛散歸仍留數　龍噴水以防死灰復燃初時有英法兩捕房巡捕包探等在各路口分叚彈壓不令匪類等混入搶掠物件附近各店家見火逼近紛紛搬物有杭州人金良記混入長茂油酒店内向雨傘架上拉下雨傘十一頂出外欲逸適被法包探所見當將人贜拘獲復有寗人李仁義拾得衣包一個内有破衣嚴六件大脚女鞋一隻小女鞋一隻洋布蚊帪一頂正欲遠颺亦被拘獲一併送押捕房昨晨解案旋據王祥生投案聲稱與長茂主爲友今因店主無暇囑小的來案具領葛同轉訊得金良記搶傘屬實商之祁繙譯官判將金良記責二百板李仁義責一百板各枷號一個月示衆雨傘十一頂飭王祥記具領 
[縣案彚錄]  
　　泰昌靛靑行執事人顧乃瀛控葛友樵虧欠貨銀一千六百八十餘兩由法公堂送縣訊供已列前報前日晚堂經帮審委員竇明府提訊頋投案求請究追葛供稱前堂奉陸大老爺提訊着小的交保出外料理連日無人具保現有倪介貴情愿保我出外帮同料理惟小的曾被在押之陳凌閣虧欠貨銀四百餘兩叩求究追明府遂命提陳至案問爾欠葛銀兩如何料理答稱現在向伊懇情還洋一百元求請交保明府問何人具保可曾來案答稱保人亦是倪介貴在外候訊明府着傳倪至案倪稱小的願保葛陳出外帮同料理明府准如所請限二十天 
 
 

Page 3

 
 
内禀覆核奪○山桂墀控胡國楨强佔田地由縣訊供將胡收所在案前日晚堂竇明府提訊山投案供稱祖父故後遺下田地三十四畝咸豐九年間祖母將田五畝劃與胡處尙有廿九畝以十八畝賣與洋商凈存十一畝邇來查得該田被胡佔去三畝聞胡將地作八畝出賣因此來案呈控求請明察胡供我之田地執有契據爲憑明府問山曰爾之契據現在何處答稱在王姓處求請派差同往吊取明府准之卽着原差將兩造契據吊取再行覆訊胡仍還所山叩謝而退俄而山大呼救命奔至案下供稱行至大堂前遭訟棍張有山等毆打明府得供大怒卽着値日差往拿行兇人旋據張有山及某甲投案遞禀供稱向索欠銀二百餘兩並未行兇明府謂爾等索欠理應具禀控告胆敢在大堂前行兇毆人實屬目無法紀着將張掌頰四十下甲掌頰二十下又據値日差拿獲一人解案其人供稱姓朱名保桂來此觀審實被悞拘叩求恩釋張等亦一再苦求明府謂本當將爾等收所嚴辦姑念一時鹵莽從寛喝退 
[英界公堂瑣案]  
　　包探秦少卿禀稱竊賊周洪慶專竊各洋行及洋人住宅其法皆毁去百葉窓伸手入内取物脫逃本年六七月間連竊洋行六家失去鐘表等物并曾竊西人愛立福司家鈔票銀四十二兩洋四十一元帶往蘇州置辦縐紗衫套褲寗綢馬褂棉袄等穿在身上餘則花費已完該西人不知被竊悞疑出店更夫報捕拘案訊無憑証一并開釋今小的在某質鋪查見西人奥而生所失鐘表吊存捕房後始獲周拉辮而行中途周用洋刀將辮割斷圖逃幸早留神不致脫手及至捕房承認愛立福司處所竊鈔票銀洋置辦衣服奥而生處所竊鐘表及法病房法醫生處自鳴鐘今均起案尙有玻璃物已經擊碎西人華而夫之小照簿兩本亦已吊到可利司之銅人銅馬太搿之鐘及銀圈等物皆售在蘇州無從查吊矣愛立福司訴稱所失銀洋既經用去請將所辦衣服給償奥而生請領鐘表法病房醫生白郎請領起案之鐘并請懲辦華而夫請領小照簿可利司及太搿同稱失贓既無着落請將該賊重辦周供稱小的係四川人連次犯法死有餘辜所有銀洋除購衣外已無存留銅人銅馬銀圈交湖北人帶至蘇州售去殊難交出餘贓均已起案還求大老爺格外施恩朱明府謂爾專竊西人物件以致移害傭人情殊可惡飭將衣服褲給愛立福司領去餘贓分别給還失主隨與易副領事商議以可利司太搿之碱諒難追究惟有將該賊重辦而已易君曰然明府遂判令笞責二百板發捕房管押一年半○某號華捕禀稱昨日小的見童仁壽所駕馬車在熱閙地方飛駛喝令緩行竟不依允及拘拿時稱是製造局之車小的以局中馬車向有銅牌鐫西字今童車並無此牌爲特解案請究童無可狡展俯首求恩朱明府判罰洋銀兩元撥充某西醫院經費○某烟館堂倌林阿五訴稱昨夜楊瑞初等來吸烟口角之餘互相打架致被毁壞盌盞約値洋銀八角索賠無着是以報捕拘案揚供稱小的曾向侯玉子借洋五元央陳錫林作中昨日侯向小的索償小的許以緩緩拔付侯不允從堅令陳賠墊因之口角現已說妥毁物願償侯陳所　與楊略同朱明府謂爾等些微之事何致打架隨着合賠洋銀八角再各管押一日以示薄懲○包探張九意禀稱小的查得江北人陳小土前因犯事遞解回籍今又來滬是以拘案請懲陳供稱小的因眷屬均在上海是以又來朱明府判令笞責二百板押候備文遞籍○彭雲寳訴稱小的租得東洋車一輛轉租與王利富被王潜售與西門外某姓家得洋一元九角致小的賠償車主洋三元二角昨日見王交捕送案蔡六元訴稱小的有小車一輛租賃與王亦被售錢一千文累及小的賠洋一元一角王供認將彭祭之車賣在西門外并稱現已說明願償車價昨曾還過彭洋三角矣彭訴稱小的確曾收過三角朱明府判令將王笞責四十板着自行理償車價 
[法界公堂瑣案]  
　　凌學池投案禀稱有祖遺地基一方坐落法界新橋相近後面有餘地一塊出租與陳濤濤造平屋四間十年爲期每年租錢十五千契上載明如果洋商買賣卽須隨時移遷等語目下將地基售與西人卽應拆去舊屋陳不肯拆卸爲此禀請提追同轉准詞將陳傅案陳稱該地定租十年爲限目下尙未滿期令小的搬去小的曾請凌將我屋一併售脫後因凌無回音以致延擱同轉謂凌曰陳言亦屬近理爾爲何不將屋一併售出凌禀平屋每間祗値價洋十元伊索價每間二十元以致無人肯買同轉謂數目相去不遠爾將地基售與洋商應得好價陳一時搬塲耗費爾須貼還平屋四間給洋八十元卽可子結凌稱陳尙欠地租錢五十餘干陳稱凌早經說明一經拆屋即將欠租情讓問據上另有中人何不邀同來案答稱中人現在寗波不能來案同轉曰爾既經言明讓去租錢着交保給還陳屋價洋八十元限半個月令陳遷往别處○開粥店之陳朱氏禀控店前攤基出租與潘寒林每日計錢八十文二月初三起至八月二十一日止共結欠租錢七千二百文向索不付現將粥店盤與他人爲此請追欠欸潘供攤基由許姓處租來不干伊事同轉着將潘押候追許來案再核○某西人偕周維舟至案禀稱有茹霞軒付來仁茂雜貨行八月二十二日期票一紙届期和收一味游約至今不付爲此將仁茂主馮榮堂拘案請追馮稱此票由愼記掮客行張炳文向我借去言明八月十六日付我洋元爲日已久張竟不面因此不能照付况此票本係支票可請楊維舟退還來路同轉問茹霞軒曰此票如何由爾處用出答稱票係掮客周錦堂付我張稱茹與周合股營生必知周之下落同轉謂此事須交到周錦堂始可明白着將茹霞軒馮榮堂等押候交保限三天内理楚如違提究票仍給楊維舟領去下期再核○包探王榮培禀竊賊王德明七月廿五日在泗涇横塘之天主堂中竊得高臺上之禮拜鐘一個又騙病人醫病洋十元逃至上海復在法界天主堂中竊去洋燭臺四隻押在長生庫中嗣被英捕房包探拘獲　英公廨廨來請辦同轉察得大鐘一個約有一百餘斤詰問如此大物如何竊得供此鐘實係泗涇鎭陳玉卿倪姓兩人竊得携至滬上押錢無人肯受商之小的轉挽叔父王園昌作保押與恒豐當將洋十二元與陳倪三人分用小的分得洋三元問爾知伊如何竊取供陳等擊碎玻璃窓進屋數人同竊問法界教堂中之物如何竊得供小的本在堂中念輕乘不隄防時即在檯上行竊出門時有管門人看見不疑爲竊任我出外問念經時燭扦上總有蠟燭供因是聖燭不敢竊來將蠟燭拔下放在檯上而逸同轉飭將恒豐當夥徐中海傳案問銅鐘係西式爾當如何收下答稱據云拍賣下來且有保人以致信以爲眞德明稱從未與伊說過拍賣兩字商之祁君將王管押贓給天主堂領去待問明教規再行核辦令徐下期候示○三十七號華捕周阿大禀美最時洋行包車夫陳元開碍路行兇請爲究辦同轉判枷號七天以儆兇横○包探王榮培禀乞丐張阿二行竊小車上之單被押錢六十文錢已用去同轉着押候笞責一百板○楊王氏控長子楊樹不務正業常與弟饒舌協同無賴向弟拆梢爲此來案請辦同轉問爾今將長子送案意下如何答稱請管押捕房情願貼膳同轉着管押半個月再核○開文錦元珠花店之文渭江投案控稱初四夜九點鐘時行經三洋涇橋畔有素不相識之顧阿俊顧阿桂等五人與我碰撞被搶去金戒指一枚當卽鳴捕將兩顧拘押其餘皆逃逸無蹤嗣因顧知事不佳倩人繕成不具名之信一封將金戒送至我店爲此呈信請追同轉一再詰問兩顧不肯承認着押候比究據顧阿俊供小的本爲木匠與裁縫顧阿桂係叔伯弟兄金戒指係阿桂之嫡親兄弟阿木等同攫同轉將金戒指交文領去顧押候指拿餘黨再核 
[上海北巿六馬路仁濟堂施子英起解第一批順天振銀棉衣啓]  
　　謹啓者則敬自奉委勸振捐以來抑蒙好善諸君捐助銀洋棉衣業將捐户姓名數目刊列淸單藉昭徴信兹於本月初九日起解第一批規銀一千兩并懇和興太古兩分司裝運棉衣二百五十包計新棉衣一萬二千五百件内一萬七百五十件卽提所收捐欵添製統俟事竣核算淸楚再行登報則敬昨奉順天府兼尹憲電諭飭俟到津後徑赴寳坻辦振該處黃莊一帶地窪災重村大户多約計此次冬撫至少非二萬餘金不能開辦雖蒙滬上各賑所彚解賑銀一萬兩交由則敬携往散放一徑分 
 
 

Page 4

 
 
頭查賑深虞徧給爲難惟有籲懇四方君子迅速解囊源源賜助庶幾救人救澈不致溝壑仍塡一瓣心香同深感禱除禀請照章給奬外再𣵪奉布祗叩德安伏祈公鑒[  九月初八日制施則敬子英甫稽首謹啓]  
[彚解順賑]  
　　敬啓者敝所於九月初六日會同文報局彚解順天賑欵規銀一千兩托交施君子英帶往順天分别散放邇因順賑孔亟官欵不敷兼府尹潘府尹陳電催施君速往助賑需　需欵急等燃眉故滬上各賑所竭力籌捐終難集成鉅欵叩乞遠近各大善士俯念災黎千萬老弱婦孺悉屬飢寒北地早凉秋風砭骨此際無衣無食實不聊生鬻子賣妻逃災遠徙哀苦更覺難堪我輩樂業安居飽食煖衣深荷上蒼垂佑何不稍分河潤澤及枯鱗如辦振務太疎稍有可籌亦不敢嘵嘵屢瀆人命至重萬乞拯援泥首以盼上海四馬路高易籌賑同人等敬誌 
[續募津邑賑捐啓]  
　　今夏順直所屬洪水爲災大雨兼旬爲時過早京畿一帶冲蕩四十多州縣又兼北河永定河西河豫河泛漲溢湧順流下注天津一隅受災尤重幸蒙申報滬報字林時報各舘善長即將被難災民慘苦情形迅速刊登報章不取分文遐邇咸知感發各處仁人君子觸目動情卽承南中洋貨諸位善士慫恿寓滬津帮衆號一同募捐因與泰西各洋行交易數十年信義相孚廼荷義記泰和旗昌太古四大洋商首倡賑資每助英洋五百元自此勸募諸友感激興起隨卽勸募怡和豐裕兩大洋行各助英洋五百元又招商局一千元隨又勸募各洋行每捐英洋二百五十元者二百元者一百元者不等統共收捐英洋八千五百元之譜均有細帪芳名義資另登淸册因思收捐雖登報記簿而查户施賑不易必須認眞親歴察核務於災黎均沾實惠　期不負歐洲衆善士救難濟急之義欵是以敝業等公信致津籌辦放賑妥善之法天津善堂向有濟生社引善社襄辦諸友二三十位均係自備資斧任勞任怨不憚煩勞常年善舉施藥施茶施棺惜字義學恤嫠每交冬季地凍天寒尙有施衣施米施錢之冬賑然輙歎資財短絀之不繼而辦振諸同人努力未嘗稍懈現欲創立育牛所租地買草收買耕牛喂養以待來春退水窮苦鄉民耕種此欵亦需七八千金上年黃河水災曾在山東查賑亦曾散放銀七八萬兩今年津郡突遭奇災被淹村庄三百餘鄉統計八九萬户難民二十餘萬口津邑一縣受災急重彼時仰蒙李傅相籌濟晝夜焦愁赶緊分飭員弁剝船接濟施粥放賑急救目前之危發電於各省籌備冬賑百數十萬金官憲分派委員在各路查辦今我等公善堂所收泰西洋商諸大善士慨助賑資諄囑務要散給貧苦災黎而西商既有一視同仁之心我等宜思集腋補救之法公擬在上海再勸募各省大善士數千元通歸公善堂名下候信再寄天津交濟生社辦振諸友代查代放某鄉某鎭某名某姓大口若　小口若　細數花名另登淸册代印公善堂圖章其散賑各户聨票亦印公善堂圖章俟後繳呈洋商以備日後委人到該鄉察對某名口錢數核實以昭徴信今冬天津給賑者有備濟社存儲甚厚又有洋商寓津已曾捐集六千金亦要下鄉親散冬賑擬俟官賑查辦後約同洋商西款並備濟社又濟生社三善堂分占南西北窮鄉僻壤各分界限以補官賑之不及察給於陬隘哀黎孤苦極貧者得之則生何况北風凛冽冬賑甚長災區過廣照此辦法雖屬遲緩而於出資之善士眞如遍灑甘㴻矣以後在津辦賑散放某鄉某鎭各户名姓大小口若干細帪總簿約須查給完竣方能寄申惟恐北河冰凍寄信遲誤先此登報佈達尙祈鑒諒俟後冬底天津放賑總薄到申再將所收洋商捐數台銜以及各省善士捐數芳名通列淸册並將查放各處大小口名姓進出細數總册刊訂一本書曰徴信錄繳呈於各洋行並衆善士察核以昭誠信以後如有大善士樂助捐資　勿拘多寡卽送交三馬路同和公内寓公善堂代繕收條卽登報章察此望求泰西君子慨解慈囊各省善士廣頒義賑誰云集腋成裘仍懇多多益善既爲哀鴻乞命暫代饑民九叩惟望各省善士慈悲續　盼禱切禱統俟後首將徴信錄刊訂成書浼托義記泰和兩大紳商寄　歐洲各國扢揚仁風中外愜治四海昇平永慶安瀾[  寓滬津帮公善堂謹啓]  
[振物减價]  
　　本館協振所前承某善士捐助對時表早已登報求售惟所開價値當時悉照來單目今北方需欵甚殷刻不容待因格外减讓照碼祗收半價惟十六元之一枚則减作十元所望者君子從速購取俾訊民早受仁人之　則尤禱　以求　耳 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[龜奴自盡]  
　　揚州北柳巷西首舊城根一帶多係貧苦小　搭　居住柴扉半掩籬壁蕭疎間有一種無恥之徒糊口無方在此倚門賣笑雖已雞皮　髮猶　抹粉調脂狀類夜义不堪入目每當日墜虞淵　相約門前列坐過其處者皆須正襟矩步目不斜觀否則眼鏡小　等卽不翼而飛　彼等雖擇肥而噬却亦因人而施果有柳下惠其人彼亦無從施其伎俩據聞被其誘入者不過費靑妋數十翼便可作陽臺之夢春風一度卽别東西問姓稱名反嫌多事是誠靑樓之下下乘也上月有某甲不知何故忽與其妻口角妻以其甘戴緑頭巾淸享現成福尙敢如此張牙舞爪　是反唇相稽唇鎗舌劍兩不相下甲時已被酒忿不能忍驀出利刃斫之妻急躱閃腮頰候際已被砍入鮮血淋漓登時倒地甲亦跌仆細審之係在外預呑洋烟回家拚命者經人分投救治其妻受創雖深未傷氣管似尙可治甲未及須臾毒發斃命曳尾龜死不足惜作事莽撞亦珠可哂 
[覆舟遇救]  
　　鎭江來信云本月初五日將晚有一船在江中揚帆飛駛狂風陡起舟人不及卸帆船卽激沈人皆落水幸有救生船瞭見駛往救緩先救起搭客五人旋將舟拖住江干並挈五人至救生局換去濕衣至舟人性命如何則訪事人未經述及云 
[賑欵彚志]  
　　敝所昨承杭省馮步雲先生由馮利泰號寄來鎭江綢捐局經募浙湖賑欵移發直省洋三十元又胡瑞森翁經募　靑草堂酬神佑願洋一百元念切救災欽斡旋之妙術民沾實惠感推解之深情用連類而書之謹馨香以祝之上每文報局協賑同人謹志 
[萬家生佛]  
　　順直之荒極矣瑣尾流離顚連滿目况地近畿輔關繫非輕此有心人所常抱杞慮也如鄂省藩憲鄧小赤方伯憫此次直災極重啓勸僚屬廣爲籌募是眞能以民瘼爲懷　昨以第一次所集規銀二百十六兩二錢四分交由百川通票號匯寄敝處委解災區拜德之餘咸深欽佩値需欵孔殷之際仰蒙懷深飢溺渥沛仁施俾鳩形菜色之流免啼飢號寒之苦方伯誠萬家生佛歟爰登報簡敬爇心香上海四馬路文報局協賑同人謹識 
[助賑求佑]  
　　謹啓者森記號殷綬嵩大善士助來順直賑捐洋八十元爲求母康健祈父冥福號事順遂已身消災云云竊以作善降祥古有明訓今殷大善士助賑救災誠心已可格天凡有所求莫不如願以償積善之家必有餘慶可爲操諸左券拜登之餘敝同人等共祝獲福無量[  上海六馬路仁濟善堂籌賑公所董事施善昌等謹誌]  
[鉅欵助賑]  
　　籌賑而至今日卽巾幗中人毅然濟世洵可爲閨閫樹之型耳今有善女趙唐氏助英洋　千元求病愈慷慨樂輸救困詎形財吝康彊默迂旋乾自具神通上格蒼穹定能償願矣較之藥石所投厥功不止倍蓰焉上海北巿絲業會館籌賑公所施善昌謹誌 
[上海四馬路高易公舘内籌賑所詠南經收山東順直福建七月廿一日至廿九日第一百七十五次賑欵淸單]  
　　募江敦本堂張記譚記各洋一元高記華記邵資切嚴新元林長壽王徐發沈紳堂陳湘洲各半元共洋七元○朱家角魏募不留名不書名合一元○○廿七日古黟南屏葉氏洋五元○勉力子洋半元錢六百十不書名半元不留名四百文共捐洋一元錢一千十文合洋一元○齊同源源益莊各二元宋生發仁泰和程廣泰各一元共洋八元○恊茂莊來曹蔚記四元龐經畬堂三元○京口盈豐募張炳全五元無名氏吳克軍各元共洋七元○汪務滋堂一元○星沙柑子園募留耕堂錢一千文揚長齡六百文聶煒惠四百文廷康福全文典義林元發各二百文違板瑞林義泰春林各一百又共捐錢三千四百文合花洋三元○漢口思補齋募鼎宇副營錢八千文納靈合家四千文乙照堂三千文靑黎堂監局各二千文　山堂劍化堂懋記淸白堂中和堂各一千文正記五百文共捐錢廿四千五百文煥紋十六兩合規元十六兩六錢一分二厘○○廿八日江西樂平縣署帪房周磻溪翁募湯經畬堂五元陶勤甫胡樹生各二元　楙修叚秀屏胡月人伊少梅各一元居易同七百五十文汪韶珊惟善堂補蹉跎居世畊堂太和堂汪筱　江養眞堂王瀛　虹陽山莊各五百文共捐十三元錢五千二百五十文合洋五元○涵泰莊來寳應咢孺軒主人募芮四端堂錢十千文無名子中費移賑洋二元　仲書新病愈朱尹氏朱湯氏各一元福壽堂主人半元咢孺軒錢一千五百文影香室女史一千一百四十文朱仲平安高壽朱陳氏不留名新記無聞東朔張老太各一千文喜巧二三齡合一千文李益年七百文芮郝氏張虎臣各六百文菜根軒求平安　　各五百文保平安壽萱堂無名氏存城堂徐植干東又各四百文無名和尙各三百文　軒孟駒章雅堂章逐生平安松軒　价姚老各二　文無名一百四十文不留名一百文夏杜氏六十文共捐洋五元五角錢三十千九百四十文合洋三十元五角厦門源豐潤號寄來陳洪氏二元賢記文記各一元共捐花洋二元英洋二元原昌號交來屠景三翁募兒　恂隱名居士隱名氏各一元施靜葉星記隱名氏無名氏三户各半元三思居郭秀翁無名氏四户各三角共捐洋七元八角潮州府全泰成局翁厚齋翁來三河壩督絮舘劉萱季趙澄卿各十元平陳氏五元竹石居陳三元共捐洋廿八元東海人民助英洋四元本洋一元銅洋五元會邑東關鎭杜募杜種玉田　田堂各二元袁敬身書屋任行恕堂各一元徐恕思堂無名各半元共洋七元浙寗美記募沈吉甫楊蘭主美記沈霞臣　豹臣王桂亭羅蓉亭沈柱臣各一元張瑋林孫世華合一元吉軒耀祖春林杏樓合一元共捐洋十元　健海澄縣署劉喜善士募海澄覊客洋二元錢三百衣户房無名氏各二元何　　邵鑑湖各一元黃嘉春楊維齋各半元耀齋二角子芳楚勝各二百文無名首進各一百文共捐花洋九元二角錢九百文合花洋八角沈氏一元吳增發一元唐茂盛銅洋一元廿九日仁德堂助天津山東洋二十元温州府署盧壽萱堂洋十元李愼思堂四元沈瑞　堂王　壽堂容鏡　屋琴　山房書帶草堂各二元王槐蔭堂張愼德堂張友松堂鐵梅主人各一元共捐洋三十元嘉興學署陶甄書院膏火洋二元錢四百八十文王慶寶一元江榮茂寳號交來永茂泰助直隸規元一百零四兩懷玉山人樨巖子各一元南潯龐裕怡春號劉祖同翁募無名氏不書　各三人退補居知非軒秋雨讀書廬琴話齋各二元福源典衆友棧房衆友合助八元不　名力不從心無名氏易蕯莊隱名氏槐蔭軒不留名益壽堂勤愼居愼修子羣修廬仁和莊無名氏好善居泰興典福記莊無名氏保平安人金貽慶堂樂善主禮和典龐怡春怡昌典各一元養和居知足齋各半元元昌公典銅洋四元以上總共收規元二百四十一兩九錢七分五厘英洋八百五十元一角　洋六元花洋廿二元銅洋十三元錢　千二百四十文　 
[申報舘恊振所九月初一日至初五日止經收第六十七次淸單]  
　　初一日求婚如意洋二元頴川氏洋二角王肯　錢十千王殿元錢十千曾亮卿錢十千王文炳錢五千義生和　五千易子和錢　千王桂林錢五千李旭初錢五千無名氏錢十千尹堃堂錢三千王長興錢五千柏發森錢五千以上十二户來元五十七兩二錢六分無名氏洋五角補屈子洋一角瀆敷氏洋一角姚　馬洋三元六角無名氏洋二角安定　洋五角廖風軒洋五角南陽葉洋五角樹德堂洋五角安定席洋五角布底氏洋二角六功氏洋二角均淸氏洋二角吳秋記洋二角莫釐朱洋二角松雲氏洋二角求安子洋二角恨力微洋二角姚江王洋二角恆益王洋二角哈哈力耕子洋一元李貞榮洋一角周鴻星一元初二日福盛信錢一千李萃豐錢一千廣隆昌錢一千雲集恆錢一千余玉書錢一千余王氏錢一千永巨豐錢一千無名氏錢一千元定堂錢五日懋德堂　五百何安氏錢二千三善堂錢一千高陽氏錢五百啓裕堂熊錢一千無名氏錢五百韻香書屋錢二千嘉　堂錢二千星詔氏洋一元隱名氏洋一元濳雲居士洋一元陸叔良洋一元王宇春洋一元三省居鄭洋三元陳經明洋一元梅里沈翊記洋五角有心子洋二元初三日慈邑陸德　洋五元姚廷記洋一元懷德堂洋廿元吳相梁洋四元總辦儀徴淮鹽棧務馮洋一百元儀徴淮鹽總棧同人公捐秋節費洋七十六元儀徴淮鹽總棧洋八元　倉隨緣子婁湄賦萃三十部無名氏香港鈔票十元兌去洋九元八角求平安人錢二百初四日常德怡和福九八元十兩零七錢一隱名氏洋五元陳振宏洋一元李徐氏洋十元無力子洋一元淮南耐道人洋六元無名氏銅洋一元李王氏一元杏園居士洋二元無名氏洋三元無名氏銅洋一元初五日鵡湖寄居生印圖連環各一件孝睦堂花洋三元仲述氏花洋二元綸泊氏花洋三元恩華氏花洋二元星江氏洋十元求無病洋二元隱名氏洋十元不書名錢一千翼林錢一千袁啓東錢六百萃林錢一千以上四户來本洋一元英洋二元五角五分總共收九八元六十七雨九錢七分英洋三百五十五元五角五分本洋一元花洋十元銅洋二元錢二百二十文婁眉　萃三十部印圖連環各一件 
 
 

Page 10

 
 
   
 
 

Page 11

 
 
   
 
 

Page 12

 
 
   
 
