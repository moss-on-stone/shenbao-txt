# 1920 - 178 - 4917015

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[内閣與兵權（冷）]  
　　内閣事尚易解决而兵權尚在爭持蓋彼武人本以兵權爲第二生命者無足怪也况乎此次所以於内閣不能不退讓之故亦爲兵力所脅耳故以武人消除武人以兵力壓服兵力究其根原所謂以水濟水以火濟火終無大效也 
　　雖然今日兵權之爭持固亦意中事内閣而退讓他日尚可以兵權復之苟兵權而復退讓則他日反覆之途絶而能不盡力以爭哉 
命令 
　　七月二日大總統令國務總理陸軍總長靳雲鵬迭呈辭職情詞懇摯靳雲鵬准免本兼各職此令 
又令特任盧永祥爲浙江督軍此令 
又令松滬護軍使一缺著即裁撤改設松滬鎭守使此令又令調任何豐林爲松滬鎭守使此令 
又令王維城授爲陸軍少將此令 
又令李竟容岳兆麟張之傑陳光逵均加陸軍中將銜此令 
又令郭則澐給予一等大授寳光嘉禾章此令 
又令馮忠祥吳峯勳均晋給三等嘉禾章此令 
又令許炳堃朱光燾均給予三等嘉禾章蔡經賢吳宗濬均給予四等嘉禾章此令 
又令嘠斯圖魯喬薩爾第推利里戴爾比李閥均給予四等文虎章此令 
　　六月三十日大總統令任命孫雲峯爲陸軍第十六師步兵第六十一團團長此令 
又令陸軍部呈請任命楊紹先爲陸軍第十六師步兵第六十一團第二營營長應照准此令 
又令陸軍部呈請任命郭鴻興爲陸軍第二十七師步兵第一百六團第三營營長應照准此令 
又令陸軍部呈請任命徐國亨爲陸軍第二十四混成旅步兵第二團中校團附應照准此令 
又令陸軍部呈請任命鄭繼鏞爲陸軍第四師步兵第八旅第十五團團附應照准此令 
　　六月二十八日大總統令内務總長田文烈呈准安徽省長聶憲藩咨蕪湖警察廳試署警正李炳堃懇請辭職應照准此令 
又令成愼給予二等寳光嘉禾章此令 
專電 
　　北京電總理同意案提出後周卽入府申謝提出三大要求（一）閣員不受何方支配（二）行政不受他方束縛（三）軍事外交財政不受一黨把持徐派田文烈今晨赴團河與段接洽（三日下午四鐘） 
　　北京電此次周内閣提出係徐段直接商定對兩議長僅一度表示於議員團無所謂疏通一反曩例省無數手續現新衆院訂下星期二投票安系謂去靳戴周出自黨議黨然通過（二日下午三鐘） 
　　北京電徐樹錚入府質問元首旣許合肥組閣何以又提出周氏東海云此非予之本意在合肥當諒解（三日下午四鐘） 
　　北京電皖直之爭張作霖無法調停吳佩孚意非取消籌邊使及解散安福部不可徐樹錚態度强硬形勢恐决裂（二日下午七鐘） 
　　北京電直軍宣布徐樹錚罪狀總統特電曹錕請其轉令吳佩孚稍安母躁中央已籌有辦法 
（二日下午十二鐘） 
　　北京電今日總統免靳同時提周至衆衆係出獨决（二日下午十二鐘） 
　　北京電范源廉不就敎育傅運動坐升甚力外交有改施肇基財政周自齊說（三日下午四鐘） 
　　北京電張敬堯電前發軍餉係各處挪借請令鄂王等擔任歸還 
（二日下午七鐘） 
　　北京電張敬堯電奉令開缺自應敬候查辦請迅簡派大員前來監視交代因兵士疑堯有侵吞餉項情事請令監視員當場宣布餉項係中央所欠俾免衆怨至前所發軍餉皆由各處挪借請責成王占元等擔任歸還（二日下午一鐘） 
　　北京電政府聞李奎元潛赴漢口電王鄂督調查責令從速交替 
（二日下午一鐘） 
　　北京電鄂王電據報敵軍三四營由荆河腦進攻白螺磯又有六營由洞湖繞道進攻新堤螺山市已飭駐軍妥防（二日下午一鐘） 
　　北京電范國璋電張部由岳退出人數不滿一師三五成羣到處搶掠職部現駐寳塔洲地方安寗 
（二日下午一鐘） 
　　北京電鄂王派趙榮華旅駐防漢陽（二日下午十二鐘） 
　　香港電林虎奉令所部暫緩入湘（三日下午三鐘） 
　　香港電省會力主西南大學設廣州（三日下午三鐘） 
　　香港電擬任吕公望爲參謀長（三日下午三鐘） 
　　香港電三江各縣外報水漲三水縣東區已崩數圍（三日下午三鐘） 
　　香港電外傳譚延闓趙恒惕爭權恐生内訌（三日下午三鐘） 
公電 
　　陳烔明贊成廢督通電奉讀蓂公東電敬佩莫名廢督裁兵以身作範審機之智力行之勇眞足以震聾發聵爲海内倡倘以當局諸公救國之忱能爲銅山洛鐘之應則大局轉機將於是乎賴矣炯明竊維督軍擁兵各顧私利自是制度上所生之流弊内亂侵尋皆肇於此顧剷除此制以言治標則可以言治本則所當興革者殊非一二端可盡民主政治舉要言之當以民之所有民之所治民之所享爲歸中華民國之立於茲九年凡所以爲達此治道之基礎者如地方自治民生政策等皆未嘗立民權不長則國蠧不除廢督裁兵進行之中難保無變形之督軍兵隊代興以　張爲紅良法美意不化爲有名無實者幾希矣在中國發揮民治原非甚難得蓂公廢督裁兵之主張開其先路必有繼起以完成其美滿之結果者不禁馨香祝之陳炯明養 
世界路透電 
[英相演說愛爾蘭問題]  
　　二十九日倫敦電今日下院討論愛爾蘭自治議案時首相喬治氏謂目下凡愛爾蘭人民所以可接受之議不列顚均不能接受之但愛爾蘭人民一旦覺悟不列顚人民决不致承認其極端要求及不列顚無一政黨將以較現政府所予更優之條件予愛爾蘭則愛爾蘭輿情必有轉機彼意愛爾蘭明白之士終必知悔而接受目下之議案云 
[愛爾蘭近事]  
　　二十九日倫敦電愛爾蘭柯克郡之瑪洛站長曾開除不肯駕駛軍用火車之工人該站長昨爲新芬黨擄去 
[美國民主黨大會記]  
　　三十日舊金山電民主黨全國大會通過某女代表之提議規定每州得舉女代表一人加入全國委員會 
　　三十日舊金山電參議員勞平生氏被舉爲民主黨全國大會主席後演說抨擊共和黨之黨綱並謂在威爾孫總統以前政府之權久爲共和黨所握此爲衆所共知者今乃以不備戰之責韓諸民主黨實非公平共和黨對於困苦之阿米尼亞不允予以助力而對於墨西哥則欲收爲保護國要知美國如不得國際聯盟之扶助則將爲協約國所輕侮如協約國異途而行則將來必有流血之禍云云 
　　一日舊金山電黨綱委員會已將草擬黨綱送交總委員會决定在黨綱編纂未完以前暫守秘密草擬黨綱未言及禁酒問題留待總委員會决定之黨綱對於愛爾蘭自治事表示同情並允予以不背國際友誼之助力但發揮愛爾蘭問題應取决於國際聯盟黨綱對於勞工承認集合的行動之權利但反對幼工至於國際聯盟問題爭辯甚烈政府黨卽威爾遜黨爲勢所迫接受修正文其文曰凡保留條件可使吾人對同志國之義務更爲明白者吾人不反對之 
　　二日舊金山電黨綱委員會今日始畢其事黨綱中不涉及禁酒問題白乃安氏今日宣稱渠願在全國大會提出禁酒問題並將對於其他黨綱提出修正之 
　　一日舊金山電民主黨今晚大會歷時頗短因黨綱委員會未能議决禁酒問題之故該委員會已决議表同情於阿米尼亞而不予以助力 
[各國近事記]  
　　二十八日倫敦電首相喬治氏今日在下院答復克松子爵之質問謂協約國現正考慮辦法不使萊浦齊審訊戰事罪犯事任意延緩又答議員保特姆萊氏之質問謂今如有法可使德前皇引渡則英政府必不放棄責任但荷蘭政府今不願引渡彼意殊未便加以强迫云 
　　二十九日倫敦電技師與造船工人聯合會呈請每小時增加工資六便士今日由工業裁判所審訊計所要求之數每年須增需英金二千萬鎊 
　　二十九日士麥那電希軍已進至索瑪·亞克希薩·亞拉希爾·基里斯線外現停止續進以便鞏固陣地 
　　二十九日巴黎電此間萬國商會大會今日閉會時法總統米勒蘭氏歡賀大會建成最久機關而可搆通世界各國間之商務 
　　二日巴黎電協杦國關於中立區域撤兵事致德之覆文已於昨晚送至柏林文中拒絶德國之要求 
　　二日柏林電駐柏林法國大使洛倫氏已入謁德總統呈遞國書洛倫氏聲稱彼將竭力輔助德國經濟建議事宜一面將監視履行各項條約事宜 
　　二日華沙電新任波蘭總理以國防議會計畫提交閣議該議會有解决關於和戰一切問題之權 
　　二日比京電協約國國際大會今晨在此開會議事日程中之第一問題爲縮減軍備事 
　　二十八日倫敦電帝國無線電報委員會之報告已於今夜發表主張以無線電通至帝國各處其長不得逾二千哩照此辦法凡公衆及商務與新聞電報之傳遞均爲穩捷且較爲經濟國家有事之時軍用亦殊便利並擬設站通至遠東 
太平洋路透電 
　　二日海參崴電各領事與政府財政委員已議定改良幣制辦法外人須在七月十日以前將舊幣存入銀行以待兌換率問題之解决待解决後存欵可兌成新幣或仍發還舊幣隨存欵人之意而定存欵人亦可於兌換率未决定以前收回其存入之舊幣但喪失兌換之權利如存欵收回而照二百對一之率兌換新幣則存欵人可得證單註明原來存欵之數政府出示禁止新幣流出國外上烏定斯克海蘭泡與赤塔各政府現已開議各陣地休戰條件 
　　三日東京電今日公報稱日政府决計撤回貝加爾境之軍隊因該處今已無駐兵維持秩序以保護捷克斯拉夫人之必要也瀕海諸州則不如是已有日領事一日人約七百爲紅軍所害瀕海諸州各處皆有紅軍蹤跡自海參威伯力雙城子直至古拉斯克無不如是而日僑之居於其地者爲數甚多日政府固欲撤回所有軍隊但目前旣無可與談判或可恃之政府而沿朝鮮北界之現狀又復岌岌可危因此理由日軍必仍駐守於扼要地點以待西比利亞俄人政府之成立 
　　三日東京電首相原敬外相内田陸相田中今晨在國會演說前大藏省大臣阪谷芳郎在貴族議院質問尼港之變孰負責任田中答曰余負其責 
　　二十一日成都電熊克武罷免第五師長吕超職第五第六兩師遂對熊開戰熊亦在東大路取回攻勢川兵不利由榮昌退守内江葉荃已率滇軍由隴省入川境現抵長壩與第五師相接黔滇軍之地勢成一半圓線其主要地點爲叙州瀘州重慶合州順慶保甯綿州等處戰事刻仍在進行中 
　　三日北京電星期一日國會投周樹模總理案票聞安福部多數主張通過 
　　三日北京電薩代總理昨晚在南海設宴招待班樂衛薩操法文致詞 
　　三日北京電今日午後徐總統召見顏惠慶北京近有顏將爲新内閣外交總長之說 
國外要聞一 
[美國助華之最良方法說（續）]  
　　就社會方面言之最能助中國改良社會者亦爲美國其方法有二（一）美國名人如威爾遜毛脫杜威愛迪生等應旅行中國各地對華人演講（二）美國應派有經驗之社會改良家到中國樹改良社會之模範中國需要各方面之領袖人物今敎育上之新科學的精神尚未完全輸入中國美國此等領袖可以助其輸入如杜威博士之演講已卓著成效且此等偉人如醫生然親見病人之病徵後可以對症發藥中國之社會病如賭博嫖妓飲酒侵吞公欵等皆須改革而華人漠不措意卽歸國留學生亦僅尚空談不知實行故吾人極望誠懇之美國友人以服務社會之經騐予新華人以楷模也中國又急需美國經濟上之助力中國目下財政極窘然天產甚富需資本以開發之外國之中如日本者最願投資於中國然多政治借欵而美國不然其投資也但圖經濟上之回收吾人如得美資可以開礦築路發展農業進出口貿易皆得大增查一九○四年漢口出口貿易值價銀七千一百四十萬兩至一九○九年增至一萬七千八百三十萬兩其故卽因京漢鐵路成立河南湖北兩省土產得運至漢口之故再京張鐵路未延長至綏遠之前天津市上之胡麻子向不甚多迨此路開通後其數陡增一九一二年後此貨由天津出口年以四十四萬二千擔計質言之政治借欵於中國無益而有害實業借欵則足以療中國之貧而使日興月盛也中國出口貿易之重要與資本相同蓋中國所產之貨自用之而有餘同時又需自已所無之物品故必須與外國通商竊謂美國人應投資設立中美合辦之船公司俾得運華貨至美美國亦宜專購中國之主要物品如茶絲磁器黄豆棉花等並當購其他農產爲世界上向未知之者據余所知如木油一物產於浙江廣西兩省爲一種良好漆油勝於胡麻子油又如菜脂一物内含白蠟百分之三十爲製燭上好原料大茴香其臭味至佳產於滇桂兩省此等植物皆係自已生長不必注意栽培再如稻草蘆柴柳條及五倍子（含炭寧酸百分之七十二）產生甚衆供給無窮其他十分有用而爲外人所不知之物不遑枚舉倘美人能購此等物則彼此得益洵屬互助之最佳者也機器一項中國今不能自造須美人供給之機器輸入愈多中國經濟力必愈發達但華人今日尚未能運用各種機器以造貨物故美人宜在中國設置若干大工廠以造此等應用品此等工廠中應雇用華工俾其實地練習運用之法製作之方俾華人以後能自行設廠西雅圖商會曾决定助中國學生在美國各大學内學習商學並在工廠中實習此法至佳深望其實行並望美國其他實業團體仿照辦理庶幾此等學生學成歸國後得改良中國之工業而美國在華商務亦可因此增進也中美爲兩大姊妹國土地皆廣大立於太平洋之兩岸其人民皆愛和平醉心民治今美國方在盛年中國則如病夫備受其惡官强鄰之荼毒美國如不加以援助中國殊難自振中國問題不解决不但遠東可危卽世界亦不能粗安中國人口甚多决不能爲日本或他國所控制如台灣人然正如高麗人頗聰明日本亦終不能制服之也中國人種之勇武精神雖潛伏至數世紀如受壓過甚終有一日爆發使世界吃驚當中國不得不力自保衛其獨立自由之際世界必再發生一大戰爭較前者更爲猛烈美國人民對於此種戰爭决不能漠視彼在遠東之利益亦必須保障是故以秉有基督精神之美國人以世界和平爲目的者自應於政治上社會上智識上財政上盡力贊助中國也 
 
 
 

Page 5

 
 
   
 
 

Page 6

 
 
國外要聞二 
[巴黎近訊]  
　　取締奢侈品進口禁止美術品出口 
　　中美新聞社巴黎通信云法國近因經濟上之困難新稅繁興而舊有之稅率亦復大事增加一方面則取締奢侈品進口其所列品目累官報兩頁之多自海龜以至羅傘均在其列其於美術品如古畫等則所定出口稅亦極高禁其出口俾無形之巨資得以保留國内然稅率一高社會中大受影響所謂奢侈品者其問亦有人民必需之物因此禁令物價益昻貴生活程度隨之增高而禁止美術品出口之舉亦徒使巴黎不能復爲世界美術大市場之一美國一般富豪因之不復在巴黎定購名畫骨董蓋出口稅旣高益以物價頗不合算法政府此項辦法實屬害多於利不足以紓國家經濟上之困難也金鎊價格仍在五十七法郎左右今日之能助法國者在天然界而非議院所能濟事預料本年麥之收穫似頗可觀種植之田地亦日多一日所用假造肥料及新式機械極便田工大約法國所需製麵包之麥其八分之七可以自行供給矣據官報現有田一千二百三十五萬畝已經耕耘專事種麥計能得麥七百萬基羅格來其需求之於外國者但一百萬基羅格來而已以去年論則國内所產極少其由外國輸入者在三百五十餘萬基羅格來之上以今年情形觀之則大可樂觀也 
國内要聞 
[北京政局之最近曲折]  
　　張作霖仍暫留調停周樹模組閣已承認 
　　張作霖調停政局之頓挫已見昨報茲再將經過情形錄下前日（三十）下午保定方面又來急電詢問中央對於環請撤免僉壬首要是否可以順利進行抑爲私黨所阻攔張作霖得此信後向團河方面表示意見並未得責任之回答故張氏宣言如此情勢調停乏術余將回奉不任斡旋之責旋由吳笈孫傅良佐從中轉圜允再從長商議昨日下午府院段張四方面於某處接洽結果團河方面略示讓步因之徐樹錚之局面已於昨日下午三時定其命運矣大約籌邊使勢將取銷西北邊防軍已决歸段氏節制惟該軍五個混成旅其兵額比其他混成旅多一倍之多此次改歸段氏擬一律改爲邊防軍並以師名之聞宋邦翰褚其祥宋子揚張鼎勳李如璋等五員有師長之望於是合肥麾下連陳曲馬三師外又添五師聞保定方面對於此種辦法尚嫌不足以饜人望并聞直軍全體將士近發布一聲討徐樹錚檄文内列六大罪狀詞甚激烈吳佩孚在保定方面宣言云中日軍事協定直日韓協定書之變相若不撤消直以韓國自處可見其激昻矣故政潮尚不能完全作樂觀也又政爭起後外問謠言甚多至有謂又將復辟者徐東海聞之深爲不安特命張作霖發表一篇决不復辟之文章聞已在起草中大約日内即可發表又據公府要人言中央對於内閣改組之步調已定分四步辦理第一步靳雲鵬准免本職第二步提出周樹模同意案第三步閣員總辭職第四步提出新閣員預定於八月十五以前將手續辦竣然恐其間波折尚多八月十五號未必能完全成立也東海曾於昨日（一日）下午二時二十五分用電話邀張作霖在後樂堂談話聞徐張晤面後徐謂大局尚未疏通就緒老弟何言回奉老弟走後疏通之責何人擔負故以我這個老面子留老弟在京多住一二十天俾將大局疏通完善亦不負我盼望老弟來京之意惟張氏以奉省地方重要實難再事遲延大局疏通之職作霖旣不能辦好莫如不管云云然經此一番慰勸後張已允暫留矣 
　　另一報告政局問題經張作霖調停頗有頭緒但最近兩日形勢似復有變化緣某方面祗肯讓步將某項軍隊交出歸段節制之一條蓋以此項名義上雖稍有更變而實際上則毫無損失故最先即已承認至對於財交兩部出閣及取消籌邊使官制兩條則尚無承認之意此與張使調停之苦心大相剌謬故張氏有定於前晚返奉之實言但聞東海以張使若於此時回任則政局恐益無解决之望故已於前日派人謁力挽留而某方面亦頗以張去爲慮特請軍界某某兩要人謁張請暫駐使節並允以諸事尚有磋商餘地張使聲明謂在京日久萬難再事久留擬以五日爲期若仍不能具體解决則惟有卸責不管云云經此一度曲折昨日形勢始漸漸回轉大致三長出閣與某使免職兩項均所難免至周閣能否成爲事實緣各省督軍尚無來電表示難免不生波折惟聞張使復於昨日午後三時進謁東海磋商一切大約政局或不至於决裂也 
　　周樹模組閣之說至昨日止尚未確定然據昨日見周之人述周語云現在内閣之地位實一犧牲人之地位我固知之惟以總統交情所關果厞犧牲我不可者我亦何能堅拒周氏本人已承認組閣即此語可以窺見至周内閣之夾袋人物其預備以代交通部者聞頗屬意於魏宸組財政何人尚不可知王郅隆運動頗力但未必爲周氏所喜某方面又披露一新閣人物表陸軍靳雲鵬（留任）内務田文烈（留任）海軍薩鎭冰（留任）外交施肇基財政周自齊交通葉恭綽司法王寵惠農商張志潭敎育范源濓昨日已有全體閣員預備總辭職之說 
　　國民通信爲彼方之通信社所記亦足以見彼方之一斑節錄如下張使調停辦法擬請將徐樹錚所帶之軍隊歸段督辦節制並責成安福部通過周樸老出山組閣此兩項辦法段之方面已經承認徐亦願將軍隊交出議員方面除與靳翼青有關係者外多仰體元首之意旨及張使調停之苦心對於周閣事主張通過政局風波似可作一結束矣不料張使將此種辦法報告保定後吳佩孚等仍不承認要求請罷斥徐樹錚取消籌邊使官制罷免曾李朱三總長及其他之條件張使於前日（三十）下午三時赴團河謁段報告此種情形段以爲調停政局乃極好之事惟吳佩孚以一師長干預政事要挾條件此風一開則中央威信掃地態度異常堅决張使言外之意亦以保定所要求者未免逼人太甚卽在段前聲稱謝絶調人卽日出京並將軍隊調回等語張使由團河回京於下午七時即赴公府請謁東海並聲明辭行東海以時聞太晚已就寢未卽接見惟傳諭挽留張使不可出京張使因調停無效極爲抑鬱政局至此又成停頓之象昨日風聞曾朱李三總長及徐樹錚擬自請罷斥以免東海爲難略謂吳佩孚所兵諫者旣已從曹吳兩氏曾聲明不反對合肥祇反對合肥左右之人今合肥左右之人旣完全下野應請元首即提出段督辦組織内閣至吳佩孚以一師長干政兵諫紊亂國憲應請元首依法懲辦以維綱紀云云此項主張曾由某要人於昨日上午轉陳東海東海謂此種辦法甚爲公平余極贊成一俟下午約張巡閱入府計議後再行决定等語聞張使於下午四時入府七時甫出情形如何容再探誌此政局最近之要聞也 
　　頃據本埠某外通信社所接京電則吳徐之間情勢非常喫緊茲錄如下二日北京電云近因吳佩孚與徐樹錚感情日疎數日來京中謠言百出華人之携家眷避往天津者不少且駐長辛店方面之吳軍與駐月壇之小徐軍隊日來各行移動因之都下人心愈形恐惶三日北京電云此間傳說曹錕吳佩孚與徐樹錚已各下動員令於其部下軍隊且爲檢閱（二字有疑義）軍隊曹吳已派參謀赴馬廠徐樹錚已派參謀赴廊房 
[北京通信（吹萬）]  
　　北大理科七月一日之兩大會 
　　中法協進會敎育股會議 
　　北大歡迎班樂衛 
　　七月一日下午北大第二院凡開二會中法協進會敎育股於四時至五時在工科敎員休息室開會到者法人四華人十有七共二十一人華人方面有北大敎授李石曾蔣夢　及各省敎育廳代表至四時二十分始開會先由法人鐸爾孟與李石曾等以法語互商約廿分鐘然後以華語報告大致謂刻擬於北京上海廣州三處增設法文預備學校各一以便中國學生於未到法國以前先習法文倘大家對於此舉有意見請發表有某省敎育代表問此種預備學校爲官費抑爲自費此學校徵收學費與否畢業後赴法爲官費生與私費生鐸爾孟答稱預備學校當然徵收學費中法協進會但能爲學生負介紹之責不能爲出資也某君復謂可否每年設十額公費以成績最佳者補之以寓奬勵之意鐸氏云是亦可本擬向法國敎育部特别交涉每年請設一二名免費生於學校以示鼓勵也又某君言本會但負介紹責而介紹復限於三校之學生人或謂本會有偏私倘學生在三校以外之學校讀書而其成績不下於此三校之畢業生者將何以處之鐸爾孟主張當經過一定之攷試李石曾以爲介紹之範圍不宜太狹凡其人於社會無失德而有志游學於法者縱其程度不足亦當與以介紹語至此鐘已鳴五下校役入招李石曾出蓋北大請班樂衛君演說原定五時開會請李君爲之繙譯也各曾員皆欲往聆班君高論遂散會 
　　班樂衛之歡迎會以理科大講堂爲會場原設千座届時以到者逾額竟莫能容立窗外以聽者甚衆原設特别座二十旣以外賓到者衆迺復臨時擴充其座故至五時三十餘分始克開會先由北大校長蔡子民君介紹班樂衛君於大衆略述其生平謂班君以數學名於時身出寒家知民生疾苦以是後有政聲君初爲敎育家曾任巴黎大學多藝學院等校敎授迨一九一○年始入政界故君爲敎育家而兼政治家君素熱心研究中國文化此次復任爲巴黎大學中國學院正院長來華考察余等深願一聆其敎訓云云言畢請班君演說班君以法語詢李石曾君蔡君何言李譯告班氏遂言曰余以一法人越重洋來游中土實緣平素注意中國事情之故初非適然而至者余與中國關係最早當西曆紀元一千八百七十八年時余生十有五年研究天文學因及其古史始治埃及古天文及量地法埃及固天文學發明較早之地也厥後復研治中國古天文學知中國天文學發明絶早而其中算法則至精以是知天文學非特西方之科學實東西一原者也此余十五歲時與中國發生關係之始自是厥後余腦海中恒爲中國文化所繚繞逮中國前清末葉余執法政時華人學者志士多有至法者時或相過從其思想大都注重於自由博愛平等三事與余之施政方針相若同氣相求因有友誼會之組織及余旣退職復理其敎育之舊業而中國之文明終拳拳弗忘於心竊謂敎育者公共之事業而非可以國界限也世事約可區爲應時者與永久者二部敎育永久之事也敎育可大别爲三一普通敎育爲使多數平民得知識之敎育其重要盡人而知可母贅述二爲專門敎育此種敎育中國較爲幼穉而歐洲各國之所長也此敎育開發物質文明與物質方面之人生亦至有關係故亦足重三爲高等敎育即研究高深學理哲學之敎育也此爲少數人之敎育即不然亦必爲比較少數人之敎育也此種敎育當求其完全中國固當借攻於法而法亦當以中國所有者爲錯或者謂高等敎育爲少數人之敎育無益於羣衆此實臆說管窺蠡測者所宜道而非學者之言也各種最大之發明與人生以莫大之福利者殆悉源於高等敎育西洋人每有一種疑問謂西方之科學與物質文明曷爲如此其發達而東方之國則反之豈東西洋人之知識天然有别耶實則中國於高深學理之發明至多類皆含於古籍中猶鑛產之韞於地也今固未發掘耳使發掘之固亦大有足觀者西人未見中國之高深學問遂謂其無此實不合發掘中國已發見之高深學理亦大足爲世界學術界助或者謂中國之文明爲過去之文明爲歷史上之文明爲已死之文明可棄置勿復道但從事於今日之所謂歐洲文明者此實淺學者之言依余所知歐洲新發明之學理竊以之斤斤自喜者一閱中國舊籍則或有早言之者矣中國舊籍中之說庸亦有爲今日歐西各國巨哲所尚未發見者在故鈎通東西洋之學術實爲當今之急務夫人之所貴在精神不在物質今科學發達法華雖遠而有飛機以爲交通之具交通聯絡益較前爲易然此物質方面之聯絡終不如精神方面聯絡之重且親切也兩國文化之交通卽兩國精神之聯絡幸共努力云云繼由蔡子民君請巴黎大學敎授巴爾君演說巴爾君言曰班君所言已詳余似可弗言然余尚有一意爲班君所未道者爲諸君告巴黎大學爲世界最古之大學其成立在十三世紀代有擴充其中增設之各專門學院實不少今復增設中國學院此學院之初設事或多未備學生人數與巴黎大學之萬餘人較當然眇乎小也然將來必能日益擴充前途正未可量巴黎大學深願與北京大學互相聯絡交換敎員與學生以期相扶並長云云末由蔡子民登台致謝二君并謂班君長於航空學於該學著有專書行於世故末段言及飛機至於與巴黎大學交換敎員學生一事北大亦甚表贊同以後當由兩校商酌進行云云時已六時半遂散會 
[京華短簡]  
　　海參崴之領事團對於海參崴政府之發行新紙帑以其僑民損失過巨曾提出强硬之抗議旋以海參崴政府置於不理故反對之聲益見激昻現英國等十一國之僑崴外人已組織一國際聯合委員會並於二十八日特開大會協議具體辦法以明示反對之態度而臨時政府則已將外人所有舊紙幣之登記日期延至三十日爲止之旨答復領事團矣 
各國先後與俄開始通商我國因地理上關係兼因保護旅俄華僑起見决在莫斯科設立總領事館專爲調查商情保護僑民之用昨日已在國務會議通過並已向財部追加預算 
　　昨日星期四國務會議議案如下（一）財政農商兩部提案請派專員分赴各省調查糧食現在狀况結果照准（二）福建李厚基電陳該省水災甚廣請撥欵賑濟災民案結果照准交由財部趕撥五千元濟用（三）政府擬派員赴歐參與財政會議由經濟調查會請發六個月經費案結果照准交部撥給洋十三萬四千元（四）收束張革督軍隊案張敬堯軍隊業改由王巡閱使節制昨日特提出收束辦法結果轉留吳新田顧琢堂兩旅其餘或改編或遣散回籍（五）外交部提出擬在俄國莫斯科都城添設總領事請公决結果通過但遴派何人尚未擬定 
　　南軍進犯鄂邊王鄂督已向南軍司令部提出抗議業誌昨報聞中央昨日接到王鄂督來電報告原文略云頃據新埭田旅長電稱荆河腦南軍進攻由白螺磯向我猛撲我軍回擊敵勢潰退獲勝等情又據報告南軍集合大部兵力擬繞洞湖向螺山新堤進攻等語當飭駐防各軍嚴密戒備如未得確實報告不准輕開戰釁謹此馳陳應請詰問 
　　川中廣元巴中各地近發生紅燈敎匪已擾及甯羗沔縣沿邊之蓮花寺元墩子犂坪胡家壩一帶千百成羣拘拿紳富勒捐糧米爲害頗劇現由劉存厚派隊前往剿捕馳抵王家營地面與大隊股匪相遇持有快槍土槍約三四百桿餘則爲刀矛之屬其勢甚悍劉部人數僅一排衆寡不敵已續加派援師前往以期迅就撲滅 
　　政府接山東屈映光電稱省署事業已結束清楚懇請新任齊耀珊卽來任事云云惟聞齊氏在津養病曾電政府請收回成命政府昨因屈電特又電齊云尊恙稍愈望即赴新任 
[張敬堯尚自辯耶]  
　　據京訊張敬堯行蹤近來頗形詭秘有謂確已由嘉魚微服赴漢者有謂已赴滬者據上兩說則張已離嘉魚矣並聞政府自將查辦命令發表後張之部下大小軍官均已逃竄張則大爲牢騷連日電致政府詞意之間多不平語特錄兩電如下其第一電云此次蒙元首特殊之遇俯恤下懷特令開缺聽候查辦亟應靜候處置值此時勢迷離人心淆惑之際不清檢無以自明堯居心坦白當可質諸天地務請中央迅速簡派大員監視交代至中央所欠餉項目兵等知識短淺不知政府困難均疑堯有侵吞情事發怨實深更懇監視大員對於目兵明白宣示此項餉糈實係中央所欠免生意外枝節否則堯雖以待罪之身實非任此重咎至於敬堯所墊前敵各師之餉係向各方借貸應否歸王巡閱使歸還又陣亡官兵數千如何撫恤以慰英靈亦乞一併明白宣示俾免贅累早卸仔肩披瀝上陳伏候明示其第二電云讀吳檢閱使戡電知南軍肆行不忌得隴望蜀又向白螺磯進兵并假冐七師名義經劉旅長躍龍辨明竭力抵禦等因感佩之餘不得不電陳衷曲敬堯敗兵之將詎敢掩非溯敝軍自征贛及轉戰秦豫川曁四省剿匪以來於軍風之優劣士氣之强弱固人人所盡知亦在我諸公垂鑒之中今一旦湘南失利實因接援不濟友軍觀望並非甘心退讓擾壞大局者詎奸人從中陰謀濫施皂白冐名誣七師搶奪者有之冐名誣七師姦淫者亦有之甚至暗結南軍帮助軍械買陖外人以致便人有謂敝軍沿途騷擾之說試思爲盜者能自報其名乎現軍民悉受其愚將士憂煎欲死曾已得有確實證據除另附公决外務請秋毫明察立賜判言堯一武夫存亡固不足惜其於國事前途均受影響何想吾中央對此等背棄信義破壞和平之尤要亦不能無所處置然又非堯所敢冐請也謹布區區伏維公鑒張敬堯卅印 
[南軍進攻岳州之經過]  
　　六月二十六日長沙通信云南軍自開抵湘陰後零陵鎭守使蕭昌熾即率所部進攻平江駐存該縣之北軍方向地方紳商勒索巨欵聲言如不能照數繳納則地方秩序彼不負責正勒索間而南軍已愈逼愈近北軍遂於二十一日退出平江蕭軍在平城略爲布置即向藍江橋一帶進擊另有一軍由新牆趨桃林出雪溪逕攻臨湘以斷張敬堯後路抵臨湘後僅與北軍一戰縣城即爲南軍所得南軍旣得湘陰即集中於新牆筻口各地方商議進圖岳州遂由總指揮下令於二十三日起向岳州開始攻擊四面并進猛力攻打至二十五日晨北軍不支全部退出城外岳州遂爲南軍所得張敬堯則先期移駐兵輪中以備緩急至此次南軍所以逗留在距岳城四五十里外不遽進攻者其原因以前方兵力尚不甚厚必俟大隊集合始免疏虞近譚氏已電令駐衡滇軍師長朱培德留兵一團防守零陵衡陽　處其餘飭一律開拔來省又粤省武衛軍之先鋒司令鄭昌蕃已於十九日率隊到榔卽日開拔來省兵力已足然後開始進攻蓋鑒於戊午之役以急進誤事故此次特别愼重也駐紥常德之馮玉祥旅久擬開回武穴除馮氏眷屬早已赴鄂外其部下兵士亦已檢點行裝昨馮氏特假該縣商會召集紳商報告謂南軍陳嘉祐所部已節節趨入常境茲爲保全常德人民生財起見本旅即日實行離常其交替辦法亦經擬定凡張敬堯薦委人員一律撤差與本旅軍官眷屬限三日内出境否則不負保護之責至軍隊按期撤防啣接出境已商令譚督轉飭沿途放行並請陳嘉祐司令迅撥軍隊至常桃接防云云紳商得馮旅報告後卽趕備旗傘匾額等物致送馮氏以當去思 
　　另一消息趙恒惕馬濟等於二十四日凌晨率所部約數千人由湘陰取道臨湘繞出岳州之後一畫夜行三百餘里二十五日上午抵道人磯（距岳四十里）張敬堯聞報即命應敵而部下已不戰自潰紛紛乘船下竄張氏見事不妙亦上輪而逃斯時岸上南北兩軍已開槍交戰蓋陸路潰走之兵已與南軍相遇不得已而對敵也張氏乘此之便鼓輪力奔得免於難而其部下潰兵陸續乘船順流而下共計船隻一千七百餘號沿途行走被海鷗楚有兩軍艦解散十分之二被新堤盧旅解散十分之三其崛强不肯繳械被擊落水者約百餘人至嘉魚峽則張氏之勛華輪在焉於是由張氏招集殘兵共計得兵船六百餘隻約潰卒一萬餘人其先抵漢陽之一百餘隻昨亦被張之參謀長招轉至嘉魚另行編制此張軍潰走之實况也并聞趙馬兩司令擬追至鄂境因范師盧旅沿江防堵甚爲嚴整未敢輕進刻　駐軍太平港 
[長沙又發現一大慘劇]  
　　市民媚鬼殺學生 
　　旅京湘人消息云長沙縣立師範校址在前清時原係左伯侯城隍廟宇去年十月張敬堯將該校解散後當卽迎接左伯侯木像入廟並親身前往焚香叩禱該校敎員學生等雖欲反對無奈處張惡政之下故亦無何種表示任之廳之而已至此次張走之後該校爲恢復原狀起見有學生多人於六月二十一日夜半將左伯侯夫婦木像一同毁滅不料事爲迷信過深之市民聞知遂聚衆蜂擁而入毆傷學生多人有該校畢業生王繩武君立即斃命其餘受傷諸人生死尚難預卜當時更發現慘無人道之事卽市民等用煤油注浸棉被包裹學生四人舉火焚化斃命該廟董事等知事至此遂嗾使市民縱火焚燒房屋意欲掩滅燃油斃命之事幸火起未久水會軍警趕至始將此事暫告段落另一消息云本月二十一晚六時許長沙縣立師範學校學生將城隍廟所設之李眞人左伯侯神像一律毀除打破偶像擯除迷信本屬正當主張惟思盧稍欠周密手續過於促迫以致猝不及防竟爲多數地痞所乘演成絶大之慘劇據調查所得該廟首事以明知此項淫祠决不能見容於學生上勾通一般地痞秘密防範學生毀除神像之信最初係由廟僧傳出準備完備遂於當晚三時許大舉攻擊將前後門扼守斷其出路適鄰近長春街火警觀者塞途嘯聚愈衆共計有二千人之譜皆短衣赤足手持扁擔先攻前門次二門又次三門逢人便打見物即毀學生寄宿者甚少覩此危狀紛紛逃避苦於前後門禁閉莫得生路遂皆爲暴徒所生擒中有二人被暴徒裹以被褥投火焚燒其一即葬身火燄其一則三次跳脫而出三次後被抛入火内極聲呼號備極慘酷暴徒跳躑其問眼赤耳熱猙獰如鬼皆高呼燒洋學生打洋學堂舉凡該校所有器具用品學生所有行裝書籍皆付之一炬直至二十二早猶横舞扁擔在該校附近搜打學生紅十字會聞信派人馳往救治死傷暴徒疑爲學生復叢集包圍欲行兇暴經再三證明始獲倖免據云曾見一受傷學生臥地雖爲已死撫之尚能呼吸命舁送醫院暴徒立即禁止恐其復活更以巨石重壓其上滅絶人道一至於是紅十會人因無力制止旋即退出有彭光球者長郡中學生此次由駐衡請願代表團歸來忽聞凶耗前往災地察看暴徒認爲學生喝聲毆打彭返身逃避暴徒糾衆窮追入英算專修學社經人苦口勸解乃免窮凶極惡紛擾竟至數小時之久始有人電達譚總司令及姜知事得派兵馳往彈壓驅逐暴徒但並未拿獲一凶犯僅扼守門首不許閒人進校而已敎育界人士得悉此信立即聯合敎育界各團體在敎育會場開一緊急大會討論對於懲辦凶手維持敎育辦法出席演說者莫不悲憤異常當舉出代表十人（内女代表二人）向譚總司令請求懲辦暴徒並出示保護學生均承譚總司令面許並派軍隊協同學生前往災地察視一周餘火未熄四壁僅有一種荒凉慘酷之情景令人直欲墮淚計調查已死及受傷各人名籍如下王繩武長沙慘遭焚死已尋獲屍首李宗稷長沙重毆後投火三次幸佯死得脫危在旦夕劉冀安化頭部打破傷勢甚重唐至潔長沙頭胸兩部均受重傷周少連安化遍體鱗傷文柏吾長沙頭腰手各部均甚危險繆瑞祥長沙頭背兩部均受傷惟勢較輕童石壽長沙重打後又遭焚燒屍首不知下落其餘被毆之後逃脫者有之不識存亡者亦不計其數云 
 
 
 

Page 7

 
 
[河南兩次國民大會記詳（芳草）]  
　　第一次警察搗亂第二次軍界保護 
　　自吳師駐豫而後無聲無臭之河南亦羣起爲驅逐王印川之運動此事醖釀已久前日曾開國民大會兩次是由醖釀而進於實施也茲將兩次開會情形彚誌如下 
　　（第一次）開會豫人原定於六日二十三日假豐樂園開國民大會因有某種阻力未果改於二十五日舉行開會前遍撒傳單數王氏十大罪狀至日開會男女到者甚衆詎甫由主席報告開會宗旨卽有人高呼搗亂搗亂聽者皆驚愕四顧南關警察署署長李子才在場彈壓亦大呼有人搗亂快拿快拿於是秩序大亂報告者疑有奇變在壇上鼠竄聽者皆疑爲有大禍臨頭奔避不迭擁擠踐踏呼喊嘈雜之聲不可名狀落帽遺履撞損跌傷者數十人某女生受傷尤重均拚命逃出會塲而轟轟烈烈之國民大會已隨之風流雲散矣許多國民受這番驚嚇不肯罷休遂舉定代表尚爾襄涂亞超王安初閻鴻鈞（男代表）沈亮卓錦劉秀蓉李慧貞孫文聰（女代表）等十餘人向趙督軍處哭訴一切趙令趙傑接見極加撫慰乃以三事相約（一）懲辦故意搗亂之警察（二）擇日重開國民大會（三）軍界擔任維持秩序各代表始散（第二次）開會前於二十六日街上又發現一種傳單定於二十七日仍假豐樂園開國民大會至日到會者不如二十五日之踴躍女界則僅三二人且姗姗來遲軍界幾居半數園門外迤北爲毅軍迤南爲宏威軍皆荷槍實彈懍懷可怖園内多便衣軍士往來梭巡據某軍士言今日營連排長蒞會監視者頗多如有人擾亂秩序即當場拿辦蓋實行其維持秩序保護國民之天職也是日與豐樂園比鄰之第一商場亦駐有武裝軍士望衡對宇之勸業場亦有便衣壯士若干均摩拳擦掌勢甚勇猛商場及勸業場之洋貨攤相戒不敢開張亦可見當時之情形矣至十點鐘開會由某君報告開會宗旨有前日開會搗亂原因云係李子才受某人主使今已要求懲戒矣旋有多人陸續登壇演說大致不外歷數安福禍國及王印川之劣跡約兩小時之久遂有人宣佈緩進急進兩辦法（一）緩進辦法即要求趙督勸令王離豫限卽日答復如五日内不能實行即改用急進辦法（二）急進辦法即由多數公民直接赴省公署實行驅逐令其離豫又兩項辦法外并有通電全國陳請省議會取一致行動經在場公民全體表决即行散會至將來效果如何趙倜能否表同情於公民刻下尚難逆料也 
[旅粤湘人大會紀决定善後三條]  
　　旅粤湘人因張敬堯荼毒生靈甚於洪水猛獸現雖逐出長沙而北兵之在常德岳州者尚有數萬特於日昨在濠畔街湖南會館開全體大會商决善後辦法政學各界到者甚衆公推陳君家鼎爲臨時主席報告開會宗旨後卽提出議案請衆公决（一）急電譚延闓趙恒惕各軍乘機收復常岳（二）倣雲南辦法廢却督軍（三）數年來湖南增加主客各軍不下十餘萬人民所受之慘痛幾於天翻地覆且每次戰後即有所謂清鄉軍出現此等軍隊姦淫擄掠栽贓誣陷無所不至若不於此革新聲中澈底掃除吾民終難安枕討論之下第一條全體贊成當推數人擬電通告第二條意見頗歧有謂湖南正在從事討伐陡廢督軍恐生絶大影響者有謂督軍終須廢却不如趁此實行以新耳目者終結通過暫以總司令名義統攝各軍一俟戰事完了即由省長主持一切第三條俟肅清常岳後查看情形如何再定至於被解散之省會封閉之學校箝制之報館紊亂之財政蹂躪之司法祇有次第恢復整頓現下甚難兼顧至六時許始行散會 
[粤軍代表與譚陸之談話]  
　　廣西通信云援閩粤軍總司令兼理閩省長職陳炯明自往年統率所部軍隊佔領閩省漳州後屢欲圖謀進攻并無回粤之志然粤中某政團恐陣得閩省地盤易與已黨政見衝突故每每慫恿莫榮新圍迫陳氏故人咸謂桂粤二省將有爭端發生然桂軍多不承認此種軍隊爲桂軍之代表（現駐紥潮梅軍隊如申保藩劉達慶均爲粤軍）陳亦以譚陸出身緑林平生磊落昔年督粤時對於兩粤軍隊如同一體未嘗有歧視之事發現意亦疑此次桂軍增防潮汕或受政黨挑撥故特委派粤軍參謀兼潮循道署顧問李秉端（桂林人）回桂會晤桂督譚浩明譚謂粤省軍隊複雜不可概稱桂軍至政黨中之少數桂省軍士乃政黨之衛隊潮汕增防一節本省當局實未預聞况兩粤如同一家余亦粤籍（譚督粤時自認爲粤籍曾於粤垣聯合譚家建設譚氏宗祠）粤省亦爲余之故里望即致電漳州懇陳省長（陳爲福建省長）釋此疑惑云云李與譚會晤後旋亦致電漳州報告一切越日李又由邕上龍謁陸幹卿陸氏態度一如譚氏并謂粤省自某政黨盤據後屢屢利用桂軍推倒異黨事成則以爲已功事敗則卸其責任反誣桂軍某某遂激動兩粤民間互相猜忌此皆政黨挑撥之故望轉告陳君宜堅守防地圖謀北進萬不可與此種複雜之軍隊作無謂之戰爭云云現李已偕同陸氏由龍回邕陳炯明亦已有電來桂聲明允受調停之意并據邕垣近日消息均謂潮汕戰禍從此可望息減并謂粤省高級軍官不日將有大更動云 
[廣州軍府之新形勢（平）]  
　　自西南内訌而後軍政府奄奄一息毫無生氣近自湘事得手軍府情形又爲一變局中要人均視此爲發展之第一關鍵惟滇桂决裂實無法調和有主張改選總裁撤除唐繼堯之總裁者然某某等以此種有名無實之事徒惹各方面之反感於實際上無甚利益故决計從緩有主張請趙藩回滇實行疏通者多數贊成促趙起程然趙仍一再改期遲遲不行則以川滇旣已决裂收拾極難行亦無效故仍觀望不前現當局對於滇軍在粤之實力正在設法箝制令其無能爲力滇軍之精銳者原屬於楊益謙及朱培德所統今楊朱兩部之師已盡赴湘駐紥衡州去粤漸遠無慮其折回楊益謙歷次致電請撥軍械及軍用品軍府以覊糜不絶之法對之不拒亦不予其間蓋含有作用也近聞楊朱有由衡州移往湘西與别軍聯合消息軍府亦不視爲重要至滇軍留粤者本尚有成桄所統各部當北江軍事結束時成部改編爲海軍陸戰隊移駐潮邊迨到潮而後駐紥章安有夏述唐軍嚴爲監視當局已有懼心矣及因成部内有一二人與陸炯明所部私通遂藉此爲名出其不意立將通陳者槍斃其餘全部繳械解散成桄僅予以督軍府顧問之虛銜於是成部之滇正又在潮邊全行解散矣其有少數駐粤垣者亦一律資遣回籍故現在若言滇軍惟李根源所統者尚得留駐瓊崖作海島逋客食太平糧其他則已分析殆盡至滇軍之外足爲軍政府作梗者則有粤軍從前報中屢載粤軍返粤而當局對於潮閩邊地一再增兵幾若戰事將啓但近則轉爲沈寂蓋因湘戰旣啓彼此皆有知難之心調人復從中疏解故局面曹歸寗靜日前陳炯明曾派代表李某上省晉謁當道後又派代表金章晉省皆爲表明並無啓戰之意省長楊永泰復力用牢籠之策委任金章爲司法處長疏通後疏通粤軍亦漸漸就範日　陳炯明又致電督軍省長辨明返粤之說實係有人從中播弄以害粤軍護法之名請從嚴查辦云云蓋湘事旣甚得手滇軍已無能爲力粤軍以一孤軍其勢不得不安於沈靜矣 
[贛潯雜訊]  
　　連日軍署忽到政客數人張勳代表孫廷林（九江）自京來武鳴代表黄自希（萍鄉）自桂來李烈鈞代表鄧文輝（峽江）西林代表劉鳳起（南城民國初任江西民政長）均自粤來皆謂有重要事件與陳接洽孫廷林前任大通榷運局長爲張勳舊屬聞二十九日陳電政府請起用張勳督皖並另函致張敦勸出山函交孫君携回 
　　近日江西内河水勢暴漲南潯鐵路各處便橋異常危險尤以瀛上橋爲最工程師黄復憲已赴該處就近踏勘並隨時修理 
　　贛省因張宗昌軍隊索餉二十萬無處籌措除發行軍用劵外復由財政廳令弛放米禁將每石常平捐五角改爲軍用費五角故日來各米商運米出口爭先恐後但九江之米甚形缺乏米店零售至多不得過二升熟米每石已漲至十千有零 
　　吳新田軍隊已侵入修水近來湘邊潰兵竄往九江者更絡繹不絶陳督軍令定收械辦法每潰兵携槍一隻給川資洋二十元 
　　潯商會訂陰曆五月二十日召集新舊會員開籌備改選大會此次旣係各方同意並經實業廳函催届時當無藉故破壞之舉矣 
[南京平糶局成立之詳情（重公）]  
　　南京爲江蘇之省會癸丑而後秩序小康以現時全境人口計當有百萬平均每日消耗之米額即以最低限度論亦需二千石惟南京並非產米之區其關於需要方面十分之七仰給於鄰縣江北曁皖北一帶去年春夏之交東鄰請糶過急雖經省議會議决禁止米糧出洋省長公署方面亦有禁米出省查騐處之設立但偷運與影射之弊層出不窮軍米漕米又復名目互異卒之禁者禁而運者運加以浦口車道直通津沽嚮之所謂皖米者亦不南來而北去矣去秋新穀登場之際此問米價已在七元上下已逈非前年四元左右之比當時地方重要團體即經慮及日後食米之困難一再呈請省署設法維持並議定劃撥官欵二十萬元購辦米穀以備米荒之用在地方人士爲桑梓謀幸福所見不爲不遠無如執一省行政最高權者僅以敷衍塞責爲事絶不爲通盤籌劃之謀降及今日此間米價竟達十元上下雖未貴至上海每石十五元六角之數而以米質之優劣論此間米質本遠不如上海顧米價已如此又何多讓耶上月中旬寗紳仇繼恒甘鋐·魏家驊等迭在地方辦事處開會集議僉以米價騰湧與貧民生計關係極鉅萬萬不能坐視調查本埠南鄉一帶米源已絶商行屯米亦極有限亟應辦理平糶藉資補救當由仇甘諸君面謁省長呈遞節略請求於三個月内無論何項米穀禁止出境並請籌借糶本若干以便趕卽籌辦齊省長至此始無法推諉對於請求禁米出境一項謂已迭電中央繼續停運已發護照一律撤銷其由他省運經蘇境之米只能聯運不得在江寗鎭江上海各埠卸轉以杜弊混至籌借糶本一層因省庫欵絀不能多借允卽飭財廳墊撥四萬元又謂楓涇扣留之米業經本署令准平均分撥江甯上海松江三縣辦理平糶之用仇甘諸君復核以廣豐備倉現尚存稻一萬三千三百餘石合之南門義倉存穀九千餘石約可碧米一萬一千餘石每日零星出易每人限制五升惟甯垣地方遼闊生齒繁多究不敷支配復一面派黄乾等赴皖北懷遠一帶購米一面函商溧水縣乞糶該縣業經封禁　先因卹鄰計允許通融爲數不能過千石以上楓涇罰米計四百五十石（但尚在爭執未能决定）又浦口查騐處查出元成轉運公司代華通等米商運米有以蘇米混充皖米之弊計罰米四百三十三石三斗統撥歸平糶之用甯垣米市質次之米由商會米董潘國楨等逐日備價採辦約有一千餘石此目下南京辦理平糶米源之大略情形也平糶總局設在南京總商會北城之武廟南城之義倉西城之廣豐備倉東城之織造衙門設四分局所有糶米即由四分局出售每升定價八十八文西城與南城兩局上月二十五日成立每日每局平均售出之米總在一百石以上東北兩局將來糶米之數當亦在百石左右也四鄉重要鎭市開辦平糶一節業由徐繡章君會同各鄉公正士紳着手組織所有糶本由各紳分擔籌墊聞城内總局對於鄉局將來糶本虧蝕允每石補助五角大約四鄉需預備糶米八千石而售價則與城内一律云 
[浙議員對廢督爭長之答復書]  
旅滬舊國會議員杭辛齋等昨電致省議會等各團體請求一致主張以盧督專任省長爲實行廢督之準備省議員馬義新丁文炳等已去函答復原函略云民意有眞正之民意有作用之民意有僞造之民意先生等所謂民意類於洪憲民意弟等聞之熟矣弟等以先生等電名雖擁戴盧督實則厚誣盧督盧督主張廢督純本救國之旨光明正大謙挹可風而先生等乃以廢督爭長併爲一談豈不悖甚弟等日處杭城較諸海上寓公聞見眞確盧督以現有之地位尚肯犧牲之豈有未來之地位必欲攫奪之先生等危其詞曰促禍變而長亂源一若盧督不得浙長必有非常舉動也者恐嚇吾人不值一　挑撥盧督其謂之何幸而盧督係一絶無權利思想之人倘易一野心家先生等一言大禍立至吾浙尚堪設想耶云云 
[杭州快信]  
　　聞沈金鑑有電到浙於昨日由京南下八號接篆此間已趕辦移交統限本月五日一律結束 
　　財長沈爾昌一再辭職現尚在滬就醫外傳於三十日返浙由浙關監督杜純兼任預備交替說全屬子虛 
　　閩訊一師潘國綱有定本月二十一日偕臨時司令部參謀郝國璽等由厦門起程回浙消息 
　　蘇省長咨稱蘇省自本年入夏以來米價飛漲人心恐慌揆厥原因固由米源稀少而私運充斥藉口他省之米一再轉口希圖影射夾帶恐亦在所不免嗣後由蕪湖經過蘇省之米輪運祗能直放陸運祇能聯運不得在金陵鎭江上海各埠逗留轉口以杜弊混合將擬定輪運陸運各辦法咨請飭屬遵照 
　　省城米價昨又漲四角起價七元六角頂尖九元四角 
[南京快信]  
　　駐京密探報告有人在寗設立機關十餘處圖謀暗殺李督令齊鎭守使王警廳長憲兵王司令嚴密防範 
省城謠言漸息惟軍警戒備仍嚴 
李督昨電京贊成周樹模組閣 
齊擬發四次辭職電五團體昨推仇繼恒謁齊挽留 
汪瑞闓昨由寗赴京聞携有某要人密函赴府院接洽七月三日爲馬廠軍隊恢復共和紀念日軍民兩署通令所屬懸旗誌慶並給假一日 
邳縣知事洪鑑因土匪猖獗派員來省請領械彈 
北京航空事務所股長王旭崇由滬押送飛機三架來甯即轉車運京 
　　省署昨日牌示代理江寗縣知事高桂馨改爲署理財廳委孫錫祺充荷花池稅所長莫棠調鹽阜稅所長 
官紙印刷廠已於一日停辦 
省立第一女師範今日（三日）下午二時舉行第五届畢業式柬請各界觀禮並展覽成績 
地方通信 
[蘇州]  
　　青年會募捐之進行蘇州青年會日來積極進行頗爲活動臨時籌辦處已自宫行遷至觀前利濟藥房樓上并已購定北局内地基爲會址該處適在熱閙地點交通便利將來建築會所定爲各界所樂聚建造欵定四萬元由朱鎭守使王道尹潘勸學所長曁許君博明黄君星元美孚公司慨助數千餘金上海青年會幹事徐可陞君現冒暑來蘇辦理陸君幹臣亦已返蘇姚君鐵心與巴君克蒙本在蘇地巴君并願犧牲其避暑光陰奔走籌劃以期於七月底達到四萬元之目的以上四幹事每日拜訪各界異常忙碌聞上海旅滬蘇州同鄉會亦竭力爲桑梓樂助云 
　　議决採辦贛米吳縣公署爲採辦客米接濟事於一日下午二時邀集當地紳董曁田業會代表等在署開會計到二十餘人當經公同討論僉稱採米接濟自是善後要圖聞贛省存米尚多堪資挹注遂議决走籌基本金三十二萬元前往採六萬石運回周轉其欵由豐備義倉　撥銀八萬元另由縣署以冬漕作抵向銀行錢莊息借銀二十四萬元並公推幹練紳董爲主任等語當場擬稿聯名公電齊省長轉電贛省長查照施行一面由温知事電請塡發免稅護照三十張每張運米二千石備用散會已七鐘矣 
[金山]  
　　商會選舉舞弊之省批金山朱涇商會前因選舉會董違背商法不滿衆意由商家王志翔等分電省長及實業廳長澈查在案茲該縣知事奉實業廳長指令案據該縣商民王志翔等代電合即令仰該縣澈查虛實秉公辦理並將辦理情形具報此令又奉廳令案奉省公署指令該縣商民王志翔等代電陳朱涇商會改選違法由仰實業廳查明核覆此令等因奉此查此案前據王志翔電陳到廳當經令行該縣查復茲奉前因合即令仰併案辦理呈復核轉云云未識該縣馮知事果能秉公辦理否也 
[青浦]  
　　定期開辦平糶朱家角鎭米價飛漲尚未開辦平糶遂有貧民數百人於六月三十日﹁即舊曆十五日﹂各持飯籮向合豐米行自行取去白米三十餘石青豆十餘石青浦縣知事連德英得悉專舟至鎭會同商會會長等議决先辦平價局由連縣長首先捐助百元於十七日始借商會開糶而平糶局亦定六月初一日開辦已由警察分所佈告週知矣 
[鎭江]  
　　機工要求開秤之慘狀一日上午十時有機業工人百餘名擁至城内梳兒巷毛鳳記綢號哀求開秤因綢號一日不開秤彼等即一日不得食該號允於三日後開秤工人仍要求先行接濟每人給米錢半升正在恊議間警察局保安隊馬巡已奔至冲入人叢中彈壓適某巡長拔刀指揮竟有機工八九人不及閃避均被砍傷頭面血流如注經張縣知事聞信趕至並以好言撫慰一面由號東毛君向衆慰勸允給受傷人恤金又給每人小洋三角始各忍痛而散二日上午十時又有機工數百人擁至城内陳恒順蔡恊記兩綢號乞食經各綢號每名給小洋三角始各散去 
[揚州]  
　　會議平糶辦法米價昻貴已極塲運局副局長周穀人特向中交鹽三銀行惜欵三萬元開辦平糶並派王敬亭至寳應購米一日下午江都佟知事特在公署召集紳董會議平糶辦法列席者爲周穀人徐階平詹介臣王敬亭等十數人議定以新城三義閣舊城公善堂爲地點價格每升（西升）售價七十文一俟米石運到即行擇期開辦 
[杭州]  
　　蕙蘭附屬小學畢業式杭垣蕙蘭附屬小學開辦已十餘載去年經西校長葛君竭力整頓聘請江蘇敎育家傅企韓君爲主任由是得社會信仰本學期學生已達百餘名二日舉行畢業式并開懇親游藝會先期柬邀各家屬及各界觀禮下午三時開會男女來賓二百餘人先參觀成績次行畢業禮末爲學生游藝共十五六節均用表演式莊諧並作觀者咸鼓掌不置散會已夕陽西下矣 
來函 
[松江閔瑞之來函]  
　　主筆先生閣下昨貴報載松江公民致弟等公函一件責備平糶之不能從速進行讀之慚惶無極惟弟自寗回胃病大作已兩旬有餘輾轉床褥百事俱廢所有平糶總董一席早經辭退特此聲明請貴報錄入來函俾昭實在 
雜評一 
[無誠意之解决（默）]  
　　中國時局之常在黑暗中者一言蔽之無誠意而已無論政府無論督長無論局中人與調停人處事各以手段而不以誠一問題起各方面各有其心事隱其心事而各以面子之語相周旋又各以權變之手段相應付彼此之進止無不以顧全大局爲言而實則無不以顧全自身之權利爲標準故其所欲解决之問題終以各有不能明言之隱而不能解决即解决矣亦各出於一時之勉時而不能無反覆蓋其攻守進退不過爲應敵之一種策略今雖解决而此後之變化且將百出不窮中國之時局亦隨之紛擾不已矣然則無誠意之解决其解决能永久耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[人心漸定之民食問題]  
　　米價漸有轉機滬地米價奇昻究因人心抬高所致近由米業仁穀公所議定限制最高之米不得逾十四元米客及囤户遂不再抬高閘北南市每日到船約二十艘高貨竟缺僅有中關貨自中西當道出示之後囤户發生恐怖陸續售出米舖看高之心亦漸回頭進貨轉致平淡現長江江西客秈米來源不少皆由行家慈善家購辦而來中流社會皆爭購秈米作炊故此三日中高機白破已站住江西機秈米價跌落一元三四角現每擔開十元一二角 
　　土商囤米未售潮州土商周某於去年糙米價六元四角時在無錫買進二萬三千餘石成本均在八元以下向存無錫各堆棧此次米價步漲周尚不肯脫售近日外問責言備至遂於前日將米陸續運申分儲浦東各洋棧同鄉有勸其售去者周謂糙米久儲不壞故須售去一車碾白一車云 
　　確查張敬堯之囤米字林報云昨日午後米荒時局中有殊可注意之發展中國總商會之調查已引起一種傳說據謂前湘督張敬堯囤米於滬此說果確則總商會將得之以充平糶之需惟此傳言果何所據則尚未知之殆張敬堯爲人共怒故有此傳言歟設果確有其事想輿論必欲得其米也據目前傳說張氏囤米共十萬石總商會擬調查確實後即以適當價格收購此米然後平價零售以裕民食云 
　　各平價局之擁擠自米價飛漲後本埠官紳各界卽在商船會館並龍王廟等處各設食米平價局以賤價出糶白米因此勞働界與窮民每日持錢往糴者擁擠不堪昨晨有住在大南門開銅作之某甲遣伊十二歲子往購平米緣人數過多致將該孩軋傷該孩雖仍持米而歸但神色改變甲詢悉前情下午急送上海醫院求治然口吐鮮血甚多不知能保無恙否又喬浜路年逾花甲之某氏婦前日亦往購米被擠跌倒遭人踏傷刻已臥床不起西門外第三平價局本改在林蔭路西林菴設局已經開辦平價惟每日貧民購米擁擠不堪地位狹窄不敷展佈現已由該局主任將局遷設公共體育場内辦理平糶以免爭擠閘北平米局銷數逐日增多近數日每天需米二百數十石上午八時開門後挨挨擠擠爭先恐後人數旣衆不免有宵小扒竊混雜其間前日有鄉民來局糴米肘腋間所挾花袋不轉瞬被人攫去幸即覺察追獲其人據稱花袋由地上拾得又某姓江北婦人前日持浴堂内帶出之籌來局朦混量米爲局中司事察破報告錢經董錢憐若輩爲生計所迫從寛免究訓斥數語揮之使出浦東一帶各平價局近日貧民赴局購米者日形擁擠洋涇鎭每日售出百餘石爛泥渡七十餘石其他老白渡·塘橋·東溝等處每日五六十石不等各局辦事人均甚忙碌 
　　福建路商界倡議捐欵平米價福建路商界聯合會於昨日午後在總聯合會開會員緊急會議到者三十餘人由鄔志豪主席報告米貴原由實因奸商囤米居奇所致連日報載各處存米有如許之多即就三日來米業向商會報告存米亦復不少似此米價飛漲并非滬上缺米實因奸商與囤户暗謀巨利使貧苦工人受此極大之困苦而營業商人亦受種種之危險此等奸商到此時候尚不肯發現天良仍想善價而沽實屬毫無心肝天道有知當無善終鄙人警告各地囤米奸商私藏糧米絶我民食工部局已布告一經查出法律難逃諸公以爲如何謝晋卿云即使一時被他瞞過數日内平價米運到米價大跌看他如何設法爲奸商計還是早賣爲妙再云總會議定每路推出調查糧食委員四人請諸公熱心者盡此義務公推張伯勛·馬名驥·唐志廉·孫安法·爲調查委員明日報告由總會委任復提議本埠銀行團墊欵五十萬元到各處辦米十萬石鄙人意見將各馬路商號捐人之欵補助銀行團使其各外踴　總會分會有五十七條馬路一萬四千餘商家將來集腋成裘不在少數鄙人當往中國銀行與宋漢章先生接洽最好與銀行團合辦平價局諸公以爲如何衆贊成全體通過當場由鄔志豪先認五十元萃豐莊二十元張榮新十元寳成莊十元德泰莊十元元裕莊十元公義莊十元陸森朝十元則記號五元謝文益五元和大號五元馬名驥三元張伯勛二元屠桂生二元其餘認捐極多不及細載公推募捐員六人謝晉卿倪慶洲外尚有四人由調查員委員兼理待日内收集各户捐欵送入銀行再登報聲明因時已晏即宣告散會 
　　鄉民聚集米店門前之干涉前日晚間九時許有貧民數十人擁至公共租界泥城橋外卡德路六百二十一號門牌正盛米店門首徘徊不去該店經理見來勢不佳即令閉上排門若輩見已閉門或用磚石擲擊時有店夥潛至隣家用電話報告靜安寺捕房捕頭麥根泉得報率同中西探捕馳往察看若輩見而紛紛逃逸當經拿獲形似黄包車夫之江北人陳四九子·周文君兩人帶入捕房押至昨晨解送公其公廨先由麥捕頭上堂禀明前情繼由該店經理李同鹿偕夥張夢吉相繼投案訴明當時狀况訊之陳四九子供稱拉車度日是晚落班後經過是處致遭誤拘求察周文君供當時行經卡德路見有鄉民數十人在正盛米店門首我因不明何事上前探望被捕拘案是實張襄讞核供商之義副領事羅君以被告等不應聚衆判令各押西牢三月 
　　碾米公所常會之討論昨（十八日）爲上海機器碾米公所常會之期在總商會三層樓上本會所舉行董事張樂君錢貴三評議員曾影毫蔣敬文徐鴻荃潘獻廷朱安生張杏園及司月同業到者二十四家開會後經張錢兩董提議此次滬上米價奇貴及其增漲之速爲歷來所未有現距新穀登場尚有數月有今常帮白粳米各處官廳因顧全民食來源已少則惟仗南帮米及客秈爲補助但各埠對於護照往往多方阻碍致稽遲時日同業裕成信昌等廠節後竟無貨可碾暫時停止開車影響已多亟應聯合仁穀堂·嘉穀堂·南帮·常帮·錫帮各公所具呈各埠官廳對於上海護照請格外體諒切勿稍有留難以維民食繼又經張董勸告同業謂近日外間輿論有謂我同業閘北某廠等囤積壟斷之說現在如此鉅價凡人各有天良想决不致再招衆口之指摘我同業其注意焉次議下旬糠粞價目仍照前届不改至六時散會 
　　水警查禁米糧出省江蘇水警二廳第一區沈區長以近日米價飛漲人心惶惶茲奉省令查禁米石出省藉維民食查蘇浙航路毘連之石湖蕩楓涇等處係爲船隻往來要道難保無好商私將蘇米雇船偷運出境以圖漁利自行認眞稽查昨特委令稽查員徐公庶馳往石湖蕩楓涇一帶嚴密檢查一經查獲出境米船卽行扣留解究 
[米貴與工人]  
　　紗廠楊樹浦日商上海第一二三三紗廠全體工人因米價奇昻要求加給工資不遂一律罷工並擊碎玻璃窗電燈泡各節迭詳本報茲悉該工人等經各工頭再三開導並向廠中商懇廠中已允每名月給平米三斗每斗取價八角雙方允洽和平解决昨已全體到廠照常開車工作矣江北人張小五向在楊樹浦日商第三紗廠爲小工此次該廠工人全體罷工閙出擊碎玻璃窗電燈泡之事該管捕房包探程明德得報查得張實係爲首滋事之人故將其拘入捕房昨解公共公廨請究卽由該廠日人偕工頭曹筱弟分别上堂證明被告爲首覇阻開工各節質之張完全否認陸襄讞核供就商於日副領事林出賢次郎判張押三禮拜 
　　火柴公司浦東爛泥渡熒昌火柴公司第一第二　廠總經理邵爾康鑒於米價騰貴工人生活維艱故特規定暫時救濟辦法約分兩項（甲）職員及月工每月每人津貼洋一元（乙）日工不論男女每月每人津貼銅元四枚（童男女減半）聲明以米價回復常度爲止各工得此補助咸深感奮 
　　成衣店本城内外成衣工人要求店主加增工資不遂相率停工迭詳前報茲經雙方舉出代表連日在軒轅殿公所集議業已解决昨日午後分發通告云啓者現因百物昻貴生計艱難我業夥友乃有要求加薪罷工之舉此亦不得已之苦衷茲於本月十五日在公所邀齊同業夥友討論加薪問題當衆議决夥友工資賺五元以上者以後每月加洋一元五元以下者每月加洋半元即於十六日一律工作照章實行庶主友雙方免受損失此係互相體恤均願遵守希各夥友以後切勿輕信歹人浮言致滋事端而免破壞是爲至盼 
　　包飯作福興館包飯作主人孫瑞卿爲體恤夥友起見定米貴時貼費辦法於陰曆本月十五日起甲等每夥貼費洋二元乙等每夥貼費洋一元至米價八元時取銷不作薪俸支取以輕夥友憂盧 
[南車站覆騐楓涇扣米之詳情]  
　　二車贛米餘十二車蘇皖各半 
　　在楓涇車站扣回滙通公司經運之米十四車存儲滬杭車站車箱内已經上松兩縣知事會同雙方團體並米業中人公開查騐松江方面團體指爲蘇米上海米業則騐有少數贛米其餘蘇皖交界米色複雜當場分别鑒定電呈江蘇齊省長奉令將該米如數撥充上海松江江寗等三處爲平價之用旣而有浙江湖墅元昌諸曁新合盛等米行以此米係該行等委託鎭江森源祥在蕪湖等處採辦之皖秈報由大勝關給有稅單可證陳請杭州總商會轉呈該省盧督軍咨請江蘇齊省長要求復騐一面由盧督派委參謀長馬鴻烈及杭縣知事景毓華來滬並由杭商會派代表唐明鎬·王汝璈·毛與鵬·韓譽棠等四人先後至滬齊省長亦即委令滬海道尹王賡廷·松滬警察廳長徐國樑轉令上海縣知事沈寶昌分函南北市兩商會正副會長並米業董事等訂於三日午刻在車站重行復騐昨日届其期由徐廳長預派保安游巡隊各隊士兩排在站照料上海縣沈知事因公赴護軍使署特委本署科員李堯欽警所巡官等前往車站未幾王道尹·馬景兩委員·總商會會長朱葆三·南商會會長顧馨一·姚紫若米業董事葉惠鈞·張樂君·錢貴三偕同米業陸思榮等並浙省四代表寗波旅滬同鄉會等各團體到者共有數十人未幾徐廳長亦至車站惟松江縣知事及上海松江地方團體均未有代表到場首由王道尹聲明奉盧浙督委派馬景兩專員到此復騐該米云云次馬景兩委員由李科員導引至月台旁揭開車箱將所存之米石逐包扦騐先騐四車米樣在月台憑衆會騐得米質複雜糙白紅班秈種類不一後將各車箱之封條齊行揭去開箱插出米樣十四盤請衆復騐嗣由王道尹請上海米業熟悉種類者詳加會騐研究出產來歷當騐得兩車實係贛米其餘之米質實係產自三河一帶交界地點故皖產蘇產各有其半當經葉錢張陸四人繕立鑒定書其文如下﹁今會騐得楓涇拖回上海米石十四車逐車重行扦樣覆騐内有贛米兩車惟一車攙入雜米幾包其餘十二車產自三河一帶係皖蘇交界數約各半立此復騐鑒定書是實鑒定人張樂君葉惠鈞錢貴三陸思榮證人顧馨一姚紫若﹂聞官廳方面以此項米石延擱多日大都蒸變霉爛宜趕緊解决將案結束向浙省各團體諸人切實勸導然後由王道尹飭科員重行加貼封條於車箱上飭將所扦騐之米樣一併携回道尹公署以待會同電詳齊省長盧督軍請示核奪騐訖時已四點餘鐘適下大雨衆皆冒雨分途回返聞馬景兩專員將鑒定書抄錄後帶回浙省面呈盧浙督故該兩員並不勾留即日回省禀復云 
[浙省長官維持民食之函電]  
　　會稽道尹電滬杭鐵路管理局昨准會稽道尹公署電云紹屬米荒由滬購到三千餘包定期平糶萬難愆期請飭甬站立開專車裝運至感慶瀾印云云該局長卽據情轉飭駐甬車務長轉令寗波站長遵照辦理矣 
　　杭縣知事函滬杭鐵路局昨接浙江杭縣知事公署函云案查本省禁止米糧出口日前奉省令凡省内各縣互購糧食數在三十石以上者均須憑縣護照放行節經咨行省會水上兩警廳及保衛團總查照辦理在案茲查杭邑湖墅地方爲米市薈萃之所各縣多來此地採購糧食面貴路上迄闡口下接蘇境實操速輸之柄稽查防範自易爲功嗣後應請隨時查察如隣縣在杭購米數目在三十石以上而卸貨地點在本省以内者憑各縣護照騐數放行數在三址石以下雖無須護照證明亦請查騐大牌所載數目及起卸地點相符始准起運否則卽予暫行扣留通知敝處核辦至本縣各鄉食米在本縣境内流通者有大牌爲憑旣非出境之米自可隨時呈騐裝運無須護照事關民食相應函請查照辦理云云該局即據情轉飭全路車務員司一體查照矣 
[葡公使定期北上]  
　　駐京葡國公使前由本國乘輪來滬轉車北上回任曾經江蘇特派交涉員許沅電告外交部曁軍民兩長查照俟葡公使過寗時派員照料渡輸登車在案後因葡使在滬因公勾留以致前定起程之期未行茲聞葡公使業已决定本月六號北上昨由許交涉員電呈上峯並函致滬寗路局預備花車曁警廳派警到站照料 
[交涉員預備祖餞英公使]  
　　駐京英公使艾斯敦氏請假回國由京抵滬已誌昨報昨江蘇特派交涉員許秋颿擬定下星期一（五號）假海軍聯歡社設筵歡餞昨已諭飭第二科陳世光楊小堂預備柬帖知單遍請政界届時作陪並委派陳楊二員爲招待員 
[商界懸旗慶祝紀念]  
　　山東路商界聯合會昨致本路商店通啓云接總會通告今明二日（一）爲美國獨立紀念（一）爲我國再造共和紀念上年各路聯合會未成立時各商店尚多懸旗慶祝此次自應仿照上屆辦理請本路各商店於是日一律懸掛國旗二天以伸慶祝而表民意 
　　五馬路商界聯合會通函各路聯合會云逕啓者本月五號卽星期一爲美國共和紀念之期所有在租界之舖號一律懸掛國旗以伸慶祝並製頌詞聯合邦交表示中美兩國親善之眞意及吾人崇拜正義人道之忱并祝美國大共和文明國萬歲即請各路聯合會一致懸旗慶祝云云 
[三紀駿雲小輪在常熟失事]  
　　招商局内河常熟班駿雲小輪於六月三十號爆裂略情已兩記本報茲調查此事詳情再列於後常蘇班小輪從前爲招商老公茂兩局上年秋間有人另立協昌局專與招商競爭營業原定搭客價目爲一角·三角·五角·近來招商·協昌·皆減價爲五銅元·八銅元·二角由常至蘇水程名爲九十里實足八十一里照章應走五點鐘上下近來協昌（係特製之淺水輪）由七時開行至十一時卽到有時不及十一時亦到招商之駿雲輪雖則赶快往往遲到二三十分鐘沿途小碼頭及回常搭客皆爲先到者攬去於是招商之駿雲遂開足火力與協昌競爭速度是日晨七時駿雲與協昌各拖公司船一艘在常同時啓行開出三里許至永濟橋時恊昌已冐過駿雲半里以外駿雲開足火力意欲赶上恊昌乃行至莫門塘左側碰然一聲汽鍋爆裂一時烟霧蔽天汽鍋飛往莫門塘地内鑪子亦飛擲四里以外之田内均穴地數尺其餘鐵片·木板·機輪等件飛舞空中頃刻間全船俱毀僅餘一船身側臥水中附近田間不全屍體四五具又有零星頭顱手·足·心·肝·腸·肺·各件血肉糢糊慘不忍覩船上賬房徐某及司機水手搭客等約共數十人或被炸死或受傷落水後面拖船幸未殃及恊昌聞警開回設法施救先將受傷五人救起送往醫院並將該公司船拖回朱草浜旋卽查點該船賣出客票計二百六十二張當時退還船價收回二百十六張尚少四十六張内除救起搭客八人外尚有三十八人（聞當時不願取回船價者亦有數人）照此而論連同船上賬房以下各人共計罹難而死者有三四十人矣現受傷各人如船老大沈進華·水手周儒根·王阿金·陸之明·俞雲福·搭客查大大·王金生·邵根松·潘竹平·時貴林·王金海·王市人·（此人到院即死）均在華康醫院夏生·在常熟醫院事後常熟李知事即派黄警佐同孫巡長並水巡隊巡船數號水警薛隊長亦派師船多號前往該處打撈屍身並照料一切一面由承審員徐惠宣帶同檢騐吏等前往醫院騐明受傷各人傷痕並提船老大沈進華訊問肇事情形錄供存候核辦 
[大埔縣軍隊騷擾之乞援]  
　　廣肇公所等粤人團體昨致廣州電云廣州分送軍政府政務會議莫督軍鈞鑒頃據旅滬大埔同鄉會函稱疊接大埔縣屬高陂楓朗百侯等處公民來函以該處被軍隊騷擾淫掠民不堪命而以百侯爲尤甚請電粤當道挽救等語如所言非虛人民必生惡感用特據情轉請迅賜查明辦理以維軍紀而靖地方至爲感禱并希惠復上海廣肇公所粤僑商業聯合會嘉應五屬同鄉會潮州會館旅滬大埔同鄉會叩冬又致潮梅鎭守使電詞同從略 
[救國十人團評議會紀事]  
　　中華救國十人團聯合會於七月二日晚八時開第六次常會由副議員虞植卿君主席夏叔芳記錄（一）任矜蘋提出反對英日續盟宣言書議案請書記宣讀後請衆討論表决全體贊成惟文意稍有修正即交文牘科修改後再由本部通過實行發表（二）楊瑞葆提出每得期開連席常會一次多數主張因與各科開會期有衝突擱議羅啓華發言謂每月開全體常會一次並報告會中一切經過情形表决多數通過（三）孫斯飛提議聯絡會員共策進行方法通過准行（四）虞植卿提議組織星期演講會表决全體通過（五）王梅塘提議美國共和紀念日本會須有表决派代表致祝詞通過散會時已十一時矣 
[烟酒聯合會爲皮絲商呼籲]  
　　中國煙酒聯合會快郵代電致閩省云漳州陳省長鈞鑒接上海皮絲公會函開永定皮絲公賣費每擔原徵三元今竟加至八元之鉅本銷烟葉向不抽費今竟新加葉捐永定一邑種烟爲生者不下三十萬人小本經營藉以餬口者亦不下數萬人生計所關萬難擔負請協力維持等情到會據此查捲烟盛行皮絲銷場已一落千丈雖品屬銷耗重徵似不爲過然苛捐獨及華界實爲自殺政策貴省長以護法救國爲前提今皮絲捐數驟然每擔加收五元比照原捐所增幾及兩倍清季無此嚴酷稅法無此成規本境烟葉運銷有關小民生計旣加重稅於烟絲又課新捐於原料雙方並進民何以堪民力旣窮國何由救請求貴省長曲加體察迅飭經徵局所於皮絲則照原捐至多先加二成於烟葉則仍照向章本銷概不收費維民力卽以救國除重稅卽以護法敬電呼籲伏希采納佇望德音不勝企禱之至中國烟酒聯合會叩東 
[各公司輪船消息]  
　　昨日太古洋行之長江輪船吳淞號來滬進口貨中以三益祥天生祥及和罄祥之出口箱茶最爲大宗其次則爲白苧蔴至裝去之出口貨中有上海隆太運赴漢口隆太之軋花機皮棍木十餘箱又有大批鋼鐵條餘爲洋廣貨又盛京輪船從漢口裝來有黄米二千餘石該洋行行駛香港廣東之輪船計有新疆鎭安綏陽新寗德安山東及頴州四川等八艘共經過之處爲汕頭厦門從上海出發一次來回約須十二天前數月祗有七輪駛行本月份則加入﹁四川﹂號該輪大抵於十三日由滬開赴浦口十八日返申二十日再從上海直放香港云 
　　開灤煤礦公司之義平（ＰＡＴＲＩＯＴ）號專駛上海與棄皇島之航路該輪前本爲賣賜洋行經理現歸開灤承租專事運裝貨物又公泰洋行之（ＷＥＳＴＭＯＮＴＯＰ）號大約在本月之二十號可從美國金山之羅城開來在申至多停留一星期即須裝貨返國云 
　　昌興公司之俄羅斯皇后號將於七月六日上午二鐘開抵吳淞卽於是晨七時半開往温哥武 
[一週間之金融調查]  
　　進出口銀洋調查此一星期間（六月廿八日至七月三日止）其中一日二日爲各銀行半年結賬之期停止營業此外四天中進口現洋祗有天津南京兩埠運來一百十二萬元寳銀裝赴安慶南京兩處者計六十四萬兩國幣裝赴長春漢口湖州南通厦門杭州者共一百三十萬元大條銀出口往香港計一百七十九條惟國外金銀咸無到滬銀根仍係内鬆外緊後將仍有一翻變遷也今將逐日進出之略數列下（廿八日）中國銀行山南京造幣廠來國幣八萬元又交通銀行來洋七萬元又裝去銀五萬兩中國銀行裝長春去洋三十萬元本街某銀號裝香港去大條銀一百七十九條又裝漢口去洋三十萬元又湖州去洋廿萬元（廿九日）中國銀行從南京來洋五萬元又交通銀行七萬元中交兩銀行各裝去寳銀五萬兩本街錢商花商裝南通去洋廿萬元（三十日）交通銀行由南京來洋七萬元又中國銀行三萬元又裝去銀十五萬兩又裝安慶去銀三萬兩交通銀行亦去銀六萬兩又裝南京去銀五萬兩廣帮裝厦門去洋廿萬元（七月三日）交通銀行由天津來洋三十萬元又南京來洋十四萬元中國銀行亦來洋十一萬元又天津來洋廿萬元又裝杭州去洋十萬元又南京去銀十萬兩交通銀行亦去銀十萬兩 
　　洋釐此六天内現洋出多進少以故洋釐稍高最高到過七錢二分九釐半最小（上月三十日）七錢二分七釐昨日下午爲七錢二分七釐二五土貨對外雖稍轉機進出口之貨值仍難址平以是目今洋釐不致有大升降也 
　　銀拆上月三十日以前因華商與各銀行結束　年　　致拆息略大爲二錢三分上下自一日以來封關兩日華洋商號必需用途洋釐甚爲鬆動常在七八分間但各錢莊因風聞做進口貨受滙率之虧耗頗多故均抱穩健主義愼審從事　是　　　出滙劃銀兩之數目遂不見多云 
　　國外滙兌本星期内縍價最高（二十九日）長至五先令三辦士旋又縮去二辦士大條亦長至五十三辦士遠期五十二辦士一二五美滙一百○四元二角半法滙一千二百六十元法郎東滙四錢九分半新加坡四錢四分迄今鎊價仍如前惟東滙已改爲五錢一分五港滙七錢二分二五美滙一百元○○五角法滙一千二百二十元法郎新加坡四錢五分七五近期大條銀五十一辦士一二五遠期五十個辦士俄國新羅卜票一萬七千枚近日國外滙率之升縮不同此皆對外銀根關係之故 
　　查倉單昨日（禮拜六）調查中外各銀行共存銀三千五百八十四萬兩洋一千九百六十七萬元大條銀一千六百四十五萬條較前届少存銀六十五萬兩洋亦少存十八萬元大條銀亦少存一百八十三條茲將各銀行細數列下麥嘉利存銀一百六十五萬洋一百萬滙豐存銀七百四十萬洋一百二十五萬道勝存銀一百七十四萬洋四十八萬大條銀四百四十七條束方存銀三百九十萬洋二十六萬花旗存銀一百十萬洋一百○五萬大條銀三百三十條華比存銀六十萬洋三十五萬和　存銀三十八萬洋六十五萬中法存銀九十八萬洋一百○八萬通商存銀三十萬洋五十萬中國存銀二百九十五萬洋四百五十五萬各錢莊存銀三百○五萬洋二百九十五萬交通存銀一百二十萬洋三百二十萬有利存銀四十五萬洋三十五萬菲律濱存銀四十六萬洋三萬友華存銀六十萬洋四十萬滙興存銀三十萬洋二十萬廣東存銀四萬洋四十萬某國銀行七家細數不錄 
[一週間之熔銀調查]  
　　調查此一星期北市泰亨源方記等各銀號熔化麥加利花旗等各銀行所出之大條銀九百條烊見寳紋一萬八千隻核計規元九十萬兩此届較前兩星期爲多並聞各銀行尚有大條銀一千四百餘條須下次烊見再行報告云 
[上海物價指數表（三十七）]  
　　財政部駐滬調查貨價處六月第三週（十四日至二十日）上　物價指數云本週指數爲一○七·八比前週又漲上千分之四比前月本週漲上千分之六凡糧食五金燃料雜貨建築材料工業用品等指數均見增漲椎食品略小因糖價迭次飛漲已臻極度而鹹 
 
 
 

Page 11

 
 
魚紅茶馬齡薯數品稍見回落也疋頭一類本週續跌至一○○·一西貨因端節停止呌莊無市束貨每疋跌去數分至一二錢不等惟絲市以先令縮小洋莊發動本期市面轉挻紗價亦略呈起色按本埠紗市自去年十一月以來日見疲滯價格逐步跌落迄今每包已差至四十兩乃至百餘兩一般紗商無不大受虧累本年世界棉花產額此時尚難懸揣未審此後紗價趨勢如何也本週指數表列下 
　　（本表以八年九月物價作爲百分） 
期間九年六月前月 
類别第三週前週本鵰 
糧食一○八·六一○八·○一○二２七 
其他食物一○九·一一○九·七一一七·三 
疋頭及其原料一○○·一一○二·一一○二·七 
金屬一一三·七一一一·四一○八·九 
雜燃料一○二·○一○一·○一○○·一 
建築材料一二○·三一○六·三一一三·七 
工業用品一○一·九一○一·四九七·九 
其他物品一○六·○一○五·七一○四·四 
貨雜貨平均一○七·五一○六·一一○四·○ 
總平均一○七·八一○七·四一○七·二 
[江海關定期焚燬毒物]  
　　松滬護軍使署昨接江海關姚監督來函略謂本年六月三十日接賴稅務司來函本結内本關所有查獲充公存棧之烟土等項計共積至四十五擔七十六斤五兩又戒烟丸估值關平銀五百七十五兩一錢又含有嗎啡藥品及水節等項訂於七月九日上午九時將烟土等運至浦東窰内焚燬除塡表另送外函請轉知派員至場監視並派軍警守護等因除電請江蘇省長派員來滬監視並分函各機關曁警察廳派警彈壓照料外相應函請查照届時酌撥軍隊蒞場彈壓云 
[殺人犯訊實定罪]  
　　本邑西鄉諸翟鎭附近鄉民馮小毛控曹小弟用刀戳斃伊父馮長生一案迭由地方廳檢察官將曹提案訊供明確起訴審判廳日前由周刑庭長會同許檢察官開庭辯論飭傳屍子馮小毛·馮阿炳·屍妻馮馮氏·見證王安邦·張明山等到案審訊據馮小毛訴稱民父馮長生於民國三年十二月初十日傍晚六七時在該鎭王安邦所開茶肆門首被曹小弟並早經獲案奉判監禁十五年現已斃命之陸金生等二人用刀戮死曹即逃匿至今始由民人在青浦縣界尋見扭控該縣公署移提到案請求究懲以雪父寃次由證人王安邦張明山等證明曹小弟當時行凶各情質之曹小弟供年三十九歲諸翟人不認行凶問官曰爾現在不必抵賴已由各證人證明爾當時如何用刀戳斃馮長生各情即使堅不供認亦屬無益爾當實供本廳尚可從寛擬辦曹至此始俯首無詞問官卽諭辯論終結判令還押候判前日下午又由該廳周許兩君開庭飭提曹小弟至案略詰一過以該犯殺人罪業已成立判處曹小弟無期徒刑判畢飭令還押候上訴期滿送監執行 
[青年會展覽會續紀]  
　　昨日青年會之兩展覽會仍繼續開會來賓較前日爲多八時在殉道堂開會聶羅森君主席略謂人稱我國爲東亞病夫此豈無因蓋我國人民處處不講衛生在在足致疾病以致死亡者多國勢日弱以是急宜勸導人民注意於衛生此衛生運動之主旨也且注重衛生不徒可使病者愈且可使患病者少惜我國人民缺乏衛生常識種種不衛生之舉動已成習慣所以童子部有游行演講之舉藉以喚醒上海之居民今日開會亦即爲此而籌欵也次爲胡宣明博士演講題爲衛生之必要博士講官話由童星門譯成滬語略謂我當先問諸君何爲講衛生我知諸君皆喜長生者也衛生即爲長生之秘術此言非虛請以實據相示乃指所懸之圖表云此爲各國人民壽數之比較印度平均可二十三歲中國三十歲德國四十一歲美國四十四歲英國四十四歲法國四十六歲丹麥五十歲以上以丹麥人之壽數爲最長而印度爲最短然而講衛生並非畏死實欲減少其死亡者也乃指各國死率之比較表謂英國每年千人中死十四美亦然德二十俄三十印三十三埃四十中四十一統觀上表以我國死亡之人數爲最多此所以衛生與生死實有極大之關係也我國與印度埃及等國最不講衛生所以壽數短而死數多在種痘之方未發明以前患天花而死者極多今則逐漸減少故種痘亦爲衛生之一法飲料以沙瀘水爲最佳其功效已早著故飲沙瀘水亦衛生之要道衛生爲保護身體之健康旣有身體自當設法保護衛生即保護身體之良法也衛生約略可分爲二種曰個人曰公衆合力則易舉謀公衆之衛生尤須合羣力以爲之方能至於成功國之强盛恃人民之程度·精力·智慧·道德欲使其進步非身體强健不可衛生實爲强國之本也云次爲青所會日校學生之雙簧次本爲盲童學校之體育游藝後改爲精武女子體育會之拳術身手矯健精神活潑陳士超李妙英之刀槍對舞光芒四射宛若游龍其中尤以一八歲之幼女獨舞單刀爲最靈活次爲衛生新戲與前日相同次爲衛生滑稽影片演畢散會 
[知學會游藝會紀]  
　　上海知學會爲籌欵擴充公衆閱書室事昨日午後一時假夏令配克大戲院舉行游藝會來賓約二千餘人由該會沈甫霖周冰心姚晦厂等招待其節目如下（一）致開會辭（沈甫霖）（二）游戲﹁選舉大總統﹂（坤範女子中學幼稚院）（三）疊羅漢（上海學生聯合會第一義務學校）（四）短笛歌唱（青年會商業夜校學生分會義務學校）（五）拳術（同上）（六）跳舞﹁蜂蝶競芳﹂（北區公學女學部）（七）幼稚舞並唱抵制劣貨歌（民生女學幼稚院）（八）滑稽談（童星門）略謂凡事必先正名民國肇建以來人咸以﹁先生﹂相稱固不必其所稱之人果先生於已也故嘗戲思改易之因中國素重家族思想盍彼此相稱日﹁家生﹂若欲放大眼光爲愛國之表示則吾儕中國人其宜相稱爲﹁中生﹂矣聞者爲之哄然（九）鋼琴（吳淵白）（十）跳舞（民國女子工藝學校（（十一）唱詩（坤範女中學）（十二）國技（上海公學）單演及對打三人作戰（十三）角力（同上）（十四）鋼琴（祝競志（十五）火棍（姚繼唐）（十六）新劇﹁爲什麽﹂（知學會會員）劇情略謂有學生凌寰宇者因愛國運動爲軍警毆傷臥路隅學生周劍鳴木工張阿三行經其地見而欲救治之適凌妹華姄尋來凌以傷重知不免乃諄諄以愛國勉妹並微示周允嫁妹意而逝華姄繼時與周往還周之兄柏山爲販劣貨之奸商娶妓菊影爲妾妾不德劍鳴素疾視之而妾亦日思排斥劍鳴因以華姄事誣白柏山兄弟大閩劍鳴卒憤然出菊影又飭僕王福尾追謀害幸得張木工相救福就擒劍鳴訓而釋之詎福猶不悛途遇華姄詭言劍鳴相召誘至菊影處囚之室中時邑人偵悉柏山販積劣貨遂往其居抄獲甚夥柏山羞憒自盡劍鳴歸將菊影王福交警廳懲辦嗣經張木工追述寰宇意劍鳴華姄遂結婚云劇中飾柏山者語態最佳飾菊影及華姄者次之餘亦多佳處（十七）催眠術（朱天一姚佳月）（十八）致謝賓辭（蔣夢芸）六時許散會 
[商業義務學校籌欵演劇記]  
　　昨日（三日）午後西門商業義務學校因經費支絀請廣西路笑舞臺藝員串演義務新劇藉籌學欵下午一時開幕先演趣劇繼由主席桂湘洲報告宗旨略謂敝校同人曩於抵制劣貨時慨商店學徒缺乏商人智識道德不足以競爭於商戰時代爰决募集商欵成立斯校今以經費竭蹶不敷擴張乃承虞張（杞人）兩君出而鼎力襄助本臺主人慨捐二十元復蒙在座諸君寵臨贊助不勝感幸鄙人代表敝校全體敬謹致謝至於招待不周及其他一切缺點務請原諒詞畢乃演正劇劇名新青年主旨爲改良婚姻劇情描摩舊家庭之黑暗曁婚烟專制之罪惡該臺鄭正秋君即飾新青年卜自由表情尚佳中間說白痛論婚姻之良惡與家庭社會國家均有重大之關係青年當視爲生死關頭用奮鬭精神打破婚姻專制發揮極有精彩其餘藝員亦均不弱閉幕已六時許矣 
[彚誌各學校消息]  
　　大同學院本埠大同學院於七月三日上午十時舉行大學豫科第六次畢業普通科第十一次畢業英文專修科第四次畢業數理專修科第一次畢業計普通科授畢業證書者爲金銘佐·錢烈·沈錫蝦·林其照·高永廉·王家楨·黄胥瑪·劉良英文專修科授證書者爲沈承志·李雋青·尤孝植·數理專修科授證書者爲沈善鈞開會順序首由院長胡敦復君報告設學宗旨及歷年辦法次授證書次胡子靖演說大旨謂中國欲强須由改良社會入手敎育爲改革之本辦學者與求學者皆宜同此精神具此精神而以實心實力行之則能化社會而不爲社會所化此貴院之特點非他校所能幾及者也聞諸杜威先生言爲國死易爲國生難旨哉斯言敎育家之興學與學者之治學其希望在有諀於天下國家是皆爲國而生者其責任大矣畢業諸君人人能具此心則大同學院將爲東南學界之領袖諸君亦爲學生之模範鄙人存厚望焉次院長胡敦復君訓詞院友會頌詞禮畢散會已十二時矣 
　　徐滙公學徐家滙徐滙公學前日（一日）上午九時舉行暑假休業禮頒給奬品及中學高等小學畢業文憑（共畢業二十三人）有十五人中學畢業同時應震旦本科插班考試均錄取）共秩序如下（一）開幕土山灣孤兒院樂隊奏樂（二）頒給品行及修身奬賞（三）法文道德演講（四）頒給中西文科奬賞（五）法文趣史演述（六）頒發入震旦大學正科之證書即法國學士之證書（七）奏樂（八）頒給商業科及中學高等小學畢業文憑（九）頒給法國翰林院榮譽奬金二百餘元得奬者袁鶴年（十）畢業生代表致謝辭於師長（十一）奏樂和唱校歌（十二）院長山宗泰訓辭大旨賀得奬及畢業諸生之勤學與恒心並望諸生勉成有天良及願爲國犧牲之國民次言今歲校務之發達學生數達四百二十名謹謝諸生父兄之信托並預報校中將於本年十一月十三號舉行七十年紀念大慶末言望諸生回家後發舒在校所受之栽培以顯校譽（十三）閉幕奏樂校中先期柬請各界前往觀禮故是日雖天雨到者甚衆該校創自前清道光三十年迄今已届七十載實爲吾國學校中所罕見其開創第一期之學生馬君湘伯今年已八十三矣該校自新校舍落成後餘額甚多招考新生日期定於七月七號·及八月十六·十八·二十·二十六·二十九號云　　東吳二中東吳第二中學校將行畢業禮已誌前報今將畢業生姓名列下程玉襲·李駿恩·温連章·費學周·吳鯤·徐志堅·倪鏡海·蕭良弼·王庚祖·張輔國·又該校講學會昨日（三號）行兩部大辯論其結果揮塵部得勝第一名孔憲懋第二名周世勳第三名滕圭該會各奬以不同之金牌是日評判員爲孫聞遠顧洪照俞紫峯徐少范戈頌仁聞該會下學期擬行東吳三中學匯辯云　　城東女學南市竹行衖城東女學將於七月二十七日舉行暑假休業式該校校長鑒於學生虛擲暑期光陰之可惜特組織一暑期補習會補習﹁科目﹂爲國文·英文·法文·﹁日期﹂七月二十六日起八月二十六日止﹁授課時間﹂上午八時至十一時每科每日一小時星期休息﹁學費﹂英文國文各一元﹁法文﹂二元如英法文同習祇收二元﹁膳宿費及雜費﹂共七元聞該會鑒於時日無多故於功課上力取嚴格主義俾會員略有寸進敎員不至虛費服務時間云 
　　進德會義務學校工業進德會會長姬佛陀氏因楊樹浦一帶工廠林立爲工人聚集之所故於本年正月間委任程明德君等在該處辛家宅組織進德會東區義務學校一所專收工人子弟非但學費分文不取且有貧困之家稍可津貼其會中職員校員大半係盡義務各科敎習均能實心敎導以故迄今數月學業頗有可觀昨日松滬護軍使何豐林乃題贈區額一方文曰﹁蒙養初基﹂當迎入該校時佐以軍樂觀者甚衆會長姬君率同諸會員在校歡迎頗極熱閙 
　　中華工業中華工業專門學校於七月三日行暑假休業並中學四年級畢業式上午九時開會推名譽校長金邦平主席演說勉勵各學生詞極誠摯繼由敎務長葛耀良報告一學年中各生成績旋經主席給發畢業證書並給各級品學兼優及名列前茅者奬品曁名譽證書畢即散會計畢業十七人姓氏如下湯宗威·俞仕銘·錢祖齡·鄧繹·陸榮圻·倪建業·夏承德·胡國幹·張學堯·袁白·周修培·周修强·任恩瀚·任恩顔·汪世義·葉鴻年·陳爾昌·　　乙種農業上海縣立乙種農業學校定於七月十四日行第四次畢業式十七日暑假九年度開始仍招一年級新生六十名八月二十五日開學聞該校自今届始每年酌留畢業生六名在校實習農事已呈由縣公署核准云 
　　清心實業小南門外陸家浜清心實業學校由敎會創設迄已數十年現分實業·女中·高小·幼稚·四部學生二百餘人係美人薛思培與高女士安小姐三人分任校長茲定八日（舊曆本月二十三日）上午十時聯合四校舉行暑假休業禮並爲高三年級男生行畢業式屆時由薛校長分給證書奬品已印就場劵通啓分致各界人士請至時赴校觀禮茲將高三年級畢業生姓氏錄后張延壽·汪克宸·楊萊鳳·湯錫永·龔安生·王煥鐘·石錫衍·劉根龍·王志民·高全寳·商明恩·金榮錦·王翼助·羅乘鈞·秦鑑源蔡和琨·潘智浩·汪忠·蔣謙壽· 
　　市北公學滬寗車站慶祥里市北公學創辦五載學生達四百餘人近聞該公學校長唐伯耆鑒於市北一帶貧苦子弟每多失學特自下學期起於日校擴充義務生名額二十名專收貧困子弟或父兄已亡無力求學之學生除免收學費外倘屬赤貧者並可酌給書籍制服務使一般貧民亦得享受敎育之益另於夜校間日英文科設立半費生名額凡工商界學徒由服務之工廠或商號證明後即可照定章減收半費以期敎育普及另有簡章備索凡無力求學者幸勿失此良好機會也 
　　承天學校虹口沈家灣湯恩路承天英華學校定於七月十日（星期六）下午一時舉行中學部第五畢業式並請名人演說又該校校長周君與該校學生會合辦之國民義務學校亦於是日下午舉行給奬禮 
　　志明學校本城肇浜路志明學校男女部於陽曆七月二日上午行暑假休業式（一）李頌唐祈禱（二）唱詩（三）讀經（四）校長丁立鈞報告本學期經過情形（五）包克私收師·西國女士甘小姐·麥倫女塾監院陶小姐·相繼演說（六）給奬（七）孫錫三牧師祝福散會聞該校下學期推廣校舍招收男女新生添請敎員云 
[規定各小學校暑假日期]  
　　上海勸學所所長致各市鄉區學務委員函云案查本所於六月十六日開第二十二次敎育行政人員談話會提議各小學校暑假休業日期案當經議决自七月十七日起至八月二十五日止（本年以小學敎員須實習國語較上年特延長五日）等語查暑假休業日期旣經規定各小學校自應一律照辦爲特具函通知即煩轉知本區内各小學校查照辦理云云上海市第一學區學務委員賈叔香接函後即轉函各小學校一律遵辦惟加註如各小學校敎員已習國語無庸延長假期時得滅少五日仍以八月二十日爲假期之終止等語 
[服毒自盡]  
　　山東人劉西坤寓居東棋盤街吉慶里八十號半門牌昨日午前與家人口角遽萌短見吞服生烟自盡至下午二時許始經人察覺亟送仁濟醫院救治無奈毒已入血救治無效旋即斃命由家人舁屍歸家自行棺殮 
[北火車站猝斃搭客]  
　　前日上午六時五十分鐘杭班火車抵滬有形似兵士之搭客某甲下車後行至鐵欄旁忽然倒地氣絶身死經鐵路警察檢其身畔帶有現洋數十元又字條一紙上有第十師字樣報告路警局飭該圖地保報騐再核 
[辣斐德路之殺姦案]  
　　紹興人王先堂之妻蔭氏邇忽與表兄金阿成通姦同居法新租界辣斐德路三十八號門牌公泰廠内現爲王先堂得悉前晚三點半時至該廠撬門入内時適金與蔭氏同睡在牀王突出利斧向氏頸内猛砍一下傷及氣管當即斃命旋王復持斧向金腿部亦砍一下當被金將斧奪住大呼救命適探目黄金榮·包探程子卿·涂岐山·聞悉趕來將王金兩人拘獲連同利斧一併帶入捕房經捕頭向王等略詰一過諭令王管押金送醫院醫治聽候稟請中西讞員相騐核奪 
[小工覇阻同業工作]  
　　小工鄧其順紀少琴因在虹口基昌碼頭向同類朱阿泉大言恫嚇覇阻工作經八百六十三號一千四百五十號等華捕瞥見將鄧等一併拘入捕房經捕頭詰悉其情諭着押候解送公堂訊辦 
[小西門外之越貨傷人案]  
　　小西門外趙家牌樓南首祥記踏坊主婦李陳氏前晚八時許出外泡水而回將至自已門首背後忽來匪徒三人將該氏殿擊倒地攫取該氏髮髻上珠花一支上有珍珠十六粒計值價二十三元而逸該氏狂呼救命當由乃夫李文榮聞聲出外追趕當遭該匪等用鐵尺擊傷頭額迨附近崗警到來該匪等早已逸去該氏肚腹被匪用脚踢傷適氏懷孕痛極踣地不能起立富時舁回家内呻吟床席昨晨李文榮將妻陳氏雇人抬赴地檢廳喊冤請求騐究經檢察官提案研訊一過並騐明該氏等受傷屬實判令回去自醫聽候核辦 
[汽車撞傷行人]  
　　江北人郎蘇生昨日上午十一時許在河南路經過被某號汽車駛來撞倒跌傷腿足頭部等處由老巡捕房四百七十號華捕瞥見前來將汽車號數抄錄另雇車送受傷人往仁濟醫院醫治即持傷狀單呈報捕頭候示 
[木匠跌傷]  
　　愼昌洋行雇有水木工匠修建房屋昨日上午十一時許泥水匠浦東人王秋雲於三丈餘高木架上失足墜下身受重傷即由工頭舁送仁濟醫院醫治 
[指控寫字人希圖縱火]  
　　南京路七十九號門牌良濟藥房指控寫字粤人沈榮恒用空賬欵無可彌補於前日串同在逃之阿三希圖縱火等情昨由捕房將沈拘解公共公堂即據中西包探投訴原告係屬法商本案應歸法公堂訊理而被告代表律師到堂反對中西官核供判沈押候下禮拜六解案再核 
[汽車夫玩忽業務之押儆]  
　　仁記路二號門牌某洋行雇用之汽車夫鎭江人張阿寳前開駛裝貨空汽車經過虹口斐倫路將黄包車夫莊四九子撞倒碾斃所有騐尸情形及捕房將張拘解公共公廨諭令押候陸襄讞及日林副領事會訊究辦各節業已兩紀本報昨晨届期捕房傳集尸屬人證將張解究先由中西包探上堂重稟被告肇禍狀况一過次由管理車務事宜之西捕頭與見證西人分别投案證明被告司機不愼目擊其碾死該黄包車夫屬實又山見證曹金到堂供稱當時被告所駕之裝貨空汽車係由南往北開駛甚速死者其時拖車由北往南以致避讓不及遂遭撞倒碾斃所拖之黄包車確爲汽車撞損云云又由尸母莊朱氏投訴全恃其子拖車度日今則毫無依賴要求伸雪質之張阿寳語多推諉問官訊畢以張阿寳旣溝成新刑律第三百二十六條犯罪行爲應照例懲辦判决監禁西牢十八個月以儆 
[串拐婢女押一年]  
　　靜安寺路六十六號門牌居户唐根新指控崇明人陳阿寳與在逃之某甲串拐伊家十四歲婢女丫頭昨由捕房將陳拘解公共公堂即據原告偕證菊花上堂證明前情並據丫頭供稱實被陳與在逃一人串拐訊之陳供詞推賴中西官以證據確實判陳押西牢一年示儆丫頭交唐領回 
[電車賣票人舞弊之押儆]  
　　英美電車公司指控二百零一號電車上賣票人范阿毛售票舞弊吞没銅元五枚等情昨由捕房將范拘解公共堂即據稽查人章阿金投訴被告舞弊情形並稱查其所售票價外尚餘銅元一千零七十枚顯係舞弊得來請爲訊究並巾經理西人上堂聲訴前情訊之范阿毛俯首無詞中西官以范舞弊屬實判押西牢三禮拜以儆 
[欠租發封生財]  
　　陸根生前投法公堂控王秋濤不理欠租洋一百三十四元且房屋翻造限遷不遷請求訊追並勒令限遷等語被告延律師代辯稱被告在公共公廨控告某姓欠洋俟收到後即行料理原告欠租判准予限十四天繳清在案昨又傳訊被告未到原告稱被告洋亦不付生財亦不遷讓請求訊究中西官判以被告旣不遵斷又不到案着即發封 
[燕子窠主客分别判罰]  
　　浦東人顧毛毛無錫人劉永康·劉子和江北人梁三分别在西華德路二千四百九十五號·北浙江路一千零三十一號·菜市街一百七十四號三處屋内私售燈吃洋烟經各該管捕房中西包探查悉往將顧等四人連同烟客鄧竹卿朱金道史良郎高芙初王二並烟膏烟具帶回收押昨解公共公廨由中日兩讞員先後訊明判顧罰洋三十元兩劃各二十元梁十元餘人每名三元悉數充公烟膏烟具銷燬 
[袁子俊被控案註銷]  
常州人袁子俊在原籍犯販賣烟土案潛逃來滬匿居公共租界廣東路某客棧内茲經武進縣知事偵悉前日備文派警來滬報請捕房加派探捕將袁提獲昨晨解送公共公廨據袁之代表律師上堂譯稱原告所控被告之案須提出證據方能有效現原告方面並無人到堂應請將案註銷中西官得供以該縣來警亦未到堂備質遂判將案註銷被告開釋 
[兩積竊各押三年]  
　　馮九林·杜阿福·張桂福·前在虹口七浦路串竊任青焦之香烟十七盒經包探陸連奎·奚德安·王桂生·查獲並調查得馮杜二人迭犯搶竊各案住於法租界之馬德龍亦會出洋收買其贓畫一幅故將馬及前會與馮同居現移寓北河南路二百八十五號門牌之諸吉勳並其妻潘氏先後拘解公共公廨訊押帛贓再究在案昨晨該探等吊出原贓傳同失主邵左有·周小寳·王寳榮·張福祥·胡星樓·孫松年·曹芳連·陳相如·王永昌·陳春龍等將以上男婦六人解請中日兩讞員會訊馮杜兩人直認迭次犯案不諱張供不知情馬不認收贓諸夫婦同延朱斯芾律師代表上堂辯護結果馮杜判各押西牢三年期滿逐出租界餘人一併開釋贓交失主認領 
[誌謝]  
　　昨承中華書局贈第六十四期英文週報一册又泥城外跑馬塲對門　華主人送來神功濟衆水一百瓶囑代分送書此併謝 
來件 
[紀中國留法學生之武士道新會伍自煇]  
　　自年來有華法敎育會之設於是赴法留學者逾千人吾摯友蔡君伯鴻南海人其祖父爲少林後學精拳術尤以花拳著於世察君自幼受其祖父庭訓簡練揣摩凡十餘年遂精技擊去年六月蔡君赴法留學課餘之暇提倡技擊甚力昨接舊同學李君自法來來書述中國學生游藝會大受法國人士歡迎亦留學界空前之榮譽也書云（上略）三月一日中國學生與法國足球隊第二隊在封登堡比賽完全獲勝遂乘興組織中國游藝會内分技擊音樂等部於三月十日成立公舉蔡伯鴻君爲正主任兼技擊總敎授前充上海武術會總敎員梁抵中君爲副主任每日下午五六時及星期日分班演習三月中旬應法國國家戲院OPERA（在巴黎）之約登台演技者六十餘人分爲兩隊一爲單打隊一爲雙打隊均由蔡君指揮排演是日到院參觀者四五千人有高級軍官國會議員及著名學校校長敎員等鼓掌之聲不絶嗣是法國公私各校紛紛邀請中國游藝會演技幾於日不暇給四月又在國家戲院排演參觀之人更多蔡君演至﹁雙鞭纒腰﹂及﹁槍與指揮刀對拆﹂時（蔡君執刀蘇天嚋君執槍）掌聲如雷人聲如沸有擲紀念花者有贈金牌者有登台與握手者及蔡君等回校上課該校校長及其夫人曁法國學生俟立於校門與蔡親自握手表示敬愛之意翌日巴黎各報盛讚蔡君技擊之精并謂中國學生之尚武精神法國學生亦不及云云此舉於蔡君個人固有榮耀即我留學界全體亦不無獲譽增光也（下略） 
來函 
[爲赤膊問題致上海各路商界聯合會書]  
　　謹啓者中華向稱禮義之邦而迄今泰西文明反駕乎我上此無他彼能吸收輿論之評判團體之鼓勵吾乃各人自掃門前雪不願他人瓦上霜故關於各種社會改良問題不相聞問也自去年五四運動以來國人咸注意於公衆之事業提倡之鼓勵之對於商界而有各路商界聯合會之成立其於滬上公衆之事業亦逐漸提倡此最可慶幸者也深爲欽佩茲有一大衆不甚注意而視爲細小之問題者欲與貴聯會商榷之即赤膊問題是也滬上爲通商巨埠中外觀瞻之地今茲天氣漸熱鄙人往來各路見有店夥赤膊站立於店中或排坐於門外者雖較内地爲少然亦有最著名之通衢街道如南京路百老滙路漢口路福建路等之商店亦有赤賻之店夥轟立者此種醜態非特衛生上大非所宜而於禮貌上國體上無不受泰西人之護笑而謂未開化之人類其關係豈不大哉西人常爲我言中國人常樂游泳蓋即譏誚赤膊之謂也茲特函商各路聯合會可否將隸屬於貴會界内之各商店剴切開導之並曉以赤膊之野蠻有傷國家之體而墮落人格且有碍衛生鄙人果望貴會尚有較大問題裨益社會然即小以見大若此小問題似亦不能不改革之鄙人目覩斯情感從中來故特作數行登諸報端與以各路商界聯合會商榷之此頌公安鈕立卿講啓 
雜評二 
[覆騐扣米（訥）]  
　　中國人無論爭何權利必以不爲我得寗毁之使彼亦不得爲快此種損人不利已之心成兩敗俱傷之實亦國人之劣點也以政局言直皖系之爭閣結果必欲拖靳與三閣員同倒此一例也以民食言蘇浙人之爭米雖未必預存毁之之心然必欲强爲覆驗又延至久而始覆驗致米發生霉爛幾使即爭得亦不能食非損人不利已之謂乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[白門聽鼓記（一）] [  小滄桑樓主]  
　　金陵江蘇省會也中古以來都此已屢王氣所鍾山川爲靈予耳熟矣輒因塵務蝟集未之能往丁已孟冬候事彼方得一覽焉先是寄寓城中某旅館館址聞前爲李文忠别業堂宇亭臺崇閎軒敞後園拓地池塘一曲層蠻數疊頗兼山水之勝覊旅此者差堪自適惟市廛簡樸黄昏九時即幽闃無聲黎明軍號四起或遠或近旅人聞之大有不知何處吹蘆管一夜征人盡望鄉之概蓋城之四周皆軍營也城中官衙學校望衡對宇而野田亦復不少經於道者人力車最多馬車較少且不及上海之新而潔自動車更少蓋坐馬車大抵已爲官吏之較闊者若坐自動車則非督長相等之闊人不辦非如滬場十里之繁華而無階級坐自動車亦司空見慣不足爲豪也予館之側有馬車房晨十時許雇一輛往謁當道至則見警兵荷槍作八字式立署前下車入門警兵不予阻直抵傳達處投剌閽者詢曰來自何處曰自某處來曰現寓何處曰寓某處俟其逐一登入簿記然後導予入招待室閽者持剌入内通報未幾閽者將茶出曰大人適與他客會談請稍待予遂啜茗少頃又有一客來閽者持剌通報如故出謂客曰擋駕旣而又有數客同來閽者持剌通報又如故出又謂客曰擋駕忽有使者出謂予曰大人將送客請再稍待予頷之須臾使者復出肅予入最後至一室容積雖不廣而精緻特甚時正黄菊敷榮列盆點綴氍毹貼地五色相間鏡屏桌椅無不燦爛動目 
筆剳 
[綺懺記（下）] [  少游]  
　　慧疑甚復得三札則野樓致繡君書也第一書責其不應賣友負義以攘竊其心愛之人旣奪之矣尤不應秘人人習知之婚婣而不以告第二書恕繡君旣往之咎勿敝屣往日交誼第三書則告繡君謂生無人趣謝世俗而爲緇流矣詞圓而律嚴語意極楚痛慧閱此初大慟終乃殺其悲喟　嘆曰匹夫無罪懷璧其罪倩女無禍修容召禍致二人於生離死别者皆吾之過也繡君以愛吾之故而忍於賣友野樓以愛我之故而忍於棄家吾之爲罪蓋亦大矣雖然野樓之志即吾之志繡君生前厚我亦已報之吾誓從野樓以入空門以贖前愆於是慧絮乃投泰山之斗姥宫披剃爲尼庵中羣尼多不守規戒者慧初未之知也旣廉知則欲去不能言勸不聽意甚怏怏十年前余偕荆人游泰山過其庵小留竟日羣尼皆就余作世俗談私室鋪陳甚美如入璇宫異香撲鼻觸人欲酥而應接欵段與街花巷柳之徒爭媚取憐者大異且能詩擅奕兼長絲竹一便餐之需給二十金羣尼圍坐勸酌余醺醺欲醉惟慧不肯列席與荆人抵掌談所學態苗條猶如妙年荆人語余學之淵博雖通儒不能及焉尤好談玄理知荆人亦能詩文甚契洽就詢其身世遂備述之如此荆人戲詰之曰使野樓來此子將何以對之慧惟暈頰低首不語 
 
[非此不足以飛走]  
藝評 
[影戲話] [  瘦鵑]  
　　白珠娘ＰＥＡＲＬＷＨＩＴＥ爲美國名女伶所演黑衣盜怪手諸作娬媚英烈兼而有之滬人士咸稱之曰寳蓮凡寳蓮所爲劇恒得多數人之歡迎白幕上電影未明而觀者已滿坑滿谷矣最近有德國大秘密ＴＨＥＢＬＡＣＫＳＥＣＲＥＴ一劇之作尤轟動一時寳蓮飾美國偵探隊中一女書記服務前敵傭書之暇恒冒險以探德軍隱私瀕於危者屢而志仍不少挫也其於各幕中所遇險事不一而足每令觀者爲之神聳膽裂誠傑作已學友陸澹菴向好以影戲作小說毒手黑衣盜紅手套諸書爲時傳誦近復以此劇衍爲說部予爲之序云不佞觀電劇多矣輒覺其離奇俶詭不可方物顧未見有如寳蓮德國大秘密之甚者夫以紅妝玉貌書記翩翩似應侍玉鏡台畔爲夫婿司書耳乃獨投身偵探隊從軍赴前敵後於腥風血雨中冒萬難以剌探敵國秘事其堅毅英勇爲何如也返顧宗邦女子之無英風也久矣徒知埋頭脂合粉盚間冶容飾身爲虛榮之戰利品孰則能仗大刀闊斧起而謀國家福利哉寳蓮之爲此雖屬伶工賣藝然觀其出生入死蹈險如夷要非尋常女子所可企及爲問吾女界諸姊妹中有能之者首學友陸子澹菴有鑒於斯爰捃電劇中所見衍爲說部以助女界妙筆生花繪影兼能繪聲吾人讀其書不啻置身西歐沙塲目覩一奇女子馳騁千軍萬馬中也此其描寫之工不尤在電劇之上乎澹菴長於叙事吾夙佩之此書尤奕奕有神一旦殺青當可與寳蓮原劇並稱於世也 
新聞拾遺 
[巨黿已死] [  浪跡]  
　　蘇州西園放生池内有大似圓桌面之黿一前日（一號）午時被雷殛斃於池灘上殻穿一洞其肉已焦灰據該園僧人云此黿係莊夫人所放生迄已四十餘年今忽被殛斃誠奇事也 
[　　大脚何來] [  隱厂]  
南京使署口三慶鞋店昨來一大漢口操北音類似軍界中人定製緞鞋一雙長合營造尺一尺三寸昨做成大漢來取穿後猶嫌其小聲稱夾足因又定做一雙照原碼再放三分云 
[　一條性命一升米] [  立德]  
　新閘居民王某向爲手工度日近以米價昻貴每日所得不足以供一飽兒女啼饑慘不忍聞昨日王妻持銅元六枚往某米店購米詎該店謂米貴須百文起碼王妻懇求情讓祗得少許歸家不敷煑食頓生氣憤避人自縊而死迨夫歸已不及救云 
[一撮毫毛一隻洋卡德路] [  朱魯庵]  
　　某理髮店新添一夥年少輕浮性好漁色昨日正在工作適窗外有一女子經過向内探視某夥以素識與之戲謔偶不經意誤將客之痣毫薙去客覺而怒堅欲賠償损失嗣經旁人勸解除理髮資照給一角外由該夥給予大洋一元其事始寢 
劇本 
[新婚夫婦（四二）] [  瑙威名家皮琴生著一圭譯]  
　　母親我歡喜聽阿克塞把他們夫婦倆怎樣和好的事說出來 
勞拉母親 
母親你爲甚麽害羞你爲甚麽先前不告訴我們呀你難道怕你老子娘聽了女兒的好消息便要快樂得太過分麽 
父親你母親的用意很好我們且聽他說（他們都坐下勞拉背過身去）勞拉你别走來坐在你母親身邊等阿克塞說時我們要細細的對你瞧一下子（拖住了勞拉向他） 
母親阿克塞你不要忘了甚麽話先把勞拉對你愛情上最先的表示說來 
阿克塞是啊我要告知你們一切勞拉（立起來）阿克塞但是阿克塞勞拉我只把你信中遺漏的話補說補說罷了 
母親我的孩子這都爲的是你你只靜着聽他說他倘忘了甚麽話你就給他修補（拖他坐在椅中） 
阿克塞很好我親愛的二老你們是知道的我們兩口兒先前原合不上來父親這個自然往後就能好好兒過去了 
小說 
[社會小說衆醉獨醒（八七）] [  瞻廬]  
　　第十五回咬耳朶娓娓不休嚼舌頭津津有味 
　　阿巧娘笑道有是有的只怕是泥人木人石人蠟人婆子道泥人木人石人蠟人雖然不會向人家要錢但是人家有錢給他他也不會搖手推却現在我說的這個人旣不是泥人木人又不是石人蠟人明明是會說會笑會跑會動的人人家把現成的錢財田產付給他他只亂搖着手拚命般的不要你們想想天下可有第二個橡他這般的人青巖笑道自從盤古到今朝再没有第二個像他這般的人這個人畢竟是誰請乾娘爽爽快快的講了休得搖了半天船纜都没有解他的錢財田產自已旣然不要可能讓給别人受用要是我伍青巖沾光得一份兩份他呌我做甚麽我都答應呌我做鷄我便提着嗓子喔喔的啼幾聲叫我做狗我便伏在地上狺狺的呌幾聲說到這裏兩道流泉竟向亂草堆裏直淌的淌下列位這句話不大明瞭須得註解註解流泉者涎沬之謂也亂草者鬚根之謂也堆者言其多也直淌者涎流之狀也（百忙中還要安揷幾個之乎者也）婆子正待開口早見阿巧小丫頭引着菜館裏的司務送菜進來（婆子朝外坐故能先覩爲快）這又方又正又肥又壯又濃厚又鮮明的四喜肉（四喜肉又掛着這許多銜條）映入婆子眼簾裏眞個是眼花撩亂口難言饞蟲兒飛去半天送菜司務才出得門這滿滿的一碗四喜肉早矮了半截阿巧跑了這一躺旣没揩過油又没賺得脚步錢這一般怨氣當然要在四喜肉上發洩青巖同阿巧娘要讓給婆子吃下箸的當兒不敢稱心適意婆子儘量大嚼肉兒到嘴卻縮短了十年的年紀（奇語）列位這話怎麽講原來婆子的兩腮乾痛得不成模樣現在嘴裏塞滿了肉把兩腮鼓得同皮球一般皺紋都不見了編書的說他縮短十歲並非扯謊只可惜不多一會便復了舊狀（否則四喜肉化爲駐顏丸卻老丹矣）在這大嚼的當兒大家都不曾講話隔了一會子青巖又問起這個不愛錢財田產的是誰婆子只有一張嘴又要咀嚼又要說話嗚哩嗚哩只是說不清楚 
文藝俱樂部 
[點題短篇小說夢裏（敎育）（上）] [  朱鴛鶵] 　　 
　　好了好了十六塊洋鈿一個月的束修又被我拿到了别看輕這十一兩六錢八分（虧他懂得加法）他是我的保駕將軍啊耐了他們半個月的嗷嘈也好敎他們有半個月的奉承我一個人休得不知足我雖比不上人也强似趕車出糞的了（虧他有平民主義）我自已在這裏想天下人賺錢不是出本錢也要用氣力的獨是我們出着張嘴胡亂在講檯上說白說出的話會變了又圓又白的洋鈿飛到我袋裏來的這是我蕭藥園的造化也算文字有靈了聽說上海到過一個戲子呌做梅蘭芳他不是也只出着張嘴的麽一個月竟拿到二三萬塊錢我只好當他海話想不得他（想便怎樣）今世是來不及的了如果再被我投人生時（你不想也有人想再投人生時弄個敎員玩玩）我一定向閻王老子討了比梅蘭芳更好的臉（恐怕頂好的已被梅蘭芳討去）去投到做戲子的老婆的肚皮裏去（作此想的不單是他）這區區十六塊錢只消唱一兩聲花謝花飛飛滿天紅消香斷有誰憐（虧他懂得脚本）便已夠了誰耐得四禮拜多的嚼舌頭呢咳休得妄想不看我家阿大的媽端着酒菜給我喫咧誰也不說是我禮拜日的樂景他不是笑咪咪謝着我會賺錢嗎（看他廻腸九轉）我喝了回酒我慢慢地喝你們只好候着奈何不得我（足以自豪）怎麽外邊這般響聲閙得利害免不得出去看看阿大你仔細看看一塊狠大的醺魚别被那賊貓搶了去你也敢偷喫仔細我問你說着不由自主的走出門來豈知這響聲却在屋裏要待奔回看時早聽清是阿大和他媽的哭聲正在不知何事早見許多人湧了出來定睛一看都是强壯的漢子拿着槍惡狠狠的戳人自已養的只貓戳在槍剌上嘴裏還銜着那塊醺魚不放（畜生何辜）看來這種强人不是本國人只是愈聚愈多七横八竪一時哭聲震地要待尋阿大和他媽一眨眼早不知夾在那裏只辨得被砍多是男子被挾都是女子却認不出是誰幸喜還没有砍到自已只好屏氣亂竄嚇得恍恍惚惚早到了自已敎書的那所學堂門首 
自由談之自由談[  鵑]  
凡事愈求之不得者愈覺其名貴無上迨旣得之後則亦視爲平凡猶之探索驪龍頷下珠然珠固不易得也比得之矣則把玩旣久遂亦以碔砆目之人能常作如是想可以袪非分之念顧人心鮮知足時正亦未易言此耳 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　美國民主黨大會六月二十八日美國民主黨開大會於舊金山重要人物皆行戾止其大問題爲議定黨綱及選定候補總統二事據外電所傳謂於黨綱一層意見頗不融洽威爾遜派主張無保留無修正批准國際聯盟約章及凡爾賽對德和約白來陽ＢＲＹＡＮ派主張附帶共和黨之保留案與參議院調和而後贊成盟約與和約爭端一也白來陽派主張極端禁酒政策白爾森ＢＵＲＬＥＳＯＮ主張修正禁酒律而容許釀製淡酒與啤酒爭端二也他如戈泊士ＧＯＭＰＥＲＳ之欲以勞工問題與鐵路電報歸公問題列入黨綱愛爾蘭藉民主黨員之主張承認愛爾蘭共和國加利幅尼州ＣＡＩＦＯＲＮＩＡ黨員對於該州日本移民問題之意見等皆極不易解决之事件故民主黨黨綱之編定恐尚非一二日間事也候補總統之呼聲最高者曰美加都ＭＣＡＤＯＯ曰愛德華Ｅ　ＷＡＲＤＳ曰台維斯ＤＡＶＩＳ曰柯克思ＣＯＸ曰巴爾滿ＰＡＬＭＲ諸氏 
　　協約國對德與對土協約國波洛業大會閉會以後其對德之舉動有三一曰致牒限定七月十日縮減軍隊爲十萬人並要求取銷强迫軍役制二曰英法意三國正式任定駐德大使三曰重要人物聯翩赴比籌備召集斯巴大會至在德國方面則新國會新内閣皆已成立其有相費倫巴克ＦＥＨＲＥＭＢＡＣＨ氏曾在國會演說以極平易之語氣申述德國願遵守和約履行條件同時追隨協約國之後使戰爭所阻之經濟發展得以重行開始進行云 
　　至於對土和約自五月十一日遞交土代表後今茲土當局提出抗議書對於領土劃分條欵財政條欵治外法權條欵等並皆申明不能接受之意見 
　　零星戰事俄波戰事在烏克蘭地方仍有動作波蘭戰報謂俘敵若干獲砲若干然終無大發展也小亞細亞土耳其國民黨作亂希臘獲得自由行動之權已誌前期增刋現在希軍已在小亞細亞西海岸上出動驅散土軍佔據數　矣 
紀念 
[美國獨立宣言書全文] [  通一譯]  
　　一七七六年七月四日公佈於費城大陸聯合議會吾十三州人民爲情勢所迫不得不與一素相聯屬之國家脫離政治關係而順天之理從天之命敢於全球列强中佔一獨立平等之地位爲尊重人類意向起見謹將獨立之理由公諸大衆以釋羣疑 
　　吾人所篤信者爲凡屬人類生而平等天賦人權莫能摧殘人權之要素爲生命自由與快樂組織政府爲保持此三者也故政權之支配莫不以民情爲準衡政府而違背民情人民有權可以改組之解散之而根據大義創設新政府以衛護其安寗與快樂吾人何嘗不知歷世遞嬗之政府不可因細故而更易之亦何嘗不知人之常情厭亂而好治安窳敗之政治苟有可忍莫不含羞忍之而不願廢棄其素所擁戴者然若有一政府濫用其威權凌辱其人民至再至三非惟不知悔悟而竟以無限專權懾服其人民爲識志則脫離此　　富蘭克令ＢＥＮＩＡＭＩＮＦＲＡＮＫＬＩＮ 
富蘭克令政治家而科學家也獨立運動中功績　偉父綦貧而自讀甚力美國圖書館警察隊救火隊富氏首創之一七五二年六月發明電氣發光之原理英政府徵稅於美洲殖民地氏竭力反對之一七七五年選爲大陸會議會員翌年使法與法政府訂立盟約獨立戰爭中得法人之援助氏之力也厥後巴黎和約英國正式承認　人獨立氏斡旋之功尤鉅生平富有著述於政治科學多所建白其他見稱於世之技藝亦不勝述年八十四歲而卒亞丹姆司ＳＡＭＵＥＬＡＤＡＭＳ 
　亞丹姆司爲美國獨立運動中顯著之人物美國反抗英政府之狂熱亞氏之筆與舌實有以鼓動之恐各州之散漫無系統也乃組織通信機關於各城鎭各州始得連絡爲一氣頻數上書英王及其内閣詆責其政策不遺餘力並以殖民之疾苦申訴於母國同胞之前冀得其同情同時傳檄各州激勵人心以動其同仇敵愾之志波士頓毁茶之役亞氏實爲其首領英將蓋奇ＧＡＧＥ受王命發兵拘捕亞氏然卒畏其聲勢致爲鄉民所圍擊而莫如之何也 
　　傑弗孫ＴＨＯＭＡＯＪＥＥＳＮ 
　　傑弗孫爲美國之大政治家天資高强見理極明美國獨立宣言書即出氏之手筆歷史上有名之傑作也傑氏生於阜傑宜亞州初爲律師後爲　州議會議員　於法治上竭力改良成效卓著而於廢棄長子承繼權厥功尤偉曾兩度爲大陸聯合會議會員反對中央集權制頗力獨立戰爭中亦爲抗英之領袖和議成偕亞丹姆富蘭克令諸氏赴歐與歐洲各國締結通商條約新政府成立爲秘書長又爲共和黨之首領一七九六年被選爲副總統一八○一年爲大總統一八○三年向法購魯意齊愛娜州ＬＯＵＩＳＩＡＮＡ改良政事不遺餘力一八○四年任滿重復當選一八○九年完全脫離政治關係而退養焉以一八二六年卒年八十三歲 
　　美國第一任總統華盛頓一七三二年二月二十二日生於阜傑宜亞州ＶＩＲＧＩＮＩＡ之偉克非爾ＷＡＫＥＨＥＬＤ父營種植業華盛頓十一歲喪父一七五四年英法稱兵延及北美華盛頓時猶弱冠即率阜傑宜亞軍隊助英抗法積功至少佐名乃大著一七五九年爲本州議會議員遷居芒德浮蒙ＭＯＵＮＴＶＥＲＮＯＮ擬作優游久居之計焉及英政府頒布印花紙條例氏乃竭力爲反對之運動厥後歷盡艱苦血戰八年卒手造大邦一七八九年憲法告成當選爲美國第一任大總統其年法國革命全歐捲入戰渦美雖曾與法訂有盟約然華盛頓急於生息休養宣告中立一七九六年二任總統滿期人民猶擬再舉華氏力辭爲後世倡故美國憲法雖無總統不得連任三期之明文而至今未有敢破其例者也華氏卒於一七九六年威爾遜嘗爲之作傳行世 
　　美迭森ＪＡＭＥＳＭＡＤＩＳＯＮ 
　　美迭森爲美國第四任總統亦阜傑宜亞人獨立戰爭時被舉爲大陸聯合會議會員洎和議成被舉爲阜傑宜亞州議會議員該州憲法之成立與其加入聯邦美氏於有功焉一七八九年當選爲第二次大陸會議之會員袒護傑弗孫以反對漢米爾頓ＨＡＭＩＬＴＯＮ之經濟政策一八○一年爲秘書長一八○八年受總統任一八一七年去政治生涯而退老焉 
恶政府而重建一新者以保持其未來之安全夫亦被難人民義不容辭之戰任也吾十三州人民含辛茹苦蓄斯志者亦有日矣遲至今日已忍無可忍遂實行宣告獨立而另建政府喬治第三之歷史不啻一循環不已之罪惡史流毒所及竟淪吾人於無限淫威之下茲臚舉事實以證吾言公平正直之世人幸垂察焉 
　　彼（指喬治第三下仿此）曾蔑棄利國利民之法律 
　　彼曾禁止州長訂立急切需要之法律所立之法未經彼批准不能施行未批准時彼藐視之至於極點 
　　彼以吾人民不願放棄國會中之代議權曾拒絶訂立吾人所提議之法律此代議權者人民之保障而專制君主之勁敵也 
　　彼嘗於特别地點召集立法會使議員遠離其文書記錄所藏之處而入芒剌難安之境令彼等神疲志萎而就其範圍彼嘗因議會之以全力反對其摧殘人民權利之舉動故不惜再三解散之 
　　彼旣解散議會又復拒絶召集新會然議會權力未嘗因此而泯滅全體人民實承接之同時國家竟陷於孤立地位内憂外患交迫而至於是險象叢生焉 
　　彼嘗圖遏止吾十三州人口之增加其實行之法爲對於吾准許外人歸籍之法律則阻撓之准許移民入美之法律則拒絶之購置地產之規程則嚴加取締之 
　　彼嘗否認吾訂立司法機關之法律以箝制吾正道之伸張彼嘗寛定法官之任期及俸金俾使從其旨意而聽其指揮彼嘗廣增官職以荼毒吾人民而吮吸吾滋膏 
彼嘗於承平之時未得吾立法院之允許而廣置軍隊於吾土 
彼嘗假軍政獨立之美名以實行摧殘民政之計畫 
彼嘗聯絡同黨令吾人屈服於一不合吾憲法未經吾法律承認之法令並批准彼等提議之下列事項 
（一）調大隊武裝軍隊駐戍吾土 
（二）此項軍隊殺戮吾人民後假爲審判而實陰護之 
（三）阻斷吾人與世界各地之貿易 
（四）未得吾人之承認而徵稅於吾人 
（五）剥奪吾人享受法庭上審判時之種種權利 
（六）以莫須有之罪加諸吾人而提解吾人於重洋之外受其審判 
（七）在一鄰州内廢棄眞正自由法律制而代之以强斷政府並推廣其勢力範圍以備介紹此專制法制於吾土 
（八）廢棄吾憲章破壞吾最寶貴之法律而改易吾政府之組織根本 
（九）封閉吾立法機關而宣稱其自已賦有爲吾人立法之權 
彼嘗否認吾政府宣告吾人不復在彼保護之下而對吾人宣戰 
彼嘗侵掠吾海權蹂躪吾海岸屠戮吾人民 
彼加諸吾人之殘暴寡信之行爲即在最野蠻時代中亦不經見而全不似出諸文明國君主之手非惟不知自悔而復載運大隊僱用之軍隊以畢其殺戮侵掠專制之工程 
彼嘗擄掠吾人民於海上迫其舉刃以攻其國殺戮其親友兄弟而或反見殺於國人 
彼嘗激動内變以扼吾亦嘗圖以殘暴不仁之印度野人攻擊吾邊地之人民印人戰術暴戾不法爲古今中外所僅見者也 
　　吾人對於英國人民未嘗無拳拳之情是以再三求其施展權力爲吾人立正直平允之法令又曾以此土僑民之實况申訴於其前又曾歌頌其固有之正誼與光榮求其念同族之情而出吾於水深火熱之中庸詎知其人民不顧正誼不念同族之情對吾人之哀求褎如充耳也吾人於是被迫而宣告獨立矣然對於英國人民之態度仍與其他民族等於戰爭時仇之於和平時友之 
　　今吾全合衆國代表會集於大陸議會謹將吾誠正意志訴諸全世界並以吾十三州良民之名義權力竭誠宣告此已相聯合之十三州依據正誼應得自由而獨立吾人民對於英皇順從之義務卽告終止吾人民對於英皇及英國全國之一切政治關係自茲完全解除自今以往可用自由及獨立國家之名義與各國聯盟通商及爲一切自由與獨立國家可爲之事吾人深信上帝之必將加助謹敢以吾之生命財產及神聖之名譽爲誓而露布之 
[美國獨立革命諸傑]  
 
[國父華盛頓]  
[美國獨立之原因] [  圓]  
　　（一）遠因 
　　今北美合衆國之國民其先世盡英吉利之人民也十七世紀之初英王射姆斯ＪＡＭＥＳＩ查爾斯ＣＨＡＲＬＥＳＩ父子厲行虐政民情沸騰其時自由思想已隨宗敎革命之潮流　漫全歐而英之當局反嚴定國敎不許人民自由信仰優秀分子不甘伏處專制虐政之下遂皆捨國遠適雖涉　里波濤流落海外異域而呼吸於自由空氣之下自勝於長爲帝王家之奴隸也於是新大陸大西洋濱一帶地名義上雖猶是英王屬地而移民筆路籃縷以啓山林秉平等之精神樹民治之基礎又復振興實業奬勵敎育儼然自治之邦矣以若是愛好自由之人民受喬治第三ＧＥＯＲＧＥ　（一七六○一八二○年）及其相格蘭唯爾ＧＲＥＮＶＩＬＬＥ之横征暴歛則其舉義旗建新國也亦勢所必然矣 
　　當時英國之視殖民地及其移民猶抱﹁普天之下莫非王土率土之賓莫非王臣﹂之觀念所任守土之大吏非專恣多欲　頇即不識大體禁出版之自由封閉公會學校强人民信仰不願信之宗敎對於貿易則專以移民爲機械而母國壟斷其利益略舉其苛律如次 
　　一六二一年凡殖民地所產烟草及各稱貨物非先運往英國上陸納關稅後不准輸往外國港口 
　　一六五一年凡殖民地之輸出入品非載用英國船舶不可 
　　一六六三年自世界各國直接輸入物品於殖民地皆在禁止之列惟許英國用英船輸入 
　　一六七二年自今以往自甲殖民地運輸砂糖烟草綿等物於乙殖民地悉課租稅 
　　一七三二年自今美洲殖民地所製造之毛絲及毛布等新英倫製造之帽概行禁止運往外國及他殖民地 
　　一七五○年殖民地之襲造事業一律禁之違者課罰金五百鎊 
　　上舉數律或使殖民不得與他國有直接之貿易或防止其製造事業之發展一言蔽之則斷絶其生機而使英商獨占其利也英王之於殖民有此設施欲其不生惡感避免决裂不可得矣 
　　（二）近因 
　　美國獨立之近因一言以蔽之曰英國數經戰爭國用匱乏乃創新稅取給於其殖民地而新大陸之殖民則堅持不出代議士不納稅之主義也茲請分述其綱要於次 
　　喬治第三初期之苛律一七六○年英王喬治二世薨其孫即位是爲喬治三世其時英國方戰勝法國印度新大 
 
[自由神]  
　　自由神像高二百五十尺石其高三百尺在紐約港口美國獨立百年紀念法人製贈以誌欽仰 
 
[美國第一任總統華盛頓就職宣誓]  
　　一七八九年四月三日華盛頓就總統職在紐約舊市政廳憑欄宣誓當時草創伊始禮簡而意重實可以代表美國之國風也 
 
 
 

Page 19

 
 
陸兩方之法國領土皆併於英王乃益用自詡黜自由黨ＷＨＩＧＳ秘德ＰＩＴＴ政權而信任王黨ＴＯＲＩＥＳ以其黨首格蘭唯爾ＧＲＥＮＶＩＬＬＥ爲相唐興ＴＯＷＮＳＨＥＮＤ筦財政格唐二氏政尚專制視殖民若奴隸而强令擔負對法戰爭之費用遣軍士爲關吏令其嚴施前頒之貿易條例ＡＣＴＯＦＴＲＡＤＥ於是軍士闖入市廛搜查貨物而閭閻爲之不安矣更頒糖律ＭＯＬＡＳＳＥＳＡＣＴ　　　　備殖民向法屬而印度購買糖蔗先是新英倫之　以土產之魚及木料易西印度之糖製爲糖精銷售外人藉博微利圖温飽及頒糖律而生機絶矣至一七六五年英國國會又復通過印花紙條例ＳＴＡＭＰＡＣＴ印花紙條例者一切契約文書均須謄寫母國發售之印花紙上否則不生法律上之效力殖民聞其議相率號於十三州曰課租稅於我同胞之權殖民之外他人不可得而有之阜奇尼亞ＶＩＲＧＩＮＩＲ州議員派得利亨利ＰＡＴＲＩＣＫＨＥＮＲ者當時美洲之第一流雄辯家也至是見民權之已爲英政府所蹂躪乃慷慨陳言痛斥英王之無道會衆爲之感動其年十月九州代表集於紐約市發布宣言條舉殖民應有之權利又向英王兩議院遞呈請願書其要旨則曰吾人唯從我代議士之决議而納租親好事者組織自由子孫之會ＳＯＮＳＣＦＬＩＬＥＩＴＶ所在發生衝突銷售印花之官吏不敢抗衆議相率掛冠而去英國運來之印花紙皆　羣衆銷燬殖民又復結合抵制英貨之同盟家家相誓自織而衣務爲節儉以御麻布爲榮至紀念日少婦數百集公會中紡績盡日大學卒業生服土製綿服參與接受學位之榮與說者謂美國獨立革命之爆火線印花紙條例燃之而革命後建國之精神則已在此時反抗印花條例之舉動中表露之矣 
　　印花條例非徒賈美洲殖民之反抗而已即英之商民亦不直政府所爲相率上書請求廢止時格蘭唯爾已辭職勞鏗哈姆ＲＯＣＫＩＮＧＨＡＭ繼其任猶以廢止條例有損政府權力爲言於是秘德ＰＩＴＴ抱病執言力持異議其言曰余却喜美人之抵抗者也三千萬之人民倘不知自由爲何物徒爲軟骨無腸之輩而爲他族之奴隷機械而已今茲之事彼直我曲彼若訴之干戈即使我邀倖而勝失連枝之良友亦非我之福也國會卒於一七六六年廢止印花條例殖民對母國之惡感似可從此消除矣然繼起執政者仍昧於秘德之讜論舉動乖謬變本加厲獨立之戰禍遂不可以收拾矣 
　　第二期之苛律糖律雖暫廢止而主張和平之勞鏗哈姆罷職秘得老病執樞政者爲格蘭唯爾之同黨唐興唐興旣攝政即於一七六七年頒布新律課殖民以油酒茶果玻璃顏料紙鉛之稅舉凡殖民日用必需之物祇許購諸母國而課以重稅殖民大憤文人著文詆斥議會飛檄各州促請同心協力抗拒苛政保障民權羣衆相誓不用英貨双向英王及其政府遞呈請願書重申不出代議士不納租稅之旨於是英之政府遣派重兵苛吏常駐美洲而强令殖民供應住所用具其後唐興卒繼任者廢唐興苛律而保留茶稅之制爲維持母國尊嚴也（一七七○年三月五日）殖民知革命之終不可免乃陰令住民各備軍械若干日事操練並在各市組織通信委員會ＣＯＭＭＩＴＴＥＥＳＯＦＣＯＲＲＥＳＰＯＮＤＡＮＣＥ互通聲氣則遇事不致叢脞主持之者華盛頓亞旦諸傑也美人革命未發之時已能從事於建設厥後十三州之聯合濫觴於此矣 
[革命之爆發及獨立之成功] [  圓]  
　　波士頓羣衆投茶於海英政府保留茶稅不予豁免旣如上述殖民乃相約不飲茶卽欲飲之亦不購自英旣面英政府從東印度公司之請抑價求售度美之殖民不無貪廉騖利之徒或可以破其結合之精神也殊不知殖民之所爭者在民權與自由而非較量其貴賤也一七七三年冬東印度公司裝茶三船駛抵波士頓代理商恐攖衆怒相率逃去知事留船於港不令退還於是志士數十塗面僑裝乘夜登船毁茶三百四十二箱投之於海時一七七三年十二月六日事也 
　　波士頓　茶之役不啻激烈抵抗之正式表示而獨立革命之先聲也英政府聞其事大怒謀所以懲儆之之法下令廢除馬薩樞賽州之特許狀禁止市民集會增重知事之機限封鎖波士頓港母許船隻進口遣軍人爲馬薩州知事以軍法爲治令其驅捕首事諸人解英懲辦於是各州殖民地莫不表同情於波士頓或　金相贈或輸麵粉布疋或以港口供波士頓商人出入同患難之精神已於此時見之矣 
　　初期之建設當此千鈞一髮之時美人即不忘於建設一七七四年九月五日第一次大陸　會成立於費城ＰＨＩＬＡＤＥＬＰＨＩＡ各州代議士都五十五人皆一時之俊傑也議决之事第一曰權利宣言書主張殖民地稅則内政这事件惟殖民地之議會有制定之　自由則產之權利爲天賦殖　皆有參政之權陪審之權集會之權請願之權英國不得殖民之同意不得置常備軍之殖民地第二曰上書英國國民移檄坎拿大之英人以平易之詞爲誠擊之請願謂殖民之企望自由亦與英民戮查理斯之時正同第三則以有組織有秩序之主法拒絶對英通商抵制英貨印茶禁買奴隷 
　　同時馬薩州之市民自行組織平安會ＣＯＭＭＩＴＴＥＥＯＦＳＣＣＩＥＴＹ暫攝民政蓋英國軍人之治馬薩州者不許殖民公然集會也青年志士皆習武事以備馳驅所在搜集兵器組成民兵誓曰非常之事已臨眉睫急整武備共衛我疆 
　　戰釁之第一聲以上所述殖民對英惡感雖已達於極端而固猶未以兵刃相見也一七七五年四月十八日波士頓之知事遣兵入鄉擒黨首破其庋藏軍械之武庫謀洩殖民已有備鄉人又自樹枝窗隙擊英兵英將倉皇無措急引兵退又被要擊於途是役也英兵被殲者二百七十三人美人成義者九十三人是爲烈興斯頓ＬＥＸＩＮＧＴＯＮ及康考ＣＯＮＣＯＲＤ之戰美國革命流血之第一遭也 
　　俄而流血之訊傳播遐邇各地志士投袂而起援軍之來集如水之赴壑也不及一旬而波士頓之英將如處重圍之中矣 
　　軍權之統一戰釁開矣而殖民團結之精神愈見煥發其年五月十日費城開第二次大陸聯合議會申述其不得不訴之干戈之苦衷又組織盟約曰各殖民地管内之事務之治之宣戰媾和諦約通商等事則由聯合議會處理又合各州軍隊於一曰大陸軍六月十五日舉華盛頓爲軍統統領全軍獨立戰爭之成功與夫聯邦政府之雛形肇基於是矣 
　　獨立宣言書殖民抗英之舉其始祗爲經濟上之衝突醖釀旣久遂一變而爲政治上之革命以獲得完全主權爲目的矣戰爭之第二年（一七七六年）春夏之交各州紛紛自行宣告脫離母國然猶未有聯合之舉也六月七日阜及尼亞ＮＩＮＧＩＮＩＡ代表李氏ＴＩＣＨＡＲＤＨＥＮＲＹＬＥＥ提出意見於聯合議會謂合衆殖民地宣改爲獨立自由之邦與大不列顚絶政治上之聯絡越數日議會組成委員會討議其事更推笈弗孫ＪＥＨＥＲＳＯＮ爲宣言書起草員七月二日經大會通　四日公布自是十三州殖民地始爲亞美利加十三州合衆國今之愛好自由正道之美利堅合衆國即於是日誕生正午山鐘聲大鳴報議案决定國民麕集歡呼之聲與　　相應　兵士搗毀英王鉛像鑄爲彈丸此距今一百四十四年以前今日之事也 
　　和約之搆成華盛頓統軍之始外有强敵内多僉壬部下士卒大率來自市廛旣不知戰術爲何物又不能服從主將號令府庫空虛餉糈匱乏更有不肖之徒嫉華盛頓之驟得大權乃搆通敵軍圖爲内應華盛頓排除萬難血戰八年卒敗英軍降其大將英國朝野大震主戰派下野遣使赴法謀與美和一七八二年十一月三十日草約告成次年九月三日英法美和約在巴黎凡爾賽正式簽字於是獨立自由之新美利堅合衆國列入國際之林矣 
　　戰爭旣息大陸軍卽行解散其年十二月四日華盛頓卸兵權退隱鄉里（在阜囊山ＭＯＵＮＴＶＥＲＮＯＮ）還復其田野生活以送閒暇之歲月焉功成身退史册中有幾人哉 
　　和後之時局及憲法之制定戰事息矣和局成矣然當時之政局則愈趨糾紛雖有聯合之名而無其實旣乏强有力之中央政府統馭一切各州政府又復互相傾軋商業停滯田園荒圮戰時公債無法償還兵士俸給積欠鉅萬國庫空乏幣制紊亂紙幣下落將等廢紙淺見之流惴惴焉惟恐當日英王虐政之重見於今後故皆反對建設有力之中央政府然有識之士則莫不以制定大法建設政府爲急不容緩之舉也一七八一年雖曾有同盟約章ＡＲＴＩＣＬＥＳＯＦＣＯＮＦＥＤＥＲＡＴＩＯＮ之制定而其用意務在强枝葉而弱幹體聯邦政府之地位不若統馭各州政府國會無立法征稅之權各州間之猜忌日深一日分崩之禍迫在眉睫一七八七年三月憲法會議成立於費拉特爾費亞城推華盛頓爲議長獨立諸傑若弗蘭格林若哈米爾頓若美迭孫等皆列席與議旣開議不復蘄蘄焉以修改同盟約章而止竟毅然决然制定一種長治久安維繫命脈之根本大法其大綱則一變從前同盟約章以州爲主體之乖謬制度而主張以人民治理聯邦政府其始大州小州之間意見叢生大州不甘與小州同其票權小州恐受大州之箝制主張仍行各州票權同數之舊制卒定國會兩院之制以調和之參議院無論大小州各出議員二人衆議院分配法以人口之多寡爲比例又對於團體之規定亦復議論紛紜莫衷一是甲說排斥强有力之中央政府乙說建設君主政治丙說廢止十三州之舊界線而重劃爲廣袤均匀之新州丁說主張總統任期終身戊說不設總統而以七人委員會行使最高政權總之各州之間因其天然物產及人民生活狀態之不同而異其旨趣厥後卒賴首義諸傑之心血力排衆議制定憲法先後得各州之批准一七八九年春正式頒佈選華盛頓爲第一任正式總統四月三十日總統就職美州殖民地脫離母國建設獨立之大業於是而完全告成矣 
 
[美國獨立宣言書决定之圖]  
　　原圖係美國約翰撮蘭勃（ＪＯＨＮＴＲＵＭＢＵＬＬ）所作撮氏爲革命軍人之一隷華盛頓部下革命告成赴英習圖畫此圖爲撮氏返美後所作今藏美京華盛頓議政廳圖中議事案前坐者爲議長約翰漢可克（ＪＯＨＮＨＡＮＣＯＣＫ）對立五人獨立宣言書委員會會員佛蘭克林ＢＥＮＪＡＭＩＮＦＲＡＮＫＬＩＡ傑弗森ＭＨＯＭＡＳＪＥＦＦＥＲＳＯＮ立文斯頓ＲＯＢＥＲＴＬＩＶＩＮＧＳＴＯＮ顯門ＲＯＧＥＲＳＨＥＲＭＡＮ及亞丹姆ＪＯＨＮＡＤＮＭＳ也原影印本甚模糊　重爲臨摹付印並紀其原委如此朱應鵬並誌 
[美國大總統辦公室]  
　　室中陳列簡而樸足瞻平民政治之精神 
[自由鐘]  
　　一七七六年七月四日十三州决定獨立宣言書司鐘人之子立登鐘樓語其父曰爲自由速撞鐘於是自由鐘大鳴 
[菲城獨立廳]  
　　一七七六年决定獨立宣言書及一七八年之憲法會議皆開會是廳當時華盛頓等所坐之椅今猶珍藏今之游菲城者瞻仰其地爲之感慕不已云 
[美國今大總統威爾遜氏]  
 
 

Page 20

 
 
   
 
 

Page 21

 
 
   
 
 

Page 22

 
 
　左圖英幣以上海規銀一兩合幾辦士計法幣以上海規銀十兩合幾法郎計算美幣以規銀百兩合幾金元計算大條以每盎將銀合幾辦士計算羅比以上海規銀五十兩合幾羅比計算 
 
[六月份國外匯兌漲落統計圖]  
左圖縱線表日期横邊平行線表價銀粗線爲元細線每一格爲二角右角爲平均價其數字如左 
上旬　中旬　下旬 
去年　七·一　七·三六五　七·六二五 
今年　一一·一八　一一·二八三　一三·六八五 
[本年六月份與去年同時期逐日米價漲落比較圖]  
專箸 
[上海港口（浦工程局報告册（五續）（通一）]  
　　水上運輸水上轉運之方法如下 
　　（一）用載重九噸之小駁船租船費及船工之工資每日約二元或銀一兩五錢若以九噸之貨物計算則每噸每日之運費爲銀一錢六分所僱之船除候潮空歸卸貨所費之時不計外每日至少可行四英里則每噸每哩之運費當爲銀四分長途船運其費較廉每噸每哩約爲銀一分 
　　（二）載重二十噸之駁船每月每噸之運費在四兩以上 
　　（三）載重自三十噸至一百噸貨船之運費每月自一百兩至三百兩 
　　（四）大號駁船不滿五百噸者其運費每月每噸自六錢至二兩不等價之高下以程途之遠近工作之難易爲衡以日計每噸之運費約自銀三分至八分以行程計至少日行三英里（候潮卸貨空回所費之時亦計算在内）則每噸每哩之運費約自銀一分至三分 
　　（五）濬浦局中運泥三百噸之駁船其租價每月自三兩至五兩以噸計每噸約自銀三分至一錢以路程計每噸每哩銀一分 
　　（六）長五十英尺吃水五英尺汽機駁船之租費每日自十五兩至二十五兩不等船工及煤須另行雇購 
自上海至各口及日本之運費列表如次 
上海至寗波　每噸　銀三錢七分五釐 
上海至天津　每噸　銀十兩 
上海至青島　每噸　銀四兩五錢 
上海至漢口　每噸　銀五兩 
上海至神户　每噸　銀五兩 
公議之外洋運費如次 
自上海至倫敦　每噸一百二十先令 
自上海至舊金山或西亞德ＳＣＡＬＴＬＥ每噸美金十七元半 
[上海物價表本表如有欠正確處請各界函知白克路侯在里内七四五號本處當即更正]  
　　財政部駐滬調查貨價處報告 
躉售時價 
貨名單位 
六月第三週十四日至二十日止 
六月第二週七日至十三日止 
糧食類兩錢分釐兩錢分釐 
高常河下白米擔七·五○九七·九二四 
高常河下白元擔七·一四四七·二三○ 
漢口小麥擔三·二○○二·八二○ 
機製綠兵船麵粉包二·一六○二·○一五 
蕪湖莞蓋擔二·三二○二·二三○ 
火車河南黄蓋擔三·三三○三·四三○ 
漢口蠶荳擔二·○六○二·二五○ 
亳州一等芝蔴擔七·一五○七·二五○ 
牛莊荳油簍一○·九○○一○·九五○ 
華豐麩皮小包二·○○○一·九六○ 
其他食物類 
牛肉磅○·一二四○·一二三 
羊肉磅○·一三一○·一三○ 
猪肉磅○·二○○○·二○○ 
青花魚磅○·一三九○·一三八 
鴨隻○·五一○○·五○九 
鷄蛋打○·一一六○·一一六 
香蕉磅○·○六五○·○五四 
橘打○·八○二···· 
梨子磅········ 
蘿葡十梱○·一八二○·一八一 
馬鈴薯擔一·六四○二·○九九 
牛奶（外國乳機）瓶○·一四六○·一四五 
薩門鹹魚擔四·九○○五·○○○ 
十號荷蘭赤糖擔一一·四○○一一·五○○ 
廿五號荷蘭細砂白糖擔一四·五○○一四·二○○ 
三　半太古白　擔一四·○○○一四·○○○ 
八號車白糖擔一三·六○○一三·九○○ 
海帶（根室）擔三·四五○三·四○○ 
老牌飛　煉　箱一○·○○○一○·○○○ 
出辦龜赤參擔四○·○○○四○·○○○ 
中號十番有　黑海參擔九四·○○○九四·○○○ 
黑胡椒（黑大）擔一四·五○○一四·五○○ 
緑茶（珍眉）擔四二·○○○二六·六五五 
緑茶（元朱）擔·····三三·○○○ 
紅茶（祁門）擔三五·二八五三九·三○七 
紅茶（寗州）擔二二·○○○二三·五○○ 
疋頭及其原料 
十四磅喂馬原粗布疋七一·○○七·二五○ 
十四磅人塔原粗斜疋七·二○○七·二五○ 
十三磅九龍原粗布疋········ 
十三磅龍Ｃ原粗布疋········ 
八四鷄心原布疋········ 
八四藍七子原布疋········ 
八四東方朔原布疋五·○○○五·一五○ 
八四牛童原布疋四·九○○四·九五○ 
四十雙松鼠原細斜疋····七·七二○ 
四十電車原細斜疋········ 
四十劉軍原細斜疋····七·八四○ 
四十人面原細斜疋七·三○○七·四五○ 
四十雙童原細斜疋六·八五○七·○○○ 
四十竹虎原細料疋七·三五○七·四○○ 
四十老人槍白布疋····一○·○八○ 
四二空城計白布疋····一○·三一○ 
四十郭子儀白布疋一○·○○○一○·一○○ 
四十弓美人白布疋九·九○○九·九五○ 
四十鳳凰原粗斜疋六·三○○六·三五○ 
四十藍象原粗斜疋六·三○○六·三五○ 
四十飛魚原粗斜疋六·一五○六·二○○ 
二十四猪牌原標疋三·五五○三·六五○ 
二十四菊花原標疋三·三○○三·四○○ 
十二支紅大班棉紗包一四三·○○○一五三·○○○ 
十六支福島棉紗包一五三·○○○一五八·○○○ 
十六支寳鼎棉紗包一六三·○○○一七一·五○○ 
平松Ａ２３絨線磅三·一二五三·二二五 
芝川ＰＡ１１３絨線磅二·二二五二·五五○ 
通州棉花包三三·○○○三三·○○○ 
上等白廠經擔一一六○·○○○一一六○·○○○ 
中等白廠經擔一○二五·○○○一○八○·○○○ 
下等白廠經擔九五○·○○○九八○·○○○ 
九江苧蔴擔二一·五○○二五·○○○ 
五金類 
日立紫銅錠擔二二·○○○二二·○○○ 
粗細黄銅條擔三三·○○○三二·○○○ 
徑二吩至一吋竹節鋼條擔九·五○○九·○○○ 
長一吋至六吋花旗釘桶一○·○○○一○·○○○ 
ＢＨＰ澳州青鉛條擔八·六○○八·六○○ 
九十磅馬口鐵片箱九·五○○九·二五○ 
九號及十號白鉛皮擔一六·五○○一六·五○○ 
徑四吩至一吋二吩孟林元鋼擔六·五○○六·○○○ 
湖南純綈噸一三○·○○○一三○·○○○ 
漢冶萍生鐵塊噸四八·○○○四八·○○○ 
燃料類 
頭號杵島塊煤噸一五·五○○一五·五○○ 
頭號金田統煤噸一○·二五○一○·二五○ 
頭號紅屑噸一○·七五○一○·七五○ 
頭號開平火車塊煤噸一二·○○○一二·○○○ 
二號井陘統煤噸一一·五○○一一·五○○ 
頭號開平屑噸八·五○○八·○○○ 
頭號梅溪和炭擔·····○·六九九 
柴五十捆○·七二九○·七二七 
船牌洋燭（十二兩）箱三·六八一三·六七一 
魚牌火油箱三·九七三三·九六二 
老牌火油箱三·九七三三·九六二 
漁樵火柴箱二八·二五○二八·五○○ 
蟠龍火柴箱一一·二五○一一·二五○ 
建築材料類 
３６Ｘ２４美國玻璃片箱一三·八七五一三·八二五 
３６Ｘ２４日本玻璃片箱一三·三七五一二·九○○ 
　至１５呎方料花旗松千方呎八○·○○○八○·○○○ 
東洋白松千方呎五○·○○○四八·○○○ 
方料暹邏柚木千方呎一九五·○○○一九五·○○○ 
長十六呎以内新加城梗白板千方呎七三·○○○七○·○○○ 
鳥牌漆油桶五·五○○五·五○○ 
Ａ字漆油桶八·五○○八·五○○ 
海風水門汀桶三·四○○三·一○○ 
啓新水門汀桶四·三○○三·五○○ 
開平火磚千塊七九·○○○七八·○○○ 
天津空心磚千塊五五·○○○五三·五○○ 
天津紅瓦千張五七·○○○五六·五○○ 
頭號老式中國瓦萬張三二··八○五三二·三五一 
工業用品類 
硫酸（四十度）箱七·二九○七·二七○ 
阿摩尼亞（中等）噸二○二·二九七二○一·六七二 
淡輕四絲（中等）箱二四·五一五二五·四四五 
太陽牌漂白粉（中等）箱六·六○○五·六○○ 
鹽硝百磅三二·○七六三一·九八八 
　碱（中等）辦六·六五○六·六五○ 
泡花喊（凈）筒三三·○○○三三·○○○ 
　　　奶箱七七·○○○七七·○○○ 
硼酸粉筒六二·○○○六二·○○○ 
硫黄（棒狀）筒一五·○○○一五·○○○ 
雙鴨直接朱紅斤二·二○○二·二○○ 
和合直接淡黄斤六·二○○六·○○○ 
白水灘直接靛藍斤三·四○○三·四○○ 
福壽硫化元色擔四二·○○○四二·○○○ 
福壽硫化潮藍擔一六○·○○○一五○·○○○ 
福壽硫化軍衣黄擔五二·○○○五二·○○○ 
飛馬鹽基性洋綠磅四·五○○四·三○○ 
和合酸性硃紅磅一·三○○一·三○○ 
得利鹽基性米黄磅五·二○○五·二○○ 
其他物品類 
２５Ｘ４７　美國有光紙令二·二○○二·一○○ 
 
２５Ｘ４７　日本有光紙令二·一五○二·○五○ 
３１Ｘ４３　美國報紙令四·五五○四·四○○ 
３１Ｘ４３　日本報紙令四·四○○四·三○○ 
文成本連史件一一·四○○一一·四○○ 
粕半太件七·四○○七·二○○ 
美大仁毛邊件八·九五○八·九五○ 
美孚紅車油四十加倫二二·○○○二二·○○○ 
亞細亞氣發油（五加倫）桶四·○○○四·○○○ 
％雙人洋針萬支········ 
％手槍洋針萬支二·八七五二·七八五 
一百二十塊祥茂肥皂箱三·六○九三·五○八 
一百二十塊固本肥皂箱四·四一○四·三四四 
三十生的蝙蝠牌花淨磁盆打三·四五○三·四五○ 
大瓶三星斧頭白蘭地箱一八·九一八一八·九一五 
好時火酒箱七·五○○七·二五○ 
五十支三砲臺香烟（普通）千支六·七七九六·七七九 
五十支前門牌香烟（普通）千支五·五四○五·五四○ 
五百支大英牌香烟（普通）千支三·一六一三·一六一 
十支老車牌香烟（普通）千支二·三三三二·三三三 
淡克浦絲登烟絲磅一·六六八一·六六八 
五十支大喜牌香烟（）普通千支八·二三八八·二三八 
五十支長城牌香烟（普通）千支五·三九四五·三九四 
五百支雙喜牌香烟（普通）千支二·九一六二·九一六 
五百支大吉牌香烟（普通）千支二·一一四二·一一四 
洪江桐油桶一二·二○○一二·二○○ 
勘誤上期本表五十支長城香烟下行五·二九四應作五·三九四特此更正 
[本年四月份本埠江海關出口貨物統計表（二）]  
 
 
 

Page 23

 
 
   
 
 

Page 24

 
 
   
 
