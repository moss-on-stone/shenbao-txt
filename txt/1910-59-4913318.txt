# 1910 - 59 - 4913318

 

Page 1

 
 
   
 
 

Page 2

 
 
[今日本報目錄]  
　　第一張論說專電緊要新聞一時評 
　　後幅緊要新聞二分類新聞淸談紀事 
　　第二張各省籌辦地方自治要件本埠新聞 
　　後幅要摺小說國外新聞 
論說 
[論國民擔負之多寡與國勢强弱之關係]  
　　欲發達國勢者。其道無他一言以蔽之曰。得使國民於所負賦課之外。尚有餘力。足以自圖其生産事業之發達而已。故擔負過輕。則不足以維持國力之發展。如軍備不能擴張。警察不能徧設。敎育不能普及。長此不變足使强國而弱。弱國而亡。反之而擔負過重。則民生屢困。一旦有不可缓之機會。而國民無復有實力。以爲投資之地。足使弱國愈弱而亡國愈速。蓋盛衰强弱之所由繫焉。 
　　國民所擔負之賦課。以達乎如何程度而始當。此屬事實問題。然非不可與各國比較之而得。如日本國稅。得國民所得百之十二。意大利百之十二又三。澳國百之十一又五。法國百之五又七。英國百之八又八。德國百之六又七。美國百之三又三。欲定國民擔負力之適當與否。持此以爲折衷之標準。蓋十得八九矣。 
　　偏於急進主義之論者。但期國力發展之速。而於國民所擔負。多不計及有因募集巨額之國債。且以國債之額驟加。而非所卹者。蓋以爲担使稅制整理與夫國民經濟力之增進。即國債依然。於國亦非有不利。雖然。此種政策不可不待時而行。若國民一方苦重稅之負擔。一方又有事業沉滯之景象。則甯以增加國債償還額。而减輕租稅爲得當。而於國民負有巨大之國債。又亟亟不可失此。蓋必然之勢也。 
　　世界之經濟學者。多主張國債之償還。以輕國民之擔負。其理由如何蓋國民生産之力。祇有此數。平時負莫大之巨額國債。一旦遭遇機會。無復能以倉猝之間。募集巨金。所謂國民生活上必要之新事業新計畫。轉不能不委之不爲。袖手旁觀。而聽其事機之聚逸。而國民經濟。因此驟窘。此足以陷吾民於財政竭蹶之途。而無可救藥者也。 
　　吾民生計旣窘國力即不能發展此蓋理之出於自然者。何也。合民而成國。欲以富國。必先富民。國之所由立。出於國民所納之租稅民貧而猶能負擔莫大之經費。未之前聞也。語云藏富於民。惟富藏於民間。而民乃得以富自殖其力。直接以富民。間接以富國。欲求强大國力之策。第一當希望國民擔負之減輕。百姓足君孰與不足。孔門政治之學說懸諸不刋。此可徵之古時歷史而知之也。卽由今而徵之東西各國亦然。軍備强於有形。敎育强於無形。無論其爲軍備與敎育。其費用爲國民所擔負。而非國家所能自爲生殖。可斷言也。吾聞覘國之强弱者。必於國民之擔負力覘之。蓋擔負力强者。其軍備必精多。其敎育必普徧。反之則軍備與敎育不可言。欲期其能負擔力之巨大。不可不先有以養之。養之必自减輕其負擔力始。此即吾所謂平日减輕其擔負。一旦有急。而後斯民得以餘力加重其擔負。其說可以通之經濟學。亦可以通之財政學。吾願欲富民者念之。吾又願欲强國者重念之。 
　　論者不察。往往徒以取快一時之論。但知策國力之進步。而不顧民財之彫敝。種種新政。積極進行。一若勇往直前。竭蹶以圖。即可儕吾國於列强之上者。此不特味吾國古時之政治學說。而背列聖相傳之治道。其於東西各國。所謂經濟學財政學之原理。相去猶遠焉此可爲財政當局者一忠告之也。 
專電 
[電一（北京）]  
　　某御史奏統計年鑑關係重要自應早定度支部澤尚書素來辦事認眞獨於此事意存延宕請飭速定頒布母再遲延 
[電二（北京）]  
　　澤尚書請專派大臣辦理計年鑑 
[電三（北京）]  
　　趙爾豐聯豫温宗堯又有密電奏報藏事聞辦理甚棘手 
[電四（北京）]  
　　慶邸仍未入直鹿中堂亦因病請假樞垣議事恒不得要領 
[電五（東京）]  
　　美國斐刺德斐亞電稱同盟罷工者繼續暴動投炸彈于電車美國軍隊奉政府命令保護財産臨機準備該巿現有巡捕一萬人仍不能鎭壓暴徒 
 
 
 

Page 3

 
 
緊要新聞一 
[江春霖效宋包拯彈章七上（續）]  
　　是非不明請將前後章疏明詔宣示飭部平議摺臣恭讀高宗純皇帝御批通鑑輯覽明神宗怠政偷安已漸成痿痺結習至百司章疏束之高閣庋置不觀遂致羣口紛呶肆無忌憚留中一節實爲秕政之尤葉向高不力請隨事批答以期戒曠廢而勵精勤僅欲爲言路評其曲直已非正本清源之道等語聖訓煌煌式型萬世臣本月初九十九二十三等日劾張人駿繆荃孫朱家寶馮汝騤各摺留中未發而二十五日又有加恩朱家寶降調私罪處分諭旨不解皇上躬堯舜之姿監國攝政王任伊周之重何不以高宗爲法而反蹈明季之秕政也伏案欽定大清會典事例康熙九年議准言官奏事不實處分列欵糾參有一二處實者免議誠以一實百實固與一虚百虚爲反比例也臣劾馮汝騤朱家寶附和權臣在閏二月初二日而朱家寶七月十九日覆奏即爲馮汝騤隱應奏不奏强取財物之罪則欺而非漏之確據也臣劾朱家寶賄託繆荃孫關說督幕在本月初九日而張人駿十五日覆奏即爲馮汝騤洗刷强取財物罪名以開脫朱家寶而並隱其不聲明之罪則關說督幕之確據也所據者督撫查覆之文所引者祖宗傳授之法而所論者又皆國家安危之計疆臣朋比謾欺如此而不之究將來中外奏報尚有一可信者乎蒙蔽欺飾恐流弊無所底止也臣亦知諭旨屢經頒布未便嘵嘵鉤辯但念柳宗元有言王者之德在行之何若設未得其當雖十易之不爲病敢援以請皇上以臣言爲是則當行臣之言儻以臣言爲非斥臣可也罷臣可也治臣之罪可也不當爲此調停而一無黜降應請將臣前後章疏明詔宣示飭部平議以判曲直而决去留臣母今年七十四歲妻於前歲在家病故旁無婢妾菽水之歡託於子婦儻獲嚴譴歸隱林泉娱侍老親感且不朽昔宋臣包拯彈章七上卒用得請臣今疏亦六上矣無任激切伏乞皇上聖鑒 
　　是非不明據情披瀝片再贓私定律授受過付同罪非互相訐告從無破案之事康熙五十年江南科舉案發蘇撫張伯行劾江督噶禮受賄五十萬幾被反噬實賴聖祖保全臣於前御史趙啓霖劾署撫叚芝貴時嘗爲先朝言之據臣所聞馮汝騤贓欵纍纍沈炳照總辦實以銀一萬兩得之朱家寶於吉林官票局估計即得銀六十餘萬兩其子朱綸以民政部司員兼充崇陵差使車馬僕從窮極豪侈繆荃孫爲朱家寶關說督幕經手得銀五千言之鑿鑿皆有證佐原參所以止論事實而於此項概未之及者鑒前事耳臣未指實覆稱均無實迹倘實指之不又將覆稱查無實據乎此近日督撫查案通式可斷言者也莊生有云竊鈎者誅竊國者侯語雖過激要非無稽臣豈不知進賢如轉石去佞如拔山忠忱未諒苦口徒勞但念史魚以不能進蘧伯玉退彌子瑕至死猶以尸諫幸生不諱之朝得備論思之職敢不披瀝肝膽及時報效謹附片具陳伏乞宸斷宣统元年十二月二十八日奉上諭已録 
[關於江春霖之片片録北京]  
　　江侍御春霖居恒鬱鬱不自得日前語人曰諫不行言不聽不去何待中國岌岌危亡此後時局斷不止今日造一安奉鐵路明日逃走一達賴喇嘛而已也此次回原衙門行走之命下侍御曰要參慶王爺自然預備丢官我總不能不算是景皇帝的忠臣當先朝時參慶王爺袁世凱摺凡八上云云前年侍御夫人逝世有人勸其納妾侍御曰徒以有老母在否則預備赴菜巿口耳尚何納妾爲 
　　江侍御封摺宣布原因聞因日前曾有人奏十六日江摺果如上諭言莠言亂政則罪當不止於回原衙門行走恐非明正典刑不足蔽辜擬請將原摺發刋宣布罪狀方足以昭平允云云政府遂飭刋布未知確否 
　　有某侍御謂十九日上諭有云該御史平日戇直尚無劣迹此二語實江春霖之定評故上摺請予優容 
　　陳給諫慶桂昨遞封奏二件一係條陳粤省鹽務加價事宜一係陳說言官爲朝廷耳目奏聞事虚尚且不究况江春霖之奏關係大局不盡誣妄如此辦法恐此後言官更將緘口該摺留中 
熱心國會之函件 
[漢口水電公司總理宋煒臣致國會代表函]  
　　敬啓者國事岌岌不可終日非開國會不足以救亡諸公熱心毅力奮然投袂爲四百兆冋胞謀幸福爲數千年國家圖安全渭潤屬在下風方延頸以俟好音之至乃讀去臘二十日之諭猥以人民程度不及未邀俞允感奮惶恐計無所出昨讀諸公在都組織同志會簡章使渭潤頓開茅塞蓋國會問題本吾民所當切實研究非萬衆一心積極進行即使得請亦一無代價之國會曾何足以方駕文明國家之議會而收其實效乎承囑聯絡漢上商會組織同志會支部一面請求政府一面開通民智實爲今日切要辦法遵即走告同人不日當有端倪惟計諸公在京辦理此事需欵當屬不資謹奉上洋圓五百元聊盡國民分子之義藉爲締造種切之資天下興亡匹夫有責渭潤檮味敢忘斯義邁往直前百折不回是在諸公好自爲之不計近功不較毁譽設誠而致行天下事其猶有賴乎北望於邑憤何可言巿井棲遲涓埃莫助伏惟亮察不宣 
　　福州社會辦事處致國會代表函敬啓者舊臘來電敬悉一切同人亦國民一分子值今日内憂外患相逼而來之際一髮千鈞繫於斯舉更何可不急起直追以爲諸君之後援恭讀十二月二十日上諭有云爾等請願諸人何以對四萬萬人民之語不勝惶悚之至蓋諸君即四萬萬人民之代表者速開國會爲請願諸君之意即四萬萬人民之意並非諸君 
 
 

Page 4

 
 
與國民立於對待之地位也如恐諸君無以對四萬萬人民必以請願之舉爲諸君私人之意見而非國民之公意而後可且似諸君只自爲計而不顧國民之害更視諸君之意與國民之意分而爲二而後可是直不認諸君爲國民之代表耳然使諸君果無代表之資格則可容忍不言若念爲神聖不可侵犯之國民代表者且懼爲萬國政黨所疾首蹙額也則當籌所以力持補救運手叚者豈同人所忍出諸口而筆於書耶燕雲在望海水茫茫疚心斯恥憤何可言想諸君熱心爲國更未知如何憤懣也日來辦法當有端倪同人敬待來書即當鼓勵精神妥爲佈置其應如何籌 
[中國名畫]  
　　邊壽民畫册之十一（荷花） 
備務乞詳陳兹恐繫懷謹先馳書以慰希即亮照 
[政府處分藏事三誌北京]  
　　樞府諸臣連日開議處置西藏收服僧衆辦法某大臣之意擬將成都將軍移駐西藏以資鎭攝又擬移駐打箭已電商駐藏大臣及四川總督矣並議將駐藏辦事大臣及帮辦大臣名稱更易以重權限 
　　此次革去達賴名號某國以屬地毗連藉口干涉並赴外部探詢數次已誌前報刻聞政府以西藏政權爲中國所有達賴不過掌敎仍須受駐藏大臣節制卽藏地亦係中國領土咱兵入藏未越鄰國界限似未便外人干涉擬即駁覆 
　　理藩部壽尚書因西藏不靜特與政府妥議擬由該部挑選熟悉藏務人員派赴西藏與駐藏大臣會商調查藏中應辦各要政以便從速整頓聞所派之員將次起程壽尚書昨又電致川督趙次帥其内容係請次帥轉飭理藩部所派入藏佈施前後藏喇嘛物品之員勿在該省遲延逗遛宜迅速兼程進藏宣佈勅旨俾示尊重黄敎之意 
[某大員對於達賴求俄保護談北京]  
　　北京某報載有館員與中國某大員晤談一則某大員云達賴奔竄英領故致電英皇哀求保護尚可諒恕至致電俄皇哀求保護其罪更難寛假矣達賴向有聯俄之意而俄皇對待達賴亦極懇切前年達賴來京之時俄皇電訓達賴之幕客帑喀汪堪布（俄領西比利亞勃里雅克族出身爲俄皇之親臣）謂達賴敎主友情敦睦十餘年來迭次進献佛像其數不少現正保藏宮庫然恐非達賴之志故擬于聖彼得堡府新建一喇嘛廟安置佛像以表永遠崇敬之意爾宜赶速回國管理新建事宜俟工成後請達賴特派喇嘛數員駐錫新廟等因後閱數月果然有倫敦電謂俄皇昨在聖彼得堡一宮殿覲見達賴使節努喀汪堪布並隨賀該使節進献西藏土貨數十品於俄皇俄皇與達賴其關係如此故人皆怪達賴之逃竄不赴俄領而入英領然觀此次達賴哀求俄皇保護則達賴入英領者因取路之便而已倚俄之念依然尚存惟俄皇如何覆電未得而知案英俄曩日訂立西藏協約其第二欵謂凡信崇佛敎者無論英國人或俄國人應得關於宗敎上之事與達賴喇嘛及其他西藏佛敎代表者直接來往親交此約似不禁達賴與俄皇之使節來往然惟是限於宗敎上之事而已其於政治上俄何關係之有前年中英之間續訂印藏條約中國向英國誓約關於西藏之政治决不允他國之干與該約早已宣布俄國與藏人均已知悉未嘗抗議是俄國與藏人亦承認該約也故此次之變達賴致電俄皇請其干與實出不知時局之過俄皇如果容其所請干涉藏事則難免蹂躙中英印藏條約之責言影響所及至大且廣想俄廷内有苛苛索夫等之賢臣通達遠東情形當不致輕舉而應達賴之哀請也 
[湯提學参劾憲政館之風說北京]  
　　聞湯提學壽潜辭江西提學一摺外另有一摺參劾憲政編查館謂其引用東西制度動多舛誤並謂歸國之留學生不能以正道輔成憲政 
[資政院預備議案北京]  
　　政府以此次振興海軍需用經費極爲浩繁現雖有籌定各欵然虧欠尚巨亟須另行設法寛籌惟海軍爲國家之命脈全國均須担負責任始克有成擬以寛籌海軍經費事宜定爲資政院開　時之正式議案並通知各省諮議局共同籌議隨時設 
 
 

Page 5

 
 
法詳籌以資補助 
[力爭卾路之後盾北京]  
　　卾省京官自去冬鐵路拒欵事起即在京組織公益研究所以爲路事後盾兹已於二十日在永光寺西街觀　寺内會集全卾旅京人士公推職員當時推定幹事八人書記九人調查二十人值年二人其名單録下幹事易迺謙吳海石山儼左質泰吕聯乙葉開寅湯用彬鄭萬瞻書記王葆心范熙壬蘇道衡張則川陳惠愷程叔琳胡子明賀良樸蔣作賓調查饒叔光陳邦爕范鴻泰郭集琛徐孝豐王會釐張大昕萬際軒李權陳問咸易國幹陳克耀畢承湘李楚珩王引蓀孫培基陳應龍高佐國王璟芳樊樹勳吳經明值年水祖培李心地 
[濤貝勒預備出洋北京]  
　　濤貝勒赴各國攷察軍政已誌昨報專電聞現已擬定先往日本再至歐洲各國隨員約分兩起隨往日美者十六人卽隨同前往其隨往歐洲者约二十人將來由西伯利亞鐵路前往至此次貝勒考察海陸軍一切資用則由度支部預備二十五萬兩聞濤貝勒所帶之隨員除良弼哈漢章外尚有李經畬文華徐致善姚寳來田獻章劉恩源江紹沅唐寳潮程經邦張慶桐彭文光陶雲蔣曾簋等多人其中皆係軍諮處人員外調者祇有李季臯京卿一員因李爲故相文忠公之子熟諳外交禮節故特行奏調也 
軍諮處哈副使雲裳奉派隨同濤貝勒出洋所有副使一席刻經濤郎兩貝勒會商擬以吉林防邊督辦吳綬卿都護暫行代理 
[陸軍部擬定預防新軍閙事辦法北京]  
　　陸軍部前奉樞府交議現在行省新車屢肇事端將來成立日多尤爲可慮急須籌備預防辦法以期整飭軍紀刻聞該部堂憲已擬定辦法大綱以多設憲兵隊及擴充憲兵權限爲入手再將各新軍招募時之考選編練時之敎育並平時之偵查締禁草定詳細章程會同軍諮處詳加釐訂奏請施行 
[度支部議准皖省試辦公債北京]  
　　皖撫朱家寶去年以皖省通年入欵向在五百萬兩上下而出欵則在六百萬兩以外歷年出入收支本已不敷嗣後添練陸軍增認海軍經費崇陵工程諮議局審判廳及九年預備事宜一切用欵在一二年内即須支出預計又歲須一百餘萬此際若欲驟集鉅金籌思再四祇有募公債爲彌補之計近歲各省逐漸仿行直隷則創辦於前湖北則繼募於後均經部議覈准爰即奏請援照直隷章程並參酌湖北辦法開募債票略謂現經飭司通盤籌畫歲就司局兩庫籌欵約可得銀二十九萬兩計可貸公債銀一百二十萬兩擬定大票每張庫平銀百兩小票每張十兩以六張爲一套按甲乙丙丁戊已六字列號分作六年還清第一年按七釐付息每年遞加一釐至第六年一分二釐爲止即以所籌之的欵備付逐年之本息應請作爲永遠定案責成臣與布政使並繼任撫臣等妥慎經理云云當奉諭旨著度支部議奏刻經該部覆稱臣等伏查光緒三十年十二月間直隷首行奏辦公債票當經奉旨允准上年九月間湖北援案試辦又經臣部奏准各在案此次該撫以安徽庫欵奇絀擬援案試辦公債一百二十萬兩原奏章程覈與直隷湖北辦法大略相符所籌抵欵亦屬有盈無絀自應准予試辦竊維近今理財本不諱言稱貸然各國募集公債大率用之於生利事業爲多間或因特别要需藉此爲一時轉輸之用近日風氣漸開各省互相仿辦而求其募集之故直隷則籌備餉項湖北則彌補積虧此次該省又以通年出入不敷爲言取辦一時舍此固無他術然以常年不敷之欵輒恃公債爲彌縫若長此因循殊非善策各省疆臣均有直接理財之責現當憲政始基不能不量入爲出嗣後當端力撙節務求預算適合爲度不得以募集公債視爲常欵稍涉糜費應請飭下安徽巡撫實力統籌以維永遠至所募公債飭屬認眞經理務堅民信是爲至要宣統二年正月十六日奉旨依議 
[學部試行國民必讀課本辦法北京]  
　　學部奏臣部上年十二月間具奏編輯國民必讀課本大概情形一摺奉旨允准在案當由前管部大學士張之洞妙選通材定明宗旨手編體例已具規模迨本年八月以後臣等以爲日已迫督飭承輯各員妥速編纂按照原奏各分上下二卷上卷以發明立敎本旨爲主凡古人五敎七敎之制六德六行之原雖世變百出而精理不刋現在民德未純異說濳滋尤應折衷名敎以防淆惑舉凡羣經大義前史名論旁及諸子百家之粹語東西通儒之學說均已擇要釆取曲暢旁通揭明應知應行之宜以爲立身處世之本下卷敬述列聖諭旨以示標準而資遵循更輔以今世之制度時局之關係與夫國家富强之道國民應盡之責俾羣曉然大義之所在奮興踔厲與時偕行冀收明體達用之益雖編輯之本各有淺深而所以爲國民完其道德擴其智識定其責任者則大致相同略無出入考之周禮以三物興民學校之内所敎者六德六行六藝猶今之所謂普通學也至於凡民之不入學者又復因民之常而施十有二敎焉十二敎之目前六者曰敎敬曰敎讓曰敎親曰敎和曰辨等曰敎安皆人倫道德之事此國民必讀課本上卷之所自昉也後六者曰以刑敎中曰以誓敎恤曰以度敎節曰以世事敎能曰以賢制爵曰以庸制祿皆法律制度因時用民之事此國民必讀課本下卷之所自昉也臣等原本禮經確定宗旨竊以此項 
 
 

Page 6

 
 
課本爲古今敎法之滙歸全國人民陶成之定矩關係極爲重大雖經承輯各員悉心編纂臣等公同核閱凡有體例未合詞意未純者隨時飭令删改並由丞參各員逐條覆校兹經選定較深者一種較淺者一種以爲課本之用復選一種之文義廣博徵引宏富者以供參考之資查各國編輯課本頒行全國必經實驗其適宜與否迭加修改始臻完善今臣部編纂伊始此項課本前無所因愜心貴當誠所不敢自信擬即發交督學局就近試行一面發交各省提學使悉心察騐並廣徵臣部諮議官各員意見如有未當之處仍應隨時修正至此項課本查照原奏區分畢業年期係專備各學堂曁簡易識字學塾之用惟於不能入學之人民尚未籌及伏維我聖祖仁皇帝御製聖諭十六條我世宗憲皇帝御製聖諭廣訓先後頒行天下凡士子歲科試敬謹默寫著在令甲久經遵行而地方官吏敬謹宣講以曉軍民亦復垂爲故事且有以白話演爲直解等書者取其語意淺明婦孺共曉與現纂國民必讀之意隱合臣等擬俟試行之後熟察何種課本之尤爲適用者即據以演成通俗之文作爲定本發交各地方勸學宣講等所廣爲敎授傳播務使人人能明國民之大義以植預備立憲之基礎十二月二十八日奉旨依議 
[京師近事]  
　　都察院此次辦理互選資政院議員自本年二月初一日起至初四日止各部院衙門分日投票排定次序列左初一日由内閣起初二日度支部等署初三日法部等署初四日翰林院等署按日均已正開始投票酉初刻截止逾時概不接收臨期未能投票者統於初四日補投業已知照各署遵行 
　　學部李家駒侍郎日前提議譯學館現在畢業學生之程度尚不及各國中等學校擬以後將該館改爲中學堂仍以三年爲畢業之期其考試合格者再升入分科大學期收循序之效 
　　日前由某軍機大臣面奏近來京内外大小官吏多有在服官省分購置田宅開設商店預爲罷官後逍遥寓公之地此風不戢於國體官方極有關係請嚴申禁律並飭内外大員認眞查參以爲貪墨不法者戒云云聞朝廷深嘉其議 
　　裁撤八旗問題雖奉明諭然因種種棘手故年餘以來尚無端緒日前攝政王特與各樞臣及變通旗制處各王大臣籌議辦法力戒因循舊習諭令嗣後必須遵期籌備勿得延誤並謂禁衛軍旣由八旗挑選該處　能於生計敎育等事漸收成效則禁軍編練告成時旗務當大有起色斯時實行裁旗自不至有所掣肘云云各王大臣皆唯唯聽命 
　　海軍處洵薩兩大臣日前奏請欽派之嚴伍魏鄭等顧問官除鄭清濂一員在京兼辦京漢鐵路嚴復爲學部奏調來京專辦名詞館外其魏伍兩員一在粤省一在甯省均有重要差事不能即時來京日昨洵薩兩大臣電致江粤兩督特促該兩員迅速來京 
　　度支部參議晏海臣自承澤尚書派爲鹽務處提調後即思有所表見昨特禀陳澤尚書以各省關於鹽務之緝私員弁向例彚案請奬其中積弊本處無從查悉擬請通飭各鹽運使將所屬緝私員弁歷年辦事成績曁其銜名詳送本處以憑稽核分别去留並另草訂妥章頒行遵照已荷澤尚書許可聞昨已分電各省照辦矣 
　　山西副監理官袁永康抵京後連日請謁澤尚力陳該省財政混淆不易清理其積弊爲各省所無種種方面靡不棘手澤尚書聞此情形擬加派人員隨往襄辦並電告晉撫督飭司道遵章辦理母得絲毫阻礙致誤要公新疆正監理官傅秉鑑昨有電到部因病辭差力陳病情請派員接辦澤尚書已有准意 
時評 
[資政院選舉章程之矛盾]  
都察院辦理資政院選舉。將不及三十歲者駁奪其權。列榜大堂。都人士大譁。謂資政院章程。須過三十歲爲合格者。係指被選人年歲而言。並無限制選舉人以三十歲爲合格之明文。殊爲不合。記者則謂資政院原訂章程。本未完密。非盡都察院之咎。即以選舉多額納稅議員。論如依據自治章程。祇須二十五歲爲合格。卽與該章程衝突矣。 
[試看美資本家之演說]  
　　紐約資本家斯克洛夫。在共和黨宴會時演說云。遠東不久將有巨戰英。日俄三國。現已結盟。擬處中國於領屬之列。在英人則以此說虚妄不經。目爲愚人之言。在中國則正宜借以自警。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇省咨准先填租界統計表蘇州]  
　　憲政館咨覆蘇撫文云准咨開據江蘇農工商局詳准調查局咨送民政統計表一紙將三十四年開設商埠方里户口等項事件核明填注查蘇省自光緒二十一年自闢商塲所劃界線自覔渡橋起至半塘橋止爲各國租界自半塘橋起至相王廟對岸止爲日本租界就日本租界迤西爲自開商埠厥後馬路逐漸推廣凡沿馬路線内均爲商埠第未規定界址應於此時派員會同三縣擇宜勘定作爲商埠區域以便統計而符館章惟重新劃界則館頒統計表一時未能填送詳請展限轉咨到館查蘇省自開商埠界址旣未劃定應准暫緩核計惟如來咨所稱各國租界及日本租界業已劃分區域卽有方里可查應即先將租界事項分列入表連同各表一起填送不得因此概將民政統計藉詞推展現届奏限已逾本館立待彚核應飭遵照從速辦理母任再延除咨明民政部外相應咨覆貴撫查照可也 
[反對籌還國債之贊成者杭州]  
　　南洋大臣張制軍通電東南各省督撫論籌還國債之三大弊兹經浙撫電復云南京張制軍鑒眞電悉提倡國債籌還賠欵藎籌三端洞見利病具徵深謀遠慮母任欽佩至宜用之以振興實業鄙人亦素持此論尤表同情蓋外債爲數太鉅按年分還息倍於本弊在漸耗其害尚緩提早總還息縱可免弊在驟涸其害立彰外人即不我迫母財旣匱我即無以自立惟有廣興實業内以闢士貨之利源外以杜洋貨之漏巵數年之後民富國强籌還之舉較易措手否則利未見而害先覩矣敬抒管見還質高明以爲何似增韞元印 
粤人熱心維護新軍 
[華僑致北京電]  
　　分呈軍機處軍諮府王大臣陸軍部民政部堂憲都察院總憲外務部梁尚書曁同鄉京官各省請願代表鈞鑒廣州軍警小故衝突竟成大錯今寃已白良好新軍四民摯愛忍令回籍無辜陷之久練棄之縻欵不足惜如成鎭無期何如徵兵無望何上下相蒙僑商無死所矣痛哭電陳乞垂察華僑全體譚少圃等叩 
[代表力請維持軍心]  
　　營務處近常開秘密刑訊督練公所亦屢傳新軍官長審訊各善團聞之深恐軍界懷疑又多誤會代表李戒欺等特往見李水提及營務處鄭總辦詢及此事力請維持新軍大局切勿再滋疑問恢軍人之心李水提言司務長薜仰仁係傳來我處面訊並未交營務處因薛與楊鳳祺係密友聞楊有函詢薛軍界近况故傳薛囑其往韶邀楊回省耳鄭言新軍善後事上峯已定方針决不株連代表言治軍當治心我國現旣不能不練兵若再諸多爲難使軍界人人自危甚非國家之福李提復以革黨在外實有諸多舉動爲言代表力言革黨運動此種謡言年來已成習套總之革黨另一問題新軍皆良家子　爲新軍前途計務當令軍人安心爲最要座中均以爲然 
[提學使解散追悼會]  
　　昨提學司出示云案查奏定學堂禁令章程内開凡學生不准干預國家政治不准傳布謡言擅造黑白播弄是非並不准干預地方詞訟凡不干已之事一概不准預聞犯者除斥退外仍分别輕重酌加懲罰又奏定敎育會章程内開各學會應由提學司稽查若有干涉敎育範圍外之事及挾私聚衆阻碍行政機關即令解散等因早經通行遵照在案乃近閱羊城等報載有追悼新軍廣告一則其廣告文稱二月初三日十二點鐘假座老城雨帽街鄧家祠八屬學會統請全省學界公訂追悼日期並將全案磋商以恢復軍人之榮名維持徵兵之大局統希惠臨没存均感高雷廉瓊欽羅崖陽八屬學會惠州潮州嘉應州學會同人發起等語殊堪詫異該學會等設會講學何得顯違奏章干涉外事顚倒是非淆亂黑白難保非一二好事之徒煽惑其間以致誤聽謡言舉動乖謬出乎敎育範圍以外若不嚴加禁止誠恐少年學生血氣未定爲其所惑紛紛赴會旣犯禁令復荒課程殊於學界名譽大有損害除札廣州府督飭南番兩縣將該追悼會解散外合行出示曉諭爲此示仰闔省官民各學堂員知悉務各約束學生母得赴會 
[南洋勸業會事務所行正式開所禮南京]  
　　南洋勸業會事務所正月初五日已由文昌巷移入丁家橋會塲内辦事茲於十八日行正式開所式是日午後二時開會正副會長上海董事會代表及各界到者百數十人首由樊副會長代宣正會長訓詞略謂外國積若干寒暑之預備而僅成者今欲以十數閱月之力得之其爲任大責重非常事所可况喻願在事者益勤厥職務實事以求是勿好大而喜功云云次由陳坐辦報告調查文牘庶務工程出品審查招待各科辦事狀况甚詳并謂各國賽會若日之東京大坂美之聖路易意之米廊皆以地方爲名而實含内國與世界性質本會雖名南洋勸業會實與全國博寛會無殊末復致謝正副會長李朱虞三觀察及各團體之協贊而終之以茶點約四時許散會 
分類新聞政界 
[嚴禁地方官擅用非刑鎭江]  
　　新任蘇撫寶中丞現查各屬審辦命盜等案往往擅用老虎凳以及上架掛桿踏扛等種種非刑威逼認供例應參處功令何等森嚴况值禁止刑訊改良裁判之際尤宜實力遵行以重刑章而恤民命爰特飭司轉行各屬一體禁毁並由本管道府廳州 
 
 

Page 11

 
 
隨時查察如敢故違即行據實從嚴揭參庶賦性殘酷者知所儆懼而民命不至死於非刑現鎭江府承瑞卿太守接奉此札已轉行各廳縣遵照矣 
[贛省議員調查罰鍰江西]  
　　贛省諮議局日前籌議各州縣地方有犯公益以及贖刑等事之罰金通盤核算亦可爲進欵之大宗雖經該州縣年經造報一次究不得其實觀該局妥議後當即印刷知單通知各議員請於各地方確實調查列入册記不得遺誤疏漏 
[警道攤派視警員經費湖北]  
　　巡警道馮觀察因各州縣辦理警務諸多敷衍曾於去冬倣學務公所派視學員之例委派視警員分馳各屬切實考查兹查各視警員所到之處不免有需索夫馬供給情弊特籌議林絶之法嗣後每年委派視警員一次所需一切經費由各州縣先行攤派解至公所大縣每年派錢百千中縣八十小縣六十由公所發給各該視警員則到境後一切供給均不得備辦倘有私自饋送程儀等項與受同科昨已詳准督院通飭各州縣遵照矣 
[官紳遣送災民之籌劃漢口]  
　　漢口去臘有災民二萬餘人因旣遣之去旋又復來不得已始於臘月二十五日開辦粥厰二十餘處以資救濟此風一出災民愈到愈多至年初時竟有四萬餘人現粥廠因欵絀指日即須停辦漢口廳馮司馬漢陽縣張大令特集各紳商及善堂首土會議擬雇民船五百艘定於二十七日起分途遣送回籍並請長江水師襄河水師派砲船三十艘解送其上船時由各善堂司董點名無大口給錢五百文小口半之一俟遣盡後即派重兵在各碼頭邏守以名去而復來如有續來者即勒令原船送回嚴禁登岸 
交涉 
[沙面工部局又有換給船牌之舉廣東]  
　　沙基内河不入租界界綫自楊弁逢迎外人建閳河口於是有由工部局給牌各艇藉收牌費之事去年沙基因小艇閙事經大吏磋議將主權收回至今未聞有所舉動聞昨沙面工部局又出示曉諭該處各艇換給牌照示文摘録如下一西歷三月一號沙面内河所有船艇等牌照於該日換給牌照數目則應大加汰减一貨艇牌照先行發給凡領貨艇牌照者須早到報領至於沙艇牌照應候西歷三月八號貨船照發完後到領一領照時須要携該船並原照到領一窩娼聚歹或擾亂本處治安之船艇不得到領一領照後倘有犯牌照内規則將船充公並將該船上人從嚴究罰 
[延吉審判權之交涉吉林]  
　　延邊界務解决後圖們江以北各地居住韓僑凡民刑訴訟等事一律照中國法律歸中國官吏裁判早經中日政府雙方認可如延吉之外六道溝並非通商口岸日前旅居該地之韓人李有甫强搶華人金姓孀婦一案按照中日條約應歸華官判斷業由地方推事官梁中同照法部頒發審判章程判結科以相當之罪乃駐延日總領事對於此案忽然不允照會邊務督辦要求將該韓人罪案取消未知督辦若何照覆說者謂此端一開延邊法權將無從措手矣 
軍界 
[籲請免提練兵經費抗州]  
　　浙省甯紹嘉松分司萬一奇周鼎亨二運副聯銜具詳撫院略稱浙省練兵經費向例由各州縣鹽斤有缺人員分認解繳在案近年來商情困難私梟充斥正課日絀加以銅元困憊浙東西同一衰敝致各分使塲員缺分清苦入不敷出賠累情形全省一轍現在是項練兵經費已有數省奉准免提兩浙事同一律爲敢聯銜籲懇憲恩援案免提以示體恤云云尚未識增帥如何批示也 
[粤省辦理新軍案犯之株造廣東]  
　　粤省督練公所日昨傳出一標營新軍官長三人送交營務處質訊當傳解時擬用鎖解中有一人言請以鎗斃我萬不可鎖及到處留管翌日提訊某委問其姓伊答曰莫問其名又答曰須有即提指供者上前指認並非此人旋即送回公所聞某參議出見之下極爲抱慊疊言對不住以謝之云 
[統制運動兼任之希望武昌]  
　　湖北提台夏朗溪軍門夢後第八鎭統制本任四川松潘鎭張彪以提督爲專閫大員位分較崇即營謀升署兹奉明諭補授實出意想之外惟張究嫌此缺清苦部屬緑防各營又裁撤殆盡因此仍欲兼任八鎭統制該提督向駐囊陽府屬榖城縣碍難遥制爰密與楊護督商議欲請其奏留兼統八鎭新軍並將提督一缺奏明移駐省城俾便兼顧但楊現存五日京兆之見各項要差均須擱待新督來委此事關係重大豈敢率奏已囑其俟瑞制軍到任後再議届時自當竭力贊成以副期望 
學務 
[嚴查縣令捺阻學費杭州]  
　　嚴屬遂安縣官立學堂校長陸友箎等日前聯名具呈提學司略稱本校禀報成立所有常年經費向恃本縣禀留考試費爲挹注詎現任邑主有意阻　停發至數月之久嗣經禀請府憲嚴飭照撥亦復置之不理致校欵無着勢將停課環請查辦主持等情本日奉袁文宗嚴札該府謂久經定案撥給該校之欵並經控府何以該縣延玩仍不給予考試經費旣撥該校何以又有他項種種開支是否縣中暫時挪移抑係一欵兩撥致滋轇轕如果該校辦理不力地方官有督飭學務之責自應隨時切實整頓或撤換堂長以資改良不當扣勒經費若該縣有心玩誤考成所關亦應嚴予處分仰嚴州府切實查明禀復察奪母稍徇延 
[實驗工業學社之組織杭州]  
　　杭垣留學生某君曾在日本某校工科畢業於舊臘回國以省垣學校林立獨於工業一門尚無專校未免缺憾决議聯合同志組織實驗工業學社現已賃定板兒巷前品物公司舊址爲社所酌定學額六十名分爲兩班計專科四十名以四個月畢業速成科二十名以四十日畢業其敎授法專以實地試驗不蹈空談必使學有心得能自行製造爲宗旨其科學如製造品物藥水顔料電鍍照相淺近物理實用化學等類惟事屬創始經費有限且實地試驗應需材料儀器欵尤不資擬酌收速成科學費每劬十元專科每名二十四元以資貼補已議定於二月朔開始報名以兩禮拜爲限再行擇期開課 
[電詢王提學到任時期江西]  
　　江西湯提學壽濳奏准開缺所遺之缺奉諭以王同愈補授兹聞林提學開謩急須交卸電詢王提學到任時期以便預備一切移交事宜 
實業 
[詳報銀行發行紙幣杭州]  
　　勸業道董季友觀察昨日詳復撫院 
 
 

Page 12

 
 
略謂案奉憲札准農工商部咨開本部奏定公司註册章程内載凡商人經營貿易無論何項公司一經註册卽可享一體保護之利益等語兹查有浙江大通商業儲蓄銀行遵章到部呈請註册業經本部註册給照在案相應開列名號咨行貴撫飭屬妥爲保護可也等因到本部院准此札道即便轉飭妥爲保護并查明該銀行有無發行紙幣之處迅即確查詳報等因奉此遵查大通儲蓄銀行發行紙幣前飭該銀行遵章填表呈送業經署道會同藩司詳請咨送度支部在案兹奉前因除札府行州妥爲保護外理合照填表式一紙詳請憲台察核俯賜咨明農工商部備案 
[商學附設商品陳列所武昌]  
　　湖北中等商業學堂現附設商品陳列所搜集中外重要商品以供學生實地研究並於每星期日准外人觀覽所有陳列商品分購置寄贈寄藏三種而品目尤有内國品外國品輸出輸入品之别並將各品分爲四部一曰天産部一曰工藝部一曰美術部一曰敎育部佈置極有條理又以現在東洋貿易與中國有密切之關係故附設日本商品參考部以資比較 
[湘路實行薪資入股辦法長沙]  
　　湘撫岑中丞札各局所員紳文云案據諮議局呈稱前奉交議湘路限年赶修議案一件當經本局再三討論以爲限年赶修計畫在工程而根本在欵項特列舉籌欵事項及一應計畫單具議案公同議决請裁奪施行等情前來本部院逐加核閱該局議决案内除無庸借欵一條業經據情代奏勸股一條已出示曉諭外其餘各節均係爲規畫湘路進行起見自應照准公布施行以符定章而維路政查案内籌欵項下各界以薪資入股一條内載凡湘人在本省幕局或在學堂充敎職員或在營充將弁者均計每月薪修所入劃出十分之一勸購股票從歲入百元起至五百元以上者酌量加多等語是此條範圍極廣凡該局及各分局如有湘人充任各項職務均應分别勸令入股以收衆擎易舉之效應即查明員數籍貫銜名職務每月薪資各若干造册呈報並移送諮議局鐵路總公司查照即自宣統二年正月起按月量其薪資所入酌量扣除隨時彚送鐵路總公司掣取收條交由各該員換取股票以期周妥 
雜記 
[大易有十三卦之聚訟廣東]  
　　潮州平遠謝皇禎前辦祥興學堂去年因謝渭東爭校一案被平遠王令勒令解散將謝刑押遂釀成謝渭東等糾兇毁學重案而風潮大起適汪視學到縣提訊謝皇禎問易卦幾何禎答云易八卦之外有十三卦汪甚爲駭異即與王令會禀學司謂易僅八卦何有十三卦如此人稱爲校長殊屬可笑云云而平遠學界則謂十三卦正自有說法政學堂中國文學講義云夫十三卦之制作以畫卦始以書契終實爲萬世文字之祖易經來註云制器尚象十三卦爲離爲益爲嗑噬爲乾爲渙爲隨爲豫爲小過爲暌爲大壯爲大過爲夬十三卦載在典籍彰彰可考而汪視學實屬誤禀 
[管帶强姦民婦之醜態廣西]  
　　桂林中路巡防第三隊管帶官岑某性喜漁色日前徑入義學巷七十六號門牌寡婦戴李氏住宅氏詢悉爲兵官優禮遇之詎岑某色胆猖狂竟趨入内室摟抱其子婦偪與爲歡合室譁然嗣經警兵干涉始鼠竄而去後李氏具禀統領王某僅令岑某給與金錢在外了事 
[盜賊懸籮抽稅之奇聞廣西]  
　　賀縣南鄉與連州懷集接壤固四達之所也月前盜賊充斥刼擄頻聞近竟明目張胆於交過孔道懸一竹籮凡商民經此者均須擲錢其中否則該賊即從深林中發槍轟擊云 
[烟台哀鴻徧野之眞相山東]  
　　客歲東省沂州一帶春日苦旱夏日苦水一望平原顆粒未種及至秋後饑民無以聊生不得已扶老携幼餬口四方十冬月間即有多數饑民沿途迄討逃至烟台或露宿於海灘或麕集於山麓苟延殘喘狀甚可憫臘月間又有難民四五百名有野棲於福山縣東關外者有羣居於宮家島東者皆於荒郊之中溼地之下張蓆爲屋築土爲牀朝夕棲息於冰天雪窖中號寒啼飢鳩形鵠面種種慘狀目不忍覩哀乞之聲動澈霄漢尤令人耳不忍聞焉今正又有難民一千餘名擔子携女沿途討乞行抵村中遇食則攫日前在諸港埠將姜某豆餅十餘片奪去分食鄰村聞之於未至之先村人皆集村外截留不准入村或予錢一千或予錢八百揮令他去 
清談 
[藏事一]  
　　自來疆臣邊將。同處辦事。偶一潰敗决裂。則彼此推諉。考之史册。如出一轍。今藏變之起在温忠堯一面。則曰達賴未逃之先。温曾力請派兵防範。而聯豫不肯。致被逃逸。在聯豫一面。則曰温忠堯擅與某國訂立條約。辦事　頇。處置不善。有以致之。記者則謂兩方面均無所用其。推諈。蓋藏亂萌芽已久。彼兩大臣者。各負責任。旣不能和衷商摧。消弭於事前。致有倉猝之變。則亦奚能辭其咎歟 
[藏事二]  
　　政府於藏事。對内對外。均甚困難。對外宜用誠懇之詞。宣布藏僧種種之不法。與夫中國不得已用兵彈壓及革除達賴名號之原因對内宜用敏捷之手段。處理此次之亂事。勿過於激烈。以暫弭目前之　端。然後再以全副精神。辦理興學練兵等事。以爲永遠治安之計。則庶乎其有濟。 
[自治]  
　　創辦一新政。改良一事業。政府必曰。　員調查。派員考察。然調查考察之結果。必歸於敷衍塞責而已。今兹籌辦自治。樞府又議派員查察矣。然各省對於自治紳之如何委任。經費之如何籌措。區域之如何劃分。團體之如何設備。皆甚紛紜而不一律彼所派之員。果能一一資考其實在情形。而不敷衍塞責否耶。 
紀事 
[紀留學生虐婢事]  
　客有語余以留學生虐婢事者。余乍聞之。驚曰。有是哉。以留學生之爲文明種子。而乃有。此狗彘不若之行。以　顔於他人宇下不。亦損留學界名譽。以貽中國羞乎。子其母誑我矣。客曰。子尚謂留學生程度。高於内地之程度耶。無已。請爲子詳言之以釋君疑 
　　某留學生隱其名。素無行。不齒鄉里。嘗因事被拘。陶齋制軍擬獸繩之。不得已。聞風潜逃。挈一妻一子。東渡求學。與一婢偕。虐之甚。肆無人理。居恆嘗錮置於一室。一長練繫之。傷痕没頸。縷縷幾寸許。飢不與食。日給荳渣或甘薯少許。以一文爲度。腹鳴纍纍。不顧也。其子尤暴甚。睱輒以各種鏹水徧洒其身。斑駁落離。身無完膚。如是者半載。事爲警署所聞按驗得實。將治某生以虐婢罪。某鄉人聞之。出而排解。警署置不　。惟與約法三章。（一）該婢交某鄉人代領。作爲保護人。（二）由該生年出學費若干交於保護人。（三）該生永遠不得置婢。該生不得已。一一允諾。詎陽雖德某同鄉之排解而心實嗛甚。踵某鄉人之居而遷往焉。仍虐使其婢也如故。且語人曰。我有婢。我自職之。某君之排解。殆覬觎我艶婢爲妾耳。不然。一池春水。干某君底事也。聞者莫不髮指。某鄉人不得已因以該婢屬於館主人。而已則另遷他庽以避其鋒。言至此客語中止。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[沈製生髮膠包出頭髮]  
髮爲血餘血枯髮落本主人得自神州醫院陳省三醫博士用格致化學考出一種生髮膠以活血生髮諸藥化煉成膠香而清潤而滑融流血液係生髮之第一妙品專治病後產後陰虚原虚脫髮等患男女均可照仿單用能使秃髮重生或髮黃髮枯久搽能烏黑滑亮由本醫藥室一家發行以來治好已指不勝計謝信裝訂成書購者任從取看各省大藥房均有分售　每瓶大洋半元每料六瓶洋二元五角正又製一種咬髮癬藥咬髮者係吐去之髮根上有白癬爲之咬髮若不早治久則變爲秃頂此藥專治此症靈驗異常每瓶大洋四角每洋三瓶上海盆湯衖口集益里對門人壽醫藥室主人親自監製 
[上海新開醉翁樓菜館擇於新正月十九日開張]  
本館開設英租界三馬路西首鼎豐里洋式門面專辦滿漢筵席掛爐猪鴨應時大菜京者隨時小酌鎭江餚麵蟹粉湯飽水晶鹽蹄一切美品無不全備特設清潔雅座房間寬大多聘久在申江熟手名司茶房伺候周到電話瞬息通情倘蒙　紳商賜顧請至小館一叙方知言不謬也　本主人啓 
[浙江興業銀行廣告]  
謹啓者本行第二届股本銀於戊申年開收至去年五月股東常會公决聲明截止日期當由本行函催並登報佈告七月内截止諒邀公鑒嗣查尙有後開各户均逾期未曾繳到即由本行遵章代爲招售至已酉年終止如數照原本售脫爲特登報佈告希將前附股單送至本行或漢滬各　行　銷以便將原附股銀給還　此廣告計開一○二號一○三號一三五號一四四號一四五號一五○號一五一號一五八號一五九號一六○號一六一號八七二號各一股二四六號二五三號二五六號八四六號各二股二九三號四○二號四○三號各三股四一二號八四四號各四股二九六號四三六號八四五號八六三號各五股四三七號六股四四六號四五二號八五九號各十股二九五號十五股四五九號四六三號各廿股三○三號卅股四六八號四十股 
[德記洋行經理胡禮號衞生衣]  
美國胡禮號廠所製之各色男女衛生衫褲乃寒天必需之物暢消中外久已膾炙人口今加隨時考究精益求精是西一千九百十年起中國消路統歸小行獨家經理　貴客如蒙賜顧定貨照廠價並不另外加佣以副惠顧諸君之雅意上海四川路七十二號德記洋行帳房啓 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽痿神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悮犯手淫或後天戕伐太過以致腰酸腿軟耳目昏眩神思恍惚身體委頓等症服之壯陽煖腎固精滋陰益命門之眞火療氣血之虚寒腎經旣足諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娱且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟附近假冐須認明瓣香廬牌號方是的眞每兩實洋二元每料一斤收工本洋二十八元雙料治老年久痿每盒洋五元上海盆湯衖絲業會館後寗波路山西路口五開間門面瓣香廬室啓製藥所仍在北京路根德里内 
[上海中國紅十字會創辦醫學堂招生]  
宗旨本校與醫院並設解剖療治均有實習敦請著名西醫柯師亨司德峩利生三人敎授完全醫學額二十名程度以精通英文能直接聽講國文亦清通者爲合格年齡二十歲以内學費不收膳宿費每月四元入校時先繳半年書籍等費不收惟書籍儀器用後湏繳還畢業五年畢業照官辦學堂給憑請獎擇尤錄用半途退學憑保償費考期正月十六日至二十九日止每日午後二句鐘至三句鐘考所天后宫橋北堍東首北蘇州路柯師醫生住宅開校期四月内校址靜安寺路南首徐家匯　再投考者臨時報名須帶照片考取後登報定期再考中文統能合格尋覔妥保塡寫保證書志願書然後入校 
[培元極品眉壽廣嗣丸]  
此丸力量宏深能收能放有鬼神不測之機服後反覺寂然不動必至緊要之時然後勇氣百倍大得其力眞廣嗣之金丹生男之寳劵也 
與别項種子藥大不相同試舉一端即可知其優劣蓋别藥力量淺薄故至少須服三錢服下陽必驟舉然易舉易洩與放花筒何異此丸每次僅服兩小粒計重不過數釐每日服三次統計不過一二分奇在服後不知不覺終日毫無動靜緣周身精髓已爲藥力關鎖牢固不撥不動矣及至臨事之時但取外塗藥一擦立刻神威奮發勇往無前愈戰愈堅彌久剛勁極絪緼化醇之樂未足比其功盡陰陽鼓盪之機尚難形其狀當此之際雖以從未生育之婦經此一度無不成孕百發百中靈驗無雙願世之無子者試服之即知此丸實爲求子要藥矣小瓶連外塗藥共兩元半大瓶五元美界仁智里十三弄括行藥房發售 
[包愈咳𠻳永遠斷根]  
上海大隆藥房秘煉五十六製化痰止咳半夏餅功力極大奏效極速較市上所製半夏大有天淵之别一試立分優劣 
本藥房秘製化痰止咳平喘半夏餅内用半夏爲君佐以龍涎香珍珠化州賴園吐瑞譎紅川貝等品去其糟粕取其精華故能藥小力大服少勝多屢經名醫博士試驗稱奇推爲最靈最精之品本主人濟世爲心平價耗本以救沉疴數年來活人無算婦儒咸知與市上欺世盜名者不同此藥專治男女咳嗽哮喘痰飲略血等症立服立愈奇在愈後不發無論虚勞咳嗽寒邪咳嗽痰水咳嗽半夜咳嗽及燥咳無痰行路氣急痰中帶血久嗽失音產後虚咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋陰清金補虚療損盛發之時隨服一二片立刻痰消咳止哮定喘平如不信將餅和入痰内立化爲水眞百試百驗之奇藥也大瓶一元小瓶六角順氣化痰丸大瓶五角小瓶二角半寄售處○天津大獅子胡同公益仁○北京前門外煤市街大李紗帽胡同　上海四馬路大隆藥房啓 
 
 

Page 18

 
 
各省籌辦地方自治 
[江蘇（青浦）]  
　　青浦縣城廂區選舉甲乙兩級議員早已竣事惟因訴訟事未經解决故遲未宣示兹奉籌辦處批示核准合將當選議員姓名宣佈如左 
乙級蔡鍾秀（二十四票）朱鴻恩（十九票）徐震民（十九票）吕鐘（十七票）張澤濡（十六票）許其榮（十五票）茅承基（十五票）俞師言（十四票）施恩霈（十三票）支頌堯（十二票） 
甲級李維城（三票）盛作霖（二票）葉其松（二票）宋寶祁（二票）張毓英（二票）張家樾（二票）董人鏡（二票）張汝諧（二票）孫似康（二票）徐正常（二票） 
要件 
[憲政館咨覆外務部調查敎堂與外交無涉并通行各省嚴飭調查員一體妥辦等文]  
　　爲咨覆事准貴部咨開准護直督文稱據津海關道詳據署保定府錫守禀稱據省城天主敎堂富敎士函云雄縣等處清查敎堂敎民數目田産房屋各處敎民惶恐已據情答覆並將表册付給閱看請其分諭所屬司鐸等語此次調查敎堂敎民户口田宅係爲統計外交列表而起請知照駐使主敎傳諭俾免阻撓等因本部查調查敎民户口田産一事本年迭准法義各使來照以奉天山西等省地方官照會司鐸列册呈報有違光緒十七年總理衙門通照各使暫緩清查舊案堅請停止本部以事關憲政自應無分民敎一體詳查萬難停辦惟調查員辦理不善應由該省大吏查明撤換照覆在案近亦尚無嘵瀆者兹據該護督咨稱前因相應抄咨查照轉行分咨嚴飭調查各員照章妥辦等因前來本館查此次調查户口宗敎田産等項均爲統計本國民政起見關係憲政要端凡屬中國人民無不在調查統計之列即就宗敎而言無論釋道耶回諸敎寺廟菴觀諸處均須一律調查天主敎民同爲中國赤子自應一體辦理並非於敎民有所歧視亦與外交並無干涉各省調查統計應由各地方官明白曉諭俾免疑慮而期妥協兹准來咨所稱津海關道保定府等乃指爲統計外交列表而起殊屬誤會而保定錫守又將表册付給閱看照會司鐸册報尤爲不合似此傳訛襲謬若不明白宣示通行遵辦不但牽涉外交致滋藉口尤於憲政前途大有阻礙合亟咨行各省嚴飭調查各員務遵此次通行事理無分民敎一體妥辦併無庸照會敎堂司鐸册報以免疑誤除通行外爲此合咨貴部查照辦理可也 
[憲政館咨法部通行京外審判及問刑衙門遇有民事案件須遵奏定各節辦理文]  
　　爲咨行事宣統元年十二月二十四日本館具奏請飭修訂法律大臣另編重訂現行律一片欽奉諭旨著依議欽此業經恭録諭旨刷印原奏另文通行欽遵在案查原片内開現在京外地方各級審判廳亟須一律開辦各該廳内應分民事爲專科所有民事案件業經法部於光緒三十三年會奏各級審判廳試辦章程内聲明以審定理之曲直者爲民事案件等因業已奉旨允准欽遵在案此項重訂現行律未頒行以前其現行刑律户役内承繼分産以及男女婚婣典買田宅錢債違約各條應屬民事者自應遵照奏定章程母庸再科罪刑其查封拍賣及應判决執行者仍照定章辦理以符名實等因旣經奉旨俞允自應通行遵辦相應咨行貴部希即通行京外已設各審判衙門及未設審判衙門地方之各該問刑衙門遵照自文到日起遇有應屬民事各案件須一體欽遵此次奏定各節辦理母違須至咨者 
本埠新聞 
[定期審訊京控案]  
　　滬道蔡觀察昨出牌示云照得南滙縣民人朱志琴張心田等赴京上控豪董錢瑞濱營私苛索朦縣羅織殃及無辜一案前奉兩江督憲張札飭據該民人張心田等來禀節經批行府縣飭將應訊人証以及全案卷宗解道審訊在案兹據南滙縣知縣畢令申復據職董錢瑞濱禀請給文投訊並據張心田朱效環丁瑶齋朱成齋張旭山張成雲程春江周得勝曁張紀昌葉老虎丁秀卿周大文杜阿四張炳華龔阿土倪大生等業已自行投轅候訊並將原卷申送前來茲本道定於二月初一日早堂傳集審訊合行牌示爲此示仰原被人証一體遵照尅日來轅投到聽候届期集訊辦理母違 
[救火聯合會開會紀事]  
　　前晚救火聯合會開本年第一次常會是晚到會者七十餘人先由毛會長佈告本會建造鐘樓會所共需洋二萬餘元全仗各社及團體各業公所等踴躍輸將除認而已繳外連承認者已有半數其中惟新舞臺獨認鉅欵共洋二千元倘有不敷尚愿擔任助戲充欵現已先繳到洋一千元並愿挑選有勇知方能盡義務者四十人合作一隊有警出救愿附入會先期向外洋備價銀三千兩購置救火各種器具俟本會會所落成歡迎入會衆皆贊成又立約凡逢火警出救會員皆須制服佩號萬一迫在鄰近未及裝束俟後有到者即須退出更換恐臨塲巡警不能辨認仍蹈前輙并起衝突其議員部中姚子讓君已任駐甯諮議局議員各職早已辭退今推舉穆杼齋君頂補議畢散會 
[謀殺親夫之駭聞]  
　　南巿關碼頭划船户陳和尚之未婚妻石氏自幼過門現年二十二歲近與米船夥朱阿六私識往來頗密視陳若眼中釘月初某夜朱忽糾令陸金寶等將陳誘至萃豐碼頭德順飯館内聚飮用酒灌醉復誘至船上推入浦江棄屍滅迹近日陳之祖母以伊孫久出不歸四處尋訪朱與石氏忽將眞情吐露因即一併扭控工程局押候提同一干人証研訊懲辦 
 
 

Page 19

 
 
[地保挾嫌播弄]  
　　北新涇鎭茶館主楊富年前因聚賭被滬道訪悉封閉嗣楊復揑造某織呢廠書信朦請啓封由閘北四路五區拘解一區收押在案昨由楊母朱氏投案訴稱兒子與地保因田土案涉訟未結致被挾嫌誣報所有織呢廠之書函亦係該保從中播弄一時受愚巡官得供後判楊暫行交保候查明實情再行核辦 
[滬南英法夜社定期開學]  
　　南巿大東門外中篾作街英法夜社係由周世標張治綱楊玉書糾合學商諸同志公共組織請袁頌豐經理社務聞定於二月初六日開學 
城内 
[傷痕纍纍]  
　　老虎灶主趙德成將應大發林阿貴周和尚等扭至一路巡警分局控袯應大發等行兇拉去髮辮即經游正巡官察得趙滿身青紫傷痕纍纍飭送縣署於前晚提訊趙供在老北門内開設老虎灶昨有應大發到店泡水小的一時失手將水誤潑在應之身上即與賠罪豈知應不問情由紏同林阿貴周和尚二人將身扭毆拉去髮辮現下滿身傷痛請驗究辦應大發等同供一時鹵莽現已知悔求恩寛宥田大令飭仵驗得趙德成身受拳傷多處判令自行醫治應枷號兩月發頭門示衆林周兩人各責二百板 
[毆傷弟婦]  
　　王劉氏前日將夫兄王春發扭至一路巡警分局喊稱被夫兄毆傷頭額請爲究辦游正巡官察得該氏血流滿面飭送縣署於前晚提審王劉氏之夫王長雲投稱胞兄長發因向小的之妻索討零用錢不遂即行用武今由親友理勸兄已知悔求恩免究縣令准之一併斥退 
[折還欠欵]  
　　秦子峯控告胡連生欠洋一百三十元屢討無　前晚由工程局解縣審訊原告並未投案訊據胡連生供住在小南門外以捋售馬乳爲生秦爲成衣匠素與交好時向借洋作本去年二月間因生意不佳除還過外共結欠洋一百三十元求請恩斷判胡減折還洋八十元限一月内交保缴清 
南巿 
[屢次誑騙]  
　　江姓家傭婦袁陳氏前被李厚培以代薦伊子至隆茂紗廠做工爲由騙去洋四元逃逸昨被尋見扭至工程局控追旋有張費氏附控被李代姪謀業騙洋三元並被吞没行李經裁判員訊不供認傳同見証質訊仍執前供判押限繳洋賠還行李 
[揑造收據]  
　　江北婦人余沙氏去冬扭控皮箱店夥彭雲卿不還借欵洋五十元奉飭交保分期拔還在案兹彭忽揑造收清據不肯照付昨又扭至工程局判照前斷押追 
[船户攫物]  
　　前晚有包車夫　阿坤由滬北鐵馬路乘車至南巿十六舖下車突有船户王阿更等三人以兜攬生意爲由乘機攫去衣包當塲追獲扭交巡士解至工程局訊實判王責一百下押一月贓給尹領回 
[拐賣婦女]  
　　温州人木工王明甫被小九華地方吉榮發木作夥周培郎誘匿伊妻林氏向領無著赴工程局禀控不理吞烟圖盡送請上海醫院救甦後昨偕見証陳瑞同張咸茂至案禀稱周將林氏賣於法租界剃頭店主夏三清爲室得洋四十元訊之周一味狡賴判戒責五十下押候傳同人証質訊 
閘北 
[覆水難收]  
　　新閘路開設豆腐店之方毛毛控夥王連生串同流氓蒯毛弟誘逃其妻張氏一案昨經四路一區黄正巡官提案訊明屬實判王　責五百板枷號一月蒯責二百板飭　改過結交保開釋氏交方具領方又以覆水難收堅求將氏發堂巡官飭交氏父張星源暫爲留養　行核奪 
[拐匪送縣]  
　　陳金生控張桂生拐賣伊女阿娥一案昨經警局孫副裁判覆訊因張堅不認拐判送上海縣訊辦 
[勒交乳媪]  
　　馬介生在巡警總局控被薦頭張阿海薦來之乳媪某氏竊去洋二百六十餘元一案昨經孫裁判覆訊判張交保勒令尋交該氏到案究辦 
英租界 
[定貨紏葛]  
　　英商英昌洋行控元大號主萬選青定貨不出前日午後由　會訊原告洋人投稱萬所定之貨逾期不出致虧損銀一千三百餘兩求追訊之萬供詞推諉德襄讞商之英布副領事判萬交原保候會商核斷又美冏怡昌洋行控同德洋貨號股東葉書樵葉蔭耕不出定貨一案前日午後由廨會訊葉蔭耕供因巿面清淡求請寛限判葉交妥保貨歸原告另售應虧若干責令被告担任 
[分期理債]  
　　周本林控一大馬車行主范意深積欠馬料及米價洋七百元旦晚由廨提訊屬實判范交保限七天内先還洋三百元餘分三個月還清 
[控追宕帳]  
　　北洪泰紙店經理唐斯盛控前經理之子張松濤與夥方永泉鄭芳湘私宕帳銀四千餘兩一案前晚由廨復訊唐呈上細帳求追訊之張等均不承認寳讞員諭張等仍交原保候將帳移送商會算明復到再訊 
[倒欠莊欵]  
　　義善源厚大宏大同福等四錢莊控吉林公昇慶驻滬分號經理杜俊生司帳傳鼎臣倒欠往來銀三萬餘兩前晚由廨提訊屬實判杜傳一併押候函詢吉林有司衙門俟復到再核 
[騙取貨銀]  
　　美華利鐘表店控鎭江裕大號客葛季藩項鶴齡騙取貨銀五千餘兩前晚由廨提訊葛未到案判項押候函致鎭江商會查明並提葛到案再訊 
[誑騙錢財]  
　　蔣文順至福州路三百五十六號門牌張連相家騙洋十元被張察悉報捕將蔣查獲昨解公堂訊實判押十四天 
[帳房難靠]  
　　三馬路美人里長泰客棧賬房石小山因吞没庽客顧徐氏考籃及珠翠　據等物被控昨由包探將石傳至公堂交保候訊 
[小孩可憐]  
　　小孩陳耀生在北京路徘徊啜泣旋於電桿上自縊圖盡由捕救卜帶入捕房昨送公堂請訊據供甯波八年十四歲由叔父薦於南巿大碼頭永興隆皮箱店學業因時被師父阿毛虐待是以逃出迨我尋叔父知已往旅順口經營現在無資回籍是以圖盡寶讞員商之美海副領事判陳孩留候移傳其師到案再核 
[牽涉多人]  
　　住居虹口塘山路二號屋内之蕭耕垣控用人狄富春串同婢女瑞香捲取金飾鈔票偕逃一案昨晨由探將案内牽涉之馮雙泉馮英之秦姚氏薛濮氏薛阿八薛蘭亭等男女六人一併解至公堂分别收押候移提人証再訊 
[雉妓罰洋]  
　　雉妓李小紅王翠香均因違章拉客昨由包探傳至公廨判兩妓各罰洋五元充公 
[無此義務]  
　　張于湘之贄壻胡良法因將張女領匿於塘山路郁積芳家被張妻李氏偵知前往理論以致打毁玻璃窻由捕拘送公廨判將同往滋擾之邵世榮收押兩天張母女各押一天已誌昨報詎前晚張妻李氏釋出後其壻胡良法復　同多人即在署前將氏兇毆當經寳讞員得悉飭差將胡等分别拘押昨日提訊兩造各將婚據呈案中西官察得據上書明爲子爲壻胡不應將妻藏匿大加申斥旋據胡供妻父早已逝世張子湘係妻母之後夫是以不願贍養判張李氏開釋胡良法夫婦分别押候邀同媒証理勸妥洽於下禮拜二再行訊核 
[勒限交人]  
　　俞春寳與妻嚴氏控胡德標拐匿三歲男孩阿毛一案昨由捕房將胡解請公堂復訊仍無確供判胡押限一禮拜交孩到案如違擬罪 
[姦騙婦女]  
　　朱順生控周桂林奸佔伊妻左氏並騙取金戒皮衣等物昨由捕房派探查獲解廨請究朱偕其母朱錢氏投案求究訊之周直認不諱判押一月以儆 
[旣賠又罰]  
　　汽車夫方阿美司機不慎　壞某西人馬車昨由包探將方傳至公堂訊明判賠償修費洋五元再罰洋二十元充公押候繳洋開釋 
[省無辜]  
　　王錢氏控安徽人方桂拐匿 
 
 

Page 20

 
 
外孫金寶昨經公堂復訊無憑判方開釋 
[要証到案]  
　　亞西亞火油公司洋人控李阿鳳等毁壞機器一案昨晨由探將要証張如春傳至公廨押候禮拜五訊核 
美租界 
[女壻吵閙]  
　　住居漢璧禮路二百六十四號屋内之許陸氏昨至捕房報稱女婿沈福生無端來家逞兇肆毆請爲究辦迨捕頭飭探往拘沈已聞風逃逸矣 
[西人閙院]  
　　某西人前晚持刀至鴨祿路二百零二號俄妓院内尋釁滋閙被院主喚捕拘入捕房押候究辦 
[巡捕抛差]  
　　美捕房七百十號華捕連日誤差不到捕頭昨飭包探查傳該捕保人勒令交出以憑懲辦 
[日人無理]  
　　某日人在天潼路開設雞蛋會社昨與蛋販張阿四論價起釁以石擲傷張之頭額報由捕房飭傳到案令給張養傷費洋一元了案 
[恐無著落]  
　　趙紀林在北四川路開設包飯作昨扭江湘林至捕房控稱去年被南江西路二十九號東洋字號内朱姓積欠飯洋十餘元由江担保屢討無者捕頭飭趙　朱收取江斥釋免究 
法租界 
[賣良爲娼]  
　　蕪湖縣人陳錫章偕陸榮投廨控稱姪媳小四子即陳陸氏係陸榮之妹被人誘拐來申鬻入王陳氏所開之花烟間内賣娼業已尋見報捕拘　旋又有郭壽昌附控訴稱小的之女亦被王陳氏拐匿賣娼請爲追究王陳氏供小四子係由王增圖送來借房賣娼質之王增圖供由王華氏領來托小的經手旋據王華氏投稱係由小四子之姑托張何二人轉托婦人介紹詰之小四子稱由婆婆領來現已回蕪到小四子給錫章先行領回王陳氏交保王增圖王華氏收押候補提郭女到案再究 
[和平了事]  
　　慎泰米店王金升之於去年除夕投報捕房稱被多人入店搶刦米石等物經捕頭飭探查知實因與新閘地方之洪大米店夥錢債紏葛將米搬去捕頭以金不應妄報洪大夥亦不應違章紏人搬物故於前日飭傳原告及洪大夥裘俊祥沈夢生汪福康等解廨請訊金供因洪大薦來之夥用虧銀洋故將米價止付詎被將米搶去現由董事等理勸和平了结求請免追聶司馬姑念已經勸妥准予將案註銷 
[祇圖贍養]  
　　楊陸氏控女兒月貞擅自姘人一案前日由捕房將月貞之姘夫陳桂生補提到案解廨研訊陳稱娶月貞爲妻曾出禮金洋八十元有婚貼呈驗訊之月貞仍稱實由母親主婚生有小孩年已三歲聶司馬謂陳曰陸氏旣是妻母年邁貧苦理應照顧判給洋五十元以資贍養兩造遵斷陳著交保限七天交洋 
[無可再緩]  
　　范吉甫前因担保作頭徐桂祥將田單抵銀一千兩逾期不贖經公堂判將桂祥收押著范賠交嗣范賠銀八百五十兩餘未措交前日提案復訊時又有福潤綢莊夥宋硯卿附控范賖去貨銀將廢票搪塞等情判范折還宋洋四十元担保之欵不能再缓著仍押交 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[浙江巡撫增韞奏查明浙西匪盜情形妥籌緝捕辦法摺]  
　　奏爲遵旨查明浙西匪盜情形妥籌緝捕辦法恭摺仰祈聖鑒事宣統元年八月二十七日承准軍機大臣字寄宣统元年八月十三日奉上諭有人（翰林院侍讀吳士鑑）奏浙西匪盜甚熾請飭令地方官認眞緝治一摺著增韞按照所指各節確切查明督飭各屬認眞緝捕母任蔓延滋擾地方原摺著鈔給閱看欽此遵旨寄信前來等因承准此當經札委候補知府吳世欽馳往確查兹據查明禀覆奴才檢同卷宗覆加查核如原奏嘉興府屬桐鄉縣一帶匪類縱横搶刦之案層見疊出如濮院鎭白晝連刦十三家爐鎭連刦五家長思塘白晝搶刦商船鎗斃耘田鄉民杜家兜殺死事主顧姓日暈橋連刦五家失贓巨萬其離城數里之内若茅蓬頭萬蘭橋杏壇頭各地方均遭搶掠尤爲肆無忌憚至於航路經行之船亦時時被其刦奪一節查桐鄉縣屬濮院鎭義和隆土行等十三家於光緒三十二年八月二十二日被刦經該前縣徐士鋆會營勘報拿獲正盜徐怔之楊星沅張桂山劉佬五劉佬六陳佬九六名訊認持槍行劫得贓不諱禀經前署撫臣信勤批飭就地正法尚有蕭佬三一名僅認在途看船事後分贓並飭照例擬辦在案爐鎭事主鄭琢章梅洪齡郁懋庭三家於光緒三十四年五月三十日夜被刦經該前縣沈惟賢詣勘明確係屬和合店面一門出入並無連刦五家之多又查長思塘即長水塘係海鹽桐鄉兩縣交界處所光緒三十四年八月二十七日該前縣高嘉仁任内有職員何養田遣夥朱欽安往嘉興收帳坐船回歸行至長水塘地方被匪搶去洋銀等件並槍斃鄉民許儔儔一名當由營縣拿獲正盜柴阿效萬有罄柴阿三孫阿球姚阿四五名柴阿效訊係槍斃鄉民之犯禀經奴才批飭就地正法萬有罄　已在監病故柴阿三等三名已飭照例擬解又查桐鄉縣屬並無杜家兜邨名惟光緒三十四年十一月初十日夜社家兜事主沈以標家被竊拒傷鄰右顔時榮報經高嘉仁勘驗飭緝有案當時顔時榮並未因傷斃命原奏所指杜家兜殺死事主顔姓似係此案之誤又查日暈橋事主陳廷鏘等五家於宣統元年二月初四日夜被刦報經高嘉仁會營勘明係合宅居住一門出入獲犯曹葆糖范蕢山等訊供游移已批飭覆訊擬辦又查茅篷頭距桐鄉縣城里許宣統元年五月二十二日夜事主吳福祥家被竊先經奴才訪聞飭查旋據該前縣朱邦傑查明詳復實係竊案並非强刦又萬譚橋事主濮沈氏杏南頭事主王福昌家於五月初三七月初七等日先後被竊失贓均屬無多原奏謂茅蓬頭躉闌橋杏壇頭等處均遭刦掠迨即指此而言查縣屬並無萬闌橋杏壇頭邨名似係萬譚橋杏南頭之誤此外航路行船查無實報搶案據此查明嘉興府屬桐鄉縣一帶先後被盜刦竊各案之情形也（未完） 
[吏部奏遵議贛撫被参處分摺]  
　　奏爲遵旨議處具奏事内閣抄出宣統元年十二月十五日内閣奉上諭前據御史江春霖奏參疆臣素相朋比肆爲謾欺一摺當經諭令張人駿確查兹據查明覆奏江西巡撫馮汝騤謹飭和平所參烟癮甚重賣缺徇私各節均無實迹可指至其用人間有未當已將各員分别參撤母庸再議惟該撫於提回公費及委用丁憂人員沈銘照二事雖有文牘可稽或前任曾經派委與私行提取濫加委任者有别但均未奏報難辭疎忽之咎馮汝騤著交部議處候補知縣何慧曾承辦供張任子私用浮開溢數希圖冒領迹近侵欺著即行革職餘著照所議辦理該部知道欽此欽遵抄出到部除候補知縣何彗曾革職之處臣部另行辦理外查定例凡公罪私罪俱案照本例議處定議其例無正條者方准引律又定例官員疎忽者罰俸三個月公罪又律載事應奏而不奏者仗八十係公罪降二級留任各等語此案馮汝騤於提回公費及委用丁憂人員沈銘照二事旣據張人駿分别查明欽奉諭旨謂與私行提取濫加委任者有别但均未奏報難辭疎忽之咎臣等公同核議僅按照疎忽之例擬以罰俸似覺情重例輕自應照律定議請將江西巡撫馮汝騤照應奏不奏杖八十公罪降二級留任律議以降二級留任係公罪例准抵銷可否准其抵銷之處恭候欽定所有臣等遵議緣由謹恭摺具陳伏乞皇上聖鑒謹奏宣統元年十二月二十日奉上諭已録 
[吏部奏遵議皖撫查辦案件不合處分摺]  
　　奏爲遵旨議處具奏事宣统元年十二月二十日内閣奉上諭吏部奏遵議江西巡撫馮汝騤處分一摺馮汪騤應得降二級留任處分著不准抵銷安徽巡撫朱家寶查辦此案於馮汝騤應奏不奏一節漏未聲明殊屬不合朱家寶著交部議處欽此欽遵鈔出到部查定例官員徇隱者降二級調用私罪又凡議處事件有與例文相似而案情迥殊者即照本條處分減等定議係降三級二級調用之案改爲降一級調用各等語此案朱家寶查辦馮汝騤由軍機大臣字寄奉上諭有人奏疆臣聲名狼藉事迹均有證據請派查辦一摺著朱家寶按照所參各欵秉公查明據實覆奏母稍徇隱等因欽此朱家寶自應凛遵諭旨據實覆奏乃於馮汝騤應奏不奏一節漏未聲明欽奉特旨交議臣等即議以徇隱之罪實亦難辭惟查其查辦原奏於馮汝騤提回公費委用丁憂人員二事均已查實並未爲之廻護祗將馮汝騤應奏不奏一節漏未聲明尚與有心徇隱者不同臣等公同核議擬即按照本條處分减等定議應請將安徽巡撫朱家寶照徇隱降二級調用私罪例上减等减爲降一級調用議以降一級調用係私罪母庸查級議抵所有臣等遵議緣由是否有當謹恭摺具陳伏乞皇上聖鑒謹奏宣統元年十二月二十五日奉上諭已録 
小說 
[官塲小說玉樹花（二十三）]  
　　第六回斬營官西賓迎憲意援舊例俊僕吃虚驚 
　　天地之間。傾城傾國的佳人。自然難　。瓊樹玉山的男子。更加找不出來這個時候的吕太守。比起那一年以前的吕太守。大是不同。一個人當着 
 
 

Page 27

 
 
三四個闊差。省城裡頭那一班無恥的候補官。一個個都爭先恐後的去走他的門路。也有拜門生的。也有拜繼父的。甚而至於有拜姨太太作乾娘和柳喜結拜兄弟的一天到晚。吕太守的公館裡頭。倒是簪纓滿座車馬如雲。眞個是勢燄薰天。炙手可熱。這一天吕太守正在拜客。忽然在轎子裡頭。一眼看見了胡甲生。覺得這個人生得丰彩清揚。身材伶俐。雙眉挹翠。二目澄波面若凝脂。肌同鏤玉。滿面上顯出一團俊俏滿身上堆着無限風情。眞個是彌子輸嬌。子都遜美。吕太守見了這樣的一個美男子不覺滿身的骨節都颼颼的奇癢起來。恨不得立刻把他一把拉過來。摟入懷抱。方才暢快。連忙叫了柳喜過來。叫他去打聽這個是什麽人。柳喜起先見了胡甲生。覺得這個人的面貌。竟同自已一個樣兒。比自已還要俊俏些兒。心上也覺得奇怪。又聽得吕太守呌他去打聽姓名住址。起先心上未免覺得有些酸氣後來又想這件事情。也不是自已心上情願做的。無非想吕太守提拔一個前程。眼看着自已那位哥哥。當着差使。氣概大是不同。雖然不能夠一呼百諾。却也很有幾個伺候的人。雖然不能夠鼎食鐘鳴。却也很有幾分豪華氣派。自已當着這個貼身伺候的差使。天天傳粉薰香。修容飾貌的。伺候這位主人翁。究竟有些不高興。正在這裡想要找人替代。剛剛碰著了這樣的一個人。把他來做了自已的替身。自已便好求個差使。脫身跳出。料想吕太守一定没有不答應的。想著。心上倒也甚是高興。便連忙跳下馬來。把胡甲生的姓名住址。打聽得明明白白。不知以後如何且待下文交代 
國外新聞 
[滿洲商務漸有起色]  
　　二十六日東京電云朝日新聞載奉天消息滿洲商務前受抵制日貨風潮之影響以致疲滯目下已有復舊之徵五榖之價逐漸漲高惟各處如一律禁止五榖出口則將大礙商務之進步 
[坎拿大雪崩肇災]  
　　二十六日倫敦電云文戈武電稱近有工人百名内有日人意人甚多在加拿大太平洋鐵路清除積雪此等積雪均由賽爾克山上隕下乃工作之際忽又有巨雪崩瀉致埋斃丄人九十二名 
[法國豫算案通過]  
　　二十六日倫孰電云法國國會已將豫算案通過除抵以歲入外尚少英金六百三十六萬磅現由新捐稅項内籌出英金五百八十四萬磅由稅關新稅項内籌出英金五十二萬磅以爲彌補之計 
[日本貴胄行蹤]  
　　二十六日倫敦電云日本伏見宮親王及夫人已抵西班牙京城美特里特 
[德民不服選舉新制]  
　　二十六日倫敦電云據柏靈電稱近有人民一大隊欲往特萊浦杜公園示威反對選舉權問題警察得報即派大隊前往攔阻各首領因爲在後之大衆所逼不能止步警察遽以刀劍及手鎗逐之當時紛擾不能言喻傷者三十人被拘者百人 
[德員定期往探南極]  
　　二十六日倫敦電云德國地理學會集議時中亞探險家費爾區納中尉即將德國南極探險隊計畫之大略擬妥費君聲言彼望於西十月間可以首途以韋台爾海爲根據地以免復襲英國史考脫大尉之行程云 
[倫敦地方公會選舉]  
　　二十六日倫敦電云倫敦地方公會舉行選舉共巿政改革黨五十九員進步黨五十七員進步黨獲選者二十一人尚有二人未經宣布大約將爲同數云此次選舉之特色候選員中有女子五人獲選者兩人（以上譯字林報） 
[滬甯火車開行時刻表]  
[滬杭火車開行時刻表]  
[上海醫學研究所廣告]  
本所董事汪君啓綬行醫數十年爲紳商學界所信任今已謝世查有門下士張君杏蓀係本所議員獨得心傳應診多年屢著奇效倘病家有求治者請至城内縣署照墻南大街十一號門牌内可也醫學研究所啓 
 
 

Page 28

 
 
   
 
 

Page 29

 
 
   
 
 

Page 30

 
 
[續修歸氏世譜]  
世譜自同治已已重刋已閱四拾餘年今議續修期至五月底截止凡吾子姓務將支派世數各條目詳細開明并將先代之已入譜者蟬聯接寫庶便稽考函寄常熟城内倉巷歸氏義莊爲要　虞山東分支孝義後裔公啓 
[承諸公保証自來血確能壯身兼治百病]  
[日本神户合盛元銀行馬君青山强體開胃之保證書]  
○○五洲大藥房諸君惠鑒前月半經郵局送到自來血一瓶業已妥收希勿在念彼時即開瓶照法服之數日間覺身體活動而飲食多餐面色亦覺紅润心勝暢快之至○○寳局所製之藥眞乃神靈妙品令人佩服弟銘刻難忘也信至之日祈將小號人造自來血再捎來半打仍祈寄至日本神户市海岸通三丁目合盛元銀行内交弟手收可也下略已酉十月一日馬青山頓 
[上海楊樹浦蘭路姚君代湖州張靈伯君之保証]  
○○五洲大藥房主人台電敬啓者去冬鄙人購得○○貴藥房自來血四瓶送與湖州張靈伯君張君身體素弱自服自來血後飲食大進精神倍加昨日致書鄙人命爲代謝此○○貴藥房製妙藥之功誠不可沒也請登諸報端以作保証專此敬請○○年安○○○元月十四日姚馨芝頓 
[廬州府高塘集務本學堂孫君琴舫試治癱疾之保証書]  
○○五洲大藥房主人台鑒敬啓者弟前在廬郡中英藥房分店搆得○○貴藥房自來血二瓶試治癱疾頗著功效繼復購得六瓶遂收全功因思年老血虧未可間斷中略寄上英蚨四十元奉購自來血一打　肺香膠二箱女界寳月月紅各五瓶仍由原局寄至下塘集郵政分寄轉寄高塘集務本學堂可也此佈即請○○大安○皖北老農孫琴舫拜啓 
[南京龍潭煤礦工程司汪篤君治愈便血之保證]  
五洲大藥房主人台鑒自中外交通以來未見眞有功效之藥品莫若自來血之奇名鄙人身歷經營二十年由北而南實受風霜之苦時發便血之症求醫不效求神無靈各種藥物不知服了几幾均無效驗大有性命之憂忽遇友人談及自來血有治百病之奇功每日報上屢登各處保証書且先試購二瓶於十月間有同事○王君便道申江帶來自來血二瓶服至一星期果然血症稍痊精神爽健飲食加增步履勝常眞自來血之功效眞自來血之妙藥特書申謝登報揚名此頌○道安○○十一月初七日汪篤謹叩 
[漢口中西日報主筆房王君癡梧治痊痔患漏血之保證書]  
○○五洲大藥房台鑒鄙人患痔十有餘年近二年漏血過甚所有衣服無一未污以致面黃肌瘦脚酸手軟精神恍惚飲食不甘嗣見本報登有○○貴藥房地球牌人造自來血爲藥中補血聖品遂令人至黃陂街中英大藥房購得小瓶四瓶照法服之服至二瓶賤恙已學應驗後四瓶服盡而十餘年这痔漏竟然全愈矣且又不見别生他病可知自來血誠聖品也日前有月餘未見之友人見鄙人身體精神非如從前之薄弱詢問緣因鄙人以現服五洲大藥房地球牌人造血來血答之友人曰凡事無徵不信今有徵矣現亦購服而有效鄙人不認忘此聖品除已登敝報鳴謝外特專函再謝○○貴藥房造此聖品之至意並候○○大安○漢口中西日報主筆房王癡梧頓 
[蘇路公司機車處廣陵厲銘君治愈四肢無力之保證]  
　　鄙人上月間偶染小恙四肢無力加之週身疼痛素不喜醫藥遷延一禮拜这久不料大便閉塞格外寒心閱各報登有自來血可治百病特購一瓶服至數日如覺稍鬆又購一瓶尚未服完而小恙已不知又找何人也特草數行以紀其效伏登各報以告同病此請○道安○厲銘上言○十一月廿一日 
[杭州興忠巷德泰恆亨號綢莊林朝永君治愈頭暈血虚之保證]  
○○五洲大藥房台鑒啓者鄙人現年廿八歲向在杭垣德泰恆綢莊就業已有五載緣綢業事繁用心過度是以身體漸次虧空於去年上春得染一疾初發寒熱兼覺頭暈氣血二虧四肢無力坐少臥多正務難理請醫亦屬不效見各報聲明○○貴藥房人造自來血能治百病適敝同業章士記綢莊小東翁來申託購自來血半打照法試服遂見效驗共計續購五打半之多現已恩病霍然身强力健足見人造自來血有奪命之功實深感恩無以爲報特此數行鳴謝並候○○德安○感恩人林朝永叩謝十一月十三日 
[安慶招商局碼頭中和棧司賬劉鄭二君治愈濕氣目花胃開之保證]  
五洲大藥房主人鑒啓者鄙人素患濕氣精神不足飲食不香醫藥罔效於十月間桐城縣張君由浙江回籍庽敝棧相談體弱之苦蒙張君送我自來血半瓶服之四日頗有功效又向○○貴分藥房買得二瓶服完果然精神頗足飲食亦香欣喜之至敝棧帳房鄭君亦體弱心思過度眼目不明屢欲疲倦鄙人勸他服自來血當買三瓶服之日見好又買二瓶諸病皆除家中諸人頗爲好笑此藥總不是人造的實係仙丹需費四五元之譜病患皆除無以爲報特此函謝並請○冬安○執事劉蔭齋司帳鄭立智仝頓首 
諸公賜顧須認明全球商標内附五彩認眞劵一張值洋一角方不致悮小瓶一元二角大瓶二元每打十二元二十元託局函購原班回件總發行所上海四馬路老巡捕房對門五大洲大藥房抄登 
 
 

Page 31

 
 
   
 
 

Page 32

 
 
[新旗昌洋行機器處告白]  
樣子房現設江西路六號 
本行經理各種新式機器如紡織碾米榨油磨麵造紙開礦墾荒抽水挖泥大小火輪全副引擎鍋爐及火車頭客車貨車鐵路材料並自來水一切物件其餘鋸木車鑽刨床各式大小引擎鍋爐及磨電機發動機煤氣引擎發煤氣機以及德律風電燈電汽應用一切另件等具色色俱全均係外洋著名廠家特别製造工精料美玲瓏堅固但以各項機器名目繁多未便盡載倘承仕商賜顧或蒙下詢價目敝行無不竭誠詳細開呈且能繪圖貼說價亦格外克已以廣招徠尙祈　惠臨江西路樣子房内接洽方知言之不謬也　德律風三四八七號 
[痰化咳止]  
僕患咳嗽痰飲之症已有年八屢購市上半夏服之迄無一效苦楚情形罄竹難書今春因公來申聞友人述及望平街大隆藥房化痰止咳半夏餅甚爲靈驗服此得愈者頗不乏人爰購一瓶試之果能名不虚傳尤妙者初服一次咳嗽即止連服六次痰飲掃除凈盡刻已數月未發不啻脫離苦海足見大隆藥房所製各藥實事求是較之徒有虚名者大相逕庭欣感之餘理合志謝浙西王仁基識 
[化食消毒排瘴防疫]  
　　仁丹最大長處 
　　開胃消食解毒通竅效騐頗靈是以每食後服用此丹必免膓胃各症之患 
　　仁丹揀撰精良高貴藥料係所秘心修合以故居常服用此丹能防四時邪熱惡疫諸症於未發併補氣血轉弱爲强其卓效靈驗眞如神 
　　仁丹其香馥郁其味清秀僅嚼二三粒忽覺心神爽快併能除口熱口臭兼使聲音明晰玲瓏以故爲口中香劑亦頗妙 
　　東灜第一備急聖藥起死回生　　　　ＮＡＴＮＩＪ仁丹日本大阪備後町虔脩老藥舖森下博大藥房 
　　大日本醫學大博士三輪井上両大家合議秘方大日本陸海両軍醫總監閣不保明有效 
　　以故雖現無病之人上船搭車出遊行旅演說談論聽戱酒宴訪人請客時疫流行等時宣須携帶此靈丹寸時亦不可離左右也 
　　喫烟喝酒之前後咀嚼服用此靈丹一二粒卽覺異常美味併能除袪烟毒酒害 
　　耑治 
　　傷暑中寒水土不服腹痛吐瀉卒中昏倒頭痛目眩時行傷風酒醉船暈癪痞溜飲虫蝕牙痛食積不消虚弱貧血精神鬱結 
　　其外一切危急諸症服此丹則能消毒除疫有起死回生之靈效各處馳名藥房洋貨舖均皆代售就近購取是祈 
　　價目　試服包日金五仙小包仝拾仙中包仝貳拾五仙添呈藥盒大包仝五拾仙添呈藥盒小匣仝壹圓添呈藥盒貳個德用包仝壹圓 
　　各處馳名藥房洋貨舗均皆代售就近購取是祈 
　　總經理上海河南路東亞公司書藥局 
[鍊雲大藥房蓋世奇方耳聾還聰丸]  
耳聾之症治法最難皆由腎水虧耗肝經血熱或怒氣傷肝或腎經火旺列有病中誤服燥熱等劑故有耳鳴耳響耳脹耳龔之病人以耳目爲最要之官無論士農工商若兩耳重聽則形如木偶何等不便本藥房訪求治耳之術不惜十餘年苦心始得此眞靈秘方屢經試驗應手奏功縱使遠年老病服之亦必除根永不復發眞還聰之蓋世奇方也每盒洋一元每料五元上海三馬路丹鳳園後鍊雲藥房出售 
[（遺失派司）]  
茲有怡和本廠（ＯＣ　ＷＪ怡和義和ＯＷＥ）唛棉紗派司第六百八十號原廿五包西二月念六號永豐利報出廿包尙多五包在關遺失已向海關聲明作廢登報聲明怡和洋行白 
[上洋同源洽記銀爐廣告]  
本號開設在北市盆湯弄通德里後衖專收各路原當金銀首飾雜紋等如蒙惠顧自當格外平允以廣招徠此佈 
[獲利捷徑]  
上海英大馬路虹廟對門四百七十號門牌 
本行由外洋德國名廠運到超等大小各種人力織結機器能織紗線絨絲衫褲手套洋襪以及絨毯等物均可織造無論男女老幼皆能工作况且所織之物比較外洋運到之貨格外精美光滑絶倫所奇者提取各色時花均能隨心能就更能顏色合時天工巧奪再有大號機器適配織衫織襪各廠所用本行在中國首創專做織結機器生意物料非堅固玲巧外埠各行號如願代本行經理代售各種機器可至本帳房面議妥章貨欵亦可分期繳付上海經綸洋行 
 
