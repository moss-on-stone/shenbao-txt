# 1920 - 48 - 4916885

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[直接交涉與京津學生（冷）]  
　　反對直接交涉與援救京津學生此近日國人所公共主張者也雖然以今日情形觀之余以爲猶當有進者 
　　反對直接交涉固無待言矣然基避直接交涉之名而暗中爲直接勾結之事豈非益當注意而反對之者乎京津學生爲愛國運動故而致被拘捕援救固不可緩然國是至今益急援救學生以外國人對於愛國運動其可不自盡力乎 
　　故曰以今日情形言之猶當有進也 
[命令]  
　　二月二十二日大總统令財政總長兼鹽務署督辦李思浩呈請任命汪景玉試署兩浙袁浦場知事應照准此令 
　　又令内務總長田文烈呈准直隷省長曹銳咨請会命趙以忠姬兆鸞爲天津警察廳警正應照准此令 
　　又令内務總長田文烈呈准黑龍江兼省長孫烈臣咨黑河警察廳試署警正李家駿懇請辭職應照准此令 
二月二十三日大總统令交通總長曾毓雋呈請任命程源深爲僉事應照准此令 
　　又令陸軍總長靳雲鵬呈請任命曲受豐科長應照准此令 
又令陸軍總長靳雲鵬呈准察哈爾都統王廷楨咨請以巴雅爾滿都胡陞補翼長應照准此令 
 
 

Page 5

 
 
   
 
 

Page 6

 
 
[專電]  
　　北京電山東問題芮恩施主張延宕辦法外部贊同本日續提閣議仍未决定（二十四日下午三鐘） 
　　北京電外交農商敎育三部决准下月一號新國會開會後提人外長預擬孫寳琦·胡惟德·王寵惠·三人聽國會自擇（二十四日下午三鐘） 
　　北京電倫敦電國際聯盟行政部第二次會議十六日閉會僅决定戰爭罪魁及阜姆問題二案原定國際法庭各欵均未及議下次决在羅馬開議又此次開會除委員外准各國外交官參觀中國施肇基出席美國大使仍未列席 
（二十四日下午三鐘） 
　　北京電施肇基電對土條約已决定土皇及京城仍在歐境惟君士坦丁海峽由各國公共派兵駐守（二十四日下午三鐘） 
　　北京電施肇常爲黑龍江交涉員孫寳琦爲經濟調查局總裁卽日發表（二十四日下午三鐘） 
　　北京電中英協會今在外交大樓餞朱爾典出席會員二百又朱定明早見徐辭行（二十四日下午三鐘） 
[各通信社電]  
　　北京電外長定孫寶琦後徵勸同意孫因未得政府確定外交之方針遲迴未决陳籙聞確定不動 
　　北京電鮑貴卿電中東路修改章程中國增添董事三人何守仁董士恩王景春第一次會在哈爾濱開議襄助霍氏經理一切路警均受鮑督辦之指揮 
　　北京電五日總统在居仁堂宴朱爾典公使外賓及各長官百餘人作陪 
　　北京電聞農部將令勸業銀行改定名稱 
（以上二十四日）以上中華通信社電 
　　北京電政府對魯案方針仍未定决俟閩案交涉後再議此間盛傳將移東京辦理府院均否認 
　　北京電日商大倉三井等所提魯案交換條件青島日僑反對勘力該商近已停止運動 
　　北京電王鴻年語人云閩案就調查結果交涉可望勝利日使小幡對於　案已表示和平了結 
　　北京電魯軍民兩署會報學潮漸就甯定當局電令於魯案未談判前均肰注意 
　　北京電安福一致主維持靳閣外傳倒閣說非事實　　北京電政府因各國有與俄新黨接近之勢决與各國取同一態度對於日本延長協約之要求决拒駁攻守同盟說亦不能實現 
　　北京電鮑吉督請添設路警五百名院覆照准 
　　北京電中央爲執行威令計聞對某督仍主更動　　北京電豫省長决簡王印川已得趙督同意不日即可發 
　　北京電交部定議增設各省區電政支局訓令電政司考查所屬得力職員以備委派 
　　北京電陳遐齡電告劉成動進逼以後邊事不負責院擬電熊克武阻劉前進 
　　香港電唐繼堯主和甚力政學會對南總　唐少川不能不表示信任和議又有活動氣象 
　　香港電夏曆年終國會議員離粤者有一百餘人之多憲會將從此中輟（以上二十四日） 
　　以上中孚通信社電 
[公電]  
　　詔安青年愛國會來電各報館均鑒北方當局一再賣國故殘民氣兹曹楊又顯然殘民媚日罪在不赦而北庭優容不辦通同一氣恐國亡無日矣萬懇先生再催北庭速懲曹楊以謝國人釋放代表以蘇民氣魯案堅持拒絶直接交涉閩案迅從津滬公民大會八條辦理是盼是禱福建詔安青年愛國會代表吳鶴汀郭詩銘曁全體會員叩咸 
[中美新聞社電]  
　　華盛頓電威爾遜總統之體氣繼續表示進步 
　　華盛頓電威爾遜總統選任已退職之朋生少將繼潑恩氏爲航務部部員 
　　華盛頓電海軍總長丹尼爾氏布告政府决定所有戰時收管之一切商辦無線電站將於二月二十九日夜半一概停止管理 
　　華盛頓電美國海軍少將潘雷「前尋見北極者」已逝世年六十五 
　　倫敦電據莫斯哥無線電訊廣義派軍隊已佔領阿昌格爾 
　　倫敦電威爾斯親王「即英國太子」將於三月一日出發二十三日經可倫三十一日到聖提哥四月六日到火奴魯魯十三日到費奇斯島十七日到奥克倫乘兵船里囊號 
　　倫敦電據柏林中央新聞社消息德政府現正趕速預備審訊被控破壞戰時法律之德人下星期即開始審訊云 
　　倫敦電據莫斯哥無線電訊在阿穆爾江境内之白色軍已得日本軍援助現正與得中國人　助之新派軍隊劇戰 
　　伯納電瑞士政府於十九日致書國會提議瑞士不加入國際聯盟 
　　倫敦電英國訓令駐在康士丹丁之窩洛培克海軍大將布告聯合國决議倘土耳其人不再虐待阿美尼亞人聯合國即不驅逐土國出康士丹丁 
　　安納普普里斯州「美國」電州議會已打消女子參政修正案 
　　倫敦電據報告萊得族人决計會同毗連各小邦與俄國開和平談判 
　　詩家谷電女界拒絶審慮反對敎練之議案 
世界路透電 
[阜姆問題之爭端愈烈]  
　　十八日倫敦電路透電社探悉協約國致威爾遜總統之覆文已遞交駐倫敦美國大使協約國談判此事嚴守秘密致外間紛起謡言令人不明其眞相今悉覆文之最後電稿仍主張英法兩國於一月二十日致巨哥斯拉夫國之建議其措詞極爲和緩力避傷及美國之感情英相喬治氏昨在高等議會力主覆文之文字宜非常温和泰晤士報紀葛雷子爵進言一事謂子爵曾與張伯倫氏會晤一次談述與美國起爭之害該報又稱此次爭端實爲休戰以後最重大之事件　英美未來之友誼將繫於此舉也巴黎晨報所稱葛雷子爵　進言之後致威爾遜總統之覆文已經修改揞詞視初稿和緩一節兹據官中宣稱高等議會並未接有葛雷子爵等之進言 
　　十九日倫敦電泰晤士報載稱協約國致威爾遜總統之覆文語氣已視前初稿大爲和緩但惜雖經葛雷子爵等竭力疏　而仍覺拙劣文中曾反駁美國之持論且謂英法兩國固欲依守去年十二月間牒文之條件但目下解决亞德里亞海爭端之各方面殊不願以此是從不知威爾遜總统以何手段建議使此考慮發生效力泰晤士報華盛頓訪員電稱威爾遜總統致協約國之牒文將於和約發生不利之反響美國縱批准和約亦必具有保留案云 
　　十九日米蘭電威爾遜總統干涉亞德里亞海問題之舉已引起阜姆絶大之激昂該地現正組織國民軍並召集各級能勝兵役之人柴拉地方亦殊擾攘已宣布决計歸附意國意國則殊鎭靜蓋深信首相尼蒂氏此次歸來當携有亞德里亞海問題切實解决辦法也 
[前德皇覊禁地點之商榷]  
　　十七日紐約電共同新聞海牙訪員得悉荷政府已議决答覆協約國最近之牒文聲明願將德前皇覊禁荷蘭杜爾特里克地方並願擔負防其危害世界和平責任 
　　二十二日巴黎電小巴黎人報倫敦訪員電稱協約國最近所致荷蘭關於引渡前德皇之牒文荷蘭頗爲感動雖目下並　擇定覊禁前德皇之地點但聞荷政府已有與協約國商得同意之意前德皇太子願以一身代其他戰事罪犯之電報協約國决議置之不覆 
[英法陸軍總長論德國軍務]  
　　十八日巴黎電法國陸軍總長在衆院外交股員會前宣　德國現使兵士改衣平民服裝且藏匿戰品小軍器及槍砲等物希圖不履行和約中解險　備條欵協約國急宜堅主厲行此項條欵 
　　十九日倫敦電陸軍大臣邱吉爾氏今日在下議院答覆某議員之質問謂陸軍部得有消息德國目下之軍隊僅足維持其内國秩序 
[奥匈國體近聞]  
　　十七日維也納電奥國各省代表在薩爾資堡開大會議决奥地利亞應改爲聯邦國社會黨派代表與會　　二十二日巴黎電匈京電稱國會已舉國民軍司令郝才海軍大將爲匈牙利攝政員 
[匈代表答覆媾和條件]  
　　二十二日巴黎電協約國續許匈國展緩答覆　和條件之期限昨日午後三時已滿上星期内匈代表曾交出巨帙之附件且無日不以新公文數件交和會秘書處 
[過激黨和戰消息]  
　　十九日倫敦電陸軍部公報　高加索過激軍在瑪尼克湖與亞索夫海間廣一百五十哩之陣線進攻未得進步彼等曾在東部察里新至愛加特傈諾逹鐵路西面渡瑪里克河但被擊退大受損失其敗退之兵因冰裂溺斃湖中者頗多義勇軍幾全廓清桐河南岸俘敵千人奪子彈頗夥 
　　十八日倫敦電晨郵報丹京訪員電稱彼今敢謂英代表格萊第氏刻正與過激黨進行媾和談判聞頗順利已商定重要之事數件 
　　十九日丹京電英國與過激黨開媾和談判之說實無根據 
　　十八日瑞典京城電芬蘭京城電稱俄國拉爾伐及附近一帶有發疹瘟熱病一萬二千起 
　　二十三日海參崴電阿穆爾區日兵司令出示告别居民謂將率隊回國日兵現集於海蘭泡不與過激黨正式交往勞兵會已請日兵退離米索伐雅與下烏丁斯克間之鐵路州議　政府禁止俄民出售　業與外人並派員管理俄銀行數家稽核其簿册點查其庫欵烏蘇里之哥　克人開會議决不承認州議會　加人金俄勞兵會放棄其特别　利華人不欲使加爾米柯夫將軍逃入中國　内曾與俄人　之於滿洲邊界卒被逃脫 
[羅馬東京飛行之進步]  
　　十一日羅馬電亞里波電稱羅　東京飛行中之領導飛機於降落叙利亞沙漠時大受損傷因不　修理駕機之二員已回亞里波 
　　十三日倫敦電從事羅馬東京飛行之四百五十匹馬力加泊羅尼式之飛　一架已由薩洛尼加飛抵士麥那即取道赴亞逹里亞駕　者爲陸軍中尉哇里其氏與尼格里尼氏 
　　二十一日巴黎電哇里其氏與尼格里尼氏所駕之飛機已於十八日飛抵亞逹里亞翌日即直亞里波 
[美國近事彚誌]  
　　十一日華盛頓電威爾遜總統曾知照民主黨不得在本黨會議反對强迫軍事訓練該問題須俟全國大會召集時解决但民主黨預選會仍通過决議案聲明凡普及强迫軍役或强迫軍事訓練之計畫均不得在本届國會通過 
　　九日紐約電胡佛氏於數日前發表文告謂彼非候選總統人 
　　十三日華盛頓電高等裁判所禁止航務部公賣前德船三十艘蓋應哈斯特氏之請求哈氏之報館向來反對以船售與英人 
　　十六日華盛頓電白宮發表文告謂威爾遜總統將通告參議院聲明外間所傳航務部與英人訂有售賣前德船秘密合同之說實無根據參議院已請航務部展緩出售德船以待參議院之决議但今晨已開始公賣有人願出美金洋三千二百五十萬元購船二十一艘 
　　十四日華盛頓電亞米逹鎭願以地供給海軍部充海軍根據地海軍總長台尼爾斯於接受之際聲稱海軍部今日最急之需求爲　列福尼亞州之海軍根據地 
　　十八日倫敦電每日郵報日尼瓦訪員電稱美國願以英金八十萬鎊貸予羅政府以易開採羅國油礦六十年之權利 
　　二十一日華盛頓電馬區將軍在衆議院調查奬授勳章委員會前宣稱威爾遜總統充協約國高等議會議員之際不從白里斯將軍之諫逕自下令派兵赴俄國及西比利亞 
[英國近事彚誌]  
　　十八日倫敦電財政大臣張伯倫氏今日在下院答覆議員陶益爾氏之質問謂英國贷與俄國充戰費之欵共英金五百六十八兆鎊貸與法國者共英金四百七十兆鎊貸與比國者共英金八十六兆五十萬鎊貸與其他協約國者共英金七十一兆鎊供建設用之借欵尚不在内希爾登貴族今日在上議院答覆曰克瑪斯特貴族之質問謂英國在二月十四日共負債英金七千九百十三兆鎊較十二月三十一日減少八十五兆鎊負美政府及其人民之債欵共英金九百八十五兆鎊負日本等國共英金一百五十兆鎊 
　　十七日倫敦電每日紀事報探悉海軍部因海軍砲術近來大有發展現欲將無畏式戰艦九艘售去計價英金一千萬鎊此項戰艦皆裝十二　口徑之大砲内有數艦或將售與殖民地將來之戰艦皆將裝十三吋半及十五吋口徑之大砲或將大過於此 
　　十三日倫敦電修正英國銀幣成色法律議案不日將在下院提出銀幣成色將由九二五減爲五○○ 
　　十二日倫敦電運銀入印度之禁令已取銷惟印度仍不許運銀出口 
　　十四日倫敦電紐樸特之水夫議决須將藍　公司亞逹比盎號之中國水夫代以英人始能登船服役現已　　罷工幹事　以申要求 
　　十一日倫敦電政府下令　止日本　　或日本輪出之　容毛　入口因前曾查見此項毛　含有微生物 
　　十七日倫敦電白皮書載稱英國國債至一九一九年三月三十一日止共約英金七四八一○五○四四五鎊較一九一八年三月三十一日增多一五五九九五四六二三鎊 
[太平洋路透電]  
　　二十三日大阪電本日午後大阪各報載有過激黨襲擊西比利亞某處日兵紀事是役日兵受創頗重又尼柯萊夫斯克之日本海軍無線電臺亦爲紅軍所刦 
　　二十四日大阪電八幡鐵廠今晨發生重大之暴動現狀有逐漸增劇之勢 
　　二十三日名古屋電憲政會領袖前司法大臣尾崎行雄昨日午後在此間向公民大會演說贊成普及選舉權議案昨夜有維持日本國民主義會會員二人入尾崎行雄之館舍擲火鉢於其床尾崎未受傷此會反對施行普及選舉權謂爲過早 
　　二十四日大阪電官場宣佈自本月二十九日後日政府不復發給輸運二十支以下棉紗出境之執照三品交易所得此消息全形沉寂棉紗出口之禁令已於十一月十三日頒佈但出口執照仍自由　給祗須商人聲明此爲十一月十三日以前之定貨耳商人乃作僞節濫享此特殊利益以致存貨皆罄紗價大漲衆信政府此舉乃上議院壓力之結果蓋上議院極力要求整理物價之計畫也 
國外要聞 
[民治主義在中國之試驗]  
　　芮恩施博士之言 
　　中美新聞社紐約通信云前駐中國美國公使芮恩施博士昨在此間傑震紀念敎堂中中國協會常年會中演說　題爲「美國在中國之寳物」大致謂中國人民本有根深　固之民治主義的性質現在其愛國青年尤以學商兩界爲特甚皆致力於使中國得有有力之代議政治博士之言曰「美國人民極願見中國與俄國之廣大人衆發展爲眞正民治主義的人衆此兩大國成爲民治主義的國然後民治主義在世界中方能安全現在有一種强固勢力欲阻碍中國人民之天然發展而使其趨向於軍閥政治此種政策與野心天然引起美國人民極嚴重之憂慮因美國人民所願望者爲和平的文明正與中國人民之眞意相同也美國　中國之特别寳物爲華人對於吾美之信任好意友誼此種感情幾普及於全中國之人此乃吾美立國後與中國繼續爲商業敎育及社會上交接之結果以中國人民之衆而視吾美人爲友以吾美人爲其政治的及社會的楷模此眞爲吾人之光榮中國人之重視美人其旁觀而不悅者正大有人在此輩竭力欲破壞吾美之信用以報紙作運動機關盡情誣謗然華人知其爲誣衊殊不爲所動也美絶無以武力或陰謀控制他國運命之心在中國工作之美國人極欲華人得覩敎育及經濟上之良好處置其工作卽以此爲一目的决不欲制服中國中國人固深知之此即美人在華　享勢力之源也中國人於經濟工業商務等事務願與美人交在亦由於此美國人極宜寶愛此善意與華人竭力提携况當此匯兌巿面尤爲吾美對華擴張商務之大好機　目下歐洲幣價跌落甚鉅美國貨物除非爲鉅大之賒欠不能售諸歐洲巿場而中國則爲用銀之國今銀價旣高以我貨銷售於中國則可獲大利即使當地所付之價銀與三年前同一巿價而易爲金圓即可增至兩倍有半華人極願購用美國製造品且願付現欵此正吾美行商之機會足以抵消　　貿易之不順利也博士又述天津日本總領事近曾反對天津華人商　所舉會　以其親　美　　國商業且與　　　　係此足證日人排擠在　美人奬勵華人物與美人交易然該商會决議對於此　干涉置之不　云公中國協會報告云　　　和會以山東德人　利判與日本後該會卽竭力連動修改或推翻和約中此等條件自六月以後從事鼓吹山東移轉於日本乃中國之大不利　 
國内要聞一 
[北京通信（）]  
　　醖釀中之各大問題 
　　近三日内各機關以春節放假似政治上有停頓之徵然而無形之中則内政外交有許多大問題之醖釀 
　　（一）内閣更迭問題安系倒靳之說喧傳已久然内幕則分王揖唐組閣段祺瑞再上臺之兩派前說爲擁戴王揖唐者之所爲日前王氏反對直接交涉之電或疑其有作用由蒙回京之某使則大不謂然以爲交涉須直接而對内對外須由段自任仔肩一力主張段再組　某　所言當然占有勢力陳籙去津之頃已傳聞段氏　　有表示謂靳翼卿如幹不了卽暫時休息亦自無妨故　十三十四間大傳靳閣不穩之說然不旋踵而息但此說之息並非完全中止而擁段再出之聲浪　高一日轉瞬新國會開第三次會如有發動當在此時連日安系方面之計畫一切府學胡同方面之勸駕聲絡繹不绝然已惹起反感第一曹錕於十九日曾來一電主張維持靳内閣而謂段之再上臺非時局之所宜第二則英使在使團會議時曾經言及謂如段上臺則恐於中國統一之希愈去愈遠且謂如果近事實使團應盡忠告故内閣之更迭已成問題而究竟能成事實與否尚未可必也 
　　（二）軍事協定問題政府方面　英法美等國對俄表示不干涉之時已經數次之閣議參陸會議决定對俄中立而中日問之軍事協定不適用於對俄當時曾電奉吉黑新庫指示此意因之一星期前巴英額軍抵黑河日人要求歸彼節制奉黑兩督甚爲反對成中日間之一問題而如周家樹李家　林建章等皆有電來主張廢止軍事協定然日方面則又有進一步之交涉由小幡以非正式與段談話謂如將軍事協定改爲攻守同盟則山東問題可大讓步段未表允拒而日人又令他人進言於東海謂德俄兩國之廣義派已聯爲一氣將破壞世界之和平歐洲和局旣有危機而俄人將以三十師之衆東犯亞洲中日對於廣義派有共同防禦之責且此項問題各國皆將受牽累當然不能援助中國如不與日人攻守同盟臨時亦不　得日人之助云云今日所聞東海已將有爲　懾服之勢此事頗有進行之機靳氏本無主張如徐段贊成當然亦不反對故口人此種運動雖尚未成事實而中國已有莫大之危機 
　　（三）山東交涉問題政府對於此案早有直接交涉之傾向所謂國際聯盟之提出依聯盟規則所定只適用於兩國爭執將至和平破裂之時今之魯案不能適用者在政府方面頗占勢力某要人曾言靳亦傾向直接交涉特以安福系之態度爲此案之辦法先不表示但看靳取何徑路卽從而推倒之因此靳遂不敢表示而交涉即已停頓然段因主張直接交涉者去年　間卽曾以直接交涉之意向各省徵求意見各省之復電絶少其說遂暫中止今事到臨頭而段之主張仍舊且日人餂以甘言謂如攻守同盟成則山東問題任中國希望如何讓步皆可辦到得此一層可以問執人口官中所傳消息已紛紛謂此次魯案有得圓滿結果之望直接交涉有利無害矣某西人語人中日間之開議爲期將不過遠似非讕言也（二月二十二日） 
[北京通信（靜觀）]  
　　舊曆年完全恢復之感想 
　　民國成立改用陽曆於兹已閱九年一般社會對於舊 
 
 

Page 7

 
 
曆年之習慣不惟毫絲未能改革而年之興味反較改曆之初特　濃厚斯亦大可異矣北京爲全國首都號令所自出雖於新曆年節賀年讌會紥綵懸燈亦嘗略資點綴但有形式而無精神一般人民則絶不感其興味北京如此外省可知（山西獨提倡新年可稱例外推原其故　於習俗積重難返者半由於官廳未能倡率者亦半兹試就今年北京舊曆年關之現象一述其大凡至於吾人對於舊年宜取何種態度則是别一問題暫時置而不論可也 
　　今年北京巿民對舊曆年興味之濃厚可以一事證之從前在民國三四五年之際袁政府下令警廳禁止施放鞭砲以致全巿寂然且當朱桂莘長内務時並有一度飭警廳强迫巿民新曆元旦閉巿之舉但自六年而後新曆年已無人提倡而舊曆年乃完全恢復矣七八兩年爆竹之禁大弛巿民異常歡喜至本年則舊曆十二月十五以後滿街已時聞爆竹之聲大街通衢新增花砲店無數前門一帶燈店尤多一入除夕則巿民滿街奔走購物者·取欵者賣節者·紛紛不绝自下午以至次日天明鞭砲之聲未嘗或斷小鞭如機關槍大砲類連珠砲宛然是六年七月十二日討逆軍圍攻張大帥時之景象余每聞其聲輒聯想及於已往若比較其程度則視已往殆可增加一二倍記者於夜深睡醒時欲仔細聞掛鐘之聲竟不可得其熱閙可想矣 
　　今年北京自入冬以來迄無大雪以致米糧之價日見增高巿民頗以爲苦兹幸自舊曆年前十二月二十五日起降雪五日平均約深六七寸雖時降時融而農田得之已受益不少除夕日忽然大放晴空而一切雜糧之價並未稍漲獻歲發春而後當亦不至大有出入也惟聞今年乞丐較往年爲多而北城一帶數日炊烟不舉之貧民亦復不少北京銀行行員乃公共捐出三千元於除夕前二三日由行員隨同警察擇尤發放雖曰惠而不知爲政然當此風雪殘年久飢之民得此不無小補焉 
　　政府舊曆年關當然大受其窘所幸日本五百萬借欵告功雖爲數僅合國幣二百萬餘然涸轍之鮒得之亦足稍紓其困聞該欵除夕前一日成交當時財政部之客廳盤桓之客甚衆有爲各督軍領欵員有爲各師旅領欵員有爲各部司會計人員有爲銀行債欵到期之取債員以平昔仰屋興嘆之司農至此乃大忙碌是以都中各衙門均自除夕日起放假三日而財部獨自元旦日起開始放假焉 
　　中交兩行京鈔之價並未下落年關内外仍保持六二三之價格此則因巿面流通之數甚少各衙門且一例發放現洋而倒把家亦無力再營此冒險事業以故商業上尚未受該鈔之惡影響焉就商業情形論舊曆年前如綢緞莊如皮貨莊大致均有盈餘其最利巿三倍者則爲飮食點心舖就中尤以南茶食店生章爲最佳如所謂稻香村·桂花村·榖香村稻花香等至除夕下午十時所有存貨無不悉數售罄且有供不應求之勢一入元旦則各店家均雙扉緊閉惟聞鑼鼓之聲逹於户外而已 
　　北京在新曆年關内外頗有不可思議之謡言在一月四日且經過二小時之虚驚而一至舊曆年關人心乃轉覺安靖因歷次搶案旣經將首犯緝獲宵小已多匿跡學界風潮發動時雖覺十分澎湃然究係一羣手無寸鐵之書生僅口與筆當然不至惹起一般人民之驚懼况且在政府方面用高壓手段自謂可弭患於無形至於前經被捕之三十餘人現仍在衛戍司令部内而在學界一方面亦復消息沈沈無所表見前年在舊曆新年尚有排演新劇以資點綴年景者今年則自學潮起後并此亦無形消滅矣 
　　於此復有一事可附述者則世人久不注意之遜清皇室今年對於舊曆新年亦特别慎重當除夕之前數日卽已下令命各官員新年一例服花袍七日並發出宮帑三千元犒賞守衛兵士并聞宮内曾宗製烟火花砲多種此亦足以增人舊曆年之感想云 
[英人之中國外交觀察]  
　　字林報載英人巴克斯特氏投稿云外交陸徵祥託病辭職矣次長陳籙亦忽以精力疲竭乞休矣外　部似皆完全患病所患者何則日人交涉也就外交部而言病勢綿延已歷數年蓋在過去八年中吾人未嘗見外交部有何作爲以表示其體力與腦力之不弱也今部長二人竟有膽量自認病甚不能續有交涉令人聞之爲之耳目一新當陸徵祥起程赴巴黎和會時曾言抱病首途冀避免道出東京時日人之過分壓力在陸之意以爲日本外務省當能念其多病而不與之糾纒過甚迨在和會進行之際陸於重要關頭又屢屢因病休養中政府明知陸氏之　軀而於陸氏屢次告病乞休時輒不准其退歸林下如此待遇甯非憾事聞陸氏今爲日人與袒日之華官所逼有抱病不能視事之切實聲明按陸氏患病固非一次然每於吃緊關鍵過去後輒覺病軀復健可以到部辦事第此次主張直接談判者則希望使陸氏病不能興庶不克及詩霍然以當外交之折衝或謂總統與總理皆不悅陸氏之拒簽德約致携回其在巴黎所應辦完俾爲政府卸肩之事件而使政府復當其衝蓋政府之遣陸赴歐原擬以陸爲政府之傀儡代人受過故諭其追隨日代表之後唯其馬首是瞻詎陸氏竟未如法泡製遂使北京東京政府大爲失望設陸氏果簽德約則北京當軸可將中國人民之怨憤移諸陸氏之身而徇國民之要求褫陸之職以自掩飾矣陸在巴黎時自知體弱不敢勉從北京意旨蓋其時華人之旅居巴黎者不乏其人明白告知外交總長苟敢簽約則其體將不止於弱也巴黎日代表見其所豢養受過替死之羊不願隨其指揮乃大愕異雖知巴黎中國學生從中作梗然此學生有法國法律爲之保護日人無如之何不能提出拘捕學生領袖之要求也今總統總理皆不知所措聞總統贊成直接交涉但又不願首爲之倡總理亦亟欲立即與日磋商但自覺在位時期未必能久今若負直接交涉之責任是於已無所得而徒爲人所咒駡未免愚甚故不即公然爲之耳政府今已拘留主要學生軍警密佈無異戒嚴凡有反對政府直接交涉之舉動政府已設種種方法制止之換言之國民之羣衆行動今已被遏阻但個人行動較羣衆行動尤爲可怖此則主張直接交涉者所爲之心驚膽跳者也政府覓人接充外交總次兩長但政府所謀及之人皆知一登外交之壇即成衆矢之的與其貪得外交之榮銜而冒生命之危險何如明哲保身敬謝不敏蓋學生商人固爲武力所阻不能公開大會申斥政府但北京入夜後胡同深寂燈光暗淡此中危機大可慮也聞總统請孫寳琦胡維德擔任外交但此二人自覺年老不堪當此重任孫胡皆來自南方江浙人士對於直接交涉之輿情定有所知華人凡年逾五旬者輒覺年事已衰行止宜趨於義孫胡皆年逾大衍殆不願挾億萬人之咒駡同入於墓乎使孫胡果皆少年則今日爲非他日尚可有重新振刷恢復名譽之機會但此非可語於墓木已拱之年也當此民情激昂之時外交人物殊不易羅致聞政府有鑒於此遂以非正式之儀式開始直接交涉北京之大倉住宅乃一變而爲徵逐之場夫僅僅招待官場原無足異顧報告頻來咸謂此之招待乃直接交涉之作用非正式之官場直接交涉已進行於大倉住宅華人得此消息極爲不甯據北京一般輿論以爲中國官僚與日本個人間無日不有直接交涉之預備會議商人而有政治之磋商實不可謂爲異事西原前事可爲證也聞日人要求重在軍事密約而不在山東問題以吾人所知日人要求中國對於過激黨與日本採取一致之行動主張中國立卽調出大軍前往西比利亞此層北京縱無不願亦所不能如允派軍隊勢必另招數師新兵以維持北京之勢力北京苟無充分兵力則直招揚子督軍與南方之侵侮但列强現方以裁撤軍隊爲請北京於此誠覺進退維谷日本亦未嘗不知之實則日人所注意者非眞欲中國出兵不過可因中國之不能履行軍事密約所定共同出兵一倏而冀實行軍事密約其他各條耳曩者吾人曾聞日政府不允實行大倉氏關於採辦鳳凰山鐵礦之要求一說今聞日政府之所以不允爲大倉出力者固大倉不願日政府分享此　礦之權利也但目前大倉已允從日政府之意矣中國失去此礦則中國鋼鐵之源悉爲日人所把持無復有經濟上之自由此華人所爲之惴惴懼者今大倉住宅中之非正式直接交涉得無與中國鋼　之前途有關係乎據華人意見總統與總理皆以爲山東問題之交涉軍事密約之履行最好現以非正式形式爲之因目前未便宣佈政府已與日本直接交涉也據衆推測凡各各要點今皆可議妥俟至交涉可畢之時北京政府卽將非正式會議中所已預備之文件畫諾蓋印華人之觀察如是廻溯日人外交之已往手段今華人對於大倉住宅之宴會其不能不抱此疑慮也亦無怪其然聞學界云凡聲望較著之敎員學生與反對直接交涉有關者其名氏已由日政府之正式與非正式代表開單送交北京政府請求逮捕其中且有知名之士如天津張伯苓亦在其列云目前中日交涉之現狀姑簡言之可謂複雜離奇小幡氏現取沉機觀變之態度深知中國官僚不久即將就其範圍而予日本以箝制北京手足之機會陸徵祥陳籙二人苟不深悉與日本開議後之結果則未必相率辭職也所可憾者無人爲北京政府與中國人民解釋國際聯盟之眞義致日人妄以已意解釋之雖吾人對於國際聯盟並不十分重視亦不敢信其能力若何但國際聯盟之設立非專爲中日時局而設如日人向華人解釋之言果爲確當則不啻國際聯盟乃純爲予日本以在華之自由手腕而設也無論現在中日交涉結果如何華人所不可忘者其自已政府已於日本提出二十一條要求時斷送山東其時華人僅僅開會抗議而無眞正實事求是之行動使世界列强刮目相待也此種要求雖係日人以刀加諸中國之頸而從中國奪得者但華人須知其自已政府以刀加諸國民之頸而奪得者視日本所攫去者爲尤多華人好自爲之以除去其軍閥主人翁此輩旣除則中國内之日本黨羽亦隨之俱逝而日本亦不能再以又一種之二十一條要求施諸中國否則中國有人爲日本効力日本要求方日進而不已也中國人民與列强果决計剗除中國軍閥則外交部將不復有多病人人員而中日間不復有非正式秘密磋商之一日矣 
　　字林報社論略云連日北京傳來消息其有最大關係者一爲日人之單獨借欵一爲鳳凰山鐵礦之問題雖中國與日人秘密了解無論其爲山東問題或賣鑛事件要與第三方面無干然此種交涉果眞爲中國所主持且爲中國所贊助始能以上說謝絶第三方面也今中國全境人民方奔走呼號反對借欵而與日人締結借欵等合同者並非中國不過少數顯然無治國能力腐敗自私著聞於世卑鄙無恥爲全國凡有生氣者所共唾棄之官僚耳此輩苟無外來之財力上與精神上扶助則早已被逐去位矣爲與中國往來起見固有承認其一政府之必要但所謂承認者並非謂不問條件是否爲全國所贊同我必有貸以巨欵之義務也若謂中國内訌非列强所宜過問則列强業已注意於中國内訌而有南北必須議和借欵用於裁兵之規定矣今山東問題與鳳凰山礦産之交涉雖非正式且爲日商所爲然苟語華人曰日商所議定者日政府必不核准之又誰其信之此種事件定使中國全境義憤勃興發生前所未覩之爆裂英法美三國旣與日本同居四大强國之列苟不立即嚴重干涉現方進行之非正式交涉在華人心目中安得不與日本同流合汚乎故英法美亟宜向日本要求明白宣佈其對華政策使日本而爲四國銀行團之一也則日本必須對衆脫離其商人行爲之關係蓋日商之行爲不獨破壞銀行團之全盤宗旨且足使銀行團其他團員亦爲中國人民所憤恨也今日本　作兩面話苟常此態度而無鮮明坦直之了解則列强所欲在華施行之任何切實方針如裁　冗兵等事皆歸無用蓋於五百萬鎊借欵半愚弄英法美三國者此後將用同一方法而復愚弄之也 
[濱江通訊（國奴）]  
　　哈爾濱俄黨宣言 
　　哈爾濱俄工此次對於政治頗爲活動而對我國官吏之彈壓尚能服從故哈埠得以粗安無事現在鮑督軍在哈於軍事方面妥爲布置原定舊曆年内返省近探詢軍界據云尚有種種要事一時恐難即舍去故過年旋吉亦未可知至霍爾瓦特現已失勢頗爲狼狽我國政府雖有利用之意無如霍已失其信用新黨攻之尤力最近俄工發有職業同盟會·及職工政治統一聯合會之議决書録如下以資觀察東邊俄黨及俄工情勢者之參考 
　　中東鐵路職業同盟會·及社會黨各機關於一千九百二十年一月二十七日開聯合會議討論所謂日本干涉之問題會議條件如左（一）俄國所有社會勞働人民果能合羣力結團體消弭彼此之爭論以從事於和平事業之進行則日本軍隊之出發後貝加爾及遠東一處徒然妨害俄國久望進步之發展致招鬩牆之戰爭（二）日本軍隊之進發絶非保護俄境鐵路及保安捷克其他同盟國軍隊之撤退所必須要旨俄國勞働界對於聯軍表决撤退不干涉俄國内政之事深爲滿意因俄國民黨無須藉日本之協助亦有保護聯軍迅速安全撤退之能力　本軍隊之進發徒惹起俄國人民及鐵路職工之惡感致使鐵路實際上諸多障碍宜速籌畫撤退（三）日本之野心家不顧俄國多數人民之反抗且增加軍隊於俄境後貝加爾等處依本會之竟見是直欲侵佔以擴張已國對於俄民經濟上政治上之勢力而已倘日本不打消增加兵力於後貝加爾等處則俄國人民當卽羣力相拒本聯合會號召世界社會黨結合一致協助俄國反抗日本侵犯俄境並維持俄國人民使日本軍隊撤出俄境之要求俄國民黨之在路界以内者號召現有自主之華民勿被日本野心家之誘惑當敦篤睦誼協助俄人以抵制日本　　之　入於俄境本會　信日本之勞働界以及平民對於政府於和平開始之際施武力於恢復安居樂業之人民亦必羣起反對也本會議甚望日本國民黨竭國攻擊野心家之圖謀勿使日人抛棄幸福犧牲性命以從事於無價值之血戰其會議條件公布華俄日三國報紙並請願於鐵路公司外交官俾實行之 
　　此外又有職工政治统一聯合會事務部宣告同胞國民取消反抗日本在西比利亞干涉之問題開游行大會以示羣相抗敵文如下職工政治統一聯合會於本年一月二十九日議决取消游行大會本會議决宣告取消之原因有二（一）則中國機關對於此種舉動難表同意不允游行者因恐致生枝節且按中國機關指示宣言共同同盟撤退則中國擔負保護中東鐵路之責自當設法預防以免日本方面發生事端（二）則據所得確實消息在哈爾濱潛跡黨人甚夥希圖乘開游街大會之時藉生暴動演成流血之慘劇同胞國民聯合會應共守鎭靜蓄銳養精以待時機且游行之舉恐徒招慘劇於革命之前途殊多不利聯合會擬舉行反抗日本之游行會兹已多數表决惟聯合會甚願請同胞國民散布議案之條件竭力反抗日本干涉之舉並願中俄人民結合一致共維大局同胞國民要知取消游行大會非違革命宗旨願同胞結合勢力待時而動我等當斯大事須壁晝圖維以收根本之效果乘此時機應各匡扶國事鞏固勢力致同胞流血爲幸 
　　記者按觀此兩項宣言可見俄國一般人民對日對華之志趣已可概見又按此項宣言大致雖略見他項通訊惟均零錦斷縑不成片段故詳録如右以窺全豹 
[東三省通訊（隱）]  
　　吉興公司之虚而爲實 
　　代議士之聯翩下獄 
　　吉林近三四年有權力者使無一不思染指於吉林永衡官銀錢號所賴以監督者惟省議會而省議會中主要議員李慶榮久兼該號經理又現在副議　程科甲兼充該號分店之永衡印書局經理以致紅鬚緑眼人人想借此發財於是借欵者借欵抵押者抵押五花八門一言以蔽之曰朋分而已有劉鍾澍者以書記出身數年奔走因帮助人運動選　之故得有餘資於上屆選舉竟爲省議會議員於是大出風頭常奔走於吉林長春之間在去年約同副議長劉會同等異想天開揑設一吉興公司稱爲辦理墾務用此名義向官銀錢號借錢共得大洋六萬元内中勾串彼此皆知惟該號欲卸責起見謂必先將公司註册於是商諸實　　時吉林實業廳長陶昌善正被各方攻擊欲拉攏議員也故令辦完手續卽爲轉請註册吉興公司得准註凯之後雖爲海巿蜃樓居然統計中發生一有效力之法人資格矣劉等借得六萬元巨欵之後三一三十一的瓜分起來大嫖大賭無所不爲蓋彼等本無振興實業之意故不必悉力經營也詎知如此巨欵旁觀之人焉得覩之而不紅其眼有民報者趙偉安所倡辦也趙與現在吉林省長徐鼐霖尚有淵源因此大登特登天天將此吉興公司一事當作長篇小說連續搜載故於區區一吉林省城中亦已無人不知無人不曉另有朱永濬者敎員也對於此事願打頭陣慨然繕寫訴狀向吉林地方廳告發劉鍾澍等詐欺取財爲時旣久偵查復偵查法界總以劉爲議員滿擬從寛希望化有事爲無事不圖日本留學生現充律師之傳保衡等又起而爲打第二陣此時法界覺得無法維持適省長徐鼐霖以剛斷名有此省長在上監督司法不敢過於鬆懈於是着手進行將劉鍾澍誘到吉垣送入第一監獄是爲吉林議員入獄之嚆矢劉被拘後大窘聘請律師秘密商量託病保出初法官不允旋經省會正議長于源浦函述情形遂允取保劉出獄後覺住在别處不足以爲防衛於是入日本人設立之東洋醫院二月十七日法官又要傳詢前往傳劉劉家屬以在醫院對法警到東洋醫院傳詢劉稱病不出其實並無何等病痛不過心亂如麻而已法官無法特追原保劉不得已於十八日出院到廳應訊訊畢還想回醫院而法官不允蓋恐其重復利用治外法權也大約此案劉之三等徒刑不得幸免而與有關係之副議長劉會同早已肥遯鳴高辭不與劉在獄作伴獨議員兼官銀號經理之李慶榮先後入獄故吉林監獄中現在不但有官吏並且有議員孟德斯鳩三權分立說竟分立到監獄中矣此案結果如何且聽後來分解 
[湘西又將有變化]  
　　湘西戰事已終了矣就表面觀之似已歸於平靜然猶未也田（應詔）張（學濟）諸氏之職志全在統一湘西統一湘西云者卽凡屬湘西區域皆不許有外力攙入其間是也然在西南視之即爲破壞湘局之統一故唐滇督劉黔督等皆大不謂然唐督勸田張將民政移歸譚氏劉督勸田張消弭意見母事紛爭皆爲其反對田張統一湘西之表示乃最近又有人大倡統一湘西之說奉田張爲主體田張將以兵力助之成功因是又惹起湘南諸人之憤怒趙恒惕已發出通電痛加駁斥謂凡屬護法區域當此和戰未定之時皆須統一於軍府各省地方皆須統一於軍府所任命之督軍湖南不統一於譚督而另謀湘西之統一非恒惕所敢聞也云云語氣頗爲强硬現在吳謝諸軍旣已移駐洪江一帶與辰州方面益爲逼近兩方意氣益深爭持益烈湘西之必將大起變化可逆睹矣廖湘雲投降於北軍楊旅之後該處南軍即知其必有反攻之舉故於溆浦前線各地節節設防嚴行戒備果也廖竟於昨日約同楊軍分兩路進取一出烟溪一出馬轡以反攻溆城南軍旣經戒備故廖軍一經發動即被偵知當即一面電逹郴州一面進兵迎擊刻下業已接火正在激戰中據某方傳聞廖氏此舉非貿然輕進者蓋已得辰州某某等之贊助許爲援手始約同楊軍進攻云云此說如果實在則湘西之變化必更非吾人所能料及矣 
[成都商學聯合進行紀]  
　　成都學校現放寒假留省學生與商界仍在聯合作積極的　貨運動商學聯合會曾於一月二十三號開評議會議决各案如下（一）處分年底限滿殘餘日貨案　全體評議員議决年底拍賣殘餘之貨不必燒毁以全商本决於舊曆新年正月由該會將各舖日貨調齊估定最低價格出售愛國劵凡購此劵者均完全配奬至其詳細辦法尚未議及（二）改良成都花會案該會因成都每年所辦花會對於社會不但無益且多損害决議將花會改爲勸業會從振興實業入手以符該會提倡國貨之宗旨至其詳細辦法已交文牘股擬定辦法呈請省署照行（三）本會設國貨店案此案業已通過成立但詳細辦法及集資方法議俟下期會議再行商榷（四）更換特許證案决由該會通知各日貨商自一月二十五號起未領有本會特許證者所有日貨概行停售須速造清册·及原來之特許證一併速交本會另發特許證始得出售但限於一月二十五號截止更換特許證如二十五號以後未領該會特許證者所有日貨概不得出售該會又於一月二十八號召集商學兩界全體職員開臨時緊急會議分决奬罰規則十四條（一）本規則效力所及限於省會警察廳管轄地面（二）凡私售私運日貨者一經本會查獲立即没收之（三）由郵寄日貨來省者不論貨之多少查出後照貨價加二倍處罰（四）私運日貨價值在百元以上者查出後處以原貨相等之罰金（五）販賣日貨之商人於限期滿後不報由本會處分尚私存五十元以上之日貨者除没收外并罰以原貨相等之罰金（六）無論何人知有私存日貨者來會報告查出後提罰金四成奬之（七）限滿後没收之貨由本會定期當衆焚燬但在拍賣期間内没收之貨由本會拍賣所得金作提倡實業之用（八）商人自願將所存日貨焚燬或送交本會封存者由本會分别奬勸之（九）售日貨商人在限期内積極改售國貨者由本會予以相當之奬慰（十）無論何人有買日貨在公共場所焚燬者由本會予以相當之奬慰（十一）本規則所定之奬慰分爲三種（甲）愛國匾額由本會職員親身歡送（乙）愛國奬章由總幹事親送（丙）愛國登報三日記明街道招牌（十二）奬罰規則由正副幹事署名負責（十三）凡重要敎育品及藥品不在抵制之例其重要附則另定之（十四）本規則自議决之日起實行 
　　尚有要聞及地方通信轉入後頁 
雜評一 
[南北實力派（默）]  
　　近來南北和議有先從兩方實力派暗中接洽之說然自目前情形觀之則兩方實力派之行動皆有愈離愈遠之勢北之實力派於學潮後方欲藉外力以壓服民意南之實力派於憲載後方欲藉兵力以自相爭衡一則方謀改變軍事協定以逹其直接交涉之目的一則方謀爭奪滇軍兵柄以逹其擴張黨勢之欲望故兩方實力派在今日以表面言各有所謀無暇顧及此不急之和議而以實際言北之所爲與和議重要條件根本相反南之所爲正因此和議暗中進行之　而自啓分裂故曰今日和議之不能接近以此爲要而所謂兩方權利地位之不易支配猶其次焉 
　　然而實力派之行動如此人民將益厭棄之矣 
 
 

Page 8

 
 
國内要聞二 
[紀梧州之火災]  
　　梧州撫河口平安客棧於昨早（二十日）四點半失慎時適北風怒號故火勢極猛各街水龍救火隊雖急卽馳至施救亦不能及附近各水筏如聯益公司仁信筏香江酒樓永安客棧水上警察廳等均被災及其餘　有火船數艘及大小船艇花舫等數十隻亦被焚去同時附近之艇被火者又被北風吹至對岸三角嘴故又延及中關進泊中關之水筏亦成灰燼嗣又由中關延至大河右岸火山脚之木排幸施救得手止焚去排之一隅計大火所至之區域左岸自下筏起至水警　止右岸則至中關及大河木排等處並聞該客棧起火時恐他人掠奪貨物特將大門緊閉並拉去行橋以致住客無路可避故多落河而死現官商各界對於此次災刼議决　廣仁寳善堂辦理其辦法擬撈得一屍奬銀一元即振四寸相片二張一懸諸善堂門首一存諸善堂然後收殮如兩日仍不見有人認領即埋葬山岡以待領取今晨各魚艇在災區内撈獲屍首十六人其中無頭者有之無手或缺足者亦有之更有一屍與一妓相挽弗釋蓋此人欲救該妓而同被其害者此最悲慘之事也據鄰近商民　見謂各筏不能脫之人數大約在三百數十人以上統計損失約有二十餘萬金並謂該客棧拉去行橋使救火隊及警察消防隊不能登筏施救致成燎原殊堪痛恨云 
[蕪湖快信]  
　　皖南鎭守使馬聯甲客臘二十六日回蕪本擬元宵節後赴蚌埠刻接蚌埠來電催促改初九日乘利濟起程蕪湖職業學校經費已經籌足現正覓勘校舍下學期卽可開學又有阮仲勉等發起工讓學校培養貧寒子弟校舍由電燈公司擔任建築敎員由各校擔任義務 
　育廳長董亨衢刻在省垣開　　語傳習所已令各縣勸學所選送學生來所學習 
　　蕪湖現有日商採辦米糧米價因而飛漲上等米每石　漲至五兩以外次米亦在四兩五六錢其經手代辦者即烟甯帮復成祥永豐公兩米號聞先後裝運上海轉載出口者約四萬石左右 
　　蕪湖民國八年份海關出口米糧每一百五十斤爲一石共計六百餘萬石爲近十年來所　有 
　　蕪湖上年營業獲和之豐推廣潮兩帮米商爲最其餘錢帮雜貨皆好惟客臘下半月雨雪連绵各批發店放出之賬年终不能如數收進所幸米巿大好銀根尚鬆此間已有錢莊二十四家今正尚有三家新開 
　　蕪湖有沈子陶劉卓雲者未經禀准官廳擅立磯字埠事務所派人在外招股意　包攬江口至弋磯山一帶公司堆棧小工及馬頭夫生意馬鎭守使以該事務所跡折招謡恐其侵奪小工生計有碍安甯已指令警察廳蕪湖縣　消該所 
[南京快信]  
　　　機關舊曆年假已過自昨日起已照常辦公 
施愚曾由滬來甯謁李督報告和議近狀除夕日返滬齊省長電告定陷日由津返甯 
　　倪嗣冲病仍未痊馬聯甲昨由蕪來甯即赴蚌 
南京總商會昨電京反對魯案直接交涉 
　　學生因外交緊急近有寒假滿期仍不上課說敎育廳長已函各校長設法維持 
　　通海張仁奎徐州張文生海州白寳山淮揚馬玉仁均來電呈報各屬並無排貨舉動軍民兩長指令仍督飭所屬隨時取締制止以杜藉口又令敎育廳長胡象祺省會警察廳長王桂林督飭隨時取締制止勿稍寛縱 
[杭州快信]  
　　省垣中等以上各校原定下月三日以前一律開學現又展緩一星期須俟學生聯合會　會後方可上課 
拱埠鼎新蕭山通惠公甯波和豐三紗廠報告上年盈餘在一百萬元以上實業廳現通令各縣勸種美棉頒發棉種推廣利源 
　　此間盛傳蕭山縣監犯前夜有全體反獄情事聞當場格斃多名惟未得官電徵實 
第一師長潘國綱准下月一日起行赴厦門 
　　長興開放繭行案經中華國貨維持會電省請遵部限停發繭帖例設法禁阻軍民兩長已令行實業廳查核辦理現又據盛澤沈鵬吳興江在寛長興朱寳清·杭縣金溶熙·各絲綢業代表紛請維持故又委廳署錢科員馳往會同吳知事召集各紳商開會公决辦法 
地方通信 
[蘇州]  
　　實徵清册之更正吳縣公署近奉財政廳指令略謂查秋勘被淹荒田按照條例應蠲七緩三今據呈送八年秋勘田畝銀米分數實徵清册全數蠲免殊與定章不合由廳按成核算計剔荒田畝蠲銀一萬三千五百六十一兩五錢六分四釐米一萬一千七百十八石四斗七升七合緩銀五千八百十二兩九分九釐米五千二十二石四合已於册内分别更正仰即遵照云云 
　　查緝虧欵委員無着浙江杭縣知事公署經徵屠宰稅委員吳家枬虧欠稅欵洋五千一百四十元潛逃無摐經該縣知事查得吳家居蘇城金太史場並有財産在蘇特呈請浙江省長轉咨江蘇省長令行吳縣知事迅即派警赴該處拘捕云云温知事奉文後即於去　二十七日密派署警顧運往拘聞該警查得吳與家　均早　去現已呈復縣署轉復矣 
[松江]  
　　農校經　有着勸學所長張彬士擬在濱浦地方設一　業學校曾於去歲呈准敎育廳委任省議員盛元音爲　校籌　員并指撥前融齋媾院存欵供該校籌備之用旋以此項經費已撥　游民習　所一時無從收回致籌備事宜中途停頓遂由盛君於去臘將情呈報敎育廳并請另撥的欵以便籌備當由廳署轉令縣署先行墊撥適游民習　所亦於此時停辦所有融齋存欵已由縣署派員收回農校經費因此遂有着落現聞盛君已領出三千金擬即先在南外黄耳寺籌建校舍同時在校舍附近先設一農事試騐場云 
　　清查公欵餘響縣署頃接省長訓令略稱據松江縣公民李晋昌等一百二十人電請轉令該知事召集二十四巿鄉自治委員會規復辛亥年公欵并正式改組公欵管理處等情查此案業已派員查復并將改組情形呈報胡在案仰即轉令該公民等知照云云李知事以李晋昌等住址未詳省令無從轉　爰於昨日揭示署前俾衆周知 
[鎭江]  
　　各　體力爭魯案電北京大總統國務院鈞鑒國家要素厥爲土地人民與主權三者闕一國不成國今者山東青島直接交涉是無異承認日本爲我之對外代表即使土地收回亦何異於朝鮮望即打銷此議提交國際聯盟會辦理以憑世界公判不然一任軍閥派之武斷横行小民雖愚載舟亦可覆舟俄帝崛强尚有末路袁奸雖狡收場如何幸母以愚民爲可欺小民爲可壓要知不顧主權·不顧人民·不顧土地者皆小民所疾首痛心而欲與之偕亡者也而京津學生及代表因愛國心誠反被拘被囚　辱被毆甚至有囚傷而　命者曹楊諸人猶不稍動憐憫之心强硬如初毫無顧忌以致捆綁學生游行日界貽　鄰邦其恥孰甚宋之張邦昌唐之石敬塘恐不此過耳如此之人而可以爲民其　民何能服國亦何可不亡望即削職治罪以重官方學生及代表諸人亦望即日釋放令其安心事事恢復自由福州交涉　請如民所要求之八條辦法貫澈到底早日完結此皆與三種　國之要素極有關係若不如民所望民亦惟有捨其家事同赴國家之難矣所謂國家者比如公司果總理及執事人無狀股東未不抛棄其權利而不過問者也問之而無效未有不另選總理及執事人延長此公司壽命者也生死相關何可不問與其股東坐見公司之滅亡爲他人僕母甯爲此總理及執事人宰殺而烹　豈　他哉俯從氏意是爲至禱吾等皆有身家豈甘好事亦正爲有身家不　不瀝血陳辭諸希洞鑒鎭江國民大會鎭江國民委員會鎭江基督敎聯合會鎭江醫學公會丹徒縣敎育會鎭江回敎聯合會鎭江通俗敎育館鎭江學生聯合會已未星期演說會鎭江商會鎭江貧兒國貨負賑　鎭江商團中華愛國勵志會鎭江客商團鎭江各界聯合會鎭江農會鎭江十八巿廂董事會叩 
英領請假回國駐鎭英領事賽非勒君請假回國遺缺由該國政府派委　　定君接充兹康君業於日前由粤來鎭履新賽君交卸後携同家脊乘車赴滬然後返國　行中西各官咸詣車站歡送　 
[楊州]  
　　新春又雪此間自二月後雨雪甚多二十一日早又降大雪直至夜中始止約有七八寸深云 
　　盜傷事主南鄉八里舖居民程某向在東三省日前偕妾歸家度歲資財甚當爲盜垂涎於十八日夜衝門入室刦掠財物其妾并被砍斃事後程即來縣報案佟知事於二十二日下午帶領檢騐吏前往相騐並飭探警跴緝云 
　　八中六週紀念會揚州第八中學校於二十二日開六週紀念校友會蒞會者約三百人秩序如下（一）開會奏樂（二）唱國歌（三）向國旗校旗行三鞠躬禮（四）會員互行一鞠躬禮（五）會長報告（六）會員演說南京高師江靜齋演說『工業與國家之關係』商務印書館職員戴孝侯演說『商務書館編譯印刷兩部之内容』北洋大學冶金科　偉民演說『冶金與國家之關係』南京高師姚爾玉演說『英文教授之研究』山西國民師範敎員許恪士演說『山西政治敎育之狀况』（七）攝　（八）聚餐（九）會員繼續演說南通新織願公碩演說南通自治及紡織之内容』北洋大學工科葉秀峯演說『實業與國家之關係』末由南京高師周厚樞致答詞（十）唱校友會歌　樂閉會 
[嘉興]  
　　已未年商業之悲觀嘉興各商號去臘因賬欵難收銀根奇緊被逼倒閉者有祥義昌　莊·某南貨號·寶生藥號·等五六家現新年已過各商號之照常營業者僅十之三四虧蝕各商號現正另行招股希望繼續開張惟申天寶·許祥和·等銀樓略有盈餘綢緞布莊次之此亦可見商巿之蕭條矣 
[杭州]  
　　已未年商業概况杭　已未年商業概况調查如下錢業如泰生·怡源·信昌裕·惟康·等莊自二萬餘元至三萬餘元不等米業湖墅以永昌爲最城内則推大有元綢業機織如九成·緯成·等公司純利自二萬餘至三四萬不等木機以固泰興等爲最顔料業如悅來昌·致中和·等均獲利四五千元金業聞與乾源·信源·等合計獲利有二十餘萬元 
[漢口]  
　　鑄造馮國璋紀念銀幣中美　聞社云武昌造幣廠遵北京政府命令現擬趕造鐫有馮國璋肖影之銀幣以資紀念 
　　磁器公司與針釘廠合併舊金山華僑所設中華磁器公司與漢陽官辦針釘製造廠合併現已取得農商部允准所有該兩公司出品均免抽内地子口稅及釐金三年藉以奬勵海外華僑投資於國内實業 
 
 

Page 9

 
 
   
 
 

Page 10

 
 
本埠新聞 
[已未年各業盈餘之調查（三）]  
　　華洋各紗廠上年度實業各廠之獲利以纱廠爲最緣自五四之後本纱暢銷於各埠且花價廉而纱價昂爲十餘年來罕見之故今將各廠盈餘數列下怡和一百四十五萬兩公益七十萬兩恒豐五十萬兩鴻裕七十五萬兩溥益七十萬兩德大四十五萬兩厚生五十萬兩同昌四十四萬兩振華三十五萬兩申新第一第二一百零五萬兩寶豐二十五萬兩寶通五十五萬兩三新一百三十萬兩 
　　火機花廠北巿火機各花廠去年全年營業最獲利者爲薛文泰之益泰·與許松春之永茂今將盈餘各廠列下益泰六萬兩永茂二萬兩雲龍三千兩禮和七千兩永豐五千兩　 
　　機器碾米廠去年該業同行所碾之貨以客秈巢湖秈米等居大多數所獲盈餘大都由自行存貨及糠　脚貨昂貴之故因所得碾工終屬無幾也兹將各廠盈餘數録下永大昌四千元振興八千元致中和一萬元三泰八千元鎭昌二千元源昌二千元仁記六千元恒昌德四千元恒昌二千元泰昌三千元成豐一千元裕盛一千元永升三千元瞿成記三千元豐裕二千元昌泰二千元益盛四千元新仁豐一千五百元徐恒泰三千元何順泰三千元生泰二千元協康平南巿信昌五千元 
　　油豆餅業南巿油豆餅業生意素稱發達上年營業較諸往年爲尤盛故年終結賬盈餘亦豐厚兹調查各行盈餘數列下駿源行二萬五千兩正大三萬兩鼎泰三萬兩生泰二萬兩長義一萬兩和泰一萬兩泰潤一萬兩恒盛一萬兩元和二萬兩恒源五千兩恒豐五千兩元生三千兩元德三千兩叙泰三千兩恒與三千兩三泰五千兩新豐八千兩泰豐六千兩 
　　桂圓行桂圓行一業均設於洋行街及新開河一帶專向閩省採辦運滬銷與各路客帮·及滬地桂圓店等去年營業困産地收成減色成本奇漲故各行均未得厚利兹將各行盈餘數録下祥裕二萬兩義泰二萬兩聚成一萬五千兩新茂和一萬兩和泰五千兩和成五千兩萬春六千兩餘泰五千兩 
[昨日上巿各錢莊之牌號]  
　　昨日商界稱爲財神日爲南北巿各錢莊新歲上巿之第一日兹將各牌號列下兆平·安康·恒祥·祥裕·彚康·潤昶·安裕·信元·衡通·茂豐·匯昶·承裕·晋安·賡裕·德興·長盛·恒隆·潤餘·光裕·福源·福康·益大·慶成·鴻祥·振泰·泰康·鴻勝·叙康·信成·永豐·德康·永餘·仁亨·渭源·義生·謙成·益昌·鼎康·存德·怡大·恒興·益豐·合豐·信孚·志豐·瑞昶·寶豐·滋康·同餘·順康·元春·元盛·信裕·大成·志誠·元甡·寳昶（以上北巿匯劃莊五十七家）信康·同豐·大德·慶祥·敦餘·慎一·同德·致和·久大·正和·鼎甡·瑞康·隆泰·鼎大·裕源·源和·元順·同益·長和（以上北巿未入團者十九家） 
　　致祥·源昇·益慎·源裕·徵祥·晋德·益康·義昌·衡九·德昶·乾元（以上南巿滙劃莊十一家）德泰新記·元發生大·志成·成源·祥康·德泰·瀛豐·義源·泰源·正康·元慶·裕記·仁大（以上南巿未入團者十四家） 
[雜糧價尚須看漲]  
　　雜糧自上年出口活動以來巿價頻漲大概由某國購辦運往西比利亞作爲軍糈之需故去歲年終業是者已先預料新正紅盤必有漲勢昨日商界稱爲財神日循例開紅盤除小麥價仍平平外黄荳菉荳每擔漲起二錢至三錢赤荳每擔漲四錢花生仁漲二錢花生漲一錢而人心尚在看高云 
[慶豐銀行開幕]  
　　北京路慶豐銀行於去歲組織成立擇定昨日行開幕禮上午由經理鄭聲和在行酬應來賓欵待茶點同業中姚德馨·孫衡甫·馮芝汀·陳永福·董芸生·商界姜炳生·余葆三·樂俊賓·姚明生·孫梅棠·謝蓮卿·葉賢剛·陸用吉等均蒞臨致賀當日共收存欵有四一十萬之多 
[浦東實業之調查]  
　　浦東一帶華商實業經此陰曆年關收東發展頗多變更兹將各方面情形調查録左 
　　織布廠染織布廠一業在民國二年間最稱發達沿浦一帶多至四十餘家經二次革命後國家多故受時局影響加以紗貴布賤不易獲利而其中目光短淺者競以低貨賤售巿面遂遭敗壞於是虧負停歇者逐年增多現在所存者僅十餘家其經理股東皆有志實業之人經騐亦已增進然獲利甚難據該業中人聲稱去歲上半年各廠皆虧折自五四運動而後各界提倡國貨各廠出品遂有銷路得以挽回虧損查爛泥渡一帶去年尚有福成·華錦·華彰·通源·緒豐·源甡·大綸等七家本年起聞源甡緒豐二家已無意營業大綸改名勤德於昨日開工其福成等數家定於初七八等日照常開工其餘如洋涇鎭之瑞大·仁記·張家浜之大綸老白渡之羣生塘橋之大森均照常工作營業云 
　　織帶廠線帶一物向之充斥巿場者類多日貨以東三省及長江一帶行銷最廣本埠華人自織者大都零星小工塲小本營業惟洋涇鎭之源昌織帶廠規模較巨中有織機二百餘架女工三百人專爲仿織此項日本式之線帶該廠去年上半年虧折下半年獲利通扯略有盈餘該廠出品運往閩省銷售者爲數最多聞其暢銷時間在冬春兩季云 
　　麵粉袋麵粉袋一物近年以來用度日廣曩日來自美國迨歐戰後日人出品亦充斥巿場華商設廠自製者浦東高橋地方祗有一廠其他尚不多覯兹由本埠泰來麵粉公司經理某君特在洋涇鎭創設永記布廠專織此項布疋縫製粉袋因當地女工缺乏特往江陰甯波等處招雇男工二百餘名部署業經妥洽定新正初七日開始工作 
[聯合通信社關於和議消息]  
　　聯合通信社云南北和議自南總代表唐少川發出艶電後軍政府已將外交問題電詢北京有無辦法尚未得覆兩方代表均在靜候中而一日之間竟發生兩種可驚之矛盾消息此國人所極宜注意者也 
　　（一）四團體代表要求撤消和會昨日上午十一時有全國各界聯合會·上海各界聯合會·全國學生聯合會·上海學生聯合會四團體公舉代表王德熙等八人詣某公司謁唐少川君首由某代表發言略謂伊等八人係代表四團體公意向先生有所質問敢問先生對於和議意見如何唐君答吾國南北本屬一家自然應早謀统一代表問先生所發致軍府之電到底用意若何唐君答中日軍事協定對内爲將來亡國導線對俄爲目前召禍根源吾以爲目前最急且要之問題莫過於此非立刻將該協定解除吾國即淪萬刼不復此乃全國人民共同利害所關比國内問題尤爲重要艶電主張實原於此代表問目下全國人民均不要和先生艶電何故催開和議上海和平會議實在熒惑衆聽先生何以不把此和會取消唐君答當時因兩方分代表暗中接洽主張廢棄總代表由代表開議要求我表示贊成我以爲旣有轉圜辦法則卽由軍府電令各代表爲光明磊落之開議可参何必暗中接洽至和平會議在南方方面係由軍府設立存廢之權自在軍府代表問北京政府爲萬惡淵藪實無和之可言不如撤消和議另謀解决方法唐君答和議本由我主動當時我在日本聞歐戰告終知外交形勢緊迫而國内尚兄弟鬩牆幾不知有環伺之外侮故我卽電南北政府主張議和俾早謀統一以協禦外侮不料自五月停頓後時局愈形混沌我所要求解除軍事協定一事據最近所聞匪特不能解除某方面且有要求擴張該約爲政守同盟消息且舊曆歲底又向日本借欵三百餘萬似此實無誠意謀和之可言貴代表之所見甚是代表問先生旣承認北方無和之可言何不通電表示態度主張撤消和會且從前全國人民以爲南北應該謀和故贊成和議今全國人民均以爲南北不應謀和故咸反對和議先生旣能徇分代表請電軍府促和又何不可徇吾輩代表全國人民公意之請通電南北主張廢棄和議撤消和會乎唐君不答各代表咸以此再三强要唐君謂我本國民分子之一與八位代表相等若以事關國家儘可彼此交換意見如八位自視爲裁判官以迫供相强我又何能承認各代表遂謂吾輩亦不過希望先生如此表示並非强迫唐君謂諸君一番愛國熱誠我自然感佩但我自有我自由的表示惟我本個人即使有所表示其效亦與諸君之表示等耳約談一句鐘各代表遂興辭而出 
　　（二）布告軍府主戰之傳單有自署愛國同盟會者散布印品傳單大旨謂上海和會雙方總代表久已派出因爲少數陰謀派搗亂把持至今未能開議上月十九日唐蓂賡總裁致電北政府聲明除外交問題外餘皆無所爭持上月二十九日唐總代表致電軍政府主張取消軍事協約卽可開議吾人以爲南方要人旣有如此表示則和議不難續開糾紛不難立解矣不意近得粤中消息軍政府中之陰謀派恐和議告成彼等之禄位不能保遂設計破壞一面以官樣文章覆唐少川謂尊意極是已電北廷俟得覆再聞云云一面由此次成立之一百八十萬借欵内撥三十萬交吳佩孚以踐其前者許而未與之宿諾令吳退防漢口將由李根源成桄等攻長沙一面并於福建方面有所進行云云 
[四團體反對借欵電]  
　　全國各界聯合會等四團體致駐京各國公使電云（原文係用英文）北京各　駐華公使鑒頻年日本以巨欵借與北京政府攫取中國之主權利權冀實行其東亞們羅主義各友邦知其如此曾聲明於中國時局未解决以前無論何國不貸欵與南北當局今北京政府媚日殘民有加無已各友邦竟漸食前言五百萬鎊借欵及四千萬元借欵之耗同時傳來吾人聞之不勝驚愕此種舉動直接妨礙中國革新運動間接破壞世界之眞正和平使成事實則我中國人民將以深恨日本之心理深恨各國中國固不幸各軭甯獨利乎望各友邦維持國際之信義鑒諒吾人之誠意立將所許與於北京政府之借欵未定者停止談判已定者停止付欵並取銷成約否則吾人惟有按照我國臨時約法凡未經合法國會同意之借欵决不負償還之責任全國各界聯合會·中華民國學生聯合會總會上海各界聯合會·上海學生聯合會敬 
[北海電拒直接交涉魯案]  
　　本埠報界聯合會昨接廣東北海救國後援會快郵代電云（上略）近據報載日本竟通牒我國强欲繼承德在我山東之權利逖聽之下痛憤異常查我國各界自五四以來奔走呼號義正詞嚴拒簽德約純爲此點今日人仍如此同人誓死萬不承認伏懇貴會轉知各報鼓吹全國聯電政府提出否認極力抗爭不可稍事遷就墮彼術中以全國脈而顧主權國民幸甚北海救國後援會歌叩 
[旅滬豫人開會紀]  
　　反對直接交涉與吳王督長河南 
　　河南旅滬各界聯合會爲反對直接交涉與吳王督長河南事於二十四日下午一點假全國各界聯合會開會公推趙萬川主席謝齡紀録首由主席報告略謂安福部欲任吳光新督豫與全國各省有最大之關係河南當南北之衝大河以北爲段之勢力趙非其嫡系故欲易一心腹爲伸張勢力統一南北之計吳督豫王長豫漸次陳李各督亦可更摇兼有日本軍力之接濟可實行大北洋政策趙倜更換與否不發生問題吳督豫之害大矣東有倪北有馬狼狽爲奸河南之情景非湖南比湖南周圍之駐軍如馮吳等尚知大義若吳一督豫與倪馬輩一致行動吾豫苦不堪言矣又謂湖南欲去一張敬堯請願團痛哭陳辭卒無效果我河南當此吳王未到豫之前總宜拒之務早萬不可將生息長養之河南斷送於此二人手也次由何緒纘發言謂軍閥現欲以武力統一全國先從吾豫着手任吳督豫即係用對吉魯之故智漸次進行一俟佈置妥當即發表命令至此再欲拒絶亦不易矣且此事不但爲吾豫切身之害實與國家前途有莫大之關係次陳鐵琴說明王長豫之利害主席又謂今日所討論者爲吳光新督豫王印川長豫我人對此有何主張後何君又謂我人對於吳王一致拒絶吳之蠻横盡人皆知王爲安福之首領以楊以德馬良輩尚敢越爼横行王若長豫恐只能忠於安福不能爲同鄉謀矣故宜先發電阻止吳王並驅逐新來信陽之吳軍出境經王潔仁附議主席付表决全體贊成游蘭堦提議驅逐吳軍必同時驅逐西北軍王潔仁李興趙子安發言均同此意主席云對此事之辦法（一）當發通告書與本省各地鼓動民氣使内地人人起而反對三十萬同胞甯死不承認（二）電趙周人以大義相責使其本諸民意反對直接交涉驅逐駐信陽之吳軍出境以釋人民之疑團而免將來之痛苦（三）電各省督軍省長各師旅團長請其救助（四）發通告書與全國各界各團體請其一致聲討（五）電北政府反對吳王督長河南但本會發出函電當提出不承認直接交涉經衆討論良久主席一一付表决通過主席又報告本會經過之情形與以後之進行略有討論時已四句半遂宣告散會 
[聯絡全世界之無線電報]  
　　中美新聞社紐約通信云美國希尼克他特共通電氣公司現組織一種全世界無線電機關其目的在以商業電報聯絡全世界總機關設於美國分機關徧設於南北美洲·檀香山·英國·法國·瑞典·挪威·丹麥·中國·日本此新公司名曰美國無線電公司尚有一輔助公司營業於中美及南美者此兩公司總共資本將有二千萬金元將來成立後將爲各海電公司之競敵據新公司中某員言所定無線電價無論以字爲本位或以全文爲本位將均較海電價減枯分之一一俟政府各電站交還即開始拍電營業所有美國馬柯尼公司中所有英國利益已爲共通電氣公司取得新公司之所有權與一切業務管理均爲美國人所專有該公司曾發表一宣言云依照美國政府之意願已設有力的方法使無線電公司以後永遠歸忠誠之美國公民或公司管理質言之美國政府願馬柯尼公司與其在英國之母公司完全脫離所以授意組織此美國無線電公司也美政府在戰時用無線電之處大增遂覺無線電一問題於美國有重大關係尤以軍事上爲特甚因此政府對於一外國公司參預美國無線電事務大爲注意此等可反對之點現已除去本公司同人深信此公司將來於國家必有實在之裨益云云新公司總理已舉定納來氏納來本爲馬柯尼公司副理兼營業部長昨彼告人云美國無線電公司與歐洲各無線電公司訂有提携之合同此後無線電事業將立見擴張新公司又與共通電氣公司互相聯絡該電氣公司新發明有價值之無線電器具與工程及試騐上之材料均可借用又與英國馬柯尼公司訂約使新公司得有特權擴展其活動範圍又與法國某公司訂有同一之約均已簽字此外與瑙威日本及中國政府亦訂有特約至我公司所有電站美國政府何時歸還尚未接有通告惟威爾遜總統旣已宣布交還各鐵路似無再收留無線電站之需要無線電價將較海電減三分之一各提携公司之營業利益將混合計算而將利息均平分配政府將交還之電站爲在紐勃郎斯威克之傳遞站與在佩爾馬之接電站此兩站將用以收發英國電報又馬林及郤他姆兩站將用以收發挪威丹麥瑞典之電報脫克頓站用以收發法國電報至日本中國及檀香山之電報將從舊金山附近之巴立納斯及馬顯爾兩站收發納來氏又言無線電公司於十一月間在台來威挨州註册云 
[華商電車公司消息]  
　　南巿華商電車公司營業發達去歲由該公司車務長周銘初將車務逐漸整頓妥善故搭客傾跌行車碰撞等事業已減少其司機賣票查票等各職員十二月份均由該公司查照定章給發雙俸以示奬勵今届舊曆新年自元旦爲始車上均插國旗五天乘客之往返者頗形擁擠並聞各處車軌中心及軌道兩旁之路面今届已議定由公司擔任修築平坦以利行駛而便交通 
[滬東公社開婦女交誼會]  
　　本埠楊樹浦滬東公社素以改良社會公共事業爲職志故於新正初五日下午三時開婦女交誼會以期婦女對於家庭之某新首由倪女士報告開會宗旨次由葉女士演講家庭衛生略謂當此新年諸位家中之賓客來拜年慶賀者必極爲忙碌而茶烟酒賭當然爲應酬消遣品但此應酬上實大有衛生之研究每見人常忽略致釀成禍患猶莫知其所以者卽如客人用過之茶杯當行洗滌淨盡以免或有肺癆病之傳染至烟酒尤能傷腦害胃或至遺傳其子孫以殘廢之病賭則耗時廢事凡此種種皆與吾人身體上·家庭上·有莫大之弊害願諸位痛改之繼由鄭女士演講家庭管理法（一）兒童之敎育法（二）經濟支配法（三）相夫之道演講甚久聽者均爲動容後又繼以女生跳舞演唱末又佐以屠女士劉女士之先後獨奏鋼琴計來賓四百餘人無不興高彩烈至散會已四句半鐘矣 
[藥業友誼聯合會開會紀]  
　　前日下午二時藥業友誼聯合會開全體會員會首由主席王乾康報告開會宗旨次請來賓演說當由鄧樂民發言謂山東問題官僚武人步趨壓制希望貴會同人奮往直前同心救國云次學生聯合會代表華振聲中華救國十人團代表童正吹電器工界代表李恒林次第發言均欽仰該會辦事之精神並謂聞滬上各藥業店主經理反對夥友聯絡之舉動主張隨時歇業諒其中當有誤會貴會亟應派員說明宗旨一爲保衛藥業之發展一爲整頓夥友之行爲所謂國家存亡匹夫有責從此互相聯絡共同救國云云後由主席答謝來賓遂散會 
[船務棧房工界聯會大會預紀]  
　　上海船務棧房工界聯合會自去秋創辦迄今數月入會人數頗多皆爲純粹工界絶無他界厠身其間蓋其組合由於工界之覺悟與自動也現該會同人擬於二十九號晚開籌備成立大會兹録其發出通啓如下第十四次通告逕啓者昨（二十一號）晚職員部開會决議本月二十九（卽下星期日）晚七時開籌備成立大會籌備本會進行方法訂議成立大會日期並由職員部主任佈告本會創辦經過情形及數月之成績並請國外同志施篤片呢君蒞會以世界語演說陸君疾侵傳譯凡我會員均請撥冗到會合羣策羣力以圖讛進行又本會稽查黄景棠君辭職以候補張斌卿君照補二十八號晚先開職員部會議預備一切各職員均須蒞會萬勿放棄爲幸上海船務棧房工界聯合會啓 
[閘北輪船賭窟交涉案近訊]  
　　閘北寶山路二十八號輪盤賭窟自經盧兼護軍使令飭封閉後曾經登報召主認領嗣由義品銀行出而聲明抵欵六千復由西班牙領事請求發還均未邀准迭次交涉未果兹聞軍署方面决欲將該二十八號房屋充公以儆將來而西班牙領署方面謂前次二十四號人證俱齊尚且發還何况此次祗獲賭具遽爾充公實有未服故擬請駐京公使向部交涉云 
[抄獲烟土併送海關焚燬]  
　　廣東路西上林街百福里十三號屋内之販賣鴉片烟土機關前經老閘捕房華探目黄潤甫·西探目依克·西探奎兒等破獲抄出私土兩箱以及　據解送公共公堂諭候再核等情嘗誌前報本月十九號晨李慶生延律師到堂辯稱烟土係伊之當事人購備自吸並非販賣要求發還等語俞襄讞核禀商之美丁副領事命將所有抄獲烟土一併送請江海關焚燬 
[續誌楊樹浦之搶案]  
　　楊樹浦長安里八百十號門牌居婦陳王氏家於去年舊曆歲底被匪刦去值價洋一百餘元之衣飾現洋當經事主開單投報該管捕房派探嚴緝贓盜等情已誌本報兹聞本案係本邑人某甲所爲經線人某乙偵知蹤跡後密告包探程明德禀明捕頭率同通班探夥馳往華特路將甲擒獲連同甲之妻妾一併帶入捕房研詰口供聞已承認剥攫及夥刦等案多起故已分别拘留聽候補傳人證吊贓解究 
[續誌屈家橋附近之攔刦案]  
　　江灣鎭屈家橋挑賣豆芽菜擔之屈和尚在途被盜行刦毆傷並刦去大小洋元金戒及身上衣服嗣由八字橋巡警查獲匪徒高友吉等抄出少數原贓解送地方廳飭傳屈和尚到案訊供之下將高等收押候緝拿在逃羽黨王四等二名到案再究等情已誌前報兹經梅檢察長令飭全體法警購線查緝昨日又備文移請淞滬警察廳上海縣警察所請爲飭警帮助協緝 
[曹家渡殺妻案續誌]  
　　本邑西北鄉曹家渡附近開設小雜貨店之徐虎生（即徐虎全）於本月十七號不知因何將髮妻王氏用刀戳傷要害斃命徐即逃逸旋經該處二十八保八九圖地保盧孝生報請地方檢察廳派員騐明諭候缉拿徐虎全到案訊究等情曾紀本報兹悉徐王氏胞兄王沛林以伊妹無辜慘遭妹婿徐虎全殺斃心實不甘於昨午投地方檢察廳具詞請求嚴緝徐虎全到案按律究懲梅檢察長據禀後諭候核示辦理 
[小河中發現被害女屍四誌]  
　　浦東高家行青楊樹附近婦人印陳氏遭人謀斃棄屍河中由地檢廳派員驗明並由警所將印元生拘送該廳押候訊究等情三誌本報兹悉該氏之翁印蘭卿係爲木匠該氏之夫印金生係在鄉務農已獲之印元生實名印生元爲蘭卿之胞姪素無恒業時向該氏並氏翁稱貸該氏於舊曆十二月二十二夜被害是日日間生元曾向該氏借錢以致衝突迨該氏遇害後所有頭上手上插戴之各樣金飾均已不知去向故生元涉及嫌疑被拘昨由該廳檢察官提案研訊生元供不承認堅稱是日並不在鄉係在滬上找尋親友問官諭令還押候傳印蘭卿印金生父子到案質訊核辦 
[垃圾船傾覆之慘劇]  
　　溺斃舟子一名 
　　船户王阿妹·曹阿妹昨日午後一時許由滬南裝載垃圾駛經爛泥渡鴻升碼頭外灘浦中適值潮水湧急撑持不住致被巨浪衝激覆没所有垃圾盡行傾入浦中舟子二人同時落水王阿妹當經鄰船救起得慶更生曹阿妹一名已遭溺斃後由王阿妹投報水巡捕房奉諭着趕緊打撈屍身報候核奪 
[繩索工人要求加價]  
　　南北巿繩索店共有一百餘家夥友共有一千餘人去拥各工人因百物昂貴開支艱難邀集同業會議要求店主增加工資各店主議定每工加三十文連向例每工一百八十文共二百十文而各工人要求錢數改爲洋碼各店主因旣經增加再改洋碼數目又大故未允治延宕過年昨日爲開工之始各工人一律罷工要求未知各店主可能允准否 
 
 

Page 11

 
 
[南巿外灘郵局新遷地址]  
　　南巿外灘卽十六舖一帶係屬商業繁盛之區向有郵務支局一所現因郵務異常發逹舊屋狹隘不敷展布已於本月二十一號（卽陰曆新年初二日）遷往福美里口之定造新屋規模擴大其辦公鐘點除星期假期外定自早晨六點鐘起至晚間十點鐘始止 
[兩路新定月季票章程]  
　　滬甯杭甬兩路車務洋總管昨將新定月季票章程十三項分發各站長遵照准即日起實行章程如下一月季票可向上海北站車務總管處購買或由其他各站站長轉呈亦可二月季票有三種（甲）通用一個月（乙）通用三個月（丙）通用半年或全年三頭等月季票紅色二等月季票白色三等月季票藍色四月季票之價目一個月者照四十五張單程票價三個月者照一百二十張價目半年者照二百十張價目全年者照四百二十張價目五購買月季票可按二項擇定種類其通用期間即於購買時註於票面由發行之翌日起計算六除國家各機關不在此例外凡月季票　可供票上註明姓名之本人行用倘有他人携用一經察出立將該月季票作廢不退還票價而携用之人須償該票三分之一價目之罰資七如在月季票通用期間之内鐵路而有更變車費之舉無論增減價目票主與鐵路雙方均不得索還或補收其應減應增之費八其隨帶行李免費重量准照平常單程同等客票計算（即頭等一百斤二等八十斤三等六十斤）行李逾於免費重量應行收取運費九除非鐵路因事變及特别情形停駛列車至三日以外者票主不能向鐵路索還票價或票價之一部份若因上列事項而停駛至三日以外者鐵路應行退還票價之一部份其退還之法即按該票之總價目與日期之數平均每日應得若干然後由停車之第四日起算至開車之前一日止應得幾天即退還幾天票價十凡月季票遇有損失情事即須立刻報告軍務總管以便將票作廢其報告書須由可負責之商家擔保并須繳洋一元爲發給第二聯月季票之代價十一月季票至滿期之後即應繳還本路車務總管處而鐵路方面有將該票續行售用之權十二除國家各機關不計外凡欲購買月季票者須將姓名·年歲·職業·住址·詳細書明函致車務總管核准並須粘附本人照片一張其大不能小於一寸平方若三等月季票其照片須粘貼於票面經車務總管蓋印十三凡持用月季票者一均應遵守鐵路規定各種章程之辦法 
[青年會徵求大會今晚開幕]  
　　青年會二十週正式成立紀念徵求大會准二月二十五號（星期三即今晚）七時半在該會體育部健身房行開幕典禮兹將秩序照録如後（一）愛國歌全體（二）歡迎詞全隊總司令王正廷博士（三）胡琴鋼琴合奏羅斯福先生徐芸生女士（四）演說萬國青年會總幹事巴樂滿博士（五）勗詞十隊隊長（六）幻術李松泉先生（七）茶點全體 
[少年宣講團舊曆歲首之宣講]  
　　本埠少年宣講團總部於舊曆歲首舉行游行宣講兹紀如下二十日在本埠城内舊縣址宣講陳子和講新年之消遣法及改良惡習慣胡戒華講賭博之害及良心救國等題聽者三百餘人講畢舉行　天學校學童六十餘人成績甚佳六時散二十二日在大東門内宣講陳子和講改良新年風俗曹友亭講救國非有一定時期等題末由張蘋周俞光昌合奏通俗音樂歌聽者二百餘人至七時散二十三日赴崑山城内宣講張蘋周講烟酒之害甘梅嶺講奸商之毒俞光芝講振興實業爲救國之本講畢舉行露天學校照章授課學童十餘人聽者二百餘人並行通俗游藝引起聽者興　講畢已晚乃乘車回申該團因時間短促浦東吳淞均未及前往下次再出發云 
[甯波同鄉會徵求會之籌備]  
　　甯波同鄉會因新會所將次落成前經職員會議决本年續行徵求會員兹已從事籌備並公推前副會長王正廷君爲總隊長已得王君允許擔任甬人旅滬之多居各省首該會成效素著此次王正廷君使歐回國即提倡社會事業入會會員定必異常踴躍 
[養性女校職員會紀事]  
　　派克路養性女學校於昨（二十四號）上午十時開職員會由校長周袁學孟主席議决進行事宜如下（一）編置中學科（二）聘請女監學須擇品學兼優者（三）添聘文理優長之國文敎員（四）招請書記須擇文理通順書法端秀者（五）推廣學額（六）設法臠欵由各校董分任至十二時散會 
[英語正音講習會]  
　　商務印書館附設函授學社英文科曾於去年暑假期内開設英語正音講習會一次聽講者有五十餘人兹聞該社定於陰曆正月十八日起至二月朔日止開第二届講習會會址仍在寶山路寶興西里尚公小學校授課時間爲便利一般學者起見改爲下午八時至十時主講員仍係周越然君該會印有簡章欲知其詳可向上海寳山路商務印書館函授學社函索 
[婚嫁提倡節儉]  
　　本邑西鄉華涇鎭劉　卿君之孫樹明（省立第一師範畢業生）　錢君介紹娶青浦重古鎭何君貫甫之女承湛（省立第一女師範畢業生）爲室兹届結婚之期何君鑒於繁文俗禮無當實際急宜提倡儉德爰照松江婚嫁改良會章程并依據穆君抒齋屢次演說儉約宗旨一切均從節儉所有俗例行聘茶禮銀兩一概免行昨日結婚即令其子送至新龍華站請盛女士伴送至劉宅行結婚禮云 
[爭認棉紗稅欵之籌商對付]  
　　上海棉紗業稅欵向由同業公舉懋昌紗號主陸戀德　任當年認定稅額十一萬二千元分期措繳至去年年終認期屆滿該業因受罷巿風潮之影響不無虧短曾經函請縣商會轉商稅務總公所陳卓甫所長核減認額未邀允准迨至歲暮期滿時又請縣商會轉呈陳所長詳請胡財廳長照原額繼續認辦以補虧耗迄今未奉批回兹聞此項認稅有甬籍政界中人願照稅額加增三千元合成十一萬五千元出而爭持呈請胡廳長歸予認辦亦未奉有批示該同業得悉前情以認稅歸同業人擔任認繳向無業外人出面干涉今有非同業人　奪認稅殊難公允是以聯合共籌對付之策云 
[絲廠司賬夜行遇暴]  
　　臺灣路滿春坊某絲廠司賬員倪某於前晚十一時行經滿春坊弄口突來匪徒三四人各執手槍刀械將倪攔住嚇禁聲張將倪所穿狐皮袍褂及鈔票現洋時表等物剥刦而逸事後倪告知巡街捕同往捕房報告捕頭允飭探捕晒緝解辦 
[下電車被汽車撞傷]  
　　昨日下午二時許某號電車駛抵南京路外灘有搭客温州人吳阿鶴下車時適有某號汽車駛來不及避讓被撞倒地身受重傷由老巡捕房一千二百二十三號華捕瞥見當即前來抄録汽車號數另雇車送受傷人投醫院醫治一面歸報捕頭核示 
[施材會收殮路斃]  
　　虹口胡家木橋相近發現路斃男屍一口經聯益施材會調查員報告該會當即令扛夫舁材前往殮埋會家 
[放邊炮肇災兩則]  
　　閘北新民路某姓居户於日前晚間酬神施放爆竹遺火附近新開同慶戲園之茅棚上焚燬蘆蓆數丈事後四區顔署長飭傳肇禍人到案究辦 
　　滬城老縣前前常平倉舊址北首某木作塲所儲木花堆中於前晚十二點三十分鐘時忽然火起延燒板房經救火聯合會鳴鐘告警各區火會咸驅皮帶車等到場救熄聞起火原因由外間所放邊砲火星墮入木花之内所致昨晨一區二分所王清河警佐飭警將該作塲主拘所聽候訊罰 
[油紙號小火即熄]  
　　昨日午後兩時滬南大碼頭大街大信成油紙號樓上貨堆内忽然火起時在白晝覺察尚早由附近之救火會立　皮帶車救火器具到塲施救得即熄滅僅焚去油紙一大堆當山站崗警察將該號司賬人顧敬松帶至第一區警察署山趙墨林署長預審之下據供火從何起　出不知等語遂飭呈繳罰金洋十元充公 
[懲儆兩賣煙犯]  
　　無賴陸錫元近在浦東高橋鎭賃屋私設燈吃供人吸烟該處淞滬警察六區二分所據人密告飭警前往將陸拘獲抄出烟土烟膏及一切烟具併解警察廳轉送地檢廳訊辦又衛全元在滬南高昌廟亦設烟榻招人吸烟爲該管警區宋巡官密往查獲起出各種烟證解送二區總署移送地檢廳罰辦以上兩案經許檢察官分别提案訊供判押遂起訴審判廳昨午堵雅事官會同許檢察官開誖飭提陸錫元衛全元至案該犯等均俯首求恩問官以該犯等私售洋烟供人吸食罪當然成辩判陸衛兩犯各處五等有期徒刑三個月又各罰洋四十元以儆 
[客棧違犯烟禁之科罰]  
　　山東路三百十二號門牌其昌客棧前因容留煙客紹興人曹一成等吸食鴉片由老閘捕房包探姚錫卿將曹等拘入捕房准各存洋保出嗣經公共公廨傳訊曹等不到判將保洋充公煙具銷燬並傳該客棧經理方安富到堂訊究在案十八號晨經俞襄讞會同英卓副領事升座傳訊方避不到案即由西探稟明往傳情形結果着方罰洋五十元充公 
　　又九江路三泰客棧經理徐吟舟前容留寓客開燈吸食鴉片由探查見除將　客徐寅斌拘解公共公堂訊罰外並於十九號將徐傳案經中西官訊明徐違章　　判令罰洋十元充公 
[懲儆燕子窠主客]  
　　婦人王沈氏夥同張陸氏花北四川路一千四百十二號門牌屋内開設燕子窠經該管捕房華探侯阿竇偵知稟明捕頭飭令西探駱司往將兩氏及烟客張阿生·楊阿二·龍福福·王春林·季成春連同烟具一併拘解公共公廨諭令押候查明解究在案兹悉該探等查得張楊均係逐出租界之過犯因於十七號晨將男婦主客七名解請中西官質訊之下判張阿生·楊阿二·各押西牢一月婦人王沈氏不應破壞烟禁着罰洋三十元無力改押女監一月張陸氏着罰洋十五元無力改押女監十四天餘人各罰洋三元無力各改押三天分别示儆烟具銷燬 
[補紀公共公廨訊理民事案]  
　　本月十八號上下午公共公廨排審之民事訟案如次　　午第四庭由關讞員與美丁副領事會審者（一）「陳加猷控徐五蓀不理欠洋六百十餘元案」由原告之律師上堂陳明此案被告已在外向原告了結請求註銷「結果」准予將案註銷（二）「朱林泰控李泰記不理欠欵案」據被告李泰記上堂供稱自奉判令償還洋四百五十二元八角後已還過三百元今交呈洋一百五十二元八角「結果」將洋交朱領去（三）「鄭觀儀控卞春根不理牛皮價洋一百十五元九角五分案」此案前已判决被告償還因被告至今未理故原告之律師到堂求追即由被告上堂將洋五十元交案餘欵請求寛限「結果」五十元先着原告領去餘限被告於一個月内還清（四）「松江縣移文請爲協傳婦人程時敏案」此案先是程氏在公廨控請與夫許加鑄（即性陶）離婚因許非租界居民故將程氏請求駁回後許在原籍松江縣知事署控程氏捲物背逃故該縣移文公廨協提被告審時原告許加鑄及其代表律師均不到堂即由程氏之律師上堂以原告不到請求將案註銷「結果」准予將案註銷（五）「楊庸記控李炳生倒欠銀四千九百餘兩案」前已判决原告勝訴是日同康運大兩倒莊清理處之律師到堂請求將李案亦歸入公攤之内原告代表律師朱斯芾未曾反對「結果」該律師請求照准（六）「張緩卿控趙松壽不還託爲保存古玩案」前經判决着原告向北京官廳起訴展期兩禮拜來文移傳是日期滿北京並無來文故張之律師商得趙之律師同意到堂請求展期「結果」准予展期兩禮拜再核（七）「王順興控楊阿貞不　　洋二百九十元案」據楊妻上堂供稱丈夫往漢請求寛限料理等語「結果」限被告於三禮拜内還洋下午第四庭由李襄　會同英包副領事訊理者（一）「方茂恭控奚福堂將單地抵借洋四百元到期不贖案」因飭傳被告無着命原告登報通知兹登報期滿被告仍未到案故原告之律師請求缺席判决「結果」以旣據原告登報聲明被告仍不到堂該項方單准予原告執管（二）「陳馨純控郭子湘郭子琴不理欠欵案」自判决後被告即在外料理因郭子琴尚有值價四千餘元之木器存案故委託郭子湘到廨請求發還「結果」准將木器發交郭子湘領去（三）「榮珍泰控張文熙轉租貴州路肉莊店面營業積欠生財租金請着搬遷案」此案前已判令原告將押租洋一百元發還被告着即遷移被告反訴不理肉價洋八十餘元提出證據再核因被告至今未遷故原告之律從未欠被告肉洋等語復巾原被兩造之律師分向對造之當事人盤駁一過一結果限被告於兩禮拜遷移反訴案證據不足註銷又第三庭由張襄讞及美丁副領事會訊金星保險公司控夥陸玉生在福州私用賬洋一千六百五十元與陸反訴賠償名譽損失洋一千七百元案由原告律師與被告代表林百克律師各爲其當事人辯駁良久「結果」改期宣佈堂諭 
　　十九號下午由張襄讞會同英包副領事升座第一公堂審訊女子吳仲達（即吳仲章）刑事控告律師華人張煜基用詐欺手段迫令在空白紙上簽百元借據之字並誘印指模案由原被兩造及被告見　婦人吳福泰·陳張氏先後上堂供訴之下問官以原告所控證據不足「結果」將案注銷至第三庭排審之馮步洲控蔡玉田民事案届期因陪審員義羅副領事未到故山檢察處通知兩造當事人改期再審 
[張孟介欠欵案之近訊]  
　　孫子修前延律師代表在法公堂控張孟介不理欠洋六百元判着張交保限交嗣因張被人暗殺由原告律師請法公堂查封被告生財奉諭准如所請在案昨日有胡樂士延　商律師代表投廨聲稱被告張孟介與胡係好友於上年二月問寄住胡處現在被封生財均係胡之物件並非張之遺産應請堂上准予啓封將生財發還胡樂士等語原告律師稱此案曾經公堂諭令將張産發封後經捕房飭探前往查封時據胡稱實係張之遺産故此發封現因被告死無證據故胡樂士出而干預旣係胡之物件應令交出證據詰之胡稱此項物件商人於乙卯年間買來均有發票可證房屋亦係商人所租有房東可證是實中西官判候查明再核 
[兩婦誣控余芝莊之結果]  
　　妓女阿毛卽未　珍前嫁余芝莊爲妾上年延律師投法公堂控余驅逐串出余八年前脫離之姘婦劉氏即劉秀雲到案作證經公堂研訊得朱係誣控判罰洋一百元並賠償余損失銀五百兩及擔任堂費押繳在案而劉秀雲於朱案未判决之前亦延律師控余　逐嗣悉朱案敗訴自知情虚避不到案昨劉之律師到堂聲明辭去辦理此案當經余所延逖百克律師稱余乃體而商人兩次被控應請堂上將案從速結束將劉氏重辦並賠償余之名譽損失缺席判决等語中西官以劉氏且唆使朱氏不但損壞被告名譽且藐視公堂着押西牢六個月再賠償余名譽損失銀五百兩並擔負堂費准予出票提案執行 
[指控搶洋展期再訊]  
　　粤人滕羅指控住居唐家弄二十號門牌之江西人虞三狗搶洋八十元等情業經捕房將被告拘解公共公廨諭令押查在案本月十八號晨經中西官升庭提審因據原告之律師譯稱原告因事離滬請求改期故諭虞交一百元人洋並保展期兩禮拜再訊 
[匪徒攫取珠花]  
　　昨日午後半點時本城老西門内靜修路三在里之東有年　婦女在途獨行詎有匪徒尾隨該婦之後攫取珠花一朶值價百元之譜迨至該婦喊捕匪已　逸嗣由二區二分駐所長　聞警追緝亦未拿獲 
[搶珠釧禁押兩年]  
　　婦人李劉氏本月十五號經過福州路被王阿根攫取值價七十元之珠釧一副經氏狂呼由包探榮錦林聞聲趕到追獲人贓帶入捕房押至次晨解請公共公廨中西官訊悉王係五次過犯判押西牢二年期滿永遠逐出租界不准逗留贓交原告領回 
[女孩捲逃巡警銷差]  
　　浦東楊家渡客民張殿英家十五歲女丫頭尚未許人忽於去年歲底將家中金銀首飾捲逃無踪兹經張查悉係被該處三區一分署巡警王有祥所拐迨前日向該署查問該警早已銷差他去矣 
[不出定碱判决拍賣]  
　　鼎豐皂廠前延巴和律師投法公堂控晋康號經理蕭元昌違背合同不出所定洋碱一案被告亦延律師代辯一切判着蕭於二天　　　出　　　　貨　　不敷着　　擔負當令　人銀並保出外在案昨日屆限被告無保管押貨亦不出故又提訊先據原告聲稱被告逾限不出應請堂上准照堂諭將貨拍賣作抵並請諭着被告將股東姓氏開明如被告無力交洋須令股東共同負擔被告律師稱今被告實因無力出貨請求准予將貨拍賣惟股　係另一問題不涉此案中西官判准將貨拍賣如不敷定價着各股東負擔 
[趙松泉逐出租界]  
　　紹興人趙松泉因涉及南京路雙龍洋行失竊銀洋二千二百五十元一案嫌疑被捕解經公共公廨諭令收押查究在案本月十七號晨經中西官飭將趙提審之下以趙雖無行竊證據而身無恒業亦非良善判將趙逐出租界不准逗留 
[裏應外合之竊案]  
　　蘇州人周雲卿向在廣西路五百七十五號門牌　貨店爲夥本月十四號早潛啓店門招進偷兒談延甫將銀元銅子及銅錫器竊之而出周俟賊出關門酣睡如故談携贓雇坐黄包車經過提籃橋左近被三百九十一號華捕見其形跡可疑拘入捕房由捕頭詰悉前情飭捕往將周雲卿帶回嗣傳同事主將周談並贓解請公共公廨中西官質訊之下以周雲卿開門揖賊罪有攸　　應科刑期兩月談延甫應科刑期一月着解監分别執行贓交失主領去 
[串竊收贓分别押儆]  
　　杜文奎前串黨行竊怡和洋行棧房内值價銀二千七百兩之府綢五箱消贓與新北門附近南京人馬老四轉賣與山東路三百十七號戴明元案發經滙司捕房華探奚德安·王桂生·西探目泮林士等將以上三人連同跡涉嫌疑與戴同居之王龍山並贓綢先後獲解公共公廨諭令押候併究在案本月十六號晨經李襄讞會同英包副領事提審由原告怡和洋行之律師與被告之律師辯論終結堂上以杜串竊業已證實判押西牢三年期滿逐出租界馬戴二人不應貪小收贓着各押半年王龍山無干開釋贓交原告領去 
[誌謝]  
　　昨承公平洋行贈五彩月份牌兩張誌此道謝 
雜評二 
[反對借欵（訥）]  
　　各國曾聲明南北未統一以前不借欵中國而今乃借之此反對之理由一也銀團曾言借欵中國須用於裁兵而今乃借以渡年關之急此反對之理由二也日本旣爲銀團之一宜與英美法共同行動而今乃於銀團墊欵不成之後單獨承借不啻破壞銀團之結合此皮對之理由三也然而以我視之此皆責人之言也我不求借於人人何能强以借我故今日之借欵當責我不顧國家不恤人民之當局國人苟無力以責當局則亦惟有國民自責焉耳嗚呼於人何尤哉 
[上海物價表]  
　　本表如有欠正確處請各界函知白克路侯在里内七四五號本處當即更正財政部駐滬調查貨價處報告 
　　躉售時價 
貨名單位本週二月二日前週一月廿六日至八日止至二月一日止 
糧食類兩錢分釐兩錢分釐 
高常河下白元擔五·六四○五·五九八漢口小麥擔三·二○○三·二○○ 
大麥二四榜········ 
機製緑兵船麵粉包····一·八八二 
蕪湖莞荳擔三·一○○三·一○○ 
火車河南黄荳擔三·四六○三·四四○ 
漢口蠶荳擔二·四五○二·四○○ 
毫州一等芝蔴擔七·三○○七·三○○ 
牛莊荳油簍········ 
華豐麩皮小包········ 
其他食物類 
牛肉磅○·一二四○·一二四 
羊肉磅○·一三二○·一三二 
猪肉磅○·二○一○·二○一 
青花魚磅○·一二四○·一一○ 
鴨隻○·五四九○·四七六 
鷄蛋打○·一六一○·一六一 
香蕉磅○·○四○○·○四○ 
橘磅○·○六六○·○六六 
梨子磅○·○八○○·○八一 
蘿葡十梱○·一八三○·一八三 
馬鈴薯檐二·一九七二·三八二 
牛奶（外國乳棚）瓶○·一四六○·一四六 
薩門鹹魚擔四·○○○四·○○○ 
十號荷蘭赤糖擔九·七○○九·六五○ 
廿五號荷蘭細砂白糖擔一一·二五○一一·二○○ 
三温半太古白糖擔一○·七○○一○·七○○ 
八號車白糖擔一○·四○○一○·三五○ 
海帶（根室）擔三·○○○三·○○○ 
老牌飛　煉乳箱　八·五○○九·九○○ 
出辦龜赤參擔四○·○○○四○·○○○ 
中號十番有刺黑海參擔一一○·○○○一一五·○○○ 
黑胡椒（黑大）擔一六·三○○一六·五○○ 
緑茶（珍眉）擔三六·八一二三四·○○○ 
緑茶（元朱）擔·········· 
紅茶（祁門）擔·········· 
紅茶（甯州）擔·········· 
　　疋頭及其原料 
十四磅喂馬原粗布疋········ 
十四磅人塔原粗斜疋七·三○○七·二九三 
十三磅九龍原粗布疋五·六○○五·六○○ 
十三磅龍C原粗布疋五·六○○五·六○○ 
八四鷄心原布疋五·二九○五·二六○ 
八四藍七子原布疋五·七九○五·七九○ 
八四東方朔原布疋四·九○○四·九○○ 
八四牛童原布疋········ 
四十雙松鼠原細斜疋八·一二○八·二二○ 
四十電車原細斜疋八·八九○八·八九○ 
四十劉軍原細斜疋八·三○○八·一八○ 
四十人面原細斜疋八·一五○八·一五○ 
四十雙童原細斜疋七·一五○七·一五○ 
四十竹虎原細斜疋七·二○○七·二五○ 
四十老人槍白布疋一○·三○○一○·四一○ 
四二空城計白布疋一○·三九○一○·四○○ 
四十郭子儀白布疋一○·五○○一○·四○○ 
四十弓美人白布疋········ 
四十鳳凰原粗斜疋五·四五○五·四○○ 
四十藍象原粗斜疋五·四○○五·四○○ 
四十飛魚原粗斜疋五·九五○五·九五○ 
二十四猪牌原標疋三·三五○三·三○○ 
二十四菊花原標疋三·三五○三·三○○ 
十二支紅大班棉紗包一六六·五○○一六五·七九○ 
十六支寳鼎棉紗包一九七·二○○二○○·五四○ 
平松A23絨缐磅二·五二五二·五七五 
芝川PA113絨缐磅····二·二七五 
四十二支三光元色雙股線大包四○九·○○○四○三·五○○ 
六十支三光元色雙股線大包五四五·○○○五四七·○○○ 
通州棉花包三○·六四○三一·一七○ 
上等白廠經擔············ 
中等白廠經擔············ 
下等白廠經擔············ 
九江苧蔴擔一四·○五○······ 
川碼雙童提花錦緞疋一六·九五○一六·九五○ 
　　五金類 
日立紫銅錠擔二二·七五○二三·○○○ 
　號粗細黄鋼條擔三三·○○○三四·○○○ 
徑二吩至一吋竹節鋼條擔六·○○○五·二○○ 
長一吋至六吋花旗　桶五·七五○五·七五○ 
BHP澳州青銅條擔七·二五○七·五○○ 
九十磅馬口鐵片箱六·五○○六·六○○ 
九號及下號白銅皮擔一七·○○○一八·○○○ 
徑四吩至一吋二吩孟林元鋼擔四·七五○五·○○○ 
湖南純娣噸一○五·○○○一○○·○○○ 
漢冶萍生鐵塊噸五二·○○○五二·○○○ 
　　燃料類 
　　頭號杵島塊煤噸一四·五○○一四·二五○ 
頭號金田統煤噸九·七五○九·七五○ 
頭號紅屑噸一一·○○○一○·五○○ 
頭號開平火車塊煤噸一一·二五○一一·二五○ 
二號井陘統煤噸一一·○○○一○·五○○ 
頭號開平屑噸七·七五○七·七五○ 
頭號梅溪和炭擔○·八○六○·八○八 
柴五十捆○·七三二○·七三四 
船牌洋燭（十二兩）箱三·五二五三·六二五 
魚牌火油箱三·九九二三·九九四 
老牌火油箱三·九九二三·九九四 
漁樵火柴箱二九·五○○三○·二五○ 
蟠龍火柴箱一一·○○○一一·二五○ 
　　建築材料類 
36X24美國玻璃片箱七·八七五八·三七五 
36X124日本玻璃片箱七·六二五七·八七五 
8至15呎方料花旗松千方呎四九·五○○四九·五○○ 
東洋白松千方呎三六·○○○三六·○○○ 
方料暹邏柚木千方呎一一一·○○○一一○·○○○ 
長十六呎以内新加坡梗白板千方呎四五·○○○四五·○○○ 
鳥牌漆油桶五·五○○五·五○○ 
A字漆油桶九·二五○九·二五○ 
海風水門汀桶三·七五○三·七○○ 
啓新水門汀桶四·○五○三·九○○ 
開平火碍千塊七三·○○○七四·○○○ 
天津空心磚千塊四九·○○○四九·○○○ 
天津空心磚千塊四九·○○○四九·○○○ 
天津紅　千張五四·○○○五五·○○○ 
頭號老式中國瓦萬張三二·二三○三二·三一八 
　　工業用品類 
硫酸（四十度）箱七·三二五六·六一○ 
阿摩尼亞（中等）噸二○五·一○○二○五·六六○ 
淡輕四绿（中等）箱二○·八七六二○·二○五 
太陽牌漂白粉（中等）箱四·二七七四·二七五 
鹽硝百磅二四·九○五二四·二三八 
燒碱（中等）擔四·七○○四·七○○ 
泡花碱（净）箇二八·○○○二八·○○○ 
　鐵衰奶箱七五·○○○七五·○○○ 
硼酸粉筒六○·○○○六○·○○○ 
硫黄（棒狀）筒一五·○○○一五·○○○ 
雙鴨直接朱紅斤二·○○○二·○○○ 
和合直接淡黄斤四·五○○四·五○○ 
白水灘直接靛藍斤三·二○○三·二○○ 
福壽硫化元色擔四六·○○○四四·○○○ 
福壽硫化潮藍擔一三○·○○○一三○·○○○ 
福壽硫化潮藍擔一三○·○○○一三○·○○○ 
福壽硫化軍衣黄擔四五·○○○四五·○○○ 
飛馬鹽基性洋緑磅三·五○○三·五○○ 
和合酸性硃紅磅○·八○○○·八○○ 
得利鹽基性米黄磅四·二○○四·二○○ 
　　其他物品類 
25X47　美國有光紙令一·五三五一·六○○ 
25X47　日本有光紙令一·四三五一·四五○ 
31X43　美國報紙令二·六七五二·六七五 
31X43　日本報紙令二·五五○二·五五○ 
文成本連史件九·七五○九·七○○ 
柏半太件六·二○○六·二五○ 
美大仁毛邊件七·九五○八·○○○ 
美孚紅車油四十加倫二六·五○○二五·五○○ 
亞細亞氣發油（五加倫）桶三·七○○三·七○○ 
　　人洋針萬枝四·九二五···· 
　手槍洋針萬枝········ 
一百二十塊祥茂肥皂箱五·○○五五·○六二 
一百二十塊固本肥皂箱四·三五○四·四四三 
三十生的蝙蝠牌花洋磁盆打三·一○○二·九五○ 
大瓶三星斧頭白蘭地箱一二·四五二一三·二二一 
好時火酒箱六·七五○六·五○○ 
五十支三砲臺香烟（普通）千支七·○六五六·九一九 
五十支前門牌香烟（普通）千支五·四二○五·四二○ 
五百支大英　香烟（普通）千支三·二九六三·二八三 
十支老車牌香烟（普通）千支二·一三九二·一四四 
淡克浦絲　烟絲磅一·六一一一·六五二 
五十支大喜牌香烟（普通）千支八·○五七八·○四一 
五十支長城牌香烟（普通）千支五·三四七五·五八二 
五百支雙喜牌香烟（普通）千支二·九○○二·九○八 
五百支大吉牌香烟（普通）千支二·一六一二·一六六 
洪江桐油桶九·○○○九·三○○ 
[勘誤]  
　　上期本表漢口蠶荳前週價格二·五二○應作二○五○○三十碼雙意提花錦緞前週價格一六·九○五應作一六·九五○五百支大吉牌香烟二期價格應互調特此更正 
　　本表向係按週排登本報星期增刊本週適在進刊期内故補登於此 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（三）（本報特派員）]  [Z一之 
　　同舟人物在冬季旅行中尋常甲板上不易團聚須在開船前之餐堂中見之計尋常最習見者約略分析可得七種人物其第一種最令中外人士屬目者即爲錦衣華服温雅秀媚之新中國美婦人即爲融合東西文化之留美女學生也此類人物以夏季爲多其第二種最足爲新中國良好之模範者厥惟舉止安詳應對中節以東方雅人君子身度兼歐美敏妙活潑精神之男留學生其第三種有獠長者有短胖者有雞皮鶴髮者有嬌艶細膩覆烏絨之軟冠者年齒不均妍媸各異此類西婦品彚紛繁殊不能一概論矣其第四種或玉立挺秀或魁梧奇偉大抵爲精勤猛銳之外國男子其第五種面少血色柔弱無氣力一望知爲美國唐人街之商人婦蓋其杜門不出終日不下樓頗足代表舊時代中國之婦人也其第六種上衣較長褲管較寛雖御西服而肩頽背内曲色迂滯而舉步蹣跚是卽美國唐人街中國男子之面相其第七種爲着制服之商船中重要職　遠視之微類海軍將校其位次在各餐席恒居首列用圓檯者船長一席居正中其用長方形大餐臺之商船與船長席相連者恒數十座向例船長席旁左右之二席恒爲最名譽之乘客不啻客座中首席也尋常恒以女子居此席若遇外交官出洋時恒以此席位置公使或大使國體攸關居之者亦有當仁不讓之意惟在歐美間對航中英人性較高傲頗有以高爵自負而與他國公使爭此席者此種事每令人意外爲難亦外交界一種之趣談也其簽定席次法係分全部乘客爲兩起凡携幼孩者須歸入第一起良法美意令人稱佩然遇西曆大節其慶典恒以第二起爲較盛因同船職員臨餐均歸入第二起職員中如船長對衆恒有循例之演說也 
應時談 
[舊新年閒話] [  瘦鵑]  
　　中華民國九年的新年已過去了現在是陰曆庚申年的開首是舊習慣上的新年人家都口口聲聲稱他新年我却氣不過因此在他上邊加人個『舊』字的頭銜稱他舊新年他承認不承認我可也不管了 
　　舊新年的一切舊習慣原牢不可破無論店户人家都變不過來不過街上的拱手作揖　恭喜發財的聲浪已少了許多還有那翎頂袍套坐着轎子出去拜年的也不見了但那郵政局的郵筒中却平添了千千萬萬花花緑緑的新式賀　比了城隍廟裏江北人手中五光十色的萬花鏡更好看這麽一來倒便宜了郵政　又便宜了一般新書店只苦了郵差們兩隻脚 
　　舊新年走到街上最　目的是家家門上都貼上了血紅的春聯不過十停中倒有九停是不通的話不知道爲甚麽他們偏又喜歡嵌字把招牌上的店名一起嵌上去七拚八凑簡直不成話說其餘的也牛頭不對馬嘴往往上聯說着自由共和下聯却平白地跳出個舜日堯天來那物華天寳人傑地靈的老生當談倒反見得少了有人說這其間大半是測字先生的手筆原怪不得他們 
　　就那許多紅色春聯的旁邊却又添上了一張白色的揭貼要算是今年舊新年的一件點綴品那揭貼上說甚麽話呢便是『山東問題反對直接交涉』十個字我們雖要糊糊塗塗的當着這舊新年尋些快樂見了這十個大字可不免觸目驚心咧 
　　昨天是舊新年接財神的日子家家殺鷄宰猪忙着接財神一凃之中都是爆竹的聲響聚在一起倒像是當年革命時攻打製造局槍砲震天我不知道財神爺有多大的膽可不要給他們嚇走麽就是接財神這件事究竟也没有意思我們小百姓即使眞個蒙了財神保佑人人發財但那上邊的窮政府瞧了一定要眼紅我料那財神昨夜定在雲端裏暗暗好笑說你們辛辛苦苦的想招財一朝有了財也禁不得官府一剥倒便宜我今夜白吃了一頓 
 
[羊與猴個去休一個停留肩擔重任莫優游往者不可諫來者猶可追病　　]  
　　委實說財神是没有的不如趁着這接財神的一天大家立一個决心從振興實業四字上着着實實做去將來國强民富人人享福那就是眞的接到財神了 
劇談 
[論新劇之功用] [  黄厚生]  
　　近世加爾思胡善JohnCalswcrthy所著之戲劇庸言論"SomeplatitudsConcerningDrama"云戲劇家應守之規例有三曰給社會以所需曰與社會以作者之命意曰以人生及人性之現象和盤呈出不借絲毫做作第以無畏懼無先見無愛憎爲的執此一語新劇之價值亦因之而俱高何則蓋世之所貴乎有文學者在陶冶人之個性改良社會國家耳能纚纚述千萬年之往事能茫茫傳萬里外之消息故文學占世界上最高尚最美好之地位文學愈發達則消息愈　紀載愈詳消息記載旣詳靈則人民愈進化人類愈進化則人羣之幸福無涯矣然欲愈進化之道維何在喚醒人民之自　奮臂追逐美好之途耳而喚醒之方法其在小說戲劇兩者之問耳寓高義於嬉戲之中揭黑幕於行裏之問見之者咸喜樂交集涕泣交陳可歌可誦可驚可警善人喜於見傳則勇於自立惡人有所紀演則以愧而懼亦王化之大端也然余謂新劇爲尤最旣作紙上之寫眞復爲臺上之實現談文學則劇本固千百年之好文（無論中外）談敎化則通俗之敎育（無論男女老少）也誠所謂一舉而兩美備豈可與小說同日而語哉 
新聞拾遺 
　　這也是良心救國南京花牌樓某鞋店客歲與左近某某兩鞋店競爭營業以致虧欠甚鉅一般債主紛往催討除夕該店主知難開銷乃將店門關閉逃往他方並將門上貼一紅紙上書反對魯案直接交涉本店停止營業不達目的誓不開巿望大家一致良心救國等字一時見者莫不捧腹云[  隱厂]  
　　土娼販土之敗露甯垣大名鼎鼎之土娼劉筱芬色藝俱佳應酬尤工以故營業異常發達未及一載所獲不下千金去年中秋節後與秦淮烏師張某姘識停止淫業乃改操販土生涯其藏法頗爲奇異法用馬桶一只下有夾層外裝螺絲四枚可以自由旋轉烟土卽藏其中劉妓裝束極其闊綽彷彿大老之姨太太張某則扮作當差模樣往天津四次所獲頗爲不資不料日昨有鄰人趙某向妓借洋十元妓未允因此懷恨潛赴警區報告劉妓販土事並說明其藏土之法遂遭敗露現劉妓已扭將官裏去殊不知如何判罰也 
[  隱厂]  
　　誰騙鞋者蘇州昨晚有甲乙丙三人口操異鄉聲音在觀前桐春鞋舖買鞋三雙甲乙携之而去留丙作質候至許久杳如黄鶴該舖執事向丙索討伊云不知始則口角繼則相爭扭打之際被該處崗警查知將丙送交警署懲辦云[  玒生]  
　　清室拍賣磁鼎清室因年關伊邇費用浩繁將内庫所存磁鼎一只招人拍賣鼎係元物上刻有元文口鑲赤金高二尺五寸代價洋二萬元業由某國商人估價一萬五千元現正在磋商云[  聲]  
　　新年新裝束之怪現狀余昨日行經南京路見有一老婦年逾古稀眉髮皆白而徐娘半老風姿猶存頭戴白絨線帽身着狐皮旗袍足踏西洋皮鞋一步一摇見之令人作三日嘔而面部之上鉛華重重無乃皺紋猶在如核桃肉之上加以白糖行路之人莫不爲之駐足捧腹不已一般無賴更作無爲之諷語如『老妖怪』『老人精』等不堪入耳而該老婦尚得意揚揚操蘇白駡『殺千刀』不已噫此出風頭耶抑受罪耶令人不得而知矣[  一動]  
　　異僧常州城内近日新來一異僧面目黧黑奇形怪狀每至店舖乞錢若稍稽遲輒以手指在櫃面或門板上書一化字其字成凹形入木半分或怒斥其除去字跡彼即以兩指向原處輕輕摸索則字跡已無惟木上略低少許而已[  聲]  
　　長安劇場北京有人組織公司建築長安劇場其緣起云東西各國凡大都會莫不有宏麗廣博之劇場爲士女游娱之地入其國者恒以公共娱樂場之文野判其國人民程度之高下蓋若斯其得要也吾國文明最先戲劇起源最早聲藝輩出異材代所恒有而劇場每因陋就簡湫隘朴拙陳黯困悶董其事者絶鮮措意雖有奇技異能萬衆所趨然捨此湫隘朴拙陳黯困悶之劇場别無獻技之地求耳目之娱者必備受四體之困苦而恒不足以相償則或緣之而裹足劇學之日益頽敝此其最大原因也近年亦稍稍改觀矣然建築之舛誤支配之苟簡求其完善者蓋僅焉京師首都四方所集而劇場改築較後於津滬者商人憚於改作無大力以提摯之雖以名震中外色藝冠絶之梅蘭芳曾不獲一宏麗廣博之劇場以資其用而盡其才蓋亦甚可惜矣同人等深思熟計欲鳩集鉅資成此宏製有精密之計畫有完全之設備使懷抱軼才若梅蘭芳輩得以殫智竭能標新領異崇上都而觀萬國當亦海内所樂聞也冀盼同志力爲倡導促襄鉅舉樂觀厥成不勝大幸云云 
小說 
[女虚無黨員（三）] [  蔣夢芸]  
　　那皇后旅館是一個狠有名的上等旅館離開車站頂近所以住的旅客也最多八點二十分照例是莫斯哥開來的快車到站的時候不多一便火車到了便有許多人擁進旅館來還有許多人坐着街車向北馳去白洛斯的兩隻眼睛不住的在進旅館的人和北面去的人面上身上仔細瞧末了人都走完白洛斯面色轉了灰白一望就知他是失了望還有許多便衣警察也都面面相瞧没了主意白洛斯縐了眉自語道那眞希奇了莫斯哥的報告不是說他喬裝貴婦人帶着一副夾鼻的眼鏡嗎爲什麽不瞧見有這個人呢一壁說一壁掏出一張像片來仔細一瞧明明這個暗殺黨的首領愛娜姑娘是喬裝一個貴婦人的模樣還帶着一副夾鼻的眼鏡照他這個樣子是極容易認出來的爲什麽剛纔人衆裏找不出來奈道他半路上又出了花樣嗎或者報告有失實嗎白洛斯正在這裏孤疑恰却警察總監走了進來總監見了白洛斯失望的形狀就知道他没得手握着他手道白洛斯君這樣了白洛斯看看旁邊凤人就低聲的回答道總監我們可是失敗哩剛才火車來的旅客實在没報告中一樣的人也没相像的人總監接着道没有嗎是了他一定中途變裝了白洛斯君剛才莫斯哥又來一個報告說愛娜上火車的時候還有一個男人和他同來的那男人是醫生的打扮冒名惠而生愛娜又改了裝穿的是一件玄色外套他假扮醫生的副手冒名安尼呢白洛斯聽了撲的一笑說道怪道找不出來原來他又改了裝了還和一個男人同來說至此想了一想向總監問道愛娜的左頰不是有一點黑點的嗎總監道不差白洛斯連忙拉了總監到僻靜處輕輕的說道總監我們的希望還没全個落空剛才進來的人雖没貴婦人帶夾鼻眼鏡的在裏面却有兩個人和第二次報告一樣的人在裏面要如報告不差我們成功就在眼前了總監道眞有這麽兩個人嗎我們何不到那邊查一查旅客名簿呢說罷兩人同到賬房向經理要旅客名簿來看翻到第二頁上面寫道 
[自由談之自由談] [  隱]  
　　耳朶的外交外交宜用口可以爭辯財政宜用手可以搜括陸軍宜用足可以逃遁乃現内閣之外交總長姓陸陸从　次長姓陳陳亦從　一部兩耳朶　聽不能說無怪其遞呈辭職欲袖手旁聽不願身當其衝也 
 
 

Page 15

 
 
   
 
 

Page 16

 
 
   
 
