# 1918 - 36 - 4916159

 

Page 1

 
 
   
 
 

Page 2

 
 
時評 
[恢復舊狀（冷）]  
　　馮電謂非俟恢復舊狀不言和然西南亦曾言非恢復舊狀不能和蓋西南所謂舊狀者未解散國會以前之舊狀也馮所謂舊狀者岳州未失以前之舊狀也甚焉舊狀之可貴乃如此耶 
　　有舊狀而後有今日之新局面是新局面者舊狀之所由出也旣不願此新局面復何惜乎舊狀乎此一說也今日之新局面久而論之又成舊狀矣故使各欲恢復其舊狀追而上之實不知舊至何時而止此又一說也然則各自擴張其新局面可矣恢復舊狀奚用焉 
專電 
[北京電]  
　　馮電岑西林時局至斯非口舌所能爭現中央公决非俟全湘失地恢復舊狀不言和（四日下午十鐘） 
[北京電]  
　　陳光遠處分取消（四日下午十鐘） 
[北京電]  
　　張敬堯冬電取消辭總司令（四日下午十鐘） 
[北京電]  
　　張懷芝擬十日起程南行（四日下午十鐘） 
[北京電]  
　　馮昨與坂西顧問談參戰言徵兵練兵遠征事皆須貴顧問指導坂西言甚願中國息爭合力對歐戰（四日下午十鐘） 
[北京電]  
　　駐日英美公使報告各該國對我南北戰事態度表面上現皆决用不干涉主義（四日下午十鐘） 
[北京電]  
　　政府擬令胡景伊赴川調查（四日下午十鐘） 
[武昌電]  
　　昨有北軍大勝於羊樓峝一帶奪回城陵磯之信聞南軍皆退守岳州（四日下午六鐘） 
外電 
[北京電]  
　　防疫委員會江會長已啓程赴保定調查直隸南部之疫勢京漢車仍照常駛行惟有疫站地皆不停車長江以南之山西境内於二日内已有三十五人染疫而死豐鎭死數共七十人（五日） 
[北京電]  
　　第七師師長稱已收復蒲圻又聞通城巳被北軍收復（五日） 
[北京電]  
　　唐山有疫之說未經徵實太原楊格醫士報告晉省各縣喪亡之數三十日三十人三十一日十六人一日二十人二日三十九人（五日）英領署公電 
[北京電]  
　　據國務院方面消息陳光遠褫職留任傅良佐交軍法會議王汝賢范國璋革職褫奪勳位周肇祥交文官懲戒委員會之命令及馮總統罪己之命令擬今晚發表（五日） 
[北京電]  
　　北京一般人士均深信南軍佔領岳州後將乘勢進迫武漢然據一方面消息則蒲圻通城縣似仍在北軍之手昨晚某處接可靠岳州電報謂程潛將留駐岳州似無進攻武漢之意（五日） 
[北京電]  
　　據國務院方面消息今日開國務會議陳光遠傅良佐王汝賢等五人懲罰命令及陳錦濤特赦命令皆通過於今晚發表馮總統罪己命令及臨時參議院議决之新國會法案應否同時公布因意見不一致尙未决定（五日） 
[北京電]  
　　今晚（四日晚）發布梁士詒朱啟鈐周自齊三人特赦命令據某政客談謂此件嚮因南方極力反對是以逡巡未發此所謂政府對南政策表明其强硬之意云（四日） 
[北京電]  
　　李純之代表李馨於本日（四日）謁見馮總統傳致李純之意向其内容據總統府方面消息謂李有服從中央命令之表示云（四日） 
[漢口電]  
　　由蒲圻方面歸來人談現在蒲圻方面之南軍並非如一般所傳之大部隊現與新近派來之張敬堯部下北軍力爭蒲圻城因北軍援兵頻來南軍巳陷於不利之情狀又有嘉魚方面仍在北軍之手而岳州敗竄之北兵現仍絡繹沿武岳鐵路退却在於所過各地恣意肆行掠奪云云（四日） 
[東京電]  
　　新任中國公使館參事官宋慶華（譯音）巳抵日本前任王鴻年俟宋氏到東京即歸國（五日） 
[東京電]  
　　日本外務大臣本野氏昨日在豫算分科會答外交質問略謂政府希望中華民國順當之發達與以財政上罼備上之援助　於滿洲境内帝國領事館執務之統一目下正在熟籌妥法將東清鐵道讓與法國之謠言實無其事海參崴派艦事係依據該處領事團之决議媾和問題今尙未達明言之時機多數人中雖確有批評日本對華行動爲不當者然大體皆深信日華關係之順利云云（五日） 
[東京電]  
　　駐華日使林權助擬俟寺内首相病愈與首相會見後始行歸任（五日） 
　　以上東方通信社電 
戰電 
[倫敦電]  
　　觀察報軍事訪員得悉英國陸軍參謀總長及高等司令均承認凡爾塞新機關之價值倫敦司令部與凡爾塞之軍事領袖目下辦事儼如手足西歐總陣綫立一統帥之議並未正式提出（三日） 
[巴黎電]  
　　凡爾塞戰爭會議昨日下午閉會小巴黎報載稱英國米爾勒貴族現留巴黎定明日與法總理會商糧食問題巴黎日報載稱協約國對於防禦德軍未來攻擊之方法巳得明白之了解（三日） 
[倫敦電]  
　　各方面對於凡爾塞大會之結果均表示滿意法總理曾始終主席據其告客曰吾人經營辯論四日之久最後一日效果至大即最細微之各點亦均解决云（四日） 
[亞姆斯特丹電]  
　　二日柏林半官電云各處罷工風潮漸弱罷工人數大減消息靈通之各界預料罷工風潮至星期一日可以全息云云陸軍當道之示文顯在柏林稍獲效果惟據報章載稱一日柏林復起騷亂電車被擊軌道與行車電線被損電車用人被毆電車公司主要工場被迫閉門警察大隊揮劍擊罷工者並禁阻若輩在某處開會拘獲首領多人聞上星期内柏林共拘獲一百六十人特别軍法裁判所已於一日起開審（三日） 
[倫敦電]  
　　德國罷工現局甚難得其眞相陸軍當道聲言須召罷工者入伍之恫嚇已收效各廠陸續開工柏林軍統聲言如有人再敢參與或指揮罷工事宜須判監禁一年之罪（四日） 
[亞姆斯特丹電]  
　　奥國特萊斯特電稱船廠與工廠之工人昨日罷工惟與總督會晤後已於今日開工（四日） 
[巴黎電]  
　　法總統夫人頃接陸徵祥夫人滙來濟助戰爭中孤兒捐欵法郎二萬元（三日） 
要聞一 
[武漢急待援軍之京訊]  
　　據某交通機關昨晚九時所得之漢口電訊謂自范李兩氏退回後擔任蒲圻防務者爲王金鏡吳新田兩氏 
 
 
 

Page 3

 
 
自一日起岳州之南軍增至蒲圻嘉魚一帶者已近兩師之衆北軍王吳兩氏之軍隊實數不及一師則蒲圻危險情形巳可槪見王子春督軍現巳增派第十五師及新由浦口來　之馮玉祥軍隊馳赴咸寗駐紮以爲蒲圻萬一失守後之預備又聞王督於冬日連來要電兩通一爲報告岳州潰退之軍隊因索餉不遂恐將譁變請將潰退之王范兩師速行調回以免牽掣一爲武漢商民因現值陰曆年底各商家均須在此數日内結束方可再定來年計畫此數日中商家視爲生死關頭戰禍一開目前固不堪設想來年營業亦無法維持迭次來署痛哭陳情要求罷戰語極憤激勢難以空言慰却請示辦法等語聞第一電政府已覆准將該兩師殘兵調回第二電尙未議有辦法又一消息云武昌王督軍昨日有電致政府其重要者一爲武昌危急請派曹張兩師即日南下以維鄂局一爲岳州敗退之第二十十七兩師軍容欠整恐肇變端擬請迅速調回北方仍請閻旅長收容等語聞昨日傍晚參陸辦公處已有復電又據某要人消息湖北督軍王子春氏昨午曾連次致中央急電兩件第一電係密陳收拾潰兵辦法及武漢防務情形力言武昌漢口漢陽三鎭當此時局紛糾之際均宜增駐重兵卾省現存之軍隊實屬不敷分配務望中央趕飭各路軍隊星夜馳往以資援助第二電係質問戰令發表多時前敵總司令何故尙未到漢王金竟已爲辭職照准之人恐難久任維持之責聞馮披閱此電時適值張敬堯來電請收回成命故左右思維異常焦急并聞昨晚七時王汝賢師長亦有請飛電飭兵速援監利之電到京馮披閱後語某秘書云鄂事雖急余除將原電轉達各路司令外亦無他法等語 
　　又津函云曹錕前夕已由保定起程隨帶大批軍械裝九列車並電調公府參謀長熊炳琦爲隨營帮辦軍務昨日巳奉總統核准熊氏昨日赴津接洽某事再由津折向保定曹氏瀕行時電公府云已令第三混成旅蕭耀南第四混成旅曹鍈督率所部續赴武漢曹氏又電在孝感設總兵站以曹銳爲司令 
[王士珍與時局]  
　　自討伐譚程之令下後政治界又發生王總理之去留問題昨日新聞編譯社消息謂從政府方面某君所述王總理之露退意確非一日而一時决不成爲事實者則有政治上之極大原因其最重要者則馮與王之關係是也前咋兩日某某要人等在王總理宅中曾論及此王君頗謂余本早欲求去但時局如斯去職以後果誰肯來繼任實爲難决問題余與河間多年之交誼總理可去而總統不能去若竟置之不顧將收拾時局之責推諸總統一人之身則余安可出此余不欲以空言辭職沽名亦不欲先辭職而蒙慰留增其虚譽果繼任而相當有人不至因余去職使總統爲難使時局危險則一經提出辭呈亦再用不着慰留之客套奈今尙非其時云云據此則王氏一時尙無乞退之意也又新民通信社昨日傳述接近王氏者之談話謂王始終抱定一種主義即對於陸榮廷方面不欲示弱致爲操縱則頻命北軍作戰以殺其氣又懼主戰派得勢也則頻以調和名義束縛之自居於南北兩者之間而不落邊際不露痕跡坐收成利王之此策屢用不一用至近日漸漸失敗第一主戰各督不來嘗試先是王氏語人張敬堯這孩子不知世故姑令往前線一嘗戰味看能再言戰否不料張竟完全拒絶而西南竟自着着進逼武漢危在旦夕張曹無一赴援而李純又遍發通電謂奉中央密令議和於是向以孩子愚人者竟爲孩子所算近日窘苦情形非外人所能知云云但此種說數似含有京中某一派之意味王氏眞意或未必果如是也 
　　又據院秘書長惲公孚君云總理對於時局原來以十字爲標榜卽能守斯能戰能戰乃能和蓋總理終以和平爲歸宿無變更方針之可言云云 
[唐繼堯等辯駁馮總統皓電]  
　　國會問題爲此次南北爭戰之焦點西南各要人前屢電北京要求恢復舊國會馮總統乃於上月皓日（十九）通電詳述不能恢復之理由原電係以情理勢三者立言已紀上月三十日本報西南各要人接此電後即發一電辯駁仍請迅復舊國會以决時局其文如下 
　　北京馮代總統鈞鑒奉讀皓電以鈞座之明猶有所未喻某等亦安敢默然而息乎來電期期以爲不可行者曰理曰情曰勢然由某等觀之則三者皆適得其反夫約法無解散國會明文此正爲限制行政權之規定行政機關而妄行解散是謂違背約法項城曩昔之已事與此番之政變衡以約法俱百無可通者解散旣爲約法所不認則恢復自不必言今謂兩無明文認恢復亦爲非法是猶庸醫殺人罪不可逭而謂起死人而肉白骨罪亦惟均安得有是滑稽之言耶蓋今茲之言恢復國會者亦祗爲普通社會言之其實約法無解散明文則於理法上解散不生效力但可名之爲以行政機關一時非法行動壓逼國會不得於北京集會行使其職權而已行政機關撤銷前案矯正其非法行動此固納民軌物者所當爲而於國會自身則可自行召集而無待政府恢復之命令某等之所以一再申請者誠爲政府計也鈞座懇懇焉與天下談法理而以民國五年國會禾開爲非法不止失詞且執是說者將謂鈞座由非法機關選出代理職權不知何由委託將以是搖動天下之視聽設淫詞而助之攻何太不擇也國會成績多寡無涉於法理之談然國會自二年以來兩遭暴力兩次開會爲時不過年餘而於其製定憲法普通之法監督行政之職權未嘗弛廢人民對於國會初無惡感惟項城合肥專以搗亂國會爲事而反謂國會搗亂於其機關報紙肆行詆毁是非倒置聞者間亦不察歸咎議員蓋市中有虎三人成之來電所謂談虎色變者殆此類耳至於議員任期本有年限然非行政機關横生限制則無有延長之問題來電謂以元年選出之議員代表七年後之人民東西各國無此辦法他不俱論即如英國爲立憲國之典型而曾有十七年之國會即至數年前之國會議員任期法定爲七年豈非世人所熟知之先例耶吾國政治不進不良受病至多情面之說亦爲其一黄陂受暴力之迫脅至失其自由有解散國會之令此誠不能爲諱然谓黄陂解之必黄陂復之則民國三年國會復開之日項城已死當時未聞有持議必起之地下今鈞座旣代理其總統矣依法行權何嫌何忌黄陂亦正望鈞座爲之改過而不願鈞座者之遂非名正言順在此不在彼鈞座其審思之最後惟勢之一字此則視鈞座有無護法之誠意而息爭弭亂之道不在他人何則督軍團之起有主張者而其後乃益横决蓋由其中有人仇視國會嗾使發難自徐州會議以來蛛絲馬跡了然可辨以是謂各督軍爲首禍爲與國會絶不相容非事理之平也各督軍雖一時受人愚弄而禍變相尋於國於家兩無所益此際痛定思痛將有悔禍之心何至必不可以聽令若鈞座毅然内斷於心申儆國人而告之以守法則國本由是以固紀綱由是而立其有跋扈擾亂之人天下將共棄之夫西南誠不過數省以數字之比較似乎不足然而洪憲稱帝項城卒不能自保蓋理之所在勢亦隨之挾眞正民意而動者非表面衆寡强弱之說所能限也今之廣有武力者孰若項城而欲恃非法之行動殘民以逞勝敗利鈍之數寗待智者而知之某等惟不欲連兵黷武塗炭生靈仍以守法弭爭望之鈞座鈞座謂情理勢之不許而不知三者皆適得其反則奈何必拂與論保此非法政府之名而不一决耶要之法與非法中間並無餘地惟以國法爲不足重輕斯暴戻恣睢無所不至去亡日近寗有國利民福之可言故救亡惟有護法某等掬誠入告亦旣再三甚不欲愛重和平之人遂絶望於鈞座而尤願國内紏紛之故解於崇朝耿耿此心可告無罪倘終不見聽則誠民國之大不幸矣唐繼堯程璧光伍廷芳譚浩明劉顯世莫榮新李烈鈞程潛黎天才陳炳焜陳炯明石星川熊克武呈儉印 
[張敬堯辭總司令職]  
　　張敬堯於主戰令未發之十餘日前早自告奮勇願赴岳州及允其所請則又因王督皓電爲詞致電詰問而中止進兵之行動及上月三十日主戰令下政府巳徇張等之請表示主戰且重任張氏爲總司令京中各方面皆以張總司令請戰之心已逹目的當然不俟駕而行矣乃聞昨日之晨府院兩方面接得張總司令之東電並不肯就總司令電文大意謂援岳命令下於岳州失守以後中央究具何意須待解釋者一岳旣失矣中央厚集兵力正圖進取何以又有宣撫名稱須待解釋者二中央欲戰則宜一致進行令主和各督表明態度不宜更以宣撫調停諸名詞懈怠軍心欲和亦宜明白宣布眞意不應更令前敵將士衝鋒犯陣再受無謂之刦敬堯不敏謹辭總司令職云云此大可異之事也據新聞編譯社消息徐州歸來某君所述言曾與張督辦之幕府某君深談張對於援岳總司令一節頗不滿意常對人言岳州巳失援於何有且節制各路軍隊王占元仍居督軍之位豈不爲難又曹之宣撫兩湖宣撫云云應作何解前旣由曹爲第一司令節制各軍今豈不又須令曹之軍隊歸其節制乎云云此說如確則不啻爲東電下一注脚也該社又謂某幕府所言張之眞意在欲督鄂不日或密向中央要求而另一方面報告則政府又欲以督湘名義速其成行意者得一地位即可出兵乎至昨報所載之張氏通電大動世人注意聞昨日參陸辦公處奉總統諭復張一電謂中央一意主戰並無主和密令或係往日之事幸勿誤會仍盼迅速開拔云云不知張氏究如何也又據府院兩方面消息張接得中央討伐令發表之電報後比於東日又覆中央密電一件略謂中央於岳州失守之後尙密令蘇督主持和議則戰令雖頒終非出自誠意至令敬堯爲援岳前敵總司令一節尤屬愧不敢當旣有第一第二兩路司令之任命在前何必多立名目自取紛擾中央如係誠意主戰敬堯隨曹張兩路司令之後亦足以效力馳驅務望收回成命等語 
[閣議之要案]  
　　昨日（二日）爲國務院例會之期所列議案計分數項其一添設湖北兩鎭守使案湖北近日軍勢緊迫院中前已提議添設兩鎭守使昨此案係擬添設荆州鎭守使及襄鄖鎭守使兩缺荆州鎭守使王督保薦張聨陞襄鄖鎭守使吳光新保二人一爲李炳之昨均决定即見明令其二討伐軍費案前日公府會議軍費問題决定之後即移交院昨日各國務員即繼續討論照公府所議之現欵六百萬（先籌六十萬）軍用手票國庫債劵各二百萬一致贊同决議其三放逐敵僑案此案在上兩星期卽巳討論昨日農商總長提議放置敵僑於南洋殊於體面上不好看宜在中國擇一適當地點放逐之爲宜各國務員均贊成其說其四通飭前敵保護外人案前日命令中令各軍事省區保護外人昨日國務會議討論保護外人辦法通飭前　各軍切實遵辦昨日並有電拍出其五請任兩鎭守使案决定以龍裕光爲瓊崖鎭守使陳遐齡爲川邊鎭守使命令昨晚均巳發表 
[南京所得岳戰之詳情（猩鳴）]  
　　昨有由岳州前敵歸寗者談及南北兩軍前線戰况謂岳州北軍原分三路防守南路防線自通城以至岳東以李奎元所部之第十一師及第二師三營擔任之北路防線自華容以至城陵磯以范國璋所部第二十師第八師及曹錕所部第三師三營擔任之中路防線以第七師吳新田全旅曁王金鏡所部之第四旅擔任之王總司令（金鏡）則居中策應雙方防禦雖北軍時圖進窺鹿角黄洞等處僅小有衝突而南軍深溝固守久無重大戰爭自北軍攻破荆沙後湘軍憤不可抑各告奮勇拚命攻岳程潛遂誓師進攻以劉建藩陸裕光爲右軍自平江進攻南路北軍以趙恒惕任中軍自湘陰進逼中路北軍程自率湘軍三千取道華容攻北軍北路上月二十三日中北兩路於延亘射擊五小時無分勝負惟南路南北兩軍對峙各不相下劉建藩乃派一支隊繞道黄洞嶺直撲張師山以圖通城北軍因南軍抄其後路遂退却十餘里扼新牆河北岸以自固二十四日黎明南軍進攻雙方火力異常劇烈北軍中路於鹿角鎭地方稍挫退却新牆河北岸茅粟舖一帶離岳州僅五十餘里於是新牆市長堤一帶盡被南軍佔領程潛身行士卒冒彈衝鋒血戰於華容東郊復以一隊繞湖之北岸直趨板橋東角以攻其後北路北軍腹背受敵勢不支遂退至岳州西北二十五里城陵磯西南二十里陳家村之横堤地方是役北軍死傷團附一營長二排長五兵士四百餘人南軍死二十餘人傷五十餘人二十五日戰無分勝負互有死傷二十六日清晨北軍進攻兩軍愈逼愈近相距僅隔一里南軍一部約五百人施行衝鋒北軍乃於陣後驅耕牛三百餘頭首裝利丸尾束油蒭縱火突前大軍隨後猛進南軍後隊見勢不佳欲前進保護前線因北軍來勢猛烈前線全倒乃退後十五里據河以待北軍追至見南軍已憑險要遂收隊凱歌而回是役南軍死傷千餘人北軍死傷不到百人王金鏡遂電省告捷鄂督王占元辑夜即派員押送酒肉到岳犒賞兵士北軍大勝之後以爲南軍受此大創當不敢再進乃大膽安歇不加防備詎南軍已有百餘人混入城内深晚三時南軍大隊來襲城内南軍四處縱火内應外合北軍由睡夢中驚醒祗聞炮聲隆隆不知南軍多少遂各竄逃南軍大隊入城完全將岳陽佔領王金鏡收拾殘兵退守新堤蒲圻嘉魚南軍乘勢佔領城陵磯是役南軍獲陸砲八尊過山砲十六尊機關鎗八十餘架快鎗九千餘枝軍裝子彈無算乃復分兵三路南圖通城中逼蒲圻北路進攻新堤於二十九日又將通城新堤等處完全佔領直逼嘉魚中路亦將蒲圻攻破現會師包圍攻嘉查嘉魚前瞰長江背憑鐵道上扼新沂下庇金咸形勢險要交通便利爲武漢上游第一門戶倘嘉魚一失不特崇陽難保卽武漢亦難設防矣 
[杭州快信]  
　　軍界消息馮總統得武漢會師報告甚爲震怒密電各省有無論勝負决戰兩月再定辦法等語　鹽平塘工局長丁紫芳呈請發給硝磺以應採石之用省署昨咨請督軍核撥 
　　警備隊總司令部諮議洪士俊前奉一師童師長派赴温州查辦自主要案甫於日昨（四號）旋省報告詳情 
　　步兵第二團第三營二等軍需來之翰經一旅王旅長（嘉湖鎭守使）呈請撤換另委吳雲接充督令照准　嘉善縣屬同德典被盜搶刧案現由財政廳會同高檢廳核議援照部咨規定及本省成案賠償並將追獲銀飾項下提撥洋九百元充地方公益費省令如擬辦理巳轉飭該縣知照 
　　張代省長咋委湯兆祿爲警隊三區二營二哨哨官余緯武爲三區五營二哨哨官劉占鰲爲三區六營三哨哨官均准照一等支薪 
　　楊督通令各機關所有從前結存子彈銅壳爲數甚巨均須彙送省城軍械局保存昨並咨請省署轉飭水陸各警隊一體遵辦 
　　嘉湖水陸總稽查朱宗衡因妻鍾氏病故請假一星期回籍治喪奉令照准 
　　省署差遣謝家炘王志沅昨奉令裁撤停發月薪 
　　吳興知事强運開便血症重請假就醫 
　　金華地方審判廳長鄭汝璋電呈到省江日簡易庭辦公室被火焚燬房屋五間所有已結未結各卷全付一炬高審廳已派員馳往查辦 
[南京快信]  
　　馮總統派公府參謀長熊炳琦偕李督代表韓德銘來寗會晤李督商榷軍事昨晚七時抵寗住大觀樓聞中央已任熊充曹錕隨營帮辦軍務　張敬堯來電决辭援卾總司令職 
　　政府昨通電來寗重申討伐湘岳之意謂非俟湘省克復决不言和云云 
　　卾電潰兵萬餘集武昌索餉王占元束手無辦法馮（玉祥）旅六日可抵漢 
　　此間轟傳如中央對贛督陳光遠加以處分則贛省不久恐有重大變故 
　　李督復電贛議會商會謂魯軍來贛係中央軍事計劃現待輪出動無法勸阻 
　　駐滁魯軍昨巳陸續開抵浦口待輪運贛 
　　第十六混成旅長馮玉祥由潯來電稱該軍所乘之江新江永二輪船行至九江因水涸俱被擱淺現擬換輪赴卾 
　　中央疊電財廳催解欠欵以濟軍需 
　　敎育廳發行之江蘇敎育公報巳付刋定十日發行 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陳光遠與譚浩明]  
　　陳光遠將褫職留任之說外問傳播已多日茲聞此項命令已擬就係公府方面發動囑國務院所擬者惟王總理以爲此令若發則北洋派内部之破裂更難彌縫現力主暫不發表據個中推測總統如此嚴厲自係由外界之壓迫但王總理所慮亦饒有理由故或不至見諸事實又聞此項處分案如一發生則不僅陳光遠一人聞傅良佐吉肇祥王汝賢范國璋陳光遠等均在擬議之中查其原因則甲方面要求對某加以處分而乙方面即以苟僅處分某某不足以示公平結果遂不得不求普及但苟一方面彌縫則他方面亦可彌縫故此案究竟發作與否現未十分决定 
　　譚浩明攻克岳州後爲表示無意攻鄂起見特派代表黎茂魁於昨早到京即赴公府報到馮尙未延見黎爲現任湖南水上警察廳長兼譚行營參謀昨有湘人會黎並未細談惟言譚氏若有規武昌野心請殺我以懲欺騙云云有某總長主張先將黎扣留但王總理以爲不妨令其申說再定處置總統然之至總統親自接見或派員與之接洽此時尙未定但可信黎氏决不至被拘留也 
[廣東討龍軍消息彙紀]  
　　林虎有電到省云萬急南寗陸巡閱使（餘銜略）鈞鑒感電諒達儉日復據左翼陳副司令飛足報稱龍軍在那龍地方適與我軍相遇當即開鎗痛擊敵軍還鎗司令卽飭機關槍連放鎗敵勢不支四散逃走我軍直追二十餘里方行收隊是役擊斃敵軍八十餘人奪獲鎗枝三十餘桿餘再續報等情合電呈明總司令林虎呈儉酉又電云急廣州督軍省長程總長鈞鑒頃據前敵報告昨在恩州擒獲龍軍團長阮朝光伙夫一名供稱阮巳於恩平城外砲兵陣地被我軍擊斃并擊斃敵軍馬姓營長馬如麟之子茲進經拿龍合山等處又稱我軍左右翼現已會合圍攻陽城正在激戰中各等語謹電報聞林虎艶印 
　　林虎軍克復恩平後其司令部設於台山荻海之余大宗祠内至二十六號下午突有匪徒八人身穿衣服甚都闖進司令部爲守衛兵盤詰聲稱係林總司令函招之來各衛兵請其先行傳片詎掉頭不顧昻然直入各衛兵尾隨之及抵後座匪等逕行登樓其雙手揷於褲袋作拔鎗勢時林總司令適在樓上與某統領會談覩此聲勢即提鎗向之轟擊當場擊斃二人餘六名亦被各衛兵擒獲搜各人身上俱懷有短鎗二桿嗣經鞫訊均認受龍濟光任命圖謀暗殺林總司令不諱翌日即將該兇五名綑赴荻海墟口鎗斃尙進士一名年僅十六歲現林總司令留在部内許其効力自贖聞各兇犯俱著名匪首其當場被斃之二名一爲何亞龍一爲大膽桓云（附錄鎗决兇犯佈告）廣東護國第二軍總司令部佈告照得本司令前奉督軍命令出師討龍適有關德（卽大膽桓）何龍等來部投効經本司令委任爲本軍稽查方冀實心任事乃該逆等心存不軌乘本軍進攻龍逆这際竟敢勾結土匪希圖擾害地方經查有確據實屬膽大已極除將該逆等依法槍斃外合行佈告二十六號 
　　龍黨蔡春華派人向虎門某台長運動該台長不爲所動乃擬用恐嚇手段於要塞附近之厚街等處糾集土匪希圖威嚇詎事前爲要塞司令所聞偵悉確有股匪數百圖謀起事即行電省請大吏加撥兵力一營協同原駐軍隊前往圍拿匪黨聞耗即於二十八晚突於太平白沙厚街分三路撲攻砲台要塞司令即令各台迎頭痛擊將各匪次第擊散台兵被傷六人聞潘司令以附台各該村膽敢庇匪攻台擬請令督軍澈底追究從嚴重辦云 
　　警務處長兼警衛軍统領魏邦平昨督率所部乘船向陽江方面出發聞其於未出發前已派員前往該處調查何處兵力较弱易於撲攻經擇有上岸地二處一爲閘坡二爲大澳在省時曾以閘坡爲龍軍東路中堅欲由該處以軍艦巨砲掩護上岸嗣爲龍軍聞悉將各處匪軍調集閘坡沿海各處魏氏據探回報故魏統領出發時即有改換上岸地點之意二十八日全軍各船駛至江門北街口停泊時即行密令所部改赴大澳是時海軍各艦已在崖門候齊掩護前進魏軍在北街口約停輪一點餘鐘即行鼓輪出海西向沿岸進發至黄昏時全軍擬在大澳上岸該處駐有龍軍一營見有軍到即糾集土匪千人開砲抗拒希圖制止魏軍上岸爲海軍砲艦永翔開砲轟擊掩護魏軍旋由魏統領親率游擊總隊長楊其偉鼓勵各營衝鋒撲攻遂全隊佔領大澳用無線電報告返省 
　　警務處長兼南路討龍軍正司令魏邦平率隊出發後出有佈告云現奉督軍命令飭將所兼統部編爲廣東南路討龍軍正司令部尅日出發等因奉此遵於本月二十六日親率各營曁炮兵連機關鎗連并以警察游擊隊六小隊爲親軍由崖門出海向陽江方面進發經分别呈報在案竊惟軍警之責以保護治安爲天職凡擾亂治安者必當先事芟除豈能任其滋蔓龍濟光暴行昭彰禍粤已久曩歲義軍振臂驅而放之瓊島原冀以改過自新不圖狼子野心近復勾結綠林蹂躪高雷及於陽江等處本處長兼司令素以鋤暴安衣爲職志在官在野罔敢或渝此等小醜跳梁誓必滅此朝食以副我父老昆弟之望第念雄師開拔保無以省地空虚爲疑須知現在警察完全改辦武裝足敷保衞之用並因時屆冬防酌留警衛軍第十一營塡紥警察游擊隊本部以資策應佈置已臻周密險象無自發生爲此剴切曉諭其各安居樂業勿庸疑慮切切此佈 
　　桂省討龍軍隊經陸使選撥精銳十營編爲游擊隊出發現聞此項軍隊昨由龍州取道上思經防城以達廉境由合浦登陸以拊龍軍之背此外復由桂平鎭守使劉炳宇現將駐潯州部曲五營繼續開拔取道蒼梧沿西江以達肇慶與林魏所部兩軍會合進取陽江 
[張開儒催發班師旅費]  
　　滇軍第三師長張開儒咨粤財政廳云案照本軍奉唐元帥電令出師湘西北援夔萬應需旅費二十八萬元業經呈奉督軍核發旋於二十九日奉督軍公署指令開呈悉據呈將班師出湘西請給官長士兵積餉旅費各情俟飭財政廳核辦具復再行飭遵此令等因奉此查自奉文之日起至今日久未蒙給發究竟此項旅費督軍已否飭令貴廳發給抑或已經奉令而貴廳實無欵可發請卽明白答覆俾得電復唐元帥並宣告起義各省以定本軍之出發而保聲譽實紉公誼此咨又咨復財政廳云爲咨復事案准貴廳咨復各節有案不錄後開應請貴司令部迅將入粤日起至六年六月底止每月應需餉項若干共計若干在某機關截留或領過欵項若干尙不敷若干逐一詳列清册並將六年十一十二月分截留及領過欵項造册一併呈繳督軍公署飭發下廳再行核明分别請示辦理准咨前由相應咨復貴司令部煩爲查照辦理爲荷此咨等由准此查本軍自到粤以及於今所需之餉項每月收入若干不敷若干積欠若干疊經逐一詳細造具清册呈請督署核發存查並請分轉貴廳查核備案各在案何以貴　竟不稽查檔案而故如是之吹求歟抑或因督軍遷移廳長更換前日呈報之案今日不以爲然前日未發之餉今日反詰其非恐國家任事機關無此種無根據之規定也茲本　軍署繁重乂不能日以領餉清册爲案牘之勞形若因領一餉項發一旅費而又必須造報曾經造報積年累月之各項清册試問粤中各軍均能如是辦理乎且貴廳掌全省之財政出納紛繁酌盈濟虚悉求其當而巳若入一數而必翻動數月所入之數出一費而必查澈經年所出之費則貴廳及各方面經理財政之員其煩苦巳不堪問矣而需財濟急急何以濟以財治事事何以治本軍泣饑號寒巳非一日人所共知實逼處此進退維谷國有大盜不能憤餘生以盡誅之法已破壞不能濾熱血以護持之雖以開儒能治兵不能儲餉之過實由於能儲餉者之不能助治兵者之所牽制使然也貴廳長劉晏理財大家區區餉項不難一籌而萬數百戰餘生得全性命於粤北能奮餘妻以護共和在貴廳長一舉手一投足之勞已所需餉項各清册仍請查案辦理所需旅費亦請照發二十八萬以使一併具領準備軍實不勝迫切待命之至云云 
[停戰聲中之川東北]  
　　成都通信劉存厚接督軍任後因愼黔軍進逼乃發攻擊之令自開戰後所部二師在瀘納方面稍獲勝利賴團及舒汪兩旅已將進據瀘縣對岸南田壩詎爲一三師在隆榮方面牽掣不能進行一三師之不耐戰一因屢敗之餘其氣已餒一因内部自亂無心戀戰遂失隆昌榮昌重要防地内江富順因此波動亦岌岌可危熊克武石清揚等前因川北空虚特遣所部乘隙進占垷聞已抵安岳樂至正擬上攻成都下與隆榮連絡恰值總統停戰之令頒到劉存厚乘此遂下停戰之令茲將川東北各縣經過之戰事情形於左 
　　隆昌五號隆昌發生戰事時川軍戰線内招安匪軍先倒戈向三師先鋒隊攻擊故兩路口雲峰關戰事異常激烈七號午前十一時戰事尤爲劇烈川軍敗退十一時後無戰事靖國軍乃入隆昌矣 
　　内江第一三師軍隊近駐内江一帶者甚多城内雖無騷擾情事惟市民不免驚惶紛紛逃避出城徐鍾兩師長刻均在整頓軍旅提倡士氣以期迅速前進驅敵三帥旅長李挽瀾於七號連夜由玉蟬寨退守稗木鎭八號午後六鐘輜重營跑步過河宿黄金壩聞往龍市鎭峽道中禦敵然敵軍巳至城下矣第三師十一團劉團附日前來省請餉現聞前方吃緊於十二號已返内江第一師保衛營三連排長王贊卿亦於十二號率兵二十名來省請示第三師十團一營營長何金鰲十二號由内江來省現由隆昌至内江稗木鎭一帶人民紛紛逃避即該鎭中亦時有刦掠 
　　順慶順慶亦巳入靖國軍之手聞該司令湯子模電重慶云王總司令袁司令熊鎭守使但旅長朱參謀長均鑒模於六號九鐘佔領順慶敵軍向潼川太和鎭退却順慶秩序有模維持道尹知事徵收局均潛逃聞知事尙在順慶擬暫請知事維持市面湯子模叩魚 
　　蓬安蓬安知事聞靖國軍至卽將警備隊帶至順慶請援知事去後該軍入城二號戰於望水溪兩軍射擊正猛而援軍至靖國軍不能支曾鄭兩軍抵龍門場招討軍抵跳蹬壩五號晨刻順慶西方有鎗聲人民多由東門而逃跳蹬壩之古連長於七號午後投某營長將全隊鎗機取下繳到游營 
[出兵聲中之魯省短訊]  
　　軍署於昨日（二號）下午二鐘召開軍事會議張師長馬鎭便何司令均與會關防極爲嚴密討論詳情殊難探悉惟聞大致係張督軍以日内統兵南下本省防務勢須先佈置妥善故開會集議各軍官中以張師長之獻議爲最多 
　　一號軍署接到參陸辦公處電云頃奉元首交諭接濟第二路軍隊手鎗四箱快鎗子彈二百七十八箱已令董軍械官押往赴魯望乞查收云云聞是項軍器於昨日業巳收到 
　　昨日何宗蓮中將奉元首密命來濟與張督軍接洽出軍問題之要項昨早與張督軍秘談甚久聞元首尙指示軍事上之機要數端何於昨早匆匆返京 
[江朝宗報告察疫情形]  
　　防疫委員會會長江朝示氏自察視疫况回京後曾將關於所辨防疫之經過情形具呈總統其文略云竊朝宗於本月十九日携帶隨員竇炎左坊崔誠蔭等十二員並金視察員紹城陳檢疫委員祀邦及東西醫士等由京出發經過南口康莊張家口柴溝堡陽高等處當與地方文武官吏接洽宣布鈞座重視民命軫念疫情之至意各該文武等均曉然防疫甚於防敵未敢稍有疏虞足紓厪系惟張家口停車巳久貨物山積商民還請開車以紓商困次日行抵大同即集東西醫士并金視察員陳檢疫員鐵路局施醫士等會議先開貨車議决六條辦法電達國務院内務部轉呈鈞座在案嗣與鎭道晤商大同防疫辦法據稱病斃雖日有所聞惟無西醫考驗無從證明又以風氣閉塞未便按戶檢查遂編發白話布告俾婦孺咸知疫症之危險分城内爲四區派中外醫士會同地方官分任檢查當有染病三人經東醫鶴見考驗中有二人確係肺鼠疫越日均吐血身亡又城外陽和坡村民李德之父兄妻嫂四名口亦於數日内患疫斃命病同前狀隨派東醫小菅前往檢騐遺留痰血亦確係該症當將該住屋消毒封閉遮斷交通是大同城鄉已確爲有疫地點不能不急謀設備以杜蔓延因是豐鎭急切未能前往遂電約喬鎭守使建才黄知事樸何委員守仁同到大同會商一切該處先後疫斃輜重兵三十餘名人民數名均經分别如法火葬或深埋辦理尙稱妥速惟該處煤炭異常缺乏商民極爲恐惶因令大同車站乘夜運送煤炭以資接濟似於民生旣有裨益於防疫亦無窒碍伏念大同城鄉旣有疫症發現柴溝堡　家口以南密邇近畿關係重要檢疫事務未便再延於二十四日由大同赴柴溝堡相度情形僉以地狹房少不敷布置不如在張家口設置防疫各所形勢較爲扼要二十五日至張家口與田都統及文武紳商議定設置檢驗隔離等所及傳染疑似各病院就車站左近包租棧房計月給值留置之人分别供給火食並不稍有擾累回民則另爲設置有病之人服用醫藥中西各從其願商民稱便疑慮盡釋所有服務軍警一律月給津贴以示體卹事定即於二十六日至南口查該處爲北京要隘設防最便因派陳委員及法醫儒福禮在南口部署一切朝宗因與部中有面商事件遂就近於下午九時返京此朝宗按視各處經過之實在情形也推此項疫症流行最速政府雖經先後派員分投辦理而區域太廣責任不專大有顧此失彼之慮因將防區分爲三大線以五原至歸綏爲第一線線責成金檢疫員紹清辦理以歸綏至豐鎭爲第二線責成何檢疫員守仁辦理以大同至北京西直門爲第三線責成陳檢疫員祀邦辦理責任旣分事權亦一一俟設置完備即可漸謀交通亦綏自經停車以來已逾半月短少收入何止數十百萬不惟國家重遭損失即商民亦交受困苦是以請將京張一段先開貨車大豐之間先運煤炭然後徐謀由張口至大同等處之貨車客車逐漸開行至京綏路線以外如山西邊境之殺虎口雁門關察哈爾之沿邊各處則議由該省區域軍民長官分飭地方文武加派軍警嚴行防堵再正太與京漢兩路相連旣晉邊各縣發生疫症所有由歸綏等處運輸貨物南行旅客經渾源至京漢路者在在堪虞似應於娘子關等站擇要先事預防堵截來源以保正太京漢兩線各處之安寗朝宗仍可隨時出巡以覘疫狀擬日内赴娘子關内外太原等處察勘一切此朝宗統籌全局設置之大略情形也云云 
[太原忻州間之疫况]  
　　字林報二十八日山西忻州通訊云記者頃由太原與忻州間之山西北道抵此沿途未有疫症忻州之南爲石嶺關乃入太原所必經之地該處刻設有驗疫局一所辦理頗爲認眞凡行客由北方或東北或四北來者皆須留驗七日然後始准過關記者在關南親自檢視車輛見車客俱携有准許前進之正式執照焉忻州之北爲北大道刻亦設立騐疫局惟辦理較難關口旣寬而偏西又有一關寬約四十里故取締忻州北面之行旅其事誠屬不易忻州官吏頗明白事理刻與太谷縣之希明威醫士聨合防疫希醫士擔任忻州治疫事宜輔助之者則英人之浸理會也長城以南最可慮之兩邑爲崞縣與定襄縣定襄在忻州之東前有二人由長城之北歸至定襄之西郊未幾相繼疫亡定襄附近一村中有一歸客傳來疫氣其家洒疫者二女四男皆殞命事後定襄知事始知之呈報來省晋督嚴加譴責知事大恐電致忻州防疫處狂呼乞援今日希明威與狄克森兩醫士巳啟程赴定襄調查矣崞縣位於忻州代州之問地臨大道該縣未有醫藥之士以供急用此崞縣情勢之所以可慮也記者推測太原必亦派人北赴崞縣治疫目下醫士甚缺楊格醫士現請敎會中之解華語者相助辦事蓋以敎士略得經驗卽可擔任奔走防疫之事也大同四周間土匪骚動云 
[贛潯間之軍隊過境消息]  
　　省議會於日昨開會電致蘇督李秀山懇爲勸阻魯軍來贛已誌本報現總商會會長龔梅生以省議會旣拍電勸阻魯軍入贛商會乃商業代表機關自應一致進行以盡職責惟龔會長以拍電阻止一事須斟酌而行遂將所擬電稿携請陳督軍核閱陳督軍閱電稿後力爲安慰謂卽如魯軍來贛决無意外舉動兄弟督贛一天力保地方一日無患龔會長當陳明電阻魯軍乃商民公意事在必行陳督始請龔會長將電稿放下由軍署拍發以免電局擱置龔稱是而退 
　　九江商會聞施從濱軍隊南下駐贛大爲恐慌日昨密咨帮辦同意會議去電勸阻電云南京李督軍鈞鑒近閱報載施師長軍隊有南下駐贛之說伏查贛省軍防周密地方安靖贛潯間防務尤見安詳驟加客軍恐增惶惑我公素愛贛人在蘇猶贛可否婉勸施師長緩議南下乞予酌裁無任盼禱九江總商會舒法甲金至大等叩 
　　馮玉祥軍隊昨由江新江永兩輪運載三千人開抵九江江永停駐江心江新擱淺張家洲（九江下游）其軍官某團長在江新輪上大發脾氣以該輪有意擱淺貽誤軍機大有爲難船主之意並聞江裕江寬仍須續運馮軍全隊九千運送六次更有二萬軍隊輸運上漢現已到潯之永新兩輪軍隊尙須會集全團待命開鄂 
[九江日報被封始末記]  
　　九江日報因登載段黨擁宣統復辟於一月三十號夜間被警封閉茲將此事始末詳情錄後該報於二十九日接到某處電話謂京師盛傳 
 
 
 

Page 7

 
 
　　段黨擁宣統復辟以爲此事關係變更國體報館消息貴乎靈通當即據此發爲號外派人分散各處次日並載有反對復辟之評論措辭極爲痛切鎭守使署接到該館號外隨向電局檢查有無此項電文黄局長答並無此電旋用電話詢問該館此訊由何處得來該館覆云此項消息得諸何處本館應嚴守秘密未便宣布未幾道署警廳均紛紛用電話質問該館答覆如前不數分鐘韓警廳長親至該館質問由該館編輯主任羅某及編輯程某接見當答云此種謠傳他報均已披露而江西大江報登載尤詳並將二十九日之大江報交韓閱看韓即回廳立飭周署員將大江報携去由韓持往道署轉呈道尹韓至道署時各官均在座集議此事辦法有謂現值戒嚴期内不能印發號外者有謂此事官廳絶無消息應澈底追究根據者惟吳鎭守使適於日晉省故道署一方面未便决定辦法當電軍民兩長請示辦理一面令警廳轉飭該管署員前往取具正式答覆次日吳鎭守使由省公畢回潯正上車時軍署遞來一函矚其處分此事及抵埠時軍政兩界自道尹以次均赴車站迎迓回署後各官齊蒞署提議對付該館辦法一致議决將該館即行封閉並將該館經理及編輯主任拿交法庭懲辦鎭署議决後夜間十時即由警廳派警官率同巡警多名把持館門嚴行搜檢其時館内人員均巳他出僅有同居之合羣社雜役四人該警　看管甚嚴亦不准其自由行動旋擬將該館之編輯室封閉惟因内租有合羣社未便遽封大門至看管巡警延至次早始由該管警署撤消鎭道兩署以該報紀載失實應由該經理及編輯主任負責特令警廳派督察長會同周署員率警二十餘人馳赴該經理萬和悅編輯主任羅常彬住宅搜拿適萬羅二君他出故未緝獲而九江商學各界要人以萬羅等雖紀載失實然所發號外實出擁護共和之熱忱特聨名函請商會轉函鎭道兩署免予緝拿聞已允許將令警廳撤消緝拿公文並聞該報被封之次日適有滇督代表李宗黄政客張書元二君由省來潯以九江自潯陽新聞曁信報相繼停版後於茲四載輿讑寂然此次萬羅等組織該報煞費經營遽爾封閉殊爲可惜故詣鎭署談及此事便中代請回復吳使爲尊重輿論起見已允出作調人向各方面疏通想各當道旣允提倡於前當必維持於後此報將來當可回復也 
[蘇省各縣選民人數之揭曉]  
　　江蘇省議會第二届選舉事前經省公署委任蔡寳善趙汝梅等設所辦理以來已經數月所有各縣調查選民數目巳陸續呈報省署茲將各道選民數目列下 
　　金陵道屬之十一縣已完全報到計江寗十一萬一千一百八十四名溧陽八萬四千二百五十四名丹徒八萬二千八十三名六合六萬五千八百九十九名丹陽六萬六千八百八十六名金壇四萬八百四十四名句容二萬一千七百二十六名揚中二萬一千零四十七名江浦一萬七千五百十六名溧水一萬六千一百七十一名滬海道屬除崇明海門尙未呈報外其餘如松江七萬二千一百四十四名上海五萬六千三百十六名靑浦四萬一千七百九十二名南滙四萬七百四十二名太倉三萬四千四百五十一名嘉定三萬三千三百三十四名金山二萬五千八百七十五名寶山二萬四千五百六十八名奉賢二萬二千六百六名川沙八千八十九名蘇常道屬僅吳縣未報餘十一縣亦均報到最多數爲泰興十四萬三千二百九十五名次常熟十四萬一千七百二十六名武進十一萬八千五十七名無錫十一萬三千六百八十二名宜興十一萬二千二百九名吳江七萬三千五百三十二名靖江七萬二千九百四十八名南通六萬八百九十四名江陰六萬四千七百三十名如臯四萬八千二百七十七名崑山二萬七百十八名淮揚道屬尙缺阜寗鹽城儀徵三縣未報其最多數者爲江都有二十九萬九千八百六十六名東台亦有十一萬九千五百五十六名淮安九萬三百六十四名興化十萬一千一百二名泰興七萬六千八百五十一名高郵六萬四千一百十三名淮陰五萬八千八百五十八名泗陽四萬三千二百六十六名漣水三萬一千八百六十一名寳應二萬三百四十二名徐海道屬東海灌雲二縣未報其餘邳縣十萬三十五名蕭縣九萬五千九百八十五名沛縣五萬八千二十名豐縣五萬一千八百四十二名沭陽五萬一千四百四十二名銅山四萬四千二百二十五名贛榆二萬九千三百九十七名宿遷二萬七千五十一名睢寗二萬五千六百七十一名崑山二萬四千九百九十三名已報到之數合計巳有選民三百二十萬名之多將來如崇明海門吳縣阜寗鹽城儀徵東海灌雲等八縣人數報齊大約在四百萬之譜茲就其上列各縣所報人數遞相比較江都一縣巳佔三十萬名如江寗常熟武進無錫宜興泰興東台興化邳縣等九縣亦各在十萬以外而川沙一僅縣八千餘名是誠最少之數也 
地方通信 
[松江]  
[省委密查政績]  
　　候補道尹許炳榛銜齊省長命來松考查李縣長政績於四日早車抵縣李縣長適於是日早車晋省祝齊省長太夫人壽爰由縣署第一科主任劉揆一代爲接待茲將該委員所負考杳責任錄下一該知事對於地方輿情是否融洽二辦理保衞　有無勒捐擾民情事三漕糧有無浮收四公私各學校校風是否整飭五商務之盛衰及該知事對於實業是否熱心規書六審理命盜案件是否隨到隨　有無積壓 
[知事被控續誌]  
　　金山縣知事詹亮疇被該縣丁黄等十餘人在滬海道尹公署呈控縱警殃民任用私人各情業誌前報頃聞此案主動者爲吕巷鎭金某緣金前因賭案搗毁吕巷　局被詹知事拘縣管押並判罰鍰三十元金銜恨甚深因此釀成此舉現此案聞經道尹公署派委密杏後以詹知事口碑尙佳　各警佐如沈世駒徐亞伯許亮公等亦均前任所委所控全局子虚已據情批斥矣 
[盜刦殺人案結束]  
　　松屬甪釣灣黄祥德家被沈二觀刦物行强殺害兩命並嚇斃黄之幼兒一案盜匪沈仁觀自知情罪重大且巳被人偵悉其犯罪行爲故即畏罪吞金由　保之父黄明　錄取沈二觀生前自白供詞報由縣署委任那鶴年警佐馳往檢驗已誌本報那警佐於三日上午前往檢驗時卽據沈二觀之母供述謂伊子所犯之事已由地保之父照錄呈電其事確係一人所爲並無他人帮助惟家中尙堪温飽不知何以作此况氏祗生此子媳尙新娶未有子嗣昨日因恐事發被逮故於吞金之後又用白帶自縊斃命雖屬孽由自作然氏家已遭絶嗣言罷痛哭不已迨命陶檢驗吏如法相驗確係吞金之後自縊致斃事主黄祥德以所失銀洋衣飾爲數甚巨請卽勒交給領那警佐　之耶傳屍母詰詢贓物所在據稱巳由氏子抛入甪釣灣内旋經事主雇用網船十五艘設法打撈即被起出兇刀一柄並衣物等件確係眞贓當由那君諭令事主領回完案惟據地保呈報謂事主家被殺屍身尙未收殮光恐再生枝節請即諭令速殮那君以所陳甚是即向事主勸慰一番囑令卽日入殮而返現李知事已將本案正犯自斃情形通呈上峯備案以資結束 
[大校場擇期打靶]  
　　南門外大校場計面積田八百畝爲前清江南提標七十二營之總操場前清咸豐帝爲太子時曾蒞臨校閱以故將台等之建築規模極大迨綠營裁減後已改在小校場操演大校場之基址即招墾戶佈種木棉以所收租金爲犒賞之資及第四師軍隊蒞松卽經第八旅何旅長向墾戶收回地址擬築旅部營房嗣因帝制風潮事遂中止現駐松第四師補充團劉團長以所部兵士係屬新招故勘定大校場爲該團操場及打靶之所該處人民以大校場爲南門鄉人出入孔道尤恐打靶時鎗彈横飛致釀禂端請由周自治委員情商阻止劉團長以打靶有泥墩掩護且須派人遮斷交通並無危險可言况一星戎内祗打一次非日日舉行與鄉人出入尙無不便之處故巳函請縣署先期佈告並將校場基址挑築平垣以便擇日開操惟將臺等之建築物已坍毁盡淨一時難於恢復矣 
[鎭江]  
[招募華工]  
　　協約國招募華工地點向在吳淞茲因廳募華工多屬江北貧民應募時由鎭江　江至吳淞路途遙遠均爲不便故特商由省署請將招工地點遷移來鎭俾江北貧民可以就近應招業經核准並令丹徒縣知事負完全保護之責任 
[揚州]  
[一年中之商况]  
　　陰曆年關各商店均於此時結束吾揚商業獲利者多茲略紀其盈虧如下（甲）鹽業淮南北鹽春綱缺産夏秋水涸冬令又爲河凍綜計各場由産地運圩者約三十萬引而運往岸銷者因荆襄多故鄂湘各岸鹽引均停滯途中此不獨於鹽號難獲盈餘監稅亦且滅色（乙）銀行中交兩行除收鹽稅而外交易寥寥計中國盤餘九千元交通五千元其他之鹽業銀行由前年駐揚以來滙兌無多鮮有知其名者故所入僅敷開銷（丙）錢業因上江一帶倒開頻聞未敢放手做帳祗做本街舖戶各莊均獲利益計德餘一萬五千元怡大一萬五千元滙康永一萬三千元豫隆祥七千元慶源一萬元惠餘一萬元晋康八千元恒泰祥一萬元同源信三千元瑞泰三千元兆昌三千元德春三千元和泰二千元慶和二千元瑞和一千元（丁）金珠本年夏間金價驟跌生意繁盛各號存貨稀少時到時銷如寳慶賣盛寶成等均獲厚利（戊）綢業以花緞摹本線春數項銷場最　聞慶懋復宏興等獲利最多（己　布業銷場向賴四鄉農民爲大宗今歲入冬以來雨雪毫無來春年歲恐有荒歉以致交易不多獲利者祗有一言堂與馬源興（庚）廣貨洋貨自歐戰以來價值步高以鴻昌廣泰恒存貨甚多故獲利亦厚（辛）油業銷場頗好計有三分之利（壬）米糧西山旱荒各行無存底者類皆虧本秋冬幸有江米源源而來故無若何虧折祗有司徒廟一帶鄉行稍沾利益（癸）土麫各磨坊因麥收減色進本甚重均皆虧折惟代售各廠麫粉之久餘號爲進貨低廉出價步漲賺銀五千其餘南貨號茶食舖棉花業等率皆平平 
嘉興 
[又出兩起刦案]  
　　嘉興東欄民周三有家於日前夜半時被盜匪多人破門入内闖入内室翻箱倒篋任意刦掠損失頗鉅翌日該事主撞見一盜匪身穿失主之皮衣迎面而來當經周某認明眞贓將該盜匪鳴警拘獲解縣訊究並呈請知事飭警跴緝餘盜究辦同日縣屬王江涇唐家路鄉民尤某家突來盜匪二十餘人手執利刃破扉而入分投搜索約三時之久始呼嘯而去次晨該事主　單報縣當　張知事派員蒞鄉勘驗一面咨請鄰村並水陸軍警一體協緝 
[請委習藝所長]  
　　崇德縣習藝所自　辦以來所出竹木工曁燭皂紙烟等均尙可用自前所長辭職後由縣薦委署内政務助理鄭友詩兼充辦事現商學兩界以所長事務繁重未便兼任特於前日聨名電請省吏另委接充原電云杭州省長錢塘道尹鈞鑒崇德習藝所長由縣荐委本署政務助理鄭友詩兼充查所長事繁責重未便兼任且該所經費出自地方公欵請　縣就地另選薦委以順輿情崇德商會敎育會公叩 
[九江]  
[吳鎭守使閱操]  
　　潯鎭守使以現在風雲四起宜整操法以修兵備特飭各營兵士於三十一日在大校廠試驗操法並親來操場閱看是日午間各軍官均率兵前往操場鵠立未幾吳使馳馬蒞廠該兵士整隊迎迓旋即演操比試鎗法吳使備有各種奬品擇尤奬勵以資激勸 
[於潛]  
[漏查選舉人]  
　　於潛省議會議員初選舉調查名册業經知事兼初選舉監督劉曰毅宣示確定呈報在案惟該縣有選舉權者實有八千餘名而現在立册者祗有五千八百餘名約計漏查者二千餘名聞將提起訴訟 
[停辦習藝所]  
　　於潛貧民習藝所所長自章耀華接辦以來並未招有藝徒所中七八人均係雇用遠方畢業藝徒近來添設製造草紙一科僅雇紙匠二名以代藝徒每名月給薪水五元敷衍塞責現經劉知事查明該所名不副實巳於一月三十號集紳會議停辦擬將該項公欵另行開設農業學校昨已詳請省長核辦 
[雜評一]  
[七日中之武岳（步陶）]  
　　武岳風雲正急而吾儕乃有七日之安間閱報諸君乃有七日之岑寂不知此七日中南軍之沿武岳鐵路而前進者其利鈍何似北軍之紛紛赴援湘鄂者其前途又何似更有受寶刀率劊子手赳赳南下之殷鴻壽於此七日中不知將殺戮幾何逃兵敗將而逃兵敗將之沿途搶掠者更不知將增益幾千百家之婦號子泣也在南方之志意雖早有會師武漢之雄心而據譚程最近所表示似得岳而止亦爲南方一部份所許可在北方之鋪張揚厲固號稱得湘後方可言和而道路傳聞亦僅望南方略形讓步以全北方體面即可有轉環之餘地然則七日來復或竟由武岳而開南北正式議和之端未可知也 
　　雖然武漢商民聞南軍逼近也而憂懼聞北軍壓境也而更惶恐七日之時間雖甚短促而憂患餘生之鄂人或且度日如年矣吾人撫此流光其又安能不對此烽烟滿地之遺黎而深致其感念之情懷也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌强搶男子之黑幕]  
　　匪徒鄭洪慶（即老二）錢白卿（即老三）唐敦宣等前在浙江奉化縣屬之徐馬站地方擄刦男子王杏均藏匿繼又携帶來滬在南車站爲駐滬憲兵第一連拿獲解送護軍使署訊辦巳誌前報茲經訊據王杏均聲稱伊父王元盛家道小康以致被匪覬覦希圖勒贖將我擄刦藏匿已久自遭被擄之後已由父親報縣懸賞洋二百元並由父親加賞洋一千元勒限緝匪在案旋由該盜等致函我之家　要索贖費洋五千元當飭匪徒鍾榮送信至家其時父親因我刦去之後已請軍警駐在家内爲之保衛故由軍警即行逮捕詎料送信之匪徒鍾榮執有手鎗開鎗拒捕致被軍警還鎗擊斃嗣父親畏懼若輩將我置死允許給洋二千元該盜等以非有三千元不能放贖旋因軍警通緝甚嚴迭次將我移藏此次來滬係因彼此訂約在滬交洋放贖幸得憲兵將匪一併拿獲得見天日我在沿途本欲喊救因彼等各有手鎗且被恐嚇故不敢作聲云云旋又提訊該三匪均從實供認擄人勒贖並稱曾在浙省犯過擄人勒贖之案已有七八次此次來滬係因訂約交洋放贖遽被拿獲等語現憲兵第一連連長吳玉璞巳函致王杏均之父王元盛來滬領回一面由盧護軍使飭將該三匪發交軍法科從嚴訊辦矣 
[公廨預審沈强夫案七誌]  
　　奉天人尹神武被偵探指爲暗殺前上海鄭鎭守使舒司務長及金琴蓀等兩案内有關之沈强夫即孫祥夫又名蔣介石　居法租界内報由老閘捕房特别機關中西探目拘解公共公堂迭次訊供詳情曆誌本報前日午後由關讞員與英卓副領事升坐第一刑庭續訊仍由捕房代表牛門律師上堂向尹神武詰稱前年中政府解散黨人護軍使署發給沈强夫之遣散費是否由你具領尹答是因其時沈强夫離開上海託我代表其名下黨人應得之遣散費至護軍署代爲簽字具領又問爾被捕後因何不通信沈强夫　其函復聲明爾係尹神武及函招爾之家屬中人來案證明法捕房因何不允將爾提回英捕房尹答我被捕後在捕房内向包探索借紙筆擬書條拍電　照家屬詎拒絶不允且思我非沈某而公堂有保護人民生命財産之權一經庭訊皂白立分决不罪及無辜至於法捕房不允將我移解英捕房一節我理想法捕房與法領事以我係法界居民應受保護之權利此乃法捕房之權力與我並無關係又問爾在庽所被捕時何不向中西探聲明並非沈强夫尹答當時中西探祗給閱照片並無牌票我卽答以非是一再聲辯無效云云復由牛門律師將所供各節向尹反覆駁詰良久退下卽據被告代表禮明律師詰據見證沈棣山聲稱浙江人被選爲國會議員於今年舊曆五月間來滬因爲發生復辟之事國會解散故未晉京供職至此禮明律師將一照片給閱見證答稱此係沈强夫與我在日本不時會面至本年八月間我爲政界之事往廣東軍政府見沈在彼辦事我云近閱各日報登載爾遭拘捕沈云我無被捕之事此事殊爲詫異後來我於一月三號趁輪來滬與現在民國日報爲主筆之友人邵仲輝談及此事今日係由邵君邀我到堂證明等語繼由政府代表穆安素律師向該見證逐層駁詰之下巳鐘鳴七下中西官判被告還押候禮拜三續訊 
[東方紗廠棧單解决後之備案]  
　　紗業公所致總商會函云敬啓者據紗業公會函此次東方紗廠棧房失愼同業所墊棧單不下千餘件幸該廠洋經理公正明白一經交涉即允事前棧單一槪照出此事雖經結束而此後難免不再有此等情形發生中外各廠所出棧單均註有限日即出期外火險與廠無涉字樣今東方紗廠之棧單雖巳公平解决若不函請總商會存案備查深恐將來無案可稽特此函請備案前來據此查棉紗交易同業恒有墊棧單之舉旣已墊付銀兩貨物自當照交此爲不易公允辦法相應函請貴會存案備查至紉公誼 
[條陳保護野物之部批]  
　　江海關馮監督代金陵關稅務司麻振（譯音）轉陳農商部略云中國各處所産野物向係任人獵取漫無限制近有多數西人擬具禀各該國駐京公使轉請中國政府設法取締以資保護查此事本稅司前奉省長垂詢曾條陳保護生産野物辦法業蒙函復允即採擇施行在案現聞各西人已提議及此請代陳明酌核辦理等語查我國雖有狩獵法該稅司所條陳似更深細切實不無可採理合抄錄原函具文代陳等因去後昨日奉到指令内開查我國水陸兩産野物品類繁多各省地方氣候不同其生産品物及孕育時期亦因之各異非普通規定所能適用應按照各地方氣候切實調查野物品類孕育時期再行分虽擬定保護生産野物章程與狩獵法相輔而行該監督代陳前情於保護野物生産深細切實堪資採擇陳候分咨各省區切實調查到部擬訂是項章程呈候核准施行外仰即知照 
[查復發行有奬慈善救濟劵之原委]  
　　上海總商會復江蘇交涉公署函云逕復者本年一月三十一日接准貴公署函開准法總領事函詢本埠紳商發行有奬慈善救濟劵曾否得中國政府之核准請爲查明見復等因本埠紳商爲北方災振及内地慈善事業籌欵爲難起見發行有奬慈善救濟劵以助振務而惠窮民敝會並奉松滬護軍使來函謂該紳商等對於此次北方水災及内地慈善事業熱心捐助不遺餘力所擬慈善救濟劵一節由敝使准予發用並陳國務院備案等因是本埠紳商發行此劵已得駐滬最高長官之特許並陳政府備案相應具函奉復即祈貴公署查照轉馥　法總領事爲荷 
[農商部僉事南下調查]  
　　江蘇實業廳廳長張軼歐昨日訓令上海南北商會云案奉農商部令開本部現派僉事李徵兪鑅前往蘇滬一帶視察棉紗麫粉保險各公司及工商各團體辦理情形仰即轉知蘇州上海總商會並蘇滬一帶各商會知照俟該員等到時俾資接洽除咨江蘇省長外合行令飭遵照辦理等因奉此除分行外合亟令仰該會知照於李兪兩僉事到時妥爲指導俾資接洽此令 
[增加郵費不確]  
　　北京導報云茲據郵政會辦聲明外間所傳增收郵費一層實屬不確目前並無議加郵價之事云 
[五誌寓客召妓侑酒之毒計]  
　　寓居公共租界湖北路九江路轉角新旅社一百零四號房内之閩人李文全（即李文元）於夏曆十二月初七夜箋召小花園妓女雲蘭閣到庽侑酒串同在逃二人將該妓及妓傭嚴老四灌以種毒之酒强將值洋二百七十元之金镯金表等物逃出當由該妓與看門華捕追至馬路經老閘捕房探捕帮同將李攔獲搜查原贓無着拘解公共公廨訊供押候補提同黨併究在案昨晨由廨復訊據一百八十四號西探上堂禀稱被告李文全經華探等拘至捕房後我即至該旅館被告所庽房間内搜獲信函其姓名與被告略同請爲訊究並由原告代表律師到堂詰據雲蘭閣供稱於十二月初七夜接得王姓客人之局票即與老四同往新旅社一百零四號房間遂被關閉在逃之王姓與被告將我掀倒床上强捋金鐲老四見勢不佳大聲喊叫被告等情虚卽攫取金鐲金表等物開門逃出我與老四尾後喊捕被告逃至馬路即被探捕攔獲言至此由被告代表海德禮律師向雲蘭閣逐層盤詰良久經王襄讞商之美博副領事以此案見證甚多不及隨堂訊理判被告帶回捕房候另行訂期研訊 
[南市水陸警察之防護]  
　　淞滬警察廳長徐國樑前奉盧護軍使而諭現值陰曆年關且各處地方謠言四起滬上爲通商大埠外來客民往返尤多難免無形迹可疑之人混迹市㕓散布流言多方煽惑切宜注意偵查密加防備以免若輩潛蹤勾結等因徐廳長遵行通傳所屬各區署所隊一體嚴行戒備在案茲悉南市第一區董警正十六舖一帶爲華租交界之區各處來往之人較他處爲衆故巳會同浦江水巡隊潘隊長隨時撥派水陸長警在各要隘實行防護並偵查旅館客棧頗爲認眞云 
[楊樹浦前晚之兩刦案]  
　　前晚七時許楊樹浦韜朋路一百七十一二號門牌德生昌燭店突來盜匪六七人各持手鎗利刃擁入店堂向店夥人等嚇禁聲張即將張箱内小洋二百二十五角大洋十五元銅元三十五千刼取逃逸迨經事主開單報告捕房派探往拿各匪巳杳無蹤跡矣 
　　楊樹浦路上海紗廠東首一千零零六七號門牌同新雜貨店於前晚八時被暴徒多人擁入店堂各出手鎗利刃嚇禁聲張將賬檯上小洋三十餘角銅元十八千並店主婦某氏耳上金環一只刦取圖逃店主吳廣桂因大聲喊捕被匪用刀砍傷五六處倒地旋經捕房聞悉立飭通班探捕馳往圍捕内有一匪名張良卿被六百十二號華捕拿獲帶入捕房詰悉盜黨匿跡之處立派中西包探前往南市十六舖拘獲盜匪林阿根一名帶回捕房收押候解公堂訊究一面將受傷人車送醫院醫治 
學校消息彙誌 
[守眞中學]  
　　北四川路守眞中學昨日又假北蘇州路天安堂行寒假禮學生家屬及來賓到者頗衆首由伍校長陳述該校歷史及學生成績次請來賓克牧師祈禱及戴牧師演說又次畢業生英國文演說末由敎務長伍夫人及英文敎員姚德彰給憑歡唱校歌而散聞該校明年擬再擴充添聘敎員以享華人云 
[留雲小學]  
　　留雲高等小學校開辦以來已十有一載一切編制向遵部章惟近年以來生徒在學校中所習之學科恒不足以致用於社會因是决於　春　組爲本國商業科與外國商業科一切學科均切實用務使生徒畢業後能自謀生活云 
[醫藥學校]  
　　善利中西醫學校開辦以來迄已一年其課目係仿歐美例除醫學外尙有催眠術一種因催眠術爲醫者所必需凡醫藥不能及之病催眠術每能治療也 
[廣東小學]  
　　北四川路宜樂里後廣東小學開辦至今巳屆六載學生達二百二十餘名日昨下午舉行寒假休業式及展覽會懇親會來賓約四五百人表演共分二十二節其中以修身表演義丐武訓故事尤爲動人餘如男生之　枝女生之舞蹈幼稚生之游戲皆精神奕奕天眞爛漫後由歐鸞生及其夫人給奬並相繼演說至五時始散聞定夏曆正月十八日開學 
[培秀女塾]  
　　美租界乍浦路多子里培秀女塾於本月二號舉行寒假休業禮先由塾長報告該校進步之迅速並致訓勉詞繼按名給予奬品並贈禮物末由全體學生向墊長及各敎員行三鞠躬禮而散　塾擬於明春附設　女夜　定正月十六日與日館同時開課 
[中國銀行股東與總行往返電文]  
　　二月十七號爲中國銀行在北京開股東大會之期該行股東刻正從事籌備茲將股東與總行往返電文錄左 
[股東陳南琴陳蓉館等去電]  
　　北京中國銀行總裁鑒選舉事股東持股票向滬行呈驗而滬行須認股時塡寫人筆跡圖章爲憑未肯通融敝股東係託友代塡且有記號該友現往遠地該股是否無效請明示股東陳南琴陳蓉館等 
[北京中國銀行復電]  
　　上海中國銀行轉陳南琴陳蓉館股東鑒電悉請具相當證明該股確爲所有卽可塡發執據 
[江蘇銀行分給奬金]  
　　上海江蘇銀行總理潘睦先曾將銀行六年度（即上年）盈餘數目據實報明並照章提撥官利奬金呈請江蘇省長核辦昨奉指令第九百七十六號内開來呈閱悉六年份營業艱難倍於往昔而盈利仍增此皆該總理措置有方在事各員經營得力獲收效果良堪酃慰所有擬提官利奬金各節均准照案辦理仰即遵照云云聞該行除照章分給官利外其奬金亦巳分給各行員承領 
[少年宣講團之進行]  
　　少年宣講團創辦至今巳届六載茲自七年起積極進行新劇部亦重振旗鼓現已習練一俟成熟須赴内地試演又聞　團定舊曆元月初二日出發赴蘇州等處宣講並備新少年報印刷品分贈各界云 
[公立上海醫院之休假]  
　　南市三泰碼頭公立上海醫院於七日起（卽夏曆十二月二十六日）因届舊曆年終循例暫停門診至十六日（卽正月初六日）照常開診惟急病不在此例仍隨到隨診云 
[再誌交涉員與外賓之酬應]  
　　江蘇特派交涉員陳貽範君於前昨兩日（星期一二）拜會駐滬領袖總領事及各國領事稅務司郵政　英美按察使商務委員等謁畢已日暮矣聞領袖總領事等業已定期星期四（卽七號）回拜陳交涉員昨巳接有正式通知矣 
[調查糧食底貨再紀]  
　　本埠南北米業因值年關各行家照例休息數天（名曰拆樣台）以待明年再行上市惟今届入冬以來各路到貨類皆減少而一般囤戶則因銀根關係　購辦上棧者爲數無多市價平定現查統市存底共有三十萬石左右内各輾米廠白米二萬石糙米十萬石糯米一萬石包子尖米二萬石囤戶購辦存在浦東各棧房白米十萬石浦江中河下船貨白米羅籼糯米共有二萬餘石招商太古怡和日清寗紹各棧客秈共四萬餘包以後如躺關貨到數較多新正　盤開價或可稍低云 
　　又華商雜糧公會評議長葉惠鈞前日邀集同業會議調查年終底貨請各帮分别擔任現巳調查完畢總核今届存底惟黄豆較諸往年略多小麥因粉價昻貴各廠收羅一空以致存底甚形缺乏花生仁因産價增漲加之運輸不　爲數亦少查各洋棧存底黄豆八萬包小麥二萬餘包花生仁七千包蠶豆菉豆共二萬五千餘包芝蔴赤豆等貨共有四萬餘包此外雖稍有存積不過零星而巳 
[頒發土布免稅單]  
　　土布業認稅代表汪寬也等前禀上梅稅務所高所長轉詳江蘇財政廳長爲維持貧民生計起見請將手工土布豁免稅釐以示體恤旋經胡廳長電詳財政部及稅務處請示施行當奉核准自上年一月一日起暫免稅釐三年着卽轉飭遵行在案所有該業免釐　之後應行給予免稅單以便沿途各分所查驗放行曾由縣商會據該業代表請爲轉呈稅所轉詳核示去後現已奉頒發免稅單五百張到會由該代表承領塡用矣 
[警察保護商民]  
　　浦東爛泥渡三區警正解恩桂以值此陰曆年關正商店收取賑欵之期恐有匪徒沿途攫刦故除會同沿浦各分駐所加班巡邏一體保護外復於昨日傳諭長警在轄境内嚴密梭巡如遇有無業流氓滋生事端立即拘署懲究毋稍寬縱云 
[籌設貧民習藝所之省批]  
　　寶山縣張知事爲聨合紳商籌設貧民習藝所呈省備案昨奉齊省長指令内開呈及附件均悉錢紳以親朋壽母之資充敎養貧民之費利人濟物力偉願宏殊堪嘉　該所經常費准如所擬寬籌撥給以維善舉仰即轉行知照並將辦理情形隨時具報此令附件存 
[地方審檢廳新屋之布置]  
　　小西門外利涉橋　新建上海地方審檢廳業經該廳陸林兩廳長示期陽曆二月四日實行遷入並於四日起停止辦公四天巳迭紀本報茲悉該廳内部布置業巳大致楚楚廳内左爲審判廳右爲檢察廳大門口爲審檢廳之門房對向爲審檢廳收狀處左爲承發吏辦公室右爲司法警察辦公室旁爲訴訟當事人候審處檢廳預審庭共設三庭均在樓下審判廳之民刑兩庭並簡易庭合議庭等共設六庭則在樓上名曰第一法庭至第六法庭各庭前面爲旁　席庭之兩旁爲原被律師席以及新聞記者席兩廳長並推檢各官書記錄事等之辦公室以及贓物庫等皆在二層樓上其三層樓上則爲各官長之臥　廚房則在廳之後埭該廳之大門口昨已由兩廳長飭雇木匠趕造揭示場一所並竪木桿以便懸旗云 
[滬城迭報火警]  
　　近來城廂内外發生火患日有所聞推原其故實因天時久旱不雨所致因此各區救火會員疲於奔命勞苦異常前晚十二時滬城小橋北面東小弄中蕭阿根所開剪刀作所搭之蓆棚被火焚燒救火會鐘樓鳴鐘告警各區火會均到場施救熄滅祗燬去柴間一間昨晨二區二分駐所孟警佐飭警將蕭拘案訊供判罰洋五元昨日下午三時又報滬城縣後街協來當對門三百九十九號應茂興烏木作臥房中失愼幸在白晝經第四區救火會會員驅車到場救熄後由一區二分駐所飭警將作夥趙小華拘案判罰洋二 
[閘北織布廠失愼]  
　　前晚二句餘鐘閘北共和路協興衖衕裕豐恒織布廠突然起火廠屋六幢四面俱着並延燒沿馬路成衣店木匠作剃頭店共樓房十餘幢虹口耶穌敎監理公會分設之講道堂亦被殃及四區署長余炳文當火熾時親率巡官長警在場彈壓事後傳該廠股東鄭榮標到署詰問據稱該廠係伊父鄭式泉及鄭振泰周炳文崔富堂等股開保有火險數千兩云云諭令拘留候查明起火詳情再行核辦 
[祝融氏稅駕三官堂續誌]  
　　滬南十六舖外鹹瓜街古雲台（　三　堂）後殿上於前日傍晚失愼幸即救熄不致蔓延已紀昨報茲經第一區警察署派警查得因有客僧在樓上臥室内燃點火油燈復鎖閉房門出外火延蚊帳以致成災惟僅燬去屋面餘未殃太當將住持僧長霖帶至署中問明姑念無心失火從寬罰洋十元開釋 
[公共公廨定期停訊]  
　　公共租界會審公廨每逢舊曆年關停理刑民訴訟茲届經關會審員商山駐　領事團本擬於夏曆除夕日停訊至新正初四日開庭惟除夕適值星期本應休息故定於元旦日起至初五日止停理讞政五天 
[西砲台試放新砲]  
　　上海兵工廠現有造成過山砲數尊定於昨日（卽五號）起至七號止三天内在西砲台試放因恐居民聞聲驚惶故由松滬盧護軍使出示佈告俾衆週知 
[發現一絲不掛之屍身]  
　　寶山縣四圖境内奚家巷地方昨晨發現無頭男屍一具身上一絲不掛由五區巡邏警查見囑令該圖地保往地方檢察廳報請相驗一面由探警調查屍屬兇手再行核辦 
[又一訪函云寶山縣吉一圖地保昨午至地方檢察廳報稱圖中太陽廟後面荒地上今晨發現赤身露體並頭顱之尸身一具查無家屬請求相驗林檢察長諭候派員往驗 
[車夫自盡之根究]  
　　江北人唐立强住閘北义袋角榮祿里拉車爲業向共和路培德里陳得勝處租車一輛前日因車上坐身板損壞陳勒令唐賠洋兩元口角之下互相肆毆鄰居趙景山趙張氏夫婦事不干己亦帮陳行兇唐　忿交加歸家後自縊身死當經四區二分所趙署員查悉傳到屍母唐陳氏屍弟唐立明諭往地檢廳請求相驗一面將陳得勝及趙景山夫婦逮案解送司法科聽候核辦 
[典夥一臥不起]  
　　滬城縣後街協來典當管包房之張克修年逾五十人頗强健前晚在典料理畢即入房就臥詎至次日不起經同人往視巳經體冷如氷致死之由咸不得悉或謂因虧負欵項無可彌補以致自盡云 
[銅匠店命案展期宣判]  
　　克能海路胡隆泰銅匠店主婦胡施氏因用鐵錘擊破學徒劉根福腦門致劉身死由捕將氏與其夫胡士夫一併拘解公共公廨迭經訊供明晰判胡夫婦分别押候會商堂諭飭遵在案昨由捕房將胡夫婦解至公堂請爲核辦經兪襄讞與美柯副領事磋商未决判胡夫婦仍分别還押候商时辦事法展期兩禮拜宣佈 
[女兒出嫁之掉包]  
　　金阿大至法公氏之女兒自幼許配與民人之子爲室當時央媒言明先送茶禮洋五十四元至成婚時再送禮金洋一百二十元現因男長女大故於是月十六日央媒訓往先將該女領至民人家中擇日成婚詎民人見該女並非金氏氏之親生女兒係是另一女子且甚矮小實被金氏掉換希圖朦混故將金氏及女子榮大扭案請求追究詰之朱金氏供女兒押在英租界愛而近路某妓院爲大姐近因得悉成婚有日被該院中人帶往漢口婦人無奈至蘇州地方買得高姓家女子秀英與金子爲室詎被察悉自知不合求宥朱榮大供請求釋出　妹交案中西官判金氏還押榮大交保出外限十四天交伊妹到案再核 
[不認私賣養媳]  
　　趙徐氏曾於陰曆十月問將周志堯扭至法捕房控稱女兒被周拐往他處請求追究後由捕房將兩造傳解法公堂請部因徐氏臨訊不到將案註銷在案日前徐氏遞禀公堂請再傳訊故於昨日飭探傳到原被先據徐氏聲　女兒年七歲於上年間由許榮桂爲媒許配與周志堯之子過門童養婦人於十月間前往探望詎不見而當向志堯詢問據云巳領往湖北地方餘語支吾婦人見此情形諒　私自賣出是以請究詰之周志堯供徐氏之女由民人出洋十二元買爲養媳立有賣契並不私自賣去求察中西官判一併退去候再訊奪 
[鄉人購土案尙須覆訊]  
　　鄉人王富明前日在四馬路四百六十九號半門牌晋泰土棧内買得小土半隻携至門外被包探　阿根查見以該土棧違章私賣烟土卽將夥友粤人王耀光與該鄉人帶入捕房經捕頭察知該小土係是僞質諭令王耀光存洋一百元保出王富明暫留昨解公共公廨請究即據顧探與十五號西探目依克投訴前情並據王富明供稱出洋四十元向被告購得小土半隻不知是僞訊之王耀光延律師到堂代表辯護中西官判被告仍交原保候再復訊核辦 
[捕頭偵獲烟窟]  
　　法新租界善鐘路捕房捕頭日前偵得王李氏趙福生楊四仁等在家私設煙具容留顧信元許才清陳阿三蘇炳生等六人燈吸過讔故即帶同包探周寶生陳順寶前往該三處抄出烟槍六支煙燈數只並匣頭烟等連同吃客帶入捕房昨解法公堂請究先 
 
 
 
] 

Page 11

 
 
據捕頭上堂禀稱查得王李氏前經公堂罰過三次今復違犯禁令請爲重究詰之王李氏趙福生楊四仁同供私售燈吸不諱顧信元等六人亦供認在李氏家過癮中西官判王李氏罰銀一百兩趙福生罰洋五十元楊四仁罰洋二十元顧信元等六人各罰洋五元充公烟具銷燬 
[違禁賣烟之懲罰]  
　　皖人王桂生在湖北路三百四十三號門眚虚設烟紙店私售烟膏又潮州人陳小通在新閘淡水路一百二十三號屋内秘密出售鴉片經新老閘兩捕房捕頭偵悉於前日分飭中西包探前往搜獲烟膏將王陳兩人連同烟膏帶入捕房昨解公共公廨經中西宫逐一訊明判王桂生罰洋一百元或押西牢一月陳小通罰洋五十元一併充公煙膏銷燬 
[電車碾傷鄉人]  
　　鄉人某甲臆日行至法筯介被某號汽車撞倒於電車軌道中適有電車馳來不及停機將甲碾傷後由巡捕到來帶入捕房飭將受傷人車送醫院醫治昨將電車司機人楊運太及見證張梅山陳偉權傳至法公堂詰訊先據兩見證聲稱是日目見該鄉人被汽車撞倒在軌道内適楊駕電車馳來相距祗有數尺不及停機致被碾傷中西官判各退出候該鄉人傷痊再行核辦 
[搶取小孩金圈]  
　　浦東陸家渡山東婦人郭曾氏家小孩在途游玩被匪徒王錫靑乘間搶去耳上金圈一只圖逃當經家人察覺報告三區崗警李滿昌將該匪追獲抄出原贓併解至署經解警正略詰一過判解警廳司法科訊辦 
[通緝舞弊潛逃之金號司賬]  
　　公共總巡捕房刑事檢查科前日發出布告云爲通緝事照得王桐叔一名年三十歲蘇州甪直　身高約英尺五尺六寸上牙有一黑牙身材中等前住閘北公益里向在北京路四十二號惇豐永金號充當司賬爲私用號欵一萬二千七百兩於西曆一千九百十八年正月二十一號逃匿無蹤業已出票捕拿如有知其下落或拿獲者請即報告總巡捕房總巡可也 
[婦人糾衆賭博]  
　　揀茶葉婦人梁徐氏前晚紏同小工葉文卿楊華生徐炳文趙金山張和尙徐炳元金月生張連生管亦軒鄧阿毛王毛毛周阿四楊阿狗王連軒金友明等在虹口蓬路一千一百二十六號屋内聚賭抽頭被匯司捕房捕頭得悉卽飭中西包探前往將各賭徒與梁徐氏連同賭具帶入捕房准各存洋保出昨經公共公廨傳案訊明判梁徐氏罰洋十元餘人各罰洋五元充公如無力繳洋改押五天賭具銷燬 
[小孩婦人混用僞輔幣]  
　　小孩金洪保不知何來鉛質小洋十餘角指使小孩周五哥持至東嘉興路一千三百五十八號門牌押店内混用被店夥吳鳳池察出鳴捕將兩孩拘入捕房搜出僞小洋昨解公共公廨經中西官研訊明白判金孩押改良所半年周孩斥釋僞小洋燬去又婦人沈盛氏亦因持鉛質小洋至新閘山海關路某年糕店内混用被捕查獲昨日解奉中西官訊實判氏押女所一年 
[日本人被人攔刦續誌]  
　　浦東楊家渡日商大倉碼頭某輪船主日本人被匪刦去現洋百餘元及白玉兩方報由該管三區一分駐所飭警追獲楊阿五姚巧根兩名解送警廳訊辦已誌本報茲悉該日人昨復具呈警廳請其追緝原贓嚴懲匪徒徐廳長除將楊姚兩匪發交司法科研訊澈究外一面飭派偵緝隊士勒限跴緝務獲贓匪從嚴懲究 
[假票騙取現洋]  
　　浦東人趙福康張仲林將僞鈔票持向山西路七十二號門牌某客棧内騙取單錫卿洋十元分用前日被總巡捕房中西包探查悉將趙張兩人拘押昨晨解送公共公廨經中西宫略訊一過判被告帶回捕房候禮拜四再訊 
[衣莊夥否認竊衣]  
　　福建路泰昌衣莊經理陳根泉控夥沈雲蘭陸續竊取值洋六百六十四元之綢皮衣服三十三件由捕將沈拘解公共公廨訊供管押在案昨晨復訊原告投訴前情訊據沈供此項衣服由我經手賒與繡雲天游戲場内某某等數人現該游戲場閉歇無從收取且均錄明賬簿並非竊取求察中西官判沈押西牢四月以儆 
[復訊串竊　棧貨案]  
　　招商局北棧塌車頭目金小老虎與李大汪九黄小棠戴文卿並該棧司帳姜立甫等串竊怡和洋行寄存該棧内值洋三千元之泰西緞五箱串令掮客劉阿表顧小弟顧東生消贓得價分肥被控捕房由探將被告各人先後拘解公共公廨迭經訊供判黄小棠戴文卿先行開釋姜立甫交三千元舖保顧小弟金小老虎收押餘人各交一百元人洋並保在案昨晨由廨復訊姜立甫延律師到堂代爲辯護並向金小老虎盤詰良久聲明展期研訊金小老虎亦延佑尼干帮辦羅斯律師到堂辯　經兪襄讞商之美柯副領事判被告各人分虽交保還押候禮拜四再訊 
來件 
[水災根本救治方法（續）]  
（林學碩士凌道揚） 
　　森林植於地面之上所以能銷容雨水者其最簡單之理適如被之以海絨地理家工程家皆常言之余曩於講演森林間接利益減免水災之時嘗以最易了解之方法當衆試騐如手中斜持木板一塊以喩荒山之峻坂淋水其上以喩大雨行時隨注隨傾不稍留滯繼取毛布一段冪於板上以喩山有森林仍如前法淋水則僅涓滴徐下森林之銷容雨水豈不當作是解耶據德國巴畦連地方各森林家歷年試驗所得森林每遇雨水樹木之皮葉枝幹及林内新發叢枝平均須飲潤雨量約百分之二十三分林地内積存之殘枝敗葉平均須涵蓄雨量約百分之二十五分其蟠根蔓鬚横亘土中致使土之内層孔隙儼若蜂房平均須貯容雨量約百分之二十人根幹枝葉同時生長呼吸蒸化雨水爲汽返騰空中平均須銷散雨量約百分之八分因此數端每百分雨固巳銷容七十六分至於舒徐下流注入河地者不過百分中之二十四分耳 
　　雖地勢土壤與夫森林之深淺疎密樹木之種類各有不同未可槪論然森林茂盛之地其雨水則分五種之銷容無森林之地其雨水除地面少數之蒸汽及土地浸潤之外則盡量洩入河流當爲不易之理夫如是河流何至有驟增之事河水何至有冲堤决壩之猛此森林之所以消容雨水也 
　　自泥土障固而論河底無塡塞之虞自雨水銷容而論水勢無驟增之事是欲謀水災之根本救治决爲造林明矣 
　　美國森林公報一百七十六號紀載水災增加減少之調查孟路格里拉一河八八六年至一九零七年二十一年之間因森林伐取漸盡而水災由三次增至五十二次瓦拜西一河一八九零年至一九零七年十七年之間因森林蓄植漸盛而水災由二十一次減至十九次此森林減免水災事實上試驗之明證也 
　　查德國當十八世紀中葉以　森林缺乏無材木之損失固如中國之今日所受間接之損失非旱爲虐即霪雨爲災農業歲歲不能操豐收之成算亦與中國今日無異一千七百六十年以後舉國上下同心協力振　興森林不遺餘力其後巴畦連省於一千八百五十二年普魯士省於一千八百七十五年衛丁堡省於一千八百七十九年更先後議决保安森林法案如是非特林木充裕而水利以之豐農業以之稔矣 
　　法國當十七世紀之時人民固屬任意伐取樹木復經兵燹縱火焚燒林木殆盡所受之災難而以潘仍咧斯及汝拉阿爾俾斯兩地爲最苦共有八百萬英畝土地人民棄而不顧任其荒廢至一千八百四十一年之時有工程師司薛爾氏至該地詳細考查輯成專娌一部專勸國人造林恢復是地其人雖非森林家而言森林之保安極爲詳悉於是羣起造林政府又盡法保護至今日則爲膏腴豐稔之地矣 
　　奥國十八世紀由葉亦不知講求林政恰如中國之今日舉國所受水災之苦亦不減於中國一千八百五十年以後國民中之有識者羣歸咎於政府林政之失修政府亦自悟其非遂制定森林法注重保安森林派員到處巡視今日森林之優美幾不亞於德國災難亦免矣 
　　德國法國奥國以森林保安之如是其他各國亦何莫不然若夫葡萄牙之森林僅佔全國土地面積百分之五西班牙百分之十三意大利百分之十四土耳其森林之缺乏適如中國均皆災難屢見當爲吾人最良之借鑒此森林減免水災歷史上經驗之明證也 
　　科學上之研究如此事實上之試驗如此歷史上之經驗乂如此願吾國人切勿漠然置之自貽伊戚查天津左近雨量二十五年以來平均計算每年二十英寸而地面蒸發汽每年須三十八英寸有餘宜乎旱災屢見不至有水災之發生今歲水災有是烈劇者雖雨水以夏季爲獨多不能平均然以無森林故無以障固泥土以至河底塡塞無以銷容雨量以至河流驟漲固已瞭若燃犀豈待多言耶 
　　攷直隸五大幹河此次同時爲災雖由一時之霪雨實則　底淤塞所致河底淤塞尤以永定一河爲尤甚蓋永定河發源山西交界之桑乾河自宛平以上至西寗河之左右盡爲巨山而以西寗縣屬即發源之桑乾河處爲最上有鰲魚山北有石景山南延臥龍岡至温家莊　係懸巖峻嶺諸山旣皆童秃雨注其上奔洩冲刷之猛勢必挾巖骨沙礫而俱降塡塞下流河底所謂河者因其低窪積兩岸之水而流洩也今永定河何如其河底反有較兩岸平地高至二十餘尺者以故近年以來决口之事無歲無之本年七月决口北三工一段長至二千餘尺爲害之烈豈待言喩永定一河之如此其他各河當亦可以槪見英人戴樂仁君著救治直省水災計畫一書而曰今欲治理各河通盤籌畫爲一勞永逸之計非四十年不克完全圖功且須集巨大之欵項聘資深之工師果如斯言余竊以爲造林保林非特無此之難更必永除後患耳夫直隸各山之荒蕪童秃盛名震於天下早爲各國所共知泰西各國屢屢派人而來中國撮照諸山影相持之爲彼國人之戒曰旣遺地利又爲災難可不懼歟余曩留學美洲間嘗遊歷各國携回此項荒山照片甚多來日當另篇刋示國人矣 
　　吾嘗謂立國於大地之上不外取土地之利以供人民之所需各國之土地山陵又較平原爲多平原者農業利用地也山陵者林業利用地也誠以森林直接利益如材木竹料桐油松油樟腦軟木造紙料品染料漆料硝皮原質菓核藥料廣畀生業厚集資本爲人民日用之首要間接利益如調和寒暑增加濕氣時降霖雨節制河流障固泥土減免水災棲息禽獸添多養氣增益美景爲地方保安之必賴由是思之而直隸各山荒廢即不發生災難亦當造林况今次之水災非特各國科學家推原於森林之缺乏即國人中之稍有知識者亦皆言之 
　　更有甚於此者今後若不急謀造林一任山水暴發泥土遷移地理家如桑志華君工程家如平總工程師方總工程司曁戴樂仁君所言天津左近四五十年後必成一片汪洋湖澤而永定河一帶深地沙灘即其見端可不危歟依衆論之僉同據事理之推測恐爲勢所必至是水災之爲害不自今日止則自今日始也我直省之同胞生命財産來日更何以保或　不然無森林時降霖雨節制河流仍如疇昔歲歲之旱災又豈能堪其苦耶則今日奮圖自救是吾之所馨香祝頂禮賀也（完） 
來函 
[棉業聨合會來函]  
　　敬啓者昨貴報本埠新聞載棉業聨合會選舉一則内有上海南北市花業所組織之聨合會云云查敝會實係上海南北市火機廠通崇海寗紹太倉曁各埠經理人多數團體合組而成非僅上海南北市花業所組織也合亟聲明卽希登入來函是荷此請撰安中國棉業聨合會謹啓 
雜評二 
[結賬（步陶）]  
　　舊曆年關之習慣其最大理由爲商家結束一年之賬項而叩諸其實乃中國人商行爲中之未盡良善者也夫商人之於錢財分則數小而易應付集則數巨而多所困難誠使每月各有其結束則無力者可早自爲計而不至積累以感至大之痛苦財力不十分充裕者自可量入爲出凡一切投機事業與虚壯外觀之惡習皆可及早覺悟而不至終自困厄於殘冬風雪之中蓋月各爲結則日知自檢在市面雖因商家皆求實踐而或減少一切闊綽之排調而在各個商家之内部則以時短賬少實際上必可免却多少之煩惱是故結賬之期以月計而不以年計則歷無新舊而年可無關矣 
　　然而中國人務外觀而不務實際平日鋪張揚厲不憚剜肉補瘡以求逞於一時而一至總結束之日則苦乃不堪言狀矣嗚呼 
[本館啓事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[蛇尾留贈馬頭書] [  鳳公]  
　　馬頭閣下蛇尾自入丁巳歲首卽遭世人白眼以爲蛇虺雖稱女子之祥不在厲禁之内而夢徵生女實異乎熊羆之占類　至陰不妨效鷹鸇之逐僉曰爲虺弗摧爲蛇奈何愼毋許遽集於茲也自維蛇之降生入矣雖與龍同被驅於周公以陷於菹然蛇陣一張而有苗之頑可格蛇珠甫獻而荒服之貢乃修昔日之功未始不足以補過而深山大澤之中固猶得以委蛇委蛇而自樂也不意時丁陽九厄運遂臨共和民國不容帝制復生於其間乃輒曰斬蛇迷信破除因果之說不談乃猶曰埋蛇一若視蛇虺易爲心　　有毒不可以並域而居者嗚呼擊首則尾至擊尾則首至擊中則首尾俱至者非所謂蛇也耶語曰畏首畏尾身其餘幾蛇亦憊矣所不能者蛇當風凄露冷霜肅秋高早已入地蟄居絶不與聞世事此稍知動物學者所能辨之也乃至椒花餞臘爆竹催春之候而一般賣文爲生活者日借報紙餘白握三四寸竹管子向口角頭搖唇鼓舌其心直同於驅鱷其說且刻於捕蛇豈爲帝制派鼓欠欲斬之而登大寳乎抑效修德者流不埋於死後而欲逐之於生前乎今者蛇之歲月蜿蜓巳無幾日而竊不能已於言者君一旦駕巸而世人一唯馬首是瞻可預卜者特以汗血方驕2霜路　試若能騰　得意則衛以　牝而富秦以駟鐵而强壯哉千乘齊之以羊易牛不若晋之以牛易馬也君亦可以揚鞭得志矣雖然不甘驥伏出而用世使果奔軼絶塵一日千里則春日逍遙秋風馳騁堪爲君賀而不然者是以駑駘　追駃騠不知所稅駕矣縱有伯樂亦且唏嘘太息而無如君何也非敢爲此不祥之言以凟君聽試看戊午歲杪滬濱片隅執筆者值此風慘雲愁拍馬屁乎抑執策而前曰非敢後也馬不進也閣下有知還當自重蛇尾巳矣所以不煩縷縷陳者亦冀稍範馳驅毋令人笑汝害羣也蛇尾臨行匍匐留贈六 
家庭常識 
[豆豉魚] [  張覺]  
　　取靑魚之大者剖腹洗凈後臠切成塊微醃以鹽須臾　入於油鍋中炸之使透取出另碗盛之入以甜豆豉一把并豬油醬油等置飯鍋上蒸之蒸數過即可食味甚美 
[假燕菜]  
　　先以鷄湯燙石花菜少頃石花菜即　鬆軟（鷄湯不可過沸防其燙化）另以鷄子和鷄湯火丁暇米等蒸熟以燙軟石花菜混雜鷄絲乘熱和於蒸熟鷄子内食之頗得天然滋味（石花菜即洋菜 
[洗滌器皿惡氣] [  梅花瘦客]  
　　炭有吸收氣體之功以熱水和煤炭末或木炭末洗擦器皿惡氣立去 
[蹄]  
　　取猪蹄一隻重約三斤洗淨置鍋中一沸提起以月口在皮上刮之再入水中沸之仍以刀口在皮上遍刮清水洗淨入罐燉至極爛將骨提去入罐時湯不可多加百花酒一大杯最好醬油十二兩冰糖二兩五香用布包一小包置鍋中提骨後以鏟在鍋中將肉捺碎再沸一次將五香包取出加芡粉少許卽連湯帶　盛入盤中冷卽冰成然然後切成長方小塊食之味美無倫且可收藏多日 
[醃鹹魚]  
　　無論何種魚類醃鹹頭即乾而無味可將頭切去鮮食單醃魚身剖魚時亦以剖背爲宜因背部肉厚恐鹹味不透也 
[自製香肚]  
　　南京香肚頗爲馳名其實製時無他妙巧用猪尿泡洗凈去内皮則尿泡極薄而無臊味另用鮮猪肉（肥少精多）温水洗淨切成小塊以醬油泡透略加燒酒白糖花椒末拌匀塞入肚中須極飽滿用線紥口浸鹹肉滷中一日取出懸於　下一星期後即可取食 
[湯靑蒜]  
　　蒜葉連白莖洗凈浸入滾水中約五分鐘取出切半寸長用麻油好醬油蝦米拌之味不亞於早韮 
[掛粉湯團]  
　　人家乾磨米粉製成湯團不及市上所　　粉湯團黏而細膩其實掛粉製法即以糯米和水用手磨磨之下　窰盆磨時流入盆中取出　乾隨時可用若不多磨略乾卽以冷水　之若加香稻米一把則黏細而更有香味 
[豬肉速]  
　　用山查果二三　投入煨肉鍋中一兩滾　　煑肉若遇老母猪肉非此法不可 
[生紙用墨]  
　　生紙墨汁厚則滯稀則墨汁浸淫欲免墨汁浸淫之弊加白糖少許於墨汁中雖稀無妨 
[白蠟止血] [  ]  
　　無論刀傷碰跌皮破流血用白蠟粉末　之立時可止 
[木鍍金] [  隣]  
　　裝圖畫或照片之木框等物欲鍍以金須將此木先磨極光次用上等稀膠和白石粉（愈細愈好）拭上一層再用細浮石帶水擦之待乾以軟駱駝毛筆蘸稀膠拭之遂以金箔輕置其上用口氣吹之使之平貼待乾　用瑪瑙砑光之則平滑光亮墨水粉洋墨水不便携帶亦一憾事茲有一法隨時可做法以五倍子四兩皂礬一兩半樹膠一兩氷糖二錢半磨成細粉　乾可分作三包用時將此墨水粉一包放大杯内加沸水約一斤數小時後即成墨水其功用與舶來品無異 
工業須知 
[紙石盤製法] [  雅栢]  
　　石盤（俗稱石板）爲學校生必需之品然體質笨重容易破碎不便殊甚日人因之發明紙石盤携帶旣便價值亦廉且不易破碎吾國人競用之乍視之似易仿製而不知實行殊難不佞嘗於公餘實地試驗歷十餘次之失敗始得告成因不敢自秘　投本　爲海内小經濟家告焉 
[一甲種溶液]  
　　先將上等亞刺伯樹膠（改用本國廣膠亦可）三份置鐵鍋内再下清水三份然後用文火隔水燉之以竹棒攪之使匀使膠與水混合復下極細之炭屑四份則成甲種溶液 
[二乙種溶液]  
　　原料與甲種相同惟甲種溶液炭屑爲四份此則加爲五份清水爲三份此則減爲二份如前法泡製即成乙種溶液 
[三配合]  
　　先將甲　溶液用刷帚刷於厚紙上置陰處風乾之復將乙種溶液刷上越六小時以夾板夾之靜置於爐邊烘之（攝氏表二十五度並須離爐尺許）越一晝夜即成紙石盤 
集益錄 
[第八十三問] [  馬允若]  
　　讀家庭常識一書獲益不淺惟惜少治畜之方敝處鄧縣地方今年傳染牛疫死亡大半初起時身體發抖作寒顫亦有不發抖而鼻發嗆聲者或七日而死或三五日死不一剖視内臓均是胆脹僕嘗親剖一初死之牛其病卽在肝靑膽脹肺腫三者而已近日復發此症大肆流行乞徵良法以救耕畜海内不乏獸醫專家諒不金玉爾音也 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
卷中第二十一章（四） 
　　馬丹雖不動聲色而竇瑪齊殊不自寗容色乃變易白莎自念此來探索竟日惟此一點足以爲導線矣然操之不可過急旣得端倪則日後不難引而伸之也遂付酒資更盡兩盞始蹣跚而去賣瑪齊視其去遠閱數分鐘猶不敢作私語防其伏於門後而聽而門外飲者就窗内窺見馬丹髻上有花亦逡巡未敢即入馬丹伸欠一笑顧其夫曰頃者此人言女公子將嫁其事信乎竇瑪齊曰言雖未必足信或亦不盡虚誣如其然者吾願女公子以後勿蒞法境也馬丹曰此亦視其命運如何矣夫曼萊之家恩我我當報愛芙孟則我仇也吾黨不能一日忘之今我已將湯訥之名記之於册報怨報德且俟後日汝亦毋庸爲杞人憂也言次去其頭上之花花旣去而飲者又蠭至其出於游蜂聚散倐忽去時無蹤歸亦不知其所自來也是晚天氣尤悶人家婦女多在簷際納凉馬丹則以活計一一示人令人一一　而刺之顧不知此縱横所刺之紋皆他日斷頭台上之姓名耳是夜陰雲蔽天月色慘淡不明敎堂晚鐘鏜然隨熱風而至亦帶悲音似告巴黎之人謂民氣抑塞至此天公亦爲之不欲矣（第二十一章完） 
 
 
 

Page 14

 
 
   
 
