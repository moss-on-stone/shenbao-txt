# 1907 - 13 - 4912120

 

Page 1

 
 
   
 
 

Page 2

 
 
[電傳上諭]  
　　十一月念七日奉　　上諭軍機大臣會奏議覆都察院官制一摺科道職司糾察關係綦重前經諭令軍機大臣等將如何愼加遴選嚴定考成之處會同妥議具奏茲據奏稱保送章程及增减員缺各節所擬尙屬周妥即著依議行嗣後保送御史着各部院大臣於京員實缺五品以下至中書外官實缺四品以下至州縣各舉所知將該員志行事蹟臚陳切實保荐不得以籠統之詞漫爲推許如或徇情濫保將原保大臣一併從重議處該給事中御史等即著照此次奏定章程統司紏察内外各衙門如有用人为當辦事不實均准奏叅仍著該堂官等隨時查核不稱職者據實甄别爾大小臣工務當精白乃心實事求是用副朝廷集思廣益之至意欽此同日奉　　上諭端方等奏查明江北水災　賑不力各員據實紏參一摺本年徐海淮安各屬被災極重該地方官吏竟於救荒要政漠不關心實堪痛恨江蘇淮安府知府張慶勛任用丁幕紳民交怨於所屬辦賑延誤置若罔聞署海州直隷州知州補用知府張景祐罔利營私民艱弗恤署泰州知州試用通判黃仁黼不顧遴荒怨聲載道淸河縣知縣李世由措置失宜屢遭物議署安東縣知縣大挑知縣堵煥辰玩視災荒折扣散放徐州察賑委員試　知縣張珪查看秋災索賄收規均著即行革職署桃源縣知縣試用知縣孫喬年查災不均任董朦蔽著以府經歷縣丞降補署汴陽縣知縣即用知縣于銘訓辦賑　頇不知緩急惟文理尙優著以敎職歸部銓選早寗縣知縣季逢辛屢勘遲緩迹近諱災着開缺另補署銅山縣知縣候補知縣竇懋森催科峻急致招人言著撤任調省查看署贛榆縣知縣補用同知恒齡分查户口未能細心安東放賑委員補用知縣鄒承灝折放賑錢均著摘去頂戴該督等務當嚴飭各縣認眞經埋核實散放以期實惠均沾母任一夫失所並隨時嚴加查核如或仍前玩誤卽著從嚴參辦倘有侵呑賑欵情事立置重典以肅吏治而重民命餘著照所議辦理該部知道欽此 
[電傳宮門抄]  
　　二十七日召見軍機承祐德麟二十八日召見軍機顧璜 
[論中國君權與學說之關係（續）]  
　　自戰國後。秦漢代興。時勢不同。思想一變。君權日益甚。而民權日益。卑。求其原因則皆因儒敎統一之故。卽草竊纂賊所以敢於盜君權。者。亦以有儒家。學說爲之護符也。秦以前諸子爭鳴。時君尙有所憚。至漢以儒爲國敎政治出於是。學術出於是。儒家以用世爲志其學。派與帝王不能相離於民則言服從。於臣則言等級。是二者覇主之。所最利也。霸主旣欲長享政界之專制。不得不先提倡學。界之專制。是故帝王假聖人之名以制。人聖人假帝王之力以制學。而善頌善。禱之士。不二心之臣。復又取儒家學說之利於君權者。緣飾附會以。獻媚君主秦。始作而李斯起。自上皇帝尊號而君之權日尊矣劉。季興而叔孫從。自朝儀訂而臣之位日賤矣。是故秦漢之際。不特爲君。權消長之機關。亦學說變遷之樞紐也雖然漢初諸儒。猶知古人稱。天制君之旨。於是附會六經。粉飾學術用禍福以惕之。託災祥以諷。之假洪範五行之言。借春秋災異之說。以儆人君。使在上者有所忌。憚而不敢逞。若董仲舒若劉向。若匡衡。皆能自。完其說者也。東漢後。纎緯訓詁之派興。而聖人制經之旨隠一時通儒。馬融鄭康成輩。復附會經注。穿鑿周禮。以供君主作威作福之用。迄乎魏普君權日尊。莫不以此爲秘袂。爲鴻寳。表揚儒家學說之利已者。而隠其不利已。者。以朿縳天下之心思。錮蔽天下之耳目。對於民若曰爾其服從。此無他。聖人之敎也對於臣。若曰爾不可不盡忠於一人此無他聖人。之敎也。而名分二字遂深中於人心不可救。而人主益得借表章學。術之名。以行專制唐設制科以彀英雄。宋修太平御覽以安反側。明立八股以錮才智。淸開鴻博以收人心。皆此道也。明乎此義。可知吾。國君權之盛實由僞儒敢於鬻聖人之道以煽之。假所謂明堂辟雍。詩書禮樂之制度。上天下澤名敎分位之讆言。以揚其波而助其燄是不特許衡吳澄爲罪人。卽王通韓愈與有宋諸儒。亦不能辭其。咎也。夫政治原於學術。學術原於思想。吾國學術如此。政治之不能蒸。蒸日上也固宜。吾不敢謗孔子。吾誠不能不齒冷於陋儒矣。 
[法使請查辦貴州敎案北京]  
　　駐京法巴使照會外部稱貴州都匀府及貴定龍里二縣有敎堂一所敎士住所一處敎民房屋約八十處被匪拆燬據主敎估計約一萬五千兩請飭貴州巡撫緝匪懲辦並將敎堂損失一切與吉主敎議結等因現外部聞已電致黔撫龐劬帥請其查明情形緝匪懲辦云云 
[外部咨詢洋商駐册辦法北京]  
　　現在洋商運動在内地開設經理店業者寔繁有徒日前由某國駐京公使向外務部要求准予註册昨已由外務部咨商農工商部可否令該洋商等逕向貴部商標局呈請註册並應如何妥訂專章之處希迅速酌核見覆（性） 
[林軍機奏對紀聞北京]  
　　二十日林贊虞軍機召見時力陳欲求改良政治先應考察大員賢否内自樞臣外自將軍督撫必須任用得人庶可興利除弊其改定外省官制以原訂草案第一層爲盡善而州縣必應改制分曹佐理惟於減除文法改變銓選陶汰人才革除弊竇杜絶夤緣防遏倖進尤爲今之要務云云兩宮深爲嘉悅（傳） 
[農工商部礦務彚誌北京]  
熱河煤礦又請邀免領照熱河都統以熱屬地瘠民貧採掘柴 
 
 

Page 3

 
 
煤各礦率皆小本營生實無力繳納照費曾咨請農工商部變通辦理凡貧民凑集錢米採掘柴煤者由地方官查實報明都统給予諭單文憑免領部照經部覆以暫准通融一俟礦律核定會同外務部奏准通咨後再行知照一體欽遵在案茲熱河都統又復咨請農工商部略謂雖准暫時通融將來新章奏定頒行仍須一律遵照於熱屬苦况仍屬無裨請於新章以前所有開辦之金銀各礦並照舊章辦理煤礦仍請邀免領照俟將來開有大礦成本較鉅者再行請領礦照以符定章云云（仁） 
　　批駁張家溝冒名開礦奉天遼陽州屬張家溝煤礦一案糾葛最甚農工商部前據商人王鐘泰禀控咨行奉天將軍報查嗣趙將軍覆稱派委至該廠傳詢該礦商人祝恩榮等據供並不知王鐘泰其人經部據咨批駁現王鐘泰又赴部具禀該礦實係伊獨出資本辦理祝等皆其夥友並粘呈該處礦務分局示諭告示曁日本許可証書各一紙農工商部以許可証書係註張文德之名並無王鐘泰字樣故現又經部嚴詞批駁矣（同） 
　　查禁列峰巖私挖煤礦農工商部咨照順天府略謂宛平縣屬列峰巖等處所產煤礦現在有人私挖情事請迅卽派員前往查禁不准私挖（上） 
[會議設立審判廳城讞局辦法北京]  
　　大理皖沈丞堂近日與法部戴尙書籌議設立京師審判廳及城讞局章程特咨照民政部調取内外城總分廳區城地圖所有應設廳局員缺若干司法警察若干及如何與巡警廳分别權限之處俟詳核妥恊即當具摺入奏（棠） 
[自治局聘定敎員奉天]  
　　盛京新設自治局現已擇定南關完全師學堂舊房正在修理以資開辦聞講授行政學敎員現已聘訂日本福岡縣事務官墨松君每月薪四百元業經訂立合同（天） 
[電飭各省整頓政治京師]  
　　近日政府在内廷會議政務擬於日内電致各省將軍督撫謂今改定官制百度維新預儲立憲人民之資格籌備地方自治之基礎應飭各該將軍督撫認眞整頓軍政愼選吏才所有興學理財任人行政振興水利開闢荒出擴充工藝保商畜牧等事在在均關緊要亟宜妥爲籌畫切實舉辦並將一切改章辦法隨時詳細聲覆以憑酌核辦理（上） 
[川督覆編制舘議改外省官制電]  
　　釐定官制王大臣鈞鑒承電商外省官制旋又欽讀諭旨飭令會商妥籌力求斟酌盡善等因良自維譾陋顧職任封圻際此官制釐定之初實爲地方治忽所繋敢不竭其愚慮卽就四川現勢困思熟籌用備採擇查東西各國地方官不兼司法各設議會以防威福專制之漸而合官民一體之精神講求内治洵宜取法惟在今日法政之敎育未溥國民之程度猶低而審判之刑事民事訴訟法尙未頒定雖東南各省風氣早開欲求多數審判議事董事之人亦恐猝難備選蜀在邊陲乏材尤甚益以民族失敎久矣今日州縣尙能勉强集事幸賴執法爲操縱解削此權卽使司法皆得其人牧令徒擁監督虚名號召已難萬一非人其弊滋大且四川州縣除審判緝捕徵收錢粮外其財賦上之徵收津捐及三費肉釐烟酒捐鐵路租股各事行政上之管理學務勸工農商團練各事自來均歸紳辦不必設會已非州縣專有其權士紳德智不足徒標會名必有偏頗牽制之弊竊謂此時儲審判議事董事之材不可緩設審判議事董事之員不可急至增加佐治誠宜規法漢唐特四川州縣凡百數十各增佐治員通省將及千員現在正雜各官能明法政者有幾若由内銓外補僅取備員更甚於舊日冗庸之丞尉或者兼師古時自辟掾曹之法責成地方官自行選舉不拘官紳班階詳候酌委仍量地廣狹酌加額數亦勿遽定爲員缺惟旣責以實行佐治必先厚祿養廉際茲財政至窘於何取求此又不能不預計及者他如裁府留道四川五道川東轄至三十六屬建昌幅員數千里餘亦轄境遼闊若任府州縣各自爲治勢渙形散窒碍甚多則府裁而道加增大官轉多似非本旨倘慮道府多一番周折向來州縣照例公事層累核轉緊要原係通禀徑批徑行茲無隔閡阻滯之虞而有監察維持之益此籌議省外官制大略也至若省治官制第一層辦法最爲簡壹靈通惟以川省政治之繁欲期萃居分理必先將舊日各署局檔案從頭淸理乃能裁舊謀新重立規制有非旦夕所能舉辦者第二層自較易行但民政範圍太廣卽如川省警察勸工皆辦有端倪正在擴充專員各主其事猶形繁重以藩司一人任之恐徒有監督之名不獲盡主管之義而財政如丁粮津捐等項向係專隸藩司其餘牙釐等局皆歸領銜今若别設一司淸理更置亦尙需時似應仍留各局所以司道領銜分理而督撫總其成似覺有條不紊良荷蒙天恩自牧令道府藩臬以至督撫皆躬親閱歴深知利病用敢據實直陳回憶奏裁河督實行裁定良實首創祗求治理得當萬不敢有絲毫成見於其間也辱承下問縷舉肅覆伏候鈞裁彚核定議 
[湘贛匪亂後淸鄉事宜]  
　　（一）贛撫致湘撫電岑撫台鑒洽電祗悉兩省伏莾未凈接壞處所又向爲會匪出沒之區平時此拿彼竄未便重煩兵力以致釀成今日之事今幸四省合剿軍威震懾正宜彼此各淸各鄉以除後患愚見兵不知匪搜剿無從且恐波及無辜騒擾難免惟有責成各鄉公正紳耆團董認眞淸查捆送但論其通匪與否從嚴懲辦不事姑息則各鄉紳董必願奉行若送而不辦紳董慮兵去報復恐不肯認眞淸理則根株無由而凈後患何由而除糜餉勞師曠日持久地方不得休息轉有後言仍非善策公謂何如尙祈示以方針俾得合力同心斯兩省幸福不僅爲目前計也熊大業王寳森均獲甚慰王玉林已飭秦臬司通電密拿其龍定姜守旦陳紹莊龔春台等均經重懸賞格通飭沿邊各府廳州縣及各營一體購緝昨據義寗州禀報獲竄匪二十餘據供姜守旦本擬逃往廣西或湖北後被平江撃敗 
 
 

Page 4

 
 
不知所往卾軍俟徐統領到萍冉會商抽撥回營熹（十八日） 
　　（二）袁統領禀贛撫電大帥鈞鑒元電敬悉栗市定後坦於十二日進城晤秦督辦年道台籌商已示諭各鄉團分别圖族淸查捆匪送營庇匪者罪現送到三十餘名均解秦督辦訊究勇丁毫無騒擾各紳均皆嘉許張令昨夜到栗晤商集紳嚴切淸鄉務絶匪根乞釋憲厪再匪起倉猝防營動則需費四面連環僱運子彈催兵隊加夫專差共用洋四百元本不敢率請坦實無况賠墊懇飭派辦處准列報銷深感恩便坦禀（十七日） 
　　（三）宜春縣禀贛撫電撫憲鈞鑒慈化一帶董　駐紥現無匪蹤惟多伏莾亟應會合搜捕勒族查交擬定條規告示今已親赴西北鄉邊界會營督紳舉辦淸鄉並移瀏陽萍萬各邑同時舉行務絶根株前劉管帶獲匪劉興良等四名袁統領獲送金萬年等三名連日提訊劉興良金萬年各諱入會從逆解府覆訊擬就近禀請臬司核示辦理陳年狗一名已遵司正法宜春縣阮禀（坐）（十八日） 
[直督電拿革命黨南京]  
　　革命黨王勝因鄂督懸賞購線緝拿甚急直督袁慰帥特於日前密電江督該匪羽黨均係洋裝聞已潛赴下游請設法截拿以免漏網現江督特命陸軍馬步隊帶領兵士在城内外街市常川梭巡嚴密偵察遇有形迹可疑者無不加意盤詰云（才） 
[粤省創辦徵兵廣州]  
　　督練公所日前詳繳徵兵告示規則格册狀式各項已奉周督批云據詳徵兵之舉爲粤省所創見現因創練模範部隊爲將來訓練成鎭之預備一切辦法自宜詳審仿照江南徵兵辦法遵奉新章妥爲釐定應准照辦徵兵之地方卽以南韶連東莞嘉應連州等徵募但查各地方風氣甚不開通若遽行徵兵之事倘其辦理未善恐致滋生事端自應體察情形會同地方官妥辦一面卽將所擬告示張貼剴切曉諭斷不可稍涉勉强如應行損益之事仍著隨時禀候核奪云（冬） 
[皖省開辦徵兵安慶]  
　　安徽督練公所總辦宋觀察芳賓前已詳准皖撫定於十二月初十日開辦徵兵並又出示曉諭各屬應徵刻由督練公所札委征兵官銜名錄左張俊麒統帶二標皖北總征兵官李亨管帶二標一營兼副征兵官丁縉二標二營胡兆瓊二禁三營陳廷謨二標敎練兼副兵官李效剛檢閱科提調楊澐峰蒐討科提調吳介鄰礮隊管帶（多） 
[粤督不能報銷之實數廣東]  
　　岑督在粤時兩次西征及訓練新軍等項支銷甚鉅當日報肅淸時奏造報銷已經部駁迨岑去後周督接任特飭善後局將岑督在任時數目開列淸册造報聞除去已准報銷之欵外尙有七百八十餘萬不能報銷者七百餘萬中又有三百四十餘萬係無數可開者（冬） 
[粤督電允恊濟准徐振欵廣東]  
　　粤督周玉帥昨致江督蘇撫曁呂盛兩大臣電云迭奉函電以徐海水灾囑爲勸賑等因馥自江南來瘡痍在目未嘗一日去懷前在寗時電求各省協助岑雲帥以粤省本年被水被風請帑捐賑正苦不遑竟無以應馥來粤後屢與官紳籌商亦多以力絀爲辭惟徐海灾重無論粤省如何爲難當勉力籌濟擬設法湊助二萬兩此欵作爲粤省協濟毋庸歸還另由署學司叚書雲等墊解一萬兩此係暫墊之欵應由呂盛二公派委之徐朱兩道在粤勸辦賑捐欵内撥還望呂盛两公迅將此次賑捐並七項捐章程實收等件寄交徐朱二道以便開局勸辦除歸還叚學司墊欵外當督飭設法廣勸源源接濟云（對） 
[農工商部奏覆借撥蘇振摺]  
奏爲借撥陜振餘欵以濟蘇振恭摺仰祈聖鑒事竊臣部於光緖三十二年十一月初九日接據前工部左侍郎盛宣懷電稱蘇省大江南北此次被灾實重迭荷恩旨發帑振撫仰見朝廷軫恤飢黎有加無已之至意凡屬臣民同深欽感惟是災區甚廣待振彌殷擬請將山西同濟礦務公司撥還購地資本計庫平銀十萬兩墊撥蘇省目前急振俟將來七項捐欵收數項下提還等語臣等查此項撥還銀兩本係陜振餘款光緖二十八年九月間盛宣懷奏請籌設勘礦公司奉旨飭外務部户部議准借撥陜西義振餘欵作爲該公司官發股本嗣於本年三月間盛宣懐奏撤勘礦總公司摺内請將上項庫平銀十萬兩先行撥交山西同濟礦務公司庫平銀二萬兩下餘庫平銀八萬兩解交商部隨時撥充該公司購地之用等語奉硃批外務部商部知道欽此八月間復據山西撫臣恩籌咨稱山西礦務同濟公司現擬由本省紳民自辦所有前撥各官欵及盛宣懷所撥陜振餘欵庫平銀二萬兩均由奏准展收畆捐項下籌還至本部陜振餘欵庫平銀八萬兩請先撥還盛宣懷兌收當經臣等咨照該侍郎去後茲據該侍郎電稱前因請將此欵借撥蘇省急振以所收七項捐欵項下提還自是移緩救急之策臣等伏念歷來各省偶値偏災蘇省義紳悉力籌募莫不輸將恐後今蘇省災區較重該侍郎請以陜振之所餘濟蘇振之不足以振濟振似屬可行如蒙兪允卽由臣部將前欵匯交盛宣懷迅速歸入義振散放一面分咨山西撫臣恩壽欽遵辦理並咨行度支部遵照所有借撥陜振以濟蘇振緣由理合恭摺具陳伏乞皇太后皇上聖鑒訓示謹奏奉旨依議欽此 
[江督致滬道電（爲遣散淸江浦飢民事）]  
　　上海瑞道臺浦廠飢民截至念五日止連前共遣散念萬九千零九十人人心大定方沁（外） 
[滬道拘獲土棍]  
　　滬道瑞觀察前晚奉到蘇撫憲密電訪拿土棍潘其祥杜阿毛即杜少山訊辦等因觀察奉電立卽傳諭道轅偵探楊錦山嚴密查拿旋由楊馳往南市某浴堂將該二棍擒獲解至道轅瑞觀察卽委發審謝崇聲明府升堂提訊潘供現在飛划營某哨弁名下當差亦已安分求恩謝明府一再嚴詰判暫發縣釘鐐收禁外監候禀明道憲電禀撫憲核奪並聞該土根等有鎗船三艘停泊於南市關碼頭云（宜） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[補錄江督奏練成第九鎭陸軍摺（續）]  
　　其馬隊應用戰馬前由臣派員赴張家口外採購至寗按之練兵處章制不敷尙多且不合軍用業經派員前往練購又工程營須用架橋材料及各種器具亦飭照數添購輜重營須用車輛並經飭令仿照日本輜重車式樣酌改仿造其步隊四標所用步鎗均改用日本三十年式步鎗就此項原有鎗枝陸續添購五千餘枝歸成一律以免參差又馬隊所用馬鎗及馬砲輜重各營所用長刀均向日本添購以期完備惟查練兵處砲隊營制每砲標第一第二兩營係陸路砲第三營係過山砲江南地形山重水複陸路砲難以通行惟將第一營用陸路砲卽飭由督練公所向日本購備明治三十一年式七米里五口徑速射野砲十八尊以資應用其第二三兩營均擬酌用過山砲因一時添購經費難於籌措即就從前上海製造局所造十二磅子過山快砲將砲架參酌改良並添備退力鐄左右鋼絲繩移取暫用專爲便於敎練起見此外全鎭各營隊官長目兵需備衣袴靴帽曁雨衣背囊飯盒水瓶洋毯鐵鋤鍬斧鞍具等類均酌量購製給發俾軍容旣整再進以精神敎育庶幾日起有功至　鎭薪餉初開辦時因帑項萬分艱難而堪任將領之人才尤不易得旣不能不爲撙節經費計尤不能不爲鼓勵人才計故酌量事務之簡繁以爲餉糈之多寡並未拘定成數嗣准練兵處來咨各省如因經費支絀須將軍官薪費酌減應定爲軍官統按薪制八成開支軍佐統按七成開支作爲署理者按六成開支俾免紛歧等語江南餉項支絀自應改照練兵處新章卽從五月分起全鎭軍官軍佐應給薪水即照八成七成劃扣結領以歸畫一惟各員公費係爲辦公所用仍遵照定章不加核減其目兵匠夫人等餉項亦按練兵處新章全數實發全鎭敎育計畫統自五月初一日爲始訂定敎育計畫表實行敎練查各國訓練師徒不專在步伐之整齊外觀之茶火要以野外操練戰鬥實施爲目的每於秋高氣爽舉行機動演習以驗軍士動作之能否活潑將校指揮之是否適宜江南成鎭伊始敎育多未完全而一切準備自不可緩已由臣飭令鎭統轉飭各將領赶緊訓練俟九十月間擇於寗鎭兩府屬地勢奥衍之處試行演習兩軍對抗形狀以資歷練全鎭應川軍醫長馬醫長醫生等員江南以前向無此種專門學堂人才尤缺復由臣飭辦衞生隊速成學堂獸醫學堂俾廣造就以裨軍政至各標營舍屢次勘擇地址未能定議現擬將第　七協步隊兩標並工程輜重兩營暫充江寗建築營壘其第十八協步隊兩標並馬隊兩標俱就鎭江拊近地方擇其地面合式者規畫營造擬俟明年春夏間各處營壘建立全鎭敎育普及之後再行奏請簡派大臣檢閱以勵戎伍而蒐軍實除將全鎭支用薪餉並開辦時購辦軍裝馬匹建築營舍購置應用各項器具材料各經費隨時造具淸册賚送練兵處户兵工三部查照核銷外所有江南徵兵成鎭日期及各項辦法緣由理合恭摺具陳並將委充統帶管帶各官銜名另繕淸單恭呈御覽伏乞皇太后皇上聖鑒謹奏 
[周督特飭藩憲認眞籌欵廣東]  
　　現周督以粤省庫欵異常支絀非極力籌措不可顧每年進欵錢糧捐欵爲大宗無如地方官對於徵收事件諸多疲玩不知錢粮爲國家正供徵收豈能玩忽亟應籌議整頓以裕國課昨已諭飭胡藩憲嚴定比較妥爲籌議以期日有起色云（出） 
[財政局籌欵之奇想福州]  
　　閩中庫帑支絀近日財政局司道會議擬將州縣缺分爲四等上等四千兩次等三千兩三等二千兩四等一千兩統於掛牌之前先行呈繳以資挹注及至卸事之日如公欵毫無蒂欠准將前繳之欵如數領回倘於錢糧等項尙有短少卽行劃抵無論現任署理均須照此辦理矣（史） 
[議增樟腦進口稅福州]  
　　閩中樟腦自改歸官辦後各灶屢有走漏以至虧折九千餘兩近自坐辦羅潤甫司馬禀請上峰添委福州府呂文起太守爲提調並照會林蕙亭太史爲總董開辦之後竭力改良漸有起色惟此次整頓一切所需經費係向司道庫公欸籌出均須歸還現呂太守已向閩海關稅務司商議將樟腦進口稅每担加增四兩俾資彌補未知能實行否（史） 
[定期開辦統捐重慶]  
　　雲貴四川三省統捐事宜業已由總辦黃秉湘觀察擬定章程刷印分佈定於年内卽須開辦（古） 
[惠濟倉請免繳紗捐銀兩廣州]  
　　粤省以各處迭遭颶風濱海沙田多被衝决現聞委管惠濟義倉董事方啟華等以倉内各田圍基均有損傷而尤以香山縣屬之承福沙二頃一十七畝瀝心沙道生二圍三頃五十畆爲最重該兩處春夏間秧田皆被水淹秋間復蕩爲澤國粒米無收在佃　耕本全失旣無力以繳餘租而倉内歷年增修善舉用欵日多今租項無歸仍須籌畫鉅欵堵塞决口修築圍基一切彌形支絀因是禀藩憲請將本年應繳紗捐銀兩一律豁免以示體恤云（出） 
[集資採煉鹽汁（重慶）]  
　　安岳縣西石坎子淘磨溝二處地饒鹽汁曾有鄉民私煮獲利頗豐嗣因惑于風水由官封禁現邑紳何汝舟廖培軒等以棄利於地殊爲可惜爰特集股籌資禀請開採一俟批准即須招工採煉也（求） 
[菜市開辦福建]  
　　閩中街市隘小且有魚肉蔬菜各攤排列道旁頗多不便早經地方官於城門外建設菜市四處飭令遷人各小販以爲不便抗不遵依是以延擱至今未能開辦此次新藩司連方伯到任後飭福州府呂太守督同廳縣警局各官親自勸導并將暗中把持之地保發縣重責是以各小販均各貼服紛紛遷太現在各攤生意亦頗極暢旺云（史） 
[遷設菜攤厦門]  
　　此間設立巡警蔬菜各攤一律趕遷現巡警總局與水仙宮前小菜市業主磋商將各蔬攤遷設該處免收房資四月以示體恤（中） 
[蘇垣火警]  
　　二十六夜胥門外馬路某花烟館失愼焚去四五家計房屋十餘椽二十七日黎明時婁門内某姓家亦兆焚如共燬房屋七八椽（悅） 
 
 

Page 10

 
 
[來函]  
[曾少神經收江北海賑捐第十八次淸單]  
　　蕪平氏銀六百兩山陰倪蔣氏洋一百元金君達甫求病速愈洋一百元譙國靜所堂洋五十元掖縣隠名氏洋四十元北裕大號洋九元七角　同人助洋二十七元三角有容堂吳洋十三元珍樹堂陳洋十二元愛吾廬洋十二元勤和號求生意茂盛筵資移助洋十元陳君振聲周　延壽總工程局撥所周金生各洋十元周君松蓀洋六元張君詠唐劉益記其恕堂秦各洋五元志趣生洋四元朱君之　洋三元餘慶堂沈滋馨堂吳程君夔如樂善堂各洋二元郁君仲榴馬君驥良喜輝堂譚勤業堂蕭金鑑堂張擷雲山房楊記各洋一元陳王氏助女舊衣十五件共收銀六百兩洋　百　十六元十角女舊衣十五件用特登報以揚仁風 
[今日尙有本埠及各省新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[委員查賑蘇州]  
　　蘇藩陳方伯昨札委候補同知李萬晉赴陽湖無錫江陰候補知縣沈爾楨赴徒陽等處查賑已於二十七日奉札首途矣（且） 
[蘇撫定期閱勘工藝局蘇州]  
　　蘇省工藝局現經撫憲陳中丞札委候補知府莫太守枚爲提調重復開辦太守已將一應局務佈置妥貼禀請中丞定期二十八日午後二句鐘到局閱勘（且） 
[撫學二憲閱看師範學堂體操蘇州]  
　　二十六日午後二句鐘蘇撫陳中丞偕提學司周學使詣公共操塲閱看師範學堂簡易科速成科及附屬小學堂體操是日所操者爲整勇及聾啞體操賽跑飛步等技閱畢回轅時已五句鐘矣（且） 
[禀設蘇衛小學堂蘇州]  
　　蘇紳謝序卿等擬在蕭家巷設立蘇衛小學堂一區額設六十名專收衛藉子弟定期明年正月二十日開學已赴提學使署禀請立案矣（且） 
[蘇垣又禀設女學堂蘇州]  
　　蘇垣周淑安女士等熱心敎育擬在胥門内西善長巷設立大賚女學堂額暫定五十名定期明年正月十六開學業已禀經提學使批准矣（且） 
[匯欵請購美國棉種山東]  
　　山東東昌等處前以美國聖路易斯城會塲所購棉種試種收成極佳莖葉高大三倍土棉今年土棉每畆約收七八十斤而美棉可收百餘觔至二百斤不等且絲長光細紡紗極宜東撫楊中丞因復函駐美大臣匯銀一千兩請購美國棉種以期盡力推廣云（露） 
[警察局查懲窩娼鎭江]  
　　警察提調饒子敬别駕日前將薛家巷王姓土娼提案重責遊街示衆押逐出境復經三段警官楊縣丞查得小閘左近有托稱客棧專留流娼者因亦拘懲並將房屋發封復於十九日飭各段巡警嚴行稽查云（拜 
[信船遇盜松江]  
　　上海全盛正源林仁記永太豐四信局所雇阿發划船於念三晚由滬裝載銀洋貨物開往松江念四晚抵埠停泊翌日早晨復將松局銀洋信件裝下卽物開駛詎行至西門外秀野橋地方突遇盜匪刦掠一空人亦受傷松局得悉往視盜已竄散當卽禀官履勘一面並電知各局查明所裝銀洋等件細數再行開單送案（宮） 
[解犯脫逃寗波]  
　　奉化縣著名地棍鄔毛常即阿三前經浙撫飭拿解府發押遷善公所現郡紳以鄔在押凶悍禀請寗府遞解奉邑監禁當奉飭由鄞縣高大令於十七日飭捕胡鋐將鄔押解赴奉詎至南渡地方鄔卽鳬水脫逃現甯府已飭縣勒令解役緝獲如逾限不獲卽從嚴懲辦云（易） 
[行兇僧人獲案紹興]  
　　紹郡各寺院於十四日在梅市彌陀寺開會佛敎總公所方丈僧印悟被衆聚毆焚斃已詳前報茲山陰縣瞿大令已將兇手普渡靜松兩僧拘獲收禁并會同隣縣恊緝在逃各僧一併嚴辦矣（早） 
[差役縱竊要挾重慶]  
　　巴縣霍勤煒大令到任時川督曾諭以裁撤差役爲課績之準詎事未實行若輩竟縱令竊賊大肆偸竊以爲要挾地步日前禮和洋行被竊銀七百餘兩巴縣署内孔委員所帶衣帽亦悉行竊去霍大令廉得其實大爲震怒業已嚴比數次勒限緝拿（近） 
[上海官事]  
　　新任江南提督劉華軒軍門光才昨日抵滬卽至道轅拜會江蘇粮道陸觀察鍾琦辭行回蘇巡警軍管帶第一旗都司林都戎開武昨日到道禀知奉上台委將右哨警軍移駐浦東火藥局防堵英副領事已君昨日到道轅拜會瑞典領事巴照會道憲訂於初二日在洋務局拜會今日係俄國元日道憲瑞觀察率同上海縣英法兩讞員至俄領事署道賀新禧巡警暗巡蔡山泉明府昨日到道禀知開辦工商半日學堂 
[學堂又開游藝會]  
　　滬城龍門師範附屬小學堂定於二十九日午後一時起二時半止開第二次游藝會女賓概不招待（宜） 
[慰諭船户免捐]  
　　船户楊顯昌孫雲南等數十人投上海縣控被野三毛將櫓篙攫去勒索垃圾貼費曾經王大令諭令靜候函致總工程局將所攫之物給還免收貼費在案該船户等靜候二天未見示下連日來滬之船甚多復至縣署候示昨奉大令傳諭各船主准即出示曉諭免捐櫓篙至局領取毋再滋擾（宜） 
[禀詳差役庇梟]  
　　浦東奉賢縣蕭塘鎭著名梟棍朱子卿向與縣差楊麟等交通故屢犯巨案均藉楊等斡旋保釋旋由該處紳商上控撫轅札府飭拿務獲解辦本年九月下旬被該處鄉團卲根邀同各鄉民協拿朱棍尤敢拒捕並開鎗轟傷邵之手腕仍被卲奮力拿獲縣宰以卲受傷賞給洋三百元均被楊與夥投李翔冒領迨邵得悉各情投控縣署由王大令於前日提訊各情屬實著各具切結將楊收押昨日專差禀詳滬道及督撫各大憲候批示核辦（力） 
[獲盜送縣]  
　　浦東洋涇張家宅地方有姜云堂開設布莊於念四夜半有盜匪數十人毁門而入幸左右隣鳴鑼嚇退至念七晚衆盜復圖搶刦幸人手衆多拿獲盜匪一名由本處巡防局送上海縣署請縣宰王大令訊究（宜） 
[嚴查流氓]  
　　邇因租界偏僻之處每有流氓持刀橫行老閘捕房捕頭惠爾生君特飭中西各探每晚分段嚴查以防不虞（力） 
[英界火警]  
　　昨早二點三刻鐘英租界廣東路與廣西路轉角處第六十一號門牌陸姓家因焚化帋錠失火延燒左右隣二十餘家經救火會西人澆滅昨早捕頭飭包探竇如海劉光震詳查有無縱火别情禀復核辦（力） 
[法界火警]  
　　昨晨四點鐘時法大馬路一枝春橫街卲萬興剷刀店火起焚去隔隣某剃刀店及過街樓等房屋數間旋由救火會驅龍救息起火之店主夥均由探拘入捕房押究（深） 
[控究縱火]  
　　美租界北福建路二百四十二號門牌鄭寳琴家昨晨四點一刻鐘窻口忽然火起幸早覺察卽行救熄事後檢點遺有草薦一床疑爲匪人種火圖搶由鄭投報捕房飭探陸協庭往查核辦（　） 
[上海縣案]  
　　張福慶身故無子贅壻奚妙全與堂姪張根庚爭繼互控奉 
 
 

Page 18

 
 
上海縣王大令諭令族長張頌淸等禀復前晚經襄讞洪明府提審頌淸供奉批贅壻不應承繼循例以福慶之大功服姪根庚爲嗣惟根庚之父和尙於十九年分打破福慶之頭曾在案下涉訟例不准嗣舍此則以張德榮之次孫最爲近支可繼德榮供亦畧同張鳳英即福慶之女奚張氏供父親被和尙砍傷頭顱身死有血衣呈驗如以德榮欠孫嗣爲故父之後婦人情甘具結不爭根庚供小的即不應嗣尙有胞叔小毛所生三子胞叔雖出嗣叔祖其子與福慶服屬小功較之德榮之孫與福慶　　叔姪似爲親近又據根庚之母李氏同族小毛桂泉等各供相類明府判鳳英具不願爭繼結著該族長等秉公再議並繪宗國呈候察斷○浦東揚長春之冰窖被搶案内由英法兩廨及總巡局共獲十二犯解縣訊係沈德標爲首分别禁押在案緣德標與沈義高两犯俱法廨獲解特提復審義高供賓係德標紏衆夥搶而德標如前狡賴明府喝令鞭背至二百五十下迄未招認判仍還禁候再嚴鞫（宜） 
[總工程局紀事]  
　　滬道訪問南馬頭地方泊有盜匪船一艘藏有兇器等件因深偵探帶夥前往昨午後已將該盜船扣獲拘住匪黨范生有李世林吳海春李謝一愈金亭周衛韓陳仲卿王阿四楊阿一張三陳洪王堅三劉天寳奚煥章等十四名並搜出槍刀繩索一併押解總工程局即行解道候究○秦長順鴨行司與七十九號巡十互鬥一案拘獲沈桂元一名解局訊判押辦在案茲由孫明府命沈罰洋一百元充助賑捐當即交到○顧蓮池家火警一案總工程局傳顧到案訊判呈出保險單並飭探查復在案茲顧已將保險單交到驗明所保險銀二千八百兩無悮即命覓保田外俟領到保險銀兩呈候定讞○南市豐記馬頭劉公館走失婢女小娟一口年十八歲偵知實由家丁徐啞襲盧榮所勾引昨令汪升投控總工程局提到徐盧二人研訊不認判押候傳到汪升再訊○徐雲生托陸寳泉裁窰貨來申私自盜賣得洋九十徐无　控到案訊判交保賠洋六十元○進口公司童正明欠車租二百餘千訊判限初十日理明（尺 
[公共公廨早堂案]  
　　妓女瀟湘館與其母張王氏倩孫同寳向王桂亭租賃珠　花及珠寳手釧等物付質得洋八百五十元本約五月歸還詎張王氏至期逃避寗波王於日前偕孫控廨追究讞員關太守飭差恊同包探竇如海將張王氏提案復將蒲湘館一併解廨請究太守著將張王氏管押瀟湘館交保限七天繳齊當款在案昨復由原告投案禀稱瀟湘館保出後置之不間請爲押追襄讞孫明府商之德師副領事判將母女一併押繳○楊樹浦集成紗廠執事陳景瀚投稱前晚因揀花廠小工陸叙興與曹先桃等吸食香烟遺火棉花中致被焚棉花三擔値價銀一千两零有内廠作工之徐福爲証求將陸嚴辦徐福供同明府商之師君判陸押二年曹押三月完案○湯阿金在新閘路鄧順昌鐵匠店爲學徒前日因被師訓責懷恨將紙燃浸透火油至後面樓窗點著抛人間壁永泰源鞋店後樓意圖縱火害人適爲鞋店學徒鄭金元所見立即撲滅將情訴知店主崔志紅投報捕房捕頭飭探徐阿華將湯阿金拘獲昨早解請訊究永泰源鞋店主崔志紅偕鄭金元投訴前情孫明府訊之湯阿金似患痴症遂判將湯發押改良所一年○新閘捕房華捕李阿甫行竊七百九十九號華捕緞背心牙柄扇又竊七百七十九捕對時表七百七十一捕棉被等物訴知捕頭飭探李星福將李阿甫解請訊辦各捕投案請追明府判將李阿甫押西牢六月○陳潤生荐張忠淸至李韞明處爲收賑人張收銀逃匿由李控請追究昨由六百六十八號捕將陳提案明府判押候過堂訊奪○陳金標控曹阿祥抵田不贖由探陳云忠將曹提案判押候禮拜一訊奪○周老二以乞丐兪金山持刀行兇並傷及頭顱控奉太守將兪提案判押一月逐出租界○西幫商人陳鑒堂向洋貨掮客沈梅高定購洋綢若干疋計銀三百餘兩詎沈以絨布搪寒運至本省始行知覺因此訴諸轉運公所呈　提究昨由該公所巡探協同捕房將沈拘案原告陜西帮客人立昌泰西公順等家投稱亦曾受騙請辦質之沈梅高供詞含糊明府判將沈發押西牢六月○紹興人李生卿之子李新堂竊取家中洋元來滬與雉妓花秀英姘識邇囊資告罄妓　之不出因以竊銀水烟袋爲詞報探劉光震解究明府以各有不合判一併斥釋○流氓吳阿中攫取毛阿狗之一口鐘由捕解究判押兩月○馬阿小騙取劉正加蔴袋一千五百只賣與張炳兪處分得洋十二元報捕傳張解訊判各賠洋一百元昨又解案請追官以張已如數繳洋判即開釋馬判還押限一禮拜繳洋如違擬罪○胡啓太結欠胡培　往來銀兩控奉傳案判過堂嚴訊（力） 
[公共公廨晚堂案]  
　　徐順永控莫茂卿圖賴担保欠銀前晚襄讞孫明府提訊徐供通久莊執事莫茂卿保本莊與恆順太號往來銀兩除收外被欠銀五百六十三两現付三百两期票仍到期無著求追訊之莫供所保之款除還過外尙欠一百餘兩明府判交保再還銀一旦九十兩將所抵單給還○桑綏初控妻單氏不守婦道亦奉明府提訊桑供前在屈臣氏藥房司帳今已停歇廿八年分娶單順發之妹爲妻過門後不安於室時復外出茲與撐船之朱順法　　捲衣逃避求恩嚴究訊之氏供因丈夫不顧家用回家度日明府判押候移請鄞縣查明復奪○傳鑫山前控梁源記串中人夏雨田徐鏡華呑沒舊料銀兩亦奉明府提訊判交保出外各邀公正人理楚 
[法租界公堂案]  
　　劉世忠控劉根壽欠洋一百十七元奉判押候理楚茲因在押多日尙未料理昨又提訊命探帶出覓保淸理○周阿寳吳毛毛張阿生串竊木植及衣服經探獲訊判各押半月以儆○鄒韵甫因將華關榮田單騙押不還經公堂訊飭交保繳單茲逾限多日仍未交到昨傳保人天生堂藥店主到案諭限禮拜一將鄒交案違干押交○姚阿增行竊陸春香牛皮售與馬泉寳一併解訊官判姚押一月馬罰四元○朱小云王阿祥在碼頭所泊魚船上竊取鮮魚拘案奉判各押半月○戴照寳欠周少卿牛皮欵六十八元七角屢限不交昨又提訊有戴阿增者插身上堂扛帮明府大怒喝令拘押後併求得免命交原保著禮拜一交洋（深） 
[美租界捕房事]  
　　李雨才因向丁某索欠被丁刀傷腰際而逸由李弟阿三載送捕房飭送同仁醫院求治後仍載回家中各情已詳前報昨晨李雨才因傷　命由阿三據情投報捕房候核○胡阿三昨在吳淞路萬陽樓茶肆與孔阿招算帳口角將孔毆傷面部並毁檯桌多件由七百五十三號捕將胡拘入押候送辦○昨有胡姓婢女至北四川路購物被某汽車撞倒碾傷甚重由西醫載入公濟醫院醫治並報知捕房飭查婢主及汽車號數核辦○陳阿福陳榮昌昨至天　路五百七十五號煤店購柴起釁將店夥陳子雲毆傷頭額扭至捕房聲訴捕頭以各有不合斥釋似 
 
 
 

Page 19

 
 
   
 
 

Page 20

 
 
以昭核實除飭司將該署廳撤任飭令接任同知謝廷佐調核各帳傳詢經手紳董逐細匀稽明晰據實禀報並由臣咨會江西撫臣飭拿該家丁王福務獲解　審辦外相應請旨將署仁懐直隷同知調補黃平州知州涂步衢卽行革職以示儆戒如查有浮　侵蝕確據並當從嚴叅　此外所屬各員臣仍隨時詳加考察如有似此巧滑欺飾縱任家丁之員卽續行叅辦以肅吏治所有署回知揑報工程縱容家丁據實劾叅緣由理合會同雲貴總督臣丁振鐸恭摺具陳伏乞皇太后皇上聖鑒訓示謹奏奉硃批著照所請該部知道欽此 
　　宮門抄九月十九日吏部翰林院正黃旗値日吏部引見五十九名工部十二名圖們濟爾嗄勒預備召見吏部奏派驗看且官派出浦興崇壽戴鴻慈薩廉沈家本張英麟紹昌台布茄泰艾慶瀾成昌王步瀛英奎朱錫恩漙琦王誠羲 
召見軍機圖們濟爾嗄勒 
[江蘇巡撫陳奏爲京控要案原告固執請照衆証確鑿定擬摺]  
江蘇巡撫臣陳夔龍跪奏爲京控要案原告固執請照衆証確鑿定擬恭摺仰祈聖鑒事竊查睢寗縣民人王廷尹京控文生王循本毆廢服叔劫殺服祖賄買久脫等情一案前准都察院咨辭回蘇當經前撫臣恩壽札道提訊詳辦去後茲據徐州道袁大化提集原被人証訊明擬議咨由前署江蘇按察使朱之榛核轉前來臣覆加查核緣王廷尹與病故之王廷和俱籍隷睢寗縣務農度日王廷利係王廷尹王廷亮小功服兄王循本係王廷尹王廷亮緦麻服姪分居各度均素睦無嫌王氏族中有祭田十八畝向歸王廷和經理光緒二十一年十月初三日傍晚時分王廷尹因祠屋彼風吹損邀王廷和王廷管赴祠堂内算帳重修當經算明除歷年致祭等項開銷外王廷和應找出錢六千文因王廷和經理多年公議令其滅半出錢三千文均各應允走散是晚王廷尹往王廷和家仍欲取錢六千文王廷和斥其　悔前言爭吵王廷　走回王廷和不服卽偕伊胞兄王廷坎前往王廷尹家理論王廷尹與其胞兄王廷亮胞弟王廷盈趨出被此口角各用木棒互毆兩家男女均出幫毆經王廷管王廷培並鄰佑人等聞聲趨至勸歇時王循本在學堂内聞信亦至查看王廷和左腿左膝干廷坎額顱左臂膊左膝王廷亮左胳膊王廷尹左額角王廷盈頂心均已受傷王廷管等當向兩　詢悉起衅情由究係何人毆傷何人因黑夜人多手雜未經看淸次早王廷尹之父王升傳並王廷和令王循本先後赴縣報驗經該前縣邢毓馨驗明兩造傷痕訊供各執取結保辜嗣經提驗王廷尹等傷均平復王廷亮傷已成廢供仍各執王廷和王升傳旋各在家病故飭傳要証王廷管等外出未回王廷尹因王廷和業已病故恃無質証卽以王循本毆廢服叔書　索詐得賄等情迭赴前撫臣呈控批飭傳集人訊究辦一面先行錄案詳覆時邢毓馨及接署縣黃煊馮譽騏侯紹瀛均已先後卸事經葉保慶錄案詳覆催提王廷尹避不到案先行提　書　人等供無索　得賄情事催傳人証並原告未到王廷尹復以王循本毆廢服叔刼殺服祖賄買久脫等情赴京控都察院　門訊供咨解回蘇當經前撫臣恩壽札道提集人証解道訊辦前署道穆克登布李經楚均催提人證未齊未及訊明卸事袁大化抵任准交將王廷管王登第英瑞催提到道核明卷宗提集研訊各供俱已明晰該原告王廷尹供獨狡執堅稱伊兄王廷亮伊弟王廷盈係被王循本王循全毆傷王廷亮亦隨同混供查該兩家瓦毆之時王循本在學堂王循全出外賀喜均未在家王循本聞信趨至查看已在王廷管等勸歇之後迭訊各供均無異詞王廷管於該　家俱係無服族人無分親疎又係在場解勸之人所供各節自必公正可信且該原告于王廷和王廷坎被何人毆傷均未看淸獨於其弟兄被人毆傷竟能確指衡情亦無是理案延十載未便任原告一人狡執拖延全案自應照衆証確鑿擬結查律載尊長毆卑幼至折傷以上小功減凡人二等又折跌人肢體成癈疾者杖一百徒三年又通行内開徒流以下罪名本犯狡供不認衆証確鑿其証人公正可信上司層遞親提復訊皆無疑義者卽照律定擬奏咨立案如再京控上控均不理各等語此案王廷和因王廷尹翻悔祠欵邀同胞兄王廷坎向理亂毆致王廷亮左胳膊受傷成廢時在黑夜王廷亮究被何人用何器械毆傷均未看淸惟該犯起意紏邀致毆即屬原謀按照律註應以該犯爲首王廷亮係該犯小功服弟自應按律問擬王廷和合依尊長毆卑幼至折傷以上小功減凡人二等律於折跌人肢體成廢疾者杖一百徒三年上减二等擬杖八十徒二年業已病故應母庸議原告王廷尹因伊兄王廷亮被毆成廢堅執被王循本所毆迭控不休現經訊明實係時在黑夜究被何人毆傷均未能切實指証照律罪坐原謀一再開導該　　供仍固執案難久延應照本犯狡執衆證確鑿通行擬結王廷尹本應按照誣告緦麻卑幼流罪減等擬徒惟案係亂毆不知下手何人與明知誣告者有間且事犯在光緖三十年正月十五日恩詔以前亦得援免其控書差索詐劫殺服祖賄買久脫各節係爲圖准起見一經至案即行據實供明尙非有心誣告從寛一併免議王廷亮被毆受傷之後雖無誣告情事惟迭次到案隨同混供本有不合業已成廢亦免　議王循本王循全均因事外出並無幫毆情事應與訊無得賄留　之刑書王登第差役吳瑞及訊非勸阻不力之王延管曁業已　故之王升傅均毋庸議未到之兩造男婦人等彼此爭毆均各受傷且事在赦前應免查究王廷坎年逾八旬其毆傷小功服　之處律得毋論王廷尹等傷均平復王循本之父王廷和所欠祠租錢文照數追繳案證王廷管係該犯王廷尹所指且與兩造皆已出服其人又屬公正可信案經縣道層遞親提復審明確毫無疑義該犯王廷尹王廷亮任意狡執實屬刁健應照通行奏咨立案如再京控上控均不准理除分咨刑部都察院外理合恭摺具陳伏乞皇太后皇上聖鑒飭部核覆施行謹奏奉硃批刑部議奏欽此 
[户部奏爲遵旨議奏事摺]  
　户部謹奏爲遵旨議奏事江蘇巡撫陳夔龍奏查明已革道員短徵關稅一案情形並據遵照新章如數繳解以淸欵項一摺光緖三十二年七月初二日奉硃批該部議奏欽此欽遵由内閣抄出到部據原奏内稱已革常鎭通海道郭道直于監督揚　關任内詳報光緖三十年一屇徵數未遵奏定新章經户部奏明奉旨交部議處並敕下江蘇巡撫遵照原案另行詳查具 
 
