# 1911 - 70 - 4913685

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月十五日内閣奉]  
　　上諭御史玉春等奏陪祀人員越班失禮據實糾參一摺本月十四日致祭文昌廟禮部陪祀司員外郎閻鳳詔躋升殿上越班失禮著交部照例議處欽此軍機大臣署名奕劻假毓朗假那桐徐世昌 
宫門抄二月十五日召見軍機倫貝子澤公沈林一 
　　十六日召見軍機陳玉麟 
論說 
[敬告會議禁烟者（上谷）]  
　　自紳董任禁烟之責。而各地方之禁烟分會。乃以次設立。乂或設爲聨合會。相與會議禁烟之。法以求烟禁之進。行誠以智識以交換而。增手續以研究而密。故不可無集合之機關。相聚而謀議也。夫禁烟之方法。不外禁。種禁吸禁運三者。據去年所聞。種烟地畝。亦已日减。彼其所稱業已禁絶者。雖未必果已禁絶。要亦不乏成蹟之可觀。自兹以往。逐漸加嚴。當亦不難禁絶。而禁吸禁運兩項。則雖有小效。而隠蔽滋多。彼會議禁烟者。亦或知其弊之所在。而欲防維而補救之。然其中有顯而易見者。有隠而難明者吾見夫弊之不一端而怪紳董之不能一一注意也緣述之以告有禁烟之責者。 
　　今之議者。皆曰各處吸戸。與各鄉鎭之膏店。未必領照也。庸詎知有照之戸。與無照不甚相懸乎。夫吸烟之發給執照。所以便稽查示限制。使吸烟之人。可以逐年减少也。惟持此照以購烟。其所購之數。必須與所報毎日吸烟之分量相符。然後可以便稽查。然後可以示限制。限制嚴。稽查晰。而後逐年减少之目的。可以逹。而今之領有執照者不然。持照以購烟。可以自由購買。與所報之分量。不必相符。例如甲報毎日吸烟一錢。領執照一張。其持照以購烟也。不必毎日止購一錢。日購三四錢。甚或日以兩計。皆無不可。是則所報之毎日吸烟分量。全無效力。卽其所領之執照。祗屬具文。何足以便稽查而示限制。以達逐年减少之目的乎。且旣可以任意購。 
 
 
 

Page 4

 
 
買。則一人之執照。可以供數人之吸食。所發之執照。又何足爲吸烟人數之證據。何怪乎不領執照之人。亦可以安然吸烟。而無所阻難乎。况乎購買膏土。旣可以隨意增加。則無此執照。亦豈不可購買。而欲恃執照以便稽查。將何從而稽查之。購買自由。稽查無據。而欲期吸烟人數。逐年减少。豈不難哉。夫購烟之所以漫無限制者。一以吸烟之人。狃於嗜好。無志。戒烟。一以售賣膏土各店。利於多。售不肯依照售賣。故致是耳。今欲除去此弊。非從兩方面兼持並進其。弊必不可除按。發給購烟執照章程云。赴該管區呈報時。應開明每日吸烟之分量。如不報明者。不給執照。又第八條第一欵云。購烟時須持執照。未持執照者不能購買。其第二欵云。毎次購買時。應將執照。交膏土店。註明所購分量。並蓋印該店字號戳記。又管理售賣膏土章程第十三欵云。如將膏土賣與未持執照之人。或雖持執照。不依所定分量。或賣給膏土。不將分量註明記數表内者。一經察出。即行罰辦。此其防弊之法。亦云嚴密矣。倘能實行則每。年吸烟人數。自可减少。如其不能實行。則無論今之吸烟者之未必領照也。即使人人有照。而無照可以吸烟。凡在黑籍中人。無所恐懼。他日者。少發執照。以期遞减。而人之吸烟者如故。其勢必至。有减少之名。而無减少之實。其爲禁烟之障礙者。不亦大哉。故有禁烟之責者。不可不於此注意也。 
　　竊謂欲杜其弊。必自盤查挾帶始。購烟者之得以逾分購買。由於售賣者之貪利多售。其所以能貪利多售者。以其私自進貨。不能如營業執照之數。而無所溢量也。航輪火車。上下貨物。漫無稽查。雖航輪之行駛。間有中途查察者。亦率不能嚴密。且亦未注意及此。此營業者之所以貨物頻來而力求多售也。倘使航輪火車。上下貨物。一一稽查。一經察出。懲治不貸而膏土店所進之貨。必令報明。加以稽核。懲治其不實者如是。則私帶多售之弊。縱可稍减。尙未必能盡除。而今也稽查者其名。放任者其實。給照者其名。互相蒙蔽者其實。如是而欲吸烟之人之日少。豈可得哉有禁烟之責者。又安可不思所從事乎。 
譯論 
[論中俄爭端（譯文匯報）]  
　　昨日路透電報。所傳中俄交涉消息。言詞簡略。誠不知俄國於外交上。復遇何種困難。而令其有下愛的美敦書於中國之必要乎。三星期前。兩國爭點。播傳世界。後數日復得俄國滿意之消息。聞者以爲此事當可於困難之中。得調停之法矣。而中國各報。邇來屢稱俄國現正進兵新疆觀於伊犁將軍之棄城脫逃。俄國在該省之舉動。似已不虚。是故俄國施其恫。嚇之技。雖不能於今日。遽下評斷。然觀俄人。近數星期内施用之手段。亦極足令人訾議。可據上述之一事爲斷。蓋即俄國雖告明中國。對於覆文。業已滿意。而仍以重軍壓臨其西陲也。展覽昨日由西比利亞寄到各報。可見歐西之人。對於俄國採用之手段。亦非全屬許可。雖各報立論。猶根據於三星期前俄國之舉動。然今對於俄國復用强逼手段。亦可想見其輿情如何矣。倫敦泰晤士報。對於中國事務。毎多非議。惟其北京通信員。則獨表同情於中國。其言曰。就中國目下情形觀之。無論何國。以强逼舉動。肆其恫嚇。必致釀成莫大之結果。蓋中國正當内事困苦之際。而變政之舉。又極易轉爲革命風。潮其最著之特。色則爲新國魂之澎。脹對於歐人干涉内部巨細諸事。感覺極深。此種新生之國魂。固不當不表同情者也。（中略）中俄兩國實在之爭點。就其關係而論。似不足借重强逼手段蓋此種舉動。中國全局。受其反動。其情形極可危也。毎日圖畫報。則謂際此寗靜之秋。毫無變動之舉。俄國忽進兵侵入主權完善之鄰國境内。以攘奪其地。（中略）一言以蔽之。實爲侵犯主權國不法之舉。蓋俄人當知該國之獨立與領土之完全早有萬國莊嚴之條約爲之擔保矣而俄國里區報。亦痛詆俄政府之舉動。謂俄國今復糜費巨帑。獵鵝於遠東。其目的則在蒙古也。（未完） 
專電 
[電一（北京）]  
　　駐英劉使電奏英政府謂派兵與劃界係屬兩事萬難撤兵卽使界務議妥之後亦仍須兵力保護英僑請速示對付辦法 
[電一（北京）]  
　　東督錫良電奏各埠疫斃總計已有四萬五千餘人昨有苦工三百餘來奉均未照章驗視設再傳染恐無息滅之日請飭部議訂專章嗣後往來如無西醫騐過證書均不許行奉旨着外務郵傳民政各部迅速議訂并妥議臨時規則 
[電三（北京）]  
　　阿王條奏保護蒙邊充實軍備及改訂籌辦自治規制奉旨著政務處會同陸軍民政理藩各部議奏 
[電四（北京）]  
甘督長庚電奏武威匪亂業已撲滅奉旨著仍認眞搜捕務盡根株 
 
 

Page 5

 
 
[公電（奉天）]  
報館俱進會轉全國各鑒東陲報電稱觸俄人怒由郭兼道於十二日飭令停刋警兵圍守編輯人員柴米斷絶乞救危東三省分會 
　　按旣令停刋又派警兵圍守郭宗熙之爲外人息怒誠可謂盡心竭力矣而吾言論界則苦甚 
[公電（南京）]  
　　各報館鑒浦口因添新卡無米罷市已十二日官仍力持設卡重征無數飢民覓食不得恐釀大變乞伸公論浦口紳學商界公叩 
緊要新聞一 
[俄國終究是不滿意]  
　　字林報載十五日北京電云俄國駐京公使柯洛斯托維慈君要求中國撤銷上次之覆文謂此項覆文仍堅執從前誤解一八八一年約文之意見故俄國殊不能滿意也聞該使照會之措詞宛然一愛的美敦書文匯報載十五日柏林電云據聖彼德堡電稱俄國精銳之軍已行近廓里札（伊犁）一百基洛米逹十六日倫敦電云據聖彼德堡電稱俄國各報均載有激烈之排清論說豫言若非中國依允要求則兩國邦交必致决裂 
[滿蒙恐無安枕之日]  
　　北京某報得外交圑消息日政府現擬派戸水寛人氏充關東都督署顧問官以便襄助大島氏佈置南滿一切政務另一消息則謂日政府有擬派戸水氏接充駐清公使之說未知二說孰確按戸水寛仁即著作併吞支那策者今之野心家也 
　　奉天函云日前有日本某軍官以私人名義竟往蒙務局謁見總辦要請准其調查一切圖說卷宗黄總辦以該日員並未持有正式公文碍難從命爲辭該日官遂怏怏而去以此觀之日人亦有意經營蒙古矣 
長白府田守日前電禀錫督謂該處現有日人私行屯兵千餘名到處測繪輿圖查勘礦址禁之不聽麾之不去請速與日領事交涉以保主權錫督據禀當即札飭交涉司照會駐奉日領事轉飭禁止未知能否逹到目的 
　　俄人乘東省鼠疫流行於滿洲里實行其狠毒手叚吾民死於瓦罐車者數千人財産損失至數百萬現俄人更施其辣手於黑河府業岸四十八屯地方（庚子年俄人所據隷入俄國阿穆爾省者）盡驅吾國人民過江計三萬餘人扶老携幼擁於黑河沿邊渡船不能容死於水者甚夥其慘苦之狀與庚子年俄人驅吾國人民入黑河之情景相同被驅之家産屋宇盡被俄人焚燬掠奪黑河府知府王杜現已電禀黑撫請示辦法聞黑撫已電奏請發帑銀三十萬安置被驅之民藉興屯墾以實邊荒未知政府能俯允所請否 
[痴望新内閣者醒來北京]  
　　新内閣制外間久有四月間發表之說其實此說係屬子虚兹最確消息新閣制所以遲不發表之原因它實緣憲政館王大臣即軍機大臣兼充軍機大臣並不知内閣制度應該如何組織惟知就現在軍機處舊内閣憲政館所不欲去之人及所不能去之人爲之預籌位置位置或不相當又必授意起草員爲之另立名目多列等級以致起草者異常困難而館員復意見不一故見諸事實尙不知在何年月至其他内外官制則著手之期更不可知云 
[江督蘇撫電請截漕北京]  
　　蘇省議請截漕一事屢紀前報兹探得江督蘇撫電奏云北京軍機處鈞鑒洪查上年新榖登塲米價轉形增漲恐有私運出洋情弊即經嚴密拿辦並分咨各省一體杳禁在案第以江皖告災來源頓少米價逐步昻貴錫金二縣爲米糧聚集之區底米缺乏爲各年所無而新舊漕糧同時補運購買底米愈少價格愈高轉瞬青黄不接民食堪虞先據各屬以截留新漕緩補舊漕爲請當以京倉民食理應兼顧並籌飭司隨時察看情形妥籌辦理現在又據在籍紳士朱以增等二十一人聨名呈請將舊漕暫緩補運新漕改折三十萬石以顧民食而保治安並據藩司詳請電奏又據諮議局呈請電奏截漕三十萬石等情前來人駿等查漕糧爲天庾正供京倉關係甚重焉能以改折緩運視爲成例無如江皖告災蘇屬歉收來源缺乏米價奇貴確係實情貧民艱於一飽至堪憐憫近來人心浮動尤不能不先事籌 
 
 

Page 6

 
 
備合無仰懇天恩俯准將宣統二年新漕截留三十萬石連同應補宣統元年舊漕十萬石一併緩至本年秋後察看情形再行補運其宣統元年舊漕尙有應補之二十萬石並請遞緩至宣統四五兩年分批補運以期兼顧而保治安無任迫切待命之至請代奏人駿德全蒸印 
[各督撫反對公費原電北京]  
　　資政院决議各省公費各督撫紛紛反對公推東督錫清帥領銜電致樞府代奏業將大意摘錄前報兹又覓得原電如下 
　　資政院議决各小各項公費欽奉諭旨著候憲政編查館編訂官俸章程時候旨施行仰見朝廷體恤臣僚權衡至當欽佩莫名嗣准度支部咨宣統三年預算表册於資政院核減各省官薪仍逐項開列查各省裁員减薪業經數次送部預算表册本力求核實復奉部飭核减若干已屬竭蹶萬分勉爲其難資政院又於經部核减之欵大加芟削其關於他項經費雖减無可减總當勉遵去年十二月二十八日諭極力减削惟於各官公費萬難遵照查司道等官少者數千多者一萬現各項新政方促進行而使行政官日有竭蹶虧累之患似非所宜且恐流弊所至賢者引退不肖者設法取盈關於吏治民生尤非淺鮮至督撫司道處科員類皆延聘宿學名幕以資助理該員等旣無職守可言又無調劑可期並有情甘淡泊卽保舉虚榮亦有不願者是非薪俸優厚實難維縶今不分等級督撫司道科長概定毎月八十兩以次遞减竊恐原就者或濫竽充數或藉端招摇轉損無益方今事艱時棘行政長官擔負甚重斷非一手一足所能治理從前駱秉章曾國藩胡林翼諸臣皆以延攬人才翊贊中興之治現并此微糈而亦靳之使督撫無法搜羅人才政治必大受影響且與朝廷設立幕職之意亦不相符若遷就於前勢必貽誤於後前經部咨奏定維持預算案内開部與各省商定核减之欵不得翻改等因經部核定之欵不宜翻改而今部定院减且屬必不可减者亦卽不能强從錫良等往還商榷情詞一致意見相同而各項官薪仍擬恪遵諭旨當官俸未定以前按照由部核定預算之數實力奉行並懇飭憲政編查館於編訂官俸章程時詳審熟籌務令行之無碍庶將來不至同一爲難請代奏 
[京師近事]  
　　東督錫清帥因東事棘手屢擬乞休朝廷温詔慰留决不容其引退明年爲清帥七旬壽辰聞監國將提前於今年賜壽以示隆重大臣之意 
　　傳聞近日内外臣工奏摺各國使館當日卽可得見全文據云有由軍機處購來者有由某官報送來者且皆關係重要外間難見之摺件云 
　　東省防疫用欵甚鉅經向大清銀行借欵六十萬兩仍不敷用現又電商度支部擬向道勝正金兩銀行再借六十萬兩并聲明由盛宫保籌辦賑捐項下抵還聞度支部已允准矣 
　　去冬代表圑解散時曾開會决議接續組織政黨旋公推孫君洪伊等擬定黨綱黨規草案定名爲帝國統一黨兹由孫君等呈請立案業奉外城總廳批准謂據孫洪伊等呈稱組織帝國統一黨辦事社章懇請申部立案等情業經本廳申部奉批准予立案仰即遵照 
　　法部紹尙書以各廳法官祗有五六品級現在法律畢業日多一日若皆以五六品任用未免過優况司法獨立事務殷繁自應推廣官階以資整頓現擬添設七品推事及檢察官此項官階將來八口錄事亦可提升聞已於前日出奏 
　　軍諮處濤邸昨與陸軍部廕大臣會商提前訓練全國陸軍事宜决定至宣統五年練足四十八鎭後再添練十二鎭共成六十四鎭嗣後擬將徵兵制度改訂重頒咨行各省切實施行 
時評 
[其一]  
　　前者有伊犁失守廣福不知下落之風聞。今者又有更正誤傳之消息。余謂伊犂卽無失守之事。而以廣福當其衝。俄不必大張旗鼓佔踞土地也。苟稍稍增添其兵隊。而彼已膽落心驚。手足無措矣。 
　　世僅知廣福爲碌碌庸才。而不知其目不識丁。以其名姓廣福二字。拆置兩處。彼卽不識。世間最蠢之鄉愚。苟讀千字文百家姓者。未有不自認其姓名。而彼乃姓名且不識。又遑論乎大義。嗚呼。 
[其二]  
　　增將軍前此在東省所演之醜歷史。已被各報紙揭載無遺。今伊犂之廣將軍。亦將演此活劇乎。 
　　余爲斯言。非臆度而絶無所據也。不觀其姓字歟。彼增祺對廣。福。豈非絶妙好對。豈非一對帶拉。蘇。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滇邊苗王起事之警報雲南]  
　　越南苗王山苗王阮廷高乃前同文土司也該苗山相距雲南之田篷約百餘里朝發可以夕至近該苗王聚有黨羽數千有槍數百桿已於正月二十四日起事先期將越屬硯博弄平等處山寨焚殺示威法人聞警立即調兵運械在同文地方堵勦並在保勝招兵數千往援毎名月給餉銀八元現在滇粤桂三省防其牽越均已紛紛派兵前往邊境防守 
[防疫耶摧殘輿論耶奉天]  
　　奉省大中公報初五日載有請問巡警總局防疫所並告國人預備自由行動一則此事係爲防疫所陸軍及二區巡警無端干涉婦女坐車而起詎防疫委員露存忿不可言卽於是日下午以電話痛詈并運動督署巡捕程某假傳總督命令招摇恫嚇囑該報經理袁崑喬親投警局聽候懲辦袁總理不睬不意翌日露厚忽統防疫巡警及陸軍共計四五十人來館指索總理答話又冒名自稱爲交涉司之劉某袁君不識其來意遂出與之晤詎知露一見袁君即覺眼中生火厲聲叱詰謂爾是否即係袁某我們總辦叫你去說話袁君略一沈吟露某卽接言曰爾若不肯去我們外邉已預備多人來拘捕矣於是不問情由卽揮令來人動手竟將袁君痛打共曳出門該館同人見勢不佳將大門關閉思阻其出路不意陸軍人等竟抽刀舉槍見人即揚且打毁門窗洋燈桌椅器物多具并衝開大門挾之而去該館主人杜君上前牽掣亦被打傷遂呼嘯而西其時該館有尾往者見露等將袁君挾至小西邊門防疫事務所該所總辦張孝侯卽行設座審問口出惡言如對大盜袁君問以所犯何罪張曰你不管犯的什麽罪總之可惡已極非重辦不可袁羣曰即使有罪當由執法官按照法律懲辦亦不應在防疫所私立法庭侵奪法權并令如許軍警人等搗毁報館張不答即叱令畫供袁君曰無供可畫張曰姑且管押候懲於是警兵等復將袁君拖往他處究竟該總辦欲將袁君如休懲治現尙不得而知嗚呼報館固何仇於官界而人人欲摧殘之耶東督素稱賢明且觀何以辦理此事 
中葡新交涉情形續誌 
[交涉司與葡督交涉情形]  
　　葡人擅拆華界圍基一事廣東交涉司李清芬偕繙譯三名及道員薩福懋薛永年前山同知香山縣等於初七日往見葡督駁論良久卽發電粤督待回命然後行事現在澳門安靜如常傳聞華官所以對待之宗旨擬迫葡政府將所掘之基圍賠補而該基圍約值二千員左右係某孀婦之業現交涉司文武各員於初八日回省矣 
[香山勘界維持會上張督禀]  
　　竊自中葡議界未决葡人違背約章干我内政侵我海權種種蠻横不勝屈指詎于本年二月初一日突有葡官駕駛小輪率工役百餘人擅入前山内河拆毁白石角亞婆石新築基圍越境侵陵無理已極業由前山莊分憲電禀蒙飭派何中軍初三日乘駕廣元兵輪到勘而葡人于初四日復行督率工役將圍基掘毁恫喝鬨動勢將挑釁似此野蠻舉動欺藐我國太甚若不嚴爲詰責不獨界務前途有碍且于領土國權均被損害查白石角接連前山内河倘被葡佔則前山防城門戸盡失勢迫民憤後禍實難揣測爲此聨叩崇院伏乞俯賜察奪嚴責賠償并請迅撥水陸重兵分札要隘長駐保護以資鎭懾實爲公便 
[華僑呈請收回澳門禀詞]  
　　金山中華會館衆僑商禀請粤督爭回澳門略謂查中葡條約第三欵葡國承認葡京所訂草約之第三欵如葡國未經與中國議允永允遠不得將澳門轉與别人按照約文則凡葡國欲將澳門轉與别人非經中國議我不能自主其意甚明計自中葡勘界事經兩載互相爭執迄無定議不圖彼此界務未完之日適當葡國大亂之事革命功成舊君出走國旗更換朝代遞嬗較諸國内自行改革者迴别查國際公法甲乙兩君主所定約章乙國爲亂民所據改易新民主國或爲别國佔據則甲乙兩國所行約章非經甲國與乙國之新朝互相訂允碍難續行各國以公法所在抱此宗旨故未承認葡之新民主國中國正宜乘此時機布告中外聲明前約係與葡之舊君主締結於其新民主國未經續訂前日之約其效力與今之民主無涉根據法理自應收回全澳月十三年條約亦載明非經中國議允永遠不得將澳門轉與别人今葡易民主已非舊人旣非舊人自不能繼承取得澳門之權利譬諸物權甲與乙雙方締結契約聲明此物非經乙議允 
 
 

Page 11

 
 
不得轉與别人甲忽違約轉與别人無論或典或賣或讓渡或贈與乙皆執契約而起民事之訴訟事雖不同其理一也又國際公法新政府國事未定不能續行和約我國與葡舊君主勘界未定尙待磋商而葡忽改易民主苟非經中國允許其不能再將澳地獻與無約之新朝者亦可無疑也矣不但此也葡負國債最重失此機會不早收回則葡若以債務之故割之而抵押於别國斯澳門全屬不歸韓卽歸魏矣倘以香港地近而押於英各國必持勢均主義而索我相當之地若以别端而屬於法英亦必以香港商務大受影響而責我不將澳地據約收回屬彼進退兩難恐我國亦窮於應付矣尤有慮者中國家族主義最爲發達附近居民數十餘萬誰肯以性命財産祖宗廬墓甘居異族範圍斯時自衛情殷勢必激成暴動及至變端已肇不特有碍世界和平之福亦且上貽朝廷宵旰之憂迫得聨叩崇轅伏乞轉咨外部俯察葡易民主前約無效據理力爭將全澳收回以保國權而維領土實爲公使 
分類新聞政界 
[新橋自治公所劫灰之善後松江]  
　　新十車梵自治公所被淺蒲涇鄉民搗毁後各職紳聨名禀請華亭沈大令蒞鄉勘騐詎大令勘後又被痛搗各職紳不得已全體辭職未准復由楊俊等赴蘇禀陳籌辦處並粘呈始末情形求轉飭准予辭職奉批此案前經該職員等電禀業經電飭該府查復並飭縣妥爲彈壓在案今據該職員等禀陳各節仰該府仍遵本處前電辦理勿延聞此案現已由沈大令提胡人傑之了小相及馬海桃發押捕廳有人出爲排解囑胡捐賠三百元將子釋放惟衆意以胡係禍首未便以賠欵故逍遥事外故尙未解决云 
[劃定交涉司廉俸等費長沙]  
　　湘撫楊俊卿中丞前准鄂督瑞制軍來電咨商交涉司廉俸等費楊撫隨卽會商各司道酌定辦法於日前電覆鄂督文云諫電敬悉交涉司廉俸公費外交費各項湘省毎年四成應派銀一萬二千零五十二兩遇閏照加應卽遵辦俸銀在司庫地丁項下動支養廉在耗羨項下動支其公費外交費則在長岳兩稅疑項下各半動支遇閏照加扣建减成减平均照章辦理已飭司遵辦謹先奉復鼎叩 
[余藩電告到任日期武昌]  
　　署鄂藩馬績生方伯於日昨接新藩余方伯誠格來電略謂擬於本月十三日由陜起程至洛陽改坐火車約計二十四五日可以抵鄂三月朔到任請分别禀告等語現馬署藩已錄電函禀制府並飭庶務科長劉令仲璋預備供廳矣 
[清江浦將次設司防範鼠疫鎭江]  
　　駐鎭英領事慈必佑君及鎭江關稅務司戴諾爾君日前面告常鎭道林梅楨觀察謂疫氣已至津浦北段將逐漸南移清江爲南北交通樞紐請於該處設局查騐勿令有疫之人南來以免傳染刻已由觀察電禀江督轉飭淮揚道揚州府遵照辦理矣 
外交 
[美艦打靶槍傷華民矣福建]  
　　美國兵艦二艘業已寄椗厦門鼓浪嶼多日該洋面與嵩嶼車站較近正月杪美兵在艦内打靶一彈横飛岸上適中海澄鄉民鄧某要害當報美領事相騐送入醫院診治美領事好言撫慰當給十元作爲養傷之費据醫生云槍彈雖能取出性命恐難保全矣 
[建昌縣又釀兩敎衝突巨案南昌]  
　　贛省建昌縣爲陸軍去冬舉行秋操之地人烟稠密天主福音兩堂在彼傳敎歷有年所均尙安靜現兩敎不知因何細故大起衝突當經該縣譚大令鴻基將福音堂牧師拘案管押該牧師昨已專差來省報告德化門外美以美會胡張二西人閱函後頗爲憤怒比卽馳往建昌（離省一百二十里）調查確切欲與天主敎友爲難兩造聲勢頗烈事爲當道所聞業已飛札該縣持平辦理矣 
軍界 
[陸軍第九鎭訂期會議述聞鎭江]  
　　南洋陸軍第九鎭徐固卿統制現以部派大員校閱本省軍隊在卽應辦事宜甚爲繁多亟宜規定畫一以免自爲風氣特定於二十日傳集所部江寗京口江隂各標營管帶以上人員齊集督練公所會議務期一氣呵成而免紛雜 
[皖撫熱心提倡海軍義捐之一斑安徽]  
　　皖省愛國海軍義捐會成立已及週年日前開職員會時朱中丞及各當道皆依次蒞會朱中丞於會塲痛談國事艱難幾令聞者泣下略謂本會自去歲剏辦賴諸君不憚勤勞苦心組織業已粗具規模嗣因各屬告災祗得籌措賑撫先其所急以致此次捐務未能兼顧近來邊隅驚耗紛至沓來東南一帶海線亘數千里不於此時編置艦隊游弋重洋當此門戸洞開何以自固况自古迄今防守一事海難於陸必能先守領海然後可固内地之防必能先擴水師在後可拯陸軍之急必海陸軍備全無缺點然後可以對敵官戰現五洲各强方逞野心萬斛艨艟縱横海上而我顧跧伏蟄守將坐視抉籬洞戸言念及此詎不寒心故建設海軍爲今日能自樹立之第一義使者去歲多方提倡深翼全皖上下協力同心成此盛事祗以剏辦之初成效未著不敢遽將章程咨部恐蹈行不逮言之誚昨聞海軍大臣聞我皖各界具此熱衷深爲嘉許並令部員致電催咨捐募章程即擬將此一年捐數調查確實一併咨部凡我在會諸君念時勢之艱難自當急起直追力爲維持奮躍從事使本會旣創其始復覩其成云 
學務 
[西路公學開辦商業預科長沙]  
　　湘省公立西路學堂譚君鴻猷廖君名縉等特就本堂開辦商業預科一班其學科除普通外授以商業應需之各項知識藝能以養成商業普通之學術定額六十名二年畢業後升人本科五年畢業仿照中學例請奬現已組織完善於日昨遍貼廣 
 
 

Page 12

 
 
告招生矣 
[勸業道札飭選送學生長沙]  
　　湘省勸業道王慕宜觀察日昨札飭長沙府屬各州縣略謂本道禀奉撫憲核准就勸業公所開辦蠶業敎員講習所一區專以養成蠶業講師爲宗旨暫行免收學費惟須繳證金十元二年畢業後一律退還除飭由勸業公所張貼廣告招生外合行札飭仰卽遵照所定招學簡章出示曉諭考取合格學生送省覆試以便早日開學 
[王提學注重稽核公學武昌]  
　　王次泉學使近面諭學務公所總務科長黄太守琮以後當隨時親赴省城漢口漢陽各公立私立學堂稽核功課或派員查視俾促進步所有各學堂此後應與官立學堂一律將毎星期功課表送交公所查核如不便專人持送者郵寄亦可刻總務科長已遵飭傳知各學堂知照 
[統計學設所研究先聲武昌]  
　　鄂省各署局所自遵憲政館章設統計處以來時越三年茫無頭緒兹勸業公所商務科長胡君瑞霖以前曾在學務公所辦敎育統計深知其中辦理甚難一旦欲外屬辦事人員於統計事項條分縷晰勢有不易聞日前已向提學司勸業道調查局各處條陳研究方法請在丙棧内開統計學研究所招集各屬衙門局所統計員來省研究此事於編纂全國年鑑及新政進行上大有關係提學司等已贊助其成矣 
實業 
[商界公舉裁釐調查主任員鎭江]  
　　鎭江商務總會日前布告鎭屬各縣鄉鎭商會定於初十日在郡開會遵照蘇諮議局議决裁撤釐卡改爲就地籌辦飭令籌算徵收解支數目彙入總表以便實行兹悉是日到會後當經鎭郡商會總理于立三君宣佈章程請衆公决並照章籌設事務所以郡城商會爲總機關由衆商董公推鎭商會議董吳君爲主任調查其各鄉鎭商董次第担任出産貨物抽釐辦法列入散數表格訂於二月内送至郡城彙造檢册詳辦以便綜計盈絀爲實行裁釐之預備 
[糖業爭認糖捐之無效杭州]  
　　寗波糖董林鍾崍等禀奉藩司吳方伯批云查寗屬洋廣糖捐前據糖號誠興等禀請通年不計閏月認繳正捐加成連開支經費共洋一萬七千元當經明晰批示并飭寗郡局查議去後現尙未據復到前據該董等禀請通年連潤除開支外實繳正捐加成公費等項共銀八千五百兩核與誠興等所禀之數相去逕庭自可無庸置議送到認結一紙仰寗郡局發還該董等查收 
雜記 
[敎官窮途希望杭州]  
　　孔子推升大祀明奉上諭春秋祀典例應薦以太牢惟浙省財政支絀本届春祭仍照例由藩庫撥給銀二十三兩五錢尙係十年前舊章致承辦官吏不得不援引繩墨勉强預備聞杭府學敎諭陳廣文及仁和學某訓導兩員自科舉奉停困苦備至毎年祭後略沾餘潤所得胙肉一律售之市肆日前某廣文出賣牛肉持秤與某店主嘵嘵爭論適被門生王君窺見代爲解紛其事始寢 
[監犯越獄被獲安徽]  
　　嫠源縣監犯陳兆情於上月杪私約同倉人犯秘密鬆刑越獄脫逃幸經興獄官偵悉卽選派幹捕分赴城廂内外嚴密跴緝將該犯捕獲到案當經該縣令嚴行研訊刑禁人等並無鬆刑賄放情事惟該犯越獄脫逃自應照律懲辦以示懲儆刻將該犯盤釘重鐐收禁并分禀省垣各當道核示祗遵矣 
[女士提倡路政長沙]  
　　安化縣賀君屯甫之德配羅亭貞女士以粤漢鐵路湖南一叚爲鄂漢之上游工商輻輳日益繁盛亟應早日告成以爲富强之基礎而籌欵又極艱難爰將所有釵釧售洋千餘元購買優先股票二十餘張命名爲換釵亭記以資提倡亦巾幗中不可多覯者 
[侍講熱心實業長沙]  
　　湘紳王壬秋侍講之女公子楊莊女士前在省城創設女子游藝社一區所製各項品物極爲精巧社内各女生並兼習普通各科學開辦以來成效卓著惟近來經費不敷頗難擴充辦理現聞侍講以女子實業爲當今要務亟應極力提倡以促進步昨已陳明撫院懇予設法維持矣 
時乘 
[滇緬劃界小史（十）]  
　　薛約自大薩爾河與南太白江相會處起。界線溯南太白江而行至此江與雷格拉江相會循雷克拉江上至其源在尼克蘭相迫。自雷格拉江發源處。分尼克蘭古庚昇格拉在。西。昔馬及美利在東。其綫自來色江之西源起。至此江與美利江相會處。復溯美利江上。至其源。在赫畚辣希岡相近。再向西南順列塞江而行。龔約自南太白江至。巴克乃江。自此順巴克乃江到該江源頭大郎坪相迫處。由此順太郎坪嶺至畚辣希岡。自畚辣希江總向西南而行。至列塞江。 
　　按此叚自南太白江至列塞江之界線。薛龔。二約首尾相。同然其不。同者。薛約溯。南太白江而至雷格拉江。龔約則自。南太白江。以至巴克乃江。是一則溯江。而上。一則掠江而。過不同者一。薛約循雷克拉江面至其源。龔約乃循。巴克乃江而溯其源。不同者二。薛約。於雷格拉江上源逾昔馬。美利而西至來色江之發源處。順該江以達美利江。龔約則循巴克乃江上源逾大郎坪嶺而。至畚辣希。岡於是。薛約收回之昔馬美利兩地。又不知不覺屬於英國人矣。不同者三。 
　　薛約自列塞江源至該江流入穆雷江處。在克同相近。分克同村在西。列塞村在東。界綫即循穆雷江向東南而行至與旣陽江相會處。然後溯旣陽江上至其源。在愛路坪。然後由南奔江西支源起。順南。奔江而行。至流人太平江之處龔約順列塞江至穆雷江。分克同。村及列塞　於兩處。綫自中盡。自此順穆雷江至該江與旣陽江相會處。再順旣陽江至愛路坪。順南奔江至太平江。 
　　案此叚界綫薛龔二約。雖詳略互異。然於界址。則似無甚出入。 
談叢 
[特别報之發現]  
　　法國新出一種報紙。名爲止饑報。係將新聞刋於薄麵包上。閱過即可充饑。毫無損於衛生。是止飢之妙術。益智之良方。合兩美而兼收。吾知閱報者。當普徧大千界。流　五大洲。無容斤斤求辟。榖之術。而并可以爲記事之珠。其歡迎有不可言喻者矣。 
[無聲國之奇聞]  
　　倫敦沃司福街。衆喧之所。乃有一地寂靜無聲。憑其處者。號爲無聲之國。蓋敎主。之敎堂專敎龔啞者也。此堂設立四十餘年。倫敦。人口不能語。耳不能聞者。計有四千人。就學其中。堂初建時。在一八七十年。前皇愛迭華時方爲太子。親與落成之禮。現已成效旣著。戸口日繁。倫敦之東南。刻又添置敎堂。專敎此種龔啞。上月二十六日。有敎師演說。其傅述者。亦指劃以代日講。謂之指講義。有某報述敎師旗伯指授之。學在無聲世界中。殆無與伯仲者。凡龔啞者學成以後。娶妻生子。亦出其所學以授兒女。故其兒女雖不龔不啞。而亦解龔啞之　矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[俄國調查海軍弊端之結果]  
　　十五日倫敦電云據聖彼德堡電稱俄皇下諭宣布所派調查海軍弊端之員已奏明並無可愬之理由惟請重行組織海軍部務現海軍部已從事編訂管理造船之新律矣按俄國國會海軍防務股員曾歷舉海軍部之罪狀控其濫用建築黑海魚雷艇及海底濳行艇之經費故有派員調查之舉 
[英國陸軍大臣之新政見]  
　　十五日倫敦電云陸軍部大臣哈爾丹君在下議院呈遞陸軍預算案之時論及士官現不足數擬在桑特黑斯脫用校長推薦之制令該校長宣明所薦之員確具英人之資格一面廢去預備考試之制惟毎次推薦當就其德性上加以斟酌云（以上譯字林報） 
[朝鮮暗殺案破於美人]  
　　十六日東京電云韓人密謀擬俟朝鮮總督寺内子爵乘坐火車出游之時以炸彈毁車害之此事由美國敎士告密於朝鮮日員現已拘獲韓人四十名領袖安明根亦在其内蓋卽安重根之從弟也刻聞此案將在漢城開審以後或不難再有所獲云 
[美國駐德大使之宣言]  
　　十五日柏林電云美國駐栢林大使希爾君與客談話時聲稱日美兩國邦交近頗親睦又謂墨西哥亂事全係地方事務美政府並無干涉之意云 
[法國增兵摩沿哥]  
　　十五日栢林電云法國已照會德政府謂擬增加摩洛哥駐軍保護郵件商業並非欲擴張法軍所占之摩國土地云 
[俄國撤退波斯戌軍]  
　　十六日倫敦電云據德黑蘭電稱俄國已於昨晨將卡士文之戌軍撤盡僅留哥塞克軍八十名保護領署 
[德太子定期遊奥]  
　　十五日栢林電云德國皇太子及皇太子妃將於西四月九號往見奥皇於維也納此爲第一次之往遊也（以上譯文匯報） 
本埠新聞 
[俱進會電請維持言論]  
　　哈爾濱東陲公報去年出版以來即注意俄國於遠東之政策故俄人頗忌之昨晚中國報館俱進會接東三省報界公會來電（電文見專電欄）當由俱進會公議發電東督及哈爾濱道電文錄後 
[奉天督憲鈞鑒]  
　　東陲報觸俄人怒郭道既令停刋又派兵圍守謹查中外報律無此辦法乞電郭道解圍秉公核辦以維言論中國報館俱進會 
[哈爾濱道台鑒]  
　　東陲報觸俄人怒旣令停刋又派兵圍守謹查中外報律無此辦法乞即解圍秉公核辦以維言論中國報館俱進會 
[滬南商界將開賽帽會]  
　　南市商學會定於十九日午後開賽帽會兹錄其章程如下一宗旨爲本國帽業提倡製造適用之帽二會期二月十九日在商學會會所（南市毛家弄一號）午後一點鐘開會五點鐘閉會三方法徵集帽樣（甲）請製帽各號各送新樣舊樣朝帽緯帽尖頂平頂圓頂多嵌線八幅鑲闊邊摺疊大結子淺盆式草帽毡帽軍帽學生帽便帽絨製緞製皮帽雨帽兒童用花式種種毎種一分准於十八日午後送至商學會檢收掣付收條二十日憑條發還女帽一概謝絶（乙）徵求各人新發明之帽剪髮諸君有特製品者請於十八午後飭送至本會照給收條二十日憑條發還（丙）徵集歐美流行之帽以資參考（丁）請名畫家繪畫各種帽樣以資參考（戊）用色紙剪成各種帽樣平粘於紙以資參考（已）有家藏珍貴之帽或多數帽樣不便出賽者可用攝影本來會陳列該標本取還與否悉隨尊便四出品法出品人須註明原料及原料産地與製造人名或店名實價五演說請名人演說製帽大要六展覽來展覽者各贈入塲劵一紙隨意品評以入塲劵置所喜帽上閉會時檢核票數當衆宣布七証書某帽得票多數者由本會給以精雅証書計甲乙丙三級八招待本會祇招待男賓 
[尹克昌將解省質審]  
　　已閉信義銀行總理尹克昌與鎭江造紙公司各股東涉訟年餘迄未了結近尹屢次具詞遣抱上控業經蘇省高等審判廰一再批駁在案兹悉江督張制軍以此案懸宕已久若非提省質審終無水落石出之一日爰特札縣立將尹克昌曁銀行紙廠司帳王小崖吳秀伯與全案人証解省訊究田大令奉札後業已飭承備文將於日内派差押解而紙廠股東馬文卿蔡一隅孟深卿李國珍師恩祿等亦已投案聽候示期自行赴省質對 
[日本工人酒醉閙事續誌]  
　　邢家木橋日本人所 
 
 

Page 19

 
 
開之東昌玻璃燈罩廠工人酒醉滋閙已紀昨報兹悉此案已於星期一上午由三路二區副巡官張榮齡傳集見証及被毁之天興茶食店周森和煤炭店某剃頭店等各店主同赴日本領事署起訴當將肇事之島崎米吉等六名提案審訊一過判仍還押並諭各店主將被毁物件一併開呈失單聽候查明再核一面由巡警總局將被毆各巡警及撞跌之某老嫗受傷情形禀詳巡警道汪觀察咨請滬道照會日本領事秉公核奪 
[浙路代表回南消息]  
　　上海浙路維持會於十五日晚接旅京浙路代表朱福詵君等來電云已得郵部咨復并盛尙復函即日南歸詳情到會宣布 
[滬道因公晋省]  
　　滬道劉觀察於昨日午刻乘坐火車赴蘇謁見蘇撫程中丞面禀要公並擬由蘇往寗謁見張督明後日卽須返滬 
[周京堂壽誕誌盛]  
　　前日周舜卿京堂六秩大慶本邑印委各官均往祝賀郵傳部高等實業學堂監督唐蔚芝侍郎前津浦鐵路南叚總辦劉葆良觀察亦均往祝昨日京堂答席上海縣令及會審公堂讞員均在座特雇迎貴名班演劇觥籌交錯頗極一時之盛 
[未婚夫婦之狂熱]  
　　鄉人曹正餘日前赴縣喊控女兒蘭蓀被流氓張月泉誘拐出外今在西門外遇見扭送南巿裁判所訊供收押求請移提訊究業奉田大令准詞將曹女蘭蓀及張月泉移提到縣倩帮審承明府於前晚提訊先據曹正餘供訴前情請爲究辦詰之曹蘭蓀供稱女子因被父毆打赶出擬往母舅家中暫住行至中途忽遇張月泉囑其伴送並無他意張月泉供小的向爲製造局鎗廠小工與曹正餘因是同村素來交好曹曾向小的借過洋三十元嗣因至某處吃喜酒又向小的借去銀表一只均未歸還曹因過意不去已將蘭蓀許與小的爲妻出給庚帖惟媒人刻已故世上月小的在途與蘭蓀遇見詢知被父毆打負氣出外小的勸伊回去被曹撞見扭送裁判所轉送到縣現在小的亦不欲以蘭蓀爲妻求請追還洋元銀表一併給領判蘭蓀發堂劉養張發押改過局三年曹正餘回去候示 
[城垣石梯觸電]  
　　十五夜十二句鐘時風雨交作小東門北首數武新舊城墻交接之間石梯之上忽然觸電擊毁城墻約有二丈當時來勢甚猛竟有墻甎横飛至城内益慶橋地方擊傷行人頭面者城外之墻幸未坍塌否則城根房屋難免不爲巨甎壓損矣 
[新劇塲虧欠地租]  
　　英商乾克沙生控同濟公司股東楊潤之沈蓮萼等不付地租一案前日午後由公共公廨寶讞員會同英副領事康君會訊原告代表派生士律帥譯稱原告有坐落法租界之地一方租於楊等建築新劇塲戲園訂定十年爲期詎租金迄未照付該被告等又臨訊不到先請堂上給諭准歸原告管業中西官磋商之下准先給諭管業並候飭傳各被告到堂質訊核斷 
[洋商定購子花之糾葛]  
　　英商怡和洋行控鼎裕花行主范飛六不交承定子花一案前日午後由公共公廨中西官會訊原告西人與買辦祝蘭舫偕代表高易帮辦派生士律師投稱去年向范定購子花五千包祗交一千二百四十包餘貨延不交清應請追究范延穆安素律師辯稱前項定貨原告係向跑街榮寶順及李星楠接洽原議現銀交易後仍付來莊票且照帳原告應找洋一千餘元請吊查該棧簿據即能明白寶讞員商之英副領事康君判范交六千兩人銀並保候下禮拜三復訊 
城内 
[委員與祭]  
　　滬道劉觀察昨因有事赴省預先札委松海防同知查司馬於今日代祭關帝廟十九日代祭觀音 
[續請病假]  
　　浚浦局提調兼駐廨清理錢莊倒欠案委員關烱之太守昨日飭丁至道署續請感冒假一天 
[釋放押犯]  
　　蘇路公司巡警前獲行刦嘉興某姓案内之嫌疑犯顧福生解送到縣押候查核在案兹所中押犯患病甚衆顧亦稍染微病前晚由承襄讞提案訊無佐証判具改過結釋放又吳海昌楊小四子朱小葉子前因偷竊香烟由公共公廨送縣收押在案兹已期滿亦由承襄讞提出判各具改過結開釋 
[道批兩則]  
　　（批張德生禀）此案前據張忠佑以傅發記曾於前年四月間頂受萬裕莊李瑞寅名下股份有收股簿據呈廨傅亦同爲股東虧欵理應照派不應獨押伊父請予檄釋等情當經批廨查明酌辦迄未具報現又據該商具禀前情傅發記旣屬同爲股東亟行究明秉公辦理久事偏押致滋藉口仰會審官寶令即將張德生先行交保一面傳集各股東經理人曁公正人俞東照等當堂驗明簿據質訊明確令按股攤償萬裕倒欵以昭公允而杜纏訟仍將辦理情形具報毋遲原禀抄發（批沈繼忠等禀）此案前據陳令禀復業經批飭移縣訊辦在案兹據該商等具呈前情如果曹爕卿業已在局認繳應准免其送縣由局將已繳之票銀三百兩先給該商等具領餘仍照案限繳結案以免拖累仰南市裁判官仍具報復奪毋遲抄黏曁報紙附發 
南市 
[形跡可疑]  
　　水巡隊前日在浦東張家浜附近查見鄉船一艘停泊該處船上有男女四五人並無行李形跡可疑遂即上船搜出烟具一副棉被一條當將王阿毛徐裕堂徐祥生徐楊氏及船戸蘇祥根解至裁判所訊究徐等供係奉賢縣青村港人王係祥生之兄自幼寄名出外此次來滬謀就先在浦東塘橋找尋馬老窩子託薦糧米小工並令楊氏同馬妻合販私鹽判一併留候派探至馬處查問情形再行核奪船亦暫行扣留 
[提獲逃婦]  
　　薙髮匠陳治福之妻張氏被屠夫華銀寶即小寗波誘姦捲逃一案業由偵探同至浦東楊家渡將氏提獲解回裁判所復訊氏供因被丈夫責打是以出外傭工並無不端情事惟前次確與華銀寶有私故將女孩寄名於華判氏戒責一百五十下交夫領回管束華責二百下押一月期滿交保 
[勿再聚賭]  
　　住居張河浜地方之張耀如因深夜在家聚賭已由警務處巡員查獲賭徒多人解至裁判所罰辦昨又提張訊究張供毎日可得頭錢二三百文初次犯事求恩寛宥判戒責一百五十下具結交保 
[追繳米價]  
　　尙文門外王家闕路永昌米店執事顧文浩昨將粥店股東趙東生朱增福扭至西區控被欠去米洋六十八元二角有零久不歸楚朱供與周趙等三股合開趙之股本迄未付下是以此欵未理判趙朱二人交保限二十天繳洋六十八元給顧具領至股本瓜葛另自邀人理處 
閘北 
[尙非其時]  
　　吕文卿前曾憑媒聘定王廣運之女爲媳近王忽將伊女藏匿迭向詢問置之不睬吕因控奉四路分局於昨日飭傳到案質訊一過因王女年尙幼穉判送棲流所留養俟其長成由吕迎娶完婚 
[追獲搶匪]  
　　陳丁氏前日行經閘北西街 
 
 

Page 20

 
 
被流氓李小陽搶去金圈一只當由崗巡帮同追獲拘至四路分局昨經黄正巡官訊供不認判李還押候再查核 
[撞見車夫]  
　　車夫鄭子卿前欠哀李氏之車租錢五千餘文屢討不還昨日被氏撞見將鄭扭控四路分局當由黄正巡官質訊因鄭一再苦求判令交保拔還 
英租界 
[並非拐來]  
　　粤人楊桂榮莊心初劉金堂楊吳氏吳陳氏等因帶有根生阿添等男孩五口庽居天津路福興客棧内被捕查見以其形跡可疑一　拘解公堂押候查辦在案昨日復由捕房將一千人証解至公堂經德襄讞會同美仇副領事訊明均係出洋買來並據阿添之母吳楊氏投案聲訴因貧自愿價賣中西官以楊等並無誘拐實據判均覓保領孩完案 
[不認串拐]  
　　王錢氏控被胞弟錢和尙與陳洪氏王張氏串拐伊子阿毛昨晨由探將錢等與孩一併解至公堂訊供推諉判錢與洪張兩氏分别押候查明於下禮拜二再訊 
[女孩待認]  
　　女孩楊紀生因不辨路徑由捕送留公廨昨由官媒解訊據供年十一歲瀏河人家有父母判送棲流所懸牌召領 
[亦須科罰]  
　　福建路兆貴里七百零三號妓院因容留幼女楊阿巧被捕查悉昨將楊女與龜奴陸金寶一併拘解公堂請究據女供係蘇州人年十三歲住居六馬路父賣黄棟頭女子與母在家糊錠因向該妓院索取錠洋致被悞拘質之陸供亦相同孫襄讞商之美海副領事判陸罰洋二十元充公女交其母楊王氏領回 
[售貨不交]  
　　丹商寶隆洋行控盛友生售貨不交昨晨由探將盛提至公堂押候照會丹領訂期會訊 
[姦案要証]  
　　流氓徐茂春姦拐女子陳阿二案内之要証龔李氏昨晨由探拘解公堂押候英領堂期解訊 
[摸竊銀洋]  
　　章九芝控楊阿華摸竊袋内銀洋昨由捕房將楊解送公堂訊實判楊先枷七天再押兩月期滿逐出租界 
[開釋匪徒]  
　　殷錫泉前用迷藥害人由廨訊實判押西牢九月在案兹因在押病重昨由捕房禀明中西官從寛開釋 
[私打竊賊]  
　　黄文兆經五德林挖洞圖竊昨由捕房解廨經中西官訊得原告不應不報捕房先行毆打實屬違章着罰洋一元充公王認竊不諱判押兩刀 
[偷竊皮衣]  
　　夏森記控夏延齡竊取皮衣昨由捕房將被告拘解公堂訊實判押一月贓交原告領回 
美租界 
[拔升包探]  
　　哈爾賓捕房試用華探金漢章因辦公得力昨奉卜總巡諭令拔升三等華探仍留該捕房當差 
[違背烟禁]  
　　菜市街四百五十號某姓家私設烟榻售賣燈吸前晚被一百八十一號西捕查悉將烟具帶入捕房請廨傳究 
[因何衝突]  
　　李阿生昨至捕房報告稱被李阿林在吳淞路某茶館内兇毆請究捕頭准予扭案再行查辦 
[報請驗屍]  
　　有名阿大者係實助人住居斐倫路一百七十九號梁陳氏家樓上前晚患病身死由氏投報捕房捕頭諭送驗屍所着保報縣請驗 
[自殘同類]  
　　甲乙二日本人前晚在閔行路互鬥甲即拔刀將乙戳傷由西捕併送捕房　將受傷人轉送公濟醫院療治再核 
法租界 
[茶館欠租]  
　　徐阿毛租賃張杏莊房屋開設茶肆虧欠房租四個月計洋三百四十八元張因向索遊約控奉公堂提訊徐供内有若干元係舊時所欠房主曾允讓去洋二十元餘請寛限判除减去二十元外餘限兩禮拜交保理清 
[弔查帳據]  
　　合豐牛肉莊主倪金桂控已閉錢莊主何錦章圖賴存欵銀二千兩曾經公堂判何交保限理在案迄已日久仍未理妥昨日又復提訊何供因倪不肯算帳以致未了查倪雖存有銀二千兩但於上年五月間已兩次付過洋八百二十元尙有協記福興兩欵未曾劃去質之倪稱收過之洋係結清往來之欵有摺可憑與存銀無涉求鑒判候將帳呈案再行核辦 
[硬借行兇]  
　　王嚴生在途拘洪金　硬借不遂遽出利刃將洪戳傷旋經捕房送至醫院一面將王解廨請示判押候受傷人醫愈再行訊辦 
[仍須交清]  
　　京貨店主朱錫堂虧欠新瑞和洋行房租七個月計洋五十七元五角逃避不還兹經該行尋見送廨奉判交保限七天理楚嗣因朱挺押無保欠租亦分文不交原告以屋中尙有什物碍難轉租故又投廨請示提案嚴追朱供祇能先繳若干餘俟拔還聶司馬斥不准行仍令交清如違將什物拍賣作抵 
[串同行騙]  
　　王子成串同黨　某甲持鉛質僞洋五十元至協和祥南貨店購買燕窩白木耳等物甲先携貨而去迨店夥開封估洋始知受愚即將王送至公廨追究王供係甲起意小的亦是受愚求恩寛典判枷號一月示儆 
[海上閒談]  
　　記者前日偶由西門乘車至小南門。途中見有猪數羣。糞穢狼籍。令人作噁。路旁且有薄板屍棺數具。浮厝暴露。偶有房屋。則大都檢拾破布之貧民居焉。沿途更有老幼乞丐。强索惡討。馬路兩旁。及隔浜一帶菜地上。則澆灌人畜糞汁。尤爲臭穢。記者屢屢掩鼻。不勝氣悶。旣思築此馬路。其所費當必不貲。在經營此事者。旣爲利便行人計。亦必爲振興市面計也。而乃任其若是之蹧蹋。未免大拂初心。乎况除大南門。口聚立三四巡警。嬉笑閑談外。沿途竟無一人。巡邏查察。亦可異矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[民政部奏臚陳辦理防疫情形摺]  
　　奏爲臚陳辦理防疫情形恭摺仰祈聖鑒事宣統二年十二月二十七日臣部奏請設立京師防疫局奉旨依議欽此欽遵即日於内外城設立總分局四所並於永定門外設防疫病室隔離室防疫出張所凡京師内外城地面人民有患病者無論已未病故均令報告該管警區轉報該局遴派醫官前往診斷檢查如有疫病嫌疑立將該病人送往防疫病室原住房屋卽行消毒封閉並將該處遮斷交通所有同居之人均送往隔離室仍派醫官逐日診察以免傳染其毎日尋常病故者亦須經醫官檢騐實無鼠疫確據者由該局發給執照准其棺殮抬埋至内外城旅店飯館茶機市塲等處均令醫官逐日檢察以資豫防所有該局毎日辦理防疫事項及各區病故之人分别姓名住址年齡病名並註明某醫官檢騐字樣列表申報臣部查核一面送交政治官報局登載並將表册送由外務部轉致在京各國公使以安外賓計自上年十二月外城三星客棧奉天來京旅客王桂林及測地局由津來京學生于文蔚染疫病故陸續傳染疫斃男女十三名口外半月來嚴飭該局設法撲滅幸尙無間接傳染情事至清潔街道尤爲防疫要務特設衛生警察隊督飭清道夫役將各街巷塵芥認眞掃除並派衛生警官隨時稽察惟公家清潔之勤終朱敵人民污毁之速　等現擬防疫期内如有妨害公共衛生或不遵清潔章條者按照遠警律加等科罰以示懲戒此臣等辦理京師防疫之實在情形也現在直隷山東所屬州縣間有疫證發生情形時值春融凍解入京人民紛至沓來若不早爲防遏難保不有傳播除電知東三省直隷山東督撫臣將防疫情形報告外並經臣部派員商由直隷督臣飭令保定防疫局在保定車站加意檢騐順天府在長辛店車站設檢疫所復行檢騐並會商郵傳部於來往行車隨時稽察以杜來源惟河間冀州深州定州通州等處負販工役人等往往有徒步來京者復經商由步軍統領衙門飭令檢疫分局在京師各關廂外加意查察如來自有疫地方之人勒令先在關廂地面旅店住宿俟實行檢騐後始准入城以資周密此臣等辦理近畿一帶防疫之實在情形也惟人情在往狃於故常此次疫證發生所有防檢各種辦法均爲我國人民素未經見之事雖不敢顯違禁令究不免目爲多事疑謗横生而不知此中曲折者或尙疑臣部防檢不周干涉不力要之過嚴則易啓人民之咨怨稍寛又或致局外之譏評當兹創辦之初措手誠屬不易顧臣等職司所在無論如何爲難斷不敢稍涉鬆懈惟有懍遵迭次諭旨督飭防疫局不避勞怨認眞辦理並隨時電商東三省直隸山東督撫臣互相防維不使疫氣蔓延以仰副聖主軫念民生痌瘝在抱之至意所有辦理防疫情形各緣由謹恭摺具陳伏乞皇上聖鑒謹奏宣統三年二月初二日奉旨知道了欽此 
[來件]  
[旅滬甯波同鄉會暫定章程（續）]  
　　第二節義務 
　　第七條會員會友應負之義務如左（一會員會友入會時納注册費銀一圓）（二）會員歲納常年費銀四圓（三）會友歲納常年費銀一圓（四）會員會友或捐助經費或力任事務皆有謀本會發達之義務 
　　第三節出會之事由 
　　第八條會員會友出會之事由别之如左（一）失本章第一節四五兩條内二項之資格者（二）一年以上不盡本節第七條一二三三項之義務者（三）有損害本會名譽及利益又其他禀由經本會職員會之調查確實因而議决辭退者 
　　第三章職員 
　　第一節員數任期及職務 
　　第九條關於職員之員數任期及職務别之加左會長一人監理全會全體事務開大會時於會員中公舉之任期一年續舉得連任　三年爲限（下列各職員均適用之）會長因疾病或不得已事故不能監理事務時由副會長一人代之副會長二人協助僵長襄理會務於會長不能監理事務時由職員會公推一人代任會長之職務副會長因疾病或不得已事故不能襄理事務時　會董一人代之會董暫定三十人負維持會務及稽查經費之責於副會長不能襄理事務時由職員會公推一人代任副會長之職務 
　　會董因疾病或不得已事故必須缺額者俟缺額至三分之一以上得招集職員會補選續滿其任期 
　　常務員二十四人分四科如左（一）文牘四人撰儗公贖保存文件（二）會計二人掌理出納稽核帳目（三）調查十六人依各會議决姦須調查時負調查之責（四）庶務二人分任會中應辦之庶務 
　　常務員因疾病或不得已事故不能執行事務時由次多數按次補允續滿其任期 
　　第二節辭職之事由 
　　第十條職員辭職之事由别之如左（一）有疾病或不得已事故必須解職而經職員會之許可者（二）連任至三年者（三）年在七十歲以上自願辭職者 
　　第四章經費 
　　第一節類别 
　　第十一條關於本會經費類别如左（一）會員會友入會時之註册費（二）會員會友歲納之常年費（三）會員會友及熱心贊助者之特别捐助費 
　　第二節管理及徵收 
　　第十二條本會經費會計科負管理及徵收之責 
　　第三節豫算决算及稽查 
　　第十三條本會經費之豫算决算案由大會時提出公决之 
　　第十四條本會經費除正副會長隨時監督外會董負稽查之責 
　　第五章會期 
　　第一節類别 
　　第十五條本會會期類别如左（一）大會以全體會員會友組成之分二種（甲）常年會毎年二月第一星期舉行毎會期一日爲限限滿議未竣者得展限爲二日選舉職員審查會費（預算决算案包含之）决議會務均於會期内行之（乙）臨時會遇有特别事故依職員會之議决由會長臨時招集會期於招集時布告但要於開會五日前將應提議之事由備載於通告書通告各會員會友通告書以書函或廣告爲之（二）職員會以全體職員組成之於毎年二八兩月第一星期舉行如有特别事件亦得由會長會董及常務員會之决議招集開會餘如前項（乙）辦理之（三項同）（三）常務員會以全體常務員組成之於毎月第一第三星期舉行如有特别事件得由常務員三分之一以上之贊同招集開會 
　　第六章選舉及會議 
　　第一節選舉 
　　第十六條本會選舉用直接選舉法選舉票用雙記名法投票開票規則别定之 
　　第十七條本會會員會友皆有選舉職員之權本會會員皆有被選爲職員之權 
　　第十八條當選决定以得票較多數爲準按得票多寡以次遞推票同者抽籤定之 
　　第十九條職員當選後五日内開職員會公同投票互推爲會長副會長會董常務員各職員依本章程第九條規定額數 
 
 

Page 27

 
 
　　第二節會議 
　　第二十條凡會議須經出席者過半數以上得開議 
　　第二十一條凡議事可否同出席過半數之所决爲準可否數則到决於主席（本章程規定爲應三分之二以上之决議者依其規定） 
　　第二十二條凡會議有關係各職員自身事件者該冐不得與議 
　　第二十三條職員會議時會長爲主席如有事故以副會長代理若副會長並有事故由列席職員中公推一人 
　　第二十四條常務員會議時會長副會長會董均得列席陳述意見但不通知不主席不列議决之數 
　　第二十五條常務員會　常務員中公推一人主席 
　　第二十六條凡會議不禁旁聽若主席者視爲應行秘密時不在此限 
　　第二十七條凡議决案有應執行事件由主席者交付常務員分别執行 
　　第七章會所及事務所 
　　第一節會所 
　　第二十八條大會會所於發開會通知時布告之其餘各在事發所開會 
　　第二十九條事務所現在四馬路東首第二十二號如有遷移另行佈告 
　　第八章附條 
　　第三十條此章程於宣統三年二月暫定 
　　第三十一條此章程如有應修正之處得由會員會友隨時提出意見書於職員會但須於　　大會通過方得修正實行 
小說 
[言情小說投海孤兒（十七）]  
　　懸賞久之。白雷姆之屍竟不獲。倫敦之報紙。亦皆以白雷姆爲死。弗倫富士則偕乃德再至律師許。商量遺産之事。律師心知果白雷姆死者。此遣産即當歸之弗倫富士。則仍竭力抗辯。不認白雷姆爲死。弗倫富士與乃德爭之不能得。最後律師乃語弗倫富士。以十一年爲期。果逾白雷姆成人之歲。而尙無生存之消息者。則悉此財産授之足下。而仍以予金之半。爲白雷姆購銀行股票。其餘八千餘磅。則仍歸之足下。足下以爲當者。吾今日即署箋爲信果。足下不以爲可則。吾亦僅能靜聽足下之所爲矣。讀者當知律師者。出入於法律者也。能以法律爲上下之權衡。無所不可。平有烏能與之力抗。且喬佛利至有名譽。官中亦毎曲徇其請。弗倫富士安能不聽其言。心雖至恨律師之阻隔。而亦無如之何。即倫敦之人。聞弗倫富士之事。亦皆竊議律師之喜。事顧律師此舉。於律意初無不合。人亦不能詆毁其非。大抵身爲律師者。以法律繩人動惟其心之所可。律師以爲可者。卽以此之法律可之。律師以爲否者。即以彼之法律否之。譬諸人之御食雖不能軼出於飲食之範圍。而餚饌之酸鹽。則可以聽其所擇。設使喬佛利不爲福德討克之友。而爲弗倫富士之友者。則决以家産授此弗倫富士。不爲阻隔之舉矣。惟其深恨弗倫富士之奸欺。旣力驅密昔司討克於死地。乃并此無辜之孺子。亦一網盡。之痛恨無已。故必力阻其事。且欲偵得其謀害白雷姆之跡兆。因而盡發其罪。充喬佛利之意。以爲必如是者。乃足以對吾死友。且决不能聽此傖豎之小人。得意而去。念及良友旣亡。遺孤復燼。則涙出於眶。不能自止。 
　　乃德迭克司謂弗倫富士曰。兹事已了。惟吾尙嫌過於促促。勢將啓人疑竇。君果再遲數月者。則爲事集矣。弗倫富士曰。乃德聽之。此事吾實未知。非委語也。乃德哂曰。密司脫富士。何爲於老友之前。出兹誑語。吾前日所以不與君爭。特恐吾二人口舌不謹。致啓外人之疑忌。故姑聽君言。而先以家財爲急。事至今日。而君尙欲欺我。此爲何理。 
中國公立醫院第二次公啓 
　　敬續啓者本醫院成立以來　届三月近以北方鼠疫蔓延劇烈大連烟台等埠已作爲有疫口岸非特交通斷絶停運出口土貨且易於留藏疫氣之物例須一概焚燒以杜根株其影響於商業者頗鉅上海爲南北交通薈萃之區行旅衆多尤易傳染鶴唳風聲勢甚岌岌當經中外官商會議取締疫埠來船並定城廂閘北及法租界等處一律從嚴防範其公共租界仍歸本醫院一力擔任公决毋庸更章蓋以去冬調查浜北各叚尙稱得手工部局曾刋報告以爲成績昭然得公衆之認可也故本醫院對於此届防疫尤不得不益求周密查本醫院原址占地十一畝七分有奇而林木亭池居其大半房屋本不敷用祗以空氣所宜未便改作現已續購院傍毗連地畝赶建病房刻日興工復以工部局第二次宣布檢疫新章傍及普通傳梁各症取締仍嚴經敝董敦和一再磋商始允會訂現行專欵業於今正十二日由局宣示並登各報於是敝董等商京英界天津路中國紅十字會分醫院内附設公立分醫院專治普通傳染各症亦經開辦三月惟範圍旣廣籌備愈艱一應建築工程器具藥料需費正多前承各官紳商界源源樂助雖有成數而不敷尤鉅因又禀請上台撥欵現尙未奉批復且所請係防疫經費而於辦理傳染症等項萬難兼及實屬需欵孔殷爲亟縷晰布陳續呼將伯務祈商業諸公俯念本醫院之設立於生命商業主權三大問題均所關係未認捐者速認已認捐者速繳並乞海内外大慈善家恊力維持解囊樂助俾成此唯一創舉以臻完善而埀永久曷勝翹盼之至專此續啓惟希公鑒中國公立醫院董事沈敦和王長庚周普鑣邵廷松蘇德鑣陳元燦勞念祖朱佩珍楊兆鏊丁維藩貝仁元公啓 
[愼食衛生會來函]  
　　啓者月之二十六日爲本會第十三次常會之期適是日下午招商局亦同時開會伍會長須前去會議不克分身會員中亦多該局股東届時定必適彼故本會會議暫停一期以後仍照前例特此佈告 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
