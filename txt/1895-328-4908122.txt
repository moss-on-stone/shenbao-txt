# 1895 - 328 - 4908122

 

Page 1

 
 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍以薪鑄鉛宅續印行列井炙紙色潔凈盛以錦套每部四十本仍售實洋五元五角卽日出害有欲探索枕　者請移玉至三馬路申報舘帳房及申昌書室各書坊外埠則向申昌書室售報處購取爲盼 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[書客談匪亂之由]  
　　自甘省回匪起事警電頻傳紛紛不一初譯八月二十五日西報云蘭州省城已被回匪攻陷旋接天津友人書謂甘肅回匪已蹂躪十餘州縣董軍門部下之兵多有未戰而潰者又聞該逆聚有數十萬人分爲兩支勢甚猖獗九月初二日接蘭州友人來電云省垣安靜如常惟西寗回匪尚未解圍董牛各軍於重陽後方能齊集薄海人心爲之少安九月十一日本邑官塲得初八日蘭電謂蘭省依舊平安惟西寧甚爲吃緊由滬逹蘭之電線並未阻滯廿二日西字報得京電云回匪已將蘭州鞏昌西寗凉州寗夏固原甘州盡行占踞西北境肅州東境平凉亦次第淪陷甘省大半入回匪之手有岌岌不可終日之勢廿五日得西安來電謂固原蘭州電綫已通董軍門已開赴迪河進剿三十日又得京函云都中傳聞肅川失守嘉峪關有警揚制軍入奏請增兵援救而貿易塲中又謂回匪不過數千人距凉州尚有四百餘里省城依然無恙則肅州之失又係謡傳前日接京友來函悉董軍門福祥派有摺弁到京詢之言摺由蘭州省城拜發恭祝皇太后萬壽就道時軍門甫抵省城距回逆麕聚之處尚隔大河須支搭浮橋方能進剿開仗之期大約在九月杪矣又云聞回匪刻在西寧聚黨甚多惟軍械尚少董軍門屯兵之地與賊祗隔二百餘里李軍門曾與接仗匪皆敗走言人人殊莫衷壹是余蒿目西郵每以不得捷音爲憾因集本報所紀回事參觀虚實集書方竟適有通中國語言文字之西友造廬顧訪見余案上所書反覆念誦囅然謂余曰君所書皆甘肅回匪之事乎余應之曰唯西友曰君爲華人熟知華事君抑知回匪因何由而亂乎余曰此皆愍不畏死之徒一時烏合妄思富貴不知高厚雖人民遭其蹂躪然一旦天戈所指殄滅非難大抵致亂之由無非爲飢寒所迫耳西友復囅然曰爲食寒所迫君言誠是然君但知爲飢寒所迫君抑知誰使之爲飢寒所迫乎僕知君之不欲爲僕盡言者君亦守居是邦不非其大夫之義耳僕來貴國久頗悉貴國之情貴國之皇帝聖人也從未聞有苛歛於民之事暴虐於民之舉貴國之百姓皆良民也况皆蒙數百年厚澤深仁淪股浹髓揆情度理斷不應有爲亂之事而乃囂然不靖者僕雖不能無憾於貴國之百姓僕更不能無憾於貴國之治民者也夫官之與民也猶父母之與子也父母之待子飲之食之教之誨之疾痛疴癢則撫摩而憐愛之子得父母之飲食教誨撫摩憐愛而反讐其父母者有之乎皇帝以百姓屬之官欲百姓之得所也凡爲官者宜盡心以待百姓庶足以報皇帝於萬一耳僕見貴國之爲官者非但不能盡心待百姓而且欲取百姓之財以自奉故貴國之官富厚者多貴國之百姓富厚者少非但不能富厚甚有鶉衣百結鵠面鳩形之呼號街巷者皆官不能使之得所也况西北之地瘠於東南西北之民亦貧於東南地瘠民貧而官吏不能爲之教不能爲之養聽民之寒聽民之飢卽無擾於民尚恐民之有爲亂者而况不能無擾於民乎不能無擾於民而欲民之不爲亂也幾希矣僕意貴國朝廷欲治民先治官欲使民之富當先使官之不貪欲使民之安當先使官之不擾欲使民之不亂當先使官之盡忠所謂上好禮則民莫敢不敬上好義則民莫敢不服上好信則民莫敢不用情此正本清源之法也君以僕言爲當焉否耶余聞西友言翹舌不能下西友復囅然曰僕尚有欲言者今不敢盡言矣恐君黜僕之太過也然僕外人也不知忌諱請以僕言筆之報端俾閱者知僕之苦心是僕之幸也告辭而出余乃叙其所言而次序之而登之報首焉 
[譯東報記高麗事]  
　　朝鮮外部大臣金照會日本辦理公使小邨壽太郎云爲照會事照得我歴本月九日欽奉我大君主陛下詔敕互用三統因時制宜今改正朔用太陽以開國五百四年十一月十七日爲五百五年一月一日等因欽此特備文照會請煩貴辦理公使查照可也須至照會者○朝鮮世子義和親王奉命取道日本赴歐州各國爲報聘使旣至東京遲留未發某日忽接政府電告急令遄回世子因未接詳細信函暫留東京芝山旅邸無論本國人及日人往見均謝絶○上月十五號韓京電逹日本云井上伯爵名馨者定於明日出韓京回國蓋以日前在使館邀集各公使會議韓事所議旣結其應如何應付節略必親向日政府禀陳是以急於就道也○朝鮮京城及釜山二處創開郵政局定於華歴十月十四日舉行擬定自京城逹忠州之安東大邸東菜釜山置郵遞司四局中以日本人山田氏爲顧問官韓人金洛駿爲叅書官某日携帶技手四名沿途踏勘線路上月十三號行抵釜山准備一切至東菜應設郵遞司署卽將東菜府廳改建 
[譯東報記愛格失事情形]  
　　寄椗朝鮮仁川口之英軍艦名愛格者於華歴九月二十八日載兵失事前已詳記情形兹又見日本報云是日愛格有水兵七十二名上陸演習打靶分乘杉板船三艘至永島午後六點二刻歸艦途次忽遇風波急駛至月尾島内美軍名摇古太金者下碇處暫避旣而杉板船皆覆没水兵竭力游泳無奈夜黑浪高無船來救七十二人水兵得生者僅二十四名其餘四十八名則全無蹤跡逾一二點鐘後愛格始知消息放杉板船出救已無及矣次日日本兵站部放小火輪船四圍搜索亦不見一屍於是英領事館及艦中均下半旗兵官率水兵上陸　萬石洞各國墓地行招魂禮 
[輦下紀聞]  
　　京師采訪友人云前宋侍御承庠奏請准在部正途人員改捐道府一摺刻經户部覆議駁不准行○順天府府丞李小川少京兆於九月二十六日按試通州約在下月初旬事畢聞徐大宗師擬於初六七日文旌戾止云○河南人某甲年逾不惑早年曾遵籌餉例報捐縣主簿迄未投供刻由本籍齎赴選文書措資入都投供候選除路費外另有白金七八十兩置枕匣中途遇素不相識之某乙認作同鄕附船北上中固不疑其有他也行數日忽不辭 
 
 

Page 2

 
 
而去甲檢點行旅似無所失遂亦置之比到京寓會館中偶啓枕匣則明明白鏹忽爾盡化黃銅頓悟被乙暗中調換而已無可如何惟有垂頭喪氣而已○九月二十日午後左翼弁兵突圍住崇文門外稅課司官署將副堂芬監督車所派騐貨家丁三人鎖拿而去聞三人皆山東人初在都中某振局當執事八月間經友人薦往當差被拿時值署前過務車輛甚多聚觀之人無不駭怪或曰大約經言官叅劾奉有廷寄交拿也○九月二十四日申刻皇太后由頤和園還海懿駕所經之處弁兵員役一路伺候極爲嚴肅整齊○九月二十二日考試漢廕生題爲平秩西成策及論各一首及揭曉取列一等五名陳鴻材章維衡胡希林劉廷鈞宋燮衡二等四名李桂芬張元鈞楊彦深李政均 
[奏議照登]  
　　吏部等部謹奏爲遵旨會議具奏事内閣抄出兩廣總督譚鍾麟等奏稱廣東省捐納勞績兩項地方鹽務官員分發來粤者無日無之查候補試用兩項道府共六十餘員同通州縣共三百六十餘員佐雜共一千四百八十餘員鹽運同大使等官共三百六十餘員地方鹽務合共二千二百八十餘員而應補者道府同通佐雜鹽務共合四百一十四缺人數缺數相去倍蓗擁擠不堪近又欽奉諭旨裁减營局各員差使愈見减少非特補署無期差委亦難輪逮日久坐困流弊滋多擬請除正途卽用大挑及館班議叙京官截取等項例應簽分人員仍照舊辦理外所有報捐指省勞績保留凡未分發之道府至未入流並鹽務等官一律暫請停止分發三年俟三年屆滿仕路稍通再請照舊分發至分發佐雜人員俟缺需時資斧不繼定章本准暫行告假回籍臣等亦擬申明定章諭飭遵照俾得自便等因光緒二十一年八月初九日奉硃批吏部議奏欽此欽遵抄出到部吏部查報捐指省分省及勞績保舉分發留省人數衆多各省擁擠情形率皆相同查已經指捐尚未分發人員正復不少又勞績分發及保留人員一省停止分發其捐納勞績兩班人員勢須改指别省而别省擁擠情形遂又加甚現在請停分發者已不止一省捐納勞績兩班人員幾至無地可以自効今據該督等奏稱廣東省候補試用兩項道府同通州縣佐雜鹽運同大使等官共二千二百八十餘員非特補署無期差委亦難輪逮所有捐納勞績道府以至未入流並鹽務等官一律請停分發三年至佐雜人員資斧不繼定章本准告假回籍亦擬申明定章諭飭遵照俾得自便欽奉硃批交臣部議奏臣等查各省奏請停止分發二年三年者均經臣會同户部酌核准其停止分發一年一年期滿有仍奏請再展停止一年者亦經臣部會同户部奏准在案今據該督等所奏廣東省候補人員擁擠不堪自係實在情形惟所稱暫停分發三年臣部向無似此成案誠恐各省均援照辦理將捐納勞續兩項人員無地可以自効臣部公同商酌擬請自此次奉旨之日起將捐納勞績道府以至未入流並鹽務等官准其暫行停止分發三年俟二年期滿後仍照常騐看分發不得再行奏請展限停止其各項正途例應掣簽人員曾在實缺應補分發原省人員臣部仍照定例革程辦理准其照常分發至分發人員有先經報捐分指廣東尚未分發到省之員内有情願改發他省者應准其免繳離省等項銀兩以示體恤再定例各省試用佐貳雜職宫員已滿一年者視各項缺數多寡酌留十分之二如在當留之列告假回籍者俟復行到省自該員告假起程之日起扣至回省之日止將其間離省日期金行扣除其有已滿一年未屆當留之列告假措資者應免其扣除離省日期輪用補缺時仍應統行接算該省咨補一員卽咨取一員仍符酌留十分之二之數並將咨取日期報部查核等語是佐雜人員告假措資定例已極詳細兹據該督奏稱再行申明例章自應飭令遵照辦理户部查旣據吏部請將廣東省道府以至未入流並鹽務等官自此次奉旨之日起准其暫行停止分發廣東二年所有各省及部庫報捐指分廣東各員應以此次奉旨之日起暫行停止報捐分發廣東二年其從前報捐分指廣東各員如在停止限内有情願改指别省者應准各該員赴部呈明由臣部核准知照吏部辦理謹將臣等遵旨會議緣由繕摺具奏伏乞皇上聖鑒訓示遵行再此摺係吏部主稿會同户部辦理合併聲明謹奏 
[普天同慶]  
　　十月初十日恭逢慈禧皇太后聖節寗郡文自寗紹台道吳福茨覲察武自浙江擬督張奎垣軍門各率所屬於是日五鼓齊赴萬壽宫行朝賀禮又江中所泊各輪船均扯五色彩旗誌慶 
[珠海霜濤]  
　　撫憲馬玉山大中丞靈柩定期十月初三日起程運回中州珂里奠安窀穸中丞到任宋及一年身後蕭條無異寒素而其公子等又能恪守清規凡屬員餽送賻儀概不敢濫受眞可謂克承先志無忝所生者矣○新城花棻木作行等前日不知因何起釁頓啓爭端各糾集多人互相械鬥火槍迭施如臨大敵濠畔街東頭及歸德門口一帶鋪户皆閉門以避後官兵前來彈壓始鳥獸散兹大憲以若輩動衆稱兵形同叛逆擬嚴拘爲首者懲辦以昭炯戒○新寗縣屬之大人山地方廣闊與恩平陽江等縣毗連近聞竟有匪徒匿迹山中時出刦掠地方爲之不安大憲聞之立調營兵馳往剿辦想藐兹醜類不難指日掃除也○甘肅回匪肇亂後粤督譚文帥籌措軍需解往助剿者已非一次昨日又撥出軍械甚多札委幹員管押起程解往甘省以備官軍剿匪之用文帥公忠體國畛域無分方古名臣誠不多讓○靖遠街某客店有客某甲落魄無聊貧病交迫前日勢將垂斃店主人恐其死在店中轉多賠累遂雇乞丐負往荒郊棄之詎甫至半途甲卽氣絶街鄰惡其不祥羣起而逐之行經十七甫上下閘門均已關閉該乞丐負屍路隅進退維谷幸得愛育善堂見而憫之遂施棺木爲殯殮云○清平下陳塘某磚瓦店因投買武會科闈姓得有在彩匪徒偵知遂謀刦奪陡於前夜二更時候闖門而入露出刀槍向衆指嚇逼令献出　姓彩票店夥不敢與爭啓箱任其搜括而去翌日該店卽通報闈姓廠並稟縣存案幸蒙縣憲批准彩銀仍歸該店領取如有携票到廠領彩者卽係匪人著卽嚴拿送縣究辦然則匪徒雖狡終亦徒勞可笑也已○前日有一人行至迪隆里猝然中風暈仆在地幸遇善醫者過而見之謂症雖危尚可治急喚人扶起用鐵挑開牙關燃元寶紙少許放入口中其人卽豁然甦醒叩謝而去是時觀者如堵咸以該醫之技神妙稱道不置據該醫謂無論中風中痰均能取效謹錄之俾世之染患是症者知所救治焉 
[北固山訪碑記]  
　　太子少保辦理江南防務馮萃亭宫保擇於十月初三日卯時拜發長至元旦賀摺天甫黎明常勝萃字營務處曁各營官均整肅衣冠就堂下分班鵠立俄聞鼓樂齊鳴砲聲隆隆行禮旣畢各官分道而回次日下午摺差李巡捕乘太古洋行安慶輪船下駛取道申江然後換輪航海北上○新任丹徒縣宗大令能述於上月二十四日接印借縣學爲公館已紀前報兹聞前任王大令之瀛眷業已赴寗將縣署讓出宗大令卽飭辦差人雇工匠將縣衙内外收拾潔凈遂擇十月初三日遷移入署一時文武各官均往道賀○鎭江米巿業奉大憲奏定仍歸蕪湖買賣邇日鎭郡輪船到者寥寥均赴蕪地裝運惟江口一帶米業行棧及各項米巿工役大半遷往蕪湖鎭城巿面因之清淡而米價亦逐漸鬆動上熟米每石售洋三元二角較之上月已减去二三角云○每届下元令節府縣城隍神例應率同冥屬四司出巡賑濟孤魂先一日各會首恭舁神像升座大殿排衙點卯紅男緑女入廟進香者絡繹於途初一日上午會中人舁各神像由千字橋過四牌樓出小門向西走打索街經洋浮橋過二馬路至小碼頭邑厲壇祭孤畢然後過銀山門迤邐人城遄回郡廟惟會景無甚奇異計前導有大頭鬼小頭鬼鼓樂數班悠揚入聽劊子手隂皂隸八對馬上鼓吹數起逍遥傘十餘頂次則旗鑼鑾駕各執事殿以清客串兩起更唱迭和恍廳雲璈水瑟後有馬上冲風彎號小轎兩乘一係王命一係勅印神像坐緑呢大轎以十二人舁之所過之處遠近來觀擁擠異常香閨侣伴墮珥遺簪往往而有各處巡防局員帶勇彈壓尚未聞有滋事者○今歲東南鄕一帶棉花收成尚稱豐稔價亦昻貴往年每斤售錢一百八九十者今歲則需二百餘文於是各鄕農無不喜笑顔開緣中日程議告成後各商在鎭設莊收買運赴外洋者頗形踴躍以致花價有漲無跌聞各行商儲有存貨者莫不俱獲厚利也○十月初二日下午鎭城内河高橋下有隨潮氽來男女兩屍見者共相驚駭莫敢聞問恐若事端任其氽出水關入大河而去不在境内庶保無事噫光天 
 
 

Page 3

 
 
化日究不知此二屍致死緣由亦無好事者爲之務憫爲懷撈取棺殮殊可慨已○鎭郡生意視錢價起落以知貿易之興衰邇來錢價日高洋價日低良由現錢缺少之故惟目下鷹洋易錢每元祗制錢九百五十五文日内外路冉無錢到鎭恐錢價又須加增也 
[將佐懷恩]  
　　統領襄河水師五營記名提督謝得龍軍門才瞻過人久爲南皮制帥倚重前者海氛不靖新募和字營卽委軍門管帶嗣以中日和成化于戈爲玉帛赳赳之士依舊歸農於是仍由軍門管帶回湘散遣使各歸里事竣軍門仍回襄河營次上月中旬忽買舟來漢暫寓鹽道署内擬赴金陵面禀一切嗣聞制府有回鄂督本任之說因未果行 
[白門官話]  
　　金陵訪事人云調署上元縣王伯芒大令芝蘭於前月杪附乘官輪溯江而上由鎭抵寗涓吉本月初三日接印屆時縣署書差人等恭設香案預備一切盛儀八點鐘時大令朝服朝冠望闕行三跪九叩禮入花廳更換公服升座各差役次第叩賀俄而左右堂及城内外各叚保甲委員齊往賀喜大令遜讓再三迎入茗談午後排導往督署曁司道各衙禀知次赴紳董處拜會隨牌示初六日行香閱囚初八日閱城初九日點卯初十日考代書十一日放告○統領江西剛字全軍廣東瓊州鎭申鎭軍道發由山海關防所解嚴取道回南初三日抵寗進謁香帥逾刻興辭而出○代理上元縣朱大令湘赴北鄕相騐南鄕看案畢回署料理交卸事宜初三日將一切公務交付新任卽於午後詣轅禀知○署江寗理事同知衡珊另有差委遺缺查有候補同知裕恒堪以署理業經牌示轅門裕同守亦於前日詣轅禀知接印任事○江蘇候補知州章剌史邦直奉督憲札委辦下關木釐分局剌史隨卽詣署叩謝初三日已赴差視事 
[鷺江墨浪]  
　　厦門訪事人云臺灣之勇陸續至厦者又有二百數十人提道憲恐别生枝節爰再委石潯巡檢及某員升座點名按名給以船票川資於本月初十日附舟山輪船赴上海分歸原籍安農○十月初三日水師提督楊西園軍門乘福靖官輪出口巡洋因浙江温台福州一帶時有海賊搶刦故也 
[鴛湖蟾影]  
　　嘉興采訪友人云郡城冬防自本月朔日爲始經郡守遴派文武員弁加意梭巡計西北城外局設北武廟及五福廟兩處文爲五品銜任君武爲候補守府尹君西北城内局設大街龍及汪公館比鄰文爲汪君武爲周君東南城内局設南大街三官堂文爲李君武爲沈君東南城外局設南門外梓潼閣及南堰東栅三處文爲彭君武爲金君並添設水巡船會同駐防親兵後旗營每晚至局會哨然後出分巡　○郡城文武各衙高貼紅諭略謂本月初十日恭逢皇太后萬壽聖節至期大小印委各官咸空朝服五鼓時齊集報忠埭覺海寺内隨班行慶賀禮並聞府轅召集名優演戲三日嘉禾兩縣則名演一日 
[鳳山師課]  
　　鳳山書院係漢陽一邑所建山長余紫波孝廉學問淵博胸襟豪邁實學勵士力矯八般頽風不一二年風氣靡者爲之一振豈非時雨春風之所嘘佛哉本月初四日適屆師課之期所有生童各題並錄於下生題故貴棧有等衣服有則朝廷有位則民有所讓詩題賦得西南得朋得朋字五言八韻童題古我先王亦惟圖任舊人共政詩題拔茅征吉得茅字五言八韻 
[惡僧受刑]  
　　杭有僧人名罄修者係四川人前因焚斃沙彌經土人捆送到縣審實後釘鐐收禁在仁和監中所犯罪名擬以絞立决現奉部文照例處絞廖中丞於初六日飭命仁和縣伍芝蓀大令監視行刑大令卽將該犯由監中提出鄕赴法塲絞訖後排導回衙循例先往土榖祠拈香然後入署升座排衙卽上院銷差 
[吳山寒雁]  
　　浙省通商一宜現由撫憲委藩司聶仲芳方伯督辦提調一差委候補同知余耀乾司馬因熟悉洋務故也至一切交涉事宜特倩英教士梅君滕更爲之轉逹梅君久居武林於民情商務素稱熟習○現接隨同徐季和宗師出棚之友人由處州發信函云宗師按臨處郡現已竣事不日卽赴金華擬年内將温台處金衢嚴六府一律考畢明年開印後在寗波開棚科試故寗紹縣府兩試日期業已發文定於十月初三縣試十一月初三府試○仁和縣丞署内有一小斯於前日在署前買食菱角因論價與賣菱之童子口角張二尹聞之立命喚入賣菱之童子以小斯依官托勢在街啼哭有一衣冠中人聽其一面之詞深抱不平闖入署中見張二尹正在重責小厮其人始慚而退○十月朔課期三書院題目敷文王廉訪考試生題仁義忠信至古之人脩其天爵童題古之人脩其天爵至今之人脩其天爵詩題霜林落後山爭出得霜字崇文鄭儲憲考試生題傳說舉于版築之間二句賦得檐前碧雲凈如水　檐字童題養其樲棘賦得霜來紅葉樓得樓字紫陽聶方伯考試生題出門如見大賓二句童題城門之軌賦得文必已出得文字○兩浙各屬前所應加醬坊缸捐尚未解清現由運憲惠菱舫都轉委仁和塲大使沈鹺尹福祉赴各甲商處嚴催提繳以重餉需○俗傳九月廿八爲財神壽誕十月初三爲華光藏王誕辰省城大街小巷均於神堂之前高搭篷廠連日慶祝或演大木人戲或唱灘簧清音而初三日又爲黃道吉日嫁娶之家無不需此以娱賓客故業此者咸高擡身價索取重資也○浙省漕糧前奉部議改行折色因事屬倡始未能驟更聞今年漕糧擬解米四成折色六成未知確否○武林自九月十六日得雪後連日晴霽十月初一二等日天氣燥烈異常以及雨師將至乃初三日西北風大作又經轉晴然天時已寒冷已○某二尹聽鼓浙垣貧窘異常寓居花牌樓家無長物惟袍褂一副爲上衙門之用雖炊火將絶亦不肯付之長生庫中日前忽被偷兒竊去二尹呌苦連天忿不欲生幸同鄕人聞其困苦集資相助得以另製一副云 
[鑪峰寒瀑]  
　　江西采訪友人云經訓書院肄業生文公逹茂才爲芸閣學士之哲嗣上月文定蘇州費屺懷太史之女公子於本月初三日行納幣禮儀○江西各屬皆苦旱災而以萍鄕爲較重邑紳彭太史等聯名禀請藩司翁小山言伯飭屬蠲緩錢糧籌辦振撫方伯准之卽批飭袁州府督縣親往履勘據實申詳並由司籌發振銀二千兩發交張令解往會縣核實散放○夏初文芸閣學士乞假回江西原藉孟秋事竣入京於上月廿四日銷假卽將江西兩湖各屬旱災及地方吏治人才次第入告其亦關懷桑梓者歟○近日各縣災民紛紛赴藩署禀報旱災如南昌新建餘干建昌金谿東鄕或一縣數百紙或一縣數十紙洋洋灑灑幾如讀元次山春陵行翁小山方伯分别核批飭府督縣勘明覆奪或有縣主禀陳夏間晴霽琑久田禾略見乾枯嗣獲甘霖收成尚無妨礙者則批以是否飾詞妄瀆仰再核實禀陳亦足見其實事求是矣 
[潯陽官話]  
　　初一日接天津電利運輪船載李壽廷軍門頭批果勝營遣散之兵於三十日在大沽出口至鎭江南京蕪湖九江漢口等處上岸○九江府尹西庚太守前赴瑞昌勘災於三十日回署○初一日爲郡伯尹太守降獄之辰各員備禮晉祝一概璧謝慶壽者亦飭丁擋駕旋親謝步太守素稱清廉久爲闔郡稱頌○府尊札委羅海源少尹濬清赴德安于蘭軒少尹桂芬林輔臣少尹志忠二人赴湖口馮萃如少尹瑶芬赴彭澤胡凱生少尹青選赴瑞昌易子英叅軍偉赴德化俱催地丁道欵札委朱明齋少尹煒赴德安嚴鴻波少尹澐赴湖口蔡次眉二尹濟良赴彭澤方茂齋少尹沛霖赴瑞昌熊雲峯少尉杰赴德化均查小錢札委林少尹志忠辦城外冬防保甲何芙卿叅軍德藻辦城内冬防保甲 
[滬上官塲]  
　　江南蘇松鎭總兵陳印波鎭軍因事來滬暫寓法界寶德里前日往各當道投剌辭行旋於昨日登舟至崇明履任○督標吳淞防營統領班軍門廣盛昨日因事來申午前乘緑呢大轎命駕進城分赴文武各衙門拜會繼至縣署黃大令騐屍未回由家丁持片擋駕○新科狀元駱殿撰成驤由京南下道出滬江昨晨命駕進城拜會各當道並送殿卷至縣署時黃大令飭丁擋駕 
[飭查梟匪]  
　　邇來鹽梟會匪往往窩藏各處以致搶刼之案層見迭出法讞員兼會捕局員鄭大令接奉江海關道黃觀察來札内開奉 
 
 

Page 4

 
 
蘇撫憲趙札飭以租界華洋雜處客寓林立難保無　留匪類情事著卽嚴密訪查無任漏網等因大令奉札後卽諭令會捕局線勇恊同包探嚴密梭巡 
[彈壓難民]  
　　朝鮮難民前日由崇明押解來滬黃大令飭發西門關帝廟暫住該難民性情不馴沿途滋事每遇點心店肆行强奪食物且至縣署嘵嘵索錢黃大令飭差每日按名給錢一百文尚不滿其心時常吵擾巡防西局委員楊二尹誠恐滋生事端特派差役巡邏彈壓 
[備迎憲櫬]  
　　本縣黃愛棠大令接前站電信知已故廣東巡撫馬玉山中丞靈櫬回籍安葬繞道申江將次抵埠預飭辦差丁役在招商局馬頭整備迎迓搭蓋素色彩棚以便屆時祭奠 
[同仁醫院紀聞]  
　　本邑人某甲在下海浦倫章造紙局司機器昨晨偶一不愼被機器軋傷左手墮其三指司事某甲見而大駭卽遣人持名片送至同仁醫院求療○華醫仇君初在萬王渡西塾習醫術繼以業已成就就同仁醫院之聘佐院主文醫生治病邇者某藥房主人再三敦請仇君因辭去醫院之席行將赴某藥房矣 
[浮屍可畏]  
　　本邑下海浦梅家巷第九十六自來火燈左近有一水池止水一泓居民多於此浣濯焉昨日正午十二點鐘時二百八十七號三道華捕巡至是處幣見池中浮起男屍一具年約二十餘身穿元色布緊身棉襖花布女褲血污滿面不能細辨傷痕因卽據情回告捕頭捕頭傳二十三保十三圖地保沈茂山至想須報縣請騐也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄞縣試案]  
　　鄞縣縣考首塲於十月初九晚出案共招覆九百五十名示期十二日初覆今將前列姓名錄後忻錫慶袁覃陳冕瑞周　卣凌忠裕陳巨川陸延康王瑋謝定邦范仲俊陸繼昌張壽鏞郭敦壎凌震南徐錫冕余清樾陳賢佑周錫侯鄭星煥茅雲瑞干丙炎陳祖謨陳　新李藩張傳鋐吳祥麟陳祖舜章大澍夏紹虞鄭錫璇謝晉蔡鳳鏘桑苞董燮昌胡炳麟金葆光邵顯庚李康綏陸震王謀道袁錫麟張壽鎬金　張令怡陳兆元傳霖岩張永康李士英馮哲仁陳興鵠 
[邑尊騐屍]  
　　昨報紀溺屍請騐一則黃大令適有要公暫緩昨日清晨帶齊刑仵差役人等鳴騶出署乘輿前往騐屍迨到屍塲早由　保童裕堂陳設公座跪迎道左大令降輿升座先提地保童裕堂地主張振邦同供因見該屍溺斃陳廣浜内查無親屬不知因何斃命是以投　報騐奉諭候騐後小的等卽將屍身撈起置於岸灘大令問曰爾可曾查訪數日間地方是否有爭鬥事情或有别情致出人命否答稱連日訪　尚無情節不知是小的圖内之事或是别處人死後抛在此浜應請騐明大令卽離座率同仵作逐細檢騐該屍繩縳已經腐爛死已多日形狀　上有刀砍傷五處惟腰間有刀傷二處似係死後所砍委係受傷後抛入浜中身死將衣袋内搜檢當票數紙票寫姓馬又傳左近之人訊問供　聞說此屍係南匯縣人馬姓是揮霍之流前日因有砍伐蘆科之人看見訴知衆人告明地保並聞伊有胞弟昨日曾到此間人問他不肯承認　說死者平日專以姦誘婦女不安本分之人不知被何人所害大令視屍穿之棉背心京式鑲滾似係小流氓因無屍屬投案飭將屍先行收殮　交地保看管出具收管結存卷一面飭差往南匯傳查屍屬緝拿兇犯并將屍穿衣服帶回儲庫事畢言旋回署排衙已鐘鳴四下矣 
[英界案牘]  
　　平和洋行所購踏脚皮當小工收拾時每致缺少昨晨管棧者瞥見小工朱阿榮將皮一張纒縳身上問其何故朱呆若　鷄遂據情投報捕房捕頭派包探秦少卿將朱帶回查問以前所少之物朱稱尚是初犯實不知情捕頭著押候明日解送公堂請訊○昨晨十　鐘後紀蘇氏在當街洗刷虎子二百零九號巡街華捕向之喝阻氏非但不依反矢口辱駡捕忿甚將氏拘入捕房捕頭以其兇頑太甚著卽轉　公堂屠别駕飭交官媒管押嚴訊○倡婦王阿寶近忽塗脂抺粉在胡家宅一帶作皮肉生涯母藥又狀貌可憎以致無人問鼎不得已出我强　過客迫令上神女陽臺前晚見有某甲者衣服鮮妍沿途顧盻知其爲欲尋迷香洞也牽其裾堅不肯放甲忿甚喚一百四十九號華捕至將阿　拘送捕房捕頭令轉送公堂别駕著交官媒押候訊辦○張秀寶曾向女伴沈杜氏借洋銀若干迄未歸楚昨晨氏又向索以致口角不休經二百零二號華捕拘入捕房轉送公廨别駕令明白補詞呈候訊辦○昨晨三百四十四號華捕解在路爭閙之任金虎周仲生到案任稱妻子邢氏　周誘匿家中向領不釋别駕令押候訊核○病民裘秋高僵臥通衢經某號巡街捕舁入捕房據言並無親屬在申因卽舁送公廨别駕著送至　流公所請董事暫爲留養 
[法界案牘]  
　　公館馬路沈泳興皮鞋店主之女年已及笄本年三月被店夥唐關通勾引成姦席卷洋銀衣服而逃經沈主偵獲扭控捕房鄭大令訊供枷責旋因在押患病始准暫行保釋及病愈依然怙惡不悛恣行兇横前日店夥李某由洋涇鎭持洋銀四十圓來滬購物與唐　遇頓觸前嫌以前次被拘皆由李報信遂以白刃相加李懼將洋銀抛棄始得脫險及來滬卽具詞控諸公堂○招商局美富輪船停泊金利源　頭被偷兒乘間竊去千里鏡一枚船主遂飭人投報捕房請爲查緝 
[美界捕房紀事]  
　　紹興張宦卸任回籍携帶長隨王奕山宦女福英年方二十艶若天人與王私通席捲金銀遁至杭州匿蹟宦怒甚　蹟至杭王早有風聞雇快船偕女逃至滬上張乃電逹各捕房請爲查緝昨晨王船抵蘇州河瑞記小輪船局碼頭輪船局夥范阿二探知來歴奔告捕房捕頭派竇如海倪順泉石金榮三包探前往當將王及宦女一併拿獲解至捕房并起出皮箱一口聞張已附人和輪船來此遂押候送請英公堂訊究○前晚有偷兒濳入北蘇州路岳林寺側小弄内第三百四十三號門牌顔蘭生家見家人旣入睡鄕遂施其伎倆竊去首飾箱一日而逃内有金表金練金飾爲數甚鉅迨鐘鳴三下家人睡眼麻茶驀見重門洞啓始得查知其事旋於昨晨投報捕房請爲查緝○昨晨八點鐘時鄕人某甲牽病牛至吳淞路管理屠牲所西人愷捫見之問以何往甲云將往屠作宰之愷捫遂驅至捕房捕頭問牛由何處購得其人以購自新閘張記牛奶棚對捕頭倩包探范進才往張記詢問據云並未有病牛售出捕頭爰命將甲押候傳棚主張晉雲核辦 
[江西官報]  
　　九月初九日府經陳錫疇禀謝起服行知調署吉安營守鑾　起麟卸署廣信營守備事回前魁字營石寶青由直隸樂亭亭遣散來江○初十日興安縣周　翰往長江催運俞官濬由九江措貲回李克鑅禀謝酌委一次行知指分典史林正春係四川人柏長青係順天人俱禀到縣丞王世瑞辦秀江卡○十二日翰林院編修華煇由　回崇仁籍新選分宜縣馮全琮禀到係浙江舉人李鏡銘禀謝拔委一次行知黃嘉爾謝准補彭澤行知副將謝魁元充當親兵營敎習准補南安府經胡綺元飭赴新任○十三　翰林院庶吉士饒芝祥由京回南城籍知縣樊恭慈由樂平緝私卡解私鹽來省莊佑啓由安徽來江典史圓綬之禀謝儘先本班補用行知卽丁母憂署萍鄕安樂司羅貴章卸　回○十五日翰林院何莘耕由京回金谿籍候補縣賀煇玉由山東賑捐奬加藍翎朱兆麟禀謝拔委一次行知沙昌壽由京解關餉回同知弓世曦由撫州公幹回 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
