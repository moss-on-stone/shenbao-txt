# 1888 - 274 - 4905558

 

Page 1

 
 
[新印三偕廬贅談出售] [  申報館主人啓]  
　　古今說部汗牛充揀大率慶　土飯陳陳相因求其運意遣詞　新領異者曾不多見鄉翰飛茂才名下士也著有三偕廬贅談其中　　故事　採　聞俊句名篇亦爲摭入雖未知與古作者何如然其書旣新則　者之耳目亦當與之俱新爰取其稿付諸手民卽日出書每部六本價洋三角五分售處仍照曩例 
[大題觀海初二集分售章程] [  點石齋啓]  
　　是書先出二集後出初集書分兩次取者洋亦分兩次　所有取書送票等情早登前報布告四方矣如有單買初集不買二集者碼洋十元殿單不給彩票無抑或單買二集不買初集者碼洋十五元股單不給彩票無按近來登門買股單者絡繹不絶惟恐彩票不敷分撥故特變通其例以　各便耳此佈 
[石印五鳳樓試帖發兌] [  點石齋主人啓]  
　　五鳳樓試帖精選名家藏稿曁鄉會應制之作分編上下平韻得萬餘首凡典制時令詠古賦物有題皆雋無體不工或冠冕堂皇或風華掩映或巧思綺合或好語珠穿出處則梳　詳明事類則編排匀稱其中抝澀纖佻之作不宜場屋者概從擯棄洵推試帖之金科玉律也准于二十五日出書每部四本價洋二元在南北申昌文瑞發售此啓 
[戲無益說] [  四明滎陽子周甫來稿]  
　　演戲例所宜禁乎曰不禁也昔周穆王時有巧人名偃師者刻木爲人能自歌舞謂之傀儡是爲戲之鼻祖自是而優施教驪姬以蠱晉献優孟扮孫叔敖以諷楚土見諸史書歴歴可信五代時鏡新磨黄旙綽輩更以清歌妙舞傾動人君唐明皇新置梨園而一曲霓裳傳來天上風流佳話傳播千秋吾朝崇實黜華深戒般游之習而内廷亦有名優供奉俾得萬幾之暇一聆法曲仙音若是乎戲雖爲無益之端然亦何嘗懸爲厲禁哉曰我見今州縣官之文告矣凡在一鄉一邑春秋佳日報賽酬神往往醵錢延雇戲班登場演唱紅男緑女遠近來觀誠有如子貢所謂一國之人皆若狂者而爲民父母者必出示諭禁派差彈壓務令鑼收鼓歇而後已若是乎不特大殺風景等於煮鶴焚琴抑且於所不應禁者而禁之毋乃與例適相剌謬乎曰是不然是非禁戲禁因戲而滋生事端敗壞風俗也凡在通商口岸省會名區大都有人開設戲園引人入勝徵歌選色極巧窮工入其門者苟非富道名公卽係多錢巨賈茶餘酒後遣興陶情類皆儒雅彬彬不致藉端胡閙獨至鄉間搭臺演劇而事故百出將有不忍出諸口且不忍筆諸書者矣鄉人耳目甚狹陋一聞某處演戲卽不遠數十里扶老携幼邀約來觀無賴匪徒錯雜其内見有婦女之稍具姿色者卽任情嘲謔肆意譏評甚具摸肚捺胸扒簪攫珥婦女旣受其辱不特不敢反脣相稽即歸亦不能向翁姑丈夫一一申訴蓋以出門觀　本非婦人之道是以祇得默爾而息隠忍不言也更有一種外來賭棍乘多人觀劇之際開塲聚賭罄人腰纒其挾多金者旣入局中斷不令其携資出外卽或小本經紀貧無餘錢而旣爲迷龍神所迷每有自褫其衣質錢以作孤注者至其他之走失小孩墮落衣物打降搶醮翦綹掉包種種弊端戲塲中眞無奇不有而謂戲固宜禁乎不宜禁乎曰以子所言戲固非徒無益其害更有深焉者正不得謂通商口岸省會名區旣容人開設戯園引人入勝而一鄉一邑卽不妨暫開禁令任人雇班唱演不爲之厲禁高懸也雖然演戯尚在白晝時衆人之耳目易周尚不致於爲害不可收拾以我所聞見諸凡弊病尚有更甚于演戲數倍者何以官憲竟如聾如瞽置若罔聞乎弊病何在一曰賽會一曰出燈每年三節各處例得舁神賽會以祭乏祀孤魂雖曰藉神道以導愚民然旣祀典昭垂亦誰敢議其非禮而會中人必爭奇門巧務爲奢華儀仗所需動以千百金計然猶曰雖無所益亦無所傷也顧賽會之時旣卜其畫者必又卜其夜每至宵深𫃊靜始舁神像遄回斯時燈火輝煌笙歌嘈雜一切鋪飾更勝於日中而綉闥嬌娃香閨麗質欲恢眼界爭倚樓頭鬢影衣香若隠若現輕浮子弟成群結隊品足評頭穢語淫詞幾難入耳噫閨房三尺地豈男子所可輕踰而竟令　醜出乖不顧羞恥誰作踊者其罪不歸之賽會者而將誰歸耶至於出燈而爲害尤有甚於此者蓋賽會祗以迎神儀仗尚爲肅穆至出燈則心裁各出裝扮離奇務令人惑志蕩心稱奇道好以故人尤爭先快覩擠擁喧譁昔年曾聞某處出燈有扮作螺螄精者熏香窄袖妖冶絶倫浪蝶游蜂如水趨壑某姓小家女苞含荳䓻嬝嬝婷婷插身人叢中以兾一見顔色驀有無賴子探手摸其乳用力過猛致受重傷隨卽玉殞香銷歸家而斃又有某姓女自鄉間至鎭行至荒僻處忽有人負之而去旁人疑係一家人憐其荏弱是以負之亦不以爲意也不料其家失女遍尋不得至翌晨始得諸曠野則巳被諸惡少輪姦數次只餘一息菴奄矣又某姓家膝下祗有一子髫齡玉貌愛之如掌上明珠一夕令老蒼頭挈之觀燈萬人如蟻中一眨眼忽失所在其家惟痛哭流涕深恨蒼頭之粗忽而已閱年餘有人在省中觀劇見一雛伶而悅之飛猩紅箋徵之侑酒叩以姓氏里居怱泫然流涕蓋卽某姓家子是夕被人誘去售入班中因出囊金脫其籍送之還家然已圭玷難磨終身含垢矣以上諸事得自耳聞不知出自何地然賽會出燈之流弊於此已見一斑然則爲人上者其可僅禁村臺演戲不并此而俱禁之耶至於影戲花鼓戯花烟館臺基凡若此者王法在所不赦堂皇高坐者目必嫉惡如仇除之務盡貴館亦早經論及不俟鄙人之借箸代籌已 
[諭旨恭錄]  
　　八月二十四日奉旨德福現駐南苑所管廂黄旂蒙古都統着奕謨者理欽此同日奉旨札拉豐阿現駐南苑所管左翼前鋒統領着崇禮署理欽此同日奉旨熙敬秀吉現駐南苑所管正藍旗滿洲副都統着清安敬信署理欽此○二十五日奉旨詹事府左庶子員缺照例將溥良轉補所遺右庶子員缺着恩景補授詹事府左贊善員缺着十貽清補授右贊善員缺着李紱藻補授截取知府王守堃吳兆泰俱照例用欽此 
[輦下述聞]  
　　京友云縀庫開放特賞七月初六日預備醇邸看視備差之三旂侍衛上駟院武備院鑾儀衛宫員上虞備用處侍衛等每員尺頭一卷解放紅黄藍紫青各色尺頭三百餘卷其御前行走侍衛等各給綢縀袍褂料二卷○御前大臣伯邱等定於八月二十日已刻在東安門内南池子正白旗侍衛校塲内看視三旂侍衛處中虞備用處鑾儀衛等三項擬保送挑乾清門行走各員馬步射謂三旗擬送侍衛親軍校六十餘員上虞備用處擬送十二 
 
 

Page 2

 
 
員鑾儀衛擬送二十員○前紀欽派覆核朝審訂期舉辦一事兹閭恩露圃相國等改於八月二十四日看册二十五日帶犯先期由刑部知會内閣九卿翰詹科道等衙門轉請滿漢各堂憲屆時齊赴天安門外朝房會同欽派各堂看册過堂○此次恭送玉牒册寳派出侍衛十員沿途恭備前引後扈先由侍衛處禀知御前大臣以前項所派侍衛每員例應由部支　行裝銀三十兩彚行部庫開放惟該侍衛等來往計須一月有餘旅費未免不敷因照案移付廂黄正黄止白三旂由公欵項下動支再給每員幫貼銀二十五兩當經諭令知會該旂照案幫貼○向例北𨶤事竣漢監臨於八月十八日出𨶤仍留滿監臨在塲督率提調等官辦理塲事放榜後須接辦繙譯鄉試竣事方克出闈本科漢監臨高搏九大京兆萬鵬於八月十九日將闈事繕摺呈遞恭請聖安並具緑頭牌遞交樞垣預備召詢○廣儲司銀庳開放八旗十處護軍營左右翼步軍營恩賞七月初六日恭備道差之各項兵丁每名銀二兩曁上駟院車庫等拜唐阿鑾儀衛校尉等是日恩賞銀兩○步軍統領衙劄飭左右翼鳥步營官兵稱奉憲諭附京各處水災甚重近復迭出搶刼明伙各案難保不肖匪徒潛入城内乘機圖搶京師以賭局烟館夙爲藏奸之藪若不先清其源匪徒何能歛迹除劄付八旂各廳於所轄地叚嚴行抄拏送案外惟恐地方官徇情迥護容隠不拿卽轉飭海捕步軍校認眞緝訪無分畛域遇有烟館賭局立爲抄拿送究以清盜源○右翼前鋒統領處行文各項稱現懸前鋒侍衛一缺應行咨取三等侍衛治儀正印務章京世管公中佐領委護軍參領人員與本翼庭升之員前鋒侍衛一同揀選相應行知貴處卽將應行保送人員造具履歴於十日内資送本翼以憑揀選○新授四川川北道恩翰臣觀察佑首途赴任尚未諏定日期傳聞醇邸以觀察充當神機營於京西創設機器局總辦數年局中事宜認眞經理勞怨不辭擬令暫緩赴任奏留該局總辦之差以收臂助然尚未見明文也○八月初順天府高大京兆將奏撥賑濟房山等縣被水冲淹難民振卹銀八千兩委員解交各縣以資散放行至房山縣東境日已昏暮忽叢林中奔來馬賊七八人欲行搶掠幸護解官兵三十餘名奮刀攻勦馬賊以寡不敵衆紛紛逃竄委員遂飭官兵連夜押入房山縣城○八月十四日斜陽西下時前門外正陽橋畔忽有一土棍踢倒一少年人奪其手中布包飛奔而去當時觀者甚多皆不解其何事直至少年扒起始知其手中持有白銀二十金已被搶去卽往宫廳禀報經廳官派役多名各處查緝則已蹤影全無矣 
[槯務彚登]  
　　京師訪事人云崇文門稅課每年應征止額銀十萬二千一百七十五兩有奇贏餘銀二十一萬二千七百餘兩如遇有閏年分加增八千五百三十六兩有奇此定例也刻經前仕監督額小珊相國等將經管光緒十三年八月起至十四年八月止一年期内征收稅數入奏計所征正額贏餘兩項共銀十八萬一千餘兩統計短銀十三萬三千餘兩聲稱皆因去歲夏秋雨水連緜商販裹足不前是以稅課不旺實與經征不力者有間相應請旨飭部核議八月初奉旨發户部核議○崇又門稅課司自客歲接奉户部洋藥稅厘併征章程以來所有入京洋藥概不重征惟按新章内載雖係騐單放行仍須將一年之内所進箱數若十開單報部刻由該稅司報稱光緒十三年八月起至十四年八月止一年期内共進洋藥一萬五千餘箱入京土藥一項係按舊章仍征稅課是年共進二千餘觔計稅銀五百三十餘兩云 
[雲間秋鴈]  
　　泗經附近村落係華亭縣轄境也日前有一男屍年約三十許横臥於隴畝之旁附近田塍血跡淋漓揆其情狀有似謀死後移置於此者經屍親及該圖地保赴縣呈報華邑尊帶同刑仵蒞騐見屍身有三傷惟腦門顯係魚义戮破卽飭屍親收殮一面勒令差役趕速緝拿兇手未知以後如何容俟續錄○前報紀姜姓赴試言旋中途斃命兹又聞婁邑西鄉有某茂才年方三五便爾游庠文名亦超出儕輩今歲槐花黄後應試白門爲二豎所困塲中勉力支撑得免曳白試竣歸來舟至鎭江遽赴修文之召千佛名經有無位置尚不可知而此日飄零丹旐已足令聞者心傷矣 
[地棍復多]  
　　寗郡各處地棍前經府縣訪拿嚴辦此輩稍稍歛跡兹聞近來游手好閒之徒仍在茶寮酒館三五成羣雖城内不敢肆無忌憚而城外各處往往遇事生風欺弄鄉愚或許酒食或許錢文不一而足若不早爲懲創則良民不勝受累矣 
[邗江官報]  
　　八月廿七日楊子穆觀察來揚公幹沈分轉秉摸委通屬總巡船私湯鹺尹福琛委寳坊寺緝私差廿八日委署南掣徐分轉紹垣禀知赴任泰壩錢石逸分轉卸事回 
[考生溺斃]  
　　揚屬應試各士子日來陸續言旋據聞前日由省解纜時同行者三船内有一船載士子十六人行至鳥龍山江面天已黎明正在折戧忽聞格喳一聲船上槳舵俱折船身登時欹覆幸救生紅船巡行過此赶急駛救得以救起十四人尚有二人曁水手一名多方打撈尚無下落想已隨白馬素車而去矣或謂該二生係高寳一帶之人秋風桂樹未分蟾窟之香遠水蘋花遽赴龍宫之召是亦可哀也已 
[津門秋訊]  
　　北闈士子各賦歸與凡遵海而南者旣到津門均倚裝待發而八月二十二三四等日除海琛輪船進口受載外其餘如重慶高陞斯美海晏新南陞等或於大沽口外或於大沽界頂下椗候潮連日不能抵埠以至萬人麕萃客棧幾不能容至二十五日海晏新南陞兩船始得泊岸士子提携考具相與魚貫登舟各棧遂得稍稍疏通不致擁擠爲患云○津門風月除小班外絶無批把門巷可以淺斟低唱品竹評絲惟以皮肉爲生涯客至但實事求是而已所最不堪者厥數西關矮屋打頭低牀礙足青唇吹火醜類鳩盤另有所謂良房者卽滬上半開門之類名雖不同於妓院實則爲雲爲雨不妨顚倒鴛鴦誠有宋人詞中好姻緣惡姻緣祇得郵亭一夜眠者蓋北方風氣多傾心於梨園艷質郭家芍藥不抵鄭氏櫻桃是以花月凋零胭脂衰謝遠不及蘇臺鶯燕桃渡烟波也 
[蕪湖瑣記]  
　　痴龍蟄伏雨澤久稽天氣亦和煖異常大類清明時節以致桃李皆含苞吐蕚滿眼青紅說者謂秋行春令大非所宜然遠上寒山者又添却幾許詩情畫意矣○江中泊有鴨屁股船一艘卸貨已畢於八月二十四日午後四點鐘時揚帆上駛正在絞錨捩舵間適有渡船一艘剪江飛渡互相碰撞致渡船截而爲兩立卽沉没船上有客五十餘人悉數入水救生局急放紅船往救援起二十六人餘則均從三閭大夫而去矣事後關上囑鴨屁股船暫勿開行不知將作何判斷也○上江多士秋闈告竣穏整歸鞭日來經過蕪湖者絡繹如織各店生意大爲生色聞塲後患病死於舟中寓處者不一而足未兆桂宫之瑞先聞蒿里之歌未免有情烏能已已 
[監臨出闈]  
　　今科聞上江試卷謄錄當於八月廿八日下午告竣下江試卷較多當於廿九之晚始可告竣監臨陳大中丞准於九月初一日出闌初二日啓節回皖計謄對兩所截至八月廿七爲止又死二十餘人五總門以内一種腥穢惡氣觸者立卽吐泄居其中者尚不甚覺若由外而入鼻觀便不可耐又有人云供給所以向來多糜費遂力加撙節以致倉卒中爲巿儈所持所厚者薄所薄者厚現在該所視原限之數竟過用二萬金云又據供給所傳出有九月廿五放榜之信未知的否 
[戊子科江南鄉試内簾官單]  
　　内簾單前已列報豈知本屆新章入簾後須另抽籖因此所分之房與至公堂下之榜大相逕庭兹故重錄一通如左○梅埰號石卿行三湖南武陵縣人同冶甲子科并補行辛酉科舉人江蘇試用知縣○土國振號簡堂行一江西樂平縣人甲子科補行辛酉科舉人江蘇試用知縣○張大任號星榆浙江海鹽縣人同冶乙丑補行辛酉壬戌科本省鄉試舉人江蘇震澤縣知縣○黄筠年字蔭午行二福建侯官縣人由廪生中式同治癸酉科本省鄉試舉人安徽來安縣知縣○李作霖號澍卿行人山東惠民縣人辛酉科順天鄉試舉人 
 
 

Page 3

 
 
江蘇候補知縣○王芝蘭字伯芳行一山東長清縣人已卯科舉人庚辰科進士江蘇卽用知縣○虞玉輝號韞山行一浙江義鳥縣人同治乙丑補行辛酉并壬戌科舉人庚辰大挑知縣准補安徽東流縣知縣○叚樹榛號西囿行二山東濟寗州人已卯舉人丙戌科進士安徽卽用知縣○王寀字仲寮號槐堂行二山西代州人同治庚午科優貢癸酉科舉人江蘇大挑知縣○金士翹字舒伯號曙潭行一湖南長沙縣人由優廪生中式同治丁卯科舉人安徽祁門縣知縣○吳成周號堇村行二浙江縉雲縣人咸豐辛酉科拔貢同治癸酉科本省鄉試舉人光緒丙子恩科貢士丁丑科進士江蘇崇明縣知縣○汪懋琨號瑤廷行二山東歴城縣人丙子科舉人丙戌科進士江蘇卽用知縣○惠榮號帥僑行六正黄旗漢軍人癸酉科優貢丙子科舉人丁丑科進士江蘇截取同知○龍景曾號鏡帆行一廣東順德縣人同冶壬戌科恩科補行已未恩科舉人江蘇嘉定縣知縣○徐慶安號　波行二浙江山陰縣人乙亥科舉人江蘇試用教習知縣○嚴組璋號笠樵行四山東歴城縣人咸豐戊午科舉人調署安徽石埭縣知縣○賴同宴號劍坪行二江西奉新縣人同治庚午科舉人安徽大挑本班儘先知縣○曾道唯號右輿字一齋江西南豐縣人丁卯舉人甲戌科進士署安徽壽州知州本任合肥縣知縣 
[支解再見]  
　　七月間秦淮河内浮一膨脝者缺其左腿一時見者咸謂是乃釣魚巷之龜鴇所爲緣近來龜鴇多恃有虎而冠者爲之羽翼遂各蓄無賴惡少把持門户遇紈褲之吝於財而豪於氣者不解事又偏多事卽待以閉門羹傷重則縛石於其背伺夜深而推置於水中此事藉藉人口者非一日特司空見慣不甚介人意耳後經地方官相騐因無尸主止得發善堂棺殮並不究及於區區一腿不料上月廿一日忽聞駐防地叚内又有支解一事據報者云該處俗呼皇城有龍渡橋是日黎明橋上横陳無名男子身軀一叚肌理類張蒼之潔曰如瓠惟首及四肢均抛在數十武之外首用蒲包札住手足則以罩雞之竹籃處之衆共檢視都不識具從何而來或曰此係用鄫子於次雞之社而不食其餘者故願分路人以一杯羹或曰殆卽施耐菴所謂武行者刀下之西門慶然未聞其殺嫂恐又不類開張生藥材鋪者然則死者所遇爲故人吕馬童乎抑不顧魯道有蕩之公子乎亦責問驟如崔氏之陪臣乎鬼而有知當遣憾於刀光之如雪現聞保甲總局嚴飭分局以省會而有此等兇惡重案務必會同營縣一體訪拿限期弋獲正不知果能如願否也 
[礙路被控]  
　　滬北天后宫前之施醫局董事以天后宫住持劉慶安將餘地租與開祥豐木行之田子卿及開熾火煤炭行之戴拱訓堆積木頭柴料致碍施醫局之出路禀請海關道龔觀察札飭英會審員蔡太守差傳各人候訊 
[瘋人拘押]  
　　瘋子任阿才在街胡閙觀者甚夥一百五十六號巡捕恐生禍端拘任至捕房巡捕頭飭將阿才移送英會審公廨蔡太守飭令暫押候訊 
[查傳錢莊]  
　　捕房包探康阿順恊同英會審署差役趙金張福至大塲鎭地方起到私鑄銅小洋等情已列前報兹悉捕房又詰某甲據稱曾將銅小洋運來銷售與某某等所開之現兌錢莊遂由巡捕頭命該包探分别查傳某某等定於今晨解請蔡太守訊供發落 
[依然待領]  
　　包探陸阿祥日前見有失路小孩張金發據供年九歲家住楊樹浦被父責打私奔出外由蔡太守命暫留俟其父投案認領迄今數日尚無人認領太守遂飭差帶孩至楊樹浦引翔港一帶行走令孩自指住處不能指定孩又言家在胡家宅該差隨領至胡家宅等處遍遊一徧仍不知其家之所在孩又言父喚張老蘭殺猪爲生有二叔父一名桃桃一名阿四詢諸鄉老皆不知有殺猪人張老蘭只得帶回禀覆仍暫留養候張老蘭聞信來領 
[屋倒傷人]  
　　城内登雲橋南堍有某姓荳腐店三椽矮屋俯瞰清流其屋年久失修忽於前晚砉然坍倒店中人在黑甜鄉中驚醒不遑奔避壓傷三人幸無性命之虞現在店主向房東理論未知作何了結也 
[照股償銀]  
　　去年南巿慶豐莊被錩記綢莊欠銀閉歇當由該莊經手周栢林將該綢莊各股東徐紀華鄭兆欣王舜階李佐榮吳月亭等控請上海縣訊追其訊供各情節經登報前日復經裴邑尊庭訊周稱本庄與錩記往來不過數月詎被倒欠鉅欵實出意外監生在各東人面前不能交代尚有各存欵催逼難堪監生業錢莊二十餘年從未有如此被累者務求究追徐等一再求寛并將議單呈上邑尊將議單着令照股均償徐二股半應繳銀二千一百六十二兩五錢鄭二股半應繳銀同上王一股應繳銀八百六十五兩李三股應繳銀二千五百九十五兩吳一股應繳銀與王同邑尊謂往來數月欠銀至如許之多實屬有意侵吞今姑從寛着一併押令具明限狀將應償銀清繳釋放如再延玩定從𠪚比 
[法界捕房瑣案]  
　　昨報載包探江德林緝獲行竊烟槍之張阿六解經王司馬訊供吊贓云云昨晨該包探齎呈烟槍四枝内一枝係南誠信堂倌龔四喜所失龔蒲伏案下求恩給領司馬謂照此烟槍每枝須賠若干答稱須賠洋六元司馬又問張曰此槍是爾串偷否張俯首求恩旋有來源押鋪夥求追押本司馬喝令跪下謂爾是何名姓答稱蔡河元廣東人司馬謂爾店專押私贓罪應科罰答稱伊來押時並不言明行竊司馬謂張曰另有三枝是何人之物答稱一枝在穿心街小樓上竊得一枝在悅來烟館竊得一枝是友人之物司馬謂爾黨羽共有幾人張稱不敢糾黨司馬謂蔡曰爾收押賊贓本當里辦今姑從寛罰洋十元以爲押贓者戒又謂龔曰爾言失鎗須要賠償六元今原贓已在可繳洋六元將槍給領○昨報載張春泉等竊取老北門内某宅燭臺王司馬訊供之下稱在西首大街某宅内竊來司馬飭包探江德林帶賊進城至十二鋪遍覓失主不得解回捕房禀訴前情司馬謂張曰爾究竟在何處竊來張供如前司馬命責四十板始供實在花草浜某麫筋作隔壁竊來司馬命還押飭候包探帶往查傳失主○包探江德林禀稱西人密司海失物已經拘住竊犯禀訊查明核奪刻該西人來案云非但刀义無着尚查出銀杯銀壺係禮拜堂所用亦已不見司馬命將蔡時咸帶案諭以尚少銀杯銀壺等件從貫供明尚可從輕發落否則重辦蔡連連叩首不認行竊司馬反覆駁詰矢口不移隨命還押候比○前期有老婦高朱氏偕堂姪高洪泉控蘇人顧愛堂久洋逃逸土司馬諭令將顧扭案核奪前日顧自行投案司馬諭令押候高朱氏來案訊究昨日高朱氏投捕房涔涔涙下遞禀求追司馬謂爾有子女否答稱生有一女已經出閣司馬謂爾曾開過花烟間否答稱曾在花烟間爲傭陸續積有洋銀被顧父借用借後卽將店關閉逃往無錫司馬謂爾在無錫爲何不控何以時隔十二三年至今日始行來控該氏連連叩首稱年邁耳聾是以未便司馬謂替爾繕白禀者係何人答稱是路過測字人司馬復將前期白禀較比筆跡格式謂前禀係過路之測字人所繕今何又遇此測字人乎爾可將繕禀之人交案本分府有話面諭該氏泣稱實不能交司馬謂顧曰爾前月二十七日押至今已有數日何以挺押不理答稱已寄信往紫來街張長興嫁粧店請代函追我父來滬理償且該氏控追之數尚不相符照算祗欠伊洋七十五元有木器及會項可抵司馬謂木器會項可有憑據答稱木器無據司馬謂今當憑據究斷償還該氏洋一百廿五元予限三日倘逾限不繳隨堂比追該氏泣謝而去顧仍還押○前報載徐阿慶扭控蔡錫安串逃髮妻胡何氏云云王司馬令蔡交保尋父其夫小豆芽東福昨晨徐携子蒲伏堂下叩求提究包探王榮培禀稱蔡至今無人來保司馬謂蔡曰令爾將東福尋交何以不交又不覓保答稱實無人保况實不知東福逃遁情事小的係手藝中人一天不做一天不食今被管押妻子將餓斃矣徐供蔡確得知底藴司馬命徐暫退蔡還押隨卽親繕一信請八仙橋巡防局飭拿東福解案訊明究交給領○昨晨王司馬訊　畢有衣履翩翩之人跪於堂下呈遞禀詞司馬閱旣包探土榮培禀稱今晨英捕房將伊所指之 
 
 

Page 4

 
 
人移解到此司馬謂爾姓名是包震否答稱是司馬命將移解之人帶案詰其可是顧昇照否答稱是問爾父是顧起堂否答稱是司馬謂爾與袁有明夥開乾元洋貨號乎答稱是正訊間又有一人自稱袁有明司馬令跪在一旁顧供稱父親起堂現已赴蘇包袁二人串同欺懦去年與袁夥開義昌顔料店袁出資本銀三百兩我出資本二白兩一切進出均是袁一人經理管帳者爲包先生後袁在外私造店内假票且用空虧店銀不得已將義昌改爲乾元今袁與包串同圖詐况進出各物皆有帳薄可証豈容口說無憑兩造在堂爭執司馬謂顧曰可有人保爾出外將帳呈騐答稱有人司馬問何人答稱堂伯現在英界兆豐洋行司馬謂可令來保但保出後爾須據實禀陳並將帳簿呈案包袁二人同稱帳簿一事求派人同往吊取免伊塗改顧稱我何能塗改况一切帳目皆包一人經理司馬謂爾可將帳呈案覆訊核斷顧還押待保 
[振捐鉅欵]  
　　捐至今日漸覺式微賑至此時倍加吃緊查豫皖自去秋至今依然澤國揆其生機必待合龍有日春耕有時奉直則於本年七月初又告沈災查其被災之日正將收穫之時一年糧食盡付波濤是豫皖奉直等處災黎所恃以延殘喘者專賴四海諸善士施捨以接濟之昨承麥加利銀行韋文圃觀察交到香港東華醫院董事韋寶珊大善長經手寄來洋字匯票一紙計振捐規平銀壹千貳白伍拾陸兩三錢肆分一俟到期卽行往收以備解濟邇來災區待振甚亟得荷仁施如沛甘雨吾知仁風所被咸誦萬家生佛矣謹列報章用誌景仰上海四馬路高易公舘内籌振公所詠南陳德薰等謹誌 
[浙省撫轅抄]  
　　八月二十四日候補縣徐寶晉禀銷簾差禀知藩司委解京餉差禀見候補府經歴張啓後禀銷肄局差○二十五日候補府楊鼎勳交卸嘉興總局回省禀到候補府經歴張書賢禀銷津局差○二十六日嘉興府宗來省禀到禀見候補縣鄧履中禀知釐捐局委留辦鎭海船貨捐局差叩謝二　 
[蘇省撫轅抄]  
　　二十九日上清官道官候選同知張燿煃由京來候補同知陶守恆禀銷解京餉差丹陽縣凌禀知交卸丹陽縣事交代清結並謝委調署華亭縣事孫寶穀銷假並禀知奉委發審局幫審差縣丞單錦堂禀知奉撫憲札委充文巡捕兼監印差分發江蘇試用巡檢吳祥泰浙江人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[龔鰲峯廣文六十壽序]  
　　粤維律中林鍾之月篇　儒行之辰爲我鰲峯龔君花甲初周林壬同頌　容練　早吸醴泉稱斝　韝且𣂏甘液時君方研道講院宅心儒林朱曦景炎緑樹陰密也中荷淨渺渺流水之香堂外柳深陶陶讀書之樂邀舊雨而介祖對清風而開　座無雜賓祗有倡酬故侣侑兹康爵詎煩雕豕曼辭爰述鴻徽用徵鶴算蓋君緒傳渤海望重華亭歐公少孤訓禀畫荻柳母勤學愛承和凡韶齡而詩感蓼莪弱冠而蔭榮萱草業窮六藝箕裘克紹前光聲雋一黌詩禮悉由兹教於是顯揚苦節刊訂遺書荷聖代之褒旌絲綸　錫傳尤人之著作梨棗輝騰脩防墓而返餘田表瀧阡而竟前志加以何山大小華總聯芳陸屋東西木惟交讓其盡倫有如此者顧孝弟旣恢具堂構而學問又啓其鈴鍵君精研羣言博綜衆籍千五百穎筆秃於條鈔八十一家心識其流别故能挾霞水以振采鬱煙山以吐文安石碎金足爲世寳士衡積玉莫非夜光迨夫列程伊川之門敬昭立雪聞周濓溪之道樂寄吟風益友名師甄陶情性經義治事洞貫源流其劬學有如此者若犬大方無隅上德若谷惟本脩儒之學始昭名士之風君律已則八冶七陶待人則四窻六逹情源浩浩叔度波徵德字恢恢太邱道廣朗襟靈於霽月淨塵滓於晴雲謝傳怡情愛聽東山絲竹孔融好客慣陳北海樽罍他若水濬川原芬揚志乘虚寒蔭暍季布諾　於兼金排難解紛展禽信行於岑鼎其爲人有如此者夫豐城寳劍久儲骇電之光峻坂名駒本挾躡雲之志乃君鴻文夙裕鶚薦猶虚蝴蝶階閒芙蓉官冷而　盤雖暫松格獨森寳鐸春宣傳濓洛淵源之學講鐘晨肄備蘇湖教授之規至於漢魏殘碑剔苔偏攷金焦勝境鼓棹時登青山紅樹之鄉詩情益遠碧藻香芹之地文興常豪其居官有如此者此卽苟云美意延年易曰積善餘慶宜乎翔禨盛世炳祉昌期喜腰脚之健康欣子孫之蕃盛也祥龍等誼聯金石交締雲霞屬當懸弧之期申此同門之意爲臚四美共祝九如酒滿牀頭桃來海上所槐和鳴曲律未諧仙館之音但期長命花枝永壯吾園之色謹序　[  婁縣沈祥韻譔]  
[戊子秋夕書懷寄友]  
　　秋燈靜翦夜分時陡覺凄其擾夢思文字有靈常罪我吟懷無恙劇嫌詩安排茶鼎輸僮健理料衣棉憶母慈遊子天涯一回首驚寒瘦骨倍支持豐城劍氣慨沈埋自數平生念屢乖惜死端因恩未了酬情祇覺恨難排身疑濟物時容物事　攖懷勉放懷手植碧梧近千尺漸看生意滿庭階不持半偈悟空空思庽烟雲變幻中賴有童心堪佞佛忍將豪氣曼稱雄聆音曲和孫登嘯齎恨詞徵屈子風後路倘眞悲老大江山圖畫一漁翁經史琴書一擔挑曾傳韻語話題橋修成艷福摺天忌積剩牢愁仗酒澆諧俗可堪容磈礧出塵時或溷漁樵嗟嗟馬齒頻加長試抖雄姿藉解嘲精力年華百感并遑云鏖戰一身輕欲抛凡骨丹難覓便渡陳倉路不平顧我微軀期免疚耐他時輩競成名優遊卒歲何非計儒子林宗抗手迎轉憶昻藏七尺身呼牛呼馬肯隨人擇鄰妙境耽高潔涉世良方騐屈伸不信數奇終李廣尚思天定牖蘇秦閒來偶切窮通想差喜挑燈得句新[  柳隠詞人馬相如未是草]  
[上海四馬路高易公舘内籌振所陳詠南經收河南皖北奉直八月十二至十五日第七十一次振欵清單]  
　　十二日王繼侯洋六元不書名力不從心各一元○王豫昌綢莊募求氣順子洋十元○陳蔣錢四百文○蔣茂榮五元○西昌泰一元○積善堂錢一百文不書名等四户錢二百八十文○南翔不書名洋一元零募錢六百五十文無名氏四百文無名氏三百文隠名氏二百文無名氏一百五十文隠名氏不書名無名氏有心無力人各一百文共捐洋一元錢二千一百文伸洋二元○蘇州劉宅求子病愈除根洋十元○寄螺䇿鰲一元馬車芙一角○蔚長厚寶號交來汀州府正堂募救灾圖說單李光斗鄭宣臣盧子固鄭敬臣謝音夫黄晴波馬旦齋李麗東戴榮軒謝葉貞叚則韓黄子培胡秀林陳介鄭瑞三李樹培黄藻軒許肇唐黄耀躔李樹滋鄭直臣廖光庭賴子雲吳子明許子猷劉翔華巫壁垣謝雲午念八户合助規元念一兩○永記銅洋三元九角爛板開洋五元起漁氏洋一元陳雲笠等十三户洋一角錢一千一百文○京口寶盛銀樓募敬業無名氏法浙生保平安各洋二元無名氏陸生朱忠溪公記各洋一元官寶生力不足沈忠明裘厚生各洋半元愈庭漢無庸氏各三角姚益湘杜金免陳忠翰劉彭才馮連元孔寶生張恆生周信賢朱才甫洪甫各洋二角金德榮顔祥孚徐良栢徐甫生各洋一角共捐洋二十元○閔行同源典募保平安洋一元吳子方半元金子修吳銓卿各三角無名氏張梓園保平安各洋二角蕉榮峰吳立正汪善甫程長春黄孟萬吳各一角共捐洋三元三角肇隆求順遂平安洋二元聊以應命人洋一元世論堂燈求合家平安各洋一元無力氏求平安不書名友記各洋半元求路路能行人三角朱仁甫二角共洋四元江右范鏡川室人禱病獲愈又火災切近均賴神祐助紋五兩八錢王小姐一錢共紋六兩伸規元六兩三錢一分六厘無名氏二元南匯富春堂洋一元青村港廣源典募廣源典探杏使各洋一元李紫求堂乏力子各一角吳慶餘錢五百李方川書名周履芝些些氏各三百四君子一百廿李蔚庭無名氏顧少亭各錢一百共捐洋二元二角錢二千一百換來洋二元另錢四十南梁瑞號洋一元○十三日謹六一山房募洋四元韓梓三元惠邊洋四元弇山退翁二元倚月一元共捐七元姑蘇胡益泰十元羅趙氏一元立大莊交來甬江曹心孚翁餘豐莊四元姚吉洋六元新莊同吉莊寶康莊聚康愼安晉和莊寶豐莊愼源慶餘莊和來莊信源莊各二元衍元莊通德莊資源莊豐和莊各一元共捐洋三十六元○劉鎭於十元金祥生半元周榮金平波各二角周瑞新一角共一元蘇州閱申報人庸齋含珊居各洋五員利蕭室二元庵主人删煩子一元共捐十四元蘇撫署李玉方二元黎永昌十元京口裕泰典求安氏一元鎭江踢無名氏四元沈恆泰八户一元十四日無名氏十元怡大號胡彩堂吳振聲曹錫記大有森無名氏各一元力不足半元居安思危無名氏瑞靄氏各二角共洋七元一角立大莊交來甬江曹心孚翁寗郡書耕草堂姚求合家平安十元太倉汪承望善士求保逹生無害善士十元東塘巿永春典寄來靖方善士錢一千一百三十五文無名氏七百文綠陰書屋花甲老人承志老麓念劬書屋極力補空無名氏各錢二百文悟因子一百共捐錢三千一百三十五文伸洋三元○劉河源泰掣運募補過氏洋一元○大春號周林氏洪榮記洪蔭記各洋半元周仲記三角吳蔚記一角共洋二元四角○鴻城居士洋四元○延康恆記各友洋三元○紅袍子二角○三奇使者八迷道人各洋十元汪琴門一元○朱兼士洋二元願早生桂子人一元昧蘭室四角無錫浙鹽公棧募陸溪氏吳興氏太原氏桃源氏各洋一元蘇垣葉松坡洋半元葉邦晉二角龔秋鈴一角五分汪栽孫一角無名氏五分共洋一元蟻粒齋洋一元聊盡寸心人洋三元嘉興秀水縣署無名氏一元○○十五日滬南叢桂堂凌規元十兩不留名中彩洋三元恆祥一元黎柏軒以炤以銘以煇各洋一元坦直橋程恆豐洋七角頌椿居守　居士昧閒主人鋤花散人許慈泰合家安宜爾居士無名氏鼎益盛生利輝各洋半元祝家唐三角共洋六元怡盛號月餅節省洋一元愧無力三角秦煥章寶華書屋陳蘭記有心無力人介記怡怡子記善記大桂鄭蓉記各洋二角張槐庭陸采候汪子翁孫華記邵和記項連記清和辛記榮記沈林記各洋一角合來洋三元六角錢七百三十五文漢口茶業公所寄來許式卿紋二兩伸規元二兩零三分定海署戴賜卿求痢症速愈洋十元無名氏錢四百陸興帳房募省診氏等十户洋八角五分練塘陳炳奎祈小兒等科塲内外平安洋十元大新號洋一元嘉郡萬隆木號募蘭桂聯輝窒節省秋席洋五元鐵城梁儉洋念四元太倉江乾元紙行銅洋十元姑蘇應如是住洋五元還讀公洋三元袁陳氏一元隆茂行募王仲候洋三角楊定齋鄧劍秋胡祝亭馮阿寶老三元各洋二角唐杜方胡論亭曹寄琴嚴阿四馮老茂應詩刑陳衡甫各一角共洋二元蘇州董善士募悟嫌氏洋三十元馬春記洋二元維揚聚盛號募代福記洋四元履泰行交來陳菊秋洋十元仁壽齋相形室各半元新塲有心無力錢一百四十文范信忠隠名氏馮元奎馮靜初唐琴圃禱慧者胡不柳王權生傳生咸陳翰香各一百文合來洋一元錢一百文○○以上統共收英洋四百一十四元二角五分規元三十九兩三錢四分六厘爛板對開五元銅洋十三元九角錢三千一百五十五文 
[上海四馬路文報局内恊賑公所經收賑捐二月下旬清單]  
　　念五日河南捐杭垣楚郢僧杯渡大和尚經募雪嶺錢四百海峰昌林慧通三户各錢三百本松顯榮二户各錢二百顯差禪義徐凈榮三户各錢一百徐阿三錢四十寶收英洋一元虚對開二元○○廿六日河南捐法國　署汪子久先生募王咎甫梅雪樵汪子久三户各洋五元董仙洲法金磅二磅莫仲武法金磅七磅共寶收英洋三十元○英倫使署張逝先先生募吟湘善士英銀七先令六本士淑莊孔江陰陳萊陽李安宜劉四户各英銀三先令大巴園魯英銀六本士共寶收英金磅一磅○湖南長沙寶成號募公記洋三元張德順蓉鏡軒無名氏三户各二元節省堂一元○安徽胡君爲母求病速痊英四元銅四元金陵洋朋莊椿山翁募鄭酉安江懷定國永康趙名安何書順彭美齋張玉生陳鑒堂劉桂廷劉月橋周傳樓劉萬春凌葆生彭長春余柳堂雙林徐又卿文得祥宋有致張有美李貴和張子初劉子元王志得李松茂張臣周洪盛彭連臣梁鳳之楊文得李永欽趙啓先葉錦四文子立無名氏無名氏三十六户各錢一百共實收四元○二天共寶收四十九元銅四元虚對二元英金磅一磅 
[上海四馬路文報局内恊賑公所經收賑捐二月下旬清單]  
　　念七日河南捐湖南慶記大善士月捐洋十元○○廿八日河南捐高郵武廟丁鏡齋翁募思遐室主人求母病速愈洋一元朋壽堂香貲移賑洋二圓錢五百顧手陳步青洋四圓丁長山李植仁二户合助錢二千董銘記董冠記二户各錢二百共實收洋十圓本埠廣義棧交來福州舘頭厘金局劉炳臣洋二十圓又經林泰來陳鑾芳二户各洋四圓吳炳章五圓朱竹林三圓朱眉仙廬虚竹劉開覺羅輔臣蔣連陞楊學斌劉小溪王鏡蓉和茂號九户各二圓永祥泰陳谷水源瑞號王阿邊洽和號陳恊利葉合泉柯增茂福昌號興號和成號晉春舟　德號十三户各一圓謝炳生林受舟通順號永發號連盛號王輝順益順號隆興通盛德興吳泉泰和春勝鋪典十三户各洋五角泉豐號王萬成二户各三角舘頭普度折酒席六圓九角○海昌周小泉翁來隠姓氏放生了願三圓○長崎徐子琛先生交來瞿錫五翁爲求合家平安并令郎腹痛卽愈讀書智慧二圓○龍邑安成號衆友洋四圓○二天共收英洋一百十元 
 
 
 

Page 10

 
 
   
 
 

Page 11

 
 
[光緒十四年八月廿四日京報全錄]  
　　宫門抄○諭旨四道錄前○黔撫潘奏爲遵旨查閱通省營伍分别完竣摺○又奏爲道員補繳捐銀片○杭撫衛奏爲訓導助賑銀請旨建坊片○晉撫剛奏叅疎防監犯越獄知縣典史摺○又奏叅革知縣虧短穀豆片○又○奏革都司夾片○陜撫葉奏爲知縣甄别片晋撫剛奏爲知縣期滿甄别片○八月二十四日工都鴻臚寺廂白旗值日吏部　見十六名正黄滿八名正黄蒙五名正黄漢七名上駟院十名武備院四名值年旗五名○錫珍榮公各假滿請安○奎潤因伊姪中舉謝恩○山東布政使王毓藻到京請安○工部奏派勘估火神廟工程派出嵩申徐用儀○召見軍機錫珍敬信載瀛王毓藻○現换單袍褂月白領○○貴州巡撫臣潘霨跪奏爲遵旨查閱通省營伍一律完竣恭摺仰祈聖鑒事竊臣准兵部咨光緒十四年二月初三日奉上諭本年輪應查閱湖北湖南雲南貴州四省營伍之期貴州卽派潘霨逐一查閱認眞簡校毋得視爲具文欽此遵卽恭錄咨明提督四鎭轉行各營遵照並將分赴上下游校閱營伍及接閱臣標左右兩營貴陽營曁附近定慶遵義都匀等營兵練各日期先後奏報在案嗣於六月初十日一律竣事冋省清厘積牘並經料科塲事宜伏念臣奉命查閱營伍或親詣考騐或就近調閱總以訓練能否精銳軍實是否整齊以分優劣而定賞罰該官兵等合操各陣步伐尚稱合式施放連環槍砲亦能聯貫各營正署將備千把外額世職武舉槍箭中靶合計在七成以上各營練軍守兵鎗砲中靶合計在八成亦有至九成者當塲分别奬賞統計千把守兵技藝媇熟以臣標左右兩營爲最練軍之槍箭有準以貴陽營爲最皆由該管官平日講求紀律認眞訓練是以得收成効且查左營叅將尚宗光右營遊擊崇恩管帶貴陽練軍留黔補用副將楊正祥隨時帶領兵練於近省窮鄉僻壤巡緝會匪地方藉資安堵尤爲車著勤勞可否仰懇天恩將叅將尚宗光賞加副將銜遊擊崇恩賞加叅將銜副將楊正祥賞加總兵銜以示鼓勵之處出自逾格鴻慈其有弓馬生疏之丹江營守備何瑞烈請以千總降補貴陽營千總葛占魁以把總降補鎭遠鎭標把總胡玉湖黎平營把總田得勝都江通判親標把總劉士英均以外委降補古州鎭標外委林祥元以額外降補安順營額外滕代偉以馬兵降補以示薄懲此外各營將弁技藝稍次者勒限學習隨時調操用觀後効又有管帶石阡營練軍記名總兵鄒有鎭遠鎭標右營練軍哨長補用遊擊王春生亦係弓馬生疏業已撤差另行派員接辦臣仍飭緑練各營將弁督率兵練勤加操習務使藝臻純熟咸成勁旅仰副聖主整飭戎行之至意臣謹會同雲貴總督臣岑毓英貴州提督臣羅孝連合詞恭摺具奏伏乞皇上聖鑒訓示謹奏奉硃批兵部議奏欽此○○潘霨片再查補用道銅仁府知府王憲曾於鄭工二次捐輸案内報捐離任請開知府本缺歸道員候補經臣奏報並以該員在黔年久熟悉情形附片陳請暫緩送部引見各在案嗣准吏部咨行查户部覆稱王憲曾在貴州鄭工捐輸案内捐銀八百六十四兩請離知府任該員係應加五報捐離任計欠實銀四百三十二兩應令補交俟繳清核准再行照便辦理等因具奏光緒十四年四月初七日奉旨依議欽此欽遵咨行到黔當卽檄行藩司轉飭遵辦兹據該司史念祖詳稱據該員王憲曾遵照指駁補繳加捐離任捐項實銀四百三十二兩赴庫兌收清楚彚入三次册報詳先行覆奏前來臣覆核銀數相符除咨部查照外謹附片具陳伏乞聖鑒謹奏奉硃批户部知道欽此○○衛榮光片再查河南鄭州决口黄流泛濫小民蕩析離居嗷嗷待哺經臣督同司道設局廣爲勸捐解豫濟賑並將捐銀在一千兩以上者照例奏請建坊在案兹據籌辦河南賑濟捐局司道詳據前任桐鄉縣訓導顧端揆等呈稱遵父遺　並奉母命湊集庫平銀一千兩交局解豫助賑等情具詳請旨建坊前來臣覆查無異核與建坊之例亦屬相符合無仰懇天恩俯准前任桐鄉縣訓導顧端揆爲其故父五品封職顧瑛存母五品命婦顧袁氏在於原籍上虞縣地方自行捐資合建一坊給予樂善好施字樣以昭激勸謹會同河南撫臣倪文蔚附片陳請伏乞聖鑒訓示謹奏奉硃批着照所請禮部知道欽此○○山西巡撫臣剛毅跪奏爲特叅踈防監犯越獄之知縣典史請旨良别革審勒緝恭摺仰祈聖鑒事竊襄垣縣知縣沈士鑅禀報光緒十四年六月二十七日卯刻據該縣典史馬壽昌申報監禁斬犯王三軍犯韓棋徒犯許七許克成四名於二十六日夜五更時分乘禁卒人等睡熟扭斷鐐銬越獄同逃隨親詣勘訊督率丁役追拿無踪等情據此臣查王三係直隸威縣人因搶奪騾馬拒傷事主郭貴保等平復審依搶奪傷人未死如刃傷者首犯斬例擬斬監候經部覆准入於本年秋審情實之犯韓棋係直隸廣平縣人因聽從王三搶奪事主郭貴保等騾馬並未帮同拒捕審依爲從發邊遠充軍例擬發邊遠充軍經部指駁審照原擬咨覆甫准部覆之犯許七卽許萬奇係直隸廣平縣人因聽從逸賊賈縫淋紏竊事主連留喜染房衣布等物臨時行强該犯聞喊先逃事後知情分贓許克成係直隸廣平縣人因聽從逸賊胡四秃子行竊事主黄趙氏家錢物臨時行强該犯聞喊先逃事後知情分贓均審依知强盜後而分所盜之贓數在一百兩以下照共謀爲盜臨時畏懼不行事後分贓减一等杖一百徒三年例均擬杖一百徒三年經部覆准監候待質之犯該管獄有獄各官於監獄重地不知愼密防範致秋審情實並斬犯軍徒人犯四名越獄同逃實非尋常疎忽可比且難保非刑禁人等鬆刑賄縱亟應提省審究照例叅辦據該管道府揭由按察使會同布政使詳請奏叅前來相應請旨將管獄官襄垣縣典吏馬壽昌革職拿問提同刑禁人等確切訊辦有獄官襄垣縣知縣沈士鑅革職留任按限勒緝並請勅部將斬犯王三於本年秋審册内扣除俟緝獲另行審辦除將該典史先行撤任飭司委員接署並飭勒限嚴緝逃犯王三等務獲究報外所有疏防監犯越獄緣由理合恭摺具陳伏乞皇太后皇上聖鑒再襄垣縣典史員缺晋省現有應補人員應請扣留外補合併聲明謹奏奉硃批另有旨欽此○○剛毅片再據布政使張煦詳稱五寨縣知縣張書紳撤省卸事其任内交代據接署知縣崔曉然查明虧短穀豆四千二百餘石屢催未交現在二叅巳逾自應叅追以重倉儲並聲明張書紳虧短穀豆數目該前後任詳禀互異俟檄調來省飭由太原府督同會算務得實虧確數再行造册咨部等情呈請先行奏叅前來相應請旨將撤任五寨縣知縣張書紳摘去頂戴勒限四個月清交限内全完卽行開復逾限不完或完不足數再行從嚴叅辦除飭取應行分賠上司職名咨部立案外理合附片陳明伏乞聖鑒謹奏奉硃批着照所請該部知道欽此○○剛毅片再緑營都司總司糧餉責重操防非勤能精細之員不足以資整頓兹查潞安協中軍都司崔昭明向稱明幹經臣於光緒十二年補辦軍政案内保荐卓異乃該都司於得保後漸染嗜好日就頽靡不能督率部伍認眞操防且查其經理兵米諸多含混現當整飭營伍之際似此不職之員亟應從嚴叅辦以儆効尤未便因保荐在前稍涉廻護據該管協副將禀揭並由太原鎭總兵咨請奏叅前來相應請旨將潞安協中軍都司催昭明卽行革職以儆顢頇而肅戎行除咨部查照外理合附片陳明伏乞聖鑒訓示謹奏奉硃批着照所請兵部知道欽此○○葉伯英片再准部咨道府州縣無論何項勞績保奏歸入候補班人員到省予限一年察看才具分别補用等因兹有候補班前知縣李壽昌於光緒十二年十一月到省已試看一年期滿例應照章甄别據署藩臬兩司具詳前來臣查該員才具明敏辦事安詳堪以繁缺補用謹會同陜甘總督臣譚鍾麟附片具陳伏乞聖鑒謹奏奉硃批吏部知道欽此○○剛毅片再前准部咨嗣後道府州縣分發外省試用人員令於到省期滿後由各該督撫詳加考核等因歴經遵辦在案兹議叙試用知員許涵鴻截取進士試用知縣陳毓光先後到省均已試用一年期滿據藩臬兩司加考會詳請奏前來臣查議叙試用知縣許涵鴻心地樸誠截取進士試用知縣陳毓光才具穏練考以律例俱能明白曉暢堪以留晉照例歸於各本班補用除將各該員履歴清册咨部查核外理合附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十四年八月廿五日京報全錄]  
　　宫門抄○諭旨一道錄前○分選單○發抄硃批四道○御史何奏爲刑部監禁人犯請飭迅速清理摺○又奏爲外省人犯卽請定章程片○疆撫劉奏爲廢員出力擬請减釋摺○又奏爲烏魯木齊滿營官兵遷併古城日期摺○又奏爲烏魯木滿營左翼佐領委署片○又奏爲新疆隨剿各武員由軍立功奏留補用片○陜督譚奏爲知縣呈請改就教職片○八月二十五日内務府國子監廂紅旗值日兵部引見三十二名宗人府十一名鑲白滿十四名鑲藍漢九名謨貝子等各謝署缺恩廣東按察使王之春請訓並請假一個月○侍衛處奏派保和殿監試之王大臣派出頭班那王克侯全福芬車訥欽泰二班濓公恩公瑞啓富陞賡音布兵部奏派演放水師砲位派出那公恩全掌儀司奏初一日祭奉先殿謨貝子行禮○召見軍機六額駙烏拉喜崇阿張英麟王之春○光緒十四年八月分選單小京官大理寺寺丞陳毓熊順天監道湖北督糧夏宗彛浙江廕知縣山西陽城賀松蔭安徽附州同湖南武岡李吉陞正紅旗學生吏目湖南澧州雷凌漢四川監巡檢廣西恭城趙定熙河南監典史江蘇安東周恒貴山東監廣西隆安吳啓順天監○發抄沈秉成奏請以知縣張棠蔭補懷遠令奉硃批吏部議奏欽此○又蒼梧等縣被水撫恤情形奉硃批覽奏均悉着卽飭屬分别妥籌撫恤毋任一夫失所餘依議該部知道單片併發欽此○又武宣縣屬被水撫恤奉硃批覽欽此○又請酌保剿辦黎匪出力員弁奉硃批着准其酌保數員毋許冐濫欽此○○福建道監察御史臣何福堃跪奏爲刑部監禁人犯多請飭迅速清理以昭欽恤恭摺仰祈聖鑒事竊維刑部爲執法衙門遇有八旗五城巡捕營等處鎖送人犯無論情節重輕犯罪首從往往收禁監獄獄卒需索凌虐窮極慘酷堂司各官雖精明廉察不能一一周知此項人犯定案後或徒杖完結或枷滿釋放非皆擬重辟而其久淹囹圄傾家者瘦斃者一年之中不知凡幾沉冤無訴深可哀矜伏讀咸豐十年六月上諭刑部現審事件與彚題會審各案均有定限例義本極嚴明承審司員如果照限完結何至案有留牘獄多繫囚此後着該部堂官飭令承審司員務須遵例迅速審結不得怠玩遷延致有積壓如有任意因循逾限不完者卽着咨部照例議處等因欽此又恭讀咸豐十一年五月上諭刑部辦理案件理應及早定讞以省拖累若經年累月案懸莫結甚至監斃多名殊非朕欽恤庶獄之意着刑部迅將歴年未結各案逐一清厘等因欽此聖訓昭垂允宜遵守廼近聞該部監禁案犯已積至二百五十餘人較光緒七八年間幾加一倍其中新收固多而拘禁已久未經審結者亦復不少夏則人多穢積疫癘薰蒸冬則風雪交侵肌膚拆裂其死囚原無足惜而罪輕者殊堪憐憫相應請旨特諭該部堂官嚴督司員將情罪較輕無難速結之案迅卽清理分别發落釋放以重民命至例定現審期限近則視爲具文並請旨飭下該部實力整頓確遵定限辦理毋再因循延緩以致日積日多臣爲清理刑獄起見是否有當伏乞皇太后皇上聖鑒謹奏奉旨已錄○○御史何福堃片再查外省人犯惟重罪收禁監獄餘或令人取保或派役管押與重囚本有區别不知一經管押卽有需索凌虐其弊與獄卒無異近年外省章程令所屬州縣每月將監禁人犯管押人犯各造案由姓名清册分别舊押新收開釋實存詳報院司道府以備稽核立法本甚周密該州縣於監犯月報尚不敢有所欺飾至管押一項多未從實開報有覊押經年而月報無名者亦有本無其人而裝點案由臚列名姓爲下月詳報開釋地步者由是良法美意祗成具文擬請旨飭下各直省督撫隨時派委妥員嚴密訪查飭令該州縣一面造册詳報一面榜示各城門旣可備委員之稽查並可杜胥差之私押至新舊任交代時應限新任官於半月内將接收管押各犯先行詳報出具並無欺隠甘結自此次通飭後如有仍蹈故轍被委員查出或别經發覺者從重懲辦委員有徇情受賄不據實禀覆者並治以應得之罪如此明定章程庶管押人犯不至濫收久覊似亦整飭吏治之一端也臣風聞所及謹附片具陳謹奏奉旨已錄○○尚書銜甘肅新疆巡撫二等男臣劉錦棠跪奏爲廢員出力擬請减釋恭摺具陳仰祈聖鑒事竊照廢員張榮陞係廣州駐防漢車廂藍旗人曾補廂紅旗驍騎校因患骽疾原品休致支食全俸在旗聚賭發往烏魯木齊等處効力贖罪又廢員趙清韶由山東文生報捐江西候補通判解餉進京由都察院條陳管見發往軍台効力復在配潛逃赴部控告回台廢員改發新疆充當苦差於光緒十年正月四月先後到配迄今四五年該廢員等各安配所頗知愧奮節經派令隨同官兵在精河西湖一帶防守深爲得力經臣卷查効力廢員武鳳明順於光緒六七兩年先後到配各安酌所派同隊伍在南山無水隘口恊力防守深資得力經前烏魯木齊都統臣恭鏜具奏光緒九年九月初四日奉旨准其釋回欽此今廢員張榮陞趙清韶各安配所並隨同官兵各處防守深爲出力請釋回籍核與辦過成案相符合無仰懇天恩將該廢員張榮陞等减釋之處出自鴻慈謹恭摺具陳伏乞皇太后皇上聖鑒　敕部核議施行謹奏奉硃批該部議奏欽此○○尚書銜甘肅新覆巡撫二等男臣劉錦棠跪奏爲恭報烏魯木齊滿營官兵遷併古城到防日期謹繕摺具陳仰祈聖鑒事竊照旗營遷併古城定議已久本年春間據該工程局委員呈報古城衙署兵房各工漸次完竣請飭赶緊遷徙以資照料當經飭據藩司議給盤費車輛鹽菜等項並借支俸餉以使清理刻期就道去後兹據古城城守尉德勝呈稱飭派署翼佐領德克吉本帶領烏魯木齊滿營頭起兵眷署右翼防禦伊克精額帶領烏魯木齊滿營二起兵眷並軍裝車輛曁該城守尉率帶書吏戈什人等先後起程於六月初四初七初九十一等日均到古城防所各按旗色方向安置等情呈報前來臣覆查無異所有舄魯木齊滿營官兵遷併古城到防日期謹會同伊犁將軍臣色楞額陜甘總督臣譚鍾麟恭摺具陳伏乞皇太后皇上聖鑒謹奏奉硃批該部知道欽此○○劉錦棠片再署烏魯木齊滿營左翼佐領連喜因案撤任所遺員缺查有卽補協領德克吉本堪以委署據古城城守尉德勝呈請給委前來除由臣檄委外謹會同伊犁將軍臣色楞額陜甘總督臣譚鍾麟附片陳明伏乞聖鑒謹奏奉硃批兵部知道欽此○○劉錦棠片再投効新疆及隨臣征剿各武員多由軍營立功堪資差遣除曾經奏留改留甘肅補用者均毋庸議外其有未經奏改者亟應照章奏明改留甘肅新疆補用以資得力而符定制兹查有現署理阿克蘇鎭總兵頭品頂戴題奏提督雲騎尉世職阿爾杭阿巴圖魯董福祥頭品頂戴題奏提督倭欣巴圖魯張俊頭品頂戴記名提督訥齊欣巴圖魯杜錫斌頭品頂戴記名提督奇臣巴圖魯張宗本記名提督年常阿巴圖魯楊先勝記名提督訥恩登額巴圖魯趙奉樂記名提督利勇巴圖魯中允誠提督銜肈怐總兵年常阿巴圖魯禹中海題奏總兵博卿額巴圖魯查春華儘先補用副將張天有副將銜儘先補用叅將育勇巴圖魯張宗文叅將銜儘先補用遊擊藍德清二品頂戴儘先補用遊擊武勇巴圖魯廖克明儘先補用都司張鴻疇等十四員均在新疆帝隊迭著戰功熟習邊防營伍若以原官原銜留於苦肅新疆儘先補用於營伍邊防實有裨益合理仰懇天恩俯准將董福祥等十四員一併留於甘肅新疆補用出自鴻慈除飭取該員時履歴清册另咨送部並俟續查尚有堪留差遣之員再行陳奏外謹會同陜甘總督臣譚鍾麟附片具陳伏乞聖鑒訓示謹奏奉硃批着照所請兵部知道欽此　○○譚鍾麟片再據甘肅布政使譚繼洵按察使方　翼會詳准鞏秦道姚協贊咨稱秦州直隸州知州余澤春轉據兩當縣知縣周兆璋禀稱兆璋年五十七歲廣東進士以卽用知縣分發甘肅補授兩當縣知縣十一年七月到任自揣才難肆應恐致貽誤地方呈請開除知縣缺改就教職回籍候選等情轉報到司查前奉部咨嗣後各省甄别州縣各官倘僅係難膺民社並非貪　之員其年力品學實係堪任學官奏請以教職改用應令該督撫詳細聲明毋庸定以半年之限准以教職各按出身歸於應補班内選用等語查周兆璋以卽用知縣補授兩當縣知縣在任三年尚無貽誤惟才乏宏通難膺民社兹據呈請改就教職核與部章相符會詳請奏前來臣查周兆璋人品端正學問優長年力尚健堪任學官合無仰懇天恩准予開缺改就教職回籍候選除咨部查照外謹附片具奏伏乞聖鑒訓示所遺兩當縣缺應請扣留外補合併陳明謹奏奉硃批着照所請該部知道欽此 
 
