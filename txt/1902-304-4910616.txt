# 1902 - 304 - 4910616

 

Page 1

 
 
[順天闈墨出書] [  圖書集成局白]  
　　各省闈藝本局首先覓到次第刊行藉副諸君子先覩爲快之意順天鄉試萃各省英才人彀之文尤足爲四方程式本局預倩汴省友人於榜出後將闈藝飛速遞來用新鑄鉛字排邼定於今日出書每部價洋一角六分其解首經義三篇列於論策之前者係照闈中原刻未敢率爾妄更有識者必能鑒及也此佈　 
[湖北闈藝出書] [  圖書集成局百]  
　　此次湖北鄉試論策各題類皆簇簇生新與他省之謹守範圍者迥乎有别迨闈墨刊行各藝果皆新頴異常有五花八門之妙本局爰急用鉛字排印以公同好每本價洋一角六分躉批從廉欲購者請速臨申報館申昌書室及各書坊選取可也此佈 
[直督袁慰帥奏陳已故大員孝行可風摺]  
　　太子少保北洋大臣直隷總督臣袁世凱跪奏爲已故大員至行可風懇恩旌奬仰祈聖鑒事竊據新疆布政使署直隸布政使周浩直隷按察使楊士驤長蘆鹽運使汪瑞高淸河道李樹棠東邊道袁大化記名道洪恩廣等聨名呈稱已故承龔一等肅毅侯候補四品京堂李經述安徽合肥縣人原任大學士直隸總督臣李鴻章之子田一品廕生刑部員外郎中式乙酉科江南鄉試第二十一名舉人故大學士奉命出使俄德英法美各國特賞三品銜隨同出洋二十七年九月二十七日故大學士於全權大臣差次因病出缺奉旨承襲一等侯爵無庸帶領引見以四品京堂候補二十八年二月二十八日以哀毁致病歿於喪次年三十有九該故襲侯生有至性操履端嚴故大學士以其奇慧夙成特所鍾愛故大學士總督直隷前後垂三十年文武寅僚大半舊部該襲侯隨侍在署閉户讀書未嘗有一私交問一外事親戚故舊亦無一人能干以私前居母喪哀痛嘔血故大學士見其毁瘠深以爲憂遇極慟時輒手爲撫摩以親在不毁爲朂該故襲侯乃强自抑制廬次則銜哀枕塊寢門則委婉承歡執禮無違一時稱歎前歲大學士拜全權大臣之命冐暑北來自冬徂春積勞觸疾時發時止至秋增劇臥閣五旬該故龔侯跬步不離勞瘁臻至及大學土出缺旁觀早慮其不支未及二旬果以觸發痰喘舊疾綿延五閱月竟以丕起故大學士身故後疉荷朝廷恩禮飾終之典至優極渥該故襲侯每聞恩旨卽感勸逾時忠孝之誠根於天性固有鬱結而不可解者秉性本厚能耐勤勞隆冬不裘成夏不葛顾食　約有非寒士所能　平日取子極爲　服而見義勇爲性好施　丙申　　太　之　丁酉湖北之烫　捐巨金數至　　至　　人　及感頌不意自以家　受恩志在報稱勉爲有用之才歴代史事最爲研究旁及唐宋說部近而國朝故　凡有購治體者皆能講其源流一時推爲異才謂其成就方遠年未强仕　以孝死有識同悲該司道等與共鄉　服官幾輔見聞旣確不忍聽其湮沒弗彰呈請轉奏等情前來臣查已故承襲一等侯候補四品京堂李經述忠勘世胄學行兼優純孝隕生至性可憫該司道等臚陳各節均是實在情形李鴻章以盡瘁隕身朝廷軫念逾恒恩禮至爲隆重李經述仰承門蔭早鬱時名以有用之才際方壯之　正期異日爲國家效力不負聖明延賞之恩延以哀毁遽夭天年深可痛惜伏讀光緖十三年六月初十日上諭已故國子監司業治麟至性過人學行　美伊父景廉病篤時該員竭力侍奉積赢成疾丁憂後哀痛過深遂致沉疴不起實屬天性純篤孝行可風治　著准其列入國史館孝友傳以示旌奬等因欽此仰見朝廷教孝勵俗彰善樹風之至意孝經遽與漒麟事同一律行迹均卓然可傳合無籲懇天恩准其一例旌奬列入國史館孝友傳不　宗臣羲方之　益籢聖朝孝治之隆理合恭摺具陳伏乞皇太后皇上聖鑒訓示謹奏 
[諭旨恭錄]  
　　九月二十六日内裘事處口傳奉旨貴恒現在續假所有派出吃肉騎戯著卽撤下欽此 
[本館接奉電音]  
　　昨日午前京師飛電傳來上諭二道旨一道敬謹譯登○十月初六日奉上諭吏專奏知府應行難避請旨簡調一道　隷大名府知府著馮汝　調補曹元著調補山東靑州府知府欽此同日奉慈禧端佑康順昭　　　善　欽獻崇熙皇太后懿旨大學士孫家襄著加恩免其帶領引見欽此同日奉上諭吏　尙　　　　兵　尙　　　　　左　御史陸潤庠加恩均著在紫禁城騎馬欽此　 
[宫門抄]  
　　　　二十一　　　　　　處　日　白蒙引見九員　和　七員　明　大員健銳鶯二十四　　　　　　　　請勞請化　　　發往雲南以知府差遣委用恩劉彰年吳鈁預備召見崑中堂續假十日　　　　　口外賜奠派出普　錫明恩福文光惠　又奏派前引備引大臣派出阿王麟公召見軍機及劉彰年吳鈔○二十二日吏部翰林院廂黄旗値日侍衛處引見二十四員山東曹州鎭總兵龍殿揚請　並請假一個月阿王　充前引大臣恩徐賡陛預備召見容王請假十日吏部奏派騐看月官之大臣派出成章張英麟郭曾　特　愼李紱藻徐會　松溎恩順秀林謝希銓宜烈誠壽陳　禧攀桂慶秀王祖同召見軍機及龍殿揚徐賡陛二十三日户部正黄旗値日無引見江蘇候補道徐賡陛謝恩延慶預備召見内閣呈進勾到奉召見軍機及延慶　 
[解賠欵]  
　　湖北訪事人云藩司瞿賡甫方伯與善後局會詳以辦理各州縣之籖捐現奉飭攺爲賠欸捐現新家賠欵每月需解二十萬兩刻不容籖谷州縣若不如期解到司局卽無以應付　請令各州縣按月批解其　省　遠赶解不及者淮其二月一解如　　　　是也宜施鄖三府則按季批解一次皆不得逾　　逾　不　　酌與處分以示警戒聞現巴奉兩院批准悉照所　　　矣 
 
 

Page 2

 
 
[太守回任]  
　　紹興訪事人云正任紹興府尊熊再靑太守起磻前因奉文調辦文闈内監試所遺篆務藩憲委趙漁衫太守惟瑜代理已逾兩月兹熊太守闈差告竣誠大方伯飭令回任涓吉月之初三日受事預先專丁至署諭知書役整備一切矣 
[帥節過皖]  
　　安慶訪事友人云九月十九日之夜卸任四川總督奎樂峯制軍乘舟抵省小泊招商局碼頭皖中文武各官均往迎迓制軍獨留撫憲聶仲芳中丞在舟宴飲藉談國事至更魚三躍中丞辭回節轅制軍卽乘威靖兵船東下 
[資遣韓民]  
　　温州訪事人云上月某日有朝鮮漁户十九名操舟至平陽洋面遇風而覆經人救起由縣主遞送瑞安轉送至郡永嘉縣秦魯蘋大令照章日給鹽菜銀以資餬口旋於二址七日由温州府王雪樓太守札委王　初少尹押發靑田遞至通商口岸資遣回國亦可謂曲盡柔遠之經矣 
[土匪又起]  
　　厦門訪事人云漳州府屬長泰縣東寨樓土匪賴大乾等聚衆劫掠經前署漳州府孫太守邀同紳耆林朝棟觀察至彼處安撫給費洋銀六千元解散地方得以安靜兹該匪以孫太守卸事死灰復萌如前肆横搶劫水師提督楊西園軍門派練兵右營勇丁四百名續派福律軍前營練勇一百名赴漳會同漳州鎭總兵進剿近因匪勢日盛蔓延泉州府屬安溪等處陸路提督黄芍巖宫保派福銳練勇二旗至是處防堵 
[名臣合祀]  
　　揚州訪事人云宋范文正公專祠紅羊劫後片瓦無存然故址固猶在焉公裔某廣文近見運司程雨亭都轉興修各廟宇及明臣史閣部祠因亦至淮南總局禀知轉懇運憲撥欵重建文正公祠旋奉局員批示云范文正公功德在民向附祀於文廟東廡享食千秋其專祠在平山堂惟工程浩大公欸難籌恐未能邀准因思平山堂後向有歐陽文忠公祠屋宇閎敞且同爲宋賢何如合祀每年春秋兩秀仍由該教諭請領祭品錢文備辦祭品以崇祀典仰候詳奉運憲核示飭遵再行移咨府縣立案可也 
[鹺公祭]  
　　揚州訪事人云劉忠誠公於九月初五日　於位兩淮官商於上月二十七日虔備牲醴假康山曾文正公祠設位公祭是晨由運憲程雨亭都轉主祭各官商均衣冠濟楚隨班行禮必敬必恭亦足見忠誠公之遺愛在人也 
[恭宴主試]  
　　福州訪事友人云福建正副主試戴吳二星使自揭曉後小駐行旌閩省各官設席八旗奉直會館恭請宴飲是日晒擬演劇侑觴因戴星使有服暫令停止入座相叙甚懼始各辭别 
[需材孔亟]  
　　福州訪事友人云羅稷臣京卿籍隷八閩才猷練達向蒙合肥李文忠公識拔光緖二十三年奉命出使英法義比等國于交涉一切均能措置裕如嗣以政體違和奏請開缺蒙恩兪允未及回京覆命旋里養疴已數月於兹邇者朝廷以時事艱難需才孔亟電飭浙閩總督許筠庵制軍仲令北上無如京卿病未稍减未能感激馳驅又京卿之兄醒庵觀察歴聘俄英法德諸國均深通彼國語言文字前亦受知於文忠公委辦天津船鳴事宜與現任山東撫憲周玉山中丞爲莫逆交此次中丞開辦山東礦務電請觀察前往襄贊觀登感恩知已慨然許之已於上月十五日力疾起程矣 
[派兵剿匪]  
　　厦門訪事人云漳州土匪日形猖獗日前提憲楊西園軍門派練兵右營勇丁四百名赴漳剿辦嗣因匪勢頗盛所派勇丁不能支持上月十九日軍門續派福健軍前營練勇一百名迅速赴漳相機剿撫 
[機鬥宜懲]  
　　紹興訪事人云紹屬濱海一帶類皆煮鹽之户良莠不齊每喜集鬥最爲惡習有餘上毗連甬境之莊家埠山民與聚族而居之謝姓村農本有積怨旋因口角細故不肯干休互集壯丁於上月二十六日黎明恃衆械鬥如臨大敵相恃至午未散謝農忽放鳥槍内實細彈致傷莊民三人始各退回已殞其一尙有二人傷亦甚危現擬禀官請騐矣 
[清丈基地]  
　　松江訪事人云松郡官塲奉到省憲札文遵政務處奏定章程飭就郡中起建中學堂以植人才前府尊余太守照會城鄉紳董籌欵舉行太守旋受代而去新任許子原太守查閱原卷於日内札知華亭縣轉飭丈量吏書就府署東偏曠地逐一淸丈開列四至繪圖貼說呈覆聞此地爲郡志所載係勝國季年某紳富之花園國初尙有樹木池石尙有存者赭宼時竟爲理骨之所入夜隣火熒熒行人避道今擬於此勘築學舍爲諸生誦讀之所滄桑轉　亦不禁感慨係之矣 
 [P厦門缺米> 
　　厦門訪事人云厦門爲通商口岸人烟稠密食指甚繁全賴各處米商運米前來以資接濟近日因來源甚少以致米價飛騰每洋一元只購米十八斤貧苦小民異常焦急道憲延少山觀察關心民瘼卽商同義倉諸紳董提撥公欵遄赴安南蕪湖等處採辦米石裝輪回厦設局平糶以安民心 
[揚成錢市]  
　　揚州訪事人云近來制錢異常短絀孔方兄身價日高現關紋每兩値制錢一千二百餘文墨西哥銀圓每枚兌錢八百三四十文小洋銀每角七十四五文誠近數年來所未見也不特市面因减色而經紀小民受虧尤甚不識在上者亦有善法維持否也　　 
[厦門火警]  
　　厦郡訪事人去上月初二晨鼓浪嶼通商局附近福記棧不戒於火冐穿屋頂街鄰聞警齊出救援得即烟消火滅僅焚去小屋五椽至十四日午前十點鐘時關仔内鳳儀宫前某整容店又兆火災幸時在日中鄰居帮同竭力灌澆得以卽時撲滅未致成災○上月二十日晚石碼鎭米街又不戒於火鄰右聞警悉出救援始得告熄計共焚去房屋十二間 
[温州火警]  
　　温州訪事人云上月十七夜三鼓時温州坟口大街寳興苎麻店忽報火起其地適居閙市店鋪如林加之亢旱兼旬城濠水涸以致火勢蔓延拉朽摧枯直燒至簡巷中爲而止始口治有高墻堵禦然被燬者已多至四十餘家矣 
[武林火警]  
　　杭州訪事友人云艮山門外離城五里之遙地名横塘一小市廛也上月二十七日之夜祥和雜貨店因火油燈失愼致兆焚如僻處鄉間救火之具未曾整備一時未能即熄計焚去房屋二十餘間 
[浙省官塲紀事]  
　　杭州訪事友人云處州釐局總辦王太守晉觀現屇期滿由局憲札委候補府郭太守之楨接辦○雙林釐局李大令向庭亦届瓜代委候補知縣楊大令鍾俊接辦○遷善局委員張申伯大令前因調簾暫將交卸由臬憲湍廉訪委李大令鍾裕代理張大令出關後奉札飭回本差於上月二十八日到局任事也台州土藥局差現委候補同知顧司馬恩義辦理○革員張健芳前因仙女廟販米出洋一案牽涉管押於九月二十八日由藩臬兩司札委王大令朝俊押解革員赴揚候訊大令卽於是日起程 
[鷺島客譯]  
　　厦門訪事人云民間典買田房店屋成契交價後例須赴地方官署投稅方准管　兹因同案城廂内外各居民咸藉教民 
 
 

Page 3

 
 
爲護符相率匿契不報以至稅餉日虧日前同安縣成大令面禀興泉永道延少山觀察照會英國郝總領事如各教民置買產業須與平民一律報稅如仍隱匿不報若被察出照例究罰充公以儆效尤○積匪陳猫精平日結黨横行商旅居民均受其害歴經地方官飭捕訪緝匪以信息靈通無從弋獲日前提憲楊軍門派弁至溪岸街拘獲闖棍鄭德一名解至半途鄭匪膽敢糾黨持械攔截因得一并就擒解送厦防廳訊實口供釘鐐收禁○上月某日厦門金成春紙行由漳運來紙貨一船赴關報騐駛至　礁擱淺被是處匪徒刼掠一空雖經禀請地方官查緝恐難珠還合浦也○厦地人烟徟密街道狹窄異常一遇火灾往往蔓延無際日前廳憲黎司馬諭令各房主以後重建房屋須將兩旁街道各退讓一尺門前所盖凉篷板篷亦一律拆去俾免疏虞誠防患未然之道也○有某甲者向在某洋行執業某日因事回家行經某處火塲旁巖牆突然傾覆傷及太陽穴到地不省人事途人見而舁至醫院越日因傷殞命醫院中人因不知姓名草草收殮代爲瘞埋其母以子久出不歸至行詢問則稱已回家多日氏知有異惶急萬分嗣聞有人傳言有某處墻倒傷人之事急往醫院查詢見有留存衣服視之果確不覺慟哭失聲傍人聞之咸爲酸鼻○謝姓昆季三人係漳州府海澄縣塔層尾社人向經商於外洋頗有積蓄日前附某輪船遄回故里駛至大嶼頭港面突來盜船數艘一躍而過共被劫銀洋二千餘元事後謝某據情禀明提道廳各憲飭捕會營嚴緝○上月某日太古洋行西安輪船由申進口船中有拐匪二人携有小孩二名賣辦黄君以其形迹可疑當將拐匪及小孩一併扣留送交洋務局移送厦防廳懲辦 
[沙堤旭日]  
　　沙市訪事人云江陵縣屬各鄉每届新榖登塲後時有無賴之徒廣開賭塲演唱花鼓戯姦情盜案往往由此而生縣主張芸生大令三攝縣篆深悉此等惡習爰于日前出示嚴行緊止并責成團紳族長剴切示諭如有陽奉陰違一併拿究力挽頽風大令有焉○天氣亢陽久未下兩縣官祈禱效騐毫無至九月初十日夜雨師始命駕而來簷溜琤琮通宵不絶至十一日午初始止田間維未能沾足然已可稍慰三農之望已○荊宜施道濮察於上月十三日乘某輪船晉省蓋督憲張宫保將赴兩江新任特送旌麾並禀陳公務也　 
[甬江瑣記]  
　　寗波訪事人云近因姚江棉花上市各錢鋪藉此居奇貼現每百元一元四角有奇而米行中亦以相率加價每石陡漲四五角且百物昻貴小民謀生甚不易也○寗波南鄉有某姓家頗稱小康於月之十六夜更魚四躍突來盜匪三十餘人手持洋槍入内搜拓某姓見賊勢凶勇不敢發馨任具飽擄而去臨行又擄一九歲孩童而去翌晨鳴保禀明鄞江司徐筱山二尹卽日帶同幹役至該處騐勘後當傳捕班限日道查 
[五茸衰艸]  
　　松江訪事人云城中蒙學堂經紳士龔周二君經理成效大著近復禮延日本某君充堂中教習已於前日到堂矣○府署待詔某申前日在舊婁縣街與某蕩婦途中叙話爲無賴所見口角諷剌各不相下繼至用武受創而歸禀之府憲許太守立派稿案帶某甲至華署請騐適縣主林霨生大令公出未歸乃倩吳少尉騐視聞俟大令歸署時再行核辦○西門外東嶽廟向爲賭窟自經數邑尊屈吉士大令巖禁後若輩遂銷聲匿跡近則日久玩生提轅小隊向有規費賭徒以旋作旋輟吝不開支哨弁遂間日乘隙驅捉某日復跨馬帶同隊勇四各風馳而　 
往賭徒一見星散驆兵遂拿獲杏生一名牽曳至西城口由哨弁升座研訊迫令供出賭首慶祥及楊某等人杏生堅稱不知哨弁飭拖下責軍棍若干旋曳之西去不知如何辦理也 
[綽楔增光]  
　　本邑洒掃局自光緖二十六年份起彚名禀請督撫定題奏貞孝烈婦黄陸氏等三十六口兹奉禮部核准奉旨旌奬昨日縣主汪瑤庭大令奉到部文飭吏繕就黄榜發貼通衢定於本月十七日迎主人祠　 
[緝獲盜犯]  
　　川沙廳陳桓士司馬以日前高家行鎭同豫典鋪被劫一案日久未獲贓盜移文上海縣署請飭差協拿並頒賞格無論軍民人等如能拿獲全案盜犯者賞洋五百元昨由縣差薜貴在大東門拘獲此案盜犯劉義昌蕭福春兩名立卽禀明汪大令諭令押候備文解往川沙歸案訊辦 
[賽馬再誌]  
　　昨爲西人賽馬之第二日共賽九次第一次七馬天津西客代麥蛤利蛤勝衣帽紅馬黑第二次十八馬培培代大孚勝黑衣藍背心帽黑馬黑第三次二十三馬大津西客代麥蛤利蛤勝衣紅帽黑馬白第四次七馬小茄門代老勃生勝衣帽紅馬白第五次五馬順全隆勝黑衣黄背甲帽黄馬白第六次九馬牛莊薄司勝衣黑帽白馬灰第七次四馬果夫勝衣帽緑馬黄第八次十五馬天津客代恊隆勝衣紅帽白馬靑第九次十二馬小柯子與麥葛里合勝衣紅馬黑帽黑 
[邑宰騐屍]  
　　关日蕩婦姚小妹偕私夫莫炳春由楊樹浦雇江北人谷茂全所駕小車行至某處爭論車價以致口角扭毆谷以衆寡不敵受傷倒地旋卽斃命莫見肇巨禍飛步脫逃旋經包探劉森堂將姚氏拘獲一面由是處地保報請上海縣相騐昨晨解送英美租界公堂讞員張柄樞司馬以案關人命商之美總領事署繙譯白保羅君著將姚小妹暫交官媒押候縣主汪瑤庭大令騐明再將在逃之莫炳春提到一併送縣歸案訊辦至午後大令帶同刑仵書役人等命駕至屍塲升座後見證周慶郎供小的與谷等素不相識昨日偶在途中見一不訽姓名人與彼扭毆旋見車夫仆地氣喘身死行兇人立卽逃去地保周祿仁供小的查得莫已逃往寶山界内容卽查緝大令飭仵細騐旋據唱報騐得死署委係揪扭後氣閉所致大令親視無誤卽飭塡明屍格請同仁輔元堂給棺收殮發壇浮厝一面諭令差保赶緝莫到案以憑訊究　 
[嚴懲栅夫]  
　　前晚保甲總巡朱森庭明府督勇出巡見各叚栅門洞開並不及時關鎖著恠各棚夫提至輿前喝令笞責一百板以示之懲 
[上海縣署瑣案]  
　　虹鎭巡防局員某君函送顧杜氏刑永全等到縣前晚縣主汪大令升堂提訊杜氏供丈夫愛寶生有兩子相繼早世長次兩媳各生一孫前日交媳朱氏雇邢種麥至晚回家果腹不料長孫毛毛忽糾無賴錢金心等十餘人將邢兇毆剪去髮辫誣彼與朱氏有染朱氏之髮亦被剪去旋邢乘間逸出毛毛遂將朱氏扭交地保趙阿大昨日小婦人至趙處向領趙不肯放歸爲此偕邢投控巡防局蒙移案下叩求究辦邢供詞相同隨將髮辫請騐大令傳候飭提毛毛到案訊明核辦○前者曹錫卿控陳庚生誘姦陳周氏等情當經大令訊明將氏發堂留養在案前晚大令提案復訊陳周氏供丈夫去世已閱多年小婦人祗生一女現尙幼稚生計毫無不能守節求恩發堂擇配大令准之着原差送回堂中諭令堂董擇良婚配○周子江控蔡富榮圖賴火油價銀前奉汪大令訊明押追旋由朱恒榮投案將蔡保出迄今日久尙未理明大令提蔡未獲遂提朱到案訊詰朱供小的保李出外原冀及早料理不料伊遂避匿乍浦延不來申求恩寛限容小的前往尋獲卽可交案大令准之着將朱交保限十日交蔡到案 
 
 

Page 4

 
 
   
 
 

Page 5

 
 
○湖北漢陽鐡政局盛少彭善士　　○南京曹永聚紙號大善士　　○無鍚梁溪務實學堂善士　　○揚州榮大昌大善士　　○嘉定仁和堂朱源盛善士○○湖北天門賑捐局程尊三善士　　○南京同裕莊英吉利善士　　○無鍚靑暘鎭祝振昇善士　　○洙涇叙興號大善士　　○嘉定壽仙源孫永生善士○○湖北厚生福松華樓兩大善士　　○南京弓箭坊萬泰號善士　　○無鍚張少芝榮三樂善士　　○石門正和局林善士　　○奉賢阮翰周包葵生善士○○湖北武昌華盛票行瞿大善士　　○南京張星甫景星公善士　　○無鍚小邾弄隆盛　善士　　○常熟葉鴻軒大善士　　○南匯大街恆益號大善士○○湖北漢口毗陵李公館大善士　　○安亭老瑞春周雲生善士　　○無鍚城内席蔚深大善士　　○常熟翁敬芝大善士　　○崀山縣域洽泰號大善士○○湖南岳州電報局談季侯善士　　○栟茶同善施藥局大善士　　○南橋天主堂泰山堂善士　　○常熟華源盛大善士　　○菱湖鎭利用票行大善士○○江西景德鎭舒君殿臣大善士　　○福建謙吉亨汪公館善士　　○南橋人和堂朱惕深善士　　○常熟陳悅興大善士　　○金華天主堂耶穌堂善士○ 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　前日朱金仁至南市恒生碼頭順昌乾南貨店内支取存欵洋銀六十餘元不知因何口角朱粈執事朱　順至十六鋪巡防中局控訴局　黄衡堂二尹研訊之下斷令朱益順如數付給完案○前日爲本邑大南門外粥廠發籌之期先由委員　殿卿　府函請二十三七鋪巡防局員派勇彈壓是日貧民之前往者多至千餘名亦可見難謀果腹者之衆矣 
[南市捕房紀事]  
　　前日有婦人周張氏在馬路中徘徊瞻望某號巡街捕見而疑之帶至捕房捕頭令留候解送馬路工程局禀請總辦翁子文太守訊究○昨日協順興米店主季菊生扭侯全生至捕房控稱被伊虧欠小麥帳洋銀一百二十餘元屢索無著請爲訊　捕　令押候移解工程局禀請翁太守訊究○昨日有一酒醉西兵在南市馬路中雇江北人某甲之東洋車乘至高昌謿旣又回至十六鋪下車忽忽而去甲扭住向索車資無著兩相齟齬巡街捕見而將甲拘入捕房捕頭令管押片時縱之使去 
[英美租界公堂瑣案]  
　　包探倪順泉解吳古亭到案禀稱此人在狄南士家教讀串同友人騙取狄所置衣服報由小的拘獲吊到原贓解請訊究吳供一時糊塗作此無恥之事後當攺過尙乞格外矜全讞員張柄樞司馬商之美總領事署繙譯白保羅君判責手心三百下發押捕房半年○包探陳金標解王悅甫到案禀稱此人行竊董士林家衣服報由小的拘獲吊到原贓請爲究辦王認竊求恩司馬判責五百板遞解回籍○包探孫阿新解陸阿高到案禀稱此人行竊王同盛家布衣三件報由小的緝獲人贓請爲究辦司馬判責三百板贓給還失主○包探顧福其等解五良龍鄭瑞富趙金標永豐合劉順周桂生等到案禀稱王等均開洗衣作汚穢不堪有違工部局章程爲此一併解請訊核尙有董阿惠黄根記兩家今未到案求鑒司馬判限十天如再不收拾清潔應即遷移出境並著董黄等一體遵照如違定提究辦○包探金立生解雉妓王小妹王阿四到案禀稱二妓在途拉客有違租界章程解請核辦司馬著押候提到鴇婦陳王氏再核　　　 
[法租界捕房瑣案]  
　　寗波販猪客謝厚榮以鋪蓋寄存如意樓茶館値堂人朱阿康處内有洋銀一百二十元被朱呑沒向索遑蠻反敢糾同店主柴如堯將謝兇毆爲包探查悉拘入捕房朱供認不諱并稱所呑之洋寄存城内東街某姓處及解送公堂經孫大令訊供朱忽大聲呼寃大令著押候傳到店主再核昨日柴自行投案禀稱朱阿康係値堂人之夥謝客寄存鋪蓋及呑沒洋銀等事小的均不知悉亦無助毆情事質之朱阿康供謝客鋪蓋已爲伊友取去及詰以取鋪蓋人之名姓又不能答大令怒其刁狡著從重責比朱叩首來免情願與店主商議賠　惟柴仍堅不肯認大合著交的實人保出再核朱還押候比○高太金托名以小洋侃換騙取榮泰錢莊洋銀四百元避匿不見經莊主具控飭提到案奉大令訊供押追繼知高將洋銀二百元寄存伊父高如香處禀明大令飭探前往城内協同地甲拘提高將探甲閉置室中事爲捕頭所聞飭探目前往拘拿到案奉訊押比昨日大令命提復訊高叩求寛限十天設法措繳大令謂爾不應拒捕今姑從寛著覓人銀並保赶緊措還○蘇鄉女孩朱巧雲迷失路途經包探解堂奉大令訊供飭傳伊姊來案具領昨日包探奉諭前往安康里傳其姊訊問據稱此女時常逃出不願領回大令著發堂留養積竊王阿狗王阿生迭次犯案爲包探拘獲奉大令訊供押候分别責懲昨日命提到案著將二王各責五百板阿狗發攺過所監禁阿生送縣遞回砂　 
[美租界捕房紀事]  
　　前晚十一點鐘時虹口司考脫路工部司病房押犯王阿二乘間扭斷窓上鐵修奮步逃逸後經看管之某華捕覺察投報捕房捕頭卽派包探嚴密查拿務獲懲辦○昨晨賊犯沈阿福濳入楊樹浦路某姓家行竊衣服若干件携之而出適爲某包探所見連贓拘入捕房捕頭令押候解送公堂禀請讞員張柄樞司馬訊辦○昨日賭徒生阿蓮在北蘇州路設攤誘賭爲某號巡街捕所見連贓拘入捕房捕頭令押候解送公堂禀請究辦○著名長江積竊有混名小剃頭小馬夫小蘇州者均不知其姓昨經包探錢榮堂查獲並吊出多贓一併送入捕房捕頭令押候解送公堂禀請究辦 
[皖省官報]  
　　九月十七日藕飭赴新任委辦三埠管厘卡准補頴州府通判王承落知銷淸江提餉差委署　陽義門司李　惠知銷帮辫漁亭人卡差候補直隸州曾希文辭赴皖南措實知縣厘樹培知奉營務處委赴上海探礦價十八日委辦三埠管厘卡准補頴州府通判王承落鳥溪厘卡劉永滇均辭指分安徽試用巡檢厲存　到江蘇人候補知府胡大庥知奉委辦華陽厘卡知縣劉潔謝超委二次十九日　頴道張成勳辭行新授徽州府黄曾源到漢軍旂人號石孫戊子舉人庚寅翰林代理定遠縣候候補直隸州同朱謙到由鳳陽府回寗國胡樂司及長河辭知縣譚學衡知丁父艱從九馮樹棠接查北門内街道吏目常家　暹檢沈瑞　均奉赴四川探礦價典史朱逢雲到赴鳳陽府差遣回二十日委辦運漕厘卡知府何壳　到委署幫昌縣揭傳淵專丁知加捐四品升衛候補直隸州李萬基知奉行知証册知縣陳樹知奉皋台委查大小南門冬防總巡虚　麒到由湖北公幹回二十一二十二日牌示寗國府嵩　飭赴新任補用巡槍王錫侯請補廣德州杭村司史文秋請補和州裕溪司典史朱逢雲請補靑陽典史委辦　漕厘卡知府何亮標辭知縣周北鏞奉委淸江提餉陳寶知奉保甲總局委總巡差張　泉冬防總巡差王元復總查西門丙外從九曹恩江西門内外巡檢佟鈞小南門　外均帮查均知奉臬委服二十三日皖南商務局許鼎霖到指分安徽試用知縣徐德　到江蘇人號磐蓀胡樹到江蘇人號養初典史劉根洵到湖南人候補知府楊綜淸知奉委辦牙釐總局提調事務許月菡知奉委辦營務處提調二十四日委辦三埠營厘卡直隸州李會棻辭委署六安州州同王福銓到淸江提餉知縣周兆權辭典史項觀儀知奉委帮查北門内外冬防差 
[維揚官報]  
　　九月初四日王鹺尉謙銷泰壩鑒籌差初五日臨興塲朱鹺尹奉飭回任許鹺尹蔭漢起復回淮初六日淮北四岸鹽局總辦陳觀察桂森赴省過揚署通分司蔣分　缷事回揚初七日署南掣愓分轉葆鈞禀辭回署初八日單大令希曾由省公幹到揚東台縣孫大令寳毅過揚公幹前揚州府吳太守炳仁禀知交缷回省黎鹺尹淦辭赴鄂岸差次 
[八月朔至九月廿日施藥捐淸單]  
　　鄧定炘洋一元鄧桂生洋三元紀蓮溪求妻病速愈助洋十元　名氏洋五元無名氏洋四元胡茂記洋一五元郭善慶洋五角宏大莊節省月餅洋四元餘大莊節省月餅洋四元升大莊節省月餅洋六元無名氏盛洋一元可　號節省月餅洋二元　　洋一元黄萃氏洋一元怡順昌交來黄縣　名氏洋一百零二元廣興源銅洋二元無名氏洋三元益順盛交來隱名氏王洋一百元陳桂生銅洋二元隱名氏洋五角王謙盛號洋二元又銅洋二元　潤生求父眼疾速愈洋三元五解求保合家平安人洋一元金太太洋十七元振德堂求合家平安洋二元吉陞棧馬司務洋二元小洋十一角倪順生洋二元無名氏銅洋四元丁甘仁翁鮮生地八助山　二桂軒裘門張氏惜　簍一百隻○附集福册捐計花翎二品頂戴山西補用道陜西三原劉昌晉助規元十二兩同知銜分發四川補用府經歴陜西三原劉廷相助規元一兩五錢山西試　　　　　　　　 
用直隸州判陜西臨潼王會汾助規元一兩五錢無名氏洋二元再來氏等六户洋六角宜黄縣署王堯臣翁代募於翰卿洋一元於容生洋一元王堯臣洋一元王堯臣洋一元以　　　　　　 
上共收大小洋二百八十八元二角規元十五兩銅洋十元鮮生地八觔惜字　一百隻滬北天后宫前廣益善堂司董　信厚龔心釗施則敬朱佩珍唐榮俊葉貽釗等謹啓　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年九月十八日京報全錄]  
　　宫門抄諭旨均已錄前○江督劉奏報光緖二十七年下半年金陵釐捐局收解數目摺○御史吳奏知縣貪酷不法請飭查辦片○署問西提督蘇奏報接署日期摺○川督奎奏籌解新定賠欵摺○又奏籌解新增邊防經費及加復俸餉片○浙撫任奏節孝婦女　懇恩准旌表建坊片 
太子太保頭品頂戴兩江總督臣劉坤一跪奏爲光緖二十七年下半年金陵釐捐局收解數目循案開具淸單恭摺仰祈聖鑒事竊查金陵釐局抽收釐金歴係遵章按半年奏報一次業經開報至光緖二十七年上半年止具局用經部核准卽照向间開支各在案兹據辦理金陵釐捐局司道詳稱金陵釐局所轄地方僅止江寗揚州一府及通州海門二屬　非商賈薈萃之區歴來收數甚微全賴米捐爲大宗必須年成豐稔商販流通收數方有起色上年六七月間霪雨兼旬江潮盛漲沿江皆被水災秋收歉薄釐金因之减色其餘各項雜貨多藉洋票洋旗往來運送無釐可收曾經聲明有案目光緖二十五年間奉飭每歲增籌銀二十萬兩以七十萬兩爲比較定額疉經嚴加整頓杜絶中飽核計二十七年下半年共收銀四十二萬七千四百餘兩連同上半年收銀三十七萬七千六百餘兩統計是年共收銀八十萬五千餘兩不特已足增籌之定額仍計多收銀十萬五千餘兩無如奉發各要餉逐年加增收數雖旺仍屬不敷周轉惟有嚴督各卡員實力稽徵多收一分卽獲一分之益所有光緖　　 
二十七年下半年釐金取解各數及茶土兩項捐釐數目開單詳請具奏前來臣覆核無異謹循照舊章開具簡明淸單恭呈御覽其局用照　開支仍邀免造報細册以歸簡易除飭嚴督各局員認眞整頓實力稽徵以裕餉項並將本届所造清册咨送户部查核以後仍　半年開報一次以符定限外謹會同江蘇巡撫臣恩壽恭摺具陳伏乞皇太后皇上聖鑒敕部查照謹奏奉硃批户部知道單併發欽此吳保齡片再州縣爲親民之官必須得人而理况値此元氣凋敝之時尤宜潔已愛民方爲無負厥職乃臣風聞江蘇淮安府屬之阜寗縣知縣王以寀者心本貪婪性尤嚴酷如東溝店家誑騙客銀六百元客控到案賄銀二百元許以責店家二百板店家加賄銀三百元遂反責客三百板客無力上控呑聲忍氣而去邑有兄弟二人兄富弟貧弟時時　兄索錢兄不堪其擾呈控到案當將兄押下責其不能友弟暗囑董事授意以銀千元爲壽兄不得已勉如所請及堂訊時依然責打意欲恫喝加增其數忽其子飛帖至云某只有此數否則鳥有矣乃攺顔免責一　傳爲笑談八灘地界盜風日熾有安慶帮盤聚多人搶牛勒索必飽欲而後已上年春村董王姓紀姓糾集各村民千餘人與之對敵傷斃安慶幫十九名經前任知縣盧姓通詳在案人心爲之在快乃該縣訪聞其事暗唆安慶匪首家屬控告王紀兩人草菅人命藉此需索以塡慾壑自到任以來所獲贓銀兩萬有餘勒存邑中各典生息見有摺據並取部民之女吉姓爲妾且縱其子在外勾通關節遇事訛索邑人畏之如虎聞有輿人之誦曰大令來兹土邑人亦何苦只恨阜民貧不足供求取似此行同無賴之員向可一日姑容相應請旨將阜寗縣知縣王以寀立予革職永不叙用並請飭下兩江總督迅即派員嚴密查封該員任所貲財以爲貪酷不法者戒謹附片具陳伏乞聖鑒謹奏奉旨一道欽此太子少保督辦邊防署廣西提督調補湖北提督奴才蘇元春跪奏爲恭報奴才接署提督印務日期仰祈聖鑒事竊奴才於本年三月初八日接准兩廣總督臣陶模廣西巡撫臣丁振鐸同日電傳車機處電開光緖一十八年三月初五日奉旨蘇元春著署理廣西提督馬盛治率帶所部調署左江鎭總兵等因欽此自應欽遵辦理隨准署提督臣馬盛治將欽頒乾字三百四號廣西提督銀印一顆及日行文卷檄委署提標中軍叅將伍起祥於光緖二十八年三月十三日齎送前來奴才當即恭設香案望闕叩頭祗領就於是日接印任事至本衙門流傳王命旗牌上諭書籍因咸豐七年柳郡城陷燬失無存節經報明在案無從接管合併陳明所有奴才接署提督印務日期遵奉文行攺題爲奏理合恭摺上聞伏乞皇太后皇上聖鑒謹奏奉硃批知道了欽此　 
頭品頂戴兼署成都將軍四川總督奴才奎俊跪奏爲籌解光緖二十八年九月分新定賠欵以顧大局恭摺仰祈聖鑒事竊查前准部咨新定賠款四川省每年派銀二百二十萬兩查此次賠欵川省每月應解銀一十八萬三千三百三十三兩零每次應補關平銀三千一十二兩零前於司鹽局庫先後籌解至光緖二十八年八月分在案兹查九月分還期將屇自應陸續籌撥惟司道兩庫所籌各欵收數尙不及半已將正雜各欵挪湊罊盡現經奴才督同司道再三籌畫暫由官運局向各鹽商設法借貸湊集銀一十八萬三千三百三十三兩零又補關平銀三千一十二兩零共銀一十八萬六千三百四十五兩零於八月十八日發交通商銀行天順祥承領限令於九月二十日匯赴江海關交收作爲川省本年九月分籌還新定賠欵所需匯費照案支給作正報銷據司道會詳前來除分咨查照外理合恭摺具奏伏乞皇太后皇上聖鑒謹奏奉硃批户部知道欽此 
奎俊片再查前准户部咨本部騰出各欵均分十二次按月先期解滬以便由滬道彚交銀行收存等因查户部騰出各欵川省僅有新增邊防經費及加復俸餉兩項共銀六萬八千兩而加發邊防經費之五萬四千兩川省歴年止籌解銀二萬兩尙虧銀三萬四千兩無欵籌解現在賠欵關係大局惟有於原撥津貼項下提銀三萬四行兩湊足五萬四千兩加復俸餉每年由籌備經費及釐金公費項不各籌銀三千兩官運局籌撥銀八千兩共銀一萬四千兩合計新增邊防經費加復俸餉共銀六萬八千兩分作十二次撥解據江海關文稱新增邊防經費加復俸餉應按關庫交還每次　補平銀九直三兩零前已籌解至光緖二十八年八月分在案北查九月分限期將届核計應解銀五千六百六十六兩零又補平銀九十三兩零共銀五千七百五十九兩零於八月十八日隨同新定賠欵發交商號蔚豐厚承領限於九月二十日解赴江海關交收作爲川省本年九月分籌解新增邊防經費及加復俸餉據司道等等詳前來除分咨查照外理合附片具陳伏乞聖鑒謹奏奉硃批户部知道欽此 
任道鎔片再據浙江候補道李寶章等禀稱同鄉已故職婦陳瞿氏係江蘇陽湖縣三口封職瞿乾如之次女適同邑前江西候補知府陳增爲定過門後格循婦職氏姑孫氏肝疾瀕危該氏焚香告天潛刲左臂和藥以進姑病頓瘳孝婦之名播於里黨於光緖廿二年病故年八十二歲親屬視殮刲痕宛然又同鄉現存節婦張章氏係浙江龍游縣儒童章文進之女已故陽湖縣人原任江西永豐縣知縣張國英爲側室光緖三年夫主身故時年三十歲含辛茹苦撫孤成立現年五十五歲計守節二十五年又同鄉已故節婦馮劉氏江蘇武進縣職員劉蘭階之女適同郡江陰縣已故福建候補縣丞馮樹堅爲室道光三十年夫故時年二十九歲家計蕭素苦節撫孤於光緖六年身故年五十九歲計守節三址年該道等誼屬桑梓或兼戚族見聞眞確不忍聽其湮沟造具事實册結禀請具奏前來臣查江蘇陽湖縣已故職婦陳瞿氏割臂療姑教念誠篤又現存節婦張章氏江陰縣已故節婦馮劉氏矢志撫孤深明大義守節年分與例均符合無仰懇天恩准其分别旌表建坊以彰至行而維風化除册結送部外謹附片具陳伏乞聖鑒訓示謹奏奉硃批著照所請禮部知道欽此　 
 
 

Page 14

 
 
[光緖二十八年九月十九日京報全錄]  
　　宫門抄諭旨均已錄前○四川總督奎奏查明藩司等員被叅各欵摺 
頭品頂戴兼署成都將軍四川總督奴才奎俊跪奏爲查明藩司等员被叅各欸恭摺具陳仰祈聖鑒事竊奴才承准軍機大臣字寄光緖二十八年四月二十三日奉上諭有人奏川省飢謹盜賊横行請飭嚴課吏治一摺據稱四川吏治之弊匿災諱盜相習成風藩司員鳳林不甚留心吏治成都府陶麟袒庇屬吏坐視不問前署遂寗縣徐樾酷烈諱盜請飭查叅等語川省民情浮動盜風甚熾全在地方官認眞辦理以期除暴安良著奎俊按照所指各節確查具奏另片奏知州周鎔楊燮吉鄭毓珉高汝幹魏時璟羅楨等六員貪劣異常請嚴行查辦治以應得之罪等語著一併確查據實覆奏毋稍瞻徇原摺片均著抄給閱看將此諭令知之欽此遵卽札飭按察使陳璚候補道曹穗秉公確查前據詳稱如原參川省吏治之弊匿災諱盜去年秋旱迄今春夏除川東重夔以下三月已得透雨此外皆旱嘉定等府尤甚川北保寗順慶所屬則自庚子秋旱迄兩年顆粒無收一節查明順慶保慶兩屬庚子辛丑兩年收成自一二分至五六分止實係歉薄當經分别輕重酌减舊免更派新捐在案本年春旱失收共計南充簡州等七十三廳州縣均經酌减新舊捐輸撥欵提榖分别賑糶原摺所指災區僅言其半其非各匿無欵可知原叅有江湖孝義一會劫掠四竄兵投大率通匪此風甚於川西南蔓眨東北邛州大邑崇寗灌縣雙流一帶無日無搶劫案無夜無槍砲聲本年二月初旬哥老會大十餘人由川北三合縣携槍砲馳至中江縣廻水鋪傷死十餘人劫去六七人潼川府知府派三台中江兩汛宫驅逐而汛宫縱容尾送任該匪搶掠栢樹埡觀音橋等處四五日送至兩縣交界之石板灘匪徒實入富家大宒盤踞踰月而散而汛官卽歌無而歸報稱出境知縣徐樾爲督臣奎俊幕友奏調入四川委署遂寗縣數月縣民報盜八十餘案徐樾俱勒以酷刑不准言盜旋調補威遠優缺瀘州保甲委員陳亨因　盜匪與永甯道兵役交通遭巡道黄立鰲怒責該員畏禍逃走川南之江安長寗永寍納谿一帶盜風更熾著名匪首鄧瀛洲與其黨羅海廷專踞邊界之郭家墳爲巢穴常率數百人四出搶刼一節查川省江湖孝義二會川東最多哥老會匪到處皆有糧户通匪以保家兵差通匪以漁利亦所難免地方官兵力單薄防不勝防或有之尙無諱縱情事本年二月間積匪王登武糾衆詐搶意圖起事所有成都卬州交界州縣山深林密　爲防範演放砲　是所時有自王登武伏誅其黨獲懲之後地方漸次安謐中江廻龍塲民王元禮二月間被賊綹竊經約保獲賊劉潤娃送縣中途遇匪佑令　賊放槍拒捕將約保陳福等轟傷劫去張仁興等布疋錢文並將鍾翱度等携去經中江縣桂秀移會汛弁康錫誥帶同兵役赴栢樹埡觀音橋截堵當將鍾翱度等奪回捕獲匪首劉駝背仔夥菲會花保等二十餘人訊供審辦未聞有匪徒盤踞富家汛官尾送歌舞之事知縣黎樾由江蘇候補知縣奏調來川委充交卷委員並非幕友二十五年八月委署遂寗縣勵糐圖治嚴辦轉練合甲是年盜案最少紳民感戴至今以好官稱之其任内僅報鄒顯熒等家被刼五案先後獲犯禀辦並無諱匿謂諱八十餘案自係傳聞失實應毋庸義瀘州保甲委員典史陳亨捕拿藍田塲周伯如家刦案僅起微物要犯逃逸緝捕本不得力筣敢藉捕生事誣害平人紳民朱廷傑等聨名探州控道經知州榮麟署永甯道黄立鰲將其撤差查辦該典史畏咎潛逃業已奏准革職匪首鄧瀛洲等以川滇交界之郭家墳及雲南土司地方爲巢穴屢經咨滇會拿另案所叅吏永甯縣知縣楊昱即以緝捕不力撤任自應責令地方文武會滇嚴緝務獲又原叅布政使員鳳林實年七十六精神衰敝性癖詩文不甚留心水治一節查藩司員鳳林自蒞任後凡課吏籌欸行政用人無不盡心整頓治公事如家事力求振作精力甚健羹無性癖詩文之事又原叅成都府知府阿麟先任潼川府藉事斂費卽著貪聲旣任首郡任用門丁王大廣納賄賂現成都府各屬盜賊横行州縣賄縱該府坐視不問一節查阿麟在　川府任内籍事歛錢查無實據及蒞成都府失察門丁現於另案詳覆業已奉旨革職請免再議又原叅盜賊在川西南者已非常法能治自前川東道黎庶昌因銅梁大足一帶盜風甚戳禀請便宜從事因選廉幹州縣率兵數百馳往捕獲卽行正法然後禀報數月遂絶根株川省贒員如嘉定府知府雷鍾德課吏治盜賢聲卓著因事不遂志現尙請假閒居候補道鳳全資州沈秉堃皆精明幹練治盜有聲如重任此數員以後治盜聽其使窒辦理必能奏效一節查川省治盜承緝官照例叅述處外又嚴定程現在每獲盜犯大半照章就地懲辦核與前川東道黎庶昌辦法並不相背嘉定府知府雷鍾德上年因病請假回省就醫旋卽委署叙州府事以病未痊力辭銷假後又委署重慶府事邛州知州鳳全本因上年計典卓異請咨引見因嘉定府屬多盜令其暫緩進京委署府篆資州知州沈秉堃奉旨補授成都府知府現已飭赴新任又原叅知縣周鎔素與成都惡少浪遊有馬販子之名初任平武縣因名聲狠藉撤任記過停委十年與阿麟門丁王大結爲弟兄彚緣阿麟註銷停委遂得委署樂至縣凡遇詞訟逼兩造納賄視輕重以定曲直如不遵斷卽以重刑慘酷納賄之家不肯給錢卽刻提訊再攺制詞貧民控富民如狀詞太輕卽令門丁授意攺作以期刑求因差惡索義全當鋪一案使門丁代草詞狀逼勒當商納賄二千金一節查周鎔素性好馬往往售劣留駿時人卽以馬販子嘲之光緖二十二年委署平武縣事年滿交卸查無記過停委及註銷停委案據二十七年輪委到班委署樂至縣有無夤緣之事所稱納賄屈斷酷刑逼錢及授意門丁攺輕作重無查實據惟上年七月有蓬溪縣人楊清和向樂至縣東街鄧忠和當鋪贖取布衫與典夥口角楊淸和赴縣指控適鄧忠和先期下鄉周鎔以該商抗傳將于夥枷責鎖押飭交鄧忠和到案取騐當帖鄧忠和畏懼央人向門丁王大賄託酬送銀五百雨旋卽完結本年四月周鎔交卸鄧忠和扭王大向接任知縣孫紹龍呈控退銀三百兩臬署及潼川府署均有控案現在批飭嚴究又原叅江安縣和縣楊燮吉縱盜殃民刼案山積富民王泰來被匪擄勒贖具控楊今指爲通匪酷刑索贓千餘金當商張濟成繳昭信股票銀一千雨該令以百兩票挖補給之上控有案上年撤任時携去縣民契紙數十張値八萬餘金令獻重金往取繼任官懸牌重徵因以爲利近聞該令又委署崇寍縣貪横縱盜一如前任一節查江安縣知縣楊燮吉在任三年除共報范廣順等家盜案十三起尙無諱盜被控之案及縱盜殃民之事光緖　　　　　　　 
二十四年縣民王泰來被匪擄去搕銀釋回團保人等咸稱王泰來通匪自取楊燮吉信團保之言將其薄責王泰來心懷不服嘖有煩言查無索贓情事光緖三十五年勸辦昭信股票該縣當商張濟成繳銀一千兩當將原銀申解藩庫維時初頒股票未到前藩司飭塡實收一張註銀一千兩楊燮吉查係攺補飭原領紳士向司書查問據云實係塡錯攺正加印發給當商懷疑上控核對司署存根銀數符合並無弊竇惟楊燮吉交卸江安縣時　買業稅契各户未繳稅銀將契隨帶進省隨經業户携銀到省領契雖查無令獻重金實據居心究不可問至後任懸牌重征並無其事楊爕告委　崇寗縣僅有周遠珍家盜案一起查無貪横縱盜實據又原叅長寗縣知縣鄭毓珉每日縣民報刦案數十起概置不理縱差通匪誣指良民爲盜常年卡禁二三百人無一正盜瘐斃者纍纍一節查畏寗縣與滇省相近常有匪徒溷迹鄭毓珉到任至今據報方秀亭等家盜案共八起破　者半每遇民間報案親往履勘購線嚴緝尙屬認眞亦無每日數十起之事民間僉稱鄭毓珉廉勤慈祥斷無縱差通匪誣良爲盜情事惟外監所押竊賊及追贓待質人犯常有六七十人偶有患病取保卽行身故之犯已飭逐案清釐隨時訊釋 
 
