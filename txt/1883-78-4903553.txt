# 1883 - 78 - 4903553

 

Page 1

 
 
[新印字畫出售] [  點石齊主人啓]  
　　本齋用石印照相法近又印得俞陰甫太更篆書春在堂銘出售計每堂十條價洋二角五分如欲巳裱者另加洋六角又印得王荟階先生着色散仙人物四尺單條每堂價洋五角裱好者另加四角五分又王芸階先生着色士女四尺單條每堂五角裱好者另加四角五分又王芸階先生騎　園四尺由堂侮張價洋二角裱好者另加洋三角上海售處在申昌書畫室各外埠悉照舊處 
[新出東藩紀要發售] [  申報館主啓]  
　　高麗爲東三省屏蔞望地毗連其國政民風與夫山川扼塞在華人理當共喻况年來海禁天開玉帛兵戎事難逆料去年因彼國內亂我　朝出師鎭理浹旬凱旋維時平湖薛梅溪刺史躬列行間與參帷幄軍書餘暇與彼都人士時相過從惜參軍未通蠻語而高麗國史深茂內府民間無從購求只有　不律以通辭採遺聞以補缺計凡二十有七日居然哀成一書畫分十二卷名曰東　紀要所謂國政民風山川扼塞靡不羅列詳戴復將都城以及八　形勢鈎勒爲圖俾閱者便以稽核刺中回滬後本舖索其稿而代付剞圖氏現已工竣凖於十九日出書後郁釘作囚冊價洋三角正好馳域外之觀者歸至上海三馬路大禮拜堂南首申報館間壁申昌書畫室購取各外埠均由賣申報人出售此布 
[保全財貸說]  
　　滬上行棧客臘倒歇者甚多金嘉記其尤著者也而諸錢業因而受累者亦復不少今正集於公會者南市不及三之一北市亦俸居其半焉鋼崩洛應勢使然也夫貨商錢業截然兩途而以理言之貨爲商之本財爲貨之源源遠者流長財周足之致貨末大必折貨亦足之傾財茍衡其重輕權其多寡而以操縱之道行乎其間豈能無失然而僅矣乃無端而貪心生焉無端而機心牛焉無端而傾險之心生焉相傾相軋勢不致兩敗俱傷而不止何言乎有貪心也商家出具程本以逐什一之利盈虛消長固默喻於寸心然必本厚而利亦厚焉長袖善舞多錢善賈備緩念通有無將伯之呼非錢業莫能相助夫夫者亦樂與之周旋蓋貨行所欲者貲財錢業所權者子母相需甚殷不牽而就如石引鐵有不期然而然者貨茍有奇之可居財遂恃此而無恐貪多務得利令智昏其失也坐有所恃在富有錢力者貪其拆息之厚不厭應數之多太阿倒持授人以柄有不暇計者矣何言乎有機心也凡開設行棧者貲本未集先聘當手當手云者爲之擔當一切措置機宜胥出其手也是則成敗利鈍惟彼是禪官如何虛心延訪鄭重以出之乃於其人之精明若何諳練若何俱弗之深考第問其能爲通莊若干墊付若干以千計之甲三乙四則舍甲而就乙丙五丁六則去丙而取丁較其銀數惟多是從而爲當手作曹邱生者亦必曰某莊其師友也其莊其親朋也不待其詞之畢而行棧主人不覺席爲之前耳爲傾意爲移矣揣彼居停之操心積累非不知此輩狐鼠伎倆不藉行棧爲城社失所馮依雖沿門托缽舌敝唇焦百無一應竟任其馮藉威靈矜誇手叚恃錢業爲驕人之具而敬禮備至若爲不知也者蓋駏必依鞏狼終須狽相爲表裏得遂挪移以他人之酒盃澆自己之磈壘拆息有限獲利無窮水旣不探諸囊貨已早登於棧意存鈎注輕舉妄爲視之有不甚愛借者矣何言乎有傾險之心也海上商情務爲誇詐終歲所獲固屬不貲公費之酬應去其半私項之剝蝕又去其半加以諸夥之透支外撥之懸記官利之清提莊息之除算外強中乾之勢己伏於日新月盛之時以局面日事擴充貲本祇有此數今日一行得利明日則有數行由數行而十數而數十而百數十行利之所在人共趨之銷路未增利源易竭此爭彼競百計營求甚至有賠現本以圖後利者裝誠者之水脚一讓而再讓售貨者之價值一減而再減一家讓而百家皆讓一家减而百家皆減勢必讓者無可再讓减者無可再减而行棧猶是也酬應猶是也剝蝕猶是也推之透支懸記官利庄息諸用費胥猶是也費不加省以讓减之故利息愈薄而主顧亦不因之而　多何也讓則皆讓减則均减也洎乎程本墊欵旣已虧矣私心忖度與其左支右絀留此不了之局何如以不了了之無論官斷私斷詳罰議償其折數不過四五之間以囊中餘欵相抵或可有餘且有傾險之流希圖乾沒損人利已用以自肥者其居心遂不同問昔王安石與程子議新法其子王雩在側敢於大言曰斬韓琦富弼之頭則新法行矣斯言也施之於魏公鄭公誠爲妄誕况新法又非善政爲必不可行者乎然吾謂懲市儈杜刁風正宜用此語吁此蘇松觀察所以有嚴禁之示也 
[本館自己接到電音]  
　　○本館於昨日接到在津友人專發電音到本館內有正月念四日　上諭　道敬謹譯登○正月念四日奉　上諭刑部尚書着張之萬調補彭玉麟着補授兵部尚書未到任以前着閣敬銘兼署閣敬銘現在田差兵部向書着張之萬暫行兼署欽此 
[蘇垣試事]  
　　○上屇科試有吳縣幼童戴家福經宗師拔取入伴人多艷之本年考試二十日發案戴又名列第三聞文字極爲宗師嘆賞人謂戴生不獨榮食廩餼轉瞬西科或將有選拔之望也○本屇生童正覆各塲搜檢極寬而塲規復極整暇惟於童生提覆塲中則憲駕親臨監視限以晷刻最爲認眞故士子咸服其寬嚴得富云○二十日考江震常昭崑新六學生正文題　吳江　堯舜之道孝弟而已矣　震澤　文武之道未墜於地　常熟　悅周公仲尼之道　昭文　禹稷顏回同道　崑山　曾子子思同道　新陽　伯夷伊尹何如曰不同道○二十二日考江震常熟三縣童正題目　江　乃倉　震　以松　常　其蘇　通塲二題　遲遲吾行也　詩題　杏花春雨江南　得春字二十三日提覆題目　江震　子之武城　常攻乎異端 
[甯波瑣事]  
　　○串戯攤賭前經宗太守拿辦刻又出求申禁然南門外叚塘石碶雅渡橋一帶離城不過十里之遙仍有八九班演唱該處無業流氓蕭廟會爲名於新正月內無夜不雇串客開演而赴廟會者變痼之搭廠聚賭通宵達旦毫無忌憚豈將視憲論爲弁髦歟○初九日金姓婦乘夫他出私結女伴往各廟燒香待蒲暮　來其夫已返始而怒罵繼則鞭扑婦更不服復以廚刀嚇之適中左臂頓時暈絕幸隣人聞聲出救爲之急延傷科聞治雖　致　然臂已屈而不伸矣○戒珠橋某甲以小木營生自元旦始在家開設賭塲無日不邀集街隣共打牌九約歷數夜見於初九日在座氣絕同人無不驚異或謂是太耗精力所致也 
[欺以其方]  
　　○侯生有言人固不易知知人亦不易觀於皖垣甲乙之事乃嘆斯言之不我欺也甲本金陵人年 
 
 

Page 2

 
 
近半百而學賈學書兩無所成遂於前年作皖中才淤稅駕於蕭寺中棲　旣久淪落依然寺僧厭之頗者飯後鐘聲之雅適有集乙者侯門之上客也典甲曾有一面之綠甲爲飢所驅遂貿貿然造乙之廬歷訴苦况且求援引乙聞而憐之爲說項說居停主人主人於是委以事賙比金而甲亦揚楊自得無復舊時寒乞態然其性近脂韋又善結納見主人之信乙也甲亦屈己以媚之每當酒酣耳熱輒縱談家常事肝膽盡露形跡都忘自　爲　頸之交忘年之友不是過也乙故長厚遂信之而不知墮其彀中也乙有一子年已及冠而尚未娶妻甲因謂乙曰郎君年己長成何不爲之擇嘉耦賦好述乎乙曰君言其是惜無門當戶對者耳甲曰僕有姪女年及笄矣貎頗不惡可酣郎君如蒙不遺葑匪卽當自託薦羅乙首肯越日甲束裝回里臨行謂乙日僕之此行卽以聯姻之事先阿嫂且取姪女之庚帖來也乙乃以聊禮付之且出兼金以壯其行色不逾月而甲復至皖鴛盟共訂鳳諾頻書旣聯管鮑之交復結朱陳之好由是二人者情益隆而誼益厚矣去冬乙將爲子壽姻因折柬畜甲告以吉欺又以紋銀五十兩銀餅百枚爲潤妝之用於是甲復回金陵乃數月以後音信查然適乙奉檄往自下遂遣從者訪甲嫂之居且問甲回家否從者回言甲並未回家且據甲嫂言女巳　字同邑某姓乙聞言始知爲甲所誑付之一嘆而已近有人訪知甲在皖垣西門外某飯館遂往報乙乙遣人拘之而交於地保未知作何處置也夫常甲之飄零異地寄食僧寮舉目無親窮途灑淚此固人生失意之境矣然乙之於甲非有葭莩文誼也非有車笠之盟也不過因其窮而歸我而加以噓拂挈以同升非長厚者而能若是乎乃一則施之以惠一則欺以其方人心之叵測竟至斯夫 
[秣陵近事]  
　　○金陵自去歲添設電線以來消息靈通眞有朝發夕至之勢惟事不與民共之故閭閻尚有隱撼云○近聞左侯相撥帑鉅萬預辦欄九木筏已調西江口木厘委員汪君在上新河承造云○太平門外之後湖卽前明儲黃册之元武湖也期中魚與隔葉例有額稅向以太平門委員兼理其事近由本地紳士包攬完納委員則若閒曹而已吁空彈長鋏拿無一尺之魚漫詠何田絲斷十丈之藕此正事之無如何者○有程秋園者善手談目中久無餘子近忽有安徽吳氏子僑寓金陸年僅十二三居然與之對壘秋園雖獅子搏免亦用全力然終不能叱呂馬童而辟易之也若是子者殆天生之妙手與○人有習四勢子之術得心應手者數月矣自以爲閉門造車無不出而含轍也乃挾技入局再戰再北並不能拔十得五大失所望頓足長吁不覺誤傷其趾人遂呼之爲折趾之羊公鶴云○某醫生矯矯自好者也前日忽應某姓之召誤入鄰家隣家係防營某哨官之公館某正在廳事詢知爲視疾而來者大非新年之隹兆因命僕人按醫生於階下重責二十板揮之使留且謂之曰此利市也爾不易得醫生不敢語逡巡登輿而去○鴉片烟之爲害不待言矣近聞美國將戒煙良法譯成華字具文移送舊署此中國生死內骨之一大轉機也不禁跂子望之○不恒其德或承之羞至哉期言也昨聞友人言某甲者徽產也性浮動好華靡之嚴又貪杯勺每出則五色斑爛兾以炫耀市井市井之眼淺者往往爲之貰輕煖市廿旨以相過從久之而無所償始疑而詢其案世有謐之者稱甲本世家子讀書不能句讀棄而習賈又不識九九數父兄頗怒乃走而從軍爾時承千無事鈴閣中競以輕裘緩帶相尚故客皆效信陵君之飲醇醪近婦女以爲樂甲喜得其所忽忽數年皆在醉夢中後凱撤歸則酒一瓻衣數襲之外別無長物其上年之就試金陵也人皆罷歸而已亦金盡鬱鬱不自得幸有舊識在維揚趨就之果得某處司事甲於是謂孟嘗君客我矣過其友友信之招搖過市市人亦信之因復稍稍羅致冠履煥然一新乃曾未浹旬而甲之舊識已如秦人視越人之肥瘠論者謂甲之無恒有以致之也○客棧主某甲年三十餘而有一妻一妾妾固吳儂之翹楚妻亦皓齒而明眸然甲素棄家雞愛野鶩室中人雖秀色可餐淡如也妻若妾見甲慣就蕩婦宿如非尋常會倆可以破迷陳而作棒喝遂各修閫範雖居送舊迎新之室而門如市者心却如水使甲無所藉口於是暗張三面之網以伺甲一日果得甲于所暱之處雙曳而歸閉其戶而交撾之且爪其頸有虫蝕痕弗顧也撾後妻若妾旣泣且訕甲卽乘間逸去從此過其門而不入其室者五六日經棧夥調停始還蛺蝶之魂重訂鴛鴦之譜矣 
[茶館失望]  
　　○杭城之吳山項所有四景園麗水臺等著名茶館皆望新年之廿餘只生意可以抵銷一年費用此常例也不料今歲自元旦至收燈晴者祇四五日忽以天氣奇冷登山者益覺寥廖爲致各茶館座無佳客門少停車各館主無不呌苦不迭日坐愁城云 
[海外奇談]  
　　○喬營之駐紥營口也所以監築砲臺而兼備緝盜之用築登登而削憑憑望塞上之旌旗無不歎喬家軍之難撼也南砲臺有某哨兵數名從事畚挶一日忽有無數女鬼聯袂而來但見扮鬼臉弄鬼戲賣鬼俏獻鬼醃有一兵輙有一鬼相嬲而該兵等遂無不紛紛優擾目眩神移相與買鬼笑博鬼歡定鬼情聯鬼侶矣未幾而鬼愈衆兵愈迷女鬼在軍中兵氣恐不揚主將深以爲憂而無術以驅之營中壯士大率來自津沽好事者遂從而附會之言去年夏間津沽有小兒浴於河斃於河伯之手有某夭爺者善勅勒之術小兒之父乃往見某大爺告以小兒之枉死且求符錄焉於是某大爺手揑訣而口誦咒立召値日神詢之神云小兒被大沽口之黿精劫去套以黿殼使爲黿族矣某大爺大怒曰咄老黿爲敢猖獗乃入靜室取靈符而焚之轉瞬間忽見龐然一物浮於水面衆趨視之則黿精死矣黿精死後其魂魄猶能爲厲每欲向天津人索命故該兵等雖遠在營口而其鬼猶躡蹤而至也然則天津地方何以反無此鬼曰有某大爺在不敢班門弄斧耳鬼擾旣久闔營爲之不安主將欲乞張天師之法籙以治之而遠在江西往返不便乃虔禱於西大廟之天后娘娘禱畢回營則羣鬼巳入無何有之鄕主將乃製一匾書仰德二字恭送於廟以答神庥此一段話海中蜃市不足喻其虛天外仙山不足譬其誕使阮瞻見之猶能操筆作無鬼論否 
[棄我如遺]  
　　○金陵某姓當昔全盛之時以財雄天下天不之貨輻輳其門橾奇計贏者惟恐或失乃翁之意近則授柄於寡婦孤兒之手家漸中落然尚能以舊日名字號召豪傑故金陸之錢米業當以某姓爲巨璧其管事等人係其先人所用恍如百里奚之年已七十矣某姓因此老過於龍鍾遂信任出店某乙乙祁門人性頗巧佞私槖甚裕有同事某丙近適矢業歲杪徒步來江南念與乙有香火緣或可援手以博枝棲乙初與之見尚有故人之情祠知丙漸趨下流乃一槪拒絕雖欲相見而不得矣丙煢煢孑立進退兩難不得已脫他友所贈之　袍付之長生庫中仍躅躑而歸新安有知其事者言乙未遇時委身於丙事之惟謹丙將去遂薦乙代己不數年乙己豐衣美食華屋而列肆居然稱小康者丙之賜也丙之此來意本不奢不意乙竟加以百眼水盡山窮阮步兵之淚當此能無下哉雖然天下之忘恩買義者多矣於某乙乎何誅 
[操兵詳誌]  
　　○昨日爲西商團練兵與英水師會操之期下午兩點鐘團兵齊至工部局空地馬隊砲隊步兵莫不衣械鮮明勇氣百倍至兩默半鐘則由四馬路出浦灘與水師兵會合水師輪船名曰葛里阿伯得刺兩點鐘時用小艇兩隻載兵登岸兩艇往返計兩次每艇約載兵四十人至三馬路浦灘上岸及與團兵會合卽以水師兵官爲領隊兩路兵皆歸統轄水師兵身邊携帶各物如酒水食物以及抬人之布咸備無異出征時領隊者發令命馬兵十五人當先炮兵二十二人以砲兩尊繼之又以水兵五人荷刀斧鏟鍬等物隨其後分水兵爲三隊加以船上守兵一隊隊約三十人分團兵爲四隊亦隊約三十人而殿以藥彈一車鼓吹喧闐士氣奮發當出隊時本係四人一伍整隊前行維時覲者甚衆路上車馬往來並有肩桃貿易者流正駐足以視忽見陣勢變爲一字長蛇式遂紛紛閃避於是擁濟碰撞擦跌損傷殊覺慌亂領隊宮一聲號令立卽止隊不行重新下令復收隊照前四人一伍沿浦灘往北至大馬路口卽南京路迤邐向西過英會審衙門出泥城僑至跑爲廳後面折而向西過 
 
 

Page 3

 
 
斜橋里許有地名胡家樓者乃小路也團兵等卽由小路往南該處雖係田畝而去年曾在彼處操演故此次亦擬在該處開操無如久雨泥濘馬兵步隊雖竭蹶而過其銅炮兩尊每炮車用四匹馬拖帶車輪陷謚泥中深至二三寸馬力又不能勝卽極力加鞭而馬仍不能行其在前之炮車四馬猶能拖之向前而在後之砲車則不能向前領隊者卽令折回及至沿浜馬足陷於淖嗣將馬之皮帶解去設法將砲運至馬路始得拖囘其前去之團兵與兵船上之兵則作對敵之勢在該處開操各放洋鎗聲若連珠兵船上兵各穿黑衣團兵各着紅衣黑衣兵在前佯走而團兵則在後追逐如是者數次作壁上觀者頗有應接不暇之勢復又逐北里許忽折回作對敵勢時已四點餘鐘矣而砲隊則祇有銅砲一尊又不能拖携故卽在遠處開放轟然者三聲各兵卽在該處小飲時已五點餘鐘仍照前列隊由原路而回至工部局空地排隊畢遂分散是日中西人之往歡者約有數千人六點餘鐘細雨霏微沾衣欲濕乘興而往者不免興盡而返矣 
[沈船涉訟]  
　　○寍人王金鳳王阿三等聯名遞稟於英會審公堂稱我等皆是金永興釣船水手於十一日裝載肥猪一百二十七頭計共價洋八百元於午後出口欲往天興港長夜九點鐘時天雖陰晦而微有月光可以行舟及至太平洲洋面聞輪船氣筒聲卽起瞭望見輪船上有紅燈我船亦掛燈爲號以期彼此相讓詛意頃刻問該輪船竟橫冲至最淺之沙帶處以致我船無可避讓突殺碰沉我等倉卒逃命扒至輪船上見我船漸漸沉下惟露桅杆而已爰向輪船理論而該輪船主並不見面惟令一粵人胡說其實該輪船主早已安睡而委粵人行船致有碰撞之禍查該輪船名華安傷馬立師洋行者我等另行搭船來滬除肥猪價洋外計船及在船之傢伙與各人鋪盖衣服現洋現錢等約值洋五百元一併開單呈請究賠云陳太守閱稟之下商之司副領事着王金鳳等投英按察司署控告云 
[急病驟亡]  
　　○前晚七點鐘時虹口正豐街相近之馬路中有一人年約三十左右行至該處忽然倒地口吐血沬當時巡捕扶入捕房及捕頭出視則氣已絕矣遂其屍扛至三官堂筆面空地上卽傳知地保派人看守死者身畔携有一函係吳阿弟寄與吳秋山者現聞有人認知死者七寶人向爲洋行生理已往報其家云 
[木匠逞凶]  
　　○前夜頭壩某木作內因各匠將所鋸之板任意亂放是以匠頭某甲心甚不愜卽欲與各匠理論適該匠等在外闘牌某甲尋見拍桌大鬧卽呼各匠至第一樓茶舘吃講茶而各匠亦因該匠頭擾其賭興怒不可遏遂糾同黨數十人至第一樓將某甲拖下攅毆命在呼吸間幸巡捕喝阻富時拘獲兩人解入捕房聞試匠及匠頭等俱係寍波人云 
[找馬瘏矣]  
　　○前日午後有四輪野鷄馬車載妓女二人從英租界大馬路向西而行將作靜安寺之游行至半途爲忽立而不行而馬夫尚加以鞭策馬之前蹄忽蹶馬夫無措遂令二妓另雇東洋車而已則解爲之皮帶一面遺人拖車一面控馬而返按工部局定章凡病馬一槪不准駕車違則送官判罰何該馬夫竟明知而故犯耶 
[英界公堂瑣案]  
　　○婦人金氏稱居石路曲江里前夜因門牌忽有華捕來將檯上之錢拿去并被拉我出外索費忙亂之際隣人陶桂亭失去銀表一只然我並非賭博抽頭不過偶然游戯故不允該捕之索該捕亦將我釋放我卽到捕房稟明情由今將該捕送案惠捕頭稟一百另三號華捕係福堂之替工如果金氏家有賭博之事該捕亦爲知照我前往拘拿不應擅入人家請辦以儆陶桂亭供夫表無着實緣該捕藉端索費吵鬧所致應請追償一百另三號華捕供前夜聞金氏家有賭博聲叩門入內起出賭具當卽回稟捕頭司副領事謂該捕不守本分希圖索費情跡顯然豈容飾飼朦混陳太守隨判該捕管押四十天期滿開釋至陶桂亭控追失表無憑不准○巡捕捉獲虹口地方路傍擺小賭之朱祥林王阿賣井獲賂具一併請辦朱王二人同供不敢犯賭實因路經該處致被誤獲陳太守謂當塲獲住賭徒並獲賂具豈容狡賴隨判朱王二人各枷半月賭具存銷○七十匹號華捕稱昨見一起人聚賭我卽上前拘拿彼等一鬨而散祇獲住羅阿友一名并獲賭具一併請究羅供在傍看小賭捕至則賭徒各散我被獲住以後决不敢看賭陳太守隨判羅枷號半月賭具銷毀 
[湖州仁濟堂勸募粥廠經費啓]  
　　○敬懇者湖屬自去夏水灾田禾淹沒民無粒食者四野鴻嗷弟等會集郡紳上請於官四處開設粥廠以賑恤之奈受災之區頗廣待賑之處實繁今祇先於程安等縣已設粥廠者二十有餘處沿途一帶目擊夫老幼婦女輩於天雨濘泥中奔走就食絡繹不絕哀求之聾載於道路慘苦之狀筆難盡言雖曰東南偏灾較異西北亢早而待食之急追如里火當兵燹之餘生本十室而九罄年年蠶絲歉收典貸習慣素無積畜一旦馮夷爲害遂致民不聊生無如米穀不多巳發之處一月之糧轉盼告罄未發之處窮簷待澤尚思並全不籌設措爲之接繼深恐老弱之衆難免溝壑之悲得食則生不得則死急於倒懸殊深焦炮因思閣下於賑濟事務靡不多方設法竭力矜全此次敝地賭此情形才力有限不得不籲呼將伯乞求帮助或轉募夫殷富或撥欵以濟扶總祈人力爲之援手籌欵惠濟不勝爲湖屬災區苕警飢民翹首待命之至必期有濟萬勿他却恭侯德音并請台安 
　　愚小弟名正肅 
　　此湖州仁濟堂來書也商諸原辦賑友據言經收賑捐業巳悉數解清且連年收解賑捐頗冒因以爲利永無停止之嫌加以局事漸繁斷不敢再爲與聞推旣得此書殊難漠罰爰請貴舘登報勸募如有善士解囊請寄湖州城內北街局前巷仁濟堂內邵姚諸君經收辦理實不勝幸禱之至 
　　挑搗舊侶　 
[山居漫興]  
　　○衡門僻處向疎蕪習靜林泉興未孤宿鳥移柯驚月上嗎琴流水坐花跌得天獨厚親常健與世無爭性木迂季子清貧聊自適詩成不畏吏催租　家住深山愛日長花開花落卜行藏幽居近得消閒法習篆蘭亨譜印章余纂有蘭亭印譜待梓　剪韭歸來伴酒扈醺然徑醉較哦詩粉筠簾外漪漪笑解籜微聞夢醒時　綠滿林塘雨乍晴鶯簧蛙鼓奏新聲苔留蝸篆邀人賞興到臨池漫漫呈　層臺舒嘯近黃昏遠塔流雲互吐吞海氣漫漫光閃鑠征帆歸鳥宛追奔　山村平旦霧初生別賞林巒慣獨行囘首瞥然成幻境故居一帶野烟橫落落喬松蔭敝廬夕陰蕭爽會風徐林梢月上茶初孰曁几叅看種樹書　風過平疇趂雨暘桑條低亞稱花颺十分葱蒨三農暇一片山光落短墻　荷條山行采藥過徘徊鴈塔　山名　倚松哦鉤輈格礫聲聲切觸起行人感槪多　嵐光四野影層層剝啄山門夜訪僧香到木樨蕭寺憩爛銀月色一枝藤　榕門松壑徑躋攀極目寒林野燒殷七十二峰供嘯傲就中最好是家山　生計嗟余拙年來仗筆耕雲山供畫本詩酒遺閒情聊絮縈春用桃花引水程蒼鷓鳴太蚤好夢每相驚　那知松竹裏雨過夜生凉山靜鵑啼月村荒燕寢梁薄寒憑酒遺微醉得詩狂春事忽忽去烟波正渺茫 
　　珠江拙閒廬主人杜鳳岐邠農甫錄舊稿 
[自山左還都得伯兄采臣凶耗賦此哭之用少陵七秋體]  
　　○抗塵走俗來京國慘淡愁雲天變色家報遙傳心胆驚鴈行痛折凌風翼未遑座讀淚先傾無限惡懷塡胸鬲鳴呼一哭兮奚方哀孤鴻銜恨從西來○憶昔梓鄕遭宼亂倉皇四海同奔竄歷盡人間荊棘叢所親幸未嗟中散卽今力共慶時清我獨何故與家難鳴呼二哭兮哭始痛人生聚散眞如夢○紛紛羣賊憂山東記焚筆硯遠從戎　司治初年兄入准軍轉戰 
 
 

Page 4

 
 
齊魯燕趙間野闊自知快血戰事平不復貪天功歸來重把萊在着舞博雙親笑語融鳴呼三哭兮哭更咽椿萱先後悲摧折○年來聽鼓覊三吳凄凉鞾版困窮途隨波慣被風吹蕩依人時受鬼挪揄從知傲骨只自苦垂死多應悔丈夫鳴呼四哭兮哭不已壯志司隣今若此○羽檄馳驅急似火往年溽暑去山左途長水淺不能前遲遲幾惹飛來禍　辛已廈間兄奉委運木赴齊以遲到爲同輩所讒幾至被議　南歸一病中膏肓欲爲延齡竟不可鳴呼五哭兮恨重重我亦東遊嗟未逢○最難後顧悲蕭條寡鵠聲聲賦大招爲念諸孤更心痛少者學語長垂髪飲食教誨敢辭責靑天白日貞盟要鳴呼六哭兮聲將瘖重泉知否鑒余心○我聞人生七十古來少兄年四十原非夭撒手紅塵返太空一生恩怨分明了他日遊魂訪子孫空憐孤鶴棲華表鳴呼七哭兮淚已場早束歸裝收兄骨 
　　來安孫點聖與甫錄舊稿 
[通州舟中次和李大幹甫書懷]  
　　○前宵與爾醉春明俯唱遙吟共短檠脫帽記曾論豪氣牽衣無奈觸離情自憐慣別同征鴈定有相思怕聽鶯憶否臨歧交拜夜個人深爲盼成名謂歌者亦琴 
　　離恨天侍者聖與甫稿 
[登雲門山]  
　　○昔聞齊魯多高山半居霧露風雲間輶軒使者不少住遂令名勝難追攀岱峯無緣看日出此恨東來數第一頻呼負負到而今肯把雲門交臂失雲門山寄靑州城出城便見靑山橫短衣匹馬去數里已聞泉木潺潺聲行行舍騎復前望亂石嵚崎落　上鼓勇直到翠微嶺天空無雲地高曠道人坐我碧霞宮蒼松翠柏交西東云是四百年前物劫來呵護推神功尋碑剔蘚求還跡兩字雲門猶泐石相傳鑿自秦皇初山鬼悽惶失窟宅入門雲氣浸羅襦隱約駝峯似有無清唳一聲見孤鶴哀啼李晌來文狐須臾雲起忽變色蛟龍欲下天如墨想是山靈遂客來從知行樂何當極歸來山半聞樵歌羨爾清福何其多願祝華髪入山寺逍遙長住烟雲窠 
　　來安孫點聖與甫稿 
[江督轅門抄]  
　　○正月十五日同知朱慶安蘇州來吳淞厘捐倪人塏見　○十六日同知鄧賡元起服到省　○十七日藩署牌示典化安豐司巡緝彈壓委員沐谷貽病故遺缺以從九許星浦接辦　○十八日署祁門縣柯家繆奉督憲調省考騐　前寶應縣吳觀樂服闋回省　藩署牌示儀徵典史殳恩照期滿缺以從九孫塘又桃源典史蔡延熙期滿缺以從九高長庚又瞧寗典史凌誥告病缺以從九聯科均署理　○十九日翰林院沈登善到會　山東巡撫陳到會　○二十日知府陳衍造回吳 
[蘇省撫轅抄]  
　　○正月二十三日候補同知孫鳳鉸稟知派蘇差委　籖掣廣東大挑知縣王蘭浙江籍來　委代理蘇州府照磨平銛稟知接印　○二十四日藩轅牌示照得吳江縣汾湖司巡檢丁長保病故遺缺以新班遇缺巡檢周作憲請補　又南匯縣三林司巡檢徐檢徐心照病故遺缺以分缺前先補用巡檢慶錫珍請補又震澤縣平望司巡檢暴式昭丁憂遺缺以分缺間用巡檢高捷請補　調補江寗縣賈稟辭赴任　候稱縣錢維崧騐放回省稟到　○二十五日正任靖江縣朱昌霖稟知因病交缷回省就醫　祝寶森稟知奉委南渡厘卡差　楊嶽方稟知奉飭委蘇織造衙門差遣解直緞赴甘省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
