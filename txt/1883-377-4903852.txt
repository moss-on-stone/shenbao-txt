# 1883 - 377 - 4903852

 

Page 1

 
 
[康熙字典减價出售] [  點石齋主人啓]  
　　本齋石印之康熙字典現在所存無多故願大爲跌價出售計綢面而訂作一本者實價洋一元六角訂作兩本者實洋一元七角訂作四本者實洋一元八角大號中國將訂者二元五角小號外國裝訂者一元八角大號外國裝訂者三元欲買者祈速來價購遲則恐賣罄也此布 
[新印磚塔銘出售] [  點石齋主人啓]  
　　磚塔銘帖筆法遒逕骨肉停匀與初學最爲相宜姚鳳生先生心摹手寫染翰功深前曾臨寫一部形神畢肖洵墨寳也本齋現用石印照相法照出出售計未裱者每部實洋二分已裱者每部實洋二角售處悉遵舊例 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將即另建印書館並信致外洋速購機器多副一俟屋宇造成機器運到立即開工有願附股者務祈速來預定此布 
[論法人用阿非黑兵之失]  
　　兵之有將也猶身之使臂臂之使指然必須上下聯屬血氣貫通而後進退操縱各得其宜乃能所向有功克敵制勝未有兵將不相習而可以漫焉一戰者也今觀於法人之召雇阿非黑兵而竊歎其失計也蓋坤輿四土開闢最早者爲亚細亚歐洲尚在其後若西球之亞墨利加更越數千年始通諸士惟阿非利加東接亚洲北與歐對海而峙當中國洪荒之後同爲三皇五帝所御之宇自洚洞告災乃甫隔絶然地實相聯懷襄之時遺民西徙啓宇於兹規模草創當在禪讓之朝即歐洲文物亦自阿展轉漸槩然則後於亚而寳不後於歐矣乃以土豚惡劣之故非常之人不能間世而出制度無由大備侵伐相仍土地崩裂文明之俗轉變腥羶歐則日事增飾而可則漸反獉狉亦氣運使然也且其地中隔沙漠舟車不通北境既渝於晦塞南境亦長此荒蕪雖以泰西人之智輪帆往來爲東道所必經開拓口岸置戍設官駸駸乎不能自已然自元明洎今五七百年竟無術以化之氣候之炎瘴癘蒸鬱不能久
居并不可深入也僅僅僦屋海濱而己物産之劣猛獸蕃育不能驅除且轉憂逼人也僅僅借爲逆旅而已至其土人膚黑如漆蠢若鹿豕樸愿馴擾而不可教訓西人販之以歸供給　役不逃不叛豢而驅之比於大馬此亦地氣所限殆得坤柔之性者歟自西人東來船中每用以燒煤華人初見不知其何以黧黑至此今則羣識爲阿非人矣然除船上供役之外他事則罕有聞者可見其徒具人形而無靈巧之心思也或曰此土人既無靈氣即以用犬馬者用之如猴之做戯鼠之踏車以及舞馬之疾徐中節門雞之縱送合宜無不可教而會也果使部勒有法約束加嚴以之爲兵令進則無一敢退令前則無一敢後奮勇而往敵何患不靡　雖然惟其蠢則易使亦惟其蠢則不可使也戰陣之際利鈍無常吉凶萬變全在將軍者之先事防維臨時策應庶幾百無一失彼黑人惟知直前譬如嗾狗呌囂跳躍丐者驚走主人當叱之使止乃狗性驟發狂不可制一味奔逐丐苦被噬必用計以殺之故蠢而悍者非戰陣之材也泰西各國於阿洲皆有埠頭獨於黑人但買之爲奴而不募之爲兵誠以此等蠢材無所用之耳夫人肉薄於鎗林彈雨之中而能知進而不知退拚死之戰雖傷亡實多而銳氣正盛敵或不支我可乘其懈而取之同爲血肉之軀人盡貪生而彼不畏死大可恃也顧可恃不可恃亦當以地利事勢爲斷非謂敢死即戰具也蓋用兵之道以力勝不如以智勝黑人在前從其後而驅之衝鋒陷陣不知趨避法人顧而喜曰以此衆戰誰能禦之以此攻城何城不克而抑知永福奇人也善用奇兵當法人再敗之後紛紛請兵請餉屯兵海防河内而不進永福亦戢鋒歛鍔不露芒穎抑若自示其弱能守而不能出斯時有識者早已洞窺其微度必有先事安排以制法人之死命者而法人乃恃黑兵之蠢悍以爲雄武長驅直入毫無顧慮以致進不能退伏火轟發全軍灰燼何其無謀也夫黑人土俗獸處無倫其受法人之鈐束直前迎敵深入陷阱固其性之使然亦法帥之號令所致乃素稱雄武之法國久著知兵之法帥其亦如黑人之蠢若鹿豕不能料敵也耶况黑旂所守之地往往憑險負山山路崎嶇磴道紆狹易於設伏此等黑兵取其驍悍不知性命爲何物若在平原尚可驅戰使敵人見我如墻而進大有撼山容易撼岳家軍難之概勝不勝各處其半今在平原山城之間不能用智而徒以力薄是危道也說者謂桑台之役法人自波滑敗逃之後相持不戰俄延數月整兵添飽所謂良久良久而後出者一旦全軍覆没甚屬可惜不知是役之敗不必與黑旗見仗而始知之當其召募黑兵授器使用蓋已不啻賣猴子戯者教之帶假面作諸般跳舞而已口喃喃學李三妨磨房啜泣也吾乃因是而知法人之全無仁心也蓋泰西兵餉最鉅一兵之費動輒千金法人屢敗之後知劉非易敵闢門聚議曾懸　有兵萬餘始足敷用夫以法兵而至萬餘　何容易故援兵之自法來者竭數月之調遣仍屬寥寥而偏在阿非雇用　人與招募越南土人以充其數及至於戰則以　兩等人爲之前驅而已兵殿後以督之意謂若有敗亡則黑人越人實替其死於我無傷不過空擲些微餉項幸而戰勝則便宜多多噫此等計較陰　悍毒之尤也敗則以他人性命爲孤注勝則以己國之人受上賞吾恐天怒人怨終必至於亡也目下越人背順化之約嚴禁國中不得應法人之募獨黑人不知不旘販鬻而來無所　止然多募一黑人亦不過多死一墨人而已晉靈公欲殺趙盾當筵嗾獒盾曰棄人用犬雖猛何爲吾於法人之用黑人亦如是云焉爾 
[東報摘錄]  
　　十一月十二日命伊藤參議代理外務卿之職○駐劄中國全權履本公使於十一月初五日由北京帶同隨員中島雄氏超程十八日行抵長崎間得與各地方官會談甚久櫌本公使係因公回國即於當晚乘坐原船遄發東上矣○駐劄英國全權森有禮公使近有電報云由英起程大約本月初旬可以回國也○向來政府資助三菱公司船逐月定期開往琉球線路每年助金九千元由政府撥給援以爲例想不致大爲損虧不知此次因何緣故近日三菱公司將行務交出不復行走或言帳目錯誤及有别情均未悉其實情也○長崎至新町兩驛間之鐵道早經日本鐵路公司造築舗設竣工將行開行擢載貨客於上月十二日吉井總辦親赴該地騐收工程矣○福岡縣今年地方協議稅當此世景艱難巿井貧民不能於限内完納稅課其蕭條悽凉之景不但一處爲然户長百方開導而貧民醫腹 
 
 

Page 2

 
 
尚難何從納稅雖竭力催徵而民間積欠尚多盖米榖太賤銀洋價低小民受困殊有不堪設想者也 
[避礁擱淺]  
　　長崎西字報言上月十六日怡和洋行之新南陞輪船由高麗釜山啓輪至仁川中途冋有礁石留心避之是日晚間昏黑不辨忽見前面有黑物蓋漁人舉網捕魚者也而該船疑爲礁石打邊避讓乃擱於灘上直至次日潮至始得出險查點船上幸無損傷惟舵有小損一輪葉亦壞尚無大害故仍照常駛行前往也 
[絲會公議]  
　　美國新聞帋云舊金山衆商所立之繅絲會今係第一年開辦聞近日會中各商議得該處天時地利兩得其便將來所出之絲當較多於法國意大利兩處也 
[查獲私信]  
　　美國新聞紙云美國公司輪船赴舊金山當被海關協同書信舘查出香港華人私信一千九百六十六封約計信資須洋九百元書信舘將信扣留或有人領或無人領計領信付資者祗有七十元光景查挾帶私信之弊當己不止一次現在發覺之後美廷知照香港書信舘亦須一體查辦也 
[倒莊續述]  
　　阜康福京莊共倒官私各項一千二百萬兩之多聞前月初六夜取銀之人擁擠不斷有恒康爐房與阜康福向有交易是夜協濟銀兩甚多無如車薪杯水無濟於事次日順天府尹周小棠京兆親往封門并親至垣康爐房詢問是否與阜康福連巿經爐房回明並非連巿始免封門該爐房存有阜康福銀四萬兩尹憲諭不準擅動留抵公私各欵又聞該庄經手商人現已自投到案請順天府尹出示容日開發各欵也 
[兇犯正法]  
　　京師宣武門外菜巿口於上月初八日已刻斬决盜犯六名内有四名係明火搶刧之犯其二名則在京東某處白畫行刦之犯也同時凌遲凶犯一名即九月間在南海子小紅門外馬道村以刀斫斃孀婦吳楊氏等五命之凶犯楊歪脖子也 
[貪財受騙]  
　　天津施醫院坐落海大道旁醫生馬君教中人也其更夫曰張二水夫曰優李亦信教者日間無事好拾牧師齒牙餘慧向巿井閒人作茶餘飯罷之談助鄉人某甲習聞緒論漸與欵洽一日謂張李曰僕有親串家住西頭於豬圈中掘得前明寳紋數千兩伊係窮人防露眼爲他人瓜分願得强有力者作護身符伊願和　托出稍分餘潤於願便足但不知　中人能否奏手耳張李唯唯必欲一見以分誠僞翌日甲果携一枚來其欵式與寳紋無殊惟顔色稍暗斤兩餃沈寳面鐫有大明年號　寳　局字樣張李喜溢眉稍恐事不成故抑之曰此鉛質耳　有寳銀而不光華發越者耶請語前途無論眞僞每斤給津錢四百文如以爲　横逆之來皆我料理與伊無涉照此核自實銀四千餘兩合津　一百二十千文即伸銀三十八兩餘計議已定張李因乏錢轉商於比隣楊姓約事成之後三殷均分楊許之張李得銀借取口袋羅筐約於晚聞向西頭交易甲故延時刻二鼓後領至僻巷昏黑之中不辨門户甲至一處囑傻李於巷外把風免人撞見而張二立待於外甲人門去未幾一人各抱一枚來着地有聲不同凡響張就星光審視固翹邊細紋者來人索銀　兌分兩分别成色張既見寳銀兩枚只得將銀照付孰知甲與一人去不復出張二悄立移時西風瑟瑟寒透肌膚轉瞬三更亟呼傻李告知一切入門審視則係坑厠絶無居人懊恨而返猶幸有寳銀兩枚得足償失　用力一敲應手而扁盖鉛皮裹土者也楊謂張李串騙張李又不名一錢者因此爭鬥不止一次夫甲之騙術亦平平耳張李一念之貪遂致墮其術中人可萌貪念乎哉 
[經手服毒]  
　　本埠英租界集賢里内胡雪岩觀察所開之阜康莊號執事人宓本常因虧空避匿致庄倒閉等因已列前報兹悉密本常初至原籍甯波繼到杭州今仍來滬住於陜甘糧臺局胡觀察則於前月底午後三點鐘出門他往宓則就在當夜服毒身死至前日清晨在局諸人始知宓已自尋短見惟察其肚腹膨朜且有嘔血这痕跡疑吞西國藥水身死當即將情報縣一面函追其家屬前來矣至相騐與否尚容練探再錄 
[代辨訛言]  
　　昨有大東電缐公司主人來館言及他報訛傳有該公司電線租與法國之說實則並無其事已囑更正惟恐外人尚有誤聽請爲表明云云按此事本館亦有風聞知係訛傳故不之錄本可無容置喙但以該公司主人諄囑用綴數語於左 
[封印日期]  
　　各衙門封開印信循例欽天監選咨禮部具題現在已奉能行本年擇於十二月二十日已時封印明年正月二十日午時開印云 
[開倉例誌]  
　　本縣黎邑尊現擇十二月初四日開倉起征漕白惟本屇下忙錢糧尚多尾欠是以初一夜邑尊登舟親詣南鄉閔行等處沿途催比也 
[調停借榖]  
　　前由上海縣黎邑尊委主簿往閔行一帶沿途比告該處鄉民欲借積榖等因已列前報兹悉此事已經該處紳董調停俟明春種麥時借榖待麥熟再還禀由邑尊允准矣 
[行查股票]  
　　邇來滬上巿面因各公司股分單價上落不一每多受累是以現奉撫憲行查究竟共有若干既經查及想當設法疏通特不知其將何以處之也 
[捉狗餘聞]  
　　上海電報局接有杭州電音云本年春間某大憲夫人路經滬地目撃捕房捉狗情形深爲可憫偶思及此發電詰間目下尚在捕捉與否并放牛局仍向捕房領養否嗣經電局詢明放牛局於十月朔爲始每日派人至虹口捕房具領等情發信回覆惟該局經費不數願爲善者仍源源接濟以體好生之德陰功莫大也 
[吞烟遇救]  
　　寗人翁阿春在虹口禮查洋行爲出店有絨毯一條舖於床上前日忽被竊去翁急甚四處尋緝杳不可得乃大言曰我生不能擒此賊死必爲厲鬼以獲之於是購洋烟吞服同行諸人始以爲妄繼見其顔色慘變羣相勸勉謂絨毯事小性命事大我等原出資賠爾絨毯幸忽鬱鬱乃舁往同仁醫院灌救待甦人生實難以一毯故遽萌短見亦太愚矣 
[環追貨銀]  
　　興隆洋行控被買辦譚愼芝虧空銀兩旋據馬瑞和裕亨恊記萬順豐等各號投案訴稱有貨交在興隆尚未收銀詎被洋東將貨扣作買辦用虧之項情殊不合應請追究各情節經列報嗣由該號等各遞禀詞請追貨銀且買辦係該行用人既因用空銀兩不應將客貨抵償等請黄太守以興隆控買辦雖已管押然該號等既已控告洋東興隆係德商所開着赴該管領事衙門控追昨係德國施繙譯會審之期與黄太守發落捕房各案畢該號等十餘人均上堂請追興隆之貨銀或歸還原貨并稱奉飭投德國公館控告始則延約繼置不理現在已被將我等之貨裝運出口年關在邇貨銀空懸我等身家性命均在於此施繙譯謂爾等之貨交與買辦買辦已向洋東抵銀外洋東尚被穴銀控押在署應向買辦追銀該號等同稱華商與洋商交易均由買辦經手該買辦用空洋東銀兩應向薦保理償斷難將客貨作抵且洋東已控告買辦押追在案我等之貨其間尚有交貨看樣尚未議定價目者何可張冠李戴扣劃銀兩况據買辦言尚被協隆買辦鄭可良欠有鉅欵與隆行何故勿 
 
 

Page 3

 
 
追惟將我等之銀扣抵且我等困迫已極務請明斷黄太守謂興隆行將客貨扣抵未免不合應請傳該商人斷追至恊隆行之鄭可良當飭傳到案與譚愼芝質訊明白核斷該號等又同稱我等遭累已久今須請西官公斷始行退出否則不容西官出外施繙譯謂該號等不應如此富捕頭覩此情形伺候在傍施繙譯即與捕頭出公堂太守即入内俄而施繙譯至門外該號等皆擠住不容其出富捕頭喝阻不依池繙譯大　某門丁見之用力勸住各人請　譯官入内太守聞聲　出至大堂請繙譯同至花廳共談案由旋由富捕頭趕但捕房禀明平總巡帶同西捕八名又到公廨時太守又坐公堂傳各號等開　謂爾等萬不可鹵莽致干未便爾等之吃虧本分府所深知然是非曲直自有定斷該號等均唯唯而退其時繙譯官已經諸捕頭督西捕隨同出大堂而去 
[送縣遞籍]  
　　昨據法包探至公堂稱前有顧裕山屢估租界住宿客棧不給錢資送案斥釋在案前日又欠棧資送捕請訉原告未來等語王司馬訉之顧裕山供稱泰州人與棧主是　弟兄璨因失業流落在滬王司馬憫其情形判將顧裕山送縣遞解回籍又湖南人王雨林前月二十間因在新街　烟間住宿二夜俞竊短衫褲二套交捕送案王司馬訉之王雨林供稱前蒙恩責釋後欲與同鄉借川資回去司馬謂釋放時汝說三日内回去現在如何又往花烟間情殊可恨判將王雨林送縣遞籍 
[法界公堂瑣案]  
　　昨據談江里稱住小東門船局　局主買輪船票一張當給英洋五元已有二十餘日船票未曾給我日住伊棧食用無着並被船局内司帳竊去長短衫各二件是以訴捕扭該局夥周可元送案司馬訉之周阿元供稱伊託局主買船票不干我事聞局主說已給過伊洋二元司馬詰問談江里汝現在何處吃飯答稱在飯店買飯吃住在伊棧每天貼棧房錢又現已躭延二十餘日無奈局主避匿該局亦將關閉我欲趕緊回去求恩請追詰問周阿元作何料理供稱求恩釋出如局主不還洋小的願質行李湊還王司馬以局主有意搪塞圖賴實屬可恨着包探押同阿元往船局着給還談江里英洋五元衣服四件至談江里先收之洋二元貼補飯資可也設不還洋再行帶國押追○顧朱氏稱雇用顧阿源　在烟間内爲傭婦因　照應不周失去烟鎗一支什洋三元因伊停歇無錢賠償將元布棉襖抵押我處後伊弟河源欲將棉襖拿去說即交錢來孰知一去不見次日途遇扭送捕房求請訉追王司馬訉之顧阿源稱松江人七八月間顧朱氏用我姊做女堂倌每月工洋一元七月間有病回去不過一月光景囑我往烟館取棉衣梳頭傢伙等物不知有失鎗之事司馬廉得其情謂顧朱氏曰年輕婦人雇用婦女開設烟間實屬無恥已極答稱我有丈夫並未用女堂倌司馬謂既有丈夫呌何名字何以不來答稱丈夫名海和在營裹吃糧嘵嘵置辨求追烟鎗司馬大怒謂既　衣服抵在汝處何以又被拿去既與拿去何以將其送捕况事隔數月何以至今始來混控情殊可惡既有丈夫即提汝丈夫訉辦飭將顧朱氏斥退顧阿源省釋 
[山東潘振聲先生十一月初七日致陳家木聟賑局書]  
　　接奉電示囑弟留東弟雖無能目撃東省災黎苦况何敢不勉强効勞特恐有負重托耳前承請中承代墊之五千金即携帶濟陽以作冬賑之用惟災區甚廣應賑者約有十萬餘口此時杳賑即竭力裁减已非三四萬金不辦僅有萬金斷斷不能敷用水地災民向皆紡花趕集即七八十老人八九歲糼孫亦皆如此藉以糊口所食惟糠粃草根樹皮而已現在二十餘日中水既大來路途不通家無隔宿之糧村無有餘之户因此日有餓斃可慘可憐所望諸君子念此嚴寒歲暮窮民坐以待斃之時多來一分之賑即可多救一分之命想仁人拯溺爲懷無俟弟之遠囑也再黄河水與雨水不同雨水尚有涸時黄河既潰來源極旺河患非一時可了居民日與蛟龍爲伍有縊樹而死者有房屋厭斃者將來收拾尸骨京非易易弟在來其間涕涙交集恨不能倒捲黄河使之盡爲樂十倘諸君子能來一觀當無不寢食難安也理省自七月初五　今早晚紅霞照耀大異常時豈天心猶未厭禍耶越南爲法所侵現在作何辦理當此時事多艱恨不能投筆從戎委身報國爲可愧耳耑此敬請善安潘民表頓首 
[直隷金君苕人十一月初十日致陳家木橋賑局書]  
　　前次函致分撥千金給發獻縣加賑之用兹已放竣計換津錢三千一百三十二　八百五十文查係房屋冲破者每家給津錢一千四百五十文共發一千九百十三家又聚居之屋每家給二千一百文共四十家又淹斃人口老幼無依者每家給津錢五千文計五十五家儘數散訖抄奉清單呈閱即頌德安金福曾顿首　一給大梅莊等淹　人口五十五家共錢二百七十五吊文一給大梅莊九十九家北立車村念五家齊家莊五十七家雙村三十五家西大過十四家龎家疃十九家樊屯河念二家南立車村三十一家小平王一百念五家辛莊一百九十九家叅車鎭念六家朱家莊六十七家間栗家莊五十六家邵家莊五十八家西菩薩五十七家東菩薩七十五家窑廠八十四家南關九家西關十四家楊家莊三十六家周家庄八家田家庄九家五里舖十三家大陳家庄十一家三里庄七家尤家屯三家留付庄十七家魏家莊七家孟家莊十家盧家塲四家張家庄十一家十五吉七十二家張定村十五家東張定十一家北八里八十家七里塚五十家東詳村四十一家西洋村四十七家西韋莊八十二家傅家莊四十三家齊家莊十九家北馬莊六十一家尹店五十五家小梅莊七十五家本城五十四家每家一吊四百五十文共錢二千七百七十三吊八百五十文一給侯維翰等四十家每家二千一百文共錦八十四吊文 
[山東播君振聲十一月十一日致陳家木橋賑局書]  
　　初七曾發一信想早逹到南中近日捐欵何如弟於昨日下鄉查户計濟陽全邑被水極重者共有三百餘村現在儘數賑給不過萬金刻擬先查西北東三鄉約計二百餘庄萬金斷難敷用且南鄉百庄亦不能不再發一次盖前雖發過一次尚在二次水冲之前也　已函請施子英兄弟來分辦南鄉未知肯來否如諸君子再能設措萬金濟陽一縣庶可全行點綴南望雲山不忍不代災民請命不勝盼禱之至肅此敬請善安潘民表頓首 
　　附啓乾昨接施君子英來函亦已赴濟曾即續解銀五千兩惟照來函而意尚需逹解五千金庶可勉副濟邑之賑如有善士樂助務祈從速惠濟聖禱全盼[  同人公啓]  
[和澹定室主人客察有感詩原韻]  
　　客牕幾見夕陽過憔悴秋容可奈何祗有乾坤供肅傲空教歲月易消磨杳無雲鴈鄉音少閒似沙鷗好夢多七字敲來都絶妙挑燈也許細今聀[  南匯補拙居主人樹珊陳蕊待定草]  
[今將十月分戒烟人數及捐欵清單]  
　　捐助經費洋十員之上客陳樂道計一人捐助經費洋五元之女客楊蔡氏朱殷氏計兩人捐助經費洋兩元之中客許金培顧鶴峰鄧紀大許秀順章秋狗王品芝魯石亭錢仁設張殿卿汪荆生許逢舟徐吉　李錫山趙志堅張頌記管欽生金墨齋倪春厚黄耕梅金伯揆章渭昌譚仁卿錢德孚周雲卿顧湘士浦金桂張少卿蘇光　姚雲卿樓秀生王鶴松王長發姚誠記陸雲山楊五官戴嘉揚西慈和尚陸問梧凌阿和馮徵逵蔡鳳亭蔡心香嚴少雲董杏林張古虞張菊生童明榮卞天球陳秀生楊定梁管寳生金秋蒓金關木張三和施和之陸丙中范長庚榻韻生沈襄卿席桐生周昌樑顧三川計六十二人○願捐經費洋一圓之下客林秀紅計一人免捐之下客徐孝廉凌維聲汪阿順林炳照靳昌美計阿寳單雙全繆仁裕侯允旺熊乾泰陳錦堂龔永福張阿寳喬茂沈牧行宋子餘葉長青羅山陶矅山陶安濤范茂棣張老歲陳茂堂浦阿金應阿四孫榮　周祖恩朱五壽許長庚高阿容俞萬興蔣士山寳成明富實生袁永和顧春泉熊正福劉金德楊葆眞周德培顧福生胡寳榆孫華卿沈漢生許德華陳正與邱方懷韓桂福倪任春周雲孚杜阿福王茂和鐵安財尤喜致張鶴亭徐長松宋雲長胡貴榮楊葆生戈金松唐二寳李錦山潘保鑑陶華亭吳陶安殷金繭蔣隆茂何宏泰楊辰山蔡炳春蔡老土陳繼坤莊祥先蔣 
 
 

Page 4

 
 
啓邦潘鳳樓吳玉虎孫維喬沈松山牛陽春顧月泉趙和上蔡礪卿李畹卿胡維新沈益泉顧森和華金榮華壽福章阿福黄榮春茅于罷張樹桂張坤徐洪生沈佩來顧永發王桂春王玉書李陸華宋琴舟馬乾王阿四吳陽春顧早春李子香趙永成周阿大計一百另七人十月分共計一百七十三人連前合計七百十六人 
　　二洋涇橋怡順昌二馬路祥順公謙祥益瑞林祥代收第五十三次清單○平望凌門熊氏十員張無名氏三元聊補主人一千七百念四文鄭乃榕十員浴佛子三元無知子七元無名氏四元葉童子二千二百文○龔合昌　記四元龔玉森四元徐仁和堂二元恆義莊二元倪源興合記一員高萬春一員大生一元啓盛一員翔太一元以上九户由南巿　豐泰行募來上海縣右堂許四十元李棉女史一元當湖隠名氏由全盛信局來十六元無名氏三元鄒韻記二元敬畏堂由蔚長厚交來元七兩二錢○前登不留名東洋布三疋售價洋一元五角合併聲明[  山東募賑滬局啓]  
　　　接錄蘇州天庫前電局内順直山東沙洲賑捐公所經收十一月十五日清單○金匱學署可園公寓殷君還甫楊君叔賡來本寓手薛昌纘助洋二十元正徐鳳興一元陳芳閣手華恆記華源記陳景記雲記葵記義記各一元以上八户共洋二十七元正○疾心子永母常健生兒易長洋十元凌芝生榮靄亭洋四元安節局徐子春先生來桶捐洋六元八開二個錢一千三百四十八文[  原辦桃塢協賑同人謹啓]  
　　上海北巿盆湯衖絲業會舘主施少欽經收順直山東江浙等處十一月廿八日第一百四十六次賑捐清單○寓滬蘇州崇厚堂徐善士得子承親友賜賀敬辭謝移湯餅　資祈保母子平安指捐順直賑洋一百元漱蘭書屋由本埠震泰絲棧交來洋二十元知非子求瘡疾速愈指捐山東交來洋十元本埠德昶莊禮餘移助賑捐洋三元鎭海湯鏡如寄乍浦全盛局來捐洋二元○震澤沈君芝生代募第二批賑捐足對開洋一元又錢三千文並不指定何處由震泰沈馨如兄交來囑爲登報○太倉福泰順寄永義昶局來銅洋兩元俟　併代爲鎔化○無名氏捐洋一元金竹翠捐洋五元嘉會堂捐洋五元以上三户由青浦縣儒學祁廣文印文藻代莫平江祝同心先生富貴源頭同字第四千六百三十八三十九四十號共三册寄全盛局交來洋十一元合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月十三日京報全錄]  
　　宫門抄○諭旨二道錄前○發抄旨四道○侍郎洪奏請開缺回籍省親摺○署浙臬豐奏恭報接篆日期摺○粤督張奏請勒令副將休致片○浙撫劉奏爲景司因病出缺請旨簡放摺子○粤督張奏察看總兵摺子○浙無劉奏飭道員回任片○豫撫鹿奏報巡擬服滿起復片○又奏知府迴避緣由片○閩督何奏請補守備摺○又奏請將守　改歸浙省補用片○豫撫鹿奏請勅封列祀摺○十一月十三日户部通政司詹事府廂黄旗值日無引見○澂貝勒假滿請安○麟書續　數日○召見軍機○發抄岑毓英等奏請以補用守朱鴻補麗江守奉旨吏部議奏欽此○又請以按板井大使宼嘉言陞補會澤令奉旨吏部議奏欽此○又儘先遊撃梁禹福等補劍川營都司等缺奉旨兵部議奏欽此○徐道奎等奏直東豫三省會哨情形奉旨知道了欽此○○内閣學士兼禮部侍郎銜臣洪鈞跪奏爲懇恩開缺回籍省親恭摺陳請仰祈聖鑒事竊臣在京供職臣母留居江蘇本籍比得家信知臣每秋間得病日久未痊倚閭之望固殷甞藥之心尤迫望雲思慕寢食難安惟有仰懇天恩俯准臣開缺回籍省親俾得抒冬温之孺悃而留春暮之餘暉一俟臣毋調攝敉平即當趨廷奉職所有臣籲請開缺下悅謹繕摺具陳伏乞皇太后皇上聖鑒廑奏奉旨已錄○○二品頂戴浙江按察使杭嘉湖道奴才豐紳泰跪奏爲恭報奴才接署臬篆期叩謝天恩仰祈聖鑒事竊奴才於光緒九年九月初三日交卸臬司篆務奉飭仍回杭嘉湖道本任經撫臣劉秉璋具奏在案九月初十日復奉撫臣飭知以新按察使劉盛藻到任後旋即患病禀請給假委員接署仍檄飭奴才接署臬司事遵於十六日准本任　司劉盛藻委員齎送　信文　前來當即恭說香案望闕叩頭祗領任事伏念奴才蒙古世僕質本庸愚前此兩攝鹺綱一陳臬篆涓埃未報兢惕方深兹復再權臬事既鵜濡之滋懼益蚊負之堪虞凡任内應辦事宜如嚴保甲以區别淑慝飭綱紀以整肅澆漓察吏安民詰奸除暴皆屬責無旁貸如奴才自顧輇材深虞　越惟有益懔愼勤力圖報稱隨事禀商督無臣於地方一切事宜悉心經理以期仰答高厚鴻慈於萬一所有奴才感激下　並接任日期謹恭摺具陳叩謝天恩伏乞皇太后皇上聖鑒謹軍機大臣奉旨知道了欽此○○張樹聲片再廣西新泰協副將張鵬飛於上年冬間經廣西撫臣倪文蔚調省察看昨准咨送來東考騐查新泰協駐札太平府鎖鑰南關控扼内外所繋尤重臣察看該將張鵬飛舉止龍鍾形神衰邁必不足以整頓營伍制馭南荒相應請旨將廣西新泰協副將張鵬飛即行勒令休致以肅戎行所遺新泰協副將係題調之缺容臣另行揀選請調謹會同廣西提督臣馮子材附片具陳伏乞聖鑒訓示謹奏軍機大臣奉旨著照所請兵部知道欽此○○頭品頂戴浙江巡撫臣劉秉璋跪奏爲臬司因病出缺請旨簡放以重職守恭摺附驛具奏仰祈聖鑒事竊照浙江按察使劉盛藻前因陡患風疾禀請委員接署經臣撤委　嘉湖道豐紳泰暫行署理附片奏明在案臣時往看視見其病勢漸減方兾復元　任乃於十月初間忽又加重口不能言醫藥罔效延至十月十四日因病出缺據該家屬呈報前來杳該司眷屬尚未來浙署中僅有幼子一人凄凉可憫除將該司身後事宜督飭該家屬妥爲料理外其臬司印現有豐紳泰署理毋庸另委所遺員缺相應請旨迅賜簡放以重職守所有臬司因病出缺緣由理合會同閩浙總督臣何璟恭摺馳陳伏乞皇太后皇上聖鑒訓示謹奏軍機大臣奉旨知道了欽此○○太子少保兩廣總督臣張樹聲跪奏爲祭看總兵不能勝任恭摺仰祈聖鑒事竊查廣西右江鎭總兵李維述於光緒五年到任是時臣巡撫廣西聞該總兵初至右江身多疾病嗣加查察知其病已全愈於整頓營伍綏戢地方各事亦尚知認眞辦理六年五月間曾奉諭旨飭令悉心察看經臣與前廣西撫　慶裕據實覆陳在案自時厥後續　李維述聲名漸减於前當經函請廣西撫臣隨時就近考察本年六月廣西撫倪文蔚以李維述聲名平常辦事懈弛商由前署督臣曾國荃奏明撤十調東察看現已遵調抵東臣詳加察看該總兵年力雖未就衰精神不能振作以致近年右江營伍迄無起色該處内撫滇南外控交趾非宿將專閫講武詰戎實力整頓不足以鎭戢遐方李維述日人懈生不勝其任未便稍爲遷就相應請旨將廣西右江鎭總兵李維述即予開缺並請迅賜簡員接任以重邉防而免貽悞謹繕摺具奏伏乞皇太后皇上聖鑒訓示謹奏奉旨已錄○劉秉璋片再寗紹台道瑞璋卓異俸滿送部引見奉旨回任兹據領照回省富即檄飭回任並飭署甯紹台道温忠翰仍回温處道本任以重職守謹會同閩浙總督臣何璟附片具奏伏乞聖鑒謹奏軍機大臣奉旨知道了欽此○○鹿傳霖片再前任江蘇巡撫吳元炳係河南固始縣人於光緒七年五月初五日在任丁母憂八二十三日扶柩到籍兹自丁憂之日起扣至九年八月初五日不計閏二十七个月服滿例應起復據吳元炳遣抱呈由固始縣詳請奏咨前來臣覆核無異除咨部查照外理合附片奏明伏乞聖鑒謹奏軍機大臣奉旨知道了欽此○○鹿傳霖片再據布政使覺羅成字　查定例統轄全省之道員有外姻親屬應迴避者俱令迴避又原係報捐指省之員准其另指一省俟接到核准部文由該省給咨前往各等語兹據河南候補知府厲文煒禀稱該員次子於本年七月與現任糧儲鹽法道姚近韓之次女締　該員例應迴避今擬改指山東候　等情查糧儲鹽法道係統轄全省之員既與該守兒女姻親自應以官小之厲又煒迴避惟兹守　辦清查局務未便遽易生手應俟清查事竣冉請給等情具詳前來臣覆查無異理合附片具陳伏乞聖鑒勅部核覆　行謹奏軍機大臣奉旨吏部議奏欽此○○閩浙總督臣何璟跪奏爲遴員請補陸路守　員缺恭摺仰祈聖鑒事竊照浙江台州　左營守備黄瑞清　職遺缺接准部咨係陸路題補第二輪第六缺輪用應升應補人員行令揀員等因伏查是缺守備按照定章　以應補人員請補定例世職各官以到營學習之日爲始統限五年期滿輪缺補用又世職人員遇補缺時擇其技藝最優者題請補用又世職輪應補缺時應行迴避本府本營令於現任人員内揀員調補所遺缺即將該世職題補各等語臣隨在於浙江省陸路學習世職期滿已引見發回原營照例用人員内　加遴選查有世職雲騎尉候補守備邱殿魁年四十一歲浙江太平縣人由承襲雲掎討職同治五年六月奉旨准襲收入浙江太平營學習期滿給咨送部引見同治十二年四月初四日奉旨照例用欽此承領騐票旋浙候補嗣據海門鎭先後詳保以該員管帶精兵勤謹材具可觀屢次獲盜存記有案該員懆緝奮勉以之請補斯缺洵堪勝任核例相符合無仰懇天恩俯准以該員邱殿魁補授台州協左營守備於營務地方均有裨益如蒙俞允該員係職候補中備請補守備銜缺相當毋庸送部引見惟於是缺守備係屬本府應行迴避　部覆到日再行照例在於現任人員内遴揀調補除飭取履歷咨部外臣謹會同浙江巡撫臣劉秉璋浙江提督臣歐陽見見合詞恭摺其陳伏乞皇太后皇上聖鑒勅部議覆施行謹奏軍機大臣奉旨兵部議奏　比○○何璟片再兩江補用守備徐思忠籍隷浙江仙居縣因親老在籍無人侍奉請改歸浙江收入海標城守營候補具收標履歴咨准部覆查該員前經沈葆濱奏留兩江補用兹據咨請　歸浙江候補之處未便遽咨率准應令照章奏明辦理等因當經轉行遵照去　兹據浙江海門鐵總兵孫昌凱禀稱飭查該守備徐思忠實因家有老母乏人侍奉兼之艱苦異常請改歸浙江海標候補以便就近養親並　其主長海濱能悉水務在於海標候補亦屬相宜禀請奏留前來臣伏查屬實相應請旨准將留江　用守備徐思忠　歸浙省水師補用以遂烏私除咨部查照外　謹　片陳明伏乞聖鑒調示謹奏軍機大臣奉旨兵部議奏欽此○○河南巡撫臣鹿傳霖跪奏爲武安縣境龍神久著靈應籲懇勅加封號列入祀典以昭靈貺而順輿情恭摺仰祈聖鑒事竊據布政使覺羅成孚詳據武安縣知縣李　時禀補縣屬紳民舉人石生之等聨名公呈以武安經東二里許向有靈泉祠供奉龍神不知邕自何代祠内有泉不溢不竭宋元豐年間重修明萬歴年間知縣李椿茂因禱雨靈應更新廟貌每歳春秋致祭考縣志及祠内碑碣所載曁紳耆傳頌自宋迄今凡網天時亢旱祈禱無不言應靈蹟難以禪述本年六月初間雨澤愆期農田待澤在殷經該縣設壇虔禱甘　立施闔邑紳民深感神佑懇乞轉陳特隆禮報由司詳請具奏前來臣查廟祀正神寔能禦灾捍患有功德於民者例准勅封列祀今武安縣龍神自宋至今靈異昭著保　生民既據衆清籲請允宜天　褒崇用是仰懇恩施勅加武安縣龍神封號列入該縣祀典以答神庥而順輿情理合恭摺具陳伏乞皇太后皇上聖鑒謹奏軍機大臣奉旨禮部議奏欽此 
 
