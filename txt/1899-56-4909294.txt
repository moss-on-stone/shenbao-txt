# 1899 - 56 - 4909294

 

Page 1

 
 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[醫書問世] [  書集成局代啟]  
　　六科準繩一書爲前明金壇王昔堂先生所箸遠宗古聖名著醫林前由書肆友人倩本局排印以廣流傅幾易星霖已空篋笛兹又以付手民較前益爲精美每部四十八本分裝六套實價洋銀六圓又景岳全書爲明張介寳先生所箸立諭精卓醫者宗之每部二十四本分裝　套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[論州縣辦差]  
嘗讀周書至唐虞稽古建官惟百内有百揆四岳外有州牧俟伯庶政惟和萬國咸寍嗚呼何其盤也　　家設官所以爲民或贊化廟堂或宣猷郡邑職分雖有内外之殊而措施實無輕重之别故當其時大法小廉官　　　卽有轁車四出王事賢勞讀小雅皇華四牡諸篇柳往雪來亦自寫其行役之瘁從未聞星軺所至重費供張後雖　　漸衰謟諛之風浸淫成習於是大員行部所經地方有司懾於威儀先意迎合而辦差之事起焉顧州縣之辦差地　　威薄悉視官職之大小爲衡其最優者爲督撫大閲蓋古者天子五載一巡狩翠華所蒞詢方問俗典極尊　統　大主日理萬幾苦無暇晷而又地輿日闢一一躬自巡閲未免煩擾閭閻故本朝定制每届六載特命本省督撫就　撫巡車騎所及武職中遷除徣升降定於俄頃而郡縣之民情俗尚亦例得稽核焉地方官於是恐失歡心館舍則務極繁華筵宴則務豐盛一日之費幾罄中人數十家之產雖近時最清廉之大帥如曾文正左文襄諸公亦未能盡行革除所謂習俗相沿賢者難免次則學使者銜命衡文歲科兩試遍歴各郡其供億雖不逮督撫大閲之奢侈而爲日旣久所費亦復不貲其餘若各省藩臬司道之車騎往來繁劇要區日必數起凡此所備之供應在稍知自愛之上司不過安之若素豐儉聽其自然而不肖者往往擅作威福豪奴健僕肆意鴖張甚或因辦差菲薄毛舉細故借公報私州縣官仰其鼻息莫可如何故每竭力趨承而不敢稍存吝惜然此猶照例辦差大半有舊章可循雖有貪黷之流亦不能饜其慾壑也若夫外省之督撫大吏被人叅劾皇上特派大員前往查辦斯時被叅劾之人以爲一字之抑揚一語之輕重官職之升峰　焉故凡可以博欽使之喜悦者無不極意趨承以冀梢爲隱師迨使節還朝之日凡隨帶之司員從行之僕隸無不裘焉輝　車騎炫耀伏譨本月十七日上諭云近來各省查辦事件大員往往　循悚函村飭意緊安率端　衍了事佳摘取一二細故專予處分此等故　竟成銦習是則疆吏之　　　　之要挾皆在聖明洞鑒之中至合肥爵相於去歳奉命赴山東查閲河工運來相節尚未回京而侍讀學士陳秉和已竺疏奏叅稱其赴山東後館舍夥具一切窮極奢侈日費千金復每日折銀若干名爲薪水　員等各滿其慾甘省之後日日不停筵宴幾費萬金於是皇上特降諭旨謂該撫如果竭力逢迎奢華如此該大學士卽應旨時叅翼當不至安然受之原摺内所稱此言一出内而見忌於廷臣外而見憎於使亞諒必確有可據著陳秉和卽明白回奏綸音所布薄海内外咸知皇上深惡逢迎從此内外臣工當顧惜聲名不復肆無忌憚惟州縣辦差之習惜無人上逹天聽俾立降明諭一例革除顧或者曰大吏因公往來苟無東道主爲之備辦一切則糗糧屝履何所取資不知一宿之費一餐之需固亦有限若欲窮奢極侈務極華美則爲州縣者豈必家盡素封取累世蓄積以爲酬應之地哉仍不過剥取民脂爲獻媚取榮之計耳　巍者明知因已耗費多金而又欲責以廉潔之行撫衷自問亦復何能出口哉故吾謂今日欲整齊風俗必自愼選廉潔州縣始欲州縣廉潔必自革除辦差陋習始 
[本館接奉電音]  
　　昨日午前京師飛電傳來旨一道上諭一道敬謹譯登○正月二十日奉旨毓勳著加恩賞給委散秩大臣恩濤著加恩賞給頭等侍衛著在大門上行走欽此同日奉上諭前據翰林院侍講學士陳秉和奏叅山東巡撫張汝梅摺内自稱此言一出内而見忌於廷臣外而見憎於使臣當經諭令明白回奏兹據奏稱侍郎立山前任織造時張汝梅以候選並辦江南鹽務與爲密交大學士榮禄前任西安將軍時張汝梅以陜西藩司護理巡撫相交甚密等語覽奏殊堪諚異立山前任蘇州織造張汝梅領運票鹽引地遠在淮北榮禄由西安將軍于光緖二十年八月來京張汝梅於二十一年正月由山西臬司簡放陜西藩司其護理巡撫則在是年四月斯時榮禄早已在京供職所稱往來交道之密已可不辯自明卽在柌城亦安見卽有密交暧昧之事總之朝廷用人行政一秉太公有言責者自應補闕拾遺平心論事毋得任意揣測信口揑造自蹈誣岡之咎此次陳秉和覆奏理屈詞窮本應予以處分姑且從寛陳秉和著傳旨嚴行申飭欽此 
[施行新例]  
　　華盛頓來函云美總統曩簡某員籌商擅　山一切事宜閲數月始擬定章程由總統交議院妥議施行今録其大略云檀香山自今爲合衆國屬縣改稱哈嵗縣創設立行法行法審法三部官司置知縣一員縣丞一員刑司一員律政司一員總巡一員均由本國總統　派前　香山政府所設外部户部諸大臣一律裁撤布　縣議院分上下二處上議院議員准合衆國年在三十以上居本島　三年每年進項自洋銀一千圓至二千圓以上之人公舉下議院議員准年在二十五歲以上居本島三年每年進項在三喜　以外之人公舉本島自歸合衆國管理之後凡白種人之已享本島公民權者准爲合衆國民人其在島之　　矛人民　人如父母係本島土著亦得隸名合衆國册籍中本島施行法律章程如無關礙合衆國憲法普通法典及本章程者任其自便並不廢止按檀香山卽火奴魯魯西　曰三維支日本人謂之布哇 
[拐匪宜防]  
　　廣州博聞報譯美國某日報云近日中國拐賣猪仔之風復熾某日舊金山昌興公司之日本島后輪船行抵雲歇華埠載到猪仔四百零六名内有一百九十一名販往　　　　丹　高埠操種植苦工者聞各猪仔悉由拐匪馬澤設法誘來大約在香港入彀者居多馬澤自言尚有一千三百名陸續載到則被誘之衆可督而知矣旣抵雲歌華卽附火車逹丹卑高埠各猪仔皆由木籠放出面目黧黑殆無人狀適有中國人由舊金山行經其地目擊情形顧而謂之曰爾等旣被人賣作猪仔將永遠托身異戚不能復返家山矣各猪仔聞之遂大肆咆哮欲向船澳躍下拚 
 
 

Page 2

 
 
以一死殉之旋經巡差極力彈壓始略安靜然已擊傷猪仔一十二名逃脱八名厥後多方勸慰始允登車就道其逃脱之人現由巡差及昌興公司中人設法巡緝務令仍爲入苙之豚又聞華人議遞禀中國政府使地方官曉諭國中人切弗受匪人哄誘倘將此事廣爲傳布亦造福之一端也 
[粤路經始]  
　　廣州博聞報云開築粤漢鐵路一事前經總辦盛大臣委員帶同洋工程司由湘到粤沿途履勘粤垣大憲聞之卽委富太守純刁軍門經明等員馳赴韶關樂昌一帶會勘近日已勘定由省城大東門外養濟院後起至大鳳嘴直過泥城而去路之横闊需地四丈有奇定於新正十二日經始南海番禺兩首縣已派人前往伺候矣按省城商務西旺於東鐵路始基似宜起自西北今乃自東徂西其殆别有所取乎非局外人所得而知矣 
[疫癘漸消]  
　　西報云駐防旅順之俄兵計共一萬四千名前因疫癘流行死去九十餘人現經俄官將地方整頓潔凈遂得戾氣濳消惟兵士未有營房假寓民屋恐於潔凈之事尚未合宜故俄人刻尚悉心籌畫也 
[淛撫過吳]  
　　姑蘇采訪友人云新授浙江巡撫劉景韓大中丞樹堂於本月十六日行抵江陰小駐片時卽起椗至南閘旋以河水過淺舟不能行因改由陸路抵青陽另易巨舟帶以小火輪船望吳門進發十九日傍晚行抵胥門外大馬頭省中文武各員迎谒如禮翌晨中丞親詣撫藩臬三轅及織造署拜會撫憲德大中丞率同所屬各員公讌於安徽會館衣冠濟楚水陸紛陳極賓主東南之樂中丞隨於二十一日啟節往淛江 
[銅犯讞定]  
　　姑蘇采訪友人云去年江蘇藩司聶仲芳方伯訪拿上海縣城内私燬制錢之某銅作主羅任貴等人發交蘇州府彥詠之太守研訊兹已訊實擬定羅犯絞監候秋後處决其徒金如生徒罪現均收禁府獄至出售制錢之德勝祥小錢莊主周瑞寳則杖八十開釋經購制錢之流氓劉長德杖八十徒三年已於本月中旬某日備文詳請上憲核示遵行矣 
[盜棺駭聞]  
　　寍波訪事友人云盜棺久千例禁而此風终不能絶者大抵此輩窮極無聊故雖千顯戮而亦所弗顧也去臘某夜南鄉月浦人陳某病故後靈柩暫厝屋外被盜刨開姚家浦人姚某之亡妻某氏厝於郊原亦被盜刨發新正某夜下應地方人應某死僅三日柩停宅畔越宿忽被鑿開棺蓋死者何辜乃遭此身後之刼忍心害理一至於此想地方官聞之當必有以捕治也或曰盜非貪取棺中財物實欲割取新屍肢體爲合藥之用其事頗近白蓮教之所爲是説也我未敢信 
[鐵城火警]  
　　廣州博聞報云香山縣城外有沙岡墟焉商户雲連民居星聚一熱閙巿塲也去冬有賭匪就武帝廟前蓋搭篷廠開設番攤館誘人聚賭鄉紳見而惡之聨名禀請縣宰示禁無如若輩愍不畏法旋禁旋開至除夕有事於神焚香點燭火延板壁殃及四鄰計共焚去六十餘户所耗貲財不下數十萬現在各紳議一毖後懲前之策已禀官勒石永禁開設賭塲矣 
[梅州火警]  
　　香港循環日報云廣東嘉應州屬興寗縣爲東江四逹之衢贸易塲中頗不寂寞新正初三日時已薄暮縣城迤西某雜貨店遽兆焚如是處僻在偏隅火政素所未備以致炎威大熾鋭不可當閲一時始熄查點之下計燬街道八處焚去房屋四百餘家損傷物業值銀三四十萬兩誠數百年來未有之巨災也 
[鷺江火警]  
　　厦門采訪友人云泉漳風俗每遇上元佳節各廟高燒巨燭竟有重至一百六七十斤高至七八尺者近年如城隍廟關帝廟王氏祖婆廟等處均經董事議禁蓋以防觀者過衆易肇飛災也乃本年正月十五夜户部街養元宮門外舊時閩海關署之左關帝殿中然巨燭如故且多至數十對廟視祗知罔利未經照料周詳至十一點鐘時燭忽仆地火遂蔓延一霎時正殿三楹盡付一炬土木偶象亦化爲昆明池刼後之灰當火之熾也保甲委員陳仰山二尹帶勇到塲彈壓俄而提憲道憲先後駕臨闖棍匪徒懾於官威不敢乘機刼物迨火熄已曉鐘將動更轉蝦蟆矣 
[靈隱鐘聲]  
　　杭州訪事友人云新正十六日之晚岳家灣某姓家燃放花爆火星飛越延及積薪霎時烈𦦨騰空板壁焦灼幾兆焚如幸人手衆多急爲撲救得卽熄滅○每當首祚延釐之際牧猪奴一流人往往引類呼朋興高采烈雖官憲高懸禁令置若罔聞有黄某者在文星巷開塲聚賭尤覺興會淋漓喝雉呼盧聲逹户外本月十五夜適爲巡員某二尹所聞帶同差役前往掩捕各賭徒猝不及防紛紛鼠竄當塲拘獲三人帶回研訊判各笞責三百板交保開釋○某甲向操機坊業家有一妻一子忽於去年相繼云亡昕夕悲傷致成心疾旋由其姊闭置一室以免滋生事端本月某日防範偶疎甲卽乘間逸出奔至聨橋之畔手舞足蹈旁若無人適道憲陳觀察行經是處差役叱之使去甲大肆咆哮觀察略加研讯見其語言狂悖命送交總巡局訊辦甲復信口怒詈局員朱大令怒而笞責甲竟甘之如飴詰其姓氏則又一味胡言大令知爲瘋也令荷以輕枷發賀衙巷口示衆俟親屬具結領回嚴加約束 
[鴛水芳漪]  
　　昨得嘉興訪事友來函云元宵佳節府署燃放烟火數架雜以各色花爆郡人士之往觀者扶老挈幼擁擁異常郡廟及城内外各寺廟各會館亦皆鑼鼓沸騰笙簫聒耳昇平盛事於此可見一斑○本月某日平湖縣署書差人等探知新任史大令將次惠臨特出境恭迎鳧舄旋聞史大令已於某日抵平湖擇吉初十日接印任事矣○平湖釐捐局總辦蔣明府近奉上憲札飭與菱湖厘捐局總辦洪明府互調因於交卸後卽赴菱湖接鈐任事所遺平湖局務由府尊宗太守暫委某員代理聞洪明府擇於本月二十一日赴平湖以重職守○禾中風俗每於新正十三日赴南堰鎭高峯廟進香藉以虔求福蔭傾城士女更借此結伴游春鬢影衣香蕩人心魄廟視預召妙伶登塲演劇笙歌沸耳粉黛如雲入晚燃放各色新奇烟火火樹銀花奇妙莫可思議所惜今歲適值大雨如注以是遊人意興蕭索大都裏足不前天公不做美惟有令人喚奈何耳 
[桃渡柔波]  
　　金陵訪事人云陸師學堂於去臘祀竈日後經總辦錢琴齋觀察考試諸生令散學回家度歲兹者新年已節届試燈觀察以諸生學業未成未可久曠因飭堂役持名片請教習傳諭各學生於新正十二日照舊赴學堂習業○淮軍後路支應局報銷文卷例籌呈送兩江督署存儲報銷房以備隨時查考曩辦是差者均未照例呈送迭奉大憲催取奈因年久樻壓一時頗難清查刻經總辦矣觀察學濟飭司事督同書吏將積年册卷一律赶造完竣親齎至省新正十三日趨赴督轅禀呈峴師諭發報銷房收管覆核○方玉田莫金武二人著名巨棍也横行巿井魚肉良民黨羽之多殆不可以更僕數且恃有某武員爲之奥援故稔惡多年有司不敢執究良懦被害伸訴無門近爲督憲劉峴帥訪聞特飭上元江寗兩縣嚴拿懲辦無任遠颺目前上元縣蕭爵雲大令將方莫兩巨棍擒獲十三日親赴督轅禀知峴帥飭訊取供詞收入獄内並命出示招告候呈控有案卽核定罪狀處以嚴刑爲地方除此多年巨患○元旦以後天氣晴和春光明媚小本經營之輩咸頌天公做美獲利甚豐迨人日之晚東風甚緊細雨廉纎次日大沛甘霖旣沾旣足自是以後陰　四布屏翳時來直至試燈之辰雨師始返斾然碧翁翁仍面如灣懸未放霽容晚鐘初動之時忽見封家嫧自西北來料峭寒生砭人肌骨俄而騰六君又翩然戾止散花手叚小試卽停迨蓮漏三商織雲四捲索娥玉貌偷出廣寒俾大地山河添上光明之錦春江花月夜此景殊足怡情 
 
 

Page 3

 
 
[提究吞欵]  
　　南匯縣商人盛家棣王汝鼎投江蘇藩司署控上海裕源紡紗廠主朱授卿朱幼鴻及其夥藩逹齋洪蘭卿吞没棉花價銀爲數甚鉅聶仲芳方伯以朱等主夥持勢霸吞有關商務大局遂面禀撫憲德中丞將案發交蘇州府彥太守提訊昨日太守行文至上海縣署飭提朱等解省讯追 
[飭追騙欵]  
　　前者協泰洋行買辦李玉亭控四川留省補用總兵黄禮堂騙取金條由英界公堂移請上海縣訊辦銅經太湖水師管哨弁黄某保出久不交案兹由英總領事壁理南君函請道憲札縣提訊蔡和甫觀察遂札飭上海縣王欣甫大令赶提黄禮堂到案押追大令奉札後已飭差遵照辦理矣 
[請提公欵]  
　　本邑小南門外德大質鋪自新正初六日閉歇之後被欠各項公欵由縣主王大令飭董事提取迄今尚未繳齊近聞廣大源大仁大復來諸典亦資本竭蹶勢甚岌岌可危書院董事李蘭堅明府積榖董事王介眉部郎善堂壁事曹君寄耘皆有經手存項恐受其累赴道轅禀請核示道憲蔡觀察飭上海縣王大令赶緊提出以重公欵日來大令已照會典業董事遵照辦理矣 
[飭緝逃犯]  
　　去冬木匠作頭應文森之子應桂馨管押上海縣典史署乘間脱逃日久未獲縣主王大令據情禀請道憲核示蔡觀察批示云應桂馨抗交銀契咆哮公堂藐法已極前飭該縣查訊通詳迄將匝月未據遵辦已屬遲延典史蔡延河係大計被議人員業經撇任該縣又不改派妥員將應桂馨妥爲管押致令濳逃尤爲疎忽仰卽選差赶緝務獲到案並遵照前檄通詳察辦事關交涉毋再違延致涉徇縱是爲至要切切王大令奉批後已飭差限期查緝獲務究懲矣 
[示期放告]  
　　上海縣王欣甫大令以現已開印理宜照常辦公爰於前日發出示諭定於正月二十三日放告收閲呈詞亦足見賢有司之關心民瘼也 
[示報丁憂]  
　　昨日上海縣王欣甫大令發出示諭略謂其監捐納職銜及在籍候選人員凡遇丁憂事故例應具結赴縣報明其已捐職銜而仍在應試者亦須一律照辦以憑查核轉請詳咨俟服滿後隨時報明起復毋得隱匿以致難於稽考並飭差役詳細訪查禀覆核奪蓋遵照定例也 
[賽會肇事]  
　　昨日外虹口下海廟迎神賽會時有鄉民數人臂托香爐事約數十斤血肉淋漓不绝如縷觀者皆目眩神駭道經美界漢璧禮路某西人見而奇之戲將爐拉下以致及開肉綻鮮血横流其人痛極倒地會中人咸抱不平各奮老拳將西人痛加毆擊五百七十五號華捕見之恐肇禍端急爲驅逐并持木棒將某鄉民連擊數下觀者益忩怒羣起與捕爲難捕見勢不侍飛步逃逸西人受此窘辱至捕房聲訴情形未知若何了結也 
[定期舉襄]  
　　席志前太守學究中西才職遠大歴佐左文襄張勤果及潘振軒中丞揚石泉制軍戎幕洊保至知府并以書法蒙慶郡王賞識不意天不假年遽於去歳十二月十六日騎鯨仙去本月二十四日爲開吊之期並定於二十五日舉襄聞遺命不欲多擾親朋故所發訃音寥寥无幾亦可見其神色不亂處事周詳矣 
[會訊定貨案]  
　　英商鴻源紡紗廠執事西人投該管領事署控天華花行主夏岐生吳士生不交所定子花昨日午後英正領事班德瑞君蒞英界公廨會同讞員鄭瀚生大令北座砲訊原告某西人供稱去年十二月十五日向天華行吳士生定買子花二千包一十二日託穆湘望付去定貨洋銀一千元至今延不交貨求卽究造夏岐生供稱小的係嘉定縣南翔人在天華行當司事去冬鴻源紡紗廠洋人來行欲定買子花二千包當時小的卽回绝至二十二日由股東穆湘望付來定貨洋銀一千元遂將貨購備齊全存儲棧内屢次催洋人雇船裝連延約不來前日忽來提貨一時無從預備求恩寛限日期吳士生供稱與穆湘望等四人股開天華花行此事由夏姓經手小的並不千涉求恩明察穆湘望供稱並非天華股東惟鴻源行定貨洋銀一千元實由小的轉交吳姓出立收條求鑒大令訊悉情由與班領事晤商良久判令將夏岐生看管嚴追吳士生交人保出穆湘望無千省釋 
[小利毋貪]  
　　竊犯陳金發張寳金同在南焉頭竊取南順記船廠内麻皮售與附近嚴王氏處嗣由失主投報捕房捕頭倩差役將贓物吊到拘拿嚴王氏管押候解工程局禀請朱森庭明府訊究 
[上海縣署瑣案]  
　　西門外巡防局員某君函送行竊木板之孫聨生王阿保兩犯到縣前日縣主王大令倩襄讞委員馬明府提訊孫王同供浙江湖州府屬德清縣人向操洋貨業目今賦閑無事凍　交加不得已拾取木板易錢以資果腹明府謂贓據鑿鑿無可狡辯判令各笞二百板枷號一月期滿遞解回籍○　船户王阿金等向粤人郭姓索詐控經爛泥渡巡防局員某君函送到縣由馬明府提訊王供寗波人撑駕駁船爲業雇徐福林張阿餘兩人爲夥郭姓雇船裝煤言明到吳淞保民兵輪船交卸旋悉此煤並未運抵吳淞在浦江某小輪船卸去五墩餘則上浦東小貨棧房小的恐係船夥串通押貨之人私行盜賣是以向郭查問乃郭反憎小的多事致被毆擊旋又扭控巡局由局員老爺送案叩求明察徐張同供在王船執役前日郭雇令裝煤赴吳淞共有煤十六墩及駛出洋涇浜押貨者忽令向南而行至一小火輪船卸去五墩餘上浦東小貨棧此棧磅秤太重致缺四筐勒令小的賠償不得已偕船主同往辯白並無索詐之事明府謂主夥供詞不符且與局中來函大相逕庭隨飭將王交保張徐交差收管候傳郭到案訊明核辦 
[上海巡局紀事]  
　　前日賭徒姜雙喜在本邑南巿公義馬頭擺設賭攤誘人入局有周姓者因輸負過多忿無可洩將姜扭控於二十三七鋪定防局局員盛雨村二尹提案研訊之下判令鞭責竹梢五百下發犯事地方鎖押示衆三日候期滿再行核辦○有賣饎飯之趙子英與同業蔡慶雲等在老白渡四福茶樓門首奪取攤基以致口角旋復互扭至十六鋪巡防中局呶呶瀆訴局員　二尹將兩造提集研訊趙供稱此處向由蔡金福之妻蔡高氏設攤牟利日前蔡因犯命案覊押縣署小的擬暫借攤基贸易二尹諭令兩造均不准在彼擺攤如再啟爭端一經到案均當予以嚴懲○前日毛阿大陳天玉兩人在新馬頭火塲上檢取燼餘雜物由汛捕拘解十六鋪巡防中局局賞潘仲泉二尹提案研訊之下判令鎖示犯事處三天期滿准予交人保釋 
[玉樓赴召]  
　　萬君釗初名世清字劍盟又曰磵民江西南昌人累世宦吳中因家焉旋以槖筆依人僑居海上所爲詩清華朗潤嗣響中唐晚年尤擅倚聲瓣香草窓夢窓書法挺秀圓渾自成一家歲癸已曾刊鶴磵詩龕詩八卷詞一卷流傳至海外凡賈船之來滬者多購以作歸裝鷄林巿詩白香山不能專美矣甲午之役兵不用命戰輒潰連失名城其勢岌岌朝廷不得已遣使請和割巖疆輸巨欵諸公袞袞無一人能排難解紛者君乃撫膺太息中夜徬徨成新藥府十六章激昻慷慨一意孤行爲牛平傑作惜集已先成未經刊入君好遊足迹半天下佐南洋兵輪船文案者幾三十年自公之暇嘯咏自如戊戌之夏忽抱采薪憂旋患黄癉馴至腹脹如鼓骨瘦於柴竟於十二月十八日酉時溘然而逝享年五十有五歲娶于周生一子名文濤年僅十齡君賦性瀟灑所得束修隨手揮以故家無恒　晚境益艱嗚呼風流雲散易感人琴竹萎桐枯忍　鄰笛灑素車白馬遠徵客裏神交絮　美雞誰哭荒阡宿草　陳厓略藉告讀壇[  酒坐琴言室主人來稿]  
 
 

Page 4

 
 
   
 
 

Page 5

 
 
   
 
 

Page 6

 
 
ＳＥＮＬＯＵＩＤＥＭ　SNIAＬＲＥＢＭＡＨＯ 
曾伯廉所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故 
曾伯廉所製痧藥能治大小腸各病用過之人盡皆稱妙　能一服卽愈也如人發痧立卽服下無不告痊 
曾伯廉所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼　瘡皆可用此藥治之 
分寄各藥鋪出售每小瓶洋五角大瓶洋一元　上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[被窘吞烟]  
　　寍波人某甲携妻來滬僑寓英界勞合路仁慶里去年收得會欵洋銀三四百元不數日卽用罄日前係交交不欵飭俞某邀同首會前往索取甲無以應遂將所穿之綢棉褂質得洋銀三元付之俞以所欠甚鉅不肯照收甲再四思維計無所出濳入房取紫錢　一盒吞之至十二點鐘時俞甲深藏不出入内窺視則僵臥在牀口角烟績浸淫心知有異意圖脱逃時甲妻已知覺卽喚人看守一面遣人邀陳留生到家施救得以轉危爲安 
[英界公堂瑣案]  
　　陳惠名竊取洋人培爾家銀匣及絨衫褲等物報捕後由趙銀河李星福兩包探查獲起出原贓送案請究洋人培爾投案申訴被竊情由并請究辦陳惠應供揚州人至彼訪友見房内無人看守一時遂萌貪小之念求爲恩宥鄭大令商之巴繙譯判將陳責二百板○包探石金榮拘解過犯李阿林到案禀稱此人前因訛詐逞兇曾經大老爺懲辦今又糾人聚賭並將陸少庭肆行毆擊報捕後由小的前往拘獲送案請究大令判責三百板管押一年○工部局定章凡馬車行不准在途裝車以防肇禍昨日王雨生所設馬房有意違章經包探徐榮珊查知傳案請訊王雨生供無知悞犯求恩寛宥大令判罰洋銀十元示儆○四百十四號華捕拘解流氓陸阿六王阿四到案禀稱伊等冐稱包探至王生記家捉賭並勒索洋銀吵閙不休適經小的查知故一併拘送請究王生記供閒暇無事偶以手談消遣不料忽有陸王等流氓冒稱包探訛詐洋銀大令判將陸王各責二百板枷號一月示衆○馬夫謝阿山在公一馬車行爲夥捕頭見馬房中污穢不堪飭包探李星福前往知照謝不服遂拘案請判大令判罰洋銀三十元以儆○野鷄娼婦高金鳳瞿郭氏在途拉狎客經包探張阿五拘獲送案請判大令略詰情由判各押三天○包探陳金標禀稱張阿本毆傷同店爲夥之張阿榮額角扭入捕房解案請訊張阿榮稱因細故口角不料竟被毆傷求鑒張阿本供一時失手尚求寛宥大令見張阿榮傷勢甚微判令阿本出洋銀二元爲養傷之費 
[法界公堂瑣案]  
　　前日上午十一點鐘時小東門外大街同興槽坊因作午餐遺火積薪致兆焚如延燒内進泰和客棧及某鹽棧德園浴堂等數家共焚去樓房十餘幢事後捕頭派包探將起火之同興坊主陸榮甫拘入捕房昨日朱森庭明府提案研訊某號華捕禀稱當起火時小的在塲目擊陸堅稱火由比鄰浴堂焚起延燒小的槽坊小的不能任咎捕又禀小的曾往浴堂查勘並無起火形跡包探禀稱火從同興執事房燒起何得任意推誘姚季香供稱樓上火起倉猝不及救熄明府謂衆供確鑿豈容狡賴因商之何繙譯官姑念同興並未保險從寛罰繳洋銀二十元泰和樓及浴堂主王阿生雖保火險訊無别情當堂開釋○竊犯施長林張寳林蔡阿弟在本城犯案由保甲南局委員某君飭汛捕帶至租界查吊贓物經朱明府訊出探夥趙德勝有分贓情事諭令押候查辦昨日飭將施等三人交汛捕帶回歸案訊辦趙知法犯法未便輕縱判令枷號半月期滿笞責一百板○戴　之禀稱在城河浜開設裕源顔料店被賊竊去被一條衣服三件報捕後查知此贓已賣與楊樹弄某烟館陳阿生處及往查吊尚少衣服遂將收贓人扭案請辦陳供不知　贓悞行收下現在賊已不知去向求恩寛宥明府以烟館窩留竊賊罪不容寛署押候追贓嚴辦○包探禀稱捕頭所雇細崽王根生已於去年九月某日辭歇旣而忽失外國被一條因念此處並無别人出入故令小的將王拘案請訊王供小的在捕頭處服役已歴八年從無過失此次實被女傭誣害被在洗衣作内忘却取回明府署押候嚴比○鍾揚興禀稱在寳裕洋貨店爲夥前日雇車裝載茴香被吳克順張阿狗二人串竊報捕查獲原贓今已解案叩求究辦明府判將吳張各責二百板贓給失主領回○葉順元禀稱在萬泰玻璃店爲夥被竊賊張阿金扭壞門上鐵鎖竊去衣服當塲拿獲送請究懲明府判責二百板贓給還失主○洪慶生禀稱家住　園弄竊賊王阿增掩入内室竊取衣服當塲拿獲送請究辦明府判責一百板贓給還失主○包探禀稱去年王阿增犯案後奉判送入改過所監禁令已期滿由管所委員李老爺送回解案請示明府著卽從寛開釋○包探禀稱書信館細崽潘長生車夫陸才有串竊報時鐘一架由館主交小的送案請究明府飭查並無實據著押候再核 
[美界捕房紀事]  
　　前晚松江府屬某邑匪人王大毛至桃源坊某姓家撬門圖竊被事主扭獲交某號巡街捕帶入捕房捕頭令押候解送公堂禀請讞員鄭瀚生大令訊辦○昨日午刻賭徒蔡金梅在北河南路天后宮内設攤誘賭被巡街捕拘入捕房捕頭令押候解送公堂禀請究辦○昨晨　竊王阿三竊取某姓家布衣若干件携至頭壩路某押鋪圖質某號巡街捕見其形跡可疑向之盤詰眞情畢露遂卽扭送捕房批頭令押候查明然後解送公堂禀請核辦 
[皖省官報]  
　　正月初五日卸署銅陵縣馬德光到交代清楚回候補同知崇安到赴無爲州訊案回知縣馬文錦到由盛州府訊案回盧英儀知接辦藩台核對差縣丞張榮泉知銷辦藩憲核對差巡檢賈寅熙辭委解貢茶○初六七日試用訓導馬照初委署壽州學正委辦棕陽厘卡通判梁文啟到東門渡厘卡知縣李文翰到並請期暇假陳守先知辭奉委赴寗請領恊賑兩銀趙元熙伍芳榛均知辭奉護送災以赴　璧鳳台○初八日試用訓導吳祥英委署懷遠縣　諭汪肇鎔委署東流縣教諭委辦烏溪厘卡知縣許崇貴報昌釐卡巡檢高澤蒲調署南陵縣未任亳州宗能徵署和州准補慮州府同知石鎭東流縣萬世章當塗縣許金綬銅陵縣劉佐宸太湖縣柯　懲均到○初九日懲寗道吳景祺統領精健等營趙金凱廬江縣張琴舒城縣蕭仁丙均到委辦和州厘卡直隸州王懋勳辭棕陽厘卡通判梁文啓辭候補知府楊奎綬到赴皖北公幹回包惠疇辭赴清江提餉典史陳治奉府委辦候審所差○初十日五河督銷局席匯湘到巡檢顧俊知卸辦候審所差○十一日皖南鎭冀本當到委辦皖南土藥總局提調知縣劉籌吉水溝分卡直隸州吳華鳳鳳頸厘卡通判孔廣洋三埠管厘卡從九房榮綬桐城縣龍賡言建德縣李廷慶均到署南陵縣宗能徵太湖縣柯劭憼銅陵縣劉佐宸均辭候補直隸州王大慶到赴渦宿行哮文案回○十二日滁州平康青陽縣鄭佐霖旌德縣李郡慶均到另補知縣劉家序到赴桐濳舒查驛站文件回候補直隸州王大慶知奉撫憲委赴鳳頴辦賑霍邱開順司董祖修傣滿騐看○十三日五河督銷局席匯湘辭舒城縣　仁丙東流縣萬世章均辭盰眙縣蕙德驥含山縣蔡如景涇縣閻恩培均到候補知縣曾希文到赴休寗查案回典史陳治知　辦候審所差○十四日皖南鎭黄本富委辦烏溪厘卡知縣許崇貴均辭候補知府榻奎壽知奉撫憲委長慶軍點名同知龍鳳鏕知奉撫憲委赴上海公幹署當塗縣計金綬廬江縣張琴青陽縣鄭佐霖均辭○十五日寗國府桂鍈署泗州陳先覲太平縣周德興全椒縣劉慶光委辦灣沚厘卡知縣萬琅均到署和州石鎭滁州平康均辭馬文錦辭赴桐城勘洲 
[江西官報]  
　　候補縣向步瀛由淮徐海賑捐獎同知銜典史杜仲淦由萍鄉催税契回縣丞崔鴻順帮辦湖口厘卡胡海瀾委辦瑞洪緝私卡翁寳仁由吉水等縣公幹回寗都捐　訓導鄧汝霖騐看通判鄭伯瑞委解漕係淮京韓經衡委解漕折進京賀昌祺王琉鋆供解地丁進京慶豐由貴難催地丁回按司獄文揚藻委往豐城辦保甲新選永豐泰湖司華寃英繳照署貴谿縣王葆鋆卸事清理交代回周宗洛往泰和公幹馮元亮委往長江催運吳國珍由長江催運回禀知聞訃丁父憂指分知縣錢昌瀾繳照縣丞泰增駿在淮徐海賑捐獎加五品銜龍泉左安司劉景浩據報丁憂以馬維翰署理安字營前哨謝啟禄由會昌帶勇來省黄麟由廣信府屬查牙帖回倪廷慶往浮梁公幹劉世芳奉總督憲調往南洋差遣陳廷業由建　府措資回通判徐紹渠在淮徐賑捐獎加捐舉銜縣丞孫廷獻郁裕枸程志道俱南昌府屬催税契回繆士華由大庚催地丁回黄澧往上饒辦保甲署袁烟恊鎭謝魁元卸事回簽艱知縣童炳森指分知縣王濬道俱繳照兩江營務處分發知縣左幹青山金陵來江徐垚麟卸辦都昌回禀知在淮徐賑捐獎加四品銜吳慶揚委往廣豐公幹沈秉權王鴻壽俱騐收積榖府經吳錦蓉解軍榖金陵回又辦桃樹港鹽卡候補縣胡毓麒辦洋林港厘卡吉水阜田司劉肇唐興國衣錦司張堉俱禀見騐看署德安縣吳寳鎔調省察看該印務以候補縣徐嘉霖署理通判翁寳仁禀謝儘先酌委一次行知湯濟川由京解漕折回簽掣知縣陳奎齡指分知縣朱楙軍繳照典史方彥琦由萬年催地丁回另補典史章葆起服來江南城捐納訓導鴻翥禀見騐看 
[補登戊戌十二月望後醫藥各捐]  
　　法公廨撥充公欵洋四十元丁廿仁翁經募陳大善士鍚枝洋十二元金太太洋十元無名氏洋一元二角馬章瑞洋一角盈豐紗貌銅洋九元藥水角子三十角[  滬北天后宮前廣益善堂司董嚴信厚葉成忠施則敬唐榮俊等謹誌]  
[上海虹口元濟善堂經收戊戌年十一二月分月捐一文愿常捐清單]  
　　英美會審署罰欵每月撥洋十元唐儏臣翁每月五元陳可良翁翁醉樓翁二户每月兩元陳應初翁黄薰南翁義成號錦章號四户各每月一元永增祥萬順豐鉅昌隆三户每月五角李珊記裕源恆慶昌祥興昌祥燧泰號長和號元昌號七户各每月三角恆裕昌恆昌號長茂號利亨號寳成號同春祥成昶利聚昌號寳興號寳昌號源泰號生昌號順興源十三户各每月捐兩角梁日三翁每月惜字洋兩元唐蕴輝堂十月十一二月分洋三元吳敬堂翁十月十一二月分一元五角馬玉亭翁全年連閏捐洋十三元葉雨田翁全年連閏捐洋六元五角全信質七月至十二月分二元四角梁誠謙翁七月至十二月分王元昌昇泰七月至十二月分一元二角泰和館珍記全年連閏捐洋一元六角杏花樓九月至十二日全　　二角董毓齋七月至十二月分洋三元共收月捐洋九十九元八角○一文愿常捐陳厲記伍 
 
 

Page 10

 
 
十愿王岐記三十愿梁日三翁廿五愿禮和帳房老介福二户各北愿華榮和永義源怡珍居戚葢齋翁巢子餘翁巢潘氏潤德堂七户各十愿讓德堂殷茂庭翁殷守泰翁殷恆濬翁殷恆懹翁殷許氏華榮昌七户各五愿致寳長洗亮光二户各七愿筆唎帳房沈公館二户各四愿樂善居士禮發押二户各三愿至義居六愿守拙子湧幢氏靜慮居張季園翁四户各兩愿李芹香乙愿合共二百九十三愿祥盛無名氏不計愿每月錢二百文九章號不計愿每月捐洋六角湯鴻賓翁每月捐三角醒性氏每月捐二角洽盛恆每月捐一角理文阡書莊九月至十二月分六角十一二月分合收錢十七千九百八十文洋三元何日葵翁何麗初翁王禮堂翁鄭梅庭翁四户各五愿鐘聖輝翁六愿黎連勝翁王尊勳翁洗烴珊翁三户各三愿譚始端二愿恭壽堂徐宗潢昭敏氏三户各一愿合共四十愿十月十一二月分錢三千六百文恆吉莊揚仁記二户各一愿全年連閏共錢七百九十文愼安堂滋源三愿七月至十二月錢五百四十文○麥義民翁佘明三翁二户每月捐恤嫠錢六百文十一二月分共錢二千四百文黄毓齋翁恤嫠每月捐六角七月至十二月分洋三元通共收錢二十五千三百十文洋六元正 
 
 
 

Page 11

 
 
   
 
 

Page 12

 
 
[光緖二十四年十二月二十九日京報全録]  
　　宮門抄○懿旨一道上諭三道録前○齊撫張奏爲江蘇官紳捐助東振懇恩旌獎片○滇督　奏爲揀員升補烟瘴要缺知府摺○燕督裕奏爲揀員請補撫民同知要缺摺○又奏甄别鹺員照例補用片○吳撫德奏遴員署理知府片○齊撫張奏爲知縣捐賑懇恩旌獎片○十二月二十九日熙敬等稽察官三倉覆命○梁仲衡等同鄉官謝恩○召見軍機○皇太后明日辰正至壽皇殿行禮畢還宮午初二刻升皇極殿受賀未初還海○皇上明日辰正還宮少座午初率領王大臣至皇極殿行禮午正升乾清宮受賀未正還海○○張汝梅片再據賑撫賑捐局司道詳據勸捐義振南紳留直補用知府施則敬禀稱光緖二十一二年東省黄流爲患沿河被災各屬待振孔殷分勸好善官紳量爲捐助有江蘇華亭縣人知府用浙江候補同知顧璜捐助東賑銀一千兩又江蘇金匱縣人藍翎同知銜祝大椿遵其故父五品封職祝爕堂故母五品命婦祝胡氏遺命捐助東賑銀一千兩又浙江長興縣人文童董寳楨遵其故母五品命婦董邢氏遺命捐助東賑銀一千兩以上共捐賑銀三千兩業經彚解登萊青道轉解省局發交義紳嚴作霖領赴災區散放等情詳請　奏獎前來臣查各省官紳士民捐助赈銀至一千兩者准予請獎建坊歴經遵辦在案今顧璜等所捐前項銀兩均與建坊之例相符合無仰懇天恩俯准浙江候補同知顧璜並同知銜祝大椿爲其故父祝爕堂故母祝胡氏文童董寳楨爲其故母董邢氏均在原籍地方分别自行建坊各給予樂善好施字樣以示旌獎謹附片具陳伏乞聖鑒訓示謹奏奉硃批著照所請禮部知道欽此○○雲貴總督奴才崧蕃跪奏爲揀員升補烟瘴要缺知府以裨地方恭摺具陳仰祈聖鑒事竊查准升普洱府知府馬晉錡於光緖二十四年九月初三日在景東直隸廳同知署任病故當經具題開缺聲明所遺普洱府知府係烟瘴要缺例應在外揀選調補照例以該員病故本日作爲開缺日期歸於九月底截缺係屬要缺毋庸掣簽業將截缺日期咨部在案查定例知縣以上官員如遇例應題調缺出及烟瘴地方俱准升調兼行又烟瘴地方准其不扣年限各等語今普洱府知府地處極邊界連緬甸南掌管轄三廳一縣及十三版納土司幅員遼闊夷猓雜居烟瘴最盛水土惡劣撫綏巡防在在均關緊要非在滇年久熟習邊地夷情能耐烟瘴之員不足以資治理奴才督飭藩臬兩司於通省應調人員内逐加遴選非現居要缺卽人地未宜實無合例堪以調補之員惟於應升人員内查有南關同知毛瀚豐年四十四歲係四川資州直隸州仁壽縣人由廪生考取光緒　卯科優貢朝考二等奉旨以教職用欽此戊子科本省鄉試中式舉人十六年在天津捐局報捐内閣中書九月補缺十八年正月捐免試傣歴傣截取記名以同知外用遵例捐指雲南八月十三日引見奏旨著照例發往欽此十九年六月到滇委署彌渡通判尋甸州知州請補南關同知奉文覆准二十三年七月到任調署蒙化同知署雲南布政使陳啓泰查該員年强才裕辦棒細心能耐烟瘴熟習邊情請以升補普洱府知府洵屬人地相宜與例亦符會同署按察使林紹年詳請具奏前來奴才覆查該員毛瀚豐才優心細熟習邊情合無仰懇天恩俯念員缺緊要准以雲南南關同知毛瀚豐升補普洱府知府實於地方有裨如蒙俞允該員係現任同知請升知府俟部覆至日照例給咨送部引見恭候欽定所遺南關同知選缺按照舊章係第四留缺應請扣留外補所有揀員升補烟瘴要缺知府緣由理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此○○頭品頂戴直隸總督奴才裕禄跪奏爲揀員請補撫民同知要缺恭摺仰祈聖鑒事竊查多倫諾爾撫民同知劉亨霖於光緒二十四年十月初三日因病出缺應以該員病故之日作爲開缺日期歸於十月分截缺所遺鑫倫諾爾撫民同知係衝繁疲難四項要缺例應在外揀選查定例道府同知直隸州知州通判知州如係奉旨命往及督撫題明留於該省候補者無論應題應調應選之缺准該督撫擇其人地相宜者先儘酌量補用又吏部畫一新章内開道府直隸州知州同知通判遇題調要缺酌量以候補人員請補時應先儘記名分發人員酌量請補如果實係人地不宜始准聲叙以各項候補人員請補又部議新章獨多理事三廳因缺關緊要改爲撫民同知均作爲衝繁叛雖四項題調要缺遇有缺出應倣照熱河改設奉天添設各缺成案於通省人員内不論滿漢揀員升調如無合例人員亦准於候補人員内揀選請補各等語兹據署藩司覺羅廷雍臬可周蓮在於通省應升應調各員内逐加遴選非歴傣未滿卽現居要缺或人地不宜一時實無合例堪以升調之員至記名分發人員亦與此缺人地不宜未便遷就自應在於曾任實缺候補人員内揀選查有曾任實缺候補同知直隸州知州朱璋逮堪以請補會詳前來奴才查朱璋逹年四十六歲江蘇吳縣附貢生遵例報捐通判選用隨辦惠陵工程彈壓出力光緒五年閏三月初四日奉懿旨朱璋逹著以本班分發省分補用欽此是年十月赴部騐看十五日蒙欽派王大臣覆奏堪以發往奉旨依議欽此二十五日到省因辦理出使各國文報出力保俟補缺後以同知直隸州知州遇缺補用十四年題署楊村通判十五年辦理海運出力保俟補同知直隸州後以知府遇缺題奏十七年辦理海運出力保俟補知府後以道員用二十年丁母憂回籍守制二十三年服滿起復是年二月十九日到省該員才識明練辦事精詳以之請補多偷諾爾撫民同知實堪勝任亦與例章相符且人地實在相需合無仰懇天恩准以朱璋逹補授多倫諾爾撫民同知於地方實有裨益如蒙俞允該員係曾任候補同知直隸州知州請補繁缺撫民同知銜缺相當俟接准部覆再行照例給咨送部引見所有揀員請補同知要缺緣由理合恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○裕禄片再道府州縣無論候補試用人員應自到省之日起予限一年詳加察看出具切實考語奏明補用兹查有在任候補知縣長蘆豐財塲大使任敬敷試看一年期滿例應甄别據藩臬運三司詳請具奏前來奴才查該員任敬敷年健才明辦事穩練堪以繁缺補用俟有應補缺出照例序補除覆歴册咨部外理合附片具陳伏乞聖鑒謹奏奉株批吏部知道欽此○○德壽片再署鎭江府知府譚泰來撤回所遺鎭江府知府員缺政繁責重謹須遴委幹練之員接署方足以資治理兹查有新授蘇州府遺缺知府許葉芬堪以委署據蘇藩司會同臬司具詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○張汝梅片再據振撫振捐局司道詳稱花翎同知銜題署山東博平縣知縣王用霖遵其父四品封職前署山西洪洞縣教諭王善清母四品命婦王劉氏之命捐助東賑棉衣一千套解局騐收分撥災區散放按照賑捐章程每棉衣一套作銀一兩共合銀一千兩核與建坊之例相符詳請奏獎前來合無仰懇天恩俯准該員王用霖爲其父王善清母王劉氏在於山門榆社縣本籍照例自行建坊給予樂善好施字樣以示旌獎謹附片具陳伏乞聖鑒訓示謹奏奉硃批著照所請禮部知遵欽此 
 
