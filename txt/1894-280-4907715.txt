# 1894 - 280 - 4907715

 

Page 1

 
 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛　始先生逐回龍點益覺無微不至有美必臻本局以雪白連史紙印成裝釘亦　華美卷首冠以銅板　像百數十幅每回又增入畫圖二幅誠可盡善盡美髮　無遺者矣益巳告成每部分裝十二册碼洋一元五角如欲躉購請移玉申報館帳房面　可也 
[新印日本海岸全圖及日本新政考日本師船考] [  三馬路申昌書室啓]  
　　是圖爲日本海軍省所珍藏近以軍務方興敵國情形要　深悉是以設法覔得付諸石印以廣流傳其中潮汐之疾徐沙礁之深淺燈塔營壘之若何布置川原港　之若何防維以及國名道名府名縣名臚列精詳如指諸掌誠輿圖中最善之本也計未裱者每張洋三角正摺式者每張洋四角五分裱成横披者每　洋五角　新政考爲顧少　比部所箸得自王君惕齋其中詳稽日本政治嘹如指上螺紋欲料敵國情形者不可不細心披覽每部兩本價洋二角五分師船考爲沈仲禮太守所箸將日本各兵艦譯成中西文字并註以倭音而船身之長短　狹機器之堅跪疾徐成自何年建自何廠一一開列毫髮靡遺每部一本價洋一角留心倭事者請臨三馬路申昌購取可也 
[講内說]  
　　范文子曰自非聖人外寍必有内憂此言豈果然哉有内寍而外亦無憂者有内不寍而外有憂者有外寍而内無憂者亦有外不寍而内有憂者范文子所云蓋僅以警人君專馳域外之觀喜於窮兵黷武者非必謂内憂外患之决不並立也中國此時有倭宼犯順兵連禍結尚無寍時或者以爲如此則外旣不寍内憂殆可稍弭乎而不知此時爲中國大局計防内憂尤爲至要蓋但有外患而無内憂卽稍有損失其損失者尚不鉅也若一有内憂則其勢岌岌矣木必自腐也而後蟲生之蟲自外入者也腐自内出者也古人言流水不腐户樞不蠧以其勤也國家當開創之初人皆習於勤當承平巳久人皆習於惰上焉者養尊處優付政務於其下下焉者望風承旨飾政聲以欺上上下相欺爲時巳久習慣而成自然余嘗論及余初至上海時海風雖大然一年之中不過一二次多則四五次亦從不聞有怒號如雷揭屋拔木者近年以來則時時有　且時時皆大風其但有聲而不至揭屋拔木則視以爲尋常無足怪矣竊謂此卽洪範九疇所謂曰蒙恒風若今日之天下幾成爲上下相蒙之世界有盜也而以爲無盜有匪也而以爲無匪明明强搶硬刼之案而避重以就輕則指爲竊矣種火匪徒罪浮於盜不輕易加刑矣誘拐子女律有明條則又憐而縱之矣夫犯法而不獲罪人亦何憚而不犯法是以安清道友哥老會匪遍地皆是前年稍有蠢動旋卽撲滅則以外患不作之故顧爾時旣經撲滅而又不能絶其根株其散布於長江以及沿海各處者仍潛伏而深藏而當道亦遂以爲晏然無事惟偶然發覺者或被兵役輩捕獲則又揚　鋪張謂係某黨某匪頭目今被捉獲而其實則此等所獲者是否頭目不得而知而其真頭目之藏匿不出者絶無人實力搜捕殲渠魁而散脅從不過粉飾之詞而巳由是而痞黨會匪互相固結戎伏於莽以伺隙而乘機若此者殊不乏人設中國水陸衆兵咸能奮勇禦敵戰則必勝或小敗而大勝於大局無所隱憂於外患尚能阻禦則若輩尚知所警懼而不敢逞倘或一有挫敗則外患不弭而内憂恐將潛起而應之此則尤爲中國之大害者也夫前年會匪蠢動北地紛擾而官軍進剿不過二旬卽巳平復此雖由於葉軍門智勇足備故能迅速如此要亦以掣肘無人故得以專斷而奏功否則亦未必成功如是其速也長江一帶捉拿匪黨時有所聞固亦不得謂捕務之全然廢弛然來則獲之卒不聞有入虎穴得虎子者且此等黨類散則爲民聚則爲宼一時頗難辨别然苟認真捕治則究亦何難之有大都不外乎殲渠魁而散脅從一語惟在乎行之者盡必盡力而巳夫以前海疆無事此輩不過濳蹤隱跡時時出爲人害卽捕治稍寛尚不至爲大患今則時勢艱危各處皆嚴爲防堵雖曰倭人狡計百出不可不豫爲之防然敵之來則固尚遠也又何妨於辦防之際兼辦剿撫内匪務令根株盡絶萌孽不生其有能率黨歸誠者則以軍法部署之别其誠僞去其桀驁其收用者則推誠以待之俾得共賦同袍以作前驅臺灣唐方伯出示曉諭卽是此意蜡乎辦理此事者止有唐方伯一人他處尚無有仿而行之者上海地方流氓匪類尤所麕聚平時巳深足爲地方之害幸有巡捕彈壓故不敢公然肆志近來謡諑紛紜人心頗有不安此輩倘乘機竊發則其爲地方之害者更大是在當軸諸公先事預防妥籌善策化導或有所不及則密以防之嚴以察之靜以鎮之不動聲色不事張皇勿任混跡勿使崛起此則全在乎團董委員之得人而又善爲駕馭乃可以弭患於無形不然者不動不變旅進旅退而若輩恐不免於生心巳 
[本館接奉電音]  
　　昨由京友電傳上諭七道敬謹譯登○九月初十日都察院題署理山西道事務奉硃筆著余聯汛署理欽此同日奉硃筆稽察廂藍旗滿洲旗務著國秀去欽此同日奉硃筆稽察廂藍旗蒙古旂務著傅松去欽此同日奉硃筆著英樸稽察右翼前鋒統領護軍統領事務欽此同日奉上諭張之洞著來京陛見湖廣總督著譚繼洵暫行兼護欽此同日奉上諭前據國子監司業瑞洵奏請清查民人冒入旗籍以别流品一摺當令八旗都統等確切查明叅酌成案奏明辦理兹據奕劻等查明覆奏各旗編籍之例本極周祥惟恐日久懈生著該都統等分飭各佐領嚴詢密察均照成案辦理至報捐送考各官銜爵尤宜加意查諮倘有蒙混情弊卽將該管官立予叅處餘依議該衙門知道欽此○十一日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨本年十月初十日慶辰典禮皇帝親進表文欽此所有應行禮節該衙門敬謹預備欽此 
[共保高麗]  
　　本月十二日倫敦來電云目下泰西各大國擬商同保護高麗勿使倭奴占據 
[義州捷報]  
　　字林西字報云聞華人傳言十二日之晚接得由天津轉傳之義州來電謂初八日有倭奴大隊攻撲義州邊境華軍鑒於平壤之事格外小心列陣山巓自上下擊倭奴分東南西三路進犯惟北邊並無兵卒華軍人人奮勇擊退倭兵計死傷者共一千三百人當交戰時華軍濳身狙伏非倭兵槍砲所能及是以死傷者祗四十餘人至中國新調之兵己抵鴨緑江西首聞義州砲聲動地急調砲兵三隊及馬兵三千人過江相助及至而戰事巳了乃卽振旅而回 
[倭奴無恥]  
　　本館派赴日本横濵東京等處專探敵情之友人來信云各處鐵道火輪車向有規則自晨六點至夜十一點每一點鐘内開車一次自倭歴九月十八號起因運兵緊要攺革行期自晨至晚搭客運貨者只四五次餘皆往東海道載兵○邇日各倭報每日三五次分送傳單妄謂平壤巳得獲到財物無算九月十七號在大孤山冲海戰 
 
 

Page 2

 
 
中國定遠來遠平遠三艦被焚致遠經遠超勇揚威四艦被倭艦擊沈至倭艦比叡赤城松島吉野四艦亦皆傷損西京丸被中國兵艦擊沈倭軍戰死六百餘人倭民聞信之餘無不以手加額遍張旗幟密綴花燈飲酒猜枚殊形熱閙所可兾者横濵租界中有一法國人所開麫包鋪及美國酒店亦懸旗慶賀以媚倭人於是倭人趾高氣揚愈加恣横時至華人店鋪借端肇事硬索銀錢○聞之東京西人云倭奴近由各路調兵謂當於倭歴十月内募集十五萬人帶往朝鮮練習精熟准於倭歴十一月以十萬人攻鴨緑江直赴北京意在盡此一戰現不槍砲糧餉巳皆准備齊全云嘻口出大言本是倭奴長技亦知我北京蘿圖鞏固將士如雲金城湯池非外人所敢窺伺耶 
[譯天津西人信]  
　　天津西人來信云俄英兩國欽使前至烟臺現坐愛札格黎低輪船行至天津復由天津北上○來信又言接烟臺信有漁人由高麗回言鴨緑江之戰倭船實沈六艘當鏖戰時目覩有兩艘沈下其受傷之兵船行至途中又有四艘沈下倭人知此四船將沈預雇附近海口之華人高人駕小艇往救溺水之人漁人言如倭船受創不若是之鉅彼將聯檣窺我旅順斷不肯默爾而息也 
[倭奸正法]  
　　上海道黄觀察將所獲倭奸楠呐友次郎福原林平二名解至金陵由劉制軍委兩江營務處會辦陸觀察洋務局羅觀察等疉次嚴訊屢紀於報本月初十日早譁傳制軍接到京電令將倭奸正法至鐘鳴十一下但見戴晶頂之差官飛騎而至進江寗縣署投遞公文少頃趙大令排導赴上元縣署捕廳蔡少尉帶同差役進監謂福原林平曰今日又須過堂且在一處審訊可與楠呐友次郎會面照例上堂時須帶上手銬挺棍福原欣然隨差役而出快班早巳預備小轎一頂福原效華人裝束剃髮並不打辫挽一髻未及帶帽脚穿皮靴外穿倭國洋布單袍内襯中國洋綢夾襖袍外加中國寍綢背心鐵索琅鐺乘轎而往行至内橋沿途觀者雍擠塞途福原心知有異卽欲下轎謂今日大約殺我然我死於此家中父母尚未知也容我寫信寄回差役不許簇擁而行勢如風雨至上元縣署前觀者愈衆幾無駐足之處内署正發三梆福原在班房小憇忽聞雲板鏜然麒麟門大啓督轅旗牌官錢君捧兩江總督令箭出文武各官隨護在後至大堂將令箭高供監斬官兩江營務處曾觀察洋務局羅觀察江寍府陳太守中協楊軍門城守協劉軍門右營遊擊全游戎上元縣陳大令江寍縣趙大令各升公座書吏唱楠及福原二犯之名禁卒帶犯應聲而至二奸依然倔强曳令跪下福原請寫信回國官謂代汝寫去一聲號令巳將二奸洗剥乾淨如法捆綁楠呐年二十九歲猶似白面書生魂靈兒巳飛去半天福原大哭不止堂上判下斬條一聲砲響有哨官先行帶領洋槍隊繼而一紅頂花翎之營官帶領大令旗五色四方旗乘馬持械者數人押後又見大刀隊鋼义隊寒光閃爍擁二倭奸以行一紅頂哨官掛刀押後繼而令箭至三大營兩觀察太守及上江縣殿後笪橋巿地甲早巳預備蘆席劊子手范老八亦巳伺候頭站先至南自評事街北自木料巿阻止行人一轉瞬間放槍兩排二倭奸巳身首異處矣兩大令飭地甲卽行收殮擡至朝天宫掩埋各官上轅繳令分道回衙時巳下午矣 
[詳述天津大火]  
　　天津大火巳紀報章兹悉當招商局北棧火發時駐津各國兵船皆派水手登岸一面襄同火會中人將火撲救一面設法兠截搶火匪徒其時河邊貨物高積如山蓋以草席深恐易於引火格外保護周詳事後查知共燬大棧房三所另屋十二所約焚五點鐘之久始火滅烟棧中多儲草帽邊棉木羊毛紙貨計所失約銀十萬兩　譜而保險者祗得三萬兩蓋所耗巳不貲矣當火熾時西人團練兵方在戈登堂操演一聞警信由工部局董督率出門將各馬路扼守謹嚴使陞人不能出入俾火會中人盡心救護不致有掣肘之虞云 
[電傳甲午科浙江鄉試題名全錄]  
陳修榆鎮海廪　葉景葵杭府附　邵藕田金華增　邱炳珍烏程附　孔昭冕山隂附　陳達鵬鄞縣廪　屠善生秀水廪　錢鏡蓉山隂附胡錫書上虞增　姚清瀾諸曁附　周鍾肇諸曁附　蔡銘恩山隂廪　余本立山隂增　凌康嗣奉化廪　吕家騏新昌附　包延青歸安廪謝覲黻寍波廪　陸鴻觀慈谿附　趙家芬慈谿教　樓思誥錢塘附　任壽彭海鹽增　蘇寳仁仁和附　何鳳翔蕭山附　黄德照鄞縣增姚庭炘仁和附　姚壽慈仁和官　應德宗永康廪　蕭慶雲紹興增　朱仁壽海鹽廪　李有祿鄞縣貢　周顯謨會稽附　唐玉書鄞縣附朱鳳祥慈谿附　鄔泗瑛錢塘附　駱子超諸曁附　閔次顔烏程廪　任德修海鹽增　王紹堪會稽附　吳和聲杭府附　姚鳳鳴臨海附吳榮煦錢塘歲　俞昌言鎮海附　金嘉禾仁和副　周秉成諸曁廪　高拱辰紹興附　沈毓麟烏程監　周積懋杭府廪　王懋政蕭山附錢　曾上虞廪　王樹榮湖府附　鍾壽昌紹興附　孫　濆錢塘拔　童文崇慈谿附　顧耀乙紹興廪　俞函三新昌廪　錢世清紹興附徐　棠桐鄉附　袁廷禧鄞縣貢　唐明鏡海寗廪　龎孝修定海廪　嚴　弼山隂恩　金治芬山隂附　丁樹藩烏程廪　祝文修新昌附顧慶叙山隂廪　袁寳泰錢塘廪　林維翰鄞縣附　王文溶嘉善增　朱傳恒嘉興附　曹樹倍錢墉附　長　興駐防旗　朴鴻頡會稽廪童重佑鄞縣優　鄭世椿鄞縣廪　沈懋政平湖增　張鈞衡烏程附　朱保圻秀水廪　宋祖同錢塘附　陳熙亮鄞縣附　厲紹唐鄞縣廪金則熙仁和附　韓鈞濂鄞縣附　張承載蕭山附　景桂彬仁和副　莊賡恩鎮海附　袁鏡澄鄞縣監　田綸藻山隂附　范采晉會稽附朱鳳儀錢塘廪　金鼎銘義烏廪　李宗圻錢塘附　顧梓培錢塘附　王齊曾鄞縣附　文　杰駐防旗　程良騵錢塘廪　王　陳仁和增范　晉蘭溪增　裘黼年嵊縣副　徐占鰲慈谿廪　傅　霖慈谿廪　沈光坻鄞縣廪　繆懌初嵊縣附　葉恩鑣太平廪　謝萱德鎮海附袁本喬鄞縣廪　連正釗龍泉廪　周龢鼐會稽良　譚得標嘉興廪　王熙亮蕭山增　譚日森嘉興廪　楊守正仁和附　胡振濤鎮海附王國楨金華附　周峴緒諸曁附　嚴濟寛鄞縣附　陳兌謙蕭山附　徐瑞蘭嘉善廪　戎獻琛慈谿訓　王恩元上虞優　王廷揚金華附陳鍾洧蕭山附　朱鏡涵餘姚附　迎　續駐防旗　應萬選永康增　林兆芸永康附　徐紹麟餘姚附　郭心庠諸曁附　汪祖成秀水廪計爕鈞嘉興廪　朱鴻祥縉雲廪　潘　鈞歸安附　包康年鎮海附　厲炳章鄞縣貢　華翊運鄞縣附　施積圻鄞縣附　林翊勤鄞縣附 
[電傅甲午科貴州鄉試題名全錄]  
匡履福貴筑附　楊樹淇天柱增　楊鴻翥貴筑附　楊元龍安順拔　徐抱璠遵義附　邴佩華貴筑增　周　煜貴筑廪　王智元普定廪黄厚成貴筑監　聶樹楷貴陽廪　戴人俊松桃增　吳　鵬修文附　胡紀辰修文副　魏祖德安順廪　胡培元清鎮副　符珩卿安化附汪宗杰貴陽附　王玉恒畢節附　周　詢貴筑副　周　堅遵義廪　徐致和婺川拔　羅　錦平越監　蹇念恒遵義廪　李紹蔡石阡廪王家槐仁懷附　馮培元脩文附　路承熙畢節附　周廷琛貴筑附　鄔肇勳安化訓　劉端芬遵義附　馬治源貴陽廪　曾瑞棠銅仁附蔡兆庚貴筑附　艾應芳獨山廪　吳炳光貴陽附　樊　瑗畢節增　石采榮清鎮增　申元熙婺川廪　周　焯貴筑廪　帥福鍾貴陽附丁樹欽貴筑廪　葛文纁畢節增　吳緒彬廣順附　向日葵貴筑附　廖秀章貴筑增　何慶崧開屏廪　厲連奎廣順訓　陳清明清鎮附戴仁帡印江廪　周永年湄潭廪 
[副榜]  
莊沛恩永寍貢　胡清銓開州附　管頌廷石阡附　陳顧賢黎平增　盛夢麟鎮遠廪　丁江源貴筑廪　于德章修文增　蕭　定貴筑廪 
[放榜有期]  
　　金陵信云江南文闈放榜日期聞巳定於九月二十三日大江南北濟濟英才當傾耳以俟好音之至也 
[代辦武試]  
　　江南武闈鄉試主試監臨例由兩江總督兼任今年甲午正科武闈鄉試固倭宼犯順海口戒嚴南洋大臣劉峴莊制軍日 
 
 

Page 3

 
 
夜籌畫防堵事宜且兼署將軍篆務操練旗兵不容稍懈其勢不能兼顧業巳上達九重請以現署江甯布政司胡芸臺方伯代辦監臨主試胡方伯赴將文闈外提調事宜料理清楚以便舉辦武試 
[白下官塲紀要]  
　　金陵訪事人云署理安徽巡撫德靜山中丞於九月初一日交卸撫篆擇吉初二日起節初三日行抵蕪湖金陵下關南字營及城内新兵營奇兵營督中營均赴旱西門外江干站隊午刻遥見黑烟一縷從天際飛來知憲舟相距非遥各勇遂嗚槍志敬及憲舟下碇文武各官皆遞手版請安中丞一一擋駕旋乘輿入城至督轅拜會巡捕官啓中門請轎至二堂劉峴帥在簷下迎入花廳暢談各海口防倭事務初五日中丞傳諭解維下駛峴帥寄請聖安飭一壺差輪船送至清江遵陸北上○兩江總督劉峴帥於本月初五日傅見機器局總辦郭觀察火藥局總辦蔡觀察軍械局總辦魏觀察籌防局總辦曾觀察並江寗藩司胡方伯鹽巡道李觀察支應局吳觀察商議製造軍火事宜各總辦恪遵憲諭日夜興工 
[瀛眷鶯遷]  
　　江蘇臬司陳舫仙廉訪奉○命出征於八月十四日由蘇啓節巳登前報兹悉廉訪之瀛眷於本月初六日遷往金陵臬署中所存器具悉於是日移置舟中廉訪之夫人啓行時地方文武各官及各憲夫人咸詣碼頭恭送瀛眷乘坐大號官舫用小火輪拖帶所有器具則雇南灣子數艘分載迨啓椗時巳下午矣 
[皖水秋鱗]  
　　安慶訪事人云委辦皖南保甲墾務局候補府孫詞臣太守廷林於本月初一日行抵省城禀見各憲俟送德靜帥入都祝嘏并迎迓新任撫憲福中丞然後回局視事○候補縣汪大令壎奉撫憲札委放告期接收民詞○前報紀福中丞筮期九月初八日蒞皖兹接白下電音知中丞現巳節抵金陵懷寍縣黄漢池明府隨飭差役恊同地保鳩集工匠在東門外搭盖埠頭結採懸燈務極華美○江蘇臬司陳舫仙廉訪奉廷諭招募三湘子弟數十營尅日成軍速赴天津聽候調撥廉訪奉諭後卽飭長公子安徽候補道子元觀察赴鄂湘一帶招募成軍名曰湘軍福字營本月初三日午後兩點鐘時運抵皖江觀察偕營主某君登岸拜謁各憲并約束兵士均不准登岸以杜擾害地方蓋有鑒於前者金陵下關之禍也至初五日揚帆東下取道清江由陸路赴天津尚有數營想一二日内又可馳過皖水矣 
[幾遭回祿]  
　　杭州訪事人云本月初七日午刻馬巿街某姓家廚下方作午餐油鑊中火力太猛以致烈燄直衝幸鄰人聞警來援將屋瓦戳穿火勢始息某姓婦避讓不及頭面俱被油點灼傷肌肉模糊眉目幾不能辨敷以妙藥諒無性命之虞也 
[花叢命案]  
　　厦門民團業巳招募成軍計共三百名分駐各保宫廟賴以保衛商民緝防賊盜驅逐匪類等事由董事傅孚伯薦保武職外委把總楊姓等數弁充爲教習管帶轉勇夜間出巡地叚孰意不能衛商反致擾民團勇固非善類而帶勇武弁又少不解事卽藉此遇事生風稽查娼賭勒取規費八月十四夜楊弁偕友某甲赴寮仔後街江西流娼某校書宅内打茶會值娼院先有某委員少爺偕三五友人在彼飲酒弁至校書未卽親身接待祗命雛妓二人下樓照應楊弁未免撚酸大發雷霆樓上少爺更不容恕彼此爭駡楊卽抽身回到中叚團防局喚集團勇二三十名携帶刀槍燈籠火把以查夜爲名一擁而往逕入娼寮捉拿某少爺不料前導之勇於夜間未經審視竟誤走門路撞開隔隣某土娼之門不由分辨見人卽捉適土娼有一鄉人甫於三日前由泉州初次到厦見此聲勢嚇慌奔逃自樓上跳下立卽斃命楊弁見巳釀成命案卽退出仍至隔壁將流娼家雇工鎖帶二人回局赶赴厦防分府署禀報而本街商民亦動衆怒謂由流娼起釁屍親亦赴分府鳴冤江西流娼全家衣物亦乘亂被搶凈盡張文川司馬於十五日到地檢騐屍身地方街隣隨具公禀江西流娼亦分赴提轅道署水師中軍叅府厦防廳四衙門禀控以無端被楊把總偕某紳之子某乙來家尋樂生釁復藉查夜掠刦等詞請提集訊想爲民父母者必當秉公辦理也 
[儲憲拜客]  
　　江安糧道馬植軒觀察於前日來滬昨晨乘輿進城向各衙門拜客至上海縣署時適黄大令公出由家丁擋駕 
[雙鳬巳發]  
　　前報紀本縣黄大令接青浦縣來函巳獲盜犯數名與虹橋一案牽涉並寄到贓物泥金銀絲鐲一對黄大令立提各盜研訊據供盜之别名甚多必須面質方確故黄大令定於十一日親往青浦會審此案後因署中公事紛繁是日不及登程故於十二日請帮審委員葉司馬代理事務卽至道轅禀辭晚間十點鐘將行裝發下官舫并飭差將龍華阿五等盜犯三名用小轎三乘舁之又派差役數名押解出新北門到觀音閣碼頭十二點鐘時黄大令下船開往青浦會訊此案 
[考取工匠]  
　　江南機器製造總避考試工匠本報巳紀之矣當招考時曾於侂月初七日掛牌共計招考鉗子手車牀手一百五十一名限於二十三日取齊二十四日清晨各工匠均赴製造局伺候當有管帶砲隊營同知銜候補知縣劉毓湘司馬及本局司事吳鶴笙萬芝堂陶潤生工匠頭目秦竹書把戎曁外委任順茂等會同考騐先試車牀手每名以鐵一塊一端較小厚七分一端稍大厚一寸一分計長三寸用鐵鎚打至四點鐘之久共取五名浦東祥生廠之王朋庚名列第一俄試鉗子手以鐵一塊方約一寸長二寸六分試畢共取二十九名傅公茂名列第一由劉毓湘司馬禀明總辦准於九月初八日將所取各工傳進製局工作 
[佛力無邊]  
　　本縣西鄉龍華塔不戒於火其詳巳錄前報兹經龍華寺住持僧出資購料獨力興修並不遣人在外捐募蓋龍華香巿爲一方之冠香積廚中蓋藏素裕故不待沿門托鉢早巳布地成金和尚神通於此可見 
[香巿熱閙]  
　　昨日相傳爲關聖誕辰城廂内外各處廟宇游人如蟻南門外關帝廟前之木器攤及點心擔頗形擁擠莫不利巿三倍巡防局派勇彈壓以免人多滋事 
[游僧示寂]  
　　日前有游方僧年約四十三四形容憔悴投寳善街滿庭芳萬源小客棧住宿據言從寗波來滬募化不料瀉痢不止問其因何得病答稱係患烟漏棧夥恐有不測於前日十一點鐘時送入仁濟醫院求爲醫治當由醫士騐明此僧却患烟漏投以藥餌亦不見效延至三點鐘時一縷游魂巳赴西方極樂世界當卽報知三圖地甲投報保安善堂給棺收殮發壇標記此僧身穿白洋布衣隨帶緣簿一本暫存善堂 
[續獲地棍]  
　　關道憲劉觀察札飭上海縣及保甲總巡訪拿地棍業將冷打阿桂高和尚等提案兹經局差拿到園地長春繩索阿炳二名葉司馬飭看管候訊 
[少尉騐犯]  
　　泰安棧夥朱阿萬被吕三戳傷身死一案由黄大令申詳上憲現奉批飭解省飭典史蔡少尉騐明面貌以便起解巳紀前報前日午後蔡少尉升坐二堂飭原差將吕三帶案飭仵騐明面貌詢明籍貫騐畢仍飭還禁候將公牘赭衣辦就卽行起解 
[私運糧食]  
　　南巿恒祥等糧食行五家經天津客買去之麥共有八船在大碼頭裝載開行適爲巡查委員魯介彭二尹所見當將八船扣留船出五家店號開呈清單禀明道憲劉觀察卽飭函咨黄大令立發硃籖飭值日差將恒祥豐和元吉泰萬成公衍源等五家店夥帶案黄大令立坐花廳提訊金奎江供吳縣横涇人在恒祥行爲夥店主姓周昨日天津客人李萬春到店買麥一百餘檐尚有本店從無錫裝來八十五擔一併裝至浦東上太古棧唐裕來供本地人在元吉泰行爲夥因天津客人傅桂山王雨田兩人都係歴年老主顧到行共買一百四十五擔陳應成供寗波鄞縣人在豐和行爲擋手店主楊楚材因天津客人邢蔭堂到行買麥二百三十擔裝往浦東上怡和棧鮑永春供本地人在衍源行爲夥天津客人田品卿到行買麥八十五擔王少亭供南匯縣人在萬成公行爲夥天津客人趙子甫到行買麥二百九十一擔五人同供皆由六合 
 
 

Page 4

 
 
順泰報關行轉運浦東上太古怡和招商各棧因邇日不能出口故暫寄棧内當時舟泊大碼頭未及開行卽被委員查拿小的等自奉道憲示諭之後出口生意停止不做大令曰爾旣知道憲示諭不准出口爾現售與天津人轉上洋棧巳屬藐視禁令試問上在洋棧豈不能裝輪船私運出口乎是與逕裝出口者無異旣知天津人都是老主顧可知伊有護照否五人同稱未經詢問想未有護照大令謂如有護照情尚可原爾等可無妨碍設無護照爾等將如何料理道憲巳於半月前出示曉諭爾等明知故犯不能當此重咎著將天津客人牌號住址供明各人同供傳桂山牌號成慶李萬春牌號成發王雨田牌號成裕田品卿牌號成永趙子甫牌號慶興俱住南巿洞庭山碼頭全順棧邢蔭堂牌號益豐住周裕豐棧大令得供卽在案上寫成硃籖交原差將五人帶往指提天津人到案旋據該差將天津人李萬春等六名解案李等同供均係天津縣人三月間 
來申在南巿坐莊專辦糧食所供牌號逐一符合李供在恒祥買麥一百餘擔傳供在恒祥買三十五擔元吉泰買七十二擔王雨田供在元吉泰買七十三擔恒祥買三十五擔邢蔭堂供在豐和買二百三十擔分裝三船二船八十擔一船七十擔田品卿供在衍源買八十五擔趙子甫供在萬成公一家買二百九十一擔因不能出口由報關行裝往浦東太古怡和各洋棧邢蔭堂供欲上招商局棧或怡和棧尚未定見大令問爾等可有護照均稱無向來買貨不帶護照問爾等知海氛不靖乎奉旨禁止糧食出口早有明文何以膽玩若此故犯禁令照此情形禀明道憲恐爾等大有所不便李等供人地生疏未經明悉大令謂各行夥曰伊等以人地生疏爲辭爾等更有何說著一併收押候禀請道憲核示各人叩求免押大令准其交差看管再候核示 
[研訊舵工]  
　　吉安輪船載兵赴臺灣駛至台州洋面失事由升任浙臬督辦臺灣後路糧臺聶仲芳廉訪將該船舵工朱寳隆發交英廨讞員宋莘樂通剌訊究嗣因朱在押患病求准交保此巳屢詳本報日前通剌飭差著保將朱交案并傳應訊人証於前晚研鞫朱供寍波人職員前蒙聶大人雇用在吉安輪船充當舵工八月初間由統領孔大人囑赴鎮江裝兵八百餘名管帶係劉楊二君當卽起椗開駛於初八日晚八點鐘時行至台州府太平縣洋面失事實因船身朽壞風浪又異常洶湧以致擊損其時離岸最遠約二十餘里最近約七八里職員當囑大副人等將機器關閉緩緩駛至岸旁衆人均紛紛逃命時在黑夜究竟死亡若干職員實不知悉次日由劉楊二管帶查點各兵丁數目據云尚少十餘人是否鳬水傷亡難以逆料職員於十八日到滬旋由聶大人飭送案下前因患病蒙准交保醫治迄今數日病尚未愈求明鑒章合分供浙江定海人職員前由聶大人雇用在該船爲買辦專管火食及裝載貨物等事八月初二日下午二點鐘時由統領囑赴鎮江載兵八百餘名其七百五十六名均有船票另有數十人並無船票至初八晚八點鐘失事時職員巳就睡忽聞𥒐然一聲從夢中驚醒旋至船面細視約歴一刻時各兵勇均從艙中奔出聲稱艙内巳進水衆人紛紛擾亂其時職員與孔大人欲乘船上所俻之杉板逃命不料人數太多將杉板船踏沈職員遂與孔大人分散其時船旁停泊小船及漁船等不計其數有硬搶衣物者有好意救人者紛紛不一職員幸經漁船救以登岸待至天明由職員雇船將孔大人救起詢問彼處土人據云其地名慈機沙當經劉楊二管帶查點各兵丁數目照册缺少一百八十名職員與孔大人旋赴太平縣城内電禀聶大人孔大人又俻文移咨寗紹台道等衙門當時職員再詢孔大人究竟缺少兵丁若干據云實少十餘人餘乘機逃逸亦未可知今奉查訊爲敢據實禀明王大勝供寗波人在該船充當大副王阿忠供奉化人在該船充二副吳孝友供管理機器房事務葉譪發供充水手頭目通剌謂　等可知該船失事時傷亡兵丁究有若干供小的等見有五六人當時在水中游泳或登岸或淹斃因時在黑夜一時難以辨明通剌察得朱尚未痊愈飭仍交原保著俟病痊再訊王大勝王阿忠飭交朱帶回候訊吳孝友葉藹發交章合分帶去仍候覆訊時投案俻質章等唯唯而出 
[料理債項]  
　　張文明扭葛孝成至廨宋通剌提訊之下張供小的在城内登雲橋開小錢鋪前與觀音閣馬頭開德成小錢鋪之陳舒喬買賣小洋先被欠去銀一百六十兩至本月初陳忽詭稱有小洋五千元出售須先付現銀三百兩小的信以爲真如數付之不料陳卽逃遁爲此將其夥葛孝成扭案請究葛供無錫人在德成錢莊爲夥未及數月其店係中華洋行買辦俞勤慎及陳舒喬戚某等三人股開現陳不知逃避何處小的實不知情張又稱該　尚存現銀二十七兩及大小洋數十元均經小的交明該鋪司帳所有往來帳簿現由司帳交與小的今巳帶呈案下求恩追究通剌判將葛交差還押赶緊向原告料理清楚張叩謝而退 
[英廨停訊]  
　　昨禮拜四輪應美領事蒞廨會訊之期因讞員宋莘樂通剌政躬弗豫飭丁持片至領事署及各捕房關照停解公事一天 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甲午科湖北鄉試官板題名全錄]  
錢桂笙江夏貢　柳君烈黄陂附　陶　壎黄岡廪　潘麗生蘄水附　陳汝翼蘄水監　金爕才沔陽附　劉宗經安陸附　董欽墀監利廪李兆麟德安廪　黄自炳鍾祥歲　徐德炳鍾祥廪　劉元豫松滋廪　饒叔光武昌廪　夏肇西蘄水優　李華藻黄陂附　周以存江夏增張　鋆興國附　王廷梓德安廪　姚慶禧荆州增　張　琴興國優　帥培寅黄梅增　詹　愷恩施廪　劉克定潛江廪　陳則汪江夏副炳　昭駐防附　陳炳堃黄安附　徐阿福武昌附　吳　霖廣濟優　殷　雯黄岡優　張道瀛黄陂拔　石際烜天門附　潘春藻沔陽附黄榖元東湖附　張治仁荆州增　王沅清荆門增　童樹棠蘄州優　徐　錦蘄水附　羅良弼麻城附　毛聲遠麻城優　徐炳麟孝感恩　廷祿　岡附　劉　輝黄陂廪　吳樹棠黄岡廪　榮春暉黄陂優　陳鳳池黄岡附　孔昭璟德安廪　黄道魁恩施廪　杜鍾福黄陂附葉啓壽羅田廪　李德馨安陸增　馬慶龍京山優　姚惟寅德安增　徐德修黄陂附　王樹槐沔陽增　吳炳榮蘄州廪　善　成駐防附劉德全榖城優　蕭　斯黄陂附　喜　源駐防監　陳德銘荆州優　胡德璸鄖西廪　戴阿魯麻城附　石振埏黄梅廪　索鴻曾江陵附沈炳麟孝感附　董昌達江夏附　陳永慶黄陂附　程　雲興國優　李慶藻黄陂廪　劉蘭芬黄陂附　錢夢歡咸甯附　鄭世　江陸增李嘉賓孝感優　沈自申黄州附　范晉卿蘄水附 
[副榜]  
劉敬銑汀陵貢　張國齡天門廪　江玉樹沔陽拔　江起龍雲夢附　李鴻榜孝感優　陳懋夔京山附　江化龍麻城附　丁鳳來孝感附李懋文蒲圻廪 
[虹口紀聞]  
　　寍波人王浪山賃居虹口穿虹浜以縫製西衣爲業卽俗所謂紅帮裁縫也前日忽失去紡綢夾衫等數件欵所雇車夫毛生所竊控諸捕房并牽連毛友張阿香昨晨捕頭飭包探張阿五一併拘押然贓物尚未得分毫也○前日午後江海關道派駐圓通寺之勇丁訪聞有人在胡家木橋設局賭錢遂欣然往捕至則賭徒早巳脫逃遂將賭具舁之而返 
[法界公堂瑣案]  
　　本年七月某日積竊劉寳林掩入東寳興里巳革包探夥役陶阿全家經沈阿寳扭入捕房葛同轉研訊之下供稱小的曾在大有烟館將行竊所得之對時表一枚贈陶並將各贓寄存娼婦王彩材處經葛同轉拘提訊究禁押捕房昨日會同祁繙譯官升座命提倡婦李王氏卽王彩林訊問供稱劉於六月十三日偕其友携來表一枚鞋子一雙金練一條小婦人於八月初二日奉提禁押至今求恩開釋包探禀稱小的在倡家中搜出雪青紡衫褲一副洋布短衫三件玳琩邊墨晶眼鏡一副金練一條同轉問此贓何來供稱由劉寄與小婦人處眼鏡則係其友周姓之物尚有金絞絲簪二枝前巳取去問是否由劉出洋銀四十五元爲爾贖身供稱小婦人並非鴇母所買家住鎮江老母在　並無兄弟問六月十三日劉是否與陶同來供稱陶在客堂小婦人未經目覩同轉謂此事爾須實供方能脫累劉供稱小的只有表一枚洋銀三元由德勝分給眼鏡一副售得洋銀二元五角再湊半元共三元給陶同轉謂爾前巳供明在大有烟館將表送陶今何翻供劉供稱陶向小的索表小的並未送給問爾至陶家何事供稱因金十字架一案由陶金標偕小的至陶處追問根由問爾與陶商量何事供稱因玉器一案欲向盤問旋被探夥阿寳所見拘入捕房問爾旣到陶家以後又至鴻運樓請酒所託何事劉不答同轉提陶到案問劉到爾家何事陶供稱小的家只有金標來過問爾偕劉至李娼家幾次陶供稱亦係金標同去問在大有烟館索取表一枚及洋銀三元此事如何陶只認借洋銀三元並無索表之事同轉謂爾前巳供認今又翻供本分府念爾多年在此當差本擬從寛今旣不肯實供著押候嚴比况周裕卿在縣供認寳銀一案爾與陸鳳芝得贓尚欲狡賴乎陶一味狡展稱此事如果屬實小的禁押三年同轉著將陶劉分别管押免與陸串供李倡押候交保○翁許氏控王仁桂圖賴洋銀葛同轉迭次研訊以翁許氏供出英公廨看班房之沈少泉代筆及金和姐目擊等情遂於昨日傳原被及沈到案包探禀稱查得金和姐患痴癲不便傳案沈禀稱小的在英公廨當差不知其事翁許氏供王言伊與小婦人各出洋半元倩沈繕立筆據同轉命沈將收清筆據及翁許氏字樣另繕一紙以便核對筆蹟又騐各人所畫之押與原據大略相同隨著王出洋四十元給翁許氏收領翁許氏泣稱小婦人巳被對折歸償分文未取王供稱小的現蒙公斷願將此欵充賑捐并請將翁許氏交保出外令交出筆據以免日後之累同轉准之限王於月内將四十元繳案仍給翁許氏收領沈無干省釋○閩中拐匪黄子蘭偕傭婦陸吳氏販運女孩四口來申經包探拘入捕房葛同轉訊供之下飭移提人証質訊此巳迭紀報章前日邵周氏偕同寳朱來滬偵探案情由包探拘獲同轉訊問之下供稱閱視申報見有販孩一事是以來此同轉反覆研詰恐有串通情事著將邵等押候覆訊昨日命提周到案問邵周氏倩陸吳氏帶孩來滬並未言明交與何人爾何以先知爾女周供稱實係小的之女小的不敢說謊同轉轉詰陸吳氏供稱女孩係邵周氏囑領至滬上交黄同轉謂周曰此事顯係串通旣稱爾女爾能辨認否旋命將四孩一并帶上令周指認周指定二孩同轉將孩反覆審視謂周曰爾云孩係雙生此二孩髮膚面貌迥不相同顯係作僞命提邵周氏與陸吳氏質對又問黄是否見有筆據二紙女孩實係買來黄仍前供不諱研問邵周氏供稱惟生向在某輪船執役求大老爺著黄交案質訊可也黄供惟生來來往往販運小孩求大老爺飭差帶同小的指拿同轉飭將邵周氏押候出具保結令周至寍波取回筆據周出具限狀限三日内將惟生及筆據交案小孩四口仍令陸吳氏撫養黄及邵周氏一併押候覆訊○包探禀稱新濟輪船失去鹽五　小的將韓金標李三林解案請訊韓供稱小的在碼頭上當小工鹽係水手所帶講定價值售與小東門外某牛肉店倩小的荷之而往計共五包新濟船尚待禮拜五開行求大老爺卽將小的帶至船上指交其人李三林供與略同同轉商諸祁繙譯官然後飭　將韓李押候查明再核○夏佳亭在十六號西捕處當細崽二十一號西捕失去金約指一枚疑爲夏竊將夏解案請追昨日同轉命帶案訊究通事禀稱巳向十六號及三號西捕詢問據云並不將夏辭退當晚找尋不見因此起疑同轉飭將夏交人保出限五日内查明禀覆 
[金陵官報]  
　　九月初五日卸署安徽巡撫布政使德壽到會由安徽交卸撫篆來進京祝縀○初六日監臨安徽提督學院吳魯親拜辭行委署碭山縣鄧暹經銷轅下校對差辭赴任江蘇補用道許元章由京引見回藩轅牌示儀徵縣朱江前經調簾派充　讀現據該令出闈應卽飭回本任上元縣丞王澤存委解本科文闈硃墨卷赴京所遺員缺查有龍江大使吳啓堃兼署○初七日知縣竇鎮山辭回蘇○初八日湘軍營務處斬統福壽等營安徽候補道陳善湖南招募回知府吳增僅奉前湖北提臺程扎委帮辦後　轉運寗局事宜並禀知今日開局知縣唐天爵謝委府發審　縣丞張毓麟到由京來○初九日縣丞劉炳元辭隨老用營李統領北上 
[蘇省官報]  
　　初四日通判王兆霖禀知臬憲委　海門廳編查保甲差薛葆楹由京起服回省分發江蘇試用從九黄炳綸河南人到省○初五日三品銜道員用江蘇補用知府劉祺禀知赴都妯知何希曾高湻句容溧水通判王兆霖門廳均泉憲委赴抽查保甲差辭知縣孫傳恕桃源等處州判朱德魁宿睢銅蕭四縣均奉臬委抽查保甲○初六日知縣陳官慶奉臬憲委赴太屬抽查保甲○初七日知縣朱鏡　禀知問訃丁母憂直　同倪文焌銷江北緝捕差巡檢陳時夏禀謝奉委帮辦溧陽縣保甲差五品頂戴試用從九鄭銘彝浙江人禀知分蘇由寗來分發江蘇遇缺先補用典史韓鼎　江人到省從九杭　清分常差遣期滿銷差○初八日從九申士林禀知交卸舟頭司巡檢事　○初九日知府劉祺禀辭赴京署溧陽縣陳鳳儀禀知交卸署溧陽縣事回並謝委署崑山縣事 
[邗江官報]  
　　九月初四日黄爾尹思藻回白塔河卡○初五日管分轉貽芬委赴海屬查灾梁鹺尹建中委赴仇湖口汗鹺尹聲濟委赴姜埝緝私東臺場劉鹺尹豐利場陳鹺尹到揚公幹○初六日程鹺尹鏡宇委赴通奉查探水勢 
[申報恊振所經收順直捐九月初一日至九月初十日第廿五次清單]  
　　九月初一日常熟全盛來祈平安銅洋一○初二日椿氏求長子病愈洋五角朱氏洋一元○一三日厚康莊元甡莊銅洋一元○初三日羣王山房洋一元無名氏洋一元○初八日隱居氏洋十元趙張氏爲半産後求身體平安洋廿元○初九日蘇州義賑公所九八元四伯四十二兩三錢九分一厘許墨林銅洋一元李萊山洋廿元○初十日蘇局堂銅洋六元武林馬氏洋廿元以上總共收洋七十三元五角九八元四伯四十二兩三錢九分一厘銅洋九元 
[上海六馬路仁濟善堂經收咸有一德施醫給藥一文愿册捐八月初七至九月初十日清單]  
　　無名氏敦龢堂兩善士各助洋二十元應敬德堂爲子完愿南通州無名無名氏隱名氏四户各助十元朱少溪求病速愈李慎遠堂奉化丁國昌鄭盧氏四户各洋五元松江義順號西河氏　友記三户各洋四元龍湘泉等廿五位合洋三元隱名氏求卿試平安王陶菴二户月捐王楨長子病求愈俞秋佩張善德南橋瑞興號兩女無名氏七户各助洋二元蔣代徐花洋一元四角五分留有餘齋鑑湖觀樂後人喻德榮陸士某陸錦堂五户各洋一元惟求無晦　銅洋二十元繼賢堂吳錢六百文怡怡堂吳五百四十文吳緝甫吳子成吳賡哉吳耳似金酈氏五户各助一百八十文以上共收洋一百三十五元四角五分銅洋二十元錢二千四十文 
[上海六馬路仁濟善堂收養狗所救命功德放生册捐八月廿一至九月初七日清單]  
　江吏隱助洋五十元榮某交易東洋貨賺欵移助洋十元二角錢三十文顧顧裕世堂求病速愈十元　金戒免洋餘欵洋六角孫意圖求病愈無名氏各洋十元戴綏之八月月捐無名氏中記方記文記筱記六户各洋五元懷記紫石山人各洋四元生　　四元銅二元桂書書屋莊潘氏張　記郁　記四户各三元陸全木八月月捐李敦昌許維仲應善桐桂軒義記清沉氏悟生氏庶田氏元初氏張貴氏十一户各二元隱浙寗名一元二角盈豐莊來不　名一元又錢八百十文蔡建之謙祥益賀宏卿王亦源高泰記金永記仁記益記懷玉山人萃豫無名氏無名氏青浦王研耕堂葉敦厚堂十四户各洋一元　豐茌德豐莊各錢五百文　　莊二百文以上共收洋一百八十三元銅洋二元錢二千七十文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
