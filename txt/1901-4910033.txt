# 1901 - 78 - 4910033

 

Page 1

 
 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[書議設教董後]  
　　自中外通商泰西之教盛行於中國自通都大邑以迄僻壤遐陬無不有教士之蹤跡朝廷擴大公無我之見物諭各省大吏轉飭地方官凡有教堂之處必須盡心保護而於民教交涉之案尤宜持平辦理不可稍有畸輕畸重之心是皇上之懷柔速人與又安黎庶固已兩不相妨並行不悖矣無如無知愚民不能喻朝廷不得已之苦衷動輙恃其獷悍與教民爲難歴年以來各省閙教之案層見疉出書不勝書而去歲義和拳匪借仇教爲名戕教士毁教堂恣肆猖狂竟激成古今未有之奇禍迄今雖約章重訂和議將成然中國自此益弱益貧將有儳焉不可終日之勢推原禍始咎將安歸夫西人之重視傳教固夫人而知之矣欲使教士之不來中國與夫中國民之不入其教非特今日極孱弱之中國其勢固萬不能行卽一旦發憤爲雄居然轉弱爲强國勢蒸蒸日上而於傳教一節亦斷不能阻其不來不特此也西人傳教與通商二者固各分界限通商者係一國之事故稅則之輕重利益之盈虧尚可與之磋磨苟彼此交誼素深或有可以通融之處惟傳教則合各國人民之心思詣力咸注重於此各國政府卽知其中或有窒礙之處而其勢力旣盛亦不能不徇衆人之意力與維持故中國在今日旣不能使教之不行旣行矣而欲弭教禍之興惟有使通國之人不存民教之見於中而後可彼此相安永無意外之變其法奈何曰民教之所以易成仇釁者總由地方官之不能開誠布公每遇教案之來辦理不能合宜遂至節外生枝多所周折耳夫原教士傳教之意無非欲勸人爲善共登熙皡之天無如入其教者雖不盡莠民而每有桀黠之徒或犯法而潛逃或爲人所欺壓因而托身彼教之中求爲庇護教士聽其陳訴情詞娓娓無語不在情理之中因亦爲其所愚或爲之函致有司代爲陳訴有司以旣有教士從中干涉遂不問事之曲直而判斷不無稍偏因之民與教積不相能而非常之禍因之以起今使爲有司者遇此等案件如果教民冤抑固宜代爲伸雪倘其中或有不實不盡之處則何妨直抉其隱與教士熟商各教士旣悉情形當亦恍然於事理之當然而决不至再爲庇護如此則莠民無所施其伎倆而良民亦不至有仇視彼致之心從此民教可以相安而永不至再生他變是非特中國之幸抑亦各國旅華人民之幸也哉曰與其折辯於旣發之後何如調和於未發之先今者浙江温處道王心齋觀察因温地民情浮動屢與教士爲難深恐潛滋後患因力籌民教相安之策擬定章程十條詳請省憲酌核示遵大略謂各地方宜設教堂紳董妥擇司事等人每遇雀角微嫌先投紳董妥爲理處如三年以内民教帖然　　董可量予保奬夫情誼浹則言語易從聞見確則剖斷亦易凡爲地方官者苟能於彼教之中舉一二公正者畀以事權俾民教偶有微嫌爲之排難解紛化有事爲無事則彼此之嫌旣泯自不至復生變端由此行之中國雖永無教禍可也豈獨温郡一隅爲然哉 
[硃筆恭錄]  
　　正月初七日吏部奏請簡放詹事府右中允一缺奉硃筆圈出鄭叔忱又奏請簡放翰林院侍講學士三缺奉硃筆圈出李聨芳楊佩璋吳同甲又奏請簡放詹事府少詹事一缺奉硃筆圈出朱祖謀又奏請簡放詹事府右庶子一缺奉硃筆圈出朱益藩又奏請簡放國子監祭酒一缺奉硃筆圈出王垿欽此 
[電述會議情形]  
　　南洋新加坡叻報譯登英京倫敦太晤士報云頃接京師采訪人來電略謂西歴上月五號各國駐華使臣集議中國償銀一事議得所索償欵如某國應得若干卽照數領取中國之票爲憑每年由中朝償還本息限於四十五年内賞淸因核算中國每年籌償英金四百萬磅尚無所害也又各使議定將中國官鹽弛禁一切鹽政由各國派員辦理并諭令除去不准洋鹽入口之條而將洋鹽入口稅交稅務司掌理釐金一項則改歸洋關徵收至於漕運耗損實多自後折解銀圓由中朝自行採米是日又經各使與中國全權大臣會議欲將獲咎之王大臣等十一員治罪已故之徐蔭軒相國亦與其列惟各使於未晤華使之先華使已聞此事故其對答之語頗覺游移嗣華使取出各使請辦獲咎人員之單與之酌議大約謂諸員各有應得之咎惟董福祥則目下尚不克嚴懲也 
[德爵宣言]  
　　天津直報云某日德國外部大臣伯爵羅君在利司且宣言曰如有能確保中國政府賠償兵費者我德國政府無論何時必使德兵全行退出中國境内又云英德二國所訂約章並未言及滿　之事以故德俄二國不致齟齬至滿洲條約其中究竟如何本爵未經知悉其德水師之留泊中國洋面者蓋欲使中國政府照辦德政府所索事宜也 
[俄官答問]  
　　南洋新加坡叻報登華歴本月初四日天津來電云某日駐紥榆關之英德美各國統兵官向俄國某武員詢及此次俄人因東三省兵事與中國所立約章俄員初以不知對繼謂此約不過用兵時所應爲一俟和　告成尚須更訂也 
[日軍撤返]  
　　京師訪事友人云正月二十四日有日本兵千有餘名分作三隊遞携帶糗糧行李以次出德勝門聞將撤回本國不復來京矣 
[英艦赴沽]  
　　西字報登香港來電云　里布而巡洋艦向在厦門下碇頃得海軍大臣來電飭卽駛往大沽按脫里布而載重一萬四千九百墩每一點鐘時能行二十海里實諸艦中至堅且速者也 
[公所將遷]  
　　京師訪事友人云吏部衙署雖未焚毁而一切器物皆蕩然無遺本署堂憲遂擬暫假正陽門内西城根願學堂義塾房屋作爲吏部公所較柏林寺近使擇吉二月中旬遷移候將來署中一切規模復舊再回本署辦公 
[所董被戮]  
　　京師訪事友人云西直門外廣通寺保民公所前被日本兵查得有私設刑具等情因將總辦紳董等人收禁正月二十日經日本警務署釋去五人祗留總董謝某帮辦黄某席某及司筆札之胡某巡捕長李某等五 
 
 

Page 2

 
 
人二十六日忽一併綁出西直門外玉角樓城下梟首示衆旋於廣通寺門首張貼告示一道略謂謝等私立公所誣良爲匪濫用私刑故卽行正法云云當謝等臨刑時大聲呼冤兩旁觀者如堵牆咸謂不知獲罪之細底也 
[教士遇害]  
　　西字報登京師來電云京師耶穌教堂英教士石君於本日行至距京城東南二十里之某村落突被匪人開槍擊斃若是則和議中又多一枝節矣奈若何 
[票匪未靖]  
　　有客自湘中至漢口告本館訪事友人云康逆黨羽現尚散布於三湘七澤間潛售富有貴爲回天飛龍諸逆票幸俞　軒大中丞防務加嚴若輩遂陰謀難逞 
[推廣商務]  
　　漢口訪事人云和議已成東西人士之赴岳州經商者實繁有徒兹聞城陵機一帶將次蓋造洋房岳關郵政局亦擬分設湖南内地以期消息靈通 
[奏陳徐州土藥釐捐摺]  
　　兩江總督臣劉坤一跪奏爲徐州土藥釐捐局用經費籲懇天恩仍准照案開支恭摺仰祈聖鑒事竊准户部咨徐州府屬設局抽收土藥釐捐自光緖二十五年四月初一日起至九月底止各局共收銀七萬八千四兩零時已半年僅收此數雖據聲稱該處土藥益形歉收究與前奏收數不符難保無收多報少之弊所有該局經費自應遵照奏案卽行裁减未便仍照五成開支並令將該局經費銀兩按照覈减成案提支等因當經轉行遵照在案　據江甯布政使恩籌徐州道桂嵩慶詳稱徐州土藥釐捐當創辦時原奏之數係就出産至旺之年從寛約計自設局抽捐以後鄰省捐章旣較徐州爲輕商販不無趨避難期踴躍且近年徐州連被災歉流亡載道飢民出外就食未能復業窪下之田被淹難種僅祗高阜田地栽種無幾迨至苗葉敷布漸見發生之時復被災民紛紛割食藉以充飢禁不能止縱因天氣異常亢旱風日燥烈略無潤澤之氣柯莖黄萎漿色黝瘦甚至竟畝無漿可刮自來鶯粟受傷收漿歉薄未有如此之甚者以致二十五年一屆捐數大减實係迫於天時非人力所能挽救並無别項弊端業經臣將被災歉收捐數不旺情形於上年六月　明在案今部臣以捐數减少覈减經費原爲撙節度支起見惟查徐屬界連數省地屬平陽非多設分卡巡丁嚴密稽查不足以杜繞越統計周圍千有餘里設立總分局卡六七十處之多稽徵查緝實較難於他處而費用之繁亦較他省爲多且經費按照捐數分成提用捐數旣絀費亦隨之暗减名雖一五成開支實已不敷甚鉅經該司道等將局用一切酌量裁减所有開支之項均係萬不能省卽照一五成提支經費辦理已形竭蹶不敷之欵籌墊尚多無從歸補若再議减更難措手且各局卡薪工局用巡丁口糧均係按月照章零星豫爲支領以資辦公委難追繳應請免予覈减仍照原案辦理等情詳請奏咨前來臣察核所詳尚屬實情合無仰懇天恩俯准將徐州土藥經費銀兩免予覈减仍照原案一五成開支以免賠累而保捐務除分咨總理衙門户部查照外理合會同護理江蘇巡撫臣聶緝槼恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
[浙撫延醫]  
　　杭州訪事人云浙江撫憲余晉珊大中丞政躬未愈屢延杭地醫生醫治無效因飭威靖官輪船管帶李志遠前往常州孟河敦請名醫馬君來杭診治 
[嚴懲惡棍]  
　　杭州訪事人云署浙江臬司許豫生廉訪于去年蒞任時訪悉地棍八十餘名出示諄諄勸誡并將姓名榜示通衢冀其改過遷善事經數月因此歛跡者固多而怙惡不悛者尚復不少上月某日特出訪單開列棍首三十餘名派令差役勇丁嚴密訪拿旋卽拿獲已革旗兵顧某及混名生鐵蛀蟲之某甲陳其壽等十三名顧黨羽甚多故當差役拿獲時恐被逞强截阻禀請廉訪派撥防軍營勇丁押送到署研訊之下喝令重責一千板發仁和縣監禁餘犯各責五百板發縣分别治罪至訪單所載尚有多名大半聞風遠遁現已札飭地方官會同保甲局委員嚴緝矣 
[卾城喜雨]  
　　武昌訪事人云鄂中自獻歲以來風和日暖天氣暢晴惟節氣過早故扶犁負耒者流望雨甚切至本月朔日忽濃雲堆墨大雨傾盆農民無不雀忭聲驩加之去冬瑞雪頻沾今年當豐收可卜也 
[金寳火災]  
　　南洋新加坡叻報云金寳爲南洋一大市鎭華人麕聚其間開設洋廣貨店乾菓店及棧房等業者實繁有徒中有吉祥茶酒肆於華歴正月初九夜三點鐘時爲吳回所侮時適東風太作虎嘯龍吟雖有水龍無能爲力直至翌晨六點鐘時火始告熄共焚去店鋪三十五家約計耗失洋銀一百餘萬圓亦大刦也 
[漢皋火警]  
　　漢口訪事人云上月二十九日之夜四更時漢鎭老官廟河街某居民家不芽於火霎時紅光燭天警鑼震地各鋪水龍聞警而至竭方噴救火始告熄計焚去平屋五間人丁俱慶無恙亦云幸矣 
[鳩邑官塲紀事]  
　　蕪湖訪事友人云去歲北方匪亂初起時皖省大憲深恐各屬亂民聞而效尤特飭各府州縣舉行團練滁州知州熊鞠生直刺招募勇丁二三十名守衛州城其四鄉所練團丁每遇入城會操各給靑蚨百翼近因和議將次告成此項團丁已一律裁撤矣○蕪湖縣陳雲湘大令邇接安徽全省提督學政札飭舉行縣試遂定期三月初二日開考刻已榜示通衢矣○鳩江書院爲蕪湖闔邑生童肄業之所現經蕪湖縣陳雲湘大令定期二月初二日扃門課試先期出示曉諭俾衆周知○衡字營裁撤後徽寗池太廣兵備道吳季卿觀察出示曉諭各勇不准逗留旋於上月二十八日由兩江總督劉峴帥派某兵輪船來蕪載之東下 
[邦上官塲紀事]  
　　揚州訪事友人云兩淮運司程雨亭都轉蒞任以來力除積弊孜孜以進賢退不肖爲心近聞現任及候補各員中已有五員登諸白簡然尚未見明文也○新授江安督糧道效儲憲曾自奉恩命卽由陸至袁浦乘官舫南下正月二十七日午後抵揚府尊沈碧香太守以次各官均至河干迎迓儲憲隨命輿答拜並至運轅拜會程雨亭都轉暢談良久回舟小泊一宵翌日卽溯江上駛○正任兩淮通分司調署泰分司凌愷山分轉因事撤任經運憲程都轉將現署通分司正任泰分司宣分轉兆熊詳請回任遞遺通分　　缺遴委蔣分轉志圻署理正月下旬某日接奉督鹽憲劉峴帥批准隨卽牌示轅門一面分别札飭遵照 
[古潤官塲紀事]  
　　鎭江訪事友人云長江水師提督兼統江勝全軍黄芍巖宮保以近日常州無錫一帶屢有梟匪滋事疉飭江勝各營馳往搜捕匪黨見勢不佳紛紛逃竄常鎭通海道長久山觀察恐鎭郡各屬或被竄入札飭水陸各營及府縣各官一體嚴緝是亦思患預防之道也○京口駐防右翼協領兼統帶捷勝練軍蔭淡齋協戎濃因麾下兵丁爲盜經江寗將軍崇右廷留守檄飭先行撤去捷勝營統帶差使聽候叅革所遺營務遴委左翼恊領錫雨卿協戎接任已於正月二十八日交替矣○新任江安督糧道效緖堂觀察曾於正月二十八日道出潤州泊舟大馬頭鎭城府縣印委各官均詣江干迎迓觀察以禮接見隨於本月初一日赴江寗履新○新兵前營管帶吳養吾叅戎奉上憲檄飭兼署鎭江城守營叅將正月二十八日乘瑞和輪船赴金陵詣督轅謝委隨於本月初一日遄返頒發紅諭擇吉初三日履新○新湘各營每至正二月間製備彩燈互相迎賽今歲統領陳宇山軍門以目下兩宮蒙塵於外並非行樂之時傳諭各營一筆停止○此間賭博之禁雖甚嚴密無如諸賭棍羣聚深房邃室幾於無可訪查鎭江府向子振太守偵悉情形面諭保甲局員唐秩庭二尹及文武各巡員一體從嚴查禁倘敢違犯按律嚴究 
 
 

Page 3

 
 
並將房屋充公 
[宜昌雜志]  
　　宜昌訪事友人云上月下旬某日某商由漢來宜擬設自來火廠不知能否有成也○新年以來賭博之風雖不甚熾而終未能絶其根株有某甲者平時小本營生兹忽欲於此中求生活不料五木無靈輸至洋銀數百元幾至無可收拾亦可謂自貽伊戚矣○自日商蓋造棧房建築碼頭之後各洋商莫不添設堆房招商局旣有南北兩棧近又在龍王廟左近購地添造新棧若干楹嗣後客商貨物到宜當不虞無從屯積矣○宜昌鎭總兵傅總戎廷臣於正月十四日附大元丸赴省叩賀上憲年禧城廂内外各營弁勇以及團防局勇丁皆列隊江干鳴槍恭送○某西人由滬來宜擬往宜都縣測探水中礁石以便安設燈塔俾輪船無擱淺之虞旋又往重慶一帶遊歴○宜昌風俗每歲上元令節皆餽送花燈爲弄璋之兆并有竊取人家所掛之燈送與至親密友者得子則精製湯餅酬之此往彼來頗形熱閙○前宜昌英領事韋禮敦君於去臘赴渝不知有何公幹也○去歲拳匪滋事四川雲貴等省傳教士均取道宜昌回滬刻聞和議將成仍復絡繹來宜近日雇船赴川滇各省者已不下數起矣 
[漢皋市語]  
　　漢口訪事人云寓漢茶商重訂新章以期挽回積弊開春以來花樓一帶增設茶棧數家從此苦荈生涯可望日有起色矣○蔡甸與漢口相隔六十里商務之盛自昔已然去歲北方拳匪事起市面大爲減色而錢業受虧尤甚迨至臘尾春頭倒閉者多至數處近日泰合昌錢店又驟然倒閉所欠甚巨商務敗壞一至於此有心人不禁感慨係之矣○春初漢上米價大爲平减近日忽又加昻推原其故實因湘中自新歲以來雨澤甚稀水勢淺涸米船一律停滯故市儈不免壟斷居奇也 
[上海官塲紀事]  
　　昨日淸晨蘇松太兵備道兼江海關監督袁海觀觀察提右營叅將廖楚材叅戎率同所屬文武各官赴天后宮致祭蓋循曩例也○昨日蘇松太兵備道兼江海關監督袁海觀觀察懸牌轅門定期本月初十日課試蘂珠書院肄業各生並令屆時親往接卷毋得自悞 
[潔治道途]  
　　前晚本邑保甲總巡朱森庭明府巡至九鋪九畝地一帶見垃圾堆積如山不禁勃然大怒立傳地甲李升至輿前笞責一百板諭令速飭掃街夫糞除凈盡延干重處 
[懲治誘姦]  
　　朱宗熙投英美租界公廨控許蔡氏引誘伊女與宋義成通姦讞員張柄樞司馬准詞飭差提到前晚升堂研訊朱訴稱小的係江甯府屬某邑人在滬貿易女兒小字小和子自幼許字同鄉人徐學義爲室去年寄居舅母許蔡氏處被氏誘令與宋義成通姦匿不放歸是以控求訊究許蔡氏供小和子時被後母凌虐故由小婦人領回撫養不敢藏匿叩乞原情司馬判將許蔡氏掌頰二百下復重責手心二百下勒令回籍小和子發堂留養 
[上海縣署瑣案]  
　　蔡培章將田若干畝永遠租與某洋商中有墳基延不遷移禀經法總領事白藻泰君函送到縣前晚縣主汪瑶庭大令升堂研訊蔡供此田係鄉人公産洋人不給遷費是以遲延大令限五日内從速遷墳如延干咎○陳國香探楊潤堂沈朝鑽拐賣伊子一案前經汪大令訊供諭令將楊沈收押候補提蟻媒二姐到案再訊迨原差往提時二姐已聞風逃逸爰將其夫王安谷解案前晚大令升堂研詰王供小的開設開泰烟館去年十二月二十四日有不知姓名之甲乙丙三人口操崇明土音偕楊潤堂領一幼孩至小的烟館吸烟迨除夕楊忽將孩領去妻子二姐是否介紹小的並未知情現妻子因病在通州親戚家醫治求恩明察楊潤堂供小的並未領孩此事實係李姓友人所爲大令喝責二百板始供稱小的願尋李姓及孩到案大令准之沈供當日小的雖在塲然孩由楊領去與小的無干大令飭將沈還押王交人保出限十天内交到二姐○改過局押犯周阿香向新押犯人柏冶祿勒索洋銀十元柏靳而不予周遂將柏衣服褫去由管局委員李二尹函送到縣汪大令研訊之下周一味求恩大令判責三百板改收自新所 
[上海巡局紀事]  
　　前晚張連州張阿桂趙阿二李仁章王錫海等人在大東門城下某車寓内聚賭次日因索錢紛擾被守城兵士拘送十六鋪巡防中局局員黄衡堂二尹研訊之下判將張李各責二百板餘人各責五十板○上海縣汪瑶庭大令訪知本邑浦東洋涇鎭附近八埭頭地方有黄皮阿弟等多人日夜聚賭特於前日派差前往協同巡防局員葛鳳笙二尹帶勇嚴拿限卽日解案訊鞫 
[馬路工程局紀事]  
　　鄱陽輪船搭客某甲失去川土數包報經法租界捕頭遣某包探拘獲竊犯一名詰知原贓售與南市新馬路春園烟館因卽帶同竊犯往吊并將烟館主秦阿炳解送馬路工程局總辦葉孟紀司馬飭禁押捕房聽候訊辦○流氓蔡田元蔡田明弟兄前在南市萬裕馬頭向某船户圖詐經馬路工程局前總辦程雨村大令訊明移送改過所禁押現已期滿管所委員李浩然二尹特於昨日飭差送回工程局葉司馬著押候傳諭家屬覓人保去 
[英美租界公堂瑣案]  
　　夏順有在虹口某小茶館内聚賭流氓王桂堂訛詐不遂糾衆兇毆被二百十四號巡捕拘解到案讞員張柄樞司馬騐得夏被毆受傷屬實商之白繙譯判責王二百板枷號半月以儆○流氓張阿五陸紹生王增林向船户楊晉生訛詐口角用棍毆傷其面經水巡捕何瑞福拘獲解案司馬訊得張爲首判責三百板陸王各責二百板○賈生桂竊得耶松船廠舊鐵五百磅賣與駁船姊陳周氏得洋銀一元二角經水巡捕何瑞福拘解請訊司馬判責賈二百板枷號半月陳周氏罰洋銀五角○小孩陳德方竊得舊銅若干由包探劉森堂拘獲解案司馬判責手心一百下○積賊李阿華竊取董阿二家馬褂燭臺等物經包探陸阿九拘案司馬判責二百板贓給還失主○李阿根竊取妓女文素雲家銀豆宼盒及枕箱等物由包探金立生拘案司馬判責二百板遞解蘇州原籍 
[英界紀聞]  
　　前晚一點鐘時賭棍某甲糾集數十人在打狗橋北堍寳仙髦兒戲園中抽頭聚賭事爲衆流氓所知羣向訛詐未遂所欲大肆兇鋒致園内桌椅欄杆盡行擊毁園主不肯干休勒令甲等賠償不知如何結局也○前日大成彩票公司開彩後昨晨號單印出稍遲各彩票店夥以及購票之人守候已久疑其舞弊羣起滋閙並有無業流氓隨聲附和霎時聚集二三百人將門前所掛彩綢攫去至十點鐘後號單發出衆始散歸 
[籌辦順直振捐初誌]  
　　啓者則敬昨奉直隸閣爵大臣督部堂李札開爲札委事照得順直獨受兵災孑遺實難存活擬照秦晉　案開辦實官振捐並請敕部先給空白執照以期集事而拯民生一摺前經本閣爵大臣督部堂於光緖二十六年十二月十九日專摺具奏兹於光緖二十七年正月二十一日遞回原摺後開奉硃批著照所請該部知道欽此查江皖贑鄂廣東等省業已先後飭派前分省補用道張士珩前廣西思恩府余誠格直隸候補道洪恩廣東候補知府李準直隸候補知府多齡分投設局勸捐並派新調直隸周藩司爲督辦直隸候補道楊士驤爲總辦在本閣爵大臣部堂行轅設立總局籌辦一切上海爲通商富庶之區亦應派員設局勸辦兹查有前臺灣道顧肇熙候選道嚴信厚直隸候補府施則敬四品卿銜郎中龎元濟堪以派委駐滬辦理順直善後振捐該道等務須實力經理廣爲勸辦一俟捐欵收有成數卽行匯解來京以濟振撫善後急需一面刊刻關防啓用報查除實收部照另行頒發並分别咨行外合行札委札到該守卽便遵照仍將設局辦理情形具報查考此札[  上海六馬路仁濟善堂盆湯弄絲業會館協振公所施則敬錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法租界公堂瑣案]  
　　去年八月吳洪葵控張家和虧欠洋銀三百四十元圖賴不還並將哺乳之嬰孩藏匿等情讞員杜枝園大令訊取口供諭令交保出外邀人理處迄今延約日久衣然置若罔聞昨日原告投案求追大令著保人將張交案略訊數語押候嚴追○同森木行夥徐麗生控某石灰行主連步靑爲木作頭林某擔保銀七百兩延不歸還大令准詞提案研訊連供小的擔保之欵前已控諸縣署奉有堂諭大令謂徐曰爾旣控諸縣署何復來此歧控徐供連與林别有糾葛並非出自小的之意大令著押候交人保出查明復核○樊仁記訴稱小的在褚家橋開設硝皮作前日因事至怡園啜茗同業陶怡隆干福興等藉端勒索洋銀三百元因此據情投訴捕房捕頭派包探將陶等拘案叩求訊核陶供樊前投縣署與伊叔涉訟曾倩小的代借洋銀三百元今向索還反遭誣指大令著各具禀詞呈候核奪○金李氏前控黄少齋擔保潘岐生所欠洋銀一千一百元經大令訊供諭令覓人保出赶緊理處迄今延宕日久原告復於昨遞日禀訴稱保人侵用之欵請卽提究追大令飭卽提黄到案押追旣而潘妻某氏投案訴稱丈夫祗欠洋銀五百五十元其餘應令吳子廷繳出今丈夫已付過洋銀四百元尚少一百五十元求恩寛限至月底繳案英美租界公廨差役呈遞信票禀稱黄另案被控請准帶回歸案訊追大令檢閱保單除繳過外尚少洋銀七百元著押候繳淸然後移送英美租界公廨○某西人投法總領事署控英界打狗橋北寳仙髦兒戲館主劉慶雲欠下圖賴等情由領事照會大令出票飭提昨日提到後大令准予交人保出候傳原告到案質訊核奪○曹裕興汪阿四秦仲和等同供稱小的等在城根開設缸甕鋪屢次被竊報捕查獲竊賊陸阿六求恩重辦大令判枷號一月笞臀三百板○吳義卿訴稱去年臘月某日失去川土三值洋銀一百五十元報捕查獲竊賊供認原贓售與本邑南市十六鋪地甲毛金壽所開同奉樓烟茶館求卽吊贓給領大令著押候吊贓核辦○丁茂祥訴稱王桂才王先福串竊小銀錢六十三枚送案請辦大令判各枷號一月笞責三百板○黄阿桂訴稱家中迭次被竊前日在新街陳桂芳舊貨店内查獲原贓報捕拘案請辦大令著押候拘到售贓之人一併究追 
[美租界捕房紀事]  
　　昨日上午十一點鐘時百老匯路第二十七號門牌某洋人家細崽王杏生持西字函至捕房報稱比鄰第三十五號門牌某洋人家傭人張阿二訛詐洋銀八元請卽拘送公堂禀求究辦捕頭允之令三十六號西包探偕華包探胡阿春將張拘獲略加盤詰張稱前晚八點鐘時被王誘至英界四馬路强借銀錢不遂卽糾約馬夫二十餘人肆行毆擊以致徧體鱗傷今反被誣心不能甘請爲根究捕頭謂兩造言語支離均非善類著一併押候解送公堂禀請讞員張柄樞司馬訊究嗣因二人再四哀求從寛釋出○湘人李文川向在滬南某營當勇近被裁撤遂致流爲匪類前晚糾酌羽黨闖入裏虹口老街第七百零五七百零六號門牌福來槽坊後門圖竊被槽坊夥某甲拘獲交二百二十四號巡街捕送入捕房捕頭令押候解送公堂禀請究辦○昨晨賊犯顧阿生掩入外虹口百老匯路某姓木作竊取木板携之而出適被包探孫阿新所見連贓帶入捕房捕頭令押候解送公堂禀請訊究 
[樹德務滋]  
　　昨承何瑞棠朱葆三兩君續募葉氏太太樂助施粥經費洋一百元又唐虞卿求病愈洋二十元積德累仁縱捐金而不惜延禧篤祐知行善之有徵乞附報章藉揚盛舉[  上海六馬路仁濟善堂司董等謹誌]  
[金陵官報]  
　　正月二十五日襄辦上海機器局候補道許夔又兼會辦淸丈事宜知府張慶勛由上海來禀知交缷代理太倉州事奉飭仍回上海機器局差帶權字右營鄧在庭參將曹元成運判蔣志沂知縣施振瀛由揚來分甯差委均到遊擊高同科叩謝先鋒官知縣陳其璟辭解餉赴陝署督左營守備金作鼎叩謝存記縣丞朝宗寅禀知卽用縣郭冏於去年十一月十八何運抵山東臨靑州鏡病故委署興化縣安豐司巡絹委員韓國銓辭新拔江甯城守右營右哨外委劉源壎叩謝存記二十六日文正書院山長謇刑　郎中沈曾植均到會奏留南洋奏遣安徽知州婁國華到由皖回二十七日藩轅牌示調補江甯府江防同知梁佩祥應卽飭赴新任又正任蕭縣劉本檍應卽飭回本任調辦軍械所候補道錢銷皖岸督銷局謝委調辦金陵軍械所委署鎭江營叅將新兵前營吳繼培到謝委卽辭帶權字右營鄧在庭叩謝奏留兩江知縣鄧之秀奉府委帮審差又朱文炳到大通來奉督銷局調委全椒分銷差二十八日督轅牌示署江西廣信營叅將張開甲病故遺缺本部堂查有九江後營遊擊李天元堪以升署所遺九江後營遊擊查有銅鼓都司徐文科堪以升署遞遺銅鼓營都司查有兩江儘先都司現署九江城守備石寳靑堪以署理奏調南洋差遣安徽知州婁國華到見由皖回湖北督銷候補道李調辦軍械所候補道錢禀知到差兵部武選司郎中包延祺辭赴陝西淮補准中營遊擊署江陰營遊擊何師程南瑞兵船吳克威均到威靖兵船王得標辭赴江陰接學憲調補江防同知梁佩祥正任蕭縣劉本檍均叩謝牌示通判邱光燦奉府委帮審差運判蔣志沂奉示考試 
[皖江官報]  
　　正月二十四日題補宿松縣陳祖綬知奉委發審局副委行走卽用知縣劉維垣知奉委發審局學習丁艱直隸州芮慶麟候補知縣董玉書均知奉委籌餉捐輸局差縣丞繼格知奉委兼辦籌餉捐輸局對核監印差典史徐祖昶知奉委兼辦籌餉捐輸局差二十五日江蘇候補道龔盛際到湖南人委辦宣城保甲墾務知縣萬祖恕委署池太同知陳遠績均辭卽用知縣王元綎辭赴六安訉案候補知州婁國華辭奉督憲咨調差遣直隸州鄧承沛知縣朱存理李長郁均知奉委發審局副辦行走仲森璧學習張佐廷帮審均知奉委發審局差李應珏均赴　全公幹回按司獄徐希聲到赴徽州府差遣回 
[江西官報]  
　　鹽局錢德培禀知督憲委會辦江西江防水陸營務處知縣楊炤金陵解餉回俞官圻長江催運回鄭季相解餉往金陵慶豐解厘金往　西惲學基禀謝酌委優缺一次夏昭代辦營務處監印弓世曦解第十批漕折赴陝西蕭渭解九江關餉陝西回縣丞錢泰階解鹽餉揚　回劉恆淸解第湘營　往金陵簽掣通判楊錞焌繳照未入莊冠三投文都司江士元由淸江浦來省瑞金俸滿典史章森騐看德興縣丞鄭孝喆據報悉病請假回省以試用府照鄭孚賢署理通判黄啓麟帮辦二套口保甲丁澤接充文巡捕署贑州府姜秀瀾呈報與新任贑南道賀元彬姻親廻避以保送知府任貴震　運署建昌府崔湘早經期滿調省另候差委以現任撫州府陳振瀛調署所遺撫州府篆務酌委李嘉賓代理九江同知恩彦與蓮花廳同知唐繼唐互相調署先以郭調元代理九江同知篆務署彭澤縣彭瑞麔期滿以正任新建縣現署上高縣文聚奎調署所遺上高篆務輪委王繩祖署理文令未到任以前酌委趙峻代理彭澤篆務准補吳城同知曾森溎飭赴新任 
[維揚官報]  
　　正月二十四日李鹺尉慶瑄由淮北到揚二十五日永豐壩甘分轉樹勛委續脩鹽法誌兼查義學差朱鹺尹之楨委沈家渡卡卽辭二十六日富安塲黄鹺尹署北批騐柴鹺尹均抵揚經廳龍鹺尹委校鹽法誌差 
[上海北市絲業會館籌賑公所施子英經收袁粹初經募第四次另登淸單]  
　　普濟輪船衆友洋四十九元又小洋一百九角李孝記一户洋一百三十角楊孝友一户洋十二元萱壽齋潘子宜陳氏二户各洋十元懷德堂王一户洋一百角吟桂書屋徐洪氏二户各洋五元舜記四元郁明德堂一户洋二元又小洋二十角瑞芝堂一户洋三十四角無名氏一户洋二十四角玉泉堂顧成記紥記王貞記樂號徐姓退思陶夢虹覺栩九户各洋二元榮陽氏一户洋一元六角顧漢臣一户洋一元五角無名氏一户洋一元一角景星記長生記補記三元記賢記留雲壽元尚記寳記敬記趙杏記潘敏德潘藩國潘樂記汪仲記汪褧記汪竹記遜敏齋徐詒孫無名氏潘小元豐記王緯庵王籜庵王恭記王友記王星記阿僧祗室陸炳忠二十九户各洋一元黄耀春黄炳春黄燦春朱復初郁周記鄒錫祺葛曉瀛郭承長八户各洋十角汪世德一户洋九角顧子虬任儉德善養廬管三户各洋八角陸東記高連記二户各洋六角馮鍾麟章炳榮廖錦泉蔡茂明周監文葉懷忠陳忠政郭連波唐應臣林壽圃不書名胡存硯潘寳記潘周記徐元記潘乙記潘乾記李邠記汪閏生玉蘭鏡爰于貽榖重晚殅室無名氏願銀全袁大記二十六户各洋五角顧星一似韞徐綬章香記柳讓泉于福記六户各洋四角徐秀生柳小泉柳快泉心織廬陸仲記程仁初陸嘯松無名伍春鳳陳叔敏十户各洋三角潘紫東潘曹記思補齋如心顧三和病羊東海趙善記無名氏鈕麗記松風小閣孫氏蔣仲臣陳虞耕蒿目居士周衡山仲菊生徐增祥新泰夏寳珠蔣養吾查仁寳李洪記吳仁齋吳喜記李金法顧珊三馬金記俞桂林無名氏隱名氏無名氏三十二户各洋二角升日六如九章隨　慕探惜霜勉施極仁眠琴十全千足言記衣記川記名記日生水原此君系記東門春生庾仙仲公和記言記狂記古民天民天樂天下太平元公仲望是是非非雅記春記秀民和仲癲 
 
 

Page 10

 
 
人不痴雄夫不知事隱名小補無性人捷三氏桃記李記洪記沛記龍記猴記猿記惠記春記和記飛猿横奴小君雲記淡記風記輕記近記午記天記傍記花記隨記柳記過記前記川記時記人記能記識記余記心記樂記將記謂記尋記閑記學記少記年記重慶益延壽長壽增壽多壽介壽涓埃玉成潘養園潘仲良潘叔白潘季鼎胡念芝周記汪三餘汪醉月袁叔平徐怡笙東陽平陽仰侯憶湘高氏劉氏　叔浦蓉卿浦鑫寳胡巧生胡昌熾陸餘慶隆念祖陳記保記東記惠記少記顧式榖顧景春黄善寳黄幼春侣竹氏無懷民綠陰處士盤記錢應生陳銀記于福記若愚氏一百三十五户各洋一角共二百七十六户合洋一百四十七元小洋九百三十七角 
 
 
 

Page 11

 
 
   
 
 

Page 12

 
 
   
 
