# 1916 - 340 - 4915744

 

Page 1

 
 
   
 
 

Page 2

 
 
時評 
[糾葛（冷）]  
　　中國近來事無一無糾葛者無論國内事無論國外事莫不皆然 
　　最近之國内事爲曹使之赴日贈勳乃有帝孽之紏葛密命之紏葛明令非明令之紏葛終乃有易徐熊說之紏葛至今而赴日贈勳之事迄未舉行也 
稍前者爲美國借欵之國外事乃有銀地團之紏葛烟酒商之紏葛烟酒稅與煙酒公賣之抵押品紏葛至今美欵之究竟如何迄未解决也 
　　再前者爲老西開與興亞借欵之國外事乃一再談判而一再糾葛屢將解决而屨起糾葛至今老西開仍在談判而未有結果興亞借欵將議解約而又聞破裂也 
至若更前之國外如鄭家屯事國内如制定憲法事更日日在糾葛之中不知結果之何日矣 
[命令]  
　　十二月六日大總統令胡慶培給予六等嘉禾章陳文起給予七等嘉禾章此令 
又令安徽省長倪嗣冲呈請任命祝　年爲銅陵縣知事章壽椿爲南陵縣知事錢高曾爲無爲縣知事龔豫奎爲太平縣知事左海濤爲石埭縣知事李萬基爲廣　縣知事應照准此令 
　　十二月七日大總統令梅馨給予二等大綬嘉禾章此令 
又令望雲亭晋給二等嘉禾章此令 
又令任命周良才爲綏遠都統署參謀長兼軍務處處長此令 
又令任命繆嘉壽署雲南財政廳廳長此令 
又令卸任四川嘉陵道尹鍾壽康著發往江蘇交該省省長酌量任用此令 
又令司法總長張耀曾呈請任命張履延署奉天遼陽地方檢察廳檢察官李葆光孫憲章署吉林吉林地方審判廳推　裴子晏署吉林延吉地方審判廳推事雷賓森署吉林長春地方審判廳推事秦永德署山西高等審判廳推事倪炳王槱署山西太原地方審判廳推事李昉署安徽懷寧地方檢察廳檢察長鍾之翰署江西高等審判廳推事應照准此令 
又令陸軍總長段祺瑞呈准鑲白旗滿洲都統瑞豐咨請以恩霖承襲佐領應照准此令 
又令選舉爲民意所寄託苟有　私舞弊其害即中於國家是以妨害選舉律有常刑現届參議院議員改選之期難保舞此種罪犯發生該管司法官吏應事前嚴加訪查遇案依法懲辦倘怠於職務漠視不問一經查明定予嚴行懲戒其各凛遵此令 
專電 
[北京電]  
　　赴日專使决計改派現定熊希齡已屬范總長赴津徵熊同意惟府院主張不同又將引起衝突 
[北京電]  
　　曹汝霖聞已决不令赴日改派徐世昌熊希齡未定 
[北京電]  
　　興亞借欵改約談判聞已破裂中山氏即回東而公司代表野田氏已提出抗議 
[北京電]  
　　外交界消息倫敦銀團於十一日正式開議一萬萬元大借欵事財部第二次答覆銀團美欵質問後聞該團尚有第三次抗議 
[北京電]  
　　老西開案連日皆有磋議伍外長意在速結以不傷國土主權爲限但又聞以英使之調停條件爲商榷藍本 
[北京電]  
　　伍外長議定在部特組條約研究會擬派重要人員兼聘外交界名宿爲委員將與各國締約中不完善之點提出爲屆期修改運預備 
[北京電]  
　　魯督張懷芝與吳大洲勢不兩立政府擬重任靳雲鵬而以張調豫 
[北京電]  
　　中央將任命傅其永署浙江省會警廳長 
[北京電]  
　　趙椿年已就崇文稅務督辦職 
[北京電]  
　　海陸軍高級軍官昨在將軍府開聯席大會議（一）劃分海防軍區案議决自鴨緑江至烟台爲北段自烟至南澳爲中段自澳至冠頭爲南段（二）確定全國兵額及兵費案交付審查（三）改革軍政及變更防備區域案議决照辦（四）定海軍根據地案議决北部以營口榮城灣中部以揚子江口南部以北海 
[北京電]  
　　衆議員何雯協商聯合會請提出常關稅法案爲裁釐張本内容分五章（一）總則（二）征收方法（三）查驗方法（四）罰則（五）附則 
[北京電]  
　　今日憲法審議會再投省長自由任命加入憲法地方制度大綱票總六百三十八人得贊成白票四百二十二反對之藍票二百十四票數多於名刺數一張陳副長以爲與表决無關衆大譁劉崇佑與劉成禺等互毆成禺畧傷湯陳退席由委員長彭允彝主席擬通電全國並懲戒副長先研究辦法此時人數已少四點半遂散 
[北京電]  
　　憲法審議會今日（八號）點半開會陳國祥主席到六百三十八人用藍白票表决贊否省制增加揭曉白票得四百二十二否决會場大閧劉崇佑被劉成禺打壞手焦易堂打破陳光燾頭陳策打籍忠寅傷足張我華打張魯泉傷臂受傷者已赴檢廳請驗將起訴 
外電 
[倫敦電]  
　　英皇令喬治組織政府喬治已允喬治擬綱羅各黨人才組織國民政府各報皆謂今無論何人任首相必難在下議院得大多數因愛士葵旣於下議院佔優勢而工黨復竭力反對喬治也（六日） 
[倫敦電]  
　　公報宣稱喬治君今日覲見英皇已受首相任公報宣稱工黨大多數投票主張參與新政府　通過議决案表明渴望政府設法解决愛爾蘭問題喬治君組織内閣進步頗佳今夜尚不致奏報英皇（七日） 
[華盛頓電]  
　　美國國會業已開會財政總長報告美國財力日見充足已由負債國而轉爲債權國十一月一日美國存金之數共二萬七千兆元明年陸海軍經費均將大增陸軍需金洋一百七十兆元海軍需金洋一百九十七兆元（六日）以上譯文滙報 
[東京電]  
　　六日日本外務省自外務大臣以下以及大藏省（財政部）與銀行之當局者協議對華借欵事結果日本對於中國一萬萬元之借欵擔任大部分 
[東京電]  
　　中國政府向日本政府交涉購鎗二千枝日本不得已不能應之 
[北京電]  
　　四國銀行團已將上月鹽稅剩餘金交與中國政府 
[北京電]  
　　十一日四國團協議中國借欵事於倫敦以上譯東文上海日報電 
[北京電]  
　　曹汝霖使日一事已成政界中之談資報章謂議員多人入謁總統反對此事甚力請總統勿予同意昨日憲法會議討論省制之際有議員數人疾入會場聲稱派曹使日之明令尚未蓋印有可打消之機會議員多立即出院趕往總統府會議人數因此不足遂宣告延會曹汝霖不允赴日之說迄未證實（七日） 
[北京電]  
　　昨日午後續議老西開案今日又有會議結果未詳（七日） 
[北京電]  
　　聞國務院秘書長張國淦允就内務部長之職（七日）以上路透電 
[東京電]  
　　十二日前後擬在倫敦會議之四國借欵團會議大體之内交涉業已略定故其協　可期格外迅速協議一决之後即與中國政府 
 
 
 

Page 3

 
 
開始交涉借欵額一萬萬元之大部分在日本籌備交付現金並非一起交付係分次交付云（八日） 
[東京電]  
　　中國政府因内部之反對有將曹汝霖氏另易他人之情報日本當局得此消息以旣有正式通告想曹氏必如豫定之期於十三日出發故仍作接待之諸準備（八日） 
[北京電]  
　　國務院提出國書呈請黎總統蓋印當被拒絶（八日） 
[北京電]  
　　本月（七日）衆議院以政府提出之國務院官制案提出之手續不合故特咨回要求修正遂變更議事日程討論甘肅督軍兼省長張廣建之查辦案當卽通過又曹汝霖特使問題政府特派伍朝樞出席爲段總理之代表開秘密會其說明如左（前月十八日接到駐日章公使來電報告日本當局歡迎爲齎呈勳章之特使其使者以曹汝霖巧操日語且通日本事情頗爲適當云云故我當局以日本政府旣露歡迎曹氏之意因此選定曹爲特使云云）衆議院以此說明極不得要領遂宣布如左之决議案此次齎送勳章贈呈日本皇帝爲兩國國民衷心所歡迎關係極爲重大故宜派遣大使此决議案經大多數通過立即咨文參議院若派大使其任命須經議會同意故特派曹氏之議否决已明（八日） 
[北京電]  
　　徐佛蘇昨日（六日）首途南下（八日） 
[東京電]  
　　外務省得電云英國内閣總理大臣近蒞下院說明内閣改造一事時先由大藏大臣就在日本募集英國公債之件說明與日本財務官之間訂約調印情形並其條件目的等又云所收之欵即行送往美國紐約後並言明同盟國如斯協助我國甚有價值此爲余所確信云云議員皆大喝采（八日） 
[東京電]  
　　美國電云此次提出美國議會之千九百十七年至十八年預算案除郵便三萬萬二千五百萬元公債借欵六千萬元外其總額爲十二萬萬六千八百萬元其中海軍三萬萬八千萬元内製艦費二萬萬一千六百萬元而參謀會議尚主張建造四萬噸速力二十三海里之戰艦隊海軍省亦有採用此議之意如是必至提出追加預算卽使新艦之數不增預算亦需四萬萬元以上云（八日） 
[東京電]  
　　禁止國人與敵人交易一案目下已交樞密院審議日本政府之於此案决以法律實行之方針不以緊急勅令頒布俟經樞府議後提出來期議會（八日）以上東方通信社電 
戰電 
[倫敦電]  
　　德國公報宣稱同盟軍佔據泊洛斯蒂西北三十七英里之錫萊亞鎭且廓清亞吉蘇爾河南岸之敵兵而向布加萊斯進發德軍與哇沙伐後衛戰於亞克特河俘敵一千六百人獲砲四尊又在　處俘敵四千四百人德軍在布加萊斯西北鐵路獲英國所購之麥甚夥（六日） 
[倫敦電]  
　　柏林公報宣稱同盟軍共俘羅兵九千二百人（七日） 
[巴黎電]  
　　柏林公報宣稱德軍奪獲末斯河西岸三○四山山巓（七日） 
[巴黎電]  
　　今日下午公報宣稱前敵除美士拉爾東面有短兵戰事法軍俘敵若干人外餘無要事（七日） 
[倫敦電]  
　　塞軍公報宣稱全陣線步隊砲隊戰事頗爲劇烈塞軍奪獲布第米細東北固防運高地獲戰利品甚夥俘敵甚衆（六日） 
[倫敦電]  
　　政府出示除英國銀行外概不得以各項金貨及玉石銀器輸運入境惟鐘錶不在此例（六日） 
[巴黎電]  
　　官中宣稱明日起將實行封鎖希臘（七日） 
[雅黄電]  
　　協約國軍隊已全佔據比列烏希臘保皇黨割斷比列烏與雅典間之電報電話線（六日） 
[公電]  
　　福建省敎育會等來電各報館鑒閩省議會議决預算固執意見不顧事實將省會專門中小學校經費大加裁減地方敎育無可維持乞登報主持公道福建省敎育會閩侯縣敎育會福州小學研究會庚 
要聞一 
[辛博森論歐戰後之中國]  
　　六號英文京報載辛博森論文一則題曰强盛統一之中國其文曰吾人前星期討論中國之前途特注意於其財政之地位謂最足阻碍中國之眞進步者即列强曩日所設之阻障物吾人最後曾解釋此阻障物之性質謂不獨爲永久縛束中國人民之具且足以病中國人民實不宜於和平之商務發展吾人嗣又亟頌近日美國借欵之成功蓋所謂善後借欵者實不能善民國之後且反足之破壞之故中國亟須注意不得復受人欺弄應毅然保守其應有之權利焉吾人竊以爲中國宜乘今次開始之成功循此道勇往直前以謀進取凡心地公允識見遠大者當莫不謂然蓋自三十個月以來世界之情狀大變如列强欲在中國組織團體干預中國政府之機關至於授全櫂與財團指揮自立之國際國家應爲或不應爲某事之舉動絶不能再見於中國此其故蓋與一歐戰之進行有密切關係吾人必須喚起世人注意於種種事實然北京對於此種事實最後影響之所及大抵尚未能了然也目下第一即須注意於主要交戰國之經濟狀况而非中國之經濟狀况當歐戰發生之始據經濟學推測斷定此種震動全球之大戰爭其資力决不能延長至一年以外當時稱各主要交戰國每日戰費須一百萬磅有奇世人皆爲之屏息嗣又聞德國每日戰費之總數逹二百萬以上世人復紛紛議論德國之破産爲絶對不能免此蓋九一四年間之事也至一九一五年又發生驚之新事實世人之心理又因之而一變卽對外交易之事能以暫時定爲價值之方法而調整之則利用多數之國家兌換劵可使一國日用之戰費增　向所未聞之巨額此時又知舊式債票之發行乃十九世紀和平時代笨拙之舊法於是如人類活動之他方面皆有促進之必要故財政方面亦必須採用造成信用迅速之日用方法無須疑懼其發明此新方法者爲誰至今尚在疑問之中惟目下對於當初視爲國家危險之空論已經漸次實行矣如國庫劵與國庫債票曩視爲貨物買賣者今已可爲發給薪資與購買貨物之用今且不復須十分推廣紙幣蓋此種新貨幣極流行而兌換甚便捷也於是英國每日戰費由一百萬鎊增至六百萬鎊頗出於自然無一人被其窘困之影響不過物價普通之增漲與薪資普通之增漲相因而至耳倘此次爲窮竭資力之戰爭則此一端實爲可怖之情形多半由於轉運日用需品之船舶之損毁他種原因猶次之然此又題外之事矣歐洲今日耗費之巨當以英國首屈一指蓋英國爲世界最富之國每日之借欵墊欵（現已達十萬萬磅）皆必須爲其聯盟國之助也刻各主要交戰國每日戰費最少須三百萬磅至一九一七年年終（據稱此爲戰事能終結最早之期）則英法俄德各國國債將俱積至五十萬萬鎊而英德兩主要敵國經通過至十月止之戰事公債已逹三十二萬萬磅此次費用雖有一部分可以設法抵銷然其大部分仍在必永久妨阻如舊日在國際上金錢之借出今請更爲一表將戰事終結後（卽假設歐戰之時期與美國南北戰爭同）所謂世界負　之　詳列如左 
[負債之國]  
　　英法俄德由四十萬萬至六十萬萬磅 
奥意由二十萬萬至四十萬萬磅 
此項債務利息四釐或五釐不等將有永久之影響不獨及於物價與金銀之地位即世人各方面之活動皆將受極大之影響今日令人不敢測其所届然吾人已知有人論及黄金將不復能作國際通用之貨幣必另以他法代之以期整國際上之交易其方法若何雖尚不可知要此爲必不能免之事刻英國對於此項債務之意義不特甚加重視且已爲之備如銀行公所總理英哲格卜爵士（在中國以詹士麥格之名著）已公然聲稱英國將來不難應付五十萬萬磅債務之年息及償本之預備金其稅額已預備此數云云惟其主要之點刻吾人敢引以爲慰者即歐戰終結之後世界之大國不爲戰事債務所累者惟有三國此蓋最重要之　實也無戰事債累之國 
（一）美國國債共二萬萬磅 
（二）日本國債共二萬五千萬磅 
（三）中國國債共一萬五千萬磅 
今於新標凖之基礎上有最驚奇之事實即中國不獨無戰事債務之累且　世界負國債最少之國而此無戰事債累之三國將於太平洋自成一種交易之制度速離重負戰事債務之歐洲故於根本上改變之經濟狀况不必涉及他强國而自能調整而日本貿易上之大發展與美國在太平洋沿岸之大活動已足證此事之確當此即蘇彝士運河截斷後世事之一種大革命也凡涸竭之澤必吸收溢瀉之水故太平洋地方此後必將吸收爲人曩所不知之大發展今戰事將造成一新世界必此新世界中惟太平洋地方必有新生活之特出而重整歐洲已破壞之均勢焉（未完） 
[反對曹汝霖使日之所聞]  
　　政府擬派曹汝霖赴日本齎送勳章兩院議員中頗表反對議員之反對决非反對贈勳乃反對曹汝霖其人蓋贈送勳章乃爲國際之禮儀且爲大總统之特權自無反對之餘地中日兩國宜表示親善之意素爲有識者所共認此次贈勳旣爲敦睦邦交起見更爲一般所贊成至諸議員之所不滿意者則曹氏與帝制關係頗深共和初復卽派此等人代表元首出使鄰邦有傷國家之體面又因報紙謡傳曹氏赴日於贈勳以外再含有他種使命雖經當局竭力解釋而終不免有所疑慮是以對於派員贈勳莫不贊成而於曹氏之負此重任則多數反對昨閱日本朝日新聞見其對於此事之評論亦有曹汝霖官階不過前外交次長論其資望不得稱爲第一流中國似應派徐世昌唐紹儀等國老來充特使始足表其敬意又有吾人深願此次特使爲單純之親交使節不可於外交上有何等關係昨　政府方面鑒於輿論所趨亦已有遴選他人前往之意另一消息則謂昨日傍晚時又有議員吳某蕭某王某等多人馳往公府求謁總統據云聞國務院有一關乎贈勳之公事送請總統蓋印故特往阻止其所據之理由並不專就曹氏個人身上攻擊而注重於未經國會同意一層蓋段總理雖有不帶國書之言而反對者仍疑此項送請蓋印之公事即爲國書欲據以證明曹氏此去實爲大使資格也又聞日昨奉黑直魯等省國會議員六十餘名分兩班前後晋府謁見大總統面陳略云贈呈日皇最高勳章以修隣　吾人固表贊成然至專使之人物則非密慎選擇資望素著省充之不可曹氏阿附袁氏贊成帝制事迹昭昭在人耳目其不足代表中華民國盡人知之以此等人物派充專使於國家體面有玷誠非尊重邦交之道望大總統另簡適當人物派充此項專使是爲至要至曹氏充專便一事吾人斷不能承認等語昨據公府消息昨晚六時二十分大總統在居仁堂設筵招請陸子欣曹潤田陸閏生三氏陪席者爲軍事幕僚處委員漢哈章中將席間密商外交事件或云爲曹氏宴餞未悉眞相如何而在官府一面因此問題涉及外交昨由警廳通知各報館禁止登載其文云准公府丁秘書長電稱本日參衆兩院議員爲曹汝霖赴日贈送勳章事謁見大總統言詞甚爲激烈事關外交秘密請迅即轉知各報館萬勿登載等因特此通知中國民國五年十二月六日 
[六日之憲法審議會（愁鸞通信）]  
　　省長自由任命大綱加入憲法表决無效六日之審議　爲省制問題之生死關頭故各派議員均鼓其最後十五分鐘之勇氣以求逹其主張孰料表决未完遽以無價值之異議斷送一日之光陰今紀其大略如次 
（一）未開會以前之各派今日表决之省制加入問題均爲有條件的（一）附加省長自由任命之條件（二）附加省長民選之條件其主張蓋發自討論會而韜園平社及益友社之一部份人和之蓋益友社議員數年來以民選之徽幟呼號奔走於國人者至是乃犧牲殆盡而主張自由任命之論調遂愈唱而愈高足是時勢之移人矣記者從各方探訪得各派對於今日兩個表决之主張如下 
（甲）省長自由任命贊成者爲討論會平社益友社及協議會之一部份與蘇園之一部份反對者爲研究會及丙辰俱樂部 
（乙）省長民選贊成者爲丙辰俱樂部及益友社之一部份蘇園中亦有數人贊成者其餘各派均屬反對 
（二）表决之進行一點四十分開會副審議長陳國祥主席宣告繼續前次表决先表决（省長由大總統自由任命加入憲法地方制度大綱）贊成者用白票於是簽定兩院檢票員向乃祺陳銘鑑張我華徐蘭墅等十六人遂散票時萬籟俱寂惟聞掀票之聲如春蠶貪葉又如秋　初起韻咽庭阿忽王源瀚起立大聲呼曰自由二字應作何解有勸止之者有嗤之以鼻者有摇手者而徐象先亦言自由任命之語若規定入憲法豈不成話柄有人厲聲叱之徐亦拍案大　　票畢檢票員先行投票遂循例按號點唱投票畢鐘已三點遂開票主席宜告結果在場人數五百六十四人發票五百六十四張開匭得票五百六十二張名刺數與之相符有二人未曾投票依規則與表决無關係表决結果計得白票三百七十四張藍票一百八十八張以過三分二以上之數論白票尚少一張於是方潛白逾桓均謂彼等入議場稍晚審議長即不給票應如何辦理而馬驤張我華吕復等引憲法會議規則第四十條第三項提出表决異議一時議場上狂呼大呌如馬陵道上萬弩齊發主席不得已承認異議嗣因人數不足遂由議長王家襄宣告延會時三點三十五分 
（三）未來之推測出議場後益友社議員羣歸咎於丙辰俱樂部而丙辰派議員宣言萬萬不能主張自由任命益友派議員亦有侮其投白票之非計者恐下次重行表决時所差尚不止一票也 
[徐州特别快信]  
　　碭山縣匪亂甚熾張勳昨又檄調第二十二營前往助剿 
　　張勳確曾電京荐蔡儒楷長内務蔡昨已由徐乘車回津 
聞中央不日將派某中將來徐勸令張勳部下剪髮 
　　使署秘書任輔臣馮佑安均因事聞將撤差許造時昨已由徐乘車回京 
[南京快信]  
　　司法次長徐謙昨出京過甯今日早車赴滬此間政界傳說滬海道尹徐元誥有贛省長希望財政部特派員姚東彦調查蘇屬稅務事竣聞日内擬赴江北調查釐捐 
財政部議在甯設立漕運分局採米轉運省議會議决各縣征收費盈餘留充地方自治經費案省公署除公布外昨并令財廳嚴催各縣造報呈核 
　　江甯鎭守使王廷楨以冬防吃緊擬日内出巡查勘各路要塞 
　　褚輔成昨晚由滬乘車來甯聞即轉車入京 
編輯餘談 
[憲法之大决鬭（默）]  
　　美國之草憲法也作始於一七八七年之五月十四日閱五月而告成起草者爲華盛頓富蘭克令哈彌兒頓遮化遜等皆享大名於千古之人物迨全案通過之日舉國歡呼哈彌兒頓以手加額曰吾今乃可以卽安矣蓋以其事之險而艱也 
　　然哈氏之所謂艱且險者不過恐有意見而或致不能通過耳而吾國今日乃竟以大决鬭聞豈非千古奇事雖然此一打也我之草憲諸人亦足與華盛頓輩同其不朽矣嗚呼 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段許出席兩院之情形]  
　　質問曹汝霖使自報告美欵關係昨（五日）下午參議院開會時由議員李述膺臨時動議請國務總理及外交總長出席質問派遣曹汝霖赴日本爲贈勳專使事表　多數贊成遂以電話知照段總理段總理　　後李　膺謂現各報喧傳派曹汝霖持大動章贈予日本大皇帝是否有此事實總理云此事有的李謂曹汝霖之爲人大概爲全國人所共知以此人而傳逹南國之意思能否爲全國人所欽佩是否應求大多數同意請總理答覆段總理謂旣爲參議員便爲優秀分子王式功謂所派之人爲大使抑爲公使總理謂是爲特使性質宋淵源謂是否携有國書或公文總理謂並未有國書宋淵源謂不持國書日本萬不能承認某議員謂此事關係國際須派大多數人信仰之人參議院固不乏人可於參議院另簡他人王正廷謂所派運人是否衆人所信仰乃爲第二問題第一問題乃應否交國會同意以約法第三十四條之規定外交大使須交國會同意總理謂旣非大使又非公使不過打發去送勳章之人而已無求貴院同意之必要某議員謂旣代表大總統如何謂非大使張我華謂報紙固不足信然曹不爲人民所信用其不足代表大總統已明陳銘鑑藍公武則謂王正廷君解釋約法三十四條不當特派員不能作爲大使趙時欽謂在帝制時代袁氏派周自齊赴日本送變更國體國書被日本拒絶其不重帝制人物甚明何以今又遣曹去送勳章張我華則主張令曹宣告病假另遣他員總理謂此事派曹君聲明已久萬不能對於外國失信用無論如何本總理負責任可也衆謂旣總理負責任請總理退席 
　　同日衆議院有秘密會先期發出通告雖未將議題列入議事日程然外間多知爲議吉長鐵路借欵合約衆議院休息之後亦並未變更日程卽開秘密會議其時交通總長許世英氏在院坐待已及三時開議後由院中秘書將油印借欵條約分配於各議員表面標明秘件兩字聲明退席時須在原件上注明姓名席次投入台上木箱中孫潤宇君更痛言政府今日將在某報館所搜得之美國借欵合同印品咨送前來雖似侮辱本院但本院議員實咎由自取以後宜格外審慎然退席時務令各議員由場後出門議長監視繳還庶無誤帶出院之事云云隨由許總長報告借欵經過及與中日新約之關係有人詰問償還期限何以定得如許之長詐答日人原提要求爲九十九年今未及半已頗費磋磨議員中尚多反對者許允再向公司磋商旋由吕復等提起付審查之動議擬交付財政交通兩股審查卒以孫潤宇之動議因此項借約牽及外交遂由議長交付財政交通外交三委員會會同審查矣 
[五日兩院常會紀事]  
　　國葬條例成立恢復地方自治案報告五日下午衆議院開會兩次延長時問至一點四十五分始足法定人數宜告開議先報告上次選舉請願委員四人及院内審計委員二人之結果又報告請假議員陳家鼎等十人依法表决允許　又報告前次洩漏秘密一案經總檢察廳檢舉檢得此項合同底稿確係衆議院油印原稿而於其上由投稿者手加評語兹將原件照來只須由未交　同者對明筆蹟卽可知矣報告畢議員某君動議變更議事日程先議國葬條例案議長付表决贊成者多數當由審查員吕復報告審查結果後决定即開二讀議長逐條宣佈各議員稍有討論遂以原案通過張善與又動議即開三讀表决多數贊成文字間稍有修正即以全案付表决贊成者大多數此案完全成立維時已至三點十分議長宣告休息二十分鐘三點二十分復行開議至三點五十五分開議葉夏聲動議略謂聞日前派曹汝霖赴日本爲贈日皇寶章大使叢事有關國體何以不交本院同意殊與約法不合本員動議應請段總理出席說明有無此事何雯謂報載多不可憑且是否大使尚不可知郭同謂此事已見命令議長以請段總理出席質問付表决起立者多數遂謂卽時電請總理出席又謂現在交通總長許世英到院報告事件並要求開秘密會衆無異議遂宣告旁聽人退席至五時餘始行散會 
　　五日下午參議院開會議長王家襄主席兩次延長時間至兩點始足法定人數首先報告國務院咨文山東新疆各有遞補議員一人到院其證畫可付審查遂指定審查委員五人又報告議員請假在七日以上者五人吳述膺臨時動議謂報載派曹汝霖爲赴日本贈勛專使查曹爲人卑鄙惡劣作事不堪請變更議事日程請國務總理及外交總長出席質問是否有此畢實議長以李君說付表决多數遂命秘書打電話一方面照議事日程開議第一案恢復地方自治機關决議案（審查報告）延前會議長宣告繼續討論鄭江灝謂本員爲審查員審查報告中將標題之决議二字删去乃爲第一要義因决議二字足以變更議案性質也且增入廳州縣上級自治亦爲不可少者本員特此聲明衆無討論議長以審查報告付表决多數蔣舉清謂參議院議員改選解釋案兩次開審查會均未開成事關緊急可否於大會時同時開審查會議長謂現在場人數只一百四十二人不足分配俟出席者多數時再同時開審查會第二案整理金融維持中行建議案（向乃祺提出）提議人說明主旨後李兆年謂前曾有人提議取消交通銀行竟被否决今又提此議案徒爲撥動巿面金融而已宜俟中交兩行兌現之後再可改交通銀行爲商業銀行性質韓玉宸謂本員對於此案根本上贊成惟發行國庫證劵各機關薪俸徒爲外國人增一利塗本員以爲可以減成以七成發給陳銘鑑贊成韓說均主張付審查議長以付審查表决多數贊成議長謂現在國務總理出席請大家質問（已見别條）叚總理退席後遂接議第三案修正參議院委員會規則增加院内審計委員案（解樹强提出）提議人說明主旨後即以省略審查同日行二讀三讀會通過第四案政府借欵須將用途指明回扣歸公應准議會隨時檢查建議案（議員陳銘鑑提出）說明理由後衆起反對辯論良久終以陳議員自行撤回原案表决多　議　謂此次總會須中問休息二十分鐘時已至四點四十分可宣告延會 
[江西玉山之匪警]  
　　贛省李督軍剿辦土匪素稱嚴　不意際此共和再造解甲休兵之際竟復有玉山縣謡言四起人民惶惑前日王知事偕同禁烟會委員查禁烟苗行至八都地方迭據該地士紳及警察分所長報告現有匪徒聚衆五六百人圖謀撲攻玉山請加意防範玉知事當即漏夜派護兵八名逕至八都匪魁吳開化家中查拿不謂吳已聞風先逃僅在該處拿獲吳揚聲等三犯并在吳臥榻側搜出炸彈一枚名爲烏烟炸彈已由上饒縣派來省防一連刻梁營長正與王知事協商弭患辦法 
　　贛省廣豐縣與玉山縣毗運自得玉山破獲炸彈之警耗後各界大爲惶恐該縣柳知事聞警之夜即親帶護兵多名至某宅樓上捕獲匪目唐繼祖拘署訊究據唐　祖供稱總機關部設在浙江衢州府總司令爲祝光照有聲名最著之欒世德尚隷祝部下現在玉山云云唐自認爲撲廣豐城先鋒隊長其計畫擬先焚營部後燒縣署俟秩序亂後卽大肆刦掠柳知事得供後昨已快函報告到省矣兹將關於此事之各電録下（一）南昌李督軍鈞鑒欒祝二匪連合黨羽多人意圖大舉玉山首先發生各縣響應幸我軍防備極嚴該匪無從着手地方未遭變亂其大股匪徒退回浙江已派人前往拿辦各縣匪徒機關破獲不少正在設法查拿究辦團長宋煥彩叩（二）南昌李督軍鈞鑒梁營長報在胄部獲匪三名上饒黄連長報在沙窪獲匪四名廣豐陳排長報在城内獲匪二名均搜出證據該匪等係祝光照欒思德等一黨已交審訊等情團長宋煥彩叩（三）南昌李督軍戚省長鈞鑒弋陽日前謡諑繁興正會軍警戒嚴於徑宥兩日接宋團長袁知事函告弋有匪黨當同馬連長拿獲舒亮肇一名餘早遁現正設法查拿地方安謐弋陽縣知事徐家琛叩（四）南昌督軍省長鈞鑒昨兩密禀計逹鈞座連日會同拿獲匪探朱秋狗等二名現正研訊詳辦並訂三十日約常江各縣會哨嚴捕首要刻下地方安堵仰舒厪念玉山營長梁作棟知事王朝賀叩（五）南昌督軍省長鈞鑒探聞匪徒祝光照等勾結謀亂當派軍警防範偵緝現獲匪犯唐輝祖余衰毛俟研訊確供詳送餘匪懸賞嚴緝地方安靖廣豐縣知事柳紹基叩（六）南昌督軍省長鈞鑒頃接玉山梁營長函稱欒匪思德糾匪千餘人及浙江逃兵有馬隊軍械分三路進逼玉山等因上饒一連已全隊調往玉山謹聞上饒縣知事袁延闓叩 
　　按近來各省長官皆以剿匪爲維持治安之第一義故於盜匪横行之省皆舉辦清鄉其次亦必訂類似清鄉之防匪辦法責成屬吏嚴切舉辦宜必有成效可言矣然而返觀各地盜匪之横行如故玉山且有勾結外匪散兵希圖撲城之大舉蓋匪本爲我國特産而又加以裁遣之軍隊解散之黨人失業之民益多則剿亦不勝其剿然則爲今日計一面以嚴厲手段清除一面宜如漢口各界之集合大團體舉辦各種貧民敎養之廠所不僅爲冬防一時計庶乎其有濟也 
[皖省清付外債之一難關]  
　　前清末季皖撫朱家寳曾向怡大洋行借欵一百五十萬元爲皖省練兵經費後僅付還五萬元光復後經該行結算本利已在二百萬元左右嗣經前巡按使韓國鈞與該行交涉停止利息允償一百八十萬元分作六年攤還并議以津浦路皖省貨捐抵撥咨部有案本年該行曾派代表蒞皖催償債欵倪省長以省庫空虚無可撥付經委淮泗道尹黄家傑與該行代表協商緩期現在下半年償期又到倪省長以是項借欵原議在津浦路貨捐項下支撥因咨請財部轉咨交通部飭局照案撥給旋准交通部咨復謂此項貨捐前曾提議裁撤無欵可撥應由該省自行設法當經倪省長令行財政廳另籌的欵抵撥現據財政廳呈復謂南段貨捐自三年起本省卽將每年收入三十萬列入預算奉部核准今交通部雖議裁撤尚未實行所有本年下半年應付怡大洋行借欵十五萬元值此庫欵奇絀亟亟此項收长主以資挹注應請咨部仍照舊案辦理聞倪省長頃又咨請交通部迅將南段貨捐應撥之欵儘數劃交以便償清而免糾葛但不知交通部果允飭撥否 
[浙預算審查情形]  
　　浙省議會於五日開審查會各情曾誌前報兹聞此項審查頗形費手緑本年度預算所列數目與民國二年議决者大不相符其間因内容變更議會中斷如各種學校等未經議會通過而由前巡按使批准者不知凡幾何者應減何者應增以及何者應行廢除之處非貫注全副精神詳細審查不可該股員雖有三十一人但恐尚不敷用爰由股長馮良翰擬具妥善方法將案中歲入門及内務財政敎育實業等共分爲五股認定審查至何人審查何股係以抽籤定之聞審查歲入爲馮良翰沈善保等三人審查内務爲何動業周廷榮王倬蔡和鏘葛崇黼毛蒙正六人審查敎育（分省會各屬兩部）朱景疇許祖謙厲支石孫振麒等五人（省會）厲延豫徐汝蒙許炳堃林卓項廷楨等五人（各屬）審查財務爲王廉王兆基孫如怡等三人審查實業爲宋吉成林同蔣世芳潘澄鑒等六人故連日調閱文卷邀請政務委員出席說明各欵收支情形甚爲忙碌大約全部審查完畢尚須數日也 
[杭州快信]  
　　省議長沈定一昨晚（七日）八時復邀集議員開茶話會對於各議員謂此次選舉參議員吾輩須憑良心上　想萬勿被金錢利用有違民意若某某等果獲當選則吾輩又何以對全浙之國民云云 
　　松陽縣議會昨電省議會謂奉電召集候經月餘迭電疾呼未蒙覆示浮沉不定地方惶恐乞維法治始終督促省長照法回復等說 
昨日（七日）某師長在私宅設席公讌浙東省議員係因代某氏運動參議員事 
吕省長前日召集杭縣等八縣知事並請省議員許祖謙等二十餘人籌議修築省道辦法 
省公署秘書陳去病前因敎育會議赴京現已閉會於昨日回杭 
　　新任高等審判廳長經家齡現已出京定十二日接印視事 
　　新任甯台鎭守使顧乃斌定於十五日赴甯波新公署辦公 
　　浙江全省警務處長夏定候派總務科長楊紹庭赴京領取印信 
　　財政廳長莫永貞委任張心蕪爲該廳秘書 
吕省長昨委任鄭文易調充機要秘書陳簠調充司法秘書 
[江北通信（冷香）]  
　　江蘇高等檢察廳以奉京師總檢察　訓令因非常上告暫行條例第一條顯然與約法或其效力相等之法律優待條件一語當事人往往誤會已經函請大理院於统字一五二號解釋明晰特訓令江北各縣知事通告人民一體知悉 
　　淮揚道尹左杕周第一混成旅長馬玉仁先後由甯返浦 
　　宿遷縣堡子集有大股土匪出現經江防營長錢玉山往剿被匪擊斃目兵一人兵士二人當場拏獲匪徒一名經宿遷縣知事嚴刑訊實正法 
由西壩至板浦之鹽河現因冬令水涸鹽運阻滯已由鹽政機關商請將清江之惠濟通濟福興三閘一律下板蓄水濟運每二三日一啓商船停泊於中馬頭高板頭一帶頗形擁擠邳宿各縣收成豐稔胡蘿　每石價值百文山芋每石價值五百文寳應縣振務所已派人前往採辦運回以振貧民 
由清江楊莊至泗陽宿遷等處前由王某創立小輪公司以利行旅近以入不敷出已經停駛行旅往來多乘信船非常不便 
　　清江南門外福田菴刦案聞經縣知事在南門外某寺拏獲嫌疑犯六人卽因在王二典質押衣服看破云山西太谷縣成德堂所製之龜齡集在浦城震養糟坊分銷并有贈彩開巿之日頗形踴躍惟聞頭彩金戒指係屬烏有迹近騙術業經警局拘案進化新劇社以修理戲台及佈景已於十二月初四日暫行停演 
江北各縣禁烟殊覺嚴厲惟皆注重罰鍰戒除烟癖之根本問題并未計及 
[江蘇之忙銀省稅與官中省長否認停止]  
　　江蘇省議會日前議决否認忙銀附加省稅及建議廢止官中兩案咨請省長查照公布現經齊省長咨復以省稅停止收入旣無從抵補支出又萬難節減實屬窒礙難行援省議會法第三十八條交會覆議其廢止官中一案則以與契稅收入有密切關係即使轉請中央亦難邀准礙難照辦咨覆查照兹將兩案覆文節録如左 
　　咨交覆議忙銀省稅案案准貴會咨開准貴公署咨交追認忙銀加附稅三角一案公决否認等因准此查　項加征省附稅三角係韓前巡按使任内呈准韓使籍隷本省自非萬不獲已决不至有暴歛病民之舉貴會追認至五年下忙止是已明認此欵爲必要之需果使此後支出方面有可節減之處或收入方面别籌抵補之方則一舉而減輕人民七十餘萬元之負擔豈不甚善無如省地方預算除漕糧附稅爲大宗收入外次之即爲地丁附稅前送五年上半年概算下半年預算均已支配明晰一旦停止帶征將何所恃以挹注如從削減支出著手此款旣自五年下忙爲止與五年度預算　無影響不知下忙帶征之欵據財政廳聲復不能用至明年六月已屬無從彌補况六年度預算俟來歲貴會開會時即須交議彼時削足適屨爲難更不待言籌度再三難安緘默相應依據暫行法第三十八條之規定咨請貴會復議以便公布施行 
　　咨復建議廢止官中案案准貴會咨送廢止官中建議案一件到署准此當經飭據財政廳復稱查官中一項上年奉財政部通電以官中有益契稅飭即切實推行經廳長詳加審覈擬定專章繩以資格層層限制並規定請領長期憑證不得以短期充數非從前之田房牙紀無論長期短期及有無資産何等人格悉能承充者可比遇有買賣除應得中費外不准額外需索分文章程内均已明白規定矧官中經紀買賣不過於人民說合成交時向官中請領官契紙邀其到場書契蓋戳登入循環等簿送交縣署以憑催稅事先並無干涉之權即無藉端敲詐遇事生風挑剔留難之地步民間習於隱匿從前買典産業均以私紙立契官廳無從考查以致匿契小稅之弊幾成通病自官中推行以來據各縣陸續擬報名額由廳分别核定全省計應招設二千五百餘名現在已有多處報告成立統計已經投充者一千餘名收入登録營業稅曁廳縣手數料共銀九萬數千元將來一律招足應收十八萬餘元其定期十年更換一次此十年内連同每年應收營業稅五萬餘元共應收入八十餘萬元當此國庫奇絀之際有此大宗欵入裨益固多且前項章程頒布後由官中領售官紙民間買典産業概不准以私紙書契契紙銷場甚爲發逹本年一月至現在止共銷賣典契紙十二萬數千張契紙銷數旣旺契稅收數卽可因之起色據吳縣於報告官中成立案内聲明凡以前未稅之契予限六月底一律投稅逾限不稅應由官中補戳於是該縣六月分竟收入銀一萬餘元爲歷來所未有此外松江江都等縣稅收均較前爲增多是官中有益於契稅者至大今若取消不但已經承充之户無法處理且此後契稅亦無起色之日等情前來查此欵關係國稅旣據財政廳聲稱收數頗旺當此國庫支絀之時即爲轉請廢止亦難邀准至承充官中之人果有藉端敲詐挑剔留難諸事自應從嚴查究相應咨復貴會查照 
　　按議會方面以財政案爲最難下筆民間耗無數之血汗篆此每歲不勞而獲厚費之議員苟有良心自須少費精神講求紓緩民力之方以相酬答顧一涉財政則中央政府與各省長官無不以抵補難籌節減無術爲洞而議員之減稅希望遂成畫餅試觀近來議會議决之案苟匪行政與立法機 
 
 
 

Page 7

 
 
關含有意見無不可勉力執行獨至財政問題　雙方每難一致　財政上收入與支出旣有聯　之關係　通盤籌劃斷無解决可言自難以不負責任之心思言支支節節之改革平心論之處今日外債山　庶政待理之時人民負擔重稅已成不可解免之　務自匪萬不能堪之惡稅要當稍忍須臾徐謀紓釋監督支出重於剔除收入此則記者願爲議會諸君告者也 
[蘇議會討論實業預算（芝香）]  
　　昨日（六日）午後一時開省議會第十八次會議錢副議長主席到會人數八十四人主席宣布討論實業行政費預算分册首由秘書長　讀農事試驗場預算分册報告至支出臨時門沈議員作賢主張整地費不應減少購地費嫌過鉅王議員撰曾謂兩者可以通融支用不妨照原報告辦理主席以報告付表决多數陳議員大猷謂不妨加以說明購地費有餘補整地費之不足主席謂如無異議添一說明衆無異議秘書長接讀蠶桑模卹場報告册討論結果以報告付表决多數起立接讀育蠶試驗所報告册董議員永成（阜甯人）以設立地點在無錫主張不成立崇明陸議員家　起與爭辦朱議員紹文（清河人）用一狡猾手段起而調停主張附設於農學主席以成立與附設付表决在場議員百十三人四十三人起立少數起立者多蘇屬人而甯屬人均不起立場中蘇少於甯且有蘇屬而不起立者此爲第一次失敗由是討論附設地點陸議員家鼐以爲附設農校則校費應加場中無附議者主席宣布經費俟審醒後再議遂接讀第一第二造林場分册陳議員伯盟主張第二造林場不能成立朱議員子愚以爲應與第一造林場一併打銷陸議員家鼒謂已辦者不能打消蔣議員士杰附陸說朱議員子愚忽發一奇關之動議謂銅山造林場不成立應改爲農事試驗場議事先例預算案中獨立欵項祗有議删並無未經提議交付審查之件而忽於預算案中横風吹入者設照此辦理則此後興辦之事可無須提議祗消於預算二讀會中添入一語旣可省初讀後審查之手續而免無謂之爭然試問應如是辦法否乃主席以改試驗場付表决多數起立及討論試驗場經費沈議員周以爲當然照第二造林場經費沈議員惟賢以爲應照農事試驗場經費主席以農事試驗場經費表决多數於是照原册增加年支一萬餘元之鉅甯屬議員動色相慶實則大江南北同是國民袵席水火所貴自立惟此案手續不完頗遭物議秘書長乃接讀護塘森林局該局自寳山起點於是董永成朱子愚等紛紛主張打消陸議員家　主張成立主席以審查報告付表决多數沈議員惟賢動議以爲此項經費應列在臨時門因種樹以一次爲限若七縣同時種樹則七縣當每縣一人惟植樹所以鞏固河塘當以高一丈者方可適用主席宣布此項經費改入臨時門秘書長繼續朗讀沈議員惟賢又主張護塘森林應改桕樹或楊樹惟每株須價在一角以上方能適用主席宣布改六分爲一角遂接讀第一工場預算說明書陳議員大猷動議此種工場旣改慈善性質爲營業性質以後收入亦須列表交出主席宣布各工場說明書中加註於明年起須將收入列表交出讀至第九工場潘議員寳坤主張以原案付表决多數贊成主席又宣席第九工場經費應照以上八工場辦理陳議員大猷動議鐵工廠是否須朗讀董議員永成主張打消陳議員爲反對之說明主席以成立付表决少數否决乃接讀陶業工廠模範絲織工場等均無異議通過時已六鐘遂散會 
[地方通信松江]  
　　南鄉發見盜案浦南歡庵九國爲松江奉賢接填之處該圖著富吳金榮久爲宵小垂涎昨夜果有盜匪二十餘名紛持器械並携快鎗登門肆刦用火焚灼事主皮膚逼令言明儲洋之所聞被刦不貲盜黨似皆土著而雜以皖匪者云 
　　電燈爆裂小汽管松郡自電燈公司創立後生涯蒸蒸日上昨夜小汽管忽然迸裂致全巿燈光驟滅今日趕爲修葺而本夜不能燃燈需明夜始可照常也 
[無錫]  
　　澄錫戰事之得奬者今春澄錫戰爭一役軍界中早經馮督軍咨請陸部核准呈禀大總統令授蘇謙爲陸軍中將王世傑爲少將中下兩級軍官亦均得奬在案兹聞文職之在事出力人員亦已由王前知事詳奉馮督軍咨部核准徐警佐吳桂森准以知事補用外第三科主任錢基厚給予二等奬章第五分所巡官侯傳紱副巡官吳郁哉給予三等奬章至王前知事任内第二科主任程裕恩督察員陳春霆承審員周恩緒合計陶彭年庶務員孟朱二人均得三等奬章以示鼓勵其奬章等聞不久可以抵錫云 
　　厲行禁烟禁烟一事齊省長已嚴飭各縣知事認眞搜查烟苗楊知事奉文後除訓令各鄉國董外並飭水巡隊湯隊長周赴各圖巡查有無烟苗發生並令各圖董保出具切結備查至私售私吸私販等項近由三省禁烟公所派來喻兆元到處稽查縣署所委禁烟稽查亦赴各鄉搜拿故日來烟禁頗見厲行 
[鎭江]  
　　難民騷擾鎭郡對江瓜洲各村莊前日到有江北難民男女大小二百餘名口强向鄉民勒供錢米恣意騷擾鄉民乃報告瓜洲警察分區派警彈壓一面由區會董按名給資遣回原籍 
　　催繳公債丹徒縣章知事因奉財政廳訓令催繳五年公　特於六號將該訓令油印多紙函送經募公債委員等於十日内將募集債欵彚解縣署以便轉解 
　　調查學務丹徒縣學務委員　倉於日前着手調查境内官私立　小學校已一律竣事惟私立小學校學生年齡及敎員職務表未能一律列入昨特通知各該學校限日填寫以便彚呈縣署存核 
[揚州]  
　　查烟委員蒞揚江蘇齊省長委候補知事張宗澤來揚查勘縣境私種烟苗張君於今日早班抵揚庽新勝街天成旅館内聞會晤縣長後即親赴各鄉察勘公畢後尚須赴儀徵縣查勘 
　　水師出巡淮北兩淮緝私季統領以近届冬令淮北一帶素爲鹽梟　集之區恐搔擾地方有害良民特於昨晚下令便停　城外之砲船抽調若干尅日開差前往防衛 
　　錢業爭執之調處磚街滙康錢莊前有六百串本票在瑞康莊昨日瑞康突向提取滙康因存現無多未能應付而瑞康强之照兌互相爲難特邀　同業於午後三時在左衛街錢業公所會議經業董賈君調停在怡大德餘慶和三莊各借一百串滙康本店出一百串共四百串先行兌付餘二百串一俟巿面周轉靈通卽行照兌延至七時半鐘始將此事平和了解 
　　運署預備演戲祝壽兩淮鹽運使劉司長太夫人於本月陰曆二十三日六十晋三壽辰調班演戲一節已誌前報兹聞日前運署遣人往滬與大舞臺接洽妥貼應用戲具先由小輪運載來揚以免臨時倉卒該輪已於六號抵岸將運來戲具暫躉某處改日再搬進衙門 
[安慶]  
　　省議長之做壽皖省近年來做壽之風盛行上自督軍省長下至紳董無不以做壽爲名大收賀儀日昨省議會議長柳汝士之母八十壽辰大開宴賀各當道均備送壽儀聞財政廳長送銀一百元水陸警廳各送一百元懷甯縣知事及鹽河釐局經理各送五十元其餘或送三十二十元不等并公送有魚翅席五十桌是日登堂介壽者冠蓋如雲柳議長特召省中警世舞台名伶演劇并召樂部名妓侑酒一時飛觴醉月笙歌嘹亮頗極熱閙 
　　柏烈武之贐儀柏烈武去皖赴漢已紀前報兹聞柏未去之前倪省長以柏係民黨中重要人物現當共和再造南北一家頗欲從優　一位置以泯夙隙擬請　君　任皖北工　會辦並　柏之同人龔振　爲公署顧問聞襲振鵬已謝委受任而烈　則表示不受接受前日柏乘江孚輪船上駛時倪復　送程　五千元並遣代表赴江干歡送頗形拳拳云 
　　皖議會第三十四次常會紀事昨日皖議會開第三十四次常會議員到八十二人先宣布外來函電三十餘件其重要者（一）陜西督軍報告省議會繼續開會電（二）河南湖北江西陜西廣西甘肅吉林等省議會報告延長會期電廣東議會報告延長會期十日電江蘇議會報告延長會期公啓（三）省長諮詢發　黨人財産究竟根據何項命令之公函又省長咨交維持段内閣原電之公函（四）省長咨覆查驗補抽局議决案遵照咨部又咨交女子蠶桑講習所請列入預算案（五）宿松公民爲知事違法請議案巢縣公民爲知事誣害請議案議長云諮詢發還財産案應如何答復多　主張交請議一查然後答復議長又云國務院致吉省皓電單行條例不交省會議决現擬有電稿請大家研究畢議長乃按議事日程請民政審查報告女子蠶桑　習所請議案結果衆主張與省長咨交案一併歸入預算案討論休息後復議關於單行條例電文並推舉審查六人畢特别審查報告提議繁昌鐵鑛案結果主張將省長交來卷宗仍歸前次特别審查員核閱辦理多數贊成特别審查又報告省長交議短期公債案結果重申前議案中内容甚詳惟因時已晚衆請明日討論遂散會 
[武昌]  
　　法官被戕累及知事湖北天門縣知事於本年夏間呈報擬處强盜楊金狗等死刑一案高審廳恐案情未確特委武昌地方廳推事尹全禮携帶庭丁翁亦仁同往會審乃日久未見回省旋有水警赴廳報告謂該推事曾在中途遇匪即經該廳令縣查究並呈由省署專飭確查乃該縣知事吳定川聲覆始終以尹委員並未到境爲詞復由警處地廳派員前往密查始聞該縣白雲寺地方有匪徒殺害二人其時吳已因另案撤任繼任之高知事遵飭往該地再三訪尋始於荒塚泥蕩中挖出屍體二具飭令屍親指認確爲尹翁之屍均係槍擊斃命且據查知尹等臨難之際被匪穿　過巿然後渡河斃命殊堪憐憫除飭縣嚴缉兇犯懲辦並由廳請予優卹外現王兼省長以該前知事吳定川於轄境内出有戕殺官吏二命重案已屬責有難辭乃竟置不根究始終以未曾到境爲詞幾令死者含冤莫雪顯因案情重大有意諱匿核與懲戒條例故諱命盜案件情事相同刻已據情呈請總統令交高等文官懲戒會從嚴懲戒以飭吏治 
　　修築樊口堤之波瀾鄂城縣樊口堤前清曾永禁堵築有案入民國以來接續修築三次均係甫將告竣即被冲潰蓋由該處爲江河交滙之要隘水勢險激合壠本屬匪易也前饒吕兩民政長以其先後虚糜工欵多至六七十萬毫無成績可因言根據舊案咨部不准再築並循例永免樊口以内梁子湖一帶二百餘里糧稅惟沿湖各該縣農民仍望興修去冬曾私集數千人堵築經當道以兵力解散今春又由紳首與漢口法商協盛建築廠私自締約以三十五萬元包築欵分七年交付經省吏查悉向法領交涉取銷並捕堤首三人押辦嗣經某要人說項始釋及黎總統繼任堤民因查得湖場内原有總統私産復公推代表魏時巨入京請命情願按畝抽費官督民辦並舉前卾軍府顧問杜長榮經理收費總統意似允可命其分呈内部省長核示現在該處人民正在籌畫一切詎爲法商所聞仍要求照前約包修否則須賠償上次損失數千元該堤紳以前曾賠過勘費四百元今因政府允修已無須借重外力故决意否認前約云 
[雜評一感情（一子）]  
　　自來國事之紛擾莫不　此感情兩字釀成之感情而出於好惡之偏者猶易補救者也感情而出於有所激者則其爲禍也烈 
　　是非曲直爭而不勝者則不勝之結果必生一種感情權利名譽爭而不勝者則不勝之結果又必生一感情此感情旣生於爭而不勝之後激盪横流於是隨地假以發洩焉隨事假以挑撥焉其生也無名其發也無定所且因此感情而不復再計其以後之是非曲直未來之權利名譽則感情之爲禍也烈矣 
　　嗚呼今日之所謂感情者皆此類也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江海關焚燬私土紀詳]  
　　江海關定期焚燬歷年扣存大批私土一百五十擔特在浦東建築汽窰一座以備焚燬一切籌備情形迭經預誌本報昨日（八號）已届開始焚燬之期海關施監督因此次焚燬此項私土係奉國務院命令爲表示烟禁决心起見是以先期函請各界人士監視參觀是日（卽八號）上午八時各機關監視人員　國務院特派諮議官丁問槎君護軍使署譯員鄭君道尹公署科員黄贊昌君交涉公署譯員夏李兩君及省委金君均先至監督公所由施監督偕同嚴譯員陪赴新關碼頭由稅務司督同管棧員司將棧内存土扛運登輪約十餘擔之譜一同渡浦就浦東汽爐廠前面新築之汽窰於九時許開爐舉焚此項汽窰建築頗精如鍋爐式上有烟囱焚時先以乾柴烈火加足火油煤炭等品火力極猛然後將土由稅務司洋員親自動手放入一時烟霧均由烟囱而出是時適值東北風大作烟霧連天土味溢於四野往觀者人山人海無不鼓掌稱快並有某國人數人亦在場　觀並由松滬護軍署淞滬警察廳各派軍警兩排照料彈壓直至下午六時始焚畢而散其餘燼仍由海關派人會同軍警看守下次每星期舉焚一次以燒盡爲止 
　　又一函云江海關定於本月八號在浦東陸家嘴焚燬歷年積存之私土曾經函請各機關派員蒞場監視等情已誌本報昨晨先由江海關正稅務司安文督同副稅務司式美第瑚斯敦總巡道生等渡浦前往陸家嘴新關棧房預備一切復恐焚燒時火勢猛烈故飭將反帶龍頭拖出安置以防不測至八點三十分鐘各機關監視人員相繼蒞止遂由安稅務司飭將烟土扛出當衆磅過分量其中種類甚多有盛以洋鐵箱者有包以蔴袋浦包者當衆一一拆關驗明然後入窰焚化是日管磅者爲外班副稅務司式美第江海關監督署譯員奚麟石而烟土入窰焚化則由内班副稅務司瑚斯敦管棧房西人羅勃斯總巡道生管汽窰西人湯末生等與各扦巡洋員親自動手以昭慎重自上午八點半起燒至午後二時共計焚燬四千零三十二斤六兩五錢其總數共有一百五十擔（每擔百斤）其餘定於下星期五繼續焚燒各機關監視人員到者爲北京總稅務處孫處長代表孫濟澄江蘇齊省長滬海徐道尹代表黄贊昌江海關施監督代表金子輝奚麟石松滬護軍使署副官汪廷棟交涉公署通商科員李子光上海縣公署外交科員鄭述彭檢察廳檢察官樓舫淞滬警廳勤務督察長張桂榮禁烟公所王所長代表鄭憲武何澄意等在場監視是日流星號輪船上預備午餐至正午各監視員分作兩班輪流用膳以昭嚴密焚至午後四時烟土盡爲灰燼當由安稅務司　將灰燼檢出用水灌熄化驗得此項灰燼形式與煤灰略同嗅之毫無烟味已盡失烟土之效力經各監視員各檢少許以便携歸呈請長官察核並留作禁烟之紀念當焚土時秩序由楊護軍使特派三十八團二營排長李鳳鳴督率兵士二十名渡浦並由三區警正解輔宸游巡隊長劉德魁等各率長警到場彈壓至午後四時三十分鐘一切手續均各完畢窰内火勢漸衰遂飭將煤炭盡行扒出用水灌熄一面諭飭留守巡警四名澈夜輪流防守事畢中西人員各分道散歸聞所有灰燼將棄諸海濱云 
[未來煤價之預測]  
　　八日字林報云凡未購定冬季應用之煤者及今購之似爲上策蓋自熟諳煤巿者觀之在春煖以前煤價將有增無減也上海居民儲煤無多平均計之各家所儲之煤僅敷一月之用最妙按照本月價格與煤商預先約定按月交煤至寒天過去而後已以免臨時吃虧上海煤業公所定十二月之煤價見諸廣告者較諸上月家用之煤每噸已漲起兩元日本煤每噸頭等十六元二等五元三等十四元比之去年約昂十分之三若煤價之漲起果由於煤巿及運費之情形則此後煤價尚有繼長增高之勢試展日昨工部局報告觀之將見工部局之電氣處已知日後煤價未能較今日爲賤不獨今冬如此卽明歲全年亦然矣據此次工部局報告云電氣處定煤二萬噸每噸價銀八兩九錢在斐倫路電廠交貨又上星期報告云電氣處定煤六萬噸每噸價銀九兩二錢五分又三萬噸每噸價銀九兩皆在江邊電廠交貨計電氣處共定煤十一萬噸此爲明年一年所需之數較之今年增加頗多又會德豐洋行（煤商）通告電氣處去年定煤七萬噸每噸價銀五兩七錢今年則每噸多付三兩五錢左右換言之卽電氣處今年購煤視去年多出銀三十五萬兩是已煤價之漲如是然則電氣處以目下低額收取電費能否獲利似屬可疑矣察煤價之昂其直接原因在於歐戰日本爲産煤之國因是陡然致富島國實業日臻發達工廠愈增國内用煤亦愈多此爲煤價漲起之第一原因實業發達煤鑛工人多棄其舊業以就得資較優操作較輕之事業礦主乃不得不從優給資藉以覊留礦工礦工旣較少而工價又較多此爲煤價漲起之第二原因歐戰作後水脚大昂即以馬崎至上海之運費一項而言其價之大等於未開戰前日本國内煤價之兩倍本星期聞船隻所用之煤由日本運至上海每　需運費日洋五元水脚之貴一至於斯此爲煤銷路因以愈大此爲煤價漲礦工罷巿日煤銷路因以愈大此爲煤價漲起之又一原因煤巿有續漲之趨勢今煤商售煤其價或有較煤業公所定價爲低者則以其所售之煤乃於未漲價時買進者也統察情形大約新年以前煤業公所將又有煤價續漲之報告矣 
[甯杭兩路今日行通車禮]  
　　甯杭兩路定於今日（九號）舉行接軌通車典禮十二日實行售票搭客現交通部所委之曹華君業已抵滬并悉蘇浙兩省督軍省長亦均派代表來滬故路局長鍾紫垣昨飭南站預備頭等客車三輛一面特備觀禮劵分送楊護軍使三十八團馬團長駐滬憲兵營張營長第杠旅及十九旅陳王二旅長淞滬警察徐廳長並徐滬道尹楊交涉使上海縣景知事曁南北商會各紳董等請於今晨十時抵站參觀又飭南站警察王巡官選派警士六名偵探四名隨車照料 
[慶祝雲南首義期預誌]  
　　本月二十六號爲去年雲南首義之期恢復共和由此發軔前經國會議决呈由大總統公布定是日爲國慶日本埠南北商會江蘇省敎育會上海縣敎育會及救火聯合會上海商團籌備處巿立私立大中小男女各學校均於是日恭行慶祝典禮並聞救火聯合會商團籌備處與各學校於是晚舉行提燈會以慶共和想是日定有一番熱閙也 
[蔡松坡先生追悼會預紀]  
　　上海紳商學界訂於本月十四日借城内九畝地新舞台開會追悼已故四川蔡督軍昨已分函各團體知照請届時各派妥員到會擔任各項職事兹將預會各團體録左南商會上海巿鄉經董辦事處上海巿鄉學務委員辦事處公欵公産經理處上海巿慈善團上海救火聯合會上海縣敎育會地方自治研究會敎育欵産經理處上海縣議員會上海縣立各學校普益習藝所羣學會貧兒院開明公司浦東塘工局修志局電燈公司華商電車公司 
　　上海公欵公産經理處昨致蔡公治喪事務所函云本邑地方各團體定於本月十四號下午一時至四時假九畝地新舞台地址爲蔡松坡先生公開追悼大會除登報通告外特此函逹卽希察照並轉告蔡先生家屬爲禱惟各團體個人如有致　輓聯祭幛哀文誄詞等類應需謝柬請先檢擲二百份交來人帶回不悮多則繳還少則續領至所收聯幛一切吊禮俟事畢一併送上云云 
[南京黄蔡追悼會之函知]  
　　滬海道尹公署昨准江蘇追悼黄蔡二公大會事務所來函以現由軍民兩長聯合各界組織追悼黄蔡二公大會業經公訂於本月十六十七兩日在甯垣中正街萬壽宮開會追悼請就近轉知軍政警紳商學報各界爲盼等語當即轉知各界查照矣 
[繼續請願回復自治文]  
　　江蘇縣議員聯合會幹事費玄韞莫錫綸友熙邵玉銓方家珍李味青梁鴻卓等昨呈參衆兩院文云爲請願依據議案迅咨政府回復各級自治事竊以共和國家首重民意地方自治爲全國民意之機關國會省會之基礎前清憲政初辦之時猶且著手於兹况民國重新而謂自治可從緩國乎自非法停止以來民意鬱塞於今三年幸而共和復活兩院開幕薄海人民喁喁望治以爲今而後可以回復法治之精神而慰我民之飢渴惟數月以來未頒明令貴院一再建議益以質問各省議會亦相繼質問而自治仍從緩議人民愈切懷疑法治未全來蘇曷慰玄韞等亦知内務部重訂自治新章亦爲鄭重起見第民國元二年間各省自治機關大都成立祗以三年取消遂至停滯旣已生效力於前自不應廢止於後若待重訂新章恐此期國會轉瞬閉幕議决之期須待來歲而一切公布選舉手續繁多希望成立將在後年則此一二年間自治虚懸民情莫逹共和精理其將安在即曰元二年之自治爲各省單行制度非全國統一辦法然當時旣經認可按諸法理自當繼續有效一俟新章頒布後即行改組則此過渡時期不至將自治虚宕而適合於共和民國之原理乃政府對於貴院質問之咨復以恢復地方自治均係建議案自不能强政府以執行而可以不採用仍祈貴院俯順輿情尊重法案再依法律方式另案議决迅咨政府將回復地方自治案提出國務會議一面從速通令各省將元年已經成立三年非法解散之各級自治機關一律回復繼續進行一面將地方自治章程提出國會修正再行改組以尊民意而崇法治全國幸甚玄韞等忝爲江蘇自治請願代表合謹陳辭伏乞鈞鑒察核施行 
[蜀商所得之成都快信]  
　　昨日旅滬四川帮接成都快信謂舊曆十月中旬有黄占雲夫頭（即麻鄉約）押解餉銀及滬上馬裕隆正大裕及嘉定綢商之物六七十擔並有軍四十名護解往成都詎行至榮昌縣屬燒酒坊地方被袍哥匪七十餘人開槍攔刦當經軍隊與匪擊戰三小時之久因官軍鎗彈用罄所有各挑夫貨物餉銀仍被刦去迄未破案不料二十六夜三更時匪徒又搶刦東門外（成都）之布店漂布坊二家約五六千金城内防軍聞警亦不敢開城門截拿以致近日省城商業衰落銀根更爲緊迫惟重慶一方面尚稱安謐緣戴鎭守使清鄉認眞匪已肅清商務亦漸活動云云是以連日旅滬重慶帮添辦疋頭如某洋貨號之漂布江陰滙綸之絲光布又内外裕源裕通德大振華等廠之廿支十四支棉紗甚爲踴躍 
[依周塘築路問題之咨復]  
　　省公署咨復省議會文云案准告議會咨送議决阻止上海工巡捐局擅與濬浦局立約借欵建築淞滬間依周塘馬路一案請予查照施行等因並附議决案一件到署准此查此案前據工巡捐局長面述借欵築路送圖備考等情卽經令飭將擬議詳情先行具報以憑核辦去後旋據該局長呈復籌辦情形附陳議决原案請予核遵前來當以集議大略第一第四兩條有濬浦局以浦線關係修理沿浦塘岸又塘岸爲濬浦局應辦工程各等語查江南濱海塘工保障數十縣人民生命財産關係至爲重要前因寳山海塘年久殘塌節經令飭江南水利總辦沈佺勘估督修呈明有案現在寳山東西塘曁吳淞等處工程將次就緒依周塘密邇吳淞銜接租界在江南塘工應行計畫之内濬浦局藉詞沿浦塘岸爲該局應辦工程殊有誤會分令滬海道尹江蘇特派交涉員江南水利局總辦上海寳山兩縣知事會同查明依周塘工程是否屬於江南塘　範圍濬浦局集欵代修有無正當理由予限具復一面指令工巡捐局局長將興築土路一節俟塘岸問題解决後再議進行各在案業據該局長呈復前項路工已遵令停止並聲明該局與濬浦局迭次會議純爲路政範圍本無涉及塘工之權草議所載塘岸爲該局應辦工程一語係會議時濬浦局對於工巡捐局分析塘路工程而言請爲核示等情詳核原案此項工程關係海防事在必辦而借用外欵又恐牽及交涉妨碍主權自應審慎將事藉杜覬觎卽如原圖所載黑虚線預備路一條爲華洋交界處所若不同時修築誠恐蹈前次越界築路之覆轍惟應需工欵原估依周路一項已逹銀六萬兩濬浦局借欵旣經拒絶勢須自籌若再益以預備路工需費更鉅省庫支絀如斯路工緊急如彼爲兼籌並顧杜漸防微起見似非另籌抵借不足以資挹注准咨前因除將議决原案行知該局查照並俟各該機關復到再行核辦外所有前項路工究應如何籌築抵借之處相應查案檢圖咨請貴會查議見復至紉公誼此咨 
[朱局長答復業户代表函]  
　　大東門内街道狹隘商務不能起色經工巡捐局長朱壽丞擬照小東門内退屋築路辦法令該處面北各業户將房屋退至已填之肇嘉浜基地並令對岸面南房屋亦須收縮以俾改築馬路嗣因面南各業户反對組織房屋維持會具禀工巡捐局請改章程並舉代表赴局於前日與局長董事會籌議各情迭紀前報昨日朱省長特將規畫路綫之理由及飭收房屋之原委函復代表凌伯華兹爲照録於下 
　　敬復者頃奉惠翰藉悉種切王明善户翻造房屋收讓路線一事前接函商當經略述原委函復台端兹承存注用再詳述於下查大東門街迤西往彩衣街果子巷太平街至西門大街爲舊縣城東西直逹之路原路本不甚寛路形又多灣曲自民國中華兩路築成東西往來車輛益見繁盛相形之下愈形逼窄敝局填平肇家浜後即擬援照小東門辦法並以沿浜各業户之請求將南首房屋退建浜基放寛路面惟該處旣爲東西直逹以幹路比之小東門街尤形衝要又以聯接民國中華兩路之比較至少須有三丈路心兩面再各留人行道五尺始足便利交通而併計浜基及原有路面最闊處不及四丈至狹處祗二丈有餘不敷甚多用是悉心規畫除向南首房屋退建浜基收讓外所有不足之路面及裁曲取直之形勢不得不將面南房屋酌量收進但須待至各業户翻造之時始令照線收讓如不翻動儘可照舊安業並非目前與南首房屋一律限期拆讓且收讓尺寸多寡不等其規定之標凖視乎浜路之闊狹曲直亦非一律 
 
 
 

Page 11

 
 
須收一丈三尺也王明善户來局領營造執照適在敝局規定路線之後自不能不照線收讓而該户基地在大東門街東口原路路頭偏南必須裁取直線故收有一丈三尺之多適逢其會適當其衝在該户誠覺吃虧然因路線關係無可遷就外問不明原委以致猜疑横生其實全路面房屋收至一丈以外者不過數户敝局規定該路路線對於南北兩岸房屋及浜路原形通盤籌畫煞費斟酌印有圖樣各業户儘可隨時來局檢閱幸勿妄生疑慮輾轉誤會是爲至要專此奉復即請查照並希隨時於各該業户處婉言勸導統乞亮鑒是荷 
[沿浦駁岸工程之近訊]  
　　南巿沿浦灘築造駁岸因大碼頭以北至方浜口止　經大逹公司建設輪埠故從洪昇碼頭築至南碼頭爲止其中洪昇碼頭至董家渡沿灘三百六十丈之駁岸所需建造工料費洋（每丈以一百九十元計算）六萬八千四百餘元係由上海工巡捐局在經常費内動支其董家渡以南至南碼頭沿灘之駁岸計長三百丈所需建造工料連同小輪運送物料及浮碼頭駁船等費（每丈約需造洋二百四十元）係由濬浦局自行支給兹悉自董家渡以北至關橋爲止之斜形石塊駁岸業於上月底完全告成惟關橋至洪昇碼頭之駁岸因該處馬路面積狹窄改建直形木植駁岸日來督工趕築再遲一個月亦可竣工所有濬浦局籌欵建築之董家渡達南碼駁岸已築至上海醫院附近尚有五十餘丈陽曆年内不及完工須至明年正月底告成昨日工巡捐局將董家渡以北逹關橋一叚之駁岸先行完工情形呈報省署查核矣 
[烟酒聯合會贛分會致北京電]  
　　菸酒聯合會前因財政部擬以菸酒稅抵借美欵曾經發電反對並通告各省分會請爲一致力爭已誌前報日昨該聯合會接江西省垣分會覆函並録寄該分會上國務院及參衆兩院電稿請爲查照其文云北京國務院參衆兩院鈞鑒菸酒公賣華洋歧視困商累民豈爲良稅方謀改革而財部以抵借美欵絶商生命呼籲幾窮存亡所關誓不承認諸公爲國爲民乞賜俯順商情保全兩業無任惶禱江西菸酒業全體叩 
[公布革除忙漕墊捆惡習之省令]  
　　上海縣公署昨奉二十四號省令云江蘇省議會議决革除各縣捆墊恶習案本省長依省議會暫行法第三十七條公布之此令計抄議决革除各縣捆墊惡習案 
　　議案查各縣征收之法以完户自封投櫃最爲允當乃青浦上海南滙各邑往往山猾胥蠧保勾串舞弊有所謂捆墊惡習者捆墊之懸爲厲禁久矣前清嘉慶道光年間經撫藩通飭各縣勒石永禁碑文具在同治九年十年民間以弊未革除續申前請復示禁在案無如吏胥阻設鄉櫃差與保連仍由圖保領串催征巧改名目或爲圩業或稱自領義圖與武陽義圖辦法　異鄉間擾累無窮避捆墊之名仍捆墊之實試晣言之圩業者圖中稍殷實之家或數十畝或百餘畝皆農户汗血金錢所積先則衙胥利用圩業設不願承充圖保每以村民之桀黠接近衙署者歲訂規費乃使承充必以圩業之名擔保不問其願否也圖保遂恃吏胥爲護符於完户則收清於卯期則拖欠吞没銀糧短繳虧空少則數百元多至千餘元一經縣官嚴催遂貽禍於圩業拘提禁押至刑責亦時有所聞妻子哀號痛苦無門呼籲因官廳偏聽差保之言也非責令圩業賠墊不止自領義圖者鄉畏頂圩業之名動色相戒有力者迫而遷徒僅足者不能離鄉耕耘是務大抵圖分小者强充保役苦糧差之需索無饜不得已向漕胥領串包完墊繳漕胥利有義圖美其名曰自領謂其自願將一圖之糧由一人結領又巧設一卯賞二卯賞等名目以誘鄉民墮其殻中者即向之圩業圩分大小愚者攤賠桀者包攬爲民害又日出不窮按青浦之西南各鄉受累最甚通縣爲圖二百有自領者約一分餘佔之一餘則差追捆保上海全境鄉區則顯稱捆業强　數人輪年訂有議約旣承此役敢怒不敢言南滙各圖各團情形亦大同小異他縣必有類此者惟名稱難悉數耳縣知事徒取利便於征收不問民間疾苦惑於吏胥誤漕一語雖有訴告充耳不聞試思鄉民萬無代公署盡收賦之義務而受官廳賠繳之苛累者蠧保猾胥時時利用絶户頑户在在追呼不啻設阱陷人因而傾家蕩産者何歲無之積習相沿牢不可破胥吏之取巧收規固把持有術而縣官之玩視民瘼豈整頓無方共和時代更不應有此罔民之政也應請省長令飭各該縣將捆墊積弊永遠革除不得再化名朦混庶劃一征收以甦民困謹議 
　　辦法（一）縣知事奉到省令後空文一紙悉照行自封投櫃第四鄉適中之地或仍以區域遼闊分櫃多費爲詞恐各縣敷衍從事一出示通告了之吏胥之窟穴如故弊根不去猶　百餘年來嘉慶道光之例也至言水無魚地保不願充役致有礙征收固也第各區向有圖田貼費圖保不枵腹從公何患無承充者工食旣給專事領催使差不與保連串不落差手放櫃數日玩户方始差追庶無自領賠墊之虞各能掣串安業（一）宜清的欠貼圖旣定保責須專凡頑不奉法各糧户由保開列名姓禀縣嚴追不得復蹈從前丢串包惡習縣奉省飭他日縣議會同復知由省會議决著手進取較易爲力必再就各縣情形協商辦法爲人民苦痛積弊務絶根株亦刷新政治之一也 
[足球奪標比賽之消息]  
　　東方各大學校足球奪標比賽屢記本報上海部分已經五次比賽結果如下十一月十一日南洋往約翰南洋勝二球約翰勝一球十五日南洋往滬江計南洋勝九球滬江勝一球十八日約翰往滬江計約翰勝五球滬江勝一球二十五日滬江往約翰計約翰勝七球滬江勝一球以上五次比賽滬江被敗於南洋約翰前後共四次已完全失敗南洋勝約翰一次尚有第六次之比賽爲約翰往南洋兹悉今日（九日）下午二點半鐘準在徐家滙交通部工業專門學校（南洋公學）操場舉行聞各團體擬往觀者甚多又聞今日下午一時半交通部工業專門學校（南洋公學）發起野外賽跑聯合上海各校在該校操場出發經過附近鄉村各路越溪跨鐵道約四英里回至該校操場而止並有銀盾一面以奬得勝之校又有金銀銅牌三枚以奬個人云 
[社會主義講習會事務所通告]  
　　社會主義講習會事務所昨發通告云公啓者本講習會已租定靶子路八十七號三樓爲事務所並訂定章程按期辦事現擇於十二月十號下午二時假座海甯路三德里冠羣女學舉行第一次講演會是會舉定發起人謝英伯君演說（社會主義研究之必要及本講習會之目的）會員英人傑克森君演說（人生與敎育）皆於本主義透切發揮不留餘藴務乞多約友人惠臨指示一切是幸 
[工商研究會正式開幕有期]  
　　工商研究會假樓外樓屋頂花園創設國貨陳列所已於本月初九日先行開幕現該所主任徐春榮以日來各工廠商號將所出貨品送所陳列者日形擁擠因商請該會正會長楊小川備函通告各會員訂於前晚（七日）開臨時會提出議案如下（一）陳列所可否與國貨維持會合併（一）陳列所正式開幕日期應决定門劵如何辦法（一）出品人要索長期證劵如何對付（一）陳列所當添置生財以及零星雜物所需費用應否預撥若干以便應用以上各題聞尚未完全表决惟陳列所正式開幕之期已定於古曆十一月二十三日（星期日）舉行云 
[華商保險行之會議]  
　　邇來本埠南北之下脚飛花廠屢有失慎情事雖均保有火險其中頗有縱火圖賠之嫌疑且皆華商保險行保者居多各華商保險行特於前日邀集同業討論决定嗣後如有不殷實之下脚花廠投保者一概不保以杜後患 
[尚賢堂之勝會聯翩]  
　　法租界霞飛路石牌樓尚賢堂於前昨兩日爲蘇州武陵女學無錫振秀女學本埠民立女子止學開繡品展覽競賣大會此項繡品多由巴拿瑪得有特奬而回其工程刺繡花樣設色靡不精巧兩日中之往觀購取者頗多該堂爰擬再爲展期三天（即今明後三日）均於下午開會至禮拜一晚截止並於禮拜一（舊曆十七）下午兼開第二次中外商務聯合會四時前請來賓參觀陳列所四時茶叙爲中外商界介紹聯絡五時討論商業實地之進行該堂爲中國商工學界力求發展不憚勞費其苦心厚意洵可感也 
[寰球學生會歡迎新會員]  
　　寰球中國學生會舉行第六次徵求會員會已於十一月三十日截止徵得新會員頗不乏人今晚七時該會特開歡迎大會俾新舊會員彼此識荆藉以聯絡情誼現已柬邀同人到會聞所定秩序大略下（一）主席致開會詞唐紹儀君（二）徵求團長報告朱少屏君（三）全體攝影四唱歌郭志超女十（五）國樂張　雲君等（六）幻術李松泉君（七）四人合唱凌女士　女士郝伯陽君吳崇眞君（八）鋼琴獨奏郭志超女十（九）幻燈凌文之君（十）茶點散會 
　　又該會夜校於今晚六時請中華書局英文部主編張士一君演講英文自習之方法昨晚該校長徐紉蓀已通知各科學生届時一律到校矣 
[奠祭任麗芬女土預誌]  
　　無錫任麗芬女士對於敎育頗具心熱歷任各女校敎務并創辦智競女學一所於本埠卡德路正擬擴充校務造就多數女界人才詎料天不假年竟於去冬逝世本月十七日爲其一週忌辰聞其同志等定於是日假海甯路錫金公所開會奠祭并備各有項紀念品分贈 
[省委查勘烟苗之出發]  
　　查勘南滙川沙奉賢松江等縣烟苗之省委龔應鵬趙師鼐昨赴道尹交涉等署謁見禀辭出發前往各處查勘 
[財政廳催繳稅欵]  
　　江蘇財政廳長查得上海稅務總公所經征之各項稅欵自上月一日至月杪爲止未見彚解清楚特令吳廳長將前項稅收各欵迅集彚解來省以憑報部吳廳長奉令後已轉催所屬認稅各機關迅行分别繳呈稅欵矣 
[照録江海關布告]  
　　江海關昨出布告云案奉總稅務司轉奉稅務處令飭自民國六年一月一日起柴薪出口每百斤征正稅關平銀一分木炭出口每百斤征正稅關平銀三分復進口者均折半征稅等因轉行到關奉此特此布告仰各商人等一體遵照可也此布 
[步兵操演野戰]  
　　步兵三十八團團長馬鴻烈近規定每逢星期一三五日午後二點至四點鐘由所部之營長督帶下級連排長等率領士兵前往附近鄉間操演野戰昨已通飭所部各營長遵照矣 
[修砌梭子弄街道]  
　　上海工巡捐總局朱局長查得上海巿中區登雲橋南梭子弄街道年久失修凹凸不平是以飭匠於昨興工下鋪瓦筒路面翻砌片並築陰井數只限期竣工以平道路而便行人 
[輪充地保舉代之不准]  
　　閘北二十七保十一圖地保向由三捆首輪充每年於六月間更換接替本年因臨充之周瑞文欲舉沈甘棠自代經上海縣沈知事批斥不准故仍由周自行承充業於上月二十五經代理上海縣景知事諭飭接充矣 
[盜犯解送檢廳]  
　　四區四分所拘獲圖刦北新涇王姓家未遂之盜犯冷金潭一名解經司法科供出同黨黄洛四陳秉生二人已記昨報兹悉此案昨經李科員復訊一過判冷移送地方檢察廳核辦 
[燼餘貨物之復燃]  
墨克登路十六號門牌陳立橋所開之餘泰油花棧保險起火延燒黄誠記木行甡泰押店等樓房五幢平屋兩問曾誌前報詎前日下午該花棧焚餘之貨物内又復起火經租界救火會到場救熄當在花包之下檢出硫磺三麻袋捕房以此項危險物品向禁收藏該花棧不應藏此物料經救火會領袖西人魯意師摩叫貨行哈爾賓路捕房各取去硫磺一塊以憑考驗再行核辦 
[胡家木橋倒斃男尸]  
　　昨晨胡家木橋附近地方倒有無名男尸一口當由該處地保查見尸身似有傷痕恐有别情立投地方檢察廳請求相驗當經林檢長諭飭聽候派員蒞驗 
[汽車撞斃人命案]  
　　住居貴州路逢吉里一百二十六號屋内之蘇州人榮爵清在南京路貴州路口被某西婦之汽車撞倒碾傷身死業經中西官驗殮並將汽車夫陳桂明傳至公共公廨訊供交保候傳齊人證再核在案昨晨復訊據九百四十八號華捕周桂生上堂禀明目覩被告在熱閙處開車甚速死者不及避讓致被撞倒車輪在其頭上碾過當時腦漿流出頓時殞命等語並據尸妻童氏偕女順寶投稱死者已年逾花甲死於非命求請伸雪英領康君得供即向車主西婦勸諭酌給尸屬撫恤該西婦堅不應允康君商之王襄讞諭令尸屬另行具禀赴英按察使署呈訴汽車夫陳桂明仍着交保候示 
　　花會生涯之熱閙 
　　著名流氓三十六個黨繆阿玉及賣燻臓肚子之小弟等住居新閘捕房境内平橋路錦順里内專在新閘一帶開設大成花會廠爲花會中之大機關分派各航船四出糾賭竟敢於茶坊酒肆稠人廣衆之中高談闊論嗜賭輩多受其愚爭以金錢擲諸虚牝翼圖僥倖於萬一故日來該廠每次開筒收數有五六百元之多爲害地方實非淺鮮也 
[輪船上獲男女拐匪]  
　　救濟婦孺會偵探余杏鏞虞占順王緯文余長林等昨在太古公司山東輪船上查獲著名拐匪王永全拐得二十歲常熟婦人王陳氏上海拐匪季金金拐得十四歲蘇州女子妹妹丹陽拐婦李張氏拐得十七歲蘇州女子鳳貞均擬拐往各埠販賣漁利經该探等上前盤詰均言語支吾當即一併拘送水巡捕房轉送地方廳訊究又該探等在淡水輪船上查獲拐婦周查氏拐得三歲無名男孩一口并送檢察廳訊究 
[尋獲逃妻]  
　　周桂林住居胡家木橋其妻孫氏日前被鄰居劉萬標誘逃由周尋獲一併扭控五區二分所轉解司法科押候究辦 
[婦人供訴私逃之原因]  
　　林魁記顔料店主林文藻投法公堂控稱髮妻林項氏名三妹於本年二月問被三妹之後父項月庭及伊母項徐氏引誘逃逸並被捲去金鐲金戒衣飾等物前已具控在案今偵知三妹由伊母携至南滙縣鄉間宋方周家藏匿報捕飭探將三妹方周一併提案三妹不守婦道求請離婚惟捲去衣飾須請追還宋方周供三妹由陶連生送至民人叔母處寄養並非住在民人家中前日民人乘船來申適林文藻與三妹亦乘此船回滬民人與三妹稍爲問答林心疑民人與三妹有姦抵申後被林扭控捕房此事與民人毫無干涉請察項三妹供成婚後丈夫之胞姊阻止丈夫與婦人同房向詢理由夫姊言我之面貌比你美麗胞弟豈肯愛你後婦人心不甘服稍向理論即被夫姊兇毆喉間被剪刀戳傷無奈出外由男宅原媒陶連生送往南滙宋方周叔母家中寄養婦人往南匯之事母親不得知婦人因被毆傷故將金鐲兌洋延醫診治價洋均已用去金戒等物已在南匯交與丈夫取去是實林文藻之姊林氏亦投案聲稱胞弟在南滙將三妹尋見來申先住客棧中三妹着人邀女子前去故女子至棧中向三妹盤問究係何人誘逃而三妹則稱婦人被其兇毆多次畏懼不堪豈肯邀其到來之理實係夫姊自到棧中囑婦人到堂時須咬定被母親拐逃並言如能聽我言語以後决不再將你凌虐等語法副領事德君問林氏曰汝弟與三妹係屬夫妻汝弟亦非幼小之人何以要汝出面干涉該氏語塞德君以林氏毆打弟媳屬實大加申斥令退項月庭供三妹如何至南滙民人並不得悉項徐氏供女兒已經出嫁如伊夫家願領即領不願請堂上公斷中西讞員判項三妹不應私逃着押三月期滿　堂擇配所得財禮多寡均歸林文藻具領宋方周項月庭項徐氏一併開釋 
雜評二 
[革除捆墊之前提（庸）告省議會]  
　　差保捆墊忙漕之害身受者類能言之今得省議會之爲民請命省公署之稗政力除此後自治機關成立地方之監察益密不至如前清時代之空言禁革固可斷言也 
　　惜者省所可會諸君祗言革除捆墊而革除捆墊之前提尚未籌及前提維何則多設鄉櫃是也欲糧户之完賦一律赴櫃投納斷匪一縣僅設二三糧櫃所能有濟否則捆墊雖除而鄉民之納稅者輒須奔波數十里以外食宿有資舟車有費其困累正與捆墊之弊害相等况乎忙漕之輸將正附稅而外征收有公費限外有加征官吏苟有良心自當稍予人民以便利耶 
專件 
[公共租界東區地價表]  
　　公共租界東區ＡＢ兩段内之地價近由不白爾與賀爾斯兩君重行估定作爲日後徵稅之標準工部局已發通告致各地主設有抗議可於三十日内提出今將所估地價按照道契號數排列於後（下列地價以銀一兩爲單位） 
道契每畝道契每畝道契每畝道契每畝號數地價號數地價號數地價號數地價尚有地價表接排第十二版 
 
 

Page 12

 
 
道契每畝道契每畝道契每畝道契每畝道契每畝道契每畝道契每畝道契每畝道契每畝道契每畝道契每畝道契每畝 
號數地價號數地價號數地價號數地價號數地價號數地價號數地價號數地價號數地價號數地價號數地價號數地價 
 
 
 

Page 13

 
 
   
 
 

Page 14

 
 
自由談 
游戲文章 
[抄襲家傳] [  天虚我生]  
　　抄襲家不詳其姓氏化名極多不勝枚舉嘗見其所用名刺纍纍横列如戲班中請客點戲之朝笏類皆影戤時下小說家名人幾無從擇一而稱或謂其人在前清科舉時曾爲謄録生遂以謄録生稱之生年未冠每作文輙取小題文府直抄師傳知之亦不斥責但加密圈不改一字人或舉告其師曰文字固佳吾豈能吹毛求疵加以塗抹且同題之文不止一篇獨取此一篇而抄之孺子固有識力也生聞之意大得後應科舉亦以抄襲大學之道一篇獲售其父擬刋硃卷以作抽豐之用生始以實告謂硃卷一出是不啻揚其醜也然書肆中所刋闈墨已出版乃謀於父盡數收買付之一炬書賈以銷數暢旺乃復再板三板印之不已買之無窮而生之産遂破無以聊生乃充謄録且復異想天開創造一種投時利器用桃花紙書蠅頭字專供一般童生應道試時夾帶之用頗受歡迎一生固能文於提覆場適得合題之夾帶一篇詞　紛披聲調圓熟視已作固高出萬倍欲勿用顧終勿舍遂竟抄之卒被貼出其父大恚施以夏楚生遂慚愧自戕其父乃以誤人子弟及詐欺取財控生生乃棄業而逃時方變政科舉亦廢乃習簡字爲議會會場之速記生居頃之議會解散適海上雜誌風行懸賞徵稿生路遂廣專取舊書陳報以及巿上不通行銷之小說大抄特抄分投各處雖亦有被識破塞之字麓中者然被朦過一時居然獲售者則一字恒得五銖蓋其選擇而抄者必佳作也生乃儼然以文學家自命遇人輒自道其别號人聞之亦以生爲名下士也遂有與議婚者生於是而得妻且爲齊髠之贅並有某校聘爲敎員生意欣欣然益自奮勉治其故業凡十年前所出之小說雜誌無不搜羅以供選擇而尤取其釁花一現無復流行之本不惜重資購之謂一本可以得百利也一日方與其妻計算謂本月應得酬資爲數匪細金價方廉當以置備飾物爲卿助粧其妻大喜乃即駕言出遊恣所欲者悉購取之令送至家約以陽曆歲終付值而劇場餐館飾舖衣肆中爲數尤鉅然以預算計之出入固足抵也生亦沾沾自喜且於校中誇示學生謂投稿亦猶投機事業凡爾諸生亦當奮勉以步其塵方雄談問而送報人至諸生各手一紙各以先覩先生之大著爲快則見報上刋一小告白云某某君鑒某日所登某稿查係抄襲某某已刋舊作所有酬潤合即取消諸生譁然曰某某君非卽先生之别號耶生視之果然慚沮無人色敗興而返則郵局退回之件積如束筍均附一函云大著遣詞命句警練異常至所欽佩惟恐亦如某稿抄襲而來則登出後再予聲明似於足下名譽反覺有碍用特割愛退還云云而其夫人所撰一篇亦在其中其妻大恚謂爲不白之冤廉恥且被喪盡誓與離婚生由是名譽掃地不齒於人而劇場餐館飾舖衣肆中人則猶各手帳單一紙登門指名而索然此抄襲家則已成無家可歸之人矣君子哀之故爲之傳 
　　右傳一章非有切指之人讀者但作社會小說觀可耳惟近接來函頗有舉發某某爲抄襲家者栩以忠厚待人故未直揭其名抑且引爲自愧蓋天下有字書栩固未能一一讀也特是一經披露衆目昭彰求榮反辱亦徒自苦鑒於謄録生之　辱　亦可以已乎 
詩話 
　　余族叔祖簡齋先生以白袷之文人丁紅羊之浩刦身經世愛不求進取寄情吟咏以終其身惜余生晚不獲追侍詩壇親炙敎　嘗讀其樹萱室詩集風情旖旎纎穠得度如無題云記得初廻　女眸兩當衫薄兩眉修倩他弱弟呼相見道是雲英說怕羞『連理無緣心已灰又從夢裏共徘徊何當一叩藍橋嫗覔取伊行意旨來『賀梅黼卿新婚云本來梅福才清絶賦到催妝意自如好是風光三月二萬千花擁七香車『桦燭雙行照影清未曾却扇各含情嬌癡小婢關心問是否檀郎喚黼卿『舊姻眷作新姻眷情誼應知分外加我欲爲君尋故事鏡臺原自屬温家（新郎係姑之子）郎君消瘦腰圍細叮囑佳人好護持從此閨中添個伴一吟詩句一調脂『綺思綿芊流芳口頰說者謂有玉谿風度云[  李癯梅] （二） 
笑話 
　　某生初習地圖依原本放大二倍畢乃於其隅註『放大形』三字 
兒問母曰世之最長命者何物母曰莫若龜兒曰然則　禱阿父爲龜[  逸塵] （一） 
小說 
[言情小說妍媸鏡] [  常覺小蝶合譯天虚我生潤文]  
　　第十五章（三） 
　　時二人均笑一則爲厭憎而姑母則爲妬　曼睞笑曰姑母汝身體佳而面色尤佳姑母笑曰謝汝特恨不能以汝祝我之言還以答汝蓋汝日來面色殊憔悴也曼睞復微微一笑曰姑母言當吾面固自幼即黄瘦實則凡人面色孰有能及姑母哉姑母喜而二人相見之常套亦畢若我與姑母則固望望然遠之而姑母亦不親我唯與曼睞則大似狸奴之弄其兒時復互相抓弄然其笑容固無一時去其面也時侍者捧盤入中貯信函無數曼睞時已戰勝姑母立前以迎侍者盡取其信口中言曰姑母有人以信致汝矣予亦有其二而柰梨則一侍者莊容曰此一函亦爲致密斯柰梨者曼睞曰知之柰梨此蓋爲路易商店帳單故予不願煩汝此函則似亞琪塗鴉汝可讀之姑母自後呼曰密斯曼睞汝苟得暇請將吾書亦授我一讀曼睞復一笑亟曰知之但姑母目力遜吾當代爲誦讀而姑母聽之如何姑母冷聲曰謝吾甥盛意唯吾有信吾當自讀初不願假手於人其語蓋譏曼睞取路易致予一函也曼睞乃盡以手中之書投之姑母懷中曰書盡在此願姑母一一讀之若能代爲一償路易之帳單則尤佳言次竟去又返身向予曰柰梨亞琪來書何言願汝少頃告我因自出室去嗟乎讀者吾身自來英倫大似罪犯之受流刑充配荒島今得亞琪手書乃如乍見骨肉寸心喜躍又復酸楚亦不自知其何故時予眼光之中似見亞琪垂釣於柳陰之下而野舍中萄葡一架方且發爲　花吾父拈其白髯卽坐於其下讀書已而此影漸滅幻爲少年臥病於斗室之中懨懨之態大似怨我薄情嗟乎嗟乎涯角茫茫不知今世尚有見汝之時否也吾前乃誤怨汝矣 
 
 
 

Page 15

 
 
汪笑儂 
現已到申即日登台 
汪笑儂君于辛丑年問在上海曾經消閒報取爲文榜狀元北上後聲名大噪日本九州日報比團十郎加以月桂冠美國新聞則以君之劇具哲學之原理心理學之作用中外馳名無庸追述民國元年君從事於通俗教育經直隸教育司長蔡任爲戲曲改良社副社長一年蒙現副總統馮兼任民政長特委改良戲曲練習所所長改良舊戲編輯新劇不下數十齬社會歡迎達於極點入京後鑫培亦推許其字句韻自愧佛如本園主人托友聘請大費手續今撥冗來申特此預先披露想顧曲知音諸君子心表同情之歡迎也　園主白 
 
 

Page 16

 
 
   
 
 

Page 17

 
 
新自由談 
短篇小說 
[滑稽短篇行裡去（繫鈴人）]  
　　這一天許三也不去討飯却走到曠野地方來自已笑道我知道他們四個惡徒今日結了隊伍定然又到那裏搶劫去了我只要在這裏等他總分他們一點兒肥得沿門求乞去想着便向路旁的一張長椅上一坐那　太陽已向山背後躱了下去却又露出半面在那裏窺人樹頭上的老鴉都從外面飛了回來呀呀的噪個不了只那四個人却是信息杳然還未見來許三不覺焦急起來暗道不要那批狗男女繞道向别處走了我可不是等一個空嗎看來這種横財倒底不是我們這等窮鬼應該有的不如去到馬路上的弄頭弄尾討幾個銅生司買支强盜牌香烟吸吸倒還落得實惠想着伸個懶要正想立起身來要走忽聽得樹林背後有幾個人在那裏低低的說話仔細一聽正是那一班人因使霍地跳起一手挾了打狗棒靸了一雙前通後爛的拖鞋躡着脚步輕輕走過樹林背後只見樹根旁邊果然蹲着四個人當　擺着一個大箱子裏面堆滿了雪片　的鈔票還有許多洋錢放着寳光燿燿射眼許三暗道果然不出我所料竟自做了賣賣在這裏俵分了我若插進身去至多也不過分了他五股之一還有四股眼睁睁的看着他們拿去可有點氣他不過倒不如趁着機會把他們一個個的結果了倒也乾净想到這裏那一股惡氣早熱騰騰的向苦膽裏鑚了出來舉起打狗棒向那四個人頭上撲撲撲撲的四下那四個人猝不及防竟是腦漿迸出倒地死了八隻眼睛却還睜睜地望着一箱鈔票只已没他的份了許三只一喜幾乎發了狂眼望着一箱鈔票却没了擺佈心想我難道背了這箱子走嗎還是單拿鈔票或是運洋錢也擄了去看這箱子是鐵做的一個人萬背不動鈔票數目又多兩隻手萬捧不起洋錢更是累墜愈加不必說了心慌意亂了半嚮也打不定一個主意來（明日續完） 
[家庭常識]  
　　鑰樣西式鑰匙每有正副二具即遺失副者仍在惟用副柄時恐再有遺失可用厚紙照式剪成一枚作爲底樣將來或須配置不失分毫旣可省時又得免匠人之故意刁難矣（栩按不如用石膏製一模型尤不爽毫釐法用石膏粉以水調之成泥鋪木板上以玻璃壓平之乘軟即置鑰於上使陷入泥中烘乾取出即成陰模） 
　　養花盆花無須辛勤灌灑祗問日連盆浸置淺水中一二句鐘水氣卽由毛細管或底孔透入可免遇潮遇乾之忠又瓶内插花先於水中入嶮少許雖無根株花朶籍枝幹吸收之力可常鮮豓不即凋謝（栩按無論草本木本但於折處燃焦亦頗耐久） 
　　省煤法據泰西格致家最近試驗將煤塊先浸於鹽水中燃時不見烟　亦無甚灰燼果爾亦節用之道也（栩按火爐用燃煤卽當先用水浸濕不獨省費且轉易燃蓋水蒸氣足以代吹管之用也）（元元）（二） 
詞苑 
[瑶花題紅梅花館讀書（温倩華）]  
　　冰心鍊月仙袂凌霞伴窻幽寂羅浮小築攤卷久芳意冷凝瑶席者般清福問誰道幾生修得看碎瓊飛落林梢點上添香人額绛雲萬軸牙籖更嚼雪餐花斯樂何極倦抛緗帙長嘯處鶴夢驚回香國逋仙老去算只有先生同癖恐舊盟誤了春風收入畫圖三尺 
[筆記令孟嘗（羞鳴）]  
　　今孟嘗者非戰國齊以君稱亦非漢時以姓名著特伉爽有任俠風豪逸有君子氣感倚署衆而特錫以是美名耳孟嘗爲浙鄞産家近城十里外某巨鎭鎭居人數百家而同一姓曰周周固是鎭望族也遠祖傳有隱德善氣積葱葱然故枝葉獨蕃茂而孟嘗爲諸周中老長房世以耕種致富至孟嘗父乃出賈於滬多所獲家益振宅第連雲阡陌交互僕婢成羣雞豚遍野孟嘗年寖長延名宿敎之讀父謂師曰吾有子期讀書明理作文逹情功名非所屑得失任之孟嘗因得縱觀博覽胸次洞然屬書綴辭下筆纚　初不爲帖括所困迫十六青一衿絶意進取居恒好結納外似無涇渭而中則條理分明然遇人急則又無所重輕一以力扶之中年父喪母大家女知禮範見其子之克肖父風也事無大小悉恣孟嘗爲之妻又淑孟嘗故愈益得行其志清之末造四方多水火災有議賑卹者率首署名多予無所吝晚年悟佛理精博念人生如寄惟業隨身已垂垂老子誠實足保家安用此多貲賈禍爲家每日必豐其饌中午設之聽事族戚朋友恒來就食始三四席久乃增至十餘席以爲常每席四簋不分上下等均以客視之晚亦然客來遇食則食食旣則去苟有事欲白主人僕通焉立予接見怡聲酬答貧富之迹除值慶喪婚嫁則有贈數年後有不遠十里自城而鎭者于于然曰某宅就食去某宅就食歸余族祖曾令鄞知周賢爲旌其門罷官返猶津津稱道之謂是乃不愧平等主義惜世少其倫比耳今孟嘗死久矣其紹其志濟人不倦而家亦不衰孟嘗名逹字貫經余族祖述當時邑人多以今孟嘗稱周君吾紀其事亦姑孟嘗之云爾（一） 
　　附告悲世插畫之（二）爲』現今之内務總長席『（三）爲』黄蔡爲民國元勳宜國葬禮『（四）爲』五國借欵成日後國民之負擔『此類插畫歡迎投稿一經刋用酬潤照筆記業話例作一千字奉酬 
 
 
 

Page 18

 
 
   
 
