# 1922 - 77 - 4917630

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[破産形勢（冷）]  
　　破産形勢豈待今日而始成自偷天換日之財政家一一上台破産之局早已不可免兵不裁而反增債不還而常展破産之局早已實現豈但形勢 
　　然而今日始有此破産形勢之說者何也蓋以前尙屬信用之破産而今後即來實際之破産也以前尙有惟恐破産之心今後即欲不破産而不得也我嘗有言中國之財政必至破産之後而或能整理猶之中國之軍隊必至大戰之後而能裁撤中國之人心必至大刧之後而或能挽回蓋如俗語所云不到黃河心不死也然而所謂或能者尙非必能之謂特在此未曾破産未經大戰未遭大刧之前决無整理裁撤挽回之望耳 
[國内專電]  
　　北京電近十天院部接索餉電總數爲三千餘萬典賣巳凈無法再籌周家彦召司廳商辦法衛渤提開源辦法整理印花官産所得關稅李景銘謂官産成弩末印花指定債欵基金所得在萌芽關稅需時均不可靠每月度日費須三百萬鹽餘亦被扣抵債巳呈破産形勢（二十五日下午一鐘） 
　　北京電交民巷以三四年公債發生溢額認明潘復所爲除安格聯巳發警告外要求政府實行懲查弊稅并訂善後辦法又查債結果之犯罪者租界亦不保護照例引度因所犯爲贓罪非國事犯故潘等除逃往無約國外殆無可倖免津電話謂潘復電賀孫中山就總統或將避南（二十五日下午一鐘） 
　　北京電俸軍函索一二月份餉費百二十五萬元（二十五日下午一鐘） 
　　北京電吳佩孚呈院截至二月十八共提京漢二百七十八萬均爲還官錢局前借（二十五日下午一鐘） 
　　北京電昨日戍刻歡迎王寵惠席上王報告華會結果先言先提原則並未錯誤次言魯案二十一條關稅三案結果謂是非功過聽之後世末謂當二十一條結果日本允抛棄南滿特殊勢力及各種顧問權并第五號之撤廢外吾國仍宣言保留其餘各欵與魯案結果同在會議錄登記又關稅自由案提出時列國咸謂中國多收稅而增加軍隊增加内亂此時關稅自由實非愛中國之道故結果分期協定此乃無可如何之結果總之華會所决收回主權及利益僅爲條文而實行時則在我國人自己努力僅依賴八國保障無益也例如裁兵竟不自動而待華會提出希望案巳經嫌遲若國人不自奮則華會今日獲得各利益難保不後日又復葬送之是願國人共勉者（二十五日下午一鐘） 
　　北京電二十四午前十點小幡引田東乙彦西田田北到外部見王正廷唐在章討論膠路撤兵手續華警定本月三十一先開一部到路站日兵先撤周村以西各站第二步再撤濰縣以西各站至濰縣以東則爲最後之撤退嗣定二十七再商日提三項（一）撤兵（二）財産（三）關連撤兵各問題（二十四日下午八鐘） 
　　北京電收回膠澳外部連日與王田會議田首聲明魯無欵可籌請中央擔任開辦經費因之各項問題難以進行（二十五日下午六鐘） 
　　北京電正金總理琥内金平回國銀團代表由京行經理武内和接辦（二十四日下午八鐘） 
　　北京電交行函交部云以金融公債抵押之借欵到期擬卽處分抵押品不要裕通股票作代替 
　　北京電有（二十五）閣議董鍾缺席交部變通技術官叙補辦法可决僑俄華民饑困待賑交賑務處會商僑務局妥辦國院一廳四局經費請由關稅月撥二十萬兩交財部彙案辦理張文生請裁皖北鹽稅撥充新安軍餉交鹽署核辦 
　　北京電明日（二十五）午後二時軍警政學各機關在公園開交涉鹽餘代表會議（二十四日下午八鐘） 
　　北京電將有令派汪榮寳補簽國際聯盟之禁止販賣婦孺公約但世界之加入斯約者須廢除娼寮營業及撤廢蓄妾制度吾國能辦到否（二十五日下午一鐘） 
　　北京電張作霖電參陸部奉天改編軍隊計共十二混成旅請中央正式任命官長作爲國軍 
　　北京電張懷芝督魯鄭士琦等表示反對政府巳作罷論田在京日昨見人面有喜色（二十五日下午六鐘） 
　　北京電丁乃揚電部蘇省年虧軍費五百萬督軍擬在兩淮食鹽附加每包六角巳否經署所核准請示（二十五日下午一鐘） 
　　北京電查債會地檢廳函財部索張弧收支各欵並將鹽餘收支抄送查核（二十五日下午一鐘） 
　　北京電盧永祥電院再催蠲除漁鹽苛稅恢復前淸成案 
　　北京電蘇督長電部加委陸守經爲滬電局會辦（二十五日下午九鐘） 
　　北京電交部令鄭鴻年充魯案善後交通委員會長王景春權量爲理事（二十五日下午九鐘） 
　　北京電湘臨湘等商會呈部請令鄂茶稅局遵照寳塔洲釐章扣收湘茶（二十五日下午一鐘） 
　　北京電徐諭王寵惠收回領判權宜籌備務於星期二就法長職 
　　北京電張景惠今晨七點到京入府報告仍無解决時局辦法 
　　北京電汲金純今午到京 
　　北京電車慶雲來京係代表吳索餉（二十五日上午一鐘） 
　　北京電外息永州又到粤軍二營連前共四營（二十五日下午一鐘） 
　　北京電湘探報孫文北伐前隊已抵昭陵地方各團體開會歡迎趙恒惕急開軍事會議用投票選舉式贊成北伐有一百五十一票投中立票十四人主張投北者四十餘票趙現巳準備軍隊戰事甚急　　北京電孫巳决定出兩師一旅攻贛並以李烈鈞爲攻贛總指揮 
　　北京電奉訊張作霖新又添招十二旅巳編成（二十四日下午七鐘） 
　　北京電周家彦因經手三四年溢額公債被攻擊甚力（二十五日下午一鐘） 
　　北京電將有令孫壽恒爲杭關督　　天津電報載潘復爲京檢廳拘押 
　　天津電奉軍蔡樹德所部第四旅全部開入關内直南境内駐紥 
　　天津電趙倜派黃某赴奉銜有秘密使令　 
　　天津電前日大風京奉小工票車開至山海關凍斃小工三百人 
　　天津電僑工局嚴禁販賣人口出洋（以上二十五日下午三鐘） 
　　漢口電財廳向黃陂銀行借四十萬元巳滙三十萬至洛 
　　漢口電吳向漢口轉運公所借欵二十萬元利息一分六釐從八月一日起以該所運費扣還 
　　漢口電鄂省商會聯合會定有（二十）（五）開籌備會推舉幹事 
　　漢口電襄陽道尹熊賓敬日來省報告考查襄鄖各縣吏治 
　　漢口電軍署軍需課長王連城赴津向曹商籌二十四五師軍餉曹允撥十萬元餘由鄂撥王敬（二十四）巳返鄂（以上二十五日下午七鐘） 
　　香港電盛傳朱慶瀾已抵粤 
　　香港電陳懸賞二萬元緝擊鄧鏗兇手及主謀每名二萬元 
　　香港電李福林養電陳炯明言去各職部奉令集中韶州近桂林來電催開拔入湘懇示方略并乞鈞座到韶檢閱部隊（以上二十五日下午五鐘） 
特約路透電 
[美參院批准太平洋條約]  
　　二十四日華盛頓電參議院以六十七票對二十七票批准太平洋條約 
　　二十四日華盛頓電太平洋條約巳由參議院批准附以保留條件聲明美國了解此約不連帶武力之約朿亦不連帶盟約及加入任何防衛之義務 
　　二十五日華盛頓電民主黨參議員投票贊成批准太平洋條約者十二人共和黨參議員投票反對批准者四人 
[美國對歐態度之異議]  
　　二十五日華盛頓電參議院領袖漸知美國對於歐事之不規則地位巳諷勸總統勿進行目前對付協約國之間接方法現聞總統方考慮派一美代表參與賠償委員會之事 
[英國海軍預算案之辯論]  
　　二十四日倫敦電下院今日通過海軍預算案辯論時海軍少將蘇特氏就十年内無戰爭之說發揮反對海軍預算案之意見謂經費過多且現造之戰艦至年後將成廢艦今若停造戰艦並不弱海軍之力至於海防儘可以潛艇與飛機擔任之愛梅立氏答稱政府並不欲對美或對日籌備戰事但戰艦仍爲海戰之關鍵故未便使戰艦遠遜於他人海軍部深知飛機價值擬多置之愛梅立又稱預算中所列各項經費係依據華會海軍公約卒可批准之假定而編配者海軍公約必可批准但若不幸未被批准則全部預算皆須修改而經費將不能减矣愛梅立又曾言及威海衛事謂因華會之結果希望於數星期内將威海衛事辦理完畢 
[貝爾法斯之新暴舉]  
　　二十四日倫敦電昨夜貝爾法斯有武裝者若干人衝入某酒肆主人之家將主人及其子五人又僱僕一人從床上曳出一一槍擊之當塲擊死五人餘二人傷重垂斃 
　　二十五日倫敦電貝爾法斯被害者爲麥克瑪恒氏其家皆奉天主敎 
　　二十四日倫敦電政府因受爾蘭時局嚴重巳電請南北愛爾蘭領袖高林士氏與克萊格爵士來倫敦會同英政府透澈研究時局 
　　二十四日倫敦電愛爾蘭條約議案巳經審查完畢上議院採納修正案許北愛爾蘭俟愛爾蘭自由邦憲法通過後再行决定願否加入自由邦按原議爲自條約議案通過後即須决定此修正案曾豫得愛爾蘭臨時政府之同意加森爵士等對於更改原議大起反對謂政府欲將界綫問題暫行擱起俾容南愛爾蘭繼續施行攻殺暴動藍思唐爵士居間排解勸加森爵士等勿固執反對 
　　二十五日倫敦電昨日貝爾法斯之暴舉較諸休戰以前所行者最爲蠻野羣衆爲之忿怒但又恐互相報復不巳將迫令英政府不得不以軍隊占據騷亂區域果施此舉和約將蒙不利之影響政府巳邀克萊格爵士與高林士氏同至杜白林足證政府亦以時局爲憂各報今重懇南北愛爾蘭立卽互開會議蓋覺僅能以一種休戰方法挽回危殆之發展也北政府今初次召集特别警士全數三萬人破壞邊界産業之舉動仍進行不止自哇區拉克洛起至開里登止今處於水深火熱中 
[英船工亦將停工]  
　　二十四日倫敦電　船業職工聯合會開會時各代表决議僱主若不將實行減輕工資之期限展緩則船廠工人應於星期二晚一律停工以待投票表决按僱主前定星期三日實行減輕工資 
 
 

Page 5

 
 
   
 
 

Page 6

 
 
特約路透電二 
[英機工之停工]  
　　二十四日倫敦電機器業工人投票之結果贊成廠主要求者四萬九千五百零三票反對者十六萬四千七百五十九票各職工聯合會大約將有大半停工 
[印度之預算案]  
　　二十四日德里電本年財政所短之欵巳减少英金三百萬鎊來年所短約二百萬鎊蓋立法議會通過財政議案之修正文准以備贖回紙幣之某種欵項作爲入項之故 
　　二十四日德里電海萊爵士今日在國務會議聲稱因立法會處置預算案之態度而起之事狀雖極不美滿然印度政府巳决計接受立法會之决議此非爲財政的理由但爲一般的理由 
[英美船隻之閒置數]  
　　二十四日倫敦電英國及外國船隻現閒泊於英國三十六處口岸者逾二百萬噸内有一百九十萬噸係英船計英國船隻共一千八百萬噸而閒置者佔二百五十萬噸美國航業親此尤劣美國標凖船隻共一千二百五十萬噸其中閒置者多至五百萬噸而私人所有船隻則尙未計及 
[各國近事記]  
　　二十五日華盛頓電當道宣稱政府希圖使礦主與礦工開會未能如願四月一日起之罷工恐難挽回 
　　二十四日巴黎電希臘巳承認法國提出解决愛斯波瓦爾號輪船案之條件賠償船長損失及給付貨物價值　　二十四日東京電總預算案巳通過帝國議會定明日休會 
　　二十四日東京電墨爾邦號輪船之火巳熄未受重大損失 
國外要聞 
[德國特約通信（王光祈二月十二日）]  
　　鐡路罷工與官吏生活 
　　吾此篇通信所紀載者不過欲報告德國最近所發生之鐡路官吏及工人之同盟罷工問題而已夫鐡路工人罷工之事在今日之英法諸邦早巳數見不鮮而國家官吏罷工之舉在今日之中華民國又爲流行時症然則區區德國罷工問題何必勞記者握筆伸紙更何必勞讀者寓目費神然而今日記者竟以此種問題奉凟於讀者諸君之前矣此其故安在蓋以此次罷工問題旣不同於英法諸邦復有異於中華民國實有握律伸紙寓目費神之價值也 
　　何言乎不同於英法諸邦第一·德國官吏素以奉公守法聞於世德國工人亦以勤勉盡職稱於時故鐡路罷工之事在各國則爲家常便飯在德國則爲素所罕聞據德人某君向記者云德國大規模之鐡路罷工此爲第一次雖其言是否可信記者不敢妄加斷語然鐡路罷工之舉在德國實不多見則由某君之言更可加上一層證明矣此與英法之罷工情形不同者一也第二·德國現政府爲中央黨左派首領費爾提與社會民主黨等所組織巳可稱爲「大半個社會主義政府」與英法資本主義政府不同似不應再有同盟罷工要求增資之運動而今日此種運動竟發生於社會主義政府之下此與英法之罷工情形不同者二也何言乎有異於中華民國第一·北京方面之官吏罷工係爲索薪問題而德國方面之官吏罷工則爲增薪問題中國官吏並原有之薪而不能保何敢言增而德國官吏薪水則無不應時而發雖處此金融恐慌之時亦從無拖欠一日之舉（當戰爭之中軍用浩繁政費無出而一般官吏則舉其家中所有之金銀首飾盡數獻諸政府慨庸捐輸官吏旣極信任政府發薪關餉政府亦從不失信於官吏）此異於中華民國之官吏罷工者一也第二德國係因事設官中國係爲官謀事故德國官吏無不有其特殊職務之工作朝夕黾勉從事中國官吏則只有普通簽名之畫到終日對坐談心因之德國官吏所謂罷工實有工之可罷而中國官吏所謂罷工則只無「到」之可畫而已此德國官吏罷工有異於中華民國之官吏罷工者二也 
　　德國此次罷工旣不同於英法諸邦復有異於中華民國故有介紹報告之價值然欲知此次罷工之由來又不可不先知德國官吏之生活德國官吏薪水分爲「基本薪水」與「補助薪水兩種譬如書記官每年基本薪水爲一萬二千馬克其巳娶婦者則加給若干其娶婦而又生有子女者則又加給若干其所加給之數即謂之爲「補助薪水」故現在一書記官之收入（指有家眷者）實際上可得三萬六千馬克之譜此與吾國官吏之薪水不問其家中人口多少如何上而與以「劃一不二」之俸給者大不相同此亦爲外國官吏能廉而中國官吏不能廉之一大原因也德國官吏除郵政電報人員外所有其他官吏薪水大槪分爲四季發給譬如每年應得三萬六千馬克者則每季應給九千馬克卽由政府將此欵提交銀行由該員隨時向銀行領取支用並可在銀行儲蓄生息假如薪水存欵業巳用盡而該員又可以其官吏信用不須抵押向該銀行借欵數千此欵即在第二次薪水存欵内扣除緩急相通易於周轉其在職年久者雖不必升官進級而薪水則逐漸增加譬如同一階級之鐡路官吏其新進人員則每年領薪一萬七千六百四十馬克（指無子女者言）其巳服務八年者則每年可領薪二萬一千八百四十一馬克此德國官吏薪水收入之情形也德國官吏最勤於職務爲世所稱每日天明即赴衙署辦公午後公畢歸家或與其家人從事田間栽種生活或在室中修理一切用具（德人最富於機械學知識幾有舉國工程師化之槪）更以其餘時赴大學聽講或其他公開講演此種有規律又活潑之生活行之終身不稍衰墮此德國官吏之日常生活也每年由官署給假一月以資休息（德國各公署銀行商店習慣給假期間以服務年限久短爲標凖服務年限愈久者假期愈長）並由官署於薪水之外更給以若干旅費（其在各銀行辦事者更由該行指定名勝數處任其該員自擇前往休息所有棧房費用由該行擔任一半並許該員約伴一人如妻室父母子女朋友之類同樣優待以免該員旅行之寂寞）除每年旅行之外更與其僚友時常組織跳舞音樂會之類以資消遣此德國官吏之娱樂生活也德國官吏往往服務終身不輕去職所以决無長官一旦更換僚屬隨而動搖之恐「朝不幸病殁更由國家永遠恤其家室使無凍餒之憂此德國官吏之身後生活也 
　　德國官吏生活旣如此安全愉快眞可謂「只知生之可樂」孰料近來因履行賠欵兩三月之間百物陡漲數倍原有薪水不足敷用所有各公司各工廠之人員業巳先後增加薪水而國家官吏及官營事業之工人則因政府財政困難其所增加之薪水逈不足以應物價陡漲之要求而且上月協約國迫德國限期提出財政預算案所有鐡路郵政等官營事業皆須設法使其收支相抵不准國家加以補助因此之故德國鐡路前途愈陷悲觀鐡路官吏工人要求政府增加薪水而政府方欲設法使鐡路自身營業收支相抵安能應其要求增加薪水之請於是雙方堅持激成此次鐡路罷工之風潮先是去年十二月三日由鐡路協會提出增加工資要求據該要求所希望則政府每年對於鐡路須多支出五六百萬萬馬克之譜事爲政府所拒絶今年正月政府應允每點鐘增加工資七十五非里徐（百非里徐爲一馬克）而工人仍不滿意最近麵包價又將增至十一馬克（原爲六馬克七十五非里徐）生活前途益感困難政府又克於凡有四口之家工人每日增給薪水一馬克六十非里徐以應麵包漲價之需而工人仍不滿意至於鐡路官吏則政府只允每年增薪二千馬克官吏亦大不滿意於是官吏與工人聯合同時向政府提出最後通牒而政府置之不理雙方均走極端鐡路人員遂於二月一日開始罷工爲特約一星期之久遍於中北德意志罷工之後交通旣巳斷絶所有煤炭食糧驟形缺乏國家損失極大人民驚惶不安最後乃由政府承認其要求一部並懲罰其罷工爲首人員此事始告一結朿日前費爾提内閣在國會演說直謂此次罷工爲「官吏造反」並謂無論如何斷不使官吏享有罷工權其憤激之情實巳溢於言表惟此種「硬話」只能出之於柏林政府若北京政府則又無說此「硬話」之權利者也鐡路官吏工人旣得償其一部分之增資希望於是又可維持其相當之安全愉快生活矣而回顧中國之官吏生活則何如 
[美參院通過四國協定]  
　　星報二十四日華盛頓電云參院中四國協定巳以六十七票對二十七票批准計贊成票數超過必要三分之二四票民主黨議員投贊成票者十二人共和黨員投反對票者爲約翰森氏·拉福萊氏·法朗斯氏·及巴拉氏四人至投票詳情先以羅濱遜氏對約文第一欵所提出保證締約國不訂密約之修正案付表决以六十二票對三十二票否决次本約第一欵以七十四票對十五票通過次羅濱遜氏對約文第二欵所提出保證不侵略締約外之各國及其利益受妨害時准其列席締約國會議之修正案以五十九票對三十三票否决希志考克氏所提出約文第二欵僅適用於非挑撥侵迫之修正案以六十三票對二十九票否决次歇爾特司氏美國不欲抛棄其歷來政策之修正案以七十三票對十三票否决次李物氏締約國不受第二欵所規定華會决議之約朿之修正案以六十二票對二十九票否决又李特氏否認本約决議負有加入戰爭義務之修正案以六十五票對二十七票否决次約翰森氏僅能籌和平方法對付約外各國侵略之修正案以六十五票對二十六票否决於是反對派抨擊最烈之約文第二欵以六十六票對二十八票通過繼李特氏對約文第三欵所提出在十年期滿時或未滿十年時得以十二個月前之通知自動的取消本約之修正案以六十四票對二十九票否决又李物氏締約國得以兩年前之通知退出協約之修正案以六十三票對二十八票否决於是約文第三欵遂以六十七票對二十六票通過而第四欵亦以七十三票對十八票通過修正案表决完畢而保留案之表决接以開始華爾許氏蒙泰拉氏准約外各國列席締約國會議之保留案以五十五票對三十六票否决羅濱遜氏禁止侵略約外各國之保留案以五十六票對三十六票否决匹脫孟邀請約外各國參與締約國會議之保留案以六十票對三十一票否决而匹氏所提出聲明美國願於十年内允許菲列濱完全獨立此後應尊重斐島土地完全之修正案亦以六十票對三十一票否决拉福萊特氏本約有効期内英日盟約不能再行繼續之保留案以六十二票對二十三票否决又拉氏不准再訂妨害本約之任何條約之保留案以五十七票對二十七票否决又其取消與四國協定牴觸之現行各約之保留案亦以六十七票對十七票否决匹脫孟氏保留解釋國内問題之權利之保留案以六十五票對二十八票否决約翰森氏僅用和平方法實行本約之保留案以六十三票對二十九票否决又其美國對於維持他國權利不負道德及法律上義務之保留案以六十四票對二十八票否决羅濱遜氏保證反對秘密外交之保留案以六十票對三十二票否决李特氏倘任何締約國無端引起戰爭美國保有退出本約權利之保留案以六十三票對二十八票否决又其本約不適用於由占據亞洲大陸任何部分所起交涉之保留案以六十四票對二十四票否决又其美國得以一年前之通知退出協約之保留案亦以六十四票對二十四票否决諸案表决後終以九十票對二票通過外交股員會提出「不聊盟」之保留案 
國内要聞 
[北京通信（樸）] 鮑閣不成與奉側醖釀 
　　鮑閣兩字今巳大半打消鮑氏到津後原有巳來京未來京之兩說皆由接近鮑氏者傳出其言巳來京者謂十九日微服入都旣未入府又不見人以避組閣及陸部員之索欠然求鮑氏之所在而不可得因有再赴津門之說其言未來京者則謂鮑始終未入都而舉府院使命絡繹於途以爲證以愚所知入府報告者爲陸軍部參事鄭謙於二十日入府以鮑氏赴奉之結果告吳笈孫請其轉達東海並堅辭組閣之命聲稱目疾不能來京當晚東海又傳命鄭謙再赴天津同時並劉恩源將東海之命以往鄭於二十二日行二十三日返二十四晨入府報告其公式之答覆爲只求寢組閣之議則總統有召不能不來而鄭所私述於吳者則謂（一）鮑之簡在實以緩衝卽係調停作用如鮑身在局外尙可爲力否則投入漩渦自爲矢的則此作用亦將消息（二）鮑氏爲人東海所知平日談及時局之紊亂輒悲憤異常加以就陸總以後之時日什九在病榻中今之關係非可臥治而所犧牲者將及於壽命東海對此究竟如何現在尙未探悉惟據鮑之親信所談謂鮑决不肯組閣本月九日東海派人至奉告以將於十三日先行發表命令鮑即專人來京力阻謂調停之事尙未着手如一發表則似爲自身組閣而來措詞甚爲不便然東海猶欲於回京時强行任命故鮑非俟此議打消决不入見逆料再堅辭一兩次此議或可中止也云云是可見决心矣 
　　據鮑之親信所述及奉天歸客所言則今日形勢斷談不到内閣即外傳之東海本身問題亦是後文且將來趨向如何即在奉張本身亦未能說到决定二字蓋奉張爲人是利用人非爲人利用者現如統一會議之說聯合西南之說合曹倒吳之說根本改造之說皆一一有根據一一有痕跡而奉張則專行己意擇於何者比較上算之中而定計焉交通系安福系固環繞其旁日獻奇計而張却未必一一唯命就日前張氏做壽時現况則各方接洽憧憧往來皆在進行之中未有解决朱慶瀾之赴粤曹銳之回保全係醖釀事實而非巳成事實將來或聯西南以處分北方或聯曹氏以處分北方當視利己之程度以爲斷大約醖釀時代至少須一兩月事實方能成熟蓋各方磋商非極短時間所能就緖而彼此時意中則以爲内閣不過一執行政務機關不關重要即最高之一地位亦可於大計定後指揮定之如棋局中之閒子然也云云則時局眞可謂混沌矣 
　　至於曹張之聯絡依奉歸客之所言則從前王承斌等赴奉奉張只說官話絶無談判之機會且撤防一層奉張持之甚堅而外間亦有直方將排斥奉軍之說曹銳到奉巳將此層說明解釋誤會不復撤兵於是由說官話而進一層可以開口說私話曹之歸也實齎奉張所提之條件而返條件内容在兩方皆付秘密然大要不外如民間分家處分財産者即中央如何處分地盤如何處分二語可以簡單槪括之彼中人言今只可算曹張之間交涉開始而雙方磋商至少非兩旬或匝月不能有眉目甚且曹銳二次出關亦未可定則其關係重大可想而知而同時張又與粤交涉且自數月以前即召朱慶瀾而謀之而朱又與陳炯明關係最深者實有壟斷居奇之勢也 
　　至交系與奉之關係則有可補述者奉側本有助交系助勒之兩派前者爲張學良楊宇霆孫烈臣吳興權等皆主戰一派後者爲張景惠張作相王乃斌秦華等皆調停一派當交行擠兌時張先入靳派之言不直交系而派楊宇霆入京密查葉氏聞之乃介軍界某以結交於楊楊歸力爲葉呼寃於是張召葉往而有梁閣之醖釀葉又以楊之介紹竭力以拍張學良於是奉張左右助交系一派之勢力日益增重迭次葉氏赴奉皆與此輩周旋伍朝樞之來葉亦往奉助之接洽則於釀成今日之時局極有關係之秘史也（三月二十三日） 
[進行中之財政大參案]  
　　地檢廳有請通緝盧學溥張競仁說 
　　自財政大參案急轉直下之後償還短債委員會即積極搜查財政部種種舞弊證據近日外間因該會目下無何等重大表示或疑大參案又陷停頓其實該會固著著進行並無中止之意聞近查出八年公債票重號之弊計三百餘萬又空白債票有三百餘萬兩項共六七百萬之多次長盧學溥司長張競仁與此皆有關係董康現巳將此案交檢廳審查但檢廳因盧張早已逃匿無從傳 
擬請明令通緝以期歸案懲辦又新疆協欵庫券案檢廳又函知該省代表到廳詢問一切近董康又鄭重向人宣言謂財部大參案非辦到水落石出地步决不罷手無論對手方面用什麽法子抵制絶不敢稍變初衷北京司法界對於此次澈查財政部積弊亦主張認眞辦理聞巳三次開會决定作董氏後盾就司法界之本身觀之此刻固無退縮之意而就各方面對此態度觀之司法界尤有不得不幹之勢頃馮玉祥劉鎭華又有聯電到京勸董康貫澈初衷勿爲反對者所動搖茲錄其原文如下司法部董總長鑒九六公債關係國家命脈人民生死至大且鉅我公前拜委員會長之命玉祥等驩忻鼓舞慶幸累日蓋宿弊從此廓淸官方從此整飭固舍公而莫屬亦千載之一時是以會電專陳諒巳鑒照茲讀來電方淸查伊始巳廉得張總長提取一千五百萬之多詢問則語多歧異檢舉則跡巳遠颺而復收買報紙以淆亂聽聞藉口法律以顚倒黑白我公抱定宗旨不事姑容法執如山面冷於鐡以懲治貪黷爲職志以躋進康樂爲宿心丹忱爲國薄海同欽官吏犯贓治罪法爲中國回生起死良藥我公長大理院時一經引用風聲所樹震攝一時現時雖以條例施行根本上並不弱於法律該條例詞旨渾括引伸臚舉以促成法院之注意旣不越條例範圍當然視爲正當即以刑法而論自九年十月我公擬定科刑標凖條例斟酌新舊一劑於平年餘以來糾正旣多保障益力犯贓條例之臚舉即科刑標凖之設施斷不容飛短流長妄肆蜚語如謂法律不經國會即屬乖違然當新舊遞嬗之會無命令以代法律之窮則殺人可無罪盜賊可自由社會國家賴何維持漢高約法三章爲歷代刑律之祖民國成立巳逾十稔試問全部刑律國會何日詳細討論且元年肇造之日即以命令先予頒行更復從何指摘新刑法法律也預算亦法律也財政部支出之濫賬張總長經手之開銷有一循法律軌道乎以彼之矛剌彼之盾其又何辭最近瑞士刑法多設專條臚舉德國仿效之其規定尤詳蓋即中國數千年來律例並重之意若輩不諳古今不識中外賄以鉅金揑以違法我公　澈初衷洞明法律固知决不爲所搖動也馮玉祥劉鎭華馬印 
　　國民財政大會前日開會情形巳紀昨報茲續得消息較詳補誌如下前日（二十二）下午二時國民財政大會籌備會在中央公園開第五次大會公推向乃祺主席當由主席致歡迎上海商敎聯合會代表江湘浦龍欽海詞畢江君答詞略謂此次來京係調查九六公債之種種黑幕隨卽報告上海國是會議之組織次向乃祺報告前日至檢廳說明財政部與農商銀行借欵事宜該借欵額係四十萬元九四回扣利息一分八以二百萬債券作抵押品當由該欵内提出二十萬存放銀行此層實出乎情理之外舞弊情形昭然若揭應請檢廳澈究當時檢廳極願依法檢舉容將合同歸案研究次討論盧學溥汚衊本會事衆以爲本會旗幟鮮明社會上自有公論不與計較羅正緯報告各機關交涉鹽餘代表會議進行各項情形完後繼續討論該會進行方法决定如下（甲）提議要求政府宣布下列各件並速制定精確詳明之預算决算案（一）民國成立後各種内外借欵合同内容原文（二）民國成立後各種公債之詳細狀况（三）民國成立後各種國庫券詳細狀况（四）民國成立後歷年詳細預算决算案（五）本年每月詳細預算决算案（乙）通電各處一致提倡打破銀行界高利貸之行爲以濟民生（丙）上呈政府請將財政舞弊諸人歸案審查嚴究一面致電於舞弊諸人所在地地方長官聲明舞弊諸人爲國民公敵請勿任其逃逸末由劉冕執報告前日代理財次周家彦到彼處商議發行九六公債事彼（劉冕執）當提出某某數項辦法始能發行此項情形報告完畢會員楊岸峯主張澈底反對不能發行彼此略有討論會塲秩序稍紊主席卽宣告散會 
　　又近來某系分子在外揚言烟酒署之黑暗較財政尤甚查賬者何以竟置而不問顯見太不公允語爲某秘書長所聞乃聳動某要人主張兼查某部之特别會計以抵制某系現正各展手段暗中角鬭 
[中日協議膠濟接防事件]  
　　已在外交部開始討論 
　　魯案善後事宜第一步在先將駐魯之日軍撤退然後再議其他問題前晚（二十二日）善後督辦王正廷與華會代表王寵惠同行抵京而日本方面之駐魯軍隊參謀長等亦已同車來會昨日下午六時顔外長特邀王正廷田中玉到部日本方面小幡公使亦赴部介紹靑島守備軍陸軍參謀長引田乾作靑島守備軍陸軍副官中村謙二東乙彦陸軍參謀田北惟曁日本陸軍省通譯淸宮宗親等在外部會議關於日軍撤退及我國派軍警接防之種種辦法先由小幡公使介紹日本各軍官與顔總長王督辦等相見並祝中日兩國關於魯案之能圓滿解决 
 
 

Page 7

 
 
　　我國王正廷田中玉亦相繼發表意見綜合雙方之談話則日本方面希望日軍撤退以後我國軍警能舉保護治安之實足爲日本居留民所依賴我國則表示此次所派軍警自必極注意於外人生命財産之安全惟望日本居留民等亦能協力贊成中國此舉尊重中國所派軍警之行使職權日本當局應令各居留民皆能諒解中國對日親善之眞意日使對此亦表同意又田中玉以身負地方之重任故所發表之言論較爲詳盡大約可分四點（一）中國新派軍警自必注意於保護治安之責惟初到時或有未甚熟悉情形之處希望日本皆能諒解（二）旣由中國自任保護地方治安之責希望服從中國之警察權力（三）日人爲路員者及該處日本居留民希望予中國軍警以盡職之種種便利（五）如浪人及有挑撥中日惡感者望日政府加以嚴重之約朿田氏發言後日本方面亦深韙其主張聞昨日所談皆爲大體之討論定今日（二十四）上午十時再在外交部繼續會議 
　　又據另一消息云關於撤退山東之軍問題自日本通告四月一日起開始撤兵·至五月四日全部撤盡後日本方面並派靑島守備軍參謀長匹田少將於前晚由靑島來京會同小幡日使與我政府確商實行撤兵與接防一切事件我國政府亦電促魯案善後督辦王正廷氏於前晚來京豫商與日本方面交涉之大綱此項撤兵交涉我國方面已指定以王正廷爲交涉主任委員另派與接防問題之關係人爲委員襄同辦理交涉日本方面則以小幡公使爲主任委員匹田少將副之本月二十五日卽當開第一次交涉地點當在外交部其交涉之重要條件固爲撤兵與接防問題但聞日本方面對於撤兵後之日本僑民生命財産之保障尤爲注意有以先决此項保障爲交涉前提之說其要求眼目第一在保護問題第二在居住地點蓋緣山東條約僅規定濰縣周村兩處開放爲日本僑民居住地點在此開放地以外之高密·坊子·淄川·張店等日本僑民麕集之地均不能自由居住日本爲容納該國僑民一部分要求擬請我國將張店坊子兩處亦作爲開放地允許膠濟鐡路沿線居住之日僑移居該兩地惟此等主張溢出條約範圍在此撤兵交涉之席上能否决定尙多疑問我國雖曾正式聲明將開放沿綫各地爲各國經營工商業者之居住地點對日本此項主張根本上原無衝突但僅許開放爲日僑居住自屬另一問題故我國如見日本提出此項要求時當然應與以充分之考慮不能率爾决定也且聞日本方面有主張將此開放地問題另行成立一種特殊協定之意是則尤與機會均等主義有關故非倉卒間所能决定可否又接防警察問題前經確定由京師保安隊選拔六百名前往現擬於二十六日起逐漸出發赴魯務期於四月一日能實行接防惟因其中尙多困難問題能否如期出發尙難逆測如至萬不得巳不能届時接防或將要求日本略延數日亦未可定日本方面近亦鑒於我國現狀預料必難如期實行甚望我國當局勿因小故致失國際信用也 
[曹錕電告南軍攻贛]  
　　自孫文北伐陳光遠已屢電告急昨日公府又接曹錕來電云北京大總統鈞鑒盛密頃接蕭督軍巧電稱據香港探員報稱孫陳北犯其大本營北伐部隊確巳紛紛動員本月八日舉行總誓師禮並嗾使桂林各界籌備祝捷大會但軍餉異常竭蹶孫文計無所出乃密飭香山人李樹綱監印廣西紙幣數百萬强迫商民行用充斥市面價益低落陳炯明决定親督第一第二兩師擔任北伐左翼總司令巳令第一師長鄧鏗第二師長洪兆麟將所部調集編配其餘各屬隊伍均巳集中與一師會合陳氏並派陳炯光等分路招兵一面令兵工廠增開夜工趕製子彈又得報告徐樹錚與孫文協商令先出兵攻贛事成允助日金二百萬元並承認李烈鈞爲江西督軍現孫陳接洽妥當派洪兆麟等部下共兩師一旅取道湘粤邊境進攻江西以李烈鈞爲總指揮另派軍隊出湘阻止我軍赴援李自桂林取道平樂返粤業經行抵桂州各等情特電奉聞等語謹此奉聞伏乞鈞鑒曹錕叩號印 
[北京官吏之鬧窮聲]  
　　國務院秘書會議索債内務部員司謝絶應酬 
　　國務院秘書廳人員因薪俸積欠數月無以維持生活乃於前日（二十二）下午麕集院中會議辦法結果决定下列五項（一）上年十一月分薪俸猶欠二成五未發現院中新由某處撥到現欵二萬元應請秘書長將該欵悉數補發十一月分欠薪（二）上年十二月薪俸應請本月内發給如院中無欵請由秘書長與鹽務署交涉迅撥現欵八萬元以資核發（三）北京各機關新組織之交涉鹽餘代表會議曾經來函請派代表赴會應即指定代表以私人名義加入該會（四）嗣後本院月需經費應照司法敎育各部之先例俟增收關稅實行後按月由增收稅額項下酌撥若干以應支付此節應由全體職員呈請國務總理提交閣議取决實行（五）在全廳職員欠薪未淸發以前應請秘書長飭令五科將財政公開以昭大信」北京社會虚僞之風日熾而官場尤甚甚至有典衣質褲以供酬應者近來各衙門薪俸不發當小差事者益爲創鉅痛深現内務部部員發出廢除酬應傳單一紙說得異常沈痛亦足見官僚生活之可憐也原文如左本部同人公鑒敬啓者本部薪俸積欠將近半載同人生活岌岌可危聞總次長昨對某科長言今年端午節前至多能發一個整月薪俸巳算萬分之幸同人若不急圖挽救其將何以自存挽救之道維何不外乎開源節流二種開源之法惟有一方面以至情苦况哀懇總次長曁會計科長在部内積極籌畫發慈悲惻隱之心一方面加入大索薪團與各機關取一致之行動要求財政部將各部院局積欠政費加入債權提前撥付節流之法宜以謝絶應酬爲先諸君試思本部欠發我輩薪俸至五個月之多此次費九牛二虎之力所得者不過一個月薪俸之二成五耳以每月百元薪俸者計之所得者不過二十五元耳以五個月平均分之所得者不過百分之五即百元者僅得五元耳再就本部應酬言之自夏曆正月以來爲時僅及一個半月而所接本部同人之壽啓訃聞喜帖等項計其總數已有二十一起之多（就普通遍發者言）以每次平均送禮一元計之有二十一元之鉅其他特别應酬者尙不在内昨親見月薪百元之某君領到此二成半薪俸（二十五元）時開秘書廳會計科所墊之壽屏費及本司茶房外司茶房所墊之公份費南紙店所挪之喜聯輓聯費等等後所餘剩者僅有大洋一元五角持在手中立時淚下又親見月薪六十元之某君領到薪俸十五元時開發各項應酬費後且虧四元六角索債者悻悻而去諸君試思我輩全家老幼延頸枵腹數月於茲只盼望衙門發薪以救此垂垂待斃之生命今薪旣發矣除收得幾份踵謝空帖外手中未見一文八口嗷嗷坐視莫救誰無父母誰無妻子能不令人寒心今經同人會商决定擬自今日爲始凡屬本部職員自總次長以至錄事一切虚文酬應完全謝絶無論婚喪壽慶諸大事槪不再發各項啓帖節無益之糜費作一路之福星所造功德寗爲淺鮮如蒙贊同請將此傳單貼在本司室科處牆壁並由各司室科處同人自相戒約不再在本部分散壽啓訃聞喜帖等項如其有之即認爲全部之公敵儘可置之不理久而久之自亦終歸消滅茲事雖微救濟之效實大凡我仁慈愷惻之同人當不以斯言爲河漢也内務部同人公啓 
[奉將增兵天津]  
　　奉天消息據某外報載奉天擬向天津方面增兵現下巳經擬定以張作相爲總司令率領二十七師五十三四兩旅於一星期内出發五十四旅現駐江省巳去電調回俾便西上又增派軍之總司令初擬派孫烈臣後以吉林有他事故中止孫督當於二三日内離奉回吉到吉後將開某項大會議又云張使或將以積極的態度對直發出　電辯明奉軍不得不在天津增兵之理由據此以觀則時局形勢當有一大轉換焉 
[長春日領逮李永一案之交涉]  
　　長春日領逮捕入籍韓人李永一等一家八口一案曾經該地交涉員據理力爭毫無效果遂由孫烈臣電請政府嚴重交涉以維主權外交部據以照會日使要求引渡日前始接該使照復聲明日領逮捕李永一等之理由三項（一）李永一確係韓僞政府之駐滿獨立軍總司令且爲華韓俄激黨之韓國宣傳部主任日本爲自衛起見不得不加以逮捕（二）該韓人李永一確係韓人爲日本之臣民日本領事當然有權逮捕中國不應干預（三）日本領事前曾向中國官吏聲明長春伏處韓黨甚多請求嚴加取締乃該地官吏奉行不力故不得不由日本領事逕行逮捕外部顔總長以日使一味强詞奪理日昨復行照會日使根據下列各點逐一駁詰（一）李永一曾於民國七年呈請長春道尹請准入籍歸化當經長春前林道尹查悉李永一之母確係中國人且李永一生於安東縣按照中國國籍法已取得中國國籍故長春前林道尹呈准内務部於七年六月三十日發給李永一妻巴氏及其父李朝文母梁氏子李慶嵩媳平氏六人執照並由長春交涉員照會日本駐長春領事查照李永一等確係華民有案可稽日本領事焉能指鹿爲馬擅行逮捕（二）來文所稱李永一係韓臨時政府之駐滿總司令及宣傳過激主義煽惑僑居長春韓人圖謀襲擊日本領事館等情據本部所聞實無此事李永一在長春居住營商爲生敦厚篤實素無不法且長春道尹及鎭守使前以日本領事之知照曾派探調查多時亦未得有證據足見李永一實無不利日本之行爲（三）李永一爲中國人民證據確鑿日本領事不應擅行逮捕不知照中國官吏實屬藐視中國主權應請轉飭長春日領即將李永一送交長春道尹秉公辦理並令日本領事此後不得有此項行動 
[吉林官辦式之贖路運動（隱）]  
　　自膠濟路經華會解决以來各地集金贖路之聲風靡一時吉林各團體鑒於各省人民贖路運動之熱烈對於集金事亦非常踴躍曾於一月杪由省議會聯合各團體發起集金贖路會以冀追隨各省之後惟斯事重大必須得軍民長官之贊助方可收事半功倍之效屢向孫督軍徵求意見迄無答復復由省會于議長數訪王政務廳長商籌辦法當經王氏據情電達奉張并孫之行轅請示辦法（時孫適在奉）旋接覆電謂膠濟鐡路旣定民業集金贖路應由人民自由勸募王氏即於本月十七日于議長晉見時將此電傳閱并囑先由省議會及地方各團體進行辦理本人不難從旁協助據深知此事内幕者言集金贖路之議爲吳子玉所發起維時奉直暗潮甚烈張孫之不表示意見即不贊成此舉之意現雖經調人之疏通奉直意見漸次諒解然奉張對於吳氏仍無好感故對王廳長請示之電並無切實辦法所謂應由人民自由勸募云者乃係推托之詞其不根本贊成甚爲明瞭于議長自得王廳長答復後即於十八日午後一時函邀各團體到省議會會議進行方法并報告與長官接洽情形當時各團體咸有代表到會計出席四十餘人主席于議長報告畢總商會坐辦張節濤發言謂贖路集金奉吉黑三省應取同一態度由省議會徵求奉黑省議會意見再徵求奉黑兩省商會意見然後便於進行免致紛歧云云次省工會副會長王友三謂集金贖路政府旣有明令膠濟路歸爲民有我吉應本此旨向民間籌欵統全省人口若干定集金之總數及攤錢之等級請由警務處分令各縣警團由本地方募集之次永衡官銀號經理李靜山謂今日開會應先討論組織集金之機關名目並定簡章推舉會長俾照章進行責有攸歸第二步再討論集金辦法省會警廳督察長谷漢卿謂今日開會應先定集金標凖及辦法以便進行否則空言無補地方檢察廳蕭廳長謂集金方法可否按吉林全省地畝有若干垧按地戶每垧出若干錢有房屋每間出錢幾何均分等級籌之至工商界則按其資産之厚薄定出資之多寡如此行之以易集而速成衆贊成此說省敎育會會長王伯康謂鄙人對於集金辦法似應取自由募集先由軍政各界及富商大賈著手如難於募集時再按地每垧出錢若干而補足之以免騷擾省署第二科科長孫蔭南（代表政務廳長）謂集金一事軍政長官當然協助但仍望地方各團體竭力進行以符民有本旨鄙人意見對於集金尤應取自由勸募庶免紛擾主席謂集金辦法討議至再似非今日所能解决現先定一總數鄙意吾吉擔認數目暫定爲一百萬元集金總會設於省城正會長公推省長副會長由各團體領袖公推二人以便督促進行各縣均設分會衆贊成谷督察長謂各縣分會正會長應由各縣知事擔任以地方團體領袖副之衆贊成主席又謂章程可由本會（指省議會）秘書廳代擬下次開會修正之至集金辦法旣難解决即請各團體代表各召集本團體决定意見下次開會公同表决至下次開會定二十五日午後一時仍假省議會會議時已四鐘遂振鈴散會 
[吳蕭感情之觀察] 因財廳長問題巳有意見 
　　吳佩孚身雖居洛而遙執鄂省軍政大權蕭耀南尙僅守府劉承恩更無論矣惟有一事足爲蕭氏主張之勝利者則以熊祥生之繼任財政廳長是當魏聯芳辭職時吳本欲以中央稅欵經理處長鄭焯繼任適蕭劉會保熊之電至吳不欲拂其面子遂允其請而其心固未忘情於鄭也吳之左右窺見吳意亦多欲捧鄭登台特多方媒孽以暴熊短熊爲窮光蛋與武漢財政界又鮮有關係故其籌欵手段遠不若魏聯芳吳於熊就任後索欵兩次有謂爲二百萬有謂爲一百二十萬熊雖四處張羅終無成績可覩加以吳前電鄂每月代購值洋三十五萬元之軍米運洛魏聯芳允爲照辦熊則堅不承認且與吳之軍需處長劉子靑大鬧其脾氣事後熊尙電吳申訴吳雖覆電道歉而於軍米則以軍需緊急責令趕辦是其對熊之感情不難想見熊知難立足於蕭自岳返省之次日提出辭職蕭劉當然挽留吳亦來電安慰又派諮議劉某來鄂會商籌欵問題熊以爲吳果有所借重於己也遂復抖擻精神爲長久固位之想除張羅借欵填吳慾壑外又令各縣財政委員向各縣提取公欵無論屬何種類均不得藉名阻止並規定以征收陳賦十分之四償還財政委員向爲不到差之閑員至是始分赴各縣實行搜括鄂省兵匪不靖水旱頻仍各縣或舉辦團防以自衛或籌募捐欵以振災救生恤死力且不逮今財廳反令提取各縣公欵勢必令地方行政槪行停頓影響所及何堪設想熊爲顧全一己之位置而行此毒國病民之政策設各縣公民據理力拒難免不引起重大之紛擾此事發表僅數日外間鮮有知之故尙未生若何反響但吳旣懷去熊之决心就令搜括一二百萬亦難邀吳之一盼據政界秘訊吳於熊之籌欵遲滯不免遷怒於蕭以熊爲蕭所保荐也吳之不悅於蕭顧無明白表示其有線索可尋者則有二事一爲督署參議廳吳令蕭裁撤或縮小範圍外傳吳係嫌其職權過大實則因熊爲首席參議怒熊卽所以怒蕭也一爲吳屢次索欵電均由蕭轉廳而其責熊籌欵不力之電亦由蕭交廳責熊亦所以責蕭也熊因此二事遂大感不安矣蕭之赴岳有謂於查防避壽外尙有請求張福來向吳疏通之說雖不可盡信但易督風傳時起時息可知吳蕭間之不能諒解或有所在也熊見吳之外示敷衍内懷疑忌非親自晤商終無辦法遂商得蕭劉同意擬即赴洛面陳鄂省財政情形並擬具整頓稅收意見書備吳採擇業已電洛請示一俟得吳覆電卽行首途劉承恩亦有入覲消息若得成行亦擬便道赴洛爲熊緩頰顧吳旣屬意於鄭焯恐熊終難戀棧也（三月二十一日） 
[湘趙之最近趨向] 仍圖結歡直系 
　　孫中山旣抵桂林籌備北伐斯時亟應注意者厥爲湘省趨向問題蓋以此問題與北伐實有莫大之關係而湘趙之態度又至不鮮明乃派吕超凌毅然等代表來湘游說趙氏而湘軍將領之傾向粤方者亦日相逼迫令趙氏表明態度趙以無如之何曾就軍事會議席上聲明願犧牲一己之主張以從衆議識者卽知其非由衷之言不過爲一時敷衍之計而巳果也自此以後於中山方面絶無一電以表明其意嚮即於呂凌諸人間亦無一語及此中山聞之以其不附不拒實等於背己擬即頒布明令任程潛爲湖南總司令當雖經人勸止然確巳迭電呂凌令其撤手回桂可知孫之於趙已無感情之可言惟趙氏對孫則仍不改其常度對呂凌諸代表且經迭次挽留謂無論如何總當使總統滿意實則此爲趙氏之一種手段其趨向何若早巳成竹在胸近聞爲湘鄂聯防事宜趙巳特派江雋代表赴鄂其在鄂省軍署演說對於北伐曾力持異議又湘陰之湘直兩軍防地原係以汩羅江爲鴻溝近則汩羅以南之湘軍忽然撤退原駐汩羅以北之直軍旅長張靖臣則率部渡過汩羅移駐湘軍所駐之防地就此兩事觀之湘趙之趨向可見一斑不過恐因此而引起他項之糾紛又恐因此而此起傾向粤系各軍官之反對故不得不出以秘密但孫之北伐進行旣日緊一日恐趙之騎牆手段不久圖窮七見或竟不能保持其地位也 
　　星報二十五日北京電云北伐軍先鋒巳進至離長沙五十哩之昭陵鎭湘中各將領對於附南附北意見不一大半願即與孫氏携手以避戰禍但趙恒惕及其餘將領仍表示不欲背北聞趙氏曾於星期二日在總司令部開軍事會議預會各將領二百人中一百五十人願附西南十四人願守中立四十人仍願效忠北方閉會後趙氏即下令各軍隊北伐軍不論在湘境何方進兵俱凖備抵抗北京政府又得廣州秘密訊息稱孫氏得小徐經濟助力其數共日金二百萬元孫又發行軍用票二百萬元現分兩路前進會合武漢一出江西一出湖南 
[安徽張許之爭益烈]  
　　張文生自去歲攘奪菸酒事務局長以來對於皖省財務行政益思壟斷故財廳長更換問題發生不惜以全力謀薦替人現以政府已任命阮忠植爲皖財廳長張之目的不達老羞成怒憤不可遏頃電駐省營務處高贊宸保護孔憲芳證以前此電飭孔憲芳携帶印信文卷至蚌則張之欲以武力攫取財廳固顯而易見政界中人莫不視張電爲對許之哀的美敦書據洞悉皖局情形者謂許之去職將恐成爲事實許氏近日巳不見客表面上雖言抱病實則許氏自知不能再幹態度非常消極抱病之說乃係託詞辭職之舉則並非作用許自到任以來解决學潮打消議會大受各方之激刺近如更換財長固爲外間所共知内容尙有其他各事更爲許氏所不能忍受者許前委其内親夏日淸代理祁門縣知事被地方反對未能接事朱膺爵調任靈璧行至蚌埠被張文生扣留王治康委代泗縣甫抵境前任知事王以驤自恃爲張文生私人帶印至蚌致王治康進退兩難關於用人一端實巳威信掃地不祇更動財廳爲然顧京津同鄉方面則表示决不任許氏被逼而去致陷皖局於不可收拾數日前喧傳張文生密保接任實業廳長之方夢超昨忽到皖有以張文生薦舉之事詢問方氏據稱本人確與張從未謀面密電保薦突如其來即彼亦不明其用意或謂方氏回皖啣有國務院使命調查皖潮凡屬張許齟齬以及更換財廳種種問題均爲方氏之任務張文生此際突保方爲實業廳長實有一種作用蓋張謀兼省長之野心未死欲藉此籠絡方氏使方於查復文内攻擊許氏令許氏不安於位則其兼長之目的可達惟前日有某團體代表往謁許氏談話間許氏曾謂縱使予去然繼任者苟非皖人予决不交印則許之不肯讓張態度亦已明瞭皖局糾紛正未有艾至財廳之任阮忠植確係京同鄉所提出用以解决張許之爭（即昨報所謂函棄方法）阮號公槐係阮忠樞之弟原籍合肥寄居省垣有年曾任吉林濱江道尹是否爲理財能手現在自未敢　定然能否穩步登學就時局上觀察恐不能無問題也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[王大貞去後之閩烟禁]  
　　禁勘烟苗大員王大貞去後内務部又咨閩略謂據物脫斯夫人報告國際禁烟委員近有兩種條陳均列入議案（一）爲美代表提議凡參與海牙協約之國應開送統計表明示各該國全國境内法律範圍中所需鴉片之數（二）爲朱爾典君提議准歐洲政府派領事從中與中國督軍或陸軍領袖各官直接接洽蓋中國罌粟之復栽各官僚軍人實直接負有責任等語查萬國禁烟聯合會委員會二次開幕在即各省亟應嚴切查禁相應抄錄原報告咨請查照云云李厚基即爲轉令各道尹各知事切實辦理現各縣知事呈報下鄉覆勘有無烟苗者頗多建安道尹蔡鳳禨與王大貞均係晉江人尤特别注意重出布告凡私種烟苗經人報水者給奬百元日前在仙游私種之楊藻伯業經拏獲廈門禁烟查緝處及禾山事務所近亦釐定章程更易調查員以促進行惟莆田縣鷄爪山又發現烟苗經省署查悉正在令行李知事會同軍隊從速拔除而廈報近復紀載漳州鴉片專賣局自王大貞蒞閩巳裁撤茲以王去故又有陳藍蔡曾等利用時機合資向漳州當局請再行包辦謂餉項正當困乏之際得此可資維持連日派人到廈採購烟漿烟餅以備運漳熬製一俟捐稅接洽完楚即行開局售烟云云查下游烟禁難期良果軍人勒種實爲厲階漳州當局如再允設局專賣則破壞烟禁惹起外人交涉其禍不知伊於胡底也 
[鄧鏗被剌前之剌客案]  
　　果謀剌陳乎抑即謀剌鄧者乎 
　　二十二日港報消息云日前省報登載有癲人撞入總司令部一事頃查此事眞相該人實非癲狂係圖行剌陳炯明者又據總部傳出消息謂是日晚九時許該人佩帶總部襟章直上樓上總司令室因不見陳炯明遂怱怱而下時守衛兵士見而異之且屬生面之人更起疑慮即稟陳於鄧鏗鄧即密窺其人知係剌客亟令捕拿當場搜出短槍一枝劍仔一柄連夜審訊據供係受某人主使行剌陳炯明不諱卽晚押赴槍决並秘密其事因此外人無從知曉 
[廣東貞潔運動大會議]  
　　廢娼請願大巡行之預備 
　　昨廣州各界人士假長堤靑年會二樓集議舉行廢娼請願大巡行計各界到者大理院長徐謙·陳其瑗·何劍吾等學界則有嶺南·南武·高等師範·女子師範·公益師範·南圖·八邑中學·培英·培正·協和·淑正·農業·述善·婦孺·世界聯合會·第五高小·第三十二學校等商界則有先施公司報界則有執中黎明等通訊社代表曁靑年會各部幹事主任男女約日數十人下午四時二十五分開會衆推何劍吾爲臨時主席次由巡行部主任陳其瑗宣布開會理由畢旋將巡行辦法數條提請公議（一）出發地點衆議在模範馬路其路徑另定之（二）巡行時期衆議决定四月一號上午十一時齊集十二時出發（三）巡行秩序甲自由車兩架先行乙軍樂隊兩國旗丁白布橫額二張一書請願廢娼一書市民請願廢娼大巡行戊醫界己學界庚工界社團（四）舉定職員衆舉何劍吾爲總隊長其餘舉分隊長四人主任幹事四人向各界早日舉定糾察部則一致推請童子軍擔任（五）請願處所甲總統府乙省署兩市政廳（六）巡行品物甲化妝品乙每一小隊均設一軍樂先導丙各種大小旗幟丁傳單由該會印備十萬張沿途散放并分請飛機隊舉行空中散放各文字則請徐謙孫市長敬題（七）活動畫片由各團體搜羅及描寫扛之隨行以上均經一致通過照原案執行但關於巡行人數仍由各該學校社團先期通知以便編配是日開會時徐謙對於淸潔運動認爲民治國民應盡之責徐操正音由陳其瑗譯述約演說十五分鐘之久語言中　　聲震屋瓦其餘西人理事（鍾禮氏）亦操西文演說大意謂貞潔運動吾人巳籌備四個月今爲最後之運動務望吾人一致積極進行再次陳其瑗何劍吾亦繼續演講於公娼私娼問題均有所研究大意以公娼係屬政府問題可用官力執行禁止但私娼屬社會問題且遺害最烈故持反對者曾有謂禁止公娼後花柳病必隨之增加殊不知吾人對於私娼應暗裏取締或警告務於廣州市内得完全達淸潔之目的云云時巳下午六時十五分主席宣佈散會由幹事徐省躬延各界茶會後即行導各來賓參觀貞潔展覽會至七時許始完全散會聞陳省長對於此事亦極端贊成所以未能急遽進行者實因關於廢娼後之種種善後問題尙須加以研究前曾在署召集各名流詳細討論刻以地方行政會議業巳成立而廢娼問題於行政上亦有連帶關係現擬於第五次開會時列爲議案交付討論記者昨晤某要人於靑年會詢以廢娼後之善後辦法某要人謂廢娼後之娼妓安置問題政府早巳籌畫安全俟公佈實行後市内擬設女子敎養院八所各娼妓盡數收入准其隨時自由擇配待其配合時徵收院内補助若干敎育院之組織法係仿照民國二年女子敎育院組織條例行之其敎養院之常年經費缺乏時則由烟酒印花稅項下撥支并謂敎養院成立時則公安局附設之濟良所可以同時撤消撥歸敎育院辦理又聞自廢娼問題發生後市内各龜鴇聞此消息咸慄慄自危近日塘魚欄及十二間等處之妓館紛紛將稍具姿色之妓女鬻往南洋洲府兩日間妓女之被逼赴外埠者巳有十餘名查南洋之妓女苦况甚於在廣州市之妓女望提倡廢娼者對於此舉稍加注意焉 
[葡使離粤前之要求] 請勿設銀坑水警 
　　連日駐粤葡使進謁陳省長與伍外交總長商交涉問題聞葡使之意以旣因中葡交涉案特親自來粤故决擬將此案與粤當局商定具體辦法然後離粤返葡京日前訪陳省長時特提出一種抗議略謂銀坑屬澳門範圍今粤省特於該處設立水警樹立國旗實侵及葡國主權請即日撤去云云省長答謂銀坑原係我國領土毫無疑義貴領事所求如不損害我國領土主權當可商議但在水界未劃分以前貴使能决銀坑果屬澳門範圍内否葡使答未能决定省長復謂旣如此則本政府爲保護國土計對於該處自有種種設備未見有侵貴國主權之處葡使仍請容納前述要求省長以國權所關堅不應允最後葡使要求於六個月内暫不設置水警俟返葡京與葡政府切實磋商解决然後再來粤開始談判省長對此勉爲容納聞葡使定於二十四日離粤巳向伍陳兩當局告别省長擬於二十二日設筵祖餞 
[九江近事]  
　　南灣鐡路凃家埠便橋危險盡人皆知此次美商麥豐登投函路公司請速撥欵修理因惹起陳督之注意特派潯陽道尹傅春官偕麥前往踏勘聞傅巳與財廳接洽即在保息項下撥欵修橋刻巳電蔡總理迅速回潯俾便商榷一切現熊坐辦擬自三月一日起車行至凃家埠一律改用民船過渡以防危險 
　　潯埠近來竊案迭出警廳偵探因不悉江湖來路獲案頗稀去歲邑紳萬中楨寄物某商店被竊久未獲案特請老於江湖之張松亭往滬漢各處偵查其案遂破現經萬稟商傅道尹擬組織緝捕隊請以張松亭爲副隊長聞巳奉批核准至正隊長一席則擬由道委公正士紳擔任 
　　九江六師三中兩校因經費問題罷課曾派代表夏時黃昌樞晋省加入職敎員聯合會會議嗣因省長巳令行九江縣知事將以前未發月薪就近籌撥以後則允令財廳按月發給故巳一律上課惟聞該兩校校長近曾親詣縣署向張知事索欵而縣署以軍餉難籌實無餘欵可撥未悉以後能免風波否也 
[浙江敎育界之要訊]  
　　設立敎育預算審議會請願與修第一師校 
　　浙江敎育經費淸季提學　署向設有學務公所由官廳聘任議長議紳用合議制　决分配民國肇興此舉遂廢敎育不能發展即由官廳片面獨裁所致現該廳夏劍丞廳長特設浙江省敎育費預算審議會由馬叙倫葉謙陳純王犖起草即附設於敎育廳署前昨關成立大會將章程略加修改通過實行第一條本會審議全省敎育費之預算以備官廳之提案第二條本會以左列人員組織之（甲）省署第三科科長一人科員一人（乙）敎育廳各科科長一人科員一人省視學（丙）省立及補助省稅各敎育機關主任人員第三條審議分配師範中學實業專門游學社會補助私校七組第四條本會每年於編製全省敎育費前開常會一次由敎育廳召集有必要時得開臨時會第五條開會主席臨時推定之第六條審議細則另定之第七條會内經費由敎育廳支給之第八條會内事務由敎育廳派員經理之第九條本會有未盡事宜得由大會修改之 
　　此間自　夜颶風大作後下城一帶房屋坍塌不少甚至緯成公司亦因倒屋傷人舊貢院之第一師校本係前淸兩級師範學堂由富陽人陸桂星（江蘇道員）承辦建築工程本不穩固當第一次開學卽將儀門坍倒壓傷江山學生毛某等七人經校醫張保慶療治得痊目下年月巳久房屋傾斜如寢室自修室等處尤岌岌可慮曾經該校長馬彝初君呈由敎育廳轉請省長飭令財政廳撥欵興修核估工料需銀一萬四千五百元左右財廳以金庫奇絀延置不理近更危險異常至惹起全體學生恐慌特開緊急會議公推代表徐純程本一兪章法童政於今日（二十四）上午八時排隊出發赴官廳請願先詣敎育廳經夏廳長延見代表以此事關係學生生命不應漠視即親赴省署代達情形學生全部亦折赴省署要求沈省長尙臥未起各學生植立署前旋由政務馮廳長偕夏廳長互商良久即延各代表入見時巳鐘鳴十一下各學生無可奈何相率坐地靜候俄而四代表偕省署吳招待員出述省長意旨謂立刻同赴財政廳請予撥欵各學生即尾隨而往比至財廳陳廳長拒不見僅令衛隊長傳諭請各生回校早晚即將撥欵學生以不達目的不止羣起譁噪復由章科長出見各代表磋商至二小時始允先撥四千金該代表等要求立發支付憑單當荷允許各學生時巳枵腹欲絶乃雇人至茶食舖購取條糕每人給予四條聊以飽腹比回校巳鐘鳴三下矣 
[蘇省署組設敎育預算審核會]  
　　蘇省長署訓令敎育廳云查省立各學校十一年度預算疊經令廳飭校造送核轉一面由本公署派員周歷各校實地考查以憑審核各在案茲者各校預算諒巳陸續送廳而本公署派員考察事宜亦將次竣事亟應着手審核以便確定交議惟審核手續經緯萬端非本公署與該廳共組機關恐不能達正確平允之的茲特定審核省敎育經費預算委員會簡則六條並派該廳長爲委員長以昭鄭重此項委員會定於四月七日在本公署開會除派本公署第三科科長科員列席外合行令仰該廳長卽便派定人員届期率同到會其所派人員並仰先期呈報備查計發委員會簡則第一條本會以審核省立各校所造十一年度預算分别先後緩急務期正確平允俾得預算圓滿成立爲主旨第二條本會以敎育廳長爲委員長主持會務第三條本會委員以左列人員充之（甲）省長公署第三科科長科員（乙）敎育廳科長科員以上出席人員須各在四人以上第四條本會任務列如左（甲）審核各校編送預算草案酌量損益之（乙）出席省議會說明預算案編製趣旨（丙）審議省議會議决預算案擬定公布或交復議之辦法以上各欵均秉承省長行之第五條本會關於第四條甲欵會期以五日爲限每日以上午九時起至下午五時止爲開會時間第四條乙内事項有需開會時由省長臨時令行之第六條本會以奉省長公布預算之日爲任務終止期 
[南京快信]  
　　兩長昨准僑務局咨開近年我國人民出洋工作經政府核准發給執照者爲數無幾爲奸徒誘惑販賣圖利者在所不免希轉飭所屬隨時稽查嚴辦 
　　豐縣地方公益會長侯宗洲等呈兩署稱該縣知事余家謨聯絡地方紳董渠運增等浮征賦稅濫支公欵開摺呈請派員查追以振災黎而淸財政 
　　卸任邳縣知事李時亮交警廳看管後聞此案牽涉該縣議員紳董甚多王省長擬即移送高檢廳依法嚴辦 
　　三十一日爲春祭關岳期齊督擬親住主祭並派宮鎭守使吳旅長爲東西分獻王警處長爲糾儀王省長派營務諮議申振剛一科長孫秉鈞二科長汪寳增三科長吳邦珍四科長劉鍾璘水利主任武同舉與祭 
　　蘇高等廳通令兼理司法各縣知事嗣後應振刷精神審理積案以免訴訟人受累 
　　鎭江第六中學風潮愈烈胡敎廳長令該校長蔣乃曾回鎭聽候省委查復核辦 
　　溧陽句容發現烟苗王省長昨委本署禁烟處長夏小山前往勘查 
地方通信 
[蘇州]  
　　義倉籌備平糶蘇城　備義倉董事及各城紳近因米價日貴小民度日維艱特於前日在總商會開會時提議舉辦平糶當經議决以新彀穀登場爲期地址仍照前年辦法分東南西北四區閭胥盤合一區婁齊葑合一區共六區價目一層尙在籌商之中大約每升在一百文左右業巳呈請廳縣及道尹公署備案一面由豐備義倉往常熟無錫等處採辦米穀并山各警區調查貧苦戶口造册備查一俟手續完備即行定期開辦 
　　緝私查及漁船蘇屬緝私營石統領以現屆魚汛各港裝魚船隻難保不有夾帶私鹽情弊若不嚴行檢查殊與官銷有礙特通令所屬各團營長分派師船常駐各口凡有漁船務須詳細檢查如有夾帶私鹽立將人船扣留解候嚴究以杜偷運而維鹽政　　倒冀毆斃倒水昨日慕家花園小蓮河橋塊某姓家因倒糞者未來適有倒陽溝水者經過遂喚其入内將糞倒去豈知事有凑巧甫經挑出大門而爲倒糞者撞見竟不問情由將倒陽溝水者圍住痛毆直至遍體鱗傷小便出血不止始行住手乃由旁觀者代爲不平將兇手扭住一名交由崗警帶區一面將受傷之人抬送醫院醫治現聞倒陽溝水者巳因傷身死倒糞者亦已移縣訊辦 
[鎭江]  
　　六中罷課風潮省立第六中學全體學生二百數十人前向敎育廳呈控該校校長蔣迺曾侵呑公欵劣跡多端請求撤換查辦茲以目的未達巳一律罷課並於今日（二十四）午後二時游行示威各執小旗上書蔣校長十大罪狀實行驅除等語未識如何解决也 
　　知事注意民食入春以後米價飛漲現巳貴至十一元八角人民生計固極恐慌地方治安亦受影響丹徒縣張知事特於日昨出示重申禁令不准囤積私運違即嚴究一面與商會于會長曁各紳董籌集鉅欵派員赴上江産米之區採購秈米運回平糶以繼民食 
　　省令通緝逃犯王省長以宿遷縣遞解邳縣要犯李振彩一名中余脫逃昨特通令各縣知事一體嚴緝務獲解究丹徒縣張知事奉令後巳飭警遵照矣 
[揚州]  
　　請究米商抗稅揚由關監督謝翌周因據邵伯分關呈報特函江都縣署請提邵伯抗稅米商趙善之等究辦以儆效尤而重稅政 
　　發現離奇盜案揚城南河下住居之嚴綏之近以家道中落故將細毛皮衣四件珍珠六十粒紅藍寳石戒指各一件翡翠帽正六顆置放一處以便變價乃爲盜匪偵悉於二十二日夜由城牆（按嚴姓住宅逼近城牆）漫高入内比時嚴之家人尙未就寢忽嗅布味即不能動彈眼見數人入室將各物飽掠而去事後開其失單報告該管警區緝追未識能否弋獲也 
　　義振支會會議揚州華洋義振支會二十三日下午集南鄉各　　　討論修洽瓜揚馬路及　　民地以工代　惟以列席者僅瓜州沈某年家漥丁某施家橋馬某霍家橋王某人數寥寥未得具體解决就具祗據　家橋紳董要求添築接通該橋支路並願籌工欵而散聞該會仍定今日開職員會討論進行辦法 
　　儀徵請領敎費儀徵縣敎育經費有淮南鹽商捐鹽引捐補助現該縣知事吳立莊查一二兩月尙未經場運食商事務所撥解昨特函請江都王知事代爲請領以資濟發敎費 
　　搜羅治江成案江北水利局昨函縣署以奉省令准揚子江水道討論委員會咨以揚子江流域綿長險工瑕伏比以年遠代湮遂致情移勢異自非旁搜載籍博採羣言不足以資參證而便研究所有各省歷年辦理長江工程測量圖册紀志以及施治成案無論私人公家纂輯均請代爲搜羅送會倘係出版圖籍應需備價亦請塾購寄會除分行外仰即查照辦理 
[南通]  
　　布業公會成立通前關莊大布銷行頗廣前因奸商舞弊有大宗　爛退回營業幾至一蹶不振嗣經總商會竭力整頓巳復舊觀刻該業恒生福等永家爲維持利權起見提議組織通海關莊布業公會昨日（二十二）下午四時就總商會開會首由發起人顧伯言報告宗旨次公推習仲平爲臨時主席討論章程草案略有修改議决事務所附設總商會請京莊布業加入次公舉馬樹人爲總董習仲平王伯唐爲副董董滌靑劉叔璜章維善願伯言王仲夫汪少蘭張望三王伯唐張蔭齋張樹源馬樹人袁成岩習仲平等十三人爲董事尙有兩名額留待京莊補充並舉張樹源爲會計董事至八時散會 
　　官紳集議路工南通張嗇公現以縣路開行公共汽車及養路問題均待解决特於昨日（二十二）下午三時召集全縣官紳就地主路工處開聯席會議由瞿知事主席議决案甚多推定孫錦章於蘭亭周季誠費範九徐子才湯固生沈敦甫張芷庭等八人組織審查會於本日（二十三）開始審查 
　　商會募金發軔通崇海泰總商會爲籌集新會所建築費·曁開辦通海物産陳列所經費特組織募金團於昨日（二十二）開募總團長爲張退庵總參謀爲周季誠副參謀爲馬息深顧伯言隊長四十人分爲四十隊並請江北各商會鮑友恪等代爲勤募預定總額以八萬元爲最低限度 
[淸江]  
　　黄旅開宿填防前江蘇陸軍第二師白寳山師長現因軍隊改編將所有該師駐防宿遷田子剛旅長一部分軍隊完全調回海州另編但際此春荒防務吃緊之時宿邑防剿事宜自未便無人擔任現由齊督軍特派前駐淮安之黄介丞旅部下二營移宿填防昨日（二十一日）黃旅已紛紛至淸江封船大約一二日内即當全部開拔矣 
　　警備捕獲匪首日前淮陰二市陳家廠有匪數十人新由湖西（因陳廠地濱洪澤湖）及泗陽（其他又與泗陽吳家集相毘連）竄來縣署得信當派王警備隊長振鵬率隊馳往並便道至馬頭鎭會同該處保衛隊一齊前去詎王等到時匪巳聞風逃散惟匪首孫玉和藏匿某姓家未去遂被警備隊兵士拿獲現已控解來浦矣 
[湖州]  
　　商會會長請假吳興商務分會會長顔叔舟本與江蘇財政廳長嚴家熾有舊日前特赴江寗拜謁嚴氏即委以徐州某差聞差事竣後有委署知事之希望（顔係免試知事）此間商會己得顔君來函請假所有會長事務收副會長陸培之暫行代理 
　　乘客落水得救慶記輪船局之杭湖班小輪昨日（二十二）由杭開湖駛至德淸縣屬之雷甸地方有乘客五人擬搭該輪來湖因該處並無碼頭故上下輪船須雇小船過渡不意該客等正在渡上輪船之際忽另有一輪船鼓浪而來一時小船躱避不及遂被衝覆致乘客五人全行落水其時雖在昏夜幸得他船援救皆免於難然亦險矣 
[奉天]  
　　大風吹動火車十九日午後九時十分北風猛烈掀天揭地南滿路三十里堡驛停有用備緩急之火車一輛忽被烈風吹動自行滑走旋則愈走愈速向南二十里台驛駛去比吹至三十里堡與二十里台兩驛之中間忽遇北行之七十五列貨車迎頭而來貨車機關手避之不及轟然一聲與該車正面衝撞緩急車即時粉碎顚覆道上貨車雖無損害但遭梗阻不能進速遣人送信至各站來人挪車至夜間四時交通始克恢復是以上下列車莫不停滯四五小時各站一時頗呈混亂 
來件 
[東大農科棉作試驗成績及將來計劃]  
　　國立東南大學農科受華商紗廠聯合會之資助擔任全國棉作改良及推廣事業去年一年中之經過狀况曾隨時披露本報現　科巳將去年經過事實編成「棉作試騐及事業」一書茲將其中關於試騐成績者　要述之想爲留心吾國棉業者所樂聞也（一）中棉栽培法試騐共凡九種占地三十五畝餘其結果如左１五月十日以後播種减收甚巨２條播中棉苟行問適宜並不比撒播减少收成３中棉摘心無明顯利益４疏植中棉行株距寛至二尺並不减少收成（二美棉栽培法試騐凡十二種占地一百五十畝有零得左列結果１中耕次數至七次以上則無利益起始中耕之時期宜早用中耕器中耕比手鋤中耕收成並不减少而省工則極多２美棉田地中不宜種冬作種冬作則棉花收成減少甚巨其損失大於冬作之收入３肥料試騐結果表明灰糞之效力甚大棉餅優於豆餅骨粉於施用之第一年不生效力４温水浸種爲防治疽病之最善方法５二硫化炭熏種足以除殺棉籽中潛伏之赤實蟲（三）中棉育種之結果選得兩純系之常陰沙棉纎維長度均達二十四公釐有餘（二十五公釐等於一英寸）經一年遺傳試騐證明其遺傳力甚强　　年即可繁殖多量良種又於常陰沙棉中選得良本一百餘株以爲繼續該品種育種試騐之資料南通靑莖鷄脚棉亦已着手改良用母本擇良法選得良種十四斤餘又用單本法選出甚良之母本十六株十一年即將舉行遺傳試騐此外復於其他三十四種中棉中選擇良本無良可選者占多數惟海門之黄枒白枒棉及孝感之光子長絨棉良本特多將來改良之機會極大（四）美棉育種分愛字棉及脫字棉兩種愛字棉育種專在南京洪武門舉行用單本選種法保其純良脫字棉則在各塲廣種均用去劣選種法拔去劣株俾免棉種之退化計十年度收穫良種一百　有零又重要場區如江浦鄭州武昌楊思四處則各行單本選種各塲選得最良母本一百株（武昌僅選得四十株）及擇良選得之種子十斤許將來繁殖而廣種之不但可免美棉之退化且可逐漸改進之至於今年試騐之計劃可括之如左（甲）中棉栽培法試騐關於是項試騐有六種占地二十一畝五分其重要試騐問題有二一爲中棉行條播增人行間距離田中耕器軍耕與撒播手鋤中耕或較獗行間條播及手鍜中耕比較得失以圖種法之根本改革二爲中棉輪作試騐比較一年兩熟（一熟棉一熟冬作）兩年三熟（一熟棉兩熟他種作物）單作間作之種種得失以謀栽種制度之根本改良（乙）美棉栽培法試騐關於是項試騐有四十九種占地一百八十二畝其中之宗旨分爲兩端一爲就各地風土之宜行施肥·行株距·輪作等試騐以爲農民之先導二爲研究性質糞得自然眞理俾爲改進栽培方法之指南（丙）中棉育種試騐中棉育種地占三十一畝三分常陰沙靑莖鷄脚孝感光子長絨海門黃枒白枒四種棉花分塲進行一方行遺傳試騐及蕃殖一方繼續選擇良本更作前進之預備此外又起始在引翔棉場就地改良上海棉並在南京改良靑莖通棉（丁）美棉育種試騐美棉育種試騐地占八百六十八畝去劣占其多數洪武門塲有愛字棉遺傳試騐江浦楊思鄭州武昌四塲各有脫字棉遺傳試騐及擇良選得良種之蕃殖觀此可知該科今年對於棉作試騐更爲切實之進行至於總務方面則孫恩慶君擔任中美棉栽培試騐及指導直隷河南兩省該科受紗廠聯合會資助所設之棉塲王善佺君擔任中棉之育種及指導湖北省該科所設棉塲葉元鼎君擔任美棉之育種及指導江蘇省該科所設棉塲過探先君亦於育種方面力加研究預科本年度試騐成績比去年更爲可觀也 
雜評一 
[相逼（默）]  
　　奉直雖未明白决裂然奉之對直已步步進逼第一步以拒鮑組閣相逼第二步以派兵駐津相逼南北雖未明白開戰然南之對北巳步步進逼第一步以派兵入湘相逼第二步以令李攻贛相逼除此奉粤分途進逼外又合而以統一會議驅除障礙之名義相逼凡事逼之甚者則反動必力我不知被逼之徐吳反動將如何吾又不知相逼相激中所生之變化將如何國人對於時局向如隔岸觀火吾又不知此次身處變化中之國人對此變化所生之影響與結果主張又將如何時會之來而不預謀此國人之所以常失敗也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[關於重印庫劵之穆湘瑤電]  
　　有證人有證物舞弊者其再何辭以辯 
　　電一北京銀行公會鑒報載盧學溥電貴會聲辯重印兩次之鹽餘庫劵巳經王司長楊局長先後監燬等語惟湘瑤係於本月元日在錢幹老處面詢鍾部長現下對於重印庫劵一事如何辦法鍾部長答稱巳面詢楊公兩局長三次重印均有收據囑將收據呈騐再向岱杉交涉云云當時聞者不止湘瑤一人湘瑤等乃有元電之報告寒日湘瑤等到財部訪鍾部長不遇咸日湘瑤等晤董總長詢及此事董總長稱巳向鍾部長問過據答重印之庫劵巳被岱杉帶津云云當時聞者亦不止湘瑤一人湘瑤等乃有咸電之報告養日湘瑤在總商會公開報告曾將以上經過情形當衆詳告除電董總長鍾部長王司長楊局長請其切實負責明白宣佈外特據實奉聞穆湘瑤有 
　　電二北京分送司法部董總長財政部鍾部長泉幣司王司長印刷局楊局長鑒報載盧次長學溥電京銀行公會鹽餘庫劵實印三次惟辯稱已經王司長楊局長先後監燬兩次等語應請切實負責明白宣佈穆湘瑤有 
[國是會議組織大綱會開會紀]  
　　通過議事細則明日開籌備委員會 
　　昨日下午二時八團體國是會議開第九次組織大綱會議各省區代表之出席者有蔣國輔葛光宇沈信卿邱醒旦王家甫温少鶴蔡俊卿等七人公推沈信卿主席先由幹事孫籌成報告杭州總商會來函請上海總商會代表代爲出席又崔藩函請病假主席謂本日討論議事細則及辦事細則因時間匆促由起草員根據敎育聯合會原定細則略爲增改尙請詳爲討論言次即宣讀中華民國八團體國是會議議事細則自第一章第一條至第四條均無異議惟讀至第二章會議項下第五條葛光宇修正案主在原文「各代表提議事件」下面加入「須用書面行之經五人以上連署」多數贊成以下自第六條至第八條一一通過第九條葛光宇修正案主「同一議題發言不得逾一二次」議題二字下加入「每人」二字并主删去「但質疑答辯」一句經何積煌蔣國輔等詳爲斟酌修正第九條爲「同一議題每人發言不得逾二次但質疑答辯經主席許可者不在此限」一致通過第十條至十一條亦通過第十二條與十三條性質相同蔣國輔邱醒旦主删去十三條中「限於初讀或審查時行之」一句與第十二條合併多數通過於是將第十四條改爲第十三條第十五條改爲第十四條第十六條改爲第十五條第十七條改爲第十六條第十八條改爲第十七條第十九條改爲第十八條第二十條改爲第十九條其十九條之附項改爲專條卽作第二十條均無異議一一通過自第二十一條至二十八條全體完全通過又將細則全部總表决一致通過主席又將中華民國八團體國是會議辦事細則加以說明付衆討論邱醒旦謂辦事細則可保留至下次討論因一會之發展全在辦事方法之適當與否主席謂此項細則在籌備時間適用之不妨加入「暫行」二字鄭重討論葛光宇謂辦事須有章程根據本席希望於籌備時間在辦事方面有人負責最好委託商敎聯合會兼辦主席謂繼續負責或由籌備員另訂辦事細則蔣國輔謂本會責任重大若辦事無細則將來大會時有失根據似屬未便邱醒旦又謂籌備員大多遠道而來如在籌備時間紛紛回籍則辦事雖有細則仍乏負責之人爲便利起見或由籌備員委託商敎聯席會主席負責葛光宇請籌備員犧牲一切留滬負責温少鶴亦主張保留並謂星期一開籌備員會另擬籌備處章程公舉邱醒旦爲起草員一致贊成討論至此巳五時遂散會茲錄通過之議事細則全文如下 
　　中華民國八團體國是會議議事細則第一章通則第一條代表席次依本會議組織大綱第二條規定之團體以每省區每一團體報到先後爲次分别編定號數按號列坐第二條會議時間每日以三小時爲限但主席認爲必要時得宣告延會第三條會議事件應先期印刷分送各代表由主席編列議事日程依次開議第四條會議時主席副主席並有事故應推舉臨時主席代理之第二章會議第五條各代表提議事件須用書面行之須經五人以上之連署其有相類或關聯者得併案會議第六條凡發言者須先起立報告號數第七條同時不得有二人以上之發言其同時報告者由主席指定先後依次發言第八條討論不得涉於議題之外第九條同一議題每人發言不得逾二次但質疑答辯經主席許可者不在此限第十條主席欲自行討論時得退就議席發言但須委託副主席代理職務第十一條會議時主席得宣告討論終止第十二條會議分初讀再讀三讀初讀時討論大體决定本案成立與否再讀時逐條評議三讀時修正文字議案完全成立但由主席或代表九人以上認爲可省略三讀會時得公决省略之代表提出修正案時並須有三人以上之附議第十三條三讀會除修正文字外非見議案前後牴觸時不得提議修改第三章臨時動議第十四條凡代表遇有重大問題得臨時動議但須有出席代表九人以上之附議第四章審查第十五條議案付審查者於初讀會决定成立時由主席宣告之第十六條審查會之分組由主席酌定之第十七條各組審查主任由該組審查員推定之第十八條審查會開會時間由審查主任臨時酌定通知但不得與會議時間衝突第十九條審查會審查結果應具報告書交由主席付印分送各代表並由審查主任於會議時報告第二十條審查員出席人數及表决方法由審查會自定之第五章表决第二十一條當表决時主席須將應付表决之議案明白宣布即付表决表决後代表不得再就本議案發言第二十二條表决方法分起立投票二種依本會議組織大綱第四條辦理第六章出席退席第二十三條凡代表入塲時須填注出席簿第二十四條代表入塲後非宣告散會或休息及聲請主席允准者不得無故退席第二十五條代表遇有事故或疾病不能到會者須聲明事由告假第七章附則第二十六條本細則有應行規定爲本會議組織大綱所巳載者均依組織大綱辦理第二十七條本細則未盡事宜得由正式會議時提出修改第二十八條本細則於議决日施行 
[俄災振濟會開幕紀]  
　　俄災振濟會上海部昨日假靑年會殉道堂舉行開幕典禮詳情分誌如下 
　　（一）汽車游行用汽車編成游行隊車上遍插各種旗幟標語「救災恤鄰」「人道主義」「國民外交」「博愛精神」「拯救取銷不平等條約之俄國災民」等字樣計假得中央汽車公司聶雲台會長華安公司商務印書館丁純濤牛惠霖兩君等汽車六輛於上午下午分别游行而各路商界總聯合會浙江路商界聯合會共同假得汾興公司汽車一輛全日游行下午游行時有普益習藝所之軍樂業 
　　（二）散發傳單該會印有各種傳單廣告六萬餘紙由童子軍總司令沈同一君分給各童子軍持赴城内·南市·閘北·英·美·法三租界分六段散發 
　　（三）會塲佈置靑年會門首高懸該會標幟殉道堂講台懸掛災區圖鐡路比較畫三幅會塲兩旁遍懸各種說明書及災區圖畫 
　　（四）到會人數軍政商學各界及各團體均有代表到塲服務者華童公學愛國女學女童子軍北區公學少年宣講團普益習藝所惠兒院軍樂及各隊童子軍數十人通計來賓六百餘人本會職員百餘人 
　　（五）開會秩序（甲）惠兒院奏軍樂開會主席董事長聶雲台報告略謂俄災重大到會諸君想已明瞭鄙人敢進一步言俄國歸還中東鐡路取銷不平等條約應救濟俄災即令如十年前抱有侵略政策的俄國有災亦應救濟蓋人道主義是人類所應注重者云云聶君另有要公宣告退席推副幹事長陳維新主席（乙）少年宣講團奏國樂兩闋極抑揚頓挫之致（丙）主席請京會幹事長王卓山報告京會及上海部經過一切情形略謂救災卹鄰初無政治關係並述災黎現在草根敗革均巳食盡木屑充飢日死數千種種慘狀頗不忍聞次韓鏡湖演說將災狀編成簡單圖表逐一解釋證明救濟俄災爲刻不容緩之事（丁）北區公學女子部舞蹈頗有精彩嗣台下掌聲不止又重演一折（戊）俄文報館記者佛爾根演說略謂俄國爲中國的鄰國中國帮助俄國俄將來亦能帮助中國現俄災赤地數千里災民三千五百萬承中國各界人士如此熱心極表感謝云云（己）朱劍霞代表朱鍾英女士演說日前聞外間傳說俄災始亦不甚明瞭今日到會心中大爲感動希望各界人士大衆熱心云云（庚）王立民女士演說天下事惟决心則無不達之目的振濟俄災並非難事抱着犧牲二字之精神有金錢者犧牲金錢有才力者犧牲才力則振災必有良好之結果云云（辛）主席報告開幕後進行方針並致謝來賓盛意（壬）演放靑年會擔任之最新影戲（癸）奏樂散會 
[自治籌備處組織法之再質問]  
　　省議員張葆培等昨致南京電云南京王省長鈞鑒洽代電悉自治籌備處之組織法旣非由中央依法公布何得謂非本省單行條例以剝奪省議會之議决權乃竟以省令行之顯違暫行法第十六條之規定現在臨時會巳定期召集當然俟開會時依法交議公决咨請施行即希鑒察省議員張葆培等叩有 
[美僑兩團體公宴美公使預紀]  
　　駐華美商會及駐華美人公會定期二十八日晚八時在禮查旅社宴待駐華美公使舒爾滿博士巳柬邀上海商務總會會員與各華字報代表及各團體人員陪宴此外與宴者尙有蘇州無錫商會代表等二十人此會目的蓋在使美使與上海華人各界人士得相把晤藉以敦睦友誼豫料届時履舄交錯必極一時之盛按美使近赴菲列濱晤伍德將軍今於回京之際道出海上擬作數日盤桓然後首途北上 
[美公使定期赴杭之知照]  
　　駐京美國公使許爾滿行將來華准下星期一抵滬等情巳誌前報昨江蘇特派交涉公署接美領函稱舒公使擬下星期三（即本月二十九日）乘車赴杭州游覽會晤軍民兩長次日回滬云云許交涉員巳分電浙江督軍省長并王交涉員屆時派員照料云 
[日本官員往來訊]  
　　國聞通信社云日本政府前以胡德將軍遊日特派田中大將前往菲律濱報聘巳屢誌報端茲聞田中報聘禮畢業由菲乘船來滬今日可以到埠將庽禮查飯店略事勾留再換船回國云 
　　日人東方通信社上海消息云日本第一遣外艦隊參謀海軍少佐椎名直吉氏此次奉本國海軍省令定於二十六日乘春日丸返國將入海軍艦政本部大欲光瑞師與伊藤北京公使館一等書記官巳於今日乘日本郵船會社之熊野丸啓椗返日本 
[梁如浩等北上]  
　　太平洋會議高等顧問梁如浩及團員張福運等四人昨（二十五日）早車赴寗轉車北上由許交涉員知照滬寗路局發給車票并派員照料一面電達南京温交涉員查照 
[洪兆麟不日返粤說] 將仍赴汕頭任事 
　　國聞通信社云粤軍第二師師長兼潮梅善後處主任洪兆麟前因事迭電總司令部辭職並於十五日携眷離汕來滬汕頭各界連電挽留粤省陳總司令亦以洪係十年患難之交萬難許其在時局多事之時稱病以去業巳派員來滬請洪返粤連日並由旅滬之西南要人等紛紛婉勸洪氏聞已允稍事休息後仍行歸任以重國事云 
[蘇州河修濬問題]  
　　滬北工巡局往來信函新閘橋以西尤急 
　　聯合通信社云蘇州河去年陰曆十二月因船隻擁擠之故致蘇班小輪有二日不能通行無庸深諱今年正月又有同樣之事實前日（二十四日）下午又發現第三次阻害交通之事茲將滬北工巡局往來信函照錄如後各界自可明瞭一切函中所指义袋角應是由新閘橋東面起一直朝西而言原函分錄（一）「閘北市經董錢貴三致滬北工巡局函」敬啓者竊查本市所轄蘇州河一帶曁爲行李往來之要道更爲米船躉聚之總匯近年日積淤淺以致斷絶交通少則數小時或一二日年前水巡毆船戶亦因交通阻礙驅逐停船所致日來因爭渡逐船起見時有船戶鬭毆傷人之案長此以往非特行旅受累實與本市商務滬埠食米大有關係是以沿河各行廠旅滬各米商目睹情形難再緘默擬懇轉請吳淞江水利工程局將該河自新閘橋東起至叉袋角止一段速予疏浚旣可以利公衆之交通更可以維本市之商業用敢備函奉達至祈執事迅賜轉咨尅日施行事關公益無任企禱（二）「滬北工巡捐局致吳淞水利工程局函」逕啓者准閘北紳董錢允利函開云云等因查蘇州河水道衝要而新閘一帶尤爲商船繁盛之處該段淤塞尤甚非獨有礙交通甚至釀成毆鬭民商疾首不可一日應請貴局查照尅日飭勘疏浚並祈見覆足紉公誼（三）「吳淞江水利工程局復滬北工巡捐局函」逕復者本月十六日接奉台函巳函錢紳允利函稱蘇州河内米船躉聚之處年來日漸淤塞以致斷絶交通滋生事端請自新閘橋東至义袋角一帶速予疏浚以利交通等因查蘇州河年來受垃圾之患日淤日墊加以滬埠商業日漸發展人口暴增運輸船隻亦日增不巳新米上市常有擠軋之虞該處疏浚事宜敝局早爲注意前年徇錢紳及米店公會之請抽調機船一架載泥船十餘艘駛往新閘開浚旋因敝局原有之連珠斗機船及載泥小船皆不合該處河道之用且西段曹家渡一帶比之新閘尤爲淤淺當地居民咸望早日開浚勢難中止因僅將米船碼頭開深五座呈奉江南水利局轉奉省長核准俟西段工程完竣再行移至東段繼續施工在案現在西段未竣工程僅存四百餘丈擬俟該段完全告竣之後另行添換機船及載泥大船尅日移至東段以圖大舉務將新閘至义袋角一帶河道疏浚深通爲一勞永逸之計免枝枝節節之嫌合行布覆即希查照轉致錢紳是荷（四）「滬北工巡捐局復閘北經董錢貴三函」前誦台函爲疏浚蘇州河西段事即經轉函水利局去後茲得陳局長恩梓函復云云等因相應函達諸希亮鑒 
[榊丸遇險後消息] 漸向泥中下陷 
　　英文滬報云今晨南滿鐡路公司接無線電報謂榊丸煤艙機器室及第三貨艙之水尙未全行抽盡續接消息謂該船漸向泥中下陷急邀瑞鎔廠派最大之拖船前往援救據南滿鐡路公司辦事員聲稱該船損傷情形須俟拖入旱船塢後始能查明至互撞原因該公司及美公司均不肯述之 
[航業消息]  
　　上海郵務管理局郵務長希樂思Ｃ·Ｈ·ＳＨＩＥＬＤＳ請假歸國（職務由副郵務長西密司兼代）昨日已購定昌興公司亞細亞皇后號第五號特等室於下午三時半放洋此次同輪赴温哥武之有名人物甚多如安利英行之遠東總監督博德森Ｊ·Ｒ·ＰＡＴＴＡＲＳＯＮ昌興總公司派來中國查察上海營業及東亞商務之鐡路航輪總理杜威ＤＯＷ事畢回國亦乘亞后返坎又有該公司客票總經理約開森及太古公司之東方經理賽羅等等故亞力山大號小火輪離開海關碼頭之時燃放爆竹歡送者甚衆　　太古烟津班輪奉天號由烟臺經威海衛運大宗精鹽五千三百七十六包野絲與山東府綢一百六十件高麗參六十四箱荳子五千零四十二包來滬經過烟臺海面時驟遇大風機器間内海浪巳經打入祇相差一尺餘高否則便發生危險之事矣當時風巨浪激乘客等異常惶急幸司機者减少速率方保無虞據奉天輪職員云當該輪駛經外登山海峽之時見有中國木質之大海貨船一艘巳經没沉海中祗見船頭船梢等處桅木之首端露於海面全船早已覆没該輪職員又云今次之巨風烟台海面之失事船舶甚多不止此一船也該輪今日照常出口載赴烟臺有現欵四箱計二萬元餘悉雜貨計有二萬件之多 
　　中國公司之中國號於下月十二日可以開還上海該輪中前所招用之寗波新水手於十二日來滬時因合同期滿卽須辭退仍用粤籍老水手還職云 
　　昌興公司所定擴充太平洋郵船計劃迭見本報現又陸續派温哥武之重要職員來滬考察一切昨日太平洋公司之臺雪邦輪抵申時該公司又有坎拿大鐡道總董潘尼ＰＡＹＮＥ乘輪到滬專謀該公司海陸運聯航事宜之進行手續 
　　法律公司之貨輪名「船長辣梅爾」號明日可抵上海輪中有留法華工一千一百四十名歸國均係至浦口登岸者 
[滬太長途汽車公司領到部照]  
　　吳淞商埠局昨致滬太長途汽車公司函云逕啓者接准交通部咨文開查唐文治等創辦滬太長途汽車公司一案前准貴局轉咨該創辦人等補具所認股欵憑證一份及貨車圖式說明書一紙創辦人董事監察人淸摺各一扣執照費銀二十元印花稅銀二元到部經本部分别審查尙屬妥協茲依長途汽車公司條例第四條准予立案發給執照並依第五條附加條件如下該公司不得影射外股並不得以所有資産抵借外債如有以上情事經交通部查出時即予没收充公並將立案取銷又查長途汽車公司條例第十三條公司開業時應開具汽車開到時刻表逐日來往次數表及載客運貨價目表呈請交通部核准等語現經本部派員查覆該公司汽車巳通行至大場並未先行呈部核准殊與條例不合應請轉飭該公司將上述各表補行呈部以後各段開業時並應一律呈部核准以符定章相應填發執照一紙咨行貴局請煩轉飭遵照辦理等因准此合行備函送達即希查照部令指出各節分别具復以憑核咨茲將執照一紙隨函附送並祈檢查并盼見復云云 
[招商局發表第四十八屆賬略]  
　　招商局董事會董事及查賬員發表第四十八屆結賬節略云自民國十年辛酉夏曆正月至十二月止爲第四十八屆結賬本年輪船水脚共收銀三百七十一萬六千六百餘兩又收三公司水脚公攤銀三萬三千三百餘兩除支船繳保險修理辛工煤炭物料各力船租雜用等項銀三百六十九萬三千五百餘兩外結餘船利五萬六千五百餘兩又收棧房房産各項雜欵等七十五萬二千四百餘兩支付各地租捐修理繳費利息各欵八十六萬九千三百餘兩股分利息二十七萬三千兩淨計結虧規銀三十三萬三千三百餘兩此利項大畧也（未完） 
[絲繭檢騐所明日開幕]  
　　香港路十號四層樓上上海絲繭檢驗所定二十七日下午三時正式開幕備具茶點請人參觀巳由該所陶迪君分發請柬矣 
[各團體會議選定職員]  
　　國聞通信社云日昨午後二時中華民國各團體會議開選舉職員會到者五十餘人董福開主席討論選舉辦法經衆議决按章程第八條依次分科投票雙記名選舉公推桑渭陽吳世英毛一豐爲散票員馬少奎石中亮爲收票員蕭劍秋汪劍農爲唱票員開票結果總務科喻育之毛一豐董福開榮渭陽趙南公蕭劍秋汪劍農等七人當選以喻育之得票最多當選爲總務科主任以次多數馬少奎鄧嘉縉李鎧·孫鏡亞張拱宸嚴伯威楊春若等爲候補人文書科當選者五人以孫鏡亞嚴伯威李振亞馬少奎熊本旭孫鏡亞當選爲主任候補者楊春若陳榮廣李鎧邱山江世通等五人會計科當選者黃宗漢得最多票數爲主任候補者吳世英李鎧譚竹軒周伯堯王奠世等選舉畢時已六下遂推定馬少奎爲下次主席即散會 
[外交大會委員會紀事]  
　　國聞通信云昨日午後六時外交大會常任委員會開會 
 
 

Page 15

 
 
[開棺剖騐張信仁屍體紀]  
　　住居南市海潮寺前面建裕里鹽城人拉黃包車之張信仁於去年陰曆十二月初五夜忽暴斃卽經屍母張董氏屍叔張金樓等稟控信仁之妻張徐氏串同姘夫陳慶培等用毒置於粥内謀斃等情當奉地檢廳派員驗明並將該氏與陳訊供判押起訴審廳請爲公判嗣因承辦此事之刑庭推事章君訊得該被告等不認下毒當以未便草率判决商之田刑庭長稟明梅審廳長定於昨日（二十五號）開棺覆騐張信仁之屍棺巳於前日下午四時許由警協保舁至檢廳後面暫置並派警看管一面由警往傳屍屬來案候示屍母張董氏因原籍江北鹽城家中有田土糾葛於本月初旬巳回江北不及投案僅將屍叔張金樓傳案昨日上午十時五十分鐘章推事官諭飭小工將張信仁之屍棺停放在前捕獲廳門前隙地其時檢廳司法警長楊芝階督率法警十二名在四周照料預由審廳延請寳隆醫院德國醫生歐本海（係病理家）·白而單（係化學家）·率同助理員杜克明·兪强毅·梁伯强等同時乘汽車到廳與田刑庭長章推事等茗談片刻遂同至檢驗塲檢廳方面之郭孫楊等各檢察官亦有審廳片請蒞塲參觀鐘鳴十一下章君諭飭啓蓋當由各小工將該屍棺設法將棺蓋揭去見該屍之眼鼻耳及嘴唇均已爛去滿面白色蓋係發霉故也於是各小工將屍體由棺中取出置於預先安排之二只八仙桌上擱極大之木板上當由歐醫生察視一過遂飭各助理員動手分别將該屍上下衣服鞋襪等逐一卸下由歐醫生親自用刀將屍剖腹一並將心肝脾肺腎及腸胃等一一取出用刀分别破開察看又用抬磅逐一磅見若干分量又用小洋鋸將該屍腦壳頂上鋸開全部三分之一係從額角之上鋸至後腦白鋸開之後即將全部腦子取出與心肝等均分置玻璃瓶中又在瓶上標明中置何物手續完畢即由助理員將該屍肚腹及將腦壳分别用絃線縫好於是章推事諭飭各小工將屍體仍置原柩中棺殮發封所有屍體中取出各物由歐醫生携回醫院會同白而單醫生化驗當開棺時陳慶培張徐氏奉諭由押所提出由法警押至檢驗塲眼同檢驗該氏在塲目覩伊夫屍體慘遭剖驗天良發現不禁號淘大哭迨檢驗畢章推事官又特開刑庭預審飭提張金樓張徐氏陳慶培等至案隔别研訊陳等仍堅稱並未下毒如果驗有服毒情事願甘槍斃等語問官得供謂曰今日由爾狡供且待醫院中答復後再行核辦諭飭陳與該氏分别還押張金樓退去所有屍棺諭派法警二名協同二十五保十二圖地保顧愼霖押同屍叔張金樓雇人舁至西陸家浜隙地暫厝聽候示下辦理 
[犯案纍纍之盜匪梁活]  
　　公共公廨判禁五年内地犯案尙在偵查中 
　　淞滬警察廳近日緝獲盜犯廣東人梁活一名巳解往上海地方檢察廳偵查以憑訊辦事爲虹口捕房華探目將阿林包探江標蔡添等得悉以梁活係東西華德路一千一百八十六號門牌粤婦陳二姑家去年十月十八號被盜搶刧金鐲銀洋一案之首盜因禀由捕頭轉請公共公廨備文協同西探目康仇前往檢廳將梁提回昨晨解廨由該探目等上堂稟稱陳氏家被刧後即拿獲盜黨梁松陸葵兩名經公堂判决各押西牢三年並着提梁活到案懲辦前日將其提到捕房除對於本案供認爲首 
殺害砍去手足挖取一目並曾在内地屢犯要害等語故堂上將其在租界所犯之盜案訊結後倘内地官廳如來移提應當解往以其所犯各案或當槍决云云遂由證人鄭少煥上堂證明本案事主陳二姑巳不在滬張襄讞即向梁訊問供認糾黨搶刧不諱訊畢商之　副領事田中氏判梁活押西牢五年以儆 
[上海醫院四年中之診病統計] 三年增三倍 
　　上海醫院爲上海地方所公立初時一般社會不甚明醫院之好處故就診者尙不甚多近年來風氣開通前往醫院診治者日見增加據最近調查該院於民國七年門診得一萬四千零四十五人住院六百六十九人兩共一萬四千七百十四人八年門診二萬零九百六十人住院八百四十二人兩共二萬一千八百零二人九年門診三萬一千人住院九百七十人兩共三萬一千九百七十人十年門診四萬二千二百人住院一千七百十五人兩共四萬三千九百十五人以十年與七年比較門診約增三倍住院約增兩倍半亦足見社會之日漸開通矣 
[黃龐追悼會今日開會]  
　　國聞通信社云黃龐追悼會於今日下午二時在法界霞飛路商科大學大禮堂舉行昨經該會籌備處議决開會秩序如下（一）奏樂開會（二）主席致開會詞（三）報告黃龐事略（四）行禮（五）讀祭文（六）演說（七）撮影（八）奏樂散會該籌備處昨巳具柬遍請在滬各名人及各報記者到會演講矣 
[官商議决維持民食辦法]  
　　組織上海食米採辦處 
　　上海縣沈知事以近來滬埠米價步漲小民粒食維艱若不亟謀救濟將來靑黃不接之際誠恐再有發生風潮爰於昨日下午二時邀請縣商會會長姚紫若·總商會會長聶雲台·上海市經董陸崧侯·輔元堂董凌伯華顧馨一·及縣公署財政科長陳薇生科員姚欣之等十餘人在署開會磋商救濟方法當由姚聶兩會長等互相討論之下結果决由南北兩商會及各團體等籌集巨欵組織上海食米採辦處一所（設所地點或南商會或同仁輔元堂）派員向外洋採辦各種秈米數萬石運滬存儲以備將來靑黃不接之際平價出售惟出外購運虧蝕頗巨此項損失之欵應由地方籌還各經董等一再磋商之下均各贊同議决後除由姚聶兩會長等擔任籌辦外一面由沈知事呈報王省長核示矣 
[交易所公會議决解散] 餘欵充義務小學經費 
　　國聞通信社云上海交易所公會自去年九月成立迄巳半載近以交易所本身紛紛解散該會巳無存在之必要昨日特召集各所重要職員到會討論一致主張解散惟該會尙有存欵除去至陰曆五月止房租等費外尙餘洋數千元公决以餘欵充作公益經費可以留作紀念者則該欵即不發還入會各所由朱叔源君主張將此欵充作辦理義務小學校捐入地方公立學務機關委託辦理庶常年經費得有著落一面由領欵機關登報聲明陳報敎育廳備案並於小學校内立一匾額說明此項開辦費由上海交易所公會撥充並將入會各所名單開列以垂永久而誌紀念現正徵求各所同意云 
[一週間進出口銀洋之調查]  
　　上星期六（十八號）以至昨日（二十五號）止一週間銀幣漲落甚爲平穩常在七錢二分五釐上下市面用途不廣絲荼尙未産出故三月底期洋交易甚稀四月半期洋祗星期一二略有售開銀拆仍鬆惟昨日高至一錢六分各銀行進口大條計七百三十九條又杭州造幣廠共來洋一百零二萬元南京造幣廠來洋四十二萬元各莊由蘇州來洋八萬元寗波來洋十三萬元裝香港去大條二百零七條現洋十五萬元裝汕頭厦門去洋三十萬元裝南京去現銀三十三萬兩裝杭州去三十七萬兩　將進出口細數調查錄後 
　　（星期一）滙豐銀行由茂生公司來大條六百八十六條裝香港去一百條交通銀行由杭州來洋十八萬元又南京來洋四萬元又去銀三萬兩各莊裝厦門汕頭去洋二十萬元中國銀行由杭州來洋十三萬元又南京來洋四萬元又去銀三萬兩又杭州去銀三萬兩交通銀行裝杭州去銀三萬兩（星期二）華義銀行由英公司來大條十八條中國銀行由南京來洋四萬元又杭州來洋二十五萬元又去銀四萬兩又南京去銀三萬兩交通銀行裝南京去銀三萬兩又來洋四萬元又杭州去銀三萬兩又來洋六萬元有利銀行由英公司來大條三十五條廣帮託麥加利銀行裝至香港大條五十八條（星期三）各莊由寗波來洋十萬元廣帮裝香港去洋十五萬元交通中國兩銀行各裝南京去銀三萬兩又各來洋四萬元交通銀行裝杭州去銀三萬兩又中國杭州去銀三萬兩又來洋五萬元中國銀行由蘇州來洋八萬元（星期四）廣帮裝至香港大條三十五條中國銀行去南京銀三萬兩又杭州去銀三萬兩又杭州來洋五萬元又南京來洋四萬元又寗波來洋三萬元交通銀行南京去銀三萬兩又來洋四萬元又杭州去銀三萬兩又來洋五萬元（星期五）交通銀行由南京來洋四萬元又去銀三萬兩又杭州來洋五萬元又去銀三萬兩中國銀行由杭州來洋五萬元又去銀三萬兩各莊裝厦門去洋二十萬元華義銀行由廣帮託裝至香港大條四十九條（星期六）交通銀行由南京來洋六萬元又去銀三萬兩又杭州去銀三萬兩又來洋十萬元中國銀行去南京銀三萬兩又去杭州銀三萬兩又南京來洋四萬元又杭州來洋五萬元 
[一週間之金融調查]  
　　調查本星期六各銀行查倉存底比較上届多存銀八十二萬兩現洋三百零三萬元大條五百十三條大條銀由美國來者六百八十六條倫敦來者五十三條共計七百三十九條運往香港者三百五十八條絲茶及出口交易甚爲淸淡故市上銀根殊見寬鬆 
　　各國匯率銀行消息倫敦銀價略有升降大條本星期内長一二五遠期長二五近現期爲三十三辦士三七五遠期三十三辦士二五先令除禮拜二長半辦士後未見更動標金則人心均看軟弱連日共小去五六兩後勢難好印匯遠期略有買進美匯結出甚多故漲半元東匯小半分亦無躉批需要也 
　　銀幣自本月初間寗浙兩廠開鑪鼓鑄現洋後恐洋釐受影響是以出數有限此一週間杭廠來洋一百零二萬元南京來洋四十二萬元蘇州及甬江兩處來洋二十一萬元出口甚稀僅裝去潮汕厦門香港四十五萬元洋釐頗見平穩三四月期洋上年絲繭各廠家收買繭市大爲不振且洋釐恐後形尙小故期洋交易更見冷落云 
[昨日之金融市况]  
　　昨日銀幣市價上午七錢二分四釐七五下午收盤爲七錢二分五釐二五較上日略大一二五杭州南京造幣廠及各錢莊由長江各碼頭連日運到甚多惟去路供求相當是以尙能立足三月底期洋七錢二分五釐一二五下午收盤則七錢二分五釐二五比前日小三七五銀拆上午一錢五分午後一錢六分因裝出赴各埠及係星期六日解銀行之需要耳 
[友華銀行滙市報告]  
　　昨日友華銀行滙市報告云二十四日倫敦大條銀價近遠期均長一二五紐約銀價長至六角五分倫敦紐約間滙價未變仍四元三角八分七五今日此間各國匯價悉如昨日並無變動市况堅定通日無甚漲落英鎊成交價三四五月份俱三先令三便士半美金成交價三月份七十二元五角四月份七十二元三角七分五五月份七十二元二角五分通日售出者視此微縮購進者微長成交甚稀昨日倫敦市塲交易甚淸市况堅定紐約亦堅定 
[南京路聯合會職員會開會紀]  
　　整理總會抵制輕質銅元 
　　南京路商界聯合會昨晚舉行職員會會長方椒伯各科科長及出席董事等咸列席與議由方會長主席其會議案件爲（一）改組總聯合會案是案巳經數度討論衆意决議仍行加入并多派出席董事協力修改章程整頓會務惟尙有應與商榷之事件公推王廉方蔣夢芸兩君赴總會接洽俟得有報告再行進行（二）募集夜校基本金案此事巳得多數人之贊助如方會長及陳百男卓樂生何鹿山王才運諸職員均願竭力勸捐巨欵公决四月一日起按照上次議决辦法開始募集以一月爲限所有捐册及接洽等事由總務文書兩科長王蔣二君分頭辦理儘於本月内辦齊（三）編印年刊案由蔣夢芸君報告編輯大致巳完備照相銅板亦己鑄就一俟新職員照相齊集稿件整理後即可付印（四）陳百男君臨時動議抵制輕質銅元案首由陳君說明略謂近日本埠市面輕質銅元充斥洋價昂貴物價亦因之騰貴一般中下社會生計艱難無形中造成無數妨害社會安寗之禍根若不嚴厲斷絶其來源以維持金融則後患將不堪設想本路雖以銅元爲交易者極少然旣係商人集合團體之一亦應倡議維持以謀社會安寗報告畢經衆議决辦法數項依次實行（甲）致書總商會請其協力維持（乙）呈請北京幣制屇行文各地造幣廠劃一成分嚴禁偷减（丙）　請省縣各行政署重頒禁令嚴杜私鑄及潛運進口（丁）本路實行拒收上列各項俟手續辦齊後均將實行并定下星期五再行開會續議云 
[許克誠黃惠兼訂婚紀盛]  
　　破除一切繁文簡易切實之婚禮 
　　日昨午後三時爲　南學校敎員許克誠君與南京高等師範附屬小學敎員黃惠兼女士假寗波同鄉會結婚所有儀式甚爲簡易俱由許君與黄女士商訂一革現在無謂之習俗不用主婚證婚之書大致情形業見本月二十一日常識欄黃君炎培「改婚式敬告親友」篇三時行禮男女親戚朋友滿堂一振鈴開會二全體向國旗行三鞠躬禮三主席袁觀瀾君致詞四介紹人趙厚生君夫婦致詞五家屬黃任之君致詞述家庭之經過與此次訂定婚式之旨趣六訂婚人黄女士致詞大致謂本擬不嫁嗣因欲在社會辦事不得不順應潮流而有今日訂婚之舉但效力社會之心仍不少變初衷次許君致詞亦著意於社會事業次來賓博文女學校長黃紹蘭女士·曁沈信卿·沈商耆·瞿紹伊·汪千仞·張繼高·葛志亮諸君次第致詞要皆贊美此種婚式之簡易並對許君黄女士表道賀之忱歡叙一堂頗極其盛禮畢五時三十分各用茶點而散亦我國禮俗上闢一新紀元也 
[美國律師回滬消息]  
　　愛倫哈定根律師處之哈定根律師已於今日乘中國郵船公司之中國號回滬按哈父曾被舉爲馬尼刺萬國律師聯合會及菲列濱羣島律師公會會長本年十二月間馬尼剌萬國律師聯合會開會時愛倫哈定根律師處將代表駐滬美國律師前往與會蓋受上海美國律師聯合會之推舉也 
　　文滙報云禮明律師巳於星期四日由温哥武乘俄羅斯皇后號啓程來滬下月八日可到費信惇律師已於今日午後乘毫雪邦號抵滬美國駐滬按察使羅平傑回滬日期尙無消息 
[基督公學學生參觀英艦紀]  
　　泊於黃浦江之英國兵艦Ｈ·Ｓ·ＣＡＲＬＩＳＬＥ於昨下午二時至四時招待基督公學敎職員學生至艦參觀由該校校董高季愉校長王煥章率領敎職員及學生十餘人於二時許登艦由輪機長奈丁格爾殷勤招待導赴輪機室·砲台·舵樓等處觀覽并一一詳細說明該艦艦長爲愛文思君全艦水兵三百五十人將校十七人有六寸口徑砲五座四寸口徑砲八座射擊飛機砲二管水雷放射器四個滅魚雷機兩個該機造成於一千九百十七年其火力並不燒煤以在腦油代之機室另設抽油機自艙外將油抽入爐中甚爲巧妙船内各種設備皆全末由輪機長於舵樓欵參觀者以茶點至四時一一握手而别 
[上海學生會評議會紀]  
　　上海學生聯合會於昨日召集評議部開會由章益主席陳紀彝記錄開會情形如下（一）選舉評議長及書記結果章益當選爲評議長潘潤夫當選爲書記（二）討論籌欵贖路事結果一致贊成並定下星期三下午二時假法租界霞飛路開各校代表會至五時始散 
[女靑年會全國協會之繼任幹事]  
　　三月份女靑年會全國協會委員集會報告己派定文自立女士繼顧恩慈女士爲中華全國協會總幹事在九月一號到任該會各人都表歡迎因女士對於女靑年會工作在華美都有經騐女士未來中國以前曾在美爲總幹事對於城市事業經歷更深女士係一九一八年十二月來華初在北京方言學校練習華語數月後因北京天氣與女士體質不合乃往牯嶺研究華語一九二○年回上海帮助募捐一九二一年再往牯嶺後身體復元即任協會城市部執行幹事受職以來曾往南京杭州廣州香港各處現將前往長沙云 
[學生募捐隊展期舉行]  
　　華洋義振會前議决定於本月二十五日即星期六舉行學生募捐隊仍照上年辦法在本埠各鬧市要道分投勸募藉資挹注振欵曾函請松滬護軍使令行軍警保護并懇函請英法工部局按照上届辦理在案茲聞該會勸募股報告四月二日北京舉行學生世界同盟大會所有滬上各校年齡稍長智識較高之學生均須前往是以華洋義振會原定本月二十五日之學生募捐隊不克如期舉行該會當即將展期情形函告護軍使云 
[演講斐列濱敎會狀况]  
　　美國聯邦斐利濱接近吾國其間基督敎會甚盛此次世界學生大會派來代表多人現巳到滬本埠靑年會德育演講會請該代表等訂於今晚七時半蒞講斐利濱之基督敎會各界男女均可參與凡欲知斐利濱敎會狀况者盍往聽之 
[省巡廻講演團到滬講演]  
　　江蘇省巡廻講演團團員陳右鯨謝福球二君奉委來滬連日在城内用國語講演數次聽者踴躍聞該團明日將赴寳山江灣等處講演云 
[十人團近事記]  
　　南陽橋中華救國十人團聯合會去歲因道路建設協會開徵求會該會會員特組織河南隊支隊成績分數在十七支隊中列第三前星期協會舉行結束該會亦定於三月二十六日晚行褒榮典禮並演說路政之重要又該會演講部定本星期日赴江灣地點在縣立第三高小及大寺前昨己發函通知各會員矣 
[河南路聯合會改選今日開票]  
　　河南路商界聯合會本届第四次改選職員定於今日下午二時在該會（三馬路口慶和里十號）開票此次投票各會員多踴躍從事該會又先期通告邀各會員蒞塲監視並商議此後進行方針至覆選各項職員何時舉行亦俟屆時公决 
[龍華香汛預誌]  
　　龍華寺及寺邊之塔由步兵三十九團張團長發起募捐重修竣工刻屆香汛之期由張團長令將駐於寺内之軍隊暫行移出自陰曆三月初一日起至十八日止准中西士女入寺進香參觀古蹟寺塲四週所建房屋悉皆租給商人開設茶肆酒館點心等店並由上海孤兒院在該處租賃房屋二間預備陳列出售籐器茶几檯椅等品物業經派委徐一龍爲陳列所主任招待來賓届時往游者定必熱鬧也 
[浙塘工劵額外奬之大奬號碼]  
　　昨日爲浙江塘工有奬義劵第四十二期正券額外加奬第三次在滬開奬之期仍假南市久大碼頭利濟局内舉行茲將五大奬號碼及經銷各票號錄下頭奬五千八百七十號嘉興永最利二奬二萬三千二百零四號漢口振華公司三奬一萬二千零六十九號本埠大善元四奬八千二百三十七號本埠大利元又四奬一萬零一百五十七號杭州義記五奬三萬四千零九十一號本埠善利全又五奬二萬二千六百十四號本埠大利元 
　　尙有本埠新聞等轉入後頁 
雜評二 
[謹防自治流産（旡用）]  
　　自來立憲國家無不自治者不自治而立憲猶無靈魂之軀殻也欲其發撝精神胡可得哉我國自治遭袁破毁於今有年矣政府近有辦理自治之宣佈國人亦本其夙願而要求自治上下一致宜若可以順流而出焉詎國人要求恢復官府則曰新辦省會主張省單行法須經省會議决官府則曰係照部令是議辦自治之初先起兩點阻梗其從官府之主張也必先承認前往破毁爲是省會撤回代表爲非揆諸當時眞實情形果當如是耶其從國民之主張也必先使官府不固執所見而呆解部令證諸官場向來慣例或亦以爲難焉然此兩點不解决官民意見相左辦事不無困難而自治前途遂有無窮之遺憾何者官吏本不欲自治今辦自治者迫不獲巳而爲此面子事耳如果有詞可藉何憚而不諉延推宕四月一日自治之說又將爲紙上空談而成流産官吏居逸國民處勞勞逸之勢殊勝負之數不待蓍蔡决故國民不欲自治則巳如欲自治且期貫澈主張焉宜積極進行不令官吏欺弄是應早爲凖備者凖備之道一則請决於省議會以省議會之决定爲從違一則自行籌備恢復不受任何官府之沮尼本國民應辦自治之原則以行官府其如之何然而魔障重重前途未可測得毋流産歟國民其謹防之 
 
 

Page 16

 
 
本埠新聞二 
[上海交易所證劵部明日開市]  
　　上海證劵物品交易所昨日揭示云本所證券部交易因二月期本所股交割問題巳停止多日今定於三月二十七日復行開市除本所股附加新股勸業銀行股元年二次公債天津交易所股寗波交易所股暫停買賣外其餘各種照常開市營業 
[乾繭絲吐交易所股東聯會開會紀]  
　　昨日（二十五號）下午三時華商乾繭絲吐交易所股東聯合會在盆湯弄口絲吐公會樓上開會到會股權有九千餘股當衆推舉代表幹事等向本所理事會要求開緊急股東大會以冀解决而保血本云 
[中外交易所控案之辯論] 汪幼安已自行投案 
　　劉植顧易奎兩人前延達高律師代表投法公堂控中外證劵物品交易所經理汪幼安不理欠欵一案飭傳去後汪避不到案判登報限汪自行投案再核在案昨日汪自行投案經兩造律師辯論良久中西讞員判聽候覆訊再核 
[兩交易所生財拍賣]  
　　法租界公館馬路菸酒交易所曾經股東會議决淸理解散並由法公廨發封在案昨日爲該所拍賣生財器具之日預由捕房派特别機關探目程子卿包探曹義卿李耀龍等將該交易所起封並將各種物件逐一檢點後即由法商三發公司經手當衆拍賣共得價銀二千二百四十五兩七錢二分此項價銀現己繳存法公堂請示核奪又天主堂中外證劵物品交易所爲首先失敗者涉訟後曾由法公堂發出封條將該所發封保管茲悉該交易所生財器具經公堂核准訂定於陰曆本月二十九日當衆拍賣云 
[益中機器公司創立會紀]  
　　聶雲臺葉沅坪等組織益中機器股份有限公司昨因股欵足額特在四川路三和里該公司籌備處開創立會到會股東共達二千五百餘權公推聶雲臺爲主席先由籌備主席葉沅坪報告籌備經過情形次主　宣讀章程經衆通過後即投票選舉結果以聶雲臺葉沅坪林則義楊景時劉錫祺周琦黃世德七人得票最多數爲董事黄澤聲蔡緝侯二人爲監察散會已七時矣 
[牛羊肉莊同業公議加價]  
　　本埠牛羊肉莊同業現因成本逐步加漲出外收貨捐稅水脚等項較之三四年前在在增加過半雖以疊次加價尙難敷本昨又經德大華福裕興德隆德豐等四十七家議决准於陽曆四月一日起照原有價值再加三成藉維血本業已通告同業及來作客家矣 
[水爐業再請加價之批駁]  
　　本埠水爐同業日前齊行加價未經呈縣核准以致用戶嘖　煩言公呈上海縣知事請爲取　當經沈知事傳到該業董事杭國治諭令傳諭同業取銷加價照舊售水並出示布告在案詎知該業各戶陽奉陰違又經沈知事諭飭該業董勸告去後昨有該業中之陳志康等具呈縣公署請爲撤銷示諭俯准齊行加價以資救濟等情即奉沈知事批示云呈件均悉該業此次暴加水價未經呈縣核准致用戶嘖有煩言巳屬不合乃於官廳出示布告並飭領袖傳諭取消以後又復飾詞妄凟跡近取巧意實抗違尤爲荒謬即不得巳而加價亦萬無如此辦法本縣豈能率准着仍遵舊章辦理違干未便切切此批 
[有利銀行股票發息]  
　　國聞通信社云本埠有利銀行昨接倫敦總行來電謂該行本届終結股息業經董事部議决所有甲乙丙三種股單除入息稅不計外應八釐分派合計週年一分六釐算其前後派餘之英金十三萬七千六百七十一磅及英金五萬磅聞均己收入公積項内云 
[火燒蠟燭棧]  
　　昨日午後四點鐘時滬南大東門外吳家衖毛裕源燭店後面寳善里十三號門牌棧房内忽然火起頃刻冒穿屋頂救火聯合會急鳴警鐘俄由各區救火會將救火器具火龍等馳往澆救約歷一小時始熄焚燒該燭棧一家共燬樓房四五幢因其石庫門房屋四面俱有厚墻火不能外越故附近鄰居幸未殃及惟遭水漬之損失聞該棧承保火險銀若干兩事後由崗警將學徒李阿旺帶入第一區警察署經王金山署長詰問起火之由供稱未知火從何來當火發起適在店中迨聞警奔看火巳透頂等語王署長飭着拘留候派警詳查起火原因再行核辦 
[房屋燒燬後之租賃糾葛]  
　　新瑞和洋行前延郭蘭克律師代表投法公堂控稱前有蘇寅生向原告租得餘興街地方房屋一幢開設復泰旋因該屋失愼經原告雇匠修竣後原告將屋轉租他人詎被告擅自將物件遷入况查得被告曾經將此屋轉租與人應請堂上勒令遷移被告亦延巳 
和律師代辯判派員查明被告是否巳經將房屋轉租他人稟復再核在案昨又傳訊先由郭律師稱現由公正人查明被告實將房屋轉租與沈寳興且雙方登報聲明可證按諸法律規定凡房屋已經燒去所有租戶理應取消現蘇擅自遷入已有多日請求限遷外並請追償租金被告巴和律師稱沈寳興與被告係屬兄弟因寳興自幼過繼與沈姓並不久住店内請求察核中西讞員會判退去聽候下堂諭飭遵 
[房東新仁記請求覆訊之結果]  
　　張德華前投法公堂控房東新仁記無故加租請求訊核判著新仁記罰洋五元充公外不准加租在案現新仁記不服判决檢出新證據延農復律師代表投法公堂請求復訊經中西讞員核准於昨日傳訊先由新仁記代表農復律師聲稱此案新仁記發出通告加租於上年七月間法總領事取締加租章程乃於十一月二號况查得張德華係於八月間遷居新仁記房屋内曾經准照新仁記加租通告付過數月詎張德華竟敢來案朦控至於張德華具稟内聯名各居戶均係張私行冒用現接各居戶來函證明並無具名起訴之事今將信函呈鑒請求將第一次堂諭撤消並請追償損失等語繼據見證卡生記張森記陳瑞卿稱商人等並未舉張德華代表具控之事周大通沈瑞生兩人先稱實由商人等公舉張德華來案起訴旋又稱商人並未公舉張德華亦未簽字等語詰之張德華供實由各房客公舉民人來案起訴餘供支吾聶讞員商之法正領事判以此案訊得張德華實係朦控着賠償新仁記損失洋二十元房租仍照十四元交付堂費歸張德華負擔周大通沈瑞生兩人不應供詞前後矛盾着周罰洋五元沈罰洋十元充公以儆 
[五區二紳商公贈匾傘]  
　　浙督盧永祥等發起爲徐國樑廳長之太夫諷經追薦同日懸徐總統褒揚匾一方其事曾經發起者向各處紳商徵求詩文聯語以誌褒揚盛典茲聞有五區紳商王寳訓甘月松吳耀庭陳良槐陳望山陳磬栽程安山關仁山毛節榮楊翰丞黃麗川王莘田蔣介民等特贈匾傘其匾語曰「彤管流芳」傘語一日「懿德彌彰」一曰「榮譽褒嘉」定今晨備置汽車送往警廳藉表地方人民愛戴之殷云 
[淸明節禁止浮費縣示]  
　　上海縣知事公署昨發六言韻示云照得時届淸明掃墓原係古俗藉展霜露悲思豈容往來徵逐敬祖貴乎誠心草庫草甏無益即或焚掛紙　尤應去奢崇實現在生計艱難浮費更宜屏絶爲此諄諄誥誡幸勿再沿陋習 
[汽車撞跌行人]  
　　四千零二十四號汽車於昨下午駛經南京路撞倒崇明人金阿毛跌傷頭部等處當由老巡捕房六百三十七號華捕前來押令汽車載送受傷人往仁濟醫院醫治旋即帶該汽車夫入捕房稟候捕頭發藩 
[携帶手槍者並非韓人]  
　　前報載法捕房包探拘獲韓人甲乙兩名並在身畔抄出實彈手槍各情茲悉甲乙兩人實係吉林省人並非韓人現將該兩人收押聽候查明有無犯案再行解堂訊辦 
　　又函云法租界捕房探目程子卿等巡緝至西新橋街抄獲身藏實彈手槍之韓人甲乙兩名已誌二十四日本報茲悉所獲者並非韓人實係華人李永秀趙鼎鎭兩人搜獲之手槍均係德國製造最新式之九響手槍並有子彈九粒電筒一具鼎鎭兩字之小印一個帶入捕房後經西探長戴薩克盤詰口供據云再有同黨匿居某處現由督察員黃金榮督同特别機關各探目等正在從事跴緝又聞該捕房各包探連日在本租界内外查獲紹興　明台州等三帮盜匪計有二十餘名之多均巳嚴行收押逐日由西探長盤詰口供一俟捕齊同黨後再行解請公堂嚴辦云 
[松田船社控鄒薌谿案之續審]  
　　聚源煤礦公司股東鄒薌谿等被日商松田汽船會社在公共公廨呈控不交運煤提單並不付欵一案訊供等情已誌前報昨由陸襄讞會同日田副領事續審即由原告方面之見證大會洋行日本人到堂證明去年十一月十四號戴姓携梅華銓律師之信及棧單前來出貨情形時被告代表梅華銓律師即稱找致大倉之函係請其將貨交與聚源被告所執之提貨單係由正利洋行給付繳納稅銀後將貨起存大倉洋棧而由該棧轉給棧單云云原告代表律師起稱但正利出提單時貨尙未到被告亦未付欵因信任故預給與提單被告旣以此提單將貨起存棧房執有棧單則應將提單交還正利乃今有人持此提單向正利出貨並又將提單向台灣銀行抵押故應由被告贖出次還云云 
[海寗路之煙案] 内有三烟客尙有另案 
　　婦人吳蔣氏在海寗路四百六十四號屋内私售燈吃洋烟彼該管捕房中西包探查悉前往將氏及烟民十一名拘獲抄出烟具昨解公共公廨據該探等上堂稟稱吸烟人内有蔡阿三毛川郎沈小林三名尙有另案牽涉請爲展期問官得稟向各被告逐一質訊之下判除蔡毛沈三人押候下禮拜六再訊外吳蔣氏罰洋五十元無力改押女所一月餘人各罰洋三元充公烟具銷燬 
[五客棧犯烟禁與違章] 各罰十元 
　　老閘捕房鄧副捕頭昨偕包探馮兆蘭程桂卿顧阿根協傳湖北路孟淵旅社主徐孟淵·廣東路裕興客棧主萬樹德·四馬路鼎新旅館主李伯良·上海新旅社主何坤林志新旅館主范幼玉等至公共公廨第一刑庭稟稱徐萬二人因備設烟具容留寓客吸食鴉片烟李何范三人不將寓客姓名明白登載循環簿均屬違章故將徐等五棧主併傳到案請究訊之徐等供詞推諉經陸襄讞核供商之義副領事費君判被告五人各罰洋十元一併充公兩家烟具銷燬 
[過犯陳蘭生復來押三月]  
　　新閘捕房包探張桂生昨解陳蘭生到廨稟稱此人前因犯案經公堂訊明押辦並逐出租界昨日潛回在廣東路查見將其拘案請究訊之陳延律師到堂辯稱被告在法租界客棧内爲茶房昨被探夥誘入英法交界之愛多亞路被捕請爲察核並有見證多人到堂證明被告今巳安分要求開釋中西官核供以陳在法租界亦因犯案驅逐出境會判陳押西牢三月期滿仍逐出租界 
[公共公廨訊案彙錄]  
　　昨晨公共公廨四庭由李襄讞會同英包副領事訊理（一）瑞大吳品三訴貝潤生不理貨欵案（二）張延鐘訴貝潤生不付造屋價銀案（三）瑞康訴張延鐘不理貨欵案（四）何茂道聲請破産案以上四宗債欵有連帶關係故一併訊理由各造律師及理賬洋員先後陳述畢結果候續訊（五）朱裕興訴陳森記不付票銀案結果着被告遵照前判履行違干押追 
[誌謝]  
　　「上海總商會月報」第二卷第三號昨已出版承惠贈一册是期關於商業之偉論尤多又商務書館惠贈「東方雜誌」第十九號第三卷一册其中亦多宏篇巨著又中華書局惠贈第一百五十期「英文週報」一册又寗波旅滬同鄉會惠贈第三號「月報」一册又中華區書館惠贈第一五四期「禮拜六」兩册誌此併謝並爲介紹 
公布欄 
[江蘇高等審判廳]  
　　民庭判决王　臣與許炳文等爲公費涉訟上告一案（判决主文）本案上告駁回上告審訟費由上告人負擔黃巽齋與孫愷模等爲運貨損失涉訟控訴一案（判决主文）控訴人應賠償損失洋八百零五元五角三分九釐又保全磁貨估價洋九百九十九元五角三分五釐均由被控訟人等收領各按成本自行分配本案訴訟費用由兩造平均負擔吳受祜與張銘廉等爲賠欵涉訟控訴一案（判决主文）原判關於吳受祜即吳綏記應補出洋三百二十五元二角一分二釐之部分　更吳受祜應補出洋五元五角五分本審訟費由雙方平均負擔薛壽芝與張阿三爲工賬及借欵涉訟一案（判决主文）原判關於判令上告人償還被上告人工洋七十一元九角九分並駁回上告人附帶控訴及訟費之部分撤銷發還江寧地方審判廳迅予更爲審判吳如賓與吳新盤因房地執行再抗告一案（决定主文）本件再抗告駁回再抗告費用由再抗告人負擔（以上三月二十三號）陸邇誠與僧炬峯因庵産涉訟抗告一案（决定主文）原縣本年二月十六日之批示曁一月二十日之堂諭均予撤銷本案應由武進縣知事迅予依法審判兪林福與許振轅爲遷屋糾葛上告一案（判决主文）本案上告駁回上告審訟費由上告人負擔陳世明與陳志淸爲贖田涉訟上告一案（判决主文）本案上告駁回上告審訟費由上告人負擔陳典煌等與李星聯等因買賣公産執行異議上告一案（判决主文）原判撤銷本案發還上海地方審判廳迅予更爲審判孔葛氏與黄德馨因承繼及賣田涉訟控訴一案（判决主文）原判撤銷本案被控訴人黄德馨（即原告）在第一審之請求駁回訟費由被控訴人負擔王聯科與丁潤庠等爲房租糾葛涉訟控訴一案（判决主文）原判關於註銷丁潤庠等對王聯科十月十一月租金之請求部撤銷王聯科如仍抗不搬遷其租金除依照原判償還十年八月份十一外應再從是年十月份起按月仍付十一元至實行搬空之日爲止王聯科控訴駁回控訴訟費由王聯科負擔其逾額部分計三元三角六分發還徐順卿等與杭國治等爲賣地涉訟控訴一案（判决主文）原判關於准予薛萬煜許興順（即許心順）葉開亮司徒唐喜劉光發司徒紀林樊正金等告爭之部分撤銷被控訴人薛萬煜許興順葉開亮司徒唐喜劉光發司徒紀林樊正金等在第一審之請求駁回其餘之控訴駁回本審訟費由雙方平均負擔周德安爲債務涉訟對於本廳决定聲明異議一案（决定主文）本件聲請駁回錢嗣笙爲股分涉訟不　常熟縣知事决定抗告一案（决定主文）本件抗告駁回抗告費用由抗告人負擔段錦波與張鍾彝爲債務糾葛涉訟上告一案（判决主文）原判除駁回上告人應　還張鍾彝原本洋一百五十元外撤銷發還江寧地方審判廳迅予更爲審判其他之上告駁回以上三月二十四號 
[江蘇高等檢察廳]  
　　批示陶理堂狀悉查此案業經本廳調卷函送同級廳核辦矣仰即知照此批陸姚氏狀悉所訴是否　實　候令行松江縣依法核辦此批順雲千狀悉候送同級審廳核辦此批（以上三月二十二號）律師陳立人呈一件呈繳購存舊狀請補蓋廳印發還使用由據呈繳購存舊狀十三本巳悉業飭補蓋廳印如數發還仰即來廳具領可也此批成士衡成士坤狀悉該民成士衡據稱巳經繳納罰金釋放何得復行瑣凟至成士坤之媳丁氏再醮區員陳鐸究因何事勒貼嫁費情節亦屬離奇本廳無從懸揣該民仍向原縣申訴可也此批（以上三月二十三號）屠孫氏狀悉所訴各節究係如何實情候令該縣知事查復核奪此批沈志良據訴巳悉本案准予上告此批周德甫周仁元狀悉查此案業經同級審判廳决定准予註銷上訴在案仰即知照此批李璜璧狀悉候調卷核奪此批順嘵春狀悉查此案並非依照過失傷人判斷惟因此次訊明起釁原因在該被告尙屬可原故第二審因即認定初判爲正當辦理並無不合所請應毋庸議此批陸士才狀悉准予上告此批陳立本狀悉候令泰縣知事秉公依法辦理所請可毋庸議此批（以上三月二十四號） 
[上海地方檢察廳]  
　　布告（第三號）爲布告事查華冠臣訴張苗根强姦幼女聲明再議一案茲牽江蘇高等檢察廳指令第一千六百八十五號開查華冠臣訴張苗根强姦伊女學英一案如果屬實何以事隔八個月之久始行告訴旣欲告訴何以僅令張苗根寫立字據不送究辦又何以於張苗根歇業後旣訴其强姦幼女復訴其窮盜銷贓顯係飾詞聲聽且據華冠臣訴稱翠　上樓被告人尾隨其後而翠英供稱張苗根先在樓上我不曉得各等語足見所言之不實該廳認爲證據不明予以却下並無不合合將原卷發還仰即轉行知照毋滋訟累此令等因奉此合仰該民華冠臣知照特此布告（以上三月二十四日） 
 
 

Page 17

 
 
自由談家庭週刋第三十期 
[婚嫁禮式談（中）] [  曹月娟]  
　　一爲「結婚時之佈置」今鄉下多半舍舊法而不取取新舊參合之佈置誠屬過渡時代中所宜然然以我之意新潮澎湃時巳遞變苟爲一事時簡而免繁又可以得「文明」普通人所謂大方之稱譽而不致於靡費則無寗直捷改良出之以新式之辦法爲愈新式之辦法普通所共用其中應有可以改良者亦不乏多端今以我之意（甲）如結婚證書大可以不用以男女因戀愛而成夫婦其間關係非若買賣之爲下賤必恃信用而後能男女之變愛苟抛棄勢必致於仳離非若買賣之重奔競故一立約而不可解也而必以結婚證書維繫之此不啻與商業上之立契約同參以中證加以花押而用之又不過視爲一種具文又非以之存官廳備受法律制裁今世離婚大多向律師備案或登報聲明爲巳足則存此一紙又何可以分執而必倣而爲之如行故事是又不啻以舊式自拘失乎文明自由之宗旨矣（乙）如交換飾物即交換信物之謂宜行之訂婚之初不宜行之結婚之辰今人每多誤會以爲禮節之一此實不通蓋婚姻如得男女同意旣先有信物則可以免此重複如非得於同意乾坤兩宅亦必先有他項事物之預備更無須此勉强點綴之禮節類於臨時抱佛脚也（丙）如證婚人臨時跳出亦無理取鬧之一蓋結婚巳爲一齣戲僅欲以之取信公衆重要脚色原爲一男一女暫時登場其後殿以介紹人之禮謝早成結局本不有證婚人而必臨時跳出雖曰在取年高望重者之道德維持又安知年高望重者之不能經久即將就木虚爲爾兩方維持也而必一覓之跳出之如戲臺上之加官財神僅爲迷信之點綴旣號文明是亦不可以巳乎其他如奏樂之宜改爲奏琴取雅靜勿致於喧雜頌辭之宜併合於演說演說之宜就社會情形加之以針砭要不當泛泛徒作頌勉之語如世俗者所爲是亦可以成爲借題發揮之意而苟新夫婦有特異之結合則不妨加以揄美使衆爭知爲可習用以開通愚鄙陳設亦宜雅靜如我友莊采蘋與諸君結婚在堂中懸一囍幛案上置一大花籃粱披以錦障僅爲三事我之歸靈園也適雙十節假禮堂於一隅學校中交國徽結以綵綢以代囍幛以示和合長方案上蓋覆白毯上置二花籃中雜以結婚紀念之銀杯以示純潔以示永久雅凈樸素皆可爲人斟酌採用 
[役媳慘] [  丁戊]  
　　國俗雖有奴婢習慣而鄉富實無奴婢制所謂奴者佃也至於婢育者亦少有類於婢者則爲養媳女生數歲不願撫養則以許人其家不能遽以與童子成婚則役使之分位至卑不得與小姑平抗予偶以事至武進城南惠化鄉之寨橋借宿一秀才家見役媳慘詳誌如左 
　　是家老家長業訟師聲音笑貌對其妻室與卑幼儼似法官動輒曰汝罪惡重重應加刑責且肆口斥駡謂其妻曰與其腹誹盍去控我媳年約十七八靈臺村人呼之曰靈臺小姐已爲人婦而猶小姐之者乃蘇常土俗也 
　　其家釁不以煤而以薪媳髮蓬勃不加膏沐日伏竈下眼之白晴常紅爲烟所薰不哭而淚乃知呂氏春秋謂新婦烟視媚行古之烟視或卽指此 
　　小姑二三皆潔服濃塗脂粉油鬆大辮媳則布衣百補爲之備盥盛飯食奔走未遑 
　　兒年十七八有疾翁令媳燒鴉片烟膏供其吸食不納醫且云鄉問即有醫亦不良不如用鴉片延其殘喘悖謬至此 
最堪髮指者每　令媳爲翁倒虎子虎子一物本非人理女傭之程度較高者尙不肯爲男子持乃鄉富竟以翁役媳豈人道主義耶 
　　媳不得有私財一針一線必腆顔以請於姑且恒遭目怒 
　　兒病媳每日必於門神前竈神前觀音大士前各跪禱三次肰甚虔誠袴與襪履沾極厚泥滓以予借宿時適天雨也 
　　此等役媳殊非言解放者所願聞然即不言解放亦不應贊許此類習慣特誌之以爲改良民俗者告是否當革 
[小兒語] [  光中]  
　　課餘之暇偶檢書囊讀呂近溪小兒語一則覺文辭淺顯用意深長且諧之以音聲讀之益易上口一兒習之可爲諸兒流布童時習之可爲終身體認其於家庭敎育不無小補爰撮要如左投諸家庭週刋以供大雅并質諸研究兒童敎育者 
　　一切言動都要安詳十差九錯只爲慌張 
　　沈靜立身從容說話不要輕薄惹人笑駡 
　　先學耐煩快休便氣性躁心粗一生不濟 
　　自家過失不消遮掩遮掩不得又添一短 
　　寗好認錯休要說謊敎人識破誰肯作養 
　　要成好人須尋好友引酵若酸那得酣酒 
　　與人說話看人面色意不相投不須强說 
　　我打人還自打幾下我駡人還換口自駡 
　　世間生意要會一件有時貧窮救你患難 
　　飽食足衣亂說閒要終日昏昏不如牛馬 
[製餅新術] [  蔣大椿]  
　　譯美國ＦＯＤＡＶＳＨＯＵＥＳＳＷＩＦＯ雜誌 
　　（一）萍果餅ＡＰＰＰＬＥＳＷＩＴＨＯＡＴＭＥＮＬ 
　　物料大萍果六枚淸水一快脫白糖一杯又四分之一燕麥粉（焙）一杯 
　　手續將六大萍果切皮去心放入糖與水所和成之糖水中煑之待糖味透入後卽於萍果心中實以燕麥粉再放入糖水中煑之至萍果肉與糖水成糊方可使冶而後食之 
　　（二）雀麥粉煎餅ＲＹＥＭＵＦＦＩＮＳ 
　　物料雀麥一杯熱牛乳一杯又四分之一糖槳三湯匙焙粉四茶匙假牛乳二湯匙細鹽一匙半小麥粉半匙麥粉半匙 
　　手續將牛乳鹽糖槳拌匀倒入雀麥粉内待半小時再將焙粉小麥粉及麥粉調和牛乳放入以緩火焙二十五分鐘即成雀麥粉並餅 
　　（三）方格餅ＷＡＦＦＬＥＳ 
　　物料調碎蛋一個變酸父乳（即假乳）二杯麫包屑一杯細鹽一茶匙糖一茶匙蘇打半茶匙焙粉二茶匙麫粉二杯 
　　手續以麫包屑浸入牛乳中使之十分柔軟加麫粉鹽蘇打糖及焙粉調和之倒方格内焙之 
[操縱] [  張枕綠]  
　　有一天正是星期日的晚上我和家人散坐在娱樂室中閒論那大家庭制和小家庭制的利弊我說「依我國舊　大家庭的組織最易養成家人相互的惡感和各個人生活的依賴性在那小家庭中就可免了」我姊說一男女結婚後就分居另組家庭剩下兩對老的没有侍奉這是不是小家庭制的弊端」我妻抱着執中之論說道「依我的意見小家庭的組織法似乎不能確定一種標準須因情勢制宜譬如有一對少年夫妻不論兩人中誰是一個單生的應將誰的父母接來同居同表敬意不宜　外如有兄弟姊妹多人的各人嫁娶分居之後應該輪流接著父母同居供養或任父母所喜住定在一處各供津貼隨時前去探望這等情形若說必須有固定的辦法那小家庭制太嫌呆板了」我姊說「你的話果然不錯但若夫妻兩人都是單生活的　那兩對老的接在一起供養日久不怕或有視待遇若分輕重致在暗中互造惡感甚至牽連及於小夫妻倆麽那豈非蹈了大家庭制的覆轍麽」 
　　我妻正要答辯我家新從他鎭僱來的一個五十多歲的老媽子坐在靠門的屋角邊插口說道「你們是不是研究小夫妻應該怎樣待遇老夫妻好啊眞是一種有趣味的研究待我來講述我前主人家的一件事一件出人意外的事好不好晤我原知先生很喜歡聽講這一類的事情的 
　　我的前主人家姓沈老夫妻倆單生一個女兒小名呌做冰玉大家稱伊爲玉小姐這位玉小姐生得絶頂聰明也曾讀過五六年老法書寫得柴米油鹽的伙食賬侍奉父母無微不至老兩口兒有了這個活寳倒也不以生男爲重了但是古話有所說一男大當婚女大當嫁」女兒漸漸長大起來豈能老守着父母不嫁婚嫁雖不能斷定是人生的權利或是義務人生却終須有這一度的經過所以老兩口兒起初立意招贅一個女婿進門可免和愛女分離橫豎自家的衣食住尙非仰給於人足夠享用這平淡安樂的一世了可是天下事没有一定的前年上玉小姐的母舅來說「本地有一家姓徐的富戶老兩口兒單生一個兒子今年十八歲正和玉小姐同年也和玉小姐一般的孝順父母現在大學正科一年級中讀書據他的意志想在大學讀畢業了出洋留學去不過老兩口兒不許要等他畢業了就謀個職業並想及早替他成親了得有繼持家庭内政的人又可抱孫做福氣人那位徐翁和我很交好的知道我甥女玉小姐的品貌性情和家世很是明細所以特託我來做媒」他大略如此說又加上許多讚揚沈家老兩口兒的話勸他姊姊和姊夫不用過慮甥女嫁後吃苦沈家本知徐家在本地的名氣兩家可算得門當戶對了又加姊姊總聽從弟弟的話的不多時婚事就議定了當年沈家趕緊預備嫁妝勉從徐家之請將那玉小姐嫁過去了 
　　你們信我我在沈家帮傭巳有十年他們合家都信託我了玉小姐嫁後滿月回門晚上在伊母親房中和伊母親私談我也在旁完全聽得那所述第一夜徐家姑爺對伊講的話哈眞是新鮮有趣極了那姑爺很爽直的說「我們這個婚姻非但禮節陳舊而且成就的步驟也不合我雖在照片上見過你的容貌怎得絲毫愛情的儲蓄呢你的眞面目眞學問眞性情我一些也不知你對於我當也有同感所以這個婚姻是在根本上不能成立的但我接着了父親招我回家結婚的信我不敢在這充塞舊空氣的社會上違抗父親的命令我只得順從了他做一個俗世的孝子你旣嫁了我自需得我爲憐愛希望白頭偕老我也何忍固執正理使你無處退步陷入愛惜名譽的苦阱中去所以我就和你做夫妻了但望精神上的戀愛爲肉體上的戀愛引起像人家的恩愛夫妻一樣就是了」 
[家庭閒話] [  聽潮生]  
　　東坡云但令有婦如康子安用生兒似仲謀繹婦之道其可忽歟 
　　家庭之爭端往往起於萬惡之金錢然以金錢彌縫爭端亦未見其可也 
　　母愛其子而不及其媳子愛其妻而不及其母家庭變端此其厲階 
　　語云不賢妻不孝兒無法可治其實亦何曾無法可治殆亦主持家政者之不注意家庭敎育也 
　　家庭之禍端或因妻子讒言啓父子乖迕或以琴瑟不調兆家庭破裂之端他若以財産而兄鬩牆因婚姻而骨肉陌路皆足令人嘆息者也 
　　貧窮則父母不子富貴則妻嫂畏懼家庭勢利於今尤烈 
 
 

Page 18

 
 
   
 
 

Page 19

 
 
申報星期增刋中華民國十一年三月二十六日星期日第一百二十九期 
[國内一週大事紀略] [  旡用]  
　　本星期中國内情形之可紀述者第一爲奉派主倡之統一會議第二爲百組不成之内閣第三由虚張聲勢而進爲若有其事之北伐第四爲鬧的滿城風雨之查債案第五爲靑島接收事件第六爲醖釀旣久而今勃發之皖督長爭潮茲分述如次 
　　統一會議今之軍閥心欲專斷口不肯專斷必假一會議之名以勾結聯絡果眞爲國耶無非爲己耳張吳之廬山會議巳不能免此病而奉派計畫南北統一會議益如見其肺肝矣其聯絡者爲孫中山所轄之西南與安福有緣之浙閩及自己所統之各省目的在抗直系此種計畫是否見諸行事且弗論究其實曾不如直捷了當吾欲如何則如何耳與其謂爲統一會議無寗謂爲「軍閥一部苟合」 
　　内閣内閣問題記者述之巳數上星期之沉悶除「鮑堅辭」三字外無第四字可紀本星期中雖有錢能訓組閣之一說然東海且不知久暫寗有錢出組閣之理况錢亦否認不能問題十八日京電有鮑張磋商漸入佳境之訊此種傳說要以沉悶旣久姑借此爲裝飾點綴不然何以鮑入關後怱怱避津原鮑之爲人雖不必唯奉張之命是聽而於奉張未同意之事鮑决不肯貿然爲之傳說奉張之鮑閣條件爲任張勳赦安福此兩事即梁氏復任亦未必敢認顔二十一日出席閣議謂係最後之列席其應付之苦槪可想見二十三日訊東海諭顔謂鮑閣於梁假滿必成請權數天云云此豈眞有把握之談對顔不得不云爾耳第就大勢論吾人亦未嘗不希望鮑閣之暫爲過渡也 
　　北伐北伐之聲上星期極岑寂本星期初亦然記者以爲仍無可紀焉詎二十三日使團息粤軍有兩營開抵永州又漢口消息湘南某部湘軍有與粤軍聯合衡永發生變化之說香港訊陳炯明定四月中心出發北伐蓋粤奉聯結正如浪子蕩婦眼去眉來之際或者竟成事實亦未可知然就事實之可靠者猶僅預備中山在桂仍不過昌言北伐衡山一帶雖巳陸續到孫復軍數千究竟北伐大事决非可以草草而成最喜發言之吳佩孚近則金人三緘獨無備乎北伐之事現尙難斷 
　　查債第二包拯之董康此次發難嚇的一羣發財大員鳥獸竄散在旁觀觀之自然拍手呌好上星期雖慮董氏虎頭蛇尾近則似尙能爲進行商敎聯會派代表赴京查九六鹽債詎財閥該行天敗僅費八日之力即九六以外之弊竇亦揭發不少據傳鍾世銘厭惡張弧故財閥之鬼祟神通外人容易明白此事不知國民如何監督追究果能專心致志誠一有趣味之問題亦有價值之問題也 
　　靑島接收事件王正廷巳北上經外顔介紹與小幡會見雖未討論接收手續或者其能早日蕆事據傳二十四日開始會議云 
　　皖督長爭潮凡爭之事必兩方不是獨督軍而與人爭必督軍不是况張文生野心勃勃其不能容許也不待今日而知院電張許和衷共濟可算得一種滑稽令皖公團請派齊燮元用武裝調停豈所謂以毒攻毒者非耶然而苦矣 
　　此外如組織華會善後研究會東海命草倦勤電中德正式交換協約日本警察在延邊越界捕人鄧鏗被刺等等一鱗半爪姑從略 
[世界一週大事紀略] [  旡用]  
　　本星期中世界事件無非前此發生之愛爾蘭四國協約罷工日諾瓦會議印度革命埃及獨立等各事件而新發生之香港廢奴廢婢案倫敦報界謂嫌巳晚但此舉仍可證明英政府之尊重人道與自由主義云云此一章書可算讀過吾不必復贅茲先述（一）日諾瓦會議此事舊矣然此一星期中消息極多仍不能不有所纂述十七日海牙電瑞典政府邀請戰時守中立之五國在瑞典京城開會以爲日諾瓦會議之預備荷已接受請柬俄勞農政府仍積極注意電法總理謂擬參與並反對他國預先協定政策外交總長齊吉林將代表列寗列會蓋此會議中英國提有俄國現債應由勞農政府發行五年無利新債劵以償還之一案故也協學國專家研究此事謂在法律上有承認勞農俄羅斯之效力英意巳準備同意法比尙不願表示日本反對最力蓋俄堅固西比利亞薩哈連殊可虚焉英國下院對於首相不無懷疑之處故首相喬治擬先宣布政府政策並採取下院對於日諾瓦會議之意見法國代表團名單當於總統米勒蘭赴北斐前發表美國謝絶德華電報社傳稱巴黎報界料此會議不免失敗謂此經濟大會之計劃定當破産且須立即設法籌一較善之方策代之蓋此會議無美國之參加實不過一般無力償債國之會議耳美報界有認此次爲歐洲各國同舟共濟之朕兆美忽拒絶殊爲不幸華盛頓訊近來歐洲各國預籌日諾瓦經濟大會之程序及議案頗形忙碌然結果恐不易圓滿英國將提限制陸軍案與法爲難故法頗不安云次述（二）印度與埃及事件印度罷工雖東部仍形嚴重然其餘巳息姑弗論而甘地被審時之情形令人聞之而精神一振蓋甘地自認有罪且負近日亂事之責任謂如釋出仍當進行但不認對於官吏抱何惡意亦不認對於英王有何叛逆行爲判罪六年甘地稱謝謂此乃裁判官所能定之最輕判决雍容揖讓不圖於公庭見之甘地之人格亦足以風當世之革命人物矣全印度會議委員會聲明甘地之被拘禁適增進印度之主張而不使個人的與非武力的反抗之辦法稍有變遷喀爾喀地方公共會議畢焚燒外國布疋藉以表示反對逮捕甘地　　意大利在戰期中發行一利拉二利紙幣以代原有銀幣流行數年頗多破爛今意政府復造鎳幣以代紙利拉式樣極爲精美人民咸樂用之 
之舉動二十世紀之革命愈演而愈文明者此焉埃及獨立矣而埃王傳亞德被學生反對二十二日亞歷山大電羣衆於示威行動時擬辦慶祝獨立日之點綴物被捕三百次述（三）四國協約美國黨派紛歧主張不一定於二十四日作最後之表决次述（四）愛爾蘭事件英政府對於北愛爾蘭防止暴亂嚴定重刑蓋南北愛爾蘭邊界現極紛擾也最後述（五）罷工事件南非罷工巳終止美國印提亞拉波里斯烟煤礦工因工資爭端决議四月一日起罷工預料影響者將達六十萬人德國倭登堡一百八十五家五金工廠之式人四十一萬名現巳罷工此外三十二家工人誓亦爲援云云蓋罷工風潮爲今後不能卽免之事何者貧富之不同勞逸之殊異不平之氣藴蓄而有觸卽發勢使之然也 
[中國之釐金弊制] [  通一]  
　　（參譯經濟討論處稿） 
　　前淸咸豐三年（一八五三年）洪秀全據金陵亂勢燎原籌餉極艱太常寺卿雷以誠治軍揚州於仙女鎭倡辦釐捐是爲籌設釐金之嚆矢其　　權宜濟急之制擬事平即廢而不願其垂永久者也嗣是以後晏端書推行於粤胡文忠設局於湘左文襄仿行於鄂迨至同光之間各省　次舉辦釐卡幾遍全國沿襲至今根深蒂固去之匪易矣且歷年釐金收數頗爲鉅大一旦若廢國庫收入亦將大受影響竟有欲去不能之勢茲以一九一二年至一九一九年間數年釐金收數列表如左 
　　一九一二年三六·五八四·○○五元 
　　一九一三年三六·八八二·八七七元 
　　一九一四年三四·一八六·○四七元 
　　一九一六年四○·二九○·○八四元 
　　一九一九年三九·二五一·五二二元 
西　謂舊稅乃良稅釐金爲舊稅其收數又如是其豐然裁釐裁釐之聲囂塵上者何也欲答此間殊非一二語可子者普通言之五六十年以來釐卡日增鱗次櫛比隨在皆有土貨運銷節節受徵病商誠甚重然釐金礙及中國國内商務之程度究竟若何則甚難置答其弊或可以卡局之多寡而測度之現全國共有釐卡七百餘處可列表以證之如次 
　　直隷一五浙江四二 
　　奉天三四湖南三四 
　　黑龍江三一四川二○ 
　　甘肅四三福建四五 
　　新疆一一廣東二九 
　　山西四二廣西三○ 
　　山東一○貴州四四 
　　河南三二吉林二七 
　　江蘇五八江西四七 
　　安徽四二湖北二五 
　　陜西三○雲南四四 
　　共　　七三五 
右所列者祗指徵收局分局及同類之稽徵局不計其數山巓水崖幾全爲卡員持籌之地有如許星羅棋布之釐卡在商業自難以自由發展矣雖然釐卡之多猶不足爲大患多而辦法不一致收入無稽考斯足病焉歷來各項釐捐雖皆先得中央之核准而後開徵然未嘗訂有一致之辦法應稅之物品稅率之高下徵收之方法皆由各地官員自由擇訂此免彼徵甲重乙輕棼亂如蔴中央及各省屢議改革名目繁興而積弊則如故現與釐金有聯帶關係之挽捐有絶捐銷産稅落地捐認捐包捐餉捐山海稅等於此各名略加研究卽可知其病商之重矣 
　　按釐之本義爲寸之百分之一故釐金始創於蘇湘鄂時皆於經過貨物值百抽一踵行各省亦皆從是率後屢見增加迨至今日稅率自百分一五至百分之十不等統捐之制首倡於江西一次徵足經過局卡專事檢查不再徵收之謂也其制亦因地而異現江西湖北山西江蘇廣西廣東四川新疆各省皆有統捐由釐金而變爲統捐巳有劃一之傾向矣産銷稅介乎釐金統捐之間釐金過卡徵收統捐祗納一道銷産稅則於出産之地徵出産稅在販賣之地徵銷場稅自他省入境之貨物巳納出産稅可免統捐而祇須完銷場稅若貨物旣不産而又不銷於此省則可不付産銷稅故此稅亦爲釐金之改農稅現東三省採行此稅以代釐金落地捐認捐包捐亦爲釐金之變相或相輔而徵或混入釐金統捐銷産稅内制隨地殊亦無一定辦法落地稅創於淸季凡繳銷子口單之貨物承買商人須在指銷地點完落地稅一次認捐之創乃爲免稽查之煩也認捐者須爲本業之人與稅務公所商定經財政廳核准後每年對於某貨認繳若干包捐乃本業以外之人所包繳之稅此等稅制頗似昔鹽稅中商買民買之法除上述各項稅捐之外又有所謂餉捐山海稅者前者因軍用而徵後者乃山海物産之稅也更有所謂七四釐及九釐捐者七四釐捐值千抽一一九釐捐值千抽九凡此種種新奇名目相繼迭乘而釐金之積弊未或稍減也認包兩捐雖能節省徵費然私商權限太大往往橫徵苛歛以自爲利産銷稅與統捐若辦理得宜未始不可减商民節節受徵之苦然照現狀而論弊竇叢生去期望尙遠也 
　　綜觀上述釐金之制實無統一可言在一區之内捐局並肩而立徵收查騐之法各不相同以蘇省論其稅制有蘇寗之分寗指西北各區蘇指東南部釐捐有八種在一省而有如許捐稅釐金之不統一可以槪見 
　　蘇省爲釐金之發源地欲明釐金之眞相可以此省鹽金狀况加以研究按上表蘇省共有局所五十八然統其下屬機關而計之恐當以百數計也淸季末葉蘇省東南各區共有局卡二百二十三所分爲水陸兩種蘇屬多河流貨物都藉之以輸運故水卡之數較陸卡爲多稅率參差不齊平均爲百分之五每貨物若祇過四卡其成本巳須增百分之二十矣上海至鎭江火車四五小時可達其問有局卡七若一貨物由鎭至滬逢卡納釐至目的地後其成本須增百分之三十五矣釐金之重於此可見現釐卡估價雖以昔年之物價爲標準然因局卡若是其多病商猶匪淺也滬寗鐡路告成後釐金之制隨之改良淸季全路分爲九區每區徵收百分之一·五貨品經過全路須納百分之一三·五民國以還九區之制見廢稅率亦巳大形低減現僅值百抽二分一分抽於産地一分抽於銷地自他省入境之貨物第一道稅納於首卡第二道稅納於目的地若目的地在外省則第二道納於出省時之末卡若貨物之産銷兩地皆不在蘇省則向進省出省時兩卡納稅二道然此新制祇見行於蘇屬寗屬則仍因舊制病商如故也 
　　統捐一項爲改良釐金之要端茲試述其始末按此捐創始於江西故欲研究統捐當以該省爲標凖江西之有釐金自一八五五年始是年江西當軸於交通要津設釐卡數處以試辦翌年創總局以統率全省釐政稅率定爲值百抽二商品逢卡卡按率納釐其受徵之繁重不顧焉後定各貨祇須納兩道首次三分二次二分商民感之一八六○年財庫拮据創兩護兩驗之法分四卡抽收首卡三分次卡二分三四卡同再過他卡免其重徵拳變之後贛省每年派任賠欵四○○·○○○兩當軸見負擔加重乃改訂釐制以資補償且四卡抽收漏捐頗易乃創統捐以輕擔負而防偷漏統捐值百抽十一道抽足商民苟得逃過首卡未必能再避後此須過之卡且如有偷漏情弊一經查出除按率補抽外處罰甚重自徵收方面言此制亦有足稱者一道抽足責任專而隱匿可少矣嗣以值百抽十或覺太重故改訂爲貨物指運三卡以外徵稅十分二卡以外或産地近交界逕運出省徵稅五分巳納過稅五分之貨物若被本省第三卡所查獲仍須補納五分不經第二卡之貨物祇須納三分 
　　贛省初辦統捐時將本省出産及外省運來大宗貨物擇出十餘種改辦統捐如複慶濟甘河流上之植木袁州建昌各地之夏布樂平餘士彭澤之顔料景德鎭之磁器信豐之甜菜干福建之烟葉及他省之苧蔴等是也中以植木一項最爲重要當舉辦之初於山中産地先抽十分水運至三河收五分若由吳城出省則又須抽十分故自産地運至外省須抽二十五分一九○四年罰銷塲稅時産地稅免除吳城之卡改收八分三河改收十二分共爲二十分後各卡稅率雖有變更而其總數則仍爲二十分故江西雖爲統捐之發源地稅率至今未嘗一律也（未完） 
[菲律賓華僑創始事略] [  顔文初]  
　　明淸之交閩粤二省民族於地理上受天然優勝之化具有活潑進取之精神如梁道明（柔佛國王）鄭昭（暹羅國王）吳元盛（載燕國王）皆以匹夫而作蠻夷大長是誠堪作我漢族殖民海外之先驅菲律賓與香港不過一衣帶水之隔視爪哇暹羅遠近幾差三四倍而强爲我閩粤同胞首先發軔之地惜代遠年湮歷來典籍罕有紀載道及先民遺事今就故老流傳并菲律賓歷史中所及者東鱗西爪掇錄成茲短篇爲就正於我海内外同胞俾知菲島華僑亦有一段創始痛史也至發揮而光大之願以俟之大雅君子 
　　當西班牙人未至菲律賓以前相傳十四世紀間有閩人名林旺者航海到此爲之烈山澤驅猛獸敎士人以耕稼智識菲人始由遊牧時代漸入農業時代而日用諸物亦皆賴中國南方輸入如今日家常用器猶相沿呼似漳泉鄉音則莽莽羣島開闢首功固屬我華人山是中國南部商販漸漸相斷而來商品以棉花鐡器紙料爲重要使當時我國有經營海外思想則藉商業以行殖民政策縣菲律賓爲海外屬地直反掌間事一經歷史家稍爲點綴林旺直東方之哥侖布也 
　　西班牙統轄後華僑通商如故西人莫牙有言凡一市鎭之成立不能缺乏中國人蓋旣占商業上重要地位且又勤於作工傭費低廉迨撈立撒里氏督菲時代西人忽起一大恐慌卽華人李馬芳攻略岷希蚋是 
　　李馬芳以雄才大略爲中國政府所不容率領木造戰船數百隊健兒數千名橫行海上聞南方有所謂菲律賓羣島土地膏腴住有華人甚多堪藉作根據地遂欲開鄉成功逐荷蘭人佔據台灣之先聲乃選堅固艦隊六十精兵三千直駛南行近「乙魯羔」沿岸捉獲一西班牙官船殺其船長及水手鎭守「米岸」西人曰撤示洛一軍官在海岸上遙見戰艦如蠭紛集急回米岸報告於撤示洛遂遣三土人乘小船警告岷希蚋使知戒備未幾米岸失守撤示洛同軍人五十乘小船逃往他處李氏戰艦遂乘勝鼓棹南進 
　　旣到岷蚋灣命先鋒隊統率六百健兒登岸攻城時爲一五七四年十一月二十九日其健兒皆腰揷短刀手執巨斧棉甲圍身竹笠蓋首十人爲一隊隊長執小旗以指揮此爲西人黎山里佈告於西班牙王之言春部曲編制有條不紊當時所志者大固未可視爲烏合之衆專事刦掠者也 
　　第一次攻城時西兵精銳悉聚木築砲臺中鄰近地點即今日所謂山哥砲臺兩軍對壘互有殺傷李軍　退守甲馬地（華人又名爲庚易）然經此一戰西人瞻落環顧四郊周圍悉以木栅不足供敵人蹂躪乃召集城中男婦老幼乘夜籌設防衛事宜遲明李軍又爲二次攻城其鋒更不可當短兵相接兼燃大砲助威逼近岷希蚋城時前軍散列作三橫隊每隊六百人冒矢石以直進勢欲滅此而朝食適撤示洛自「米岸」回後召集舊有戰船共六艘西兵合士兵數百名駛入岷希蚋灣救援客主之勢旣異攻守之局亦變况西人此時於萬死之中求其一生無不恊力敵愾困獸猶鬭者勝之大難故李軍爲第二次攻城又不獲告厥成功祗焚毁其禮拜寺仍退守甲馬地 
　　菲人自昔即苦西班牙虐政久思脫離其覊絆然手無尺寸之藉冒昧行事如以卵擊石非徒無益且自速其禍也當西人與李馬芳搆兵之時菲人卽謀乘機起事凡鄉村有僧侶悉爲土人拘禁各社皆派代表聚議禮拜寺中宰羊立誓極端反對西班牙人之政敎憤激之甚有手刃僧侶以洩恨者一面召集各鄉少年共得精銳數千匿蚊甲中（菲地木舟之名）散布岷希蚋灣一待李軍得勝即合力逐西班牙人奉華人以爲主使使李軍稍知養蓄全鋒聯絡菲人先揭革命之旗則西人兵力旣分軍心又亂一鼓而直搗岷希蚋敢决其必勝則李馬芳者直若虬髯客之王扶餘鄭成功之覇台灣今世史家必爭爲傳佈何致歷翻我中國典籍寂寂無傳至彪炳功勳史闕弗載僅僅於菲律賓古世史中略見其事猶復詈爲中國海賊擾亂地方見知見仁寗屬確論然華菲感情之不能融洽即此一段記載厲之階也嗟夫成敗論英雄中外固同一史例識者誠深惜之 
　　李軍第二次攻城旣告失敗菲人之團結力漸形瓦解并有自首西班府爲求赦免者西政府分别首從從嚴懲處自此菲人益屈服於異族專制政體之下莫敢喘息李氏見内應旣失遂引軍由阿峨河退入一品牙詩蘭一相地築城墾荒爲田并征服附近鄉村菲衆敎以耕種守望之事固有具殖民之規模且思遵時養晦捲土重來與西人一决雌雄也何圖菲政府經此鉅創遂謀先發制人爲一勞永逸之計凡散處島中之西人悉召來岷充當兵役以撤示洛爲督軍一五七五年三月撤示洛率西人六百五十並以六千餘菲人爲前驅駕大戰艦扼守阿峨河口用火攻之計先焚毁李軍戰艦然後登陸逼戰圍困四閱月内外援絶糧食不繼亦云危矣而李軍於此被圍期内猶能造新艦三百艘始於八月四日率衆衝圍向北駛去噫英雄經營海外遠大事業至是始閉幕然威名震懾西人言之恒瞿然驚矣李馬芳先後與西人戰也李縱敗而西人所損實巨故其仇視華人之心益深不可拔虐待欺凌莫可言喻自此華僑幾咸裹足不前矣然華僑固以勤儉耐勞著名於世西人欲經營此荒凉寂寞之菲律賓非用華工安能奏效故一五八五年副督密撈與一五九○年總督撈示馬仁迎示先後派人至閩粤各地招募華工時内地正當鼎革之際兵燹餘生生計困難丁壯遂應募出外爲開闢此大好河山至一六○○年在菲華工比土著爲多西班府又生疑忌乃預爲防備之計建築一絶大房屋凡居住岷希蚋華人皆驅而納此屋中不時派兵查察有無不法行爲其舊址即儼若今時美洲之唐人 
 
 

Page 20

 
 
申報星期周刊 
街華人來岷經商者皆以是地爲貿易場未幾不戒於火致兆焚如是年更建一新（在今八連坡）劃一平方地四圍建新屋四排中鑿一湖（今巳填平）與巴石河相通中國商船可由巴石河口駛入湖中是地有商舖百五十餘華商六百餘華工數千中國商品如絲料棉花及雜器胥於此銷售焉全埠商權幾盡操華僑手團結力亦日見堅固且富有金錢岷督撈爾馬仁迎示又疑忌矣思所以驅逐之嗟夫招之則來麾之則去我華僑受異種人之虐待固不自晚近始也幸有主敎曰沙撈撤者代抱不平出爲反對謂華人日趨同化奚必下逐客令出爾反爾示人以狹時西人敎權駕政權而上故沙氏之言當局奉命唯謹而華僑如得一劑續命湯矣 
　　一六○三年我政府忽派三官到是地聲言考察「甲馬地」金鑛岷督亞加迎拒絶之西政府更散播流言謂此種秘密行動將大不利於菲律賓爲此說者豈不知中政府果有侵略南洋之心則菲律賓早在掌握何必復派員以考察爲名彼不過欲借題發揮耳乃頒戒嚴令華僑旅居岷埠者無論在岷希蚋或他島悉特别取締朿縛馳驟如籠中島如檻中虎華僑不堪其苦也遂有一六○三年之起事時住岷希蚋華僑數雖近二萬五千有奇非如李馬芳時代有戰艦有軍備足爲殺敵利器也徒以不堪荼毒鋌而走險一六○三年八月三日聚衆焚毁「溪亞泊」禮拜寺并殺西班牙人及菲人無算九月五日聚衆攻城西人戒備素嚴一聞警報備守禦岷希蚋灣城邊又駛入戰艦連發火器以助聲勢華僑素無軍備無統率兵非常練士無鬭志且有菲人羣起爲西人援衆寡之勢殊勝負之局决敗退「三巴洛」山而守焉是地在西人菲人勢力範圍中困守數月救援旣無資糧又絶西軍長驅直入聚而殲之是役也華小呂宋首任中國領事ＰＡＬＡＮＣＡ氏銅像 
　　氏好公益喜施予嘗捐地爲菲島華僑設公墓捐資設施醫院貧病就醫皆免費銅像即建於醫院旁之空場上 
僑死者達二萬三千有奇未幾又有一六三九年之大殺戮怨仇相報慘劇重演請史者不能不酸鼻股票矣 
　　夫我華人之散處海外也要爲飢寒所迫藉苦工以謀生缺乏治理土地之能力此固我華人之弱點無可爲諱一六三九年華僑之兩大商船滿載華貨駛至岷希蚋北岸「嘉牙因」地爲西人擊沉西人猶詭謂該商船自觸礁失事華僑財産寄此船者不在少貨物不至貿物大爲停頓中懷怨望對菲人時有齟齬而西人又生心矣無端加以虐待土人乘機起事之罪名并謂所以不敢實行大舉行攻城略地之事者乃鑒於一六○三年之失敗耳穿鑿附會文致周納莫須有之惡劣政策眞所謂欲加之罪何患無辭焉時西政府宣佈命令云凡在菲律賓羣島中之華僑格殺勿論嗟我華僑旣無政府爲保護勢孤力寡若廐中牛馬坐聽宰割鄉村各地有聯絡團體稍爲抵抗者終亦同歸於盡計此一年中華僑受其殺戮者達二萬餘人 
　　夫西政府旣視華僑爲眼中釘喉中鯾菲律賓各地統治權在彼掌握而不遽實行驅逐計劃者亦以我華僑有克儉克勤之特質如開礦築路墾荒諸事非我富有冒險性之華僑莫能肩此重任且十七世紀時代汽機未發明西班牙商船來菲非繞好望角必環太平洋往來輒以年計菲律賓需用物品皆賴華僑爲供給故菲島猶有華僑駐足地然限制之嚴稅律之重種種虐政指不勝屈我華僑習之巳久遂亦安之若素若呼籲無門滿腔熱淚終無處可灑也後西班牙王氣消沉菲律賓歸美人管轄克勤克儉之華工援美洲禁工條例而不許感電池一步嗚呼顧不重可痛哉 
　　更正據厦門顔文初君來函謂本刋第一百二十五期「菲列濱華僑之狀况」中所譯人名徐公平當作施光銘葉鐡可當作葉淸池（或葉池哥）其孫名天送非天賜其數子並未歸國現皆在怡朗宿務兩地經營重要商業合亟更正 
[各國勞働組合聯合團體之國際運動（三續）] [  旡用譯]  
　　次議長陶麥思以英國勞働者代表之資格發表彼特有之穩健論曰無論如何之問題不可謂爲僅關係於國際聯盟而爲拒否之理由也國際聯盟應擁護世界全國民爲最有力的平和之機關吾等不可無目的由是而英國代表者遂贊成决議同時要求國際聯盟之刷新繼是坎那大之赫費德以本總會議各國内自然利源之處分方法爲干涉各國主權之法律的見地故反對本案又瑞士之段育爾雖贊成本案主義而促進無實力機關如如國際勞働局者此種手段確所反對其最後全體一致通過之决議文中重要之辭句摘錄如左但意大利及諾威之代表者固附以不贊成關於國際聯盟或國際勞働局部分之條件也 
　　對於戰後各國之經濟的恢復爲最大至要預備條件之一以世界生産之原料正當公平分配於各國民也 
　　然各人世界的共同生活不與以何等差别待遇而實行原料分配之障碍爲資本主義的社會組織之恢復也蓋現在社會行將解體生産與分配置之合理的組織之下而促進各國民間完全之協調且積極進行洵爲勞働團體之責務矣 
　　現今國際聯盟之國際勞働局信爲實行本决議旨趣之最適當機關本會事務局直以國際原料分配局之搆造爲立案而應送達之於國際勞働局者 
　　第五决議案「現在救濟匯兌騰落危機之最善手段之一即將各國原因於戰爭之負債勸告其爲一般的相互的抹殺」此如法蘭西喬豪之提案意大利·坎那大·比利時反對之英國棄權卒以多數通過 
　　第六决議案生産機關之社會化問題爲荷蘭胡德我提案德意志之竇思孟表示贊成後以全體一致可决社會主義與本會之關係因之而明其中主要之辭句如左 
　　本總會爲少數資本家之權力與財産而信可當勞働階級富之生産之理由全不存在焉 
　　本總會宣言生産之增加唯僅因新産業及經濟組織之樹立而得遂行之此時生産者之努力爲將資本家利益除外的社會之利益資本主義者爲其私慾而妨害是等之努力且不許其橫領焉 
　　勞働者之物質的及道德的生活之改善如右變革成就之時爲可能焉 
　　是故本總會爲社會之利益而要求土地及其他生産機關之社會化如礦産物（石灰鑛石鹽燐鑛等）各運搬事業並認各國之孛羅來泰利亞實行可能之一切生産方法先第一著爲社會化之必要也 
　　但如此之變革不但以産業管理權移轉於資本主義的國家凡相當之勞働團體從事於各産業者之全體並全國民積極的管理參與之而不可不成就者 
　　即此决議之内容爲可注意者與一九二○年夏在日内瓦舉行之第二蔭他納馨納兒總會之决議大略相同也 
　　第七决議案俄勞農政府支配之第三陰他納馨納兒領袖人等以近頃有嘲駡本會爲通欵於資本主義倡似是而非之社會改革論者之集團則予以本會辯解的宣言書諾威則以本决議不無加擔於反動政策誤解之虞爲理由而爲反對意大利於第三蔭他納馨納兒所示之趣旨必不否定然其爭論之態度則有不贊同之理由而棄權投票結局對於諾威十五萬票之他國二千二百十二萬二千票此决議案遂可决其主要之數節如左 
　　本總會綜合種種事情而對於第三蔭他納馨納兒之本會之攻擊非由俄國之孛羅來泰利亞而發者又彼等對之以爲全無責任者也不寗唯是對於本會之讒謗的批評與宣戰的口脗彼於本會之組織及行動胥未明白歟不然爲欲破壞各國勞働團體之某部分的非望固信而有徵焉本會對於本會並勞働者之國際運動所發之誹謗須極力否拒焉 
　　本總會茲須聲明者本會與各國之中央勞働團體當繼續努力於社會改造與資本主義的榨取制度之廢止但其實行之方法應依各國之習慣傳說及狀况而定之 
　　是故本總會表同情於俄國勞働者之辛勞與革命的努力以期彼此團結且彼等來投本會對抗社會的反動政策協同一致而奮鬭焉 
　　對於右之决議最後又追加一句云「本總會宣言統治一國與支配勞働者之國際團體全然不可兩立而爲别個是故一政府之首長等假令爲共産主義者然同時爲勞働者之國際團體首長認爲不可容許者」此即暗向勞農政府等而酬一矢也 
　　最後之第八决議案爲關於法蘭西軍隊之羅侖煤礦地方占領之抗議而對於此之法·德·英三國代表的勞働首領之陳述爲最重要且有興味者也先是各國政府之代表在比利時之斯巴會議决定對德講和條約之實行方法然德國以其時之約朿無將一定數量之煤炭忠實履行以供給法國之義務以法蘭西軍隊用武力占領羅侖地方故也在德國方面抗辨曰該地之煤炭採掘量不能達預定之數履行此約爲不可能爲欲調查其實况由法蘭西之喬豪比利時之麥爾泰荷蘭之費梅爲勞働組合國際聯合會代表前往羅侖視察煤礦且訪問柏林就本總會喬豪之所述觀之羅侖地方人口頗稠密食物殊不充分住民生活瀕於危機煤炭採掘量之不足原由於新聞之虚報非依德國勞働者之敵愾心也茲述喬豪之所言「吾等法蘭西之勞働者不願就業於機關槍脅威之下故德意志之勞働者不能期待而德國礦工拒絶就業於羅侖占領地區爲當然之事也吾等法蘭西之勞働階級願以德意志的吾等之同胞爲後援而竭全力以爲之如此吾等之决意背乎向來之國民思想無疑然此恐與最近將來實行的重大變革之根本主義合一者也」 
　　對此法蘭西勞働界巨人之好意的聲明而確答者爲德意志勞働組合之領袖所謂雷闇者是也彼先言德意志之礦工固已用最善的努力而盡祖國的國際的義務彼等故服規定時間外之勞働寗忍健康上之惡影響報告畢更發表左之議論曰「吾等德意志之勞働者雅不願爲可憐者然欲其了解之焉吾等雖有忠實履行之意志然聯合國過持無理難題則履行或不可能亦未可知今德破滅矣然德之破滅難保不釀本總會對過激派决議之全歸無效耳」德意志之赤化將欲於聯合國試一威嚇焉彼尙有言平和克復後德意志之勞働組合曾言願將法蘭西之荒廢地恢復作業無如法蘭西指摘而拒之且曰「軍國主義於德意志·旣絶滅矣惟吾等之所懼者他國之軍國主義今尙揮其威力耳」云云是隱以非難聯合國之對德方針也 
　　最後起者爲英國勞働運動之大人物陶麥思演說極多此人謂爲勞働首領無寧謂爲政治家彼先主英國之政策應於平和基礎上改造世界其實行方法須俟諸抱擁一切國民之國際聯盟之力次對於軍國主義共鳴非難而首當此非難者法蘭西也然恒久之和平一擲各國民相互之反感而不相融和卒未易實現也是故德意志之吾等同僚須努力摧擊他國所系念之德意志軍國主義旋得次述之决議全體可决 
　　占領羅侖事關重大其結果無非增添反動政策及軍國主義之氣勢而釀復歸國際關係之常調的阻碍就本總會所有手段悉反對此種行動且以防制對於該地勞働者之獨裁權行使 
　　煤炭問題之解决非軍事占領之所能而調節一切燃料之生産及分配應設國際機關以解决之 
　　本總會宣言因戰爭之慘禍而恢復煤鑛之途結局不外依賴以一致與和平爲基礎之勞働者團結之力耳 
　　（五）勞働組合國際聯合會與第三蔭他納馨納兒 
　　倫敦之特别總會對於第三蔭他納馨納兒之勞働組合國際聯合會讒謗的批評酬以决議通過後即由該會發電墨斯科並要約以一掃雙方之誤解爲目的而行意見之交換然俄國對此穩和之要約而爲苛辣之回答一九二一年一月二十八日由墨斯科發無線電報第三蔭他納馨納兒會長裘奴磐夫向國際聯合會副會長喬豪發表公開狀語多詬詈内容如次 
　　閣下等非自稱爲三千萬勞動組合員之代表者乎不 
 
 

Page 21

 
 
避唐突敬貢忠告閣下等僅代表少數勞働組合之官僚黨究此報本問題無論何時以勞働者爲内應之白勞橋同黨也閣下等自以爲對勞働階級有公正之意見與眞摯之願望者吾等之要求矣然而未見其能行也夫閣下等在「黄色」蔭他納馨納兒幹部中因自己准許而爲勞働階級竭其誠意亦未可知然無論如何於亞摩斯呑·蔭他納馨納兒（勞働組合國際聯合會之别名）幹部中及其實勢力之要素本無有焉「赤色」勞働組合最初之世界的會合於本年五月一日在墨斯科開會反抗孛羅喬奇而欲戰之勞働團體於此招待之此會出席者之資格雖不設何等制限然於眞實帝國主義固無反抗之意思也夫可視爲帝國主義領袖之亞摩斯登大摩蔭他納馨納兒閣下等不爲出席是最初之世界勞働組合會議爲第三蔭他納馨納兒之一勝利也同時又對於亞摩斯登大摩欺瞞的蔭他納馨納兒予以致命之打擊蓋不遠矣 
　　勞働組合國際聯合會對此侮辱的公開狀之回答至三月下旬發表先是法蘭西Ｃ·Ｇ·Ｔ之全體代議員會主强從亞摩斯登大摩·蔭他納馨納兒脫退而加盟於墨斯哥·蔭他納馨納兒之左翼一派與主張維持現狀之右翼間惹起激烈之議論結局八十八與二十四票而左翼歸於敗北又在德意志社會民主黨勢力下之有力的勞働組合等反對墨斯科蔭他納馨納兒而决議將組合内之過激分子除名意大利之Ｃ·Ｇ·Ｌ總會極左黨之主張與極右黨之主張共歸失敗中堅派之提案大多數通過然其案要非如亞摩斯登大摩之黃色亦非墨斯科之赤色而提倡組一橙色之新蔭他納馨納兒也 
　　三月二十三日勞働組合國際聯合會事務局發表對於裘奴磐夫之公開回答文主旨謂目下俄國共産黨之政治運動對於没條理壓迫勞働組合之經濟運動加以攻擊而勞働政府之首長等詰難「亘旣往三年以火與劍破壞勞働組合運動之自由」之行爲且勞働組合聯合國際會雖脫退美國勞働聯合會後猶有二千四百萬之會員而墨斯哥蔭他納馨納兒僅有八百萬之會員其中七百萬指摘俄國民之事實而揚言「赤色」勝利爲彼等之不遜也 
　　（六）美國勞働聯合會之脫退 
　　「黄色」的勞働組合國際聯合會在俄國之共産主義者攻擊爲「太白」美國之同僚則以其「太赤」而要約絶緣一九一二年秋倫敦總會中美國勞働聯合會不派代表凡前此亞摩斯登大摩之國際事務局所發信件槪不回答脫退該會殆可豫見果也一九二一年三月Ａ·Ｅ·Ｌ之會長葛慕白以左之三條爲理由而通告正式脫退勞働組合國際聯合會 
　　（一）本會之新會則所謂保持各國勞働組合之完全的自主權年來此主義完全破壞 
　　（二）本會之中央理事所發表之數次宣言書驅本位而奉革命主義如此與美國勞働聯合會年來之主張絶對不相容如欲以民主的理想指導勞働運動終難容認 
　　（三）照會則所課於美國勞働聯合會之會費爲數過鉅實難負擔」 
　　如上葛太白所舉之脫會三理由事務局予以辯駁云（一）謂新會則奪各國勞働組合之完全自主權與事實不符何則新會則第三條中之規定「無害各國勞働運動之獨立性」（二）會費亦因會則而定且當時美國勞働聯合會代表者亦贊成者之一八也故今所云云殊不妥洽若以此爲不可應提案改正（三）本會所發宣言書謂爲革命的純由讀者不注意而起之誤解何則單主張原料品與公共的事業之社會化决非一般的希望社會主義之實施也 
　　然此問題原無因脫會理由書辭句之當否而爲左右六月中Ａ·Ｆ·Ｌ之滕槐總會形式上復歸案雖不議而大議論不起脫會說承認之矣 
　　安蒲孰會長辭任與Ａ·Ｆ·Ｌ之脫退間似有聯絡勞働組合國際聯合會之立塲則安蒲敦之去爲不足惜然失Ａ·Ｆ·Ｌ就勞働運動之世界的索黎太利幾觀之爲最可遺憾之理由焉十月下旬爲出席於日内瓦之國際聯盟第三次勞働會議前赴該地之英·法·德·意·其他數國之勞働代表者相會决議勞働組合國際聯合會一掃美國勞働聯合會間之誤解而更應取適當之措置矣（完） 
[糖之歷史] [  壬唯譯述]  
　　美國ＡＲＴＨＵＲＬＤＡＢＬＲＯＺＥＬＧＯＴＴＨＯＬＤ合著 
自來「最甘」二字專爲糖之形容詞由來巳久稍後一新字「最親」發生而糖以孚衆望之故復擁集於彼夫糖之一物在一方或他方視之誠爲吾人最豐富食物之一種蓋自然界中如蔬菜花卉與樹木等植物含有甜質者至爲繁夥但商用上之糖則大半以兩種原生物質爲材料即甘蔗與甜菜二者考世界上兼産甘蔗與甜菜之區域僅有美國澳大利亞西班牙三處其故因甘蔗之産生完全限於熱帶而甜菜之培植又大半載在温帶世界上甘蔗糖之産量古巴供給五分之一印度供給零一五分之一爪哇只供給十分之一但産糖國不僅此也苟就其産糖之重要與否而言得排列其次序如次即德·奥·俄·（平時）美·夏威夷·波爾Ａ利各·福摩沙澳大利亞·倍羅·與馬利錫斯等等在大戰期内世界産糖之面積圍於歐洲戰線中者殆占全體三分之一但他亦有一種能力使古巴·爪哇·印度之産量突然增加若波爾多利各·夏威夷·菲列濱·與英屬西印度羣島等地方在從前亦曾一度興旺此時略有增於平昔在一九一○年世界甘蔗之産糧與甜菜相等至於近年二者之比爲甘蔗百分之七十而甜采爲百分之三十蓋因在歐洲地方法國之出産巳經減爲戰前之分數而比利時與中歐列强則幾等於從前之半 
　　就個人平均消耗之量而言美國並非糖之絶大顧客蓋在其前者尙有澳大利亞其每人每年消耗之量幾達百磅以外然以比例計美人正在提高消耗量不久或且超過澳人在一九一九年美國消耗糖之總量爲四百萬噸左右較之前一年巳增加百分之六十苟以人數計算每人巳占九十二磅以上而在一九一三年爲八十五磅一九一四年爲八十四磅一九一七年爲七十九磅一九一八年爲七十三磅耳 
　　美國糖分之供給其總量四分之三仰給於外國蓋國内甘蔗糖之出産只在極南一小部分主要還在魯西安那州卽此所産之甘蔗糖尙不及吾人所消耗之百分之四是以一年之産量只能繼續供給十四日之久至由國内甜菜之收穫吾人似可得一大宗糖分然其一年之量亦僅能滿足吾人七十八日之消耗總計吾人之糖量由古巴供給者較之其他各國爲多其數幾及吾人消耗之百分之五十一其餘不足之數約自夏威夷得百分之十三波爾多利各得百分之七菲列濱不足百分之二其他各産糖地約共百分之二有零下表所以示一九一九年美國所用之糖之來源 
　　美國甜菜八七二·二五三噸 
　　魯西安那與得撒甘蔗一五四·○三四噸 
　　夏威夷甘蔗五一四·八二四噸 
　　聖克羅克斯甘蔗八·二八六噸 
　　波爾多利各甘蔗二八六·八八○噸 
　　菲列濱甘蔗七二·五一一噸 
　　古巴甘蔗二·○六七·○五一噸 
　　砂糖與糖蜜三四·○九四噸 
　　其他各國五七·七三八噸 
　　總計四·○六七·六七一噸 
　　美國産糖舊區域本在密西西比河東之魯西安一部至海灣岸而止在此域内能産出微量然至一七七六年甘蔗培植因天氣不宜之故魯州巳經棄却後至一七九五年ＥＴＩＥＮＮＥＤＥＢＯＲＥ復得糖之收穫於此州并贏得一萬二千元之利益此在當日誠爲鉅欵彼在一七九四年本爲一藍靛種植者蓋彼時藍靛之栽培在魯州爲一重要植物然因風暴與蟲害所損失甚大ＢＯＲＥ乃舍藍靛而另覓新植適新奥爾倫斯地方有二西班牙人精於甘蔗栽培但一向未能製出糖分其一人僅煎成糖漿他一人以蒸發致减少液量皆不得法ＢＯＲＥ遂從二人購得多量甘蔗其後即因此致富 
　　吾人試一讀ＧＡＹＡＲＲＥ氏「魯西安那歷史」中製糖之方法則覺非常有趣約謂「在甘蔗開始碾磨之時」一君最可敬奉之居民聚集糖室内外互論此種經騐之成敗糖漿將成小粒否小粒將成糖否各人忍耐非常專待監視處理糖汁之人决定是否將成小粒之時機旋此時機達到衆人即屏其呼吸靜悄如死蓋彼等覺得此事之成敗乃彼等全體興衰之關頭是以莊敬若是不久製糖者歡躍而呼曰漿成小粒矣衆人亦復大聲和曰槳成小粒矣」 
　　在魯西安那州以外甘蔗之培植遍於沿海灣各州特其用途殆專爲製造糖漿而非眞糖其實唯一之蒸糖出自我國南方各州者只在得撒州一小部分蓋以甘蔗之生長時間非長久不得發達完全而霜之流行最足阻其進行是以有許多部分其産量竟不能超越於現在制限以外唯弗羅里達州爲例外昌盛的培植巳告成功 
　　南方甘蔗工業之中心在魯州内之ＳＴＭＡＲＹＬＡＦＯＵＲＣＨＥ與ＴＥＲＲＥＢＯＮＮＥ二處其甘蔗之産地殆占熟田之百分之四十二而糖之收穫則爲南方總收穫之百分之四十魯州壓榨甘蔗工廠共百五十處此三區占五十一處魯州糖工業之可有可無亦即其工業之特質之一蓋甘蔗在彼地因生長期間太短之故並不發達是以其收穫多在未成熟以前而刈割時間僅限於十月中旬至冬日霜降以前之數星期夫刈割未成熟之甘蔗每一英畝所得噸數比之古巴或其他熱帶國限定甘蔗之住長須十二月至十八月者必略較少即就魯州與熱帶國而論前者所含之糖質亦較爲少魯州甘蔗出産近以天氣關係巳顯然變動吾人覺得在一九○四年其登記之出産量爲三八九一九五噸而在一九一九年魯州與得撒州兩地之總數不過一五四○三四噸此乃純粹天氣不正之差失 
　　美國島嶼屬地中夏威夷爲糖分供給之最大來源各島主要之工業即甘蔗之栽培與生糖之製造無論何地糖之出産其組織皆屬最高之發展是以島中人民從事於此工業者占全數四分之一大規模之工廠約有五十餘處每廠每年之産量自四百萬至一萬萬磅不等夏威夷甘蔗生長時期甚長約自十月一日起繼續十二個月之久島中全部出産殆全爲生糖而其提煉則運至舊金山與大西洋沿岸各提煉所島中植蔗之區域約爲二十五萬畝而以生長時期之長每年只刈割全區域之半當成熟之蒸一經移去新播種即刻實行是同在一田畝之内播種與收穫之手續可以同時舉行甘蔗出産如遇豐年則非常繁盛每畝約自三十九噸至四十六噸不等而糖質之包含亦屬最富一噸之蔗約可得二四五磅之糖分 
　　各種甘蔗之培植殆於夏威夷之灌漑均相宜蓋自島中水源汧通以後甘蔗之栽培者巳獲得一種名譽卽爲世界上最通敢而奏成功之大陸抗議者島中雨量之變化極著卽在相距不遠之兩地亦有顯明變化推其原因乃由風之情况與高山地位關係而然是以有若干部分雨量於培植上頗爲充足而他處則不及的因此糖之製造之人建築極大之灌漑蓄水也與河道從一山之一面移水流經過幾十里之溝道導至需要之地點有兩處最久之栽培區ＫＯＬＯＡ與ＬＥＨＵＥ所有溝道接連約有四十餘里之長爲聯絡山流而設者并有蓄水池九處其容水之量每二十四小時可蓄七千五百萬加倫以上在夏威夷羣島上之二十四栽培區其資本超過一千三百萬元之鉅全行分配於蓄水池起水之站與裝置水筒溝渠灌漑水槽與十四處糖公司之建築該公司領有九萬七千畝之森林區域專爲發展水道之用ＯＯＡＨＵ栽培區之蔗田只有八五五九畝而其消耗於ＷＡＬＡＢＯＬＩ大水槽之建築者幾及三百萬元此建築之成功需時凡三年餘其長爲十四里包含十里長之水道三分之一里長之實線溝渠與一又三分之一里長之鋼製吸水管其主要水道之長爲一四四四三尺圍繞ＫＯＯＬＡＵ山脈四周夏威夷壓榨甘蔗之工廠爲世界上最新式之工廠其機器在在可以應用處理壓榨植物時最需一種有價值之燃料其實此種燃料完全得之於巳壓榨之甘蔗渣糖在古巴早代卽爲主要收穫之一而全國熟田之半殆全國甘蔗所占有天氣與土壤之情况均適於蔗之生長是以蔗在刈割以前可繼續十二月至十八月之久至其播種在老糖田每隔四年至七年在新田每隔十年至十二年復種一次實因大部分之出産乃從宿根發芽而來所謂宿根即自土中之根上發生或自收穫時之遺莖上生起者是以無需年年之種植本來一種大出産其先必需播種始有收穫但因爲節省勞力起見輪種之制度最於出産上有益在古巴甘蔗之收穫一年之内任何時期均可實行不過普通之刈割是從十二月至六月之間國内甘蔗之産區達百萬畝以上而製造所有百七十五處每年壓榨之蔗達千五百萬噸糖田之内數設私有鐡道專爲裝運甘蔗至製造所之用路線之長爲二千八百零二里所用之汽車數爲一五一六一輛機關車之數爲四八五輛各製造所每日所能壓榨之蔗爲二十四萬噸而甘蔗所含之糖分平均約爲其重量之百分之十一至百分之十五（未完） 
 
 

Page 22

 
 
   
 
