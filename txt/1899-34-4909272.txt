# 1899 - 34 - 4909272

 

Page 1

 
 
[助振灶神模] [  申報館協振所啓]  
　　歲云暮矣　羊祀灶禮所宜然本館恊振所前承某善士以四明舒苹橋先生所繪全金灶神模助振每張計洋銀二分諸君子有欲邀福東廚者請卽惠臨購取旣以祀神亦堪拯厄誠一舉二善備焉肅此佈陳諸維台鑒 
[閱報諸君惠] [  申報館主人啓]  
　　邇者紙墨一明逐漸翔貴其價幾倍於往年若不稍事變通卽不免入不敷出是以本館釐定自明歲新正初五出報之日爲始每張收取工料錢十二文敬祈閱報諸君鑒此下忱照常賜購至於劈箋濡頴甄綜見聞自當詳益加詳愼之又愼以仰副諸大雅之盛情也肅此預陳諸維垂鑒 
[皇朝經世文正續選増時事洋務三編] [  圖書集成局代啓]  
　　自長沙賀耦耕先生信切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而於海防礦務諸學尚付　如因更輯爲　編方今風曾漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨　之　續通人逸士之　　搜羅選别都爲一編中分天算地輿公法約章律例礦務鐵路電線錢幣商務敎務算學測　　院史學官制兵政　門多至四十八卷分門别類詳愼校　附于經世文續編之後倩本　印以新鑄鉿字現已裝釘成書價目格外從亷計皇朝經世文編廿四本洋三元續編進三編世本洋三元單買三編六本洋二元在上海三馬路申報館申昌蘇申南北掃葉山房發兌 
[論鄉民閙礦事]  
　　靑烏之術不知始於何時習其業者侈言牛眠龍穴鑿鑿可據猶是地也指之曰此足以簪纓累世也此足以食貧居賤也甚則竟曰　足以覆　滅嗣也肆口雌黄幾若如影隨形稍有識者莫不非而笑之而不學無術之流聆其口若懸河詞如泉湧輙奉之爲神明彼曰此不可葬葬必禍則唯唯惟命彼曰此可葬葬必福則亦唯唯推命以致惑其說者欲爲死者得吉壤往往停棺數十年深堪浩歎然　曰此不過挾技欺人冀圖餬口耳愚者信之智者闢之固無傷於大局也豈知弊之所至竟至以國家大事富强良法而亦敗壞於若輩之手則始作　者雖食其肉而寝其皮不足貸也如連日本報所紀鄉民閙礦事由寍波訪事肥來函云鄞縣奉化交界之銀山岡有一礦地前有人籌議開挖近處松岙鄉民出爲阻止聚衆滋閙幾肇禍端近以開探有期鄉民惑於風水之說堅不允許一　百和聲勢洶洶哨弁某君身被毆傷奉化縣郭大令飛報提道二憲　撥　標副中營練軍全哨前往彈壓鄉民竟敢恃衆抗拒道憲吳福　觀察卽派超武等兵輪船數艘載兵往剿某日鎭海砲臺統帶吳吉人遊戎又奉撫憲札飭率領砲　闪往助剿刻尚負嵎自固未卽敉平執筆人閱至此不禁喟然而歎曰誰生厲階竟有如是之甚哉夫中國近日内亂外侮相間而興度支奇絀計臣幾力竭計窮故於輪船鐵路電報郵政礦務諸大端銳意經營竭力振興而礦務尤爲富强之先幾歐美各國之開礦致富者卓著成效彼食毛踐土者稱有天良深各朝廷帑藏告竭貧弱日甚雖無子文之毁家紓難卜式之輸財助邊苟有振興自宜踴躍從事樂觀厥成且卽私言之國富則兵强兵强則外侮自弭得以同享舁平有田園室家之樂豈不甚善顧溺於虚空妄誕術士之說相率啓釁以爲開礦有礙風水竟至揭竿聚亂抗拒王師一旦天戈所指玉石俱焚駢首市曹以昭炯戒是欲遠害而反罹害謂非此虚空妄誕術士之說貽之害歟夫使開礦東傷地　　　平煤礦漠河金櫎日事開採國家視爲利藪豈彼省之民獨不知禍福乎旹旹者氓其亂固可惡其愚亦可憫也刻聞吳觀察也示曉諭郡紳某太守貽書局董謂宜撫不宜剿蓋其中良莠混雜必有奸民從中煽惑以風水之說相桐　　愚無知以愛身家之念迫而爲亂若槪行誅戮心所不忍乃諭飭將罪魁治以妖言惑衆之罪復剴　　以風水之說本　無稽不可藉端生事令其自行解散夫中國地大物博五金之產三品之珍藴結至富當此民窮財匱之日不亟行設法開探而朝野上下皇皇然憂貧患寡是猶懷金玉而嘀　號寒爲智者所竊笑然或警駭鄉愚滋生事故是又未能富國先已擾民近自川匪楚匪皖匪相繼爲亂後各處奸民皆蠢然思動設或又因開礦而如奉化之亂則贻誤大局何堪設想是在當局者先事預防開礦之處必須派兵彈壓而先嚴禁術士妄造有傷地脉之說如仍鼓惑鄉愚事罪弗貸否則國日以弱民日以貧而　　　之　起杞为之憂誠未有已時矣 
[諭旨恭]  
　　十二月初三日奉旨廣西左江鎭　擊著鄧廷忠補授四川　萬營都司著尚德魁補授欽此○初四日奉旨大　寺左評事員缺著王金綬補授山東平度州知州員缺著吳丙南補授四川綏定府城口廳通判員缺著謝鵠頭補授四川奉節縣知縣員缺著林淸照補授浙江常山縣知縣員缺著劉　鎔補授直隷永淸縣知縣員缺著王錫麟補授安徽和州直隸州州同員缺著鄭洤補授理藩院筆帖式二缺著崑秀恒淸補授欽天監左監副員缺照例將桂山轉補所遺右監副員缺著松凌補授詹事府左贊善員缺著恩祥補授陜西延安府理事同知員缺著連祥補授截取户部郥中鈺斌劉中度工部郎中王祿書俱照例用年滿熱河帮辦司員刑部候補主事張志嘉著遇缺卽補保舉雲南候補知州王鍾海著照例用擬補盛京户部筆帖式陳壽琳著惟其補授俸滿山東𨿅口批騐所大使華澐著回任開復前甘肅候補知州程敏逹著准其開復原宦仍發原省照例用欽此同日奉旨巡視西城事務著李　英去欽此同日奉旨文喜著准其留院欽此同日奉旨德春著准其留科欽此 
[本館接奉電音]  
　　昨日上午京師飛電傳來上諭一道敬謹譯登○十二月二十一日奉上諭此次軍機處繕修淸字檔册總司校對之刑部卽補郎中英秀英凱均著仍以本部郎中無論額選咨留遇缺卽補其尤爲出力之供事同知銜分省補用鹽大使姚春麟著以知縣分發省分歸候補班儘先卽補六品銜分省補用知縣任溶之著以直隷州知州仍分發省妥歸候補班補用同知銜知縣用分省補用鹽大使劉式玉著以知縣仍分發省分歸議叙班卽補分省候補布庫大使陳永惠著以知縣分發省分歸候補班補用分省補用鹽大使周永亨著以鹽運通判仍分省儘先卽用分省補用縣丞史文蕃著以知縣仍分發首分歸候補班補用同知銜知縣用分省補用縣丞徐淦著以知縣仍分省歸候補班補用分省補用縣丞金鴻翥著以知縣仍分發省分歸候補班補用同知朱永齡著加四品銜並給四品封典候選縣丞吕鴻逵著以知縣分發省分歸候補班補用以示奬勵餘依議該部知道欽此 
[婚嫁定章]  
　　廣州訪事友人來函云某日瓊山縣葉大令發出告示遍貼通衢其文曰據紳士曾對顔等禀瓊 
 
 

Page 2

 
 
屬地瘠民貧謀生非易近因一二富豪之家送禮行聘動至數百金而所索妝歛爲數亦相等於是效尤者衆富者尚易爲力貧者無以爲家因是有曠夫怨女不级與富者結朱陳之好情願賣與人爲妾種種流弊不可勝言若不設法禁止恐貧者亦難聘定則後嗣終虚大爲民害爲皮示諭闔邑人等知悉自示之後務當遵照後開章程永遠恪守嗣後婚嫁事宜亟當力崇節儉以挽頽風而除積習其各懔遵毋違特示計開章程九條列後一定婚上等銀二十元燸米八斗豚肉四十斤中等十元燸米四斗豚肉二十斤下等六元糯米二斗豚肉十斤違者照定禮銀爲罰一行聘上等銀四十元中等二十元下等十元其米肉與定婚同違者亦照定禮銀爲罰一定婚才聘女家回禮上等十件中等八件下等六件俱不得用甜飴違者每篋罰銀二元一定婚行聘合爲一次者上等銀六十元中等三十元下等十六元其米肉同上等聘違者罰亦同前一嫁妝上等衣服首飾共五十件中等三十件下等二十件其桌几等物上等有之中下等槪不准用一婚嫁酒席定用八盞二盆一嫁女三年内俱不用甜飴違者罰同前一生子十二日及對歲俱不用甜飴違者罰亦同前一自出嫁後如有違例不遵者由各處地保報明總局將姓名造簿送縣傳案籌捐經費照上等額脈 
[皖省决囚]  
　　安慶訪事友人云本月十七日臬署接到部文卽由獄中提出男犯二名如法綑綁由城守營某守戎督兵押赴北關外市曹處决聞二犯一係刼盜一係命案云 
[詳述捉賭]  
　　寗波訪事人云每届考試之時各賭徒往往於考寓中設局害人以致應試諸人嚢爲之罄鄞縣畢大令聞而惡之前已出示禁止本月十三日復輕車减從親自密拿路經永豐街春風得意軒考寓門前聞有呼么喝六聲因卽叩屝而人捉獲開賭之陳金標陳愼甫胡惟全卽阿二同賭之朱阿生周金榮孫全宗胡阿生朱阿三梁雲紀等九名帶回縣署命重笞數百板惟梁雲紀係衣冠中人從寛責手心二百陳雲標起意聚賭飭勇割去耳邊一角以爲標記諭以嗣後如再賭博一經到案定必重懲十四日大令乘輿過呼童巷有一老叟攔輿面禀奉化某考寓内有聚賭情事求卽捉拿大令遂命勇丁入内掩捕考童不服聲勢洶洶勇丁見勢不佳出禀大令迨回署立派勇丁往拿共獲考童十八人及升堂研訊有某甲者將身畔所藏之籌碼誤墮於地大令見有實據命責二百板發差管押候辦其餘一一省釋少頃各童糾集奉化各考童蜂擁至縣署開呈失單索賠各勇捉賭時所毁之物大令惡其挾衆滋事置之不理衆又擁入道署喊控經道憲吳觀察慰以好言始散旋復赴訴於奉化學高廣文廣文乃親自詣縣面述勇丁兇毆事大令不得已派某員偕廣文至寓履勘直至夜半呼童巷一帶仍復喧嚷不休十五日道憲命高廣文至奉化各考寓慰勸一番始獲寢事 
[武林火警]  
　　杭州訪事人云省垣本月十八日破曉時吳回氏忽稅駕於鼓樓北打銅巷王姓銅作内一時烈𦦨飛騰不可響邇省中印委各員聞警後立卽督率洋龍人去疾馳往救并帶勇丁在火塲彈壓上下城義龍亦相率偕來竭力澆灌祗以此處房屋俱無牆垣阻隔以致火勢蔓延計共焚燬十四幢比及火熄則已紅日東升矣又聞十六日離城十八里之留下鎭某茶肆忽然失愼一霎時火烈具舉延燒房屋一百餘椽是誠巨災也 
[羊城臘鼓]  
　　廣東訪事友人來函云順德黎方伯兆棠上年由福州船政告病回里養疴林下未幾去世其哲嗣名國廉者以名孝廉居家讀禮兹在省外龍眼洞覓得牛眠吉筮吉本月初二日由鄉運柩來省盛設儀仗執事鬥靡爭華炫耀耳目暫在西山醫靈廟福裕莊停厝擬於初十日安葬親友執紼往送者絡繹如雲○近日賭館以城西上陳塘一帶爲最多某日下陳塘横街建安里賭館糾聚劉盤龍一流人正在呼盧喝雉興高采烈時忽有匪徒十餘人蜂擁入内將席上所有洋銀攫之而逸賭徒卽糾衆往追鏖戰良久被匪傷及一人并傷行路之老者賭徒見勢不佳四散而逸聞老者受傷甚重翌日卽斃命由賭徒出貲厚殮遂得了事○十二鋪近寳坊曾宅有雛婢二人於某日效紅拂故事意欲相率遠颺嗣以不識路徑蹀躞街頭適爲巡街勇丁所見上前盤詰二婢瞠目無一語有見者謂是曾宅所失巡勇遂送交曾宅收管主人出花紅洋分賞之各勇叩謝而去 
[八閩瑣紀]  
　　福州訪事友人來函云近日福州天氣寒沍異常時有雪花飛舞惟未能堆積耳○督憲許制軍於本月初九日親赴南校塲閱操中右恊王佐臣恊戎會同左右協及城守協統帶各營弁勇以次操演督憲校閱一周卽排隊入城文武印委各官均恭送如禮○閩中花會最爲閭閻之害地方官示禁雖嚴無如民間仍趨之如鶩甚至紳士之家亦私設花會招人猜壓現在西南北四城門外均懸有大巴其有城内外爲之傅遞者則名爲小巴被其惑者每於傍晚時沿途問訊甚至求籖問卜扶乱禱神男女混雜無所不爲誠地方風俗之憂也○米價昻貴民不聊生署鎭閩將軍増軍憲曾籌欵派員赴上海蕪湖採米接濟許筠庵制軍復籌集巨欵委員赶辦業已陸續來閩而米價尚不平减制軍因諭令地方官示禁米榖出洋並火柴亦不許販運刻下火柴之價已略平矣○福州西湖淤塞已久歴經紳士禀請疏濬現上憲業已淮行並飭袁明府英麒朱明府開泰會同紳士勘估○委署厦防同知方司馬祖蔭於本月初七日禀辭赴任○南臺水亭厘局吕司馬兆璜瓜期已届上憲委黄大令國瑞接辦○鹽塲羅世馨禀呈聞訃丁父憂○近日風瘟之症甚多西峯里吳宅抱恙者有二十餘人吳芝巖孝廉父子於三日内同登仙籍同居者又連斃二人亦可悲也○西門雅洲巷某涵庫於某日失火劉大令親往救護幸酒庫四面高垣祝融氏不得越雷池一步故鄰右皆未殃 
及 
[靈隱禮佛]  
　　杭州訪事人云本月十三日臬轅奉到刑部釘封文書飭將夥刼歸安縣李姓家之許桂椿高添照二犯斬首示衆臬憲卽札飭仁和縣蕭大令監斬許犯錢塘縣陳大令監斬高犯次日兩大令會同城守張都戎將兩犯提出獄中騐明箕斗年貎如法捆縛押赴淸波門外法塲梟首○每届年節各署白牌差役及轎夫人等輒向鋪户需索節包大爲廛市之患前經臬憲查禁并飭仁錢兩縣會同保甲局密訪嚴拿此風爲之稍息目將届歲闌丁廉訪特飭兩縣及三城總巡重申禁令并出示曉諭俾若輩不敢復萌故智○湖墅各米行已將米價每石核减二角而城廂各鋪仍不稍貶市儈居奇殊屬可惡○前者錢塘縣屬東村高聖魁家被盜滄刦報縣後經陳吉士大令飭捕拿獲盜犯王得興等三名審訊屬實釘鐐收禁至本月王犯忽染時症醫治無效延至十六日夜間在監斃命當由邑尊禀知府尊林太守委經歴陳叅軍於次日到縣會騐實係因病斃命禁卒人等並無凌虐等情取具甘結覆銷差 
[鹿城歲事]  
　　温州采訪友人云前署樂淸縣趙樂耕大令協莘因中外交涉之案辦理棘手陳請開缺藩憲惲方伯允之刻已牌示攺委盛宇堂大令鴻壽往署大約桃符換後栢酒斟餘卽須交卸篆務矣○留温差委之顧子賓二尹鴻近爲造化小兒所侮延至本月十三日之夜撒手西歸○昔年温州鎭劉吉泉鎭軍以大士門底火藥局急宜未雨綢繆因督勇就四圍開掘濠溝當時民間嘖有煩言近聞省垣水星閣火藥棧被焚乃知鎭軍擘書勤勞實爲保衛閭閻起見擬建祠供長生祿位以志弗諼○温郡不少聰頴子弟而於西學格不相入本年王觀察以新法必須提唱特委郭外峯司馬就九柏園頭創設學堂禮延中西教習各一人課生徒十六人桃李春風作人不少現届年終甄别定期本月十三日敦請蘇謝兩教士爲之考校分别超等五名特等四名一等七名○今歲温州府潘祝年太守以飢民待哺令紳士將積榖開倉平糶全活良多兹者秋稼已登遂復籌欵糶還限於年終竣事以致市中榖價飛涨小民多起怨咨甚矣居官之不易也○雙門厘局自大憲委徐聨璧二尹奎齡接辦 
 
 

Page 3

 
 
以來捐數奇絀不敷報解緣往届寍台船帆檣比本年台船到者僅十之一二寍船更不數覯故也所望來歲添設小輪船或可截長補短否則殆矣 
[蘭亭眺雪]  
　　紹興采訪友人云郡城臥龍山後舊有躍龍義塾栽培寒畯成就良多迨咸豐季年毁於兵燹邇者紳士沈芝庭司馬籌集欵項度地風神廟側披荊斬棘土木大興諏吉十一月二十三日上梁經之營之落成當不遠矣○秋末冬初東西兩鄉盜案蜂起官紳共議綏靖之策無過於舉辦團防於是籌資募勇八十名分爲八棚由陸仲延守戎管帶日則訓綀夜則巡查狗盜雞鳴從此絶蹟近以經費無從籌措擬於以 
歲暮截止良法美意廢於半途誠可惜也 
[九峯寒翠]  
　　松江訪事人云硝皮匠陸升堂刃斃翁懐姑兩解省垣任情翻供經大憲發回并委原審官趙嘯湖大令蒞松會訊現在仍照原供解府過堂監禁候解大旨均已妥適矣其證人張三姑本交官媒看管兹華亭縣劉大令擬交保暫釋回家度歲本月望日提案覆訊三姑忽指東話西與歴届供詞大異并牽涉鄰近某姓婦堅不肯證明陸棍爲正兇大令婉言開導固執不承怒其刁狡飭掌頰二十下還押候辦十六日府尊濮太守覆提訊問始供稱瞻小畏罪以致語言歧異今願據案直供遂將案情背誦一遍不復遁節○時局多艱當事者裁兵勇而練圑丁蓋爲各衛桑梓計也華婁兩縣前奉憲札飭城鄉村鎭一例舉辦當卽照會紳董籌欵招募目下各鄉鎭如亭林張澤泗涇莘莊等處均經創辦額則十名八名四名不等東北鄉新橋鎭則辦而未就婁境獄廟所募圑勇現已按期操演華境普照等圑勇經濮太守傳諭本月二十二日到局校閱故連日演陣殊認眞也 
[革除報喜]  
　　江蘇翰林院編修某君前在都察院衙門呈稱近來鄉會試中式士子報房藉報喜名目索費竟至數百金之多貧無力者甚至變產以抵本省乙丑進士孫鼎烈甲午進士金文瀚被詐之事實有可徴地方官莫可如何呈求永遠革禁等情經都察院衙門允准咨行兩江總督通飭各屬一體革除劉峴師准咨通飭各州縣略謂嗣後鄉會試中式士子旣有全錄可閱應不准再有官報京報名目索取分文並於鄉會試揭曉時將報喜名目示禁革除倘再有被擾情事准其扭送地方官衙門從嚴究辦並飭縣移知儒學一體遵照具復等因兹由松江府濮太守抄札轉行上海縣者縣主王大令遵卽移請學師汪廣文遵照辦理 
[補述屍塲供詞]  
　　上海縣署待質公所押犯方子林被同押之錢四榮擊斃前日縣主王欣甫大令禀請上游委鄰封華亭縣劉謙三大令相騐屍弟方書林投案禀稱胞兄子林向在方榮峻所開繅絲廠當管機之役二月某日廠主付銀三百兩囑向郭晉英定買蠶繭七十餘擔由司賬人王鎭山出立收條交榮峻收執後因市面不　此　竟不提出郭擬照章將定銀罰去後榮峻忽將子林辛工扣住各女工工資亦一槪不發反投案下朦控月初經綸華繅絲廠　辦胡林泉及張格生兩人勸和定期禀請銷案詎料榮峻延宕至令致子林死於非命務求提榮峻訊明究辦否則小的不願收領屍棺王大令與劉大令互商良久准卽提主榮峻到案　核書林乃含淚叩謝而退昨報所云屍子自行棺殮求免發封蓋訪事者之悞也 
[嚴訊姦夫謀斃本夫案]  
　　上海縣王大令傳訊因姦斃命一案已紀本報昨日又升坐花廳提集嚴訊姦夫趙文炳供浦東人年三十三歲在地保蘇福生處爲夥大令謂本縣訪明爾與唐顧氏通姦將唐阿春謀斃從實供明免受刑法趙供小的與唐顧氏素未認識伊夫唐阿春駕舟爲業今年二月某日因扛貨受傷至七月初　日病故後小的去索錢糧因與顧氏苟合並未謀斃伊夫求鑒地保蘇福生供唐阿春向業駕舟今春忽舍其本業至大碼頭籮間工作旋因扛貨受傷於　月某日病故並無被　謀斃情事大令謂本縣訪問已確爾何得代爲隱譯唐顧氏供年二十有五丈夫阿春撑船度日父親在大碼頭當扛夫因見丈夫出　無多勸令攺業後以扛找油傷至七月初九日病故十一日收殮小婦人與　文炳初未謀面至九月某日趙來索錢糧囚與通姦是實至丈夫確係病死大令問爾家共有幾人供稱姑顧氏夫兄阿虎夫弟允春大令著將趙交差看管唐顧氏交官媒管押候傳伊姑到案再訊 
[自戕請騐]  
　　英租界大馬路鮑祥源漆店係徽州人鮑子卿等合股開設昨晨日上三竿店夥胡濵谷尚高臥未起各夥正深疑訝忽慺板縫中有血水流下不覺大驚急趨視之見胡僵臥血泊中腹已破裂腸盤手腕查其兇器絶無蹝跡聞胡係安徽旌德縣人年五十一歲素患瘋 
癲與壻鮑杏春同在此店旋經店中人傳電至皖訃知屍屬一面由店主投縣報請臨騐 
[殺姦自首]  
　　浦東人蔡福金僑居南市新馬頭栅欄口向設饍飯攤於萃豐馬頭年逾不惑而其妻高氏僅三十許梨花一樹壓倒海棠未免生枯楊生稊之感遂與沿街 
蔡外出仍復時往尋歡蔡不甘以一頂緑頭甫被牀頭人壓殺每欲得而廿心昨日午後知顧又往圖歡會乃身藏利器破扉而入見顧與高氏正在交頸酣眠不覺大怒突出利刃戳之傷及胸膈登時死於非命旋奔至十六鋪巡防中局自首局員潘仲泉二尹立飭　甲拘高氏暫押候請上海縣王大令詣騐 
[匪類横行]  
　　前有會匪廣蛋帮安淸道友等帶領槍船至滬北新涇鎭抽頭聚賭爲該處董事潘義昌阻止匪等銜之當夜將潘刼至浦東爛坭渡鎭勒令潘姓出洋三千元方淮釋回昨午復載至滬北楊樹浦江中停泊潘大聲呼救爲該處民圑及駐搭引翔港局蘇松太道親兵哨弁高子鳳千戎所知立雇駁船帶領局勇前往兠拿匪黨施放手槍拒捕勇等不敵而退 
[馬路工程局瑣案]  
　　姜雙喜陸天發二人與南馬頭各划船户在途爭閙由巡街捕解至捕房交捕頭王榮培轉解工程局朱森庭明府研訊之下姜供小的係本邑人母親向在南馬頭駕划船以供糧船帮中人渡浦不料母親逝世後此項生涯被伊等奪去小的心有不甘故向理論陸天發供小的之妻亦在南馬頭駕船爲業意欲兠攬主顧並非向各船訛詐明府謂爾等旣係安分小民何致帮中人聨名具控耶逍判將姜責三百板陸責二百板一併移送攺過所覊禁○徐阿濤曾被胡阿八訛詐洋銀前日在途相遇扭交巡街捕送入捕心昨日捕頭王榮培解請朱明府研訊徐供小的在南馬頭駕舟度日本年五月十二日胡阿八硬向小的詐洋四元八角小的畏其兇横不敢不依在新馬頭留憇閣茶肆交付請爲究辦胡供浦東人與徐同業前曾借徐洋銀四元八角並無勒詐之事求察明府判責五十板交人保出○舟子朱學光控李金甫借錢四百文屢案不還意圖呑賴昨經朱明府升堂提訊朱供鹽城縣人現居十六鋪李金甫前向小的之夥借去錢四百文歴時已久尚不付交耱准訊追李供小的借錢四百文係代朱置買京貨之用明府謂事甚細微而又供詞各執想二人皆非安分之徒判將李責二十板復掌頰二十下朱責二十板一併開釋 
[美界捕房紀事]  
　　昨日小販徐星泉在虹口斐倫路將雞一擔售與日人某甲繼因爭價起釁互相毆擊扭至捕房聲訴捕頭以事屬郷微從寛斥釋○昨晨甬人傅春榮混入穿虹浜陳姓家竊取銅器數件適爲事主所見拘送捕房押候轉解公堂禀請讞員鄭瀚生大令究辦○昨晨江北小竊倪寳生至北河南路某押鋪將棉衣數件求質包探金立生見其形跡可疑向之盤詰言語支吾遂將人贓解入捕房押候解送公堂禀請訊辦 
 
 

Page 4

 
 
[中報館恊振所經收山東淮徐海賑捐十二月十一日至十二月二十日止第三十八次淸單]  
　　十二月十一日九華堂銅洋一元隱名氏洋五元○十二日介苦子公洋二元○十三日蕭天　糼童還願保佑平安洋十元○十四日富順輪船賬房銅洋三元四角○十五日寅記洋一元○十六日油頭生昌成局來錢塘無力予求母病速痊洋三元○十七日求安氏洋十元銅洋三十四元杏花樓拾得金戒指二枚移助重一錢九分七　兌見洋九元八角○十八日觀水少年洋五元○十九日隱名氏洋四元顧松泉求大小兒病速愈洋二十元盤記棧内川帮聚興仁號筵資移振洋一百元無名氏銅洋一元○二十日潔已堂移助脩關帝廟欵洋五十元阮棫臣求生意得利小洋十六角銅洋一元不留名銅洋二元江西全泰盛來山陰范鋭川爲室人患病獲愈洋二元以上總共收洋二百二十三元四角銅洋四十二元四角 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬試二誌]  
　　寍波訪事人云府尊莊堅白太守於本月十三日考試慈奉二縣正塲慈谿堂號首題不以山谿之險至得　者散號首題所以使衆也至如保赤子通塲次題其次中庸詩題賦得岸容待臘將舒　得舒字奉化堂號首題民日遷善至君子所過者化散號首題則化唯天下至誠通塲次題而后能安詩題賦得山意衝寒欲放梅得寒字 
[上海巡局紀事]  
　　前晚南市老白渡鮑昇泰缸甏店被梁上君子所算失去水烟袋一枝小洋銀二十餘角及零星雜物次晨開單報知十六鋪巡防中局請爲查緝前晚○十六鋪中局巡勇汪福之妻手提銅壺往外買水被妙手空空兒闖入正欲肆其胠篋探囊手叚適汪回來撞見遂扭解局中請爲訊辦○前晚陸虎金在某酒肆沽飲酩酊大醉旋至平陽樓茶肆啜茗不知因何遽效灌夫之駡座茶博士某甲恐其肇事勸令回家不允遂喚巡勇拘至十六鋪巡防中局局員潘仲泉二尹提訊之下惡其酗酒滋事判責一百板洎責畢酒已醒矣乃惘惘然提褲而回 
[南市捕房紀事]  
　　昨晨鹽販陸阿發徐金生徐長生等在浦東南匯縣境北蔡地方運鹽三擔至集水馬頭上岸被巡街捕拘入捕房交捕頭王榮培押候解送工程局禀請朱森庭明府訊究○昨日浦東人李順元在新馬路任意小便適被巡街捕所見以其違章拘至捕房捕頭令罰洋一角然後釋之使去 
[英界晚堂瑣案]  
　　周子文卽周小安冒充仁濟善堂司事向各鋪户勒索捐欵事發被獲前晚署理讞員鄭瀚生大令提訊周供寗波人年三十三歲向操岐黄業前月廣濟善堂董事李伯洪曾許薦小的至仁濟堂專收各捐被取去押櫃洋銀六十元不意至令尚無成議小的向索前欵李囑廣濟堂内江北人某甲領小的至虹口冒收捐欵言明所得不論多寡與李平分及至虹口某洋行卽被扭送至案至捐單圖章皆非小的之物大令惡其狡賴著重責二百板移送上海縣署請爲嚴辦○王鳳山扭控趙長壽將妻誘拐鄭大令提訊之下王供淮安府屬淸河縣人年二十五歲向爲皮匠今春三月某日挈妻陶氏至此借屋虹口德興里與趙同居八月十二日被趙將氏誘出至九月初六日小的在途見妻與趙同行因卽扭回趙乘間逃逸十二日趙友王慶成曾告小的曰趙圖賣爾妻其計已决至十四日陶氏果一去不返趙亦從此避匿無蹝直至前日始復見趙爲此扭案叩求究辦趙供小的與王同鄉王賃居小的家内已閱半載因其不付房租令遷徙至陶氏被人誘拐不知何往與小的實不相干大令謂王控趙誘妻並無實據著將趙交保出外帮同尋覓 
[英界公堂瑣案]  
　　前晚無賴陳福生行至石路見某姓東洋車上置一口鐘一件因卽攫取飛奔適爲包探李星福所見拘押捕房昨晨送案請究陳供賦閒日久無可謀生不得已而爲此行險徼倖之事讞員鄭瀚生大令判責二百板管押一月贓存捕房候失主具領○包探竇如海拘解吳益生到案禀稱此人向胡阿三租得東洋車私行售去報捕後經小的拘獲送請訊究胡投案申訴前情吳供此車售得洋銀五元今已無從繳案矣大令判押兩月○譚阿三在公和祥馬頭竊取舊鐵被二百五十六號華捕拘獲昨晨解案請訊公和祥管理馬頭洋人投案禀稱若輩時時來竊所失不貲求恩重辦譚供自知不合尚乞施恩大令判責二百板○李春甫竊取陳瑞生家外國絨線帽一頂皮靴一雙由包探顧阿六緝獲人贓送案請究陳投案請領失贓李供物在門外小的見而拾取與行竊有間大令判責二百板管押一月○包探朱阿高禀稱竊賊王寳卿竊取祝阿巧家布衣七件經小的緝獲人贓送案請究祝投案領贓王供窮極無聊以致犯皮大令判責二百板○湯阿金行竊王阿毛家布衣鐵壼等零物經包探蔣翠濤拘獲起出原贓送請究辦大令判責二百板贓給還失主○包探石金榮拘解任長發到案禀稱此人至劉桂生所開烟館開燈過癮乘間竊取烟槍一枝經小的拘獲送請嚴懲劉投案領贓任認竊不諱大令判責二百板 
[法界公堂瑣案]  
　　前日寳善街寳泰土行主鄭和卿至法界護城河畔廖永記冷店索取借欵互相口角攫其玻璃匣以去由廖投報捕房讞員朱森庭明府提案研訊廖伸訴前情並稱匣内所儲珠玉共値洋銀二千餘元叩乞究追明府謂爾欠洋一百元何以不卽付還且時在白畫彼卽攫取爾匣何不鳴捕拘拿所控顯有不實包探禀稱小的查問左右鄰人僉謂鄭取匣實有其事惟匣内所儲只値三四百元並無二千餘元之多鄭和卿卽邦言禀稱小的並未取匣借票呈電明府飭將鄭交原保人保出候飭包探查明實在情形禀覆核奪○顧升奎前控東洋莊掮客鄭鶴齡欠洋二百八十六元銀三十餘兩經明府飭交原保人保出限三日内理處昨已届期原告投案呈遞賬簿耱恩追繳明府將賬給鄭閱視鄭稱往來各賬並未結算細核之下顧尚須找給小的洋銀若干二人在堂爭論明府飭將鄭仍交原保人保出再限二日淸理延干押追○英界包探夥陳富順積欠會項借欵洋四百餘元避匿不見被楊秋林居友三顧瑞祺等扭案昨日朱明府提訊楊居禀稱被欠會洋二百十八元顧稱被借洋銀二百元原約以會項作抵迨後得會不肯付還且復避不見面叩乞究追明府諭令交的實人保出限二日内理明延干追比○周巧生挈子金狗及鄰婦浦李氏投案禀稱流氓丁阿二將金狗拐去四處找尋始在後新街尋獲因卽扭交巡捕彼遂揑稱與孩母姘識情實可惡叩求重辦丁供鎭江人現在盧家弄爲糊裱匠與金狗素識偶然提抱實因天雨暫爲留宿不敢誘拐明府謂丁誘拐糼孩反敢污衊其母情實難容著重責五百板發攺過所監禁孩交其父領回○包探禀稱李有桂竊取製造局司事某甲之皮衣二件及洋灰鼠馬褂縐紗夾衫行經租界被探夥拘獲今特解案請訊李供安徽人父名新發向在製造局庫房當司事今已物故小的流落滬江所有衣服均係已物包探禀稱李供词不實尚求研詰明府細加盤問供稱姑夫楊增桂現在畫圖房執業衣服實向姑母借來明府判責三百板贓存捕房待失主認領○包探禀稱長江巨竊林阿耀屢次犯案遞籍今又來滬故態復萌因卽拘案請辦明府判責六百板包探禀稱前晚升和里换火時小的至客寓找尋火頭得以拘獲竊犯李寳林及其同房之胡桂士在身畔搜獲當票數十張起獲小皮箱一口洋銀八元小洋銀數十枚解請訊究胡供與李素不相識至在客寓同房係由寓主所派明府飭將胡當堂開釋洋銀八元一併給還李押候重責六百板○顧秀山禀稱小的被某烟館主唐學言索取烟資將頭顱擊破因卽將唐與嚴文卿交捕解案請辦明府訊明嚴於此事實不相干卽予開釋著唐交人具保候查明覆核○陳步雲禀稱與張愼卿股開米店被欠洋銀二百六十元叩求追繳張供此欵已還過數十元明府飭交保出外限二日蚋理楚○義和煤炭店主陳億卿控店夥吳阿明私收賬欵洋一百二十元前經明府責比昨日飭傳原告不到因令還押俟原告到案復訊○萬安樓執事楊忻茂前因呑没棧客余光普洋銀二百六十元控經明府迭次責比昨日原告偕劉濟川投案禀稱現已理勸明白先還現洋六十元明年正月再付一百元叩求銷案明府准之○恒大昌布店王成祥光利糖行劉雁芳控野茡薺茶食店主陳春林欠銀五百餘兩昨日陳呈繳現洋五十元票洋七十七元其餘約定明年分期拔還明府限陳於下期再付王洋六十元劉洋一百元延千押追 
 
 

Page 10

 
 
[  助振摭要]  
　　劉蘭階高養之兩先生目擊山東災歉異常樹皮草根覔食無遺披讀來函爲之躊躇不已逎承林觀察募友人寄來規元五百兩淮安志道齋主人洋三百元會稽謝芳齋善士爲尊閫徐氏病求速愈由寳順莊來洋二百元趙渭淸觀察由漢口招商局來估平寳銀一百四十兩合規元一百四十本兩一錢三分景蘧室善士由朱森翁交來規銀一百兩知白齋主人由正大莊來洋五十元又助綿衣洋一百元陽羨愼餘堂丁由彚康莊來洋一百元　儀堂洋一百元蘇州蟻勒齋由恊昇莊來洋一百元錢鐵生由福康莊來洋一百元會稽王敬銘善士祈保家口平安由崇餘莊來規元七十三兩鎭江太昌恆油號經手興記洋八十元無名氏洋十元義橋厘局鍾席儒仁丈小洋八百角同鎰源　規元三十五兩敦善堂洋五十元靑浦熊德源洋五十元無名氏求病愈洋五十元無名氏洋五十元寓皖種松書舍客因室人歸京兆沛國氏衰年跌中病危求速愈先助洋五十元鄭鶴錦善士因八旬大慶壽筵資移助攺置新綿衣八百件委解災區天氣嚴寒砭人肌骨觀者爲之酸鼻聞者靡不動心恊力扶持其轉生機於　瘠者良非淺鮮世之綽乎有力者其奉爲楷模也可[  上海北市絲業會館籌賑公所施則敬謹誌]  
[上海北市絲業會館籌振公所施子英經收順直山束湖北安東淮徐賑捐十一月初一至三十日第五十次淸單]  
　　初一日浙海關無名氏洋廿一元七角王丹銘助孔宙碑張遷碑三公山碑景君銘尹夫人墓誌衛景武公碑蘭亭稧帖魯峻碑馬聖敎序何金壽錢伯坰陳碩甫無名氏字册四册蔣廷錫畫兩頁大壽字一軸扇面七頁售價助賑洋十元○初二日永昌祥洋二元二角吳城思補山房二元○高郵丁玉軒募留餘軒洋十元陳一峯爲父求冥福四元王功甫求妻病愈長精神三元李大房太太二元繩嗣記一元共五户合大洋十九元小洋十角○初三日無錫利濟擅經募兪廷沅求子息洋五元保康代典榮煒光求母康健丁仲榮求合門平安身體康健三户各三元王小峯沈秀峰均求合家平安各二元蔣虞掦求合家平安一元○高郵丁玉軒募元愷堂洋八元左汝謙不留名各二元淸　堂一元不留名票錢三千文蓮記一千文共六户合洋十七元四角○初四日保甲總局淸道罰欵移助洋三元○初五日遺名子遵太夫人遺命以節縮所餘助賑由義善源來規元二千兩益壽軒由義善源來洋五十元嘉興府委員放生室主人求郤病延壽二元○初六日出使德國欽差吕庫平銀三百兩合規元三百廿八兩八錢高郵丁玉軒募蘭生山人洋三十元又焦螟主八十五元沈　鎭鞠淡廬十元蘇州裕　力微人四元○初七日無錫署中石蓮文洋十元○初八日庽江赤心氓朱澍生求保合家平安消除災病由蔚長厚來規元一百兩胡榖人兄弟求母病速愈洋五元○初九日蘇州元裕易隱名氏洋四元　湖歲寒堂范小洋四十角○初十日丁星甫先生交來王髦摶求福慧長齡洋十二元許道源求福慧長齡十元無名氏一元○十一日江北糖雜貨衆商筢省年例酬神戲資　四十元延陵求安子續繳淮徐賑捐求保次兒敬錘身體安順三十元徐氏生產平安二元移杭州傳道堂惜字費二元唐姓一元○十二日壽山氏求小兒鋆胎瘧卽痊洋十元直州棉力子由江西饒州寄來四元○十三日趙渭靑觀察由漢口招商局來估平寳銀一百四十兩合規元一百四十七兩一錢三分松郡朱德臣因母葉氏病求速痊洋三十元○十五日林觀察募友人寄來規銀五百兩自取其咎子求患病速愈并祈解除罪孽免晦消禍洋十元無名氏三元補過子二元姚家衡二元○十六日再生老人洋十元○十七日唐姓洋一元○高郵丁玉軒募不留名張雨記循理子各洋十元不留四春同記一元二角共三户合大洋廿元小洋十二角○十八日同鎰源規銀三十五兩始和祥十五兩靜思堂洋十本元小洋三十角○二十日會稽王敬鉤祈保家口平安由崇餘莊來規元七十三兩燕京方濂求合家平安洋廿　乍川知古堂十元○廿一日敦善堂洋五十元有心無力子求小兒病速愈五元榮若湖先生助測量機器一副囑變價助賑○廿二日無名氏洋四元○廿三日靑浦熊德源洋五十元○廿四日無名氏求病愈洋五十元陳春泉爲父疾求速痊廿元靑　談後友爲大兒蓉初病痊十元希夷後人二元○廿五日無名氏洋二元○廿六日會嵇謝芳齋爲妻徐氏患病求速愈由寳順莊來洋二百元嘉興府委員錢公館放生室主人求郤病延壽四元介記銅洋十五元○廿七日吳江鵝湖主人因内子久病求速愈洋十元○廿八日川沙署王楊氏爲兒百齡十歲平安求長命百歲洋十元退庵主人求兒病速愈十元○廿必日徐修養堂洋廿元○三十日知白齋认人由正大莊來洋五十元又助棉衣洋一百元璜涇曹雲谿完願十元吳城晉記號裕記號各五元心願氏二元○十一月份共收規元三千一百九十八兩九錢三分洋一千零七十九元小洋一百零五角扯七三五合規元八百兩零零七錢八分二厘以上共收規元三千九百九十九兩七錢一分二厘銅洋十五元測量機器一副連前共收規元八萬五千五百七十三兩九錢三分三厘生銀板八元銀皮兩片銅洋六百九十六元八角半測量機器一副所有新舊棉衣褲一千四百四十件又一百套藥丸一萬一千服早經儘數分解山東淮徐散放無存 
 
 
 

Page 11

 
 
[光緒二十四年十二月初一日京報全錄]  
宫門抄○諭旨四道錄前○勘辦墾務大臣溥奏爲遵旨陛見移交關防並起程日期摺○鄂臬瞿奏爲署理藩篆日期並謝恩摺○　督增奏揀員調補要缺知府扬○署川督文奏爲義紳辦賑懇恩嘉奬片○豫撫劉奏爲帶員赴浙藉收指臂片○總兵李奏爲恭　到任接篆日期摺○豫撫劉奏爲委辦學堂總教習片○十二月初一日禮部宗人府欽天監侍衛處値日無引見○宋慶袁世凱得　　恩○四川提督宋慶請訓○殺虎口監督麒德到京請安○崔永安謝授司業恩○直隸承德府知府福謙謝恩○補用道府賀元　等謝恩○陜西補用知府王公亮謝恩○錫公續假十日○吏部呈進月官卷○崇祥預備召見○召見軍機宋慶賀元彬崇　福謙○○奴才溥顧跪奏爲遵旨陛見移交墾務關防並起程日期恭摺具陳仰祈聖鑒事竊奴才於光緖二十四年八月二十日　　奏請陛見九月初九日奉到硃批著來見欽此欽遵本宜卽時束裝就道因前次栓懇恩賞蒙古餘地尚未一律察淸收價未撥之　亦未畫淸界限必俟禾稼登塲始能繩丈奴才於九月飭員兼程前往現皆一律完畢並察收餘荒八萬九千六百四十九畝餘地三萬五千三　一十九畝卽將餘地一項交盛京將軍依克唐阿飭令蒙古翼長撫恤無告窮民其餘荒一項前已奏准蒙漢雜居作爲牧放厰甸以廣　仁奴才擬於十一月初四日起程謹將欽命勘辦養息牧荒務大臣關防文卷並經費餘欵市平銀三千二百一十七兩六錢九分三厘七　　交盛京將軍依克唐阿至盛京兵部侍郎印鑰循例遞交盛京刑部侍郎英煦署理合並聲明所有赴都陛見移交關防並起程日期　由理合恭摺具奏伏乞皇太后皇上聖鑒謹奏奉硃批知道了欽此○○頭品頂戴署理湖北布政使按察使臣瞿廷韶跪　　恭報微臣回省奉委署理藩篆日期叩謝天恩仰祈聖鑒事竊臣奉旨補授湖北按察使籲懇入都覲見蒙召見兩次訓諭周詳　　之餘欽感無極陛辭後出都於十一月初一日行抵湖北省城經督臣張之洞以新授湖北布政使善聨到省需時飭委臣署理藩篆初三日　兼署布政使署理按察使岑春𦶺將印信文卷移交前來臣當卽恭設香案望闕叩頭祗領任事伏念鄂省據衝要上游藩司任旬宣重寄凡　吏安民理財籌餉諸大政在在均關緊要如臣檮昧深懼弗勝惟有恪遵訓諭實心任事隨時禀商督臣認眞淸理不敢以暫時攝篆稍涉因　以期仰答高厚鴻慈於萬一所有微想回省署理藩篆日期並感激下忱謹繕摺叩謝天恩伏乞皇太后皇上聖鑒謹奏奉硃批　道了欽此○○福州將軍兼署閩浙總督奴才增祺跪奏爲遵旨揀員調補要缺知府以重職守恭摺仰祈聖鑒事竊准吏部咨光緖　十四年八月初二日奉上諭福建福州府知府員缺緊要著該督於通省知府内揀員調補所遺員缺著　貴補授欽此當卽恭錄轉行欽　　福州府知府係省會首府衝繁疲難要缺通商以來時有中外交涉事件非精明幹練之員弗克勝任查定例各省首府缺出於通省正途人員　揀選調補無讑缺項是否相同已歴俸已未滿年限俱准調補等語奴才督同藩臬兩司於通省知府内逐加遴選惟查卲武府知府徐兆豐年　十六歲江蘇江都縣進士攺庶吉士光緒二年散館奉旨以部屬用簽分刑部八年十月補授提牢廳主事九年十月期滿議叙以本部主　　補題補安徽司主事十二年題升福建司員外郎三月奉旨記名以御史用十三年題升江蘇司郎中因廻避本省調補河司郎中十四年調　直隸司部中十二月奉旨補授山西道監察御史十五年八月捐免歴俸截取奉旨以繁缺知府用十月奉旨掌京畿事務十七年京　　等引見奉旨記名以道府用十九年簽掣浙江温州府知府吏部帶領引見奉旨浙江温州府知府員缺著徐兆豐補授是年十月十　日到任因廻避姻親調補福建卲武府知府二十二年七月十八日到任於地方利弊均能認眞講求省會風俗民情亦深爲熟悉以之調補　　府知府洵堪勝任合無仰懇天恩俯准以卲武府知府徐兆豐調補福州府知府俾要缺得人藉資表率如蒙兪允該員係正途出身現任　府請補省會知府銜缺相當毋庸送部引見並免核計參罰所遺邵武府知府員缺卽以遺缺知府王貴補授據福建藩臬兩司會詳前來除　部查照外謹恭摺具陳伏乞皇太后皇上聖鑒敕部議覆施行再奴才到任未及三月例不出考合併陳明謹奏奉硃批吏部議奏欽　○○文光片再查川東一帶上年辦振需欵之時經前督臣鹿傳霖查有江南義紳候選國子監典籍嚴作霖在籍設有恊振公會專爲賑　各處災歉之用行之已久辦理咸宜當卽囑其籌備會欵來川助賑以拯災黎嚴作霖隨時籌集鉅資携赴酉陽州所屬各處會各地方官親　　區吩别散放災黎全活甚多惟其志在行善不肯仰邀議敘又前辦湖北宜昌鹽釐局務江西候補道惲祖祁及宜昌鎭標中營施擊蒯德浦　　省購運米石經過鄂省地方均各會脈兵役帮同照料沿途得免疎虞實屬不分畛域亦未便没其微勞合無仰懇天恩俯准飭下江蘇湖北撫臣將嚴作霖惲祖祁蒯德浦等員分别傳旨嘉獎以示鼓勵而彰善行除分咨查照外理合附片具陳伏乞聖鑒訓示謹奏奉硃批　　所請該部知道欽此○○劉樹堂片再記名總兵李福興曾在前雲貴總督岑毓英軍營戰功卓著光緖十年法越之役該總兵圍攻宣光　法人薄於城下相持三十餘晝夜卒用穴地洞法轟毁城垣傷斃敵人無算二十年倭韓事起該鎭隨同貴州古州鎭總兵丁槐由雲南統兵入　駐防　州迨撤防回愼道出豫中臣以豫省正在講求武備奏留該總兵在豫藉資整頓欽奉諭旨允准在案臣查該總兵勇敢樸誠愛恤士　老於戎事不愧將才豫省防軍近年攺習新操深資其力兹臣仰承恩命調任浙江該省爲海防重地當以修明武備爲先是儲備將才尤爲　務合無仰懇天恩俯准將記名總兵李福興交臣隨帶赴浙俾資臂助實於防務有益相應附片具陳伏乞聖鑒訓示謹奏奉硃批著　所請兵部知道欽此○○記名提督新授通永鎭總兵密勇巴圖魯奴才李安堂跪奏爲恭報奴才到任撓篆日期叩謝天恩仰祈聖　事竊奴才於本年十一月初六日蒙直隷督臣裕祿照飭得該鎭陛見事畢來津飭令赴任並統淮練馬步防雷宏勝等營除　奏咨行外　鎭速赴新任任事具報等因蒙此初八日遵卽由津馳抵北塘行營於十一日准署通永鎭總兵李大霆委署中軍游擊黄懋澄等將通永鎭總　關防並統淮練各營關防曁文卷等項移送前來奴才當卽恭設香案望闕叩頭謝恩祗領任事伏念奴才皖北武夫知識淺陋疉奉　　補授正定鎭總兵正愧涓埃之未報實惶悚以滋深兹復荷隆施逾格調補通永鎭總兵聞命自天感激無地於本年十月十六日遵　赴京陛見仰蒙皇太后皇上召見二次訓誨周詳無微不至奴才查通永鎭移駐北塘爲北洋控關藩海之區總兵有整旅綏疆之責　須與蘆臺大沽兩軍互相犄角聲勢聨絡以資捍禀與凡布置設防督飭員弁習練洋橾彈壓撫綏在在均關緊要奴才賦性庸愚深懼弗勝　　竭盡駑駘隨時隨事禀呈督臣認眞訓練實事求是力戒因循務去積習矢勤矢愼不敢稍涉大意以期仰答高厚鴻慈於萬一所有奴才到　日期並感激下忱理合繕摺叩謝天恩伏乞皇太后皇上聖鑒謹奏奉硃批知道了欽此○○劉樹堂片再豫省前以開辦　　擬延請丁憂升用贊善翰林院編修孟慶榮爲中學堂之總教習當經奏明在案兹據該員由直隷保定府原籍來函稱　在服闋回京供　　情臣查孟慶榮旣已回京供職自未便再行延訂兹有在籍翰林院編修范仲垚湛深經術器識宏深堪以接辦總教習除委派該員接辦外　　片陳明伏乞聖鑒訓示謹奏奉硃批知道了欽此 
 
 

Page 12

 
 
[光緖二十四年十二月初二日京報全錄]  
　　宫門抄○諭旨三道錄前○豫撫劉奏爲滑縣等縣被水成災籌欵振濟摺○江督劉奏爲江北河運漕糧出力各員懇恩分别給獎摺○蘇織造海奏爲委員管解戊戌運務摺○楚督張奏爲遵保槍砲廠出力各員懇恩照獎摺○江督劉奏爲知州飭赴新任片○十二月初二日兵部太常寺太僕寺廂黄旗値日宗人府引見九名兵部三十七名正黄漢六名鑲曰漢四名廂紅滿三名○溥顧等各謝授署缺恩○惲毓鼎謝授侍講學士恩○德魁請假五日○吉恒奕功各請假十日○延候愛隆各續假十日○程允和明微斌倫預備召見召見軍機程允和明微斌倫○○頭品頂戴調補浙江巡撫河南巡撫臣劉樹堂跪奏爲滑縣等縣被水成災民情困苦應籌振濟無欵可籌籲懇天恩俯准截留漕折銀兩以應急需恭摺仰祈聖鑒事竊查前據滑縣知縣盛元均禀報六月十六七日因連朝大雨黄河水勢陡　二十一日由上遊直隷長垣縣五間屋地方河流漫溢順流下注波及該縣之老安鎭丁欒集等處田禾廬舍均被淹浸房屋間有倒塌幸漫水勢緩居民趨避人畜無傷該縣捐備饝餅蓆片先行分投拯濟等情臣當卽飭司籌銀八千兩委員解往會同該縣散放急賑一面咨會直隸督臣　飭長垣縣赶籌堵築維時水勢未退災分户口無從勘定復經嚴催確查間又據永城縣禀報該縣之巴溝河因久雨盛漲不能容納漫溢出槽又據温縣禀報該縣境内之蟒澇等河積雨之後本已盈滿繼以上游山水下注以致同時涨漫各該縣沿河平地水深一二三四尺不等田禾被淹民房亦問有浸塌比卽動用民捐積榖及捐資先行撫恤各等情臣均隨時批司委員分投勘辦去後兹據署布政使長祿轉據各該印委查勘各處漫水雖已逐漸消涸勘明滑縣老安鎭等被淹三百六十村莊成災五七九分不等统計災民男婦大小二十二萬餘名口永城縣被淹三元　村莊成災五分男婦大小災民五萬餘名口温縣被淹浦補等村莊成災五分男婦大小災民二萬五千餘名口困苦情形均堪憫惻先行撫恤　月口糧爲數已屬不資尚有應需加振之處司庫萬分支絀實已無可騰挪擬請截留本年漕折銀六萬兩以應急需詳请具奏前來臣查今　雨水過多所在皆有積潦而濵河近山之處或河流漫溢或山洪暴發臣均於月摺内節經聲明在案今滑縣之老安鎭一帶逼近黄河地勢又　上游直隸長垣縣民隄漫溢水性就下滔滔奔注田廬悉罹巨浸其永城縣温縣亦以支河漲漫濵河村莊被淹成災亟應妥籌振濟以免失所合無仰懇天恩將各該縣被水各村莊無論極貧次貧槪予撫恤一月口糧惟滑縣被災較重冬賑春撫爲日方長需欵益鉅司庫匱絀無米爲　委屬實在情形惟有籲懇聖慈垂念災民待哺嗷嗷俯准截留光緖二十四年漕折銀六萬兩以資振撫如蒙兪允則災後窮黎咸沾　　臣現奉恩命調撫浙江交卸在濔卽由新任撫臣率同藩司責成該管道府督飭印委核實經理務期實惠及民勿任稍滋遺監以仰副朝　軫恤元元之至意至此外各屬禀報秋禾被淹收成歉薄之處臣亦卽分别批司委員及飭該管府州親詣勘辦現就已經覆到者詳加察核如　縣淮寗西華太康商水西平等縣雖均勘不成災而被災較重來春靑黄不接尚有應須接濟亦由新任撫臣届時察酌情形再行奏明辦理　此恭摺具陳伏乞皇太后皇上聖鑒訓示謹奏奉硃批著照所請户部知道欽此○○頭品頂戴兩江總督臣劉坤一跪奏爲查明江北河運漕糧出力各員援案懇恩分别給獎恭摺仰祈聖鑒事竊江北歴届辦理河運出力人員均經奏准給獎光緖二十二年分江北河運漕糧於二十三年三月二十日開行八月初二日挽抵通壩八月十二日全數騐收完竣所有在事出力各員據署江寍布政使胡家楨江　督糧道吳重　憙開單詳請具奏前來臣查上年漕船開行後駛抵楊莊中運河因桃源宿遷邳州一帶古淺極多寛備剝船拽磨前進挽過三　適値大連朝水勢湧涨各閘口急溜奔騰當卽倍加關纜分帮套塘頂溜攢挽艱險異常自南運河入東境八閘以内節節阻滯按起提剝層　　送加縴拉行六月十六日駛抵陶城埠新閘溜勢洶湧煞費經營始入運河迨抵臨淸汶衛水勢高下懸殊復設法套塘入衛挽抵天津督催北　俾得早抵通壩交收無誤在事文武員弁相機籌辦百計圖維晝夜奔馳始終勤奮不無微勞足錄請擇其尤爲出力者擬請援照成案分别給　除出力稍次武弁另行咨部給獎並遵章飭取文職履歴咨送吏部外理合繕具淸單恭呈御覽合無仰懇天恩俯准一體給獎以示鼓　　會同漕運總督臣松椿江蘇巡撫臣德壽恭摺具陳伏乞皇太后皇上聖鑒訓示謹奏奉硃批該部議奏單併發欽此○○二品頂　蘇州織造奴才海豐跪奏爲奉辦本年戊戌運務謹遵向章先辦赶運委員解京交納恭摺奏聞仰祈聖鑒事竊查奴才衙門每年奉内　府户部派大運縀紬羅綾紡線絲手帕等項分爲赶運大運兩批辦解所需工料銀兩例由蘇州藩司江海關遵照成案籌撥至本年戊戌之務　才自接奉行知本當遵照定章將赶運限内辦交近日司關各庫欵項支絀未能依限撥濟一再咨催請將額定之數先撥一半待至陸續解到　限已久隨卽督飭承辦經書採購經緯絨絲剔選純潔加工揀染按照奏派單開各件敬謹開工織辦計先辦内庫赶運春糶一百五十疋湖　三百疋春綢五十疋花綾二百疋素紡絲八百疋杭綢三百疋彩綢二百疋小手帕五百個衣線七百斤絃線二十斤花絲七百斤又辦外庫赶　大縀粧縀等項七百疋素綾紡絲共五百疋現已告成分别裝箱封固仍援歴届成案由海道附輪北上以期妥速除遴委庫使福洵督同承　　十月十二日自蘇起程護解進京赴内務府户部分投交納外將本年戊戌運縀綢辦成起解緣由恭摺具奏伏乞皇太后皇上聖鑒謹奏奉硃批該衙門知道欽此○○頭品頂戴湖廣總督臣張之洞跪奏爲遵○旨將創設鎗砲廠告成在事出力各員擇尤保獎恭摺仰祈聖鑒事竊臣前因湖北漢陽鎗砲廠製造快鎗快砲槍彈砲架著有成效援案懇恩准將在事各員由臣核其出力等差照異常勞績保獎　年四月二十二日欽奉硃批准其酌保數員毋許冐濫欽此當經恭錄轉行欽遵辦理兹據總辦湖北槍砲局署湖北布政使瞿廷韶查明在　人員擇其尤爲出力者分别核擬獎叙詳請具奏前來查湖北槍砲廠事體重大工作精微造成精械分寄各省應用關繫軍實要需非僅湖北一省之事創辦之始一切經營廠工機器選募華洋工匠購備手料教練工徒講求製造全賴在事各員盡心籌畫勞瘁不辭歴時八年之久始　告厥成功實屬始終奮勉異常出力現復建廠設機添造十二生快砲罐子鋼無烟　各廠規模更大端緖愈繁尤賴各員群策群力經費推廣　著成效查槍砲廠辦事之員甚多但以所保限於額數經臣查核删减遵照酌保章程謹擇其尤爲出力者文職十員武職十員照異常勞績　請優獎不敢稍涉冐濫繕具清單恭呈御覽合無仰懇天恩俯准照獎以昭激勸而勵將來出自逾格○鴻慈此外在事出力人員尚多容　分　給予外獎藉資鼔勵除飭敢各員履歴咨部外所有槍砲廠在事尤爲出力人員遵旨保獎緣由理合恭摺具陳伏乞皇太后皇上　　　奏奉硃批該部議奏單併發欽此○○劉坤一片　再海州直隷州知州員缺業經以候補班前地隸州知州劉運吉題補應先　　赴任署理以專責成據藩臬兩司會詳前來除批飭遵照外理合會同漕運總督臣松椿江蘇撫臣德壽附片陳明伏乞聖鑒謹奏奉　批吏部知道欽此 
 
