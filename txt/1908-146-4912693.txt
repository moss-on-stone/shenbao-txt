# 1908 - 146 - 4912693

 

Page 1

 
 
   
 
 

Page 2

 
 
   
 
 

Page 3

 
 
[諭旨]  
　　二十五日經内閣奏派王大臣驗看二十六日覆奏奉旨廕生海續者以旗員用給事中員缺著陳鏞補授欽此 
　　二十五日經内閣奏派王大臣驗放擬補内閣中書金葆楨關鼎勳唐古忒學助教桂溥月選起居注筆帖式銘保均堪以准其補授截取内閣中書劉晋榮保舉四川補用知縣賓鳳陽均堪以照例用實授北河同知陳汝鈞堪以准其實授奏留吏部學習主事張名振堪以准其留部二十六日覆奏奉旨依議欽此 
論說 
[論各部院攷核官費留學生事]  
　　中國各省派選學生留學東西洋者。近年來人數旣多。品流不齊。而尤以官費生爲最雜當其選派時。旣未能盡擇品行端正學有根蒂者而資遣之。迨各學生出洋以後。又不皆專心於學問。其趨向遠大有志深造者。十不二三。此外或借留學爲捷徑之地。或藉出洋爲游玩之塲所志如是。尙安能望其留心科學。勤劬不輒乎。故每至月攷年攷畢業試驗。或懷挾或槍替。或購買文憑。留學界種種之弊竇。與疇昔科舉時代。曾無稍異而彼國之開設學校者。又不皆有啓發鄰國教育界之熱。心而徒以謀利爲宗旨。往往科學窳敗規則廢弛。任令留學生之百端舞弊。而不一顧問。甚至有校中司事。勾串劣生。發賣畢業証書等事留學界之現象若此。徒擲數百萬經費於異國。而曾不獲造就人材之效果。興言及此。殊可歎也近來政府對於留學事務停派速成班津貼自費生。於表面上觀之。似較從前稍稍注意。日昨各部院又有攷核官費留學生之議。其法令各該官費生每届三月。將該學一等學有心得之處。或作條陳。或作說帖。彙呈給與官费之部院。由各堂司攷核。以爲日後調用該生等之預備倘該生等不能照章彙呈。或彙呈而有程度不及格。者將官費停給此誠整頓留學生之一法也。然而此法僅足以勸勉中材以上之留學生。而不能勸勉中村以下之留學生。此法僅足爲杜絶留學生弊竇之助而不能爲掃除留學生弊竇之本。何以言之觀所擬攷核之法。不過就文字上以稽勤怠而已其留學生之有志向學者固可因部院之有所稽攷而益奮其業若不肖之學生。仍可舞弊或請人槍替。或剽竊講義。此等混冒。恐不能免。彼平日於教師之訓誡校友之規勸尙不能動其向上之心又豈肯因一年三數次之攷核而遂生其發憤之念乎。此其所以無益於中材以下之學生者一也。攷核學生之法在平日而不在臨時。學校教課之嚴否管理之當否。爲造就學生獲效良楛之根本。故留學之校而良校也。凡學生之勤惰。學業之進退彼校長教習管理員輩早已攷校於平昔學生而勤學業進者。則奬勵之。學生而惰學業退者則斥退之月攷年攷監察周密分數分明如此則凡爲學生者。自憚於約束之謹嚴。攷核之詳備而益奮其志。彼派遣該學生之部院。可以咨查而得。初不必再煩各堂司之攷核也若留學之校而不良。則學生之優劣。平昔旣漫無攷核。功課不查作輒不問不肖之學生。平時旣不研求學業。悉心聽講。迨至校中攷試彼又可肆其請人槍替竊取他作之手段以虚應此故事則安有所謂心得乎夫在本校攷騐有校員監視。彼留學生猶可以弊混况各部院遠隔數千里學生平日之行爲若何學業若何均茫然毫無知覺而僅憑一二條陳說帖。以爲攷校之據獨不可以弊混乎此其攷核之未足以清舞弊之源者一也故記者之意。各部院如以學校試驗爲足憑則不必再事校外之攷核。各部院如以學校試驗爲不足憑。則雖有校外之攷核亦無益。蓋整頓留學界根本之計固不在此也。然則根本之計安在。曰一在派遣時嚴行甄擇二在入學時愼選學校及。入校以後。則其教育管理之法。與夫進退升降之權舉盡以授之該校矣。至卒業後堪以調用與否則又有回國後之攷騐在 
專電 
[電一（雲南）] 　　 
　　竄入越南之革黨多名被法軍拘留後有數十人仍折回滇境亦被官軍拘獲 
[電二（北京）] 　　 
　　黨首孫汶蹤跡詭秘政府議乘勢購線密拿以絶後患之策 
[電三（北京）] 　　 
　　樞府會議以此次滇亂勦平迅速出力人員俟錫督查明後特别保奬 
[電四（北京）] 　　 
　　學部片奏各省方言學堂應招考中學畢業生奉旨依議 
[電五（北京）] 　　 
　　林紹年片奏請飭禮部右丞劉果常川往來籌商汴路奉旨該部知道即日由部轉諭該員遵照 
 
 

Page 4

 
 
緊要新聞 
[奬勵滇軍之電旨雲南]  
　　上月二十六日奉旨錫良電奏悉趙金鑑督率各營轉戰三日收復四隘洵屬異常奮勇趙金鑑著先賞給靖勇巴圖魯勇號以示優異尤爲出力各將弁准其查明奏請優奬並著錫良嚴飭趙金鑑等乘勢長驅克復壩洒以期與白金柱兩路會合早奏膚功現値溽暑伊邇滇邊烟瘴素惡士卒冒暑苦戰朝廷軫念時殷特頒發沙藥平安丹各三十盒回生第一仙丹十五盒由驛發交錫良分給各路軍營以資調護欽此按此則已略見前報專電 
[錫督電奏戰勝添軍情形雲南]  
　　二十四日滇督錫良電奏略云二十一日官軍與逆黨在蒙自血戰一日夜幸增厚調度有方斃匪三十餘人獲得鎗械子彈甚多我軍亦稍有傷亡匪膽大寒頗有竄逃者已飛飭趙金鑑統率大軍趁此餘勇銳力前進仰賴天威再戰而復要隘如天之幸矣東敗西竄匪之慣技龍裕光到後兵力漸增專顧尙可敷衍分防實形不足擬調周彪擇要駐紮爲游擊之師白金柱續招五千人將次齊集滇省素乏知兵人員合無懇恩飭下直督轉飭田中玉張勳剋日來滇專司訓練邊防幸甚大局幸甚 
　　按此奏在二十七日河口克復之前故有奏調直軍之議 
[外部預議第三次保和會事宜北京]  
　　外部前曾電咨各省督撫及出使各國大臣飭令薦舉所屬文武各官及參隨學生等員按照萬國和會規則或著論說或作譯稿隨時由各該督撫使臣等咨報以備第三次入會等情（一千九百十四年即光緒四十年）茲聞袁尙書己商之慶邸並會辦大臣那中堂擬電駐和陸徵祥欽使將光緖二十五年第一次和會俄國發表和會通文及預會之二十六國代表所發議論及會中一切事宜搜羅全備分别條目電咨本部以便通咨各省預備研究而聯侍郎則謂此項和會調查報部時約中秋前後由部分咨時己歲暮再俟各省討論辦法到齊約在明年已酉此五年預備時代爲期正長應即由部再咨各部院衙門及各省督撫如有素諳和會性質持論純正有益國權堪勝入會參預者先行開列銜名咨送到部以便斟酌調京隨時顧問免致延誤聞諸大臣均以爲然不日即當分咨京外各員照辦 
[西報紀間島交涉棘手]  
　　字林西報北京訪函云邊防大臣陳昭常近日禀報外部己抵延吉廳陳道此行係專往保護間島華民者又高麗領事馬廷亮電告外部謂日本統監大臣伊籐仍堅持間島爲韓國領土擬向中政府抗議而中政府則具有圖籍文牘謂該島從前確爲吉林延吉廳之附屬云 
[政府討議國會問題]  
　　字林西報北京訪函云近數禮拜中政府接直隸江蘇安徽各省要請速開國會之電禀甚多内有數電謂滇省亂黨藉口中國政體之不善果能下諭設立國會則革命黨亦可化爲立憲國民云云袁張兩軍機皆主張於三年之内設立國會鐵良唐紹儀二人則謂據中國現下人民之程度止少限以五年聞各大臣不日將集會討議此事 
[照料津浦鐵路踏勘事宜徐州]  
　　徐州道哀觀察接蘇撫陳中丞電開准呂大臣電津浦鐵路南段路綫現照奏案派總辦羅道曁總工程師德紀帶同測繪人員自浦口起程往勘計經過皖之滁定鳳靈宿等處再入徐屬之蕭縣銅山至山東嶧縣韓莊止需用夫馬等項均係自行雇備無庸地方供應惟請預飭經過地方文武官弁照料保護其同行人數俟起程時由南段總辦詳細具報等因除電復外合亟電飭速由該道轉飭蕭銅兩縣文武營汛一體知照俟路局人員及總工程師等到境踏勘妥爲照料保護勿少疏虞袁觀察奉飭當即飛札蕭銅兩令曁地方營汛一體遵照辦理 
[台州學界公舉代表議結印山案]  
　　印山毀學一案經浙省洋務總辦王省三觀察與駐滬趙主教磋商將次議結曾紀前報現台州學界以此案曲折甚多須由學界公舉代表帮同議結方免偏枯故己舉定許耀楊鎭毅二人以便會同王道與法主教妥議了結茲將該學界公禀撫藩梟電文錄下 
　　撫藩學洋務局憲鈞鑒印山案仰列憲主持聞將議結全台感甚惟此事前後委曲末期交涉尤費磋商現學界開會公舉許耀楊鎭毅代表台人總意乞賜接洽大局幸甚周繼濚王犖等公叩 
[浙省師範坍校案五誌杭州]  
　　全浙師範工程肇事後總監工陸桂星觀察曉曉辯誣並請先行銷差均經馮中丞嚴詞批駁日前幫辦工程陸銳星（陸道胞弟）亦援例呈請銷差當經馮撫札司查議昨日支學憲呈復謂該令陸銳星亦係原委監工之人現在全工出險報銷未辦經手未完似未便遽行離浙故馮星帥已駁斥不准矣 
[節錄陸桂星自請處分之撫批]  
　　兩級師範關係全浙教育前途甚大張前部院以官不足信委之於紳仍恐一人照料難周加委該道之弟安徽候補知縣陸銳星襄　乃落成甫及匝 
 
 

Page 5

 
 
月遽爾坍塌傷人殊堪駭詫據王監督來呈謂全校屋墻並無石脚鐘樓門面石柱欹斜樓上客廳行步震動宿舍數處屋漏雨痕自壁流出禮堂已修兩次而本部院又訪聞屋内夾墻皆單磚砌成寛不過四寸目驗門窗外匡寛不過二寸且用汕而不用漆即該道來禀亦自認架樑接筍之處失用鐵釘尙謂工非草率其如衆目公論何全校工程領款雖祇十二萬八千元合拍賣之料與借用之磚瓦木舊料何啻十四五萬元乃遘此巨變　自認失察之咎而代工匠認過失試思工匠何人承招工程何人監督旣有監督則工匠之過失罪戾之輕重當由監督自任之勞生腦部受傷性命可慮卽幸醫痊恐不復能從事學問故身死固當保辜不死亦當賠償其身體損傷之費夫好生惡死人之常情岩墻之下知命不立該校人員現止數百將來推廣數且踰千試使該道身爲該校職員子弟亦在校肄業旣遭此變猶與數百人登降出入於其中坦然無危懼之心者必非人情此次學生遇無妄之災履不測之地人抱公憤即令稍不規則實屬情有可原該道不自引咎猶存責備之心本部院身任地方未能先事預防致此意外之變方深抱歉實不忍加罪於我一班之學生也該道自請處分尙知愧憤但巳壤之屋責成賠償白不待言此外未坍之屋據王監督求呈尙多危險己飭藩學兩司派員會同監督及紳學兩界公議聘請專門工師詳加勘驗當改者改當修者修改修之費惟該道兄弟任之庫款奇絀不得再支此項工程關於奏案該道當於官紳議决後一切遵照辦理否則章直牧前案可援恐該道兄弟不能當此重咎也 
京師近信 
[御用人力車]  
　　兩宮御用之人力車經内務府飭匠修造工竣車之式樣前有龍頭後有盤金龍車輪用汽帶綱絲一律黃色現已呈進御覧 
[進献小輪典禮]  
　　日本進献小輪名永和號於廿八日舉行進献典禮是日中國王公大臣及日本代理欽使武員等均赴外務部公所由此下船日本欽使指船交付中國大員即回輪再至公所公宴陪宴者爲慶醇兩邸那相博公世張袁軍機外部聯梁二侍郎内務府奎大臣等共十有七員 
[頤和園防務]  
　　軍機處片交步軍統領衙門及八旗都統現在兩宮駐蹕園庭地面自當加意防守所有萬壽山一帶並湖墻以外添派八旗綠步各兵認眞防護步軍統領又奉軍機大臣交諭現今兩宮駐蹕頤和園所有門外一帶大有莊龍橋等處地面支搭帳房晝夜防守務當愼重火種並不准官兵在内吸食各烟 
[承審貽穀案]  
　　貽穀不日到京將由法部丞參廳審問部中現已派出善佺戈炳琦劉嘉斌續昶四人爲承審官 
[美博士借用電綫]  
　　外務部據美使柔克義面遞節略有該國博士枯某欲赴各省考查地理動物所有經過各地方如直晋秦隴蜀黔等省電綫均擬借用爲考求經綫校對時刻之用已經外務部核准咨由郵傳部行知該博士經過各該省督撫轉飭電局遵照如該博士夜半發電飭即遵照辦理 
[馬亮延不赴任]  
　　烏里雅蘇台將軍馬亮續假二個月已誌前報茲悉馬將軍以烏城邊遠决計運動不往故自奉旨簡放迄今已逾二年尙未赴任將留京授以鑲黃都統之職而以堃侍郎簡放烏城云 
[川軍赴藏]  
　　駐藏大臣趙爾豐電告政府藏地荒闊非威力不足震懾現在川已練成三營派員統帶並另招親軍衛隊二百名隨同赴藏所有川資兵餉均由川省籌措 
[江督電調留學生]  
　　兩江留德畢業生李鈞南等已隨同廕昌赴馬廠叅觀軍隊日昨江督致電陸軍部稱兩江軍政繁多需員孔殷校閱事竣請飭該生等飛速南歸以便分任差委 
[張贊宸卹典]  
　　盛宣懷請卹張贊宸原奏有援照道員李金鏞立功積勞病故例從優議卹並在立功省分及原籍建立專祠事蹟宣付國史館立傳云云當日奉硃批着照所請該部知道欽此而又旨交吏部議卹不解何故或謂交議者係議卹典若建祠立傳固已邀俞允者也 
[外部簡放領事]  
　　外部發駐英李欽使電云本部奏派候選道梁瀾勳充駐美利濱管理澳洲各埠總領事黃榮良充駐紐絲綸正領事奉旨允准希即照會外部轉飭接待並先飭黃領事遵照部劄另寄外務部漾 
[預製蒙字時憲書]  
　　欽天監正司秉鈞現正預製蒙古文字已酉年分時憲書數千本查該書除理藩部承領備放蒙古王公外凡内外蒙古西路青海全體蒙古官商台吉喇嘛等皆需此書現奉堂諭督飭迅速製造以便頒發 
[奏停彩票消息]  
　　度支部澤尙書以近來各省彩票日新日異歲出不窮沉迷其中者間有傾家敗產其害有甚於賭擬奏請一概停止 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[閩督浙撫會奏勦辦馬鈴山匪徒出力各員弁擇尤保奬片]  
　　再金嚴兩府毗連之馬鈴山綿亘百餘里界聯蘭谿浦江建德三縣山深林密土著稀少向爲匪徒出没之所擄贖强刦時有所聞營縣捕拿每以崇巒複疊路徑崎嶇未易得手上年冬間訪聞該處匪首蔣六飛等聚集浦邑白沙陳龍門張山等地方竪旂起事並購運軍火圖攻金華蘭谿浦江三縣城謠言蜂起民情惶懼飭據調署浦江縣知縣李前冸偵探屬實電飭駐衢巡防督帶沈棋山星馳抵浦會同督帶進剿並准沈棋山電禀添募健勇一隊直搗賊巢該匪見官軍突至拚死拒敵相持至七時之久匪勢不支格斃匪目老周小老顏二名鎗斃匪黨十餘名奪獲洋鎗大旂等件並經金華縣知縣張學智協同防營隊官徐貴成汛地把總吳汝海及蘭邑湖殿防勇先後接應會剿並經臣電調勇營在馬鈴山各處要口駐紮堵緝獲得匪目黃岩金水胡焦金兩名搜出手槍兩桿訊明正法並在金邑北山分路搜捕一面由府會督營縣並排長張國英等進山掩捕格斃匪黨多名生擒許富坤章小妹兩名轉戰至天門地方該處兩山對峙峭壁鳥道該匪負嵎固守竭力抵禦鎗斃防勇黎得升一名該督帶等率勇攻擊奮不顧身又斃匪二十餘名生擒張夏星朱老大周瑞長周老五周萬聰等五名賊巢一律焚毀匪首蔣六飛竄匿蘭谿之溪裡源壠本年二月又將派往偵探之什長王世榮挖目砍斃官兵追至該匪逃往金華忠村爲紳董周以德擒獲周以德並在縉雲胡城街緝獲徐老二一併解縣各據供認蔣六飛僞號大王徐老二與格斃之老周小老顏正法之黃岩金水胡煞金均爲元帥分率羽黨在湯溪蘭谿金華各縣屬搶刦多次在龍門張山地方竪旂起事抗拒官兵慘殺弁勇不諱又由金華團民擒獲匪黨陳登照一名均經批飭就地正法以昭炯戒並將死事之王世榮黎得升二名照陣亡例卹賞以示體恤臣查馬鈴山匪徒積年稔惡根據蟠深經各該文武設謀用間四面兜拿乃克掃穴擒渠餘匪解散使當日辦理稍涉遲回必致蔓延爲害此次調兵撲滅赴機迅速洵非捕獲尋常土匪可比可否仰懇天恩俯准擇尤保奬之處出自鴻慈逾格謹會同閩浙督臣松壽浙江提臣呂本元附片具陳伏乞聖鑒訓示謹奏分類新聞 
政界 
[蘇省考驗外官案揭曉蘇州]  
　　蘇省考驗外官一事業經瑞藩司將第一次投考各員開摺詳奉蘇撫陳伯帥於四月二十八日在撫署命題考試錄取各員列下（一等五名）蕭清瑞廖明潔范一福李光儀　李紹卿　（二等七名）劉邦樹　孔昭敬　吳汝繹許文菁馮詠芝　徐炳章　徐振南（三等十三名）徐鍾毓孫彭齡張樾蔭潘祈辛楊品臧王慶善包鴻鈞陳同壽章彥郭樹榮羅崇介高贊揚馬焱（四等十三名）郭學齡莊炳勛　炳元劉于淦宣繩武吳琦張沐慶吳晋鄧復興馮中興金　棠熊夢周余家驤 
[札司籌撥旗丁產業廣東]  
　　粤督張安帥日昨札行藩司略謂據廣州駐防崔紳鎭來函以裁旗歸農民田難買請給隄岸官地俾作恒產而資營生等情並將所作條陳問答附呈前來再三陳說言之綦詳究竟隄岸地段能否撥給旗丁與諭旨計口授地自食其力之意是否相符應由東藩司會同善後局隄工局農工商局悉心籌議詳覆察奪 
[巡警添設崗位之佈置蘇州]  
　　蘇垣南路巡官禀陳臬司略云蘇省巡警原定章程日夜分班站崗自西路巡警與學界衝突後遂議减少崗位因噎廢食早爲局外所竊笑南路日班站崗僅有十處上班無帶崗之人落班無接崗之人巡邏隊查夜雖有一定地段却無一定處所官弁抽查難周茲擬於南路轄境分佈二十三崗每崗三人輪値都計巡警六十九人輪流更替日班四小時夜班四小時仍派一級巡警四人爲正隊長二級四人爲副隊長帶崗查崗分區巡邏其餘五人以二人充當内勤以三人跟隨查夜以符八十二人之客其餘各路情形或有不同應否通飭照辦聽候憲裁等語昨左廉訪即批飭巡警局提調沈太守等會同妥議禀復核辦 
[鄂督通飭屬員武昌]  
　　鄂督陳制軍通飭各屬略謂湖北爲兵爭四戰之區人物繁昌之會整軍經武尤所必先鄂省新舊各營經升任督部堂規復經營締搆具有規模該文武各員職掌所關自能各盡厥職毌待煩言惟恐事緖紛雜日久弊生稍一不愼失敗遂多該文武各員須知旣受委任事無大小均當夙夜兢惕振刷精神居高位者以整躬率屬爲先在下位者以潔已奉公爲主新軍宜如何精練防綠各營宜如何改良水師宜如何巡緝他若兵工鋼藥爲戰守之要需礮艦電艇爲海師之　矢陸軍小學爲造就新材之地將校講習爲培養干城之基必須各率所屬朝夕研究期於純正凡一切怠氣陋規務宜掃除凈盡其應當遵守者必須實力奉行其有應行損益者亦當盡情商確用是不憚誥誡勵我同僚合亟通行札飭札到即便遵照務各轉飭所屬在事各員砥礪廉隅力求整頓研求事理精白乃心本督部堂待人一本和平而執法斷無撓屈賞罰具在咸使聞知 
[蘇府來揚查辦參案揚州]  
　　淮運司趙濱彥參案現由江督蘇撫查辦陳撫帥札委蘇州府何太守來揚寓於湖南會館連日將所參各節逐細調查 
[警察督辦鄭重頂戴江西]  
　　寗都州警察學堂學生業已畢業該州牧擬請發給頂戴禀奉督辦慶廉訪批示云該州警察學堂舉行畢業已由該牧給予各等卒業文憑分别派往該州所屬充當教習兼巡長巡目等差應准照辦至稱長目攷列最優等優等請奬給頂戴一節查本總局奬勵定章巡長等能破獲强盜會匪重犯立即拔升外仍請保奬又巡長等當差期年始終勤奮功過相抵者酌予拔升凡在警局供差者必有功始給予奬勵今該州巡士甫經畢業并無微勞足錄即請奬給頂戴核與警章不符碍難照准仰即查照辦理并一面會紳妥籌的欵績招巡兵 
 
 

Page 11

 
 
以維要政而衛地方 
[議推鄉董聽法政常州]  
　　常州法政講習所原議鄉圖董一律聽講詎開所以來鄉董到者甚少現在提議一鄉中每有鄉董數人當每鄉公推一人寄宿城中以偷聽講畢業後再行回鄉傳習即以鄉董會議公所爲寄宿處云 
交涉 
[官塲聯絡日商漢口]  
　　日商因小販滋事所受損失業經賠償銀三萬二千餘金惟各日商以未嚴懲首要意仍未愜陳小帥恐一經拿犯又釀風潮特於上月二十八日派洋務局總辦吳方臣觀察至漢會同道廳各官在某番菜館盛張筵讌邀請日本官商曁審查損失各日商歡飮藉鳴謝悃并聲明徐圖拿辦禍首云 
[工廠與洋人之衝突長沙]  
　　湘省小西門外新設發昌翻砂工廠所有工匠以寗波湖北人居多有某國人在本街開設電光活動影片戲院曾在該工廠購買器物並修理機件所需價値久未付清前因追取過嚴以至鬭毆彼此互有傷夷當經扭禀長沙關經委員審訊斷令該洋人立將價錢付清就此了結 
[批懲藉教挿訟江西]  
　　崇仁縣禀奉洋務局批示云查刑書韓步蟾旣已入教又係在官人役自應恪守教規並遵守中國法度乃竟敢藉教插身扛訟閙堂毆人殊屬藐玩即應從嚴懲儆仰即知會該管教士令其革教一面差拘到案確訊實情照例詳辦至孀婦郁華氏控案究係如何詳情刑書如何插身扛訟毆傷何人來禀及情册均未聲叙亦屬無憑核實併即逐一查明據實明白專案禀覆核奪 
軍界 
[不准參將請咨赴引南京]  
　　叅將王化盛禀請給咨赴引奉午帥批示云該叅將由饒州營署任請補寗都營叅將員缺旣己奉部復准宜如何謹愼從公以期無負委任前據守備姜陽春來轅禀控當經批飭九江道查復核辦茲據文道查明禀復據稱該叅將前在饒州營署任隨帶親友遇事任聽招搖内有王有勝又名王友榮以一人補糧二分曾與什長周炳煌等拿賭勒送該叅將牌傘並另繳洋數十元又聽信周炳煌藉名查汛收受各汛銀物每汛約三四十元不等餘如勒令各汛開除糧缺遺餉繳歸叅署等事均非無因是該叅將操守平常業經委查屬實咎無可辭所請給咨赴引之處碍難照准仰標中營轉移知照 
[江督派員查察砲台南京]  
　　江督端午帥近以防務緊要所有金陵鎭江江陰吳淞等處砲台所配快砲電箱機器有無損壞亟應查察爰特札委馬都戎廷樹逐一查驗禀復核奪 
[鄂軍秋操之預備湖北]  
　　陸軍統制張虎臣鎭軍因鄂軍本年秋冬之間檢閱秋操亟應及早籌辦應備事項特通飭各標營赶於五月内將應備物件籌齊至檢閱會操之期聞已由陸軍部預定以五月初一日爲中央會議之期七月中旬爲參謀旅行之期八月下旬爲檢閱之期九月下旬爲秋操出發之期十月下旬爲會操之期 
[鄂省陸軍小學添招新生湖北]  
　　鄂省陸軍小學堂長劉君邦驥以舊日陸軍小學學生改爲特别班擬再招新班歸入陸軍小學堂業已 
禀奉鄂督批准不日招生開辦矣（如） 
[陸軍小學畢業有期安慶]  
　　皖省陸軍小學堂頭班生禀稱年底即須畢業懇請監督提調轉屬各教員將課程赶班教授以便明春升送中學堂肄習刻經該堂彭監督等禀由總辦王觀察明德將該堂畢業之期詳請撫憲咨部備案矣（孔） 
學務 
[法政學生覆試衝突長沙]  
　　湘省法政紳校現値第二班招考前該校朱監督初次試驗時曾以試題太難致起衝突旋經改期另試業由監督從寛擬取揭榜曉示並禀請吳學台示期於上月十八日在署中覆試是日别科題爲（公罪私罪之别其源遠出於羅馬而賓塞姆氏分罪爲四種夏爾爾留斯加氏分罪爲三種羅斯氏則分罪爲二種諸家學說不同而歐美各國法典所相承採用者爲何家之學說試詳舉以對議會之制必以兩院搆成何歟下議院議員由人民選舉而上議院則各國組織不同其理由又何在試參攷西史而證明之）講習科題爲（日本法學博士織田萬謂中國布按二司分掌民刑事件爲獨任制之第三審裁判所其對於官吏之訴訟及督撫特命之事件又可爲合議制第一審裁判所說日本自治團體之規定有市町村自治權有郡自治權而論者乃謂郡之自治公共團體實爲變體之自治然歟）此數題旣下諸生多不得題解又以無從攷据遂相率大爲鬨閙必欲請試他題吳學台見其人衆無可如何遂援筆改擬兩題（一爲鄉校检堂說一爲諸葛武侯論）各學生始稍安靜須臾納卷而出聞各卷中能作前題者不過數十人而已 
[會派巡宙查辦閙學蘇州]  
　　北路巡官顏緝斯於上月三十日傍晚乘坐火車前赴鎭江旋聞顏令此行係奉撫學二憲會派查辦丹徒某學堂閙學一案因是日撫學憲得丹徒縣電禀知縣屬某學堂突起風潮甚至搗毀齋舍異常騷擾故立派顏令連夜往查云（禾） 
[添聘留學生爲博物教員杭州]  
　　全浙師範學堂各科教員前經王監督親赴日本訪延尚缺博物一科亦擬請日員擔任因班數過多教授時間不敷分配而修脯亦鉅日前會商教務長呈請學憲謂前次派赴日本師範生一百名現届三年畢業據欽使電咨概令留習一年在案可否電商李大臣於畢業試驗時選專習博物科而成蹟較優者一人先行回浙担任本堂埔物俟明年全班補習期滿回國時仍准此君補給一年官費再往補習庶彼此便利云 
[斥革英文館學生蘇州]  
　　蘇垣大太平巷英文專修館靖江學生孫鳴華孫鳴球程錫光三人時有違犯規則情事茲經常州府中學堂監督查明報告知孫鳴華即孫家楨前經犯規斥退孫鳴球即孫家修以家 
 
 

Page 12

 
 
計貧苦商改營業立有退學志願書爲證程錫光即程煒因完姻請假來蘇改名朦考現毛提學已將該生等斥退並通行各學堂不得再收以重學務而端士習 
實業 
[學生叅觀鐵路湖南]  
　　湘省明德學堂各學生以粤漢湘綫旣經湘潭紳學商界力爭繞築該縣太平街弧綫而萍局則擬展築洙昭直綫目前正在爭持爰於日前請由監督廖紳派令華洋教習各一員督同學生七十二人乘小火輪至湘潭在西城高等小學堂住宿一夜次日即赴洙洲參觀一切查知該處不應另築直綫故返省後與人談及甚爲湘人大抱不平云 
[開辦官腦總局廣東]  
　　粤省農工商局出示曉諭云禀奉督憲札開照得樟腦爲振興實業之一事物關軍火爲用尤宏粤省風氣未開亟須提倡茲查有葉道堪以派令試辦除札委遵照將製造樟腦一事悉心研究並會同該局司道籌酌辦理外札局遵照等因奉此當經通行各屬查明有無出產樟木取樣繳驗並派委試用知縣湯令之銘帶同技師前往查勘禀辦存案茲據湯令會同曲江縣查明縣屬出產樟木堪以熬腦者共一千六百餘株等情列摺禀覆前來查各屬查報出產樟木以曲江縣爲最多現在熬腦工匠已派技師赴閩招雇百名來粤不日可到應即派員馳往西江設立分局先行試辦並在本農工商局内附設官腦總局以總其成查湯令情形熟悉堪以派委前往會同地方官妥爲籌議開辦除札委並分别移行詳報我合行出示曉諭爲此示仰諸色人等知悉爾等須知樟腦一項爲用甚大迭奉督憲札行籌議試辦係爲振興實業開闢利源起見現擬先從查報樟木最多之曲江縣先行辦起其餘各屬接續開辦爾等無業貧民正可藉此腦廠充作工役以赡身家兼可習熬腦之方法至民間所種樟樹不許私賣别人專歸官局購買官局購買民山樟樹隨時遣派技師察看樹質優劣公平給價絶不抑勒該樹主亦不得居奇違抗致干查究 
雜記 
[禀覆查勘火藥局失愼情形南京]  
　　現署江寗府楊太守鍾羲城守何副戎前奉江督諭令前赴製造局查勘失愼情形茲據禀覆云奉諭後遵即赴該局查勘並晤該總辦王道詳詢一切緣該局上年由劉道添購機器就槍子東廠右首儲藥庫及裝藥房拆卸五間翻蓋四大間安置新機該庫舊存有同治年間廢火箭及用賸黑藥本月二十一日將前項剩藥箱並舊火箭箱移至鎗子厰後進空屋二十二日已刻賸藥箱内突然火發舊火箭箱一併燃及發作該屋内有工匠藝童二十饖名登時轟斃四名受傷十餘名重傷九名廠屋幸未震動據王道查悉該處並無引火这物惟是日已刻適有藝童取物經過此處失足傾跌猛磕藥箱致箱件震動登時轟炸猝不及防致肇此禍現在已由王道分别將傷者醫調死者殮卹知關憲厪謹將詳細情形電祈鈞鑒 
[糞桶加蓋衝突己平福州]  
　　閩省糞桶加蓋鄉民滋事己三誌前報嗣經閩縣侯官兩首令分往各鄉勸導始稍平靖惟鄉愚無知仍恐現雖免捐繼必抽收深爲顧慮特由大憲飭鐫石碑數十大書糞桶加蓋永遠無捐等字分插各鄉街衢俾使周知以昭大信日來地方安謐照常入城挑糞惟加蓋與否猶未一律其當塲所拿各犯多係好事往觀者或店舗藝徒或人家子弟已一律取保開釋矣 
[警局查獲快槍子憚湖北]  
　　鄂省警察上局巡士日昨在保安門外河干某民船上搜獲毛瑟快鎗十餘枝子彈一箱其時船主已逸僅有水手二人該巡士當吹警笛號召多人將水手軍火一併送交該局轉送警務公所發交江夏縣訊究 
[六安州茶卡被盜安慶]  
　　日前六安州茶卡委員電捖撫云八里灘茶厘被盜卡局焚燬茶捐木報幸未損公欵汝中叩 
[普育寺准改公園常州]  
　　前惲祖祁等公禀北門内普育寺僧引誘學生賭博業經陽湖縣發封在案現常紳以該寺基地空曠頗合建築公園之用如蒙批准擬即集資改作公園等因已蒙藩司瑞方伯批准立案札飭常州府轉札武陽二縣會同紳士清厘寺基妥定辦法繪圖貼說呈候察核 
[傳記（酉）（陽）] [  徐伯升傳]  
　　徐伯升。名家祥嘉定人。父彥卿爲椽史。叔文韶名郁。嘉定有大紳姓徐者。曰鄴。以翰林官至京堂。曰郙以修撰官至大學士。曰鄂以舉人官至候補知府。皆以阝名。文韶亦以阝故。馳譽公卿間。曾忠襄公督兩江時。以布衣辦善舉。頗得公信任。其時伯升年十五六。彥卿欲令習賈。文韶曰家貧無資本終寄人食。不如學洋務。成則出身較優。不成改業未晚也。彥卿曰。姑試之。乃令伯升隨文韶至金陵。就業於法文學堂。能自奮勉。每考積分。輒壓其儕輩。三年學大成。人以千里駒目之。旣而文韶病故。伯升鬱鬱不得志。跳身游遼左。遇友某甲。通俄文。欲作南方之遊。謂伯升曰北省交涉多係俄。不通俄文。無以應用。南省交涉多係英法。不通英法文。亦無以應用。君與吾皆用違其地。不如交換便。伯升大喜。乃以法文授甲。而從甲學俄文。閱數年俄文又大進於是名譽日起。商學界咸重之。旋應俄國某銀行大班之聘。擔任大寫職一日。大班在家發電話到行。傳伯升往。至則出鑰匙授伯升曰。吾寫字房不便。欲移之。房内有文牘幾件鈔票幾張。盧布幾枚。君爲我檢藏之。伯升受命至行。如其言檢之。文牘鈔票皆符。獨盧布零星堆積。漫無封識彙之。則大逾所言之數乃一一收藏。馳報命。並以盧布實數告。大班曰。無之。伯升申辯。大班又作驚疑狀良久乃曰吾幾忘之矣未幾大班回國拔伯升爲銀行總理。事無大小。悉聽節制。方悟盧布之事大班所以試之也。（未完） 
[時令談]  
　　吾國人以五月。爲毒月不知其何所本。儒家言陰陽相爭。（日長至）道家言天地交。合（五月十五日）均有齋戒潔身之　。流傳至今相戒不犯。毒月之說。或即昉此。然而泰西諸國。並無儒道兩教。而亦以王月爲最不吉之月。結婚之禮。極爲稀少。此何說耶。據英國某氏之調查。謂五月結婚者。千人中僅得四十一人。毒月之說。中西如出一。口眞令人莫解其故 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探續出三捕愛姆生巨案（三十三）[  西泠悟痴生譯] ]  
　　衆方屏氣斂神。忽又聽屋頂錚然一聲。屋瓦裂開一縫墜下一紙質物如落葉之隨風飄然墮地福拾視之果勞脫之密函也。上書云 
　　雷波無恙。明午一點鐘。伊等在最高之廢塔内。（塔係十三級）集衆抗拒。得手即匿入海邊隧道。（隧口約距塔四十餘碼迤邐直達海岸内甚危險）否則擬乘小輪遁往施戞歌城以雷。爲餌明言送還暗掘坑於雷。立之前面理有炸藥余已於其處。堆石子十數枚以作標記君等愼之。但以鄙見而論。可將計就計。設法取雷回。捕愛不難。惟伊等所立之暗號係Ｔ　egijs（譯言皇后）此二字如欲逃遁。口内即呼皇后予與波仍揮小旗爲别進攻之路。宜分不宜合捕拿之法宜。暗不宜顯犬畏烟。（可以濕絮燒煙制之）勞白 
　　衆閱函訖。莫不搖首咋舌。福則默無一言。持函立於燈側顚倒閱視百數十轉幾及一句鐘始徐徐退坐椅中置兩手於膝仰首凝思忽起立謂其弟曰此樓之後面。有瞭臺一座乎麥曰然。福曰登其上可見羅士海乎。麥曰然。福曰然則君等請隨余來。 
　　福至臺上。取出遠鏡先向海面瞭望。雖無月色。而星河皎潔由暗窺遠甚明。兼有照海塔燈照耀分外清晣見海峽灣裡泊有兵輪一艘旁邊停集無數漁舟近岸處似有一小輪收泊船上並無燈火袛有桅頂懸挂綠色　燈其光亦不甚亮。餘則别無所見惟怒濤拍岸天風浩蕩而已。更於羅士海灘。用鏡窺測則有許多黑影矗立。惟東向之一黑影最爲高聳。大約即費而森公爵所建之廢塔福凝神注視。不甚可辦又取聚光鏡罩於。遠鏡之。似覺塔之第三級内有人影憧憧往來福令衆人向鏡中窺視方在互相驚訝。瞥見火光一灼自下而上因諦審之。似由一土穴發現出來福暗忖此必隧道口也頃刻間塔内已大放光明。聚有人影數十皆肩荷槍枝。或偶語或外指或四面瞻顧形狀甚爲忙亂。又甚爲秘密。福正覷得出神。耳際忽聽風濤大作。輪機激盪之聲。急回首視之則近岸所泊之小輪。已向塔前駛去。剛纔泊定遂見塔内走下十餘人約有四五人。跳上輪舟。約有七八人。向塔前之空野行走。一似手持畚挶於地面有所工作者。花潑根附福耳問曰。此何爲耶 
本埠新聞 
要事 
[蘇撫通飭各屬文（爲匪徒冒名訂購軍火事）]  
　　案據浙江安吉縣鍾令禀奉上海道札查該縣向上海克魯森洋行訂購快鎗子彈並無其事禀祈澈究查拿一案當以該縣旣無在滬購買槍彈情事顯係匪徒揑造公文希圖朦混購運即濮院朱紳所購之鎗彈亦難保非匪徒託名購運案關軍火亟應澈底查究即經咨請浙撫院札飭桐鄉縣查明有無朱紳購運鎗彈解縣儲庫備用之事咨復核辦並札飭蘇松太道速將前項軍火照數扣留並向該洋行詢明介紹訂購之人即行行嚴拿務獲澈究嚴辦至各屬採辦軍火須憑地方官印文方准購運似亦足昭愼重乃竟有匪徒揑造朦混殊屬防不勝防此後應如何辦法藉杜弊混即由道妥議復奪在案茲據上海道以此案據安吉縣並禀飭檢前次申文印篆欵式與此番來禀印文詳細查對悉相符合又係鍾令任内之事何以謂並無是案殊不可解事關軍火除批飭嚴密查究外合將光緖三十二年十月初九日安吉縣來文加蓋關防具文申祈咨送浙撫院澈查以期水落石出至此後各處購辦軍火自應遵照光緖三十三年七月三十日稅務處頒行新章辦理等情到院據此查此項軍火鍾令旣稱並未訂購其爲匪徒朦混無疑惟據蔡道呈到鍾令前次申文所蓋印篆欵式與該縣來禀印文悉相符合此件公文究係從何而來自應澈查明確以昭核實至該道所請此後各處購辦軍火須照稅務處頒行新章辦理係爲杜絶弊混起見應即實行以昭愼重除批示並將原文咨送浙撫院澈查外合行通飭各屬一體遵照嗣後購辦軍火務須遵照光緖三十三年七月三十日稅務處頒行新章辦理以昭愼重 
[鐵路小工毆辱督辦]  
　　滬寗鐵路所招小工大半係天津山東等處人素性凶横前日鐵路督辦鍾斗垣觀察乘坐馬車至車站附近察勘新築馬路各小工羣起攔阻家丁上前叱斥突被掌頰旋由馬夫勸阻亦被用鐵器擊傷頭額血流不止觀倧大怒下車喝阻亦遭毆辱受有微傷後經巡役人等聞聲赶至當塲拘獲小工一名即解入就近巡警局禀請巡官從嚴澈究 
[飭籌添造兵艦經費]  
　　陸軍部以邇來各處時有匪亂深恐擾及長江等處爰於日前咨請江督轉飭沿江水師各營添造兵艦分駐要隘藉資防守所需經費即由本省司道認解以濟要需現端午帥已分飭各司關道認籌禀復彙核奏報 
[勸募移建藥庫經費]  
　　松郡藥庫前經紳士禀奉江督批准移建江陰秦望山所需工料約銀六七萬兩除由松郡官紳捐銀二萬兩外不敷尙鉅現紳董顧蓮等議請由官頒給印册廣爲勸募松府戚太守己准如所請批飭華婁兩縣給發印簿交由該紳等分投勸募一面轉禀各大憲查核矣 
 
 

Page 19

 
 
[惋惜工界偉人之批詞]  
　　本縣李大令批巳故工界偉人楊斯盛禀云來牘附清摺十一扣曁處置家事據並送章程十條及另單一帋均經閱悉貴紳起家工商洞晰時務思助朝廷普及教育之治於三十年七月即捐辦廣明小學堂繼遂創設浦東中學仍附屬高等小學初等小學復添設廣明師範講習所又於川沙青墩另立第二附屬初等小學建築校舍禮堂食堂操室門房庖湢等所規模之宏幾於一時無　額定學生合共歲至三百數十名之多造就人材亦復甚衆以致五年之内捐充學堂經費合庫平銀十九萬三千一百四十兩可云鉅矣而猶計及久遠籌定基本金十二萬兩暫以美租界英册二千零十七號基地五畆西式房五宅及梅家巷基地十畆充抵歲取子金以充中小各學堂常年經費此皆爲興學育才計無一自私自利之見雜乎其中另籌校旁别墅經費銀三萬兩暫以磚瓦廠股本及各店股本充抵每年生息始以充該紳後世子孫學費先人後己古道可風而又以川沙八團宗祠田產四百五十畆每年收租以充該紳宗族子孫學費敦宗立教之意規畫井然可謂毫無遺憾非深明大義篤於忠孝本源者曷克臻此卜氏所謂雖亦未學數言以况該紳良堪欽佩正批答間忽傳聞該紳日昨下世之信橫覽　牘追溯芳規令人驚愕悼惜不能自已復誦牘中規畫已定志願已遂而財力已殫精神亦漸耗矣之言不禁愴焉悲懷墨淚交下是則該紳所陳甚爲緜惙中不能自已之言亦正可知而計慮周詳處置精當其賢正不易據稱毀家興學之忱爲地方計非爲子孫計也職處置家事切囑子孫不得干涉校務而主持校務之權悉以委之校董因舉李紳锺珏姚紳文柟秦紳錫田王舉人文孝黃舉人炎培顧副貢次英留學生陳榕附生陸家驥張志鶴孟迺釗十員爲校董經理稽查之任悉以委之李紳等亷明公正物望素孚必能不負所托實足見其知人之明另單及處置家事章程十條前二條仍殷殷以保持校務爲主第三條墓舍器物不得移動第四條祠田租入賦稅祭祀修理之外另儲以充卹族濟貧及故鄉公益之用亦由中學校董主之第五條聲明給弟萬春已有田宅則無待另行分撥自不待言兩嫂養老之費飾終之資均有定數六七八九四條於妻室子媳諸孫皆提撥已定限制甚明期望尤厚第十條謂生平所營事業及公益事宜出入欵項另托妥友經理印信圖記亦歸掌管盈虧悉入别墅項下收支總而觀之居心之公慮事之詳處畫之久遠毫無遺議且於易簀前邀同李紳秦紳王紳面訂各章斟酌盡善該紳之子鑫以父命爲重矢以遵守於友朋親族咸集時公同書據畫押自必不忍再圖違背卽今思古龎德公所謂已獨遺之以安者何以尙茲以該故紳之豁達明通垂危猶惓惓及此者誠如附單所云於疏廣損智益愚之戒有深見矣應准一併備案候將該故紳捐辦之浦東中學及附屬高等小學第一第二初等小學一併通詳各大憲咨部立案以重教育而垂經久旣據逕禀仍候各憲批示飭遵摺單均附 
[李春來案近聞]  
　　文匯西報云李春來案明晨大約將在公廨會審惟此不過爲試訊而已目下交涉已進步一兩日内當可發表云 
[戰艦來淞]  
　　淞口到有德法美等國新式戰艦多艘三艘停泊三夾水其餘或進長江或逕至上海 
[福山定海兩鎭會哨]  
　　福山鎭徐吉雲軍門于初一日山福山乘舟抵淞改坐策電兵輪赴南洋與定海鎭台會哨 
瑣事 
[城内]  
[縣令晋省]  
　　本縣李大令昨日清晨乘坐火車赴蘇謁見撫藩臬各憲面禀要公 
[研訊淫僧犯姦]  
　　工程局函解海寗庵住持僧永清與張慶生誘姘姚任氏一案到縣經襄讞李明府訊究永清供張麇生是僧人之兄並不犯奸張慶生供詞相同姚任氏供前夫姚某故後轉嫁張慶生是實明府喝令鞭背仍各狡賴　永清責四百五十板慶生責一百五十板收押任氏官媒看管候再復訊 
[侵用房捐]  
　　縣署差夥彥新寳侵用房捐洋三十五元錢六十三千餘文由襄憲李明府提審判押限五天繳齊如違比責 
[冐牌紏葛]  
　　許卓如等喊控冐牌由縣令提訊許供有祖遺鼎茂布牌出租于奚曉耕去年因奚欠租控奉斷令租于寅餘布莊詎奚今將抵貨冐蓋鼎茂牌號應請嚴究判候查明訊奪 
[追究拐案]  
　　朱金林前控沈吳氏誘拐伊妻孫金大串同龔福福賣於太倉得洋一百二十元經本縣李大令限令尋交在案茲提復訊吳氏與福福彼此推諉判龔責二百板吳氏鞭背五十下分别取押限十天交出 
[淞滬厘局批示四則]  
　　商户景昌福等禀批厘金一項本以就地殷商包認爲宜現辦各口釐捐類多紳衿干預其間商情旣不聯絡繳欵亦復愆期未免徒滋流弊茲據該商等張雨銘包認東西三沙及雙仙等口厘金並稱的係就地殷實富户由該商勸其加繳正餉等情是否確實究竟加餉若干抑崇明縣刻日詢查明確察酌詳辦毋違此比行商景春裕等禀批仰崇明縣查照先今批示察酌商情秉公核議詳候察奪毋遲立候陸恒泰禀批仰崇明縣查議復奪毋遲此批 
　　張三泰禀批所禀各節是否屬實仰崇明縣體察商情秉公議復詳辦至稱中興口商董張積善延玩各捐究竟有無其事并卽一併查復毋遲此批 
[盤柩回籍]  
　　已故松海防同知秦錦泉司馬之棺柩昨由家屬運回山東原籍 
[官事]  
　　前任江蘇織造崇啓昨日到道辭行入都浙江試用知府曾樸候補知縣温宗義到道禀見浙江巡檢藍鼎燮到道禀知於初一日開辦籌防局兼辦彩票加價收支差大東門盤查武弁楊德山禀請銷假 
南市 
[究辦兇徒]  
　　金壽卿被擺設水菓攤之沈阿順用刀劃傷一案昨由工程局孫明府審訊判沈戒責三百下發押改過局三月又茅蓬店主張洪生控張金林藉端硬借用刀恐嚇判金林戒責二百下交保 
[限理押款]  
　　王少魯前控楊德貴抵押田單延不取贖一案迄未理楚昨又扭至工程局復訊判交的保理處 
[竊案送縣]  
　　祥記碼頭德大公水菓行内寓客陳洽記失竊銀元銅元共値六百餘元曾將形跡可疑之行夥袁春桂送至總工程局判押在案昨陳又投案求追孫明府判將袁戒責一百下送縣訊究 
[是否賊贓]  
　　昇昌舊貨店主王李五專收贓物前日　杉板船户鄭萬五裝載繩索兩根某　目以其形跡可疑拘至王程局請究王稱由閩船退回判押候弔　查核 
[混當銅飾]  
　　陸少藩以銅鐲一只至泰和典混當被夥程似園察破拘至工程局判戒責一百下押辦 
[定期發給軍服]  
　　南市商團公會各會友軍服現已一律製就定於初六夜在事務所發給惟領票須靿有切實圖記方可照領 
閘北 
[驅逐貧民]  
　　澄衷學堂前在閘北購地七畝茲被江北貧民搭棚佔居該學堂禀請公廨函致巡警總局諭飭差保前往勒遷 
[控告冐牌]  
　　許卓加昨至巡警總局控告奚曉耕楊午田冐牌射利等情警法料員聶司馬諭候復訊核辦 
吳淞 
[命案兩則]  
　　江灣鎭北首　田内有男屍業已潰瀾昨由鄉民查見告知地保報請　山縣胡大令蒞驗委係被人謀彆旋有人認明死者名小匠毛毛係張華浜鐵路機廠之木匠不識如何被人謀斃又羅店鎭開雨傘店之甲乙二人因索債爭扭戳斃一人昨由湖大令往驗 
[孀婦被窘]  
　　崇明孀婦胡氏於上月二十五日乘輪來滬探親道經淞鎭由同鄉王銀郎留住藉看會爲名誘至西鄉計家橋　棍高茂昌家希圖價賣胡　急欲脫身竟被禁閉至初一夜胡氏越河逃至淞鎭途遇警巡正在查問高等亦尋蹤來淞即一併拘至警察總局解縣嚴懲 
英租界 
[放火圖逃]  
　　周和尙之妻某　因不守婦道被周鎖禁於蓬路一千八百五十九號房内詎氏與木匠陸發生相約令陸於門外用煤油放火圖逃出外旋爲鄰人高水泉所見報探查獲昨解公堂訊究陸供詞狡賴判押候提齊人証專訊 
[幼女結領]  
　　幼女張愛寶違章　娼由公 
 
 

Page 20

 
 
廨判押在案昨解復訊着其母李氏具以後永不爲娼切結領回蘇州不准留滬如違查出重辦 
[不認訛詐]  
　　甬人王奎阿順二人自稱鄞縣捕役前在虹口向阳榮生陳怡生索詐由探查獲解奉公堂判押在案昨解復訊供奉文來滬緝拿盜犯實未訛詐判押候移詢該縣再行訊核 
[押犯染疫]  
　　福州路總巡捕房押犯奚阿春等五人均染時疫飭送四考子路醫院醫治王阿木等二十八犯亦帶至醫院逐一薙髮洗澡換衣以防傳染 
[拾獲鑽戒]  
　　徐　滙路某洋人失去鑽戒被吳阿方于寳榮拾取賣與立興洋行買辦范寳生由探查悉昨傳吳于二人解廨請究判交保候原告到案質明再核 
[私刻圖章]  
　　同豐泰等控陳阿四私刻圖章騙取貨物一案昨由公堂復訊判押西牢九月 
[改傳爲提]  
　　某洋人控侯廣齋不交賣地一案昨由包探報廨禀稱屢傳不到判改用提票往提 
[司帳被控]  
　　德商榮華洋行控司帳汪少和私用銀兩昨由差探解廨訊究判押候訂期會訊 
[公堂瑣案]  
　　郭裴氏控倪仲甫誘拐小孩倪不承認押候查明再訊丁阿立搶朱沈氏衣物押捕房三月逐出馬夫季文光快馬違章押捕房二禮拜胡瑞生控李本福王根昌竊取籐椅等物提訊不認押候查明再訊蔡阿寳掩入洋人花園内圖竊未成判押三天張生德未阿二竊藥水廠鉛條銷贓於金阿初判張朱各押一禮拜金罰洋十元倪阿木竊匯中西飯店衣物押六禮拜期滿逐出陸裕隆控過犯陳阿三改扮西裝竊去珠飾等物判押候函致上海縣弔贓再訊工人王毛毛屢至振華紗廠吵擾　枷示犯事處七天錢孝昌欠柳源銀兩不還控奉傳案判候晚堂訊追過犯陳金生竊粤人梁應洪銀洋押西牢九月逐出 
周阿來竊黃公興衣物判押捕房三月周金瑞竊衣物押候補提同黨再訊 
美租界 
[跌傷]  
　　前晚有某西童乘坐電車行至巴子路下車跌傷頭額當由印捕送入捕房轉送醫院醫治 
[圖姦]  
　　鄉婦田張氏前晚行經華特路被某印人扭住圖姦氏即掙脫奔訴捕房捕頭允候查明拘辦 
[酒醉]  
　　某西人酒醉在西華德路滋擾並將車夫苗谷銓兇毆當由西捕拘入捕房押候解送美領事署訊辦 
[串竊]  
　　北四川路王金堂西式成衣店學徒方元長串同某夥私竊衣料昨被王查知報捕拘入捕房押候解訊 
法租界 
[掮客罰洋]  
　　張文奎行竊王安平珍珠寄於俞松濤夫婦處後經包探弔到原贓詰知尙少十六粒已售與高大昌處當由捕房將高拘押後又查悉高由掮客陸阿元經手賣來出洋卅五元因於昨日將陸等及見証劉順榮解廨訊究高呈遞禀詞聲明寃押二天聶司馬安慰數語遂命俞夫婦交保限三天償洋十五元張文奎押候　洋廿元再核高罰洋十元充公 
[嫌誣指]  
　　班鼓店主姚祥順収買賊贓金鎖片一案昨日解廨訊究姚稱傳榮前在小的店内爲夥後因竊物辭歇上月廿四爲故父開弔傅榮亦來弔奠當即逐出以致　仇被誣求鑒質之傅榮堅稱實售與姚計洋八元先領六元尙有兩元未領原告京稱先問該店學徒二人俱稱鎖片是店主買下應請安辦中西官以所控無憑判姚開釋傳枷號一月發吉祥街失主吳姓家門前示衆 
[偵探解回]  
　　北巡警局偵探李萬法違章至法界向方應才敲诈一案昨由公堂將李傳案略詰數語判送回巡警局自行處治 
[原告自誤]  
　　俞仁卿將妻周氏託趙阿三賣與南匯縣境某姓爲妻後爲妻弟周阿炳偵悉控經公堂將俞趙一併拘押在案昨聶司馬以原告並不到案判趙俞再各押十天開釋完案 
國外新聞 
[日人圍攻臺灣土番]  
　　初一日東京電云三月二十二日赴臺北鎭勦辦土番之陸軍二鎭近分路沿岸向南進攻星期五日兩軍已經會合土番被困之處約周圍十五方里之遙軍械鹽糧接濟之路業經斷絶故已大半歸降 
[日本郵船公司折本]  
　　初二日東京電云日本太平洋郵船公司年會報告共折本洋五十萬元 
[撒母斯島亂事]  
　　初一日倫敦電云撒母斯島電稱此閒人民近與島督爲難督邸已受因數日守兵小隊時與民人激戰各有損傷土爾其政府已簡派欽差一員海軍步兵數隊前赴該島 
　　按撒母斯雖爲土爾其入貢之國然具有獨立之性質其總督由土政府簡派希臘親王充當每年入貢土政府約英金二千七百磅 
[南斐州將來之自治]  
　　初二日倫敦電云英國商務大臣於南斐公會年會時宣言南斐國政目下漸離英國範圍繼續坎拿大之時機己至深望巴塞君善加經營造成一南斐獨立國云 
[埃及亂黨定罪]  
　　初二日倫敦電云埃及尼羅省副督被刺一案株連甚衆茲己在茄羅訊結定死罪者十二人終身苦役者八人尙有三人訊無罪証從寛釋放 
[棉商舞弊被控]  
　　初二日倫敦電云棉商西奧杜因勾通前任政府造册員二人預得漲价消息贏利英金十五萬磅茲已被人告發以上譯字林報 
[法國購買空中飛行器]  
　　初二日紐約電云美國空中飛行器發明家維爾勃爾萊脫現已抵法與法政府磋商購買飛行器事宜聞已預備試驗一切譯泰晤十報 
[日員在德國閱操]  
　　初一日柏靈電云近有日本游歷家五十四人行抵柏靈今日閱觀大操初五日啟程前赴俄京聖彼得堡 
[克羅索砲無用]  
　　初一日柏靈電云希臘軍隊因克羅索砲輪軕常易損壞擬棄而不用 
[西治里島地震]  
　　初一日柏靈電云意大利西治里島開台納地方近有地震 
[瑞典皇抵英]  
　　初二日柏靈電云瑞黄皇及皇后已抵柏靈儀仗頗甚 
[美國預算案]  
　　初二日柏靈電云美國預算案共金洋一千兆圓内海軍費用一百二十二兆六十二萬二千七百十六圓按去年之海軍費用爲一百十一兆十六萬六千七百八十四圓 
[美國弊政議案通過]  
　　初三日倫敦電云華盛電稱美國頒行急用圜弊議案雖上議院多有反對者其领袖員喇福萊提辯駁至十八點零三十分鐘之久卒以上下兩議院政黨領袖贊成過衆現已批准以上譯文匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
章程 
[華亭縣清鄉章程]  
　　一選舉紳董華邑向分爲四十莊每莊各舉品行端正素有鄉望者爲莊董大莊二人小莊一人莊董之下各舉圖董圖中之事責成圖董而以莊董總其成城内又舉總董二人凡清鄉事宜均經會議妥洽一律遵辦將來辦事認眞遵照憲飭許以擇尤請奬茲將舉定莊董名數另摺開呈惟設局以經費無着以各處所設之團防局爲會議辦事之處一切仍由縣主持以歸劃一 
　　一清查户口此次清查户口與上届不同城廂内外及漕涇後岡亭林三鎭民氣稍雜擬由知縣親詣抽查其有營務夾雜及鹽務夾雜之處如城中有提標各營漕涇有鹽捕前營金山衞至柘林一帶有岱山板户由縣會同營官塲官切實稽查其在營吃糧及眞正板户責成營官塲官隨時稽察如有游勇及無業客民一律驅逐 
　　一嚴辦窩贓凡盜賊匪類往往無家無室者居多若無窩頓之處不特不得住足抑且易于追拿此次舉辦清鄉如查有贓匿匪類寄頓賊贓者除分别照例嚴辦外並將房屋發封變賣充公能自行檢舉將從前窩贓過贓盜逐一呈繳指拿者從寛減免發落後再有犯加等治罪 
　　一杜絶販私華邑民素敦樸而瀕海與金奉交界之處間亦產鹽自客帮私販溷跡本地游惰之民亦從而效尤于是乎有梟故欲正本清源必自嚴禁私販人手現奉本府示諭會同塲官請查板户嚴拿稱手查擠窩頓並分囑莊圖董留心覺察遇有大幫私鹽立卽禀府報營派兵嚴拿以肅法紀 
　　一派查烟籍近來民氣之壞大半皆由于烟小民一染烟癖職業荒蕪必致流爲盜賊現在烟館旣禁而僻遠密室難保不有私賣燈吃之處最易爲匪類聚集之藪擬責成董保團局嚴密查禁一面購備九方廣勸戒絶并將吃烟男女人口調查註册按月報告以爲逐漸減少地步庶幾源流旣清稽查自易似亦清鄉之要着也 
　　一嚴禁賭博賭博之害非特清鄉時禁也而於清鄉尤爲絶大關係往往有小股匪徒結黨横行有鹽販鹽無鹽開賭推其原因必地方先有棍徒開賭而後客匪逐臭而來欲救燎原須防始燃嗣後各莊各圖無論地攤小賭一概責成董保禁絶倘或不遵約束立即禀縣懲辦否則一經查出則責革董亦干咎 
　　一安頓游民今日所患者無非不農不商無業之游民現議每莊逐户調查其已犯法者訪查明確提案訊辦未犯法者責成莊圖董設法給資或墾荒或傭工或小生意開其生路而安揷之將來以勸化游民之多寡爲董保之考成若頑梗之徒不服勸化則收入縣中習藝所充當苦工俾資習藝倘係客籍之民從第二條辦法一律驅逐遞籍不任容留 
　　一整頓鄉團華邑向惟城廂大鎭辦有團防其鄉僻小鎭及無鎭處所槪未舉辦現奉撫憲札飭一律舉辦鄉團先由縣中操練巡勇二十名以爲之倡其有鎭各莊亦槪設團局常團不足輔以預團現在如城東外亭林葉榭李莊柘林漕涇山陽蔣莊汝河歡菴張澤莘莊新橋陳家行等處業已開辦其餘各小莊擬先行專辦預團不雇常團極小之莊并許兩莊合辦總以聞警齊出聲勢聯絡使宵小不敢窺伺爲主庶幾　局林立諸事亦有所責成 
路股報告 
[元豐典經收地方會蘇路股份清單]  
　　孫竹師吳顯卿以上均一股胡　來胡劍青楊兆章朱子固盛夑生　記朱崑源秦少波嚴少亭以上均兩股胡仁伯程錫元顧　生以上均三股王春生車紹增張瑞生周　記鍾　　顧棋園王源邱少記周坤記朱進記印達記王清記以上均五股施靜珊孫復慶張鍾良胡鹿湘吳禮門吳義軒陳芝芳顧子平沈毓英臭芹軒翁蓉　汪正誼堂榮涻昌張稅眉　小筠以上均十股吳芝軒朱輔仁以上均二十股王松泉三十股朱藕生五十股 
 
 
 

Page 27

 
 
   
 
 

Page 28

 
 
   
 
