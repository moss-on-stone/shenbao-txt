# 1913 - 10 - 4914328

 

Page 1

 
 
中國郵政局特准掛號認爲新聞紙類明治四十二年四月二十一日第三種郵便認可第一版 
社論 
[俄蒙交涉檔案（廿）（五）（無名）]  
　　三十三結論俄蒙之交涉旣如上所述可一言以蔽之曰一誤於有明二誤於前清三誤於民國有明不必論矣以前清與民國言之然後知俄人之窺視庫倫之獨立内蒙之影響皆在情理之内而非可怪之事何以故俄人侵略西伯利亞後於貝加爾湖置重鎭於鳥蘇里江置重鎭諸凡駐兵移民築路各要政著著爭先事事實踐而前清撫有蒙藩垂二百數十年漠南以盛京綏遠諸將軍熱河察哈爾都統控制仙六盟漠北以烏里雅蘇台將軍庫倫辦事大臣控制外四盟及唐努烏梁海以阿爾泰辦事參贊等官控制杜爾伯特第二十旗而兵備則皆在各旗之扎薩克旗其國也兵其國之兵也自準噶爾部滅北陲久無烽烟之警蒙兵失練器朽技鈍烏科諸城屯田有名無實雖爲重鎭僅撥宣化大同兩鎭防兵分班換戍多者三百名少者一百名故同治中葉回氛東偪烏科之戍不崇朝而陷直晋諸省遠備庫倫近備纒金廟不遑旴食者屢矣皆由各邊無實備也事定之後憚於更張烏科防軍盡撤庫倫惟留直隸練軍戍之故庫倫變而烏科即不救又其阿爾泰軍台每年費國帑數百萬專以輸送公文支應官吏商人不得出入以致内地漢民不能於庫倫烏科等處佔有勢力即有去者惟少數商人雇蒙人爲嚮導另覓捷徑（即上述之商道）冐險前進然而時去時回不能土著以視俄人西伯利亞驛站（譯音巴式多威）每站每里確定價值准商人一律馳驛亚每站派兵保護不論載連何種貴重物品絶無意外之虞其交通所及之處即兵力所及之處亦即商務所及之處交相便利發達地方相去奚啻天壤所以變起倉猝束手無策棄之而逃此前清之誤也南北統一庫倫獨立抗不取消甚且電詞狡黠大有有恃無恐之意斯時政府當早知蒙俄媾通事非易與急調軍隊鎭撫内蒙以憑抵制又其時各省正患兵多以溢濟虚一舉兩便何樂不爲乃疆吏有呼籲之電而政府無調度之方不論輕重緩急輒以餉械兩缺四字了之一若庫倫無能爲者至烏泰跳梁保扎布内犯達里岡牧羣被掠駸駸乎有震動京師之勢始命將遣師平洮南攻開魯然而東四各盟兵災匪亂喪失財産數以千萬計較徴調軍隊之費增多至十倍以上而人民流離失所死於非命者無論矣此民國之誤也現在蒙俄協約之能否取消尚在交涉中而政府對蒙政策亦未見諸施行究竟蒙古如何處置如何整頓乃可以資捍衛固邦基皆須有切實之准備一致之進行非虚橋之氣所能勝事亦非一日之力所能奏效天下興亡匹夫有責徒恃政府已哉述竟誌數言以質之（前編完） 
 
 
 

Page 2

 
 
中華民國二年二月十二日星期日（申報）舊曆壬子十二月初六日第二版 
專電 
[北京電]  
　　俄參贊初六日到外交部所提五條昨電所傳有稍誤處茲將確實消息續電如下一中國須承認蒙古自治權二中國允不駐兵蒙境三中國允不移民蒙境四須承認此次俄庫協約五不得干預蒙古内政措詞與前此屢提之條件並無改易陸總長亦惟執前詞駁斥此外並無别法 
[北京電]  
　　據庫倫消息俄人將以兵力護送烏泰到蒙 
[北京電]  
　　參議院議員中有主張彈劾政府不應以敎令頒布省制者而政府方面自辯則謂七號命令係劃一現制並非制定官制 
[北京電]  
　　政府近接密告謂將有匪黨起事故前晚忽下戒嚴令具禁止共和紀念會放烟火及提燈等事 
[北京電]  
　　前在熱河所獲之宗社黨四人聞已解送到京即日嚴訊 
[北京電]  
　　政府將以沈雲沛爲浦信鐵路督辦 
[北京電]  
　　中國前在日本訂造之永豐永翔兩砲艦將駛回本國所欠造艦費議定緩還 
[北京電]  
　　山西省河東河北之爭益烈聞孫士秀將有與閻督開仗之説 
[北京電]  
　　吉林陳都督前向中央政府請餉一百萬兩未能如願大有退意 
[北京電]  
　　熊希齡擬本月中旬前後赴𤍽河 
[奉天電]  
　　張都督近又照會日領事請飭在中國沿海洋面之各漁船從速駛出以重邦交 
[吉林電]  
　　陳都督示禁借征庫爲名私招軍隊並私籌軍餉以防流弊 
[龍州電]  
　　某國資本家籌集的欵墨銀二千萬元以造廣州灣至桂越鐵路己遣代表到京運動大約可望成議 
[重慶電]  
　　此間征蒙會連日開會於邑廟討論進行方法議决首由籌餉入手以爲政府後盾先由學界募捐以資提倡 
[廣東電]  
　　粤省第一區國會覆選係伍朝樞首選 
[南京電]  
　　財政部電程都督轉促視察員賈士毅尅日回部襄辦國税廳籌備處事務 
[南京電]  
　　財政司國税廳擬將漕糧及每年上下忙以三分之一歸入地方税已備具議案昨（十一）經財政視察員及各司長議决實行 
[南京電]  
　　程都督應省長昨（十一）偕莊督辦赴浦口踏勘地勢以便著手開辦商埠 
[南京電]  
　　應省長昨派王之藩赴漢調查淮鹽局内寗省財産以憑實行清理 
[南京電]  
　　新任高等審判分廳長曹祖蕃昨已蒞寗日内即將視事 
[南京電]  
　　寗省鐵路局長有改委沈學瀛消息 
[杭州電]  
　　浙省各屬禁種鶯粟頗爲困難限期又甚急迫故昨日會議擬派陸軍旅長口載揚督辦特約路透電 
[北京電]  
　　據袁總統命令宣稱中國銀國已於今日開行辦事交通銀行現已加意整頓以至能得公衆完全信任爲止銀行則例未經宣布以前交通銀行一切事務轉照中國銀行章程辦理 
[奉天電]  
　　有哥薩克兵若干名藉詞保護俄國郵政局擅行開入蒙古境内庫倫俄領事署現有哥薩克兵五十名携機關槍八架保護 
[奉天電]  
　　内蒙古近拘獲俄國秘密偵探敷人已由當地將軍請示處置辦法 
[奉天電]  
　　據庫倫活佛宣稱須照以下條件始能與中國開議媾和談判一寡人向俄國所借之債均須中政府擔任償還二蒙古居民於近來亂事所受之損失須由中國撥款賠償三蒙古近來所募之軍隊須由中政府籌欵遣散 
[奉天電]  
　　據半官消息俄國現在要求辦理松花江水上警察之權 
[成都電]  
　　開尹都督現在打箭爐患病據鄉城來電聲稱該處藏人爲數甚衆桀驁不馴故當急派援軍開往前敵胡都督接電後已遣某軍統率兵二千名卽日拔隊前往該軍大約將取道寧遠府冕寧進行打箭爐尹都督亦將撥兵由裹塘前往助援 
[倫敦電]  
　　媾和談判今仍中止歐洲大局因土耳其之態度强硬不屈羅馬尼亞之態度咄咄可畏故漸不安列强已議决應令土耳其放棄亞得利亞那堡城並商定俟以公牒致土政府之後當再與以嚴厲之公文倫敦各報因羅馬尼亞於此危急時代而出此要挾之畢故皆同聲貶斥之 
[倫敦電]  
　　日本駐英大使加籐男爵新被簡爲外務大臣將次離英路透電社遣代表往晤據加氏云余此時返國英日邦交至爲輯睦遠東之和平與好意大有繼續之望所以然者其功當首推英日聨盟　世定能共鑒至日本與法俄美三國之交誼亦足爲遠東和平之大保障外間對滿蒙兩地謡　紛乘雖足以淆惑大衆之視聽而政界仍處之泰然者亦日本與各國邦交之敦篤有以致之也云云 
[東京電]  
　　據半官消息日本上海間海電費自二月一號起將减低百分之三十譯電 
[北京電]  
　　袁總統已接達賴喇嘛覆電深謝袁總統復以優異之禮相加並請撤退西藏華軍謂華軍駐藏　爲釀亂之原又請勿分西藏宗敎與行政之權 
[北京電]  
　　俄國規定鐵路計畫聨接庫倫烏里雅蘇台科布多阿爾泰等處據中國駐俄公使聲稱俄國政府築造該路志在必行中政府對於此舉極端反對 
[北京電]  
　　敎育部現在預備改革學制極形忙碌尤注重於高等學校今年秋間擬在南京設立大學敎程分四科將來武昌廣州兩處亦當相繼設立北京大學全部將重行組織定一九一四年間學敎程共分七科並擬廣聘外國敎授多名其敎課辦法爲醫學科用德文工藝科用英德文法律商業哲學各科全用英文農業以及其他各科則用英德法三國文各省高等學校將改爲大學預備學校所用外國文係英德法三種各學生宜按照擬學之科目於三國文字中擇習兩種各處中學校於三國文字中不得過兩種各學生可任意擇習一種一九一四年當設立高等師範學校六所普通師範學校約三十所惟高等敎課亦可兼用英德法三國文字至全國施行强迫敎育制一節因現在財政支絀須暫從緩議云 
[塞京電]  
　　據亞得里亞那堡城土耳其逃兵聲稱城中已患饑荒兵士每日口糧僅以四兩爲限該城之陷已在指顧間 
[維也納電]  
　　聞奥國要求以斯克太里茄里那泊里士倫三地加入阿爾巴利亞自治國内意國已贊成此議 
[倫敦電]  
　　據各方面之消息列强已議决應以亞得里亞那堡城讓屬布國惟城内回敎之禮拜寺及回敎敎王之墳墓應享治外法權歸萬國保護今日（九日）已有明文謂列强如提出此説布國可以照允 
[倫敦電]  
　　媾和談判現仍中止路透代表嘗謁見土耳其媾和代表領袖里乞特君據稱土耳其决意不讓亞得里亞那堡城及愛琴海諸島又謂巴爾幹各邦本星期之前如不承認土國之條件則土政府卽將召回媾和代表若媾和會仍須開議則此爲使會務中止者之事云 
[倫敦電]  
　　據泰晤士報載羅馬尼亞京城消息謂羅政府因與布爾别利亞會議以來毫無進步故已决意卽以武力佔據要求各地以爲羅國保守中立之代價俄奥兩國公使卽向羅政府解勸羅政府已允展緩兩日實行此舉現某某數零之人皆謂此種宣言意在恫嚇布國承認要求惟列强亦不致容忍羅政府出此無法之舉以擾害治安云路透電社得悉羅馬尼亞與布爾茄利亞之代表已在倫敦復行會談談畢布國代表即致電報告本國政府 
[倫敦電]  
　　羅馬尼亞與布爾茄利亞齟齬頗甚該國農務大臣費里配斯克君茲已行抵土京故外人大爲注意蓋羅馬尼亞目下舉動足使土國之態度轉爲强硬也 
[柏林電]  
　　普魯士財政大臣倫敦博士以豫算案呈交國會時曾謂一千九百十二年之結果極爲滿草盈餘之數共馬克一千九百萬枚之多一千九百十三年之豫望亦非當佳美豫算案缺乏之説今已成爲舊事云 
[柏林電]  
　　一千九百十二年德國出産之生鐵共有十七萬八千五百萬號噸實爲第二次最巨之數公電 
　　張　　辭勳二位電大總統鈞鑒奉魚電所以督之者至切顧塞有説焉清政紊鑒　成革命當舉國熱潮狂沸之時正强鄰環伺生心之會私念大局不堪久亂君主必且啓爭不若順世界之趨勢去專制之績痛博采良憲稱國所宜庶閭閻有樂勒生業之人民學校有專求學問之子弟建議之利意蓋如此豈意人事舛忤兵匪迭擾外人已易其觀聽内政尚瞀於黨爭國利民福未知何日大總統特定動位具有苦心顧好官多錢當施之於釋兵之使相若以小儒兩之在總統未免以名器假人在　亦恥以口舌得賞此前電所以硜硜不敢承命也惟國方新造民未敉寗　旣爲國民之一年刀踓衰終當於有益民生之事以一端自効稍分大總統萬一之憂勞至於前命仍不敢受此非虚讓亦非矯情竊以爲共和之民皆宜各職所分而　尤不敢不爲粃糠之在前也幸鑒鄙忱不勝悚切張　蒸　　附大總統電張季直先生支電悉鼎革之際執事最先建議共和連南北之感憤固民國之基礎論勳授位允洽輿情鄙人亦嵩洛間一民耳徒以國步艱難不敢自逸執事長才豈宜終隠此時電以一民自居亦又有爲民表率之天職明農遂志開國酬庸兩不相妨勿爲固讓袁世凱魚　　福建陳英如女士呼籲保全中國醫學藥業電各報舘鑒鳴呼悲哉我國數千年之醫學藥業濟人濟世久傳時代今届於中西不能並立之秋所謂千鈞一髮繁於此耳昨讀敎育部頒定醫藥學堂章程專重西學而中學不與焉是使吾國醫藥兩界無形澌滅可爲痛器况利源外溢國貨尚須保存前聖所傳民生久已相賴正宜發起振興以全國粹以挽國權英雖女流於醫學中占一分子奈才短力薄復興望洋之歎敢懇海内各先生及醫界藥界諸同志急先聨合團體鳩集經費提倡保存中國醫藥大會設立總機關於上海合策羣力籌辦中醫學堂與西醫並行不悖一而赴部要求准予立案必達目的而後已敬請貴報館登諸報端布告海内以質各行省之醫藥學會諸君如俯納蒭蕘望即電覆福州城内衣錦坊陳英如女士醫寓爲禱要聞一 
[黎副總統籌畫國事偉論]  
　　黎副總統近爲臨時政府延期俄庫協約中英煙約三事致大總統長電一道發抒偉論語極扼要大致謂臨時政府以一年爲期已經通告中外應按照定期取消萬不宜有延期之舉破壞約法何以昭信至俄庫交涉無論如何棘手我國應决定對於條件上占嚴重之爭執將來果無磋商之餘地亦須由俄人宣示决裂不可釁自我開若禁絶鴉片純屬内政嚴禁人民吸食乃固有權力應决定毅然施行期於本年内肅清癎毒不使再有萌芽無論外人如何要挾斷不可通融遷就聞大總統已有復電極表同情 
[駐蒙密探報告逆庫近况]  
　　前日上午總統府接到外蒙偵探張季清電報告庫倫近來情形甚良茲摘其要點如下一庫倫僞政府中各大臣内訌日烈親俄派勢力漸增其非親俄派難與抗衡遂紛紛提出辭職耆僞廷幾有解散之勢二庫匪因防民國征討大招軍隊計三月内驟增蒙兵十餘萬又素無紀律遊行街巿商民大受其擾商店歇業相繼稍開通之蒙人受　不堪日盼政府發兵來援　　三僞政府財政極爲困難所借俄欵尚未就緒而軍餉浩繁迫不及待不得已節省行政經費移作軍餉因此政府中各僞官艱於生活多謀他事政務幾無人辦理　　四俄人在庫之勢力驟加不啻一日千里財政軍政交通各權皆爲其所握庫倫僞政府不啻俄專使之一下級行政機關逆佛雖稍悔悟然受種種牽制不得自由　　五俄國革命黨近紛紛至庫倫運動蒙人反抗俄政府所爲現將成熟不久恐有蒙民反抗俄國之事發現 
[京津捕獲剌客駭聞]  
　　前清某將軍爲滿洲大員中冥頑不化之首領革命以後避居天津潛與某王等組織宗社黨密謀不軌近又赴某國密僱該國不逞之徒㗖以重金來京將伺大總統出抛擲炸彈經政府偵悉已在天津捕獲一名據稱係某指使來京行刺約事成後酬金四萬圓等語當送該國領事遞解回籍尚有一名在逃聞該國駐使日前曾密函政府謂此種　殺之人實繁有徒危險舉動防不勝防務請十分注意嗣後遇有外來形跡可疑之人進謁者非有使館介紹書不宜輕見云云 
[参議院竟無法開會耶]  
　　議員出席之冷淡　　運動選舉之狂熱　　參議院自去年底以人數不足休會後本年一月六號始按照去歲休會議决案開會下午一時振鈴入座議長吳景濂主席議員出席者僅三十餘人議長疊行延長時間兩次至兩點五十分議員出席者仍不足法定人數張華瀾謂前次本員提出之咨請更正參議院議員選舉法施行細則案咨送政府已經許久乃至今尚未見以布今本員動議擬請議長再行咨催政府從速公布何如議長謂此事若欲再催政府須在大會表决始可汪榮寳謂現值覆選期内凡在院諸君皆不肯放棄此選舉權若不休會諸君亦必不到院卽如鄭君萬瞻今日已經回省汪君辛亦擬於明日回省以是可知若不休會亦必不能開會故本員王張休會十五日鄧鎔同意議長謂按院法第四條規定凡休會開會當得全院議員半數以上可决現在議員出席者旣不能過半數當如何辦理汪榮寳謂凡在不到會者卽是贊成休會者可以不必俟足半數再行表决王鑫潤主張作爲大家請假張耀曾謂休會十五日之説本員反對蓋本員閲政府公報本院未議决之案件大總統己有公布者 
 
 
 

Page 3

 
 
　　中華民國二年二月十二日星期日（申報）舊曆壬子十二月初六日第三版 
　　是視我叅議院爲無用之機關也夫參議院旣爲最高立法機關安可放棄職權本員以爲現在不必表决休會與否俟散　後請議長詳細調查現在京議員究有若干人再於星期三表决設在京議員實不及半數可否立一變通辦法改爲議員出席者足全體議員三分之一卽可開會則凡重要案件應可早行議决此本員個人之見不知諸君以爲何如議長謂本員之意以爲星期三之議事日程仍然公布而今日散會後即發通告調查在京議員之確數俟調查清楚星期三日開會時卽以張君之説表决不知諸君以爲如何衆均呼贊成議長遂宣告散會時兩鐘五十分 
[借欵後監督財政之見端]  
　　設立國債局中國國債之額至鉅且繁財政部前擬由中央設立專局以便着手清理業於客歲年底將關於籌立國債局之種種事項規定草案繕呈大總統鑒核茲聞大總統以該草案所擬辦法頗中肯要已於昨日送交國務院核議矣　　聘定審計員政府前擬聘津浦鐵路總局審計洋員前墊欵處核稽員羅布爲審計處總核員已經正式向羅君接洽茲聞維君以旣承財政總長延聘又經六國銀行團推荐萬難辭却已允就職聞其職權甚大茲記其大略如下一總核向來新舊洋債内國債之數目及其用途二總核六國銀行團兩次墊欵之數目及其用途三比較中央地方財政之規模及今年預算程式 
[政府將禁事務官入黨]  
　　法制局因近來京外各事務官員各隸黨籍往往假借名義扶植同黨實於行政大有妨害擬請嗣後無論一京外各事務官員一律禁止入黨以杜流弊聞已草具法案提出國務會議俟通過後卽行公布 
[政府電飭嚴辦河東悍將]  
　　晋省河東觀察使張士秀及旅長李鳳鳴將南局長拘禁并有帶兵赴省之説經注司劉綿訓從中調停張提出要求條件三欵一不准遣散河東所部軍隊二河東財政須師張管理三河東軍隊不歸都督節制聞政府已電閻都督飭令切實查覆如彼等仍屬一味專横卽按土匪剿辦昨得閣督覆電已派楊彭齡李敏二大前往查辦矣按此則可與本日專電參看 
[英人之贊助中國禁烟者]  
　　外交部昨接駐英代表劉玉麟來電略謂英國國民禁煙會全體上書質問英政府以中華民國自革命成功後國中上下一心冀在在掃除鴉片之毒害凡爲文明國家必當贊助此舉不意近來英國在華外交　局對於中國禁烟事業不惟不加提倡反藉口尊重怪件上之權利横生干涉殊與大不列顚名譽大有關係至外交當局所聲明中國如不就英國提議之範圍英國决不承認中華民國尤爲離題太遠請將其理由按條答覆云云亦足見大國民之風度矣 
[馮都督讌會軍界之演説]  
　　有隸都督馮國璋於初五日假座寳祥寺禁衛軍警察隊辦公所宴會參謀陸軍兩　員司及近幾各鎭軍官酒數行馮都督起而言曰國璋以軍人出任民治地方紳士輒謂國璋武夫不知政治以之治民必無良果其用意蓋卑薄軍人無政治智識暗生反對故我儕軍人尤當研究政治學以補不足而免譏謗此諸君所宜注意者一也又軍人犧牲一切權利專爲國家效命疆場其志甚壯其情甚苦也故國家對待軍人當特别優異以資鼓勵現在參議院優待軍人法律尚未發布不知　來此項法律確能滿足軍人之意否如無特别優異之典我儕軍人强欲效命勢必不能而且國家軍餉尚未獨立一遇戰事處處牽制於財政家之手則軍人安有立功之日此諸君所宜注意者二也自去年南北革命後各省軍官意見未能悉合現雖漸漸融化然亦究未一致國家正當多難之秋再復意見用事危險不堪設想此諸君所宜注意者三也演説畢由參謀部科員徐世勳答詞其言甚長不能盡記席間軍樂洋洋倍極熱閙亦一新年之盛會也 
[黄督辦來京籌議路事之裏面]  
　　新任川粤漢鐵路督辦黄克强因籌議路事定期入京已見昨報專電茲聞黄此次來京係解决該路三大問題而所謂三大問題者昨據交通部中人云第一問題在擴張督辦之權限查該路督辦前清時代權限凡兩變張之洞爲督辦時以軍機大臣兼任其權勢甚大迨張故後盛宣懷掌郵傳部奏歸國有其督辦乃由郵傳部所奏派權力之縮小自不待言及入民國袁總統初以譚人鳳爲督辦命令出自總統泊譚入京與四國銀行代表交涉而四國代表置之不理　依照合同督辦無與銀行團直接交涉之權與銀行團交涉須由交通部總長直接朱總長因譚己入京遂以交通部總長名義召　英美德法四國銀行之代表爲譚督辦紹介譚始能與談判之列今黄克强之督辦粤漢川漢仍是沿襲譚石屏之厯史而來非更改合同擴張督辦權限使其能與銀行代表直接交涉即無下手辦法第二問題在謀路線之統一粤漢川鐵路廣州與宜章之間借欵之合同上竟無此一叚緣初由合興公司贖歸時張之洞總督兩湖其權力不及於粤東遂以此一段讓之粤人聽其自爲之其屬於督辦所管轄者又分爲三段武昌至宜章爲一叚工程師屬之於英廣水至宜昌爲一叚工程師屬之於德宜昌至　府爲一叚工程師屬之於美其三叚中各由督辦一華經理以稀核工程遂已盡督辦之能事以盛宣懷掌郵傳部時將川漢路線之延長復由䕫府展至成都今入民國在政府與人民旣羣認此路非收歸國有不可其必須打通一氣不待言矣且西南　務之中心點實在重慶以言川漢鐵路之延長决非由成都展至重慶不可黄督辦計畫之奚若此時　不得而知但爲四省謀路線之統一恐其爲計無有逾加此者第三問題即在外債之增加粤漢川漢鐵路借欵其限定之　數爲金六百萬磅而六百萬金磅之中又須提出五十萬磅贖回合興公司所售出之金元小票所餘者僅金五百五十萬磅就合同上所估計之路線言之築路已虞不足今更延長廣州至宜章一段成都至重慶一叚所需費用恐將倍之且償還各省之商欵四川之租捐千餘萬元粤東之商股則以千五六百萬計而所築之路不越百餘十里今旣　爲國有其虚浮之數目雖非國家所可担任核實計之其爲數當亦甚夥湘中之商股與鹽捐租捐米捐等等計之亦不下千餘萬而所築成之路僅長洙之九十里今雖由交通部擔任已由黄督辦收歸日後查騐工程仍不能不有以償還之此可斷言者而據粤漢鐵路借欵之合同言之僅先提金六十萬磅爲工程師測量路線之費用及償還商欵之用途但川粤湘三省所出之股份總計之其爲金已三百餘萬磅對於借欵之總數已去一半而强更何能擴張路線黄督辦之不日來京聞即欲將此等問題解决故已先派代表入京云雜評一 
[親我歟親俄歟]  
　　大借欵决裂法使出而調停庫約事起法使又出而調停法使抑何有愛於我若此及乎雲南方面法兵深入我人不能不竊有所疑然或此消息之不確也即確矣而非法使所能阻止也　　今民國一年告終庚子賠款以一時無出故政府聲請展期俄使首先反對而法使亦從而和之夫俄使因蒙古問題思有所挾制其反對固意計中事也至法使之反對則何爲者証以前兩次調停之美意不幾自相刺謬乎　　然則法使今日之反對展期其或以與俄有同盟之關係故不得不虚與委蛇以勉强表示其同意歟抑或前兩次之調停陽似親我而陰實代俄謀多佔幾分利益歟親我歟親俄歟非我人所敢知矣 
 
 
 

Page 4

 
 
   
 
 

Page 5

 
 
[敬謝驥製壯陽廣嗣金丹]  
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製有廣嗣金丹比衆不同之神妙緣即匯銀四元購到兩瓶服未及半居然四肢和暖黍谷春回從此老弱殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語　諸君子欲强身體欲廣嗣續欲諧伉儷欲固精竅請速服此丹定能如願以償我生平誓不作欺人語也　右箋請　貴藥室代登各報以鳴心感此請　瓣香廬藥室主人道安　開設上海盆湯弄絲業會舘後寧波路口五開間門面崔氏瓣香廬總發行所啓　寗波駱駝橋盛其忠啓 
京都天寳齋○凡購遺精藥○必須認明牌號○此丸有中流砥柱之力○挽回造化之功○確係普天下第一之靈丹○如不效騐原洋奉還 
[包愈立止遺精聖藥]  
凡患遺精之症皆由腎水虧耗相火妄動或思慮太甚酒色過度以致心腎不交無夢亦洩見色卽流久之面黄肌瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者實少本齋深悉病源覔得異人秘方名曰純陽必愈丸專治遺精滑精有夢無夢精冷精薄等症服之奇功立見當日可止明知精爲一身之根本精神充足則一生身體雄偉百病不侵人如遺洩卽陰虚腎虧之病作矣此丸功能固精益髓滋陰補腎輕者二盒包愈重者加料除根永不再發若能連服兩旬大補氣血諸病不侵精神倍足始後一舉成孕湯餅之宴預設可待每盒洋一元每料六盒洋五元○如外貼遺精膏取效愈速每張洋七角雙方並用功效益彰遠處信購郵政妥速　上海三馬路西鼎新里石庫門内京都天寳齋謹啓 
[電氣烹煮潔凈便利]  
電氣烹煮最稱潔凈便利因電氣鐵灶毫無烟灰等發現無需烟囱所煮菜蔬肉類極爲適口且該灶熱不外散如若不信一試便知所用電費極爲便宜本處現有各項電氣烹煮器具出租欲知一切詳細價目情形者請至英大馬路四百七十一二號本處樣子房面談可也 
德律風二千六百六十號　庽滬西人工部公局電氣處啓 
[有意置產者注意出賣]  
各種上等完美地產利資甚厚　並有坐落租界優勝地點合宜於建築房屋者　價目公道的係置產者之好機會　億料該產業能逐漸漲價倘願購買者或一時力有未逮可不湏將買價全份交付即可將所置之產訂做押款以抵未付部份之價目利息從輕至一切交往之事本公舘當主守秘密如承　賜顧請至圓明園路二十四號高易公館接洽可也 
[計開]  
●出賣已造有房屋之地產列下 
英册第一千八百七十八號照道契計地六畝零六厘二毫坐落麥根路上有洋房三座卽第三十一號四十四號四十六號門牌 
英册第一千零十六號照道契計地二十畝零六分二厘九毫坐落麥根路上有洋房二座卽第四十七號四十八號門牌 
德册第七十三號照道契計地五畝一分坐落華德路上有洋房十一座即第二號至十二號門牌 
英册第二千九百十八號照道契計地二十六畝五分八厘一毫上有洋房一座名爲蘭斯美納即第一百七十一號門牌坐落靜安寺路 
英册第三千五百四十二第三千五百四十三號照道契計地十畝零二分三厘七毫坐落西摩路上有洋房一座第七號門牌 
英册第三千零四十五號第四千八百零六號第五千九百零九號照道契計地四畝二分九厘二毫坐落靜安寺路戈登路上有住宅一所馬房寬大 
●出賣可以建造房屋之地產列下 
英册第三千七百三十七號照道契計地二畝六分五厘七毫坐落麥特赫司脫路 
英册第四千五百九十號坐落寳昌路照道契計地十一畝一分四厘五毫 
英册第四千五百九十一號坐落寳昌路照道契計地七畝九分四厘五毫 
英册第四千五百九十二號坐落寳昌路照道契計地四畝三分二厘六毫 
英册第四千五百九十三號坐落寳昌路照道契計地六畝六分三厘八毫 
英册第六千九百九十七號坐落寳昌路照道契計地五畝一分四厘一毫 
英册第三千九百廿二號坐落梵王渡路照道契計地十二畝一分五厘八毫 
[甬江怡興莊股東孫安旦啓事]  
茲因余於唐戍年與周君魯臣葉君源標合股開設在甬江後街怡興錢莊周君魯臣得三股葉君源標得二股余得五股公舉程君介人經理莊務得一股共計十一股去年武漢起義全局震動該莊因之清理今年陰曆十一月念九日止除資本塡本外共該各莊欵及各存户洋二萬一千五百八十二元五角四分五余旣負股東之責應按現該各莊及各存户共計洋二萬一千五伯八十二元五元四分五照甬江大例作十股派認每股應塡洋二千一百五十八元二角五分五余五股派塡洋一萬零七百九十一元二角七分五其洋已於陰曆十一月念九日如數由愼康莊解交怡興收余塡欵之帳當囑按數派還各莊及各存户此後怡興尙該各莊及各存户之洋一槪與余無涉惟余旣塡洋一萬零七百九十一元二角七分五應與各莊及各存户同在怡興債權之例所有該莊放出各户欠帳陰曆十一月念九日止共計洋二萬六千零念元零九角四分三余應得十成之五嗣後絡續收歸至派還之時照十股分派作準繩歸還余五成歸還各莊及各存户五成同時一律照派以昭公道惟將來周葉二東應塡之欵歸各莊及各存户派收余於此欵不在分派之内除向甯商會備案並許明錢業董事外特此登報聲明諸希　公鑒 
[寗波怡興錢莊啓事]  
小莊股東係孫君安旦五股周君魯臣三股葉君源標二股經理介人一股共計十一股自清理以來至陰曆十一月念九日止除資本塡本外尙該各莊及各存户共計洋二萬一千五百八十二元五角四分五厘照甬江大例以作十股派塡每股應塡洋二千一百五十八元二角五分五厘今孫君安旦名下十股之中應認五股塡足洋一萬零七百九十一元二角七分五厘其洋已於陰曆十一月廿九日如數由愼康莊解到小莊收伊塡欵之帳請各莊及各存户隨帶摺據來莊派取此後小莊尙該各莊及各存户之數槪與孫君安旦無涉惟孫君安旦旣塡洋一萬零七百九十一元二角七分五厘應與各莊及各存户同在小莊債權之例所有小莊放出各户欠帳陰曆十一月廿九日止共計洋二萬六千零念元零九角四分三厘孫君安旦應得十成之五待絡續收欵至分派之日應以十成分派作準繩歸還孫君安旦五成歸還各莊及各存户五成同時一律付還以清界限而昭公道惟將來周葉二東應塡之欵歸各莊及各存户派收孫君安旦不在分派之内除向總商會備案並詳明錢業董事外特此登報聲明諸希　公鑒　經理人程介人謹啓 
[寗波怡興莊往來各莊及衆存户聲明]  
甬江後街怡興錢莊係孫安旦周魯臣葉源標經理程介人股開共計十一股孫君安旦得五股以陰曆十一月念九日止抄報商會及錢業董事帳略計該各莊來往欵及衆存户共計洋二萬一千五百八十二元五角四分五厘放出各户欠帳洋二萬六千零廿元零九角四分三厘今孫君安旦首先按股承塡照該欵洋二萬一千五百八十二元五角四分五厘照甬例作十股派塡每股應塡洋二千一百五十八元二角五分五厘孫君安旦照五股塡足洋一萬零七百九十一元二角七分五厘其洋已于陰曆十一月廿九日由愼康莊解交怡興照莊欵及各存户按數攤還各莊及衆存户均已收到怡興莊尙該各莊及衆存户等之欵槪與孫君安旦無涉惟孫君安旦旣塡洋一萬零七百九十一元二角七分五厘其股東責任已完全取消應與各莊及衆存户同在怡興債權之例所有怡興各户放出欠帳共計洋二萬六千零廿元零九角四分三釐絡續取集成數按十股匀攤以五股派還孫君安旦抵還塡欵尙有五股派還各莊及衆存户同時一律分派事經公允决無異言惟周葉二東應塡之欵責成怡興經理另行要求得數須歸各莊及衆存户公派孫君安旦不在公派之内除公同簽允併具略交存總商會及詳明錢業董事外特此登報聲明　　寗波怡興莊往來家愼康泰涵等六莊衆存户華德茂周恒豫等共四十九户同啓 
[上海大新旅舘]  
本館開設四馬路大新街轉角定造新式高大房屋四面洋臺大小官房共計六十餘間房内鋪設均用全新紅木器具定辦外洋鐵床縐紗被褥並設大廳一座以備　貴客喜慶宴會等用裝就新式電燈可以通夜光明另備電話以便傳遞信息挑選誠實茶房僱用上等疱人伺候週到飲食精潔一切佈置無不悉心研究精益求精務適　貴客之意且在最熱鬧最靈便之地電車馬車均能直達門前停泊尤非他處可比至於天井之寛大空氣之透徹均於衛生栕宜車站輪埠另派妥人專司招待以便　諸君上下行李等事倘蒙　惠臨無不竭誠歡迎以酬　盛意先行交易擇吉開張特先佈聞　　本館謹啓　電話三千六百八十八號 
[治好咳𠻳痰多念三人]  
僕少年傷於潛色得喘咳症百計醫治始獲痊可然偶感風寒或稍勞心力或惱怒多言即作喘咳今春病復大發延醫服藥全無效驗近日咳愈甚痰愈多甚至連咳數十聲氣惟如絲痰塞肺喉食不能下臥不能安有時痰帶血腥自料必無生機一日偶閱報紙見上海彭壽堂化痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全止且吐出無數頑痰胸中頓覺爽利異常其患若失更喜飯量徤進面轉紅潤僕之得受生實矣更該堂良藥之賜以是極口稱揚所有親友之患咳嗽痰病傷風氣急哮喘吐血胸痛等症皆勸速服半夏露無不藥到病除計藥服此而愈者連僕二均十三人醫藥不起之重症其功效可謂偉大慶喜極感極聊誌數行俾同病一試早服早愈也嘉興張善卿頓首 
[延豐益壽保險儲蓄會社啟事]  
茲啓者本會社新法特别保險乏人經理故特登報招請經理今將地點如下○松江○鎭江○蘇州○杭州○揚州○南京○以上各埠如有代爲經理者請○駕臨本會社與總經理劉君接洽並取閱本社章程可也　○法界洋涇浜二號本會社總辦蘭松啓 
[延豐益壽保險儲蓄會社廣告]  
本會社成立以來甚爲發達專保男女老幼人壽一槪不用醫生驗視保二千元者每月繳洋十二元十四年滿可得本利洋四千元本會社爲衆謀獲利益起見故所發利息較之别家公司倍願諸君欲保壽儲蓄者請駕臨法界洋涇浜二號　本會社華總理劉少全華協理戚繼良兩君接洽可也本會社總辦蘭松洋經理羅士謹白 
[華安合羣保壽公司緊要通告]  
敬啓者華安人壽保險公司一切事務現已歸併敝公司辦理所有投保諸君之住址或因遷移或因出外經商類多未能詳悉遇有屆期各户以致不克函達務祈即將現在住址詳細函達上海黄浦灘三十號敝總公司註册凡有諸君保費屆期更望照西曆日期如期照繳將保費逕寄上海黄浦灘三十號敝總公司收到保費後自當將正 
式收條呈諸君惟繳負之期至遲勿過定章三十日期限否則如在期外補繳旣須償息又需延醫復騐不便殊多特此廣告惟希　公鑒　總董沈仲禮　總理郁賜謹啓 
[北京萃興德順兩當滿期粗細毛皮衣運申大減價脫貨求現廣告]  
本發行所于本月初由北京運到（萃興）（德順）兩當滿期頭等細毛物色并及編緞棉夾等衣又接前清官宦寄售割愛眞正口莊最細毛皮件（祇取佣金）近因京城市面蕭條銀根奇緊難以推銷素知上海最爲文明之藪各國薈樂土特運來滬敬擇于本月十五日起發行大减價脫貨求現非是牟利實應急需便宜主顧以廣招徠如蒙各界　諸君光顧請惠臨認明英界二馬路老介福綢莊隔壁便是 
[上海南市南康浙江旅館有限公司廣告]  
本館自前清宣統二年分集股盤接以來已三載矣辱蒙　各界惠然肯來生意絡繹則經營旅行之處亦尙同聲稱是茲按本館公司章程第七條於壬子年終爲初屆結帳之期曾經邀集股東開會議决修葺房屋添接器具所有一切招待較前更爲遄到無非利便之中愈求完善且本館住址地點又爲滬杭車站曁中外各埠輪船碼頭逼近之區常川派友照料上下尤覺妥便以副　惠顧諸君子雅意又按章程第十條提議處置抵押物問題查歷年收有旅客之抵押物如稱籠衣件等堆積纍纍已滿兩室議决於舊曆壬子年十二月十五日止一例變價消帳如有抵押物於本館者請於限前新自來取再遲不候結少房金固不能永被宕欠保存義務亦未便長此擔當在當時一念通融則今日諸希　原鑒　謹白 
[華綸綢緞號本月十六日先行交易擇吉開張]  
本號開設三馬路大新街口孟淵旅社内專辦各種新出品綾羅綢縐摹本等貨兼辦喜慶幛聯以及織就袍褂裙襖等名目繁多不及俻載其貨身之精美顏色之鮮明花樣之奪目有目共賞不必贅述茲因開幕伊始特别放盤一月以副　惠顧之盛意　電話三七九二 
[漢口和豐機器麵粉有限公司招添新股廣告]  
本公司自乙已年開車迄今八年所出火車牌麫粉行銷頗廣每日磨粉六百袋邇來不敷應而且以出數旣少開繳過巨茲經在滬諸股東集議擬加添機器每日加磨六百袋擬招新股四萬兩但是老機已經八年之久理應拆舊新添股分作爲優等股議定每股規元百兩除正股外另加紅股以示區别先儘老股東加添數若不足再招新股加願意入股者請至裕源批發處掛號每股先繳銀五十兩餘於民國二年二月底收齊今登申新兩報奉　聞望在股　諸君切勿觀望自誤爲幸　總經理人朱稚臣具 
[百代公司]  
此機完全有蓋之全圖　此已將蓋揭去全機圖式 
[環球最簡便之影戲機器]  
此機不論何人不拘何處皆能自演之影戲機器也妙在絕無絲毫危險又不勞學習蓋此機一經搖動執手其電光即自然發出足可與價値五千元之機光綫一樣無二即使令孩童搖之亦然自會發光且無危險之虞 
此機每只售洋一百八十五元限陽曆正月十五號爲止期内來購此機者奉送景戲片子一卷約計三百尺之譜望速來選以廣招徠遲則逾期無贈 
此機不但供清玩並可資研究學問增進見識實爲蓋世無雙之佳物固非荒嬉之玩具可比也凡購百代公司之影戲機片及留聲機唱盤者洵有無窮之利益緣百代公司爲全球至大之廠家獨一製造每年製出之貨至繁至鉅價廉物美無出其右　賜顧請至上海四川路九十九號總行及天津香港等處分行均有出售面試選購均聽尊便　上海電話二三八九 
[國民㳺戯中華陞官圖] 　 
發售處上海大馬路宏大紙號二馬路千頃堂書莊定價銅元六枚批發從廉 
[遺失浙路收據聲明]  
前月念七日在上海法租界裏咸瓜街遺失浙路收據一帋係唐永福户之字一萬八千四百零三辛亥六月初二繳洋連前共計四十元今此據已向寗波集股處掛失作廢望　各莊號切弗抵用特登四明日報併上海申報聲明　寗波唐永福啓 
[滙通保險公司廣告]  
英國葛士治佑寗火險公司備足資本金銀元四千五百萬兩在申交易三十餘年賠款迅速久蒙　仕商嘉許倘承照顧清至五馬路本帳房的接治可也　總經理華田謹啓 
[幼科最妙萬應回春丹]  
專治小兒急驚五癎痰厥瘈瘲抽搐寒熱往來氣喘傷風夜啼吐乳臍風疳積等症藥到回春每丸一角上海二馬路書錦里口認明鐵拐李爲記廣東仙壽窩啓 
[（包愈斷根）心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中半元小二角半　上海抛球場北首杏林軒啓 
 
 

Page 6

 
 
　　中華民國二年一月十二日星期日（申報）舊曆壬子十二月初六日第六版 
要聞二 
[武昌又戒嚴矣]  
　　江南成鄂第一師係前年南北血戰時開來援鄂者始駐紮京漢鐵路附近之祁家灣堵扼北軍南下上年九月鄂垣馬隊肇變黎公乃調該師移紮省垣卽合塡駐南湖馬隊營房及塘角武建營舊壘所佔地位頗占優勝隠以牽掣本省軍隊嗣岑春萱奉命撫閩擬調該軍統制黎天才帶兵隨行黎副總統因鄂垣多故匪黨四伏未允所請其倚重之殷可想見矣乃自本年獻歲以來外間謡傳甯軍已爲某匪黨煽惑約於元旦起事旋又謡言謂鄂軍某師某旅與某某團某某隊聨合某某等將謀五次革命以致一夕數驚人心浮動黎公迭據偵探報告云有亂黨在武漢設有機關部六處運進子彈不少連夕城内外又時聞鎗聲不得不下緊急戒嚴令當於一四兩師第十七旅（該旅係新募徴兵）挑選强健誠樸軍人暫令編爲一旅分任城中巡選守城等項防務憲兵隊巡查隊偵探隊等兵則均分防街衢五步一兵十步一卒夜十時後都督府及財政軍械各機關附近處所禁止行人現漢口德租界某里確於六日抄獲鎗刀子彈炸藥等件由巡捕協問軍隊拿獲亂黨四人内有二人係由　洋留學近甫歸來者當卽解往武昌未知如何結果因此黎公對於寧軍及鄂軍某旅團隊均有不信任之意黎天才統調乃自請率所部赴滇防邊已呈奉批准定於十號起程昨都督府已派員犒賞該軍實則催促其行也至某旅則有調守襄河一帶之令以期造離省城惟機關槍爲軍中利器頃已飭該隊略謂邊氛日惡陸軍部電借該槍二十支即由該隊檢送軍備司解京等語究竟解京與否非局外人所得而知也鄂州爲中原輦轂寄語謀亂者歇以國家爲前提也可 
[鄂省創設國税廳内容]  
　　鄂民政長夏君壽康前以中央財政視察員陶德琨來鄂組織國税廳鄂爲起義之邦動爲各省模範亟須首先贊同故前己飭委財政司長審計廳長會同陶視察員規畫組織辦法頃經該員等議妥擬於財政司署内設國税廳漢口沙巿宜昌三埠商務繁盛税捐暢旺之區俱設分廳老河口樊城武穴汀泗橋等處商務較次則設支廳其餘鎭巿則責成地方自治會商會代爲徴收不遍設立以節糜費其内部組織法大槪於省廳置廳長一員秘書二員僉事五員僉事以下置主事佐理各四員惟每科不得過二十人其分科所掌之事如左一文牘科該科管理文牘函電及調查統計等事二徽收科該科專司監督徽收及税員進退之事三會計科該科專司會計簿記等事 
[孫武督辦漢冶萍礦廠近况]  
　　黎副總統以漢冶萍煤　廠礦爲中國實業翹楚前有人希圖媚外求榮欲暗售與日人故爲鞏固利權起見暫委孫大將武爲督辦孫君自奉副總統委任後已在鄂垣乙棧設立辦公機關惟以盛氏所組織之總公司不取消各股東不贊成終屬無效已派鄂州與業銀行經理丁立中君赴滬運動股東承認副總統亦於日前電大總統以漢冶萍廠礦關係鄂省甚巨勿　商辦官辦一切紏葛紛繁應令盛氏自行來鄂清理官欵與該廠礦之關係及鑛由廠地與民人之紏葛大總統已允飭部電令盛氏來鄂惟盛氏允來與否尚不可知而江西都督李君所　萍礦代表高等顧間彭程萬萍鄉礦務局總協理歐陽彦謨劉　棠三君現已來鄂不日將與孫君接洽矣 
[南田鄉民反抗剷烟之暴動]  
　　寗波南田月樓　鄉民因反抗剷烟於一月四日聚衆　動鎗傷兵　多名現已捕獲要犯黄孝標一名並由常統領帶隊相機辦理矣茲將要電錄下　　都督民政提法司長鈞鑒據楊委員何哨官報告昨在南田月樓嶴地方籤禁煙田該鄉民胆敢聚衆六七百人恃强抗拒哨官何臣虎正兵王金標受傷甚重什長馮得開吕仁魁正兵梅湧心彭春發王嗚臯徐天祥唐用正等及馬亦均受傷並搶去火食洋十三元鎗條四彈三百廿八顆大號一軍帽一彈袋四等情查該鄉民恃蠻抗禁不法已極任等得警刻已加派營警親率馳往查辦如能交來首要擬由知事按律懲辦倘仍違抗再行相機剿捕一切情形容續報戴任孫乃泰湯兆德同叩歌　　都督民政提法司長鈞鑒歌電諒達昨晨親率營警並偕邑紳余耀宜馳往月樓嶴查辦余先三十分鐘進村開導任等正午行抵該村見附近山上聚衆數百繼聞鑼聲冐險疾趨至石寨口甚低窄該民等堵截不許營警進寨任等止帶第五營護兵四名步入百方誡導猶冀感悔解散並囑交出首要帶縣審　得以和平了結復諭以兵警在外官長在内内外隔絶恐有誤會始允放入無如該村無一紳士祗有素恃蠻横力能號召族衆之黄孝振孝標兄弟及族長黄俊欽責以交犯不允命開要犯姓名又不允任意宕誘延至下午四點鐘任等已燭其奸突聞人聲鼎沸係從隣村紏衆來抗任等聞警往查適五營護兵認識繫傷何哨官等之要犯顧良鴻在場煽嘰當經拿獲交孝標看管旋被私放其時村民愈聚愈多約有千餘人任等不敢久留正擬避出村外　料亂石飛擲繼之以鎗委員楊國斌哨長李伊棠正兵何昌標警察許李堂倪桂詳等均受傷並搶去毛瑟鎗四子彈四百零三手鎗一刺刀五指揮刀一軍帽一彈袋六警笛一營警一面搶鎗楊委員一面鳴鎗還擊並奪回槍三支拿獲黄孝標一名奪路出寨整隊出　至該村民有無死傷未能查確該村聚族而居夙稱　悍俗尚械鬭上年鄧令任内曾聚抗禁煙毆傷差役拿辦在案似此凶梗非從嚴剿辦他村效尤烟禁不能繼續進行現黄孝標已認確有煙癮又供出首要多人擬再率營警查拿以儆猖獗而維烟禁餘容續報戴任孫乃泰湯兆德同叩魚　　都督鈞鑒南田月樓嶴村民聚衆抗禁拒傷員兵業經戴監督等電禀詳情在案似此恃蠻抗拒匿不從嚴懲辦殊於禁烟進行大有阻碍已派李學周火速帶隊附輪赴石相機協辦容再續陳常榮清叩陽 
[青浦邱知事撤任]  
　　覆選展限知事遭殃　　江蘇省議會第二覆選區因青浦一隅之事致令全區覆選展緩五日公私損失約在二十萬元左右現已有初選當選人數人向覆選監督潘灝芬君要求賠償故潘監督於六日赴寧蓋欲挾過此五日之難關也惟閶門一帶旅館妓院茶樓酒肆無不利巿十倍實爲去年兵變後所僅見云　　青浦縣知事邱光藻近偕國民共和兩黨代表人乘輪來蘇與事務所長諸君接洽後即往謁覆選監督祗以潘監督赴寗未回無從申訴然　松太舊三屬當選人君以邱知事兩次辦理選舉均屬無效致令害及全區僅紀兩大過殊爲未足頃又電達總監督略云覆選展緩五日致當選人多費五日旅費咎專在於邱知事一人記過不足以蔽辜等語刻應省長已將邱光藻先行撤任處以四等有期徒刑之罪並令總務科代理縣事以慰衆望業已電令二區覆選監督知照矣 
[蘇城黨員作盜之贓証]  
　　搶刦林永和全盛信局划船一案由飛划營探弁在鳳鳴臺拿獲董三林倪阿方兩人旋在四擺渡起獲贓証等情已誌前報茲由檢察廳會同蘇標某管帶又在盤門絲廠附近某姓屋内抄出現洋三百元皮統十一件洋鐵匣兩隻内藏自由黨蘇支部証書及夥刦合同數紙信數封故廳長陳福民君已將該兩盜釘鐐收押惟爲首自由黨交通部幹事員董金龍在逃未獲卽由廳長與自由黨理事長汪君紹芬嚴追介紹人到案質問據該黨中人云董金龍係角直金許二姓援引入黨現汪理事長已委任律師黄宗炎出誔辯護矣 
[湘省炸彈案續聞]  
　　湘省財政司長陳炳煥住宅發現炸彈一案已記本報茲悉此次共傷工役五人計二爲唐姓二爲林姓一爲劉姓惟其轎夫唐中義負傷最重兩手均被炸斷頭足亦受重傷恐將不救在傍之警兵陳致果亦被炸傷頭足甚重其餘各人則傷痕不一大抵皆無輕傷者至陳之住宅計轟去瓦面數十片門房板壁亦被衝毁不少據偵探云此彈當較極響者爲烈恐非素有經驗者所爲但數曰前曾有身著西裝者三人行李輕便由鄂附輪至省寓西長街某旅舘於日間移居不知所往予以其可疑曾略爲注意觀其行動似與此案大有關係然其所以蓄意炸陳之故或爲財政問題或他重要問題是則待考求者據巷口站崗警察同述云是夜七句鐘時有着學生操服者二人長青袍者一人在巷口聚談多時旋復向陳宅而去且一人手中携白色布包去後未見其返而其行時頗倉皇至與是案有關否則未能定也二人所言大抵皆影響之談惟外間紛言頗有趣味或曰此留學問題也其事必發諸學生可斷其隸籍某大學及某工校或曰此求差未得或撥欵未准者所爲也然其眞象恐　墮五里霧中不能揭出矣陳君親信戚友所言則確係水利隄工局事件因該局督辦曾繼輝乃陳君商諸都督委任者不料曾某旣見攻於本籍新化人復被擠於土木工程局（土木工程以此項工程應歸該局辦理不宜由財政司面派督辦極力爭競）以至迭起暗潮局員屢易一班營謀此項差委者因恨陳君刺骨而出此毒計其説似出有因然亦不敢斷其必然惟陳君自以視事以來對於湘省財政悉心孹畫自問無負於湘人卽籌餉一項循名核實辦理亦無遺誤乃竟不爲衆人所諒羣起責言此次無端謀害尤足灰心擬即辭職云 
[陜省財政會議]  
　　去年十二月十二號陜西財政司長偕中央視察員等在司署内會議籌辦預算方法郗司長云中國財政困難原因有二一由藏於地者未盡發現二由實業及財政各行政未能完全此其大要也預算應統籌全局直轄於中央再關於國家及地方之財政應劃分爲國家税地方税階級多則費用心巨故二税之標準可分爲三種一重復税爲國家税非重復税則爲地方税二謀人民無形之利益爲國家税否則爲地方税三對外税爲國家税對内税可爲國家税亦可爲地方税至於直接間接等税宜從便宜爲國家税與地方税徴收一事各省設國税廳此　極表同情印花税有兩種一關於商事一關於司法關於商事者商法有轉嫁之規定太重則　碍不便故宜從輕關於司法者訴訟法無轉嫁之規定故不妨稍重薛視察員云中央因改革後一切建設財政困難爲目前救急計故有借欵之　然外人以苛約脅我始有不借外債之説惟種種需欵羅掘無術不得己暫借倫敦一千萬磅僅救然眉無補大局仍非整　内地財政不可故有視察預算之舉但有許多問題預算宗旨不外開源節流二者爲相對的非絶對的開源如加税節流如裁兵減經費均極不易現在鄙人與諸君當從極難中籌畫進行方法崔疊生云開源節流均極困難開源之道莫如加賦現時人民財力已盡欲與實業非多需時日籌大資本不能辦到均不足救目前之急節流非視將來裁兵之多少不能預决今日所當研究者不過爲預算方法當大家籌一因時制宜之道云 
[贛垣新年之現狀]  
　　政務會議李都督於一月三日在府召集政務會議提議預備實行分治辦法一案經李都督帶疾出席宣言軍民分治勢所必行惟汪民政長現旣暫不接事其分治手續自應預先酌定擬暫設民政公署一所遴選富有政治經驗者數人長駐公署分任民事則將來汪君請政出京來贛蒞任易於整理等語經衆反覆討論各具理由約數時之久未能决議遂由主席宣布俟下届政務會議再行議决　　深夜戒嚴贛垣自兵變後謡言四起迭經李都督嚴飭軍警不分晝夜加班梭巡密爲戒嚴以免商民驚惶詎三號夜間官廳均因新年紛紛假歸八鐘時忽聞順化門方向槍聲數響李督得信寗電警視總監陳廷訓分派偵探四出調查是否匪徒勾結亂事一面諭令軍警荷槍上彈出隊駐巡都督府週圍地方以及繁富街巿極力保衛一時兵馬倉皇直至天明始行收隊回報地方安靜李督方始釋然地方通信 
[江寧]  
　　下關現狀南京巡警總局呈請民政長文云竊本局會同下關商埠局呈奉都督撥欵遷葬儀鳳門外惠民橋河東西一帶荒塜業於元年十二月將購地遷葬請從河西先行舉辦並興工日期及籌辦各情具文呈報省長鑒核旋奉指令據呈已悉應卽督率妥愼辦理此令等因下局奉此局長遵卽督率承辦員役趕速舉辦已於十二月底將河西美孚洋行對面及甯省鐵路旁一帶荒塜一律遷移完竣隨即設立木標懸示禁止再葬及侵佔等事並函知交涉局照會各國駐寗領事知照復令飭商埠巡警區區長余家謨督飭長警協同地甲隨時查察辦理各在案惟下關商埠華洋雜處商旅往來交通極形繁盛此次開出空地或應添造馬路或應推廣巿場亟宜速爲籌備着着進行應請省長俯飭馬路工程處即日前往察勘辦理所有本局奉令遷塟荒塜業將河西一帶遷移完竣並請轉飭路工處勘築馬路各原由理合具文呈乞省長鑒核并候批示祗遵此呈 
[蘇州]  
　　快些戒烟蘇垣自一月一日鴉片禁絶後有阿芙蓉癖面素無預備者日來已癮死多人巡警總局昨又飭人掮牌鳴鑼沿街喊令各烟民束宪斷絶所有煙具限於十月爲止一律送至胥門内善長巷銷毁烟具處呈　毁銷　　船船勒捐胥門外棗巿橋地方近有大船一號停歇橋傍高　五色國旗船上水手均穿呢大衣凡遇過往船隻卽由該船水手用竹篙鈎住擇其船之大小酌收捐錢自兩角起以至數元不等該處商舖人等見之大爲詫異曾向詢問據云係商船公會派出收捐之船鄉民誤爲商會收捐羣敢怒而不敢言云　　民主黨近狀蘇城自由宗能述陳英公林文鈞張朝綱王鈺王　等發起組織民主黨蘇支部在侍其巷兩廣會館内設立籌備事務所後迄已多日茲經提法司署總務科長陸炳章民刑科長費廷璜監獄科長　鐸等加入發起人之列重發通告介紹黨員近聞赴所僉名入黨者頗覺絡繹不絶而尤以司法界之人居多數現正由發起諸君籌議規則草案一俟籌備齊全卽當擇期開會成立云　　另設看守所蘇城高等與地方兩審判廳前因均在牙厘局舊址合署辦公故盾守所亦併設一處現在高等審檢各廳已遷至道前街舊址舊署内則看守所自應另行設立茲經代行廳丞汪君偕檢察長錢君公同商酌擇定舊臬署内前設督審局之房屋另設看守所派委法政畢業生陳新三君充當所官刻陳君業已到差視事矣　　吳炳生妄想蒯氏謀叛案内之先鋒營管帶吳炳生屢在陸軍監獄滋閙要求開放刑具均經禀奉都督嚴詞申斥近日吳炳生又嗾使其母吳章氏迭次赴都督府軍政司上禀要求保番當經軍政司長盧鹿平君據禀轉詳都督核示聞程都督以吳炳生係蒯案牽涉之人僅判無期徒刑已屬格外從寛乃敢妄行禀請保釋殊屬不合已嚴詞駁斥矣 
[常州]  
　　公産改組武進縣城區公共産業自清理後由縣巿各會分别管轄但以原有規模多不合用茲經議會提議擬一一改建以資應用現在已經可决者如武邑城隍廟改作勸業場武進舊監基改作小菜場近被火燬之譙樓則建造洋樓名曰時季亭刻正鳩工估欵一俟確定數目即當呈縣核辦云 
[松江]  
　　維持風化松江南外人薛大和尚及其嫂新姐姐素以蟻販爲業面新姐姐又與鐵路車站管門人楊某姘識近楊又涎近鄰某姓十七齡少女竟由新姐姐等乘其母外出設法騙令赴滬游玩至則逕送楊某庽内遂被楊某姦佔逾月後其母得信乘楊不備截領回松即赴檢察廳控訴薛等聞之竟召楊到庭誑稱女係久姘旦係資購檢察官陳芝昌君以此案大與風化攸關親出偵訪盡得底藴遂與蔡廳長等力主嚴辦以爲此等淫棍非嚴懲一二恐鐵路一帶婦女將來盡被蹂躪遂於本月八日提起公訴時律師陳陶代楊聲辯謂爲和姦已久陳君駁稱似此稚女誣以已久兩字大於事實不當且人有兩眼必知妍媸該女即甚可欺亦斷無甘偶老醜之理本員對於風化對於證據不能止認爲和誘律師語塞而退現定七日内宣布判决書云 
[鎭江]  
　　旗民爲盜城内項小堂家被刧一案已誌前報茲悉此案已由一區巡士在小門口見有形跡可疑者二人上前獲住内有旗人大麻子一名解局訊供不認隨傳項到局証明當事主被縛柱間時眼見該犯口操旗語一手執洋燭一手持洋槍並向項云汝等喊救我即開槍等語該旗犯見無可抵賴乃供出同夥三人經區長開具名單並二犯解送檢察廳訊辦矣 
[揚州]  
　　組織銀行揚州場運各商現以鹽務恢復從前七大錢莊皆已收歇其餘中小各莊不盡可靠特議組織一鹽務銀行以資匯兌茲又因新運司張戴山君不日來揚故已於丁家灣設立交通銀行推陳君冠三爲總理大約十日後即可開辦矣　　夫婦道苦安樂巷鄒某日前與其寡姊將其髮妻尹氏凌虚致斃嗣爲岳家偵悉禀求檢察廳檢驗笪檢察長當於七日蒞場驗視該婦母家忽又禀求免驗翌日婦母檢查女尸徧愷爲鞋釘所傷哀憤之餘誓不甘休復奔檢察廳控訴經笪廳長重至鄒氏詣騐乃仵作喝報無傷婦母不服在場觀者亦代爲呌屈笪廳長乃始將鄒某拘案候訊矣 
[湖南]  
　　新年盛况湘省於本年一月一日舉行南京政府成立紀念會較前此更形嚴肅是日爲軍警界慶祝之期軍團巡警均荷槍列隊入場排列兩行軍樂齊奏三呼萬歲聲動天地後譚都督由烈士祠蒞會登台演説略謂去年今日爲南京政府成立之期實爲專制剷除共和肇基之第一日我國民對此宜如何歡欣也但時歷一載雖内部無分裂之象而疆氛日惡外患頻仍我軍界爲國之干城警界爲民之保障應如何竭力奮勵促我國家日臻鞏固而享榮譽於無窮也次由仇鰲等相繼演説皆勉勵箴勸之言凡二時許始散各軍官馬隊等舉行競馬戲圍場一週萬馬攢蹄歡聲雷動頗極一時之盛及夜舉行提燈會人數雖不如前次之多然更覺整齊後又在場施放花火以取娛樂其場中之點綴者則有各敎友及演説員之講演盱衡國事可泣可歌有黎園坤角之舞蹈惟妙惟肖有文藝俱樂部之清吟開拓胸襟惟殘雪未消未免令人少興耳　　畜牧設廠湘紳龍璋李達璋等以畜牧爲致富要道爰集同人招集股本創辦畜牧場以養牛馬羊猪鷄鴨鵝鴿魚類爲入手辦法現已租定北門外沙湖橋房屋山地開辦暫定股本五萬兩繕具辦法章程呈請實業司批准立案並由長沙府知事姜濟寰出示保護云 
[安徽]  
　　搶刦客商繁昌縣南貨店商周開正於日前由蕪湖辦貨回繁路經魯港鎭南岸茶菴地方突被土匪多人將該商貨物搶刧一空並刀傷數處比經該商報告該汛水師拿獲匪犯李有才一名供認不諱昨由該水師營長呈請都督核辦矣　　鑄幣阻力皖省造幣廠李廠長日前赴滬借得某商巨資擬即開鑄銅元并鎔化廠中舊存銅砲廢銅作爲基本布置業已就緒不日卽可開工詎省議會出面干涉以皖省巿面尚未發達金融機關依舊停滯况皖垣亦非鑄幣區域現已咨請都督令阻矣　　女社成立安慶中國女子實進會支部已由朱廣明女士由滬組織就緒後卽在皖城北門節孝祠内設立事務所於一月五日下午一時在事務所開成立大會首由會長朱廣明宣布開會宗旨次由内務司代表凌君定九來賓葉君廣陶演説衆皆鼓掌稱善旋因警長祁耿寰率領荷槍實彈之警士佈滿會場陽以保護爲名陰實　行監督大觸來賓惡感故於祁君甫登演説壇衆卽大譁幸經會場幹事朱黄諸君極力勸解秩序始復後由汪胡馬葉朱李吳諸來賓及會員劉世杰朱震球二女士相繼登壇演説衆大拍掌末由會員唱歌散會男女職員分别拍照以誌紀念 
[陜西]  
　　焚燬女像磚坪廳西横溪河有木匠張某於陰曆九月間在四王廟内以木質刻一女像赤身露體下部以尺餘紅布掩之稱曰地母娘娘身長七尺骨節靈通能立能走能坐能屈雕刻工巧惟妙惟肖藉以煽惑愚民一時無識男婦信以爲神焚香膜拜者日百餘人且有兩婦人常川住廟名爲供奉神像十月内西區議長李雨蒼君團總陳純青君同至該鄉調查學務聞悉此事惡其煽惑男女有碍風化當將張某逐出焚燬女像謡傳始息 
 
 
 

Page 7

 
 
　　中華民國二年一月十二日星期日（申報）舊曆壬子十二月初六日第七版 
雜評二 
[大借欵與小借欵]  
　　大借款甫成而各省自由借入之小借欵反紛起以近日所得消息直隸則向奥商借債五百萬新疆則向俄商借債五百萬而江蘇亦有向德商借債五百萬之説從前大借欵未成中央對於各省之小借欵曾一再限制一則曰各省不得自由借債再則曰大借欵成立中央自當量爲補助今大借欵雖未交欵而草合同固已大定何反一任各省之自由小借款也　　記者曰大借欵未成固不妨許分惠各省大借欵旣成則只能專顧中央而各省遂自由小借款矣而中央亦無辭以阻止小借欵矣本埠新聞 
[會議租界禁烟問題]  
　　萬國改良會上海部同人以鴉片一物爲禍甚烈本埠華界取締極嚴業已禁絶而素稱文明之租界則甚爲冷淡以致土行膏店較前增多亟應設法禁止爰訂於今日午後二時假四川路中國青年會開會邀集滬上熱心志士公同討論勸戒鴉片辦法並請禁烟局長嚴君蒞會商議實力進行 
[又獲私運軍火]  
　　南埠巡警局暗探查得南巿萬聚碼頭内信成銀行後面某貨棧有私藏軍火違禁出售情事當卽報告局長穆杼齋君知照第一區區長派長警前往查察旋在新碼頭地方截獲車載之洋槍二十桿子彈三箱連同押之日本人兩名及車夫等一併帶區移解巡警局請爲訊核 
[軍人大閙江灣鎭五誌]  
　　光復軍衛隊兵士向江灣鎭居民鄔顯昌訛詐洋六元致釀巨禍詳情已屢誌本報茲悉當時向鄔拆梢者尚有兵士李順山與邱串通李於事後即乘間遠颺現該軍統領李徴五已着衛隊長派弁嚴緝務獲究辦 
[巿政廳質問公廨越權]  
　　住居公共租界之李國卿在南碼頭十二圖滬軍營前租賃同仁輔元堂之隙地起造房屋旋因地形低窪在附近廟橋港内挖泥塡高嗣有周某在該地旁築一墳山指爲破壞風水遽將巿政廳所給之塡泥工程執照奪去後在公共公廨控告兩造俱延律師互相辯駁未經結案前日由聶讞員會同領事及會丈局員赴南巿履勘一周而返旣由巿政廳查悉以當時廨員與領事等會勘並未照章先期知照未免侵越權限己向公廨質問矣 
[不願更易校長]  
　　江蘇第二師範學校全體學生致南京敎育司電云報載貴司第一科簽事有委任敝校校長賈豐臻消息學生等異常惶惑一旦更易恐多窒礙如果屬實請收回成命 
[中美英睦誼會之發達]  
　　陳國權伍廷芳諸君與張昭漢舒蕙楨諸女士所發起之中美英睦誼會月餘以來中美英知名之士簽名入會者甚爲踴躍茲又有北京中美同盟會發起人美國丁韙良博士於昨日電致該會亦願加入爲會員而中國社會黨華僑聨合會等各團體以及英美兩國僑民亦有多數贊成云 
[醫治戒烟人之周妥]  
　　沉香閣中西醫院近來住院戒烟者實繁有徒該院院長恐有疎忽親自駐院除添派男婦隨時看護外並於戒煙藥外另用湯藥有病者爲之治病無病者格外調理俾戒煙人毫無苦楚尅期斷癮 
[查禁鴉片之嚴密]  
　　禁煙局調查員昨日查得篾竹街筷作弄沈阿四家藏有烟具向查不服當即報告一區派警前往查出煙具賭具將沈拘區暫留聽候究罰又第二區巡長王長勝報告區長謂裘家弄口王同順京貨店深夜在樓上私製烟膏當由周區員同往查獲燈槍兩副銅鍋三只烟缸烟盒大小共九只連同店主王裕興一併拘區移解巡警總局訊究又第五百號巡士在小南門外倉橋街查見老嫗李趙氏身藏煙缸兩只及煙盒煙泡等物立即拘解第二區移解巡警總局訊辦 
[製造局待欵甚急]  
　　製造局陳督理前因局中虧欠甚鉅約計一月十三號開工以前需用銀三十萬兩曾經電請陸軍部籌濟在案茲因無欵解滬而商家往來賬欵仍以陰曆年終結算轉瞬届期待用甚急故又於前日電催陸軍部迅速籌欵解局濟用 
[查究謊騙運動費]  
　　邑廟東房住持羽士胡松林即胡墨卿前因私藏烟具爲禁烟局調查員查獲拘局函送地方檢察廳交保候示在案茲悉自此案發生之後卽有人以運動檢察廳爲由向胡騙洋五百元當經胡之友人出爲介紹言定酬洋二百元將案消滅胡卽如數交付不料昨午檢察廳長陳松生又飭巡警將胡提案預審判令收押着繳保證金一百元再行交保候起訴同級審判廳訊明判决胡之家屬聞之當即措齊證金呈廳求保陳君諭交陳某等保去胡出外後即向運動者理説旋爲陳君訪悉立即派員前往調查限次日禀復以憑澈究 
[國貨維持會又將宣講]  
　　陰層十二月初六晚七時半中華國貨維持會宣講部假二馬路老介福間壁寗波同鄉會樓上開廿五次宣講會由正會長伍廷芳君到會演講並分贈化學品備有女賓席無論何人均可入座聽講發表偉論 
[保護行旅之一端]  
　　高昌區員以製造局西栅迤西至外日暉橋一帶馬路每至夜間時有匪徒搶刧行人財物情事皆因未設路燈匪類易於躱匿之故業已商由巿政廳核准自西栅起至外日暉橋止共設電燈十二盞通夜不息所有此叚馬路之垃圾從前並不打掃現亦一併商准定於十二號爲始聞辦清道事宜 
[海軍司令部記事]  
　　駐滬海軍司令部李總司令現查南琛運船艦鏡清練船艦二艘船身機器鍋爐砲械等件均已損壞亟應修葺曾請江南造船所估計該二艦修費需銀十萬金左右業已呈由海軍部核准赶修故由李總司令飭將該二艦之炮械鍋爐先行起岸修理並聞南琛運船艦亦擬改爲練船　　李總司令茲奉海軍部來電謂前向日本訂造之軍艦四艘茲已造竣下水准於一月十八號駛抵上海一俟該四艦到滬著即驗收呈復 
[胡少春是否寃誣]  
　　楊覆菴（即開燾）胡少春周全星李東雲四人前因散放票布糾合千餘人擬於陽曆去年十二月二十八晚在滬南高昌廟地方之萬琛醬園等處縱火圖搶幸爲混成第三旅李旅長訪聞飭由探訪隊將楊等四人拿獲解送地方檢察廳訊究在案茲有住居高昌廟之工商業周同春堂謝爾榮及剃頭匠駱述三等於前日具呈混成旅司令部謂獲案之胡少春在高昌廟一帶貿易有年人頗安分並未犯有不法清事此次實係無辜誤拿商等願甘具保請爲移廳省釋等情李旅長以胡少春果係安分良民採訪隊員何致鹵莽基此業已移請檢察廳研究明白以憑核奪矣 
[王管帶巡緝江]  
　　滬防水師第三營王管　以浦江來往商船曁兩岸居民近來時遭盜刧且查龍華嘴以南一帶匪船甚多爰於前日清晨特向製造局借撥松雲小輪拖帶砲艇二艘親率衛隊兵士二十名携帶槍械赴閔行等處梭巡一周以懾匪膽 
[連長排長之遷調]  
　　混成第三旅一團二營七連連長黄新泰現已調充江防軍駐滬探訪營營長所遺第七連連長一缺由李旅長委任水師第一營排長李雲貴補充前日均已接事 
[陳督理犒賞官兵]  
　　製造局陳督理以駐紮本局西碼頭之滬防水師第三營各隊官兵保護本局日　港龍華浦東等處之子藥分局甚爲出力故於前日備洋一百元函送該營王管帶請爲代給各官兵以爲新歲犒賞 
[陳督理重訂廠規]  
　　製造局陳督理現將廠規重行規定嗣後凡有各處砲台請修砲械曁各省軍營請修快槍等件槪由機器廠各工匠承接修葺俾鎗砲二廠預算今年可以製成之件不致短缺昨已諭令機器廠委員照辦矣 
[高昌廟將設小學堂]  
　　高昌廟地方巿面日盛住户增多而貧民子弟之失於敎育者甚衆前由該處商董呈請巿長指撥經費在高昌廟地方設立巿立小學堂一所以資敎授業已核准定於陰曆正月實行惟校舍尚未擇定大約附設於老君廟内至敎員等則已聘定矣 
[捕房搜獲烟窟]  
　　山東路二百三十一號門牌文明沼浴堂樓上餘屋前因租人私售燈吃曾經捕房查獲烟客十七人一併拘解公堂懲罰有案詎該浴堂主人貪得租金近又將屋賃於自稱在保險公司爲式拉夫之洪瑞生私設烟榻售烟前日復經總巡捕房捕頭偵悉　探劉寳生協同一百四十五號西探往查屬實當將洪與烟客宋順生孫利元桂裕興王小廷梅芹香等連同烟具帶人捕房准各存洋保出昨經公共公堂傳訊先由中西包探禀明前情請爲澈究訊之洪等同供偶將鴉片消遣並非私賣燈吃關讞員商之德領師君以洪故違禁令判押三禮拜餘人各罰洋十元充公又楊繼舟在梧州路六百八十九號開設煙膏店私售燈吃由捕拘解公廨請究判罰洋十元充公烟具銷燬 
[迎提拐匪之疑慮]  
　　誘拐婦人莫陳氏顧朱氏等之著名流氓陸小蘭由地方檢察廳派警備文往南滙縣境周浦鎭附近蘇家橋地方拘獲解送南匯檢察廳押候飭警往提在案茲經地方檢察廳長陳君備文飭派巡長王桂生帶同法警三名同赴南邑迎提詎候至昨日午後尚未將陸解到陳君以陸羽黨頗多深恐中途有失業已添派法警一名前往探聽矣 
[城内]  
　　地方審判廳民庭批○（陳茂彩不服第三初級廳决定抗告批）查民訴律第五百八十八條抗告除本律有特别規定外得對於不經言辯論之裁判而駁斥訴訟程序之聲請者爲之此案在第三初級審判廳旣經開庭辯論核以民訴律又無特别規定違法抗告本廳未便承認如果該民實有不服理由儘可俟第三初級廳終局判决後依律提起抗告以爲救濟可也（顧慶呈請担保瞿紹裘案内單據批）案經判决本廳未便强令原告再行讓息該商旣願調停儘可代向原告情商俾期速了如得原告之同意或該商能担任利息本廳自當將瞿紹裘呈案單據一併給領可也　　第一初級審判廳民科批○（陳湘舟訴陳柏生請速傳追批）狀悉陳火堂已着保交案該民應繳之欵雖已遵判呈繳總須俟火堂將欵繳齊方可飭令陳柏生將田放贖該民不能自由主張違背確定之判决也　　乗機攫物○穿心河橋西首順昌煤炭店前日失傎延燒多家並焚斃女孩三口當場由巡警拘獲搶火匪徒洪桂生一名連贜解送地方檢察廳於昨日午後預審洪桂生俯首求恩判押候起訴審判廳訊明判决起案原贜皮箱一只内有綢皮衣服十一件當堂交失主葉福齋具結領去 
[南巿]  
　　巿政廳通告○照得本巿政廳所轄即從前城白治區域於各區設立分辦處辦理區内事宜按月征收地方公益税以充巿區行政經費所有應征税數即照前城自治公所　章並無增益東西南三區照舊執行中區地方向未征收並廳一律辦理經於本月二十五日在中區開會集議請各紳董擔任敦勸店舖居户一律納税於民國二年三月起實行征收所有舊時清道路燈捐槪行歸併在内合先通告中區舖户居民知悉須知征收此項公益税卽爲地方公益之用務各照章按月繳納勿蘄勿延是所切盼此布 
[閘北]  
　　閘北巡警局批示○（戒烟藥膏新民公司仇志遠等呈請給示保護批）呈悉查戒烟藥品應由禁烟局取締該商所請給示之處本局未便照准着卽巡赴禁烟局請領執照遵章售賣可也區長放情○川虹路松盛里内有探夥阿巧所開之小茶館晝夜聚賭演唱灘簧由商團會茶房陸寳生向索陋規無着等情已記前報前日經司法科長凌君提訊以灘簧淫詞有傷風化該區長不應僅將寳生解案而於阿巧之違章聚賭置之不究因飭偵探隊將阿巧逮案收押聽候訊明核辦　　不認拐賣○翟祥餘控前充水巡隊巡士之邱崑山拐賣姪女老大一案前日政进經凌科長提訊邱狡賴不認判移交檢察廳訊明嚴辦 
[公共租界]  
　　存欵糾葛○英商譚華控志成信票號張學良不付崔子元（即前清直隸藩司崔永安）名下存款銀一萬八千兩迭經公堂會訊在案前日午後由關讞員與英康副領事升座復訊原告仍由高易以辦瓊司律師上堂請追被告亦延梅吉言律師到堂辯護中西官諭令退去候會商堂諭飭遵　　展期算帳○范連生控蔡尚賓股開協記石子公司吞没股本銀一千兩迭經公堂訊判各邀公正人算明帳目再核在案前晚復訊原告延担文幫辦狄生律師上堂請追並稱目前清宣統元年底停止交易以後並未採辦石子故宣統二年之開支原告不能承認即使銷售存貨亦無一年之久應請明察並據公正人陳運德上堂證明查帳情形質之蔡延哈華托幫辦律師到堂代辯並據公正人莊斌供稱查帳時因原告不認宣統元年以後之開支互相爭執是以帳目仍未算明求察聶襄讞以此案非將帳目算明不能定讞判蔡交原保展限五天着兩造公正人將帳算明再行核斷　　幫同理處○沈錦鴻控夏水源不理　保作頭吳錦記結欠木料價銀二千餘兩一案業將夏及吳先後傳至公堂判令分别交保限理在案前晚由廨復訊判吳收押夏交　保趕緊幫同理處控訴無效○朱竹亭控顧大鏞不理欠　立百餘兩迭經公堂訊供不認飭令原告交出實在證據再核在案前晚由聶襄讞訊得原告所呈簿據係寫洋商畢士來名義而又不能邀到該洋商證明顯見所控不實遂判將案註銷　　積竊行賄○積竊周得章日在梧州路竊得陳新闌家值洋百餘元之衣飾携贓圖逃適被美捕房八百二十九號華捕羅德甫查見向之盤詰周即將贓質洋賄給羅捕洋十五元求其縱逃詎被西捕瞥見當將周與羅捕一併帶入捕房經捕頭詢悉前情飭將二人分别拘留昨解公堂經王襄讞會同德傾裴君質訊因羅捕不認得賄判均押候查明於下禮拜六復訊　　怨恨已深○婦人劉凌氏前與孔蛟龍姘識被其夫劉福海偵知控奉公堂訊明將孔收押氏則發押棲流所一年斯滿另行擇配惟不准孔蛟龍易名冐娶在案茲氏在押期滿昨晨由所送廨請示劉投案求領惟氏不願隨回判暫留女所候下禮拜六帶堂再核　　不復深究○南京人繆餘長孫雲高王繆氏前日帶有少婦王黄氏至虹口公平碼頭擬乘龍門輪船他往被捕查見以其形跡可疑一併帶入捕房分别押至昨晨解送公堂經中西官訊知王黄氏係王繆氏夫弟王文煥之妻因無力赡養得洋六十五元價賣與繆氏之弟繆少廷爲室事出兩願姑不深究惟恐轉賣判均交保開釋　　懲辦流氓○流氓周江慶因在虹口南潯路糾黨串攫日本人袋内現洋鈔票二百十五元由探將周拘解公堂訊供管押在案昨經中西官復訊屬實判周押西牢九月期滿逐出租界　　借欵不還○蔡愼思因欠董泉來借洋不還被控昨由公廨諭飭捕房將蔡傳案交保過堂候訊　　吞没捐欵○仁濟醫院笪醫生控出店王福昌吞没捐洋三十元零七角昨由捕房將王拘解公堂訊實判王押三月以以儆　　妓院違章○鴇婦陳嚴氏因在四馬路四百號門牌開設妓院容留幼女朱愛寳朱文僊張仁實經老閘捕房捕頭偵悉前日派探將三女與鴇帶入捕房分别拘留昨解公堂經關讞員會同德領師君訊供一過判三女暫留濟良所陳鴇押候下禮拜六復訊再核　　串同搶刦○流氓王二陶大龍吳三甘子沈松記等在法界寳昌路串攫日本人馬谷吉值洋百餘元之金表金練被法包探將王等四人拘獲因原告係是日商昨將王等併解會審公堂請究關讞員商之德領判均押候照會日領蒞廨會審　　强拖女子○流氓蔣５阿才前晚在新閘路强拖摇船女子王金囝錢桂大至暗弄内圖姦兩女大聲喊救當由六百十七號華捕聞聲趕至將蔣拘入捕房昨解公堂經中西官訊悉前情以蔣不法已極着押三禮拜以儆　　借端行騙○方爕尹偕証沈雲龍控鄒榮甫（即鄒矮子）以同鄉人陳時雲病斃募化棺殮費爲由騙去洋十一元昨由捕房將鄒拘解公堂請究原告偕証投案求追訊之鄒供屍棺浮厝於錫金公所後面荒地上可以往查方旣不願捐助情願還洋中西官以鄒前犯騙案曾經辦過未便輕縱着押西牢半年示儆　　乘車跌暈○戴文全昨搭十二號電車在百老匯路跳下跌暈於地由捕車入捕房旋卽瑆醒自行回家醫治　　小工跌斃○小工陳正公前日在公平路碼頭某輪船上起貨失足墮入艙中受傷甚重由工頭瞿某送往醫院中途氣絶報告捕房舁歸収殮　　日人酗酒○前晚有日本人某甲乘醉在途胡閙一百六十一號印捕向阻被毆拘禀捕頭解送日領事署訊辦　　水手毆捕○前晚有日本水手四名坐人力車至揚子碼頭因車夫爭索車資被該日人等蜂毆八百六十三號華捕上前喝阻致被獲解送日領事署聽候究辦 
[法租界]  
　　續獲拐匪○周正伯王炳泉兩家共失少孩三口經捕房緝獲拐匪王寳元殷德源李陳氏等後祗吊到小孩一口其餘兩孩據供係由陳氏之夫李友山帶往外埠卽經公堂飭將殷王監禁陳氏押交其夫在案茲續由捕房將李拘獲解訊供稱小孩實被敖小樓領去聞已帶往厦門並非由我經手聶讞員判陳氏開釋李友山押交敖小樓及小孩到案訊辦　　限期理償○陳養愚前控王咸林不還欠洋二百元昨經公堂傳訊王供前向陳盤得店業曾經代還房金等欵應得除去照算實欠洋一百元已經言明分四期拔還惟借據未曾收回求察判交保限一月理還　　認領小孩○法捕房近獲拐匿多人並吊出被拐小孩十餘口暫留捕房招人認領在案茲有男孩小裕子陳紀兩口由其生父吳榮標朱子友二人投廨具領經中西官飭將兩孩帶案當堂認明無訛准予分别領去　　幸未滅頂○廣東人陳文前日行至浦灘忽然跳下幸經舟子援起得免滅頂後由巡捕帶入捕房轉送公堂請示據供實係酒醉所致並無别故中西官諭將濕衣晒乾給予穿着使去雜評三 
[禁烟注重之點]  
　　禁烟要義一而當嚴治違抗命令者一面尤當重辦招摇撞騙者蓋禁烟令之破壞往往不破壞於多數違法吸烟之人而破壞於一二假冐禁烟之人有此一二假冐禁烟者混近其間則地方必至騷擾而一般違法吸煙者轉得以禁烟騷擾爲藉口甚且因騷擾而釀成巨禍於是禁烟之命令以破而禁烟之前功盡棄夫禁烟而至騷擾地方已大戾立法之初心至若因此而酿成禍端尤非禁煙者始願所及然其端每起於誤聽一二細人之言當局者不可不愼也來函 
[西南協會開成立會通告]  
民國甫成諸端待理内憂外患國是堪虞西南半壁河山危急尤甚外而强鄰逼視鬼蜮爲心内而愼黔猜疑固結莫解問人等心猿一片杞憂實多藉便利之交通冀爲老馬之先導用特組織斯會討論一切茲定期於陰曆十二月初六日（禮拜六）午后二時起至五時止假座三馬路小花園西首寳安里第三家特開成立大會臨時主席公推馬君武先生凡西南各省旅滬人士届時務早賁臨勿任歡迎此佈發起人王寵惠馬君武李根源居正唐允義明增材張培爵楊大鑄張景祐黎炳南劉慶汾李偉龔植三尹仲材楊子嘉周祖績李滌凡李超李德亮宣保章同啓 
[陳脩安等函]  
啓者昨夜九時（初十夜）鄙人等行經白克路三十號洋房門首聞内喚救聲急奔視之乃一猶太人手執大棍痛毆小車夫詢其故爲一小洋係東三省所製巿上須折扣向伊調換致被毒打後經某號華捕到場排解而散然車夫已飽受毒打事後查得猶太人係該住户華人所僱車夫並不違法竟被如此痛毆該主人非但不勸反從旁助虐是豈尚有人心哉故鄙人於猶太人不深責獨怪夫該主人欺凌同胞無愛國之心語云物傷其類該主人竟禽獸之不若矣貴報素主公道此事關於社會前途實大希卽登入來函爲感陳脩安任鉅禇棟李鋭徐芸脱帽 
[徐企文函]  
閲前日報載小木店主控訴鄙人以冐名簽字於警務所之禀詞一則閲後即知其係挾嫌誣控除照刑事第一百七十七條向法庭起訴外乞登大報幸甚 
[紅十字會之籌賑忙]  
本埠二馬路中國紅十字會總會總辦事處目温處順直告災以來譯辦救疫放賑掩埋連合敎士官紳各賑擇尤散放急賑冬賑雖敷衍過去惟災深地廣非有大宗欵項不能濟事轉瞬春賑逾麥熟之期尚有五月一切籽種糧食尤爲急迫該會沈仲禮副會長自歲除由京津調查賑務回滬後分電各省團體英荷各屬華僑萬國紅十字會等處告急募捐而常議員贊助團亦分頭勸募不遺餘力並擬於今歲二三月間月出雜誌一冊附刊各種圖畫並災區災民慘象銅版延聘編輯員印行中國唯之一慈善報章以餉社會藉資報告而名譽會員特别正會員等正式憑照業已開塡故入會者益形踴躍並向瑞士鐘表廠定製紅寳石及紅十字金表爲募捐及格人之紀念品至各處官紳團體乞賑函電尚絡繹不絶災民因饑寒致死仍道殣相望卽順直一帶雖有棉衣六萬套糧食數萬石何如災民幾及百萬區區之數奚能普及云 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國二年一月十二號星期日（申報）舊曆壬子十二月初六日第十版 
自由談 
游戲文章 
[吃醋考考] [  蝶仙]  
　　客以元年十二月二十五日自由談載了青所作吃醋考就證於予予笑曰此了青之自由談耳非誠有所考也予考國史補任迪簡爲天德軍判官軍讌後至當飲同酒軍吏誤以醋酌迪簡因軍使李景略嚴暴發之則死者多矣乃强飲之吐血而歸軍中聞者皆咸泣及景略卒軍中請以爲主後至易定節度使時人呼爲呷醋節　然此不過有呷醋事而無關於閨閫也或謂小妻惕於大婦之威茹苦而不敢言有類迪簡呷醋之狀然亦牽附不足據爲信史或舉博異記唐天寳中處士崔玄徽從石醋之請爲製朱旛乞封家十八姨相庇一事以吃醋爲乞醋之訛則愈覺附會矣以予考之則東坡調季常詩忽聞河東獅子吼一語按杜詩有云河東女兒身姓柳季常妻柳氏性悍妬季常每設客有聲妓柳氏則以杖擊照壁大呼客至爲散去故東坡擬之爲獅子而河東獅子吼之語則借用傳燈錄也後世因莫不以妬婦爲獅子續文獻通考云獅子日飲醋酪各一升故恒語云你又要吃醋酷而酪字誤爲語助辭遂相沿勿覺致以吃醋二字爲名詞按其實則直以妬婦爲獅子耳或引食譜云醋能平肝散鬱氣澤容色欲使妬婦飲之以劑其平則又近似而實非署也因答客問筆之以質了青無以名之因讀吃醋考而有此考因名之曰吃醋考考 
海外奇談 
[康健之小村落] [  頌斌譯]  
　　法國調查家史德萊君游歷世界各國攷察風俗始於去年十二月回國報告政府謂世界最健康之地當以法國之奥蒙村爲首該村人口極少僅有六十八人而其中八十歲以上者有二十一人九十歲以上有四人百歲以上者有男女二人云 
[發笑草] [  嗽安]  
　　亞刺伯産一種異草名曰發笑草其色黄如金外似絨内容豆大之顆粒二三枚俟其乾時磨爲細麵食少許即能令人狂笑不止雖平素極嚴重之人食此後亦必舞蹈喜笑如痴如狂經一時許草力旣解人亦疲極而眠醒時問以舞蹈喜笑之事茫然不知蓋服此草後知　頓失也 
尊聞閣詞選 
[臨江仙題冬閨圖] [  蝶仙]  
　　雪窻深夜停紅燭薰篝添上龍涎峭寒猶自怯重棉天涯今夜知道怎生眠寳釧凄馨憐素腕幾時携手鐙前芳樽辜負晚來天縱敎沈醉無奈夜如年 
[浣谿紗懷人]  
　　獨客孤舟酒未醒個儂模樣嵌人心不思景處又沈吟客裏温柔憐福薄醉中扶掖見情深何該相見在臨行 
[采桑子别情]  
　　蜀賤紅涴相思淚寄到臨安料也應乾封了重新折取看雖然密字珍珠細寫徧烏　毫不相干畢竟深情欲訴難 
[减蘭紀夢]  
　　低呼密問題看眉兒佯不應别日無多難道心腸變了麽繡衾冰冷一陣西風吹夢醒兀自朦朧枕畔依稀見睡容 
楞華庵隨筆（續）[  劍]  
　　李發根供詞學生李發根字芋禪湖南長沙府醴陵縣東鄉人年三十歲父親李青蕃由拔貢中舉　在雲南爲知縣學生於去年八月東渡日京肄業宏文理化夜班及東京實科學校理化專科楊卓林在横濱學造炸藥　學生已回上海後來他亦到滬組織總機關部孫文當伊陸軍大將又聞有在萍醴起事之説云云孫毓筠供孫毓筠號少侯年三十八歲安徽壽州人向住壽州城内　家巷父於辛卯年故母庚子年故去年八月妻汪氏及兩兒先赴日本留學長兒十五歲次兒十三歲均在晚星學校肄業汪氏在奎文女子美術學校習造花編物專科毓筠於今年三月始赴東擬入早稻出大學文科在校外預備英文日本文幼時承父敎訓年十五入學報捐同知分省試用後又托人在天津捐局加捐道員弱冠後隨堂叔少鼎比部講習陽明之學年二十三父殁居喪時讀楞嚴圓覺等經皈向佛法二十五歲冬間大病遂閉關遍覽大藏時法相宗各經論新由日本取回（五代之亂中國經論遺失者數十種）專心研究相宗兼習華嚴承楊仁山居士印可丁酉歲决意出家楊居士聞之致書毓筠謂如果發願度生即在家亦可何必定作沙門毓筠得書後遂止今年十月安徽提學使赴東邀毓筠回國在安慶建立佛學堂同伴祗有權叚程三人擬在寗句留數日因途中感寒病作尚未起身不料遽被逮捕也（未完）三 
自由談話會 
　　維持國貨會擬於公布之禮服外加人方袖短褂一種鄙意亦不贊同惟時下衣服長短殊不統一雖寛窄可隨體之肥瘦惟尺寸必須劃一今擬無論身量高矮凡大袍之邊距離本人足外踝高骨一寸五分東帶者預留收縮分寸大袍袖邊埀手時與本人拇指根權相平短外褂底邊距離本人臍心下一寸外褂袖邊與大袍補邊齊平以本人形體爲尺寸長短之距離必能合式美觀未知社會贊同否再銅鈕引電殊礙衛生鄙意如嫌本色結扣不莊可囑江西磁　製造各色雅觀磁鈕均用扁式不致　損亦可開一小小銷場也[  筱隝]  
　　班氏人物表列人才爲九等時下章太炎先生亦分當代人物爲九家槁木子則以爲民國偉人多於過江之　不有甲乙之别難免黑白之淆爰擬九條以質閲者　　力旋天地手造河山是謂偉人三千珠履十萬貔貅是謂偉形雲霓共望泰斗咸瞻是謂偉名手槍炸彈流血伏屍是謂偉拚高談雄辯起儒興庸是謂偉聲爵頒上將章賜嘉禾是謂偉榮英皇雙娶夏姬偕逃是謂偉情馬龍車水酒地花天是謂偉興眠花宿柳倚翠偎紅是謂偉淫[  槁木子]  
　　有一分力做一分事是我本分推之始前挽之始進非我本分况復暴俄欺我太甚與庫締約不畏公論我今設法力求取消是我本分　　有一分力做一分事是我本分坐待國亡不思拯救非我本分富者助錢强者助力共謀殺敵何等榮幸我今勃起追步後塵是我本分　　有一分力做一分事是我本分同室操戈敵仇不問非我本分意見銷除心志堅定何以禦外何以安内我今努力研究種種是我本分　　有一分力做一分事是我本分結黨横行潦亂國是非我本分軍民兩政分治爲善權限旣清各有責任我今守法爲所當爲是我本分[  悲秋]  
劇談[  玄郎]  
　　近日案目盛行拉桌各園將著名角色俱排拿手雙齣好戲以資號召常見鬚生則空城計也李陵碑也武生則金錢豹也花蝴蝶也花旦則陰陽河也紅梅閣也而尤以金錢豹花蝴蝶爲尤甚幾于無夜無之一若各名角之拿手戲祗有此幾齣而已何輕視之甚也然以上諸戲按之實際上果足稱拿手　除小如意外亦甚寥寥耳吾于是不得心折叫天老譚壯年能唱之戲不下二百餘齣今卽年老猶有數十齣尚能演唱且無藝不精演必驚人無一非拿手好戲者書聞呌天演戲專注意摹神一路居家恒對鏡扮試摹繪其狀態揣摩其舉動研究其姿勢務必求其恰如題位而後止倘劇中有絲毫未愜意處决不肯貿然一献以故老譚之戲不演則已演必得其神似令觀者屬目之餘如賭其人其演空城計羣英會也風度端凝神采飄逸有活諸葛之目演李陵碑也悲凉沉鬱的是英雄末路神情其餘悲歡離合諸列傳神都能在阿堵玩而恰到好處滬上之所謂名角者不過聲容檯步較諸尋常之伶略勝一籌耳至于傳神二字老貴尙近是餘則不數數賭非才之難實由幼年失學根底淺薄之故無根之木無源之流安望其能成輪囷奇材河海巨浸哉伶界所辦之榛苓小學眞正優伶子弟除夏氏諸子外俱未一見不揣其本而欲齊其末豈不難哉 
小説 
[政治小説鐵血男兒（二十九）] [  常覺　獨鶴]  
　　衆聞言皆驚異華猛迴首視陶駭愕失色巴格則赧赧然手撫劍柄噤不發聲陶不能己於言急謂白曰殿下約誓嚴明令人欽佩惟以不忠兩字爲二人罪竊不敢附和須知今日之事不過爲西奥司國利民福起見且以俄西勢成輔車情同休戚故有此舉華巴二君竭誠贊助正宜嘉許固不得視爲離叛也白曰僕已許君不加罪於君友對於二人濯無所損至目爲不忠乃發表個人意見非君所能干涉况此事究無討論之價值現須急於磋商者在僕何時可成行耳君意如何尚乞明告陶曰殿下如願得吾儕保護殊不難卽刻首　白曰僕意務求速行陶且按鈴且曰鄙人特備軍服一襲供殿下服御白曰謝君美意究爲何種軍服陶曰即西奥司陸軍大將服也伻來當以衣進矣門啟一僕入手捧淺藍色軍服呈上巴格與華猛俱肅然退白取視軍衣纍纍然非扣卽帶頗以爲厭即謂陶曰僕意暫時毋須御此即以行裝就道入都後再事更衣當無不可陶曰不然殿下爲全國觀瞻所繫服色豈宜簡易况國人心目中方渴望武裝君主必雄冠劍佩始足以鼓舞其歡迎熱事情雖細關系極大固未可輕忽也本擬以一僕供使令急切間苦不可得鄙人只得躬侍起居不周之處尚乞見恕　　白振衣徐徐着之心殊忐忑芸軍服素所未御着時恐露行藏况一披戎衣人尤屬目亦更不易兎脱也陶在側覩其狀頗以爲異默念以久列戎行之人乃不慣作軍裝實所罕見幸白慧心人雖費時許久固不致衣裳顚倒且英姿煥發戎服亦甚相稱陶即亦不疑謂白曰輿已駕矣爲時匪早宜即同往火車站遂偕白出門外衛隊多人見白俱鵠立行軍禮白亦頷之此時烏突王子返國之説已到處喧傳爭迎新主萬人空巷一路歡呼白愈覺不安恐稠人廣衆中有能辨認烏突眞面目者事且立敗幸距車站近移時卽至站屋左右國旗蔽日彩帳如雲兵士往來除道氣象極威武不五分鐘而車行矣　　白登車後解佩刀卸頭盔置鐵網上（火車置行李處）迴身坐安舒椅中意似少憊詢陶日車行尚須若干時可抵都城陶曰約需兩句鐘殿下如疲乏尚可假寐片時也入都後如何接待鄙人已布置妥貼白聞言亦不感謝但曰君勞且退僕倦欲眠陶遂出入他室白俟其去閉目凝思佯入睡鄉實則心如轆轤莫能寗息自思西奥司地理雖未熟悉然已僅餘兩小時恐尼烏即從僻路疾馳當亦未到惟此事已覺竭智盡力應付得宜可以對友人而無媿目前困難問題不過一履都會勢必張揚陶又非易與者不知如何擺脱差幸此重黑幕若在都城揭示較之在俄人範圍中之西奥司邊界爲人窺破相去已不可道里計斯則聊堪自慰耳二　　本星期承息影廬冰　人壽廬主雜傭巿槁木子筱隝老桃悲秋汪嗜奇印培恭霖李篔莊諸君投稿謝謝 
 
 
 

Page 11

 
 
   
 
 

Page 12

 
 
   
 
