# 1891 - 122 - 4906481

 

Page 1

 
 
[廿四史全書告成] [  圖書集成局啓]  
　　本局所印廿四史第一第二批出書經己布告同人早邀鑒及兹第三次亦己告竣計宋史明史一百本校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[分局遷移] [  點石局啓]  
　　啓者本埠分局向設在二馬路横街三層樓洋房内發兌石印各種書藉歴有年矣今因修築房屋擇定四月初一日遷在四馬路横街南首仁濟醫舘對門如蒙貴客光顧請認明庶不致悞 
[九朝東華錄减價出售] [  圖書集成局啓]  
　　本局所　九朝東華錄一書紙墨精良校警詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早己收回目下餘剩無多是以貶價出售每部核定寳洋五元諸君子有欲悉本朝掌故者請臨申報舘帳房購取庶一經披閱如贍列聖鴻謨乎 
[論治流氓之法]  
　　上海之地流氓衆多近年以來居滬地者幾乎視爲畏途跬步之間荆天棘地說者以爲凡在大埠無論中外貧人必多貧人多則無所聊賴漸漸成爲流氓所謂流者乃從流下而忘反其性之兇暴非生而然也其情之貪鄙非天所賦也近朱者赤近墨者墨習染旣深久與俱化於是决諸東方則東流决諸西方則西流究之悉歸於下流此流氓之多由於貧之所致而人之所以至於貧者則以人多地狹謀生爲難居大不易旅居最易於流落流落不偶者日益多流氓拆梢之所以日益衆也顧外洋大埠工商薈萃所用者多機器而少人工夫是以閒空之人多而貧者衆若上海則機器之用猶不若外洋之多何以貧而爲流氓其多乃更甚也或以爲皆因官府不爲察究以至於此然上海捕房捕役梭巡包探暗訪凡遇流氓拆梢等類見則拘而解之公堂公堂亦知其爲流氓也無不立子重懲枷之責之押之亦可謂盡法而若輩卒不之懼不特不之懼而己直以是爲謀生之道此種人物歳有所增其先不過硬借巧索串騙混冐敲詐勒逼大凡皆壯年者爲之今則又有小流氓矣年不過舞象舞勺乳臭未乾而天性己漓惡俗巳染其初不過街頭巷尾騎竹弄梅呌囂不絶繼而漸至於擲沙包熬力氣排隊伍較武藝顧此等所謂猶有童心不足過慮也今則愈趨愈下有剥小孩之衣捋小孩之鐲者則貪心己熾也有攔妓女之輿阻傭婦之路甚有圑圑圍住探手於娘姨大姐之懷使其莫能退莫能遂順手攫其簪環奪其飾物凡四達之巷幾於無一處不有則流氓之勢益盛矣然猶曰男子無賴故習於强悍而成爲流氓婦女則必不至此也孰意近來世變愈出愈奇竟有所謂女流氓者公然唆訟居然吃講茶居然硬出頭如是者又常見於日報中至於以婦女而行竊走私者更無論矣豈天地間乖戾之氣亦有分殊陽則爲男隂則爲女亦如孤隂不生獨陽不長故有男必有女耶自有小流氓女流氓而上海之地乃愈不可居夫至於跬步之間荆天棘地人旦視爲畏途而不敢出於其路而欲其市面之有起色生意之能鼎新尚可得乎然則於此時而欲使上海之市面復其舊觀上海之生意稍有轉機非嚴辦流氓不可無如公堂之上刑至笞責而止罪至枷號而止罰至管押作苦工而止然笞責則有數也枷號則有期也管押作工亦有滿限之日也彼流氓愍不畏死何有于幾百下之笞本無顏面何憚於幾個月之枷管押則可以不耕而食作工則可以乘隙而逃卽使逃之不得亦不過至期滿而止一經放出愈加怨毒不但不能望其改過自新而乃更覺變而加厲若以爲公堂刑罪過輕移而至縣可以重懲而誅之不可勝誅如有犯必獲有獲必移縣則一日之中送者必有數起爲之縣者不亦辦不勝辦乎然則流氓之横竟無治法一任其縱横馳驟恣睢暴戾而己耶有人曾言之矣莫妙於刺字之一法小竊刺字律例有之初犯刺左臂再犯刺右臂至於兩臂皆己刺字而仍犯竊則治以絞監候之罪今以此法移以治流氓亦分幾等初犯刺於臂上再犯刺於頰上若頰上有字而仍不悛則定以軍流等罪若此則所謂任爾民情似鐵難逃官法如爐彼流氓雖習於頑梗究亦有所顧忌而不敢逞且刺字一法若嫌其費事則外洋有一種藥水一入人身終身不脫以此種藥水蘸筆寫之則易便之極矣夫公堂無枷責以上之刑而刺字則罪輕於枷責而法重於軍流如果行之不數年而流氓有不絶跡者乎所謂用重典者正不必專在亂國也雖然流氓之多究以貧而起所以致貧者究以市面不興生意日減之故苟有人焉大加整頓振興市面使市無廢人人無廢事或勞力或勞心各有所事勞心者食於人勞力者食人彼流氓有不爭自濯磨以去其舊染之污而自新者哉若目之爲迂談則聽之而己矣 
[本館接奉電音]  
　　昨由京友電傳諭旨二道敬謹譯登○三月二十九日奉旨着於四月十五日在保和殿考試試差人員欽此○四月初一日奉硃筆秦㴻春轉補翰林院侍讀臧濟臣補授翰林院侍講欽此 
[續述漢口茶市情形]  
　　本届漢口茶汛日前訪事人特發專電來申業己照錄報中兹又接訪事人續信合再備錄報中俾業茶者得以詳覽焉據稱三月二十五六江裕北京兩輪船進口由潯運至寗州茶十餘字漢河下亦到有安化茶十餘字漢上各洋行茶師附搭該兩輪船來漢者不少下次安慶輪船抵漢時各茶師想可到齊寗州樣箱該船運來者諒亦不少也目下漢上各茶棧因茶師尚未到齊議暫緩出樣俄商一見小樣卽以新泉試之　論色香味且議價值至二十六日各茶棧始出樣沽安化茶物華字額計五百十五箱價六十兩係俄商百昌德和兩家分受查安化一處之茶自漢口開埠後迄今二十餘年頂盤售至四十二三兩嗣後逐漸低至十餘兩聞安化邑宰整頓茶務以該處與桃源素係產茶之鄉近年茶商進山漸漸稀少其辦茶運漢者頻年以來屢有折閱究茶務之所以日壞諒由採摘太遲之故邑宰遂於去春面諭鄉民採茶務須趁早鄉民遵照辦理商販運至漢口沽價三十七兩五錢稍覺得利早茶之效己有明徵邑宰恐四鄉未及週知復於歳底大張告示勸諭鄉民採茶宜早不宜遲往年採遲收茶二斤目今探早祇收一斤多寡之數不同然早茶一斤售價可抵二斤可省一切工食裨益實非淺鮮復諭茶商如榖雨之前販運嫩尖務 
 
 

Page 2

 
 
須赶　成箱運漢沽售總有利源可攬不可袖手觀望致失事機今年二月間復着差保掮牌鳴鉦徧行曉諭四鄉商販咸樂遵從今年安化茶到漢比往年爲早往年各處茶開盤後十日方見安化茶上市今則大勝於昔據茶師評閱安化茶汁味與蜜州不相上下廿七日復沽一字價五十八兩論者謂安化茶波滯多年至此頓有轉機不枉安邑宰整頓苦心也今年天時不正清明時晴煖蒸鬱行人脫帽露頂猶覺汗出如漿三月初七八日忽又寒冷大風揚塵黄沙蔽目繼以霪雨泥濘載道至二十二日始放晴霽節交榖雨茶樹萌芽正茁忽爲風雨沙塵所阨此產茶之所以不旺也兩湖等處因天時不正園户採摘無多開秤時價卽昻貴惟寗州將近開秤時有俄商百昌德昌兩行東改扮華裝入山遊覽土人聞知兩行東係漢上有名行家此際進山諒係自行採辦適值久雨之後所產不多各處鄉人鳴鑼號召一律抬高價值寗州茶碼最高比上年成本加增一二十兩據老於茶務者云今届洋商雖出高價無如晴雨不正產茶無多箱額比上届祗有七折今年成本頗大然遇隂雨所做俱是次貨廿七日到寗祁兩湖祗三十餘字總之今年莊多而貨少恐業茶者難獲盈餘也 
[潯陽氣候]  
　　諺云清明斷雪榖雨斷霜刻下節過立夏霜雪早斷而寒氣逼人有甚於春初天氣九江自三月初四後連朝霢霂濕雲不開太陽見一二日郎瞳瞳如火斗室中暖氣蒸騰道上行者揮汗如雨小兒更衵裼裸裎以爲笑樂然至夜深及次早則又狂風如吼緑紗窓下鐵馬聲喧料峭春寒依然未减必至御重棉而後適體否則無論爲老爲少爲男爲女苟忍寒不禦便患傷風咳嗽等症城廂業岐黄者應接不暇無不利市三倍鄉間頗以雨水過多爲慮將來小麥恐不及大麥之半熟且風雨不時到處香泥滑滑滋生之物無一不困於浸潤目一高原下隰滿目青葱秧針揷水尤覺青青可愛據老農云願天公速放晴曦晒此良苗否則隂雲久護便如人家紈褲子弟姿質不堅而脆未免有苗而不秀秀而不實之憾市上米價因之日漲上熟每擔己售至三千一二百文以次遞降總不下二千八九百文料量珠桂者未免竊竊焉慮之 
[閙事餘聞]  
　　前紀揚州棍徒造言揭帖煽惑愚民兹悉上月二十四夜揚州府憲率同文武印委在天主聖母兩堂彈壓保護遣散衆人後直至黎明江甘兩邑宰始各排導回衙猶恐再有不肖棍徒乘隙滋擾隨請府憲陳太守調撥城外五臺山營兵百餘名來城分駐天主聖母兩堂門外以資防護戈戟森嚴軍威整肅間有村夫愚婦不知原委競相耳語疑懼紛紜旋亦渙然冰釋所最可笑者鄰近教堂居户慮有波及咸各潛自遷從嗣悉營兵係專爲保護教堂起見並無他意羣疑始釋邇日居民鋪户均己安謐如常矣 
[楚北官報]  
　　候補縣曾廣敷奉臬憲委赴漢陽幫審案件徐鼎臣解五批京餉回省禀到委辦興國州厘局前大冶縣林佐禀見謝候補縣梁家鈺奉委赴潛江催督堤工藩憲牌示宜昌府同知印務詳委准補斯缺之史醇先行署理安陸縣員缺詳請以卽用知縣陳寳樹題補前襄陽府鍾壎禀辭赴京奏補巴東縣宗繼曾會委調辦野三關土藥局候補從九徐耀宗奉委留辦崇文門鋪差 
[升江官報]  
　　三月二十二日江西羅少尉家福解鹽課銀來揚二十三日宣分轉兆熊辭解餉赴都二十四日許鹺尹星淦起復回淮二十五日委署安東縣周大令士釜由省捧檄過揚二十六日蔣分轉志沂起復回淮姚鹺尹體杰委赴湘岸廳差 
[鐵路述新]  
　　外國有一種鐵路名拉的客前年經麥君問臯在中國經理此事其如何靈便如何合用前己備登報中現聞經法國查得此項鐵路價廉工小有等地方不能造大鐵路者最宜建造此種鐵路現己擇地試造有二千里路之長聞此種鐵路最宜於中國緣其貲本不鉅而山路崎嶇之處得此以利遄行洵屬利便無比其價亦可格外便宜云 
[旌節通滬]  
　　本埠官塲接到金陵來電敬悉署兩江督憲沈仲帥乘坐測海兵輪扶載德配嚴夫人靈柩由金陵來甲上海縣陸包尊卽飭辦差人等在滬南製造局預備一切昨晨督轅忠信兩字營親兵及蘇松太道滬軍營親兵製造局礮隊營親兵各執洋鎗大刀在製造局前碼頭鵠六鐘鳴十一下憲舟駛進浦江卽在該碼頭下　俄而蘇松太道聶觀察提右營劉叅戎松海防劉司馬上海縣陸邑尊英廨讞員蔡太守法廨讞員葛同轉以及印委各員先後命駕至憲舟呈遞手版仲帥一一接見道憲聶觀察與仲帥晤談片刻旋卽率同各員至嚴夫人靈柩前挨次祭奠畢聞仲帥小作勾留卽當馳赴皖江遄回本任云 
[蜺旌己發]  
　　江蘇潘憲鄧小赤方伯由蘇來申泊舟小東門外吳淞碼頭己紀昨報兹悉方伯己於前晚乘坐招商局之江裕輪船赴金陵謁見劉峴帥並賀任喜云 
[格致書院庚寅年春季特課出案]  
　　格致書院課士之例每年自四季課外由南北洋大臣特課一次庚寅年春季特課乃係直隸爵閣督合肥傅相命題所有課卷彚呈傅相覽閱今經傅相細加評定分别等第計取超等十六名特等十九名一等二十六名超等楊毓輝王輔才歐陽驥李國英程瞻洛吳壽萱程嗣伊董琪殷之輅張玠李鼎頤孫維新瞿光業車善呈笪世勳劉子傅特等劉翰飛陶師翰葉味道秦善祥舒文釗曾駿朱其駿姚詒文李昌祺孫　延陳其善汪振聲張鳳翀葛道殷戴燮元程之驥王鉞孫廷璋孫振鍔一等張寳鑒茅瓚黄爾謙楊家禾薛振基韓保徵姜樹人黄潤璋祝錦堂黄廷光廖壽祺吳佐清秦以誠朱貞保錢毓來戴壽年孫家振盛繼文榻書藩汪望庚戴天德張慶澤嚴佐治吳宗濂陶明源廖世蔭其名列超特等者由傅相特沛廉泉破格奬賞共計銀洋二百三十四圓書院例有正奬銀二十五兩今計開超等第一名正奬銀十兩加奬洋十二元二名正奬銀七兩加奬洋十元三名正奬銀五兩加奬洋十元四名五名正奬銀各一兩五錢加奬洋各十元六名加奬洋十元自七名至十六名加奬洋各八元特等自一名至八名加奬洋六元自九名至十九名加奬洋各四元此次傅相親自評閱總批之外再加旁批其所以鼓勵後學造就人材者至矣奬賞之優厚亦從來所未有也今自出案之日爲始凡有肄業士子仍至三馬路格致書室閱視課卷領取奬銀可也 
[九畹揚芬]  
　　語云蒔花一年看花十日各種奇葩異卉皆賴人力灌溉倍極辛勤而於蒔蘭尤甚避日則蔭之畏風則障之喜乾則壅以沙拒蟻則隔以水以及翦葉扶幹深藏密護之法無不出以鄭重及其含葩吐蕊幽芬拂拂襲人衣袂足供會心人之玩賞爲時乃不過十日則甚矣蒔花之難而苟遇佳卉當前其不可錯過芳時負此美景也愈可知矣邑廟内園於昨日始循例舉行蘭會時當首夏氣候清和淨向蔬簾纎塵不到清泉綺石雅韻宜人寄語俊游伴侣尚其於餞春迎夏之餘小憩園林以無負此幽馨雋韻也 
[大閙衙署]  
　　昨日有帆船名彰米客魯者其船主至英領事衙門控水手八人因其不肯在船作工領事訊得水手果有不是業己認罪判令每人監禁一禮拜倘不滿一禮拜該船卽欲開行卽將水手送回船上而八人忽在堂上喧鬧謂以後不願再到船上因此管監頭目與領事署中巡捕將八人拉出及出外走下扶梯遇見船主怒氣猝發不可遏抑扭船主而毆之有三人於身畔突出利刃勢更凶惡船主亦孔武有力手携木棍與之爭鬥船主且拒且退退至扶梯其時適有律師威金生由扶梯而下見此情形遂幫同船主與水手相格水手大怒遷怒於彼踢之以足旋有多人出爲排解威金生始得出險水手鬨然散去僅獲一名餘人逃散在外現己派差緝捕以待究辦 
[案仍末結]  
　　沈兆龍命案前經中西官在法公廨會訊定限八天再行裁核此巳詳列前報昨日又屇覆審之期清晨九點半鐘上海縣陸邑尊仍帶書役人等排導出城先至葛同轉公舘晤談片刻仍延兪君厚堂爲繙譯同詣法公廨總領事華君偕繙譯業國麟君同時涖止並有 
 
 

Page 3

 
 
法書信舘西人代西捕亞沙泥到案辯駁捕頭備德祿副捕頭謝德諾戎服掛刀帶同通事中西巡　包探在公廨前伺候彈壓閒人當有六號西　由大自鳴鐘捕房將九號西捕亞沙泥押解至案　兆龍之母沈顧氏偕同親屬匍匐至案求請伸寃華君與陸邑尊等次第會見仍在文案房中擺設公案繙譯官將各人所錄口供簿帶案領事命將九號西捕亞沙泥帶進站立一旁又令前次經騐屍身之法國醫生入内領事問曰爾騐視沈兆龍之傷是否脚踢法醫答稱騐得沈傷左太陽其傷痕大約似皮鞋所踢問肋下皮傷如何答稱兩處之傷均似皮鞋所踢究竟如何因未剖腹細檢難以指實業繙譯當將該醫生言語抄錄於簿令其簽字而去華君又將西捕亞沙泥先後所供情形逐一質訊該西捕稱是日並未遇見沈兆龍等三人邑尊曰上次訊問時據亞沙泥供明是晚在新開河浜見有三人同倚鐵欄杆該西捕上前將三人驅逐此次何得翻悔華君曰亞沙泥以前所供遇見三人當時未曾追問底細今據亞沙泥云所見在欄杆旁之三人身上所穿衣彷彿兵勇號衣模樣且三人身長體壯與土全生等長短不符邑尊曰不論何人身犯命案一經拘拿到案總不肯從直供認華君曰目下不過照供抄錄並不辯其是眞是僞邑尊曰上次　明有三人在鐵欄杆旁此次該西捕雖極力强辯然見過三人一語終不能賴去邑尊又令兪君轉問華君曰貴領事以亞沙泥所供之言爲可靠否華君答言此時不過照供抄錄至其或虚或實我亦不知華君卽命亞沙泥於抄錄供詞上簽字又令捕頭備德祿入内問捕房中常例如何輪班答稱中西巡捕每日分三班當差黎明六點鐘上差至十點鐘落差十點鐘接差下午兩點鐘落差兩點鐘上差晚間六點鐘落差各巡捕分三班輪流更替華君命將是晚在寫字間值差之出店沈桂芳傅案卽經陳通事傅語問爾今年幾歳與西捕亞沙泥有無瓜葛據沈供小的今年四十五歳與該西捕素無瓜葛正在訊問時有法兵船主至公廨聽審中西官起身延入依舊訊案問沈曰爾是晚奉三道頭西捕命出外找尋亞沙泥曾否尋到答稱十一點半鐘時三道頭令小的出外尋找小的向該西捕所行地叚尋過兩次未曾遇見問爾等不遇回至捕房時約有幾點鐘答稱第一次回時約有十二點鐘第二次往尋回時己半點鐘矣着將供詞錄出簽字華君命董事等查犯事地方之見証人旋有林三和水烟店夥趙永清至案問爾與該西捕有無瓜葛答稱無問爾店與打傷沈兆龍地方相隔多少答稱約有十一二間門面問沈兆龍究竟因何而死爾知道否答稱起初不知後瞭見有人圍繞一處我亦向前探望問爾由何處來答稱由店中走出問其時店門關否爾因何出外答牌門己閉我出外觀視天氣好否問其時天好否答天上無星亦未下雨問爾見沈兆龍被毆地叚有自來火燈否答有燈約相離兩三間門面問爾出視時有所見否答雖曾上前然不敢近身瞭視望見一人滾倒在地被西捕足踢三下捕卽向東而去問足踢時其人高聲呼救否答未聞喊聲問滾倒之人離爾店幾多路答約有七八間店面問受傷之人爾可認識答素不相識問其時旁觀者有幾人答約不滿十人問爾實在見捕向東而去可見面貌否答見其往東向新開河橋而去但見其背不見其面問爾從前可曾看見此捕答曾經遇見問在六個月之前西捕領有小犬一頭在爾店前行過爾店中人曾將所買滾水澆於犬背當經該西捕拘入捕房解案後罰鍰示儆或者爾從此懷恨誣控西捕答我店中自備火爐不用向外面賈水素與該西捕不通往來並無挾怨之事問其時各店均己關門否答均己關門問爾店如何獨不閉門答牌門己閉惟大門兩扇未曾下鍵因晚間搬動貨物尚未就睡故也錄供簽字畢又傳包探王榮培至案問爾籍隸何處向來與西捕亞沙坭有無瓜葛供小的籍隸常州與該捕並無瓜葛問爾在捕房當差己有幾時供約有十六年問捕頭日前令爾往沈兆龍之主人處查問沈出外時身畔可帶洋銀己查明否供業己查問明白據該店主云沈出外時身畔約有小洋數角未知往南市索討會欵後有無洋銀訊至此兵船主起身辭出華君又傳到法病房西醫生埃利問曰爾今年幾歳答稱五十二歳問爾今日來案可講實話否答稱可講直話問亞沙泥手背上所有傷痕是否新傷答稱該捕手上傷痕在西歴三月廿七號起經我看視當將逐日看病號簿呈閱華君着將逐日所敷傷藥名目逐細抄出亦令簽字於簿又帶見証王全生至案問爾與沈兆龍是否同行供稱三人同行或先或後分作三起問前據龔阿寳供稱是晚在一林豐烟店買烟有此事否供稱確係買烟問沈與巡捕相碰爾曾碰撞否供我等並未碰撞問其時西捕如何行走供捕由西而東問沈被毆倒地旁觀之人多否供約有一二十人又將見証龔阿寳傳進問沈滾倒在地與爾相離多少供相離二三間門面問其時各鋪户己閉門就睡爾爲何向一林豐購買旱烟供一林豐尚未閉門復問是處門户或閉或開供此時門尚未閉問沈被西捕打倒時有若干人觀看供有二十餘人之多華君卽令王龔兩見証簽押退去謂陸邑尊曰上次訊問時因見証不多是以展限八天再行查核此次查訪數日見証雖己增添然所供情節未能確鑿仍未便據以爲斷惟須再展數天詳細查覆邑尊曰此案不但見証鑿鑿而且道路口碑如出一律毫無疑義上次因貴領事欲詳查案情展限八天今己逾期其勢不能再緩領事曰本領事並無定案之權且見証尚未指實情形邑尊曰見証指明被西捕毆倒如何不實華君曰據見証所稱不過見彷彿西捕模樣而且先後言語不符難以憑信邑尊謂見証有何語不符卽請貴領事指出目下勢須辯駁明白華君曰言語儘可辯駁惟定案須待前後陪審官到來商議邑尊謂見証言語不符可卽指明華君曰據見証趙永清供稱其時觀者不滿十人王全生供稱觀者有一二十人龔阿寳供稱有二十餘人之多所供人數之多少不符未可判斷邑尊曰人數多少不符因觀者或先或後所致先來者人尚不多迨至後來則愈多此一定之理也華君曰本領事今日不能定斷公祖若另有言語卽請寫信以俟本領事將情節禀商議邑尊曰本縣交卸在卽此案係本縣原審明白總須定斷華君曰照法國例此必尚須議數天邑尊曰貴領事前次來信寫明八天定斷華君曰信上確寫八天後當再備覆文邑尊曰中國例打死人命一經訊實卽須定案若任意擔擱何以服衆書信館西人接口稱見証言語各執尚須查核邑尊不以爲然華君曰書信館西人遵例代亞沙泥辯駁其言可信不可信自由承審官裁奪邑尊曰據捕頭言其時亞沙泥正在當班自應在街行走爲何到捕房貼膏藥且前次供明見有三人倚在鐵欄杆此次何得改稱身材長短不合華君曰前次並未說明身材長短邑尊曰然則以前爲何不說不見三人而稱曾見三人華君曰總之此案尚待查核邑尊曰明日再不定案何以對百姓此種　命要案若不從嚴懲辦恐華人心中不服貴領事爲衆商表率自宜以公道待人照萬國公法辦理本縣雖不日交卸然案卷秩然不可移易亞沙泥前年在西門外獵鳥曾擊傷老嫗之目若此類者己有數次可見其不安本分華君曰以前之事或出無心此案公祖意以爲沈兆龍實被亞沙泥打死但本領事恐其中尚有委曲仍須再候查明言畢中西官分道各歸屍母沈顧氏攔輿凟訴邑尊再三婉諭而退門外閒人亦漸漸散去 
[行兇送縣]  
　　包探顧阿六至英公堂稱沈福生被吳長春持斧砍傷十餘處疉經訊供飭傳見証李毛兒再訊今己傳李到案請訊沈供訴前因並稱傷未痊愈仍須醫治且我以拖車餬口受傷後爲日己久苦狀難言尚求憐憫吳供連次失竊忿不可言致下毒手李供江北人在車寓帮夥沈吳皆是同鄉以拖車度日躭擱寓中素無仇隙一日吳失去不甚值錢之棉馬甲疑沈行竊兩相口角當經我等解勸以疑竊無憑作爲罷論當晚沈己安睡吳突持劈柴斧向沈連砍十餘下及沈大聲疾呼前往察看則己受有殊傷蔡太守謂吳因細故而行兇洵屬目無法紀卽着送縣嚴行懲辦沈傷勢未痊仍投醫院醫治所需飯食資由本分府賞給如逢縣傳卽行投質 
[擄人勒贖]  
　　包探王阿二至英公堂稱據江北通州人李和尚投捕房訴稱開設酒店被同鄉人吳光福積欠酒錢向索不還口角之下吳竟挾怨糾同流氓拔至寳山縣境彭王廟地方毆打旋央人作保給吳洋八元先付六元出立不再反覆筆據始得釋回心殊不甘等情捕頭命 
 
 

Page 4

 
 
小的拘拿吳光福據吳言李欠洋二元向索爭閙等語捕頭以兩造各執一詞又命小的訪查旋查知李和尚與方啓林之妻私識被方知覺與李饒舌吳光福從中排解得以寢事吳先向方索酬洋八元方不允吳又向李索酬李亦不肯解囊遂糾同流氓將李拔至寳山縣境勒索洋銀皆是實情今特解案請訊李和尚稱小的開設酒店被吳積欠酒錢向索不還反被拔至鄉間毒打兩脚胸前等處均受重傷小的不得己寄信至店取洋六元給吳尚須找洋二元當時又被勒寫筆據不再與之計較今請騐傷究辦吳光福供小的係通州人前在洋行拖包車被同鄉人李和尚借去洋兩元向索口角並未糾人擾事蔡太守問方啓林何在包探稱方己來案卽令上堂太守問爾與李和尚有何轇轕答稱外人揚言小的之妻與李有私小的干碍顏面並不與之計較將妻搬往法租界居住太守又問吳光福向爾索酬洋八元有之乎方欲言又止太守謂不妨直說始答稱有之太守又問然則吳因何向爾索酬答稱吳意以爲代兩造調停寢事須給酬洋太守又問李和尚被吳光福糾人拔去勒據行兇爾知之乎答稱初尚不知及李報捕房包探前往拘吳始悉前情李又將吳光福所紏各流氓姓名開單呈閱太守問包探曰吳光福是何等人幫同拔李之各流氓現在何處答稱吳係流氓尚有各流氓業己聞風逃避太守謂擄人勒贖最爲可惡比風斷不可長着將吳光福交捕房帶回李和尚自行醫傷再行簽票派差協同包探緝拿各流氓到案嚴行究辦 
[琴堂判牘]  
　　朱開周之妻母某氏在餘姚縣呈控朱不顧家計縣尊准詞備文至申關提陸邑尊飭差將朱拿解到縣訊供收所以便備文解歸餘姚縣訊辦至前日朱在所中忽患痢疾當由原差禀明晚堂邑尊命提至案下騐明患病屬實卽着交保旋據保人楊瑞堂施春輝投案楊稱小的係廣東潮州人現開信泰士棧朱開周向在店中爲夥人頗忠厚可靠現聞患病求恩交保醫治俟病痊令其自行投質施供與同邑尊俯如所請將朱交楊施二人保去○布昇初因購地轇轕經陸邑尊訊供交保己見前報前晚邑尊問案時據原差禀稱布尚未有人俱保邑尊命提布至案問爾因何挺押答稱雖有保人一時難以到案明日當可來案作保邑尊卽着還所候示○河工局解送滋事之徐金生至縣經陸邑尊訊責收所在案前晚邑尊升堂提徐研詰問爾因何與朱洪福爭毆答稱小的開設來扇館生意不敢與朱爭鬧實被誣指叩求明察邑尊問可有保人答稱有叔父願保現在未到邑尊飭原差帶交伊叔收管 
[英界公堂瑣案]  
　　錦名洋行經收房租西人偕看房人朱東華投案聲稱有戴金福租賃房屋開設飯店陸續積欠房租九十四元乘間逃逸遂將房屋發封所有生財登申報告白拍賣得洋八元因朱東華管房不愼着令找尋現己尋到戴之姘婦王張氏交捕送案房票呈閱王張氏稱小婦人籍隸蘇州與戴姘識戴己逃逸小婦人無力償租况有私債被債户逼迫滬上難以存身擬回蘇州傭工度日戴之下落實未知悉朱又稱該氏素有資財人所共知蔡太守諭該氏曰爾或交租或將戴金福交案卽將爾開釋如其不然萬不能逍遥事外該氏稱二者均難遵諭太守飭交官媒候示○包探顧阿六緝獲屢次犯竊之沈阿三搜出質票吊到自鳴鐘衣服等件係潘阿昭等失贓送案請辦潘阿昭投案請領沈阿三供認連次犯竊以後自當改過包探又將沈阿三屢次懲辦之案開單呈閱蔡太守判沈阿三發捕房管押一年起案之贓交失主認領 
[第十七届辦理輪船招商局情形節略]  
　　謹查本局光緒十五年第十六届結總己呈送刊布在案兹自光緒十六年正月起至年底止是爲第十七届結帳本年商局與太古怡和兩公司合同未能續定互相搶跌爭衡核計連閏十三個月得收水脚銀一百八十五萬九千餘兩是皆由於中國商民食毛踐土同具天良雖有叢淵究分主客亦賴我同人精神淬厲愈激愈奮比較上年縱形减少船舊不能折公積不能增然自十一年收回以後數載凝斂柢固根深本年股商利息及董司事花紅酬勞悉仍舊章所冀１國家培養商民樂利與我同事虚心實力共濟艱難自無不履險如夷蒸蒸日上查本年連前届實計結存公積七十四萬四千餘兩原欠匯豐洋欵除還計短六十二萬五千餘兩官欵除還計短九萬餘兩保險公司除還計短三十萬兩仍當分年拔還又查輪船二十七號本年成山富有失事在自保船險内銷除船價六萬兩售出江表銷除船價八千餘兩奉總理衙門飭令買進固陵輪船一號加船價四萬兩共有船二十六號通計碼頭船棧成本三百九十二萬五千兩因今年未折船舊又添置上海南棧地產比較光緒十五年轉加成本十五萬五千兩此大略也所有股商利息本届仍派餘利四釐連官利共派一分照章三月初一日分給並繕上下兩册呈送商憲及津滬兩海關備案並抄存滬津漢閩廣港各局以便股商就近查閱另刊簡明帳略分送公覽督辦盛宣懷杏蓀會辦馬建忠眉叔沈能虎子梅謹啓[  此帳未完]  
　　右爲輪船招商局本届帳略乃前昨兩日滬報所登者係該局十五年分事實不知於義何取閱者俱嗤爲隔年歴本意者一時失檢乎 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[預防喉患]  
　　邗上近來喉症盛行來勢甚險竟有不及延　立刻腫潰斃命者或謂現在豆油内皆攙鶯粟花油由鹽城阜寗販運而來者攙和尚少若北地來者攙和最多查鶯粟油人服之　易生喉症刻下喉風盛行固由客冬雪少今春天氣乾燦實則大半因食此油之故聞者皆以爲然因有某善士傳出一方據稱極其靈騐謂用石膏一兩生甘草八錢鮮橄欖十個搗碎陳茭瓜一枚用絹包泡於盛油器内油多酌加可解此毒現己刊佈街衢謂可預防喉患用照錄之以質之精於歧黄者 
[春榜題花]  
　　余遊申江縱情花月所閱不爲不多然從未一加品題盖誠恐耳目未週挂一漏萬不免有屈抑眞才之憾以故筆欲下而仍停者屢矣嘗取此意質諸倉山舊主極以鄙言爲然且承奬爲同心兹緣曲狥同人慫恿勉操選政約略得若干人先取尤者三十有六揭而出之以質衆目並乞倉山舊主各就芳名撰成聯句卽此以當品題不復另綴評語所願閱是目者或索解于詞中或會心於言外焉可耳計開花目顧蘭蓀　蘭以香居梅菊右　蓀之幽與芷蘅同　王金鳳　黄金合買傾城笑　彩鳳還期比翼飛　陸小寳　多情霍小玉　絶色袁　兒林桂寳　新詞合譜折桂令　艷福誰賡得寳歌　姚雪鴻　奚必股膚爭雪色　漫將情意等鴻毛　曹縵雲　對月自宜　縵賞　此花端合倚雲裁　王月仙　端宜風月談今夕　共說神仙卽美人　朱小卿　論定前身爲小小　修來何福喚卿卿　陳金玉　到此合傾金谷滔頻來愛聽玉人歌　顧彩林　願染彩毫描倩影　悅從林下覩仙姿　林湘君　湘水緑波生眼底　君山黛色在眉端　周鳳林　繡口高耿么鳳曲　芳顏占斷一林春　陸小香　小影重摹霍小玉　香名不讓李香君　陸黛玉　黛色淺描眉樣好　玉容總覺目前稀　王素娟艷質果堪希素素　香名端不襄娟娟　王月娥　今夕秪可談風月　人間誰不愛嫦娥　左小玉　酒爲小鬟催易醉　花因玉手折尤香金如月　如此良宵如此樂　月中仙子月中逢　王二寳　揚州二分月　吳宮寳相花　徐三寳　柳媚花嬌三月景　珠圓玉潤寳兒歌吳秀卿　一種可餐爲秀色　千金難買是卿心　金佩香　誰償解佩三生願　我抱憐香一片心　薛金蓮　手把金尊催客醉　心同蓮子苦誰知　高蘭卿　蘭爲香國無雙品　卿識風塵有幾人　張寳玉　寳馬香車馳綺陌　玉簫金管奏新聲　楊蒓卿　笑比蒓鱸猶有味嗤他卿相並無名　李小紅　艷說多情如小玉　新歌莫唱比紅兒　謝湘雲　湘江妙曲風吹浪　雲海相思我共卿　吳佩香　似聽佩環降天上　微聞香澤到尊前　趙文仙　文章似此應無價　仙子從來必有情　花佩蘭　恍疑環佩從天降　豈必芝蘭擇地生　武雅仙合聯風雅塲中客　疑是祥仙隊裏人　徐潤玉　潤色全憑才子筆　玉容綽有美人風　王蘭生　蕙心蘭質無雙品　活色生香第一流洪蘭蓀　蘭居籬菊巖梅上　蓀在湘蘅沅芷間　顧桂卿　敢謂鯫生堪折桂　不圖今夕又逢卿[  辛卯季春走馬看花客評]  
[上海北市絲業會舘籌賑公所施少欽經收順直山東賑捐二月廿六至三十日第二千七百七十三至七十次清單]  
　　廿六日延齋大善士助山東壽光鎭平二七賽銀一千兩合規元一千零七十五兩五錢杭垣戴小江翁募吳其昌善士求病速愈由恊源莊來洋一百元銅陵縣署梁溪了愿子由立大莊來廿元章厚德堂十元大通戴賢進敬酧逢凶化吉合宅平安心愿五元銅洋五元泰州戈鋤月堂求妻產後病愈洋四元安慶道署王聘侯爲嚴喉風愈四元又求祖母病愈二元安徽軍械所候補道維四元不留名泗涇馬萬源寄來三元洞庭愼修居土求合家平順二元風涇萬泰汪右三求速病愈二元蘇坡王　痴生募無户氏爲兌求諸病卽全一元銅洋二元嘉善西益記謝薰德友銅洋廿元沐陽錢家集方授之二元又募復泰十元公利永五元謙泰四元王振之戴巨卿程景文張輔臣四户各二元黄賢棟黄秀山各一元陳子猷程裕漢孟漢章陳潤芳四户各五角羅震卿吳治平查伯華一元畢銘義馬伯和宋錫樂燕國昌一元汪良玉士煥陳載昌張貴黄幹卿程鴻漳羅迎慶金德章吳實齋何宜文一元汪瑞符平安氏錢五百文程子元洪蓮蓬吳冠仁王繹清鮑仲權方衞卿錢子和七户各一百文共廿五户合洋三十七元錢二百文○湖　吉恆豐句瑞菴翁託森裕莊來淮安府鹽城絲湖　鎭問經堂募第三十八批清單無名十元衆姓氏六元金右輔李鳳魁各二元吳桂榮吳兆魚各一元吳季夔災之宗金彥　僧旭映四户各錢五百文吳詠仁吳兆夔宋國斌吳士楨戴雲舉吳萬成六户各三百文吳讓泉吳之啓金彰德吳堯夫四户各二百文吳兆鶴王得名吳秀東吳之純四户一百文共廿四户合洋廿七元○廿七日求平安子由漢口生記棧寄來洋五元内銅洋二元正湘藩署無名氏由恊同慶來湘平銀十八兩合規元十六兩八錢錢塘姚紀壬求祗母病速愈十元徐子峰三元沛國童子節省點心二元彭根富求合家平安一元桐城裕泰莊募葉敦厚堂葉保常各各本洋一元又無名氏銅洋二元嘉定祥泰木號銅洋念五元○廿八日壽蘐室主人三十元洞庭羅氏還愿由泰記莊來廿元松江沈柳東十元王安雅一元彭城氏爲女病愈還愿十元信女沈四姑求痊母病由江右杜伯謙翁寄來五元無名氏求合家平安由恊成乾來四元張門吳氏求子福垣咳喘痰多病愈二元州福申子祈保家宅平安長孫目疾早愈洋二元常熟張大官五角杭州汪琢如銅洋二元○賓和莊來龍川元康莊蔡履禴募王鑑臣八元自娛主人王紫仙名二元裕太木號雷啓泰後不可爲三户各一元求子山人玉錢梅無名氏三户各洋五角姜震昌張祥盛曾同茂三户各錢五百文有心移力子公至各三百文無名氏餘記各二百程伯良四齡童子勾餘居士槐蔭堂魏連標無力子求平安三齡童子奂亭氏古虞思補齋主人十户各一百文共廿六户合洋廿元○常熟恊成募楊省堂劉光德各錢五百文蔡益泰七百不留名四百文鄒裕成無名氏各三百六十文高三官三百廿文高少山無名氏不留氏敬記四户各三百文不留名二百六十文免力氏二百文樹記價安各一百共十五户合五元○廿九日錢維之爲　室徐氏求病速愈一百元無錫王隆茂王樹德堂求孫身熱速愈廿元虎林甫客十元無名氏二户由源記來各五元臣記二元江北恆昌通年誤看銅洋三十二元○三十日源通銀號張道答爲五令郎完姻蒙諸親友賜儀將謝筵資移助洋廿元杭州無名氏求保慈安睡洋廿元平湖許鴻文年五歳疾求愈洋十元古歙胡秀募十元珠家角　香室對開洋一元凌雅懷錢二百文業　亭一文 
 
 
 

Page 10

 
 
   
 
