# 1886 - 193 - 4904763

 

Page 1

 
 
[搜印大題文告曰] [  點石齋主人啓]  
　　朝廷以制藝取士士舍是靡由進身而所挾之技則鋒利可自主也刻本已汗牛充楝然皆習見不鮮本齋茲特敦聘名才遴選大　戈二萬　　　理法清眞詞句雅正之文以作觀摩善本一切　淡庸濫難邀知遇及大題文彚文府凡巳經石印者槪不收列一篇惟是篇章旣　曁　仍精　　所見未廣尙希海内士林有藏先輩稿本書院課作近今窗課不吝金玉郵寄本齋卽付收條爲據或選入後酌送潤儀或印出後　　　　均無不可其有名人鉅製多士傳抄一文而數處寄來本齋均以先到者選用至原稿之選與不選一槪未能寄還特此預啓再惠寄鴻篇請逕寄點石齋不必由申報舘轉交請鑒之 
[日知錄集釋出售] [  點石齋主人啓]  
　　顧亭林先生日知錄一書閎博瑰麗上下古今黄濳夫先生爲之集釋此書益極大觀惟是翻刻日多譌謬日甚本齋特覔善本精　細校付諸石印縮成四本外用錦函定價每部二元准于三十日出書談經世之學者此書實枕中鴻寳也尙望諸君從速購取售處在法大馬路南申昌號英三馬路北申昌號如有躉售格外克已可向點石齋帳房面議此佈 
[八十二號畫報出售] [  申報舘主人啓]  
　　美國某報舘人挾其私智煽誘各厰工人以作奸犯科聚衆至二萬人之多巡捕懼滋事前往彈壓而工人發槍砲以拒捕嗣經巡捕緝獲匪首於該館中起出槍砲炸藥等件而其事遂平本齋按照西國畫報摹繪成圖以供衆覽淞隱漫錄圖說一則仍附畫報之末准於十六日出售此佈 
[述豪傑故事續前稿]  
　　以上諸公皆名垂史册功勒旂常爲豪傑誰曰不然若同治中興英賢輩出如駱文忠胡文忠尤爲獨出冠時而江塔羅李亦表表在人耳目試述一二藉仰丰規江忠烈忠源以舉人權秀水縣留心荒賑洗手奉公聞訃丁憂貧不能就道上憲賻以千金始得行奔喪禮先是湖南會匪蠢動瀏陽徵義堂尤劇江居義甯　陰勒子弟講坐作擊剌　專精聞警卽率以殺賊所至有功爲湖南圑勇之始嗣粤逆圍桂林烏都護蘭泰素重江間道乞援江帥鄉兵　往則烏敗殁屢獻策于諸大帥輒不省乃歸爲湖南圑勇出省剿賊之始江積功至安徽巡撫時安慶久陷設省會於廬州知府胡宗緯陰通賊紿江自大安州力疾赴廬至則糧餉軍火均無有也江知該府有異志欲誅之而賊已大隊逼城江竭力守陴　目徐潮受知府指于風雨夜懸梯南城外賊援以升城遂陷江投水死甚烈其弟忠義忠濬忠淑盡知兵塔忠武布始以偏裨隨曾文正圑練佩刀立侍爲文正所識拔湖南提督鮑起豹信副將清德之譖每于塔相齟齬文正專銜參清德力保塔齊布繼其任人咸快之每戰持套馬竿一長矛一苗刀一火鎗一鳶肩火色戰必身先尋擢湖南提督大用之克九江也久頓師城下塔誓死克之一日方下令攻城親爲督戰忽患氣脫不踰時竟騎箕而去繼之以羅忠節澤南先破小池驛僞城而後九江以舉羅湘潭人久困童試四十二歲始青一衿家貧力學授徒自給門下皆尙躬行務爲黯漆人少知之者以廪膳生舉制科爲孝廉方正名稍稍震猶未識其知兵也湖南起圑練羅率門下士自成一隊戰輙有功積階至浙江甯紹台道身人留營性鎭定造次不忘聖賢槍雷彈雨中往往直前凝立後卒以猛攻武昌省城逼近城根胸受鉛丸傷越日卒一軍皆哭以其高弟李忠武續賓代領其衆李爲羅入室弟　相從最久大庭廣衆粥粥若無能然遇事心開于將略猶爲天授頗有靜如山岳動如風雨之規旣代羅任胡文忠獨激賞之創三路入皖之議一月而尅四城濳山太湖桐城霍山師銳甚至三河集援賊大聚而李兵分力單援兵猝不及赴或勸暫行冲出以圖後舉李曰軍事有進無退自粤逆披猖諸大師以畏葸獲重譴者甚多吾不敢卻一步能殺一賊卽爲國家除一害遂奮勇鏖門殺傷過當卒以寡不敵衆視賊黄旗簇擁處怒馬躍入竟殁于陣霍山難民覔遺骸送胡文忠營得歸葬同時殉節者曾文正弟國華死尤烈越兩月始獲忠骨喪其元疆吏入告賜謚愍烈李勇毅續宜忠武弟也亦從羅忠節軍兄死益出而治兵非徒靖國難亦藉以報家仇弟兄相繼爲安徽巡撫海内稱之而續宜以積勞成疾咯血不止丁内艱請假歸葬遽以毁卒若此者生而爲英死而爲神廟食千秋名傳婦孺不謂之豪傑得乎他如何文貞桂珍以皖南道留駐英山與降人李兆受居後以馬超江被殺未得主名遷怒十何又大帥囑密圖兆受書誤投爲降人所覺遂伏兵戕之而燬其屍曾文正特疏乞恩予謚文貞同時一疏有二人焉一曰畢剛毅金科貴州人其臨陣也彷彿塔忠武隨親卒二携軍械四次第施展賊每披靡慣以十餘人衝賊堅壘自後抄陣無不勝者後以元旦領親卒七人驟入景德鎭出賊不意殺無算卒因人少爲賊包圍殉難于梅家洲年祗二十五耳日長無事拉雜書之爲拙爲工皆所不計也 
[本舘接奉電音]  
　　昨日上午十一點後十五分時本舘駐京友人由電飛傳本月十三日上諭一道敬謹譯登○六月十三日奉上諭戶部奏遵議譚鍾麟奏請將解足甘肅新餉各員分别獎叙開單呈覽一摺甘肅新餉關係緊要所有掃數批解各員自應量加獎叙河南布政使孫鳳翔安徽布政使張端卿湖北布政使蒯德標江蘇布政使前四川布政使易佩紳甘肅布政使譚繼洵均着賞給頭品頂戴廣東巡撫前江蘇布政使譚鈞培漕運總督前安徽布政使盧士杰河南按察使前署布政使許振褘廣東布政使前山西布政使高崇基陜西布政使葉伯英署兩淮鹽運使程桓生前山西河東道丁體常均着交部從優議叙署湖南布政使崔穆之着賞給二品頂戴前署山西河東道俞廉三着俟開知府缺歸道員後賞給二品頂戴兩江總督曾國荃署湖廣總督裕祿浙江巡撫前江蘇巡撫衛榮光湖南巡撫卞寳第河南巡撫邊寳泉陜西巡撫鹿傳霖山西巡撫剛毅均着交部議叙以示鼓勵單併發另片奏江西協解甘肅新餉逾限未清請將該藩司議處等語着吏部查取職名照例議處餘依議該部知道欽此 
[東報照譯]  
　　日報載我國自尙西法以來正朔服色官塲一律改易惟女子並未改裝前十七年間婦人服制曾付宮内卿議定内達今悉皇后常用西服其餘嬪妃侍女當於有事時更易外則皇族大臣以下各夫人朝　禮式須一體遵照西洋平時所服可以各稱已意故去月廿三日各大臣夫人及隨侍進宮朝見皆長裙拖地窄袖牽行不亞東施之效顰也○又云中國與日國條約復須會議前月三十日東京來信謂頃接李傅相特電照會我外務大臣當將議定條約續加叅考改正外務大臣遂同政府商酌各事俟委細訂定以便回報○俄國太平洋艦隊將侯士官仗義捐金 
 
 

Page 2

 
 
於長崎設立海軍病院擇得當港俄國領事館西鄰適有民屋一所以五百元買就卽於上月中雇匠修繕今已落成計費修洋五百元合買價共一千元而院之内外已煥然一新後之偶患采薪者皆歌得所矣○客有自美國回者述及美有一奇女子勇而且智當目時南北戰爭蠭起該女情深報國奮然從軍轉戰各地有二年皆作男子裝同人見其義勇當前不知其易巾幗而爲鬚眉者後以身罹熱症留病院醫治女恐露本來面目於是濳歸更復女裝查其先後經四十餘戰豐功卓著一經去後軍人簿中卽記其脫走字樣嗣漸訪知其居住已於一千八百六十七年適人惟脫走違例應付下院兵事委員審問而同人爲其求將脫走人三字削除遂得議院提出多金給與以旌其勇惟女因昔年櫛風沐雨劇受辛勞故近今身體虚弱疾病間作不復如當時之孔武云○日本自改朔易服以來專務軍政因而國用轉虚除借公債之外專尙民間捐欵不論大商小販卽肩挑步担者亦着每月納稅其所吸之烟酒油鹽尤不准走漏分文年來中國人居留各港間有以烟轉售者數極微而日人幾若失去大利再三請中國理事官申諭華人不准販賣然查得華人並無售日本酒及油鹽惟有一二售日本烟者每包價僅十文亦扣過稅二文而日人尙不容售理事官遂着巡捕到各家咨照將賣存之烟收藏○日報又載中國廣東厦門地方荒歉日多米糧無出華商之居留大坂長崎者見日本米好而價賤並刻下輪船來往水脚亦便宜於是都運米往該兩處販售近日農商務卿見米價漸貴查得華商販運之故遂諭日人曰我國米已漸貴華商猶以水脚便宜依然販去恐米價逐次增高爾等圖其利反受其害矣况今春來朝鮮亦災荒運去之米不少雖無禁止出口之令爾商人其自預籌地步哉 
[營口近聞]  
　　本月初十日有一法國白色兵輪進口隨有兵宫乘小火輪游行各處翌日拜會湄雲兵輪管帶屠恊戎談次請協戎撥一熟諳西語之兵偕謁道憲協戎允之洎廣觀察延坐茗談該兵官别無一語惟求給一名剌以便向本船提督回銷道憲不忍却情卽飭家丁給與該兵官遂拱手辭去據云法兵船之到營實第一次也○正任海防廳章幼樵司馬樾現在懷陽任内本擬俟賀小泉大令增履新後卽回省請咨引見初二日軍憲忽札飭大令辦理省垣萬壽宮監修差着司馬暫免交卸懷陽縣事海防廳篆務則仍令馬太守署理官塲似弈棋誠哉不能預定也○粥廠由郭二尹籌捐防守尉放賑集捐七千餘金需費已有六千八九百金在廠就食者多至三千數百名口而所餘祇六百數十金二尹察度情形擬于展期一月而囊空如洗未免焦悶異常云○初九日有潮帮客寫定法國商船一艘滿載豆餅前赴汕頭經信利洋行代理出有告白計烟臺客位每人銀七錢詎諸客各懷疑慮俱附太古怡和各輪附該法船者寥寥致潮帮中殊多折閱云 
[憲札照錄]  
　　頭品頂戴調補浙江巡撫江蘇巡撫部院衛札照得各省防營迭奉諭旨裁勇節餉以節糜費等因欽此欽遵在案兹查蘇省城垣内外尙稱安謐所有海防案内宋鎭延德管帶之副後營尙餘勇丁二百名自應一律裁撤以資節省而裕度支此次裁徹弁勇自奉文後卽點收軍械發清口糧將該弁勇等妥爲遣散於應得月餉外另行加給一關薪餉以作該弁勇等回籍川資以示格外體卹遣散之日遴員督令護送出境俾得各回原籍原領軍火一切照數解還軍裝局存儲仍將奉文及裁撤日期具報毋違切切特札 
[九江新說]  
　　浴港到有漢幫木簰兩架十一日關道李亦青觀察帶同書役乘坐長龍船前往丈量是日也狂風捲地巨浪滔天各船掀簸不甯書役等皆栗栗危懼而觀察則從容不迫談笑如常亦足見名臣涵養已十二日風威稍　觀察又督率書役泝流而上監視丈量土事鞅掌其觀察之謂歟○十二夜天氣炎熇揮汗如雨船夥某甲在外洋街江墈石條邊納凉夢境甜酣不減漆園之樂俄而翻身側向滾入江心驀然一驚凉夢頓醒大呼救命駭極聲嘶多人赶來援救有某乙將棕繩丢入水中俾甲拽之登岸而已衣履皆濡面無人色矣皇遽失措一何可笑乃爾○邇日天氣酷熱寒暑表升至一百零四度西園一帶患烏痧而死者甚多惟願早沛甘霖天時凉爽方可免沴癘爲災也 
[維揚瑣錄]  
　　揚城板井有呂氏婦者卽俗所稱黄魚也夫趿一足戴上緑巾已非一日上月忽來一少婦盈盈秋水一笑嫣然自云　附驥尾該氏欣然允之並議給帶擋洋若干從此門前如巿座客常盈詎本月十一日傍晚忽有保甲局委員率帶親兵等人如風而至少婦見機先遁祇將氏夫及呂婦拘去並預帶保甲局封條立將大門封鎖盖少婦木自有夫在高郵爲木匠幼年從育嬰堂領得爲室完姻後屢占脫輻不謀而遁其夫在保甲局控告並至育嬰堂訴於董事該董函請保甲局辦理現已將此案移送甘泉矣○城内保甲總巡萬司馬辦事認眞保衛閭閻不遺餘力頌聲已徧遠近日前因洋燈經費查出局差朦蔽司馬卽出示曉諭云轅門橋一帶各鋪向有洋油路燈經費捐每月由紳董率帶局差翁標收取兹本分府訪得該差朦蔽滋擾實堪痛恨現已將該差斥革嗣後經費月捐逕由趙易兩董手收本局並不另派差役以免滋擾此示一出莫不服司馬之體恤商情明同秦鏡也○東關外湯家汪地方有某甲夫婦頽然老矣一子纔十餘齡日前至田中摘瓜剖食連剖兩枚父見而呵之曰吾家操東陵故業藉此爲生汝何暴殄如此語未終而妻至嗔甲過於樫吝甲怒不可遏卽於田中將妻痛毆妻自念兩鬢已斑尙遭毆辱復有何顔見人遂於晚間在床前自縊人生實難以如許年紀而尙出輕生之計何所見之不廣耶○某姓童子往徐凝門外某甲舟中頑耍時值午炊戲代舟人淘米舟忽搖動童遽落水時正潮漲順流而去打撈無着聞童尙有祖母其母在南河下某公館傭工聞信往視痛不欲生並欲與舟人涉訟云 
[袁江雜錄]  
　　金針菜今已上巿價比去歲較賤每擔售錢三千八百左右○挿秧時節農工極忙來米甚少故米價爲之驟貴麫價亦如之○西土收成時携貲赴徐屬購買者蟻聚蜂屯往歲產土足敷銷售各販均滿載而歸刻因產土甚少厥價甚昻各販意存觀望甚有擕貲而歸者○某客店中寓一客查夜兵丁疑爲緑林豪客紛至沓來客遽以空槍開放兵丁赶卽上前擒住交縣審訊未知果是盜犯否也○某姓家有一兒偶被拐匪載以渡江售於某氏是兒頗有心計乘間逸出循途而歸其家方在尋覓見之喜甚詢悉顚末乃報官引同差役緝到屠戶某甲交案甲卽拐犯也 
[豫章官報]  
　　候補縣李寳樹往上高會勘烏石山案閻尙庚解地丁銀進京何品玉委辦巿汊厘卡從九林國光咨補進賢縣梅莊司巡檢陳鼎昌由甘肅解餉回捐復典史章葆繳照到省順天大興人薛銓委辦石灰窰卡彭厚基聞訃丁父憂候補府崔細調辦吳城分局同知鄭溶光辦吉水住岐卡朱賡榮卸吳城分局回聞訃丁母憂吳念慈解協餉往金陵王祖蔭解固本銀進京安遠縣葉湛元據報病故以大挑知縣汪鴻署理截取分發補用縣馮琛繳照廣東人庚辰進士金谿縣典史吳曾淦飭赴新任陳兆棻辦沿溪渡卡知州趙煇委解九江關餉進京前鉛山縣張輔宸降選回江蘇籍候補府孫孚侃由九江洋藥局回往辦湖口分局 
[西江紀要]  
　　新授江西臬憲瑞茀侯廉訪陛見出京於初七日行抵章門各官恭迎如禮廉訪隨卽入城暫寓八旗公所旋謁德曉峯中丞當奉中丞和署藩篆定於十二日卯刻接印視事　長春帆都轉自去冬署理藩篆已逾半載宣布德化歴著賢勞兹奉撫憲飭回本任定於十二日寅刻接印○瑞茀侯廉訪旣署藩篆遞遺臬篆委繆芷汀廉訪署理以資熟手○春間右營挑選馬兵粮缺在北營房考騐槍靶當有飛彈傷斃某童子事閱數月矣今近盂蘭會期俗謂枉死城中可以超度右營官念該童子無辜枉死飭撥公餘項下銀兩定於中元節建設道塲於北營房以超度之 
 
 

Page 3

 
 
[妬奸釀命]  
　　杭州下城麻雀弄内有姚江人王某者向充營勇後爲局丁近年小有積蓄開設茶店烟間不復列名兵册其人血氣方剛好勇鬥狠向與王氏婦相識在貫橋下僦屋而居以婦係同姓人前則兄妹爲之前年婦另與徐姓者相交徐在皮箱店爲業少年揮霍頗得婦歡王屢加疑問婦則以表弟對後爲王撞破多次恨不手刃之奈師出無名未敢嘗試然借題發揮遭其凌辱而搏執者已數次矣徐受恨已深久思拚命前日徐在婦處突然與王相遇遂相扭結徐力非王敵受辱忍氣而返歸來私購烟土五錢以燒酒吞訖復至王家中尋隙王用力扭住任情毒打旁人力爲解勸而王猶曰笑存之衆疑徐發急痧卽命輿送之歸徐向在棚橋與其叔同居歸臥半夕至四更毒發殞命次早鳴保報官請騐趙邑尊當卽帶同州書仵作人等親爲檢騐速打兩籖係深黑色而腹背皆有傷痕確係服毒後受傷而死死者有老母尙未赶到而屍已潰腐只得先行收殮凶手王姓卽上鐐帶回細訊該地保笞責三百板 
[滬濵雜獵]  
　　前日下午有一浮屍汆至英界怡和碼頭經救生船撈起訴之地保往報善堂由堂中司事騐得該屍年約三十餘身穿藍布衫褲並無傷痕諒係失足墮河而死旋經地保查得死者一無親屬因卽由堂備棺殯殮發壇召認○前日午刻有一船滿載紙貨順潮至大橋相近轉灣之際稍不留神以致船身翻覆水手人等急呼杉板划船往救得免性命之慮然各貨已問諸水濱旋由水手將船拖進蘇州河雇工修理○浦東人某甲向在滬南爲籮間夫月前妻子某氏一去無蹤至昨晨始遇諸大碼頭左近迫令回家該氏倔强不依意圖兎脫甲聲言將送往巡防局請懲該氏見勢不佳始從之而去 
[互相推諉]  
　　前有甯波船戶某甲等以李炳榮雇船往寗保護魚船出洋及至魚商局據云船隻已齊無須雇用致各人工資飯食全無着落遂禀請前英廨讞員羅太守提訊追償其中細情已詳前報嗣太守將李交保出外着交曹安甫候訊前日李扭曹到案蔡太守訊供之下李稱日前實由曹託小的雇船往甯事旣不成應由曹認償一切曹稱此係李一人之事與小的毫不相干太守察閱全卷飭曹交保出外靜候查明核辦 
[法界捕房瑣案]  
　　小竊錢金生年甫十五掉包翦綹妙手通天據云曾受學於積竊陳金和故能衣鉢相傳獨擅出藍之譽日前在江天輪船竊取洋傘一柄被失主追獲交捕解案翁太守以其尙未成丁掌頰釋出此本月十五日之事也詎翌日又在某輪船上竊得水烟袋一支經包探查到拘押捕房諒於明日解訊也○昨晨十點鐘時有一東洋車在法大馬路飛駛碰傷一鄉下小孩左臉血流紅如火齊少頃卽腫起如墳巡街捕見之將車夫及孩送人捕房捕頭詰問情由着將車夫管押孩送仁濟醫院求醫○前晚一點鐘越二刻時新街某花烟館龜奴至捕房報稱有人因吸烟生釁竟將鴇婦毆傷因之鳴捕將逞兇人扭送捕頭略詰情由着卽管押俄頃英捕房來函稱其人在英捕房機器房管理一切事務現正修理請爲保出臨審交來捕頭卽將其人交來人帶回昨晨原告未到諒已寢息矣 
[敬送全嬰規條啓]  
　　天下有心人共鑒家壽自慚不德從諸君子後竊聞善舉有年矣於保全嬰命一事尤私心耿耿若未能一日或忘蓋以事大莫如救命無罪惟有嬰兒間嘗謂各省賢士大夫分設堂局收養遺棄用情周至而卒不免致慨於傷斃者約有兩大端一死於暑寒抱送感冐旣深一死於嬰數過多乳難徧給惟保嬰之法無是兩害而又不能强欲棄者使之俱留嗚呼勢之所至法有所窮可爲億兆嬰孩放聲一哭家壽乃不揣固陋搜摘各處嬰章準以風俗人情利害輕重倡擬全嬰一說非敢故事更張但求曲全嬰命法仍於保嬰之中兼備接育使無一嬰出村感冐者是乃並行不悖相濟爲美乎說略一篇已於上年七月二十日刊登申報今復募刊訂本内列簡易詳備規條二則並首冠全嬰說後附護嬰察嬰騐乳各法及各種圖式存上海三馬路陳與昌絲棧内分送倘蒙賢明當道利濟仁人有心索覽採摘試辦者乞速開示府第寄奉一本其或刻中條例未妥行且有害者尙希不吝教誨賜書糾正毋甚吾罪前賢有詩云一言急切垂悲淚萬萬嬰孩在腹呼家壽三復之未嘗不兢兢於下筆之未當焉[  寓上海三馬路陳與昌絲棧守廉衛家壽謹啓]  
[鉅欵助賑]  
　　啓者蕪湖退省齋善士來函悉閣下閱申滬報章俯念山東之災頻年相繼苦况奚堪爲特追憶尊人窀穸未安而徽寗沙土之地水蟻居多屢經尋訪迄未如願亦知風水二字固不可求惟望得一乾煖之地以妥先靈謹具規銀七百兩以助賑項委詣關聖前求請籖句敷厚澤以栽培占符牛臥寓微權而悱惻願愜烏私旣沐宏施定操左劵又感仁齋善士因膝下尙虚捐助山東賑規銀一百兩亦囑叩關聖前祝禱愴懷鱷患爰攄倒篋之誠預詠螽詵定叶弄璋之慶仁慈所著佩服弗諼又益源堂善士捐助山東賑規銀二百兩瞻恤患之肫誠荷傾資而拯濟不求聞達定迓慈祥綜計賑銀收到廿三期規銀一千兩仁人利溥灾戶感深矣祗列報章謹希德鑒[  上海北巿絲業會館籌賑公所少欽施善昌謹誌]  
[書潤助賑]  
　　張斗齋隸書潤資悉充賑濟因天氣酷熱先以斗方册扇每件兩角交文報局陳與昌絲棧高易洋行三處代收書件由三處飭人轉送登雲橋南張斗齋助賑字寓七日取件不悞額對屏幅俟秋凉後奉教可也 
[公善局來信]  
　　敬啓者外虹口公善局年例每届夏令施診給藥午前掛號午後赴診因虹口毗連吳淞每遇貧民遠途而來以致午後接踵而至紛紛饒舌今擬添請醫士改爲六月望日始門診八點鐘起二鐘點止以後出門赴診深恐遠途未及週知懇請貴館代登報章以冀貧病者皆感大德也 
[寄贈吳新卿詞史]  
　　記曾閬苑識雲英一棹鴛湖别恨生不道劉郎歸去也天風吹到許飛瓊道是無緣却有緣飛花又落舞筵前天公留與游仙夢一度相思一度圓迢迢銀漢别情多如此良宵可奈何偏是團圞三五月照儂花下聽驪歌分明劉阮去天台流水桃花逐夢回願作呢喃痴燕子朝朝飛向畫簾來[  憶紅生作於金閶舟次]  
[讀歸安任烈婦蔡孺人事略調寄瑤臺聚八仙]  
　　幼讀詩篇遵庭訓宗祧族黨稱賢瑟琴靜好方冀共老天年詎意紅顔偏薄命夫君不幸病魔纏最堪憐一朝永訣明月難圓三齡孤兒有託便鮫綃赴義慷慨軀捐旌典降自堯天貞珉表彰萬古喜今日芳徽青史傳幽魂杳且漫賡俚句聊慰重泉[  聽香讀畫室梅蓀氏待定草]  
[讀歸安任烈婦事略有感調寄百字令]  
　　天荒地老歎茫茫恨悔此生休矣自古紅顔多命薄薄命誰如彼美三載追隨一朝訣别淚湧長江水無他瞻顧相從地下而已差幸萱室敷榮竹林賢淑付託惟孤子三尺鮫弰摧艶魄慷慨從容無比彤管流芳貞珉表烈皓節光青史九京含笑身死此心不死[  古潤三痴情史玉樵氏倚聲]  
[讀秋水軒詞有感調寄浪陶沙詞爲毗陵女史莊蓮佩著女史有才無命年廿五而終其詞哀感頑艶凄婉動人宜其不永年也無才是福信哉兹和其集中秋海棠元韻]  
　　幽怨鎖粧樓珠淚難收惹人愁思月如鈎太息紅顔多薄命儂替卿愁花月憶良游懊惱無休風流往事怕回頭等是情天難補恨卿替儂愁按詞律本無疉韻一法而元均儂替花愁花替儂愁頗新用特仿之古潤三痴情史玉樵氏未是草 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[洪君魯泉吾甯名士也昨閱申報見范張二君各贈以詩今步張君原韻奉贈]  
　　甬江逸士申江客風流倜儻標奇格酒興不减李青蓮詩才堪擬姜白石興酣落墨發英姿畫裏傅神筆一枝鄭䖍當年稱三絶三絶於君今見之善畫如君少君偶畫工如山皆歛手願借君之大手筆摹繪乾坤垂不朽君不見古人馳譽在丹青後人賛歎費沉吟又不見伏波聚米畫山谷平西功烈傅至今[  鄉世愚弟吳嘉拜稿]  
[一斛珠惜花侍者以其小影分贈并囑奉題賦此贈之卽請正拍]  
　　詩囊畫卷清風一榻堪消遣正襟危坐神無倦相對儼然别後交情見幸喜披圖重識面丰姿卓犖眞堪羡傳神畢竟誇飛電顧愷三毛知否能專擅[  丙戍長夏古吳觀樂詞人仲山氏倚聲]  
[自感]  
　　閑坐小窗百慮空凄凉誰與訴情衷胸多磊塊難消恨架有琴書不計窮只爲紅顔因誤我獨垂青眼仗明公蒙吳芳伯夫子十分優待但能得遂凌雲志莫負鴻恩付水東[  惜花侍者錢顯甫稿]  
[吟香兄重慶之行賦此以送]  
　　神交半載惜分離欲羡鴻圖不自持知已還須勝管鮑情深何異與壎箎錦帆得意銷人恨把袂無端繫我思從此閒餘清興好懷雲樹一吟詩[  惜花侍小弟葆青錢顯申槁]  
[謹步許星臺方伯緑牡丹八律原韻錄呈天南遯叟霧裏看花客高昌寒食生申左夢畹生諸大吟壇削政]  
　　碧海仙人住洛陽萬花會七說眞王金章寵錫拖青綬玉殿朝日濕翠裳四命早膺袍已緑三春獨占色餘倉漫誇桃李繁華好學士風流冠衆芳無端青女下瑤宮一夜通明竟奏功衫襲黄裳曾窈窕珮鳴碧玉更玲瓏懶將醉態繞紅暈别具丰姿映翠儱是葉是花渾莫辨縱教潑墨畫難工紗籠非霧亦非烟葉正肥時花正眠色借芭蕉驚乍捲腰隨楊柳舞初圓相　月下邀名士會向山頭訪謫仙甌碧本來推妙品聞風令我見猶憐飛來異種集重臺底事看花去復回天上碧桃堪作伴人間春草屬陪儓無雙逸韵凌波子第一丰神詠絮才瑞靄祥光培植厚特超紅紫獨稱魁薄醉芳園憶昨宵醒來酒態已全消劇憐燕瘦頻垂眼生怕鬟肥舞折腰國色雲描羞紫魏天香月淡謝黄姚東皇亦解留春住特地鋪茵護倍驕驛使傳來蠟尚緘浣薇莊重啓華函試揩老眼傾螺膩先得吾心有鹿銜唱到青詞都呌紙摹將藍本益超凡花開頃刻原奇特好把金鈴護法巖清平調奏鳳凰池拾翠人歸總有期老去自應除綺語春來却喜賦青詞萬千紅紫都無色百五韶華别弄姿翠竹蒼松同不朽朗吟好句學題詩偷得犀宮換骨丹滌除鉛粉也非難高撑翠幔圍清影低襯羅裳倚碧欒眼卻横波疑帶笑魂先醉月任相看效顰草草殊增媿願熱心香侍杏壇[  海鹽徐圓成古春待定草]  
[堀切村菖蒲花最盛端四日予偕陳君哲甫徐君少芝楊君星垣王君振夫嚴君鳳笙陶君杏南往觀皆云在中土時未見此花歸檢類書則云菖蒲有花無人見見者必大富貴又臧質樂府云菖蒲花可憐聞名不曾識則亦東海一奇也同人各有詩紀之予亦率成四絶句并求海内外吟壇不拘體韻惠贈佳篇爲此花生色焉]  
　　艶陽看飽又端陽别有奇花殿衆芳從古詩人都未識豈知高隱在東方世稱菖蒲花爲隱客十里池田墨水東花光劍彩夕陽中似知我是虚心竹遙向巾車拜下風酬酒風前致一辭花神應笑世人痴寰中那有長生訣浪費千金覓九嶷猶自堯時留異種五千里外有雲孫他年倘續昌陽傳史筆須傳堀切村[  上海姚文棟稿於江戶使署]  
[奉呈雙古罌齋主人郢政]  
　　約侶清遊六月天萬花叢裏識神仙時晤先生於滬北陸月舫校書家等身著作傳千里偶寫詩文歴百年畫閣酒午風　醉湘簾人倦月初圓瘦腰丰度眞瀟漉夜夜笙歌列絳筵[  羅浮香夢詞人汝舟趙濓拜稿]  
[京都廣育堂續收廣東高亷道崇奚岩觀察經募推廣水灾捐清單]  
　　琼州鎭張高平銀一百兩高亷道崇銀一百兩惠潮道三十兩署石城縣郭樹榕七十兩又經募署化石營都司蔣大觀十七兩八錢七分現署化石營都司余雄飛十四兩石城縣典史何家楨四兩石城把總蒙見朝敎諭訓導三共五兩二錢丁卯舉人陳炳章等九戶共十三兩四錢八分石城人二品命婦陳袁氏命孫童生汝霖汝儒二百兩石城縣陵祿司巡檢奕福臻轉勸石城補過子二十兩馮以義堂安甫際安當羅光裕堂同善堂同安當五戶各十兩心正堂梁光遠堂陳知心三戶各五兩○署化州知州葉滋鈞三十兩又經募化州圑練總局三十兩監生李登庸童生李萃昌戴齡鳳三戶各十兩民人林貴文等十三戶共十四兩六錢二分化州梁家抄司巡檢趙從芾署吏目許亦良共助八兩化州學正蘆彤光訓導謝擷芳把總温良輝三共助五兩高州府梅菉通判黄嘉敬轉勸梅菉壚廣府會館十四兩紳士林藹羌等十戶共九兩無名氏三共二十五兩大塘坡把總林青華等九戶共六兩一錢一分廣東候補縣王有恆二十兩○以上總共捐九九四半洋銀八百零三兩八錢五分除由高郡兌省匯費補平外至廣省連前存尾零凈劃九九七銀八百零七兩三錢七分由廣省解京又除匯費銀二十三兩五錢一分到京共應由百川通銀號兌取二兩平松江銀七百八十三兩八錢六分本年四月匯到立卽彚交上海文報舘内恊賑公司移賑山東合併聲明 
[掦州皮巿街東賑捐局經收第五次賑欵清單]  
　　蘇州府長洲縣王明府移送籌助掦局募啓五册内程紳經募詠勤洋貨公所等三戶共洋四十元潘紳經募蘇城各公典英洋五十元復昌號等錢莊廿七戶共英洋四十元吳紳經募睿記英洋一百元○崑山縣龔明府移送籌助掦局募啓五册内新陽學兼理崑山學糜捐助英洋十九元錢一百文並經募王海濤等九戶共英洋十元無名氏企勳氏祈病痊並程景川等十三戶共英洋十九元城鄉三處紳董經募彭好古等十四戶共英洋廿元三養書屋英洋二元二棣萼軒英洋一元○又轉解正任新陽縣李明府籌助掦局募啓二册内計職董李緗顧榜花經募張徐氏爲年老多病並姚德鳳等九戶共洋十七元文會局春季巿房租並文會局監院供應曁李庚生等十一戶共英洋三十四元錢一千一百文○又移送籌助揚局募啓三册内至茜敦冉直張浦各鎭紳董經募沈國琛王斌等英洋五十二元杜恆興等十戶共英洋十元肇慶昌等三十一戶共英洋十一元四角錢九千三百十文○馬威伯翁經募江西清江縣署英蔚堂等廿戶共英洋三元錢十五千一百文蓮塘書屋等五戶共九五錢八千文○渤海堂高英洋廿五元 
[上海三馬路與昌絲棧陳竹坪經募山東賑捐六月十四日第三百三十五次清單]  
　　常熟杜源豐洋一元又募不書名不留名無名氏各洋一元四戶共洋四元○蘇州顧經募七戶共洋一元○長江美盛有號洋一元裘安氏吳龔氏各錢四百文波清氏安隱居士復禮堂知味生各錢三百文克已氏萱安氏椿安氏盧周氏安定堂金奉興燕冀堂求是山人愶卿氏乍聞氏衆安氏盧夏氏節省氏有心無力子幸安居士皖南乞食生各錢二百文十八戶各錢一百文以上四十一戶共洋七元銀二錢六分由本埠同豐永赤金　交來○寶應朱頤壽翁經募無名氏錢二百廿七文永曷聚盛金千里各錢二百文王裕銘錢一百五十文祥和錢八十文義源七十文十五戶各錢一百文三十八戶各錢五十文以上六十戶共洋四元○無錫陸右豐醬園錢七百文又槽坊錢三百五十文又酒坊三百文又募高敬業錢四百五十劉愼之項永之各錢二百文朱景菜陳洪蘭各錢一百五十文八戶各錢五十文以上十六戶共洋三元○無名氏二戶各洋一元朱氏昌無名氏胡禹階劉高明潘銀發邢文奎李顯銀潘子祥楊從雲陳俊斌各洋五角潘耀光成俊昌各錢五百以上十四戶共洋八元由巨豐莊交來○蘇州龔映翁經募佑痘洋二角勸善人錢二百十六戶各錢五十文二戶合錢一百六十文以上廿戶共洋二元○寗國府胡章二大善士經募章永興六松各洋一元杜永和錢八百同豐慶裕章隆興各錢五百文源豐章貞記方兆泰各錢四百文章永隆永慶洪合泰各錢三百文十二戶各錢二百文三十六戶各錢一百文以上六十戶共洋十一元次錢四百文○湖北全泰盛信局經募一椿　余洋廿元六合山房披星主人各錢二千文歴下布衣九府作者各錢一千文以上五戶共來本洋十九元英洋六元錢二百五十文○杭省捐輸局經募蔣鏡清莊洪德合洋二元○寧波慶安源洋一元又衆友洋廿六角成烟記陳述唐各洋一元邱開先洋四角五戶共洋六元○杭州慶裕莊經募張延慶錢六百文至德堂錢六百五十七范姓錢八百八十韓淦堂方葆堂各錢五百王椿伯五百四十文范老人錢三百廿文想發餘徐順先生公記各錢二百文九戶各錢一百文十五戶各錢五十文五戶共錢三百五十三文張調梅募各友洋十元以上四十戶共洋十六元○胡勤餘洋四元○以上均塔册○祝同心先生第一萬四千零六十二號同字册常熟王少華洋二元鄧正興金同春恊成號時書麟各洋一元大生號寳記各銅洋一元朱雲亭錢五百振記錢四百無名氏補記各錢三百愼記馮裕成喬幹臣各錢二百文高南官錢一百文以上十五戶共洋八元銅洋二元○吳門趙氏續助洋十二元又求合家平安洋十元王祥順洋八元錢五百六十文吳姓求小兒病愈洋七元勉力子求母肝胃痛止發洋四元盧江氏洋二元無名氏洋一元○蘇州程少庚爲妻生產十分兇險後許願轉危爲安大小平安洋二元○本日共收英洋一百廿八元本洋十九元銀二錢六分銅洋二元大錢八十文次錢四百文合併申明 
[上海三馬路與昌絲棧陳竹坪經募山東賑捐六月十五日第三百三十六次清單]  
　　金壇寳順局徐春泉善士經募金壇鹽棧洋六元周介記洋一元徐榮記錢佑記袁　記徐鳴記邱體記葉和記各洋五角以上八戶共洋十元○聚泰洋五角○蘇州張合興經募無名氏洋一元守仁氏翌氏各錢三百五十文唐松雲錢三百沈玉峰戴炳坤丁近賢沈玉記楊合興朱東陽祥號各錢二百文九戶各錢一百文以上廿戶共洋四元○朱家角惟善堂黄求免灾晦洋十元○無錫生泰裕洋一元又募惠生齋洋一元陳裕榖堂東海子各錢五百省資濟惟願稔王周愛蓮愿可生存善堂惟心存各錢二百文以上十戶共洋五元○信泰洋一元又募方五亭愼德廷楠小楷各洋一元沈姓莊永棠各洋五角程長福唐錫榮張裕春顧漢宗孫寳生阮維福各錢三百文朱貴慶錢七百文趙悅興方新裕各錢四百文三戶各錢二百文以上十九戶共洋七元虚對洋二個小洋十五角錢二十文○無錫瑞豐紙號經募余瑞豐銅洋二元丁惇厚蔡承裕堂各錢一千文樹德堂張趙寗壽各錢五百文周蓉堂許亦愼陸愛敬堂各錢二百五十文錢振麟堂錢一伯五十文五戶各錢一百文以上十四戶共洋四元銅洋二元○嘉善張鼎泰昌布號錢五百文乂募張三利張寶仁無名沈氏張玉記各錢五百王蓉舟錢三百高森　高益三不留名姚海帆各錢二百文十三戶各錢一百文一戶錢五十文以上廿五戶共洋五元○蘇州劉頤養錢六百金研安姚雲泉曹永盛吳老瑞各錢五百文無名氏洋二元無名氏錢四百文又三百文四戶各錢二百文三戶各錢一百文以上十五戶共洋六元○瀏河全盛局交來德大隆錢二百文八戶各錢一百文以上均塔册○蘇州求合家平安洋廿元○羅店隱名氏保闔家平安洋五元又免災洋一元又洋一元金懿德堂洋一元以上四戶共洋六元本洋二元○吳學餘求合家免灾悔洋一元順記洋十元○本日共收英洋八十八元本洋二元銅洋二元小洋廿角虚對二個錢一千零廿文合併申明 
　 
 
