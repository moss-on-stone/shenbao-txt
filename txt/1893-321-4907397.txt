# 1893 - 321 - 4907397

 

Page 1

 
 
[新印徐氏十三種告成] [  圖書集成局啓]  
吳江徐靈胎先生雍乾時才子也精于醫理與姑蘇葉天士齊名而又天分過人于　無所不覽著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰蘭臺軌範曰洄溪醫案曰愼疾　言要　　明透關　爲軒帝功臣此外又有外科正宗專闡瘍醫奥妙雜箸四種一爲道德經註一爲陰符經註一爲樂府傳聲一爲洄溪道情本館覓得原刻精本用　字印成紙墨釘工較尋常格外精美兹巳蕆事卽日出售計八種分裝八本碼洋一元一角外科正宗三本碼洋四角雜箸一本碼洋一角二分如欲全購十三種則另加錦套祗收盋洋一元六角諸君子請移玉上海申報館帳房三馬路申昌書室及各埠申昌或經售申報處購取可也此佈 
[珍物助賑] [  甲報館恊賑所謹啓]  
本館恊賑所承遠近善士擲下珍物囑爲變價以充賑欵今將各物臚列於下伽楠香朝珠佛頭記念全五十元古銅大香爐二十元翠玉鐲一雙　洋四元米南宫手卷高澹游山水一幅朱漁珊帖一部董其昌帖一部木板四庫全書總目一部計一百二十本戴醇士西溪松蔭圖手卷一軸羅時希世之珍與火齊木難而鬥異藉作拯災之舉俾　麟嗷雁以同蘇當亦諸君子所踴躍歡欣解豪不吝者乎如蒙購取請移玉本館帳房爲盼 
[再記客言賽會事]  
本埠自通商互巿迄今歷五十載西人以爲始之偶有齟齬者兹則永敦輯睦幾聯中外爲一家巿面之興正未有艾因於本月初十十一兩日舉行慶賀之禮適恭逢我聖清慈禧端佑康頤昭豫莊誠壽恭欽獻皇太后萬壽聖節是以華人之居租界者亦無不懸燈結綵共效嵩呼此二日中每有不遠數百里來觀盛會者舉凡茶坊酒肆旅店戲園無不擾擾紛紛人多於鯽彈丸蕞爾地驟增至數萬人車擊轂馬聯鑣霧霈雲蒸可謂盛矣今者慶期已過燈綵全收鋪戸居民依然各職其業情隨景過有如是哉執筆人方伏案濡豪縷紀日報所應登諸事有客突然問曰前日廣帮之會無端被巡街捕所阻以致散而不行敢問孰曲乎孰直乎則應之曰曲直我不敢分猶憶從前工部局議定章程卽將路由單送交諸首事首事唯唯應命不以爲非捕頭遂諭令巡捕分守各要區凡會所經行者務必小心照料巡捕固辦公人一惟捕頭之令是聽者也乃工部局路由單上謂第二日上午十點半鐘中國各公所之會在虹口海關總會前聚集走乍浦路天潼路由百老會路至文監師路直至河南路過天后宫橋折至北京路由北京路抵浦灘迤邐至四馬路轉灣由大新街至大馬路然後逹浦灘往北過大橋在原處散歸而當日寧帮絲業振華堂如期而至廣帮獨遲至十二點鐘及旣游行將過虹橋會中人忽欲先往東復轉而往北由西華德路同文書局前往南過大橋巡捕檢閱路由謂不應如此行走向之阻止以致紛爭我甚惜廣帮中枉費數千金資財數十百人心力鈎心鬥角成此鉅觀祗以釁啓些微以致廢而無用也我又惜數萬華人鶴跂鷺翹爭先恐後清晨而出曛黑而歸腹爲之枵足爲之繭無不欲一修眼福得覩從來未有之奇而竟乘興而來興盡而返也至於其中曲直僕旣身居局外島敢擱筆平章哉客曰以我觀之則曲在巡捕夫今之賽會華人固未必樂從也祗以工部局諄請再三是以出而應命旣應命矣而又多方拘束不令任意游行其理其情恐皆强勉曰是亦有故凡會所游行之處萬人如蟻擠擁喧闐車馬往來易於肇禍故捕頭必先丁寧巡捕悉心彈壓禁止車馬遄行俾會中人行步從容而觀會者亦免致災生意外且恐清晨而出曛黑而歸不惜腹枵不憚足繭者必按照路由所列爭先恐後鶴跂鷺翹乃應行者旣不行不應行者反行之何以使觀會之人各得一恢眼界此巡捕所以出爲阻止不令改道而行乎客曰廣帮之必欲改道而行亦自有說粤人多旅居虹口一帶凡西華德路諸處大抵皆韓江粤海閒人珠女珠兒無不盼會之行過門前得從珠簾繡箔閒一觀景色卽開張店鋪者亦預購爆竹以迎粤人最重棻梓之情故欲另改路由俾各同鄕不虚所望耳曰若是則此事爲易辦矣西人旣請華人襄此盛會則華人凡有所請西人豈不允從廣帮中苟於迎賽之先將情逹之工部局董事自能令捕頭通飭各捕不准阻留且必多派若干名分　導引事不過片言商榷而中外人何至於失和乎且我聞粤人之賽會與各處大有不同各處三節賽會之人大都皆無業流民藉舁神像出游向地方滋擾卽上海每逢三節邑宰必先出示禁止女犯大壯劊子花十景沿途吹彈之類誠恐招摇過巿易肇事端也粤東則會中皆正經人各業咸輟業斂錢以襄盛舉甚牟膠庠秀士亦有執事於會中者故雖盛極一時從未略生釁隙今者會事已闌珊矣而錦繡輝煌依然在笥所望明歲皇大后六旬萬壽期内依舊興高采烈迎賽數天庶幾十里洋塲重復舟車輻湊紅男緑女當無不齊聲贊嘆謂粤人士这尊君親上共樂昇平也至於西人則此次通商五十年慶賀時華人無不踴躍樂從則明年華官照會之餘亦自必軒鼚鼓舞轉瞬一周星次袁公壘畔黄歇江邊車水馬龍仍不减前日之繁華富麗矣猗歟休哉跂而望之 
[諭旨恭錄]  
十月初四日軍機大臣面奉諭旨本月初九初十日俱著推班欽此同日奉旨太常寺博士員缺著徐嗣龍補授廣西南寧府同知員缺著汪長康補授直隸安州知州員缺著商作霖補授河南新蔡縣知縣員缺著寗瑃補授俸滿教職鹿學尊著以知縣用戸科筆帖式員缺著英劻補授擬補青州副都統衙門筆帖式敬安著准其補授福建道監察御史員缺著安維峻補授截取工部郎中區諤朗吏部郎中李嘉瑞俱照例用熱河都統衙門辦事司員著宋思允去保舉雲南候補知州丁澤化直隸候補知縣程德春寗濟胡光泰山東候補知縣鄭桐趙炯吳蓻　浙江候補知縣葉昭敦湖南候補知縣卜彦偉廣西候補知縣楊必康俱照例用貴州試用知府柴照著遇缺儘先補用開復浙江試用知府黄世煦著准其開復原官照例用並著以道員用陜西漢中府知府奇臣著准其開復原官翎枝仍以知府歸部選用明保湖北儘先補用道沈保祥著交軍機處存記以海關道員用直隸候補直隸州捐升候選道戴宗騫著仍交軍機處都名遇有道員缺出請旨簡放江蘇大挑先知縣汪瑞曾以知縣儘先卽補欽此○初五日奉旨廣東高州鎭標右營記司著陳文田補授欽此 
[吹臺紅葉]  
九月廿七晚十點鐘温州道前街某烟寮有捉姦案聞被獲者爲某富室之子曾援例報捐職銜乘此黑籍中之同調者代爲解圍情節大可噴飯敬姜之言曰逸則思淫自來不法之事每每起於紈袴良可歎也○信和街慶年坊口天壽堂樂店小主人某甲因看守曬榖坐在路旁矮凳上購油卵三顆將以充饑詎有饞狗行過此處　去大嚼甲見狗去未遠驀將榖扒擎起將以擊狗不期失足而踣誤將榖扒柄碰傷要害仆地不起此九月廿八日事也旋經鄰人扶歸一病不起竟於本月初一日一命嗚呼此狗殆所謂催命符歟○朔門内永寧巷日某錫箔鋪收用兩徒 
 
 

Page 2

 
 
一年十四一甫十三伶俐可愛操作甚勤惟年幼好弄屢訓不改初一日午刻兩徒戲耍突飛一拳適中要害十三齡　竟將十四歲之學徒登時毆斃一時遐邇喧傳觀者如堵甲亦無可如何只得代爲棺殮詎死者之每聞耗而來欲歸咎於店主幸鄰右中有以魯仲連自任者再四調停得免無事然甲己所費不資矣○茶院寺前有解板煥者向以鋸板爲業孑然一身近爲烟霞所窘漸入下流每作三隻手生活剥采搶榖小試其技未聞其犯巨案也初一夜俗傳長慶稻草被慶撞獲卽糾同兄弟將煥毆斃携屍負至夏日東店後坑厠上迨次早地甲見屍眼珠突出指節骨斷左脇刀穿一孔陰囊扯破兩脚踝鱗傷不計其數地隣認是煥屍明知犯竊所致但傷痕甚多見之者咸抱不平且所偷祗三握稻草罪不致死因令屍親赴縣請騐無如慶家赤貧棺衾之費亦無所出經好善者代爲調處令夏姓出資彌縫其事誠所謂城門失火殃髣池魚也○瑞記洋行北京輪船於初三早七點鐘展輪温郡有名阿汝者預於初二日登船迨睡醒時往阿姊家領略雙弓米風味稍延片晷船巳開行赶覓渡船追至輪邊苦於潮漲流急不能飛躍而上鋪蓋行李均在輪船船資之外别無長物望洋興嘆怏怏而回作客之難於斯可見○温州府試在卽應童子試者絡繹而來考棚前四顧橋一帶赶考書坊星羅棊布當不難利巿三倍也 
[杭垣近事]  
杭垣候補府錢太守溯時經藩司劉方伯懸牌委署寗波府事早刊報章兹於五日詣撫院及各憲署禀辭赴任卽回寓料理行囊而各寅僚郵亭樽酒祖帳驪歌幾無虚夕越三日由江千上碼頭登舟望四明進發想履任後必有一番新政也并奉撫憲面諭會辦寗郡厘局事務云○崧振帥懸牌曉示爲慶賀事十月初十日恭逢皇太后萬壽聖節是日五鼓齊集萬壽宫行慶賀禮前三日後三日俱穿蟒袍補服不理刑名而杭駐防營及各城閃僧觀道院西教士住宅大英廣濟醫院均掛竹絲紅燈剪金萬壽無疆字樣斯眞中外一家普天同慶也○杭垣布巿巷某姓兄弟甲乙二人均業洋廣雜貨其父積有千餘金父殁後歸甲料理去年冬間爲乙娶婦用去二白餘元今冬甲乙分晰遺産甲欲得全股以短缺者歸乙一人乙不肯認舌劍唇鋒巳不知幾次矣初八日晚爭論之餘竟至用武足去拳來將家中器具打成雪片後經和事老再三解勸始各罷手後究不知所終○錢塘江義渡局委員從九品吉二尹興現奉憲委辦龍泉厘卡差初一日起程赴卡所遺義渡局差由防軍局札委候補縣丞馮二尹南錕辦理云○新選温州府徐乃秋太守由京領憑南下巳錄報端兹由瀋司劉方伯飭知赴任想花驄蒞止竹馬遥迎又有一番新政矣○發審局提調現奉臬司趙廉訪札委候補府莊太守人寳辦理太守奉到憲札卽於初一日到局○十月初二日敷崇紫三書院肄業生童考試月課敷文經藩司劉方伯命題後卽委候補同知吳司馬世欽錢司馬鴻策卽用縣黄大令福元何大令士循黄大令耀奎歐大令景芬分閱課卷評定甲乙而崇紫兩院尚未評閱也○崇文書院師課奉掌教李山長諭許承綬張景雲兩監院先期備卷考試該監院遵諭於初六日開課○羊壩頭地方某姓童女年僅七齡嬉戲門前忽失所在其父母偵騎四出蹤跡杳然初女之族叔某甲在塘棲鎭營生適與女遇疑之　而問焉偕女同行者約三十餘歲男子身穿元色窄袖短衣見甲問女知機關已破效鴻飛之冥冥不知所之甲因女巳奪回不復追蹤尋覓卽倩人送歸家中驚喜交并噫此風惟江南最甚不料杭垣亦有所聞高坐堂呈者盗起而查辦之實蒼生赤子之幸也 
[統領易人]  
統領督標新兵全軍李占椿軍門恭荷恩命補授皖南總鎭所遺營務由上憲另委楊文貴軍門瓜代軍門奉札後擇於月之初四日薄暮自滬起程乘怡和公司輪船溯江而上卽於初五日傍晚抵鎭先是寳蓋山新兵前營兵弁預在江干排列隊伍升砲鳴虔聲如雷震俄而在城文武印委各員均至躉船恭迓軍門接見後復以禮答之旋於是晚起輪上駛赴金陵謁見兩江總督劉峴帥然後擇吉履新 
[細故釀命]  
鎭江金山東畔新開河舟楫往來帆檣絡繹凡值風急不得渡者向常灣泊具間以避波濤之險亦停橈之要處也該處近出命案兩起頗稱奇聞錄之以供衆覽本月初二日有南灣船一艘高扯江南武闈鄕試紅旗片帆斜日旌斾迎風從姑蘇而來逕赴金陵舟子以䟎程不及遂將船隻停泊河干寄椗後時己黄昏該處更夫向試船索取更資舟上人答以考船不給更夫曉曉置辯信口咒罵斯時武生在中艙正用晚餐聽之推篷窗細視知係更夫也不覺怒髮衝冠遂出艙門一躍登岸唇槍舌劍之餘繼以老拳從事復痛批其頰更夫以堂堂男子不屑受辱欲糾合娘子軍興問罪之師正擬緩步前行不料武生忿氣未消將船上所用之竹篙向更夫亂揮更夫亦手持方磚迎面擊去兩相對壘之際岸上觀者愈聚愈多適有某槽坊之僕婦挈一男孩年甫五齡在岸邊嬉戲不提防突被竹篙一揮仆通一聲孩巳沈於水濱倉卒之間無人援救任其隨波逐流武生知巳肇禍乃掩鑼息鼓觀者亦不欲多事雲散風流迨僕婦喚主人至此該考船業巳揚帆而去不知所往幸更夫尚在向前扭住以命相拚更夫告以顚末爾子落水非吾所推係武生竹篙揮入河中吾知考船前去不遠爾可同吾追赶坊主遂頷之相率前行果然在王信昌木行碼頭將考船尋得齊登船向武生理論武生置諸不答查悉舟中共有武生四人坊主隨喚地甲到此將該船看　因時已更深不能打撈孩屍旋於次日清晨在小汊河内見屍浮於水上赶卽雇人撈起腹大如瓠旱已命返泉臺坊主見之哭哭啼啼呆若木雞直至午刻有武生某甲登岸奔至坊主家直認不諱言爾子是吾誤推墮水吾與爾素不相識亦無仇隙豈不是飛來之禍坊主情急萬分苦相告曰我兩房祗此一子今絕我後嗣大有不得干休之勢定與爾公堂判斷該武生知事不得了願出資財私和遂挽出同船武生邀同本地耆老排難解紛至初四日始定令武生出洋蚨三百元給與坊主爲殯殮齋醮之資其事乃寢遭此禍後該武生知顯兆不祥意欲回家不願赴考同船武生再三勸慰詎知該生愈思愈憤卽於夜靜人寂時掀開艙門投河自盡舟上人聞水内有聲疑爲怪物披衣起視知該生巳躍入水中急忙援救迨至破曉時始將屍身撈起遂購得棺木製辦衣衾收殮事畢另派一武生仍乘原船送柩回家其二人於初五日搭飛熊輪船赴省矣孔子云小不忍則亂大謀其是之謂歟如該考生者當更夫索錢時稍給若干斷不致闖此巨禍亦不致因此輕生豈生前刼數耶噫何其愚也 
[蘇臺瑣述]  
　有名壽根者不詳其姓氏亦不知其向操何業與蘇州閶門外山塘後面曹某之妻沈氏有染海誓山盟情同膠漆前月某日竟私約偕遁曹所生一女年甫十齡當被氏挈之而逃姦夫姦婦同坐徐阿寳之船不知意將何往駛至楓橋附近經水路總巡楊明府瞥見當時覷出破綻喝令勇丁連舟一併拿獲訊問之下供詞含糊明府以拐逃之案大關風化不可不有以懲之卽飭差勇持片將一干人送至吳縣署請究一面傳諭曹某投縣候質○小南京者著名流氓也犯案纍纍雖經官憲訪拿懲辦奈終怙惡不悛近又在護龍街糾合帮中人數輩向賈姓索詐一言不合大肆毆擊致賈頭破身傷始釋手而散事經長洲縣王大令訪悉立飭幹差將若輩陸續拘獲土劉何三名前日又在劉家浜將小南京獲到王大令提訊之下若輩俯首無詞大令判各責數百板面上各剌著名流氓四字荷以頭號巨枷飭差發各圖游行六門示衆俟游遍　城再禀府憲核奪 
[羊城零拾]  
某日有一婦鐵索銀鐺兵勇在前後擁護押入老城沿途觀者幾如蟻附蜂屯異常擠擁傳聞婦係三水縣人年二十餘嫁鄰人某甲爲妻甲以耕田餬口貌旣不揚性復患拙婦遂有彩鳳隨鴉之歎時與少年無賴作桑濮遊近以戀奸情熱遂將甲毒斃棄屍海中後經人知覺執以報官奸夫聞風遠逃莫能得其蹤跡婦在縣署訊供時業已承認縣官遂備文派差押解來省聽候大憲審辦想一經訊明當必明正典刑爲兇淫者儆也○武鄕試向歸撫憲主政粤撫剛子良中丞示期十月初一日親往東校塲開圍校射糾糾之士莫不磨厲以須冀邀賞識至校塲之演武廳業由辦差人役鋪墊一新並有兵勇在此駐紥以資護衛○新任督糧道魁觀察到省多日由督撫兩院憲札飭赴任以重織守　 
 
 

Page 3

 
 
察奉札後卽詣鈴轅禀謝筮期九月二十四日辰時接印視事○廣州府張太守自夏間感受暑氣政體違和迭經請假調治時發時愈尚未復原邇因公事勤勞舊疾又作聞太守擬暫請開缺俾得安心調理惟二千石眞才素擅上游倚　方殷恐未必遂能挂冠而去也○西門外某機坊某日適收得帳銀百餘兩存放櫃中是晚卽有盜匪多人一擁而入手持利刃恐嚇多端鋪夥畏其兇燄不敢聲張任其飽掠一空揚長而去翌日卽赴有司衙門禀報是處離城不遠盜匪竟如此横行夫豈地方之福哉○黄沙海旁某店前晚因煮茶遺火幾兆焚如幸爲時尚早入未就寢且逼近河午取水易於爲力頃刻撲滅不致成災當此風高物燥火患堪虞寄語鋪戸居民尚其愼益加愼哉○粤東武闈經撫憲示期於十月初一日開射至闈姓一項聞亦責成承辦商人統於初一日截收九月杪投買者紛至沓來爭先恐後各廠戸限幾爲之穿亦可見爭利者之不减於爭名也 
[靈輔過滬]  
兵部左侍郎洪文卿少司馬靈輀由京南下巳紀前報兹悉少司馬寰輀於昨日十二點鐘乘招商局新濟輪船抵埠關道憲　觀察及廖叅戎劉司馬黄大令等均往碼頭祭奠靈輪並不登岸換乘大號官舫用小火輪拖帶向蘇州進發 
[叅戎公出]  
本邑提右營廖楚才叅戎簡閱卒伍後卽飭家丁雇就官舫定於今日赴松江謁見江南提督譚軍門禀陳公務 
[循例奉行]  
每逢冬令各地方除陸路巡查外復派出差捕民壯人等雇舟巡綽各河邇來南匯青浦奉賢等縣先後來滬會消黄愛棠大令曰亦飭差役捕班民壯乘舟往四鄕查緝盜匪此亦歷年常例所謂官樣文章也 
[四醫觀審]  
昨禮拜二係美國副領事易孟士君會審之期易君與美國兵船上醫生某君同來觀捕房移解各案尚欲觀笞責荷枷等事則須待至晚堂矣 
[尚須會訊]  
本邑織布局火災後經南北洋大臣扎仰上海縣提集工人訊究黄大令奉文後會同招商局總辦沈子梅觀察貨捐局總辦朱詵伯太守莅局研訊其詳已見報章兹江海關道聶觀察又奉北洋大臣李傳相札諭委候補府徐太守於日内駕臨縣署會同黄大令提齊工頭王松林唐金蘭及一切帳目再行研訊 
[闊賊]  
湘人張錦山楊小山王金生皆衣履翩翩旅居新椿記客棧不知者幾疑爲大商富賈實則對買賊之流也前晚十點鐘時相約至虹口天潼路某某衣店佯爲購物乘間竊取寧綢坎肩二件由王及小山携去錦山則仍與櫃夥閒譚適包探江阿三行過門前見有情節可疑拘拿盤問錦山知不能遁飾吐露實情遂送押美捕房隨往新椿記將王及小山拘獲押候連贓解送英公堂請究 
[行騙受懲]  
鄕人張春良載米九石來滬銷售先在小茶館小憇有小流氓金海亦在啜茗與張接談張告以此行爲銷米而米金海卽言我主人適欲買米可得善價張喜甚殷勤諄囑卽以米樣交閱金海卽與言明價值命張將米同送至主人處張雇江北小車二輛至船上載米仍至茶館門口金海前引送至德仁里李益林所開縫衣店中盖該店樓面租與小流氓陳阿寳綽號小火龍居住金海與陳爲友借以遮掩耳目奔至樓上有頃復下向張言主人在西園烟館我可與爾同往一面向店主言有米暫放此間店主不知其中曲折頷之金海與張出外付給車力又有小流氓林阿照任金寳等前來金海向林曰爾可領張客至烟館向主人收價林遂領張而去金海回來與陳阿寳任金寳等另行雇車載米出售得洋二十餘元及林阿照領張至西園烟謂張曰爾可在門口暫候俟我先入看主人在否張守候良久不見林出入内觀看仍無所見詢問烟館中人告以此處有後門安知誰人由此而出張卽奔至縫衣店詢問知米巳由金海載去始知受騙放聲大哭向店中糾纒店主言金海係陳阿寳之友可向陳阿寳追問旋卽尋見陳阿寳不認行騙張卽扭陳阿寳李益林至英公廨喊控蔡太守訊供之下張春良李益林各訴前情陳阿寳供雖與金海認識不知其如何行騙太守問李益林曰張同金海載米來時與陳阿寳會面否李稱陳住樓上不見伊等會面陳阿寳堅稱是日尚在高臥不知金海騙米事太守見張情形可憫特捐亷俸償還米價著卽回鄕張叩謝領洋而去諭陳阿寳曰騙米者爾之友人金海也與爾旣無干涉著將爾交保尋金海到案本分府自有奬賞否則一經差緝金海逮案供出爾亦與聞當加等治罪陳阿寳情願覓保出外尋覓金海店主李益林無干開釋及陳阿寳保出外後逍遥事外太守飭包探緝拿各人前日包探秦少卿見林阿照將兩頰鬑鬑者剃下　仕盤詰認金海爲首騙米售得洋廿元金海獨用洋十三元半任金寳陳阿寳猪作阿根等三人各用洋三元林阿照用洋二元八角四散逃逸現知猪作阿根在横涇地方患病甚重命在旦夕金海不知去向任金寳已回滬該包探遂拘拿任金寳並陳阿寳昨晨解送公堂禀稱在陳阿寳身畔搜出信一封係梁幼蘭寫與施子薌乞爲陳阿寳薦生理今特呈閱陳阿寳林阿照任金寳均供認前情太守謂爲首騙米之金海雖未拿案然陳阿寳串騙鄕愚幾致害人性命殊堪痛恨包探又禀伊等瓜分之洋旱已用罄陳阿寳前爲探夥辭歇巳久太守判將陳阿寳林阿照任金寳各笞二百板管押一月期滿各枷七日飭令包探查拿金海候辦 
[污局員]  
金正岐偕妻康氏卽錢氏賃屋本邑西門外開設臺基哄得秦義和之媳翠金與順興館夥阿關姦宿風聲未密被秦察知詰究之餘錢氏串出燈籠阿三蔴皮阿金將阿關扭入城中三陽樓向之羅唣並稱有莫奶奶者曾用洋銀十元莫以其有意沂衊也扭入西門外巡防局控陳局員蔡二尹判令將錢氏掌頰以儆此皆前報所巳登者前日清晨局前忽有匿名揭帖一紙大略謂有黄老虎之女被孀婦周張氏拐賣某處得洋若干局員亦分用百元等情兵目沈叙林見之揭呈二尹二尹明查暗訪知揭帖係金所爲立飭局差協同九圖地保夥康子雲將金拘獲並傳集一干人於前晚二鼓時升座研訊康保禀稱小的奉諭往拘康氏巳聞風逃遁二尹以康保包庇無賴嚴加申斥提金至案喝令笞責二百板黄供稱小的係蘇州人向業成衣女兒阿二今年七歲於二月二十一日失去訪知被金誘匿是以投案求追周張氏訴稱小婦人被誣請究二尹向金訊鞫供詞一味支吾遂命再責籐條一百下交人保出限三日内協同康保將黄女交案如延嚴比 
[研訊失火]  
法界老北門外大街第四十三號門牌祥記洋鐵店披屋於本月十一曉間十一點鐘時不戒於火延燒左右鄰事後經法捕房傳到火頭陳隆瑞暫准交保候堂期傳訊巳詳前報　禮拜二葛同轉會同魯繙譯升座命提祥記店主陳隆瑞及海興館飯店主孫阿關到案同轉先訊陳隆瑞因何起火供稱後面有披屋上用洋鐵皮包裹問如何起火供有禀帖呈遞同轉謂雖有禀帖亦須供明陳稱小的不知火從何起同轉見其有　癲之狀遂謂陳曰此非唱戲之塲爾肇禍後尚敢狡猾假作癡呆耶始供樓上有蛋簍數隻間壁係飯店樓上堆積蘆柴孫阿關供稱火由祥記而起小的八點鐘巳閉門但聞外面人聲鼎沸僉說洋鐵店中火警迨小的聞聲起視只見披屋内火巳透過陳將物件搬至剃頭店内及訊陳又呆若木雞同轉命將陳隆瑞押候傳到左右對門各鄰居再核孫交原保俟堂期投案候質 
[上海縣署瑣案]  
馮肯如投英公堂控稱由元豐洋行買辦施靜波雇司行中之帳任事後墊付銀七百兩屢向索取一味遲延不得己控求追給蔡太守訊供之下限日繳銀旣而馮又投道轅上控聶觀察准詞批飭上海縣訊究詳辦一面著太守將全案卷宗送縣黄愛棠大令奉文後提齊原被訊供斷令施繳銀五百兩具結限繳爲時巳久未繳分毫馮遂具詞投案　傕大令飭差著保將施交到前晚在花廳研訊馮訴稱今春施言及行中出有司帳之缺如欲承乏須墊銀若干當時信其爲眞唯唯允許及入行後共墊銀七百兩向之索取一味支吾無奈控諸英公 
 
 

Page 4

 
 
堂施仍分文不付遂赴道上控前蒙訊斷限繳施仍逍遥事外爲此到案求追施供稱原籍寧波元豐行買辦之役與馮合充司帳者實係曹文明當合充買辦時議定各自墊付銀是以仍爲西人墊付五百兩節次向西人索取直至目下始付來西字票二張一約三百兩一係二百兩均在明年西歷六月三號卽華歷光緒二十年四月間收銀此票可作爲憑到期向收不悮今特呈案求轉給與馮大令察得兩票均是西文並無華文正詢問間馮又稱此等票據非銀票可比况票期甚遠烏得爲憑施供稱此票並非揑造實是行主付下馮堅執不收惟求追比大令日此等西文票據無人能識其眞僞實難憑信今限爾十日内先繳二百兩准明年付楚遂令具結收所押繳馬叩謝而退○王德泰王源源王朝卿王少卿同訴稱監生等均耕田爲業家在治下虹口蘇州河中虹橋左近今河被陸和尚陸關關昆季等覇佔以致河流淤塞有碍永利黄大令准詞往勘旋於前晚提兩陸研訊德泰等均投案伸訴前情兩陸同供稱此處河道迤南經西人闢一陰溝溝上有一米店係小的等租與他人開設並不佔碍河道德泰等實垂涎河東公地迭欲出售是人揑詞誣控叩求明鑒德泰等又稱河南卽是陰溝現被陸盡情蹧蹋以致淤塞不通且溝面亦是公地陸乞欲價賣與人大令著二陸赶緊將溝開通至河之東南兩處公地著原被各具切結不准出售如違究辦兩造皆遵諭而退 
[樂善不倦]  
本館恊　所接琴川德泰豐寳莊來函云月之初五日午刻敝處縣南同慶藥店不戒於火霎時延及十數家小莊相距咫尺驚惶無措幸蒙諸親友帮同搬運旣慶平安更無遺失銘感殊深本擬略備薄餚稍伸謝悃伏思北直水災未巳兹寄上英洋十元病洋十元乞代烊見悉歸賑欵明知盃水車薪聊爲諸親友造福云又承尹脩梅善士以英洋三十元助賑又承長興縣學教諭孫廣文德視經募各生員十七戸洋十三元虚對開六元凡此厚貺之頻頒具見善機之感召行道有福作善降祥敬持此語爲諸君子盥微誦之 
[眼前實惠]  
謹啓者敝堂接奉忍守氏戴善士樂助施粥經費由昌泰質鋪交來洋二十元敝堂向章於十月中開辦施粥現屆循例舉行祗以經費不敷稍待躊躇惟冀義粟宏施仁漿速沛俾得藉手以資接濟眼前功德頂祝無涯敬代貧黎望雲叩謝上海六馬路仁濟善堂董事施善昌等拜誌 
[施惠迪吉]  
謹啓者敝堂奉天順祥號交來陳潤夫善士祈眷口平安助賑銀七十五兩八錢九厘耶溪漁叟洋三十元保平安子洋廿二元崔隠名中金移助洋三十六元崔鄭氏洋五元施及其時功歸實濟萬家頂祝永保平安敬代災黎登報叩謝上海六馬路仁濟善堂籌賑公所施善昌等謹誌 
[求病速愈]  
啓者昨承陳美初先生光降出洋五十元慨助敝所留養貧民經費據云爲乃郎少泉兄病求速愈等情想神明以作善爲緣定占勿藥有喜也除掣奉收據外錄請刊報以彰大德此啓[  滬北棲流公所司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[十月二十日出口船禮拜一]  
德興　又　晚往長江　鴻安公司 
 
 

Page 9

 
 
[殘忍之尤]  
蘇州人某甲在本城豫園内開設鳥籠鋪生涯冷淡家食維艱其戚有業推薦傭人者遂薦其媳某氏至　猪弄王錦仁家司浣濯縫紉之事月可得銀餅三枚臨行託言歸寧父母甲信而不疑前日偶與熟友閒談友竟和盤托出甲大怒謂婦女閨門且不可輕出烏得因阨窮之故學爲婢膝奴顔遂解取杖頭錢沽得半壺濁酒自澆壘塊一醉瞢騰　𨇨至王家盡情辱詈斯時王適他出其夥某乙與之爭論勢欲揮拳其戚聞之急爲理勸被甲扭住用力猛推戚蓮瓣輕盈一欹側竟踣於圊内迨經人援之以手則巳淋漓濡染滿頭亂揷木犀花矣媳見阿翁如此行爲祗得隨之而去甲沿路奮毆不己聲言回家當再以家法處之旋有惜玉憐香者勸令釋手嘻媳之傭出自出窮耳甲苟稍有人心方將憐　之不遑而奈何竟施以毒手乎君子曰是之謂殘忍之尤 
[養媳被誘]  
包探顧阿六至英公堂禀戴文卿之童養媳王阿四年已十五身材矮小視之宛似十二三歲前數夜看燈走失由戴赴捕房輕明旋查得該媳被薙髮匠天津人董寳山誘至客寓住宿日間同至茶館游玩因得拿獲查知雖與同睡尚未成姦據客寓中人言董領女借宿但知其由鄕問來看會疑是父女不知其引誘戴文卿訴稱童養媳王阿四不應隨同董寳山前去今幸尋見否則其父母前來索人將何以應之現在惟有送還母屬王阿四供鄰人董寳山以看燈爲名領至客寓不許聲張雖與同睡並未犯奸董寳山供係天津人今年三十三歲向以薙髮爲業與戴爲鄰王阿四自言恐受公婆打駡不願回家懇小的領至客寓寄住别無不合蔡太守謂董寳山居心不良理應送縣治以應得之罪戴文卿又稱小的藉手藝餬口一經到縣轉多周折求請免移太守判將董寳山笞責二百板押候備文遞籍王阿四交戴文卿領去 
[英界公堂瑣案]  
華捕禀陳文華在馬車磕睡違犯定章拘案請罰陳文華供偶然困倦在車上假寐蔡太守判罰陳文華洋二元撥充西醫院經費○華捕禀王炳生醉後在路胡閙拘案請罰王炳生供係湖州人偶與友人飮酒過醉以致如此蔡太守判罰王炳生洋一元撥充西醫院經費○華捕解送醉後胡閙之一干人請訊戴春甫五毛二等同供係海門人拖包車餬口酒店中有人醉後與邢桂生等口角悮爲小的等爭閙邢桂生王晉生王木旺等同供係寳山縣人向爲木匠戴春甫等與小的等碰撞致與爭執陳阿大供係常熟人駕船爲業因在該處悮被拘拿蔡太守飭將陳阿大關釋戴春甫等各押一日○包探黄四福禀有王增福至陳大寳小客寓住宿乘間行竊棉被阻獲人贓送案陳請領贓王供認初犯行竊蔡太守判王管押七日贓交陳領○森記酒店夥訴稱徐阿二飮酒巳醉毁碎碗盞值洋七角半向索無著由捕拘案徐供係江北人拖包車與阿福等同去飮酒阿福擊毁碗盞飛步奔逃小的被獲蔡太守飭差帶同徐阿二指交阿福著賠洋七角不然惟徐阿二是問 
[法界公堂案]  
縣差副役羅福堂三圖地保曹福卿同屍子胡鶴彬投案請領胡子香棺木同轉問黄大老爺曾否訊供答稱己具切結送案同轉卽飭包探同至同仁輔元堂分局將情禀明准其具領○劉春祥訴稱同業許松山向方姓商借印子洋廿四元許倩小的拒保及打至五元以外許忽潛逃方向保人索取時來滋擾昨將許尋獲詢伊因何逃遁據稱方姓命伊脫逃同轉命將許松山押候繳錢劉春祥斥退如方姓再來糾纒准赴捕房控訴○吳和尚訴稱前日在吉祥街吉順樓茶館被流氓張福生糾同黨羽十餘人用鐵鍾將小的頭顱擊破又用刀連戳兩下足上尚有板凳傷痕同黨中有大風子小福生海公頭等名目小的受傷之後蒙捕頭送仁濟醫院療治迄今傷勢未痊求請檢騐張福生供吳亦係著名流氓在虹口頭壩一帶素有盛名小的見伊懼怕不敢在虹口做工往法界推東洋車度日同轉謂此次係爾將吳之頭顱擊破供稱打架者係吳之仇人在虹口西人伊不拉處爲傭人同轉著將張福生押候交到大風子等各人盡法究辦吳和尚傷勢未痊著仍送醫院療治待臨審時投案備質○孫包探禀稱某號華捕在西馬路巡綽見王阿田於晚間四點鐘後在路趦趄因此拘獲解案同轉謂此人本係積竊屢犯不悛著押候笞責二百下○招商局巡丁楊康齋訴稱前晚十一點鐘時見葛祥林在六號棧房割開樂材三包尚未竊去伊等黨羽甚多常有十餘人在碼頭上慣竊物件竊檀香之陸阿增亦係同黨同轉命提陸阿增到案供稱與葛素不認識同轉謂爾等已久串同一氣尚敢圖賴著押候枷號半個月各笞四十板○烟鴇王胡氏王徐氏訴稱流氓吳仁元於本月初八日前來吞烟訛詐當卽知覺倩人醫治將烟吐出解送捕房轉解案下請究吳仁元供稱代還借洋十五元尚未償給票據呈閱同轉將據給王胡氏觀看供稱票據確係小婦人所立但錢巳還過祗欠利洋四元吳仁元又稱有鴇婦孫氏混名横涇阿三爲見証同轉著將吳押候傳到孫氏再核王胡氏王徐氏著交保聽候覆訊○包探禀拿獲積竊汪生元在身畔搜出質票十張吊贓呈案汪供元縐女裙係在閔行竊來事在上月廿六日又在小東門竊取縐紗褲等物信隆德隆等各押店夥投案求追押本同轉命將無失主認領之贓仍給押店領去其餘失贓存候失主認領汪生元押候飭探帶同吊贓再行懲辦○拐賣張四子案内之蟻媒劉二李三經劉順興胡朝桂保出後逍遥法外經葛同轉著保交案將劉順興王朝桂覊押捕房劉妻王氏將李三之次子李福生混名小獅子扭送捕房著交其父此皆前事也昨日葛同轉提案訊問李福生供稱小的父名李三保出後業己回去不敢說謊同轉謂尚父慣做蟻媒將張四子朦保出外販賣别處又據劉妻王氏投案呈遞私刻之圖章并稱被李子到門辱駡不敢滋擾同轉著將李福生押候交到李三王朝桂押候交到劉二如挺押不交當嚴行追比○前日某號華捕見孩子李逹祥在途啼哭帶回捕房請爲安揷昨日解案李逹祥供稱係婺源縣人與兄初至上海鋪蓋尚在船上登岸後迷失路途問船泊何處供稱初至滬上不識地名問爾哥哥向操何業供爲茶葉生意此次來滬帶有茶葉消售同轉飭探將孩帶至茶葉公所問明禀復○縫工袁掌成捲逃後經各失主將其弟袁掌發及夥王瑞利拘送捕房押候解訊昨日葛同轉提案據袁掌發供稱店務由兄作主小的不知王瑞利供稱在袁處爲夥本月十一日店主將衣料交與小的言明待至十二點鐘不回可將衣料質洋一元問因何逃逸供因生意清淡故思停閉尚有同夥二人一爲嚴阿廣一爲任阿有初時與張姓合開現巳分拆失主李渭玉余陳氏周蘇氏方何氏同投案下請追各贓包探禀另有張阿狗控欠洋念元今日未到票紙呈電亦由張阿狗帶來又據學徒楊雲才禀稱本月十一日師父倩小的至小東門外尋人去時尚有阿有在店及回來師父阿有均不知何往小的於今年六月内進店有袋一隻内儲當票均係師父之物現爲王瑞利携去余陳氏等供稱均任寳興里同轉著袁王二人押候交到嚴阿有任阿廣核辦該學徒交余陳氏等帶回聽候傳案復訊○蔡瑞榮訴稱周福壽牽牛而過驀將馬車撞翻損壞物件又被牛角戳入小的眠内以致紅腫今牛巳交小東門外捕房因此鳴捕將周扭案請究周福壽供稱在謝阿渭所開恒豐牛行爲夥此牛係八仙橋新行之物問是何行名供稱不知只知其人名阿喬同轉謂須著爾交出遂飭包探帶同蔡周二人指認撞車之人帶回捕房蔡送仁濟醫館療治周押候復訊 
[申報館恊賑所經收順直賑捐十月初一日至十月初十日止第三十次清單]  
十月初一日埭溪全盛來繆山氏紋銀十一兩七錢九分○初二日祝太太保平安洋八初一日埭溪全盛來繆山氏紋銀十一兩七錢九分○初二日祝太太保平安洋八元隠名氏銅洋一元吳宅洋一元萬成莊無名氏四十八戸洋四元錢六百八十文江西全泰盛來山蔭范鏡川前因室人患病在神前許願花洋十元黄石港太古晋來錢青經募洋二元○初三日沈丁氏洋二元廣和興來蔣葆銜洋一百元毘陵無名氏洋四元順泰棧銅洋三元無名氏洋五元同春堂慶宣堂各洋四元○初四日費氏洋四元龍官瑞官各洋二元折紹老福潤來風絮閣主願助洋八元鎭海福潤來袁蓉舫經幕十七戸洋二元無名氏高來洋五元揚州全泰洽來各善士八戸洋一元○初五日方義章洋一百元○初六日黄永柏洋十元無名氏洋五十元無名氏一元京都老福興來餘　　屋留有餘齋隠名氏存心氏百練書屋共計五戸各紋銀四兩八錢江都郡紋銀四兩七錢九分保定全泰盛來無名氏四十八戸紋銀三兩九錢九分青　順成來求志居十聊完心願洋二元○初七日邵伯政大來陳馬氏洋三元許亷還心願洋三元姚善士洋二元榮廣大洋一百元勉力子洋六角寳慶福興潤來周植白洋三元清江福興潤來洛張氏洋十元薄　堂洋二元無名氏三歲小姐江韓太三戸各洋一元嚴姓洋五元○初八日靖邑恊興昌來各善士十九戸二元墨華館主求震兒關煞開通長命富貴洋二元良心難味人洋五十元無錫鴻源來姜日銘洋三元蔚長厚遞來江右豐城縣署各友五十一戸洋二十元零三角○初九日樂善子洋一元薄命人洋二元懷利子洋五元法公堂洋八元八角天然居洋六角金　香病愈完願洋五元文徴明山水册頁一部草虫册頁一部計洋五十元川沙廕太太陳許氏十元存悔道人洋二元瘧愈完願人錢十千文許應氏許沈氏合錢四百文育東氏慶貽童子合錢二百文計錢十千零六百文合洋十元蕪湖日昇昌來隠名氏銅洋八元○初十日飽善士洋五元鼎裕求平安銅洋五元無名氏銅洋二元杭州全盛來延九氏彭壽氏保生氏明德子四戸各洋二元杭州正大來　善士十一戸洋一元錢二百三十文以上總共收洋六百三十七元三角紋銀四十四兩五錢七分花洋十元錢九百十文銅洋十九元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月初四日京報全錄]  
宫門抄○諭旨七道錄前○蘇織造慶奏恭報接印日期摺○前蘇織造榮奏恭報交缷日期並移交庫存銀兩摺○江督劉等　奏陳補知府摺○順天府奏請賞撥米石片○江督劉等奏查明各屬已未結新案交代摺○陜撫鹿奏調充鄕試簾宫並接試　譯摺○閩督譚奏委署提鎭各篆片○十月初四日工部鴻臚寺廂白旗值日戸部引見二十八名兵部三十一名○齡公阿克丹大額駙各假滿請安○馬　鎭總兵英廉到京請安○四川藩司龔照瑗到京請安○王文錦由東陵回京請安○那王等謝管新舊管房恩○廣西右江道黄仁濟謝恩○連蔭謝補進内大臣班恩○色楞額謝前引大臣恩○烏拉喜崇阿續假一個月並請派署印鑰　工部奏派承修天高殿工程派出李鴻藻○又奏派承修大理寺工程派出徐用儀○召見軍機英亷龔照瑗黄仁　○○蘇州織造奴才慶林跪奏爲恭報到任接印日期叩謝天恩仰祈聖鑒事竊奴才欽奉恩命視織蘇州於七月十八日跪請聖訓　蒙誨諭周詳俾得祗承遵守欽感莫名陛辭後隨卽束裝起程行抵蘇州於八月二十六日准前任織造榮廷將蘇州織造關防及滸　關監督關防兩顆並文卷册檔等件委員齎送前來奴才當卽恭設香案望闕叩頭祗領任事伏思奴才内府世僕知識庸愚供職多年屢沐鴻施逾格涓埃未效復承寵命榮膺思圖報以尤難益下忱之感惕查蘇州爲繁庶之區織造有典工之責現滸　闕尚未開徴奴才專任織務每年奉戸部内務府所派大運曁造辦處傳辦各項活計在在均關緊要現值恭辦皇太后六旬萬壽慶典之時一切織務尤宜格外詳愼當此時事多艱庫儲支絀奴才惟有殫竭愚忱將應辦事宜力圖撙節核實經理以冀仰答高厚鴻兹於萬一除將前任移交庫存錢糧按欵查明接收另摺奏陳外所有奴才接印日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○蘇州織造奴才榮廷跪奏爲恭報交缷日期並移交庫存銀兩仰祈聖鑒事竊奴才接奉行知光緒十九年六月十六日奉上諭蘇州織造著慶林去欽此兹於八月二十六日新任織造慶林行抵蘇州奴才謹將蘇州織造關防一顆滸墅關監督關防一顆並文卷册檔等件委員齎送接收奴才卽於是日交缷伏查奴才在任兩年經辦運務以及另傳各項緊要活計均遵部定現行章程並援歷辦成案按欵核實辦齊悉已解京交納在案所需料工銀兩因滸墅關未經開徴並無收放欵項除大運工需年例由司關兩處額撥外其另傳活計呈請戸部核准指撥歷經蘇州撫臣轉飭司關各局分籌撥解照數動用現值奴才缷任應將庫儲錢糧按欵盤查計實存正項銀七千三百二十三兩一錢三分一厘捐欵銀四萬四千一百四十兩二錢六分六厘辦差銀八千五百八十九兩一錢一分八厘匠糧銀九十八兩九錢五分二厘申餘銀二萬二千七百五十三兩一錢九分五厘當卽造具收支存賸清册並庫存前項銀兩一併移交新任接收查光緒十五十六十七各年分前任織造奉辦各欵用過料工銀兩未經報銷者奴才逐欵查核業已代爲奏銷奴才任内經辦之事尚有不及造報者應歸新任彚案辦理至本年運務照章先辦赶運己遵限解交外其添派另傳各件已敬謹辦齊先後交差呈進奴才一俟交代清楚卽行起程回京供職所有交缷日期並庫存銀兩緣由理合恭摺奏聞伏乞皇上聖鑒謹奏奉硃批知道了欽此○○兩江總督臣劉坤一江蘇巡撫臣奎俊跪奏爲揀員調補省會要缺知府恭摺仰祈聖鑒事竊臣等接准部咨光緒十九年五月二十三日奉上諭江蘇蘇州府知府員缺緊要着該撫於通省知府内揀負調補所遺員缺著彦秀補授欽此欽遵在案查蘇州府係省會首郡管轄一廳九縣政務煩劇兵燹之後墾荒裕賦興利除弊治理尤難且　有發審案件必須精明練逹爲守兼優之員方足以資表率臣等於通省現任知府内逐加遴選查有鎭江府知府王仁堪年四十二歲係福建閩縣人由監生中式同治庚午科順天鄕試舉人十三年考取内閣中書光緒三年丁丑科中式進士殿試一甲第一名授職翰林院修撰五年充武英殿協修六年散館是年充山西學政八年八月丁父憂回籍十年十二月起復到京奏派廂紅旗管學官十一年充貴州鄕試副考民十二月充國史館協修十二年五月充内戌科教習庶吉士九月充本衙門撰文十二月保留管學官一次十三年奉旨在上書房行走十一月充會典館纂修十四年京察一等充江南鄕試副考官十一月補武英殿纂修十二月又保留管學官一次十五年正月大婚禮成奉懿旨賞加五品銜並因恭辦大婚事宜出力保奏以應升之缺儘先升用充廣東鄕試副考官十二月充會典館圖上幫總纂十六年十月充會典舘總纂十一月初七日篆吏部覆帶引見奉硃筆圈出記名以道府用十四日奉旨江蘇鎭江府知府員缺著王仁堪補授欽此十二月二十五日領憑起程十七年三月二十三日到省繳　四月二十日任事調署蘇州府知府於十九年七月二十七日到任覆查該員守正不阿體用兼備以之調補蘇州府知府洵堪勝任計該員自到鎭江府任至交缷日止歷俸尚未滿三年惟係請調省會首府向不計扣歷俸年限且屬正途出身人地實在相需例得專摺聲請據蘇藩臬兩司會詳前來臣等覆核無異合無仰懇天恩俯念員缺緊要准以鎭江府知府王仁堪調補蘇州府知府實於省會要缺有裨至該員係現任知府調補知府銜缺相當毋庸送部引見係初調人員一切因公處分例免核計所遺鎭江府知府員缺應請遵旨卽以彦秀補授謹合詞恭摺具陳伏乞皇上聖鑒訓示謹奏奉硃批吏部議奏欽此○○順天府片再本年蒙恩截留南漕順屬分撥五萬石連本年春撫餘米七千石經分濟急撫災區並散放陸門粥廠現在大宛兩縣續添六廠除另片具奏外漕米及餘米兩項均己儘數支用無存查冬撫及新舊粥廠均尚需米臣等惟有仰懇天恩俯准飭發京倉米三萬石以惠窮黎出自逾格鴻慈理合附片具陳伏乞聖鑒謹奏奉旨已錄○○兩江總督臣劉坤一江蘇巡撫臣奎俊跪奏爲查明江寗蘇州兩屬各州縣光緒十九年上半年己未結新案交代開繕清單恭摺仰祈聖鑒事案准戸部咨會同吏部議奏飭令將各州縣交代限期定限半年彚奏一次光緒元年八月初七日奉旨依議欽此等因歷經查明江蘇省各州廳縣已未結交代按限開單奏報至光緒十八年下半年止在案兹據江寗布政使瑞璋蘇州布政使鄧華熙查明江寧蘇州等屬光緒十九年正月起至六月止己結未結各新案交代彚開清單詳請具奏前來　等復核無異除將已結者嚴催赶造册結咨部查核未經結報有應繳欵項者勒限完繳如逾限不完卽行照例叅辦外相應彚繕清單恭摺具陳伏乞皇上聖鑒謹奏奉硃批戸部知道單併發欽此○○頭品頂戴陜西巡撫臣鹿傳霖跪奏爲陜西省鄕試房考兼用候補人員曁土子三塲完竣接試繙繹均各安靜恭摺仰祈聖鑒事竊照本年奏已恩科陜西文闈鄕試應調同考官十員查現任實缺州縣進士舉人出身者多有經手要件不敷調派隨在現任州縣及候捕人員内考取華州知州鄭思敬邵陽縣知縣張樹榖　厔縣知縣李汝鶴紫陽縣知縣楊調元署大荔縣事本任清澗縣知縣談廷瑞候補正途知縣王皆陞齊澤陳潤燦截取知縣黄肇宏大挑知縣孫雲官統計十員文理均屬優長一體充當分校臣照例於八月初六日入闈監臨計應試士子四千四百七十名三塲完竣十七日接試繙繹隨向内簾恭領欽頒題紙在嚴密處所繕寫刊刻發鈐繙繹士子十九日交卷當將繙繹試卷四十本逐一彌封總包鈐印卽日委員解交禮部奉欽頒題紙謹附摺恭繳臣於八月二十二日出闈辦理署内公事仍隨時前往查察並諭飭該提調督糧道松壽監試鹽法道江匯川逐日認眞稽查彈壓以昭嚴密所有房考兼用候補人員曁土子三塲完竣接試繙繹均各安靜緣由理合恭摺具奏伏乞皇上聖鑒謹奏奉硃批知道了欽此○○譚鍾麟片再福建陸路提督駐紥泉州府城距省較遠地方營務均關緊要亟應遴委署理提篆以咨鎭攝查有現任福寗鎭總兵曹志忠久歷戎行戰功卓著旦與搉勝等營素相聯絡堪以委署遞遺福寗鎭員缺查有留閩總兵廖得勝老練稳愼營務夙嫻堪委接署除咨行遵照外謹附片具陳伏乞聖鑒謹奏奉硃批兵部知道欽此 
 
 

Page 13

 
 
[光緒十九年十月初五日京報全錄]  
宫門抄○諭旨兩道錄前○湘撫吳奏總兵假滿在籍起程日期片○閩督譚奏遴補陸路都司摺○又奏遴補水師叅將摺○又奏遴補水師都司摺○又奏揀補嘉義營守備片○陜撫鹿奏查明民欠錢糧草束懇恩蠲免摺○十月初五日内務府國子監廂紅旂值日無引見○瀅貝勒等各謝署缺恩○崑岡假滿請安○烏拉喜崇阿謝賞假一月恩○祥麟等各謝議叙恩○孝陵總管常順謝恩○補用道府沈保祥等謝恩○李嘉瑞區諤良各預備召見○繼公續假二十日○内務府奏派致祭四廟派出延秀良沭連印豫隨○又奏派致祭内外城隍廟派出崇光文璧○又奏派致祭火帥廟派出立山○召見軍機沈保祥戴宗騫李嘉瑞區諤良總管内務府大臣○○吳大澂片再陜西河州鎭總兵湯彦和前經入都展覲請訓後蒙恩賞假三個月回籍葬親扣至本年六月二十九日假期屆滿營葬未畢呈請續假一個月經臣附片代奏在案兹據該總兵湯彦和以續假期滿於八月初四日由籍起程馳赴本任呈由湘潭縣申請奏咨前來除咨兵部及陜甘督撫臣查照外謹附片具陳伏乞聖鑒謹奏奉硃批兵部知道欽此○○頭品頂戴閩浙總督臣譚鍾麟跪奏爲遴員請補省會陸路都司員缺恭摺仰祈聖鑒事竊照福州城守恊標左軍都司劉廷發遺缺係陸路題補之缺准部咨第四輪第六缺應用揀發人員臣於閩省陸路揀發班各項人員内詳加遴選惟有藍翎補用都司福建陸路提標中營守備戴鳳標年五十六歲福建長汀縣人隨軍征剿遞保儘先守備於克復廣東鎭平嘉應等城出力保奬同治五年十二月初五日奉上諭著以都司補用欽此經部核覆該員未保免補字樣仍俟補守備後以都司補用旋補陸路提標中營守備員缺給咨赴部於十年三月初五日欽派王大臣騐放初六日覆奏奉旨准補領札赴任該員年力精壯營務夙嫻任内並無違碍事故以之請補斯缺洵堪勝任合無仰懇天恩俯念福州城守恊標左軍都司員缺緊要准以戴鳳標補授於營伍地方均有裨益如蒙俞允俟部覆到日給咨送部外見除飭取履歷另行咨部外所遺陸路提標中營守備員缺另容留閩遴員請補謹會同福州將軍臣希元福建陸路提督臣孫開華合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○頭品頂戴閩浙總督臣譚　麟跪奏爲遴員請補外海水師叅將員缺恭摺仰祈聖鑒事竊福建臺灣艋舺營叅將陳友定降補遺缺係臺灣外海水師題補之缺准到部咨第一輪第一缺應用儘先人員照章揀員請補等因部定新章臺灣武職缺出先儘臺灣勞績保舉及候補人員請補等語臣查臺灣現無此項合例候補之員隨於閩省内地儘先水師叅將内詳加遴選除李田現在山東營駕兵船於是缺人地不宜未便遷就請補惟有藍翎副將銜留閩儘先補用叅將現任水師提標右營遊擊陳宗凱年五十七歲福建同安縣人由世職騎都尉赴臺剿匪著績保舉遊擊補授浙江太湖營遊擊旋補福建水師提標左營遊擊於光緒十六年十一月到營任事曾署澎湖恊副將南路營加義營各叅將篆務於臺灣剿辦叛番土匪出力案内保奬以叅將留閩儘先補用並加副將銜光緒十七年正月二十八日奉旨允准造送履歷咨部註册序補該員年力尚强水務熟悉歷署臺灣副叅將員缺措置裕如且係在臺勞績保舉於臺地風土情形極爲熟悉以之請補是缺洵堪勝任合無仰懇天恩俯念臺灣艋舺營水師叅將員缺緊要准以陳宗凱補授於營伍洋防均有裨益如蒙俞允俟部覆到日給咨送部引見除飭取履歷另咨外所遺水師提標右營遊擊員缺應留閩遴員請補謹會同臺灣巡撫臣邵友濂水師提督臣楊岐珍合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○頭品頂戴閩浙總督臣譚鍾麟跪奏爲遴員請調水師都司缺恭摺仰祈聖鑒事竊准兵部咨福建海壇恊標左營都司楊興隆係福州府人與是缺例應廻避行令揀員對調等因臣查閩省内地額設水師都司五員除閩安海壇左右四營都司駐紥福州與該員俱屬本府金門營都司潘玉泰現經另摺請與閩安右營都司楊鼎爵互相調補未便再行請調外惟有臺灣澎湖鎭標右營都司吳永兆年五十九歲福建同安縣人由水勇遞保守備補授海壇左營守備歷升臺協中營都司因該協中右兩營改爲臺東陸路案内裁歸應補班候補光緒十七年間奏准抵補澎湖鎭標右營都司於是年十一月到任該員人甚勤奮水務素嫻以之調補海壇左營都司洵堪勝任其所遺臺灣澎湖鎭標右營都司員缺查有應行揀調之海壇左營都司楊興隆年五十二歲福建閩縣人由承襲世職恩騎尉遞保守備升補澎湖左營都司因海壇澎湖鎭恊互相對調案内改調海壇左營都司於十五年三月任事先於剿辦臺灣埤南叛番出力奏准以遊擊補用造送履歷咨准部查是否隨缺移撥或另行改補聲覆到日再行給劄經臣於本年五月内附片覆奏現任守備以上各員均先後隨缺移撥在案該員年力强健巡緝認眞以之調補澎湖右營都司亦堪稱職至閩臺現己分省迭准部咨臺灣實缺人員不得率調内地惟楊興隆本係澎湖都司吳永兆曾任海壇守備於兩處風土情形均稱熟悉與例亦符合無仰懇天恩俯准楊興隆與吳永兆互相調補俾人地各得其宜營伍洋防兩有裨益如蒙俞允該二員均係實缺都司對調另補銜缺相當毋庸再行引見除飭取各履歷另行咨部外謹會同福建臺灣巡撫臣邵友濂水師提督臣楊岐珍合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○譚鍾麟片再福建臺灣嘉義營守備何永忠降補遣缺部咨第一輪第一缺應用儘先人員臣於閩省陸路儘先守備内詳加遴選除臺營現無收標合例人員堪以請補外其内地名次在前之曾士錫馮瑞鳳陸朝吳玉佩均於是缺人地不宜未便遷就請補惟有儘先補用守備莊家駒年三十八歲廣東普寗縣人由世職雲騎尉赴臺差遺於臺灣三次剿平番社出力保奬光緒五年十月二十五日奉旨著以守備留閩儘先補用欽此續經考騐收標造送履歷咨部註册序補該員年力精壯技藝素嫻現無違礙事故且係在臺勞績保舉之員於臺地風土民情極爲熟悉以之請補是缺堪期勝任核與例章亦符合無仰懇天恩俯念臺灣嘉義營守備員缺緊要准以莊家駒補授於營伍地方均有裨益如蒙俞允俟部覆到日給咨送部引見除飭取履歷另咨外會同臺灣巡撫臣邵友濂水師提督臣楊岐珍陸路提督臣孫開華合詞附片具陳伏乞皇上聖鑒勅部議覆施行謹奏奉硃批兵部議奏欽此○○頭品頂戴陜西巡撫臣鹿傳霖跪奏爲查明陜西省光緒十七年分民欠錢糧草束開單懇恩蠲免恭摺仰祈聖鑒事竊查陜省自同治元年軍興以後戸口凋殘田地半就荒蕪招萊甫有轉機又值光緒三四兩年荒旱連年設法督屬開墾加意撫綏小民困苦顚連元氣迄未蘇復各屬光緒十六年以前民欠錢糧及應徴官欵迭經奏蒙恩准豁免在案其十七年未完錢糧前因庫欵奇絀需用孔殷屢經飭屬剔荒徴熟勒催報解凡小康之家靡不竭力爭先踴躍輸納未完欠戸多係無力赤貧及未開墾荒坂各産追比雖嚴完納總難掃數今十九年新賦早已開徴十八年舊欠尚須照例帶催如將十七年舊欠同時併徴民力實屬艱難據各屬查明光緒十七年分咸寗等五十八府廳州縣民欠地丁正耗更名檽價存留俸工驛遞夫馬陵租房壕馬廠地租鹽茶鐵磨各課及道倉應徴民屯更本色糧石等項共未完銀一十六萬二千二百四十五兩一錢零内荒地未完銀一十二萬七千九百七十八兩五錢零熟地未完銀三萬四千二百六十六兩六錢零又未完起存本色共糧二萬八千二百一十七石零内荒地未完糧一萬一千六六一十石三斗零熟地未完糧一萬六千六百六石六斗零又未完本色共草二千三百一十五束零内荒地未完草一千九百九十一束零熟地未完草三百二十四束零分晰開具清册懇請豁舊徴新由藩司張岳年督糧道松壽援案會詳請奏前來臣伏思錢糧爲正供所出固不宜輕言蠲免而民爲邦本尤當體恤　循以資休養該司道等覈議三年科賦同時併徴民力誠有未逮尚屬實在情形合無仰懇天恩俯准將單開咸甯等五十八府廳州縣光緒十七年民欠未完錢糧租課草束一併豁免以廣皇仁而紓民困除清册咨部外謹專摺具陳繕具清單恭呈御覽伏乞皇上聖鑒訓示謹奏奉硃批著照所請戸部知道單併發欽此 
 
 

Page 14

 
 
[光緒十九年十月初六日京報全錄]  
宫門抄○浙撫崧奏酌减剿匪出力各員遵保請奬摺○又奏委解第四批籌備餉需片○　癸籌解第六批北洋防費片○又奏籌解滇省協餉銀兩片○閩督譚奏報閩省新案交代已結各案摺○又奏查報上年經徴錢糧未完一分以上各職名摺○又奏報上年徴收新舊錢糧數目摺○陜撫鹿奏籌撥順直賑欵片○浙撫崧奏請准建坊片○十月初六日理藩院鑾　衛光祿寺正藍旂值日無引見○莊王巴克坦布明桂英俊良培各假滿請安○山東考官長萃等到京請安○山西副考官高枬到京請安○出使大臣龔照瑗謝恩○黄世煦柴照各預備召見○四川藩司王毓藻謝恩○召見軍機黄世煦柴照王毓藻龔照瑗○頭品頂戴浙江巡撫奴才崧駿跪奏爲拿獲著名巨匪並積年拿獲台匪案内請奬員弁遵照部駁删减謹分繕清單恭摺仰祈聖鑒事竊照浙江省温台地方前以著匪毛炳一結黨創立洋槍會名目放火刦殺肆擾爲害經該處文武員弁恊力斬擒由奴才將剿辦情形並查照台屬積年拿獲巨匪聲請在事出力各員弁可否擇尤彚案保奬會摺奏奉硃批准其酌保數員毋許冒濫遵經開單具奏旋以李世祥一員保案重複又經奏請更正在案兹准吏部議准覆奏行知並准兵部以所保武職共計二十三員與前奉諭旨准其酌保數員不符飭卽覈實删减俾免冒濫等因具奏奉旨依議欽此轉行欽遵仰見聖主愼重名器嚴杜冒濫之意下懷欽悚莫名伏念温台二屬夙多盜匪在事員弁寒暑無分非陟嶺登山卽衝風破浪其剿捕艱苦情形實與行軍行仗無異此次該匪毛炳一結黨滋事奮勇撲拿厥功尤不可泯前蒙恩准酌保該員弁等感沐慈施咸思登進原以人數稍多業經覈實删减並不敢以聖恩優渥稍涉冐濫兹准駁飭復擇其出力稍次者酌量删减十一員計拿獲著匪及積年拿獲台匪每案所保僅祗六員謹分繕清單恭呈御覽合無仰懇天恩俯准各照所請給奬以示鼓勵而昭激勸出自逾格鴻施除仍飭會拿各逸匪務獲究報外所有拿獲著名巨匪並積年拿獲台匪案内請奬員弁遵照部駁删减緣由謹會同閩浙督臣譚鍾麟合詞恭摺具奏伏乞皇上聖鑒訓示再彭芝蘭一員因犯遠祖之名改名保清曾經督臣奏明在案合並陳明謹奏奉硃批兵部議奏單二件併發欽此○○崧駿片再准部咨光緒十八年十月二十九日奉上諭戸部奏籌備餉需一摺據稱癸已年籌備餉需共指撥銀二百萬兩請飭依限報解等語此項餉銀關繫緊要著該撫按照指撥銀數於來年四月前解到一半十月内全數解清毋稍遲逾欽此並准單開撥浙江省銀四十萬兩等因業經籌解三批銀十五萬兩分别奏咨各在案兹據布政使劉樹堂詳稱厘捐總局在於釐金項下籌動銀五萬兩解司應卽派委補用知縣開化縣縣丞李應珏管解至滬航海運津解京赴部投納作爲浙江省籌解光緒十九年第四批籌備餉需之欵等情詳請奏咨前來奴才覆核無異除分咨查照撥護並起程日期咨部外理合附片具奏伏乞聖鑒謹奏奉硃批戸部知道欽此○○崧駿片再准海軍衙門咨光緒十九年分北洋海防經費撥給浙江厘金銀四十萬兩按八成解足分批逕解北洋大臣兌收等因當經先後五批共籌解銀二十萬兩奏咨各在案兹據布政使劉樹堂詳稱移准厘捐局在厘金項下籌動銀四萬兩解司應卽發交日昇昌號商匯解北洋大臣直隸總督衙門投納守候掣批回銷作爲浙江省籌解光緒十九年第六批北　防費等情詳請具奏前來奴才覆核無異除分咨查照並取領匯日期咨報外理合附片具奏伏乞聖鑒謹奏奉硃批該衙門知道欽此○○崧駿片再案查欽奉上諭著將應解滇省三分之一舊餉按照戸部前開清單於接奉此旨後速卽籌解等因欽此並准部咨清單内開浙江省應解銀一百一萬三百三十三兩零業經先後籌解銀二十三萬五千兩分别奏咨各在案兹據布政使劉樹堂詳稱在於司庫正雜項下動支銀一萬兩應卽照案發交天順祥號商承領匯解雲南藩司衙門投納等情具詳前來除分咨查照並飭取領匯日期咨報外理合附片具奏伏乞聖鑒謹奏奉硃批戸部知道欽此○○頭品頂戴閩浙總督臣譚鍾麟跪奏爲閩省新案交代己結各案開單仰祈聖鑒事竊照閩省新案交代業經開單奏報至十八年十二月止兹據署藩司張國正詳稱光緒十九年正月起至六月底止半年屆滿所有二叅限内己結各案交代照章分晰開單詳請具奏前來臣覆查無異除咨部查照外理合開單繕摺具陳伏乞皇上聖鑒謹奏奉硃批戸部知道單併發欽此○○頭品頂戴閩浙總督臣譚鍾麟跪奏爲查明閩省十八年經徴錢糧未完一分以上各員職名開單仰祈聖鑒事竊前准部咨錢糧奏銷一面具題一面將未完一分以上各員名關具簡明清單專摺奏報外將各州縣額徴及完欠分數詳細開單送部等因現屆光緒十八年奏銷之期於十九年七月二十四日據福建署布政使張國正兼署督糧道龍錫慶將經徴未完一分以上各員開具職名前來臣覆覈無異除册咨部外謹繕摺開單具奏恭呈御覽伏乞皇上聖鑒謹奏奉硃批戸部議奏單併發欽此○○頭品頂戴閩斷總督臣譚鍾麟跪奏爲閩省光緒十八年徴收新舊錢糧數目循例開單恭摺仰祈聖鑒事竊查本年八月初二日據署福建布政使張國正詳稱十八年分額徴地丁銀一百二十三萬二千九百七十九兩零内存留銀一十九萬九千九百一十五兩零起運銀一百三萬三千六十四兩零己完銀一百萬七千七百九十八兩零内存留銀一十八萬四千三百三十八兩零尚應完銀八十二萬三千四百六十兩零内除前古田縣林大受等員徴存地丁銀六千五百三十三兩零業經奏叅分别革職監追應俟解到另歸叅案辦理外實收解司地丁銀八十一萬六千九百二十七兩零舊賦光緒十四十五十六十七各年地丁共銀八十六萬九千六百五十九兩零内據各屬續完銀六千三百一十二兩零續完叅追銀三百八十二兩零均經彚八十八年隨本奏銷册内造報巳完銀六千六百九十五兩零未完銀八十六萬二千九百六十四兩零内地丁未完銀八十二萬一千五百一十八兩零叅追未完銀四萬一千四百四十六兩零又雜稅光緒十四十五十六十七各年原欠租稅銀二千五百七十七兩零未據完解原欠鐵爐課銀二百六十七兩零内據解完銀三十三兩零應俟彚入光緒十九年秋撥册内造報尚未完銀二百三十三兩零原欠牙帖雜稅銀一百九十兩零原欠牛猪雜稅銀四百一十三兩零均未據完解以上未完正雜錢糧現催各屬赶徴解繳等情前來臣覆查無異除咨部外謹恭摺具陳並繕清單伏乞皇上聖鑒謹奏奉硃批戸部知道單併發欽此○○鹿傳霖片再臣前准天津順直賑捐局司道來電直隸五大河同時並溢全境被災情形較光緒十六年尤重災民待振甚亟業經奏奉諭旨將順直賑捐展限一年仍由各省接辦請速籌接濟又准順天府尹電稱畿輔久雨爲災哀鴻徧野乞從豐籌助等因查陜省直隸賑捐已經停辦又值直隸全境復被水災甚重臣於接電之後當與藩司再四熟商若待開辦賑捐誠恐緩不濟急自應先行設法籌欵墊解以救災黎惟陜省連年亦值災歉今年兆山各屬辦理春賑若非仰荷天恩俯准截留京餉銀五萬兩幾至無從措手現雖二麥登塲而被旱之處收成復形歉薄目下雨澤愆期秋禾又未能長發是陜省情形洵屬自顧不遑惟以畿輔重地受此奇災又不能不先其所急以濟然眉當由司庫極力籌措先行墊解二萬兩發交號商刻日承領電匯限於六月底分别兌交順天府尹曁天津籌賑局覈收以應急需而資薄助仍挨集有捐資再行歸還墊欵據藩司張岳年具詳請奏前來除分咨外謹附片具陳伏乞聖鑒謹奏奉硃批戸部知道欽此○○崧駿片再查順直各屬本年復被水災工賑需欵浩繁經直隸督臣李鴻章奏准接辦賑捐以資接濟抄錄原奏轉咨到浙當經飭局一體接辦廣爲勸募去後兹據浙江代辦順直推廣賑捐局司道詳稱浙江海鹽縣人員外郎銜刑部學習主事朱黼廷遵父二品頂戴存記簡放道朱丙壽之命並故母一品命婦朱黄氏遺命捐助順直災賑錕一千兩解局轉解洵屬樂善可嘉核與建坊之例相符詳請具奏前來奴才復核無異合無仰懇天恩俯准朱黼廷之父二品頂戴存記簡放道朱丙壽故母一品命婦朱黄氏在於原籍地方自行建坊給予樂善好施字樣以昭激勸理合附片陳請伏乞 
聖鑒訓示謹奏奉硃批着照所請禮部知道欽此 
 
