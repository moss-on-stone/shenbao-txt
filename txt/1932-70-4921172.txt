# 1932 - 70 - 4921172

 

Page 1

 
 
時評 
[吾人所貢獻於國聯調查團者（一）彬]  
　　國聯調查團已於日昨到滬。我們對於此一行遠涉重洋。負有爲人類維護和平與正義之重責的來賓。謹特表示歡迎與欽敬的誠意。同時更敬致其誠摯的貢獻。 
　　國聯調查團此來中國其目的爲調查東北。但今日船入吳淞。方踏入中國的土地。即可望見吳淞要塞上迎風飄揚着表示侵略與强横的太陽旗。慘淡而又嚴肅的陽光下。縱横狼藉着碎瓦與頽垣。戰壘宛在。彈痕猶新。由今日戰後的慘狀。即可推知一二八以後一月又二天砲火的荼毒。此種最先入目之印象。應爲調查團諸君始料所不及。 
　　去年九一八日軍突佔東北此次又再犯上海。他們舉以宣告世界的理由。爲制止中國抗日運動。但抗日運動爲果。日本對我積極侵略激起我國民之憤恨爲因。此應爲世界人士所灼知。最近美國發生排斥日貨運動。又不是一二八日軍再犯上海後所激起的果嗎。日種惡因。乃收惡果。正如種瓜得瓜。種豆得豆。事所必然。此點在國聯所委託上海領事團調查眞相的報告書中。也曾指。出此種極顯明之因果關係。日人竟不能體認明白。恰如西哲耶穌所謂「只看見他人眼裏的刺。忘却了自已眼裏横着大樑木。」如日人能拔去自已眼中的大樑木。吾人拔去眼中的剌自然絲毫不成問題。所以日人所謂制止抗日運動。不過爲其一種飾辭。此爲我們誠摯貢獻於調查團諸君的第一點。國聯盟約第十條明白規定。有『聯合會盟員有尊重並保持所有聯合會各盟員領土之完全及現有政治上之獨立。以防禦外來侵略之義務』的條文。九國公約的原則。亦爲尊重中國領土完整。主權獨立。最近美史汀生致波拉函。也鄭重重申此義及門户開放的原則。日本今日竟悍然無所顧惜。撕碎了國聯盟約與九國公約。破壞了門户開放的原則。背棄國際信義。非特直接迫害中國。亦且是直接迫害世界。 
　　日本對世界宣稱。謂「滿蒙成立新政權後。仍歡迎各國投資。仍保持門户開放的原則。」我們試思日本對於國際盟約旣絶不顧惜對世界輿論。亦毫無顧忌。决然破壞中國領土行政主權之完整。以求滿足其侵略的野心。以實現其所謂「國防計劃。」事實上東北已爲日本所獨占。而謂其仍將保持門户開放的原則。即三尺孩提。當亦知其不可能。所以日本一面破壞中國領土行政主權之完整。一面口頭欺騙各國。高唱門户開放。仍是違背國聯盟約與九國公約的精神。我們爲必保障中國領土行政主權之完整。而後可以言門户開放。此爲我們誠摯貢獻於調查團諸君的第二點。 
[國聯調查團昨晚扺滬]  
　　上海事件亦在調查範圍之内 
　　在滬勾留約一星期或可延長 
　　今日下午六時招待報界談話 
　　國聯調查團、包括英美法意德五委員、及隨員專家等一行、於本月十一日、由日本乘大來公司亞丹士總統輪來滬、原定昨日下午四時可到以途遇風霧、延至昨晚七時三十分、始駛抵浦東白蓮涇、國府招待代表顧維鈞·外交部次長郭泰祺·市長吳鐵城·市秘書長兪鴻鈞·等、均登輪歡迎、即偕同該團委員等、乘自備渡輪、於九時許抵新關碼頭、登陸後逕往外灘華懋飯店休息、詳情分誌如下 
[歡迎代表擁擠]  
　　昨日中外代表前往新關碼頭歡迎者、異常擁擠、下午二時許、即陸續而至、歡迎標語、到處可見碼頭鐵門外、有數百羣衆、竚立遙望、僉欲一瞻此負有和平使命之國聯調查委員之丰采招待處方面、備有渡輪二艘、供歡迎人員乘坐、一部份則在新關碼頭迎候、中外歡迎代表、計政府方面、有代表顧維鈞·秘書長王廣圻·外交部次長郭泰祺·上海市長吳鐵城·秘書長兪鴻鈞·張學良代表周天放·軍政部代表張汶·海軍部代表鄭禮慶國聯華秘書吳秀峯·及團體代表·商界袁履登·貝淞蓀·銀行界陳蔗靑·徐新六·報界董顯光·學界黎照寰·王景岐·太平洋學會陳立庭等、外人方面、計該調查團秘書洽立爾·顧問楊格博士·美使館秘書恩基特·美行政領事穆曉·張學良顧問端訥·萬國商團總司令强生·日人方面、有芳澤代表松岡洋右、日使館秘書堀内、 
[抵埠盛况一班]  
　　調查團員所乘之亞丹士總統號輪船、於昨日傍晚六時進吳淞口、七時半抵浦東 
白蓮涇大來碼頭、前往歡迎之顧代表·郭次長·吳市長·及招待人員等、於七時二十分、由海關碼頭同乘特備小輪渡江、赴浦東歡迎、至八時許、到白蓮涇碼頭、有市公安局·警察大隊·及軍樂隊、在碼頭列隊奏樂歡迎、防範甚爲週密、旋各歡迎人員、登亞丹士輪、在客廳中、與各調查委員相見、一一握手、互道寒暄、並由顧少川博士、紹介歡迎人員與各委員相見約一刻鐘後、由顧氏導引歡迎人員導各團員及隨員專家、等相繼登岸、當時碼頭上軍樂齊鳴、鎂光四射、競爲各團員攝影、旋登小輪渡江、各團員與顧少川·郭泰祺·吳鐵城諸氏、同坐中艙、九時、抵海關碼頭、各公團機關代表等、已鵠候多時、待調查團員上陸時、均上前握手迎迓、外灘草地上、集有民衆團體代表數百人、均手持歡迎旗幟、於團員行近時、鼓掌歡迎、高呼口號、各團員多停步小立、一瞻旗幟上之語句、由招待員爲之解釋、然後登汽車赴南京路華懋飯店休息、又昨日各馬路商店門口、均貼有標語歡迎調查團員及尊重公法公約、 
[日本代表同來]  
　　此次國聯調查團道經日本、曾小住數日、彼邦朝野人士、招待惟恐不週臨行、日政府特派代表吉田駐德大使等十三人、隨同調查團乘輪來滬其著名者除吉田外、計爲日外務省前條約局長鹽崎觀三、陸軍省渡大佐、海軍省澄田中佐國際協會東京支局長靑木節一、及外務省幹員吉富正臣貴船、森氏等數人、 
[李頓爵士表示]  
地　國聯調查團主席委員英國李頓爵士、服靑色大衣、雖年事已高、而精神飽滿、和藹可親、本報記者、由顧維鈞博土之介紹、在輪中與爵士握手、兼作簡單之談話、記者（問）、此次貴團道出日本、曾作小信未識君對于日本之印象如何（答）、在日備蒙盛大招待、彌覺快樂、惟匆促就道、無暇詳加考察爲可憾耳、（問）在滬將作幾日勾留、（答）現尙未定、俟與各方商議後、留滬期間、可稍有伸縮也云云、時歡迎者紛至、李氏周旋頻繁、即顧語記者、謂輪中匆促、不及有何談述、本人預備於明日（即今日）下午六時、、在旅邸與報界諸君會見、届時再作詳談云云 
[德國委員談話]  
　　德國代表希尼博士、係著名之殖民政策專家、曾在遠東居住多年、記者昨晚在華懋飯店、與希氏相晤、據云、調查團在滬約有一星期之勾留、但如必要或須多留幾日、此行對於滬案、亦在調查之範圍内云、希民精神甚佳、胸前懸有雙目望遠鏡一如本報昨日所刋之照片曾叩記者以華懋飯店建築之年月及其命名之由來頗饒風趣 
[商會籌備招待]  
　　國聯調查團抵滬後、市商會已訂於十八日晚、設宴欵待、預備於席間陳述一切、并公推袁履登·貝淞蓀·兩君、辦理接待該團事宜以專責任云、又市商會昨接國聯調查團主席李頓爵士、自阿丹穆斯船中云、上海市市商會主席鑒、承閣下曁貴會諸公馳電歡迎、敝團同人、莫名感紉李頓、 
英美希望 
[新决議案生效]  
　　倫敦英外相西門今日返倫敦後、告路透記者、渠希望國聯議會所通過之議案、終可引民遠東問題之解决、並謂美國務卿史汀生電致國聯秘書長、表示美國贊成此議案、並援助國聯政策之意、渠對此頗爲欣幸、（十四日路透電） 
英報評論國聯 
[可免解散劫運]  
　　倫敦孟却斯德指導報今日社評謂日本在滿洲與上海之侵略、其託詞脆弱易折、敢謂無出其右、國聯如不能終止日本之敵對行動、或阻止被攻者之續受蹂躪、則愈早解散、爲益愈大、惟自中國申請召集國聯議會、以制行政會後國聯得免遭此劫運、蓋諸小國均獲擁護國聯會章原則之機會、此種原則、已爲行政會紆曲多文陷於迷離恍惚中矣、該報結語云、吾人當可深信新委員會之辦事、其奮勵心遠勝行政會也、（路透社十四日電） 
國聯團員來滬聲中 
[日軍掩飾耳目]  
　　國聯遼案調查團、昨已由日抵滬上海日軍、近雖宣稱和平、而援兵仍繼續開來、惟爲塗飾耳目、不使擴大戰區痕跡、爲委員團所知、趕將已到吳淞口外陸軍、乘委員團未到之先、運到上海、一面又將浦江大隊日艦、暫時開往他處、茲將日軍最近行動、查報如下、 
[援軍趕裝來滬]  
　　十二日以前、日軍續到大批陸軍、足有八千名以上、而自十三日起、吳淞口外、日本軍艦中、尙有繼續運來日本援兵四千至五千名左右、趕派運輸船江南丸·交趾丸·筑前丸·等三輪、並日本軍艦一艘、護送到滬、此項兵士統在楊樹浦方面登陸、前昨兩日該項日軍到滬時、在軍工路列隊行走、隨帶軍火頗多、有多數調至前方、與下元旅團調防、 
[淞滬日艦避開]  
　　在吳淞口外 
　　日本軍艦、卸去軍隊後、已有多艘、離開該處、而在黄浦江内日本軍艦、昨日亦已奉到野村之命、暫時開離上海、計有第二隊魚雷兩艘·十五隊驅逐艦一般·二十二隊驅逐艦三艘·及砲艦一艘·統皆駛往揚子江各口岸、使國聯委員團不能目覩、其用心至爲狡猾、 
[擅開淞滬火車]  
　　淞滬路、全入日軍勢力範圍内、並將損壞路軌修竣、爲其便利軍運計、昨已將該路蒸汽客車兩輛、自下午起開始行駛、專供日軍往來淞滬江灣之用、不許華人乘搭、 
[英使視察陣地]  
　　閘北·江灣·大塲·吳淞　·瀏河·各地、日軍占領區域、英國公使藍溥森偕同上海英法美各領事、特往視察、聞由野村等陪同觀看、以備國聯委員團諮詢時、有所根據答復、 
[安保昨日返國]  
　　日前海相安保大將、來滬視察戰區、並與白川植田等接洽軍事、刻以所事已畢、昨乘龍田軍艦離滬歸國、先一日、白川等在出雲旗艦餞送又日皇所派前綫慰勞大員侍從武官出光氏、昨聞携帶日皇所頒御紋章、奬給白川植田等員、另有烟酒等項、發給各官兵、對於廟行戰死中級軍官林八·大澤少佐·等二十九人、均予追升官級、 
[日船開行商班]  
　　上海日輪、在戰後全部充供軍用、茲國聯調查團到滬、日軍爲粉飾和平起見、將徵用商船、先放回一部、授意日淸日郵社、將長江班内岳陽丸·襄陽丸·從昨晨起、開始開航、每星期開一班、其他如宜陽·雲陽·長陽·大貞·大福·等輪、仍代日軍運輸、又日郵社之中日班輪·昨亦令上海丸開行商班、但僅有少數日僑乘搭、並無貨物裝載、此外沿海日輪、又無復業希望、惟滬地日貨之私運往天津者甚多、東洋棉紗、已裝去五千件矣、 
日人竭力 
[掩藏閘北慘狀]  
　　希圖朦蔽國聯團員耳目國聯調查團、昨已抵滬、在此間約有一星期之勾留、並將往閘北·吳淞·江灣·等戰區視察、聞日本軍事當局、希圖掩飾團員耳目起見、已於最近兩日中、命閘北等處之駐軍暫爲隱藏撤退、並利用漢奸、在各處要隘屋頂、懸掛中華國旗以示無佔領我土地之野心、又將北區及虹口一帶與華界接壤處小弄路口之鐵絲網頽垣瓦礫等、一併淸除、閘北江灣一帶日人所留之一切慘象及死屍殘骸等、亦均竭力泯滅埋葬、俾調查團團員前往視察時可减少日人兇暴之遺跡云、 
[日本態度强硬]  
　　準備和戰並進 
　　日文報大阪每日新聞云、據陸軍當局所言、自中國軍總退却以來、我方急欲確立停戰狀態、然鑒於過去之事實、尙未明瞭中國軍之眞意、故對於部署已畢之兵力、仍須開拔上海云、 
　　神户又新日報云、據白川軍司令官之聲明、今後我國（日本）依列國之協調、措置上海事件之善後、惟在解决未了期内、我陸軍仍整頓隊伍、在和戰兩途準備云、 
　　東京朝日新聞云、上海圓桌會議、中國方面以日本完全撤兵、爲先决條件、故開會之期、尙難决定、我因中國之固執條件、流會亦未可知、而軍部方面多主張中國除外、與其他各國間、維持上海方面之治安、並規定警備問題、然上海爲利害關係錯雜之地、究竟關係各國、對於此種重要規定、能否承諾、頗爲欵問、否則、我方（日本）至實現困難時、應常駐必要兵力、一方與中國政府斷絶外交關係、目下對華强硬論、已漸有力化云、 
[上海停戰會議]  
　　昨晚在英領館舉行談話會　　中日代表及四國公使出席上海停戰會議、昨日下午五時在、英總領事官舍舉行談話會、出席代表、我方爲外交次長郭泰祺·日方爲日公使重光葵·　係國方面、爲英公使藍溥森·美公使詹森·法公使韋理德·及意代辦齊亞諾·中日軍事當局、並無代表參加、會議至七時始散、會議内容、中方雙方、以未至時期、相約暫不發表、本報記者昨晚於散會後、晤英藍使、據稱、無公報發表、旋晤郭次長、據稱、係英公使茶話會云、 
[前方情報彙聞]  
　　崑山十四日專電云、英參贊司徒博、將長川駐蘇觀察情形、隨時報告國聯、現寓花園飯店楊林口七丫口敵艦二艘於十三撤退、敵在七丫口所架浮橋亦拆去、距太倉十八里尙有少數日軍駐守、據探報、十三午有日艦二商船五、向長江上游駛去、 
日陸軍少下令 
[十一師團撤回]  
　　（東京）參謀部副大臣、今晨覲見日皇、衆信係請日皇核准撤回上海金澤師團與一混成旅事、撤回此項軍隊之命令、明日可望發表、（十四日路透電） 
　　（東京）陸軍省今日午後發表一文、謂撤兵命令已下、並切實否認派援至臺灣之謠言、聞現將撤退者、爲第十一師團、非第九師團、第十一師團與久留米混成旅、乃照和平時編制開往上海、第九師團與第十四師團均一部分動員者、（十四日路透電）日外務省 
[决派田中赴滿]  
　　宣稱視察該地大局 
　　並聲明與僞國無關 
　　（東京）聞外務省决議派前駐俄日大使田中赴滿、一爲視察該地大局、一爲謀使南滿鐵路日領署人員日軍及其他日本行政機關、得更聯絡辦事、並聲明此行與滿洲新邦無關、（十四日路透電） 
　　（東京）西園寺公爵定於十四日下午朝覲日皇奏請對華及僞滿洲國應取之政策、（十三日電） 
銀行聯合準備會 
[今日正式成立]  
　　一切儀式槪從簡略 
　　準備財產十分充實 
　　滬市金融益見鞏固 
　　上海市銀行業同業公會聯合準備委員會、經第三次委員銀行代表大會、决定於今日起開始辦公、茲將各項詳情、誌之如次 
[公告成立]  
　　該會公告第一號云、本委員會由上海市銀行業同業公會發起、由各銀行加入、辦理聯合準備及拆放事宜、茲已組織成立、定於二十一年三月十五日開始辦公、特此通告、主席李馥蓀·常務委員貝淞蓀·胡孟嘉·唐壽民·錢新之·經理朱博泉、地址香港路四號、電話一六三二二·一六三二三· 
[内部組織]  
　　該會委員銀行共計二十六家、設執行委員十一人、由委員銀行代表互選、常務委員五人、由執行委員互選、主席一人、由常務委員互推、至於該會事務中心、除由執行委員會常務委員及經理負責外、其保管委員組及評價委員組、又各有其獨立之權責保管組專司何管事宜、評價組專司評價事宜、各委員銀行擬繳之準備財產、大都全屬於最穩實之房地及有價證劵、聞評價事項、極爲鄭重各種財產均須分門别類、由各股專家作精確之審查、方始評定價値、再行發給單證、並須時調查市價、由委員銀行十足繳存、茲錄其保管委員及評價委員名單如下、一·保管委員、（甲）由執行委員中推舉者、錢新之君、胡孟嘉君、另行延請者、宋漢章君、徐新六君、ＭｒＡ·ＳＨｅｎｃｈｍａｎ（匯豐銀行洋經理）、Ｍｒ·Ｇｅｏ·Ｈｏｇｇ（花旗銀行洋經理）Ｍ、ｒＪ·Ｏ·Ｌｅｎｎｉｅ（麥加利銀行洋經理、）二·評價委員、（甲）由執行委員中推舉者、貝淞孫君、陳光甫君、陳庶靑君、（乙）另行延請之專家、房地產股、　延芳君（興業銀行房地產部經理）、Ｍｒ·Ｍ·ＬＳｐａｋｒｋｏ（業廣地產公司經理）、Ｍ·Ｆ·Ｗ·ＳｕｔｔｅｌｊｅＪｔ·（中國營業公司經理）證劵股票股、胡筠庵君（胡梅記）、Ｍｔ·Ｊ·Ｅ·Ｓｗａｎ（新來洋行）、Ｍｒ·Ｈａｙｉｒｎ（利安洋行）、絲繭股吳申伯君（瑞綸絲廠經理）Ｍｒ·Ａ·Ｍｕｒｇｕｅｔ、（馬格洋行）花紗股黄首民君（溥益紗織廠經理）食糧股孫仲立君（阜豐麫粉公司經理） 
[經理談話]  
　　新聲社記者昨訪該會經理朱博泉據稱近年以來、雖天災戰禍、連歲不斷而本市銀行業務仍有長足之進步、本會成立、使銀行業團結愈厚、實力愈充、此後市面金融、殊可樂觀、當茲國難期間雖有此新的建設、但開辦時一切儀武、槪從簡略、至於辦公時間、照普通銀行慣例、每日上午九時、至下午五時止云云、 
大東旅社 
[破獲反動案]  
　　以東南自衛軍爲名 
　　稱抗日救國爲宗旨 
　　被捕十一人釋一人 
　　裁决俟調查後决定 
　　市公安局據報、有人假公共租界南京路大東旅社第二十九號及三十四號兩房間、組織東南自衛軍、希圖奪取本市警政機關、經温公安局長於本月十二日午後四時、特派探目吳秀芬投老閘捕房、聲請協且逮捕、當由捕頭加派華捕頭林克勳·華探目崔金川·與西探目馳往該旅社、在二十九號室内、拿獲李明中·李醒吾·李子寬（又名宋土章）·周子石·四名、旋又在三十四號室内、拿獲周翰臣·尹玉亭·王仲仁·孫玉書·張明遠·五名並在該兩室搜得木質僞關防一顆、文曰東南自衛軍第一二師師長之印及旗幟一面、委任狀十紙、臂章二十六條上海地圖四份、文書信扎等紙張甚多、一併帶回捕房、逐一盤詰後、復投法租界捕房聲請遴派探員、分往薩坡賽路七號·及馬浪路二十六號·李醒吾李子寬·住所、各搜獲文件一箱、並在該二十六號屋内續獲同黨宋伯濤·曹爲先·兩名、統於昨晨解送江蘇高等法院第二分院、由宋庭長會同趙·郭·兩推事、特開第二庭提審、首席檢察官王振南、亦蒞庭執行職務捕房律師厲志山曁被告辯護律師沈越聲等相繼出庭、市公安局除派吳探目　文到院、聲請移提外、並由第八區署長盛澤球·第一隊總隊長江聲濤·到庭作證、先由厲律師陳述破案經過、略謂、十二日午後四時十分、據市公安局探員至老閘捕房報告、有人在大東旅社闢室組織東南自衛軍第二總隊第二旅司令部、圖謀推翻上海市政府及市公安局、請求協助查究、即派中西探捕按址密往、陸續拿獲入犯十一名、搜出種種證物、應請訊辦、並將僞關防等逐件提出、以資作證、宋庭長察閱後、即向各被告審訊、據李明中供彼係來滬謀事、廢曆二月初三日、與東南自衛軍總指揮李鰲相遇、託李設法、李乃以計劃見告、囑往大東旅社闢室、並以招待相委、該機關以抗日衛國爲宗旨成立甫三四天李醒吾供、向在兵工廠充任稽查、十二日係往大東旅社訪張明遠、致連帶被捕、我對於此種活動、完全不知、李子寬亦供在兵工廠文書科辦事、十二日係由張明遠邀往大東沐浴及至室内、經張介紹、與李明中相識、談及組織自衛軍事、央我贊助、但我並未擔任何項名義、周子石供、我係經周翰臣介紹往訪李明中、據聞市公安局警察大隊現亦自願改爲自衛軍、我則擔任在外交方面活動已有相當成績、周翰臣供、當袁世凱秉政府代、我在軍界任團長、與張明遠尙係留學日本之同學、昨往大東訪張叙舊遂亦被捕、尹玉亭供、我係由李明中招往該旅社、甫至二十九號房問口、即被拘、捕王仲仁供、現充大夏大學軍事敎授、與張明遠係自衛軍、以抗日救國爲宗旨、庶免國亡於日、此項組織、我極贊同、曾先訪問八區區長及江隊長、是日乃與江隊長同赴大東磋商進行事宜、此外無不軌舉動、請求澈底偵查、以伸寃抑各等語、其餘孫玉書等四人所供、亦大略相同、末始由被告辯護律師沈越聲等與捕房律師互辯論一過、裁判長以本案尙須繼續偵查、市公安局聲請移提一節、應俟調查終結、再行决定、惟曹爲先一名關係較輕、暫准交保、其餘李明中等十名、均仍還押、候再訊核、諭畢退庭、已鐘鳴十二時矣、 
[汪精衛挽留吳鐵城]  
　　上海市長吳鐵城日前兩電行政院請辭昨接汪精衛來電慰留、原文如下、上海吳市長勛鑒、眞酉眞戍兩電、敬悉、我兄受任以來、正値淞滬戰起、綢繆應付、心力交瘁、此間同人、至深系念、當此國難方殷、吾輩除犧牲外、更無他義、弟以此自勗、並以此勗吾兄、專此電覆、敬祈採納、弟兆銘文、 
毘連租界地方 
[閘北淸潔問題]  
　　暫由工部局派人前往辦理 
　　大陸報云、閘北毘連租界地方之淸潔問題、經工部局與吳市長及日海軍登陸部隊司令分别接洽後、已商妥暫由工部局派人前往辦理、按數日前吳市長爲閘北公安衛生等事、致函日總領事後、迄今尙未接復、工部局鑒於市民衛生之危險、乃决定從速設法商准中日當道暫助辦理淸潔工作、上星期遂派員往見吳市長、勸其立即設法辦理閘北衛生、並告以公共租界絶無擴充租界之意、誠以戰地衛生爲全市人民謀安全所必要、故願暫時前往辦理、聞吳市長亦完全認旘閘北目前之地位、及其與租界之關係、對於此舉、確無答復、但苟有益於市民、諒亦不致反對至日當局則已贊成此事、聞今日租界當局將往預先察勘一周、以定辦理區域之範圍、明日將開始實際工作、 
[波蘭公使那伐羅抵滬]  
　　大陸報云、波蘭公使那伐羅、昨（十三）日下午自北平抵滬、現寓華懋飯店、其來滬原因、與留滬日期、那氏俱未宣佈、 
[請撥國勞代表旅費]  
　　四月十二日在日内瓦開會 
　　第十六次國際勞工大會、定本年四月中旬開會、全國商會聯合會、及中華工業聯合總會、昨又接實業部來電、以該會决定於四月十二日、在日内瓦開會、對雇主代表及顧問、速即推派云云、該兩會奉電後、以自上海戰事發生以來、各商業領袖大半均已離滬、對於代表旅費、無法措籌、特請實業部撥給以便成行云、 
[駐平美兵將過滬返國]  
　　大美晚報云、美海軍陸　隊九十人將於明日乘寰宇艦嘉蒙德號、自滬開往秦皇島、轉往北平使館界内換防、俾瓜期届滿之美兵、可以開回美國、該輪預定二十二日自北方返滬、翌日即將啓椗渡洋云、 
虹橋路 
[飛機塲視察記]  
　　斷垣殘壁狼藉滿地 
　　炸彈穴計三十餘處 
　　滬西虹橋路飛機塲、自上月二十一·二十八·兩日、先後被大批日飛機亂投重量炸彈、致廠屋及辦公室盡成瓦礫之塲、並波及民房甚多、記者於昨日下午、特趨車前往視察、抵目的地、見有多數外人及英法兩捕房之辦公人員、亦蒞塲憑弔、並携有照相機、攝取各種影片、塲内被炸而爆發者、大小約有三十餘穴之多、以廠之東北一處爲最大、週圍達百步外、占良田畝餘、所炸之處穴中均已儲滿淸水、深莫能辨、已成天然之池塘斷垣殘壁、壅塞堆積、機件木料、狼藉滿地、無知鄉愚三五成羣、瓦礫之中、偷挖零件、而隔岸之南沈巷民房亦被傾圯三十餘間、一片荒塲、眞不啻古戰塲也、回憶巍峨之廠屋、竟被炸於日飛機之下、誠令人生無限之悲痛云、 
[京洛航空將試飛]  
　　楊淸今日赴京籌備 
　　歐亞航空公司西北航線、自去歲試航以來、已積極進行、最近期間、即將正式開航、該公司頃又奉交部命令、籌闢京洛航綫、其兩綫情形如下、 
[西北航線]  
　　西北綫去歲曾由營運組主任李景樅君試航、成績甚佳、當即積極籌備、前星期雙總理淸復偕同營運組主任李景樅、飛航組主任史密得三人同赴北平籌劃、預計下月上旬即可正式開航、惟以滬埠目前尙未平靖、故暫將以 
 
 

Page 2

 
 
南京爲起點、以新疆爲終點、途程雖遙、兩日間亦即可到達、 
[京洛航綫]  
　　京洛航綫交部令即籌備、雙總理赴平時、曾一度繞往洛陽、與當局有所洽商、此綫由京起、以陜省之西安爲終點、沿途擬在徐州·鄭州·洛陽·等處、設站停落、至開封是否需要設站、目前尙未决定、此綫本在西北航綫之範圍、茲因國府遷都、故先將此段完成、公司方面現已派定上海站主任楊淸赴京、主持該綫進行事宜、楊主任定今日晋京、並定本星期内、即行試航、 
[歐亞航空]  
　　至歐亞航線經越俄境問題、雖中俄尙未復交、惟此次飛航、係爲商業性質、毫無政治作用、故德國業已與俄商妥、歐亞航空不久當可實現、將來由滬寄歐之郵件、五日内即可直達德都柏林、然後再由柏林分地遞送、較之由海道至海參崴或陸路西伯利亞鐵道轉寄者、相差不可以道里計矣、 
華商 
[電氣公司損失四十萬]  
　　華商電氣公司自滬地發生戰事以來、該公司對於界内電燈及電車兩部份之無形損失、約計四十萬元、原因有二種、㈠因界内居民大都遷移租界商店停市、故電燈停頓收費無着、㈡電車方面、展遲出廠、提早進廠而中途各電車乘客、均屬寥寥、 
[德國婦女協會之演講]  
　　▲美術的外科手術 
　　德國醫學博士恩格爾、最近自歐洲調查醫學來滬、昨日在德國婦女協會演講人體的美術外科手衛、如乳房下墜、施術使之重行上升、又如額上眼角等處之皺紋、均可使之重行光潔、此外如笨粗之雙腿及腹、亦可用手術醫療、並帶有圖畫多張、如五十歲之婦人、經手術後僅如三十餘歲之妇人近代婦女職業日益發達、若身體有一部分畸形或發育不甚美觀時、在一般社會上、每被輕視、故此種美術的手術、不僅使其身體受益增進美觀、實與職業及社交生活婚姻等、均有莫大之關係、 
第二特院 
[司法警長石維也回國]  
　　法租界江蘇上海第二特區地方法院司法警長法人石維也（譯音）君、近向院長應時與法總領事請准給假携眷回國、於前日乘法國公司郵船起程放洋、法院司法警務處中西職員與石君之親友等、均赴黄浦灘公司碼頭歡送、所有石君遞遺之缺、由副警長法人麥爾蓋（譯音）暫行兼代、 
[市立工業試驗所近訊]  
　　自一二九事變發生、暴日即肆行其殘忍毒辣之手段、竭力轟炸、我文化機關及實業工廠、幾被摧毁無餘、損失之重、難以數計、我淞滬精華、經此浩刦、恐非短期間内能復舊觀、然民生要圖與夫今後之抵抗自衛、首在實業之發展故各廠商已鼓其餘勇、奮起籌謀、力圖復振、棄舊採新、以收迎頭趕上之功、近紛向工業試驗所詢問新工業之設計及委託研究各項技術問題、甚形踴躍、而該所本其協助發展工商業之主旨、無不竭誠接受、詳爲解答、再該所地處法租界霞飛路和合坊、雖在戰事期中、而對受理委託試驗及研究事項、仍努力進行、繼續工作、 
[中國公學舉行開學禮]  
　　中國公學於昨日舉行學禮、到該校敎授會執行委員傅東華·汪馥泉·區克宣·朱通九·袁稅伯·劉麟書·潘震亞·李劍華·康次由·王孝通·曾邦熙、敎授劉秉麟·樊仲雲·胡耀楣·謝六逸·趙景深·楊幼炯·等四十餘人、曁學生三百餘人、由傅東華報告重創經過樊仲雲報告敎務後、由敎授學生演講、又該校高中部、本學期槪由大學部敎授任課、 
[中大商學院夜班繼續招生]  
　　國立中央大學商學院夜校專修科、定於本月十六日開始上課、現因各方之請求、繼續招生一星其聞　夜校組織、極爲完備、内分會計·銀行·統計·工商管理·國際貿易等五科、各科主任有會計嵇儲英銀行載藹廬、統計徐佩琨、工商管理張素民國際貿易武堉幹、校址曁報名處霞飛路巴黎大戲院對面靑年中學内、 
[曁南大學定期開學]  
　　國立曁南大學自豋報通在上海開學、並招收戰地借讀或轉學生後、日來如光華·交大·復大·大夏·中公·同濟等校學生、均紛紛往該校請求借讀或轉學、該校以原租新閘路膠州路口之校　因恐人數過多不敷應用、故新近又在赫德路六十四號、租賃大洋樓一座、以爲敎室及辦公處、其各學院系之功課近亦公布、所聘敎授、均爲海上各大學知名碩學之士、查該校准於本月十四日起註册、二十一日上課、凡欲前往借讀及團學者、須即日前往報名、註册號在莫利愛路三十二號、 
[羣益女校定期上課]  
　　本埠海寗路羣益女校鑒於滬上戰事漸告平靖、敎職員均已到校、定本月十八日上課、 
[中法藥學科開學近訊]  
　　自戰事發生以來、滬地各校、大率停課、現在本埠似較平靜、該校鑒於學生荒學日久、開課萬難再緩、特召集敎務會議、决定四月一日開學上課、並縮短暑假補足課程、業經通函各生、限於三月三十一日以前、隨帶學費到校上課、並定三月二十八日至三十一日爲繳費註册時期、 
[私立上海中學等加緊功課]  
　　檳榔路膠州路西潘園私立上海中學曁上海幼稚師範上海小學上海幼稚園等均於昨日開課、新舊各生、陸續報到、新生中以戰區各校轉學生爲多、校長陳濟成鑒於本學期學生荒課已多、爲謀補救計、對於主要功課、增加授課時間、以求實效、聞定三月二十日重行招考一次、有各校證明文件者、得予免考、 
慰勞與救護 
[德領眷屬熱心救護]  
　　自上海　　附近發生戰事以還吾方受傷士兵送往寳隆醫院治療者、爲數甚多、均由該院醫師爲之悉心醫治、惟該院以病人增加若許之多、故需用各物、亦倍增於昔、常感缺乏物料之苦、德國駐滬總領事豐理德君之夫人聞悉此事、特爲倡率德總領事署全體官員之眷屬、以及本埠其他德僑婦女等、親爲裁縫床單及傷兵所着内衣、業已製成大批、送交該院應用矣、 
[泰和洋行華員捐金]  
　　本埠各　　大洋行華職員、鑒於十九路軍此次禦暴自衛抵抗、忠勇作戰、輸金犒勞者、至形踴躍、乃者泰和洋行華職員相繼而起、不甘後人、自動决議捐薪助餉由二月起直至戰事終了、按月彙解十九路軍、藉收集腋聚沙之效、計二月份共集得五百三十五元七角、業已送至十九路軍後方辦事處、簽收掣回收條、 
[華捕携福橘慰傷兵]  
　　昨日下午、有一一六六號華捕、携有福橘兩大籮、慰勞紅會第三十七醫院各傷兵、該捕云橘欵係彼平時積蓄所得、因鑒於此次十九軍·五軍·將士作戰之忠勇、特貢區區惟鑒愚誠云云、各傷兵聞後、莫不感謝、如該捕之熱忱、實屬難得、 
[紅會前方救護報告]  
　　中國紅 
　　十字會救護隊出發蘇州、籌設救護事宜、已誌前報、茲據由前方發來報告、特分誌如下、該會出發時、乘太古公司蕪湖輪至鎭江、醫師人等約百人、蕪湖輪茶房願盡純粹義務、不收酒資、將此欵節省爲救護傷兵之補助、該隊至鎭江後、即分頭設法籌備後方醫院、請求各西醫贊助、詎該處曾有國難會之籌備、各西醫以爲奇貨可居索薪每月由八十元至二百元、否則不能效力、因此紅會亦只好停頓、另向他方設法江蘇省政府對於紅會救護隊、深爲歡迎、通電沿途各屬妥爲保護、該會以鎭江社會對之冷淡、加以上海西醫、不敷分配、乃改變方針、向常州·無錫·一帶進行現張箴言隊長大約已抵常州矣、蘇州方面、已在留園等處開始辦公、因連日無甚接觸、傷兵甚少西服業公會 
[主張豁免被災區房租]  
　　上海市西服業同業公會·腸業同業公會、皆向市商會建議、擬勸房東自動减半收租、以輕房客担負、并由房客再繳原定租額四分之一、作爲慰勞衛國之傷兵、與夫救濟遭難之同胞等語、深表同情、故繼函請市商會、末有補充之意見、謂被災區域之住房、砲燬彈炸、直接受痛苦者固無論矣、而倖存無恙、間接受痛苦者、亦屬可憫、按之單事其内、在災區之房屋、爲房東者、本惻隱之心、自動豁免房租、則其少壯者不致流離失所、老弱者不致轉乎溝壑社會治安、庶務影響、矧爲房東者、泰半爲資本階級、區區之犧牲在所不計、而在房客免租之期限、亦以市面恢復原狀爲終止、爲時固暫、損失有限、貴會倘能領導於先、敝會自當追隨於後、語云衆擎則易舉、獨力則難成、用敢貢陳一得、是否可行、尙希察照併案詳核、倘荷示敎一二、尤所盼禱云、 
[金價重漲八兩]  
　　前市營業時間恢復原狀 
　　昨標金突呈峰俏曾一度越出六百六十兩、形勢已見佳况、塲上買賣甚覺活動、自一二八滬變以來、營業時間僅以一二小時迨今始見延長、已至交易所向來規定十二點鐘之時、恢復舊觀耳、業中意向趨上、求過於供、殆大條銀前日電訊報升、故早盤萎軟、復後外滙鬆而復平、更以各號買氣興奮直上雲霄幾有一躍千文之勢猛漲二十兩之巨、然半日間有二十兩以上之差度、係戰事以還以新紀錄惟後市仍停、須俟時局有眞確和平之希望、方能恢復原狀云、自九點三十分四月份開盤即降五兩半爲六百四十六兩、前天大條銀續長八分之一、遠期十六分之一、美銀八分之一滙豐英金掛長一擋、美金長三七五、且以鴻康永等出售、續跌三兩餘、爲四十二兩半、嗣後内部轉平、五月英金向結九便士八七五、滙豐買現美金三十三元一八七五、旣而華比買五月一八七五、中孚買一二五、乃價一路進展、兼之志豐永·恒餘·恒興元·元茂永·隆生等爭購乾昌祥·福泰亨·源泰·裕和等出納紛異、以致市面大爲生色、飛騰十餘兩、惟有一二兩廻旋、直至十點半爲五十九兩、此時大連帮及散户等出售、而遠期英金互做九便士八七五、僅隔三四分鐘、回落三兩餘、爲五十五兩五錢、志豐永等來進、銀行吸五月美金三十三元又現期對做三十二元九三七五、而價忽升六兩餘、十點三刻爲六十兩八錢時隔二十分鐘、散户及多頭出售、復遜四兩、十一點零爲五十八兩、至此忽告收市但各號未退、醖釀半小時、重又上塲喊做、無如買賣大多虚張聲勢祗以義豐永等略進、而價復抬五兩餘、遽爾穿出六十兩以外、十一點五十分達六十三兩五錢、英金近期僅結九便士九三七五、美金三十二元八七五、總之大户因時局未可大定、故無多量出納、乃價不支、退去五兩餘、爲五十八兩、迨正午旋由五十九兩半收盤比較上週六復漲八兩、查半日間最大價六十三兩五錢、最小價四十二兩半、計有二十一兩廻顧、揭價改爲七百四十一兩、計撳九十五兩至九十八兩、午時八十兩、比前少撳十七兩、豋賬五十九兩、六十、兩補水五十九兩、赤條無市、各號交易複雜、大致空頭及套頭等均進、 
[外滙鬆動]  
　　昨逢週一、海外銀市向例無電、惟前市續漲、至匯豐掛牌亦已放長一擋計英金二五、爲一先令九便士半、美金三七五、計三十二元三七五、香港加二五計七十五兩半、其他各匯均亦掛長、計印匯掛一百十八羅比二五、法匯八百二十四法郎、德匯一百三十六馬克二五、荷匯八十盾半、新加坡一百二十九兩半、殆銀行實際交易、亦趨鬆勢、惟結果似稍和緩、較上週六計英金長三一二五、美金僅長零六二五、因前日匯兌續跌也、然標金由低復高、曾一度衝出六十兩狀態尙佳、至於華商交易已見敏活、大半賣出、套回金子也、計英金約成交四五萬鎊、美金三四十萬元、大連帮有所脫售、惟下午因金業停市故亦平靜云、 
[厘價跌進二分關]  
　　最近數日中因商業停滯、洋欵需要怠懈故洋厘價步步遞縮、昨日竟爾跌進二分大關、早市爲七錢一分九厘八毫七忽半、午市賡續跌小一厘餘、爲七錢一分八厘半、結果較前日午市共跌二厘、形勢愈形羸弱做出匯劃票欵、早市三十一萬五千午市三十四萬五千、鈔票早市十萬零二千、午市二萬五千、銀行買賣早市三十萬、午市十三五萬、銀拆兩市仍做二錢五分、頭劃加水一兩左右、銀行掛牌一錢、拆票交易一百餘萬、銀行政解、計外商三百五六十萬、華商二百十餘萬、錢莊洋公單收解二百九十餘萬、銀公單收解三千一百餘萬、小錢莊交易三十餘萬、江南小洋早市爲六錢三分三厘交易三千五百角午市同價、交易未曾做出、廣東小洋、早市爲六錢三分五厘、午市爲六錢三分三厘七毫半、交易早市十七萬角、午市三萬角、銅元又長一千文、爲四百零六千文、衣牌早市二千九百廿三文、午市二千九百十七文、角坯二百五十八文午市二百五十七文、又貼水早午市卅四文、 
[滬南米市跌落兩角]  
　　昨南市各帮來源三十餘號、交易細微各貨價小二三角、惟蘆洋尖乏貨無市、大盤車坊白粳十三元四角、吳江白粳十三元三角五分、同里白粳十三元二角、北厙白粳十三元、新鎭薄稻十三元、靑浦溥稻十二元八角、練塘溥稻十一元八角、練塘陰元十一元四角五分、 
[絲經成交九十包]  
　　昨日本埠洋莊絲市、咸具待時而動之勢、上週中發往歐美各國之黄白絲經電報、昨晨尙未轉滬、法印等莊對於黄絲經續有進胃、昨由中和進雙鶴牌十包、價六百二十兩達昌進　球牌十包、價六百三十五兩、筆篤進峩嵋山牌十五包、價六百十兩、（以上小車黄廠經十三至十五條份）三星進合記牌二十包克昌進正生昌牌十包、價均三百九十兩、（以上過盆黄絲）祥記天成等進月宫牌頭二三四號河溶黄絲二十五包、價扯四百十五兩、 
[災區聯合會昨日成立]  
　　選舉顧韾一等職員 
　　本市災區聯合會、昨日下午二時假西藏路滬社舉行成立大會、到各區市政委員及本市士紳顧韾一楊福元等五十餘人、公推楊福元主席、報告籌備經過、次由李次山代表救國聯合會致詞、即開始討論决議、㈠通過簡章、㈡推李右之起草大會宣言㈢選舉職員如下會長顧韾一副會長王彬彥·洪蘭祥·總務主任楊福元、凌志斌·劉梓文·潘鴻昇·沈逸史等四人爲總務幹事、交際主任陳亞夫·瞿紹伊·潘志文·鍾玉良·符前耕·嚴誦我·等五人爲幹事、調查主任朱易千·張企文·王飛如·王吉甫·侯偉辰等四人爲幹事、登記主任陳維翰·周步廉·吳孟潭·汪永之·朱紫珊·等四人爲幹事、救濟主任唐贊之、陳子馨·印公田·丁振言·楊冰行·王申甫·等爲敎濟幹事、㈣呈請市政府救濟被災區域、四時散會、 
[鄉婦誤觸手溜彈慘斃]  
　　吳淞鎭西六里許之黄泥塘鄉民李阿大、上月日軍進攻蕰藻浜、李家房屋、適當兩軍最前線、李遂倉卒帶同其妻周氏（三十八歲）及子阿猫（年十一歲）、逃往楊行鎭西二舖橋鄉間避難、前日李聞悉吳淞已無戰事、遂率妻子歸家、昨日下午七時半許、阿貓獨自在附近田間游玩拾得手溜彈一顆、携回家中李見之不知係危險物因彈之一端爲鐵柱形、一端有圓形木柄、以爲鐵椎、其時周氏持木桶至其家門前小河取水、因天寒河水冰凍、遂將手溜彈取去撤冰、不意手溜彈一觸冰上、頓即爆炸、李在屋中聞轟然巨聲、駭出而視、但見周氏已倒斃於河邉血泊中、厥狀甚慘、呈後經鄰人在附近田間覓得空棺一具、抬至李家、將周氏屍身收殮、 
[社會局統計難民収容所]  
　　共計七十一處 
　　本市社會局、以暴日入寇以來、各慈善團體、紛設難民收容所用意甚佳該局爲明瞭内容、及便於設計改善起見、每日派員出發調查、計現有收容所七十處茲將調查所得探誌於下、甲、戰區難民臨時救濟會、㈠淸凉寺（辛家花園）、㈡國恩寺、（維爾蒙路）㈢亞爾培路七五一號㈣法藏寺（茄勒路）㈤連社法會、（愛文義路）㈥盛德善社、（亞爾培路）㈦金榮學校、（康悌路）㈧同義善會、（民國路）㈨壽聖庵（北京路）㈩成都路二號、㈩㈠徐匯中學、（徐鎭路）㈩㈡普濟寺、（平濟利路）㈩㈢雷米坊、（拉都路）㈩㈣齊天舞台、㈩㈤巨潑來斯路八五號、㈩㈥　竹庵、（法華鎭）㈩㈦肇其小學、（曹家渡）㈩㈧通惠小學、（馬浪路）㈩㈨復旦附中、（海格路）㈡㈩亞爾培坊、（亞爾培路）㈡㈠水賡禪寺、（敏體尼蔭路）㈡㈡愼餘里、（敏體尼蔭路）乙紅卍字會、㈠山東會館、（西門路）㈡體育會、（勞神父路）㈢　豐莊、（河南路）㈣金業學校（白克路）丙、中國濟生、會㈠鴻成營造廠（拉都路）㈡棉布公所、（馬浪路）㈢徐園、（康腦脫路）㈣湖社（貴州路）丁、基督敎會、㈠靑年會、（四川路）㈡在陸商塲、（南京路）㈢聖彼得堂（愛文義路）㈣聖保羅堂（山東路）㈤天安堂、（山東路）戊、市民聯合會㈠靜安寺、㈡大王廟、（北成都路）㈢鐵觀音寺、（長滗路）㈣關帝廟、（淡水路）㈤報本堂、（長沙路）㈥崇法寺、（牯嶺路）㈦陸家觀音堂、（淡水路）㈧關帝廟、（孟德蘭路）已、各同鄉會、㈠四明公所、（民國路）㈡潮州同鄉會（洋行街）㈢常州同鄉會（成都路）㈣奉化同鄉會、（勞合路）㈤福建同鄉會（福州路）㈥廣東同鄉會、（寗波路）㈦江寗公所（新閘成　路）庚童子軍理事會㈠德培女校、（愛文義路）㈡廣仁堂、（成都路）㈢新閘路Ａ一零九五號㈣慕爾堂、（西藏路）㈤厦門路九一一四號辛、私辦理㈠貽德第一收容所（厦門路九一號）㈡貽德第二收容所、（厦門路四五零號）㈢貽德第三收容所、（厦門路三八二號）㈣世恩難民收容所、（成都路）壬其他㈠中國道德總會（東新橋）㈡回敎堂（浙江路）㈢煤業公會、（浙江路）㈣民智學校、（威海衛路）㈤南京路商聯會、（大陸樓下）㈥寳光寺、（愛文義路）㈦勞工醫院、（小沙渡路）㈧現代中學、（海格路）㈨玉佛寺、（檳榔路）㈩天蟾舞台、（福州路）㈩㈠紅十字會、（曹家度）㈩㈡祗園法會、（法租界寗波路） 
[日僑離滬逾萬人]  
　　長崎日日新聞云、由上海回國之僑民、（日人）已達一萬二千七百名 
[友聲個書館恢復晚間閱覽]  
　　七時半至九時半 
　　本埠牛莊路勞合路轉角友聲旅行團圖書館、自租界戒嚴後、該館晚上開放之二小時、只得暫停、但下午一時至五時半、仍舊開放、茲以戒嚴時間、已於前日起延遲至十一時半、故　館亦將以前晚上開放之二小時、（七時半至九時半）準於今日起照舊恢復、凡愛好圖書館生活者、前往閱覽、無不歡迎、 
[吳蓮洲醫生回滬]  
　　本報館常年義務醫生吳蓮洲君、前以有事赴南潯、致滬上病家、徒勞往返、甚爲抱歉、茲吳君已於昨日回滬、每日上午、在霞飛路寶康里四十三號、下午則在本館西隔壁照常應診、 
[招尋失踪女孩]  
　　住法租界安納金路第一六四號王姓家親戚韓立盤、原住閘北現因避難、暫居王姓家内、其六歲女兒名小老漢於昨日下午三時、在門前與隣孩游戲、忽然走失、找尋無踪、該孩口操江北音、圓臉、元頭頂、左右兩邊頭角梳有小辮各一條、身穿本廠紅色條子布棉旗袍、花色洋布鞋子、除報告捕房請求查訪招尋外、如有人見而收留者、可送至上列地點王姓家該孩家屬、當有酬謝、祈各界留神注意功德無量、 
[天氣報告]  
　　徐家匯天文台昨日下午四時三十分氣象預報云、揚子流域及此間海濱天色多雲、有局部發生之霧、黄海東海之上、有勁峭時令風、來自西北方至東北方不等、台灣海峽内風勢强烈、又昨日下午三時前、二十四小時内、本埠氣温、最高四二·八最低二八·零去年同日、最高六四·六、最低四九·一、 
[來函]  
　　敬啟者、承刋豋敝敝會務消息甚感、頃展閱貴報昨日本埠新聞欄内、載敝會由市商會轉來巴達維亞華僑撥助大洋二百元消息、實係二萬元之誤、事關僑胞熱忱、爲徵信起見、務乞貴報賜豋來函欄内更正、以昭翔實爲盼、此致申報大主筆先生鈞鑒、（上海戰區難民臨時救濟會敬啟、 
國内要電 
[朱培德辭參謀總長職]  
　　中政會已照准 
　　由蔣中正兼任 
　　（南京）十四下午三時、中政會臨時談話會、决定准朱培德辭參謀本部參謀總長職、由蔣中正兼、（十四日專電） 
　　（南京）蔣灰電中央辭軍委會委員長、經中報委會曁各方挽留並汪精衛等面往勸、已表示不再堅辭、日内即就職、（十四日專電）　　（南京）軍委會總辦公廳主任、由李濟深兼任、該會假前總司令部舊址爲會址、李濟深及一部分職員均在陸園辦公、（十四日專電）晋省府决改改組 
[趙戴文繼任主席]  
　　（太原）晋省府决改組、徐永昌辭主席、專治軍、主席由趙次隴繼任、傳中央令已到并、趙尙無表示、財廳聞改陸近禮、（十四日專電）　　（大原）賈景德朱綬光十四返并、綏靖署即成立、（十四日專電） 
我國通知國聯 
[接受大會議案]  
　　（南京）外部確息、我國顏代表對於三月十一日國聯大會决議案、已正式向大會通知中國接受該項决議案、并認爲中國要求大會承認之原則、均已列入該决議案、表示感謝、又特别提及决議案内最重要者三點中、㈠中日間爭端之解决、决不得在軍事壓迫之下、㈡全體會員國有將糾紛提交和平解决之義務、中國已經運用此項手續故對於現在事態、當然不負責任、㈢會員國對違反盟約及非戰公約所造成之局面及締結之條約、不予承認一節、當然包括傀儡政府在内、（十四日專電） 
[各中委談話會]  
　　（南京）留京各中委十四日下午三時在勵志社開中政會臨時談話會、討論分派各中委分赴各地指導民衆等問題、（十四日專電）蔣介石表示 
[决不諉卸責任]  
　　否認載載傳賢東渡說 
　　（南京）今晚路透記者訪蔣介石於中山公園、時蔣正與其夫人晚餐、承召入餐室、蔣着藍袍、精神甚健、含笑客問謂渠已决定接受軍事委員長職、而負軍事全責、渠從未諉卸責任、上海華軍已有相當援助、外間傳言不足信也、中國願意和平解决爭點但若日本不停止侵略行爲、則中國準備奮鬥到底云、記者詢其對於國聯議會所通過議案之意、蔣答稱、日本旣表示遵守此議案之願意、則解决似較有希望云、記者又詢其對於東京傳來陸軍省擬撤退上海第九師團及一混成旅並解除第三艦隊動員一說之印象、蔣含笑答稱、東京消息未可深信、雖有撤兵之說、實則援軍方接踵而來、所有撤兵之說、不過因匣聯調查團之蒞滬耳日方撤兵說、殊無誠意、以實際言、日方正在籌備軍事行動如日軍實行政擊、華軍决計力抗、其責任當在日方、此事極爲明瞭、蓋華軍純取守勢、而日軍則攻勢也、責任何在世人定易知之、前敵現無戰事、日方所稱星期五華軍攻擊日軍之說、殊爲可笑云、蔣旋切實否認戴季陶將往日本之說、蔣以戴來電示記者、内稱赴日之說不確、蔣復語記者曰、君歸時、請告衆人、此說絶無根據今尙非派員赴日之時云、記者詢政府對東三省之政策、蔣稱、此事尙在政府愼重考慮中、政府已决計派兵討伐之說、並非事實、因東三省問題、必須於國聯調查團調查後、由國聯解决之也、記者詢以何時就軍事委員長職、蔣答稱、尙未决定、但期不在遠云、記者與蔣在餐室接談時、客廳内高朋滿座、陳部長銘樞亦在其内、聞蔣除就軍委長職外、同時將兼任任參謀長云、（十三日路透電） 
[瀋陽秩序混亂]  
　　義勇軍與日軍激戰 
　　（北平）瀋陽來人談、九日晨滿蒙僞國成立時、瀋城内各商號及各居户、懸僞國旗慶祝、同時日警憲警備甚嚴、當夜城外義勇軍數百名攻至大北城内、北關之公安十一及五分局、完全繳械、斃中國警四、日憲七、傷數名、日機十日晨全體飛至、散慶祝僞國成立標語、計萬壽無疆、滿洲國家萬歲等·十餘種、全市警察身掛黄布袋、袋上有奉天市建國慶祝大會等紅字、當日全城秩序混亂、商號停業、（十四日專電）　　（北平）瀋訊、十日晨義勇軍襲擊日站、與日軍激戰、槍砲聲竟日不絶、日方損失極重、全市商店均閉門停業、同時大小南關及大北門均起火、義軍乘機進佔北邊門一帶、前次調駐四郊之張海鵬部、已反正、加入義軍、取一致行動、義軍勢益壯、十二十三雙方、仍激戰中、（十五日專電）東北叛徒 
[决貸日資築路]  
　　僞外長要求各國承認 
　　（哈爾濱）僞國交委會决貸日資、建築四路、㈠哈至吉敦路之拉法、㈡長春至扶餘、㈢海倫至克山、㈣克山至黑海、來月開始測量、（十三日專電） 
　　（北平）外訊、僞國交通改政策、决遵守中日間締結之修築滿蒙五鐵路條約、買收從來所築鐵路、完成汽車路、統轄郵電各機關、并編定敎科書、删除愛國材料、通令各校以日語爲必修科、（十四日專電） 
　　（北平）僞外長通電日英美等三十八國、要求承認、并向日政府要求開始外交關係、（十四日專路） 
滿洲里 
[深夜發生暴動]  
　　（北平）外訊、滿洲里十二夜深更發生暴動、民會評議員籘井左源吾被護路軍祖平文部所殺其他被害尙多、市中混亂、（十四日專電） 
　　（哈爾濱）黑河駐防黑軍隊第三旅、十一早樹自衛軍旂、反馬占山、據黑河沿邊六縣抗馬、丁超率大部隊退密山寳淸屯駐、待機就地籌餉、抗熙洽日第二師團擬調大隊開寳淸擊丁超軍、敦化戰事十二晚停王德林率救國軍奶往蛟河、（十三日專電）　　（哈爾濱）馬占山今自長春過哈返黑、（十三日專電）　　（東京）大黑河起事後、滿洲里與内蒙柴（譯音）王公旗、復有事變報告、此兩處起事、似係互相響應、大黑河之譁變、乃反對懸掛滿洲國新旗而起、現聞中東路衛兵在滿洲里起事、殺其長官、又據柴王公副官之報告、二路屯（譯音）有匪五百起事、而洮南以西之其他兩鎭、亦有匪騷擾云、柴王公刻在長春、參加就職禮、但衆料其即將起程返内蒙、辦理平亂事宜、（十四日路透電） 
　　（哈爾濱）據大黑河傳來消息、在新近騷擾中死平民數人、各店舖皆被搶、日人今日由哈埠派第四旅日兵、前往賓州、冀復秩序、同時又接有他處不靖之報告、中東路華人董事將有重要變更衆料此項變更將引起採行仇俄政策、（十四日路透電） 
前東路職員 
[結隊索取欠薪]  
　　（哈爾濱）前中東路職員結隊向華總辦與俄副總辦索取欠薪、因人數過衆、乃舉行表三人對談、爭論久之、未得要領、華總理後允將此事交董事部解决、（十四日路透電）　　（哈爾濱）日文各報現極注意中東鐵路蘇俄行政員之活動按照中俄恊定、中俄路職員應以中俄人各居其半、茲據本年一月一日統計、該路共有俄員四千六百九十人、華員則僅三千八百三十二八百三十二人、據此間報紙載稱、南滿鐵路現擬派人數隊赴大黑河探視金鑛、按該區素以產金聞名、但在大規模開採以圖獲利之前、必須肅淸該區土匪、並當修築鐵路或大道、振興實業、固屬爲人歡迎、但開採牡丹塲（譯音）金鑛讓予權應屬何人、此爲鑛業界特别注意之問題、據俄國專家聲稱該區金鑛之富、爲北滿之冠前有數公司圖獲此讓予權、甚至願以餘利百分之五十報效前政府、卒未如願、衆意牡丹塲金鑛區爲舊日吉林政府官員久所垂涎、而不敢輕放者、故無一省長有將此項鑛產權利讓給任何公司之權力、自日兵抵哈後、此間及瀋陽俄人移民會社即决議組織一新團體、俾能保護與擴張滿蒙俄移民之利益、贊成者固不乏人、但大多數不願與聞、因發起人數名被舉爲董事者、皆不能勝任故也、（十四日路透電） 
　　（哈爾濱）據此間報紙載稱、俄人之經商於此者、嗣後每人須納報照費自二百五十元至七百五十元不等、視其營業之豐嗇、而定收費之多寡、近有一蘇俄要員、由莫斯科抵哈、供職於中東鐵路、聞奉命來此淘汰中東路職員、恐有五百人、内有佔要位之工程師多人、將受影響、此輩對於蘇聯殊爲冷淡、若令返國、必不遵命、聞現擬開除之、而以由俄新抵之可靠靑年代其職、連日此間郵局收遞大批排日之報紙與傳單、日當局對於此事、頗爲關心、（十四日路透電） 
陳濟棠 
[主張團結禦侮]  
　　劉蘆隱否認謀組府 
　　（香港）陳濟棠定日内發要電、主張團結禦侮、余漢謀十三由南雄乘機飛贛偵匪踪、張枚新師十三抵三南、向贛州進勦共、（十四日專電） 
　　（香港）伍朝樞定日間赴瓊就職、（十四日專電）　　（香港）胡漢民定十四晚扶其兄靑瑞柩返省、順與蕭鄧陳李商時局、十五晨可到、劉蘆隱十四在報行部紀念週報告十九路退兵經過否認來粤謀組府、但要督促中央出兵抗日劉擬十五返港、（十四日專電）　　（香港）一四集團各允撥徒手兵五團、與黄紹雄組預備、軍餉械由中央發、黄十三晚到港後、接中央電、即返省再謁陳濟棠·李宗仁·將取道粤路入湘晤何健後赴洛、（十四日專電） 
[川軍開抵荆沙]  
　　（重慶）劉湘部援滬軍開始出發東下、由師長王陸基統率指揮、業抵荆沙、劉以司令長官名義、嚴電飭劉文輝·鄧錫侯·田頌堯、迅將抽編援滬精銳、刻日輸送併行、以便集中鄂東待命、渝各界十日集合三萬餘人、斷指血書、向劉湘請願、以省方將領、藉詞推宕、延不出兵、請劉飛電督責、並逕報中央懲處（十二日專電）　　（重慶）劉湘九日午召開軍事會議、二十一軍師旅長咸列席、僉以長江上游吃緊、决議在夔門建築砲台、川滇黔當局往返電商出兵計畫、劉湘並派員分赴貴陽、昆明建築飛機塲、（十日專電） 
　　（重慶）渝中各界反對省方牽掣出兵問題、羣情激憤嚴詢詰責、否則即罷市抗捐、請中央懲辦劉鄧、（十日專電） 
　　（漢口）王陸基來漢、啣劉湘命、接洽該軍出川抗日路綫、（十四日專電） 
[靑島平靜無事]  
　　（濟南）韓復榘談、靑島平靜、坂西昨談、日本望滬事了結、更不欲出東出事、（十四日專電）　　（靑島）日艦球磨、十四晨由旅順來靑、（十四日專電） 
　　（靑島）日坂西中將花房子爵十四晨由濟來靑、定十六日乘奉天丸赴滬、（十四日專電） 
 
 

Page 3

 
 
國内要電二 
[四軍開到永州]  
　　（長沙）吳奇偉率本隊十三到永州、前隊十三抵祁陽、十五開衡州急行入贛、（十四日專電）外部設委員會 
[招待國聯代表]  
　　（南京）外部以國聯調查團抵滬瞬將來京、特設招待該團委員會、派總務司長應尙德爲委員長、劉迺蕃·王光·許念曾·葛祖壙·王祖年·爲委員、與地方當局籌備招待事宜、又旅外僑胞對調查團來華、非常注意、連日紛電外部、請轉該團、維護盟約、主持正義、秉公澈查暴日侵略破壞我國領土行政之眞象、報告國聯、以期切實制裁强暴、伸張國際公理云、（十四日專電）鄂省委總辭後 
[各廳照常辦公]  
　　漢口何成濬定十五乘飛機赴京向中央報告要公並請示、一二日返漢、惟聞何表示尙未定期、陳光組談、何辭主席後、專任綏靖、决整飭部隊、充實軍實、嚴紀律、明賞罰、俾在預定期内、肅淸鄂匪、省委總辭後、各廳仍照常辦公、漢市長何葆華亦提出辭職（十四日專電） 
　　（漢口）朱懷冰十四在省府紀念週報告省委總辭職事謂非與何成濬同進退、蓋數月以來、毫無建樹、與其戀棧以誤地方、曷若避路以讓賢哲、（十四日專電） 
[居正打消辭意]  
　　（南京）居正曾辭司法院副院長職、經中央慰留、已打銷辭意、該院應設之公務員懲委會組織法及行政法院組織條例、俟立法院及中常會通過即正式成立、（十三日專電） 
[中大定期開學]  
　　（南京）中大開學問題、經行政院會議結果、由財部撥經費五萬元、以資維持、該校代校長劉光華定十四召集校務會議、决定開學日期、（十三日專電） 
　　（南京）中大即將開學、敎部長朱家驊十四日再電任鴻雋促來京就職、（十四日專電）　　（南京）中大十四校務會議、議决、二十日開學、二十七正式開課、（十四日電專） 
[財部擬增進口糖稅]  
　　（南京）財部擬自四月一日起、將糖類進口稅、酌量增加、已擬草案、呈請國府討論、轉交立法院通過施行、（十四日專電） 
[行政院禁擅離職守]  
　　（南京）行政院十四日令各部會、國難期間、無故離職公務員、一律停職、（十四日專電） 
[馮玉祥再辭内長職]  
　　（南京）馮玉祥再電汪、堅辭内長職、（十四日專電） 
[東北學生轉學辦法]  
　　（南京）敎部規定、凡東北各大學學生呈請轉學、可呈繳修業證書、或各大學駐平辦事處證書、（十三日專電） 
[平敎育界抗日工作]  
　　（北平）平各大學敎授抗日會、將設各種特種委會、從事抗日宣傳、擬聯合滬大學敎授、將組全國大學敎授抗日會、　　　四日專電） 
　　（北平）平中等學校抗日救國會　日向張學良請願、要求出兵收復失地、適張外出、當謁吳佩孚、請促當局出兵、吳答稱、本人與各代表抱同一救國意見、自當以在野資格轉向當局陳述、（十四日專電） 
[平津國難會員開會]  
　　（北平）平津國難會員今日假銀行公會開會、到二十餘人、議决、所有平津會員提案、性質相同者、歸併一案、交滬來平代表帶滬、徵求同意以後、合併提出大會、並定二十日開第三次會議、（十四日專電）　　（北平）洛陽電、國難會議塲設西宫廣寒宫、宿舍在第九團營房、十四行政院已僱工修理、（十四日專電） 
[于右任由鄭抵平]  
　　（北平）于右任今午由鄭抵平、張厲生同來、下車後赴西城菊兒胡同私邸休息、據談在平小作勾留、即返京、（十四日專電） 
[蔣夢麟南旋省親]  
　　（北平）蔣夢麟因父病昨南旋探親、并電敎部請假兩週、（十四日專電） 
[鮑文樾返平復命]  
　　（北平）鮑文樾前奉張命赴京接洽要公今晨返平覆命、（十四專電） 
[正太路已開始接收]  
　　（北平）正太路局長李世仰今過平赴京、據談、該路已開始接收、預定期内可辦竣、閻對接收無意見、悉聽中央辦理、（十四日專電） 
[馬靑苑部塡防隴南]  
　　（北平）蘭州電、魯大昌將川軍逐出隴境、魯部已復員隴南防地、馬靑苑部塡防、高振邦部開駐蘭州、協助省防、四十九旅奉調隴東、（十四日專電） 
[津當局調解華新工潮]  
　　（天津）黨政當局十四開會、調解華新紗廠工潮、决定懲辦鼓動工潮禍首數人、廠方允十六開工、但勞方對懲禍首認爲不公、恐尙有問題、（十四日專電） 
[津日司令定期回國]  
　　（天津）駐津日軍司令香椎、業將文代辦淸、定十九下午一時赴塘沽乘艦返國、（十四日電專） 
[魯省决定預算標準]  
　　（濟南）二十一年度預算審查會今開第一次會、决定以二十年度預算爲標準、力求緊縮、按二十年度歲出歲入、均爲二四五七五一三零元、（十四日專電） 
[汪精衛有將赴并說]  
　　（太原）據薛篤弼左右談、汪以閻就綏靖主任後、尙有多事須面商、擬於最近來并、（十四日電） 
[甘乃光等離并赴平]  
　　（太原）甘乃光·傅汝霖·丁超五·三中委、十四午離并赴平、薛篤弼仍留晋、閻二十四晨親往晤三氏密談頗久、繼趙戴文·徐永昌各要人亦至、對國難問題、又有討論、徐等均至站送行、（十四日專電） 
[烟臺附近小輪觸礁]  
　　（烟台）小輪長安第二號開往虎頭、途遇大風雨、在烟台附近觸礁聞船中有華人二十六名、因曝露殞命、（十四日路透電） 
[鄂綏署委保安司令]  
　　（漢口）綏署十日委容景芳·張剛·爲鄂中鄂西保安司令、（十四日專電） 
[鄂校學生請願復課]  
　　漢口省立各校學生十四向省府請願復課由朱懹冰接見、校館長代表定十五赴京、（十四日專電） 
[張瑞貴率隊勦匪共]  
　　（汕頭）張瑞貴十一率潮陽駐軍赴玉峽進勦南山匪共、縣長區靈俠、縣黨部黄燦等隨行、駐普寗伍漢屏團已開抵梅縣畬坑入閩勦匪、市長黄子信應張惠長電邀往省商購機及闢飛塲事、汕商會議决、先提出築兵房欵十五萬元、購高射砲、（十二日專電） 
國外要電 
[中美對俄亟應恢復外交]  
　　李維諾夫在日内瓦宣稱 
　　▲國民十四日莫斯科電今晨蘇俄報紙咸於顯著地位、載外交委員李維諾夫在日内瓦與美國新聞記者之談話據云、李氏聲稱遠東今日之可悲事件、大半由於太平洋三十國蘇俄中國與美國間未生關係而起、倘三國間早有外交關係存在、渠深信可不致有此種局勢、亦不致遭遇此種事件云、 
英國對承認 
[滿洲僞國態度]  
　　西門謂目下尙非其時 
　　路透十四日倫敦電外相西門爵士參與國聯議會後今日重臨下院全院向之歡呼外相謂就其目前所聞而規定英國關於承認新滿洲國之態度實屬太早云 
[英法提議合作]  
　　促成歐洲經濟改造 
　　▲路透十三日倫敦電英外相西門與法總理泰狄歐昨在法外部談話、議定英法合作之計劃、以期平息歐洲政治競爭與促成歐洲經濟改造、聞泰狄歐之提議、主張奥·匈·捷克·羅馬尼亞·與巨哥斯拉夫五國政府、應自行互相商榷、以期採行工商業互惠之優惠計劃、而列强應助其方案之實施云、 
[德國總統選舉]  
　　興登堡獲多數票但未足法定數 
　　四月十日舉行複選料定可膺選 
　　▲路透十三日柏林電德總統選舉初選結果、興登堡缺百分之一票數、未獲選、但已擊敗其他候選人、故四月十日複選時、興豋堡定可膺選、蓋照德國選舉法、初選必獲絶對大多數票、始可獲選、若複選則祗須有比較的多數、即可獲選也、以票數言、投興登堡票者最多、按官塲最後報告、除遠地數區外、興登堡得一八·六六一·七三六票希特勒得一一·三三八·五七一票、塞爾曼得四·九八二·○七九票杜斯特堡得二·五五七·八七六票·温特得一一一·四五二票、興登堡在城市中得票頗多、尤以萊因地爲甚、希特勒在鄉鎭稍佔優勢、惟共產黨塞爾曼、則在任何地方、未能出人頭地、聞德廢皇父子皆投國家社會黨魁希特勒票、雖投票時、人心甚爲浮動、甚以發生暴動爲憂、但並未有嚴重騷擾、不過各處政黨稍有衝突而已、柏林郊外有擁護希特勒之飛機一架、抛落傳單該飛機忽然墜落機中二人皆受傷、幸不重、興登堡爲耶蘇新敎徒、而希特勒爲天主敎徒、但數萬天主敎徒終夜祈禱祝興登堡勝利、柯洛業城外有一古敎堂、天主敎徒夜半到此祈禱者、以數千計、在　　　寒中跪地三小時爲興登堡祈　、大敎堂於夜間二三句鐘時、舉行特别彌撒禮、到者有二萬人、女界投票者異常踴躍、在投票處開門後、女子即紛往投票、衆信女子大多數投興登堡票、有一女僧年八十四、不願放棄其投票權、又有一患病女子、不聽其夫與醫士之勸告、必欲起床出外投票、自稱「余奈何可臥床而聽希特勒握權乎」、女子投票之熱切、於此可見一班、估計有投票權之女手、投票者佔百分之九十、此次投票人數、平均計之、約及百分之八三、全國有投票權而不投票者、僅約佔百分之一七、柏林醫院中、病人可在病榻塡票、全國有投票處六萬四千所、六時停止投票後、即有官員數千人、開始檢算票數、旣得結果即電達柏林國家社會黨得票雖不最多、然較諸一九三○年之選舉、已大有進步矣、 
　　▲國民社十四日柏林電德國第一次選舉結果、足以保證興登堡於第二次複選時、定可當選國際間對之咸表滿意、法報聞希特勒距法定當選票數、相差七百萬票之譜、尤覺欣慰、如日日新聞聲稱、全世界將欣然歡迎德國第一次改選總統結果、因國權黨候選人之不能當選、今已不成問題、否則苦彼一朝柄政、將使國内發生紛亂、國際間重起新糾紛、晨報則謂興登堡之大勝、半由於白魯寗之擁護有力、半由於社會黨員之政治智慧、覩時局之嚴重、一致擁護興登堡所致、英報亦同樣表示滿意與欣慰、以爲一旦希特勒當國後、將陷歐洲於新糾紛之時期云、 
已故火柴大王 
[有貸日鉅欵說]  
　　瑞政府批准停止付現令 
　　歐美財政將受嚴重影響 
　　▲國民十三日倫敦電此間盛傳瑞典火柴大王克魯格所經營之克魯特杜爾公司、近貸日本鉅額債欵、此說雖猶未能徵實、但倫敦金融界要人多信之、 
　　▲國民十三日瑞典京城電瑞典國會今日通過停止付現法令、此項法令之通過、係爲救濟經濟現狀起見、並因克魯格火柴公司總理克魯格自殺後、各較小債權公司頓起恐慌、故不得不爲預防瑞典政府行政會特於下午二時召集特别會議、批准停止付現令、並限定停至三月終爲止、同時對於克魯格公司及其他與克魯格公司連屬之小公司、亦有補救之籌劃、　　▲路透十四日倫敦電瑞典火柴大王克魯格、雖爲英國火柴公司董事之一但據英公司董事史尼萊今日聲稱、英公司不受克魯格財政措施之影響、瑞典京城現力持鎭定、雖證券交易所現閉門不作交易、但各銀行與各商行明日將照常營業、瑞典國會兩院昨夜十二時集議、通過私人公司停止付現之議案、此案許克魯格所經營之各公司鞏固其財政、瑞典火柴大王之自殺、在法國財政上有何影響、今尙未悉但瑞典火柴公司之股票在法國市場中被人收買頗多、明日又有價値三萬佛郎之股票一批出售、衆料美德兩國在財政上所受影響、較任何他國爲甚、 
　　▲國民十二日瑞典京城電瑞典火柴公司董事法蘭特、聞火柴大王克魯特自殺噩耗後、即行昏厥、當時外間紛傳逝世、但旋即蘇醒、惟今夜病勢極危篤、蓋法氏患病已數月、頓聞惡耗、遂致加劇、 
　　▲哈瓦斯十三日瑞京電各報對於昨日所傳克氏財政極端困難之說、咸加以證實、斯干地那維亞銀行、曾以一萬二千萬瑞金之各種證券、由克魯格私人担保、向瑞典國家銀行再度貼現、本年三月底爲最後期限、雖經克氏竭力籌措、終歸無着、以此情形、故延緩償還之舉、其勢不得不爾、克氏暴卒、特更促其提早實現耳、 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[日報所載國内外要訊]  
　　閣議取締流言大阪每日新聞云、最近社會上、流言蜚語、甚囂塵上、有謂某某等銀行將如何、金融關係將如何以致人心動搖、恐慌異常、日前定例閣議時、由高橋藏相、將名古屋傳來之謠言、與其他各方面金融關係報告後、深恐此種流言擾亂財界、議决令警視廳嚴萬取締、　　馬尼剌日領接恐嚇信長崎日日新聞云、馬尼剌日本領事館忽發現暗殺日領事之恐嚇信、該信署名者爲賴求尼安並書明三月十五日午後十一時、請日領事特别留心云云、日領事急將恐嚇信送交當地警署查究、一面令館員嚴密防範、 
　　蘇俄注意遠東形勢神户又新日報接哈爾濱電云、蘇俄陸相烏羅雪路夫·與極東赤衛軍司令官勃利油海爾、以及其他軍部領袖皆力言極東危機日蹙急須防衛、而外相李篤諾夫·次長加拉罕、尙未承認是說、又東京時事新報載莫斯哥聯合社電云、蘇俄政府機關報伊士韋司溪新聞、關於滿洲問題發表意見曰自滿洲事變勃發以來、極廣形勢、逐日緊急、望俄國政府對於事態之推移、應特别注意、良以物國至今、雖極力維持中立態度、然帝國主義者、以俄國爲目標、在滿洲肆意宣傳挑戰、陰謀侵略、今俄國國境附近、已漸呈異常不安之形勢、俄政府爲保護國境、不可不增加守備兵、以防外部之侵入、 
　　日本新黨將出現上海日文日日新聞載東京電通電云、全國勞動組合與全國農民組合兩大團體、因轉向於國家社會主義、愈形破裂的全國勞農大衆黨、於十二日午後三時、協商善後方策、結果由國家社會主義轉向派中央委員今村·岩内等、歷訪社會民衆黨總同盟本部、雙方意見甚洽、準備組織新黨、其黨綱如下、㈠打倒資本主義爲目的、㈡推翻議會萬能主義、㈢以國家爲本位、 
日軍支配下 
[哈爾濱之現狀]  
　　▲鮑觀澄逼令民衆慶祝僞國 
　　▲日司令部扣留津滬各報紙 
　　▲救國軍仍與日軍在接觸中 
　　▲日方又暗助白俄建新國家 
　　▲熙洽正與張景惠互爭權位 
　　哈爾演通訊、哈埠市面冷落、迄今已達極度、道裏外商店倒閉者二千三百餘家、其開業者、亦門可羅雀、商民在此情景之中、本月九日乃有僞新國家慶祝大會出現、該會由市局舉辦、需費二十萬悉由商民担負、商民忍痛攤繳不敢言苦、市局長鮑觀澄、浙江人、充土肥原秘書有年、數典忘祖、已不知其爲華人、其爲虎作倀亦最甚、哈埠凡屬反常行爲、親日賣國事項、悉鮑主持、慶祝僞典、此其一也、即東鐵沿線各鎭、亦奉鮑命舉行慶祝由各地市政分局籌辦、滿洲里日前因舉辦此事、駐軍蘇炳文之第二旅、激烈反對、謂如舉辦此賣國慶典、則駐軍將予舉辦人以不利、市局因此中止進行、亦可見軍隊中、人心未嘗死也、 
　　駐哈日軍第三旅團司令部、上月二十六日、派員至郵局扣留津滬報紙、凡自内地寄來報章細大不捐、一槪扣留、故哈人已無報可閱、此事之實行、緣有無識報販、以津滬報到哈、每份可售四五毫、乃當街呌賣、日兵紛紛購買、偷閱上海戰事消息日軍司令部乃、認爲搖動軍心、并足使哈埠華人、動反側念、於是派員扣報、日來滬方消息、此間祇恃少數裝有無線電之家數、偷聽南京每夜之廣播而已、哈埠各報因日軍開入多已停刋、哈爾濱公報、亦受日方反對、日前停刋聞不日將歸日方接辦、用其名義、發行一漢字洋報、此外東三省商報·濱江時報、多方運動、方得復版、但購閱者殊少、因實無消息可看也、國際協報年前因反對日方、遭官廳之禁令發刋、頃以主持人張復生、不慣經濟壓迫、變節降日、擬於本月十日續刋、名目猶昔、實際亦一漢字洋報、自愛記者、均已退出、此哈　報界銷沉之狀况也、軍事方　、日兵車三列、本月三日　出、四日早　到一面坡、濱本聯　　即設於該地、以兵車一列留守、餘兩列　續前進、五日早、一列抵哈綏綫海林站擬仍前開、嗣發見横道河子·高嶺子間一段鐵路、爲王德林之救國軍拆毁、遂中止開進、其一部騎兵約六百名則開往寗古塔、欲拊京城方面救國軍之背、飛機三架、隨同飛往、聞昨已與王德林軍接觸、詳情尙未獲悉、日方要求熙洽·張景惠·在海林站寗古塔二處各圈地二百餘畝、闢設兩飛機塲以爲軍事之便利、東去日飛機三架、近編爲一獨立飛行隊、圖消減王德林之救國軍、在珠河之自衛軍、本與救國軍取聯絡之勢、但因缺乏彈藥、已於四日晨退往延壽、故救國軍爲戰略關係、已有一部退向綏芬河方面矣、 
　　中俄間目前認爲最緊張者、厥爲白俄之復國運動、謝米諾夫受日方之支配、欲率其舊部、在後貝加爾及滿洲里邊境、建一國家、頃在遼寗積極召集義勇軍、共有二十大隊、每隊三百名、由日方供給槍枝、擬在綏芬河邊境發動、移轉滿邊外之俄軍目光、然後襲取後貝加爾省所以蘇俄增兵邊境、嚴重戒備、滿蒙僞國成立後白俄建國計劃、當可逐步進行矣 
　　熙洽目前躊躇滿志、旣爲僞國擁戴之第一功臣、復爲日方極信賴之賣國奴氣勢旣大乃蓄意擴充勢力、東鐵護路軍總司令之職、熙旣自兼、副司令則委于深澂兼充、參謀長委尙志并增添一秘書長、委吳潤林充任、哈長綫設一司令、委任金璧東兼充、司令部設於長春、哈綏綫亦設一司令、委第一旅長劉玉書兼充兵力完全集中於東鐵沿綫、以防自衛軍之反攻、吉黑江防海軍艦隊長、熙亦派欒雲奎來充、惟張景惠亦派人接收、致互爭不决、後由日方斷定歸僞國成立後分派轄治、路警處長張厚畹、不肯事敵、已棄職逃平、熙正擬派特警處副處長齊知政接充、張景惠則擬委該處副處長于鏡濤代理、此缺亦爭執數日、但仍未解决耳、（六日） 
武漢 
[中日間新形勢]  
　　日領非正式致函警備部 
　　漢口通信、僑漢日人自九一八案發生至今時存挑釁觀念、軍艦停泊江面、初有十餘艘、其司令鹽澤、曾有二十四小時内完全佔領武漢之妄語、日領事署、亦向我方提出取　反日運　之要求、　　戰　生、日軍受創日　乃急爲　和我國民衆反日情緒之行動、　至十九路軍　退第二防綫、日人於是復　跋扈、　思蠢動、日本領事署、日前且非正式致面武漢警備司令夏斗實、函中大要、㈠武漢人民反日、係由黨部指導、㈡市上張掛油畫、有誣蔑日人侮辱華婦之事末謂倘因此而發生誤會、日軍採取自由行動時、其責任由貴司令完全負之、該函並未正式蓋章、頗似私人接洽、而其存意恫嚇、昭然若揭也、警部接函後、業即據理答　、關於第一點、謂反日係由民衆自　、黨部並未參加、第二點遍查市上、無此畫圖、並允依法護僑、來往兩函、迄今尙未公布、或警備司令部、亦未以正式公文視之也、惟有此兩函、致引起市上種種謠諑、警備司令部參謀長葉蓬、乃迭次表示、無論如何、必使武漢治安、鞏固如常、如有造謠生事者、定予拿辦云（三月十一日） 
[施肇基之病况]  
　　▲醫言須長期靜養 
　　字林報二月二十日倫敦通訊云、駐倫敦中國公使施肇基、現仍病居西班牙瑪拉迦、聞病狀並無起色、施使以一月二十五日由蘇桑浦頓乘舟抵瑪拉迦、初兩星期内、體力漸健、自上海開戰之後、舊病復發三次、匪特初獲之效益、全行喪失、且尙不如在倫敦之時、以後仍有惡化之可能、現侍診者爲西班牙神經專家、其人曾求學於倫敦柏林、據其二月二十二日所開診斷之方案、略謂施使因勞神過度、致體力衰弱、欲求完全復原、必須將養精神體力、並宜久離因以致病之職務、故特勸其遷居氣候温和之地、而作長期之靜養云、又據醫士之意施使縱在完全復原之後亦不勝繁劇、否則不久病將再發、施使年近花甲、再發之後、恐無痊愈之望、故無論如何、施使不能再回倫敦或日内瓦、理其舊業、此種診斷、幾與施使之巴黎醫務顧問所言者、同一口　、施使於近今國聯會議、卓著勞續其駐倫敦聲譽甚佳、倫敦人士、多樂與交游、如果因病去職、英外交部必引以爲　、自施使到倫敦後、中國使署、已　　一新、聞其費多出諸私囊、且在本國多難之秋、出使國外、能不辱命、尤非易易、深望其長期靜養之後、體力復原、能在氣候相宜擔任較輕之工作、則在緊要之時、設工作不需久勞者、猶可爲國盡職也、 
 
