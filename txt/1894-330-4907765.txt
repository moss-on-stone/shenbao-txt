# 1894 - 330 - 4907765

 

Page 1

 
 
[新印駢林摘艷並及獻通考出售] [  點石齋主人啓]  
　南海胡敬之先生蒐輯羣書並古今駢醫文上自六朝唐宋下迄元明國初凡鴻篇鉅製以及腴辭雋句原原本本灑灑洋洋並蓄兼收得五十卷門分類别綱舉目張名曰駢林摘艷與近代所傳廣事類賦等絶不相同向爲駢文家秘　未付剞　今托本齊用潔白連史紙石印業已告成每都十本價洋兩元又文獻通考一書風行巳久掌故家所當各置一編現亦重印工竣每部價洋十元賜顧者請向上海棋盤街廣東雙門底各分局購取可也 
[重印六部處分則例及花月痕告成] [  圖書集成局啓]  
　　六部處分則例一書爲道光朝欽定條分樓析詳盡無遺誠服官及佐幕者所不可不覽者也前經售罄茲復印成每部分裝八本盛以錦函計　洋一元二角花月痕亦巳重印告成雖係小說家言而寫怨言情口吻逼肖與曹雪芹石頭記足以輝映後先每部四本碼洋四角諸君子請臨申報館帳房購取可也此佈 
[開印黄氏醫書八種] [  圖書集成局代啓]  
　　昌邑黄坤載先生所著四聖心源十卷素靈微藴四卷四聖靈樞五卷傷塞懸解十四卷傷寒說意十卷金　懸解廿二卷長沙藥解四卷玉　集解八卷醫學超絶治稱神術今覔得原本辨證精確不愧軒岐功臣本局爲飛鴻閣代印業巳開工不日卽可告成此佈 
[續辨奸論]  
　　辨奸論者眉山蘇老泉之所作也顧所辨者惟王安石一人之奸余之所辨者則衆人之奸也此時倭人犯順密布奸　遍於中國其倭人之改裝易服潛人内地窺探軍情測量道路相度險要暗中布置布散謡言惑我軍民之心若此者謂之倭奸其暗用重賄買通中國地痞匪棍與夫一切貪利忘義無恥無氣之流亦有官塲亦有士庶亦有商賈亦有兵勇并及食力賤役等人莫不受其重賂爲之間諜如是者謂之漢奸倭奸固易辨也卽使預畜爰辫改裝華服渾充中國之人而其聲音笑貌行止舉動皆與華人廻乎不同不難一望而知也先時以來者有心應者無心故不之覺耳若早覺之彼又安得逞其伎俩耶若現在倭人之來者則又往往改裝僧人頭陀之類亦屢被捉獲惟有爲之保護者則不能護耳然近日以來倭人旣編禁在日之華商華人亦編禁在華之日商則倭奸在中國固有可以顯辨者至於朝鮮之人本與倭爲仇而倭人詭計難保不勾結鮮人之愚懦梗頑爲之剌探消息然此等異言異服顯然可稽上海現又特設客棧扣留鮮人以懷柔遠人爲密查奸細之地故亦不必深辨所最雜辨者漢奸耳近來謡言紛起謂某大官爲倭人買米謂某巨商爲倭人買麥某行號爲倭人購羊某店鋪爲倭人購魚肉甚至有謂某大員之戈什哈爲倭人暗通消息某局之學生爲倭人潛遞軍情謂某處細崽與倭人狼狽爲奸某營勇丁與倭人傳消遞息凡若此者謡諑紛紛人言藉藉如以爲僞也則衆口僉同必非毫無影響如以爲眞也則又往往查無實據卽有查獲贜物者猶復輾轉相託曲爲關說力求　脫夫是以一自中倭搆釁以來處處講求防務在在購緝奸匪而倭奸尙有查獲之時漢奸從無緝獲之日或者曰中國　朝庭愛民如子深仁厚澤垂三百年凡在林林總總之儔誰非食毛誰非踐士士食舊德農服先疇日出而作日入而息相望帝力於何有而况倭奴此次無理取鬧佔據我藩服驛騷我邊疆殘害我軍士驅逐我商人中國之人實與倭人有不共戴天之仇觀於高陞之船突被砲燬華兵落水倭人猶復開槍轟擊不遺餘力其殘忍爲何如又有華軍敗衂而爲倭人所擄者醜其名曰降卒另編一隊驅赴前敵以當凶鋒稍有退縮斬殺不赦卽少有患病者亦必驅使如犬馬奔走如牛羊直不以人類相看此種行爲華人豈無所聞之卽有前此受倭人之愚者知此情形亦當心爲之灰意爲之冷以故倭人雖欲勾串漢奸亦絶無起而應之者則是漢奸早已絶跡無所用其辨也然而中國之人良莠不齊賢愚不一能知忠義奮發敵愾同仇不屑與倭人朋比苟合狼狽爲奸以自昧其忠愛之忱以致遺萬年之臭者固不乏人而見利忘義甘儕匪類容亦有之如竟以爲漢人之必無爲倭人之奸細者吾斯之未能信也旣有此種漢奸卽辨之不容不早亦惟有此種漢奸辨之乃爲最難何則此種漢奸陰謀詭計令人不可測識而觀其外貌則絶無形迹之可見官塲中則赫赫然官也商務中則巍巍然商也士庶中則儼然士庶也工賈中則儼然工賈也卽食力者流依然食力無從窺其蹤跡也賤役之輩仍然賤役無從察其行狀也然而軍書暗遞則一舉手而大隊俱傷電報潛通一暗號而大局盡壤爲患深而巨爲禍速而列若竟因其不易辨而置之不辨則所繫乎全局之勝敗者豈淺鮮哉吾則以爲辨之亦非難也諺云盜憎主人其憎焉者其忌焉者也顧無論其爲官商士庶品類繁多但聽其議論鑒其言貌謂奸細可以寛辦者奸贜可從輕釋者或託人輔言或徑情直逹或以利害相動或以寛仁相誇或布散謡言或强爲設法若此者皆漢奸之眞憑實據執而懲之又何寃哉作續辨奸論 
[諭旨恭諭]  
　　十月廿五日奉旨截取山東道監察御史龎鴻書内閣中書熊濟文俱照例用甘肅凉州府凉莊理事通判員缺著舒隆阿補授保舉在任候補道山東濟寗直隷州知州彭虞孫河南候補知府姜恒晉江蘇候補知州姚紀衡廣西候補知州曾紀壽指省四川候補知州陸德滋河南候補知縣陸紹源廣西候補知縣丁桓光俱照例用卓異俸滿在任候補道直隷永平府知府福謙著回任准其卓異加一級仍註册候陞卓異補用知府廣西上思直隷廳同知張塏著准其於知州任内卓異加一級前直隷邢臺縣知縣錢正圜著准其卓異加一級仍註册候陞降調官前分發甘肅卽用知縣張心鏡著仍發原省以原官用其降調之案改爲補官日降三級留任開復知府用陞用直隷州知州前河南候補知縣武勷著准其開復原官仍發原省照例用擬補内閣中書將茂璧許秉衡俱准其補授兩浙長亭塲鹽大使張炳坤著照例用吏部文選司員外郎員缺著聨魁補授吏部主事員缺著敬耆補授擬補盛京禮部千丁處六品官高福海著准其補授盛京禮部千丁處七品官員缺著李殿琳補授擬補盛京工部筆帖式寳綬景賢俱准其補授明保安徽候補知府楊奎綬著以知府仍發安徽儘先卽補並交軍機處存記開缺送部引見官前山西平陽府知府福志著以簡缺知府用欽此○廿六日奉旨本年十二月次年正月八旗兵丁應扣利銀著加恩展限二個月欽此同日奉旨著派克勤郡王晉祺載瀅敬信崇光看視獎賞欽此○廿七日奉　上諭倉塲衙門奏各旂例領甲米前經戶部申明十七年所定開放二成陳米搭放一成新米章程咨明各旗一體道照近來各旗復藉口兵食强欲關支一色致開放時動多爭執請飭遵章辦理等語著戶部轉行八旗各衙門務照新陳搭放章程一體認領不得任意挑剔該侍郎亦當 
 
 

Page 2

 
 
督飭各監督等照章搭放不得以攙合嶶變之米充數以濟兵食該衙門知道欽此同日奉上諭本日倉塲衙門奏片一件擡寫處字有錯誤非尋常疎忽可比祥麟許應騤均著交部議處欽此同日奉上諭本年近畿一帶雨水過多閭閻困苦迭經諭令孫家鼐等查明災情輕重妥籌賑撫兹據奏稱請添設粥廠並請賞撥米石派員監放等語著照所請於永定門外之大紅門大興通州交界之定福莊各設粥廠一所賞給京倉米三千石卽行分領煮放派大理寺少卿徐承煜鴻臚寺卿桂斌分往該處稽察彈壓妥爲監放以恤災黎欽此 
[本館接奉電音]  
　　昨日上午京師飛電傳來上諭六道硃筆一道敬謹譯登○十一月初一日内閣抄奉上諭本年十月慈禧端估康頤昭豫莊誠壽恭欽獻崇煕皇太后六旬萬壽所有各省來京協同辦理點景曁隨班祝嘏之道府州縣丞倅及武職各員加恩均著賞加一級卽飭各回本省其隨同叩祝之耆民等著每人各賞給銀一兩核衙門知道欽此○初二日奉上諭朕欽奉慈禧嘀　佑康頤昭豫莊誠壽恭欽獻崇煕皇太后懿旨現屆冬令關外嚴寒因思前敵諸軍冒雪衝風備嘗艱苦著加恩賞給皮衣一萬五千件迅卽解交宋慶分給各營俾得禦寒以示體恤欽此卽著宋慶欽遵辦理欽此同日奉上諭朕欽奉慈禧端佑頤昭豫莊誠壽恭欽獻崇煕皇太后懿旨恭親王奕訢著加恩在西苑門内乘坐二人肩輿欽此同日奉上諭李鴻藻著加恩在西苑門内騎馬欽此同日奉上諭正白旗領侍衛内大臣都統容貴由筆帖式於咸豐年間隨征直隷山東河南安徽甘肅等省疊著戰功嗣在神機營當差洊升副都統左翼總兵管理神機營事務補授廂黄旗蒙古都統正白旂領侍衛内大臣總管内務府大臣宣力有年克勤厥職前因患病賞假調理兹聞　逝軫惜殊深著加恩照都統例賜恤任内一切處分悉予開復應得恤典該衙門察例具奏欽此同日奉上諭神楷營奏侍衛呈請投効據情代奏一摺乾淸門藍翎侍衛恩科著發往長順軍營差遣委用欽此同日奉硃筆稽察正紅旗滿洲旗務著富亮去欽此 
[英電譯要]  
　　倫敦初三日來電云傳聞倭帥大山巖領兵一大半由旅順口上船開行大約往山海關再由山海關進發不欲往攻威海衛○又駢倭兵之屯盛京者在摩天嶺與華兵開仗倭兵死四十人華兵未知其數 
[擇能而使]  
　　西字報言中國大憲現由各處海關遴選西人之熟諳兵法者調派六人前往天津以備策遣 
[拯溺邀賞]  
　　高升輪船前被倭艦擊沈由德國壹爾的斯兵船救起多人事後中國以其拯人於厄愷惻堪嘉爰以寳星奬之計兵船中之官弁及水手共十三人皆蒙此賞云 
[遷地爲良]  
　　倭兵侵擾盛京人皆不敢安居相率爲避地之計據烟臺西字報云自十月初四至廿四日此二十日中有輪船廿艘陸續由牛莊至烟臺載有中國搭客一萬一千四百十四人另有坐中國沙船而至者其數亦不少 
[疑團盡釋]  
　　前傳英國欲調兵大千駐紥舟山定海人聞此消息甚形驚惶相率遷至寍波事閱多時不見英兵至始回原處安居 
[勁旅到津]  
　　前新疆巡撫魏大中丞光　總統湘南威武大軍於日間到津憇節於東門外南斜街浙江糧道行轅中丞素嫻韜略久鎭邊陲此次統率師干奉　命出關必能立功殺賊也 
[津友談兵]  
　　本館派赴天津探訪軍務之人來函云客有自前敵回者抵掌而談時事據言倭奴自渡鴨緑江後由九連城而鳳凰城而金州而岫巖州節節進犯其鋒似甚銳者其用兵也每以小隊先行嘗試我軍不暇計其多寡輙如獅子摶兎亦用全力彼乘我軍疲乏然後以大隊繼之及臨陣則均用散隊多者三二百人少者竟至百十人互相犄角勝固風馳電掣凌厲無前敗卽轍亂旗靡使我軍追逐顧此失彼倭奴遂得肆其詭計其受我軍砲火以其隊伍散而不整死亡人數亦不甚多至於鎗子係以紫銅爲之不似我軍之實鉛彈於鎗熱時卽不甚得力器械旣利於我而見仗亦悍於我其華兵之降倭者甘心從賊竟有爲彼出力者實爲天地之所不容神人之所共憤然亦有逃軍與我潰卒聚於牛莊附近一帶約有萬餘人將來恐爲地方之害我國將領四出招軍使招此輩而用之較之來自田間者旣勝一籌且消伏莽之萌弭閭閻之患未始非一舉而二得也不知統兵大帥以爲然否 
[傳聞異辭]  
　　旅順口失守一事初據各西字報歴歴言之且謂倭奴於佔據旅順後已分兵往山海關外洋各報館訪事人及路透電局所派之人均被倭人所擄本館旣已譯錄報中又以事關重大電囑天津訪事人詳詢顚末接初次覆電謂旅順無恙及接第二次覆電並烟臺訪事人信則皆謂旅順已失本館亦旣先後錄人報章乃日來聞外間議論有謂旅順未失者且本埠商家探得消息謂倭奴賄囑漁戶潛入口岸挿倭國旗幟我守臺之兵見而驚駭卽欲潰退幸統將不動聲色持以鎭定立將潰退之兵梟首示衆且下令軍中曰有退者殺無赦於是軍士皆恪守紀律無敢或譁倭奴之計遂不得逞有人於十月廿九日自旅順回見旅順平安如故所言如是豈不足壯中國之聲威慰商民之盼望哉爰照有聞必錄之例錄之想閱者當無不歡欣踴躍也又接天津訪事人函云旅順失守係據烟臺電報後聞輿論紛然又有謂並無其事欲知究竟且俟續聞 
[江南武試補遺]  
　　江南武鄕試於十月廿三日在貢院覆試早紀報端廿六日開考三塲默寫武經先於廿四日由供給所總辦將號軍湯飯夫役人等委員分别點名魚貫而入由江寍府書吏查明頭二塲合式之生監另造點名册付知上下江督賣卷局委員南北兩捕分府考生投局買卷塡寫履歴赴交收卷局解藩司衙門用印一如文試之買卷投卷也用印之後仍由府書解入貢院廿五日代辦監臨胡方伯同内提調馬觀察監試李觀察在至公堂簽掣上江收卷官下江收卷官受卷官彌封官收掌官共五員各分派畢諭令印坐號戳記應用之頭二三號大刀頭二三號石十力起至十六力之硬弓由供給所飭夫擡至貢院以備次日開試是日監臨等官宿院廿六日黎明傳點升砲三起啓門開點二路點名上江生監由東角門進下江生監及駐防兵生由西角門進騐臂官騐明放入至龍門口東路由提調點入西路由監試點入各州縣學書唱名府書散卷點畢已九點鐘矣提調令頭二門啓閉官封鎖砲聲震地鼓吹喧天查號官催令生監歸號提調監試請監臨發默武經所寫約百餘字隨卽刊刻刷印發交號官分散各生一如文塲給題目紙也惟赳赳者十有六七不能握管皆倩人捉刀未及三點鐘之久均已交卷少焉發出上下江二榜有名者留堂覆騐技勇約二百餘人不留堂者給籖放出登時人聲鼎沸提調監試查問何事喧嘩有數人云武生馬步十三全紅弓開十四力刀石頭號何以見棄而榜上諸君亦有馬步不全者亦有刀石非頭號者生等求諸位大人成全不枉十餘年廢時失業習此末技若不俯允無面目回家惟有一死而已馬李兩觀察見而憐之轉懇監臨開一線之恩頃刻由巡捕官手持虎頭牌一面飛馳而出牌上大旨謂額滿見遺旣再三籲懇准將馬步全紅者弓刀石合式者一併入衡鑑堂覆騐一時歡聲雷動咸頌監臨一秉大公當卽入堂覆騐畢簾官已將選定試卷二十本爲一束請監臨評定由是卽行鈐榜禮節儒生孟之受早將監臨主試頭品頂戴兵部尙書都察院右都御史署兩江總督部堂兼署京口將軍湖廣總督部堂張爲及第一名至九十九名並年月日大榜字均已寫就卽請總督關防鈔榜畢傳點開内簾門監臨提調等文武各官均人衡鑑堂湖口鎭柳總戎金源因另有公事未及親到塡榜與文闈同鼉更四轉始能塡畢送至藩署西轅門外懸掛布置完竣則已雞聲唱罷曙色大明矣廿八日舉行鷹揚宴一切事宜與鹿鳴宴同惟鹿鳴宴衡鑑堂上各物三備三搶實屬不成事體胡方伯有鑒於此另札上江兩縣爲鷹揚宴照料陳趙兩大令首先到院坐至公堂總門口凡不戴大帽者不准人内輿夫兵勇亦不准越雷池一步因此得以從容襄事行三跪九叩首禮 
 
 

Page 3

 
 
謝恩新舉人見主考行二跪六叩首禮見鎭將道府叅遊都守州縣行一跪三叩首禮從容審愼禮節彬彬惟在至公堂筵宴時依然搶奪尙不如鹿鳴宴之桌椅皆飛有一穿天靑縀馬褂藍翎晶頂官手持大椀六個及紅洋布桌圍椅披倉皇而出擬送至緑昵大轎内陳仰山大令見之謂爾有職人員尙且如此無怪小民無理取鬧晶頂官云我不搶爾欲搶耶大令大怒飭差抓去大帽晶頂官不依大令怒不可遏飭差用大鐵練鎖住押送回署聽候重辦復有某官跟役亦搶多物被大令喝住當塲笞責小板三百皮破血流又取大枷荷之鎖於龍門柱上各官禮畢回衙各省武闈鄕試監臨主試若非旗籍卽奏調提鎭此次江南鄕試經劉峴莊制軍奏調湖口鎭柳總戎金源爲同考官刻已試畢柳總戎拜會張香濤制軍辭行回湖口任所 
[賢員入幕]  
　　張香帥蒞任兩江以蓮花幕下客習氣太深一概謝却凡地方刑錢以及軍務洋務一切案牘皆親手批判不假手於他人然三省事務紛繁一人精力有限未能兼顧遂柬請陸春江阮水三兩觀察入幕以資臂助已於初一日進署辦事矣 
[皖垣小火]  
　　安慶西門内司下地方某姓家於上月廿五夜四更時失火光燄燭天善局水龍紛紛馳集用力灌救始行撲息計燬去房屋數間有一八歲男孩葬身火穴後在瓦礫中扒出巳成焦炭殊可憫也當經各善士散給錢文以恤災黎可謂好行其德矣 
[富陽大火]  
　　杭州府屬之富陽縣地本瘠小城内烟灶不過二千有餘大小店鋪僅二百餘家而以西門爲最熱鬧十月十六夜四更時忽然火發延燒店鋪七十餘間住屋百三四十間内有典當一所價本七萬有奇爲紹興駱姓所開典中四面俱有牆垣而包樓之外爲某南貨棧房堆積柴薪之所火勢旣猛牆亦不甚堅固遂被壓塌一角祝融氏乃得乘間而入典夥手忙脚亂急將首飾房各貨赶緊搶出而衣物一切不暇兼顧霎時盡成灰燼其起火之家係西城内某豆腐乾作是日因城外演戯店主及主母觀劇回家命學徒煮夜膳遺火於廚下迨人已熟睡死灰復燃店主從睡夢中驚醒見火巳上屋不能施救急率家人逃避頃刻之間蔓延隣屋因天旱已久著火便燃遂致四面延燒該處雖有水龍數起無如火大龍少兼之河道乾枯眞有杯水車薪之勢直至淸晨八點鐘時始息而城中最大之巿面已盡成瓦礫塲矣豈不大可歎哉 
[藩憲行程]  
　　浙江藩憲趙展如方伯進京祝嘏現已請訓回任聞於十一月初一日由京起程航海來浙大約月半前後當可接印 
[招勇赴防]  
　　署温州鎭劉吉園軍門赴省禀商撫憲擬添招楚湘舊部赴防已列前報刻聞廖穀帥已准如所請是以軍門特委楚軍中營帮辦李守戎茂靑前往招募守戎於十月廿八日交缷差務劉軍門亦卽於是日辭行回温 
[駁船撞沉]  
　　初二日寍波江東灰街協和米棧雇小船至江中所泊鎭江米船駁米二十五擔行至老江橋下適潮流甚急舟子把舵不穩順流直下觸於橋樁當卽沈沒舟子五人悉數落水當經該處求生船撈救内有三人得慶更生其餘已隨三閭大夫爲伍矣慘哉 
[縣試條示]  
　　欽加運同銜特用府調補上海縣正堂黄爲歲考事案奉憲行本年十一月初五日縣考等因業經出示曉諭並移知儒學遵辦在案現巳屆期所有考塲條約合行列榜示知須至榜者計開一考試童生　嚴保結以杜頂冒凡與考諸童務各先期赴學報明面會廪保親塡年貌三代從師姓兩隣五童互結保生認確畫報毋許有徇情濫保及匿喪冒籍槍替等弊亦不得挾嫌阻抑違者立拿分别究辦一考試正塲後另行示期專考性理孝經凡與考諸童先期赴學報名親塡公座册送縣扃試各該童愼勿自悮一各童自備試卷臨考之日出鼓聽放頭砲各童起身五鼓聽放二砲各自檢點考具聽放三砲各童齊集考棚靜候點名給卷務照牌次魚貫而入不得擁擠喧嘩一出題後各童務須凝神靜思不得越位閒行限於酉刻交卷不准繼燭違者不錄一縣試頭塲文詩後各童遵照恭默聖諭廣訓此係奉行轉飭之件如違概不錄送一賣飯人等不准人塲以杜懷挾傳遞之弊如違立予嚴究以上各條係爲愼拔人才特先條約切勿視爲具文 
[童試先聲]  
　　上海縣童試准於初五日開考黄大令以開門放牌之際每有接考人等擁擠異常以致各考生行走不便甚至傾跌遂諭飭皂頭差薛貴等屆時多派夥役執持火把預在頭門左右同候照料一概接考之人均飭遠站兩旁毋致稍有擠軋俾各考生安行無碍以免傾跌之虞該差奉諭之下業已認眞從事矣 
[信局報失]  
　　前晚二鼓後有全盛信局夥某甲赴上海縣報案禀稱該局與正大寳成三家各雇脚夫由劉河旱道到甲並有羅店某號寄申洋一千元三人分携正大寳成二脚夫各携三百元全盛夫携四百元且有零信銀洋公文等件前日五點鐘行至三里亭地方突有本地口童鄕人七名匿身橋下突出不意肆行刦掠手持扁擔向全盛局脚夫猛擊一下將所掮信包刦去總計洋銀六百餘元並有公文在内正大寳成二夫走在前面見勢不佳飛步狂奔得免於厄全盛局夫尙且受傷不淺求請飭捕嚴緝追究贜物適黄大令恭送署理藩司黄幼農方伯在小東門輪船碼頭起節不在署中故由門　飭値日捕頭細查該處是否上海縣轄境旋據該捕禀復查悉該處係屬寳山管轄與本縣無干門稿傳諭該信局夥赴寳山縣報案 
[訛詐鄕人]  
　　鄕人王某昨在南巿王家碼頭某錢鋪將所售布洋五元令該錢鋪估看後遂向北而行突有小流氓阿虎等潛尾其後故意與王碰撞爲拆梢之舉不問情由將王扭住王莫明其故阿虎大言曰老子在途行走爾不應踏傷吾足本應將爾送官究辦念爾鄕愚無知可貼我醫傷費洋三元否則决不干休王情急萬分以身畔雖有洋蚨皆係鄰村人托售布價倘被取去將何面目見江東父老言畢哭泣不已阿虎等佯若不聞扭人小茶肆啜茗百般恐嚇王無可如何取洋一元給之阿虎等尙不依定欲索至三元後經旁觀者代抱不平令王與阿虎同投巡防局請訊伊旣有傷可請當堂騐看阿虎等見衆怒難犯始各鳥獸散王則垂頭喪氣而去 
[麻雀驚飛]  
　　美租界西華德路東桂芳里有寗波某氏婦著乃女中之流氓也前日邀集同鄕人陸銀大叔樵阿香等三人合义麻鵲戲明燈旣上逸興齊搴鈎心鬥角之餘雜以來眉去眼至十下鐘時因各懷醋意頓起風波始則角口繼而各逞神威飛樹擲凳銳不可當勝負旣分陸銀大乘間逸去阿香叔樵二人皆頭破血淋氏亦稍受損傷不肯甘休投美捕房控告捕頭訊悉原由謂氏等糾人賭博本應究辦因見各受微傷從寛免究命自投同仁醫院求治一局之麻雀未終三罐之醋瓶齊倒幸捕頭寛厚不事苛求否則深鎖樊籠有不鎩其羽而折其距哉 
[覆查佛店]  
　　蘇臬憲韓廉訪札飭法會審員葛同轉略謂本司蒞任以來訪聞租界有等無業游民削髮爲僧藉佛店爲名勾引婦女作奸犯科傷風敗俗莫此爲甚本司先巳刊印告示大張曉諭並咨蘇松大道轉商領事一體嚴禁在案近聞租界仍有開設佛店顯違禁令著卽查明租界現有佛店幾處據實禀覆葛同轉接到札文卽飭包探赶緊查明以便禀覆 
[佛店仍開]  
　　示禁佛店以一月爲期轉瞬已屆而賊秃神通廣大竟有設計推諉故意遷延者英法二租界中若此類者不一而足美租界天潼路五百零七號零八號樓面二幢有秃奴七八輩供設偶像仍揚揚如平時僅將門首之匾額除去以爲掩飾之計豈以煌煌告示爲不足畏耶吁可慨也 
[孩屍被啖]  
　　美租界下海廟左近棄有孩屍一具外用衣服包裹厝於淺土前日午後被狺狺者見而館啖經巡街華捕瞥見投報捕房捕頭立飭二圖地保奚坤寳將屍收殮雇人舁至義塜埋葬 
[局批照錄]  
　　本月初一日各魚販戶赴縣攔輿後又到松滬厘捐總局具禀現奉朱竹石廉訪批示照錄於下據魚販戶沈章才等具 
 
 

Page 4

 
 
稟稱身等載魚從浙湖來滬沿途逢卡認捐並未偷漏上月廿八日駛至上海南卡貨捐局將船扣留囑令到局認繳落地捐欵一案本局查此項魚船因何被扣未據貨捐局禀報無從核辦其由難保無别有情弊究竟是否巡丁抑勒及該魚販之偷漏卽著貨捐局查明禀復核奪 
[限繳單據]  
　　愶隆洋行西人控生泰洋貨號主王雲生定貨不出以致虧空銀八千二百餘兩昨晨傳齊原被告會訊協隆洋人供稱與生泰素有往來此次又在商人處定買粗布一千四百餘件先後僅出過數十件現在巿價暫跌以致虧本銀八千二百餘兩請爲訊追王雲生供上虞縣人在滬北選靑里開設生泰洋貨號去今二年生意不佳以致虧銀六七萬兩宋莘樂通剌問何以虧空如許之多答實因去年先令價漲以致受虧今年意欲大張旗鼓不料倭奴肇釁之後洋貨消塲愈滯致欠各莊銀四萬五千餘兩茂生恊隆等洋行二萬餘兩通剌問事已如此爾將何以彌補答稱並無他法惟有將原籍田産變價公攤通剌商之蕯副領事以旣願變價公攤不得取巧陋匿須將原籍田産盡數開明細帳或將田單繳案召買得銀若干然後傳齊各莊洋行到堂一律公攤遂判令王雲生於禮拜内將田單契據一併繳案嚴核王雲生還押 
[候查失主]  
　　偷兒混名小江北者竊得東洋車一輛棉被二條及油衣等物於前日下午在美界裏虹口求售適被包探唐靑山所見拘人捕房捕頭訊問之下據供竊自西門某姓家捕頭命押候查明失主再行解送英公廨究辦 
[英界公堂瑣案]  
　　粤婦陳阿二卽紥脚二姑前因招人聚賭經公堂判押六固月遞解回籍今又來滬依舊　人賭博爲包探秦少卿所知拘案請訊陳阿二供廣東番禺人回籍後因母親在滬患病是以復來無事時　曾招同鄕婦女偶作葉子戲現已知過情願自行回籍宋通剌以其專慣聚賭殊堪深惡判令罰洋一百元遞籍否則交官媒管押四個月期滿仍遞解回原籍○陳阿弟因犯竊遞回廣東現又來滬經包探唐淸山拘案請究陳阿弟供今已改過在滬並不犯事通剌以旣已遞解豈容復來者押候笞責一百板仍舊遞解○卓金侯因毆傷媒人張小彩經通剌判押十四天再核昨張小彩同卓之丈人峰林富昌投案訢稱彼此俱是親戚現在張之傷痕情願代爲醫治求恩將卓金侯開釋通剌謂爾等旣自願銷案本委姑准所請惟卓金侯擅敢搶親已屬不應何况將人兇毆著具改過切結存案備查○虹口閔行路義和泰雜貨店主王永仁被同居之粤人劉阿文控告縱火一案經通剌訊供及履勘各情迭列前報昨晨由捕房解案請爲覆訊通剌略問數語以其中必有别情判令押候過堂覆訊 
[盻切陽春]  
　　屠潄芳善士爲子善常病求速愈助賑洋五十元尹洽林保合家平安賑洋五十元補過居談保妻周氏平安洋五十元三和號交來秘名氏盧榮福合助賑洋四十元先後祗領感謝莫名時屇隆冬北地封河在卽哀鴻凍餒待拯難緩須臾務懇海内慈悲菩蕯指囷贈粟推食解衣温黍谷以同春銘仁恩於挾纊解囊固徴再造集腋亦可成裘救命之功急施速報伏祈公鑒盻切宏慈上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賢令履新]  
　　新任奉賢縣楊鹿亭大令漙擇吉十月二十四日履新隨卽點騐獄囚閱城放告當吏役謁見之際　　然諭以本縣愛民勤政遇事躬親爾等咸須潔已奉公切勿舞文弄法凡有犯者刑法隨之蓋以見奉賢積習甚深故不得不先行誥誡也 
[移送原縣]  
　　蘇婦吳張氏控被陸洪鳴誘騙成姦繼圖逼勒宋通剌庭訊之餘以兩造各執一詞判令分别管押著張氏函追伊母來案再行核奪兹悉氏母張沈氏業已由蘇抵滬於前日投案通剌於是晚升堂覆訊沈氏訴稱家在蘇州六墓鎭小婦人生有兩女長女張氏自幼許字同鄕吳良和爲室於十九歲出嫁嗣因女婿逝世女兒度日維艱不得已而來滬冀藉傭工糊口及抵滬因無處尋覔傭工之所遂轉租陸洪鳴之餘屋居住不料陸存心叵測將女兒哄騙成姦迄今已及三載小婦人先不知情及接到女兒來信始悉女兒違犯不端甚至涉訟憲案爲此投案伸剖女兒實被陸哄誘成姦今蒙質訊小婦人不敢妄供求賜恩准將女兒具領回籍嚴加管束不敢再令出外張氏供實被陸哄騙成姦並未嫁陸爲室餘供與伊母略同陸供小的亦蘇州人向在治下天福茶園充按目張氏實係小的憑媒正娶並非姘識執有婚帖爲憑呈請察斷通刺謂此案虚實本委無從核斷著將陸等仍飭差役分别看管候備文移送長州縣就近查明核辦 
[英廨晚堂案]  
　　川沙人王慶林扭妻徐氏至廨宋通刺提訊之下王供小的向在治下小本營生妻徐氏於今春至某姓家爲乳傭今小的家中因有要事囑令妻辭傭同回原籍奈妻倔强不依爲此扭案請究徐氏供向隨丈夫來滬以傭工餬口所得工資按月由夫取去日前忽來囑小婦人回家小婦人本欲隨夫卽日回籍實因曾向東家透支工資若干以致遲延數日不料丈夫不由分說旋將小婦人扭至案下今奉提訊情願隨夫回籍不敢逗留通剌判將徐氏交伊夫具領回籍不得再有爭吵王領妻叩首而退○前由某號巡捕解送簡華第控姘婦梁王氏索擾不休宋通刺庭訊之下简供廣東人小的向在某輪充司火之役曾與孀婦王氏私姘邇因小的失業無聊王氏時與小的尋釁有意逼索費用以致兩相齟齬正在爭鬧之際適經巡街捕至拘至捕房轉送案下王氏供兹因夫故無依度日維艱不得已與簡姘識詎簡初尙甘言誘騙及將氏姦污後非惟不顧家用反時與小婦人尋釁氏自歎遇人不淑今巳知海此後情愿傭工餬口决不　再與人姘識求老爺恩繼通刺以男女均屬無恥已極本應嚴辦今姑從寛免究著各具改過切結斥釋 
[法捕房瑣事]  
　　林發客棧主邱增林被小竊倪桂誣攀收買　衫廿件由包探拘獲解案經葛同轉訊供飭將倪桂生押候嚴比同轉昨日蒞八仙橋捕房會同捕頭發落嚴信隆絨衫店主　阿發投案稟稱十月廿九日傍晚失去絨衫廿一件内有小絨衫一件竹布四尺現在吊到一件求請究追命提竊賊倪桂生詰問供稱小的只竊一件其餘廿件不干小的事又問失主曾否向押店查問答稱當時卽報捕房同轉又問倪桂生何以誣攀林發客械倪供小的一時糊塗旋據失主楊張氏吳陳氏投案請領原贜同轉飭將吊到之水烟袋燭扞脚爐等物先行給領啓源押鋪遣夥求領當本倪又供在城内舊教塲香店門首竊得衣服二件又在穿心街老虎灶竊得銅銚一把西門外種園地人家竊得洋布衫一件此次求恩釋出不敢再犯同轉以此賊任意誣攀法難輕恕著從重二百板問何人指使誣攀供無人唆使責畢飭將搜出之當祟五張布衫一件移送西門巡防局旋據西門汛捕副役陳炳華投案同轉飭探將人贜一并送去陳叩退○竊賊夏金林窩頓小東門陳德豐客棧爲包探拘入捕房解經葛同轉研訊著押候提到棧主再核已記昨報昨日包探將棧主陳阿炳傳到稟稱在小東門開設客棧呈遞棧簿請騐同轉檢閱簿上並不寫明陳供此人來時據稱姓王名阿生係從金陵販鴨而來惟廿八夜並未回棧餘夕俱住棧中又問前晚來宿五人係操何業包探禀往拘時避不見面同轉著將五人交出又問王阿來來時如何供稱身穿破衣前日忽易新服將舊衣抛棄命提夏金林到案供在英界竊物當洋六元置買新衣將舊衣給予貧人問爾家究在何處供實係崇明北新鎭東巿梢著從重笞責二百板還押具改過切結自行回籍不准逗留租界又諭棧主陳阿炳以後不准容留匪類如有形迹可疑卽投報捕房飭將棧簿給還陳叩謝而退○命提陳茂才到案詰問供剌傷夏玉小的實不在塲同轉謂爾本當遞解回籍何以逗留滬上尙敢與徐東升等同黨作奸犯科陳供實不在塲請向受傷之夏玉詰問又問徐住何處供向住鬥雞橋老虎灶上現聞又往松江求恩寛限一禮拜將徐交到同轉飭將陳妻周氏先行釋出著覓的保將陳茂觀保出限日交案○烏山船主卓阿鶴控船夥何有餘等串吞洋五十元經葛同轉訊供飭將何等押候嚴緝昨朱包探傳到何寳華漆作主何四君禀稱在白大橋開設漆作何有除係本家卓阿鶴係同鄕有餘在卓船爲夥時至小的寓處九月某日由長興寄來一信並洋五十元交其叔何世玉其信尙在小的必匪正欵不敢寄存何有餘又名永水向在卓船爲夥昨日小的與卓會晤將情說明旋據卓阿鶴投案聲稱本月初三日向何詢問一味含糊小的知此信當在九月初三寄來同轉飭探隨同何四君將洋信交探帶回公堂明日投案候示 
[江西官報]  
　　九月二十六日補用縣兆祺驗收五倉工程王志勳驗收鹽義倉工程楊景星薛鍾翰子鴻頣俱武闈西路點名閻庚良禀謝題補南昌通判行知新選瑞金瑞林司張壽頤業已到省飭赴新任○二十八日候補縣王書臣府經裘紹箕俱辦籌餉局賀運隆勘估進外育嬰堂工程楊炤禀銷監修五倉往辦三曲灘釐卡孫長靑禀銷監修五倉凌祖穀解漕折進京趙普煦謝辦都昌釐卡回指分府照張凝禀到係湖南人典史裘廷襄係浙江人知州黄壽英淸理義寗州交代結報王祖蔭往樵舍一帶驗收内河砲　准補撫州府經徐銘新飭赴新任宜春黄圃司徐錫籙飭赴准調崇義金坑司新任所遺黄圃司以楊鳳藻署理副將陳步曾巡查上段街道遊擊袁錫霖巡查下段街道○三十日拜發上年地丁錢糧奏銷本章指分縣丞柳紹基繳照係大興人典史楊詔繳照係甘肅人署右營冀啓昌禀謝督委○十月初一日韓姬宗缷辦南坑緝私卡回郁震培缷辦九江文報局回往辦沿溪渡釐卡　補府王錫三禀謝准補南康府行知徐寳鍔加一級紀錄二次何敬釗加一級紀錄一次 
[江官報]  
　　十月二十三日汪分轉壽祺委解京餉禀辭起程彭鹺尹家騏赴十二圩公幹二十四日金沙場陳鹺尹到揚江鹺尹寳年禀銷寳坊專卡胡鹺尹詒翼禀辭　冀　差次○二十五日許太守寳　赴十二圩公幹任分轉杰禀辭赴省分發運判盛分轉曾緒禀到並禀銷解餉差○二十六日毛鹺尹謝委分棧差○二十七日陳鹺尹聨　起復回淮○二十八日直隷州蔣直刺體梅過揚公幹楊分轉由高溧句差次來○二十九日北掣　司馬延恩禀辭回署 
[上海六馬路仁濟善堂經收養狗所救命功德放生册捐九月初八至十月二十九日淸單]  
　　黄靜園大善士助洋一百元陳　美存心子王予記河間武陵氏四戶各洋五十元邱維鉅記雷桐君爲鄰境失　得　神佑酬愿二戶各二十元李祥記十五元無名氏十二元種溶生子病求愈高萬春來無名氏陸安記來太原氏袁安和堂公泰號五戶各洋十元戴綏之九十兩月各五元綺園號南綺園葉聲芝　號馬仲記暢記無名氏七戶各五元德潤堂陸鼎新各四元同豐經募十七戶合三元銀四錢德莊罰欵助福森錩吕務本堂王隱名四戶各三元陸全木九十兩　各二元陸廷順二元又助保小孩順吉二元九江昌帳房皖南江公舘新安逸林居士新安無名氏盧江氏無名氏陸子琴施煥章鍾揚烈魏森山程源受程銓鍾夏　芽王譪士王月記淸記笙記晋泰合芳十九戶各洋二元天津人求平安未了心願人淸勤居士安慶桐鄕沈濟陽榮氏范周氏汪隱氏盛昌永升祥順森隆燉惶子古淪田實心程志逹吳芝庭汪偉臣黄梅西劉棟丞方吉甫順定記成孫記琴記養記方記辛記廿五戶各洋一元紫陽堂八角鳳歲堂七角楊康侯六角五分夏子鴻鄭冕承陸氏三戶各五角沈搢臣有恕堂各三角耕心堂二角有目無珠人銅洋九元無名氏銅三元義泰銅二元聚和生銅一元延陵氏錢五百文欒安軼沈啓麟各四百文無名氏楊寳時各三百文夏子鴻來無名氏無名楊再春來無名氏不書名四戶各二百文以上共收洋五百六十元四角五分銀四錢銅洋十五元錢二千七文 
 
 
 

Page 10

 
 
   
 
 

Page 11

 
 
[光緒二十年十月二十四日京報全錄]  
　　宫門抄○東撫李奏沿河一帶貧民籌欵撫恤摺○又奏節屆霜降黄河普慶安瀾摺○將軍長奏委署副都統片○川督劉奏籌解黔餉片○川督劉奏解因務府經費摺○又奏備解參價銀兩片○又奏籌解經費片○又　奏新海防收捐請奬摺○十月二十四日吏部翰林院鑲紅旗値日吏部引見三十九名宗人府十一名戶部五名○福建臬司張國正請　訓○黑龍江副都統景祺請訓○恩公謝前引大臣恩○廣忠謝賞馬四恩○恩壽吳鴻恩預備召見○吏部奏派騐看月官派出麟中堂錢應漙敬信李端棻壽昌良培明桂鐘靈桂年松齡謝希銓恩漙王鵬運胡俊章高爕曾寳安○召見軍機　張國正景祺恩壽吳鴻恩○○山東巡撫臣李秉衡跪奏爲東省沿河一帶貧民過多擬請於例賑外酌撥銀兩仿照義賑辦法擇尤撫恤以　補救恭摺仰祈　聖鑒事竊照東省沿河各州縣歴年災祲民困已深本年雖幸三汛安瀾而夏秋雨水過多各處山泉同時匯注低經　所　潦難　或民　被淹收成無望或房屋冲塌修復無資受患與黄水略同但災區不似曩年之廣迭據各該州縣禀報被水輕重　形當經　司委員會同各地方宫確明勘騐淸查戶口開摺禀辦就其查到各處而論則以濟南府屬之齊東武定府之靑城　　利　被水爲最重濟南府屬之章邱泰安府屬之東平東河武定府屬之濵洲及臨淸州等處次之如再有續報前來當再隨時委勘除勘明成災村莊循例給賑照案報銷毋庸更議外惟查有沿河一帶被水村莊本年雖屬勘不成災而居民昏墊餘生臺無生計習俗又復　猂歴年春冬之間本專恃食賑爲活若因本年被水勘不成災卽拘例章不子賑濟老弱旣無以聊生少壯　恐迫而爲匪且利津等處半多近海曾遵奉　電旨於利津海紥營嚴防是値此際更應變通撫綏以免患生意外有不能不爲籌慮者也臣與賑撫局司道再四熟商擬請酌量變通在於賑撫賑捐所存項下并司庫臨倉耗羡項下各提撥銀二三萬兩遴派樸誠道府大員親履各處仿照近年義賑辦法不論災情之輕重祗擇戶口之赤貧量爲撫恤以資補救而靖地方一俟放竣卽將收支細數實用實報另造一册隨同例賑册籍一併送部存案備查所提司庫臨倉耗羡銀兩如將來賑捐稍旺仍令如數歸還臣當督率司道及派出之道府大員嚴令放賑印委各員核實查放不准假手胥吏地約莊長并不准絲毫冒瀘務使貧民實惠能沾以廣　皇仁而弭災患據赈務局司道具詳請奏前來所有擬請於例賑外籌撥銀兩仿照義賑辦法酌量撫恤緣由是否有當理合恭摺陳明伏乞皇上聖鑒訓示謹奏奉硃批著照所請戶部 
[知道欽此]  
　　山東巡撫臣李秉衡跪奏爲節屆霜降黄河普慶安瀾恭摺仰慰聖懷事竊查接管卷内節交曰露通工大致平穩緣由經前撫臣福潤奏報在案臣抵任後淸查接收事件卽赴海防河工未能親駐時距霜淸尙遠當飭上下游各總辦愼重籌防毋得稍涉六意嗣據在工各員弁禀報各工迎溜頂衝之處埽壩多有蟄陷屢見危險緣稭料入水旣久漸次朽敗秋汛淘底搜根溜力較伏汛更勁故河水雖見消落而險工逐處環生均經各總辦督飭工員搶護平穩近據中下游總所署鹽運使濟東道張上逹禀報九月十九日至二十五日河水長至六尺餘寸各工復紛紛報險幸二十六日以後水勢漸見消落各處均修防穩固現已節逾霜降通工普慶安瀾仰賴聖上洪福河神效靈微臣實深慶幸相應請旨頒發大藏香由臣祗領虔詣　大王廟祀謝以答神庥在工各員弁兩年中胼胝經營履危陷險其勤勞亦未可泯除將本年搶險員弁銜名咨部立案外所有各總辦會辦道員似應先行給奬以昭激勸合無仰懇天恩俯准將署鹽運使濟東泰武臨道張上逹竞沂曹濟道姚恊贊候補道丁逹意候選道馬開玉均交部從優議叙署濟東泰武臨道候補道吉燦升交部議叙其餘出力員弁容由臣分别勞績優次併上年咨部各員核實删减彚案奏保不敢稍涉冒濫所有節交霜降黄河普慶安瀾緣由理合恭摺具奏伏乞皇上聖鑒訓示謹奏奉硃批另有旨欽此　○○長順片再幫辦恩澤奉　旨署理吉林將軍所遺琿春副都統一缺現値辦理防務非知兵統將不能勝任查有統領靖邊前路馬步全軍記名副都統協領恩祥智勇優裕曉暢戎機久經琿防熟諳邊務堪以暫行委署除檄飭遵照外謹附片陳明伏乞聖鑒謹奏奉硃批知道了欽此　○○劉秉璋片再查官運局每年認解貴州抵捐銀四萬兩又奉部議將川省原奏角部之餉每年分撥貴州恊饟銀十二萬六千兩又黔省徴收川鹽稅厘兩項前經議定由川官運局每年代徴銀十八萬所有光緒二十年春季分應解銀兩業已報解按季　奏咨在案兹據黔滇官運局候補道夏峕文天駿會同布政使王毓藩署理鹽茶道殷李堯會詳光緒二十年夏季分應解貴州抵捐恊饟銀四萬一千五百兩又代徴稅釐銀四萬五千兩均已如數提撥分作三次發交天順祥商號匯解貴州藩庫交收以足本年夏季分應解之項等情詳請奏咨前來臣覆查無異除分咨外理合附片具陳伏乞聖鑒謹奏奉硃批戶部知道欽此○○革職留任太子少保四川總督臣劉秉璋跪奏爲籌解光緒二十年分内務府經費委員起程日期恭摺仰祈聖鑒事竊查前准部咨另籌本年分内務府經費銀五十萬兩四川省飭解銀二萬兩行令於京恊各餉外無論何欵照數籌解等因兹據布政使王毓藻詳稱查川省經費有常近年加撥愈我催解愈急有顧此失彼應接不遑之勢前此奉文飭解銀二萬兩當經細核司鹽及官運局　　早已入不敷出一經動撥非有礙於京協各餉卽有關於本省供支第念此項經費係　内廷要需又經部中指明無論何欵照數籌解不能不竭力圖維以全大局隨於川省徴收土稅項下動撥銀一萬兩前已委員匯解在案現仍於土稅項下動撥銀一萬兩按照新法平兌發交匯解三批京餉委員候補知縣曹銘承領定期於二十年七月二十八日自川起程仍援照京餉各案將銀轉發日昇昌號商匯解俟該員到京兌齊實銀解赴内務府交收以昭愼重而免疏虞等情前來臣覆查無異除分咨查照外理合恭摺具陳伏乞皇上聖鑒謹奏奉硃批該衙門知道欽此○○劉秉璋片再查夔關應繳參價銀兩經前督臣奏准自咸豐八年起仍照向章每年二千四百餘兩之數由該　自行籌解在案兹據布政使王毓藻詳查前任府任内自光緒十六年正月初一日起至十二月底止應攤參價銀二千四百七十九兩二錢已如數批解司庫彈收俟有便員赴京搭解内務府交納等情詳請奏咨前來臣覆核無異除俟有便員卽行搭解曁分咨外謹附片陳明伏乞聖鑒謹奏奉硃批該衙門知道欽此○○劉秉璋片再查川省每年奉撥經費銀五萬兩飭令赶速解津以濟急需所有十六七九等年應解銀兩業已解淸又二十年已解過銀三萬兩均經先後報解奏咨在案兹據布政使王毓藻署鹽茶道殷李堯滇黔鹽務總局候補道夏峕文天駿會詳現湊得癸已綱稅羡截厘銀一萬兩貨厘銀一萬兩共銀二萬兩按照體鑄庫法逐平兌足定期於光緒二十年七月十三日發交西商日昇昌等號承領限於本年九月十三日匯赴天津直隷總督衙門交收用足本年五萬兩之數所需匯費銀兩應請在於貨厘項下開支等情詳請奏咨前來臣覆核無異除分咨查照外理合附片具陳伏乞聖鑒謹奏奉硃批該衙門知道欽此○○革職留任太子少保四川總督臣劉秉璋跪奏爲展辦新海防四十八次收捐銀數造册請奬恭摺仰祈聖鑒事竊查展辦新海防事例自光緒十六年正月二十一日起已將初次至四十七次收捐銀數曁各捐生姓名年貌籍貫三代先後造册奏咨在案兹據布政使王毓藻詳稱今自光緒二十年五月二十一日起至六月二十日止屆滿一月共收實官二名隨官監生一名實收庫平色銀二百七十兩飯食銀四兩五分照費銀六錢國子監飯食銀二兩四錢除將收捐銀兩存儲備撥並將部監飯照銀兩存俟搭解外所有再接展新海防四十八次收捐銀數造具各捐生姓名年貌藉貫三代淸册詳請奏咨前來臣覆查此次收捐銀數核與新海防事例相符應懇天恩勅部迅予核議給奬　發執照來川以便給發用昭激勸除將副實收淸册分咨外所有再接展新海防收捐銀數理合恭摺具奏伏乞皇上聖鑒訓示謹奏奉硃批戶部議奏欽此 
 
 

Page 12

 
 
[光緒二十年十月二十五日京報全錄]  
　　宫門抄○諭旨六道錄前○選單○臺撫邵奏統兵大員在營病故懇請議卹摺○將軍長奏揀補協領員缺片○又奏請賜卹片○漕督松奏報交缷起程日期摺○東臬松奏報交缷起程日期摺○署東臬李奏報接篆日期摺○署漕督鄧奏報交缷藩篆日期摺閩督譚奏查明夏季分並無委署州縣員缺摺○粤督李奏報兼署巡撫接印日期摺○十月二十五日戶部通政司詹事府正藍旗値日無引見○湖南藩司向樞請訓○濮文暹增貴預備召見○召見軍機何樞濮文暹增貴○光緒二十年十月分選單○知縣四川銅梁范德權湖北浙江金華陳希賢福建四川南江王殿甲直隷甘肅環縣杜　山東四川秀山趙國泰雲南大足丁昌燕山東山西鄕寍李鵬飛浙江湖北大冶延爕正白陜西白河尹昌齡四川俱甲直州判湖南灃州戴雲峯直隷副縣丞直隷赤城周冕奉天監四川榮縣董應書直隷監典史湖南永定鄭宗獬直隷監○○頭品頂戴福建台灣巡撫臣邵友濂跪奏爲統兵大員在營病故懇恩從優議卹恭摺仰祈聖鑒事竊查統領滬尾防軍各營提督銜總兵王芝生由武童於咸豐十年在安徽合肥縣原籍辦理團練投効銘軍隨同大學士李鴻章轉戰江蘇浙江山東等省迭受重傷克復十餘城平定髮捻各匪洊保總兵　賞給爰星阿巴圖魯名號調防陜西江蘇監築江陰砲台嗣調台灣奏署澎湖鎭篆南洋海防案内由兩江督臣劉坤一保加提督銜經臣保送引見奉旨發往福建委統滬尾防軍據報於光緒二十年八月十五日在營病故臣查該總兵王芝生淮軍宿將卓著戰功樸實耐勞得力有素方期獨當一面爲國干城不圖染疾旬餘遽以積勞不起深堪痛惜合無仰懇天恩准飭部將提督銜總兵王芝生照軍營立功後積勞病故例從優議卹出自逾格鴻慈除將該總兵履歴咨部外謹會同閩浙總督臣譚鍾麟總統基滬各軍福建水師提督臣楊　珍恭摺具陳伏乞皇上聖鑒訓示施行謹奏奉硃批著照所請該部知道欽此○○奴才長順跪　奏爲揀員請補富克錦協領員缺恭摺具陳仰祈聖鑒事竊查三姓所屬富克錦恊領順霖休致遺缺自應照章揀補奴才於通省記名儘先恊領内逐加遴選查有三姓正藍旗記名恊領佐領恩魁熟悉行伍樸誠可靠該員於光緒十八年五月二十日與恊領德精額擬陪引見奉旨記名欽此欽遵在案兹三姓所屬富克錦協領顺霖休致一缺奴才擬請卽以記名協領佐領恩魁坐補以資撫綏實於地方有裨如豪俞允該員係已經引見記名人員毋庸再行送部理合恭摺具奏伏乞皇上聖鑒謹奏奉硃批著照所請兵部知道欽此○○長順片再據吉林廪生李裕霖等呈稱竊已故二品頂戴吉林滿洲鑲黄旗花翎恊領海明前在軍營與賊打仗奮勇直前迨奉撤回旗後於同治四五年間東省馬賊四起勢將滋擾該恊領督率士卒保全閤郡然因連年積勞過甚身得嘔血之症兼受舊疾觸發身故並歴述其生前事蹟呈請核奏前來奴才查核故員海明自咸豐四年中披甲委筆帖式出征直隷山東轉戰安徽等省陣斬匪首疊克名城洊陞今職同治四五年間東省馬賊四起勢將滋擾該協領督率士卒剿滅匪衆保全閤郡嗣因積勞過甚兼染時疾觸發舊病溘然長逝回溯前功殊堪憫惻合無仰懇天恩俯准將已故二品頂戴花翎恊領海明照軍營立功後積勞身故例賜卹以慰忠誠而資觀感出自逾格鴻慈除將該員履歴咨部外謹附片具陳伏乞聖鑒訓示謹奏奉硃批著照所請該部知道欽此○○頭品頂戴漕運總督奴才松椿跪奏爲恭報奴才交缷起程日期仰祈聖鑒事竊奴才准吏部咨開七月二十六日奉上諭松椿奏遵旨人都隨班祝嘏請派員署理印務一摺漕運總督著鄧華煕署理欽此欽遵轉行去後現在署理漕臣鄧華煕行抵淸江奴才於光緒二十年八月二十七日將欽頒關防並王命旗牌及一切文卷派員敬謹齎交鄧華煕接收任事奴才卽於是日交缷將經手事件交代淸楚隨卽起程北上並酌帶指分江蘇試用道文弼指分南河候補同知汪詠沂在任候補知州淮安府軍捕通判姚紀衡三員進京隨同列班所有奴才交缷起程日期理合繕摺具陳伏乞皇上聖鑒謹奏奉硃批知道了欽此○○頭品頂戴山東按察使奴才松林跪奏爲恭報奴才遵旨北上交缷起程日期仰祈聖鑒事竊奴才於光緒二十年九月初一日奉撫臣李秉衡行知光緒二十年八月二十四日奉上諭李秉衡奏擬赴登州經畫海防藩司湯聘珍亦當及時起程赴京祝嘏省城地方諸事需人請旨辦理一摺卽著改派松林來京慶祝等因欽此轉行奴才欽遵跪聆之下欣幸曷勝旋經撫臣檄委鹽運使李希蓮接署按察使奴才迺於九月初四日將按察使印信文卷委員送交鹽運使李希蓮接收奴才交缷後卽於是日謹率同前撫臣福潤札派隨同班列之濟寍直隷州知州彭虞孫寍陽縣知縣雙錕一同啓行北上遵於十月初一日以前到京屆期慶祝　臚率土恭逢壽宇宏開志切呼嵩深幸隨班抃舞所有奴才交缷臬篆起程北上日期緣由理合恭摺具奏伏乞皇上聖鑒謹奏奉硃批知道了欽此○○二品銜署山東按察使鹽運使臣李希蓮跪奏爲恭報微臣接署臬篆日期叩謝天恩仰祈　聖鑒事竊臣於光緒二十年九月初二日奉撫臣李秉衡行知以臬司松林遵旨進京祝嘏所有臬司篆務委臣署理九月初四日臬司松林將印信文卷委員齎　前來臣當卽恭設香案望闕叩頭祇領任事伏念臣晉陽下士濫厠甲科供職農曹愧涓埃之莫補分巡江右慚報稱之無聞光緒十八年復承恩命視鹺東綱簡推愈隆悚惶愈切兹權臬篆兢惕益深查山左爲畿輔屏藩臬司乃刑名總匯安良必先除莠法貫持平激濁卽以揚淸弊去太甚况値海氛不靖冬防戒　任重材輕深虞隕越惟有隨時隨事禀承撫臣認眞經理斷不敢以暫時攝篆稍涉因循以期仰答高厚鴻慈於萬一所有微臣接署臬篆日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○頭品頂戴署理漕運總督江蘇布政使臣鄧華煕跪奏爲叩謝天恩並交缷藩篆日期恭摺仰祈聖鑒事竊臣於光緒二十年八月十六日接到江蘇撫臣奎俊來文准吏部咨光緒二十年七月二十六日内閣奉上諭松椿奏遵旨人都隨班祝嘏請派員署理印務一摺漕運總督著鄧華煕署理欽此跪聆之下欽感莫名臣當卽恭設香案望闕叩頭謝恩旋經督撫臣委蘇松太道黄祖絡接署藩篆臣將經手事件料理就緒於八月二十一日交缷藩篆馳赴淸江浦任事伏念臣粤東下士知職庸愚由部曹補授御史外任知府洊推湖北藩司調江蘇藩司本年以任滿展覲仰蒙召見訓誨周詳懍遵時切愧涓埃之未報正兢惕之彌深兹復渥荷隆施畀權重任受恩愈厚報稱愈難竊思漕運乃惟正之供河務實民生所繁舉凡整飭營伍綏靖地方在在均闕緊要如臣檮昧深懼弗勝惟有益矢愼勤倍加惕勵遇事與督撫臣悉心籌商以期仰答高厚鴻慈於萬一所有微臣感激下忱並交缷藩篆日期謹繕摺叩謝天恩伏乞皇上聖鑒謹奏奉硃批知道了欽此○○太子少保閩浙總督臣譚鍾麟頭品頂戴福建台灣巡撫臣邵友濂跪奏爲光緒二十年夏季分台灣省並無委署州縣員缺恭摺仰祈聖鑒事竊案准部咨欽奉上諭各省州縣無論奏調委署代理著每届三個月彚奏一次欽此奉經先後奏報至光緒二十年春季分止在案兹查二十年夏季分台省並無州縣缺出無從開報署代據台灣布政使唐景崧詳請具奏前來除咨部外臣等謹恭摺具陳伏乞皇上聖鑒謹奏奉硃批吏部知道欽此○○太子少保頭品頂戴兩廣總督兼署廣東巡撫臣李瀚章跪奏爲恭報微臣兼署巡撫接印日期叩謝天恩仰祈聖鑒事竊奉上諭剛毅遵旨晉京廣東巡撫著李瀚章兼署欽此兹於光緒二十年七月二十日准撫臣剛毅將廣東巡撫並太平橋監督關防及王命旂牌一切文卷委員齎送前來臣當卽恭設香案望闕叩頭謝恩祇領任事伏念臣猥以輇材久膺疆寄頻年交廣勵勸而敢愒分陰屢攝撫綏兼領而愧無寸效兹乃仰荷聖慈復俾承乏才庸責重感悚彌深惟有殫竭愚忱倍加奮勉將兩衙門事務認眞經理不敢以暫時兼署稍涉因循以冀仰答高厚鴻慈於萬一除恭疏題報外所有微臣兼署撫篆日期感激下忱理合繕摺叩謝天恩伏乞皇上聖鑒謹奏奉硃批知道了欽此 
 
 

Page 13

 
 
[光緒二十年十月二十六日京報全錄]  
　　宫門抄○諭旨兩道錄前○教職單○川督劉奏籌解甘肅新餉摺○江織造文奏解辦褡𧞤朝衣摺○又奏解交綢縀等項摺○蘇撫奎奏調署知縣片○江督劉奏報各屬已未結交代摺○粤督李奏甄别州縣各員片○疆撫陶奏調署知縣各缺片○江撫德奏恩賞貧民銀兩核實散放摺○疆撫陶奏委署同知片○十月二十六日禮部宗人府欽天監廂藍旗値日無引見○恩公謝署廂曰旗護軍統領恩○恩佑崇善得賞謝恩○起隷永平府知府福謙謝恩○候補道府彭虞孫等謝恩○截取知府龎鴻書預備召見○禮部奏派覆勘試卷之大臣派出張中堂徐郙良弼壽耆李端棻楊頤殷如璋長萃○又奏派閱看繙譯試卷之大臣派出額中堂松溎良培淸銳文海○召見軍機崇善福謙龐鴻書○光緒二十年十月分教職單教授直隷順德張玉珊天津舉直隷大名宗錦晨順天陜西鳳翔管桂林同州浙江甯波周來賓紹興四川綏定王樹德成都貴州思南王鶴松貴陽俱甲○正諭直隷景州簡存仁廣平大名李毓麟河間曲周張印川河間江蘇金壇陸乃勳太倉福建邵武鄭受康福州江西安福邵人豪南康江西高安黄經畬撫州廣東連州黎伯賡廣州俱舉雲南廣西馮景陽雲南歲訓導直隷元氏王淸煕河間江蘇海門支逹蘇州山西河曲任爾瑛太原江西瑞昌陳葆和南康廣東定安范貴春肇慶貴州淸鎭劉國樑貴陽俱舉山東蒲台穆慶之泰安山西大同孫逢昌太原四川綿竹馮照蘭成都俱歲福建羅源王步蟾泉州優湖南保靖朱綬章常德拔復諭順天寍河和鴻漸趙州安徽當塗金家猷廬州盱眙王象煕廬州俱廪河南孟縣孟毓楷開封歲浙江於潛孫廷棨嘉興舉廣東樂昌李湘亷州恩廣西修仁江雲龍南寍拔雲南大姚孔憲模臨安舉易門趙景温大理舉復訓江蘇儀徴張寳森鎭江舉安徽鳳陽柯福厚徽州廪河南陜州申夢昌汝州舉陜西咸甯張佩鈖榆林廪湖北武昌李際湷襄陽歲○○革職留任太子少保四川總督臣劉秉璋跪奏爲籌解光緒二十年五批甘肅新餉發商匯兌以濟要需恭摺仰祈聖鑒事竊臣准戶部咨四川指撥二十年甘肅新餉銀九十八萬兩飭於十九年内解三成二十年四月底解三成統限九月底掃數解淸當卽轉行隨據該藩司籌解過頭二三四批餉六十八萬兩交商匯兌甘肅藩庫交收詳請　奏咨在案兹據布政使王毓藻詳稱甘餉有　軍食不能不勉力籌解以顧邊陲現於司庫湊得二十年鹽茶道秋撥案内鹽課稅銀三萬六千四百兩茶課稅銀五萬七千八百兩京平銀一千八百兩鹽厘銀四千兩二十年捐輸銀六萬兩共銀一十六萬兩作爲光緒二十年五批甘肅新餉並照新頒磕碼兌足於二年九月初三日發交該商蔚豐厚等號承領飭令赶緊匯解甘肅藩庫兌收統限十一月初三日依限如數上納所需匯費銀兩仍請查照成案在於釐金項下支銷等情詳請奏咨前來臣覆查無異除分咨戶部曁陜甘督臣查照外理合恭摺具陳伏乞皇上聖鑒再甘肅新餉向係四批解淸因該商號等以甘省銀兩拮据若仍照四批匯解一時實難湊集應請改作六批解淸業經分咨戶部曁陜甘督臣查照在案合併陳明謹奏奉硃批戶部知道欽此○○二品頂戴江南織造奴才文煦跪奏爲奉傳褡　朝衣製辦齊全解京交納恭摺具陳仰祈聖鑒事竊奴才前奉内務府劄開准侍衛處鑾儀衛等處咨取褡　朝衣恭備萬壽慶典隨時穿用開單行令赶辦解京等因當經奴才估價報部　奉戶部奏准議照原傳件數製辦一半並將所需料工價値核减三成劄令遵照辦理奴才以事關大典要需未敢遷延貽誤卽經咨明兩江督臣劉坤一分飭司道關局匀撥銀欵一面愼選工匠加緊儹辦按照單開正件數目製辦一半現已告成敬謹裝箱封固選派妥役於九月十三日由江寍省城　解起程航海運京交納除將動用銀數彚案奏銷外理合恭摺具陳伏乞皇上聖鑒謹奏奉硃批該衙門知道欽此○○二品頂戴江南織造奴才又煦跪奏爲奉傳長壽宫需用活計先行赶辦　　等項解京呈交恭摺奏聞仰祈聖鑒事竊奴才查接管卷内奉内務府來文預備長春宫搭蓋彩棚彩臺等項活計曁有應備另項要差需用縀綢等項關單行令赶辦解京等因奴才回任後照章估報價値咨籌銀欵購料開辦惟查原傳之倭絨帽縀共四十匹蟒縀五十四工程繁細兼以顧全别項要工尙未儹辦齊全應俟告竣後隨同添派大運縀綢接續運京其單開之上用八絲縀五十匹倭素縀五十匹官用杭綢二百匹彩綢一千匹花小手帕一千個細布三千匹均已照數製辦敬謹裝稍封固選派承差於九月初十日由江寍省城領解起程先行航海解京交納以副要需除將動　銀數報銷外謹恭摺具奏伏乞皇上聖鑒謹奏奉硃批該衙門知道欽此○○奎俊片再署豐縣姚鴻杰因請假所遺豐縣員缺近來民情强悍訟獄繁多巡緝撫綏治理匪易必得精明幹練之員方足以資勝任查有碭山縣知縣陳守晸堪以調署據江甯藩司會同臬司其詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○兩江總督臣劉坤一江蘇巡撫臣奎俊跪奏爲查明江甯蘇州兩屬各州縣光緒二十年上半年已未結新案交代開繕淸單恭摺仰祈聖鑒事竊准戶部咨會同吏部議奏飭令將各州縣交代限期定限半年彚奏一次光緒元年八月初七日奉旨依議欽此等因歴經查明江蘇省各州縣已未結交代按限開單奏報至光緒十九年下半年止在案兹據江寍布政使瑞璋蘇州布政使鄧華煕查明江甯蘇州等屬光緒二十年正月起至六月止已結未結各新案交代彚開淸單詳請具奏前來臣等復核無異除將己結者嚴催赶造册結咨部查核未經結報有應繳欵項者勒限完繳如逾限不完卽行照例叅辦外相應彚繕淸單恭摺具陳伏乞皇上聖鑒謹奏奉硃批戶部知道單併發欽此○○李瀚章片再查勞績捐納試用知州通判知縣到省過班一年期滿例應分别考察面試甄别具奏歴經遵辦在案兹查有候補班先補用直隷州知州周德　文理通順議論明暢新海防試用通判方政新海防試用通判許培楨籌餉試用知縣張傳皋海防試用知縣陳超元均文理明白亦有識見業經詳加考察分别照章面試堪以各按本班序補據藩臬兩司具詳前來除將各該員詳細履歴開單咨明吏部外理合附片具陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○陶模片再署疏附縣知縣楊其澍調省遺缺查有請補疏附縣知縣現署迪化縣知縣劉兆松堪以先行調署遞遺員缺查有請補精河直隷廳同知奇台縣知縣劉澄淸堪以委署據新疆布政使饒應褀鎭迪道兼按察使銜丁振鐸會詳前來除由臣批飭分别給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○頭品頂戴江西巡撫臣德馨跪奏爲恭逢慶典恩賞貧民銀兩按府匀攤核實散放以廣仁慈恭摺仰祈聖鑒事竊照本年恭逢慈禧端佑康頤昭豫莊誠壽恭欽獻崇煕皇太后六旬萬壽臣先於上年欽奉懿旨在節省内帑項下賞給各直省貧民銀各二萬兩恩周寰宇歡洽窮檐當經臣具摺謝恩聲明屆時如數散放另行奏報嗣准部咨飭令於京餉案内截留備用各在案伏維深宫錫類推仁行慶施惠仰　懿訓核實散放必期無濫無遺方爲無負慈恩查江西一十四府州地方大小不同雖有例設育嬰普濟等堂以收養女嬰及殘廢孤寡但限於定額未能普徧此外窮而無告者恐不乏人現擬按照府分大小均匀分派南昌府爲江西省會首郡地方寛闊酌派給銀二千兩吉安府管轄十屬幅員亦廣亦派給銀二千兩其餘贑州廣信饒州撫州等府各派銀一千六百兩九江建昌兩府各派給銀一千五百兩臨江袁州南康南安瑞州等府各派給銀一千二百兩寍都州派給銀六千兩均由各該府州領回察看地方情形確查無告貧民以及殘廢孤寡按名核實散放不假胥吏之手以免侵蝕仍俟事竣造册報查據署布政使裕昆議詳請奏前來臣查所擬辦法尙屬妥協應飭各該府迅速赴司具領銀兩各就地方情形確查核實按名散放務使實惠均　勿任稍滋弊混以仰副皇太后子惠元元有加無已之至意所有恩賞貧民銀兩按府匀攤核實散放緣由謹恭摺具奏伏乞皇上聖鑒訓示謹奏奉硃批戶部知道欽此○○陶模片再塔城直隷廳同知石本淸調省遺缺查有候補知府奎光堪以委署據新疆布政使饒應祺鎭迪道兼按察使銜丁振鐸會詳前來除由臣批飭給委外謹會同伊犁將軍臣長庚陜甘總督臣揚昌濬附片具奏伏乞聖鑒謹奏奉硃批吏部知道欽此 
 
 

Page 14

 
 
[光緒二十年十月二十七日京報全錄]  
　　宫門抄○諭旨三道錄前○湖督張奏籌解淮軍月餉摺○又奏委解固本兵餉片○蘇撫奎奏監犯結夥反獄　時全獲審明正法摺○總兵吳奏報接篆日期摺○湖督張奏鹽厘加價情形片○十月二十七日兵部太常寺太僕寺八旗兩翼値日廂黄滿引見六名正白滿八名兩翼十七名○額中堂等閱看繙譯試卷覆命○伊犂索倫領隊大臣德恩請訓○師曾得賞謝恩景運門奏派紫禁城内更換値年派出奕功○召見軍機德恩許應騤○○頭品頂戴湖廣總督臣張之洞跪奏爲江漢關籌解本年八月分淮軍月餉恭摺具陳仰祈聖鑒事竊照前准戶部咨議覆直隷督臣李鴻章奏淮軍月餉支絀請將江漢　應解額欵於四六成洋稅項下通融匀撥案内議令江漢關應解淮餉如六成洋稅無欵卽在四成洋稅及五成二厘招商局稅内按數　解等因奉旨依議欽此咨行欽遵辦理查江漢關奉撥應解直隷督臣李鴻章淮軍月餉四成洋稅銀二萬兩六成洋稅銀三萬兩均解至光緒二十年七月分止隨時奏報在案兹應解光緒二十年八月分四成淮餉卽在第一百三十六結所徴四成洋稅項下動支庫平銀二萬兩又應解本年八月分六成淮餉並在是結五成二厘局稅項下動支庫平銀三萬兩作爲直隷督臣李鴻章及提督劉盛休所部淮軍月餉委解湖北淮軍收支轉運局交收轉解據湖北漢黄德　監督江漢關稅務惲祖翼詳請奏咨前來臣覆核無異除分咨外理合會同湖北巡撫臣譚繼洵恭摺具陳伏祈皇上聖鑒謹奏奉硃批戶部知道欽此○○張之洞片再前准戶部咨原定各省應解固本兵餉湖廣省按月應解銀五千兩改令徑解部庫交納又准戶部咨酌定分年帶解固本練餉欠欵擬定有閏之年解十五個月計銀七萬五千兩無閏之年解十四個月計銀七萬兩卽自光緒十一年正月起按年照數解淸各等因所有湖北省應解十八年二月以前固本兵餉銀兩業經按年照數先後解部附片奏報在案兹據署湖北布政使陳寳箴詳稱會同鹽法道在鹽課項下籌撥銀一萬兩作爲光緒十八年三四兩個月固本兵餉飭委試用通判吳梯補用知縣王金城管解赴京交納等情具詳請奏前來臣覆覈無異除給咨管解外理合會同湖北巡撫臣譚繼洵附片具陳伏乞聖鑒謹奏奉硃批戶部知道欽此○○頭品頂戴江蘇巡撫臣奎俊跪奏爲監犯結夥反獄登時全獲審明先行正法恭摺仰祈聖鑒事竊據睢寍縣知縣戴輔　禀稱光緒十九年六月十九日夜四更時分有監犯陳家恩等結夥反獄拒傷同監犯人許汰牲禁卒楊桂身死經李茹孫等喊捕登時全獲一案經奴才批司飭據徐州府知府桂中行委騐提集各犯並刑禁人等審明禀經督臣劉坤一批飭將陳家恩等六犯先行正法擬議由臬司陳湜轉請核辦前來奴才復加確核陳家恩盧明德周以樹張九朱爲薰龔小卯分隷宿遷睢州邳州等州縣陳家恩盧明德係夥劫事主蔡獻騰等家犯案周以樹係夥刼事主黄兆儀家犯案張九卽王秀汶係夥刦事主朱以貫卓從元等家犯案朱爲薰卽朱大耳朵係夥刦事主卓喆生金廷璋等家犯案均審依强盜得財律擬斬立决持有洋槍加擬梟示龔小卯係謀殺堂弟龔小耀身死犯案審依故殺卑幼律擬絞監候已死許汰牲係夥劫事主宋學儒家審依别故不行事後不分贜例擬徒李茹孫卽李狗連係夥刦事主張錫有家因供詞游移尙未審明李鈺樣係推跌王以山内傷身死審依鬥殺律擬絞已入秋審緩决均在睢寍縣監覊禁同號住宿不緒十九年六月十九日將晚時分該縣典史孔廣瀛帶同刑書吳懷堂進監督同禁卒朱明席有楊桂騐明陳家恩等刑具完固如法收封孔廣瀛與吳懷堂回署辦公朱明等均在監値宿陳家恩念及身犯重罪恐無生理起意反獄向盧明德周以樹張九朱爲薰龔小卯告知邀令同逃盧明德允從卽於是夜四更時分陳家恩等聽得朱明等均已熟睡各將镣銬扭斷正欲闖出經許汰牲李茹孫李鈺樣聽見查問陳家恩告知情由並邀同許汰牲等因思身旣犯罪如再反獄罪孽愈重不敢應允並稱陳家恩等如果反獄定欲喊捕陳家恩情急卽用斷鐐將許汰牲砸傷倒地李茹孫等亦被周以樹張九各用斷鐐砸傷陳家恩等　開號門一齊闖出李茹孫等喊嚷朱明席有楊桂驚起拿捕朱爲薰等各用斷鐐挺棍將朱明等拒傷孔廣瀛聞知禀經該縣戴輔衙飭派勇役前往堵拿適陳家恩等用號門靠墻接脚一齊爬出監墻卽被勇役悉數獲住詎許汰牲楊桂傷重先後殞命經戴輔　禀經批司飭府札委邳州知州陳道濟騐訊詳報一面提集各犯並刑禁人等審明禀經督臣批據該府將陳家恩盧明德周以樹張九朱爲薰龔小卯六名先行正法梟示擬由司詳請核辦前來查例載罪囚由監内結夥反獄如有持械殺傷役卒首從各犯不論原犯罪名輕重悉照刦囚分别殺傷一例科罪又紏衆行刼在獄罪囚如持械拒傷役卒者爲首並預謀助毆之夥犯俱擬斬立决梟示又同夥越獄多人有一人投首供出同夥於限内盡行拿獲者將自行投首之犯照原罪减一等發落又斷罪無正條援引他例比符定擬各等語此案陳家恩等均犯斬梟並絞候重罪不思安分在監輙敢同謀反獄用斷鐐拒傷同監犯人許汰牲禁卒楊牲身死並拒傷朱明等平復實屬不法自應按例問擬陳家恩盧明德周以樹張九卽王秀汶朱爲薰卽朱大耳朶龔小卯均合依罪囚由監内結夥反獄如有持械傷役卒首從各犯不論原犯罪名輕重照刼囚爲首並預謀助毆之夥犯俱擬斬立决梟示例皆斬立决梟示業已正法梟示應毋庸議許汰牲李茹孫李鈺樣當陳家恩邀令同逃守法不從並行喊捕俾得將陳家恩立時全獲與據實首告限内盡獲情更可原除許汰牲業已被毆身死應毋庸議李茹孫卽李狗連應俟正案審明隨案减等外該犯李鈺樣應請比照同夥越獄多人有一人投首供出同夥於限内盡行拿獲自行投首之犯照原罪减一等例於原犯鬭殺絞監候罪上减一等擬杖一百流三千里至配折責安置刑書吳懷堂禁卒朱明等均訊無鬆刑賄縱情事應免置議屍棺分别飭屬領埋管獄有獄各官當監犯反獄時卽督同勇役登時全數拿獲均請免議除供招咨部外所有監犯反獄當塲全獲審辦緣由理合會同兩江總督臣劉坤一恭摺具奏伏乞皇上聖鑒敕部核覆施行謹　奏奉硃批刑部議奏欽此　○○署理四川建昌鎭總兵記名提督奴才吳奇忠跪奏爲恭報奴才接署鎭篆目期叩謝天恩仰祈　聖鑒事竊奴才於光緒二十年四月在馬邊協副將署任内奉督臣劉秉璋行知建昌鎭總兵劉士奇調署四川提督所遺建昌鎭篆奏委奴才署理等因嗣據署馬邊協副將楊德周前來遵將馬邊協副將印務交缷起程八月初八日行抵寍遠府城准總兵劉士奇飭派鎭標中軍遊擊曾萬淸將建昌鎭總兵官關防一顆曁文卷等件齎交前來奴才當卽恭設香案望闕叩頭謝　恩祗領任事伏念奴才黔省陋質樗櫟庸材上年渥荷鴻施署理松藩鎭篆旋署重慶鎭總兵沐寵眷之優異實感悚以難名兹復署理建昌鎭總兵篆務受恩愈重圖報愈難竊查建昌爲川南重鎭壤接滇疆總兵責在鎭守任重操防舉凡督率將備撫綏轄境　馭番夷均關緊要奴才惟有勉竭愚誠益思策勵隨時隨事禀承成　將軍四川總督遵照辦理以期仰答高厚鴻慈於萬一除將接署鎭篆日期循例恭疏題報外所有奴才感激下忱理合恭摺　奏叩謝天恩伏乞皇上聖鑒謹奏奉硃批知道了欽此○○張之洞片再湖北再湖北襄陽安陸荆州宜昌五府及荆門州曁湖南之澧州前於同治十年奏定川淮二鹽分界行銷光緒九年經前兩江督臣左宗棠奏准於樊城沙巿岳口螺山等設立局店試辦分銷所收淮厘按照川鹽章程津貼鄂餉就中仍照川鹽加課數目扣回分半解淮錢文旋據湖北督銷淮鹽局會同湖北鹽道籌議照川稅正課加課公費三項數目併計每斤共應收厘錢十八文其中加課五文淮鄂各半分解應以十五文半歸楚二文半歸淮歸楚者徑解鹽道衙門查收撥解善後局充餉所有鄂省經收湖北督銷淮鹽局報解樊沙等局店自光緒九年十月開設起至十八年十二月止淮厘錢數並灃州津貼子店停銷淮鹽截淸停收前項錢文日期業經前任督臣及臣先後奏報兹據署湖北鹽法武昌道朱其煊詳稱湖北督銷淮鹽局移解樊城沙巿等局店光緒十九年分所收厘錢共售鹽八十七批九引半計四千三百五十九引半照川稅章程内應收正課錢三萬零八十串零五百五十文加課錢一萬三千零七十八串五百文由局截半分解金陵防營支應局照收公費錢文留半歸外銷五成公費項下人收另報外其正課全項同加課解鄂一半及公費一半充餉錢一千九百六十一串七十五文均解交善後局充餉等情詳請奏咨前來臣覆核無異除咨戶部外理合附片具陳伏乞聖鑒謹奏奉硃批戶部知道欽此 
 
