# 1884 - 272 - 4904125

 

Page 1

 
 
[籌海初集出售] [  本舘主謹啓]  
　　關滋圃軍門天培道光年間名將也揆文奮武智勇兼全其駐節粤東時適值海疆有事軍門運籌帷幄卓著戰功海外强鄰氣爲之奪曾自裒生平奏　文移等類爲籌海初集本舘取而閱之覺指陳洋務洞中機宜所繪戰陣　形勢各圖尤歴歴如覩　悉不遺馬伏波聚米爲山當不是過况目下海氛不靖正當講究邊防之際此書尤爲切要因用活字板排印問世其圖則　點石齋懾影印成附人卷内分訂四本准于本月十九日出售價洋三角正諸君子有志籌防當亦先　爲快乎 
[第十六號畵報出售] [  申報館主人啓]  
兵凶戰危傷亡軍士實意中事而馬尾則禍起倉猝傷亡之慘幾不忍言聖人　懷南服知之頗深特發帑金萬兩到防查給傷亡將士用急　之俾薄海周知國恩之高厚再本埠西商於華官照會堵淞一節集衆會議時着友前往觀看繪成會　情景圖中人數近百而面貌無一相犯者大是奇觀兩圖編入此次十六號　報准於十六日出售仍於畵報之末附送淞隠漫錄圖說一則閱者鑒之此布 
[張幼帥摺]  
　　欽差會辦福建海疆事宜翰林院侍　學士臣張佩綸跪奏爲馬尾水軍失利請旨嚴議逮間治罪仰祈聖鑒事竊法提督孤拔以輪船駛入馬尾窺伺船廠閏五月二十八日臣親率黄超羣兩營駐防馬尾其時法船僅五艘我船揚武及兩蟲船共三號尋何如璋將振威伏波調回張之洞亦以飛　濟安來援我軍聲勢略壯法乃增大兵輪二號魚雷二號入口相逼臣屢請先發請互援不得勉以藝新福星兩小船及艇商船雜汩牽　及至六月二十以　船略相等而我小彼大我　彼堅六月二十以後彼合口内外常有十二三艘出入活便而我軍則止於兵船七艘炮船兩號臣以爲憂密調諸將以兵不厭詐水戰尤爭呼吸欲仍　先發之計而諸將枕戈待旦多者四十餘日少亦二三十日均面目枯槁憔悴可憐加以英美來船與法銜尾　謀秘策不復可施臣知不敵顧求援無門退後無路惟與諸將以忠義相激勸而已前月二十八日及本月初一日之電報可覆按也當六月下旬美提督晤何如璋以調處告稅務司賈雅格函告督臣又有英提督英領事欲調處之說其辭甚甘其事則巖臣亦知其意而無如與國牽制何初一二大雨如注風勢猛烈初二日子夜初三日黎明臣以手書飭諸管駕相機合力有初三日風定法必妄動之語禾刻而法人砲聲作矣臣一面飭陸軍整隊並以小砲登山爲水師相應一面與何如璋各升山顚觀戰緣是日法　潮大風順於口外驟入一大船發砲爲號猛攻我軍我船本約以各輪萃攻其　游各船而以艇船商船六攻牽制其下游各船法大船入則以六艘截振威飛雲濟安於下而以五大輪一魚　船合攻揚武　臣至山則揚武已爲敵魚雷　碎法船方圍攻福星該管駕陳英轉捩甚靈放砲亦捷酣戰不退兩蟁船用砲助擊相持至一時之久一大船中炮退駛也船亦皆桅斜枝洞奈船大小過懸衆寡不敵未幾而該船及兩蟁船相繼沉燬伏波藝新亦各中砲駛上史歧則我上流之船已没其下流之　法以雙桅三筒鳥波鐵船爲最大振威爲其所擠立斷爲兩飛濟二輪　砲之　猶相應答法駛一魚雷船近之則驟爲我臺上一砲所中立没於水而鳥波亦爲我砲攅擊火藥　立時焚没飛濟兩艘卽帶火流下則高騰雲已爲砲擊去　死我所餘之艇哨各船及所製擇雷船與木牌引火之具以潮力牴牾逆激不能上皆爲法乘勝　擊都盡併泊近廠河之商船亦焚計焚法一輪壞一輪沉一雷船我則七兵輪兩商船及艇哨各船均燼惟餘伏波藝新兩輪少受傷損　行駛回此次法人譎詐百出和戰無常彼可横行我多顧慮彼能約從我少近援一月之久彼稔知我鄰疆畛域士卒孤疲輙乘雨後潮急彼船得勢違　猝發天實爲之謂之何哉各船軍士用命致死猶能鏖戰兩時死者灰燼存者　傷臣目擊情形實爲酸痛伏念臣甫到閩孤拔踵至明不足以料敵材不足以治軍妄思以少勝多露廠小船圖當大敵卒至宼增援斷久頓兵疲軍情瞬息萬變臣旣制於洋例不能先發以踐言復紐於陸居不能登舟以共　實屬咎無可辭惟有仰懇天恩將臣卽行革職拿交刑部治罪以明微臣惶悚之忱以　士卒死綏之　至連日洋商及我軍傳說或云法燬六船或云孤拔受傷已死或曰鳥波管駕已死或云法焚溺三百人要之我軍旣已大折彼亦應稍有死　傅間異辭卽確亦不足信惟此奏就臣所目見參以各軍禀報不敢有一字揑飾一語含糊再蹈奏報不實之罪所有水師失利請將臣治罪緣由理合恭摺其奏伏乞皇太后皇上聖鑒謹奏 
[何欽憲摺]  
　　欽命辦理福建船政大臣詹事府少詹事臣何如　跪奏爲法船猝發我軍航壞廠傷陸軍連日抵禦法兵不敢上岸恭摺馳陳仰祈聖鑒事竊法將孤拔率領艦隊於閏五月二十二日駛泊馬江窺佔船廠隨調集閩省大小各輪船與之銜尾相拒以圖牽制臣於閏五月二十六日二十九日兩次專摺馳報我水陸各軍防守情形四十日以來迭與會辦大臣張佩綸等將我軍與法船勉力相持各節電達總理衙門在案六月二十五六等日英美兩提督來閩商勸法船出口未有成議隨奉電傳諭旨以法人如有蠢動卽行攻擊毋稍顧忌等因張佩綸與臣勉勵水陸各將弁益加嚴防預備戰事七月初一二兩日夜風雨大作又未接總署電報心殊焦急初三日天忽晴明未刻援奉電諭知法外部議欵不成勢必開戰因與張佩綸傳令各船管駕卽行動手忽聞砲聲震耳法旣先發張佩綸一面飛飭各陸營出隊一面偕臣登高指揮彼此互攻約半時之久揚武已被擊沈福星隨壞伏波藝新兩輪仍由中歧退回嗣法船退至廠前由廠中著弁開砲横擊旋卽退去隨又上駛再爲擊退究因砲小法船未受大傷前泊在廠前琛航永保兩商船正欲開輪往撞爲法砲遥攻船壞不行隨　焚燬其飛憲濟安振威三船在下與法船互擊忽見火起悉行自焚福勝建勝兩砲船往來衝擊力戰逾時一被擊沈一被焚毁其内海各師船及所備引火各船水勇木牌等件以法船格林砲子如兩集霎時均爲掃盡時當申末我駐防馬尾之陸勇與羅星塔砲勇伏溝互擊抵死不退法因聚船攢擊相持至酉末始各收兵是日苦戰我兵商各輪船被毁九艘法船亦被我擊壞其立沈大小船各一艘彼軍固有傷亡而我水軍傷亡更衆陸營亦有傷亡一時未能查悉初四日早法駛四船至廠前排砲猛攻方動營勇由馬尾移紥廠左山腰黄超羣兩營仍紥廠後山脚與福靖後營相輔悉力極禦彼以大砲轟擊廠署半燬我軍以克鹿下陸軍砲及抬鎗洋槍應之相持至晚聞孤拔亦被我砲擊傷又見我軍力守遂不敢登岸後收泊羅星塔下初五日法大輪船八號小輪船六號 
 
 

Page 2

 
 
開赴下游必係移攻各砲臺刻尚未知勝負俟探明情形再行馳報此次法將以全力圖閩我水師船小將弱猶勉力支持相拒月餘晝夜嚴防兵力已　故法次請船赴援深恐情見勢絀爲敵所乘耳乃法人横詐性成竟敢不告而發行同海盜無禮至極臣目擊各船戰没末由援手連日敗殘弁勇泅水得生者類皆焦頭折臂慘不堪言現旣一面給資養傷設法撫慰臣自顧一介書生不能執殳前驅力遏兇鋒又不能擊楫赴敵與之同命慚對將士悲憤塡膺且船廠係臣專責又不能力籌保護致爲法所　毁負咎實深應請　先行交部議處具傷亡各弁勇容臣次第查明奏請優卹以勵軍心再船廠瀕水法事未定我无師船護助勢誠孤危當俟法船出口料檢一切分别奏明辦理謹將現在大概情形恭摺馳陳伏乞皇太后皇上聖鑒謹奏 
[本館接奉電音]  
　　昨日京友　到電音有八月十四日諭旨六道謹敬照登○八月十四日奉上諭福銀耀年均着補授　管内務府大臣欽此同日奉上諭額勒和布着充國史館正總裁欽此同日奉旨廂黄旗漢軍都統着錫珍補授欽此同日奉旨晋棋補授閱兵大臣欽此同日奉上諭吏部尚書着恩承調補刑部尚書着錫珍補授都察院左都御史着奎潤補授欽此同日奉上諭湖北武昌府知府員缺緊要着該督撫於通省知府内揀員調補所遺員欽着鍾壎　授欽此 
[京華電音]  
　　昨接京都訪事友人來電云松溎補授吏部左侍郎熙敬補授吏部右侍郎淸安補授工部右侍郎兼管錢法堂事務未到任以前着敬信兼署雲南按察使李德莪告病開缺該缺以史念祖補授均見於十五日上諭矣 
[海防來信]  
　　本館昨日接到海防訪事友人於初六日發來一信云法人現均在廣硯福蘭東太原鎭東廣等處駐紥防守頗爲堅固其砲皆有十四　生的米得該處地方後皆有河河中約有法國小輪船三十艘不時往來遥爲陸路聲援攻之殊爲不易緣法兵雖四散布紥若華兵專攻一處則十二點鐘時法兵皆可調集應援也刻下水勢尚未退去彼此往來不便未能相攻大約須在十月十一月間水退後方開大仗觀目前情形法兵守禦如此之固未易敗勝惟法人如　出而攻華兵則勝負未可知耳然近日法營已奉統帥號令但許堅守不許出戰雖北甯地方盜賊繁多亦不得擅自離營剿捕也前時河内至福蘭東一帶地方路上最爲平靜雖一二人徒行亦無他虞自　山戰後該處亦有萑苻之警自諒山一役華兵復至東京法兵所駐之處遥望華兵可見盜賊亦乘機出擾法　無能追勦太原鎭東廣兩處現在小輪船可以來往倘冬令水涸船隻不能駛行華兵若有大隊來攻法兵未便策應頗爲可危惟法人兵力亦厚糗糧頗富所持者如是而已又云七月二十五日迷祿將軍偕其壽同行登悉利蘇輪船回國並無相送之人繼而有格尼也爾復登該船亦無送之者盖東京之法兵弁等無一不怨此二人故也迷祿之去越言旋實以諒山一役之故至在越之華商拍賣什物急圖遷徙其情形較前尤甚蓋以中國不容法人在華恐法人亦不能容華人在越故急於啓行不待法人下逐客之令近日輪船载運華商不及出售之貨初每船均值數萬元刻下東京所存貨物已極寥寥卽生意亦　過零沽散售大宗交易則已毫無矣 
[西信譯登]  
　　昨報登福州電音謂有華人傳言基隆已爲法人攻取云云昨晚又接西商信息據稱法水師提督孤拔乘兵船於十二日到基隆十三日開砲攻擊華軍不甚出力抵拒遂得西邊地方正擬復攻東邊而華軍已紛紛潰敗遂又得東邊地方是役也法軍死者四人傷者十二人内有數人傷重恐難醫治華軍死傷約有四百人法副提督利士卑士則已往攻淡水惟打仗情形尚無信息云 
[要地設防]  
　　香港一隅實爲海外之咽喉近接英國電音知英廷已運軍裝六百墩至港以資防守云 
[法員行程]  
　　前駐滬法總領事李梅新授管理東京事務之職於初九日由香港乘法國博羅未爾兵船開往河内見柏里也元戎後再赴順化云 
[港督抵日]  
　　香港總督包制軍前因政體違和醫生勸令外遊藉暢幽懷而資調攝此已列報兹閱中外新聞知港督於於去月下旬由港起行而赴東瀛樂遊山水博覽風光迨憲節馳抵横濵之時日廷欵接情般擬另撥淸溸房舍一椽爲制軍暫駐襜　俾昭誠敬而盡主賓之情惟包君以志在養疴不事華美故堅辭弗受仍在英國駐日公使署中下榻衙齋庶得調攝目如不致縈擾之慮以冀舒豁胸襟早奏淸和之效也 
[滋擾緣起]  
　　昨報錄香港安電工人滋　一節兹閱香港西字報知其啓釁之由因初八日有法公司輪船欲駁運貨物上船該處駁船十一艘皆不　爲法人駁貨嗣經巡捕將該船上十一人拘解公堂訊其何故八人者不能措辭乃罰令每人出洋五元尚有三人更不知所對判押俟七天後再詢大約此等舟子心懷不服故致擾釁然其事似　過於鹵莽而其義憤則正可嘉矣 
[北洋近事]  
　　法船雖枯守閩洋而津沽屢有北犯之謡風聲鶴唳一日數驚月初爲尤　津郡距口稍遠尚稱安堵大沽烟台等處商民遷徙頻仍遂致陸路馬賊乘機　燄沿途劫奪時有所聞而紛紛搬動者仍未稍悟致足憐也○沽口防務經營最久嚴整亦甲於天下協鎭　耀庭軍門莅任多年且夙號江淮驍將此次海口戒嚴尤整飭不遺餘力口門砲台兀然對峙軍實充牣旌旂焜耀除非天上軍來小醜　難飛越近更兵艦雲屯水雷密佈兵商各船進口稽查嚴密倍極小心尤喜袍澤戈矛沆　一氣蓬勃蒸騰盎然春夏軍行具此佳象尚有何敵不摧哉○旅順爲古潦陽地不獨北洋咽　實爲京畿保障形勢巖巖可稱天設之險自水師兵輪全軍移泊統兵大將幕府宏開遂屹然成一重鎭山上砲台連年興築縻銀最鉅工程亦最堅現已一律落成復添造營台數座以便排砲守護水陸將士聯袂如雲軍糧台局比屋若櫛頓使海濵荒寂之區一變而爲山谷瀰漫之象壁壘如此森嚴攙槍有不埽蕩耶 
[設電要聞]  
　　析津來信云自天津至大沽北塘新城蘆台榆關一帶節節均設重鎭每屯一營必令能通電報有就已立分局予局傳遞軍信者有仿照泰西行營規制隨路設線便可裝機通報者信息之捷爲歴來軍行所未有刻以沽口嘘旅順尚未通電而計程相距六七百里現奉傳相檄飭赶緊興辦已由津門軍械局劉薌林觀察委員購辦材料先從旅順開工竪桿挂線矣又聞傅相飛咨東撫陳中丞擬由擠甯電局接綫以　　南省會復由省至登州以抵烟台此一路工程將及千里現以電工經費不敷請仿照安徽設電章程由東省酌籌炊項恊濟分力合作以期速藏想值此軍報緊要之際東魯腹區芝罘要口必當照咨辦理也又聞自粤而瓊州海道亦擬通電已交丹國大北電線公司估定價值詳修准辦矣來信又云天津城局總辦兼管電報學堂事宜朱靜山觀察現在丁憂已奉傅相札委朱翼甫觀察其詔接辦云 
[侯相行程]  
　　金陵來信云左俠相持節南來據官場探報約計本月二十左右憲旌當可抵浦刻已奉曾爵帥派定祥雲等兵輪數號先期關赴袁浦伺　聞陸路迎接之員已由漕帥派委首途矣聞侯相抵浦後卽來江寗與督憲晤商要務冉由江西一路入閩所有軍需局指撥各項軍火及各省協助行營餉糈均已預儲侯提或先迎解大營日來省城士民已有懸頸而盼福星之蒞至者想億萬部民重覩潞公丰来當不知若何忭舞而鍾山佳氣春去秋來侯相亦必顧而樂之有依依難舍之情也 
 
 

Page 3

 
 
[甬事雜錄]  
　　日前寍郡由省載來巨砲四尊以二十四人扛抬又有火藥四百桶解往鎭海防營交卸○上月由處州調來練軍五百名經大憲以三百名分撥五鄉碶防堵以二百名往育王嶺守禦當時撥往五鄉碶之兵本在碶豆廟駐紥該處居民恐被踏蹋廟宇遂移駐附近處文昌閣近聞分駐育王嶺之二百名亦撥至五鄉碶紥營而文昌閣屋宇狹窄不得不假住碶豆廟業經宗太守諭飭庄書傳諭鄉民仰體憲意不得梗阻云○甯郡官憲諭令紳董舉辦民團　城不下百餘叚業已舉行大街小巷擊柝之聲徹夜不絶○櫟社李姓上月二十五晚被搶之案迄未破獲刻聞株　李之舊傭某甲籍隷黄岩謂與搶匪同鄉因此懷疑並累及甲之荐保某乙不知甲實良民乙係某大員之葭莩何得波及無辜歟○城垣上駐防之衢州勇每日淸晨操練洋鎗刀又旌旗林立望之頗覺威武又聞梅墟地方現亦掘土築城添紥營棚十餘座○城中居民前經遷避鄉間者近因水土不服人多患病搬回者不少○城廂内外各店鋪現皆减價售現然買客仍形稀少收歸節帳不上十成之三且票洋居多市面之壞可見一斑○日來忽陰忽晴恰似熟梅天氣早晚頗凉而日中則燥熱異常以故疾病甚多操岐黄術者日不暇給繼之以夜故得利市三倍也 
[江洲坍陷]  
　　揚州東南隅有洲名團窩濵臨大江潮水冲突日就傾圯加以淫雨浹旬上淋下瀉上月十五日午刻全洲盡行坍陷計灘田一百餘畝庄子十三處居人四五百口盡付陸沉亦一大劫也近處漁户以水中有物爲怪因設毒餌於上流并備滾鈎义矛以待之卄一日果見猪婆龍一條穿山甲三隻皆中毒死矣取以售諸藥行得重價云 
[巡丁宜辦]  
　　上月十九日有磚瓦船過嘉興鄉間油車港厘卡報捐約洋百元迨磚瓦船開去後司事始覺内有一洋係銅質者急令巡丁將船追及取船上之櫓截爲三叚撐船回卡　舟人吊打之舟子本已年老立刻氣絶於是人言譁然咸欲甘心於厘卡司事巡丁先後避匿後經地方紳董出塲調處衆始解散已將行兇之巡丁送秀水縣管押矣 
[賭風日熾]  
　　嘉興府屬石門縣西北鄉地名金家浜自閏五月以來賭風甚熾每日自午後起喝雉呼盧招朋引類遠處鄉人聞風而至者不下千餘人泊船百餘號澈夜不散開塲聚賭者雖不止一人然非有虎而冠者爲作護身符何致明目張胆如是耶今年嘉湖一帶蠶絲收成較好鄉人稍有餘錢大都技饗欲試而若辈益得逞其引誘之計蕩産傾家者已指不勝屈情急輕生者亦不下三五人而地方官乃絶不顧問豈聞見有所不及歟不然任賭棍之横行而不恤小民之困苦當非有心人所忍出也 
[營勇移屯]  
　　向紥蘇閶門外楓橋地方之新中營勇丁現奉統領檄飭改屯齊門外南馬路橋下荒地日來該勇丁等搬運磚石各以畚挶從事峨峨壁壘不日可成矣 
[舟行風雨]  
　　怡和洋行之元和輪船由漢口來滬述及路上東風迅猛雨勢滂沛雷聲隆隆不絶於耳一路皆然直至滬江始覺心安也 
[意船交替]  
　　現泊上海之意大利兵船名格利司多聞哥楞婆聞於今日上午啓輪前赴香港船廠修理而以未多而鄙賽　兵船來滬接替此船已於前日在小呂宋動輪矣 
[銜名誌]  
　　龍驤守戎沈有恒虎威都司虞慶堂號堯卿飛霆守戎陳錦榮策電守戎史建中金甌都司董大炎號炳生總統營務處提督銜李運春號晉生會辦布政司銜候補道吳世蘭號季旃文案江蘇補用縣曹明志號荃生同知銜文煒號麗峯文生崔鴻樹號詩士監生嚴映泉號輔邦 
[吳淞瑣事]  
　　前日下午四點鐘時邵道憲劉司馬黎大令均坐原舟由救生輪船拖帶回滬新關稅務司附道憲坐船而返○有一棉花船寄泊某輪船之左潮急風狂吹碰該輪鐡葉上巨纜爲輪所絆無可動移又有寍波船一艘錨練亦被風吹絆輪上當由該輪出洋二元募熟暗水性之人入水解去亦險矣哉○刻聞石頭沙又出命案據傳十三晚有巡鹽船至該處瞧見岱山販鹽船一艘私販五名上前拿捉胆敢拒捕因傷其三名落水身死其二名與船俱獲解往瀏河鹽公堂刻三屍由人出洋三元拖上沙岸報縣請騐矣如何細情容探明續報 
[搶親伏禮]  
　　中法失和戰事方亟吳淞口爲由海入江必由之路民心惶惑幾於草木皆兵竟有不待吉期預爲子女婚娶以兾願了向平者淞鎭某甲子幼聘寳城檕皇殿附近某乙之女爲室女雖貧家弱質而亂頭粗服亦頗楚楚可人前晚初更時某竟邀同媒妁　至王家叩問時乙女已寢甲子闖入和被抱置輿中簇擁至家就此拜堂謁祖翌晨一對小鴛鴦往謁泰山泰水乙夫婦見木已成舟挽回無術遂慰以好言肆筵相欵欵畢甲子擕手而歸　叙幃房樂事云 
[試演水龍續述]  
　　前夜各水龍聚集操演已將大概情形列於昨報兹悉英法美捕房水龍三架於九點鐘時齊赴曰渡橋堍至老大橋蘇州河濵排列惟英捕房之龍則用馬兩匹拖行以省人力並有水巡捕船之小火輪水龍亦駛至蘇州河與各捕房水龍比較雖高不能勝岸上之龍而其製極爲靈巧旣可作船駛又能吸水灌救倘浦中船隻失愼非此不能爲力又自來水龍頭亦開三處至十一點鐘時始罷雖細雨廉纎而兩旁觀者殊不乏人惟噴水之最高者則當推法捕房之龍爲首耳 
[查獲私販]  
　　前夜有私鹽船兩艘由吳淞駛至虹口琼記碼頭灣入内港想欲至内地消售適被北關　丁知悉邀同西人扞手同往捕獲計共獲鹽二千餘包並船兩只當西人下船查獲時有三人鳬水而遁時有一做小工之甯人已遭滅頂其餘二人幸得生還該西人遂將鹽船兩艘並拘獲一人帶往北關而去 
[盜冐巡船]  
　　昨報列航船遇盜一節兹聞此等盜匪卽游勇之流口操湘鄂音冐充鹽局巡船日間游奕江湖令人莫測夜則潛伏諸小港俟有商船行過輙借查騐爲名蜂擁上前肆行劫掠現各卡巡丁每至薄暮卽喝令商船停止不得冐險夜行云 
[申江市景]  
　　本埠市面冷落異常中秋節各店舖帳目難收因而紛紛閉歇烟樓戲館酒肆茶坊向雖日進斗金此際倍形淸淡至於笙歌庭院花月樓臺門掩枇杷尤覺履綦絶迹惟日前遷徙並鄉者目下多言還故里滬上貿易或可望稍有轉機乎 
[有志從良]  
　　前日有妓女沈富寳投上海縣署喊稱十二歲時被匪徒誘拐來滬售與沈楊氏家爲娼數載以來所得夜合資不下數千金現有張姓客欲娶爲妻我亦愿從詎該　視我爲錢樹于將我閉置室中肆行毆打我乘間逸出投案叩求超豁蔣明府錄供後飭押候提集人証訊明核斷嘻花月塲中往往迷而不　若該妓之急流勇退銳意從良亦可謂鐡中錚錚庸中佼佼者矣火坑中現一朶青蓮花我實有望於爲人上者 
[滬上瑣聞]  
　　前日本埠董家渡南首有一駁船滿載米石剪江而過雨驟風狂驀然沈下船户四人經隣船救起得慶更生其米俱係散 
 
 

Page 4

 
 
倉無從撈獲風波之險竟如是哉○前日係開徵下忙條銀之期黎邑尊因事　留在淞口下午尚未回衙所有開櫃一切儀節俱由糧廳劉少尹代行 
[英界公堂琐案]  
　　昨晨妓女董寳卿奔投公廨喊稱原籍蘇州現在西合興里徐阿毛家爲娼困苦不堪思欲脫藉被徐掯阻今得乘間投案乞恩超豁黄太守問爾欲從何人曾欠院中銀洋否答稱尚無可靠之人惟不願再在娼寮至銀洋確有所欠然已爲伊賺錢不少亦可抵過太守問有無親屬所欠能否略償答稱祇有生母同在院中賴我養沾欠欵無力再償太守謂爾果立志不願爲妓情實可嘉候備函發交善堂擇配○西商培利控老虎灶主粤人龔冠臣積欠房租洋五十一元請爲傳追昨施繙譯請黄太守傳龔到案培利申訴前因并將房票四　呈閱龔遞禀聲稱培利　租向由我同鄉人容亭經收每間私自索加租金并另要小租後告知培利卽行禁止然已被多收洋一百元光景向容索還一再支吾至所欠房租將此項扣算尚有餘剩培利又稱按月收租給有房票載明價目並無小租字樣龔安肯另外加給設有其事亦應向容是問施繙譯謂據龔所訴殊屬非是　請照追房租太守限龔一月内分兩期繳淸至容所冐收准另行呈控核辦○蔣施氏訴稱蘇鄉人王阿福借住我家撬箱行竊失去單夾綢縐衣服五件在路被捕阻獲前來關照爲此投案認領華捕禀　見王持衣一包至押舖質錢盤詰支吾拘　捕房供向該氏借得及知照該氏始知實被行竊王供因有急需誤　只求施恩太守商之施繙譯判發捕房管押兩月贓交該氏領去○包探陳阿九訴稱錢道生潛身空屋行竊玻璃窓扇獲住送案失主尚未投質錢供浦東人向爲泥水匠近因患病無可謀生初犯行竊叩求施恩太守判笞五十板贓存捕房俟失主具領○華捕禀稱張阿三曾犯竊案昨在某家後門圖竊獲送請懲張供前次犯竊現已改過太守飭押俟過堂笞责五十板以儆 
[法界公堂瑣案]  
　　小東門外陳從利煙館虧欠纍纍致閉歇後避匿無跡房主以其虧欠租金爲數甚鉅因控　公堂將生財等封閉屋内擬卽日由捕房拍賣抵租所有被欠之户經于繙譯　於禮拜二卽十九日至公堂禀訴候核○昨報列拐　忸案一則原告　　成遞禀　稱家在浦衆陳家　訓蒙度日妻已去世遺下五齡小女露英於本月初七日忽然失去鄰里合言目見我姪胡竹卿於是日來過後往伊姊家中我卽前去問明緣故跟蹤到滬在吉祥街席俞氏烟館尋獲送案翁太守將包探所呈　氏交出之契帋察閱見是胡竹卿具名稱爲飢寒交迫故將小女金鳳賣出價洋八元因卽詰訊該氏據供在興聖　開設烟舘本月初七日伊將女領來稱是已女意欲售錢因卽託徐玉亭爲中出錢買得太守問爾與胡如何相　答稱胡住天興客棧時常來吸烟所以相識胡供胡槎成係小的叔父去年嬸母去世遺下兒女五人叔父照　不周託我將　小者寄養於人因之覓有主顧至鄉領去爾　叔父不在我領出後售得洋八元業已花用聲盡太守謂爾與胡槎成係叔姪女卽爾妹如何　上作爲女兒似此悖妄　倫罪無可　現將身價交出當從末减胡求限期半月當向親戚人家稱貸繳案太守謂數日之間洋元諒未用完究竟寄存何處從實供出以便究追胡供實情曾欠浦左張煥之錢現已將此項還去胡槎成禀稱張煥卽其姊夫太守着胡槎成將女領回席俞氏斥退胡竹卿　捕帶回營押以便比追 
[哭杜邠農剌史鳳岐]  
　　君是珠江第一流相逢幸與共綢繆深情喜作秋風怨君工詩得佳可輙以相示至性長期愛日留君至孝去年曾食鱸魚以爲美欲以遺母道遠不能達腊而寄之余爲作腊鱸仃落紙雲烟供笑傲君作　窠書世多寳之揮毫山水寄遨遊君工繪事山水尤佳何當一夜中秋雨斷送詩人赴玉樓君以中秋夜亥時逝世[  古越高昌寒食生桂笙何鏽揮涙書]  
[中秋夜小樓宴客適爲雨阻僅二三人爰作兩絶以遣興]  
　　招飲常須玉　傾淺斟滿酌寄幽情天公何事偏多雨應爲催詩不放晴幾回對酒發長歌秋色韶華一刹過滿座高朋雖不羡　知少許勝人多[  小樓主人醉筆]  
[上海絲業會館籌公所施少欽經收江西景德鎭蛟災賑捐第廿六七八九次淸單]  
　　武林菊航氏代募由南市森泰榮米行來五十元鎭江裕豐公典移中秋及年節宴費五元高家行廣泰典移中秋席費四元郁凝四元寛記四開三元二户由本埠元亨號來以上初十日○婁江心有定居十元○安徽　名子爲祖慈祈壽保安由南京全泰洽局來雷氏痧氣九八百瓶菩提九五百服以上十一日○世白堂楊由江寛船來本洋三十元徽州無名氏求保平安由二美堂來四元○漢口黄小舫續募高安如願氏求子常平銀二百兩勿欺樵者求淸泰常平銀十四兩九錢五分義成和錢四千文由江寛輪船帶來以上十二日○建業棣華續助由金陵銓昌祥局來廿元梁溪須氏資先人冥福十元庽浙省湖　鈴山胡移湯餅資由杭州馮利泰紙行交順成局來十元餘姚胡承昌添丁臨産平安五元杭州綠杉野屋主人由全盛局來兩元以上十三日 
 
 
 

Page 5

 
 
   
 
 

Page 6

 
 
   
 
 

Page 7

 
 
 [Ｇ>　　貨真價實上海大馬路老德記起首藥房童叟無欺 
　　寗神安眠藥　淋漓白濁藥　立止瀉痢藥　萬應吐血藥　三陰瘧疾藥　神騐止痛藥　九種心痛藥　肝胃氣痛藥　固齒清香膏　滋肌香蜜膏　嘴唇起燥膏　損傷頭痛膏　治疗瘡藥膏　玫瑰擦牙粉　斷烟癮藥粉　嫩面香水粉　官品芙蓉粉　小兒代乳粉　治腦漏精粉　治蚤虱藥粉　患諸癬藥粉　戒烟白藥粉 
　　治臭虫藥水　退癬瘡藥水　去烟癖藥水　戒洋烟藥丸　口香化酒丸　解酒氣藥糖　戒洋烟藥糖　小兒疳積糖　祛寒薑汁糖　清涼薄荷糖　痰飲咳嗽糖　瑪精香糖漿　小兒清涼漿　發四夫對晤　君寍密水得　眞金鷄納霜　四美林所四　傷風氣鼻烟　止喘養金花　神效益兌餅　去風濕香皂 
　　本藥房於道光二十二年上海通商之初首先開創所製各種藥水藥酒丸散膏丹皆係精益求精不惜工本是以按病給藥立見奇功業已遐邇馳名消路日廣但存濟世婆心並非貪圖利益另有照相藥水鍍金藥荷蘭水橣檬水大小腸氣夾帶搜瘋氣箱分墨杯避風鏡牛痘刀牙刷洋刀並外科應用一切刀針器具新式巧樣磁瓶及粧臺各種玩物一應俱全尙有無數藥味暨應用物件不及備載均各貨眞價實老幼無欺倘蒙　仕商賜顧須認明老德記招牌庶免假冒遠處望托信局携带自當照信發藥決不延悞此啓　又有乳瓶剪刀發售本藥房今設分鋪四馬路聞苑第一樓對面便是 
　　老德記藥房 
　　三鞭壯陽種子丸　參茸婦科毓麟丸　　 
　　凡人身之旺弱不外乎陰陽具陰固不宜虧元陽尤不可損故欲固本必先壯陽本舘創製此丸用鹿茸驗鞭海狗鞭爲君佐以參茸配合上藥鞭卽陽具以陽補陽故能壯陽功用更捷取山海靈物助水火元神藉補先天克倍中土使老還少反弱爲強此眞壽士之良方無愧回天之勝術如遇精元虛損色慾過傷陽事不堅氣不納腎夜便頻多耳鳴眼花等症早晚每服三錢淡盬湯送下不燥不烈無倚無偏由漸而九自堪益腎添精服之旣常又能提神養氣健體延齡培元種子取效如神每兩洋二角另秘製調經毓麟丸專治婦人久不受孕月經不問赤白帶下咳嗽潮熱胎前産後諸症服之無不奏效每丸二角半欲廣嗣者男服三鞭女服毓麟則男精壯面而女經調陰陽旣濟公效更速一索定徵蘭夢雖老翁亦能廣嗣此二丸家傳秘方泡製精良與諸家迥別的確應騐冀　高明信用焉 
　　廣東鹿芝舘陳家園分設上洋英老巡捕房對門 
　　照相木天楷則 
　　前印者博而不精今又精選續印每部四角石印趙光百川學海賦馮文蔚磚塔銘名公白摺吳鞠潭臨十三行蘭亭序共三角上海阜安里唐宅法大馬路還讀樓出售 
　　保德蘭四門町　出售 
　　才倍齊利惠脫　勃勒特四之四門町較別種均高久已馳名今運銷中國如欲購或定辦者請移玉來行面議可也經手中國各處義記洋行 
　　出售上等六合棉線　零售俱可 
　　啓者本機在波雪裹城專造上等肥白棉紗紡線可代絲線用場最合成衣工作已業因遠馳名上海通行亦以年久承諸貴商深樂本機之線乃六根紗絲會成一線而粗細號數皆如一式做出每個有二伯碼足長向由上海禮和洋行經手定售倘蒙諸貴商賜顧者不論粗細僅可應意選擇故特佈告自今之後常有現貨祈向禮和洋行面訂其價格外公道老少無欺　甲申三月　日 
　　禮和洋行告白 
　　輪船往東洋等埠 
　　啓者本行希魯西麥魯輪船於禮拜四卽八月念一日下午一點鐘開往長崎西門舍革神戶橫濱等埠小包收至禮拜三下午四點鐘爲止搭客票出至開船之日上午十一點鐘爲止在船買票須照定價加十分之一如　各寶號欲裝貨搭客者請至本行訂定可也此佈 
　　八月十六日三菱公司啓 
　　新開衣莊 
　　本庄開設上洋本市石路中二馬路口揀選原典估衣耑做各式新衣定價格外公道以廣招來如貨次價貴三日內准可包退包換 
　　鼎豐春記衣莊啓 
　　東洋芙蓉粉桃花散 
　　此粉以東洋極品名香製成能容顧　嫩而香美異常時搽能治班刺非比別家純用鉛粉者可比請祈試之立見奇功每瓶二百文○此散專治面上酒漬粉刺油光黑氣等症能活血潤色化滯生光以藥細法擦之日後定見奇效每瓶八十四文○附首東洋五彩香肥皂每盒五塊分五色計錢一百四十常在上洋打狗橋北恒泰布號寶善街順泰義鞋店二處出售 
　　日本吟香室 
　　始創扶陽種子乾健丸 
　　此丸專治男子先天不足房事太過以至陽事不舉腎元虛冷夢遺滑精夜溺頻多及年九便濁頭暈眼花神短胃弱四肢沉倦步履艱難甚至精枯髓竭妻妾滿前久而不孕者將此丸每日早晚服三錢淡盬湯送下戒食魚腥生冷則筋骨強健精氣充固益髓壯陽有轉老還童之妙助弱變強之功矣若能常服則受孕易如反掌何患後嗣乏人的確屢試屢騐予見此方有功於世不敢私秘但願知我早來斷無老翁乏嗣之歎也每瓶重四兩實價洋一元另有婦科調經坤順丸與乾健丸相資爲用男女分服陰陽交濟自然之理也每丸洋二角半　邇遐齊原鋪在廣東分設上洋英老巡捕房對門 
　　教習英文 
　　本書院定於九月初二日開設英文學塾來學者須貼脩敬洋銀每月一元凡紙墨筆硯一切學生自備蘇城薱門內天賜庄博習書院啓 
　　新法秘製代針治病保命太和膏　保命太和膏 
　　醫學之道由來古矣者之神農嘗百草而藥石始興迨軒轅繼作諮於岐伯作內經藉以抉性命之微究天人之奧其所述寥寥數方外專以針灸爲法溯岐伯所言謂是上古先師僦貸季之所授當軒轅時且稱僦貸季爲上古可見歷年雖久精微之學聖聖相承雖千秋如一日也是故九針之用通於神明寒溫補瀉效如桴鼓古人師弟相傳按對銅人穴道潛心學習十年面壁始出應世如扁鵲倉公而下代有傳人治病之神不差毫髮自華元化斃於獄中遺書焚燬針刀之術嶄然中絕漢季張仲景出始著傷寒論金匱玉函經方法皆備實爲用方之祖歷唐宋金元劉張朱李輩各著成書幷各局方書專言湯劑治病於是置針法於不　抑或習針法而不精論者謂古人不作針法無從考究矣然針法雖失師傳穴道彰彰可考僕祖傳數代業醫有年每嘆古人針灸之精末由仰溯幸有家傳秘法製煉膏藥用代刀針每出應世靈騐無匹盖內科病症不一五腑六臟各有受病之源按穴貼膏直透單徵無不立效他如癬疽癝癧一切陰陽惡毒大瘡等症取效於外科者更不待言矣僕得眞傳不敢自秘特將此膏公諸海內幷附刊銅人穴道開列各種症效分別治法庶使婦人孺子皆易適從是亦簡便濟人之一術也　粵東延春聞壽松氏自序○此膏專治內科五癆七傷遍體疼痛腰脚軟弱痰喘氣急咳嗽吐血手足痲木癱瘓遍枯行痹走痛男子遺精白濁婦人赤白帶下月經不調臨期腹痛紅白痢症風寒瘧疾朥胱七痊病嘔肚痛週身浮腫胸腹飽脹痞塊　瘕頭風腳氣肝胃氣痛小兒怠慢驚風　巳上各症治法另有銅人仿單凡用此膏必須查明按對銅人穴道分別施治神效兼治　瘤癝癧癬疽大瘡無名腫毒疳疔魚口刀傷跌打連年爛腳疲頑惡癬一切外科疲頑等症未成貼之卽消已成卽潰凡有紅腫痛痒濃水淋漓久不收口者將此膏貼患處立能痛止生肌其功不能盡述　諸君凡有染症者請來試之每張價洋大三角小一角　廣東延春閣蜡丸號鋪在上洋英界棋盤街南首河南路開張 
　　出色翡翠玉釧墨晶眼鏡 
　　玉釧每只三元墨鏡每副二元茶鏡一元如假可退收買晶石午時茶一洋十合金利源昌順隆白 
　　始創龍涎斷根哮喘丸 
　　凡患哮喘每服十四粒喘則立止再發再服數次斷根每瓶錢三百文幷有雙料哮喘洋金花裝在烟筒作烟呼吸喘則立止每包錢一百文向有分寄九江廣泰源洋貨店發兌 
　　棋盤街北首廣東梁愷悌啓 
　　梁愷悌始創燕窩肥兒糕 
　　此糕作點心常食大人開胃健脾小兒能去五疳積滯有病治病無病肥兒每包錢一百念文向有分寄九江廣泰源洋貨店發兌 
　　棋盤街北首梁愷悌啓 
　　家傳永平丸 
　　極靈肝胃心氣藥本堂此方家傳秘製傳以調氣清胃平肝養血爲主服之立刻止痛卽見奇效向祗贈送親友茲特製以出售俾傳廣遠每瓶洋三角服法另有仿單在上洋寶善街大豐布號寄售 
　　仁趾堂啓 
　　感謝詹誠德寶堂 
　　余性好洋烟上癮七年矣初上癮尙無大害至今日壞一日令人畏寒體弱小飯嗜臥不喜行動兼時遺精故思覓藥戒去保養身體謀衣食計前有鄰居小六仔曾購中和里詹家藥店內發四戒烟膏裝鎗上當烟吃法確有應騐蒙指引余往購焉惟余日做生意用此膏不便係購參茸戒烟丸試服果不思烟吃且能精神爽利毫無辛苦戒除烟害想該堂妙藥應手除根恐有志戒烟君子未及週知特此登報佈告 
　　嶺南何安記謹啓 
　　專治損傷膏藥 
　　凡人頃間跌撲以及負氣毆傷外膚未破而筋骨已損可不愼歟今本藥房不惜工本以珍貴諸品修合膏藥專治跌打損傷一切負重勞作閃腰挫氣筋骨疼痛肩背拘緊等患急取此膏按患貼之效如桴鼓不論年之老幼傷之輕重可謂百發百中　仕商賜顧者請認本藥房招牌不悞每大張五角小張兩角半 
　　上洋老德記藥房啓 
　　屠戶覽 
　　本廠欲包買生羊生油凡屠戶願賣請到新閘大王廟對岸江蘇藥水廠面議也 
 
 

Page 8

 
 
   
 
