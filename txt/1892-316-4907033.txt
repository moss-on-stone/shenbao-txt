# 1892 - 316 - 4907033

 

Page 1

 
 
[勸募山左汴梁急振啓] [  申報館恊振所同人拜手]  
　　前者順直洪水洚洞爲災猝不及防以致生靈塗炭敝協振所已印成捐册附報分呈樂善諸君兹又屢接山東河南急電告災咸稱河水決隄平地化爲澤國小民顚沛更甚於前噫胡天之不佑斯民至於此極耶所望諸君子之接到敝所捐啓者時艱嵩目大發慈悲見義勇爲當仁不讓急分家量以拯哀鴻庶幾災民之不死於水中者猶得藉義粟仁漿以延殘喘實敝同人所望雲九叩者爾 
[添設自新所以化莠民議]  
　　自古以來有良民卽有莠民雖聖君賢相布化於上又得循良之吏畀以民事孜孜焉圖治不遑而終不能化莠民爲良民此亦事之無可如何者也然而遇事而懲創之設法以補救之未始不可挽回末俗裨益地方此則在乎賢有司之盡心擘畫耳莠民隨在皆有無論城邑鄉鎭莫不有莠民雜處於其中而都會繁盛之區人烟稠密之地則尤爲莠民之所薈萃盖精華所在物力豐盈莠民聚集於此易於生發遂致趨之若騖置法令於不顧也上海自開埠通商以來房産日增鋪戸日衆而莠民之聞風而來者亦日多一日檄梢打架聚黨拔人欺侮鄉愚貽害廛市如此類者每日必有數起城廂内外旣徧設巡防局以資稽察相界之中捕房兀峙巡捕絡繹於通衢包探往來於孔道所以治莠民者其意不可謂不嚴其法不可謂不密而莠民之犯法者且日見其多此何故哉大抵此種莠民在城廂内外者或因犯案被人扭送巡局不過以枷責了事其在租界中者由捕房轉解公堂亦不過判令管押少則一禮拜多至半月一月或數月或於管押之外荷以巨枷期滿依然釋放若輩知官法不過如此於是膽量愈豪歴練愈熟一出犴狴仍復呼羣嘯侣游行市廛竟視此爲生計而不肯改圖他業此其倔强凶悍之性誠有至死不變者矣在上者旣不忍聽其爲害於市肆又未可因其犯案纍纍而遽處以重刑辦理之方亦誠有難焉者因難正可以見巧則有化之之一法也夫辦此等案牘者不曰驅逐出境卽曰遞解回藉豈不以爲此處苟能清净雖以鄰國爲壑亦甘受此惡名獨不思驅逐出境者晨驅而夕已返矣遞解回籍解差尚未交替而所解之人已中途免脫匿跡境内又以犯法聞矣僕僕往來於事毫無裨益吾誠有以化之涵濡日久自能感動於不自知不用嚴刑峻法而能化莠民爲良民豈非補救之上策耶法何在則在添設自新所宜擇一僻靜之處建廣夏數十間凡莠民之犯事逮案者送人自新所安置選老成諳練之人教以各種藝術另派員紳常川駐所督理其事有不率教者則節其飲食以示懲儆其能耐苦習勞盡心操作者飲食衣服不妨稍示區别以奬其能所製成各物售諸市上酌提數成充本所經費留存數成俟本人期滿出鎀時照數給予俾作營生資本在所之期少則三年多則以次遞加總視其人之性質行爲以爲準性質尚可造就行爲不至十分凶悍閉戸三年當知悔悟期滿釋放便可冀其遷善改過况又給又資本俾得作小經紀以餬其口從此衣食有所依賴自不致作奸犯科仍蹈故轍至若性質較劣行爲較很者感化難期速效轉瞬三年未必能翻然思改故必寛其期限遲之又久而後詳加體察必視本人果有悔罪之意然後釋放庶不致隨釋隨犯仍勞案牘也辦理所務必如此鄭重然後父母斯民之心始爲之一慰或曰人之面貌可得而見心之隱微不可得而知也莠民在所則貌爲循謹迨釋放出外則仍胡作妄爲將聽其滋擾耶抑仍送入所中耶則應之曰聽其滋擾固不可若送入所中循環不已來者愈衆雖有廣厦恐亦不能兼容并包宜明定章程凡有在所釋出仍復犯案者發邊遠充軍似此辦法庶有限制不致有人滿難容之患且其人旣已屢教不悛則誠自外生成甘心暴棄處以軍罪亦不爲過或曰子之言善矣然欲建自新所奈經費無出何則又應之曰是不難誠由官憲捐廉倡始則富商大賈必有聞風興起踴躍佽助者地方别項善舉尚能集腋成裘得所藉手况此舉爲除暴安良起見地方紳富爲一邑計固當慨助經費而爲自己保衞財産司尤當助成義舉不吝解囊况　法兩公堂審案時判罰洋銀以充善舉者時有所聞得此津貼尤非小補尚何憂經費支絀哉誠得大力者奮發有爲莠民口少良民日多欲期刑措亦非難事夫何慮案牘愈紛措施愈絀也哉 
[本館接奉電音]  
　　昨由京友電傳上諭一道敬謹譯登○九月二十八日奉上誰前任閩浙總督卡寳第由部曹洊擢府尹歴任封圻宣力有年克勤厥職前因患病准其開缺調理兹聞溘逝軫惜殊深卡寳第著照總督例賜卹任内一切處分悉予開復應得卹典該衙門察例具奏欽此 
[新嘉坡等處總领事官黄公度觀察禀稿]  
　　黄公度觀察以洋務之幹員分使星之彩耀前隨何子莪星使出使日本叅贊機宜嗣奉命調任舊金山總領事官去歲以駐英叅贊調充新嘉坡等處總領事官始下車卽孜孜然以採核方輿物産風俗民心爲事周諮博訪纎悉靡遺而於中外交涉事端尤屬精心體察舉凡領事應有之權領事應爲之事莫不殫厥心力加意圖維兹讀其禀薛星使稿一篇將南洋貿易與内地互相關涉之件抉出五端俾異日遇案可以妥辦脫非隨時隨地隨處留心曷能如此其詞曰敬禀者竊職道詳察南洋各島情形知英屬新嘉坡等處流寓華人日臻繁盛所有陸地之産業沿海之貿易華人占十之七八歐洲阿剌伯巫來由僅占十之二三而華民中閩之漳泉粤之潮州占十之七八若粤之廣州肇慶惠州瓊州嘉應州僅占十之二三故流寓華民以漳泉潮州爲盛而利權所屬亦歸於漳泉潮人爲多其餘寄寓日久在本地生長者或歸英籍不計外其往來貿易與内地互相關涉者約有數端敬爲憲臺陳之一曰船舶五十年前舊式華船旣能越海近則或自造來板自造輪船富商鉅賈有多至十數艘者雖商人重利欲仗外國勢力以爲保護多有託名英商或雇用洋人者然實係華人産業入境則地方有管轄之權出海則領事有稽查之責此其關涉者一也一曰財産華人糾股公司多湊合數人或十數人以圖利貿易漸盛則分店愈多始則私合如兄弟之親繼或爭競而仇讐相視而其産業或在中國或在外洋兩地暌隔彼此轇轕無帳簿之可算無证據之可憑往往一案之興窮年未結此外又有一家公産兄弟叔姪各圖已利起而相爭者一人遺業而妻妾子女各執一說互相倂奪者亦多以中外相隔恃無左證之故至於傾家湯産訟獄未休此其關涉者又一也一曰逃亡或在中國作奸犯科而逃匿外國亦或在外國侵吞奸騙而逃歸中國重則爲搶刼巨案謀叛重情輕則爲監守之盜席港而逃其在外洋無 
 
 

Page 2

 
 
交犯條約已難拘辦乃至已得其主名親見其蹤迹竟以案無根據莫能指控仇讐側目行路飲恨此其關涉者又一也一曰拐誘海道已通如秘魯古巴等處被誘拐者不可勝數惟英國素重賣奴之禁在香港新嘉坡等處隨時稽查頗稱嚴密然被拐之人有時查悉資送回華而拐匪則未破一案未獲一匪蓋其蹤跡詭秘而中外又兩不相援故無從緝獲比其關涉者又一也一曰誣告通商以前出洋已衆時有空拳而出捆載而歸者鄉隣姻族視爲魚肉每每勒索訛詐及不遂則有以富商而指爲販賣猪仔者以良民而誣爲曾犯訐盜　蜃　稱市憑虛而造圯方官吏以海外無從查悉卽有安良保富之心究少伸枉懲刁之據此其關涉者又一也以上所陳略舉大概華民出洋謀生遠者或一二百年或數十年然在海禁未開之前其貿遷海外轉徙他方者一任小民之自爲朝廷未有設官護商之舉近年以來若舊金山古巴秘魯及日本之槇濱長崎等處始設有領事南洋各島前有新嘉坡領事近復改總領事商民人等感戴皇仁自晉豫旱災及順直水患皆踴躍輸將爭先恐後捐數之鉅過於他處顧小民旣抒其嚮化之誠盡其報國之義而從前中外懸隔官商阻閡所有弊端司其賣者若不爲之設法革除非特無以彰朝廷漸波之德抑恐商民生觖望之心職道反覆熟思擬請憲臺咨請兩廣督部堂廣東撫部院並诅補咨閩浙總督部堂將新嘉坡改設總領事兼轄麻六甲檳榔嶼海門等處各緣由通飭閩粤各處地方官查照此後遇有事端關係較大咨由職道禀請憲臺咨請閩粤督撫憲核辦其小事卽由職道徑咨各地方道府州縣核辦若内地案件牽涉外洋者亦請各地方官移職道查辦務期中外官商息息通互相關照互相保護庶幾仰副 
朝廷設官護商之至意冉職道領事處問有分禀北南洋大臣粤東督撫憲公又以後遇有公禀擬請並禀閩浙督部堂察核所有職道禀請移咨閩粤大憲飭屬知照各緣由是否有當伏乞憲臺察核施行謹肅 
[臺陽霜信]  
　　本年臺地屢遭水患六七八等月風颶爲災田中禾稻大半摧殘米價因而增漲向時每洋一元可買三斗四五升者今則只買二斗有奇米珠薪桂卽非旅食者流亦頗有居大不易之慨○藩轅牌示以新補臺灣府陳仲英太守又騄飭回本任所遺臺北府篆以候補同知龍吉銘司馬景惇署理司馬籍隷粤東來臺有年歴署鹿港澎湖各分府缺政聲卓著去春委署臺灣府篆在任一載爲各大憲所倚重夏問甫經交卸刻又委署臺北府篆竹馬兒童當興來暮之歌矣○管帶大嵙崁地方隘勇右營儘先游擊林游戎行文淡水縣署略謂敝營三隊親兵李景通禀稱八月二十七日據銷差出營親兵吳聯陞來棚至晚借宿通念前因同哨當差甫允同榻不料睡至夜深乘間出外待次日天明失去必拔敵洋槍二桿四處找尋未見行蹤想被偷賣遠方合亟報請查辦等情據此敝管帶復查吳聯陞前在敝營充當親兵業於七月二十二日開革給清口糧出營因該親兵膽敢擅留假勇住宿致失領用洋槍咎由自取除究辦飭緝外查洋槍係營中軍需豈容竊逃亟應嚴行查辦以肅軍政合就移知爲此移請貴縣請煩飭差捕緝等情淡水縣葉縵卿大令接文後業已代爲查緝未知果能弋獲否也○奏調江蘇候補直隷州胡鐵華直剌傳前奉邵筱相中丞札委巡視全臺營務直剌奉札後由臺南以迄後山宜蘭等處所數月以來備嘗艱苦於各防營之優劣無不嘹如指掌如埔裏社八里沙大嵙崁各處亦皆躬親巡歴不避嫌怨據實禀陳中丞嘉其至公無私不負委任另委臺南鹽務提調以資調齊直刺奉札之下已乘飛捷兵輸到差矣○臺地近來風雨不時寒暖因之失宜無論外來土著偶疏防範易得燒熱之症前署澎湖分府兪别駕鴻及總辦官醫局務吳大令宗濓均以政躬弗豫飭丁赴院禀請病假數日 
[南人之言]  
　　福建學政沈叔眉宗師現方按試延平府下月望前後文旌當可遄返省垣矣○賭博之害以花會爲首屈一指顧此風得以大盛者非官憲禁令之不嚴實在官人役隨在得規包庇耳某宦家丁某甲夙喜猜壓花會近日貪心更熾所壓愈多以致輸去錢六十千之譜債臺百級索逋者屨恒滿戸外主人聞而惡之大加斥辱并下逐客令甲計無所出竟於晚間私服阿芙蓉膏僵臥錢塘巷某姓空屋門前及毒發口吐痰涎面色灰敗有人知而灌救已無及矣聞甲尚未受室其母老邁龍鍾聞報前來哀泣收殮聞者慘然○光邵建太二十三帮鹽商薩恊成等探聞閩省海價甚昂有虧成本遂禀諸鹾署懇准酌加售價鹾憲批其牘尾云唐劉正字榷鹽法收鹽儲槚遇鹽貴則减價粥之謂之常平鹽其始江淮鹽利歲不過四十萬緡李年乃六百餘萬緡國用足而民不困弊前人於南臺設倉收賤賣貴其法蓋本於此該商等南臺倉厫爲數不少計可儲鹽五六十萬包如行銷暢旺則出於所積陳鹽源源運售利逾數倍雖歴二三年之久决無匱乏是但聞鹽賤則商疲不聞鹽貴而商反病也本道查去年鹽價可謂賤矣乃不思等備於先時而妄欲居奇於今日不亦傎乎况减價敵私爲行鹽第一要著趁此海價較昂私梟裏足之日正可將官商數十萬積票儘數銷清以資補救昔盧大司馬嘗請私販之盛行實官商之價貴驅之籍使增價則販私者如蛾赴火食私者如蟻附羶該商等復何利焉所請著毋庸議○按經歴馮菊農司馬樹勳疉登薦剡例當赴都引見遂於本月十八日交卸篆務接署是缺者乃鈕經廳承藩○福清縣離省垣僅一日之程顧百姓多蠻悍絶倫目無法紀官斯邑者非老成練達卽有棘手之虞市中無論何項生涯俱可出立本票甚至薙髮匠所出錢帖亦可通行每洋銀一圓可換此種票錢一千九百文之譜然欲支現錢則每百文只可折足六七十文俗呼爲濫票如有人欲出此種濫票者須先赴土兌局報明誠惡俗也 
[懲辦奸胥]  
　　本月二十日江寍府考試武童當未考之先有人訪知上元縣冐籍者都九名遂具禀縣署攻訐禮書袁某探知此事思以烏有之空文獲靑蚨而肥己遂私仿陶仲彝大令硃諭一紙上叙禀詞數語未諭袁訪明各該童籍貫身家是否與例不合詳細禀覆再行核辦等語持赴各武童家虛張聲勢謂事之成敗在此一價爾等如欲玉成其事請以鷹餅自枚爲壽否則恐有决裂之虞衆雖唯唯然皆以阮囊羞澀爲詞所騙得者惟在五雀六燕間耳乃事隔二日内有黠者密求太令閽人從中緩頰閽人茫然不知所以當卽禀明大令立提袁至案與諸武童對質袁無可抵賴詭云諭單早經焚毁大令命將諭單中所揑言語一一供明袁不得已和盤托出大令勃在大怒喝笞一百五十板收禁候懲次日復笞一千板擬從重懲辦以儆效尤旋有同署諸胥代彼衷懇始蒙俯允僅將卯名革去不予深求 
[宜昌魚素]  
　　某號家雇掛旗船入川滿載各貨行至紅石子灘險風急浪高長年方不能勝致船忽傾翻各貨悉數入水急呼人撈救已失其半惟幸人口無傷耳○新任東湖縣周大令瑞鑾係安徽合肥人於本月初十日抵宜十一日接印任事因書令尹看口尚在衙齋暫借墨池書院作公館○英國領事署從新蓋造已歴年餘近慶落成精推爲各洋房之冠領事擇吉本月初旬遷入文武員弁咸往道賀○前任東湖縣許大令交卸篆務後於本月十四日躬往領事署辭行循舊例也○前月二十一日宜昌府舉行歲科兩試本月十四日歲試已畢十五自接辦科試○英商立德在重慶府開設保險洋行日前已有旗船二艘抵宜昌云係由立德保險者不知向後生意何如也○彝陵輪船前爲招商局租賃今已滿期將船退還立德現在立德又將此船賃與太古洋行日前由太古運貨物抵宜說者謂太古本有沙市輪船一艘茲又得彝陵生意當更闊大招商局現在亦有江通固陵兩艘惟怡和則只滄和一艘云 
[邗江會景]  
　　本年季夏揚州迎賽觀音會己紀報端兹會中人因同福老會比時因事未及舉行特於本月十九日補賽是日風和日麗觀者如雲會景與前者無殊惟添置秋千數架用小女子扮成水鬥等劇低翻翠袖微露紅衿婉轉生姿動人心魄此外有火輪船一安以機軸彷彿如昜帝之陸地行舟起自丁家灣繞行新舊城大街迤邐出北門徧游各處迨回城則六街燈火已照耀通明矣斯時會中又爭賽燈景萬枝火 
 
 

Page 3

 
 
樹燦爛輝煌由彩衣運司等街送駕回寺或曰此舉所費甚巨胡　緩移緩救急之例充作振捐想大士慈悲當亦爲之心許乎而會中人曰是曷若暢我游觀之爲妙 
[潯陽米市]  
　　九江向非産米之區全賴各地商賈轉販而來以資民食今歲粤商用輪船載運出口甚多是以市價頓形昂貴日前因風雨阻滯糧食缺乏居民幾歎在陳本處紳耆遂聯名禀請示禁署廣饒江南兵備道督理九江關稅務涂觀察批云據禀已悉查九江人烟稠密本境所産米穀不敷民食向藉上下游商販源源接濟該紳等請禁轉販出境以免糧價增昂具見誼篤桑梓但米穀貴於流通苟潯地糶米得價則遠商聞風競至糧價不抑自减若使外來客米不克暢銷固恐商賈裹足不前且米穀等糧例准商人運往通商别口倘此間嚴禁他處流通則利之所在人必趨之客米少來轉於民食有碍是以往歲九江收成歉薄前經德化縣禀禁米出境經前升道以遏糴抑價爲荒政之病謂宜多方設法使商販往來接濟明晰批府飭遵在案本年三月間復據德化縣羅令禀以紳商公議米船至潯留六成零賣食米其餘四成由客商投行販　以昭公允亦經李升道批准照辦并由縣出示曉諭在案今本署道詳加體察邇來尚無奸商私行售賣情事前數日米船稀少係由風雨阻滯現在舟車輻輳米價已平似可從緩議禁惟潯郡旣非産米之區又無礱坊行棧每遇米船爲風所阻民間常有食貴之虞是以設法開立行棧買糴積贮實爲當務之急據禀前情仰九江府卽飭德化縣迅速傳諭各紳商公同妥議籌辦由縣呈府核明禀復察奪至前議分成糶賣於民食商販兩有裨益並飭該縣查案重申示諭庶免日久弊生切勿違延切切德化縣羅大令又出示曰照得民爲邦本食爲民天糧食固宜流通而備荒早宜籌度潯郡華洋雜處人烟稠密且産米無多不敷民食向賴他處客商運米來潯接濟自中外通商以來商賈客民倍增土民無不仰食客米春間紳商以輪船運米出境太多潯郡缺食滋虞禀縣示禁販米出境旋又議定販四留六之章禀經出示曉諭乃各商販仍前販運不止以故七月下旬風雨數日米船不至竟致絶糧復據各紳聯名禀請示禁販運又經出示禁販并聲明名商倘能屯米一二千石以備風雨糶賣仍准販運嗣據該牙行米商禀明遵諭屯米千石而各紳緒又以商人屯米可暫不可久查得漢口金陵等處商人販米本地按石提費作爲善後之用懇請仿照辦理提費積儲等情當傳牙戸商人諭令議辦去後兹據禀復擬請凡有米船米潯投行售與廣商上船之米每石提銀五厘該行戸願於用内提銀五厘等情本縣察核爲數太微仍屬有名無實今酌定凡有外來及本地米石雜糧投行販賣由輪船運往他處者每石飭提備荒費銀三分由紳董恊同該行核收按月繳縣暫發錢店生息俟有成數卽行買米積儲以備風雪糶賣至該牙戸等所屯之米俟備荒銀積有成數將所屯之米發還合行出示曉諭爲此示仰紳商牙戸等知悉爾商牙等深明大義且所費不多自必樂於從事自示之後立限九月十五自起所有在潯販往他處貨買米石雜糧一體遵照此次示諭事理按石繳費不得通同隱漏致干查究不貸幷將收費數目遵照後開條欵按月榜示各宜凛遵毋違特示　計開條欵一某月初一起至月底止某商繳積儲備荒費若干某商繳積儲備荒費若干共繳費若干一某月初一起至月底止某行收積儲備荒費若干某行收積儲備荒費若干共收費若干一某月初一起至月底止共收積儲備荒費若干寄存某錢店生息以上各條每月書榜一紙送縣查核無誤盖印於次月初二日張貼招商局碼頭俾衆週知 
[大令公出]  
　　上海縣黄愛棠大令因有要公面禀大憲遂定於今晚乘某輪船赴金陵 
[滬濱小志]  
　　本城小東門内長生橋左近某衣莊被賊某甲竊衣一包值錢百餘千甲得贓後行至黑橋途遇某染坊出店乙内二人不覺張惶失措乙内卽自稱捕夥上前盤詰甲懼抛贓逃逸乙内得此意外之財喜出望外旋有踏布坊夥某丁等數人聞知其事向乙丙商議意欲按股俵分乙丙恐其聲揚唯唯應允前日乙丙在邑廟東首某酒肆開懷暢飲甲忿無可洩向汛捕告知汛捕卽帶同夥役帶甲往酒肆將乙丙拘獲眞贓　出缺少無多遂解送巡防局請訊○本邑人某姓家在南市油車街前日傍晚有小竊混入家中將客堂所設自鳴鐘竊去家人聞聲追捕則已影響全無矣○本邑南市太平弄内某成衣店失火幸未成災已登昨報兹悉成衣店有餘屋一椽賃與寗波人某甲居住是晚遺火牀下積薪中當時尚未覺察直至濃烟直冐延及甲妻臥牀始大聲呼救經衆人前來灌熄然已身被灼傷矣 
[示禁澆風]  
　　明日爲下元令節會中人舁城隍神像及四司出游美其名曰賑濟孤魂除尋常執事外有逍遥傘十景牌隂皂隸大鑼班臂香女犯人沿途吹彈之類上海縣黄大令先期出示禁止特不知果能令出惟行否也 
[上海縣署瑣案]  
　　引翔港人毛某被王姓毆傷已登前報旣而毛倩母許氏兄桂林舁赴縣署呼寃前晚黄大令升堂研訊許氏訴稱小婦人係本邑土著家住引翔港二十三保九圖生有二子長子桂林次子桂春均務農爲業日前桂春出外摇會得洋銀數十元有玉信卿者向之稱貸桂春不允信卿遂糾合王奎許炳如等不問情由肆行敺擊以致腦後受傷小婦人是以舁請騐視桂林訴稱桂春是小的之胞弟餘供與母略同大令命仵作騐得桂春腦後委係受傷著卽退去自行醫治聽候提集訊究○捕役拿獲小竊蕭玉亭解至縣署前晚黄大令研訊之下捕役禀稱蕭行竊徽州會飽木料數株經小的拘獲原贓已由失主領去矣簫供稱小的係湖南人向來安分初次犯竊尚乞施恩大令判令笞責一百板收入所中聽候備文遞解回籍○泰記磚灰行主戚桓控陳香發圖賴貨銀前晚黄大令提陳枅訊供稱小的係寍波人虧欠銀兩帳天理明戚現亦被人控諸某公堂小的求交保出外料理大令准之 
[英界公堂瑣案]  
　　包探秦少卿禀稱徐春發因侵用洋人調郎洋銀六元報捕送案洋人調郎訴稱著向總會收洋六元管門人徐春發一再延約旋知伊生意停歇前往詢問其洋己被用去爲此拘案請追蔡太守著將徐春發交捕帶回查明曾否吞用再行覆訊○葉星桂訴稱在茶館中被陳阿法王阿四等毆擊面頰腰間等處受傷報捕拘案陳生林供稱與葉星桂係中表親見伊被陳阿法毆擊特來作証王阿四供稱在碼頭上爲小工回家用膳見葉星桂被陳阿法毆擊陳阿法供稱係福建人醉後口角不敢行兇蔡太守騐得葉星桂受傷屬實判陳阿法管押七日王阿四罰洋一元給葉星桂養傷○包探孔阿才禀稱見余金標張長發等攫取婦女所插銀押髮簪拘獲人贓失主無從知照今將余金標等送案余金標張長發同供行竊則有之並未攫取包探又稱張長發犯案已非一次蔡太守判張長發笞責二百板余金標笞責一百板贓仔捕房待失主認領○包探何瑞福偕工部局收捐洋人聲稱查得廣西路項銀和孫子田林成壽陳家媽等四家不付烟燈捐陳家奴業已逃逸林成壽係正經人孫子田不知何往惟項銀和家有烟鋪一隻詢問管門人言係正經人今已來案項銀和供稱同居之三家均吸洋烟陳設烟鋪三隻並非賣娼蔡太守謂項銀和林成壽二家旣非賣娼毋庸收取烟燈捐其在逃之陳家媽與未到之徐子田著查明候示○副捕頭偕包探何瑞福聲稱開得億樓之朱金泉因唱花鼓戲奉飭拘拿業已走避今由伊子朱阿寳投案請訊朱阿寳供父親朱金泉有事他往故由小的投案籲請施恩蔡太守念朱阿寳年尚幼穉判罰洋二元撥充西醫院經費○包探秦少卿禀稱積竊兪阿明行竊錢永和夾衫一件查獲人贓送案失主禾到兪阿明供認行竊蔡太守判責一百板遞回原籍贓存捕房待失主認領○包探秦少卿禀稱妓傭曹王氏在途拉客有違禁令拘案請訊曹王氏供稱係蘇州人在妓家傭工無知悞犯惟求恩典蔡太守飭將該氏押下蘇州航船勒令回籍 
[法界公堂瑣案]  
　　郭士傑卽俊英利和靛靑行主黄少齋卽華棟在英法兩公廨互控欠銀並越界拘人一案其詳已列前報昨晨捕頭 
 
 

Page 4

 
 
飭包探王榮培往恒豐里將黄少齋提案旋據郭士傑投案申訴前因同轉謂黄曰爾言先在法捕房控告郭士傑今杳爾並在捕房控告郭士傑已於八月初旬至公堂控爾其時爾避匿不出公差無從查提以致遷延至今日前爾被原告遇見理應迅速至案何以又往英公廨將郭控告况郭與爾往來帳目被爾欠銀一千餘兩由爾親立筆據今由郭呈繳在案黄答稱監生前　利和　靑行由奚朗如及郭等合股繼因意見不合被郭將行事解散監生受虧不少郭士傑稱去冬利和行閉歇後結欠職員銀三千六百兩由奚朗如認銀二千二百兩黄少齋應欠銀一千四百兩兩人各立筆據限於年終歸梵嗣因奚欠之銀已於去冬料理尚欠銀數百兩惟黄一味延約至今春二月閭又央中人另立約據因其延約再四是以具控黄稱監生所欠銀兩與奚朗如聯爲一氣共銀三千六百兩均由奚理處現因郭將欠據藏匿由奚等先在英公堂具控此次郭不應在案下呈控且不應將小的拖至法界顯違定章同轉問郭曰爾如何將黄扭送法界答稱八月間蒙准飭提黄少齋聞風避匿某夜八點鐘時在英租界同信昌烟館遇見向索前欵伊言無銀交還若欲涉訟可以同去職員卽雇轎式馬車一輛與黄同坐至五昌里周連堂家適周他出又至法界同入大自鳴鐘捕房捕頭訊知公堂有案將黄管押問黄在同信昌時共有幾人途中有何言語曾否拖扯答稱在同信昌時有黄之友人毛姓問現據黄稱伊所欠銀與奚郎如一起是否郭稱各有筆據不相干涉謂黄言在同信昌烟館有友人郭華卿及徐姓等在塲是否郭稱祗毛姓一人同轉曰現據黄少齋具控是晚在同信昌烟館與人說合生意被郭邀同無賴十餘輩蜂擁而至不問皂曰拖至五曰里等情究竟有否通事禀稱是晚郭黄二人乘馬車至捕房黄確科頭亦未穿馬褂訊押時亦未言及被毆黄稱當晚被毆昏迷不醒至次晨始告知捕頭問次晨黄曾否告知被郭之羽黨搶失鈔票洋八百元通事稱黄至捕房及次日覆訊時均未說及搶失鈔票同轉又問其時馬車中共來幾人黄稱有郭友三人將監生撳住通事稱來時見車中共有三人同轉問郭曰三人爲誰郭稱車中祗有黄少齋及職員並茶房某甲同轉謂爾等供詞各執難以訊斷著將原被告一倂交保候黄少齋邀同奚朗如到案再訊○荳腐司務劉渭生唐寳生張爲生金阿根等在租界中行兇打架被捕送案金阿根供稱小的向操淮南王術現有同業中之無賴劉渭生等屢次强借欲得靑蚨千餘翼方肯十休小的不得已將衣衫兩件押錢三百文給之劉等尚不滿意前晚邀集數十人將小的扭毆旋爲巡捕所拘劉渭生供稱金阿根與四福有仇小的等皆係四福指使務請追提四福到案便能水落石出同轉問金曰爾等同業可有頭目四福等因何向爾强借供稱若照行規凡入業者須供給各司務每人錢三百文小的入業以來並未應付致被驅逐今有新街相近荳腐店内乏人操作雇小的帮忙數日劉渭生等卽來尋釁頭目張錦堂不肯與聞此事同轉問劉渭生曰爾等帮中共有若十人如何聚衆生事供稱業荳腐者係名白作帮人南北兩市約有八百人金阿根有異姓兄弟十八人遇事生風猛如狼虎與四福本有仇恨此次乘機報復同轉謂聚衆行兇法所不容判將四人管押待交到四福再行核奪○李兆榮控車夫馮有毛坤兩人於四月間租去東洋車一輛在後馮將車售與别人毛坤亦將軍抛棄中途由小的雇人尋見會將毛送案奉懲現又將馮有送案請訊馮供詞推諉同轉謂車輛由爾租去豈容推諉判責一百板枷號一個月示衆毛前已懲辦此次從寛叱退通事禀稱鄉婦倪陳氏來滬購買醃肉一方行至浦濱將肉與布袋放在兩旁暫憇片時被李厚吾行竊布袋内尚有洋一元二角該氏卽赴捕房控訴現經小的將李查獲醃肉被售去得錢二百文其錢尚在身畔洋銀已被用去李供稱各物係綽號老蘇州所竊與小的無干同轉謂醃肉由爾售去尚思圖賴耶判押候笞責一百板○通事禀稱小工周阿大在公司輪船行竊絨衫七件當被查獲送請追究同轉判押候笞責八十下○復興客寓夥杜永康訴稱土有富來住四天積欠租錢竟將棉被面折去幸得覷破送案請究同轉判將杜責四十下○劉尤氏訴稱在治下開設老虎灶已閱十餘年近有張仁寳在附近處開店爭奪生意小婦人向伊央懇由收租人介紹令小婦人貼償裝修洋十六元言明遷讓不料付洋後張又將店開設依舊爭奪生意心實不甘將張扭案同轉謂張曰沨已受洋十六元不應再奪伊之生意諭包探押令封閉不准再開○收租人楊洪堂控徐阿三欠租十五元五角王裕春欠洋十四元三角屢索不還送請追究同轉判令交保限五日理楚○廿二號華捕阿龍控流氓陳阿新等横行不法將木栅打毁又敢行兇毆　同轉著將陳押候查拿羽黨再訊昨經包探將羽黨顧四寳拘案同轉問顧曰爾等因何糾集黨羽在外滋事顧稱該華捕之姘婦名德仙向在英界南香粉弄開設花烟館陳阿新與德仙併識在先繼與華捕姘識德仙曾與陳打架閉歇遷居法界是晚陳至德仙處呼喚該華捕身穿號衣正在出差不知何故匿在樓上修五贜神殿聞聲而出將陳拘案同轉問陳阿新曰爾是晚曾否入德仙屋中供稱在門外呼喚並不入内問該巡捕送爾至捕房時何不說明供稱其時不由小的分說同轉商諸祁繙譯官謂巡捕出差時不能回家吃飯况陳與該婦姘識該捕爲吃醋起見借端報復咎實難辭訂於今日至捕房會審再行發落 
[澤被窮黎]  
　　轉瞬寒冬溯風凛冽蔀屋茆檐中旣無蔽體之襲又乏餬口之糧啼飢號寒何堪設想敝堂粥厰擇於十月二十日開放而施衣亦迫不待緩惟是向無恆産經　支絀正值　欵維艱　蒙漢口章莘樵大善士樂助規銀二十兩蕪湖厚康莊鎭江　和莊杭州衡源莊元昌莊各助十元甬江同豐號平安旅寓助五　又杭省廣興號衆友藥助舊　　一百件拜領之下欽　莫名無如開厰在卽需欵浩大務望各大善士垂念貧民早發婆心解囊慨助以資接濟俾得貧民無飢寒之歏則沾大德無旣矣上海泰安里同仁永善堂司　謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要]  
　　飢寒交迫無非扼腕而嗟福澤胥培總是設身以處散財恐後續命同歌矣章正堃善士求保安泰預助由生大廣貨號來洋三百元隱名士求病速愈銀一百兩批見規元一百零六兩七錢四分五厘華亭署眞州未遂子將漢玉拱璧變價并尊閫歴年所積移助求其氣痛除根洋一百元浙省萬承志堂馮聽五善士募遇事不如人主人助綿衣洋一百元取之自足榮仁丈由榮廣大花行來洋一百元江蘇候補道臺朱觀察麟成爲尊閫余氏病愈完愿由三晉源來洋五十元隱名氏爲尊閫分娩大小平安洋五十元委解災區拱璧變資嘉耦奚難袪疾裝綿充費仁人不乏謙詞修厥德以扶危取之自足隱其名以救困疾乃速瘳數或合乎禮儀濟厄定臻安泰誼自敦於伉儷凝　詎越慈祥用特表彰藉增感奮[  上海北市絲業會館籌賑公所施善昌謹誌]  
[上海北市絲會舘籌賑公所施少欽經收順直山東河南賑捐八月廿四至廿八日第三千三百三十二至三十六次清單]  
　　廿四日高郵丁玉軒募無名氏遵母命洋十元又病愈完願十元又不留名因求符愈病錢二百文力綿子求過事清吉洋五元嘉定無名氏五元少思生節省製綿袍資四元鄂省書萱老人因媳婦生産平安還願三元林亞弟求病愈二元不書名二元不足齋一元無名氏一元合全一元嘉定無名氏一元銅洋二元○二十五日松江張礽杰善士誕辰在卽蒙諸同人視費並湊成移助洋五十四元陸祥光一元無名氏一元○廿六日浙紹隱名氏由惠泰莊來洋一百五十元王康衢求室人小産平安由惠泰莊來洋五十元蘇垣醬業公所葉俊卿翁募李于喬求氣喘速愈三十元太原鎬氏棉衣欵由無錫隆茂行寄來廿元杭州諸鄧氏求行人來往平安合家吉由天保棧來十元無名氏由如臯戴錫華寄來十元隱名氏求病速公由昭文帳房寄來十元太倉陳玉森五元歸心氏由維揚黄寄來四元竺記黼記各二元無名氏四元○招商局來漢鎭茶業公所文虎卿翁募楊藝葵洋五元麻紫宣張仰　各一元湊合人錢七百文芝室道人六百文張二星安道堂跂善堂楊晴嵐汪叙詩精白子李碩堅七戸各五百文一貫楊道佳莊各四百文目厚堂三百文玉敏秀秀澤記各二百文五桂堂一百文共十八户合洋十三元○福州夾道坊善長募李海安洋銀四元積善堂吳明士陳充如三戸各一元癸孫香王三益成美號合德號洽勝號林裕源百忍堂鄭幼齋八戸各半元耕心堂二角蔡源遠洽茂號蔡復泰蔡勝記蔡玉勝造鳳居蔡察慶記蔡隆發仁和號長春道南　十一戸各錢三百文成泰號蔡恊登源發號義裕號四戸各二百文共廿八戸合爛板洋十四元對開洋二元小洋二角○福建彭湖宏軍左營馬峻庭洋六元李子島趙金庭各三元葛振全三元五角李金田二元五角鄧名遠吳煥齋黄金標許鏡涵李彩山張有山六戸各洋二元何炳三董靑帷堂吳仰山徐子澄施朝淸陳德馨六戸各一元五角劉漢卿吳讓亭鍾周道周尹成賈容陶余宗和周連祥耿玉泉吳有泰王德和季德奎王金同張松喬張洪德許先珍李泰順陳善才劉克瀛周谷香無名氏周蕚蓮堂廿一戸各一元孫律三胡鳳樓吳學林劉鼎臣四戸各五角馬大文八角無名氏二角共四十四戸合爛板洋六十三元○廿七日邵文達求内人病愈洋十元吳姓銅洋一元○餘大莊募胡北昌錢一千七百文孫琢章四百文莊恊記王慈甫各三百文勉力子二百文無名氏許齊福各一百文共七戸合洋三元○廿八日閩省劉夔門善士求大兒平安如意由恊同慶來福建平銀一百兩合規銀一百兩萬縣濮光膺善士積點心紙筆資移助求母病速愈由盤記棧來規元五十兩鳩江平事人募福和線店洋四十元錢景苑求室人腹痛速愈由蘇州同泰祥寄來廿元無名氏十元學樸子將追薦慈母懺資移助由南潯振成公典寄來十元香港楊　謙募張家齊銀七兩二錢合香港票洋十元太倉童馥堂繆季豐募黄玉如洋三元不書名求病卽愈二元張源生銅洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
