# 1934 - 55 - 4908572

 

Page 1

 
 
[勸輪川鄂急振啓] [  申報館協振所拜手]  
　　去歳湖北水鄉堤防潰决汪洋一片餓殍盈途當此青黄不接之時需振非常急迫而蜀省巫山大寗等處又奇荒慘覯斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解囊集得若干錢卽可救得若干命多固益善少亦無妨惟期集腋成裘以濟斯民之殘喘誠目前無量功德也不勝迫切待命之至敬陳鄙悃伏維慈鑒 
[論已革舉人童迥妄控宣廣文事]  
　　童迥舉人也曷爲而竟革之曰爲其挾嫌妄控誣及師尊也旣巳革之矣且提省訊之矣曷爲而報中祇歴記讞詞從未參以議論曰報章體例不能侵越官吏之權從前案未讞成例不得先加褒貶故必俟兩造具結之後始得箸爲論說弁之報端也論之之意奈何曰將以戒紕繆之儔動輙無知妄作也今之論童者或謂其少年不達時務或謂其恃才傲物究之童惟狂妄性成耳旣巳由童生而入黌門而肇禍而報劣而易名朦試而登賢書十餘年中當亦飽嘗世味於時務豈有所未達而猶若斯之任性妄爲我直謂之剛愎耳執抝耳安所得藉口於不達時務而曲原之至謂其爲自恃有才童固何才之可恃哉古今來有大學問大經濟之人類無不藴釀深醕才華不露童惟於八股一道略涉藩籬此外並不聞其葄史枕經功深蟻術惟恃此刀筆之銛利意欲將宣廣文而擠排之傾陷之嗟乎嗟乎在昔稱正平惟鸚鵡賦一篇見稱於世卒以負氣不下致辱身爲鼓吏旋且首領亦不得保全孟子稱盆成括小有才未聞君子之大道童殆盆成括一流人物未必有稱正平之奇才而其乖戾情形有更甚於裸體謾駡者幸賢長官曲意愛憐婉言開導得以一朝悔悟具結求鎖否則侮慢長官妄控師長甚至交差收管之犯劉糾衆奪之節孝祠致祭之時則撰污穢觸目之文以祭之種種謬妄不經其能免於罪戾乎鄙人客滬上久竊見滬人士大抵皆讀書好禮恪守典型童旣生於斯長於斯諒亦習聞海濱鄒魯之風奈何竟盛氣難平以致自蹈覆轍耶本館於廣文非有所德於童非有所惡特以士風漸薄深恐少年任性者動輙以舞法弄法爲事以凌辱尊長爲能故不惜筆墨之煩爲是危言以儆世凡我士類其亦鑑於此而益自斂才就範庶幾士風丕振而學校中咸成爲束脩自好之儒乎或者疑童之悔悟非真悔悟也彼蓋見久繫翼房終難了局故思借此以脫身而出再可徐圖作浪掀波殊不知此案業巳如頑鐵鑄成無可翻異試觀其所具之結大略謂上海縣革舉童迥卽童汝福爲具首悔切結事革舉所控宣教諭盜賣學田私掘骨甕包攬詞訟魚肉鄉民依勢凌人喝毆傷命以及私開烟館酒飯館各欵或係得諸傳聞或係輾轉悮會今蒙查得並無其事革舉業巳知悔惟求恩典此後自當痛改前非决不再蹈前轍倘嗣後再有所犯願甘治罪等情其言巳確鑿不移倘釋出後再敢訐控不休我知上憲必照例嚴懲童亦并不得有所置喙矣總之學田一案盜賣者雖果有其人然其田旣屬之縣署禮房與廣文有何干涉廣文旣未將田盜賣烏用將田中之骨掘取抛殘是是非非人所共見若夫保領在堂嫠婦以致失節敗名當其保領之時豈能逆料其後之失節以上二者爲案中最要之關鍵而童竟貿然砌入詞中此其世故之不通早巳不煩言而自解更何必多方羅織牽涉夫包攬詞訟魚肉鄉民等事情乎今者舉人巳褫革矣控案可從此了結矣深願童邀恩開釋息影家園課子事親讀書養氣户餐之事概不與聞則雖不能望再賦槐黄名登虎榜而他日者箸書立說蔚爲傳世文章較之科第之榮無分軒輊豈非因此一蹶而玉成之歟所可笑者奏請斥革之摺片早經上達上宸聰而滬上諸同袍猶以公役凌辱士林再三控訴甚或有以士林蒙恥請將諸生一體註銷者忿激之情現於言表殊不思童於門斗則可勒書服辯據於案犯則可抗匿家中於府署公差則可由僕人毆繫苟不牽裾拉辫彼安肯帖然就逮身赴訟庭直至禀上列名之諸君紛紛聲明其揑名繕寫諸同袍始默爾而息噤若寒蟬嘻彼以爲義憤所激而然鄙人則謂其不惜浪費筆墨而巳矣爰作此論以告世之欲知此案始末緣由者 
[减收丁漕]  
　　江西訪事友人來函云同治初年曾文正公督兩江沈文肅公撫江西時會訂章程每地丁一兩連正耗等費征銀不得過一兩五錢每漕米一石連正耗等項折征不得過一兩九錢凡司道及府廳州縣一切辦公經費在内不准浮征絲毫上司三節兩壽及婚嫁喜慶等項應酬陋規亦裁革盡淨同治季年復行定章裁去藩憲公費一分改銀征錢維時銀價每兩值足錢一千八百文按照此數每地丁一兩征足錢二千六百八十二文漕文一石征足錢三千四百二十文均經奏咨有案自後銀價漸跌錢價漸漲至近年愈甚每兩紋銀僅值足錢一千二百文較前實低至三分之二在官征錢解銀贏餘加倍業户售榖得銀兌銀得錢完納丁漕暗中虧耗亦倍藩憲翁方伯糧憲劉觀察體恤民情無微不至舊秋會議减征詳蒙撫憲德中丞奏咨立案小民受惠不亦無窮哉兹翁方伯劉觀察會銜告示錄下其文曰爲出示曉諭事照得江西省地丁漕米自同治十二年奏明定章每地丁一兩折收制錢二千六百八十二文每漕米一石折收制錢三千四百二十文萬安樂平二縣加收錢二百一十六文迄今二十餘年官民均無異議惟近來銀價低賤錢價增昂時事艱難民力拮据若不核减錢數征收不足以紓民困卽經本司道會議自光緒二十三年上忙及新漕開征爲始每地丁一兩减征錢一百文折收錢二千五百八十二文漕米一石减征錢一百四十文折收錢三千二百八十文萬安樂平二縣折收錢三千四百九十六文并於州縣辦公經費項下酌提錢價平餘以爲歸還俄法等國洋欵倘將來銀價又復昻貴仍照舊章征收詳奉撫憲奏咨在案兹於光緒二十二年十一月二十七日奉到硃批依議户部知道欽此等因轉行到本司道奉此除抄摺分别通行各屬一體遵辦並不准絲毫浮收外合亟出示曉諭爲此示仰闔省軍民花户人等知悉此時减收丁漕係爲體恤民艱下紓爾等困苦起見值此時事艱難帑藏告匱爾等食毛踐土世受國恩務各激發天良遵照奏定减征錢數地丁於光緒二十三年上忙開征日爲始每兩十足制錢二千五百八十二文漕米自二十三年新漕開征日爲始每石折納十足制錢三千二百八十文萬安樂平二縣折納十足制錢三千四百九十六文各將應完之數掃數完納俾濟國用倘於此次减征之後尚有不知感戴朝廷體恤之恩仍復觀望拖延任意抗欠則是愍玩無知之徒無所用其姑息一經各廳州縣開報前來定卽嚴拿懲辦决不稍事寛貸各宜懍遵毋違特示 
[書院新章]  
　　金陵訪事友人來函云省城各書院曾經署江寗府柯太守逢時清除積弊革退禮書併整頓院 
 
 

Page 2

 
 
規一切情節均紀前報兹院中肄業生員又繕具公禀呈請督憲訂立章程蒙督憲批示在案行知江寗府仰卽妥速詳議經柯太守鑒定新章除詳復江督憲外特出示曉諭肄業士子一體知悉謂原禀所請官師各課均宜一律扃門考試限時繳卷與文正改課西學尚須另行妥議其餘各條俱堪允准惟各院糕餅費擬請裁去歸入文正以充西學教習薪水不知糕餅一節所費甚微如何能敷一教習之開支此舉應無庸議至他院課卷擬請專歸一人鑒閱以杜情面換卷之弊不知各院課卷共計若干本爲數甚夥斷非一人之精神所能包看嗣後看卷各員皆須諭令自書銜名於後如有弊竇以便稽查各生繳卷時仍宜在收卷處看其加蓋戳記將坐號列登册内俟填明後然後將浮票揭去以憑發案比對等因旋又出有示諭云嗣後官師各課均按期扃門課試限本日戍刻繳卷過時不錄又各課試卷均由自備先在府學具結填寫履歴呈請教諭用印然後赴府署禮房投考登册每名酌給禮書三十文所有甄别錄取者應准住院但不另給膏火其未經錄取者亦准按課報名求考至文正改課一節尚屬未便惟現從各書院中裁汰濫費銀兩計共得一千七百金之數經督憲捐銀三千兩並本署府亦捐銀一千兩集成鉅欵添設新書院專課時務策論及算學化學礦學等類似此甄陶士類涵育人才白下之文風有不蒸蒸日上哉 
[大閱有期]  
　　揚州訪事友人來函云江蘇軍政奉旨著蘇撫趙大中丞恭代探悉仲春月内出轅等情巳紀前報兹據邗上官塲傳云本城有司衙門頃巳奉到排單中丞擇期二月廿五日由蘇起馬出轅後先閱狼山鎮標各營然後按臨揚郡並飭經過各州縣毋庸置備供張應用伙食等項均係自帶聞者咸謂中丞持躬儉樸體恤下僚洵有古大臣風也 
[命案述聞]  
　　金陵訪事友人來函云江寗縣治南鄉附近荒山之處於某日清晨本坊地甲見有路倒無頭一屍身着玉色洋縐皮袍外加灰鼠皮馬褂足穿元色縀鑲鞋不知好頭顱被何人砍去該處坐落荒僻方圓五六里之遠寂挜居民坊甲覩此情形赶緊入城禀報縣署江寗縣胡大令廷琛聞信之下立時傳齊執事併仵作人等下鄉相騐迨騐勘畢仵作禀稱實係被殺身死因卽當塲提訊坊甲據供稱路過見此所有案情以及屍身來歴實在不知胡大令暫予薄懲勒令協同捕快訪拿兇犯限期務獲隨飭書辦填明屍格招親屬認領棺殮大令遂呵殿回衙餘俟探明續錄 
[西江春雪]  
　　江西訪事友人來函云江省自初八日一晴之後至十三日連雨三天元宵猶泥濘路滑燈巿闌珊至夜半滕六復臨十六日晨起檐牙屋角雪厚二三寸然尚漫天飛舞十七日積厚至七八寸西山則雪深二三尺聞之父老云春雪太甚將有水患諺曰雪水翻身一百日恐應在四月中旬也 
[觀察騎箕]  
　　揚州訪事友人來函云前通州分司過班湖北候補道項書巢觀察晉蕃閉門讀禮寄寓邗江客臘由泉塘珂里言旋揚寓不意征帆甫卸卽染微疴今歲正初更覺增劇觀察哲嗣准補興化縣現署吳縣知縣詩侣大令接悉電信隨至上憲處據情請假回揚省親前日抵寓延醫診視詎竟葠术無靈延至本月廿一日午時騎箕西逝公子等擇廿二日酉時在東圈門公館正寢大殮印委各官曁曾隷帡幪者均往叩奠素車白馬絡繹於途殊形擁擠焉 
[西湖春漲]  
　　杭州訪事人云杭地打造錫箔工人收取辛資向來無論洋價貴賤每元作錢一千一百二十文前歲十二月間洋價驟短每元僅易千文左右各工人欲减洋價相率停工甚至聚衆滋閙後經坊主浼人出爲調處作一千零五十文以了其事去年洋價又短至九百有零工人吃虧甚鉅而坊主不肯再减作錢千文以致兩相口角年帳未經結算新年以來延不開工統計東西兩隅箔坊百餘家所雇工人不下一二千人且皆少年選事之徒終日閒居難免在外滋生事故所望操是業者速爲商議俾得各安生理也○去年杭地銀根甚緊入冬後統計每月拆息約在二分以外各業藉莊欵爲營運者無不虧耗綢莊中因絲不佳加以各屬收買繭子出絲又少價值頗昻但價雖迭漲而各莊仍不得利布業中因下城新開仁大昇大二鋪彼此放盤招攬主顧同業俱受其累南貨六月間新張久昌一鋪各貨减價多日該業中生理本以年下爲大宗方冀失之東隅者收之桑榆而歲暮之時銷塲不旺加以拆息較重各鋪無不虧拆如方裕和仁昌等鋪資本雖豐僅得官利至錢莊資本充實者無不占利若力有不逮藉同行通融者亦大都折本新正開巿閉歇者大小錢鋪計有二十餘家巿面之壞一至於此誠可嘆也○廣興巷某姓居民在捐局充當司事之職家有妻及子女本月某日夫適出外妻與子女擁衾高臥不知如何遺火於牀至四更時猝然火發延及蚊帳婦從夢中驚醒急携幼子出外喊救復入牀携其幼女時火巳着身女孩頭面俱成焦灼婦之兩手亦被焚傷家中人咸起取水噴澆得卽熄滅惟此女巳受重傷僅存一息次晨送往廣濟醫院請西士梅君敷治未識能醫療否 
[金閶巿語]  
　　蘇州訪事人云本月二十日午後胥門内采蓮巷荒地上來一年約五十餘歲某甲手持洋銀一包向人分派或一元或數角一霎那間巳分去洋蚨七八十翼遠近哄傳咸來爭取未及片刻巳聚至數百人之多當將甲四面圍住向之爭索甲以人多擁擠漸漸退後不隄防誤蹈缺隐跌仆於地衆乃扶之使起乘勢攫取洋銀一時擾擾紛紛幾釀禍事幸經康濟局司事等瞥見喝散衆人延甲至局中欵以茶點詢其姓不之告詰其何以如此則稱以洋銀數百元分派窮黎爲先人造福言巳卽拱手别去而沿途尾隨者仍如蟻之附羶某回首向衆曰今日巳晚不及分送明日當至王廢基寛廣處分派可也翌日衆果至是處鵠立以待愈傳愈衆奚止千人不意衆皆延頸以望而某竟足音寂然是誠何心殊不可解○養育巷附近居人李某年逾三十家况蕭條前日黄昏時候手持水烟袋登樓就寢至翌日晌午尚未起身同居某高聲呼喚聲息毫無欵甚登樓審視見李擁被而坐一手緊握水烟袋一手探於胸際頭大如斗耳目口鼻幾難辨認細視之惟右手衣袖被火焚去其餘衣服及牀帳等皆無所損然何以火不上炎而李竟因此斃命殊可異矣 
[杜絶招摇]  
　　江省招摇撞騙之事無事不有無時不然而惟考試之時爲尤甚學憲黄吉裳大宗師洞悉情形杜絶奸宄新正六日卽高懸牌示申明厲禁日本部院按臨各郡關防均極嚴密衡校一秉至公是以種種弊端無自而起兹考南昌地大人稠難保無奸宄混跡假託官親幕友影射招摇如有知其蹤跡者務卽扭禀來轅無不立時懲辦倘妄冀功名甘受誑騙别經發覺仍當一律治罪决不姑寛特示 
[秣陵談屑]  
　　金陵訪事友人來函云在省候補道某觀察於前日擬赴下關公幹因遣家丁先赴鼓樓咸泰車行定雇馬車家丁在途中雇蹇馿一頭爲代步至車行下馿入内該處有某甲在此搭蓋草棚賣餅爲生置一水桶於户外長耳公將其桶中之水一吸而盡爲甲所見急取餅刀將馿耳截去其一馿夫不肯干休遂致爭閙家丁出而責之甲尤不服適某觀察乘輿戾止見甲尚聲勢洶洶難以理諭遂據家丁禀述情形立命持名剌扭送保甲總局甲知欲送官卽巳抽身而遁及差役來提則僅有同夥某乙在彼卽拘乙而去聞須俟獲甲之後而乙始得釋也○前報載城外鍾山上有劉某因窘極無聊在山縊死其肩背與臀肉不知被何物咬去齒跡血痕宛然俱在嗣經人報知其家到塲收殮維時適有江寗城守恊楊軍門金龍領隊出城到山校獵覩此情狀并詢得劉某家實係赤貧遺下子女各一俱在幼齡其妻尚有遺腹軍門因大發惻隱之心囑爲赶緊殯殮收隊入城卽向各同寅以及僚吏處勸募不數日竟募得卹嫠銀兩集成鉅欵存殷實店家生息月給劉氏息錢九千餘文似此仗義高風不特生没啣感抑亦可以風薄俗也 
[甬上近聞]  
　　寍波采訪友人云此間四鄉有惡習三端一花會二串客三赶會開賭實於風俗人心大有關係爲民上者曷其奈何勿禁 
 
 

Page 3

 
 
○郡城大廟前趙姓富家子也正月十六日之晚有賊緣竿升屋縋而至内室竊去衣箱叵干口計贓約　四百餘金次日開單投鄞縣禀報楊穉虹邑尊尚未踏勘忽有二人衣服華美人内閒觀一轉瞬卽信步出門翩然而逝未幾家中人在地上拾得謙和當鋪質劵一捲持而查對則卽昨夜所失之贓也此賊誠膽大如天者哉○郡城内外官設牛痘局六七處如府者土地祠稅關武帝廟郡廟懷崇祁邑廟西　刻巳先後施種然日來春寒料峭是以赴局求種者尚寥落如晨星也○邇者洋銀之價日漸加境每圓可換錢八百五十文經紀小民無不喜形於色 
[九峯春望]  
　　松江采訪友人云郡城西郊大倉橋人蘇姓鳩工建屋雲斤月斧邪許聲喧本月二十二日髹工某甲猱升木架施其丹雘并令小工某　　應其旁正在顧盼自雄不隄防架忽傾欹乙竟隨之而仆以致頭顱粉碎血湧如泉蘇惶急異常立時延醫療治無如受傷過重靈　難施延至夜分溘然而逝翌日屍屬聞耗而至撫屍大慟幾不欲生旋經親串某丙等人出爲排解以良田八畝洋蚨五十翼復置辦衣衾賵之屍屬始自行備棺收殮○聚賭抽頭向干例禁自陳蓉曙太守蒞任後嚴申禁令有犯必懲迨至年終益復風行雷厲以故新年時節民間無有敢與牧猪奴游者無如僻巷小街土倡如織有劉盤龍之癖者每就其家抹牌擲骰喝六呼么之際復得藉柳眠花遂致視禁令如弁髦不復有所顧忌意者太守尚未聞知耶不然何竟任其知法犯法也○西門外某姓土店開設有年邇者逋負纍纍幾難彌補去年臘尾索債者巳麕聚其門迨至元宵仍無以應遂於某日一擁入店中將生財貨物搬取一空 
[除弊情殷]  
　　香港中外新報云吾粤試塲積弊幾至不可究詰近更有一炷香一根葱之名倖進愈多真才每傷抑屈去年新寗縣譚元夫恃財買學一案經學憲於面試之餘懸牌斥革并將譚元夫發縣審辦兹聞學憲於廣州試竣後卽將槍替作弊情形封章入　擬請嚴定罪名庶免效尤紛起至譚元夫如何發落俟奉到部覆卽遵照辦理彼骫法求榮者當亦聞而悚然矣 
[邗溝春漲]  
　　揚州訪事人云上元之夕迎賽龍燈藉以點綴昇平慶賞佳節誠樂事也此中人苟不逞兇滋事騷擾居民則南面者與民同樂亦未必禁令遽申乃揚城有種游手好閒之輩於龍燈之外又扮演花鼓花擔蕩湖船等名目將男作女易弁而釵艶曲淫詞沿街演唱種種褻狀令人不堪寓目甘邑程明府以其敗俗傷風出示禁止大旨謂元宵慶賀瑞兆豐年故有金吾放夜之稱藉作閭閻佳話乃聞有不法之徒男敢不遵定卽提案嚴辦此亦賢令尹維風化正人心之一道也○柳營各弁操練宜勤刻揚城各營兵以大閱將届深恐或有疎忽操演尤嚴每日黎明由管帶率領至馬神廟内隙地演習洋槍打靶午後操練洋陣極爲純熟至鹽營各健兒則在運轅公廨内操演聞督操者毫不瞻徇極爲認真云○高郵州錢鴻士刺史錫賓刻因患病呈請委員署理以便交卸就醫當蒙上憲允准遴委章刺史邦直接署巳見省抄兹聞官塲中消息章刺史刻巳料理行裝禀辭履任有二月初六接印之信果爾則月杪初鳬舄可至矣 
[馬路工程]  
　　南巿開築馬路沿灘一帶樁木皆巳釘齊惟路上應填之泥尚未填築聞須俟四五月間可一律竣事云 
[局員懲賭]  
　　前晚南巿茅山殿左近蔡陽弄内楊茂生家約集各賭徒抽頭聚賭事爲十六鋪巡防南局委員鍾偉臣二尹訪悉立飭地甲局勇前往拘拿卽將楊及徐阿大張金生陳阿四王全林等人拘獲訊供之下判令將楊笞責五百板徐笞責四百板張笞責二百板陳王各笞責三百板交保具結 
[諭捕緝棍]  
　　有著名巨棍吳德餘卽阿德餘無惡不作事爲松江府陳蓉曙太守訪悉飭令屬下一體嚴拿在案太守並悉上海縣捕役柴樛善於捕緝巨匪曾出有賞洋二百元飭黄大令嚴將該捕追比大令於昨日將柴樛傳案面諭該捕以太守札飭嚴緝巳久何故至今未獲現聞太守大怒欲將爾嚴比現太守有賞洋二百元本縣再加賞一百元共湊三百元俟將該棍拘獲到案發給具領柴樛諾諾連聲遵諭而退想一經嚴加訪緝不難就擒解辦也三 
[上海縣署瑣案]  
　　日前殷協新投上海縣控蕭新將伊父毆傷一案前晚由蔣刺史升堂提訊殷協新供小的本地人家有妹子三人前曾憑媒將第三妹由父親作主配與蕭新新爲妻去年十月間三妹巳臥蕭新新之母逼令摇紗因妹不允被毆逃出後在華盛紗廠做工今年正月初六日蕭新新糾合流氓不問情由將父親拖出蜂毆巳蒙騐明受傷屬實惟現下尚未全愈叩求恩訊蕭殷氏供稱二十三歲嫁與蕭新新爲妻向來和睦於去年十月初十回家婆婆令小婦人摇紗不允致被毆打驅逐出外卽到紗廠做工是實蕭新新供稱年十九歲本地人務農爲活家有母親憑媒娶殷氏爲妻時常出外此次又回母家小的赴岳家邀回爲岳父痛毆許林全供本地人年二十歲蕭新新毆傷殷咸桂小的在某茶肆所聞因新新被咸桂毆打新新還手致將咸桂打傷蕭毛毛蕭桂卿全毛毛同供本地人咸桂被新新毆打小的並未知道趙泉泉供稱本地人咸桂實係誣控新新是實蔣刺史得供判將從中多事之全毛毛及蕭新新許林全各責二百板殷氏不守婦道着掌頰五十下各具切結了案○前據華亭縣來文有徐隆海控徐玉樓藏匿伊女銀姑請將徐移提歸訊等因上海縣黄大令巳飭差將兩造傳到前晚由蔣刺史訊據銀姑卽張徐氏供本地人年二十歲父親過世母親再醮小婦人由祖母扶養成人贅壻去年八月中成婚當收茶禮洋四十元叔父未曾分用故挾恨在華邑誣控徐蔣氏供年八十歲隆海玉樓是姪銀姑是孫女去年招贅外孫爲婿收茶禮洋四十元備酒費用不料姪兒隆海誣控求察徐玉樓供本地人向做米業與隆海是弟兄輩蔣氏是嬸母銀姑是侄女伊母親現在小的家内此次實被隆海誣控求察徐隆海府首求恩蔣刺史著徐隆海具誣控切結存案一併釋出○由法公堂送張炳輝一名到縣前歇蔣刺史提訊張炳輝供稱監生係寗波人今年三十三歲向在藥行爲夥潘承遠夥嚴自鑑控監生私刻圖章於去年十月中在公堂訊過管押巳有一百多天於二十四日再送到案其實監生並未私刻圖章求請明察刺史得供飭著交保出外俟原告到案再行覆訊○前由英公堂移送朱茂生季炳生因王軍門失去銀元二十二只等因一案是案牽涉大昌洋行買辦朱達夫上海縣黄愛棠大令飭將朱傳案候訊因爲日巳久現由大昌行東商請法國領事函至海關道請將朱達夫暫行具保出外等因曾紀前報於前日由法領事飭捕頭派包探郁廷湘及西捕一名又大昌行東親至縣署請准具保出外大令准如所請飭將朱達夫交該探捕等帶出據情禀覆領事 
[上海巡局紀案]  
　　鹹瓜街匯昌參行擋手陳文翔糾合同業在行中聚賭呼么喝六達旦通宵事爲總巡鍾壽百明府訪拿到案據情禀明道憲飭役看管候訊曾紀前報前晚明府升坐飭傳陳文翔等至案訊問王子惠吳吉泰等四人同稱現在小的等巳改過决不敢再犯賭博願湊罰洋三百元求爲恩准陳文翔供稱小的願罰洋二百元求恩明府謂區區之數仍不足爲爾儆如受罰不起可將在逃之賭徒名姓供出本總巡格外體恤將在逃之人補提到案併罰陳始供稱尚有阜康參號一人怡昌參號一人天培友人共有三人咸住在租界中明府得供飭令局丁照會捕房恊拿豈知彼等聞風潛逃不知去向矣勇等祗得據情禀覆明府飭將陳文翔等仍管押候核○本邑城廂内外所設之路燈時常缺少遂命將潘金文傳案潘供認收贓實屬叩求開恩明府姑念一再苦求將責改罰著潘金文備天燈一百六十二盞赶急交案顧阿七行竊可惡飭荷枷示衆期滿責放 
 
 

Page 4

 
 
[英界公堂紀事]  
　　有范進才者前曾充當美界包探後月犯案斥革解送公堂禀請屠别駕懲辦昨日忽經周桂卿及其妻吳氏連女郎田阿香扭送公堂訴稱小的及小婦人與范曁阿香賃屋同居邇者家中屢次失物疑及范等所竊然無憑據不敢直言惟向之微詞詰問而巳不料伊等竟辱駡不休是以請訊究别駕飭分别押候訊懲○浙江寗波府屬某邑人鄔阿來之女數年前曾嫁與梁姓爲妻未及一年梁卽患病而死伶仃孤苦重返鄔家邇者時時惹草拈花招引狂且入室鄔屢戒之不聽也前日之晚鄔又責以大義女忽反唇相稽鄔不禁忿火中燒喚集親友等人扭女至公堂控訴别駕著將女發交官媒押候訊辦○昨日王有財蔣春亭二人扭夏鶴齡至公堂訴稱曾向夏買洋棉紗付銀若干兩久不交貨請卽追究夏稱貨未到申以故不能交出别駕著押候訊核 
[法捕房紀事]  
　　寍波鎮海縣人陳竹山年四十二歲向操藥業邇來失就僑居法界吉祥街長來小客棧素有痰厥之病前晚因病身死寓主報知捕房捕頭飭探查明並無親族循例報知同仁輔元堂分局備棺收殮發壇標誌○永安街慎和泰客棧前晚被巳歇包車夫某甲挖開門閂入内竊去三事件一付水烟袋二支及猪頭一枚至南巿十六鋪爲汛捕拘獲以案在租界送入捕房押候堂期解請究訊○小工某乙向某嫗索錢滋擾扭入捕房捕頭研訊之下以情節支離未便准理命一并揮之使出著自行理處 
[美界捕房瑣紀]  
　　昨晨有積竊張順寳未知在何處竊得報時鐘一架至天潼路某押店求質適爲包探張阿五所見將人贓一併拿解捕房押候送廨訊究○昨日裏虹橋畔泊有鄉船一般偷兒董肇元溷入艙内竊取烟槍一枝並棉被布蓬等物途次經包探洪阿寳緝獲拘入捕房押候送廨訊辦○昨日上午有乞兒某甲倒斃在西華德路中虹橋弄内四百八十七號華捕見之回告捕頭飭傳二圖地保奚坤寳報請某善堂給棺殯殮雇人舁往義塚掩埋○安徽人積竊吳錦生專竊輪船上物件昨經包探竇如海緝獲拘入捕房押候查明犯案再行核辦○前晚有本邑人陳阿榮在漢璧禮路與江西人某甲不知如何起釁互相兇毆旋卽扭入捕房捕頭訊其起釁原由二造目瞪口呆各無一語捕頭呵斥一番先後開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　陳文祥扭控周桂堂租衣不還前日屠别駕升堂提訊陳供　　　浙江寍波府屬某邑現在治下泰順衣莊　　本月十六日　　　　　　　　　　　　　　　　　　綢　袍言明洋銀二圓五角約於　十日歸還不料周竟一去無蹤至二十二日始尋　向之索取一味游移無奈　　　　　　　　　　　　　　在治　　　店日前有友　赴　城某姓家賀喜令小的租用皮衣租金早巳付楚迄今友人未返無處尋交願賠　　洋銀三十六　　　　　　别駕判　　　　　　　　　　交還衣服延于比究○徐坪坤扭控楊柏榮欠銀逃逸别駕提訊之下徐訴稱職　係常州府武進縣人在原開設益豐恒　　　　　　　　　　蔣往來陸續被欠銀三千九百餘兩逃之來滬　　員在滬貿易接得莊上電信四出訪求前日始經尋獲是以扭交憲案可否乞恩解往　　　　　　訊追别駕謂本分府將楊送請上海縣署　　武進爾意何如徐稱求公祖給文派差逕解常州免送縣署所有路費職員願自行照　　　　　　巳認欠例須送縣爾旣　有資斧聽候備文　差押送常州府武進縣歸案訊追可也○柳賢振扭控俞仲棠欠銀圓賴别駕升堂提訊　供　　　　　江寗波府屬某邑曾代俞向某洋行　　銀兩旣而俞陸續虧空向父親挪借洋銀一千圓規銀八百餘兩計連所借之銀共三千　百兩向　　　　　匿不面無奈扭案求追俞供稱小的所欠之銀一時難以設法乞交人保出同向洋行主理明别駕准之着覓殷實穩妥之人保出赶緊料理○　　　　扭控何章氏糾黨搬物别駕會訊之下着押候過堂覆訊其詳巳紀報端前日飭提訊鞫何高氏訴稱小婦人年二十有八臺灣淡水縣人父親向　　　失業後在臺北　設米鋪雇何琴齋司帳旣而父親病殁鋪務倩何經理當父親生時何自言未有室家父親因將小婦人許字與伊贅之於家并令兼管鋪務及臺灣　歸日本何卽將父親資本銀三千餘兩及衣服首飾携之來滬賃居治下唐家弄與人合開　　綢莊至去臘十二月十五日赴厦門收帳至今未回前日小婦人臥病在牀忽有何章氏者糾同男子十餘人來家搬取衣箱等物向之阻止竟被兇毆小婦人係何姓之人不收有二心至何章氏向住莊中按月丈夫貼伊銀洋十圓兹求將衣箱等物給領俟丈夫返滬再理家務何章氏供稱小婦人年三十有三浙江紹興府屬某邑人丈夫名琴齋子名慎卿巳一十一歲自何高氏來滬後丈夫卽不顧家用前年始在嘉隆號月取洋銀三圓至上年十月忽止而不付兹者悮聽夫友陳益卿之言情急胡塗令車夫錢阿二馬阿二等人往何高氏處搬物乞將衣箱存堂俟丈夫來申理明求領可也别駕謂此等　籠何高氏稱係巳　未便存案馬供稱女主人令至二娘處搬承物件小的不敢抗違錢供稱小的在三馬路王公館當車夫某日由馬糾去搬家不知其中底藴别駕判令將錢馬各掌頰五十下著同具改過甘結箱籠飭何高氏具領 
[蘇撫轅抄]  
　　正月十一日知府袁恭宏禀辭回盛澤厘局知縣寳鎮山禀辭回上海糖捐局縣丞李　　禀辭回吳淞貨捐局○　　一日候補道許元章辭行知府沈　韶禀辭回松滬　徐炳倬禀辭回寗甲午恩科翰林院庶吉士陳恩棨順天人由添津來同知袁保基禀辭回滬直隷州文林由上海閩廣貨捐局來知縣　補咸由滬來林頤山　浙　禀銷採訪書籍差許肇基回吳淞江釐局薛葆楹回江隂釐局劉坦國上海綢捐　孫友蕚回江寗均禀　委署　賢縣興史葉承福禀辭赴任○十三日總辦上海招商局直隷　補道沈能虎由滬來會辦兩江營務處候補道何煥章湖口掣騐局候補道陳桂森均由寗來知府彭文明禀知赴寗見制憲卽辭同知周懋鎬禀知奉委赴豐縣公幹知州蔣金生禀辭回滬知縣楊萬選由吳淞貨捐局來卽辭趙樹楷由　河厘局來壽慶慈專丁禀知在滬奉札委運銅鉛差尚　厚禀辭回松滬浙絲捐局府經　沈　由華亭駐塘差次來巡檢黄晸隆由松江來從九蔣育棻山滬來狼山總鎮曹德慶吳淞營統領簡放總鎮班廣盛提右營叅將　得勝均到卽縣行管帶太湖水　正前營揀發補用叅將許國祥　知出巡管帶撫標水師新中飛划營遊擊銜胡昌寳禀知赴江震崑新青浦一帶查哨○十四日江南提督譚宫保由松江來卽辭行候補道黄承乙由寗來知縣陳際唐由同里　局來卽辭理問朱之榮禀辭回滬○十六日請補江蘇江寗府知府劉名譽由寗來鎮洋縣吳禀辭知縣劉允恭禀　上海樹木捐局差並謝奉委署理　陽縣事劉怡禀辭赴　見道憲五品銜浙江補用知縣候補縣丞殷兆鍠由浙來從九舒兆縉禀知到閶門旱關差○十七日儲憲陸由金　回同知趙曦耿禀知由奔牛厘局來　滿回省銷差比較盈收　記大功一次小功一次獲漏功六次吳嶔禀辭赴寗通判劉人僑禀辭赴寗見制憲委署溧陽縣劉允恭禀辭赴任知縣趙　禀謝奉委署華亭縣事○十八日請補江寗府劉名譽禀辭回寗同知周懋鎬禀辭赴　縣　幹又鄭述祖由盛澤絲捐局來辦理江寗北九段保甲委員通　吳瞻文由寗來知縣趙樹楷禀辭回瀏河釐局署無錫縣縣丞勞杶禀辭赴任統領湘軍等營記名提督章其俊统領疆軍等營記名提督陳有元均由金陵來○十九日候補道　俞由　回丹陽縣趙以煥禀辭寳應縣徐祖增禀到同知周文煦由上海水利局來又鄧文堉禀辭赴寗見制憲通判育齡禀辭赴海運津　局差又吳瞻文禀辭回寗知縣葉光祖禀　奉委發審局差又沈翰禀辭回錫金釐局江寗府訓導陸厚基由太倉來卽赴寗縣丞邵杞禀銷閶門旱關差卽辭赴青浦縣保甲差 
[江西官報]  
　　去歲十二月十四日同知鄭景洙德安估修堤工回又禀知委解籌　銀進京江蘇候補縣沈承德來提南洋防費建昌縣孫長青卸事清理交代回署永新縣閻尚庚現報病故所遺篆務委廬陵縣丞陳廷憲代理余本巂禀知部選建昌通判現巳到省繳委沈承德　萍　○十五日署臨川縣嚴祖彭禀到史誠往臨江候差徐銘新繳照直隷州鮑國楨解地丁京回府經汪善培卸辦洋口厘卡回吳作雲禀謝咨補南　縣丞○知名禀知江寗　　獎　理　銜張廣貴禀謝咨補泰　典吏　知新選建昌同知鮑恩綬現巳到省飭赴新任○十七日補用縣黄錫光代南昌下鄉勘洲地回新選吉安府照斯啓漢禀到淮補永寗升鄉司崔榮達飭赴新任絲選龍　都司楊殿棟飭赴新任○十八日知縣吳忠謙禀謝保舉補缺後以直隷州升用行知署臨川縣嚴祖彭禀謝調補永新縣行知張曾詔解　備　　京沈兼權解南字營餉往金　○十九日蓮花廳同知唐繼周卸建昌同知事禀知鄂賑捐獎加知府銜建昌同知鮑恩綬禀任事候補府林介弼代辦河口分局湖北　判林　春辭回湖北縣丞柳紹基查　　門外委柳大鵬護送饒州府憲來省峽江縣丞陳贊唐　假回省就醫以朱彝義署理進賢縣丞喻芹藻撤任以葛叅階署理鉛山湖坊司程以銓　任以黄桂芬酌署廣昌典史姜憲撤任以安遠板石司江鴻逵調署所遺板石司汛務以周曾營署理○二十日饒州府吳祖椿禀到知縣李　銘加級紀錄州判邱漢馨本班　先補用俱禀謝行知守備何煥文委帶省河緝私杉板船准補德化大姑司張景卿飭赴新任又正任德化小池司陳古春飭回本任○二十一日匞蘇從九羅瀚調辦印霞江緝私卡新城縣麻瑶代新建下鄉勘案 
[邗江官報]  
　　新正月十六日樊興釐捐愃司馬齡丁溪場洪鹺尹均到揚朱鹺尹則衣委新河口朱鹺尹蘭委南掣監秤○十七日瓜洲總鎮高鎮軍光効丁觀察葆元均公幹到揚丁　尹恩霖委龍溝卡分發巡檢張鹺尉炳年禀到○十八日東台縣湯大令曜過揚王鹺尹典晋銷六閘提溜差蕭鹺尹毓之禀到 
 
 
 

Page 10

 
 
   
 
