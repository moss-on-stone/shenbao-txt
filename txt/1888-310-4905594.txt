# 1888 - 310 - 4905594

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得而坊間翻刻又　　魚亥豕訛誤良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之　　每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[石印增廣四書小題題鏡出售] [  點石齋代啓]  
　　講義主疏解行文之法不詳制藝主行文疏解之功殊略操筆爲文胸無明鏡難矣是書論理則簡而明論文法則賅而備凡小試疑難等題一覽是編靈機立闢洵舉業家之益智糉非獨爲饋貧糧巳也第原版久患模糊嗣是排印者舛誤旣多脫漏亦夥識者憾焉卷石山房文社購覓善本再四校邗其原本之固陋者竄易之簡略者潤色之並加圈點以醒眉目計縮印八本外加錦套價洋二元四角現巳出書賜顧者請至上海法馬路申昌購取可也此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印盯駭潼無不精益求精早爲有目共賞所有售出股票亦統歸恆泰昌發書此佈 
[譯西報論中西意見離合答問]  
　　子産有言曰人心之不同如其面也今欲以一人之心而懸揣衆人之心固未有見其能周者矣欲以一二人之心印証千萬人之心又未有見其能合者矣無知妄作往往自以爲絶世聰明極遠識見而不知適足爲識者所笑若此者非其言之偏乃其思之浮也昨譯西字報見有論及中西意見之事謂近來華人大有不欲西人久居中國之意各處通商大埠雖有西人寓居其間江海各口亦有西人碼頭而華人視之若有不以爲然者其意盖欲使中國無一西人之跡而後巳此最可爲西人慮者也又有答其意者謂此說誠然如欲使中國不厭於西人實無良法必使中西合而爲一華人之所利西人亦利之西人之所害華人亦害之如此則西人之與華人有福同享有禍同當其勢愈親其情斯洽然不知能否有此一日也適有西友過余齋頭問曰吾子之意以爲何如余未有以應有東友在座奮然而起曰爲此言者殆有私心焉夫華人之在外洋西人視之過分畛域有幾處如美之舊金山英之新金山等處竟明白曉諭禁止華人甚而國之大臣昌言於衆妄擬條欵阻遏華人之往又其甚者虐之逐之殺之焚之似以華人爲眼中之釘肉中之剌必欲去之而後快其待華人也若此彼其意亦未嘗不有一隙之明自知華人必將怨西人入骨卽旁觀者見此情形亦必有大爲寒心者深恐華人怨毒之叢於西人爲出乎爾者反乎爾之舉卽以其人之道還治其人之身則寓居中國之西人殊爲可危以故爲此言而欲使中西合而爲一又深懼未必有此一日是何不恕之甚也己所不欲勿施於人中國之人頗知此義况中國之權操之自上不若西人之權分於下西人旣與中朝訂立通商之約又焉有阻止西人驅逐西人之事是直慮之過者耳但華人則不逐西人且待西人無異於曩昔而虐待華人諸國之在華者苟有人心或未免自覺赧赧然無以自安則將來無顔在華而相率以去則華人亦未必再三固留矣余笑應之曰吾子此言是小覷中國之人且小覷西人也大都西人之見與華人雖有不同而其言之必有所見則同不但華人與西人同卽在地球之内者亦無乎不同而一國之人品類不齊智愚異等此見爲是彼見爲非此見爲常彼見爲變若此者又往往而有不但西人與華人不能合卽西人與西人華人與華人亦不能合此其事非可以强而同之也若謂華人竟無一人不惡西人而必欲使之盡去而後快亦未必然盖中國近來風氣大開凡各埠之有西人者華人咸樂與之往來以其所有易其所無華人於此亦未嘗不沾其利則歆羡者有人敦法者有人步武者又有人此輩中人惟恐西人之去以致自絶生機卽上而至於官塲中之以洋務爲進身者亦津津焉樂談洋務惟恐西人之去致彼無所藉手以爲升官發財之地下而至於小工役夫亦恐西人之去彼等無事可圖無業可執未免有凍餒之虞由是言之華人之於西人惟恐招之不來又豈肯揮之使去乎顧竟以爲華人無一不愛西人則又未必然蓋拘牽繩尺不知通變者則以爲西人之來華足以耗中華之資財竭中國之人力所謂臥榻之側豈容他人鼾睡懷此意者亦不乏人此卽所謂不能强同之人心也竊意華人之於西人如此西人之於華人亦何必不如此卽如華人之在他國傭工者其事優於西工其值賤於西工西工患華人之奪其生理羣起而與華人爲難而彼富家巨室之雇用華工者則必深喜華工之事勤而值兼土人之禁逐華人或亦不敢言而敢怒特以土人衆多其勢洶洶不敢出而梗阻耳此則由於中西之政令各有不同故也中國之權操之自上民間不敢梗令故西人之寓居中國者但慮兩國之好或有不堅不患百姓之怨有時而發也西國則不然其權操之於下一人曰可驅衆人皆曰可驅一人曰可殺衆人皆曰可殺而於是上至總統卜及庶僚皆惟衆人之命是聽不顧開罪於鄰國不顧貽笑於列邦此則譬諸懼内之懦夫惟婦言是聽所謂太阿倒持授人以柄其占與牝雞司晨惟家之索止復相類豈中國而至此也哉夫中西意見將來能合與否吾不敢知若慮華人之深惡西人則竊以爲未必有此也夫 
[金鰲珥筆]  
　　内廷國史館建於東華門内路北近因年久剥落經提調禀請總裁赶爲修理以昭愼重當冡總裁批准飭商核實修理至應付工料等銀由國史館籌措以應所憲○禮部題奏恭照十月初十日慈禧端佑康頤昭豫莊誠皇太后萬壽聖節皇上應上皇太后賀表内閣學士恭捧賀表安置匣内自内閣捧出内閣官前導由熙和門中門出至永康左門外大學士接捧禮部堂官前引至慈寗門升東堦恭捧表匣安於黄案上内監舉表案由東門入升東階進慈寍宫東槅扇安表案於慈寗宫寶座東旁恭請皇太后出内宫御慈寍宫升寳座皇上率和碩親王以下入八分公以上及蒙古王公等在慈寗門外行禮其未入八分公以下二品大臣以上俱於長信門外行禮三品以下文武各官咸於午門外行禮其麗皇貴太妃敦宜皇貴妃瑜妃珣妃瑨嬪曁内廷主位在外公主福晉命婦俱於内廷行禮奉硃旨知道了欽此○算學爲傳知事所有候補天文生黎春膏一員限卽日親身赴學以備當堂問話勿得遲延○禮部行知在京各衙門稱皇帝大婚典禮於光緒十五年正月二十七日奉迎所有在京王公大臣文武百官 
 
 

Page 2

 
 
應自正月二十日起至二月初九日止除正月二十一二十三二十九日二月初七日此四日係列后忌辰不計外其餘十六日均穿蟒袍補褂掛朝珠等因奏奉硃旨依議欽此欽遵到部相應咨行各衙門飭屬一體遵照可也○户部爲片行事所有散秩大臣亁清門侍衛等應得本年養廉銀一萬兩本部業己核明移付銀庫于十月初一日辰刻開放爲此片行貴侍衛處派員於是日赴庫支領可也○正紅旂滿洲固山爲咨取事本旗正參領英信現己奉旨補授正白旗蒙古副都統所遺正叅領一缺應行咨取各項人員與本旗應升之員一體揀選相應咨行宗人府於本旂之鎭國將軍輔國將軍奉國將軍中保送一員卽日開送履歴咨履本旗以憑訂期揀選○御前大臣諭知侍衛處所有前派往皇后邸值班之侍衛人員查照同治年間大婚成案應自指立皇后出宫日起添設輪值卽着照案傳派等語刻侍衛處傳知廂黄正黄正白三旂檔房卽將擬派皇后邸值宿之侍衛於十月初五日進内預備以備隨往皇后邸值班○内務府堂上接據甘肅候補知州陸文鈞管解大婚典禮應需絨毡花紅毯三百六十件當卽開箱騐看仔諸備用己知照大婚禮儀處查照矣○金臺書院本年冬季大課輪應順天府丞命題考試刻經何小亭少京兆桂芳於十月初二日在該書院點名局試生童於前一日赴院報名註册○初二日晨由内恭捧出神肉二盤神餻二盤當經内監蘇役等以黄亭恭舁分送恭邸醇邸閻寳二相府榮邸等循例跪領於翌晨專摺謝恩 
[甘肅戊子科鄉試題名錄]  
　　焦志賢禮縣王贊勲伏羌王鴻緒寍遠丁錫奎會寍馬河圖鞏昌曾炳熿固原長林災臯蘭周應灃渭源謝庭芝金縣 
王海涵鞏昌王靄春伏羌周毓棠蘭州白鍳貞臯蘭黄毓麟臯蘭馬伯燾寍夏黄度平遠謝汝賡新疆司敬民秦安 
張熙重鎭原任承允秦安王曜南靖甯彭汝翼蘭州趙毓德秦州張鑑秦州楊潤身秦州馬如鑑隴西顧維熙肅州 
侯垣秦安王世奎臯蘭李盛生洮州高明德臯蘭任于正武威劉慶篤會寍羅世俊秦州王念詒伏羌王繩武岷州 
黄國珍秦州陳廷鑑寍遠楊茂春洮州吳昌瓴平羅恩光涼州旗蘇克東額涼州旗 
副榜 
謝以剛西寍伏衍羲秦州呂篤階州柴樸皋蘭王士靄伏羌徐錫章秦安 
[浙江海運委員銜名單]  
　　滬局總辦知府徐士霖委員同知莊人寳沈維桂區塏通判葉祖巽郁晉培王啓甲州縣何文耀晏向辰府經王鑅單立勲縣丞葉承鈵黄承詔毛桂森李鍾祜巡檢沈國琛馬鼎王塏盧士鴻○津局總辦知府尹彦釗通局總辦知府萬福康知府彭祖潤委員乍浦理事同知廷俊同知蔡增光劉宗晏張寅亮格忠額朱敏文曹士璋通判姚文桂蕭福清余肇龍知縣方家榖謝端黼楊鍾俊金華府經龍騰霄餘杭縣丞秦覲榮准補瑞安縣丞潘映彬准補石門主簿沈振銓浦江典史胡祥鈺理問汪煦王澄劉祖幾府經歴胡元漙席素德强紹嵩張啓後吳喜孫韓銓陳志祥汪昌熙張文修候補縣丞費綏祖李禹錫龔煦葉昭敦張善友侯資孫邵同珩蔣鈺英山張慶鏞陳誥劉錫嘏主簿戎藩熊雋周皆鄭期鴻蘇應培湯聲清秦豳黄道奎孫郁崟邢延慶巡檢鄭承晟任廷棻歐陽鼎彝張緒曾春榮王肇鎭○户部輕齎委員馮天瑞汪心源解鐵斛張堉藻通判輕齎黄瑢張樹德 
[厦門零拾]  
　　民人葉姓前在小呂宋携有鉅資回厦假寓於華商逢其源錢鋪猝然身故葉子控於道憲勒追該華商將葉存欵繳呈駐廈呂宋領事以致别生枝節領事與地方官爲難經駐廈各國領事及彭軍門再三調停事己數月未能了結道憲劉樸堂觀察詳請大憲飛咨總署乍經楊卞兩帥會札委蔡和甫觀察辦理此案觀察於初三日同彭軍門劉觀察乘深航兵輪莅廈暫寓道署察觀察前送善厚帥靈柩入都嗣困楊石帥有交涉要務電請回閩辦理觀察甫卸行裝又因廈門之案尤爲緊要故大憲先令赴廈然後回閩再辦别事於以見觀察之深明洋務而上憲之知人善任也○有口操山東河南湖廣各處聲音者一二百人其中男婦老幼均備先在四鄉隔水各村社富户强索硬討每至一家卽將其大門關閉婦女則入房搜索男丁則在外執槍弄棍百般騷擾非給數千文不肯出門聲言係山東河南災民逃荒至此求爲帮助等語初一日至馬頭鄉某紳家强討又至内街見有高房大屋卽撞門而入並索茶水及去後本宅檢查無不失去金銀首飾銀錢等物王甫芝叅戎聞報卽派弁帶勇巡查驅逐若輩始登舟過水鄉社而去聞此一起人有帆船三隻由同安來擬往漳州府各處募化順道來厦幸經王叅戎隨卽派兵逐去否則店鋪居民無不受其擾害矣○德政牌匾萬民衣傘乃地方紳商申敬官長之意非可强求也乃厦門則不然無論印委差事官員於交卸時卽由十途内洋北兩郊出官王陳二姓經手集抽各鋪户錢文置辦匾傘以送是以厦門厘局保甲茶釐鹽館每一委員皆有德政匾懸掛推原其故經手者借此得稍沾餘潤耳更可笑者儘有蒞任未滿四月貪鄙婪索小民己怨聲載道事爲上憲所聞撤委而十途出官亦惡其貪鄙不爲集置匾傘官特設席挽鋪民楊傳等姓七人各捐洋銀數元自製紅縀傘一柄僞書民人百名作爲萬民傘置一紅匾爲德政匾送往堂中懸掛在途迎送時人皆改稱爲七人傘虐政匾云云想受者亦當自愧也○臺灣彰化戒嚴前經上憲飭在厦門擬招勇丁數百名前往剿撫今己平靖所招之勇擬仍遣散云 
[潯陽雜誌]  
　　西關外各洋樓并寳記棧以及城内外各花園每於九十月間纍菊如山懸燈若畫謂之賞菊俾風雅好事者品茶看花作晉人清談乃日來風寒剌骨雖燈光燦爛菊影横斜而座上客竟落落如晨星此固由巿面蕭條非盡由封家姨作虐阻人清興也○江北封二鄉某甲種菜爲業抱甕之餘頗多樂趣膝下祇一女年己及笄掌中珍不啻也幼字黄梅李姓子爲室紅絲雖　未賦桃天近因累年水荒李姓無力迎娶遂循俗例搶親以冀分文不費一夜糾合諸友僱小轎擁至甲宅搶女女聞而長號隣人麕聚抵禦李知勢不敵正欲踉蹌奔回驀被女家獲住不知如何了結也○初二日江西正副大主考由省抵潯己紀前報兹悉副考官朱編修己於次日附輪回籍修墓正考官在招商局行臺小住至初五日始馳驛晉京 
[乘龍誌喜]  
　　李傳相之女公子秋間字與前辦福建軍務欽差大臣張閣學佩綸爲繼室現在六禮旣成擇於十月十三日入贅閣學經巳到津先就河北吳楚公所結綵懸燈爲館甥之所紅鸞喜照誇眷屬於神仙黄閣調元慶勲名之佳壻届時慶賀者當必爛其盈門也 
[天津官塲近聞]  
　　前任河東河道總督部堂覺羅成都水使者發遣軍臺効力贖罪於九月三十日到津船泊三岔河保昌行前大小約計十數號船舵籠燈船桅旗幟官銜字跡爛然而船泊一晝夜脚靴手版到船恭請憲安者竟如晨星之寥落官塲况味大槪如斯抑知上塲終有下塲時彼宦海升沈固未能逆料也○新授山東布政使司王魯薌方伯毓藻請訓出都往履新任於上月三十日到津憲舟停泊閘口河沿闔城印委各員迎送如禮又永定河漫口大工合龍全河復歸故道河員均蒙恩開復革職留任一切處分永定河道金苕人觀察福曾於十月初一日抵津道賀者臣門如巿 
[八閩清話]  
　　新任閩浙總督卞頌臣制軍於九月二十六日親臨正誼書院考課文題始吾于人也一節詩題賦得重與細論文得重字五言八韻問是日制軍點名畢立卽扃門出題諸生靜坐搆忠一洗浮囂喧嚷之習書院之不扃試也久矣得卞制軍爲之整頓庶幾挽積習而復 
 
 

Page 3

 
 
舊章乎○閩垣地棍之多甲於他處有賣肉嫩者係著名地棍歴經府憲訪拿未獲上月在鼓樓前被府差撞見方欲上前拘之該犯見機躱入某店内自恃膂力欲與該差爭拒適張笏臣儲憲經過查悉其情立卽喝拿該犯始帖耳就縳現己拘押府獄以待懲辦聞者快之○泉郡民俗兇悍稍有事故輒起爭端甚至釀成械鬥命案疉出大爲地方之患聞郡南城外某鄉因爭水起釁上月間兩家竟在祠堂上擊鼓鳴金號召其衆手執軍械近鄉之人亦來相助兩邊不下數千人事聞於郡統帶建威中營練軍孫軍門得友立卽督兵前往彈壓鄉民始各解散治亂民用重典子産治鄭武侯治蜀前事不遠後事之師也○南靖縣林大令有折獄才下車以後聽斷　明凡三閱月積案百數十起斷結新案亦隨審隨結縣無滯獄案無遁情百里聞風口碑載道有南關外某甲因小事到某乙家理論遂致擒毆甲受傷而回到縣控告乙十分惶恐適伊母病逝輕聽他人唆使揑造情節謂伊母爲甲毆斃赴縣控告大令立卽帶同刑仵到塲相騐騐得乙母並無受傷痕迹顯係誣告卽將乙帶回研訊一堂乙始吐實叩頭求饒予以薄懲兩家各畫押銷案邑有明君奸究始不敢以身試法此中關繫正自不小○福州圜法之壞極矣各錢鋪虚出票張壟斷罔利一朝滾支倒閉立見前年春豐錢鋪等七家一時倒閉爲大錢鋪之一大刼今春旗卜街益昌錢鋪等八家相率倒閉爲小錢鋪之一大刼後至七月間中亭街恭泰塢尾街福貞南大街榮發俱係大錢舖票張逾萬又相率席捲而逃俄而東街光成南臺仁源又相繼滾倒目下惟旗下街長美小錢鋪開張有年頗爲民間信用故出票甚多詎至本月初一日忽又倒閉凡持票而來者莫不空手而返閩俗錢店倒閉每被各債户將房屋拆毁一空惟開在旂界者有旗人爲之保護衆咸不敢動手畏其毆打也 
[鹽船遭險]  
　　向來運河開壩各項船隻皆須繞越外湖行駛昨聞有某批鹽船由袁浦裝運來揚舟子見河水甚平不甚湍激遂不繞外湖逕行故道不防駛至車邏壩旋溜非常該舟赶急轉舵奈己不及被大溜吸至壩口流入壩内幸該船人手尙齊船鹽皆未傷損嗣經費盡氣力設法僱縴始拖挽出險 
[蠧差害人]  
　　漢陽府屬孝感縣鄉民以今秋旱亁進城報災因人衆擠損鹽局外栅官飭查人紳耆舉以送官帶入粮廳責令賠修寢事詎差役信口禀官外間某甲某乙等十餘人盡係地痞官卽差傳到案訊無確據飭暫押覆訊紛紛求情賄囑而脫内有一名田姓者外出未經逮案差緝其家甚急紳耆具公禀於邑尊亢明府准詞摘除前月間田負販歸遇蠧差於途立被拘押私索費銀數十金内外隔絶田無奈如數措繳不勝忿怒另具詞禀縣查究但不知將來如何了結也 
[浙省武闈紀聞]  
　　十月初一日監臨大主考衛靜瀾中丞於黎明時排道出轅親臨羅木營開考武塲馬箭是日天氣晴朗朝曦旣出風不揚塵中丞升演武廳公座同考官張叅戎照例在下面稍偏南向坐武生遂按牌先後馳馬射箭計午前考試十六牌午後考試十六牌每牌十名計考杭州嘉興湖州三府並駐防三十五名三府連駐防共廿七牌又考寗波府直至日落方各散歸初二初三天亦晴明通計閩省武生應試者一千四百四十名約計五日馬箭可以考畢云　 
[京江談屑]  
　　前報京口招勇一節兹聞實係陳統帶在德星宫招募銘字副營一營不數日業己成營一俟兵輪到鎭卽當載往臺北聽候調遣○新任常鎭通海道楊觀察儒於本月初二日節抵鎭江印委各員均至江干迎接如禮聞灜眷暫住佛照樓觀察卽於是日乘招商局輪船到申再由内河赴蘇謁見省憲接篆之期聞定於十三日云○江南正主考李石農學士於初五日晚七點鐘時行抵京口泊舟義渡碼頭聞將遊覽金焦二山之勝小憩二日文武各員均至碼頭迎接頗爲熱閙 
[秋菊延齡]  
　　菊花之勝莫佳於今歲徐園諸種前己詳哉言之園主人爲菊花之會本擬以三禮拜爲限上月廿四爲第一集十月朔爲第二集至前日第三集爲關睢之卒章矣前此所羅列之奇花異種間有移至他處者而有淵明之癖者又咸以所蓺佳種送至園中以相頡頏吳君渭川李君秋泉同興朱君吳君渭聘瞿君梧生及方外一泉上人公家花園之西友爭以晚節黄花爲三徑光是日主人招飲以卒會事余及諸同人以此種皆生平所未經見僅此一日之縱觀猶未足以盡興况秋雨初霽遊人尙希當必有以未見爲恨者何不再展一期以下禮拜日爲止庶幾足以饜衆人之望我等並得邀集諸同志照一持螯泛菊圖以誌雅集菊能傲霜當不至秋容遽减也主人欣然應曰謹如命欲飽眼福者其於此數日中連袂往觀乎 
[秋賽誌餘]  
　　馬夫賽馬本定於禮拜六兹因是日天雨遂改於昨日補賽往觀者己不若西人賽馬時之熱閙矣 
[滬濱瑣語]  
　　某甲年僅十三四衣服鮮明狀貌温雅不料賊星照命竟行竊某妓院之銀水烟袋質洋使用由英包探陳阿九緝獲帶同弔贓并同至失主處認贓無誤拘至捕房暫押以俟解訊○寍人某甲因患瘋癲在街滋擾由巡街捕帶至捕房捕頭命送英會審公廨請爲安揷值日差盤詰該瘋人係在山家園地方某姓木作中爲夥據情禀明蔡太守飭將該瘋人送交作主收留醫養不得任其出外胡閙○李波臣扭錢招生至捕房李言因失票紏葛向論遭毆巡捕頭命將李錢併送英會審公廨值日差禀明蔡太守飭李交保錢則暫押候訊○前日夜半時沈氏扭周許氏至公廨沈氏言與周許氏在戯園相逢細故口角被用茶壺擲傷周許氏言被彼毆打嗣經人出爲調停始免雀鼠之爭 
[縣案彚錄]  
　　昨報列紫埭鎭鄉人喊控兒子被從姪踢傷殞命一案昨晨經裴邑尊庭訊原告萬研春稱兒子與從姪鴻銓口角爭毆以致兒子氣忿病斃今鴻銓情願出資爲兒子棺殮叩求免騐鴻銓稱小的雖曾與堂兄口角並無爭毆情事今叔貧困故願出資棺殮邑尊俯准所求着各具結銷案○小東門外義生錢莊經手鞠康侯控上工頭賀子麟虧欠莊銀一千八百兩叩求究追一案曾登前報昨日早堂經裴邑尊覆訊鞠伸訴前情叩求追給賀稱一時無力清歸今由招商局　償五百兩小的再歸銀三百兩明年續歸銀五百兩又立興隆票銀五百兩合成一千八百兩陸續歸償叩求釋放鞠稱如能准約歸銀情願允許倘伊出外後仍是搪塞務求提究邑尊准如所請着將賀釋放照約付銀賀叩謝而出○黄宗堅控叔兆熙覇吞家産一案迭紀報章昨日早堂復經邑尊庭訊宗堅稱荷蒙恩斷將田地房屋照數均分奈叔抗延不肯照分叩求訊斷兆熙稱房屋有自己起造者不能均分與宗堅邑尊以兆熙藉詞抗斷實屬藐玩令將叔姪一併發待質所管押候示 
[法捕房瑣案]  
　　前報列包探拿獲形跡可疑之人經王司馬研鞫押在捕房昨日又經會捕局綫勇續獲三婦聞亦係案内之人捕頭命管押以俟解訊○甲乙二人在八仙橋酒店小飲旋入醉鄉後因酒保言語不遜甲乙大肆咆哮竟將盆碟等打碎且不肯會酒鈔當經鳴捕拉入捕房以俟解訊○小東門捕房解來一犯係竊城内某書坊書本當卽管押候解公堂 
[英文舉隅序]  
　　國家懷柔所曁琛賮所通殊方異俗至於十餘萬里於是講求經濟之學者以通知各國語言文字爲當務之急數十年來中外多聞强識之士爲合璧字典數十百種或　點畫多少爲經或以音韻爲目或以西洋字母爲序亦旣詳且博矣然而說字義者多談文法者少則譬諸韅靷胥具輪轅不缺而無寸牽以制輻蓋終不可行焉余嘗欲取英國文法譯以華言紛紜鮮暇因循遂己汪君芝房所望邃於余縱談旣洽因以屬之閱月而成册雖覼縷證據未逮原書然名目綱領大致己備亦急就之奇觚啓蒙之要帙也同文館總教習丁君冠西手是編示余乞弁以言土大夫方持不屑不潔之論守其所巳知拒其所未聞若曰事非先聖昔賢之所論述物非六經典籍之所紀載學者不得過而問焉 
 
 

Page 4

 
 
夫先聖昔賢之論述六經典籍之紀載足以窮盡宇宙萬物之理若道而不必賅備古今萬世之器與名學者於口耳之所未經遂槪然操汎汎悠悠茫無實際之莊論以唐塞之不亦泥乎上古之世不可知盖泰西之輪楫旁午於中華五千年來未有之創局也天變人事會逢其適其是非損益輕重本未之别聖人之所曾言學者得以比例而評隲之其食飲衣飾之異政事言語文學風俗之不同堯舜禹湯文武周孔之所不及見聞當時存而不論後世無所述焉則不得不就吾之所己通者擴而充之以通吾之所未通則考求各國語言文字誠亦吾儒之所宜從事不得以其異而諉之不得以其難而畏之也今之學者不恥不知　且爲虚憍夸大之辭以自文飾一旦有事朝廷不得賢士大夫折衝樽俎之材而用之則將降而求諸庸俗駔儈之間詩書禮義無聞焉惟貨利是視其于交際之宜措施之方庸有當乎抑或專攻西學不通華文鑒其貌則華産也察其學術性情無以異于西域之人則其無益於國事亦相俟耳自同文館設而英才輩出之二患者庶幾其有瘳焉芝房與左君子興皆館中通英文生之佼佼者年富而劬學兼營而並騖亦旣能曲證旁通啓牖後進矣紀澤使於歐羅巴洲求才於館以匡助余子興欣然就道芝房方欲以詞章博科第則姑辭不得二君者出處不同其爲志趣之士則一也異日者館中生徒斐然有成或以幹濟聞或以文藻顯中國聲名文物彝倫道義先隔昔賢六經典籍之教未始有損也而復益以海國人土深思格物實事求是之學則謂是編爲岷源之濫觴焉可也光緒四年季秋之月湘鄉曾紀澤序 
[病中偶占]  
　　病魔何事苦相縈屈指兼旬客感干醫藥縻資何敢惜眠餐失節實堪驚病垂二旬食朱不過一升有半夜臥恒不成寐情眞我恐傷哀樂道阻人難問死生幾縷爐烟青未斷枕屏斜倚最凄清[  太痴十月初七日稿]  
[五律一首奉贈徐介玉詞友卽請高昌寒食生斧政]  
　　故事話君家歌翻陌上花新聲評竹肉餘響遏雲霞哀樂中年感星霜兩鬢華伶倫多隱逸詎特藝精誇[  方外泊舟未定草]  
[題舒少卿妹丈乘槎探源圖]  
　　君不聞秦時徐巿採藥到東瀛　洲三島歴長程又不聞漢時張騫到西域探源星宿遍異國二人豈必皆神仙故爲乘槎一往如坐天上船丈夫生有遠方志長風破浪非奇事况今輪舶航海相往來大川利涉如平埃東瀛西域近咫尺坐井觀天眼界窄余本執經守故鄉曾經萬里赴重洋前曾隨陳容兩星使至美國帮辦文案歸來仍復寄籬下試問今我胡爲者羡君得意快奔馳人年行樂正及時不願効漢時立功西域之張騫何必効秦時沈隱東灜之徐巿[  雲崗孫廷璋稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　九月廿九日縣丞張肇培委催汀州府屬練糧差十月初一日巡檢韓一琴奉委冬防單日查夜知縣張鳴謙　謝試用期滿留閩序補飭知前福鼎縣邵書升丁憂起服禀到巡檢邵祖熙禀到督轅牌示臺灣艋舺營水師叅將員缺查有軍功補用水師叅將賴萬奏請補授掣補福甯左宇備謝世英應卽飭赴新任初二日鹽道司徒伯芬壽辰文武叩賀甚覺熱閙 
[上海可識順陳春記在四馬路經辦奉賑第廿七次收捐旬單]  
　　太倉汪少寅翁來隱名氏求病卽愈洋一百元○裕茂隆花行三十元○横濱理事府羅太守來中華會舘經募鮑煒昭鄭榮山蘇傑生陳樹森四户各五十元膠輝堂四十元昌和泰曾卓軒鄭岐川三户各三十元順和棧廿五元羅偉堂福和號陳慧生三户各廿元盧逸堂黄益堂大德堂廣生和方瑞軒關燿流東同泰吳寛疇廣萬泰九户各五元裕昌號同安押陳麗生廬行修堂吳永傑兩宜押恊泰源廬桂園吳青士陳敏階鮑守泮十一户各十元陳光記鮑頴記黄肇齊廣餘初　雅亭張光殿福記新號方俊盛孫震聲榮興號文經　永興隆廣萬榮李步青營昌盛陳佩之陳梅瑞黄槐三鄭輝山柳雲從陳康平利昌號陳鄭氏廿三户各五元許應西魏永年姜昌店慶勝隆四戸各洋二元揚敬之洋四元共計英洋七百八十七元合來規元五百七十兩五錢七分五厘蘇州揚亁豐號來楊春坡翁先慈孫太夫人因今庚百歲冥誕省經懴資移賑洋廿元又賑新棉衣五百件太　汗少寅翁來求病速愈廿元同順昌省藥資十元無名氏一元無名氏十元惻隱氏五元周樹魁求母病速愈二元無名二元常玉峰無力人求病全二元蔣君交到台灣撫署梁譯巖翁經募楊潤槎林福喜各四元陳羅六史履之翁曦孔行斌范繼廷治平堂五户各二元李松雲劉志高趙海東務本堂胡四户各一元退思齋五元蘇省來豐大二元天津輯瑞堂求父眼疾速愈合家平安四元蘭邑來孫保餘求病全三元吳竹翁二元汪子安陳善翁張藴翁汪子記四户各一元順記三元南京談永茂雨洋工其綽五元無民士一元又册恆益號諸友十三户共十元漂陽學楊宗濟翁來南渡局三元無名氏二元張鴻賓三元太倉繆衝翁來第七批朱星彩翁募無名氏二元又太昌莊慕隱名士一元無民氏一元不書名補過氏勉力子有心無力人詩義堂餘慶堂六户各五角又黄安雅堂募黄永之學家軒各錢五百又來第八批雙鳳鎭毛子雲翁募鳳林禳棾社會同人减席費兩元鳳林金宅會席同人毛棣華毛鳳臺池馮松門吳生號五户各一元毛竹卿源記莊朱恆裕陳長源鄭明德五户各五角陸椀杳周子華兩户各四角孟悅華邵增茂各三角陳鼎隆吳少卿馮義泰孫景亭各二角無名氏劉梅崗周子明各一角益記莊錢三伯永慶堂錢一百三十劉載楊劉昌泰無名氏各錢二伯毛子雷翁　募廿七户共洋四元濮院照廳張耀庭翁募張翔鳳書屋文記結餘堂集詒燕堂五户各二元仲秋平燕山堂陳各一元秀水誠意道人錢六百鶴亭書屋心田各錢四百三十純嘏堂錢三伯施學山錢伯無名錢一百合來洋二元楊州利則莊來安豐立本堂二元又來二元愼餘莊來地敬房蔡嘉善堂董毓之草堂李三户各乙元寗波元成號來孔振成環軒秀方二户各　　嘉　三店厘局高彦卿翁募宋萬興陳萬隆胡安甫三户各錢二百吳錦齊吳永興沈仁山各錢四百高保安錢二百四十常熟凝善堂來弟批啓字四十七號　一元堂募悟修社代毛廷熊又代張思堪張念修沈其昌朱承照柏壽彭龔成標伽行禮八戶各洋二元悟修社又代殷修宗張啓鐘龔徐氏三户各洋四元又代殷修德六元伽貞禮五元五角以上十三户均省禮懴費修空二元修道祝壽萱一元修函乙元趙修默代顧毓才誦經資五角高易公所來友助舊棉衣褲五百件以上共收規銀五百七十兩五錢七分青厘洋三百六十三元錢二千三十棉衣褲一各併再廿六次報内負罪自省齊主人助楊平銀二百兩報後接到來信知爲冡嗣求腿疾速愈深切祈禱合併聲明奉省恊賑公所同人謹啓十月初八日 
[上海四馬路文報局内恊賑公所經收賑捐七月下旬清單]  
　　廿一至廿九日止○蘇城山塘公益興號邵訪林先生募交雙喜居士　五十元○本埠餘大莊交來蘇州醬業公所潘仲溪先生募第三十一批潘暪源醬園年例修醮節欵移賑洋十元誠求子洋六元○上海總會書院郁瑞芬翁募大英地火行鄧善士洋五角○湖南慶記大善士月捐洋十元○張　鎭益泰黄募怡樂居了心願洋五元梅壽生洋一元○仙女廟鎭恆升行交來藩錫堂求合家平安洋五元以仁氏求子媳途中往來平安洋五元○本埠旗昌號交來君徽氏求財利茂盛洋四十元○安昌謝文海祈平安消史災洋五元謝文智祈吉慶洋二元謝世貴祈消災犯洋五元廬友林銅洋一元○九江守約山人募交許永章先生求保次子懋昌久病速痊曹平銀十兩○本埠廣和糖行交來延陵子善士洋　元○本埠晋禽財交來堰陽湯少泉先生募東孫氏求保疾病速痊洋一百元坤大和黄義隆無名氏三戶各洋一百元有心無力人洋三元五角手談子洋二元五角大有同昌元成合助洋一元○汪子雲剌史交來無名氏善士洋十元○○本旬共收英洋二百七十四元計元二百兩另另九錢一分銅一元洋見元一錢四分七厘小洋五角計元三錢六厘原平銀十兩批申元十兩另五錢八分二厘四項共合規元二百十二兩另另五厘○○連前共收規元四十二萬三千七百九十兩九錢五分五厘○○付陳春記解奉天威海急賑洋五百元計元三百六十六兩六錢二分五厘○○連前六解過規元四十二萬三千六百六十八兩七錢七分一厘○○實存未解規一百廿四兩一錢八分四厘合併聲明 
 
 
 

Page 10

 
 
   
 
