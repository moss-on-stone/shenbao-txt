# 1934 - 282 - 4908799

 

Page 1

 
 
[論中國欲商務之興宜亟求製造格致之法]  
　　今天下一商戰之天下也苟非整頓商務斷不足以爭雄於天下然所謂商務者必先求商務之本何謂商務之本製造是也然非格致不足以探製造之源是講求商務當以格致之學爲先中國非不講求格致格物致知之說早著於聖經垂訓於萬世惟聖經但存其說後世卽但能言其理積習相沿未能見諸實事所以中國人民類皆墨守舊法從無出一新奇之物亦從未聞有新奇之事自通商以來洋貨進口日多初則驚眩其奇妙而爭購之現雖稍稍知其製造之法而究未明其底藴非但不能自出心裁舉一不能反三且不能葫蘆依樣以分其利權於是中國商務日衰外洋商務日盛諭相抵之欵本之絲茶二宗可以分洋人之利現在茶務日衰皆因外洋種茶之盛且多用機器製造中國仍守舊法安能與之頡頏絲之銷塲雖大於茶且能建廠繅絲盡用西法而蠶桑之講求又不若西人之精故終未能得利今中外之絲已若平分其局若將來洋人所用之絲不盡取諸蠶則中國之絲銷塲定必更隘矣十五日本報紀蛛絲可織一則云西人冋以蜘蛛之絲可以紡織而爲物但博考昆虫之類精究其法多年而未有頭緒英國製造局前曾出有賞格萬元謂如有人能以蜘蛛之絲製造者領之此格雖懸歴年無人領取查其難處有二端一恐不能多得蜘蛛以供所用二恐得絲難以成球以備紡織如此雖網公善織亦不足成物也今有法人嘉罕於此事博考有年已得此中三昧往英領取賞格無不聞而驚駭願知其詳聞此法人能使蜘蛛自纒其絲於木桿桿穿輪中使絲旋轉而成球蛛以絲牽愈长而吐愈力蛛性樂自爲之如春蠶吐絲到死方盡俟其絲盡又用別蛛以代之如法而行球成甚速其絲之細而韌比蠶尤勝垷有巿商逆料此等蛛絲將必流通可用以製成上品之衣今嘉罕已在法京巴黎斯擇地建廠以蛛絲紡織矣又有人另擇一地爲豢蛛之所以便考究如何養飼如何使其不相爭鬥又如何使其不畏避人嘉罕已有告白登諸各西報搜羅此物此一事也前日本報又紀近來歐洲染坊有同時連染數色者所有之法道理淺近易　全藉各種布料與顏料投合之性耳蓋棉所合之顏料絲或不合絲所合之顏料毛或不合罕有一種顏料能染棉毛絲三者使之得色之淺深如一也故染花布之法先用三料織成花紋先染一色祗有一料收其色餘料所收者經洗卽脫次可以續染他料洗脫之法或以水沸之或以淡醋强亞門尼亞洗之可無損已收之色設有布料羊毛與棉花各爲花紋欲染爲二色者照常法先染羊毛之色次將其布洗淨再濕五棓子水或銻鹽後染棉花色料則得之矣或有布料均爲棉則先將棉紗分數種染媒料染之染媒料者非染色用以引色者也迨配成花紋使過白礬水者爲一種花紋過靑礬水爲別種花紋然後織之織成之後同染一種顏色而成之色分深淺或先經白礬者得深紅而經靑礬者得淡紅其未過染媒之料者得淺紅或過紅水之後洗淨再染於藍則得一種藍色花紋一種紫色花紋一種靑蓮色花紋不知者以爲染成而後織而不知其實織成而後染也現在外洋棉毛絲等各布進口日多而中國絲貨出口日少華人但知洋人製造之妙不求所以製造之故不但目下漏巵終無已時恐將來中國之利盡爲洋人所得蒙意中國朝廷亦宜令民間製造各物一如西例有能出一新物准其專利幷予以重賞中外人才豈分優絀准其專利予以重賞則自能鼓舞幷有資本不足國家助之如此而猶慮製造之不能精商務之不能興吾不信也 
[諭旨恭錄]  
　　九月初十日奉上諭朕欽奉慈禧端佑康頣昭豫莊誠壽恭欽獻崇煕皇太后懿旨本年十月初十日萬壽慶辰在頤和園排雲殿受賀欽此是日宣表行禮朕親進表文初八日朕率領王公百官詣　仁壽殿筵宴初九日皇后率領內廷公主福晉命婦詣仁壽殿筵宴所有應行典禮著各該衙門敬謹預備欽此同日軍機大臣面奉諭旨本年十月初十日恭逢慈禧端佑康頤昭豫莊誠壽恭欽獻崇熙皇太后萬壽慶辰欽奉懿旨在頤和園慶賀筵宴所有應行典禮著派恭親王慶親王奕劻會同禮部內務府敬謹辦理欽此○十一日大常寺題十月初一日孟冬時享太廟奉旨朕親詣行禮後殿遣溥靜行禮東廡遣英俊西廡遣黃永安各分獻欽此同日又題十月初十日萬壽聖節致祭太廟後殿奉旨遣隆懃行禮欽此 
[欲炸王宮]  
　　西六月三十號倫頓朝郵報載巴黎斯訪事來函云昨日在巴黎斯近總統宮側有人以火藥器置於地下爲地方官察出此物不是地砲乃一生銹鍋載砂及紙因日前曾有炸藥焚爆別地之案據審此案者云亦是用鐵鍋盛載緑色炸藥焚爆之力更過於平常炸藥製造甚易又尋出證人同時拾得書二封內言此砲與別等地砲無異今此顚狂之輩又欲謀爲不軌但因故不能得手耳當道委派差役遍處查訪務將犯人嚴拿解案究辦蓋恐日後冉遇此事爲害不淺也錄知新報 
[議增郵價]  
　　東洋荷芝報言日官現在商議將郵信價値增加經已將實在情形查究淸楚下次議院聚會當將其事酌奪聞電報價値將亦一律增添據說電信兩項若係增費則五年之內估計多增賦銀十三兆至二十兆元聞議增之費係爲添設電線起見約須經費十三兆元目下日本一國之內核計電線已有三萬餘西里之長惟日宮意猶未足欲照現下之長多增三倍查從前所置三萬西里之電線僅用去銀二百七十萬元惟時至今日各物騰貴電生薪水又昻若添築電線則經費定當倍蓰也綠循環報 
[莫知所從]  
　　循環報云俄國前駐朝鮮公使烏野八者要約韓廷延雇俄兵整頓戎政而資保護爲美公使所聞大不爲然因上書抗議日本加藤公使接大隈外務大臣電令韓廷獨延俄兵而不延日本之兵殊屬歧視轉詢是何意見韓廷自接日美兩公使照會聚訟盈庭紛紛擾擾莫知所從 
[嚴禁擅殺]  
　　四川成都各屬拐風甚熾遺失掌珠之事時有所聞居民恨之刺骨以致經人拿獲後不及送官究辦類皆羣毆致死上憲聞知恐匪徒藉此挾仇斃命或有寃誣等情爰飭將擅殺之人查拿究治並出示曉諭以後遇此等事嚴禁擅殺以重人命 
[潢池弄兵]  
　　天津訪事友來函云朝陽縣在喜峰口外蒙民雜處向來不甚相安五年前曾有匪徒煽亂戕殺官吏地方被其蹂躪時合肥相國總督直𨽻聞報卽發兵協剿不及兩月渠魁授首遂報肅清蓋我軍係習洋操鎗砲鋒利以之禦外洋或形不足若請亂民則尙有餘也現聞該處復有餘匪勾結外來游勇互殺蒙人直𨽻提督聶功庭軍門係前剿匪迅奏膚功者於月初得耗來津面商夔帥當卽派隊前往剿撫兼施矣又聞建平金礦亦有被匪搶刼情事雖 
 
 

Page 2

 
 
小小么魔不足煩天戈所指然兵燹所經耕耘失業維彼小民何以堪此也 
[誤謄試卷]  
　　都中訪事友來函云宣化府某縣書吏甲乙二人同應謄錄差入闈甲不知何故誤繕硃卷五本大半係盲詞俚語書畢自悟罪無可逭大懼夤夜潛踰棘垣而逃嗣經對讀官察出傳甲已不知去向因乙係甲同縣應差之吏遂繫乙縲絏送部究詰另易五卷發謄而廢誤寫之卷焉 
[丁酉科順天鄕試題名全錄]  
　　沈輝曾直淸苑　秦　翔湖北孝感　王有德江蘇吳縣　劉日昌順天武淸　方裕詩河南杞縣　吳昌綬浙江仁和　文　蔚廂紅滿洲 
許涵志直淸苑　劉漢章直祁州　金恩科直天津　楊培森湖北監利　耿壽泉直慶云　游炳坤廣東南海　吳金符直灤州 
吳元棻浙江海鹽　鹿福安直定興　賀兆林直清苑　左宜慶安徽桐城　陳鴻冀湖北黃安　吳鼎昌直隸淸苑　任承弼江蘇宜興 
春　魁廂白滿洲　杜壽昌順天三河　劉鐘霖直天津　劉宗乾直晋州　高覲宸廂白漢軍　黃紹賢廣東廉州　鄒國禎直昌黎 
辛耀光廣東順德　于國珍直靜海　魏　震直天津　鄭汝熙廣東香山　武　瑞直隆平　王承綱順天武淸　王瑞芝廣西臨桂 
袁　凱順天宛平　祥　壽正黃滿洲　杜　尹湖南善化　陶善璐直天津　蔣國亮浙江諸墍　志　琮正藍滿洲　李祖培奉天錦州 
葉在藻福建閩縣　陳開熾四川宜賓　陳濬源直肅寍　陳朝鼐廣東新會　托莫洪武正白滿　王　倬直高陽　趙光甲順天房山 
兆　巖正紅滿洲　徐埏芝正藍漢軍　蘇傳銜廣東順德　桂　齡廂紅蒙古　張寳森正黃漢軍　李　榘直束鹿　慶　康廂藍滿洲 
文　琦正藍包衣　王　桐直清苑　王受益山東曲阜　李懋城直束鹿　奎　斌正藍滿洲　袁寳甲直阜平　邵福瀛順天宛平 
張鶴第江蘇甘泉　梁宇淸正藍漢軍　尹克昌江蘇丹徒　恩　泰正黃滿洲　康紹修直保定　康炳宣直保定　詹榮麟直天津 
李克迪湖南長沙　沈　釗山東歴城　鐵　格正黃漢軍　何應祺廣東香山　雷玉麟廣東新寍　李汝謙直廣平　范慶頤湖北武昌 
濬　哲正白滿洲　馬文暄直靜海　巖　尊陜西登成　石綬榮安徽太湖　王曾綬順天通州　劉　坦直隸樂亭　趙　鎭直天津 
周尙文廂黃漢軍　周　祉廂白漢軍　容呈愉直正定　施之瀚湖北漢陽　池甫明直成安　陳鴻年浙江海寍　熊湘閣湖南益陽 
唐鴻書直交河　區凌漢廣東番禺　王廷藹直元氏　慶　餘正黃滿洲　王新銘直天津　尹嘉樹山東肥城　張　嶲廣東崖州 
曲占元奉天復州　張　詠直定州　王錫衡順天寳坻　心　田廂紅滿洲　華學棟直天津　鄭祿昌直武强　陳文炳直天津 
孔慶昆正藍漢軍　郭友善直蠡縣　劉兆瀛山東昭慶　曾守信廣東東莞　朱天朗順天密雲　王文煥直交河　李炳榮安徽頴上　 
王汝功直宣化　郭炳照直臨榆　李　庶順天寳坻　塔沁布正白蒙古　吳桂芳廣東高要　何聨恩浙江餘姚　趙增厚四川宜賓 
耿文峯廂黃漢軍　毓　芳廂藍滿洲　袁勵端順天宛平　朱佩蘭直滄州　楊其煥山東寗海　汪蔭祖安徽滁州　王朝印廣東東莞 
張克一直天津　富額享額正紅滿　王煦時奉天寍遠　毓　鑫正紅蒙古　趙毓煊直天津　龍祝萊廣東順德　武登儁直天津 
鄒大魯奉天遼陽　陳儁潁直淸苑　劉承蔭直天津　李金榜直天津　郭葆衷順天通州　繼　林正白滿洲　麟　璧正黃滿洲 
畢世垣山東文登　馬應圖直河間　蔣志乾直玉田　郭曾啓直臨榆　賓宗椿廣西博白　蔡　瑋浙江桐鄕　羅士俊山東歴城 
林天嶷廣東昌化　宼雲書直玉田　李　潭順天通州　徐汝麟直遵化　李寳沅廣東順德　李燕春順天寳坻　廖雲藻廣東順德 
齊　燾直蠡縣　宜　勳正白滿洲　賈士駿江蘇儀徵　延　兆厢白滿洲　徐　巽安徽歙縣　韓和恊廣東番禺　張雲祥直平泉 
陳書寳奉天廣寗　榮棣源直寗晉　鄧嘉賢直任邱　貴　成正白滿洲　蘇守蔚直河間　謝慶浩直安蘇　王之俊湖北雲夢 
劉鳳奎正紅漢軍　葛昌慶直邯鄲　晉　祐廂白滿洲　朱慶銘直邱縣　宋培之直安州　汪瑞𨶿安徽盱眙　金葆權正白漢軍 
董如鴻順天文安　王　鑄直樂亭　李如璽山東單縣　劉雨田直東明　李維楨奉天廣寗　胡家祺直隸天津　高容鏡廣東香山 
齊葆元湖南湘潭　張　駒直鹽山　劉炳震直滄州　文　錦廂紅滿洲　朱裕謙直淸苑　楊　侗直天津　傅維楨直臨榆 
葉毓文直承德　鄭寳謙貴州玉屏　王宗炎順天大興　張寳賢直故成　紀鉅綬直獻縣　德　鎔正藍滿洲　張蔭葵直鹽山 
杜允迪直束鹿　石之梅直清苑　劉景范安徽旌德　喬從銳直天津　紀隆官順天寳坻　陳廷緒浙江鎭海　李崧祜直遵化 
周紹廉直清苑　吳慶禧直任邱　劉樹桐直蘇甯　金　菼廣東番禺　蘇耀宗直交河　陳礽彬直易州　李麟書廣東香山 
李張瑞雲南劍川　陳光勳福建古田　何奏箎浙江海鹽　國　璋正黃滿洲　三音布正白滿洲　潘毓春直鹽山　潘學蘭直遵化 
杜福垣順天大興　連　璽正白漢軍　王白超山東葉縣　劉書旗直任縣　李耀曾直天津　盧元棟廣東香山　張　潤直獻縣 
藴　暉正紅滿洲　張翔珂湖北黃岡　王彩山直盧龍　俞長慶廣東番禺　李煥綸奉天錦州　蔡雨田廣東歴城　錫　慶正黃滿洲 
麟　符正藍滿洲　張　熊順天文安　蔡光弼廣東南海　寳　信正紅滿洲　馬夢吉直天津　陳捷魁廣東新會　鄢同恩順天永淸 
賴汝驥順天大興　蘇雲龍直天津　李光瀛直威縣　陳東作直樂亭　王克敏浙江仁和　松長春江蘇陽湖　周志煌順天灤州 
王錦雲奉天蓋平　許　濂鑲白漢軍　王芹芳奉天鳳凰　温興全四川新都　梁壽昌直安州　鄭仲陞直多倫　張　錦直天津 
何耀燊廣東順德　王黼卿順天寳坻　張　智順天香河　吳　桐鑲白漢軍　何宗遜安徽黟縣　袁華林直延慶　晏孝儒湖南新化 
䇿　頴正黃漢軍　王紹經福建永定　譚奎昌山東歴城　葉寳慈廣東歸善　信書年順天東安　薛壽山直祁州　王振壵直定州 
孟憲彝順天永淸　盧敬淸廣東東莞　顧彥龍江蘇吳縣　張鳳墀直祁州　薛俊升奉天易州　春　毓鑲白滿洲　唐盧俊廣山香山 
李　點順天寶坻　薛如寳直承德　張家駒直南宮　鍾　麟正白蒙古　丁壽銘江蘇通州　梅　芳直安州　程體慈安徽黟縣 
王述善直鹽山 
[副榜]  
　　呂棟芳順天鉅鹿　蔡用僖廣東順德　保　增正黃蒙古　斌勳慶廂黃滿洲　祿　勳正紅滿洲　吳景謙正黃漢軍　李天維正黃漢軍 
陳　芬直三河　熊藍玉順天宛平　彭柱永直隸灤州　黃叶吉廣東順德　解銘閣奉天錦縣　張叔鶴直南皮　宋鶴峯直棗强 
吳　堪浙江湖州　榮續焜直河間　徐　謙安徽歙縣　檀紹弓直灤州　李元超直定興　魏業鎭江蘇吳縣　祺　芳廂黃滿洲 
周善培浙江紹興　薩起渭福建閩縣　王治馨山東萊陽　郭光亨直安　　潘承謀江蘇吳縣　邊榮煒山東濟寗　孫芳順 
王毓瑛山東　孟恩綬直天津　劉樹德直博野　金亮功江蘇江寍　李　瀛直大名　駱官雲直武邑　廖學朝四川富順 
王樹涵直定興　孔憲章直保定　周汝爲順天寳坻　陳幹鄕直景州　吳中俊廣東瓊州　貴　恒廂黃滿洲　仇毓奇順天薊州 
朱廷詔直天津　麥國章廣東順德　陳德昌山東萊州　周爆奎廣東順德　黃遠謨廣東文山　范壽朋保定淸州 
　前登電傳順天題名錄想閱報諸君必懷未窺全豹之憾今由京友寄來全錄合亟登之以供衆覧惟或有錯悞俟官板到時再刊本館附誌 
 
 

Page 3

 
 
[丁酉科廣東鄕試題名全錄]  
　　曾對顏瓊山拔貢　謝瓖才高要附生　李衍廣東莞附生　梁慶鏞順德附生　劉祖芬順德廪生　朱鴻年新會監生　易巽權鶴山優生 
區述增番禺廪生　梁元灝高要附生　黃家俊南海拔貢　葉容煌歸善附生　朱崇德新會附生　蘇體嚴番禺貢生　譚延重新會附生 
譚漢章高明廪生　陸樹芬高要附生　吳龍升西寗廪生　沈國柱海陽貢生　何元愷番禺官生　梁振邦長寗拔貢　鄭寳韶香山附生 
鄺士皆花縣附生　馮　愿南海優貢　葉鑾梓凌水附生　陳　鼎漢軍附生　何乾生順德附生　鄺兆桐南海副貢　麥煜芬東莞廪生 
鄭宗惠香山附生　陳善貞增城增生　吳寳洛香山附生　盧景彝新會附生　龍應奎順德附生　麥嘉頴南海附生　麥洪鈞三水附生 
林兆垣南海監生　馬如龍潮陽廪生　黃玉韶順德附生　陳祥和順德附生　何權之番禺優貢　張雲翼順德附生　關文彬南海附生 
周良基茂名拔貢　鄺之祥廣府附生　馮　岳鶴山附生　黎斯謙順德附生　湛元熙增城廪生　陳燦勉南海附生　李伯濂新寗附生 
梁載恩順德附生　林耀增南海附生　劉尙文南海附生　區　頌南海附生　黃寳齡廣府附生　陳祖經新會貢生　本　善滿洲監生 
吳椿齡廣府附生　馮溥光番禺監生　于仕傑滿軍監生　鄧家驤三水貢生　鄧保其廣府附生　陳秉章新興廪生　楊宗程新會副貢 
梁士聰三水附生　李爲賀新會附生　何祥禎番禺附生　蔣子敏東莞附生　區大典南海附生　梁贊燊高要附生　林　澤信宜廪生 
柯樹榮海陽附生　戴增謙南海官生　周之柏澄海廩生　何　頤南海附生　唐天眷新會附生　張燮和番禺廪生　陳鑑虞高府附生 
楊慶善瓊府附生　李滋湘河源附生　吳　鸞順德增生　彭　鑫澄海附生　陳寳霖新寗附生　劉家鼐香山副貢　黎昌禧順德附生 
嚴寅恭長樂增生　羅　勉兆府廪生　江淸華南海附生　曾宗信東莞附生 
[副榜]  
　　吳英華陽春增生　呂寳慈鶴山附生　余錫祜新寗廪生　李名鴻澄海附生　歐陽綱番禺附生　鄧杰恒順德附生　羅豫松順德附生 
周廷勵茂名廪生　衛榮鋆番禺廪生　鄭　鼐香山貢生 
[科名佳話]  
　　福建新科解元鄭書祥年甫弱冠廼鄭杰臣孝廉之文郎其太封翁禧年近古稀先世家極寒微由服賈起家得孫子科名一時咸艷羡不置他如世家子弟林心龢廼現任湖南祁陽縣林保三大令之哲嗣鄭禮桐鄭禮榮陳壽璚林兆年林兆琦皆昆仲同年新科拔貢陳聚星林自持頗有文名均登蕊榜洵屬科名佳話也 
[星使行轅紀事]  
　　出使英國欽差大臣張樵野星使前日抵滬情形已登昨報茲悉關道憲蔡和甫觀察定於昨晚恭請星使飮宴昨日午後上海縣黃愛棠大令詣行轅禀安並知星使巳筮吉於本月二十日乘招商局新裕輪船晉京覆命 
[委襄喪儀]  
　　前任蘇松太道劉康俟觀察在署仙逝一切喪務悉由上海縣黃愛棠大令襄理茲因大令辦理各差政務紛繁不遑兼顧特請帮審委員蔣壽林剌史襄辦劉觀察之喪務幷聞劉觀察之家屬擇於五七開吊扶柩回籍 
[爭索逸馬]  
　　牙釐總局福觀察之跟馬二騎昨由馬夫某甲牽出詎一騎在途驚逸奔至虹橋浜被道轅馬夫某乙攔住牽至道轅馬房中甲探悉之下卽往索取乙謂馬由他人攔住費去茶酒費洋一元必須償還方可牽去甲以被此均係當差所索之費實難應允兩造爭執不已故刻尙未將乘騎牽回舊處也 
[移文恊緝]  
　　崇明縣竇奠高明府移文至縣內開據北堡鎭地保丁春投稱事主監生沈以良投稱於七月十四日偕妻往瀏河岳家當將內外各門關鎖至三十日回家門鎖如舊被賊撬窓入內竊去布疋衣飾等物當卽往勘屬實旋由捕役緝獲形跡可疑之張小弟一名屢訊不認至今贓賊未獲移請協緝等因又據蘇州府太湖廳撫民同知趙司馬移稱據西山三十五都十二圖事主鳳永年投稱開設安餘典於社壇里七月初五夜三更時分突有匪徒十五六人撞開內外門三重口操兩淮口音手執洋槍刀棍火紙等物進內執事鳳寳世聞聲起視被匪用火紙燙傷手臂等處禁切聲張被刼洋一千零十三元錢六十三千文卽往勘騐屬實至今贓盜未獲移煩協緝到縣黃大令接奉兩處來文立飭捕頭柴樛督夥嚴密訪緝務獲解辦 
[失愼續誌]  
　　英界失愼已紀昨報茲悉起火之由因該老虎灶門首擺有點心攤昨日午後三點餘鐘正以角黍用油炸之火力過猛以致上沸延及所懸招牌上店夥以布篷撩之牌卽跌落稻柴中遂致燎原不可嚮邇雖經隣人竭力施救然已冐穿屋頂不可收拾矣是役也延燒松江路兩面及西首後面之松盛衚衕東首後面之王大吉弄共屋七十六幢橋堍東嘴角渭仙樓茶館則依然無恙北首則燒至第十八號門牌之廣仁泰烟膏店爲止王大吉弄東則燒至南首第四十七號長福棧爲止面南則燒至第五十六號諸永源小煤炭店爲止北首則至面東之新悅來棧爲止西轉角則至沿浜第一百六十七號門牌之某姓爲止北則至第一百四十五號之悅來小客棧爲止其中被災之家均係舊貨店居多故店名無從細查姑付闕如昨訪事友親履其處猶見烟霧迷漫荒凉滿目是亦一浩刼也並聞有某姓婦帶領兩孩酣睡房中至火息時遍查不見咸以爲葬身火窟矣不料其於火熾時早巳挈之使出於今晨尋回不覺悲喜交集云 
[幸未傾覆]  
　　寍波人汪富寳駕杉板船爲業昨日午後二點鐘時由浦江駕舟至虹口港順流北駛水勢緊急旋至中虹橋下適與橋脚觸碰船身立時損壞汪幸躍登他船得以無恙而船已大受損傷矣 
[機匠受傷]  
　　寍波人鐵工顏長春在楊樹浦協隆紡紗廠司理機器昨日上午正當工作之際猝被機器帶住髪辮盤旋而上遽卽從空跌下頭破血流腿骨跌折受傷十分危重刻已經人舁赴虹口同仁醫院求療未悉能免殘廢否 
[逼人太甚]  
　　城內棕榻店主張榮雇夥某甲在店執事甲素有烟霞癖所得工資尙不敷逍遙散之用手中殊爲拮据而張店中時有失物情事疑甲所爲將其停歇嗣張又向各同業知照以甲行爲不端不可用以爲夥甲聞之不勝忿恨以張絕其衣食之路逼人太甚勢不與之兩立旋於昨晨袖藏利刃狙伏於張之門首適張因事出外不提防被其猛刺一下頓時鮮血淋漓大聲呼救甲見勢不佳乘間逸去張遂投上海縣署喊控値日差禀知黃大令飭補詞候核 
[情虛遁匿]  
　　有瞿某者住居二十七鋪地方前被其救某甲以違忤等情控之上海縣署經族人理勸了事近又與叔口角瞿遂投縣控稱妻子被叔調戲大令飭補詞核奪詎瞿於喊控後自知不合避匿無蹤不知此事將如何處治也 
[失竊無憑]  
　　南巿大東門外大關南首元泰押店前晚被賊潜入帳房竊去抽屉內洋蚨九十餘翼小洋數百角票據十張當卽開單報知十六鋪地甲請緝等情當由地甲禀知局員蔡蓉卿二尹前晚升堂提該店夥葉夏卿供稱店由粵人周姓所開前晚被賊從後披屋扒進乘人睡熟將帳檯抽屜內洋蚨票據竊去餘則毫無所失求請追緝二尹謂據爾所供店中別無所失但少銀洋此係無憑之物難以查緝着令退去自行查察 
[並無不合]  
　　一百十四號印度捕解陸張氏至英公堂禀稱此婦向某洋人吵閙是以拘案請究翁笠漁大令詢以原告何在捕稱原告 
 
 

Page 4

 
 
因事未來詎忽有洋人名有沙者投案稱開西國飯店此事因原告洋人住居店中積欠陸張氏十八天工資今該洋人卽欲動身陸張氏向之索取因此爭閙故來案代爲申明大令以陸張氏並無不合着交沙帶回自向原告洋人理算 
[懲責搶火]  
　　顧阿六孔阿才趙銀河三包探投英公堂禀稱昨日失愼時查獲搶火之陸阿土張蘭卿朱新增三人送案請究張洪氏王阿梅投案訴稱當火勢蔓延時被陸等搶取衣服今旣獲案來請將贓給領陸張朱同供帮同搬物並非搶火求恩明鋻翁笠漁大令商之薩副領事以陸等乘災攫物罪不容寬判將陸責五十板枷號五日張責二百板枷號十日均發犯事地方示衆朱管押兩天贓物分別給還 
[野鶩分飛]  
　　寍波人沈阿旺與蘇婦朱王氏姘識有年茲忽欲割斷情絲各分門戶爭執之下由捕拘送英界公廨翁大令提訊之下以所供各執判令押候本夫朱阿松到案再行復訊此已紀諸本報前日阿松由蘇鄕來滬投案候訊翁大令卽於前日晚堂升座提問王周氏供蘇州人生有一女許與朱阿松爲室前年女兒至滬以帮傭度日不知如何與沈姘識去年忽不知去向小婦人四處尋訪毫無蹤影前月有人傳述知女兒在杭州絲廠做工小婦人當卽至杭尋獲同返滬上意欲挈之回籍詎被沈覇阻不許幷假造庚帖稱係髪妻但小婦人並未將女兒許嫁與沈且女兒亦不願從是以爭吵求恩察奪訊之朱王氏供前年至滬帮傭卽被沈哄騙成姦與之姘識迄今已有四載去年被領至杭今由母親尋獲沈尙欲硬佔領回寍波小婦人並未嫁伊故不願從願隨母與丈夫回籍叩求恩斷朱阿松供蘇鄕人耕種度日聘王氏爲室不知已被沈所姦佔今因涉訟由籍來申投案叩求察斷沈供浙江慈谿縣人駕船爲業王氏實是小的之妻有庚帖爲據呈閱察斷翁大令訊得沈阿旺誘姦屬實尙敢揑造假帖硬行覇佔實屬可惡已極判令重笞一千板押候遞籍假庚帖塗銷朱王氏交伊母周氏及朱阿松領回管束 
[更正]  
　　昨日報登趙雲氏助川賑票銀六十五兩實係二十五兩合亟更正以昭核實 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[查出私貨]  
　　南巿糖捐局兼查洋莊絲茶等物前日由巡丁查知泉漳會館南首陳永茂建帮布店內私帶絲料十八紥詢之店中人據稱係由客人在長江帶來及細察之知由該店自造當將絲存局中候禀知總辦洪明府再行核奪 
[研訊誘逃]  
　　前日午後船戶朱杏魁奔赴十六鋪巡防中局控稱被同業人繆金甫無端拔至南巿董家渡浦畔懸吊燈杆之上肆意毒毆以致受傷請究等情當經局員蔡蓉卿二尹准詞卽於晚間升堂研訊朱供小的係本邑人向在南巿老白渡碼頭駕駛棉花船素來安分是日在途中撞見繆金甫攔住去路僞稱小的姦佔伊妻欲假洋十元方可了事小的不肯伊卽糾同蔡阿榮等多人將小的拔至董家渡碼頭用麻繩縶縛吊在是處燈杆上毆打後欲拋入浦中當由友人沈辛華所見前來解勸約期明日將洋如數付給得以釋放今日在老白渡慶壽隆烟館開燈催討洋銀小的奔赴案下控請究斷沈辛華供本邑人在某姓柴船上執業此事並未深悉惟今日在董家渡經過瞥見朱杏魁被人毆打上前解勸細詢情形據繆金甫云其妻小妹爲朱姦佔日前已由繆喚二十三鋪地甲夥銅匠阿珠前来勸過未了所以此次懷恨二尹判令將人証押候昨晨飭地甲前往會同該鋪地甲將繆金甫及其妻繆夏氏帮兇蔡阿榮一干人証拘解至局亭午時二尹升堂提案覆訊先據繆金甫供本邑人向在董家渡碼頭駕小船爲生前年娶同業人夏姓女爲室素來和睦本年被朱杏魁與妻調笑旋卽誘去借房住宿小的當時但知妻走失四出招尋毫無蹤影後有友人通信卽往招尋果見氏在當喚廿三鋪地甲夥到塲經勸不妥後由小的將妻領回此在五月二十日之事及至本月十五日小的偕妻同往北巿索取船錢途遇一人向妻大言曰可往看戲借寓小的詢妻何人廼稱此卽被其姦宿之朱杏魁小的卽將朱批頰兩下朱猶不服誣爲拆梢故由蔡阿榮帮同扭至船畔欲與評理是實二十三鋪地甲據供當在五月中旬由繆金甫前來喚去經勸小的稱此事未便辦理故由繆自將夏氏領回至於細情均不知悉二尹謂繆金甫曰據朱供爾向其索洋十元何故供稱妻本有銀鐲一雙及銀練條一副約共値洋十元故向索取繆夏氏供小婦人年十九歲向隨丈夫度日至本年有朱姓向小婦人哄誘一時受其愚騙暗中將衣飾盜出私遁由朱在南巿陸家浜橋萬春醬園後面租一小屋居住朱則早出暮歸後將小婦人衣飾騙盡餘供與繆同朱杏魁供小的並無將繆妻姦宿情事實係平空誣指二尹大怒以誘人妻子姦宿反欲來案誣控刻已言詞鑿鑿爾至此有何抵賴喚令拖下笞責三百板復判令掌頰一百下幷詰其首飾衣服藏於何處供稱存於房主范某處因當時每月房飯共洋五元包與范處所有頂首洋十元業已取回銀飾衣服容小的往取可也二　　命二十三鋪地甲帶往領取交沈辛華保去又將夏氏研詰謂爾不守婦道與人私遁無恥已極判掌頰五十下又謂繆金甫曰爾妻被人誘姦當控官請究不應拔人私打目無法紀亦判掌頰五十下夏氏交其領回嚴行管束蔡阿榮事不于已不應插身多事糾衆打架實與流氓無異亦判掌頰五十下各具切結交保開釋並諭該地甲如果帶往查得並無衣飾仍行帶局候究 
[上海縣署紀事]  
　　英界公廨移送著名訟棍徐譜笙及專在妓院竊物之天津流氓李金隆林丁山至縣請究黃大令諭令値日差看管候訊○又送竊犯王阿弟至縣淸爲遞解昨由黃大令備文飭差解赴蘇州吳縣原籍 
[英廨晚堂瑣案]  
　　周正源扭控夥友楊炳咸兠收客帳翁大令於前日晚堂提訊周供在治下開設正大源水菓行用楊爲夥被放各帳計錢三百餘千囑爲收取延挨不歸因與七月間辭歇細查各欠戶始知已被私收用去向追不認是以扭案叩求訊追楊供在周行爲夥已有多年各帳係歴年積欠下來故有如許之鉅茲因一時難以收齊並非私收吞用求爲鍳核大令得供限楊二十天內帮同收楚如延究追○前由捕送趙玉林趙吳氏至廨翁大令亦於前晚提訊趙供嘉定人吳氏係小的之妻與王阿二姘識小的以其無恥故與分離已有十餘年之久所生一子向充巡捕今已物故小的欲將媳婦孫兒領回家中緣尙有八十歲之老母俾得孫媳侍奉詎妻不許故與爭吵求斷吳氏供丈夫不務正業前與周姓婦人姘識將小婦人拋棄故與兒子擺設餅儺度日用王阿二爲夥並非與王姘識今子雖已死孫兒已經長大小婦人欲圖終養故不許領去叩求恩斷大令得供著吳氏將年邁之姑接來一同居住毋得爭奪夫婦均叩謝而出 
[英界公堂瑣案]  
　　包探施奎江禀稱王阿大迭次犯竊經公堂懲辦此次甫經釋出又連竊金洪章等十四家綢布衣服及零星雜物約値洋銀二百餘元經小的緝獲起到原贓送案請究金洪章等各失主紛紛投案請領失贓質之王供崇明人犯竊該死惟求恩典大令謂爾係斵輪老手如亦寛容何以儆其後乎命重笞八百板交巡捕房管押三年贓物分別給領○包探石金榮禀稱李金榮在虹口地方竊取陸正甫家綢布衣服五件經小的緝獲人贓送案請究陸投案領贓質之李供認行竊惟求饒恕這遭後當痛改不敢再犯大令判押十四天以儆○包探黃四福禀稱老閘左近之沈德耀日前有喜慶事被家人王壽耕乘忙迫之際竊取狐嵌皮衣十餘件逃往鎭江報捕後經小的拘獲起到原贓送案請究沈遣人投案請領失贓質之王供一時糊塗叩求寛宥大令判管押一月以示薄懲○包探洪阿寳禀稱廚子周阿安被粵人王阿興王阿生沿路毆打經小的拘獲送案請訊周供與兩王素識此次無端被毆求爲究辦兩王同供被欠鴨粥錢四百餘文向索被駡故與爭論求鑒大令判將兩王各押三天 
[法界捕房發落]  
　　昨禮拜三法讞員鄭大令駕蒞捕房會同鈕副捕頭發落各案命提竊取鞋底之蔡學根至案因患病屬實從寛免責申斥一番卽予釋出○又提竊取錫燭臺之沈渭根照原斷笞責一百五十板從寛斥釋○陳榮生借宿某客棧翌日將棉絮拆去竊去被窩爲棧主拘獲控經大令訊供著照原斷笞責一百板釋出○王阿二在途攫取鄉人担內之棉襖一件當塲拘獲控經大令訊供著照原斷先行荷枷半月期滿責放○偷兒王正芳掩入金利源棧房圖竊當塲拘獲控經大令訊供著照原斷笞責一百板斥釋毋許再犯○故犯張桂泉在押逃逸又至某輪船圖竊爲探夥拘獲經大令訊供着先行枷號一月期滿責放○王德發竊取瑞福里某姓家之茶壺當塲捉獲解經大令訊供著照原斷笞責一百板從寛釋出○劉長福在江裕輪船竊取搭客之長短衫各一件拘獲後控經大令訊供著照原斷笞責一百板釋出遞回原籍不准逗留○沈張氏背夫潛逃爲其夫扭送捕房經大令訊責押候待領昨日其姑沈周氏投案具領大令准其領去著嚴加管束不准再逃姑媳遵諭而退 
[美捕房紀事]  
　　本邑人盛毛郎家居新閘橋西首治圃爲業所雇賣菜傭沈生榮於日前竊取盛之金圈一對約値銀洋二十餘元背主逃逸盛四出偵尋迄無蹤影昨日上午在虹口天潼路相遇當卽扭獲喚後包探倪順泉拘入　房押候解送英公解訊究○舟子陳彤裕撑駕杉板船爲餬口計昨早駛至外虹橋附近適同業某甲駕舟而來兩不稍讓其時水勢甚急二船互相碰撞因起爭端口角之餘甲持竹篙遙剌中陳頭顱血流如注旋經某號華捕到來將二造拿送捕房捕頭飭送陳至同仁醫院敷治甲押候解送英公廨訊辦○法華產小童張連生刻在北河南路寳康木作習公輸子業前日竊取其師之存銀三元師以其屢次圖竊於昨日下午喚交包探石金榮拘入捕房捕頭令押候核辦 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年九月初九日京報全錄]  
　　宮門抄○諭旨一道錄前○陜撫魏奏爲遵照部議詳查土藥厘稅情形據實覆陳摺○礦務大臣唐奏爲懇恩緩　銅價摺○豫撫劉奏爲彙案兼襲世職摺○直督王奏爲運司到任據情代奏摺○漕督松奏報葦蕩情形片○將軍依奏爲　署州縣片○九月初九日內務府國子監正黃旗値日無引見○大額駙續假十日○綿宜續假五日○掌儀司奏十五日祭奉先殿澤公行禮○召見軍機○○頭品頂戴陜西巡撫臣魏光燾跪奏爲遵照部議詳查陜省土樂釐稅併徵窒碍難行懇請仍照舊章辦理恭摺具陳仰新聖鑒事竊臣接准戶部咨開內地土藥出產日盛擬另籌徵收之法一摺於光緒二十三年四月二十八日具奏奉旨依議欽此恭錄咨　欽遵辦理等因查陜省地方素稱瘠苦小民耕種生計維艱近年以來於樹藝五穀之外間種鶯粟期獲微利爲數無多卽有外來商賈亦　零星湊集方能成莊產土之區東路爲臨渭二華西路爲興武盩鄠南山爲漢中城固一帶亦皆星散難稽就其播種之地逐年淸平地畝稅一錢坡地畝稅六分及至收漿作土商販時至每石百斤收釐銀三十兩運出他省再按各省章程抽收其由他省販運過陜者則照光緒十六年部定新章每石百斤收釐銀三十五兩分設局卡嚴防繞越偷漏此陜省徵收土藥釐稅舊章歴年遵照辦理者也綜核近年收數畝稅無甚出入釐金時有衰旺則以歲收之豐歉因而懸判而較之初年收數則已逐漸加旺因有設卡稽查布置增密亦緣舊章合宜商民習便有以致之蓋陜境毗連五省八達四通南山則萬峯羅列鳥道紆廻北山則千里遼闊直通草地先後安設巡卡十二處本年復添北山靖定地方巡卡雖能拒其大要而頭頭是道實有防不勝防之勢惟恃收厘補重商民一念繞越更覺耗費稽時故能悉就範圍不思走險究竟陜省畝稅之外每石百斤抽釐三十兩轉入他省仍復照徵經歴一省卽經徵一次分數少合數見多行商輾轉販運價値增高輸納之數亦分次而力紓併交而力窘茲部議每石百斤徵銀六十兩無論運往何處槪不重徵如果察度地方情形可以照辦亦何不樂以他省應徵之欵併入陜中臣與釐金總局可道再四番量熟籌一經併徵商販必以成本過重裹足不前黠猾且以繞越爲謀歧途百出銷滯則散不能以成整利厚則法不足以防奸縱添設局卡廣布巡丁地之所限流弊滋多誠慮徒有加徵之名並無增課之實不如循照舊章徵收辦理較有把握至陜省陸地千里過境土藥甘肅旣所出無多巨商絕少川省別有水運由陜者肩負䭾載道路險遠亦乏躉莊本自所出以近年厘金收數衡之上年實爲極盛而猶不及萬石本年歲收甚歡已形减色總稅務司所開清單甘肅陜西山東山西直隸河南六萬石陜西實不符分數抑臣更有愚衷陜中連年皆收成歉薄民間卒少葢藏川鄂鄰省偏災糧價尤爲騰貴水無舟楫之利陸虞輓運之窮臣前奏准截留厘金二成採儲備荒現在猶難措手往年辦理畝稅原寓以征爲禁之意尙富嚴示限制不令多種以妨民食惟其已種之地出產土樂臣自當督同司道嚴定考成認眞整頓徵收以擴利源而除積弊所有詳查陜省土藥厘稅請照章舊征收緣由除咨部外理合恭摺具陳伏乞皇上聖鑒訓示謹奏奉硃批戶部知道欽此○○三品頂戴督辦雲南礦務臣唐炯跪奏爲暫加銅價一兩現屆限滿廠情困苦籲懇天恩俯准展限三年以恤民艱而廣招徠恭摺仰祈聖鑒事竊光緒二十一年十一月初八日臣等奏請將暫加銅價一兩懇恩展限三年嗣於二十二年二月初三日接准部咨奏奉旨准自限滿之日起予限二年計扣至本年七月二年限滿據公司禀稱兩年來公司竭力經營凡有可開之廠無不設法放本接濟廠民以期廣種博收添供京運無如廠民所　悉係草皮礦質甚薄雖公司多方接濟而合計開採煎煉一切人工薪炭食用例給價値尚屬不敷皆以折本遷延觀望在公司賠墊已多勢旣難於爲繼在廠民無利可圖情又不能相强再四思維應請奏乞恩施展限庶免竭蹶貽誤等情前來臣查該公司所禀委係實在情形是以督　　於十一兩三錢外有加二兩之請竊以爲已成之局曁當維持而民力之艱尤宜體恤又奉部章支放銅鉛價脚每兩扣發六分另欵存儲備　是雖暫加一兩而總計實止加三錢有奇在度支所費不多而於滇民生計已大有所裨合無仰懇天恩俯念廠情困苦准將暫加銅價一兩展限三年以恤民艱而廣招徠所有暫加銅價一兩現屆限滿籲懇天恩賞准展限三年緣由謹會同雲貴總督臣崧蕃雲南巡撫臣黃槐森恭摺陳請伏乞皇上聖鑒訓示謹奏奉硃批戶部議奏欽此○○頭品頂戴河南巡撫臣劉樹堂跪奏爲光緒二十三年上半年期內各屬詳到應行承襲接襲兼襲各世職人員恭摺仰祈聖鑒事竊准部咨同治元年二月十六日奉上諭嗣後陣亡殉難各員承襲世職各該督撫轉飭各州縣將應襲職名迅速查取徑行具報督撫毋庸申司轉府詳子限半年彚案具奏以免煩擾等因欽此欽遵在案查定例承襲世職令嫡長子承襲如嫡長子有故及患病殘廢者令嫡長孫承襲如無嫡長孫則令嫡次子次孫承襲如無次子次孫及庶出子孫許令弟姪應承繼者承襲又本係又武生員准其兼襲各等語茲自光緒二十三年正月起至六月底止半年期內據商邱縣等詳到陳亡湖北卽用知縣署通山縣知縣陳景雍繼子陳錫周又已故承襲騎尉陳壽彥斷子陳夢祥又已故雲騎尉張世臣嫡長子張廷又已故雲騎尉趙榮昌嫡長子趙振國又已故雲騎尉郭運起嫡長子郭　釗又已故雲騎尉西夢松嫡長孫西建勳年俱及歲均請承襲雲騎尉又已故廪生兼襲雲騎尉田虞章嫡長子廪生田世勛請以廪生兼襲雲騎尉以上人員臣逐加覆核均與定例相符應請准其承襲接襲兼襲仍俟接准部覆再行分別辦理除宗圖冊結送部外理合恭摺其陳伏乞皇上聖鑒敕部核覆施行謹奏奉硃批兵部議奏欽此○○直隸總督兼管長蘆鹽正臣王文韶跪奏爲運司到任叩謝天恩據情代奏恭摺仰祈聖鑒事竊據新任長蘆鹽運使景星詳稱前在陜西陜安道任內於光緒二十三年二月二十四日丙閣奉上諭長蘆鹽運使員缺署景星補授欽此跪聆之下欽感實深旋於四月二十三日交缷陜安道彖將任內經手事件交代淸楚由陜西起程馳抵天津於八月初六日准前署運司方恭釗將印信文卷移交前來卽日恭設香案望闕叩頭祗領任事伏思景星滿洲旗僕世受國恩由二品廕生簽分工部主事蒙恩賞給舉人准其一體會試應升郎中光緒十三年九月奉旨補授江蘇蘇松常鎭太粮儲道嗣蒙賞加二品銜二十二年奉旨補授陜西陜安道涓埃未報兢惕方深茲復渥承簡命補授長蘆鹽連使沐生成之逾格實感悚而難名查長盧係濵海要區連司爲鹽務總匯現値綱情疲累庫欵未充裕課恤商均關緊要惟有倍矢愼勤力求整頓隨時隨事實心經理不敢稍涉欺飾以冀仰酬聖主高厚鴻慈於萬一所有感激下忱並接任日期懇請代奏叩謝天恩等情前來理合據情恭摺代陳伏乞皇上聖鑒謹奏奉硃批知道了欽此○○松椿乍再葦源左右二營歲崖靑柴原定章程每年將長發情形該營道府詳請具奏如朋水旱虫慯隨時聲明歴經循辦在案茲查光緒二十二年分左營因上兩年海潮倒漾蘆根被淹曾得雨水滋培滷氣未能盡消產長不旺右營亦因上年而嚧而災卑窪之區受淹日久蘆根受傷尙未萌發高阜之處亦未暢茂樵採變價委艱足額據准揚海遺謝元福禀報前來奴才派員往勘均屬實　情形除飭俟水退後儘蕩搜估據實開所外理　附片陳明伏乞聖鑒謹奏奉硃批知道了欽此○○依克唐阿片再准調金州廳同知現署義州知州馬宗武准補義州知州現署金州廳同知高欽准補廣寗縣知縣李景祥均應飭赴補任以專責成又復州知州許彭齡撤省所遺之缺查有試用知縣蘭維烜明幹有爲堪以委署又署懷仁縣知縣涂景濤撤省所遺之缺查有試用知縣順存年壯才明堪以委署又署海龍廳通判趙臣翼撤省所遺之缺卽以前經調省之正任海域縣知縣楊澍署理又奉化縣知縣吳鼎激撤省前經附奏以缷署寛甸縣試用知縣周繩琥按署現在周繩武另有差委改委准補開原縣知縣陶應潤前往署理又懷德縣知縣　雲颺調省所遺之缺以現署軍糧同知試用知州陳衍庶　署遞遺軍糧同知一缺卽以留省另補知縣俞承卿署理除分檄飭遵外謹附片具陳伏乞聖鑒謹奏奉硃批吏部知道欽此 
 
