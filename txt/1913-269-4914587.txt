# 1913 - 269 - 4914587

 

Page 1

 
 
   
 
 

Page 2

 
 
時評 
[張勳平論（冷）]  
　　所傳張勳之殘暴容或有過甚者若精論其實張勳一粗人耳一武夫耳一舊時之滑吏耳粗人不能治軍故軍隊之暴橫不能約束武夫不識政治故一切舉動惟知摩仿前清滑吏不負責任惟知歸功於己諉咎於人總其此次殘害南京之舉動不出此數端而已軍士之奸淫虜掠張勳之不能治軍也所攺之法無非清制所用之人無非清吏張勳之不識政治也事前之約事後之報告均與事實不符張勳之奸滑　不負責任也 
　　夫使張勳果殘暴而有能力者江蘇之人雖苦於一時日後或有能治之望今以不能治軍不識政治而又奸滑不負任之人使之置江蘇人於死地而謀其生江蘇人其不能蘇矣嗚呼政府何惜於張勳何惡於江蘇軍政之前途（二）（默） 
　　烏呼軍人之足以禍中國豈僅如昨所云哉尙有一至大之原因焉則干涉行政立法是也前此北方之軍界曾干涉内閣曾干涉國會今日發現之印刷品則竟干涉憲法委員會之起草窮世界各國未有之怪象而一一見之於我國之軍人尙能立足於地球耶土耳其之敗僅僅干涉政治今併立法而干涉之尙成爲何種之軍人耶軍人縱無知識縱不知利害而有統率之責者其見解亦與一般軍人等耶 
且軍人之天職在保衞國家有事時以殺敵致果爲上無事則恪守軍紀對外無挑起惡感之舉勳對内無蹂躪民權之行爲以故各國之軍隊人人愛敬而中國之軍隊則人人歎息而痛恨之而政府方欲乘此以張軍威豈所宜耶 
警信 
　　南京訪函城中秩序漸定惟兵士仍多不守紀律居民亦偶有重遭刧掠者昨夜有一受傷之人舁入醫院蓋因拒抗兵士搶刧行爲致遭砍傷手臂者寧民聞紅十字會議貸欵於妥實之商家以便重理舊業大爲欣慰城内孤兒院一所亂後無人主持已由該會予以麵包若干餅干三千磅將在各處分散其貧無一物之家調查屢實後將予以棉被紅十字會各醫院均備有棉被糗糧等物以應急需鼓樓醫院現住有兵士三百八十四人一俟張勳允准回里即將離此（特約路透） 
南京訪函李盛鐸君現已抵此將小住數日昨日下午曾接見商會紅十字會義振會代表並有敎士數人雜於諸代表中極蒙禮遇李君旋與各代表等討論寧城現局及受殃之原由並賑濟之方法商民等凡經歷圍城及城下後刦掠之情狀者均可直陳無忌李君對於受殃之原由並無疑惑其江西本鄉亦曾遭兵士蹂躪故能深知受殃者之苦情聆其貶責北軍過失之言顯具一片誠心且對於刦掠情形頗能洞察眞相分别各人之過失亦毫無偏袒李君謂受殃最重者爲中等商民小本經紀之店舖及學界中人苦力鄉民之損失尙易恢復今日救濟之方法當由他處商界及亂前逃出之南京紳商籌欵貸與本城妥實之商民及執有産業之人如此則始可重行開巿恢復舊狀繼由各代表略陳甯城亂時所處之地位彼等　謀取消獨立不意爲甯軍所欺付欵之後依然負嵎並述及張勳未入城時如何安慰人民城下之後兵士如何刦掠情形旋復研究業已施行賑濟辦法及請設立獨立之警務處減少城内駐軍之數兵士應令歸營非有特别職務不得漫遊街市若無妥切之舉以安民心則各項賑濟均屬無效李君允將諸事與張勳商酌辦理（特約路透） 
南京訪函日政府之要求張勳之司令部中尙未宣布寗民紛紛離城外間謡傳乃馬林醫士勸令他徒張勳聞此消息乃於今晨致書　之馬林醫士即以簡語答之曰余未勸百姓離城亦未勸百姓留城（特約路透） 
南京訪函張勳所報南京受殃之情形殊爲可笑彼言城下之日土匪潰兵乘機搶刧及敗兵亦有衣藍衣混充官軍者此皆不足注意惟髮辮一物非數分鐘内所能生出豈敗兵一面圖逃一面劫掠一面假裝官軍一面又能生出髮辮乎雖城中其他軍隊亦有附和劫掠者張勳之兵亦必有遵守紀律者然全城之人衆口一詞皆謂先動手者乃有辮之藍衣兵搜括最甚云（特約路透） 
南京訪函紅十字會理事長江趨丹又醫士王培元君同於星期四夜抵寧携來銀錢糗粮藥物棉被等件甚夥昨日正午南京義賑會幹事部曾邀江王二君天津紅十字會會長前充陸軍軍醫長徐君南京紅十字分會長禹君及商會會員八人會宴籌商急賑及善後事宜宴畢開會由畢白博士主席先由徐君報告天津紅十字會在寗所辦之事務次由江君宣述籌辦賑務情形及主設法貸欵與妥實可靠小本經紀之商家商會林君竭力贊成此議且謂今急待救濟者乃係中等人民蓋上等之富户早已逃避他處下等之苦力均已得業餘鄉民仍可售蔬度日所苦者一般商民貨物器具被刧一空均無力重理舊業耳再次由王醫士陳述近來經歷之各事並賀南京紅十字會辦事之得力彼意散賑僅少數之人能沾實惠即以工代賑之法獲益者亦殊有限今欲求大局安定則舍嚴整軍紀保護人民外别無良法云紅十字會代表及南京義賑會幹事部今已商定急賑辦法擬合力進行青年會之海伊斯君亦加入幹事部（特約路透） 
[南京訪函]  
　　張勳已設立交涉局派前清南京某學堂總辦王達成君（譯音）爲局長王君頗有材幹交涉局裁廢幾近兩月今復成立城中外人殊爲心慰王君履任後即於交涉局高懸五色國旗（特約路透） 
[南京快信]  
　　張勳電陳袁總統各軍於南京城内布置情形並提出善後辦法多端所擬提前辦法四事（一）爲搜查逸犯清理户口（一）爲開臨時會議與地方紳民協商維持現狀辦法（一）爲酌量撥欵補助商民（一）爲分撥軍隊駐紮要隘袁總統已核准照辦 
[南京快信]  
　　張勳現擬置辦最新式外國木器約萬元之譜寗滬各商號不敢接受此項交易恐遭不利 
[南京快信]  
　　馮使所部軍隊陸續北歸留駐津浦沿路及寗浦等處者不過十之二三惟馮使仍駐節浦鎭行期未定 
[南京快信]  
　　浦口車站左近寗兵潰走時遺有棺柩甚多殊與衛生有碍昨由津浦趙會辦函請駐浦紅十字會徐靜瀾君派夫遷地掩埋 
更正昨信張勳殺商會代表不確聞祗 
一人爲張所拘隔二日而釋 
專電 
　　北京電十一夜十鐘直隷昌黎縣京局站有日本鐵路防兵與該路中國巡警口角竟列隊圍警局開槍斃華警三名傷二名昨晚曹汝霖巳與日使館交涉而此間日報尙稱日兵因自衛起見故致誤傷華警云云 
北京電昨日憲法會議决總統權限於憲法未定前適用約法副總統亦同時選舉其選舉機關及手續及任期均照前所議决此外須另定被選資格及就任誓詞嗣議預算事决定編製之權在政府參議院得可决否决但無修正權即否决後衆議院得仍通過原案爲有效且議决預算不成立時政府得施行前年度預算十二分之一名日假豫算 
　　北京電德文報代表由可靠各界探悉路透電所述中政府擬聘用德國軍官數百員一節實屬不確南京電韓民政長有電到蘇謂候中央後電即行並請應轉致各司長秘書照常供職 
安慶電皖北土匪猖獗壽州被圍雷軍前往𠞰辦匪已望風逃散 
杭州電商界鑒隣省遭亂之慘頗感軍人維持集議犒勞省外各軍隊由總會電知各分會具備食品表示敬意 
湖州電此間接廣德來電溧陽到有南京潰軍約三百人佔據西門外駐廣浙軍于九號派步兵一營前往潰軍即望風遁按溧距廣約百四十里 
湖州電太湖梟匪經朱督派淺水兵輪會合蘇軍勦辦各梟均紛紛逃散湖境尙安 
特約路透 
北京電日本對於戮辱日人四案要求各欵已由中政府全行承認諸案卽此可了 
蘭州府電現有奸商私販鴉片雖經當道斬决數人若輩仍愍不畏法近復查獲鴉片兩車聞均投入黃河 
蘭州府電政局殊形安靜藏番之爭端數件均已解决藏邊更有和平之氣象 
要聞一 
[熊總理之新硎待試]  
　　財政計畫熊總理受任以來對於財政特爲注意以故决定兼理財政部總長昨日特囑梁次長飭部員速詳細繕呈財政現狀以便籌盡（一）部庫存儲之款目尙有若干（二）各省認解及捐撥中央各項經費已到若干尙欠若干（三）現在京外待支之欵除已支付外其未支付者尙有若干（四）籌撥南征北防兩項軍費除由何項指撥外不敷者計有若干 
鹽政問題鹽政籌備處議裁消息已誌前報茲聞熊總理業經於國務會議時提議撤去國務員多數贊成日内卽當實行其餘鹽務各署有繼續組織之說至此次簡任鹽務上各缺如壽鵬飛等均爲熊總理從熱河帶來之人且係從前熊在奉鹽運使内之人均有經騐農林次長張昉辭職繼其任者爲羅振方羅亦熊總理賞識之人云 
中俄恊約中俄恊約經參議院否决後適値南方亂起政府無睱置議國會不加過問以致俄人益增其在蒙勢力日前且因財政問題向庫倫僞政府要求割地之舉熊總理在熱河時曾致電政府請將中俄恊約再行提出國會通過以便早日解决此次到京連日與大總統及外交陸總長磋商中俄協約再提交院種種手續現聞此項問題已經議有繼續磋議酌爲修正之辦法前日業由陸總長將預擬綱要向俄使提出並聞熊總理昨特就蒙古事實上擬定說明書解晰中俄協約各種關係分送參衆兩院並通電各省都督大約熊總理日内出席國會卽可再將此案提交國會通過云 
熱河防務熊總理以熱河軍務關注重要昨與陸軍部協國會商熱河都統姜桂題擬將熱河軍事劃分六大區域每區辦一混成團（一）豐隆防守區（中路巡防駐）（二）林圍防守區（毅軍駐）（三）開魯防守區（奉軍羣）（四）朝阜守備隊（東路巡防駐）（五）昌平守備隊（練軍駐）（六）林西防守區（毅軍駐）除以上六區外再於赤峰熱河兩處編兩混成旅爲前　預備隊現正確商一切云 
治河碩畫熊總理對於將來設施方針其尤有最大之計畫爲導治各城水利力行屯墾政策日前 
 
 
 

Page 3

 
 
　　曾對於大總統言之述　利有三(一)中國以農立國土地廣積數倍於他國若講求屯墾種植之道則利漙民實不出十年即足致富（二）中國近十年來水利不修致良田變爲瘠畝兼以鐵軌四出以國家負最重之利息借欵築路每里之成本奇昻而近數年間路軌爲水冲壞時有所聞旣虧耗每年之資本金復有碍全國之交通日前交通部已提出濬治直省水利議案可見此舉實爲當務之急（三）來將裁兵善後問題莫如以兵爲工於國家則開未來之財源於民間則少閻閭之騷擾於被裁之兵則有衣食之謀無流爲盜賊之恐似近今根本切要之圖莫急於此者總統極韙其議並於導淮事確有閱歷擬俟張季直來京再與之熟商以便編成議案提出國會要求議　云 
[南事敉平後之善後談]  
　　報告軍事江西宣撫使段芝貴已於月之五日下午回京即於是日五時赴總統府面謁袁總統報告平亂經過之情形如下（一）抵潯後布置勦平黨人之一切事宜（一）平亂時各軍士之奮勇情形（一）報告國軍入南昌後之地方情形（一）布置贛省善後之事宜（一）報告贛寗等處地方受害之略情 
定期解嚴南省亂事旣已蕩平戒嚴法第十五條所　戒嚴情事亦已终止熊總理日昨面謁袁總統請將北京戒嚴解除以安人心總統亦以爲然擬於月之望間宣告解嚴昨特據情商之趙陸兩司令矣 
救濟財政平亂軍餉浩繁前借之大借欵至九月後卽日用盡熊總理甚爲焦急現擬定救濟方法數端（一）續行向各國資本家借欵應需（二）公債搭放令各省實行辦理將應解中央欵項寄京（三）裁併機關歸併農林部於工商部裁撤稅務處鹽政稽核所順天府步軍統領等署（四）整頓各關擬定加稅裁釐修攺稅則之辦法 
設立各使袁總統昨與熊總理議商以南方亂事已平此後一切事宜應積極進行擬添設各使於各省（一）曾經戰事各省各設立（一）勞軍使（一）曾附亂未經亂事各省各設立檢察使（一）各省要害地方設立觀察使（一）受害最重之省特設善後使此外各省未實行軍民分治者限期實行云 
　安置軍隊湖口倡亂後政府調大兵南下故數旬即收蕩平之效總統現擬將南下軍隊分别安置或調回來京以防蒙亂或留駐贛寗湘皖等省要害地方以資鎭慑并擬由赴贛軍隊撥一枝赴粤肅清土匪云 
[贛省軍民二界之新潮流]  
　汪瑞闓抵贛任事贛省警視廳總監閻恩榮聞汪民政長定於九號抵岸發出命凡經過處所着該管警署打掃潔淨商民舖户均一律懸掛國旗以表歡迎並派巡　隊警士密布通衢以壯威儀早間八時即有商團憲兵巡邏隊軍樂隊均列江干預備迎迓移時内務司長程道存敎育司長盧建侯警視總監閻恩榮及行政公署所屬人員南新兩縣知事均至膝王閣各公團各政黨則派人持白布歡迎旗立於煤炭坡上鵠候又有多數前清官吏長衫馬褂伺於仙人舊館門首立於接官亭邊者亦有圍坐於沿河小茶舖啜食油炸點心者五光十色無奇不有迨至九時半鐘但聞水巡炮艇遠遠有似砲聲響者各歡迎人員均趨至碼頭迎接旋汪民政長携同眷屬乘坐康濟小輪抵埠各司廳長均入艙謁見約譚十分鐘久汪民政長着禮服登岸由招待員導入仙人舊館少憇復出乘坐四人大轎入章江門進行政公署接受印信所有汪民政長隨帶警衛隊二百多名均駐署内分門守衛汪民政長於十二時傳話前往都督府及衛戍司令部商務總會等處拜謁警廳比派巡邏隊沿街駐守以資保護至四鐘時汪民政長着原服乘輿出署往拜李護軍使由傳達官引入四福堂與李護軍使坐談一時之久聞係詳詢此間現狀以及善後辦法嗣因出署時近黃昏未往他處卽行回署委任隨來前清江西道員楊會康代理財政司長並撤去公署第一科科長章燧聞因章科長赴潯歡迎時舉勳對答失宜之故云 
　馬繼增出征萍鄉贛省黨首李烈鈞林虎督率兵隊駐紮萍鄉勒餉招兵焚搶擄殺地方糜爛痛不堪言李護軍使接到報告卽派旅長馬繼增督率大軍預備日内出發不分晝夜馳往剿撫嗣於八號復接電告李林兩人現已出境竄入湘境結黨滋禍尤爲可慮經李護軍使秘密電商政府飭派湘贛官軍分途進勦現在贛軍已定計畫拔隊首途矣 
[電明歐陽和尙之心跡]  
　　歐陽武致李護軍使電南昌李護軍使鑒有電計達武前上吉安時帶有衛隊一連今旣將護軍使印信派人賫送麾前所有衛隊自應遣散以輕仔肩茲於本日實行遣散其鎗枝子彈軍裝一槪點交水巡第四局局長倪興魁收管吉安巿面安靖如常知注并聞止戈和尙歐陽武宥 
　　李護軍使復電電局轉歐陽南雷鑒前電告送印並叙維持苦衷足徴委曲求全並未情甘從逆我公心跡久而自明况由省赴吉披剃爲僧實屬萬不獲已公熱心桑梓挽刦術窮當爲明哲所　諒一俟印信送到應即電達中央代爲剖白諒民國主張人道定無意外之虞敢布腹心望即虚納是荷純宥印 
　　李護軍使致段倪電急電局轉營長段德華水巡第四局長倪興魁鑒宥電悉歐陽南雷宅心忠厚此次被迫敗名代爲惋惜昨電告南雷請其放心諒已查閱執事來電爲之辨雪深表同情望即婉慰幸勿他虞爲荷純感印 
[戒嚴聲中之杭州]  
　查抄僞都督私第警察廳長夏超君視事後整頓警務清釐前局長虧蝕公欵知缺長警存餉一項約計六千元有另系前政事部警政科長雷家駒卽雷鐵生提回經理迭由上峯嚴催報消宕延不理此次上海鎭守使破黨人機關供出僞都督雷鐵生密謀圖浙計畫當卽派員密拿逮入捕房詎前日夜半其祖廟巷私宅潛運箱籠什物意在搬匿爲本管崗警探悉密報警廳請示都奉令先行查抄即於十三號上午派勤務督察長隨帶警隊赴雷寓查抄家用器具編號封存多至八百餘號惟細軟古玩等物係被其妾母潛運即乘夜搬去者）當時確有巡警追隨暗記地點復經該委員回明廳長諭令一律抄没遵即帶隊折赴黃誥巷雷妾母家搜出箱籠衣飾三十餘担並有雷鐵生簽字契據照片信札等証詎該妾母某氏强詞抵抗當飭帶廳訊究所抄兩家器具聞擬即日拍賣備抵公欵云 
　密拿梟匪統領黨人勾結梟匪圖擾江浙匪勢鴟張現經蘇浙兩省大吏　商會師痛剿惟匪股衆多不但太湖沿岸爲匪徒中堅之所即嘉湖兩屬之山鄉如安吉孝豐武康石桐各縣水陸蔓延聲勢日熾聞梟黨巨魁陳全福自稱爲本黨湖屬統領現受上海機關運動潛赴杭州窺察現狀匿居拱宸橋龜棍韓大哥寓所（ 
卽韓兆泉）勾結内地幫匪退伍游勇密謀擾亂經該匪原籍孝豐縣購拿未獲派探追蹝悉其秘密所在並聞該匪黨羽確有六千餘人聞都督府疉據探報現已令飭軍警嚴密查拿解究矣 
　愼重城廂防務朱都督以黨人蓄意圖浙日來於軍事上之計畫業已嚴密布置並將都督府四隅劃爲守備警區添購消防器械以禦非常惟城廂以内地域廣袤商民生命財産關係更巨現特向上海洋商購回皮帶火爐洋龍兩深隨帶工程司逐日操演以補警廳消防之不及一面諭令民居將夏日凉棚一律拆去本日復由警廳通令各局區凡城内商店向在屋簷上加架雨蓬遮满街心狹窄之處黑暗不可名狀非但阻礙交通且足蔓延火患本廳有預防危害之責自行嚴行查禁除函商會限令各商民於本月内將前項雨蓬一律拆除盡淨一面責成各該管警區切實勸導俾得早日實行矣 
雜評一（無名） 
　　髮辮爲記張勳謂土匪冒充張軍衣藍衣而搶掠路透訪事謂衣可立易髮辮不能立生旨哉言乎張勳之軍隊固有髮辮爲記者也 
掛五色旗甯城攻破至今交涉署始懸五色旗交涉使固不　爲深通時　人也雖然張勳亦豈不知特以張之前次出南京爲五色旗所逐故對之痛心耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日最近之交涉案]  
　　日人在南京爲軍隊傷斃三名以致　起交涉現政府已派李盛鐸前往南京查辦此事業已出發茲將各方面消息詳誌於下 
　　日人被害情形日人被害情形此聞紛傳不一據我國方面報告則謂日人被害二名傷者一人日人則謂三人均遭慘斃且言該國三人被害時手持日本國旗身無寸鐵故遭慘禍據路透報告亦謂日人三名二係薙髮匠一係雜貨商初避難於南京日本領事館繼復出而之他因在途中遇張勳兵遂爲所斃其情形似較爲確實也 
　　北京方面之輿論日人被害之消息傳出後北京輿論甚爲注意蓋自南方用軍以來深恐以軍事之故致傷外人惹起交涉故當用軍之初政府卽發保護外人之命令爾時謡言日本浪人有暗助黨人者我政府亦先詢以如有日浪人助亂者官軍執獲時可否由我國懲治云云此次日人被害使人回憶起義時西安敎徒被戮舊案皆係錯誤殊以爲憾且聞當北軍進城之前政府曾預告外人不宜離去領事館而不謂仍有此意外之事國人更自歉然　　日人方面之言論京報云東京新聞記者團對華聯合會以及各激烈黨派紛紛於初五初六初七等日在精養軒開會討論對待我國辦法其持論之激者至謂南京蹂躪　旅虐殺同胞係因北京政府對於日本挾有敵意非由奉天方面進兵北京以爲外交後援不可云云（以上係據東京電）此種言論之激烈决非日政府之所願聞可知惟東京各國體聲於東而在我國之各東報應於西（如泰東日報盛京時報等）聲浪喧雜閙成一片幾令兩政府無從着手現已稍稍平靜矣　　日政府之安詳日政府對於我國此次亂事始終主張中立觀其屢次宣言即可知之前日中日協會開會山座氏猶以兩國經濟的聯合爲辭是其無意尋　又可知以故日政府對於該國人被害一節雖頗激發然其態度甚爲安詳昨聞日本政府已决議辦法一方面先提出抗議案一方面調查確實情形以便具體的交涉又日政府甚願委曲求全其意在要求賠償并處兇手以相當之罪即可和平了結如謂日人欲藉此次交涉以解决中日二國之根本問題則日政府無此意也　　抗議書之提出自日人被害後該國駐南京領事船津氏即向我國南京司令官嚴行交涉一方面即電該國駐京公使與中央政府開談判日來正在談判中至其要求條件據東報所載如下一中國政府須向日政府聲明謝罪二中國政府將與此案有關係之兇犯以及負有責任之司令官嚴加處分三重爲賠償四中國政府須聲言擔保以後此等案之不復發現聞此四條要求刻已由日使向中政府提出矣 
[揚州軍事近聞]  
　　知縣知府又出規矣日前張勳所委山陽縣知事某（揚州人）現已製定銜牌燈傘等物大署山陽縣正堂字　預備赴任而張勳意猶未已復擬規復满清官　之揚州府知府聞將以前清揚州府嵩恂任之江蘇若不劾去張勳其搗亂不知伊於何底也現揚州與　皆以宗社黨目張 
　　徐師長有乞休意徐　珍師長於前晚初十率領雷電營及十六團騎兵團炮圑各營回揚自鈔關門振旅而入聞此次攻奪甯城張勳之於徐軍功則掠爲已有過則諉諸他人徐師長大爲灰心且恐將來種種受其挾制故决計乞休 
　　方司令搜捕餘黨憲兵司令兼衞戍正長方柳江以現在南京旣下聞有餘黨某某等竄伏揚州誠恐潛爲隱患特於每夜加派憲兵梭巡城廂内外於菴觀寺院及客棧等處尤爲注意 
　　節前發給欠餉徐師長前因揚軍欠給餉銀尙多特請中央續行接濟茲又由部飭滙交通銀行十萬元於十一日到揚一俟凱旋事宜部署略定卽行發給以爲各軍士度節之需 
[皖省近日之政聞]  
　　倪督之减政主義倪都督近以皖亂初平所有行政諸要端以及善後各事宜亟待辦理昨已委李國筠署理財政司兼内務司并委護理國稅廳以策進行昨又牌示謂　省財政困難已極本都督蒞任以來實行减政節費主義所有敎育實業兩司暫於公署内設立兩科均歸内務司管轄云云業經呈請大總統國務院電復照准矣 
　　倪督之禁煙政策皖省禁烟一事早已實行嚴禁在案自皖亂發生後各長官祗知以軍事爲重要以故烟禁廢弛而一般奸商市儈依舊販買烟土開設煙館私賣私吸毫無顧忌昨倪都督持面諭警察朱廳長出示嚴禁謂自諭之後如再有私賣煙土私開烟館以及私設燈吸者一經查獲卽拿送都督府處以槍斃之罪云 
[鄂省籌湘談]  
　　湖南檢查使出規袁總統以湖南此次獨立皆由少數暴徒所爲現仍盤踞未去所以堅拒查辦使郭人漳帶兵入湘但湘人旣藉口于與郭有惡感亟應遴派他員前往檢察一切以分良莠而示懲儆現特任命張學濟爲湖南檢查使會同查辦使籌辦善後事宜昨黎公得張君電准十二日專車抵鄂與副總統面商一切再赴湘江黎公已派承啓周振坤妥爲招待 
　　湘督進退問題湘省取消獨立後譚都督屢電中央辭職惟一時殊難覓得替人昨黎副總統接袁總統來電謂譚督又有電到京力請解任伹湘省爲亂黨根據地非得一剛斷果决之員以坐鎭其間不足以資治理譚延闓忠厚有餘才具不足今旣一再辭職自　准如所請惟繼任者一時頗難其人如有英材堪担斯任務望推薦云云不知黎公所器重者果爲何人也 
　　湘代表來鄂請兵湘省自獨立取消後雖譚督弭兵救民擁護中央然而大權旁落軍中長官仍屬亂黨是以頃刻千變負嵎潮流今尙未息昨湘省議會副議長方永元劉善澤商會總理李永　進步黨許議長羅正　四君又携手來鄂晉見黎副總統面陳湘中危險狀况代表父老昆弟要求速調得力大軍指日入湘鎭守防亂未然免爲江寗之續伹譚督密電請兵於先明電拒絶於後首鼠所　長　無能致三師　延未進頃黎公已急電譚督速飭軍隊解決不准拒阻現南京已下彼湘軍必已氣餒矣 
[譚督辭職問題]  
　　國務院致譚督電長沙譚都督鑒奉大總統令元電悉該督以文人而兼軍府兩年苦心孤詣中央洞察無遺湘省亂黨本多盜憎主人喧賓奪主致該督嘉惠梓鄉之初意付諸東流深爲惋惜湘人厭亂望治有如飢渴將來善後事宜亟須料理仍望通籌整頓維持秩序而遏亂萌特達國務院洽印　　湘人致國務院電北京大總統國務院鈞鑒湘省自反正以來兩載於茲屢經波折而維持秩序保全治安化險爲夷全賴譚督之力是譚督在任一日即爲湘民利賴一日我大總統素負特達之知譚督苦心久邀洞鑒茲聞譚督去志甚决伏乞俯念下情允留原任免致浩然歸去湘民失望臨電無任屏營之至湖南中國基督敎會梁宗　梁家駟劉復生等叩馬 
　　湘人致熊總理電北京熊總理鈞鑒湘督譚公智識德量倍萬恒品人民悅服恃若慈母頃者湘逼贛域更墮湖流駭浪掀天危若朝露譚督臨機應變深具苦衷今見人民生命財産之已安决然引罪以謝天下在大總統明見萬里早鑒本心而湘民自聞乞退之詞咸切靡依之恐倡言借寇萬口同聲我公領袖台閣私眷桑梓公爲國家敢祈陳委曲於在朝釋嫌疑於遠會俯慰人民之願保全父母之邦嘉賴公休造福無量呼　迢遞與情迫切伏乞轉呈大總統祇候俞命不勝悚禱之至長沙城董事會叩 
　　熊總理覆電長沙城董事會諸君鑒兩電均悉譚都督維持苦心久所深偑已轉陳總統挽留督湘請釋　念特復希齡叩宥 
[三楚之軍界觀]  
　　對調南北軍隊黎副總統以各省軍事已平武漢風潮亦息惟黨魁旣逃禍根未除若從根本解决要于南北各省軍隊互相對調電致大總統陸軍總長各省都督得其同意初八日特令第一第一兩師軍隊準備一切定於十二日陸續出發往河南等處聞其餉項仍歸鄂省自籌匯解並議定如遇調駐省分有事須受該省都督指揮調遣又聞鄂第二師長蔡漢卿極不贊成此舉力請辭職黎公挽留未獲已委第七混成旅長徐鎭堃升任該職二師　來缺額甚衆七旅係屬徴兵行將併於二師之内俾成爲完全勁旅 
　　澈查鐵血傷軍湖北鐵血傷軍休養所盡屬陽夏戰征受傷之士前住省垣因有濳圖内亂之事黎公未忍窮究故令移駐黃岡縣之陽邏鎭以絶後患而資保全乃該傷軍抵陽後卽肆行不法如聚賭閙娼欺良保匪指不勝數該鎭商民不堪其擾特公推代表來省要求迅速撤回黎公當於八號派委本府軍　課長李克性乘保生商輪前往澈查虚實如果不法卽將解散並分别重辦 
　　重組鄂軍砲兵團鄂省砲兵團前　　攺進團等　人有密切關係已將解散兩營　砲存庫在案茲黎公因砲兵爲野戰最重要軍隊際茲時局多變萬不可缺　日久不練昨已决定重行組織擬以顧問姜明經充任團長卽以駐紮仙桃鎭之三十一團第二營及護衛軍内砲兵一營並原有砲兵一營共同組織其團本部即設於東廠口幹部營内 
　　感戴北軍遺愛北軍第二師前由九江進據湖口商民人等頗爲感戴茲該師由潯移駐漢臯湖口界先未得何日拔隊回鄂未及走送殊形抱歉昨由湖口各界代表談經書朱若舟鄒遠謨等公函駐漢二師司令部以鳴惠愛之感其函如左敬　者前蒙福星賁臨威惠兼施萬民歡仰若嬰兒之得慈父母焉一旦旌麾移駐鄂垣攀留不住迨晚方知未及走送江干五中歉仄慚愧奚如敝邑境内紳商學各界如失瞻依咸相與若驚若訝懐思不置惟有頂祝光澤遍照南邦湖民亦在庇蔭之中此湖人所同聲頌禱者也尙冀敎言俾得有所遵守則感激更靡涯矣 
　　北軍大演飛艇中央政府派駐湖南之北軍第三師一混成團因湘省軍界意見尙未疏通稽延武昌該師長曹琨此次並携來各式飛艇三隻寄放南湖其部下將校亦有數人深得駕駛之術曹君駕駛尤精傳言將親乘艇飛向長沙旅行一次本月九日黎飭曹命其部下某營長在鄂城試演一次（有云係曹自乘者）以拓鄂軍民眼界是日適濃雲密布若有風雨直至下午四句餘鐘天又放晴始克成演卽於南湖飛起鄂軍隊往觀者甚夥該艇係德國單葉式僅能容坐一人在　湖空中盤旋良久高下自如觀者莫不鼓掌喝彩黎公亦親乘雙馬車趕往觀看旋見其已飛昇空際在地上見之僅若一鳥卽御車回府該艇亦追隨入城繞城而飛嗚嗚有聲鄂省向未演過飛艇人民見者咸稱奇怪且多不識爲何物該艇又飛至江中盤旋數次本擬繞圍漢口渡漢陽再回南湖下降因時已不早且空中已風力甚猛遂未果行五點餘鐘至南湖徐徐而下按湖北前歲曾購有飛艇二艘亦放南湖因會駕駛之人已往南京政府投効無人能精此藝該艇又被風倒屋壓壞致成廢物今仍存放南湖云 
[粤省亂定後之各方面]  
　　龍督電請擢用黃士龍龍都督以黃軍使急於北行西電慰留均未允許昨特電致中央略謂此次取消獨立深賴該使運動之功事後恊商善後尤佩其策劃周全現今辭職純係顧全大局委無私見該使學術俱優辦事尤徴閱歷昨奉電令委辦高州清鄉事宜經函電慰留未蒙允許刻已首途晉京叩謁鈞座詳陳粤省情形望大總統優加擢用云云 
　　黃士龍致粤父老電黃士龍昨日由上海來電云報界公會轉各圑體父老昆弟鑒鄉關話别虞日抵申感受風濤病軀頗憊燕雲在望首善非遥略事休養即行北發甯滬慘遭兵燹生意凋零舉目荒凉非復以前風景誰實致此權利誤人觸處傷懷興言可槪吾粤兵端初定满地瘡痍安輯調培須策羣力龍公兵力可恃素愛吾民上下一心自臻治理紙幣　絀生計所關生計盈虧安危所　尙望提倡公德極力維持土龍亦謹當陳　中央早　補救自維駑下適値大難無計濟時遂懷藏拙歸來在念敢言世與我而相　出處無心實愧志與材之　副槪身名之不競負父老之多情神隨秋雁以南馳願似春蠶而不　南天在望我勞如何士龍叩首 
　　王和順之自辨王和順致龍都督函云敬啓者昨閱民治報載惠陽縣奉都督電開訪聞王和順派人私往各屬招兵亟應查拿倘確查明如有其事即速拿辦等因閱畢不勝駭異竊思人心厭亂國民心理趨向共和何來此不祥之言以淆亂觀聽和順年來向持不辯宗旨今日有不能已於言者誠恐萋斐之言譖潤於執事左右區區之心或未能見諒於全粤父老昆弟則往事已成陳迹私恨無窮故綜其事略敬爲執奉陳之自惠軍解散之後和順卽息影東瀛杜門謝客而粤中風潮如扶正同盟會乃孫君壽屏提倡救世軍乃黃士龍發起比年來報章所載莫不謂和順爲之然果否和順所爲至今日而是非乃大白於天下猶憶去歲執事以陳賊包　禍心將不利於廣東特派黃君元貞至舍下商所以剪除之計并奉明諭以如有六成力量則執事可以助成之如或只有四成則不能辦到等語當時和順被陳賊以私見見嫉正當懷臂復仇而此時隱忍不爲者誠以會　　 
兵城下驚我父老擾我商場而五羊子弟將不免肝腦塗地之苦非有所畏於陳賊也實因投鼠忌器也此和順年來所行事或未見諒於大衆儘可見諒於執事即最近之事陳君榮廷作鎭瓊崖和順將向日得力舊部函薦陳君委用現已隨軍渡瓊矣此和順之得力舊部前日所不離左右者今已効力邊陲更何有招兵之舉其爲冒名圖陷可知由前言之不爲於前日而乃爲之今時由後言之舊部已遺散斷無招兵之理和順痛定思痛慘被陳賊陷至如此地步已歴一年有八月矣加以金錢已經困境青黃不接人所共知今幸執事蒞粤正有望以扶植之維持之乃竟聽細人之言又將置和順於何地和順一人不足惜其如大局何且和順自爲一般奸險小人妬忌後已久　　畏譏絶口不談國事日來在港厠足於商儈之中自維所遇可謂窮矣今更中以讒言枝枝節節無非欲陷和順於無可容身之地追維往事用是驚心昔曾参殺人雖慈母猶難遽信於是向持不辯宗旨今日不得不辯之竊願執事審愼出之幸無爲和順投杼也 
　　封禁社會黨機關部龍都督昨奉政府令以粤省現有社會黨人煽惑軍隊擾亂治安並以文字爲誘惑之資料着卽嚴密查禁云云現聞當道查悉存善街八號晦鳴學舍係社會黨機關部其黨員某著有晦鳴錄其綱要有共産主義反對軍國主義及反對工團宗敎家族等主義故已指令警廳查拿封禁矣 
　　虎門獨立之訛傳虎門昨致報界公會函云此次陳炯明脫離中央宣布獨立四處謡言　起虎門一掌之地縱橫不過五里亦紛傳獨立親友到境必訽虎門獨立來信亦然其實毫無影響近日竟有因謡言遷家遠避者以訛傳訛爲害伊於胡底用敢函瀆貴公會請轉各報登明虎門并無獨立之事以安人心而免悞會虎門蘇咸亭鍾從雲余亦亭鄭陶菴同啓初五日 
　　開平城陷之一因開城自福軍調省後風聲鶴唳商民一夕數驚適有專審所犯人周植生出銀二千買忘形韶刧監城陷後二日卽有匪二人乘輿隨該犯到家取銀復助匪餉三千又仇神視專審員欲得甘心幸該員機警不爲所害該犯已在忘形韶　當参謀别聞官廳有招撫消息而開人恨之切齒故羣擬反對云 
[粤督電陳財政情形]  
　　鹽欵事覆財政部電北京財政部鈞鑒誠密奉馬電敬悉飭將鹽欵按照借欵合同第五欵辦理一節事關國際信用亟應遵辦無如粤省光復以來支欵驟增收入銳减現在統計每月收入錢糧厘稅約一百二三十萬元鹽欵約四十餘萬元而支出則每月總在二百餘萬元其中尤以兵餉占多數以收撥支每月不敷約四五十萬元有奇其　解洋賠各欵及内外公債本息京協各餉尙不在内加以此次亂事損失曁軍警恩餉等項又不下數百餘萬庫藏爲之一空目前收拾餘燼勉力支持已覺萬分竭蹶倘再將此項鹽欵按約提存實不能爲無米之炊然不予提存又無以昭示國信杜債權之干涉濟光疆符忝綰救濟無方昕夕徬徨慚悚萬狀惟有據實陳請鈞部俯念粤省財政困難情形可否兼顧并籌稍緩數月俟國稅整理就緒財力稍裕再行按約辦理之處仍祈電示祇遵無任念禱龍濟光印 
　　纸幣事覆財政部電北京財政部鈞鑒漾電敬悉查新紙幣原版早經承印商店繳司銷毁存庫此後并未續印發行電示有大帮紙幣運粤難保非奸商僞造圖利已飭警廳派探嚴密偵查并剳行稅務司曁令飭各關卡一體嚴搜母令進口至廖鳳書赴美定造之紙幣非用原版印刷其花紋式樣紙質均與現行紙幣逈異似與此事不相關聯近日據報英差在港搜獲製造僞紙幣機器一具尙幸未經印用經財政司胡司長赴港察驗屬實否則僞幣侵入貽害靡窮總之紙幣粗劣易于仿造難免奸人生心祇可隨時嚴加查緝盡法懲治除將發行紙幣號數出示通告外謹復粤都督兼民政長龍濟光叩印 
地方通信 
[香港]  
　　實報主筆被押詳情港函云本月三號下午約一點鐘香港偵探部派出偵探馬飛等到士丹利街三十號坤明女學校樓下拘去實報館主筆陳仲山帶回偵探部先押於竊留所至昨日始行解案柯裁判官提訊偵探總帮高力主控控仲山於舊曆七月十三卽新曆八月十四日在實報（前月仍在永和街三號）館内印發煽亂新聞煽惑中國内地居民作亂有違港例高帮辦請將案押候定期詳審且云將來本案轉由官律師學臣君主控並請官准被告仲山具保惟不得少過五千圓亞利馬打律師爲仲山辯護力請减少謂五百元足矣官卒不允許乃押候下禮拜四再訊被告卒無欵保出差人乃將被告上了手扣解往獄中按陳仲山卽陳自覺香山人向充實報總司理前者實報因登載僞電曾受港政府干涉陳自覺登報辭職由陳仲山接代實卽自覺也此次被逮港官以最嚴之法對待索保五千元方得在外候審又復上了手扣此直以刑事犯看待向來港律實無如此嚴重云 
　　江北 
　　匪勇搶掠之患江北鹽城之東馬陵鎭地方於九月十一號突有梟匪勾結散勇多人駕船十餘號各持槍械至黃昏時登岸 
 
 
 

Page 7

 
 
行劫先將該鎭開設布店之王姓家擄掠一空並擊斃事主一人其餘各商店之被刧者亦不少迨至天明始飽載向東下蕩一路駛去阜甯縣屬河西馬家甸地方連日搶刧之案層見疉出均係已裁某營之兵士所爲現經淮北巡防軍王統帶派兵二隊馳往搜剿又阜甯縣北鄉淮橋地方亦於十一號午後突有散勇數十人持械至鎭首向某雜貨店硬索千元該店主願以百元爲壽散勇不允卽行决裂首搶該店次搶富户數家鎗聲隆隆如臨大敵該鎭祇有團勇二十餘名束手無策任其飽掠向北而去 
[蘇州]  
　　青浦僞知事鎗斃日前南京獨立時青浦地方有金人銘等多人將縣知事强運　逼逐並發電至寧公保全人銘爲縣知事强君無可如何即將印信公欵等項交金人銘接收任事强運開卽赴應省長處禀呈細情迨後蘇省取消獨立卽經應省長派委前充軍政司書記官之吳炎前往接任青浦縣知事一面密查金人銘等平素劣跡及當日逼逐知事詳情均已逐細呈復到省旋經應省長密飭將金人銘拘解來省究辦即由吳知事將金人銘一名於九月十一號親自押解到蘇當奉省長交虚總廳長督同軍法科訊供閉金人銘供認逼逐縣知事伊接任知事僅五天用去公欵二千餘元等情經應省長以其内亂罪業已成立卽判决照軍律處死刑即於十二號飭將金人銘一名在水警總廳内操場上鎗斃矣 
　　劉福彪銷差劉福彪前由應省長帶來蘇垣委以督領蘇常偵護隊事宜劉卽以蘇城朱家園舊府知事署内爲辦公處裝設電話電燈情形甚爲闊綽將帶來徒黨三十餘人編成偵　隊招足四十名並派参謀書記等人員每月需餉七八百元當由省長先發恩餉二　及本月餉項以及購辦各物共用三千餘元甫經編定忽因省長去蘇劉遂於九月十二號下午銷差立率部下各人或趁火車或搭輪船急急起程赴滬所有細軟物件盡行帶去其餘辦公所内一切物件置之不顧迨劉去後始由水警總廳派人前來收管云 
　　應省長交卸江蘇省長應季中君以請免本官已奉允准急欲交卸前日電致新任省長韓國鈞促其來蘇接任迄無回電近日聞韓又有辭職之說則來蘇之期尙難預定應君卽於九月十三號將民政長印信交内務司長馬士杰暫行兼護一面通電報告交卸情形卽是日午刻趁火車赴滬矣 
[松江]  
　　孔敎代表赴會自郡人顧迺琴張石泉葉禹卿諸君發起孔敎會組立松江支部後入會者頗爲踴踓本月二十七日適届成立一週全禮會員擬就縣學明倫堂開紀念會並祝孔子誕辰現山東省將召集天下儒宿在曲阜開孔道大會松地已舉定代表顧迺琴葉禹卿兩君前往定期十六日出發 
　　省議員因案被拘省會議員周鉞因伊女與徐某自由結婚逼令自盡一事徐某聞耗卽投上海華亭兩法庭指控華初級廳俟上海關文到後卽派法警往傳周言我將自來辯訴法警無如何望望而退十三號周果自至檢察廳遞票法官遂命拘留卽擁錮公所中 
雜評二 
　　皖省之减政主義近來各省已逐漸實行减政主義卽亂事甫定之皖省亦已着手進行將敎育實業兩司歸併於内務當此財政困窮之際誠不得不迫而出此然於民政方面極力節省而於軍政方面之費用則日漸擴張民政之所節無幾豈足以敵軍政所費之浩繁耶且民政亦有萬不能節省者國家之安危治亂與夫人氏之生計程度無一不與民政有至切之關係此中利害宜熟權而審處之無徒沾沾焉偏重於武力也 
　　中央之减政主義亦已嚴切實行然於軍費之支出則揮霍絶不稍吝觀其所發表之預算已足令人驚歎而况推波助瀾持之過甚也哉 
　　湖口北軍之遺愛自潯軍規取湖口後即遺第二師留守湖口茲値凱旋回鄂而湖口商民以其平日保衛有素力維治安臨行時不獲伸其致餞之誠致函鄂中以伸謝悃夫亦以見斯民好惡之公自在於人心也 
　　雖然吾不知湖口人何幸而尙有此紀律嚴明之第二師以長留遺愛於此邦也抑此邦之人懾於戰勝攻取之餘威有不得不謝之苦衷以維繫其間耶然而湖口今尙有特伸謝悃之子黎姑不必問其底　如何以視夫今日大軍入城而搶掠一空者已不禁爲湖口人民頌幸福矣（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[警廳拘獲日人續紀]  
　　湘滬警察廳長穆杼　前日訪悉西門外南陽里第三號門牌内有日本人設立機關招募華人充當兵士意圖赴浙起事當飭偵探會同第二警區探警等前往該處屋内拿獲日本人武因確忠共島未雄兩名搜出討袁軍隊印布數十方並一切緊要信件等物解回警應暫留候核在案茲由穆君於昨日親自向該二日人盤問良久因語言不通未明眞相穆君遂派警備隊數十名各持鎗械將二日人申解鎭守使署請爲核奪 
[鎭守便提回臺灣婦人]  
　　鄭鎭守使訪悉西門外婦女愛國會設有黨人機關派員查獲男女多名除將男子收押本署外其餘婦女許黃丹子張徐氏邵安華嚴欽木沈瑞華五人飭發地方檢察廳寄押候究在案茲悉許黃丹子之夫當時亦被拘獲收押該夫婦二人籍隷台灣已入日本國籍此次被獲之後卽有人報告駐滬日本總領事派員查明屬實卽備文向鄭君索討自行處分昨日午後鄭君當飭衛隊駕一小輪駛至大碼頭登岸至地方廳提回許黃丹子因適値星期汪檢察長等均不在廳第一看守所所長亦已出外以致無人負責嗣經司法巡長梅南枝得悉一力担任將許提出交予該衛隊押解出城由小輪載回該署核辦 
[截拿潛赴杭州之潰兵]  
　　浙江都督朱介人君訪悉黨魁陳其美勾結福建安徽江西等省潰兵意圖進攻浙省佔據獨立查蘇浙兩省爲犬牙相錯之地自廳嚴爲防範已咨請邊界各地長官預爲防備上海鄭鎭守使接准前因已撥派軍隊在各處車站及江浙交界之楓涇等處嚴密防堵前日又據偵探報告近有江西等省所招潰兵三百名乘某公司輪船來滬在浦東起岸從沿河塘一帶陸路赴杭等情鄭君立派某團長帶領軍隊前往截拿並即電知朱都督赶緊籌備俾免竄擾 
[外人對於黨人之惡感]  
　　贛寧亂事業已先後敉平一般黨人咸視滬北公共租界爲逋逃淵藪雖經鄭鎭守使迭函張交涉使照會外交團協同　緝以尙未及時不無觀　各黨魁遂有恃無恐逍遥自若茲因屢次發現炸彈機關並破　雷鐵生熊仁等案外交圑恐將擾亂租界公安已准鄭鎭守使隨時派員指名拿究詎若輩仍不稍怯並以恫嚇之詞對付外人領事團見之大不爲然聞已開會議决應准中國　府之請查禁現設泥城外之某黨機關並允捕拿各黨魁交出懲治以保全租界安寧云 
[取消警衛隊陸戰隊名稱]  
　　鄭鎭守使前日接参謀部來文轉奉袁總統令開現飭第四師楊師長速即督率甯垣兩花台之第八旅（旅長何豐林）所部第十五十六兩團各營移駐淞滬 
一帶所有臨時所攺之海軍陸戰隊混成第一旅卽該師原編之第七旅旅長李厚基管轉之第十三十四兩團各營仍歸第四師原　編制名稱其郭以廉部下二兩營暫歸第七旅李旅長兼轄所有臨時攺編之海軍警衛陸戰兩隊名目現旣戰事平定應卽撤銷目下駐紮滬地之軍隊着令仍歸鄭鎭守使節制指揮以重防務等　現鄭上將已飭李旅長速將警衛陸戰兩隊名稱即日取消仍照原編之第十三十四兩　編制辦理矣 
[派兵駐防車站]  
　　鄭鎭守使　滬杭滬寗南路火車經過之荒僻車站每有匪徒搶刦旅客財物情事皆因鐵路車　未能按段駐防所致現在陸軍第四師步馬砲工輜全軍旣已移駐淞滬自應分别調派嚴愼防守除滬杭鐵路由滬以至江浙交界之楓涇已令第十五十六兩團步兵各營按叚駐紥外一俟馬隊一團三營齊集之後即責令分駐滬寗滬杭兩路之各鄉車站滬寗至蘇州爲止滬杭至楓涇爲止其砲隊一團亦有三營則令駐紥淞口以防長江門户昨已商請楊師長調派矣 
[令到中秋分外嚴]  
　　淞　警察廳長穆杼齋因今日爲舊暦中秋深恐商民狃於舊習有慶賞佳節之舉惟現在境内尙未解嚴不得不爲警備昨特令飭所屬各區警署員不得擅離並責成警備隊分叚梭巡茲將命令兩則錄後（一）令各區警署云九月十五日爲舊曆中秋現値戒嚴期内警備不可不周自十五日　後六時起長警一律駐局聽候調遣該管長官亦一律勤於職務本廳長當親自稽查以免疏忽此令二（二）令警備隊各隊長云九月十五爲舊曆中秋現値戒嚴期内警備不可不周仰該隊長督率全隊輪班分段嚴密梭巡其廳駐隊者一律不准外出其各遵照母忽此令 
[鎭守使批示三則]  
　　地藏菴僧春榮禀控商團佔住廟産由批該僧呈訴地藏菴海神廟被商團佔住等情當經批示並令飭上海縣知事詳查具復在案茲據該縣呈稱於辛亥九月據十六舖十五舖士紳先後禀稱鎭海廟地藏菴住持僧春榮不守清規查已避匿廟宇借作公用等情當即批飭一面移請市政廳查辦未復旋據該僧在第一初級審判廳起訴判决不服上訴地方審判廳現正定期傳訊等情據此查地藏菴海神廟應否借作公用旣經控訴於地方審判廳自應靜候審理與軍事初無關係何得於訴訟拘束中來署飾詞呈訴殊屬不合特斥此批 
　　僧純川呈控王新泉强奪廟産懇思飭究歸還由批據呈已悉該僧兼管之大悲閣被十九舖董王新泉强奪如果屬實應向地方審判廳起訴何得來署越訴不准此批 
　　鍾顧氏訴吞産欺寡請求指令高等審判廳補提孫爾桂由批訴陳各節與軍事毫無關係且據稱案經上訴高等審判廳尙未判决自　靜候該懸照章審判所請未便允行此批 
[轉行防範黨人之電令]  
淞滬警察廳長穆杼齋前日接江蘇都督省行政行署訓令内開准参謀陸軍部電開奉大總統會據探報匪黨等派人四處演說煽惑並發行煽亂報紙等語各該省務卽嚴密偵查如有此項情事亟應嚴行禁辦以遏亂萌等因合電遵照等因准此合行訓令各該縣知事警察廳一體遵照此令等因穆廳長遵卽分飭淞滬兩地各區警察署長一體遵照辦理 
[防兵黑夜之誤會]  
　　内地自來水廠設在製造局戒嚴範圍之内每遇漲潮之時必須派令工匠在出浦浮橋　放水　俾將潮水灌進水棧以敷各處水管出水之用前日黑夜漲潮之時該廠工人特赴浦邊浮橋開放　防軍因在黑夜難以辨認疑是奸細立卽開放排鎗幸未傷人現已由自來水廠經理致函鄭鎭守使告明原委以後凡遇水廠工人在出浦浮橋啓放水門請飭兵士勿得擅行開鎗以免誤傷如在黑夜當由水廠置就紅色玻璃號燈由工人手携往開俾易辨認昨鄭鎭守使已復函允許矣 
[團長犒賞官兵]  
　　現駐製造局之第四師第十三團曁駐紥淞口砲台之第十四團姚建屏臧致平兩團長以所部各營官長兵士夫役人等自從淞滬兩處停戰以來晝夜梭巡甚爲勞瘁茲屆中秋自應犒賞爰於昨日每營賞給猪肉二百另五斤其各營長官另由姚臧二團長每　送菜二席昨已分别致送矣 
[捕風捉影之搜查]  
　　法租界捕房昨日得有報告新租界徐家匯路二十二號門牌某姓家有私藏軍裝設立機關情事當由西探目石維也帶同包探等前往搜查並無違禁之物禀候總巡再行查核 
[卜顧問定期晉京]  
　　英美總巡卜羅斯君預飭各西員將任内經辦各事一律造具清册以便呈請工部局總董察核並定於今日交卸各情已誌本報茲悉卜君昨特謁見各西董逐一面交清楚順道辭謝聞定期二十號赴京面謁袁總統後卽當接受駐滬警務顧問之職云 
[積憤發狂之舉動]  
　　湖北人張金春向在本埠開設湯　店歷年積有數百金於日前携資乘火車回籍詎在南京下關附近遇見官軍將其所帶現洋數百元悉數刦去張復回滬因一生積蓄蕩然無存致成神經病日來時哭時笑不由自主前日午後張至新閘派克路六百零一號同鄉人柯永茂所設之湯　店内柯即欵以涵飯而張酒後言語漸無倫次遂取菜刀一把從後門奔出逢人便砍　將經過之民國圖書舘學徒馮文明森源糖食店學徒王松鶴小販張阿毛婦人錢氏並不知名之男孩等七人手背頭面等處砍傷張手舞足蹈自亦用刀砍傷一時行人恐懼不敢上前旋經多人用長竹竿將張攔住鳴捕幫　捉住奪下菜刀連同受傷各人一併帶入捕房經捕頭詢悉前情將傷勢稍重之人車送仁濟醫院餘送就近廣仁醫院醫治張亦受微傷諭令押候解廨訊核 
[欲去則竟去矣]  
　　淞滬警察廳長穆杼齋於本月十三日假巿政廳議事廳邀集各區警察署署長署員曁警備隊各隊長又本廳各科長科員等開外區常會穆君到場演說謂不侫曾電呈廳省長轉電中央迅予免職雖經鄭鎭守使等挽留但去志已堅無從　就深望諸君子熱心任事照常職守母以不侫辭職遽萌退志云云各員唯唯遵命旋卽散會 
[公民與長之感情]  
　　淞滬警察廳長穆杼齋呈請辭職經薩　辦鄭鎭守使分别慰留已誌前報茲悉本邑公民姚某等亦以滬地戰事初平伏莽未清穆廳長辦理警務有年遽易生手恐非所宜現已公電參議院内務部挽留矣 
[紅十字會紀事]  
　　武昌黎副總統致紅十字會沈仲禮君電云卦電悉甯省大兵之後滿目瘡痍貴會濟衆博施救民水火宏茲願力愜我頌私已查照來電分轉張都督雷副使請飭軍隊一律保謢矣知念轉復黎元洪文印 
　　又電云卦電悉執事埀念贊助慨捐鉅欵仁漿義粟欽感莫名謹爲章贛遺民額手稱謝惠欵　滙交南昌汪民政長會同趙宣撫使查收業已轉達前途知照矣黎元洪叩文印 
　　紅十字會前由理事長江　丹君帶同醫隊賑糧赴寧救濟疉記本報茲悉江理　長王培元蘇　裳二醫士及邵子奮王芝香李子靜君等諸幹事業於前昨兩晚先後回申聞在　時江君分派各幹事分投各處實地調查居民受災情形聞者無不下淚現該會正在籌劃續辦救濟廣募捐欵等事 
[報告周鐵錚逮捕情形]  
　　江蘇省議員周鉞卽周鐵威逼伊女周靜娟投江身死後由其婿徐品華至華　審檢廳禀准提究並由上海地方檢察廳汪廳長訪悉周住西鄉顓橋地方派警往提周竟恃勢拒捕由汪廳長加派法警再往拘拿在案茲經該法警金寳山等偵知周鐵　已由顓橋逃　匿松江城内因赴華亭檢察廳報告會同該廳司法巡長蕭丹生法警彭福林等四出往緝知周在參議會内急往該會守提詎周由後户逸出經過知事署至府橋沿浜始被該警追獲立解該縣檢察廳寄押一面由金警等回申據情報告汪廳長定於十五號（即今日）　齊正式公文赴松移提并傳知徐品華一併到廳候質 
　　按此則與第二張地方通信欄所載微有不同姑並存之 
[私擅逮捕]  
　　浦東南滙縣周浦鎭仁發典當管包房人汪仁浦近因在滬狎遊虧負頗鉅現届中秋無法彌補竟於前晚在典中盜取現洋一千數百元并珠飾等物席捲而逃該執事查悉後卽協同股東詹某等各處訪緝偵知汪所捲各物藏匿於上海城内塌水橋畔婦人朱家媽媽家樓上因卽跟蹤來申至該婦處詢問氏茫無頭緒詹等卽將該婦扭入第一區第三分署控告署員以証據全無斥逐不理詎詹等又將該婦扭入四牌樓詹大有墨店内禁閉不釋該婦家屬乃以詹等私擅逮捕等詞赴地方檢察　遞禀起訴不知若何了結也 
[土地又交好運]  
　　前清積習凡行政官署均設有土地祠安置偶像一般差役人等早晚燃點香燭每逢朔望官員亦親往拈香及至光復以後内地各官署神像多已消滅而湖北會審公廨内之土地祠迄尙保存惟差役人等早經裁汰乏人供奉冷落已久茲忽由駐廨探捕人等發起集資購買全新袍帽定於今日（即舊曆中秋）爲偶像更易新衣並備大斗香一座高架檀降等香當天燃點何破除迷信之不易也 
[無賴强索節規]  
共和政體成立後卽攺用陽曆一切迷信亟應破除無如民間狃於積習攺革殊難今日爲舊曆中秋大家小户仍有齋月宮拜斗香之舉而滬北各妓院尤甚昨日午後有無賴時和尙等七人肩負布袋先後至福建路八十九號浙江路三十五號等妓院强索節規致與龜奴等爭執當被鳴捕將時等一併拘入捕房禀奉捕頭諭飭押候解廨訊究 
[稅務所格外通融]  
　　上海稅務公所昨批吳興公民朱永和等呈云呈悉查此案前經本公所呈奉國稅廳籌　處指令將此項查獲縐疋充公速即變價呈解等因在案來請每疋　價五元礙難照准姑念該商小本營生准予從輕估計查原縐十六疋内有九疋綢身較重應每疋繳價洋十元其稍次之七疋繳價洋八元五角仰即備欵具領毌再遲延短少如不尅日具領當即另行召變再來呈查出縐疋充公係於九月一號爲始等語實係誤會並卽知照此批 
[此推彼諉之惡習]  
　　法　部局前因有人沿途便溺有礙衞生故在各要道建設坑厠多處以便行人並由捕房飭派暗差捕嚴密查察故租界内甚爲清潔茲自本邑拆城之後河浜維已塡　尙未開築道路而一般下流社會中人時常在塡浜之處任意便溺日積月累穢氣薫蒸事爲法總巡藍君查知以不卽禁阻殊與華法兩界衞生均有妨礙惟不能越界干涉故特知照該處巡警局請爲查禁嗣因該處係歸淞　警察廳長管轄故又照會穆廳長詎穆亦以此事非本廳長所管一語回覆置之不問噫華官彼此推諉詎不慮外人之干涉耶 
[法總巡保護難民]  
　　南京居民紛紛搭輪來滬避難抵埠後在法租界黃浦灘登岸者居多法總巡藍君以該難民等携帶什物乏資雇人挑送情殊可憫而一般匪徒尙乘隙攫奪實堪痛恨故飭探捕在碼頭等處嚴行查緝以資保護 
[騙案不容異]  
　　梁仲箎因迎賓公司華新旅館主張少卿以旅館召盤爲由驅吞盤價洋一千元控由捕房拘解公共公堂訊明欺騙屬實判押西牢半年在案嗣張忽延律師禀請復訊希圖翻案故於前日午後由捕在西牢内提解公堂復訊兩造各延律師到堂互辯多時關讞員商之德領裴君以案經訊明判决豈容　翻判張仍交捕房帶回照原斷還禁西牢母再多　 
[寶寚不在乎此]  
　　六馬路精勤坊妓女周寶寶業已從良所欠招商菜舘酒菜洋二百餘元延約不還經該菜館具禀公廨飭追在案茲悉鴇婦周氏以該妓現嫁陸姓場面闊綽一朝對簿公庭有關顔面已央人理勸愿爲折償可望和平解决矣 
[居間人吞没銀洋]  
　　陳王氏與姘夫馮南山　居天　路四百七十九號近馮欲與該氏拆姘日前央朱陳氏轉給該氏洋百餘元不料被朱吞没分文未付昨由陳王氏至捕房聲稱馮南山前曾借過氏洋三百元意欲抵賴等情捕頭飭探將朱陳氏及馮一併逮案詢問一過分别收押聽候查明核辦 
[寄養嬰兒之糾葛]  
　　廣東人羅雲有數月之防寄養於同鄉宣李氏處現孩患病該氏送還因羅不納竟將病孩棄於弄内羅偵知後仍抱回家中怱於昨日夭亡控經捕房　氏拘獲押候解廨訊辦 
[包探查獲珠花]  
　　西藏路泰昌熟煤店主婦甘陳氏前日失竊値洋三百元之珠花一朶報經老閘捕房查緝在案昨晨由探王梅生在三馬路某當舖内查獲原贓吊至捕房存候失主認領 
[私帶煙土煙具]  
　　周明珠金寳生吳連方三人私帶烟土二十四包及烟具等物搭朱大升之班船被閘北水巡隊查獲又船户李子藩亦因私帶煙土兩包並烟鎗一只一併解送檢察廳分别押候研訊核辦 
[警察署預審拐案]  
　　前日有馮顯强將毛小眯扭入四區警察署控拐其妻朱氏及所生小孩捲物潛逃請爲究追經署長張光烈預審一過判移檢察廳究辦又劉和尙邀季隆和爲見證赴四區警察署控告顧長富前日拐逃伊妻徐氏藏匿他處請究亦經張署長預訊判移檢察廳訊明核辦 
[先繳三百元]  
　　水木作頭徐德泰結欠瀛記磚灰行貨洋一千三百元延不理償一案前晚由公其公廨復訊先由原告代表律師偕該行夥俞天生上堂請追質之徐供實因被欠在外求請寬限並延律師到堂辯護孫襄讞判徐　妥保先繳洋三百元餘欠着向原告妥商料理 
[乘車人儈燈泡]  
　　前晚有葛金泉搭八十九號電車乘間竊得車上電燈燈泡一個由捕送入捕房押候解廨訊辦 
[承發吏知難而退]  
　　上海地方審判廳昨出牌示爲示事查本廳承發吏夏詒綸近因體弱難支恐誤要公呈請辭職除准其辭職外合行牌示爲此仰各當事人知照所有該吏經手送達事件業由本廳另派進行恐未週知特此牌示 
[新民社獨樹一幟]  
　　海上新劇幾無立足地揆厥原回由於演者之道德墜落知識淺薄鄭正秋君有慨於此用邀各省知名之士組織新民演劇社　於日前在西樂戲園與派人士相見於舞臺之上各界甚爲歡迎自此紛紛函致鄭君要求獨樹一幟　演無間以開風氣現鄭君業已許可於本月十四日起在謀得利戲場開演矣 
[武昌高等師範招考預科]  
　　上海縣知事公署昨出第一百三十六號布告云案奉江蘇行政公署訓令内開接准敎育部電開武昌高等師範招考預科准於九月二十八日在武昌上海續考一次請卽布告照章保送就近投考再上海考試地點由該校借用江蘇省敎育會請一併布告敎育部支印等因准此查部定高等師範學校規程第十四條預科及專修科入學資格須身體健全品行端正在師範學校中學校畢業或與有同等學力者等語合行訓令各該縣知事卽便布告境内如有合格學生志願　試若　於九月二十日以前到本公署　名聽候彚集保送逾期概不補送此令等因到署奉此合行布告仰師範學校中學校畢業與有同等學力之各學生一體知悉如有志願與試武昌高等師範學校預科者務於九月二十日以前前赴江蘇省行政公署報名聽候彚送愼勿愆期特此布告 
雜評三（訥） 
　　南京留守之疑問據前日京　政府有將張勳攺任南京留守之說其將以留守之虚名予張勳而欲削其都督之實權耶抑採古留守制及初光復時黃留守之遺意以擴張張勳之權力耶 
夫張勳不愜於江蘇人心至此而再予以節制數省之權力以恣其暴橫政府固决不出此則政府之以留守予張勳者必欲限其權力於南京以實行南京留守之職務可知也然試問以張勳之倔强其肯不越南京一步耶爲都督者有人能制服張勳取其實權而代之者耶有虚名無實權張勳肯遷就之耶政府欲以此策調停張勳與江蘇之惡感而不知非特無效且啓後來無數之周折也 
雖然張勳固不知都督爲何等官階留守是怎樣品級但知紅頂花翎脚靴手版做我的兩江總督而已 
警廳之職務果何在主權之收回非外人能讓之我自取之也主權之旁落非外人能取之我自棄之也中國自來外交之失敗莫不由此今城河浜一帶法總巡以其便溺穢積有礙衞生特知照該處警局及穆廳長而皆以非本廳所管置之不理嗚呼斯何故歟 
來件 
[製造局附近災民注意]  
上海兵災善後事務所開辦以來將及匝月如清潔街道各處消毒辦理十分認眞所有財産損失亦先後派員調查明白不日卽將竣事現正在造册預備呈報鎭守　核給卹欵惟念給卹一層尙需時日刻由臨時救濟股擬　先行施捨辦法囑通告各災民云 
製局附近一帶砲火所及被災最甚除調查損失造册列報還須稍費工夫外其極貧之户甚至飢不得食或家具蕩然勢難久待惟有另給臨詩卹欵以便生活現由本所擬訂臨時施捨辦法報明鄭鎭守使核准由中央撥欵辦理自舊曆中秋後一日起算限十日内每天上午十鐘至十二鐘下午一鐘至四鐘爲止如有向住在高昌廟附近十四十五方十二及十三圖之一角確係飢不得食或家具蕩然者速向本所報告查明無誤按口給恤大口二元小口一元不得浮冒須知戰線以内户口姓名房東房客本所先經調查明白如有化名冒頂以少報多察出定干未便總期實惠及民無負中央撥欵之盛意一俟限滿截數能否將地點推廣届時應視欵項之多寡再行酌量辦理 
[無家可歸者注意]  
　　上海兵災事務所臨時救濟股以目下天已秋凉此次被災各户或因家長傷亡致無依靠者雖於度日若不早爲設法恐卽流爲餓殍卽日起招收老弱孤寡以及病廢等災民分别留養茲將昨日發出第三號通告錄之如下通告者本所現定留養災民辦法二種甲種災民誤傷致死所遺家屬貧無依靠者得報明本所分送新普育堂清保節堂永遠留養老者終其天年幼者敎之習業乙種災民因避難遷徙流離失所者得報明本所　騐誤送新普育堂暫時 
 
 
 

Page 11

 
 
留養二個月爲限預備遣回原籍以上留養辦法兩種凡本人或眼見人均可報告到所以午前十時起至午後四時止 
來函 
[江甯梓人爲續檇李詩繫刊成來書兩則]  
　　詞蔚先生大鑒前月匆匆不及辭行返里後寄上一函諒早收閱今將南京景况城内外情形詳細告知廿八至三十日夜非常之險鎗彈如雨炮如流星城内衆民驚惶失措逃無可逃惟有坐守待斃而已初一午前北軍進城數百人在城北開戰然戰者自戰搶者自搶初二三兩日城南挨家掠搶前人搶去後人復來每家掠至三五次七八次不等十有八九全屋皆空現在大街小巷目不能睹慘不可言敝處亦有損失機器鉛字他不適用銀錢衣物掠搶一空幸未傷人至尊處書板計二十四箱毫釐未動本俟九月間先生到申再行送上因敝處被難苦衷不能盡言未知何日開巿毫無進欵借貸無門故急於送書取欵以濟燃眉兼之各國兵船來　不少恐釀交涉甯省人民决無生路矣言不盡意敬請大安梓人李道發莫柏菴同頓首九月八日 
　　詞蔚先生大鑒小號於初八日奉上一函至平湖諒未收閱初九日接閱來示蒙詢南京及小號之近况現商民被搶已載各報小號衣服首飾洋錢均被搶一空幸喜尊處書板均尙無恙本當田火車送上因下關房屋焚燬一空至今轉運機關未設火車搭客行囊一槪不准携帶俟裝載貨物急行送上不誤特此奉復卽請近安李道發莫伯菴脫帽九月十號 
此書樞本一遭壬寅之變再遭庚申之變幸均出險至辛亥光復正在南京寫樣遺失四卷旋即搜補迨今秋七月全書告成已於十三日裝箱預付車力准十四晨由下關附輪運滬詎是晚卽閉城大戰遂爾中止至二十五日道發來滬云北軍入城平復當卽運來然屈指此書已四次遭刦　無如道發去後杳無音問並悉該處又大被焚掠鄙人因久竊申江專候確信今先後得其兩函幸喜此書又無恙爰將原函敬求貴館登入來函一門俾吾禾助欵諸君得知此書之又獲保存並以見南京被難人民之苦茲俟其轉運到滬當向各捐户分送外其原板已商由朱君象夫允准暫藏其先德竹石先生家祠中合并附聞平湖葛詞蔚附白 
 
 
 

Page 12

 
 
   
 
 

Page 13

 
 
自由談 
游戲文章 
[擬吳綵鸞致月書] [  蝶仙]  
　　素娥仙姊鏡次天凡隔别消息杳然想望丰儀莫傾積愫當此嫩凉時節玉宇高寒不知吾姊夐夐獨處何以爲情彩鸞自大和末年中秋之夜偶游鐘陵西山逅邂文簫邀天之賜居然謫降塵寰許成眷屬合昏知時鴛鴦並宿人問艷福實有過於天上吾姊聞之母亦有願作鴛鴦不羡仙之意乎竊謂吾姊久抱虚名浪說少年之是愛毫無實際幾曾一夕之能圓奚若步我後塵援其舊例天機略漏則小謫無疑靈藥曾偷則長生有術何苦於廣寒宮裏死伴吳剛離恨天中相思后羿哉綵鸞辱愛有素用敢推已之心及於吾姊倘不以爲豐干　舌則請圖之憔彩鸞之所以諄諄勸駕者實有所求於吾姊耳蕭郎貧不自給向賴彩鸞日寫唐韵一都售錢五　以支人間烟火乃自小萬柳堂石印本出現硯田所入遂爲敝華宗所奪而米珠薪桂度日如年旣忘辟榖之方未習點金之術登步月之臺不能避債弄元霜之杵祇有春悉長此以往則臥牛衣於窘鄉吹秦蕭於吴市當不免矣所幸愚夫婦久處人間雖無告貸之門尙有乞賒之處特苦陰曆相沿節期易届愚夫婦拙等求魚勢成騎虎萬不得已乃與簫郎潛入新興越王山隱居不出惟討債鬼輙復尋蹝而至山中固無曆日端節年終無物足以指證猶可諉爲不知獨至中秋則吾姊儼然在望旣不能以一手而掩又不肯有二分之缺殊令逋人無辭以對耳果使吾姊謫降人間則天涯從此無明月更無中秋月半之可言而中華民國之陽曆亦得單行於世豈不甚善倘承吾姊鑒亮則請韜光晦跡神仙本許自由任他覆雨翻雲世界無妨黑暗不頌團　幸勿朗照同壇女弟綵鸞謹上 
按仙釋倚奇云鍾陵西山游帷觀每至中秋車馬喧閙士女雜沓太和末有書生文蕭往觀一姝甚麗且歌曰若能相伴入仙壇應得文簫駕彩鸞自有綵襦并甲帳瓊臺不怕雪霜寒歌罷穿松徑而去生躡其蹝姝曰莫是文簫耶相引至絶頂俄有仙童持天判曰吳彩鸞以私欲洩天機謪爲民妻一紀乃與生俱下山歸鍾陵又列仙傳云吳猛之女彩鸞遇書生文簫於道竟許成婚簫貧不自給彩鸞寫唐韵運筆如飛日得一部售之獲錢五　盡則復寫如是一載稍爲人知遂潛往新興越王山各跨一虎陟峯巒而去作者附誌 
雜說 
[滬人之血淚（可憐婆）] [  佐彤]  
瞹呀阿大不好了不好了你可聽見麽好像製造局那邊又在開仗了此不是機關鎗的聲音麽眞是令人駭怕噯呀娘呀不但放鎗還在那裏開炮哩看來我們今夜頭三條性命欲捱到天明有些爲難你不曉得東隔壁張嬸嬸西隔壁王伯伯皆於今朝一早帶些要緊東西急急避往虹口去了我們原亦想去的娘說不礙今奈何今奈何老婆聞言兩行眼淚不覺撲𫃊𫃊直滾下來勉强說道阿大我年紀一把走也走不動兼之兩隻眼睛又似遮着一重濃霧黑夜萬難逃生你與媳婦是傳宗接代的快快將兩隻要緊箱子上一上鎖尙有爲娘的陸續積下之銀洋飾物約値千餘金卽便交给你兩人分放身邊預備逃命罷待我去叫叫車子看那老婆便一手揩淚一手携了燈火手顫顫脚歪歪的下樓一直開了大門走至街上只見行人絶跡凉月在天鎗炮聲連連若貫珠事有湊巧恰好東邊來了兩部黃包車老婆忙極聲極氣的叫喚推車的抬頭見有人叫他便跑過來問道可是要逃難去麽老婆連聲應了幾個是正欲返身入内見兒媳二人早已走至門口說車子來了我們快走娘你在家自己當心交給我們的東西早已安放妥貼了老婆又叫過車夫着實叮囑了他一番說我一家一當全在此間總要你們好好兒拖他一對小夫妻出險否則我的老命也是没有的了車夫回說老太放心我們多是好人决不要緊速請進去罷不要飛一個流彈來是可怕的那阿大與他妻子便各携一箱安放車内坐上揚揚乎令車夫速拖朝北走一霎間車上去遠老婆始悽然入内關門移燈上樓後來隔了數天戰事已停隣舍皆紛紛搬回而獨此老婆眼巴巴的望着他兒子媳婦歸來實是無影無躅直至一連數日吳淞已下了這阿大與妻子仍是没固影響彷佛泥神士馬入海一般大約兩人是凶多吉少的了現在這零丁孤苦之老婆終日以眼淚洗面飢不食寒不衣日呼阿大媳婦不止成神經病云吁可憐可婆可憐婆（三） 
遺聞軼事 
[吳興鄭祖琛] [  熱廬] 　　 
前淸吳興鄭宮保祖琛城東雙林鎭人誕生時封翁夢白衣僧人至白光繞室如雪花亂舞　然驚醒家人報公子生故字之曰夢白麟角初生獨鍾瑞氣四五齡識字達數千入蒙塾後過目成誦里人咸以神童目之年十四應童子試先入古學場學使某公南宮名宿也見鄭　年道貌心焉奇之試以蟹斷賦是題適爲窗下舊作時與亡兄某同課得兩篇均就業師某名士改正遂錄其一古學例不出童榜某公以童年得此疑非已出懸牌專提覆試入則復以蟹斷賦試之鄭又錄其一扼筆疾書須臾納卷而出某公歎賞不已遂拔置第一名入泮會學使有同鄉某任金華府有女待聘瓜字年華才高詠絮與某公有葭莩親知之最審自得鄭生以爲乘龍快壻非鄭莫屬遂以冰人自任一說卽合文字因綠前生早締次年逢大比巡撫以事奏請學使代監臨舊說監臨例套送紅封一卷某公以鄭卷進榜發果前列明春連捷成進士以三甲卽用知縣簽分江西尋署星子縣時年十七蒞任之日胥吏循例謁見欺其年輕似無敬憚意狡點者且從旁揶揄焉鄭心識之一日乘輿出署天微雨路殊濘滑人復擁擠鄭忽自與内仆出急扶之起遂勃然怒當街責輿夫數百板大有一聲叱咤三軍辟易之槪由是胥役輩咸嚴憚焉後歷任繁劇所至有聲由州而府而道旋擢某省按察任滿回京次山東道旅店雨雪載途不克起程一日忽　者持刺入求見其人爲同鄉某二十年前之學友也久無音信存亡未聞誠不測其來意鄭以重鄉誼故不忍薄待傳請入見至則相對一　默無一言鄉有所詢唯唯而已遂舉茶示送客意客逕去少頃又投刺入鄭訝然尋思有頃亟自釋曰彼欲有言而不遽啓齒者殆未嫻官場儀則不敢貿然直陳耳果爾何妨再見遂令導入遜坐後仍默然鄭始疑其有神經病者又命送客亦逕出移時又投刺入鄭始拒勿見彼乃曉曉哀求閽者奔走傳命歷一時許其與閽者問答語鄭悉聞之不得已又傳之入鄭憤然作色曰爾二次求見默不作聲斯來果何爲者客乃厲聲曰恭喜大人此番進京包管升任廣西布攺使然天下數萬萬生靈皆在大人手掌中大人其留意母忽鄭聆其語毫無倫次憤懣已極大聲喝曰拿拿有數健者躍而前客已不知去向矣鄭駭然自此恆抑鬰匆遽入京奉旨召見奏對稱旨不數日上諭下授廣西布政使客言竟騐鄭一回憶之愈忐忑不定迨蒞任後除循例辦公外每趺坐書室中喃喃唪經佛號千聲喉枯勿卹似皈依三實者然由是政事廢弛盜賊竊發猶賴屬吏幹練不至躉延迨洪楊犯案逮獄經年未結而鄭　升授廣西巡撫兼署雲貴總督年老事繁日益頽唐戒殺放生視爲因果洪楊案株連太多鄭毅然釋放遂搆成十三省之糜爛客言大騐鄭致不得以功名終 
自由談話會 
寧人苦兵禍久矣吾願政府有以拯救之弔民伐罪母徒託空言也 
軍人者保護人民者也乃不能保民反致擾民軍人之資格何在軍隊之紀律與國家之綱紀又何在 
傳曰國家之敗由官邪也吾願行政諸公日三復之 
傳曰禮義廉恥國之四維吾願司法諸公日三復之 
語曰上無道揆下無法守吾願凡百執畢日三復之 
張勳贛人也吾亦贛人分子推愛鄉之心未嘗無偏愛心又未嘗不願其爲贛督爲副總統大總統及聞此次南京城破之日縱兵殃民幾無人道破壞邦交不明時局又深慮其擁兵自衛未來之怪象恨事方多貽贛人羞貽中國羞貽歷史羞 
清同光朝吾贛人梅啓照桂　慶諸先達皆爲甯人造福者也流風善政民到于今稱之又昔吾鄉賢吳坤修與彭玉麟合作安慶省城隍廟聯彭云任憑你無法無天到此孽鏡台前還有膽否吳云我是個能寬能恕且把屠刀放下回轉頭來雖迷信語可警愚頑吾深願張上將希心鄉賢試玩斯言力圖晚蓋寗人之幸卽張之幸也 
吾亡友李堇庸有昭忠祠句云一人恩寵萬骨枯兩字褒榮九死生吾想今之上將中將少將試一尋繹斯言亦有愀然不安者也總統非酬庸之具項城即任勞之人非中山復五洲志士書中之言乎竊願中山勿自食言項城以此勉勵五族同胞以此責望則此十年中天下事大有可爲也難者曰十年後又何如余敢斷言曰全視政治之良好與腐敗耳 
黃士龍昨留别粤父老書云丈夫任天下事當明其權責之所在旨哉言乎吾願凡白執事共相服　而尤以軍人爲甚則　謂干涉政治蹂躪法權之名詞不致爲人所藉口矣 
黃陂有　激語　莽莽神州不亡於滿廷之親　　亡於民國之英雄吾願失敗與得勝之英雄一致以國家　　提一則幸勿一意孤行致授漁人之利一則幸勿相逼太甚惹起人民恐慌天下本無事庸人自擾之不肖敢爲　下英雄一敬誦之 
汪頡苟重赴吾贛長民成矣以贛望治之殷汪愛贛之切凡所以爲贛父老造福者想必不遺餘力也惟不肖竊有進　齊小白不記射鈎之仇卒成覇業曹孟德不怪陳琳之檄終爲我用吾願汪以此加之意焉幸勿以感情用事貽贛父老憂贛之幸即汪之幸也 
吾贛自光復以來武人柄政多野蠻無人道事不必諱也尙望軍民兩府自此分清權限以尊重法律保障人權出贛民於水火而登袵席不肖願與父老　　平原金鑄范　爲兩使君功德之報酬矣[  豁]  
小說 
寫情小說 
[黄金祟（八十）] [  天虛我生]  
予遂謝去壽君之席徙榻入行所居之地頗占幽勝門臨石橋一水潺湲作響晝夜弗絶高樹濃蔭適　樓窓窓楹繕爲碧色綴大字曰裕泰蓋仍其舊名者也部署旣定予亟返杭取眞對於吾母則仍諱言館於壽君處也惟與素卿言之素卿以爲非所夙習殆將爲人所紿予因備陳妥善之點即使虧蝕亦不過僅此五百金耳素卿殊不能决則以商之乃兄其兄以爲小試一端亦未嘗非涉世之初步乃以内兄名義轉向吾母告貸五百金付予予挈花農遂往湘谿儼然爲行主人矣四月之朔遂行開市屋宇繕飾一新臣門居然如市賣茶女兒殆無不知去年阿蓮之事故凡見予輙必凝睇相顧抑若替阿蓮感我之情者惟我視諸女兒殊無一人足以比擬阿蓮也因之頗生感慨間嘗於無意中詢得其埋香之處乃在陶嶺極欲往而憑弔顧恐招人物議有玷阿蓮則亦存之而已日者花農自外歸愠然有不豫之色予因詢之花農曰無他方與行中人游於陶巔予聞陶嶺不禁爲之心動因曰陶嶺之游胡乃不樂而愠其風景奚若哉花農曰嶺頭風景亦殊不惡林木蔚翳修竹爲多山人均在嶺頭肩竹求售吾行中人視竹之鉅細定値之多寡山人亦不較也予因喜服其勞請爲行中人代渠等乃以竹片曁小刀付我任我估値以刀劃竹爲劵付肩竹者持之而去山下有人臨渡設几驗而收之如劵付値予憫山人負曝而行爲狀至苦故予劃劵恆多其値山人頗感予且稱我爲行主人也然而行中人則謂我爲不應我因發爲議論　等力闢我說以爲不然予曰汝何言哉花農　山　收竹主鉅之數無過五十而自行中售出價必逾百故予以爲給値稍豐庸無傷也而渠等　嗤我以鼻謂我亦效公子派耳且多語涉公子故予憤甚必欲撲之予曰汝乃撲之歟花農曰予因轉念力不足以爲敵故又忍而弗撲予因笑曰果撲之者汝必無幸若爲阿文未有不號哭痛苦而歸汝能忍耐找殊嘉汝須知人不自量者必取眼前之辱予在往時動即披人之頰　曾披一輿夫彼儕人衆一時鼎沸幾爲所辱幸而龜與我俱且我猶穉乃免於險事後思之苟無龜從則將飽受老拳縱能愬之予兄捉將官裏然而已受之辱不可浣矣故予自後輙於臨時戒歛不敢稍逞太夫人命予輩皆蓄指爪力爲獎進者亦以止躁性耳汝自今始亦當蓄爪爲宜花農笑而唯唯旣而曰陶嶺有一新塚彼儕皆言爲公子所築其果然歟予喜曰汝乃見此塚歟曰然予曰汝若識路盍導予往一觀花農欣然曰諾俄又止予曰烈日當天石路如炙公子勿宜冒署而往予因笑曰端陽且猶未届安有所謂署者乃使花農持繖導予渡石橋迤東百餘步繞谿南行始達山麓仰見參天之樹濃綠翳暗不辨枝葉惟聞鳥聲嚶嚶呼予遂與花農收繖拾級振衣而上薫風忽來衣袂盡舉心神爲之一爽未及半花農導予左折乃　纍纍之塚不可勝數中有一塚綽楔煥然予以爲是矣而花農則謂非也更進數武指一土塚示予予近覘之則黃土一坏高不三尺離離之草沿墓而生旣無片碣亦無寸石雖在衆綠之中亦現荒凉之色不禁爲之黯然神傷而微風動草若有芳靈憑藉者然向予點首不已予曰傷哉阿蓮去年今日猶見汝提筐而來低鬟歛黛抑若含有無數幽怨我心憐汝以爲苦命女兒人間殆莫汝若庸知一轉瞬間竟如曇花之萎空山埋玉欝欝之情又將奚似我於生前未嘗與汝交一語汝之於我固無情愫之可言今吾弔汝不知汝之靈魂對於我心其有如何之觀念否也（二） 
應時短篇 
[中秋節] [  瘦蝶]  
中秋月中秋餅餅兮似月月兮似餅噫吾妻乎今夕非人月雙圓團　佳節乎祭月宫之月餅當已撤下卿趣爲我取來余當與卿分而食之以賞此月白風清之夕何如君誠老　哉　撤供便思飽朶頤畏人笑君　耶雖然儂固不喜此甜膩之物儘請獨享之 
嘻盤中所盛果月餅嗟乎傷心哉月餅可憐哉月餅 
咄咄怪事咄咄怪事小兒尙有得餅之樂君則對餅而哀當茲　節乃爲無病之呻吟母乃不祥其有以　我來 
嗟乎吾妻汝安知之余之哀非哀月餅乃因月餅而哀我中華民國也汝安知之 
月餅自月餅中華民國自中華民國有何關　君乃連類及於民國耶 
吾妻乎卿試來前一觀盤中月餅之現狀乎嗟乎卿試觀之盤中之月餅皆已四分五裂　一團　者余今當爲卿言之卿不見有對剖之月餅乎嗚呼此乃南北劃分之朕兆也 
又不見　四開之月餅乎嗚呼此爲我　難同胞之小影試思我江蘇之上海南京相繼爲軍人蹂躪向之夫妻兒女團聚一堂者今則傷亡轉徒散諸四方其困難流離之慘狀殆亦如月餅之四開而不復能團結也 
又不見更有六開八開者乎卿亦知南北劃分勢孤力弱能不爲列强所瓜分乎嗟乎我大好之中華民國不自珍惜致爲六七國瓜分之資料卿試思之哀乎不哀 
異哉君乎君即小見大語固具有至理雖然儂尙有一喻君願聞之乎君當知此剖成無數小塊之月餅不將供人大嚼乎初入口時經齒牙咀嚼猶之華人之折人外籍者受外人之鞭撻凌辱然尙有種族可考也迨嚥入腹中則我華族竟成滅種矣嗚呼豈不哀哉 
嗟乎吾妻卿之言固實獲吾心余甚敬佩雖然請速撤去此可哀之月餅余念及此余不復能下咽矣（三） 
文字因緣 
[避難感懐（用劉亭先生韻）] [  天汰]  
南北爭端起兩都刧餘身世任閒舒萬千磈礧三杯酒七尺男兒一卷書造化倒　羣小戲河山打碎亂人居從今四海爲家日歌哭無端不識予 
奪利爭名笑大都箇人意見箇人舒論功屠狗一流輩無恥秦兒十上書如此淩夷悲世道有人慷慨對間居江湖遍地舟難繫渺　烟波正苦予 
腥風血雨滿江都宿忿於今任意舒究問野心誰禍國較愚黔首甚焚書連天鼙鼓當秋健走陸龍蛇不蟄居只有寃民寃未死流離强半謂同予 
千戈擾攘記南都頻促雙眉未肯舒九曲腸迴孤枕夢萬金價抵一緘書烽烟匝地哀新刦明月懐人憶舊居同是天涯淪落客相逢且漫說愁予 
[讀太癡悔詞不禁有感爰塡金縷曲一闋和之] [  棲梧]  
讀罷新詞　悔當年書生習氣因緣草草秋月春花辜負去絶妙年華尙少輕賦别天津北道雁足魚鱗音信斷倦游回已覺情天老名士熊眞潦倒傷心一語抒才藻好文章使人堕淚宜存梨棗（太癡所撰傷心語慘於生離而蝶仙所撰玉田恨史慘於死别二書均由實事而敍極妙之文　使人讀之聲淚俱下）往事今成千古恨花落無人却掃堸聲遠西歸瑶島從此杜鵑啼不盡願芳魂化作同心鳥來入夢話情好 
[若洲次鄙人韻題玉田恨史爰塡浪淘沙一闋以表景仰] [  棲梧] 　　 
妙筆羡高超氣上雲霄文思　疊似江潮詞句温香猶軟玉字字花嬌俚韻寫芭蕉翡翠蘭苕荊州未識難口邀願望姓名通一訊渴思都消 
 
 

Page 14

 
 
   
 
