# 1895 - 136 - 4907930

 

Page 1

 
 
[新印直省闈墨出售] [  圖書集成局啓]  
　　本科各直省闈墨爲長沙李荔邨先生鑒定其中琳琅珠玉無美不臻風會所趨自見蒸蒸日上誠瑞摩家之秘笈本局用新鉛字排印卽日出書紙墨精良校讐祥細足供海内文人賞鑒每部碼洋一角八分諸君如欲先覩爲快請向本埠三馬路申報舘申昌書畫室及各處售報人購取可也 
[四百十號畫報出售] [  點石齋啓]  
　　王金滿千戎浙之合州人初爲海盜當未投誠時官兵剿之急屢出奇計以解重圍有古名將風今得帙事數則分繪爲圖正不必爲千戎諱也他若埃及有釁屍之法藝士有造雷之能某姓宅中彩輿空返泥城橋畔馬夫横行隨事繪圖不及細贅卽日出售此佈 
[論中國强鄰逼處當圖變計]  
　　嗚呼事至今日不謂倭人之禍之烈之一至於此極也蓋自通商以來泰西諸大國皆環而伺我外警迭來靡歳不有防海防陸我朝未嘗不竭其經營亦未嘗不知於地之險者扼之土之荒者闢之軍之闕者補之才之乏者練之械之精者購之藝之良者習之幾經藎臣碩輔内外合謀苦心擘畫自以爲聲威稍異於疇昔而不知其終不可恃也中國瀕海之區廻環萬數千里布置旣已難周猶且艱於物力缺於人才限於時勢格於議論措施不過十之二三而狡焉思逞者其窺逼之情形又不僅在海而在陸英鄰西藏近且脅服阿富汗以南諸部爲其屬國大勢駸駸北向既越葱嶺而與我之回疆相接南併緬甸而滇之迤南迤西悉與毗連俄自興安嶺以外東傅於海包我黑龍江全境曁外盟蒙古鳥梁海諸部西軼新疆諸城地勢尤爲廣遠自俄人來索舊地而黑龍江以南烏蘇里河以東勘界一誤蹙地數千里至今西人動輒藉口謂爲中國不重邊地之明證侵奪之謀無時或息俄人又乘我内宼不靖稍以兵力吞滅霍罕諸回部自是俄境亦接回疆其地匝我三陲殆不下二萬餘里法人自爭得越南脅取眞臘一國歸其保護近又侵割暹羅湄江東岸之地疆圉愈廣氣勢自雄而廣滇邊外益以多事由斯以觀中國東南兩面大海環之其自東北以訖西北則三强國之境繞之防於海者動虞諸國窺伺防於邊者日與三國周旋至於南洋諸島星羅棊布昔人所謂海外雜國東南際天地以萬數時候風潮朝貢者今已爲英與荷蘭西班牙三國之外府竟無一島能自存者近日倭人又以蕞爾四島崛起東瀛恃其倣傚西法船堅砲利卒練兵精無端犯順以與我抗自一戰於平壤而後知陸軍之不可用矣再戰於旅順而後知險阻之不足恃海軍之不可用矣三戰於威海而後知鎗礮藥彈兵輪戰艦之悉不足憑矣朝鮮自主則失我之指臂東三省爲敵人所割則據我之門户天下事尚可爲乎此殆宇宙之奇變古今之創局也雖曰人事豈非天哉然此猶可冀曰彼雖盛於一時終將衰於異日竊觀泰西諸大國圖治之源頗有條理英俄法皆創國數百年或近千年炎炎之始不始今日今其制勝之術屢變益精舟車則變面爲火輪矣音信則變而爲電傳矣鎗礮則變而爲後膛矣戰艦則變而爲鐵甲矣水雷則變而爲魚雷矣火藥則變而爲無烟矣窺敵則變而用氣毬矣照夜則變而用電燈矣專家之學互殫智力往往能制馭水火呼吸風霆新藝迭出殆無窮期其恃强逞威之具既如此然此猶有可慰者曰彼既與我和好未必遽蓄狡謀顧國必自强而後和可恃夫制敵而不制於敵者莫如鐵路英之鐵路一已抵西藏近邊之大吉嶺一已達雲南近邊之新街俄之鐵路將由塔什干而趨霍罕近復經營西伯利亞鐵路東聯琿春海參崴法開鐵路以通商貨已由河内直接諒山而我無一足以應之俄人移我界牌脅我屬部其事時有所聞卽如帕米爾一役終不脫地占故智英人力爭野人山地印度各官志在分據險要侵逼滇緬分界時多掣肘可悉其隱衷所在法人注意滇南諸土司已見端倪彼旣撤我藩籬稍久必將窺我堂奥其貪得無壓之情又如此蓋事變如此之棘時局如此之艱皆肇端於此數十年内夫自開闢以來神聖之所締造文物之所彌綸莫如中國一旦歐洲强國四面環逼此巢燧羲軒之不及料堯舜周孔之所不及防者也今則日本又見告矣日本與我同洲共土方宜與我爲輔車唇齒之相依乃僅竊泰西之緒餘學其皮毛輙與我爲難侈然自大我反不能抗衡此志士仁人所爲痛心扼腕者也夫事勢至於至難極艱之會惟有出於一變而已變之之道奈何曰袪積弊除積習得人行政貴乎實事求是今人動言安内攘外而未審本末先後之施則亦徒然而已購戰艦築礮臺保藩部防外侮乃所以攘外也任賢能黜浮僞核名實洽君民乃所以安内也當此創鉅痛深之際應切其臥薪嘗瞻之思否不極則泰不來剥不甚則復不至時不極於陽九陰六則剥復之理不彰事不至於衡慮困心則否泰之機不轉今我中國受逼於倭人亦太甚矣然計無所出惟有暫屈以成和徐圖以觀釁變法自强則其一端也苟能得人行政則可因敗而爲功轉禍而爲福而其本之所在則曰用人無中外之分行政以君民共治 
[諭旨恭錄]  
　　四月十七日太常寺題五月十三日致祭關聖帝君廟奉旨遣凱泰行禮後殿遣曾廣漢行禮欽此 
[本館接奉電音]  
　　昨日清晨京師飛電傳來上諭一道敬謹譯登○四月二十四日奉上諭本年天津一帶及沿河各州縣猝遭水患京城糧價日昻亟宜設法辦理平糶著直隷總督順天府府尹招徠商賈販運米麥各糧並准寛免稅課以資接濟欽此 
[金殿傳臚]  
　　昨日清晨九點五十分時本館接得京師專電悉乙未科新貢士殿試後扜於四月二十四日升殿臚唱狀元駱成驤榜眼喻長霖探花王龍文傳臚蕭榮爵 
[新勇已到]  
　　駐紥蕪湖之良字右營今春改爲精健前營並委管帶徐參戎前往皖北添募精兵一千一百名來蕪以便與原有之良字山字等營配成前後左右中五營分駐東西梁山四褐山蕪湖及上游之攔江磯各要隘悉已詳於前報兹悉皖北新兵已如數招齊由徐參戎督隊來蕪統領劉子幹觀察當卽升帳點名騐視箕斗纎悉無訛遂分隷部伍先行撥派二百名至攔江磯以補前調之缺餘俟叅戎由省禀見大憲公畢回蕪再行分撥聞統領劉觀察擬令前後二營分紥東西梁山左右二營分駐四褐山攔江磯中營則留駐蕪湖以爲江天之保障從此紀律嚴明認眞操演江皖上下當可永固金湯矣 
[粤中火警]  
　　廣州省垣訪事人云本月十六晚三更時靖海門外筠巷福豐店火災焚至卯時始得救熄共燬鋪户二十家○十八日午後西門外第四鋪某姓舊典屋不知因何火起突兆焚如其光熊熊直接雲漢水龍聞聲赴救各營勇更分投彈壓火塲擾擾紛紛路爲之塞幸未久卽撲滅僅焚去老屋一椽 
[北通火警]  
　　通州訪事人云四月初十日西門内天泰雜貨鋪對面棧房中人因天氣潮濕夜間燒炕薰以葉 
 
 

Page 2

 
 
子烟夜深人倦守者夢人甜鄉久之烟燥火炎延及房頂穿透門窗而出勢甚飛揚適有大車由門外經行御者見之叩門呼救守者從睡夢中驚醒則已烟迷霧鎖幾致無路逃生幸新城水會飛駛而來用大鈎拆去重垣始得奔出是役也共焚去棧房四間木柴一垜 
[漢皋火警]  
　　漢口接駕嘴德順恒雜貨鋪爲浙寍人所開與某蜜餞號比鄰所謂明月好同三徑衣緑楊宜作兩家春者也十七夜不知因何失愼火鴉萬隊急如驟雨輕若旋風直撞横衝勢甚兇猛更夫鳴金告警大衆皆自華胥國驚回好夢急驅水龍而至浪捲濤翻從空直下始得火滅烟消事後檢點計被焚去中間一椽及貨物等件約值數千金尚未殃及他人亦云幸矣 
[制軍蒞粤]  
　　廣東訪事人云新任兩廣總督譚文帥於四月十八日清晨行抵省垣屬下百官親詣憲舟謁見文帥旋排導登岸時撫憲軍憲及司道各大員已齊集日近亭迨文帥步進亭中共叙寒暄小坐片時卽往貢院駐節各憲亦依次呵殿回轅少焉文帥發出紅示定於二十日午時接篆聞文帥所帶僕從繁多且又有文武隨員數十人故貢院房舍雖寛亦幾無容足之地云 
[火器新捐]  
　　揚州訪事人云甘泉縣宰接奉本府公文卽抄錄出示通衢略云奉府憲沈札奉藩憲瑞札奉署兩江督憲張札開准户部咨捐納房案呈本部議覆奉天府府丞兼學政李培元奏請飭各省製辦擡槍及製造内地火藥一摺於二月初七日具奏本日奉旨依議欽此相應抄錄飛咨兩江總督查照辦理再此項捐輸請奬不附新海防捐以清眉目所繳部飯照費銀兩應隨同奬册解部合併行知查照可也等因到本部堂准此合行抄錄札司遵照辦理等因到司奉此除議辦具詳外合先分别咨移札府卽便通飭所屬一體遵辦出示曉諭等因到府合亟抄錄札飭轉行下縣等因奉此遵卽抄錄出示有曾見李少京兆原奏者謂大旨稱洋槍雖利奈此時海道梗塞運送維艱查内地擡槍最能及遠爲敵所畏現各軍紛紛爭購奉省爐稀匠寡製辦不及不敷防勦之用擬請飭下各省會民間製辦有能報効千桿或數百桿者酬以重賞立解濟用如有報捐至萬桿或數千桿發交能戰之將與洋槍相輔而行定可摧堅攻銳等語旋經兵部議覆稱擡槍力能及遠實有見地惟所稱報効千桿酬以重賞無論民間製辦不易卽使重賞鼓勵可以湊集亦恐良楛不齊不適於用莫如令報捐者悉數輸資交由官辦似較便捷所捐銀數准照新海防例奬給實職以及各項花樣一切章程均與新海防同不附入新海防捐案擬請名爲火器新捐至每桿製辦實需價銀若干應由督辦軍務王大臣酌核一時見者咸曰是於新海防捐外又多一終南捷徑矣彼有志顯揚者尚其先著祖鞭幸毋失此機會哉 
[茶船到漢]  
　　漢皋訪事人云十七日漢口到有英國恊和洋行運茶輸船一隻船名平水寄椗租界四馬頭江心連日運茶上船絡繹如梭大約下禮拜卽可裝齊鼓輪出洋赶售頭帮 
[宗師起馬]  
　　徐學憲按臨禾郡考試諸題已列前報昨日大覆新進諸生入塲惟默聖諭廣訓並叅謁至聖先師然後宗師升坐發落一等生卝及新進諸生畢乘輿出轅往文武各衙門及在城諸紳家拜客回轅後卽飭將行李什物搬運入船宗師於今日清晨仍設全副儀仗乘輿出轅經集街嘉縣前出東城門至官碼頭循例祭祀河神而後與各官作别登舟當卽解維開駛岸上鼓樂升砲恭送各官亦皆乘舟隨後憲舟繞經至杭州塘口早有嘉協兩營弁兵以及撫標親兵站隊塘口并水師砲船鼓吹跪送文武各官送至陡門百回該處尚有桐石兩縣相迎想明日定可到省也 
[協緝梟匪]  
　　吳縣凌敬之在令訪得太湖一帶邇來又有光蛋鹽梟麕集肇事特於本月十七日拜會長洲縣王大令請爲飭差恊緝晤商片時興辭而返王大令立飭鹽捕各班遴選幹役數名偕本署巡勇二名潛往該處恊同長洲縣差勇跴緝當賞出青蚨一千翼給該差勇等零用務期訪查確實禀覆核奪 
[遣散營勇]  
　　漢口信云記名提督鄭軍門前奉上憲札赴湘省招募寳捷五營赴北防勦近因中日和議已成例應裁撤於月前以漢小住近由軍門派船遣散每名給發口糧兩個月庶免逗留異地滋生事端各兵勇既有川資遂各附舟回南 
[送往迎來]  
　　江南織造文尚衣近因俸滿奉旨回京於本月二十日交卸篆務是晚至督署辭行張香帥迎入花廳盤桓良久始出尚衣甫至麒麟門下香帥寄請聖安少頃砲聲大震鼓角齊鳴香帥送至大堂簷下尚衣卽登輿一揖而别聞擇於翌日携眷乘輪北上○新授江南織造常尚衣由京南下於十八日抵寗文武各官俱往江千迎迓尚衣卽排齊全副儀仗命駕入城赴督轅拜會張香帥命開中門迎入内堂恭請聖安畢邀進花廳晤談良久然後辭出二十日爲接篆之期藩憲瑞方伯巡道胡觀察首府李太守上元縣陳大令均趨轅叩賀尚衣以禮欵待少頃轅外號砲三聲鼓角嗚嗚然麒麟門大開先由巡捕官將印舁至中堂恭設香案尚衣朝服由内堂步出行至陛下望闕行三跪九叩禮謝恩巡捕官高唱啓用關防吉語各屬員上前叩賀尚衣一一答禮至各官乘轎回衙時已鐘鳴四下矣 
[調兵守險]  
　　金陵訪事人云統領兩江督標滿字新軍金都戎滿前奉督憲札委至浙省招募水陸新兵四營以防江海近已陸續募就買舟西下於本月二十二日由鎭江抵江寗詣轅禀見張香帥飭將水陸各營暫駐校塲是日新勇由下關入城均赤足露胸手執鋼刀頭裏黑布頗有勇悍之色一俟訓練純熟卽當擇地調防○金陵上新河一鎭乃長江要隘之區自海氛不靖此處砲臺復加操演以重防務近有前署浙江台州恊鎭陶鎭戎寳登由瓜洲晉省謁見督憲面禀要公並帶浙軍滿字數營來寗聽調香帥以城中各要地均已布守嚴密惟上新河一帶雖有砲臺防堵而兵士竟寥落若晨星不甚鞏固是以特委鎭戎統帶浙軍前往駐紥鎭戎奉札之下業已詣轅禀知開差矣○統領鶴字等營署湖北宜昌鎭謝總戎得龍奉調晉省前已列報兹聞總戎所帶鶴字營勇三千人皆桓桓糾糾精悍異常現奉督憲諭紥校塲委中協代閱操演又管帶兩江督標騰字左營都司劉學彦右營陶明國前奉香帥札委往宜昌招募水陸數營近已挑齊於初十日整隊抵省投轅禀到奉示在校塲訓練一時旌旗飄颭剣㦸如林不若灞上棘門之出以兒戲也 
[浙省官報]  
　　新授江蘇巡撫趙展如中丞已接奉部文恭錄諭旨不日將交卸起程已命各房書吏赶辦公事以便移交惟中丞在藩司任内案無留牘隨到隨發故書吏等均從容不廹不致手忙脚亂也○藩司篆務已奉廖穀似中丞委聶仲芳廉訪接署遞遺臬篆委糧儲道鄭芝巖觀察兼署○學憲徐季和宗師考試嘉興聞於廿一日叅謁廿二日起馬廿三可抵省城廿四接關防行香落學也○記名總兵總鎭軍葵芳統帶防海師船駐紥尖山於十四日晉省禀謁撫憲商酌要公聞係爲近時黄魚出水漁船進出較多須添撥師船查察以防奸匪溷跡坐談至一點鐘之久出轅後卽詣藩署賀喜并會營務處及防軍局各憲十五日復至撫署禀見十七日卽禀辭回防 
[考試叢譚]  
　　李筱崖大宗師試畢池州府屬卽於四月初八日由池起馬按臨皖江已紀前報省垣於東門外高搭彩棚水陸兵勇排隊江千懷寍縣黄漢池大令飭役廣備輿騎伺候在城文武自撫憲以下印委各員均往迎賓館靜候迎迓憲舟於十二日晚刻九點鐘棨㦸臨皖江岸燈燭輝煌觀者人山人海宗師是晚未卽離稍於十三日卯刻命駕入城進東關走天后宫錢家牌樓轉四牌　由倒扒獅進龍門於十一點鐘下學行香畢隨入考棚十四日放　十五日考經古十六日考安慶府屬七學文生○府尊曾怡莊太守於月之十三日考試武童外塲彈壓官一員候補巡檢吳集煇監靶官二員一候補典史沈銘書一候補巡檢史文采武塲監印臂戳官一員候補典史王家聲 
[皖省試題]  
　　李筱崖大宗師十五日考經古題四月熟黄梅賦以題爲韻十六日考七學題交聞文土十尺湯九尺今交九尺賦得鵲巢 
 
 

Page 3

 
 
背太歳得巢字十七日辰刻補歳考十八日考太湖文童正塲二十日考宿松文童止十七日府尊考試武童步箭 
[鴛浦菱波]  
　　客臘南堰鎭孫銘恩往倪姓家欲刼其女成親當時欲刦未成卽以桑葉刀自刎擡赴縣署禀請相騐卽經劉邑尊升堂結訊飭卽赶緊醫治近已痊愈仍往倪家搬物一空並將女刦去女之親族具禀嘉興縣以待拘提訊究○平湖縣　城各店鋪以及居民自十八日爲始懸掛大王燈三日夜並傳班演戲以祝神誕循向例也遠近游人約伴買舟同往遊觀珠箔香飄瓊葩夜放參横斗轉猶時聞抛簪墮珥聲誠一時勝事也○學憲按臨正塲諸題前已列報今將覆試諸題補列於後考教官題無爲其所不爲無欲其所不欲詩題野竹上青霄得霄字經解題六情五際說申穀梁傳勤雨義攷古人跣足之禮覆古學題仿杜甫秋興八首體依原韻算學題圓柱積内少一等徑等高之圓錐積求重心所在諸家開方優劣論覆生題吾少也賤故多能鄙事詩題杜陵廣厦得寒字覆童題吾十有五詩題歸棹宿江花得江字並默正塲起講學憲於十九晨設全副儀仗赴内教塲會同宗太守張協戎閱視武童馬箭約至午刻閱竣遂卽回轅接閱步箭傍晚考畢次日接閱技勇默武經廿一日大覆叅謁發落聞杭府於廿三日取齊 
[塡册不果]  
　　杭屬歳試業奉徐宗師行文示期於二十三日取齊商籍童生本定二十一日塡册有某廪生者少年喜事以府試填册爲期過廹不及細查硬欲改早至十七日始與甲商說明改在十八日舉行向例塡册之期由書斗通知此番各書斗以期廹促恐難應命爲辭某廪生大怒立出知單連夜知照各廪次日咸集荐橋鹽公所中詎料等候多時童生到者不過十分之二諸廪生枵腹從事無不抱怨遂致一轟而散現改於二十日再行補塡也 
[被竊二則]  
　　胥門内吉利橋北堍某廣貨店於本月十六夜三鼓後被宵小撬門百入竊去洋箱一具内有現洋及零星各物約值一百元之譜翌日喚地甲開失單赴西路總巡局及總捕署報案未識卽能破獲否也○蘇城因果巷中某姓開設絲帳房歷有年所家道小康本月十三日夜靜更深家人皆已深入黑甜鄉該店主忽從夢裏驚回聞臥室外似有摸索聲心竊疑焉當卽秉燭起視果見手飾匣一具已移置外房啓視則珠花一對并零星首飾曁箱篋中衣服十餘件均已不翼而飛不脛而走惟尚有打就衣包一個首飾數件度必因聞聲不及提携遺留地下者嗣經家人羣相驚起跡其來蹤知由後進圍墻穿窬而入坐以待旦鳴知地甲旋卽查點所失開單投赴保甲局曁長洲縣署歷情禀報當經王大令曁局員帶同差捕先後履勘以該地甲職守疎虞防閑不愼咎有難辭富飭重責示儆并限同捕役於三日内務必緝獲人贓解案嚴辦不知冥冥飛鴻此後果能弋獲否 
[禮無不答]  
　　江海關道劉康侯觀察於前日下午到上海縣署謝步黄大令立飭家丁擋駕 
[西員拜客]  
　　奥國駐滬新領事西博德君偕同前領事夏士君昨日午前乘坐緑呢大轎進城以上海縣拜會夏士君辭行黄大令延入花廳欵以茶點殷談良久始興辭而出 
[接辦洋務]  
　　洋務提調蔡二源大令自經上憲委署南匯縣事後業經道憲委鄭瀚生大令汝騤爲洋務提調業已接差於昨午至英廨拜會宋通刺勇刺欵以茶點聚談良久而别 
[賽船例示]  
　　欽加五品銜代理上海英美租界會審事務卽補分府宋爲出示曉諭事奉道憲劉札接英總領事哲來函以五月初二日爲西商賽船之期是日午後二點鐘至晚新閘至外大橋一帶華船均宜避讓以免碰撞之虞請札飭援案示諭等因到道札飭出示曉諭一面諭飭船牙及該處地保前詣港口遇有商船隨時傅諭攔阻免致碰撞滋事等因下廨奉此除諭飭船牙並傳諭該地保外合行出示曉諭爲此示仰各該船户人等知悉務於五月初二日午後二點鐘起至晚間止一律避讓切勿在於吳淞江新閘至外大橋一帶行駛停泊以免碰撞凛遵毋違切切特示 
[同受虚驚]  
　　前晚十一點鐘大馬路西首魏元泰外國成衣店後屋不知如何失火以致黑烟四塞火星直冐鄰居見此情形頗覺慌張咸至店中呼喚寂無應者於是鄰人相約毁門而入設法救減事爲巡街華捕所聞據情告知捕頭捕頭以此店曾保火險當鄰人呼喚時何以寂無應者不無可疑卽於次晨會同保險行洋人同往勘視見店内貨物充盈較之保數有盈無絀遂無異議至失火之由據言店中停有空轎一乘轎中放有碎布諒係學徒偶吸紙烟悮墜火星所致同時新署後吉慶里某姓家亦因煮飯遺火積薪當時未及知覺直至解衣就枕始見爨室似有紅光入内視之火已炎炎欲熾立卽用水澆灌得以熄滅又二馬路某花烟館是晚用火油手檠捕捉蜰蟲偶不經心以致延及牀帳一時烈燄狂飛幾致燎原幸人手衆多咸來撲救得以無事此三事也肇於一時竟皆不至成災惟各略受虚驚不可謂非幸事也 
[老賊犯嫖]  
　　世有藉嫖倡而作賊者此種風流案牘每見於大道青樓從未有以探囊胠篋之資作買笑徵歌之費飛紅判緑倚玉偎香忘却本來面目公然作大老官者證以周幼橋之事是可異矣周本賊中老手每往來於蘇滬一帶凡行旅之受其害者不知凡幾而周囊橐旣充必揮霍於花柳塲中所謂悖而入者悖而出也前因竊取所眷某妓之金條脫等物破案後曾經公堂懲辦乃釋出未久仍理故業竊贓頗巨又在大興里雉妓王阿桂家作狎邪遊王妓見其舉止豪華有類大家子弟固不意其爲梁上君子也事爲包探何瑞福查悉於前晚十二點鐘時至王妓家拘獲恐妓有窩贓事故卽送至英公廨當由捕役禀明宋通刺遂著暫交官媒聽候訊核何探則將周帶往各處吊取贓物想今日早堂須解案訊判也 
[工匠跌傷二則]  
　　美租界斐倫路有恒路嘴角建造電燈公司將欲工竣雇用髹工將屋内外棟梁盡加髹漆前日支搭脚手於屋外廊沿口工作有髹工某甲年逾不惑浦左川沙産也傍晚時工將畢從木架絕高處失足墜至平地祗存一息同工人卽舁至同仁醫院求治未及至院於途氣絕只得暫停院外訃報屍屬於昨晨將屍舁至回鄉殯殮○江北人周彩祖以小工餬口住居虹口朱家宅附近前日在美界公和祥碼頭停泊之某輪船上作工至晚十一下鐘時因從艙頂失足墜入艙底傷重十分不能語動帮中人卽舁送至同仁醫院療治經　生騐得受傷甚重難以醫治雖留院敷治恐難保全性命矣 
[縣案彚登]  
　　前於三月十六日據廿五保四圖地保王振邦投縣報稱寍波會館義塚墳樹上有無名男子自縊請騐黄大令據報之下當卽詣騐明確委係自縊身斃並無别故查無屍屬出認棺殮當交地保發壇浮厝標記待認在案迄今日久仍無屍屬出認是以黄大令出示召認領棺大旨爲此示仰軍民各色人等知悉爾等如有親友出外不歸查對後開年貌服色相符者著具用戳領狀呈縣以憑訊明將棺給領帶回埋葬均毋觀望特示計開已死無名男子年約三十餘歳面赤無麻無鬚頭戴藍結元縀夾小帽身穿青布夾襖元綢破領衣内襯監洋布破夾襖袋内有錢數十文藍布夾褲白布襪元縀雙樑鞋○昨報紀李敦甫以硬木鑿成兩孔將妻蕭氏兩足固釘經英讞員宋通刺移送上海縣辦理一則到縣後值日差入禀内署黄大令升堂提訊李供寗波奉化縣人年四十歳向做木匠爲業去年挈同妻蕭氏來申僑居虹口西華里蕭氏不守婦道去年逃過一次後經小的尋回防範加嚴無如出外工作不能常守家中本月十九日蕭氏又復奔逃尋訪無蹤直至廿一晚回來盤問支吾小的一時之忿故用木圈套足免得再逃經巡街捕拘入捕房由英公堂解送案下求恩斷李蕭工供年二十四歳嫁李爲妻十七歳過門養媳十 
 
 

Page 4

 
 
八歳成婚生有一女去年隨夫來申並不敢荒唐未曾逃走前日因失耳環一對丈夫怪不經心將小婦人如此惡辦夫姊卓李氏助桀爲虐小婦人以後難以過活丈夫時要置氏死地求恩作主卓李氏供是李敦甫之姊丈夫故世無人倚靠隨弟度日帮他雜做蕭氏不守婦道私逃出外小婦人並不助言祗有爲之勸解乞求明察大令問蕭氏曰爾願隨夫回家否答不願回家因恐置於死地故也大令曰李敦甫將妻私刑亦有不合本應笞責二百板姑念愚民無知從寛免責李蕭氏不願隨夫回家喝責藤條五百下蕭氏苦求稱願回家務求恩典大令諭以後李敦甫不得無辜毆打蕭氏亦不准背夫潛逃各具遵斷結領回管束卓李氏既不助虐嗣後更宜勸解俾得爾弟家庭相安爾亦有益諭畢飭退完案○前報載寍波鄞縣移文來申請黄大令飭捕協緝虞姓被刦一案首犯徐多有業經獲案供有小六逃逸申江乞協拿等由大令飭捕在小東門某客棧内拘獲小六解案大令訊供尚有箱子物件放在客棧當卽釘鐐收禁飭捕吊取贓物俱詳前報前晚據捕役吊到白皮箱一隻水烟筒一枚棉被兩條烟鎗一支解案黄大令提出小六指認物件皆是已物並非原贓大令問箱内何物答是衣服六件箱子固鎖銅匠亦不能開捕役禀稱鑰匙在鄞縣來差隨帶在身刻下不知何往大令飭將小六還禁候來差到案再開檢點一面飭承備文一併解歸鄞縣歸案辦理○本邑浦東十併十一圖鄉人奚姓與周某因買地起釁奚被周毆傷奔赴上海縣喊控值日差見傷勢屬實入禀内署黄大令飭候騐傷訊明核辦 
[法捕房瑣紀]  
　　太古棧小工頭目大阿毛向章該棧進出之米每包四文由工頭雇小工肩運自日人擾亂以來並無米　　出停工已久承接斯役之新頭目名老九見和議已成米又出口新老兩頭目爭奪生意老九倩英界著名流氓王老海邀約百餘人至小東門洞庭春茶館擺陣以待老頭目亦率赳赳桓桓之輩勢力匹敵旗鼓相當卽在該茶館大動干戈檯翻桌倒打毁碗盞物件無算經該店主投報捕房立飭包探會同中西各捕協力兜拿拘獲新老頭目及王老海與助毆之某甲共四人其餘紛紛逃逸遂將四人一并解入捕房轉解大自鳴鐘克捕頭訊問之下命押候堂期解請問官究訊○劉吳氏控同居之謝素雲疑竊一案經鄭大令訊供押候飭查旋據包探拘到竊賊王亭才在捕房供認明白所竊衣服廿一件在各押當一并吊齊謝素雲由鄰居投捕房聲請保釋克總巡以案已破獲准如所請將在押之謝素雲及傭婦王陳氏一并交保出外候堂期傳案質訊○住居新閘之東洋車夫某乙前晚至三河樓弄某花烟館尋歡取樂吸烟二盒不名一錢烟妓向索烟資該車夫老羞變怒大肆咆哮烟妓略受微傷經巡街捕一并拘入捕房捕頭騐明傷痕飭將烟妓送醫院療治車夫押候解堂訊問 
[福壽綿長]  
　　昨日本館協振所承天順祥寳號惠函云屢讀貴報順直災荒又兼本月初間海嘯被災奇重餓斃極多苦不堪言兹天順祥捐鷹銀五十圓陳公館亦捐五十圓尚祈代收彚解是所同禱又存心堂囑代解直隸水災振項洋銀五十圓凡兹一念之仁足活兆民之命我知鳩形鵠面露宿風餐者必虔爇沈檀膜拜致祝曰是無量佛得無量福無量壽 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[白門試事]  
　　江寍府李太守前奉江蘇學政龍大宗師行文飭各縣舉辦乙未正科歳試已紀前報兹接金陵訪事人信云上元縣陳大令在上江校士館江寍縣翁大令在下江考棚均擇於本月廿四日開考所有兩縣告示照錄於左上元縣　日爲　密　防以杜招摇　騙事照得縣試爲士子進身之階　在選拔眞才以昭愼重本縣愛才若渴憑文取士一秉至公今值開考之期恐有不法之徒假冐本縣親族朋友在外招摇撞騙致妄冀僥倖之輩鑕營請託不可不杜漸防微除委員多差幹役查拿並派親信丁屬密訪外合亟出示曉諭爲此示仰縣屬與考文童知悉爾等平日果能潛心實學具有眞才定邀拔取倘有混稱關節可通向爾等招摇撞騙者許卽扭禀以憑嚴辦如有不知自　鑕營請託一　察覺定卽照例究辦與受同科斷不能　爲寛貸各宜凛遵毋違特示又爲嚴禁倩冐傳遞以重文教事照得考校大典拔取眞才必先清釐　弊兹本縣開考縣試誠恐有不知自愛之徒或頂替入塲或冐籍跨考以及倩人傳遞妄生冀倖之心均不可不預爲之防除　諭廪保於點名時在旁識認並飭互結互相稽　另差幹役密拿外合行出示嚴禁爲此示仰與考文童一體知悉爾等讀書應考法律宜遵愼勿存僥倖之心求　反辱如有再蹈前項清弊輕身嘗試一經發覺定卽按律究辦决不稍寛各宜凛遵毋違特示○江寍縣示曰照得本縣定四月二十四日借下江考棚扃門考試爲各士子進身之初階千仞龍門從此發軔宜各衣冠整齊嚴肅不得肆行擁擠任意喧譁兹特製備燈牌每牌以二十人爲度書名其上　名時隨　而進挨次應名接卷魚貫而入其未　名之先本縣并借程子祠安排桌凳預備茶水　諸文童歇息之地如頭牌已　畢二牌未到本縣亦必坐候諸又童儘可從容緩步無須踴躍爭先士習既端文風必振諸文童各抱處爲名　出爲名臣之志　勿有違功令自悮前程也切切特示又爲出示　禁事照得考校大典欲期選拔眞才　在清釐積弊本縣遵奉憲行定於本年四月二十　日考　文童恐　不知自愛之徒頂替入塲或有冐籍跨考或　人傳遞妄有希冀以身試法除嚴諭廪生於點名時在旁識認並互結童生羣　　　　面多差幹役密　訪拿外合行剴切曉諭爲此示仰縣屬與考文童知悉爾等讀書應試務須守法循規切勿妄思僥倖自取咎戾如敢故違　　發覺或　本縣查出定當按律嚴辦决不姑寛其各凛遵毋違特示 
[美捕房瑣事]  
　　崇明人張玉如前晚至美界北河南路德安里弄内用扶梯戤在某姓家之後牆意圖越　經支更夫　巡　　入捕房　　昨晨捕頭飭包探竇如　稽查曾否犯竊再行核辦○范阿順住居虹口楊家灣地方有女年甫六歳是月中旬　　走　　　　　捕房前　　午經　探范進才訪悉女匿於提籃橋左近某竹器店内探卽告知范阿順同往辦認是實當將店主婦小字櫻桃姐者並范女一併拿送捕　　頭訊悉　非所　因女在途迷失領回撫養並無歹情故而當將櫻桃姐釋出失女交范阿順領回○寍波人張全全昨午十一點鐘在北蘇　　　江北人張金扣口角互相　　後　某號走街華捕拘至捕房捕頭詢悉原由姑念事起細微從寛免究一併麾出○王宗記者寍波産向　販買舊貨爲名暗中收　賊贓以圖厚利昨晨出賤價買得西人食器刀叉等數件事經包探江阿三查悉當卽拿入捕房捕頭略詰數語飭將　新候解公堂訊　 
[金陵立報]  
　　四月十九日新授江南織造常山到會知縣孫友　奉　　六合公幹　辭知府沈　奉委辦　金蘭　　謝卽辭○二十日指分安徽補用府龔鎭湘　　調署　州江寗縣　卸事委署　寗縣翁任事　禀知　縣黄裳治禀知奉司委上元帮審　　轅牌示豐縣教諭陶黻　告病遺缺查有　選敎諭嚴治平署理 
[蘇官報]  
　　四月十一日統領撫標湘軍營候補道黄立鼇　　林來湖北候補道莊兆銘由鄂來准補常州府知事沈廷是禀辭赴任鄭興貴禀辭赴洞庭山絲捐　○　日　丞　修璋禀　赴武陽絲捐差又張　年赴金匱道庫許　熙赴新陽均禀知奉　保甲差○二十日翁有成川沙廳司獄王侃均謝委　辦横沙事務理問　湘禀知交署南匯縣縣丞事　縣丞　　璋辭赴武陽　捐差又楊挽瀾奉委帮辦上海縣保甲差興　俞尊度謝委署鎭洋縣典史事 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年四月十七日京報全錄]  
　　宫門抄○諭旨三道錄前○閩督譚等奏冬季分臺省委署知縣員缺摺○又奏留員差遣片○桂撫張奏調補知縣　○又奏甄别知府片○兼署雲督崧奏請奬雲南捐賑各官紳摺○川督劉奏遵辦川鹽濟楚加價情形摺○又奏藏臣呈貢由川起程日期片○江撫德　籌備餉需改解江寍片○四月十七日内務府國子監鑲紅旗值日無引見○定公鍑照各假滿請安○德壽因伊子補叅將謝　○德公由口外賜奠回京請安○分發道府郭集芬等謝恩○李端棻請假五日○瀾公續假五日○關防衙門奏初五日大高殿拜表端王行禮○召見軍機敬信德壽○閱卷大臣派出麟中堂翁同龢崑岡陳學棻薛允升裕德廖壽恒徐郙徐樹銘阿克丹李端棻汪鳴鑾○○太子少保調補四川總督閩浙總督臣譚鍾麟頭品頂戴署理福建臺灣巡撫布政使臣唐景崧跪奏爲光緒二十年冬季分臺灣省委署知縣員缺恭摺具奏仰祈聖鑒事竊案准部咨欽奉上諭各省州縣無論奏調委署代理著每屆三個月彚奏一次欽此奉經先後奏報至光緒二十年秋季止在案兹查二十年冬季分出有署雲林縣知縣陳森調省另有差委遺缺請以候補班前先補用知縣吕兆璜署理詳經批准飭遵在案據署臺灣布政使顧肇熙詳請具奏前來除咨部外臣等謹恭摺具陳伏乞皇上聖鑒謹奏奉硃批吏部知道欽此○○譚鍾麟等片再臺灣爲海外瘴　人多畏避自建省分治以後規模日廣事體較繁就地擇才輒苦不敷任用兹當籌辦軍務尤賴羣策羣力共濟艱難臺灣遵例應調用閩省保賆無如至者頗稀往往一事需人搜莫得此海外與他省情形不同也况駑鈍如臣需才益亟惟有羅致培養庶不患治事乏人查有刑部主事俞明震講求時務器識宏通分省試用道賴鶴年練達有爲志趣特遠二員文學出身於吏治洋務均能研究　効到臺又浙江試用通判張正芬年力富强練習營務因差到臺又選用同知蘇紹良心思靈敏才具優長擬均請留於臺灣差遣委用藉收指臂之助出自逾格鴻慈臣景崧爲臺灣海疆需才起見是否有當除飭取各該員履歷外理合附片具陳伏乞聖鑒訓示謹奏奉硃批著　所請該部知道欽此○○頭品頂戴廣西巡撫臣張聯桂跪奏爲調補要缺知縣恭摺仰祈聖鑒事竊宣化縣知縣席夔於光緒二十年十一月二十五日在任聞訃丁憂應歸十一月三十日截缺所遺員缺係衝繁疲難最要之缺例應由外揀員調補查宣化縣爲南寗府附郭首邑與左江鎭同城兵民雜處政務殷繁時有發審要案且爲龍州大軍後路糧餉軍火萃集之處一切佈置巡防戢暴安良在在均關緊要非精明幹練才識俱優之員弗克勝任臣與藩臬兩司於通省現任知縣内逐加遴選查有思恩縣知縣陳廷楨現年六十三年江蘇常州府陽湖縣人由監生遵例報捐縣丞隨同查辦四川裏塘夷務出力保奏著免選本班以知縣用不論雙單月儘先選用選授甘肅禮縣知縣同治五年十二月到省六年委署西河縣知縣七年委赴四川辦理濟甘軍米案内保加同知銜並戴花翎十二年回省銷差因籌辦恊饟辦理甘捐案内保奏請從優議叙光緒元年二月飭回禮縣本任三年調補永昌縣知縣飭赴調任六年調署鎭番縣知縣卸事後飭回永昌縣本任十一年在任丁母憂服闋起復候選十六年簽選思恩縣知縣於十七年四月二十日到任該員老成穩練辦事精詳以之調補宣化縣知縣員缺實於地方有裨歷俸已滿三年與例亦符據藩司黄槐森署臬司何昭然會詳前來相應仰懇天恩俯念員缺緊要人地相需淮以思恩縣知縣陳廷楨調補宣化縣知縣俾題調要缺收得人这效如蒙俞允該員係現任知縣請調知縣銜缺相當毋庸送部引見再該員任内並無降罰住俸停升等案亦無己經咨叅未奉部覆事件所遺思恩縣知縣員缺係内地腹俸選缺廣西現有應補人員應請扣留在任俟奉准部覆再行請補合併陳明謹會同兩廣總督臣李瀚章恭摺具奏伏乞皇上聖鑒勅部核覆施行謹奏奉硃批吏部議奏欽此○○張聯桂片再定例未經筮仕人員如加捐過班分發各省令該督撫詳加查看試用一年期滿如果才堪勝任卽據實奏明留於該省遇有相當缺出酌量題補等因兹查有試用知府常璋業已試看一年期滿據潘臬兩司出具考語詳請留省照例補用前來臣詳加查看該員常璋安詳穩練　樸耐勞歷奉差委並無遺悮應請留於廣西遇有缺出照例補用除將該員履歷送部外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○雲南巡撫兼署雲貴總督奴才崧蕃跪奏爲雲南官紳捐助賑欵懇恩敕部照章奬叙恭摺仰祈聖鑒事竊查接管卷内據兼署雲南布政使英奎會同善後局司道詳稱雲南附省及東昭各屬前於光緒十八年被水成災所有捐賑各官紳曾經督臣王文韶等奏請援照順直賑捐章程給子奬勵並准移奬子弟以昭激勸奉硃批王文韶等均着户部照章核奬欽此兹准雲南補用道錢登熙等各具文咨開列年貫三代請遵章核奬並移奬子姪前來查錢登熙等九十三員前次共捐銀七千九百三十六兩五錢隨補繳部飯銀三百四十五兩八錢六分照費銀四十一兩九錢據請核奬並移奬子姪錢宗淑等翎枝虚銜封典貢監生等項核與順直賑捐章程及例案相符自應照章請給奬叙以昭激勸理合造具該員等年貫三代清册詳請核明奏咨其餘捐賑各官紳業已迭次函催一俟請奘到司卽行接續辦理又所收部飯照費銀兩爲數無幾容俟集有成數另案詳請批解等情前兼護督臣岑毓寳未及核辦卸事移交前來奴才覆核無異除清單分送户部國子監查核外理合恭摺具奏伏乞皇上聖鑒飭部核覆施行再雲南巡撫係奴才本任毋庸列銜合併聲明謹奏奉硃批户部核議具奏欽此○○開缺四川總督臣劉秉璋跪奏爲川鹽濟楚加價遵照部議毋庸在川加征恭摺具陳仰祈聖鑒事案准户部咨議覆臣奏辦鹽斤加價並請免預繳鹽厘一摺内開川鹽旣有在楚加價之案仍令照案在楚征收所請在咱加征之處應毋庸議等因當卽轉飭遵辦兹據官運局題奏道王季寅截以道殷李堯會同鹽茶道張元普查本年甲午新綱已於正月開征現奉部議濟楚之鹽由楚加價毋庸在川加征自應遵照辦理其己加收濟楚鹽厘者自應分别發還各商其未加收濟楚鹽厘者應卽停止以符部章此外行滇行黔及本省計岸之鹽仍由川省加價俟一綱屆滿綜　加收若于卽行彚案報解等情詳請奏咨前來臣覆查無異除分咨查照外理合恭摺具奏伏乞皇上聖鑒謹奏奉硃批户部知道欽此○○劉秉璋片再前達賴喇嘛遺使堪布甲木養曲墊等由四川大道進京呈進　貢物前經駐藏大臣具奏並咨會到臣當經分飭沿途文武照章應付在案兹查該堪布甲木養曲墊等帶領僧徒跟役於光緒二十年八月址七日行抵成都查騐實物行李共六百一十五號共重三萬七百二十六斤核與藏中原咨相符當令將貢物箱隻包紥完固照章塡給印單封條黏貼飭委把總蘇占奎　十一月十一十八等日由成都起程北上一面分飭沿途各州縣一體應付派員護送至陝西寍羌州交替由陝西撫臣另委員弁接護前進所有前藏堪布甲木養曲墊　自川起程日期理合會同成都將軍臣巷壽合詞附片具陳伏乞聖鑒謹奏奉硃批知道了欽此○○德馨片再據藩司方汝翼詳稱江西司庫尚有應解籌備海上用兵餉需撥解湖北買備鎗砲價銀五萬兩昨郷動撥各年地丁銀五萬兩作爲司庫第二批解清銀兩遴委補用知縣鄧祥霖領解於光緒二十一年二月二十三日起程由水路前赴湖北督臣衙門投兌詳蒙彚案奏咨在案兹奉兩江督臣張之洞電以該洋行均在江寍必待領到尾價方肯起貨所有江西司庫應解銀五萬兩飭卽徑解江寍以免周折延悮等因現飭委員鄧祥霖遵照將前項銀兩改解江寍免致遲誤兹該委員補用知縣鄧祥霖管解原撥前項鎗砲價銀五萬兩於二十一年二月二十六日起程由水路前赴兩江督臣衙門交收詳請具奏等情前來臣覆核無異除飭該委員小心改解並咨明户部曁咨湖廣督臣查照外所有江西司庫前解請籌備海上用兵餉需撥解湖北買備鎗砲銀五萬兩現已折回改　江寍緣由理合附片陳明伏乞聖鑒謹奏奉硃批户部知道欽此 
 
 

Page 14

 
 
[光緒二十一年四月十八日京報全錄]  
　　抄門抄　諭旨三道錄前○臺撫邵奏患病未痊懇恩開缺摺○將軍裕奏遴員升補要缺知縣摺○又奏揀員升補知州摺○　奏委署同知知縣片○又奏請勅撥員差委片○東撫李奏飭州縣各赴　任片○粤督李奏請給奬片○四月十八日理　院蠻儀衛光祿寺正藍旗值日理藩院引見三十一名○睿王等搜檢覆　○者齡德魁各假滿　安○甘肅藩司曾　請訓○海緒請假五日○召見軍機啓秀曾鉌○○頭品頂戴署湖南巡撫　　　　巡撫臣邵友　跪奏爲假期屆滿病體未痊懇恩開缺恭摺仰祈聖鑒事竊臣前因往返重洋沿途感受海風觸發舊疾當經具摺請假　治奉硃批賞假一個月欽此聖恩高厚感悚難名屈指假期屆滿本應銷假馳赴湖南巡撫署任惟臣前在臺灣撫藩任内先後積受瘴濕過重手足酸痛夜不成寐氣血虧損狀　怔忡現雖醫藥雜投急切未能奏效臣伏念忝膺疆寄渥荷寵榮方今時事多艱正當力圖報稱乃以病體深痼延久禾瘳　夜傍呈罔所措籌思再四與其病軀戀棧貽誤事機曷若調養就痊尚得及時自効不得已籲懇天恩俯准開缺俾臣得以安心調理一俟病勢稍愈卽當泥首宫門求賞差使所有微臣患病未痊懇恩開缺緣由謹繕摺具陳伏乞皇上聖鑒訓示再此摺　借用江蘇蘇松太道關防理合聲明謹奏奉硃批另有旨欽此○○奴才裕祿跪奏爲遴員升補要缺知縣以資治理恭摺仰祈聖鑒事竊查署寛甸縣本任通化縣知縣劉繼勳奏叅革職於光緒二十年十二月三十日奉旨按五日行文奉天照限减半計算應以光緒二十一年正月二十日作爲開缺日期歸正月分截缺所遺通化縣知縣係繁疲難邊要之缺例應在外揀員升調　才於通省現任人員内逐如遴選非現居要缺卽人地未宜實無合例堪調之員惟查有勞績保薦在任升補知縣奉天府京府經歷楊敬修年四十九歳浙江紹興府山陰縣監生遵籌餉例捐州判不論雙單月選用在京銅局當差出力奏保仍以州判不論雙單月　先選用於光緒五年閏三月十一日奉旨依議欽此復遵海防例改捐京府經歷歸海防新班先選用於光緒十三年八月選授今職九月二十八日經欽派大臣騐　十一月初四日　見奉旨奉天府經歷員缺著楊敬修補授欽此光緒十四年三月初八日到省是月十四日檄飭赴任任事十六年閏二月因籌奉天賑務核奬提舉升銜十七年二月試俸三年期滿咨部銷去試俸字樣旋因獲盜出力案内奏保以知縣在任升補經部議准覆　十七年八月十八日奉旨依議欽此按五日行文奉天照限减半核算應以是年九月初八日作爲知縣到省日期試看一年期滿　别不論繁簡補用光緒十八年籌辦山東烟臺第二十一次賑務核奬花翎二十年正月實歷六年京俸期滿甄别保薦入於卓異班内以應升之缺統較日期先後升用經部議准覆奏是年八月十七日奉旨依議欽此該員年富才明老成穩練以之升補通化縣知縣洵堪勝任與例亦屬相符合無仰懇天恩俯准以奉天府京府經歷楊敬修井補通化縣知縣以資治理如蒙俞允該員係現任京府經歷升補知縣俟奉准部覆循例給咨送部引見所遺奉天府京府經歷員缺聽候由部另行選補所有遴員升補要缺知縣緣由理合恭摺具奏伏乞皇上聖鑒敕部核議施行再奉天府府尹係奴才兼理毋庸會銜合併聲明謹奏奉硃批吏部議奏欽此○○奴才裕祿跪奏爲揀員升補要缺知州以資治理恭摺仰祈聖鑒事竊查署復州知州本任遼陽州知州高乃聽奏叅革職於光緒二十年十二月三十日奉旨按五日行文奉天照限减半計算應以光緒二十一年正月二十日作爲開缺日期歸於正月分截缺所遺遼陽州知州係繁疲難兼三要缺例應在外揀員升調該詶境内遼闊民情刁悍案牘殷繁非精明幹練之員弗克勝任奴才於通省現任知州内逐加遴選非現居要缺卽人地未宜實無合例堪調之員惟在應升班内查有准補海城縣知縣黄毓森現年五十八歳河南光州人由廪生中式光緒乙亥恩科舉人癸未科會試中式進士朝考三等引見奉旨以知縣用欽此籖分奉天光緒九年七月二十八日到省十年十月奏補通化縣知縣經部覆准十一年二月到任因前在差次拿獲馬賊出力案内奏保請加同知銜是年十月二十日奉旨依議欽此十二年六月調營差委十三年四月委署奉化縣知縣嗣因歷次拿獲馬賊出力案内奏保以應升之缺升用是年八月二十三日奉旨依議欽此十二年二月飭回爱化縣本任是年十二月調省差委十六年五月聞訃丁本生母憂給咨回　守制十八年八月服闋赴部起服呈請仍歸奉天原省補用九月十五日引見奉旨著照例發往欽此十月初十日回省是月二十九日委署承德縣京縣知縣到任十九年五月奏補海城縣知縣經部議准是年七月二十三日覆奏奉旨依議欽此二十年二月卸署承德縣事是月二十五日委署通化縣知縣到任該縣老成練達辦事勤明以之升補遼陽州知州洵堪勝任與例亦屬相符合無仰懇天恩俯准以准補海城縣知縣黄毓森升補遼陽州知州實於地方有裨如蒙俞允該員係實缺知縣俟奉准部覆循例給咨送部引見所遺海城縣知縣係繁疲難要缺例應在外揀員升調容奴才另行請補所有揀員升袜订缺知州緣由理合恭摺具陳伏乞皇上聖鑒敕部核議施行再奉天府府尹係奴才兼理毋庸會銜合併聲明謹奏奉硃批吏部議奏欽此○○裕祿片再署營口同知王頤勳捐過道班經部調取引見所遺員缺前委試用同知范樹升接署甫經到任卽值營口失事經奴才撤任奏叅所遺之缺應行遴員接署查有試用知縣蘭　烜勤愼明敏堪以署理又蓋平縣知縣何守謙業已奏叅革職查辦所遺員缺查有正任懷仁縣知縣俞承卿辦事穩練堪以署理又署安東縣知縣張雲龍據報病故所遺員缺查有候補知州高欽年壯才明堪以委署除分檄飭遵外謹附片具陳伏乞聖鑒謹奏奉硃　吏部知道欽此○○裕祿片再奉天向無分發候補州縣人員素少自辦軍務以來差務繁多兼以各城失事在任各員均經叅　應委各員接署以致差遣之員難以敷用伏查新科進士以知縣卽用人員向有分發奉省之例每次僅祗四員近年數科未經由部分發本年正　乙未正科科試刻當奉省需人之際可否仰懇天恩敕下吏部於本科會試後將以知縣卽用人員照章掣發奉省並於每次四員外多掣五六員飭令迅速來奉以備儲材選用再奉天現在佐雜人員無多不敷差委並懇勅下吏部於在部投供候選曾任實缺人員内揀發巡檢典史各六員來奉俾供差遣理合附片具陳伏乞聖鑒訓示謹奏奉殊批吏部議奏欽此○○李秉衡片再選授莒州知州朱鋆禹城縣知縣楊學淵鄒平縣知縣桂麟博山縣知縣蔡紹又嘉祥縣知縣湯坤又調補益都縣知縣毛徵商河縣知縣胡建樞准補高唐州陳奏勳濱州知州張承　泰安縣知縣秦應逵滿臺縣知縣余祚京日照縣知縣吕内元夏津縣知縣趙　萃城武縣知縣趙昉熙以上十四員均飭各赴新任供職又正任東平州知州周源瀚齊河縣知縣王敬勳新泰縣知縣致愉嶧縣知縣姚廷範又調署城武縣事博興縣知縣李銓調署武城縣事文登縣知縣裘祖諤　理滋陽縣事利津縣知縣朱慶元代理禹城縣事萊蕪縣知縣丁兆德代理鉅野縣事德平縣知縣凌錫祺代理鄒平縣事觀城縣知縣祥成代理邱縣事武城縣知縣丁福昌以上十一員均飭各回本任供職據潘臬兩司會詳前來除批飭檄遵並咨部查照外謹附片陳明伏乞聖鑒謹奏奉硃批吏部知道欽此○○李瀚章片再廣東鹽商捐輸槍砲廠專欵一項前將捐過光緒十五十六兩年銀十二萬兩奏准援照浙江鹽商　輸核减五成請奬在案兹據兩廣鹽運使英啓詳稱光緒十七年分鹽商續捐槍砲廠專欵六萬兩業已如數交清請據情奏咨將各商續捐銀兩照案一例給十貢監虚銜封典並准移奬子弟以示鼓勵等因前來臣查該鹽商等續籌鉅欵助購槍砲與别項捐輸　同自應照案給奬用昭激勸勵將來合無仰懇天恩俯准照案給奬出自鴻慈除分咨海軍衙門及户部查照外謹附片具陳伏乞聖鑒訓示謹奏奉硃批户部議奏欽此 
 
