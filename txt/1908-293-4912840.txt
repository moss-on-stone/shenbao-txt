# 1908 - 293 - 4912840

 

Page 1

 
 
   
 
 

Page 2

 
 
   
 
 

Page 3

 
 
[今日本報目次]  
　　第一張上諭交旨諭說專電緊要新聞第二張接緊要新聞分類新聞游戲文新三笑第三張各省籌辦諮議局本埠新聞第四張小說國外新聞謝贈 
[上諭]  
　　十月初五日奉上諭正黃旗蒙古都統景灃正黃旗漢軍都統李殿林侍郎俞廉三侍郎銜丁振鐸均著加恩在紫禁城内騎馬欽上諭奉天旗務使司旗務使著思志補授欽　　九月二十八日奉旨松壽電奏漳州龍溪南靖厦門等屬洪水漲發冲塌城壘民房漂没糧食淹斃多命等情閩省素稱貧瘠居民罹此奇災殊深測憫著松壽督飭印委各員多帶錢糧分赴被災各處設法拯濟認眞撫輯勿任蕩析失所仍將續查詳細情形隨時奏聞欽此 
[交旨]  
　　九月三十日交理藩部軍機大臣面奉諭旨逹賴喇嘛著准其於十月初九日在勤政殿呈進貢物欽此同日交值年旗直隷四川湖廣各總督河南湖南陜西安徽浙江貴州各巡撫軍機大臣面奉諭旨所有單開功勳最著之前雲貴總督劉長佑等二十三員有無後嗣有何官職著各旗都統各省督撫查明咨報軍機處彙案請旨欽此雲貴總督劉長佑湖南人台灣巡撫一等男劉銘傳安徽人赠布政使道員王鑫湖南人綏遠城將軍福興正白旗满州人福建陸路提督一等男蕭孚泗湖南人記名提督一等子爵河南歸德鎭總兵李臣典湖南人（以上六員俾壽原奏所奏）浙江提督鄧紹良湖南人都統銜廣東副都統鳥蘭泰正白旗满洲人署廣西提督甘肅肅州鎭總兵張玉良四川巴縣人工部左侍郎呂賢基安徽人漕運總督袁甲三河南人都察院副都御史前江西巡撫張芇陜西人署貴州巡撫韓超直隷人布政使銜福建督糧道趙景賢浙江人雲南鶴麗鎭總兵朱洪章貴州人直隷提督郭松林湖南人廣東等省巡撫蔣益灃湖南人布政使銜江南道員温紹原湖北人署安徽廬鳳穎道金光筯直隷人護軍統領恒齡廂黃旗满洲人新疆巡撫一等男劉錦棠湖南人廣西右江鎭總兵記名提督張樹珊安徽人贈布政使銜升用知府天津縣知縣謝子澄四川人（以上續查十七員）同日交督辦津浦鐵路大臣本日貴大臣奏津浦鐵路經過濟南府勘定黃河造橋地方一摺奉旨知道了欽此 
論說 
[初選日期疑問（金匱裘廷梁稿]  
　　諮議局議員選舉章程第十四條每届選舉年限以是年正月十五日爲初選日期。是初選日期。全國皆同顧所謂初選日期者。指投票之日乎。抑開票之日乎。以開票言。全國不妨同日。以投票言。同日必多窒礙。窒礙之由。則以監督不能同日遍歴各投票區之故。或言開票時監督應照章親自到塲。投票則否。則請貢其疑。　　第八條管理員職掌第二項决定投票之應否收受。而監察員職掌。據第十條與管理員同。倘投票時管理員已决定投票之應否收受。而監察員意見適與相反。則彼此各執一詞。而事機爲之停滯。夫監察員對於管理。員。有獨立性質。固非管理員所能節制也。如是則必别有决定之方法而後可。查第十條第二項監察員與管理員有意見不同時得建議於選舉監督。殆指此類情事而言。若監督並不到塲。遇有以上情事。兩不相下。何從取决。勢必彼此紛爭。紊亂秩序。投票者方源源而來。互引黨援。喧競益甚。竊恐事未解决。而投票所閉門之時限已至矣。監督之不能不親　者。 
 
 
 

Page 4

 
 
一　　第三十條投票之日管理員及監察員均應按時齊集如有臨時不到應由初選監督派員代理夫臨時派員代理之權旣操之監督則必親到可知否則投票區固有距城極遠者將奔馳數　百里請命於監督乎往返一次而投票之日已過矣監督之不能不親到者二　　第三十六條投票所辦事細則由初選監督擬訂呈請複選監督核定施行則必悉合文明規則可知但事屬創舉投票人平時耳目所未習旣未必人人能守規則容或有挾長挾貴意存破壞者監督之不能不親到者三　　選舉權之在外國人人視爲切已之事爭之惟恐不力吾國人則淡焉漠焉放棄已久調查所至輒多驚愕竊恐投票之日能實行其選舉權者寥寥如晨星但吾國人别有一種不可思議之奇性官府所至之地必從而觀之四鄉尤甚今日正可利用此種奇性以開風氣監督之不能不親到者四　　以上所陳爲監督不能不親到投票所之理由而章程第六條初選監督職掌首揭監督投票一語亦足爲親到之證監督既須親到則各投票區投票之期必非同日意章程所定正月十五之期爲開票之期而非投票之期歟 
[專電）]  
　　電一　　　　（北京）軍機大臣面奉　慈諭現當預備立憲之時疆臣辦事關繋緊要本届大計須詳細考覈請　旨定奪電二　　　　（北京）東督徐電商樞府東省庫欵告罄擬再借外債一千萬請示裁奪電三　　　　（北京）御史石鏡潢奏印花稅困累貧民請飭緩硃批度支部知道電四　　　　（北京）岑春煊電復樞府病尙未愈乞代入告電五　　　　（北京）都察院代遞州同張如翰請各州縣設立農官共查煙畞條陳政務處已議准電六　　　　（北京）王英楷昨日召見面奏鄂軍可爲各省師表保張彪堪重用另封奏一件請部速訂軍諮府制度交部議奏 
緊要新聞 
[寄諭各省速練陸軍北京]  
　　某御史日前封奏略云陸軍關繋緊要東西各國歲費鉅萬在所不惜祇中國甫在萌芽應飭京外臣　赶速竭力興練按照陸軍部奏定各省應成鎭數均限明年年底先成其半餘仍按照期限練足倘再遲延粉飾照因循貽誤例予以重懲云云當日寄諭各省督撫迅速籌辦毋再因循 
[江督蘇撫會奏上下忙征銀解銀北京]  
　　蘇省地丁徵銀解銀一事蘇藩詳文并江督蘇撫來往各電均見前報兹又探得督撫會奏原摺錄後　　竊維官不容貪貪則厲民官不可窮窮亦害事疆臣所以能奔走羣僚責其盡心民事力行新政者祿足以養之故也近年蘇屬各州縣因銀貴錢賤賠累不支迭經臣等奏請將忙銀錢價酌增或改爲征銀解銀另收公費或　每兩加錢二百文部臣知州縣實係賠累准從每兩加錢二百文之議爾時銀價可合錢千六百文不意近來繼長增高每一兩須合錢一千九百文上下是奉部核准之二百文加如未加各屬之苦累如故寗屬原定銀價稍寛上年故未議及今銀貴錢賤至於此極以致江北州縣其賠累與蘇屬等迭經全省牧令合詞呼籲列表臚陳計收錢解銀每兩已不敷錢十餘文而辦公經費尙全然無著若銀價再昂賠貼　無底止向來著名優缺　糧額多故盈餘多今則反是大缺大賠小缺小賠委檄一下其前甘之如飴者今且畏之如浼在任各牧令入欵已竭而支欵如故前者酌提中飽以濟餉需今飽者飢矣而提欵如故遂致應解者不解應交者不交窮員因之毁其家司庫亦實受其累官塲局面至此實爲從來所無夫以子弟讀書尙資膏獎馬牛負重必具芻茭今以親民之官責以撫字責以催科責以攤捐責以聽訟並責以一切應辦之新政而坐視其不名一錢其家不能贍而欲其盡心民事固理之　無其用本不足而猶 
 
 

Page 5

 
 
　　曰提其存餘亦言之不順候補者無復後望現任者各懷退心將何以策勵羣材修明庶事此臣等所以日夜焦思不能不早爲之所也查向章上下兩忙本係征銀解銀同治初年前督臣曾國藩撫臣丁日昌奏改徵錢解銀寛定錢價每兩得餘六百文爾時銀價低而錢價高物價廉而用度省故州縣得此餘資無不一意辦公廉隅自飭今則一切反之州縣遂無從措手事有不舉爲上司者亦不能加夏楚於羸弱之徒而强之誦習施鞭策於飢疲之馬而勉以馳驅也欲求補救惟有規復同治以前之舊制所有寗蘇兩省地蘆等項正耗銀兩自本年下忙爲始一律改爲征銀解銀每兩隨收公費錢六百文規復抵解賠欵錢二百文此外不准另立别項名目私取分釐及抑勒銀元不收銅元等弊一俟幣制劃一銀幣頒行其以銀計者即收銀幣以錢計者即收銅幣圜法無滯而辦公有資即匀定公費酌籌久任亦皆可次第施行臣等身任封圻斷不忍多取民財市恩屬吏此一事研究數月深知其有益於官無傷於農緣賦出於田同治間每米一石僅值錢三千文今已貴至七千文是公費賠欵僅增八百之數而米價溢出四千之多出入相比多寡相衡民力之不至拮据斷可識矣地方明理士紳亦皆知民非官不治官非民莫養採之輿論均無異言若無缺不虧無官不窘勢必庫欵有征而無解政事有廢而莫興州縣者上下之樞州縣皆承其敝　帑藏得無虧民生得富庶者未之有也據寗蘇兩藩司先後詳請具奏前來臣等往復函商舍此别無善策惟有仰懇天恩俯准照議施行俾彌官虧而勗吏治九月二十七日硃批度支部議奏 
[度支部奏核銀行第一案收支欵目北京]  
　　九月二十日度支部奏云據總銀行正監督張允言呈稱自光緒三十三年正月起至年底止北京總行天津上海漢口濟南張家口奉天各分行結帳計共官商股銀二百萬兩又另收官商存欵二千三百萬兩有奇除應付官商股本官利及官商存欵利息行中薪水用度一切外本届所得餘利連上届留存盈餘共銀九十萬一千四百六十三兩八錢八分一釐除照章提公積銀八萬四百七十四兩八錢七分九釐又留存尾數銀九萬六千　百十五兩九分一釐歸入下届餘利内攤派下餘分作十成以二成爲各該本行總恊理等花紅以一成爲各行總帮辦等花紅凈餘利七成銀五十萬六千九百九十一兩七錢四分六釐除又提存尾數銀二萬八千八百兩四錢五分暫作爲第二公積外餘按官商各股均攤計所領部股應得餘利銀二十四萬兩官利銀六萬兩業已呈交核收至庫倫分行開辦未及一年營口分行因東盛和五家倒閉虧欠營行欵項現正設法陸續收回歸入下届併結等語臣等查據單開光緒三十三年正月起六月止爲第四次總結計京津滬漢濟五行存欠兩項各銀三千九十六萬四千餘兩淨餘紅利銀三十一萬九千四百五十兩零又七月起十二月止爲第五次總結計京津滬漢濟張奉七行存欠兩項各銀四千四百五十五萬八千餘兩凈餘紅利銀五十七萬三千六百八十七兩零統計三十三年分第二案得盈餘銀八十九萬餘兩較之第一案自三十一年八月起至次年年底止共得餘利銀三十八萬餘兩營業益臻發逹該監督等辦理尙爲得法惟銀行首重公積試辦之初原奏聲明至少按一成提存現旣營業發逹官商各股官利餘利可得至三分之多嗣後公積一項應即另訂新章定爲至少按二成提存如官商各股餘利可得至三分再行酌量加提以厚基礎並於總結單内將每届公積另列專欵俾昭愼重又各省分設銀行所放欵目或名借欵或名押欵原應因地以制宜惟查近來南帮商號往往有經手及辦事人等徑支本號銀欵或作爲暫記或影射他户亦或有放與私交之人者臣部銀行同具商家性質亦不可不預爲之防已由臣部箚令該正監督知照各行總辦永遠破除情面不得稍染以上所指積習並於各户借欵押欵之外不得另立往來欠暫記欠名目以爲杜漸防微之計九月二十日奉旨知道了 
[四川匀定州縣公費清單北京]  
　　川督趙次帥奏查提平餘稅契等欵匀定各州縣公費一摺已於九月廿七日硃批著照所請兹將議定州縣匀缺公費清單錄左　　最緊要六缺每缺每年公費銀一萬二千兩另加緝捕津貼等費銀八千兩成都華陽瀘州巴縣萬縣富順　　繁要十四缺每缺每年公費銀一萬兩邛州酉陽州資州叙水廳打箭廳簡州合州涪州崇慶州綿竹縣江津縣遂寗縣宜賓縣仁壽縣　　繁缺邊缺四十三缺每缺每年公費銀七千兩緜州忠州眉州江北廳會理州廣安州漢州巴州越雋廳金堂縣灌縣彭縣德陽雅安西昌冕寗　　鹽源温江樂山犍爲永川銅梁開縣逹縣渠縣大竹梁山秀山南部南充三台中江蓬溪隆昌資陽内江新津新都安縣榮縣東鄉奉節安岳中缺四十五缺每缺每年公費銀五千兩峨邊廳馬邊廳雷波廳松潘廳郫縣太平大邑南川雲陽酆都廣　雙流什邡名山榮經清溪威遠彭山蒲江長壽榮昌綦江大足璧山定遠巫山大寗新寗墊江黔江彭水閬中鄰水岳池射洪慶符南溪高縣筠連珙縣興文屏山古藺合江江安　　簡缺三十五缺每缺每年公費銀四千兩茂州天全州劍州蓬州城口廳石砫廳理審廳崇寗梓潼羅江平武江油石泉彰明汶川新繁蘆山峨眉洪雅夾江丹稜青神長寗蒼溪昭化通江南江西充營山儀隴鹽亭樂至古宋納谿并研各廳州縣共計一百四十三缺統共每年公費銀九十二萬六千兩 
 
 

Page 6

 
 
十月初六夜特請京都内城府眞正超等文武名角合演拿手好戲 
小蘭芬准演 
[鳥玉帶] 董長清准演 
[牧羊卷]  
龔云仙常春恆王永利應月樵劉春泉李金茂 
[取金陵]  
[打出手]  
初次新到超等名角徐鑫魁孫鴻奎鄭來順津商煩演 
[捉曹放操]  
[代落店]  
内廷供奉紫金仙廖連卿煩演 
[（小）放牛] 超等名角劉永春茹福官煩演 
[過路官長]  
[龍公圖案]  
[包勉]  
内廷供奉（崔芝靈草）馬全祿王長喜紳商煩演 
[春秋配]  
[拷打檢柴]  
内城南府初次新到郭仙舟董長清陳德順合演全本 
[失街亭]  
[空城巧計]  
文武名角李百歲應寳蓮王金元于一樓雲中鳳劉春泉文武合演 
[普求山]  
[代盜金牌]  
[（商辦新舞臺）]  
十月初六日演十六舖外灘便是 
潘少卿 
[金光陣] 小德喜 
[忠孝牌] 小小連生 
[戰蒲關] 小雙鳳 
[鳳凰山]  
李吉才 
[麟骨床] 七盞燈馮志奎全本 
[洪羊洞] 張順來賽奎官夏月潤小子和小連生夏月珊名角合演新戲二本 
[鐵公鷄]  
[國樑得功做親]  
（十月初六夜演西法電光雪景） 
小小連生 
[計上加計] 劉培山 
[包公斷后] 李吉才 
[西湖斷橋] 林步青 
[金府關亡]  
馮志奎小連生夏月潤賽奎官 
[義旗令]  
[講鬪堂志]  
[天壩招親]  
七盞燈 
[富貴樓會] 孫菊仙 
[六部大審] 夏月珊小子和小雙鳳（全本） 
[浣花溪]  
[滿台花景]  
[春桂茶園]  
初六夜特煩超等客串名角拿手好戲 
沈瑞棠 
[彩樓招親] 任靈芝 
[花園贈珠] 趙春庭筱桂芬 
[收關勝]  
[大興梁山]  
汪笑儂 
[胡迪罵羅] 幼稚别墅 
[令公碑] 義士國風滄海濱客 
[捉放曹]  
[代演落店]  
夜來香熊文通李春虎 
[大十二紅] 劉廷玉三麻子王德人七八本 
[三國志]  
[斬蔡陽]  
[會古城]  
[（羣仙茶園）]  
十月初六夜戲大减價正廳二角 
白文奎 
[洪羊洞] 小翠福 
[合算粮] 小連奎 
[濟登殿] 徐桂芬 
[女敎子]  
草上飛 
[文盜] 小春穆 
[武環雙] 小蓉仙 
[演套鈎] 林月梅 
[鴻鬱禧]  
小連英郭鳳仙金處郭少娥紅菊花 
[濮陽城雙紅]  
[曹操中計]  
[獅梅圖閣]  
[（天仙茶園）]  
初六夜正廳四角新到名角登檯 
十五盞燈 
[伯黨招親] 天娥旦童子紅 
[烈女傳]  
[公堂自刎] 趙春奎筱榮祥王翠芬 
[殺妻代粮]  
九月仙劉燕權 
[金牡丹]  
[翠香寄東]  
李春利趙如泉趙小亷（頭本） 
[𧈢蜡廟]  
[捉拿費德功]  
雙處趙如泉萬盞燈 
[桑園寄子]  
[刑利律改良]  
[挖人心]  
[（丹鳳茶園）]  
特請京都新到天下馳名眞正超等文武名角恩曉峯 
十月初六夜演拿手好戲三國志 
[（丹鳳茶園）]  
初六夜特煩新到名角改良新戲 
金秀山 
[御菓圏] 白玉梅 
[魚藏劍] 芝蘭花 
[虹霓關] 白蘭花 
[鴻禧]  
金玲子 
[滑油山] 小福仙 
[遺翠花] 張巧蘭柴子雲准演 
[硃砂痣]  
小貴仙小奎官准演 
[紫霞宫] 牛桂芬恩曉峰賽春奎 
[三國志]  
[草船借箭]  
[新開丹桂全記]  
超等文武老生名角　蓋月樓蓋叫天蓋月山　超等名角二花面武生旦趙黑燈趙月來王瑞雲（海參威新到）大花面特别小九山（第一等名角）梆子二簧文武（老生三花面）（海參威新到）劉小峰（海參威新到）（梆子青衣花旦）小喜桂月中仙（海參威新到） 
（梆子老生）滿堂紅（二簧老生）崑曲馬坤山 
[丹鳳茶園吿白]  
特請青島新到超等名角 
張巧蘭　初四夜搜救孤孤　初五夜捉放曹操　初六夜硃紅砂痣 
特請營口新到超等名角 
小福仙　初四夜准演大劈棺　初五夜准演梵王宫　初六夜遺翠花 
[營口新到名角小貴仙]  
初四夜 
[算糧登殿] 初五夜准演 
[紅梅閣] 初六夜准演 
[紫霞宫]  
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[逹賴喇嘛與西藏北京]  
　　逹賴喇嘛自陛見後頗有感激聖恩之意近日除接見中外官紳外必親繕整頓西藏政策兩小時惟所書純用俄文日前由壽尙書詢及是事逹賴云俟籌畫完善再請代奏大約不過十日必可畢事等語壽尙書前向外部借調俄文譯官一節或即因此　　逹賴對於改省一事不甚贊成前日面告某大臣謂西藏自開闢以來藏民均以奉佛爲生命商業農務素不講求礦務一項以有碍神明破壞風水若議開採尤不樂從且藏人性質治理頗難一經官府轄制動輙衝突以致擾亂若改設行省恐難勸導實不敢逆料必無意外之虞云云　　樞府定期二十四五兩日會晤逹賴籌商藏事後旋以逹賴不肯贊成改省現已决定不改西藏爲行省惟先添設邊務通商軍政交涉各要缺以輔駐藏大臣之不逮其添置參贊員數應如何分權治理各節仍應由各部妥籌一俟議定再與逹賴商辦　　兩宮現已還海十月初二日政務處即在東華門内本署會議昨日該處提調奉慶邸交諭令將各部大臣擬定籌辦西藏事略及前由外務部調閱之英俄各條約並前由會典館查取藏地輿圖及唐紹儀張蔭棠等先後清畫之界圖以及各項藏政摺電一律檢齊以備是日會議并著知照外部邀請張丞堂蔭棠如期預議　　駐藏大臣趙季帥前曾奏請添練新軍駐紥巴藏等處現經樞府會商仿照戍兵辦法歸川陜甘新四省逐年輪流派駐現已電知該四省照辦俟巴藏等處新軍練成後再行免戍 
[蘇撫致江督電（爲浙鹽棧商减秤事]  
　　鎭江江陰浙鹽棧商被控减秤一案節經轉咨浙省查辦嗣由浙委萬丞等至鎭驗出棧内有秤兩杆一紐兩眼旋准浙咨據萬丞禀所驗之秤十六兩爲一觔與定例祖摯均符其一紐兩眼訊係官秤匠以舊料配造已飭另造新秤廿二杆解交蘇督銷局呈由啟泰派委廖令明潔會同較騐以備徒陽壇溧四縣一律換秤現尙未據廖令較驗禀復其江陰一案亦經浙委儲丞往查如何禀復未准續咨昨接浙文擬將常府各屬之秤一律更換尙未解到現據徒陽壇溧錫金江陰各商會公禀以該商私用兩眼之秤查明後又敢一律繳銷滅跡請咨提浙商調齊各秤澈底訊究聲明已禀鈞座未審尊處如何辦理事關鄰省鹽政輕重出入之間未可兩歧伏祈詳示俾有遵循切盼 
[上海各報致美艦司令官電]  
　　上海中國日報公會謹肅詞歡迎並祝美華友誼永永輯睦申報新聞報中外日報時報神洲報時事報輿輪日報同叩 
[西報譯要]  
　　中國航路變局之預料文滙報載初五日倫敦電云昨夜倫敦中國公會開會大宴巨公名紳到者甚衆會長斯考脫君深謝天津香港上海支會發逹商業不遺餘力前英國駐華艦隊統領海軍大將洛爾演說中國之大變局謂一俟中國各處鐵路告竣則江海運道必起有危險之大變洛君旋又陳述九廣鐵路之重要將來築竣香港商業必可因以發逹各國撤退使署戍兵文滙報初四日北京電云俄政府已决議撤退北京使署戍兵二百三十名日本則已下諭減少駐清兵數聞美國不日亦可將使署戍兵全國撤退土　干涉回敎之起點泰晤士報云土爾其來華使臣阿而氏赴京一節已誌前報兹聞阿而氏近將率同隨員離京由日本美國順游回土阿而氏曾在北京設中學校一所校内敎授中西語文並改正回文經典阿而氏游蹤所至皆謂目下中國回敎敎士之敎育廢弛由於敎士不學無術以致經典乖悞全失阿拉伯文之正音而在堂敎士甚有聞經聲而不知意義者故現印就特别傳單分發各處敎堂使注意此事速行改良該使於土爾其青年黨之舉動亦深表同情而土廷頒行立憲亦極满意云 
分類新聞 
[政界創議徵銀解銀之藩司未遂去志南京]  
　　蘇藩瑞方伯前日詳請遴員接署篆等情奉江督批云查該藩司廉明剛正血性過人蒞任以來深資臂助徵銀解銀一案爲蘇省財政最要關鍵該司獨能通籌全局設法變通定議以後尤賴該司切實奉行主持一切至於清鄉事宜自該司督辦以來成效卓著瞬届冬令緝捕尤屬吃緊并應由該司一手經理以竟全功時事正殷替人不易所請送部報到委員接署各節實屬碍難照准已會同撫部院奏請暫緩送部查騐並另檄飭知 
[寗藩會議印花稅事南京]  
　　江督前接部咨議辦印花稅故端午帥札飭司局會同籌議聞寗藩樊方伯擬俟與財政局各委員商議後再行主稿詳覆 
[吸烟官員赴所候驗廣東]  
　　廣州府高守會同褚守光宗將訪聞曾經吸食洋烟之在省候補各州縣名單具禀大憲奉藩憲批云據禀該府等訪聞候補知州方阜鳴候補知縣鍾瓊朱益湛王籌民鄧廷楨李在杓湛祖琪陶鍾福崇晣章秉善陳厚德秉堃彭　孫劉慶鎏葛郁春王　柳𨫼王世釗等十八員從前曾經吸食洋烟現在是否遵戒有無戒斷均未據赴所報明等情自應由該府等飭令該員等迅速照章前赴查驗所據實呈明聽候查驗倘查有並未遵戒或未戒斷者務須勒限戒斷以祛痼疾仰即遵照辦理 
 
 

Page 11

 
 
[飭查淮軍通判戒烟之朦混南京]  
　　兩江查驗官員戒烟所以淮軍通判魏大綜曾經吸烟應否調驗請示江督兹奉午帥批云淮軍通判魏大綜初稱確無嗜好迨經該管通查明又稱實已斷凈未免迹近朦混自非調驗不可惟查江北地方已經提督部堂設立禁烟公所所有徐淮海三府州之現任候差人員即由江北禁烟公所調驗彙咨兩江查驗官員戒烟所覆核以期妥速業經本部堂咨復照辦在案仰該所即移知江北禁烟公所就近調取切實查驗禀候核辦至淮軍通判一缺由淮揚海道暫行委員兼理 
[推行銀元票辦法安慶]  
　　皖藩以裕皖官錢局自用銀元紙票市面均已暢行惟恐皖南北距省較遠難以一律行用擬請發給各營新餉内搭放銀元票三成俾得　行流用業已詳請撫憲批准照辦 
[軍界江督赴皖閱操消息南京]  
　　江鄂會操江督擬俟慶祝萬壽後卽料理行裝赴皖大約十五日即可起節所帶辦事隨員業已開單派定 
[皖民對於秋操之驚恐南京]  
　　陸軍警察營管帶陶道近禀江督略謂竊維南北會操爲國家整軍經武觀摩進步之盛舉其兵站線路旣有陸軍警察隊沿途護送以防滋擾必致有侵害治安情事惟職道前派警兵長張大川金全發前赴皖省察看地勢及沿路一切情形兹據報稱安慶爲省會之區民智尙開故對於此次秋操景抑者多驚懼者罕潛山民智頗不開通蠢然思避雖潜山縣令出示嚴禁而土富愚氓潜徒山谷間者仍屬不少太湖民情亦復如斯惟以各機關部均駐紥該縣不無稍釋驚疑而附近各鎭甚至有遷去過半者並有流氓地痞從中造謠以圖打刦但各該處僻處一隅是非嚴飭各牧令傳集紳耆剴切勸諭不可擬請札飭該屬徧傳各鎭董隨時隨地明白剖示以釋氓愚使不致有流離奔走之事如有造謠惑衆者立即拿辦 
[秋操人員起程蘇州]  
　　陸軍第四十五標統帶官盧統帶第一營管帶官朱樹聲第二營管帶傅應璜第三營管帶鄧之翰均禀知起程赴皖秋操陸軍速成學堂提調蘇謙禀辭赴皖隨觀秋操 
[學務舉行旅行遠足會之限制浙江]  
　　浙省提學司通飭各屬文云定章大小各學堂學生每星期上課時間均有釐定鐘點統計上下兩學期除年假暑假例假并星期外上課者不過二百四十日時間短少而課程繁密豈容再爲曠誤兹查省外各學堂每有舉行旅行遠足等會雖爲兒童運動精神活潑身體起見然每星期已有體操鐘點遠足過勞殊於衛生有碍嗣後無論大小各學堂祇准於例假或星期由敎員帶領學生整隊旅行以廣眼界然每學期亦祇能舉行一兩次仍不得過勞致傷兒童體力而曠授課鐘點 
[旅景皖商組織公學江西]  
　　景德鎭濬哲安徽兩校因上學期虧空停辦旋由浮梁縣張植庵大令邀同商學兩界同人於十九日開會籌議組織旅景公學當場公舉康特璋爲堂長時雨農副之康君因事赴滬倩胡郁文代表衆皆贊成遂議定名爲商立全皖旅景公學仍以新安書院爲校舍復舉校董四十餘員分任經濟業已由縣出示招生矣 
[敎育會添派宣講員浙江]  
　　杭城自仁錢勸學所成立後即於去冬開辦宣講所兩處每星期六日下午分投各廟宇宣講以冀開通民智近來逐漸推廣城内已有四處城外亦有兩處惟杭垣地方遼闊終恐未能普及仁錢敎育會爰提議推舉八人添辦宣講現特向茶業中人商爰每逢星期六晚就在大茶館樓下開講每次給茶館四五角小洋將茶桌一概包定來聽講者不用破鈔分文惟江干遠隔城外宣講時間却在下午現已預備一切初七日爲始江干美政橋北首臨江閣講員來肖卿胡翼雲上城鼓樓外松園講員施稷香葉翼運中城萬安橋南首萬和樓講員汪炎臣宋子和下城聯橋鶴陽樓講員陸佑之方梓鴻 
[組織法政講習所揚州]  
　　楊郡敎育會同人以本郡無法政學堂頗爲缺點特邀同勸學所諸君集資組織一法政講習所日前假贊花宮提議開辦一切事宜已經簽名願到所聽講者有三十餘人公推周君谷仁爲講員講堂暫附設敎育會内俟將來經濟充足再行擴充 
[蕭山敎育會不准重行組織浙江]  
　　蕭山舉人陳鍾洧等日前具禀學轅以蕭邑敎育會開會組織背公狥私學界同憤公懇飭縣組織完全一面另委熟悉學務幹員蒞會監視以孚衆望現奉支提學批云該縣敎育會由各學堂公同發起重新組織事本至公該舉人等原可自行人會何必故爲攻訐所禀應母庸議 
[師範學生之怪象松江]  
　　松郡某某師範學堂素稱腐敗有肄業學生張雲麟係龍木橋人向與同學金英常宿郡城土妓家兹張又誘拐西門外某姓家之女挈至家中詎張本已娶泗涇商董吳某之女爲妻不安於室該校主持者恐人告發頗極驚慌未敢斥退即咨照保證人夏某嘱令自行告退 
[實業商務總辦條陳時事杭州]  
　　浙省商務局總辦湯味梅觀察自接差以來頗思有所表見兹悉觀察近上中丞條陳時事四則一整頓餘姚板鹽二興辦彩票三試辦人力車四開設礦務公司官商合辦 
[武康商會互爭建設浙江]  
　　農工商部咨行浙撫以案據武康縣各業商與上柏鎭衆商請設商務分會城鎭互爭交相禀訐環請核示並據杭州商務總會禀日前因並稱武康與上柏各商所議一則憑依地位一則援行部章均各持之有故職會未敢率行核議維有據情呈請核定各等情該商會究設何處爲宜本部碍難懸斷相應咨行貴撫飭屬詳查持平核議迅即聲復 
[實行推廣種橡育蠶杭州]  
　　農工商務局前曾條呈院司謂推廣浙省蠶桑仿照山東四川等省種植橡樹經增中丞批准試行略記前報兹有候補鹽大使吳鴈聲呈請商務局亦以植橡育蠶爲請並云原籍江西居鄉時曾經試驗確　成效可圖現擬請假回鄉自願代爲採辦橡樹 
 
 

Page 12

 
 
　　子回浙試種各情昨奉湯觀察批示謂種橡育蠶爲天然利益惟浙省杭嘉湖紹等屬久享蠶桑之利似未暇顧及亦地方風俗使然前經擬章　請撫憲飭就本地採子佈種正擬奉飭照行所陳植樹飼蠶各條略有心得並據面稱回豫措資兹特發給洋三十元煩代選隹種橡子數石來浙以憑試辦 
[請查沿海沙巨額浙江]  
　　餘姚石堰塲等處紳董吳忠炎等聯以該縣沿海一帶沙地縱橫百餘里數逾三十萬籲請澈查略請官則敷衍以塞　紳則謗毁以阻撓若據實丈勘利國利民不利中飽之官吏吞霸之土豪所以浙省各屬之沙地自乾隆朝迄今百餘年大半未經升丈餘邑沿海沙地上至上千山與上虞縣境接壤下逹慈溪北境之鳴鶴場到界綿亘一百二十餘里縱橫約五六十里其中早經養淡可植木綿豆 
麥之區不下三十餘萬畝滷地鹽荒不在此數而新漲沙地日積日多豪强亦日佔日廣隠匿遮瞒層層障碍以致日屢禀屢梗皆出此等原因 
[實業會試種鳥桕揚州]  
　　揚郡實業會社創立以來專心研究各種樹藝據農書所載鳥桕一種五年以後每颗可得桕子五十斤獲利甚厚該會兹已先行試種鳥桕樹十萬株於甘邑北鄉孔家橋一帶冀其五年後之利益 
[雜記廣東新銀票運到廣東]  
　　日前官銀錢局以廣東官銀紙市面暢銷曾再赴日本定製此項銀票二三百萬張回粤行使現三井洋行已將此項紙幣運到以五圓拾圓之票爲多約下月即可發換商塲市面又多數百萬周轉矣 
[飭查梟匪歷犯各案南京]  
　　江督批李鎭定明禀云攎禀拿獲梟匪張保泰供認青帮通字輩頭目不諱業經解交江都縣收禁等情查張保泰原籍山東盤踞清江碼頭黃家圩　河一帶暨沭陽安東各處有年收徒聚黨聲名甚著經該統領督飭拿獲仰候札飭江都縣袁令嚴訊禀辦並分飭淮揚道江北營務處轉飭查明該匪在清江沭陽安東歷犯各案一併嚴究無稍寛縱 
[禀請飭緝竊毁電線之匪黨安慶]  
　　皖電分局委員楊守上禀皖撫略云安慶至殷家匯一帶在桿電線近秋以來迭被匪徒竊毁上月初間曾經被竊復修之線今又被竊去屢次請縣飭緝置而不問當此秋操在邇各憲往來要電日漸增多似此不與緝究誠恐貽悞戎機應請嚴飭懹寗縣上緊跴緝賊匪務獲究辦以重電政等語當經皖撫札飭臬司責成該縣從速查追如違定干參究 
[釐員營私記過蘇州]  
　　蘇省牙釐總局前因江陰釐局劉令挪存繭捐一案應否再記入過奉蘇撫批云此案前據來詳即經批飭再行查明詳請嚴懲在案擬請將　陰釐局委員劉令炳青再記大過一次以爲營私忘公者戒核與本部院前批之意相符仰即移司註册飭遵等因昨經朱觀察已移會瑞方伯查照飭遵 
[無賴聚賭拒捕寗波]  
　　石浦老東門地方近有無賴多人大開烟間賭塲肆無忌憚經該廳訪悉立派幹差多　查拿不料該無賴等竟敢糾衆拒捕附近巡防勇士聞聲馳往彈壓亦被痛毆現葉司馬已禀請道憲核示 
[巨騙就擒揚州]  
　　仙女鎭地方有巨騙李相泉者前騙得日商貨 
銀三萬餘金逃遁無蹤經日領事移會鎭道緝提迄未就獲幾釀交涉昨經糜海帆副戎在鎭江緝獲隨即禀報道憲飭知洋務局迎提解交江都縣歸案訊辦 
[拿獲搶刦巨盗南昌]  
　　江西南昌進賢兩縣交界燕窩裏地方前有信差謝某行至該處被蔡馬蕭三人殺斃刦去包封洋元滙票爲數及萬當經南昌縣李令聞報馳赴進賢會同沙令勘驗情形禀奉馮中丞諭飭隣縣恊同緝拿正兇而蔡某以分受贜物闊製衣履胆敢在進賢站尖集聚之所大開賭塲即經縣差察獲會同勇丁獲案解交南昌縣收禁訊辦惟馬蕭二人尙未獲案 
[游戲文]  
　　鴉片與麻雀相謔詞（朱筠子稿）前日赴友人約因貪飮杯中物醉臥於友之書齋南窗下恍惚間見有二客來訪似曾相識者一時忘其姓氏姑與周旋客甫坐笑而言曰僕名傅愛生伊爲餐霞子彼此相謔優劣難分請先生判之遂各述其詞余正欲與言忽聞雨聲甚急啓目視之見友人圍坐洗麻雀牌以爲樂一友橫於榻上作吹簫狀余急起泚筆歴述夢中客語代爲之詞調寄愁春未醒以供衆覽餐霞子嘲愛竹曰一支短笛。有孔無腔。時供幽人賞。知音均是臥游郎。更趁孤燈映。芙蓉　。氣芬芳。香沁胸膈。精神頓爽。趣味頗長笑爾碰和。迎新送舊。指畫匆忙。逹人目爲亡國戲。賭賊名揚。爭勝阿儂。北窗高枕傲羲皇。身安心邊。噴雲吐霧。恍入仙卿。博愛生嘲餐霞子曰花晨月夕。晏會實朋。牙牌來往藝錚錚。　把心　運。爭强弱。較輸贏。化奇爲耦。聽張一至。四廛皆驚。鴉片何痴。陰柔害物。困盡英雄。看今日殲除　族。功令風行。怎似阿儂。維新時代渥優榮。官紳商賈。文人武士。威競歡迎。 
[新三笑（四）（十）（三）]  
　　吳紳道。你問我什麽。寳琴道。你猜什麽。吳紳道。我想著了。因爲此事。所以要問你。要呌太。太還是要呌人太太。寳琴月仙把眼一　。微笑　。三日三夜說成了一個蔣鬍子。我們因。爲不能自主。所以呌你去問。寳琴說到問字。把第二指向裏一點道。這個王八蛋。你仍要。來問我太太不太太。究屬你昨日問他怎樣。吳紳笑答道若你自已主意定了。他是不必問的。月仙道。倘然我們自已做得來主。不至。於苦到這個　地。不知我们前世作了什麽。孽。罰我今世迎新送舊。做了半世的差官。月仙笑道。你前世孤獨。所以今世罰你交　天下英雄豪傑。寳琴道。你前世必喜歡　　。所以今世索性再讓你花天酒地。罰你胡閙一世。吳紳笑道。多不是。多不是因爲前世你們。太覺專制。故今世罰你一身不得自由。要你仰不得不仰。要你俯不得不俯。說得三人大笑起來。吳紳道。現在有一個方法。能使你們自由。不知你們要自由不要自由。能聽我不。能聽我。寳琴月仙齊聲道。苟能自由。那有不。聽吳老之理。吳紳把手向内一指道。此人待。你們如何。寳　道。閻羅王殿前的小鬼。大荒。山演中的野。獸還比不上那人的兇惡。吳紳道。我　有一個出你罪的法子。月仙忙問道。什麽法子。什麽法子。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[士民動議調查]  
　　江蘇（松江南匯）南匯初選調查事務所來函（前略）九月初十日開會决議禀縣選派調查員三十一人暫分十聯區分投宣講督促董保造户口册並先假定户口册式一本二十三日先開職員會將武陽兩縣已辦章程叅酌研究二十四二十五兩日傳集城鄉各區董特開臨時大會以爲編查户口之預備並發路線圖及假定册式等必要之件俾調查員及區董各手一册先行研究隨人指示另排鉛印本分致各董保免致分歧自二十六日起一週期間由初選監督委任湯儒學同明逹士紳分赴各鎭宣講務在剴切詳明使社會上曉然於造册調查之故不生疑阻其開始至終了至遲則以三個月爲限若能赶緊縮短尤幸事關代議制度與　方自治之必要職務員咸熱心希望尅期赶辦十二月中旬度可竣事總機關設在本城總公所又（松江青浦）青浦勸學所傳單云諮議局選舉調查事擇於十月二十日在明倫堂開正式大會集議應如何分區辦理當公同商酌届期務祈撥冗蒞會無任 
盼禱 
[官長設立]  
　　浙江杭省諮議局籌辦處各員薪水數目已詳本報聞浙藩顏方伯以該局開辦經費銀三千兩及已派各員薪水洋一千九百元應由藩庫外結項下暫墊俟籌定欵項奏明作正開銷再行歸還現經方伯飭庫借支兵餉銀四千二百六十六兩六錢六分七釐解送諮議局籌辦處查收濟用又聞該局租借房屋在上城白衙巷地方與撫署甚近寗波府夏太守以省城諮議局籌辦處須由各府紳士公同酌定章程爰照會在籍盛編修炳緯贊助一切一面禀復浙撫察核　　江西贛省敎育商務兩總會昨日電請喻庶三方伯主持局事原電云萍鄉縣尊請轉喻庶三方伯鈞鑒前聞讀禮言旋倍深馳念吾省新政惟諮議局爲最要同人一再會商咸推我公主持請速駕臨省城以維大局而慰衆望何日起程即祈電復無任盻禱旋接方伯覆電云電敬悉先慈正謀負土未能遠離諮議主持萬難勝任俟來春徐圖晤敎乞矜宥是荷 
[官長調查]  
　　江蘇諮議局籌辦處總會辦以吳縣轄境向有太湖一廳嗣後添設靖湖廳駐在洞庭西山劃清界限治理民事該廳等向無學額從前籍隷洞庭山者但考吳縣惟旣收漕糧又理民事於行政上制度皆備則該廳丞等亦在初選監督之列所有該兩廳選舉調查事宜應責成該廳分區辦理凡隷洞庭山籍者無論舉貢生員及畢業各生悉歸該處調查選舉兹已與長元吳事務所紳董接洽並飭該廳丞等遵照開辦又籌辦處熊觀察日昨由寗返蘇因寗省調查選舉章程須俟張殿撰謇到寗後方能大定故特返蘇將蘇屬一切調查選舉事務及各項章程先行妥定大致初選監督原以明年正月十五日爲期就目前情形而論届期萬來不及好在明年適有閏月擬改閏二月十五日爲初選監督之期等情現觀察定於初五日再赴寗省並將各項章程帶往參考以謀寗蘇劃一而免歧異並聞張殿撰亦於是日到寗接洽面商一切　　福建諮議所開辦已歷一月每月初二十六兩日爲官紳常會期現已舉定調查員縣丞劉鎭湘典史劉湘委調查福州府屬孫麟閣調查漳州府屬縣丞俞同愷調查泉府府屬從九俞贊榮調查延平府屬州吏目季鑑調查建寗府屬從九品宋乃煦調查邵武府屬縣丞錢維翰典史胡紹崑調查汀州府屬縣丞王錫祉調查永春州屬其興化龍巖兩屬尙未委定 
[專件]  
　　浙江諮議局籌辦處章程（二續）第七實行初選舉此由本處通飭各州縣統限明年四月十五日實行初選舉一切照章辦理彙報本處以備查核第八預備複選舉此由本處通飭各府廳限定明年四月杪爲始卽將應行預備各事分别辦理至五月杪一律辦齊並府廳酌派司選司員各二員幫同敎導辦理如初選辦法第九實行複選舉此由本處通飭各府廳限明年六月十五日爲複選舉期照章辦理統限七月十五日彙報本處以備調集第十開辦諮議局此由本處接到各處當選議員報告審查無誤後即通飭各屬招集議員限八月初一日一律到省九月一日開辦諮議局第三十一條關於前條事項均由本處按期籌辦呈報撫院備查如遇重要事項應呈候撫院批定施行 
[第五章研究所]  
第三十二條本所組織如左一管理員二員（總參議二員輪流兼充）二宣講員六員（各科公推兼充）三司選研究員八十員（選定本省紳士派充）第三十三條本所應行研究課程事項如左一外國議院議員選舉法二選舉章程三其他選舉應用事件第三十四條本所自開辦日起以兩個月爲满期司選員派出後即行停此第三十五條關於本所一切詳細辦法應由本處另訂專章以資遵辦 
[第六章會議]  
第三十六條本處爲籌辦諮議局一切事宜集思廣益以求完善特設會議規定如左一定期會議二臨時會議第三十七條定期會議於每月初二日行之臨時會議遇有應議事項由會長隨時指定日期行之第三十八條會議組織如左一會長以督辦任之如督辦不能　會 
 
 

Page 19

 
 
時則以總辦任之二副會長以總辦任之如總辦充會長則以會辦任之三會員以本處會辦總參議以下人員充之四糾儀員臨時由會長指定科員中二人充之五書記臨時由會長指定科員中二人充之第三十九條會議事項如左一關於本處内部事項一關於各府廳州縣事項第四十條關於會議一切詳細辦法應由本處另定專章以資遵辦 
[第七章經費]  
第四十一條本處經費如左甲額支項下（各員月薪已錄前報）以上共計十二個月常年經費洋三萬二千九百一十陸元伙食在内不另開支乙活支項下一租賃局所及修繕費約計二千元二購置應用器具圖書費約計一千元三燈油茶水筆墨紙張費約計一千五百元四夏季凉棚冬季煤炭費約計一千元五購置印刷機器油墨藥料印刷一切表册告示通飭紙張費約計三千元六司選員旅費約計三千元七接待議員費約計三千元以上約共計一萬四千五百元隨時由本處據實報銷至建築諮議局費俟籌辦處開辦後臨時由督工科估工另行請欵 
[第八章附則]  
第四十二條本章程自本處開辦日起爲施行之期遇有應行增删更改之處隨時由本處會議呈請撫院核定頒行　　（完） 
本埠新聞 
[滬道復外務部電]  
　　唐山來船驗疫事奉電後遵即函稅　停驗登報據覆二十六日西平官陞兩船抵淞僅半鐘驗畢卽放進口起卸並無須停口外二十四鐘亦無貨物不准進口之事謹復 
[禀請商部收回取締公司辦法]  
　　上海商務總會禀陳農工商部略云據華通水火保險股分有限公司呈稱前蒙貴總會錄示部批内開保險與尋常商業不同現在風氣初開專律未定檢查監督法尙未周此項公司宜令經事人担無限責任以保信用兹華通公司採取各國成規臚列各種辦法均稱詳悉且規則内載有以股東及投保家一概信用穏妥爲斷一語與本部命意相同合行准予註册給照仍飭責成該經理人担無限責任等因敝公司自應遵照部飭辦理惟有限公司責成經理人担無限責任一節實有礙難遵行之處蓋敝公司所呈章程悉照香港洋公司註册章程辦理聲明股本係屬有限是各股東所担責任祇担其所認股額爲度經理人係受股東推舉給薪辦事其權限係照股東所定辦事章程遵守奉行若大部允公司照有限註册而轉以無限責任責經理担荷似經理權限較股東爲大經理風險亦較股東爲深此後謹守繩墨者將無人受聘爲經理其不知檢束者勢必偭規越矩置一切辦事章程於不顧轉使股東集資之公司日趨於危險之地且公司承保物產散處各地非聚一方即遇不測斷無異地異物同時遭險者至所保銀數亦有限額房屋不逾銀五萬兩樓房存貨不逾銀三萬五千兩行號存貨不逾銀二萬兩生財器具什物不逾銀一萬兩水險不逾銀五萬兩否則情願謝絶保數旣有定額地叚又極分散即使水火無情迭遇危險斷無全數資本全數輸出之理如大部予以限制並令經理人担負無限責任是直置公司於必敗之地不第敝公司礙難遵行並懇大部勿以此項取締之法加諸他　商業公司使華商視赴部註册爲畏途規赴香港註册爲捷徑而轉以灰振興商業之心伏乞轉禀大部俯賜鑒核再前奉部頒註册執照未蒙註明有限字樣請將原照繳呈改給有限公司執照等情據此職道司員等伏查滬上華商保險公司近已日增月盛均能與各洋商公司聯絡合保無虞竭蹶原呈所請收回取締之法並求勿施諸他項商業公司意在凡係華商開設者悉勸赴部註册不再受庇外人立意尙無不是理合檢同註册執照一紙轉呈察核可否轉飭註册局換給有限公司執照之處出自仁施（批詞錄後）禀悉前因保險專律未定檢查監督法尙未周當此照度支部儲蓄銀行則例第六條令理事人員擔無限責任以堅信用而示限制兹據華通保險有限公司禀陳所保銀數各有限額且必愼益加愼否則情願謝絶等語姑准照章實行將來專律定後仍應遵守所有改給執照仰即轉交具領可也 
[禁阻冒充學生出洋經商]  
　　英國所屬之坎拿大埠向章如有華人入境貿易應先繳納身稅洋五百元方能進口惟華童到彼游學不在此例兹因時有華人假冒學生到坎後先入學堂迨届一年即出學經商事爲坎政府查悉特向駐英欽使要求此後無論學生商人凡赴坎拿大埠一概繳納身稅業經該使轉商外務部議定嗣後如有華童確係赴坎肄業者由各地方官驗明資格取具保結方能給發護照准予免繳進口身稅　由駐英欽使商允坎政府仍照向章辦理一面由部咨行江督轉行各關道飭屬示諭以杜假冒 
[部飭查禁俄鹽進口]  
　　東督徐菊帥以近有俄人在海參威採運俄鹽由東清鐵路輸入東省咨請外務部轉向駐京俄使交涉在案兹外務部以東三省旣有俄鹽輸入深恐沿邊沿海各處亦有洋鹽運往兜銷爰特咨行江督分電各關嚴禁進口現滬道蔡觀察亦已奉到札文轉請稅司查禁矣 
[漢平輪船撞沉續誌]  
　　文滙報云漢平輪船昨日撞沉後迄今仍在水中惟烟囱吊橋微露水面現正設法將該船浮起所載之貨已陸續卸出今日往觀者頗不乏人 
[寳山學員被控餘聞]  
　　寳山廩貢生孫啟麟被人控告曾經毛提學具詳江督斥革究辦兹端午帥札行滬道略云此案飭據委員查復該生孫啟麟雖無把持錢漕情事然其平日遇事招搖在所不免惟現據該縣紳士錢編修等一再電懇免究前來姑照蘇學司原擬如詳斥革至於詳内尙須革後提究一節從寛免予究辦飭令不得干預商學兩界事宜嗣後三五年内該生果能痛改前非應由該地方官就近察看再行開復 
[淫婦被騙案將次定斷]  
　　淫婦王周氏被著名地販陸道生等騙取運動費一案昨晨又由公共公廨復訊陸妻王氏投稱王周氏將洋三 
 
 

Page 20

 
 
　　千元存於婦人由司帳錢潤齋經手入帳丈夫實不知悉王周氏供出身蘇州父親死後由母令入妓院於十六歲時嫁與王益甫爲妾金劬觀確不相識夫死後與大婦爭產被控遂有陸道生喚至伊家願代運動官塲次晨即將珠化一朶交陸與傭婦及氏偕往質洋三千五百元陸交婦人洋五百元其餘三千元被陸取去並非存欵後山將衣飾等典银三千兩交與曹潤甫轉交律師捐入西籍求恩訊追旋又某律師上堂申辯代氏辦事各節寳讞員商之英巴副領事判王周氏陸道生分别還押候會商定斷 
[烟民展限報名]  
　　李縣李大令曾於八月底出示曉諭飭令吸食洋烟者至果育堂報名造册計自九月初一起至三十日止前往報名者共有五千數百餘號現再展限半月令未經報名者速往具報母得觀望城内 
[公役戒烟]  
　　縣署書吏差役家丁人等前由李大令限三個月一律戒烟先期具結在案近又派差分往四問諭飭各圖地保册書人等一律照辦現各圖地保等亦均繕具切結送案備核 
[賣女爲娼]  
　　本縣李大令批婦人李秋蓮禀云氏母李饒氏得洋賣女爲娼利令智昏荒謬已極童德堃冒充氏夫揑詞朦控尤爲刁惡著候傳集澈究該氏仍將收洋　據當堂呈驗此批按此則可與英界新聞參觀 
[道批五則]  
　　徐邦榮禀批案經飭查邻會審官遵照前批錄報以憑察奪再該商民前禀列名徐邦運今改爲徐邦榮如何錯訛一併查復鉅興等禀批此案八月間批飭勒提吳春藩及邱愷生到案嚴追迄今又已月餘仍未辦結藐玩已極據禀前情仰會審官實令速即著保交案押追限令十日内清理具報毋任再延干咎施濟經等禀批案經飭查究竟袁斌平日爲人如何當有公諭該紳耆不靜候查辦率行來轅嘵瀆未免躁妄特斥葉渭中禀批此案前據陳朱氏具禀批查未到今該氏係屬屍親代求寛釋意圖朦准然察閱筆跡與陳朱氏原禀相同難保無揑遞情弊仰上海縣一并澈查陳成生禀批案經分行縣廨提案審追兹閱禀訴各節核與原告控詞大相逕庭究竟孰虚孰實候移商務總會查明復奪 
[官事]  
　　翰林院編修朱壽朋浙江安吉縣知縣鍾大焜昨均到道拜謁候補府經歷張玉泉謝委稽查漁鹽差候補巡檢何訥謝委貨捐局查驗差候選州同孫廷璋謝委洋務差遣差德文醫學堂委員候補縣丞羅鵬年請假數天巡警　備課　分省試用縣丞蕭壽麟在奉天賑捐案内捐升布政局理問到道禀知 
南市 
[不易理處]  
　　萬康板木號執事莊慶山等控木作頭張紀根欠銀千餘兩而張則堅稱被萬康勒加木價銀九百餘兩曾由工程局移送商務分會理處在案兹以未能了結發回復訊判交保候移知該業董事調處 
[伊誰負欠]  
　　陳家行航船夥趙秋山王三官控大茂糧米棧夥程春江紏人到船搶去蓬布及現洋八元七角當奉工程局批准查提在案昨由趙扭程到局經陳叅軍提訊程供因趙欠洋五十九元是以往取趙稱並不欠洋且被程欠水脚洋二十餘元判一併交保候查明再究 
[誘拐婦女]  
　　鹽城縣人馬堂子之妻高氏被划船户陳大中之妻小獅子誘匿控奉工程局傳管帮張二到案集訊張供並不知情訊之陳供詞刁狡判小獅子戒責二百下一併押候查明再究 
閘北 
[流氓就獲]  
　　流氓魏雙喜毆傷騎巡隊周副巡官昨被巡警局偵探查獲收押候究 
[書作失火]  
　　松盛里恒錦記書作前晚失火焚毁樓屋一間 
新租界 
[小販觸電]  
　　昨晨新閘路蔓盤路轉角德律風電桿忽然倒下電線着地一頭挂于電車公司之電線上適有住居閘北之魚販林金生乘小車經過誤觸電線立時斃命旋由華捕報知捕房將屍車送斐倫路驗屍所飭保報縣相驗 
英租界 
[限期出貨]  
　　德商地亞士及增裕兩洋行控正泰祥號主胡如芬不出定購洋布昨由公堂會訊先據地亞士洋人稱胡向本行所定各貨均有合同業已三載仍未出貨又據増裕洋人稱被告所定之貨將届一年請爲併追訊之胡供因市面清淡是以未出判胡交妥保限兩月將兩家定貨各出一半餘限三個月一律出清 
[被告魄力]  
　　和商德昌洋行控朱乾忠空洋一千六百元並竊取雪茄烟昨由公堂復訊朱延聖文津師辯稱原告所控毫無証據且朱係寳太用人請察判朱還押再訊 
[僅僅判罰]  
　　粤婦鄧陸氏虐斃婢女恒彩已兩誌前報昨日由廨復訊據見証鄰婦陸陳氏投稱是晨該婢患病睡於椅上被陸氏持藤條鞭打後即斃命訊之鄧陸氏供該婢素有疾病並非虐斃判從寛罰洋六十元充作幼女所經費如無力繳洋改押女所兩月 
[秋蓮被污]  
　　著名龜棍沈雙林串誘江西婦人李饒氏之女秋蓮改名羣芳　爲娼爲氏偵悉控奉公廨提訊氏供女兒秋蓮於拾六歲時被郭金廷誘拐來滬迄已五載去年由同鄉人來滬查見女兒在沈阿林妓院爲娼向之理論沈將女兒藏匿求究沈供氏女現已由陳姓狎客領至上海縣喊寃求鑒判沈還押候函致上海縣將女解廨再訊 
[繙譯告退]  
　　四馬路總巡捕房繙譯譚輝竟於西歷十一月二十五號自行告退聞譚君任事四載從無貽誤云 
美租界 
[借端騙洋]  
　　姚咸鴻蔡阿毛被王金堂以代存生意爲由騙去銀洋多元姚蔡同至捕房控訴捕頭允飭包探查辦 
[其可再乎]  
　　陳寳榮前因拐逃華記路屬掌元之妻王氏由周報捕解廨訊辦氏由周領回了案昨周復投報捕房稱王氏又被拐逃顯係陳寳榮所爲捕頭准予飭探查緝 
[俄婦俠氣]  
　　陳阿羅之東洋車前晚在公平路違章橫路巡捕上前拘捕突來一俄婦橫加阻止並將該捕兇毆旋有西　到來將該俄婦拘入捕房存洋五十元保出候訊法租界[第四次會訊定貨紏葛案]  
　　福茂洋行洋東杜福延違商律師控福源長股東任友山購灰絲到期不交一案前日復經公堂審訊被告代表博仕律師仍同繙譯沈志高到堂稱杜福所收絲樣應令交出俾公正人估價逹律師稱被告所請估價有做絲西商二人下期可以投案惟評定後能否應承應請詢明因曾有多人前來介紹均未允洽原告所定灰絲當時價不甚貴照目下　價相去懸殊請堂上酌奪被告任友山到堂多次始終不認股東但伊挽多人向原告商勸則確有其事經勸者亦已到案申明若被告並不情虚何爲出此該號所訂合同係照商律訂定中國商家與韜司永與等大絲行定貨亦以一言爲定並無字據任友山初次抵滬因係參觀學堂第二次確有經營商業之志所稱任年僅十七不能爲商此言甚謬查中國男子以十六歲爲成丁之年旣至十七何不能經商之有後任返江西福源長店務遂由王鐘堯管理即使王辦理不善致生交涉亦應由股東理處此載在中國商律不能違背至王與任未立合同之故因該號由任獨力創辦無須議據博律師謂原告稱十七歲可以經商亦無不是惟任堂上有人主持合股一事因任母未允遂即中止任於三十二年到申參觀學堂途見王鐘堯王卽誘令飮酒宿娼終日冶游迨資斧告罄曾向王借洋五百二十八元後王返玉山原籍即由任母如數還清此時王與任並未言及店事嗣聞杜福涉訟任母已禀由玉山縣備案而任猶到案備質何謂避匿且杜福於到期六個月後始行控告大有不合雖有多人牽拉作証究屬毫無確據原告律師又與辯論良久判各退去候禮拜五再訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[偵探小說意外之奇案（十一）]  
　　泰勒斯見此。佯作不覺之狀態。立舉兩手。插於衣袋之中。方欲辭去。忽蘇。克生大聲謂之曰。泰勒斯君。君爲吾國著名之偵探家。亦知脫而斯女郎。果爲何人所殺否。實告君。鄙人之於脫而斯女郎。情愫至渥。一旦乃遭此。慘劇之結果。至可痛恨。不知何等惡魔。平日與麗亞克何仇。乃出此兇惡。之手叚。泰勒斯聞此。忽謂蘇克生曰。蘇克生大佐。亦知吾已經偵獲。此殺。人之要犯乎。蓋此殺人者。乃爲意外之人。非特君輩所不及料。即吾之初。意。亦萬不料殺麗亞克者。乃即此高等之紳士。蘇克生大佐乎君亦知此。命案之中。乃蓄有多數之曲折乎。泰勒斯之故作此語。蓋以鈎深索隠之。伎俩。施之蘇克生。欲觀其對答間之神色。不料此蘇克生者。乍聞泰勒斯。之語。兀然不動。絶無驚異之狀態。若已知此凶手。之爲誰者。僅冷然答之。曰。君已緝得凶手乎。甚善甚。善吾固知以君平日之盛名。而緝此案内之。凶手。必有美满之效果也。語已睨視而笑。泰勒斯唯唯而出。數日之間。泰勒斯極力搜索此案中之證據。以冀由此而得罪人。非特脫而斯邸中之侍役。無不受其訊詰。卽當日赴會之賓客。及隨從之御者等等。亦必一一細詰其當日赴會之情形。綜言之。凡於此案有毫髮之關涉。者。泰勒斯亦必以全神貫注其人。而留意其行動舉止之影響。又於愛地玲女侍美蘭許。探得愛地玲與麗亞克。皆欲與蘇克生結婚。後乃爲麗亞克一人所奪。愛地玲意至不懌。泰勒斯得此種種之證據。以爲愛地玲者。必爲謀殺麗亞克之凶手無疑。乃立見警察長勃屈力克。具述愛地玲。即爲凶手。警察長乃署一拘票。以授泰勒斯。泰勒斯力奔脫而斯公爵之邸中。拘此女郎而同往警署。一星期之間。裁判脫而斯女郎之時期至矣。裁判官與陪審官十三人皆以次入座。泰勒斯捧此數般之證物。置諸裁判官之案上。愛地玲與諸證人。及其延聘之辯護人葉德恩。皆列坐法堂之左。嘿然無聲。數十秒鐘之頃。忽聞書記員朗聲呼此愛地玲曰。被告之女郎起立。愛地玲瞥然而起。立趨裁判官之左偏。肅然立。 
國外新聞 
[近東大變局二十二誌]  
　　初五日倫敦電云英法俄三國會同照會布勒嘎利亞令派專使一員赴土京君士坦丁會商賠償土國損失正當辦法布政府業已允准並允解散預備兵七萬五千人初四日倫敦電云奥國外務部大臣向議員宣稱如歐洲大會並不討議奥國歸併巴斯利亞與赫在戈維拉問題並不欲賠償塞爾維亞與芒替尼格洛領土之損失則奥政府亦願預會並謂政府現已得聯盟二國盡力恊助俄國外務部大臣伊斯華克已將擬在議院報告關於時局之主見緩期宣佈 
[日本大將逝世]  
　　初四日東京電云日本海軍大將山本子爵因病逝世（電碼不明未可確定） 
[英國安插失業工人]  
　　初四日倫敦電云倫敦市政局已准籌欵一百萬磅興辦公衆事業以安插失業工人 
[士民反對立憲定罪]  
　　初四日倫敦電云土京君士坦丁刑法裁判所近因有土民二人煽惑國人反對立憲已處以死刑國人聞定罪之命歡忭異常大呼自由萬歲 
[德皇論英德交誼]  
　　初四日倫敦電云倫敦日日電報載有德皇對客之語略謂我國久以友道對待英入而英人多所誤會視之爲仇敵之巨魁殊令人中心怏怏前日拒見巴亞（斐洲小國）專使致使巴亞於斐洲戰事不能倖免各國之干涉而我國於戰事激烈之時亦不援俄法以拒遏英國至一千八百九十九年脫蘭斯佛爾之戰曾派員詳查南斐敵兵數目情形確實報告後又籌畫戰策由斯脫夫將軍轉交英國不意勞勃脫將軍所籌戰略竟與吾國所謀如出一轍誠可異已德皇又謂我國海軍以擴張本國世界商業利益之故不得不有精强之海軍遠東將來之變機誰能預測恐不久將有大變則他日解决和平之時亦惟海軍强盛之國能發言而令人謹從耳即英國當亦深嘉我國有此海軍將來大會中庶英德兩國可以聯袂而發議也以上譯字林報譯者按德皇遠東之言咄咄可畏我國人其猛省 
[塔孚脫獲選預兆]  
　　初四日華盛頓電云塔孚脫與裴乃安現仍在鈕約演說塔孚脫於某處演說鼓勵以軍人浚鑿巴拉瑪運河河道（以上字林報）初四日鈕約電云美國各省將選舉票愼加檢查後共和黨目下已深信塔孚脫君必能獲選鈕約世界報著論攻詆共和黨候選副總統希門君謂其在議院營私欲得新墨西哥公地後希君即答書該報謂當時確曾介身是舉旋知不合於法故即收回前議故該報已無從再施攻詆塔孚脫裴乃安現皆在曼海登演說頗聳聽聞所到之處擁擠殊甚以上譯泰晤士報 
[英皇擬游埃及]  
　　初四日柏靈電云據埃京開洛傳稱英皇擬於西歴明年正月間赴埃及游歴 
[波民聚衆示威]  
　　初四日栢靈電云旅寓土京之波民聚衆在各使署前示威以拒俄人占據波斯國土之舉以上譯文匯報 
[謝贈]  
　　昨蒙海關造册處惠贈光緒三十三年通商各關華洋貿易論略一册是書足覘中國華貨出口之多寡與洋貨入口之消長眞華洋商戰勝負之分數也農業實授所惠贈第一期農業蓄牧講義是册專講養雞學其講求飼養袪害諸法詳審精密洵有用書也衛生白話報社贈第三期衛生白話報其傳染病略說家庭的衛生諸篇均有關係文字而婚姻談一篇尤爲言之痛切特錄之以誌謝忱 
 
 

Page 27

 
 
   
 
 

Page 28

 
 
   
 
