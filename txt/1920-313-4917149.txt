# 1920 - 313 - 4917149

 

Page 1

 
 
   
 
 

Page 2

 
 
   
 
 

Page 3

 
 
時評 
[兩頭政譛（老圃）]  
　　政府之於督軍幾養之如驕子爲驕子者偶不遂意即啼哭呌號𩥇臥於地而不起今王占元之排省長即此法也 
政府之於督軍又畏之如虎狼惟恐受其吞噬其形勢一如唐末朱全忠旣扼大梁李茂貞又近據華岐唐書所謂妄一喜怒兵已至於國門今日之謂也 
　　他姑不論蘇督出缺如投骨於地從此多事矣直奉因此競爭各不相下政如枳首之蛇一首欲東一首欲西政府且袖手旁觀國民更屏處局外所謂眞政府者乃直奉合辦之兩頭政府也 
　　吾嘗聞三角親家之說矣嗚呼旣有三角親家安得無兩頭政府 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　十一月十三日大總統令署司法總長董康呈兼任司法官懲戒委員會委員朱學曾現經改任請免兼職應照准此令 
又令任命祁耀川爲司法官懲戒委員會委員此令 
又令兼署陸軍總長靳雲鵬呈請授周效勃爲陸軍砲兵中校韓希愈陳慶魁爲陸軍步兵少校尙志牛靑山關裕普賈德勝爲陸軍騎兵少校均照准此令 
又令兼署陸軍總長靳雲鵬呈准步軍統領王懷慶咨請以富連瑞調福左翼翼尉年德壽補右翼翼尉田德山補副翼尉雷恒成補協尉均照准此令 
又令李欽給予二等大綬嘉禾章此令 
又令鄭觀光給予三等嘉禾章此令 
專電 
　　北京電褚旅眞（十一）電敵黨增兵四千餘情形逈非昔比胡旅彈盡糧絶危險萬狀務懇火速援助以蘇蒙局院部除催集各路援軍外飛電陳毅由西路直入庫倫主持（十四日上午十鐘） 
　　北京電庫褚電謝部潰兵紛紛由桑旗陸續入庫旦賚王旗亦召集蒙兵三千餘布里雅特種召集千餘聯合俄匈急謀反攻日接濟槍械俄接濟糧食均用汽車運送連日拘獲俄黨偵探等百餘人我軍單薄請迅催援隊到庫 
（十四日下午六鐘） 
　　北京電楊增新電俄新黨現擬分三路進攻伊犁已飭楊使嚴防（十四日下午六鐘） 
　　北京電奉張電日領赤塜交到琿春撤兵條件五條查一二三等條關我國保護責任自應酌予容納已電鮑督妥爲籌備第四取締延琿韓僑不得潛入日本内地擾亂此關彼國國内治安當然不能由我負責第五要求延琿警權及軍隊隨時派遣權則關我國行政主權絶對不能承認應請主持妥籌對付經閣議討論結果仍電張使迅將四五兩條嚴詞駁回並由外部與日使切實抗爭（十四日上午十鐘） 
　　北京電院電孫振家促來京就職謂京兆極歡迎此間亦專員來鄂奉迓（十四日下午六鐘） 
　　北京電旅京鄂人對王督拒夏不從中央命令極形憤激已籌有最後對付（十四日下午六鐘） 
　　北京電徐以鄂事棘手統一滯行頃派介弟世讓赴保迎王士珍來京商决（十四日下午八鐘） 
　　北京電中學以上敎職員代表謁范瀝陳生計困狀請維持范答催發薪水係予職責如辦不到予惟引退聞敎部已向某銀行以三分息貸五萬元明日可放一月之欠薪（十四日下午八鐘） 
　　北京電贛陳來電巳派重兵駐防粤贛交界處請電閩李轉電粤陳戒粤軍勿犯贛線（十四日下午六鐘） 
　　北京電桂陸電請梁士詒轉勸粤軍勿攻肇慶否則桂軍勢必反攻地方遭刦桂不任咎（十四日下午六鐘） 
　　北京電岑陸來電請宣布孫伍唐罪狀（十四日下午六鐘） 
　　北京電政府對廣西官吏取消自主後卽以復電嘉奬不再重加任命（十四日下午六鐘） 
　　北京電銀團答復西南鹽餘可歸中央但祇能作公債利息不得用於政費（十四日下午六鐘） 
　　北京電午後二時統一善後委員會在瀛台開會討論籌備進行 
（十四日下午六鐘） 
　　北京電黑督電駐黑河副領裘汾齡擅主中國境内推行俄新幣引起華僑反對請撤回另派 
（十四日下午六鐘） 
　　北京電黑孫電滿站送來謝部傷兵千二百九十餘名查照國際通例分别治療收容轉送出境 
（十三日下午四鐘） 
　　北京電院復庫倫商會業飭部將在事各員從優議奬（十三日下午四鐘） 
　　北京電羅馬電阿特連海問題義外長親赴與南司拉夫代表開議（十三日下午四鐘） 
　　北京電駐美容代使電請添派瓜哥齊剌及英屬占米加領事以護華僑（十四日下午六鐘） 
　　北京電王使電農會加費一倍半中國原認四萬應付十萬 
（十四日下午六鐘） 
　　北京電奉軍捕獲之沈延文方先指爲宗社黨昨夜解奉（十四日下午六鐘） 
　　天津電寒（十四）日領事入京赴保定石家莊等處視察日僑 
　　天津電靜海守備隊兵持槍搶糧商（十四日下午十鐘） 
　　天津電寒（十四）李純追悼會曹省長陸錦孟恩遠曁靳代表董元亮蒞會外紳商學及公私機關均致祭李馨答謝云啓殯日學生勿庸前往免曠課各界祭文有民國九稔徒爭權利所謂民德民生生智何在公無所可否無所依附惟望和平竟爾自戕逝未匝月居然統一益國無窮等語 
（十四日下午十鐘） 
　　福州電閩學生聯合會長謝翔高元（十三）晚九時在城内魁輔呈謝祠寓所被剌五刀登時死兇逃 
（十四日上午十二鐘） 
　　漢口電眞（十一）晚許州某師譁變六連中行被搶八九萬餘損失近二十萬（十四日下午四鐘） 
　　漢口電王芝祥元（十三）晨到鄂聞係奉命與王督商統一善後及鄂省長問題（十四日下午四鐘） 
　　漢口電閻相文携欵十萬元到漢日内卽赴嘉魚履二十師長任　　漢口電馮旅定删日（十五）一律開拔駐信陽（十四日下午四鐘） 
　　香港電莫擎宇眞（十一）電全韶收復請派員往鎭陳炯明擬派許崇智率師馳赴主持（十四日下午七鐘） 
　　香港電潮汕浙軍眞（十一）已被粤軍黄任寰擊退洪兆麟援軍亦到人心始定浙軍昨託某敎士赴汕求和（十四日下午七鐘） 
　　香港電桂粤兩軍在肇劇戰後據最近戰訊粤軍勝利（十四日下午七鐘） 
公電 
　　陳炯明就省長職之通電各報館均鑒炯明前奉軍政府命畀以廣東省長之任曾瀝辭固辭蓋以軍事方殷不欲分心民政且此次旋師目的在驅除桂賊奮救鄕邦但使秉政得人自可刷吏治　欲個人稍涉權位之嫌乃軍政府不允所請　催促就任而抵省以後體察廣東現狀傷心慘目不一而足蓋數年以來桂賊之茶毒可謂無所不用其極矣猶幸民氣猛烈民力雄厚於痛深創鉅之餘懷　治久安之計炯明旣纓冠披髮於前不敢袖手釋肩於後謹於十一月十日遵命就職自茲以往當奮力掃餘粃政以樹立民治之基礎今日維持軍民兩政以定危難之局炯明不敢告勞他日使軍民分治之制得以實行炯明亦不敢辭責謹掬愚誠尙希進而敎之陳炯明灰印 
　　湯廷光卸任之通電各報館公鑒粤局絲棼久慨殷憂之南曁桂軍瓦解今看全數以西征緬惟兩月之間幾兆彌天之禍所幸天將厭亂衆慶得人競存陳公返斾東江會師羊石如并州之竹馬舊治臚懽是湖海之元龍家聲載赫宜膺軍政府之將簡足令嶺海外以昭蘇廷光曩綰駟符實汗顔而無地頃擔其統喜繼任之有人如負重而久欲息肩况觀我而齊將拭目茲經於本日謹將廣東督軍省長印信賚送粤軍陳總司令炯明接收一切交代淸訖花明入詠祝五嶺以長春瓜代得期庶寸心之獨慰專此奉佈敬頌公祺湯廷光叩魚印 
世界路透電 
[法意之結合]  
　　十三日巴黎電法國各報皆歡迎意國與南斯拉所訂之條約據鏡報聲稱阜姆獨立國將有（一）自主之土地（二）海濱一小隅將在瑪土格里亞與意國疆界接連該報又稱阜瑪拉河將成阜姆與南斯拉夫之東界綫 
　　十三日巴黎電法意兩國已商妥規定德國賠償總額應取之手續如下（一）協約國與德國專家在比京開會以議决事件報告賠償委員會（二）協約國大員至遲於二月上半月在日内瓦開會討論賠償問題（三）賠欵總額與付欵手續由賠償委員會接照凡爾塞和約决定之（四）高等議會開會討論關於保障及懲罰之辦法 
[英貴族之加入聯盟論]  
　　十一日倫敦電塞爾本貴族葛雷貴族巴恩斯氏發表一文謂容許各國加入國際聯盟最可保障世界和平此事在國際聯議會討論之如擯絶前敵國愈久則國際聯盟愈難或其所爲建設之目的最近財政大會已證明歐洲經濟問題不能以國界爲重前敵國之代表若不與會則此會早已失敗吾人深信歐洲政治事務亦然文末謂吾人之力主此議非爲德國計實爲歐洲全局計 
[法國之對於叙利亞]  
　　十日巴黎電駐叙利亞法國高等議員戈洛特將軍已抵巴黎擬與政府研究從速整頓叙利亞西里亞萊巴倫經濟生活之各種方法晨報載該將談片謂此數地有農業畜牧植棉之絶大機會 
　　十三日巴黎電據法報載稱財政委員會將於星期三日聆戈洛特將軍報告叙利亞之現局 
[美國之大條出口案]  
　　十一日倫敦電財政部巴爾文氏今日在下院動議二讀通過大條出口議案時謂該議案授權政府於必要時得以閣令規定現金出口例並得訂例以執照管理現金之出口該議案且將熔化金幣之懲罰自監禁六個月增至監禁兩年 
[各國近事記]  
　　十一日倫敦電亞逹姆森氏在下院動議否决愛爾蘭自治案經一百八十三票對五十二票否决該議案旋經三讀通過 
　　十三日雅典電希相維尼齊洛斯氏游歷全國各大城運動選舉今已完畢所至之處輒受歡迎雖前王康斯丹丁之黨人竭力施行反抗之運動而衆視維氏此行已大獲勝利 
　　十一日倫敦電首相喬治氏今日在下院宣稱現議於一九二一年六月中旬開全國各地首相會議 
　　十日華盛頓電美國航務部長彭森氏討論減輕海洋航運費問題時固勸美國出口家由美船運貨且謂美船如爲外船所迫而停駛則運費必將增高 
　　十一日紐約電有多種物品均已減價 
　　十一日華盛頓電某大員謂政府似將置愛德里亞解决問題於腦後據此足徴國務部因政府交代在即故已有不注重歐洲外交問題之意惟加州日僑地産問題之談判不因此而受影響此項談判行將告竣 
　　十一日紐約電哈定氏以美金洋二千五百元捐助賑濟歐洲三百五十萬貧兒經費 
　　十日倫敦電萊姆斯和斯之某警吏夜入某華僑宅藉搜查鴉片爲名自箱中取去英金二十二鎊該華僑控諸法庭得直並由法庭給予被毆損失費英金五鎊一般華僑咸爲歡悅 
[駐英顧使結婚記]  
　　十日巴黎電駐英華使顧維鈞在比京華使署與王女士行結婚禮駐比駐荷駐西班牙華使均在場觀禮王女士爲爪哇糖商王宗漢之幼女 
太平洋路透電 
[東俄近事記]  
　　十四日海參崴電海參崴農黨議員集議决定解散議會日軍司令大井請議會議長與各政黨代表來見告以渠鑒於赤塔會議對於統一事意見分歧致政局不定之情形並爲避免衝突增進地方治安起見故不許日軍駐在區域内有共産黨治權又謂日政府前與俄政府所締結停止戰爭設立緩衝國之條約不問赤塔談判之趨向若何日本不能許未經承認之第三方面擾亂地方政局與治安 
[北方之善後委員會]  
　　十四日北京電新總理近與此間報界中人談話時謂善後委員會將於明日成立聞已發出請柬如下一等黎元洪陸榮廷岑春煊王士珍張謇周樹模王芝祥二等孫洪伊文羣丁乃揚張一麔熊希齡張耀曾谷鍾秀王家襄三等林虎柏文蔚鈕永建子右任 
國内要聞 
[北京通信（般若）]  
　　庫倫歸客之戰事談 
　　庫倫戰事據最近褚其祥報告俄軍敗退巳略平靖但外間所知僅據褚電中間郵電不通且歷數日茲有庫倫歸客某君於十一日抵京者縷述戰事始末爰泚筆記之 
　　此次戰事之原因確係蒙人受俄人誘惑以謀獨立且有某國人指揮俄舊黨從外進攻在庫之俄人蒙人則謀内應曾從旅庫俄人寓所檢出皮衣二千餘套及大宗軍火可爲明證然幸搜查之後我軍卽將該俄人扣留内應不成亦不幸中之幸也 
　　庫佛之於此役亦似頗有關係本月三日褚其祥聞此報告卽往拜庫佛以保護爲詞迎人公署隨即督率軍隊至距庫五里庫佛居之大寺搜查第一次搜出大砲一尊手槍四十枝快槍百二十文第二次搜出步槍四百枝是亦不能無關之明證庫佛入公署之次日各王公喇嘛往保未允但待遇極優並准接見王公喇嘛其護從三十餘人仍舊隨侍而自庫入署以後俄黨之力漸衰戰事漸息庫佛亦出銀一萬兩馬二千頭羊五百頭以犒賞我軍蓋庫佛之入署於戰事之轉機所關極大也 
　　至俄日與蒙佛之勾結則一日之戰曾俘獲俄兵官一人訊據供稱係活佛招來並言其原定計畫係陰曆九月十五日蒙兵入庫十八日各蒙旗響應驅逐國軍恢復自主所有槍械均由日人供給而蒙兵應用之械則庫佛向日人預購存儲隨到隨給從軍日人共三十餘均在後方指揮云云此搜查大寺之由而庫地之免於喪失亦因得此底蕴也 
　　至庫倫原有軍隊爲數不多褚其祥　下共步兵三營砲工各一營高在田部下騎兵三營而高部多駐恰克圖二十八夜始有兩營開回應戰戰事起後添招新軍近二千人察哈爾援軍則二日開到者二營在途中者一營至奉軍之騎兵則九日始由張家口開出已在戰事中止之後則庫倫兵力之弱雖勝猶不無惴惴矣至於軍械西北軍尙爲充足野戰砲共十二尊但俄黨之砲九尊而砲力與口徑大於我者一倍有餘各處查獲之槍皆日本明治三十八年式者是以軍械論又爲倖勝矣至於軍費則庫倫中行曾臨時墊付二十萬元其餘應付而欠者未知其數焉 
　　戰事之發端在二十五夜至七日始告一段落以某君在庫所知依日記之例述之於左 
二十三日探報俄舊黨數千人向庫進發距庫只八十餘里 
　　二十四日庫倫戒嚴 
　　二十五日下午四時俄黨與蒙人要求恢復自主取消商團（係華商自行編練者數約百人以外）公署不允二十六晨二時敵軍逼近距庫約八九里之地彼先發砲我軍整隊迎戰幸彼砲皆未命中我軍因在黑戰不知敵兵確數但取守勢及天明偵得敵軍只四五百人乃轉取攻勢敵在山上我在平地頗難得手幸我有一砲死敵將一人兵百餘人敵勢稍却退十餘里我兵不敢窮追至上午九時停戰奪大砲二尊二十七晨一時後又戰不甚劇烈天明始息敵軍退二十餘里 
　　二十九晨二時敵之後援至又向庫進攻然高部已由恰克圖開回兩營此時敵在山上我在山下敵從北來號稱千二百餘人分兩路進攻褚旅扼其東高團應戰戰爭極烈 
　　三十日全在戰鬭中距庫益近約六七里 
三十一晨敵軍敗退三十里死敵二百餘奪砲一尊俘俄官一然經數日大戰後我軍傷亡亦去其半矣二日天未明時察軍開到天明與主軍接治後即施行總攻擊將敵軍三百圍攻僅留山後一路敵軍遂由此路敗退 
　　三日褚其祥迎庫佛入署自此日後俄黨殘部退至距庫六十餘里之地脅從之蒙匪亦四散 
　　此某君離庫前所記之大略也我軍傷亡之實數因未見正式布告故不能言但據某君言如俄黨不再增後援庫倫或不至再有危險也至戰事之餘聞依某君所述例得附記 
　　（一）因我軍兵力薄弱之故戰事緊急時營中之工兵　夫皆入戰塲送茶水食物者皆華商任之輪流致送每次饅首五千枚乾牛肉二百斤亦華商所自出商店學徒每因輸送而中流彈計傷十餘人死八九人 
　　（二）居留庫地之美商眷屬多於三日乘元和順昌兩洋行汽車赴張家口十日有美兵二十餘人由張家口乘汽車六輛向庫開行車外皆架有機關槍以防不測（十一月十二日） 
[俄黨退後之庫訊]  
　　綏察各區援庫軍自將俄黨後路截斷包圍汗山後俄黨已困於絶境多數蒙兵現已逃出乞降當由綏軍騎兵將其武裝解除送回庫倫暫行監視俄黨見勢不佳亦擬潰圍逃走惟爲重兵包圍不能如願遂於日前（即五六兩日）又與褚旅高團及察綏各軍决戰結果又爲國軍獲勝除獲得大砲數尊外並將俄黨擊斃百餘人其 
 
 

Page 7

 
 
　　餘仍退歸汗山困守但此事雖漸見緩和關於善後計畫亟宜研究進行聞褚其祥旅長前日有蒸電抵京敦促陳使迅速赴庫原文略謂大亂甫平署務主持無人迫請陳便尅日由烏赴庫以資鎭攝又一消息云星期一外人赴庫救援團由美使署陸軍副參贊梅葛留兜大佐統率梅氏爲該團領袖并以武官資格前往美使署所以准梅去者因在庫二美人梅爾斯及梅克拉克蘭恐有生命之虞故聽其帶汽車隊前往拯救梅大佐沿途將約束團員遵守中國法律並維持全團秩序與各處文武官員爲友誼之聯絡也 
[琿春交涉中之學生界]  
　　昨日（十二）北京中大男女高師燕大朝大法專等十七校東三省學生千餘人假高師大禮堂開全體大會由某君主席首歷述琿春交涉之險象討論挽救之方法發言多憤懣激昂當議决舉行游街大會發散傳單並分赴府院請願遂於十一時整隊出發秩序井然各手執白旗其上所書皆沈痛語沿途頻呼力爭琿春抵制日貨聲音悽慘聞之墜涙發散傳單數萬張行人爭以先覩爲快經骡馬巿大街前門大街西交民巷刑部街而赴總統府請願乃守衛兵士欲享以閉門羹並舉槍亂擊致激衆怒遂奮力前擁卒擁入新華門内南海之濱羣情激昂非見總統得有圓滿結果誓不歸司閽者以人數太衆勢難接見乃推祁大鵬葉國光顧文萃孫桂丹趙麟華高斗華魏綸田韞璞孫維鄂九人爲代表入内求見總統初派秘書陳某代爲接見代表等以其難負責任不肯與之談判定請總統出見陳某人復出曰總統極忙政躬又失和勢難接見委我代表固無異親見總統代表乃述來意曰琿春交涉關係我國主權東省安危吾等有欲質問者五請總統與以圓滿答復（其質問理由及四大希望又中央如何答復巳詳昨日本報專電）各代表等認爲答覆尙差强人意遂仍整隊出公府赴法專以便作詳細之報告時已八時天氣極寒該學生等鵠立達六時之久且多枵腹者而精神煥發秩序井然始終　懈其愛國心之堅决可見一般 
[旅京兆人之自治運動]  
　　京兆旅京同鄕爲研究地方自治問題前日在琉璃廠太平巷召集會議討論進行方針到者百餘人下午一時開會由臨時主席白常文報告宗旨略謂邇來大勢潮流已趨於地方自治方面並有各省地方自治聯合會之組織加入者絡繹不绝京兆原爲首善區域未便獨後今宜首先表决此層然後研究其他各項於是大家紛紛舉手表示贊成旋由主席繼績報告加入以十人爲限此項代表是否今日推舉抑或改日另選請求公决大家主張稍有不同嗣經多數通過即時推　並用不記名連記投票法遂由主席檢簽到簿按名發票投票結果白常文王建中孟憲彝王仲箎·王藎·王桂照·顧兆麔·蔡以觀·李騤文·楊壽嵩以上十人當選爲代表韓 
述獻·金詒厚·趙福辰·沈祖彝·岳朝山·趙元協·蕭桂榮·閻力宣·潘智遠九人候補當選時届二時半散會 
[京聞拾要]  
　　閩案已交換公文前日正午日使館將閩案公文送致外部此遷延一年之久之福州事件從此可告一結束聞其内容謂日本政府以其人民加入此事頗爲抱歉並云對於華人之受傷者當給予醫金此公文後並附一非正式之函件述及去年排日運動及抵制日貨政府不能遏止至爲不幸外部接得此項公文後卽正式答復亦附一非正式之公文聲明巳接得道歉書並言中政府對於去年不能遏止排日風潮亦深以爲憾 
　　管理俄僑增改條約我國停止俄外交官待遇後曾有管理俄僑辦法之規定並已通令各省遵照施行茲聞内務部日前又有令行各省略稱管理俄僑辦法業經通行遵照在案茲經增改兩條提交國務會議議决（一）俄僑如有携帶違禁物品之嫌疑者應受地方官廳之檢察（二）俄僑如有干犯法紀擾亂秩序之行爲或嫌疑者及認爲有必要情形時除依法令辦理外得隨時令其退出國境或以相當之監視及制裁相應令行各該省分飭該管機關一體遵照 
　　藏番準備大舉前日政府接劉存厚來電報告近日藏番籌備大舉懇請設法接濟以資應付原文略謂據川邊陳鎭使遐齡兩次來電以迭據探報藏番現又準備大舉時在三岩卡塘募兵購馬設險團糧居心實屬叵測職部兩年以來分兵防禦疲於奔命而軍需不濟將士咨嗟尤屬異常危險迫請設法接濟以安軍心而備萬一云云聞政府已轉飭陸軍部發付子彈六十萬粒交由運輸員何雲凌於昨夜（十二）十二點押運赴川矣　　京校要求發薪北京中等以上各學校敎職員因薪俸無着前日特在京畿道美術學校開敎職員聯合會當提出辦法兩項（一）限政府一月内將所欠四個月之薪俸一齊發出以後不得再有拖欠（二）限政府先發一月薪俸其餘則限於三個月中陸續發淸並不得再有拖欠討論結果贊成後之辦法者祇有兩人餘皆主張第一項辦法如政府不允照辦即立行罷課以爲抵制本上提甲項辦法上呈政府並推派代表晉謁當局催發欠薪一面要求此後應如期發薪以維敎育現狀並請當局予以保障方可繼續上課范總長對於京校此項風潮已預事疏通表示如稍和緩便當力予設法以謀維持倘不見諒則惟有辭職以謝云云現外間仍謂各敎職員催薪不遂則將罷課其實旣係將全體辭職是較之罷課已爲更進一步矣 
[一波三折之湘自治案]  
　　湘省自治案發起以來瞬逾三月各省之函索章程者不一而足一若湘省之自治案已告成功者然不知至今尙在縹渺中言之亦殊可歎先是自公民龍兼公等發起以革命政府名義召集人民憲法會議以後關於於憲法會議組織法之制定即大起爭端省議會以該會爲一省立法機關此組織法應由該會制定龍兼公等則僅認該會爲習慣上公團之一謂其無制定此組織法之權能雙方堅持致此案幾絶無聲響於是有人組織自澡期成會出而調停經聯合各公團仍請省議會議憲法會議組織法以免曠日持久坐失時機於是省會乃迭開會議提出討論所得結果以應須取得多數人民正確之公意對本會有託付之表示本會始能從事制定且省署對此名稱尙未確定尤不足以昭愼重故决定暫從緩議並於昨八日正式咨行省署云案准貴省長函開前准貴議長函知湖南地方制度一案協議主張組織湖南人民憲法會議等因在案查湖南憲法實省自治根本法憲法會議組織法又爲湖南憲法所自出事關組織立法機關應請貴會早日制定以便施行等因到會准此經於本月六日提出大會討論復於八日繼續開議僉以爲憲法會議組織法爲産出憲法之泉源造端必民允宜愼重茲據貴省長函交前案原用制定湖南憲法組織法名義旋准内字一千五百七十號咨尾開復有湘省現方籌備省自治已由本兼省長咨請貴會制定湖南人民自治會議組織法等語即有函無咨姑置無論而法案名稱前後巳涉兩歧未明主旨且事屬創舉關係全省利害人民眞意尤宜使之表現有所徴求所有關於此項組織法案應請貴省長先行取得現今人民正確之公意並將法案名稱確定於五日内咨復到會以便根據付議案經多數公决相應備文咨請貴省長即煩查照施行 
[豫人對直省鹽斤加價之反響]  
　　直省以財政奇窘擬就長蘆食鹽每斤賣價加收四釐名曰食戶餉捐由鹽商於報運領照時每包墊繳洋一元六角業於八月八日實行河南食鹽向分三引豫西一帶爲　引食山西鹽豫東豫北爲蘆引食長蘆鹽汝光十三處向爲淮引食淮鹽上年經汝光人力爭改爲淮蘆並銷之區其承辦人爲徐友梅袁紹明現因蘆鹽加價袁徐二人恐蘆鹽價昂淮鹽價低蘆鹽必至滯銷與其營業有礙因向直隸曹省長上具說帖要求將豫境淮鹽一律加價以裕餉源而昭公允曹省長極端贊成卽咨請豫省長張鳳台請求蘆淮兩鹽一律加價張省長接到此項咨文以豫省旱災綦重若再加重負擔恐有不便隨卽咨交省議會核議豫人得此消息莫不奔走駭汗紛紛向省署遞呈請求設法抵制一面陳請省議會求其竭力主張交議時經議員全體反對當即咨覆省長請其轉咨直省將加價辦法立卽取消其咨文有曰直省鹽商袁紹明建議於蘆鹽外並欲加捐淮鹽其爲直隸餉項計爲私人營業計固無不美其如豫省三千萬災民之不能負擔何又曰豫省財政困難歷年預算虧短之巨實較直省爲尤甚以旱災論直豫兩省犬牙相錯同屬赤地千里以兵禍論今夏京津一帶固有戰事發生而豫省信陽洛陽之間受上上游西北兩軍之騷擾亦實不堪言狀値此兵荒交乘之際鋒鏑餘生長蘆引岸似無加價之必要倘徇此一二人之請一旦激生事變袁徐二人之肉固不足食其如地方秩序何又曰此次加收長蘆旣曰食戶餉捐純係取給於銷鹽省分即云餉捐孔急亦應各捐各省以昭公允今蘆鹽運人豫境旣獨由直省加捐而淮鹽運入豫境就地一律收捐豈不授江蘇以反對之口實是豫省對淮鹽如能就地收捐則蘆捐事同一律亦應彼此分潤如不能就地收捐恐仍蹈長蘆先例盡爲江蘇所把持事關民食豫民一息尙存萬難聽江直兩省左右剝削敝會再三討論一致主張堅决反對不惟淮捐不能承認卽長蘆已加之食户捐餉並請咨復直隸省長立即取消以蘇民困云云日前全省公民又爲此事開全體大會一致反對電請北京河南同鄕向政譛籲請並電數袁紹明貽害豫人之罪究竟能否取消現尙無確實消息也 
[福州通信（遂夫）]  
　　王殿臣被剌案嫌疑犯之破獲 
　　省議會將召集臨時會 
　　財廳决發行有利庫券一百萬元 
　　前督署衛隊營營長現充衛隊團副官王殿臣在城九曲亭私寓被剌詳情業紀前報茲查王氏前充營長駐紥閩淸時有所搜括目下雖祇充副官其財産已在萬元以上所部之退伍兵勢窮眼熱遂有此刦殺之舉九日上午第二署警察署長葉震東據探報於八時許派警察多人到山兜尾舍人樓下邊門牌四十四號將門圍住該宅係孫國鎭之姊高孫氏所居其子名極哥在厦門爲戲子該婦以秘密賣淫爲業家有一婦人年約十五六名爲媳婦實則以勾致閒散之北人與退伍軍人爲多是日警察圍門後即山葉震東署長帶同武警十餘人入門由水井内破獲手槍五柄並搜出皮箱一内有皮綢各衣均屬與該案有關之贜物當將高孫氏之婆媳兩人并贜物帶署嚴加訊問供稱係其姘好莊希貴所卸脫者本案兇手更有張某等二人現已逃往福淸縣等語即時由二署靑都觀分駐所之警察協同武警於撫院前路上破獲莊希貴一人現并高孫氏之婆媳拘於省警廳而張某等則尙在追緝中 
　　福建省議會因有緊要事件由議員過半數以上請開臨時會商之李厚基未得承認遂由會電内務部請爲解釋有緊要事件又有議員過半數以上同意時可否召集臨時會久未得覆乃昨日忽得省公署函略稱准内務部電開據閩省議會銳電稱如有特别事件而議員請求又逹半數以上是否當然召集臨時會請電復等情查特别緊要事件發生時如有議員半數以上署名蓋章請求召集省行政長官當然依法召集請查照轉逹等因查本署前准貴省副議長函商開臨時會本兼長當以閩省統一旣有端倪各屬議員亟應召集會議唯粤軍雖已反攻而此問被佔領土地究未完金交管容俟接洽定妥再議進行等語函覆並函達貴議長在案現准部電復查現在即行開會於事實不無窒礙仍請暫緩云云各議員頗爲憤激特於七日上午十時開茶話會决再由議長向李厚基疏通後重行討論一切八日復開茶話會據林翰議長報告李氏已有允意唯經費如何籌畫尙無把握俟與財政廳長協商五日再行答復并商定召集日期云 
　　閩省財政羅掘俱空去歲年關預借丁糧本年秋節又行息借欵項近則敎育費積欠甚久中等以上各學校自本月一日起敎職宣告停止職務迄今尙未開課費毓楷廳長决仿江西安徽辦法發行有利息庫劵一百萬元分配各銀行及各縣募集不流行巿面以全省契稅賈稅兩項爲擔保利息年一分二釐匀三期還淸此項庫券并可抵納丁稅 
[蘇議會紀事（十二）]  
　　蘇警務處長王桂林違法越權朦請於各縣設立警察所輿論譁然人民一致否認經省議會議員陳伯盟等相繼提議取消并請依法查辦茲錄該會兩議决案如左　　警務處長王桂林違法越權請依法查辦並取消另設各縣警察所長及警員迴避本籍案查江蘇全省警務處長王桂林前曾有警員迴避本籍之議近復請將各縣警察所長改由警務處遴員委充不由縣知事兼任已奉省令准予試行輿論譁然函電相屬此等違法越權舉動本會代表民意何能緘默不言謹將其謬妄之點縷陳於後（一）法令上之抵觸查縣警察所官制於三年八月二十九日奉大總統敎令公布全國遵行迄未廢止其第一條縣警察所管理縣區域内之警察事務但縣無設所之必要時得以保衛團代之第二條縣警察所置所長一人以知事兼任之是祗有兼代之明文並無特設之規定該處長乃援特别情形之直省與奉天一縣之例欲以省令變更中央之法令此抵觸者一又查七年五月二十四日内務部通咨關於警務處組織應行聲明各節第二項開各省警務處處長之職權按照呈准整頓警政大綱之規定所有全省之警察職員當然受其指揮監督等語細繹意義是處長有監督警察職員之權亦猶省長有監督司法財政之權而警察所長無須處長委任亦猶財政廳長審檢廳長之不由省長委任也此抵觸者二又查五年二月二十八日内務部復黑龍江巡按使電警察所警員之委任雖向歸道尹核轉但道尹與警務處長同爲縣知事長官且警務處爲主管官廳自應分呈核轉等語夫旣曰核轉其不能直接委任可知各縣知事由處長加委已屬非法况另委所長乎此抵觸者三（一）事實上之窒礙縣知事爲一縣行政長官警察爲地方佐治官吏當然由縣知事直接管轄方可收指臂之助而免駢枝之嫌若另設所長直轄於處上不受命於省長下不聽命於知事事權不相統屬遇事必多齟齬於行政系統旣覺紛歧於地方情形必多扞格非驢非馬横梗其中使知事對於將來縣議會不能完全負責夫豈地方之福此窒礙者一各縣警察經費多係自籌恒苦不濟豈有餘力以養此非法之官况求差求事隨所長而往者實煩有徒何從取給若責令自籌則其人旣不爲人民所信任豈能强人民以供張若如該處長所言别開方便之門則地方之受害滋甚此窒礙者二警察有保衛地方之責必熟習本地情形遇事方無隔閡若執迴避本籍之說將所長以下各警職悉以言語不通性情不同習俗不諳之外省人充任萬一略有事變發生其危險殆不可思議此窒礙者三以上均係法理事實所必不能行者至該處長原呈所持理由紕繆實多不勝縷舉甚至以省會警廳權力所不能及者而以責諸各縣警所以爲另設所長之根據揆諸情理不平已甚總之各縣警政腐敗實由經費困難豈另設所長即能點石成金籌出大宗警費乎恐仍如該處長所云别開方便之門任其以罰欵作警費而已且司法以限於經費故尙難獨立不得不以知事兼管而完全屬於地方行政範圍以内之警察反思獨立寗有此理該處長於法理事實未加考究乃有此謬妄之舉動實屬違法越權應請省長依法查辦並明令取消另設所長及警員廻避本籍各議以維法令而免紛擾謹議 
　　各縣警察局長亦不應由王桂林改委案竊王桂林改委各縣警察所長一案已由本會華陳任三議員提議取銷於昨大會通過咨請省署議員等今查王桂林呈請改委各縣辦警人員原兼所長局長而言昨日華議員等議案中將局長漏列故銅山淮陰等縣局長王桂林仍委北人楊以敬劉志正前往接印視事其視耽欲逐蹂躪地方情形筆難罄述至其妄加局長薪水破壞預算尤罪不容誅議員等理合補提議案由會議决咨請省署飭銅山等縣局長仍由各該縣知事兼任以安地方面免擾亂當否請公决 
[南京快信]  
　　嚴家熾前日抵寗未入城卽轉車赴滬聞將卽日來寧惟何日接事尙未知 
　　　張壽齡昨日來寧軍民兩長於即晚七時半在署公宴准今午車北上 
　　財政部派兩淮運司趙毓煊赴閩調查鹽務昨赴滬航海赴閩 
　　全國菸酒署派李廳長赴滬組織菸酒銀行資本共二百五十萬由署撥一百萬南洋烟草公司五十萬其餘一百萬募股李今日午車偕施藻翔赴滬籌辦 
財廳委王鐘充六合稅所長韓承烈充荷花池稅所長孫錫祺充崑太稅所長馬祖光充蔣壩稅所長 
南京靑年會昨日（十三）下午四時舉行八週成立日紀念大會（一）汪伯平君放汽球（二）奏樂開會（三）温佩珊君報告開會宗旨（四）余日章君演說靑年會爲改良社會養成人格之機關（五）魯茂廷君述八週年之回顧（六）詩歌（七）笑林（八）外國音樂（九）特别音樂（十）彩色電棍七時散會 
　　省立學校敎職員會以各校經費積欠四月特函省議會請爲主持以維敎育 
　　齊代督昨派參謀副官十餘赴各屬慰勞軍隊 
江寗縣敎育會等呈軍民兩署李故督治蘇遺愛在民現擬建祠鑄像以誌傾向而傳將來 
浙軍第四師曁第六混成旅在蕪湖採米一萬二千擔省署昨令金陵江海各關卡騐照放行 
尙有要聞二及地方通信轉入後頁 
雜評一 
[齊之談話（默）]  
　　齊爕元招待報館記者之談話以詞長未盡錄茲摘記其要語如左以示國人 
　　一曰蘇省軍隊林立鄙人敢下斷語朝去晚必亂我明知而去何以對地方 
　　一曰鄙人嗣後方針特爲鄭重聲明第一不要錢第二不怕死第三不干預政治第四凡外界不正當事不與聞安分供職盡力於職分内事 
　　一曰蘇省軍費年需七百萬嗣後决不增加軍費一文並當竭力撙節 
　　一曰鄙人於民國二年即主張廢督最力者惟今人之倡廢督於實行方法全無研究鄙人曾研究種種方法此後必當力圖促進卽以鄙人所計劃者次第實行以上皆齊談話中重要語也靳閣招待新聞記者之語曰諸君爲我作記事珠以證我將來言行一致否今我願爲齊記事珠并望我全蘇省人亦爲齊之記事珠勿忘 
 
 

Page 8

 
 
國内要聞二 
[皖事近聞（慊）]  
　　公益維持會與皖局 
　　倪嗣冲去皖後抱樂觀主義者以爲皖患從此可以免除余於前星期漫游蚌埠宣城作精密之觀察覺富年構亂禍根匪惟未經芟夷且有發榮滋長之勢矣 
　　皖督問題本是暫局姑且不論若民政部分則公益維持會分子正在捭闔縱横四出運動阻止他項團體發生冀恢復其包辦皖政之營業故日前北京安徽同鄕開會時竇以珏王元濟等竟唆使肥桐兩縣留京之不肖政客溷跡會中卒至一鬨而散此等舉動本安福故技吾人已司空見慣第恐高一涵等飽受虚驚致皖事改進會不能總合旅京皖人作合羣一致之改進耳 
　　查公益維持會近已裂作兩派劉道章關建藩因擁倪道杰而失敗晉恒履等遂利用其省議會之私人組合抬出倪道烺預備取財政廳長陶鎔而代之聶憲藩到任後種種助倪多拂民意深恐隨倪而倒晋恒履等遂利用此點四出奔走說人維持聶之地位其實竟别有在深恐省長易人目的莫達故暫留聶氏實踐其六年七月内部之宣言『所有本省大小官吏之去留必經本會取决』之條文是也 
　　新敎育廳長張繼煦已由京漢車南下洞悉皖中内情者深爲此君懼蓋盧殿虎之前車未遠也即不然亦終至無米爲炊不能久留因財政權全在公益維持會把持之中且張來之先未『經本會取决』也單代廳長亦公益健將向視敎育機關爲大小釐卡値此交卸在即遂驟然撤換法政一師四師五中四校長已與丁述明張織言張銘周少庵密議妥貼　省長同意趁此過渡時代　倉卒委任矣此事雖經蕪湖南京上海皖同學會先後電省長力爭其結果當然無效因聶氏自身正在借重公益維持會以立足也 
　　當在皖時曾晤北來之某君云京津方面評論聶氏本無作惡之能力曩者只能聽倪氏指揮今則爲公益維持會所推戴矣聶固出身武人且頭腦又極簡單將來必受該會分子所瞽惑幸皖人已多覺悟倡言自治勢必不能相容無如一般自稱穩健者流日作杞人憂以爲乏相當繼任之人物皖民黨中有一部分與聶接近亦藉口乏相當後繼人以維持二字相號召對於皖局無澈底澄淸之主張眞所謂各夢其夢皖患正未有艾也 
[紀南高農科農具院落成禮]  
　　南高農科新建築之農具院於本月六日行落成紀念禮并開菊花展覽會茲將情形錄下 
　　（一）落成之儀式落成禮儀式在院之樓上舉行到會之來賓有上海穆藕初榮宗敬榮德生尤懷臯沈伯安諸先生及本城绅商各界約二百餘人是日以郭校長在滬由劉伯明主席略謂今日之會一以致謝穆藕初先生捐助本院建築費之盛意二以使國人知農具改良實爲中國農業上之主要問題云云次由該科主任鄒秉文報告農科一年來所進行之事業謂如開辦暑期植棉講習會組織小麥試驗塲中國農具之改良西南植物之採集等等無不蒙外界經濟之贊助今日來賓多不惜遠道而來實爲此贊助精神之表現秉文謹敢致其眞摯之感謝焉繼述中國農具改良方法之詳細進行計劃末述該科今日所最感缺乏者厥爲一千畝上之試騐塲及每年巨大之農事研究費甚希外界更賜以襄助云云鄒秉文演說畢來賓穆藕初演說略謂南高農科辦理完善人材南高農科農具院攝影 
　　衆多成立雖僅三年而成績巴遠過　内各農業專門鄙人此次所助之費甚微將來猶當盡棉力繼續捐助并希各界熱心實業諸君共襄此舉次榮宗敬尤懷臯胡玉蓀諸人演說惜限於篇幅不能盡紀 
　　（二）農具之陳列院之樓下爲陳列中外各農具之所農具之種類約分整地中畊播種收割棉花用園藝用畜牧用雜用等共數百種每種均有說明 
　　（三）農具之試演各種重要外國農个如單牛犁雙牛犁雙牛圓碟耙六行小麥播種機切稿機等皆由農科三年級生六人在田中試演與來賓觀看惜限於時間不能盡演但所演過之農具均能使來賓理解 
　　（四）菊花之展覽農塲菊花有二百餘種共爲四千餘盆任人觀覽下午參觀者益多計在一萬人以上均由該會職員一一招待并經理臨時售花事件計所售出者爲三千餘盆 
　　（五）印刷品之分贈凡農科所印行單行本及各敎員之著作等均庋置一處供人繙閱凡欲得者卽書紙條寫本人通訊處投人箱内即當奉寄當塲之分贈者爲勸種小麥淺說一種共發出二千餘册 
[杭州快信]  
　　駐京美國公使克蘭氏今午（十四）由蘇省乘汽輪抵拱埠二時五十分換車入城商舖俱懸國旗表示歡迎各機關亦派員詣站招待 
　　杭縣第四次小學聯合運動會今晨（十四）七時起午後四時止在舊撫署（即講武堂操塲）舉行到者約八十餘校分配八區每區設整理部幹事二員另設總務文𦢌評判衛生各部官廳派員蒞席參觀 
省議會昨又延會聞因審查長尙未分配妥協財政股擬馮毓英爲正周鈞棠爲副法律股擬鄭邁爲正周書爲副其餘　股在醖釀中 
　　浙江第師校學生自治會定十六十七兩日開周年紀念會内部分展覽游藝兩種柬請各界蒞會 
　　此間官商發起雅社藝物助賑會今日（十四）午後二時假兩湖會館開會籌備進行 
　　孫寳琦昨假中行蔡行長宅宴各紳商今日（十四）午後又假督軍署宴各當道准明日早車起程返京 
地方通信 
[蘇州]  
　　電令防範黨人謀亂蘇常朱鎭守使接奉齊代督電令云據探報某黨魁現命顧忠琛洪承點等派人運動本省軍警韓恢擔任運動通海揚州鹽城淸江曹河宿遷軍警土匪王劍民擔任運動南京省城軍警警備隊王書林擔任運動寗鎭澄三路要塞張鵬朱元岳擔任運動蘇州軍警曹智洞擔任運動常州軍警警備隊並宜興太湖一帶土匪趙玉擔任運動無錫水陸軍警並湖匪等錢超侯錢湘伯擔任運動鎭江丹陽軍警帮匪李根亞擔任運動江陰水陸軍警曹大同擔任運動常熟崑山太倉軍警等　查現在大局未靖謠諑繁興暴烈之徒乘機陰謀希圖擾亂勢所不免各軍警長官負有保衛安寗之責自應嚴密防範以遏亂萌該顧忠琛等倘有潛至軍營煽惑軍警或勾結土匪或密通函電圖謀擾亂以及各種不法之舉動查有確實證據者立即拿獲電呈核辦出力官兵當予不次之賞毋稍懈怠致誤事機云云 
　　國語研究會開會紀吳縣國語研究會自六月間成立以來入會會員已有百數十人本月十號爲該會常會之期茲將是日提議各事摘錄如下（一）刊發會員姓名錄（二）催繳本會經常費　　（三）介紹代銷國語文法圖解（四）徴集研究國語意見書 
　　駐京美公使之行蹤美國駐京克蘭公使於本月十二號下午七時二十分抵蘇當由吳縣公署會同蘇州警察廳派員赴站迎迓下車後當夜住西式游船十三號淸晨即行啓程從水道赴杭昨日温知事已將該公使入境日期呈報交涉署鑒核矣 
[楊江]  
　　巿鄕委員召集臨時會二十四巿鄕自治委員聯合會於本月十三日召集臨時會集議奉賢勸學所拉收松江學租之對付方法衆意此項學田共有一千餘畝年粗收入約六千餘金向爲散放冬季各校學欵之用今此案雖已呈經省道先後令飭奉賢知事嚴令制止該縣勸學所拉租行爲但該勸學所並未遵守功令停止進行以致松縣冬季學欵無從散放爰主即行將舊松屬各縣公産之坐落本縣者概予截留以資彌補惟一部分會員以爲此種舉動究係違法行爲即迫不得已而出此亦須徴得也方公意庶不致蹈輕舉妄動之嫌經各會員再三討論决議於下星期再行召集公民大會解决此案以昭愼重 
[揚州]  
　　電請宣布捐欵灌雲上次匪患多賴緝私第三團軍陰剿滅團長劉海峰遂藉此名義向所在地各商特捐一萬元作爲奬勵官佐士兵之用現該商以此欵迄未發放電達揚州緝私統部請予明白宣布以釋羣疑即經楊統領轉飭該團長具復以憑核辦 
　　農校學生蒞揚蘇州第二農校學生近組參觀團由教職員率領於十四日蒞揚參觀各校成績藉觀便益門外蠶桑模範塲第一次蘇省蠶桑成績展覽會 
　　巡官抗不交替江都李典鎭警察分駐所巡官李光煕因案去職另委蕭溎繼任乃李抗不交卸經該地紳董黄龍臣報告縣署派警隊押交矣 
[句容]  
　　城鄕學校職敎員停職宣言爲宣言事我句勸學所書記蔣炳鎔以兼三科主任不合資格不孚衆望迭經小學敎員數十人紛紛控告案懸未决今蔣炳鎔欲壑愈深專横更甚明自知其無勸學所長資格又用朦蔽手段謀得勸學所長一職任意妄爲羣情憤激各校職敎員等爰公謁縣長請將蔣炳鎔本兼各職依法撤銷以符法令而重敎育詎意未邀允准迫不得已惟有停止職務靜候解决一俟敎育界之蟊賊撤換吾人即當恢復原狀否則爲敎育前途計雖犧牲一切亦非敢惜也小學敎員吕顧松等五十七人宣言 
 
 

Page 9

 
 
   
 
 

Page 10

 
 
本埠新聞 
[長江上游將駛行水面滑船]  
　　大陸報云長江上游之川河行將行駛用飛機推動機之淺水船將來由宜昌至重慶及由重慶至成都可祇費十五小時若在目前則此行程須費四日至二十五日不等也此種淺水船行於美國有年戰時用於美索波太米亞亦著成效誠爲解决長江上游灘河輸運困難之最新方法今將輸用於長江者爲水面滑舟式與英國用於美索波太米亞以運郵件者形式相同上星期内曾在浦江試行有效此船係法國所造由波多斯輪船裝至上海在中法合辦之求新廠裝配完整現供人參觀當基試行時每小時有三十二哩之速度不日將運往四川已由立興洋行保險中法合資之四川運輸公司於研究四川運輸問題後今已成立該公司出資試辦水面滑船如效果良好將在宜昌重慶成都之間備置多艘準時往來此船行時僅吃水七英寸行駛愈快則吃水愈淺若每小時行三十二英里則幾無吃水可言船形如筏船身以木與金屬物造成之内爲堅木外包銅鋼船尾置馬達船上安置舵盤如汽車然下有踏板以調整火油精之供給此船構造完善旣不致傾覆又不致沉陷雖遇急流旋水亦無足爲害行駛旣速吃水又極淺無論何種水面皆可開行故亦無慮盜船之攻擊云 
[商會會董研究選民資格意見]  
　　上海北巿特别區域有三觖望 
　　擬俟國會成立上書請願修改 
　　總商會會董田時霖·湯節之·袁履登·陸维鏞·顧子槃·研究特别區域初選人資格上書請願修改之意見書云伏查各國選舉資格有普通選舉限制選舉之别普通選舉者於財産上之資格不加限制使全國成年以上之男子皆有選舉權者是也限制選舉者據財産上之資格以定選舉權之有無如取一定之納稅額爲標凖而付以選舉權者是也惟當初選之際勢不能驟用普通選舉之制然使專以財産爲標準又易啓民間嗜利尙富之風故省議會議員初選調查單内參用限制選舉法而推廣之其第一項爲年納直接稅二元以上者第二項爲不動産價格値五百元以上者第三項爲某種學校畢業卽在小學以上畢業者第四項爲某種學校畢業相當之資格者質而言之如有一項資格相符並年滿二十五歲以上卽可被選舉爲省議會議員是於財産限制之外另設學識等格以與財産並重有一於此即爲合格旣免冒濫之嫌亦無偏重之弊似爲今日初選適宜之制而惟我上海北巿特别區域此届之選舉皆以爲初選資格於商界中大有觖望請爲一商補救之策者其言曰上海北巿除閘北外分爲英美法三租界而爲選民者大半客籍本身雖有財産其所納之稅並非地丁漕糧不能爲選民此觖望者一也其所有産業如商店之股本註册各公司之股票並非田地房産不能爲選民此觖望者二也而况富商鉅賈大半爲夥友出身並非由小學畢業與小學以上畢業相當之資格者不能爲選民此觖望者三也有此三端觖望則北巿一帶所能爲選民者已覺絶無而僅有本總商會明知初選資格爲國會通過無從更改惟有不憚研究公推湯節之兩次親赴巿經董陸崧侯先生處面行商確特備公函詢問資格而答以商店股本註册各公司之股票均作動産惟船隻一項可同房産一例而論則北巿之各商店·各行號·各公司·各局廠·各大資本家·皆不能爲初選之選民其理甚明何必贅言乃選民則曰譬如甲有沙船一隻乙有帆船一隻丙有駁船一隻丁有拖船一隻戊有内地商輪一隻己有無錫快船一隻庚有福建木船一隻辛有山東船一隻查其價格均滿五百元以上均有初選人之資格而子有商務印書館股本丑有招商局股本寅有通商銀行股本卯有漢冶萍公司股本辰有中華書局股本已有四明銀行股本午有中國銀行股本未有交通銀行股本查其股本均滿五百元以上均不得爲初選之選民兩相比較我有當舖資本一萬元直不如彼有船隻之五百元若以船隻之有船牌部照則當醬各業亦有部帖註册之各公司亦有部照何以一作動産一作不動産夫船舶可以作不動産豈船舶股本之所有權永遠不能作爲抵當權抑豈做押欵之信物者惟商店之股本以及註册各公司之股票可以活動而船本不可以活動乎况地産房屋其由洋商代完年租者仍係華人之産可作不動産論而商店股本註册各公司之股票其所有權或爲抵當權亦仍係華人之産獨不能與船舶之股本同作不動産抑何業船舶者獨能享初選之權利眞有百思而不解其故者矣所以各業資本家紛紛來會討論而本總商會實覺無詞可以對答更有銀行行長副行長錢莊經理人協理人·各商號之束家或掌櫃人·各局廠各公司之總董總經理·以各各業之上等商人均不如各商店學業之學生而有小學校以上畢業之資格也然查其年齡猶未滿二十五歲以上亦不能爲初選之選民然則北巿民人號稱數十萬人一經調查初選資格直覺合格者千百人中未得其一二人也本總商會於此次第三届省議會議員初選一案公議暫設調查處推舉會董主任資請友人襄辦其事調查原期普及研究不厭求詳無非爲我北巿各界若有一二人當選將來凡遇各事有重要關係之議案卽不至仰仗他人可以於省議會隨時提議所以格外注意一致進行布告各團體分投查報乃就初選資格於直接稅不動産兩項研究商榷而後知辦理之困難達於極點竟委窮源皆由於民國元年籌備國會時代我商民一部分自行放棄未曾請願推廣資格今欲爲我北巿初選之選民一商補救之策惟有待國會成立上書請願修改或可援蒙藏靑海得就動産計算之例爲特别區域推廣其資格時霖等愚見如此凡我選民其共圖之 
[巿經董催交初選調查單]  
　　上海巿經董陸崧侯副經董朱志堯昨致南北商會並各圖董函云敬啓者第三届省議會議員初選調查期前經縣署議决以本月十五日爲限曾由敝處函致台端已邀鑒及現下各分任調查員陸續將調查單送處即經敝處分别留造底册惟限期將届應請貴處將已查過調查單迅卽交下俾便趕造底册是所至禱 
[熊警佐辭縣警所長]  
　　上海縣警察所長向歸縣知事兼任另委一警佐領袖秉承警所長辦理警務現因全省警務處新章將警察與縣知事離而獨立即委原任警佐熊育衡爲上海縣警察所長已誌昨報熊警佐奉令後以警察與行政官署息息相關今一旦離而獨立於進行甚爲不更爰將此中困難情形具呈警務處長請予收回成命仍准照舊辦理以利進行云 
[寳山縣公民電爭警察所長]  
　　寳山縣公民爲改設縣警所長事致電省長力爭茲將電文錄下（其一）省長鈞鑒見報載縣警察所所長不由縣知事兼任一律由警務處另委及委任寳山縣警佐吕鳳起爲寳山縣警察所所長云云查此事旣違大總統敎令公布之縣警察所官制又重人民負擔而該警佐平日成績黑暗異常於法於地方於人均有窒礙且細察警務處用意無非爲集權起見近年因督軍集權地方爲之蹂躪若再益以警爲害更奚堪設想爲亟電呈仰祈鈞鑒迅予明令取銷無任禱切寳山縣公民陳大爕等叩元（其二）省長鈞鑒駭聞縣警佐爲所長脫離縣知事管轄範圍國家公布法令旣非一省所能獨異即就事實言俸給驟增的欵無着試問於何取償無非竭澤而漁以濫供揮霍小民痛苦何堪前尙有呼籲之門今并此絶望省長功德遺愛浹人當不以一時受朦遺毒無盡請迅賜收回成命以拯吾民無任盻禱寳山縣公民黄鳴岡等五十六人叩寒 
[新任蘇財廳長之來去匆匆]  
　　新任江蘇財政廳長嚴家熾由京南下轉乘滬甯路特别快車於前日九時抵滬即於昨晚（十四）乘十一點由滬開行之夜車赴寗履新上海稅務所長及沈知事等均在站恭送 
[山東外交協會蘇分會職員會]  
　　山東外交協會交蘇分會於昨日下午三時在籌備事務所開第三次職員會到者郁悼庵顧霖周顧旭侯袁頌豐吳兆麟唐山霞徐錦裳朱文華徐惠施周少葵等十餘人集議邀請該會名譽會長王儒堂博士開研究會事當即議决各項如下（甲）日期已由王博士指定本月十六日即陰曆十日初七日星期二晚八時至十時半（乙）會塲假座界路承德里一弄儉德儲蓄會（丙）開會順序一主席報告二王博士演講三討論問題四自由發表意見五攝影六茶點（丁）會場職員招待姚玉孫顧霖周徐錦裳朱稼甫唐山霞幹事郁悼庵顧旭侯徐惠施吳兆麟朱文華紀錄連步蟾袁頌豐（戊）邀請報界曁各界來賓共同討論一致進行議畢已夕陽西下遂散會 
[大陸報紀黄申錫之談話]  
　　大陸報云江蘇省議員黄申錫於取銷上海交易所之議案通過後昨返上海據其意見上海證劵物品交易所無論在何國不能立足而成營業機關想農商部必尊重省會所通過之議案而停止該交易所之營業也黄議員於其對大陸報之談話中說明農商部准許該交易所開辦之文明明限定不得買賣金銀與證劵該交易所以證劵爲名是違背部令也黄議員又稱該交易所尙未領到部照遽於所名之上加以特准字樣（按上海交易所英文名爲charteredproduceandstockexcbange譯意爲特准物品與證劵交易所）亦屬違法其辦法之尤可反對者則在買賣本所股票此種辦法爲他國證劵交易所所無聞該交易所現派極重要職員一人運動農商部給照以五千股或二十五萬元爲運動費該交易所名爲抵制日人取引所而設實則變形之賭場耳查中國公司條例第一百二十八條規定公司之未在部註册者不許發行股票凡未經註册之公司其所發行之股票皆爲無效依此條文凡在上海交易所買賣其股票而遭虧折者得向任何正式法庭要求該所賠償損失云黄議員定星期夜赴寗 
[雜糧油豆餅業組交易所近訊]  
　　雜糧油荳餅業交易所自於法大馬路外灘設立事務所以來發起人等已幾經邀集同業開會討論籌備進行現在認股已完全昨日下午開會經衆議定陰暦本月十五日爲繳股截止期將來營業以豆油豆餅及關豆生仁菜子等各雜糧爲主該業前數年以大連餅豆期貨無貿易所之保據吃虧甚巨故此次組織交易所規定公價預繳證金使一般白拉掮客不得空盤買賣同業行家無不欣然奮起云 
[斛司加力問題尙未完全解决]  
　　南北巿發米各行斛司要求加力一事業由仁穀堂董事張樂君錢貴三等從中調處允照每石加錢四文和平解决初四日起已照常開斛迭誌前報茲悉行家方面因斛司本行家佣夥無不贊允而米店方面則以此費歸米店付給是以每石仍祇允二文曾於九月廿七日由會董奚賡虞等陳請總商會公斷亦未得解决且米店方面祇允當日斛米若干當日付給而斛司以不能有此餘暇可往算取因而其中糾葛尙多現米店同業嘉穀堂公所已定舊曆本月初八日召集全體開會公决云 
[打包米預備出口]  
　　新垃圾橋北首振興碾米廠於前昨等日打包白米數百擔用洋綫袋加以蔴綫等縫口聞係裝往北省大連等處並聞該貨均屬合記米行主人向靑浦角里等處預行抛定專做出口由某轉運公司包運自新貨上巿以來業已多次出口均無絲毫阻碍云 
[縣商會常會紀]  
　　上海縣商會昨爲本月第二星期常會日期下午三時開會會董會員到數十人卽由正副會長報告本星期内經過事件畢並以中國電話局自十一月份起於所收月費項下擬每戶增收洋五角撥充北省振捐詎各該用戶咸函會一致反丵查核來函主張多以與北巿租界尙未實行接線故此項增費應俟接通北線後方可贊許要求一致進行等語當經各會董磋良久公决由會轉函該局葉局長查照請予先行部署接線事宜然後實行加增振捐云 
[陳世光赴杭迎美公使]  
　　美公使克蘭氏偕眷出京赴杭遊覽已於十二號抵蘇十三號乘汽船由運河赴杭已誌本報昨浙督署外交諮議陳世光特赴杭迎美公使等回滬 
[滬閔間創辦長途汽車之進行]  
　　邑紳李顯謨黄申錫等發起創辦由上海至閔行長途汽車因須測勘路線曾呈由上海松江二縣公署示諭經過各鄕居民知照在案茲悉滬閔長途汽車經過路線除由滬至漕河涇一段已築有馬路外漕河涇至顓橋經曹行鄕朱家行過北橋由長壽庵而達閔行之馬路計長四十餘華里現尙未築業經邀集各該鄕紳董等會議一致贊同應先測量路線揷立標記以便築造現由李黄二君特派熟悉測量幹員十餘員定日内出發分段測量一俟測竣即當開築矣 
[江北旅滬同鄕爲蔣斌呼籲]  
　　旅滬江北商學界以前阜寗郭知事（文澈）任内所得　欵共有三十餘萬之多交卸時學董蔣斌代表衆意責問該知事罰欵支配何地竟被陷爲匪嚴加桎梏激成罷巿罷學始能保全蔣命現聞已解淮揚鎭守使署爰於昨日（星期日）假同鄕聯合會及各校會議討論挽蔣（斌）對郭（文澈）方法到會者達六百餘人除聯合同鄕要求各民治機關維持外並以快郵代電致淮揚鎭守使道尹請秉公懲郭白蔣奇寃錄其原文如下淮揚鎭守使道尹鈞鑒公啓者埠寗前知事郭文澈苛削民膏幾同蟲蠹久爲全省所共聞迭經各界控告在案郭今交卸其陸續罰欵甚巨席捲一空阜境商民靡不髮指蔣斌豪俠好義爲羣情代表出爲質問郭知罪無可逃以陰險手段囑乃弟老九誑蔣至鹽計圖塞口蔣知公不敢懷私老九見事不洽密電其兄藉抬架名詞賄新任知事姚石橋六千元將蔣獲案不容啓齒竟以刑事裁判並有槍斃之骇聞激成公憤學罷課商罷巿現聞解押鈞署見天有日理不妄陳然郭知事殃民禍國魚肉人民罰欵不下三十萬元未聞稍有公益究不知何所支配値此民治時代遇此貪民民猶不能稍進直言民治前途何堪設想公民曁學生等不忍袖視用敢公懇鈞電俯體蔣情而舒民意郭　如何裁處悉候示遵臨頴神馳迫切待命江北旅滬公民及學生劉桂丹陳撫生等六百六十人同叩 
[南巿開始冬防]  
　　南巿第一區警察署趙墨林署長對於佈置冬防巡護手續業已妥貼即於昨日開始實行並規定境内各要道地點一律加添崗位令各崗警振刷精神從事防護以保公共安寗如遇發生盜刦等事尤宜奮勇追捕勿稍畏避 
[南巿發生刦案]  
　　滬南萬裕碼頭老馬路晉泰洋貨店兼設麵粉批發所前晚八點餘鐘正在收巿結賬之際笑來盜匪五六人分數人在外把風另有身穿短衣口操北音者甲乙兩人持白郎林手槍闖入店堂後將門關閉出示手槍並將各夥友趕入内室即以旁堆之麵粉包壘住中門阻止出入内有店夥趙盛昌出而阻止即被匪用刀剌傷左腿血流如注餘均畏懼不敢上前所有賬檯抽屉内之中國銀行五兩鈔票三紙小洋一百角一併攫取其時店主沈晉福在樓上急鳴警笛大聲喊盜兩匪始各携贓開門揚長而去後由店主檢點失物約値三十餘元之譜迨崗警到來各匪早已遠去無從追捕由沈開具失單報告該管一區一分駐所請緝署員牛應芳聞報亦親率趙巡官等蒞塲勘驗明確允爲上緊追緝務獲贜匪究懲一面詳報淞滬警察廳長令飭本廳偵緝隊趕緊緝拿逸匪限日獲破聞受傷店夥趙盛昌已赴某醫院療治刀痕雖深約寸許所傷尙屬無碍云當盜刦時鄰居等各發警笛是處救火會疑是火警立驅救火車臨塲詢知前情始各返會 
[敖振翔解蘇訊辦]  
　　前上海漕河涇鎭江蘇第二監獄典獄長敖振翔自交卸篆務發生刑事後由地方檢廳預審明確起訴審廳辯論終結判敖監禁三年敖奉判不服聲請上訴業經奉諭核准在案至地方檢廳起訴原文爲該獄長侵吞公欵計分尅扣囚糧囚衣浮報監犯醫藥費揑報已死監犯衣棺費向商家領空白發票私塡賬欵數目等八欵現聞該廳已備齊公文定次日派警將敖振翔卽敖雲亭乘坐火車押解蘇州高等廳訊辦矣 
[新委司法警長到差]  
　　上海地方檢察廳書記官程冠吾卽程祖冕賄縱監犯棄職潛逃一案由前任梅廳長限令本廳司法警長梅南枝嚴緝去後嗣因延不破獲因將該警長交保停止職務仍責成該警長趕緊設法購緝以觀後效迄又半載仍無影響現任譚檢察長查閱前卷以該警長辦公不力前日諭令革職且查梅南枝原有保人着傳知該保人負責等情已誌昨報昨日譚君以司法警長一職關係重要非一日所可虚懸茲查有湖南湘陰人楊德山字芝階熟悉警務且爲巡警學堂畢業生堪以諭令接辦楊警長奉令後已於昨午蒞廳禀知到差辦公視事矣 
[國民大會策進會幹事會紀]  
　　國民大會策進會昨日午後五時開第十三次幹事常會公推陳良玉主席報告出發代表曹慕管朱定一自漢口來函陳述漢口學生方面報界方面頗具愛國熱忱而施洋君對於國民大會尤爲竭力有最後勝利當在吾輩凡有見委無不効勞等語亦可見其立志之堅决云次公舉研究國民大會組織法委員七人霍守華起言此案係上次評幹會所議决由評幹兩部各推七人評議部已於昨日選出幹事部自應照選惟此項組織法頗有研究此項委員應歸文書股擔任金拜仁起言此事關係極大决非文書一股所能勝任况文書股事務最繁更恐不能兼顧應請各股共同推舉王錦文朱怡劍和議陳家寳主張即使不歸文書一股組織而文書股總應多推數人公决文書股三人此外各股每股一人當經總務股推定陳良玉會計股推定葉貺辰交際股推定孫道勝調查股推定陳家寳其餘三人歸文書股另行推定議畢時已七鐘乃散會 
[商界聯合會開會併紀]  
　　五馬路周年會五馬路商界聯合會昨日假平望街廷源里某號爲會場舉行周年紀念會并選舉職員會員及來賓到者約數百人公推儲紹基主席何振愚紀錄首由主席報告開會宗旨及經過情形畢請來賓徐季龍演說略謂近年以來人民進步甚速本埠有一特徴即商界聯合會是也商界團體本來有一商會不過商會與該會性質似相同而實異因從前之商會含有官僚之臭味若聯合會者純粹爲平民制度逈非崇拜武人勾結官僚之團體可比甚願貴會諸君共同研究盡其力量盡其責任庶會基鞏固會務日益發達由一路商界之聯合推而廣之各路之聯合以及各縣各省之聯合苟能聯合全國一致行動何事不成再如目下盛倡廢督裁兵之說鄙意有兩語阨要［廢督要廢生武人無一干政裁兵要裁至無一私人軍隊］慨自南北戰爭以來南北政府對峙新舊國會並存恍惚是一齣雙包案有一眞必有一假今北京雖已頒統一命令國人觀之與去年十七省區請裁兵二成之說同一滑稽廢督聲中而三省巡閱四省經略依然如故甚至已得督軍更思兼得省長不更滑稽之甚乎至於北京方面擬用元年選舉法召集新國曾此國民所應覺悟亦應特别注意云云次任矜蘋演說對於爭巿民權及策進會之經過盡情發揮次孫斯飛演說謂商界聯合會係平民制度與半官性質逈乎不同次林天松演說謂會務不在人多祇要一心一德乃有精神次史觀濤演說謂愛國思想與與熱心義務必本良心上之主張乃能持久次王錦文演說極贊同五馬路各會員辦事之精神徐惠施演說謂聯合二字是廣義的如果四萬萬人均知聯合民國自然鞏固次張秉鑫演說謂五馬路義務學校極有成績仍望勉力擴充云云次主席宣佈選舉情形由該會職員開標登記（名單從略）當選者共八十七人均作爲職員另自舉行復選推舉正副會長時逾薄暮遂茶點攝影奏樂散會 
　　浙江路職員會南北浙江路商界聯合會於昨日（星期六）下午二句鐘開第二十八次大會到者朱一笙榮夫兩會長北段田文堂幹事員等二十餘人公推朱一笙主席蔣榮夫紀錄首由主席報告提議八事請諸君公决於是分别討論議决各事列后（一）勸募賑需八省災黎待衣待食急不容緩應由本會會員分途擔任勸募俾可集腋成裘宜先掣事務所臨時收證俟轉送籌賑機關解送災區刊報徴信以昭實在（二）推廣國貨南洋公司香烟大可工藝廠牙粉均製造精良完全國産本會理應代爲推廣以挽利權（三）歡迎校董本路義務學校亟宜擴充必須請名譽校董指示以固根基應由本會通函敦請俟接洽後當擇地開歡迎大會（四）選舉問題閱各報刊載商務總會廣告徴求調查選舉人名本會應迅函商務總會索取調查表分途塡報（四）平糶餘波本會平糶全由蔣榮夫會長擔任義務應請曹恂卿會員書［媲美陶朱］四字製區公送茲查新米來源不少價目難平皆由奸商打包上棧輾轉輸運出口本會亟宜調查確據分别陳明上峯設法嚴辦以絶禍根（六）參觀開會閘北商會惠兒院五馬路聯合會商界聯合總會均來函邀請應請本會出席代表前往參議以聯感情（七）推請出席代表愛多亞路總聯合會來函請推代表襄助進行本會仍請孫鏡湖君代表出席以符始終維持之意（八）聯絡情誼本路會員曁本埠各路主任遇有慶賀等事務宜互相通知藉崇禮節以上八事先後議畢一律贊成迨摇鈴散會已六時矣 
[滬學生會徴求義務學校校董]  
　　上海學生聯合會創設之第一第二兩義務學校已有年餘設備力求完善主旨重在實用除上届畢業生不計外在校學生已達四百餘人近該會因施於公益之費旣繁且多對於兩義務學校經費艱於支撥故特議决組織義務學校校董會徴求校董冀以維持其辦法定甲乙丙丁戊巳庚辛八種每種納費自一元至五百元擔任徴求者請團體及學生分會諸君幸祈各界鑒於義務學校爲今日當務之急勇于襄助焉爰將該會徴求董事啓錄之如左學記曰化民成俗必由於學近頃歐美先進諸國之振興敎育尤不遺餘力誠以民爲邦本生聚敎訓應相兼重民之文野蓋於是判焉吾國興學垂二十餘年矣就一年小成三年大成之義言之民智之鑰當日新月異而歲不同顧夷考其實舊者旣仍膠柱鼓瑟故步自封蒙養之不得法而新進之士亦多僅襲皮毛大言欺世即留學歸國者一入國門復不免時貽雀人大水爲蛤之譏敎育方法之未臻完善已圖窮七見其中最足爲隱憂者尤在國家不能舉辦義務學校寒苦子弟無求學之機會敎育之普及一若河淸之難俟國弱民貧有由來也亡羊補牢猶未爲晚着手之方厥惟改良敎法廣設義學同人等有鑒於此特因不揣棉薄同時創設第一第二兩義務學校學生達四百人爲時已一年餘含辛茹苦差免殞越特世界思潮瞬息萬變因陋就簡殊非得計設欲因時制宜增加學額又苦於經濟支絀力不從心同人深體古人（天下事苟有濟成人何必在我）之意爰有校董會之創藉以籌措經常費徐圖擔充久抑公等或爲滬上巨商或係當代名流福國利民早有同情將伯之助義無可辭尙乞鼎力維持庶幾衆擎易舉捐數多固益善少亦無妨所謂公修公德我盡我心事屬義舉益不容强人所難嗟乎諸公國事危矣四郊多故八表同昏其亡其亡繫於苞桑倘尙不及時從根本大計積極進行深恐他日或不免有英雄無用武地之歎諸公其有意歟同人等敢代無量數之寒苦兒童向諸公請命 
[敎育界代表參觀美術學校]  
　　日前江西省敎育會代表龍欽海經趙廉臣介紹曾往上海美術學校參觀一次昨日山西省敎育會代表張秀升復偕山西省立第一女了師範校長張履壽山東省立女子師範校長李含芳前往該校參觀當山敎務主任吕澂導觀各科敎室及陳列室等該代表等於教授及成績皆表示滿意移時乃去 
[東亞體育學校運動會紀]  
　　西門方斜路慶安里東亞體育學校創辦三載係龐醒躍主任現 
有學生一百餘人昨日該校假體育塲舉行秋季運動會男女賓曁團體到者甚衆經幹事等員分任招待並有童子軍一隊維護秩序佐以惠兒院軍樂隊縣視學朱伯華敎育科長錢紳齋亦偕同到會並經龐君請該場管理員王壯飛與俞元爵胡少亢顧拯來朱了洲陸佩萱等六人爲評判員上午八時三刻該校全體由司令整隊入塲九時開會首向國校旗行敬禮次唱國歌校歌繼即按照規定節目三十種分别表演如柔軟·兵式·優美·拍掌·倣效·器械 
 
 

Page 11

 
 
　　各種操式與籃球壘球國技舞蹈並賽跑跳高跳遠跳欄撑高跳擲鐡球等各項運動及至揭曉［百碼賽跑］第一周洪基第二鄧秉球第三張毅［二百二十碼賽跑］第一張毅第二范玉振第三王沺［四百四十碼賽跑］第一張毅第二范玉振第三王沺［八百八十碼賽跑］第一張毅第二馬志宏第三范玉振［跳遠］第一康樹德第二趙振艱第三周洪基［跳高］第一周洪基第二張毅第三馬白［撑竿跳高］第一范玉振第二王闢彊第三孫瑩照［擲鐡球］第一趙振銀第二廖康第三王沺［低欄賽跑］第一湯有聲第二鄧秉球第三凌國瑞各項表演至此時已入暮由司令宣告閉會核計總平均結果第一張毅第二范玉振迨散會已五時半矣 
[各方面之籌振聲]  
　　華洋義振會北省災孩分批到滬後由各善團先行留養以新普育堂所留養爲最多每日食米所費甚鉅適華洋義振會收得蘇州永仁堂助米五十擔又懷慈居士助米六擔共五十六擔分裝一百零八包昨日特將此項食米發交新普育堂專作供給災孩之用云又十一月十一日該會振務會議報告『抵押』河南敎會麥甘齋博士請求准災區人民以所有土地作抵貸欵以資應用公議不屬本會範圍作罷『大會交議案』（簫張滄州救濟事）本會救災方針當以急振普及二者爲目的故對於簫張前已撥欵茲不再振滄州並未得本會振欵茲擬將前滙華北華洋義振會十萬元内剩下之一萬二千元由該會送往災地（河南）該處報稱彰德衛輝災情重大再請放振業已電致該省放振員查詢詳情候復再定辦法『上書政府』本省與華北華洋義振會聯名上書或電達北京政府告以本會與各義振會正在竭力辦理急振專濟飢民但所得捐欵專辦急振亦爲不足分配現欲請政府明白曉諭以照現在災情急振應辦至如何地步俾中外人士咸知政府意旨以及應時辦法藉慰羣望『糧食問題』向湖南長沙可以買米運至漢口每石重二百磅洋五元己電華北華洋義振會請其比較滿洲麥價再定方針（山東省）山東亦有奇災已電濟南德州美紅會及華人放振機關調查并屬報告未經放振地點『湖南省』該省兵災水災爲害甚烈擬電請漢口義振會並請費尺君轉詢湘潭敎士愷貝勒（現在上海）報告被災詳情『直隸河間府』上次會議應孫先生之請將擬定之三萬元暫行停付因華北華洋義振會已着手在該處散放故此欵俟商之華北華洋義振會再行定奪『正定保定』二處災情亦重己函天津華北華洋義振會可否在前滙洋十萬元内所辦之六萬元糧食轉運接濟『棉衣』應河南義振會之請五千件已送開封某君所助之一萬件已送天津華北華洋義振會約存五千件以備被災最重區域散放以後不欲多買藉免價値增高計存總字間舊衣共二千四百十件皮衣一件棉衣二十三件棉花八十斤半米五十六石餅乾二十一箱中藥四箱擬交振務股支配 
　　國民公學寳山路鴻興坊國民公學全體男女敎職員曁學生因鑒於天氣漸次嚴寒八省災民待振甚急昨下午一時齊集第一男敎室内開會討論由校長劉鑄錯主席孫湛然書記議定捐欵辦法二條（一）由敎職員學生各自諒力捐納（二）本月内開游藝會售劵除開支外一律助振想開會時定得各界贊許也 
　　濟生會中國濟生會昨接駐浙東振務處來函云浙東冬振一節棉衣尤爲要緊敝處前己呈請省長將各區警備隊所换單舊衣褲飭交各振務處改製施救在案因此項舊衣褲如警備隊第三四區離會稽道較近就近寄交免致路遠轉輾延躭日期除俟奉到省署復令再行函知外爲此先行奉達乞即接洽實爲公便又接河南督軍趙倜省長張鳳台來電云接准大扎並洋一萬二千四百七十七元二角六分四釐囑即轉發張會員賢淸散放並聲稱此後關於豫省振務仍當竭力設籌得有成數隨時續滙云云仰見垂恤災黎有加無己至爲感荷旋與張君晤而即將前項振洋如數發交賢淸先生購糧分振内黄等處業經電復鳴謝在案查敝省本年災荒奇重爲從來所未有非有鉅資萬難拯救貴會博施鴻濟素切仰瞻仍希德澤惠流源源接濟是所企盼 
[汽車撞斃婦人]  
　　昨日上午十時許一千二百六十六號汽車駛經公共租界九江路雲南路口撞倒一年約四十許之婦人身受重傷登時不省人事由老閘捕房五百四十五號印度捕瞥見當即前來抄錄汽車號碼押令汽車載送受傷人往仁濟醫院醫治及抵院已傷重身死即經捕帶該汽車夫人捕房稟請捕頭核示奉諭着將屍車送裴倫路騐屍所候今日報請公堂中西官相騐 
[閘北商業公會開紀念會紀]  
　　閘北商業公會於昨日下午三時在閘北慈善團内開第一週紀念大會分請各機關各團體到會參觀是日到者除會中各職員及　　领袖莊炯齋趙　若　百　人外　尙有　署警廳縣署　　捐局等各軍政機關亦皆派有代表到會此外又有策進會少年宣講團等各團體亦皆到會參預塲中滿列各種菊花並有惠兒院軍樂隊全隊在塲奏樂歡迎來賓場外有童子軍數排在旁照料至三時二十分振鈴開會由王彬彦君主席顧紫霞宣讀開會詞次奏樂全體向國旗行一鞠躬禮次來賓陳子和（少年宣講團代表）史啓祥孫仲華（策進會代表）王大章（靑年普益會代表）等演說王君略謂閘北方面人材地位經濟三大端皆不讓於租界諸君但能熱心籌劃力爲商民謀發展則一二十年後閘北巿面必能更爲可觀云云次尹村夫讀答詞畢乃由江仲亮招待會衆至塲外合攝一影藉作紀念迨散會時已五時半矣 
[救濟婦孺會宴請官紳賞菊]  
　　本埠中國救濟婦孺會設留養院於江灣專爲留養救回之被拐婦孺而設近因院中自種菊花盛開約有數百種爰於昨日（初五日）午前十一時邀請松滬軍使何茂如海軍總司令藍季北滬海道尹正芷颶交涉使許秋颿淞滬警察廳長徐輔洲上海縣知事沈韞石及汪幼農陸達權杜梅叔胡哲生宋秀峰張籋雲胡春泉陳榮華等先後蒞院該院特備西餐先由會長朱葆三王一亭董事徐乾麟錢達三陸維鏞項如松田資民裴雲卿引導參觀敎育工藝各科成績旋即招待入座加以西樂女生跳舞學生唱歌童子軍技術無不整齊嫻熟席間掌聲如雷一時觥籌交錯賓主盡歡直至二時餘宴畢並攝影紀念該院自門首以内徧懸五色國旗各色電燈院内砌成菊花山數座各處盆景菊花數千株佈置新奇深得佳趣是日天氣晴和車水馬龍頗極一時之盛 
[關於舊松屬欵産之道批]  
　　松江縣全節堂總董耿道冲等呈爲非法拉租妨害敎育慈善事業迫請令行各縣撤銷違法處分諭保遵辦以維公益由呈悉查此案前經本道尹呈請省長核示辦法尙未奉到指令在未經明示辦法以前自應維持原有狀况免生枝節據呈前情已分行各縣遵照聽候省令解决仰即知照此批 
　　松江縣敎育會呈爲集會攘奪公産蹂躪敎育請求援法解散由呈悉查此案前經本道尹呈請省長核示辦法尙未奉到指令在未經明示辦法以前自應維持原有狀况免生枝節據呈前情已分行各縣遵照聽候省令解决仰即知照此批 
[南洋中學校友籌商建校友廳辦法]  
　　前日（十三日）午後六時南洋中學校友會假倚虹樓開職員會公推郭君步陶爲臨時主席書記鄭初年遲到公舉戴靄廬君爲臨時紀錄所議各案如下（甲）席裕昌·趙師復·顧天放·動議校友廳旣議有辦法是否與圖書館合造如是合建圖書館需欵若干圖樣若何均須一一接洽方可動工積極進行否則無從着手故宜向校長有一度之磋商當經衆贊成公推于雲峯爲代表往商王培蓀校長（乙）决議校友廳捐宜製一表共分三類（一）已認而全繳者（二）未全繳者（三）未繳者以便勸捐（丙）趙師復因事多辭會計之職經衆挽留公推繼任朱少屏之幹事陳祖年襄理會計事務（丁）决議代表晤商校長後於本月十九日星期五假都益處開職員會續議確實辦法積極進行議畢叙餐 
[奉賢城巿敎育會參觀團回滬]  
　　奉賢城巿敎育會會長張圯　等赴蘇州無錫等處參觀敎育已誌前報現悉該團於晚晚夜車回滬今晨張沈二君因事已先旋里裴君友仁等尙擬參觀滬上各校并商務書館印刷所云 
[美術學校學生由杭返滬]  
　　上海美術學校正科二三年級學生自上月杪旅行赴杭就西湖各處寫生巳經兩週所得成績四百餘頓曾假杭縣靑年會開臨時展覽會一次昨日（十四日）全體乘快車返滬矣 
[徐滙公學舉行七十週年紀念]  
　　徐滙公學因前昨兩日（十一月十三十四）爲該校成立七十週年慶期特開成績展覽會並有學生演劇以誌慶祝兩日中外男女來賓甚衆由該公學院長山宗泰與職敎員學生等殷殷招待展覽之成績甚爲優美云 
[體育場球員與英水兵比賽足球紀]  
　　公共體育塲足球部昨與英國駐滬軍艦斯克來白號（譯音）水兵等假復旦大學球塲比賽足球下午二時半起賽至三時五分體育塲屠開第攻進一球旋由公證人宣告休息至三時三十分易地比賽未及五分鐘又爲體育塲邵樂平攻進一球其結果爲二與○之比體育塲方面完全得佔勝利茲將該塲與賽員姓氏誌下何春輝·屠開第·邵樂平·張子震·哈元貞·王芝馥·周孝高·王振聲·饒惠生·孫炳榮·吳彦章·宋關通·石根 
[寳山吳淞兩塘工局員之加委]  
　　寳山塘工歲修局委員鮑思涵吳淞工程局委員陳恩梓等近奏新任江南水利局總辦羅樹森加　照舊供職以重工程 
[絲綢機織聯合會定期開大會]  
　　江浙絲綢機織聯合會昨發通告云敬啓者本月三日臨時會議决案曾發通告諒蒙鑒及五日致函庚源天生錦表示不滿意請再從實詳告茲接該兩莊復函仍屬語意含糊不得要領故特遵第二次議决辦法應開大會集議最後對付方法准於本月十九日（即陰曆十月初十日）在本會所舉行全體大會届時務乞貴董撥冗駕臨共抒偉見藉杜奸謀而維生計實紉公誼 
[啟新廠水泥之最近巿况]  
　　天津塘沽啓新水泥廠所出之水泥（即泗門汀）汀現在滬上營造家之新建築皆用爲物料陰曆八月九月之間曾經缺貨以致巿價大漲至每桶元七兩邇來運到漸多且天時寒冷之後用塲漸少故巿上現售每桶五兩有零聞因舶來品到頭亦多之故云 
[函請長江各關放行軍米]  
　　混成第六旅所部各營因需軍用食米曾派員往蕪湖辦米二千石業已辦竣日内即須起運來滬故由何旅長行文長江各關稅司請爲免騐放行以濟軍需 
[小輪公司請派槍划保護]  
　　立興小輪公司之立安小輪本月六日在蘆墟鎭附近港面遇盜脫險等情已誌前報茲悉該小輪遇盜地方係在金山吳江二縣交界之尤家港河面爲水警第一區轄境昨由該公司傳經理具稟沈區長略謂嗣後天氣嚴寒船隻被搶勢所難免懇派舢板槍划一艘遇有湖州班小輪往來蘇浙交界南陽橋氽來廟一帶最荒野港面時隨同拖掛輪尾得以沿途保護云云聞沈區長已允照准矣 
[西捕頭康濮返滬銷假]  
　　公共公廨牌票間五十六號西捕頭康濮於二月間請假九個月回英現届期滿故於前日乘英公司郵船返滬即向麥總巡司銷假仍回原差辦公矣 
[南巿一區趙署長之布告]  
　　江蘇淞滬第一區警察署趙墨林署長昨發布告云爲布告事照得警察行政端在治安而保安寗以除奸宄尤爲要務之急何况時交冬令深恐匪類乘機竊發伏葬滋多殊甚堪虞本署長身　警政有捍衛地方保護人民治安之責是以悉心籌畫防備周至俾匪竊無所寄跡總之消患無形得勿有害於公安爲宗旨查本署轄内商業繁盛戶口衆多茶坊酒肆以及輪埠碼頭人類龍雜良莠不齊難免無匪徒乘間滋擾夫以各處潰兵難民來滬者日多迫甚惡及一變爲非更有無知之徒三五成羣結黨營私甚則假設團體隱匿違禁物品得施種種不法行爲或有假借機關冒充名義敲詐商民虐端百出者擾害安寗莫此爲基現値防務吃緊亟應嚴行查禁除逐日加派巡邏長警上緊梭巡嚴密查訪外第以訐發匪患無不出自民間藉賴羣力純於防患未然起見爲此布告商民人等如遇以上情事或見形跡可疑仰即來署報告以便隨時拘攝從嚴懲辦其各知照切切此布 
[移請協緝梟匪]  
　　西鄕梅家弄地方近又有梟匪聚衆販私爲蘇屬緝私第二營余營長訪聞特派游巡隊隊長江鳳興曁第二隊張隊長督帶師船八艘飛往剿捕至則各梟匪已先知風逸去僅由江張二隊長緝獲私鹽一百餘包解回營部充公旋探悉各梟匪現在金山縣境之華昌廟地方潛匿故昨由余營長移文第三營派兵會同協緝矣 
[米船中途遇盜]  
　　西南鄕曹家橋左近農民芮某年逾半百此次將收穫新米二百三四十擔於前日倔舟裝載來申求糶詎是日傍晚駛至長橋港口忽來匪船二隻上有盜匪十餘名各執槍械喝令停舟芮見勢兇横不敢聲張任其所爲即將船中白米悉數搶去復將芮連同船夥抛棄岸灘該盜等飽刦後揚帆而逸查該處岸灘由芮詢之當地鄕人知爲松江管轄乃開單赴該縣報請查緝矣 
[限期追繳泥價]  
　　鄕人顧龍貴前因私挖方昇平地上之泥土售賣與陳新記得洋化用爲方察悉延普萊梅律師代表具控法公堂請究奉訊判令兩被告賠償原告泥價銀三百三十兩交保限繳在案嗣被告一再逾限分文不缴昨又傳訊兩被告仍由妻子代到稱丈夫己往外埠營業現已函知丈夫返申料理請求寛限原告律師聲請嚴追中西讞員判以被告等不應抗違堂諭一再逾限不繳着展限七天將銀繳淸如再抗違查封家産拍賣備抵 
[各被告交保候訊]  
　　婦人姚丁氏准在公共公廨呈訴其夫姚天生率同多人將伊軋人客棧内毒打請求離婚又林魁記控劉漢興不交定貨顔料請追損失美金四千元又侯恒生訴妓女張第不還菜洋等案由廨准出傳票於上星期六發交管理傳提事宜之探捕將該被告等先後傳至公堂稟奉中西　員諭令分别交保過堂候訊 
[違犯烟禁之科罰]  
　　法租界大自鳴鐘捕房捕頭阿面風西君偵悉居民楊臣邇在界内私煮烟膏售賣實屬故違禁令爰於前晚親自率同包探唐雲卿前往楊之家内抄出烟土一大蒲包並已煎就之烟膏三缸連同楊一併帶入捕房諭令交保候究在案昨日飭探將楊傳解法公堂請訊先由捕頭上堂稟明前情並將烟土烟膏呈鑒詰之楊供此項烟土實係一日本人賣給與我作爲製藥之用不敢私賣問官詰其烟膏三缸作何用楊語塞中西讞員判楊不應違犯禁令着罰洋一百五十元充公起案烟土烟膏沒收 
[查拿花會賭徒]  
　　近有人在公共租界温州路四百號屋内及虹口猛將堂開設花會大廠雇人四出誘賭被新閘捕房捕頭偵悉於前日飭探張盛全與西探高愛樂協往拘拿詎若輩均已逃逸祇捉獲張福卿一名帶入捕房經捕頭向張詢悉係著名賭棍某某等三人爲首諭張收押並稟請公共公堂出票查拿爲首各人解廨懲　 
[汽車疾馳違章]  
　　汽車夫林未昌駕駛三千零十三號汽車在虹口乍浦路疾馳違章由二百二十三號華捕查見抄錄號碼歸稟捕頭諭候請廨出單傳究矣 
[索欠互毆之解訊]  
　　王芳桂何阿洪昨日在虹口嘉興路因索欠起衅互相兇毆經一千一百四十二號巡街華捕查見上前解勸不服將兩造一併狗人捕房稟明捕頭諭飭各存洋保出聽候公堂訊核 
[互毆傷及眼角]  
　　前日有木匠王阿文在西鄕周家橋地方包造房屋向該處開雜貨店無錫人袁根林借用板櫈起衅互相扭毆傷及王之眼角由警拘入四區四分所轉解司法科段科員訊得兩造各有不合押候核辦 
[串竊黄包車之押儆]  
　　江北人謝英和昨扭李春福至法公堂控稱民人拉黄包車爲生昨有李春福僱民人之車裝運貨物民人信以爲眞隨至弄口李俞民將車停在弄口屬我令至伊家搬取物件詎李即乘間逃逸民回至弄口車輛已經被人竊去後知係李串黨行竊今始在途遇見故扭案請究詰之李供詞支吾中西　員判李押西牢二月以儆 
[對買賊禁押四月]  
　　對買賊袁四於日前至法大馬路榮泰祥洋貨店以購買布疋爲由乘問竊取元色呢一疋藏在身畔圖逃爲店夥瞥見喚捕到來將人贜並獲拘入捕房昨解法公堂請訊先由店夥某甲投訴被竊情形詰之袁供認行竊不諱中西官判袁押西牢四個月期滿驅逐出境一件以儆贜給原告領去 
[續獲串竊鋼條之同黨]  
　　滬西勞勃生路寳成紗廠内爲漆匠之曹淸生因串竊機器聞内鋼條二十根圖逃爲戈登路五百六十八號印捕查見往拘詎曹拿取該捕洋槍希圖開放拒捕即由他捕到來帮同將曹拿解公共公堂訊實判押西牢一月在案前日又經戈登路捕房華探目陳永康續獲曹之同黨張滙淸郁和尙兩名帶入捕房經捕頭詢問一過諭拘押候解送公堂訊辦 
[學徒竊洋之獲究]  
　　甬孩湯阿祥在甘肅路四百二十二號門牌成衣店内學業前日竊取其店主鈔票洋五百元潛逃經該店主報由滙司捕房派探奚德安將人贓緝獲拘入捕房押候解辦 
來件 
[森林與旱災之關係林學碩士凌道揚]  
　　民國六年冬余因直隸水災問題曾赴災區調查當時被災區域有百餘縣之廣面難民之饑餓流離無所歸者計有五百餘萬之多其在津埠一帶凍餒　迫奄奄待斃之災黎觸處皆是而水面浮屍尤所曹見其慘狀實令人酸鼻也余於調查後特著水災根本救治方法一書公諸海内是書内容爲就科學歷史及事實各方面以表明永久減少水災之法非造林不足以爲功蓋以北部諸水發源各山若無樹木盤根錯節固結土壤涵養水分平緩水勢難得根本防止水患之術此三年前事也 
　　氽本年又因事過津而目睹往歲洪水氾濫之區今則赤地千里　莩載道曾幾何時患水之地竟一變而爲患旱之地矣嗷嗷待哺之民縷指難計樹皮樹葉採食殆盡甚至合家自殺古以民有菜色爲荒年之　今之民并　色亦無望矣慘何堪言據各方面報告災民之多逾四千萬災區之廣延及五省政府之連電籌賑慈善家之分頭募捐各報館各團體一致呼救聲浪所宣復呈直隸水災時之現象而災民之多災區之廣且尤過焉嗚呼何我中國之不幸若是何我同胞之不幸若是 
　　社會中談及此次旱災者多以爲此天災也不可逃也然世界各國同存并立何吾國獨爲天災流行之國耶豈吾國獨不能邀天之幸朱抑吾國之土地較他國爲不適耶就事實言之則吾國位置適宜土質肥沃固最美之地也焉可歸罪於天西諺有云天之所助者皆能自助者也吾人試反覆自問日天假我以良好之土地吾得盡加意維護之任否耶得講適當利用之法否耶若是則恍然大悟知吾國屢遭之不幸皆非天災使之然也 
　　余於水災根本救治方法中詳言森林有節制水災之功用足以滅少其爲害之程度及爲害之次數今於此論中所欲爲我國人告者亦特就森林一方面言之蓋森林與旱災實有密切之關係據科學上之研究實際上之試騐敢爲自信之言曰設北五省諸山脈全爲森林所鬱蔽時縱有旱災亦斷不至如是之烈也今遇此四十年來未有之奇旱謹就所知所信者縷述森林與旱災之關係敬告國人俾從此懲前毖後急起直追羣謀根本防禦之法也可 
　　北五省山脈綿延彌望童濯此等荒山危害於國土之安寗久爲世界所公認美國前總統羅斯福氏曾用中國北五省荒山之影片作最痛切之講演以警戒其國人使知森林事業之不可輕忽迄於今日雖美國幼齡學童猶記其言而未之或忘余於前六年中對於北省缺乏森林之危險屢著論詳述加之旅行者之記載各國宣敎士之證騐此種缺乏森林之狀况已成一盡人皆知之事實茲亦不再贅述今特參攷東西各國對於森林與旱災關係之名論及諸種證明之　例爲我海内同胞言之 
　　夫欲知森林與旱災火關係當先知森林與氣候之關係氣候所包有之要素有西即地位温度風雨是也此四者實左右土地之寒暖空氣之燥濕水分之蒸發及關於氣候中種種物理上變化之作用者也森林有低落空氣中温度之能刀一因其葉面蒸發水分有生凉之作用二因樹木之蒸發作用可減殺太陽之勢力三因樹木有遮蔽之本能也森林變化温度之力莫著於熱帶及熱帶附近之地如南美洲亞馬孫河流域其氣候温和適人爲世界所稱道論者莫不謂該地之森林繁盛實有以致之 
　　空氣中之濕氣在有森林之地較無森林之地者爲多其差爲百分之四至百分之十二森林地濕氣較多之故實因樹木葉面蒸發之水分足以增加空氣中之濕氣據理化家之試騐每一磅體質滋生於土地上者如玉蜀黍則需蒸發水分二百三十三磅蘿葡則九百十磅按耕作適宜之地每英畝足産植物體質七噸設按蒸發水分之量僅爲其生産之體質五百倍計算則每英畝農作和於生長期内約需蒸發三千五百噸水矣然此僅就莖葉微細之普通作物論其給予空氣中之水分及發生相當之生涼作用尙如是若夫體幹偉大之樹木其蒸發力量又何止倍蓰也耶 
　　以上爲科學上根本之原理明乎此則森林對於雨水之影響可不問而知矣森林增加雨水量數及次數已經德法瑞士諸國證明之謂有森林地超過附近無森林地之雨量多至百分之二十五即四分之一也 
　　考森林影響雨水之研究始於十九世紀之中葉能爲有統系的研究者實在近五十年以前在法國南塞之地歷三十三年嘗分三區試騐以比較雨量之多寡一在森林之地一在森林近地一在無森林地森林地雨量之鑫超過森林近地者百分之七而超過無森林地者百分之二十四此乃確切之證明也 
　　夫雨量之多寡常以地方之高低而異此人所易知者高山旣影響於雨水而有林之高山其影響於雨水尤大 
今就科學方而言之森林地雨水之所以較多者蓋含有水分之空氣遷流經過森林之地時與林内發放之凉空氣相遇易於冷縮而下落爲雨一也近森林之空氣含帶濕氣之量常較不毛之區域及耕作之平原爲多此久經科學家乘氣球於空中試騐證明者二也森林有機械的作用故遇有雲沿山林而過之時樹木之枝葉足以阻礙其行動故其中游泳之水點遂以凝結者三也且森林機械之作用與雪尤有特殊之關係其例於俄國最顯因在俄國之地方有雨水百分中三十爲雪者歷累所之試騐於幼齡落葉樹林内之小空隙考查其積雪之量較無林之地多至二倍此等機械作用於吾國北部有最要之關係設北部諸山全成森林自能穫多量之積雪待至融化之時其有利於附近之水源者又豈淺鮮哉（未完） 
[對於四庫全書印行之意見濟滄]  
　　近聞敎育部中人有印行四庫全書之議用以保存文化導揚國粹意至盛也惟管見所及有不能不商榷者數事一曰宜有删減四庫全書之釐定古今已二百餘年一切政敎風　近來改革烈爲秦以後所未聞各書之中絶無存留之價値者不能保其必無又如經解小學之書乾嘉以還名儒輩出精研所得有突過前賢者取精去蕪尤爲不易之理否則充棟揷架沈沈夥頤而無人願意研究災梨禍棗又何爲者經濟非裕物力宜愛惜也此其一一曰宜　增加專制政體之下言論出版不易自由如淸初奏請銷燬抽毁之書儘多名著而自明季至民國初元近三百年佳作如林尤當廣爲傳播或添印若干種或增輯一朝文獻均宜定有辦法庶或成爲全璧此其二一曰宜有别行四庫之書北京存留版刻當已無多如十三經如二十四史如 
九通等卷帙頗多他省久有印本其他單行零種更屬不少宜設法審定將來於重要省埠分設售書處凡已有善本者不必一一重刊可以彚合印行如慮書本大小不一亦可分發散片或毛訂之書至各埠隨時裝訂齊整發行有淸一代之書亦可照此辦理所費旣省呈功又易實爲最簡要之方法第審查之人須極一時之選庶後人之指摘較少此其三此外有當商及者一曰四庫之名目實未妥協如各經可散入史與集子即周秦時人之集二者均宜删并更立定名時勢旣殊諱飾何益據明淸已事言之明興有永樂大典之輯淸初有四庫全書之設民國旣建鑒於東西各國文化之發達何不可自成巨觀永垂令典如當事者或遜謝未遑此議亦姑作罷一曰北京是否可爲保存文化之地九年之中帝制復辟兵諫之舉已層出不窮倘使辦理稍有眉目而爲軍閥派所蹂躪其損失豈有倫比此亦意計中之事又烏可不擬議及之乎抑又聞之國籍版刻未必有所存留而藏經全部則尙屬無恙如爲淸室保有宜早日流通俾遂學者先覩爲衆之心敎育部一國文化最高機關當不至有所歧視也 
來函 
[厦門吳梓人來函]  
　　上海申報館轉館滬福建同鄕會鑒自歐戰告終民族自决聲喧全球具有若湘粤鄂蘇浙皖等省聞風而起各省組織積極進行惟吾閩三千萬同胞日處於軍閥積威之下自民國四年以來閩地無一日安靜非土匪便是兵禍四分五裂死亡相繼刮削地皮播種烟苗剝奪民産摧殘敎育無苦不至閩民敢怒而不敢言爲日已久倘閩督不驅自治不倡則閩民終無寗日矣言念及此未嘗不痛哭流涕梓人等蒿目時艱愴懷桑梓自問力薄無以拯溺救焚因本人民自决精神作個哀告藉策旅外閩胞關心桑梓一致進行期達最終目的則我閩之幸即我國之幸也厦門公民吳梓人等叩 
雜評二 
[選民資格（訥）]  
　　從前之選民資格人皆不重視所以不重視之故因不知選民之權利義務與其關係之重大也多數人旣不以選民資格爲重而放棄之於是少數不肖之人乃得乘機舞弊假冒串揑無人顧問結果乃産出無數不良之議員成此連年搗亂之議會故以根本言之議會之惡不僅舞弊之人成之而實放棄選民資格者成之也欲望今後有良好之議會自不能不望多數人能自尊重其選民資格若選民不自尊重其資格而徒賴他人監視督促之力效果亦甚微矣今日滬上之商民能爭選民資格即能自尊重其資格之表現亦未始非選舉前途之一好現象也 
公布欄 
[江蘇高等審判廳]  
　　民庭判决（民一庭）一件孫靜山與朱葆元爲扣押房屋聲明異議控訴一案（决定主文）本件控訴撤銷本審並前上告審訟費及鑑定費統由控訴人負擔十一月十三日（民二庭）一件劉萬鏞等與薛伯仁等爲董　涉訟控訴一案（决定主文）原判關於德慶菴　産計田五十八畝零應提出三十畝判給薛伯仁等執管聽憑與辦實業之部分撤銷德慶菴菴産計田五十八畝零（連菴基在内）應一併仍充該菴産本審訟費歸被控訴人等負擔一件薛伯仁爲菴産涉訟聲請延期一案判决主文本件聲請駁回（民二庭）一件鮑祥林與陳雨　爲賬欵糾葛控訴一案（判决主文）本件控訴及附帶探訴併予駁回控訴訟費歸控訴人負擔以上十一月十二日 
[滬海道尹公署]  
　　批示徐靜餘呈爲校長無理取閙知事輕信浮言請求秉公核辦以維　業由據呈巳悉仰崇明縣知事查明確情秉公核辦具報此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　第三端北美洲街頭巷角賣報者大抵不外殘廢病夫頽老嫠婦與未及年不能任事之稚子可見其全國無廢人若過巴西街巿則電車兩旁嘗見形似上海『癟三』之少年躍登車沿向人兜售報章彩票據友人言售彩票者尤危險偶有外來生客不諳當地情形誤以整數票幣向之購彩劵不獨以僞亂眞之可慮而此輩接紙幣在手有時竟轉身一躍而逸雖欲窮追亦無及也記者嘗謂設購彩劵而能僥倖者則此輩窮漢早發旺財矣彩票之多妄冀非分者狂熱之甚俱足以爲巴西人民受害無形之絶大原因巴西因上述種種不同之點故其平民生活程度受戰爭影響而加高者又與北美方面社會情狀大有苦樂不同之觀感北美『國無廢人』人民收入可與物價同時並增或有時有人收入額增加之度反視物價騰昂之度爲更速者故北美人民處歐戰以大多數言無論如何應抱樂觀若以北美所得理想轉而施之其他『人民思想不同社會情狀不同』之國恐愛之者適將有以害之此不可不力加審察也 
筆剳 
[情賢記（下）] [  民哀]  
　　六性不勝勺捧巵徐進三釂以後雙靨紅潮前啓公子曰兒家剌史賢聲溢於關中貂穀珠履日集其門以兒視之率麟楦耳繡虎英雄今乃得公辭彼嚴霜就爾薰風兒不自主魄化心融言未已悄乎變容涙繩繩下哽烟不能成聲公子亟以文帶承其眉睫浴以沈水袒以輕綃吹以芳語綢擁忘曙居久漸及昵狎因戲謂六曰嚴霜之云汝固畏剌史者耶曰剌史有父母之尊何不畏公子曰我異日建綏入境南臨此城儼然剌史也卿能弗畏耶六笑攘皓腕微拂公子頤曰尋春較晚惆悵芳時怨且不免遑言畏乎公子意惑甚隨命丹靑妙手爲圖小像以誌弗忘六曰兒對鏡自看差亦無恨惟寫眉時少損其黛則芙蓉遠山千秋於馬卿之側竊所願耳公子長揖向六曰某所不如敎而抱影南歸珍爲夜光以終此生者有如皎日當剌史過公子時公子方袒跌洒翰烟雲歷落頃刻盡數紙付乞書者去然後踞榻拱客就坐相對啜茗縱談上下古今意氣閒放旁若無人而一遇婉孌其傾倒繾綣有如此然剌史益心重公子曰此情賢也我終當成之旣而曰嗟乎物莫不各有遇也龍潛於獄掘之則雲電之氣升鵲藴於石剖之則忠孝之章出非皆淸河已事哉窮巷幽姿奚獨不然世有詘於知屯於合者觀於六可慰矣尋朝以剌史嗣奉府符倉卒治裝還州瀕行回顧六曰善事公子太息登輿而去 
劇談 
[羣芳艶影（十八）] [  夢華]  
　　九日晚雪芳演紅拂私奔及夕陽紅涙之上本雪芳之戲使人百回不厭此則巳觀雪芳劇者皆所知也記者觀羣芳影班劇巳句有餘深察諸伶之曲藝較去年有千里之别故其賣座亦較去年爲多 
　　茲將該班坤伶逐一爲顧曲者道之該班之首屈一指李雪芳也李爲羣芳影班之中流砥柱前者鏡花影之蘇州妹金釵鐸之張淑勤在粤已成鼎足三立而雪芳之歌喉做工每一登台令人傾倒故雪芳之令譽較之蘇州妹張淑勤尤盛焉次則崔笑儂擅長刀馬戲頗肯賣力觀其夕陽紅涙中之白雲飛一塲做工較粤伶東瓜黄愛羣等異曲同工再則小武譚劍秋氣字軒昂聲音雄壯唱做俱優本編劇家黎鳳綠之高足隨黎習藝祇八閱月之久而能演諸多好戲洵爲後起之秀譚去年來申不過扮旗牌店主之流今竟一躍而爲該班第一小武非聰明人何能至此 
　　是晚舞臺上之新特色有廣舞臺同人特請名宿鄡珍先生題贈雪芳横聯一乃鄔之親筆曰 [江南重覩李香君 ]下叙曰雪芳女士珠江産也生而聰慧處社會黑闇之時有身世浮萍之感乃寄跡伶界每一登臺觀者傾倒今年秋重到滬濱爰贈七字以留紀念鄔珍題贈 
琿春近感各事含糊 
雜錄 
[蘭簃雜識] [  瘦鵑]  
　　新流行之陳設品有以白銀鑄爲鷄心狀襯以紅木有柄可使立於案頭初無定名銀樓中稱之爲銀盾其實殊不似盾昨見天虚我生爲王組耕題云古有心鏡不照而明並頭連理鑄此嘉型顧則雙笑叩則同聲心以堅白而成契鏡以瑩潔而成名故君子用爲座右之銘適取心鏡二字並行寫於中央頗覺名稱其實此器將因是而得名矣 
新聞拾遺 
[求財趣聞] [  隱厂]  
　　南京城中某銀樓供有泥製財神一座每逢朔望焚香叩拜以期營業發達不料昨忽失去主人趙某以神像不脛而走必不吉利衆夥亦駭嘆不置習日像復出現趙某嚴詰之下始知爲店夥某甲竊藏於身出外摇會冀邀財神爺保佑得會趙怒遂將甲開除一只飯碗竟因此打破矣 
[拆梢巧計] [  光]  
　　英界成都路某烟紙店學徒朱某素性樸實昨晨肆主令持洋十元携交某宅詎經某弄突有一衣履翩翩之某甲謂某田汝　某店學徒否汝手中洋包回酷類我前次遺物請畀我一視我自識之朱某不之疑許之甲諦視良久仍原璧歸趙旣至朱某啓包視之則番佛忽不知去向始覺拆梢奔報肆主跪求乞恕肆主見其年稚無識亦祇呼負負云 
[題壁妙詩] [  警世人]  
　　日昨偶偕友遊半淞園行至納凉深處見一白髮老翁携一小兒在旋口中　晤不已出鉛筆一枝書壁上云舍南舍北皆村水但見羣烏日日來我同孫兒桂官作原是江陰趙夢占題畢爲其孫誦講良久狀甚得意旁觀者爲之捧腹 
小說 
[社會小說衆醉獨醒（一九三）] [  瞻廬]  
　　第三十二回伍學究巧肚巧腸趙仙人鬼頭鬼腦 
　　這天趙仙人替柳用賓看鬼王嬷嬷肚裏的五十年細帳早向趙仙人摘要報告仙人胸有成竹一發興高采烈大模大樣的進門眼觀着鼻鼻觀着心扮出那仙風道骨可惜裙下一雙鬭鷄脚依舊是一步一鬭絲毫沒有仙氣到了病人房裏討取三炷香點得氤氤氲氲揭開病人的蚊帳把香兒一陣子亂晃又吩咐病人對凖了香頭張開了嘴大大的呵一口熱氣用賓宛似沒有聽得一般依舊是看着帳頂姻伯母長姻伯母短的亂嘈仙人捧着三炷香喃喃的祝告道前世的對頭今世的寃魂柳氏門中三代的祖宗亡人要討什麽經懺要討什麽金銀來來來來到這三炷香頭上説個分明一壁祝告一壁鬭動裙下的雙雞慢慢兒出房那時堂中早已鋪設着香案明晃晃燃着兩枝蠟燭仙人把三炷香都揷在爐内大馬金刀般的朝外坐了嘴裏又延長着聲調唱道你們柳氏門中的男女至親要指望病人早早康健寃鬼早早脫身怎麽見了我仙人還不跪倒在地默默通誠慌得小賓夫婦和邦平娘子插燭也似的跪下搗蒜也似的磕頭喃喃呐呐禱告不迭翠娥畢竟受過學校敎育見這裝神做鬼的舉動很有幾分不信只立在側廂門口呆看不料仙人拍着香案喝道立在左側廂的二十上下年紀的頭頸一扭一扭的眼睛一瞟一瞟的臉上有一點一點雀斑兒他是劉氏門中沒過門的媳婦柳氏門中未出閣的姑姑爲什麽見了我仙人只把兩眼替換的瞧着跪都不跪拜都不拜也不喚幾聲活佛也不念幾句彌陀（阿巧娘出口成章固亦婆娘中之小有才智者第二十二回中隨口謅出新灘簧嘲笑靑巖其先聲也） 
自由談之自由談[  鵑]  
　　人於得意時躊躇滿志每易起自大心於是處事玩忽恒多失誤或窮奢極欲自奉太侈而失意之機卽亦隱伏於此矣故一旦得意應時念前此失意時之困苦母自大母侈汰 
大昌煙公司徴文揭曉（丁等） 
[咏大小嬰孩牌香煙竹枝詞] [  孫鮮岑]  
　　鮮紅圓蛋滿街來惹得人人笑口開願吃香烟生貴子小嬰孩後大嬰孩 
　　果然色味兩淸新一見嬌兒更可人費盡黄金何足惜換來天上石麒麟 
　　誰家偌個寗馨郎小子驚疑屢問娘娘愛嬰孩還愛我嬰孩是否比兒强 
　　小姑伴嫂到街坊購得香烟給嫂嘗手指嬰孩探嫂意敎他認爾作乾娘 
　　天眞爛漫是童年彷佛當年劉海仙幻相來游大世界遍飛紅蛋賽金錢 
　　難兄難弟奮前程幸福大昌有利名似此一雙佳兒子應知社會共歡迎 
 
 

Page 15

 
 
   
 
 

Page 16

 
 
常識 
常評 
[新曆宜一致遵用] [  漸]  
　　舊曆以太陰爲標準故稱陰曆淸以前用之新曆以太陽爲標凖故稱陽曆中華民國採世界各國通用之曆而用之 
今國旗改矣禮服改矣常服雖不改而爲法律所許獨新曆則官廳遵用之社會或遵用或不遵用此非約法所規定之自由權也 
　　國民對於復辟之罪魁紛紛反對對於沿用舊曆者則不甚以爲非此吾所不解對於不肯去辫之人則笑爲陳腐對於不肯改用新曆之人則往往多恕詞此又吾所不解 
且新曆比較舊曆之優點甚多一每年元旦必在冬至節十日後勝於舊曆之元旦與節氣不相應一某節氣在某月亦有一定勝於舊曆之年年各不相同一每年均爲十二個月四年内僅閏一日國民經濟之支配易於平均勝於舊曆之五年内有兩閏月支出之數所受之影響甚大 
　　然則爲農業計新曆更於舊曆也爲其他各業計新曆亦便於舊曆也而不遵用新曆者尙多此足見吾國人心理之不易變化雖甚便之事而或尙不知其便也或明知其便而狃於小利欲於五年之内多兩個月之收人也而不知其思想之謬誤實與復辟及不肯去辫略相等其能不爲有識者所竊笑乎 
　　今之人無不以愛國號於衆矣然而爲民國之國民竟不能遵用新國之新曆甚至欲利用舊曆於五年内多兩個月之收入是愛國不如愛錢也人雖不言烏能不愧於心乎國民之是否眞愛國可於此覘之 
經濟 
[論我國工業不發達之原因及其補救之方法] [  張箇儂]  
　　我國工業不發達之總因有三一曰秘密二曰墨守三曰無敎育三者有一均足爲害茲分晰言之 
我國巧手工匠發明一物其製法每不輕易宣洩如製藥者其丹方雖自親亦不能窺其堂奥是以其藥雖美其傳不廣即其一例也 
　　我國人每多墨守成規輒少改進之觀念年來科學大昌以手法的與科學的相較更相形見絀致令外貨充斥喧賓奪主日益加甚而我國工藝界之營業直等於零噫可嘅孰甚然以我國工人之腦筋舊劣積習太深又益以目不識丁者居其太半以無敎育之工人而望其改良不亦緣木而求魚乎是以雖有具體改革之主張一破其從前秘密守舊之積弊而無敎育則仍無辦法故敎育者乃改革之惟一初步也我今敢明告我國之工業家歐戰停後各國均以商戰爲惟一之武器而尤集中於吾國夫工業則商戰之軍實也軍實不充安有幸理倘仍此而不變亡無日矣 
　　然則救之之道維何曰公共研究其製造原理而改良之曰以機器代手工而加以科學之學識曰節少工作之時間而施以相當之敎育俾學理與經驗同時並進曰抱工團主義之靑年宜亟投身工場以溝通工人之智識如是而後可以言工業談商戰以爭存於世界諸君乎盍放大其眼光一觀世界之工業乎（乙種酬） 
法律 
[收回領事裁判權之方法]  
　　領事裁判權之所以發生者以其國之法律不合於世界各國普通之法律或違背善良人道文明國恐僑民在留居國受不合情法之裁判迺要求其僑民所留居之國訂許其領事裁判權以保護其僑民受合法之裁判我國領事裁判權之許可因前淸法律未經改良訂約人員不知利害之所致也往事已矣來者可追領事裁判權許之於先何難收回於後茲特將領事裁判權收回方法略述於次 
　　（一）定憲法按憲法爲一國最高法復爲各法主體倘不修訂則規定之各法律實如車之無輪無完全之運用力矣 
　　（二）公布民刑兩法按刑法業經公布民法仍沿用前淸現行律缺點尤甚須以民律草案修正公布 
　　（三）公布民刑訴訟法我國民刑訴訟法亦未頒布所有法曹間適用之民刑訴訟法不過各級審判廳試辦章程及縣知事審理訴訟章程民刑訴訟法草案之管轄再審再理各條缺點甚多似非公布正式之訴訟法不可 
　　（四）公布商法我國對於商法祇有商人通例中多漏缺失當之處尤非詳訂完全商法不可 
　　（五）公布國際公法 
　　（六）公布國際私法 
　　（七）公布警察各法令警察各法令非單獨指違警罰法而言他如警察勤務警察職權警察組織等法令皆是 
　　（八）公布行政法我國行政法中央多以取締規則行之面各省慣習上多以省令規定取締之規則通行之尤非詳定統一之行政法不可 
　　我國倘能將以上各法律詳細規定完備而公布之以所定法律選精通法學之英文家詳細譯出提出於國際聯合會實行交涉收回領事裁判權復與各國之有領事裁判權在我國者嚴重交涉收回則各國迫於公法上之正義萬不能拒却我國收回領事裁判權之交涉 
家庭常識 
[家庭敎育問答譚] [  玉芝女士]  
　　（問）小孩遇事不合已意立時自全於地踏脚號哭雖撻之亦無益當用何法治之 
（答）立刻出去任他自哭如此無人在旁俾知希望已絶不多時哭必止凡小孩因事而哭者切不可遂其心願使他明白哭之一法終不能達其顉望之目的照此行之數日或數星期則哭之一弊自然除矣 
（問）我有一個七歲男孩膽量很小每至晚間總不肯獨自上樓亦不肯在黑地方行走當如何使之膽大 
（答）論到膽小殆因小孩的幻想被空屋或黑地方有　驚嚇所致欲除此弊必先使其明白駭怕之理由每日與此孩至其所怕之處常常察看并於其所怕之事常常解釋此外還宜留意小孩之飲食起居使身强力壯則勇敢之氣自然日增更不可常批評他的膽小最好常將英毅之故事說與聽之或設法使行勇毅之事每一行之即讚掦其美則小孩自然高興並要講明人人應該怕的事如說謊不忠詭詐以及一切損人等事你自巳還宜作膽大的榜樣使之摹仿且告以驅怕之法即云汝何時覺得駭怕卽自言我要做勇敢的孩子我是膽大的人說一次又一次以自壯其膽又法於小孩似睡未熟時坐於其旁用温柔而堅强之聲說你是勇敢的孩子明日不要駭怕要做大膽之事述一回又一回如此諄諄誥誡他神昏的腦力受了感激次日醒後精神即可振作矣 
　　（問）我的親戚有一個九歲無母之女孩寄養於我處他乃是一個好小孩子很愛敬我的但有幾種壞習慣我急欲改正之渠好聽他人閒談好哭一事諄囑數次仍如不聽迨我詰問即以謊言搪塞願得一種敎育法敎成完善人格蓋我旣擔此寄養責任必思無愧於心庶有以對彼之父母也 
　　（答）小孩每小喜行自已之事而專好聽他人之言或好管他人之事此乃小孩之通病也最好遇有客時派小孩一職司或游戲事情使彼離開至别處即不致討人厭惡故凡有心於幼稚者必當造就小孩合格不使爲人所惡必使爲人所喜至於謊言一事必有原因家中之父母校中之師長皆當竭力與此病競爭推原其故大半因怕刑罰而謊言也故欲驅除此病則爲父母者每遇一事對於小孩均宜用和藹之聲詢之或告之爲要若加以威嚇打駡非特不能除去謊言反使小孩多說誑語故宜使小孩大膽說實話俾知過自改切不當提小孩過處宜常將眞言善德講與小孩聽之萬不肯改造看你們維持得下去 
　　不可讓孩子至街巿看戲法蓋因此等穢惡之言邪怪之行最易使孩子效法諺云跟好學好跟乞丐學討即此之謂也孩兒之敎育乃家庭敎育也家庭敎育均藉慈母而發生者也有二要事切不可忘（一）宜明白各孩兒之特性必按其天然所具者徐徐引導以助其性之發逹則用力少而成功速（二）須知僅恃爲母一人之感力不能使孩兒成完善之人格仍宜借他處種種感力以補敎育之不及則庶無固執偏見之弊焉（乙種酬） 
生理常識 
[神經] [  周學古]  
　　神經爲無數神經纖維組合而成色白而質柔其形若絲由腦髓及脊髓分支而出次第歧離滿布於全身其始發之部略如粗索愈分而愈細迨其末微茫而幾不可覩其從腦出者曰腦神經從脊髓出者曰脊髓神經茲分述之如下 
　　（甲）腦神經共有十二對 
　　第一對嗅神經分布於鼻之粘膜司嗅覺作覺 
　　第二對視神經分布於眼球之網膜司視覺作用　　第三對動眼神經分布於附屬眼球之一筋肉司此筋肉之運動作用 
　　第四對滑車神經分布於附屬眼球之一筋肉司此筋肉之運動作用 
　　第五對三叉神經腦神經中此爲最大分爲三枝（一）眼枝（二）上顎枝（三）下顎枝兼司面部之皮膚眼球下顎之筋肉及舌之知覺及運動作用 
　　第六對外旋神經分布於附屬眼球之一筋肉司此筋肉之運動作用 
　　第七對顔面神經分布於顔面筋肉司顔面筋肉之運動作用 
　　第八對聽神經分布於耳司聽覺作用 
　　第九對舌咽神經分布於舌咽頭及耳司味覺及舌中耳之知覺作用與咽頭之運動作用 
　　第十對迷走神經分布於耳部咽喉食道心肺胃臟肝臓各部故有迷走之稱兼司知覺與運動作用 
　　第十一對副行神經分布於頸部筋肉司運動作用 
　　第十二對舌下神經分布於舌之筋肉司運動作用 
凡司知覺作用者曰知覺神經一名離心性神經因知覺知用乃傳達外界之剌戟於其中樞而使之知覺故名司運動作用者曰運動神經又名心性神經因運勤作用乃逹中樞之命令於諸部而使之運動故名 
　　（乙）春髓神經共三十一對分布於軀幹四肢其前根司運動作用後根司知覺作用（乙種酬） 
道德叢話 
[西方格言（六二）] [  謝介子選譯]  
以昔之過爲來日建樹成功之原料［勞斯可］（roscoe） 
轉動之石不生苔［英吉利諺］ 
寗迭問津母使失路［德意志與丹麥諺］ 
飽食令人倦學［英吉利諺］ 
利益微而數優於巨而罕［德意志諺］ 
泛習十事不若專精一事［英吉利諺］ 
被恶名如半死［意大利諺］ 
職業爲人生主要之事［英吉利諺］ 
火小可以火滅之［意大利諺］ 
智識永無虚僞［何滿］（homer） 
工業常識 
[製造黄紙法（即普通引火及襯裏等紙是）] [  瘦梅]  
　　紙之種類不一而其原料亦異有以破布爲之者有以樹皮爲之者有以嫩竹及草爲之者亦有以破舊紙爲之者以其原料性質之不同而製出各種粗細厚薄之紙樣予去年夏回里赴近里之造紙所細心考察之知造黄紙之法則其工作匪易轉折其繁雖一片之紙須經幾十百人之手以水爲極大之媒介故此等造紙所必須近水爲宜其由原料而成黄紙工作可分四段分述之 
　　（一）原料爲不老不嫩之毛竹亦名嫩白竹去其枝與皮而僅取其内層斷之而浸之水使水濕透 
　　（二）旣於水内濕透取出整縛之即移浸之濃石灰水内片刻使受化學作用即層疊於極大鍋窰内下燒以火晝夜不止大概七八日後始得生料成熟料旣停火後亦須休七八日之久待其冷仍移之於水内數日後即將此等熟料以猛力敲擊洗去其石灰質及本質之雜色而疎鬆之再如上法移之於鍋窰内而燒之直待其質脆而近於腐方止 
　　（三）質旣脆斷碎之而入於臼樁之至腐而不能認其有筋絲然後入於水缸内與水攪融但此缸内之水須十倍於料方能使缸内不濃厚然後以竹絲編成之簾一定其大小而於缸内撈之撈一次即得一紙然此爲濕而不固之紙製紙之工作以此爲最難厚薄精細在其撈之輕重也簾上之濕紙别置於一處重重疊之旣厚再由極大之工作而榨去其水量水量旣减而乾乃施以最後之一大工作也 
（四）卽由室内置火弄以火燒之熱乃以減少水量之紙一一撕開之而烘於火弄之壁上迨乾即爲日常所用之黄紙也（乙種酬） 
 
