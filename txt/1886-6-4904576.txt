# 1886 - 6 - 4904576

 

Page 1

 
 
[古今圖書集成出書告白] [  申報舘點石齋主人啓]  
　　本齋開印古今圖書集成工程迅速擬分六湖出書其第一期本可早出兹因石印事繁圖畫不能速印故遲至丙戍年四月内始可出書六月終出第二期倘有因他故而第二次應繳之銀今年内未能繳到以致限满罰去應歸本齋者無論若干部均湏出售自丙戌年正月分起至六月底止　部售銀二百兩其銀交足者卽会六期出售之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此　 
[順天江南浙江江西四省闌墨出售] [  申報舘主人啓]  
　　本科順天江南浙江江西四省闌墨本舘業經先後排印校對無訛紙張潔白頗爲士林珍賞定價順天　墨洋七分江南八分浙江江西約七分售處仍照　例臨摩風無者所宜先睹爲快也 
[六十二號畫報出售] [  申報舘主人啓]  
　　緬甸服屬於英　有年所今王忽與英爲梗一戰再戰至喪師失地而不悟緬不國緬無人矣西國盡帥繪有緬之部城宫室與其執政之宰臣使臣出鉞之武將兵弁等圖本齋一一照繪列入畫報并爲述其崖略以　觀者之心報首畫譜兩　爲管君劬安所繪後附淞隠漫錄圖說一則准於二十六日出售此佈 
[與友論恤婢]  
　　小樓主人耽詩善飲性豪爽與人交有肝膽學通華洋嘗與余抵掌談天下事每談至不平處輒欲爰指眦裂余雅里之一日謂余曰上海近有一事爲最不平則莫如粤　之凌虐婢女子知之乎余曰豈但知之前者公堂解案判令嚴懲包探禀明立提重實曾經登之報中余復作爲論說以道婢女之苦而勸爲主婦者之稍發婆心并期官長之普照案鏡時燃温犀飭潛查拔小但子於火炕之中此次嚴懲之後迄今未聞包探再有解禀官府再有所獲意者以爲三尺法果可畏而彼得心毒手其亦稍知歛迹乎小樓主人曰噫子言悮矣夫官府之耳目豈能遍及於租界至包探之禀則前者以所居與包探之室相近故爲所聞否則包探自有應探公事又豈肯專爲此事而到處留心而彼粤婦之惡則實有不可勝言者請以僕之所聞所見者爲子言之想亦當爲之酸惻也僕前居青雲里前後左右皆粤人居也粤俗好賣女孩自五六歲至十餘歲不等或以爲女或以爲婢入門之後卽爲之改裝髮梳大辮衣服缺襟赤足趿無跟鞋命之買開水購什物槖槖然時往來於街頭睱則命之執爨淅米洗菜掃地凡一切操作之事無一不爲稍一遲誤鞭笞立隨其後　責之也先　其體之無傷者而施之傷左則責右傷上則責下傷前則責後至於遍體皆傷則不復擇有就傷處施刑焉且當其怒發之時鞭箠亂下不使呌喊并不許哭倘一哭呌則責之愈厲曾見某粤婦有烟霞之癖終夜不眠一榻橫陳吞雲吐霧往往達旦一婢年甫七八歲使之裝烟無一刻停小妮子日間奔走未免倦怠偶一打盹該婦撃之以掌顚仆數十步外驚而啼婦則愈怒起身持門　痛撃之適中其顱血流如注婢大號則益咆哮就地拖起　其上下衣縛之於凳以絮塞其口遍體排撃至無完膚奄奄僅一息有勸之者則曰此吾以錢購得者雖死無害也嗚呼何其殘忍一至於此又有　摀購得雖鬟教之彈唱欲將來留作錢樹子者則其虐待也尤甚彈不成聲則撻之唱不合拍則楚之雖其役使稍殺於婢而其酷　則有加數倍者前者解公堂之雛妓至於兩臂及背上皆火烙痕甚至將烟簽燒紅通其下體此直萬無人理前此雖經嚴懲而懲一未能警百以僕所見所聞若此類者仍不知其凡幾安得有善法以使之绝此惡俗也乎余曰官府之禁令非不可行於婦女也租界所居不僅粤人買婢者亦不僅粤婦而獨粤婦之毒虐至於目不忍觀耳不忍聞殘酷見至若此他方婦女雖亦有之不如是之甚也是豈粤婦之性凶殘獨異於人哉要亦禁之不得其法也耳夫律例婦人有罪罪坐夫男粤婦雖橫其虐婢之事雖秘然其夫男在家豈有不問不聞之理苟恪遵定律凡遇有此等事提其夫男而責之懲之則彼自當知警自禁其婦女使不出此毒手以貽累於已此法之最善者也或曉諭各粤人使之自禁其婦三令五申大張示諭如不見聽則執法以與各粤婦之夫男從事彼婦女縱凶悍未有不愛其夫男者夫男雖巽懦苟果欲自爲禁則亦未有令必不行者若夫男果不能行其令則提該婦并懲之未有不可以禁絶者然此皆所謂官話責之於官者也吾觀上海寓居之各粤人無不性情豪爽規模闊綽一言之出或且重於九鼎外人且信之而謂有不行於其家者乎廣肇公所章程妥善各董事皆能秉公辦事凡遇粤事之交該公所辦理者莫不妥貼倘其令不行於婦女其謂之何故吾以爲此等虐婢之粤婦或者下等之人居多彼上等粤人齊家有訓何至若是然所貴乎紳富者將以爲閭里矜式也上等粤人而苟能念及於此整躬以率明示矩模或時勤其化導則所謂風行草偃其有不立革澆風者幾希矣春秋之法當責備賢者吾子居滬地日久與上等粤人之交好者當必不少何不運廣長之舌爲生公之說法使聞者羣焉點頭因而以一傳兩以兩傳三自上而下自近而遠將見不數年而此風庶乎息矣小樓主人曰子言誠善然僕以口舌勸則更不如子之以楮墨勸也盍書之以作遒人木鐸余曰敬諾 
[上諭恭錄]  
　　十一月十二日奉上諭張家驤奏病未痊愈懇請開缺一摺張家驤看賞假兩個月調理毋庸開缺欽此同日奉上諭奎斌奏攫叅未結交代各員一摺山西已故五臺縣知縣孫汝明等虧短正雜銀米穀豆爲數甚鉅前經勒限追繳迤今尚未完解實屬玩延另補知縣前大同縣知縣許貞元降補五臺縣知縣革貴誠丁憂臨縣知縣黄廷贊降調托克托城通判賡熙降調山陰縣知縣李國玠降調甯武縣知縣蕭樹藩休致興縣知縣王毓雯均着卽行革職與另案革職之陽城縣知縣裕厚署隰州知州李春熙代理偏關縣知縣余作霖一併監追其已故五臺縣知縣孫汝明署應州知州福蔭交城縣知縣李正芳遼州知州玉山永甯州知州李英年垣曲縣知縣沈道濟左雲縣知縣　德鎔署榆社縣知縣樊恩煦署嵐縣知縣黄家楨清水河通判色勒盂縣知縣胡德本甯武縣知縣樊瑜調署陵川縣知縣李楨署山陰縣知縣陳諴繁峙縣知縣王德昭署榆社縣知縣張植初代理五寨縣知縣李鍸山陰縣知縣李桂山署興縣知縣葉焕昌甯武縣知縣陳肇傑河曲縣河曲城巡檢陳勲盧綬生均着一併革職並着將許貞元等三十二員省寓資財分别查抄其各該員本旗籍家産卽着該將軍都統督撫一律查抄俻抵餘着照所議辦理該都知道欽此○十五日奉上諭紹祺等奏請整頓台站一摺據稱近來台站疲累賢由帮台官兵並不到台以致本台官兵獨力難支等0 
 
 

Page 2

 
 
語各旗帮台官兵自應赴台當差豈容託故不到致誤差徭着該都統嚴飭應行帮台各旗嗣後務當恪遵舊制依限到台毋得遲誤倘再藉詞推諉着管坫各衙門指名叅奏該衙門知道欽此 
[本館接奉電音]  
　　昨晚十一點半鐘時本舘駐京訪事人飛電傳來本月初一日上諭三道敬謹譯登○十二月初一日奉旨恩承行走班次着在額勒和布之次閻敬銘行走班次着在恩承之次欽此同日奉上諭延煦看管理光祿寺事務欽此同日奉上諭兵部尚書許庚身署理欽此 
[星軺續筆]  
　　前報載劉芝田星使諏吉十一月十六日起程兹聞星使改期十三日由京啓節盖尚有要公須赴津門料理也其隨員除余梅諸君外尚有李傳相之公子名經方係分部郎中潘蔚如中丞之哲嗣名志俊係候選知府莫善徵明府之猶子名繩孫係江鑁候補知府胡君樹榮張君　翼俱係縣丞汪君奎綬係鹽大使吳君宗濂係中書科中書董君瀛係布政使理問王君文藻係州吏目云 
[研鞫商人]  
　　購鎗舞弊一案本報已將情節錄登兹悉經辦之商人陳恭怡到京後已于十一月十四日發交刑部研鞫任情狡展且牽　 
涉徐星使索賄不遂挾嫌妄揭云云已革知府董夢蘭現亦在京聽候傳質至蔡和甫别駕及某大員亦恐難免株連也 
[帝都勝事]  
　　户部堂官定期十一月初八日齊集大堂會商俸餉處案件如何奏辦至張燈時閻丹初協揆始鳴騶而至各堂官恭俟見日早已各自登車至是復回于大堂和衷商議此案呈控諸稿令本部書吏繕寫一半其一半皆係密秘情由協揆袖回自行抄錄次早四鼓時協揆進内遞奏是晨中南兩城察院亦各遞封羣聞皆爲俸餉處書吏事云○初七日已刻内廷廣儲司開庫放給十處前鋒護軍營内務三旗護軍上駟院御馬圈車庫戀儀衞八旗步軍營各項兵丁恭備海差恩賞銀兩每兵實放銀二兩論食餉若干均按二兩開放○步軍營左右翼技勇練兵於十二日辰刻齊赴德勝門外黄旗教塲演練合操大陣以備該管帶翼尉會同神機營委員閱看○張朗齋中丞所帶挖河兵勇十六營現已峻工遂先撥六營赴山東曹州府及烟臺海口駐紥操演已於十六日拔隊啓程矣○邊潤民中丞寶泉於小春二十九日由陜抵京僑寓宣武門内東半壁街吕祖閣内初二日進内恭請聖安並蒙召詢地方情形初三日又特召中丞進内恭備垂詢○初八日晌午有挑河兵勇甲乙二人在前門大街洪盛茶社試茗因換小錢互相怒詈甲忿不可遏遽將桌上器皿搗毁無餘乙後奔至竈下奪取菜刀擲去茶博士急爲閃避棉衣已被劃穿諸夥見甲乙勢甚凶猛約齊動手捆作一團値巡查營官道經門外茶社中據實禀陳營官飭兩造同向張朗齋中丞訴明原委中丞令將二勇各責軍棍一百下再插耳箭游行以昭炯戒○前報載各街衢所搭木棚恩免拆毁一事兹聞事緣各棚主約齊數百人長跪惇邸府外籲訴苦情惇邸見之乃告之步軍統領福大司空令其别籌善策以順民情故得一律邀免云○崇又門内驢市胡同某甲旗人也十月初某日行合巹之禮盈門百兩喜溢華堂有送親之某乙翎頂輝煌高踞上座甲家待之稍慢乙遂大肆咆哮甲之諸親友見而不悅以爲何物狂奴竟敢夜　自大請君仔細莫謂秦無人也因羣起辱之除其在帽將翎枝折而爲兩無異公孫半叚鎗乙知衆寡不敵鼠竄回家訴諸新婦之母母忿極乘車至甲家出利刃自刎親友急奪其刃而傷痕已徑寸矣猶幸氣管未斷沿無性命之虞旋于涉訟琴堂灾生雀鼠迄今沿未完結云 
[狐鼠成羣]  
　　十月二十六夜京師前門内迤西前紅井有更夫三名躑躅街頭見有人自西來者燈影之中不辨面貌疑爲廳官之查察者三人乃悄迎而前相拒不數武來者突放洋鎗更夫實出不意一傷脇下一中腎囊其一立卽奔避盖西來者乃梁上君子疑更夫爲捕己者故先下毒手兩賊當時逃脫而更夫死生則尚未定云○二十九日夜東四牌樓萬聚錢店被賊從櫃房脊邊鑽穴而入扭開銀櫃取去白鏹數千兩該鋪存項爲之一空臨行將鋪門洞開并唤醒該鋪一人厲聲曰我等攫銀去矣又上月初一日西交民巷恒利當鋪被盜竊去號房質物三百餘號兩案先後報官現在均未破案也○上月初四日前門内東交民巷有土棍三人與一少年婦携手同行舉止輕挑適有一推小車送煤之山西人與之相値斜睨而目送之被一土棍瞥見走近山西人身畔私放袖内洋鎗撃其臀山西人痛極倒地三土棍仍携少婦詈駡不休並言將住官廳首告冉冉行去旋一行路者與山西人相識乃往東單牌樓煤鋪送信該舖以車載之歸比　鋪門兩眸緊閉氣已絶矣該鋪常櫃駭極急赴步軍統領衙門控報聞三少年皆係逃軍之犯一名宋來子一名小柴其一及女子不知爲誰各處捕拿尚未弋獲也○前步軍統領正堂榮仲單司空宅第在安定門内駒兒胡同上月初四日三更後突有盜數十名闖門而入直奔臥室翻箱倒篋將珍物裝盛四箱抬之而去當盜來時司空宅護院更夫家丁曁地方官廳兵役齊至約亦數十人排立門外詎盜各用洋鎗亂撃故諸人皆不得近前任其洋洋而去盜亦猖獗哉○上月初四日有一鄉人携一馬猴入城雇騾車乘之周遊街巷日暮時行至前門外廊房頭巷鄉人下車將逸被御人所見追及之向索車費鄉人不名一錢惟布袋中携一烟鍋經旁人解說將鍋付御人以抵其費鄉人首肯牽猴將去一好事者云看此人擕猴入城夜間難保不爲梁上君子猴聞之似解謂之惡者乃轉身向好事人飛跳而來將爪之好事者竄西行鄉人亦携猴東去然究不知鄉人之入城作何事也 
[蘇州府試題]  
　　廿五日試長元吳三縣文童長洲而盡力乎溝元和若撻之於巿吳縣然後收其田通場次題亦勿施於人君子之道詩題賦得千里霜風入馬蹄得蹄字○廿八日試常昭兩縣常熟楚之路昭文魏之家次題亦可爲成人矣至何必然詩題賦得數點梅花天地心得心字 
[三詰捉姦]  
　　旅邸捉姦一案訊理情形前經疉次登報昨捕房又將華心如華陳氏解案陸伯勲亦着保交到包探又傳金德興棧夥鞠子湘備質翁太守詰問之下鞠稱是日陸先來棧看定鋪塲然後領該氏到來說是夫妻因而留下太守問二十四日之晚伊等究有多人來棧答　 
稱連華四人有一長人借去筆硯不知何爲太守詰華所寫服辯何在答稱雖已寫成並未收取陸供服辯由朱松泉起稿逼我照謄交華收執太守詰陳氏爾夫究屬何姓答稱姓華太守謂前在捕房供明姓曹今日何又改供服辯留在何處陳將陸所寫服辯檢呈并稱小婦人實係曹渭榮之妾太守問曹現在何處日前爲何說伊已死答稱現發瘋病不知人事太守問家住何處尚有何人答稱本住高橋家中尚有翁在太守問華曰當晚捉姦四人同去除爾與朱外尚有兩人是何名字答稱張仁桂周伯勲太守着將陸仍交原保華及陳氏分别管押鞠斥退 
[催和縣示]  
　　本縣定期開倉傳集地保諭話等情已見前報昨爲開徵之期清晨八點鐘時莫邑尊移委粮聽范少尹前赴南門積穀倉循例祭倉較量斗斛復恐不肖佃户每將應完租籽掯勒不還致有業户誤延冬漕等事因先期出示曉諭各佃户應完租穀赶緊磨米交納俾業户兌運完漕所有示言照錄於左特用府在任候補直隷州江蘇松江府上海縣正堂莫爲曉諭佃農赶緊還租事照得光緒十一年漕糧現奉憲行飭照减定無閏科則核算應徵漕白等米照額赶緊徵收兌運等因除開倉啓徵外所有佃户應完租籽亟應及早礱米交還以便業户完漕不容稍有拖欠本縣深恐不肖佃户難保無藉詞抗欠清獘合行出示曉諭爲此示仰各圖農田保業人等知悉爾等須知糧從租田租由佃完務各將本名下應還田租赶礱乾潔好米交收户完漕旣奉减則徵收之佃户亦當量予體恤以昭平允自示之後如有抗佃延不上緊全完一經業户指禀定卽提案押追决不寛貸地保徇延察出併究各宜凛遵毋違特示 
[推鞫搶金]  
　　前報列小東門外某花烟舘火災後遺金五兩雇拾荒人在瓦礫中檢出卽被率車夫搶去由捕役在八仙橋獲到車夫管押昨晨解送公堂⿔奴金阿福訴稱小的揚州人在陳姓花烟舘司庖已有九年金條係館主之物被火後着劉小王子扒取驀被王金桂搶去翁太 
 
 

Page 3

 
 
守問烟館中共有幾人爾向操何業金條從何處得來答稱小的向日在家耕田度日家中有田三畝六分金條於光緒八年之夏出洋一百四十餘元由小的經手兌得重五兩五錢太守問劉曰伊囑爾扒取物件時如何向爾說答稱伊云有自鳴鐘時辰表銅面盆等物太守問可曾說及金條否答稱不曾說及伊每日出錢三百文雇我扒物至第三日始行扒出王供小的推車餬口有一婦人云有黄金在瓦礫中出洋一元囑小的扒取後竟由劉扒見包探禀稱金劉報捕時小的尋至八仙橋遇王王卽取出脚爐　一叚說在火場扒得後將王管押始由王母將金取出交金失金之人已出洋二十三元被大照仔張錫仁張安仁正芳等分用劉亦得洋四元太守又問金曰金條究是何人之物金又改稱是己物太守謂爾在花烟舘司庖月得工資若干答稱每月五元太守謂爾前說是鴇婦之物今又稱是自己之物何以前後不符金稱烟舘主現在外面太守看傳進據鴇婦陳沈氏稱家中祗一子金由姪女相識之閩人阿方所寄阿主在太古碼頭爲江頭十一月十八日寄下竹箱一隻金在箱内於於廿二日附船回籍太守着將劉交保出外交出洋三元五角王金及陳沈氏均分别交保金存捕房 
[緝獲兇手]  
　　鈞和兵輪水手周亮之遭杉板船户見財起意刃傷手額一案前已縷述緣由嗣經管帶舁周至上海縣請騐并請勒捕緝兇前日捕役緝獲兇手陳阿少并杉板船二艘當卽將陳解送到縣莫邑尊飭押候訊究杉板船發交船捕看管 
[流民求恤]  
　　昨日午後有外路人十餘名投縣環求撫恤回里莫邑尊飭暫行帶候驅逐出境不准逗留 
[拐案訊供]  
　　余藍氏失去六歲男孩至粤人陸阿桂家認出衣服因報捕拘一起人解訊已列昨報兹悉捕房派包探王阿二往拘時陸已將孩藏匿並以棉絮塞孩口使不得聲張由包探搜見該孩年五歲經其母舅認領又有三歲女孩亦由其母認領該包探拘陸詰得各孩經陳阿桂汪阿全領來價賣遂又提到陳汪二人又據各失孩家指粤婦王阿銀雷阿米亦是拐犯爲此一併拘案太守於前日午堂詳加訊詰除五歲男孩三歲女孩各經人帶之上堂禀明領去外又有余藍氏等九人投案報明孩之年歲及拐失日期太守問陳阿桂共拐幾孩陳言語支吾太守喝用籘條鞭背百下始認與汪阿全同拐四孩太守將拐孩之地址年歲衣服逐起供明又問賣與何人陳答稱賣與粤人陸阿桂太守又詰汪阿全初亦含糊及喝鞭籐條八十下汪始認與陳同拐六孩賣與陸阿桂太守亦命逐起供明又問陳曰爾認四孩汪已承認六孩究竟幾孩看陳汪自行質對各執一詞太守又問現有人領去之二孩是否爾等所拐陳汪同稱另有戚王氏陸楊氏所拐我等之孩皆由陸阿桂托人領往廣東太守飭將陸阿桂帶案問小孩賣在何處陸尚圖抵賴太守怒喝鞭背至百下始供二孩已交與同鄉婦人梁五勝帶往廣東二孩在嘉定太守又問陳阿桂汪供六孩爾何祗認四孩陳答稱尚有二孩或係現住法租界之麻皮長福所拐王阿銀雷阿米同供與陸爲隣誤被拘來太守飭將該氏等暫發官媒查明是否拐犯再行核奪陳阿桂汪阿全先行枷號一月發頭門示衆陸阿桂管押着交出梁五勝及帶往嘉定之孩違干嚴比再飭捕役張福緝拿麻皮長福及戚王氏陸楊氏解候訊究該差卽向陳汪陸等問知麻皮長福等下落卽於昨日黎明將麻皮長福解到暫押候訊戚王氏等尚未提到 
[火匪游街]  
　　一百六十二號華捕拿獲放火之崇明人張道洲羅太守判責五百板當夜發落時重笞至三百板血流如注兩腿腐爛太守隨令停責暫押着原差傳同地保押令該匪遊街三日再行候示 
[寡鵠呼寃]  
　　邑人李談氏前夜投英公廨喊寃羅太守聞之隨飭帶案該氏供丈夫早亡祗生一女今年十九歲住泥城外山家園地方有平房六間出租於人侄輩圖佔産業紏人前來將鍋灶抬凳盡行毁壞並將我毆打逼索房契我本有足疾被打後幾有性命之憂不得已乘間奔案叩請騐傷羅太守騐得該氏受傷屬實隨問爾女何在該氏答稱女仍在家然亦可慮太守隨飭値日差恊同該處地保查明禀覆并着該氏具呈候示 
[英界公堂瑣案]  
　　李巨成稱開外國帪簿店被侄李阿炳竊取剪刀漆布紙張等件侄兒年幼實聽金乾根指使竊物後由金賣與金裕盛得價花用爲特報捕將一起人解案惟請免辦侄兒重處金乾根李阿炳供認竊取各件賣與金裕盛金乾根供李阿炳行竊變賣我不知情金裕盛供袛收賣西式剪刀一把出洋一元錢日文並無漆布紙張羅太守諭李巨成曰爾侄犯竊雖言金唆使殊雖分辦理合一體懲儆姑飭一併交捕俟吊贓到案再辦○陸光熙稱去年二月將老虎灶賣與劉新泰計洋一百二十元當收洋百元另立十月初期票洋二十元迄今未付昨因理索口角由捕拘案期票呈閱劉新泰供盤頂老虎灶欠洋二十元是實係伊弟在我處帮工病故後代辦棺木洋五元理應扣除則祗欠洋十五元現因生理清閒約伊年底付洋七元半來年找濟伊不允以致爭執陸稱我弟臨終時說在伊處有傭資十一千九百九十一文因囑伊　辦棺木祗洋五元又向結算工帳伊言我弟並無所存且我現亦患病急欲回金陵羅太守閱見期票已過期一載餘押令劉新泰如數繳錢交陸具領期票存堂○開廣東妓院之管阿定稱同鄉人江益順屈阿四乘醉尋釁毁壞物件約値洋五元由捕拘案江屈二人稱願賠償羅太守隨着二人合賠洋四元○華捕舒慶林稱昨日落差時路遇錢阿土將我號褂奪去西捕來將錢拘案號褂已還錢阿土供因醉後誤事羅太守隨判管押一天以示簿懲○張華暢稱在公和祥棧房爲出店小工何克發竊煤藏在張雙順杉板船内因將何張拘案贓已起出華捕稱在張身畔搜得洋一元六角呈案何克發認竊求恩雙順供不知竊贓是以受寄易繙譯請罰去張雙順之洋充醫院經費羅太守允之又判何克發押候過堂笞責五十板贓交失主 
[法界公堂瑣案]  
　　捕房獲到賭犯周阿康曹阿本錢金生解案請訊包探將摇缸并錢五六十文呈案翁太守再三研詰周始認聚賭錢爲望風之人曹不相識太守謂曹有混號叫自說明曹稱並無混號太守謂爾是著名賭犯各賭局罔不有分今旣不認可押候比責周錢從寛各責一百板○包探獲到搶火人張阿珠林阿三解送公堂并禀稱伊等搶到什物二十件寄頓他家破獲後均由失主領去張林供語支離太守着各責二百板枷號二月以儆○捕房解閩人林阿珠請訊卽日前天主堂某教士請究拐孩之案也翁太守細加研詰林供友人洪觀六在小東門外德泰花糖行託購小孩小的因轉託城中塌水橋堍木工曾銀和買得崇明人陸桂榮由孩父金甫出名計身價洋三十元陸得二十四元尚有六元酬謝媒人事在十一月初九日刻已送往福建太守着將林交保限半月内交出小孩 
[鉅欵助賑]  
　　謹啓者今日奉安徽涇縣朱印欽成大善士遵父母遺命集成二四寳紋一千兩由本埠裕通祥寳號匯到據來函備述委解山東拯濟二老仙遊有志固云未逮羣黎籲告成仁亦可相安謹勸世之富厚者廣種福田竭力佽助焉○午後奉江蘇吳江縣黄炳華黄枋大善士奉故父員外郎銜黄濬存年六十歲屢以山東需賑孔殷有竭力捐助之意迄未措繳齎志以殁而炳華等祗承先志變産凑足庫平紋銀一千兩來函由景記綢莊匯到委解山東等語今承朱黄兩姓大善士各助千金鉅欵拯山東災户功德洵無量也核建坊之例相符善昌卽當具禀東撫陳雋臣大中丞專摺具奏請旨恩准建坊以表肘誠俾各省善士聞風興起灾區幸甚今特先行登報奉覆敬乞德鑒教弟施善昌頓首拜啓十一月三十日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　藩憲牌示清遠縣缺委候補縣俞瑛署理開平縣缺委候補縣杜鹿鳴署理准補恩平縣何榮樟新選開建縣金召棣飭赴新任儋州史目詳請以新興典史李祖恩陞補 
[福州官報]  
　　同知瑞明委辦蕭厝厘局通判鄧錫璘委調厦門稅厘提調同知郭蕙祖委橋北騐卡縣丞饒廷杰委福宵長門分卡縣丞左振先委泉州崇武厘卡知縣何紹棠委辦泉州深滬厘局知縣馮興敬委辦建陽厘局典史周立幹委詔安洋藥騐卡同知汪興褘調署澎湖廳事知縣王士駿奉委知福安縣事 
[豫章瑣錄]  
　　明歲會試孝廉堂應停課五個月其膏火銀三百餘兩現奉鹽道憲示諭分撥本年肄業各舉人以作晋京川貲計應課者六十九名每名僅四兩餘錢而已據書科謂須憑會試咨文給發各舉人以區區銀兩早發較爲簡便若憑咨文則往返輾轉有需時日恐悮程期殊非所以示體恤且先期按名訓開銀兩其中有赶程不及請領者扣下之銀應存何項作何開銷亦費周章想當事者必有以善處之○泉署書吏凡上班辦公者出入皆須掛號定例綦嚴近有某吏偶出忘未掛號經繆芷汀廉訪察出當卽嚴訊有無弊竇可見廉訪之辦公認眞抱案吏從氷上立訴寃人在鏡中行於兹遇之○火神廟左近某甲於上月吉日娶一新婦年方二八雖小家碧玉而風姿要自可人一對小鴛鴦天上人間一時無兩日前不知何故新婦竟吞洋烟以畢命鴻案之齊眉方慶鸞臺之反目遽占行路者猶深爲惋惜當局者宜何如傷悼耶○羅葡市有兄弟二人同設茶肆以爲活一日因細故口角其弟怒不可遏其時適炰油條遂將油傾入火内頃刻烟焰　發焚及簷際合街慌忙力爲救熄受驚之下無不責其兄弟之鬩墻也 
[題欽旌賢孝嚴孺人割臂圖册應包曉村明經世講之請]  
　　身體髮膚不敢毁傷宋儒鑿鑿言之詳此說一出性情薄坐令二十一史無輝光孺人割臂療夫疾心旌一定通徽茫徑以性情塞天地非關勉强扶綱常聖朝旌典邁往古金泥丹册何煇煌披圖瞻望一神竦紙上髣髴留刀瘡昔者夫病日增劇合家驚愕形倉皇翁姑流淚望神佑朋友扼腕無良方冷風颯颯動窗紙坐看一夢成黄粱性情相迫髮膚不得變甘以血肉嬰鋒鋩是時月色明虚廊高天炯炯生嚴霜一塊之肉忽在手藥爐頃刻騰奇香奉之入室轉生氣一臂驚倒閻羅王夫病漸愈婦病漸不起三年遂以歸北邙生平三緘其口不肯說自人觀臂憑衣藏　出寸許見身後出事遠近方稱揚邑人公禀呈公堂我亦在後隨盧楊焦山蒼蒼江水泱泱鄉人翹首瞻龍章無如神傷荀粲固結不可解安仁有詩皆悼亡我勸安仁强白遣其人其事長流芳披圖瞻望一神竦大義懔懔豈獨輝吾鄉包孝肅嚴滄浪通家兩氏吾難忘作詩一紙付驛使長風獵獵計日通金閶[  丹徒雲浦氏李承銜吟稿]  
[題欽旌賢孝嚴孺人割臂圖畫册應丹徒包曉村明經之命卽請郢政]  
　　孝肅名門碩望隆富春釣磧溯高風鍾憲巾幗回天手割臂療夫著朴忠藁砧抱恙値殘春二豎爲災歎苦辛一炷心香一片肉濺裙熱血已驚神夫嘗妙藥不知情夫慶重生藉志诚不料離鸞悲曲唱黄門痛絶泣吞聲隠隠瘢痕莫使聞咸來視殮說紛紛寸餘凸起情堪憫臂助應超列女羣遺像猶堪仰畫圖筆花紅染血模糊階前幸有蘭芽茁一體同根重髮膚誰持彤管史頻修楓陛褒嘉萬古留我欲揚芬才譾陋且將俚句付清謳[  仁和瀛伯甫顧鴻吟草]  
[上海二馬路與昌絲棧陳竹坪經寡兩廣江寗山東沙洲賑捐棉衣十一月十九日第一百六十三次清單]  
　　祥發源稅行交來封壽君大善士轉募湖北黄州府鄿水縣正堂多經募昌字一千六百九十七册鄿水縣正堂多洋一百元履泰省平紋八兩慮三益志成復義昌三户各一兩汪敦本堂錢五千敬善堂敬事堂二户各四千聞愼餘堂居俟堂舒輔廷狂簡子怡芸堂市義堂退思堂復泰恆蔡樹德堂九户各二千蘄水縣儒學正堂萬曹力卿蘄水縣儒學正堂余敬一書屋梁培德堂森桂堂吳武成堂石李崇厚堂許本立堂周汝南堂熙春堂彭信樹堂易訓德堂蔡怡軒堂李榮祖華醉經堂李筆耕堂廬阜堂劉餘慶堂敬勝堂書帶堂至德堂葬來燕堂子陽堂易翰臣畢榮甫李隨洲蔡貽穗堂翟又民念九户各一千周汝南堂祿槐堂鄭五福堂郭安定堂胡李三元大樹堂馮六户各五百洪龍堂楊致遠嚴松析堂陳起渭堂姜王松亭寶樹堂謝六户各三百餘慶堂徐醉白堂余銘珊李雨臣彭光智四户各二百又經募昌字八百念一册亮積厚堂十千陳聚賢堂陳軒記陳佐記三户各五千胡壽愷堂四千古儀一堂胡樹德堂二户各三千閔敦本堂魯山東堂姜渭源堂畢敦禮堂章敦本堂楊受益堂程四箴堂張正和堂八户各二千朱鹿笙堂朱三樂堂何洗心堂王耕仁堂王寶善堂徐宏聲堂郭少鴻蔣子成無名氏李正興汪肅臣十一户各一千酈叔于節省點心九百又黄岡縣經募昌字八百十九册戴禹卿鮑季英濮平山三户各洋四元楊金亭錢三千龍約三洋二元濮汪氏一元徐杳谷潘福堂濮宗敏濮宗惠白杏亭府學東邯鄲夢醒人無名氏八户各錢一千陳子驥無名氏二户各五百湯廣太馬春林殷恆豐三户各四百湯廣順葉元豐黄永順三户各三百以上三册均助廣西共一百十二户共來湘平銀一百七十一兩五錢七分申見規銀一百七十九兩九錢六分一厘又洋十三元○恊興局寄來盛澤陳十六元○鎭江電局張亷泉善士續募銅洋四十二元○廣聚源銅洋二十元有心無力子生産平安陳攀桂亭記二户各銅洋一元○寧郡懋昌藥行洋十二元○亦政堂吳五元保子肖灾永年人保孫消病求壽氏二户各一元○同豫興四元又募曹仲君一元力綿子三户各二角以上五户共來洋五元六角○本日共收規銀一百七十九兩九錢六分一厘英洋五十三元銅洋六十四元小洋六角合併聲明○十六日清單上江寗昌字一百零六册内先登龍榮興洋二元又德成仁德字悮書龍字今特更正 
[上海三馬路與昌絲棧陳竹坪經募兩廣山東江寗沙州賑捐棉衣十一月廿五日第一百七十次清單]  
　　昌字一千九百卅四册寗波祥禎衣莊洋十元○昌字一千九百卅六册寗波源茂行洋十元○常熟金陵存德善堂馮勷霖先生寄來江寗昌字二百七十一册橫涇陶鴻壽善士經募陸湛記陳永發李興祺施積善李　亭陶雲亭無名氏李詒燕堂八户各洋一元賴瑚昌省吾書屋羅安伯信古氏四户各洋五角又募江寗昌字二百四十二册綢業公所洋十元永恆綢莊元裕厚楊子記募圓子四户各洋二元恆遠堂存仁堂沈竹卿吳子鄂沈少山王景春環瑞堂七户各洋一元王耀翁爛印洋一元無名氏錢三兄余耀兄金少記兄福山張六叔嚴佐記吳七記才記洪記張記敦源堂劉林一氏耕漁蔡添昌心存葉永恆云卿恆記永記雲記葉姓無名氏不留名無名氏無名氏遺安堂無名氏廿八户各洋五角又募江寗昌字二百四十三册趙永錫程炳南汪梅村董維南孫規成孫啓泰王安雅堂鼎泰升公茂戴乾昌歸雲江十一户各洋一元盛梓椿馮松泉姚楚珩正記金記朱坤記于壽丁榮生張富三王敬齋傳經堂劉葉信之純嘏堂沈興木李子記全泰洽源信隆沈安齋正茂廿一户各洋五角葉桂雲洋四角張茂卿黄子久張永坊張金寳高大釗張再軒洪廷記李佳孚張抑溪義順史月記謝瑞庭于梓芬葛寛記陳永興陳德興沈文記隆興復和不知名施懿德程楚才江秋萼敬修堂朱虎王華庭卷石莊廿七户各洋二角以上三册共一百十三户合來洋七十一元内佔看銅洋一元爛印洋一元又虚對洋七个又小洋十八角○同興號謝友代席移助洋六元又募來仰孟氏銅洋十元○晋德棧助沙州棉衣銅洋二元○本日共收英洋九十七　内有爛印洋一元銅洋十三元虚對洋七个小洋十八角合併聲明 
[上海北市絲業會舘核奬籌賑公所施少欽經收山東賑捐十一月二十一二三四五日第八百七十二三四五六次清單]  
　　吳少坪求病速愈洋一百元劉保之以鎭江衆商年例敬神餘洋移助洋四十七元銅洋一元陳星燦求慈母周氏七十二歲三瘧疾卽愈由盛澤正和局來洋十元何福源爲先嚴六十週年忌辰以經懴費移助求資冥福由湖州恆裕典寄永泰豐局來洋六元榮陽氏求母病痊棉衣洋四元心安老人由蘇州陳公舘寄老正大局來洋三元程善士洋三元又無墊東洋車一輛同人公記洋二元虚對開一元以上二十一日○秀水吳世臨爲子種花祈保平安洋五元海鹽立成堂朱求子孫綿綿錢廿五千文又廿五千文共五十千文合來洋四十五元以上二十二日○乍浦公　號朱來安代交來鎭海林時生求妻曹氏患咳嗆痰紅病卽愈洋十元鎭江姚孝亷潤東募如臯孫耀卿來孫賈氏求身體康健闔家平安洋六元浙杭藩庫署善士由順成局來洋六元河南懐慶府濟源縣賈繼明奏太夫人命節膳資移助由廬州府郡内寄政正局來洋三元汪子泉求妻産後大小平安續助洋二元○金匱學殷第二十五次募楊義莊洋四元無知女孩病愈續助洋四元顧守愚募和風竹報洋一元鄒新甫一元蔡桂記一元蔡梧軒竹君一元崇　堂錢一元錢顧氏棉衣曾洋一元司馬景安半元蔡叔範半元鵝湖居士錢五百文蔡楚記四百文以上十二户合來洋十五元錢九百文以上二十三日○愼餘堂黄寳銀一百兩合來規銀一百零　兩二錢由漢口永吉泰託本埠恆豫莊交來浙紹上虞縣羅瑞驊求病速愈洋五十元常熟合記洋四元陳葆安求保姪兒種花平安洋四元王義暹求慶兒平安洋一元不留名花洋一元碎銀二錢五分以上二十四日○鄧尉逸氏洋一百元慈溪無名氏求保平安洋二十元錢塘儒學姚廣文求病卽愈洋十元鴻記由無錫唐時長代寄通在局來洋十元葉元超求保父親解餉入都在途平安洋十元浙寗鄞庠沈瑞鑅求父病卽痊洋十元嚴孫氏求二親壽體康健由如臯孫耀翁寄福興潤局來洋十元唐善士求母病速痊洋二元全盛　局方洋二元無名氏洋二元應元洋求免灾悔諸事順遂洋一元八開洋一元○高郵丁君鏡齋經募求平安子王洋三元完璧歸趙王洋一元吳姓求病愈錢一百文以上二十五日 
[上海北市絲業會舘籌賑公所施少欽經收兩廣沙洲賑捐十一月十九至二十六日第一百五十八于一百六十四次清單]  
　　北坼趙君小浦募交全盛局來朱福亭二元養心子求免灾二元於吉甫一元○饒州李子佳大令募來許荆隆典指助沙洲原典棉衣二百件以上十九日○南通州自求居士兩知軒疆爲善齋顧言府内省齋保佑申觀我室保祿堂由康發祥來棉衣一百二十五件又如臯延禧主人棉衣一百件均指沙洲以上二十一日○省氏敬助二元○青浦武陵氏代同事友交來週歲隆儀移助沙洲原典棉衣十件以上二十二日○金陵朱士焕由烟台寄本埠泰亨源號來指助沙洲洋十元以上二十三日○常熟合記四元以上二十四日○蘇州西匯全大有號由協　局來金貴初求病卽痊銅洋一百元以上二十五日○燕翼堂孫二十元上海機器製造總局帳房經募魚行山人英洋十五元高昌同人公助英洋三十元九角錢十二千　百二十文　隊營員弁丁夫公助湘平銀二十兩五錢九分熟鐵廠衆工匠等公助英洋二元錢四千五百四十文鑄鐵廠衆工匠等公助英洋七元錢三千五百七十文洋槍樓衆工匠等公助英洋二十一元二角福　煤行英洋四十元李悌募張帶銀英洋三元又募梁喬英洋二元子藥厰衆工匠等英洋三十一元以上十户合來洋一百七十元湘平銀二十兩零五錢九分錢九百六十一文以上二十六日 
[上海四馬路易公舘恊籌兩廣山東沙洲賑捐所經收十一月十六至廿六等日賑欵清單]  
　　十六日安懷堂指助沙洲洋四元○十八日補空氏洋一元○廿三日孫寳泰翁募七百六十七號册陳阿生戴福順二户各二元孫寶泰求病愈十元無名氏共三十一户洋五元三角屠蔭庭一元以上五户洋二十元三角○念四周雨翁交來丁字九十號册王際雲六元俞液泉四元又銅洋七元徐美之四元秦聚齋不惟善二户各二元吳懷冰鈕潔夫周雨薌三户各一元以上八户洋念一元鎭洋七元○六也房先母九旬陰籌節費移助兩廣山左棉衣以資冥福洋五十元○永其昌局交來華賢記四元○廿六日嚴焕之求保小兒平安三元○機噐製造局交來魚行山人洋十五元高昌同人二十元礮隊營員弁丁夫二十五元彈子厰衆工匠等洋二元錢十千四百二十文礮厰衆工匠等洋十五元錢六百四十五文福昌煤行洋二十元又八百五十一號册福昌八元湧源恊記謝蘭記三户各五元榮泰羲成敦大湧記福昌宏生黄省三同益八户各二元公興大隆萃和源大茶和懋昌洪源昇昌可熾森盛和升泰萬隆載陽十三户各一元恊生信記二户頟半元以上廿七户洋五十三元以上連册總共洋一百六十元錢十一千零六十五文合洋十元○以上總共收洋二百八十元三角内銅洋七元 
 
 

Page 10

 
 
   
 
 

Page 11

 
 
[光緒十一年十一月十二日京報全錄]  
　　宫門抄○上諭兩道錄前○閩督楊奏副將被叅查明覆陳摺○大臣文等奏遵議呼蘭設官建治事宜摺○湘撫卞奏典試懇恩賞假回籍省親片○東撫陳奏揀員請補要缺知縣摺子○湘撫卞奏本年春夏審結上探案件數目片○大臣懷奏開割火道完竣摺○十一月十二日户部通政司詹事府廂黄旗値日無引見○橚貝子由東陵回京請安○徐桐前往西陵請訓○徐桐等磨勘試卷覆命○補用道府江麟瑞等謝恩○甘肅考官文治等到京請安○截取知府曾培祺趙爾巽吳壽齡預備召見○張家驤奏請開缺○召見軍機○○帮辦軍務頭品頂戴革職留任閩浙總督兼署福建巡撫臣楊昌濬跪奏爲副將被叅尅扣粮餉查明據實覆陳仰祈聖鑒事竊照前督臣何璟前撫臣張兆棟欽奉寄諭有人奏福建順昌營副將劉姓尅扣糧餉營兵挾衆滋閙幾釀事端等語所奏如果屬實亟應嚴叅懲辦以肅軍律着確切查明据實具秦毋稍徇隠等因欽此當經前督臣何璟以該營副將劉春田業於軍政案内劾叅先行查案覆奏奉旨知道了欽此轉行欽遵在案兹據延建邵道提集此案人証查訊明確移由藩臬兩司核議具詳前來臣覆加查核緣光緒八年正月間該副將劉春田以營房窄小無力添建卽向員弁倡捐並飭各練兵於所領月餉内每名捐銀二錢零修葺署旁神廟爲衆兵棲止之所有兵丁葉得水李榮忠彭裕喜林長發疑爲藉端尅扣先後託故離營並無挾衆滋閙是年五月劉春田以派捐修修事出權宜將各兵捐欵照數發由各哨官給還取有哨官領狀　案葉得水等離營任先不知銀已發還於六月二十六日以劉春田尅扣糧餉等詞控經前督臣何璟仃　轉移巡道查明該兵等所控不實飭發福州府訊無確供復飭遞回由道訊辦兹據訊明前情調核各哨官領狀曁委員前往查核情節均屬相符應卽擬結此案副將劉春田因營房窄小飭各練兵捐銀修廟以資棲止查無尅扣入己嗣復照數發還惟辦理究屬輕率致招物議業於軍政案内劾叅經部議降二級調用且事在光緒十年十月十一日欽奉恩旨以前應請免再置議該降調副將曾請照六法人員送部因此案未結未經給咨嗣定案後照例辨理兵丁葉得水等訊無挾衆滋閙所控亦事出有因惟派捐修廟續經發還該兵等不先查明遽行上控究屬不合葉得水李榮忠彭裕喜林長發四名應照不應重律各擬杖八十酌加枷號一個月事犯到官在光縉十一年正月初四日恩旨以前所得枷杖罪名應准援免仍革伍不准復充該兵等前捐餉銀飭由各哨官照數發還承領並通飭各標營　後無論何事斷不准藉端攤派以肅營政所有查明議擬緣由臣謹據寔覆陳伏乞皇太后皇上聖鑒訓示再福建巡撫係臣兼署毋庸會銜事併聲明謹奏軍機大臣奉旨該部知道欽此○○奴才文緒祿彭跪奏爲遵照部議將呼蘭北團林子設官建治事宜恭摺覆奏仰祈聖鑒事竊奴才等前以呼蘭一城界在省南與吉林一江之隔東近深山蜿蜒七八百里曠野無人最易藏奸西與都爾白特蒙古游牧接壤北以墨爾根布特哈及省屬之恒升堡官屯各卡倫分界週圍一千五六百里居民數十萬之衆五方雜處良莠難齊匪徒潜滋此拿彼竄祗以一同知控制其間實有兼顧難週鞭長莫及之勢擬請在北團林子添設綏化廳理事通判一缺管獄巡檢一缺呼蘭城添設分防經歴一缺餘慶街添設分防經歴一缺曾經奏奉部議内稱請添綏化城理事通判等官係爲整頓地方因待制宜起見自應准如所請令將舊設同知與新設通判各催六叚地畝若干雜稅等項如何劃分經理新設通判等官每年俸廉役食需銀若干應建衙著監獄工料銀兩專案報部並令將未盡事宜妥議奏辦等因於光緒十一年四月初四日具奏奉旨依議欽此欽遵抄奏咨行前來除部咨駁查售設同知與新設通判分催地畝若干雜稅等項如何劃分經理各節已咨行呼蘭副都統委員詳細分撥咨報到日另案咨部核辦外謹將酌擬俸廉建設衙署一切事宜敬繕满單恭吴御覽伏祈飭部核議至北團林子添設綏化城理事通判管獄巡檢呼蘭城分防經歴餘慶街分防經歴應需關防鈐記除咨禮部鑄造由奴才等派員請領轉　該通判等祗領開用以昭信守外所有奴才等遵議設治事定緣由理合恭摺具陳伏乞皇上聖鑒謹奏軍機大臣奉旨該部議奏單併發欽此○○卞寳第片再准湖南正考官翰林院編修陳琇等咨稱本年奉命典試湖南現已事竣應卽回京供職適接家信知親父在籍於秋間舊疾觸發竊思由湘還京路經湖北距原籍福建水路輪船可達擬懇天恩賞假一日自備資斧順道航海回籍省親以遂烏一俟假满赴京覆命等情咨請代爲具奏前來理合據情附片代陳伏乞聖鑒謹奏軍機大臣奉旨陳琇瑩看賞假一月欽此○○降三級留任山東巡撫臣陳士杰跪奏爲揀員請補要缺知縣以裨地方恭摺仰祈聖鑒事竊照冠縣知縣韓光鼎於光緒十一年六月二十二日在任病故業經臣具題開缺在案查定章在任病故者以病故之日作爲開缺日期以本月三十日截缺所遺冠縣知縣冲煩難兼三外調要缺例應在外揀選調補查例載州縣應調缺出俱令於現任人員内揀選調補如無合例堪調之員始准以候補卽用人員題補如候補卽用無人亦准於現任應升人員内揀選題升又議覆御史周星譽條奏章程内載題調要缺照例於現任人員内揀選調補如果實無合例堪調之員准以奉旨命在及曾任實缺候補並進士卽用人員酌補其軍營保舉初任人員槪不准請補要缺等因遵照在案該縣地方緊要政務殷煩必須精明幹練之員方足以資治理臣督同藩臬兩司在於通省現任簡缺知縣内逐加遴選人地均不相宜雖有曾任實缺候補並進士卽用現任佐貳應升知縣亦於此缺未宜實無合例堪調堪補之員惟查有軍功候補班前先補用知縣沈世銓現年四十三歲江蘇陽湖縣人由監生報捐縣丞投效銘軍因湖北山東撃賊迭勝江蘇贛榆戰斃逆首案内出力經直隷督臣李鴻章前在湖廣總督任内保以本班留於山東補用直東一律肅清案内復保免補本班知縣仍留山東歸候補班前先補用並戴藍翎同治十二年五月十二日引見奉旨着照例發往欽此是年六月到省業經試用期满甄别在案光緒元年堵築賈莊决口在事出力經前升撫臣丁寳楨保准補缺後以直隷州用委署鉅野縣代理陵縣等缺現署惠民縣知縣上年經都察院左副都御史英煦奏保欽奉上諭飭臣確查事跡出者覆奏當以該員歴署各缺措置尚妥洵屬幹練有爲堪膺煩劇之員於本年三月初六日奏奉諭旨沈世銓看交軍機處存記欽此該員才具開展公事詳明以之補授冠縣知縣實堪勝任雖係軍功保舉初任人員請補要缺與例稍有未符但人地實在相需例得專摺奏請據布政使崇保按察使林述訓會詳前來合無仰懇天恩俯念員缺緊要准以軍功保舉候補班前先補用知縣沈世銓補授冠縣知縣如蒙俞允該員係候補知縣請補知縣銜缺相當毋庸送部引見亦毋庸聲叙叅罰除咨部查照外謹恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○卞寳第片再前署撫臣龎際雲於上年五月奏明設立清厘積案局委員專司其事按半年奏報一次已將上年七月開局起至十二月底止各屬審結案件數目於年終具奏在案兹據該局詳自本年正月起至六月底止各府州共又審結上控及自理詞訟計五千六百五十六案開摺詳奏前來經臣覆核無異第查湖南詞訟月報行之有年從前臣於各州縣報到卽親自逐案稽核分别功過由臬司按季彚請榜示勸懲現立積案局一切委之局員而臬司轉不加詳核殊非立官本意日前恭奉諭旨裁局歸併所有州縣詞訟月報應仍責成臬司稽考勤惰由臣覆核隨時分别勸懲並仍按半年具奏一次新立清厘積案局卽行裁汰以節糜費理合附片陳明伏乞聖鑒謹奏軍機大臣奉旨該部知道欽此○○奴才懷塔布跪奏爲開割火道完竣並　理自生小樹數目循例恭摺奏聞仰祈聖鑒事恭照風水内外圍火道草茨例應每年冬初割除以昭愼重當經嚴飭各汎將原設火道按照例定丈數分叚開割並派弁兵將六陵後寳山後地面通長火道四千零八十六丈挨次芟除淨盡現已一律報竣並修理自生小樹一千八百三十九株等情由中軍遊撃瑞凌查報前來奴才新往内外圍各處詳細覆勘所割火道丈數以及自生小樹數目均屬相符沿途察看各汛堆撥尚皆齊整弁兵名散俱全隨嚴飭晝夜留神妥爲巡守至紫荆關近依後龍路通晋省防護稽查均關緊要奴才於經過時面囑該將備等認眞盤詰並牌飭各營輪流會哨不容稍涉疏懈所有查勘開割火道曁稽查風木内外地面各緣由理合恭摺具奏伏乞皇上聖鑒謹奏軍機大臣奉旨知道了欽此 
 
 

Page 12

 
 
[光緒十一年十一月十三日京報全錄]  
　　宫門抄○發抄旨四道○楚督裕奏鄂撫出缺請簡放摺子○大臣彭奏請賞卹摺子○大臣桂奏病請賞假調理摺子○直督李奏新授道到津飭赴新任夾片○楚督裕奏爲請補遊撃摺子○湘撫卞奏爲知府争交賠欵稅銀緣由片○大臣文等奏報停操節餉日期片○十一月十三日禮部宗人府欽天監正黄旗値日無引見○恩全假满請安○白桓阿昌阿各請假十日○曾培祺趙爾巽吳壽齡仍預備召見○召見軍機曾培祺趙爾巽吳壽齡○發抄李用清奏候補守黄慶光等期满甄别奉旨吏部知道欽此○又審明中途脱逃之絞犯鄧新本定擬奉旨刑部議奏欽此○又興義令劉杭署平遠牧奉旨史部知道欽此○又請將行同無賴之休致遊撃遞籍管束奉旨梅金魁着卽行革職遞籍管束該部知道欽此○○頭品頂戴署湖廣總督奴才裕祿跪奏爲湖北撫臣因病出缺請旨迅賜簡放以重職守恭摺由驛馳陳仰祈聖鑒事竊照湖北巡撫彭祖賢本年秋間辦理文闈鄉試在闈感受時疫染患泄痢之症曾經具奏請假調理嗣因泄瀉雖止而精神虧損尚難復元又於十月初旬懇請續假一月赶緊醫調所有一切緊要公事均仍力疾辦理奴才每往看視見其久病體虚飲食日減勸以靜心調養俾冀速痊該撫以受恩深重時事多艱不敢稍耽暇逸擬於假满後卽行奏明銷假詎意十月十一日陡然變症病勢加重自知不起聲稱世受國恩不能再圖報稱口授遺摺交奴才代進垂危之際語不及私遂於十月十二日亥時出缺奴才當將巡撫關防王命旗牌等件循例謹敬封存藩庫伏念該撫臣由部曹洊升卿尹外任江西藩司光緒六年間補授湖北巡撫八年曾兼署湖廣督篆服官中外三十餘年其居官辦事勤愼自持久在聖明洞鑒之中奴才於本年四月抵鄂後與該撫臣共事半年有餘見其宅心誠慤公正和平於合省吏治民情均能盡心講求力圖整頓今因在闈感受時疫遽致因病出缺僚屬軍民靡不同聲惋惜其子補用知府候補直隷州知州彭虞孫現在需次山東僅其幼孫中書科中書銜監生彭清龢監生彭清華彭清范三人在旁侍疾奴才目覩情形殊堪憫惻具身後事宜當卽督同司道妥爲經理至巡撫衙門日行公事照例檄委藩司代印代行遇有緊要及題奏事件由奴才暫行代辦所有湖北巡撫員缺緊要相應請旨迅賜簡放以重職守謹將遺摺附呈御覽理合循例恭摺由驛馳奏伏乞皇太后皇上聖鑒訓示謹奏奉旨已錄○○欽差辦理廣東防務太子少保兵部尚書臣彭玉麟跪奏爲臣營員弁兵勇陸續在營病故多名造具清册送部籲懇天恩分别賞卹恭摺具奏仰祈聖鑒事竊臣備防嶺嶠甫及三年寸效毫無而所部員弁勇丁感受疫氣死亡頗衆雖由天灾流行然其情堪憫恤查臣所部慶字五營振字四營合字三營自光緒九年冬月抵粤分紥於虎門外之沙角大角城南之大黄滘及派往瓊州等處以資防守操練之餘開劈石山數十處悉成砲洞晝夜興作瘴疫交攻十分辛苦該弁勇等皆係湘産於粤中水土本不甚宜乃於積勞之後感受瀕海潮濕又不時颶風怒發數日不止至中夜風雨驟至將營帳捲刮一空官弁兵勇露宿雨中以致在營病故者多伏思該官弁兵勇等别井離鄉殁於王事白骨黄沙情寔可慘恭讀嘉慶元年九月上諭湖南省自剿捕苗匪以來征調各兵打仗俱爲出力屢次加恩着賞錢糧鹽菜銀兩等因钦此仰見我聖朝仁德如天體恤軍士至優極渥臣營此次病故官兵勇丁遠道從征及抵防所塡塞海汊修築砲臺終歲勤苦訖少暇時不無微勞可念又復染受瘴疫身殞海濵情尤可憫可否仰懇皇仁比照嘉慶元年成案飭部給予卹典之處出自逾格鴻施以示將來用兵觀感至各員弁如總兵姚靖戎歐載陽易定元王德益谷祥發等均係向在行間効力歴著勤勞荐保官階此次嶺表從征督率操防經歴工程尤爲出力乃因勞感疾相繼病故應請照軍營積勞病故例從優議卹所有臣營病故員弁兵勇造具清册送部請旨賞卹緣由恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○奴才桂祥跪奏爲傷病復發懇恩賞假調理恭摺具陳仰祈聖鑒事竊奴才前在軍營左骽曾受槍傷三次失血過多彼時調養痊愈迨至塔爾巴哈台後每觸寒濕輙行抽痛及履烏科兩城任内時屇嚴冬卽形腫痛然加以薰洗各藥卽就痊可詎意本年自節交霜降後遽然舉發傷口紅腫筋直骨痛迭經調治未見輕減竟至屈伸不能自如步履需人扶掖若非安心靜養暫避風寒誠恐終成錮疾致負生成惟有仰懇天恩俯准賞假一個月安心調理一俟就痊卽行銷假當差是否有當謹恭摺具陳伏乞皇太后皇上聖鑒謹奏軍機大臣奉旨着賞假一個月欽此○○李鴻章片再新授永定河道塔奇魁現已到津應飭卽赴新任以專責成除檄飭遵照外附片具陳伏乞聖鑒謹奏軍機大臣奉旨吏部知道欽此○○頭品頂戴署湖廣總督臣裕祿跪奏爲揀員請補遊撃員缺恭摺抑祈聖鑒事竊准兵部咨湖北撫標右營遊撃施定國病故遺缺係部推之缺應令迅揀儘先合例人員請補等因移咨到臣查湖北撫標右營游撃員缺駐札省城操防緊要非勤明幹練熟悉營伍之員難期勝任遵卽在於湖北儘先遊撃班内逐加遴選查有湖廣督標儘先卽補遊撃赫成額年五十一歲係荆州駐防正白旂蒙古連德佐領下人由儘先驍騎校藍翎領催隨同前督臣官文前福州副都統多隆阿出師鄂皖陜西等省迭次打仗出力歴保以遊撃留於湖北儘先卽補並换花翎遣徹回鄂收入湖廣督標中營差遣曾署𨛡陽鎭標中營中軍遊撃該員營伍諳練辦事愼勤以之擬補斯缺洵堪勝任查部定章程請補員缺應按到標人員儘先名次先後爲斷如人地不宜以名次在後之員請補仍將在前之員按名指實現湖北已經到標儘先遊撃名次在赫成額之前者尚有高仰京一員臣詳加察看與此缺人地不甚相宜未便遷就擬補致滋貽悮赫成額雖儘先名次稍後而在營歴俸年久情形熟悉飭查該員前在本省及他省並無叅革朦保情弊與例亦均相符合無仰懇天恩俯准以赫成額補授湖北撫標右營遊撃實於營伍有稗如蒙俞允俟部覆至日再行給咨赴部引見以符定制除飭取該員履歴送部外謹會同湖北巡撫臣彭祖賢署湖北提督臣吳鳳柱恭摺具陳伏乞皇太后皇上聖鑒訓示謹奏軍機大臣旨兵部議奏欽此○○卞寳第片再前准户部咨奏明餉項萬分支絀擬自光緒十年九月十六日以前應賠關稅各員無論多寡悉按原欠數目減免五成着賠五成統限至十一年九月十六日爲止各依限將五成繳清卞短五成奏懇恩施悉予寛免在外各員照此次定限定數交納由藩庫專批解部不准移作别用等因光緒十年九月初五日奏本日奉旨依議欽此欽遵咨行到南當經轉飭遵辦去後兹據布政使龔易圖群稱查現任辰州府知府文綬自光緒六年十月十四到任之日起至八年八月底止應賠兩届木竹關稅五成實銀四千四百九十三兩七錢五分七厘業經依限解繳司庫經前署藩司孫翹澤詳請奏咨並聲明該府尚有應賠九年十年兩届短徵木竹關稅銀及歴年鹽稅銀兩俟解到另行詳辦在案兹續據該府文綬禀自光緒八年九月初一日起至九年八月三十日止短徵木竹稅正耗銀五千九十一兩六錢七分二厘又自九年九月初一日起連閏扣至十年七月二十九日止短徵木竹稅止耗銀一萬二千三百三十八兩九錢六分五厘又自光緒六年十月十四日到任之日起至十年十月二十三日止歴屆短徵鹽稅正耗銀五千二百五十五兩四分四厘共應賠繳木竹鹽稅正耗銀二萬二千六百八十五兩六錢八分一厘遵章依限措備五成實銀一萬一千三百四十二兩八分一厘均已于本年七月二十八曁八月二十八日先後解繳司庫按數彈收俟有便員赴京卽行詳委解部交納其餘下短五成銀兩詳請奏懇恩施准予寛免等情前來臣覆查無異除咨户工部查照外理合附片陳請伏乞聖鑒勅部核覆施行再户部定章以十年九月十六日以前爲限惟辰關稅項向以關期届满之日計算是以該府文綬應賠木竹稅銀截至十年七月二十九日鹽稅截至十年十月二十三日各關期屇满之日爲止以便稽核而免轇轕又十年分短徵木竹鹽稅前已具題尚未接准部覆合併聲明謹奏軍機大臣奉旨該部知道欽此○○文緒等片再查呼倫貝爾布特哈各練軍五百名每因雪大不能演練均停操三個月以節經費現在天氣漸寒連次大雪自應援案停操惟前因新設各卡兵力較單並開通山路驅遂漢河金匪先後已由呼倫貝爾派出練軍二百五十名布特哈三百九十名酌撤無期一時似難歸伍該二城存營練軍三百六十名擬於十一月初一日停止操演二個月以節餉糈所有此次由黑龍江城派赴漠河正兵二百名口分卽以停練節省項下動用歸練軍案内核銷除分飭遵照外理合附片具陳伏乞聖鑒謹奏軍機大臣奉旨該部知道欽此 
 
