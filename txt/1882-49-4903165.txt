# 1882 - 49 - 4903165

 

Page 1

 
 
[招請文人] [  點石齋主人啓]  
　　啓者本齋現欲印終一大部四書文計文約有八千篇定於開正初十日動工是以欲請抄手五十人抄文一篇酬筆資洋銀一角每人每日以抄篇爲額如能多抄愈　總以篇数多寡照給筆資但須一字無訛點畫清楚不得脱漏字句隨意　成俗體有啓書者願承斯乏祈年内即來本齋面寫字　訂定 
開工時可將底稿擕去謄寫逐日繳換俟校對無訛然後　給筆資諸君孒有擕鉛槧而來乎願於未飲屠蘇時先賜雅教　 
[論新年樂事]  
　　新年何以必行樂也人生數十寒暑營營逐逐終嵗不得安息惟此數日內正値舊事已完新謀未定定之際可以恣意游宴無怠惰縱放之嫌故雖性喜勤習不耽嬉游者亦乘此休息焉然四民異業各有其趣行樂之事亦自不同約其大槪厥有數端飮酒食肉祀神饗餕到處皆然自士夫　至庶人家家醉飽婦子歡呼人倫之樂無論也外此則風俗所尙性情所近與夫財力之所能辦大抵富貴之家别有豪華氧象迥乎不侔若平等者於侈費浮靡之中仍有不足有餘之致　 
而要之從乎俗適乎情止乎力而巳登山臨水杖挂百錢携幼兒稚女以出門買紙鬼面錫刀槍而歸日落扣門飽飯早　　　 
息其心若有餘歡也市中繁華見有紫燈景製花爆者兒童心竊羡之明知此費無益爲殳母者當此數日之內不忍柫　　 
其意爲購馬燈鬼燈數事嚮暮挿燭或手執之或腰佩之黄髮者五六輩各有一具令其角逐追奔庭院之中風動燭搖　 
此來彼往亦極光采陸離之妙苟高堂尚有二老含飴哺孫關心最切顧之色喜豈非人生一快事哉至於花爆不過火　鐵屑諸物装繫包　務極巧思五花八門燦然奪目上元之夕燈紅酒　酣飲正濃偶一點放足以娛親賓之耳目亦助興之一端也金鑼皮鼓聲震天地似戱班之引拍而敲打不成格調似郷農之賽柙衆器一時呶舉其或兒童好弄勉强學步括括者鼓聲也而起落無節斗斗者小鑼也而應含無腔六街清寂店市門閒東之所秦日閙元宵也西之所聞曰大開門也市井無頼之徒少年喜事之輩更於鑼鼓聲中點綴燈景靑龍白虎獅象之形隨意紥縛引人開門出視一時燈燭樿　照如白晝亦覺俗不傷雅更有跳大頭和尚者粉五僧一柳翠女形首戴銅斗婆娑跳舞不皮燈景之好看　　 
而　鼓喧天自遠而近不知者出而觀之始爽然若失往往姹妆幼婦垂髫小兒倚門遥望方人旋出忽啓忽閉僕僕半　 
夜爲若輩所紿弄者此亦足以見人情之善於行樂矣然以上數事皆庸俗人之所爲婦人孺子所喜以爲新年樂事止　 
於是而抑知不然也蓋雅人之情趣非庸俗者所能喻人生各有所事偷閒行樂縱爲達觀之心胸究之平時不及新年　　 
　快吾輩於以上諸事固非所願若夫晴風麗日山水相逢挈榼携壺二三知已不至如買紙鬼面　刀槍者之心情此自信亦所共信也至於平日所不爲者如擲升官　走勞勞亭則亦未嘗不可消遣然猶有拘束也不能無形跡也竊謂　 
萬事總在一心以新年爲可樂此以境言也吾心自有至樂良朋畏友津津講學到得契合印證之處不覺暢然意滿悠然心會此時之樂匪言可喩吾生已到中年學無一得徒覺自負所苦者碌碌依人營營謀食雖有良朋不能切磋砥礪乃至虚過此生耳時不再來少小不努力老大徒傷悲二語非不誦之乃謀館未成旅囊久澀家居坐食仲屋興嗟於此而謂人曰吾樂孔顔之樂不知憂也非惟自欺　自處過高憂患終身何必曲諱也耶今吾固不若此之窮則亦未嘗不有若彼之樂特平日不遑行樂而惟此新年數日爲可以證其樂之所在然則同志幾人坐舘者散學月餘傭書者束筆　 
高閣借拜年之通禮而聚首談心相與講論夫明體逹用之功博古通今之學處則省身克已如何獨行出而濟變匡時　 
如何兼善豈非吾人之眞樂哉况乎上海一隅爲天下四海之交會閱歴旣多見聞不隘坐言起行之具九非村學究所知則雖　濁如烟館可借一惕以傾談喧囂如苶坊可煮清茗而對語何必登程朱之堂而始足以講道學耶噫駿馬高車載妖嬈而過市燕歌趙舞列貴客以開筵彼之所謂行樂者吾不得而樂之而況在花爆鑼鼓之問乎 
[本館自已接到電音]  
　　本館於昨日接到在津友人專發電音到本館知自去臘二十九日至新正初三日止有上諭兩道敬謹譯登○奉上諭鳥拉喜崇阿奏謝入座次序恩一摺本年侍衛處奏請定朝班坐次並無鳥拉喜崇阿銜名該左都御史具摺謝恩　屬錯誤着交部議處欽此又奉上諭恩福等奏特恭知縣虧短交代請革職拿問查抄備抵一摺奉天侯補知縣馬承恩在署遼陽州任内虧短庫欵銀三千二百六十四兩零米價銀一萬五千五十兩零攤欵等項銀九百五十三兩零在署錦縣任内虧短攤賠各欵銀一千九百四十六兩零屢經勒催迄未完繳實屬玩延馬承恩着卽革職拿問交崇綺等提集該員各任内經手丁書訊明是侵是挪按律懲辦一面将寓所貲財嚴密查抄並咨安徽巡撫將該員原籍家産查封備抵以重帑項該部知道欽此 
[賽曾滋閙]  
　　西字報言中國人之庽居　羅者實繁有徒去年十二月初三日華人在暹羅賽會旗幟執事均　　　　 
極鮮明一日之中共集五會以致人數太衆街衢爲之塞斷行旅因而不通繼而會中人彼此争毆各出刀械其執洶洶傷斃不少暹羅巡捕亦無法可施袖手旁觀而已其居户店舖等均紛紛閉户躱避云按華人在暹羅皆分屬於各國駐　 
暹領事官而不服暹維拘管近來暹維人亦有不善其國中立法而打辮易服改装華人以屬各國領事者暹羅之無治　 
法於此可見矣 
[抗捐焚屋] 　　　 
　　印度新聞紙言印度賴六脫地方寓居華人甚多近來該處擬開設開設醫院勸令華人捐洋華人不服以到滋閙遽行放火並聲稱如必欲書捐則當將該處全境焚燒云該處地方官亦係强項者聞定欲募捐不爲危言所動也查此項捐務原係善舉且每人每年不過派洋一角而華人乃如此肆橫似於情理未治也 
[同日火警]  
　　香港西字報稱去年華十二月二十五日早八點鐘港中失愼緣該處有一小屋樓下爲麫舘廚　　 
灶在薦慺上則一賣藥者居之其時鍋内炒菜忽然鍋中之油遇火燃着延及旁邊柴草等物滿屋皆火樓下人皆奔出屋外其樓上人未知曾否逸出比水龍畢集而其樓業已矬下將火壓熄水龍爲澆滅餘焰不至蔓廷亦云幸矣乃同日　 
十一點鐘海邊有一外國棧房亦兆焚如之禍棧中堆積貨物皆係自來火火油棉花等引火之物因扛夫扛抬物件乘　　 
空吸烟遺灰致禍比及水龍到時滿棧房皆火廷及旁側另一棧房并棧後小屋悉付一炬其對面窓上亦有燃着者幸衆人竭力救護得免亦不至廷燒旁屋云 
 
 

Page 2

 
 
[信班遇盗]  
　　每逢冬令輪船不能往北海關送信皆改用旱班兹據在津西人來信言去年十二月十四日有旱班送信人由鎭江起身　 
行至靑縣新集地方突遇緝匪十四人將其信包动去打開細檢並無銀兩競將送信人身上搜查搜出銀六兩并其所着皮馬褂一件盡行搶去幸包中信件則一無遺失也 
[藩憲赴寍] 　　　　 
　　左侯帥於去臘二十四日接篆曾經列報兹悉是日各官紛集轅門道賀至輿馬無駐足處喧闐終日途爲之塞俟帥分别接見毫無倦容其矍　可想矣蘇潘憲許星台方伯於新正初四日用小火輪拖帶坐船赴寍賀喜省中印委買舟前去者亦復不少云 
[太湖覆舟]  
　　去歲十二月二十七日洞庭西山庭航船開赴蘇城行至夷山嘴忽遇大風舟子收帆不及頃刻覆溺同舟十餘人有六人附桅浮於巨浪中爲救生局救起其餘盡作波臣矣内有謝衞二姓係吳縣錢糧局夥友由西山分局帶歸洋三百七十餘元及串票帪簿等物一時并付洪濤旋聞夷山嘴已撈起五人待各屍親往認云又二十六日有蘇城開往湖州之莊船同舟亦十餘人駛至洞庭東山亦被漂没溺死二人一爲湖州人三房祇此一子頗有家產一則經紀夥友也當歲底歸家之際鄉心如箭方期骨肉團圓豈知竟死於非命亦惨甚矣　 
[善全頑梗]  
　　温州四溪二十六都溪心地方前因毆死竊牛小賊癩頭喜將屍用竹簟包衷抛裹棄外江其母赴縣報案當經張明府親往　 
檢騐並飭差役查拿兇乎惟癩頭喜雖係毆死而其母呈詞中所與兇手首二兩名均已亡故多年有此一層錯悞合村遂謂爲索詐差役到時均遭毆打身受重傷立即返署請騐禀求會營往辦旋於去臘十九日譚城守撥兵三十名札委千總肅國顯管帶協同差役偕往查辦詎知該處居民性成兇悍愍不長法是日聞兵差同來胆敢合村薺起不待到地卽在三里之外　路毆打各兵洋鎗器具均秛截奪轎伞執事悉成　粉□千總手斷目傷黃頭目頭額破爛衆人受傷不等衣服被剥殆盡幸離城不遠當卽陸續逃回連夜扛擡相騐並請調兵嚴辦聞該處要隘之所設有　　　 
千觔架九節鞭等砲其意似尚欲拒捕於是張明府肅千戎禀明鎭道兩憲懇請泒撥營兵緝獲羣兇盡法懲辦卽奉兩盡飭調練軍前營並中左城三營精兵四百餘名移請周軍門譚都戎偕同張明府於二十二晨九點鐘時出北門由水路前往城内謠傅不一或云該處居民均已逃遁老幼男女寄託親　各物搬運罄盡房屋自行拆毁此次兵去定屬空勞或云溪心地方咸係吃齊人教者動輒紏衆毆打刻下聘請洋槍打手准備　　 
拒敵已將路口溪心廟堆積草柴雇得瞽叟三人預　廟中俟兵抵境立卽緃火焚燒計圖反誣抵制一面上省呈控各等語幸張明府精明仁厚已於二十一日飭差陳常先往白泉隣境預備公館到時須將各紳士傳詢查明動静乃定辦理之法如各紳士肯爲竭力保求願將起意羣惡綑送交案面子稍能過去卽不窮究深追蓋欲保百餘户生靈爲此委曲善全之計而該處居民天良未盡尚知量力畏威聞此次兵臨早將物件盡　　 
數捲逃惟設柴米蔬菜於空房之内以備兵勇到時飯食預請驎境紳士齊集臼泉公館伺候求恩各紳備具保結情願自將起意兇惡定限綑送所失器械衣服等項照數賠繳爲　者之房屋聽憑拆毁數十紳士哀求各官法外施仁網開三面俾合村無灰燼之災羣民戴再生之徳衆情懇擊各官於是垂允已於念三日班師回郡矣 
[火警疉聞]  
　　上年十二月十八夜二鼙鼓後温郡東門外新碼道關依亭前順昌烟店不戒於火廷燒房屋十數間幸離江咫尺取水便易　 
兼碼道停泊多船衆水手羣起往救是以易於撲滅惟各城門因謠言四起啓閉甚嚴城内水龍雖多均爲城門阻隔不能赴救又十九夜大南門外社田地方戴殿鑾家失愼幸風火墻高固僅燒戴娃住宅未致殃及鄰家但此屋十一間五進内有花園兼之戴本殷富十餘年陳榖尚有屯積執意頃刻之間均成灰燼誠可惜也又一日城守衙署頭門外左右吹鼓亭同時猝遭回祿此亭向無鼓吹虚設壯觀近來乞丐棲宿以致失火廷　 
燒特兩亭相離頗遠四面臨空一時同焚此理實令人難解耳 
[移讌助墩]  
　　春盤小集戚友淸談亦年常舊例也此固到處皆然掦州似爲更甚然彼此酬答所費亦殊不貲刻下江北救命墩尚未克　　 
集大勲並有扼要之區工程尤爲緊急倘能移春酒之貲襄此善與實爲無量功德近聞有樂善君子創爲此議假如請客七位均順輪流答席每　　 
人約費洋七元今以六元移助救命墩而各出一洋以作公讌未始不可聨戚好之歡且假如一人應備酒十席者出六七席之酒貲以助善舉於已於人兩有裨益又可省酬應之煩勞全雞鴨之生命誠一舉而數善備焉嗣聞張敬夫李秋坪鄭陶齋經蓮珊頭容齋諸君均各首肯張君昨已　 
将洋銀四十八元交人上海電報局請□解災區矣諸君子有同發善心者乎請亟步其後塵也可　 
[隨員抵德]  
　　上海洋務局委員顧友笙貳尹祖榮前奉出使德國李丹崖星使函致本埠劉道憲調往德國當差已於去年十一月初八　　　　　 
日由本埠乘法公司輪船啓行兹悉除夕援到電報報貳尹於十二月二十三安抵德京矣　 
[訊期預定]  
　　法公堂於歳除停訊後至今尚未辦公其訊期向在禮拜二四六等日故今定於初八日卽禮拜六今捕房解案辦理云 
[伶人夭没]  
　　伶人小桂壽花旦也去年在本埠天仙茶園唱戲其每年包價銀至一千五六百元之多家住仁濟醫院左近小桂壽之父　 
係江北人某甲其母亡後甲與某氏拚識旋甲亦殁某氏復拚某乙而撫養小桂壽使之學習唱戲竟成名旦某氏頼以坐享豐厚去臘二十七日　 
小桂壽在家祭租忽問某氏謂生父今年幾歲究没於何月何日母逐一告知小桂壽謂然則何以每逢忌日未見設祭嗣後届期務須盡禮氏亦　 
允諾小桂壽又取壁間懸掛之冥鏹盡行焚化口中并祝亡父收銀俄而睡床口中喃喃譫語身發寒𤍠病至天明延醫服藥無效旋卽畢命成殮　　　　 
時某氏哭謂摇錢樹子一朝摧折吾復何靠聞者憐之 
[放爆虚驚]  
　　去年本埠關道憲出有告示凡居家店舖所搭凉棚概令拆去免肇火災是防患未然之意也租界中雖未見明文但交冬　　　　　 
令各家办均拆卸而法租界紫來街鴻泰烟館後面所盖凉棚至冬間尚未拆去該店亦不以爲意正月初四晚俗例有接財神之與送神時必施放爆竹是晚不知誰家送神燃放花砲正落於鴻泰後面蘆蓆之上霎時間烈焰遽起幸各隣俱在敬神趕爲帮救而法捕房　近在咫尺捕頭派中西捕救火彈壓衆力齊施隨卽澆滅當時有住居紫來街之某甲因家在鴻泰斜對門聞警出視被西捕攔住某甲能道西　以意告知該西捕　 
不問情由竟將手中之無情棍作當頭棒喝尚有在法工部局之某乙到彼觀看據稱亦遭西捕拳擊在甲乙兩人尚不與較而更有某丙素有足疾不良於行亦爲捕所毆打其人不甘赴巡捕房訴知大巡捕頭謂巡捕不應擅自打人須請究辦捕頭答以人叢之中難分皂白其人忿忿而出 
[鋪甲聲戒]  
　　昨聞城中有鋪甲知照各户謂不論店鋪居家嗣後概不得用火油燈因火油易於肇災且難施求救等語未知各户将依從　　　 
否也 
[縣賞緝盜]  
　　松江華亭縣境交生吳森家於去臘十五夜被盜劫去誥金飾銀錢衣服開單報縣由楊邑尊踏勘除飭本署捕役嚴緝外移請各隣縣查拿出有賞格無論軍民人等能獲首犯解案署賞洋三百元如獲從犯每名賞洋百元本署會捕局已接到移文派勇四出查緝　 
諒不日當可獲案也 
[犯賭罰押]  
　　昨日英捕房解送沿街聚賭一起人並起賭具送英公堂平捕頭稟稱捉獲賭犯十名其間李仁明葉阿保曾經犯賭應請　　 
 
 

Page 3

 
 
分别懲辦李仁明葉阿保董慶生等均供認求恩陳太守隨判李葉二人各罰洋五元其餘董慶生等八名各罰一元賭具銷毁又有華捕解送擺牽絲攤賭之王增寳一名並起賭具請辦王增寳惟求恩典陳太守判管押一月賭具銷毁　 
[違規發落]  
　　英巡捕房拘拿違規放鞭砲之人押候送辦昨已列報兹悉英公堂據英國新老二捕房送到一百十五人之多又據虹口美捕房送到三十餘人陳太守商之哲譒譯謂常例放鞭砲者祗罸四開洋一枚今時在新年似可原諒免罰哲繙譯謂禁放爆竹原爲防火起見　 
今違者甚多應請仍判薄罰以儆太守查得有被拘後繳洋一元放出者或仍投到或未投到乃爲分别辦理判將繳洋一元而投案者仍罰四開　 
洋一枚原洋給還繳洋而未到者將洋充公其無洋爲質被押送案者概行斥釋又勸諭以後勿再違規免遭拘押且致俯伏公庭云　 
　 
[壽玉溪叟壬午春初八旬誔辰]  
　　斗標東指轉鴻鈞正值先生誕降辰運啓三陽增茀祿年臻八秩益精神床頭著作等身富堦下兒孫　 
繞膝親歴刦不磨金石志校讐常寓滬江濵買田陽羡繼先哲玩月揚州作客賓晉帖鈎摹承世　唐詩吟咏得天眞鍾家新婦多風雅謝氏佳兒自軼倫絳縣老人書甲子茅山處士守庚申盆開萼緑梅香冷杯泛鵝黃酒色醇節近元宵笙管沸星輝南極歲華新衣爛萊綵全家樂頌獻椒花滿室春笑我龐公頻入座先生自謂老僧轉世疑君佛印是前身籌添海屋紀高會鶴算遐齡祝大椿洞庭徐邦拜稿 
[分送徴信録告啓]  
　　啓者敝處收解張欵前會将六年九月以前細數刊布徴　録送呈公鑒自六年十月分起七年六月分止收解值省工賑捐欵及金苕人嚴君佑之查放　　　　　 
直賑徴信録兹已造判竣工除送呈各處善堂紳士察核外理合登報撀明如有善士索問卽日賜囦敝處以便奇奉台覽○再敝處歴次所为徴信錄垷經蘇州元妙觀内得見齊書坊　印發售統計山東河南山西直隷四省收解查放録及鴈塔鐡淚福幼仳離福報天河水災等募捐圖册共訂一十三本每部一元凡災區情狀辦賑事宜善士姓名纖悉備載於畫圖書紀之中如欲購閱逕向該坊售取可也原辦蘇州賑捐公所首事啓 
[光緒七年十二月初九日京報全錄]  
宮門抄○上諭兩道錄前○發抄　五道○監察御史陳奏特叅吏部漢尚書摺○又奏請嚴飭秉公審辦片○滇撫杜奏特叅道員　 
勒催完繳摺○江撫李奏爲奏聞摺○護陜督楊奏請借補守備片○陜撫馮奏爲保請記名遇缺簡放片○十二月初九日户部通政司詹事府廂白旗値日無引見○張家驤謝授少詹事恩○補用總兵畢大才謝恩○關防衙門奏二十五日火神廟拜表惇王行禮○召見軍機○發抄張樹聲等奏候補守常　等期滿甄别奉旨吏部知道單併發欽此○又新選長樂令魏庚吉留省察看奉旨知道了　 
欽此○又督糧道孫鳳翔署惠潮嘉道將炳動署糧道奉旨知道了欽此○又大挑令韓煇祚期滿甄别奉旨吏部知道欽此○又試用道蒋　　 
武琛等期滿甄别奉旨吏部知道單併發欽此○○山西道監察御史臣陳啓泰跪奏爲特叅辜恩怙惡骩法徇私之大員請旨立子罷斥以肅綱紀而樹風聲恭摺仰祈聖鑒事竊臣伏讀十月二十五日上諭本年又屆京察之期各部院堂官均受國厚恩務當精白乃心秉　 
公考核等因欽此仰見朝廷愼　察典澄叙官方之至意欽服莫名臣思與劾司員其權分操於堂官其事則總匯於吏部今吏部漢尚善非他卽諭旨所謂衆望不孚之萬靑藜也該尙書貪劣欵蹟屢次被人叅奏久在聖明洞鑒之中前次開去兼尹開去掌院而不遽子黜罷者原欲曲全其體面俾以部務自効稍贖前愆聖恩寛大至矣盡矣誠不意萬靑藜不惟不知愧感且反倖寛典之可屢邀而部務乃日益弛壤也近數月來銘安以鍾彥一案李鴻章以李秉衡一案皆瀝情陳訴於聖主之前部中雖牽合例文飾辭卸過而司員之妄肆詆誣書吏之勒索誠　 
費則皆確而有徴各部公事多係正堂主持萬靑黎更事多而掌銓久豈應龍聵至此然猶可諉之曰司員書吏也今年秋間兵部出有題缺郎中一缺應以曾補題缺丁憂服闋之鄧天符擬補萬靑黎以其婿季帮楨係兵部候補員外郎急於得缺爲京察保送一等地步若准登鄧天符　　 
補郎中則員外一時不能推升出缺遂授意司員妄稱鄧天符不合新章不應擬補迨經兵部引案駁回萬靑黎猶思巧辨遷廷不覆各堂官事之　　 
不得適其時又出郎中一缺員外題升後季邦楨有缺可補萬靑黎始袖出一稿援案照准夫部章理應畫一如有應准則前之議駁者何心如其應駁則後之照准者何意且聞鄧天符補郎中咨覆遲至兩月有餘季帮楨補員外咨覆不過數日似此前後兩歧遲速任意徇私舞文悍然不　　 
顧宜其同官鄙惡物議沸騰堂官如此何責乎司員又何責乎書吏無怪外間謂吏部銓補處分皆可上下其手也臣伏讀本年六月十六日諭旨朝廷進退大臣視其能否稱職以爲考核今萬靑黎不稱兼尹不稱掌院久爲公論不容幸荷聖慈不加深究宜如何小心勤職力戒前非如　 
果自顧駑庸理當竭誠乞骸避賢者路乃竟辜恩怙惡骩法徇私是值視聖旨爲具文等部務爲兒　吏部爲六官之長若使久尸其位何以肅銓政而儆宫邪現當朝廷勵精圖治認眞察典之時臣知如萬靑黎者必在甄别黜休之列然旣劣跡昭著莫若早賜罷斥使各部院堂官皆知所儆畏則京察舉劾或亦不敢於背公而徇私所關實非淺鮮臣職司紏劾不敢稱避嫌怨披瀝上陳伏乞皇太后皇上聖鑒訓示謹奏奉旨已錄○○御史陳啓泰片再河南臨刑呼寃一案經撫臣凃宗　據實入告日久未聞訊結現在涂宗　調任湖南風聞承審各員有夤緣新任撫臣意在避重就輕遷就原案串令該犯誣認爲從如有不承擬卽監斃滅口等情此案幸獲平反豈容私顧考成再加寃抑且近　 
日欽奉恩旨命刑部停勾减等以廣慈仁是於當死者尚欲曲全其生機當生者何可故入以死罪應請飭下李鶴年秉公定讞速擬具奏　　 
　稱瞻徇以儆官邪而重人命是否有當謹附片陳明伏乞聖鑒謹奏奉旨已錄○○雲南巡撫臣杜瑞聨跪奏爲欠解銅本之道員日久遷延請旨先行摘頂勒催完繳以重正欵恭摺仰祈聖鑒事竊照前因雲南開辦京銅由户部初次提撥江蘇省協滇銅本銀二萬兩當經前撫臣岑毓　檄委雲南候秿道張承頣前往坐催業據先後解過銀一萬五千兩嗣於光緒元年二月二十三日復由江蘇省補撥銀五千兩仍兌交該道承領解愼旋據接催江蘇　本委員候補知府呂之樸禀稱該道所領前項銅本銀五千兩除現據移交銀二千四百三十六兩三錢二分九厘外計該道尚欠交解銀二千五百六十三兩六錢七分一厘又長支局用銀二百五十八兩二錢三分八厘共計欠解銀二千八百二十一兩九錢九厘等情經臣疊次移咨江蘇撫臣查明該道請限一月内呈繳輔解於六年正月咨覆到愼迄今又已年餘仍未完繳據藩司吳徳溥　　 
會同善後局司道查明詳請奏叅前來臣查該道張承頣欠解前項銅本銀兩帑項攸關乃疊經催追仍復任意宕實屬玩泄已極相應請旨将按察使銜雲南候補道張承頣先行摘去頂戴並請飭下江蘇撫臣勒限嚴催照數追繳如再逾延卽行從嚴叅辦以重正欵除分咨查照外謹會同雲貴總督臣劉長佑恭摺具陳伏乞皇太后皇上聖鑒訓示謹奏奉旨已錄○○頭品頂戴江西巡撫臣李文敏跪奏爲道員患病請開缺囘籍調理先行遴員接署恭摺奏聞請旨迅賜簡放以重職守事竊照吉南贛寍道蒋繼洙現年六十二歲係山東曲早縣人由部曹洊升今職光緒五年二月初八日到任該員入冬以來肝風頭暈不時與發且又左耳重聽精神委頓禀請開缺回籍調理由司查明具詳前來臣覆核該道蒋繼沬患病屬實並無揑飾查吉南贛寍道分巡四府州南贛一帶界連閩粤　俗强悍匪徒出没靡常素稱難治亟應遴員接署查有補用道南昌府知府賀良楨精明幹練前任贛州府知府熟悉地方情形除莠安良輿情愛戴光緒三年大計卓異並經前撫臣劉坤一及臣先後彚摺保奏實爲通　出色之員甚以委令署理所遺南昌府印務查有南康府知府曹秉濬才明心細甚以調署遞遺南康府印務查有 
 
 

Page 4

 
 
正任贛州府知府斌鑑謹飭安詳堪以調署至該道員缺緊要相應請旨迅賜簡放以重職守除另行恭疏具題並分檄飭遵外臣謹會同兩江總督臣劉坤一恭摺具奏伏乞皇太后皇上聖鑒訓示謹奏軍機大臣奉旨知道了欽此○○楊昌濬片再肅州猣鎭屬紅崖 
堡守備員缺前經臣奏請以儘先遊撃熊得貴借補嗣准兵部議覆查熊得貴四川人並未奏留甘省之缺核與定章不符應毋庸議其甘肅紅崖堡守備員缺應令另揀儘先合例人員請補以符定制等因當經轉飭遵照另行揀員請補去後兹據署肅州鎭總兵官陳春萬呈稱紅崖　守備一缺隨在於儘先合例人員内逐加遴選查有現署肅州鎭標中營守備花翎留甘儘先補用遊撃侯明俊年富力强勇幹有爲堪以借補禀請核辦前來臣覆查得現署肅州鎭標中營守備花翎留甘儘先補用遊撃侯明俊材具勇敢差使勤能以之借補前項守備實堪勝任亦與定章相符合無仰懇天恩俯念員缺緊要准以該員借補紅崖堡守備員缺以期得力如蒙俞允應請勅部先給署札俟防務告蕆冉行給谷送部引見用符定制除将該員履歴清册隨摺咨送兵部查核外謹會同甘肅提臣周逹武合詞附片具陳伏乞聖鑒訓示謹奏軍機大臣奉旨兵部議奏欽此○○馮譽驥片再臣標現任中軍叅将胡得成籍隷江寍由武童投効湖北軍營打仗出力轉戰安徽同治元年隨同前荊州将軍多隆阿帶隧援陜迭著戰功洊保花翎補用總兵儘先補用副将委署陜西撫標右營遊擊借補漢中鎭屬定遠營遊撃調補撫標左營遊擊升補今職該員隨征數省艱險備嘗到陜二十年分馳各路防剿於地方情形極爲熟悉現任臣標中軍辦理通省營務統帶本標改勇曁招募馬步六營以來於操演陣勢布置巡防彈壓稽查一切事宜俱能實心經理卽沿邊防務帮同辦理亦復深資得力該員明白强幹臨事精詳實屬臣標不可多得之員查該員前於同治九十等年兩次統領標兵前赴韓郃一帶防剿年餘之久杜賊冲突地方賴以又安並未邀請獎叙惟查該員前曾得有俟補副将本班後以總兵儘先補用保案合無仰懇天恩俯准将補用總兵儘先副将臣標中軍叅將胡得成免補副将以總兵交軍機處記名遇缺請旨簡放出自鴻兹謹附片具陳伏乞聖鑒訓示謹奏軍機大臣奉旨兵部議奏欽此　 
[蘇省撫轅抄]  
　　十二月二十三日同知宋抩禀知謝飭留蘇補用巡檢朱甲榮服滿回省禀到牌示丹陽典史徐承乾丁憂遺缺當經詳委試用從九王鶴齡署兹據禀以該員因差繳委前來查有試用從九周子龐改委署理○二十四日從九張金寳禀知到齊門水關盤查差○二十五日同知徐元　解供布赴都回挑源縣許之軫辭赴任縣氶搭森銷齊門水關盤查差主　黃士芬謝札飭咨補丹徒縣主薄事○二十六日知州錢□動銷同里局差縣丞方培根禀知辭奉臬憲委赴吳江元和無鍚南匯上海崇明等縣公　 
幹○二十七日同知金鍾彥上南奉催　項回並禀知奉委赴江震一帶緝匪辭○二十八日通判王祖慶禀知奉委赴金壇公幹知縣陳炳泰禀知奉委鍚金厘局差王昱文銷措資假並禀知引見回省張豫立浙江絲捐差次來○二十九日孫茂橿禀知聞訃丁繼母憂○光緒八年正月初一日牌示元旦今節是日應穿蟒袍補褂掛珠於黎明齊赴萬　 
壽宫慶賀其自十二月廿七起正月初二初四初五等日俱穿常服掛珠 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
