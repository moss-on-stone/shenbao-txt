# 1909 - 48 - 4912950

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月初四日奉]  
　　上諭湖南長沙府知府員缺緊要著該撫於通省知府内揀員調補所遺員缺着戚朝卿補授欽此 
上諭張鳴岐奏舉劾屬員一摺廣西調署懷集縣事富川縣知縣金開祥署左州事興業縣知縣陳善濬缷署灌陽縣知縣捐升知府翁綬琪旣據該撫臚陳政績均着傳旨嘉奬准補象州知州趙宗海學務廢弛尚明例案桂平縣知縣午廣致緝捕不力才尚可造均着調省察看開缺另補武緣縣知縣倪育萬巧滑成性前在容縣署任諱匿盜案多起陸川縣知縣梁祖釧工於鑽營前在試署任内議罰違章用人不當試用知縣劉祖恩前署平南縣任内學務甚爲廢弛捕務亦極玩視向武土州州判魯厚堃條理不清辦事竭蹶前在代理天保縣任内並有違章加收稅契之事試用知州方中胸少條理辦事因循委充土思州彈壓委員並有玩視要案之事試用通判黄蔭福貌似有才心術險詐試用通判易祥麟在署在賓縣任内苛罰婪贓查有實據周羅司巡檢趙志遠違例擅取被控有案署下雷土州吏目候選巡檢戴式潜把持公欵藉學漁利署五山司巡檢試用典史袁之煥沾濡嗜好不堪造就藤縣典史陶壽熊巧飾戒烟諸多不謹均著即行革職灌陽縣知縣魏志良試用道陳鳴惠補用直隸州知州汪文畬即用知縣李肇律候補知縣周翰試用知縣謝國南謝寳森區應庚沈秉惠調用知縣何寳符另補知縣續曾熊光瓚均屬才具平庸難資造就魏志良着開缺同陳鳴惠等十二員一并咨送回籍餘着照所議辦理該部知道欽此軍機大臣署名奕劻世續張之洞鹿傳霖那桐 
宫門抄二月初四日召見軍機增祺 
論說 
[論重興海軍之方法（渭）]  
　　客歲自遭國喪。攝政王卽有撥內帑興復海軍之志。聲聞海内。論者咸歎賢王之英明。但後此未聞續議。近忽明降諭旨。派肅親王等公同辦理。并限三年内務必立有基礎。此亦未始非賢王銳意振作之一端也。顧記者竊有所慮焉。我國海軍自甲午大挫後。興復之議。已屢聞不一問矣。數年前預備立憲。改革官制。將兵部改爲陸軍部。時有添設海軍部之議。後以一時難於興復。遂暫歸陸軍部兼管。自是而還經國諸臣。屢議興復。而卒未果。揆其所以遲遲不决者。蓋有二慮焉。一經費之難籌。一人才之難。得也。今忽有此迅雷不及掩耳之舉不識當事者將何以布置也。（肅親王原奏尚未刊布。澤公已有收回成命之請。）當此列國競爭時代。有國者自不可不辦海軍。以固邦圉。第經費人才。均非一時所能驟得。坐而言。者。恐未必能起而行也。 
我國自擔負外債舉辦新政以來財用日見支絀。内而部儲。外而藩庫。時興仰屋之嘆。以現有之入欵。繼續現辦之事。猶有不足之慮。今忽增此鉅費。將何以籌應付之策乎。借外欵也。募國債也。終非正當之計。各省攤派。也。華僑勸捐也。其勢亦有所難行。審維至再。殊無善法。且舉辦海軍。非陸。軍可比。建造軍艦之費。至少必以數百萬計。過事簡陋。亦不足以副其實。兩手空空。如何是好。誠哉經費之難籌也。 
國家改練新軍。迄今已十饖除年矣。如直隸湖北江南。成效雖不無可觀。但陸軍人員。時有不敷調用之虞。各省陸軍學堂每年畢業者及前後自東西洋回國者。已不下千百人。而仍不免才難之歎。亦可見辦事之難也。陸軍如此。皇論海軍。各省旣乏海軍學堂。各國又無准學海軍之例。人才從。何處得來。備材異地。究非良計。誠哉人才之難得也。 
於萬不得已之中而求其振興之道。竊以爲有一法。尚可用之。各國之軍艦。無事時。本以之爲商船。供載客運貨之用。一旦有事。則懸旗置砲。儼然軍艦也。如英國固稱爲現世界海軍之霸王者。艦隊共數百艘。兵卒共數十萬人。然停泊海岸。以之爲攻守之備者。僅居其最少數。此外皆商船也。故英國爲海軍之霸王。亦爲商務之霸王也。我國當此庫欵奇絀之時。而欲舉辦此絕大事件。大可利用此法而爲之。自航交通以來。輪舶飛馳。往來不絕。而於太平大西洋問不見龍旗之片影。此亦我國莫大之恥也。我國每年出入之人口貨物。不可以數計。而專賴外人之郵船以通其間。非特於海權有關。且無窮利源。亦坐此而失。今旣振興海軍。正可藉此先。立商船會社。以興其利。蓋當此世界和平之時。我國即急起直追。興復海軍。固無所用之。且在此十年之中。以我國幼稚之海軍。亦斷不能與諸大强國從事於疆場。設不用此兩利之法。而徒裝飾外觀。自詡我有海軍焉。恐亦難免外人之笑也。若欲行此策。则先由度支部及各省籌集欵項若干。（不得已而借外債亦可。）託英德諸國名廠建造巡洋艦一二十艘。不必同時告竣。儘可分。 
 
 

Page 4

 
 
期運來。庶財政不致竭蹶。一面由郵傳部於天津上海等埠。設立中國商。船會社。以爲通航外洋之計。先擇各國交通頻繁之埠如倫敦紐約日本。澳洲南洋羣島等處。次再及於冷僻之地。苟經理得法未有不獲大利者。然後以所得之利。價所用之本。次再以所餘之利。逐漸建造。一二三等戰。闘艦。以備攻守之用。竊以爲此係計之最妙者。或不另設商船會社。而即。擴充招商局以爲之。則亦可省一大宗興辦之費。一面再由陸軍部設立。海軍學堂栽培人才。一面再由外務部及分駐各國公使與各國商議。請其允准中國學生學習海軍。（英國及日本。雖有允習海軍之例。但學生之數有限。且特别對待。難得其眞際。今宜請其允准中國學生與本國學生一體學習。不可歧視。）一面再挑選陸軍中年少有學之軍人。改習海。軍。提出巡洋艦數艘與舊所有者。分飭管帶。以爲巡察海岸之用。庶幾期之十年而海軍成航利興。人才出。財政裕蓋一舉而有數利焉。否則費盡。心力。東挪西移。以有用之財。費諸無用之地。不能戰攻。難資防守。徒於二。三海岸懸旗放砲。以飾外觀形式雖美。精力已憊。亦何取於是乎。記者愚味不諳大計。區區一得之見。未識有當明聽否也。 
來稿 
[書江蘇諮議局籌辦事最近所聞見沈同芳稿]  
　　去歲九十月之交。同芳曾書籌辦諮議所聞見。以貢於社會。於寗蘇分合問題。略採寗紳之說。謂當俟兩屬被選議員舉定後。召集解决。蓋凡决一。事。非有議事機關。則無多少數之可言。兩屬議員共一百二十一人。旣由。選舉而出。自有代表全省輿論之責任。故一切議案預備。皆應由此一百。二十一人共同研究。稱量一過。以待諮議局成立時之發表。分合問題。非至其時。將議案逐一稱量。亦不能知應分應合之實際。近閱報章知有徵意見書之舉。而於是意見書紛如。夫旣曰意見書。殆不過供議員稱量之資料。以並非甲說爲可從。亦非以乙說爲必不可從者也。同芳常州人也。至寗至蘇。俱不過四五小時。主合主分各派。亦皆一二與同芳雅故。固無所用其左右袒。惟同芳以爲寗蘇之應合。嚮於江蘇教育總會成立時。卽曾發表意見。不俟今日顧今兹以個人之見解。其應合之理由。尚有足爲諸君研究之資料者。毋固毋我。苟取是說而進焉。知者或不以爲忤也。 
分與合之理由。各執一說。其可與否。當由議員公决之。同芳非其人。今亦。非其時也。同芳之所謂應合者。其理由頗極簡單。今先設一問曰。今日之諮議局。是否爲省諮議局。度無論主分主合者。必較然一致也再設一問曰。今日之江蘇省。是否合江寗蘇州兩省郡之名詞。今日之江蘇巡撫。是否爲统轄寗揚淮徐海通海。蘇松常鎭太之主務官廳。度無論主分主合者。亦必較然一致也。然則何爲分。吾聞主分者。則根據諮議局章程。曰江寗五十五名。江蘇六十六名。固明明分矣。雖然以空言解釋章程。不如以。章程解釋章程。此亦昔人治經。以經解經之法也。 
章程第一條云。諮議局爲各省採取輿論之地。以指陳通省利病籌計地方治安爲宗旨。等語。夫曰通省。必通全省而後可也。江蘇省之名稱旣人。人知爲合江寗蘇州組成之名詞。不聞江蘇省之外。别有江寗省之名稱。也。惟江寗藩學司江蘇藩學司。以江寗與江蘇名詞相對待。然章程乂明。明云。各省諮議局設於督撫所駐。之地。非設於藩學等司所駐之地也。故吾江蘇諮議局。不欲籌計通省則已。如曰通省也。則江寗各屬在江蘇通。省内乎。抑在江蘇通省外乎此不待辨而自明者也。（未完） 
專電 
[電一（北京）]  
旨派澤公籌畫海軍基礎實欲其統籌經費 
[電二（北京）]  
肅邸擬辭退民政部尚書專辦海軍 
[電三（北京）]  
饒芝祥奏大學士宜照樞臣例優給俸銀原摺留中 
[電四（北京）]  
川督趙奏請補署人員不拘成法一摺吏部擬將邊要指名酌准數缺 
[電五（北京）]  
又奏請減甘滇黔協餉一摺有云川省歲入千餘萬解出七百萬僅餘三百萬辦理各事已覺窘甚至籌備立憲需用各欵均已無著 
[電六（北京）]  
駐藏大臣趙爾豐奏報巴塘設製革廠開辦費二萬金 
[電七（北京）]  
 
 

Page 5

 
 
江督蘇撫奏趙昌洸戒煙欺飾請予革職奉旨照准 
[電八（北京）]  
　　鄂督陳奏請免征氈呢廠機料稅三年一摺經稅務處議覆不准 
[電九（北京）]  
　　庚子拳禍中立保案經吏部議駁奉旨依議 
[電十（北京）]  
　　上駟院奏擬備攝政王需用馬匹奉旨除大典外毋庸預備 
緊要新聞 
[萬國禁烟大會紀事十二萬國禁烟大會各會員]  
　　復於本月初三日上午十點半鐘續開第十次大會先由荷蘭專員巨恩君呈遞荷蘭鴉片出産及銷售情形報告内述各節皆得之於電傳者故　　 
頗簡略次由英國專員起答上次會議時美國專員所問事件即將所接電音當衆宣讀電内詳述鴉片烟土輸入英境最後之辦法讀畢即由日本專員宫岡君將關於關東領土鴉片輸運及吸售情形並烟館數目等事詳爲陳述繼將葡萄牙暹邏及美國印就之報告分給各國專員並由會長宣言各報告應即由會中討論旋經各員問答數欵卽由研究萬國鴉片贸易條約專員報告連日辦妥之事旋乂將英美兩國擬呈會中之意見書分給各員乃由會長起立宣言該會最初之目的現已逹到並將關於討論意見之綱要一一陳述蓋此舉將爲會中最後之事業會長之意欲令該會之結果必能及遠而垂久其結果之惟贄約有雙方一爲直接者一爲間接者據現情　之试該會必能獲有圓满之結局竊望中能將重要問題妥實解决否則該問題勢將落於好事者之手此種結果與會諸員皆願避去者也後又嘉謝會中自開會以來咸能平心靜氣對付各事云議至正午時乃由會長宣言散會 
初四日上午十點半鐘時各會員復行入座會議是日全係討論美英兩國專員所呈研究各國專員報告之决議書計美國專員所上之决議書共有八件全經採用者一稍加增删而後允准者一撤回者一駁退者一發還重議者四英國專員所上之决議書共五件採用以補美國之决議書者一認可者二辯論後而復撤回者一發還斟酌者一中國專員及荷蘭專員之决議書下次開會時亦可呈上俟由會中認可後即須將各書委交專員俾可更變文式報告各國政府是日四點四十分鐘時始行散會展散翌日午後兩點半鐘開會續議會中應辦事務預料於本月十五日可以告竣 
和屬欲收僑民入籍問題 
[上海商務總會上農工商部禀]  
　　竊職會接南洋泗水埠中華商會函稱於上年十一月内奉出使和國大臣陸劄開（已錄前報）等語竊維華僑流寓南洋爲數不可勝計平日闢草萊治田園安居樂業生齒日繁儼然在海外自成社會不啻南洋各島即我國殖民之地近來朝廷軫念僑黎時加撫慰諸僑喁喁内向愛國之忱至誠且摯各處設立商會組織學堂與内地各埠聲氣應求互相聯絡頗足壯聲勢而利厚生若遽被和人勒歸民籍在諸僑棄其祖宗田舍欲再返而無由在大局棄其財産人民成九州之鑄錯始基不愼後悔何追尤恐英蒲各國從而效尤馴至棊布星羅人烟稠密之南洋羣島無我華民片影此必至之勢造端雖微爲患至鉅誠不可不加意防維也職道等接閱來函拊膺憤歎雖知華僑業已逕禀列憲蓋籌勝算自有權衡本無所庸其嘵瀆而外顧同胞内维國計仍有不能已於言者擬請堂憲大人咨商外務部迅賜查照僑禀切商駐京和使阻止新律並請咨商駐和陸大臣迅與和外部駁議務期取銷而後已此急則治標之法刻難容緩至於治本之道尤在急訂國籍法以正其名急設領事以杜其計並懇鈞部迅賜咨商籌辦以慰僑商來蘇之望曷勝翹企屏營之至除電禀並分禀外務部外肅禀敬叩崇安伏維　 
鑒職道周晋鑣司員李厚祐謹禀 
[又致泗水商會電]  
　　新加坡商會轉泗氷商會和施新律勒僑改籍滬會已先電後禀請商部外部合力堅持抄稿另寄上海商會江 
粤路近事 
[董局會議要事]  
　　正月二十八日一點鐘同人齊集董局會議要事三件（係董事金灌青朱南洲請議）一議二月初一日開騐股票發給尋常會入座劵如何酌派辦事人員二議預定尋常會宣佈事項登報佈告可否仍照前届所議辦理三議股東報遺失票例有補給之條惟報失者間有不實不盡日來因此爭論層見疉出應如何妥籌善法以防流弊 
[工廠又遭盜刦]  
　　粤路各處工廠自去歲十二月起刦案共遭十餘起雖大憲委派清鄕委員下鄕查辦而此風迄未稍息聞上月二十五晚六 
 
 

Page 6

 
 
叚工廠又復被刦刻聞鐵路公司擬通諭各叚工廠勇丁人等嗣後如有强盜刦掠務宜奮勇禦敵有能生擒賊匪者每名賞給花紅銀一百元當場格斃者同倘有損失准將失去衣物銀錢數目報明該段工程司查明核實卽由公司分别賠償但不得冒功浮開致干重究 
[電派王道駐粤辦路]  
　　督辦粤漢鐵路張大臣致粤省張督電云粤漢路事鄙人奉旨督辦通籌全局三省均須設局派員經理其事以專責成查有前廣東高廉欽道王秉恩前曾隨辦按收贖路事宜情形熟悉堪派充督辦粤漢鐵路駐粤分局總辦遇事會商該省總協理禀承敝處核示辦理 
[浙撫電陳財政困難情形杭州]  
　　浙撫增中丞第二次復江督電云前奉勘電並示所致安帥電文曷勝佩仰命將各省欵目特别爲難情形詳細布聞以便聯合入告浙省统計開辦伊始逐欵鈎稽猝難悉數以大略言之自光緖二十六年後出欵增繁庫儲久竭藩庫入項以抵洋欵磅虧新約償欵京協及旗綠營餉等需歲虧一百二三十萬鹽糧關庫亦儘撥無遺釐金僅存浙西不敷防餉甚鉅皆由撥補浙東釐金一案歷年部指各欵外省積欠解浙二百七十餘萬本省無着銀二百數十萬以致歲計愈窘挪動次年正項以應急需外銷欵目本屬無多各有專用亦皆入不抵出部定清釐財政章程將新舊案限年劃清分别行政地方經費洵屬切要之圖惟須俟統計蕆事三十三年總分表悉行釐定庶可得其要領現飭各司道釐局將近年收支欵目爲難情形詳細開呈以便彚核詳復謹先佈逹增韞儉印 
京師近事 
[民政部邸堂因近來以銀易錢之價目多少不一獨居民受害即各]  
商家亦受影響日前特與内上廳丞會議由官家設立公估局一處以爲監察銀錢業之機關 
樞府擬俟變通旗制處開辦後奏請將值年旗一律裁汰以一事權現 
聞此議多有不賛成者故已作罷議矣 
禁衛軍已擇定女子師範學堂地基爲建設兵房之處聞仍擬在外城 
覔寛大地方爲訓練之所 
郵部前派曹乃倉監督前往江西等省查路旋又續派十數人前往閩 
粤滇蜀考資鐵路已紀前報兹因陳尚書案均爲緩行須請示李尚書再行出京 
[京張鐵路正月十六日賣票通車至懷來縣今年八九月間大工即可]  
告竣聞總辦詹天佑已爲四川鐵路公司聘爲總工程司不日起程矣 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[奏革作惡多端之侍衛長沙]  
　　湘撫岑春蓂片奏云前據湘隂縣職員胡重璋等以該縣侍衛楚鎭南健訟漁利欺官虐民等情控經臣批司飭縣查覆去後兹據湘隂縣知縣李光卓查明該侍衛控案纍纍劣蹟素著且與已革貢士左欽敏係兒女姻親彼此狼狽相依無惡不作禀由布政使莊賡良署提學使吳慶抵按察使陸鍾琦會同詳請叅革歸案審辦前來楚鎭南光緖甲午科武舉已未科武進士欽點侍衛竟敢恃爲護符與已革貢士左欽敏狼狽相依作惡多端實爲衣冠敗類相應請旨將楚鎭南侍衛斥革以便歸案除咨部查照並飭縣勒傳楚鎭南到案調核被控卷宗澈訊究辦曁出示招告外謹會同督臣陳夔龍附片具陳伏乞聖鑒再貢士左欽敏前因被人控告委查屬實經臣奏革歸訊現尚避匿不到合併陳明 
[江省變通新設府廳州縣交代辦法黑龍江]  
　　東督徐世昌會同江撫具奏云江省未設郡縣以前僅有呼蘭綏化二廳每年正供亦祗大租雜稅二項如遇交代向止册報户司存查並不咨部亦無期限從前邊地政事率皆簡略自近年陸續添設府廳州縣并改建行省以來正雜欵目逐漸加增交代關係考成自應嚴行查核免滋弊竇惟是地方新闢州縣次第添設界址隨時勘劃清查熟地撥放生荒輾轉轇轕釐定實非易易又彚邊圉吏才難得若事事拘以成例勢必窒礙難行自應量爲變通擬請自宣統元年起遇有府廳州縣交代暫行免扣例限一律報部查核庶於權宜之中仍寓稽核之意俟數年後規模大定再行按例依限辦理並請將光緖三十四年以前各案交代免其補報以省繁牘 
[改編奉天巡防隊之續報奉天]  
　　東督徐世昌奏稱奉省各軍遵照新章改編巡防隊曾經奏明於奉軍舊中路舊前路内抽撥年力精壯嫺習操法之目兵編成陸軍步隊一標另行奏報又其所節奉軍餉項即爲新編陸軍步隊一標經常各費及製備巡防隊軍裝車馬川資犒賞一切之用在案查此項目兵業經照章調撥所有一切章制均經遵照陸軍部奏定成案改編成軍飭令在錦州常川駐紥以資鎭懾仍一面督飭認眞訓練加意研求務使技藝嫺熟藉成勁旅其餉乾銀數及各項津貼等費即由奉軍節餉項下改編自改編點騐相符之日起支至改編伊始應添各項噐械需用銀兩請作正開銷核實造報 
分類新聞政界 
[罪犯習藝所之騐收蘇州]  
　　蘇垣三首縣罪犯習藝所合建一處前經臬憲派委候補知縣劉大令鴻監工督匠建造現已工竣所内一應噐物亦已辦齊兹經臬憲左廉訪飭委馬路工程局員陳其壽大令會同吳縣王大令前往查騐該所工程及各項噐具是否工堅料實核實禀復云 
[催審京控各案蘇州]  
　　蘇撫陳中丞以都察院奏交咨交京控各案先後已有數起理應早日審結昨特分飭各司道府限於日内趕緊訊斷詳辦一面奏明共有若干起先將承審各員銜名逐案開單呈候彚核咨復都察院查照 
[淮安府禀辦統計處蘇州]  
　　淮安府應太守德閎禀報大憲文略云淮郡精通法政之人一時殊難其選因一面行文各屬按照該管事項先行分别調查一面即在本署設立統計處札委署中收發委員候補巡檢何伯龍暫行兼理並將調查局飭查法制科各事飭委該員一併試辦復遴派寫生張繩武等七人在處專供繕寫開辦伊始尚無端緖憲政編查館頒發原章统計事項分作三類其中如外交民政財政教育軍政司法實業交通各項子目甚繁府屬又於各項子目之中須併六縣子目爲一始合府中統計之義考核尤貴精詳必當由疎及密袪僞存眞方免歧誤疎漏惟知府交缷在即移交新任劉守接收辦理通禀各憲核示 
[查復海防要隘改墾農業之爲難杭州]  
　　兵備處籌備委員謝起鸞代理鎭海縣知縣胡鍾黔會禀浙撫又云竊起鸞奉兵備處憲札委以鎭海縣鄒令禀請將營基操場暫作農業試騐場招墾收租充教育會經費等情飭卽會縣察看情形禀復核辦等因奉經馳抵鎭邑會晤鍾黔即往竺山岙履勘該處即大營盤基爲海防各軍駐紥之所另有操場一處計地七十畝另現在周圍壁壘以及兵房均尚堅固操場係用砂石培築亦皆完好此外南北兩岸尚有舊營基五處其間營房頺廢壁壘倒壞或尚有備軍駐紥或僅留營兵看守繪圖呈核回署檢閱原案查竺山岙即盧家畖地方前於光緖七年間籌辦海防楚軍扼要紥營購用民間田地至二十五年復由前督辦軍務爵憲李續購民田七十畝另塡砌砂田作各防軍操練之所均經由縣詳請奏咨給價豁糧在案迨後海防告　而營壘仍歸營中分軍防駐蓋以是地形勢實處海口要隘鎭邑居民素營商業於農務多未講求試騐塲固難緩辦惟竺山岙營壘均屬堅固工程無論砂石壘壘墾種不易即備軍扼要駐紥亦未便遽令遷移况一經改作農業試騐塲所有營房壁壘必須全行拆毁塡砌濠溝剷去砂石始能種植倘日後海洋有事要隘之處又不能不札營設防已成適用之營壘操場自宜留備於將來有用之日至於南北兩岸石塘下趙家塘胡家塔青峙嶺西門外等處舊營基查係光緖十年間建築分札海防親兵均係民田山地雖經各前縣一再詳請給價豁糧均奉前防軍支應局批飭此項田地並未奏咨有案給價必干部詰况現在庫藏支絀籌欵爲難應令 
 
 

Page 11

 
 
自行墾復奉經轉飭在案各該處舊營基並未給有産價仍屬民間之業更難由官家招墾收租充教育會經費知縣等會同查核所有農業試騐塲應由鍾黔會商紳董另籌公地建設並將教育會經費妥籌撥補另行核辦外是否有當伏乞察核示遵 
[會拿聚衆要求減種鶯粟之鄕民浙江]  
　　署黄巖縣王令志鶴禀報查禁鶯粟鄕民聚衆要求减種情形已詳前報兹奉撫憲批云查禁烟事宜係欽遵諭旨並奉禁烟大臣奏定章程電飭辦理各屬紳民多知遵守往往不待功令重頒先已自禁乃該縣頭陀橋地方竟有痞棍潘灃泉煽惑衆人羣起反抗甚至要挾官長立索減種字樣實屬不法已極此等頑民毋庸姑息准即會營查拿務獲詳辦爲從之潘癩頭三牟爲交陳小院等同惡相濟均應選派妥役勒限嚴拘從重究懲土藥局委員羅令輙以前奉减種之章含糊出示致與縣示兩歧辦理殊未妥善候飭藩司先記大過一次以示薄懲該令立官懇切務宜持以毅力與事相副愼勿稍存畏葸至無知脅從之氓受人愚弄情有可原姑爲法外施仁免予傳究勿得株連致滋拖累該縣遠照此批出示曉諭咸使聞知仍將遵辦情形隨時具報毋違 
交涉 
[法人恊搜餘孽廣西]  
　　匪黨竄匿越地久爲邊界之患從前法人誤爲國事犯不予痛剿近悉均係游匪散勇行同盜賊之徒故特加兵搜剿聞匪首梁某日前分匿河陽一帶原有黨羽二三百人近被法團圍搜繞竄三版地方又爲法軍所追因益四散祗餘三數十人法人恐其復竄欽桂邊界致貽後患昨特知知邊防各營恊力痛搜以絕根株 
[測勘港澳界線近聞廣東]  
　　西澳界線一事去冬曾經英官照會商請會同勘定以便劃分管理權限在案現經大吏飭屬將粤屬與香港及九龍海陸界線逐加清查所有各路界線其餘東莞新安交界處係由深水門之深埔界起直下赤尾绵長數十里其北即爲惠屬土鵬交界處外海各界則右逹伶仃洋面左接範和海口擬俟派定測繪員將港粤交線一律測定劃清以保海權 
[日艦停泊象山港寗波]  
　　象山港面日前泊有日本兵艦三艘地方官致問時據稱游歷幾天即往福建日昨該艦兵官詣縣拜謁後遂即展輪而去 
軍界 
贛亂清鄕辦法彚電 
[贛撫致江督電]  
　　辰艷電謹悉安帥沁電各節已電俞道會商吳鎭台妥議禀辦桂陽一帶亦應急辦清鄕已電請岑帥俟俞道電禀辦法即擬電奏電稿請核定騤東 
[又電]  
　　辰俞道電清鄕速辦三條續辦五條想已逹覽騤添查繳軍械一節惟山鄕盜藪良民小康之家藉以保衛身家若一律飭繳正以張賊威而奪民救立法不厭求詳已擬具章程數條電飭俞道體察情形再行斟酌電復俟復即擬奏稿呈核俞所擬八條百否照辦並乞示復騤江 
[江督致馮撫電]  
　　洪電悉清鄕事入奏時宜切實詳陳擬請先電飭俞道就該處地方情形妥擬章程復由尊處及鄙處核酌挈列鄙銜會奏俞道所禀難辦情形摺内不妨略叙惟粤境必須同時並舉乃有實際弟作曾電致安帥今旣奉旨飭令尊處會商籌辦並望電商安帥一并擬章實力清查至桂陽一帶有無會匪應否聯合湘省一律查辦亦乞酌核轉商此間距贛過遠兵形地勢俱未深悉故一切皆須仰仗藎畫也再此次匪擾及撃潰各情形均宜告知陸軍部並擬電速發爲要方感印 
[俞道上馮撫電]  
　　南匪已散有搜無剿山深路歧天寒晷短各勇每至露宿勤苦可念已傳憲命現值更歲每名各賞猪羊酒等以爲犒勞再查勇丁因戰受傷及獲匪首當遵憲諭或奬或賞木姑山之戰内有勇三四十名鼓勇力拒轉敗爲勝似應重賞或先酌賞以勵兵氣均候示遵行前奉督憲電詢桂陽如有匪擬電湘合辦清鄕查現獲匪中有桂陽人似該處亦有此項會匪當以並舉清鄕爲宜職道震禀卅印 
[乂電]  
　　南匪散僅須搜捕謹擬辦法大概略陳應速辦之富三條一出示解散脅從令自具悔呈如不具呈則經發覺重辦二飭營駐隘口督率紳董交本地要匪三查有無匪之村其紳士不庇匪且能籌防禦匪者擬請給奬或給匾續辦五條一請派得力弁勇全營駐邊與粤營會哨在各洞梭巡與零星分紥之防營互爲聲援二數村連環互保三十家連環互保造丁口册四嚴族考法舉族長户長如族中有入會者罪坐族户長五嚴查客民之入境者是否有當乞示遵職道震禀卅印 
[防營仍回浦口安徽]  
　　長江巡防十三隊上年因安慶兵變後由浦口奉調來蕪駐紥刻下冬防業已告竣該營經江督皖撫仍令回防已于二十七日開差仍回浦口云 
學務 
[併辦常州粹存女子師範常州]  
　　粹化爭存兩女校頃已議决合併改爲常州粹存女子師範學堂分設師範本科師範簡科師範預科尋常小學四級校所在北岸徐宅前設之東區初等女學亦已併入矣 
[陸軍學堂添派教員湖北]  
　　湖北陸軍特别學堂軍醫班教員需人總辦張虎臣統制禀由鄂督批派留學日本醫科畢業舉人葉子蘭承充並令妥籌軍醫病院正式辦法云 
[聯合會議學務淞　江]  
　　本月朔日華婁教育會開七縣一廳聯合大會會議教育問題各縣學界中人均有代表蒞會惟川沙上海未到因再延長會期以便議决各事 
[香資撥充僧學經費寗波]  
　　鎭海縣靈峯寺香火頗盛住僧爲該地糧保王禹章挾嫌朦禀驅逐後住持乏人一切香資均由糧保把持中飽爰經僧教育會會長函致學憲兹奉支提學使批云查設立僧教育原爲維持宗教起見該寺旣住持無人爲外方把持應即由僧教育會派僧前往住持即以所餘香資補助民僧學堂常費誠爲公益合行札府即便照分别出示保護并照會僧教育會遵辦 
 
 

Page 12

 
 
實業 
[籌議展築三梧等鐵路廣東]  
　　梧州至三水鐵路及南寗至北海鐵路前經西省籌議建築現西撫以鐵路爲交通要政而邊務又極吃緊且政府前日又議商改駐南寗粤滇桂邊防亦籌議聯絡故特細核情形以三梧一路宜展至南寗旣爲兩省幹線復利全省交通又由南寗展至滇界接至北海則三路交通均皆迅速於防務尤有關係現已咨商粤滇兩督妥爲籌議矣 
[保運商會抽收船捐之糾葛湖北]  
　　漢口至襄陽航路往來裝載各貨均用民船時爲船户等偷貨盜賣去歲有老河口商人德厚榮聯合漢上各商組織一襄漢保運商會公舉試用知縣張星耀爲董事以資稽查兹鄂督據襄陽道施觀察紀雲曁老河口籌餉统捐各局委員知縣歐陽友炎等先後電禀該會在老河口設卡抽收船捐與稅捐有碍且商民不服恐釀事端張亦電禀督院及勸業道謂商人舟子全就範圍以致情詞各執陳小帥以該會委員抽捐本署無案可稽特札飭勸業道漢關道先將張令調回再行查辦 
[請辦西湖漁業杭州]  
　　海寗職員吳恒等日前具禀農工商礦局以西湖裡外湖廣圍數十里舊設濬湖局託名慈善徒爲紳董世産致極大利源棄如石田年耗公家之補助現擬在蘇堤一帶試養魚鱗每年完納湖面錢糧打撈水草按叚設栅與國課水利兩有裨益云云現湯總辦以改良西湖漁業事誠可行惟濬湖局正擬改良整頓俟局章大定後再行核議 
[飭查鉛礦之糾葛浙江]  
　　農工商礦局以職商田瑞年禀請指開上虞縣屬祈福山鉛礦派委調查測繪等員會同地方官查勘而陳浩川等以田商等私開礦山有損祖塋來省上控當經飭縣查復陳浩川控陳羆之墓在礦地三里以外許正緩之墓在胡家岙離礦地七里並無關碍等因現該職等續行上控與縣詳大相逕庭究竟有無窒碍或係有意阻撓仍仰上虞縣再行復勘確復毋稍徧徇云 
[札飭參仿松樹製棉蘇州]  
　　蘇撫陳中丞准農工商部咨開據駐德使署隨員報告德國以化學法用松樹製棉甚屬精潔當經調查該國製造之法詳細鈔錄清單咨請飭令各省一律參仿辦理藉爲木棉之助等因當即轉飭所屬一體仿照辦理以興農政云 
雜記 
[解散烏紅旗會廣東]  
　　潮嘉之烏紅旗會前經大吏札飭解散縣令曹子昻立即飭典史雷光坤督差帶勇會營沿鄕勸諭解散聞該會係即佛祖會經雷典史責令各鄕具不敢生事切結後當即回縣復命 
[詳禀汕頭建築馬路情形廣東]  
　　廣東汕頭馬路收回官辦前經惠潮道將修路及開辦人力車一切辦法禀經督轅核准在案現該路已修築完竣計共用工料各費六千餘元除撥鬥案罰欵三千元外即飭由人力車公司報効三千元經已一律布置妥當并於巡警局内附設清道局即以每年報効之一千元爲修路經費由警局督司員紳經理現已將一切情形詳禀督轅察核矣 
[學司保存碑碣山東]  
　　魯省爲文明舊邦秦漢以來留遺金石甲於直省上年正月間學憲曾通飭各屬加意保存將境内現存金石數目報司備查乃於去年臘月中竟有嘉祥縣民郭西屏私將漢畫像石竇與外人情事學憲立即詳院將嘉祥知縣章大令文華行司註册記大過一次責其於奉飭保護之件漠不經心致任奸人盜賣特示薄懲其縣民郭西屏私行運賣古物亦飭令嚴傳到案禀請懲罰以儆將來并復通飭各屬將境内原有金石逐一查明出示曉諭紳民實力保護責令該區域里長村董稽察照料每歲查考一次如有私行販運售賣及毁棄催殘等情一經查出或被告發均令按照定律以竊盜論遇有新出土碑石即時報官騐明將原石運送來省送金石保存所酌給犒賞刻已行知各屬遵辦 
[小輪罰欵分充選舉經費湖北]  
　　漢口往來長沙等埠之華安小輪凌辱搭客楊廉訪之戚葉某一案經廉訪將該輪司機人等函送夏口廳懲辦稅務司以其吊毆搭客有害行旅將輪船扣留停駛兹該船主黄某具禀關道願罰繳洋三百元以作葉某養傷之費楊廉訪以受傷者堅不收受飭將該欵分撥江夏漢陽漢口三處初選事務所以充經費一面移復關道照飭稅務司夏口廳將輪夥等一併釋放 
清談 
[選舉運動法三]  
　　一名觀音菩薩 
某紳士以刻薄起家現稱大善士。大善士之名曷爲起。以其充善堂董事也。家中供一觀。音菩薩。每日披衣起。赴菩薩前念金剛經數。遍。且默禱曰。日進千金瘟鬼勿進門。禱畢然。後。命若妻若子女焚香膜拜。日恒以爲常。由是善士之名大震。 
時該縣適辦選舉調查。某紳士以某項資格不合故。選舉權幾被剥奪。幸運動速。得入册。乃自歎曰。所以爭此區區者。非在選舉權而。在被選舉權也。我舉人而人不舉我。於我何。益。因是而運動選舉之念生。 
去歲該縣患饑饉。四鄕灾民。流離轉徙縣令束手無策。某紳士躍然起曰。時哉弗可失。 
乃商之於善堂各同事。購棉衣五百件。棉褲。三百套。糴米百餘石。分製米票數千張。泛舟。满載而往。以濟灾民。船尾懸一黄旗日。某善。堂奉憲振濟。 
灾民呼萬歲。感同挾　。若鄕董若　董。若莊。董。正苦饑民擾累。突見某紳捆衣運粟至。則大喜曰。公見義勇爲若此。勝造浮屠七級矣。某紳曰。弟之所以來此。無他。爲公等分憂耳。各董事益感激。幾至出涕。爰設筵以歀之。 
甫入席。某紳訝之曰。何故設此盛席。不才何。德敢辱厚貺。何日再逢。得報瓊瑶。雖然。期亦。近耳。某月某日爲諮議局初選期。公等必進。城投票。屈時弟當掃榻以待。勿過門不入也。諸董事曰。誠如君言。投票必進城。彼時　趨。謁耳。 
某紳曰尊處負一鄕重望者何人。公等已有。意中人乎。 
某鄕董曰。生我鄕人之死。肉我鄕人之骨者。非君歟。焉有熱心公益如君者歟。我輩當繡。像銘心不暇。區區。投票。敢他屬耶。 
某紳忸伲曰。公等戲言耳。某何足以當此。 
及歸。急造報銷帳。入私囊者約十金。語其家人曰。此觀音菩薩一年燒香之資也。 
記者曰。如某紳者。心計可謂巧矣。非所謂。一舉兩得者哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[山東]  
　　籌辦處現在辦理選舉事宜異常鄭重現因年前各州縣稍有更調恐有推諉之弊特通電各府州轉飭所屬一體遵照認眞調查兹將通飭電文　　 
照錄如左 
本處前飭各州縣造具選舉人名册限正月底造齊此刻正在吃緊之際年前各州縣調換者多深恐新舊交替互相推諉以致違誤期限勢將掣動全局仰即速飭所屬如有新舊交替之處不可一日懈怠督飭各調查員認眞調查依限辦齊届期電申本處若違誤期限該州縣前後任皆不得辭其咎也諮議局籌辦處庚 
籌辦處排定辦事期限清單内開自正月初十日起至月底止各州縣選舉人名草册簿告成已誌前報兹探得歷城縣金大令已於二十三日將草册造齊詳報到籌辦處頗蒙嘉許並聞新城長山德州以及曹州府屬之定陶鄆城城武菏澤青州府屬之臨淄等縣亦均次第告成先後電禀到處矣 
山東巡撫袁片奏云山東省設立諮議局籌辦處所有開辦情形業經臣恭摺具奏並聲明需用經費遵照定章籌欵撥用在案查諮議局章程第十章第五十三條内開諮議局經費由督撫籌指專欵撥用其欵目一爲議員旅費二爲議長副議長及常駐議員公費三爲書記長以下薪金四爲雜費五爲預備費又第五十四條内開前條公費及薪金數目由督撫定之等語惟現在遵設之籌辦處所有辦事人員公費薪金及各州縣選舉經費司選員夫馬薪金並諮議局建築各費皆在諮議局未成立以前籌辦所必需經該處在事官紳公同預算格外撙節計自開辦之日起至明年八月止辦事人員公費薪金及雜費活支各欵需用銀九十餘兩各州縣選舉經費仿直隸辦法由該處籌給以免藉端欽派計山東初選舉州縣一百零七處每處給銀一百八十兩約需銀二萬兩又山東十三屬每屬派司選員一人概不受地方供應自任事之日起明年複選舉事竣爲止每人按月給薪金夫馬銀六十兩以十個月計算約需銀七千八百兩以上三項共需銀三萬九千餘兩又建築諮議局局所亦爲用欵之一大宗查中國向無民選議院諮議局爲議院基礎一省觀瞻所繋大駱椎輪自應求其樸實而不求其華美惟房舍形式必適於議事之用加以常駐及辦事各員列屋而居規模又未便過狹亦由該處核實預算連同購地約需銀四萬兩此實無可再省并計前項共需銀七萬九千餘兩其略有特别支項不能預算者届時一併核實報銷飭由布政使朱其煊遵章籌措兹據禀稱此項經費在節省運河經費銀内撥用將來諮議局成立應需之欵即逐年在此項内動支不再挪作别用以免另籌而資挹注請奏咨立案前來臣覆核無異除分咨查照外謹附片具陳伏乞聖鑒敕部立案施行謹奏光緖三十四年十二月二十日奉旨該部知道欽此 
[廣東]  
　　粤省諮議局自籌辦處開設以後所有調查事務甚形煩𦣱而於官階品級一項尤爲注意日前該處以粤省陸軍員弁其品級係遵照練兵處奏定新章分别正副協都統正副恊參領正副協軍校等名目原與從前職階不同所有軍校等官秩視從前某職階若干品除授之法如何均應調查明晣日昨已知會督練處請將此項官制詳晰示覆 
[浙江]  
　　杭府卓太守日前具詳藩憲略云據錢塘縣禀稱擬借支動撥考試經費欵項作爲初選舉事務所經費奉飭尅日核議詳復飭遵會紳認眞辦理隨時報查等因並奉學憲札開各州縣向有歲科考試經費一欵出自各州縣平餘項下提解自奉停科舉前奉學部行知分别提部留省該縣禀稱擬將此欵改撥議事會之用移緩就急云云語甚可詫現在預備立憲籌備選舉事誠急矣然明詔興學不啻三令五申亦豈復可緩辦札府立即轉飭所屬一體遵照此項學費務速赶緊興學不得稍有挪移所有該縣擬請動撥應毋庸議至甘泉寺粥廠支剩租米變價一欵旣係地方閑欵核與初選舉事務所章程相符似應准予儘數撥用將來交代案内並准列册而免異議 
昨日杭省諮議局籌辦處發一通告其篇末一條云各處都釐圖董墟長等名目不一迭經各縣函詢可否比照辦理公益取得選舉權本處以此種問題出入頗巨當即禀蒙撫憲電詢憲政編查館以資解决兹奉復電稱都董圖董等不能即以辦理公益論等因依此則凡各處充當都董圖董等名目者如無他項資格概不能比照辦理公益取得選舉權 
浙省諮議局地址勘定已久兹聞該處地址除官地外尚有民地若干亦在勘丈圈入之内現已陸續遵諭將户管糧串一律呈縣候核計産主共十三户居住者約有九十餘家伊大令擬照鐵路公司章程概予給價房屋仍由原主拆回一俟核定後即行知照各户來縣具領 
[江蘇]  
江督致蘇撫電開接准憲政編查館儉電開擬另設投案所一節本館查核事屬可行所有各省向有满城地方合酌劃爲一投票區設十以便初選投票至開票所仍照章不得另設除咨復外希即迅轉各將軍都統及駐防衙門照辦等因特照轉祈移行遵照 
專件 
[江西諮議局籌辦處編纂選舉調查員辦事細則（續）]  
[第六章被調查人應受調查之規定]  
第十三條被調查人與調查員實有緊要之關繋兹分條規定如下 
一對調查員宜恭謹和親不得肆意侮慢一對調查員宜隨問隨答據實以告不得有意稽延時刻或前後支離其詞一對調查員不得行賄囑託一對調查員不得恃勢或恃强逼勒揑詞妄報一對調查員宜挨户詢答順序守候不得聚衆擁擠喧譁言笑淆亂聽聞第十四條此項經費由初選監督臨時酌定由地方公欵中籌撥 
 
 

Page 19

 
 
[第七張調查時期]  
　　第十五條依照籌辦處預定選舉期限清單自調查員首途之日算起至多限一個月完竣非有意外阻礙不得展限一天 
[第八章調查表式]  
　　第十六條各區調查均應依照表式 
本埠新聞 
[申禁私開烟館]  
　　巡警總局督辦蔡觀察總辦汪觀察會銜出示云照得鴉片烟毒害人最深迭經本道本總局一再通飭查禁并將各烟舘一律勒限閉歇不准再有開燈私吸情事誥誡諄切固已三令五申邇值開設萬國禁烟會之際各國會員齊集滬上對於中國禁烟政策尤爲注意辦理稍有未周即於禁烟前途大有關係深恐日久生玩應再切實申禁以期掃鴆毒而凈根株除分行巡警各局區隨時派巡認眞嚴查提究外爲此示仰商民人等一體知照爾等須知烟禁森嚴各烟舘旣經閉歇即不准再行開燈私吸以及朦混影戤情事倘或貪小嗜利藐視禁章一經覺察查獲立將違禁之人送縣從重究辦有犯必懲决不寛貸愼勿嘗試致罹法網貽累身家其各凛遵毋違 
[紗廠總辦被刺五誌]  
　　楊樹浦集成紗廠總辦陳詠珊觀察被棧司駱榮刺傷身死屢記前報昨由陳之家丁陳升赴縣禀稱駱犯在廠作工二年今在伊臥榻上檢出信函一封呈案請核李大令察閱信面係寄安徽合肥縣大街公澄巷交伊子駱拴孜收拆爰即備文派差星夜馳往該縣派役協拿該犯及伊子拴孜到案嚴究一面仍飭差往浦東各鄕鎭明查暗訪勿任遠颺 
[附盛宫保致蘇撫電]  
　　又新紗廠陳守景瀚被棧工駱榮即駱再詳刺殺該犯由吕匯伯家荐至紗廠月前曾到江隂惲莘耘觀察防營一次並聞有逃匿常州青果巷吕家之說請速電懸賞五百元嚴密緝拿 
[蘇撫通飭查緝梟匪]  
　　蘇撫陳伯帥以蘇省鹽捭加價以來梟匪更多横行不法且查近來各處盜案亦均由梟匪糾黨搶刦除飭鹽捕各營認眞查緝外並於日前分行滬鎭各道轉行所屬各廳縣會同警察各局晝夜梭巡毋稍疏忽 
[鄕民反對糞頭續聞]  
　　閘北鄕民反對糞頭已紀昨報兹悉起釁情由係因該糞頭監生黄金成不遵定章將鄕民所挑之糞攔路奪去不給挑工以致鄕民不服聚衆要挾並有前充糞頭現充廿七保十一圖地保之談長生張妙生等暗中煽惑幾釀禍端昨巡警總局已將談張二人一併拘局押候訊辦 
[小工因賭斃命]  
　　前晚有混名賣花阿三者糾集賭徒在西門外打鐵浜地方賃屋聚賭旋被西區巡員偵知率領巡士前往拘獲賭徒數十人内有小工一名因被人毆傷奄奄待斃迨拘至區前各巡士竟將該小工棄置不問各賭徒羣抱不平大起衝突嗣由區長諭各釋放衆始將該小工舁回醫治詎行至中途早已氣絕身死現經總工程局董事訪悉以事關人命詎容將就了結且查此事先有某偵探從中庇賭均應澈究昨特函致區長著將此案詳情據實函復以憑核辦 
[洋人何用錫箔]  
　　法南大昌前控周太僕廟釐卡司事陳同珍等扣索錫箔釐捐曾經法總領事函致滬道轉飭貨捐局查究在案兹該局總辦金太守業已禀復謂查得陳同珍係認捐商人因與愼和錫箔號商認捐糾葛以致串出法商控告查約章所載凡有洋商採辦中國土貨未領三聯執照者自應繳纳釐金且錫箔一項係爲祭祀之用泰西宗教風俗逈不相同試問該洋商辦運錫箔作何用處顯見勾串干涉應請函致法領事轉飭該商勿再干預 
[美利堅立國之紀念]  
　　前日爲美利堅合衆國開國獨立之紀念日駐滬美領事署及兵艦郵局各行號均停辦公事一天懸掛五色旗幟以誌慶賀 
[調查警局人員事實履歷]  
　　蘇藩前請滬道查取在滬有差各員事蹟履歷表册曾經蔡觀察分飭各局員查造在案兹閘北警察總局亦奉蔡觀察移文請將警局差委各員事實履歷一併遵照表式赶緊塡造以便彚送核辦 
[滬道飭拿盜匪]  
　　本邑西鄕梅家弄鎭泰和洋布店日前被盜搶刦兹爲滬道蔡觀察訪聞特於前日諭飭偵探楊金山留心查緝一面分行上海縣總工程局等一體恊拿務獲究辦 
城内 
[整頓房捐]  
　　城内及南巿房捐去冬經蘇省總局派委陳明府廷槓辦理後刻因明府另有要差仍歸縣主兼辦李大令以此捐諸多爲難是否差役串同舖甲舞弊抑係捐户觀望延宕自應澈查因特諭飭總書詳細調查並擬整頓條陳禀候察奪 
[勸募捐欵]  
　　救火聯合會各董上年禀奉縣尊准撥小南門内倉厫舊址建造警鐘樓因經費無着尚未興造昨日各董已備齊捐册分送各救火會社設法勸募並定於初七日下午七時在蓬萊路開會集議一切 
[開會演說]  
　　城内地方公益研究會定於初五晚七時開常會請葉惠鈞君演講八時接開談話會 
[調戲婦女　]  
　　粤人劉阿妹昨在邑廟向婦女徐阿鳳徐阿英任意調戲巡士向之喝阻反被揪毆旋扭至二區轉解一路分局訊辦 
[索租爭論]  
　　張益溪向佃户梁阿海索討租米三石互相爭論扭至馬路汎禀控經汎官將原被函解到縣押候訊奪 
[道批兩則]  
　　王陳氏禀批該氏控追侯慶齋借欵旣由公共租界廨員着交併追未到現因另案由局獲解法公廨仰聶丞迅予移調案據併案究追給領具報張馬氏禀批爾女究被何人拐去旣已由廨集訊仰公共租界會審官切實根究嚴追具報毋任漏網南巿 
[划船覆没]  
　　前日旁晚有向泊鹽碼頭之脚划船由杭垣裝運本埠全盛等信局貨物銀洋信件等行駛回申甫抵大馬頭浦江被浪掀翻所裝貨物　行漂失人口未傷旋由救生局派人打撈雖所失各物大半撈起然已捐損壞不堪矣 
[闇然無光]  
　　前晚八點餘鐘大關橋迤南各店舖及總工程局等所裝電燈忽然盡滅約半時許局中派人至電燈公司詢問據云因汽爐溢水之故未幾設法整理始得復明 
[抵單不贖]  
　　恒興洋貨店夥沈管卿前扭開衣莊之奚祥禄至西區控被將方單一紙 
 
 

Page 20

 
 
央中王狄之撬去洋二百元至今本利無着當該區解至工程局訊明屬實判交保限兩禮拜如數還清 
[限期遷居]  
　　朱子堯遣抱李常君控沈立興蒲包店主沈子逹欠租覇房昨經工程局傳訊判限十四日遷移 
[扭控逆子]  
　　婁永興芭斗店主婦袁氏扭伊子荷生至工程局程控被違忤判押三天俟伊父來案訊核 
閘北 
[家庭不睦]  
　　張榮堂與姪張陳氏因事口角經戚夏敖亭張善華等解勸不服扭至警局控告孫巡官以家庭細故不應興訟仍着夏敖亭張善華秉公調處如違一併嚴辦 
[同居被累]  
　　新閘捕房包探昨日帶同竊賊周阿四至四路一區警局禀稱失主楊慶和銀樓被周竊去地脚泥兩桶值銀六百兩贓寄貴局境内吳某王某家請派巡士地保同往吊贓孫巡官飭令往吊詎吳王二人均已逃逸遂將同居之沈四龍裘福全帶局押候請解出牌移提訊詰 
[拘獲流氓]  
　　流氓楊玉泉孫阿六陳阿六三人昨被四路一區巡士拘獲解局經孫正巡官提訊言語支吾旋騐明三人均有板花判各責一百板押候查辦 
英租界 
[欺騙稅銀]  
　　陳恩榮欺騙寳正興號稅銀由新關稅司函請滬道札行公廨於昨日拿獲押候晚堂訊究 
[碾傷小孩]  
　　塌車夫陳阿二因拖車不愼將蔡王氏之十歲小孩碾傷脚骨昨由捕房解廨訊究氏供小孩受傷後據醫云須五禮拜方可痊愈陳供求寛宥判賠償醫費洋十五元另罰洋十元如無力繳洋着車主代繳 
[押犯胡閙]  
　　總巡捕房押犯韓仁生控同押犯人王阿三行兇欺嚇等情昨由捕房將兩犯解請公堂訊究韓供伊等人衆是否王阿三兇毆不能指實判一併還押將案註銷 
[拐匪逃逸]  
　　阮洪生控張阿福張陳氏拐匿伊妻並女孩小翠等情經公廨判張交保限交在案兹張已逃避昨由捕房將保人唐三王三及張妻陳氏一併解廨復訊均供不知下落判氏仍還押唐王交保限二禮拜將張交案 
[因病開釋]  
　　拐匪張阿昌前由公廨判押西牢一年在案兹張病勢垂危昨由捕房解廨請示判從寛開釋 
[人銀並保]  
　　孫瑞唐控邱希賢不理欠銀昨由公廨傳案判邱交一千五百兩人銀並保出外候訊 
[牽涉地保]  
　　奥商瑞嘉洋行控樊啓文案内牽涉之地保林少卿昨晨由探傳至公堂請究判林交保候照會奥領會審 
[深夜賣酒]  
　　四馬路西羣仙戲園隔壁西泰和麫館深夜賣酒由捕查獲昨將該館主王阿根傳至公堂請究判罰洋五元充公 
[違章拉客]  
　　鴇婦王劉氏縱妓金京寳花四寳陳三寳在途拉客昨晨由探傳至公廨請究判王鴇罰洋十元餘妓各罰洋五元一併充公 
美租界 
[教士回滬]  
　　蘇州路英國天安耶蘇堂主教譚爾文司鐸前赴日本公幹兹已事畢於前晚乘輪回滬仍駐該堂辦理教務 
[車資領着]  
　　某西人前日喚坐張阿三之馬車未給車資棄下大衣一襲而去當由該馬夫持衣投報捕房留候認領再核 
[車夫粗莽]  
　　小車夫曹王四昨在元芳碼頭悮將恒興報關行之羽綢一箱裝車推運由碼頭巡丁查見拘入捕房捕房詢係無心從寛斥釋 
[因賭互毆]  
　　昨有流氓十餘人在吳淞路望月樓茶舘因賭起釁互相兇毆由捕拘獲小江隂厚甫等四名解入捕房押候送辦 
[失火即熄]  
　　前晚九時半茂海路三百六十八號木匠趙阿根家失火燒去木花一堆房屋未損 
法租界 
[供認舞弊]  
　　典夥李琴軒李賡軒弟兄通同舞弊盜用該店洋一萬餘元兹又由捕房將在逃之陸瑞林拘獲解廨訊據供稱小的與兩李通同作弊是實惟小的祗用洋一千八百餘元尚有六百四十元被同店之潘顧二人借去原告李星聯投稱琴軒專司頭　苟非琴軒起意斷難舞弊且在帳上增寫當本務求提究判陸收押陸之姘婦宋　開釋一面仍着保人交琴軒到案再訊 
[勒限交人]  
　　沈連卿控永順客寓主寓某與妻潘氏引誘伊妻與堂倌徐正姘識逃逸一案業已逾限未將徐正及沈妻交案昨又由廨提訊潘氏供求交保以便找尋　司馬准之判限三天交人如違嚴究 
[房租紏葛]  
　　祥茂収租人許炳奎控天申福帽店主瞿子文措租不還昨由公堂傳訊瞿稱商人于歲底遵諭先付租金一月収去後旋復退還索取兩月租金因此未付現許戤祥茂行牌恃勢恐嚇查此屋寔係華商同茂源之産今旣串出洋商商人亦祇得延請博士律師爲代表一俟該律師回申即可到案惟此屋現願退還須請堂上追還六個月之存租判先交一月租金一百五十兩給許領去餘再核斷 
[折還宿欠]  
　　永愼米店主唐瑞林控歇夥王如云盜用客帳洋數千元一案迄已經年尚未了案昨又由廨傳案判王折還洋一千元尚有逾限未交之洋着於十五日先交一百元三月底再還一百五十元交保料理 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[官場小說衣冠影（四十三）]  
　　第十二回參屬吏白中丞受辱閙官廳許大令發標 
一班司道聽了。也想不出什麽法子來。大家議論了一回便也散了。白中丞只得又和幕府商量。有一位幕府出來說。道大帥的意思這件事情。是主照例的呢。是主銷弭的呢。白中丞道。自然是主銷弭的了。那位幕府道。大帥要是把這件案子照例辦理起來。非但事情閙得太大了。收拾不來。而且在大帥身上。也有些不便。要是銷弭的辦法。不用歸案。也不用認眞。只一面電飭李守叫他妥籌善後。一面把這些被害紳士的名字。闰了單。子。只算他是個地方團紳。奪勇勦匪。臨陣被害的上個摺子奏請賜卹。那就把這件事情糊過去了。白中丞大喜。就依著他的話兒。如法泡製電報到了李太守那裡。李太守看了冷笑道他倒推得好乾净。只苦了我一個人。和那一班被害的家屬罷了。正說著。又聽。得大堂上哭聲大震。沸反盈。天。李太守聽了。眉頭一縐。猛然跳起身來。大聲呌道。罷了罷了。我也没有。别的法兒。只拼著一死。以謝他們被害諸君罷了。看官你道這天堂上的哭聲。是那裡來的。原來那王亞銀手下的一班强匪。做的事情。慘毒非常。把那十一位紳士殺掉了。腦袋裝在箱子裡頭。送到李太守那裡去。把那十一個人的屍體。也裝了箱子。一個一個的送到他們家裡去。這幾家人家的家屬見了。知道是李太守要他們去的。如今送了性命。便大家哭哭啼啼的哭到潯州府衙門裡來。把尸首合在一起。棺殮了就停放在大堂上。設起靈位來。一個潯州府的衙門。竟做了衆人的孝堂。這位李太守本。來也是個狠熱心的人。見好好的十一個人。爲著他送了性命。已經是心。上一百二十四分的難過。如今又聽著他們啼哭。你想這個日子好過不。好過呢。這班人正在哭得天昏地慘的時候。驀然見李太守也走了出來。走到靈前大聲說道。你們諸位。都是熱心辦事的不好。所以平空的送了。性命。奉勸世界上以後的人。情願做那天字第一號的凉血動物。辦事斷。斷不厅有什麽熱心。才能保得住自家的身家性命。說著。早拿著一支手。鎗。對準自已的胸膛。咬著牙齒。把跳機子一按。只聽得轟的一聲。一縷白。烟。李太守早仰面便倒。嗚呼哀哉。乂死了一個。按下不提。 
國外新聞 
[近東大變局九十六誌]  
　　初三日倫敦電云俄國駐土爾其大使齊洛維甫已向政府剖白謂俄國以王禮接待布勒嘠利亞國君費蘭特親王者不過爲虚利自便起見實與外交無礙云以上譯字林報初三日栢靈電云布君費蘭特現處俄京聖彼德堡俄人號之曰布勒嘠利亞皇帝陛下法英兩國宣言擬同出調和奥塞之衝突奥國政府宣稱如此調和殊非樂願請各國政府同行照會布勒嘠利亞促使塞爾維亞速以和平自持云 
[美陸軍部注意防務]  
　　初三日華盛頓電云美國陸軍部請撥美金六十萬圓在小吕宋灣口考里其獨島興造兵房駐紥大兵十隊 
[美總统校閱艦隊]  
　　初三日倫敦電云美國艦隊已回抵海姆登路美總统羅斯佛業於今日躬自校閱又華盛頓電云美艦隊業已駛抵海姆登路羅總統内閣國會各員上議院各議紳及外交各代表均往歡迎今日舉行閱兵式蒞觀者約萬餘人 
[美總統受責近聞]  
　　初三日紐约電云美國上議院司法部各員呈遞報告謂羅斯佛總統准令田萊西煤公司歸併於人實屬有違任職時誓言該報告並謂羅總統封於此事之舉動實使歇門君反對脫拉斯之律不能進行云 
[法國經濟之匱乏]  
　　初三日倫敦電云巴黎電稱前海軍大臣闢茄特官言整頓法國海軍須需經費法郎二百二十三兆近據財政部大臣開洛克斯報告内閣僅能籌足半數云 
[萬國海軍大會近聞]  
　　初三日倫敦電云倫敦萬國海軍大會已將各問題磋商妥協最難者爲戰時禁制品亦經會中妥爲商定 
[郵船修理將竣]  
　　初三日東京電云中國皇后郵船現將換置鐵板五六塊於初十日晨間可以駛抵横濱即於是日正午開往文戈武 
[日本大臣辭職不確]  
　　初三日東京電云日本股票經紀界中盛傳遞信省大臣後籐男爵行將辭職之說實屬子虚 
[德使辭職不確]  
　　初三日柏靈電云外間謡傳駐法德使賴度林親王現已辭職之說實屬不確 
[德國賛戍海軍會約條]  
　　初三日柏靈電云德政府對於萬國海軍大會草約現已預備簽押因該約内容全與訓諭德國專員各節符合故也 
[暫褫總統頭銜]  
　　初三日柏靈電云委納瑞拉總統開斯屈洛君已由該國高等裁判所飭令暫去總统之銜 
[英國新戰艦落水]  
　　初四日倫敦電云英國新造第七奪雷諾脫式戰艦凡茄特號業已落水 
[禁止捕魚議案暫擱]  
　　初四日倫敦電云火奴魯海線電稱上議院已將禁止外人在夏威夷海面捕魚議案擱起不議 
[波民甘蹈死刑]  
　　初四日倫敦電云波京德黑蘭路透訪事電稱近在某巿場拘獲携帶炸彈之人三名内有一名已受絞刑其餘二名均將於今日絞斃 
[美鋼公司維持商業]  
　　初四日倫敦電云據美國鋼業會社宣稱鋼軌一貨並未减價現有大公司五家已互行約定維持價額故其餘小公司之減價當不致有礙商業云 
 
 

Page 27

 
 
   
 
 

Page 28

 
 
   
 
