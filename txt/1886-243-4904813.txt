# 1886 - 243 - 4904813

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數攺横爲直字跡放小爲大卽日爲始集股印旗每股計洋十六元正願搭股份者先　洋四元本齋即付股票一紙樣本一張定於明年正月底出書憑股票找付洋十二元向本齋取書一部此籍係用上等速　帋分釘六十船釘工精雅邁倫藏以巾箱加以暗　　書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後出樣本不符儘可向晉記以及本齋齒再薄海士林願附股份即確送上洋垃圾碼頭點石齋南局帳房代收不必由申報舘轉交以歸簡㨗揚州元亨利錢主大津針市街恆遠里源豐　匯票庄京都煤市街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此　 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎淸眞風氣必宗諸時尙得文五千餘者萹之怅備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器悉　火力故墨色墨而匀更無燕瘦環肥之誚現已竣工每部分訂十二本約月杪出書價洋五元五角法馬路南申昌書坊與外埠申昌發售皆可購取　售格外公道 
[分設天津申昌號告白] [  點石齋主人啓]  
　　本齋今分設申昌津局寓瘀天津東門外宮北街裕通恆洋行内凡仕商貴客須購書籍請移玉惠顧再有寄售佩文韻府股票亦請就近購取均屬忻盻 
[小樓吟飲圖題詠彚錄序]  
　　小樓者何王子松堂公餘小憇之　也王子性喜今詠又善飲自公退食則傾杯自酌或與一二素心人傳杯共酌皆足以領略酒中之趣初非若高陽酒徒之呌囂市上也簿醉輒吟詩自遣間與知音輩　韵推敲其中樂趣非襟上俗塵二斛者所能喻王子深得此中味外之味因倩丹靑家繪以成圖此小樓吟飲圖所由仿也雖然圖則但存其迹而已性情興趣非筆下所能烘染而出王子猶以爲未足把盞凝思自成一律出以示人見之者無不神往於小樓中一若同領其吟飲之趣也者一倡百和郵筒相寄先後共得三百餘人其中諸君有向日時過小樓身親樂趣者有行蹤偶及略一登臨者有與王子夙相契合而近乃遠隔關河者有彼此聞名而初未謀面者並有以詩作介神交而非面交者可見天下雖遙寸心可契古人云千里契苔岑非虛語也王子之詩甫出初不計從而和之者多至於此今乃居然成帙實出意料之外不禁私心竊幸甞語余曰以此區區而竟蒙各騷壇不見鄙棄珠玉之來有加無已百朋之錫不僅過之九錫之榮又何殊焉夫僕以公廨餘地數弓築而爲樓雖面浦背廛有時開窗憑眺足以滌蕩塵俗助筆底之波瀾吞雲夢　八九然大僅容膝自顧殊覺歉然第思僕以一介顓蒙厠身闤闠縱不必與市儈伍當亦文人學士所隱相鄙夷器小才小何嫌於屋小小樓適足以容僕僕負小樓小樓曾不負僕也卽僕之爲此詩也亦不過自道其性情自鳴其興趣方且　見之者指爲寒蟬之鳴秋蛩之聒何足以當大人先生之耳目塵高人韻士之見聞而孰意抛磚所引乃竟獲此卞和之璧且不啻藍田之種歌大有年此誠生平第一快心事也今擬以諸君所投贈者彚而成編繕付剞劂氏以永其傳俾諸君之佳什於焉不朽子盍爲我序之余敬謝不敏者再辭不獲命乃輾然以思曰余亦小樓中共吟共飲之人也余初至小樓但見陳設一切小具規模精雅絶俗心喜之而尙有偪窄之苦旣而靜坐片時覺小中有天機焉於以觀書則袖珍小册巾箱小品皆足以益吾學問於以讀畵則一邱一壑一花一鳥尺幅中具千尋之勢足以擴吾襟期倦而小休則小几可隱小榻可臥足以尋漆園之蝶醒而小坐則小欄可倚小窗可啓足以談宋氏之雞余不能欽一杯亦醉然小飲適情正不在乎長鯨之吸余不能詩八叉未成然小詠見志正不在乎倚馬之才而况樓外空曠豁人心目推窗四望覺浩淼烟波與參差樓閣交相輝映無數魚鱗鴛瓦咸拍浮於洪濤巨浸中恍然於浮生之如寄則又若於斯樓爲悟境爲化境爲立足境爲無立足境昔人有言一粒粟中藏世界佛說納須彌於芥子中吾何妨於小樓乎作如是觀然則小樓之小正其大之至也卽小樓吟飲之人其胸次之闊大性情之豪邁直有杜少陵安得廣厦千萬間大庇天下寒士皆歡顔之意而已乃穆然深處於小樓是豈若是小丈夫然哉其登斯樓而飲飲而吟皆大氣之盤旋也其出此圖而徵題而和之者如是其衆皆大道之所訢合也老子曰大言炎炎小言詹詹吾烏知夫詹詹者之不勝於炎炎吾又安知乎炎炎者之不本於詹詹一詩也而天下之雲合響應且如是其多且速則益信小樓之爲小樓其所以感人者大矣顧吾謂彼衆人之紛紛屬和者非重其詩重其人也王子初不以詩鳴并不樂以詩鳴其志氣之豪爽元龍湖海之流也其聲名之洋溢雞林爭購之續也卽無此一詩而天下之仰而望之者已不乏人乃忽有一詩忽有此一詩以求和宜乎聞風興起者無間遠邇不論中外莫不抽秘思摛妍詞以遙遙焉與之相應是獨非詞壇中一叚佳話乎哉錄將成爰書是語以付之卽以爲序時在光緒龍飛十有二年太歲在柔兆閹茂日躔壽星之次古越高昌寒食生桂笙弟何鏞并識 
[本館接奉電音]  
　　昨午後本舘在京訪事人傳電來申有本月初八日上諭二道敬謹照譯○八月初八日奉上諭閻敬銘奏久病不愈懇請開缺一摺閻敬銘着再賞假一月毋庸開缺欽此同日奉上諭前因順直所屬被水成灾諭令截留漕米五萬餘石備賑昨據畢道遠等奏順屬水灾甚重允准再撥漕米五萬石並欽奉慈禧端佑康頤昭豫莊誠皇太后懿旨賞銀二萬兩專備順屬賑撫之用兹據李鴻章奏本年七月間連日大雨河流陡漲宣洩不及北運河等處先後漫口香河武淸通州三河寳坻甯河蠡縣高陽安州曁天津各地方被淹甚廣並永平府屬河水猝至盧龍等縣亦被淹灌覽奏殊堪憫惻着照所請由藩庫先行提銀十萬兩李鴻章卽督飭印委各員迅速分投查勘設法拯救散放急賑其各處漫決口門嚴飭派出各員赶籌堵築以工代賑欽奉兹禧端佑康頤昭豫莊誠皇太后懿旨直各屬被水災民嗷嗷待哺着戶部再將此次中秋節應進欵項撥銀二萬兩由李鴻章派員承領以資賑濟欽此該督務當仰體聖慈軫念災區有加無已之至意督飭各屬被災輕重分别妥速散給務使實惠均霑毋任稍有弊混欽此 
[吳縣出缺]  
　　吳縣陳少舫明府汝欽以庚辰進士分發江蘇今年春衛中丞題補斯缺六月二十二日到任七月初旬患噤口痢不飲食者數日迭請諸名醫調治於二十日後稍痊二十四日衛靜帥啓節赴浙省中官員送行明府 
 
 

Page 2

 
 
與焉返署後感受風寒舊疾復發上憲迭給假期俾安心調治無如久痢體虛不能支持遂於八月初七日戌刻出缺幸官眷在署公子辈料理喪事於初八日申刻棺殮云 
[劃界近聞]  
　　香港西字報載有東京法字報云近接老界信息中法勘界之時又出一事法員率兵七十五人前往邊界不知何故忽致交鬨法兵官死二人法兵死者五名越南土兵死者五名旋卽退回老界法國使臣狄隆知此消息已行文老界法員深惜其忽滋事端之意至其細情若何則尙未得其詳也 
[緝私得犬]  
　　港報言月之初四日有華捕出外梭巡忽見道旁遺有一箱試舉之頗覺沈重疑係私土舁至捕房啓而視之則中有死狗已腐爛不堪乃仍舁出理之是則可謂惡作劇矢 
[逆倫重案]  
　　汪惠予原籍高郵寄居六合家有父母兄弟門庭雍睦宴如也昔年在六合置有田房本年四月因有所需將田十餘畆售　 
與六合張姓其價當卽付淸後有人唆汪曰所售之田畝數尙不止此盍向張加找銀兩以飽私囊乎汪信之控官勘丈田數與契符汪心懷不甘以其父有拚此老命之說遂向烟土店購得烟膏四五錢冲以開水使父服之父雖明知毒物竟一飲而盡移時毒發殞命殮埋後以張毆傷　父胸肋以致身死等情訴諸邑宰六合縣呂大令開棺檢騐見胸肋並無傷痕汪復改稱被張踢傷腎囊迨大令提集人証復訊而汪匿不到案反赴江甯府署呈控府尊批飭六合縣審辦隨將汪發回大令迭次研鞫得悉毒斃其父圖詐張姓寔情爰卽具詳各大憲一面親自押解該犯并其母其弟到蘇俟臬憲提審後卽當詳請中丞照例凌遲處死云 
[臺閩設電]  
　　劉省三爵撫渡臺後卽擬由厦至臺創設電綫嗣因法人騷擾未克舉行至今春始議定先從臺南北創設旱綫承辦者係德商泰來洋行現又議定由英商怡和洋行承辦水綫由廈以達滬尾計銀二十一萬餘元經手者爲前英國旗後副領事施本思現在合同已立約在年内完工 
[撈屍盛殮]  
　　九江同仁和茶棧主李君耐三投江斃命兩紀前報李君死後招商局卽泒駁船一艘划船十餘隻往小姑磯一帶打撈毫無影響及初六日淸晨其屍在馬當江中浮起經划船撈得放在駁船艙面適江寛輪船上水遇見卽將駁船拖至九江碼頭李君之眷屬匍匐而來撫屍慟哭當日卽行收殮擇日開吊獨惜李君不作令威之化鶴意同太　之騎鯨想諸親友執紼偕臨必有同深哀　者矣 
[鶯遷誌喜]  
　　護理安徽巡撫張芝圃中丞因病出缺報至金陵卽奉曾制軍電音委署藩憲阿嘯山方伯護理撫篆丁濳生廉訪署理藩篆候補道孫樹人觀察署理臬篆已初六日接篆現在阿方伯仍住臬署丁廉訪仍住道署俟張中丞靈柩出署再行遷居 
[西山爽氣]  
　　松江信云初五日有飛蝗蔽天由東南來向西北去聽之有聲幸未翔集若有神靈呵護者否則禾稼無噍類矣○金山縣報監犯病斃恩詩農太守卽飭　縣張邑尊前往相騐○近有私梟千百成羣出没於三泖間匝月以來屢釀事端而華亭所轄之後崗鎭又有私梟船數十艘適與浙西鹽巡船相值鎗砲競發旗鼓相當良久未決勝負終以彼衆我寡官兵大受損傷而附近居民亦遭殃及梟匪之橫一至於此地方之患正未己也○南門外一帶濵臨黃浦形勢險惡强梁伏莾多半竄跡其中以故劫案疉出殷實之家紛紛爲遷地之計婁縣張小芸邑尊不忍民生之遭荼毒也諭飭里正招集鄉勇十名以資守禦邑尊每月捐廉四千文以補民力之不足 
[署使出京]  
　　法國駐京欽差一缺前由上海法總領事愷自邇署理現法廷新簡欽差宮斯當已到愷君遂於月初出京大約仍須回滬履總領事之任也 
[北通近事]  
　　七月十八日倉憲提騐江廣第四起漕糧至二十六日掃數報竣二十七日提騐江北第一起漕糧○江安糧道馬植軒觀察於七月二十一日到通二十二日進城謁見倉憲隨卽乘舟出小河口迎接漕船○潞河書院年久朽圮現由紳董籌欵興修於七月二十一日開工○李正謙廣文由海運保升學正在任候選今已升授定州州學正○周小棠大京兆之靈柩於七月二十六日由京到通奉旨入城旋出東門買舟南下 
[章江雜錄]  
　　江右營務處一切支應每歲不下數千金德曉峯中丞因念江右非濵海要區防兵無多軍務亦簡且當此開源節流之際不得不裁冗費以裕帑藏遂議將營務處裁撤於是委員及提調文案等已一律禀銷差使矣○撫州之臨汝水繞城而過近日突漲丈餘將文昌橋衝倒田禾閒有受傷其下游之謝埠亦被衝倒店戶數閒傳言係出蛟所致云○連日放晴省河忽漲水數尺舟人多不隄防往往失事聞蓼洲泊有大鹽船一艘水漲在夜間長年熟睡未及起椗致水汨汨而入將鹽都化爲水○楊家廠之某錢米鋪家資巨萬爲該業中之巨　膝下兒郎愛逾拱璧日前抱病醫藥無靈又延僧道師巫治之亦窮於術忽有一瞽者到門自稱得茅山法不十日包管醫愈索錢二十千該舖允之瞽者連日作法陸續取錢如數支足兒病更甚垂危時語其父曰不應使瞽者連日作法致家神都不管事父深悔之兒已倐逝當將瞽者送縣究追然死者已不可復活去者已不可復來此時悔之庸有濟乎○江省武生多恃妓寮爲生活其上焉者借債於龜鴇收加一重利但得本錢二二百串流轉滾算便可温飽終身蓋龜鴇每招一妓必出帶擋錢數十千文皆由借貸而來也其次焉者出入花叢引誘良家子弟以色爲餌以賭爲鈎百計千方必使傾家蕩產而後已蓋龜鴇娼妓實與若輩同舟共濟朋比爲奸羊子巷某米舖之子年少好作狹斜游其父知之往某堂子滋鬧數次其意欲使該堂子不再迷惑其子乃有某武生儼然以護花鈴自居怒乃翁之滋鬧痛毆其子以洩忿子負傷不敢回家逃往戚串處戚　爲不平令其控告新建縣業經訊實行文某學移取某武生之年貌以憑詳革審辦 
[東甌瑣誌]  
　　温屬各處花會盛行以瑞安爲尤甚日前瑞安縣前開拆兌山貨行某甲之女與擺測字攤之某乙有私乙係紹與人因念甲女已字張姓婚娶在卽不如先期逸去免爲他人所奪遂以梯度女下樓出小東門歸故里不意途中爲求點花會之人所遇見乙異鄉人與本地女　夤夜行走形跡可疑急向盤問兩人言語矛盾遂卽獲住聞張姓已邀媒妁向甲理論後不知其究竟○新任瑞安縣儲邑尊於七月廿一日接印平陽古鰲頭海防局向係吳君筱元經辦聞苑觀察現已攺委黃君玉農接辦矣○新任温處道苑觀察自抵任後卽將海關海防各局大加整頓以節冗費而於觀風月課各卷必親自校閱考取超等者又必覆試以見眞才其培植士林如此○雙門内横街某甲向橕駁船七月廿一日午後甲將駕船至狀元橋駁載南北各貨因潮水未漲待至二鼓後始行放埠黑暗中其船忽撞於别家錨鍊上甲　脚不穩跌入水中其時月黑夜深無人撈救次日甲之家屬聞信雇人打撈屍身數日未獲廿五日其家屬備辦酒醴致祭江神甫畢而屍忽見時愚夫愚婦遂謂伍大夫果有靈矣○永嘉縣學某生前在某甲家作葉子戯輸洋十餘枚甲向索討許久未償廿三日甲行經大街適與某遇甲卽向前扭索兩下毆打而某之眼角並左額已受傷矣某欲赴縣喊請騐傷有人調處而罷○五馬街打鐵巷有開包頭店之老嫗其子習繡花業廿五早母與子爭鬧其子竟以吹火筒鐵火篏將母額打穿一洞大如酒杯血流遍體衣服盡濕鄰人急以七釐散等藥敷之血　止其子畏罪逃去鄰人深恐其子忤逆或遭拖累卽邀地保擬將其子送官究治嗣因其母代爲哀求且許卽日遷居衆議始息○大南門外虞師里葉家祠堂　有一老媼看管中元節媼忽 
 
 

Page 3

 
 
至葉家言有五人囑我向汝家借鉽五干葉見媪言語不倫卽將房門關閉答以我與汝素無來往且今日家内無錢媼曰莫關門現有五人在汝房中語畢卽去次日葉之女左肩突起一瘡大如緑荳中有一孔噴血不止敷以止血藥亦無效騐十七晚遂以斃命不數日葉家大小均患痢疾求籖問卜皆云五通神在家作祟必須延請羽士遣送因此各處謠傳謂五通神現住葉家祠堂甚矣其惑也然則葉家何以死病相繼君子曰此數之不可逃者也非邪祟之所能爲也 
[遠迎關道]  
　　新任江海關道龔仰蘧觀察日内當可蒞申道轅書役等人均已前往迎迓想觀察以帶牛佩犢之風表魚珮虎牙之望福星一路當照耀於申江袁壘間矣 
[暫緩起程]  
　　前江寗藩憲梁檀圃方伯本定於昨日乘招商局之富順輪船赴粤現聞方伯因有要事昨日並禾起程大約日内當另乘他船開行也 
[車夫被毆]  
　　昨日將晚時有日本人僱坐東洋車回虹口西華德路旣抵其處日人入室數取車錢車夫在外不及久待大聲喧嚷適　某甲經過是處聞喧嚷聲不知原委卽舉石擲破玻璃窗日人在室中誤以爲車夫所擊立卽出外將車夫亂毆某甲見之亦卽大聲喝打其時附近居人及巡捕聞聲而至見車夫受傷爲將傷處醫好及欲拘日人則衆日人紛然畢集莫辨誰何該車夫亦不能指認矣厥後不知能否查出也 
[滬事零拾]  
　　小東門外法捕房於五日前見有人病倒途中隨喚車送至仁濟醫館至第三日斃命報知同仁輔元分局給棺收殮發壇○前報列川沙女郎顧阿彩到滬尋父一節昨有顧某在茶肆談及此事好事者詢其顚末據稱家住浦東前在十家碼頭萬元昌花衣行作工女兒阿彩今年已二十五歲不止十九歲婿周姓住張江栅擔柴度日已生子女阿彩不知如何到申我家並無傭婦所謂陸陶氏者想是白螞蟻一流今幸拘押捕房否則阿彩必被伊賣脫矣是則陸陶氏定非善類想覆訊後立見皂白也○八仙橋法捕昨見賣西洋畫片者雜有春册　進捕房管押片刻釋其人而留其册 
[命案縣批]  
　　畢松培與吳慶全等爭充糞頭扭控法公廨翁子文太守訊供之下將吳管押吳情極自縊報經莫邑尊相騐後屍母倪氏歴控府司批斥發回提集訊究案延日久畢仍抗提不到日前與吳合股之姚永康等赴縣具呈邑尊批示云查此案前據吳倪氏遞禀業經批斥在案爾等自應趕緊投到聽候訂期帶赴公堂會訊孰是孰非堂訊時本縣自有權衡毋庸爾等率凟 
[虧欠濳逃]  
　　某錢庄主劉德祥投縣控稱船商朱琴齋欠銀一萬兩有奇向之索取朱忽席捲濳逃查有鮑德稼者曾欠朱銀四千兩叩求斷令劃付莫邑尊諭以靜候查提訊究 
[英界公堂瑣案]  
　　二百十五號華捕稱陳阿毛之煤船駛過大橋撞壞橋脚當卽拘陳至捕房煤船已往蘇州現由工部局估得修費需銀十兩今特將陳解案蔡太守飭該捕將陳帶回俟繳銀後釋放○李良卿稱開杭綢莊用夥葉蓉甫虧用銀洋已經料理所少無幾昨索找欵伊忽恃蠻打破我頭送請究辦葉供認誤傷蔡太守飭將葉押俟李傷痊核斷○妓女陳氏稱葉華亭到我處陸續竊去牙扇京料鼻烟壺傭婦會欵洋二元紗褲一條因卽報捕拘葉後有葉之友人來還紗褲據稱被葉質錢一千七百文今蒙解案爲此投質葉供該氏之房租日用由我付給我未取伊物件蔡太守飭將葉押候覆訊○王煜稱是監　因内姪女楊氏被任柏福誘匿張阿福係任之同伴報捕一併拘案其妻楊阿珠供與同任柏福供楊氏原經憑媒說合許配與我曾經涉訟並非誘匿張阿福供與同蔡太守飭將任柏福等押候查卷再訊○包探陳阿九稱昨在飯店見趙炳雲携有十六開小洋一百十一个都是銅質解案請究趙供鎭海人小洋係梅區地方夏紀甫之父交我不知是銅蔡太守飭將趙押候備文移查銅洋暫存○包探秦少卿稱昨見姚子瑞手携一包内有元縀官紗等共五段盤問之下據言係伊友袁子錫行竊交伊及搜其身尙有金銀戒指各一只洋二元烟匣一只一併送案姚供崇明新開河人在家爭氣自取物件來滬尋友蔡太守隨飭暫押俟移請崇明縣查明再訊 
[陳湯甘延壽論]  
　　嗚呼甘陳之功奇矣以客便去萬里之地殺郅支爲谷吉雪仇國威幾𤺊而復震至東漢二百餘年匈奴患無復熾功豈在衛霍張班下哉郅支與呼韓邪爭國竄康居闔蘇大宛諸國以大種畏而歲遺之少延時日三十六國次第伏矣夫漢旣通西域斷匈奴右臂尙桀驁不可制使合西域其患可言耶而匡衡朋比石顯不錄其功幾不免於罪乃胡氏是其說而斥荀悅劉向之非謂向言近功利且爲之處曰如甘陳之材氣别加任使而厚報之未爲晚也夫國家之所以爲天下信而使人知所勸懲者刑賞耳可賞賞之不可置之今必詭託他事以厚報是第避功利之名固猶是功利之心也非惟功利而又僞之其何以爲天下信丁氏兼匡劉而是之謂匡衡論甘陳矯制興師而君臣之分立劉向論郅支殺漢使者而夷夏之分嚴然則甘陳其罪之耶抑爵之即將罪而後爵爵而後罪耶模棱之說乃可論事哉或曰陳湯無行夫湯誠無行矣武帝不云乎馬或奔踶而致千里士或有負俗之累而立功名吹求其素之無行而例其功爲徼幸可乎高宗純皇帝之諭曰甘延壽等之薄康居斬臶支可謂得臨敵機宜彼雖矯制發兵前旣上疏自劾後亦未嘗貪功喪師其事固當獎也大哉聖人之言其千古定論　故肅望之格馮奉世之封宋璟抑郝靈佺之賞識者皆不爲然雖然甘陳之功奇矣後世有欲爲甘陳者正不可不思甘陳之所以成功固因可圖之勢而出於深籌熟計非鹵莾爲之也是時席宣帝中興之基蠻夷君長王侯數萬人來渭橋道上稱萬歲曾幾何時且傅介子斬安歸矣常惠斬姑翼矣　吉破車師降日逐矣中國威名方讋慄夷狄郅支敢爲狂悖者恃其地在萬里外師不得猝至易爲備至而少亦不得有功豈知諸國兵及屯出吏土固一紙可聚不旬日而傅城下耶此其可圖者也臶支以奔竄之餘息借兵以自存則其部落酋領皆非素有恩信而樂爲致死者又復乘勝烏孫而驕爲康居貴人貝色子男開牟等所怨固旦夕欲發而不得隙以伐罪之師臨遁逃之虞新聚之衆而又無一二與國爲之助援且適以甘心焉者逐狐麋於粤圍拉朽株以羣力此其可圖者也若夫不揣彼我而審强弱輕欲爲甘陳繼也適足以辱國喪身矣可不愼哉可不愼哉格致書院課藝超等第二名王志中 
邵筱村廉訪評引證諸說而裁斷精確至審乎時勢之可圖實能言之鑿鑿末叚結語發人警省用意尤爲深遠 
[丙戌五月擢江西布政使紀恩述懷並留别江蘇僚友士民六首]  
　　運甓終慚食祿功寸陰拱璧惜怱怱忻逢萱草三春碧權領薇花兩度紅𧴛豸那能酬物望鱸魚只合愛秋風何期除授恩稠疉又指江西一棹通　趨庭三十五年前舊轍重尋轉慨然先父鄉腎公官江右隨任十年人許歐陽符善報天教廬阜證奇緣金焦欠著登山屐章貢爭迎載月船預識板輿由熟路飲冰軼事話鄉腎○飛舶曾經黑水洋乙亥由滬航海入都蜃樓鮫室益蒼茫搜羅海國圖千紙珍重書生劍囊素志未酬商出處大言無用悔詞章乘風破浪尋常甚再試颷雜縮地方○蘇豪亂後澹生涯淸儉先聲屬世家老輩傳經端矩矱豐年徧野植桑麻壯哉雀鼠侵倉粟去矣驪駒負歲華吳中田未復額詳請奏准淸釐旋經卸任頻會耆英聽擊鉢五旬閒住興尤賒○疏略情懷不自知同官相愛與維持曹隨著效腎蕭相僑厭驚心賴子皮座有餘閒通謁少案無留牘答書遲湖山淸麗園林美疉餞壺觴醉莫辭○倚裝料理舊宮袍未報涓埃敢告勞隔歲朝天臣晝接甲甲臘月出都歸　計日母年高民申竹馬重來約我狎沙鷗萬缅濤擬仍海道還蘇起程寄語諸君休惜别睘期虎阜補題餻光州憲之李嘉樂未定草 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[題滄海遺珠錄附呈小藍田懴情侍者雅政]  
　　吁嗟首黃帝遠遊麻姑擲一簞之珠畫遺失聞風奔走半流落喫詬搜索轉不得大半毋珠不解憐　戶挾之更理没遂使嬌妍掌上珍暗拭鮫綃不敢泣珠樹飄零春復秋珠松委地無人拾珠簾隱約覊病身珠喉嗚咽弄鶯舌憤起神龍下滄海伸爪飛舞大手筆茫茫濁水天昏昏抱朴子識珍者必拾濁水之明珠難得畢公獨有識揮成牟尼一串珠咳唾行雲冉冉碧珠履三千盡拜倒珠衫紅暈桃花血吁嗟乎鬚眉一半魚目混天地精華在巾幗觀者若以僧　言試讀珠編書幾頁夜來俠氣怒冲霄還是晶瑩一輪月[  金粟菴病脚僧友翠呈稿]  
[上海三馬路陳與昌收解賑欵總數第十五批淸單]  
　　六月底止第十四次淸單上揭存規銀三百另四兩另二分七厘銅洋一千五百六十九元四角五分銅銀九兩一錢三分碎洋銀四錢今自七月初一日至廿九日止共收規銀三百五十八兩三錢一分四分英洋二千六百四十九元虛對四元五角折實洋三元九角六分小洋一伯廿五角五分折實洋十二元二角四分項洋合規銀一千九百六十八兩二錢五分錢三十一千七百九十五文合規銀廿一兩一錢九分七厘花洋一百另八元烊見規銀七兩二錢四分又烊去上存及今收銅洋一千六百五十元又碎洋銀四錢銅銀九一錢三分見規銀四百八十七兩二錢七分一厘以上本月共收規銀二千九百十二兩二錢五分六分○連前自上年六月初三日起至本年七月底爲止統共收合規銀六萬七千七百三十四兩九錢六分三厘○本月廿九日解山東第十七批規銀三千二百七十兩自上年六月初三日起至本年七月底爲止共解出規銀六萬七千七百八十六兩六錢八分外結墊規規五十三兩七錢一分七厘外存銅洋一百七十一元六角其餘物件已按日登報茲不贅 
[上海三馬路與昌絲棧陳竹坪經募山東賑捐八月初七日第三百八十五次淸單]  
　　蘇州大豐和木行歐陽春蓀先生經募塔册第三萬一千七百五十一號春記師竹梅生各洋十元兪振記胡鳳山無名氏各洋一元又募第三萬二千六十號春記續助洋七元何氏太太洋六元王笙仙史無名氏吳德松各洋一元以上二册計十二戶共來洋五十元由本埠惠泰莊交來○元昌就寳號爲春間鄰居失愼理應早日酬客因諸公慨念災區囑將此欵移賑以代種福洋廿元又爲諸學生進店將代席之資移賑洋八元○本埠源來典募塔册默祈洋十元○九章紬號將中秋折席移助洋十元又交來福蔭居洋六元仁德堂於庭記各洋二元鴻寳堂求合家平安洋四元徐聞韶交來喬永興銅洋二元○白茆鎭李鼎盛竹記號經募塔册半痴主人洋二元馮星圃洋半元有趣山人銅洋一元以上三戶共洋二元半銅洋一元○七寳無名氏祈脚疾还愈除根洋一元○靑浦儒學正堂陳子愚先生書潤移賑洋三角又令郎迪人兄醫資移賑洋二元○詹姓錢二百文○本日共收英洋一百十七元銅洋三元小洋八角錢二百文合併聲明 
[上海四馬路文報局内恊脹公所經收賑捐八月上旬淸單]  
　　初七日漢口電報局交來羊樓峒局經募六月分各茶莊捐乾裕魁春和生二戶各二十千文乾泰恆大湧玉德巨生天聚和大德興巨眞和大德常寳聚公復泰謙長裕川方志盛正興元十二戶各十千文大泉玉二千文共計一百六十二千文又來崇陽局募六月分捐七十千文鸚鵡洲局募六月分捐二十千另六百三十文漢川局募六月分捐三十一千三日六十六文樊口局募六月分捐十四千一百五十一文以上統共計錢二百九十八千一百四十七文易換九八半平它銀實收到一百九十一兩七錢又交來湖北捐憲程捐洋十元○船字册廣東招商局募廣聚源十元黃紹全五元合和興黃潤英周綺堂同和堂陳芷韾五戶各二元胡守初尹英才生昌庄宏源庄泗合益何直臣何錦亭潘如川鄭鳳亭韋於生梁鏡洲鮑煜堂徐業臣嚴潤齋鄭繼昌鄭敏夫知非堂鄺符雲至德堂無名氏隨緣二十一戶各一元王秀蓮一元五角黃四姑銀二兩一錢黃何氏吳氏吳氏三戶各五角司徒氏程氏馮氏程氏吳氏五戶各二錢黃氏一錢八分劉氏嚴氏李氏司徒氏伍氏時記余氏何氏莫氏鄧氏張氏杜氏十二戶各一錢吳氏三錢伍氏無名氏二戶各一錢五分實收英洋五十六元零五分○皖字册安慶電局交來彭榛山翁募章幹臣二元戴星齋三午橋彭尊山譚子陵王莘民程丙仁李少城王蘿洲沈保卿查補泉霍在滕田惺圃董子堅十三戶各一元鄒少舫翁募陳石珊鄒少舫二戶各二元黃慶昌汪陡發石義泰陳義隆四戶各一元馬同泰編之張陶陶三戶各五角三叚巡兵公一千文朱福二百文補不足四百文以上安慶電局交來二項實收英洋廿五元銅洋一元蕪湖招商局募元元堂十元求禍患消釋人五元蕪局門口錢筒行人捐助錢化洋一元枕善居一元○同字圖册一萬二千八百零一號天順祥號交來京都全芸軒翁募免災氏先安氏補短齋知過氏四戶各銀五兩魁元舘銀二兩朱苗孫徐蔭棠二戶各一元恊恆齋萬慶樓劉盛琪天泰舘四氏各京錢四吊於淸臣四吊又洋半角實收到規元三十兩零九錢六分同字圖册一萬三千零七十二號常熟愼和庄交來屈錦記祈病速痊十元○急單台州寧海縣署帳房呂祥曉翁募鼎新裕鹽號四元敦厚堂黃二元旌陽補過人二元馬汝淦酈景之二戶各一元岳州恊義號募蘇漢卿一元陶潤山八角無名氏二角○嘉定祥泰木行愼之善士交來王新之先生潤資二百廿文長興無名氏銅洋五元明高善士交來王新之先生潤資小洋一角○本日共收九八半平它銀一百九十一兩七錢規元三十兩零九錢六分英洋一百三十元銅洋六元小洋一角五分錢二百二十文 
 
 
 

Page 11

 
 
[憲札照錄]  
　　署蘇臬司朱爲札飭事照得州縣下鄉相騐自應隨帶書役仵作人等第若輩最易滋事或向屍　需索船飯錢文或向保鄰訛詐屍塲使費地保棍徒人等藉端肆擾甚至有飛鄰坐鄰名目稍不遂欲卽竄名其中任意拖累幾至蕩產傾家各種命案往往因之私和不願報官各該縣亦　置小民太息愁恨之聲於不聞不問而理寃伸枉之政替　在各員蒞任之始未嘗不思振作迨歴時稍久或自居老吏或性躭安逸由漸生懈堂階之外閡隔而不覺被累之人慮官庇護飲泣莫訴乃知懈之爲害百獘所從出也况一命之士誰非來自田間當鄉居之時地方或遇前項情弊鮮不蹙額痛心嘆爲厲民之事何一旦身膺民社卽忘本來面目甘爲若輩所朦不知小民有事在官已不堪其累　再加以書差之詐擾更覺控訴無門試思地方官於本衙門吏役尙不能嚴加鈐束而欲深悉民間疾苦政平訟理恐戞戞乎其難之夫刁民恃屍規鬨鬧屍塲其風固宜嚴究而書役藉案勒索其弊亦應痛革庶昭承平之治是以定例須輕輿减從夫　飯食均行自備不得稍有索擾也疉　前撫憲嚴定簡明章程通飭各州縣遇有下鄉相騐之事將自發夫馬飯食不准向民間需索分文緣由寫明高脚牌先導示諭遵行在案無如　久玩生訪聞各縣下鄉相騐書役人等多方需索而長元吳該三縣爲尤甚所有跟從吏役人等悉皆先行乘轎前往有勒令民間攤派夫價索講規費情事爲數甚鉅大屬違　聖應從重究辦力行禁絶以懲衙　而安閭閻本署司三權臬篆漸無一事堪爲矜式自問可告僚屬及地方父老者惟居官一日不敢一刻生懈卽頒一示一教亦必審愼後發祗期令行之無格不圖文告之飾觀言出法隨事或庶幾除出示嚴禁外合亟發示札飭札到該縣立卽遵照將示實貼諭禁一面仍查照向章自備費用先發由牌曉示倘書役輩有向屍親鄰保人等籍端需索分文卽行從嚴懲辦毋稍徇庇縱延仍將遵辦　由及貼示處所具復愼之切切特札 
[漢事二則]  
　　殺人以刀劍則人必曰此有心害我者也我不可以不報殺人以藥餌則人反從而曲諒之且隱忍之此誠有不可解者日前漢口厘局吳司馬有疾延請蔡家巷某醫生診視數劑以後病勢加劇遂以不起吳之家人雖歸咎於醫生而無如之何有砲船上之某弁與吳爲友聞而不平喚勇丁十餘人擁入醫家欲得而甘心焉適醫先已遁去乃將其室中器具搗毁略盡從容而出醫受此大辱禾知此後尙敢懸壺市上否○有王姓者在漢口爲鐵匠當同治初年商埠初興百廢具舉王日事營造銖積寸累頗有餘金飽煖之餘漸酖安逸由是迷戀烟霞頓荒故　數年以來囊資漸耗來日茫茫深慮無以爲繼遂欲重理舊業租道生堂間壁之屋一所爲鐵店租契已經寫定王以酒麵欵待中人所費不少數日後房主以王行爲無賴忽將房契索還不肯出租王不勝恙忿吞烟而斃其家人爲索詐地步不肯將屍成殮延至七月二十七晚事仍未了未識以後如何 
[揚事雜綴]  
　　近日揚河水已平堤甚爲湍激元女鎭河内淹斃一人聞係失足墜水者初一日江都謝明府據報　騐屍腹已如五石瓠臭穢不可逼視明府仍離座　騐辦公精細略見一斑○揚郡現值武試各項赶考謀生者紛至沓來保甲局深恐罪徒溷跡其中當飭各段員弁嚴密梭巡前晚三鼓時城内總巡萬司馬查至馬市口見王姓烟舘内依然烟客如雲喧譁笑語司馬立飭停輿將王提至問何以尙不閉門王答以因事躭延司馬大怒卽於街心重笞軍棍數十勒限閉歇聞　素來蠻橫左近居民咸仚目而視此次嚴懲實足大快人心○灣子街某茶館店忽來二人購小錢言明價值當付英洋六元店中人令夥持洋至錢鋪閱視無訛二人遂負小錢各散移時店主將此洋易錢詎料皆成贋鼎不勝詫異或謂夥由錢鋪回時想彼已用手法掉換矣嗣聞左衛街皮市街舊城各茶食店均受其騙想彼黨斷不止此二人各店交易尙其加之意哉 
[鳳臺梧影]  
　　鍾山書院江南春山長歸道山後瀛眷都在珂里故在院之久荷甄陶者皆無從奠生芻一束向例每月十六日師課廿三日賦課皆以祭酒無人暫行停止刻已由幕府陳幼蓮主政權閱而官塲傳說已延聘吳誦淸京卿來主講席矣吳君印廷芬安徽休甯人○巢縣某名醫世居江北之陳家市市上烟火萬家皆稱其有活人術近來名益著病者不遠數百里襆被其站皆各得其所治而去今春某廣文于役椒陵傷春寒之料峭不汗者十日危甚矣服先生樂竟如聚窟返魂香夏初來金陵下榻報恩寺之孔雀臺與機器製造局相近局中負役工匠可六十百人大半與之結香火緣聞先生瓣香長沙張太守故主治皆一本成法而變通之與李將軍漫無紀律者不同○北門橋街後山岡平衍其高亢處近日忽有外國人在彼起造洋房日役小工數百人邪許爭呼畚鋦並舉現在已將欹側者　平窪下者塡實外又繚以長垣體方而門四惟内尙空空無一物耳或曰是美國牧師所建以傳教者云○焦狀元巷内某夕焚去小屋三椽幸爲時尙早賴衆撲滅屋主人係一貧如洗者火熄後僅兩敗壁巋然獨存自顧上無鴛鴦关片之瓴下　鸚鵡啄殘之粒因卽僑移皋伯通廡下爲人傭舂以餬其數口聞其起火之由則以燒蜰　而致然則爲田單之火牛以攻卽墨者盍審諸 
[袁江官報]  
　　七月十三日儘先補用衛守備陶金勝赴漕轅禀謁到標十五日姚統領自宿桃一帶閱邊回浦十五日新選荆州衛守備沈甲生自京抵浦旋卽赴任選授淸河縣訓導李家誥於十九日未刻　篆二十三日候補衛守備張世淸赴漕轅叩謝委署滁州衛守備候補同知金鎔奉漕憲委管理育嬰堂事務候補衛守備張維藩奉漕憲委南岸小南土　門稽查 
[閩省官塲紀要]  
　　楊制軍本定於本月二十一日巡閱直游一帶營伍現聞司道因另有要公懇請暫緩出轅故行期尙未定也○孫庚堂軍門開華雄才絶俗武略邁倫上年督兵臺島疉奏奇功臺灣之得以保全者軍門之力居多比來撫番開墾尤能不辭勞瘁井井有條久爲軍民所愛戴上戶到省時一路鋪戶均設香案紳士則拜迎道左絡繹不絶本月初六日起節回陸路提督本任地方文武又出郭恭送甚見熱鬧若非軍門之威望遠播何以致此哉 
[上海高易籌賑所撮要]  
　　頃蒙生昌泰寳號交到捐助山東饝餅洋五十元又節省中秋席資洋五元梁而康堂節省酧神費助洋四元陸寳生善士因見山東災區數十文饝餅可救一命爲之惻然鼎力捐助饝餅洋八元○馬洛川善士久望哲嗣新獲麟兒將應送喜蛋洋四元捐充山東饝餅爲兒消灾造福○晋生寳莊　助洋三元以各友月餅作災區饝餅想見各寳號諸善士念切灾區心殷拯救或節饋送之費或推適口之甘是必默啓天心定從人願將見螽斯咸慶財利豐盈彚錄報章藉抒感佩[  兩廣協賑同人秋坪李朝覲誌]  
[堪輿先生移資助賑]  
　　待駕生學宗郭璞精詳地理因念山東災賑孔急願减步金移賑訂以五里内一元十里内一元五角餘則面議由八月初十起至十一月初十日止所得步金全數移賑諸君欲知陰陽兩宅趨吉避凶請來本所　號可也[  高易籌賑所啓]  
[墨蘭助賑]  
　　吳郡周秉臣善畫蘭花筆致秀勁法似所南刻聞山東灾區慘狀願再畫紈摺扇五百號每件减取潤資四文册頁同屏條堂幅加倍七日取件由英大馬路善餘里徐古春醫寓代爲收付筆資如數交陳竹坪大善士湊作饝餅之需[  丙戌八月江浙同人啓]  
[文虎請射]  
　　西子蒙不潔六才一湖心亭詩經一松竹詩經一松竹詩經一得坎之離左傳一紅羊左傳一地闢于丑易經一古吳緑蕚舘主金杏生擬 
[聞周侶琴詞史爲某觀察聘懊恨成詩錄請諸吟壇教之當弗笑我綺念難忘也]  
　　三疉琴心道漸成未應海上更移情魂消南國春前頭夢醒緱山月裏笙天遠欲迷靑鳥使次公不能無過秋高誰證白鷗盟梧桐葉落芙蓉老愁絶琵琶子夜聲○暮雨瀟瀟水閣頭枇杷門巷記前游錯緣回首逢蕭史從此輸心拜蔣侯悶撥鑪灰燒　字間評筝局和吳謳鬱金堂上雙棲燕祗是當時未解愁○寳枕紗㡡漏半沈夜闌忍憶鶴聽琴余贈聨有夜闌唯有鶴聽琴句珠簾閣雨狸奴睡羅帳偎烟蟀又吟浦裏鴛鴦憐共命燈前栀子證同心如何一夕蓬山别碧海靑天不可尋○平結客少年塲賭唱旗亭事未忘繡幕聨吟春旖旎天街走馬月昏黃幾人同把浮邱袖湘君之於次公雯君之於悔遲可謂拔宅飛昇三載虛窺宋玉墻一樣榛苓異山隰美人畢竟屬西方東西二周余與悔遲戲語也○秋風準擬迎桃葉客路無端唱柳枝落魄江湖贏薄倖蕭條荇菜感參差人間老嫗誠何物世外昆侖那可期我比司勛　　悵不曾十載負芳時○雷聲錯想夢中車自别臨邛渴轉加拔劍王郎空斫地間居潘令竟栽花聽猿無復賜堪斷望雁甯知信屢差剩有寄愁天上月爲傳淸涙滿天涯[  第一恨人呈稿]  
[讀歸安任烈婦蔡孺人節略感賦調寄滿江紅]  
　　悲壯淋漓情眞也貪生何忍幼嫺詩禮慧而且敏十五于歸任氏第結褵五載婦道盡却無端命蹇拆雙鴛身隨殞觸庭石哀足憫刺喉剪凄淸引雖父兄勸解投繯仍緊動天節烈尸無變入地貞魂孩又閔表旌他千古巾幗中堪留準[  烏程朱騂問漁氏待定草]  
[申浦窜次邂逅新儂先生喜賦卽請大雅粲政]  
　　當日聞名曾舛差而今識面却天涯深情只道鍾紅粉妙句多應籠碧紗澹宕似君知寡偶飄零如我已無家何當重作尊前集舊事細談東海花[  鷗所生未定艸]  
 
 

Page 12

 
 
   
 
