# 1909 - 88 - 4912990

 

Page 1

 
 
   
 
 

Page 2

 
 
上諭[監國攝政王鈐章　閏二月十四日奉]  
　　上諭度支部奏請派充清理財政各省正監理官免開底缺　分别派員署理一摺劉世珩管象頣程利川方碩輔　王清穆均賞加三品卿銜其餘派出各員均賞加四品卿　銜一律十六日起每日三員預備召見在外省者均著迅速來　京預備召見單併發欽此軍機大臣署名奕劻世續張之洞鹿傅　霖那桐假各省正監理官員名清單硃筆派出直隸右參議劉世珩湖　北候補參議程利川江蘇候補參議郎中管象頣雲南郎中奎隆山東　郎中王宗基廣東郎中宋壽徴甘肅郎中劉次源陝西員外郎谷如墉　河南員外郎唐瑞銅四川帮辦土藥統稅事宜候補四品京堂方碩輔　浙江丁憂開缺直隸按察使王清穆山西山西銀行總辦前廣東南韶　連道樊　貴州廣西候補道彭榖孫江西九江府知府孫毓駿安徽四　川重慶府知府鄂芳新疆丁憂甘肅候補知府　秉鑒廣西署殺虎口　監督山西試用知府汪德溥東三省分省補用道熊希齡福建分省補　用道嚴瓌湖南江蘇候補道陳惟彥 
　　宫門抄閏二月十四日召見軍機澤公紹英陳邦瑞金還論說 
[論我國衛生機關之缺乏（文）]  
　　人無愚智。有不以生命爲重者乎。政無文野。有不以保全生命爲目的者乎。人類生活之進步也。由强種族之觀念。進而强國家。由强國家。進而强個人之身體。個人之身體。爲組織國家之成分此組成國家分子之人民 
 
 
 

Page 3

 
 
愈健康則人民之總體即國家。其勢亦日以强盛。故行政作用。以發展國家之勢力爲目的。更以保持公共之健康爲責務。無論何種行政。無一不於衞生上有重大之關係焉。然則衞生行政之範圍。直可謂涉入於行政之全部矣。 
　　歐洲之有衞生行政。非自今日始也。中古時代。以醫學之進步。修醫術者常居市府而行醫療。至後乃特設醫師藥鋪產婆。而督之以委員會。同時衞生警察。亦漸發違。至十七世紀。公共衞生行政。始由醫療行政。分離而爲獨立學科。自是以還。衞生機關。日益完備。其發逹最早者爲普魯士。各國仿之。多設衞生組合。以監督一切衞生事務。十九世紀。益擴張前世紀之制度。且以一千八百三十年間虎列拉（霍亂）盛行。於衞生行政。更設種種預防之法。此二三百年中。醫學之突飛競進。亦有一瀉千里之勢。蓋衞生行政之發違。實與醫學有密進之關係。試觀種種衞生事業。其處理之方法。何一不有賴於醫者。以傅染病而論。醫之業務。實占内務行政之一部。司國家之衞生。以維持社會之安寗。圖謀公衆之幸福。就赤十字會而論。則醫之業務。於外交上有重大之關係。而爲外務機關之一部。就學校衞生而論。則受學務官之嘱托。就校醫之職。以保護學生之健康。至若專修裁判醫學。則爲法醫學家。因其鑑定之若何。而於刑之執行上。有重大之關係。其餘監獄衞生。軍隊衞生等。莫不有完全之設備。精密之組織而其所以能如此完全精密者。固有賴於醫學專門家之倡導。亦由於國民醫學智識之普及。我國民政部外務部學部法部陸軍部改設已久。法律亦次第改良。而於衞生機關。獨付諸缺如者。無他以無醫學智識故。 
　　所謂醫學智識者。非精研素問靈樞。熟讀湯頭歌訣之謂也。必具有博物學理化學生理衞生學之普通智識。而後能窺見其萬一。蓋今之所謂醫者。非習惯的而爲科學的。凡一科學皆與他科學。有絶大之關係。不明科學而與之言醫。與之言衛生。非疑爲妄。即掉首而去耳。試問今日我國之具有普通智識者幾人乎。有普通智識而後有醫學智識。有醫學智識而後有衞生事業發見。其進行之遲速。全係乎國民之程度。非如法律變更之可以强制執行也。由斯以談。則衞生事業。當待諸數十年之後矣。雖然今之明醫學者非竟無人也。 
　　留學東西洋。與學成而歸者。已不下數十人。其餘若天津。若上海。若江西皆有醫學校之設置。今且議開醫科大學矣。使朝廷銳意振興。但得著名醫師一二百人。徧布中外。而又速開補習科與醫事研究所。以爲補助機關。更編譯淺近醫書。宣講衞生要理。期於人人共曉而後已。上以是倡。下以是應。萌芽茁。長必有可觀者。　　　　（未完） 
南洋勸業會說畧（四）（續）第一章總論 
[一槪念]  
　　賽會者試驗產業進步之最要機關也。人類之智識與年而俱進。則其產出品與製作品。亦必隨之而有進步之可徴。廣搜其產出品製作品以供公家之觀覽。而觀者又各挾其希望。對於出品而深其参攷研究。再就所執之業相互爲競爭。一方面固可改良其製作品。他方面則以獎勵。產業之發違而立國家富强之基矣。且其効力尙不止此。也凡人参觀之時。嘗可喚起其興味。實於精神上施以實物的教育。而養其興業殖產之觀念此賽會最大之効力也。 
[二沿革]  
　　賽會之出現於世界也。在西歷一千七百九十八年。是歲也。法京巴黎開工藝賽會。其資本僅二萬四千圓。其區域僅十六縣。其出品人僅百有十人。其會期僅二日。此即世界賽會之　矢也。繼起者爲英。千八百零一年開賽會於禮普廬宫中。出品者一百二十人。赴賽會三十八縣千八百零二年及六年續開二次。漸收其効。　英人初開。之意。乃其製造業者欲以之抗拿破侖也。一千八百四十九年。法人再開於巴黎。政府出建築費二十四萬元。出品人違四千五百以上。法國前後開七次。至是會而其効果益大。由是而比利時。而和蘭。羣趨步之。俄國於千八百二十九年。亦開於聖彼得堡。德美諸國轉相効法。而賽會之制。遂遍於世界矣。然萬國賽會則始於英國愛羅伯托親王。創設於海托公國。其時乃一千八百五十一年五月一日也。日本自明治十年。其維新元勳大久保利通始定賽會規則。是年八月開第一次内國勸業博覽會於東京。十四年再開第二次。二十三年又開第三次。至二十八年開第四次於西京。三十六年開第五次於大阪。四十年復開於東京。惟其萬國博覽會。本定於明治四十五年開設。以財政困難之結果。改至明治五十年。此皆各國所開國内賽會之大略也。至其一地方或一業所開之賽會。如日本之所謂共進會品評會者則固罄簡難盡。茲將一千八百五十一年以來。世界所稱之十大萬國博覽會者表其出品人觀覽者之數於左。 
年號　　　地方　　出品人　　　　　觀覽人　　　　　　收入 
一八五一　倫敦　　一三九八○　　　六○三九一九五　　二○五○○○○圓 
一八五五　巴黎　　二三九五○　　　五一六二三三○　　　五一○○○○ 
一八六二　倫敦　　二八六五三　　　六二一一一○三　　一九二○○○○ 
一八六七　巴黎　　五○二二六　　一○一五一二七八　　一九○○○○○ 
一八七三　　　　　五三○○○　　　　二○○○○○　　二○二○○○○ 
一八七六　　　　　二六九○○　　一○○○○○○○　　三八○○○○○ 
一八七八　巴黎　　五二八三○　　一六一六○○○○　　二五○○○○○ 
一八八九　巴黎　　六一○○○　　二八一○○○○○　一二五○○○○○ 
一八九三　芝加苛　七二○○○　　二一四六○○○○　一六○○○○○○ 
一九○○　巴黎　一○○○○○　　三九○二六九七七　二八六一四○○○ 
 
 

Page 4

 
 
專電 
[電一（北京）]  
　　廷寄各省督撫將軍都統有人奏請豁免州縣攤欵攤欵實爲州縣之累速即查明司道府各署攤欵是否爲辦理要政所必需應否裁革詳妥奏辦其武職攤欵一併禁革 
[電二（北京）]  
　　盛宫保奏請先辦中央銀行整畫幣制以收操縱之權又奏幣制宜以十進位仍用七錢二分制度奉旨度支部知道 
[電三（北京）]  
　　直督楊奏同知姜世燧寵妾滅嫡凌妻致死咎有應得請革職審辦奉旨照請 
[電四（北京）]  
　　江督端奏義國駐滬領事回國請賞給三等第三寳星奉旨照請 
[電五（揚州）]  
　　揚州江甘兩縣今日（十四日）初選舉開票當選人録下（江都）莫鴻濱一百三十票　郭麔珍一百二十七票　凌鴻壽一百十九票　關樸一百十四票　沈廣銘百零八票王景琦百零八票　朱德恒百零二票　李紹祖九十三票周樹年八十六票　王餘慶八十一票　常懐俊八十一票韓慕慈六十九票　（甘泉）　林春第九十八票　蔣彭齡八十五票　張長生七十六票　張詒曲七十一票　詹介臣六十九票　徐國寳六十六票　丁策六十四票　任兆樂五十一票　阮恩霖四十九票 
緊要新聞 
[澤尙書清理財政之宗旨北京]  
　　度支部日前與樞 
府各王大臣會議清理財政辦法澤尙書云現在財政關係最重要者莫如舉辦印花稅及實行監理各省財政兩事若不妥訂章程核實辦理恐不免滋弊敷衍無裨國計擬奏請嚴定舉行不力及藉稅病民各條例通飭各省遵辦至財政監理官則以調查中飽漏規據實報部爲宗旨不得僅以例行文册塞責了事各大臣均嘉其議不日奏請施行又聞度支部各堂近因庫欵異常支絀即以閏月及三月兩月而論非有五百萬兩不敷應用刻下頗爲焦急故遵日進署籌畫財政並電催各省速將撙節經費數目詳細報部以憑核辦 
[調查内地寄居外籍統計表之内容北京　]  
　　民政部奏定調查内地寄居外國人籍贯職業詳表刻己分咨各省督撫遵照調查詳細塡註聞原表所訂與上年外務部議訂之表大致略同内分數則一係官吏專指各國領事及稅司郵政等人員一係商工等人此則復分兩條一係自由營業一係受雇於中國者又傅教教士神父等人係另立一則 
[榮廳丞派員查辦土商之風潮北京]  
　　民政部内 
城總廳近因辦理土藥事宜將寄售存貨一律封禁該土商以賠累不堪日内約齊八十餘家聯名呈控民部現在人心洶洶恐有罷市之虞聞榮廳丞業經派員分往查辦尙不知能和平了結否 
[欽派王垿估修西陵北京]  
　　西陵守護大臣奎瑛等前 
奏另案工程一摺奉旨民政部知道茲經該部奏稱臣等恭查光緖三十三年二月奏報接收工部劃歸事宜摺内聲明自本年爲始每年由臣部届期奏請簡派大臣估修兩陵另案工程合勘估承修爲一事以專責成而節糜費欽奉　旨允准在案現届奏請欽派大臣估修另案工程之期遵即咨取各部例應估修大臣銜名繕具清單恭請欽派一員恭詣西陵擇要估修伏候命下由臣咨行估修大臣敬謹遵照估修至　報陵寢行制松栢樹株回乾數目應請飭交估修大臣一併查驗取具實存用冋乾補種各數目甘結奏明辦理二月二十三日奉硃筆　出干垿欽此 
[民部請派鎭國將軍統率消防隊北京]  
　　民政 
部前以奉移要差派遣消防隊沿途守護奏奉諭旨依議在案現復由該部奏稱竊維奉移守護之差至爲重要此次消防隊派出人數較多一切指揮命令自非尃派大員躬爲督率不足以昭鄭重查有總理消防隊事宜輔國公銜鎭國將軍溥侗鈐轄嚴明機宜悉協堪以派令統率該隊届期前往俾可紀律咸遵益形敬愼奉旨知道 
[攝政王賞識直督清查差徭之奏北京]  
　　直督楊蓮帥奏稱竊維取民之力以役國事其制昉自周禮而時易代更法旣因革不同名亦先後互異國初因明季加派紛繁民生　敝屢經降旨申禁科累惟直隸爲近畿省分差務繁劇供億自多勢有不能盡革故田賦較各省爲輕而民間歲出差徭一項實途於額征糧銀之數賦有常經徭無定額行之旣久積弊實深然果皆涓滴歸官挹注正用則小民亦無可怨咨長吏又易於察核無如牧令委之於書差書差委之於鄉保一再假手輾轉剥削更有劣紳痞棍包攬把持從而分噬公家有一文之差民間有倍蓰之費近則新政迭興用欵　鉅如學堂巡警等費亦無不取給於民大縣歲需六七萬串小縣亦需二三萬串以地方之欵辦地方之事勢 
 
 

Page 5

 
 
非得已義固無辭而民間擔負之重輸納之艱日以加甚本年三月十　日德宗景皇帝梓宫奉移西陵暫安所需經費欽奉上諭准其開銷絲毫不准攤派民間等因仰見朝廷軫念民艱無微不至臣忝膺疆寄敢不上體聖懐力行惠恤如差徭之厚取於民多歸中飽言之痛心亟應切實清理以紓民困茲已選派明幹大員會同自治局　清理財政局妥議辦法擬先從官紳合查入手查明每年某屬應官雜差若干學堂巡警費若干地方公共費若干或應酌予减免或應仍舊交官或應劃歸地方及向來書役浮收而民間久已攤認之錢如何酌量裁留統俟查明總數詳擬辦理並揭明此次清理原由要在力祛積弊冀紓民困勸諭周知俾免疑沮其地方一切常年應官差徭查明實係公用者將來擬酌定數目折交州縣自辦不得任意　派如有民已折錢而官仍派差者查出立予參處其胥役書差由縣自給津貼不准向民間索取分文查廣平府屬之永年順德府屬之鉅鹿大名府屬之南樂等處辦法大槪類此官民稱便著有成效際此百事待興庫藏支絀如事事仰給於上幾於無米爲炊若處處取求於下又同竭澤而漁欲使下不加供上有餘用除嚴剔中飽别無良策矧差徭中飽爲數不資若不設法整理以黎元有限之膏脂任奸蠧無窮之朘削積累加增民力固有難堪臣心何能自已雖數百年相沿之弊政積漸已久頭緖至繁臣惟有不恤勞怨儘力籌辦務令民間出一錢之費即見一錢之。用事歸實濟欵不虚糜庶幾積弊一清。（恭照硃圈）上下交益且以後釐訂地方自治之欵酌補州縣公費之需自可就此大略籌備以資挹注閏二月初六日奉硃批所奏甚是能善體朝廷軫念民艱至意方不愧封疆大吏之任勉之勉之特批答之欽此 
[贛撫復憲政編查館電（爲第一年籌備事）]  
　　北京憲政編查館鈞鑒洪徑電敬悉查第一届籌備事宜一諮議局籌辦情形業經奏咨現在各屬初選舉事務所通飭設立分區調查選舉資格各府參議均已舉報司選員研究選舉及地方自治章程本月底完竣閏月朔派出分赴各屬辦理選舉事宜二地方自治遵章設所研究先令司選員聽講俾於各屬司選之暇演說自治規則定章大意一面先在省城組織完全辦法紳士亦已設立自治研究所三調查户口清理財政去年已設調查局統計處責令分辦今奉部章又刷印通行以清理財政歸布政使以謂查户口歸巡警道遵章辦理四新刑律簽註告竣即日咨送其民商刑事民事訴訟等律俟奉部章遵辦五簡易習字國民必讀課本爲教育普及要點去冬創設私塾改良總會招集塾師補習師範頗收效果今春推廣外屬俟部定課本頒到遵即翻印教授並多設分會造就私塾師範多開半日簡易識字學塾俾貧民子弟得受教育以上各節均已辦有端緒正擬奏咨統限閏月初旬專差呈遞謹復汝騤感印 
[京師近事]  
　　翰林院掌院已將該院各員認眞考察以便保送吏部考驗茲將列入一等人員録下伍銓萃　尹慶舉　歐家廉　何作猷　左霈等皆保以記名道府用 
　　外務部各堂日前會商外交要政聞粱尙書提議前總理衙門於光緖某年與某國草訂傅教約文十餘條試行内地已届十三年期應由部調查是否合宜以便酌改另訂成文正約或謂係即葡萄牙國在福建省傅教之專條未知磪否 
　　度支部日前准鄂督陳筱帥咨稱該省官錢局詳報光緒三十四年份該局核算帳目盈餘約在七十三萬之數相應知照大部存案以備查核　　資政院待辦要政一爲改建院式擬參倣英國議院制度曾請由駐英欽使派員勘繪圖式一爲奏請添設協理大員襄理院務此兩事已於日前提議俟下期會議時再行議决 
　　農學畢業生趙勞　日前上一條陳請將蒙古西藏東三省之荒地招民開墾無諭官民有能集鉅資本往墾者從優賞賚並請於就近省分移民往墾以實邊地 
　　去年保定陸軍速成學生畢業經陸軍部咨行各省酌量委用近聞部中以該生等旣經考試授有官職當時未經給發劄付應即照給以資遵守并請將各生現在有無差使及到差日期詳細咨報備查 
　　考查憲政大臣于式枚日前進呈普魯士憲法頗爲攝政于嘉賛謂其青出於藍因于式枚係丙戍翰林沈曾桐之門生故云 
　　唐紹怡專使約於三月中旬乘西比利亞鐵路火車加京政府現商唐紹怡回京之位置以唐前在奉撫任内頗不滿意若仍飭回任必有辭退之意而京内各衙門又無適當之缺故擬俟唐大臣到京後仍派辦稅務大臣差使否則派充憲政編查館爲法律財政顧問官因唐大臣此次游歷歐洲對於各國憲政必有心得云 
　　攝政王以此次京察大典不得循照從前敷衍舊弊故飭吏部陸尙書等務將各員才能認眞考查現經陸尙書擬定三四品京堂官員俟京察竣事後於三月二十七日由陸尙書當面考騐約四月初揭曉 
　　前民政部侍郎趙秉鈞現已將各項部務清理就緖擬定本月十五日詳細交代林侍郎接辦 
　　前黑龍江巡撫程德全電告政府已於本月初六日由川啓程晋京陛見約下月杪即可抵京 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東三省通信]  
　　匪首陶什淘出現黑省綽爾河木植公司董事阜得勝昨禀公署稱此地向來靖謐不意二月以來著名蒙匪陶什淘搶掠之風復熾綽爾河一带尤異常猖獗先曾將木植公司木把均行綁去於二月十五夜牛來匪數十人將公司舗墊夥友錢物搶掠一空請涑派隊緝捕以貲保衞當經少帥札委營務處轉飭巡防中軍孔統領迅速領隊前往勦辦 
　　俄兵越捕國事犯有俄國學生係屬虚無黨派之雷爾日闊夫日前潜至琿春上蒙古街地方將俄官雅斯特里波夫鎗斃脫逃駐防該處之俄警兵聞耗急派馬隊八十名分兩路窮追一向汾水嶺以西一由小六道溝直北追捕事爲邊務傅帮辦聞知以汾水嶺小立道溝等處均爲我國領土該國旣未預先通告率行派兵入境捕拿人犯不但違約背章誠恐辦理不善又生交涉當檄前路孟統領飛派隊兵極力攔防嗣俄兵見我國延吉邊一带均已有兵防範遂即撤回 
　　寗古塔加捐風潮三誌塔城商務分會因巡警縱兵持鎗勒收車捐欄車百餘輛押車户多人當經公署於二十四日電飭放車户派員查辦及二十五日總會據該城分會電稱捐停車放足可和平了結不意於二十六日又接電稱分會被綏芬廳封閉加以抗捐等語旋經陳簡帥訪悉立即飛電該廳先行啟封聽候查辦 
　　洋商覬覦張神仙房產遼陽妖民張春台以妖言惑衆遂有張神仙之稱去年逮案查其由產富厚無比内有大宅一所坐落遼陽城内先曾租給公家開辦習藝所價值數萬金現此案尙未定讞忽有德商聲稱情願備價購買并向州尊關說將房讓出該州因事關交涉當卽禀請交涉司核辦昨司署覆稱張春台身犯要案尙未訊結所有房產不容他人過問况該處現經官家設立習藝所尤不應私自出售除已照會各國領事不准　商私買張春台房產外並飭各屬示禁不論旗民人等一槪不准收買 
　　審判員受賄案判决錦西廳審判委員候選縣丞錢振。去臘因案受賄發覺經提法司派員遞解來奉訊辦牽涉奉天府地。方審判廳王廳員錦榮迭經高等審判　許廳丞親自審租據錢振供認藉案誑騙未經受賄。與王委員並無牽涉但由提法司署書記宋某紹某經手曾過付洋一百八十元云云現此案業經高等審判廳判决錢振功名除己詳革外合依誑騙錢財以竊盜論定擬流罪宋某紹某祇得車馬費二十元。情節較輕擬徒王錦榮查無分肥情事先已撤差可無庸議其受騙之紹某韓某甘心賄囑厥罪惟均亦擬徒因事在赦前准其援免錢振騙得之洋追繳入宫宋某紹某據供赤貧免繳完案該革員等已由模範監獄中日昨提出次第遞遣 
政界 
[私售僞札匪犯定罪安徽]  
　　皖省前經孫道多祺拿獲余梅兆搜出僞印獎札功牌二十餘件訊係駐寗之江蘇人不茂林所刊當由朱經帥電請江督派弁將朱茂林緝獲解皖發府研韂　供此項僞札磪係萬康懷所造因借伊洋八元故將此物存抵借欵不料轉賣與余梅兆即被查獲到案實無私刊情事刻經安慶府豫守擬將失茂林余梅兆二犯各遞回原籍監禁三年萬康懷飭緝獲日另結昨已禀請督撫核示 
[整頓浙東釐捐浙江]  
　　浙東釐局以錢江對渡之西興卡爲首衝 
向係地紳包辦組織不同商旅咸樂就之致聞堰義橋等處官卡大受影響比較虧短日甚一日迭經承辦各員瀝情禀請歸咎西興認捐籲請早日收回俾圖補救日前又據紹府蕭守禀同前由經顏方伯面禀增中丞擬准暫行收回歸併義橋卡兼管一面由司會同釐餉局札飭該卡委秦令家穆妥議接辦規則禀由郡局轉詳察奪以惠商旅 
[懲創牧令禁烟之不力安徽]  
　　皖屬宿州定遠兩處民種　粟至今尙未剗除經皖北土稅局提調張守樹建禀明皖撫朱中丞以宿州張牧業己參革批飭接署之李牧迅即赴任查辦并將定遠縣勞令先記大過三次勒令親赴四鄉嚴督剗凈作絶根株 
[查復木商學界之纒訟浙江]  
　　處州青田縣木商陳麟書侵吞公 
欵不服委查一案迭經該縣學界鄭希樵等聯名上控纒訟多年委查五次仍未議結續又有兩江憲兵練習所監督朱兌奎等電禀前院以陳某父子把持冒列請獎各節本年又控由增中丞嚴札處府常覲宸太守　公澈查禀復略謂此項木捐本木商自有之權學界以陳麟書經管頗有盈餘意在清查興學陳以此項商欵不應學界干涉遂至互起訟端迭經省府各委奉諭開導而學界意終未釋全欵底簿失散不齊爭競紛紜轉圜不易惟木業抽捐本係該商自爲經理與地方籌捐公欵不同當時該業貯備此欵原爲外來商販意外不測之用例由各帮自延經理按年算結一次年清年欵與地方無干誠如憲諭謂木商自捐自用與别項公欵不同况控追公欵全憑証據陳麟書經管天后宫欵項前據委員查復每年造册報縣有案如果侵蝕衆木商何竟安于緘默轉由學界越爼爲謀殊不足以服人心總之此項旣爲商欵陳即商家司事木商自捐自銷與學界無涉並經前縣令提撥五成充高等小學費上年李令又提三百元 
 
 

Page 11

 
 
充清溪學費統計先後已提六成之多學堂得此常年的欵足以償願乃纒訟數載未休知府奉飭查辦苟或証據磪鑿亦何敢稍爲徇隠自蹈愆尤可否仍照前議均免置議以息訟端 
交涉 
[亞細亞油池之交涉蕪湖]  
　　英領事爲亞細亞油池交涉事日前 
函致江督端午帥云本口亞細亞煤油公司章程承楊前道擬改不照漢口章程納捐英國各火油公司業經照允惟將來漢口或有他油池無論何故但經湖北官憲核准得免納捐該公司亦一律停納而此後蕪湖遇有何衞地方一切要需如辦理警察衞生消防等事各商均認捐費該商亦一律照捐不得因此援名等語當由本領事轉詳本國駐京大臣核示去後奉札一公司不得代認英國各火油公司字樣此外皆可允准等因奉此查如此辦理　楊前道所擬之意似尙相同諒貴大臣亦必見允也請煩查照希即見復爲盼 
[軍界]  
[海陽縣捕獲革黨大都督廣東]  
　　海陽縣駐紮浮洋市行營粱弁 
棟元與菴埠汛方弁塗書訪得海屬東甫都賈理鄉有革命黨人招集亡命散放票布運動富豪借用巨欵情事乃遣能幹偵探一名詐入其黨以探消息偵得謝明星受孫汶封爲大都督付以重權凡借巨欵即交揭屬京岡孫熙敬带交香港會内謝之家内藏有炸彈甚多均屬土製該偵探靈動機警竟得謝之信用去臘付以樹膠所製之鷹琺印一顆令其往興寗招匪印票散放該偵探密報梁方兩弁該兩弁即據情密呈孫軍門准其密捕因謝家中旣有炸彈未便前往圍捕令人賺謝出鄉謂有某鄉某富豪欲報効巨欵謝信之甫出鄉即爲梁弁營勇所捕授其身上带有借債票十三紙每票載明百金該票蓋有小戳二其一篆曰逸仙其一篆曰雪秋之有保護票二張其票之横眉文曰借債保護票其正面有東軍都督硃印兩弁得此乘晚車赴郡迨甫上車即見孫熙敬方從鎭署欲回京岡一併拘獲經孫軍門協同宋順之會訊自定更審至二句鐘時候聞供詞初甚狡展旋因證據磪鑿始肯認供謂初擬去年起事因軍火輸入頗難始改閏二月十三日在金石宫起事先攻澄海然後由菴埠以擊府城等語又謂前年嘗往新嘉坡游學醫科被人邀入孫黨業經孫鎭軍據情電禀粤督 
[省大吏對於新舊軍制之政見定州]  
　　福建水陸提督洪梓青 
軍門此次經松帥電請來省議改巡防隧聞軍門謂標下内營每兵給餉四兩二錢每營差弁六名均照常例且營兵均穿草履不用皮靴并無繁費良以外洋地多沙漠與中國山嶺崎嶇迥不相同即各兵於所辦地方构鬭亦見得力似屬無須更議而孫靜珊統制握權日久糜費茲多且月支薪水七百餘兩尤爲同僚側目尙方伯曾與談及謂老哥係屬世家自是裕足何必爭此區區似可减去四百兩每月定支薪水三百二十兩何如統制無辭以答刻聞陸軍部有派人前來接辦之說是以孫統制擬即上禀告辭云 
學務 
[霍邱學務之紛爭安徽]  
　　霍邱縣附生李揚芬等禀陳撫台以就 
欵興學懇究豪吞等情奉批云據禀迎水寺文昌社廟男畆旣係公產並非私財又有成案可稽何以周德芬等認爲家廟屢以興辦族學爲詞　資搪塞前據該職等來轅具禀本部院猶復諄諄勸勉勿令置身事中貽人指摘自應遵照成案勿再干預乃竟置若岡聞隠示把持殊屬不知自愛惟蔣開徑劉勳芳所設敦化兩等小學堂教員之資格何如學生之程度何如亦必有成績可觀始能受公家之補助應由該縣會同勸學所公正紳董詳查禀候核辦至該生等新設廣益小學並未立案即先開校無非欲藉辦學名目爲競爭公產地步豈誠熱心教育之人所請撥欵碍難照准查此案搆訟經年各執一說滋擾不休實堪痛恨仰提學司立飭該縣會同勸學所公正紳董博稽成案廣徴輿論將該處田畆提充公欵即以爲振興學務之資不准擅自移作他用並另舉紳董妥爲經理所有案内涉訟之人皆不許出頭預聞以息爭端 
[吳學使考核畢業學生之認眞長沙]  
　　湘省吳學修學使近闻各 
學堂多有插班學生稱爲轉學其未經轉學之先是否曾在他校修業其學力淺深與學期久暫大率無從深考即收入之各校亦並不加深考輙藉程度相當一語貿然併班授課在校荏苒歷數學期儼然隨衆畢業其有獎勵者居然隨衆請獎以致人懐倖獲之心士少專精之業實爲興學前途一大障礙爰於日前通札各學堂凡學生畢業自第一學期起迄未一學期止各生所習科學均須按期積分不得稍有缺漏如有轉學情事亦須於表内注明而學期仍須扣足學科仍須完備不能任其濫竽取巧致藉轉學爲含混畢業之地云 
實業 
[蕪湖商會之辨誣安徽]  
　　蕪湖商會全體會員爲法人代道員索 
欵事上書商會總理略謂奉交陳君明遠來函大衆公閱其詆毁于商會者甚深而尤以賄通干預任意污衊實爲公論所不容查匯隆典爲崔紳國因開設延其同族國新管理典事上年崔紳故後其子有泰等恐因家累波及典業准照部章入會享保護之利益迨後崔國新因他事奉縣看管崔故紳分設典業多處調度銀錢以匯隆典爲總機關無人籌畫各典慌恐商會有維持商務之責隨即移縣釋加此應盡之義務至去臘法人羅克賴持條向該典索欵事己經官會中初不與問嗣因典夥夏靜廷留縣候訊時逢歲底該夥經手之事甚多請飭暂回料理各事公議移縣理無不合旣未訊實何用押追若謂貴州電報係該典夥面奉縣諭轉請商會電違貴州查復詳細調查磪是正本清源之法至潘君爲會中公正會員係同業公舉徐君乃會是辦事之員職掌收支公議决定發電之事責有專司理無推諉何得以賄通出頭干預等詞任情謗毁且查匯隆抄來呈會各件法人羅克賴始言存銀於匯隆而陳君咨關道文又云撥存局欵此次函内附抄存票與匯隆前次抄呈存票字字皆同如果羅克賴己 
 
 

Page 12

 
 
資存於該典存票則寫本人收執何必又寫貴州礦務商局等字可見脈絡不明自相矛盾商會但評公理審判之事責在有司此事業已經官儘可使陳君親自來蕪兩造抵質曲直是非自有水落石出之一日毌徒以口舌爭也 
[委員復勘襄廣咱線湖北]  
　　鄂境川漢鐵路共分兩大幹一由漢 
陽至宜昌一由漢口至襄陽漢宜一叚前經張中堂督鄂時已派員測妥襄漢一叚僅履勘一次尙未磪定路綫現張中堂特電致陳小帥請派員復勘並飭改名爲襄廣咱綫（由襄陽至漢口廣水故更名爲襄廣）昨經小帥札委同知張價藩等带同測繪生及土役人等前往履勘 
[粤咱公司之内容廣東]  
　　日前張中堂切責公司之長電全粤稱 
快上月二十九日共濟會鄭道容等致張中堂郵商兩部電云昨公司開股東會宣佈年結帳目冒濫股東公憤議俟查帳後方交二期股銀現董事硬於三十日截收並擬將前股充公藉抵查帳地步欺壓股東莫此爲甚乞電飭俟查帳後方准止截以安衆心而維大局旋經張中堂電覆餓俟股東查帳後方准截收二期股銀而公司竟將電秘不宣佈茲聞郵部昨又有電來粤大旨謂張中堂派員在粤總理路事不過稽察路工爲股東保全血本起見乃該董事金菼等借股商名目電禀撤銷謬妄已極並歷舉股東何廷杰陳鴻藻等紛紛禀控各董事私串把持欺朦抑壓總協理及各辦事人每年薪工多至四十餘萬各股東大爲不服該總理務須俟各股東查帳後方能截收二期股銀并請安帥出示曉諭廣登報章使股東心無疑阻聞此電公司亦仍秘而不宣 
雜記 
[鹺尹驗烟之怪劇揚州]  
　　兩淮梁垜場大使蔣敏素有烟癮經趙　 
渭渏都轉察其情形可疑送往兩江戒烟所查驗詎該大使携带烟膏藏於下部爲所中檢查員瞥見迫令出所該大使乃復飾辭强辯不肯出所以致在所發癮當即據情禀明江督請示茲奉督批略謂似此欺飾朦混未便姑容仰候據實奏参以示懲儆 
[兵士誘拐女學生之待訊安徽]  
　　安慶南門外水巡局於日昨招 
商輪船下水時該局巡官督同警長等稽查行人見有某甲二人携兩少女登船行李蕭條形色倉皇向前盤詰該甲等先以聲勢動人後經反覆辯駁言辭支離遂带局訊問一供姓談名叔安揚州人一供姓張名錦期蕪湖人同在鎭江三十五標某營充當兵士因事被革二少婦均係各人髮妻一錢姓年十九一陳姓年二十在承志女校肄業均籍隸鎭江錢陳原係同居因杜某介紹情願自由結婚日前避父潜逃來皖勾留兩日擬搭輪至蕪以便安居料理家務等情虞巡官得供隨即禀送警務公所覆訊究辦 
[商人禀控釐卡若索安慶]  
　　壽州迎河集釐卡現因查獲掃把簰 
夾带木貨毛竹筷等件該卡委員原擬照章扣留罰辦旋以本集商號代爲求情故允從寛免罰祇令補納釐捐塡票給執詎該商等得票後即以司扞留難若索等情電禀皖撫業經朱中丞電飭該卡委員明白禀復并電鳳陽府就近密查是否實有其事抑係奸商挾嫌誣控據實復辦 
[小輪失事三誌揚州]  
　　揚州瓦窑堡地方前有江北徴兵乘坐招 
商小輪拖風船隻翻溺淹斃兵士等三十餘名一事已誌本報茲經嵩守親往勘驗另派委員萬某會同府經歷吕烈徽駐彼梭巡督率打撈至今尙缺屍身二具火鎗十七枝未能起水昨由端制軍電詢刻已催飭委員設法打撈擬將拖風船起水查驗云 
普陀山嚴查香客寗波 
　　定海廳史司馬日前奉飭往普陀山查 
拿革黨後當即出示云仰該山各寺院住持僧等知悉凡有遠方以及近處香客入寺燒香必須查明來歷倘有形跡可疑之人即行投保禀送到廳以憑懲辦各寺僧如敢隠匿容留查出併究不貸 
清談 
[都察院取决輿諭]  
　　几事取决輿諭立憲國之神髓也。自攝政王面諭後。面都察院即有奏參李　華等三人之舉。（見昨報）不可謂非憲政前途之幸福矣。　願答部之尙侍。各省之督撫司道。皆體斯意以行之。 
[外務部進講外交]  
　　攝政王曾遠歷重洋。於外交情勢。早已洞悉大槪。今聞粱尙書又　遴選熟悉交涉精通外國政治法律司員六人。隨同進講大臣。分班講解外交政策。則所以增長攝政王之智識。而將來有益於國際交涉者。實非淺鮮。所慮者外部無此項司員耳。 
[阻撓拆城者聽諸]  
　　阻撓上海拆城之議者。輒曰城所以限華洋之界也。今城未拆而租界之包探。己入城拘人矣。則試問城又　益之有。 
初選舉之醜歷史 
[一名哭松江]  
　　開大會黄鵬子吹牛。 
　　發傅單夏豹君爲蜮。 
閑話休提。再說黄鵬子到了龍與橋。就去招了兩個朋友。一個呌做脫尾巴唐三。一個呌做金毛狗許七。這兩個人本來都是無賴。不知在什麽地方　鵬子有一面之緣。唐三在上海住了幾天。薙去了髮辮。冒充新學界人物。與　七狼狽相依。專在鄉下五横六竪欺諞幾個鄉愚。故人多喚做脫尾巴唐三。這日正欲想無風起些波浪。出些小風頭。也是天緣湊合。剛剛黄鵬子訪他。俱道來意。許唐二人大喜。立刻招集鎭上幾位學究。幾位圖　幾位有銅錢的農夫。在正蒙小學堂開一個歡迎大會。歡迎大教育家黄鵬子黄先生。不一時。小灘頭上老班。田舍翁家媳婦。手拿早烟管的學究。未脫牛尾巴的富翁。足足擁擠一間鄉人不懂大教育家是什麽東西。也不甚聽清爽他的名字。有的說道我們去看看大菊家。不知是什麽樣人。有的說我們去看看大告化家。必然另是一種人物。這些鄉人七嘴八舌。正在講得高興。只聽得鈴鈴鈴三下鐘聲。大家就頓住了口。不敢做聲。先由庸三走到壇上。宣布開會宗旨。布告道 
　　先生今日辱臨。令人着實快活得極。先生的熱心愛國。愛同胞。社會何人不知。眞是天上無雙。人間獨有的人物。先生在家。　了一個柏明女學校。學生約有五六百人並有幾個外國女子。羡慕柏明女校的名譽。亦要到柏明女校中做學生。先生以其外國女子。故未准許。豈非是一個大教育家麽。今先生寵臨敝鎭。不但鄙人與有光榮。就敝鎭的人也是寵耀的。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行得選舉開票]  
　　江蘇蘇屬（蘇州江震） 
江震兩邑得選舉遵章依實到數折半計算吳江得三十九票合格震澤得四十一票合格當選人姓氏録下（吳江八人）　金祖禪　沈毓清　徐文藻　任廷曦　凌文杰　洪諤　凌昌煃　金楙基　（震澤四人）　黄元蕊　張明良　凌鼎　王徴壽 
　　又　　　　（松江南匯） 
南邑於初九日重行選舉實到一千零三十六人十一日仍至明倫堂開票檢出廢票二十六張以滿四十票爲當選茲將當選人十三名録下　潘鍔七十三票　黄報廷六十三票　潘光澤六十二票　徐守清六十票　王嘉福五十七票　夏祖庚五十四票　瞿鑫五十二票　張伯尙五十一票　唐宗義五十票　葛學文五十票　陳光鑑四十九票　陶元斗四十九票　胡世英四十一票　（候補當選人三名）　王樹屏十八　嚴超文三十三　唐廷佑三十 
　　又　　　　（常州宜荆） 
初十日宜荊兩邑重行開票宜邑七區共投五百四十八票内除廢票十九紙計共實投五百二十九票以缺額八人除之折半應得三十三票爲當選核計三十三票以上者共八人　如缺額之數姓名票數列下　蔣炳華七十一票　陳薇藩五十六票　周蔚五十五票　任曾培四十八票　楊宗震四十七票　任錫汾四十三票　徐德輝四十票　儲滄曙三十六票　荊邑五區共投三百八十六票内除廢票三紙計共投三百八十三票以缺額五人除之折半應得三十八票爲當選核計三十八票以上者共五人亦足缺額之數姓名票數列下史國琛六十一票　徐致冶五十七票　楊比錀四十六票　吳用賓四十四票　崔克愼三十九票 
[舉行初選舉投票]  
　　福建　　　　（福州閩侯） 
閩省各屬選舉人名數已録前報本月初一至初三日赴各區投票者閩縣實到祇有一千四百人侯官縣投票名數因尙有遠鄉未將册匭到齊尙未知悉現該兩縣均定初七日午後在縣署開筒閩省官紳本定按月初二十六兩日爲集東街文昌宫會議章程之期本月初二日適逢初選投票故己改定初六日一句鐘集議 
[官長設立]  
　　江西 
贛撫馮中丞札諮議局籌辦處文云照得選舉一事欽限綦嚴倘有一邑愆期必致牽動全局前經該處詳定辦事期限清單業已通飭遵辦在案惟恐各屬積習相沿未能一律上緊應由該處另立考核之法逐月彚齊各屬禀報按照期限清單查明本月應辦事宜何縣已辦何縣未辦分别詳晰造具考核表一次即下月初十日以前呈送到院如有觀望遷延或敷衍搪塞准即指名詳請撤参以示懲儆又查各廳州縣或以事故或以期滿時有更調每至新舊交替之時不免互相推諉遺誤匪輕嗣後各屬凡遇交替所有一切選舉事宜應由前後任查明期限清單已辦竣者何事未辦齊者何事是否未逾期限據實會禀該處查核列入每月考核表内以專責成而杜推諉合亟札飭爲此札仰該處立即遵照飛飭各屬一體遵辦以副本部院愼重憲政之至意 
[初選舉訴訟]  
　　江蘇蘇屬 
蘇屬籌辦處昨日牌示云查選舉章程九十一條凡選舉訴訟初選應向府直隸廳州衙門呈控複選應向按察使衙門呈控等語現在各屬甫經初選如有訴訟事件理宜遵章赴該管衙門呈控不得逕向本處申訴以致無憑核辦仍須札飭該管官查明審判致多轉折也合行牌示仰卽一魯遵照 
專件 
[寗屬報告諮議局分合之意見]  
　　蘇屬人士對於諮議局一事多主合辦茲聞寗人徴集意見已於初七日在教育會研究則主分者多茲將各人意見摘要録左 
[主分派]  
　　黄愼之學士吳向之參議議員名額兩屬懸殊合局議事取决多數寗人恐無勝理故非势均力敵與其合毌寗分寗人若能别籌補救善法尤妙 
　　郭寳書君諮議局區域之大小無關於實際上之利害惟一經合局顯背章程原義復碍寗人權利其前三說皆就選舉上主論暫略第四說議員名爲代表全省實則事實未必然强蘇人議寗事恐不能熟悉情形如遇蘇寗利害相反之事假有偏袒於其間而以議員之多數爲標準寗人將奈何故定額旣有多少自當照章分局 
　　楊瀨春君徐萼樓君照章程寗蘇對舉一宜分又設於督撫所駐之地江蘇兼有督撫二宜分員額多寡不同難於合局議决三宜分兩屬選舉實數懸殊一局不宜有兩種當選票額四宜分合局後互選議長恐皆蘇人五宜分 
[主合派]  
　　叚少滄觀察張雲生孝廉　識時之士多主合局惟建置局所當在寗不當在蘇 
 
 

Page 19

 
 
　　夏藹如君以局章第一章第一條第六章每二十一條觀之諮議局爲省議會無分合之可言江蘇獨有分之說者由館章貽誤之一誤於寗蘇之分額再誤於分額多寡不均三誤於江寗江蘇對舉以一省統合之名義歸之蘇屬兩屬紛議實基於此當由兩籌辦處電請館章要求更正則合自定 
[主分而應設合議塲者]  
　　吳拔其君館章以寗蘇與各省排列而員額不嫌其相差明謂應分設兩局若强合之必生員額相差問題即增寗額使等於蘇而目前選舉人實數兩屬旣不同仍不免兩丁分配標準之弊似非一省合局正當辦法總之利害相反時雖合局其實際必分利害共同時雖分局其實際必合如以分局爲妨碍行政省制則另設一合議塲所各推等數之員會議亦無不可 
[主合而事實上有困難者]  
　　仇亮卿君龔銘三君以省義言分不如合惟議員名額不均是造成 
分局之基礎如沽大同之美名必貽事實之困難 
本埠新聞 
[浙撫電咨租界食鹽之阻碍]  
　　浙撫增固帥致蘇 
撫電云頃據上海食鹽事務所呈稱該所委辦上海食鹽一切巡緝售賣均照府海公司辦法並未更易章程乃二月二十八日英工部局在該所分設之復新鹽店門首用各處張貼告示有云西國界内食鹽毫無拘束限制無論何人何處何價均得隨便自由售賣等因竊查中國食鹽立有專條外人不能干預此次因府海公司虧蝕引課收歸官辦均照府海公司辦法任本地肩挑店户領鹽售賣今工部局曉諭無論何人均得隨便則是招徠鹽販其稱西國界内尤與租界約章不符請咨明尊處核奪等情查中國辦理食鹽約章具在主權攸關豈容無端干預乞轉飭上海道速與英工部局磋商核辦爲禱 
[邑紳禀請免追李令虧欵]  
　　故令李紫璈明府在任頗有虧空聞 
皆係因公負累已由邑紳電禀督撫奏請寛免追究並由總工程局籌送銀一千兩爲治喪之費故自十二日起喪事所用不沾公欵一文亦可見大令之遺愛在人矣 
[委員守提欠解地丁]  
　　已故縣尊李紫璈大令欠解地丁甚鉅特 
由藩憲委派候補知縣程鵬來滬守提於前晚到滬 
[示諭巡警學生開學]  
　　總工程局榜示云本局添招巡警預備班 
學生肄習警察三個月後充當勤務現經逐日考騐擇其合格者録取三十名着於本月十八日前來本局領取保證書自行塡明並覔殷實店舗爲保證人蓋用書柬圖記先行呈繳該生等於三月初一日齊集南區分辦處警察肄習所聽候點名留堂開課計開金煥章王竹虚嚴大奎杜本善吳郁成閻正卿孫棟臣朱文麘張祖桐陳文希張弼陳世昌秦書陸兆麒趙貞祥熊兆周周世清汪鏞周錦章蔡仲耀蔣忠葛從吾徐謙鄭榆林楊寳壬凌德成唐泉餘魏五來 
[粤人集議澳門劃界紀聞]  
　　昨日下午英界二擺渡廣肇公所會 
議澳門劃界事到者甚衆茲將香港維持會并廣肇公所往來電文録左　　澳門劃界維持會致廣肇公所電廣肇公所同胞鑒澳門劃界高使到滬請面禀維持莫讓寸土電　港太平行楊有成維持會叩　 
　　廣肇公所復電香港太平行楊君鑒函電悉中葡劃界事關係國家主權及民生財產自應協力維持現己集衆會議并詳違高使乞貴會速即調查葡界始終原委及葡人近日行爲詳細函知俾籌對付餘函詳滬廣肇公所叩 
[學堂請修馬路]  
　　寳昌路南新設德文學堂一所現因該學堂門 
首馬路不平車爲進出頗爲不便由該學堂禀德總領事函請滬道設法修理蔡觀察以該處是否華界特札飭總工程局查明迅速修理 
[嚴禁廣竪寳塔燈竿]  
　　本邑西鄉二十九保四圖流氓陳木香沈 
厚仁等鳴鑼聚衆挨户歛錢擬於十三四五等日在王家寺地方廣竪寳塔燈竿四十九座該處附近春苗勢必踐踏無遺殊屬有荒農業且時在黑夜男女混雜必多苟合之事尤蜀攸關風化事經戚太尊訪聞特於前日札縣派差前往禁阻并立提爲首之人重懲 
[控追洋欵之不易]  
　　博禮律師　欠仁昌萬康等號木噐欵洋三 
百三十餘元曾由該號等禀控法公堂訊追在案茲因法界改章凡有華人控告法商訟案應用商會移由滬道照會領事核辦帮不准理現博禮律師將次回國故由萬康等號禀請商會移文道憲請追 
[札委公廨幫審員]  
　　李修梅明府業奉道憲札委暫代上海縣篆 
務所有英廨帮審一差未便久懸茲由蔡觀察札委現辦公共公堂押所之謝明府崇聲兼辦公堂帮審一面函致租界領袖請爲分致各國領事查照 
[德商控追出貨]  
　　德商克魯森洋行前由元源莊主沈上之定購 
靛青一千二百桶延不出棧現沈管押上海縣署特由該商禀由德副領事照會公堂請移上海縣迅將沈上之解送公堂訊追 
[城内]  
　　道批○鄭勝銓禀批案已由縣斷令鄭根生母子劃地二分立契交給該民收管並諭族親　彩山等理明過割應俟邓結詳銷到日再行　辦所請先給道契未便准行陳　榮禀批此案前准新關稅務司函告以寳正興由港運冋府綢照竟應按估價值百　五徴稅並無令罰之事乃該報關行藉端向　正興索取賄洋二十元又欲冒取罰款一百十兩並局僞查條一紙爲引騙之地非但於木關名譽有關且於本口商界貽害匪淺請即飭提重辦以遏刁風等因即經行廨遵辦在案今該行並不遵提赴廨聽候訊究輙以店夥巳逃飾詞求釋殊屬刁　己極仰公共租界會審官迅遵前札提案訊辦具報毌再任延顧振岳等禀批案經批州提訊核斷時逾九月何以尙未訊結殊爲不解仰太倉州迅查核案秉公訊斷具報毌再違延 
　　定期理案○道憲牌示云據工人安阿福王財發奚榮生章必悅等禀王少山龔澤之程輝廷張有生陳培志等串騙銀洋一案茲本道定於本月十七日早堂親提質審仰原被人証堂招客書行杖人等届期一體來轅伺候毌稍遲延 
　　宫事○南滙縣知縣王念祖昨日到道禀見城汎千總周思傑禀知請假五天赴松 
 
 

Page 20

 
 
謁見提憲房捐局委員候補知縣陳廷楨禀請病假三天候補知縣謝崇聲禀謝札委公共六廨帮審差 
　　遞解冋籍○昨日本縣李萼仙司馬接奉嘉定縣楊大令來文云准鎭洋縣移奉本州憲札開案照本州訪聞沙溪鎭地棍朱二等遇事串詐業經飭差將　子青萬炳生二名提案訊押在案萬炳生尙無寔在劣跡惟係上海縣人氏久在沙溪鎭游蕩顯非安分之徒自應角回原縣覓保管束　此飭差押解到縣司馬諭飭先將萬炳生收所再行核廨　　太夫人逝世之訊傅○淞滬厘局督辦丁艱一則茲悉仙逝者係該局提調張太守壽鏞之柴氏太夫人於本月十二日子時壽終局内擇於本月十七日未時大殮 
　　清明賽會之路由○今日係上元令節本邑城隍神例應率同高昌長人新江財帛四司至西門外邑厲壇致祭無祀孤魂所經路由録下出大東門進大南門出廟朝西舊教場沉香閣穿心街福佑橋天官牌樓長生橋四牌樓縣東縣南太平街杜家　穿心何橋莊家橋西倉橋凈土　浜凝和橋喬家栅朝東過喬家浜化龍橋談家弄道轅中大夫坊魚行橋彩衣街朝東出城過吊橋朝東一直朝南外馬路萬裕碼頭花衣街鹽公堂梅家弄青龍橋裘家家弄陸家浜橋到壇夜會壇上起馬朝　由王家圈過新橋沿外城脚進城朝南進西王弄薛家橋副府署周家弄過橋參府署北弄西倉橋登雲橋太平街果子巷彩衣街東街益慶橋海防署朝西回廟 
[南市]  
　　揮之不去○萬裕碼頭沿浦有江北　　船羣相擠泊經該處商人禀請總工程局赶逐在案邇因仍有排泊復由聚泰元泰等木行公禀總工程局派探傅同管都嚴加押逐　　保人難爲○德商美最時洋行在公共公廨呈控行夥顧父潮私將棧房内鴨毛盜賣一案因保人王霞峯住居南市經寳讞員涵致總工程局派探傅到以便移送公廨歸案訊理 
[閘北]  
　　華捕與警察衝突○前日傍晚時有某甲在四路二區境内南林里内小便（是里之）外即租界海寗路突有滙四捕房暗差巡捕上前拘拿該區站岡巡士張淇卿向之阻止該暗捕不問情由將甲拖出弄外而去巡士限於界線未便追回正歸局禀報適來華捕兩名向張巡士衝突扭毆幾被拔入租界張急吹警笛喚同隣崗巡士始將六百九十六號華捕拘局其一被逃未獲旋經該捕房捕頭带同華探至局請保蕭副巡官不允捕頭聲稱如奉傅訊隨時交案蕭巡官遂赴總局請示總憲准其簽字暫行保釋聽候核奪　　女工被家丁調戲○前日下午有夏阿四之女與同廠女郎朱阿巧放工歸家行經公益里放周公館之家丁張玉山楊子和等攔路調笑被夏撞見互相衝突站崗巡士陶聚康上前喝阻張等反敢抵抗不服由隣崗巡士帮同將張楊二人拘局移送一區轉解總局押候查明核辦 
[新租界]  
　　又除一害○著名流氓紅面孔阿三專在馬路上擱路搶刦行人昨日新閘捕房包探在馬立師地方拘獲解捕押候解廨訊辦 
[英租界]  
　　請假規則○英美捕房華捕正巡官出示嗣後華捕倘有婚娶安葬以及别項家務等事必須於一個月前請假否則一槪不准爲此傅諭知之仰各遵照毌違 
　　巡捕升降○總巡捕房三百六十四號華捕馬德新因辦公疎忽降充四回等巡捕三個月調赴楊樹浦捕房當差老閘捕房四百零八號三道頭華捕王阿四因紏衆聚賭訊押在案昨奉張正巡官著將該捕夘名斥革以符定章總巡捕房百二十二號華捕杏戴生因辦公謹愼升該捕爲試用三道頭巡捕差赴老閘捕房承值 
　　學徒捉賊○寗波路居人王春榮被其學徒白品泉竊去衣箱一只内有玉噐銀表及綢皮衣服二十餘件共值洋三百餘元逃逸報捕請緝 
　　佳節停訊○英公廨寳讞員照會英副領事巴君以今日係請明令節請轉飭各捕房停解訊案一天以清舊例 
　　吐血身死○前日坭匠張　金至浙江路復新園浴堂洗澡忽爾倒斃昨經李大令蒞騐係串吐血病身死查無户屬由查棺殮 
　　搶刦金環○曹家渡婦人陸王氏前晚在南京路福建路轉角擬乘電車回家被匪搶去金環一隻投報捕房請緝 
　　認眞緝匪○老閘捕房捕頭惠爾生以界内時有匪徒持刀搶刦情事特諭中西各包探每晚務宜認眞分頭巡緝如查有短衣窄袖形跡可疑之人須向盤詰或有支吾准即拘解捕房押辦 
　　妓女拉客○雉妓王金花前晚在途拉客由捕查獲經捕頭詰明住址開釋請廨單傅訊究 
　　電車傷人○褚本江昨日上午行經厦門路浙江路轉角被某號電車上二十號司機人駛車撞倒跌傷頭面由捕查見將褚車入捕房轉送仁濟醫院醫治惟受傷尙輕 
[美租界]  
　　印捕遞解回國○二百號印捕冒領回國川資至鐵路公司當差被總　查悉拘押一節巳誌前報茲悉該印捕已經英領事判决勒令將領去之洋如數缴還遞回印國 
　　電車　倒路匠○三十六號電車前日午後馳經西華得路撞倒工部局修路工匠跌傷頭面由捕送入同仁醫院醫治核辦 
　　强索欠手腕致傷○鄭義茂昨與傭婦沈陳氏索欠口角以洋刀戳傷該氏手臂由捕一併拘　捕房候辦 
　　硬攫物捕房誤訴○粱蘇氏昨投捕房訴稱被嫂蘇梁氏攫去衣飾等物捕頭詢得該氏住居界外飭投警局控告 
[法租界]  
　　思故鄉捕頭回國○法捕房金綫捕頭愛勒蒙近請假六個月回國遺差奉麥總巡調巡差合落階代理所遺巡差一役派現充管理西牢之谷禄蒙承値所内牢間事務暫委十四號西捕庖代 
　　作惡劇工人被疑○前日某號電車馳至寳昌路西相近福開森路地方見軌道上置有大塊石條兩長方幾遭免險疑該處某姓木作場内工人所爲將情禀知麥總巡轉派包探前往密查 
　　送細崽是何緣故○某洋東函送細崽徐阿根至捕房謂將所領購買蔬菜之錢吞用逃避經捕頭研詰徐稱欲辭生意洋東不允又　付工資故將夥食錢扣抵並非吞用供判交保候查 
　　失小孩頗有可疑○王兩之家失去小孩一口疑近隣某甲所拐報捕請究捕　將某甲夫婦一併拘入研鞠極口呼寛交保　查　　當物件蘇州偷來○李阿三持布衣數件赴押適爲包探撞見形迹可疑拘入捕房供認蘇州偷來命根候候解辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫咨憲政館籤注新訂刑律草案文]  
　　第一百二十二條凡通謀於外國使對中國開戰端或與敵國抗敵中國者處死刑或無期徒刑或一等有期徒刑按現行律凡謀叛担共謀者不分首從皆斬今本條通謀外國使對中國開戰端或與敵國抗敵中國實爲謀叛之尤規定處死刑自應予以斬决用昭懲戒第未言不分首從似宜仿照第一百條爲内亂之首魁及執重要之事務者均處死刑或情重之從犯酌予絞决其餘度其情節稍輕及情尙可原者酌定無期徒刑或一等有期徒刑請再細加釐訂 
　　第一百二十三條凡以利敵國或害中國之宗旨而有左列各款之行爲者處死刑或無期徒刑或一等有期徒刑一以要塞軍港軍隊船艦兵器彈藥錢糧往來通信之材料及供軍用之處所營告物或物件交付敵國或燒燬損壞及設方法致全部或一部不能使用者二用僞計及設方法於中國之陸軍或海軍内煽令不和反亂或逃脫者三以關於中國軍事上設備計書之文書圖書交付敵國者四爲敵國之間諜或　助敵國之間諜者五誘導敵國之軍隊或船艦使侵入或按近中國之領域者按本修所列五項凡以利敵國而害中國者　屬叛徒之行爲按諸舊律應作姦細論宜處以斬刑應請訂定其或處無期徒刑或一等有期徒刑究應如何分别得輕其罪請再聲明 
　　第一百二十四條凡　外國交戰之際有負擔中國軍事上必應供給之義務者當締結契約時用僞計及其餘不正行爲或締結契約　不從本旨履行義務者處無期徒刑或二等以上有期徒刑因而得利者併科所得總額二倍以下總額以上罰金如二倍之數未違三百元時併科三百元以下所得總額以上罰金按與外國交戰之際旣擔任供給之義務而於締結契約時用僞計及其餘不正當行爲或締結契約後不從本旨履行義務必至有誤軍事　以無期徒刑　爲允當又云或二等以上有期徒刑究應如何分别得兩等之輕减請再聲明至因而得利科以倍罰亦屬平允惟所云總額似不如易以總數字樣請再酌定　　　　　　　　（未完） 
小說 
[譏彈小說滑稽魂]  
　　第六回　　吃番菜曲辮子坍檯　　應堂差紅倌人出局 
外面侍者早端進第一樣菜蛤蜊湯來。施雨田叫了一聲請便大家吃起來。包松濤雖然没有吃過番菜。却聽見别人和他講過。便也依樣葫蘆的看着他們的樣兒。如法泡製。只覺得這幾件刀又。拿在手内。不伶不俐的很不順手。那一盤湯。吃到差不多的時候。包松濤便連盤子端起來。一口氣吃了個乾凈。蕭雲峰早不覺笑起來。包松濤曉得錯了。只得老着面皮不去理會。一會兒汪月蟾花小玉也都來了。只有包松濤的陸佩芳没有來。花麗娟和范彩霞。也走到施雨田背後坐下。唱過了曲子。施雨田和周蕭兩個。也没有工夫去應酬包松濤。只顧應酬自已的相好。只剩了包松濤一個人。呆呆的坐在席上。眼巴巴的看着他們。心上好生羡慕。只覺得這班倌人。一個個都是如花如玉的丰神。宜喜宜嗔的態度。一雙眼睛兔起　落的應接不暇。包松濤坐在席上。看着這些倌人。看得出神。連那吃下去的東西。也不曉得是什麽滋味。一會兒端上炸板魚來。包松濤不曉得這個東西。怎麽吃法便自不轉睛的看着他們三個。看他們怎樣的吃法。不料他們三個。正在和倌人鬼混得十分有趣的時候。那裡還顧得吃菜。包松濤見他們不吃。没奈何也只得跟着他們不吃。無奈這個時候。肚子餓了多時。好像喉嚨裹頭。有一個小手伸出來要搶吃的一般。包松濤只得拿起刀又來。自家先吃。糊裡糊塗的把這個炸板魚吃了下去。接着炸鵪鶉上來。施雨田讓客吃菜。自己便先用刀又出骨。包松濤一板三眼的。也學着他拿起刀又來。拆那鵪鶉的骨頭。正在這個時候。忽聽得門外鶯聲嚦嚦的說道。阿是間搭介。包松濤聽了。覺得心上一動。施雨田對他笑道。你叫的人來了。早見花枝招展的。進來了一個十六七歲的倌人。生得細細的身材。一個瓜子臉兒。長長的兩道蛾眉。斜飛入鬢。彎彎的一雙鳳目顧盻生姿。頰上深深的兩個酒渦。似笑非笑的十分動目。走進來立在中間問道。倽人叫格。且待下回交代 
來函 
[三路二區巡局來涵]  
　　昨閱各報載有日本領事照會道憲公文略謂日人國慶三郎路經虬江橋被巡士毆辱一節殊深詫異查上月二十八日夜間十一點餘鐘有居住敝區之日人國慶三郎由租界醉歸行經虬江橋北復至德大酒店賖飲店夥不允致生口角崗警阮坤臣上前勸解日人反欲逞兇毆打旋由鄰崗巡士協同带局敝巡官當以該日人醉酒滋閙事甚細微勸諭退去了結并無毆打遺失物件情事有酒店主夥毛玉峯李某二人作證該日人竟揑詞控訴實屬淆亂是非己據情禀請敝總辦憲派員澈查矣惟巡警有保護本國外國人民之責斷無此無知識之行爲損壞警界名譽應請貴報更正愼毌爲該日人揑詞所搖惑也此啓三路二區巡警分局謹啟 
[巡警總局來函]  
　　本月十三日下午五時半鐘四路二區上差巡士見有賣舊貨之平民在南林里小便當即上前阻止忽來身穿便服一人聲稱係工部局暗探定欲將該平民带入捕房否則需洋三角方可了事巡士謂此係華界此人應由巡警局處罰該暗探不由分說竟將該平民拖往租界去後又來穿號衣之華捕二名謂南林里口亦是工部局轄境民人違章小便我輩自應干涉爾巡警敢出查問未免不是即將該巡士髮辮扭拖向租界去當被休息巡士目見即招呼局内休息各警同往拖轉並將爲首之六百九十六號華捕带局其一已被逃去旋有西探带同繙譯到二區向巡官懇說謂今日之事巡捕實有不是請從寛釋放情願具結畫押担何如欲過堂審問候定期再當送交等語蕭巡官姑允取保带去該西探因即畫押將華捕带回云 
 
 

Page 27

 
 
   
 
 

Page 28

 
 
   
 
