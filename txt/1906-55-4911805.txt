# 1906 - 55 - 4911805

 

Page 1

 
 
   
 
 

Page 2

 
 
[電傳上諭]  
　　二月初七日奉上諭此次京察一等圈出人員著各該堂官再行出具切實考語交吏部帶領引見所有圈出之滿洲蒙古中書筆帖式等官著歸人理事同知通判内遇有缺出與舊記名人員一體帶領引見漢軍漢員著交部以撫民同知通判等官分别選用大理寺左評事王金綬太常寺寺丞兼讀祝官崇恩光祿寺署正勞啟祝侍衛處主事德克精額順天府治中孫壽臣唐古忒學司業承慶内閣典籍蘇元龍宗人府委署主事定秋翰林院待詔朱桐太常寺讀祝官啓順景存贊禮郎松鈺裁缺國子監助敎松廷文鼎周濂徽鴻臚寺鳴賛額圖琿長齡侍衛處委署主事崇和鑾儀衛鳴贊鞭官海順欽天監主簿司秉鈞司書陳壽圖俱著交部照例以應升之缺陞用其内閣侍讀恩祐等二百七十六名俱著准其一體加一級欽此同日奉旨光祿寺卿著丞祐補授欽此同日奉旨麟德著補授内閣學士兼禮部侍郎銜欽此同日奉旨王垿著補授内閣學士兼禮部侍郎銜欽此電傳宫門抄二月初七日召見軍機漙興 
[論天主敎在華傳敎宜速訂新約]  
西敎之傳入中國也。以天主敎爲最。久其恃勢横恣。爲民之所疾視也。亦以天主敎爲最甚。昔日内地閙敎之案。層見疊出。究其原因。由於愚民之誤信謡言者居其半。而由於迫壓過甚。激而成事者亦居其半。不然。彼敎自明季己入中國。何不得法國保護之時。反能久安無事。及至近今而敎禍乃愈烈敎案乃愈多也。自朝廷以保護不力之罪。重譴地方官。於是懦弱之州縣。奉敎士若神明。凡有要求。無不應也。以袒護敎民之故。而良民之積忿愈深。一旦衆忿爆發。敎堂焚敎士死。兩國交涉。除行兇者抵罪外。要索鉅萬之賠費。爲傳敎敎士計。我不知其果何所利也。其或以閙敎鉅。案牽連及於政界。要求他項之利益。以擴張其國家之權勢。是彼之政府。利用彼敎士爲犧牲。而與宗敎之主義。則固相背而馳。當亦非敎士之本心。况法國議院。去年議定政敎分離之問題後。天生敎在其本國之勢力。己失所倚恃。今歲又因查點敎産。行政官與敎堂大起衝突。至以兵力壓平之。是敎士與其政府之感情已大傷。决不甘再爲虎倀於中國。中國而誠欲爲一勞永逸之舉。以弭日後鬧敎之禍。則今日正提議此事之好機會不容或失者也。 
陜西縣令爲敎民掌頰已咄咄怪事。近日南昌縣令被害之事。全國聞之。益爲之震駭。加以江西之民風狡悍。其因此而有閙敎之禍。亦意中容有之事。彼以爲文明之敎士可以用野蠻手。叚以加害於我地方官。遂羣起而肆其野蠻之舉動。以爲報復之計至於肇禍以後。關係國家之大局若何。則非所知。愚民之愚。固如是也。所最可憾者。自來閙敎之時。内地愚民。往往不辨其敎士之屬於何國。屬於何派。概加殺害。此次耶穌敎士。亦在被害之中。因舊敎之横恣。而新敎與受其禍。我國民智之低。此誠最可痛心之事也。此案之結果。未知若何。而自今以後。傳敎條約之必當從速改訂。益見其有一日不可緩之勢矣。 
夫以機會言則改訂傳敎條約固當在今時。而以事勢言則相迫而至日以加甚及今不圖將來鬱積愈多釀禍愈大亡國之禍未始不由於此政府與各疆吏宜速注意改訂保護之約以圖挽回此危局若徒以實力保護爲言者是猶止沸而揚湯抱薪以救火。必無其效此尤事理之至明者今試畧言改訂傳敎條約之方法於下（未完） 
[本館接到南昌縣江令身故專電初七日未刻到]  
南昌專電云南昌縣江大令己因傷重身故（顚） 
[本舘接到南昌獲犯嚴訊專電初七日中刻到]  
南昌專電云昨日午後已拿到鬧敎兇犯多名並搜出贜據多件現正訊供（每） 
[法總領事與俄總領事會商南昌敎案然後赴贛]  
　　法總領事巨赣籟逹君本訂於昨日乘兵輪赴贛業經電逹贛撫已紀昨報茲悉須改期動身特於昨日午後一點鐘赴俄總領事署會商一切聞卽爲南昌敎案也（臨） 
[江西商會定期集議]  
　　上海江西商會知南昌縣江令傷重身故後坐辦戴君木齋羅君海帆邀請贛省寓滬各紳商定期今日在大馬路億鑫里集議辦法（顛） 
[南昌敎案三誌]  
　　字林報接初六日南昌電云南昌縣江大令雖已受傷尙無大礙該處居民皆懼兵艦之來相率遷避匪黨已有被捕者臬司現正查訊此案該省大吏已致電江督請其赴江並因各領事有來江之信已預備欵待○文匯報云昨日又有西人八人被亂黨所殺領事接惠姑娘所發電信云敎士金海姆 
 
 
 

Page 3

 
 
　　夫婦二人及其小孩二人均已被害惠姑娘幸爲地方官救出現尙平安故請領事派人護送至九江巡撫胡中丞亦發電至九江云有西人十名將由小火輪送至九江闊姆君亦有信云中國内地會監理會産業及敎會中人均各無恙並現己取道前赴九江 
[本舘接到日本派駐意公使專電初七日戌刻到]  
東京專電云日本政府現派定前駐韓公使林權助爲駐意公使 
[聲明上海謡傳北京事]  
　　今早接北京電云此間諸事如常並無上海所述駭人聽聞之舉譯初七日文匯報 
[中俄議約紀聞]  
　　初六日北京電云俄使璞科第夫君近患喉疾故約事暫行停議然彼實有意延緩特托辭有疾耳譯字林報 
[會奏派員統領南洋海軍江寗]  
　　正月二十六日江督周玉帥會同直督袁慰帥片奏派員統領南洋海軍略謂南北洋兵艦應聯合成隊不分畛域前經臣會同直隸督臣袁世凱奏明派委廣東水師提督薩鎭冰總理海軍一切事宜在案查薩鎭冰本兼統領北洋海軍惟南洋海軍未另派員统領現在各員正籌修理亟須派委員弁駐廠監工而已修各船並須分派南北梭巡操練薩鎭冰如帶船遠行則南洋各船無所統率茲查有管帶鏡淸兵船副將銜儘先補用遊擊徐派鵬熟諳海軍學問資勞亦深堪以派委統領南洋海軍仍兼管帶鏡淸兵船飭令將一切事宜切實整頓經理仍歸薩鎭冰節制調遣以一事權謹會同直隸督臣袁世凱附片具陳云云（利） 
[擬立憲兵預誌武昌]  
　　監督軍隊保持秩序關繫至爲重要我中國向無此項辦法日前聞鄂督張香帥擬仿日本憲兵辦法招用有學識者編練由督練處統轄但湖北陸軍學生熟悉此學者不過數十人恐不易實行也（公） 
[預備軍事敎科書解京武昌]  
　　連日營務學務兩處遵上台諭飭預備各武學堂及各軍隊敎科功課以及有關軍事唱歌訓令等書甚形忙迫聞不日卽須彙呈大吏咨送京師練兵處因曾經向鄂中索取也（公） 
[考選陸軍小學合格學生之難江西]  
　　省垣武備學堂改爲陸軍小學去冬曾飭各屬考選學生每縣三名送省挑選已錄前報茲聞送省者寥寥各州縣有未選一名者有僅選一名者其故一由合格學生甚少二由地方官並不經意昨蓮花廳唐司馬禀覆略謂考騐小學堂各學生其學問可造年歲相符者固不乏人而欲求手力目力身度肺量各項合格者竟難其選此外各世職及良家子弟雖有體格學力相當之人又復堅僻性成且多嗜好查陸軍小學堂爲陸軍之初階自宜諸般合格以端其始無如一再考騐不得其選祇得遵照章程第四條暫行從闕云云並聞仿此禀覆者不一而足可見陸軍創辦之難（用） 
[各省旅學近狀武昌]  
　　三江旅學辦理兩載聞學生半途而去者甚多今又嚴定章程廣告招考四川旅學定期二月初一日招考兩廣及江蘇常郡已有人組織旅學尙未就緒現又有旅鄂醫學家某君擬設衛生學堂惟以經費難籌開辦尙需時日（陪） 
[鄂省商塲分叚趕修武昌]  
　　省城外設立商場近巳分爲十三段開闢馬頭起造官房以期振興巿面由上台委張虎臣總戎爲專辦葛子傑爲總監工馮少竹司馬爲提調周嵩甫太守核估刻期興修其一切需用欵項在官錢局先行撥給俟落成後再訂章程招商酌收費用至外間傳爲自開通商口岸之說尙未有確實消息也（公） 
[公舉勸業塲商董武昌]  
　　兩湖勸業場經黄首府訂立章程示期招商已誌前報所委坐辦李牧寳洤業已到差日前由紳耆公舉在籍紳士章唐兩君爲該塲商董整理一切（相） 
[委辦川粤漢鐵路局文案武昌]  
　　川粤漢鐵路局公牘繁冗文案需人刻己委顧二尹朔吳府經歷績凝充當（典） 
[商辦浙省鐵路有限公司暫定章程]  
[第一章總則]  
第一節謹遵欽頒商律定名爲商辦浙江全省鐵路有限公司呈部註册奏給關防永資信守第二節本公司宗旨爲建築浙江全省鐵路以保運輸之權利左所載之路線皆提前勘辦杭州北至蘇滬必經湖墅東至寗紹必經江干故以湖墅江干爲杭州第一叚（查此路有東西二線西線繞湖越嶺叢塜纍纍業經廖前院查明復奏永遠停辦在案東路由湖墅起繞城東至江干閘口止）湖墅北越嘉湖至蘇滬江干東越紹興至寗波江干西南越嚴州金華至衢州常山接江西之玉山境紹興南越台温西北行至處州常山越江山南至福建之浦城境嚴州越淳安西至安徽休寗之屯溪（附說）本節内所擬各線由本公司提前勘辦不得再有他公司攙越除從江干湖墅入手外各叚勘辦先後路綫經移俟總工程師覆勘由股東會議决呈部查核他省鐵路或純乎營業我則營業之中更藉商辦以保主權故國家保護之力務從優厚第三節本公司所指定勘辦各線外浙境另有應行勘辦之路綫未經公司續行指定者如確係浙人自集華股按照本公司章程聲請勘辦須經本公司許可轉呈商部核准存案第四節本公司專集華股自辦無論整股零股均惟華人自購不附洋股（附說）本公司之性質專主自辦不附洋股呈部轉咨外務部立案通行各省所有第四第七第二十一第二十二第二十三各節章程均用華英合璧文刋印股票之背各國商務通曉英文故以英文概之第五節第二節所列各叚之線路約計鷹銀四千萬元方能勘辦本公司擬先集六百萬元爲基礎其餘三千四百萬元分期續招（附說）風氣初開四千萬元之數恐難一時齊集本司當就他省路工籌欵專章或仿行或變通以補股本之不足第六節本公司於浙江省城設總公司於上海設浙路駐滬公司 
 
 

Page 4

 
 
於北京設浙路辦事處各府廳州縣俟路工所及由本公司隨時酌量分設辦事處 
[第二章股分]  
第七節凡附本公司股分者當守本公司呈都核定之章程第八節凡附本公司股分者無論有無官職均認爲股東一律看待其應得各項利益亦與他股東同 
第九節本公司股分以鷹銀一百元爲整股十元爲零股零股之票俟另訂售票章程再行發布（附說）原議規銀一百兩爲一整股徧加討論浙屬通用鷹銀且除購辦外洋材料以規銀合先令外其餘支出各項款目及收入運脚等費均用元數故以改定鷹銀爲便捷未完 
[銅元舊廠之盜鑄蘇州]  
　　銅元停鑄工匠滋擾己紀前報茲悉該廠自鬧事後近日各司事工匠人等購買東洋銅餅私開印花機器盜鑄當十銅元發莊銷售該廠陸桂星總辦近在咫尺豈不知耶（愚） 
按該廠因不發花紅致激事端總辦將故作痴聾爲調停計歟 
[催辦州縣歲計表蘇州]  
　　朱署臬以考察各州縣政治歲計表現届彙辦之期特通行各府州並分移各巡道迅將所屬各州縣應塡三十一年分表紙限十日内按欵列表加具切實考語送司核辦延則專差守提再延則嚴議不貸（永） 
[江南軍械局咨文（爲辦理營房工程事）]  
爲咨會事光緒三十二年正月二十日奉督憲周札開照得南洋練兵業經改編一鎭所有步隊各標及砲馬工輜各營壘均須按式建築此項工程原歸兵備處承辦前據兵備處朱道恩黻再四禀陳力難兼顧請委廉幹大員專司其事曾經札委匡道翼之接辦並先將第一標營房興工建造限期落成其餘應建之步騎砲工輜重各營壘亦經責成該道次第籌畫興辦現在匡道調辦支應局所有兵房工程昨經札飭該公所遴員接辦現據朱道復請札委大員專司其事前來應卽委軍械局張過廣生兼辦遇有要件仍隨時會商兵備處朱道斟酌辦理至所需地叚磚瓦木料等項除己由朱道匡道陸續委員採購外該道仍當隨時會商派員採辦以應急需其餘應用分司工程委員人等均聽該道會商朱道愼選報委按月津貼該道夫馬銀一百兩由支應局支給以資辦公除分行外合亟札委札到該道卽便遵照辦理勿違等因奉此二十五日准前辦營房工程總局調辦支應局候補道匡將營房工程實在銀兩案卷帳簿等件開摺備文移交敝道當經照摺點收卽於二十六日到差接辦除另文移復曁申報外相應咨會再敝道現在兼辦工料總所所有營房工程應行文件均蓋用工料總所關防合併咨明請煩查照（謂） 
[商部乙巳年紀事簡明表七續]  
[商三續]  
稻香村茶食糖果公司合資人沈樹百等四人資本四千二百千有限正月二十四日註册設在蘇州 
府海公司領運公棧官鹽專售租界食銷合資人嚴與敬等六人資本二萬元有限正月二十四日註册設在上海 
富潤公司營造房屋出賃合資人嚴樂賢等七人資本三十萬兩有限四月二十五日註册 
新和記行行棧合資人陳連生等五人資本二十萬元有限五月二十四日註册設在温州 
大通源恒記行行棧合資人葉湘卿等二十二人資本一萬元有限五月二十四日註册設在温州 
福昌茂行行棧合資人林堯苑等四人資本一萬元有限五月二十四日註册設在温州 
陳元元行行棧創辦人陳侃鈞資本一萬元有限五月二十四日註册設在温州 
祺順行行棧合資人陳兆齊等二人資本一萬元有限五月二十四日註册設在温州 
彙源公棧代辦江浙漕糧合資人莊得之等五人資本二十萬兩無限五月二十九日註設在上海 
怡和公斗店有限公司糴糶糧食創辦人寗世福股本六十萬兩六月初十日註册設在天津 
翰墨林印書局合資人通州師範等三學校資本一萬兩有限七月十四日註册設在江蘇通州 
同仁泰鹽業公司仿日本製鹽運售創辦人張謇股本十萬兩有限七月十四日註册設在江蘇通州吕四塲 
通州大逹輪步公司建設輪船碼頭棧房創辦人張謇股本五萬六千元有限七月十四日註册設在江蘇通州等處 
汕頭太古莊號匯兌合資人林毓彦等三人資本二萬元有限七月十五日註册 
潮州太古莊號創辦人林毓彦等二人資本二萬四千元有限七月十五日註册（未完） 
[歐洲近事]  
　　德皇成婚二十五年之期舉行慶典公家費用至數兆之多○英皇愛華德於禮拜三由英京前往巴黎與法總統會晤○俄國皇族業已開會並决定俄皇將於西三月下詔命於西五日開國會○俄相韋特君與俄商部大臣各於報紙互相攻擊指摘其與命黨神甫某有密謀云 
[日使赴韓]  
　　初六日東京電云日本大使伊籐侯己於西二月二十八號淸晨由東京乘巡洋艦前往高麗日本駐韓軍隊以及高麗軍隊將迎之於仁川云 
[日使抵英]  
　　初五日倫敦電云日本駐英使臣己於西二月二十七號呈遞國書乘御用馬車入宫英皇厚禮待之 
[波蘭亂耗]  
　　初五日倫敦電云維斯脫勒鐵路總管伊文諾夫君己於華蠶地方被人鎗斃鐵路總管在波　被害是爲第五次波蘭人此等舉動實欲求於政界上得一位置耳譯字林報 
[摩洛哥會議事]  
　　法使羅佛爾君交一公文於德男爵勒佗维士君聲稱法國所提議商業財政二者皆得其平並云此等問題應於恊議時彼此商酌譯字林報○法國政府近又不顧西歷一千九百零五年七月與德國所立之約向摩洛哥政府要求在堪塞白來因克及薩飛二處建造軍港故會議又有變動譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[實行拒約福州]  
　　上月二十五日福州總商會又在舍人廟演說拒約到者幾千人各帮行夥公認此後不用美國麵粉如違公罰三元革其工作其責成均由元亨利米行東林氏擔任云（其） 
[宜防白蓮敎黨蠢動厦門]  
　　長泰縣向有白蓮敎黨去年在安溪縣一帶搶劫經大憲派勇剿辦後遁匿内山現復有蠢動之勢有地方之責者亟宜設法預防（中） 
[末次徴兵赴寗鎭江]  
　　鎭江各屬徴兵前奉兩江督練公所飭令於正月二十九日撤局已誌前報現徴兵官陶賓南及襄辦周德標於初三日將末次徴兵一百二十五名督率乘輪赴甯起行時本城各學堂學生曁駐防各營弁兵均往歡送（再） 
[督練公所開辦杭州]  
　　浙省湧金門直街敎練處業已裁撤卽就督行轅設立督練公所茲於初三午刻舉行開辦典禮自浙撫以下印委各員概皆到所而武備洋敎習及各學監督亦均蒞止錄其執事名單如左督練參謀兵備處總辦程恩培兵備處提調三多參謀處提調李續祜兵備處庶務兼收支胡遠芬敎練處敎育張其昌兵備軍營事務萬宗林兼辦督練處文案鄒鎔參謀處文案兼收發强運開兵備處文案兼收發楊繼忠敎練處文案兼收發蔣福昌委充副敎練官南洋畢業生陸殿奎總敎練官兼武備副管帶畢業生徐方詔副敎練官畢業生陳步棠武備處輿圖兼石印事務畢業生潘慶麟（巿） 
[兵工廠用印人局閽湖北]  
　　漢陽兵工廠事關軍儲守衛宜愼無論何項閒雜人等皆不得窺伺茲聞該廠當事擬任用印度人司閽及照料一切巳與洋工師商妥事在必行云云惟有識者皆甚不以爲然也（公） 
[揚城警察紀聞揚州]  
　　巡警局管帶蕭錦標昨奉趙都轉撤差改委文員袁世傳爲總辦以方環如運判爲幇辦以江甘兩縣令爲總巡并查有空額多名卽於城内團練中挑選充補（聞） 
[請領鋼模委員回省江西]  
　　省垣銅圓廠沈提調去臘赴部請領鋼模已誌報端兹悉已於日前回省祇領得鋼模一枚不敷鑄造擬再仿造數枚定於二月初旬開工並聞部准每日鑄銅圓三十萬枚然限制鼓鑄甚難尙須籌議善法云（用） 
[揚州學務三則揚州]  
　　趙都轉將安定梅花孝廉及算學等校士館一律裁去改設尊古學堂其章程則仿照湖北存古學堂辦理○篤材小學堂借淮南書局房屋近聞此處擬設府中學堂至篤材則令移至縣學内昨已將堂中物件陸續搬運○上月萬壽寺開特别學會悮以聲名狼藉之沈萬臣作爲招待員致盧晉恩何震彞李約諸公皆過門不入現由學界中人公議將沈姓驅逐出會（聞） 
[僻地提倡女學武昌]  
　　興山縣地居僻壤開通者實難多覯昨有該縣邱祖藩沈歧生兩君各挈其妻來省擬送至滬上女學堂肄業兩君則往日本留學可謂熱心提倡風氣矣（戶） 
[蘇垣官事]  
　　房捐提調吳炳元奉委直隸常賑捐差○滬寗鐵路彈壓委員張毓麟赴滬○知縣孫實瑞奉委太鎭二州縣散振被災戶口（永） 
[九江官事]  
　　九江道玉璸卿觀察札委候補縣汪承豫詹光斗襄辦新關稅務又委王州司馬大琨朱少尉世覲襄辦　關稅務均己到差○九江電報局委員候選知府張書蘭於日前殁於江陰旅次（本） 
[藩轅復延幕友杭州]  
　　浙藩寳湘石方伯近復聘用幕友四人一陳蘭洲司陞銓一吳子嶼司錢穀一程景祥司支放一陶進甫司局務俾資襄理（的） 
[遴員調署富陽杭州]  
　　前紀富陽董令鳳來因命案撤任當委候補縣劉如煇前往承署方及半月因前案不易辦理自行乞退現奉遴調嵊縣趙大令寛接署以其夙著幹練當能訊明理結井爲地方整頓政治也（獨） 
[温府新政温州]  
　　温州府錫眷臣仿照張中丞新政札委沈二尹仙標爲收發公文隨員所有文件橋案概由委員蓋戳將門房簽稿悉行裁撤（即） 
[究辦假冒官員蘇州]  
　　警察學堂工程委員歐陽萼報銷浮冒已紀前報現經朱署臬詳奉撫憲以該委員歐陽萼自稱到省知縣何以官册並無其名顯係假冒亟應澈查究辦由撫批飭蘇藩司蘇州府分别查究詳復核奪（永） 
[起瑞洵赴部詳情北京]  
　　己革科布多辦事大臣瑞洵因参欵太多情節較重故奉旨解京按律定擬卽由察哈爾都統派參佐各官速行解京送部歸案聞瑞沿途尖宿驕傲如故幸解員性能忍耐隨時婉言相勸始行押解到京而瑞竟云不能卽日進部因諸事未竣尙須住在客棧逗遛數日解員無法可施特呈請步軍統領衙門飭營派弁帮解旋蒙批飭北營參將王君恊同解部王君奉札後卽至棧用言勸導云若早進部將屈情伸訴卽可完案瑞因定於十四日一准進部届期瑞悮碎一磁碗乃言此大不幸不如死在客店决不願死在部獄解員恐有意外卽約王君速行幇同解部瑞無法只得隨解官併王叅將赴部署投案（昃） 
[牙行公議禀領新帖寗波]  
　　甬江開設之各業牙行有三百餘戶請帖完稅均由地方官辦理光緒二十九年省憲曾以庫欵支絀將牙稅酌量加捐檄飭寗釐局暫爲兼辦當由局委員分投各牙行催令繳捐掉換新帖牙行咸一律遵照惟此帖須由大部頒發各屬迄今兩載尙未發給現各牙行聞部帖業已到省仍不給領因開會集議公禀省憲呈請给帖（攸） 
[禀請試辦墾荒公司鎭江]  
　　鎭郡紳士夏誦平日前具禀地方官請在南鄕馬淋地方設立公司試行開墾以廣農業聞奉批俟勘明該處荒地有無業主再行舉辦（特） 
[私茶被獲福州]  
　　蒼下洲行販買私茶帮俗呼爲老鼠貨日前有烏龍茶十餘袋先由懋鼎茶棧售出後由合和茶棧出貨照售被水亭釐局哨丁知情將該貨扣畱合和棧以貨是伊行發出果是鼠貨何不當先弋獲已據情禀明商會爲之伸理（勉） 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[武備學堂覆試紀事蘇州]  
　　蘇省武備學堂招考二班學生 
係由蘇松常鎭太五府州屬各縣按額選送共送到三百數　名於初一日由劉能緝督辦王襟三提調復試係考騐目力面貌話言身長肺量胸圍手力身重八門計錄取一百六十八名現定初五日再行復試策論然後入堂肄業（永） 
[公子捐欵助學松江]  
　　華亭縣懷新高等小學堂開辦方始籌欵維艱茲聞寓松绅士袁君仲默（係京卿爽秋之公子）慨捐銀一千兩充作該學堂開辦經費惟未定議（望） 
[川督招留學生爲鐵路工程師武昌]  
　　有陸某者曾留學美國鐵道學校上年卒業爲川督錫淸帥招充川漢鐵路工程師陸君己於日前抵鄂小駐數日卽雇舟入川（世） 
[鐵路學堂招考漢口]  
　　漢口大智門外鐵路學堂現已將卒業諸生調往鐵路任事故於日前招考以補缺額（兵） 
[調查北洋秋操述聞武昌]  
　　常備軍協統黎元洪日内擬赴天津保定等處調查去年秋操情形及本年秋操如何辦法（世） 
[富戶擬廣設太平洲小學鎭江]  
　　太平洲富戶夙名四百萬者頃以洲之四沙人烟稠密其子弟入城就學每苦不便爰建議卽在本洲多設初等小學以期敎育普及（工） 
[啓用福州商會關防福州]  
　　福州商務總會總理張秋舫協理李郁齋因部己頒到商會關防上月二十三日由福防廳吕司馬文起恭備　亭將關防鼓吹解送總會總恊理張李兩司馬朝服叩接行謝恩禮然後啓用關防官中現任司道福州府福防廳閩侯兩縣商政局員及水亭釐局牙帖局等員曁紳士陳　庵閣學均來道賀（其） 
[樹藝公司先種柏樹鎭江]  
　　鎭江銷行柏油爲數甚鉅然南路則從浙紹購來此路則赴鄂省採辦鎭商不過略沾販運之微利頃有錢業總董袁松如特糾資創設利用樹藝公司先在南門外價購民問賠糧荒田八百擬先種　樹取其合於銷路且栽植易而收效速已禀由商部註册給照咨行督撫飭縣保護矣（工） 
[移請革辦附生漢口]  
　　沔陽州附生張炳文因賭博拒捕糾衆毆官經白州牧蒞省詳禀一切上憲大怒移文學政將張褫革一面卽飭勇丁拘案重辦（千） 
[拿獲私鑄銅元武昌]  
　　鄂省銅元暢行往往一包之中夾有黄銅沙角及光板不等當道一時無從拿辦昨江夏縣差役拘獲余三一名並查起鐵模等件現己飭嚴拿餘黨一併究懲（府） 
[鳴鑼催繳房捐杭州]  
　　杭省各鋪戶房捐積欠甚鉅茲經仁錢二縣主出示限五日内一律繳飭役掮牌鳴鑼傳知如再延玩定須提案押追（獨） 
[越郡因雨雪水漲紹興]  
　　越郡自燈節以來雨雪經旬山水衝激四鄕底窪之區積水盈尺即沿城巿廛亦大半水淹入室而雨雪仍復不止今歲春花難望收成云（目） 
[禁屠求晴揚州]  
　　霪雨兼旬江都圩田二麥已壤卽甘泉山田麥亦損傷江甘兩縣昨向府運二憲請示禁屠求晴（引） 
[會營踏勘盜案寗波]  
　　鄞東港陸西徐地方徐嘉穗家於本月初二夜有匪徒多人用强擄掠衣服等物井擊傷徐姓老媪一人事主當卽赴縣禀控高大令立卽會同城守營往勘飭差嚴拿（故） 
[奉天]  
　　營日自來水己决定自行建設集股六十萬圓三十萬元係日本人人資三十萬元係申國人集股豫算開辦費約需洋五十七萬元俟春融開凍卽須興工○中日條約載明鴨緑江沿岸中日兩國有採伐林木之權現議建設木材會社議定集股洋一千萬元由中日兩國人分任募集○岫巖析木城等處山民多以　蠶爲事每年出絲有五六百萬元之多養蠶之法家蠶甚少柞蠶尤多農民於収繭後運至安東縣賣與商民運烟烟臺轉售一年約有二萬梱至四萬梱其有繅成絲者由商人運赴北省各地而以蓋平城爲東省蠶縣之中心巿塲說者謂若能於此等地方多植櫟樹又改良飼育之法與製絲之法其産額每年當逹一二千萬之多○新民府商塲以目下情形論比諸營口尤高一成其進步之猛令人可驚每日街頭車馬往來如織所載貨物如進口之洋貨以綿紗綿布及美國麵粉爲大宗出口之土貨以牛皮及畜類之毛爲大宗其車輛之載重大抵每輛牲口以七頭者爲多（天） 
[安慶]  
　　去歲皖省接奉商部頒給農工商各項實業表册飭照塡寫大吏曾派委多員分赴各屬調查現由商務局編成照表塡就日前已將此項表册咨送到部矣○前江口欄江磯兩處砲台前以營房傾頽禀請大憲動工修理已經撫憲派委查估准請撥欵飭由該台官自行領款督修刻撫憲以該台官禀　竣事因委知縣平大令成前往兩處騐看工程（多） 
[滬城官事]  
　　常州府德乾一太守北新涇巡局楊聘侯二尹昨均因公到縣拜會（事） 
[京兆宴賓]  
　　升任順天府府尹袁大京兆昨午在新洋務局行轅設筵恭請王丹揆右丞張李直殿撰曾少卿觀察等飲宴申刻始散（力） 
[新道詳詢屬員]  
　　新任道台瑞觀察日來接見屬員詳詢各員每日辦何公事並各局所進出欵項諭令逐一繕造淸摺以便稽核（力） 
[管理硝横火藥易員]  
　　本埠西門及大南門向設火藥局硝磺局二所專爲藏儲之所去年各紳董以該處人烟稠密禀請道憲飭令遷移經升道袁大京兆查得浦東製造局軍火棧房前藏拆　俄艦軍火現已領去正可儲放故卽函致製造局總辦魏觀察妥爲愼藏前日管理硝磺火藥委員吳千戎鵬麟當將所管各藥移交製造局管理浦東藥棧之委員李萬靑千戎接管（寳） 
[文明結婚]  
　　前日午後張氏味蒓園有仇姓名少泉者與建業陸巧雲閨媛行文明結婚禮介紹人爲法工部局艾君宗漙源記公司劉君禮彰主婚人爲勝家公司總經理蔣君柏臣中西賓客到者甚衆（當） 
 
 

Page 18

 
 
[曉諭周知]  
　　上海縣汪太令昨接總辦督練公所敎練處丁憂候補道劉總辦該所兵備處兼參謀處署江蘇按察司朱又總辦兵備處江蘇布政使司濮總辦該所參謀處候補道杜帮辦兵備處候補道林會銜禁止冒充新軍職差及濫穿陸軍章服之告示數道當卽黏貼通衢曉諭周知（事） 
[法繙譯官因病留東]  
法繙譯官蘇烈君於上月杪往日本遊歷刻因南昌敎案急須回滬而蘇君適在東患病故昨日有電來滬謂尙須暫緩數日也（臨） 
[諭飭辦差丁役圖署]  
　　新任關道瑞觀察暫駐泥城外老洋務局查得各署所派在局當差丁役甚多昨日諭飭一概退回原署辦公不必伺應（當） 
[斥革劣役]  
　　捕廳趙敬臣少尉日來查得劣役趙錦迭次疲玩悮公故於昨日斥革（事） 
[定章查察船捐弊竇]  
　　滬南總工程局浦江中船捐前經姚慶裕每月認包刻因收捐之人舞弊所收捐欵往往與票根不符甚至無從查考由姚據情禀明總董擬定章程諭令各收捐人以後當塲將收數與票號標明船上以便查察並於日内出示曉諭各船戶知悉（尺） 
[禀請移提竊犯]  
　　泥城外路沙遜西人住宅前日失竊金銀器物約値千餘金查係出店浦全壽所爲現己逃匿無錫報由靜安寺捕房派探陳雲忠禀請公廨備文派差移提究辦（當） 
[上海縣案]  
徐松南扭王培坤到縣控告　吞抵欵等情當晚奉汪大令提訊徐供聞零剪店前年王央中將西門外泰安里樓房三幢抵借洋一千元一年爲期交來元盛麫坊等租摺兩扣每月租洋十二元歸小的收租作息去年期滿王未回贖反　元盛等不付房租被欠洋八十二元此房刻忽黏貼瑞和洋行管業召租小的邀中往論王稱屋本岳家之産因伊妻妹控其霸佔故倩洋商出面顯係有　　吞爲此扭請究追中人張慶堂唐　生僉供作中是實質之王供是房單契先向陸姓抵洋五百元每月息洋十元當給張姓租摺及自立一摺交彼收息後因張姓搬遷換给元盛麫坊租摺餘語支吾大令判候覆訊再核○陸載亭抬子永芳到縣喊求　傷亦奉訊問陸供前年被李姓借衣質當逾期絶沒言明賠洋五元刻因妻病垂危而子永芳往索被李誘至落鄕糾黨毆傷並打失身畔洋四元求請　究大令飭件驗得永芳微傷屬實惟詞不近理判候查奪○丁秀香亦因被毆控騐大令立子提訊　　計某前向小的借洋數元昨往索討計適邀人聚賭指稱不應吵閙喝衆圍毆受傷　令飭仵騐得畧有抓破傷痕亦判查明　奪（嚴） 
[警察局瑣案]  
　　趙三寳陸勝全等昨在小東門等處冒收　頭　　爲丐頭趙泰增扭交東局巡士解請郁二尹訊究判陸掌責二百下趙責三百下　令交保嗣後不准再收○有名阿生者昨日酒醉在途胡閙東局巡士喝阻不服喚同他號巡士帮同拘入局中郁二尹飭三鋪地甲立傳伊母到局領回管束（事） 
[總工程局紀案]  
　　海門人陳維毓與黄元奎帶同女兒黄靜　來由住老太平弄安康棧被夫家沈姓得悉電致上海同鄕會報局飭探提案收押候原告到申質訊巳志前報茲悉此案黄女之未婚夫沈懷琦因　黄欲賴婚曾投海門廳控告併擇期本月初三完姻不料黄女逃逸來申故經廳尊梁直剌派差持文來滬禀請總工程局孫明府將一千人歸案訊辦明府准之○郭元初在祥記碼頭劉桂英猪船上賭慱被劉奪去皮夾一只以致口角由巡士拘局請究陳二尹以劉不　聚賭肇事判責手心五十下並賠郭洋五角具改過結開釋○馬夫祝三因向某總董之馬夫索取工資無著在途口角被巡士拘局陳二尹判押候質訊（尺） 
[英美公廨早堂案]  
　　前署湖北荆州都司謝永淸因案革職赴杭省餘姚縣措資途中被竊一空前晚在美界自來火廠後自縊國盡爲巡街捕所見　　　下帶入捕房送請安插關司馬商之美副領事安君判送棲流所寫信囘家由家　具領○過犯劉小牛串同張阿毛竊沈公館鉅豐等十　綢皮衣物由探拿獲解究沈公館等投案領贜司馬以劉怙惡不悛判押西牢兩年滿期逐出租界張押西牢一年贜給失主○顧子照竊荷商新水冒洋人外國緞子五疋報探獲究供出尙有同黨在　浦縣因判還押候移提人証到案亚照會荷領事訂訊○過犯劉榮卿竊陳長生家烟鎗各物又毛德榮串黨以假洋五十元在二馬路騙取學徒蔡阿才現洋五十元由探解究司馬判各押西牢半年○劉阿四竊金公館帳蓬工項値洋六十元報捕解究奉判押候吊贜再訊○過犯吳阿惠竊洋人恩克家内雪衣油衣報捕解辦中西官判押西牢一年○喬生昌水木作積欠義商某洋人木價銀兩控請飭差恊探傳案司馬判交保訂訊○徐阿大傳阿桂王昌　等先後竊楊邦慶柴新法等家布衣洋傘各物報捕解究判王押捕房一月徐傳各押兩禮拜○工人金法李福生因大純紗廠管工華人張子勳不令在西廠工作並喝吳阿林楊明英朱長林等將張毆打受傷報捕解究司馬察得張受微傷判王罰洋五元餘各罰洋兩元充公○陳麟模因短交招商局所運銅元三千餘　控請飭差恊探傳訊司馬判押候交保過堂究追○王阿生竊蔡和尙衣服張文桂竊萬華生烟鎗報捕解究判王押三禮拜張押兩禮拜○王小弟違章掮妓李飛龍出局由捕拿究中西官判將所存保洋各十元充公○王阿虎朱阿根竊王仁甫布衣由捕送辦　押一禮拜（當） 
[法租界捕房事]  
　　昨日上海縣汪大令飭差持票至法捕房簽字並請派探協提被控措地不交之王金發歸案訊辦捕頭准卽提入捕房押候過堂訊明交差帶縣○張小昌昨日在途搶帽被包探拘獲奉飭提候解堂訊究○周桂生昨竊某姓銅腳爐在押店求質爲控拘入捕房亦飭押候解辦（臨） 
[美租界捕房事]  
　　天潼路前　美順洋貨店主黄子雲之子小狗素不安分現住有恆路一千七百三十一號房屋前晚回家被父綑責昨晨身死事爲捕頭訪知飭五十五號四探恊仝華探倪順全前往查騐禀復核辦○某甲病臥西華德路口不能言由捕帶入捕房轉送公廨安插○某印人乘醉至北四川路沿途亂毆行人由印捕拘押候辦○祥茂洋貨店主報稱在錢内失去　皮衣服多件報請飭緝捕頭准之○四十二號西捕報稱南潯路一百零三號房屋失火卽熄僅燬蚊帳衣服等件　　捕頭查得該屋未保火險不予深究（似） 
 
 
 

Page 19

 
 
   
 
 

Page 20

 
 
咨户部外謹府片陳明伏乞聖鑒謹奏奉硃批該部知道欽此宫門抄十一月二十日外務部欽天監侍衛處値日無引見額勒春假滿請安禮王續假五日宗人府奏改派致祭陵寢派出佶公侍衛處奏派補進内大臣班派出連順召見軍機左孝同 
[廣西巡撫李]  
　　奏爲籌辦善後請將慶遠理苗同知移駐思恩縣屬二十五峒以資治理摺頭品頂戴開缺廣西巡撫臣李經羲跪奏爲籌辦善後請將慶遠理苗同知移駐思恩縣屬二十五峒以資治理恭摺具陳仰祈聖鑒事竊維廣西匪患之積積於吏治之疲蕪亦積於地勢之荒險臣檢閱連年防剿各營報及地方官禀陳游匪竄擾情形大抵粤地苗猺雜處巖峒紛環最爲藏奸窟穴而其荒險難治尤以桂林柳州兩府屬四十八峒慶遠府思恩縣屬五十二峒爲最現生軍務粗平籌辦善後並須擇酌官缺以爲懲前毖後之計除桂林同知移駐柳州府雒容縣屬中渡地方控制四十八峒前經調任撫臣柯逢時奏准在案因其時匪氛狂熾未及實行去冬攻克之後今年春夏搜辦漏伏土匪淸峒建碉屯紥士兵次第經營且關涉桂林両府劃撥地叚一切頭緒較繁疊經催飭籌勘將次告竣容卽另案奏請外臣查慶遠府思恩縣境廣三百三十餘里袤三百十餘里其間山隘險峻峒壑深僻唐宋時本與荔波合境爲環溪撫水二州入縣之地明初拆置荔波思恩二縣其時思恩縣境内已設置安化普義歸恩吉安北蘭五巡檢以分治之誠以猺獞雜居地險難馭也迨我朝康煕五年裁去五巡檢雍正十年改荔波隸貴州於是思恩一邑獨當邊要而縣治而偏在南隅五十二峒則在該縣轄境極北邊界其西北永安馴駐里與軡省荔波接壤其東北中州上里與黔之古州八萬猺山相接其東則中里八墟喇打五墟近接羅城縣之賓塘四堡爲比年游匪竄擾之路揆厥形勢思恩縣全境實踞慶郡之上游五峒三里永安馴駐一帶又踞思邑之上游其地險阻其俗僻陋其民愚頑不知有官府在昔官斯士者示以覊縻倖獲無事迨後撫治失宜樸野之風變成狡悍金田之變波及於前土匪莫夢弼旋起於後近歲游匪肆燄莫不圖踞五十二峒爲巢穴於是傳聯生梁桂材等巨股先後攻擾民不聊生而黠桀之徒習與俱化遂至士匪蜂起句結爲患論者皆謂五峒三里無官無兵致啓外匪窺踞之謀而生土匪負固之心今幸軍務粗平不可不亟設峒官控制險要整飭撫綏以期久安長治惟目下庫帑支絀若增設一官則各欵全須另籌祗有變通移改庶可兩得裨益查慶遠府理苗同知一缺駐防宜川縣屬德勝鎭係爲鎭撫苗猺現在何處向化已久風氣漸馴且離省城非遥又設有巡檢駐紥足資治理擬請卽將該同知移駐五十二峒控扼邊要藉收治效惟所請改設原爲保險安民若不兼理民事則呼應不靈凡保甲團練訟獄田賦等事若仍聽命於二三百里外之縣官實多窒礙擬請卽改爲安化撫民理苗同知一切刑名案件仍歸慶遠府審轉倉庫錢糧亦歸慶遠府考核南自馬口峒起北盡五十二峒抵黔邊止西自永安至馴驻一帶東自喇打五墟至上里一帶均歸管轄境内民苗詞訟命盜案件均歸審理承緝五峒三里縱横百餘里皆係猺糧米徴二百九十六石六斗二升亦責成該同知徴收一切處分悉照專管官辦理定爲苗疆邊要繁難調缺初次請補但期人地相宜不拘丞倅州縣酌量揀補一次以後升補兼行並請添設照磨兼司獄一員定爲邊要調缺以資佐理均以三年俸滿在任候升該同知所轄境地東以中里八墟貓峒及上里九悠爲最要喇打五墟次之西以永安爲最要馴駐黎民關次之設官之初必須酌撥防營鎭孱即歸同知統轄調度現已撥調慶遠防勇兩營就該峒險僻要隘各處查勘審度建碉設卡分汛駐紥酌定會哨梭巡換防章程督飭認眞辦理隨時防緝以杜匪徒生心俟地方日久安靖再將防營裁减議設守峒土兵定爲永久規制城垣衙署倉庫監獄壇廟祠宇例應建設惟値庫欵支絀建造工程籌欵不易惟有權宜酌辦擬請相度形勢堅築營壘以作城垣蓋駐官屯兵本爲防緝峒匪起見不使因僻險而致疎虞若建寛大城垣轉不如築堅實營壘利於扼守至該同知官署則飭就地建屋數椽足敷辦公不必規模宏廠徴收錢糧無幾母庸建設倉庫祇造覊所收禁人犯至於春秋祀典例應舉行斯時壇廟未備先建祠字一所按期恭行祭禮其分兵扼要防守則創立碉閘營房爲必不可少之費擬請與築壘建屋等項工程一併覈實估計酌撥銀兩交該同知建造作正報銷德勝同知原設廉俸役食爲數無多今改爲撫民同知不能不添用人役而撥給徴收猺糧僅二百餘石例支耗羨甚徴不敷辦公擬請酌增養廉役食並給祀典銀兩俾資支用飭司擬議欵目銀數列册送部覈定科舉已奉文停止母庸議撥學額亦母庸添設學官應飭該同知於移駐事定之後赶緊籌設學堂以資敎育而化愚頑茲據署藩臬兩司造具酌增廉俸役食等項淸册詳請具奏前來除淸册咨部外理合會同署兩廣總督臣岑春煊恭摺具陳伏乞皇太后皇上聖鑒敕部覈覆施行謹奏奉硃批　　　　　　　　 
該部議奏欽此 
宫門抄十一月二十一日商部鑾儀衛鑲黄旗値日吏部引見四十一名値年旗三名正紅蒙二名連順謝補進内大臣恩承祐謝候補三品京堂恩阿克東阿請假十日希朗阿玉璋各續假十日張仁黼英信各續假五日侍衛處奏派稽查壇墻派出祥年誠全恒順松鶴德峯額勒春召見軍機 
庫倫辦事大臣延奏爲請添蒙員裨益公事摺 
奴才延祉跪奏爲請添蒙員裨益公事恭摺仰祈聖鑒事竊查庫倫印房辦事蒙員每季僅止四員現在文牘詞訟日見煩多實不敷用且每届新班接替末免有遺漏之虞殊非愼重公事之道擬請就理住庫倫蒙古人内揀選無論旗人沙畢但能繙譯明順年力富强者添設蒙古六品官　員責令常川人署庶幾得收臂助而免誤公如蒙俞允俟命下之日再由奴才等揀選得人咨報理藩院充補是否有當謹恭摺具奏伏乞皇太后皇上聖鑒訓示遵行再蒙古大臣綳楚克車林現在請假未經會銜合併陳明謹奏奉硃批著照所請該衙門知道欽此 
直督袁奏懇恩俯念陸軍餉需窘迫准與奉天廣西等省一律加收分缺先分缺間等花樣以資軍食而裕餉源片　　　　　　　 
袁世凱片再准部咨山東改編陸軍一鎭每藏所需餉銀八十餘萬兩除將東省增認銀數扣抵外尙不敷銀五十餘萬両奏准將　 
 
