# 1913 - 170 - 4914488

 

Page 1

 
 
外論 
[英人之大借欵談（遊歐客）]  
日來歐陸各報對於中國新聞極爲注意正式國會旣開實爲視線所集昨泰晤士北京專電對於國會現相頗有微詞謂開會已十二日而各股辦事仍無頭緒多次大會僅爲爭論選舉議長問題各黨互相牽制屢會皆無結果國民黨雖占大多數然非國民派之三黨勢力亦幾足相敵國民黨遂亦不得獨行其志在大會中可笑之演說以及類似兒戲之舉動不可勝計議長至今未定而選舉總統頒布憲法之先後次序尤爲各黨爭論集中之點彼此皆尚空談卒至百事皆廢非國民派之三黨現已漸次連合將占下院之眞實多數也又稱北京於剌宋風潮初時頗爲動摇刻已完全消滅就上海審問之情形研究似不能謂其於政治上毫無關係固不盡皆反對政府之謡傳矣乂謂臨時政府於大借款本甚游移近乃忽欲速成似不及待國會之同意者且於外間浮論並不甚以爲意頗有强硬進行之態在京外人均恐大借欵成將於國會之中起一絶大風潮然政府財力旣足則權勢自可加大其能統一各省鎭壓内亂當又意中事也今日路透專電乃稱大借欵確巳成立係由英法德俄日五國擔任一切均照前此與六國團所議條件惟五國各得聘財政顧問一人而年利改爲五釐耳而二十日倫敦電報新聞北京專電則稱中國欲了結國際間之困難已任英人逹勒爲鹽稅處顧問並派前在海關辦事之洋員多人同入鹽稅處以示眞意整頓惟請將大借欵從速簽字各國公使則要求務須將各種監查財政機關設於使館界内中國政府力拒不允並稱彼願照前約條款簽字惟年利改作五釐上星期内英德法三國公使曾親到外交部俄日兩使不在其内所提關於大借欵之辦法仍係二十五兆鎊年利改作五釐五國銀行在兩月内可將全欵立行繳出簽字之日先交二兆下星期内再交三兆餘二十兆則再十五日後分交總之全數爲期不出兩月惟須先允列强所提出管理鹽稅之人後俄使又出要求須由中央承認各省此後不得動用鹽稅並阻止其自由借款此種要求極不公正有損中國獨立不審各國何以聽俄使之慫恿也該報又稱中國商務現正發逹本年關稅收入實爲前此未有之盛即以海關一項已足抵押借欵倘英外部眞有扶助中國之意爲其財政著想則當代爲運動俾其海關實行增加入口抽百分之十二有五出口抽百分之七照前次馬格所定中英條約則中國海關收入立增一倍不難清理外債此於各債權國亦有大益英乃計不出此而必以四川之鹽井與沿海各省之鹽田横徵暴歛以吸取中國貧民之膏血用付庚子賠款未免可憐卽於英之名譽亦大有損云云 
專件 
[圍場發展案蒙藏局勸業科科員任嶧調查]  
圍場在承德府西北廣袤各五百餘里其地東界内蒙卓索圖盟北連昭烏逹盟西接多倫諾爾廳實因前清皇帝每年巡狩行獵蒙古特獻圍場以供御用也多倫諾爾卽内蒙與京張交通孔道内外蒙及京津山陜人之貿易於此者數以十餘萬計其由内地移出者概皆糧米雜貨由蒙地移入者悉爲牛羊牲畜皮毛骨氈魚鹽等農工業原料品產馬尤爲著名春期滬上各大洋行多派專員來此販運貿易之額每年不下數百萬圍場與多倫毘運南逹北口自前清同治初年陸續放墾以後其未墾者廣袤猶各三百餘里面積甚廣前八年袁總統督直時委何昭然設局開墾荒野之區悉成田產豐年可收租十餘萬金於是榖糧充牣貿易漸興蒙人多運青鹽赴錐子山（新闢市場在圍場之東南）消售復購小米入蒙地年復一年往來者日益衆錐子山與多倫經濟交通貿易三者之關係遂益密切然圍場可墾者不過山溝之地各山所佔面積殆全圍十之五六森林密茂其利尤大於墾調查員於去夏周曆各圍及多倫諸處詳細查勘沿塗考察土質物產之宜加以周諮博訪其感觸於胸中之事凡關於木植者有三關於牧畜者有三關於工商者有七關於運道者有二關於工商移民者有二是數事者互相爲因互相爲果苟缺一焉即不足以推廣蒙漢人民生計連鎖兩族經濟生活况值此庫倫犯順軍事方興之際振頓邊地實業以闢利源藩殖以外户口以鞏邊圉誠宜認爲不可緩之要圖惟是經營首需資本資本過鉅必難謀始今擬擇其易者先辦之逐擬擴充終以逹到目的而後巳尚祈各省代表不吝敎言公决施行議决之後本局當會同農林部籌備開辦方法責成熱河都統直隸都督就地揆情度勢設施一切據調查所得謹細爲規畫特條述如左 
（甲）關於木植三事 
[（一）保存之法]  
　　初聞人侈談圍場森林艶羡不巳以爲必屬數千年遺物迨親履其地乃知事實與傳言大反千年古物旣不可得而所存者又多中等之材復遭風災炎災人患耗損旡慮數百萬株各局今猶各處設廠斫伐不巳斫伐之人又皆愚工惟就便宜惟擇所嗜遍山蹂躪陳木廢木及二三尺高之樹莊一二丈長之樹梢狼藉滿目無處無之東西晒樹溝如是　克土如是花林子大小光頂無莫不如是此外全國佃户年年取用之數奸商盜伐之數尤不遑枚舉及今猶不言保存之道則五年十年之後全圍殆不至悉成童山不止而局中所獲之利益則并局費亦不能敷夫可取而爲此哉與其無　　　　 
 
 
 

Page 2

 
 
毋寧求大利於方來擬將全　各山暫時封禁不許木商任意斫伐凡遇斫伐之事概由局中工人就指定處所依次序爲之以後除北局外各局皆宜别設木植專員責令親勘所轄各山樹木疎者密之密者疎之疏之者取其材以充鋸木工廠之原料密之者移其尺許小秧分行植於隙地如花林子等山其密者至不可插足疎者往往縱横數十丈乃見一株且疎處樹大密處樹小可知地質旣分生長必遲凡樹與樹之間使其相距各二三尺或四五尺其下不使另生小秧年年　除如是則小樹易於成林以後斫伐亦遞年更山大者旣盡小者復大循環不已惟是此中大有學理鹵莽草率見效必遲將來可聘一林業專家以充各圍技師獲益猶大如後圍阡松遭風災最烈倒臥遍山若何預防始免此患又松樺柳榆如何種植始能生長皆不可不研究之事抑亦非植物學者及林業專家不易研究故此事實未可忽視者也（未売） 
時評 
[蒙約平議（無名）]  
　　謂此次與俄提議之蒙約爲不當反對者世無此人也謂今日中國可以不與俄訂此蒙約者世亦無此人也夫旣反對之又不得不訂之者蓋以蒙爲我國領土之一部分决無與他國訂約之理勿更論其條約之若何損失也此無不反對之說也然以今日之實情論庫倫巳在俄之掌握使不與俄訂約何以使庫倫取消獨立使庫倫不取消獨立何以使蒙爲我領土是不與俄訂約决其必無視訂約較利之法也而不與伯訂約則庫倫之煽惑無巳時擾亂無止境他日其蔓延之疆域必大於今日其獨立之名不取消其受損又必甚於今日此無可以不訂約之說也 
蒙約之正當解釋如此然而今之議員尚紛紛以爭者其故何也蓋一以有猜疑政府之心自有政府解决蒙事以免後顧之憂專力對付南方之說於是爲南方計者亦欲留此後顧以牽制北方一以爲窘迫政府之手段反對蒙約者原亦知舍此别無他法然正爲其别無他法故并此一法而杜絶之使陷於無設法之地位而益可從事責備以重政府之罪惡不然此等利害輕重事實較著之事尚有人不知者哉 
專電 
[北京電]  
　　昨日衆議院開秘密會議陸總長徵祥及劉總長揆一痛述時局艱危結約之不得已國民黨多反對進步黨多贊成亦多主修正者彭允彝問陸能否担保英之不效俄取藏陸答政府辦事對於國民無所謂担保如必强言之　上下和衷共濟卽　担保民國不亡之要件聽者感動劉謂如不主訂約則破裂後有何辦法不能不爲國家預計國民黨通告演說之議員至三十人故昨日之會又無結果 
[北京電]  
　　前黨報揑造俄約並謂己訂該黨議員即據以質問政府昨覆略謂此等謡傳毫無根據自係奸人意圖煽惑以遂其破壞之私此等重大問題於定議前自無不通過議會之理 
[北京電]  
　　商部公司註册法草案内定資本五萬元以下註册費五十元十萬元以下註册費百元二十萬元以下註册費百五十元五十萬元以下註册費二百元百萬元以下注册費二百五十以上百三百元又擬開礦師會議通電各省凡通礦學者請即來京 
[北京電]  
　　直隸省議會决議擬將該會移於大興宛平 
[北京電]  
　贛督李烈鈞决不辭職惟其近鄂駐兵據電告已撤示無叛意政府前擬令孫武代孫辭將以黎兼領不另設都督 
[北京電]  
　　大學校學生懼禍而私自請假者巳百餘人部意决須開除代表若閙事者不悔過卽一併開除現敎習調停爲寬期限風潮已漸息 
[北京電]  
　　趙秉鈞昨又續假十五日巳批准 
[北京電]  
　　京報盛傳蔡元培巳到滬宗旨極和平 
[南京電]  
　　江陰商學界因水師改編水警於地方治安極有關係昨特電請都督省長仍責成水師三標統帶接續改組以靖人心 
[南京電]  
　　銅山縣知事袁良幹贛榆縣知事王佐良曾經公民控訴納賄情事現由省議會議决巳咨請省長派員前往查辦 
[南京電]  
　　江蘇二年度内務行政費預算現由省議會議决減三十七萬四千一百餘元巳加入水利經費 
[南京電]  
　　五族少年保國會現在寗組織支部不日成立 
[南京電]  
　　應省長委彭晒禮丈量東海一帶淤灘 
[南京電]  
　　應省長赴京該署一切行政均由内務司長馬士杰代拆代行 
特約路透電 
[奉天電]  
　　都督巳派員赴本溪湖附近調查鎗擊英員事宜今須候調查員回省始能得悉詳情據續得消息此事更覺離奇該隊共英國武員五人日本領導者一人於是日下午四時立於距郝家河村（譯音）三百碼之遥空地瞭望之際忽聞鎗聲突起諸員卽隱於墳墓之後諸墳中彈甚多可見開鎗者頗有準力諸員均未携械當退走相距五里餘之孫家村（譯音）時以爲攻者必尾追於後詎意並不追擊至所携牲口四頭行李數件均已抛棄攻者爲誰並無所見惟於另一方面遇見衣常服之華人數名據謂並未見人開鎗云 
[北京電]  
　　英國軍官文生特及米乞爾二君業已抵此據稱確在本溪湖附近遇險所開之鎗乃係小口徑極有準力第一鎗卽繫傷立於當前之一騾一馬諸員見勢不佳即覓地躱避偶一伸首彈即在旁飛過每約五分鐘發鎗五響該處地勢頗易受攻故文生特少佐卽命退走翌日米乞爾中尉偕日本鐵路衛隊前往該處問諸村人皆笑言不知且謂村長外出有一華人謂或村人悞認英員爲鬍匪所致此說殊不近情蓋英員抵此衆皆知之後有一華員推測當時或有鬍匪伏匿村間以行此舉 
[成都電]  
　　華人對于藏務極具樂觀皆謂功已過半預料鄕城不日亦將降服 
[成都電]  
　　五月份成都出口之絲幾逹七萬斤其餘出絲之處尚不在内商業日見其佳食品之價亦廉米價每三十斤售錢九百三十文 
[成都電]  
　　川省現從北京訓令已在各處舉辦軍郵成都至打箭爐一路暫緩實行聞每年可省經費洋五萬餘元 
[成都電]  
　　甯遠府屬近來較爲安靜惟猓猓仍時出刧掠 
[蘭州府電]  
　　此間盛傳馬安良將由北京政府取消軍統之職省議會及當地人民因馬頗能調和回敎人民與他敎人之感情部下兵士亦皆帖服故欲設法挽留云 
[雲南府電]  
　　工程司杜萊君現巳從事測量高邱（譯音）至蒙自之鐵路 
[奉天電]  
　　聞此間接北京命令着卽派第二團之兵一旅開往河南 
[廣州電]  
　　廣東警廳决議在香港設立引渡逃犯局已聘香港律師巴萊爲坐辦 
[廣州電]  
　　有希臘人二名被告私鑄銀幣現將解粤訊辦 
[廣州電]  
　　廣東政府致電中央政府謂廣東省已禁盡罌粟請禁印藥入省 
[廣州電]  
　　海陸盜匪頗爲横行且擾及廣州城附近 
[廣州電]  
　　此間輿情皆望速行舉定正式總統 
[南京電]  
　　揚子江美國上級軍官瑪佛爾乘艦抵寗謁見都督都督於今晨前往回拜該艦升砲十四門 
譯電 
[北京電]  
　　昨日（七日）參議院多數議員議决退回政府五國借欵備案咨文之函稿内謂總統固有以議案咨交國會之權惟不能以已經實行之議案僅請國會備案此實與約法不合云云 
[北京電]  
　　兩院國民黨議員發布宣言書謂政府於五國借欵束縛彼等之手足並痛底政府因經濟紊亂而行種種侵權之舉英文北京日報載論駁之且謂政府果有侵犯約法之處該黨應進行素抱之政策矯正諸事不當徒事謾駡云 
[北京電]  
　　袁總統現與熊希齡磋商組織新内閣問題吳景濂孫毓筠景耀月均有國務員之望聞熊希齡不願擔任組織内閣事宜 
[北京電]  
　　現有十二省致電政府反對組織短期内閣之議謂正式政府成立以前無庸再事更動 
[北京電]  
　　清肅親王善耆致書袁總統切實辯明彼與其弟均未加入宗社黨 
[北京電]  
　　陸軍部現依袁總統之議籌畵施行强逼兵役之辦法男子至遲在二十四歲須入軍隊盡役 
[北京電]  
　　北方各省師長聨名籲請袁總統從速嚴懲暗殺徐寳山之兇犯否則竭忠政府之諸將皆將不免毒手云 
[北京電]  
　　陸軍部議卽遣散無用之兵五分之一三個月後尚擬相機續行遣散 
[倫敦電]  
　　下議院各政黨議員今日（六日）開 
會同聆中國派至英國會商禁烟問題之委員章遹時君演說由台納君主席共到議員五十餘人張君以英語宣述目下禁烟情形及言現存中國各口岸之印藥共值英金八百萬磅今當如何處置並如何卽可裨益中政府禁止鴉片貿易之方法旋經各員議决組織一幹事部使提議各欵得以成爲事實 
[北京電]  
　　駐京奧意兩國公使均將於下星期休假回國 
[美京電]  
　　駐美日本大使珍田子爵日者與美總統威爾遜君會晤此爲該使初次以開列福利亞法制問題直接陳告美總統美總統於接見該使之前曾讀日本最近致美政府之公文卽謂該公文可開友誼談判進行之路據鈕約日報載稱威爾遜總統通告珍田子爵謂開列福利亞州之地產新律並未違背美日現行條約故美政府不欲在美國法庭起訴以求註銷該律 
[倫敦電]  
　　今日下議院開會時海軍大臣邱吉爾君宣稱坎拿大海軍議案旣經駁絶英政府卽應設法於一九一五年之秋冬一九一六年之春問維持吾國海軍之餘力此爲保護帝國全球諸地必要之舉政府决意將本年造艦程序内所定之三艦提前建造今將儘速頒令開工不不復依照原議於明年三月間舉行下議院今日討論陸軍豫算案時陸軍大臣西萊君復切實宣述志願兵制度之效益且謂國防問題之解决不能恃衆多之陸軍吾人今知實賴爲數極少之人民爲國家欲求安寗適當之餘地所必需者繼又討論飛船事宜西萊君謂據報告觀之德法兩國航空事業所遭之禍及所死之人其數逾英國甚巨本年英國之航空事業進步甚爲卓著目下計有飛機一百二十隻駕駛人一百四十名内有頭等者八十三名均經考騐其考騐諸法難於法國陸軍及航空俱樂部英國航空學校每年可以造就學生六七十人吾人不日且可於本國自造飛機及各項應用機械云 
[倫敦電]  
　　逹維森女士業已回復知覺傷勢可望漸愈警署已出票赴醫院拘之英后復派人至院探問傷勢連日有要求女子參政權之黨人多名在皇家學會滋擾皇太后已將菲爾特斯所畫英皇愛德華第七之肖像撤回以防意外 
[巴黎電]  
　　飛船家裴拉特偕女客一人今日乘機昇空墮地殞命 
[哇太樺電]  
　　常德府敎會憂康齊醫學博士巳舉爲坎拿大長老大會議長 
[柏林電]  
　　德政府已允土耳其及巴爾幹各邦各在巴黎經濟大會得一投票權俄國深信布塞爭端可以和平解决俄願於巴爾幹聨盟新約中加入軍事條約及統一稅率條約 
要聞一 
[蒙約叢談]  
　　參議院之　話會中俄蒙約政府業經咨送衆議院參議院於昨日亦特開談話會國務員蒞會者段總理陸外交總長劉海軍總長朱交通總長等共有五人一併出席以重答覆首由外交總長報告條文六條說明大要各議員不論黨派異轴有由根本上反對者有提議修改條文者議論紛紛甚爲激烈至於議員質問政府委員之要領大要如左 
　　對於條文第一條謂蒙古固爲民國完全領土夫蒙古旣爲民國完全領土此係國内關係非國際關係何待俄國承認豈非多此一舉陸外交總長答謂外蒙地方在前清時代宣言獨立與俄肆打締約此我民國所以特設本條也云云 
　　並問蒙古地方或宣告獨立或有不然何以概言蒙古又問民國派兵駐官殖民各事概從禁絶尤爲不合理陸總長答謂今日出席貴院說明中俄條約内容然尚非成爲議案按照院規凡屬同一議案不得同時向兩院提出現下此案提出衆議院正在討論之際俟其通過時再行詳細說明答覆 
 
 
 

Page 3

 
 
今日對於貴院請求報告條約大意爲限云云 
以上議員質問並政府答辯之詞也最後由王副議長向政府委員聲明警告云中俄條約利害絶大大局安危全繫乎此現在國會正值開會之際理應經由議會通過然後可以締約未經議會通過政府斷不得獨行締結等語政府委員等卽辭去亦遂散會云 
[衆議院之兩黨]  
　　政府提出衆議院之外蒙問題國民進步兩黨之態度聞國民黨現開秘密會議决定仍全然反對至進步黨現分爲二派一則卽承認政府提出之條件不必反對一則即主張外蒙問題爲關係國家主權之問題題自與借欵問題異須用修改云云 
[蒙古王公致函衆議院]  
　　自中俄協約問題經國務院報告衆議院後蒙古王公聨合會特開緊急會議曾將議决辦法開具說帖送交衆議院日昨復致函該院審查會言之極爲迫切原函具錄於下逕啟者自聞中俄協約提交貴院敝會卽開會會議僉以事關蒙旗利害未忍默爾因以本會名義發表意見函告貴院兹更有一言祈轉告全院諸君竊以蒙人受庫倫獨立之害民業凋殘商務阻塞匪徒充斥隨處騷然外蒙固受切膚之痛内蒙亦遭波及之灾庫倫一日不取消獨立則各盟旗一日不能安枕蒙人心理無有不盻望早日解决者乃聞此次協約到院在院諸君頗有異言此實敝會所不解决所訂條約有損權利敝會亦豈不知然人生世上必先有身家性命而後乃有權利之可言蒙人因翊贊共和傾心内嚮不肯附和庫倫獨立是以一年以來受盡種種痛苦若此時已與俄人有訂定協約之機會可以取銷獨立矣又爲貴院所否决致協約不成取銷獨立無望則内外蒙旗之痛苦依然也且恐有十倍百倍於前日者是身家性命且不保尚何權利之可言且又何必不附和庫倫隨之獨立又何必翊贊共和傾心内嚮耶蒙人腦筋單簡甚或以他族爲可親以民國爲不可恃則禍患之大又非可意料及之者故敝會不能不爲最後之忠告披瀝之言惟希亮察萬祈普告爲荷 
[蒙古王公之主張]  
　　此次蒙俄條約問題發生之後兩院議員有主張承認者有主張不承認者議論紛紛尚無一定辦法此案現在已交特别審查會審查下次開會卽可報告聞前日下午在京之蒙古各王公開會討論此事多數之意見皆以今日之事舍承認中俄條約之外無能取消庫倫獨立之辦法及此再不解决勢必永無解决之望昨日特函致兩院及此次當選之蒙古議員請將此意詳爲宣布並聲述種種利害之關係証明此次萬無可以拒絶條約之理由要求議院速將此案通過否則蒙古全局將自此不保所言異常痛切云 
[俄政府之要挾]  
　　俄國乘我國内亂方殷於是日前有最後之照會政府當卽知照兩院開秘會議已誌前報兹探悉俄國照會重要之端如下（上略）前因蒙人全體宣告願意欲保存其國於歷史上原有之治體故華官華軍被迫退出蒙古境外哲布尊丹巴被推爲蒙古之君主前此之中蒙關係於是斷絶現在懷以上各節並念俄蒙人民歷年彼此和好之睦誼鑒於正確指定俄蒙通商制度之必要經全權俄使廓爾維慈與各全權蒙使訂定正約四條附約十七條曾照會貴國以六個月爲限今已逾期自應取得時效云（下略） 
[劉人鏡之報告]  
　　駐俄代表劉人鏡日昨致政府密電一道略謂俄政府近見外蒙各部倡謀與庫逆脫離關係者接踵而起究其原因純係妖僧昏憤貪鄙無政治上能力所釀成俄人在蒙竭力經營始獲有今日之效果若聽其渙散不速加維持則一往之苦心均成泡影現擬實行代理庫逆之治内政權以資挽回並聞其入手之事件計分六項（一）壟斷財政（二）把持軍事（三）操縱官員（四）握據實業（五）支配蒙人（六）更變法制總期將各項大權均操諸掌中始逹最終目的等語 
[參衆兩院質問政府之態度]  
　　馬小進質問政府蹂躪國光新聞衆議院馬議員小進等提出關於軍警搜查國光新聞之質問書云五月二十日晨軍警執法處忽派軍警百餘人到本京永光寺西街國光新聞館肆意搜查一無所獲倖倖而去致令該報館損失甚鉅停版三天共和政治時代竟有此不法行爲逖聽之餘殊深駭異按臨時二項人民之家宅非依法律不得侵入或搜索第三項人民有保有財產及營業之自由第四項人民有言論著作刋行及集會結社之自由此次軍警執法處發表搜查國光新聞館究竟是根據何項法律指定何種罪名以剝奪該報館所應享上列之三大自由本議員爲尊重約法保護民權起見依臨時約法第十九項之規定提出質問書卽希於三日内切實答覆提出者馬小進連署者譚瑞霖歐陽啟勳黄霄九劉峯一張琴黄格于洪起王仁蘇祐慈穆肇全史澤咸杜凱元駱繼漢段雄王定國秦廣禮陳子斌張秉文鄒魯王恒邵瑞彭凌鉞高旭石瑛周之翰 
[陳銘鑑質問政府優容贛督]  
　　參議院陳議員銘鑑等昨又提出質問政府書云臨時參院法第九章質問第六十二條六十三條六十四條於本月二十三日議院議决暫行頃得江西國民聨合會及九江公民會養日由漢口來電自稱贛督李烈鈞藉宋案借欵爲口實大倡亂聲沿江則列戍連營内地則徵兵括餉藉救災之名留充軍食截商民之欵禁止貿遷阨於威力呼籲無門陳廷訓守府城蔡銳廷守湖口駐紥以來强佔民房勒捐粮餉茶毒生靈無所不至眞口又被蔡在湖口截留商運現銀十萬兩金融停滯市面震撼物價飛騰民不聊生用敢公推代表冐死赴漢哀請中央卽日派人鎭撫並誅陳蔡等以謝人民等語情詞哀切閱之凄然查臨時約法第二章第六條第二項人民之家宅非係法律不得侵入或搜索第三項人民有保有財產營業之自由今贛督李烈鈞縱容軍官强佔民房勒捐粮餉截留商欵擾亂市面贛民不得巳由漢電訴其横遭壓抑呼籲無門之慘狀亦可概見似此濫用兵威魚肉商民若不嚴予查辦何以維約法而遏亂萌又查臨時約法第四章第三十二條臨時大總統帥全國海陸軍隊今蔡銳廷等擾民病商茶毒生靈未知大總統應否加以裁制抑政府果籌有何種鎭撫方法以保全贛民謹依約法第十條第九項及臨時參議院法第九章第六十二條提出質問書請卽從速答覆提出者陳銘鑑連署者劉彭壽姚華謝書林王湘蘇毓芳龔煥辰梁登瀛傅諧蕭承弼李兆年馬良弼陸宗輿方聖徵 
[政府近日之會議種種]  
[總統府軍事會議]  
　　總統府於日前舉行軍事大會議列席者除叚芝泉陳二菴叚香岩蔭午樓外尚有各省軍事代表十九員及總統軍事顧問四員探其議案於後（甲）特訂暗殺專律案（乙）核議華藏軍隊衝突預防條例（丙）邊省軍隊分别情形緩裁案（丁）限制各省添練軍隊案（戊）答復各省軍界來電計九件（己）答復軍界臨時維持會密函一件（庚）俄人添募韓兵抵制案 
[總統府加班會議]  
　　是日加入各部總長遂接開加班會議討論情形略錄於後（一）英法新協約研究案（議略）此協約與中國有直接關係者二（甲）擬吸收各大商埠華人權利（乙）英法合築滇藏路以圖雄踞西方（二）兵隊干預省議會維持案（議略）近日某某省兵隊又有干預議會之舉殊屬有意蔑視約法應請大總統重申命令嚴行誥誡（三）湘督拔除鶯粟奬勵案（議略）湘省鶯粟業巳電告肅清譚都督任勞任怨實堪欽佩擬請優予奬勵 
[國務院臨時會議]  
　　國務院日前舉行第十二次 
臨時加班會議其議案如下（一）汪兆銘條陳聨法案（一）近一禮拜内大借欵債票在歐洲銷售情形案（財政部提出）（一）答復參議員陳同熙質問政府募兵案（大總統交議）（一）中俄外蒙自治條約預備提交海牙公判案（外交部提出）（一）釐訂債劵法規案（財政部提出）（一）更調駐某某國公使案（大總統交議）（一）大學校風潮維持案（敎育部提出）（一）章嘉活佛改駐多倫諾爾核准案（蒙藏局提出） 
雜評一（無名） 
[十七萬元之公費]  
　　有人投書謂議員反對大借欵而十七萬元之議員公費卽出於此借欵之中然則爲議員者將此公費併咨文而退還政府歟抑敬領公費而祇璧咨文歟其言近謔而其意可味 
[本溪河之怪彈]  
　　英員游覽日俄古戰場而忽來怪彈傷驢馬四而得幸免其彈擊甚能命中决非無用之徒其攻擊甚無理由又非懷恨之故豈其偶然歟抑有人嫁禍歟其事大可怪也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府說明捕拿謝持案眞相]  
　　政府對於捕拿謝持案答復參議院略情巳見昨報專電兹將原書具錄於下查是案據京畿軍政執法處咨呈稱本年五月十一日據女學生周予儆到本處憲兵隊稱現有暗殺團潛在京津組織血光黨以圖炸斃要人爲顚覆政府引起暴動之計并有炸彈藥線等物爲證訊據周予儆供出該黨財政長係謝慧生嗣在津查獲携帶炸藥之劉士廷復供係謝慧生由滬帶欵來京擔負本部財政之責任適津欵已罄令伊入京並携有周予覺致謝慧生之函其炸藥管雷亦係周予覺令伊帶交謝慧生等語旋偵得謝慧生住在皮庫營當帶同周予儆前往調查危險物藏匿處所先由周予儆晤謁謝慧生詭稱劉士廷現已被捕消息已漏所有尊宅炸彈等物恐被搜查宜早設法謝慧生答以只好送三里河戴家等語旋卽回處報告各情由憲兵會同巡警於次日早在皮庫營查傳謝慧生並將其存寄三里河戴姓家内之炸彈炸藥雷線等同時起出解送到處據謝慧生供稱即係參議院四川參議員謝持本處未便覊訊面告以此案証據確鑿應候法庭研訊立卽派弁專函將謝慧生卽謝持送回參議院聽候傳質一面將案内人證解送總檢察廳依法辦理等因在案按暫行新刑律第一百零一條意圖顚覆政府僭竊土地及紊亂國憲而起暴動者爲内亂罪又同律一百零二條第一百零一條之未遂犯罪之第一百零三條預備或陰謀犯第一百零一條之罪者處一等至三等有期徒刑謝慧生在血光黨執要事務以爲顚覆政府引起暴動之計確係關於内亂之罪犯旣經證據確鑿按照臨時約法第二十六條之規定本可依法逮捕毋庸得參議院之許可至軍政執法處係以兼管憲兵營名義行使軍事警察及司法警察權其臨時執行司法警察事務即有查照現行調度司法警察章程先行訊問之權其送案總檢察廳請其偵查起訴係因案關内亂依刑事訴訟律第六條之規定係大理院特别權限應由總檢察廳實施偵查處分辦理尚無不合至據謝慧生供係議員復由張議長等函稱議員爲立法機關重要人物應特别保護等語遂由該處暫行送回參議院聽候傳質亦尚非無故釋放正核復間准司法部函稱謝持經總檢察廳傳迅業已在逃等語是此案純係司法問題政府不負其責自無出席答復之義務相應咨復貴院查照可也 
[衆議院禁運鴉片之動議]  
　　衆議院提出删改中英禁烟條約建議案云鴉片流毒弱國病民有甚於洪水猛獸盡人而知民國成立以來厲行禁種禁吸之法巳不遺餘力但揆厥來源若不禁運事倍功半終恐難收全效查中英禁煙條件第九條内載此次新定條件日後兩國彼此歷經攷騐若有他故於七年限内或將該條件全行删改或但改數欵均可隨時由兩國政府互相商酌辦理等語又據萬國改良會接倫敦來電本月七號英國議院亦提議鴉片是無道德之營業應當開放中　自由禁烟入口鴉片流毒中國受最大傷害英國蒙最大羞恥有云毋庸提議因受害之中國國家並未提議要求吾人可以緩議查我國外交部巳於某日曾致英朱使提議删改禁烟條約節略一紙獨惜此節略之送付較英議院提議之日稍遲數天致該國議員有所藉口事遂中止良堪太息幸中外人士知禁運爲禁烟之急務月前已派代表赴英協力贊助進行今我國政府旣有條約之可據萬不能稍稽時日一誤再誤謹按臨時約法第十九條第八項國會組織法第十四條第一項前參議院法第四十條之規定提出删改禁煙條約案是否有當請付公决（一）咨請政府據中英禁烟條件第九條從速再與英國交涉改訂實行停運印土入華之約（一）用兩院名義發電至英國國會表示請廢煙約停運印土以保存兩國榮譽之意提出者馬小進（衆議院議員全國禁烟聨合會評議員）連署者邵瑞彭譚瑞霖劉栽甫駱繼漢黄霄九陳垣 
[熊希齡整理國稅之計畫]  
　　熱河都統熊希齡近以熱河稅捐多屬國稅擬欲照内地各行省例在熱河設立國稅廳籌備分處惟須不受直隸國稅廳管轄並保薦羅振方爲該分處處長已於日前據情電請大總統鑒核當由大總統將此電飭交財政部核辦該部以熱河控轄蒙漢地方關係緊要自在意中惟該都統前議改組行政官廳原爲改設行省之預備所屬十四州縣國稅自應加意整頓所請設立分處並請任命該處長各節自應准如所請至有關於直省事件該分處仍向直省接洽現聞財政部已據情答覆該都統矣 
[東省又有六十萬小借欵出現]  
　　奉天都督張錫鑾借欵一節日昨來電到京大致謂借欵原因實以該省支絀萬分中央旣無以接濟地方亦無以籌措所有應行需用各欵均屬萬不可少不得已向日本南滿鐵路局籌措短期小借欵以應急需並有四項條件兹特誌之於下（一）債額六十萬元（二）以電燈電話局開埠局三處作抵（三）以一年爲爲償還期（四）利息六釐 
[湘議議决退還鐵路租股]  
　　湘省議會五月二十八號提議規定湘路租股停收善後辦法是日議員出席者七十餘人議員吳靜報告提出議案理由彭熙治謂本席非反對吳君所提議案不過其中條例不無疑義因特質問吳均一一答覆之李元植主張民國元年以前之租股捐概作爲修築支路之用民國元年以後可發還各州縣行政廳與股東協商撥作生利事業之用某議員謂租股捐係强迫性質應發還各股東譚柄鑑謂本席於退還股東與退還各縣辦理公益均不贊成依本席意見惟有將己酉年起至民國二年所收之租股概移作支路之現在各議員所提出之支路四綫案均先主張以租股作爲基本股金者應將吳議員提議規定湘路租股停收善後辦法案由審查會修正改爲規定湘路歷年租股善後辦法案不必專議元年之租股一項所有歷年各縣已收未收之股概行追補歷年在民間未收之股則無庸追補此係一種有權利的股票不必以各縣平均爲辭但將來支路是否爲省有民有總之以租股爲基本金爲計甚得吳性芳謂元年以前的爲支路之用其餘均退還辦理公益瞿崇文主張一律退還齊璜贊成作支路之用反對撥辦公益周毓豐謂租股發還均表同意但發還之方法一爲辦理公益一爲修築支路一爲發還股東三者應從長計議議長遂謂發還股東者請起立各議員謂議長言未明晰請分别言之唐支厦謂祇可分作移修支路或發還股東二層表决於是紛起發言會場頗不靜息議長亦同時聒聒絶無主張最後謂贊成退還股東者請起立一時起立者竟得多數此案遂决 
[譚都督電陳禁米出口之理由]  
　　湘省米榖阻止出境一案駐湘英領事屢請弛禁均經湘政府駁覆昨譚都督又將湘省災荒情形電請外交部轉致英使查照原電略謂湘省上年歉收入春榖米漸貴荒象已成人心惶恐始議阻禁月來霪雨爲災河水陡漲秧苗損壞米價愈昻危急情形倍於春初各屬報灾絡繹不絶甚者衡州一帶人民乏食十里之内連出投水服毒懸梁三慘案現在省城内外平糶散賑日不暇給而秋收期遠公私告匱能否支持不至饑變尚難預知英領在湘實所目擊英員於查勘烟苗之便旣未調查往事亦未詳察内容不但抺煞目前已呈之荒象並謂去秋已經豐穫今年亦不至歉收不知何據湘素產米以現時價值額衡之每石昻於平時二千有奇在他省或無足怪而本省驚爲創見且此次阻禁係出於全省商民之請求並非少數人之意思由政務會議議决於陽曆三月十六日實行爲時已久並照條約自宣禁日起擬至四月六日止仍准輸運卽此限内湘米由輪運出者巳屬不少至謂商人把持當此缺米之時旣無蓋藏何從壟斷湘省財政困難苟非萬不得已方將利用榖米之輸出得金融之活動何至閉塞自同坐困凡此事實悉爲湘省此次阻禁之充分理由確切証據總之防饑阻禁載在約章維持民食事屬内政不因英員之報告而據爲定評亦不能因英使之異議而遽行弛禁伏望大部毅力主持嚴詞駁覆並告英使轉飭駐湘領事不得再行干涉免費唇舌湘省幸甚 
粤東言論界又起風潮 
[粤聲報傳單]  
　　本報自出版以來持論以維持大局爲宗旨久爲社會所歡迎購閱者至日增數百份之多殊料昨因登載武漢遊客談一段致奉警廳轉奉都督面諭飭令永遠停版查武漢遊客談一段係由上海報轉錄而來不止本報登載今竟奉飭停版不得不將停版事由備錄省覽以俟公評 
[警廳處分令]  
　　現准都督秘書來函轉奉都督面諭本日粤聲報載武漢遊客談一段内多造謡之言其煽動南北惡感不一而足其末云李柏胡等大有騎虎難下之勢南方謡傳又有謂政府興問罪之師者果爾則都督之位置已將不保故不得不秣馬厲兵暫爲目前自保疆土之計等語查該報所云秣馬厲兵不知何所見而云近日本省猶且造爲此種言論以圖煽亂都督囑將該報永遠停止出版不准改名復業以儆傚尤等因合行令知該報卽日停版永遠禁止發行此令 
江蘇正式省議會第一届之成績第一類已經議决案 
[甲一行政長官交議案]  
　　（一）日本坂田敎習卹欵是否繼續照付案（上年都督交議議决仍請都督酌核）（二）規復船稅劃一稅則案（否决）（三）徵收附加稅創辦農業銀行或地方公典案（修正後可决）（四）推廣家屋稅案（否决）（五）縣市鄕學校聨合會暫行規程案（修正後可决）（六）公斷無錫縣立女子師範學校案（可决暫予維持）（七）省欵補助私立學校規程案（八）規定全省各縣幹路寬度案（修正後可决） 
[甲二行政長官交復議案]  
　　（一）江蘇銀行條例案（上年都督交復議可决） 
[甲三行政長官諮詢案]  
　　（一）美國工程師　美生條陳籌欵導淮辦法案上年都督諮詢（請咨導淮總理核辦）（二）江北應否設置觀察使案（緩設）（三）各縣忙漕限外加征應如何分成支配案（否决） 
[乙四議員提議案]  
　　（一）國會制定憲法省會應派代表参加案（潘寳坤提出否决）（二）請省行政長官將臨時省會閉會後本省施行法令交會審查追認案（秦錫田提出可决）（三）無糧或折糧田畝加收附稅案（顧鏡清提出否决）（四）維持現行司法制度案（孫璋提出可决）（五）司法籌備處長違法改組請電部力爭案（沈熙照提出彚入上案可决）（六）維持司法獨立力從簡單組織案（李壎提出否决）（七）組織懲戒審查會案（蔡璜提出否决）（八）規定省議會聨合會代表權限以防流弊案（陳宗湛提出否决）（九）請省長查辦銅山縣知事袁良幹違法舞弊案（沙希純提出可决）（十）大借欵成立未經國會通過請急議否認案（許蘇民提出可决）（十）（一）清理前清各州縣侵挪正雜稅及地方公欵案（馬其驥提出可决）（十）（二）加征忙漕附加稅以爲市鄕行政經費案（任桂森等提出修正後可决）（十）（三）按各市鄕人數支配附加稅案（沈廷銘提出否决）（十）（四）實行裁釐改稅案（朱德恒等提出改質問案可决）（十）（五）淮徐海清鄕以縣知事爲總辦案（陶鍾箎提出改建議案可决）（十）（六）奬勵私塾案（李荃提出否决）（十）（七）推廣小學宜先鼓勵私塾案（李德恒提出否决）（十）（八）减賦草案迄未提出應備文質問並推舉議員分任實地調查案（秦錫田提出可决）（十）（九）均田賦案（沈朱軾提出彚存備攷）（二）（十）太倉重賦請呈大總統提交國會核减案（胡福元等提出彚存備攷）（二）（一）增加水利預算費案（王秀山等提出可决後併入預算案）（二）（二）規定縣市鄕水利經費案（許蘇民提出可决）（二）（三）疏濬運河案（王寳槐提出可决）（二）（四）查辦句容縣知事許文濬貪横違法案（屠宜厚提出可决）（二）（五）丹陽縣知事蔡肇元藐法巳極請飭辭職案（姜光輔提出改質問案可决）（二）（六）規畫海蘭路線建議案（武同舉提出可决）（二）（七）測估淮北水道規畫導淮應提前疏濬沂泗洙案（武同舉等提出修正後可决）（二）（八）依時啟放運河東堤各函洞以洩春水而漑農田案（陳康提出可决）（二）（九）招領葦蕩營官荒截留升價興修淮北水利限年分還案（徐鳳苞等提出修正後可决）（三）（十）贛榆鹽圩阻水請照原案多挑支河疏通水道案（朱鏡明提出可决）（三）（一）北京電局檢查新聞電報據約法力爭案（楊石提出否决）（三）（二）江蘇銀行應由本會選舉董事案（屠宜厚提出否决）（三）（三）本省單行條例公布施行規則案（沈惟賢提出修正後可决）（三）（四）縣知事行文市鄕公所應改訓令爲照會案（仲頤提出可决）（三）（五）省議會聨合會無庸常設機關案郝儒琳提出（修正後可决）（三）（六）省欵補助私立學校實行敎育部政綱案許蘇民提出（修正案可決）（三）（七）寛籌國民敎育經費案沈嘉樹提出（修正後可决）（三）（八）平均分配各縣學務公欵推廣敎育案（王玉樹提出可决）（三）（九）徐州應設農業學校案王秀山等提出（修正後可决）（四）（十）徐屬應設工業學校案劉隱元提出（修正後可决）（四）（一）創設南京上海蘇州清江商業學校案（俞江愈提出否决）（四）（二）上海亟宜設置工業學校案（陳世恒等提出否决）（四）（三）鎭江請設師範學校案（王撰曾提出否决）（四）（四）修正暫行市鄕制案李維乾提出（修正後可决）（四）（五）清理田賦案馮士奇提出（修正後改田賦爲田畝可决）（四）（六）籌辦全省道路案沈惟賢提出（彚入甲一之八可决）（四）（七）議員公費旅費支給規則案沈惟賢提出（可决）（四）（八）查照前案請設兩淮中等實業學校案劉榮椿提出（修正後可決）（四）（九）江都設立女子師範及工業校案陳延鞾提出（否決）（五）（十）請辦揚州女子師範學校案劉榮椿提出（彚入上安否決）（未完） 
地方通信蘇州 
[搜查煙犯之大排場]  
　　閶門外半塘翠雲橋下塘萬昌骨頭棧係黄姓開設富有資財弟兄二人皆有煙癖現在依然吸食仍未戒除昨爲仇家赴檢察廳報告乃於昨日午後三時檢察長親自乘輿率同推檢錄事並司法警察會同閶胥四區巡官高幼齋赴該棧檢是多時毫無證據且該棧主黄某外出致無下場乃折而至黄某住宅搜檢適其弟正在家中一榻横陳呑雲吐霧當卽拘住並搜出烟膏烟灰烟具等一併帶回檢廳繼復追問黄某何住其妻答以赴申貿易乃將黄妻亦帶回廳中押令尋交黄某到案始行釋放迨至五時有該棧同業齊門骨頭棧主到廳具保黄妻並具限狀於四日内將黄某追回投案不料該仇家在九時左右復由電話報告黄某並未赴申當時實藏匿在鄰家故檢廳復於今晨八時飭司法警察出城協同高巡官並喚地保至該棧住宅將前後門守住入内搜尋黄某聲勢汹汹以致鄰右咸抱不平經黄某戚某君向司法警察詰問謂黄某確實赴申刻已出信追回昨日同業出場具立限狀於四日内准將黄某交案已經廳長核准今忽復來此騷擾究屬是何意見在黄某吸食鴉片卽到案不過罰鍰今乃帶令多人持械荷槍於清晨將前後門把守突然入室迫令交人遽以緝捕匪盜例相比豈非笑話司法警察卒以理屈辭窮始行退出 
[郭蝶仙又將來蘇]  
　　前在蘇城誘姦良家婦女之著名淫伶郭蝶仙業經懲辦驅逐出境不准再行來蘇縣案具在櫳日馬路大觀戲園往滬聘定該淫伶卽日來蘇昨日該園門首已懸牌擇吉登檯開演故城紳某某等見之特向該園責問謂此等萬惡淫棍萬不能容留於我蘇云 
松江 
[松城人心大定]  
　　松郡四號夜恐慌戒備情形曾誌前報幸天明無事民間相率額慶惟連夜仍由偵探入市查察軍警亦往來邏巡不絶迨至六日始接省垣長官來文准陸軍步隊之要求一不復裁併二所有餉項籌撥四千元卽日給發軍心遂定而各機關更如釋重負云 
[師範講習所遊藝會誌盛]  
　　華亭學界爲造就初級敎員特就懷新舊址創立師範講習所迄今兩閱月昨日在本所開游藝會男女界紛紛蒞視所演均游戲體操尚爲可觀惜廳事逼仄不足廻旋殊爲憾事 
鎭江 
[鎭郡又發現一種時疫]  
　　鎭郡刻發現一種時症初起時大瀉不止逾二十小時卽無法救治以城南二街一帶地方爲甚昨聞該處同日死去六七人之多云 
[地方公民妨害政權之限制]  
　　六月五號丹徒縣知事于君奉應省長訓令略謂近以行政機關自有統系不容地方痞徒藉端干涉致滋擾害而妨進行各屬人民對於地方利弊問題如確有所見原可呈候官廳採擇然不容以個人私意妄肆要挾乃各屬痞徒挂名黨籍借端生事跋扈異常上則把持長官下則欺壓愚民不遂其欲則造謗飛誣無所不至倘不嚴予查禁則官廳事事掣肘而痞徒之勢力愈横旣妨政權又將擾亂秩序特通令各縣知事出示曉諭隨時查訪遇有前項情事准其拿送法庭究治以儆刁風等因于君奉令後當即遵照矣 
揚州 
[總統代表來揚致祭]  
　　大總統代表何鋒鈺於初二日抵揚初四日入城代總統致祭徐前軍統寳山本日由第二軍司令部派出招待方柳江等四人率領軍隊至城外迎迓何君登岸先由軍樂隊引導繼則何君乘馬前行總統祭文亭卽在何君之後入城時觀者闐溢繞行城中轅門橋等繁盛街市一匝後卽至徐前軍統公寓致祭禮畢由招待員延何君於清河下李經畬舊宅中筵宴大約不日卽當北旋覆命矣 
[李知事實行辭職]  
　　江都督李知事蒞任數月於清鄕事宜頗有成績惟交際太廣外間轟傳其躭於風月而於滙源典賠欵一事仰承省令凡光復前之當户除當本每元巳賠五角外此番更無賠償以致向隅者大譁謂其益富剝貧李知事以故於日前晋省卽面奉都督省長力請他去現巳奉允准聞繼其任者爲桂君聚慶惟尚未見明文云 
[修築堤岸經費有着]  
　　瓜洲河岸爲小輪來往之衝日受侵刷遂致坍塌前經義賑會撥欵二萬并截留江邑忙漕二千元僱工修築尚未竣事日前又忽崩潰該市前董事會總董現充省議會議員沈廷銘曾經親至縣署請欵撥助以故李忍庵知事日前在省特面懇應省長核准續又截留漕忙洋二千元接濟工費李知事昨日回署卽函該事董市會來縣領取僱工修築史再坍塌 
湖南 
[湘督派員赴京]  
　　譚都督以近日各處謡諑朋興往往牽涉湘省於南北情誼殊多隔閡特旅委前任民政司長仇君鰲赴京晋謁袁總統陳述湘省近狀並便道與齊魯贛鄂吳皖等省都督民政長接洽以資聨絡而釋誤會聞仇君擬於日内首途北上 
[匪徒組織世界俠黨]  
　　湘省省垣月前來有長江二三流氓聨合本省退伍軍士假行使尚義爲名組織世界俠黨於省城行蹤詭秘專事敲詐鄕愚以供一己揮霍其黨魁係皖省著名痞棍洪某自稱任俠老人近來當對人言譚祖盦亦懼我三分昨曾來函願撥欵津貼聞洪現尚擬派其爪牙至各處設立分部將來流毒社會擾亂治安不知伊於胡底矣 
[葉德輝已有保全之望]  
　　湘紳葉行輝因怨家告訐被軍事廳拘拿已誌前報比聞外間喧傳必欲置之死地旋經舊友曹君惠姜君濟寰徐君特立等聨名上書都督懇予開釋略謂頃聞葉德輝被逮以渠平昔文字語言諸多謬妄自取咎戾夫復何尤惟其 
 
 
 

Page 7

 
 
抱殘守缺亦旣有年似應稍從末减使能讀古人書者知狂瞽如葉某猶得苟且偷活於共和創建之時兩三小儒聞風興勉南屏所謂振興文墨之氣者將於我都督望之矣如以惠等之請竟寬法外之誅常使之潛伏深山以終食息驚怛餘年有生亦促然而拜我都督仁煦之賜者又永無竟期矣無盡依依諸維矜念云云聞都督亦因與葉德輝有舊未忍以苛刻相加巳飭由軍事廳從寛開釋矣 
廣東 
[駁壳匪亦欲圍攻兵工廠耶]  
　　粤省石井兵工廠久爲匪徒垂涎昨夜一時有會匪百人皆持駁壳勢甚洶洶直欲圍攻兵工廠幸都督護軍使前調陸軍一營駐守當排隊抵禦匪知有備遂將附近店舖掠刦計失贜數千金飽掠而去該匪被傷數人臨去時申言他日必報復傷我兄弟之仇云 
[賭匪居然議員]  
　　粤省胡都督内務司報界公會昨接江門來電二通（其一）胡都督内務司報界公會鑒賭匪林錫璜經副營長李什拘獲綑解有案胆冒馬墩各票選匪爲議員謬妄巳極應懇飭縣取銷新會大沙馬墩周壽齡等叩（其二）林錫畬確係賭匪有據冒填馬墩各票選匪爲議員大壞各鄕名譽批飭縣承銷新會大沙馬墩學界代表羅維熊周卓雲等叩 
雜評二 
[願議院速議禁運]  
　　參衆兩院開院以來除搗亂外無舉動除閙黨見外無主張開院月餘從未有不涉黨見不關報復堂堂正正之議案提出今衆議院議員有删改中英烟約之建議案意者跳出黨爭旋渦或自此始矣 
禁運一事爲吾國禁烟必要之關鍵而在英國與論又漸成一致之主張吾知兩院議員如能稍釋黨見俾議會得有一日之完全開議而議决此案其良善之效果必有可預期者兩議院議員勉之 
[願各省注意借債]  
　　自大借欵告成各省之小借欵又紛紛繼起若奉天之新借日債六十萬亦其一事夫各省之小借欵爲數雖不鉅而合若干省合若干批計之其數將與大借欵略等而其温無限制流毒且較中央之大借欵尤深吾人旣注意大借款要不當置各省之小借欵於不問是在省議會是在各該省之人民（我） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[偵緝徐寳山案主名]  
　　揚州徐寳山軍統被匪謀害後巳由該處軍隊拿獲嫌疑犯二人訊供收押在案兹悉該軍司令部訪悉主使謀害徐君之某甲匿跡上海公共租界特派偵探貞李公庶來滬偵緝李到滬後與其友夏滌生辛寳珊寓居四馬路九華旅館内前晚李偵悉某甲在浙江路某妓院内卽偕夏辛二人在該處守候詎被二十七西探查見以李等深夜在途徘徊恐有爲匪情事當向詰問李直言不諱該西探以李等不應擅行拘人遂被一併帶入捕房奉飭拘留昨晨解送公共公堂請究先由該西探禀明前情並據李供因得電報來滬不及備文此案公文即日可到等語關讞員得供商之德副領事裴君以李未帶公文擅拘人犯殊屬不合判均交保候公文到廨再核 
上海縣知事淞滬警廳長昨奉都督民政長通令略謂照得揚州徐軍長寳山被炸殞命兇犯在逃業經通令緝犯解訊在案現已數日尚未報獲此等兇徒旣爲人道所不容卽爲國民所共棄應再懸賞購拿務令早日到案盡法懲辦以重國法兹經酌定無論何人如有捕獲此案正兇解官者賞洋一萬元知風報信因而被獲者賞洋五千元儲欵以待决不愆期除分咨鄰省曁行各軍隊外合再通令該縣遵照務即細心跴緝合力嚴拿報解毋稍疎懈 
十誌一起卽滅之肥事 
[徐企文抵京]  
　　攻擊造局匪首徐企文前經製造局督理陳洛書君遵奉陸軍部電令於本月初三日派員乘南琛兵輪押解進京已誌本報兹悉陳督理現據管解徐匪之許股長德芬崔委員昌武由北京來電略謂南琛兵輪於初五日安抵天津陸軍部自接到局中具報起解江電巳先期派員在津守候迎提當將徐匪驗交部派委員即日由火車會同管解入京到部交卸沿途水陸平安俟領到回文卽行回滬先此電禀云云 
[嚴拿汪謝]  
　　混成第三旅第一團一營排長汪傑正目謝奇勝攻擊製造局失敗逃逸當經李英石旅長懸賞飭緝嗣據旅本部暗探偵報汪傑匿跡法租界寳昌路地方復委幹員持文投請法公廨加派華探協往搜捕未獲各情已紀報端兹悉李旅長檢查該營名册汪係儀徵人謝係邳州人該叛兵旣已聞風遠颺難保不潛回原籍故特行文儀徵邳州各知事轉致營警嚴密查拿務獲解究以申軍紀 
[第三旅犒洋四千元]  
　　混成第三旅於匪徒攻擊製造局時會同製造局衛隊巡警等水陸各營竭力剿捕匪類業奉大總統賞洋五萬元分撥各該團長官分犒在案製造局陳督理昨已議定應撥第三旅各兵士賞洋四千元昨巳移送李旅長代爲犒賞矣 
[商團司令大謙而特謙]  
　　商團公會總司令朱少沂君昨致吳知事及警察廳長函云逕啟者頃閱各報載商團獲奬一則内有朱少沂蒙貴知事貴廳長詳請都督轉呈國務院核奬云云閱悉之餘惶悚無地竊維商團係保衛地方治安而設於防守巡邏事宜本屬應盡之天職卽有　勞皆係各團員熱忱相助爲理少沂猥以非材忝權司令謬承各業商團公舉仍賴諸同志劻勷深恐隕越貽羞有辜厥職故每遇臨事操縱維期周密稍足解嘲兼用自省前月二十八夜匪徒襲攻製造局皆係各團員冐雨出防少沂何人敢詡勳勞妄邀上賞務懇貴知事貴廳長詳請都督收回成命以釋羣疑倘使少沂一人無功受祿則衆人向隅勢必灰心今爲商團之大局計謹掬愚衷敬謝不敏幸恕妄凟無任悚感抑少沂更有請者此次各團員晝夜出防不無微勞足錄務請卓裁尤深企禱專泐奉布並鳴謝忱 
[善後之會議]  
　　昨日爲第三混成旅旅李英石君發起在市政廳三層樓開會籌議地方善後弭亂事宜午後兩時李君首先到會次海軍總司令李鼎新君製造局總理陳洛書君三十七團團長梁練伯君六十一團團長陳熙甫君淞滬警察廳長穆杼齋君上海縣知事吳懷疚君商團公會會長葉惠鈞蘇筠尚君市議長王引才君賈紀英君市總董陸崧侯君縣議會會長莫子經君紛紛蒞止首由李君發言鄙人將次交卸今日與諸君聚首一則言别二則公同討論善後之策竊謂保衛地方治安須互相聨絡切實維持並請各團長今日共籌良策相助爲理至各機關之南北電話線號碼亦宜分别抄送軍警商各界甼核以備緩急次由葉惠鈞君發言此次製造局事發生之後謡言極盛人民不受損失大幸大幸其功實在商團與軍警聨絡聲氣節節相通致有如是效果尚望以後繼續進行設有謡傳宜速邀集地方紳董開臨時會議衆贊成又次吳知事發言政界宜聨絡進行云云四時散會 
[李廳長委定水警第二廳屬官]  
　　蘇省水警編制業巳發表第二廳李廳長刻已按照暫行條例組織原擬定於六月一號開辦現因滬地防務緊要暫緩一個月所有各專署長業由李廳長委定松軍水師統領沈葆義爲第一專署長太湖水師統領劉鴻盛爲第二專署長内河水師統領　志鵬爲第三專署長飛划水師統領鍾鴻鈞爲游巡隊總隊長並兼廳署參議官以上各員現經李廳長呈請省長轉請大總統任命外刻已訓令各該署長遵照辦理矣 
[鈞和兵輪出防松江之眞因]  
　　鈞和兵輪出防松江一節已紀前報兹悉此事因松軍水師營兼統步隊兩營向駐松城（係巡防隊改編）近奉程都督訓令改隸蘇軍第二師將該兩營裁併一營以節餉糈該兩營兵士慮被裁失業聚謀抵制有本月初四夜暴動之說謡風所播大起恐慌松城原有水陸各軍防備恐有不敷昨日滬防第三旅李旅長特令該輪管帶董仲發備足子彈駛赴松江矣 
[南市分設預審處]  
　　南市第一區第二區之警察署及警察各分署等一應有違警章發生案件移送司法科預審各案現因警察總廳設於閘北諸多不便是以由穆警廳長在南市久大碼頭吉祥弄口租定民房一所爲設立司法科預審處卽委潘繼藩君辦理不日卽將實行開辦 
[呈報第二營駐兵地點]  
　　混成第三旅李旅長日前令飭本旅各團營迅將所部各士兵駐滬防範者共有若干分駐各鄕鎭防護者計有若干迅由各該營長查明造册送核兹悉步兵一團第二營長楊錦堂現將營部各棚分駐地點開報李旅長查核兹錄該營士兵分駐地點如下本營營部（在南碼頭）駐有兵士八棚製造局西卡西栅駐有兵士三棚浦東三里橋駐兵一棚江橋鎭駐兵一棚王滿泗橋駐兵一棚浦東十八間駐兵十三棚浦東爛泥渡駐兵二棚浦東三林塘駐兵三棚浦東嚴家橋駐兵一棚浦東南匯境之錢家廟駐兵二棚浦東南滙境之龍王廟駐兵二棚又張家栅鎭赴兵二棚又錢家宅駐兵一棚又南鎭駐兵一棚奉賢之金滙橋駐兵三棚又川沙城鎭駐兵二棚以上共計三十六棚合爲一營 
[官呈送禮服紀念]  
　　混　第三旅步兵第二團團長胡作虞及第一第二兩營營長師蘭亭劉義華並全體官佐士兵夫役人等以旅長李英石自光復迄今將及二載待遇屬寮恩威並濟即兵士夫役亦皆感德靡旣今因遷升江蘇水上警察第二廳廳長全體軍官士兵無以爲報爰在日本定製陸軍少將大禮服全套刻巳製就特於前月二十八號由胡團長曁師劉二營長並全體兵士排隊恭送旅長以爲永遠紀念當蒙李旅長再三謙遜而受 
[告訴私擅逮捕監禁]  
　　甯紹碼頭棧房前因失竊貨物曾經報由巡警第一區等查緝在案兹因該棧房買辦周乾康誣指向爲掮客之三和尚偷竊竟敢擅飭碼頭巡丁將三和尚拘至棧房私行吊打並將三和尚之住房擅行發房以致三和尚之母陸氏以周乾康不應誣良爲竊於前日具訴上海地方檢察廳長請究業奉批准飭令司法巡警查明復奪 
[英公堂循例停訊]  
　　明日係舊曆端陽佳節昨日預由公廨關讞員照會輪應陪審之英副領事康君停理讞政一天以循舊例 
[不准贈送彩票]  
　　河南路羅威藥房近因推廣生意凡往購物一元贈送彩票一張頭彩可得金表等物以廣招徠刻經總巡捕房捕頭禀請公廨出票將該藥房主劉銘芝傳案請究中西官以彩票一項跡近賭博久干例禁諭令停止贈彩據劉聲稱四馬路某日商與寳利公司亦均贈送彩票堂上以寳利公司已飭禁止該藥房贈送彩票顯係違章判罰洋五元充公並令停止贈彩違干未便 
[查獲私設煙間]  
　　老閘捕房捕頭查得王福堂在南京路五百五十八號又裘桂生沈芝香在九江路八十五號又張奎在六馬路弄内均私設烟間容留金坤生俞順志許勉勤錢培生李阿榮等二十一人吃食洋烟違章前日派探張寳榮陸桂山等分往將各人查獲連同烟具一併帶入捕房昨解公堂請究經中西官分别訊明奉判王裘沈張四人各罰不十元無洋改押七天餘人各罰洋五元一併充公煙具銷燬 
[縣議會聨合會之成績品]  
　　江蘇縣議會聨合會致上海縣知事函稱本會附設之江蘇自治彚報社出版江蘇自治彚報因欲寄往各埠非由郵遞不可用將應報郵局各項另紙開列敬希轉致郵政局特准掛號認爲新聞紙類以利寄遞而廣流行云云吳知事接函後當卽照會郵政司多君查照矣 
城内 
[上海地方審判廳民庭批示]  
　　（茅立新呈訴請領賬簿由批）此案尚未終結所存帳簿應備案候查兹據爾以節前收賬請領爲詞姑准所請仰卽覓一舖保來廳具領一俟用後仍須繳呈以憑宣判（潘承恩呈訴摘釋王鑑如由批）爾爲原告永生瑞等代表卽代原告聲明收到欠欵尚有可說至代被告王鑑如請求免予出庭一層殊屬非是仰知照該被告人自行來廳呈請可也（陳王氏請求省釋陳五由批）卷查爾夫陳五販賣鴉片煙業在同級檢廳供認不諱自應靜候公判所請先行保釋一節碍難照准（姚如久請求保釋姚五寳由批）查此案擬卽審理爾弟五寳果不吸食鴉片烟自能水落示出該民其靜以待之勿凟 
[上海地方檢察廳批示]  
　　（王筱山請求再提程松山等由批）狀悉爾訴程松山糾衆毒毆當時何以飲氣呑聲並不據情申訴本廳覆按來狀情涉支離語多砌聳候飭查明白再行核辦可也（顧姚氏請提顧阿唐到案訊明由批）狀悉爭產於刑事上絶無關係前已批駁在案爾果有正當理由逕訴審廳方爲合法以民事問題於本廳前曉凟不休殊屬不合所請提究未便准行（蔣）張氏爲子兆元在押聲明事實請求鑒原由批）此案業往調查爾子因過失傷人致死罪巳成立候卽按律起訴所請開釋之處着不准行 
[訟費不得賒欠]  
　　上海地方審判廳昨出示諭云爲通告事案查預納訟費保証金一項無論原告被告均須一律照繳曾於上年十月奉江蘇高等審判總廳通令在案各廳奉行已久本廳未便獨異自今日始務須遵照通令不分原被概行照章預納毋得違誤特此通告右仰訴訟人准此 
[薙髮匠死無主顧]  
　　廿四保廿一圖地保盛子文昨投地方檢察廳報稱今晨圖中洋涇鎭旁倒有無名男尸一具年約三十餘歲生前爲薙髮匠查無家屬禀請相驗午後由范檢察官帶同檢驗吏等下鄕騐係病斃並無别故當由善堂棺殮厝壇 
[革兵子彈烟槍]  
　　革兵姚鳳章姚慶鄖姚東郎等前因在崇明縣地方聚衆滋事嗣奉查明斥革姚等卽暗携軍裝帶同伊妻姚張氏來申匿居南市迭奉該縣檢察廳飭拏未獲兹據眼綫姚吉平查悉姚鳳章等住處立投淞滬巡警廳報告昨日協同警備隊前往指提當將三姚並該氏一併拘獲抄出子彈十八顆煙鎗烟燈各一只押解到廳奉穆廳長諭送地方檢察廳核示檢廳尚未提訊而警廳復函致命廳請將送上各犯交警帶回以便本警廳備文直接解赴崇明縣檢廳歸案訊辦可也蔡廳長准如所請命將姚鳳章等男女四犯連同贓證交警帶去 
[大批煙具四十四件]  
　　老北門内愼裕里有烟民錢錦榮者昨被禁煙局調查員入内查獲煙具四十四件其時錦榮即避匿乃將伊妻沈氏同煙具解局收押錦榮知事不佳唆使乃弟並無嗜好之錢叔平到局冒頂錦榮請將沈氏開釋局中向氏詰問來者何人該氏稱是夫弟局中以叔平不應朦混亦命收押未幾錦榮親至局中自首奉諭併送地方檢察廳訊辦 
[可憐無定河邊骨]  
　　浙省杭州第一營第三隊目兵王德魁近因在差染病日見沉重營長立命茶房陳文標將王護送返台州原籍由杭乘小輪於昨晨抵滬陳將王扶掖上岸擬換乘大逹公司輪船往台不料行至該公司碼頭王即倒地氣絶而死陳卽報警區令赴地方檢察廳具報蔡廳長得報卽於午後委危檢察官帶同沈檢騐吏等前往騐明委係病死由堂收殮發壇浮厝諭令陳文標回杭報告營長函致該家屬到申領棺 
南市 
[市議會選舉審查會]  
　　上海市議會議長王引才君致各審查員函云啟者調喳選舉事竣照章應由議會推員審查方昭鄭本届選舉調查巳竣不日卽將名册刷印宣示值此共和政體更當鄭重將事兹訂六月八號即星期日上午十一時特開審查員會將調查選舉人名册切實妥爲審定以利進行務請執事撥冗蒞會爲幸計推定審查員名單如下陳琴軒君沈健候君瞿仲餘君賈季英君瞿仲戍君鄭也孫君王稚眉君王星爾君龔子範君王慕詰君朱次孫君吳叔田君曹幹臣君朱久餘君錢廣甫君胡訪鶴君 
閘北 
[警隊移調]  
　　前駐城内海防廳署之淞滬警廳警備隊四十名前日奉穆廳長訓令調駐閘北華康里由水巡隊小輪運送前來以備調遣 
[科員代理]  
　　警廳司法科長凌公銳因病請假穆廳長委任余元杰爲該科第一科員一應公務由余代行 
[索討贓洋]  
　　黄盛興麵坊上月失竊水牛三頭由偵探隊在租界緝獲竊牛賊陳錫生一名當在身畔搜出贓洋九元經英公廨移送歸案而余科員預審之下僅將該竊賊移檢察廳訊究起案贓洋漏未附送被許檢察官查悉特派法警到廳索討始經該科員補送云 
[圖呑房租]  
　　邵阿潮前代姑母楊邵氏投審判廳控訴十一圖地保陸增祥圖呑房租一案昨經沈推事集訊邵供前清光緒二十一年姑母向陸租地一方造屋出租與元大染坊以二十年爲期現届十七年此項房租每月十元向由邵三祥經收去秋因三祥回紹興託陸代收已收過洋七十五元分文不付等情質之陸供詞支吾奉判交妥保聽候查辦 
公共租界 
[定土糾葛]  
　　安和土行主鄭茂如控犇牛順昌土號汪少丞不付期票銀一千八百兩而汪亦以鄭漲價不交定貨等詞投廨反訴前晚由英公堂傳訊先由汪之代表律師上堂聲訴案情並據汪供稱去年舊曆十月間向鄭定購小土十箱因至陽曆年底内地一律禁運故届期向鄭聲明内地雖巳禁運然我定貨他家亦有必須設法銷售故現雖届期且俟將店遷移來申設肆貿易必當如數出清而鄭亦云刻下各洋行因知内地禁運故定貨到期不甚急於催出前定之貨洋行如不催急稍緩不妨詎至今舊曆正月間因貨每箱驟漲二百餘兩忽來信知照前定之貨作罷顯係呑没應得盈餘故卽向聲明如果將前定貨作罷則所付貨欵期票銀一千八百兩亦必作廢届期不能照付因此互相紏訟請察復經被告代表向汪盤詰良久因已鐘鳴四下奉王襄讞與美領强君判兩造各交原保候下禮拜三再訊 
[有背合同]  
　　甬人徐全貴控匯通公司股東趙問軒陳麗清李右臣張墨耕違背合同請追薪金及損失兩共洋一千八百四十元前晚由廨傳訊先由徐投案供稱去年由施孝文介紹被告等延商人經理進出貨立有合同三年爲期乃今被告等忽然違背合同半途分手損壞名譽應得按照合同請追今明兩年之薪水洋八百四十元及損失洋一千元云云並延律師上堂請追被告亦延律師到堂辯護並向願告盤駁多時奉聶襄讞與德領裴君判被告等均交原保候下禮拜五再訊 
[經理交保]  
　　餘大志大兩錢莊控南京路山西路轉角巳閉怡泰興洋貨店不理往來銀兩一案業經公廨將該店經理倪察甫傳案訊判交保限理在案兹因該店延不清理復經原告代表律師聲請飭傳該店股東葉澄衷之子葉又新等到案訊追因葉入籍西洋屢傳不到昨晨復由捕房將倪察甫傳廨請追奉王襄讞會同奧領克君升座特别公堂研訊兩造均由律師上堂代辯王襄讞商之克君以此案前由聶襄讞承審事多隔膜判倪交八千兩人銀並保仍候原審官訊理 
[訟棍受罪]  
　　自稱在某律師處爲文案之龔祥慶因串同張某騙取戴生昌輪船主戴玉書之妾殷鳳珍交保費銀二百五十兩經駐廨西捕查見禀奉公廨將龔送押滙四捕房候究在案昨奉提訊龔延律師上堂辯護中西官以龔欺騙屬實判押捕房三禮拜示儆 
[車夫竊洋]  
　　寗波路豫源錢莊控小車夫江阿毛竊取現洋五千元昨由捕房將江拘解公堂訊供不認奉判押候查明再訊 
[成衣戳傷]  
　　成衣匠方阿寳控被同業之方阿星用剪刀戳傷右目昨奉公堂復訊屬實判方押西牢半年再貼原告醫費洋十元 
[都是交保]  
　　郭輔廷控姚錫元冐牌又辛藴蘭控辛楨祥辛雲祥辛張氏地皮紏葛又張稷臣控錢金雲不理借欵等案昨由捕房將被告各人傳案奉判分别交保候訊 
[串騙香烟]  
　　朱德星陳維卿因串騙吳淞路通和烟紙店值洋一百四十餘元之香煙一箱被該店經理徐芝卿控請捕房於昨派探將朱陳二人拘案請究奉判押候查明再訊 
[無照售酒]  
　　美捕房西探控無領管朿之西婦法奈特輕白來在百老滙路九百零九號出售火酒無照違章昨奉公堂將該西婦提案訊明判罰洋五角以儆 
[病馬駕車]  
　　馬夫徐阿明因將病馬駕車違章由捕查獲昨晨將徐傳至公堂訊明判罰洋十五元充公無洋改押兩禮拜 
[竊取衣物]  
　　陳阿毛因竊西人鼎麥畢德生等各家衣物由探查獲昨解公堂訊共屬實奉判陳押西牢十月期滿逐出租界 
[小孩壓傷]  
　　前日傍晚北四川路十四號某煤炭店之牌門忽然倒下壓傷五六歲某姓小孩之頭顱當由巡捕將傷孩車入同仁院醫治候再查核 
[小孩失蹤]  
　　住西華得路二各四百四十一號之陳星南報稱前日下午有十歲小孩名阿榮田外不歸恐被匪徒拐失請爲查緝捕頭准之 
[使用僞票]  
　　昨有俄妓某以羅布票一紙計百元向百老匯路某錢莊兌現店主察得票係僞造致起口角扭控捕房捕頭諭候查辦 
[奪回親女]  
　　住西華得路之徐張氏有女孩林弟賣與鄰婦丁陸氏爲女因該氏屢次凌虐昨被徐張氏偵知將女奪回報告捕房捕頭允爲查究 
法租界 
[女孩待認]  
　　女孩任丫頭年約七八歲身穿棋子布夾襖洋布短衫深藍布單袴赤足穿鞋在法界迷途由捕帶廨訊問據供江北人來申祇有二天餘不能知判送善堂留養候父母認領 
[尚待調查]  
　　許少成等延蒲石律師代表到廨控稱許等三十餘人運貨來申投恒豐號内銷售共被欠銀三萬兩左右號主林運宣等置之不理今蒙傳到林運宣及陳鼐臣汪開臣龔實甫等請爲訊追汪供爲經理龔供爲賬房陳供爲辦貨夥計並非股東林等亦延福履理逹商兩律師代表聲稱本律師尚未查明案情俟調查明白再請訊核聶讞員商之李副領事判林交三萬兩人銀兩保陳等三人交保俟原被律師補禀到案再行訊斷 
[盜魁歸案]  
　　崑山縣檢察廳飭司法巡警持文投廨禀稱縣屬鷄鳴蕩地方楊姓家上月間被盜搶刧拘獲盜匪供出爲首之昌金標匿跡治下協探拘獲求請給予帶回質之該匪供詞一味支吾判准予來警帶去歸案訊辦 
[追還押櫃]  
　　龔鴻順投廨控稱二月間由友薦往榮華棧爲茶房當交押櫃洋三十元現巳停歇向索押櫃不還今巳傳到經理劉金山求請訊追收條呈電劉供收龔洋三十元有之惟已付遇洋十元祗欠二十元求請寬限措交判限七天交洋 
[暫緩拍賣]  
　　收租人徐若室前控房客朱和尚虧欠房租二十個月共洋八十四元經公堂判令交保限交迄今尚未保出昨徐又投稱請將朱所開之車寓拍賣作抵判仍還押再限七天交洋如違拍賣抵租 
雜評三 
[徐寳山案主名有蹤跡矣]  
　　暗殺爲人道所不容暗殺案犯以天理人情言之决無倖免之理故宋敎仁案不三日而主名弋獲今徐寳山案主使者亦巳有蹤跡之可尋發覺之神速如是然則好殺者其亦可以　戢矣夫 
　　然而各省之暗殺機關屢仆屢起方日出而未窮嗚呼中國人殘忍好亂之特性（我） 
專件 
[中華民國世界語會消息]  
　　紀元二年五月三十第三十號中央事務所在上海西門林蔭路 
[會員題名（十三）]  
姓名號數姓名號數 
澤　生君一八二藥　瀚君一八三霸宣宜君一八四鄺以理君一八五紀彭君一八六梅陰君一八七李端君一八八蘇自强君一八九李公逹君一九○鄧劍剛君一九一何念滅君一九二許　毅君一九三李禮堃君一九四林月儂君一九五杜卓逵君一九六沈勗生君一九七覺　任君一九八鄭俠一君一九九民　矩君二○○劼　之君二○一　　通訊處均廣州東堤二馬路本會廣州晤務所 
本會紀事 
[五月六日]  
　　菲律濱麥尼爾君來函介紹中華田漢基（譯音）博士並索各項印刷品 
本埠葛伯詒君入函授部 
常熟陳紉宜女士等來質疑書十件蘇州潘松岩君等答函授練習問共三件南京鮑傳侃君等索閱章程函計二十三件本埠朱和笙君等函取彩券 
[七日]  
　　本埠何競芳君報名入函授部南京許毓介君泰安沈洗蕪君本埠王敬余君均續交函授費漢口余蔚蒼君改通訊地址本埠劉蓮芳君答函授函習題香港劉壽廷君函取世界語彩券俄國濮拉克君函告奉贈世界語同志錄丹徒市敎育會南京許奕南君來函索閱章程共二十九件 
[本會通告第二十八]  
　　執有彩券收據者注意 
　　取券統限本月底截止托辦比國世界語博覽會彩券諸君鑒本會前代諸君向比國訂購之世界語博覽會彩券到會已有月餘曾一再登報通告以便訂購諸君早日領回兹以期限將届轉瞬出月卽須開彩未便再事展緩凡執有前項收據而未經領取該券者統限本 
 
 
 

Page 11

 
 
月底截止請卽查照本會通告第二十六趕速將收據交下領取彩券逾期概作無效特此通告 
中央事務所營業部啟 
來函 
[中華女子同義會義捐啟]  
嗟乎吾中華女界之沉淪四千年於兹矣對於社會不負絲毫之義務立於世界不享尺寸之權利若循此以往故步自封雖日望平權歲言參政基礎未立效果難言可預揣也雄飛麗春等雖係女流敢荒天職不揣冒昧組織同義會奢願所存實欲爲女界普及敎育振興實業破除放棄之積習養成自立之材能凡所圖謀海内外同胞諒能鑒及惟是宅志雖廣而賦力實微造端旣宏則需資必鉅除臨時開辦費由雄飛麗春等担任捐助外將來創立學校補助義舉推廣習藝養成敎師在在須資頭頭需費事關公益端賴衆擎盼望吾民國同胞無論男女諸君熱心同肩義務各惠鴻施倘慨頒特欵固没世難忘卽稍擲微資只千狐集腋流壤不擇涓滴歸公刋專册以備稽查登日報以昭大信維持共贊謹呼籲於羣賢艱卓進行盟此心於夙夜薄海同志尚其鑒諸如欲取閱章程法租界貝勒路道德里第一弄五號門牌發起人胡雄飛馬周梅等同啟 
[滬西商團會函]  
大主筆先生偉鑒逕啟者日前敝會接到商團公會通告爲匪徒暴動飭隊出防詎至五月三十一號晚十一時三十分忽聞隣近西方菴門前有男女與車夫口角站崗巡士出而調停始得無事旣而該男女叩菴門而入形跡鬼崇大有可疑該巡士擬入窺因思深夜一人不敢徑入旋見敝會會員正在出防因求同往入探敝會會員以近日防匪甚緊形同戒嚴深夜男女入菴難保無匪徒匿跡等情因允協同入探入菴後突見三婦一僧同桌聚賭笑謔百端當由巡士與防員將三婦一僧扭入西區警局覆因該局復欲飭傳該菴住持僧人又從該菴搜索方知該菴密室多間尚藏有尼姑及青年婦女三人住持室内有情書一紙粧飾品多件（卽香水香粉刷子等）並婦女等照相念三張該巡士旣以住持未獲遂將情書粧品照相等送繳警局（其照片中尤令人注目者卽該菴住持僧化瑩粧粉伶人穿着戲衣之一片）竊念滬上五方雜處良莠不齊該僧胆敢私造密室引誘良家婦女聚賭安知不窩匪以爲盜藪敝會有維持地方治安之責地方公民若不公禀請求檢廳封鎖則後患不堪設想爲特將該菴僧人不法情節請貴報登載於來函門内則不勝感激之至肅此敬請大安滬西商團會啟六月四日 
[巡工司之布告行船須知]  
　　大中華民國各口巡工司戴爲通行布告事照得本巡工司前奉總稅務司剳行以沿江沿海建造鎗塔浮樁等事或係創設或宜改移或有增添或須裁撤營造旣有變更務卽隨時彰明布告各處俾得行江海船隻周知徧喻等因兹本巡工司查山海關稅務司所屬界内遼河永遠角地方新設木桿警船浮上下兩個合將其情形度勢開列於左計開一奉天遼河口永遠角西沙灘邉在舊曆朔望潮落時水深六尺八寸之處新設紅色木桿警船浮上下兩個各置紅色球式籃帽一個自上浮視漁房標（在遼河西棗木溝河之西岸）爲南三十度西相距四里六十八丈自下浮視漁房標爲南二十五度西相距三里以上所開度數均按羅經方向爲此合卽遵行布告各處船隻務宜留心詳記以免疎虞勿忘勿忽切切民國二年五月二十四日 
 
 
 

Page 12

 
 
   
 
 

Page 13

 
 
自由談 
游戲文章 
[送徐企文解往北京序仿韓文送董邵南序] [  贅虜] 　　上海前頗多攻局發跡之士徐匪步後塵即犯大罪於有司桎梏牢固匆匆解北京吾知其必將死也徐匪悔乎哉夫惟前之攻局時卽做戲拉車者皆出力焉况上流之士募捐籌餉者哉然子不聞時勢與時移易乃猶謂其今不異於前所云耶竟以學人之步送死也徐匪悔乎哉吾於是有所感矣子此去過工商部之門而問其總長非曾有昔時攻局者乎應賀之曰小老婆在上可勿出而仕矣 
[討黄鼠狼檄] [  超然]  
　　咄爾跳梁之輩忽然憑社而居瞰中央之色種託於黄附中山之黨心原是黑每簸錢而自喜口嘖嘖其有聲知忌器之難投目灼灼焉似賊放救命之屁則臭氣薰天肆當路之威則血腥徧地緬此出柙之獸誰助其奸慘彼籠中之鷄悉膏其吻嗚呼迎貓不至膽竟包身負狽横行頭將生角占延陁之將滅類恐無噍痛張湯之巳亡皮將誰相若不亟申天討何以保障人權用是吸墨三升噴作五里之霧裂紙一幅草爲六丁之符殲必聚而成邱掘則磔之成薤毋謂神邱深穴竟薰鑿之難施須知淳于鬱林有技術之可恃聽我一鼓下手爲强任彼兩端抱頭何及鬚則拔而作筆牙則取而造車皮則剝而爲裘肉則醢而下酒豈不快哉何其壯也此檄 
尊聞閣詞選 
[桐城方倫叔先生言小萬柳堂之勝爲詩二首敬屬倫老致南湖先生芝瑛夫人] [  審言]  
　　邵伯湖西萬柳堂頺基餘響掩鏗鏘畏吾往事何人續領取蕭疎柳萬行（阮文逹南萬柳堂築於湖濱已就圯矣） 
彤管風流寫韻軒玉篇越本儘堪傳上頭夫壻籖題並疑是生從柳絮泉（樓攻媿言吳三一娘所冩玉篇亦夫人家事也李易安父名格非居濟南歷城柳絮泉上） 
　　南湖居士南歸後仍往來于聖湖曹渡間偶懷高躅賦詩寄之再用韋應物初發楊子 
[韻] [  疑始]  
　　少微沈工天潛光耀雲霧峨峨夕照亭靄靄曹溪樹平生苦塵網空與高人遇何由遂逍遥相從靈竟住 
 
[投稿者鈍錐] 金鼇字誦聞别號鈍錐年三十歲浙江嘉善人現寓南京淮青橋 
遺聞軼事 
[繡餘隨筆] [  杜雙璧]  
　　廣州增城東筦之間荔支彌望仲夏之際山谷如火奇觀也種類甚繁上等者有西角子糯米池妃子笑桂味諸種而尤上者則爲增城之挂綠因此種身有綠痕一線以是得名然增城挂綠之佳者僅有一株餘則雖爲是形而味無異諸種也此一株初屬寺產味甜而清者味芳馥爲他種所無去其壳以紙裹之經宿其紙不濕土人取其種移植他處及長成實則又與凡種無異矣增城宰某涎其美借他事没入官每結實時數若干顆派弁守之每墜一顆持以報其樹一幹分南枝一枝茂而不實其一枝年亦祇得百餘枚嘗有慕名踵至愿出一二十金嘗其一枚者亦不可得時人名之曰荔枝王 
自由談話會 
中國今日上下交困日頻危亡是謂困窮中國政府自成立以來不知建設日事敷衍是謂敷衍政府議院爲立法機關不知立法日事搗亂是謂搗亂議院未共和以前中國有法律人民生命財產得以保全旣共和以後中國無法律人民生命財產無以保全 
各國與中國爭中央與地方爭此省與彼省爭爭無已時而國四分五裂矣 
黨名不一黨見亦不一黨愈多則爭愈烈徒知爲黨而不分良莠不問是非日事搗亂而已 
　　革命以破壞爲宗旨時當建設一二黨魁猶事破壞則終破壞而已 
　　暴民之禍甚於專制中國今日不憂專制之禍而憂暴民之禍中央不能控制各省各省不盡稟承中央悍將驕兵爭亂時聞實爲今日一大隱患 
自由人所欲也如以爲所欲爲予取邓求爲自由則攘奪時聞而禍至無日矣[  寄塵]  
劇談 
[續紀初五夜之中舞臺] [  玄郎]  
　　蓋春來張德俊雙四杰村探村演起德俊初連拍十三下尚見心靈手敏應節合律甩三個掃堂旋子後聳身跳躍欲摹架子身段直傾於前兩腿摇摇不定幾致傾跌座各多報以倒好此雖用力過猛爲其所累然亦足見其腿力之軟弱工夫之退步　跳金門檻止　跳出屈小永亦然滬上現惟　叫天能跳出跳進當推絶技蓋春來出場初亦連拍十餘下但勢稍　　甩掃堂旋子二十妙在出之敏捷繞檯甩來勢成渾圓形不偏不倚如預劃界綫者然頗見奇妙扒槓花樣繁多歷時有十分鐘之久技較七歲紅小福安輩更多且精德俊與德明打對子一用眞刀一用眞槍此來彼往左迎右拒尚緊湊可觀後打兩截連環棍力猛技熟步步緊逼打得天花亂墜精采頗足蓋春來亦與一人對打（似係文春寳）初用眞傢伙旋以空拳相撲幾路拳法打得輕靈嫻熟寂無聲息更見出色當行王又宸之寄子祭坆演起（歎兄弟遭不幸早年喪命）一叚腔圓字正氣足神完清逸挺拔妙緒環生（見墳台不由我珠涙滾滾）一叚悲凉悽愴慘入心脾（走青山望白雲）六字平正工穩神味雋永（山又高水又深無計可奈）之奈字一唱三歎層層轉折丰神摇曳纒綿盡致如萬丈游絲隨風裊裊逸趣横生惜以文弱之故劇中未翻搶臂稍有缺點新聘青衫李妙蘭聲容檯步俱甚平庸然猶有大聲叫好以媚之者宜江夢花之竊笑其側也 
小說 
哀情小說 
[玉田恨史（二）] [  天虚我生]  
　　予與澄郎相處初未嘗有片刻之相離而予姑以予多病輙爲隱憂鄕間風俗每當歲首時有瞽者撥弄三絃彳亍於里巷之中一般迷信者招之卜休咎予姑以愛我之故亦使瞽爲予卜而瞽者逞其盲說謂予澄郎乃犯羊刃足以死我解禳之法則常納一小星與我異室而居三年而後庶幾免焉予姑惑於星命之說以爲予之多病是其徵也旣而又有卜紫姑者謂予與澄郎之緣不過千日且以黄姑織女爲比例其說亦頗雋妙渠謂牛女姻緣實祗百年以日計之則爲數三萬六千今乃延而長之一年之中相見之時僅祗一夕故其情緣須俟七萬二千年後始得圓滿予與澄郎若果仿而行之則百年夫婦之緣當得十世奈何不自寳貴忽忽巳過其半若不亟自珍惜則五百日之光陰一轉瞬耳予姑聞之乃作菩薩語曰善哉善哉 
　　以予思之人孰無死死亦何足爲意然以澄郎愛我之　我苟死於澄郎之先則澄郎亦必繼我而死我死　足論澄郎死予姑亦必慟哭而死予姑死予翁亦將無以聊生由是觀之則我萬不可死欲我不死則必如瞽者之言覓一小星以自代庶乎免焉乃以此意請之予姑取得予翁之同意而後告之澄郎澄郎斥爲妄說謂如强之則寗飲刃而死嗟乎我以欲生之故而乃轉促我澄郎之死又安可哉又安可哉遂寢斯議然而澄郎雖不信此無稽之談其心中竊又　恐不幸而中觀其色怏怏戚戚至爲弗愉及聞紫姑之言　輾　喜曰牛女之說雖近穿鑿然以學理論之亦自有本凡人秉天地之氣以生初無彭殤之判苟其剝喪則死期可以翹足而至而善養者享永年矣且以化妝品爲例指花露水曰以此一滴香可一日計此一罇用可一月若使罄其所有用之一時其香雖烈縱能三日不散然以時日計之不啻什一以此爲例固知萬物皆有限量於人之情緣亦何獨不然小星之說甚非予之所欲誠不免於死别則何若暫爲生離於是澄郎乃有東走扶桑之意予以爲果欲延長此情緣者同居而異處但不朝夕相見亦何傷也而澄郎以爲不然其心中亦知聞聲避面在勢有所不能且云男兒求學亦爲應有之事顧念家國來日大難旣不能於温柔鄕終老此身毋寗於離恨天别尋生活予翁聞之深以澄郎爲然而澄郎之意遂决雖然澄郎果　與我暫别哉我果忍令澄郎遠出哉不忍之忍乃謀改而近之乃令澄郎就學於吳淞之復旦公學（一） 
滑稽小說 
[花果山（七）] [  瘦蝶]  
　　悟空便將這些兵分作五大隊令一隊由滇蒙鐵道直搗庫倫一隊由川藏鐵道進規藏山一隊駐紥滇山一隊駐紥爐城以爲後援又命一隊駐防燕山一帶以保政府分派已畢那些兵拔隊起行分途進發悟空便回到休息室坐定胡思亂想了一回忽的又動了遊興收拾了旅行衣服取了手杖一個觔斗向矮人國去了到得這邊矮人等歡迎偉人自然是開幾次會請幾次宴聽聽悟空的演說趁勢兒拍拍掌面子上說是敦睦邦交一面依舊幹他吞併滿洲的事花果山的紙糊老虎早被他瞧破了要想以私人資格去施展聨絡感情的手段收無形之效果那眞是夢想呢悟空遊歷了半個多月這邊招待的矮人也漸漸的冷淡了遂向各處辭行一觔斗翻回申崗就遇着了黄狼飛　那黄狼自任礦務總辦之後所辦的事覺得不甚順手請欵又請不着使性子一跑跑到了申崗這時飛鷹正弄着了考察農工的遊歷費心裏却不願意出洋兩個就在申崗成日價亂逛逢着開會他們上壇去吹幾陣法螺有人問起黄狼鄂山之戰爲甚棄師而遁他說我這個身體要留着爲國家辦事豈可卽死保我身體就是保國家倘我死了國家前途正不知怎麽樣呢看官你想他這幾句話冠冕不冠冕悟空當下與他們談了些别後的事情新橋的趣史也就分道回寓烏飛兎走花果山的臨時政府一年期滿須要另舉總統改組正式政府這個當兒覬觎非分的不少你也運動我也運動都是想做總統黄狼等正在竭力運動可巧的發現了一椿離奇的事申崗鐵路邊有個漁翁被人用手鎗擊斃不知爲着何事發現之後經偵探隊調查知道這暗殺黨名叫走狗受了獨脚獸的指使將這漁翁在車站旁擊斃卽行脫逃避匿在獨脚獸家中遂報告隊長加派偵探密密的去文元洞裏把獨脚獸走狗以及一般嫌疑犯一齊拘獲送到法庭訂期開庭預審（三） 
　　鐵血男兒小說實因譯者有特别事故以致延擱然日内必將續登諸友函詢書此奉答 
　　介紹文虎萍社成立巳四週歲今年端午日午後三時至八時特在三馬路小花園西首嘉榮社會懸文虎有射虎癖者可往一試 
 
 
 

Page 14

 
 
   
 
