# 1903 - 5 - 4910676

 

Page 1

 
 
[新印各書籍發售] [  圖書集成局啓]  
　　十朝東華錄實價洋十元○網鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大淸會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書畫室或申報舘帳房可也此佈 
[解惑篇]  
　　自古宵人作亂必卒然變起如疾風之捲敗籜如大海之湧怒濤始令人防不及防而禍患遂一發而不可收拾從未有今日言謀叛明日言謀叛逆蹟昭著已一二年而尙審愼遲徊未肯反形遽露者嘻如外人所述董福祥者不誠大惑不可解哉夫董福祥固包藏禍心而外托忠義者也其胸中日以仇視外人爲念當其奉詔入京拱衛前驅甫抵天津卽開罪於鐵路洋工師幾至大興唇舌迨拳匪事發京師棼亂如麻端剛之徒興高采烈董遂投袂而起以爲大丈夫得志正在此時於是號召甘軍攻圍使館殺日書記戕德使臣凡此凌虐外人董實皆所干預外人知之深而惡之甚日虞其有反側之心朝廷亦恐其跋扈飛揚因是商之友邦姑予寛恕先爲之削其兵權革其功名使之無可展布然後於庚子臘月十八日明降諭旨謂革職留任甘肅提督董福祥統兵入衛紀律不嚴女不諳交涉率意鹵莽雖圍攻使館係由該革王等指使咎實難辭本應重懲姑念前在甘肅素著勞績漢回悅服格外從寛著卽行革職等因於議和之初慶王李相請將董日後如何定罪之處默許各國使臣謂不如先散其兵事較易也各國使臣允之以故端莊諸王剛毓諸臣皆不免於巨罪而董獨得法外施仁也使董而果欲作亂則乘兵權未削之際一呼百應斬木揭竿斯時也 
兩宫方西狩長安京城已非復已有干戈遍地烽火連天誠何難占奪城池以圖大舉卽使聨軍未退勢力不足相當而湟中一隅山嶺險峻砂飛石走地盡不毛聨軍卽甚情强亦未必能輕身攻入而董又富堪敵國峙糧購械無事外求乃董不於斯時有二心而直待事久敉平反謀始露雖甚愚蠢當不至斯抑董雖平日能要結回民人皆信服而調度一切未必獨擅所長試觀左文襄西征時回逆何等聲勢浩大而董乃勢窮力絀面縛輸忱其軍士之無能爲已可概見迨乎拳匪之亂有罪王以爲之羽翼有亂民以助其聲援宜若可爲所欲爲使西人無瞧類矣乃以甘軍數萬合之拳匪數十萬而不能效保護使館之數百洋兵併力圍攻並無一效僅僅將日書記德使臣戕害聊以解嘲更足見董之非有奇謀勝算矣夫當軍符在握號召從心之時猶不能與數百洋兵抗而謂此際已孤立無助尙能奮其悍暴奪地攻城人誰信之我是以知董之雖蓄異心斷不致驀然興亂也抑外人每謂董之不軌實與端革王同謀夫端革王烏足與同謀哉原其身居藩邸時從未聞爲朝廷出一謀定一策一旦其子溥　奉旨立爲大阿哥遂立時趾高氣揚欲藉義和拳之邪謀傾害我至神至聖至慈至孝之皇太后皇上此其無謀無勇亦已中外共知董非　然無知者而謂肯與此種妄人相搆煽哉抑董之作亂試問其爲仇視外人乎仇視朝廷乎夫朝廷之待董誠可謂誼美恩明矣以區區窮蹙乞降之逆回而畀之以大權任之以專閫鍚之以黃馬褂加之以尙書銜已極人臣遭際之盛董苟天良未昧則獲咎褫職之後正應閉門思過以保餘生豈猶有所不慊於心而爲是悖逆犯上若夫外人則於議和之際毓剛則迫令斬首端瀾則迫令拘禁其餘從拳肇禍者亦無一不以嚴譴加之獨於董而格外從寛僅以革職了事豈畏懼哉亦念其爲有用之才以故不爲已甚耳董誠有何怨惡而尙欲報其深仇我是以知種種謠言俱未足信以爲實也且夫端革王固一妄男子已撤去大阿哥溥㑺更蠢愚無足有爲董而果有異謀無難如國初三藩僣稱僞號何必奉大阿哥爲僞主而已仍甘居其下聽其指揮亦知大阿哥係何人而敢自取覆族之禍乎或曰董固决不至作亂謂其作亂者仍康梁諸巨憝散布謠言冀乘人心惶惑之餘糾黨爲非如昔年大通漢口之事耳則應之曰是未必然以愚測之實外人畏之甚故惑之深好事者特乘其大惑不解之時虚搆此言以實董之罪戾則董果作亂政府及封疆大吏自必備之於未然卽此說而出自康梁諸巨憝之陰謀亦未有不撤土綢桑愼防陰雨者何以一任各日報之騰其口舌而絶不聞有先事之綢繆者我是以知其必出自外人憑空疑惑也因作解惑篇以申明鄙見如右 
[本館接奉電音]  
　　昨日午前京師飛電傳上諭一道敬謹譯登○十二月初五日内閣抄奉上諭福建汀州鎭總兵員缺著敖天印補授欽此 
[電傳宮門抄]  
　　昨晚京師友人飛電告知本館云十二月初六日皇上召見軍機及彭見紳姜桂題是日並無明發上諭 
[肇慶戒嚴]  
　　香港循環日報云粤西遊匪刻尙未平廣東肇陽羅道周觀察肇慶協履協戎偵知現有遊匪二百餘人匿蹟肇城因卽分飭各叚文武員弁督率兵勇不分晝夜嚴密巡查各處城門限定更後關鎖天明始開 
[澎島洊饑]  
　　香港循環日報云澎湖一島飢荒迭告民有聊生多以薯葉海苔暫資果腹島中居民共五萬三千一百一十四名口其中八千九百人流離瑣尾或四出求食另有七千餘人恃振欵度日 
[危事述新]  
　　日本某日報譯登西歴一千九百零一年十二月二十七日英京倫敦來電云美國調處危地馬拉一事百里璽天德已婉詞謝絶蓋歐洲諸國之關涉此事者其意皆欲由荷京弭兵會公詳也來電又云荷京弭兵會旣允公評此事即遴選公正人員恊同商榷刻下尙未選定何人德國則移書美廷謂須向危人索償英金六萬八千磅 
 
 

Page 2

 
 
并責令立時交付翌日又得倫敦來電云荷京調處之事列國意見相同所定議和書已由美國百里璽天德書諾惟所封辣个辣海口目下尙未開通旋又聞荷京法署宣言先請各國弛封口之令并將所獲之船開釋然後設法調停按各船爲英國巡洋艦捕獲計共五號所値約逾銀五千圓 
[解散議員]  
　　日本議政院兩次奉敕停議前已譯列報端兹閱日本某日報云明治三十五年十二月二十八日已過停議之期各員重復開議午前十下鐘許議院内外人山人海幾於無地立錐迨二下鐘時上議院首領内閣總理大臣桂太郎以下諸員重登壇席先由議長片岡氏陳說議而未定之地租一事旣而桂氏復反覆引伸正在舌本瀾翻忽報詔旨下　諸員皆起立敬聽隨由議長琅琅宣讀曰朕今依帝國寛法第七條及第四十四條命爾貴族院停議欽此是時下議院亦欽奉論音大旨謂朕依帝國憲法第七條命爾等議員一律解散欽此於是諸員鼓掌如雷齊呼萬歲而退蓋報時鐘已一下四十五分矣 
[意欲甚奢]  
　　英京倫敦來電云中國拳匪復熾傷害意大利傳教士刻經意國内閣人員互相商定向中朝索給䘏銀一千四百萬郎 
[議改郵章]  
　　日本某日報云頃得中國京師來電悉直𨽻總督袁慰帥以改訂郵政善法爲先務奏請特簡督辦郵政大臣裁汰驛站以充郵局經費其官制仿日本遞信省辦法亦如之政府諸臣意見大略相同特未識果能見諸行事否也 
[黔中礦政]  
　　日本某日報云頃得中國亦師來電悉貴州清溪縣向以產鐵著名政府近派某省候補道陳喆甫觀察爲礦務監督觀察隨將各礦質於比利時國貸貲以闢利源至銅仁縣境礦山則由知府陳太守廷良議與奥意二國礦商合貲開采 
[京師防務]  
　　京師采訪友人云此間前以宵小蠭起盜案繁興當事者由外調撥軍勇駐紥京城以資鎭懾不意此輩日與游勇革勇互相聨絡擾害閭閻經官獲案訊明已非一次敬子齋大冡宰聞之大怒爰上封章奏請將原設額兵旗緑各營以及五城練勇實力訓練整頓防務以備不虞其外來軍隊仍飭分布京外專備　防惟尙未知政府如何議覆也 
[興學有基]  
　　京師訪事人云順天府尹憲陳玉蒼大京兆自奉興學造士之諭以府屬應設中學堂尙無基址因念地安門外兵將局前設戶部公所之房屋係因案在逃之庫兵裕某查抄備抵之產棟宇壯麗堪爲中學堂之用當卽據情陳諸黼座聞已奉旨允准不日卽須興工略加修葺不必大費經營也 
[詳紀金陵各業情形]  
　　金陵訪事人云今年夏秋收成均稱大有惟米麥出口較多故價仍不减米業雜糧各行莫不大獲其利土產又以縀乏爲大宗今年蠶塲失利而洋莊收買絲繭又復甚多以致絲經奇昂現且無貨可買加以各路縀客一律停止進貨縀疋銷塲大滯故各縀號收回料機者十居七八自十月後機匠已多輟業生計歇絶縀疋而外摺扇亦爲土產削磨扇骨裱刮扇面者約計亦不下一萬五千人今春北客紛集爭辦京莊扇業已大有起色邇則各處扇客尙紛紛訂貨業此者如入山陰道中利皆倍徙藥材棺木鋪獲利尤多衣莊則首推公成典所設者協隆庚興皆所不及此外洋布爲盛本布幾於無人過問故布莊之兼售洋貨者其贏絀尙可相抵也洋藥土藥雖加重釐稅而吸者不减其價反昂各酒館生涯則迥非昔日之盛大抵因各番菜館先後開設人情喜新厭故視爲塵羹士飯矣而生涯之最盛者必首推出售書報之家此間書坊數十家售賣報册者數家莫不利市三倍省垣信局正牌號十六家分牌號數十家自有郵政局後各信局卽已不振今年郵政局又减寄費礁於信局總包函件不取郵資而民間寄信交郵者多故信局仍難支拄始猶賴代售彩票得獲厚利藉補信業之虧邇則有設肆專售彩票而信業遂一蹶而不能復振矣 
[鎭郡决犯]  
　　京口訪事人云前年丹徒縣捕役拘獲糾黨行竊長江某輪船寳銀之巨竊某甲又行劫南鄉某姓並刃傷事主之盜某乙迭經各前縣主訊實供詞詳請上憲擬辦在案迨上月三十日縣主洪鷺汀明府接奉江蘇臬憲效述堂廉訪轉行刑部釘封文令將甲犯絞决乙犯斬决等因明府卽柬請城守營守府王占鰲守戎帶兵到縣守護獄門隨提二犯至案騐明正身叱令如法綑綁押至北門外校塲分别斬狡 
[鎭江火警]  
　　京口訪事人云上月二十八日貓睛轉午時鎭郡江邊洋馬路洋關稅務司公館間壁義聨昌洋行廚房中不戒於火致兆焚如常鎭通海道兼鎭江關監督長久山觀察租界總巡周錦堂游戎洋務局委員邵虎伯直剌均策騎馳赴彈壓搶火匪人天主堂工部局道署各洋水龍先後馳往施救閱時始熄計焚去廚屋一間餘皆未遭殃及誠幸事也 
[遴選箭手]  
　　京師訪事人云步軍統領卽古執金吾出行參乘輙數十騎皆五營千把以次各弁充之呼爲箭手官每堂綜計不下百員有奇向分六班輪流更替現在正堂肅邸商同左右堂憲擬定每堂只留箭手官十八各仍分六班遞換聞已將三堂箭手傳至署中由堂憲躬親遴選酌定去留不入選者發還原營當差 
[吳山雪雁]  
　　杭州訪事人云錢塘縣小學堂設於西湖崇文壽院額定肄業生徒五十名現届年終例應甄别現由總理徐右泉主政函請邑宰先期出示招考及本籍子弟年在十二歲以上十六歲以下身家淸白素無習染者於十二月初十日以前赴堂報名須覓的實保人偕往以便示期傳考按名序補○杭垣貿易向以鍚箔爲大宗現以鍚價日增箔價之昂亦　蒸蒸日上向來每塊三千張售洋銀一元左右今已加至洋銀二元而貨物尙少不敷銷售云○上月二十七日之夜天氣嚴寒朔風砭骨次日得悉璃石亭下及白馬府巷凍斃乞兒三名彼無衣無褐者何能度此殘冬耶 
[上海官塲紀事]  
　　提標右營守備程厚𤲅守戎昨有要公詣縣署謁見縣主汪瑤庭大令面陳良久始行辭退○駐紥本城九畝地滬軍營管帶沈賡虞太守昨日亦至縣署拜謁汪大令面商要公 
[英界火警]  
　　前晚十二點一刻鐘時廣西路五百七十號門牌張順記木作樓上某姓家不戒於火立時冐穿屋頂經巡街捕所見飛報捕房鳴鐘報警救火會各西人驅皮帶車馳往灌救得熄焚去房屋一幢 
[預備救火]  
　　本邑内地自來水公司總經理楊唐兩觀察現經議定章程凡地方如遇火警由地甲持木簽一根投公司報明某鋪某叚俾得立開總龍頭汲水澆救昨已將簽分給各地甲遵照辦理矣 
[挑夫防弊]  
　　浦東保甲總巡謝岳松明府查得附近一帶茶肆林立每晚親率勇保密往各叚巡查時見有多人羣聚賭博向之詰責類 
 
 

Page 3

 
 
多自稱扛夫恐其中難保無外來匪徒混迹滋擾爰飭差保查得彼處各紗廠洋棧共有挑夫八千餘名議定每名由局發給腰牌一面牌上註明姓名住址以便查察而免混淆旋據情申禀蘇松太兵備道袁海觀觀察核准並飭明府嗣後凡遇有益地方之事不妨擇善辦理毋滋流弊等因明府遵卽造就腰牌給各夫頭按名分給收執 
[加給工資]  
　　法工部局總董以邇來各物昂貴度日甚難爰議自捕頭以下至各西捕等照往日工資統加二成以示體䘏 
[訂期會訊]  
　　前日英美租界公廨讞員張柄樞司馬接奉道憲札文内開准德總領事函稱德商天福洋行控潤昌號定貨不出一案如仍不欲允准將貨樣送至布拉德佛而得總會評斷本領事擬於禮拜一卽十二月初七日午後三點鐘赴署會訊即傳齊被告人等届時往洋務局聽候會訊云云司馬卽遵照辦理預傳伺候矣 
[强娶被控]  
　　前日有許伯村者投英界公廨控趙某聘定伊女爲室不待吉期迫令成親請爲提究司馬准詞飭差協探將趙提案押候訊奪 
[污衊被罰]  
　　前者捕房控奇新報館污衊妓女聲名經英美租界公廨讞員張樍樞司馬會同英總領事署繙譯官迪比南君訊供判罰館主江民康洋銀若干元充公旣而江以此叚新聞係時務書館邱怡生囑令刊登求提訊究讞員張司馬准卽簽差將邱提案前晚升堂提訊江民康供稱職員股開奇新報館此叚污衊妓女新聞係邱怡生寫信托李福林所登今奉罰鍰已經繳案惟求提邱李二人研究質之李福林供係邱怡生寫信托登今將原函呈閱邱怡生供認寫信屬實惟妓女姓名係洪蘭香並非唐素娥叩求明鑒司馬以函中並未指明無從推諉遂判邱貽生還江民康洋銀一百元還押限五日繳案給江具領違干未便 
[巡局瑣案]  
　　日前鄉人奚香香將棉花若干擔賣與浦東日商三井洋行得價洋銀二十二元有奇行至吳家廳地方突被流氓張湘雲顧新濤等五人扭住毒毆隨將囊中所有洋銀悉數攫去奚遂訴知三井行主求得一函持赴保甲總巡局據情聲訴局員謝岳松明府准之立飭差役拘獲張湘雲帶案研訊判責二千板枷號限交同黨到案訊辦○日前浦東塘橋鎮居民王阿昌赴保甲總巡局呈控王妙福擅賣祖遺基地一案迭經謝岳松明府研訊近以王妙福實有不合斷責二百板勒令邀同中証趙坤和伊舅康順榮十二圖地保丁祝泉等商妥備價向趙丫頭取贖 
[法租界捕房紀事]  
　　甬人某甲在法大馬路寳興里口開設協成昌蓆店曾保火險銀五百兩前晚店中忽然失火旋經衆鄰喊救得以熄滅事爲捕房所聞立飭包探前往拘拿早已畏罪逃逸當將伊妻某氏拘入捕房押交本夫到案究懲並派包探將伊妻看守本年四月間甬人史某之妻被人誘拐來滬鬻人小東門外某花烟館爲娼各處訪尋無獲前日爲史某之兄在該處瞥見立即投報捕房將某氏拘獲押候解堂訊究一面函致寗波著史某來滬具領○偷兒某甲在某輪船上竊取衣服一包某乙在某姓家行竊被失主當塲弋獲一併拘送捕房捕頭令押候堂期解請問官訊究 
[酉陽王君槐廷讀范大令世欽與李益清書後]  
　　蓋聞病於病者病易起病於醫者病難起故人値病篤之頃未嘗不思念醫焉以爲吾身雖病得醫以醫之吾之病其庶幾瘳乎至醫來而病益不支則是不病於病病於醫矣君子觀於用醫非人彌嘆夫良醫之不見用爲可惜已如范亮臣大令與李益淸書人多壯之吾獨惜夫大令經時偉略不獲展采徒藉一紙之書以紓其悲憤抑鬱之懷也大令以湘省弟子員筦帶武字營来扣餉不缺額粗衣菲食小步夜巡凡有益地方之事力能任者無不爲之訓練士卒必躬必親壬寅春會哨黔邊黔故多山大令身掉希間日徑峻險因是蹶足不良趨走其幕賓李益淸耳其事方用厪注而大令書來則倜乎遠焉其言曰内顧吾身外顧斯世俄倭奪我東三省琉球臺灣是斷我左　英人窺我三藏是斷我右臂緬暹歸英越南入佛是斷我左右足内地開商埠設教堂是伐我之腎胃德國踞膠州灣是扼我之吭八國設兵京都是鹽我之腦大局如斯遑論一足乎大令是書蓋明夫今天下病之所在而慨然有醫之志矣逆旅蕭寞之中臥榻呻吟之際慨念國艱不絶心繫陳其殷鑒悼夫後害抵掌而談何其聲之激越也顧走所慮者不在强鄰入我之腹心而在當局自鑒其志氣人身一小天地耳首國都也居首之腦主也内則贜腑外則經絡皆于役主腦以衞首而存身者也蚊蝱刀刃身之宼盜風寒瘟疫身之敵國精完神足營和衛疏凡夫外感之迎我者吾内氣足以拒之故病不作而身强非然者正氣不固邪氣侵犯出納之頃力不能禦則身以外皆敵國矣獨宼盜云乎哉維時審病原察病狀疎滌之淸養之庶或所苦盡除不相難極若復六淫七情交亂於中因外感而成内傷轉浮熱以致癆瘵表裹均敝得非危機乎夫蚊蝱嚙血兵刃毁肉傷非不判輕重也然傷耳礙聽傷目礙視傷手碍舞傷足碍蹈斯特膚受之害非存亡生死之關至於風寒交戰疫瘟侵陵五官依然百體如故不見有所傷也而流行經絡沈淫贜腑而戕陰伐陽逆氣鬱血形雖未損而元氣就虧日益月劇行至不可救藥方之嚙血毁肉病尤重焉夫非神難犯而形可傷也蓋蚊蝱兵刃者皮膚貽患風寒瘟疫者腹背受敵也吾嘗觀一身强弱而恍然於國勢盛袁矣咸同之交洪逆發難東南疆土强半賊巢創深矣痛巨矣處斯境者無不敝岡失志矣顧蚊蝱嚙血兵刃毁肉血復肉生過時便愈非病之重者也今日者土地幅員未失尺寸以視髮匪之據我膏腴奪我財賦緩急之間不無懸絶矣而强鄰環同批亢擣虚應變和戎幾於無策正如風寒瘟疫之嬲我其起也無形其入也無形不見有傷之迹也而受者昏感者迷非特嚙血毁肉直存亡生死之關然則病宼盜者患小痌敵國者患大也雖然我自病敵國也敵國安能病我哉古未有君臣交儆於内而侮辱敢生於外者故宼盜非病敵國非病病宼盜敵國而無愓勵之心振新之氣者乃眞病也方今下吏殃民材官逋匪處士横議教民抗官捐輸聚斂商務放利是則六淫未去選舉有費用人惟親聽訟骫法以及官民隔閡薦紳驕侈士林忮忌洋塲習氣滔滔皆是流汗相屬是則七情未除至立學堂改兵制汰吏胥開地利朝廷國治明詔迭頒事下守令未盡舉行是更於六淫七情之外兼習夫麻木不仁縱有良醫無如之何已故曰所慮者不在强鄰入我之腹心而在當局自隳其志氣也斯時雖無外思其去夫梁之魚爛也幾希况乃狡焉者眈眈以視於旁耶治國如治病大令其知病之良醫乎蒙所由讀其書而竊不盡無涯之望矣 
[善與人同]  
　　丁君錦章爲哲嗣完姻親朋賜賀爛其盈門本擬大排筵宴聊答盛情旋念一席浮文歡娛有限不若移欵客之資作濟人之事在諸親友好善心同當無不點頭道是爰將筵資洋一百五十元分助廣益清節二善堂俾貧民貧婦受賜無窮似此實心爲善子孫之繁衍預卜他所造福無疆賓主之應酬别饒厚意敝堂等拜領之餘莫名欽偑爰謹綴數語乞附報章以伸謝捆滬北天后宫前廣益善堂司董嚴信厚龔心釗施則敬朱偑珍唐榮俊葉貽釗淸節善堂司董姚文枬吳文濤等同誌 
 
 

Page 4

 
 
本會館在上海縣念三鋪地主置有蘆課基地念八畝二分一釐東界黃浦北與商船會館地毗連光緒廿四年夏地方官築成十六鋪南外馬路以路西各業户未經升科之地諭令　 
先　各自立誌候官員督飭圖甲恊同各業户眼同丈見方數塡給局單爲憑十二月間牌示飭先繳永遠承租價銀六成換給局收至廿五年二月再繳四成價銀換給本縣執照俾守己業各業户均遵繳價領照守業無異不料是年秋間商船會館司事李愼記陳豐記等突領工人越界立碑侵佔本會館有糧有單業地計英尺二丈二尺之闊五十餘丈之長經本會館控縣蒙　戴前縣臨地勘明各呈執照請騐卽商船會館執照丈尺字樣均塗改過經本館司董當塲指摘　戴憲明察婉勸本會館司事讓地九尺二寸與商船會館承租令該會館照繳原價銀兩憲明察核督令立石分界并照各給新執照完案詎陳豐記之陳子侯不禀官長不約地鄰圖甲突於廿七年冬率領多人抬一界石向縣斷督立之界石外釘立又佔本會館地十餘尺闊數十丈長向理不顧及今年十一月間李愼記等又在裏馬路本會館老界迤南之水池中擅築駁岸一條亦不通知地鄰圖甲禀明官長此駁岸照址缐界不但較縣判之界侵佔丈尺不少卽較該會館前擅立之界闊仍踰二丈餘况該會館十一月十八日仍禀縣請騐今并不待核准卽行動工如此横行世所罕見今姑將兩造地畝粮税聲明于左并錄該會館十八日所進之禀有兩次縣憲　語於后與天下人共剖此理商船會館基地在本會館之北統原岸老升新升三項計地卅一畝七分四釐六毫按年共完蘆課税銀一兩六錢三分徽甯會館基地在商船會館之南統原岸老升新升三項實計有單有粮地廿八畝二分一毫按年共完蘆課税銀三兩五錢六分一厘毗連地畝税課輕重斷不得大有致異乃較商船會館少地三畝零反多完税銀一兩九錢三分一釐何不相符至此佔與不佔一語道破何從飾詞該會館司事胆大妄爲不但侵佔本會館地產抑且　 
匿地瞞粮非但欺當年升科局併取巧剥噬　國課罪大惡極之至念六年分現任　汪縣憲照會曹紳寄耘姚紳子讓諭令開導兩造妥爲議結其諭單中有詣勘飭役丈見商船會舘地共卅一畝七分四厘六毫徽甯會館地共廿五畝七分四厘六毫云云是照本會館老糧單税畝又少二畝四分五厘五毫豈有完糧多年之地復丈反短縮耶共一處共一年升科之地徽甯會館卽糧多地少商船會館卽地多糧少誰佔誰不佔立可明白茲該會館恃勢恃蠻待批不遵批擅築駁岸實出情理之外案非上控不明築非拆之不可爲將各情登明報紙俾諸鄕台週知待時集　施行附錄廿八年十一月十八日船號衆商李愼記順祥元陳豐記等禀公地被胡裕昌之胡靜筠塡地造屋請覆勘息訟由正堂汪批何必再行履勘該商如甘心認虧若仍照戴任舊斷址界劃淸可也批憑出後次日原禀又懸一批錄后此案迭經勘斷均未允洽現在如再履勘亦屬徒費周章無益于事據禀前情仍候照催曹董等妥爲議結可也本會館塡地均在有糧有單界内並未越佔他人分毫亦未盖造瓦屋請各位詣看孰虚孰實不辨自明　　　　　　　　　　徽寗會館同人公啓　　 
[上海廣悦來浙江票頭彩聲明]  
茲者浙江票第十一會頭彩第一萬三千七百九十九號由小行門莊分條售出得主台銜開列於後打狗橋三六軒李祥林翁得二條沙遜絲廠帳房沈毓林翁得一條九華堂帳房得一條老北門内醫生夏應堂得一條又城脚下陸衆生得一條又縣東街五福弄内朱百翁得一條豋雲橋堍姚家弄莊甘棠得一條垃圾橋源茂里陳書忠得一條紹興城塔山下余秉炎得一條共得彩洋二萬元又第三十七會江南票三彩同文滬報館余君獨得又湖北第九會四彩亦由本行門莊分條售出雖得主鴻福小行亦明榮幸也今售江南湖北浙江票全張比衆格外克己分條照市諸翁欲奪頭彩請速來購是幸　老北門外廣悦來　大吊橋堍彩元同啓　　　　　　 
[大土减價出售]  
本棧前由外洋運申三冬公喇巳蒙諸翁燒試衆稱佳品毌再瑣述今欲推廣銷路是以减價出售零躉公道批發以廣招徠每箱價銀七百六十兩每隻洋廿六元四角兼監製頂上陳公膏每洋一兩概不還灰　諸翁光顧請移玉英界三茅閣橋東大方棧隔隻洋房内庶不致悞外埠信購原班回件信力概請自給　　豐泰相記土棧謹白 
上海富强善會十二月初六送戒烟人名數分會設杭州光明齋○漢口泰順恒○江西益太和○武昌義利票行○安慶乾源莊○揚州盧仁聲隆趙阿虎○史忠臣○王二桂○余占奎○王阿三○陳瑞利○夏娘子○高阿大○王子林○鄧春榮○金子香○趙月光○沈阿根○金玉泉○俞長煇○施宗仁○張文彬○王阿寳○張德淸○江阿二○劉三林○張有元○王梓連○何湖海○沙太來○徐用五○應錫卿○孫壽田○王阿金○錢阿耕○方一桂○趙阿福○王安廣○陳金寳○王阿寳○丁　 
三根○李洪祥○陳逸三○陳阿三○趙阿桂○石連三○周柏三○顧全坤○許金玉○徐其美○沈有才○吳少三○錢玉田○王未塘○劉克定○王春三○陸子卿○劉玉其○羅楚英 
[毒門聖葯]  
泰西安利醫生經騐犀黃十寳解毒藥水包愈楊梅結毒限日全愈靈騐非凡立刻見功　 
此水性極和平專治楊梅毒瘡下疳横痃陰户潰爛魚口便毒大小瘰𤻤小兒胎毒癰疽惡核疔瘡流注癬瘡一切無名腫毒服則立愈雖遍體腫爛危險異常諸醫束手痛不可忍者速將此水服後頂刻消腫止痛生肌去腐平復如常倘前被庸醫暏用霸藥收毒入骨以致愈而復發染妻絶子無法可治但服此水功能直入骨髓運行週身所有經絡骨髓之積毒靡不掃除凈盡且愈後非但不發更能生男育女屢試屢騐百發百中歴愈數萬人鑿鑿可據此水刻已暢銷各國著效日宏如不幸宿娼染毒及患一切瘡癬投之立見奇效較延外科診治速而且妥如用雙料取效更速大瓶四元小瓶二元雙料加倍假冐甚多認明經售處在上海四馬路望平街口大隆公司紅磚洋房内便是 
[居然不痴]  
馬寳治痴 
仙丹無異 
從此不發 
盡人皆知 
本號創始 
輕者六分 
絶盡根株 
可謂至寳 
千古以來 
重痴錢餘 
得此而愈 
日無不宜 
堪稱獨奇 
一經服下 
數不勝計 
兩元一分 
神效之速 
無不立愈 
名振天下 
老少無欺 
新昌人参號發兑遷移英租界六馬路仁濟善堂斜對門老仁壽里第五石庫門○再兑狗寳專治噎膈反胃神效非常每分二元 
馬寳爲本號創世歴歴功效此固昭昭在人耳目天下皆知詎頻年以來市上之魚目何多故不得不從至理中研别眞僞而杜朦混除防單一律俱用暗記外所有馬寳每小匣均各皮紙封固而於尖角岐縫間有本主人親筆花押再罩硃印設　 
購去若干或試一分無效其餘只須押印不糊儘可合浦珠還如押印不符則不退理使然也區區愚忱尚希均鑒遠方寄購請交郵政局速而且妥包無假冐之弊信局則不可靠愼之切切　　本主人識 
[警告養生諸翁購牛髓粉價不貪廉免入他計]  
牛髓粉眞僞立辯 
本醫所製五牛牌以牛髓爲大宗佐加珍珠燕窩使用養元固本添精生液貴品料選淡味服無臊氣運消上海已有五載此歴年申報查有據也貨品之淸潔功用之浩繁不持西人養身概稱第一郎中國紳商調體確有眞憑致歴年來外以官長敬上司内以子弟供父兄服此廣嗣肥體郵局讚譽啣尾送禮佳珍四海風行不啻奸商市　聞之鬼計頓生一月以來售僞貨者己有七家推　 
悉所造之貨係菱粉爲宗旨攙和我五牛牌眞貨一成所以亦稱珍珠燕窩然一成眞貨有何實濟若輩祇思設計騙欺不顧有否　 
效騐照此貨品半送半賣明雖貶價暗獲厚利卽一元四听其占利亦厚矣第恐紳商置僞貨徒勞調體之意兼壞本醫五牛牌眞正補劑之貨不得己再行聲明○今將眞貨色味樣式載後俾賜顧者玉石立分○一騐粉色白内略紅○一騐其味甜中酸鹽○一每罐内有服法功用仿單○一每罐外有五牛彩印牌子○一騐仿單上有暹邏大德通公司廠屋五　 
半園景圖樣○一騐左邊有華文功用杜弊説○騐明淸楚方是的眞○上海總經售處在二馬路中市西鼎新里口暹邏大德通公司便是　泰西贊醫士始創聲明告白 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　李王氏控被陸百祥騙去田單前晚縣主汪瑤庭大令提集研訊氏供光緒初年陸爾思之父將田單三帋計地十一畝抵與故夫計價錢二百八十千後故夫因有急用將田單兩帋計四畝轉押他姓尙有一帋前年被陸百祥同姚勝林來稱陸爾思現擬將是地出售歸還小婦人押欵小婦人爲其所愚將田單交付不料姚等將地售與張葦芳得洋銀六百元小婦人處分文不付叩求訊追陸百祥供稱族人陸伯壎出洋銀一百五十元托姚勝林向李王氏贖出一單價賣後小的分毫未得求鑒陸爾思供李王氏處之田單應由小的贖出價賣今被陸伯壎冐贖去七畝售與張葦芳得價呑用求追張葦芳供小的憑中價賣不知底細求鑒大令廉得其情判陸爾思繳錢二百八十千文付李王氏著王氏將再有田單兩帋繳案領價張限三天將七畝田單呈案候提陸伯壎到案訊追價洋○竊犯顧和尙前由改過所逃出未獲今又在滬南行竊經高昌廟巡防局拘獲解送縣署亦經大令提訊顧一味求恩大令喝重責二百板再收改過所六月○前日金陵人王寶仁扭控陳鳳元誘拐伊妻等情大令提訊之下王供小的在治下城内操成衣業張前在小的處帮夥近已辭歇與小的比鄰而居妻子某氏時被調笑並勾串某女尼來家與妻密語跡頗詭秘上月二十四日妻忽不見小的偵尋多日竟無下落至二十八日覓得妻子寄與張之信始知實被張拐去藏匿今將信稿呈請察核張供小的前在王處執業與伊妻偶有言語並無别情安有勾串女尼密約誘逃之事求察大令閱得信上所寫王妻於二十六日動身到南京原籍已於二十八日抵家且信面並不冩明寄與張收字樣未便遽指爲誘拐遂著張帮同王赶緊查訪叱令退去 
[英租界捕房紀事]  
　　偷兒朱榮生在北海路行竊某姓家衣服由包探張寶成拘獲帶入捕房捕頭令押候解送公堂禀請讞員張柄樞司馬訊究○玉芝意杜成德在雲南路向袁茂才訛詐洋銀由巡街捕帶入捕房捕頭令押候轉解公堂禀請訊究 
[美租界捕房紀事]  
　　昨晨梁上君子萬阿森潛至唐家弄第四百三十一號門牌甬人某姓家行竊綢布衣服及銀器等物携至北河南路某押鋪質錢適爲包探顧福其所見連贓帶入捕房捕頭令押候轉解公堂禀請讞員張柄樞司馬懲辦○昨晨積竊張阿榮潛入狄思威路第一百零二號門牌本邑人某甲家竊取衣服若干件携之而出適被包探顧福其查獲連贓帶入捕捕房頭令押候解送公堂禀請究辦昨日甲乙丙三舟子不知何事在吳淞路某茶肆爭論曲直一言不合互相扭毆某號華捕見之一併拘入捕房捕頭詰知事起細微令押乞丐牢半日以儆○昨日午前東洋車夫林阿六御車至西華德路偶不輕心將甬人黃某撞倒致黃所携玻璃瓶數口碎如虀粉黃忿甚將林扭入捕房聲訴捕頭令林償給小銀錢數枚從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月二十日京報全錄]  
　　宫門抄諭旨均已錄前○直𨽻總督袁奏報回任接印日期摺○湖廣總督張奏爲交卸湖廣督篆起程日期摺○直𨽻布政使吳奏爲交卸督篆日期摺○湖北巡撫端奏爲兼署督篆接印日期摺○盛京將軍增奏爲保獎丈放大凌河馬廠地畝出力各員摺○署兩江總督張奏爲藩司飭回本任片○直𨽻總督袁奏爲藩司飭回本任片○又袁奏爲接管鐵路關防片○直𨽻布政使吳奏爲交卸鐵路關防片 
太子少保北洋大臣直𨽻總督臣袁世凱跪奏爲恭報微臣銷假回任接印視事日期叩謝天恩仰祈聖鑒事竊臣恭奉恩命賞假四十日回籍葬親當經專摺叩謝天恩將交卸起程日期奏報在案隨于九月二十五日由津起行十月初八日行抵項城原籍維時臣母葬期已近當將一切葬具赶涑料理于十七日敬謹將事負土粗完二十一日卽由臣籍起程取道信陽州乘火車馳至漢口閱視鐵廠槍砲廠改坐輪船駛抵江甯與署兩江督臣張之洞晤商一切旋赴上海與尙書吕海寰前侍郎臣盛宣懹會昭諮詢商約事宜本月初一日渡洋而北于初五日抵津准護督臣吳重憙將欽差大臣關防直𨽻總督關防長蘆鹽政印信並王命旗牌等件委員齎送前來臣當卽恭設查案望 
闕叩頭謝恩祗領任事伏念臣牛際熙朝仰承殊眷荷聖主逾恒之體恤寛子假期爲人臣未有之遭逢如全私計兹値葬親之禮畢彌覺戀闕之情殷此後有生之年無非報國之日陳力就列敢存駕輕就熟之思任重材輕時切綆短汲深之懼惟有黽勉夙夜殫竭血誠知公家之利無不爲酬高厚之施於萬一所有微臣銷假回任日期曁感激下忱理合恭摺具陳叩謝天恩伏乞皇太后 
皇上聖鑒謹奏奉硃批知道了欽此 
太子少保頭品頂戴調署兩江總督湖廣總督臣張之洞跪奏爲交卸湖廣督篆起程日期恭摺仰祈聖鑒事竊臣奉命署理兩江總督傏令迅速赴任當以鄂省經手事件太多必須略爲清理並適有德總領事克納貝來鄂商辦撤兵照會之事德水師提督來鄂商設躉船之事德提督行後德總領中尙在漢口勾留連日磋磨迨二十八日照復去後二十九日接具復函德總領事尙無異詞日本租界亦於日内始行商妥始得定日交卸均經分别電奏曁電軍機處在案於十月初一日將湖廣總督關防並王命旗牌曁文卷等項派員齎送兼署督臣端文接收任事臣卽於初二日由湖北省乘輪啓行赴江至商務大臣關防臣係奉旨特派應即將關防帶赴江南遇有應辦事宜隨時鈐用理合恭摺具陳伏乞皇太后皇上聖鑒謹奏奉硃批知道了欽此 
護理北洋大臣直隷總督布政使臣吳重熹奏爲微臣交卸督篆恭摺具陳仰祈聖鑒事竊臣前奉上諭直隷總督兼北洋大臣著吳重熹暫行護理欽此當將接印日期恭報在案任事以來夙夜滋懼深恐弗克厥職辜負聖恩乃時越四旬政無一善愧涓埃之莫報徒悚疚之交縈現在正任督臣袁世凱假滿回津臣已檄委天津府知府凌福彭天津鎭中營遊擊王金榮于十一月初五日將直隷總督關防北洋大臣關防長蘆鹽政印信各一顆齎送收臣接卽于是日交卸督篆櫟庸才幸仔肩之得釋駑駘劣質庶咎戾之稍輕所有微臣交卸督篆日期理合恭摺陳具伏乞皇太后皇上聖鑒謹奏奉硃批知道了欽此 
頭品頂戴兼署湖廣總督湖北巡撫奴才端方跪奏爲恭報奴才兼署督篆日期叩謝天恩仰祈聖鑒事竊照光緖二十八年九月初一日承准軍機大臣電開上諭兩江總督著張之洞署理迅速赴任湖廣總督著端方暫行兼署欽此當經具摺恭謝天恩兹於十月初六日准督臣張之洞將湖廣總督關防王命旗牌文卷派委署武昌府知府梁鼎芬署督標中軍副將吳元愷齎送前來當卽恭設香案望 
關叩頭祗領任事伏查湖廣爲南北交衝之會中外綰轂之區自督臣張之洞調任以來竭力經營造端宏大舉凡興學練兵勸工製造商務皆係新政應辦要需而籌欵萬難觀成非易加以時艱孔亟交涉日繁因應維持均關緊要奴才輕智短深懼弗勝惟有勉竭血誠遇事認眞經理不敢以暫時兼攝稍事因循以期仰答高厚鴻慈於萬一所有奴才兼署督篆日期並感激下忱謹繕摺叩謝天恩伏乞皇太后 
皇上聖鑒謹奏奉硃批知道了欽此 
奴才增祺跪奏爲謹將丈放大凌河馬廠地畝　事尤爲出力人員遵旨擇尤保奬恭摺仰祈聖鑒事竊奴才於上月七月奏派花翎留奉試用知府李淦總辦丈放大凌河馬廠地畝曾經奏將事竣後在事出力人員擇尤從優保奬奉硃批該衙門知道欽此欽遵在案兹據該員册報丈放該馬廠地畝一律告竣共收荒價庫平銀五十八萬三千數百兩計自開辦爲時不及一年實爲向來辦理荒務所僅見尤難者時當和局未定窒礙多端兼之馬廠左近土匪出没靡常該員内外策應措置裕如復以身率屬終日奔走荒烟蔓草餐風臥雪手皺足瘃旣勞瘁之莫辭復變通以盡利且比年來營口一埠被外人占據釐稅减收設非添此鉅欵挹注其間則各路剿匪兵餉及一切要需幾至仰屋而歎故亂後持籌羅掘不　官不擾民洵以該員放地一役爲勝任愉快所有尤爲出力之總辦委員花翎留奉試用知府李淦擬請免補知府以道員仍留原省補用請賞册二品銜其餘出力各員弁分别異常尋常另繕清單恭呈御鑒合無仰懇天恩府准照擬給奬以示激勵之處均出自 
逾格鴻施現在正次第勘放蒙荒藉資觀感實於懇政餉源大有裨益除飭取各該員弁等履歴咨部查照外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
張之洞片再江寗布政使李有棻前經奉旨護理兩江總督兹臣行抵江寗省城接署督篆李有棻交卸應卽仍回江寗布政使本任以專 
責成除檄飭遵照並飭兼署藩司之江安糧道胡延即行交卸署篆理合會同江蘇撫臣恩壽附片具奏伏乞聖鑒謹奏奉硃批知道了欽此 
袁世凱片再臣現已回任銷假藩司吳重熹交卸護理直隷總督兼北洋大臣篆務應卽飭赴本任以專責成仍照案會辦各局處事務除檄遵照外理合附片具陳伏乞聖鑒謹奏奉硃批知道了欽此 
袁世凱片再督辦山海關内外鐵路大臣關防前奉諭旨飭交護督臣吳重熹暫行護理現臣已假滿回任准該護督將督辦鐵路關防 
併移交前來當卽由臣接收理合附片具陳伏乞聖鑒謹奏奉硃批知道了欽此 
吳重熹片再臣前奉恩命護理督辦關内外鐵路關防現在正任督臣袁世凱假滿回津所有前項關防一顆業已一併咨送接收謹附片具陳伏乞聖鑒謹奏奉硃批知道了欽此 
 
