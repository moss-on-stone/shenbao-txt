# 1925 - 61 - 4918685

 

Page 1

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *   
 
 

Page 2

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *   
 
 

Page 3

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *   
 
 

Page 4

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *時評 
[苦兵（冷）]  
　　苦兵不僅爲戰也不僅爲餉也戰雖有大害暫而非久也餉雖爲重負普及而間接也最苦者莫如兩軍之對峙拉夫驅役百業俱廢少壯逃亡貧老待斃望其結束不知何日其次莫若駐防兵之優劣其類不一無紀之兵旣經騷擾則民之畏兵幾同一律見有兵在婦女不敢家居行旅不能安適因之農工商賈不能作業而殘破後之地万永久不能恢復食物用具之供應與房屋之被佔猶其次也 
　　夫兵不能無餉餉不能不取之於民故民間之不能恢復百業於兵實有大害故爲兵計有此苦民之事漸成同歸於盡之局亦復大愚然不爲之謀者大抵不知民間之有是苦耳 
[國内專電]  
　　北京電鞏縣戰事雙方均佈防中胡軍在孝義鎭一帶憨軍在附郭相距一二英里孝義鎭爲兵工廠所在地佔地數千畝袁任以四千萬元投資以機器未齊中輟前任廠長蔣廷梓以自辦之澠池陜州兩煤礦供該廠用故當時獲利而以後賠墊吳在洛時將機器添置兩次不專造槍砲彈并備造汽車爲國道用正鳩工間軍興吳敗回洛劉憨驅吳吳乃逃雞公山轉漢該廠始由張治公部守以上爲鞏廠某技師今晨到京所談（九日下午一鐘） 
　　北京電馮軍耍人云馮調停豫事馮謂仍候執政主持馮口氣中决不參加豫西戰事因中央命令停戰在前但胡方則屢請馮援助馮以西北一地待籌備未能帮助至孫岳參加豫戰僅就在豫之一部至保定大名尚未開拔孫奉調停令時曾領去二十萬若加入豫戰旋渦再不能向京領欵故孫一面催欵一面對京仍未改調人口氣外人謂豫戰範圍不大因雙方彈藥極少若中央仍持調停態度彼將自倦蓋即戰勝並無好處（九日下午一鐘） 
　　北京電府公布（一）劉鎭華八日夕尚由洛陽來電（二）閻錫山報告豫戰上月底榮鞏確被胡軍佔領嗣劉軍反攻遂失陷鞏縣兵工廠在劉手胡軍前線尚在登封（三）王揖唐二三日内回任倪道烺停職令日内準頒（四）法郎案政府究如何正研究含將决定意（九日下午八鐘） 
　　北京電報載駐南苑之馮軍向長辛店輸送張家口軍調來南苑待證（九日下午一鐘） 
　　北京電胡派息某使兩得洛陽庚（八日）電 
謂二日後劉軍確步步反攻已入鞏登劉與晋甘及魯鄂疆吏均有電往還 
　　北京電李思浩等由奉回京奉議對豫事取静觀態度張作霖云劉胡均我友但反對共産（九日下午八鐘） 
　　北京電使團得鄭州電云現登封臨汝一帶憨軍勝黑石老犍一帶兩軍相持 
　　北京電蕭耀南庚電于學忠電稱已得報何遂岳維峻部會攻虎牢關血戰兩晝夜不下兩部死傷千人（九日下午八鐘） 
　　北京電蕭耀南電段吳佩孚與滇黔聯省運動無關與劉憨早不合手與趙炎午有私交吳性爽直説不活動當可信 
　　北京電政府尚接到陳炯明由汕頭來電陳七日尚在該處但敗是實（九日下午一鐘） 
　　北京電財部咨蘇長唐宗愈呈請截留兵災縣分丁漕捐税事關動用正供請查核咨復又令前津海關監督劉彭壽據報解曹前總監十萬元先後情節不符應明白呈復（九日下午八鐘） 
　　北京電湘鄂奉直黑魯豫晉兆𤍠等省議長聯合爭善後會表决權上書請願不得以不出席抵又商組省議會聯合會 
　　北京電交部决實行京奉四洮南滿中東四路聯運已與俄日鐵路當局商妥定四月一日實行（九日下午八鐘） 
　　北京電外次保王繼曾智利公使即提閣議　　北京電善後會提軍事𢿫理委員會條件草案十六條（九日下午一鐘） 
　　北京電今段宴葡符使及參贊費孟德閣員陪符晨訪梁士詒譚華時局并計劃實業午刻梁訪郵政總辦鐵士蘭談飛機郵便　　北京電許世英辭職赴西山聞内部有爭執且經費無着（九日下午八鐘） 
　　北京電美西阿特爾商業代表團來京宣言邀請華商加入六月舉行美利堅國外貿易大會定星期三返津（九日下午十鐘） 
　　北京電豫弭兵會歌電哀胡憨息爭　　北京電段電胡憨停戰電劉飭回陜　　北京電外部對加拉罕盡撤外蒙俄軍照會曾會議一次有主通告張作霖者有主通告馮玉祥者結果未定（九日下午十鐘） 
　　北京電比艾使青（九日）戌刻出京　　北京電唐啟垚見段段促赴皖青（九日）夕行（九日下午十鐘） 
　　天津電旅津豫人驅胡號召内幕主使有人　　天津電省署接外部咨外人僑居非租界區域不准增設保衛界 
　　天津電李思浩昨由奉來津今日晋京　　天津電林建章昨由奉專車過津赴京　　天津電警廳令限三日查填自衛槍械　　天津電善後會議專員李黄海即入日籍台灣之李聰海 
　　天津電直一師三旅赴魯曲阜招新兵　　天津電聞省長終屬閻澤溥 
　　天津電李景林現尚未到津 
　　天津電楊以德籌備派員赴紐約列席於萬國警務會議（以上九日下午四鐘） 
　　奉天電齊（八日）法制局長姚震·財李思浩·財次鍾世銘·陸次張厚畹·返京張令京奉路局備一二等客車六列專送中央及各省賓客 
　　奉天電梅蘭芳一行七十餘人八日返京　　奉天電魚日大風雪飛機難駛虞日五架飛行祝壽擲下多數壽字張每機賞千元　　奉天電駐京英使壽禮青綠瑪瑙石獅子英國水晶宮燈各一對 
　　奉天電張賞梅蘭芳一萬元楊小樓余叔岩各六千元其餘名伶賞二千元至五百元　　奉天電張令三省法廳趕辦三次大赦　　奉天電張令三畬棧撥紅種包米五萬石運京津放賑又令總商會傳米商雜糧准入關限期再展兩月（以上九日下午八鐘） 
　　吉林電聞鮑貴卿昨偕張作相吳俊陞及東路要人由奉赴哈會議特區東鐵問題 
　　吉林電奉張又撥私欵百萬接濟關内難民春耕用（以上九日上午十鐘） 
　　青島電報界聯歡社今日電北京報界聯歡會執政府司法部請求廢止出版法 
　　青島電交部電膠濟路局飭令工會自行取消（以上九日下午三鐘） 
　　重慶電重慶銅元局擬鑄當二百文大銅元鋼模已製就各界人士紛請停鑄并改現鑄當百文者爲當十當二十兩種聞袁祖銘有允意（八日下午十一鐘） 
　　香港電滇軍總指揮楊蓁魚（六日）電陽（七日） 
可抵梧助拒滇唐范石生亦擬由衣尾赴梧就近指揮范微（五日）發臨别贈言略謂敝鄉不造土酋肆虐不得不回滇戡亂望粤人善擇賢不肖則人性本善當無肯甘心作惡 
　　香港電胡漢民派陳素爲潮汕特派員赴汕助許蔣軍籌餉 
　　香港電潮汕陳炯明軍分兩路退洪部退饒平葉部退大埔軍用品盡運往三河壩 
陳炯明洪兆麟及各機關要人均分乘楚觀海籌永績駛赴某方許蔣軍大部陽（七日） 
下午抵汕商店民居多扯洋旗許蔣軍擬再向澄海追擊陳軍前傳汕微失守即有孫軍司令多人赴汕魚在汕被陳軍拿獲二十餘人槍决中有一名邱鴻鈞係旅長　　香港電粤路客車庚（八日）停開專運韶關趙成樑部來省轉赴東江 
　　香港電航空局庚派一飛機携炸彈往攻惠　　香港電帥令取消陳所設澄海高等審檢廳　　香港電東江范石生部已盡撤楊希閔調朱世貴廖行超等部填防 
　　香港電許軍許濟部陽（七日）佔潮安陳炯明軍退三河壩葉舉昨偕陳炯明眷赴厦張明逹已抵汕許濟亦將到陳軍在汕之潮梅粤軍總指揮部於敗退後懸日旗聞已抵押按此次陳軍葉部損失殘盡洪部以豐厚故未戰先退故損失較少林部未接一仗實力如昔林初本欲出兵徒以洪部不戰而退恐被包圍故不敢 
　　香港電廣州各輪渡及大小船艘佳（九日）赴省署請願取消船舶税契如被拒則眞（十一）罷業（以上九日下午八鐘） 
　　福州電周咨薩易財廳長説未確但俞派正在進行 
　　福州電鄂蕭所派張代表昨日來閩周之赴浙代表李春懋已返省（以上九日下午四鐘） 
　　厦門電聯軍陽（七日）午後一時入汕庚（八日） 
晚粤軍二師砲兵團長某過厦入漳轉赴龍巖佈置退閩事張毅連日調兵赴平和詔安第三師李鳳翔防龍巖永定並擬在邊境宣布戒嚴 
　　厦門電佳（九日）晨海澄縣署息庚（八日）晚李雲復專使到李佳（九日蒸（十日）可到駐澄 
粤軍赴浮宮迎聞李部已經大埔入詔安　　厦門電田董旅某營奉調入泉　　厦門電兩毅派李芳池率部赴馬欄輪出港應瑞艦佳（九日）抵厦 
　　厦門電高義擬委汪連爲第三旅長　　厦門電魚（六日）永春函陳國輝歌（五日）早棄逹埔高義追擊魚日陳復棄烏石退入安溪境（以上九日下午十一鐘） 
　　蕪湖電王揖唐前商皖岸洋稽核祝開福每月撥鹽税六萬協餉已成熟 
　　蕪湖電荻港微（五日）晚破獲匪徒二名供出餘匪逃往蕪湖現鎭署據報已飭屬防查　　蕪湖電總商會聞王揖唐將内調特電段准王留任勿更動（以上九日下午八鐘） 
　　蚌埠電齊（八日）下午六鐘奉第一軍衛隊第四隊長梁德海押送淘汰新兵七百名過蚌北上佳（九日）上午四鐘第一軍三十二旅長畢殿澄十一鐘第一軍二師二十九旅副官馬福陞率新兵四百名均過蚌南下（九日下午七鐘） 
特約路透電 
[孫中山病狀]  
　　九日北京電克里醫士今晨布告稱孫中山體弱日甚腹中水脹亦見增重呼吸每分鐘二三十次 
[中國近聞]  
　　九日北京電聞善後會議秘書長許世英因病辭職 
　　九日北京電據汕頭最近外電稱粤軍已占據潮陽汕頭戍軍紛向閩省逃亡粤主軍旦夕將抵汕頭汕頭本地之兵甚少不致有劇戰 
　　牛津大學之處置中國賠欵 
　　八日倫敦電爲謀取中英人民之合作及增進中國幸福起見牛津大學之職敎員四百餘人已上書外部請將拳亂賠欵專用於中國境内之敎育與醫藥事業 
[英外相抵聯盟會]  
　　八日日内瓦電英外相張伯倫今日抵此同來者有英海陸與飛行專家等十人希臘日本島魯圭等代表亦同車到此 
　　歐洲安全問題 
　　八日巴黎電今日法報登載英外相張伯倫與總理赫里歐談話之新聞頗多不似英訪員昨夜所得消息之簡略就法報消息觀之所談論者爲安全問題而非裁减軍備問題目前全部難題之最要點爲德國東疆問題張伯倫不贊成裁軍公約亦不贊成英法比盟約而赫里歐則允考慮法英意比德五國盟約惟附以保留條件若干條其最要者爲五國盟約中關於德國東疆之條文必須與關於德國西疆者有同等之擔保張伯倫對此未能切實答覆但希望可謀取一種辦法捷克波蘭德國滿意赫里歐似準備商勸波蘭對此時局操取常識的觀察並準備從中斡旋以覓折中辦法此事進行暫止於此 
[蘇俄大學被控謀抗案]  
　　九日希爾新福電聞列寗格勒有三十人被控謀抗蘇聯均就逮其中多屬著名亞力山大學校之舊敎員及學生該校在帝制時代專供給外交人才聞前校長歷史家希爾特斯旭爾特戈里新親王等亦在被捕者之列 
[各國近事]  
　　九日倫敦電上院領袖克松侯爵今晨由醫士施用刀圭在此開割之初經過尚稱良好但其狀况在數日内頗屬可慮 
　八日巴黎電俄人喬治勒夫伏公爵現已逝世此人乃一九一七年五月俄國革命後第一臨時政府之總理是年七月即解職續任者爲克倫斯基氏 
　　九日倫敦電三月四日胡爾維兵工廠失愼並不嚴重無線電報所傳消息不確火起於工場延及起棧煤氣廠據官場宣稱成衣所製鞍所及儲藏所大受損無死傷者 
公電 
　　北京通電各省衙門均鑒臨時執政令財政總長李思浩税務督辦蔡廷幹呈請將管理龍口分關兼稽徴常税員齊爲免職另候任用應照准此令財政總長李思浩税務督辦蔡廷幹呈請任命金吾署管理龍口分監兼稽徴常税員應照准此令京齊（八日）印 
　　北京皖學生請願代表電北京段執政章司法總長曁安徽旅外各同鄉均鑒倪道烺係姜案要犯　戮久稽經法庭通緝乃該犯畏罪潛逃不敢到案現又輦金入都大肆活動除運動法庭取銷通緝圖謀反噬外並勾結某某有力者爲之説項冀逹其升官之目的以彼殺人凶犯皖人公愤倘再令其率獸食人皖人寗有死所同人一息尚存豈忍任其宰割此身不死自應努力復仇爰於本月二十八日抵京誓死反對一面訴諸法庭依法緝捕一面請願政府撤職懲辦以除禍源而平公憤尚望旅外各同鄉仗義執言一致申討則水深火𤍠之安徽庶不致淪於益深益𤍠之地步臨電哀鳴伏祈公鑒安徽全省學生聯合總會姜案請願代表鄭鼎劉培壽苗樹德 
　　長沙趙恒惕電各報館均鑒支日接武昌蕭督辦江電文曰頃據報告吳將軍子玉乘决川濬蜀艦已於昨夜上駛開往何處刻下尚未具報特此電聞等語同時接馬愼堂將軍電稱頃接武昌電話吳玉公於昨夜乘决川濬蜀兩艦并珩帥派往隨候之楚善兵輪一同向上游開駛惟開往何處尚未探悉等語兩電到後正擬電詢究竟隨接子玉將軍自岳州來電稱現政府已嚴令海軍拘獲决川濬蜀兩艦并令捕佩孚入京聞有前在上海獨立之許德廷者已負此責故佩孚於本日避地岳州矣特電奉聞即希亮照等語得電驚異殊出意外曩日子玉將軍留滯鷄公山時恒惕曾勸以出洋遊歷否則屏去兵衛暫息湘沅良以國内互閧皆緣政見偶異並無恩怨可言子玉果已解除兵柄不妨隨地優游何必迫之僑寓租界托庇外人旣非國家愛護將才之至意并乖政黨互尊人格之美德區區此心始終如一現已派員赴岳根據前義與子玉將軍婉商結果如何容再奉告恐遠道傳聞失實特此電聞趙恒惕叩陽印　　孝義胡景翼電各報館公鑒豫省頻年多故禍患環生地方呈凋敝之象蒸黎有待盡之哀休養撫循猶虞弗及乃憨玉琨自盤據洛陽後大收土匪潰兵强編民團武警把持財權並涉民政暴戾横恣爲所欲爲近復率領所部蹂躪正陽新蔡等縣節節進兵襲陷郟禹直逼榮陽密縣一帶景翼有守土之責自不得不爲防衛計須由前方兵士得憨玉琨訓令壹件及作戰要領十二條除將該訓令等拍照像片登載報端俾衆周知外合將該訓令全文抄錄如下全文曰爲令遵事刻因軍事緊急關於作戰之要領急應規定俾我軍一體遵照茲發給軍事要領十六份該團長即便轉飭所屬給部下確實講究遵行切切此令右令委團長宏謨又作戰要領十二條其文曰（一）我軍各部隊於作戰開始時務取攻勢防禦之姿勢綿密偵察敵情地形遇機轉守爲攻（秘） 
密）（二）各部隊須將自已所受之任務確實遵行並本長官之意圖勉盡職務切不中稍有踰越（三）各部隊須努力協同動作彼此確實連絡最關緊要萬不可自由進退致悞全局（四）各部隊遇特别時機爲臨時適宜之處置而須獨斷專行者各該部隊長官務須於施行時立即呈報本部説明理由不得遲悞凡戰時報告通報等之文字不必拘泥工緻以明瞭迅速爲要（五）各部隊須將自已戰鬭正面之一切情况隨時報告自已本部隊之長官並通報于友軍爲要而各部隊長官務於每日午後九點前後將本日本部隊戰鬭經過情形之概要迅速彙報本部參謀處縱情况無變換亦須申報爲要（六）各部隊長官須多派各種偵探詳細搜索敵之兵種兵力考查地形之利害得失妥爲運用兵力即規定自已某方面爲主攻某方面爲助攻預備隊位置於某處爲適當是也（七）在戰鬭開始時各部隊應多措置預備隊以備側方或後方不時之事變並遇必要時得以擴張第一線槍火之效力及振興本軍之士氣（八）現在槍火砲火均異常猛烈各部隊須力行搆築各種工事蓋溝尤須减少敵火之損害最爲緊要（九）彈藥之多寡戰鬭勝敗攸關各該部隊之幹部各員須嚴禁部下彈藥之耗費並隨時對於部下詳細講解節用彈藥一事使各兵士槍不妄發發必命中均明了節用二字之要義至吃緊之時機使各兵士持有充足之彈藥最切注意（十）各該部隊於戰鬭激烈時更須堅忍奮勵不可稍萌退志波及全體否則無異自滅（十一）軍紀風紀在戰鬭時尤關緊要各幹都須竭力維持不可怠忽（十二）此次戰事恐非短少　日即可解决我軍均應具持久戰之性質並保有持久戰之能力切不可稍因挫折即便退却更不可以一線式戰鬭鹵莽從事各部隊須將本部兵力三分一或四分一留作預備隊位置於第一線之後方愈蔭蔽愈妙到最後之五分鐘再使用預備隊與敵人誓决勝負皆奮發至死不退之勇氣切記切記以上數條皆我軍此次戰鬭時之最緊要者以各部官長均應切實遵行絕不可視爲具文就通報報告及彼此連絡節用彈藥偵敵情地形等項尤時時與部下講説務得戰勝之良好結果不負本總司令保護桑梓爲國爲民之苦衷是爲至要切切此令云云足證彼方早具决戰之心破壞和平之局對於中央之命顯然反抗至於令孫總司令之調停亦歸無效此次戰端釁由誰啓誰非誰是眞相自明天下自有公評景翼亦無容置辯也胡景翼魚印 
 
 

Page 5

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *公電二 
　　河南弭兵會電各報館鑒本會頃致胡督辦憨副司令電曰汜水洛陽探投胡督辦憨副司令均鑒天禍中國兵戎迭起豫局衝要無役不與前次榆關之戰飛輓已竭民力吳張回豫鋒鏑又驚四郊迄今殘喘尚未休息汴洛又復開釁戰區之内流離失所附近之地一夕數驚詩云周餘黎民靡有孑遺哀我豫民眞不知死所矣公等　疆寄之任咸桑梓之邦赳桓之士不禦外侮同室之戈貽笑列强本會感切身之痛抱陸沉之懼迭次呼籲均歸無效今者戰端旣開兵戎已見惟懇公等體上天好生之德念小民無告之苦從此戢兵即速言和庶干城之選不死無味之内閧凍餒之民稍留一線之生機垂涕而道伏乞憐鑒等語即希一致主張消弭戰禍不勝涕泣待命之至河南弭兵會叩歌印 
　　滁州商會來電申報轉各法團各界均鑒張軍長近在徐州設局徴收特别貨捐税則之重亘古所無米爲民食每石竟徵三角逾關税三倍逾釐則五倍其他奢侈貨品更不堪問查敝縣貼近津浦路線軍興以來皖軍奉軍浙軍先後駐滁商業遭其影響困苦顚連市面已難復振其間尤爲魯直豫近畿一帶外商自客秋在滁採購米榖暴露站臺久無車運中多霉爛血本攸關暗虧已甚乃昨百計千方呼籲索車甫運二百餘噸經過徐州復被硬行扣留强迫徵税抵觸路税猶其餘事以致在事米客靡不放聲痛器納則無力輸將拒則貨被扣留聞欲犧牲自殉者頗不乏人似此罔恤商艱片面負擔商民誓難樂從敝會怵目驚心難安緘默除逕電執政府奉天張上將軍盧宣撫使張軍長懇請俯念商艱迅予停止稍留商民元氣外矧津浦爲南北幹線徐州當五省咽喉蘇皖年産餘糧向銷直魯豫近畿一帶酌盈濟虚利害與共此種額外擔負豈僅皖北數縣之痛苦尤盼有關係鄰省各法團無徒隔岸觀火秦人之視越人仗義陳詞協電呼籲并懇貴報館根據民意與以助力揭載報端無任企禱滁縣商會叩佳 
國外要聞 
[菲律濱通信（初文）]  
　　嘉年華會中華僑和平女神 
　　一年一度之馬里蚋嘉年華會其會場之佈置花后之選舉物産之陳列與往年大同小異今年會中董事鑒於去年排華風潮之激烈表面上亦唱親善主義爲聯絡兩國民族感情於大跳舞場中劃出一夜爲［華僑日］請華僑方面加入游藝我華僑感其盛意遂組織委員會以商會副會長薛敏老爲主任議决所加入游藝分爲兩項一爲古装跳舞一爲龍蟠舞古装跳舞有和平女華會花后與和平女神同坐圖 
神一人侍女二人仙女十三人由華僑第一女校敎員學生扮演飾女神者爲敎員江曉因女士是夜表演之盛况花后先蒞會場升坐寳座中女神率諸仙女由正門入女神首行戴平天珠花冠服白色長袖繡花古服披彩鳳大衣狀極莊麗次爲二仙女高　長袖各捧白色大羽扇隨女神後次飾仙女者十三人俱彩服古装長裙委地爲首者乎一花籃餘俱執一紅綠紗六角宮燈女神及仙女入軍樂大作花后下座迎之携手偕登寳座并坐二侍女執扇立諸仙女升陛置宮燈共唱和平女神歌（歌詞譯爲英文）且歌且舞聲曼紗態蹁躚幾疑眞置身廣寒宮裏歌舞畢仙女獻花籃於花后禮畢舞龍隊乃盤旋起舞亦甚奇特可觀此亦可謂嘉年華會中之盛舉矣和平女神曲係吳研因所撰附錄如下［窈窕天仙子徘徊霄漢外宛轉撥浮雲依稀］ 
瞰下界引領向四方懃慇招所愛所愛曰和平魂兮爾安在西方有羣虎磨牙視耽耽東方豺狼號張喙何其貪北方鬼躑躅長夜寒漫漫南方多魚龍風濤日以喧浩浩太平洋戢戢諸强鄰哀哀幾弱肉擾擾相侵吞傾耳細聽之喧呶何所聞但聞羣鬼雜然叫不聞和平温宛之聲音側目細望之隱約何所呈但見羣醜蠢然動不見和平聖善之精靈欷歔嗟絕望俯首尚凝思忽見南海南一線光明馳歡聲擁寳座妙樂當其時乃率羣仙人下至寳座旁寳座有一女奕奕花中王何以狀其貌玉爲素質金爲妝百萬花燈百萬人俯仰瞻冠裳趨前問尊號花后美其名端立審顏容慈祥象其形握手親吐握温柔愷悌廉其情示我盤旋舞錫爾金玉辭四方招和平和平不可知付責與花后花后其聽之婦人阻兵氣用力在聖慈爾合集羣淑勉作和平之導師號召華菲衆招致百族民相與滌邪穢熙熙共進和平門（二月二十七日） 
國内要聞 
[北京通信（孤帆）]  
　　大吏更動之醖釀 
執政政府今日操大權者除段氏長公子宏業外首屈一指爲梁秘書長鴻志梁之能取得今日地位實挾奉張以自重但自梁就職後事多專斷頗爲奉張所不滿奉方力主以姚作霖任航空督辦以孫岳爲甘肅督理梁皆擱置不辦且毫不給張以下文張大不爲然近對人言段合肥身邊人太壞衆異（梁字）把握太夠瞧的了此種種話傳入段梁之耳梁固不自安段亦思有以補救之最近於軍餉事又發見一裂痕因馮玉祥領得軍餉數此而奉方則毫無張因益不滿於段且及於陸部因是吳亦感困難自知兩姑之間難爲婦不如早求歸宿或可落一兎　於是盡力謀外放事有凑巧適外間某某等省聯盟之説盛傳於是有人倡言非以實力鞏固長江中游不足以制直系聯結復合之死命而王揖唐來京又以京外各方空氣報告與段段乃决心令吳光新出而命梁鴻志暫避風色大約擬以王揖唐繼梁而爲執政府之秘書長吳光新外調安徽督理盧永祥内調爲陸軍總長以張宗昌任江蘇督軍以龔心湛爲安徽省長調朱深長内務章士釗因與段之長公子宏業密切亦不爲奉張所喜故又擬令章下台用許士英爲司法總長此種佈置已成定局惟候二月十二日奉張壽筵上之决定耳梁鴻志本擬赴奉爲張賀壽因是種醖釀將進而成爲事實故中止奉行吳氏亦於此時突上陸長辭呈皆此種醖釀漸進而爲事實之徴兆也（三月五日） 
[北京通信（隨波）]  
　　胡憨仍對峙鞏洛間張段表示不左右袒豫西胡憨戰事轉瞬已届十日（最近所聞洛陽確尚在） 
憨玉琨手郾師附近正在交戰中此外洛北韓鳳樓賈濟川兩部約一旅與胡軍之田生春楊瑞軒兩團及某師一部分相持於孟津黄河南北洛南張治公部則已放棄郟縣寳封臨汝退守伊陽對於洛陽防地將以全力死守惟胡軍以南路獲勝牽制悉去原在禹縣之鄧寳珊蔣士傑樊鍾秀三部已悉數調至登封與鞏縣岳維峻部防地成一直線地利上頗佔優勝劉憨之失敗此固無可諱言者也 
　　劉憨之所以失敗其故一因防線太寛顧應不週原來佈置右翼在禹縣而左翼尚在黄河北岸孟縣以致岳維峻部突以勁旅沿汴洛路衝入破其中堅一因憨所編匪軍王老五張得勝部守密縣登封臨陣無紀律人自爲戰竟於兩日間完全失陷胡部南路大軍距郾師僅六七十里劉憨乃不得退出榮陽鞏縣以顧全後路矣劉憨軍退出鞏縣後即改變宗旨極力縮小範圍近又在關内調出柴雲陞麻振武兩路鎭嵩軍悉行助守洛陽前兩日國民軍第二軍方面極力宣傳捷音近則寂然可見攻得鞏縣後未有若何進步也聞胡軍方面以餉項不足子彈缺乏且劉憨迭增生力軍聚於一處故胡軍未敢貿然進攻現正擬將新鄭附近礦産向某公司押欵以助軍費未知能成功否也 
據第二軍方面宣傳劉方現電陸洪濤願代籌欵四十萬元請將孔繁錦部甘軍悉數開拔出關又請吳新田將未曾開拔之一旅亦調防來洛孔部則以回民反對未便參戰吳新田亦以渭北田玉潔師已向關中大道進逼須留軍防備故亦宣言中立使果如此則劉軍又受一打擊矣劉原與奉張本有一種默契一旦發動料在徐州之奉軍必將向隴海路西移不意開火以後奉軍寂無表示劉憨迭電告急張均置不理外間所傳張不干沙豫局確爲事實數日前奉方曾得密告謂憨軍佔據豫西與吳佩孚互通消息去一胡而易一憨未必爲奉方之利加之國民軍方面不但馮玉祥對胡未曾明白援助即與胡景翼關係密切之孫岳亦尚以調人自居奉若干涉豫事恐將來牽動益大故更不欲孟浪從事也 
胡景翼方面於戰事未啓前亦曾命前警察總監張璧赴奉剖解苦衷張已於昨日起程入關由京漢轉道赴豫向胡報告奉張對豫局之態度張璧未啓程前曾電致第二軍方面謂奉方對於國民軍之携手極爲歡迎並謂奉軍對於國民軍絕無隔閡外間謡言皆不可信至於河南戰事豫西一帶爲河南豁地胡爲中央所任命之河南督辦當然可以轄治憨軍一時借防已屬通融性質若與麒胡作戰未免喧賓奪主奉天對此决不置一詞云云可見奉方對此之態度矣 
至段祺瑞對此之態度據某總長言段在今日無論任何方面皆不願發生戰事否則所謂善後會議者固已無法自圓其説且恐因此而牽涉他方面之戰爭則更將無法收拾故段之主張調停實出於眞誠惟據國民軍人言在胡憨未開戰時段命令各退五十里之辦法頗與胡以難堪蓋憨軍退五十里無碍防務胡退五十里則汴洛路上軍隊不啻撤回鄭州城内如密縣如禹縣防軍退去五十里亦僅能依京漢路相守藩籬盡撤尚何能戰是以胡决不能遵守此言確係一種實情現則胡軍已逼近洛陽退回五十里殊無關緊要矣總之張段不助劉憨胡必佔上風可斷言也（三月五日） 
[吳佩孚抵岳之種種]  
　　因中央將以武力驅逐湘商界反對吳氏居岳岳州通信吳佩孚於三日午后八後乘决川艦駛抵岳州記者以吳氏突然到此事先未有所聞惹起吾湘一般人士之注意爰特詳細調查如下吳氏因鄂人迭次勸其離黄後擬往蓬萊原籍藉資休養旋以該地匪風極熾幾無安謐之鄉故於本月二日午后十二時由黄啓椗（ 
黄距漢約二百數十里）逕來岳州動身時不但各方皆無所聞即鄂督蕭珩珊亦不知情三日拂曉行經漢口該决川濬蜀兩艦皆將艦内電燈關熄悄然潛行以故絕無知者濬蜀并未停輪惟决川停數時將吳之夫人護送上岸（因漢口吳原有舊居）該艦隨即繼續鼓輪前駛於是晚八時許始抵岳州現均停泊於岳陽樓下江中吳之親信重要官員多半皆在艦上所率士兵有三千餘名其符號帽上皆以紅布爲之抵岸時本縣各機關聞訊均紛紛前往歡迎由吳分别接見惟前兩湖警備總司令葛應龍將軍晤談最久與吳言及往事不免感慨者久之是晚該艦士兵登陸採購物件者絡繹不絕故一時划船車夫及麵食各小攤館店生意較平常驟增數倍頗獲利益 
記者以吳氏行經漢口情形旣如上述其中不無特别原因爰親赴艦上晋訪舊識據稱吳氏此行實爲意料所不及蓋鄂人欲吳出境不過是文字上之攻擊尚無何種脅迫舉動乃吳氏忽於二日接北京某至友發來密電一通有段執政行將調下游某兵艦以武力對待消息吳氏聞耗深不自安乃思他適但現時各地紛擾幾無寗土不是此方有作用即是彼方含黨見欲返蓬萊故土又是萑遍地以故大地茫茫竟無容身之慨籌維再四决計來岳因吳曾經兩次入湘與湘人感情素洽且湘省現爲自治省分尤無派别可言故擬暫爲託足一俟大局稍定即返蓬萊故鄉云云據此以觀吳氏此來並不含别種重要之意味但此言是否可信則未敢知耳 
另一報告吳佩孚於四日下午五點四十分突然抵岳各界人民於四點鐘時見有多數武装兵士荷槍實彈出城鵠立江干似有所候正驚訝間忽武衛軍統領馬愼堂率衛隊二排登岳陽樓吳氏艦抵城陸磯即由城埠電報局飛電報告馬濟亦下樓出城而决川濬蜀二艦已至岳州江岸商民人等始知吳氏到岳同時有馬濟岳陽張知事岳州電報局陳局長等乘小輪上艦歡迎岸上軍隊鳴號舉槍示敬吳與歡迎者略事周旋即囑馬濟速將岳陽縣署讓出以便登陸同時即電致趙督辦知照岳州商會得此消息比電致長沙商會因悉電局留難文中只云吳氏江午抵岳擬即登陸等字樣長沙商會當召集緊急會議均謂吳佩孚不見容於鄂而轉入湘則其野心未死明矣此不啻直接禍湘間接禍國之舉動應速推代表入謁趙督請願勸吳離岳俾免在湘境客軍有所藉口結果由會長率全體會董見趙表示商界一致反對吳氏居岳通電岳州商會隨時將吳氏行動報告趙恒惕對此事前本與馬濟有約不過湘中軍隊複雜擬即日開軍事會議解决吳氏留湘之迎拒問題 
漢口消息此次汴洛風雲胡景翼頗疑吳佩孚從中操縱故憨玉琨倚劉鎭華爲後援劉鎭華倚吳佩孚爲泰山因此胡景翼啣吳甚深特電執政告密名雖攻訐憨玉琨暗則痛詆吳佩孚中央以吳佩孚始則勾結黔軍以亂鄂繼則嗾使部屬（指楊清臣等）以謀變今則唆使憨軍以倒胡實屬忍無可忍乃密電吳氏令其自决吳閲電後始决計離鄂惟去往何方頗費躊躇適是時在漢之武衛軍總司令馬濟聞耗願迎往岳州即電致吳氏當經首可馬乃於二日早由武長路返岳先行籌備一切而吳佩孚亦即於二日夜由黄州起椗矣然吳氏之必欲夜間過漢者一則恐武漢民氣之激昻予以扣留再則慮故舊之歡送故當夜私逃頃復間據岳陽來電决川濬蜀楚信三艦已於昨日午前八時駛抵岳州寄椗城下馬愼堂親率所部各軍在江干列隊歡迎惟吳氏尚未登陸馬氏並擬以岳陽樓爲吳氏之行轅趙炎午並有來岳把晤消息至吳氏本人今後作若何活動尚在不可知之數也又據接近吳氏者云吳氏此行實緣湘趙因鄂公民迭次驅吳出境感吳以前提携之恩特電商鄂當局謂吳帥現不容於鄂可否允其入湘當局即覆電允准湘趙特派馬濟至黄迎接馬晤吳時陳述湘鄂當局之意吳比即命馬回岳預備行轅馬領命返湘二日深夜吳氏所乘之决川濬蜀等艦遂溯江上駛四日七點二十五分抵岳州馬濟鄒禮葛應龍等均在江干歡迎 
[救國聯合會所提委員制大綱案]  
　　北京救國聯合會月前開會討論委員制并推定徐謙等七人爲起草委員該項草案業由徐謙等詳細討論已經脱稿共爲八章四十二條并附有起草説明書茲覓錄全文如下 
起草總意説明委員制乃民治機關之一種方法實則委員制者尚有一最要之原素在即眞正人民團體是也故委員制本身并非萬能且委員制亦不過憲法中之一部若僅草一委員制之組織法若蘇俄之中央執行委員會及人民委員會兩章或若匈牙利蘇維埃政府之中央機關一章或若瑞士聯邦權力一章皆爲斷章取義謂此即足挽救時局與半部論語足治天下之古代謬説何異但現即欲草一完全憲法案又爲事實上之不可能蓋研究之時間不足率爾操觚祗足貽笑又何益哉基此理由本案之起草旣非限於委員制之組織亦非泛及全部條文惟就本會所認爲救國之要義着筆而已海内救國之士其共鑒之 
委員制大綱案（第一章人民團體）第一條中華民國由中華人民各團體聯合而成國之最高權在此聯合之團體反對民國者不得爲中華人民反對聯合者不得行使中華人民之政治權犯罪者依法律之規定限制其政治權第二條現在中華民國内行使政權之中央或地方機關須積極指導及輔助人民組織團體并與以各種便利其妨害人民組織團體者經國民會議或其委任之機關查明確實應即免職其有他罪者依法律處罰之第三條職業者組織團體爲人民團體農人工人軍人均有職業者凡以腦力作有益於社會之工者亦屬工人職業者未加入團體組織時不得行使政治權（第二） 
章消極規定）第四條省區組織法不得抵觸國憲第五條中央政府不得妨害或侵越省區自治權外蒙取消獨立時應認爲特别自治區駐防式之軍隊須永遠撤廢之第六條中央或地方機關非有破壞國憲大體及傾覆民國之事實不得用國軍或地方兵力討伐之第七條軍隊不得屬於私人非受國民會議或中央執行委員會之命令不得開戰其有自行開戰者全國視爲叛逆無論何人得討伐之第八條中華人民非經國民會議之議决得拒絕納税但新預算不成立仍依舊預算收税時不得拒絕第九條敎育經費只可增加不得減少政費不足時應減少他項用途以維持敎育經費第十條中華人民之自由權除憲法規定外不受任何法律之限制但現行犯及司法機關查有證據之犯罪嫌疑人不得以本條爲保障個人之自由不得抵觸團體之自由如有抵觸時應保障團體之自由（第三章最高權） 
機關之組織）［第一節國民會議］第十一條國民會議爲中華民國最高權行使之機關國民會議閉會時其權由中央執行委員會行使之第十二條國民會議由全國職業團體所選舉之代表組織之職業團體每若干萬人選出代表一人總數至少須滿五百人至多不得過一千人第十三條國民會議每年開會一次每會期自一個月至兩個月第十四條國民會議遇必要時得開臨時會會期以一個月爲限第十五條國民會議之年會及臨時會由中央執行委員會招集之但臨時會有三分之一代表之要求亦得自行招集中央執行委員會不招集年會時國民會議代表得自行集會第十六條國民會議代表任期爲二年第十七條國民會議代表經費由選出之省供給之第十八條選出代表之職業團體得撤回所選之代表另選代表補充之第十九條國民會議互選代表一百人組織中央執行委員會［第二節中央執行委員會］第二十條中央執行委員會爲最高立法行政司法管轄機關第二十一條中央執行委員會對國民會議負責任中央執行委員會處理政務年終開會有委員二十人之出席即得爲議决第二十二條中央執行委員會互選三人爲主席以年最長者一人對外代表中華民國主席及委員之任期均爲二年但得延長至次期國民會議開第一年會日爲止第二十三條中央執行委員會選任各部行政委員組織各部行政委員會並選任最級司法委員中央執行委員會有罷免前項所選任各委員之權第二十四條中央執行委員會基於國民會議之委任得發布命令并審核批准各部行政委員所擬辦之事 
[豫東近狀之外報]  
　　官軍剿匪之激戰馮玉祥大招豫兵 
字林西報三日歸德通信云駐紥豫東之王爲蔚部業移調豫南夏邑永城人民見王部離去甚爲欣忭顧自王部行後土匪大爲活動果不出人所料郭司令遂派隊剿辦另有胡軍馬隊一隊亦聯合參與當與大隊股匪二千餘名激戰將匪擊散軍隊因奮勇上前傷者頗衆死及重者各兩名有一營長股際被彈洞穿可見當時戰鬭之烈苟使郭氏長留剿匪其效必更有可觀此間甚爲靖謐夜問亦不聞村中警槍其現狀爲兩年來所未有民衆對胡憨戰事咸希望胡軍佔勝俾戰事可以移西豫東不致波及此蓋純係自利之見非於交戰雙方有何特殊感情也馮玉祥在豫招兵截至上月止連日赴汴乘車北上者不絕現招兵委員尚未回京預計自去年耶穌聖誕以還所募新兵至少當有一萬餘人之衆 
[局勢益形嚴重之汕頭（汕頭快信（錫））]  
　　四五兩日潮陽揭陽至汕頭之輪船不通揭陽城店舖被潰兵搶掠一空四日晚翁輝騰部退至汕頭持槍向總司令部索餉卒給一千元始散去敗兵到汕者均大駡官長不設兵站不給餉彈又凍又餓如何應戰由三多祝退回一路風餐露宿日夜兼程 
　　洪兆麟由潮返汕出示安民如能拿獲强徒者即賞一百元市面緊閉僅有魚肉蔬菜發賣 
　　洪兆麟接林虎電云江日電悉兄赴汕面商機要所部整理完妥即行返攻甚善此間赴援部隊日間可到前方云云傳説林虎之兵由五華出揭陽河婆截擊張民逹現正在激戰中 
　　五日下午傳説聯軍已抵蓬洲所汕頭洪部即調往火車站堵禦五日晚路無行人又是晚潮安縣長吳少荃卸責將印信交縣議會保存葉舉熊略之兵由浮洋（車站） 
名）再退潮州汕頭各處交通斷絕正確消息無從探得　　六日早汕市面見軍人店舖仍閉早車可通潮州大元帥直轄潮梅建國軍周部到蓬洲所五日晚退回陳軍楊澤部退至潮陽五日午被周潛截擊繳去槍甚多林虎由五華至河婆一部由紫金至公平取監視態度張民逹部由揭陽退回普寗蔣介石之學生軍分三大隊每隊一千五百人五日抵葵潭（六日） 
[東江戰局之劇變（木庵）]  
　　聯軍右翼攻陷汕頭但仍未許樂觀 
粤省東江戰事自陳軍左翼洪兆麟葉舉兩部在淡水平山大敗後海豐汕尾旋爲右翼聯軍所攻陷東江三年來相持之局忽起絕大之變動各情已詳三日通訊陳軍於海豐之失守惠來潮陽汕頭之屏障已撤汕頭陳軍已不能立足而聯軍右翼各部自佔海豐後即由汕尾直趨陸豐左翼陳軍洪兆麟李雲復葉舉鍾景棠之敗兵分三路退却中路退葵潭右路退河婆以便退保揭陽左路退惠來以固潮陽及汕頭一面俟右翼陳軍林虎部在河源趨惠州東下平山以截擊右翼聯軍深入海陸豐之後路此爲陳軍左翼失敗後最後挽救危局之策略詎意陳軍右翼林虎部在河源方面爲龍門方面之左翼聯軍所扼而聯軍右翼又早已由增城方面調到粤軍警衛軍吳鐵城部二千餘人轉赴右翼分佈平山永湖向惠城横瀝馬安等處嚴密警戒以防陳軍林虎部由河源趕至抄擊陳軍右翼林虎部阻於以上兩難關明知左翼完全失敗汕頭危急尚未獲迅速來援故聯軍右翼前鋒於一日佔領汕尾後即向陸豐前進左翼陳軍洪葉部望風潰退是日聯軍先頭部隊即進佔陸豐許崇智於一日進駐海豐城調度前方軍事蔣介石則在後方擔任防禦敵軍林虎部之來襲四日粤軍總部捷報（一）本軍黄參謀振興三月二日淡水發來電稱本午接平山電話東日總座抵海豐先頭部隊已到陸豐洪兆麟逃繳敵槍八百餘桿子彈五十餘萬水機關槍手機關槍三十餘挺其餘輜重甚多（二）三月三日夜接前方電話我軍張師長巴進陸豐城詳情續報云云陳軍洪葉鍾各部自二十八日潰退葵潭惠來河婆後已成驚弓之鳥擬竄回潮州汕頭略事收容會有聯軍别働隊司令周潛者異軍突起於潮陽周部約二千人在潮陽附近高樹建國軍潮梅第一路司令旗幟圍攻潮陽縣城破之旋將潮陽縣城内洪兆麟清鄉隊梒械繳去設司令部於縣署并飭所部圍繳洪兆麟由海陸退回之敗兵步槍千餘一時聲勢浩大分兵兩路出發一路先略汕頭潮陽與汕頭本爲對岸相距水程三十五里中隔一海灣之水故聯軍周部於三日辰由潮陽東渡遂佔領汕頭自潮陽周軍崛起汕頭陳軍與惠來前方消息已遮斷陳軍師長李雲復倉卒率憲兵乘車逃至潮州府城故周部到汕如入無人之境潮陽周軍旣佔汕頭一面又由潮陽分兵南下直搗惠來洪部敗兵之後此路二日已將洪葉敗兵擊散循惠來而下歡迎陸豐之右翼聯軍前隊赴汕而惠來陳軍之殘衆則已不敢回汕頭由惠來西出葵潭河婆與鯉湖方面之李雲復敗兵會合退駐揭陽潮安至此次揭竿而起之周潛原屬潮陽人在潮汕當軍界有年曾充許崇智鄒魯等部下年前許氏由閩邊回粤失敗於潮汕周部爲陳軍劉志陸收編駐兵潮陽旋因某事與汕頭洪兆麟部不恊被洪氏派隊將周部繳械解散周隻身逃至省城當局以周熟悉潮汕情形乃委周爲潮梅軍第一路司令資助周氏回里使俟聯軍進攻潮汕時相機響應此次右翼聯軍攻下海陸周氏認爲時機已至遂糾集舊部起義於潮陽先將洪兆麟敗回潮陽之兵堵擊於峽山及兩英圩附近使陳軍洪部不敢復退汕頭而西遁揭陽汕頭由是同時佔 
 
 

Page 6

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *領皆周部之力也云云茲將聯軍克復汕頭之各方電報附錄如下四日午十二時粤軍第二師後方辦事處接前方電報稱［我軍於二日上午克復惠來同日克抵］ 
潮陽二日晚周潛部隊二千餘人在潮陽舉義派軍歡迎我軍入汕頭我軍先鋒隊第七八旅於三日上午八時克復汕頭］又四日上午八時此間特派潮汕安撫員陳箇民接汕頭探員報告克復汕頭潮陽情形呈報大本營稱［（一）］二號晚九時我軍周潛部佔領潮陽繳獲敵軍槍械千餘子彈輺重無算後即分一軍進攻揭陽一軍出惠來葵潭圩接許部大軍入境（二）三號早八時半我軍前鋒許部佔領汕頭（三）陳炯明三號午十二時乘廣東輪船到香港家眷多人及汕頭市長陳友雲隨行即往堅道全章家（記者按一説謂炯明已離汕頭赴） 
潮州轉赴老隆調林虎部再戰）陳軍同逃落港者上中級軍官共一千四百餘人行李二千件（四）汕頭西紙幣被逃軍收買漲至與汕幣平價二號港商聞訊運西紙數十萬備換冀獲厚利大元帥特派潮汕安撫員陳箇民呈報三月四日早八時］刻下當局已任陳氏趕赴汕頭辦理各事宜陳已定今日下午乘輪前往同時潮陽縣長一缺已由署省電委該署職員馬如堅接任以上聯軍佔領汕頭之消息皆得自聯軍方面惟查汕頭一地無險可守易得易失聯軍之得此於自身軍事上殊無大影響反足貽兵分力薄之虞當許崇智上年由閩邊攻潮汕時何嘗非不崇朝而佔據之乃當時陳軍故意放棄潮汕使許軍深入内地然後調興寗等處之部隊包圍之致令汕頭許軍幾乎全軍覆滅此種敎訓想許軍尚不健忘今次若徒恃一時之勇氣全軍深入汕頭則吾輩以第三者之眼光觀察此次之再佔汕頭不特不爲許軍喜且爲右翼聯軍全部危蓋此時陳軍左翼雖已敗亡然右翼林部尚蓄其精鋭在河源老隆之間引滿待發倘被其循河源惠州以攻出平山淡水聯軍右翼後路萬一不守則新到汕頭之聯軍適足以蹈上年先勝後敗之覆轍又况此次由汕退走潮州府城之陳軍隨時可以向汕頭一地反攻乎故綜觀現在東江戰事形勢右翼聯軍在示與中左兩路聯合向河源陳軍右翼進攻以前或不致貿然深入也（三月五日） 
[粤省出兵抵禦入桂滇唐軍（毅廬）]  
　　駐粤滇軍擔任入桂作戰 
　　范軍前鋒已抵肇慶赴梧 
自滇唐軍分路入桂鄧大謨黄培桂由龍州入粤之欽廉與南路陳軍鄧本殷會合此路進行尚稱順利惟龍雲部抵南寗後反客爲主在邕垣佔收機關勒抽餉項并發行軍用票强迫商民行使經濟界大起恐慌李宗仁駐邕步隊蔡伍各部不敢攖其鋒紛紛退出南寗南寗省議會議長張一氣財政廳長蘇紹章已被迫逃遁日昨隻身赴梧其狼狽可想李宗仁至此始知受滇唐之愚然已噬臍莫及矣刻聞李氏糾集部隊暫駐潯州本人則進退維谷蓋梧州方面之李濟琛鑒於李宗仁讓道南寗之覆轍已力主不許滇唐軍過梧連日紛由八步及撫河一帶調回粤軍第一師第二旅各部回梧佈防粤軍第三師鄭潤琦部又由廣寗四會等處調梧協防至梧州以下之西江上游如封川德慶等地由粤當局着令駐防羅定之黄明堂部分别增兵扼守梧州李濟琛經已與駐粤滇軍商妥抵禦滇唐軍計劃結果由駐粤之滇軍第二軍范石生全部擔任盡調梧州以上作戰至范部在粤省東江防地則由滇軍第三軍胡思舜部填防粤軍第一師長李濟琛業於上月底在肇慶出有佈告略謂滇軍將過西江係奉命赴桂阻止滇唐軍龍雲等部入梧仰各商民人等幸毌自相驚擾云云李濟琛早已在肇預備駐兵地點接待范部逆料此次范石生全軍調桂抵禦滇唐各部桂省西南部將必有長期之戰爭將來范部大本營設於肇慶以梧州爲第二防綫梧州以下人和圩一帶爲第一防綫而范軍行營則或設在梧州至於兼梧州善後督辦李濟琛之第一師第一旅陳銘樞部原駐肇慶者刻已與范軍換防陳旅業於三日抵省開赴東江左翼博羅以便博羅之范軍第五六旅轉赴西江至范軍駐省之警衛大隊業於上月二十八日開抵三水河口再由該地用江防艦拖帶民船運載第一批范軍約兩隊溯西江而上一日晚已抵肇慶連日省城范軍出發仍極忙碌昨滇軍第二軍軍部以此次用兵西江上游非賴大帮船隻不足以資調遣但濫封船隻於航業固受影響且航商因軍隊封船往往有停擺他避者於交通上亦有諸多窒礙因此昨已訂定租船辦法特向商船公會立約租定汽船數十艘以便隨時爲後方運輸之用船費依普通價格給發但恐船商不信仰特將五萬元現欵存於某銀行以爲租項之保證金汽船每艘租項則按月由航政局清給此辦法訂定船商多樂於租借現在范軍除却汽船二十餘艘外尚有江防司李宗黄（即范石生之參謀） 
長）所轄之江防艦隊十餘艘水路軍事設備異常縝密蓋范氏早已成竹在胸以爲一旦與滇唐兵戎相見必以廣西爲戰場而廣西西南部之河道非有淺水兵輪多艘不足制勝故已及早安置其參謀長李宗黄爲粤省江防司令握得江防艦隊之權以爲己用此次滇唐軍一抵南寗而范軍旦夕已至梧州肇慶佈防其調兵之神速實江防艦隊之力此乃范氏平日注意江防之表現也至於范石生之陸軍在粤之名目編爲建國滇軍第二軍所轄有滇軍第三師徐德部之第五第六兩旅又一獨立旅此爲駐粤滇軍中之精鋭另有第二軍警衛隊一大隊人數共三千人合共不下萬人刻下當準備作戰時又擬擴充兵額數千以爲補充擬向粤政府請求撥發去年繳得之商團槍械若干以資應用此事業由滇軍總司令楊希閔代向大本營請發矣觀此則范氏若將新兵練成兵力總額將及二萬以之對付滇唐派遣入桂之龍黄鄧三部實綽有餘裕至於軍餉一層范又握有粤東籌餉局之實權賭餉一項幾爲彼一人所支配據范氏親向人説伊現在儲蓄之欵較諸目下雲南一省之財政爲優云云范氏事前屢次聲言討唐恐無若干把握必不敢輕發然則范氏之言想亦非虚語也（三月四日） 
[皖聞紀要]  
　　查辦新舊知事爭鬭案王揖唐省長蒞皖更調知事不下三十餘縣之多尚未聞有拒絕擋駕情事惟廬江縣知事周炳文籍隷合肥自稱爲段執政之至戚到任年餘與地方士紳結起種種惡感去歲擅撤民團吳團長職務大起衝突竟演出閉城防範之一幕是以王揖唐蒞皖後即以該知事人地不宜調省另候任用特委金澍猷前往接署牌示甫經掛出周炳文在縣聞悉即揚言我定不交卸此言傳之到省該縣旅省同鄉咸慮或將演成拒絕之一幕果爾新任知事金澍猷到縣數日周炳文置之不理陰曆二月初六日有凌流輝等率領數十人蜂擁而至金寓逢人便毆遇物即毁打得落流花水金知事帶去辦事職員數人俱各受傷甚重聞金知事躱避不及亦受有傷痕省公署頃已接電報告王揖唐未回政務廳長昨商該管安慶道尹舒鳴貽前往查辦六日清晨舒道尹即乘招商下水赴蕪由蕪湖改乘小輪前往廬江此案尚不知如何解决也 
　　出席善後會議之爭執善後會議籌備處許世英眞電到皖謂皖無議會奉執政諭晋恒履不能與會二届省議會諸人接電後非常憤慨除晋恒履逕電質問外日昨并由公民代表黄大勳等通電旅京同鄉請質問許世英具何理由謂皖無議會又有議員楊祚延等十餘人電陳執政曁同鄉會力爭皖議會應當與會許世英尚未答覆頃省議會特備具正式公函致王揖唐不承認許世英之眞電文從略 
[全浙敎育界之國是會議]  
全浙敎育界國是委員會九日下午二時在省敎育會開會全浙敎育會聯合會代表到沈溯明朱顯邦等八人省會中等以上學校職員聯合會代表到王更三等四人本省附小聯合會代表陳成仁等四人公推陳騷主席首由經亨頤發言國是委員會發動於國民會議國民會議組織法現在爭執甚力如照孫中山主張由各團體選舉將來必無結果最好由每一縣選出一複選員以小學以上畢業者爲選舉人蓋國民會議須由國民發起不必由政府執行國民反居於促成地位故本席主張以縣爲本位組織國民會議發起會程耿云對於善後會議制國民會議組織法應如何加以干涉使以縣爲單位每縣規定一權並不以一人爲限何紹韓云經先生的意思本席極端贊同應建議於善後會議一面通電各省區一致力爭當經陶贊堯蔡孟謀羅迪先討論結果推經亨頤起草自動的國民會議發起會宣言一面由各委員邀集在省各縣同人再行開發起會解决一切惟此項宣言須經委員會十二日下午二時續行開會通過方可發表 
[杭州快信]  
　　閩軍某師部馬弁安某八日夜在第一臺觀劇憲兵指爲違禁上前干涉該弁不服回營糾同多人各持木棍復至尋仇遇於城站傷憲兵二並出手槍恐嚇後經第一第四及近畿各連憲兵圍捕獲錢某一名安及餘人已遁去今日（九號）已解督署訊究 
　　浙軍二師第七團調防湖州後其營底尚留金華昨經少校團附焦忠祖督率兵士分装外江船六十艘抵江干今午由南星站掛江墅車抵拱埠封雇民間船隻押運吳興 
　　浙一師陳公俠師長呈請委任趙立爲師部軍需處長督令照准 
浙軍二師軍械處長王偉經夏省長調委保安隊總隊長兼總敎練後遺缺甫於前日令委陳優接充昨捧檄到差視事 
　　湖防總司令四旅旅長汪鎬基今午前乘艦抵省謁孫督辦面陳要公 
　　前寗台鎭守使杭縣議會議長顧乃斌今日（九號）因公赴滬約一星期返斾 
　　財廳三日通電各縣催募善後公債倘有募集仰速報解瞬逾星期並無報解到廳已擬續電嚴催　　杭垣日來棉花價值飛漲花衣每包（計百二十五斤） 
向售四十五元者已增至五十七元聞因洋莊烽動故即門市亦每斤須大洋六角 
[南京市政公所草案]  
　　南京市政籌備處成立後即將關於市政公所暫行章程擬成草案於七日開會議决呈請省長咨部備案茲錄其草案如下（第一章總則）第一條南京市政公所暫行章程適用於南京市全部南京市全部區域暫以南京省會城廂警區及下關商埠區域爲範圍遇必要時經省行政長官之特許得擴張之第二條南京市爲地方行政區域直隸於省政府不入縣行政範圍（第二章市行） 
政範圍）第三條南京市之行政範圍包括左列各項一·本市財政及公債事項二·本市道路溝渠橋梁建築及其他土木工程一切事項三·本市商港之計畫及籌備管理事項四·本市公共衛生及公共娛樂事項五·本市敎育風紀及慈善救濟事項六·本市公産之管理及處分事項七·本市交通電燈電話自來水煤氣及其他公用事業之經費及取締八·本市戶籍事項九·其他中央政府及省政府委託辦理事項第四條屬於市行政事項而爲國家行政或省行政辦理者應由市公所次第收回辦理（第三章市行政組織）第五條本公所設總辦一人會辦二人綜理本市行政事宜均由省行政長官聘任之第六條本公所設置總務財務工務公用敎育各課分掌市政事務其職掌如左一·總務課關於辦理文牘會計庶務收發保管擋案關防收發憑照編定籌記表册經理慈善事業及不隸於其他各科事項二·財務課關於徴收市税保管市公産徴收市公欵經理市公債及其他整理財産事項三·工務課關於築路建設及修理市場橋梁溝渠水道收用土地測量評價及其他土木工程事項四·公用課關於經營監督電話電燈電車自來水煤氣取締汽力車馬車人力車肩輿船戶及其他屬於公用性質各種事項五·敎育課關於管理市立各學校·及社會敎育義務敎育·監督市内私立學校·取締各種戲院·及公共娛樂場市内事務加多有增課辦事之必要時得由總會辦呈請省行政長官核定之第七條每課設課長一人副課長一人課員技術員書記各若干人均由總會辦任用之第八條本公所設秘書二人承總會辦之命掌理機要事務及核定文稿由總會辦任用之第九條本公所設行政會議以總會辦秘書及各課長組織之每週開會一次審議本市重要行政事項其他職員因事務關於亦得應召列席陳述意見但無表决權（第） 
四章市財政）第十條本公所常所經費市政經費以左列各欵充之一·市内財産之收入二·市内各項捐欵三·使用費及手續費四·罰金五·其他省政府特許徴收之附加税及其他捐項第十一條因救濟災害或經營公用事業得請求省政府或國家給予補助費第十二條市内公用事業應以市有方法行之但因事實上之必要得由私人合資辦理前項私人合資辦理之事業其管理及利益分配方法應由公所核定行之（第五章附） 
則）第十三條本公所爲尊重民意輔助市行政起見得設置參事會其組織章程另定之第十四條本章程呈請省行政長官核准咨部備案先行試辦第十五條本章程俟中央市政條例公布後再行遵照修改 
[南京快信]  
　　軍界消息頃得電告張宗昌定本月中旬由徐到寗商辦撤兵等重要事項 
　　本城軍警當局聞近有流氓勾串兵士發生不法行爲現正責成各區警署嚴密拿辦 
　　蘇籍閒散軍官候差津貼已數月未發各軍官迭陳困難請求救濟韓又令催財政廳設法籌撥 
　　南京電報局接交通部電政司來電關於第一軍在蘇拍發官電每分不論字數多寡須收材料費現金一元附加捐欵亦須照數收現 
　　韓省長委丁銘忠代理泰興縣知事 
　　各縣督促糧賦委員截至二月底止撤銷現各員均陸續回省銷委 
　　寗總商會代徵江寗車捐已開始實行省署現令省會警察廳江寗縣知事協助辦理 
　　省立貧兒敎養院全體學生發佈宣言反對更換院長周其永有印刷品散貼街衢 
[江陰快信]  
　　地方各公團曁公民陳名愼等以澄邑駐軍雲屯每日軍需供應須費四百餘元實屬無力負擔七日特電盧宣撫張軍長韓省長云自大軍抵境軍需供應日費浩繁災黎方待賑撫丁漕勢難催收告貸鄰封又被謝絕官紳蹙額羅掘無方來日方長何以爲繼現奉軍長派設兵站分處而芻秣資糧仍須墊欵代辦有放無收實屬支持無力共應缺乏則數千大軍豈能枵膓情形危急不敢壅於上聞伏乞速賜藎裁撥欵接濟不勝迫切待命之至江陰地方各公團叩虞 
　　滬交涉員陳世光因俄僑十人在澄被齊軍槍斃電呈盧宣撫使辦理昨日（七日）黄知事接盧宣撫使來電云 
江陰知事覽據交涉員陳世光電稱有俄僑十人聞在江陰被齊軍槍斃現由滬俄商聯合會請求派員會縣確查屍柩運滬安葬等情除電復外仰該知事遵照接洽辦署 
　　槍殺祝塘北一段方壽頣一案其母方李氏已狀請縣署緝兇原文略稱伊子方建敏號壽頤爲無錫豫康紗廠總辦現爲江蘇實業廳諮議任東三省陸軍步兵三十二旅諮議官於陰曆二月初七日乘汽油船來鄉接眷初八日上午十一時半原船開至璜塘一段張家礱坊頭七畝河灘邊突遇游兵三人開槍攔路擊中腰部由右進而左出登時血注斃命該兵又上船搶掠被刦去銀洋四元船工鋼表一只銀練一條表墜兩個搶後慌忙躍岸向顏家橋南路逃去請求緝兇究辦云云縣署據狀後除咨請鄰縣恊緝外并令警察偵緝法警等嚴密跴緝矣　　澄防司令部中尉稽查鄧雲慶據便衣偵探於老九等報告西外朱家村有開場聚賭情事六日深夜遂帶兵一排馳往捉拿當場獲住賭徒阿六等十九名七日解至火神廟軍法處訊辦經軍法官吉慶雲訊明并各責軍棍五十分别罰洋五元十元不等取保釋放並未移縣歸司法辦理（八日） 
地方通信 
　　松江 
　　松江公民對盧使感電之呼籲松江縣公民姚大任等對於盧使之感電呈請中央迅頒明令救國救民在此一舉電文云［北京段執政鈞鑒溯自民國締造禍亂相循國家困於軍費人民苦於兵禍我蘇兩受巨創痛恨尤深然禍源不塞流毒未艾故廢督裁兵之論一唱百和盧宣撫使洞燭民隱仗義執言爲各省倡我人民萬姓歡呼歌頌載道想執政夙主和平諒不虚投藥石惟蘇民災患餘生望治更切務懇將盧使之主張迅頒明令則豈徒我蘇之幸即富國裕民亦盡在於此矣江蘇松江縣公民姚大任徐公錫王朝佐沈璇徐士麒姚煥文潘鼎彙王希舩沈厚祿葉瑞來王正瑩顧鴻鈞等六百四十二人同叩佳］ 
　　典商被刦與復業記松邑城廂典當八家被刦者有五計德昌損失二萬四千元恒益八千元位元四千八百元恒和一千三百元恒升一千元其餘金大公和怡豐三典雖受損失但質物均完全保存於當業前途並無障碍現金大恒和怡豐三典已定古曆本月十六收當放贖其餘則祗贖不當且恒升一典已無意營業刻已呈准縣署布告照省署核准新章其未搶貨物無論當物月份遠近統限六個月取贖完竣以資結束如過期不贖准由典商變賣歸本一切捐税亦已於本年起停止繳納又本縣新橋鎭啓新典亦因兵災被刦至三萬元之鉅現亦止當清理矣 
　　後岡尼菴又報盜刦松屬後岡十圖九峯菴於八日深夜被盜六七人打門入内將住持尼姑用火燙傷頭面逼説藏洋處所致被刦去銀洋衣物約值百餘元又該尼胞姊所寄各物亦被一併搶去業已報告縣署委令亭林警察分所長過貺先前往勘驗矣 
　　捲菸特税展緩啓徵松青區捲菸特税局局長雷光華業已奉委到松與楊知事會銜布告准本月十一實行啓徴並刷印稽徴罰則分别公布茲據捲菸商方面確息以特税由認商包辦時因於同行利益未能妥恊是以辦無成效迨前任沈局長來松亦經雙方談判許以七萬二千元之税額囑商承包（較認商承包税額九萬） 
元已打八折）商人方面則以兩縣税額至多不過三萬六千元方可包辦嗣因數額距離太遠又作罷論今雷局長亦已向捲菸同行接洽聞已不談包認手續决於承銷憑證額内予以權利茲雷始允照憑證票面予以百分之五同行則堅不應允故有以百分之十爲之酬報之説但同行方面因尚待考慮已要求展緩啓徵期間二十日以便磋商大約當能允准也 
　　太倉 
　　校閲駐瀏河補充旅昨日奉軍第一軍張軍長代表岳柏蒼氏乘汽車到瀏校閲駐瀏河補充旅軍隊團長張良輔氏親自在塲指揮士兵精神奮勇步伐整齊旅長姚霽在公共體操塲演講顯佑山下觀者甚爲𤍠鬧　　蘇州 
　　山塘鬧市中之刦案閶門外山塘街一帶現駐奉軍約五六千人該處本爲鬧市軍民尚能相安忽於八日夜九時半附近之通貫橋下西義豐銅錫店已收市而未閉門突來冒充奉軍之匪徒三人均制服而皮冠至該店以購買茶壺爲由即各出鋒利匕首擲櫃上嚇禁聲張一面由匪將大門緊閉並將門口之電燈熄去再將店夥攔至店堂之一隅均令面壁不許稍動當有店夥葉長根方欲喊救即被向肩上猛刺一刀幸剌在衣上得未受傷各店夥乃祗得屏息面壁而立始由一匪監視店夥二匪入内翻箱倒籠任意搜刦約歷一小時携贓而去該店於事後檢點計被刦去現洋三十元鈔票二十元衣服十二件約值八十元銀表一枚值五元尚有店夥胡子清之首飾箱一只所值若干因胡現尚在外收賬無人得知昨日（九日）該店已開具失單叙述被刦詳情報告閶三警所轉呈軍警官長請求嚴緝贓盜矣　　請撤駐蘇軍之覆電蘇紳張一麐等於微日電請奉天張作霖張宗昌鄭謙及盧宣撫請將駐蘇奉軍一律撤退等情已誌本報茲悉昨接盧宣撫覆電云蘇州張仲仁先生並轉各士紳公鑒微代電誦悉吾蘇不幸重搆兵災掊克聚歛誅求無已强暴已輦載而行人民乃骨立待盡覩斯慘狀良用惄然鄙人奉命南來職在宣撫雖未能有造於蘇抑何忍重滋負累刻正妥爲計畫總期省防民力兼籌並顧務策安全而資休養質之高明想以爲然專此佈復惟希亮察盧永祥魚印 
　　常州 
　　籲請撤兵之軍長復電武邑士紳惲禹九等電請撤兵昨日縣商會奉張軍長復電云常州商會併轉地方各團體鑒支電悉俟政局稍定本軍奉到命令後即行撤退特復查照張宗昌陽印 
　　救火聯合會春季常會紀常州救火聯合會八日下午二時開春季常會議决事項（一）武進醫院院長芮醫生追悼會除贈送鏡櫃外各區推舉隊員十人一律制服於十八日下午一時在本會集合前往追悼（二）救護隊 
隊長江棟林現受上海工部局捕房醫院之聘各區救火會隊長等應在本會開歡送會以答𤍠忱 
　　鎭江 
　　軍官聯袂來鎭前駐鎭十九師師長楊春善昨日（七） 
日）上午偕同帮辦陳調元第二軍邢司令及前任營長之馮陳二君由寗乘輪來鎭　歷金焦北固三山商會于劉兩會長·商團胡團長·公斷處陸處長·縣議會梁議長等聞迅即邀約地方紳董假泰來公司公讌各該軍　　　　八桌班荆道故觥籌交錯頗極一時之盛　　　　名該軍官旋即乘輪回寗 
　　會組織縣聯合會徒邑各市鄉農會前爲聯絡感情研究農業起見曾議組織縣聯合會惟倡議之後未能實行　　迄未組織成立茲崇德長樂諫壁各鄉農會以聯合會之組織與擴充農務事業頗有關係故特又聯名發起昨已通知各市鄉農會定期討論進行辦法　　令查被搶屠税大票丹徒各鄉屠税向由認商呈繳逐月由委員派人前往稽查本月四日丹徒屠宰税委員曾派稽查員李兆豐至大港圖濱兩鄉稽查並隨帶屠税大票四百五十張詎行至磚橋地方忽有形同潰兵者十餘人手持槍砲將該員所有旅費衣件並税票全行搶去當即回城報告該税所委員以税票關係綦重乃報請財政廳備查昨財廳已訓令丹徒縣知事就近飭警查明具報 
　　嘉興 
　　知事赴滬勸募公債嘉興縣署前奉省令募集善後經費七萬元振欵五萬元危知事曾刋刻捐册分函各團體廣爲勸募以期早日籌集現危縣長又以禾邑自去年受戰事影響後一般富室咸遷避滬上故擬赴滬籌募業已呈准省署於八日午後躬親持册赴滬向禾紳勸募聞此行約一星期回禾所有署内事務責成第一科長李鑫培代拆代行 
　　呈請取締劣質雙毫嘉興市上近由奸商運入劣質雙毫閩角其成色頗劣現錢業方面已拒不收用惟市上仍照常通用若不設法取締該項劣角勢必充斥市上於金融方面必多窒礙各商聯會爰於日前會議後特呈請縣署從嚴取締俾該項劣質銀角無從運入以重幣政 
　　湖州 
砲兵第二營長易人駐湖砲兵團第二營長張維英近忽奉令調省遺缺經孫督更委蔣健繼任團長張國威現設團部於寗紹會館第一營營長項宗羽駐節西門外永福寺第二營則紥縣議會 
　　開闢市場近訊湖州舊府署遺址自經邑紳備價承領後旋即着手築路興闢市場然工程浩大迄今時閲兩載猶未竣工茲以原訂計劃未盡完善又在南首一隅添築馬路一俟蔵事須先開闢公園園内另設碑亭將所有古碑移入陳列 
　　劣毫充斥之影響邇來洋價步漲不已聞厥原由係因劣質銀毫充斥所致每元竟可兑换小洋十四角許一般以錢碼計算之小販頓受無形損失聞金融界現正設法剗平 
 
 

Page 7

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *游藝叢刋 
[改良影片之我見] [  菊屏]  
影戲者爲輔助敎育增進國人知識之利器也此説非作者一人言早爲世界學者所公認甚有謂但觀其國影戲事業之盛衰即可推得一國文化之進退影戲之所繫也如是之大其可以遊戲目之耶作者曾略述我國影片之弱點矣茲更貢其改良增進之策以期與歐美名片並馳於銀幕之上耳 
組織聯合公司吾國影片公司資本之短拙固無可諱言者資本爲企業之母資本不充雖有良圖亦難進取凡百事業無不皆然不僅於影片已也𤍠心者慮而悲觀乃進招添股本之策但公司在已經成立成效未見之先欲得資本家之信任而投以多資事非容易與其仰望於人何寗自動聯合併數公司爲一團體（或竟併爲） 
一公司尤善）資財旣可互助演員又可交換器具場所可以公用營業實力頓增數倍種種危路一時並解其所主要之條件惟在執事者之不存唯我之心耳 
淘養演員各公司之演員由於臨時招募而來究其出處上者屬之新劇次者并新劇之知識而無之其曾受相當之訓練而確有影戲識者少數之明星而已聚多數缺乏經騐之人於一場作短時間之練習後即從事於表演雖有導演專家冀其攝成精良之影片其可得乎故先宜汰其莠而留其良多聘專家敎以影戲上必具之知識然後再使作劇本之練習而演攝之庶得全體演員各符其劇中之身份而克成純粹無疵之良片也 
改良表情表情以動作出之終非上乘譬如演員於表演其愁態時即皺眉蹙額此僅能示人以我此時宜愁而已而觀者見之亦僅知其此時宜愁决不能動人眞性情也其實爲演員者宜知影戲爲純粹的表情之作扮演時須認假作眞以自身爲眞正劇中人物則喜怒哀樂不假做作而自然流露於神情眉宇之間爲演員者能透澈此中三昧則明星之譽取之如拾介矣（按） 
此節屬於演員與公司之組織原不同途 
精選劇本自製影片大都取材於愛情與武俠者爲多主義旣嫌狹小而司空見慣亦不足以鼓起觀衆之興趣竊謂吾國上下數千年其歷史上之可歌可泣而動人觀感者隨拾都是如［班超］［衛青］之經營域外［漢光武］宋高宗］之重振舊班尤爲偉大而足使觀者興感者也且外人之欲知吾國古代文物之盛者亦必思一覩此種古装歷史影片則暢消歐美安知勢之所必無但對於服装器物之間在須審愼爲之俾成爲完善的古装影片若亦繡袍勾臉則非驢非馬其不變爲活動的戲装照相者幾希 
研究攝剪攝剪與演員劇本同爲影片上之三大要素攝製不良則雖有精良之情節優美之表情悉將犧牲於其一人之手而喪失其固有之價值矣我國所出影片或暗晦或耀目鮮有全片清晣無疵者光線不合爲之累也且剪裁太短轉換太急至演員之内心表情無情無由顯於銀幕之上亦爲一最大之缺點竊謂攝影之職全片僅須一二人不難聘優良之名手爲即求才於外國亦屬無礙况原有之攝手猶可從旁觀摹學習損失少而收效多似不必因國界之不同而存侵略之見也 
愼挿字幕字幕與第一條較直滄海之一粒第因影戲不能言語須字幕補其不足亦爲一重要之設置近來吾國之字幕進步多矣而作者猶有進言者言須簡括如（哩·啊·而·之）等之語助詞可免者免之蓋字幕旣現於銀幕之上必使觀客有閲盡之時間長而無當觀者閲未及半即已轉換反足生厭而無補於劇情矣 
[恩派亞舉行名劇大會] [  芳]  
恩派亞大戲院自本星期六起舉行名劇大會開映本埠已映過之著名佳片八種每日映演三次俾未觀者得飽眼福且不加價以示優待茲將各片中錄之如下想爲愛觀佳片者所樂聞歟星期（十四）賴婚星期日（十五）銀漢紅牆星期一（十六）禁果星期二（十七）兒女英雄星期三（十八）俠盜魯濱漢星期四（十九）三劍客星期五（二十）殘花涙星期六（二十一）爸爸 
[珠江艶影班之［可憐女］] [  月池]  
［可憐女］一劇係花旦千里駒與小生白駒榮隸［國中興］班時編演者久膾災人口［大榮華］ 
班第一次來滬演唱時白駒榮適遨游海上曾在該班客串數日此戲亦列入打泡戲中渠飾張瑞良而以肖麗康去林可憐演來總覺扞格不入較諸千里駒誠勿可以道里計矣至於坤班排演是劇實肇自［共和樂］而賣座之佳亦以此爲最蓋角色整齊支配相稱如西麗霞去林可憐宋竹卿去張瑞良梁少平去王巡按黎凌仙去林大姑顏雪卿去林志芳林卓芬去林志芬可謂閉門造車出而合轍殊勿易多得者也日昨珠江艶影排演是劇諸人仍舊惟宋竹卿顏雪卿林卓芬前所飾者則易以陳佩珊鄭詼魁黄絳華買櫝得珠更勝一籌惜林大嫂一角勿得其人未免美中不足而轉令我思念黎凌仙不置 
劇情大致謂有張瑞良者富家子也有妻妾二妻王氏淫而妒妾林可憐美而艶醋侮風波時相詬誶瑞良不能左右袒會大比之年瑞良赴京考試王氏不甘寂寞私通表兄爲可憐窺破隱秘二人懼事洩乃爲先發制人計先鴆殺可憐子而以兄妹蒸淫毒斃親子罪探或憐於有司苦打屈招按律論抵處决有日矣值瑞良高中簡放江南按察重翻舊案寃乃得白劇中并雜以挿科打譂相映成趣眞有使人哭笑不得之概 
西麗霞之林可憐斵輪老手熟極生巧諫夫一場始而婉轉規勸媚態横生繼而莊顏厲色冷若冰霜終而嚶嚶啜泣極形悲傷三次情景各極其妙會審時身披梏桎雙眉緊鎖歌西秦一関悽凉欲絕不侒最賞麗霞此劇以其脗合於伊個性的表演與呂美玉演［失足恨］同一佳妙也 
陳佩珊之張瑞良雖弗逮白駒榮然比諸宋竹卿已覺高明多多讀書之雅謔完聚之情態能將少年夫妻之情狀曲曲傳出細膩極矣 
鄭詼魁之林志芳御土布直綴獃頭獃腦儼若一鄉曲惟形容懼内之動作未免過甚我想季常復活亦難以容忍耳一笑 
黄絳華之林志芬戲叔一場表演最好（按此場） 
全套金蓮戲叔）活畫一直性亢爽之男兒梁少平之王巡按亦能稱職 
[記青年會之籃球戰勝會] [  毅公]  
此次青年會日校籃球隊與蘇州各校比賽結果青年會勝以之該校學生異常欣悦乃開慶祝會賀之茲略評各種游藝如下 
（一）顧蒼生君之獨脚戲按此種戲劇最爲難演蓋以一人而演數人之性格·聲音·態度·等故也顧君演來頗能合度且語多詼諧令人捧腹不置 
（二）淞社陳子强及倪秋萍之三絃拉戲平平而已（三）培立游藝團章氏昆仲之雙質簧章君塵俠素以滑稽名故一舉一動均極生趣其弟英俠較塵陜亦不遜色誠孩童中之俊佼者也 
（四）章笑俠章英俠之孩章清唱先由笑俠唱雪杯圓頗覺動聽後又唱打漁殺家音準腔圓而其摇板中［你看落平陽］句尤覺出色後原板中之［二賢弟在河下］句腔音高舞下潛餘音猶覺在耳回味之佳非其他小票友所能及也次由英俠唱黑頭空城計·三雅園·嗓音宏亮竟不若出諸孺子之口殆得天獨厚者歟 
（五）淞社籃光普及陳子强之歌劇及青年會新劇團之大小騙亦均不差（却酬） 
[觀曉鐘社無言劇以後] [  陳景新]  
南大附中主任張四維爲聯絡同志交換智識起見於昨日假座閘北浸會堂特開游藝會節目除克爾姆博士梅雲英女士徐翰臣先生演説外有雙簧·幻術·舞刀等表演純熟頗有可觀中國公學之音樂組弦樂管樂俱能得心應手而最令人注意者即曉鐘劇社之理想無言新劇爲春柳同志馮懊儂君所編情節大意演一女慕乙憎甲女父愛甲樸而惡乙滑僕人則厭甲乙二人乙固貧旣爲盜女父誤執甲竊疑焉全劇共三幕用意頗深如第一幕甲男赴女家遇情敵氣憤而歸忘戴帽子爲獲得乙男情書之伏線極爲曲折第二幕乙男夜問遇竊賊因赴女家效其所爲第三幕乙行竊被甲瞥見二人互毆甲力弱被乙推倒父女咸集見甲仆地大失所望其時父之心中以爲他素常樸實何以夤夜入人家宅非奸即盜而女之心中以爲他本貧窮覬觎吾家財産爲意中事此劇即於此結束蓄意甚深令觀者自能覺悟頗有價值聞此劇爲曉鐘劇社第一次表演已有如此成績不禁爲新劇前途賀也 
[評笑舞臺之黄愛珠] [  臨淵]  
笑舞台新排［黄愛珠遺恨記］一劇爲余友邵醉翁君所編邵君爲滬上委師頗奸戲劇前歲創辦笑舞台後迭編［馬永貞］·［ＫＫ女士］·［活神］ 
仙］·［香艶親王］·［左宗棠］·［雍正皇帝］·及［戰］等劇均極受社會歡迎而近編之［黄愛珠遺恨］ 
記］其情節尤較以前各劇爲佳不特寓意良善且足針砭世俗結構又完美能使觀者多感動此劇共分十二幕第一幕叙黄愛珠家中苦况母老弟幼深夜工作由頓楚蓀愼愁紅飾演頗能切合戲情益以窗外佈以雪景更覺凄凉動人第二幕叙黄愛珠向其親戚童壽山告借適童壽山是日正在做壽窮奢極欲踵事增華傅秋聲飾童壽山活現一勢利人狀態對於黄愛珠之告借不惟不允且出語卑鄙使愛珠不堪忍受而去此幕秋聲愁紅表演之佳頗能令人生感第三幕叙黄愛珠失望回家恐老母傷心至門欲入不入正在爲難而李青峯至慷慨助銀令人起敬鄭正秋飾李青峯一腔𤍠腸表演尤佳第四幕叙影片公司招考演員鐸聲·冶兒·毓秀·方朔·雪帆·鏡花等俱演滑稽表情其中以冶兒方朔最爲發鬆而方朔之化装新式女子更足令人捧腹第五幕叙影片公司攝影冶兒·毓秀·鐸聲·扮演怕老婆亦頗發鬆張大公飾何許臣於拍戲完後引誘王愛珠一節表演亦維妙維肖第六幕佈景爲旅館房間窗外遥見新世界門景極爲美觀是幕叙黄愛珠爲何許臣引誘失身大公·愁紅表演俱佳第七第八幕叙黄愛珠之母及弟爲奸人所拐无能方朔飾奸人頗滑稽楚蓀之黄母被拐時誤信奸人謊告謂其女拍影戲受跌驚駭之態演得極佳第九幕半淞園景亦佳黄愛珠尋見何許臣求代尋母弟詎何許臣别戀童姨太頓棄黄愛珠大公之何許臣一種輕薄之態足令觀者切齒誠良材也第十幕傅秋聲之童壽山表演守財奴之戀財好色誠妙到極點其愛妾與人私通茫然不覺及受李青峯之忠告始則大怒嗣爲其妾巧言彌縫竟爲所迷反責李青峯多事其昏瞶令人可哂張雙宜飾童妾装嬌撒痴亦體貼入微第十一幕黄浦灘雷雨景絕佳第十二幕鄉村有文小鵑飾鄉人蹈水車唱山歌佈景有柴門茅屋·宛然一鄉村小影是幕何許臣携童妾捲逃至鄉適寄寓於李青峯家爲李當面詰責何與童妾羞愧無地正秋之李青峯所發議論有聲有色觀者掌聲雷動已而童壽山亦聞訉追到乃將何許臣送官懲辦李青峯以童欺貧媚富重色輕義語語調侃童頓時覺悟允將家産分助鄉間敎育及慈善事業而是劇於以告終聞二本内叙黄愛珠之結果今亦開演矣（不受酬） 
[談戲曲] [  生]  
戲曲肇始由來久矣古人歐以詩至唐而易以詞至元而代以曲曲之溯源一本乎詞遠祖南唐近宗北宋故有詞餘之名亦曰今樂府自元曲風行而歌詩歌詞之法以廢夫北人不詞南人不曲彼分詞餘爲南北實不知其本也自高東嘉琵琶記出南曲之名遂顯然以自適之故創爲不必尋宮數調未免貽誤後學而其工整處實不愧正宗雜劇至元人而登峰造極淋漓頓挫窮極工緻讀關漢卿馬致遠鄭庭玉白仁甫諸家之作如飲醇酒如對婦人未有不歌哭隨之者可知聲音之道感人至深有不期然而然者也王實甫西廂記爲北曲初祖李卓吾先生有化工之歎琵琶雖好已落第二乘誠爲知言南北曲之傳於今逾五百年論曲者無不以西廂琵琶爲最工明承元人緒餘酷嗜詞曲咸能自製新詞被之絃管今所傳者明人所作十居五六前清初年猶有先朝遺風一時名人各有佳製若尤西堂之黑白衛讀離騷諸雜劇不减元人風味孔束塘之桃花扇洪昉思之長生殿諸傳奇亦不減玉茗四夢也元明清南北曲之大概如此試更舉雜劇院本而析言之 
雜劇院本體格各異未可混而爲一此盡人能言之然其所以然之故則知者絕鮮雜劇都用北曲北曲有套數凡一套止以一人唱通計則有四折其多者實甫西廂有十六折實爲變例然其題目正名則以四折爲斷故全體正名處有四不如是不足爲雜劇此實甫之明格體處後人紛紛聚訟至有以十六句正名爲一處如院本之分題自然固哉高臾之爲詩也至雜劇四折中所歌唱者止有一人因有某色某角之稱院本則南北曲互用用北曲者遵北曲例用南曲者遵南曲例即套數亦無一定其中如後尾之類換韻不換韻均無不合而登場唱歌者或一人或二人或三四人皆可若用四支曲者如念奴嬌序梁州新即甘州歌錦堂月等類則第一支例用紅板第二支例用綠板第三支例用製板第四例用散板故第一支以下三曲句調時有不同因板眼旣換則工尺字譜亦殊且前曲之聲與後曲亦復無二其不合可知故必須換頭今人每見換頭二字議論紛起而仍不能知其由者甚多以未明其理故也體格之不同如是 
[顧客勿獎勵演劇用眞械] [  看雲樓主]  
演劇用眞械實屬危道菊屏君已先我言之然欲戲園之弗用端在顧客之弗予以奬勵徒勸主其事者戒除竊以爲非根本之辦法也 
何以言之伶人　藝原爲餬口之計除少數品格高尚者外自皆以顧客之心是趨如小逹子之嗓筒未嘗不可收小也而聽者誤以巨響爲喉佳逹子乃不得不大聲疾呼矣小楊月樓之行腔未嘗不可稍簡也而聽誤以轉多爲腔好小楊乃不得不大花特花矣原彼伶人之好用眞械亦何獨不然梨園每排［鐵公鷄］［塔子溝］諸劇台下往往大報采聲而采聲之多寡恒隨伶人之危險程度而殊是顧客奬勵眞械之明證也伶人爲飯碗問題已身性命且不惜又何暇爲顧客乎况顧客之歡迎眞械不啻表示其探險之精神伶人亦何必更替人擔無謂之　乎然而眞械於是乎盛矣 
眞械風氣旣爲顧客所造成則顧客即爲械傷亦屬自作之孽不足惜也顧所謂顧客者僅少數胡調或不懂戲份子余爲全體安全計詎能默爾而息哉左列四條用作忠告苟此輩能悟而遵之梨園眞械必成天然淘汰觀於京伶可以斷言蓋京中梨園之不　眞械非京伶之不能用實顧客之不奬勵耳 
（一）武工重在解數若眞械起打與江湖賣拳者何異奚值一覩 
（二）器械失手爲有之事自已縱不畏死亦應顧及他人生命 
（三）伶人爲博采而用眞械原非得已當打急時究甚危險顧客覩此爲樂居心何忍 
（四）三層顧客自無波及之虞但爲伶人及樓下顧客生命計亦不應喝采以示奬勵 
[十年前滬上髦兒戲概况] [  楊過]  
　　十年前滬上髦兒戲正全盛時代胡家宅羣仙開設最久角色如林黛玉之花旦尹鴻蘭之鬚生賽月樵之武生金處之黑頭均一時之選餘如賽春恒之老生尹桂鳳之花衫徐處之老旦吳新寳之小丑亦稍負時譽其後尹氏母女相率他去充其乏者老生則馮子梅翁梅倩輩貌雖不揚唱尚可聽武行則小長庚小黑燈輩打工緊凑脱盡脂粉氣較原有之武角賽月樵賽勝奎輩更有可觀其後又有花鳳仙草上飛花鳳麟等益形精采花鳳人之武生長靠把子穩健短打手脚乾淨兼唱武旦軟綿術極佳扮相亦嬌艶動人餘如賽呂布之小生温文爾雅頗有朱素雲之韻味紅菊花之花旦小蓮英之花旦兼小生蓋七省之花旦兼小丑藝均不弱人材濟濟故其生涯不惡厥後名角星散營業漸衰遂致閑歇 
當羣仙全盛時代與之競爭對峙者則有法租界之鳳舞臺寳善街之丹桂鳳舞臺之臺柱爲鬚生思曉峯花旦王克琴武行則王家全班小寳珊之武生打工科白一時無兩金鞏英之武老生做工甚佳可與沈韻秋相頡頏賽瑞雲·賽燕雲·飛來鳳之武旦亦皆上駛之材餘如榮桂·陸菊芬之花旦小蕙芬·韓孝峰之鬚生均有呌座能力故該臺營業較羣仙尤甚未幾改爲君舞臺角色新舊參半花旦則去榮桂而添入王寳寳王克琴則來去無常武行則王家班之小峻峯·小春利藝日進步幾駕小寳珊而上之以故王家全班一時譽滿春申江上餘如沈翠芬之正旦哀艶動人賽飛珠之丑角詼諧絕倒故其營業之佳不亞諸男班戲園至寳善街之丹桂則以張文奎爲台柱文奎唱花旦尚能呌座其時文艶尚未成名唱丑角或小生與乃姊搭配碌碌無足道他如白玉梅之花旦貌極呹麗惜時與李奎官張雲仙等搭配不無減色其時武戲不甚注意祗有名小桂芬者（即繆雲峰）唱待客戲而已其後則聘有花旦月衷紅小生月桂紅小丑賽百歳等珠聯璧合營業大佳雖有不滿人意之謝小蘭張雲仙輩而觀衆仍趨之若騖二紅魔力之大可見一班同時武生則有蓋月樵桂雲峯輩先後搭班於是丹桂之武戲亦有起色儼然與羣舞臺羣仙鼎足而立焉鬚生則有張少泉大面則有一聲雷頗得滬上一部分人之歡迎迨文奎·玉梅相繼死裏紅·桂紅他去花旦僅恃十三旦而該園之營業遂一落千丈矣此外則大新街之大富貴曇花一現名伶如恩曉峯榮桂·草上飛·草上仙·尹桂鳳·尹桂亭輩亦曾加入惟爲時不久故該園難於支持丹桂之十三旦初亦隸入該園時該伶左目下有大黑痣頗不雅觀故不爲滬人所重該園尤無重要角色稍强人意者僅文武花旦珍珠花等數人而已人才缺乏其營業不振而遽行閉歇也宜矣 
[記丹桂之臨江驛（二）] [  醉梧]  
　　此劇於文遠救翠鸞時用蒿子一挑似屬不宜應兩手拖起方合實理崔通謁叔時下跪而文遠亦下跪殊不妥當蓋晚輩見長輩理應下跪而長輩不應下跪也背景以臨江驛及雨景·爲最佳王靈珠之翠鸞在義父家與崔通分别時之神氣甚佳表情亦細膩而唱句嗓时不甚高亮其餘均平平無疵 
麒麟童飾崔文遠年老龍鍾扮相尚可取而麒伶前在滬時之嗓音甚枯澀今則較前稍勝故歌來尚能清明與崔通撮合及胃雨步行均佳後見崔通欲斬責其無良句句激烈尤覺難能與天覺寒喧時及救崔通時之一段亦可觀也 
高百歲之張天覺做工過火而唱工尚不弱王培秋之趙氏不甚動觀蓋趙氏本一潑婦培秋演來似皆過分然考其心理以爲是方稱滑稽能使觀者破涕耳 
趙雲卿之崔通亦不過爾爾惟崔通係小生所飾而雲卿雖唱小生但喉昔不甚高明　　亦平庸 
陳嘉祥之土地奶奶滑稽可笑於引吭高歌時亦不弱也 
 
 

Page 8

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *   
 
 

Page 9

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *   
 
 

Page 10

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *地方通信二 
　南京 
　　浙督復南京各公團電南京地方公會及總商會各團體前謀和平運動致孫浙督公電請求撤兵頃孫督復電云南京地方公會總商會江寗縣農會寗屬六邑公會不寗市地方辦事處均鑒冬電誦悉松江居松滬之間關係綦要故前派駐部維持本省治安邇者時局漸平長興業已撤防松屬正籌結束俟告完竣政權還蘇本不成爲問題傳芳酷愛和平始終如一敬布區區尚祈亮察孫傳芳虞 
　　徐州 
　　特捐可望撤消趙琪來徐開辦軍事善後臨時特别貨捐致招地方激烈反對業誌本報嗣由商務會迭電南北各當局聲叙地方苦况請求援助並迭電段報政要求撤消迄今尚在相持而今（七日）午商務會接得執政府秘書廳張少漙君（銅山人現充執政府秘書）私人來函謂此項特捐段執政已將來電（指商會去電）轉行張軍長諭令撤消捐局矣此間得此消息後一般商人稍覺安心 
　　女師校可望不駐軍隊國聞社徐州通信徐海鎭守使孫鉢傳自得奉軍第一軍軍長張宗昌駐節徐州消息於本月三日手書函知徐州警察廳長楊承燦使其轉令三女師範遷移以爲鎭署辦公之用并限定三日内搬移清楚楊廳長即將孫之原函轉送該校以爲此事當無法挽回矣不意次日（四日）適爲丁祭日孫鎭使及徐州縣道警各員司丁祭畢後便道至三女師範一爲視察因悉三女師範校址早由省令劃歸校有内中房屋概由敎育經費搆建且開學在即又非尋常普通女子學校可比乃與楊警廳長商量另找其他房屋移駐現聞已看視鳳凰街由姓民宅此宅從前徐州電報局曾設在其内院落頗寛大孫鎭守使擬即租賃以爲辦公之用三女師範可望不致移駐矣 
[盱眙]  
　　明光鎭商會爲特别貨捐呼籲電北京段執政財政部交通部農商部善後會議趙湯兩議長均鑒宣撫軍張軍長四軍餉支絀在蘇境分設特别貨捐局捐例繁苛稅率奇重商人奔走駭汗驚惶萬狀泣懇予撤銷爲商人保一分命脈即爲國家培一分元氣軍興以還瘡痍商會叩支印又有致奉天張宗昌一電文從略 
[濟南]  
　　魯商界反對災賑附稅展期濟商通信十三年九月一日交通部明令宣布實行征收災賑附稅定六個月爲期至今年二月底已同期滿現又有續行征收之說濟南總商會·商埠·商會·銀行公會三團體以此等附稅增益商民之負担太重故會呈軍省兩署轉電中央力爭覓其呈文如下呈爲呈請事案查灵賑附稅近聞又有展期之說逖聽之下同深驚駭查該項附稅實行之始反對電文案可盈尺强制徵收旣非民意然猶藉口賑災尙有可原今之延長期限更有何說際此閭閻疲弊之餘實行剥削之策不惟增益人民之負担且足喪失中央之信用病國欺民莫此爲甚凡屬商民萬難甘服理合陳請鈞署鑒核並祈轉電中央一致力爭俾届期免征以副前議而保民命至爲德便謹呈山東軍務善後督辦山東省長 
專件 
[錫澄勘災記江蘇賑務處坐辦羅樹森]  
　　十四年二月六日即舊曆正月十四日奉文查勘無錫江陰兵災並飭帶同委員前往當約定王鉁呂延平兩君同行 
　　八日早九時赴下關乘滬寗火車座位皆滿無挿足地幸車後附有專車一輛商之守車兵士始允進車初僅十數人至鎭江常州而後已紛紛擠入不容攔阻矣十一點由下關開行午後四點到無錫錫邑城外由車站起至新開北門止爲寛坦馬路昔乃繁盛市場兵興而後旅館無不駐兵商店無不歇業沿城街市且被焚燬數十家一種凄慘殘破之狀不忍目睹城外旣乏旅舍可以駐足城内僅一公園飯店又住客早滿不得已至縣署承縣長林幹才留住署中下榻官舍未幾地方紳士蔣哲卿王克循楊翰西錢孫卿諸公相繼見訪報告災情聞之涙下約定明日早九點時同往沿城一帶查勘 
九日早間楊錢諸公來先出新開北門至兩當舖一焚一搶焚者樓舍俱無搶亦十去其九此外沿路店舖除被焚而外無家不搶至其室則架貨已空門窗俱破據云自舊曆臘月二十四日起六七日内無日不在搶掠之中甚有一家被搶至十數次最後因無物可得乃火焚其居者各舖主人無不哭泣而道之曰一生積蓄悉付刧灰數世經營棄於一旦吾民何罪乃應受此禍耶聞者傷心試一處其境地悲可知也由北門馬路而至惠山麓其地爲惠山鎭乃錫山名勝之區街市十焚六七皆爲業泥人及開茶社之諸小戶且焚錢武肅祠房屋數十間寄暢園門樓一座此地爲出市泥人之所排比而列者數十家一朝焚滅其貨絕而小民之生計盡矣沿麓西行而南所過村舍無家不被刦無戶不窮搜哭聲遍野慘痛可知鄉人指點某山爲齊軍設砲之地某地爲奉軍包圍之場伐木折竹之痕宛然可睹十餘里而至錢橋鎭鎭距山麓最近烟戶數百家被焚者僅數戶而砲穿屋頂彈擊簷牆則比比皆是居民爲砲斃及驚駭而死者有數人據其鎭人云開火後居民逃避一空留者十數人死已及半按戶搜刦則同於沿麓村舍小民亂後歸來屋旣漏而物已無妻無夫而父失子所居不蔽風雨日食已無存糧悲慘之狀倍於城市沿鎭閲畢已至午後三時乃返城而至商會錫地兵災善後會附設於此諸紳士商酌救濟辦法予以省座德意告之諸紳士出示調查表示調查章程並被災圖幅無錫全境計十七市鄉而被兵竟逹十五市鄉之多亦云酷矣城外廠屋林立乃紗廠麵粉廠會集之地被損者僅九豐一家所損亦不鉅惟廠家因奉軍布滿街市不敢開工因而失業者數萬人此外店舖全未開市生機亦絕長久相持殊虞他變此錫邑之急務也至夜乃請同來之呂王二君分赴四鄉查勘予乃籌計明日去江陰之事城鄉水陸拉夫舟行已絕不得已改由陸行而陸行乃田埂小路土車不通遂僱轎而行且必須請司令部護照符號方敢就道路之梗塞有如此也據縣署及地方紳士云現在大軍駐錫因餉項不繼由本地每日供給洋約三千元一日力何能及加之水道不通帆船不至錫邑素爲聚米之區今將告匱其危險有不可思議者矣（未完） 
敎育消息 
　　專電 
　　南京電胡敦復青（九日）到東南大學就職未成胡弟剛復被毆迫令書立永不就職字據出校返滬現胡已電京乞援（九日下午七鐘） 
　　南京電今日胡敦復入東大學生數千人大憤胡書聲明書通電永不就東大校長職並用手印示信省校聯合會電沈彭年引胡敦復貿然到校事請沈自愛勿蹈覆轍　南京電江寗公市立小學校敎職員爲欠薪事今日全體罷課（以上九日下午七鐘） 
　　公電 
　　南京鼓樓胡敦復電申報新聞報時事新報民國日報商報轉敎育部均鑒鄙人爲尊重敎育獨立維持學府尊嚴計以後永不就東南大學校長之職伏維公鑒胡敦復佳 
　　東大敦職員電申報新聞報時事新報時報民國日報均鑒本校自易長問題發生後本宣言聲明本校校長須照敎部核准校董會章程由校董會推舉乃馬叙倫利用政潮任意逕聘胡敦復爲校長胡君辭職函電早經披露報章詎料今日上午九時餘胡君突然到校携帶就職布告迫用校印自行張貼一時激起公憤學生遂羣起向胡君質問雙方爭執多時旋由胡君正式聲明不任東大校長於一時餘離校衆怒始平秩序即復照常上課恐外界傳聞失實特此通告東大全體敎職員佳 
　　東大學生電申報齊晨胡敦復先生來校表示維持大學尊嚴並尊重本校敎授曁同學意見堅决辭職同人歡聲雷動特與胡先生合攝一影送其出校恐外間誤會特此聲明國立東南大學全體學生叩 
　　要聞 
[國立東大易長風潮之昨日要訊]  
　　新校長胡敦復到校就職未成 
　　敎職員徐則陵等通告全敎育界 
　　胡敦復到校就職未成東南大學在滬校董會昨晚接寗電謂本月上午九時胡剛復挾敦復到校激動公憤被驅出校敦復聲言永不就職又訉東大繼任校長胡敦復已於前夜赴寗同行者有乃弟剛復等十數人曾在成賢街中國科學社聞會集議一切昨已到校 
　　東大敎職員徐則陵等致全國敎育界書全國敎育界公鑒日來滬上各報披露本校敎授蕭純錦復胡剛柳翼謀二敎授書詳述胡柳二人之委託在京接洽汪精衛·吳稚暉·馬叙倫運動取消本校董事會恢復評議會經過情形並向胡君敦復勸進希圖某黨援助經濟等計畫審閲之下不勝駭異本校自易長問題發生以後全體敎職員同深憤慨曾由全體大會議决發表正式宣言提出三大理由否認敎部非法命令蕭函未披露以前敎職員中並未有人正式發表異議開學以來敎授同人因本校情勢異於平時曾開會討論共籌維持校務之辦法當經議决設校務維持會並推起草員七人擬定組織大綱方期開大會討論表决以爲維持校務之準則鞏固内部即所以外禦黨潮孰料胡敎授等陽示合作暗中則違背公意借外力以逞私圖同人誠愚百思莫解爰附質疑之義提出下列諸點（一）本校全體敎職員宣言提出三大理由（一）敎育須超出黨潮（二）校長免職敎部未正式宣布理由功罪不明（三）照經部准之董事會章程本校校長須由董事會推薦否認敎次馬叙倫非法命令此種主張經敎職員大會表决通過由緊急校務委員會起草正式發表對外則爲宣言對内則成信約宣言發表後胡敎授等均未正式發表異議則胡等一日未辭職在道德上即一日有共守之義務今據報蕭函始知胡敎授等暗中行事與本校全體敎職員之主張背道而馳與學生畢業生屢次宣言精神亦不一致胡敎授等主張旣不同何不於宣言發表後即公然正式反對乃暗中承認敎部非法命令擁胡敦復爲本校校長此不解者一（二）馬叙倫無端免本校校長職同人一致力爭敎育獨立不入黨潮漩渦今胡敎授等違背大多數力抗黨潮之主張於本校經費則乞援於曾經國民黨員通電斥逐認爲有共産黨色彩之汪精衛是否蓄意以本校爲宣傳共産生義之機關此不解者二（三）敎部摧殘本校同人主持正義據校董會章程一致抗爭大　未去外患正殷之際應如何從積極方而妥籌維持學校之辦法校董之贊助本校本有事實可稽退一步言即董事會制度不善亦應俟吾人主張貫澈之後正式開會從長討論取决於大多數敎授確定辦法方爲正軌今二三人挾嫌報復不顧學校大局私自運動敎育部取消董事會以長馬叙倫之勢燄行事之光明與否社會自有公論少數人借外力以壓迫多數抛棄主張是否大學所容此不解者三（四）本校評議會係由敎授會評議會聯席會議議决取消有當時會議紀錄可查廢止旣出公意如應恢復亦當取决於公意此爲不易之理蓋事關本校全體組織不能由二三私人私自行動任意變更即純粹爲公尚有專擅之嫌况借評議會以爲武器實行搗亂乎據報載肅函胡柳二人電囑呈部恢復評議會並有遵之語以二三人代表全體么自運動官廳改變有關本校全體之組織此種行爲直視東南大學爲三數人之大學蔑視公意至於此極敎授治校精神固如是乎本校内部問題不先行自求解决而外乞授於官僚自視未免太輕用意更不知所在此不解者四本校自南高改組束大經營十載粗具規模學風純潔全國所知當茲黨潮洶湧之會内部正宜本道義結合之精神爲中流之砥桂而胡君等不明大義剛愎自用偏欲犧牲同人敎育獨立之主張致有甘受某黨支配之痕跡至其行爲之是否正當手腕之是否光明尋繹蕭君致胡柳二君書自有定評同人與胡君等皆相處有年痛禍起於蕭牆不忍多所論列吾敎育界同志幸垂鑒焉徐則陵·陸志韋·鄒秉文·廖世承·原頌周·謝家聲·汪啟愚·程湘帆·葛敬中·陳鶴琴·葉元鼎·戴芳蘭·陳楨·俞子夷·張天才·朱君毅·唐啟宇·程其保·鄒樹文·凃羽卿·洪範五·李文彩·羅清生·趙叔愚·王善佺·李炳芳·盧頌恩·張信孚·許震宙·姚文采·夏之時·甘夢丹·夏景武·趙士法 
[皖省籌備參加華中運動會]  
　　本届華同運動會將於五月間在贛舉行爲期已迫亟應趕速籌備敎育界鑒於去年華中運動會在鄂舉行皖省方面僅有少數私立學校前往參加運動并未奪得錦標頗爲减色且明年華中運動會即應在皖舉行今年之加入更應認眞辦理去年皖省係馬聯甲兼任省長視敎育爲仇敵固敎育廳長不允提倡今年皖政已漸入清明之境日前有體育敎員數人條陳敎廳請其從速籌備兼代敎育廳長柳汝礪已准予所請特會同省敎育會定於本月七日在廳召集省立各學校校長敎職員等齊集討論籌備進行一切事宜云 
　　雜訊 
　　武進 
[被災學校開會紀]  
　　武邑被災各校聯合會昨日（八日）在敎育局開會到各校代表九人議决事項（一）安西鄉立第一初級小學准予加入本會（二）請總幹事仿照無錫辦法呈請另發二千元以資補救（三）各校損失調查表儘下星期二交會以便彚送兵災善後會 
　　丹徒 
[章省視學在鎭視察各校]  
　　省視學員章伯寅已於前日由寗乘車來鎭當即進城至市立第三校及義務二校視察對於校長問話頗爲詳細並考問學生字句午後方至敎育局詢問受災後學校之情狀約談三十分鐘後即由局涙第一學區敎育委員張稚效偕往城外各校視察當晚庽萬全樓次早復由鮑縣視學陪同至各校視察現聞該視學已於今日（九日）乘車至辛豐壁等鄉視察在各鄉視察後即往揚中惟不日仍擬來鎭一行云 
　　南京 
[小學校欠薪無着將罷課]  
　　江寗縣公立及縣市鄉立高等小學校國民學校一月分薪金迄未發給屢向敎育局交涉未得要領現開會議决定九日再到局催索一次如仍不發十日一致罷敎 
　　本埠 
[省校請新任沈敎廳長勿蹈復轍]  
　　省立學校聯合會昨晚發電來滬請省敎育會轉新任敎廳長沈彭年原電如下江蘇省敎育會轉沈商耆先生鑒胡敦復君貿然到校引起糾紛旣辱自已復損學校徒貽江蘇敎育歷史上之污點願公愛自已愛敎育愛江蘇勿蹈覆轍徙薪之言務祈採納江蘇省立學校聯合會佳 
[昨晚之萬國籃球奪標比賽]  
　　美國與韓國···五十五與十八···美國勝 
　　葡萄牙與加拿大··四十八與二十四···加拿大勝本埠萬國籃球奪標比賽中西人士觀者甚衆於昨晚在法租界遠東籃球塲開始舉行共計二組（一）係美國與韓國裁判員郝伯陽監察員顧猛結果爲五十五與十八之比美國勝（二）葡萄牙與加拿大裁判員漢瑞監察員顧猛結果爲四十八與二十四比加拿大勝茲將二組比賽詳情錄下（一）美韓二隊在六時二十分起賽美隊於先即見勝勢前鋒聯絡進攻韓隊守衛員防衛不佳致被美隊漢克（Ｈager）歐立根（Ｅricken）·克倍立（Kabelitc）雪 
潑（Ｓheperd）相繼破壘而美隊右内衛密却兒（Ｍitchell）隊長單身内守頗爲堅固至開始後七分時韓隊中鋒中國權（隊長）纔擲入第一球後張驩亦擲入一球聲勢稍振内衛玄正柱金喬治亦較前嚴密此後韓隊前鋒常有勝利機會惜擲球不準致美隊又乘機進攻復獲球無數上半時結果爲二十九與七比美隊勝下半時韓隊前鋒連得二球繼即力不支爲美隊擲入數球下半時結果爲二十六與十一之比美隊又勝總計美隊獲五十五分韓隊獲十八分美隊大勝（二）葡萄牙與加拿大於七時二十分起比賽加拿大全隊合作工夫頗佳屢玫敵門葡萄牙隊前鋒亦甚勇憨善戰但擲抛欠佳上半時爲二十二與十二之比加拿大隊勝下半時葡萄牙隊精神振發力謀恢復但所負過多無法挽救結果爲二十六與十二之比加拿大隊勝總計爲四十八與二十四之比加拿大隊勝第一組美國昨旣得勝則明晚六時將與英國隊比賽而第二組優勝隊加拿大隊亦將於明晚七時與中國全白隊比賽 
[全白與約翰昨籃球决賽]  
　　分數爲三十與二十一之比···全白勝 
中國出席萬國籃球奪標比賽以全白與約翰二隊最有資格二隊會有二次比賽第一次全白隊以二十九與二十五之比勝約翰第二次約翰隊以三十七與十九之比勝全白昨晚八時二十分二隊在遠東籃球場舉行决賽優勝者即爲中國代表故觀者頗爲踴躍請顧猛爲裁判員上半時約翰即先獲球全白亦甚奮勇結果爲十一與九之比全白勝下半時雙方仍甚努力但約翰較遜結果爲十九與十二之比總計全白以三十與二十一之比勝約翰乃將代表中國出席明晚之萬國比賽矣 
[華東運動會將開籌備會]  
　　華東運動會籌備處鑒於遠東運動會舉行在即特訂於三月十五日上午十時在江蘇省敎育會開華東動會江浙兩省聯席會議業已函致發起團體准期赴會共商進行云 
[日僑預選遠東運動會選手]  
上海日本人體育恊會因籌備第七次遠東運動大會本埠第一次預選出席選手事於产晚開陸上運動委員會先推高等女學之橋本敎授與岸野清水兩氏爲新幹事繼舉池田重雄田村小一郎等十一人爲陸水兩項運動委員坂本甲五郎吉岡信之等四人爲常務幹事並决定第一次預選期爲四月五日在新公園運動場舉行風雨無阻運動種類沿用遠東運動大會全部但加入預選者每人須擇三項以内加入日期以三月底爲限如在第一次預選結果舉有相當成績之選手經上海體育恊會委員之詮衡承認得加入東京（四月十八九兩日）所開之第二預選會又定於四月底舉行全上海大運動會云 
[中華羅浮童子軍開會記]  
　　將舉行野外生活考試 
　　中華羅浮童子軍討論會昨日上午十句半鐘在北四川路横浜橋廣肇公學開會到者經乾林·樂秀榮·王瑋·央邦俊·徐子盛·黄其劉·張永森·劉彭年·黄建勳·俞彭齡等十人先由徐子或導引參觀校舍一週繼在新事務所開會討論王瑋主席（一）書記宣讀上届議事錄（二）所擬帽章肩章胸章式樣均甚適用惟肩章稍有增删仍推黄其劉照所議决之意義重行起稿（三）推黄其劉王瑋將所擬定之式樣逐項沽價以爲標準（四）推劉彭年將規律誓願全文譯漢（五）議决下届開會日期定於本月二十二日（星期日）下午七句鐘在春華樓舉行（六）議决凡已報名加入羅浮童子軍者無論其已有童子軍學識與否均須於二十二日舉行考試上午八句鐘在華童公學集會步行至南翔每人並須各自携帶烹具菜蔬在南園自烹自食其柴薪火種均須採之村野爐灶亦須自製以符羅浮童子軍野外生活之眞義其不願先時携帶菜蔬前往者可至該地購買再行烹煮云 
[中華職敎社辦事員常會紀]  
中華職業敎育社於昨日（九日）辦事員常會到者爲黄任之·鄒思潤·楊衛玉·黄竹銘·秦翰才·潘仰堯等（一件）討論整理職工敎育館藏書室問題（一件）議各處舉辦職業指導現在時局如此未易進行擬暫中止仍函告職業指導委員 
[上寳平敎會函復總會平敎近况]  
　　上寳平民敎育促進會於昨日致北京總會函云敬啟者疊奉大函遲覆爲歉敝會自成立以來男女學生居然有五千八百餘人復受戰事影響大多數平校不能繼續開辦以致畢業人數祗有一千四百餘人現在戰事已停由董事會開會議决先開平校十所以冀逐漸推廣茲附陳印刷品四紙董事及幹事職員名單各一紙即希查照順頌台安上寳平民敎育促進會謹啟三月九日 
[巡迥團鄉村宣講記]  
　　上海會敎育促進會巡迥團講員葉翰青李森等於昨日（八日） 
下午渡浦至楊家渡陳家衖一帶鄉村宣講［農人應讀書］救貧在倡用國貨］聽者莫不感動並沿途分發白話傳單至晚方返 
 
 

Page 11

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *   
 
 

Page 12

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *常識 
衛生 
[崩症] [  成都易上逹]  
血崩非癸水癸水乃每日所積之餘血至一月其蒂出則餘血隨蒂而去故老婦癸水已竭尚有崩症此其證也此症乃暴怒傷脾所致肝爲將軍之官主怒故暴怒則肝氣大作脾司統血之職肝木尅脾土脾失統血之職故血由血海大下不可遏止如山崩之驟也此症宜服甲已化土湯加黄蓍當歸非重培其土不可 
[夫婦間之衛生] [  仁伯]  
　　夫婦間之衛生事涉粗陋本報鮮言及之但其直接關係夫婦之健康與幸福間接關係國家之經濟與人種則不容或諱者也因述其大要如下 
（夫婦之行房據衛生家之報告强壯者每）月若以三次爲準適盡新陳代謝之妙故有利而無害 
（一）婦人懷孕後即當停止行房不然三月以前犯之則易動胎小産三月以後犯之一則兒多胎毒一則胎元漏洩子雖生産而不壽（一）胎元始肇一月二月如露珠三月四月而後血脈形體始具五月六月而後筋骨毛髮方生當其初不過一滴之元精耳鞏之則固决之則流故婦人受胎之後是宜節慾以防泛溢倘乘一時性慾之衝動無所忌憚其有不隨流而逝者乎試觀一般娼妓多不生産其故亦以子宮滑而慣於流産已耳 
（一）夫婦宜分牀獨宿以减少性慾之衝動老子曰上士别牀此之謂也 
（一）夫婦行房後不可爲過度勞力之工作爲過度勞力之工作後不可行房諺曰百里行房者病行房百里者死此之謂也 
（一）夫婦行房後被褥須蓋暖以防冷氣從精道乘虚而入 
（一）婦人之癸水腥穢有毒故於此時期内不可行房否則恐婦人有經閉或放血之憂男子罹中毒或淋病之虞 
（一）婦人産後血氣大虧理宜滋補故非至完全復元時萬不可行房（乙種酬） 
經濟 
[標會與儲蓄之比較觀] [  實秋]  
吾人對於經濟往往緩不濟急集會籌欵以應其需無非仰諸親友注重信用然會之名稱不一或以月舉或以期舉積少成多化零爲整固爲盡善之良法無如年來世風日下詐欺迭出乃有一種賭博式之標會發現（ 
譬如十人之會各解銀幣一元合計祗有十元）視標價之多數爲得會故一般不知計算之人希冀得標互相競奪操縱標價及至得會實數已損失不貲種種弊竇不勝枚舉其組織標會者大都工人小居民其多數以平日所積汗血之資供孤注一擲殊爲可憫况今之世界大同風氣漸開提倡儲蓄之方法種多如銀行之儲蓄如郵局之儲金不論欵項多寡隨處皆有儲蓄機關旣得利息又可提取較之標會奚啻天壞願世之精於計算者詳加考慮以爲將金錢輕擲於標會不若轉移於儲蓄尚望共起圖之（乙種酬） 
道德 
[車中閲報之少年] [  徐公逹]  
　　日前余自外灘搭電車至白渡橋赴友人之約同時上車有一穿西装之少年手執泰晤士報昻然入座旋即將報從頭翻閲兩目直注厥狀維勤望而知爲一深諳英語者俄時車停一西婦入時適有一隙位鄰少年座遂坐焉繼見少年披閲西報乃柔聲部之曰Ｗhereisthenankingroadsir（意爲南京路在何處）時少年閲報如故一若未聞者然該西婦復重言之而彼仍雙目注報默不致答西婦不耐朗聲更問之詎言未竟而彼少年已面紅耳赤不待車停忽遽躍下矣至是余始悟其爲一不諗英語者頃之披閲西報更可斷言其爲僞也 
噫觀此可知彼少年誤以能閲西報爲榮而於人格上絕不顧及宜其有今日之辱然而此等敗風足以引外人之訕笑吾恐不僅該少年一人而已也（乙種酬） 
法制 
[冒收振欵之科罰] [  唐]  
慈善家爲災民募振非得已事也乃一般惟利是圖之人往往托人介紹厠身募振隊中相機舞弊甚有私印捐册假借機關名義隨處募振以飽私囊推其心理殆以爲冒收振欵不過受名譽上之損失而已未必有若可之處罰豈知民國九年司法部宣布振濟犯罪懲治條例其第十四條云冒收振欵處死刑或無期徒刑或一等有期徒刑所以懲罰如是之重者亦有深意存焉蓋冒收振欵自表面視之不過侵奪災民應享之權利而破壞募振人之信用將使無數災民不死於兵戎而死於饑寒其罪惡之大恐處以死刑尙不足以盡其罪也（乙種酬） 
科學 
[牛乳] [  趙石民]  
　　牛乳爲重要食品之一含滋養品甚富如牛乳糖蛋白物脂肪物及各種重要之鑛物質如燐如鈣如鉀如鈉等皆可於牛乳中取得之質言之一完美之食品也且係流質易消化故病者及年幼者食之更宜歐美人嗜之甚故牛乳事業在歐美各國極發逹吾國則尙在幼稚時代惟每年由外國輸入之牛乳粉MilkPowdr及濃牛乳CondensedMilk銷路頗廣旣便携帶又易保存牛乳粉之製法用新鮮之牛乳以極𤍠之轉輪機使之乾并成粉狀所異於普通之牛乳在有水與無水之别或言并唯他命Vitamines而無之蓋經過各種製造手續唯他命易消滅也濃牛乳亦以新鮮之牛乳爲之以抽空機煑之使濃厚再加糖即得有不再加糖者名蒸發牛乳Ｅvaporatedmiek以牛乳所製之食品如牛乳油Ｂutter乳餅Ｃheese等在 
吾國銷路亦漸廣 
牛乳中之蛋白物種類甚多最重要者爲開新Ｃasein約占蛋白物中百分之八十溶解於鹻不溶解於酸試將新鮮牛乳加入醋酸少許開新即沉澱而出乾之使成粉可作食品在工業上用途極廣藥房中往往以之作補品在吾國報紙上時登廣告之散拿吐瑾Ｓanatgen即係開新與燐酸鈉甘油Ｓodi 
umglyceropbosphate之混合物法國著名之格拉立脱Galalirhe可以之代假象牙Ｃelluloid亦係開新與一烷醛Ｆormaldeh 
yde之化合物重要工業如造紙製革造油漆及膠水等間亦有用開新者 
家政 
[敬告女同胞] [  鄭奎門]  
現在有一班女學生以爲他們的學問祗有國文英文和算術歷史等課邢些什麽烹飪縫紉瑣屑的事都是一般没有受過敎育的女子做的與他們没有關係從此結婚以後把這些事情都推在僕人身上他們只每日在外面跑跑或在室中看看小説煩悶的時候捺捺琴唱唱歌茶來伸手飯來開口養成倚靠僕人的習慣這是對於家境寛裕的而言若是家境困難的没有僕人自已又不會做因此夫婦間吵鬧的也有甚至離婚的也有我所見聞的很多雖然有幾處女校尚有烹飪縫紉科但被時候限制又加着不甚重要的科目所以大家都忽不經心故爲一班女學生告親愛的女同胞吓須知道這些瑣屑的事乃是女子的責任你們若把這些事學會不但將來不致依賴僕人在家又可帮助慈母一舉兩得何樂而不爲呢（不受酬） 
雜錄 
[今後人民對於地方當有責任心] [  怡孫]  
前閲常識雜錄表揚有保境安民之紳商一則吾不禁有慨焉蓋自軍興後他邑得紳士之力而地方賴以安全者不知凡幾獨我邑地點僅在防綫之列竟因浙軍退出後乏人維持秩序致遭散兵土匪縱火焚燒任意刧掠十室九空全城損失不下百萬嗚呼設非紳士先去以爲民望奚至糜爛若斯耶相形之下殊覺地方之不可無人也不特他邑爲然即以我邑論之朱家角爲全縣首鎭市廛繁盛江浙兩方佈防之時幸有紳商蔡一隅君不避艱險始終墊欵分頭接濟該鎭生命財産卒得完全無恙蟠龍爲東鄉小鎭地方衝要以致風鶴頻驚賴有鄉董徐養田君力持鎭定舉辦保衛團故得遣散潰兵防堵土匪終使該鎭附近各鄉均安謐如常惟縣城之内當風聲緊急時紳董某某等遽已挾捲公欵以逃避因之無資照料無人主持地方遂不免被焚掠之慘矣故今後人民對於地方實當具有一種責任心（一）不可全恃官治（二）不可依賴紳董（三）不可無自衛之精神（四）不可放棄監察地方之主權協力同心亟起直追方克保桑梓安全至所謂挾欵潛逃之紳董某某等記者非不審其名姓蓋意存忠厚隱之云爾（乙種酬） 
時箴 
[我不能歌] [  漸]  
我不能赴海求神僊又不能排難解紛師魯連縱横計里七萬又二千偶然過眼都雲烟矩何方兮規何圓足何履兮首何冠草木何朽兮金石何堅山何崔巍兮水何淪漣女之顰兮何東醜而西妍士之才兮何跖盜而惠賢衆皆若醒兮若眠叩之眞宰若聾兮不聞若瘖兮不言去矣乎悲駿馬之著鞭來矣乎笑覆車之在前君不見灼灼夭桃花自鮮風飄墜溷無人憐又不見蟠根老樹萬藤牽一朝用作梁棟刑其天 
 
 

Page 13

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *本埠新聞 
[監理委員會赶辦檢查]  
陸部委派之監理委員長宋玉珍以兵工廠結束恐不能依期解决昨令除趕查各廠外特派地皮房屋公文等委員分頭檢查至浦東公地及藥庫交涉已另電陸部請示故各部人員極形忙碌云 
[龍華造彈廠檢查完竣]  
兵工廠龍華造彈廠昨晨九時經監理委員檢查内部機器雖停滯未久仍嶄然一新當有原料多種均由監理委員查封午後五時半結束 
[浙孫否認兵工廠移浙]  
關於滬兵工廠移浙一説日前浙督駐滬辦公處處長宋雪琴曾電詢浙孫昨已得孫復電茲將來去電并錄如下［去電］杭州孫縣帥鈞鑒琴密報載兵工廠移浙滬上各團體連日開會表示反對報館訪員亦有來詢問者此事究竟有無伏乞帥座電示俾後各團體開會時得出席聲明以釋羣疑宋之瑗叩微［復電］静安寺路一百二十一號宋處長鑒微電悉遷廠移浙絕無其事業已通電聲明矣傳芳佳 
[兵工廠員司請給解散費所聞]  
　　上海兵工廠全體員司因該廠已在清查時期特聯名呈請陸軍部所派來滬監理之宋獻庭司長俯念任職多年一旦解散衣食堪虞懇從優發給解散費并將以前應得之奬金一併照給茲悉宋司長以近來國家財政因國内多故而支絀異常對於各軍欠餉尚難應付該員等在廠時每月薪水從宋欠發此次廢止是廠係應社會團體之要求迫不得已之舉烏可藉此要求發給薪金一年之多碍難照准惟以前應得之奬金自應照給俟籌有的欵當按成分發昨已批示矣 
[續阻海軍公署越界築牆]  
海軍公署以所築之牆並未侵佔兵工廠界限特函復總商會等情已誌七日本報茲悉該公署昨日又接總商會來函謂曾面詢兵工廠前總辦謝邦清君據云該地係兵工廠與造船所公用之地海軍公署不得據爲已有仍請停止工作云云 
[龍華軍署不宜改設督辦署]  
　　楊顧電告孫寳琦 
淞滬督辦孫寳琦氏派楊天驥·顧允中·二君來滬會同李知事常警廳長與總商會孫籌成君赴龍華察看松滬護軍使署以備改設督辦公署等情已誌昨日本報茲悉楊顧二君以該署房屋太少不敷應用且交通不便故將種種不合宜之處電告北京孫督辦請示矣 
[虞洽卿今晨抵滬]  
淞滬市政會辦虞和德回申日期屢誌報端昨據確實消息虞君已於八日下午十一時離寗乘夜車至鎭江因有他事勾留准昨日（九日）山鎭江乘夜車返申故今晨可以到滬 
[張君勱等爲計畫特别市之調查]  
淞滬特别市公約起草委員會主任張君勱八日偕該會顧問韓森·吳淞敎育會長朱水澄·國立自治學院政治學敎員曾友豪乘汽車赴寳山各市鄉實地調查以爲市公約草案根據據查殷行鄉有人口一萬三千餘名鄉議會議員十二人由住民按照江蘇暫行市鄉條例選舉鄉董鄉佐各一人由鄉議會選舉每年敎育經費約四千元行政費約一千五百元吳淞人口據民國五年調查約二萬五千人有議事會議員十四人鄉董鄉佐各一人行政費約八元九千元敎育費約二萬元寳山市人口約二萬七千人市政公所一處議員十四人鄉董鄉佐各一人敎育費年約千元政行費年約三四千元閘北人口三十萬有工巡捐局一所前由護軍使監督財政每年進出各五十萬元現設保衛團團員六百人此外市議會及商會皆在籌備時期中不日即可成立此次調查所集材料甚爲豐富搜集人甚感謝殷行鄉董李譜花吳淞救火隊長劉奎六寳山市政公所趙蘭墅及閘北保安總司令王彬彥等盡力帮助云淞滬特别市公約起草委員會洋顧問韓森八日被邀調查寳山各市鄉後對於爲中國政治根據之地方自治甚爲樂觀謂西方民治政府精神處處發現如特别市成功將租界际近組織統一效率增加外人不能再藉口擴張租界彼向來反對擴張租界故極願特别市政府早日成立云 
[特别區市政促進會之發起]  
昨晚爲漢口路商聯會職員春宴之期席間對於籌備市政曾有討論茲紀大略如下酒過三巡由徐湘波君起立致詞曰市政主權屬於市民爲近世文明國通例今政储旣定淞滬爲特别市而必設督辦會等官以代庖民治則吾人徒享自治之名而尚受官治之實也故愚以爲當此條例未頒之前吾人對於市政主權應向當局建議完全歸諸我民庶休戚相關將來不至有利害之衝突但市政前途千緒萬端非詳愼討論不足以策萬全是宜合羣智羣力共同研究以資促進未識諸君以爲然否全體贊成僉主即日組織市政促進會在座者一體簽名爲發起分子當場推定起草員擬定大綱容日發表宣言商訂章程徴求全埠市民一致加入共策進行計簽名者爲呂静齋·王延松·陳筱蓀·顧洪培·鄒曉秋·莫兆鏞·徐湘波·顧薇卿·張秉鑫·張慕岐·沈承甫·呂樸山·孫復權·陶桂青·李晴帆·徐蓉生·范楚臣·十七人等旋即散會 
[七寳鄉函請加入市政協會]  
七寳鄉各公團昨日致函淞滬市政恊會請求加入該會並推代表楊培天參與會議當由該會函復須俟提交委員會討論後再行定奪茲將來往函牘刋錄如下（一）七寳各公團函逕啓者敝鄉毘鄰滬境前曾陳述理由請求加入現悉貴會範圍雖僅上寳兩縣而章程上如松·青·川·南·鄰境亦得加入與會足徴貴會博採與論之至意茲特遵章推舉楊培在出席參與會議合行備文奉報至希查照准予參加爲荷（二）淞滬市政恊會復函逕啓者案准大函聆悉一是查特别市區域現正在擬議所有貴鄉聲請加入之處容提交委員會討論後再行奉逹先生函復即希查照是荷 
[華文川之太湖特區意見書]  
　　説明籌設特區之必要 
太湖特區運動正在進行昨有無錫華文川提出籌設特别區意見書原文如次（一）太湖之流域按太湖流域其範圍適介於江浙兩省之間其境地互相銜接其風俗習慣性情知識大致彷彿其人民互結婚姻通交際數千年來敦睦相安不生嫌隙即國家税源收入亦較他處爲巨是該流域最爲兩省菁華完善之區（二）特别區之組織此次江浙之疊起戰爭全係兩省之軍閥互爭地盤及意氣上之作用與人民絕無關係而人民之因此受直接間接之損失統計不下億千萬元此中痛苦罄竹難宣查上海今因淞滬商埠關係得有特别區之特許則凡同屬太湖流域之人民何不可享同等之權利是以擬有繼續請求政府之組織（三聯合會之發起自上年） 
兵衅之端一開如浙之湖州·嘉興·一帶蘇之松江·嘉定·青浦·崑山·太倉·瀏河·蘇·錫·常·鎭·各縣處無不同按搶掠焚燬殺戮遷徙之痛與夫給養勒餉拉夫封船之苦脂膏已竭後患方殷不及今速謀自衛必將淪胥以亡有鑒前車宜爲後備迅集成城之志藉聯同氣之枝如爲未雨之綢繆當不以予言爲河漢（四）本會之性質夫所謂聯合者全係吾民自治之救濟絕無政治之意味所謂特别者明該流域之爲工商地非戰鬥地善哉盧宣撫之宣言江蘇軍隊·宜集中徐州即浙江方面應請移駐金衢嚴屬以期各定軍區夫而後吾人之生命財産皆可略資保全夫而後國家之餉源亦得藉資生息俾可稍復元氣否則普天下無一完善土地爲問正費何出餉源何在如徒爲敲筋吸髓之行動恐竭澤以取魚已覆巢無完卵矣有何裨益（五）設會之主要凡欲絕人之欺壓必先具有自治之精神今一方面欲求政府之永駐兵一方面即宜各辦民團以使武人不敢狎係况以近今之游兵潰勇以及地方流氓荆天棘地隨在危機非趕緊自辦清鄉勢必處處仍受人威脅挾制則此中大有研究之價值亟宜共策進行公籌適當之辦法以上陳述大致聲明此項設會之旨趣至於將來經費之征取以及辦事之界限會期之長短再行臨場公决此陳公鑒 
[董康之收回公廨談]  
中外通訊社云淞滬特别市中之收回公廨問題現甚囂塵上本社記者昨往訪前司法總長董康氏於其私邸叩詢種種茲紀談話如下董氏云去歲余偕律師公會代表李祖虞等北上運動收回會審公廨無日不爲此事向各方接洽到京之初余先以私人資格分訪美法二使蓋兩使與余頗友善乃徴其意見藉探使團方面之態度俾定進行之方針而彼等之表示極爲願意尤以美使休門最爲誠摯並願協助進行並與司法部接洽亦甚滿意然當時非司法界人以爲收回領事裁判權莫若收回關税權之爲愈此種論調實於交涉收回公廨一事極受影響但各法團多數主張收回領事裁判權故一般輿論入後漸歸一致現淞滬市政正在籌備收回司法權實一良好機會但以今日之政治情况觀之則較前尤難况司法部對此不甚積極故余之意見（一）希望政治修明（二）國民爲極有力之後盾積極力爭如此則收回一事必可見諸事實也云云記者乃興辭而出 
[張一鳴請各界進行收回公廨]  
遠東通訊社云張一鳴昨日致函公共租界納税華人會·及淞滬市政恊會請主張進行收回公廨其原函云滬人士欲收回會審公廨者屢矣報紙揭載集會開議往復商榷已非一日領團認爲時機未至迄未成爲事實自去年江浙戰事發生上海一隅捲入漩渦人民又起而請籲滬上永不駐兵撤製造局改爲工廠劃清駐軍地點添設市政督辦一切行政之設施均歸督辦範圍以内之事乘此時機收回公廨外人更有何辭願滬人士起而爭之未可忽也云云 
[也是園軍法處業已遷出]  
城内也是園前爲第一軍軍法處借爲辦以之處駐有憲兵衛兵各一排因該園原爲縣議事會清丈局等各自治機關現在軍事結束地方自治事宜急須進行故由各公團商請軍法處袁處長另遷他處已由袁處長核准於前日令飭將駐兵調回北火車站總辦事處所存軍装尚未搬盡由警區派警看守云 
[崑山同鄉會請撤駐軍]  
崑山旅滬同鄉會昨致南京盧宣撫使第一軍長張電云崑山居滬寗中心去年迭受二次戰禍居民流離轉徙迄未恢復原狀現自江浙二次和約告成奉軍大隊離滬崑山蕞爾一區大軍雲集數逾萬人雖軍律嚴明秋毫無犯而柴草軍需地方供應力與俱疲頃閲張軍長就任蘇皖贛三省剿匪司令通電准將所部調駐徐州從事實邊尤盼軍令早施俾刧後災區漸復來蘇之望闔邑父老同受仁澤迫切電陳無任惶悚崑山旅滬同鄉會叩 
[無錫駐滬勞工會請撤無錫駐兵電]  
無錫駐滬勞工會爲三十二旅曁各部軍駐錫迄無去意商民時有驚恐不安特於日前開全體大會公决電請盧使·張軍長迅予撤去已誌前報茲錄其原電如下南京盧宣撫使·并轉張軍長鈞鑒錫埠迭遭兵燹受禍較各地尤烈茲幸和約續成我商户居民方慶昭蘇有日詎三十二旅曁各部隊盤紥錫地迄無去志兵車擾攘日無寗息刦後孑遣情同驚鳥居者不敢遽復舊業亡者不敢率回故鄉長此紛紜錫埠商務永無再振希望兩鈞座軫念民生恩重識遠當無庸縷凟屬會雖遠居滬上時有聞知桑梓關懷難安緘默爲此迫叩兩鈞座迅將駐錫各部軍隊妥爲撤離俾錫民休養生息漸次恢復原狀臨電不勝惶悚待命之至無錫駐滬勞工會會長吳公望等叩青 
[第一軍致米糧公會函]  
　　滬北經售米糧公會前電第一軍張軍長通令各軍勿封米船以維民食曾奉令准保護通行在案昨該會會長范和笙視厚甫蔣石稚等復奉張軍長公函謂前封各船已一律釋放原函錄下第一軍司令部公函副字第四六四號内開逕復者頃據敝部第三十二旅旅長畢庶澄呈稱竊奉鈞部副字第三五二號令略開據滬北經售米糧公會電請將楊長富船隻釋放並令飭知照免封船隻以恤商艱而維民食等因奉此查職旅此次南下到處以民意爲歸以符鈞座愛民綏難之至意故對於各地船隻不惟不加封鎖即從前别部封鎖者亦一律釋放茲奉前因除飭各團遵照外理合具文呈明伏祈鑒核施行等情前來相應函復貴會即希查照可也此致滬北經售米糧公會軍張宗昌 
[奉方已得法租界截留槍械説]  
法租界當道前因第四師所屬曁前護軍使張允明所部兵士經過租界均經繳械留養分批送往青島遣散所繳之槍械係爲中國政府之物曾經各方軍事長官向法當道磋商要求返還法領因未得上官命令未允所請茲聞此項被繳槍械已爲奉軍第一軍所得此項繳還手續係奉天張雨帥與駐京法使接洽成熟由法公使電飭駐滬法總領事辦理并由張雨帥委派外交顧問張某來滬接收將來此項軍械仍須解往常州或徐詶司令部云 
[駐紥滬杭路各站浙軍之調查]  
浙孫所部各軍隊調赴滬杭路各站之松江楓涇嘉善嘉興平湖長安斜橋硤石等處駐紥茲特詳查如下（松江） 
新編浙江陸軍第四師司令部謝鴻勲駐紥松江西門内聖廟内近畿第二師盧香亭所部第三旅第五團第二營軍隊駐紥松江西門大營内又第二師第五團第三營砲兵駐紥松江縣署内浙軍第十混成旅第二團第三營駐紥松江城内仙人塔寺内又第十混成旅第二團第一營駐紥松江城内豐廟内又暫編浙江陸軍第一團第二營駐紥松江城内城隍廟内又新編第四師謝鴻勳部第十四團呂團長所部全團駐紥松江南門大營房内（楓） 
涇）浙軍第十混成旅第二團第二營駐紥楓涇營房又近畿第二師盧香亭所部第三旅第五團第一營駐紥楓涇營房又暫編浙軍第一團第三營駐紥楓涇仙人廟内（嘉善）近畿第二師第一旅砲兵第二團團長劉玉沂所部駐紥嘉善城内（嘉興近畿第二師第三旅旅長楊） 
鎭東率第六團團長劉林全團駐紥嘉興城内大營房 
平湖）陸軍第一混成旅彭旅長所部二團趙團長第一營駐紥平湖東武學堂第二團砲兵第二營駐紥平湖東嶽廟内第二團步兵第三營駐紥平湖朱天廟内（長 
安）近畿第二師第四旅步兵第七團團長張復元所部第一營營長王鑄民駐紥長安鎭民房（余橋）又第二營長長栗如祥所部駐紥斜橋民房内（硤石）第七團第三營營長牛明元所部駐紥硤石鎭民房内 
[杭站來往之兵車]  
浙孫所部第三營步兵一連於昨日（九日）上午九時由閘口装車一輛附掛閘拱區間車運往筧橋又上午十時許由閘口備空車十五輛掛往杭站聞係装運第二師浙軍第七團某營步兵開拔閘口約夜間由筧橋装運尚未出發云 
[鄭謙暫緩蒞任之滬訊]  
新任江蘇省長鄭鳴之氏日昨致電本埠某君謂因中俄會議事務旬日後離奉須再赴京一行與中央商榷蘇省善後問題然後蒞任 
[張宗昌南下消息尚須來滬一行]  
奉軍軍長張宗昌由奉動身南下昨據該軍方面消息張尚擬來滬一行至關於浙局辦法目下并無何種竟見到滬後尚須對於軍隊檢閲一番云 
[總商會墊欵已有着]  
遠東通訊社云總商會在兩次戰爭後供應兵士之餉糈及遣散費前後逹二十餘萬元所有該項墊欵已由總商會會同陸軍部訂定合同將兵工廠基地抵借二十萬元以資彌補此項合同已於前日雙方簽字惟閘北方面所墊之戰事善後費二十餘萬元並未列入日昨王彬彥等已向會長方椒伯交涉尚無切實辦法云 
[寗紹台工商恊會反對松滬公債]  
寗紹台工商協會昨電奉張上將軍云奉天鎭威上將軍鈞鑒第一軍張軍長續收松滬公債各公團以松滬迭經戰亂民生困難不堪負擔已呈請撤銷在案茲因單總辦仍積極進行不稍容緩民心異常慌駭竊查滬兵工廠廠基計值銀數百萬元現正值陸部專員監理之際請電執政府咨部飭監理員售價以充國用而免重苛小民地方幸甚寗紹台工商協會叩佳 
[南滙縣敎育會定期召集大會]  
　　爲地方公欵被提事 
南匯縣前已由省委華沈兩員提去十萬五千元此外尚有城櫃及保催徴起之數縣知事周承春又以署用爲名不肯逕撥地方致起各界憤激縣敎育會已定期召集大會其詞如下專啓者本邑自地方經費悉被提挪敎育前途陷於絕境以致行政人員聯翩辭職地方事業負責無人本會近數日來疊接各會員及各學校函件請開大會爰訂於是月十五日即陰曆二月二十一日特開臨時大會一次務期從長討論設法維持届時至希蒞臨發抒卓見以謀善後敎育幸甚地方幸甚 
[紙烟捐局問題可解决]  
　　張宗昌電令王琦退讓 
本埠霞飛路全國紙烟捐局前以奉軍第一軍張軍長委派王琦前往接充而督辦陶瑗以本人係北京政府委派未得政府命令不允交卸以致發生爭執久延未决嗣經京滬兩方竭力調停聞張宗昌業已有電致滬囑王退讓并有不得再有糾葛致干未便之語故此事業可解决矣 
[振品減費展期之函知]  
上海縣商會昨接上海縣公署公函云逕啓者本年三月三日奉江蘇財政廳宥代電開各縣知事江南北各局所長覽案奉江蘇振務處訓令内開案准交通部公函開查上年水災奇重所有運送振品糶糧减費辦法業經本部於上年八月十二日提經閣議議决振品五折收費糶糧七五折收費訂期自上年八月十五日起施行以六個月爲期當經分别函知及通告各在案現查此項期限至二月十五日即將届滿惟春寒猶甚災民待振孔殷本年體察情形業經提出國務會議議决將上年八月所定民國十三年水災振糶運輸及請領免票辦法展期三個月至本年五月十五日爲止以資恊助除分行外相應函請查照飭屬一體遵照爲荷等因准此除分行外合行令仰該廳長轉飭所屬一體遵照此令等因奉此合亟通電各該知事及各局所長一體遵照等因奉此除分行外相應函逹即希查照爲荷 
[漕河涇鄉請賑之縣署訓令]  
上海縣兵災善後恊會漕河涇鄉分會會長楊心正以該鄒迭受兵燹曾請賑務處繼續放賑以救災黎在案昨日奉到縣者第四二號訓令内開奉江蘇賑務處第一五六號訓令内開（從略）等情據此查該會所陳災情最堪憫惻推本省災區日廣籌欵最難無論如何總當力籌接濟合亟令仰該知事立即轉致知照可也此令等因奉此令行知照此令云云 
[工商學會函請預防疫癘]  
滬北工商學會昨日分函滬上各十字會醫院等函云敬啓者此次江浙戰爭兵民之燬於砲火者數逹逾萬可云慘矣當戰爭極烈之時嘉定·瀏河·黄渡·等處屍體横陳徧於田野雖有各善會團體等掩埋隊出而埋葬然皆迫於情勢不及深理甚至一穴之内堆積至數屍 
 
 

Page 14

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *公債微跌市况平平 
或數十屬之多現層　令天氣和暖屍體行將腐爛臭氣蒸發疫癘勢所難免一旦蔓延民不堪命矧滬地人烟薈萃苟非先時預防將不燬於砲火亦將死於非命素悉貴會以民命爲重想早在計劃之中務使疫不蔓延民得安居而後已則滬上人士感德無量矣云云 
[章太炎反對漙儀出洋電]  
　　請非常議員查究 
章太炎昨爲溥儀出洋事電北京國會非常會議云北京國會非常會議鑒漙儀負復辟罪狀今聞逃赴日本虎兕出柙隱患可知前者馮玉祥驅之出宮稽禁稍疎未爲根本解决而現執政受殷頑之熒惑不加防範擅下赦令而復辟罪案無可執言縱入使館而小腆舉動制不在我雖非有心促成内亂誤國之罪實無可辭現執政雖不受彈劾查辦至於宣布罪狀則諸君之所克任特電請即查照施行章炳麟庚 
[國民會議促成會代表來電]  
上海國民會議促成會昨接該會出席北京國民會議促成會總會代表郭景仁等五日由京寄來代電云大會已决十日開會第一天討論章程第二天選舉主席團及秘書處正副處長第三天討論議事細則嗣即繼續討論議案昨日（四日）經預備會公决大會開會時通電知照全國内容分國際内政·時局·三問題并推出九人爲收集報告委員同志關於此三項有何意見儘請提出俟會場日刋出版隨時寄奉也郭景仁·劉一清·徹 
[滇實業團體致唐少川等電]  
　　對國民會議之主張 
本埠唐少川·章太炎·等昨接雲南實業改進會電云銜略）一國政綱應依時勢需要及人民思想以制定本重創造而不貴因襲第就吾國現在時勢而察所需要曁就吾國現在人民而揆厥思想聯省自治實爲過渡之一寳筏有本係民主聯治而臻上理者爲瑞美等國堪作前師有本係君主統一改爲聯治而亦臻上理者有俄奥等國可作近範如移植而欲盤根實碩要在量度國情民性以融會其精神不必拘泥其程式博蒐愼取滌故孕新俾成爲我國聯省制度庶不貽譏抄襲而能别開生面時成茲偉舉旣不能責之營私害公頻年貽誤之國會又不能責之寡才鮮智一般普通之國民應由各省區就人民組織之立法法定或關於學術職業政法之團體各聯合公舉名流碩學及政界軍界之耆宿共十數人萃於京都舉行國民會議限一月内議定解决現局大綱以戢各方面野心異志五月内復制定聯省憲法公佈實行乃可饜人心化口實而撥亂反正（中略）如荷贊同乞通電商訂大綱並定期擇地舉行若别有良法亦希迅示翹首企殷立候明敎雲南實業改進會叩微印 
[唐繼堯代表回滇]  
遠東通訊社云滇唐特派駐港代表劉毅夫氏日前因粤事來滬與唐少川旅滬粤僑接洽聞已商有辦法昨日午刻曾搭加拿大皇后船赴香港擬在港稍留數日即將返滇對唐繼堯報告一切昨早劉氏臨行時但懋辛·莫紀彭·盧煒昌·等多人親往送别云 
[張静江由京返滬中山病狀之談片]  
中山老友張静江前以視中山疾赴京業於前日返滬據云中山病狀雖無進步而精神甚佳當其初出病院時自謂從此可以脱離醫師之束縛恢復自由并欲起而步行汪精衛等勸之不理復由余入室再三勸阻始止嗣自起大理脈搏驟增至一百五十餘度此後始以爲戒又據謂彼之足疾經陸仲安醫治後現已發生三種效驗大約半年後可痊云 
[湘趙代表過滬赴粤]  
遠東通訊社云湘趙因有要公特派王慶雲氏赴粤與陳炯明有所接洽昨日已抵滬擬於今早（十日）首途赴粤 
[粤軍政報界代表同船來滬]  
　　李名揚謝英伯等 
東南通信社云興昌公司亞州皇后號昨晨抵滬當時赴碼頭歡迎旅客者甚衆内如北伐軍第一師師長李名揚因丁父憂乘該輪由港來滬廣東報界出席國民會議代表謝英伯·廣東商會代表王棠·海員工會代表蘇兆徴·馮永鍰亦乘該輪來滬又沈鴻英之眷屬十七人行李四十二件亦由該輪轉運來滬諸人到滬即分投各寓所聞李名揚寓遠東飯店謝英伯·王棠·馮永鍰·蘇兆徴·等寓大東旅社沈鴻英之家眷則投寓静安寺路某宅云 
[太平洋中國籌備會之提案委員]  
太平洋會議中國籌備會昨經委員會推定大會推定大會提案研究委員如次［（一）關税税則］施伯安·盛俊·歐陽心農洪瑞祥·徐慶雲·沈九成（二）［移民問題］楊小堂·朱成章朱少屏·聊孟和·陳逹·羅泮輝（三）［治外法權］謝永森·積極行動目下漲跌恐難出三十元範圍以内也 
陳霆鋭·唐紹儀·李袒　·許秋帆·張履鰲·郭雲觀·張季龍（四）［違禁品私運］鍾可託·徐季龍·阮介藩·馮少山·葉惠鈞（五）［敎育方針］范静生·黄任之·朱經農晏陽初·張伯苓·熊其慧·陶知行（六）［人種平等］趙紫宸·張君勱·段芝齡·陳衡哲·陸鼎揆·方椒伯·張東蓀（七）［勞］ 
工問題］程婉珍·宋美林·袁履登·邵力子·萬選青·丁汝霖（八）［宗敎問題］余日章·誠静怡·聶雲台·賈季英·張純一·朱庭祺夫人以上各項專門委員由余日章·劉湛恩·劉王立明·許建屏·等分别召休即日各就標題研究編制議案云 
[納税會今日舉行理事會]  
　　討論市政要案兩件 
公共租界納税華人會定今日（十日）下午五時舉行第八期全體理事會討論關於市政之重要議案兩件又會内各項會務亦待商酌進行故於今日中午十二時先行邀請常務理事開會昨已分别致函各理事照矣 
[對日會電請進行南京楊案]  
本埠對日外交市民大會爲下關楊案延擱未結特電請外交司法兩部請其嚴重交涉文云北京外交部沈總長·司法部章總長·鈞鑒去年八月八日南京下關瓜販楊家壽被日輪千早丸水手爲爭執瓜價之細故擊斃後棄屍江中希圖滅跡迨時逾旬日撈獲屍身重傷十餘處種種兇殘聞之痛心言之流涕疊經各公轉電請鈞部嚴重交涉並由揚之家屬檢同鐵證向江寗地檢廳提起公訴在案先後慘狀昭彰在人證據確鑿無可掩飾詎是案正在進行而江浙發生戰事以致莫大之寃抑延擱半載現值大局敉平各公團方冀該案圓滿之解决毌稍鬆懈不料辦理是案之主務官廳始終無相當之對付甚至江寗沈檢察官近更有飭傳屍兄領回屍骨之説致是案無形消滅羣情憤慨敝會特於陽日召集全埠市民代表開會討論到者激昻僉云年來日人之慘殺同胞連地震時併算在内數以百計其視我華人之身家性命較諸普通動物猶爲不如若不澈究到底喪權辱國莫此爲甚我華人幾無立足之地矣籲請鈞部毅力交涉向日使繼續抗議一面令飭駐寗交涉司曁地檢廳秉公核辦逹到懲兇撫䘏并撤換船長爲目的以保國體而雪奇寃無任迫切待命之至上海對日外交市民大會叩佳 
[寳邑隱沙地産之浚浦局復函]  
寳山縣敎育局昨奉縣署訓令内開案奉江蘇交涉公署訓令第六十一號内開查接管卷内前據該知事來呈據敎育局長呈稱隱沙蘆草被人倫研每日四五船均用浚浦局小輪拖去請行知浚浦局查明交還等情當經温前任轉函浚浦局核辦去後茲准复稱查寳邑敎育局並不依照浚浦章程第十二條經浚浦局估價升科之後由會丈局得到正當管業之權今旣未獲是項之管業權則本局對於該局所要求之地産一節未能予以承認也希即轉知等由准此合就令行該知事仰即查照轉知此令等因准此令行訓令該局長查照此令 
[不買船票赴日之請究]  
江蘇特派交涉使昨徇日本駐滬總領事之請函致淞滬警察廳云逕啓者准日本總領事函稱茲有中國鎭江人朱永興年二十一歲由上海乘天城丸輪船前往門司因未買船票且身無銀錢是以由該輪船轉交日光丸輪船帶回上海現該華人在本署暫留查上海至門司計船費十六元由門司回上海船費洋十九共計三十五元相廳函逹貴交涉使請煩查照從速於今日派員來署接收安置并將船費洋三十五元設法交付等因除由電話接洽外茲將朱永興一名送請貴科（司法科）查訊如何欠費情形并勒令將該費三十五元繳出寄交敝署以便轉給爲荷云云 
[航業雜訊]  
　　中日聯航之恢復中日鐵道商輪向經兩國交通界協辦聯絡輸運自去秋東南東北戰事發生後聯航事因暫停阻近因南北軍事均將結束日本鐵道省又請吾國交通部恢復現已允可日本鐵道省特於本月三號起方决定令在華各日輪公司仍售中日周遊聯行劵其路線分爲三處第一由日本至上海經杭州漢口等爲一路第一由日本經朝鮮從京奉京綏及津浦線而至南京者爲一路第三由日本逕赴青島濟南轉津浦京綏京奉爲一路但該三路之聯運祗可搭旅客及手提之行李物品不能轉運笨重物品刻聞本埠日本各輪公司均已照辦矣 
[新江天修竣復班招商局滬甬班輪新江天號自入]  
廠修理以來刻已竣工决於今日仍復航寗波專班而將老江天復開長江以替出飛鯨號由今日改駛滬津專線矣又聞怡和洋行在南澳排擱淺之富升號昨日亦已入九龍廠大修矣 
　　法經濟團將到滬法國爲考查遠東經濟商務及實業狀况起見特組經濟視察團來華並赴日本此事已略　卜五百元老買十五　七綫五又四月份七九·八五○ 
誌本報茲悉該團團長爲法政府之商務次長而團員中又多電汽·摩托·及經濟等專門技師昨日本埠得訊該團各團員所乘之法輪盎奇號昨已至港今日可啓程來滬至遲禮拜四可抵上海近年法國視察團來滬此爲第一次約留滬一週再赴日本云 
　　北海視察團到滬日本北海道之支那視察團共有團員十一名團長爲海産同業會長前田嘉左衛門氏充任而團員爲函館商會會員杉村·泉秦三·曁海産業小川淺崗·阿川·等該團昨已到滬據其考察目的因北海道産品中以海貨爲大宗此來專爲視察中國之需要以便擴充對華貿易故在滬稍留數天即須赴京津青島及奉天等處由朝鮮歸國云 
[太古洋行嘉奬約翰森]  
　　爲躍江援救溺孩 
文匯報云上月二十三日太古之沙市輪船由漢口開往宜昌途中有一八歲幼孩自輪墮江船員聞警立投救命圈並轉輪放救命艇下江乃艇未及水該輪大副約翰森氏立即自輪躍入江中泅水赴援挾孩登救命艇上施以人工呼吸惜該孩喝水已多未獲更生本埠太古洋行據報後以其時天氣嚴寒江流湍急而該大副見義勇爲若斯業已去函嘉奬並擬報告皇家人道主義會請求頒給奬章云 
[北新涇保衛團之成立大會]  
　　北新涇鎭保衛團前於孫陳交戰時爲保衛地方起見由劉志廉·王同福·等發起組織時因戰事突起未開成立大會茲以大局漸定而内部一切亦已就緒特於前日邀集地方紳商在關帝廟團本部舉行成立大會到者有第一軍砲兵處副官王建秋·吳淞商埠局朱方興·及團員等一百餘人十時開會由團長劉志廉主席報告組織經過及今後應辦事項次請王朱等演説午刻設席讌請來賓下午一時整隊游行四時散隊入晚聚餐而散 
[羅店市保衛支團成立]  
寳山縣羅店市爲閘北至瀏河交通孔道去秋江浙戰時羅店劃入戰區今年齊氏再敗潰兵　集兩次戰事損失甚鉅蓋羅店雖一市鎭在昔有小上海金羅店等名稱其商務之程度可知前由閘北保衛團准該鄉董孫誕石陳黻章等函請撥派新編團丁三十名維持地面故該市治安尚稱静謐現因駐防團丁已改編補充旅地方防務空虚經該鄉董孫誕石等集議請准閘北保衛團查照鄰區支團組織會組設閘北保衛團羅店支團業已募集團員四十名服装已仿照閘北保衛團團員式製備完全昨由閘北保衛團團本部發給帽章以昭一律而示統屬並派團員趙尚之到團接洽具領云 
[閘北保衛團通令各支團]  
　　員丁非請假不能外出 
閘北保衛圍昨通令支團文云爲通令事案照各支團隊目丁無事應在所駐防不准私自私出而各該排長有隨埘督率之責尤應以身作則住所防守其有眷屬者准星期下午十二時後回庽休息曾經規定章程通令在案乃近查各排長日久玩生其勤勞服務者固多而藐視定章者亦在所不免以致各該團隊目丁相率效尤往往身着制服並不請假私自外出殊屬不成事體嗣後各該團隊目丁如有要事必先向該管官長請假俟批准後方可出外且須更易便服不准穿着制服面該排長除身着制服外勤服務外如有私事亦須向該管支團長或副團長呈明批准方可出外以重職守除派員隨時查察以覘勤惰並分行外合行令仰該支團長隊長知照並轉飭各排長目丁一體遵照自此次通令之後倘再查有目丁不守團規者除將該目丁嚴懲外定惟該管排長是問而各排長如有故違定章者除將該排長處分外定惟該管支團長是問其各懍遵毌違切切此令 
[閘北保衛團委任勤務巡查]  
上寳兩縣閘北保衛團昨發訓令云爲令知事案照各支團隊目丁服務勤惰非派員隨時查察不足以資考核而定賞罰茲委尹鵬路爲團本部勤務巡查員乘承巡察處專司查察各支團隊目丁服務勤惰不得干預地方一切行政事宜以憑考核而明權限除令委并分行外合行令仰該支團一體知照云云 
[市議會昨日續開常會]  
上海市議事會於昨日下午五時續開本年春季常會討論三讀各案各議員對於董事會交議之電車公司在肇嘉路敷設軌道一案頗有研究之價值討論甚久故散會時已八時餘矣 
[引翔鄉選舉爭議案之省令]  
江蘇省長公署訓令上海縣知事公署文云案據該縣引翔港鄉公民許鵬飛等呈稱竊上海縣引翔港鄉去年因選舉非法爭議經本鄉公民董耕三等查劍石等及胡家木橋商會等紛紛呈電曾奉五七一八號訓令逐項解釋令行上海縣知事分别糾正在案後由非法議長楊嘉椿等移請縣議事會公斷認爲有效復由議員朱頤壽等八人不服公斷請縣呈省咨交省會公斷各在案所選非法鄉董周文勳亦由該縣知事呈奉第一零九零六號不敢多買恐防再轉疲跌耳因而一枝赤六·二五指令内開在未經省會解决以前該張翔鄉鄉董一職准由該知事以職權委任暫行接辦等因又在案乃茲因本鄉公所發出所組織之里道恊議會會員名單及呈縣公呈各印刷品上載明某爲鄉董某爲鄉佐某爲議長某爲議員公呈上且董佐並列並無臨時字樣查此案省議會尚未公斷以鄉董尚爲暫時更何來鄉佐實與上年五七一八號訓令及一零九零六號指令大相逕庭乃稽之法令則若彼微諸事實則若此是該項非法董佐周文勳·王銓驥·議長楊嘉椿·等之公然就職其心目中未嘗有上二次之鈞令在也際此自治甫在萌芽烏能容此藐抗法令之徒行使職權公民等縱可容忍其如自治前途何事關違制抗令爲特臚陳各情環請省長鑒核迅予查案將非法違制之議董兩會依法解散轉送法庭嚴辦一面咨請省會撤銷議案庶昭炯戒而警妄爲實爲公便等情并粘印刷傳單二張到署據此查該引翔鄉選舉爭議一案旣經咨交省會公斷應即静候省會解决該當選人於未解决以前遽行就職殊屬不合據呈前情除批示外合行令仰該知事即便查明依法處分具報此令等因李知事奉令已令行該鄉鄉董鄉佐等遵照辦理矣 
[請組縣農會之通告]  
閔行鄉農會會長朱瑛發起組織縣農會昨日通告各市鄉農會函云逕啓者上海爲通商巨埠中外觀瞻所繫獨法定團體之縣農會肖付闕如現查本縣各市鄉農會均已次第成立應照農會規程第八條之規定縣農會亦宜依法組織邇值地方多故此項機關萬難虚懸茲爲地點上便利起見由敝會函請上海市農會依法籌備並分函各市鄉即日推舉會員以便定期召集事關公益諒荷贊同除分行外特此函逹即希查照爲葆云 
[寳山四區調查戶籍之進行]  
寳山第四區（閘北）戶籍員楊幼棠昨爲徵求各段里正致原有各里正通告云逕啓者本所編查戶口客歲因遭戰事影響致受擱淺現在大局敉平急須積極進行茲迭奉縣署嚴催限期結束儉恩力薄能鮮深虞侷促自非羣策羣力礙難厥成全仗鼎力恊助庶幾早日告竣曾於上星期六下午三時開會集議討論辦法僉謂非廣求里正共同計畫善全方策將前分段親自認定𤍠忱贊助不足以收良效用再函請台端務於一星期内就近介紹以便呈報縣署委任云云 
[交涉員已接收關防陳昨晚乘車赴寗]  
駐滬交涉公署之關防前因温任之總務科長抗不交出經陳交涉員一再向温之家屬陳説利害昨日温世珍之夫人已將外交部特派江蘇交涉員之銅質印信一顆親詣交署交與陳交涉員收執并允將尚有器具等一俟查出再行移交陳交涉員除將該印封存外一面電呈外交部請示祗遵云又聞陳交涉員爲歡迎張宗昌軍長特於昨晚十一時半乘特别車赴寗約勾留二三日即可返滬 
[北工巡捐局長省令加委]  
滬北工巡捐局局長李厚祚自接事以來已經月餘對於局務如路政·衛生·税務·等事整頓不遺餘力現韓省長以該局長辦理市政異常認眞深爲嘉許昨已下令加委矣 
[田島領事回滬]  
公共公廨日本陪審官副領事田島君因其母抱恙請假歸省已誌報端茲悉田島副領事以母疾已愈故於前日乘船回滬並即銷假視事矣 
[今日日僑臨時會之議案共列三件]  
日僑居留民會定今日召集新選議員舉行臨時會議詳情已誌昨報今日開會議案昨經矢田總領事轉知公佈共計議案三件（一）選舉正副議長（二）選舉行政委員（三）選舉會計檢查委員云 
[滬北婦女節制會委員會議紀]  
滬北婦女節制會自去歲成立以來會務日興茲爲更求發展宏其改造社會之實力昨午後三時半特召集各委員在圓明園路二十三號恊會開會到有有蔡陳漢俠·陳余沁霞·楊景時·張士傑·女士等十餘人由劉王立明女士主席報告開會宗旨後旋即提出各種議案請衆討論議决進行各事募捐（一）組織執行委員會員正會長劉湛恩夫人副林惠貞女士英文書記陳立廷夫人中文書記陳鄔静女士英文會計施愛理女士中文會計劉鏞芳女士庶務股正林槎夫人副張蕙女士交際股正余沁霞女士副施志潔女士宣傳股正沈淑卿副張士傑女士募捐分十隊進行總隊長唐少川夫人副總隊長温佩珊夫人湖北隊隊長余日章夫人廣東隊隊長鄭天青夫人浙江隊隊長蔡陳漢俠女士福建隊隊長楊景時夫人江西隊隊長胡其炳夫人江蘇隊隊長余汝霞女士宗敎隊隊長鐘可託夫人安徽隊隊長朱成章夫人學校隊隊長唐余慶棠女士外國隊隊長來會理夫人（二）募捐目的二千五百元每隊二百五十元（三）日期四月一號至二十九號終止於五時半散會 
[福建路商聯會開會紀]  
前晚七時福建路商界聯合會開董事會到會蓋二十餘人正會長鄔志豪主席首由主席報告去歳因戰事發生收容難民及遣散潰兵之經過情形繳討論陳韻笙君所提出之電話付費及房屋加租等議案並公决定下月初旬舉行選舉會議畢已九時許矣 
[中孚絹絲廠改組之發起人會]  
滬商朱節香創辦之中孚絹絲廠前日邀請各界參觀舊曆十四日假座一家春開改組股份有限公司第一次發起人會公推莫子經君爲臨時主席由朱經理委托王叔炎君代表報告發起改組緣由公决公司資本總額五十萬兩分爲一萬股每股五十兩除各發起人當場認定三十萬兩外其餘先儘絲繭同業担任再行普通招募俾利益均沾并議决招股簡章二十三條公舉莫子經·顧馨一·王叔炎·沈桐叔·朱節香·五人爲籌備員租定四川而散 
[水亭坍倒之肇禍壓傷多人]  
閘北蒙古路前開春華舞臺戲園之本地人陸昆和家新築自來水亭一座纔將完工忽於昨日下午二時突然坍倒壓毁隔壁晋康里底一千零二十四號門牌凌姓等上下廂房受傷最重者有凌姓十五歲使女王姓其餘如陳康六許陸氏陳采蘭及男孩兩名又傭婦沈奚氏並其子培根等共八名口傷勢輕重不等均送二濟醫館療治該管四區一所孟署員飭警傳到工匠陸和尚一名訊問之下據供係牆脚走動肇禍奉判還押候辦該里居戶陳許二姓因器具物件被毁甚多開呈失單投所請求追償損失云 
又訊閘北蒙古路即公共租界開封路口更新舞臺外面之春華浴堂近日添造水門汀水箱一只茲已工竣昨日下午一時三十分鐘該浴堂正在試驗新水箱之水量優劣詎水入箱中甫半忽然水箱炸裂頓時倒下壓損後面晋康里十七號門牌許姓家厢房間並壓傷許姓兩男兩婦曁男女孩二口其女孩傷勢甚重當經站崗巡警聞警立即報告警局並將受傷男婦小孩一併車送仁濟醫院請爲醫治而春華池一帶水積成渠至晚尚未退盡 
[電車載客之檢查]  
公共工部局前經限定電車搭客數目但未装設鐵　門之電車乘者以可自由上落故仍擁擠不堪捕房因欲使電車遵守定章故於昨日下午五時派中西捕多名至公共公廨門首見電車經過即令停止着乘客下車 
檢點數目記入册内而後仍着乘客上車當時人皆莫知何故是以觀者甚衆 
[尚有本埠新聞團入後頁]  
 
 

Page 15

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *本埠新聞二 
[華商銀行清理近訊]  
本埠華商銀行擱淺後債權人紛請粤僑商業聯合會主持文涉前經該會委託律師進行一切該會以法庭須呈驗摺據昨特發出通告略謂各債權人之戶名及數目前經本會委託律師代爲起訴在案茲據英按察使公堂理賬員籍按律須將各債權大所執之存摺單或匯票向法庭呈驗方可作效故特通告各債權人請於陽曆三月十日起十四天内每日上午九時半至十一時半下午一時半至四時禮拜日上午將所執之存摺存單或匯票等件送交本會掣取收條俾得彙齊一同轉交律師呈驗逾期不交乃係自誤事關自身權利幸勿延誤云 
[寳通路商聯會請查禁輕質雙毫]  
閘北寳通路各路商界聯合會以近來新廣東雙毫及輕質銅元充斥於市新雙毫成色不足兑換抑價銅元薄如紙片以是洋價陡漲於商業大有影響如拒收必致爭執若任其源源而來則價值一落千丈故特函請總商會轉函江海關從嚴盤查禁止入口以保圜法而維商業 
[菜塲小販不勝新毫損失]  
　　本埠南北市各菜塲小販因邇來受新銀毫損失實有不能支持之勢茲悉該販戶現已擬具公函轉請總商會及商總聯合會迅予呈請江海關監督曁地方官廳設法取締或禁止新毫進口以資救濟 
[鎭海同鄉會徵求揭曉]  
　　共計四千三百零三分 
鎭海旅滬同鄉會昨日下午六時假座一枝香開徵求會員大會第一次徵求分數揭曉會到各隊隊長有傅筱庵·盛竹書·李厚祚·李祖夔·方式如·樓其樑·方椒伯·洪雁賓·戴耕莘·等百餘人公推總隊長方椒伯主席致開幕詞畢當由總參謀戴耕莘報告組織徵求會經過情形繼各隊長報告已請定之隊員人數及徵求計劃至此舉行歡宴末各隊長競爭分數結果蛟門隊傅其霖五百五十分箬雷隊薛文泰五百分雁門隊洪雁賓四百五十分候潮隊徐忠信四百四十分孔墅隊烏崖琴三百六十三分福泉隊謝蘅牎一百分候濤隊劉予醒一百分瑞岩隊陳鶴亭一百分茅洋隊劉咸德一百分五峯隊李徴五一百分布陣隊董杏生一百分金雞隊樓其樑一百分梓陰隊王心貫一百分巾子隊陳仲久一百分又特别隊李厚祚二百分李祖夔二百分方式如二百分總隊五百分共計四千三百零三分又聞第二次揭曉期定陰曆二月二十五日云 
[續誌大中華紗廠消息]  
　　吳淞西首大中華紗廠自永安公司接辦以來工作時間照舊而工價則較前爲加且建有住房俾工人得就近居住安心工作外間種種傳説均係誤會云 
[浦東三區警署長易人]  
浦東三區警署長曾永奎呈請辭職常廳長以其呈詞懇切業已照准遺缺查有原任該署署長現充本廳督察長之解恩桂經騐宏富人地相宜堪以委任解係天津人字輔宸已於昨日上午到差視事曾即趕辦移交手續地方紳商各界以挽留不獲當由洋涇市經董劉頡雲滯作臣·救火會夏信齋萊芳林·保衛團許葆銘·曁各廠棧經理汪薇舟等數十人假浦東醫院設筵公餞並合攝一影以留紀念當曾　署時軍樂齊奏各分團所署員巡官長警及洋涇市一二三保衛團救火會等約共三百餘人一律戎装排隊荷槍歡送沿途爆竹之聲不絕 
[馬票奬洋糾葛案改期再訊]  
鄒佩芬·郭文秀·與女子許三小姐·朱志堅·等去年同赴江灣觀看跑馬購得馬票一張獲中頭彩被陳湘濤從中吞没奬洋一千五百元鄒·郭·許·三人初以弄事訴由公共公廨判着改爲民事起訴故又以民事訴追昨日下午由韓襄讞會同美貝副領事傳訉被告陳湘濤之代表羅傑律師引證日本法律以日本對於購買跑馬票視與賭博無異故予禁止又謂原告旣非萬國體育會會員而購該會跑馬票當係賭博云云原告之律師以中國法律對於彩票如係特許者則不在禁止之列並將大理院判例爲證堂上因欲傳萬國體育會會員詢問該會發行跑馬票之手續而該會延律師到堂聲明該會並非華商且會員不願到堂陳述該會發行跑馬票之事蓋恐引起别種問題云云中西官遂諭改期再核 
[汽車碾斃幼童之研訊]  
何祖堯之子何忠誠遭王永生所駕汽車撞倒碾斃報請法庭騐明候究各情已紀前報茲悉本案被告王永生曾奉警署申解警廳發科審理昨午傳到屍父備文飭警將原被移付法庭律辦午後奉張檢察官開庭研訊原告投案訴稱前日下午我子在門前游戲不料王永生之汽車疾駛前來並不鳴汽笛以致我子死於非命曾奉詣騐明確叩求究辦該被告供稱是日車到該處將喇叭一再發聲詎該孩不讓迨小民欲打倒車勢已不及求察問官得供判王押候起訴審廳辦理原告退去 
[侮辱幼女候續訊]  
海門人劉小富年二十歲在西摩路一百零九號西人住宅爲出店與雇主之侍者金志鰲有友善金有女名秀貞纔八齡向隨其父食宿前日下午四時半劉瞰金因事出外即將秀貞誘入金室强將其褲解脱加以獸行該女下體致遭姦傷血流滿褲金歸其女向訴被侮形狀遂投静安寺捕房報告派探羅良炳與三十二號西探往將女送入醫院並將劉拘回捕房昨晨解送公共公廨請究因本案物證尚未調齊未能開審由關讞員商之英馬副領事諭將被告劉小富押候下禮拜一再訊 
[金隆街昨午之刧案]  
　　昨午十二時英租界金隆街二十三號門牌某小烟紙店被盜匪多名闖進店堂袖出手槍嚇禁店夥聲張當將賬檯上大小銀洋數十元搶刦而逃旋由事主投捕房請爲查緝 
[警局嚴緝蔓笠街刧案盜犯]  
滬城蔓笠街倪光照家白晝被盜搶去金飾現洋報警查緝各情已紀昨報茲悉此案發生後業奉一區三分署警局着手偵查去後茲經查悉本月八日午後該匪黨共乘汽車由大東門而入在蔓笠橋下車六匪往刧尚有一匪與汽車夫守候車中該匪黨去後該汽車不停於魚行橋則停在縣橋地方該匪黨得贜後奔到縣橋躍上汽車由肇嘉路向西門而去業將以上情形報告偵緝隊奉俞糼伯隊長選派探員與偵探四名前往查拿限三日破獲 
[刦案關係人張學書之判押]  
海州人張學書因與楊浦臨青路興泰米店被搶一案有關經包探何慶恩·耿德標·程明德·獲解公共公廨諭令押候查明訉究已誌報端昨晨提審據包探上堂禀稱被告拘入捕房後傳到事主認明的係本案盜匪之一應請訉究云云並由事主陳雨亭·證人魏召明·陳則翁·等相繼上堂證明被告確係與在逃之盜同來搶刦者質之張供上月二十七號我被王殿華等兩人邀往臨青路賭博豈知一到該米店門首王等即入内搶刦我覩狀心急在門首觀望等語並由電燈公司之西人到案作證謂是日張在公司工作邵襄讞得供與英惠副領事磋商後判張押西牢五年期滿再核而英領則判被告監禁十年 
[刦盜杜文祥候解内地官廳懲辦]  
虹口西華德路二千四百六十八號門牌益茂米店於上月二十八號夜被盜匪持械搶刦銀洋旋經追獲盜犯嵊縣人杜文祥一名解由公共公廨訉供等情已詳前報一昨晨探目楊阿泉·阿泉·包探王桂生傳同事十人證將杜解廨［由邵襄讞會同英惠副領事續審之］ 
下以案經證明該盜糾黨持械搶刦屬實諭令押候錄供解送内地官廳按律懲辦 
[滬北米糧公會今日春宴]  
滬北經售米糧公會會長范和笙·祝厚甫·蔣石稚等以該會每年心設春宴歡叙同志去臘今春戎馬倉皇迄未舉行現值時局粗定特於今日舉行春宴並討論要案昨通告各會董云本會茲定三月十日（即夏曆二月十六日）下午一時開常會討論要案並於會前正午舉行春季餮用聯友誼會散攝影以誌紀念務希早期駕臨毌任公吩 
[上海五金協會選舉揭曉]  
　　上海五金恊會昨日二時在該會開選舉會到數十人程蘭亭主席報告開會是日會長黎潤生因事未到派何耀舫代表報告上年經過情形次推舉監票·檢票·唱票各員以昭愼重開匭結果黎潤生爲正會長程蘭亭爲副會長孔麗川爲會計何松茂·程禮鏞·爲文牘黎耀箎·仲宏芳·爲交際兼調查員李桐年·劉春華爲交涉兼稽核員至五時始畢嗣乃茶點散會 
[浙軍醫官來滬辦藥]  
浙江督辦公署派軍醫官來滬向公共租界四馬路中英藥房購辦醫藥品七十二箱運至南站装交滬杭路上午九時○五分慢車運出前往杭州交納 
[查獲刀傷浮屍之相騐]  
昨晨木埠新閘橋蘇州河中發現無名浮屍一具當由水巡隊船查見將屍帶住察得該屍身穿黄色軍衣下身無褲雙目被人挖去且下體又受刀傷有三四處之多委係遭人謀斃棄屍河中立傳二十七保南十圖地保蔡新成查無屍屬下午投上海地方檢察廳報請相騐郭代檢察長准如所請聽候派員往騐 
又訉昨日新閘橋南塊東河沿（距橋約六丈）浮起死屍一具年約二十餘上身着黄色布軍服紅領章上有洋碼銅字水跡似爲三八三號（一説三十八號）下身露體僅着洋襪左耳頰頸有尖刀上亦有刀傷十餘處糞門上寸許有尖刀傷一處左右目俱受刀傷膚色因水泡日久作慘白色刀傷孔内流出血水殷然係在水已有五七日之久形狀改變碼號不全其爲何部兵士無從查考就其下體無袴測之其致死原因或係出於奸情而該屍起水處附近前日亦有一便衣男屍浮出由家屬認領該處河流甚急並可測知係由上流抛入至此船隻擁擠爲篙櫓蕩動因而起水已由該處地保請地檢廳於下午三時派員蒞騐並將該屍左手上金戒一枚卸下存案從事審查云 
[無名男屍之騐殮]  
二十四保十二圖地保朱國財昨日上午投法庭報稱治下浦東白蓮涇冰廠地方今晨發現倒斃無名男屍一具年約三四十歲形似苦力查無家屬請爲詣騐下午委派蕭檢察官等渡浦蒞場騐得該屍周身無傷委係痰湧倒地氣閉身死塡格拍照判由堂收殮聽候召屬認領 
[包運煙土之敗露]  
前日清晨五時有流氓數人往十六舖鮮魚碼頭包運烟土適海關水巡捕房西捕經過若嚴情急即將烟土十大包約四十磅抛擲浦中逸去西捕當將烟土撈獲帶回捕房轉解圍棧存儲前日午後二時浦東張家浜碼頭大福輪船到埠時有土販某甲擬儼划船二艘登岸適水巡捕房巡輪到來若輩即棄船逃走西捕即將划船帶回扣留一面飭緝運土之人訊究 
[拐買少婦之併究]  
　　向居瀏河新鎭二十一圖地方周玉生之姪媳周朱氏今年十九歲二月初七日被宋新和等誘拐來申價賣與小西門外之江陰街一百七十四號華阿大爲室議定身價洋一百二十元成交之日先付四十元餘則約定十五日再付不料周玉生跟踪到滬探明住址於昨晨投報二區二分署派警前往將華阿大周朱氏一并拿獲而宋亦前來找價遂一并獲解法庭判被告收押朱氏給周玉生領回管束 
[男女拐匪分别押儆]  
拐匪許長根於上月二十五號將東嘉興路錢瑞康里婦人余王氏家七歲孫兒王小誘拐藏匿於小東門婦人王張氏處案發被探尤雲卿將一千人犯及涉及嫌疑之趙三一併拘解公共公廨訊押在案昨晨由邵襄讞會同英惠副領事提審之下判許押西牢五年期滿再核王張氏押女所三年趙三開釋王小交原告領去而英領對於許長根一犯則處以徒刑七年 
[養媳被虐逃出迷路]  
　　寳山女子朱陳氏年十九住居指江廟地方前日在閘北迷路由崗警帶入四區經寗署長訊據該女供係朱姓家養媳因常遭大伯妯娌之凌虐故逃走出外等語奉判候傳該氏夫兄到案再核 
[控强姦女兒案解廳核辦]  
紹興婦人王洪氏日前在四區控福建婦人吳張氏之夫吳明生强姦伊十三歲幼女愛珠一案解經司法科竇科員訊判候查已誌前報前日吳延律師代爲辯護函請將吳張氏先行保釋竇君以此案情節重大昨解本廳核辦矣 
[刦案嫌疑人分别開釋發落]  
法捕房特别機關包探日前在公共租界遠東旅館拘獲法大馬路卜鄰里二十四號張姓刦案嫌疑人李百順·蔡龍寳·朱阿富·陳士卿·等四人解經公共公堂提回法捕房押候訉究各情已誌前報昨日捕房將李等解送法公堂請訉捕頭禀稱查得被告等與張姓刦案并無關請核被告蔡龍寳由逹商律師代辯稱蔡在某律師處爲西崽不敢非法行爲詰之李百順供詞含混朱阿富供在緝私營充當稽查員駐曹河涇地方陳士卿供在無錫開藥房此次因辦喜事於初十日來申辦貨住在該旅館等語聶正會審富商之法領事判李逐出租界一年餘均開釋 
[搶匪王金芳解送公堂請辦]  
專在北蘇州路各内河輪船碼頭梒刦旅客衣包銀洋之匪徒王金芳昨日携贓潛至西虹口圖銷被華探目陸連奎緝獲連贓拘入捕房捕頭略詰一過諭飭押候解送公堂請辦 
[頂屋糾葛改期再訊]  
朱廉清於前日投法捕房控稱商人向陳張氏頂租房屋被騙洋二百六十元請訊訉究等情捕頭准詞飭探將陳張氏傳案詰訊一過昨日解送法公堂請訉先由原告投稱商人向被告頂租房屋於三月一號第一次由孫仲亭經手付洋六十元三四號兩天商人自已交付洋二百元有張氏之傭婦陳丁氏目見不料將物件搬進詎張氏反悔實有欺騙行爲請求訊究詰之陳張氏供原告來租屋有之言明每月租洋五十元當付定洋十元等語并延博勒律師代辯一切並據見證孫仲亭證明經手付洋六十元訊之陳丁氏供並未見原告付欵之事又據捕頭上堂禀稱陳丁氏在捕房承認目見付欵請核至此丁氏支吾對答聶讞員商之法葛副領事判退去改期一禮拜再核 
[塌車碾傷婦人之發落]  
鹽城婦人陳錢氏前日上午行經共和路菜場旁被顧九章·董玉金·陳二·等所拖之塌車碾傷足趾由崗警一併拘入四區經寗署長訊明判被告償還該氏醫藥費洋三元以儆 
[汽車肇禍案三起]  
昨日下午六時許某號汽車駛經吳淞路撞倒行人高明雲頭臂等處受傷由虹口捕房六百二十四號華捕到來抄錄汽車號碼另雇車送受傷人往同仁醫院醫治一面歸報捕頭候示又有某號汽車於昨日下午七時駛經提籃橋撞倒少女朱阿順腿足受傷由滙山捕房三百零九號華捕到來將汽車號碼抄錄另雇車送受傷人往廣仁醫院醫治又昨晚七時半某號汽車駛經南京路撞倒直隸人李國階頭足等處受傷由老閘捕房五百九十號印捕前來將汽車扣留押令載送仁濟醫院醫治旋即帶該汽車夫入捕房請究 
[汽車互撞之拘訊]  
字林報云上星期六傍晚有兩汽車在薩坡賽路相撞一係空車爲宋姓者所有一係福特轎車載搿樂伯氏之兩孩吳敦氏之三齡女孩及阿媽兩人其時福特車自南向北正在轉灣之際空車疾駛而來突被撞及前輪立行傾覆玻璃粉碎吳敦氏之女孩面部受重傷兩阿媽亦受微傷空車則一碰之後北折撞及路旁之樹毁一黄包車復撞至對面路邊撞去一界石事後兩車夫俱拘入法捕房云 
[公共公廨訊案彙錄]  
昨日公共公廨訊理民事訟案併誌於下王圭鑫訴王建中欠欵案堂諭改期再訉准原告律師請求本案未判結以前諭令大北汽車公司不得將財産變動（一）王建中延海思克律師聲請破産案堂諭同上（一）俄女特别叨基訴祥生汽車公司將伊撞傷請追損失案堂諭改期續訉（一）豫康莊延江一平律師訴徐子湘欠欵案堂諭准予登報傳逹（一）女尼郭然滿延海德禮律師訴陳志剛楊小寳周克成等騙取道契私自抵押案堂諭准予提前排審（一） 
張和尚延楊國樞律師訴傅琳祥欠借洋案堂諭仍候原告復到再核（一）源益公司延羅傑律師訴穆芳庭不將所租房屋讓出並欠租銀案堂諭被告當庭旣付給原告兩個月房租免予飭遷惟原告預先通知將屋收回自用理亦充分應限被告兩月内速另行覔屋他遷着原告貼還被告銀五百兩並具將屋收回自用不得另租他人切結該被予限兩月之房金仰繳呈公堂轉給原告具領公布欄 
[江蘇高等審判廳]  
　　批示余學善等狀一件爲黄紳揮兵槍斃平民等情聲請移轉管轄由狀悉查該民前以被訴勒捐演戲經該縣派警投保恊拘聲請移轉管轄業由本廳裁决駁斥在案茲據稱黄紳假傳縣令揮兵擊斃平民多人等情是否屬實候令縣查覆核奪此批張仲琴等呈請將高等分廳管轄回復原狀由狀悉查前將該分廳管轄之銅山　山豐沛蕭邳六縣上訴案件改歸本廳及江寗地方廳分别受理原爲該六縣訴訟人至寗蘇上訴交通較便可以迅速進行起見案經呈准實行未便再事變更致滋紛擾仰即知照此批淮安縣市鄉聯合會會長王寳森等呈爲張承審員訉斷如神請加委以順輿情由呈悉查承審員照章不隨知事進退該張承審員自應仍繼續供職無須加委仰即知照此批吳季氏狀一件爲與楊雨春等毆刦傷害一案不服批示請重行裁判由狀悉查此案已經批示送逹在案該民如果對於本廳前項裁决不服儘可依法具狀聲明以便轉院核辦所請撤銷重行裁决之處於法不合仰即知照此批吳又銘等代電一件請仍令張承審員繼續任免予調查由代電悉查承審員照章本不隨知事爲進退本廳並未將張承審員撤換茲據前情已飭令安心認眞辦案矣此批（以上三月八日） 
 
 

Page 16

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *商業市况 
　　北京專電（九日下午六鐘） 
前塲玖陸開盤三四六五低至三三五五收盤三三七五成交二百三十餘萬金融開盤九四八收盤九四七七五柒長萬元票七一九鹽餘劵開盤一七九五收盤一七九後塲玖陸開盤三三七五高至三四收盤三三三五成交九十餘萬柒長開盤七一九五萬元票七一八二五伍年開盤八五五鹽餘劵開盤一七八五收盤一七八 
中行四月一日起京行改爲支行縮小範圍厘疲拆借 
昨日洋厘早市價開七錢二分一厘三毫七忽五午市又小價七錢二分○五毫與前日收盤比較小去七毫半三月底期洋早市七錢二分○三毫七忽五午市七錢二分○五毫較上日小去三毫七忽半銀拆早午兩市均掛白借全未升降 
　　國内滙兑市况 
上海銀行三月九日國内匯兑行市報告云今接津來電申匯及厘價均跌滬津洋匯内盤趨疲牌價較前週末跌去二元計行化爲一千○六十兩○五錢跌去一兩洋爲一千零零四元京滙情形相同計公砝爲一千零五十二兩五錢洋爲一千零零五元漢電申滙爲九百七十一兩六錢二分五釐厘價爲七錢零一厘故滬漢銀洋匯均較前週末爲軟計洋例爲一千零三十一兩二錢五分跌去二錢五分洋爲一千零零三元跌去一元魯匯平穩無甚漲跌粤滙全毫銀爲七百九十一兩五錢毫洋爲五錢九分汕頭爲一千零二十二元今日港滙市價番銀爲一千零零八兩五錢港紙爲七錢四分五釐故番銀兑率隨之而漲云 
神戶英美滙市電訊 
　　昨日神戶匯兑市午前電日美匯兑賣價四十元較上日跌一二五買價不變仍爲四十元零二五日英賣價一先令八辦士一二五買價一先令八辦士二五與上日價無變動正午來電日美賣價四十元零一二五較上午回高一二五買價仍不變日英賣價一先令八辦士一八七五較上午高○六二五買價不變午後來電日美賣價仍爲四十元○一二五買價跌○六二五爲四十元零一八七五日英賣價一先令八辦士一二五較正午價跌○六二五買價跌○三二五爲一先令八辦士二一八七五 
　　外滙掛牌未有升降 
昨日星期一先令揭曉均未更變計先令仍掛三先令一辦士印匯仍掛二百零四羅比七五法匯仍掛一千四百十五法郎美滙仍掛七十三元五角香匯仍掛七十四兩五錢束匯仍掛五錢五分嗬滙仍掛一百八十四盾一五新匯仍掛七十六兩 
　　先令市况趨穩 
昨日星期一先令揭曉弗動内價初時略較前軟零六二五嗣後仍回平銀行賣出五月份先令價爲三先令一辦士一八七五至三先令一辦士二五買價三先一辦士二五至三先令一辦士三七五午後市况平定並無上落交易亦清五月份賣價爲三先令一辦士二五買價三先令一辦士三七五 
　　美匯市况甚呆 
　昨日星期一美匯掛牌亦未更動内價平平銀行五月份賣價爲七十四元至七十四元一二五買價七十四元一二五至七十四元二五嗣後無上落午後仍平五月份賣價爲七十四元一二五買價七十四元二五 
　　東滙市况平疲 
昨日星期一東匯掛牌未有變化内價開出時較前爲緊待後仍復鬆市况尚稱穏定之勢銀行五月份賣價爲五錢四分六二五買價五錢四分五六二五嗣後銀行五月份賣價爲五錢四分五六二五至五錢四分六二五買價五錢四分四三七五至五錢四分半其後見鬆五月份賣價爲五錢四分五六二五至五錢四分半買價五錢四分四三七五至五錢四分三七五銀行收盤五月份賣價五錢四分五六二五至五錢四分四三七五午後市况平疲交易清淡銀行五月份賣價爲五錢四分五六二五至五錢四分四三七五買價五錢四分四三七五至五錢四分三一二五銀行收盤五月份賣價五錢四分半買價五錢四分四三七五云 
　　標金回疲 
　　昨係星期一大條銀及美銀等循例無電四月份標金開盤價爲二百六十九兩七錢與前日相同當時市面尚稱平定金價祗四五錢上落先令揭曉時金價爲九兩三錢掛牌均未更動而束滙内價較前略緊金價亦略好二錢爲二百六十九兩五錢惟銀行結出東滙價較鬆○六二五故金價又略小二三錢十時後銀行東匯價又鬆去○六二五故各號即行抛出以致金價小至二百六十八兩七錢其後東匯價又復回緊金價亦回高起六錢十一時後東匯價又緊以此金價高至二百七十兩○三錢（全市最） 
高價）·嗣後復行回小因大連帮抛出數千條以致金價又小至六十九兩後因正金等銀行扖進東滙金價又高至七十兩○一錢市面上落不定人心甚活收盤仍復小至二百六十九兩三錢烚赤交易數平價爲三百三十一兩七錢五分至二百三十二兩較前日大起五錢登賬三月份二百六十九兩四月份二百七十兩補水二百六十九兩午後市况初時平平嗣後四時許忽疲計開盤價爲二百六十九兩四錢先令揭曉時價亦爲九兩四錢其後市面平穩四時許某銀行抛出東匯十萬元價爲五錢四分四三七五故各號紛行抛出以此金價小至二百六十八兩三錢（全市最低價）·其後上落平定祗有二三錢收盤時人心略好故金價略高至二百六十八兩六錢收盤價較上日已小去一兩一錢矣補水爲二百六十八兩云 
　（三月）各價期貨市况略見清淡現貨則依然暢旺全日期貨共開出一百六十六萬元整六一百十三萬元金融三十七萬五千元七長殊寥落祗十五萬五千元現貨成交額逹七十八萬元九六市面仍佳計七十二萬九千元其他各債依然毫無起色如整六金融各約一萬六千元整理七厘一萬三千元五年公債六千元昨市各債市價趨勢甚形呆定除九六幾跌一元外其他各債均僅上落二角左右前市開盤時市價均仍堅俏較上週末鮮有變動後以買氣閒散價遂微縮較之上週價略回跌如七長期貨跌下三角餘整六期現貨約跌二三角金融期現貨亦略縮一二角九六則忽降九角惟整七獨漲高二角茲分述如後 
　　金融公債金融公債現貨千元票九十四元六角比前市收盤縮五分較上週回跌一角期貨三月期九十三元比前市跌下二角比上週回跌一角半四月期（除息）九十元零七角半較前市小二角半比上週亦回跌二角 
整理六厘整六現貨前市無市後市價七十九元零五分較開盤小一角比上週回下二角半期貨三月期七十九元二有半比前市小二角半較上週回跌三角四月期一十九元八角比前市跌二角半較上週末亦回跌二角半 
　　七年長期七長現貨前後市均無交易期貨三月期七十二元四角比前市小一角比上週跌下三角四月期七十二元九角半較前市跌四角比上週末回跌三角半 
　　九六公債九六現貨三十三元九角半較前市開盤驟跌九角半比上週末亦回降九角 
其他各債整七現貨八十一元五角較上星期回漲二角五大於後市開出一盤價八十七元與上週四時同 
　　外股市况甚暢 
　　海利行報告云昨日外股市面較佳除紗廠股平平外餘皆堅俏倫敦橡上皮漲至一先令七辨士又八分之三新加坡爲六角六分七釐半本埠成交價格如下英工部局一九二三年六釐公債一百兩斜橋總會公債八十七兩匯豐一千二百五十元怡和平常股三月期十二兩六錢崇新九兩七錢至九兩八錢三月期九兩八錢藍格志聯合股三月期二十三兩至二十三兩五錢銀公司七兩三月期價同耶松三月期一百二十五兩瑞瑢六月期十兩公和祥三月期二百兩公共汽車三月期十二兩阿爾麥六兩六錢半三月期六兩七錢半英特去四兩零五分三月期四兩一錢六月期四兩三錢英爪華九兩三月期九兩零五分六月期九兩五錢志摩冰月期一兩三錢半康沙利特三兩一錢咖啡老股三月期十二兩六月期十二兩半又新股十兩五錢可太把羅三月期一兩一錢二分半拍當五兩七錢半色麥搿搿三月期九錢七分半素孟其三月期四兩二錢半太拿米拉一兩零二分半天傍三月期一兩半至一兩五錢二分半橡皮三月期五兩 
紗花堅穩 
　　川漢二帮動辦現紗交易多至三千餘包 
　　通花碼頭到貨約有五千包陜花到者亦有七八千件昨日星期一美棉初因利物浦電訉良好而漲旋因西部一帶預測順利而跌卒因現貨市面活潑而再漲計期貨漲一至八磅音現貨漲十磅音英棉期货漲五六點現貨跌六點印棉初隨紐約消息疲弱後因本地多頭陸續買進略形回漲計孟加拉未動奥姆辣及白羅溪均跌二羅比本埠紗市因現貨方面天津漢口二帮存底枮薄進胃尚健市價頗堅惟一般老多頭因獲利已厚漸有陸續轉售之勢故而市氣略形鬆動至原棉現貨尚稱平穩茲將期現紗花市况分列於後 
期紗紗布人鐘標準前市因美棉報漲現銷甚暢近遠期各月漲四錢至七錢後市因三品昂漲川漢二帮來電採辦現貨續漲四錢至九錢全日共成交二萬四千包收盤價列後 
　　三月期一七三·七０漲·八０六月期一七二·五０漲一·二０ 
　　四月期一七三·七０一·三０七月期一七一·九０一·二０ 
　　五月期一七三·二０一·六０八月期一七一·五０一·二０ 
現紗客銷方面非常旺盛川帮進二十支人球聚寳盆火車三羊鴻福寳鼎採鼎皆大歡喜十支帆船等一千餘包漢口帮進一千一二百包天津帮進六百餘包内地帮進小包三百餘包其餘廣東福建寗波蕪湖牛莊濟南野雞等帮共進四百餘包價漲五錢至一兩申新紗廠開出十六支人鐘一百包扣佣價一百七十四兩現出餘牌市價列後 
十六支大發一七三·００二十支立馬一八五·五０十支雞球一四八·七五十六支富貴一七五·二十支水月一八四·二五十支麒麟一五０·００十六支金雞一七三·００二十支仙桃一八四·五０十支鴻福一六一·００十六支人鐘一七二·七五二十支五福一七六·五０十支帆船一五九·五０十六支寳光一七六·七五二支支豐年一八五·００十支金雞一六０·００十六支丹鳳一七０·００二十支鴻禧一八０·００十支人鐘一六０·五０十六支鴻禧一七三·七五二十支三羊一八四·二五十二支雙喜一六三·七五十六支豐年一七五·００二十支火車一八一·五０十二支天官一六一·００十六支雙虎一七一·八五二十支聚寳盆一七七·七五十二支金城一七０·五０十六支藍鳳一七三·五０二十支人球一八０·００十二支孔雀一六七·００十六支仙桃一七五·五０二十支寳鼎一七八·五０十二支荷蜂一六五·五０十六支紅團龍一七０·００二十支採寳鼎一八０·００十四支藍團龍一六九·五０十六支水月一七五·００二十支歡喜一八０·００十四支喜一六三·００十六支日光一七四·七五二十支鴻福一八三·五０十四支地球一七０·００十六支金城一七六·七五二十支三星一七七·００ 
十六支鴻福一七五·００二十支牧羊一七八·００ 
期棉通州標凖前市因外棉堅挺市價上漲惟買方紛紛轉賣通花又到貨甚湧故近遠期各月僅漲五分至一錢後市隨紗市略堅近遠期續漲五分至一錢五分全日共成交二萬二千八百擔收盤價列後 
　　三月期四三·三０漲·二０六月期四三·七０漲·一０ 
四月期四三·五０·一五七月期四三·八０·一０ 
五月期四三·六五·一五 
現棉公會消息碼頭到通花約五千包呌價四十三兩二錢廠商洋行均有購進市價如左 
　　陜西花四三·００東棉進四００件現貨棧交 
　　天津花四一·００東棉進二００包現貨棧交 
　　陜西花四三·二五漙益進二００件現貨送廠 
　　陜西花四三·三０漙益進二００件現貨送廠 
　　三品人氣依然呆滯（九日大阪電） 
三品市埸邇來人氣全爲匯市所左右近以匯市漲風不厲美棉又呈堅勢故已微有轉機然現貨行市仍不免軟弱近期貨又缺乏活氣故仍未能頓時恢復苟無他項動機買方暫時似不致採　　大阪紗布稍跌（九日大阪電） 
棉紗現貨雖因期市跌風停頓輪出方面稍有買氣如日棉川口帮等呌買頗力一面又因匯市趨漲行情反跌去二元中等二十支三月期呌價爲三百四十九元四月期爲三百四十八元成交二百包 
　　鶴鹿四十二支現貨四九○○○ 
　　扇面十六支現貨三一六○○ 
　　大阪布市不動（九日大阪電） 
棉布市况亦以各市停頓交易仍極清淡行情不變成交零星　　軍人四月期一四三○ 
　　八知烏四月期一四六○ 
洋莊絲交不暢 
昨日洋莊絲市依然不暢紐約各美莊邇以海外存底豐厚日絲市面仍疲銷胃不起惟里昂方面日來以絲滙平定行市轉機對於黄白各絲經頗有談就昨計連納等行進中等滬廠經二十包絲價堅定信孚昨購烏鎭高乾經二十包及下等大經五包行情均挺逹昌中和等行購中身魯廠經四十包絲價如舊怡和信孚二行又進揚返川廠經八十包價仍堅定灰絲經毫無交易云 
　　横濱絲市依然清淡（九日横濱電） 
生絲現貨近因期市疲軟各莊觀望本日成交無多 
絲層市况亦僅有零星交易行情跌去二·三十元 
　　期粉狂跌 
　　各埠存粉甚厚····洋粉價跌徴實··今日閏四月份昨日期粉跌度較鋭日商前日所辦現粉均已装往北方濟南存粉亦均運津烟津等處存粉甚厚駐滬實銷方面因前已辦進雜牌粉二十八萬包不願再進美麥行將見新洋粉價跌之説昨已來電徵實計跌美金三角香港現存洋粉尚夥價已回跌紛辦洋粉連日運去之華粉銷路疲滯加之閏四月份期粉已定今日開拍勢必將粉價壓小藉入常軌昨各月市盤之狂跌職是之故昨市交易進出雖較暢旺純係廠商與投機家從中推助多空兩方或進或出成交不弱收盤結果本月份爲二兩二錢八分七五較上週末收盤價計跌三分七五三月份爲二兩二錢九分二五較跌三分二五四月份爲二兩二錢○七五較跌五分七五閏四月份定今日開拍期粉成交額上午四十萬八千包下午二十八萬四千包收市十七萬包共計八十六萬二千包股票未開 
　　糖市高漲 
昨日公會情勢因有大里價高之傳説劃盤先後市情頗見升好八號大里現貨開七·五二五至七·五五横濱貨七·五五期貨二月份七·五五至七·五七五三月份七·七至七·七二五四月份七·八至七·八五餘如高貨潮陽青開五兩次爲四兩九棉赤存貨漸缺故開市頗有起色 
 
 

Page 17

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *本埠增刊 
[虞永和舉行七十週紀念]  
南石路中市新同行虞永和銀樓開設至今已逹七十載所製各種首飾器皿等無不精巧異常並發行壬字足赤和記驃金上字十足條錠本月爲該號七十週紀念因酬答顧客起見格外優待云 
[中華火柴公司春宴誌盛]  
　　中華火柴公司創設有年出品精良銷路極廣上年雖受戰事影響而該公司之營業竟能超過前年其蒸蒸日上情形可以概見昨日該公司假座復興園春宴來賓數百頗極一時之盛 
[元昇公司廉價一月]  
　　南京路石路口元昇華洋百貨公司專售各種呢絨嗶嘰家用雜貨·以及日用化妝品燈鏡等定價極廉該號經理孫君定於本月十五日起大廉價一月購物滿洋一元以上者得贈精美物品云 
[亨司逹公司春讌預誌]  
亨司逹烟公司所出Ａ（愛）字牌自發集以來行銷各埠頗爲發逹前因原址不敷應用於榆林路自建廠屋現已遷入該公司華總理陳君定於本月十七日（星期三） 
晚六時假五馬路復興園宴請各界云 
[聯益營業近訊]  
　　南京路勞合路聯益貿易公司發售各種應用品價廉物美膾炙人口如家庭用脚踏縫紉機器每部四十五元新式打字機每架九十元磁罩檯燈每只洋十二元袖珍打字機每具洋十五元老人頭擦銅藥水每打三元半汽車用　薄［每　六角重一午二百二十磅無匙］ 
雙門銀箱每只八百元全銅標準警笛每個四角聯益箋每百自一角二分至七角七分不等又經理各種上等汽車用品　司淋馬逹油搿理司等價格亦甚公道云 
[東亞襪廠之擴充]  
本埠法大馬路東新橋西首東亞襪廠係滬商趙嘉言等所創辦專售中國牌絲襪線襪開幕以來生意極爲擁擠刻因擴充起見内部装修放大以免主顧之擁擠又新由法國各廠運到大批鐵錨老牌十字線在門市批售價極抵廉每羅祗售五元有奇云云 
[微微菜樓擴充]  
　　北四川路微微公司於去年增設菜樓精製中西大菜並備麵食菜點烹調得法地位雅潔無徵歌侑之陋習習静者多喜就之開幕以來生意發逹原有房座不敷分配近日擴充地位新闢房座八間現已竣工云 
[川貝杏仁霜之功效]  
本埠法大馬路西首德順里十三號大新罐頭食品公司自設工廠備置機器揀選上等京川貝以及杏仁等參用化學方法聘請專門技師監製各種補品尤以參川貝杏仁霜爲最著係用國産上等杏仁貝所製誠開胃强精之極品如用該霜代替牛乳茶咖啡茶亦甚相宜并聞該公司備有大批現貨以供本外埠各商號批發之須本埠經售者如馬玉山公司三陽南貨號以及期他商號均有出售云 
[出版界消息]  
［行健］雜誌爲中國少年自强會所刋行該會係由國内各著名大學信仰國家主義之青年組織而成以聯絡多數有志男女青年徐圖建設一個少年新中國爲目的該誌創刋號現已出版内容豐富其中著作多切時病文藝尤多慷慨悲歌讀之精神奮發洵今日青年界不可多覩之出版物也誌後并附有該會主張及章程凡表同情於國家主義及欲知該會内容者更不可不一讀之現聞該會爲宣傳主張優待讀者起見每册祗售大洋二角中華民智兩書局及南洋大夏商科各大學均有出售云 
攝影大全兄弟攝影研究社創辦有年社員許仁山許毅齋許立卿三君合編一攝影大全］凡攝影之守秘不足爲外人道者此書無不詳述之以供社會之需求茲擇其要者略述如下美術取景及配光法乾片製造法軟片製造法日光紙製法燈光紙製造法調各種色澤之顯粉製造法美術半身攝法靈魂攝法時事照片攝法夜間攝法絲質品照像法分身攝法放大法加厚减薄法修底法等洋洋大觀精装一本售大洋六角二月預約對折三角預約處海寗路恒善里一弄一家兄弟攝影研究社茲聞已預約至千本之譜云 
[各團體聯合會交誼會記]  
本埠各團體聯合會於昨日下午二時假座北四川路浸會堂開聯合交誼大會團體與會及男女來賓共五百餘人會塲中有顧執中·顧二泉·王安瀾·王秀英·男女招待員由主席張四維報告開交誼會之趣旨並演説聯絡感情促進友誼之意見次請來賓梅雲英·鄔志堅·沈荔生·徐翰臣·童理璋·及西人克拉白·等相繼演説末有各種游藝助興其中以曉鐘社之末來派·理　中新劇·爲最佳六時散會 
[家庭日新會常會]  
家庭日新會於八日下午三時開常會由顧翕周莊詩錦爲會主先由顧君報告一切繼由黄任之陳述最近之感想舉范文正之先憂後樂爲模範吾人當力謀國人幸福减少苦痛希望有力者出力有錢者出錢從實際上下手末後報告參觀楊思鄉東大農塲情形繼由高崧甫提出學生出路困難有何救濟辦法經會員分别解釋下星期開會由黄冰佩女士爲會主云 
[滬西慈善團籌備開診]  
法租界　周路天佑坊滬西慈善團昨開董事會會議鑒於今春異常寒寒特恐疾病叢生且西門一帶貧苦居居甚多經該團董議决趕速籌備施診以濟貧病云 
[青年會將改築操場]  
法租界西新橋街昇和里一帶房屋計有五十餘幢業由青年會派員與房主接洽就緒不日將房屋拆卸改築青年會操塲云 
[德國婦女會遷入新會所]  
本埠德國婦女會現已遷移至南京路三十三號新會所内擬於今日（十日）下午五時請青年會恊會朱懋澄君演講題目爲現今幼童工人之運動］統用德語演説云 
[勵志團宣講紀]  
本埠公共租牯嶺路勵志宣講團總部於前日（八號） 
下午二時該團講員朱稼甫徐惠施顧泉生吳兆麟胡瑞棠等由分部出發至小東門外中國通商銀行門前宣講講題爲（紙烟之害處）（國民會議之重）要（欲社會良） 
好應先普及社會敎育（）聽衆皆點首稱是至講畢已燈火四舉矣 
[集會表]  
陽曆本月時間地點　　召集者事由 
十日下午八時科學名詞審查會科學名調審查會開常會 
十日晚八時假聯華總會美國大學俱樂部年會 
十日家庭工業社家庭工業社股東年會 
十日下午二時蘇州河路盛涇公物華絲廠股東會十四日基督敎大學同學會基督敎大學游藝會　　　　　　　　　　　同學會 
十五日下午二雜糧餅并易所雜糧油餅交易股東會時 
[天氣報告]  
徐家匯天文臺昨日下午四時三十分氣象預報云天和有雲馬鞍島以北微風來自西南方至西北方不等南方有變風日本北部天氣惡劣又昨日下午三時前二十四小時内本埠氣温最高六七·二最低三六·五去年同日最高四五·○最低四二·二 
 
 

Page 18

 
 
1;第一萬八千六百八十五號;中華民國十四年 西曆一千九百二十五年三月十號
星期二 * *   
 
