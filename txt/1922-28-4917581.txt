# 1922 - 28 - 4917581

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[賣國（老圃）]  
　　明宰相周延儒當崇禎之世朝野上下羣指爲賣國好事者至演爲賣國傳奇流布全國其實當時周延儒對於滿清絶無收賄之確據指爲賣國固不無少過但不賣國爲一事闒茸誤國爲又一事周延儒之罪固不因其不賣國而從末减 
　　宋宰相秦檜當南宋議和之役人皆指爲賣國幾爲定論矣然熟讀金宋史度以當時金宋之情勢有謂秦檜雖惡不得輕指爲賣國者平心論之秦檜是否賣國尙有問題但觀秦檜在相時之妄作妄爲其人即非賣國其罪亦與賣國等 
　　前總理段祺瑞當國濫借外債引用羣小斥爲誤國則有餘斥爲賣國尙不足但在今日妄思推戴段祺瑞揚安福之死灰此其引用誤國之人之罪亦與引用賣國之人之罪等 
　　自梁士詒爲總理人亦羣指爲賣國記者尙未下此斷語但記者之意則謂周延儒秦檜不能作宰相即段祺瑞梁士詒不能作總理而賣國不賣國之說不與焉若因戀棧之故暗行其縱横排闔之術流毒吾民則梁士詒即非賣國其罪亦與賣國等 
[命令]  
　　二月三日大總統令任命熙彥爲正白旗漢軍都統此令 
　　又令署司法總長董康呈請任命何寳銓爲陜西第一高等審判分廳監督推事宋維經爲陜西第一高等審判分廳廳長均照准此令 
　　又令署司法總長董康呈請任命王熾昌署京師高等檢察廳檢察官巫德源署京師地方檢察廳檢察官方壯猷署浙江永嘉地方審判廳推事林尊鼎署山東濟南地方檢察廳檢察長均照准此令 
　　又令署司法總長董康呈請任命許伯華爲山西第一監獄典獄長應照准此令 
　　又令農商總長齊耀珊呈請任命楊華爲技正應照准此令 
　　又令陸軍總長鮑貴卿呈陸軍第二十師副官長任鼎臣因病懇請辭職應照准此令 
　　又令陸軍總長鮑貴卿呈請任命黃恩榮爲陸軍二十師副官長應照准此令 
　　又令陸軍總長鮑貴卿呈暫編奉天陸軍第五混成旅步兵第二團團附趙連純請免本職應照准此令 
　　又令陸軍總長鮑貴卿呈請任命孫天申爲暫編奉天陸軍第五混成旅步兵第二團團附應照准此令 
　　又令陸軍總長鮑貴卿呈陸軍第二十九師騎兵第二十九團團附朱鳳陽另有差委請免本職應照准此令 
　　又令陸軍總長鮑貴卿呈請任命鄭斌山爲陸軍第二十九師騎兵第二十九團團附應照准此令 
　　又令陸軍總長鮑貴卿呈請任命邢鳴春爲陸軍第二十五師步兵第九十七團團附胡恩承爲第三營營長藍昌宏爲步兵第一百團第二營營長韓志澂爲第三營營長均照准此令 
　　又令陸軍總長鮑貴卿呈請任命李鍾奇爲陸軍第一師步兵第二旅少校副官應照准此令 
　　又令陸軍總長鮑貴卿呈請授孔繁春爲陸軍步兵少校蔣福田加陸軍步兵少校銜均照准此令 
　　又令陸軍總長鮑貴卿呈請任命秦建斌爲陸軍第八師步兵第三十二團第一營營長陳驤爲第三營營長葉煥廷爲步兵第十六旅少校副官均照准此令 
　　又令陸軍總長鮑貴卿呈請任命宋符昌爲熱河陸軍第一混成旅少校副官應照准此令 
　　又令船津辰一郎給予二等大綬嘉禾章平井晴二郎中山龍次均給予二等寳光嘉禾章田平太郎和田豐治澤柳致太郎下村宏均給予二等嘉禾章楊懷德奥村政雄野尻精一中川小十郎深澤暹格林艾德敷均給予三等嘉禾章司義方工籐鐵男野口援太郎大村得太郎渡邊哲信加茂責一郎小林咨介郡島忠次郎大閫知芳之助森安三郎日下操柴約翰豐田神尙内籐一松田等杉本浩三均給予四等嘉禾章此令 
　　又令黃仲治張步青均給予二等大綬嘉禾章郭禎祥給予二等嘉禾章湯俊和有吉忠一均給予三等嘉禾章櫻井鐵太郎張公偉張瀚青克拉生馬席珍均給予四等嘉禾章此令 
　　又令杜正才晋給三等文虎章此令 
　　又令劉葆元晋給三等文虎章此令 
　　二月二日大總統令陸軍總長鮑貴卿呈陸軍第二十九師步兵第一百十四團第三營營長劉維漢另有任用請免本職應照准此令 
　　又令陸軍總長鮑貴卿呈請任命郝殿甲爲陸軍第二十師步兵第七十七團團附梁文華爲第七十八團團附金石堂爲第七十九團團附褚洪鐸爲第八十團團附張聯珠爲騎兵第二十團團附段其洲爲砲兵第二十團團附王乃義爲步兵第七十七團第一營營長蔡文三爲騎兵第二十團第一營營長白士奇爲砲兵第二十團副軍械官巴彥阿爲步兵第二十九旅少校副官劉曜林爲步兵第四十旅少校副官均照准此令 
　　又令陸軍總長鮑貴卿呈請任命王鳳臣爲陸軍第二十九師步兵第一百十四團第三營營長應照准此令 
　　又令陸軍總長鮑貴卿呈黑龍江陸軍第一混成旅騎兵團第一營營長王恩慶因病辭職應照准此令 
　　又令陸軍總長鮑貴卿呈請任命趙守功爲黑龍江陸軍第一混成旅騎兵團第一營營長應照准此令 
　　又令陸軍總長鮑貴卿呈請任命張奎元爲陸軍第十四混成旅步兵第一團第一營營長應照准此令 
　　又令陸軍總長鮑貴卿呈請將陸軍第十六師步兵第六十一團第一營營長白汝光免去本職應照准此令 
　　又令陸軍總長鮑貴卿呈請任命杜九文爲陸軍第十六師步兵第六十一團第一營營長應照准此令 
　　又令陸軍總長鮑貴卿呈請任命岑有德爲暫編奉天陸軍第三混成旅步兵第二團第一營營長王春榮爲第二營營長顧永純爲第三營營長均照准此令 
　　又令陸軍總長鮑貴卿呈准黑龍江督軍吳俊陞咨請以倭克精阿陞補協領應照准此令 
[國内專電]  
　　北京電保定四日會議王懷慶派秘書王慶林軍需處長王世榮三日夕赴保（四日下午二鐘） 
　　北京電今早熱河都統汲金繩帶騎兵一連出京赴熱（四日下午二鐘） 
　　北京電港電徐樹錚到平樂携有政策四欵遊說孫文（四日下午二鐘） 
　　北京電二日南苑奉軍上中級官會議一律當夜赴奉留第二旅長鄭殿陞及營長三分之一爲留守五日奉天開會議（四日下午二鐘） 
　　北京電報載英使抗議京奉不許運兵不確昨訪英館某要人據云照條約英不能單獨抗議若近畿有戰事則使團當有應急事維持北京秩序的手段（四日下午二鐘） 
　　北京電奉天電孫烈臣張景惠先後來奉參與會議奉軍官一致主張先向直軍提出梁氏復職條件 
　　北京電昨日保定會議王承斌不贊成與奉决裂力主讓步中下級軍官因各懷奢望不以王說爲然否則聯省被人利誘無形解體直軍卽欲自處危亡云云 
　　北京電陜馮電吳師現向鎭巴進攻敵與川軍林光斗部負嵎該處抵死未退（四日下午七鐘） 
　　北京電昨魯案結果電未完（五）膠州自開商埠准外人自由居住經營合法職業日本不設專管租界市政上關於地方公益得徵集外僑同意（六）濟順高徐路歸新銀團烟濰路由華自築若用外資日本有優先權（七）膠濟路憲兵華警到卽撤日兵儘三個月撤盡至遲不得過半年青島守備隊移交時一個月撤盡（八）青煙青滬海線日本移用一部充青佐海線外餘交還中國青濟無線電中國給價贖回（九）淄川坊子金嶺鎭三鑛改依中國鑛例合辦（十）鹽田華備價贖還（十一）膠濟路發庫券三千萬十五年爲期五年後得一次贖還用人與本報迭電同（四日下午二鐘） 
　　北京電外部非正式發表魯案與美京致某使館者大致相同惟十條與十一條之比及文字上異點 
　　北京電昨日上午小幡見顏談魯案在美解决不日簽字至歡又昨午法英兩使先後見顏 
　　北京電昨下午遠東委員米拉見朱鶴翔中俄交涉因俄無負責政府由近而遠（四日下午二鐘） 
　　北京電修改稅則委員會三日財部函外農兩部及稅務處會畵鈐印呈文稿除確定蔡廷幹會長施弼副會長外並派周傳經周典賴發活等爲主任賴英人三日英使照會外部派傅夏禮爲英國方面修改委員（四日下午一鐘） 
　　北京電胡維德代表政府弔山縣段祺瑞亦拍電唁山縣詞甚哀 
　　北京電朱兆莘電部英航空部函稱一九二二年二月七八兩日召集航空會議於倫敦兆莘親自赴會參謀部黃局長慕松在倫敦擬請偕往（四日下午一鐘） 
　　北京電吳新田電敵向鎭巴潰退我軍現向茅壩關進攻陳樹藩等向川邊逃竄（三日下午八鐘） 
　　北京電毅軍翼長常德盛呈府謂白承頤僞造姜公遺呈覥顏自保擅作威福鞭責崔處長請飭部撤懲（三日下午八鐘） 
　　北京電王瑚咨稱日商海洋社租用揚子碼頭期滿不讓已令地方官執行押收（四日下午八鐘） 
　　北京電奉天卅電與東電係葉恭綽擬稿（三日下午八鐘） 
　　北京電今日閣議交陸敎仍次長代僅議曹錕電陳樹藩憑險抗拒逆跡昭著請褫奪官勳明令通緝結果交陸部核辦又張虎多三關合併殺虎多倫改分關設總辦定爲薦任職又李杭文爲贛高檢長范鴻泰爲敎部司長（四日下午八鐘） 
　　北京電關賡麟電部株欽工欵無着只好停工該段員司一律裁撤 
　　北京電沈金鑑轉部請於嘉興嘉善間九里灣添設中等車站 
　　北京電孫寳琦因事暫不出京 
　　香港電顧品珍銑通電就滇北伐討賊總司令職聞唐繼堯已赴慶遠 
　　香港電傳徐樹錚昨偕隨員二人來粤 
　　香港電李福林奉令籌備出發其頭批之李雍吳近所部六營已進駐坪石以上李冬日（二日）亦返韶 
　　香港電唐繼堯代表陳維庚抵桂林面孫陳語人云北伐唐素贊成但滇爲政學會把持故唐須回滇驅逐然後北伐 
　　香港電澳政府以灣仔銀坑樹華旗提抗議 
　　香港電一月銑日（十六）顧品珍金漢鼎行交接禮畢顧宣布楊蓁罪褫其第一路司令職以楊希閩繼是日楊蓁圖剌金漢鼎不遂被擒其部下聞信卽佔據六城城樓要挾釋楊顧卒派蓁爲赴桂代表勒令翌日啓行聞楊昨已抵粤 
　　香港電鍾秀南奉孫令在韶設兵站分部（以上四日下午七鐘） 
[交通大學無線電]  
　　華盛頓電大會今日午後休會據今日進步觀之大會閉會之期已在即所未能解决得惟九國公約及日本二十一條要求耳下星期中可望最後閉會 
　　華盛頓電遠東委員會已處置二十一條要求中日美三國代表各發言表示態度其言將紀入大會紀事錄王寵惠接受幣原昨日所稱取消第五項之說但保留將來提出反對其他各點之權休士述美國對於此項要求之政策遠東委員會又議定其他遠東問題之條約 
　　華盛頓電軍備會議業已結束其餘條約及决議案將於明日正式通過各國總代表將於星期一日全體大會時發臨别之演詞明日正式通過之條約僅爲中國關稅約及羅特氏開放中國門户之宣言 
　　香港電此間稅關官員得悉華水夫罷工事業已解决其條件尙未公布惟據稅關官員之意航務公司必已允許增加工資因罷工閒泊香港之輪船一百五十艘現均能開駛（以上四日到） 
世界路透電 
[華會餘談]  
　　三日華盛頓電衆院所通過之恊約國欠債全案附以參院之修正者其條約前爲政府所不贊同但今日政府已不復反對之現已送請總統批准 
　　三日華盛頓電根據大會關於中國之决議而結之條約僅有兩種一爲關稅事一爲開放門户及尊重中國主權獨立與土地完整事其他各决議案則將向最後全體大會提出作爲佈告政策之公共宣言全體大會定星期一日舉行届時哈定總統將致演詞而各國總代表將依次答覆 
 
 

Page 7

 
 
　　三日華盛頓電二十一條要求案今日已有結束幣原撤銷二十一條中之第五欵王寵惠已接受之並稱其他反對各點中國仍保留之以待將來討論此後九國各發言論各述其對於二十一條要求之態度各國言論皆載入大會議事錄 
　　四日倫敦電倫敦晨郵報華盛頓訪員稱太平洋荷葡領地由四大國擔保之說現已决定由英法美日與荷葡兩國政府互換公文聲明維持各國太平洋利益之現狀 
[日諾瓦會議之預備]  
　　三日巴黎電法總統今晨與内閣總理參議院議長等會商兩小時關係研究在日諾瓦會議所將提出之某項問題 
　　三日巴黎電據倫敦電稱法英兩國關於保障協約及近東問題之談判進行頗形順利 
　　三日巴黎電南斯拉夫外交大臣通告哈伐通訊社代表謂南斯拉夫捷克斯拉夫羅馬尼亞三國政府因日諾瓦會議開會在卽現密切結合俾在會議取共同之政策 
　　三日巴黎電法總理普恩賚氏今日在外交股委員會會議宣稱日諾瓦會議若不預先决定議事程序並提出條件則渠不欲與會例如勞農政府之接受與會請書顯未含有遵守預定條件之意志 
　　三日柏林電據里加消息莫斯科已設立委員會查核協約國輔助柯爾察克·台尼金·宇特尼區藍格爾戰事加於勞農政府之損失聞參與日諾瓦會議之勞農政府代表遇協約國要求俄國償還戰債時擬提出損失表以抵制之 
[南北愛爾蘭之畫界爭執]  
　　三日倫敦電北愛爾蘭首相克萊格氏今日在殖民部與邱吉爾晤談南北愛爾蘭疆界問題之停頓事克萊格繼告路透訪員謂曾向南愛爾蘭高林士建議展緩討論疆界問題一星期但高林士答稱雙方意見相差太遠展期集議無益於事高林士並繪圖說明欲將北愛爾蘭之半劃入自由邦之疆域中北愛爾蘭對於此事不得不堅决拒絶之 
　　三日倫敦電高林士在杜白林發表一文謂載明南北愛爾蘭彊界之約應由有關係區域内人民公决之以多數爲準苟地圖依據此項原則定之則南愛爾蘭定可得反對分裂之極大區域愛爾蘭之國會代表全體宜速集議以决定政策並編製憲法否則昔日之擾亂將復見於將來 
[德國鐵路罷工再誌]  
　　三日柏林電德政府禁止鐵路罷工之文顯增時局之嚴重德國鐵路公會之柏林支部已加入罷工約有七萬七千司機人廢業德國北部之客車貨車現皆停駛當軸擬以飛機運送緊要郵件與行客當軸謀維持柏林牛乳與食物之接濟但迄未有效 
　　三日柏林電罷工情勢愈見嚴重鐵路工塲之工人現亦加入估計全國鐵路人役罷工者約有二十五萬人柏林郵局僱員及電報生皆有參加之象而市政局僱員亦躍躍欲動實業界之重要人物現與政府會商調處罷工辦法 
　　四日柏林電各工團之幹事聯合發一通告不以鐵路人役罷工爲然其理由如下（一）未曾商諸其他團體籌榷共同行動（二）防害工人之生活現狀（三）使日諾瓦會議發生不利影響通告文中勸罷工者速卽復業 
[各國近事記]  
　　三日海牙電國際法庭裁判員今晨在和平宫開預會舉荷蘭前高等法庭裁判官滙德爾氏爲主席中國王寵惠因公在美未能與會 
　　三日華盛頓電美商部總長霍佛氏今日在聯邦委員會稱苟以十萬萬元用政府借欵形式費於鐵路則其加惠農夫較諸以二十萬萬元借於國外以期增多農家產額者更大霍佛主張减輕鐵路運費以求民間經濟之改良 
　　三日華盛頓電陸軍參謀總長裴興將軍今日以議案提交國會主張將陸軍軍官由一萬七千人减至一萬二千人 
　　三日開羅電北巖爵士今日入見埃及王 
[太平洋路透電]  
　　四日香港電航務公司通告託運貨物者謂現將貨物運往上海新加坡二處其保險等事應由彼等自理一俟香港罷工風潮寗靜即將運回香港有一華人在停泊太古碼頭外之惠州輪船工作爲人殺死兇手未獲華人若干圖刦一米店爲警察驅散 
　　四日香港電當道現招募特别警士巡邏海濱保護工作之苦力昨夜警察搜查扛夫公會拘其辦事員並没收其文件華人一名因阻撓運輸工作之苦力今日被判罰充苦役六星期不得以金爲贖 
　　四日上海消息澳大利亞商務委員李德立氏通告路透電社謂於二月四日辭職 
[公電]  
　　金漢鼎通電各報館均鑒長沙趙總司令文電計逹我國賦稅積弊已深久爲民累加以近年兵戎水旱民不聊生北庭不恤民瘼驀然加賦每畝至四升違法苛歛聞之憤慨懇請一致力爭以蘇民困至爲盼禱代滇軍總司令金漢鼎叩有印 
國内要聞 
[北京通信（樸）]  
　　奉張電到後之閣潮與時局 
　　奉張卅電到京閣潮之第二幕已由醖釀而開始蓋默不發言之奉張已實表其擁閣之態度也然此事醖釀確有幾層曲折最初梁葉欲求不去曾着手於調停以此次風潮之來源爲葉張（志潭）之鬭法爰以張志潭爲交部高等顧問月薪八百元期以緩和張氏之暗中行動然張氏受名義而辭俸給實際上仍無所轉圜而水竹邨人旣使高張鮑齊諸閣員迫梁自辭吳佩孚又致函王懷慶請其迫梁出京於是梁葉密議之結果退津計畫二十五六間仍從事調停辦法彼中一般口吻謂葉張（志潭）皆有不是當先調和二人使之恢復情感然後以朱啓鈐代梁士詒並以疏通吳佩孚之事託張紹曾設法然此種活動又無效果於是出其背城借一之計由葉以賀舊歲爲名赴奉爲秦庭之哭乞奉張出頭三十日奉張通電即葉在奉時發出電文内容當葉未回津前津門已紛傳其警句說者謂亦葉所屬草乞張出名拍發者也葉於一日返津蓋此一着業已奏效眞善游說者哉 
　　近三日來外間所傳之内閣消息大與以前不同顏氏二十九日赴津面勸梁回梁謂似今情形即做總理亦一事不能辦何從回任然梁氏行將銷假之聲已出於彼方之口據某要人言國務院五日宴使團請帖早發仍係梁氏出名以爲請假是對内而對外宴會仍不妨來作主人因有五日回京之說現雖續假十日而俟假滿以後看空氣稍有轉換即行銷假交通部方面則鄭洪年三十一日回京即行到部對於部務仍積極進行絶不似外間所傳葉去高代行將易人者部中日行公事有打一圈兩圈之識别兩圈者俟葉歸再辦一圈者立即辦理有人晤鄭意氣揚揚如平時據聞不獨梁葉現無退志且即以朱代梁之擬議亦已打消則將爲最後之奮鬭從可知也 
　　始吳佩孚以明令免梁電請公府繼奉張以舉碁不定電責邨人蓋邨人之迫梁請假係由六省之皓電當時接近梁葉者私相聚語卽謂邨人不足共事而奉張卅電之詞鋒亦對待迫梁去而發邨人殆兩面不討好歟然邨人用梁並非本意當梁將上台曹錕反對時邨人實欲以顏惠慶長期代閣而暗操政府之權即直系方面亦謂華會未了宜由顏久代以俟華會畢事再議改組梁請假後東海仍此意旨曾表示閣員全體不動只換總理之主張雖顏惠慶頗不謂然然邨人仍主以顏久代或王士珍不來他人又提不出則即以顏即眞此邨人之親信曾與人言者而在津之張紹曾張志潭等亦傾向是說則直系之主張亦仍未變也且邨人非特欲以顏充數而已又擬葉果辭職卽以高凌霨調交通齊耀珊回内務而使郭則澐署農商日來傳說紛紛矣奉張卅電到交通之葉旣表積極不復言辭調動之說固暫時擱淺但邨人對於張電表面上仍非常鎭靜一若不甚措意焉者梁氏續假十日之呈一日遞入立卽批准今日且語往見之某要人謂尙有十日之期不難從事疏通奉天方面諒非難以解釋三十日王承斌奉曹命來京一日上午入見密談許久當晚即乘京奉通車赴奉王爲奉人與奉張較有雅素此一行也蓋承曹氏之命又受邨人之指示而向奉張解釋一切者以後如何將俟王氏之復命矣但邨人態度本來可東可西謂終助直以去梁絶無改變恐亦未必然也 
　　然則奉直之間終將如何曹雖已派王赴奉解釋而吳佩孚之爲人則一激即發者奉直形勢險惡之說頗傳於梁派策士之口且奉天如楊宇霆之一派亦力助交系不惜與直决裂而直系方面日前曹錕建議請劃定軍權其主張爲駐在某省之兵無論原隸何省卽當歸駐在省之長官節制不得仍分畛域以爲如此則權限分明說者謂係對直境之奉軍而發而素不贊成奉張之某使聞亦照會外部援引辛丑條約謂京奉路三十里内不准駐兵亦似兩方之危機已迫眉睫然奉天本分兩派其非助交之一派則謂張决不肯以實力助交且此派中最有力之張景惠卽素與直接近前此往返京奉頗不助梁梁之請假亦以此爲原因之一近彼且與人言謂「關内奉軍四萬餘皆我節制如有人運動奉直决裂則我先表示中立」此說如確則當不至發生戰禍加以奉張雖擁重兵而向不肯輕於言戰如民七湖南之戰民八直皖之爭去年蒙古之事前例具在則不肯助以實力之說容以對直戰爭時機未到爲比較的可信而吾儕小民或以不聞烽燧之警爲幸也（二月二日） 
[北京通信（吹萬）]  
　　北京各團體國民外交聯合會二十次會 
　　討論籌欵贖路問題與中東路共管問題 
　　二日（星期四）北京各團體國民外交聯合會爲籌欵贖路問題召集開會到會團體二十有七輪由私立學校聯合會代表主席先由執行委員報告文件其最重要者即爲華盛頓會議中國後援會主張進行裁兵運動函詢問此案是否可以國民外交大會討論或另由各團體組織次由赴滬代表王毅報告脫離滬會關係經過與上海方面進行籌欵贖路情形及滬團體注意領事裁判權收回問題請北京各團體質問司法部對於收回領事裁判權是否已有預備次即討論籌欵贖路問題鍾少梅謂對於籌欵贖路一舉全國幾已一致雖當初本會曾主張要求無條件交還今實際上旣不可能而籌欵贖回自辦尙不十分損主權事屬可行本會（一）當設一贖路委員會（二）發印刷品或通電以喚起國民之注意（三）向各省游行講演張煊謂對於人民籌欵贖路一事個人絶端反對路固當贖而欵則不必由於捐或籌現時全國人民所主張之籌欵不外二途（一）由人民集股上海各團體之主張是（一）向人民捐欵或加稅張謇及各軍民長官之主張是煊以爲皆非妥善辦法在民國言國有即全體人民所有全體國民莫非國有鐵路之股東而所謂民有者不過少數國民所有奪之於全體國民而以與少數國民未足爲公吾人當鼓吹全體國民起而爭其所有權不當令爲少數官僚所壟斷倘人民不能起而問其所當問之事則雖集欵路仍不得贖蘇杭甬路非人民籌欵贖回自辦者耶而今則爲借欵國有路矣人民所集之欵未能歸也川漢路非人民集欵贖回者耶今則路旣無有而股欵也爲交部吞没矣人民不監督政府而徒逞一時之熱血籌欵籌欵徒爲政府中人生利耳於國權果何補至於加稅贖路之辦法則無異爲各省軍民長官設法財出於民而路歸官管即使用派股之法其結果必如派公債於各鄉者同人民出金錢而股票則入於鄉董或長官之手今華會决案旣以五年爲贖路期則籌欵之方正可從長計議若由人民集欵而不謀所以監督政府者則路權終不可保查一月六日華會全體委員會通過案六個月後關稅可值百抽五同時可附加二·五指定以歸還外債修築國道興辦敎育與政費財部主以十分之一·五爲修築國道費年有八百萬至民國十五年八月已有三千二百萬如人民能監督政府不令亂用以贖路而有餘劉冕執主監督財政吳鼎昌贊成張說謂人民不可太放棄國事國有鐵路皆有盈餘今皆爲軍人移用人民亦當主張以此項盈餘提爲贖路及修築國道之用不得移作他用與關稅增加中十之一·五同羅正緯主張人民集股謂可以激起人民對於國事之熱心并鼓勵其監督政府之意張煊謂現時當使人民以全力監督政府如羅君所云結果必得其反當蘇杭甬路集欵之初蘇杭甬之股東莫不抱有熱心至其後乃竟忍氣吞聲聽政府借欵收回徒以稍受損失而熱血化歸烏有以其時對於該路僅少數股東可以主張他人不能過問故亦竟無反對者此豈非所以减少人民之熱血者乎吳鼎昌調和張羅說主張集欵者自集欵而撥國家欵以免政府浪費事亦佳即照中行辦法官商合辦商舉管理者主席以提關稅增加之一部鐵路盈餘之一部與人民所集之股合而贖路付表决大多數贊成以通電反對張謇等之加稅贖路主張付表决全體通電當推定張煊吳鼎昌羅正緯劉冕執邵振青五人爲起草員次由邵振青提議反對中東路共管案由提案人說明意思并提出辦法四條（一）電三代表請拒絶討論（二）電張作霖及中東路督辦令整頓軍警公開財政（三）喚起國民注意聯合俄民合爭付表决全體贊成張煊主張先派員至外交部責問該案情形如果實有通過說則再推代表至各公使館聲明人民否認該案之意付表决全體贊成當即草定致三代表電稿文云聞華會提議共管中東路此案侵犯中國主權違背華會通過原則中國國民認根本上華會無提議共管之權無論如何决定槪不承認請向各國正式聲明云云當推定邵振表張煊趙志澄王毅梁家義爲赴外部及接洽俄代表及各公使代表次討論收回領事裁判權問題結果先推方仲頴鍾少梅王毅三人赴司法部探問法部是否已有預備再行討論而裁兵運動則决在下次討論散會後各代表於六時赴外交部顏外長因感冒兩日未到部由朱鶴翔代見據云中東路共管曾由華會財務委員會提出經我國代表抗議打消但將來欲借欵時當經技術股之審定技術股即史蒂芬等所主持云蓋英美人防日人侵佔該路也 
[政府對魯案之態度]  
　　已接受英美調停 
　　山東鐵路問題華盛頓方面現中日談判已告解决聞北京政府於上月二十五六兩日曾連接代表拍來急電大意謂英美對於魯案問題延不解决頗爲着急以爲華會閉幕在即使魯案不能完全解决於英美調停初意頗覺難安特提示最後調停之條件催詢中國之意見究竟如何其條件之大要如下（一）山東路屬於中國政府之所有與其他鐵路相同（二）由中國政府任命一督辦管理之（三）中國政府發行三千萬十五年限期之國庫券作爲路價但在五年後得用現金一次贖回（四）任用日本人爲車務總管其餘之必要職務亦須雇用日人（五）山東路之帳簿用中日兩國文（六）兩年半末中國可任命車務副總管以資五年期滿接收時之熟手（七）關於魯案之其他問題業經日政府同意者如歸還青島要塞租借地公共建築鹽田·礦·並撤退軍隊開放青島爲萬國通商口岸等苟一經中國政府接受以上鐵路之調停條件則此等問題亦可一律解决政府接此報告後即於二十六日晚間詳細討論結果以此案旣非中日兩方所提出係由英美兩國提出者如仍堅持成見不允稍讓恐過拂英美兩國之好意致遭反感遂决定表示承認公府方面已於二十七日訓令三全權由外交總長副署授三全權以山東問題簽字畫押之權聲明俟提交大會備案時總統立即批准並另有蓋用國璽證書寄美由此以觀是不啻訓令三全權相機簽字而已至交通部方面電催國民籌欵贖路者特門面語耳 
[外部宣布魯案詳情之原電]  
　　外交部爲魯案交涉曾於三十一日有詳電宣布茲覓得原文錄次（銜略）迭准代表報告各項問題幾全解决計已議定者（一）膠澳租界完全交還中國（二）海關全歸中國管轄（三）德人在山東之優先權日本一律放棄（四）公產原屬中國及德國者無償歸還日佔時獲得或建造者酌給原價數成道路自來水公園溝洫衛生設備全部交還電燈廠屠宰場洗衣廠交還市政局再招商承辦電話收歸官辦（五）中國允將膠澳開作商埠准外人自由居住經營商工業及其他合法職業日本允不設置專管或公共之居留地德租日佔期内外人合法公道取得之權利槪尊重之其法律上地位及效力由中日派員會商决定（六）高徐順濟鐵路需用資本讓歸國際資本團承借烟濰路由中國自行建築若用外資亦由國際資本團承借（七）膠濟沿路軍隊憲兵一俟中國派警接防即行撤兵分段爲之擬三個月撤盡至遲不得逾六個月青島守備隊應於移交後三十日内撤盡（八）青烟青滬海線除日本移用佐世保海線外均交還中國又青島及濟南之無線電台於撤兵日交還由中國秉公給價（九）德人所辦之淄川坊子金嶺鎭三礦交由中政府特許之公司承辦該公司之日本資本不得過中國資本之額各青島鹽田由中國備價贖回以上各端在我應得利權業已收回故即雙方定議惟膠濟鐵路關係重要兩國代表爭持尤烈彼方堅持歷次主張之合辦方法幾經磋商始蒙放棄合辦之主張由我完全收回自辦但仍欲以該欵改作長期借欵並用日人爲工程師車務長會計長等職爭持至十二月二十日始由中日代表擬有兩種辦法各向政府請示乃日政府仍堅持須訂借欵合同多用日人交涉因之停頓嗣經英美疏通繼續進行會議旬日以來專就籌欵贖路及支付券期限兩端再四磋議相持不下近由英美調停提出最後折衷條件勸令日本讓步允中國以國庫支付劵贖路由中國完全收回派委局長管理支付劵分十五年清償惟五年後得一次付清又勸中國酌用日人爲車務長中日會計長各一員均受中國局長之管轄以支付劵付清之日爲度現接三代表一月二十二日電稱美休士議長英白代表各奉其政府之命正式勸告中國承受此議以爲日本已由合辦讓至借欵由借欵改受支付券年限用人亦均逐次讓步若中國堅持年限之長短及用人之正副而致令全功盡棄膠澳仍難收回殊非得計且恐機會一失即欲開會重議勢亦有所不能大會停閉在即不容再有遲廻等語駐京英美公使亦奉其政府電示來部懇切勸告查魯案爭執懸擱數年不惟全國上下疾首痛心並爲世界列邦注意屬目值此華會開議解决可期内而政府外而代表亦旣殫竭智慮深願獲竟全功恢復二十餘年旣失之領土主權以慰我四萬萬同胞之渴望今則爲山九仭功虧一簣若膠案業敗垂成終難逹收回之目的因即提出國務會議鄭重討論一致議决再電三代表爲最後之爭持萬一時不我與竟無商量餘地亦我可就此定議並照原議報告大會公認以圖結束國内各界正在熱心籌欵雖會期迫不及待一時非倉卒可成尙盼積極進行於最短期内凑成巨數即可早日收回支付劵取銷債務至該路將來如何由國有改爲民有自應由主管機關從速籌備以報全國籌欵贖路之熱忱用將經過情形據實電聞即希亮察外交部卅一叩 
 
 

Page 8

 
 
自由談　家庭週刋第二十三期 
[論家庭敎育] [  黃德正]  
　　三餘論 
　　吾言至此吾力疲矣覺吾千斤之擔已從肩頭卸下矣然重檢一遍褂一漏萬顧此失彼之處正復不少有不禁爲之赧顏矣乃吾志不懈吾心不灰敢更進一層以述各兒童之特質以爲天下父母一告焉最宜本乎各兒童之特質以施相當之敎育故吾卽以補救各兒童特質之方針作本篇之餘波想讀者亦未必其目吾爲多事也 
　　考今世心理學家言往往分兒童之氣質爲四類曰膽液質Choleric曰多血質Sangujnc曰神經質Melancholic曰粘液質Phlegmatic各質之兒童皆不相同各具有優劣之點及特質焉 
　　一膽液質兒童膽液質之兒童平居多沉默不與人較緇珠之值纖細之事而作事則果敢而敏捷寛大而公明惟其弊也則殘忍而傲慢狂妄而固執故爲父母者不可不持鄭重之態度不應輕加贊許卽贊許之亦不失贊許之價值當時時與以高尙之理想使努力於正道方不失爲大英雄大豪傑否則巨奸而已爾大惡而已爾 
　　二多血質兒童是類兒童多由於神經過敏之故遇事輒先惟恐居後彼旣不能加以詳審於前自不能收圓滿之果所幸者内藴悲天憫人之心外示快樂親愛之象天性活潑智慧伶俐然因是即常顯輕薄狡猾之狀放恣浮動之習故爲父母者當採用嚴格方法與自由主義相濟以訓育之第欲深固其記憶力勗勉其有恒心而後可 
　　三神經質兒童父母對於是類兒童之訓育務宜引導有興趣之游戲以引起其活潑之精神不可任其沉靜冷淡有凄凉落寞之感蓋是類兒童多半嫉妬懦怯不求上進雖有嚴肅忍耐謹愼專心諸美善終不能勝疑慮退守心之强且固也且是類兒童如於廣衆塲所遭人僇辱遂蒙自殺與自怨之想甚或憤憤不平竟自陷於無恥之境敎之者不可不愼也 
　　四粘液質兒童富有怠惰之根性蒙有頑鈍之天資及冷淡枯寂之習性者則粘液質兒童之特性也爲父母者惟有矯正其懶惰督促其勤勉勿使偷閑自解株守一隅致離羣而獨立身逸而心鬱是爲至要也兒童之氣質及如何補救如何訓育之方法已略如右述然吾猶覺有未盡者則以家庭敎育實立國之根本苟新進之國民若仍如舊觀我國家前途之黑暗吾誠不忍言之矣今述家庭敎育之大槪亦不過聊以盡個人之天職云爾豈敢謂爲盡於是乎 
　　吾草是篇中輟者凡四五次固由於個人學識之譾陋亦因天氣炎熱不能久久攢眉以致中間疏漏之處良多尙乞讀者見諒惟俟他日再爲補充想亦讀者之所許也作者謹識 
[溺愛記] [  鴟夷]  
　　余以溺愛名篇者所以明詔爲父母者不可姑息爲敎以自誤誤子女也丈夫亦愛憐其少子况爲老年所獲有不以奇貨居者乎邑之南鄙有小集其地多農商惟失敎俗尙僥倖取財故樗蒱比户焉何秋生者蓄資小康生兒不及辟卽與其山妻鹿車偕隱於九泉矣何兒乃育養於祖母劉劉以孫孤露寵愛備至不使一介不慊於心梨棗果餌苟可致雖昂值弗惜也諺有風吹肉痛之喻喻之誠有過之無不及及年舞勺猶未就學人有以之爲勸者劉曰我家所積足以衣食温飽無慮不作飛黃想但求綿延子孫以宏其後足矣讀書何用且讀書殊不利於身心彼驕子何敢以此苦之一旦病何及措手足耶以故頎而長矣猶未能識一字也何兒飽食終日無所用心偶人鄰家觀雀戲久而辨甚字且辨其用心甚好之歸請於劉欲偶爲之劉以出入細無妨也亦許之於是何兒於斯道三折肱矣時何兒將及冠劉周字於村夫字村夫字以吉羊期許之字字之曰也昌以期永其君子之澤也世昌日出入竹林稱斵喻老手於是漸增其籌始而錢以千計繼而銀以五十計劉聞之亦不與較蓋統核其月之所出不及二三十金耳且有勝時勝敗固常事也時阿芙蓉廉甚日吸錢許不及今日雪茄一枝之值嗜之者剛者柔躁者靜蕩者檢在當日以爲防閑子弟之入歧途者莫善乎是故劉頗用其說以勸世昌人莫不惡勞而好逸一榻横陳萬事都已亦何樂而不爲時有聞世昌嗜此福壽之膏且知出自祖母意非家裕不能是於是有相攸之願者欲招致於東床里有張賈張雀屏以待射世昌中之遂聯秦晉之歡焉婚以後伉儷殊篤惟盤龍之好曾不以是而稍衰芙蓉之癮且日增 
[家庭設備之數問題] [  本强]  
　　一浴室吾國居家之房屋其建築不論如何精緻宏敞而備浴室者實少夏日額多置浴盆於臥室中浴之冬日竟多不浴要知沐浴與個人衞生之關係至大身體之排泄决不因冬日天寒而苟息皮膚旣不絶其作用爲保身體健康沐浴决不可免西方有言大便有常勤加沐浴一身之疾病可免此極言沐浴關係於健康之重要也欲勤加沐浴則浴室之設備實爲必要或有言曰沐浴與衞生之關係果大然如上海之房價昻貴實無餘屋以作此例外之用此言誠然設備之如何精緻當視地點與財力而定但如上海之房屋不難利用扶梯頭等不用之地而改築之也 
　　二兒童區（Children,s　quarter）兒童之心理生理與成人不同敎育家心理學已詳言之矣但現吾國人尙存「兒童爲成之縮形」之誤解故常以成人主觀之見解以解决兒童之事家庭之設備亦復如是雖有高椅搖籃等專爲兒童之用具但其佈置仍不合兒童之需要家庭中最好特設一兒童室（Children,s　room）室中佈置悉依兒童之需要則兒童與成人需要不同之點不致相牽在上海之人又欲提及房屋不敷分配之問題矣若無餘屋專爲兒童應用則可於成人所用之房屋劃出一部分以供兒童之應用此於兒童之敎育大有裨益也 
[父母應負女兒求學的責任] [  隱厂]  
　　家庭句俗話呌做「養兒防老」又說「嫁出門的女兒是潑出門的水」見人生女就勸道「生男勿喜生女勿悲」見人無子就說是「絶嗣」這些話分明是拿女子不當做一個人所以世俗總把兒子看重不甚注意女子這豈不是男女不平等的根源麽要曉得男兒女兒同屬國民同是父母精血所搆造不當視有輕重一切待遇皆當平等對於男兒應負的責任對於女兒也當負責男兒最重要的是求學女兒最重要的也是求學父母苟能負女兒求學的責任那麽百孔千瘡的惡習弊病都可從自打破了無奈做父母的人都被習俗所囿拿女兒當做寄生物只要將來嫁個好丈夫希望夫榮子貴至於女兒能自立不能自立那是不問的有了這個思想所以全都不把女兒送入學校裏去讀書了要知道希望夫榮必須己身有内助的能力若女子没有學問知識丈夫就有内憂如何能榮呢再說希望子貴也須己身有敎導子女的方法若女子没有敎養子女的學識將來生下孩子來如何能發逹呢做父母希望女兒嫁個好丈夫這也不是惡思想不過不求其本但求其末何能濟事咧所以要想夫榮子貴還是要去求學有扶助夫子的能力纔是根本的道理呢但是女子求學這筆學費也很不小在富家固不難籌得至於小康人家以及貧家就覺得很困難哪據我看來做父母的人可把預備賠嫁的妝奩費省下做他的求學費這樣辦法父母旣没有什麽損失女兒却獲益多多 
[家庭雜記] [  侯樵仲]  
　　邇日倡新潮者力詆大家庭之失主張小家庭其所持理由不外　大家庭易使人失獨立性存倚賴心且家人過多每生勃谿不若小家庭之善是說也誠未可厚非然人必羣居始有愉樂苟治家得當對於子弟授以適宜敎育嚴防佚遊曠學對於婦女寛嚴並濟俾守禮服德則聚首一堂融融洩洩幸福自多即倚賴與齟齬之弊亦可盡免何必定欲分炊析居失父母之歡疏昆弟之誼漸至家人父子儼若路人而後爲得哉 
　　白拉克瑪Blackmar社會學家庭與生命一章中有云家庭爲個人最小有組織之團體且爲各種社會組織中最恒定分子亦爲現今社會生活主要部分較大社會生活之分子即恃家庭爲訓練社會秩序之方法又云財產權人身權及謙讓服從服務諸德皆由家庭學習吾人讀此可知家庭與社會關係及家長對於家庭與社會之責任矣 
[藝術和慈愛] [  張枕緣]  
　　初夏的早晨朱愼思夫人略梳了梳髮髻緩步走到書室的寫字檯前坐下開開抽斗抽出一張信箋提起毛筆就靜悄悄地寫起信來信中說道「郵差在昨晚八點鐘光景送到你的信來因我有些頭疼提早睡了擱到今天的早上才覆你你來信說那邊水土漸覺得慣了使我非常欣慰那邊風俗情形雖仍膈膜感得不便但你終必會得漸漸熟悉的好在你當了報館編輯的職分這層障礙必能比旁人打破得快你說你想念我得急時痴想有什麽飛艇可乘立刻來和我對面講話那種熱心的愛念自然使我感激到二十四分我也怎耐嘗這别離滋味呢只因鑒於家庭生計問題没奈何忍心割捨新婚兩日間的情味放你背鄉離井隻身投往遠隔幾千里的營口去我就想你至於瘋狂至於夢哭也是徒然我只得依你臨别時殷勤叮囑的話努力學畫我雖在一年前起始學畫前半年的成績可稱没有在這我倆别後的四個月間我却自覺進步得很快我在信外寄你兩幅最近作成的水彩風景寫生畫想你見了必定滿意這一半仗你時常來信督勉之力一半也仗學友舜華姊切磋指導之功呢自你出門之後伊幾乎每星期日到我家來同我到野外去寫生將伊新近所學得的指敎我有時伊在薄暮散學後也來同我談講得晚了就和我同宿所以我的生活雖是家庭的不是學校的那藝術之燈却正在我的前途可望而也可即呢但是在我上一封給你的信中不曾提及我的身孕麽現在肚形的加大比前相差雖還不遠但我行動有些不便不常到野外去寫生了坐在家中作自由畫或是臨摹伏案時間也不能長久我料此後當更受累只是產了之後我不管那嬰孩是男是女决意將他寄給人家喂養我仍舊專心學畫使有成就倘使將來我能將繪畫當做我的職業可以顧全我個人的生活减輕了你的一份擔負把來供給子免得境况比現在窘促倒也未爲不可呢我望你在編輯餘暇努力著作並將近况細細告我』伊冩完了封套手續完備就連連輕呼小玉一個十七八歲的婢子應聲進來接信出門一看信面暗暗說道『這是第十九封了』 
　　九月裏愼思夫人生產了過了兩個月伊對着那個肥白可愛的女孩子頓起了一種自然的責任心覺得這個責任在十個月前早擱在伊肩背上唯伊擔負不容卸給旁人的但伊怎樣處置伊的學業呢怎樣去求生活的獨立呢又怎樣才足安慰那一顆關山遠隔的懇切期望的熱心呢伊自信是一個有决斷的婦人就將孩子托伊母家的嫂子喂養那嫂子生了男孩也不過五個月乳汁很多愼思夫人算來惟伊最合代理此職所以把自已的孩子愼重托付伊一面寫信告訴自己丈夫 
　　愼思夫人作畫的勤勉看來不減從前不過舜華在星期日到伊家裏來有時碰不着伊問那小玉總回說主婦到母家去探望小孩了舜華也就不常來了 
　　愼思夫人探望小孩回家時小玉每見伊的臉上戴着不快之色預料這件寄養的事早晚間要發生變化了果然愼思夫人走伊母家的路漸漸加勤了結果是在小孩半歲光景的一個暮春天的下盡伊抱了那個兜着絨線圍巾的小孩跨下馬車的踏步板含淚走進自家門裏來那天舜華恰正在着問伊這個舉動和伊學業的利害關係怎樣伊輕輕取開圍巾把食指撥撥小孩的臉兒悽然說道『你看這樣的瘦！我苦耐着每隔兩三天到母家去一遭要損失時間多少』 
 
 

Page 9

 
 
   
 
 

Page 10

 
 
國内要聞二 
[英報述魯案解决之經過]  
　　其看法與日人相似 
　　世界新聞社譯字林報社論云休士君之宣佈山東問題業經解决與前此談判形勢截然相反今請將海電所傳談判之經過撮要紀述當爲讀者所歡迎也按距今不滿一月以前傳聞魯案談判已無期延期中國代表聲稱苟非日本允諾中國以現欵購回膠濟鐵道即無談判餘地日本代表答稱中國若有欵購路何以無欵償還日本之借欵乎此事在一月六日其後情事如何不得而知惟貝爾福君與休士君必曾竭力調停俾雙方以較調和之精神續開談判其所用方法似先將較易解决之各點逐漸解决俾華人知日人確具調和態度然後始及於鐵路之主要問題據吾人所知英美代表於提出最後購路計畫時曾附以一有力之暗示謂中國如再頑强拒絶此極公允之提供則列强之同情心將全被抛棄今果得最後之解决誠爲對於各國代表之善意一大貢獻極爲難得者也 
　　談判最初續開在一月十二日是日宣佈關於濟南鐵路三支線之建造問題中日間已成立協定三支線一爲濟順線·一爲高徐線·當由新銀團建造一爲烟濰線·由中國自造按烟濰一線之讓予若在德國將决不允許蓋恐烟臺與青島競爭也中國旣得此讓予若猶未能將近來災民所開之數英里泥路改爲必要之鐵路則其責任當由中國自負之一月十三日中國宣言倘魯案全部解决願將膠州開爲萬國公共商埠一月十四日日本宣言願將膠州行政機關連同一切公文案卷移交中國其公共建築之處置亦於同日解决一月十七日開始討論膠州煤鐵礦問題翌日議定由中國政府特許一公司管理此等礦產但准日人投資與華股均等一月十九日日本宣言放棄青島烟臺間及青島上海間海電線之管理權惟對於青島佐世保間之海電線保留一種利益關係一月二十四日議决中國以公允代價購回山東鹽田價額隨後定之 
　　至是所未解决者僅該路問題最後協定之購路方法係何人創擬不得而知但一月六日談判頓挫之前日代表埴原即有十分類此之提議吾人猶憶之也一月二十六日之談判聞哈定總統曾爲非正式之干預决爲事實次日北京正式宣稱中國代表曾將英美代表所提之最後及特殊建議來電報告並附以上述英美兩國勸中國接受之有力諷示此等建議吾人斷其必包含於中日最後協定之内建議共四欵如左（一）中國政府發行國庫劵爲贖路之欵以十五年爲期但五年後可全數付清（二）膠濟鐵路立即任一華人督辦（三）督辦之下任日人車務長一人中日會計各一人（四）兩年半之後任一華人副車務長俾練習車務五年後中國即可收回全部鐵路自辦國庫劵亦可贖清 
　　北京之正式宣言明示將不拒絶此等條件但爲緩和輿論起見謂倘集有贖路之欵可作改良膠州之用或即於規定之五年後儘早贖還國庫劵 
　　中國熱度過甚之愛國家斷然將詆斥此次之解决謂爲一種賣國行爲但實事求是之公衆方面必能以其善智識認爲中國最堪注意之一種外交的及業務的勝利須知就日本政府之觀察點觀察此項爭端則吾人不能不承認日本政府對於彼所保護在膠州居住營業已經七年之日本臣民之利益必須加以考慮若除去政治關係則此等日人别無不應永久居住膠州之理由况當此中國政治紊亂尤以鐵路情形爲甚之際爲公衆安全計亦須確立若干之保障又况今所立之保障異常和緩而數年之後中國又自有權衡并將此等和緩之保障移去之哉中國外交之勝利旣如此矣至於日本之勝利固亦不亞於中國種種問題之解决姑不論其性質即論其解决之迅速即足證日人態度和平向所被斥之對外强横手段已完全消滅總之魯案結果足爲中國日本間關係開一新紀元並確立遠東友睦和平之鞏固基礎也 
[顏惠慶最近之兩電]  
　　聲明外交負責電顏惠慶二十五日發出通電云美京三代表各省巡閱使省議會督軍省長都統均鑒惠慶不才猥承大總統特逹之知備員國務當我國風雨飄搖之秋又值列邦舍舊圖新之日汲深綆短隕越時虞荏苒經年雖免損權失利之譏究乏禦侮折衝之效上年秋間華盛頓會議之議起此舉關係東亞大局我國主權自揣斷難勝任屢以讓賢避位爲請未邀俞允祗有抱定夙昔之主張内重輿情外審大勢勉力進行乃華會甫有端倪而内閣適當改組依連帶辭職之通例籲請罷免復蒙大總統以華會未終外交政策不宜動搖温語慰留至再至三復經呈明下情以華會畢議之日爲惠慶去職之期乃誠信未孚忽生波折實則政府始終未嘗變更原議亦無移京直接交涉之意事實俱在不難復按所望内外一致國事庶幾有濟至於惠慶旣掌外交在職一日必當貫澈初衷完全負責無所容其瞻顧亦不苟爲異同冀藉友邦善意之調停早逹收回主權之目的懍時乎之不再戒歧路之空嗟濟則黃炎之靈國家之福如其不濟則是惠慶措施失當惟有束身司敗以謝國人敢布區區統希亮察 
　　就任代理總揆電顏氏於二十七號就任代理國務總理後致各省通電云梁内閣因病請假奉令以惠慶暫兼代國務總理固辭不獲遵於二十七日就職任事材輇任重深處隕越祇以中樞政務未便稍停勉爲暫攝諸待匡勷特此電聞並希明敎顏惠慶沁印 
[鹽餘公債仍在進行中]  
　　自張岱杉上告之後對於理財唯一辦法卽大借大押大拍大賣以遂其回扣之私舊曆年關一千四百萬之鹽餘庫劵發出後各銀行分配額數多寡不同此中已引起各方誹議近日張氏對於九千萬鹽餘公債進行不遺餘力聞其内容發行總額爲九千六百萬元利息週年八釐發行價格爲八成四清償期限七年償還方法以抽籖行之擔保品爲鹽餘但擔保一項依華盛頓會議之决定將來關稅實行實抽五釐時變更爲關餘以上條件上月二十六日已經鹽餘借欵聯合團之承認但前記九千六百萬元中有外國關係之二千二百萬元借欵不可不得外國銀行之承認目下雖努力疏通尙未能得一致承認且各省因庫券流弊甚大漸來反對電報昨日陜督馮玉祥蘇督齊爕元等均先後來電反對淮南引商因世業關係亦積極反對觀此情形張氏倘不顧輿論悍然爲之將來必有極不良之反響也 
[吳新田電告陜南敉平]  
　　陜西戰事行將結束政府方面日昨復接吳新田於上月二十七日由陜南拍來一電原文云陳樹藩自退職以後率其爪牙隊伍竄伏陜南負嵎自固並與張寳麟一致行動招收土匪横征暴歛魚肉商民包藏禍心殆非一日職師此次奉令開駐漢中保固邊防藉統陜南迭經派人接洽曉以大義乃陳氏只圖私利不顧大局恃其徒衆萬餘人快槍八九千枝自稱西北自治後援軍總司令党仲昭張金印張藩等爲之主謀竟敢據險頑抗爲進擾西安之計更於我軍行抵秦嶺之時先行開槍向我射擊傷我精銳數十名於是我軍官兵同心協力分三路進攻節節奮勇衝擊血戰四十餘日而秦嶺柴鑿嶺雞頭關各要隘尤爲猛烈迨至洋縣旣克西鄉隨下陳氏始率其殘部經茅坪關同城口一路竄入川邊現在陜南全境敉平匪軍匿跡計非仰仗威福曷克臻此因恐遠道傳聞失實謹電飛聞伏乞鑒察 
[津團體抗爭鹽稅借欵電]  
　　天津六十七團體因北京當局曾有鹽餘借欵事特於日前發出通電請全國各省一致堅决力爭茲錄電文如下（其一）各巡閱使督軍省長各省議會敎育會商會農會工會各界聯合會學生聯合會各公團各報館均鑒敝團體頃致北京大總統一電文曰萬急北京大總統鈞鑒前因梁内閣主借日債甘喪國權濫用私人顯違民意疊經請罷斥以快人心不料梁葉陰謀把持政柄張弧仰承梁意借整頓鹽務清釐債欵爲名以行詐欺取財之術查鹽稅爲國家入欵大宗果使積弊廓清不難增多收入張弧不謀根本至計主張貿易自由不特破壞岸銷廢除引制且使綱商失業私鹽横行從此塲竈之鹽積滯愈多良善之民食鹽愈貴名曰鹽業不准外人經營實則外人可借華商冒運名曰洋鹽不准入口實則洋鹽可隨地盜銷就近事證之民國初元蒙鹽不入内境鹽署爲一時權宜之計任人領票行銷蘆鹽曾毓雋等仗有靠山遂將全票扣留商人並未獲領一票又自鹽署准設精鹽公司鹽商已設魯運之權因洋商得附大宗股欵於是山東等處紛紛請售精鹽流弊所叢勢必各岸均被精鹽充斥夫長蘆六十三縣前由張弧主持開放暗中揑稱商號冒辦運銷各商告詰不休始改蘆綱公運且久大公司託爲商人承辦張弧實爲最大股東此次張一登臺卽倡自由貿易純是個人收一網打盡之利不顧商家罹萬刼不復之殃近因財部不能久居更思濫厠鹽商與民爭利緝私營隊向由運使指揮不歸署長調遣今張弧必欲權歸鹽署仍照潘復創設緝私總監之意張英華謀充總監出購四十萬元潘復惟利是圖竟於去職之前日提出閣議幸其他閣員早知暗幕並恨其盜賣主權未與通過潘復去後張英華出首告贓潘復百計彌縫中央不肯究詰潘張等竟得逍遙法外此時張弧知總監不可再提乃巧計復生以虚名屬之署長以實權操之督辦賄賣官缺侵吞兵餉之事遂得爲所欲爲至劃一鹽稅一節本爲救濟綱商之策惟近年正課而外有餉捐報效加價等名目其權操自外官其欵不解國庫張弧明知一時不能改革乃呈請飭令鹽務署長及稽核所總會辦察酌近年情形擬具徵收公平之法不過借此表示公正以掩前項欺詐之私尤可異者呈末叙明吉江兩省仍按官銷成案辦理是張弧知官勢不可抗違商民易於壓制遂不顧自相矛盾一口兩舌此是張弧整頓鹽務上欺元首下害國民罪在不赦者也又查中央軍政各費專賴借債無可諱言果使化散爲整易短期爲長期改重息爲輕息雖劉宴復生不能指財政當局之謬今鹽餘債劵一千四百萬二年爲限每年十個月爲期年息一分五釐以八五折交欵預扣利息全數兩月後抽籖還本另有手續簽名各費共三成就一萬元計之是實得五千餘元謂爲化散爲整實則兩月後即須還本整者何在謂爲易短期爲長期實則兩月之期比從前債期尤短謂爲改重息爲輕息實則一本一利比舊息更重設使張弧等得一成手續費二成簽名費後已滿慾壑不再他圖人民亦忍氣吞聲不復喋喋乃貪心不已又以鹽餘作抵借債九千萬元雖合同尙未成立而内容則與鹽劵略同若再任其得手續費九千萬簽名費一百八十萬並使中央財政永入窘鄉人民擔負百倍今日則國亂民貧禍更不測此張弧清釐債欵全是愚民政策罔上行爲罪在不赦者也尤可駭者整頓鹽務清釐債欵如此重大之事並不提出國務會議亦不令鹽務署長列名竟由張弧手執呈文梁總理手執批文立請元首蓋章並使署長當面承認而暗則由汪士元運動試問是何政體是何居心不特上累元首之明下貽羣生之禍印度猶太慘劇將演於指顧之間總之近日種種粃政均係梁閣中堅葉張輔助只顧營私肥己不計毒國害民敝團等爲鹽政計爲國債計爲人民擔負計爲國家存亡計惟有懇請大總統取消前令立追手續簽名等費並治梁葉張等應得罪名庶中央昭刑法之平宵小歛奸貪之跡否則所有梁閣任内債欵一律誓不承認掬誠籲懇急不擇言尚希諒宥爲禱事關民命即乞尊處一致力爭天津六十七團體同叩（其二）各巡閱使督軍省長各省議會敎育會商會農會工會各界聯合會學生聯合會各公團各報館鈞鑒敝團體等頃致北京大總統一電文曰北京大總統鈞鑒前因梁士詒葉恭綽張弧等　整頓鹽務清釐債欵爲名以行詐欺取財之術業經揭穿内幕公請取消前令立追手續簽名等費並治梁等應得罪名且表明梁閣任内債欵一律誓不承認想大總統洞悉㚥謀當必分别執行以懲貪凶而維國夲刻聞一千四百萬鹽餘債券所得合之鹽餘四百卅萬所有該欵用途黑幕重重殊堪詫異有謂大中東陸銀行與張弧最有關係還欠較多者有謂還他銀行之債按七五折扣者有謂舊欠各銀行尾息二百數十萬可暫緩清償竟以四折清結者有謂本應卽償因與張弧關說折扣未妥竟歸擱置者軍政各費有應多發而偏少發者有可緩發竟先發而且多發者又前電聲明九千萬借欵萬難承認近聞改爲九千六百萬業已定立合同指日交欵且借債並未提出閣議似此出納自由藉端肥己上欺元首下拂輿情中央倘再優容勢必激成禍變爲此情不獲已惟有仍懇大總統查照前今各電停止鹽餘借欵速追梁葉張等侵吞各費并分别治罪以儆貪邪所有鹽餘及債劵用途卽日宣告國人以釋疑慮否則羣情憤激一發難收不特影響外交且恐釀成巨變泣血陳告言與淚俱萬乞俯鑒愚誠早消隱患是幸傳云棟折榱崩僑將壓焉諒亦非大總統之福也敝團體同人不勝迫切待命之至謹奉電以聞事關民命卽乞尊處一致力爭天津總會等七十團體仝叩東 
[西藏問題經緯之槪說（續）]  
　　（三）拉薩條約一九○三年卽光緒二十九年四月駐藏辦事大臣照會印度政府謂若以亞東通商地爲不適用則更協議選定適當之地點遂備會同商議印度政府指定之地點印度政府遂派委中校夏古哈白德氏與其他一人爲代表會商地選定國境最近之喀勃瓊因（譯音）夏氏於是年六月率護衞兵二百名從哲孟雄經大吉嶺而至喀勃·瓊因藏代表不認該地爲會商地遂拒不與見不容夏氏之要求以致會商遲遲不進於是印度政府招致夏氏而與協議結果（一）使節進於江孜（二）爲欲逹其目的决定撥派馬柯德爾少將指揮下之優勢軍隊此第二次使節等於一九○三年十二月從大吉嶺出發越國境而入春碑峽谷要求中國官吏速來開議不以該處以北進出仍不容乃更北進而駐亞東數日（此間有喀勃·瓊因之殘留部來會）一月中旬至郊那駐此約兩月餘三月末從該處啓行四月初旬抵江孜卽於此地候中國西藏之代表來會然駐藏大臣不但發送不能來會之答報且命逹賴喇嘛整備戰事五月四日拂曉夏氏之本營突受藏兵之襲擊卒爲擊退藏兵乃入江孜城内兩軍對峙延宕時日英國政府爲欲逹使節之目的命向拉薩前進六月五日夏馬兩氏更受命前進而先入亞東之馬氏接奉此命更率新增部隊及殘留部隊於六月二十六日抵江孜二十八日攻擊據守江孜城之藏兵七月五日得占領之且進而驅逐敵軍也八月三日夏氏亦抵拉薩而夏到之數日前逹賴將其印綬交付攝政而己　遁逃於蒙古夏氏入拉薩卽與西藏方面之代表噶爾丹寺長開始交涉幾經曲折至一九○四年卽光緒二十年九月七日藏英兩代表間遂訂立所謂拉薩條約十條矣（仍未完） 
[再紀新疆中英交涉之經過]  
　　省議會曁蒙回王公力爭電 
　　新疆英領頒行國籍註册條例該省官民極力抗爭昨已將新督楊增新電紀錄報端茲再將新省議會曁蒙回王公通電錄下北京大總統鈞鑒國務院各部總長各省督軍省長巡閱使護軍使鎭守使省議會曁各報館均鑒竊本議會曁新疆蒙回王公因英人在新疆勾引中民註册投入英籍曾於十年十一月内致北京政府一電其文曰北京大總統鈞鑒國務院外交部内務陸軍部參謀部鈞鑒英領在新疆施行註册新例廢棄歷年與地方官會查辦法業經新疆省長兼督軍及省議會先後將萬難承認情形電呈政府我政府對於此案並未承認英領乃任意施行和闐洛浦等縣之英商約則明目張膽向我國城市鄉村張貼布告莎車等處之英商約亦肆行勾結向我國土著人民傳播英領之密諭其内容大率謂凡想當英民者自具一稟覔干證一人繳票費銀一兩五錢英領即爲之註册發票作爲英民不與中國地方官相干命意所在無非招誘中民冒入彼籍查新疆土地乃中國之土地非英國之土地新疆人民乃中國之人民非英國之人民英人乃於中國領土之内自由行政於中國之人民有註册發票認爲英籍之權考諸國際公法旣顯無此例徵諸中英條約亦並無明文英人此舉何啻視新疆　印度蔑視中國侵我主權莫此爲甚英人在新旣有領事裁判權又援照中俄條約暫不納稅所得優異之點甚多新疆人民程度不齊或藉外人之勢力以濟其㚥私或見外人之横行而懾其氣燄一經引誘冒入彼籍者必日見其多縱有良善人民不爲所動而擾之者旣衆其勢已屬難安即有賢明長官嚴爲防禁而趨之者若狂挽回尤自不易主權旣爲人所侵人民即隨之而去人民旣去土地何存英人行此滅國新法此舉實關係新疆存亡非尋常損失可比新疆各界抵死不能承認伏乞政府與駐京英使嚴重交涉並電駐英公使向英政府嚴重抗議務令將此項公法所不許條約所不載之註册新例從速撤消以重公理而保主權不勝急切待命之至新疆省議會全體議員哈密回部札薩克親王沙木胡索特（以下銜名從略）同叩等語相應照錄原稿分送各機關各報館請煩查照並祈主持公論不勝盼禱新疆省議會曁蒙回王公同叩 
[長沙通訊]  
　　南征北伐之索隱與結合 
　　舊年關之軍政費及商業結算 
　　舊臘中旬以後南軍北伐之說卽喧傳於一時同時湘直携手之傳聞亦時觸吾人之耳鼓現在北伐軍究竟若何進行殊不能於軍政界中討得消息蓋目下湘局旣起變化則軍政要人之於兩方消息自必嚴守秘密以防洩漏機關若就私人消息言之則北伐軍正在急進郴縣等處已均設立糧台除李明揚所部贛軍業已全部抵湘李福林之福字營亦有大部份抵郴外賴世璜所部亦已全部發動前站已抵湘南李烈鈞兵亦卽日由桂林發動沿湘水直下先取零陵並聞孫中山已迭電譚延闓促其迅速來桂協助出兵湘中譚系軍官如李藴珩諸人均已先後赴桂原駐湘南之某某兩旅其態度近益不明以北伐軍如此積極進行不惟絶無電告卽此間當局去電詢問亦置未答覆也長沙某商號最近得郴縣某商號函内有近日到有大宗廣貨預計如無他阻碍則燈節前後準可轉運到省之語此卽北伐軍積極進行之一證蓋函内云云皆北伐軍抵湘之隱語也至湘直携手之說實盛傳於蕭光禮被釋以後及省城到有大批北軍採買各種貨物之時蓋以蕭爲吳佩孚必欲殺之之人而忽無故釋放採辦貨物之北軍不獨較平時爲特多且袖手閑行不類專來採辦者之爲可異也其初一般湘人對此多未之信而近則傳者愈衆並謂湘直携手之重要條件一爲承認湘省自治尊重湘省各種主權一爲允許假道南征以遏北伐之衆又謂舊臘二十九日有張福來所部之一混成旅一團由岳州上長岳火車開行向上於晚間抵省並未停車即開往株洲等語即路界中人亦曾傳播此說然則湘直携手似未必全然無因究竟如何大約再緩數日卽能明瞭也 
　　湘省以公私赤立對於舊曆年關無不異常恐懼政府人民均竊竊然慮其必難渡過茲則居然渡過難關安然無事不可不謂非湘人之福先是政府所注意者首維軍餉以軍餉旣爲數獨多而能擾亂治安者亦首維軍界也遂於舊臘初間卽通令各知事各鹽釐稅局局長將所收入就近撥歸各該縣所駐軍隊作爲餉銀故軍界得以相安優游卒歲其應發之各退伍軍第一期存餉則僅以田賦印券及省庫券一爲敷衍軍界之外尙有應須注意者即爲警餉因警餉以積欠過多曾屢次宣言全體罷崗另謀生計使一旦實現則不惟影響治安於表面上亦太不好看乃不意方在設法籌維警察果有罷崗之舉警務處長張輝瓚聞耗立即派員宣慰許卽日發餉一關始得仍前服務有此一舉警察遂得各領一月之餉薪不可謂非罷崗之效果也省署原指定以衡陽田賦項下三萬元爲其度歲之費迨委員專往提取則早已爲謝國光鎭使提撥一空直至除夕始由財廳撥洋一萬餘元略爲俵散此外則僅財廳各職員各取得薪洋一月其餘各民政機關各任其自生自長其稍有收入者尙可勉强敷衍無收入者則不惟各職員毫無所得且有時至除夕廚役竟不肯再開伙食者財政之困難情形可想見矣他若各色商業尙大有可觀贏餘最厚者首推錢業南貨業綢業洋貨業油鹽業次之米業木業藥業烟酒業又次之虧折之家殆十無一二較之前歲尙優勝多多其所以然則由商家均鑒於現勢之危險不敢稍涉輕率如挪放進貨等事均各愼之又愼故有此結果也 
[西報紀豫省近狀]  
　　敎育不振　盜匪横行 
　　國聞通信社譯大陸報開封通信云河南基督敎敎育會對於基督敎學校現方力謀擴充其規模徵集各方意見改良敎育辦法緣河南敎育情形旣不見佳而一般官立學校又多以經費困難設備不全故耶敎學校實有極大之機會以收集本省之學生也又高等專門程度之學校無論國立或係敎會所立豫省槪均缺乏近年以來開封各官立學校頗見改良惟以學校内屢起政治運動以及缺乏學欵敎育進步輒受妨碍今日該校等雖不能云無絲毫進步然以其進步之速度觀之則苟欲臻適當之地位尙須若干年也 
　　本省近來仍受盜匪及飢荒之影響以言盜匪則各處皆是其常用之手段則爲擄綁農人之富庶者勒逼其以巨金取贖被害者乃不得不質其土地以獻此等盜匪雖槍斃者業已甚多然但憑懲辦終不足以寒匪膽且此等匪類多有新式槍械而又嫻於使用新近駐開封以南甘城之軍隊曾開出剿匪旋得農人報告謂匪藏某地該軍乃前往兜捕然此輩當不易於捕獲也至於本省被災之區係在東部卽因去夏雨水過量低地多被水淹没之故現河南之南方浸禮會募到某方兩千金元將以之賑濟歸德·及與豫省接境之　州居民云 
[河南新近之實業談（虚）]  
　　水昌礦　製麻廠　陶器　杮霜 
　　汴省河嶽貫峙以有地理上特殊原因故天產甲於他省全省刻有煤礦八十餘處而雲母·鋅·銻·鉛·硝石·各種礦產近亦相繼發現茲就新近汴中所經營實業三種紀　槪略如下以餉閱者 
　　南陽發現水昌礦汴省南陽府嵯岈山近忽發現極大晶礦省中實業廳聞訊即派技士往勘據得報告此項晶礦面積非常廣大均純粹水晶并無他種物質攙雜其間其礦苗均藴伏山層之下或流露土石之外可易於覓見者面積無慮數千百頃色澤分爲黑白茶三種實遠勝於黃河兩沿岸所產水晶蓋黃河岸所產者間雜以不純潔之石英此則反是而產額又非黃河岸所可及省中刻有實業家數人得此消息擬籌商集資開採方法曾於舊曆年前先後來陽實地勘察一切此外又據開封留美某礦師發表其意見於本處新聞紙上稱黃河岸之水晶礦昔在前清當道已許英人採掘現期限尙未完滿茲估計陽屬產額價格不下千數百萬以上國人若不自籌法子權利勢又將墜入他人手中末謂查水晶本吾汴特產自普通眼光觀察吾人祗曉用於光學方面如製眼鏡等類是實則此物於醫術界美術界及種切科學界均含有極優美的價值不僅適用於光學界而已所望吾人立起動作以挽實利云云汴城礦產專門學 
 
 

Page 11

 
 
校已有學生團體往採標本以供研究大約此事進行頗可樂觀 
　　製麻公司之發軔麻本吾汴天產年來有某國人時時來汴採辦歲以數百萬計因之所產漸不供求價格亦較前爲漲又汴中農民對茲播種最易獲利彌溥之植物向來不加惜護又不知改良種植阡陌餘隙雖幾無處不有然每任牛羊殘踏聽其生滅最近開封有留美農科大學畢業吳君者有鑒於此刻已鳩集資本二十萬創辦製麻公司曾具呈實業廳立案請准專利三十年據吳君發表宣告書内略謂曾經數番科學的考驗麻之纎維最幼小者可依科學法製爲類似絲綢之織品其最粗劣者仍可製爲布類該廠現擇地南郊已興工建築此項實業若果成就未始非吾汴生產界之光也 
　　沁陽陶器與汜水杮霜沁陽陶器自昔本已聞名緣其陶坯均取料於該縣北山麓泥土該山土富於製陶之青褐色長石土質他處則無也該地所製日用器皿北販直陜東運汴鄭一縣業陶人數在八百家以上說者謂爲第二之景德鎭云茲據調查所得陶户最大之張氏前年曾輸往巴拿馬賽會以瓦鼎瓦瓶磁磚匡床等品皆頗精緻曾得優等奬憑近該縣大部分陶業爲圖進益起見曾發起聯合會擬籌集巨欵成立一太規模之陶器廠其計劃預擬一百二十餘座窰坑所製之陶器亦分爲三等每等各佔窰坑四十座日可燒製磁品數萬件係合衆公司性質惟尙未定資本額數一切猶在計劃中汜水縣全區杮林有六十餘萬株年出杮霜以萬數千擔計杮霜之製法係以生杮搗碎浸之而澄清其粉粉乾而杮霜成號爲貢霜以之治肺喉各症甚驗近頃漸有某國人時以重價收購汜屬所產漸荒最近有汜紳張某以杮霜一物若能擴張製法可成全國惟一之特產爰議集資五萬先開一小規模製霜廠於汜屬西關以覘成效并購租汜屬各地杮林七千株試辦現已着手進行查杮霜一物各省迄今尙無有仿造者良因此物係一種地道的藥物他處即能之亦必不能如汜縣產者之良惟惜數百年以來沿襲舊法迄今尙不能參以科學的製法是以無從起色耳 
[山西通信（歐滄）]  
　　模範省之舊曆新年 
　　今日已爲舊曆新年元月初二矣太原一般社會心理上的新年仍是舊曆以舊爲新而不能新其　薪與前此新曆新年僅由官廳與學校過片面的新年者逈然不同讀報諸君或且疑模範省之舊曆新年必大異於其他非模範諸省之舊曆新年矣乎其實不然記者十年前曾一度至晋陽覺其時一般市民之慶賀新春固無以異於今日所不同者惟政體號稱共和巡撫易以督軍沿街五色國旗之飄揚空際與繁盛區域新式建築物之矗立雲表而已太原舊曆新年現象之最顯著者僅如此 
　　舊例歲序更始官廳停止辦公學校放假商業停市報紙休刋一周間政治社會幾於停止業務上之活動歷史蟬蛻相承欲改革變更之殊非易易惟山西以政治革新聞於時者全國人以模範諡之晋當局亦以模範目居不疑移風易俗固非一蹴所能企而此等事則宜毅然决然以厲行新曆爲己任乃觀於下級官吏之賀歲督軍省長署且高揭春帖子爆竹匉訇辟拍之聲震耳鼓以視士紳商民之挨户飛遞大紅片沿街深揖下拜祝新禧者上有好者下必甚焉又無足怪已往歲陳炯明治粤實行陽曆舊曆新年祗准學校放假一日官廳照常辦公軍隊依舊例操商市亦多不歇業者是豈民間風氣有開通閉塞之故歟抑亦實行家與沾名者異其趣也是非吾儕所敢知已 
　　以記者兩日來所聽覩絶無奇異新聞以餉貽我愛讀本報諸君之快覩然亦有可紀述者爰拉雜書之如次太原省城求高尙娱樂場合如打球房跑冰塲音樂會等杳不可得已北方人所嗜若性命之皮簧梆子則有大水巷之承慶園開化市之新化舞台男女合演視京戲奚翅霄壤慰情聊勝無耳此外開化市南一帶葦棚隙地弦歌之聲雜陳光怪陸離應有盡有類京師天橋而遠遜之取費僅銅子一枚耳游人率恃强不與而闖入之以軍人爲尤甚孰謂模範省民之習於禮儀法律也哉更有奇怪者三事（一）身着軍服者羣然在開化市新市場内公然遺溺警察目覩之無權過問至商與民則固未見有敢尤而效之者（二）橋頭街一帶繁盛似不及羊市亦省城熱鬧區域也時見貧民曁兒童團聚擲骰警士未之干涉也此雖僅屬於類似賭博之行爲然模範省究不應有此點綴風景之妙品（三）文瀛湖邊馬路上貧苦婦孺追車討錢者所在多有山西省垣而有此種現象誠爲吾人意料所不及記者兩年前游南通見縣中無一乞丐歎爲盛事山西亦講地方自治者而所見適得其反抑又何歟京師李鐵拐斜街衣襤縷而呼哀慘以蘄布施者外人至嗤爲政治不良社會不良之表徵晉民亦不復免此京師爲首善區山西則模範省何其無獨有偶之若是也 
　　閻百川氏之治晉慘淡經營不遺餘力舉國競譽爲共和新政之標凖善善美德是固然矣而晉人士尤多諛頌之不去口就太原之若士若商若民而詢之有應聲輒報以好者有蹙額若不釋然而報以也好者箕風畢雨古聖人尙不能每人而悅之况值今世何世閻氏之必能福利晉民也可想而知日昨晴光煦煦殘雪初消游人如織儼若昇平記者信步往文瀛湖一游見三五兒童嬉戲陳列所庭中呼與語知爲太原市國民學生三年級生也難以歷史及普通智識輒應答尠譌誤山西敎育之績效此或其一斑矣獨兒童口口聲聲必曰閻督軍賢趙旅長賢趙旅長者名次隴閻氏幼年之業師洎今山西新政之謀主也以富於思想勇於摹倣之兒童而其腦海中僅印此種謬象其閻督軍趙旅長之德澤及民洽肌浹髓歟抑小學敎員相率諂諛而養成此種奴隸敎育也 
　　模範省之舊曆新年無一事可爲模範者所堪告慰國人惟晉民皆渾渾噩噩樸厚沈實居然太平之景象若不復知人間世尙有政爭兵燹者斯則爲直魯豫奉吉黑之民所弗及矣雖然今後北方多故山西將必爲黨爭之焦點十年來之幸運兒又誰能擔保不於民國十一年而親見門羅主義之衝破也乎晉民之喜斯亦晉民之憂也 
　　記者叙述至此尙有一事足以報告讀報諸君者山西非以演說宣講爲宣傳方術乎舊曆新年游人多暇絶未覩聞政治社會演講員之足跡而基督敎徒乃利用此時機以宣導其新舊約開化市一帶凡游人麕集處所輒有基督敎徒之口講指畫雖言之不成條理而態度至爲誠懇聞者罔弗動容中西人辦事精神之不類往往如此模範省舊曆新年之可紀者僅僅如斯至其他敎育實業諸現象容得間另篇叙述之（一月二十九日） 
[最近川鄂局勢之眞相]  
　　自川直休戰以來川鄂議和之說喧騰一時一若岳州攻下後之湘鄂議和也者究竟其中眞象如何不免言人人殊記者昨晤新由川來之某君詢悉最近川鄂局勢之眞象爰錄之以饗留心時局者據某君云此次川軍之失敗非戰鬥之不力實由交通之不便接濟之困難蓋川軍運輸全靠木船而又未設兵站所有各船俱由重慶直到巴東時值浜水危險萬狀沿途淹没之船甚多即到巴東者亦非一月餘不能轉渝所以後方接濟不及川省共有兵力約三十旅此次到鄂者不過六旅之衆催占全額五分之一直軍以全力對抗川軍傷亡不過一旅僅占全額三十分之一耳是川軍實力上未受何等影響不可以湘直戰後之湘軍同視也當舊曆冬月初間川代表冉仲虎由鄂回川宜昌商會息兵會各團體特爲招宴商議回復川宜交通辦法時長江上游總司令孫傳芳亦在座於是冉孫二人遂約定修復電線開放木船惟上水船經過管渡口時須經川軍檢查下水船經巴東時須經北軍檢查冉君回川後又以此辦法告知駐夔但懋辛軍長及總司令劉湘劉但二人亦即通令前敵領於是川宜交通遂完全回復現則電報木船俱暢行無阻矣 
　　現在川軍第二軍（劉湘所部）之第二師及第三混成旅仍駐守鄂西南岸之施南七屬川軍第一軍（但懋辛所部即熊克武之部隊）之第一師及第二混成旅仍駐守鄂西北岸之管渡口興山縣一帶報載川軍已完全退回川境之說不確某君又謂川軍絶不肯與吳佩孚言和現雖與孫傳芳訂有停戰條件完全係一種聯防形式並非媾和條約且北軍方面亦係孫傳芳署名並無吳佩孚三字吳佩孚現尙派有代表二人駐渝求和一名謝剛德一名李德卿駐渝嘉利賓館房門首各標一紅紙條曰直魯豫巡閱副使代表謝李等字樣熊劉旣不肯與吳言和而謝李又素無聲光故求與熊劉一面而不可得現聞劉湘又設援鄂總司令部於夔府以但懋辛爲副司令代行總司令職權又委前邊防軍團長楊吉輝爲兵站總監其散駐各地之軍隊旣漸漸向夔府移動而夔府兵站處所儲之軍實又極爲充足又商之孫傳芳彼此將前線步哨各撤退數十里以免暫時之衝突北軍方面駐宜昌以上者亦約四師之衆陸軍第十二團號爲吳佩孚之靈魂者駐巴東亦不敢撤退現在雙方情勢與其謂爲言和毋寗謂爲備戰較爲直捷也 
[桂林通信]  
　　北伐之後方顧慮 
　　桂林在清世原爲廣西之省會有事中原尤爲軍事上有要大價值之區域山水秀麗街衢清潔較之邕梧之狹隘污穢判若天淵此次孫中山親率六師北伐以桂林爲大本營而桂林遂爲全國所注視之點記者本粤人此次隨軍到此冀得爲政治上之考察於記者誠獲莫大之利益然居西南政治中心軍事中心之地而爲較遠的沿革的系統的紀載亦非容易之事茲以記者眼光觀察所及之處述之如下 
　　桂林自中山車駕蒞止後軍隊逐漸增多黔軍谷正倫司令大隊於十二月二十日抵桂據最近消息唐蓂賡總司令亦願暫抛棄其回滇之主張率滇軍楊益謙胡若愚各部到桂共同北伐是此駐桂各軍已有許崇智軍長所部粤軍五旅朱培德所部滇軍四旅谷正倫所部黔軍二旅楊益謙總指揮所部滇軍約三個梯團李協和部長所轄贛軍四旅湘省已派有代表抵桂晋謁中山允諾西南北伐軍之通過是北伐之舉前方殊可樂觀惟後方之布置防禦則甚有可慮者蓋桂林地方居崇山峻嶺中陸路崎嶇難於通行自梧至桂均恃帆船然灘高水急船行極不容易且近來沈鴻英潰軍尙盤據平樂昭平八步柳慶灌陽恭城一帶流爲土匪而桂林方面則有前統領秦步衢桂軍所成之土匪布滿各處秦部桂軍多平柳永福及桂林之西鄉人與沈部軍士相同故暗中實聯絡一氣大軍北伐難保不無動作而沈秦二部潰軍現在暗中所擁之首領則爲現在大本營充參議兼爲桂林安撫處督辦之王乃昌也然沈部何以擁戴王乃昌乎王乃昌何以能得彼等之擁戴乎此乃一極有趣味之問題不可不一述者也 
　　王乃昌爲桂林西鄉人前清光緒時代在桂林沈貫清所辦之師範學堂畢業秦步衢當時在桂林辦團練横行四鄉王爲秦之爪牙結爲死黨王借秦之勢力獨覇西鄉鄉人稱之爲王橄欖民國元年廣西獨立秦爲警察廳長兼辦團練擁有兵權組織進步黨欲握廣西政權當時民黨人如蒙民盧汝驥等組織國民黨擁護孫中山秦以不利於其黨與王相商王遂乘機嗾秦以兵力逮捕蒙盧等以謀自己選舉之勝利秦信之蒙盧聞訊黑夜逃往梧州鼓動遷省南寗之風潮陸榮廷當時勢力尙弱乃利用此機會遷省到邕適馬君武歸自南京馬爲民黨中堅與鄧家彦同爲廣西人中政治上之重要人物馬回桂人民多趨向民黨進步黨勢力漸減王與秦乃造成一種謠言誣馬氏爲贊助遷省之人以引起桂人對馬之惡感於是王遂得一部之贊助被選爲進步黨中之國會議員（未完） 
[皖議會選訴判决]  
　　一二兩區根本搖動 
　　皖省各公團曁京津滬寧各同鄉堅持以法律解决之皖議會遷延至今幾陷皖省於無政府之狀况幸許世英對於議會自由召集尙　堅持公道而法庭方面對於各縣之選舉訴訟見勢難袒護亦惟有破除情面依法辦理無爲縣初選訴訟移轉蕪湖地審廳審理原告人朱子舫等搜集證據到庭證明所有該縣原定選民總數七萬餘名大都向壁虚造後加二五成二萬除名更未調查承審推事親赴該縣詳查屬實已於日昨宣示判决該縣省議會議員初選舉全部無效消息傳來省垣方面靜候審理之選訴原告人桐城程憲斌光世鐸葉芬等三起宿松張國維一起分向法庭催訊懷寗地審廳雷廳長遂亦於一月三十一日開庭審理雙方辯論多時旁聽者坐爲之滿卒以選册僞造包寫躉投諸弊檢閱票紙簽到簿事實皆難掩飾訊問畢即宣告辯論終結二月一日下午三時地審廳牌示程憲斌光世鐸葉芬與桐城縣知事王樹功爲選舉涉訟各一案判决主文桐城縣第三届省議會議員初選舉無效訟費歸被告人擔負又張國維與俞慶瀾（宿松縣知事）爲選舉涉訟一案判决主文宿松縣第三届省議會議員初選舉無效訟費歸被告人擔負云云查無爲屬第二覆選區桐城宿松皆屬第一覆選區今一二兩區根本上已受法律制裁是以各當選人極爲恐慌已一面預備上訴惟虚造選民種種事實均已查明恐亦無法挽回矣本届省選未終卽已發生訴訟五十餘起之多此皆人民鑒於六二姜案爲議員所釀成第三届議員又有倪道烺收買三分二之喧傳禍患方興所以直接打消議會即間接推倒倪系此反對者所本之宗旨也澄清選值團獲此最後勝利擬急進逹於執行之目的二日開大會公决辦法至自行召集各議員自警廳轉飭議會所在地南區警察署依法制止亦不敢公然赴議會開會頗有日暮窮途之慨也 
　　另一消息無爲選舉業已判决無效桐宿兩縣選舉又於一日三十一日判决此三縣選舉無效當然牽動第一第二兩區該兩區議員有三十餘人之多當桐宿選舉訴訟開庭之前非法當選人葉光第程鵬九等召集流氓百餘人齊集懷寗地方審判廳起鬨代理出庭律師汪理元在律師休息室中竟有王某等率衆闖入横加無理又與代理律師周逹壽壽吵鬧意圖擾亂法庭不能開審旋經廳長調集保安警察維持秩序衆始遁散此届非法當選人員自知末日將至神昏意亂醜態百出故有此無理取鬧之舉乃猶不自悟反攻訐官廳調警赴庭脅迫審理眞不知天地間有羞恥事矣 
[杭州快信]  
　　北京學界發起贖路會通告到浙此間學生聯合會已一致進行擬於各校開課前先開籌備會 
　　今日（四日）中等以上各校長·及高小各校長·在省敎育會開聯席會議討論學制統系案問題詎到者僅一師馬彝初體專王卓夫等八人現改期於七日聯合省外各校長續會合併討論 
　　吳興知事吳翯臯·承審員沈家聲·傳有骫法營私情事省署已令高等審檢兩廳會委知事劉偉彭馳往密查 
　　省議員王以銓僞照舞弊案搜獲證據後杭地檢廳昨特傳第五菸酒分局長沈灝·及王之房主范青山下午到庭由首席檢察官謝鴻恩秘密預審三小時之久聞軍民兩長對此案均主澈究 
　　何豐林昨午車起程返滬軍政各界均蒞站歡送 
地方通信 
[松江]  
　　水警巡官遷升駐紮吕巷之水警三等巡官徐民伯前由第三隊長王壽良保升爲該隊第三分隊二等巡官所遺三等巡官一缺已由趙會鵬廳長委任南京警察傳習所畢業之方家鼎接充昨已稟知沈專署長分别到汛視事矣 
　　邳縣難民過松昨有邳縣難民二百九十六人經過松江縣境當經城廂各警區派警彈壓出境一面由各圖地保捐欵接濟以免騷擾 
[蘇州]  
　　省電飭緝通源經理蘇州倒閉三銀行兩錢莊一案昨蘇警廳長及吳縣知事同奉齊督軍王省長電令云據吳縣紳商吳鼎元等電稱蘇城通源錢莊於號日被經理兼股東顧召公捲逃倒閉計逹十餘萬金際此陰曆年關市面金融吃緊人心惶恐殊與治安攸關請速電飭廳縣嚴緝顧經理查封財產並派員吊賬清理以慰人心而保治安等情查該錢莊虧倒欵項至十餘萬之多殊屬有心誑騙不法已極亟應嚴拿追繳懲辦仰該廳長該知事等即速嚴密勒緝顧召公務獲訊辦一面查封財產備抵並轉告該紳商知照仍電復 
　　各級自治回復有期蘇常王道尹近奉省令略謂前據該道尹呈稱蘇常道各縣認定爲實行自治區域業經令准在案茲奉部令准於本年四月一日開始實行自治以符民治精神仰即轉令所屬各縣一體實行籌備王道尹奉令後業已訓令各縣一體遵照矣 
　　城鄉學欵畛域之反響吳縣二十八市鄉國民小學經費除蘇州市由學欵處發給外其餘二十七市鄉均由勸學所發給學欵處則原有學產可以挹注勸學所則全持附稅收入因之城鄉小學不免苦樂不均陽曆二月份之敎育費城市則預於一月二十三日發給鄉敎員至今尙未領到且有减爲七成發給之說故各鄉敎員聞已約定在南園俱樂部提議請願將學欵處歸併勸學所以謀城鄉一律 
　　人力車出城問題解决閶門越城商店公請禁止人力車出城當經市公益事務所開會議决暫停四十天人力車公會極力反對不准出城繼由某紳等主張於舊藩署前另闢城門又因經費問題未能通過近悉闢城之議雖已打消决定自南童梓門起至城濠建一洋橋直逹馬路以通人力車橋工經費已估價均在五千元左右於十五日後即須興工建築橋闊一丈六尺業由工程師繪就圖說人力車之糾紛從此可以解决矣 
[徐州]  
　　七師反對校長風潮江蘇七師學生快郵云申報轉各轉體鑒陸裕柟無學無行濫長七師近復無端開除學生二十五名自本年二月六號起我們絶對不承認其爲校長江蘇省立第七師範學生驅陸團江 
[清江]  
　　泗陽盧集之搶案泗陽縣西向稱匪人出没之區軍隊駐防異常認眞以故數月以來尙稱平靜其泗南吳城市盧家集一帶日常雅有安樂鄉名號不料客廳忽來匪人甚多搶掠該集除將該集精華完全搜括外並殺傷人十餘口亦慘聞也 
　　尙有地方通信轉入後頁 
雜評一 
[失敗之物（默）]  
　　今日爲奉直忙碌開會之時亦卽以前失敗人物乘機活躍之時除前今兩閣失敗之人物外若所謂研究所謂政學所謂安福等等凡從前因政爭而失敗之黨人政客官僚武人無論大小莫不欲乘奉直有事之機會各依附其所接近之方面以圖恢復其勢力而奉直在此用人之際亦正欲收爲謀人策士以自助於是奉直之爭遂不僅爲奉直之爭而爲一切失敗人物恢復勢力之爭矣 
　　是故奉直而不决裂也則已奉直而决裂無論結果孰勝不外爲彼輩失敗人物造成重行登臺之機會如此政爭循環往復政局安有寗靜之日更安有革新之望哉 
 
 

Page 12

 
 
地方通信二 
[湖州]  
　　廣生礦營業成績長興縣屬李家巷廣生石礦公司開辦六載原以此項石質適合燒灰以供社會建築之需要近以窰灰出貨較旺該公司供不敷求致營業上未能十分滿足茲查上年成績報告除購置材料及開支外盈餘至近萬餘金乃經公司總理李浩然君召集股東於公司方面竭力振刷開拓礦區數十畝一面於陳灣山（即礦場）建築輕便鐵道業向漢冶萍公司購運應用材料延聘技師尅日興工以利運輸 
　　兩學校雇演賣戲吳興戲劇自民國二年奉令禁止後一般顧曲周郎無不引爲憾事茲因甲商校長朱穀笙女師校長沈毓麟兩君均以校費難籌商准王鎭使曁吳興知事值此陰曆新年雇定京舞臺等四班江湖伶角來湖演唱並假府城隍廟爲開演地點自新正初二日起至十五日止限滿停演所有戲價除每日供兩百元開支外甲商提四成女師提六成即以學界人員充當戲館雜務槪不給薪現聞連日賣座有五六百元特惜細雨微滑尙覺未能滿座但城隍廟爲舊曆新年熱鬧之塲内如酒釀攤耍貨攤糖菓攤說書塲花紙塲等一應江湖賣藝咸集於斯謀一時生活之利賴自有此舉而若輩之投機事業將爲兩校所剷除留心社會生計者亦不免代爲懊喪也 
[嘉興]  
　　辛酉商業盈虧槪况嘉興各商號對於辛酉年之盈虧業已盤查清楚盈餘均不及萬就中獲利最厚者首推錢業蓋年來各錢號往來欵項多穩健故也金銀布業次之醃臘米行酒業又次之其餘皮貨業因去冬天氣甚暖加之年歲荒歉故銷路平常業此者難獲盈餘南北貨僅得開銷占利甚微醬園洋廣貨紙箔等業則能得開銷已屬幸事又若布廠襪廠則盈餘固多虧蝕亦屬不少是在經營者之得人與否而已現悉虧蝕各商號已由各經理决定自壬戌年起從事整頓以期生涯起色 
　　新春米市略硬嘉興米市去臘因銀根關係暫不漲價現春冷已届客帮又來嘉採辦大宗米石即本邑士紳亦恐青黃不接之際米價飛騰有礙貧民生計特備欵向各米行購存食米八千石以便届時舉辦平糶而各米行以積存無多來源稀少故二三日來米價已漲起一二角矣 
[無錫]  
　　經昌紗椗廠被焚縣屬西門外揚名鄉周新鎭經昌紗椗廠爲邑紳周肇甫蔡兼三等集資創辦規模宏大於去年夏間開幕營業頗發逹不意元旦日夜半該廠引擎間忽然失火霎時延燒全廠不易施救至天明爲止全廠已盡付一炬總計損失約在二十萬左右 
　　開春後之麵粉紅盤去冬麵粉原料小麥缺乏又兼銷路清淡故年終提早停機前日五路日開市紅盤已漲五分茲將市價錄下茂新綠兵船三元零五分紅兵船兩元九角七分大袋麩皮三元六角九豐綠山鹿三元零五分紅山鹿兩元九角七分大袋麩皮三元五角五分 
　　兩銀樓停止營業去年銀樓營業不振虧耗者多城内書院弄口新寳成北門外大橋街新慶和兩銀樓去歲因營業不佳虧耗甚巨今歲無力支持遂各停止營業現正在清理中 
[鎭江]  
　　去年商業之勝利鎭郡各業商店除織襪毛巾各廠因銷路停滯多數停業外其餘均已照常開市並無虧蝕倒閉情事惟錢業均走穩健一派是以民國十年盈餘者多迨五馬日爲各錢莊結報紅帳之期計道生等莊二十餘家共盈四十餘萬兩現已一律上市照常營業至於綢緞業去年營業獲利者計裕記二萬五千兩裕康祥二萬兩曹生茂二萬兩陶聚茂一萬五千兩陶奎記一萬兩尙有鐵機改良之源泰昌恒順林兩縐莊因銷路暢旺各盈三萬兩其餘各綢莊亦皆獲有盈餘 
　　採辦皖米紀聞連日雨雪連綿河下到米無多價格日見增高各米號近因皖米價廉均派人赴皖採辦運鎭平價一面由丹徒縣張知事出示嚴禁私運以維民食 
　　快車撞傷鄉人昨日由滬來鎭之午班快車行至新豐站左近適一鄉人誤入軌道行走不及避讓致被碾傷左腿現已帶至鎭江鐵路醫院敷治矣 
　　大雪續誌鎭江一帶連日大雪計有六七寸農民均甚欣慰惟氣候極寒南北運河均已結冰小輪民船一律停駛交通上極感困難 
[揚州]  
　　運使因公赴京兩淮運使丁少蘭於二日午由揚首途赴京公幹聞係奉當道電召商辦某項鹺政 
　　三紀籌振會之情形揚州籌振江北水災全省藝術展覽會本訂將轅門橋多子街敎場街一帶燈市羅致於會内售賣以期號召城鄉及遠道來賓預料不來觀覽而來購燈者必不在少統算當有十五萬人之入會乃事實適與理想相反賣燈者寗願犧牲營業拒絶入會雖借重警察亦鮮效果加以雨雪後道途泥爛會址偏於城西游人甚少現該會對於維持現狀先從邀來賣燈入手以會名義張貼通衢入會賣燈槪不購票以期補救究未識效果若何也 
　　西南失敗要人蒞揚陸榮廷陳炳焜等由滬至鎭乘坐十二圩害輪於三日上午蒞揚謁運使丁少蘭下榻該署小作勾留即同赴北京有無關係國事動作局外人殊難測度也 
來函 
[鄭洪年等來電照登]  
　　本報自登載鄭洪年等反對梁閣大借欵電之翌日卽查知其非本人所發曾於報上聲明茲再將鄭等來電錄下各報館鑒二月一日上海申報載鄭洪年等致某方電反對梁閣大借欵電云云不勝詫異查洪年等並未發過此電該僞電全文所指毫無影響顯係奸人揑造除嚴行追究外特電奉逹鄭洪年王景春蔣尊褘江印 
[國立東南大學來函]  
　　主律先生大鑒敬啓者閱一月三十一日貴報松江新聞欄内有第三中學校長楊子侁君改就東南大學附中主任云云查敝校附屬中學主任廖君茂如並不更動貴報所載想係傳聞之誤用特奉逹請即更正爲荷專此順頌撰安國立東南大學啓二月三日 
 
 

Page 13

 
 
   
 
 

Page 14

 
 
本埠新聞 
[關稅評價委員會將成立]  
　　預定本月中在滬開會 
　　華盛頓會議之結果應行在上海開會之評定特價委員會現在上海之關係各國商務總會正在凖備一切會議日期目下雖未確定然已豫定本月中開會其組織係由關係各國派遣之全權代表列席聞英國方面將倣前例以上海英商會會長出席日本則以上海總副領事出席其餘各國亦有派總領事者亦有派專員者我國則已决定以蔡廷幹出席會議之内容聞甚爲簡單議事日程决定不再爲課稅項目之分類祇將從前項目改正爲現實百分之五而已惟於評定各項目之價格時或不免有若干議論蓋以各國利害關係不同自難免有所爭執也並聞日本方面對於改正原料品之項目等事已决定提出條件若干此層當大有爭執至於會議决定事項之簽字問題則由各國全權代表逕行簽字不待各國政府之批准於簽字日起二月之後即可實施云文滙報三日北京電云外交部已依照華府會議之决議案請各國政府派代表組織修正稅則委員會該會將在上海集議 
[集欵贖路之實行]  
　　願我國民　共同輸欵 
　　全國商敎聯合會上海總商會江蘇省敎育會通電云各報館轉全國國民公鑒膠濟路無論華會結果如何非逹到國民集欵自辦目的不可連日報紙宣傳皆無異議各省宣布擔任欵數歷見通電蘇督長之主張審度社會經濟狀况亦覺較易集事最近余代表日章回國報告華僑意見均各願輸巨欵急宜組織贖回膠濟路事務所公推余日章君主持其事速定集欵辦法即日進行其收欵機關應指定國民素所信託之銀行方爲妥善查日人提出二十一條無理要求時國民發起救國儲金由中國銀行滬行經理宋君漢章拒絶洪憲挪欵深得國民信仰公議仍請宋君擔任收欵與余君商定辦法經衆公認立即開始收欵以爲外交後盾特布臆見佇候明敎全國商敎聯合會駐滬辦事處·上海總商會·江蘇省敎育會支 
[戒烟贖路意見書]  
　　聯合通信社云民福學校主任翁國勛近刋發戒烟贖路意見書一通内容分三段第一段說明吸紙烟有損無益一喪失體面二損傷頭腦三爢費金錢第二段贖路問題謂戒烟贖路儲金辦法最好請各路商聯合會擔任各會所由總商會發給錢櫃一隻歸總會封啓所得之數每週報告披露報端以昭信用第三段戒吸捲烟問題謂戒烟須下决心最好佩一紙質徽章上印「戒烟贖路」或「不吸烟」字樣云云 
[蘇敎育會推定國是會議代表]  
　　商敎聯合會駐滬辦事處通告各省區敎育會及總商會等團體定二月二十八日在滬開國是會議請派代表各節已誌前報茲悉江蘇省敎育會已由幹事員會推定張仲仁黃任之沈信卿三君爲代表云 
[曹錕答復浙盧有電文]  
　　國聞通信社云曹錕東日復何護軍使一電已誌各報茲從政界方面更覓得曹氏復浙江督軍省長電報紀其原文如下 
　　杭州盧督軍沈省長鑒有電敬悉贖路自辦爲外交救濟之方針路歸民有又爲激勵集欵之善策政莫大於得民言莫利於愛國諄切請命宏謨讜論全國欽矚非第錕意之極端贊成也至於内閣人選問題探弊政之源流抒時局之癥結而歸本於不借外債財政公開仁言利溥欽佩良深惟望大總統俯采正論立斷當機錕雖庸愚願隨我兄之後合力同心上以擁護中央下以順從民意以求貫澈此維大局共濟時艱之本旨掬瀝用貢區區特此奉復惟希亮察曹錕東印 
[關於水手罷工消息種種]  
　　太古公司之滬港班輪十艘除新寗·雲南·兩輪在滬外餘均停頓在港留港船中之水手均全數起岸矣該公司又有星加坡香港班輪之輟業停港者亦有六七艘之多昨日上午六時許該公司忽有甘肅號·保定號·成都號·等三輪由香港開來上海該三輪之所以來滬者係由外人自行司機作工乘罷工水手之不備始得離港來滬今船雖抵滬但輪中除西人以外無一中國水手矣聞該公司以爲但能使各船離港則到滬後便可招覓新水手接替云至於招商局之廣利·新華·廣大等輪因在港皆靠泊碼頭一時不易開出非比他公司船之抛泊河筒者可得乘隙駛航而别招新工也現在甘肅號等雖經來申然尙無開行之期也 
　　天祥洋行之臺卡砲台號昨由紐約來申船中代表孚運有煤油等十萬箱須往香港起卸其輪中亦略有中國水手惟該輪於昨日抵滬時該行已先與各水手接洽妥當至香港卸貨則由美孚自僱工人起卸可不受影響又有海洋領袖號一輪因所裝均香港客貨不敢往港起卸故臨時改在上海卸棧且船亦不敢貿然赴香港矣查國内輪船之受罷工停頓者就上海往來之船計招商局三輪太古十輪怡和六輪日清公司之嵩山·蘆山·巴陵丸等三輪大阪公司之基隆·高雄等線内亦有八輪停駛而外洋班中之經上海者爲太平洋線内之各郵船其外若怡和太古之港菲星加坡班輪澳門公司之佛山·香山號及南洋公司之爪哇班輪等等總數當在百輪以上也 
[大輪船騐關之變通法]  
　　進口以前准辦出口騐關手續 
　　四日上海日日新聞云本埠海關向例惟郵船可於入口前辦理貨物之輸出手續茲定今後凡郵船以外之貨物船亦可依照辦理蓋輪船在港如泊三四日從容辦理出口事件尙不感有困難若今日進口翌日即出港如該船不能在進口前將出口貨物騐關各事辦理完竣難免因之遲滯故今後貨物船之登簿噸數在二千五百噸以上者亦可沐此恩惠矣又向例接續貨物其郵船雖於進口前可辦出口手續如以上海爲終點者此特典即無效而今後則登簿噸數二千五百噸之船舶均予以一律待遇矣 
[第二紗廠罷工之原因]  
　　吃飯不得其所　誘起增資運動 
　　東楊樹浦路九十號日商第二紗廠粗細紗間工人罷工各情已誌本報茲悉此次罷工起因緣該廠大班日本人於陰曆正月初五日開工重訂各工人午膳晚膳新章凡在廠工作人之家屬送飯不得送入廠中祇允各工人在門首用膳蓋深恐送飯之人夾帶棉紗而出致全體工人一千四百數十名一律罷工且多數工人主張公舉代表要求增加工資迄今三日尙未解决云 
[旅滬湖南勞工呼籲再誌]  
　　致湖南工人書 
　　國聞通信社云旅滬湖南勞工會會員因該會總部執行委員長黃愛等被湘省慘殺甚爲憤激前有致全國工人宣言書發表昨日又有致湖南全省工人書云湖南全省工友們這次長沙勞動界的浩刼我們已經由報紙上及友人的通信中知道了資本家買賄軍閥誣殺我們的領袖封禁我們的機關這正表示敵人的能事我們要希望打破資本主義驅除軍閥這就是我們同他們比較能力的絶好機會我們一定要抖擻精神同他們作最後的决鬥不可自餒我們這時候如果潛伏不動就恰中了他們的計我們斷不可向他們的威嚇手段投降我們在上海的五十二人正籌備成立湖南勞工會上海支部繼續進行一切爲你們的後援希望你們繼續着動云云 
[納捐人會執行委員將開會]  
　　上海市納捐人會於上月二十二日開會後公舉執行委員十一人籌備起草等事該執行委員現定本月七日午後一時開第一次執行委員會籌商進行事宜昨已通告各委員查照 
[電工會爲道路建設事再告國人]  
　　東唐家弄中華全國電器工界聯合會昨晚七時開職員常會對於中華全國道路建設協會任會員集資創辦長途汽車一案頗有討論公推王奠世起草通告國人略謂我中國之富有素爲外人所垂涎自海禁開放以來各國人士之在中國開闢租界並享有航線客郵電報等種種實業權利操於外人之手蹂躪我國之精華迄今不知凡幾皆由肇始動議之時國人不具遠大之見識至今成腹心之大患愁乏良藥之救濟然彼外人貪心無厭覬覦中國之富藏莫不得寸進尺今吾人旣有中華全國道路建設協會之組織惜會員不拘國籍凡有志於道路建設之運動者皆得入會竊恐擴我國開放門户主義將由道路協會爲之導線查道路協會範圍廣大其集資創辦長途汽車可謂特種宏偉之事業會員擔任股份亦所應爾但不論何國人以會員資格即擔任股份值此中國大局危急之秋所有一切權利拱手獻於外人豈不寒心是以吾人對於道路協會之利害尤當詳細研究愼重考慮對於提倡鼓吹望吾人各盡能力庶幾衆志成城以保全國道路之主權勿失先事防範之良機云云 
[中華醫學會大會四紀]  
　　二月四日上午該會仍在青年會開會首由盛清誠醫士代鄧松年醫士讀「北滿防疫經過之槪略」略述驗疫隔離消毒諸方法以及疫症死亡之統計繼由伍連德醫士演講傳染病預防上之要點述及歐美日本籌措公衆衞生之欵項甚多吾國政府以及社會每因經濟缺乏對於該項事務撥欵未能充裕即防疫醫院而論全中國中僅有六所幸而吾國人民對於傳染病具有一種天然免疫性在哈爾濱一帶曾發生斑疹傷寒華人之殞命者甚少俄人之死於此病者動以百計即霍亂一症吾國人患之者死亡率亦不甚巨而外僑得此者鮮能倖生但吾人不能自恃其天然免疫性必須注意於防禦之方法不僅自身宜加保衞即家庭社會亦宜實行科學方法以免傳染病之蔓延伍君勉勵諸會員鼓吹此種運動務宜不遺餘力云云繼由會長俞鳳賓醫士報告杭州王吉民醫士隨帶之論文「中國嬰兒體格檢查之標準」因時間怱促不能宣讀祗能在雜誌上發表云云繼由菲律濱代表考克司醫士演講天然免疫性在菲律濱人中亦甚充足該地政府近年注意衞生之處甚多即如患天花者每年原有六萬人第一年種痘種得一百五十萬人至第二年發生天花者减至三萬五千人第三年種痘種得一百萬人以後發生天花者减至二萬七千人第四年種痘以後减至一萬八千人第五年種後减至一萬人至於近今一年之内發生天花者僅有五百人或見强迫種痘實爲要事在美國加律福呢亞省中原有强迫種痘之舉四年前因反對種痘者鼓吹不必種痘人民之受其愚者已逐漸發生天花至於今日一年之内竟有三千六百人因天花而殞命者可見公衆衞生之政策實爲急不容緩中國允宜切實推行以保民命云云繼由議案委辦提出議案八條一一通過（一）醫學名詞之審查至今已逹七載所審名詞不下一萬二千餘而呈部以後經部審定者僅屬四分之一公議呈請敎育部將已呈名詞迅予審定俾得早日推行（二）上海數件前原有西國資本家建議設立醫校繼因計畫改變暫爲中止公議中華醫學會諸會員宜用精神上之助力使擬建醫校之諸團體從速進行以造就正當醫學人才（三）南洋兄弟烟草公司近來每年派遣學生往美學習農工商三科足徵關懷後進今大戰以後美國醫學較他國醫學進步尤速公議商請該公司每年於農工商三科外添派醫學生至少每年三名往美游學（四）中華衛生敎育會向由中華醫學會及其他團體結合而成因中國衛生會之籌備以致衛生敎育會或有僅司敎會事務之舉公議函致該敎育會商請繼續擔任一切事務勿爲敎會所限制（五）中國衛生會今在籌備之中公議中華醫學會全體會員宜與以精神上之助力使該會得充分之發展（六）嗎啡鴉片可甘因等物以及注射器近因禁烟之令往往阻礙正當醫生之使用此項藥品及儀器公議呈請内務部照世界各國成例允准中華醫學會諸會員以及會外一切正當醫家使用此項藥品及儀器以治疾苦而救民命（七）民國六年中華醫學會大會以後會同博醫會曾經呈請内務部頒布醫生註册之條例嗣因國内多事至今尙無明令公議再行條陳内務部速行註册法以免不正當之醫家混入社會營業（八）公推顏惠慶熊希齡伍廷芳聶其杰高士蘭胡登鮑姆七名人作爲中華醫學會名譽會員該會更選職員列下會長刁信德副會長牛惠霖石美玉華文書記王完白英文書記蕭智吉庶務員張道中會計牛惠生雜誌主筆俞鳳賓刁信德其餘委辦由會長指定攝影而散 
[鼎元里反對加租訊]  
　　將取締加租布告勒石　仍照舊數付租 
　　國聞通信社云閘北虬江路鼎元里房客聯合會反對加租一案相持幾及半載房客方面極爲堅决茲該里房客聯合會發出緊急通告各房客云逕啓者本里自發生加租問題後幸全體同人一致對付並蒙軍政長官體念民艱防止驚擾業經廳縣會銜布告取締房主不得無故加租在案本會會同華興里房客聯合會呈請頒發會銜布告勒石衝衢以垂永久而資遵守現奉縣公署批示准予備案附頒會銜布告到會已經遵照勒石俟擇定豎立日期再行通告嗣後本里房租仍當照舊定之租按月付給若房主貪念難泯再起爭執我同仁自應遵照官廳布告辦理惟拖欠租金者倘一時難以措付亦不可延宕月分太多否則恐貽人口舌如有三房客同居者我同人亦當平允對待想諸公高明必以爲然也云云 
[太平洋海線修復]  
　　星報云昨夜據太平洋商務公司宣稱上海與菲列賓及美國間之海底電線業已修復可照常通電 
[俄艦火夫鬧事案了結]  
　　贈償...懲戒...道歉 
　　上年十二月二十七日有駐防浦江之俄國砲艦火夫年才仁因酒醉在高昌廟兵工廠門前與駐防廠門之兵士衝突肆毆將兵士槍刺折爲兩斷由江蘇特派許交涉員迅向俄砲艦長嚴重交涉等情已誌前報茲悉此事迭經許交涉員委派陳世光科長與俄艦長交涉業已就範除俄艦長已親詣軍署道歉外並由俄艦長公函軍署其承認之條件（一）賠償槍刺（二）懲戒火夫（三）表示歉忱聞何護軍使業已行知所部各屬云 
[李德立辭澳商務委員]  
　　英文滬報云聞駐遠東澳大利亞商務委員李德立君已向澳政府辭職李君久居東方熟悉商情上年得膺此任東方各國人民皆爲澳政府得人慶今遽爾引退大約必爲意見不洽故也 
[日内副領事調任烟台領事]  
　　字林報云駐滬日副領事内山氏調任烟台領事俟下星期繼任者到滬後即將首途履新 
[請廢濬浦局暫行章程呈文之附件]  
　　濬浦局暫行章程駁議（續昨） 
　　第九條責任濬浦局局員之責任開列於後（甲）早日會同工程師商訂下開二事（一）何爲濬浦終逹之目的（二）該項辦法需用若干應預行估計（乙）養已竣之工或另修新工以固舊工（丙）若酌量情形可以辦理欵項又屬有着則由長江至上海須修養航道一條航道即在春潮至小之時深可二十尺寛可九百尺（丁）如欵項有着凡修養河道新工程應隨時開辦（戊）旁岸地主如欲將現在碼頭改良濬浦局可按公平價值爲之開濬▲所謂責任者所列五項總之專爲延長工作時期擴展開支數目地步並無其他責任也是何等居心直無賴市僧態度耳甲欵一項純爲日後擴充張本依洋工程師之意則黃浦一日存在工程即須一日進行永無了期且爲逹濬浦局之目的即揚子江全江旁及太湖亦均須歸其治理而後可此種重大責任果爲特派交涉員江海關稅務司曁理船廳所能擔負耶且三員未均習工程則操其權者仍爲洋工程師耳以關係中國腹地數省之水利大政而由洋工程師之任意支配試一思之此爲何等氣象耶其第二項自係承上文而言所謂濬浦終逹之目的旣未確定何從估計其需用之數假定其目的包括治理揚子全江及太湖相連之河道在内則其需用當在千萬萬元以局員三人而竟議及關係中國内地膏腴各省之大政將置中央及地方於何地耶乙項爲中國政府應盡之責無待越俎丙項由長江至上海須修養航路一語直將綿延數千里關係六七省之水利工程輕輕一筆攬去尤爲狡詐丁項修養河道新工程漫無界說此條所列各項名曰規定責任實係伸張勢力無窮隱患由此而生 
　　第十條顧問局濬浦顧問局（以下稱顧問局）其選法即查何國之船在上海進出口噸數最大者五國由該五國駐京大臣各選一人選定後由各該國駐滬總領事知照濬浦局嗣後如有改派亦由該總領事知照濬浦局此外並有上海商務總會選舉一人（甲）書記一人司兩局事務（乙）該顧問局之職分係代表上海商家查察濬浦辦法如有須向濬浦局講論之處可隨時詢問是以濬浦局將所有擬辦之工程工程之進步及財政等事隨時報告顧問局派工程師一節亦應與顧問局會商（丙）如顧問局指詢之件以爲濬浦局未曾十分注意因而本口商務利益致有妨碍者顧問局即可告領事會該會即係第十條所開之五國總領事如領事會仍不能與濬浦局商妥即可詳報五國駐京大臣以便交涉▲顧問局不啻變相恢復辛丑和約第四條之辦法顧問六人中國僅居其一其弊與局員同且外國顧問選定後由各該國駐滬總領事知照濬浦局並無須經由公使照會外交部或領事團照會特派交涉員轉行該局知照而猶日該局爲中國行政機關侮我甚矣且顧問局之職權乃在局員之上局員隱受其指揮繹派工程師應與顧問局會商一語是用人之權局員且須聽命於顧問局矣顧問云乎哉監督而已矣丙項所載顯係外國籍之局員或洋工程師與中國局員有衝突齟齬之時借其喉舌由使團與中央政府交涉以高壓中國局員以箝中國局員之口不然則濬浦局號稱中國行政機關何不逕報外交部而必採用國際交涉之手續耶（仍未完） 
[華商電車公司與路局之交涉]  
　　華商電氣公司前在滬杭甬車站周圍推放雙軌爲路局所阻遂議改道行車另在陳家橋朝南至高昌廟及由煤屑路至老西門另設路綫鋪設鋼軌將車站周圍之原設路線避去正在籌商進行之際旅滬浙省各商家以貨色裝車並搭客往返多所不便函請公司暫免改道現此事雙方尙未妥洽勢難解决該公司查得路局周圍設有電燈十五盞向不收費現路局旣不顧契約惟有照章收取燃費故已派匠前往裝配燈表藉稽實數而便按月收費 
[各關卡勒線布稅之呼籲]  
　　土布業展免稅釐一事已經財政部皓電准予全免一年並减抽半稅二年覆滬商會轉知該業在案乃沿途各關卡對於此項土布仍行迫勒征稅藉口未奉明令不便通融於是遇貨阻止各處鄉民之運載土布經過各關卡稅所俱遭留難現該業商董聞此消息昨又據情函逹縣商會陳明種切懇請再行轉呈財廳請爲查辦 
[浦東因賭械鬥案三誌]  
　　姜家渡商店罷市　山東帮强横亟宜嚴究 
　　浦東姜家渡於新正初四日因山東人宋漢臣等向各小茶館索取賭規不遂糾衆械鬭一節迭誌本報淞滬警廳徐廳長自據三區三分署宋署員呈報後當即委派督察長於昨晨赴該鎭實地調查得此次啓衅緣由實因姜阿大在該鎭開設小茶館歷有年所新正以來時有鄉人在内聚賭紙牌山東人宋漢臣等藉端向姜硬借洋五十元不遂宋即糾集大來棧小工數十人各持木棍鐵扒等兇器擁至該鎭將姜之茶館打毁一空逢人便毆以致毆傷鄉人十餘名並將長泰烟紙店·生記剃頭店·之門窗器具搗毁激動合鎭商民公憤立即鳴鑼告警各將店門關閉實行罷市迨警察聞警整隊到鎭宋之黨徒早已避匿祇由警將在場觀看之閑人拘去十餘人並將受傷人分送醫院現合鎭商民以該處山東帮人平日依恃巡警均係北方人氏時向各商店强賒硬欠稍不遂意動輙糾衆行兇商業不安業已公禀檢廳請求澈究是以各商店現尙閉門以待雖經該鎭董事盛茂祥出勸無效仍無一家開門衆情甚爲憤激當經該督察長據情呈報徐廳長鑒核矣 
[烟台髮網業之發逹]  
　　字林報云駐華美國商務參贊上海辦公處接得關於烟臺髮網業情形之報告内稱髮網業發源於奥國北部其地今屬捷克斯拉夫國後有德人略講若干輸入美國市塲竟大受女界歡迎邇時供給此物者僅奥國北部旣而銷路大廣遂不得不仰給於他方於是此業遂傳入中國烟臺婦女善織花邊故亦善織髮網迨至一九一四年煙臺遂爲髮網業之中心點原料來自歐洲内地及中國各處而自歐輸入者尤多其髮先運至美國修整染色然後運至遠東分給女工織網每網平均工資爲銅元六枚良工日可成六網惟亦高下不一織成之網均送至烟臺某廠衞生處騐視迨寄至紐約則此製品已繞地球一周有半矣華人擅長手工故此業在華發逹甚速一九二一年烟臺輸出之數超過一九二○年三倍有奇查一九二一年烟臺美國商行四家運美之髮網共值七百五十萬元是年春季需求甚巨諸商行爲之應接不暇按一九一四年烟臺出口之數共在三千至五千格羅斯（每格羅一百四十四枚）之間一九一五年兩倍此數預計一九二二年運出者當在二百萬格羅斯左右惟原料日缺恐供者無以應增多之需求耳 
[舊曆入正後之金融市况]  
　　國幣去臘大除夕中外各大銀行及南北市各錢莊共有存底二千二百餘萬元所以是日洋釐收盤爲七錢二分四釐今正初五開紅盤因商家尙未一律開市且無大宗用度故洋釐較大除夕又小去六二五後漲多跌少緣有各銀行買進現洋裝運出口之故最大到過七錢二分六釐（初七）·三月底之期洋業已開盤爲七錢三分昨日稍回小一釐八毫七五爲七錢二分八釐一二五而現洋亦小二毫半爲七錢二分五釐七毫五觀察今後之洋釐不致大跌因元宵之後各商業用度更廣也 
　　銀拆向例臘月二十二日之後各錢莊大半結束收賬是以拆息均作借矣而去臘至小除夕尙開三錢之拆息據云因有渭源需銀之故今正開紅盤之第一日雖作借息第二天即開二分迄今無甚變遷現各莊之往來摺尙未開送惟連日各銀行往來仍作借息一過燈節各大商家咸須照常營業銀拆必在二錢之上並聞去臘有某某等四大廠向日商抵借銀一千萬之說所以今正該四廠已歸日商節制云 
　　各國匯兌新正開盤以來華商金業結先令做投機者寥寥故祇縮去一辦士美匯等亦堅穩近期大條銀無甚升降遠期銀價略大一二五各銀行實買國外匯水價較去歲稍軟 
　　金價先令等價連日旣無大漲落故標金（三月份）價最低與最高亦祇有三四兩上下烚赤交易更少蓋各銀樓如恒孚永豐餘泰亨源泰豐楊慶和寳裕等須過元宵之後始可一律上市也 
[三日來之進出口銀洋]  
　　舊曆壬戌新歲以來各銀行循例封關至初六日開始交易洋釐統計年底至昨略大一釐七五惟星期四日進出口稍多三日内各銀行由九江松江烟台鎭江等處裝來洋十三萬元由外洋運來大條四百八十一條裝去長春洋十萬元茲將上星期進出口銀洋調查列下（星期四）台灣銀行由九江運來洋五萬元又交通銀行由松江運來洋三萬元匯豐銀行由昌興公司運來大條一百二十九條又正金銀行由昌興公司運來大條三百五十 
 
 

Page 15

 
 
二條（星期五）中國銀行由烟台運來洋三萬元（星期六）中國銀行裝去長春洋十萬元交通銀行由鎭江運來洋二萬元 
[三日間之各銀行交易]  
　　中西各銀行陰曆年關度歲休息數日至初六日始行開市華商新年交易有限絲交易尙未開紅盤先令較除夕縮去一辦士大條近期勿動遠期長一二五各銀行交易不多茲將三日間交易錄下（星期四）大通銀行賣出三月份先令一萬五千鎊價三先令五辦士一二五又賣出二月份東匯二十萬元價六錢四分麥加利賣出三月份先令一萬鎊價三五一二五又買進現洋五十萬元價七錢二分四釐一二五台灣銀行買進現洋五十萬元價七錢二分四釐一二五中國銀行進洋四十萬元價同上友華賣出洋十五萬元價七錢二分四釐匯興賣出三月份先令五千鎊價三五一二五友華賣出三月份先令五千鎊價三五一二五大通買進二月份美匯二萬五千元價七十四元二角五分朝鮮賣出二月份美滙二萬五千元價同上（星期五）大通銀行賣出三月份先令一萬鎊價三先令四辦士七五麥加利賣出三月份先令二萬鎊價三四一二五道勝賣出三四月份先令三萬鎊價三先令五辦士四月份價三四七五又賣出三月份美匯二萬五千元價七十三元五角五三井賣出本月份東匯五萬元價六錢四分五（星期六）華比銀行賣出三月份先令五千鎊價三先令四辦士七五麥加利賣出三月份先令五千鎊價三先令四辦士六二五大通銀行賣出三月份先令二萬鎊價三四七五至三四六二五 
[無錫米市之紅盤]  
　　昨日北市米業接無錫賀年信函並報告財神紅盤市面略謂米荳來源尙未暢旺紅盤開始交易比較臘底無甚軒輊後勢有暫時站定之象小麥到貨存底均薄價有升騰之望黃荳挺市茲將市價報告如下機白粳九元二角至八元六角機白杜籽尖八元七角至八元四角機羊尖八元七角至八元三角機埠尖八元四角至八元一角機客尖八元至七元七角機白秈七元八角至七元一角高糙粳八元至七元七八角次至六元六角糙杜子秈七元七角至七元三角糙羊尖七元六角至七元二角糙埠尖七元三角至七元糙客秈七元至六元五角糙元八元二角至七元五角粳稻四元一角零至四元一角杜籽稻四元零至三元九角羊秈稻三元九角零至三元八角零埠稻三元八角零至三元八角客秈稻三元八角至三元六角元稻四元四角至四元二角沙赤豆七元至六元五角奔牛赤豆六元三四角至六元芝蔴十一元五角至十元山黃豆六元八角至六元二角乍黃豆六元八角至六元菜菉八元六角至八元粉菉七元七角至七元二角小麥六元五角至六元二角 
[昨日紗市之報告]  
　　棉紗市面昨日本紗市價平穩各交易所標凖紗價稍軟三品紗來電近遠期各漲一二元東洋大阪東紗價二十支藍魚無上落二十支紅財神小去日幣兩元二十支福島小日幣兩元二十支三馬小兩元滬上現本紗惟天津帮買去略多有數百包公會小包崇明帮稍有胃口市面平定之勢 
[昨日滬杭車運來現洋]  
　　共十六萬有餘 
　　滬杭甬鐵路上海南站昨日（四號）由嘉開滬之區間車在松江甡源運交上海德昶現洋一萬一千元又運交上海益昌現洋六千元又運交上海鴻勝現洋六千元又松江典業銀行運交上海新華銀行現洋五千元又松江松江銀行運交上海大陸銀行現洋五千元又運交上海鴻祥現洋四千元寳銀十只又運交上海浙江銀行現洋五千元又運交上海德隆彰現洋二千元又硤石裕通運交上海鴻賚現洋二萬元又運交上海安康現洋一萬元又運交上海益昌現洋一萬元又運交上海同泰現洋一萬元又運交上海衡九現洋一萬元又運交致祥現洋一萬元又運交上海鼎盛現洋五千元又運交上海同餘現洋一萬元又運交上海同豐現洋五千元又運交上海仁亨現洋五千元又運交上海福康現洋一萬元又運交上海順康現洋一萬元又盛澤鼎大運交上海長盛現洋一萬元又嘉興大通運交上海利濟現洋六百八十四元以上共計運到現洋十六萬九千六百八十四元寳銀十只均運抵上海南站卸車即由運送處分别送交矣 
[航務消息彚紀]  
　　寗紹公司去年一年中所經營之長江班滬甬班兩路航業年終餘利統計凈獲洋八萬元去年各處航業均清淡該公司之利益金雖較前年爲少然較他公司則已屬優異矣 
　　太平洋郵船公司之金邦號昨日午後五時半進口由美國代大通銀行裝來大條銀四百十八條來貨一千七百噸該船定今日午後開往馬尼刺與香港 
　　大英輪船公司之加什喀爾號昨午後可由英倫抵埠 
　　天祥洋行之臺卡砲台號由紐約運到大批新紫銅三百餘噸又有海洋領袖號明日還美上海有大批羊毛五百噸運去 
[學校之鱗爪]  
　　西區小學推廣學額西門外林蔭路西區小學素本嚴格訓練切實敎授之旨學生甚形發逹高初兩部計有三百五十人之多今因報名應考者源源不絶特推廣學額五十名定於舊曆十二十三十四日招考新生十八日開學上課云 
　　中法義務校之餘額法租界中法義務學校開辦以來成績尙佳學生日形發逹近日新舊生報名者計百有餘人尙餘額四十名額滿不收開學期定於十四日云 
　　同義公學注重實踐作法法租界貝禘鏖路（近成都路南底）上海同義公學自遷入新校舍後佈置整潔大加振刷以是來學者日多現定於夏曆正月十六日開學茲聞該校高小科尙有餘額英文專修科今届特重實踐作法有志嚮學者盍往求之 
　　南京路英文夜校開學期南京路集益里三益英文夜學校擇於夏曆正月十二日晚開學 
　　益賽學校之内容西新橋南菜市街口基督敎慕爾堂益賽會所設益賽學校自經聘美人安迪生君爲校長後内容改良注重商業實用各科故報名者頗形踴躍現定夏曆正月十七日開學 
　　法文夜校重行開辦雙十九同學會係法文公書館第二次畢業生所組織向有法文夜校之設去歲因該會同志數人離滬暫爲停止茲各事畢返滬重行開辦校址仍在法界霞飛路火鐘樓對過李梅路裕安里七號定於陽曆二月十六日開學云 
　　中銀商科夜校之科目本埠各銀行在職人等組織銀行學社創辦商科夜校已遷入四川路七十七號新校舍并於本月十五考試新生本學期增授科目計有二十餘門之多大致如初步英文商業英文商算商地簿記會計審計銀行簿記經濟學公司理財人壽保險運輸學廣告貿易國外貿易國外滙兌商法銀行論銀行組織管理論商史商業道德打字速記等科莫不應有盡有又各科皆由該社聘請專門敎員敎授想滬地人才衆多定知利用此大奸求學之機會也 
　　毓賢之展覽會愛文義路毓賢高等小學校舉行成績展覽會其陳列成績計分三部（一）國語國文歷史地理理科等（二）日夜校英文簿記算術等（三）廣告圖案畫書法等展覽日期定三週參觀時間每日上午九時至下午五時又該校附設商業夜校本學期仍聘顏問行朱恒奎擔任定陰曆正月十六日晚行始業式云 
　　市西公學注重實用南陽橋中華救國十人團聯合會附設市西公學因鑒於左近一帶貧寒子弟之失學者頗衆特設一半夜義務學校以訓育此種兒童學科注重實用以國語珠算爲主本學期招收新生不限學額男女兼收商店學徒亦可報名入學仍聘殷遂生主持敎務定陰曆正月二十日開課 
　　大陸公學之開課期閘北公興路中大陸公學昨日行開學禮其秩序如下（甲）振鈴開會（乙）向國旗行敬禮（丙）敎職員演說（丁）師生相見禮（戌）同學相見禮（已）散會聞該校定正月十七日正式上課云 
[外交商榷會之討論會]  
　　國聞通信社云太平洋外交商榷會鑒於外交急迫特訂期於今日下午一時開會討論一切其通告云本會自成立以來各代表咸奔走於全國國民外交大會歷久未曾開會茲華會行將閉幕種種議决案皆不利於我國究應如何表示應取决於公意故特照章於本月五日（即星期日）下午一時開常會届時略備茶點敬祈貴代表撥冗出席不勝企盼云云 
[公推縣校聯合會會員之公函]  
　　上海縣勸學所昨致公私立各學校公函云逕啓者案奉上海縣知事公署訓令内開案准松江縣咨開案查敝縣遵奉省令組織縣校聯合會請示一案茲奉敎育廳訓令内開案查前據該知事呈爲組織聯合會請核示組織方法並開會日期俾資遵行等情前來當經指令並轉呈省長核辦在案茲奉指令内開呈悉該縣遵令組織學校聯合會緣地方新制度之變遷對於原規程第二條不無斟酌之處所慮極是查民國三年大總統停辦自治令文内有自治制未頒定以前各該地方官尤宜愼選公正士紳委任助理等語現在地方自治尙未恢復前項規定當然適用所有縣學校聯合會會員應即照原定名額暫由縣知事於市鄉公民内愼選委任其開會日期即由該廳酌定一併令知并仰具報此令等因奉此查縣校聯合會旣奉省令組織自應早日成立用觀厥成惟各縣選任會員及籌備開會之手續不得不略需時日茲由本廳酌定二月十二日爲開會日期應由該知事分别咨會各該縣選任委員依期到會並將該會章程細則等項妥爲議定呈候核奪奉令前因除將酌定開會日期呈復外合行令仰該知事遵照辦理此令等因奉此除分别咨會外相應咨請貴縣請煩查照選任會員依期到松與會妥議章程請核示遵可也等因准此合行令仰該所長查照選任會員依限到松與會妥議章程呈請核示遵行此令等因到所奉此茲定於本月五日下午一時在敝所公同推定會員呈請縣知事委任以便届時赴會除分致外相應函逹貴校查照届時蒞會公同推定爲荷 
[旅滬華僑學生懇親大會]  
　　旅滬華僑學生會成立有年但因前會長非屬僑生而數年中又未嘗召集大會選舉職員故遂中止近旅滬僑生感於各方面之趨勢乃羣起重新組織公舉徐永發爲會長名義雖存其舊而内容實大異於往昔舊曆本月初三日午後特假商科大學禮堂開懇親大會蒞會者有旅滬僑商胡宣明博士許冀公謝復初謝碧田『胡道南黃江霖朱建文諸君男女來賓五十餘人男女僑生約百五十餘人極一時之盛此會之特色（一）破省界（二）操國語（三）會員不分男女開會秩序如下（一）主席報告（二）西樂（洋胡琴）（三）名人演說（四）國樂（五）來賓演說（六）西樂合唱（七）會員演說（八）南洋新調（九）攝影（十）茶點自一時半開會至五時始行散會 
[聖彼得堂演講大會三日記]  
　　三號爲聖彼得堂演講大會之第三日晚七時半開會由該堂鍾可託牧師主席請青年會全國協會職工部主任朱懋澄主講題爲平民的能力』大意謂中國之平民素無能力因屈伏於數千年專制政體之下迨至輓近人民之思想稍高而平民之能力亦稍現然終不若歐美平民之有能力者以四育缺乏之故若言道德則我國始也習於虚浮今也日趨墮落以言智識則不識字者佔百分之九十之多以言體育則中國素有病夫之號以言羣育則四萬萬人如一盤散沙質言之四萬萬小國而已試問以此四育缺乏之平民又安能冀其發展其能力以造福國家必也以基督之心爲心增長其四育則平民之能力必得發展即中國轉弱爲强轉危爲安之機亦猶反手也云云 
[郎孟松控鄧雨生欠欵之辯論]  
　　郎孟松以鄧雨生不還借洋八千元控由公共公廨迭次開庭審訊昨晨始將雙方人證口供訊畢即行辯論先由原告代表律師起言大致以鄧雨生所出借據共有兩紙内一紙當餘慶堂控告鄧雨生時已由公堂塗銷今原告起訴者係另一紙無論何人不能斷定兩紙借據屬於一筆借欵云云繼由被告代表律師辯護謂鄧雨生交卸東三省之榷運局長後往京與賬房郎孟松結賬郎諉稱送眷至津回轉再算詎其乘此即將所有賬簿携帶來滬匿不交出據沈福慶報告鄧雨生之賬略内有付郎孟松洋一萬一千餘元之賬目是鄧非但已將所借之八千元歸還且被郎欠去洋三千餘元此層敝律師將另行起訴云云辯畢李襄讞商之英包副領事諭改期會商堂諭宣佈 
[浙江路總聯合會開會期]  
　　浙江路各路商界總聯合會照章於每星期日開常會一次本月份第一次常會適在陽曆初二日因各路商界循例休息不及開會茲以各項重要問題急待討論聞定於今日下午二時在該會事務所開會云 
[閘北醫院開診期]  
　　二月七日 
　　閘北醫院因舊曆年節休假數天今定於二月七日即舊曆壬戌正月十一日開診所有醫院診務仍由顧霖周任農軒徐橘香陳步丹薛景衡陳仿園六醫士分上下午駐院料理云 
[痘症盛行中之免費種痘]  
　　本埠自去臘以來天痘盛行迄今仍未稍殺據醫業調查成人之患此者且較小兒爲多因小兒種痘大多在近數年來尙可發生效力若成人則年數較遠效力已失故傳染之危險亦愈甚現在大世界對過之伯庸醫院因爲救濟起見特於每日上午十時至十二時送種牛痘無論貧富槪不取資聞每日之踵門求種者頗多云 
[重申嚴禁酒排間令]  
　　閘北虹江路一帶酒排間表面賣酒暗中有營不正生涯自上年何護軍使嚴令警廳無論類似酒排間之性質一律禁止而維公安一面函致許交涉員轉告領事團勸告各該國人勿在該處營此酒排生意當時雷厲風行停閉之户亦頗不少該處兇醉滋事之案遂稍見安靜無如日久玩生有某某等數家仍陽奉陰違現爲何護軍使訪悉以當此陰曆新正賭博首應厲禁仍恐該處各酒排間故智復萌業已密令警廳從嚴查禁云 
[憲兵解運手槍子彈]  
　　滬杭甬鐵路昨日（四日）上午九時零五分由滬開杭之一百零六號二三四等車有駐滬京師憲兵第三營報運舊手槍四十枝子彈一千粒計裝六箱運往上海北站轉掛滬寗鐵路運至南京轉津浦至北京憲兵總司令部交納 
[物品交易所無庸另行給諭]  
　　上海證券物品交易所爲滬上各交易所開始首創曾經理事長虞和德君呈奉農商部核准頒發營業執照註册在案茲該所因所址在公共租界以内特延古沃公館帮辦赫禮士律師具呈公共公廨請求備案保護當奉關讞員與美丁副領事會商之下以旣經農商部核准開設至存案一事向由檢察處辦理無庸當堂另行給諭 
[第一艦隊司令之履新期]  
　　新簡海軍第一艦隊司令林建章由京南下履新已於昨日抵滬庽白克路修德里定於二月八日接事因第一艦隊司令練習艦隊司令楊敬修兼理故已知會楊司令查照預備交接手續矣 
[北浙江路火燒三幢房]  
　　美租界北浙江路一百十八號正大盛簿紙店於昨日晨四時許忽爾火起霎時冒穿屋頂延燒一百十九二十號恒源來窰貨店當經各段救火會聞警各驅皮帶車馳往灌熄計共焚燬房屋三幢而一百十七號麟章鞋店亦受及水漬事爲該管滙司捕房所聞恐有别情立飭包探陸連奎王桂亭等往詳查起火緣由稟候核示 
[淞滬火車脫鈎]  
　　淞滬火車昨日下午四點四十五分自淞開申行至鵝艬廟左近車忽脫鈎前段龍頭與客車向前行約里許機司始知悉幸未肇禍在車場旗某甲正在察視被門擊傷頭面左眼角邊流血即至海軍醫院敷治後段客車適乘客某甲恰在該車掛鈎之處𨺗遭墜入軌道急即躍出未被車輛碾斃下次班車因此時間又致遲悮云 
[汽車又傷三人]  
　　兩男一女 
　　鎭江人俞振年昨日上午十一時行經外白渡橋堍遇有一千一百五十四號汽車駛來不及避讓遭撞倒地碾折腿骨由虹口捕房三百十號印捕瞥見當即前來押令汽車載送受傷人往同仁醫院醫治一面帶該汽車夫入捕房稟候捕頭發落又昨日下午一時許有三千九百零九號汽車駛過華記路撞跌行人陳德仙頭部等處受傷由提籃橋捕房一千零十六號華捕到來喝阻汽車開行押令載送陳德仙往同仁醫院醫治旋即帶該汽車夫入捕房呈報捕頭請究又有寗波婦人殷馮氏昨日下午五時許行經北京路遭阜豐麵粉廠五千一百九十五號運貨汽車撞倒將左腿碾爲兩段血流如注不省人事當由老巡捕房四百七十六號華捕押令汽車送受傷婦人往仁濟女醫院醫治即持傷狀單帶該汽車夫胡炳甫入捕房稟候捕頭核辦 
[汽車碾斷婦足之訊判]  
　　汽車夫押一月並償養費醫費 
　　汽車夫劉洪生上年十一月十九號駕車至法租界長浜路地方司機不愼將婦人楊梅氏撞倒輾傷脚骨當由英捕房一百零九號巡捕瞥見抄錄號碼將受傷人車送醫院醫治昨因傷痊故將人證傳至法公堂請究先由英捕房一百零九號巡捕稱是日巡捕在該處站崗目見被告之車由東朝西飛馳而行婦人手携木桶一只在途傍行走一時不及退讓致將該氏撞倒詎劉非但不停機反開馳快車而逸故此抄錄號碼是實繼由原告楊梅氏稱婦人今脚雖痊愈惟不能行走已成殘廢請求訊究詰之劉洪生供實因原告自不小心餘供支吾中西官判劉押西年一個月以儆外再償原告養費一百五十元醫費亦歸被告負擔 
[小輪買票人失足溺斃]  
　　浦東塘工局來往東溝上海之公福小輪昨日下午二時由滬開往東溝行駛至下海浦江中該輪買票湖南人潘江才在買票時不愼失足溺斃當經該輪老大停機打撈屍身尙未撈獲云 
[錦昌輪船失愼]  
　　現泊西砲台浦面之錦昌輪船因機器等件損壞擬入江南船塢修理是以暫泊浦中詎前晚（三日）一點時該輪不知因何忽然失愼時值半夜且在浦江之中又因船内並無水手夫役以致無人施救火勢大作嗣由水巡隊及海關巡船聞警趕速駛往救援奈在浦中一時難以救熄致艙面瞭望臺舵間·客艙·及艙中木質裝飾盡行燒燬直至昨日天明尙未熄滅旋於午刻由該船執事人員另雇小輪數艘駛往設法施救云 
[輪船激壞兩駁船]  
　　船户張瑞華之駁船二艘前日午後二時在西溝口相近光裕油廠碼頭裝貨適有太平洋輪船公司之綠皮輪船開駛出口因開足快車波浪衝激致將張之兩駁船激上灘岸撞壞一船尙輕其一已破碎不堪事後由該船主投報水巡捕房並向太平洋公司索賠損失 
[李子學移提到廨]  
　　滬西麥根路一千零零九號門牌吳阿三家於陽曆去年十二月三十一號夜被盜匪三人持刀入室搜刦去金戒金耳環並現洋二十五元逃逸業經戈登路捕房華探目毛伊文包探吳柚生薛正昌恊同西探在閘北華界緝獲與是案有關之江北人曹小龍一名解奉公共公廨迭經訊供判曹押候補提同黨到案質訊各情經紀本報昨晨由探將曹之同黨李麻皮（即李子學又名奚子山）從閘北警所移提到廨即據中西包探上堂稟明前情經陸襄讞會同義副領事費君向李略訊一過以此案係由英領陪審判李押候下禮拜五英領堂期解訊 
　　尙有本埠新聞等轉入後頁 
雜評二 
[余之籌欵贖路觀（旡用）]  
　　魯案决膠濟路贖大致已定雖未能盡滿我民意然情勢所迫似不必再於此時更爲難生效力之異議致爲集欵前途梗此願當世熱心人士之一爲權衡審量者也 
　　集欵方法有主加收入減支出者有主節靡費者有主捐所得者有主依人頭攤算者有主提專欵者論雖是而皆不易見諸實施鐵路爲營利事業認股繳資最爲正當所望主辦其事者擬定方法徵求國人之討論贊同愼毋言滿天下卒之一事無成此願籌辦其事者亟速確定方針堅毅進行也 
　　記者以爲此路旣定爲民有首須使此路於法律上得一不致中變之保障是對政府方面應行接洽者期定五年後得全贖則此五年中爲我須隱忍之時期吾不敢知五年中有何變化五年後日人有無藉口第於此列邦視線集注之頃國際間須表示我如何籌備回贖之方法以絶日人别生覬覦之心是於國際上之手續不厭其詳區區三千萬匀作五年竭我國民之力不難辦到然事涉多數人利在一氣呵成久卽生懈則股額宜小而鼓吹運動仍不能不望諸熱心君子之奔走呼號而路欵係金本位五年之中金價或多變化倘集得股欵存儲銀行乘金價低落之季易兌金幣此中節省數亦匪鮮然公共事無確實負責之人爲之規畫主持卒致無人顧問徵諸往事殷鑑昭然故機關之組織不可不力求完備 
　　要之太會解决魯案調停贖路已費盡九牛二虎之力幸日本對華之侵略把佔類已暴露我國民對於國事之力爭運動亦所共諒此次果能辦理得法則我中華民國國民之譽將漸傳於世界而益著茲事雖細關係至大國人其念之 
 
 

Page 16

 
 
本埠新聞二 
[因賭流血案兩起]  
　　滬南高昌廟電報局附近有開設織布廠之黃錦記自舊曆新正以來逐日在家糾衆賭博前晚與鄰人丁仲有因賭錢抽頭分派不匀彼此衝突旋即各集多人持械决鬭迨巡警聞警趕來衆人紛紛逃逸而丁仲有之毋吳氏·及榮起貴之頭額已遭擊破受傷流血由警當塲拘獲黃錦記並丁母子及榮起貴等四人抄獲鐵棍二根木根一根併解二區警署當因案關刑事轉解地方檢察廳訊辦昨日下午由張檢察官提案騐訊一過判該氏及榮發堂醫治黃等收押候查明實情再核又住居本城邑廟附近之林江弟因與陸海鳴賭博結賬起釁陸袖出利刃將林亂戳致林江弟肩背等處受有刀傷數處一時痛極倒地狂呼救命崗警聞耗趕來將兇手陸海鳴追獲抄出兇刀一把連同傷者併送一區二分所轉解地方檢察廳昨奉孫檢察官提案研訊騐明林江弟受傷屬實立命發送新普育堂醫治陸着收押候原告傷愈再核兇刀没收 
[婦女賭博之苦况]  
　　此之謂自作孽 
　　聯合通信社云據工商友誼會交際主任樂樹滋報告寓南車站路德潤里銅匠王金生於除夕因事回甬伊妻徐氏大膽賭博自陰曆元旦起日夜奔走尋覓賭窠至初五日止總結輪去現洋三百餘元此外衣服手飾典質一空近聞伊夫不日返滬徐氏告貸無門難以對付終夜啼哭惶急萬分云 
[懲罰兩賭窟之大批賭徒]  
　　頭家三　賭徒五十 
　　西棋盤街七十九號屋内有王阿福周安生等開設賭窟經總巡捕房捕頭破獲已於前日將王周二人與各賭徒解送公共公廨訊罰詎該屋内前晚仍繼續開賭又被捕房偵悉密飭中西探捕協往拿獲頭家姚炳生陳福才二名賭徒王三福陶琴甫王阿言唐如囝周阿林沈金發唐桂春黃木金李順生沈月琴沈樹奎王子卿閔關春等十三人連回賭具一併帶入捕房着將姚陳二人收押各賭徒准各存洋十元保出昨奉公共公廨傳案訊實判姚陳兩頭家各押西牢一月各賭徒本人均不投案都倩人到堂代表中西官以其欺騙公堂朦領保洋着將代表各人一律收押聽候捕房另行起訴所有保洋充公賭具銷燬又老閘捕房捕頭前晚率同中西包探在湖北路七十號門牌某皮鞋店内破獲賭窟一所當將頭家李文祥賭徒章永記周根根徐子和夏金生邵開富錢根生熊成富王張生侯坤福傅寳泉陳炳忠閔長生吳培卿沈春生楊撑桂丁菊生孫阿寳婦人陳秦氏等共三十七人連同賭具一併帶入捕房着李文祥拘留餘人准各存洋十元保出昨奉公堂傳案訊明姑念李文祥初犯判罰洋五十元餘人到案者罰洋五元不到者保洋充公賭具銷燬 
[賭騙案]  
　　好賭者聽者 
　　前日有盧冬生扭沈金保姚五二人至四區控稱被沈姚誘往某茶館内同賭牌九身上皮袍質洋輸去事後始知受騙請爲究追經顏署長訊明判沈罰五元姚罰洋十元並勒令贖還盧之皮袍子惟盧亦有不合着罰洋兩元以儆 
[鬧元宵鬧成流血案]  
　　舊曆新年之成績 
　　住居閘北新疆路之江北人高德奎王桂銀二人前日因爭敲鬧元宵鑼鼓起釁互相鬭毆鄰居朱長發上前解勸被高等擊破鼻孔流血不止由朱扭控四區一分所經劉署員質訊之下轉解司法科聽候核辦 
[礱糠販嫉妬謀害之呼籲]  
　　昨有常熟人何阿壽具呈閘北司法科稱民從原籍販運礱糠來滬銷售爲業有同行朱阿松魏阿松朱阿滿時銀泉陸和尙徐阿明等爲營業嫉妒起見兩次糾同一班當地土棍清帮匪徒數十人將民船貨一併刦去共計損失洋二千餘元不得已具呈常熟縣公署請究乃朱等神通廣大非惟毫無忌憚反欲謀害民之生命故民逗遛滬上不敢回籍詎若輩又追踪來滬務欲置民於死地爲特呈請廳長飭警緝拿朱阿松等一干人到案究辦云云奉諭退去聽候偵查核辦 
[旅館主貪財之懲罰]  
　　曹懷榮押三月罰二十元 
　　滬寗火車站南首北浙江路華界惠商旅館主曹懷榮（即邵懷睿）因　旅客沈保忠暴病身死之際竊取沈枕頭下所藏銀洋五十元又行賄巡警囑其免報警區當爲該警據實回區報告恐有别情令飭該管地保報請地方廳騐明沈保忠委係病死當由沈之義子郭長有棺殮曹則由區押送地檢廳訊辦在案茲經孫檢察官預審明確起訴審判廳請爲公判昨日下午由該廳堵推事官會同孫檢察官開庭審理命提曹懷榮至案研詰曹求寛宥問官會商之下以其竊盜罪當然成立遂判决曹懷榮監禁三個月並罰金洋二十元以儆 
[搗毁器具判罰賠]  
　　其母犯姦而女證之 
　　寡婦蔡鄭氏在公共公廨刑事科狀訴其表叔吳阿康之妻吳張氏（名張彩林）與姑吳氏母張氏於一月二三兩天突入虹口密勒路六百六十號門牌伊之家内行兇搗毁值洋三百元之紅木器具違犯刑律等情公廨准即出票於昨晨將各被告傳案審訊原告蔡鄭氏延律師代表上堂譯述案情畢即投案訴稱第一被告張彩林於陰曆去年十二月初五日偕同伊姑吳氏突來我家搜索其夫吳阿康並行兇毆我復將　木衣欄搗毁有醫生騐單呈案爲憑云云被告方而亦延有律師盤詰原告一過即命被告吳氏站入證欄詰據供稱吳德康（即阿康）係我兒子向與原告姘識已有數月未歸故於十二月初五日偕媳張彩林及彩林之母張氏前往原告家找尋兒子及進内室見兒子阿康與原告蔡鄭氏同臥床上因喚阿康歸家反被蔡鄭氏掌頰兩下於是彼此互起扭毆是實張彩林供稱丈夫阿康時往原告家澈夜不歸我等往尋並未行兇搗毁物件張氏供稱因阿康係我之婿故是日我亦偕往着原告將婿放回云云時被告代表律師聲稱被告之子吳阿康確係與原告蔡鄭氏通姦堂上如不以爲可信尙有見證即原告之女梅頭業已邀案可以作證遂由梅頭上堂證明一切結果經張襄讞及日副領事田中氏判决被告三人各罰洋五元充公並再賠償原告損失洋一百元着具結以後不再吵鬧 
[破獲順昌衣莊之竊案]  
　　浦東爛泥渡中市順昌衣莊於本月一號夜被賊挖洞入内竊去衣服百餘件翌晨經該衣莊主韓熊章開單報告該管三區警署請求飭緝昨經該署長警李滿倉等在怡和里拘獲是案竊賊陶大寳劉阿炳劉小玉三名並在該里江北婦人李張氏徐金義家内抄出原贓皮棉單夾衣服七十六件當票十二張小刀一把大洋十二元小洋十三角銅元九十三枚人贓併解到署當經曾署長傳到失主認明贓物無誤於午後飭將陶等三竊連同窩贓之李張氏徐金義押解警廳司法科訊辦 
[厨師失洋一百元]  
　　虹口清雲里一百零八號樓上有陳某者爲某公司之廚師於昨日携洋一百元回家交妻藏篋陳即出辦事是時其妻亦因事出門將房鎖閉至晚六時陳歸尋洋則已不翼飛去矣 
[電車賣票人輸錢竊票押一月]  
　　賭之害人不淺 
　　法商電車公司某號賣票人桑銀和日前將電車上賣下之資數十千文私行輸去並竊取同事之三分車票一百張事爲稽查員楊鳳岐偵悉報告捕房將桑拘獲帶入捕房昨解法公堂請訊先由該公司洋人投訴前情繼由楊稽查員稱是日因被告不將電車上賣下票資交明公司故由大班令我偵查始悉被告將所有票資如數輸去是以報告捕房拘獲當在其身畔搜出所竊之三分票一百張請求訊究詰之桑供認不諱中西官判桑押西牢一個月以儆 
[俄國兩扒手之押儆]  
　　俄國人白布斐爾德·開瑪露斯克前在北蘇州路摸竊日本人太考高氏衣袋内儲有現洋四十一元電車公司乘車月季票一張之皮夾一只案發先後被捕解由公共公廨押候俄員蒞廨會審在案昨經陸襄讞會同俄員儀君升座提審之下判白布斐爾德押西牢三月期滿遞解回國搜出表件暫存捕房被告倘能證明確係出資購得准予執行終了時發還開瑪露斯克押一個月示儆 
[搶飾案二則]  
　　住居南會館附近七號門牌之婦人沈顧氏前日下午偕同夫妹沈鳳寳前赴邑廟中購物而回甫出東轅門口背後忽來搶匪李阿寳攫去該氏頭上金挖耳一支而逸該氏大聲呼救由警將李匪追獲惟贓已無着遂連同原告押送一區二分所轉解地檢廳訊辦又婦人紀李氏家居閘北同和里三百三十五號前日出外探親中途遭匪徒陳二用强攫取耳上金線圈一只圖逃當被巡警人贓並獲押送警區轉解地檢廳究懲 
[誌謝]  
　　昨承航空事務所惠贈航空彚聞特刊法國新式飛機展覽紀於現代飛機之進步言之綦詳日新月異而歲不同航空界之前途有令人不可測度之槪至附圖精美猶其餘事也又承中華圖書館惠贈第一四六期「禮拜六」新年號兩册又第一四七期兩册又商務印書館惠贈第十九卷第一號「東方雜誌」第五期「兒童世界」各一册又承大東書局惠贈第八期「游戲世界」一册又開明公司惠贈新舞台觀劇劵四紙誌此併謝 
中華職業敎育社通訊 
　　社址上海西門外方斜路三四八號 
[第四日之職業學校出品展覽會]  
　　本會開幕以來已有四天昨日來賓益衆約二千餘人製造一部先由阮尙介周仁二君開如審查審查標準（一）要有敎育價值（有剏作精神·有美術觀念·技術上之改良）（二）要應社會需要（增裕生計·有益社會）下午三時半始仍由家庭日新會備辦娱樂演講以享來賓顧蔭亭君主席孤兒院奏樂主席致詞訖程婉珍女士演說美國家庭略謂各國社會經濟狀况不同故家庭狀况亦不一致茲先述美國中等社會家庭余留美時居一中等人家有母一·子一·女三·整理家事不僱僕役其女並爲大學畢業生然烹維洒埽皆躬親之惟美國家庭都備電汽爐自來水等較我國爲便故家事亦較易整理其家潔凈無塵至爲可愛夜間家人團聚一人誦讀書報餘人聽之而手中仍作工不輟城中有名人演講或戲劇集會等事往往相率偕往其家一小孩家人每日爲洗浴浴水温度甚爲注意唯終日不抱睡時開窗醒時閉之適與中國習慣相反有暇則用小車推至街上游玩小兒有時亦請他兒來家宴會並爲謎語覆射跳舞等戲家人聚食亦至有禮儀再述農人之家庭余曾三至一農家避暑其家有牛三十自行耕種但其子女亦至大學中學求學屋舍頗小而陳設質樸架上置英美名人詩集壁懸畫圖星期日易新衣赴敎堂禮拜並會親友美國農家皆購閱日報農報知儲蓄以爲子女敎育費及養病費且至有公德每晨清潔附近道路不若上海人家好以污物棄於鄰近而自家屋中雖有僕亦但見灰塵滿目故余願以勸告國人實行（一）勤儉·（二）公德·（三）助人·三端結束余之演說於是爲愛國女學生之化裝滑稽跳舞雙簧與芙蓉蜻蜓兩種舞蹈少年宣講團之合奏國樂與化裝表演名秋之夜描寫舊家庭婚婣·遺產·偏愛·上黑暗足以發人深省而促改良觀者無不嘆賞演畢家庭日新會所辦家庭展覽宣告閉會本日始所有每日下午娱樂講演均由本社主辦本日由王正廷先生主席其目爲（一）孤兒院音樂（二）主席致詞（三）張伯苓君演說（四）李許頻韻夫人演說（五）穆藕初君崑曲（六）中國女子體操學校國技跳舞（七）旦華小學校化裝表演（一）三袋圓（二）好青年（八）林禹川君滑稽游戲（九）音樂 
公布欄 
[江蘇高等審判廳]  
　民庭判决▲錢雲和爲帳欵涉訟對于本廳聲請回復原狀一案（决定主文）本件聲請駁回聲請費用歸聲請人負擔▲朱揆一等與周卓庭因會欵涉訟上告一案（判决主文）原判撤銷本案發還上海地方審判廳迅予更爲審判▲黃貢培與黃祖修因債務涉訟再抗告一案（决定主文）原决定撤銷黃貢培在原審之抗告駁回以上二月三號 
　　民庭判决▲陳冐氏爲養贍涉訟聲明抗告一案（决定主文）本件抗告駁回抗告費用歸抗告人負擔▲陸福康與陸梅生因田畝涉訟上告一案（判决主文）本案上告駁回上告審訟費由上告人負擔▲楊慶輝與聶高氏因田價涉訟上告一案（判决主文）本案上告駁回上告審訟費由上告人負擔▲批示▲吳鑅泰一件與吳朱氏因房屋涉訟不服本廳决定由狀悉旣據聲明不服决定自應認爲抗告事件由本廳函送大理院核辦所寄郵劵三元除應貼抗告印紙費一元五角外餘發還仰即來廳具領可也此批▲朱桂芳吳念劬張鷺飛呈一件爲請令嘉定縣發還保證金由呈悉該氏等繳縣保證金已令縣查案迅予發還仰即知照此批以上二月四號 
[江蘇高等檢察廳]  
　　批示▲夏蘭生狀悉所訴是否屬實該縣知事自有管轄之權仰逕赴縣署具訴可也所請應毋庸議此批▲朱振聲狀悉候調卷辦奪此批以上一月三十一號 
　　批示▲常鑑水狀悉本案原縣曾否判决宣告被告無罪抑或却下刑事之訴及裁判後已否經過上訴期間均未據聲叙明白率請再審碍難准許此批▲蔣元楨狀悉候調卷核奪此批 
　　王敏行等狀悉本案私訴准予上告仰于五日内補具理由書以便呈送至于公訴部分該上告人並無上訴權應毋庸議此批以上二月四號 
[上海地方審判廳]  
　　判决主文（民一庭）一件决定吳竹笙與吉振之欵項糾葛聲明窒碍一案主文本件窒碍之聲明照准▲一件决定吳如賓與吳新盤房地涉訟抗告一案主文本件抗告駁回 
　　批示一件孫晋和狀請分别執行由狀悉徐勞班等六户准予派吏執行此批▲一件顧鳴鶴等狀請押交由狀悉着即來案候諭此批▲一件孫四富狀請傳訊押交由狀悉候傳案訊審此批▲一件張阿興狀交查封費由准交此批▲一件蕭長肇狀請抄錄由查該案已經註銷所請抄錄應毋庸議此批以上二月三日 
　　公示送逹（全文在本廳揭示塲公布）第一九號一件沈福根與范春榮私訴上告一案奉江蘇高等審判廳令發判决正本到廳（判决主文）本案上告駁回右仰上告人沈福根知照 
　　判决主文（民三庭）一件判决哈得增與馮康林爲貨欵涉訟一案主文原告人之請求駁回訴訟費用歸原告人負擔 
　　批示一件曹許氏狀領保證金由准領此批▲一件李星記狀請依法執行由狀悉已派吏執行矣此批▲一件喬理卿狀請派吏執行由狀悉候派吏執行此批▲一件沈震甫狀　李森坤由狀悉該民所具保狀業由本廳查明未經店主承認且非殷實碍難照准此批▲一件戴子卿狀請抄錄由聲請書悉查該具狀人於本案究竟有何關係未據詳細聲明所請抄錄之處未便照准此批▲一件閔楚白狀領案欵並訟費由准領此批▲一件郁勝泉狀領單據由准領此批▲一件孫靜山狀領案欵曁訟費由准領此批▲一件羅傑狀請迅賜執行由狀悉候派吏執行此批▲一件王梓濂狀請函縣協助執行由狀悉准再函催滁縣知事迅予協助執行此批以上二月四日 
[上海地方檢察廳]  
　　批示湯阿東候查明核辦此批▲張郥郎候查明核辦此批▲華冠臣姑候函請協傳此批以上二月三日 
[上海縣公署]  
　　批示豐盛實業公司董事盛恩頣等呈送文件請核轉註册由批呈悉准予轉呈核辦註册文件分别存送此批▲李生全等爲聲明請設工會情形呈請立案給示由批呈悉據稱該民等向業西式木器全係工塲出身開店者少是純屬工業範圍其團體名稱應改爲製作西式木器工業會以符名實仰即遵照改定會名並將章程另行繕正呈送再該工幫人數甚衆旣稱一致贊成而來呈僅由會長幹事等少數具名究竟是否公允該會長等能否代表全體實行負責亦應切實聲明以期妥洽仰再遵飭呈明以憑核奪此批 
　　紅木物件同業聯梓堂公所業董佘坤福等呈爲修訂行規籌備善舉請立案給示由批呈及粘件均悉該業修訂行規籌備善舉旣經同業各店公議允洽蓋章聯禀應准備案抄搗行規給示遵守至所請分移之處前案旣已逕呈仰仍抄該批示逕禀廳廨核辦可也規章一份存查三份發選此批二月四日 
 
 

Page 17

 
 
[一週評論]  
　　山東交涉與顏總長 
　　山東交涉中國今已完全失敗矣。中國代表在華盛頓應允直接交涉時爲失敗之初步。中國代表與日本代表在議席上枝枝節節作無謂之辯論幾無日不示讓步之態度是爲失敗之漸成時代。及北京電令三代表受英美之調停簽送路之和約時失敗之形跡　乃全露而不可或諱矣。國民對於籌欵贖路之議今方提倡之不遺餘力。其如日人之拒收現欵何。其如政府之讓步何。恐其結果將與數年前之救國儲金等耳。 
　　顏總長代理總理時聲言太會未終恐無人代閣在華盛頓中國之外交有所不利。山東問題讓步與日人二十一條件束之高閣中東鐵路又有共同管理之說尙說有利尙說「外交政策政府未曾變更原議」尙說「貫澈初衷」。初不料顏總長之所謂「利」所謂「原議」所謂「初衷」原指斷送中國主權而言。顏之通電中有云「如其不濟則是惠慶措施失當惟有束身司敗以謝國人」中國於華會之利益二月以前早已不濟。措施失當之罪固早已不能辭脫「勉力進行」云何哉。 
　　華會結束 
　　華盛頓會議最有關係之二國曰美與日。美旣逹到停造戰艦以蘇民困之目的日旣取得四國協商膠濟路權以歸則二方面較大之宗旨均已完全逹到。會議之費用甚大何不早日結束之爲是。 
　　雖然其餘諸國之利益若何。英與法之感情因華會而漸劣中國因未得良好之待遇而减少從前對於美國之友誼。餘若意大利荷蘭葡萄牙諸國費無數之金錢徒供補充議席側耳旁聽之用。日美間種種之問題依然未解决也太平洋上之風雲其黑暗如舊也。海軍雖裁减而戰爭之導火線仍然未斬除也。由哈定總統所報告華會之宗旨上觀之覺此次會議之結果與世人之期望萬難符合。故可謂華府會議爲多此一舉。 
　　山縣逝世 
　　日本於三月以内死去政治上緊要人物三人一原敬首相一大隈伯爵一山縣公爵。原敬爲平民政治家大隈山縣爲貴族要人。是三人死而日本之貴族及平民皆失其重心力。重心力旣失日本政治上不久即有重大之變更。 
　　山縣生前頗有左右貴族院之能力。於日本行政上幾有一手指導之勢歷任軍界及政界要責。故其死也在軍閥及官僚不免受打擊。日本歷來軍閥派之氣熖自寺内大隈死後已減小不少。今山縣又死恐衰落有日矣。 
　　大隈爲外交界主要人物原敬爲調和平民與軍閥之健將與山縣爲日本政界三大勢力。今相繼作古不特於日本内政有關且於外交政策上亦有根本動搖之勢。或因此而日本平民政治有發展之望亦未可知。 
　　世界各國中惟日本仍在專制政體之下爲天下所竊笑。世界潮流所及豈未逹於日本人民腦海中乎。亦以時機未至耳。今者舊勢力已倒新事業有成立之機會。急起直追步世界之後塵爲日本民族建大業是希望於日本之國民。 
[太平洋會議之眞相伯衡]  
　　記者受本報之囑赴檀香山參與世界報界大會及華盛頓參與太平洋會議前後凡四閱月。在華盛頓時雖曾將緊要會務拍電或通信報告國人。然每日奔走甚忙晝夕與他國報界赴會記者相聯絡并赴各代表團中公私讌會加以美國各報館及各團體又時以論著及演說相囑故於會中詳情未能有暇錄出供諸閱者殊可恨也。今者征旗初卸急擇旅囊及腦海中所有關於太會之材料介紹於讀者。俾讀者知舉世崇仰之太會殊未能副世人之期望而議塲内外之形形色色正大有可悲可泣者在也。 
[一中國代表團之内幕]  
　　此次太平洋會議爲美國政府所發起。其議程中有解决太平洋上各問題之目的。美國爲中國唯一之友邦太平洋上各問題中又以中國問題爲最多則此會似與中國有重大關係。故北京政府雖一貧如洗亦勉力派選一極大之代表團赴華盛頓。將與他國代表團奮鬭乎抑僅爲中國壯聲勢乎吾儕局外人不得而知。維觀四月以來之成績則殊覺代表團諸人在美旣未能奮鬭又未能助壯聲勢徒糜費國庫博人一笑耳。 
　　毫無組織之代表團 
　　中國代表團共計約一百五十人總代表三人均非由中國往。施爲中國駐美公使本在美。顧王胥來自歐洲。大部分人員由北京選派直接赴美者。先後由上海啓程共百二十人左右。此百二十人中有九十五人於十月四號乘慧目邦郵船行。記者以欲熟識代表團諸人並爲日後探聽消息便利計俟慧目邦郵船過檀香山時附搭同行。上船後覺九十五人中雖高等顧問諮議及專門委員等名目甚多而實能主持一切者反渺無其人。其組織力之薄弱至於極點。中國代表團之最不幸處卽在於此。有如許之人員而無有統系之組織在華會失敗之因可以知矣。 
　　陸軍部司長放大言 
　　慧目邦郵船在檀香山有數日之勾留。代表團中在此數日内即出有二件大事不可不紀錄之。美國報紙甚爲發逹而報紙中認爲最有價值之新聞卽各地過客之談話。中國代表團抵檀船未傍岸時該地各報訪員卽上船詢問有無宣言發表。代表團本無首領者至此則慌亂無所措手。不得已推出外交部某參事以對付此擾繞不去之新聞記者。某參事對於山東案大發議論深詆日人。雖外交官出言宜愼不可作過激之談話。然較之滿載而歸日本華會縂代表德儿氏返國國狀况 
陸軍部某司長之談話已爲不可多得矣。陸軍部某司長對某報人言自謂有代表發言之權。卽晚星報上登出彼之談話。吾儕稍知大體者讀之莫不驚異失措。某司長之言曰中國此次之赴華盛頓其目的爲與美國締一盟約成同盟國。世界各國若日若英若法若比若意皆吾仇也不可與之近。是以中國維一之希望在友善之美國。而中美同盟乃救中國之要道也云云。以堂堂外交官而發此誣人之讕語且中國希望中美同盟事又爲無稽之談爲代表團中所從未聞悉者荒謬莫此爲甚。翌晨記者晤該報總主筆。詢及此事記者只得以某司長有神經病答之。某司長身矮眼突其赴美也帶有護兵二人出入隨之一若臨大敵然見者莫不訾笑之。稱之爲有神經病誰曰不宜。 
　　外交部秘書因酒鬧事 
　　第二件大事爲帶酒犯法事。有某秘書者好飲。知美國禁酒不能購杯中物。故在日本時購有威司格酒數瓶備抵美時暢飲之用。及抵檀香山知有數日停留并知該埠有廣東飯館甚多故儼然置酒衣袋中而下船。不幸遇一精明之海關人員强欲搜尋身上。某秘書傲然聲稱身爲外交官美吏須以禮待。該關員不理强搜之固得威司格一瓶遂相將官裏去。并聞某秘書當時頗爲該關員所賤視而以粗野手段待之。迨抵關署署員始知某秘書爲中國外交官適之去。越時海關長官更上船道歉事始了結。諺云聰明人不吃眼前虧某秘書對此恐未深有研究耳。事出後各報都有關於此事之報告。領事署及吾儕稍與報界有聯絡者相率至各報館請勿登載以保全中國體面。某秘書此後當知弱國外交官不能如在北京時耀武揚威也。 
　　不成文之宣言 
　　自檀香山至舊金山共六日。此六日中記者思探代表團之計劃毫不可得。團中有記者留美時舊同學甚多詢之亦無具體之答覆。大率謂外交及交通各部派彼等赴美各部中旣無對於各問題之方針又無對於赴美後如何行事之訓示故到美後祇得由彼等之良心及學識自定行動耳。記者與許君建屏（大陸報許君建屏亦以此船由檀香山赴美）有鑒於在檀時各種報紙上所登談話之往事。故竭力陳述於各高等顧問處請將到舊金山時所擬宣布之談話先行預備各顧問均是之。遂開會議一次討論到美後與新聞記者接洽事。羣以爲此種談話宜說得大方得體無罪於人亦不露中國對於太會政策之痕跡。（不知所謂政策者何指）爰舉三人起草。迨草畢吾人爲之大失望蓋所草者乃一極簡單而失體統之文也。文中大意謂代表團中有多數舊時留美學生。此次赴美之宗旨爲與一般老同學重聚云。許君與記者見之以爲笑話之大莫此爲甚。因另起一稿（受某顧問之囑）以備採用。到美時卒用原草。舊金山新聞記者相率問許君及記者此談話作何解許君與記者均瞠目不能對也。 
　　火車中生活 
　　由舊金山至華盛頓又六日由美外部所備之特别專車行。車中生活除睡食外無大事。記者曾於此六日内爲編纂處代譯外交部及財政部關於蒙古事件及中國理財策說帖二種。二文均甚長越一日餘譯竣。細玩文中内容覺除八股氣味外餘無足取。中國理財策一帖更空泛不着地且與太會無關。費一日餘大好光陰作此無謂之翻譯眞正自討苦吃。據說所有說帖性質皆同。若此則謂之爲八股說帖可也。嗟乎代表團以八股人才爲人才尙有希望乎。雖然信用八股人才者豈止代表團而已哉 
　　破舊之旅館爲大本營 
　　專車之費用甚大計共費美金一萬五千餘元。抵美京後鐵路公司屢向施公使收賬向隅者數次。迨中國匯欵來後付之已逾一月矣美國火車上飯食甚佳惟價亦奇昻。代表團中人以爲好在自己不須付賬故譁然大嚼。每日飯賬總在美金八百元左右亦可謂豪矣。及抵華盛頓除總代表及顧問外代表團均下榻於凱羅旅館。凱羅旅館乃一舊式之客店爲人跡所罕到。及中國代表團至大賓忽至人烟稠密執事人員幾無措手。旅館主人更格外恭維另加點啜使成美觀。然鄉村俗婦無論如何裝束總不自然。以凱羅旅館與其他代表所處之旅館較相區有天懸之别矣。且凱羅旅館旣不近城市之中心又離太會會塲甚遠何所取而用之。及詢之代表團中之當事者謂代表團苦無經費。凱羅旅館之主人爲施公使好友萬一北京無欵匯來時可欠賬數月云。記者聞之啞然失笑。 
　　閒散無事之代表團 
　　此代表團大部到華之時華盛頓人士在車站歡迎者甚衆足見中美感情之盛。越三日顧王二使亦由歐洲至。吾儕局外人以爲三代表到齊後對於代表團之組織當可着手。熟知顏總長未能赴美一切大政遂入於亂。此爲中國此次失敗之又一原因。三代表彼此推諉而施又無組織之實力。以致一百數十人竟不能各用其長。大半人員均無事事除上下華盛頓紀念碑及徘徊博多麥公園外幾僅看戲打牌與請客。偶至凱羅旅館僅見雜務處有數人看守紙墨筆硯及信札而已。間有幢幢於會客室者爲不知英文者數人無人引之外出尋趣耳。 
　　華盛頓儼然一北京之雛形 
　　三代表及各顧問寓馬倫别墅Motsn　House離凱羅旅館及公使館均甚遠。吾儕業新聞事業者偶欲詢一消息非三處奔走萬難訪人。三代表事務又繁非佇候二三小時不能或見也。即見矣亦祇能談數分鐘難於了了。在北京時往見大員不易不謂到華盛頓情形亦同一笑。代表團中彼此酬酢甚忙。雖薪水未發時亦有車資尙不名一文者迨薪水一發（有時僅發半月）遂相率赴廣東館飽食亦有酩酊而歸者「飯局」「飯局」之聲不絶於耳幾忘身之不在燕京者。誰謂中國人無殖民力及移化力哉。醉後歸來在凱羅旅館串唱皮簧各曲其聲清而高全旅館爲之驚醒。有某君者能效梅蘭芳音韻酷肖初未料在美京能聽梅調亦人間樂事也。惜不免隔江商女之譏耳。 
　　顧夫人之豪氣 
　　顧公使到美時各報爭載顧夫人小影一若顧夫人爲太會之重要人物者。顧夫人生長異域毫無中國女子態性好狗一手牽狗一手挽顧公使在像片中頗爲美觀無怪美人歡迎之若狂顧夫人之一舉一動幾無日不在報紙中顧夫人亦奕奕自命自稱馬倫别墅之主婦。馬倫别墅本與凱羅旅館異裝置本佳。以顧夫人居之别墅中之空氣亦因而不同凡别墅中所有一切事務非得顧夫人命不敢或擅輕舉者。聞某秘書夫人宴客需用鋼琴鎖匙爲顧夫人所執卒未能用。又某顧問姨太太與顧夫人同席座顧夫人輕視之不歡而散。某顧問卒遷地以居。又某日某顧問索晨餐待役謂所有晨餐均備顧夫人請客之用不能或動某顧問憤而辭職云。顧夫人亦可謂雄視一時矣。 
　　顧公使之今昔 
　　顧公使前在美國當公使時頗爲美國人士所歡迎。此次之令名不若往昔。羣皆謂顧已深染歐洲外交官惡習其得自倫敦乎抑得自日内瓦乎殊難斷定。吾人嘗憶二年以前顧在巴黎和會與日人爭山東問題時舉世皆驚。聞此次顧對山東問題竟首先倡贊成直接交涉之議。而在交涉席上又處處讓步。學生之反對不顧也國民代表之質問不理也各顧問之抗議不取也王代表之爭執不聞也凡事均依己意行之云。故代表團中人亦有非議之者。顧公使苟於清夜思之當亦有今昔之感。 
　　外國諸葛亮 
　　此次代表團之各顧問旣未被一問又未被一顧莫不憤然。山東問題之直接交涉各顧問於事前未知也。團中之專門委員各代表亦從未於事前詢問之。例如膠濟鐵路問題發生至第三日始有鐵路專門委員開會討論之舉。然專門委員之意見大半爲代表所拚棄。他如外國在華無線電臺開議時交通部電政專門委員每日等待代表之召見。而望穿秋水竟不能一親顏色。其餘代表團中人員如有意見陳述時須以英文述之若用中文則無人顧問。其原由爲此次代表團中之諸葛亮爲前充北京政府政治顧問之韋羅壁博士。韋羅壁爲美人不識中文故凡中文之說帖非東之商閣卽置之字麓。各代表離國日久恐於中文亦有生疏之病。會務紛繁終日在汽車中議席上度生活豈有暇時閱無謂之中文說帖哉。 
　　鶴立鷄羣之王代表 
　　代表團中有一人焉自始至終有懊然不快之容即王代表是。王代表之學問見識因高人一等。且其離國尙未及一年。故於國中情形。及國民慾望均甚熟悉。則其所發之意見例應爲他代表見重。事竟不然。竟有代表團中凿於議題所取之態度王代表有從未與聞者。而山東問題及二十一條欵之喪失權利又若洪水横流不可收拾。王代表華在議席上時作不平之鳴。而孤掌難鳴豈能作中流之砥柱。是以開會不數星期即電北京辭職　未獲准。後且擬不待北京准字飄然長去。漸爲他人所勸暫留職守以監視施顧二人云。刁秘書長亦爲此次代表團中不滿意人之一。因名稱雖係秘書而秘書廳内之職務竟有爲他人所壟斷者。來往北京之官電常爲公使館獨斷獨行從未一詢。刁秘書長徒有其名而無其實。則其難堪之狀可想而知矣。 
　　代表團中之硬鐵 
　　代表團中獨具膽識不肯爲威權所屈者爲前留日學生季報編輯上海某報通信員鐵面是。鐵面於中日各種交涉知之甚悉且於日本情形亦能熟道。故代表團聘之爲諮議然到美後始終不能得機會與代表有所陳述。而中國與日本之交涉且屢處失敗。遂憤甚見代表及顧問或其他專門委員之稍有親日痕跡者攻擊之不遺餘力。且時以通信寄諸某報將代表團各種惡跡披露。到美後不數星期購有手槍一柄聲稱誰有親日者以手槍對付之。凱羅旅館之空氣爲之一新。一日某顧問自中國來携有書記某據鐵面所知爲日本政府之偵探。因致書某顧問道其履歷堅請辭其人。某顧問無奈何遂辭之。鐵面且當面致該書記一番警戒云。此亦無所事事代表團中之快人快事也。 
　　能盡職務之代表 
　　代表團中人前旣言之矣大半無所事事。惟間有一二能演說或能作英文論著者間接爲代表團盡力不少。如北京稅務處蔡廷幹先生向以善演說著名。到美後即到處演說頗受社會歡迎。如金陵關監督温佩三先生對於青年會事業向具熱忱。此次到各地青年會演說爲南京青年會會所籌欵共得七十萬美金之鉅云。是借青年會爲宣傳之機關爲中國在太會之利益間接盡力者也。北京經濟討論處劉季陶先生則投稿至各報紙在輿論上鼓吹之功亦於中國有利益者。餘者亦儘有學識高尙爲國人所欽佩者。然總代表不之或詢以至縱有抱負未能售者甚多。至於尙有一小部分人員不知西洋習俗鬧成種種笑話或腦筋太舊或英文不識狀態奇特在凱羅旅館僅司書寫或雜務之責者本在無資格之例北京政府不應派遣之者也。 
　　代表團之經濟力 
　　此次代表團太大無用固夫人而知之矣。聞外交部當初亦大有難處。各處舉薦之人員甚多頗有不能拒絶之者。而此輩人員赴美惟一之目的無非爲得一機會一游新大陸而去初非爲太平洋會議盡力而往也。甚至有一二隨員年識甚輕太會過後將在美讀書乘太會之便請政府付旅費者。以國家之金錢爲私人謀利益可爲一歎。代表團旣如此之大經費問題卽亦隨之而更大。初到之時施公使竟無一錢發交代表團團員作出外車資之用。凱羅旅館之飯食以省錢起見亦不甚豐富故怨聲屢作。羣謂初不料來美乃爲吃苦飯食且不能一飽何苦何苦。到美一月以後經濟漸佳。惟聞滙欵均係奉天及各省督軍方面滙來美國報紙爭謂奉張有左右代表團之力非無因也。 
　　中國之通病 
　　總之此次代表團中百餘人均不能各得其位而各用其所長。學識之足以辦大事者固不乏人。然臨其上者非久居外國不知國情之人卽暮氣太深腦筋甚舊不足與語二十世紀國際外交之輩以致埋没無數英雄可勝浩歎。中國人之通病爲講究資格及注重交情。往往以富於暮氣例應淘汰之人居一事之上以致凡事無進步之望。或徒以交情之關係而深信一人以致眞有才識者不能一施其技爲社會國家謀幸福。此次代表團亦患此病。 
 
 

Page 18

 
 
　　薄弱之宣傳政策 
　　中國政府有如許之金錢初不　派選如許無謂之人員。宜節省此靡費於宣傳二字上下功夫多送能說能寫者往以鼓動輿論則收效必較現所得者爲佳。聞日本關於此次會議之宣傳費共三百餘萬元以中國較之則瞠乎後矣。中國代表團中亦有數人焉。其職專爲中國利益宣傳然究以人數太少及經費太微故所得之效反不如國民代表及三四新聞記者所宣傳者爲大。代表團宣傳員中有二人向爲報館事業。一爲前在上海辦報之楊某除做幾句古文外不能盡其他宣傳之力。恐政府派人時初未留意不識英文之人萬難赴美作宣傳員也。尙有一人爲北京某報之編輯員雖略知英文而不能與外人談話。該員負諮議之大名每日在中國新聞記者處聯絡。殊不知所謂宣傳者非僅與中國之新聞記者聯絡而言。不能向外人說話不足以語宣傳。而身負輿論之責掛諮議之名終日空談闊論無濟於大事徒爲眞正之新聞記者所恥笑耳。 
　　問代表團諸君 
　　中國代表團人數如是之多而成績反如是之劣。中國最緊要之二問題如山東無條件交還如取消二十一條件不能如民意解决。而三代表徒於次要之問題如無線電臺如客郵等等作枝枝節節之要求可謂隔靴搔癢。所提十大方針之結果與威爾遜十四信條之命運等可謂不知覆轍。凡此種種其原因在太迷信美國人。中國代表之一舉一動均依美國之指示而行。殊不知美國代表團自於海軍條件上受日本之恫嚇後已全失其原有之獨立精神。中國聽其指示適足以自害耳。其失敗也雖僅歸咎於施顧二人而代表團團員出發時皆受國民重大之委託今日歸來無半語可報告深夜自思當悔此行能不介介乎。中國代表團之内幕萬千形態筆難盡述。今且擱筆餘事俟述他問題時補述之此篇中所述者或有逼人過甚處。代表團中人記者認識者過半紀述如此非所有以難友人乃所以促政府之悟下次萬一再須選擇代表團時於眞正之人才上於代表團之組織上宜格外留意不當以兒戲出之。 
[日本海權之膨脹通一]  
　　（美國William　lloward　Gardiner原著） 
　　先固根基後事擴張 
　　雄踞東亞再圖美澳 
　　美國海軍大將馬漢Mahan嘗自歷史上觀察以推論海權之重要曰英當依利薩伯司時旣貧且弱人民祇五百萬。歷三百餘年而其文化竟佈及全球泱泱然爲大國焉。推原其故海權之膨脹實有以致之也。英人旣以海軍控制北大西洋遂能殖其民於美洲。荷蘭與法旣非其敵遂能襲其在美屬地面有之。一八七三年英人勝法澳大利亞遂永爲英有。脫來福爾加角Trafalgar一役納而遜敗拿坡倫拿氏封鎖政策遂歸失敗自亦不能復振。馬漢大將對於此役嘗慨然曰有史以來海權消長關係之重要無有更顯於此者矣。法國大軍與威覇世界二者本可相等益彰。以有英國排浪破波之船突來横阻於其間遂使二者永不能風雲際會矣云云。馬漢大將之崇拜海權於此可以槪見。 
　　雖然馬漢大將所予吾人之敎訓更有重大於此者焉。馬氏謂海權之伸張實木於商業與航運。大不列顚之所以得覇海上可爲先例。英人之善於貿易製造乃其天性。彼等無論至文物之邦蠻荒之區皆能獨自爲政盡其地之力而增益其出產。在本鄉爲大工業家。至其屬地即能應用其天性興實業而廣貿易。貿易旣廣運輸斯繁乃添造船隻以應需求。海權於是逐漸膨脹焉。一六○七年英人在維傑尼亞Virginia傑姆司城首建殖民區域者此種天性實有以激動之也。蓋新闢之地必豐於物產。物產豐而貿易盛。貿易盛而國内之富力可以增。海外有新地善賈多能之民族自將趨之若鶩矣。貿易之增加與航運之發逹有密切之關係旣如上述。然航運須安全領土需保護。於是圖擴張海軍之念油然而生。以航運興盛之國而振海軍易如反掌。海軍旣强隆盛自無疆矣。 
　　馬漢氏舉大不烈顚爲先例詳論國運與海權脈脈相通之理日人聞之大爲所動亟加研究而遵行之遂嶄然露頭角。美國有此　揮是理之傑才而不之從深堪浩歎。雖然日人亦嘗服膺拿坡倫之名言焉。拿氏曰『軍隊須攻守集中而取餉於四方』。海權之扶植豈獨有異於此。英語民族散佈全球經濟助力隨處可得。然其財政工商則仍集中於各大組織。海權之自衞力亦毫無散漫不統一之象。 
　　當英語民族初事擴張之時彼等長征遠掠惟以設殖民區域於美亞兩洲而擴充其商業是務。於海程遙遠鞭長莫及之危險則似未嘗注意然此爲情勢所迫不得不然耳。時歐洲各國皆强於陸軍。英人無擴張勢力於其大陸之餘地。近不能謀祗可遠征。海程之遙遠航運之危險戰期中横被襲擊之可慮不遑顧及矣。 
　　日本所處之地位則大異於英。其近鄰皆弱於彼故可先以海軍固其近鄰海面而後遣陸軍侵掠東亞大陸以樹植其對外貿易之根基。十六年來日人循此政策以行無往而不利掠地四五○·○○○餘英方哩海權之膨脹有一日千里之勢。遠東商航兩業日人幾執其牛耳矣。商航兩業爲致富之源。日本旣富遂得建樹偉大之海軍以自衞。今其海軍費佔國庫全部收入之三分之一。美所費於其海軍者不及其全部歲入之十分之一·然其人民猶視之爲莫大之擔負。今美之海軍固倍於日。然六年之後日本若依其預算而擴張之則不難與美抗衡也。 
　　日本從馬漢之說積極廣其海權。先植根基於亞東一隅逐漸擴張其勢力於遠東方面再圖進窺全世。今其工業材料商業途徑已有取之不盡廣漠無垠之象。若再佐之以獨霸一方之海軍力美國恐將不能問鼎於極東焉。 
　當日本在遠東創造海軍集中勢力圈時亦不忽於推廣其商航業於全世之道。加利福尼亞南美澳大利亞及檀香山各地今已有日本之移民。南北美及澳洲日船亦已按期顧臨矣。 
　　日本無移民之必要 
　　日本以人滿爲飾辭移民於國外。然按諸事實三十五年以來日人離其國而僑於異鄉者祗約五十萬。日本現在每方哩之人口爲三七三。若此五十萬人不外遷而居於國則每方哩祗多四人耳。是則日本不能以人滿爲藉口而曰有移民於外之必要也。假設日本誠有人滿之患每方哩須减少二百人。以其面積計算則日本須以二六·○○○·○○○人遷於外。美國加拿大澳洲各地是否願容如許日人固爲疑問。卽使美澳各地准其居留日本政府恐亦不願以人民之百分之四十六放於外邦也。 
　　吾人須知現時日本人口猶較荷比英倫各國爲少。英荷各國人民之糧食取給於本國者咸少於日本。日本所產食糧爲其人民所需者之百分之八十。英所產者祗足供其人民所需者之百分之四十。其人口爲每方哩七○○。於此可知日本若棄其窮兵黷武之政策而注意於工業和平之發展則供養每方哩三七三人之人口定可措之裕如也。日與英較日人之四十分之一爲工業界人。而在英業於工者爲四分之一。換言之日本若得充分之原料完備之工業施設及便利之市塲則其以工自養之人民可增加十倍也。 
　　拓地之野心 
　　由是觀之日本因人滿而須移民之說實屬不稽。其開拓殖民地不祇爲一種社會動作實欲藉之以伸張國勢鞏固海權耳。其在美澳兩洲殖民之企圖與一六○七年英人在阜傑尼亞傑姆司登城所爲者同一作用。英人藉其武器之强善戰之能驅美洲土人而據其地。現日人藉其耐勞好作之本能將驅加利福尼亞人矣。 
　　日人闢移民於遠地圖開一長距離之商路及航線也。其主力集中之點則仍在極東之近郊海面。所處地位實優於昔年之英人。蓋其近鄰旣弱不足慮。無須冒未固近郊遽事遠征之險。大可從馬漢氏之訓先造成一海權集中點而后再逐漸擴張其權力於全世。現日人對於構造海權集中點之工程已告成功。其擴張勢力於全球之企圖則尙在進行中。故近時期内若太平洋上有戰事日人即或盡失其外府尙可免受莫大之損失。蓋經營未久設備未周其所得者祗爲外府尙不能爲其藩籬也。若再待多年羽翼加豐今之外府於是眞將變爲其海戰之壁壘矣。一旦有事退可以守進可以攻。太平洋上日本將惟我獨尊矣乎。 
　　茲可將日本對於此後世界之形勢綜論之如下。若日不毅然然决棄其軍國主義則美將被迫而犧牲門户開放政策。美苟不願當竭其力使日本遵從此項政策以保護中國而使之永爲世界之公共市塲。照目下大勢而論太平洋遠東方面已有日本海軍獨覇之勢。美其起而固其海權於彼方以防萬一也。 
　　太平洋上霸權之分配 
　　或謂美之海軍力若以船隻噸位大砲之多寡而論未必弱於日本。日雖雄據太平洋上一旦有事美不難破之。然海軍力之强弱不以多寡分而以戰區與其軍力集中點之遠近判。試觀遠東洋面日本分佈各方之軍艦與其駐留於集中點者聲息相通指臂相顧。美之海軍檀島哈歪希以西無根據地之可言。卽在美國太平洋沿岸亦無重要海軍守鎭足以應戰時艦隊之需要。有强海軍而無適宜之根據地大足以貶其戰鬥力。軍艦無煤不能駛。若用船隻歷長程輸運煤斤以接濟各艦旣形不便復多危險且受創之艦若須經數千哩之海程方可入塢修理往返旣須時日中途復多被襲之虞。反之苟各艦在戰區中與其根據地相去不遙則上述之種種不便與危險可以免除而戰鬥力可以比較的增强矣。 
　　考美國艦隊無一能自哈歪希島直逹阜姆而作回程者。欲望其至瓜姆而后稍事戰鬥更爲不可能之事矣。此僅指平時之航行速率而言。若在戰期中潛水艇密佈於海洋之中軍艦駛行於其間須紆迴其道則費時將更甚費煤將更多。故美國若無較近於哈歪希之海軍根據地萬不能攻瓜姆。今美國人民以爲據哈島便可以制日本實屬幻想也。由是觀之美欲在太平洋使日本遵守門户開放政策必於其逆料中之戰區上先得一牢不可攻之海軍根據地。自此根據地至美國東部之航線上須有足以自衛之完全設備。 
　　今美人以爲瓜姆與菲烈濱羣島可爲其莫良之軍港。各島及美國本部間小島林立都是爲其艦隊停息之所。然瓜菲各島設備毫不周密。其去爲良海軍港也尙遠甚。菲島防衛不週大足爲日本利。日本可按其現定之計劃據菲島而進窺全世退守極東。某著作家嘗謂戰興於太平洋二星期後美國將盡失其太平洋西部之島嶼。其海軍根據地自亦將落之敵者之手。瓜姆及菲島被敵所據美將手足無用措矣。故爲保護遠東之太平洋起見美應先固其西太平洋之守而後可防戰事甫生即被人襲之患。防禦西太平洋無須多金。於美西岸築一完美之軍港所需不滿建造二艦之費。美人犧牲此區區有限之數即可維護其門户開放政策阻日本帝國主義之膨脹殺其侵掠中國之野心而使日本有若對美宣戰不啻自尋死路之戒心。無此軍港美國海軍將令失其效力。海軍旣不足以戰則何有維持門户開放防禦中國被侵阻遏日本野心保持世界和平之可言。且置遠東領土而不守無異自釀戰端。蓋檀菲各島日所欲得者也。今弱不足固其守日本自將進而窺之。美苟不願棄戰事自將發生。惜此區區二艦之費而惹起未來大戰以喪失千百倍於此類之金錢犧牲百十萬之生靈吾將甚爲美不取也。 
　　凡吾所言已在美國海軍部洞悉之中。該部領袖嘗竭其力使政府與議院了解此等重要事實。本年度海軍部預算案中太平洋上興築港添置飛艇及飛艇運送艦爲重要條欵。所列之數甚爲鉅大。然經參院通過之後竟爲衆院所大減。衆院中兩黨議員對於太平洋形勢形無經騐無知識遂有此舉。然若因其惛昧無識之舉動使美國領土不能固守彼等當負直接責任也。 
　　日美戰爭幾已爲不可避免之事實矣。然其危及美者恐猶不若於及英之甚。一旦戰端爆發英之海陸陸軍部當立即下動員令遣二·○○○·○○○人於印度。其海軍之一大部將任運兵赴印防禦其境之職。於此時英欲以厚大之海軍力加諸常駐於太平洋之艦隊恐勢有所不能矣。 
　　尤有進者菲島苟不能保而竟入日本手中則香港與其他英人在華之利權及印度支那等亦將爲日本所囊括矣。蓋菲島爲中國與安南南部之門户苟失守凡此諸地將不攻而自破也。日若據菲島而有之則可進窺荷屬東印度印度及澳洲矣。 
　　美日戰爭能影響英美權利如是其大。故華盛頓會議中英美苟不共同使日本完全放棄其侵掠政策而保持其安全吾將大惑不解矣。日本苟執迷不悟篤守其野心政策英語民族定將起而以武力解放遠東。日本其　吾忠告須知欲儕於世界强國之林其道當由和平之工業政策而非野心之黷武政策也。 
 
 

Page 19

 
 
[商人救國當自提倡敎育起朱進之]  
　　商人之地位與責任 
　　今日能救國者其惟商人。軍閥能攻地爭城殺人流血而不能救國政客能顚倒是非延長内亂而不能救國。官吏能暴寡脅弱厲民自養而不能救國。草野農夫都市工徒勤苦質樸而智識幼稚亦不足以救國。學界人士讀書論道才識高邁而經濟困窮不能發展亦不能獨力救國。環顧國中聲勢較大財力較厚智識經騐實足爲國民領袖者其惟商人乎。故吾謂今日能救國者其惟商人。 
　　商人之責任旣如此其重今日之商人當謀所以自别於昔日之商人。昔日之商人乃屯積居奇肥己害人不講人格之商人。今日之商人當爲互通有無調劑盈虚促進文化之商人。昔日之商人乃捨本逐末自私自利之商人。今日之商人當爲阜通貨財愛國愛羣之商人。昔日之商人嘗富於個人觀念。今日之商人則當抱有國家觀念。今日能救國者其惟商人。商人不救國其誰救之。 
　　商人欲救中國必自提倡敎育起。何以言之中國地廣人衆甲於全球。如之何而不能富曰無敎育。如之何而不能强曰無敎育。據數年前最精確之調查各國學校學生總數與人口總數之比例美國百人中得二十三人德國二十一人英國二十人法國二十人日本十六人中國百人中不得一人。最近計算中國每千人中只有七人在校讀書。至於完全未受敎育之人數德國百人中無一人英國二人有半法國六人有半美國七人日本十人中國百人中至少有九十人之多。夫中國與列强敎育程度相差若是其遠何怪乎人智而我愚人强而我弱人富而我貧人口有進步而我終處於黑暗之境哉。改革以來政府但知取締私塾義學而未嘗謀多設國民學校以代之。此政府之誤也。 
　　初等商業敎育 
　　敎育問題至夥範圍至廣今不過以商業敎育爲限略貢鄙見如左以備商界諸公之熱心敎育者採擇焉。 
　　商業敎育有高等中等初等之分。初等商業敎育當普及於國民。中國之人大都未受敎育故無職業旣無職業更不受敎育。於是貧者愈貧愚者愈愚無業游民充斥於國中此實今日之大問題也。水荒不足以亡中國旱荒不足以亡中國惟此敎育荒實爲中國之大患。觀今日所有學校不過爲家道豐厚者而設多數之貧寒子弟不能受其惠也。父母之生計困難者勉强送子弟於小學或僅私塾而止。年至十五六急欲分减人口求薦各業作練習生。然而彼等所學旣淺且非所用往往不得其門而入流爲游民可勝歎哉。補救之法惟有籌資多設初級商業敎育（或兼辦初級工業敎育亦可）俾寒苦子弟得以學習普通商業應用知識如珠算尺牘簡單簿記商算及英文等等限期畢業再爲之介紹於各商店或各實業機關。如是則有職業者必日以多游惰之民必日以少。試辦旣善推廣各地普及全國其收效必非淺鮮。近來商界明白之人均已知此事之重要並願解囊相助早觀厥成。旅揚州商人楊瑞生李允卿袁芷玖陳懋之諸先生已與該地第五師範任校長及附屬小學主任陳蘭舫合辦一商業傳習所專收貧苦兒童不取學費敎以簡單課程。 
　　本年八月間江蘇省敎育會開一職業敎育討論會當時鄙人等曾提出此項意見書並經通過議决在鎭江等處先辦一二所然後推行於他處。可見此事實已得商敎兩界之同意。深望對於此種救國計劃商敎兩界始終協力而合作也。 
　　中等商業敎育 
　　右言初等敎育也至於中等敎育亦爲今日至要之圖。中等敎育實居全國敎育之中堅全國人民若能多受適宜之中等敎育則其國未有不富强者。吾國小學固太少中學更太少。官立之中學太少民立之中學更太少。其實國民生計如此其窳中學卽使加多而學費書費之鉅雖中常家户亦幾不堪負擔故此等子弟有未入中學卽急急出外謀事者亦有雖入中學而未能畢業不得不求職業以稍舒家庭生計者。結果商界青年知識仍太缺乏程度仍太幼稚。然而世界日有進步其勢甚速。我國商業技術若再不改良恐將有不能立足地球之一日。 
　　此輩青年旣不可强之使返學校亦安可任其失學不爲之謀於是乎有商業補習敎育之舉。商業補習敎育者所以助商界失學之人而與以商業必要之知識及公民常識者也。郭後覺君曾於十月十九日時事新報發表「所望於商會聯合會底一件事」内述商業補習敎育之重要實獲我心。所論辦法亦覺切實可行。但吾以爲商人辦學必與學界協力合作方可收事半功倍之效。近在上海已有動機中華職業敎育社上海商科大學及上海總商會已公推委員各三人集議此事組織一上海商業補習敎育會辦事處設於上海商科大學並舉郭秉文博士爲主任以利進行。厥後該會尙擬請上海銀行公會錢業公會上海縣敎育會勸學所以及各職業團體加入以爲大規模之計劃。上海一隅商業補習敎育前途當有可觀。尙望愛國商人盡力助之尙望各埠商敎兩界亦發起此事。救國之舉孰有急於此者哉。 
　　高等商業敎育 
　　中等敎育以外尙有高等敎育。中等敎育所以造成普通人材而高等敎育則所以造成專門人材及領袖人材。國内工商業漸已萌芽辦實業者常苦無專門人材以爲之用辦製造業者苦無製造專家辦公司銀行業者苦無工場管理或會計專家。諸如此類不勝枚舉。無非由於國内專門人材之缺乏亦無非由於國内專門學校之缺乏大實業家如穆藕初簡照南等諸君咸已感受痛苦已知急起直追每年捐資選派學生留學外國法良意美足爲國人矜式。但派充學生出洋費用甚鉅動輒千萬元。以此經費在國内設立大學或專門學校其所造就人材必可數倍或數十倍。畢業以後或須往外洋考察亦無不可。如是則時間縮短費用自省。且國内所辦專門學校已有成績可言惟缺乏經濟不能充分發展耳。據吾所知·東南大學農科早已與上海紗廠聯合會麫粉公會及萬國蠶桑改良會合辦試騐棉種小麥及育蠶諸事著有成效若論高等商業敎育則上海商科大學亦所以爲國家造各種商業專門人材以應商界之需求。經費若稍充裕則將多聘中外專門人材以充敎授以備商界顧問。更將廣建校舍擴充學額以應青年嚮學之心。中國商界不欲求進步則已苟欲求進步以爭勝於國際市塲者商科大學之設殆不可一日緩也。總之中國不患貧不患弱而患無敎育顧興辦敎育之事不可完全責諸學界。家道貧寒者雖有佳婦不能爲無米之炊。敎育界雖多苦心孤詣立志辦學之人然以經費無着徒呼負負者豈少也哉商人辦學雖無經騐而財力稍裕自當盡扶助之責。近來邦人君子以爲救國之圖當在商學兩界之聯合滬上破天荒之全國商敎聯合會聯席會議卽其表示。現象之佳孰有逾於此哉。但根本救國捨興學殆無他道有人作戲言謂此次商敎聯席會議如夫婦之結婚伉儷情篤頗有相見太晚之慨想相戒以後永不離婚並相期爲國家產生佳兒云云中國前途之希望惟恃敎育。我極望商敎兩界養精蓄銳以爲之也。 
[寓兵於工之計劃趙國藩擬稿蔡元培參改]  
　　中國之兵現有不能裁之勢 
　　寓兵於工爲計之最得者 
　　欲理中國之財非裁中國之兵不可。蓋中國雖貧每年之收入計在六億左右不爲少也。然以全國軍費之支出計之每年乃至四億之多約佔收入總數三分之二以上。夫兵所以衛民戢内亂也。今日之兵無所不爲。國家因而内亂愈甚國民因而傾家蕩產。且大亂之後必有荒年古之名訓也。是以皖湘起釁直皖稱兵而常岳京津之間赤地千里餓莩浮壑。其後湘鄂興戈粤桂爭長而咸寗潯柳之地哀鴻遍野十室九空。嗚呼養兵之禍乃至於斯據西人十年度之調查謂中國有兵一百三十餘萬美國有兵十餘萬。夫中國至貧也而兵之多乃如此。美國至富也而兵之少又如彼。然則美國之所以富與中國之所以貧此其故蓋可想見。雖然兵旣招之來今又裁之去。彼以負戈多年生計斷絶。一旦失所憑依則大地茫茫點金乏術勢必鋌而走險流而爲匪則其爲害如故也。此兵之不能裁者一。且以中國之大局觀之强鄰逼處乘機竊發盜賊如毛所在皆有。使今日裁而去之則他日召集匪易。一旦有事將何以禦國防而弭内亂。此兵之不能裁者二也。而况各省督軍之擁兵自衛者方倚之如長城視之如手臂亦萬無翕然就範之理。此兵之不能裁者三也。故欲求兩全之策治標之謀其惟開設工廠乎。夫以中國之地大物博不患無生利之道特患籌提倡之人耳。爲今之計莫如以將來政府及各省所備以裁兵之費就各軍隊原駐之地點設立適宜之工廠。即以所裁汰之兵士充作廠中之工人。庶幾兵無失業之隱憂而國得興利之實惠也。或曰政府之窮已逹極點何來如許裁兵之費。各省自顧不暇又何能代爲墊撥。是不然蓋兵在今日已無存留之餘地。當未裁兵之先政府對於各省軍費尙羅掘以應。乃最後有限之軍費獨不能設法以濟乎。况兵之爲患不獨國人蒙其患即外人亦恨之刺骨。一旦裁去則外人亦未有不樂於扶助者。至於各省則苦於軍隊之騷擾久矣。在平日旣不得不竭力籌措以資供給。若建議裁汰亦未有不願輸此有數之金錢以作裁汰軍隊之費者。而况將來工廠發逹即各省亦沾惠良多。吾知各省將來之不得焉有起而反對者乎。此蓋變古人屯田之法而爲寓兵於工之計。茲特擬就辦法十有七條如左以備當軸者之採擇焉。 
　　一先由各省督軍調查境内所駐紥之軍隊幾何及累月積欠之軍餉幾何。 
　　二由政府及各省對於各軍隊逐月所欠之欵設法籌出。即以此欵充作開辦工廠之用。不足由就地各商會各富户認股協助。 
　　三各省軍隊至少須裁汰十分之八。除蒙藏等區域外按照二十二行省平均計算。每省現有兵士六萬則被汰之軍士爲四萬八千。然中國軍隊之缺額甚多也一由於長官虚報名額藉圖餉糈。二由於戰後傷亡額空未補。大約至少須缺十分之三以上。則眞正之缺額僅得三萬二千人。設每工廠能容工人五千每省祇須設工廠六處已敷容納。矧每廠所需者尙不至此數。 
　　四由各該省實業廳及商會協同調查就地人民所缺乏之工作物及就地所產有之原料。然後預計本省所缺乏之工廠幾何並預定每廠約需工人幾何。其各廠所需工人之總數須與各該省所被裁汰之軍隊之多寡相符。 
　　五據西人精密之統計謂欲裁中國之兵。非有的欵一萬萬元不可。今以每省六廠計算合二十二省共得工廠一百三十二處。設每廠平均需欵六十萬則合一百三十二廠之所需計僅需現金七千餘萬耳。是尙不足一萬萬元之數。 
　　六各該省之軍隊卽分佈於各新設立之工廠。不足得招集就地失業之民補充之。 
　　七各廠股本須分大小兩種大股每股百元小股每股十元 
　　八各入廠之軍士須計其欠餉之多寡分别與以各該廠之股票每月亦得支取相當之利息四釐或五釐。（如某入廠作工之軍士計有欠餉一百二十元未領即由該廠付以大股股票一張小股股票二張每月餘應得之工資外並可支取利息六角。（五釐） 
　　九各工廠之工作物以能挽回利權有補實用啓發寳藏便利交通爲宗旨。固不必拘墟於盈虧之關係也。 
　　十各工廠之創設本以覊縻軍心爲的。故每年除開支外倘有贏餘時當然歸爲省有。其有不敷開支而遭賠累時則各省應負維持補助之義務。 
　　十一各工廠爲各省之公產故會計須用公開主意藉以堅各股東之信仰而固工廠之地位。 
　　十二各工廠廠長即由統轄該軍隊之旅長或師長充之更設精曉各該工廠之目的及技藝者爲正副經理藉以指導一切。凡旅長以下之營長·連長·團長·排長等均各與以該工廠中較高之職守。 
　　十三各軍隊雖改作廠工然操練亦不可偏廢。除每日清晨操練一小時或兩小時外每日晚間七時後施以相當之敎育而以愛國·服從·公德·儉約·爲主旨。並授以對於工作上普通之智識。 
　　十四各軍人每月准其放工一次。但須參差其時日庶免成羣騷擾結隊横行之弊。 
　　十五凡軍人每月之工資察其勤勞者得每年增加工資一次。其入廠服務至三十五年以上者每人於老病退職時得向該工廠領取養老金一千元。其服務不足三十五年而亦因老病退職時每人亦得向該工廠領取養老金五百元。 
　　十六各省軍人之有家眷在本省或在他省者許其具呈請求搬至工廠附近居住。而旅費及搬運費即由工廠酌量與之藉以維其安居樂業之心。 
　　十七各省須組織稽核所。稽核所之職員即由各省議會選舉資望較深之議員充之。稽核所二員每月有向各新設之工廠調查出入之盈 
 
 

Page 20

 
 
   
 
