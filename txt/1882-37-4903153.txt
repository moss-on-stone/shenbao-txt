# 1882 - 37 - 4903153

 

Page 1

 
 
[招請抄書校書文人] [  點石齋主人啓]  
　　啓者本齋現欲印一大部四書文計文約有八千篇定於開正初十日動工是以欲請抄手五十人抄文一篇酬筆資洋銀一角每人每日以抄四篇爲額如能多抄愈妙總以篇數多寡照給筆資但須一字無訛點畫清楚不得　漏字句隨意寫成俗體有善書者願承斯乏新年内卽來本齋面寫字樣盯定開工時可將底稿擕去騰寫逐曰繳換並靠欲另請校對者四人此則須學問宏通老成可靠又須曰住齋内俟印此交工竣方可辭歇其俢洋面議諸君子有攜鉛槧而來乎願於未飮屠蘇時先賜雅敎 
[論修復古蹟] 　 
　　　　蘇城元都觀爲晉時所建誠吳下最大古蹟也唐人詩歌恒有詠及之者游人之盛至今不減雖年久朽壞頽圮大半復經兵燹更極摧殘而過吳門者必一往游摩挲碑碣剝蘚尋題文人韻士之所涖闤闠湫囂亦覺因而生色蓋吳門地势窪下六門環水絶少高阜有臨流之興而無登山之樂雖有虎邱一土阜而一覽無餘不足增勝流之留戀故元都古蹟於眞山眞水之外自當首屈一指較之獅林寒山尤有滄海巫山之感焉然鄙人竊有一言大凡古蹟之足恣賞玩者正以年代久　遺留僅存之故非若人家之建造園林以矞麗輝煌爲貴一則主人屢易每有増飾塗附之功一則姓氏常留彌深憑弔欷歔之概情旣不同則境亦各異也今年夏秋之間聞元都之彌羅寳閣有興修之議爲淅中某觀縩所力任計費須十餘萬邇時蘇滬等處善紳義士聞江北通泰兩屬自今夏風潮爲虐民被其災死亡流離相繼於道擬繼范公堤之功於舊堤之外先築救命墩千百處以爲風潮甚特该處民户避居之計正在廣募樂輸本館遀登其事因附述鄙意以爲觀察旣有此宏願大力何不移緩就急將此鉅資撥建救命墩計每墩需洋四五十元則有十萬金已足敷二千餘墩之費而自此通泰之民可以永免風潮之患世世子孫頌觀祭之徳不置豈非於范公堤之外又增一段佳話哉人之所貴乎有財者以其能用耳用之不得其道雖揮霍不吝而無益於世其與守錢　虜相去幾何今以十萬之金用之於扞禦風潮之處其救援　者千萬人利頼者千萬世不言爲已種福而已爲世造福謂非善用其财也乎若彌羅寳閣不過存古蹟以恣游人賞玩而已二者相較奚啻天淵是以不勝歆羡爲觀察進一言也乃近曰蘇友函來　觀察業集鉅欵會同本郡富紳已在議定建造於上月二十五行破土明春動工然則觀察之有志竟成不亦大可欽佩耶葢觀察　之富在今江浙間眞有移山補天之勢其於通　泰一帶大約已出鉅資普爲妆濟而其刃誠有餘焉故於援拯災黎之後復任點綴古蹟之功必不舍此以就彼顧東而失西也第本館陸續刊登各處捐造救命墩收銀清單知所捐之欵皆出於衆姓善願而非有獨任其事者然爲善爲澈捐資固多益求多通泰近海煮鹽之地其長千里而遠約計千墩　不過一里而一見若風潮猝至或有人擠之患或因路　隔里許而奔避不及故充爲善之量必得一里之内有數墩始足敷用以零捐者造千墩而更有整萬之捐則墩且多置矣遑　厭　其有餘乎吾知觀　察不願善名之獨蹄於已是以任衆樂輸不獨任此鉅工也至於捐則安有如觀察者而反不輸乎故此次寳閣之興工乃觀察之眞有餘力也然且不爲一已要名必商諸本郡富紳相輔以成此功其謙光之量豈非加人一等耶吳人之樂　觀　厥成一倡百和咸云自此元都之勝當更加於曩日遊人之衆行將往來如織矣特是鄙人經經之見謂古蹟二字觀名思義正不以建造　修飾爲貴者殊覺耿耿於懐甚不願觀察之以重建寳閣得名也夫觀　察本貫杭州湖山之勝甲於天下自乾隆中六飛南巡以後名勝之處漸次失修咸豐季年兩遭賊燬四叢林僅餘頽壁倠雲林尚存殿宇察舍共三百四間此外一樓一亭皆成瓦礫過其地者輙復增愴然以各處有爲本朝敕建重修者有爲前代所遺者興廢之迹聽諸氣數雖以觀察之多財無能擅請修造此豈杭州大吏有所拘泥禁忌而不敢不爲誠以古蹟所在惟其荒廢乃愈得重名也假如黄鶴樓滕王閣之勝一旦重建規模煥然能誑諸人云是古仙人帝子之所遺乎因是而知修復古蹟之可以已也觀察不能復古於杭而獨決意於蘇之彌羅寳閣其或者有所爲而爲之非鄙人之所得知也 
[本館自己接到電音] 　　　 
　　本館於十五六日疉接在津友人專發電音到本館知十三四日京報中均無諭旨昨晩又接電音有十五日上諭一道敬謹譯登○十二月十五日奉上諭御史劉治平奏順天昌平州現修邑志查明前賢事寳開單請准入祀名宦等祠各　片着禮部議奏欽此 
[營官到任]  
　　前署九江總兵錢君玉興　之壽州人也以軍務起家劉仲良中丞撫江時以其諸練戎行由管帶興字營調署該鎭隨奏准降補江西撫褾右營遊擊仍署理總兵印務但未引見耳今春始經劉峴莊制府飭委李君占椿到潯接署錢君卽交卸北上於前月初七日囘江省是日該營守備以下均戎装率隊出德勝門遠迎入城蓋補缺已五六年矣營下員弁久殷瞻仰今始得瞻顔色旋奉撫部院牌飭前赴右營新任卽於初十日接篆視事按九江一鎭前後寳授官均輕他省督撫奏留統帶防營久未抵任今則贛州一鎭亦然皆懸缺以爲退歩雖軍興來候補提鎭各省不下數十而於彼此兩途竟皆可望而不可卽在大憲因才任用一秉至公固無遺議然正可見人數雖多而人才寳難受知則更不易也然則現署斯缺者當如何感奮以報知己之德乎 
[閙娼紀聞]  
　　南昌女閭推川班居首鄂班次之土班爲無足數者故閙事之案亦以川班爲最多蓋遊者但貴耳賤目而妓女卽不免志得氣驕如上月尾江東廟斜巷内一事亦其騐也聞有某甲等一日偶至該舘諸妓照常伺候俄又來熟客數人妓等遂殷勤承奉置繭客若淡忘甲等不快而去諸妓但目送之意以爲不足畏也詎事隔數日于夜間四鼓時該妓館已閉户閴寂忽來剝啄聲龜輩啓視則十餘人籠燈直入先將外屋什物亂撀諸妓從夢中驚起不知何事客有舍衣屨而逸者各人分投入房儘力毁打時妓館已知爲甲等羣集求恕一難姖被摑一掌眩倒于地龜鴇情急聲張衆始長掦而去次日諸妓各告舊好有擬爲控訴者有勸今遷移者卒無定議嗣有某乙言官方示禁妓館若自控告不敗何待我能爲汝釋　從其言果今甲等俻燭爆服禮其事卽遷就了結乙又爲何如人不闠　 
 
 

Page 2

 
 
可知矣 
[德清漕務]  
　　上月二十四日德清縣十一區莊民因漕耗停斛幾致酿成事端幸邑宰廉明得卽水釋古謂不貪爲寳信不誣也查十一區莊民每完漕正米一石加完耗米五斗有餘除耗折作六斗四五升此外各莊漕耗則上落不一但浙省同治三年定章凡有漕州縣毎完漕正米一石加完耗米二斗五升除耗八折平斛聞各縣俱照定章惟德清由書吏包征包解以致参差不齊漕米加耗每完正米一石重則加完耗米五斗有餘輕則祇加完耗米四升有餘相懸太甚苦樂不均自兵燹後迄今已廿年矣本年縣官冀除積弊奈書吏瞞官勒折如故於是　 
鄉民停斛彈厭勇○與民爭執輙用小刀戳傷鄉民四人鄉民亦將勇丁拉去一人幸邑尊汪明府卽出告條每完正米一石加完耗米二斗五升除耗八折平斛鄉民受傷者延　调治勇丁追回二十五日仍安靜無事現在自六四折至八折以内各莊俱一律槪歸八折自八一折至九六折各莊鄉民强悍性成未能照辨當事者未免有賠累之虞也此事由杭州不知姓名者寄知究竟其中情形是否本館亦未便臆决姑照來信錄之以符新聞之體例焉爾 
[私宰被獲]  
　　十一月二十八日爲杭省二次城陷之期殺戮甚慘是以肅清後城中大小肉店集衆公議每逢是日各禁屠宰以見痛　　　 
定思痛之意後經在籍紳士禀請大憲於二月念七十一月念八兩次城陷之日無論猪羊肉店各戒屠宰一日存案勒石永遠爲例不意日久玩生竟有視爲具文者本年十一月念八日黎明後竹竿巷口小肉店内磨刀霍霍方在宰割時適有某署差役經過聞聲立定俄而洗剝已完店夥肩負半猪懸諸肉架該差等見之亦不多言徑將其架上之猪負之而走肉店中急忙追及再三央人懇説願罰八洋始得寢事而散衆人咸拍手稱怏云 
[電機嚴密]  
　　電音　息萬里所以通軍報而利商民靈捷固無倫匹惟官商要務在司理電事者勢難使之不聞故外洋創造之初定　　　　　 
有禁例毋準洩漏現在津滬電綫始成本無成案可循而防範不得不嚴聞綜理其事者已擬定章程禀請爵中堂李批准各局一體榜示電房　 
遵照辦理凡司理電機之人遇有緊要事件如有漏洩將其人斥革交縣管押半年然後　解回籍以昭烱戒是蓋参酌外洋電例中國軍法而　 
折中以定者也故刻下各局司理報務者皆凛然自愼較前更形缄密矣然泰西各國凡兩國有爭戰之事彼此軍營例許探聽消息登諸日報　 
而各國新聞帋館電音幾無日不有甚至專撥鉅欵以通電報每日至數千盈萬字不等此其中類多機密要聞皆人所先觀稱快者抑獨何歟　 
戜者輸費則不碍剌聽司理則咎有攸歸歟抑或泰西國政君民共理無不可以示人歟是又中西例政之不同者矣 
[操塲樹木]  
　　蘇閶外上津橋城守叅將營盤創於光緖初年該處於兵燹後民房摧毁類多無主地基營盤之東尙有空地數十畝爲營中兵弁操演之所一望空曠四無遮攔兹叅府於操塲四旁分種各樹以立界址夫十年樹木細柳編營想見名將韜鈐不亞古人之卓識也 
[主婚湝溺斃]  
　　金陵某甲某乙聨姻乙在太平府貿易近因擇吉完娶甲遂邀同丙丁兩主婚及一僕婦前赴太平招赘在水西門外雇船議定水脚次日登舟是日傍晚時該船户無事在埠頭閒立遙見有三人沿河而行旋見上船入艙疑卽適纔雇船者或先期登舟待次日開行亦未可知此回船問之並無三人上船該船户不禁疑訝以爲頃所見者或係隣舟之人一時悞認遂亦置之度外次日某甲偕内丁及僕婦登舟開行出口風平浪靜並無騖險比至采石磯該船正因無風背縴適上水亦來一船亦因無風背縴兩縴相值自應各將縴索理清而行不料來船縴索竟將甲船桅尖絆住轉瞬之間突起狂風甲船登時傾覆在船四人及船户一併落江幸附近之救生船赶來拯救某甲及船户救起幸得不死内丁與僕婦同遭溺斃甲不獲已用原船將三屍載回停泊南門外知照各人家屬備棺收殮該船户始將前日傍晚所見三人上船之一節説明謂必水鬼討替故甲等未來而鬼先上船以待之死者之家亦深信不疑或謂此皆船户托詞葢恐人責其不愼故托溺鬼覔替以掩節耳 
[垂憐節婦]  
　　金陵普育清節老婦育娶殘廢五堂向有各堂委員分辦公事而統歸江寍府憲以總其成亂後各堂所定章程善者固多而未盡善者亦復不少然五堂之中惟清節一堂尤關風化其規較各堂嚴肅而歴任府憲之恩卹清節堂亦較各堂有加無已近聞新任趙太守將清節堂向章之未盡善者悉心斟酌務使在堂節婦寔惠均沾所以各節婦親屬一得此信無不歡欣感激而節婦之親被恩卹者更形歌功頌徳矣 
[皖雑誌]  
　　皖垣交冬以來雨雪稀少天氣和煖居人無须御裘前月杪漸加燥熱本月初三四間竟如初夏天氣行人被棉皆汗涔涔下有手持扇箑者云○新任湘撫涂朗軒中丞籍隷六安州前奉簡命奏請給假回籍修墓玆聞月前已由籍起程本月初三日憲節抵皖垣文武員弁齊出北郊迎迓聞招商局江孚輪船上水特留一艙載中丞與官眷前往故在皖並無躭擱另有護送之長龍炮船已於初四日晚出城聞夜半卽須開行云○初二日下午四點鐘時西門外四眼井下首江邊離岸丈許江水陡然漲起成一圓堆高及週圍約均丈餘水泛白漚往觀者　擠不開皆莫測其故約歴一點鐘之久始漸消平水中又毫無所見此係由友人傳述據云事屬眞確姑爲照登以俟識者○天主堂教師因其乘騾患病令號頭招某署馬棚之馬醫號頭前往馬醫外出而看管馬棚某甲請號頭略坐閒談甲偶斥及天主教號頭辯之甲益堅其説號頭歸告之堂主特謁洋務局委員請其查辦謂甲所言各情當令指實証據否則請爲懲處以儆他人委員答以俟禀上憲核辦云○皖坦棍徒黨羽甚繁或敝衣懸鶉或華服眩目或設肆貿易或妙手空空遇事生風每冐官宦幕友差役無所不爲近又賭案疉出某紙坊主某錢鋪主之子及某姓均被局誘首邑尹明府飭差密緝又親自出訪獲到賭頭張五姚三訊明情形追出銀洋票據及金飾等件當判笞責並令站籠兩月籠於大堂下左右分置觀者擁擠不開嗣後邑尊夜出親巡又查出懈怠之地保更夫立子責懲又獲司下坡及宣家坡賭犯墨子巷烟館月牙宫竊賊當時發落數名餘犯帶回辦理明府巡緝勤勞作民保障當爲衆所惑戴矣○皖垣五城各添委掌鑰之弁前經列報今官憲以城廂内外連獲聚賭拐誘等犯兼有外來客民及淮北撤防遣散之勇誠恐混跡民間勾同土匪擾事除督飭保甲員弁認眞稽查獎勤黜惰外復添委候補佐雑數員按段加派一員帮同巡緝又各街巷於夜間有挑賣黠心者甚至達旦不輟大都由烟賭妓館中買食前城守朱都　出巡曾　若輩以三更爲度概行收回並飭地保更夫徧爲傳知近都閫於三更後又遇賣點心者數人怒其違諭當街加責並傳地保更夫申斥云 
[一氣音唖]  
周鳳聲者湖北黄陂人舊爲詹啓綸營中書識雖久在軍旅而性情迂謹異常自裁撤後貿易於掦今已十餘年與人來往銀錢帳目分文不苟年愈老而人愈拘每逢年節見掦人之逋欠者索討者無讑貧富度歲無不艱難因深爲恐懼一及冬至卽將歲需之某欵某項早爲預備祀灶後不令一人登門定爲成例知者咸笑之今年仍照舊辦理在錢舖秤兑分包時不意爲匪人所窺於上月二十夜間由 
 
 

Page 3

 
 
屋頂入室席卷而去周覺追之不及一急口不能言家人驚起詢其故周惟以手指口縱跳不止慟哭不止愈急愈唖徧求名醫竟無一效家人百端解勸各帳户亦來慰解誓以今年斷不追索周終不能自釋愈醫愈唖日形銷瘦知交中咸慮其有不測顧未知究能見愈否也夫世風不古登臺避債者寳不一其人今尚有此拘謹老人誠如景星慶雲不可多見也爰樂得而記之 
[晉省傳聞]  
　　山西人傳述云近來晉省命案疉出而地方官皆置諸不理間有逆倫重案經人告發官不得已押犯於班房暗使管役處死然後飭傳領屍完案究其所以不肯詳辦之故則以照例解犯至省一切費用非三四千金不可是以地方官皆視辦案爲畏途也曾聞某縣出一逆倫案該犯拘訊時官先拍案大駡繼之以泣謂汝非弑汝母之命直是來索我之命耳對犯揮淚不已犯亦爲之泣下然事已傳播無計彌縫只得照例出詳而所費已不貲矣嗚呼此風固各省皆然特山西爲尤甚耳而爲之官爲之民者難矣 
[無故自傷]  
　　本埠南市董家渡地方利川碼頭有某者素在該處行醫自爲精明前日其次子無故上樓竟自將小刀剜出睪丸一個霎時鮮血直流復自將袴掩住其情形似瘋非瘋嗣某得悉用藥敷治不知其能否無礙也 
[原情不究]  
　　前日上海縣署捕班夥在小東門地方獲得販小錢鄉人一名搜出私錢九千八百文解歸縣署經帮審委員王别駕訊問據供係南匯縣鄉人小錢乃平日所積者求恩寛貸别駕見該鄉人尚非刁猾之徒照供尚有可原卽行釋放 
[馬車相碰]  
　　前日午後四點鐘時有少年客乘馬車自行拉韁從靜安寺遊玩而回離寺約里許前有三輛馬車銜尾而行皆坐妓女及女傭人等客則加鞭欲搶上前正與妓車相並而轉灣處適有西人之轎式馬車直駛而來少年客之車不及避讓以致兩相碰撞人卽翻身落車車亦撞壞西人之車則無碍亦不與計較兩散然客已狼狽極矣 
[賭負尋死]  
　　英美租界之賭場屢經捕房拿捉送官究辦然若輩籍此爲生總難盡絶昨午前有寍人某甲在老閘西首之吳淞港沿投港尋死經人看見救起問其故據云實緣賭負衣服典盡欲思回里苦無川資業已二日不食矣有好善者給以棉衣替換又湊集三千餘文　 
給作川資着卽囘籍云 
[招認屍親]  
　　同仁輔元分局來信云今　福生庽仝巡捕報殮吳江同里人周少松約年念七八歲身長面黃無麻患勞怯病故穿白布短衫褲棕色棉袄棕色洋布棉禰黑布棉馬褂白襪黑布棉鞋新紅結瓜皮緞帽新京式辦線藍布褥子花洋布被據云來申尋親如有親族可到同仁輔元堂分局認領 
[綺懐并序]  
　　僕舊居建業衡門在白鷺洲邊今寄滬濵旅舍卜西林村裹天涯飄泊歲月蹉跎千載陶潛一身傲骨十年社牧萬種癡情今者臘已稱殘歲將云暮夜寒風峭靜對蘭膏茶熟香温追思艷跡雞聲斷愛傷心楊柳樓頭鴛夢驚殘搔首枇杷花底頻年僕僕故我依然一水盈盈伊人宛在嗟乎緑鬢年華鄉須自惜靑衫積習我本難除稽首慈雲未必果償夙願盟心頑石或可終證前因賦就十章搆思一夕沅芷湘蘭之句事或子虚妃靑儷白之辭情非薄倖揖竹詞人黃文瀚未定草垂楊陰裹小紅橋門對靑山入望遙繡閣愛臨君子竹畫欄靜倚美人蕉廊廻曲折疑璇室笛韻悠揚度碧霄一自目成勞眷注妝樓閑過話昏朝偏是逢儂眼獨靑何緣消受此娉娉怕離不許栽紅藥遣悶誰教飲緑𨤍雅藉花香翻玉牒凈研竹露寫金經問卿天上司何職笑指當頭織女星屏山曲處笑相親十二瓊樓布錦茵竹葉一尊燈瘦梅花三弄月華新深情密意殊憐爾薄怒佯嗔最可人日暮慢教誇翠袖芳閨须重歲寒身綺窗六扇向陽開蕙弱蘭嬌手自栽麂眼籬疏花始放蝦鬚簾捲夢初回乞書古篆研硃待索贈新詩撃鼓催堪愛妝臺諸侍婢之無初識也憐才生小憐他翰墨耽消磨秋九與春三銀缸燈炮倾心諭寳鼎香濃促膝談時有隱言思難我空勞佳懴卜宜男上頭年紀聰明甚世味辛酸已久諳冷艷如梅澈骨清蕭娘聲價本非輕翩翱舞袖穿廉燕宛轉歌喉出谷鶯隱几靈心參妙諦倚窻纖手剝新橙一言常自叮嚀囑宧海風波莫請纓錦樣韶華草草過相逢每道别懷多羞看陳后長門赋愁聽丁娘十索謌偶展彩箋描鳳子閑拈紅豆飼鸚哥非關效嬾貪眠慣晝擁鴛衾靜養疴消息訛言事遠征無端累汝暗心驚春山强展廻腸斷秋水斜凝薄暈生百種柔情縈五内千般軟語慰三更枕邊爲我殷勤約江上桃花一棹迎聞聲顧影兩相憐情重翻教萬慮牽安得天涯來俠客忽傳海國到神仙駐颜乞註長生籙遂願祈更不世緣盡日蘭閨無個事心香一瓣爇來虔回首前歡跡巳陳紅樓深處絶繊塵夢縈洛水眞疑幻身歴巫山果亦因一别豈終同異域幾人於此悟迷津癡情自問情難巳盼斷江頭六六鱗 
[光緖七年十一月二十七日京報全錄]  
　　宫門抄○譮旨四道錄前○湖督李奏遵議覆陳摺○江督劉奏揀員請補叅將摺○又奏調補同知摺○滇撫杜奏委署州縣片○大臣恩等奏爲請補協領摺子○十一月二十七日工部鴻臚寺正白旗値日無引見○純公謝議叙恩○胡義質謝授順天府府丞恩○帛公恩　各續假二十日○兵部奏派演放水師袍位派出德福謙光○工部奏派查核錢糧派出文中堂徐桐邵亨豫○召見軍機○發抄劉坤一等奏錫金二縣紳士請建原任甘凉道李鶴章專祠奉旨着照所請該部知道欽此○譚鈞培奏蘇州府管糧通判郁偷之女孝女郁寳姑割臂療父請旌奉旨着准其旌表禮部知道欽此○又儘先令鮑敷佑期滿甄别奉旨吏部知道欽此○馮譽驥奏陜省文風樸茂請増優生貢額奉旨禮部議奏欽此○○頭品頂戴湖廣總督臣李瀚章湖北巡撫臣彭祖賢跪奏爲湖北省拿獲夥衆持械强劫殺人等犯體察情形請仍照章就地正法恭摺覆奏仰祈聖鑒事竊准刑部咨議覆御史胡隆洵奏請將盜案仍照舊例分别首從辦理一案以欲復舊例莫若將就地正法章程先行停止請旨飭下各省督撫體察情形將夥衆持械强刦案件仍照成例解由該管上司覆勘分别題奏不得先行正法迅速妥議具奏等因光緖七年閏七月二十五日奏奉旨依議欽此欽遵咨行前來臣等查定例夥衆持械强劫殺人等案盜犯應由州縣招解府司覆審轉解督撫親勘分别題奏俟奉准部覆始行處决立法本爲詳愼原所以重民命而社殘殺也惟自軍興以來湖北省土匪游勇結隊成群時有搶劫殺人案件大爲閭閻之害是以同治六年前撫臣嚴樹森及八年前督臣李鴻章先後奏請將襄陽鄖陽宜昌施南四府刀痞哥匪搶劫殺人等犯就近解由道府督審明確卽行正法同治九年臣瀚章因各府常有似此案件犯皆桀驁兇惡未便久覊囹圄致有疏虞又經會同前撫臣郭柏蔭奏請將湖北省拿獲土匪游勇刀痞並强盜殺人罪干斬梟决各犯該地方官訊明錄供禀報由臣等確核案情或委員前往會審或批飭解歸道府覆訊如果情眞罪當法無可貸立卽就地正法倘贓証未確情罪不符者卽行平反揭叅於懲創匪徒之中仍寓明愼用刑之意同治十三年刑部議奏御史鄧慶麟請將軍務肅清省分拿獲盜犯土匪改照舊例審辦又經臣瀚章會同郭柏蔭遵議覆奏難以規復舊制請仍照定章辦理均奉諭旨允准在案伏思該御史胡隆洵所奏固爲愼重民命起見第刑罰世輕世 
 
 

Page 4

 
 
重治理貴因時制宜現在各省軍務雖已肅淸而獷悍之徒所在多有况楚北居天下之中外來游勇以及本地刀痞哥會土匪夥衆持械强劫殺傷事主之案仍復層見迭出臣等忝任疆圻除暴安良責無旁貸誠如部議豈不知網開三面係屬好生盛德只因盜風未息不得巳而權宜懲辦使匪徒知所儆懼以期辟以止辟若遽攺歸舊例解省審勘則州縣距省窵遠者居多此等匪犯均係兇惡性成膂力過人不特長途遞解疏脱甚虞且恐該匪等恃無質証狡供避就卽須發回覆審或提証對質結案有需時日萬一有意外之患轉致貽害地方臣等體察情形寔難照例審擬解勘仍應訊明就地懲辦庶足以遏盜風而安善良據湖北按察使蒯徳標具詳請奏前來相應請旨俯准仍將湖北省拿獲土匪游勇刀痞並聚衆持械搶劫殺人罪干斬梟斬决各犯查照歴年奏定章程該州縣訊明據寔錄供禀報由臣等查核案情如有兇暴顯著贓証確鑿批飭解歸本管道府覆訊或派員前往會審果係罪無可疑卽就地正法俾昭烱戒其尋常搶劫各案並未挋捕殺人又無兇暴情狀者仍令照例按擬解勘所有臣等遵議綠由是否有當謹合詞恭摺覆奏伏乞皇太后皇上聖鑒訓示謹奏軍機大臣奉旨刑部知道欽此○○頭品頂戴兩江總督臣劉坤一跪奏爲揀員請補陸路叅將員缺恭摺仰祈聖鑒事竊江西饒州營叅將長英病故業經恭疏題報所遺係陸路部推之缺兩江現有軍功著績人員聲明扣留由外揀補查是缺叅將駐紥饒州郡控扼鄱湖爲皖北入江門户彈壓邊防最關緊要非精明强斡曉暢軍務之員難期勝任臣於通省各標實任候補各員内逐加遴選謹查有奏調兩江補用叅將張國林年四十歲湖南神陽縣人由武童投効軍營轉戰西皖粤黔等省積功洊保儘先遊擊嗣於攻克黃茅嶺並盪除苗巢會合黔軍尤爲出力案内奏保光緖元年十一月二十一日奉上諭花翎遊擊張國林着免補遊擊以叅將補用欽此經臣奏調廣東復經請免騎射奉旨允准各在案續經奏調來江差委伏查該員年力富强臨陣奮勇營務亦屬明練誠爲營員中不可多得之材且係奏調補用前在江西隨勦於該處地方情形尤爲熟悉以之請補是缺洵堪勝任人地實在相需例得聲明奏請合無仰懇天恩俯念員缺緊要准以奏調兩江補用叅將張國林補授江西饒州管叅將員缺實於營伍地方均有裨益如蒙俞允俟部覆至日卽行給咨送部引見以符定制除將該員履歴咨部查核外謹會同江西巡撫兼提督臣李文敏恭摺具陳伏乞皇太后皇上聖鑒訓示再遵照部章飭據臣標中軍副將譚碧理查明該員前在他省並無叅革朦保情事合併陳明謹奏軍機大臣奏旨兵部議奏欽此○○頭品頂戴兩江總督臣劉坤一護理江蘇巡撫臣譚鈞培跪奏爲揀員調補要缺同知恭摺仰祈聖鑒事竊松江府川沙同知陳方灜於光緖七年七月十六日病故開缺歸七月分截缺所遺員缺係煩疲濵海政務殷煩有管理民事刑錢之責非精明强幹之員不足以資治理兹於通省現任及奉旨記名分發各項候補同知内逐加遴選非現居要缺卽人地未宜惟查有江寍府江防同知羅嘉杰年五十歲福建貢生報捐中書科中書分缺先用咸豐七年十一月到科八年銓選實缺由吏部帶領引見奉旨中書科中書着羅嘉杰補授欽此旋在捐銅局捐免試俸歴俸俸滿截取蒙保咨送吏部帶領引見奉旨記名外用欽此告假呈請開缺遵例報捐指省江蘇十一年丁父憂服滿起復同治五年七月回科銷假九月奉欽派王大臣騐放分發江蘇歸候補班補用同知羅嘉杰堪以發往覆奏奉旨依議欽此十一月二十五日到省海運出力保俟補缺後以知府用先換頂戴加捐本班儘先補用光緖二年海運出力保奬奉旨着俟離同知任得知府後賞加三品銜欽此該員曾任實缺京官照章毋庸甄别業經遵照考試取列二等五年二月題補江甯府江防同知是年九月十三日奉旨羅嘉杰依議用餘依議欽此應以光緖五年十月十三日作爲准補該員於六年十月二十日到任查例載各省題請調補丞倅佐貮　職等官應調缺出毋庸計扣歴俸年限准其揀選調補各等語今該員於光緖五年十月十三日准補江防同知扣至七年七月十六日川沙同知開缺日期歴俸總未滿三年按照丞倅調補定例本毋庸核計歴俸年限至請調要缺任内一切因公處分悉免核計該員本任亦無叅罰事件復查該員才具敏練聽斷勤明以之調補松江府川沙同知要缺實堪勝任與例亦屬相符據潘泉兩司會詳請奏前來臣等往返函商意見相同合無仰懇天恩俯念員缺緊要人地實在相宜准以江寍府江防同知羅嘉杰調補松江府川沙同知實於要缺有裨如蒙俞充該員係實缺同知調補要缺同知銜缺相當毋庸送部引見謹合詞恭摺具陳伏乞皇太后皇上聖鑒再所遺江防同知員缺江蘇省現有應補人員應請扣留外補合併聲明謹奏軍機大臣奉旨吏部議奏欽此○○社瑞聨片再霑益州知州江寳善現報病故當經具題開缺並聲明遺缺留外請補在案應卽委員接署查有候補知縣桂林辦事穩練堪以署理又署恩安縣知縣陳葆龢撤省遺缺查有候補知州吕調輰心細才明堪以代理據藩臬兩司先後會詳前來除分檄飭遵外謹會同雲貴督臣劉長佑附片具陳伏乞聖鑒謹奏軍機大臣奉旨知道了欽此○○奴才恩福富陞跪奏爲協領出缺循例請補恭摺仰祈聖鑒事竊查盛京蒙古右翼帮辦協領中和因病出缺兹查有盛京廂藍旗蒙古佐領増裕前以協領擬陪咨送部旗帶領引見經欽派王大臣於光緖三年九月二十日考騐記名二十一日覆奏奉旨依議欽此欽遵在案今中和所出蒙古右翼帮辦協領員缺以記名協領佐領增裕當差勤愼擬請照例補用惟該員業經引見記名人員毋庸再行送部合併聲明所有協領出缺循例請補緣由理合恭摺具奏伏乞皇太后皇上聖鑒謹奏軍機大臣奉旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
