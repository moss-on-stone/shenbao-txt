# 1911 - 325 - 4913940

 

Page 1

 
 
   
 
 

Page 2

 
 
評論 
[袁世凱之難境] [  無名]  
　　袁世凱之難境。至今日而漸漸至矣。武漢之和議不調。北軍旣無得漢陽之望。且又失去漢口之半。南京之軍覆亡在卽。北向進逼之勢更急。是袁世凱到京之後。於軍事上並無别開之生面。且視廕昌主兵權時。軍勢有退無進。是袁世凱於軍事上已立難境也。 
　　袁世凱對於清廷之種種要求。清廷無一不允許之。自要兵要餉。而至鄂督。而至統兵大臣。而至内閣總理。而至並統禁衞軍隊。是清廷之所留者。幾無更可要求之餘地。而清廷竟一一允許之。别無些少之留難。其所以如此者。唯欲留此殘賸之帝位也。然而袁世凱之所以回報清廷者。所派之宣慰使。無一奉命也。所組。織之内閣。承認者寥寥也。外債不能借。外交不加善。宣告獨立之省日加多。是袁世凱於政治上又立難境也。 
　　袁世凱之未出山也。人多惜之者。以其抱才而被抑於滿清政府也。袁世凱之將出山也。人又多望之者。以其或者借清廷之力。以助民軍也。今則其眞相漸露。其志趣漸明。輿論無不唾罵而棄絶之者。是袁世凱於人心上又立難境也。 
　　而滿洲之人。見其手挽大權。而一無效騐。則必旣急且恨。前此奉送大礶之心。旣有所悔。而排斥之心生。一經排斥。則勢必用力抵制。是則袁世凱之於自已位置上。亦已陷入難境也。 
[專電]  
　　雨花台紫金山二處昨爲民軍佔領今日（初七）又得北極閣獅子山老虎山並攻破太平門儀鳳門朝陽門麒麟門 
　　獅子山砲台爲幕府山民軍大砲轟燬張軍炮隊全潰 
　　民軍大隊連開大砲遙轟北極閣艦隊亦在下關江面開砲助之遂得手 
　　寗城北極閣一帶及督署左近均有大火 
　　民軍已在北河口安設礮台張兵投順甚衆 
　　今日（初七）吳淞民軍規取獅子山太平門亦爲蘇浙軍所占南京今晚可下 
　　南京城内商店舖户遍懸白旗預備歡迎民軍 
　　北極閣大營被燬後張人駿鐵良已逃赴日領事署 
　　民軍糧食軍需已可由火車陸續運進城内 
　　此次大戰民軍約死傷三百人清軍則死傷三千五百人 
　　紅十字會火車被清軍砲擊會員大憤（上以南京） 
　　襄河兩岸自初四起連戰三日兩軍皆未渡河 
　　漢陽新到贛軍四千人帶有大砲與湘軍合攻北軍海容艦亦艘上開砲助擊北軍大潰（以上漢口） 
　　魯豫兩撫電復袁内閣遵即取消獨立 
　　清監國召見袁世凱詢問河南山東兩省人民對於取消獨立之意見并飭速即傳旨嘉獎爲各省勸袁擬特别從優待遇并令叚祺瑞於赴鄂時先至河南宣慰以固根本 
 
 
 

Page 3

 
 
　　內閣會議清帝遜位問題殊難解决擬竭力保存北省另以和平辦法就商南方 
　　袁世凱擬再派大員與各省宣慰使併議結局方法 
　　昨有近畿陸軍四大隊又禁衛軍砲兵一隊開赴漢口援助馮軍另飭魯省撥軍兩營自天津開往協助（以上北京） 
[公電]  
　　民政府鑒請求聯合統一組織新政府挽全商務盼復日本華僑全體 
　　江北已於上月二十二日光復由紳商學軍各界公舉雁行爲江北都督楊君慕時爲民政總長陶君思澄爲財政總長魏君宗澣爲參謀部長已分别任事時以派兵勦匪維持秩序未及電達抱歉良深務祈原諒並乞補載爲叩江北都督蔣魚（清江浦） 
　　日報公會轉各報館安慶此次亂事係匪徒鼓惑軍心遂至不可收拾在大通聞此警信又得鄉父老之敦促即擬帶兵攻勦嗣經參謀處開軍事會議以張變未除北京未復同室操戈不能出正祗得一面招撫亂兵一面請都督將薄兵撒退現在薄兵將撒回已電請詺鄉老回省組織一切請轉告各省報館爲吩大通軍政分府黎（蕪湖） 
[譯電]  
　　昨晨英領事署接初六夜漢口所發無線電音云初四初五初六三日兩軍在距襄河口十英里一帶終日惡戰兩軍各欲渡河或被撃退或被轟斃均未達其目的巡洋艦海琛海容時時駛至上游轟擊七里河附近之北軍昨日（初五日）有九江派來大軍四千名携帶大砲十尊抵此攻擊北軍大營巡洋艦將在水上助之近四日内武昌漢口醫院之傷兵共有千餘人之多 
　　昨有步軍三大隊馬兵一隊第一鎭禁衛軍砲兵一隊由京開往漢口尙有山東兵一千二百名由濟南府取道天津開往漢口 
　　袁世凱與山西民軍正在議和清軍統領段芝貴已將　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
民軍要求之欵報告清政府聞民軍須清政府准其留守太原府鐵路始允不再阻撓京漢鐵路之交通叚芝貴今日已受袁世凱命由京赴晋前往答覆如民軍不從袁議則卽將開戰新簡之陸軍大臣王士珍將於後日行抵京漢鐵路正太鐵路交點處之清軍大營（以上初六日北京電） 
　　新簡度支副大臣陳錦濤查無蹝跡不知所往（初七日北京電） 
　　清攝政王今日正午在太廟發誓遵守資政院議决之憲法信條并卽頒諭曰吾朝定鼎已垂三百年朕自即位後卽圖實行憲政惟朕之行政用人皆不得當致有近日之亂朕恐危及社稷故從資政院之請發誓遵守憲法信條十九欵當速宣布召集國會云云 
（初五日北京電） 
　　武昌民軍領袖已宣布湖北暫定憲法其大要皆採取美國之憲法國民均有言論集會宗敎之自由並擔保國民及財產之安甯惟國民有服軍役之義務總督三年一選不得連任至第四年（初六日漢口電） 
　　袁世凱聲言刻已預備調和之計畫深信各黨必能滿意 
 
 

Page 4

 
 
　　外務部宣言山東已經取消獨立現請清政府撥銀五十萬兩辦理地方政務 
　　日政府决議遵照北京外交團本月初三日通過增加使館衛隊之議案擬派步軍一大隊及小機關砲隊前往京津其數不逾庚子條約所定最大之額聞本月初八日將先派兵七百五十人來華外務大臣内田男爵已向駐日各國公使宣述日本之態度（以上初六日北京電） 
　　孫逸仙前在美國發行之革命軍鈔票票價僅収五成今已漲至十成（初六日舊金山電） 
　　有中國青年數人已離橫濱宣言擬於二個月内暗殺廕昌（初六日東京電） 
　　瑞安輪船被攻一事海盜先向船主與大副之室放鎗一排船主即擊死海盜二人有中國搭客二人被盜殺斃盜又搶刦他輪被劫之物約值英金四萬磅之巨現有英國滅魚雷艇兩艘在西江巡緝（初六日倫敦電） 
　　廣州軍政府已得管理全城之權但於内地似無勢力昨有英國輪船一艘在西江被刦船主某英人被殺英國政府擬仿一千九百零七年之辦法派艦巡緝西江且廣州附近昨日亦有某民船被刦傷一德國敎士而著名之德國某醫院亦被土匪拆毀德國官塲已在調查損失（初五日廣州電） 
　　字林報初五日杭州訪函云此間數日來無重大之事民人皆急望南京之光復現在商業無異停止現銀頗缺間有搶劫米店之事新政府與各錢莊承認之紙幣現已通用民間得此或可稍抒經濟之困難有某士官招募新軍二千名帶至司令部領取薪餉軍火後忽起衝突新軍死六人偒數人該士官亦被逐新軍大半潰散上星期五日因新軍搶刧又起暴動新軍重傷者兩人輕傷者四人現在醫院醫治昨日有一兵士以值一元之舊衣至某當鋪欲强當洋十元其時該兵士身帶軍械聲稱若不允其要求必開槍擊斃當夥後由警察拘送軍政府登時鎗斃 
要聞中國光復史 
[南京戰報]  
　　幕府山砲台已爲民軍所得該砲台爲南京城外最重要之門户山上架有巨砲足與獅子山砲遙制南京全城（獅子山砲台半在城外半在城内） 
　　紫金山亦在張勳之防衞中已被民軍圍困尙有民軍一萬名在某處轟擊城垣 
　　張勳精銳之軍均在城内但其數不多必不能防守七十餘里之巨城也 
　　外間盛傳張勳已退走過江至浦口營地江中並無砲艇截其逃路恐未必確 
　　民軍旣得幕府山後即在該處砲台開砲猛轟獅子山 
　　民軍係分三面力攻一攻幕府山一攻雨花台一攻清凉山而海軍各艦又在江面助之故南京全城已在四面楚歌之中 
　　張軍在獅子山設防甚固因此山砲台可以遙制江面及下關口岸實爲全城最要之地設此砲台果爲幕府山民軍轟燬則民軍已爲全局之主人矣聞巡洋艦砲艇等均力助陸軍攻擊獅子山 
　　北極閣已在砲火之中附近一帶均有火起　　昨夜有砲彈三枚墜落下關内一彈擊入某西人室内死華人一名 
　　外人現已悉數離城惟英領事威金生君離城之時大受張兵留難 
　　由西面攻城之民軍已進逼太平門該門係在皇城之東洪楊之役亦由此門入城也 
　　張人駿星期六日尙在督署鐵良則在北極閣現此兩處恐不復能居矣 
　　清凉山附近戰鬭甚烈張軍初獲小勝及初六日民軍猛進不已遂將張軍逐退南京各砲台砲聲不絶 
　　初三晨九時張勳曾運來福鎗五百枝前往浦口聞張勳不欲保守南京將率精兵與民軍鑒戰奪路逃往北方云 
 
 

Page 5

 
 
[漢口戰報] （本館第二特派員來函） 
　　初三日午後四時開戰槍砲聲不絶於耳余至大智門登高遠望烟霧迷漫未知勝負初四早特至機密處詢知漢軍係分三處攻打一在蔡甸土山一帶漢軍早伏土山上以砲攻擊北軍三千人死傷千餘人漢兵死者僅六十四人其餘北軍除逃走者約有千人外餘有村老作保一律投順黃興卽命降軍速攻敵軍一因有北軍馬隊一隊由孝感進黑山直到漢陽被漢軍偵知立派三千人將北軍馬隊圍於小土山民軍奪獲機關砲二尊獲馬多匹該馬隊非死即逃全軍覆沒一派敢死隊以百人爲一隊分作五隊由橋口進發該隊善打臥槍年壯者居多至中國砲馬塲奪獲大砲四尊 
　　初四又至俄租界醫院登三層樓借望遠鏡觀看見漢軍退至橋口被北軍用機關大砲連轟數次查此項大砲係由北京後門運來現有四尊在漢安放興業里劉家花園一帶 
　　漢口諶家磯美孚火油池於初四八時被流彈所觸霎時烟霧冲天不可嚮邇 
　　海琛海容兩兵艦初四日一律開礮攻打北軍三道橋已斷 
　　初四日武陵輪船由長沙到埠該船買辦告知余等言快利裝載廣西軍二千餘人主刻登漢陽余等即至船招待青年學生三十餘人隨趁划船過江投効該買辦又言近來長沙日日招兵已约有二鎭 
[武漢之聞聞見見] （本館第二特派員來函） 
　　紅十字會醫院有北軍機關砲隊排長林逢春者廣東人以不願爲北軍辦事自取手槍擊其下身彈穿左腿而過隊入醫院醫治約一禮拜可愈即赴武昌與民軍効力 
　　現北軍機關砲隊排長赴武昌者已有七人砲兵亦有四五十人 
　　武昌大同紅十字會醫院有湘軍自傷手指醫愈出院醫務處給賞二元該軍士答稱吾自傷其指不能領賞且我因臨陣不傷未能出力故發憤自截其指云 
　　初二日北軍統帶胡某率兵二千人由深溝地方進至蔡甸（在襄河上遊）共搭浮橋五座聞係某國人向北軍保造價洋一萬元 
　　是日大雨淋漓北軍正在蔡甸搭橋偷渡被漢軍偵探隊偵知立即報知軍政府飛飭龜山砲台連放巨砲將五座浮橋盡行轟毀其已紥駐城頭山之三百餘人亦被擊死無一漏網者現已逾漢追至垜路口一帶矣 
　　翌日半夜又聞槍砲聲不絶至午後尙未停息聞又有北軍二千人暗渡下城頭山與上城頭山相隔三十餘里我漢軍早有防備佯爲戰退將北軍誘至黑山相近始用大砲轟擊計傷北軍一千餘人民軍復從後截之北軍二千人全數覆沒無遺 
　　北軍約有五萬人其由第一二四六四鎭内挑選者約二萬人其餘三萬人皆係新招及退伍之防兵而民軍則有七鎭之多内湘軍三萬人尤稱精悍 
　　漢口各國租界與華界馬路交通地方皆築厚墻安放機關砲派兵守護以防北軍衝入擾亂 
[其二]  
　　聞馮國璋已確被刺死其馮之人即係民軍中人惟尙未知姓名容俟探確再報 
　　敵軍又由火車運來小划二百隻以備偷渡漢水之用 
　　又據某外人報告馮國璋係於初二日午時爲該部下兵士毒死 
　　初一晚十時敵軍在龍王廟一帶放火以爲　東擊西之計趁此攻我兵工廠我軍防守甚嚴當卽槍砲齊發斃敵無算 
　　初二日下午四時敵軍退至後湖我軍駐紥梅子山擊傷敵馬數十匹是早十時敵軍在劉家花園後面亦被我軍擊退之 
　　前日我海容兵艦攻擊劉家廟時敵兵死傷甚多及見火起餘兵皆棄軍械而逃且有未及逃而淹死水中者不計其數 
　　某國醫院敵兵居十之九前日海容兵艦上駛時有某兵喜悅非常拍胸言　咱們兵艦攻武昌來了醫生某君誚各兵艦業已投降民軍此次之來卽係攻汝北軍以後尙有多數兵艦源源來漢汝北軍危在目前矣某兵聞之嗒焉若喪面白如灰死 
　　敵軍連日死傷約二千餘人死者皆用蔴布袋裝貯傷者大半用火車載至灄口以下醫治欲全在漢口各醫院治意恐民軍知其軍力虛弱也 
　　前晚聞各領事會　不許敵軍在租界附近駐紥藉租界爲隠蔽將即日令其遠離不然當以武力相見 
 
 

Page 6

 
 
　　敵軍最忌革命二字廣出僞示凡軍民人等須呼鄂軍爲土匪如有呼革命者卽以軍法從事且禁閱報紙甚嚴上月二十三日有兵士拾報一張且走且閱被偵探查知立即斬首標罪示衆　　馮賊前以嚴守漢口爲宗旨張彪則欲進攻漢陽意見紛歧已不相安刻被我軍擊退彪賊頗怨馮之失計二十八日晚馮乃下命令如能攻據漢陽兵工廠者每名賞銀六萬如能攻破鄂城者每名賞銀四萬各官兵以如許重賞欵從何來而武漢天險之地防尤嚴莫之或應 
　　鄂軍起義之初瑞澂原以土匪擾害密電湘省誘令中路巡防二三兩營來鄂助勦行抵京口得悉革命宗旨已悔爲瑞所愚及得湘軍獨立之信尤覺闘志全消惟滿奴馮國璋管束甚嚴欲歸不得欲降無路前月二十一日私派代表來鄂介紹約同内外攻擊詎事機洩漏爲馮所疑立將夏王二管帶拘押司令處及二十七日我軍猛攻漢口乃釋之使率隊攻民軍各官兵得此機會遂於二十八日晚放步哨時將洋油廠所設野砲六門機關砲二門移轉反向北軍射擊激戰一夕滿兵傷亡者計一千三四百人迨平明時夏管帶率隊由諶家磯登船渡鄂駐紥青山共計二百八十人當由軍務部員迎迓入城據云干管帶已陣亡此外兵士二百餘人傷亡者半逃避者半其經營苦心殊足令人敬佩 
[俄領事署議和談]  
　　上月三十日晚袁世凱特派代表張春霆劉承恩二人與黎都督之代表孫發緒及曾某會議於俄領事署俄領爲平和議會之會正此事甚爲秘密先由孫君發緒開言問北代表之來意北代表言第一條容滿人暫爲皇帝所有一切大事皆歸入漢人主權第二條停戰而後再爲講和若不息戰中國有瓜分之禍如日本現在有十四萬精兵駐紥奉天預備助滿人攻革黨慶親王已經允許日人擬於十月初十日起攻云云南代表答曰據汝云暫時容滿人爲皇帝試問以何日何年爲限又據汝云停戰試問以何方法方可停戰現北方清軍在漢口漢軍在漢陽兩下相持自不能不起戰端余意滿洲旣欲爲暫時之皇帝最好給以一定之地使其可以常久樂即如直隸河南尙無民軍佔據可作滿帝安身之所况各省來之代表皆有意舉袁項城爲中國之第一大總統莫如請袁在河南響應以孚衆意後俄領事爲萬國平和會之代表云現滿政府借日本之兵攻打民軍此事萬不足信即日本巳允助滿政府是滿政府不能自立滿政府旣不能自立是即滿政府已亡之據滿政府已亡而袁氏仍願爲奴隸愚哉譬之人以頭碰牆爲問牆頭孰勝（此意以民軍比牆以清軍比頭）至於停戰一事最好滿政府之兵退至灄口漢兵亦不許渡漢河乘隙攻擊然後方可議和一面則請袁項城來孝感主持議和各事各代表聞言均唯唯退回本處禀告 
來稿 
[創辦女子尙武會緒言] 沈佩貞稿 
　　國法學曰。立國之要素有三。曰人民土地主權。而能使土地鞏固。主權活動者。其能力則咸在於人民。是故一國之貧富。視人民之貧富爲斷。一國之强弱。視人民之强弱爲準也。然所謂人民者。固槪括通國之男女而言乎。抑僅指男子而置女子於不問乎。如其槩。括通國之男女而言。則何以對於國家。男子有當兵之義務。而女子無有也。對於社會。男子有保衞之責任。而女子又無有也。同是人也。何以男子之勞如彼。女子之逸如此乎。不然。其所謂人民者。僅指男子。而言。則女子明明圓其顱。方其趾。含其齒。戴其髮。知覺聰明。何異於男子。而乃必不認爲人民乎。同是有也。又何以男子能鞏固其土地。活動其主權。而女子則否也。嗚呼。痛哉。數千年來。我女界之沉淪。女同胞之孱弱。亦云至矣。調脂弄粉。梳頭纒足。務造作其嬌俏之狀態。以供男子之玩好。而自謂能事已華。自幼稚至於成年。自成年至於終老。事事仰男子之豢養。事事受男子之壓抑。淹淹一息。舍飲食以外無業務。舍命運以外。無希望。滿身盡是。媚骨。一生惟有靠人。鳴呼痛哉。我女界眞萬刧不復也耶。唐之花木蘭。宋之梁紅玉。閱幾世而一見。僅爲歷史上之光。輝而繼起無人。後世遂視爲莫大之奇事噫。猶是人也。何奇之有。羅蘭夫人曰男子求自由。女子亦當求自由。男女豈有所軒輊哉。（未完） 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接在聞 
[貴州光復記]  
　　貴州於九月十四日宣告獨立公舉新軍敎練官楊柏舟爲正都督新軍隊官趙德全爲副都督官界除巡撫沈瑜慶外餘皆一律仍舊是日黎明由新軍巡防陸軍小學堂排隊入城先保守藩庫火藥局改諮議局爲軍政府凡領軍火者皆由軍政府給發一面出示安民故各民居皆安堵如故各門首皆插大漢國民白旗夜間懸燈以表同情十五日組織樞密部規畫一切暫舉郭子華蔡衡武任志清張石麒雷少峰樂釆臣楊伯釗周澍元平少黃陳桂臣十人於午前九時舉行受職禮公同辦事茲將軍政府示文錄下爲曉諭事照得中國各省近月以來人民奮興已次第宣告獨立義師所至秋毫無犯護公安紳民歡迎本省處西南之中心自當應時而起以增我漢族之光榮合將宗旨禁令宣告如下（一）宗旨本省與各省人民同意組成大漢聯邦帝國以達公和立憲之希望（二）禁令（甲）保護官紳不許傷害（乙）保護敎堂敎士及游歷旅居外國人等以愼重邦交（丙）保護人民不分黨派（丁）保護衙署局所學堂廟宇及一切公地（戊）不准姦淫賭博燒殺搶擄及佔買佔賣（已）不准擅入人家凡違犯以上各條禁令者斬爲通諭事照得本省於本月十四日子時軍民全體反正所有全省司道各府廳州縣各路綠練各營文武官員均照常任事由軍政府委任士紳副署其有所屬敎堂敎士及游歷旅居之外國人宜先事極力保護並嚴防土匪乘機竊發不得稍涉疏忽致干未便至以後一切申禀文件均直接投遞軍政府聽候准駁切切此諭右諭全省文武官吏准此爲示諭事從前官錢局發出紙幣軍政府一槪承認兌換現銀爾等務須照常使用不得妄聽浮言自取擾亂一切買賣及完納糧稅一切仍舊通用有敢不接收者准來軍政府報告立予處分不貸切切特諭九月十五日軍政府正式會通過議案（一）認定貴州獨立爲共和宗旨（一）認定諮議局爲立法院（一）認定樞密諸人爲暫時推定責任章程規定後照意公選（一）認定暫時一切緊急命令執行後仍須交立法院通過始得繼續有效 
[贛軍又議換都督]  
　　贛軍都督彭程萬於九月二十二日接任視事本屬暫爲担任現因軍政兩部頭緒紛繁夙夜從公將及旬日以致劬勞過度萬難支持且軍餉籌備各屬要求種種困難不堪言狀彭都督於十月初一日午後四時開議辭職當經軍政兩部秘密會議公舉九江馬都督來贛接任於初二日先派代表赴潯商妥後再行宣布聞此次手續甚爲秘密以杜人民妄生疑義 
[弔祭黃花岡義塜]  
　　廣東胡都督於九月二十八午刻遷入舊督署辦公二十九日聯同各界親往黃花崗祭弔英魂沿涂觀看者異常擁擠莫不嘖嘖稱羨各界到者如粤省同盟會全省新舊軍隊　華僑炸彈敢死隊以及印務機器各社團紅十字軍樂各隊並女界三隊一隊四十人一隊六人一隊四人隨行有陳塘南醒獅鑼鼓頂馬並技擊隊内有下櫃一座置一雞一犬大書雞犬無驚字檏到黃花崗義十墳前男女各軍隊入内分别行禮三次舉手大呼萬歲畢齊奏軍樂燃串砲數萬响崩牙成扮孝子束帛到各墓燒紙錢各軍隊及遊人往觀者約數萬人殊爲熱鬧祭畢將革命元勳之旗插於墓前對聯分掛墓前松樹梢頭以作紀念内有一聯措詞尙慷慨特錄之聯云三百載含羞忍辱痛盡胡奴橫呑四海數十公捨身導義重興漢族恢復中原如各烈士者雖死猶生矣又有女界權利研究社同人製造一大花圏縱橫丈餘以兩人扛身全體社員排隊前往圏上兩邊分插崇拜英雄等旗幟因内街閘門不能經過隊改由長堤　往并燃放極大串砲以伸景慕聞該社旨以吾國現改民主一切平民權利旣已爭回將來編製法律於女界權利亦應較專制時優異故特設社研究以謀女界幸福其發起首則爲陳玉亭黃君毅慧莊郭超海胡坤一梁糜愚郭勵精修禮諸女士俱大家閨秀其社所則暫設西關寳華坊 
[粤省之大會議]  
　　十月初五日粤省各團體接胡都督發交議案三事在總商會集議到會人數極衆胡都督偕樞密員廖仲凱蒞會舉謝銘三周東初爲臨時主席莫任衡宣佈先佈告請議理由提出議案第一件北伐事胡都督先言推倒清政府北伐萬不能緩諸君想必贊成惟關於北伐者有二（一）預算餉項義軍一萬以四月計凡糧食舟車行囊賞犒約需百萬始足軍用如何籌集請衆建議（二）北伐本弟　志擬親自統軍前往所有閱於都督府責任另請公舉言學　　乃　胡都督言略爲引申并言現人同續舉陳炯明君臨寺副都督黃 
 
 

Page 11

 
 
　　士龍君爲臨時參都督須俟兩君回省乃可起程自可無容另舉蘇稜諷言應先表决北伐一層若人民皆公認北伐經費自不難籌集也（一）可由軍政府提撥（二）可籌提别捐但不必俟特别捐籌足時方興師北伐遂提請表决北伐衆大鼓掌復全體舉手贊成旋提議第二件裁釐事胡都督言釐金雜捐革命方略草約决主裁撤惟現在反正官逃欵失如何裁法請衆建議莫任衡接言釐金病國害民且向爲外人藉口阻碍加稅必須卽行裁免有兩前提須先解决其一關於内政釐金裁免所有軍費及各行政費憑何支辦如專靠公債周轉將來恐不能債還信用牽動財政其一關於外交張鳴岐前與匯豐匯理德華三洋行訂借五百萬元合同第七欵聲明以廣東全省釐金爲押倘借欵期内停辦應指定本省别的合式稅項替代新政府有承認繼續合同之責若未經商允遽行裁撤必致外人干涉鄙見宜定一裁釐確期一面由各埠行商鼓吹愛國大義擔任報效軍費查原日釐金旺收之年公欵歲入不過二百七十餘萬而取諸商民者殆倍之但認回十分之五已足與釐金之數相當以粤人好義根性可决其能集事至此項報效將來推倒滿清政府完全成立民國後旣經裁釐自可加稅統計粤省洋常關稅七百五十餘萬不難增出數百萬不特可免報效并可减輕一切負担云云蘇稜諷起言裁釐問題若主張裁釐加稅則含有外交性質而廣東全省釐金經張鳴歧列入借債作抵之内亦有外交上之轇轕凡内政有屬於混入外交條者必當加倍審愼今日似宜先定一裁釐之切實期限然後從中組織手續法可也旋經衆提出定期明年正月初一日起實行裁撤衆皆贊成提議第三件安置民團胡都督先言現在民團須謀安頓民團中有由機關部召集者有由各鄉有志之士集合者爲數旣多如何安置請衆建議蘇稜諷言解决民團間題應以軍人爲主體今日之會軍人到者尙少即有之亦非由全體公舉而來試問誰敢定奪即使由人民定奪而非經民團多數悅服則所决議者亦終歸無效耳此等問題必須雙方允願乃可何謂雙方卽指軍人一方面平民一方面是也旣要雙方允願則須另開軍事正式會以憑解决鄙人對於安置之法約有三種（甲）編入軍隧（乙）編入巡警（丙）撥作墾荒及工程此外願遣散者旣給以恩餉查今次各路民團有由機關部召集者有由人民自行起義者然無諭如何均是熱心排滿故以排滿爲主旨之民團如願隨往北伐則已若不願北伐則又必願解散者此不過當軍政府成立未久未有頒布安置民團之法故尙未能揭破耳此後即當開誠布公召集民團代表大開軍正式會切實研究妥善之辦法况民團總局已設又已委劉軍門永福爲民團總長則此後安置民團之法自當由劉永福執行但我等人民亦當大費腦根預備開軍事會時之議案回民團亦當體諒公家籌欵之難自定一應去應留之善法總之以雙方允願不背輿論爲最後之解决今日之會則萬難决定辦法也都督起言蘇君所言甚爲正當俟再召集軍人再開全粤大會可也隨後朱伯元廖伸凱某商等討論畢遂宣布第三件議案另開大會消除意見解决辦法並須預先通知民團總長劉軍門赴會酌議商辦衆贊成議畢續提出修建黃花岡義士塜立東西兩紀念塔由公款撥建公費由公欵撥支捐助者聽衆贊成又商董江海秋等提出龍李兩軍門有功於粤均願告退昨經各董前往慰留未得與李軍門會晤但晤龍軍門允爲暫留擬請胡都督出示勸諭民軍當與桂軍和睦俾知龍軍門所部自反正後係屬同志理當互相敬禮一面由各團體刋傳單一面函達軍界團提出以是軍界融和而免外問疑慮胡都督答言今早經已出示旋提議將來軍事大會仍請龍軍門到會接洽衆决議旋宣布參都督黃士龍來電畢布告散會 
[新杭州急須善後]  
　　典業一體罷市近日城廂内外被多數游勇冒充民軍隨帶快槍刀械分赴各典當强將破爛物件勒索重價商界異常驚惶要求商會　謁司令官匿拒不見空言保護未派一兵致匪類愈形猖獗初五晚集衆會商原定初六日一律停歇總協理深慮貧民鼓噪糜爛大局極力勸阻照常營業不料上午十時後市街成裕當突來二十餘人各持破敝衣被每人索洋八元並自稱係標隊第幾排近由某府開回卽日赴南京前敵爲汝曹保衞身家等語該典見機將先來之二人如數付訖其餘候取到現洋卽行照付誘衆出外閉門罷市若輩復又擁至缸兒巷咸康典詐去洋若千元其餘各典聞警同時罷市實行暫停五日之原議全城商業人人自危不知力任維特之軍政府又何以善其後也 
　　籌畫旗民生計杭州光復後旗民生計日艱飢寒交迫情實可憫政事部長褚慧僧君惻然憐之於初六日請前將軍德濟轉派代表文會到部會議面商辦法决定意見兩條（一）卽日示分貼各城鎭鄉凡旗人家眷分赴各處謀生者如能安分守法一體保護遇有兇橫滋事按法懲治該處人見有旗民不得歧視以期融化另行曉諭旗民現因軍用浩繁財政支絀所有旗兵餉項萬同時盡給如旗民有不待餉項 
 
 

Page 12

 
 
自愿離省者儘可來部報名給予護照並將應得餉銀暫予存記俟二三月後持照來取（一）旗民極貧之家先向前將軍報名經本部調查確實後准將口個月餉項併爲一次給發俾得挈同全眷出外謀生如一人出外不帶家眷者不得領取全餉仍令按月給發以示區别以上兩條擬卽會商都督及財政部後卽行宣布實行云 
[蘇垣新猷種種]  
　　議决忙漕成色蘇都督府於初六日通電蘇松常鎭太五屬民政長曁自治公所云臨時省議會决本年成熟田畆忙漕一律减二成征八成已征足者將應减成數流抵災區再分别减免庚戍年以前積欠全免忙銀每兩連附加統征一元八角漕每石連附加統征五元不收本色餘文詳都督府麻印 
　　裁撤府縣官制蘇都督前經江紹杰暫署蘇州府當頒發蘇州府木印飭發應用現經議定暫行官制將蘇州府及長元吳三縣均行裁撤另設蘇州民政長一缺仍令江紹杰充之並另頒蘇州民政長印一顆發交換用江紹杰接到此印後已於本月初四日在植園内開用並將蘇州府木印一顆即行繳銷 
　　助餉奬勵章程蘇州都頒發助餉奬勵章程云（一）凡助餉不論銀數多寡統由都督府註册存記掣給收受証書内致詞褒獎並刋登各報以彰義舉（二）凡助餉銀百元以上者大都督手書褒答之（三）凡肋餉銀五百元以上者大都督手書褒答之並贈以鐫有嘉獎字樣之銀章（四）凡助餉銀一千元以上者大都督手書褒答之並贈以鐫有嘉獎字樣之大銀章（五）凡助銀五千元以上者大都督手書褒答之並贈以鐫有嘉奬字様之金章（六）凡助餉一萬元以上者督手書褒答之並贈以鐫有嘉奬字様之大金章（七）凡助餉銀二萬元以上者奬勵法臨時定之（八）俟共和政府成立大都督聲請訂奬勵章程造送助餉人姓名冊照章分別等差頒給奬勵（九）凡助物品者計其時值以上列各條辦理 
各埠通信 
[廣西]  
　　土匪戕害民軍　 
　　梧州土匪甚爲披猖前數天有土匪數帮投入國民軍大營願歸順反正該國民軍不虞其詐是晚享以筵宴不料酒行數巡忽然槍彈紛飛慘將各民軍轟　數十人所有槍枝盡行掠去分向大江而逃 
[廣東]  
　　何恭壽慘遭截殺 
　　初一日有一年近四十身穿藍布長衫綾綢背心手持包袱者行經十六甫忽轉身縮入新盛餅舗隨即有手纒白布者三人入内指稱搶其包袱牽出街中連轟數鎗均中要害登時倒地斃命當亂撃時亦誤傷同黨一人旋代　輿抬去事後有人認悉死者是西樵大沙何恭壽現辦崇德局務聞因關於私仇者云 
　　妥琦死後之槍聲 
　　前日優天影在東關戲院演温生才行刺妥琦一齣淋漓盡　觀者無不歎賞演至行刺妥琦時場内有一民軍热血噴湧不可自制猛將身旁手鎗向天轟發以助舞台上行刺時之聲勢滿座不知其故紛紛逃避女棚尤爲驚擾後知因威觸而發始各相安無事觀此亦可覘滿人受怨之深而演劇感人之易　　矣 
　　劉永福任民團總長 
　　都督胡爲示諭事現在各路民軍齊集必須設立統一機關以資總攝劉軍門（即劉永福）威望素著士衆咸欽業經本都督照會劉軍門爲民閣總長嗣後各路民團所有事項應直接與　軍門妥商辦理毋庸前赴本都督府議辦以一事權爲此諭飭各路民團遵照特示 
[直隸]  
　　南北州政治分歧 
　　居庸關土人呼昌平爲南州延慶爲北州自鄂軍事起恐土匪乘亂昌平州牧親自下鄉勸諭紳民舉辦聯莊會十村一聯民情　願頗結團體將來可無土匪之警與延慶州牧雖已出安民告示而團練一事尙未發起僅居庸關紳董劉弼臣等倡議每家出一人以衛鄉閭一家有警各家出救按户登錄名册人心頗齊云 
　　增藴扶柩北上 
　　清浙撫增子固中丞現毌憂搭輪扶柩北上於初一是下午至大沽旋乘火車直赴北京 
[河南]  
　　學界全行停課 
　　學界自鄂事以來各省迭有警耗因之請假者頗多學司昔猶竭力維持近因亂事日熾敎員學生方寸旣亂所有學堂遂一律停課　　官界措資回籍 
　　豫垣官界近因亂事未定紛紛請回籍措資假者頗多盖藉此可以旋里也河南官塲舊患擁擠因亂事以懾之頓覺任途一清有某某等處稅差竟屢委人咸辭不往亦從來未有之現象也 
[山東]  
　　趙濱彥目討沒趣 
　　魯省署司趙濱彥籣放已久蟡始來東聞禀到時都督不見並傳　無庸接印視事趙乃垂頭喪氣而去聞擬到津復請陳　龍托故代奏云 
[青島視爲樂境]  
　　自鄂軍倡義各商埠商務阻滯青島亦受影響而客棧則甚爲發達近日天津濟南北京之官商携眷來青者絡繹不絶各客棧莫不擁擠不堪皆視爲世外桃源加以七月時水災昌邑高密等處因被災而移　東三省者亦由青島引渡前往說者謂客棧之興旺爲十餘年所未見云 
[江西]  
　　通示轄免舊欠丁漕 
贛省軍政府示云照得丁漕重項本爲國計所需從前苛征已極小民何以得蘇現今光復伊始舊欠一律免除所有本届正供務當踴躍捐輸官票銅元通用完納尤須得宜銀洋照依行市仰價定必究拘諭爾軍民人等各屬一體須知倘敢背違命令照法嚴究無遣 
[揚州]  
　　共和建設會成立 
　　共和研究會爲程蔣盧王徐五君所發起於本月朔日在萬壽寺提議到者五六百人已誌前報於初二日復提議選舉職員以會員到者未及三分之二旋即罷議復於初三日廣發傳單以滬上已有共和建設會成立因收今稱以便接洽初四日續開選舉會到者人數愈衆並有民政部中人員列於旁聽之席謠諑紛起意圖破壤幸會員持以毅力謂現在甫脫君主專制復受紳權陵藉此會若不成立將來流血之禍必因不平等而發生危急存亡撃此一舉今日無論如何必須先將職員選定雖至永夜亦必不散此盲旣發反對黨因之氣阻始克將職員選定開票後金君誦開蔣君寄生皆得最多數蔣君自以名在發起宣盲非金君承認會長決不擔認執事金君固亂遂受選爲正會長蔣及周君玉如副之其餘執事自評議員以次亦皆選定惟調查一職以事關重要未能即行選定初五日復開職員會有王君雪俠童君樹藩陸君某兪君麗泉等各出意見書以共商榷復有陸君宣言從此揚城生命財產皆托於正副會長之手正副會長萬不可受民政部之籠絡就其職事金若等俱各竭力承認當日定議撰就報告書報告各處并借宛虹撟烟業公所爲會址一俟籌有的欵再行遷移 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[都督府派兵赴寗]  
　　滬軍都督陳君以金陸業已調兵攻勦所有滬軍新招之第一標第二標自應出發即著該二標各派一營砲隊亦派出一隊辎重兵工二隊亦各派一排迅即赴寗助勦聞該二標擬於初十左右由滬出發是以一標二營各兵士之軍服已於前日發給 
[犒賞投順兵士之豫備]  
　　吳淞軍政分府李燮和君昨日分布通告云本軍政分府奉武昌軍政府之命令來滬督師自上海光復以來分兵駐紥吳淞以顧門户茲以南京負固張賊肆威本軍政分府會合羣師勢滅醜虜幸而同仇敵愾萬衆一心連日奪回幕府鳥龍山兩處砲台今日一點鐘來電已破朝陽門麒麟門及北極閣獅子山等處南京即日定可光復凡屬我黃帝之子孫諒無不表欣悅同情也此次占領砲台全係本軍政府之濟軍最爲奪勇所致在投順兵士濟濟來歸犒賞餉銀爲數甚巨當此軍務緊急之秋驟難應犒故商諸熱心同志轉懇丹桂第一臺藝員准於初九晚煩演拿手好戲所得戲資槪助本軍分政府軍餉以救目前急需並由駐吳淞陸軍司令黃漢湘君登臺鳴謝海上熱心紳商學界諸同志届時務祈往觀各盡天職不勝欣幸之至 
[都督府電書一束]  
　　吳淞李司令來電迭接鎭江電淞軍已佔鳥龍幕府二山降兵甚衆急需欵三萬兩請即刻籌備俾便領解淞軍李 
　　江浙聯軍徐司令來電陳英士都督李徵五總監鑒浙江急電七米立九鎗彈請火速運一百五十萬到龍潭交龍潭兵站轉交立盻紹楨叩 
　　南譚都督來電陳都督敎育總會江浙代表諸君鑒電悉極表同情承認伍先生爲外交總長並卽舉代表來滬湘都督譚延闓　　廣東胡都督來電長沙譚都督冬電擬以黃興君任軍政詹天佑君任交通張謇君任財政敝處均極贊成惟梁啓超君任敎育則絶對不承認謹聞漢民叩 
　　廣西都督來電都督鑒江電計達頃准湘都督冬電開軍政舉黃公興敎育舉梁公啓超交通舉詹公天佑等語敝處亦極贊成惟梁公才學宜於内務財政兩部敎育次之外交部旣公認伍温兩公各部可否仿此辦法亦公認兩人敝處擬舉梁公任内務或財政至軍政湘舉黃公興最允敝處即舉黃興王芝祥兩公餘各舉定互告桂都督秉堃榮廷支印 
[學生軍駐松練習]  
　　駐松學生北伐隊自前月廿五日由陳君其昌發起報名者紛至沓來不三日已達百餘人之多十九日假湖州旅滬公學考騐精選五十餘人於初三日由趙君汝杓帶隊赴松初駐松城提署現與學生軍第一第二兩隊聯合改名駐松中華民國學生軍遷駐松江火藥局每日操演兵操四點鐘外并課戰術地理各學 
[浙軍查獲軍火]  
　　浙軍二標二營初四日開駐上海高昌廟初六夜右隊隊官方達章君督同各排兵士守備查獲彈藥二百零八箱機關砲四尊而運載漢奸不知去向當時查獲軍火最得力兵員爲羅鑣洪鳳標二人 
[商團預備北伐]  
　　滬南商團公會聯合會司令部現擬組織十字團預備編隊北伐已在該會及市政廳等處設立報名處定每日上午九時至十二時下午一時至五時晚上七時至九時報名投考 
[閘北自治公所第三次大會記]  
　　閘北自治公所前日下午開第三次大會議决消防隊共分三段互相聯合遇有火警並飭該區警局派長警到塲彈壓防護所分地段（一）新閘歸錢董允利管理（二）天保里歸沈董聯芳管理（三）寳興路歸嚴董逸士管理一應救火器械及皮帶龍頭均已置備齊全北外又經各議董提議前巡警總局長姚捷勳捲呑公欵案據調查部報告已查得者如造橋修路九月份餉銀七八兩月各項収入之捐款等共計銀十一萬八千餘兩應設法追出以充公費當由某君起立謂姚平日信任醫生馬頣之實受其愚現馬已被工頭司徒大興在公廨告發逮押捕房應請民政總長照會值年領事移提歸案訊辦又議閘北與英美兩界毗連關於交涉之事甚繁宜另舉一員辦理交涉以期迅速等情當有議舉虞君洽卿者惟尙未决定 
[看守會丈局案卷]  
　　公共租界前設之會丈局係專辦洋商租地及轉立道契等事茲自民軍光復以來該局員已濳逃無蹝所有案卷無人接管現經領事團得悉以該局關係租地交涉無人管理難免遺失爰即商由外交總長伍廷芳君轉咨民政總長查得該局尙未改定名稱是以先派朱日宣君前往看守卷宗俟再會議妥章接續辦理 
[招募工程隊]  
　　滬軍遊撃統領陳君漢欽茲奉陳都督命令招募工程隊一百二十六名編爲一隊以備行軍調遣陳統領遵卽飭令總司令兼兵工隊 
 
 

Page 19

 
 
長徐君彥業於昨日出示招募 
[巡防隊奉調來滬]  
　　駐防浦東北蔡鎭之淞滬巡防隊右硝五六等排弁兵現奉滬軍陳都督命令調滬該硝長顧亮臣已於前日率領來滬駐紥日暉港禀候調用 
[派委兵輪管駕]  
　　　和兵輪原係滬道衙門差船曾由馬鎔軒管駕自由民軍機關部員劉志堯王樹豰二君勸順之後陳都督以王君勸降有功已於前日委充該輪管駕至劉君則尚須另候升學賞 
[决死隊將次成軍]  
　　盧君保三何君仰等發起擬招决死隊一營攻勦張勳曾誌前報茲悉盧君等擬招之决死隊一營須分六隊每隊百人爲額日來已在城内清皇宫及西門外之湖北會館派員招募投効者甚爲踴躍一俟成軍即須提緊敎練赴寗攻勦 
[製造局禁伐樹木]  
　　製造局李總理昨日示諭云照得本局馬路兩旁議種樹木自總局迤西至龍華一帶因須輸運軍火火藥炎夏藉此樹陰减輕熱度坆種柳樹尤多且子藥廠造藥需用柳炭採購非易每每選擇合用新枝酌伐媒炭關係極爲重要故由本局培植保存嚴禁斫伐現查龍華馬路一帶柳樹多被軍界中人截驟樹本以作柴薪大車裝運絡繹路旁居民及閒集人等亦因而攀折小枝以供燃料惟道旁樹木有限若不速爲禁阻恐指日即將罄盡將來局中火藥需用柳炭固無所取資且夏日轉送軍火無樹遮陰熱度尤爲可慮除咨請滬軍都督府出示嚴禁各軍隊並由局湠弁隨時密查外爲此示　沿路居民人等一體知悉自示之後如再斫伐樹木一經查出立即拘拿從嚴懲辦决不姑寬其各懍遵切切特示 
[電報學生會紀事]  
　　初六日電報學生會第二次開會仍在愛文義路電報學堂内正會長吳介眉君抱病蒞會由副會長丁斐章君主席演說云余亦曾入電報局爲學生今從英國游學歸來欣見是會成立然非成立一健全團體無以扶助電政進行亦無以維持電報學生　有之公益幸勿虎頭蛇尾尤望始終努力等語遂由起草員說明草章乃公舉會計員卓耀章君書記員郭世鑅君調查員顧壽康君庶務員金元奎君評議員張鑑堂君陳旭卿君復由張蟾芬君演說云凡事須具毅力勿以阻力爲畏勿以附和爲喜事理必須明白以團結力行之於正道無事不可爲無事不能成諸君勉之遂散會並聞是日到會者較前更盛瑣聞 
[城内]  
　　都督府批示○都督府批砲隊第一二營二棚兵士黎東生呈云察閔來禀爾於光復製造局時取得手槍事隔幾旬何不呈繳領賞爲王鵬海偵知被逼交出分文不得自取之咎於人何尢至王鵬海冐領槍支亦不即時告發嗣困王鵬海許爾償金未能履行方來具控藉作烘托材料爾用心良苦矣姑念事關軍械着　移查核辦事也又批答龍門附屬小舉生隊云來函閱悉據稱前上一書本府並未收到究不知前書所叙何　希即查明補叙明白函劉核辦并　通信地址開明又批嚴書橋禀云所上條陳深堪嘉容分别擇用嗣後如有借重即當備函敦體登載報一層儒希自酌裁又批張儒香鄭秉鈞夏繼盛禀云現在投効者日衆一日本都督惟有量才任使尤以軍事人才爲當今之重要君等雖具長才恐於軍事上未加研究將來俟有借重再行備函聘用旅居滬上者希即速歸 
　　司法署批示○喬恪生禀批據禀吳阿和歛錢演唱花鼓淫戲實屬不法旣經解送閘北應候訊明懲辦並移請民政長出示嚴行禁止以免效尤至姚坤全等如再滋事儘可扭送來署從嚴懲辦毋庸立案趙光煕禀批爾侄大魁如果無力繳欵或許由爾墊繳但查其繳欵共有二千七百元之多何至由爾墊出五百圖賴不還語出不經殊難憑信且由葉董佳棠查明繳欵皆趙光垣之子大魁一人措繳並無該監生墊繳呈復在案何得砌詞圖訛干昝不准並斥 
　　司法署裁判案浦東鄉民陸金華前投司法署控稱娶王阿旺之女爲妻被地保曹林等拆稍等情已紀前報昨晨提到地保曹林之子毛毛復訊據原告陸金華供於五月初二日娶到王氏旋於初四日被曹林同姚塘主來家要索洋三十元當日措湊不足衹会廿元由曹林取去毛毛供伊父曹林有病在床陸娶王氏時因在洋涇茶館内登轎被閑人阻止金華之母托小的父親到洋涇鎭介紹有之索洋之事小的並沒曉得渴裁判判云訊得陸娶王女先已許與秦姓經浦東總巡局斷歸秦領惟陸人財兩空地保曹林又向索去洋二十元殊屬不合曹林患病毛毛雖推賴而陸金華供詞明白自應照追曹毛毛着繳洋二十元給陸金華具領仍候查提王阿旺到案再行訊究徐朗軒之妻王氏核子其祥忤逆等情由渴裁判提訊據徐其祥供稱不敢違訓此次寳與妻子口角母親喝阻稍與辯論求宥湯裁判喝令戒責經王氏求免姑念初犯着具改過結了案 
　　請緝盜黨○司法署據崑山人方維一函報廿九晚在三干港地方委吳氏家被盜刦去金銀珠飾等物約值一萬餘金並契箱一只因恐盜黨逃來上海請飭探嚴緝昨司法長忆諭飭偵探徐文德嚴緝矣 
[南市]  
　　船捐難免○浦江船捐及坟圾照費兩項前由連錦堂認包自民軍光復後一切釐金俱已裁免而船捐坟圾照費現經市政應出示照常徵收以充地方公用乃各船户藉口免捐挻抗不服致與收捐人衞突現爲廳長查知立派偵探至浦江各船户收捐如再違抗定須拘究 
　　追繳房捐○本邑向有房捐現已改歸地方稅項下仍歸各地甲收取由市政廳經管撥充公用已出示公布在案茲由廳長查對前局員移交底册所有本年閏六月以後之捐尙未繳楚爰定今日午後兩時傳各地甲諭話着即催收補繳 
[閘北]  
　　分贈手套○北段第一區區長黃君昨出牌示云照得近來天氣日漸寒冷北段警察尙未給冬衣區本長每當夜深查差之時見各警露手禦風情殊可憫特自捐亷購得手套若干副分贈各警聊衛手寒仰各警於明日十時陸續至辦公室按各給發須知人各有良本區長至今衣未裝棉各警目所親覩此後凡於差務務須振刷精神一俟冬衣到區自當立特給領仰即知照 
　　民政總局批示○三蕊堂分所總理奚靄已蕩然無存據禀前情應赴上海司法署禀請查案核辦可也肉業董事孫源來禀批查寳山路　江橋兩處宰牲廠事屬衛生專寳向歸警局辦理茲當光復伊始本局仍飭衛生科即日遴淚員司赴廠照舊開辦查驗牲口有無疾疫等事以保衛生來禀請歸商辦之處着不准行此批 
[英租界]  
　　盧斃養媳○虹口百頓路六百零二號住户吳何大因將養媳何英虐斃經捕房查悉於昨日將吳並傳同証人高顧氏沈阿金一併解送公堂由關讞員會同英康副領事畧訊一過判吳押候驗明再核 
　　不付票欵○合盛元票號經理王芝平因欠匯豐銀行票銀不付被控於英領事署照請公廨於昨日將王傳案奉判交保候訂期會訊 
　　地販還押○英商買辦臣控地販業徵生將僞單　怨一案訊供詳情迭紀前報昨日復由捕房將業解案請究判仍還押候示 
 
 

Page 20

 
 
　　學生違章○留學生劉雲台昨日帶刀在租界行走被捕查見以其違章即將劉帶入捕房轉送公堂訊明判罰洋兩元充公刀發還 
　　流氓收押○朱戴氏控流氓張阿毛在四涇路攫取金押髮一案昨奉公堂復訊屬寳判張押兩月示儆 
　　女姟迷路○女姟潘春仙因不辨路經昨由捕房送廨請示據供常州人年十三歲在張姓家爲婢不知住處奉判留廨候認又女姟朱小紅朱月兒亦因迷途由廨訊留候認在案昨由徐姓家丁宋枝山投案求領中西官着宋覓保領回 
　　母子串竊○粤婦文吳氏因與其子文阿志串竊盧瑞記家值洋二百餘元之現洋金飾被控捕房昨日由探將吳氏母子一併拘解公堂訊供不認判氏交保氏子押候下禮拜一訊核 
　　私設花會○甬人薛才福與劉周氏在北四川路華洋交界處私設花會聚賭被探查擭昨將二人拘解公堂訊實判分别各押五天示儆 
　　船户行竊○張阿實控江北划船户王才田吳海昌竊取承裝麵粉昨由水巡捕房將二人解奉公堂訊明判吳押三月王押三禮拜划船充公 
　　安揰病孩○昨有年約七八歲之男孩病臥於虹口馬路上由捕查見帶入摕房轉送公廨請示中西官因其不能言語判送棲流留養醫治 
　　何苦行見○殷阿金控破范長根陳阿福陸秀山毆傷昨由捕房將三人拘解公堂經聶襄讞曾同英翰副領事訊明判陸開釋范陳各押一禮拜 
　　故態復萌○過犯陳阿五因與趙壽林串竊楊海泉等衣物由探查獲昨將二人拘解公堂訊明判陳押西牢一年半期滿仍逐出租界趙押三月 
　　拆梢宜究○蕭梅偷控被王阿寳王阿三軋入茶館内拆梢昨由捕房將二人拘解公堂訊明判王阿寳押七天王阿三開釋 
[美租窠]  
　　驗屍○江北人吳阿大之養媳身死不明被鄰居王沈二姓告發凌虐致斃等情已記昨報昨日由王廨員會同西官蒞驗屍體額上有撃傷痕委係致命處據房將吳及見証解訊一過仍行還撣飭吳子先行具結報殮 
　　倒斃○元芳路元芳里口昨有一丐倒斃於地由捕禀報捕頭飭地保查蛤收殮 
　　擲包○某錢莊學徒沈友章昨持鈔票五十元行經外大橋被丢包匪如數騙去當報捕房捕頭允爲查緝 
　　打架○金阿成昨在北河南路向朱金順索討會洋十五元互　肆毆扭控捕房飭赴公廨具控 
[法租界]  
　　考驗巡捕○捕房帮辦總巡脛維也君以回國多日所有新添華捕俱未識面舊有各捕亦久疎考察爰於銷假後即將新老各捕房華捕逐日輸流考察以重警政 
　　學有成效○麥總巡前因捕房各捕不諳電車司機之術諸多不便是以諭派九十號九十四號及一百三十四號三華捕先在新租界一帶習練司機業已學有成效派往老租界内各電車上試駛且又加派安南捕三名隨同學習 
　　並未行兇○法馬路戴恊成汾酒店主因欠張錦林酒欵六十九元向索不還反敢行兇報由捕房送廨經聶讞員訊明並無行兇實據所有欠款着即交保限兩禮拜歸還 
　　追繳宕賑○西新橋永壽押店主鄭堯清控經理人林仰鎭櫃夥金春江互相舞斃呑用洋八百餘元茲經公堂提訊林供陸續用 
[朱葆三君來函]  
　　敬啓者華洋義振會事自八月間由中外紳商推舉伍公迁芳等接辦以來調查江皖各處災情决議以工代振而近日漢鎭兵火之災又甚迫切非得捐欵源源而來不足以解同胞之倒懸報紙爲言論機關觀聽所聚昨經公决除函請外國報館代爲勸募外擬借重貴報代收捐欵務祈貴報慨念同胞之苦難卽日登報宣布行見鉅欵立集他日災民之所拜受者皆大君子之賜也 
[海上閒談]  
　　經濟艱難。百業困　。目前之景。象人所共見矣。但追思八月以前之内容。亦何賞不如此。 
　　民軍佔據南京獅子山等處。滬上已得捷電。聞者見者。已莫不鼓掌矣。日歹攻克南京。更不知若何驩躍。 
　　滬上中外商業之減色。業已將近兩月。今則光復南京。卽在旦夕。長江商務。又將恢復矣。可喜可喜。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[感時寄耍孩兒辭] [  赤葚齊]  
　　國民軍。起鄂中。大都督。黎元洪。兵機嫻熟羣推重。兩湖得地開先路。萬衆歸仁拜下風。安民到處聞歌頌。指顧間。三分有二。這纔算。蓋世英雄。 
　　造革命。首孫文。達目的。立志深。歸從海外文明盛。黃憐同種心應慰。白豎降旗事竟成。泰西歡賀羣通問。最可羨。砲嗚滬上。廿四響。迎接兵輪。 
　　老瑞澂。是罪人。棄城走。害蒼生。馭兵無術眞堪恨。只愁愛妾無人伴。那顧奴才負國恩。割鬚易服將逃遁。不畏他。解京訊辦。挾重貲。日本藏身。 
　　久擯棄。袁蔚亭。又出山。領北兵。自誇起復由欽命。妄思一木能支厦。其奈千軍不合心。國衰難挽將亡運。入内閣。亦非善計。何必貪。亂世功名。 
[玉工說] [  愛]  
　　玉之爲物也。因罕而見珍。世上愛之重之者。亦謂其性堅貞而色潤潔也。若無是則與碔砆等耳。何足貴。蓋天旣生斯寶而又似靳惜不肯與人。故多蘊之深山。藏之峻谷。玉亦若自知其珍貴。不肯輕露圭角。使人人皆得而識之。必待如卞和其人。始一獻其長吁何其難也。然玉旣須識者剖而出之。復須匠者琢而成之。凡爲斯匠者。必視玉之形質何如而成何器。善之才因方成圭。因圓成璧。隨其生成之大小而琢磨之。力省而成功速。此則不愧爲大匠。不善者爲之。大材小用傷失必多蓋玉旣可貴而尤貴於能成其器之人。是二者之相得。不可須臾離也。目不但此也。夫人豈不如是乎。吾嘗謂懹才者玉也。能搜羅拔擢之者大匠也。懹瑾握瑜之士。往往遁跡山林。不聞乎當世。此何異天惜之美玉而藏之山中。不便人隨地摭拾也乎。美玉不常有。而巧匠更不常有。才人不常有。而能識拔之者尤不常有吁。可嘆哉。 
海外奇談 
[水晶宫待售] [  欽]  
　　英國潑萊末司伯爵。以英金二十一萬磅。購置水晶宫一座。以待公衆捐資向其轉售。 
[生死比較]  
　　西歷。一千九百十一年。法國上半年人死之數。較之人生之數多一萬八千二百七十九人。回按一千九百十年。上半年人生之數。較之人死之數多二萬一千一百八十九人。 
[陸軍衞生之大效]  
　　美國一千九百十年。陸軍部報告。陸軍中人之病者。及死者。較一千九百零九年。每千人中减去六十一人。死者每千人中减去三人又百分之四十四。此進步之原因。由於注意衞生學者日多之故。印度陸軍中人死傷者。减少最多。但南斐洲不甚减少。 
豁廬雜誌[  豁公]  
　　吾鄕有遊學之風。游學者。類多博學通儒。不欲坐困青氈。則隨意所之。往四鄉遊玩。所至之處。學次續食。每入一學墊。必以深文冷典難其塾師。有洪某者。以遊學得名。常至一學塾。問先生在家否。塾師知其爲遊學者。則僞爲大學生。答曰。吾師往城中購書去矣。因戲問曰。昔孔子學中。七十二賢人。不知幾多大學生。幾個小學生。洪亦戲答曰。三十個大學生。四十二個小學生。問何以知之。洪曰。汝不憶冠者五六人。童子六七人句乎。冠者大人也。五六得三十。非三十大學生乎。童子小孩也六七四十二。非四十二小學生乎。言未旣見一學生。執老子一卷。帶笑而來。知必將問難。即曰。吾有一聯。願諸生對之。對得吾即去。否則房飯而外。尙須川資也。塾師曰可。洪即書對云。（詩書易禮春秋。如許正經。還問老子。）塾師不能對。諸生亦然。洪自書答云。（搯梁菽麥黍稷。這些雜種。誰是先生。）盖知塾師在前。故譏之也。塾師大漸。厚遣之。 
　　又南鄉有一先生。敎大學生十餘人。皆讀六經者。一生讀禮記毋苟事君句。誤讀毋字爲母。先生出一聯戲之云。（禮記書中無母苟。）（與狗同音）該生不能對。適人游學者至。即答云。（春秋卷裏有公羊。）先生奇之。留共圼餐。此先生伙食。由學生供給。須臾送早飯至。粥也。先生薄之。乃微昑云。（撮米熬成粥一甌西風吹得浪悠悠。）游學者將西字改作鼻字。並爲續下兩句云。（分明一幅西湖景只少漁翁把釣鈎。） 
心直口快 
[目前十大緊要] [  愛]  
　　一聯軍盡力下南京。 
 
 

Page 25

 
 
　　二組織臨時政府代表機關於上海。俟漢口北軍覆後。再移至武昌。 
　　三製禦寒衣甲器具。以濟聯軍北伐。 
　　四組織全國義勇隊。富者出資。貧者出力。以爲北伐軍之後盾。兼防奸細竊發。 
　　五下南京後。派兵艦往天津。搜查接濟清政府軍火兼助陸軍北伐之衆。 
　　六着偵探員調查滬上軍裝洋行之買辦。有無貪一已之私利。而暗濟清政府。致害同胞生命者。　　七先行公舉黎都督爲大元帥。俾作對外之主腦。各省都督之領袖。以定共和之基礎。 
　　八堵截京漢鐵道南下之兵士軍。火 
　　九組織飛行艇隊氣球隊。以助軍用。 
　　十設西字報以表華人此次戰爭之意。派演說團往獨立省分演說共和之大幸福俾。衆團體益堅。 
見見聞聞 
[戀財喪命] [  貞文]  
　　漢口有某翁。性極吝。武昌革命軍起。某翁以爲漢口必不致受其影響。安坐家中若無事然。及漢口響應。親友皆勸之行。翁置若罔聞。親友知其不可勸。遂先行。及翁見勢不佳。始收拾財物。作遷避計。然桌椅厨箱。等物。都不忍捨。整理三日始畢。雇挑夫運至碼頭。挑夫。以其行李太多索洋二十元。翁嫌其太貴。與之爭論。正相持問。一開花砲彈從空而至。中翁頂。遂死。其財物被貧民攫取一光。 
　　鈍根曰。今之擁資自守。不肯輸助軍餉。不肯捐助地方慈善事業。以安置無業游民。他日爲士匪搶刧。終致家破人亡者。皆翁類也。 
戲攷[  吳下健兒]  
　　南天門。一名走雪山。又名曹福登仙。明天啓時魏忠賢勾結客氏。意圖篡國。忌吏部曹正邦。定正不阿。乃於慶生辰時。厚賂金帛於曹。曹拂袖而去。魏遂矯詔削曹職。迨曹回鄉。又遣人刺殺於途。而搜其家　。曹夫人聞信。投并自盡。正邦之女玉姐。及老僕曹福。急往大同役親避難。深恐爲魏追及兼程而進。而一路崇山峻嶺。殊苦跋涉。又值嚴冬。雨雪載途。玉姐之衣衫環珮。已典易一空。寒威凛烈。僵凍難行。曹福將已衣加於玉姐身上。扶之而行。至廣華山。彤雲益厚。雪飛更甚。而曹亦不能支撐。僵倒雪中矣。適大同遣人來接玉姐。相遇於廣華山。遂接之去。相傳曹死後。上帝嘉其忠義。遣仙曹接引。封爲南天門都土地焉。前在春桂。見滿堂紅與金香玉。合演此劇。用梆子腔。可謂别開生面。走雪山一叚。銜鬚怒目。描出一種義勇之氣。極爲得神。所唱秦腔。亦哀艷動人。該伶年祗十三四耳。推伶得此。誠非易易。金香玉秦腔尙不弱。惜年太老大耳。 
小說 
[愛情小說周利亞（七）] [  閩縣超西子譯著青浦鈍根潤辭]  
　　明日早起。訪林居處。得之於背恩街。思徑入訪之。意氣有所不屑。乃决計樂其方法。探林勇悟與施比亞納交之始末。 
　　時林勇悟方揭廣告招僕人。周利亞卽敝衣毀容。自薦於林爲僕。林納之。錫名曰增成。不知其爲昔日鍾情之周利亞也。 
　　林勇悟自讒逐陳生後。極力趨奉施比亞。施比亞則以陳生爲已受辱。被放非洲。從此一别。相見何時。日夜相思。無心交際。故林雖巧媚而施殊落落。旣又探知陳生之去。實爲林所讒。遂益薄林之爲人。每當宴會。迫於父命。相晤片言。輒已他顧。未當稍假詞色。可笑林勇悟經營半載。志效毫無。外雖蒙總統寵用。内未博美女傾心。情極無賴。遂于某夜貿然露求婚意。而不虞施比亞。竟見絶如是之深。而更不虞周比亞。竟旁觀如是之切 
　　嗚。呼色不迷人人自迷。古人言之痛矣。林勇悟受施比亞如是之冷待。猶不知回頭猛省。甘作半面之相思。妄想痴心。苦求一當。某日於篋中出一可貴之鑽戒。即附情書一封。使增成持贈於施比亞。 
　　時當冬盡春初。萬木蕭條。積雪乍� 
霽暮日啣山。烏鴉飛噪但見寒光慘慄中。有一衣服樸素之人。彳于而行。其裝束似靈敏之僕人。而其與動似憂愁之思婦。伊何人。伊何人。蓋即萬里訪情夫之周利亞。而屈身爲奴僕之假增成也。 
　　增成且行且自語曰。世情變幻一何速也。去年今日。儂方穏處香閨。一心與林生爲繾綣。曾不一年而身易男裝。流落異國。含羞忍辱。作薄倖郎之奴僕。且爲薄倖郎傳遞情書於彼美。嗚呼。世界女子。孰有可憐如儂者哉。雖然余若不爲奴僕。不能探薄倖郎之私懹。今而知薄倖郎固已傾心於施比亞。而不復以儂一置念。幸施比亞姑娘。洞悉其奸。不肯易節。以其愛陳者愛林。然則施比亞姑娘。可謂世間眞情種。而非水性楊花之婦人可比也。儂今往見施比亞。當盡以林勇悟薄倖之歷史告之。俾彼不致再墮其術中。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
