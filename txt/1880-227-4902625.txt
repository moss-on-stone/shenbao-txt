# 1880 - 227 - 4902625

 

Page 1

 
 
[上海城廂內外租界全圖出售] [  點石齋告白]  
　　上海為通商重鎭名聞四洲　善本之圖甚罕今本齋以照相　印之法印處一圖一切地名水道恐　　上卽日在申報舘申昌　書室出售每　價洋三角五分裱者共洋五角遊者請購斯圖 
[無師自通英語錄出售] [  點石齋告白]  
　　學習英語苦無捷徑兹有精於西語之人著有無師自通英語錄一卷以華語為綱面下縣英語英語之旁另注華音　解并字之宜　　或重讀　亦　　明晰條分縷析一覧了然誠學英語之善本也本齋現巳排訂成軼卽日在申報館申昌　　室出售每部收回紙本工料洋五角正欲以先　為快者盍早惠顧為盻 
[兵船用人說]  
　　船炮之利所以必推泰西者豈其製造獨有秘傳為中國所萬不能及乎非也為其用人有道耳蓋中國初行輪船　自泰西與泰西自用之船無以異也輪船旣興貨攬載之利漸歸中國於是又有購買兵船鐵甲船之舉泰西人為我定造及已成之船讓賣與我旣得善價以去豈有故將損壞無用之船紿我中國之理其必與自用者一律堅穩靈捷可知也或有疑西人之欺我者吾决其必不欺矣夫商船往來載貨多用幾年則船身漸壞卽多用幾次船亦易　為其燒煤太甚熱氣熏蒸則一切鐵質諸器堅韌者陰化而柔矣而輪機激盪轉旋不定之處厚者易　緊者易寬　如一船駛寧波早八點鐘抵滬下午四點又復開行火鑪水鑊竟無一刻不勢惟禮拜可暫息一日而此等船料比之外國公司船斷斷不及何以堪此長行其船身器物之壞自必較他船為速而其餘諸船之耐用與否亦視乎行之久暫矣雖然此等商船或不盡購自外洋苟中國製造宜速於壞若兵船鐵皮炮船之購自外洋者則無論取材配料並無少遜而現在未有戰事之際船身之受用尚不太乏而况購無幾時宜其堅穩靈捷一無損壞之虞而詎知竟有損壞也昨有製局友來談次因及該局近事現有上年向西國購買砲輪船四艘在船塢脩理統帶者以船舊不能行駛為辭竊謂泰西縱施詭計而舊船新價在目前整頓海防仿學製造之時恐新舊之蹟亦可一覽而知斷不　其有欺也而且自外洋來華海程數萬里燒煤數十日並不覺其船之不任駕駛今忽一旦不適於用且四船並修是何故也竊謂此非船舊之故而駕船之不得其人也中國製船隻以福州船政局為最先而規模亦最大其次則上海製造局局中所造之船以何人駕駛閩滬以候補武員而閩以船局學徒而已第其間亦有辨焉候補武員雖非輪船出身而從前身習戰陣或尚有熟悉水師之人內江外洋情形差似猶可資閱歷以嫺技能也若船局學徒則資性聰明者不過學習三四年卽已成村雖所習之事與所讀之書於行船水道風沙礁石不無領略而身未親歷舉目茫然且年少寡識浮躁性成以全船之禍福寄之可乎哉夫管駕之所以必用學徒也以收此學徒本為駕船有專門之學者其必勝於素不更事之人然學成而後致用卽需村孔亟亦當多限年歲勿使有躥等躁進之譏而近來管駕諸船未能盡除此弊安知非不善駕駛之故致船有損傷不堪於用而始修理乎而猥曰購買舊船也夫西人信義相交較之中國習氣不以機械相高以詐偽相處相去何啻霄壤甫購之船不逾年而壤不適用誠屬我欺然竊恐用人之不當其貽禍甚於置器之不良也目下整頓海防某船可守某船可戰以中國海口計之正恐諸船不敷調遣而其中尚有此等船隻竊以為非禦侮之道也 
[和局可望] ○閱本報昨登初七日　上諭有崇厚着加恩卽行開釋等因西人聞之俱以為中俄或有和意大約俄公使與崇公夙相交好兹見下之請室未免生憐兼恐續申前議之曾侯更難措辭而　中朝或亦鑒及於此因而特施格外之恩也現在旅居上海之人無不喜聞此事故揆度情形中俄當有意於結好或不至必搆衅端矣 
[寍河越獄] ○上月念五日早直隷寍河縣監有越獄脫逃一事其日寍河丁邑尊因公晉京新任又尚未接印新舊兩官本擬於月初擇日交卸嗣因寍河有謀死親夫一案事關重大丁大令聞報趕卽回寍詎未及遄歸而念五日早猝被越走六要犯傳得案非一起大抵係强盜刼財問擬斬絞者居多先是念四日夜寍河典史到獄門收封人犯二三十名騐加鐐銬向只視為具文並不實事求是且刑具薄脆海盜當之直如摧枯拉朽是日天未黎明六犯各去刑具搬獄神供桌緊靠墻隅上加以椅椅上再置獄神廟門蟬聯而上越牆以逸牢頭亦被毆傷數處禁卒知覺忙報夏威夷史傳同弓兵追趕去已無蹤有獄與管獄官如限滿無獲恐難免叅處也 
[鄂省水災] ○近有漢臬客由潯來滬　述近事云本年五六月間鄂省黃宿圻太四邑陡起蛟水衝沒田　人畜不可數紀而黃梅縣於五月二十七日發水後人民以棲息無所耕種無收呼籲公堂冀賢父母體　皇上軫念民艱至意俾得蠲租減賦以活殘黎不期縣主馬明府叱為尋常偏災何得妄凟先將地保重責六十板而逐之出從此嗷嗷者控訴無門矣乃六月初二日又發蛟水更大於前一縣盡成澤國城外房屋掃蕩無存城中亦半有倒塌是日之午大雨如注雷電交作將縣署大堂屋桷震脫三椽馬明府之子為電氣攝至庭中明府聞而奔救又為電火焚 
 
 

Page 2

 
 
其　髯殆盡夫震夷伯之廟春秋書之縣署而亦遭天擊公子而乃受天誅美髯而竟逢天火舊蒼者實有深意存焉矣且　需震　堂後之三日蛟水漸退又有一虎俯首曳尾而至縣署之前人民驚散乃不一時而虎去無蹤論者謂黃梅懸令政茍於虎差役狐假虎威貪婪無藝猛虎之來殆戾氣之有以感之也噫世之為縣令者大半皆馬之流亞耳有以人命告者恐一經問實卽須詳府角司而破費五百餘金也於是或貴屍新以箝其口或托鬼崇以出其罪甚至納重賂以顚倒其黑白而於死者之銜寃生者之茹痛若無聞也有以賭案告者則先予嚴刑以逼其供招後受私餽而抹其案卷惡丁劣役朋比為奸清議不足畏人言不足恤也况旣膺天譴子嗣慘亡一如黃梅令天擊其予之事而猶攘奪民財昧乎多藏厚亡之戒人民疾首彼昏不知為之上司者亦復憒焉任其盤踞要津抑獨何歟因就黃梅事而縱筆及之知我罪我是在公論 
[鄂省官報] ○漢陽縣禮智巡檢李松泉少尉因病出缺藩憲牌示以試用從九陳鵬署理已於本月朔到任又奉牌示黃梅縣孔壠巡檢缺以分缺先用巡檢夏先煒漢陽縣新灘巡檢缺以試用巡檢唐國壽俱署理潛江懸典史缺以漢陽新灘巡檢張湘洲調署 
[皖垣官報] ○福建寗鎭張凱臣軍門前日入都　陛見現已請　訓出京并聞請假兩月囘籍修墓日前已抵皖垣矣候補按司獄陳世熙昨奉安慶府孫榖庭太守委代理宿松縣小姑司巡檢飭卽赴任太平縣典史魯之升病遺缺以超委試用從九吳宗福署理績溪縣濠寨巡檢沈爾和病故遺缺以挨委試典史余家亮署理 
[查獲娼寮] ○皖垣驅逐妓疊經列報然官雖示禁而陽奉陰違者仍復不少前晚二更懷寍懸左堂劉君巡至風節井傍查出二家當將龜　重責二百板房屋封鎖幷將地保掌頰四十下又在天后宮左右查出一家其房屋俟丈量後槪行充公云 
[用藥宜愼] ○今夏天氣較凉入秋後病痛必多故日前四明盡心齋主及庽滬知非子均有函來謂病人服藥須格外詳愼配合丹丸施送者亦宜精選上品藥料勿徒博好善之名而輕以令人嘗試也 
[升科閙事] ○松江婁邑冋有蕩田逼近泖湖本新漲地而與則田一例收租納賦乃縣書某當昔年清粮時曾膺丈算之識於新漲地方抗不報官私造田單召該鄉民而價賣之然其心猶未足也復間將舊有蕩田以為新灘賣與鄉民復私造印串年復一年赴鄉取賦得成巨家有某甲者心知其弊惡其不肯分肥潛赴鄉間收獲假單假串數十張將舊存印册較對一過指實赴省控告藩轅卽札府新提訊究而該鄉民之為某書所愚者均紛紛來城控告並聞某甲家中被該鄉民打毀殆盡經博郡侯親訊三次某甲總以此須公事公辦故一時不能了結云 
[狗傷小孩] ○揚州某姓家畜一狗平日極馴擾日前其隣居之童子手持短竹竿在門頑耍不料誤觸於狗之目狗負痛狂噬童登時倒地狗復向其額上一口腦漿流出隨時斃命嗣經細閱額傷處齒痕深入共有九孔豈果有夙孽歟 
[控案訊結] ○前報藩署書吏某甲父子被控告經譚方伯先將該書名斥革發府訊究案綠該書歴辦蘇省海運每案事竣承辦書名例得保獎該書隱受苞苴私通賄賂往往桃僵李代逞其上下之手原告某乙昔為帮夥時有案外之人餽資謀獎者已奉照准給札其信函適落乙手初意祇欲藉端借貸無如彼此積隙成仇遂以得賄矇詳黏呈原信攔控藩轅兹由府局委員訊問僅據某甲供稱得獎之人實係案內書吏因名字先後更換致有不符原告某乙亦由說者疏通自認懷疑妄控薄懲斥釋人謂此案水落石出於某甲父子大有不便兹幸譚方伯已離藩任得以便宜了事云 
[給資回里] ○十一日報列嚴懲鴇母一案昨據陸繆氏遵斷繳上洋五十元孫明府以二十元給楊賢臣夫婦作川資回籍又在充公之三十元內提出洋二元賞給該僕婦王華氏以其義俠可嘉以彰激勸故各人皆叩謝而退 
[控欠不實] ○昨日法公堂據原告王再元偕妻王黃氏控和尚名正道者欠錢不還經孫明府傳訊王再元供稱原籍江北因尋生意到申現欲回籍而乏川資知正道和尚曾向我妻借過洋元與之索討無付故請究追旋據王黃氏稱夫主再元不務正業好賭好烟囑其回里女兒處肯出川資洋五元深恐元去而人仍不歸是以未敢先給至於正道和尚實不相干並無借掇情事和尚供與王再元素不認識祗在烟館中曾與昭面答話孫明府謂王再元曰聽汝妻所供足見汝非安分之流今姑從寬着速囘里毋得多深瀆 
[互控支離] ○滬上有一種無恥婦女明目張胆自謂軿頭習不為怪前日有甲乙二人爭扭至新巡捕房據乙之母訴稱我子被甲勒住拆梢現在不知所往及甲乙同至又據甲稱妻徐氏年已四十餘曾生二男一女現與乙私遁今得獲乙而妻氏尚無下落捕頭以此種情節非捕房經理一併斥釋 
[捕獲竊賊] ○華捕至英公堂稟稱路見此人遍身泥跡盤問支離且身帶鐵器是以送案請究告林阿全供浦東高橋人昨至姊家行竊被獲蒙今親誼釋放是實陳司馬隨判押林一月鐵器存銷 
[鬥案押候] ○富捕頭至英公堂稱昨據巡捕拘來鬥歐之一起人受傷者傷甚沉重現在醫院不能投質據錢文寳鄭立大二人　被施阿來毆傷者今施亦傳案請訊錢鄭同供不敢逞兇施供錢等鬥毆我與解勸是實司馬問因何鬥毆均稱不知陳司馬隨令將錢鄭二人管押姑交保俟受傷人投案再行核辦 
[讀護世城中客贈吳金寳詩感賦] ○三年乍醒青樓夢大道鈿車遇采鸞聽到狂且負恩處　姬前嫁寍波人某或贈以謎語云伊本不是人莠徒慣吃艸斗米去其九餓煞百靈鳥語雖刻薄已可想見其為人　不禁清淚為卿彈[  文簫後身初稿]  
[代答護世城中客] ○當年悔傍百靈臺鳥自無情花自開恨煞鴟鴞毀儂室又從鶯燕隊中來[  文簫後身又稿]  
 
 

Page 3

 
 
[接錄分發人員騐看名單] ○巡檢　王祖沂福建浙江趙聯鼎直隷廣東金　直隷山西徐鴻壽直隷河南呂澤羣廣東湖南陳宗壽順天安徽歐陽榮邦湖南廣東劉章浩湖南安徽維新廂紅河南王希祜湖北河南首樹屏湖南雲南龔景棫湖南江蘇胡文傑湖南福建李顯祉湖南廣西姚煦江西福建高應華江蘇安徽鄒之畦江蘇福建黃本忠安徽江蘇程宗淦江蘇安徽田錫江江蘇西馮瀛陜西山東秋慶南浙江福建張芝森陜西雲南王應荃四川湖南丁炳文浙江江蘇張銘鼎四川雲南　從九品　張家驥順天四川關晉禛廣西廣東朱恩澍安徽江蘇孫文江江蘇江西許景泰安徽福建趙企翊江蘇浙江汪鳴鈞浙江江蘇周文鏞浙江廣西沈念本浙江福建王宗蕃浙江福建沈季恒浙江廣東陳占祥浙江江蘇　典史　劉壽昌順天山東蔣嘉霖順天四川沈丙順天河南李湘直隷山東恩綸鎫黃河南王湜猷湖南廣西陳棣穠山東廣東陳建業山西河南慕硯田山東河南何漢湖南江蘇龔鏡淸湖南江西鄭世樸江西河南程遹貴州江蘇胡葆眞江蘇安徽劉育之江蘇安徽宣哲浙江陜西張楫浙江雲南季作模浙江江蘇張漢傑四川廣西李耀南河南安徽羅廷機雲南四川　　官　張仰周河南東河牛延齡河南東河　未入流　蔣恩培江蘇東河潘國楨江蘇浙江王煒江蘇河南蔡繼穆貴州四川錢汝賢浙江河南○勞績出力掣籖分發　知府　鹽運便銜魏元瑞直隷　知縣　錘銘江蘇同知銜德兆鑲紅　巡檢　劉爾福四川　從九品　李應祥湖南○勞績出力指省分發　道　二品頂戴花翎朱徵浙江江蘇　知府　鹽運使銜馮光元江蘇河南鹽運使銜武登第直隷河南　同知直隷州知州　張長英湖南雲南花翎饒兆麟湖南陜西　知州　李恕順天山西　知懸　藍領同知銜俞麟振浙江江蘇六品頂翎鄒國祺廣東雲南馮元潤廣東廣西郞益厚山東河南翏書林四川貴州劉炳蔚四川貴州　州判　林森四川貴州周著原四川貴州知州銜沈傳基貴州云南　府經歴縣丞　李均江蘇貴州　縣丞　藍翎張樹棻陜西江西梁第山河南陜西鹽提舉銜魏經培湖南廣西　從九品　藍翎冒樹楫順天某肅李樹煌順天福建○進士請掣籖分發　知縣　同知銜達信鑲白○優貢指省分發　知縣　牛瑜甘肅四川○議叙掣籖分發　按察司經歴五品銜朱濟川直隷　府經歴　六品銜林因雲山東　縣丞　六品銜陶載文江蘇疏式金安徽六品銜高矩曾山東　曲史　六品銜馬俟　直隷○議叙指省分發　巡檢　六品銜羅德明順天河南六口銜孫樹枬山東江蘇 
[光緒六年七月初五日京報全錄]  
　　宮門抄○發抄　旨四道○上諭一道錄○大臣載　奏為奏　聞摺子○將宮銘等　奏裁留客隊官兵緣由夾片○又奏查明芒地酌留街基緣由夾片○又　奏派來差委官員酌給薪水緣由夾片○大臣恩等　奏為請　旨摺子○將軍銘等　秦擬請互調協領各缺夾片○又　奏總管病請開缺摺子○七月初五日吏部翰林院侍衞處値日吏部引　見十八名○永順等各謝起程注官　恩○內閣奏派驗放之王大臣　派出怡王董恂宜振錢寳廉○召見軍機　○發抄　穆圖善等奏查明閩省被水情形難得庸撫恤奉　旨知道了其水地方遷徙人口如有應加撫恤之處仍着酌度辦理欽此○春福等奏司員久病不愈循例揀補奉　旨着照所請該衙門知道欽此○張樹聲奏考察試用期滿各員奉　旨吏部知道單拼發欽此○又前貴州學政張登瀛請續假奉　旨張登瀛着再賞假兩個月欽此　○○奴才載燦跪　奏為敬謹查明陳設曁為存金銀器皿等項恭摺奏　聞仰祈　聖鑒事竊奴才自到任後率同司員等恭詣　陵寢謹將陳設等件按照印册逐一查點均屬相符曁金銀器皿庫所存祭祀供用金銀器皿按件點騐並無虧短各圈餧養牛羊亦皆肥壯足額奴才諄飭該管可道必須認眞稽查盡心餧養勿容稍有瘠瘦其廣恩庫並另欵津貼二項收存銀兩曁易州工部庫存各項物料奴才分日率領司員按欵盤查均與册造數目相符當經取具該管各官切結存案所有奴才查騐一切事宜理合恭摺奏　聞伏乞　皇太后　皇上聖鑒謹　秦軍機大臣奉　旨知道了欽此　○○銘安等片　奏再查留吉助防黑龍江馬隊共有官兵二百八十八名向在長春三姓阿勒楚喀等處分撥巡緝伏思此股客軍原由內省遣撤而歸不無老弱殘廢及至吉省截留後現又十數餘年誠恐日外廢弛剿捕難期得力奴才等當派全營翼長德昌等公同簡閱認眞挑選務須汰弱留强不准稍涉含混去後玆據稟稱遵查各隊兵弁逐名點騐擇其年富力强技藝熟者仍舊留營當差其年老殘廢較弱多病者概行删除將所留兵弁均勻分撥仍歸黑龍江副營統領全福營總德棟阿管帶現擬裁撤官兵一百二十九員名應領鹽乾銀兩截全本年五月底止另外發給六月分一個月餉乾銀兩作為津貼回旗川資飭令遣撤之副都統銜花翎驍騎校委營總總烏勒西松額管帶兵弁限於六月初七日一委由吉起程不准稍有逗遛滋生事端以期妥速至裁撤遣出額缺餉銀各項現當整飭隊伍勦捕吃緊之時未便日久虛懸然亦毋庸再由黑龍江挑補轉多周折况練隊分撥巡緝省城隊伍較單東北一帶環境皆山馬隊行走不便不妨稍為變通擬請由省城再挑馬隊一札蘭官弁兵丁計需五十一員名所有額餉俱照本省練軍章程給發下餘官兵遣額及節省額軍各官鹽乾核明共有若干按照銀數由省改練步隊一百二三十名分撥各處用資策應如此雙通辦理於原有餉之外並不多絲毫成為因時制宜之舉等語稟請核示前來奴才等查黑龍江各軍戌吉林年久半多殘弱旣據該翼長德昌等逐隊挑騐應撤官兵一百二十九員名當卽飭令委營總烏勒西松額管帶約束回旗添給一月餉銀以示體恤照章付給車輛俾利遄行至吉省山路最多林木叢雜每遇搜捕賊匪時將馬隊改為步兵取其便捷該員等請中省城挑練馬隊五十一員名其官兵遣額及節省客軍鹽乾按照銀數由省改練步隊一百餘名不但搜捕可期得力且額餉並未加增自應准如所請飭領該員等分別挑練務期兵歸實濟餉不虛糜則於營務地方均有裨益除俟練齊馬步各隊另行報部外所有裁留黑龍江客隊各緣由是否有當理合附片具陳伏乞　聖鑒謹　奏軍機大臣奉　旨該部知道欽此　○○銘安等片　再據查辦阿克郭城荒地委員同知銜分省補用知縣趙郭誠稟稱遵查吉林廳屬之南岡地方西界阿克郭城東北界寍古塔東界琿春南界朝鮮中哈爾巴嶺至高 
 
 

Page 4

 
 
立嶺東西三百餘里南北二百餘里核與貢場禁山曁寗古塔理春旗人生計均無關礙此中如南北二岡均係川原饒其餘分岔之處雖間有山嶺樹木而膏腴之地頗多統計該處沃壤閑荒不下十萬晌惟各處零星居住墾地流民及戞牙河汪淸等處舊有之旗戶數家查明共計四百六十二戶至該戶等所種之熟地向未勘丈卽令各戶約計報出統共四千六百餘晌於該員所到之處各民庄均墾准予耕並求准令添報荒地情願領照升科第查各處之閑荒甚廣而舊有之民戶無多况貧富不齊恐一時難以報竣然此地土厚泉甘每歲秋成豐多歉少若於四路通衢出示曉諭廣為招徠則各處編氓踴躍前來數萬晌閑荒不難報領但該處地方遼闊林密山深賊匪易於遁跡東北界如汪清百草溝等距寍古塔琿春俱三百餘里隊兵僅能梭巡不能駐札該處居民設立團練以助防守嗣後荒地日闢民戶愈煩將來郭城設官時該處亦須添設分防衙署方資臂助該員於查驗各處時卽擇其適中之區相度地勢先行酌留城基一所其四外各路冲要之處亦留集鎭街基以備商民報領等語稟請核辦前來奴才等查南岡地方土厚泉甘旣據該員周歴查明約可出荒十萬晌若招戶承領設官分治似於籌餉安民均有裨益自當准如所請飭令該員出示招徠章辦理惟是地多人衆良莠不齊雖咨札寍古塔琿春副都統協領等令其嚴加約束而鞭長莫及誠恐彈壓難周阿克郭城設立民官尤不可緩至於南岡地方應否添設分防衙署再當詳細相度統俟荒價斗稅間集有成數卽可奏明添設所有查明南岡各處荒地情形並酌留城池集鎭街基緣由理合附片陳明伏乞　聖鑒謹　奏軍機大臣奉　旨知道了該處荒地旣可懇闢自應及時開辦惟招戶承領易滋弊端應如何約束莠民並設官彈壓之處務當詳細妥籌奏明辦理　○○銘安等片　再奴才銘安前因吉省清查荒地建設民官需才孔急奏請調員差遣欽奉　諭旨飭令直隷總督李鴻章遴派道府州懸各一員發往吉林委用等因欽遵在案兹於六月初二日直隷候補道顧肇熙抵吉其餘府州縣三員不日亦可陸續到省卽擬將查地設官各事宜督飭該道等會同旗民委員及時舉辦第該道等昕夕奔走碍難令其枵腹從公吉省地處邊疆物價昻貴所有租賃公寓以及日用薪水之需自應從優酌給方足以資辦公而示體恤擬請道員月給薪水銀一百兩知府月給薪水銀八十兩州縣月給薪水銀四十兩現辦荒價斗稅均有端倪前經奏明留作查荒設官之費各官薪水卽由此二欵項下支給其動用數目仍照吉省舊章按六個月奏銷一次以昭畫一而免冒濫所有奏派來吉差委道府等員擬請酌給薪水緣由是否有當理合附片具陳伏乞　聖鑒謹　奏軍機大臣奉　旨知道了欽此　○○奴才恩承等謹　奏為請　旨事據福建詔安懸民鐘森以居隣許旺水等盗砍伊家山樹不服理阻翻持械兇毆將伊胞史鐘流水等連傷四命等情控訴前來奴才等督飭司員詳加訊問據鐘森供我係福建漳州府詔安縣人年三十二歲在縣屬白燕村地方居住原因惡棍許旺水等盜砍我家樹林畏其兇橫未敢理論復於光緒三年八月初六日許旺水率衆許鞠等盜砍我家山樹被我　史鐘流水族孫鐘　撞遇理阻伊等翻持械許旺水用洋　槍將我胞兄打傷左乳等處身死許鞠等將我族孫刃傷咽喉等處立斃將頭顱割云適有我族孫鐘耳鈎往阻亦被伊等刃傷胸膛等處殞命當赴縣報驗伊等忿怒復糾許江興等將我族孫鐘佛佃刃傷身死　毀房　要勒息訟屍親各赴縣呈催伊等賄買乞人冒名許　僉頂兇控經本府道台臬司巡　總督　圴批回本縣是以我具呈來京赴案呈告的等語查鐘森控因居隣許旺水等連次盜砍伊家山樹被伊胞史鐘流水等撞遇理阻不服詎許旺水等翻持械行强將伊胞兄鐘流水伊族孫鐘歪鐘耳鈎先後兇毆斃命報縣驗明飭緝渠等仍復懷仇糾邀許江興等又將伊族孫鐘佛佃刃傷身死並將鐘歪頭顱割去後緣各屍親　赴孫呈催許魏等復賄買族內乞人冒名頂兇等情控關賄串頂兇連傷四命如果屬實亟應究辦以警兇頑謹抄錄原呈恭呈　御覧伏候　訓示遵行再遵　奏定章程取具該原告鐘森結稱控經巡撫總督俱未親提合拼聲明為此謹奏請　旨奉　旨已錄○○銘安等片　再查吉林滿洲鈹白旗副都統銜花翎恊領承順原係三姓旗籍前經奴才等因其打仗　敢　著戰功奏補吉林恊領在案該員現在姓城委為馬步陳統領紀律嚴明諳練營務該城帶隊乏員未便遽易生手擬請將吉林恊領承順調轉三姓恊領仍委為馬步隊統領以資得力而事責成其吉林鐘白旗恊領一缺查有阿勤楚喀右翼恊領慶係吉林旗籍曾經在省當差說是練旗務擬請將該員　轉吉林恊領其阿勤楚喀右翼恊領一缺查有二姓左翼二品頂戴花翎恊領富興係雙城保旗籍相距阿城不過百里地方情形亦甚　習擬請將該員調轉阿勤楚喀恊領如此一轉移間各歸本處當差人地相宜洵於地方營務均有裨益所有恊領各缺　請互相調轉緣由是否有常理合附片具伏乞　聖鑒謹　奏軍機大臣奉　旨著照所請該部知道欽此　○○奴才銘安跪　奏為總管舊疾復發難以就痊呈請　缺仰　　聖鑒事竊案據烏拉總管格圖鏗阿呈稱格圖鏗阿現年六十七歲前因採捕貢品身受濕寒時常作痛恐悮要貢曾經報明據陳仰蒙　天恩賞假兩個月調理在案嗣於假滿徐依限接事亟應竭盡血誠以其膺　惟現在舊疾復發精力衰弱較前增劇且任內應捕貢品攸關綦重旣不能親往督捕未敢驚艷了戀棧是以據實呈請代奏闇缺前來當經飭委翼領慶成查驗去後玆據驗明該總管格圖鏗阿舊疾復發較前增劇屬實加結呈報到省奴才覆查無異除將該總管關防檄委翼領慶成　署外相應請　旨將烏拉總管格圖鏗阿卽行關缺如蒙　俞允再將總管員缺另請　簡州理合恭摺具奏伏乞　皇太后　皇上聖鑒示遵謹　奏軍機大臣　旨格圖鏗阿着准其開缺餘依議該衙門知道欽此 
[蘇省撫轅事宜] ○七月十一日分發江蘇試用通判孫通判孫毓驥直隷人　知縣過湘安徽人籖分江蘇大挑知縣范端揆浙江人均稟到　知縣屈泰清銷海運津局差　宜興縣下邾司巡檢陳漣辭赴任　委署武進縣典史湯惟淵辭赴任　○十二日通判徐惟鍇稟知奉委赴丹徒公幹辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
