# 1881 - 306 - 4903064

 

Page 1

 
 
[論華人充巡捕宜令先知規例]  
　　泰西設有巡捕之法用以周巡街市弗令爭毆生事並以防盜賊宵小之害日則持棒巡邏夜則韜燈暗捕無賴之　胠篋之流莫不有所忌憚而不敢肆其法至良其意至美也上海爲租界之地故亦設立巡捕以資桿　然盡用西人則　居上海之西人末必能敷其用故不得不另雇華人以充此役聞工部局開銷巡捕工資西捕每人每月計祥五十餘元華捕每人每月計洋十餘元夫以充當巡捕之華人而每月獲辛工十餘元較之西捕雖尙不如遠甚然此等華人如改而爲華人生理所獲當尙不及此數亦不可謂之少矣充是役者宜何如步武西捕之後以爲街市之衛而弗爲閭閻之害乃西人自雇用華人爲巡捕之後而捕務反若有不如從前者本館　曾屢言及之昨見西報中又戴有華人與字林報館所言華捕待人與西捕懸殊等語至謂華捕之待人不如西捕之待獸此言也不誠憤激之談而大爲不平之鳴乎哉上海爲中國之地以華地而用華捕本屬極爲相宜乃以地屬租界而官法有所不能概施且以巡捕一役本属西法故充是役者亦皆自附於西人而漸生其驕由驕生傲由傲成狂由狂成妄於是恃勢橫行假公濟私而以恫喝鄉人自逞其威燄遂致人人見之者皆側目而視敢怒而不敢言噫此豈泰西設立巡捕之初意耶泰西之例巡捕持棒原不令其擅自毆人止以爲防身之用而巳卽有佩刀者亦取此意故巡捕於街上見有不法之徒止有拘入捕房之權而無擅自毆打之權卽欲拉入捕房亦必其人有違意不法等情事然後可以拘入不得無故拉人而華人之爲巡捕者則並不知此等規例一充此役卽麗然自大不顯情理擅作威福幾有令人欲嘔者盖不但扼腕攘臂而巳也有西人爲余言夏間無事蹀　於黃浦灘見有挑擔賣瓜者至柳陰之下階坡之上釋担暫憩見者威趨赴購買賣瓜人論價收錢削瓜淨洗正在交易之際忽來一華捕一手持棒一手執洋傘緩步巡行而至喝令賣瓜者將担挑開其人唯唯惟命收拾担索略一遲延而該捕卽以所持洋傘向瓜担亂戳瓜經戳過皮破瓤流不能出售急急跑開已戳傷過半賣瓜者欲駡不敢欲辦不能飲恨吞聲含淚挑担以去見者殊爲不忍而該捕獨作洋洋得意之　試思鄉人作此小本營生亦欲藉此以爲餬口之計而忍心害理必使其盈筐之物不值一錢而後快於心究竟于卿甚事而作此惡孽耶又有人爲余言夜間九十點鐘時有行經巡捕房者或喚車論價或隨行隨談西捕見之不以爲意也一遇華捕卽張牙舞爪狐假虎威喝令不得高聲問以何故則曰捕頭巳睡恐致驚醒且街上倘有高聲捕頭必然查問恐費唇舌如在下等之人并不屑答言卽子以當頭棒喝如有負痛呌喊者立卽拉入捕房以爲有違規例卽不至於治罪而一夜在押巳吃苦不盡矣夫夜深之際尚有馬車行動轔轔之響當甚於呌喚之聲何以並不阻止而獨以此爲違例且捕頭聞聲查問亦何妨據實以對如捕頭以爲宜禁則亦當先爲示諭俾有遵循又何得不教而誅而一任華捕之作威如此誠有所謂待人不如待獸者彼爲華捕者略假微權卽妄自尊大尙亦無足深怪獨惜夫工部局有此良法美意而爲此等不肖之輩所累殊爲可嘅　耳然則工部局雇用華人充當巡捕易不先以規例告之波如可以遵守則令充當稍有違例立子斥革如有非禮之事準訴捕房按章懲辦如此則華捕等有所忌憚而於捕務亦益加勤愼不亦善全之策也哉 
[電音照譯]  
　　○阿爾蘭土人爲糧地滋事一節屢經錄報前有電音曾言該處土人現己願納地捐以爲從此可以平定乃昨接本月十四日倫敦電報則云阿黨刻下仍多擾攘然則此事尙未底定乎 
[搜獲私烟]  
　　○聞香港地方有華人家藏鴉片烟有生有熟共值洋一千元並無英宣執照爲巡捕所知卽往搜查捉獲華人兩名并烟士等物解歸官署刻下尙未審結該華人均經保出每人署保洋二百五十元至於審訊之後如何斷結容再探錄 
[輪船觸礁]  
　　○太古洋行之北海輪船於本月十三日早自滬動輪開往廈門前日傳聞有失事之信因未悉確耗不敢率登茲探得該船搭客共有三十餘人一路平穩詎料將近廈門正欲進口忽然誤觸礁石以致全船沈下幸已近口岸故在船之人設法盡數救起貨物雖被打濕亦經撈起該船尚在水中潮來時全船淹沒潮退則露出水面約十餘尺查該船係屬新造自英來華爲時無幾計可載重八百九十三墩現在巳趕往香港購辦機器以便起船出水據聞尙易爲力如天色晴明絕無風雨不過數日之間卽可救起也 
[緝獲盜犯]  
　　○前月杭垣武林門外有盜刦銀樓一案曾經登報現悉該盜等已有兩名被獲餘黨諒不難緝捕也相傳該盜黨羽甚衆聚散無常盡在餘杭縣之靑山一帶不時出沒各捕探聽的確紏人往緝既至該處不敢動手緣該處爲連逃淵藪一呼百應一經漏洩人皆不能生還也各捕遂在相近之材墟市鎭四散分布各人跴緝一日兩捕在茶店中見有兩人私語留心竊聽似係甲向乙借貸者但閒乙嘆曰爾再莫提前番生意我等弟兄十餘人往返一次每人各分得錢三千幾百文除去川資幾乎折本是以今晚仍須上去倘此行得能獲利自當分潤也甲曰此去將欲何適乙低語曰城外之某土店也言罷怱怱欲行謂尚須約某某同趁航船兩捕聞言忱然急報各捕先在船埠等候踰時果見乙帶四人上船各捕亦同搭此船倚艙門而圍坐迨船開行至十餘里之遙捕喚船長私語曰我等皆奉公而來今知有五盜在船汝等當齊心帮助出力拿捉倘被漏網則罪歸船主也船主聞之大驚方與各夥友私議而該盜等似已覺察各擊兵器齊向船頭奔出見人亂砍衆捕見五人併力凶橫莫當祗得略爲閃避乃一轉瞬間而三人巳鳧水遁去僅將在船之兩人獲住當卽繩縛鍊鎖連夜押解赴杭昨經邑尊斫訊該盜認盜不諱究其贓物則云是夜僅刦得衣服十三件首飾銀約七八兩現洋十七八元及錢七八千而巳邑尊見失單所報其數相去天壤當傳失主與該盜而質盜泣謂失主曰幾見有認爲盜而不殺者乎我盜尚不諱豈肯諱多爲少乎如我所供不實願生生世世永受殺頭之罪如揑報寃我者則蒼天在上亦必有以相報也失主一時無言可對而堂上衆人亦皆　然 
 
 

Page 2

 
 
而退云 
[散勇情形]  
　　○鄧省大憲准飽爵帥移知現在奉　旨裁撤馬步兵勇十四營仍如前次輪船更番運載到鄂卽請妥爲遣散歸農等因鄂憲已早出示曉諭今仍以漢口彈壓之任責成劉軍門張司馬二人計自八月杪至九月初四日運兵輪船巳到五艘係興盛永清海晏海定海　等船每船約載勇一營多至千餘名少則七八百名隨到隨遣更換民船分送不稍容其逗遛是以刻下武漢街市安謐如常皆由劉張二君查察綦嚴指揮妥速耳卽如巷柵以及各碼頭柵子早經傳示更夫限時關鎖毋稍懈怠初四夜深時查至中碼頭廣福巷等處見柵門未閉立將更夫重責各數百板以儆玩泄而客寓烟館飯店亦一律限令早息以免藏匿之弊云 
[閩垣瑣聞]  
　　○八月初五日海鏡輪船由粵東載到貴州兵勇五百餘名因岑宮保尚未內渡故暫駐馬尾蝴蝶道候示分遣中秋後五日馬尾街迎神演戲忽有營兵滋事持刀斫傷鄉民數人鄉民不服紏衆數十人相與鬥毆兵民均有損傷經通商局陳委員排解始獲寢事及謁營官說明營兵滋事情由營官概謝不知亦不追究并云所帶各兵向無鬧事等語陳委員遂專向鄉民勸慰而散其續到之兵聞尚有千餘名在香港候船岑宮保函請黎星使派船兩號赴粵載來適永保琛航在臺灣未回海鏡又再往粵東未返故派揚武輪船赶赴粵東以期速載而揚武管駕張弁竟以不欲載兵爲辭黎星使面諭如不載兵立卽撤委張弁始不敢再辭卽於八月初十日展輪啓行查揚武船於夏間已因差回粵一次現在須小爲修理黎星使已允其回粵駛入黃埔船塢無如船塢淤泥壅塞非挑濬十餘日不能入澳卽使載兵來閩再行赴粵該船恐亦未必能入澳興工也○岑宮保前曾面囑同通州縣各上條陳以定去取玆聞宮保欲於同通班去七留三州縣班去三留七當內渡時卽偕藩憲面試各員如吏治人品俱優文理字畫俱佳方能錄取否則各給川資令回原籍以清流品而疏仕途前月已由藩憲傳見各員密出考　詳送宮保行轅並送督署內有知考語不隹者巳陸續禀請措資其自問不能執筆應考者已懇黎星使札泒赴粵赴滬帮釆辦局一切雜差至佐雜各員則俟甄別同通州縣後再行考試以拔人才查閩省缺少人浮非嚴淘汰而別優劣往往懷才不遇雖候補十數年而終不得一缺至於差使俱爲同通班之强有力者奪去佐雜等無差可當今宮保有見乎此殆欲拔眞才而去僞士不使有情面者常據要津無鑽營者久居涸轍此閩省官場之一大轉機也○閩俗寡婦之困窮者或因家無擔石難以延生或因妯娌不和難以共處往往欲尋知見又恐闇寂無聞故有搭臺昇天之事其乖穋眞堪切齒也查昇天臺之式以竹造成狀如小戲臺約費錢十餘千之譜凡鄉中有寡婦欲昇天者則先諏吉某月日預行遍千隣里戚黨至期來觀寡婦先倩人醵貲約百餘金方足數用預備衣衾首飾棺槨及一切飾終之物舁至臺前寡婦怡然登臺穿紅衣裙宛如出嫁時粧束以紅繩鑿頸左右各一人扶掖而上其至親者則執紅繩牽勒俟婦死方休迨至氣已絕體巳僵則觀者齊聲道賀共視殮畢乃散歏然相送謂之寡婦昇天習以爲常此眞敝俗也有地方之責者將坐視其死而不之救耶○福州井樓門外茶亭林立中有六一泉地頗雅潔每遇良辰佳日啜茗者實繁有徒本年中秋前一日有趙氏子携雀籠至彼靜坐半日欲候某戚來游各誇雀之馴妙適有旗人陸某先至嘯侶命儔喧聲徹耳趙子厭其煩囂遂徒前席以微吟乃旗人中有一兇橫殊甚者忽將趙子之雀搶去飄然前往趙子以一石飛擊其首卽時鮮血淋灕衆趨環視始以藥止其而旗人欲赴將軍署禀訴趙子欲赴侯官縣署禀訴旋經茶亭主人調處始得息事噫遺興之地燮爲搆訟之塲天下事悲樂相尋大抵如斯夫○羅星塔地方爲海口舶船之所其塔建於山項巍然九層山下則巨浸汪洋舟航環繞間此塔爲前明嘉靖間建築以衛闔省風水者世遠年煙塔頂巴墜塔身亦多剝蝕有好事者告知紳士龔廉訪請倡捐二百金另行湊捐二百金以爲修飾之費隨于七月間鳩工塗飾現已巍然煥然頂上圓光矣○船局後學堂內去冬設有鞦韆兩架及皮毬雞毛燕等件以爲學生早晚游戲之具許稽查偕學生等打鞦韆踢皮毬打燕子頗有樂趣又由粵購蚏蛇皮自製雞毛燕送入堂中故操此技者皆興高采烈惟鞦韆架入地未深今正許稽查已打趺一次幾有性命之虞嗣又另置一大架似稍堅固玆聞中秋前後打鞦韆者極多而中秋夕又跌傷粵童一人夫玩物適情於學業尙屬無礙惟打鞦韆則險不可測詎宜樂此不疲世之以游戲爲事者當知猛省矣 
[本埠火警]  
　　○昨晚九點半鐘捕房警鐘告報屈指兩下探悉在老閘大橋大王廟西首弄內燒去平屋六七間因兩旁均有水龍撲救故一切細情未能詳悉容俟續錄 
[增開店肆]  
　　○滬上西商每日晡時出游或乘車或騎馬或友朋聯袂或夫婦同行恒從大馬路出坭城向西直達靜安寺樊王渡等處游玩至薄暮始歸　華人效遊者頗亦不少更有挾妓以往者妓自雇馬車而游者每日四五點鐘時往來途次風馳電掣月貌花容令人應接不暇靜安寺地方停歇之畫鱗次櫛比故該處開有茶酒店二所天雨閉門天晴則啓並有　叻人羅某集資在是處起造洋房一座開二池以養魚餘地栽種花木約於冬底竣工備有酒食茶點悉照西商總會情形西人或嫌該處煩雜改在虹口東北之下海浦楊樹浦遊賞云 
[存洋待領]  
　　○六年前本埠有法國輪船開放回國時有一人名張寅者在船當夥已經多年積有銀洋百餘元存於船主處張寅在船業巳病故其洋無人收領而法國例此等銀洋須尋其親屬給領倘有親屬可投上海法捕房捕房卽爲轉致該船查明交給也 
[相碰起釁]  
　　○本埠小東門外有等建帮人遇事生風紏衆尋釁前日傍晚有新到之揚威兵輪船勇丁山東人王友因該船到滬後在船塢修理是以得暇登岸游玩在小東門外鳳凰臺茶肆弄內與福建人林阿才相碰致啓釁端該處若輩往來最多易於聚衆卽將王友毆打王寡不敵衆稍吃眼前虧旋告知夥伴劉裕成鄧明三周才喜等仝到該處爲報復之舉致將林阿才打傷其兄林阿興報知小東門外捕房捕蔣王劉鄧周四人拘送公堂林阿才送仁濟醫館調治昨經翁太守訊理兩造各訢前情太守以林阿才尚在醫館未知受傷輕重未便判斷飭將王友暫押候訊劉鄧周三人先爲釋放 
[查吊執照]  
　　○法巡捕將擺象棋攤之張家光拘送公堂禀稱張在小東門外擺攤誘賭斂錢并將象棋子一袋呈案翁太守詰其因何誘賭張家光供前在營中當勇無事奕棋作爲逍遣不能算賭太守謂輸贏旣用錢豈不算賭今念初次從寬免究棋子着卽銷燬詎張家光嘵嘵置辯稱嗣後不到法租界擺攤別處尚須由我太守謂是何言語法包探將袋中棋子倒出見棋子下尚有牙骰兩顆竹牌三十二隻太守問此種帶在身畔作何用處張又强辨稱此乃起牙牌籖所需及詰其骰子則不能答太守斷將張家光重打一百板張家光聞斷連稱打不得我乃有功名之人是都司職銜太守問文憑何在稱在英租界一洞天左近友人家內翁太守着包探帶仝前往取到執照再爲核辦 
[請充善款]  
　　○薛嚴氏投英公堂訴稱昨我駡自巳孩子隣居丁富順以爲我駡伊以致爭執彼竟持洋刀戳傷我右臂訴捕拘案求爲騐傷懲辦丁富順供販賣鮮魚爲生薜嚴民常向我索討鮮魚昨我不與便爾起釁伊將瓦缽擲我我還擲之不料傷其右臂並未持刀逞兇陳 
 
 

Page 3

 
 
太守騐得薛嚴氏實有微傷隨判罰丁洋一元給爲養傷費完結該氏請將此洋　　　　　　　　　　所請云 
[原告被搶續聞]  
　　○前報列原告被搶一節玆悉妓女葛大賽係在該氏　　　　　　　　　　堂喊控奉諭補詞候訊乃暫居久安棧弄中之保戳人家該　尙不知其控告以爲逃邇是以托人招尋致被無賴輩　　　　　　　　　　租界八仙橋地方知照　母欲得酬謝而始還妓其時　知有控告一節不敢收領無賴亦始警駭卽領妓至英租界　　　　　　　　　　無賴乘間逸出告保戳人謂葛大寶被人搶去現在上元館保戳人急往探視果見妓隨與之歸無賴則不知所之矣 
[索欠鬥毆]  
　　○英公堂據華捕解送廝打之一起人請訊李愛林供李保　　　　　　　　　　還旋伊自言將所開之糖坊盤頂與人卽可歸還業已盤頂過割洋仍無付與論一味持蠻至於毆鬥李保福供欠洋　　　　　　　　　　僓戶甚多不數料理容再措償李瑞三供伊等俱是我子姪輩因索欠爭毆爲之解勸詎李保福便與我扭鬥並被扯　　　　　　　　　　福管押李愛林明白具訴呈候核斷李瑞三無干省釋 
[寶山荒灾]  
　　○天灾流行世所代有今歲被荒之地甚多他處不能細　　　　　　　　　　民貧温飽之家頗少卽豐歲亦鮮葢藏兵　以來歴二十年其中荒年多熟年少計可書大有者惟同治元年與九年　　　　　　　　　　邑他邑離海尙遠卽遇凶荒不過螣爲患風雨不時而已福邑當江海分流之界每年難免颶風少至一二次多　　　　　　　　　　　歲巳遭兩次六月二十夜黃雲四起風雨交作棉稻並傷猶未爲患及閏七月初三日大雨傾盆排山倒海兩畫夜不　　　　　　　　　　頓漲丈餘邑境吳淞口東有名石頭沙居民多草房少瓦屋頃刻間蕩然無存死骸與耕牛隨潮入口者不計雖有救　　　　　　　　　　有不周陸地居民家俱灌入水東半境炊　偏難竟有其魚之嘆房屋樹木坍倒者不少棉稻悉被浸沒五六日始退　　　　　　　　　　僅十之一二所靠惟棉遭此一災巳損大半不料是月底又陰雨連棉八九日所結花鈴皆腐朽　地不獨收成無望　　　　　　　　　　雨水過多棉爲艸沒耘工尤增數倍至今日而前功盡棄農人之苦可勝言哉現已通縣報荒邑尊勘時窮民均攀　　　　　　　　　　　勘有志斯民者諒直以之上聞耳憶道光二十九年大水止災棉幸時方入夏猶待以高田改種荳低田改種稻後稻　　　　　　　　　　丞林文忠公奏明　聖上錢糧盡行豁免且喻令各州縣設廠粥施棉衣迄今頌聲藉藉乃今歲稻得半收荳亦全荒　　　　　　　　　　農民以新穀初升尙可茍延殘喘且邑尊猶未設櫃起徵蔣來追呼不息富者雖無礙貧者卽劇肉醫瘡無以抵補只　　　　　　　　　　爲爲之執令致之世有居禹稷之任而懷飢溺之心者定必憫此災黎也 
　　淞陽老農來稿 
[更正]  
　　○初九日報列定海命案條丙所記瑞觀察乘坐之輪船名傳者　　　　　　　　　　係元凱非超武及換坐回署之舟又係濟安非伏波也合卽更正 
[光緒七年九月初六日京報全錄]  
　　宮門抄○發抄　旨五道○湘撫李　奏爲擬請照例收贖摺子○蘇撫譚　奏　　　　　　　　　　奏請暫緩知縣北上片○陝撫馮　奏叅革叅將審辦緣由片○江撫李　奏察看道員片○浙撫譚　奏叅革世　　　　　　　　　　升補水師游擊員缺摺○九月初六日吏部翰林院廂紅旗值日無引　見○廉公謝守護　東陵　恩○詹事府代　　　　　　　　　　恩○吏部奏派署理印鑰　派出鳥拉喜崇阿○召見軍機　醉王○皇上明日辰初至　觀德殿行禮○發抄　定　　　　　　　　　　驟雨　壞船隻請將營官明福等議處奉　旨該部議奏欽此○又購買練軍馬匹鞍轡奉　旨知道了欽此○又支　　　　　　　　　　奏　旨該部知道欽此○彭祖賢奏四川烈婦葉鐘氏刲臂和藥療夫請旌奉　旨着准其旌表禮部知道欽此○又　　　　　　　　　　煩等正法奉　旨刑部知道欽此　○○湖南巡撫臣李明墀跪　奏爲擬遣官犯傷病成廢難以起解照例收贖恭　　　　　　　　　　名提督王照南係長沙縣人前在四川分　律武後營因衷鄉縣攻勦鳳頭等寨案內經刑部議定罪名奏奉　諭旨　　　　　　　　　　差該革員先因傷病請假回籍就醫准四川督臣咨會到湘就近起解行司飭據該地方官查禀王照南病尙未痊詳　　　　　　　　　　醫調治嗣據該革員之子王憲堂禀稱伊父王照南前在軍營疊次受傷出血過多傷疾不時舉發自奉看守以來沾　　　　　　　　　　足拘攣不能伸舒業已成廢碍難起辦呈懇照例收贖等情由縣騐明詳報經臣行司委員前往覆騐並訊取供給詳　　　　　　　　　　孫翹澤詳據長沙府知府何樞轉據委員署善化縣知縣朱燿奎詳稱騐訊得遣犯王照南受傷成廢難以起解照例　　　　　　　　　　照南籍隸長沙縣於咸豐四年投効軍營歴保記名提督在四川分統律武後營疉次打仗身受重傷請假回籍就醫　　　　　　　　　　拿獲馬洪崙案內叅革擬罪發往黑龍江充當苦差因該犯傷病未痊未能起解詳咨展緩一面撥醫調治詎該官犯　　　　　　　　　　拘攣不能伸舒已成廢疾據其子王憲堂赴長沙縣禀請收贖該縣騐明屬實詳奉飭委卑職覆騐得王照南左臂石　　　　　　　　　　右脚踝被刀砍傷骨碎筋　兼因沾染濕熱手足拘攣不能伸舒實係已成廢疾提訊醫生並無扶同揑飾情弊查律　　　　　　　　　　老疾以老疾論又例載各省具題案內人犯果有老小廢疾取具地方官印結照律收贖等語此案官犯王照南因前　　　　　　　　　　染濕熱以致傷疾益加沉重已成殘廢應卽照例收贖以示體恤取具供甘各結加具印結詳請核轉等情由府詳司　　　　　　　　　　核無異除飭追取收贖銀兩完解並將供甘各結咨部外理合恭摺具奏伏乞　皇太后　皇上聖鑒勅部核覆施行　　　　　　　　　　該部議奏欽此　○○譚鈞培片　再貞女陳氏係浙江秀水縣籍南河候補通判陳應春之女隨寓袁江夙嫻女戒　　　　　　　　　　選理問王錫綬爲繼妻錫綬素患咯血之症親迎有日忽嘔血盈升勢成不起王姓辭勿過門氏竊聞其語泣請于母　　　　　　　　　　往猶得一見夫而躬侍湯藥或兾挽回萬一卽于同治二年三月初六日過門廟見成禮入室侍疾衣不解帶夕則焚　　　　　　　　　　肉和藥以進錫綬於是年四月二十九日疾卒氏慟絕而甦者再矢志絕粒以殉其姑立長房次子濱爲錫綬後責以　　　　　　　　　　二十四歲自是事姑以孝教嗣子以義方艱辛備歴久而不渝現年四十二歲計守貞已十九年洵屬無忝所生據紳　　　　　　　　　　崑用等以居共　閭或兼戚族見聞眞確不忍聽其溼沒造具事實册結呈由清河縣懦學教諭崔徵彥訓導蔣世理　　　　　　　　　　仁澤復查無異加結詳懇奏請　旌表等情前來臣查貞女陳氏志勵冰霜貞同金石事邁姑而婦兼子職教嗣子而　　　　　　　　　　宜荷　紫綸之錫查前有昭文縣貞女程氏等過門守貞經前撫臣吳元炳奏蒙　恩旨旌表在案玆該貞女陳氏過　　　　　　　　　　同合無仰懇　天恩俯准　旌表以 
 
 

Page 4

 
 
彰貞節而勵風化除册結咨部外謹會同兩江督臣劉坤一江蘇學政臣黃體芳附片具奏伏乞　鑒鑒訓示謹　奏軍機大臣奉　旨着准其旌表禮部知道欽此　○○劉坤一等片　再上海縣知縣莫祥芝於光緒三年分　大計案內洊舉卓異奉准部咨行令給次赴部引　見等因當經轉飭遵照惟查上海爲中外通商總匯之區華洋交涉事件極爲繁重該員隨時隨事相機妥辦悉中竅要現當查辦接漲灘地丈量造報並清厘浦岸限制等事尢在吃緊之時未使遽易生手擬請俟該員承辦事竣再行給咨赴部據蘇松太道劉瑞芬查明具禀並據署蘇州藩司許應鑠署臬司郜雲鵠會詳請奏前來臣等覆核無異合無仰懇　天恩俯准將上海縣知縣莫祥芝卓異赴部一案緩俟該員承辦事竣再行給咨北上謹合詞附片具陳伏乞　聖鑒訓示謹　奏軍機大臣奉　旨着照所請吏部知道欽此　○○馮譽驥片　再據鳳翔縣詳稱先經訪聞縣屬東北鄉有營勇殺斃　勇之事正差查間旋准管帶臣標新前旗弁勇叅將吳元璋移稱本年四月十六日據客民李松亭赴管喊禀游勇李全子卽李開旭持刀搶去伊錢五千文並戮傷伊左髏懇求拿究等語卽泒哨官外委譚炳南帶勇捕拿因其拒捕登時蔣李開旭格砍致死匪婦李劉氏畏罪自盡移請核辦經該縣騐明詳報臣當將該叅將管帶新前旗弁勇差使撤銷一面飭司提省發委西安府審辦據哨宮外委譚炳南事主李松亭及招留李開旭之窰主劉愼輝等各供核與該叅將移縣情節未符請飭叅將到案質訊詳經藩臬兩司以叅將吳元璋係武職大員未便遽行傳訊等情具奏請叅前來臣查留陝補用叅將吳元璋管帶新前旗弁勇巡邠鳳一帶要隘稽查彈壓是其專司並無管理地方盜案之責卽據李松亭喊報遊勇槍奪亦應移縣緝辦乃不知會地方官輒泒哨官帶勇捕拿致命將李開旭格斃致李劉氏身死實屬謬妄　極未便姑寬除哨官外委譚炳南咨部斥革相應據寔奏叅請　旨將留陝補用叅將壯勇巴圖魯吳元璋卽行革職以便歸案審辦所有特叅擅派弁勇致斃民命之叅將請革職審辦緣由謹附片具奏伏乞　聖鑒訓示謹　奏軍機大臣奉　旨着照所請該部知道欽此　○○李文敏片　再准部咨嗣後道府州縣等官無論捐納勞績各項人員應於到省一年後察看考核分別補用等因玆查有捐納分發試用道范鳴龢試看一年期滿據　臬兩司詳請留省照例補用前來臣查試用道范鳴龢練達老成相應請　旨留省照例補用謹會同雨江總督臣劉坤一附片具奏伏乞　聖鹽謹　奏軍機大臣奉　旨吏部知道欽此　○○譚鍾　片　再查前有新城縣民婦　孔氏京控陳錦標等趣良斃命等情一案准都察院咨解回浙經前撫臣梅啓照行司飭提人卷來省訊辦去後茲據布政使德馨按察使孫家軗以審明陳錦標實有　董孔氏之翁董雙林父子通匪情事律有應得之罪惟陳錦標係由附生兼龔其嗣父從九品陳應舉殉難所遺雲騎尉世職應請先行斥革以更再行研訉按律定擬等情會同詳請且奏前來臣覆查無異相應請　旨將陳錦標兼　雲騎尉世職卽行斥革以便研訉確情按律擬辦理合附片目陳伏乞　聖鑒訓示謹　奏軍機大臣奉　旨着照所請該部知道欽此　○○兩廣總督臣張樹聲跪　奏爲廣東內河水師游擊員缺緊要懇准揀員升補　摺具奏仰祈　聖鑒事竊准兵部咨廣東前山營都司水師提標後營遊擊績經奏署新會營叅將范幹挺應給　升署新會營叅將札付令其赴任其所遺前山營都司缺輪用儘先本部另行擬補外水師提標後營游擊係內河水師題補第三缺　用預保查預保人員及揀發班內現俱無人應令照章迅揀合例應升人員題補等因查定例各省題　武職各缺如因員缺緊要人地相需將不合例人員保奏應于摺內聲明請　旨交部核覆恭候　欽定等語水師提標後營遊擊駐紮增城縣屬新塘地方該處爲東江衝要通　盜匪出沒靡常巡防最關緊要必須練達營務長于緝捕之員方可勝任　會同署廣東水師提督臣吳全美在於內河水師都司應升人員內詳加揀選查廣東內河水師都司共四缺除俞山營都司尙未補人水師提標前營都司戴朝佐升補龍門恊副將尙未引　見開缺順德恊左營都司鄭廷熊於此缺人地未宜不合請補外查有順德恊右營都司羅晉廷年四十三歲廣東廣州府順德　人由軍功在江南剿匪歴保　翖儘先都司擬補順德恊右　都司於光緒元年四月初一日接札歴奉二年以上積於廣東　捐第十一十二十三等次請獎案內捐加三品升銜該員營務練達緝捕　能現管帶南海三水　扒船亦甚得力以之升補水師提標後營　擊洵堪勝任雖籍隸本府與例未符例得專摺奏請合無仰懇　天恩俯准以羅晉廷升補水師提標　營遊擊俾營伍藉資整頓如蒙　俞允俟部覆到日給咨送部引　見以符定制至該員籍隸本府例應揀員對調惟廣東內河水師遊擊止此一缺並請准免揀員對調謹會同署廣東水師提督臣吳全美合詞恭摺具　奏伏乞　皇太后　皇上聖鑒勅部核覆施行謹　奏軍機大臣奉　旨兵部議奏欽此 
[蘇省撫轅抄]  
　　○九月十二日前廣西補用同知宋遠榮辭赴上海　前句容縣朱聲先禀知奉委辦理長元義倉差　○十三日庚辰傳臚戴彬元由京來　從九徐銘動消鎭江緝捕差　○十四日安徵候補知府李松榮常州等處查哨回　知縣畢奉先銷津局差　委署婁縣陶錫恩醉赴任　○十五日從九胡榮棠禀知奉導淮總局解治淤器具赴淮辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
