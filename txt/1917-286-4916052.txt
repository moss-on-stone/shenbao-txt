# 1917 - 286 - 4916052

 

Page 1

 
 
   
 
 

Page 2

 
 
   
 
 

Page 3

 
 
時評 
[川湘戰事（默）]  
　　論者謂西南問題久傳調和無效而終出於决裂則調和之功己盡毁矣而吾謂調和之機正將由斯而動前之所傳調和本非有調和之眞意也調和之眞意即將由戰事而生蓋今日之戰事無論何人皆知不能消滅一方之勢力旣不有一方之勢力消滅則所謂以武力解决者結果終不能解决武力旣不能解决則戰事决不任令久持一旦有小勝負一方稍有讓步之意者則凡主張鄭重之督軍與社會上穏建之要人斯時將起而負一時的調和之責矣非特我國人外人亦將代負之矣吾故謂今日非調和無效之結果而實調和實現之動機也特一般人尚認爲時機尚早耳 
命令 
　　十月十七日大總統令前因四川主客各軍屢生戰禍糜爛地方當經令飭在川軍隊均由周道剛統轄申明約束不得再滋事端其現調赴川軍隊並應即行撤退乃在川滇軍迄未遵令退出嗣據周道剛迭電陳明與羅佩金議定結束辦法中央爲息事寗人起見無不委曲求全乃連日周道剛電呈黄毓成等率其所部竟敢在内江永福寺白馬店等處猛向川軍攻擊佔據内江等情閱之殊深詫異查中央並無調黄毓成率隊入川之令何以擅自越境稱兵擾害鄰省似此專横搆亂法紀何存著雲南督軍唐繼堯一面查明呈復一面電令黄毓成等嚴束軍隊即日退出川境倘再抗違中央有保持國家統一人民治安之責任决不聽其殘民以逞也此令 
　　又令國務總理段祺瑞呈法制局參事饒孟任久曠職務請免本職饒孟任著即免職此令 
　　又令任命程樹德爲國務院法制局參事此令 
　　又令直隸督軍兼署省長曹錕呈政務廳廳長秦毓琦懇請辭職秦毓琦准免本職此令 
　　又令任命陸長佑爲直隸政務廳廳長此令 
　　又令任命易抱一爲新疆教育廳廳長此令 
　　又令農商總長張國浚呈湖北實業廳廳長高松如懇請辭職高松如准免本職此令 
　　又令任命魏宗蓮爲湖北實業廳廳長此令 
　　又令外交總長汪大爕呈特派吉林交涉員吳示濂調京另有任用應請免職吳宗濂准免本職此令 
　　又令任命王家潯爲外交部特派吉林交涉員此令 
　　又令任命李維源爲安徽淮泗道道尹此令 
　　又令内務總長湯化龍呈廣東粤海道道尹王典章久經離任應請免職王典章准免本職此令 
　　又令任命任祖安爲廣東粤海道道尹此令 
　　又令何恩溥爲江蘇督軍公署參謀長何玉珂爲江蘇督軍公署上校參謀此令 
[專電]  
　　北京電陸陳譚等聯電馮請罷段祺瑞職並請尊重國會聲明此爲最後忠告中央覆電拒絶（十九日下午五鐘） 
　　北京電十九日閣議專討論川湘問題畢再由湯内長等赴府面馮己决定某項辦法 
（十九日下午八鐘） 
　　北京電下令宣布西南罪狀國議决定先劉林後唐羅馮意主暫緩（二十日下午八鐘） 
　　北京電周道剛電十七發布四川省内戒嚴令又電規定四川全省爲警備區域其與滇軍開戰地爲戰鬭區域（二十日下午八鐘） 
　　北京電周道剛報告川己下戒嚴令但以重慶成都萬縣及交戰地爲戒嚴區域（二十日下午四鐘） 
　　北京電吳光新劉存厚專任爲西路總副司令（二十日下午八鐘） 
　　北京電粤電龍莫擁護中央宣示與陳陸對敵所部軍隊全歸獨立（二十日下午八鐘） 
　　北京電惠州對於粤政府有宣告獨立說龍濟光亦將起兵抗陸陳二十日下午五鐘 
　　北京電鄂電宜昌沙市定爲戒備區域（二十日下午八鐘） 
　　北京電直督擬借外債五百萬專辦河政要求以省稅作抵中央極端否認今令續募百二十萬地方公債辦賑河欵由政府訂借（二十日下午八鐘） 
　　北京電公府定下星期一起每週開軍議一次（二十日下午八鐘） 
　　北京電交部編制恢復舊狀許世英時裁員大形活動 
（二十日下午八鐘） 
　　北京電馮召王士珍入府詢對西南策（二十日下午四鐘） 
　　北京電財部又撥永定河費五萬（十九日下午八鐘） 
　　北京電蘇參議員汪秉忠王立廷孫潤宇藍公武沈惟賢計至今日止報到者共十七處 
（十九日下午八鐘） 
　　北京電關稅于物價未查定以前擬設暫行辦法即依現價值百抽七零惟俄使以與陸地通商稅則有窒礙未議妥 
（十九日下午八鐘） 
　　北京電綏道申保亨免職後因種烟事再付懲戒（十九日下午八鐘） 
　　北京電陸軍大學校長辭職擬以張聯棻繼（二十日下午五鐘） 
　　北京電周樹模將任稅務督辦（二十日下午五鐘） 
　　北京電孫發緒来京今日謁馮 
（二十日下午五鐘） 
　　北京電上海擬設高等商校 
（二十日下午四鐘） 
　　北京電崛江博士今日己在財政會演講銀圑事（十九日下午八鐘） 
[外電]  
　　衡州電頃接消息謂南北軍戰於衡山之北南軍獲勝衡州各街道滿掛旗幟想係慶祝獲勝之故或係歡迎桂兵之抵此聞粤兵亦開入湘境（十九日）字林報 
　　澳州電當道現招人承攬後五年之鴉片專賣權所開之價爲每年一百零五萬六千六百六十六元其合同條件仍照現式每年准以二百六十箱銷於澳門另以二百四十箱煮膏輸運出口出口之數可以增加惟須以正當貿易爲限（十九日）路透電 
　　廣東電汕頭消息日前椗泊本港之中國軍艦海容海籌應瑞肇和外一艘於十五日開離汕頭至其行蹤傅說紛紛兹有於十六日駛抵厦門之報 
（十七日） 
　　廣東電探聞自十一日至十四日四日之間開赴湖南之兵計有步兵三營砲兵一連機關鎗二連又因湖南方面戰况發展準備輸送後續部隊忙碌異常（十七日） 
　　廣東電據聞陸榮廷陳炳焜譚浩明程璧光等四人於十六日連名電呈馮總統彈劾段祺瑞要求將段免職電文頗長除請將段祺瑞免職外並述國會及約法務宜依法解决籌請末云此電榮廷等爲顧念國家而發又附言此爲最後之電報云云（十七日） 
　　漢口電此次出征湖南之北洋第三旅長孫傳芳昨由武岳鐵道前赴岳州又該旅之第六圑由十七日開始輸送至十九日全部輸送畢事 
（二十日） 
　　漢口電湖南電云向衡州方面之北軍己佔領朱亭（二十日） 
　　漢口電長沙電云在辰州湖南軍十六日宣言獨立（二十日） 
　　北京電四川電云督軍周道剛電致貴州劉督軍求其表明態度旋得復電略謂滇蜀兩軍復啓戰端至堪慨嘆故己電令駐在合江方面黔軍歸還貴陽駐在綦江之軍亦即撤退其餘駐在川黔省境軍隊均己一一令其駐守原地不得越境冀永保持川黔兩省之親善云云 
（二十日） 
　　北京電四川内江方面之役川軍敗北之原因聞是役川軍之兵僅二千人滇軍則有五千之多衆寡不敵故也（二十日） 
　　北京電天津水災復舊工事監督冲野内務技監爲與熊希齡協議治水事業明日來京天津築堤工事豫定於本月三十日完成 
（二十日） 
　　北京電陳炳焜譚浩明程璧光李耀漢等連名彈劾段内閣電請將段總理褫職本日經馮總統一一覆電斥駁（二十日） 
　　北京電新任察哈爾都統張敬堯電告不日来京（二十日） 
[以上東方通信社電]  
　　東京電朝鮮銀行本日（二十日）開設青島分行該行現定在中國北京上海及其他要地亦開設分行（二十日） 
　　東京電在遞信省電氣試驗場由利根川鳥瀉兩博士主任研究將無線電話於陸上電局接連電線以便海上船員與市人通話方法現己完全成功昨日（十九日）發表是實可稱爲學界空前之大發明（二十日） 
以上共同通信社電 
[戰電]  
　　倫敦電俄國公報云敵軍完全占據哇塞爾島俄軍盡毁軍用物品敵軍旣占伊爾白海峽即攻入里加灣於月海峽逐退俄巡哨隊俄戰艦格拉士達林號斯拉伐號巡艦巴揚號戰敗敵軍前鋒俄艦所戰者爲敵艦隊主軍内有載重二萬五千六百五十嚬之無畏式戰艦兩艘俄舊艦力守灣口迨受重創始退俄戰艦斯拉伐號水線下中數彈因以沉没艦中水兵幾全遇救月海峽口岸上之排炮擊散圖攻俄艦之敵魚雷艇數艘旣而爲敵無畏戒戰艦所轟遂失效用海峽内有俄艦數艘逐退由北而進攻之敵軍同時有敵飛機多架擲炸彈甚多以擊俄艦及船港敵兵一枝隊在達哥島登岸爲俄軍逐回後有敵巡艦與無畏式戰艦合轟登岸地點俄巡哨隊報稱哇塞爾與達哥二島附近共有德艦五十艘（十八日） 
　　俄京電公報宣稱俄驅逐艦仍在從事破壞敵艦入月海峽之企圖此爲戰事之要點俄軍與里加灣及芬蘭之交通安危悉視此役勝負爲决敵艦隊大部分今集於伊爾白海峽對面達哥島與哇塞爾島附近俄艦分隊則戰於敵里加灣以衛入口（十八日） 
　　倫敦電德海軍戰勝里加灣顯因俄國戰艦驅逐艦砲船舊劣不堪激戰之故但俄艦隊仍勇禦敵軍以緩數軍之勝利俄巨艦兩艘因艦隊退走逃入月海峽恐難保全蓋以海峽東面有德海軍阻其逃入芬蘭灣也敵軍巨艦之運動或爲俄水雷區域所妨礙伹一旦水雷掃盡則里加灣諸島將盡落敵手敵兵或即將於愛沙尼亞省海濱登陸芬蘭灣之俄戰艦隊迄今未出助戰殆因軍紀紊亂士心渙散之故 
（十九日） 
　　倫敦電德國公報云德軍己占據月島（十八日） 
　　俄京電洛伏佛萊雅報載稱俄人己於十六日開始退離里伐爾（俄國芬蘭灣之要港愛沙尼亞省之首府）居民恐敵軍登岸多逃入内地 
（十九日） 
　　拉斯巴爾瑪斯電意船加泊里拉號（載重大約五千零四十嚬）載甚關重要之爆裂品在摩洛哥海濱外遇敵潛艇交戰半小時中彈炸沉遇救之人五十四名由某西班牙船載入（十八日） 
　　白爾吉電羅國大船一艘滿載軍火與火車等物開往俄國亞昌格爾在瑙威白爾吉附近觸礁恐難出險（十八日） 
[公電]  
　　熊希齡通電各報館均鑒此次京畿一帶均遭奇災渠延一百餘縣轉瞬嚴寒旣苦無食尤苦無衣業經通電各省籲請廣爲勸募賑欵第求捐助舊棉衣及各軍警破舊棉夾衣褲等件運寄北京石附馬大街曁天津造幣總廠本辦公處彚收諒邀慈鑒惟轉運棉衣恐關卡或有滯礙己由本處咨請稅務處通電各關各稅務司凡關於捐募災區棉衣等件即查明免稅放行等因旋准稅務處咨復開此次京畿水災所有各省捐助災區棉衣等物即請於每次起運時開明件數經何地點先行知照本處自當隨時立電各該關免稅驗明决無阻滯相應咨復查照等因本處自應照辦荷蒙貴處彚齊棉衣等件預備起運務乞照電本處開明件數經何地點以便本處知照稅務處查照辦理相應電達乞慈照爲荷督辦京畿一帶水災河工善後事宜熊希齡叩皓 
　　周道剛通電各省督軍省長各報館均鑒滇人禍川罪狀業於元日電請大總統宣告全國在案現據内江確探報稱滇軍自佔據縣城後即於城内大肆搶刦紳富無一倖免呼號之慘耳不忍聞又探得黄毓成在自流井方面以派兵守禦爲名襲刦大安寨避難紳富財物至七八十萬之多又趙又新飭令各縣就地籌捐派兵侵入人家乘勢擄取財物不計其數其駐　江安軍隊並將前清舉人黄中美吊拷勒索三千元始行釋放名爲軍隊行同盜匪除電請大總統明正其罪實行剿辦外特此電達伏乞一致聲討稍戢兇燄川民幸甚國家幸甚周道剛叩皓 
要聞一 
[調查豫魯直水災之别報]  
　　水災中之異聞 
　　制錢貿易實况 
　　字林報十一日山東范縣通訊云記者附京漢車自京赴鄭復緣汴洛鐵路至開封沿途所見之河其數月来之水勢無一與天津洪水有關者乃决計順黄河而行以視衞河與運河之水是否由各處决堤洩下之水所漲成開封人民知直隸南隅黄河南岸潰决記者後查悉决口對面之北岸亦曾患小災狀略同其地在長垣縣境素未築堤惟吾人在各地點所得之消息關係限於一隅各處鄉人因自己之小災不暇念及東北之大患故以水落爲快至於水落之原因與其去向則非其所計矣八日午前記者離開封乘騾車至黄河邊改登平底船船主前曾當兵而夫役三人則爲衣裳襤褸之鄉農解纜啓行開往北岸次晨順流下駛河水旣高而盜風又熾舟子努力前進不敢稍懈故計期三日巳行水路七百里而抵范縣矣開封下游約八十里有一小灣爲河船停泊之處記者在此詳詢水災得悉曹州境内災情最重距此下游一百里之郜砦附近河堤己被大水冲潰記者駛赴下游之際見河水愈趨愈激濁浪狂起船顚不己兩岸泥土鬆落處處皆然愈增水色之混濁時將薄暮遥見南岸樹木一叢房屋數所舟子来告曰此郜砦也河淺流急船不能近廻見北岸有一村落河旁泊大船二記者遂往就之水勢溜急船過其側有一僑人黑鬚滿腮緣岸疾行在記者船後揚臂高呼記者乃登岸趨前以爲此必教士當有消息見告旋知其並非歐人迨相見時記者於暮色蒼茫中辨悉此君乃一老年日人酒氣僕鼻華語甚劣據謂同友三人来售仁丹堅邀記者等登其船記者等從之見船中滿載制錢艙面有日人三大秤也賬簿也裝銀元之布袋也雜列於旁蓋日人方購買制錢以十五元五角換銅錢百斤其狀正忙直省鄉僻處收買制錢之貿易記者常有所聞然不甚詳切不意今竟邂逅遇之村長乃一枯瘦老人眼紅齒落酒氣亦復薰人踞坐船頭監視制錢之源源入艙日人自謂此項生涯不惡鎭名舊城乃制錢貿易發達之地前後来過三次首次在隂曆五月二次在六月今在八月所以逾數旬而始一至者蓋欲予鄉人以充分之時間俾可持銀元赴上游或内地搜羅制錢也此地乃長垣城之故址若干年前爲水冲毁今成長垣新城之渡口據村長言去年制錢貿易尚未逺及上游而官場亦禁止裝錢下駛今年買客自来買通大路毫無阻礙於是水淹三月之窮鄉遂克稍有生氣此皆制錢貿易之賜也一吊制錢逾六斤換言之即日人以銀洋一元購制錢一千直豫兩省每洋可換錢一千四百文故鄉人携制錢至舊城除運費外尚得百分之二十五之淨利日人兩大船每次每船可裝五萬斤制錢僅就舊城一處而言一年四次共運去制錢四十萬斤計其代價爲六萬二千元此外尚有輸運及買通大路之費焉（未完） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之湘事近聞]  
　　湖南戰事自傅良佐之眞電報告衡山之捷政府據以宣布其後關於湖南事件即鮮有所聞政府方面告人並無電来然傳良佐調兵乞援之電確係有之江蘇江西直隸湖北等省皆有派兵援湘之電向中央報告一般人士咸謂湖南近勢必係吃緊且湘西常灃等處之警耗某機關磘有報告不過外間尚無從證實耳至於粤桂派兵援零陵之說外間亦有所聞政府對於湖南急急調兵蓋非專爲劉林而對於桂粤亦甚不能委心也惟據某當局語人云傅督赴湘本與陳秀峰督軍偕行又同往南京晤李督軍武昌晤王督軍當時各督軍間本有一種聯防計畫此次湘中有事各省自當間接直接予以援助當中央决定討伐劉林之際各省卽準備派援惟軍隊開拔非咄嗟可辦故至今始傳布於外而東訊由外省傳来輾轉尤需時日實則湘省出兵討伐時各省己有派兵援湘之準備至現在湘省己迭次報捷各省是否再有援湘之必要此爲别一問題要之各省援湘係基於聯防計畫此後無論何省有必需援助之時隨時皆可出兵固不獨對於湘省爲然云云此爲官場解釋之消息也又據新聞編譯社消息云政府擬致陸巡閱最後商榷之電報本社昨己報告大意但報紙所載亦有言其措詞頗爲嚴厲者據本社昨日調查所得政府並無嚴厲措詞之電蓋零陵一隅之事政府或可以武力收效而兩廣問題决非純用威力所可了事政府亦應有此種覺悟也故此次電報約在除去空文而進求解决之方法聞政府方面所擬者己有解决方法之一種特徵求陸氏對於此項辦法之意見如何並請陸氏切實答覆勿再行游移惝恍之詞如不以此項辦法爲然亦望陸氏提出如何可以解决之方法故此次電報陸氏之態度如何確爲解决湘粤問題之重要關鍵在吾人愛平和維大局者之希望自滿望其有平情酌理之答覆也又一消息此電當由總統府以總統名義拍發昨日尚在商榷之中政府中人亦有爲激烈之主張者此殆措詞嚴厲說之所由来至湘督問題前日曾有議及某某之說但此不過某一派之希望揣測現尚不能議及此層最近政府與西南接洽之眞相如斯而己 
[天津水災籌賑之進行]  
　　駐京美使所發起之津埠水災義助會聞以美國人爲會長擬以美金五萬元在俄租界設立完全難民收容所及病院大約可收容災民萬餘人現在義俄租界搭有天幕多架收容難民各數千左右正擬妥壽善法以免凍餒之虞日本爲援助津埠水工事由滿洲所調之日本工兵隊二連己於昨日到津自今日起即着手宣洩預定在結氷期以前可以竣事 
　　京師籌辦天津水災急賑會駐津調查員十月十四日報告天津西區界内如中州會館李公祠安徽會館昭忠祠等處均住有災民近因陰雨天寒該區己飭傳棚匠將無窗壁之房廊均用蓆遮擋惟李公祠内窩鋪頂上漏雨者六十餘間所住災民一百七十餘户内有無衣受凍者約三十餘户其狀甚慘又十二日天氣陡寒坤緯路帳棚内所住之災民多有向公共地方之門進或廊下避風處移住者又十二日午後一時有美國男女六人在災民住處挨次調查探明係由京来津特爲調查災情籌備賑濟又法國提督曁領事官工部局總辦現經議商雇工一千名由日法交界秋山街起沿老西開至英法交界戒酒樓等處用蔴袋裝土截埝一道以便施用抽水方法又十二日各河水未見漲落惟西南水落二寸餘十三日又增長一寸餘云 
　　昨日由熊秉三約集救助京畿一帶水災各慈善圑體各機關在西城督辦京畿一帶水災河工善後事宜處開會討論合力進行辦法到會者有天津水災義賑會天津警察廳順直助賑局北京警察廳中國紅十字會美國紅十字會青年會各代表當時提出議案八種（一）規定統一放賑辦法案（二）平糶議案（三）開設粥廠案（四）規畫防疫籌辦施藥處所案（五）設因利局辦法案（六）保留牲畜案（七）收養老幼婦女辦法案（八）以工代賑案此八種議案除於規定統一放賑辦法一案略爲討論外餘則限於時間均未議及嗣由美國紅十字會代表顧臨提出一種意見書欲組織各圑體之聯合會名曰華北水災賑濟會各代表以顧臨君之用意雖善但名目及章程均不甚適當遂有某君主張改名爲京畿水災賑濟聯合會當晚各舉代表在青年會開會討論章程之起草事宜經衆贊成其議惟是否用京畿水災賑濟聯合會之名義亦一併於昨日當晚在青年會决定此聯合會成立然後統一之放賑辦法方可實現又昨日在石駙馬大街開會之際曾議及各圑體各機關關於水災賑濟之擔負責任問題當時順直助賑局代表馮恕聲明助賑局可以擔任放賑青年會代表葛林擔任醫藥及募欵其餘各代表均未有所聲明 
督辦京畿一帶水災河工善後事宜處近日關於賑塤之電文仍絡繹不絶兹錄所聞如次李純致熊督辦眞電云齊電悉順直災狀不忍卒讀純慨念桑梓尤爲悽痛蘇省公籌之欵業己解津又於青日約集軍警政學紳商各界開會籌勸純親自到場演說災狀除從前捐解外復捐洋五千元以爲之倡當場勸捐萬餘元刋刻捐啓數千本散給各界分投勸募俟集有成數採購米石運解災區以資接濟至於廢軍警舊衣業經分飭各屬廣爲搜羅與原製棉衣俟津浦交通便利即行解津曾於魚日電復此後仍當設法勸募以期集腋成裘略盡棉薄李純眞熊希齡復南京李督軍寒電云眞電敬悉承公親臨會場演說復捐洋五千元以爲之倡並勸募萬餘採購米石接濟等因誼薄雲天欽佩曷極謹再爲災黎叩謝大施特電奉復熊希齡寒周肇祥致熊督辦眞電云齊電悉一俟捐册寄到當設法勸募惟湘省本年水災亦重冬令伊邇籌賑維艱自當勉竭棉薄以副台命肇祥眞熊希齡復長沙周省長寒電云眞電敬悉承允設法勸募至荷仁慈謹先代災黎拜謝熊希齡寒王荃本致熊督辦蒸電云齊日兩電祇悉京畿水患廣一萬方里災黎至數百萬衆鄭俠流民之圖未有甚於此者得公善後薄海同欽凡屬血氣之倫應竭頂踵之助擬秉承軍省兩長糾合紳商軍學各界及所屬縣局量力輸資以効涓滴如有成數即遵照電囑滙寄尊處捐册收據仍請速發爲叩河南財政廳長王荃本蒸印熊希齡復開封王財政廳長寒電云蒸電敬悉承聯合各界量力輸資至荷仁慈捐册收據即郵寄熊希齡寒張季煜致熊督辦蒸電云齊電悉直省急賑司署於庚日由交通匯三萬元電京行轉呈此時諒達兹再自捐一千元以爲之倡併飭各屬廣爲勸募俟集有成數即行滙京謹先奉聞張季煜叩蒸 
[全國實業學校校長開會紀]  
　　教育部召集之全國實業學校校長會議於昨日（十五）下午二時在西城手帕胡同該會事務所開成立大會計簽名列席者共五十四人以省分論除四川新疆外各省校長俱己到齊當由教育部總次長演說召集會議之宗旨後教育總長指派會員許某主席亦簡單演說隨即散會自本日起將每日開議預計兩星期竣事各處校長提出意見書及議案等頗有多　兹將教育總長交議議案錄出如下（一）實業學校普通學科與實業學科聯絡之方法（二）實業學校體察各地方狀况及應時勢需要之要點（三）實業學校應如何注重實習使學生確能施諸實用（四）實業學校應如何注意管理訓練養成學生樂就實業界職務之習慣（五）實業學校應如何與實業界聯絡俾畢業學生得有相當之職務 
[陳錦濤案繼續開審]  
　　陳錦濤案自上月高等審判廳開公判一次後久未開審昨日（十五）下午乃繼續審理下午二時三十分開庭被告人惟賈士毅因病未到律師出庭者八人審判長宣告開庭後林行槻（賈士毅之律師）首先發言謂賈士毅旣未到本辯護人無從辯論似無出庭之必要審判長乃命林律師退庭次孫潤宇（陳錦濤之律師）言筆錄中陳錦濤之供詞多有錯誤應請更正張興漢之律師亦有同樣請求審判長乃先喚陳錦濤問汝之供詞何處錯誤陳答共有九處審判長命一一舉出此時孫律師授陳一單陳持單朗誦大致謂某處脫略數語某句我說何以記爲可以某句我說不是記爲是等語念畢審判長問此單是否汝親筆所書陳答是審判長云如此可將此單交案附卷繼喚張興漢問汝前供有三點（一）汝供總長入股不止爲得董事（二）屢次與總長磋商諸多波折此次借欵與他希望以後辦事便利（三）這欵項拿回来就交給他們了以上三點對不對張答對審判長又云筆錄中汝之供詞若有錯誤可自行開單明日交来次喚證人周某問大清銀行之合同中所謂到期未償之帳目與總辦事處通告中所謂尚未收回之欵項究竟是一是二周答說不清又問所謂催收借欵一項除到期未還之帳以外是否尚有他項包含在内周答說不清審判長反覆詢問周終不明答審判長乃傳被告等一齊到庭請受命推事報告調查情形請書記書朗讀調查筆錄並自讀財政部答覆調查大清銀行事之公函所報告之事項甚多不能詳記其中要點有二節（一）當時大清銀行係用分結帳辦法非總結帳辦法（二）催收借欵一項乃係到期未還之欵而又非絶對不能還者故只列本金不計利息審判長報告畢一一詢問各被告有無話說各被告多答無甚話說惟陳錦濤大聲辯論云地方廳不明簿記學竟執資金負債表爲激昂又陳氏自始至終言語行動至爲從容較之虞熙正吳乃琛之頽喪無聲氣者逈然不同陳氏陳述畢審判長宣告云上次陳錦濤虞熙正吳乃琛及辯護人等所請求調查之各項證據經本庭評議結果均認爲無調查之必要現在本庭用職權所調查之結果己至可以開始辯論之程度兹定於明日下午一時即開始言詞辯論陳錦濤陳廷銘虞熙正吳乃琛收押張興漢交原保遂宣告退庭大約此案在高等廳再開審二三次即可判决矣 
[雷馮案判决情形]  
　　雷震春馮德麟二人經陸軍部軍法審判擬定雷震春之罪爲無期徒刑馮德麟爲無罪由陸軍總長具呈大總統即於上星期五宋指令批准於上星期六在陸軍部開庭判决矣並聞雷震春雖判處無期徒刑與張鎭芳爲同等之處分而以雷震春吸食鴉片之故先送交警察廳戒煙俟戒凈以後再收入陸軍監獄執行徒刑論者謂陸軍部之於雷較之司法部之於張尤失之縱蓋煙癮戒淨不知何時雷之所得正張所求而不獲者然軍法裁判尤他人所不能干涉雖輿論亦無如何也馮德麟之判處無罪大總統之意以爲據陸軍部所呈報因無附逆之充分證據但其時馮適在京與張勳往来亦多形跡可疑之點即令免罪亦當察看三月勿令其自由出京即田陸軍部决定交保有馮之同鄉内務部僉事張某出而具保判决之前一日陸軍部要人某親以電話告保人次日到庭判决之日審判長蔣雁行等於開庭之先親蒞馮氏拘留之室告以此項辦法宣布之後蔣等又親往慰賀聞者皆詫爲得未曾有之犯人 
　　附錄雷馮案判决書大要如下事實緣雷震春係武備學堂畢業生前清曾任哨官管帶協統等職　至江北提督民國元年充河南護軍使二年充江南查辦使三年充京畿軍政執法處處長四年授震威將軍五年京畿軍政執法處裁嶽解職與張勳素相友善於本年五月間曾到徐州與張勳見面奉令來京道過天津時雷震春與晤張動即邀同來京帮忙雷震春於張勳到京後一二日亦即來京住張鎭芳寓内常到張勳家中得見天津上海煽動張勳復辟函件復辟前夜張勳召集雷震春等在家中會議實行復辟調軍隊入城戒備張勳宣布復辟後任雷震春充陸軍部尚書僞職雷震春謝恩到任馬廠討逆軍起張勳派軍隊迎敵先調查本部存儲軍械數目開單索取雷震春將本部步鎗發給張勳四百支手槍發給張勳七百桿砲彈發給五百顆千里鏡發給五十具小鐵鍫發給五百四十四把灰布軍衣褲帽發給五千套裹腿發給五千付番布鞋發給五千雙又計共發給步鎗子彈一百八十萬粒手鎗子彈四萬七千餘粒又發給僞參議吳兆毅等銀元共六千八百三十元零四角四分内由雷震春支用一千七百九十四元七角六分張勳軍隊屢次戰敗雷震春逃赴天津至豐臺被獲馮德麟係陸軍第二十八師師長並未奉中央令調於復辟前數日突然私自来京曾與張勳見面二次張勳宣布復辟後第二十八師有抽調来京之說兼有在溝帮子扣留火車消息馮德麟由京回奉至天津被獲並訊出雷震春馮德麟二名各有吸食鴉片烟情事理由據上列供證該被告雷震春贊佐張勳復辟共同叛亂實犯陸軍刑事條例第二十六條第二欵之罪又該被告雷震春應張勳要索將本部鎗枝子彈及各軍用物品發給張勳軍隊及附逆各人實犯陸軍刑事條例第二十七條之罪及吸食鴉片烟該被告雷震春馮德麟均己自認實犯暫行刑律第二百七十一條之罪至第二十八師抽調来京一節查係張勳中軍處函致僞郵傳部所爲自未便認爲該被告馮德麟叛逆之證據又第二十八師軍隊雖據京奉鐵路各站長電報當時有来京及扣車消息迄未見事實發生且當時該被告馮德麟本人在京即使所部軍隊有扣車情事究竟是否該被告馮德麟指使抑或另有别情均屬無從證實主文雷震春叛亂之所爲處無期徒刑吸食鴉片烟之所爲處罰金八百元應執行無期徒刑馮德麟吸食鴉片之所爲處罰金八百元 
[湘事最近之消息]  
　　近日民黨中人之投入湘南者爲數己不少兹聞前任湖南警務處長兼省會警察廳長林特生亦己加入被任爲民政長又前任湘軍第四師師長程潛亦在湘南擔任要職聞林氏曾兩任省會警察廳長且去歳警署被燬警察星散係林氏一手恢復故於警界感情頗爲融洽現傅督頗以煽動爲慮西路不靖之說謡傳己久惟迄無確實信息昨據駐紥洪江之湘西鎭守副使周則范来電稱轄境業己宣布戒嚴所謂戒嚴云者實爲獨立自主之代名詞查前傳武岡己有黔軍吾人均不深信以爲由黔入湘非經過洪江不能飛渡兹湘西旣有戒嚴之舉則武岡之有黔軍己可推測得之矣又聞新化縣城近亦有人宣布獨立與該縣毗連之安化知事皮大猷昨有萬急電報請傳督從速添派兵隊到縣防守並謂新化寳慶均有侵略安化之意刻下縣中兵力單薄異常危險云云觀此種種則湘事正在噄緊中也 
[湘省之請兵與借餉急]  
　　湘南戰事北軍雖獲勝利然因中央與陸榮廷調和之議未諧粤桂各軍入湘聞己有十餘營行抵衡永其餘正在陸續前進著名險峻之南嶽衡山業發現桂軍在彼作防禦工事傅良佐因粤桂軍在南軍中素稱勁旅長於攀山越嶺與北軍利於馳驅平原者性質不同今得地利未可輕敵故衡山告捷之電雖紛傳而請求增援之電己繼至蓋以現有兵力以平衡永獨立軍則有餘以敵粤桂援湘兵則不足若非厚增援師恐尚難操勝算也聞段内閣因鄂贛二省前己出師赴援且須自顧本省防務於兹南北分裂聲中該二省最關重要未便再加抽調而直魯二省又因水災多盜須自保地方擬調駐魯之第五師駐直之第三師亦勢有所不能現特與第七師長張敬堯第十三師長李進才第十六師長王廷楨曁皖督軍倪嗣冲等商榷擬於此三師及安武軍中合共抽調兩師援湘以爲南北大决戰地步現倪嗣冲己承認出兵二十營李進才擔承出兵大半師王廷楨張敬堯則因江北匪患尚未肅清各軍分防在外稍緩方能移調段以湘省軍事緊急不能刻緩倪李二軍猶不敷分布戰守復商鄂督王占元務再抽調一旅援湘王氏以本省軍隊不過五師有餘前己派兩旅入川三旅援湘所餘北軍現己不及一師只餘黎天才石星川二師黎師現又爲吳光新借調兩圑殊難再調籌晝再三因擬以向視爲無足輕重之鄂軍第一師（即石星川所部）駐戍荆沙之一旅調遣入湘替代北軍駐防岳州後路藉以兼顧鄂防刻己覆電段内閣並請催促張敬堯迅速抽調所部来鄂塡防張師長聞己有覆電至派定該師二十六七兩圑但須稍緩開拔因江淮尚在辦理清鄉也又聞傅良佐因湘省兵戈擾攘財政上大受影響現在各軍雲集軍費無處羅掘電請中央撥濟軍費不能應手而到查鄂省官錢票在湘向来通行較湘官錢局票尤有信用鄂票一紙可換湘票兩紙（湘票在市每串只換銅元四百五六十文鄂票則換九百三四十文湘商因至漢口辦貨可用鄂票故視鄂票甚寳貴）特向王占元商借鄂票一百萬張暫濟軍用俟中央所撥軍費解到即行劃還王督比與財政廳長官錢局督辦商議擬即照數借予官錢局督辦因局庫存票無此巨額且防影響本省金融未敢如數撥借乃酌定爲五十萬串交兵站解湘又武漢兩紅十字會現以湘南戰禍方烈俱擬組織救護隊及野戰病院赴湘實行職務業己禀明督軍着手籌備一切應用物件並支配人員不日起程聞王督亦甚贊成曾捐銀五百元及藥品擔架救生床等項惟頃忽傳言傅氏来電云衡 
 
 

Page 7

 
 
州己組有紅會足資救護大有拒却該會入湘之意此說果不知確否也 
[劉存厚病中之川局（成都通信）]  
　　四川劉存厚川事中之重要人物也其一舉一動均關川局安危現在病中而川事亦因以濡滯劉自九月中旬後卽患痢疾其時軍司令部中痢疫盛行嗣劉病稍愈因事務紛繁仍服西藥病勢又增十月初旬似甚沉重週身浮腫不能起床初一般人尚不以眞病目之以爲此時南北戰局己開劉不肯再行攻滇借病以應付各方面繼探知其眞病多爲慼然劉臥病後凡一切事務多不經心對於重要事件由僚屬商承辦理於大局問題則絶無何等表示也 
　　賴心輝支隊劉令進逼井研後九月底己由青神開赴井城外間以爲劉受各方面催促進攻滇軍也然賴軍到井後並無何等動作對於榮威滇軍不過施以防禦工事而己犍爲方面滇軍現己進逼劉亦僅令李司令鑫元黄圑長澤浦嚴爲防範仍無進攻之意至於第三師因防禦線過長兵力單薄迭經鍾師長周代督向劉電商劉初答僅守原有防地後不得己始允派軍接防資城此項接防之軍劉己派定新編制成之獨立旅擔任獨立旅旅長汪可權係劉之内戚前曾權代二師師長爲劉素所深信而倚重者故資城防務劉得以委之也 
　　劉自有意復南後民黨中人竭力斡旋其間望其嚴守中立西川道尹熊成章及前川南巡閱使楊維輩亦從中調停楊之内弟趙鐵橋又赴瀘州與趙又新師長交涉自是厥後民黨分子在成都頗爲活動前蜀軍軍政府副都督夏之時日前在渝逃赴榮昌民黨林虎（係另一姓林者非廣東之林虎）亦銜命入川抵渝後小駐數日於九月二十七號到榮昌次日同夏到成都殆爲聯絡無疑而周代督近與黨人亦取聯絡主義如以黄成璋委充水警第二廳廳長是其明證也 
近来唐繼堯羅佩金運動劉氏勿附北方甚力而劉之態度亦甚猶豫前日劉致新任省長張瀾一電有四顧茫茫不知所届一語意在言外蓋以北方旣不甚信任南方又未便遽爾贊同故自停戰以來日日言戰而終不見再戰現倩勢雖日趨險惡劉軍方面仍無大活動也至滇軍字之勸劉復南者仍復不少有楊思義者前次省城之戰曾爲劉虜嗣因交換俘虜釋歸刻仍充驗軍官昨亦函劉痛陳利害焉 
[紀雲南之歡迎會]  
　　粤中組織軍政府推舉唐督爲元帥並舉議長吳景濂議員吳宗慈趙世鈺王湘郭同等齎送證書印信到滇同時孫中山亦派章太炎爲代表到滇籌商時局與國會議員同日起程先有電到滇唐督軍當卽拍電歡迎並派少將參謀李宗黄副官長陶鳳堂去河口歡迎至阿迷時復派衞戍總司令唐繼虞第五混成旅長趙世銘前往歡迎並飭沿途地方官長妥爲招待保護九月二十六日下午四時年章太炎及國會議員等由阿迷乘特别專車到省唐督軍即率軍界少校以上政界科長以上並軍樂隊佽飛軍警衞軍各學校學生至車站迎迓由車站排隊至德勝橋約一里之長到時軍榮隊奏軍樂章君及議員下車與唐督軍行握手禮並與各界還禮步行至得勝橋始乘由軍署預備之肩與入城每肩輿前有勤務兵二警衞軍四武裝隨從一人民觀者甚衆入城後館於臨陽會館翌日午後由唐督軍率軍政界在督軍署開軍政界歡迎會並設宴爲之洗塵軍政界官長齊臨章君及議員到時首由唐督欵座寒暄數語即由章君及議員郭君等演說此次来滇宗旨並道欽仰之意章君演說略云今日之急務在出師東下經略中原使黎總統復職舊國會重開倡亂羣凶俱獲正法約法效力乃見眞行欲達此的師行在速欲其速行須求和衆和衆之道在川滇無碍六省通行所謂利害相關同舟共濟者也郭同演說略云兄弟到此以後得見唐元帥之爲人及其軍事之布置可信唐元帥實爲中國之華盛頓實中國共和之神吳宗慈演說略云此次對於大局應求一根本解决而圖一勞永逸之計不可再蹈從前苟且調和之局惟目下最難解决者即所謂川滇問題是也鄙人之意與其言川滇不如言西南與其言西南不如言南北與其言南北不如言國法蓋此次興師所以救國所以護法非可介介於四川一隅也演說畢唐督軍致答詞云今蒙不棄邊逺惠然賁臨示我周行誠爲挽救國難解决時局之大方針但視力所能爲敢不唯命是從尚望不吝教言力予贊勷斯尤馨香禱祝者耳言畢章君曁議員均起立同聲致詞曰某等願盡輔弼之責 
[鄱陽開濬湖口說]  
　　鄱陽湖居五湖之一在江西之東北其深闊不及洞庭而在商業之價值殊不遜於各湖惟每届夏季水漲湖水漫溢驟至浸塌圩堤淹没田廬釀成災祲首當其衝者則爲鄱陽縣其街市每年夏秋間輒有一二月浸於水中倖免之年殊不多得道路往來水淺則以橋板作路水深則藉小艇交通蓋以湖身太淺水發不能收容或長江水稍滿湖水不能流出遂致漫濫而成災也 
　　鄱湖水滿之時固有漫溢之害若至冬季水落又有乾涸之虞因水流至近湖之處其勢曲折如羊腸上流水來夾帶沙土至此流勢紆緩砂土因之沉澱返漸墊塞故每届冬季近湖處之名龍口者水深至不盈尺平時輪舶通行無阻至此時即小小民船亦不易通行矣 
　　龍口之長不過數里而此道難關影響於商業上殊不淺鮮蓋由鄱湖運出之貨其大宗爲景鎭之磁器祁浮之紅茶婺源之緑茶此外如樂平餘干所產之靛自歐戰後逐年增加數亦甚鉅即鄱陽烟草豆麥亦皆出口之大者伹其妨害之最大者爲磁無關係者爲茶其他各項則皆不免受累因茶之出口皆在春夏秋水發之時磁業最旺時適在冬季若烟靛等物則隨時出口者也 
　　旺年冬底運磁之船多至三四千號大者一二千石小者亦七八百石景鎭河道概係淺灘平時大船皆停泊鄱陽河干用駁船由鎭運下裝儎至冬乾則大船須停泊鄱湖外之猪婆山地方小船及駁船至龍口將貨雇小艇分送出口船則請近處朱村人推挽出口不特小艇須錢每曳船出口一號之工資大者二三十元小亦數元此處以朱族人最大工作爲其專利他人不能染指工資雖昻因船至龍口須聽其處置不得不予取予求也鄱陽欲防水災須將全湖疎通然工程過大而區區龍口地方早有開濬之議只以經費難籌屢議屢輟現任知事汪浩到任後地方人士見其籌公益捐造監獄工程鉅萬不覺困難羣服其籌措有方故今春重提此議知事慨然擔任派人估工勘量計長七里須費約三萬元左右　　議成一面咨照景德鎭磁商認費一面向本地商賈航業各班勸募合計己籌集二萬元戚省長許撥助三千元其他不足之數知事願擔任籌措現己立所開辦隂曆十一月底可以開工所長即委任朱姓紳士芾充當並與采芾約定所需工人以朱族人口爲限因此河果開通則朱族己失去此種拖船之財源以此限制工程爲該族之專利以示調濟此項工程雖非鉅工而關係旣大收效亦殊不易若董其事者不得其法則今年開濬明年大水漲落之時仍將兩岸泥土衝入一二年後不免依然淤塞將来再議重開誰復相信故不可不鄭重出之也 
[鄂省紡織局加租問題]  
　　鄂省紡紗織布繅絲製蔴四官局爲張南皮創辦最有成績之偉大實業清季以官辦鋪張難獲利益租與張季直所組大維公司承辦嗣因光復後鄂人爭其利權乃廢大維租約改歸徐紳榮廷所組楚興公司承辦每年租銀共十二萬兩合同所定每年修理費至多不得過二萬兩卽在租金内扣除乃楚興連年修費總在四萬金左右殊背合同現省議員蕭延章等以四局昔年創設用費多至五百餘萬兩現在機器漲價所值當在千萬以上而每年所得租息僅此區區若由該公司租辦士年則廠屋機器朽壞所失當不止百數十萬今聞該公司自歐戰以来每歳布紗二局獲利恒在百萬上下因租約無報効紅利之條遂盡歸商人享有以是相較殊爲失平爰提出廢約加租之建議案否則另行招商承辦此案己於十五日省會大會議决但楚興公司方面謂修理費超過定數曾於解釋合同條文禀奉實業司有案不得謂爲違背合同旣未違背合同則廢約殊無理由擬待省長表示竟見後再定對待之法若省長果依議會建議則擬提起行政訴訟於平政院此案將来必爲鄂省官商議會問之一大爭點也 
[南京快信]  
　　聞李督前日致中央電對西南事力主棄武力從事和平解决並願出作調人聞贛督陳光逺来電亦與李督同一主張 
　　聞張敬堯前日由徐乘隴海鐵路轉車赴保定開軍官會議 
　　聞濟南第五師張樹元己抽調一旅由隴海鐵路轉車運漢赴湘助戰 
　　聞贛西鎭守使方本仁私電李督自告奮勇願率所部赴湘助戰李督復電勸慰並謂陳督方資倚畀地方爲重云云 
　　齊省長昨由津来電准二十日取海道回寗 
　　駐寗日領高尾氏昨己由漢乘輪回寗 
　　孫武前日出京来寗會晤李督住下關金陵旅社李督昨午在署設宴歡迎優禮極隆並留孫下榻軍署作竟夕談 
　　淮揚鎭守使馬玉仁昨由淮隂来電致軍民兩署稱漁溝鎭徐溜宋集湯家集丁家集五里莊一帶匪患業己肅清現擬馳赴泗陽等處撲滅匪巢以絶亂源 
　　南京總商會被焚己集得的欵購定中正街寳星旅館屋宇改造會場現正從事工作 
　　李督任王鍾田寳榮爲軍署參議 
　　聞此間領事圑以天津水災甚巨有向本國提議籌欵賑濟消息 
　　津浦路黄河涯一帶前此被水冲毁今己修竣於十八日起照常通車 
　　實業廳長張軼歐昨日赴皇城第一工廠參觀 
地方通信 
[松江]  
　　松金青蟲災近聞省財政廳對於今届蟲災己派江蘇任用知事羅鴻賓查勘被災各邑業於今日（十九日）上午乘車抵松今晚暫宿知事公署明日卽擬往勘災情較重之楓涇五庫等鄉然後續勘他處惟陪勘人員因李知事現正在泗涇等鄉勘荒尚未派定日昨有公民張良橒等三十人以蟲災歉收請將上下忙量子展期上忙請展至陽曆年終下忙請展至隂曆年終如再逾限再令加價以恤民艱云云業由李縣長轉呈省署候示核辦 
　　金山縣境之蟲災以西北兩鄉爲最重己由詹知事據情電請省署設法救濟並先後派遣專員赴勘各鄉現聞省派勘災委員羅鴻賓不日往勘該邑當即分飭警佐徐亞伯選派熟悉四鄉情形之巡士兩名預備該委蒞縣時協同各圖地保妥爲引導以期周密青浦縣境此次被災亦重其災象初現於客民所種之塘田故首向縣署報荒亦以客民中之湖南餘姚等人居多繼而西坪練塘大小蒸珠葑等鄉續被傳染自古歷八月下旬以後各鄉農之赴縣報荒者紛至沓来最多之日聚至七八百人時該縣張知事適在大堂上察視情形各鄉農爭以萎稻向擲以致遍體泥污避入内室旋張知事亦卽乘船下鄉經行練塘大小蒸西坪珠葑各鄉詳爲勘視聞現亦具呈省署請示核辦矣 
　　盜匪刦財松江北鄉小崑山李文才家於昨日晚間被盜數十人打門入内徧覓吳文才之女意圖刦即幸李女己深匿房中不爲所見始免被擄唯盜等因覓女不得即刦掠財物而去事後經李調查盜匪蹤跡見附近之某姓家内儲一被劫之木器當即協同地保前往指認無訛陳報縣公署根詢勘緝兹李知事因下鄉勘荒不值經劉承審員卽時傳詢刦掠情由於今晨派委書記官何啓運前往履勘矣 
　　鄉民鬧荒松屬浦南張澤莊九圖鬭董陸其英家本富有每當夏秋之交隣近鄉民之短少食米者均至陸處告貸至新榖登場後祗令照數還米不收利息鄉人稱之夏曆八月三十夜九時許有鄉間無賴章阿照高杏春等因覬覦陸儲白米甚富故借陸曾宣言本年蟲荒不甚重大爲名謂係破壞荒政鳴鑼號召一時聚集八九十人同至陸家吃飯幸另有多數鄉人共抱不平卽時報告地保桂毛弟前往勸慰始得解散而陸之家内雖被騷擾未受損害故亦不予呈報云 
[蘇州]  
　　選舉訴訟之結束蘇省議會選舉參議員提起刑事訴訟一案前經江寗地方審判廳刑庭審明以議員潘承鍔葛夢樸妨害選舉罪成立判决處潘罰金一百元葛罰金八十元後經江寗地方檢察廳檢察官以所判未免輕縱特提出不服理由向高等檢察廳控訴轉送同級審判廳核辦旋經潘承鍔以訴訟通例檢察官對於同級審判廳判决之案有不服者須於法定期間内用公文書向同級廳聲明然後向上級廳控訴今寗檢察廳並未依法聲明又此案係五月三十一號宣告判决法定上訴期間應扣至六月九日滿寗檢廳提起控訴文書上塡寫六月九日發行而文封上則書六月十四日發行於六月十六日到高等檢察廳其文封上又蓋有郵務局圖記之日期爲憑可以證明該廳提起控訴己逾法定期限此等不合法之控訴即屬無效如高等廳認爲合法受理者議員不服自當提起抗告請求大理院解釋具狀高等審判廳請求决定迭上二狀廳署未有表示至七月二十三日忽然開庭審理當庭又經潘議員將以上情形重行陳述請求頒發决定書經刑庭審判長邱以藩君口頭决定謂本廳認江寗地方檢察廳之控訴爲合法如有不服限三日内提出抗告狀聽候轉送大理院請求解釋可也云云潘議員即依口頭决定提出抗告狀送廳轉送大理院核辦兹悉此案己奉大理院决定略謂江寗地方檢察廳旣未於期間内依法聲明不服而提起之控訴文又逾法定期限該控訴當然無效應將原口頭决定撤消云云前日己經行文到蘇經高審廳將决定書送交高檢廳送達當事人查照開潘葛二議員己各將應納罰金繳廳銷案矣 
[無錫]  
　　駐錫憲兵更調駐錫江蘇憲兵第二連連長展恩慶近奉上峯訓令將該連改編爲新編陸軍第十六師憲兵第二連歸長江巡閱副使王廷楨管轄指定該連駐紥於副使行轅之内兹因副使行轅雖定卜居浦口尚未修整約在出月初旬即須開拔赴浦而無錫自陸軍警察大隊部開拔北上選充馮總統衞隊後駐軍祇有憲兵及警備隊各一連己甚單薄兹聞憲兵第二連不久又欲開拔際此冬防將届所存警備隊一連不敷分撥故軍署即電調上年由錫開往江隂駐紥之江蘇憲兵第九連來錫塡防昨己開來一排暫駐火車站舊漕運局内該連連長張百順聞不日即率全連抵錫 
　　太湖聯防計劃驻錫水警第二專署師專署長昨接廳長趙雲生電令略云瞬届冬令太湖防務吃緊己咨商浙省水警徐廳長協籌太湖聯防辦法四條（一）太湖不分畛域由兩省加派水警巡船五艘協同遊戈（二）駐沿湖水警巡船每星期會哨一次藉資聯絡（三）調查沿湖居民姓氏籍貫以杜匪徒混跡（四）水警緝獲匪徒解交該管知事訊辦須互報兩省水警長官備查 
[南通]  
　　殺媳慘聞常隂沙毛竹鎭沈丁氏常遭其翁夫凌虐曾由乃翁揑訴忤逆於縣署發押女所日前由女母保回送至沈宅後沈姓父子竟將丁氏用刀戳死擲入溝中復揑詞訴氏之母家將氏誘出藏匿於縣署不料狀詞猶未批出而氏之屍身業己浮起氽至鎭梢業由探役報告警區轉詳縣署派令徐承審員前往相驗確係生前受刀戳傷四處斃命死後投水當令法警將沈姓父子二人一併帶署候訊聞沈之前媳亦係威逼自盡者 
[濟南]  
　　第八師長過濟新任第八師長王汝賢於十日晚車由小站率帶步兵一營機關鎗一連憲兵一連經濟赴湘到站即行下車訪問張督軍密援湘問題住宿一夜於十七日早車直向湖南出發矣 
　　電令留車運兵津浦路濟南總站昨奉政府來電謂現在軍事頻繁防務吃緊軍隊之分置派遣者甚多應即留備專車三十輛以便来往輸送聞該路局己遵照辦理矣 
雜評一 
[張敬堯（一子）]  
　　前數日傳張敬堯調回洛陽後又傳調往援湘未及實現而忽有察哈爾都統之任命此亦一足以研究之間題也蓋四省之匪旣未盡而調之又不任以援湘之急務其必有故意者張敬堯與倪嗣冲所謂兩雄不並立者歟倪旣可爲督軍張亦何獨不可爲督軍故自張任剿匪總司令以来屢傳與倪意見不洽政府之調張赴哈殆亦出於調停之一策乎以此調停張氏張氏果能表示滿意而欣然願往乎此卽勿論而政府對付武人日以調停爲事亦太苦矣 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
鐵路巡警有監護敵人之責 
　　滬寗兼滬杭鐵路任局長昨接交通部電云准内務部咨查敵國人民之特准移居及離去國境其由各鐵路經過應由各路巡警協同監護以期周妥咨請轉令遵辦等因特電一體遵照 
[塡給德人移居護照]  
　　淞滬警察廳日昨函致交涉署略謂兹據六區警察署報稱據德人波補稱向在工部局充衞生處前因暑假往吳淞伯勒非旅館近因回滬適值中德奥立於宣戰地位當應遵章註册惟現須移到崑山路五號居住請爲照章發給移居護照等情除調查無誤外相應函請給照等情薩交涉員准即飭檢查所塡給移居護照矣 
[德人請還物件之覆詢]  
　　德人盤赫孟在楊子棧房有私人物件兩箱報由和領轉請交涉署核准發還聞薩交涉員復以該德人箱内所存中國古董字畫及各種書籍是何種類共有幾件未經明白聲叙應請轉詢見復再行核辦 
[日本實業圑蒞滬紀]  
　　日本實業圑桶口秀雄君等此次由朝鮮至奉天京津漢口等處本擬十八日晨由寗來滬後因折至蘇州視察故於昨晨（二十日）七點鐘始行抵滬到站時由淞滬警察廳遴派員警至站照料並由薩交涉員王道尹委派代表邵樹華至站招待當由圑長桶口秀雄等分别接見晤談一切並感謝招待之意至七點三十分鐘始各登車而行即以豐陽館爲寓所旋因素慕城内也是園及張園愚園等處爲滬上勝地均於下午命駕往遊並聞該圑尚須於日内至杭州一行再定返東之期云兹將日本實業視察旅行圑員名錄下代議士桶口秀雄農業重盛富士太郎製絲業中山庫壽又岡部員次郎南信新聞社長伊原五郎兵衞酒造業吉川亮夫肥料商宮下八之進農業大原慶一肥料商小松浩金物商野原半三郎蠶種鋤柄忠次郎農學士山崎梅次（以上横濱市）米榖鹽肥料商宮崎五郎農業大槻文雄醫師小平修二南信每日新聞社專務取締役户田由美縣會議員製絲業武丹覽太郎信濃時事新聞社專務取締役黑河内莊三又記者中原謹司製絲業片桐武雄南信新聞記者下平政一農業林虎三（以上長野縣） 
[辦理省會選舉調查續誌]  
　　上海市經董陸崧侯爲籌備第二届省議會議員選舉奉文調查本市選民曾於前日下午邀集各圖董開會磋商調查手續己紀昨報兹悉是日會議時由陳君將奉文調查情形當衆宣告並謂此届選舉限期甚迫所定公費每市祇三百元支配用度亦甚竭蹶云云經各圖董磋商後以此項公費祗配一切紙張及印刷品等之用故决定調查手續由各圖董擔任旋即將印就之調查表分給各圖董持回分投調查期以月終完竣塡明呈報旋即散會各圖董於昨日起己分投將附近各户先行調查矣 
[鄉民反對檢查棉花四誌]  
　　棉花鄉販聚衆毆傷棉花檢查局檢查員程實森巡丁奚阿六並連日阻止各鄉船運花衣上岸投行秤售一事業經上海縣沈知事頒發布告切實勸導各情三紀前報昨日上午各行家仍未開秤收花而各埠運到花船己積存數百號之多沈知事特派催征吏飭傳代表人金浩生未獲後將沈小妹傳署由科員詰問阻止秤販情形責令向衆勸導迅行照常賣花不得聚衆把持旣而各販户要求將拘留之計金根王錫華開釋當即允候商明沈知事移請地檢廳從寛辦理隨將沈帶至各碼頭協同一區一分駐所長警前往傳諭之後衆始遵照將貨運岸向各行投賣至午後各行家亦即實行開秤收買 
　　棉花檢查局長沈潤挹因此次花販風潮皆由巡丁等對於查驗濕花未能寛猛互施以致激成衆怒現在風潮甫定應將檢查職務變通施行所有各巡丁各檢查員之辨理不善者一律斥退自今晨爲始仍行檢查惟眞正濕花責成各花行不准收買 
　　昨日各花行執事均由沈局長邀集到局大開會議嗣後應如何整頓收買潮濕花衣以杜作弊而興實業之方法大旨謂非責成秤手着意估看恐難遽絶是以須將門莊收花注意變通如遇濕花不得徇情收買似此則濕花不難杜絶云云 
　　棉花檢查局長沈潤挹因此次鄉販逕起風潮不能一時解决辦理頗形棘手是以頓萌退志擬於月終提出辭職書請上海縣沈知事准予辭退職務另由同業推舉賢員接辦 
　　上海縣知事公署昨日上午飭警察所偵探戴逢春王桂生諭云爲飭緝事案據農民金浩生等集衆來署呈控棉花檢查局罔利病農環求查辦一事當經派員查明將原控不便各節逐一准予剔除並令行該局飭員丁照章查驗不得需索舞弊等情業經分别布告批示在案是本縣對於該農民等之請求固己完全承諾照辦不稍徇庇乃昨日南帮鄉販仍不起貨而北帮鄉販遵批起貨者後被該農民金浩生朱桂孫錦山覇阻不准上行秤售似此情形實屬有意搗亂且訪聞搗亂之人未必有花而有花之人不願搗亂顯係有人持柄而摇現值戒嚴之際豈容該民等一再聚衆阻撓擾亂秩序妨害商農若不指拿懲辦將何以肅法紀而安商業爲此諭派該探即日前往公義碼頭指提爲首把持之金浩生朱桂孫錦山等到縣以憑懲辦去役不得借公滋擾徇縱干咎切切特諭 
[一週間之金融調查]  
　　邇来各外國銀行銀洋並無大宗進出口惟前日台灣銀行裝往大阪寳銀二十二萬兩昨日花旗公司輪船進口儎来麥加利銀行大條銀五百八十二條惟鎊價此週間共縮一辦士大條銀亦縮去一辦士六二五東滙每日幣增銀一分三釐七五墨洋則較上届小去六毫二五國幣亦小銀一釐三毫七五銀拆漲起銀七分驃金增銀四兩一錢恒孚等銀樓飾金每兩亦增洋半元今將各銀行存銀概數詳錄於下 
麥加利存銀二百二十二萬洋一百八十三萬大條五百八十二條匯豐存銀七百零七萬洋三百萬大條二百五十七條德華存銀五十萬洋四十萬正金存銀三百六十五萬洋三十五萬道勝存銀二百四十一萬洋二十五萬通商存銀二十萬洋六十萬東方存銀一百四十六萬洋四十三萬花旗存銀九十萬洋一百萬大條五百四十二條華比存銀三十一萬洋四十一萬和蘭存銀四十一萬洋一百二十二萬中國存銀八十七萬洋二百八十七萬台灣存銀六十三萬洋七十萬住友存銀七萬洋五萬南北各莊存銀七十萬洋一百八十五萬交通存銀二十七萬洋一百十九萬有利存銀二十五萬洋十萬中法存銀四十八萬洋四十萬總計存銀二千二百四十萬洋一千六百六十五萬大條銀一千三百八十一條比較（十三號）多存銀二十八萬少存洋五十萬大條銀亦少存一百四十五條惟熔化寳銀計七百二十七條 
[巡警捉賭釀成命案五誌]  
　　浦東張江栅鎭第七區警局長警前往潘家橋奚掌法本作内捉賭致鄉民奚和尚投河圖逃溺斃並由鄉民毆傷巡警二名經南滙縣杜知事蒞場驗等情四誌本報兹悉當相驗時屍妻奚蔡氏投訴其夫死於非命請求昭雪並由鄉婦老嫗數十人手持焚香上前請求懲辦巡警當經杜知事諭令退下聽候查明核辦旋由巡警將木作主奚掌法及二十三圖地保蔡品山二名拘局經徐區員研訊奚掌法係屬跛足駝背似無毆人能力而蔡品山一名係由李巡長等指明在場喝打者故飭將奚蔡二人解縣訊辦而鄉民方面昨由洪瑞榮等十餘人聯名公呈杜知事請求革辦巡警撫恤死者未識杜知事若何辦理也 
[閘北民警衝突案六誌]  
　　閘北長沈巷因巡警捉賭未穿制服鄉民誤會　　 
盜刦鳴鑼拒鬭巡警前往拘人至各鄉民棄家逃避一空禾稻無人收穫等情迭詳前報兹聞該處爲上寳兩縣交界兩縣知事恐有關農田昨特派員前往調查勸諭各鄉民速回收穫不可自誤惟聞各鄉民現己公延某律師於某署提出控告云 
[省長注意游巡隊命案]  
　　淞滬警察游巡二隊本駐梨園公所中該隊巡長劉以樑前因揩擦手鎗觸動機關擊斃該隊警士閆恒當時報請地方廳派員驗明委係鎗傷要害致斃劉奉諭送歸地方審檢廳開庭審理姑念事出無心從寛判罰洋二百元劉奉判繳洋己經開釋在案但此案現爲江蘇省長查悉以劉以樑槍斃閆恒一案其中究竟有無隱情雖奉法庭判决然内幕有無他事夾雜自應調查明晣以免死者含寃聞己於前日派員來滬密查眞相 
[通令詳查保衞圑]  
　　上海縣公署昨接李督軍通令略謂自對德奥宣戰後各處地方業由軍警宣告戒嚴保護安寗不遺餘力惟查鄉僻之處因軍力所未及者近據各縣呈報盜案層見迭出甚至槍傷人命殊與地方治安有碍所有各該縣地方保衞圑己成立而未設備者統限於十月内一律詳細查明報候核辦 
[冒起棺下巨贓之調查]  
　　浦東龍王廟南首南滙縣境二十保二十六圖嚴姓浮厝棺下於本月十二日下午一時許有冒稱浙省偵探四人掘去盜贓金飾等六十四斤一事曾紀前報兹爲水警第一專署長聞悉以查吊盜贓斷無並不咨會當地官廳派警協同吊取之理且係貴重物件則飭吊此贓之長官必當格外愼重旣無該管官廳之制服法警同往起贓自必假冒無疑旣經假冒必定盜之同黨自宜切實調查以憑追究故於昨日令派駐滬水警三分署之張巡官迅速馳往龍王廟詰詢該處鄉民當時究竟如何務得確實情形復候澈查 
[十五誌奥領事署之奇案]  
　　奥國人梅爾喜（卽馬羅雪克）因於八月十五號在滬西奥領事署被登門（卽克萊姆拉）開鎗擊斃後凶犯登門逃匿北京俄國公使館經捕房查悉派令西探目壳羅香前往將登門移提來滬解送公共公堂訊判押候研訊各情己迭詳本報前日午後由捕傳同要證肯特勒（即米克司琴特拉）約瑟秀波特（即秀勃）亞特白羅煞米處（卽革來散拿同）等將登門解廨復訊先由工部局代表牛門律師上堂譯述案情即向約瑟秀波特詰據供稱我於八月八號從天津來滬預備糾合同志刦奪本國兵輪及領事署緊要公文當時遇見革黨首領搿納脫（即約瑟克雷姆擺司卡哀）及死者梅而喜被告克萊姆拉等會議至八月十四號得悉中國與德奥宣戰我於是日至法界密采里飯店尋見梅爾喜叙談後欲往靶子路友人處遂趁電車與梅而喜相遇迨軍抵四川路我等下車後遇見搿納脫告訴我被告克萊姆拉此次由天津來滬爲天津租界事須赴奥領事署謝罪當時被告雖與我同行並未說起此事繼復邀我至附近華界酒店内沽飲所有酒鈔由被告簽字遂出酒店與梅而喜及被告同至鄧脫路被告家中其妻子與我間談家事至下午四句餘鐘復與被告及梅而喜回至密采里西飯店樓上房間内商議與搿納脫至奥領署刦奪要文其時我身藏六響手鎗一枝梅而喜亦帶勃郎林手鎗及法國機關鎗各一枝被告帶蔴繩一綑迨至十五號早至奥領事署見一華捕站立馬路中其時我等並不恐懼見被告先將奥署大門上之電鈴一撳遂由管門人將大門開啓我等擁入卽將司閽人用繩綑縛後各人登樓直達書記批脫之寫字間向索銀箱鎖匙無着因此與批脫衝突云云至此即由被告代表律師向約瑟秀波特略詰一過因時己薄暮遂由關讞員與英卓副領事判被告還押候下禮拜一研訊再核 
[海工程師之風塵僕僕]  
　　浚浦總局總工程師海德生君此次奉津埠白河工程師召往籌議善後事畢回滬己誌昨報兹悉海工程師前曾接閩海關稅司函招赴閩磋商開浚閩港當因無暇未曾應招前往兹又接閩關稅司書敦促往閩聞海君一俟得有便舟即當首途赴閩云 
[規定省校聯合運動會地點]  
　　省立第二師範學校接江蘇省長公署訓令文云案查省立學校聯合運動會成立以來先後在寗蘇揚等處開會三次運動成績粲然可觀惟迭年輪赴各地舉行籌備會場不無勞務且定期十一月一日開會正值第一學期各科教授進行重要之時而所招新生於各項運動練習未久不足以顯其所長前項聯合運動會地點時期自應酌量變通重行規定查省立公共體育場現己派員籌辦年内可以成立嗣後省立各校聯合運動會應即在該場舉行以省設備而免耗費所有本學年各校聯合運動應俟第二學期終了後再行開會藉春假之餘暇鼓體育之精神長足進步實有厚望合行令仰各該校長一體知照此令 
[路員購票利益之規定]  
　　滬寗滬杭甬路局辦事員司每月本有購買利益半價票之規定嗣因流弊甚多曾經一再改訂取締頗嚴兹由局長飭商洋總管將該項利益票分别重訂規則約有三項辦法（一）凡在兩路服務在一年以上者准本人每月購買四分三利益來回票一次或半價利益來回票一次以父母妻子爲限至僕役人等須隨同本人同時購買否則無效（二）凡在兩路服務滿一年後應淮呈由長官簽給公用乘車證來回一次以家屬父母妻子五人爲限一概免費逾額即須照章購票（三）凡在兩路服務滿二年後准照聯運優待員司章程每年購買半價來回優待聯運票一次以父母妻子爲限如係本人准照票價四分之一核收以上三則皆爲鐵路員司購買利益票之定例業經洋總管通飭兩路各站員司一體遵照矣 
[總商會常會議案]  
　　羅傑律師詢問合股營業案接該律師來函以成榖貽於今年正月與盛徐王三姓議開同昶錢莊共合資本一萬兩自認三千兩立有草議註明待本莊完全成立後再換正式鍾單等字樣繼因無意及此相率不付股本詎該莊旋由杜姓開議不一月吞用各户挂紅銀二千餘兩自請公堂清理同昶並未設立上海習慣如何函訽到會本會以同昶旣係鍾姓與盛徐王三姓議未成立之牌號何以旋由杜姓開設任其礱用同昶牌號刑竟有何原因詢據杜姓係立草議之日公舉爲經理查得曾受究事處分故相率作罷詎杜姓以同昶名義擅自收受挂紅虧欠債務六千餘兩由第三者清理人名義控告各股東各等語應如何解决即請公議公决律師訽問商業習慣往往未將案情詳叙礙難答復且按商會法第十六條第三項商會惟對官廳有應盡答復之職務嗣後凡有律師来函詢問一概婉謝可也 
[先施公司開幕紀]  
　　昨日爲先施公司開幕之期各界男女來賓頗多各圑體派代表蒞會者則有上海總商會寗波旅滬同鄉會上海潮州會館上海廣肇公所上海廣東俱樂部中華基督教會女董事郇光女學校女董事先施女界外股東代表商務印書館興華製麫公司香港廣州長沙各處先施公司等會場設於屋頂樂園十時開會先由主席歐彬君宣布開會次由各代表宣讀頌詞後由伍秩庸君楊小川君温佐臣君等相繼演說先贊揚該公司幹事得人宗旨誠實規模宏偉佈置整齊並極力提倡實業振興工藝諸大端時軍樂齊奏演說畢開茶會盡歡而散兹將頌詞錄下 
　　頌詞一民國六年十月二十日先施公司開幕辱承籠召得觀厥盛謹掇詞以爲之頌頌曰伊維民國富國在商廿紀商戰逺集梯航發祥粤港源逺流長拓業淞滬益熾而昌鴻圖是展駿業斯張萬品羅萃燦燿琳瑯聚五洲寳爲百谷王全球播美東亞增光先知先覺振起商場駕歐軼美先鞭是揚開物成務先路騰驤先河之導實業改良先務之急國貨提倡允推先進貨殖流芳其快先覩珠璧煇煌先聲所播施於四方致我民國國富民强昇平共慶茀祿永康太和翔洽進業無疆上海廣肇公所同人恭頌　　頌詞二中華民國六年十月二十日上海先公司開幕辱承寵招同觀厥盛謹綴詞而爲之頌頌曰翳古家國惟富克强顧富何致道在興商二十世紀盛稱歐美是强是大恃此而己胡我邦人陳陳相因罔知取法咸與維新皤皤良士獨出新意闢大商場萬物咸備金玉錦繡齒革羽毛南朔東西舟車爲勞無小無大應有盡有莊子齊物瞠乎其後生面旣闢利源所開千秋萬歳大 
 
 

Page 11

 
 
道生財上海廣東俱樂部同人敬頌 
　　頌詞三合五洲集百貨備哉燦爛中華未有之營業方駕歐美蔚起於逺東樓臺轟雲金碧晶日上海先施公司誠空前絶後矣中華民國六年十月二十日行聞幕禮同人等同旅滬濱幸與盛會仰宏規之大啓攬衆美之畢陳謹致雅詞藉伸燕賀頌曰萃物華耀天寳羅珍奇致工巧卓千尋光萬藻上而升美且好眇清秋睇睛昊駕貨洲凌瀛島祝公司利億兆大吉祥善頌禱寗波旅滬同鄉會公頌 
[鄂省水災狀况之報告]  
　　濟生會昨接夏曆八月二十九日駐鄂辦事員會員朱達蔭君第一次報告内開申江别後昨晨安抵漢皇當即調查鄂省被災情形大致圩堤爲洪水冲破者共有二十餘縣災情最重者首推石首縣公安縣次之松滋監利等處又次之石首一縣破圩二十八處他如夏口縣之柏泉鄉駐龍崗七八村之災狀尤苦老幼災黎約有二萬餘人均淹水中流離失所待哺嗷嗷非得冬賑無以爲生該處距漢六十餘里迄今無人過問倘得萬餘元前往救濟即可維持暫度嚴冬漢口尚無救災機關昨日始聞官廳有發起京直賑濟之說邀集各商認捐及擔任勸募各商礙於督軍面子不得不敷衍若干以作錦上添花之舉兩星期前財政部曾撥五萬元交王督軍散放各縣至其如何支配未得其詳惟官廳所注重者京直義賑本省反列在其次若在漢鎭另立籌賑機關雖積極進行收數亦必有限决難濟事蓋以此間社會心理皆仰體上憲者居多數也本會如能一視同仁共懹普濟之心分欵補助蔭當再行親赴災區實地調查詳細報告云云按朱達蔭乃該會派往鄂省調查災情駐漢辦事者前函乃其抵漢後第一次大略之報告也上海一隅各慈善機關皆注意於北省鄂省水災祗有該會派人前往調查以備設法救濟足見該會一視同仁寳心救濟矣 
[施子英關於賑災之函電]  
　　啓者則敬於本年舊曆四月初四日得一孫男蒙至親好友寵賜隆儀及金飾衣料估計共值洋四百元本擬備筵答謝以病軀迄未痊可延擱至今現因順直水災奇重籌振萬分爲難即將筵資一百元連同估值洋四百元一併撥充振需藉爲諸親友造福除將銀洋五百元送交仁濟善堂查收外謹登報布陳統希公鑒 
施則敬謹啓 
　　昨接唐慕潮君嘯電當經電復旋又接第二次嘯電係接續前電而言愈等擬約同人查放寳霸兩縣惟心餘力綿竭蹶籌措僅得息借萬元杯水車薪不敢出發我公飢溺爲懷義風逺被倘荷概撥鉅金並爲源源接濟當即電招先君辦振舊人刻日馳往查放萬民延喘翹盼德音唐宗愈嘯二等因查昨日復電擬請慕公設法募助今來電囑撥鉅金是彼此均虞欵項不足則敬至愚請慕公專賑霸縣則敬專振寳坻分頭辦理各專責成不知慕公以爲如何謹再鈔登日報伏祈公鑒施則敬謹啓 
[足球隊紛紛比賽]  
　　上海公共體育場之足球場闊六十餘碼長倍之足供馳騁故各學校足球隊向該場商借比賽者頗多上星期六南洋中學與麥倫書院足球隊曾假該場比賽其結果爲四與○之比今日（二十一日）上午上海公學與中法學校之足球隊假該場比賽下午嘉興公共體育場與該場之足球隊比賽届時必皆有可觀也 
[青年會今晚演說]  
　　四川路基督教中華青年會二十一號星期晚七時半敦請金陵神學姚敏之君演說青年人當具之自信力此種講題于吾人立身處世均有密切關係届時願往聽者無需證劵均可入座 
[溥益紡織廠將次開幕]  
　　旅滬紳商周扶九顧棣三張某徐某等於去冬集資六十萬兩在西鄉小沙渡地方購地十餘畝建造溥益紡織公司廠屋兹己將次竣工内設機錠二萬八千只線錠子四千只布機二百五十架所有機器引擎係由南通大生廠張退菴君向英國哈浮勃路廠定購大半業己運滬正在裝配擇定陽曆十一月一日開幕惟布機尚未到滬是以開車之期迄未確定 
[縣署再催浚浦局購地投稅]  
　　浚浦局圈購龍華港對過楊思鄉灘地塡用官契前以未繳契稅經上海縣呈由交涉署函據該局答復詢問投稅過户定章何時舉行倘購時早經定例當初何不施行等由復由交涉署行縣查復在案兹據上海縣知事復稱查買地無不立契投稅過户凡係買地之户無不周知浚浦局在楊思鄉官契分辦處領塡官契六十三紙皆民國五年圈購灘地之契旣己立契即有立契定章原領官契載明稅銀等字樣此爲領契之時己於契内載明應行投稅之證據又查投稅定有期限凡在限内由買户自行投稅凡在限外由縣查催浚浦局應投稅之契業己逾限應請行催投稅以符定章等語交涉署當即據以轉催浚浦局矣 
[救火會定期會議]  
　　上海救火聯合會昨發通告略云本會爲改良火政歸併區域急謀進步擬仿照地方行政警政辦法每逢星期下午二時集合各區主任及各分所領袖爲火政會議之期以期共促進行兹定於十月二十一日卽舊曆九月初六日（即今日）星期准下午一時到會二時開議三時散會務請駕臨小南門本會共相討論是所盼禱 
[西商秋季賽馬期預誌]  
　　旅滬各西商每届春秋兩季必賽馬三天跳浜一天今届秋季聞己擇定陽曆十一月十二十三十四十七等日卽隂曆九月二十八二十九三十及十月初三等四天届時想必又有一番熱鬧也 
[江灣賽馬助賑撥欵詳誌]  
　　萬國體育會十月十號雙十節日在江灣賽馬助賑是日所收觀資除開支外淨餘洋一萬一千三百九十二元七角六分業經董事會議定撥助京直奉水災洋五千五百元又助英國紅十字會洋五千五百元餘三百九十二元七角六分助入藍十字會如該會眞可謂熱心慈善矣 
[四牌樓火警]  
　　昨日黎明五時一刻時滬城小東門内四牌樓陸家宅口胡少卿所開裕昌小烟紙店樓上不戒于火當時冒穿屋頂經鐘樓鳴鐘告警各區火會驅車到場救熄共燬樓面二間嗣經一區二分駐所王警佐飭警將胡少卿拘署略詰之下從寛判罰洋三元以儆 
[籌欵修築道路]  
　　浦東楊家渡中市直達老白渡張家浜等處之泥路爲南北往來要道運因年久失修凹凸不平一遇天雨凝滑異常行人不便兹由該處三區一分駐所警佐許益齋發起於前日東邀地方紳董沈杏苑孫魯芹楊熙華商界黄仰山陳寳坤等齊集警所會議籌欵修築方法經衆决定集資五百元先行雇工修築不敷之數擬向各舖户勸募量力捐助以利行人而便交通 
[藥店内抄獲硫磺]  
　　三區警署解警正據線人報告謂浦東其昌棧韓毛毛所開之小藥店内私藏危險物品等情乃於前日委派巡官劉恩誠帶同長警前往搜查當在韓之寓所内抄出硫磺二十餘斤將人證併帶至署訊據韓供稱此項硫磺係由浦西租界某大藥房購來以治疥瘡之用並無别情等語解警正以硫磺爲製造軍火之料際此戒嚴時期本署未便擅專故於昨日將韓毛毛連同硫磺併解警廳司法科訊辦 
[派船查緝鹽梟]  
　　兩浙緝私第二營所轄川沙沿海灘六圑地方近有梟匪聚衆販賣私鹽故販私步擔每日往來於欽公塘顧家路口等處者爲數不少兹爲第一隊王玉夔第二隊羅祿堂等二隊長訪悉爰於昨日飭派師船各六艘飛往查緝矣 
[鐵廠工人業己上工]  
　　浦東陸家嘴英商祥生鐵廠車床間小工因要求更換工頭不遂於前日（十九）同盟罷工己誌昨報兹悉該廠華經理蔡維新除用電話通知三區警署解警正飭派長警到場彈壓外並向衆開導略謂己故工頭蔡阿喜患病期内張毛毛己經代理此次推升工頭出於大班之意况張接辦以來一切均仍蔡舊並無不合之處爾等同盟罷工要挾毫無理由如有不願入廠工作者即將牌子收回云云各工人咋己入廠工作矣 
[請除阻碍行人之石條]  
　　滬城登雲橋堍至梭子弄本有轉灣形色今肇家浜河道塡平後該處道路改直行人稱便惟該弄口堅有三角尖石條一根據該處住户稱係鎭壓風水迄今己有百餘年狃于迷信不准工匠起除各工匠亦因笨重棄之不顧以致尺餘石頂露于街面晚間行人跌仆愛傷者己不計其數昨有該處公民趙秋公等聯名禀請工巡捐局速將此石除去以免後累 
[變通案犯遞解回里之辦法]  
　　本埠各機關訊供判决各犯若遇遞解回里均請上海縣署備文派警起解近來江北及皖鄂等省以軍興關係地方不靖因此道路阻隔故江蘇省長連日通飭各縣知事凡遞解回里之犯如遇案情稍輕者令其覓保自行回里設或案情重要應暫押候示各縣署己遵照辦理矣 
[途人氣閉猝斃]  
　　昨日傍晚六句鐘時有一年約四十左右形似下流社會和尚頭飭穿舊白布短衫褲脚着舊鞋之某甲行至法租界西新橋菜市街崇本里口小便處小便詎即跌仆倒地氣閉身死經管衖衕人投報嵩山路捕房飭探陸海棠前往調查據情禀覆捕頭諭飭將尸車送同仁輔元分堂驗尸所聽候禀請中西官檢騐一面飭查尸屬認領 
[研訊虚設字號之騙案]  
　　陳立朝前在法租界居里内以開設生大字號爲由用久成莊票向大豐萬昌金星金華協昇益昌祥泰洪彩臣等各店號誑騙貨物共計數千元到期莊即倒閉陳亦逺颺由各債權人投報捕房飭探前往拘獲出店人毛生法一名解送法公堂供出陳原籍鎭海縣家有產業匿居何處實出不知等語判候備文移請該縣官廳查封房產作抵外再將屋内生財拍賣在案現己拍得銀二百四十四兩包探亦由該縣回申投廨禀稱協同鎭海縣法警前往查得陳雖有房屋三間早己抵押與悅來報關行核計本利並無餘多此外實無產業故將毛生法解案請示又有房東請追房租洋九十元各原告同稱陳尚有别處產業仍求查封備抵洪彩臣稱生大前來交易布疋虫毛生法前來取去質洋八百餘元今亦由毛指明受質之典當商人備齊本利贖出毛陳實係串同求請嚴追毛稱洪處布疋實由陳立朝所購囑民人質當是實聶讞員判房租先行給領餘銀暫存洪彩臣協昇等有證據呈案卽行判决訊追餘者着將賬簿呈候察閱核斷陳立朝如有產業着各原告查明具禀到案准予封抵毛生法還押限十四天交陳立朝到案訊究 
[擅賣抵產案辯論終結]  
　　作頭徐文榮前延逖百克律師爲代表投法公堂控許永利玻璃店主許柳春揹不放贖房產一案前日繼續辯論先由被告所延之巴和律師辯稱徐將坐落楊樹浦地方房屋七十二幢抵押與許柳春銀一萬八千兩逾期不贖許於三月初十四月十五兩次函致徐文榮催贖書明如再不贖將產變賣作抵後因徐仍置之不問故許將該房產照市價售與三福記計銀二萬一千兩除去中費淨得銀二萬兩再除去抵欵外尚餘銀二千兩被告情願交還與原告此次被告將房產變賣作抵實係正當理由並無不合請堂上鑒察逖百克律師起而辯曰該屋基地值銀一萬三千兩連房屋七十二幢兩共照市價估計約值銀四萬三千兩至四萬八千兩之數前者被告言原告因逾期不贖情願推抵與被告以作過割等語旣然原告允許被告收管產業作抵何以被告致原告信中尚有催贖之語顯見被告掯不放贖違法侵吞即使逾期不贖照據管業無論英法公堂均有定章須由債權人禀請公堂核准方能管業或售賣作抵現今被告手續並不完全原告不能承認請堂上諭派公正人將該房產估看即知價值若干再請公斷中西讞員諭辯論終結聽候於七天内下堂諭定斷 
[買良爲娼案仍照原斷執行]  
　　妓傭馮尤氏蔡季氏因於前年合資向蟻媒王桂青買得杭州女子趙寳珍令學戲曲希關賣娼兹被女之祖父趙炳坤來滬遇見控由捕房派探將一干人證獲解公共公廨訊明判女交其祖領回王押九月尤季兩氏各押女所一年在案兹因馮尤氏不服判决昨延代表律師投廨聲明不服理由要求准予復訊而捕房代表牛門律師到堂反對中西官核供以案經判决未便翻異判馮尤氏仍照原斷執行 
[深夜逢仇]  
　　實山大錢金寳前晚一點鐘時行經北新涇計家庫地方被仇人以刀砍傷頭部拖至梵航渡欲抛入河内錢大喊救命爲該處聖約翰大學堂司事林玉霖聞聲出視兇手飛奔逃逸當由四區四分所將錢送醫院療治訽其兇手姓名供出江紀山曹阿弟曹阿根三名昨日該分所己獲到江紀山一名二曹己逺颺江解司法科經段科員研訊不認押候查明核辦 
[爭風之押儆]  
　　自稱寗台鎭守使署駐滬偵探之沙國樑近與婦人趙何氏姘識賃居新閘愛文義路一千八百八十二號屋内詎爲先前所姘之甬婦沈董氏得悉前往尋　互相扭毆趙何氏腿際被刀戳傷控由捕房將沈董氏獲解公共公廨訊供據稱刀在沙之手内何能行戳判押候趙何氏傷愈再核在案昨晨由廨復訊先由趙何氏上堂禀明被戳受傷情形訊之沈董氏仍執前供經兪襄讞核供商之義副領事羅君以沙避不到案且兇刀並未檢到姑寛判沈董氏罰洋二十元充公無洋改押女所二十天以儆 
[又一渡夫勒索渡資案]  
　　南碼頭羅問夫錢三桂日前在工巡捐局呈控該碼頭渡船夫某甲見伊隨帶排籃一只内有藏貯稻草灰兩包醃肉六觔半乘船過渡强勒渡船資二十文不遂竟被扣物行兇請爲飭傳究懲等情杜局長據呈後即飭市舶所承辦人查明禀復一面傳夫頭到來詰問旋據該承辦人禀復與所呈情節稍有歧異故批令錢自向該渡船領回物件並向渡夫申斥嗣後不准勒索渡資以安行旅 
[匪類搜查行人]  
　　匪類陳秋生昨在舟山路串同曹柏金等攔住行人張金寳搜查身畔有無夾帶私土希圖拆梢被張鳴由四百零一號印捕及一千二百二十五號華捕到來帮同將陳曹兩人拿獲拘入滙山捕房捕頭略詰一過諭飭押候解堂請究 
[行兇無確實證據]  
　　馬夫流氓李金毛（即麻皮阿毛）經老閘捕房包探王寳生查得李曾於西曆一千九百十五年七月十九號在北海路刀傷徐才根朱阿福案發逃逸禀明捕頭將李拘解公共公廨諭交五百元人洋並保在案昨晨由廨傳訊卽據王探偕朱阿福投案訴明前情訊之李延律師到堂代辯否認前事中西官核供以無確實證據遂判將案註銷被告開釋 
[搶土判押半年]  
　　匪人張實生在廣東路攫取土販陸永生紅土圖逃由捕追獲解送公共公廨訊供收押在案昨晨由廨復訊得被告將所搶之土抛於同黨取去遂判張押西牢半年期滿逐出租界 
[攫挖耳判押半年]  
　　流氓李阿金前日在三馬路攫取陳王氏金挖耳圖逃由捕帮同追獲昨解公共公廨經中西官研訊屬實判李押西牢半年期滿逐出租界 
[道尹公署批示三則]  
　　崇明外沙佃户袁楚秋等呈爲挖潭歛費環請派委勘驗勒令停止以恤民艱由呈悉查此案前據該縣民人顧恒裕等以河董沈雄飛重歛河費等情來道呈控當經飭據崇明縣呈復該河董沈雄飛己將久隆河收支細數抄單榜示在案兹據稱該河董鳴鑼恫嚇强迫苛索如果屬實儘可呈請縣署依法糾正决無廻護之理所請派委勘驗應無庸議此批 
　　崇明縣民黄南平呈爲不服崇明縣知事非法判决侵害權利謹抄黏請求依法救濟提起行政上訴由據呈永盛河糧書一缺係由原業蔡陳氏等三分合意售與該民承管有契約册籍可憑何以該縣反令張少山承充殊不可解其中顯有别情候令崇明縣知事錄案呈復核奪此批 
　　沈樂泉等呈爲挾嫌誣控請求伸雪由呈悉查此案前據朱增善等以該縣張堰市北部助理丁運嘉辦理不善有害地方等情來道具控當經令行金山縣查明核辦具報在案迄今尚未復到據呈前情候再令行金山縣知事切實查明秉公核辦具報此批 
來件 
[鄉户反對棉花檢查局善後商槯書]  
（穆杼齋） 
　　各鄉花户以棉花檢查局辦理不善聚衆滋鬧倐己五日官廳雖頒文告而聚衆抗違依然如故行家花户雙方損失潮流己漸入於險惡之象僕於此事之歷史内容均皆深悉願貢所知爲吾沈局長告爲吾各花行告爲吾各鄉户告以備主持其事之採擇焉自檢查局成立後無年不有小風潮至今年而大决裂辦理不善四字爲善通之官話實則辦理即善而風潮且愈大也至僕所指爲辦理不善者指檢查局但檢查鄉户而不檢查行家也卽使檢查行家亦名爲檢查而實則無異不檢查也是爲鄉户對於檢查局之最不平處長此以往即使檢查局實事求是檢查愈密僕料鄉民之反對也亦愈烈謹設三策願關心此事者平心靜氣一商榷焉 
　　第一策撤銷棉花檢查局也該局經費由南市各花行負擔年需五六千元而其效果適使販花之鄉户多一漏巵而行家之收買濕花也如故使列表以紀之則每年攙水之程度且將遞加而未己焉在經濟方面則爲病商在貿易方面則爲病民夫設一局而病商病民不如其己故僕主張撤銷之說也難者曰如部令何夫部之所憑者公牘耳凡事一入公牘莫不斐然其成章苟知設局之效果如此則部之毫無成見可斷然者難者又曰如對外何夫南市檢查局之花衣能通過於租界所證之檢查局否吾圑出口貨之檢查吾不自辦面授權於外人此可爲暈痛心之事當時僕亦與於交涉之列吾花行諸君當亦能記憶當時之情事與僕之　　　　　　　　　　　　　　　　　　　　　　　　　　　　 
談判而今竟何如僕謂商部如須爲出口貨之檢查正宜籌畫大舉通力令作不獨棉花當然倘以病商病民之棉花檢查局卽自　爲對外之良策是說也吾未之信 
　　第二策檢查行家不檢查鄉户也但使行家不收濕花則鄉户何事而攙水逢部之公牘明明雙方並顧各受檢查鄉户則罰金行家則罰停稱今鄉户之檢查密矣公所之處罰者日不下數十起何以行家送花於紗廠而南市以濕花退者比比也非行家之私收即巡丁之請縱二者必有一於此且必有二於此今但檢查行家而暫置鄉户於不問只須破除情而之司事二三人足矣只須遵照部准之章程執行可矣只須年費數百元之開支足矣又何事紛紛擾擾爲也 
　　第三策酌減員司存其名而去其實可也今日濕花之不能禁僕敢斷言之上海之紗廠十餘家能固結圑體而一研究此事乎倘曰能也則濕花不禁而自絶然而商情之複雜市面之漲落存貨之交葛能有人於此下一正確之判語乎且各紗廠如有烘花之　不合格則退則行家又獨受其弊也言出口貨則有外人所設之檢查局在南市之局非贅瘤即蛇足徒使商民多受此損失官廳多受此煩擾而己且進一步言之檢查局辦理卽善而鄉户之花運銷於南市以外又將如何能窮之於其所往而檢查之乎故以情勢言今日之濕花不能禁南市之濕花更不能禁也而部令縣諭局所一時旣不能取銷莫若開支三四百元之薪水承轉往來之公牘以存此有名無實之棉花檢查局當亦無策中之一策也 
　　檢查局長沈潤挹君其辦事之周密文牘之精審僕甚心折之且生同里長同業徵逐游戲無不俱議論融洽毫無閒言而獨於此事則僕與沈君主張不同沈君固負檢查之責自應盡其職務僕爲旁觀派平昔固主張以上之三說而於今日始不避嫌怨傾心吐膈而出之知我罪我在所不計乞沈君恕僕幸勿以公事而牽涉私交也且爲沈君計亦以取第一策爲宜任勞任怨僕亦深嘗此滋味者倘使身爲怨府勞而無功未免太無味也且恐主張裁撤之行家亦大有人在不過不如僕之昌言無忌耳 
　　難者曰泃如子言其如長鄉民把持之風何夫鄉民聚衆滋事苟犯刑律自有司法官廳負其責僕之所言均就行政一方面商榷之夫以對外對内之公牘言之棉花檢查局之設置絶對無裁撤之可言嗟乎天下事有名爲是而實則非者此類是也 
來函 
[菏澤被災之慘狀]  
　　菏澤春夏兩季旱　爲虐二麥槁死秋禾未能播種加以時疫流行土匪蠭起小民疾苦不堪言狀入秋以來淫雨連緜地稍窪下者稷黍豆禾己被淹没上月八日黄河陡漲直境范莊任莊相繼决口直灌菏澤城西之七里河水勢浩大沿河數百村霎時悉成澤國越數日直境戴莊口門復决由東明縣直衝菏澤西北境至卜垌依仁等里與菏流滙而爲一繞城北順流而東勢益洶猛平地水深五尺寛約三四十里到處村莊爲墟牛馬什物隨水漂泊老弱婦女溺死尤多哀鴻遍野嗷嗷待哺菏民何辜遭此浩刧職司民牧者其亦有所　否耶 
雜評二 
[花帮開秤（步陶）]  
　　南市花帮昨午後聞己開秤並議及此後注意行家與秤手之辦法是此次花販風潮殆將由此漸歸平息矣然而花業商人對於此事之善後要爲一重要之問題夫風潮之起必有其主因僅恃官廳之力爲一時之勸解是否卽足永除此後紛擾之主因原難遽下斷語今讀穆杼齋商榷書之三辦法乃覺此中情弊負其責者實爲花業之商董而所謂花販之如何如何局中員丁之如何如何尚屬表面之枝節蓋鄉民之所大不平者除員丁舞獘外尚有行家與秤手一面之問題也幸而對此問題今己議及矣意者花帮商人其亦漸知覺悟乎雖然言之非艱行之維艱誠能鑒於此次風潮之損失而矢以精心持以毅力稱手之選務求愼重行家檢查務求實在其他一切官場之虚文排調概從事實上自爲剷除斯根本之改革乃能克奏膚功矣花帮商人其勉乎哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[] [  ] 　　大仲馬小仲馬合傳（瘦鵑） 
　　法蘭西小說家中推大仲馬小仲馬爲雙傑所著（三槍卒）（茶花女）二書幾於傳遍世界凡有文字之國殆無不知仲馬父子矣大仲馬ＡleiandteＤttioas以一千八百零二年七月生于哀士納之維来哥得勒ＶilleisＣottets祖伯爵又爲將軍而祖母則一黑種婦人也少時放浪不覊如絶韁之馬讀書亦不求甚解少涉獵即棄去一千八百二十三年至巴黎爲奥連司公爵記室顧好文學不屑以職務自拘折節讀書者數載遂學爲文作短篇小說一卷滑稽戲曲兩種名未著年二十七成（亨利三世及其朝廷）一劇爲時傳誦一千八百三十一年編（恩都奈）悲劇翌年又成悲劇（奈斯爾塔）均傳尋患虎列拉症買棹作瑞士之游歸後草（旅感）多卷名益藉甚一千八百三十六年始爲說部好摭拾法蘭西歷史中故實成之其第一種曰（白維爾之意撒培爾）繼以（寳珍）（甲必丹保羅）（柏斯格爾勃路拿）（阿克的）諸書則别出機杼非取材於歷史者一千八百四十三年復草歷史小說二曰（哈孟瑟爾俠士）曰（阿斯加宜哇）肇力雄健冠絶一時十年中舍英國（惠佛來）說部作者華爾透施各德氏Ｗaltelwcott外直無一人能與抗衡者一千八百四十四年後著述益富名亦益著如（水晶島）（三槍卒））二十年後）（馬哥王后）（赤屋俠士）諸書均爲驚人絶世之作讀其書者罔不擊節歎賞焉七月大革命之戰氏亦從事立功甚偉一千八百三十七年遂得紅紐之賞一千八百四十二年娶名女優意達茀利愛ＭllleＴetriet尋即離婚一千八百五十五年至比利時居二載一千八百六十四年赴意大利時意大利方謀脫奥獨立因助加利波的將軍ＧenＧatibaidi戰凡六年始歸才盡而精力亦罷所有資產幾己揮霍無遺囊中但懷拿破崙金瞥二（每枚合二十法郎）踽然去巴黎依其子於達意泊即以一千八百七十年十二月五日卒年六十有八 
　　小仲馬ＡlexandtbＤulnasfils者爲大仲馬之私生子以一千八百二十四年七月生於巴黎時則大仲馬方二十一歳也幼奇裂落落有父風初入高卜學校及包本書院讀頗聰頴年十六卽罷學投身入社會人皆敬禮之如敬其父少年頗有所眷均不如意因杜門著書肆力於文學試爲小說劇本皆告成功復從事於宗教家政治家言亦頭頭是道其小說如（茶花女）（克来門蘇）劇本如（私生子）（麥歇阿爾芳士）等均戞戞獨造爲文學界傑構享名之隆不亞於乃父一千八百七十五年初舉入文學院以一千八百九十五年十一月二十七日卒 
家庭常識 
[　腦漏] [  聯卿]  
此症非常傷腦久之成損鄙人數年前常患腦漏如絨艾生落花生等無不試驗然卒無一效後蒙友人授一單方用猪腦一對挑凈血筋（不宜落水）鷄蛋兩枚打碎加陳酒氷糖與凈猪腦同入碗中蒸熟食之如是兩次居然除却永久不發後傳他人均皆立效 
[新書去繩捆影] [  若渠]  
吾人於坊間所購之書若一有繩捆影則翻閱不便雖以重量之物壓之亦無效法將半乾半濕之布覆書上然後以重量之物壓之越宿自平（不受酬） 
[退機器油] [  元宇]  
偶染衣衫退之不易可用松節油（Tllupentine）二十文向五金店買將漬處浸濕搓之再用清水和洋皂洗之痕跡全無如遭别種車油亦同（却贈） 
消閒集 
[秋蝶用漁洋秋柳韵] [  芙影室主]  
　　招得莊生夢裏魂邐逐陌路又侯門香塵暗逐春無迹影事重提夢有痕淪落且看飛葉處徘徊錯認落花村繁華歇盡佳人老欲訴東皇恨莫論 
　　一天淡月欲成霜飛到東園又北塘憐爾芳心悲節序愁他圑扇棄車箱不堪金粉秋来換願作羅浮洞裏王惜玉憐香無限意回頭不見碧鷄坊 
　　消瘦腰肢舊舞衣鶯儔燕侣己全非蕭蕭紅雨秋光冷瑟瑟西風倩影稀庭院幽深空悵望闌干屈曲懶于飛炎凉盡付東流水說到相思願己違 
　　漫道微蟲亦可憐尋芳往事己如烟花魂寂寞愁多少春夢依稀恨緲綿金翅玉腰空脈脈珠簾繡幕自年年何當化作新裙樣日在桂人束素邊 
集益錄 
[再答第五十二問] [  潤之]  
頃閱秋雁君投函謂醉生君所示之造胰法其出品質粗色黑且帶石灰氣味僕曾照法試之與所說相同後見八月二十五日工業須知欄内梅花瘦客君投函謂醉生君所示之製苛性鈉法用石灰過多僕遂用照梅　所造之納以配醉生君之造胰法用洋磁鍋加松香少許煑之所出之肥皂與堅而細色帶徵黄與市品不相上下刻家用己經自製惟少泡沬不知何故尚希海内工藝大家示知 
　　栩按泡沬不多之故前經淮士君函問己答於第十問今刋三集中梅花瘦客之製鈉法見隂歷七月初八自由談 
長篇小說 
[社會小說貪嗔小史] [  常覺小蝶天虚我生合譯]  
　　第二十一章（一） 
　　納蘭此時轉暈糢糊之中此身似己凌虚旣而覺有人以白蘭地酒注入己喉遂咳而醒張眸微望則身在大舟之中舵長曰孺子目張乎然則甦矣且自休憇勿多語納蘭喘曰尚有船長馬克亦被救乎舵長因向衆曰若儕航路中更見有被溺人否則皆曰無納蘭曰嗟乎船長必不生矣吾儕乃遭船碎同及於難今我見拯渠不知如何矣舵長曰或者己爲他船所救亦未可知今汝可睡吾人更當爲汝留意及之因呼曰莢森可扶此孺子往下艙吾室後有空榻也莢森諾扶納蘭下艙且曰吾船昨夜迷霧不期行出航線之外乃得救君向者遇霧皆受險獨今日受其賜耳朋友至矣汝且睡去其濕衣入被池蒙被而臥即以濕衣擲之門外吾當爲汝乾之再與汝麥酒一樽即愈須知酒之爲物實萬能也然納蘭己倦極不能答謝俟莢森外出即卸衣鄭門外蒙被自臥旣而莢森果以酒至濕衣亦乾然納蘭己入睡矣莢森亦置酒自出此時舟行無阻風色至利納蘭之栩栩夢魂亦不自知所至并夢亦無旣醒則矍然而驚其第一念即憶及船長馬克披衣出室回憶睡時日己西沈今乃猶在海平線上露其金面則知酣睡蓋一晝夜矣海風吹面精神爲之一爽步上甲板即曰君等已得馬克乎曰未也吾舟行一日殊不見有破船之影即浮屍亦無納蘭遂往而舵長請以小艭往覓舵長乃撫其肩曰孺子此不能矣蓋吾舟己爲汝躭擱多時未可更延君當恕我唯汝酣睡永日困憊亦稍解乎坐試告我汝爲何人以何事而落海在例吾人須造報告之册告船主也今先問汝汝爲何名納蘭曰吾名雪柳姓梅登氏曰何自来則言自龍滙赴苞洛區乘馬克帆船遭霧而船毁舵長曰然則汝爲龍滙人矣孺子少安待入港口吾當發電告汝家族唯汝父何名納蘭曰此母須矣俟船近岸後吾即登陸而返但船於何時可抵舵長曰此則尚須時日蓋今須往倫敦卸貨然後乃返新嘉坡納蘭愕然曰吾則以爲往珀来毛斯耳但君船過珀来毛斯時亦能一旁其岸送我登陸乎舵長曰此不能矣以吾舟往返皆有定期不可或失但吾意汝卽往敦倫亦當無礙何用焦急今且下艙進食凡入困憊之後不宜飢也納蘭無奈祇得自去而心中猶念馬克不知如何然亦無能爲力耳 
　　揚州王少卿君鑒治腋臭方前刋李兆慶君所傳一法巳有人試過見效業經編入家庭常識二集人體部皮劇類恕不重載 
 
 

Page 15

 
 
   
 
 

Page 16

 
 
   
 
