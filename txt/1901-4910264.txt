# 1901 - 242 - 4910264

 

Page 1

 
 
[勸助棉衣] [  申報館協振所謹啓]  
　　去歲北省居民猝遭兵燹流離轉徙家室蕩然今雖時局已平仍安樂土而孑遺黎庶大半飢寒交困衣食難周轉　節序交冬北地風高氣候尤爲寒冷苟無禦冬之具則餘生之倖出虎口者必盡僵斃於冰天雪地之中一爲遙揣情形當亦海内仁人所聞而酸鼻者也本館協振所馳系窮黎自慚棉力思作解衣之舉乃深集腋之謀伏冀四方好善君子各發慈悲同宏胞與或逕製棉衣棉褲助解彼都或慨然解賜囊金俾爲代辦各隨嘘寒之意咸銘挾纊之恩封河卽在目前尤冀勿延片刻大裘徧覆小善誰云翹盼仁施曷勝迫切之至此啓 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學有得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝　命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取比皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校　完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[求雨說]  
　　上月二十八日報紀桂林苦旱一則略謂廣西邇來亢旱成災自七八月之交以迄於今未見雨師稅駕地方官設壇祈禱靈應全無日來由桂林府以至梧州沿路田疇盡成龜坼梧州府縣各官下令自九月初八日爲瓵緊閉城門三日祇留小南門出入謂可仰邀嘉澍昨日本報附張厦門雜志之第一則又載厦郡患旱已久九月某日鄉民咸赴龍王東嶽等廟祈雨地方官亦就妙釋寺設立壇塲招集緇流竭誠祈禱方冀某霖下沛普潤田疇不意十八日晚壇中忽然失火倉卒奔逃一刹那間壇塲悉成灰燼云云有客見之問於執筆人曰大地之上芸芸衆生所賴以果腹者五穀而已然五穀之爲物全恃雨暘時若始足滋長發榮無如彼蒼者天斷不能十日一雨五日一風俾鳩隴鱗　常資沾潤一經旱魃爲虐不得已乞靈冥漠冀沛甘霖其法大都招集緇衣黄冠者流設立壇塲　經祈禱甚或祖述異說作種種　解之術如桂郡各員下令閉城門三日之類乖謬誕妄不值識者一哂敢問此事於古亦有徵乎執筆人曰有之嘗攷呂氏春秋言湯克夏大旱七年乃身禱於桑林剪其髮劘其手自以爲犧牲用祈於上帝民乃大悅雨大至春秋左氏傳僖公二十一年夏大旱公欲焚巫尫臧文仲曰天欲殺之則如勿生若能爲旱焚之滋甚後漢書戴封傳封爲西華令大旱禱請無獲乃積薪坐其上以自焚火起而大雨暴至遠近嘆服諒輔傳輔爲廣漢郡五官掾大旱太守祈禱無所降輔自暴庭中慷慨咒以天地否陷咎盡在輔期日中不雨以身塞無狀將自焚積薪聚茭茅以自環未及日中而澍雨一郡沾潤世稱志誠是皆見之史傳載記班班可考若此外稗官小說搜羅軼聞尤指不勝屈竊嘗謂雨澤之來實由地氣上騰天氣下降陰陽和而風雨時此係天地自然之理而斷非可以强致者成湯桑林之禱雖千古艷稱然揆之事情未必可據　公之焚巫尫恣睢暴戾尤不足言若東漢之戴諒二人妄以小臣而在郡庭大言爲强刼神祗之舉好事者謂甘霖卽時下降實由出於志誠史臣粉飾之言其誰信之至僧道求雨考之於古固屬罕聞卽稽之令甲亦有不合者伏讀雍正二年六月十一日上諭禮部云民間祈求晴雨一事甚不合禮腾以誠心祈禱猶慮上天不卽感應乃一應人等任意設壇觸犯鬼神聚集不肖僧道妄行求雨殊屬非分如果欲求雨只宜各存誠心叩禱何必種種作法嗣後除奉旨外或在寺廟誦經求雨尙可如私自設壇借求雨之名妄作法術卽以妖言惑衆治罪至乾隆五十年五月二十八日廷寄河南巡撫畢沅云奉上諭畢沅但當誠懇祈求雨澤不可用月孛翻壇邪術詳繹列聖諄諄告誠之意可知用僧道求雨之事實爲國法所禁而民間斷不可任意妄行垂訓周詳用意至深且遠吾不解今之爲有司者何一遇天時亢旱猶然招集僧道設壇祈禳抑何顯背聖訓而甘爲有識之士所竊笑耶或又曰然則不幸天心不仁旱乾旣遘將任其禾苗枯萎田卒污萊而不爲之所與則又應之曰深溝洫修坡塘濬井泉蓄水之法行而水旱自無足慮人力勝天殆此之謂若平日不知綢繆牗户之計迨旱旣太甚而欲藉唪經誦咒之力上格穹蒼此雖世俗之所行而僕終不敢信也客唯唯稱是三揖而退於其去也詮次其語弁之報端 
[法據土關]  
　　京將某某等三處稅關占據各國聞信咸以爲法人辦事合法並不爲之轉圜土廷無可如何一一俯允法人所請法人因卽傳令將兵船駛回 
[購地無成]  
　　得港循環日報登高麗釜山來信云俄人前議購取釜山沿海地數叚已委駐馬山浦之俄領事蘇哥輔赴釜山辦理目下不知因何中止聞蘇領事已回駐馬山浦矣 
[演砲遇禍]  
　　華歴本月初一日英京倫敦來電云英國兵船名老以亞穌物靈者在埃及海面試放巨砲砲門未關藥彈轟出致擊斃砲手六人傷及統帶官及水師十三人 
[詳紀美國刑曹研鞫兇手事]  
　　行弑美總統之兇手蘇哥士處以死刑曾登前報兹閱舊金山中西日報云頃接巴符勞埠來電悉當日刑官訊鞫時將蘇之左右手與左右解差之手用銬連鎖旁人咸見其面上汗如雨下似在懼色越十二分時刑官傳呼升堂命將銬開去官律師片尼喚令蘇起立問汝何姓曰蘇哥士問汝年若干曰二十有八問汝生于何地曰粗來埠問被拘時汝在何處曰在古粒胡崙埠問汝作何工藝曰鐵工問汝曾娶妻否曰未問汝學問如 
 
 

Page 2

 
 
何不答問曾在何處讀書日在國家書館及教會書館問汝好飮否曰否問汝曾犯法被拘否曰未問汝父母存否曰父存母亡其聲甚低距五尺外卽不得聞片律師隨又問曰現定爾罪爾有不滿意處否蘇佯爲不聞也者再問祗脣略動而已旣而弄官向之研詰蘇曰我無詞可措律師栖打士向刑官曰請寛以限期使之供明行弑緣起蘇曰我無言可供栖律師轉向蘇研詰蘇曰此事與家中人無涉栖律師以其言白諸刑官并言此事卽伊父母兄弟亦不知之刑官語蘇曰汝弑所愛總統大犯本國律例及本省律例現經陪訊官十二員核擬第一等行兇殺人之罪本官有權定於十月二十八號之禮拜内將汝正法蘇聞言復坐弄官遂飭如前鎖押回監覊禁 
[專使致賀]  
　　香港循環日報登京師來函云英皇行加冕禮中朝須派親王往賀現已奉旨派定肅王擇於明春秉節也洋并繞赴美洲賀美總統加冕往返約須八閱月 
[議償商欵]  
　　聞之寓京友人云開平礦務公司執事西人以秦王島一帶產業曾於去年被拳匪所毁因索賠銀二十一萬兩日前經辦理賠欵專員威金生君允以一折了事又京師匯豐銀行買辦吳調卿以所設製呢厰被毁索賠銀十七萬九千二百九十兩威君准賠一十六萬一千零二兩至于福公司所失京師及河南財產共值英金四十二萬六千八百二十八磅傳間祇償九千三百零四磅 
[會商修署]  
　　聞之寓京友人云京師各官現已次第回署惟兵工二部及欽天監太醫院翰林院鴻臚寺人員仍暫假民房爲公所因衙署已劃入使館界内未便入此辦公也或曰刻已會商外務部大臣與各使互相斟酌特不知各使意見如何耳 
[補錄議和全權大臣咨行在户部常稅改章公牘]  
　　全權大臣慶親王直隸總督李爲咨會事照得名國償欵本息分年攤還以各省鹽課鹽釐及各關常稅曁海關進口貨稅收足值百抽五作抵並常關征稅事宜改歸新關稅務司兼辦均經定議前於本年六月十二日據總稅務司赫德呈送節略請示常關歸稅務司開辦日期當經本王大臣以必須於開辦以前先將頭緒理淸酌開六條札飭該總稅務司分别議覆去後兹據復稱奉到七月十六日鈞札奉此查應派現在各口之稅務司兼辦征收常稅事宜札内所指如山東之東海等十四關此外尙有征收各項土稅如山東之膠州湖北之沙市江蘇之南京福建之三都澳與厦門廣東之三水甘竹江門肇慶廣西之梧州各處似應一體兼辦方符新約至現爲洋兵佔據之山海津海兩關山海之常關已由俄國囑新關稅務司會同兼理俟兩關交涉事務議定後仍由該稅務司兼辦其津海一關雖駐有洋兵若由稅務司兼辦常稅與現已開征之洋稅一體辦理似無不可惟粤海一關扣出不歸新關一節如此定辦非總稅務司所能主其常關分局距口岸五十里以内歸稅務司管理一節此議亦應作爲試辦若無事故亦必不到五十里之限俟詳查各口情形倘有五十里外之事與五十里内所應辦者甚有妨碍自當隨時申詳酌辦其同在一口而除常稅外貨稅船料分歸别衙門經理仍循舊歸别衙門一節所擬是否合新約之意總稅務司不敢臆度至須按稅則榷應稅之貨在常關地叚收應征之稅循常關向來舊例爲當各語自應試辦倘日後量有不可之處再行酌議總之此事無論如何訂辦其常稅收數必須每年辦到五百萬兩方與新約用意相符所有遵飭議覆各緣由理合備文申復等情據此查赫德總稅務司申文所稱粤海一關扣出不歸新關非總稅務司所能主其意若曰此須與各國公使商酌也所稱除常稅外貨稅船料分歸别衙門經理應仍循舊歸别衙門一節是否合新約之意總稅務司不敢臆度者其意若曰必俟各稅務司查明向來情形辦法及歲收銀　核之每年能否辦到五百萬兩之數以定從違也其餘語多活動總以先行試辦以備日後改章地步本王大臣復查鹽課稅關兩事均隸貴部究竟應於何日開　辦如何分别各關界限均應由貴部詳查酌定須至咨者 
[順天試事]  
　　天津直報云順天提督學政陸伯葵文宗于八月二十七日按臨定州二十九日考試生童經古遵旨以中國政治史事及各國政治藝學算學命題令諸生先各認定一門塡明卷面正塲則試以四書義五經義各一迨九月初四日考試定州合計一州二縣文童應試者共千餘人聞考畢卽須接考保定及易州 
[日興商務]  
　　漢口訪事人云近聞日本官商在湖南長沙府城外購取曠地甚多行將商請華官准於其地開關租界俾逐漸振興商務以濬利源 
[法員游汴]  
　　漢口訪事人云上月某日法國武員色克禮君由灄口附火車赴河南羅山縣境游歴地方官派有營兵若干名沿途爲之護衛 
[敬獻方物]  
　　漢口訪一人云前者湖廣總督張香濤制軍因兩宮臨幸汴梁委員購辦貢品札飭湖北補用道徐穉蓀觀察敬謹解往九月某目中軍吳君將貢品呈騐香帥隨飭觀察從速起程而以和大令爲副至十月初十日皇太后在汴舉行萬壽典禮所備賀表亦飭觀察齎呈 
[行用銅元]  
　　姑蘇訪事友人云江蘇巡撫聶仲芳大中丞目擊近日蘇省制錢缺乏市面蕭條商諸兩江總督劉峴帥擬飭江南銀元局仿照廣東當十銅元之式鼓鑄二百萬枚以資調劑峴帥允之上月之杪已將頭批十三萬元委員運解來蘇中丞騐收後飭發各錢鋪一律通用面發出告示遍貼通衢自本月初一日起商民應納賦稅准將此項銅元搭用五成有見者謂每枚重約二錢一二分用紫銅製成較銀四開略大上鐫光緒○寶及當制錢十文字樣誠利國便民之道也持不知市儈能免抑勒把持否 
[籌易]  
　　南昌訪事友人云和議已定賠欵浩繁各省皆須協力籌維以免臨時竭蹶江西撫憲李勉林中丞統籌大局再四躊踖除督同藩司張筱船方伯臬司柯遜菴廉訪查核漕糧地丁之額每年約可得銀六七十萬兩外兹復議將市中店鋪分别上中下三等酌量收捐一俟核定章程卽須開辦矣 
[歡聨秦晉]  
　　武昌訪事人云湖北巡撫端午橋中丞之公子文定前襄陽府錫春臣太守之女公子爲室諏吉上月二十三日迎娶是日辰刻公子乘緑呢肩輿盛備儀仗詣坤宅行親迎禮前導銜牌百餘對旗旄傘扇煊赫異常闔城文武各官咸趨詣撫轅叩賀張香濤制軍亦命駕赴喜筵 
[劇盜成擒]  
　　漢口訪事人云襄河劇盜江榮亭匿蹟蔡甸南鄉勾結夥横行於武漢一帶受其害者不知凡幾兹經夏口　及漢陽府公役會同前往連夥盜楊某等拘獲起出各贓解送于案想一經庭訊卽須盡法懲之也 
[鄂省官塲事]  
　　漢口訪事友人云前者湖北宜昌土藥局總辦陳觀察與荆宜施道濮紫泉觀察因事齟齬互向督轅禀訐經督憲張香濤制軍委員密往查察刻尙未知若何辦理也○漢口米釐向由商人認繳爲數甚巨中飽之弊勢難盡除近日督憲張香濤制軍會商撫憲端午橋中丞加意整頓擬就漢口設局征收改爲官辦札委恩剌史總其成嗣以刺史方辦寳塔洲米釐事務遂另委曹刺史接辦○湖北江漢書院經費向由天門潛江二處　撥公欵若干以資挹注近奉朝旨將書院改爲學堂一切事宜亟須振作藩憲瞿賡甫方伯遂於日前委員前往催解公欵以免　乏之虞○武漢育嬰堂棋布星羅弊端百出近爲上憲訪聞札委余二尹芳前往密查據實禀覆從此風淸弊絶當可期諸旦暮間矣 
 
 

Page 3

 
 
[蔣阜睛雲]  
　　金陵訪事友人云此間爲東南一大省會自下關開闢商埠後東西各國官商士庶絡繹而來蹤跡所臨每有鄭元和一流人環繞其旁哀求佈施殊爲行旅之累保甲總局憲某觀察訪悉情形特於日前出示嚴禁違于重辦亦保惠遠人之道也○自重九節後天氣陡寒居民調欇偶疏輒爲二䜿所崇大抵初起必係瘧疾兩三日後或變傷寒或變溼温以致不可救藥歧黄家謂五六月間雨水過多磅礴鬰積侵入肌膚故一感寒凉陡發此疾然歟否歟請質之深知醫理者○推敲詩名本爲文人韻事而近竟有用以賭錢者其法取古人成名提出一字另添音義彷彿之四字合爲五門任人猜壓中者以一賠三勝負之數初僅數十文百餘文而止近則此風日盛一日輸贏亦日巨一日文廟一帶藉此餬口者棋布星羅某路總巡某大令聞之派巡丁前往捕獲二人研訊之下判各責千板諭令各備洋銀四十元充公始准開釋否則移送縣署永遠監禁似此小懲大戒若輩或可稍稍濳蹤矣 
[五茸雉雊]  
　　松江訪事友人云前者馬阿三卽屠阿三及阿金瑞榮三土棍至郡北禪定寺卽俗名大北菴向往持　天秀恣情訛詐得贓而逸臨去大呼曰予陳榮生也大丈夫來去光明不必藏頭露尾爾欲相訪謹當候教事後天秀據情愬諸護法某檀越轉禀華亭縣林　生大令請按名訪拿究辦榮生聞之立扭阿三至菴力辯其誣隨送至縣署大令升堂研訊阿三供是日小的至菴隨喜見僧房中有女鞋因此起意滋擾事由陳榮生主使叩求鑒核大令令將阿三笞責若干押候再核一面簽提榮生細鞫天秀亦投案候訊大令問女鞋何來天秀供稱女鞋乃若輩携來意圖栽害當日阿三先將僧人絆仆然後由阿金袖出利刃百般恐嚇瑞榮助之至榮生係師父之戚串行並未來菴叩求明鑒大令謂爾不安本分本縣早有所聞今姑從寛著即退去隨判令將阿三笞責三百板荷校示衆榮生還押候補提阿金瑞榮質訊 
[上海官塲紀事]  
　　本城敬業書院向道廳縣各官每月課試肄業生童之地近有王姓者忽稱欲在内設立東文學堂昨日趨詣縣署拜謁縣主汪瑤庭大令大令飭丁婉辭期以緩日延見○昨日午前駐紥滬南之江蘇撫標滬軍營管帶龍葆珊遊戎拜會縣主汪大令適大令出城拜客由家丁擋駕○浙江試用知府劉子衡太守因事到申昨日午刻命駕入城赴道轅晉謁繼至縣署縣主汪大令延入花廳茗談良久○松江管糧通判劉德生别駕於昨日來滬午後命駕赴縣署投刺縣主汪大令殷勤延入茗談良久而别 
[星使行期]  
　　奉旨簡駐日本大臣蔡和甫星使蒞滬迄今已逾旬日聞定于本月初六日乘日本郵船株式會社某輪船前赴東瀛涓吉接篆治事 
[祖餞星軺]  
　　昨日本邑各官紳假座張氏味蒓園祖餞出使日本大臣蔡和甫星使並傳優伶演劇侑觴一時美盡東南珍羅山海宦途中盛事也 
[稅司蒞關]  
　　本月初一日爲江海新關稅務司好博遜君兼辦江海南關貨稅之期先是蘇松太兵備道兼江海關監督袁海觀觀察曉諭稅行商民人等届時仍前報稅毋得偷漏是日午後四點鐘時好君駕至江海南關與委員翁寅丞明府及司事人等晤談一切並告以凡有公事須每日遣人送至新關察閱 
[示禁冐牌]  
　　蘇松太兵備道兼江海關監督袁海觀觀察近接駐滬德總領事克納貝君函開德商順利洋行所賣肥皂洋貨箱上均刊順利兩字銷塲頗盛今有華商萬源祥行竟乃冐用順利牌號出售肥皂等貨希圖漁利請卽飭屬一體查禁云云遂札行上海縣署嚴行禁止昨日縣主汪瑤庭大令出示曉諭各行商店鋪人等以後不准再冐順利洋行牌號違干查究 
[請領藥帽]  
　　本邑南市二十三七鋪巡防局委員邱盛兩　尹以現方開辦冬防向章每晚帶隊出巡時需用火藥鋦帽之類槪由蘇松太兵備道憲給發因於昨日繕具墨領禀請道憲袁海觀觀察照章給發火藥二十磅銅帽一千個以備巡夜時放槍警盜之用想觀察必照章給發也 
[拘獲恶棍]  
　　邇來蘇松太兵備道袁海觀觀察訪聞浦東奉賢縣境有恶棍皮匠阿祥及阿老頭兩人恃其兇頑無恶不作大爲閭閻之害遂札飭奉賢縣王槐堂大令拘獲解辦大令奉札後立飭妥役將兩犯拘案錄取口供旋於昨日派差解送道轅觀察飭卽押赴上海縣署監禁候示 
[解府勘訊]  
　　寗波人戎順發駕駛小輪船往來松滬不知謹愼以致溺斃松江城守營游擊楊游戎等四人由婁縣屈吉士大令移解上海縣歸案訊辦縣主汪瑤庭大令訊實口供禀奉臬司朱竹石廉訪批飭解省勘招定罪大令奉到批文即飭書吏備齊文牘昨日派出解差民壯各兩名押赴松江先投府轅禀請勘訊然後解赴省垣 
[彈壓派勇]  
　　昨日爲本邑大南門外高昌司廟寳會之期淸晨會中人興高采烈整備各種儀仗至午後三點鐘時舁偶像出廟由東陸家浜往北經南倉街東鈎玉弄小普陀橋蘆席街靑龍橋鹽公堂花衣街裏外蔑作街郎家橋鹹瓜街至晚由大關前往南回廟沿途觀者如堵墻二十三七鋪各十六鋪巡防局員均派勇丁照料 
[迨其吉兮]  
　　江南提督李壽亭軍門之公子文定前江南製造局總辦潘芸蓀觀察之女昨爲合巹吉期午前由美界北河南路天后宮側出使行轅排導至新閘潘公館迎親轎旁有親兵一隊護送 
[德兵操演]  
　　駐紥本邑英界大馬路迤西泥城外之德國馬隊於昨日淸晨乘馬報槍至虹口迤北寳山縣境新靶子塲荒地上操練陣式至亭午始整隊而回 
[巖牆召禍]  
　　昨日午後四點二刻時本邑裏虹口密勒路瑞綸繅絲厰後圍墻内所堆之煤忽然連墻倒下墻外適有泰西男女孩十數人在彼游戯不及奔避以致壓諸磚瓦之中孩父母聞之急令人用鋤翻出内有甲乙二幼孩業已腦漿迸流死於非命其餘或傷手足或傷頭額均送至同仁醫院求治 
[英界火警]  
　　昨晚八點餘鐘瞭望臺警鐘亂鳴旋分三下急出探視知福建路香粉弄某姓家不戎於火教兆焚如經各救火會西人驅皮帶車及救火機器急往援救始得熄滅至如何起火及焚去房屋若干矣探明再　 
[浦船被火]  
　　前晚九點鐘時本邑南市毛家弄馬頭所泊李姓船上不知因何遺火忽然冐穿頂棚幸經衆鄰船户汲水以救得卽熄滅然亦險矣 
[法界火警]  
　　某西人在法租界洋涇浜畔第十八號門牌屋中堆積雜物前晚十點鐘時忽然火勢上炎捕房中人聞警急驅皮帶車往救比至火已熄滅遂卽折回 
[命案移縣]  
　　上月某日九江輪船在牛莊時水手林阿元與同夥張金生口角扭毆致傷張面部船主見傷勢甚重令附别船回滬中途身死遂將屍身暫放吳淞前日九江輪船抵埠船主查悉情形將林解送法界公堂未幾屍父張阿君偕妻張陳氏媳張忻氏投案呼寃　員杜枝園大令以事關人命著一併移送上海縣署辦理 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市瑣言]  
　　前日傍晚時本邑南市小橋東首張華浜醫生談幹臣家所雇傭婦某氏在外購物而歸甫抵門首忽然仆地旋卽氣绝遂知照家屬到來收殮人生如露棲弱草可不懼哉○邇來南市各街巷拐匪充斥人家嬰孩稍不留意卽入若輩之手前日失去小兒女者多至五六家有地方之責者所宜設法嚴查俾民間不致掌珠淪失也 
[英美租界公堂瑣案]  
　　甘阿根生有一女小字大妹年甫十一向傭于某繅絲厰近被常州婦彭李氏誘拐出外藏匿錢鈕氏家經甘查悉　報捕房捕頭派包探顧阿六將女查獲連錢鈕氏解案請究某投案聲訴前情錢鈕氏供小婦人與彭李氏素無一面緣並無藏匿伊女之事讞員張柄樞司馬商之白繙譯判將錢鈕氏掌頰二百下女給甘領回○王顧氏被胡家庭黄桂將養媳小桂誘藏報經六百四十號巡捕拘案請究王顧氏投案供訴前情胡黄同供小桂由王顧氏撫爲兒媳當時實係小的等作伐緣小的等與男女兩家均有親誼此次小桂偶至小的家遊玩容留數日本屬常情並非誘拐叩求明鑒小桂之父某甲供詞與胡黄略同司馬將小桂交顧氏領回管束餘人一併開釋○義大甡烟紙店歇夥曹阿坤冐刻圖章鈐諸字條之上向北乾豐萬生泰永泰瑞各家冐取凈絲烟二百一十雹並行竊陳計根所置綢衣一件報經包探李四春查獲人贓解案請究司馬判責五百板遞解紹興原籍○流氓王阿四在長浜一帶攫取行人趙少山所穿縀馬褂經包探趙銀河拘獲解案請究司馬判責五百板枷號兩月發犯事處示衆○日前湖北路廣恒信烟館值堂人梅桂和梅桂生行竊主人所置鼻烟二瓶由包探趙銀河查獲解案請究司馬判各責四百板押捕房一月○沈關壽至余瑞生所開店内攫取銀質對時表一枚經四百三十一號巡捕拘案請究司馬判責三百板○痴人覃四和無端奔至泰安棧將寓客徐心田敺傷經棧主送徐至某醫院療治一面將覃拘押捕房昨晨解案包探竇如海禀稱小的曾至醫院查問聞醫生言徐傷勢頗重性命恐難保全求鑒司馬著將覃帶回押候徐傷愈再核○骨董掮客沈竹泉向王井山施崇庭騙取古畫玉器質錢報經包探陳金標拘獲解請訊究司馬判責手心三百下 
[法租界公堂瑣案]  
　　崇明人王世太由原籍育嬰堂誘拐女孩楊梅郎來滬倩郁國章楊少卿售與廣東人楊桂堂得身價洋銀四十六元經育嬰堂司事施硯美查悉報捕拘獲一千人昨日解案請訊楊桂堂供稱小的前購此女立有筆據求察郁國章楊少卿同供王與楊桂堂先已議就然後倩小的二人介紹王供小的係教中人此事已訴知神父令小的將女交案叩求免辦讞員杜枝園大令察閱筆據上尙不徐友良嚴鳳芝二人註明均住下海浦因商之費繙譯著一併押候下期覆核楊桂堂暫行交保○陸吉卿訴稱小的在某飯店司帳前日楊啓高徐見堂前來果腹貿然欲去向索飯資致將所淅之米潑翻於地今特送案請辦大令判各責一百板○船户陳阿弟楊濤濤訴稱被賊竊去油布衣服及棉被等物報捕後查獲竊賊吳海松今已送案叩求究辦大令判責五百板贓給還失主○殷鳳山訴稱前日與朱餘慶在某飯店同桌午餐戲言起釁致被將碗擲破嘴唇是以交捕送案請辦大令判罰養傷洋銀三元○韓梅生前托過永發以引翔港某圖田單五畝有奇向西捕柴某抵押洋銀六百元延宕不還控奉大令迭次訊供押追嗣柴捕禀稱查得此田每畝值洋銀四十元昨日大令命提韓到案著出立永遠租與洋商契據倩該圖地保蓋印畫押在田畔竪立界石○傅順興訴稱被賊竊去此鞋一雙報捕查獲竊賊朱長林吊出原贓送案請辦大令判責二百板○饒雲亭訴稱前日失去東洋車篷報捕查獲竊賊初家君送案請辦大令判責二百板 
[美租界捕房紀事]  
　　前晚著名積竊小臘子至公和祥馬頭某輪船上行竊鐵練一條携至南市集水街賣與錫人張金翠昨爲包探錢榮棠查知將小臘子拘獲帶入捕房捕頭令吊出原贓然後解送公堂禀請讞員張柄樞司馬訊辦○著名惡棍韓金發卽彈花衣金發專在　華德路新菜市一帶糾黨横行前晚鄉民某甲路經此處韓喝令羽黨擁至小茶肆中强行索詐不遂所欲將甲兇毆所有洋銀均被攫去事後　投訴捕房捕頭允令包探前往查緝○前晚探夥某甲因事至篷路西華里見積竊某乙正在某姓家竊物而出因卽奮力拘拿乙知無可脫身潛出利刃將髮辮割去並向甲腿上猛剌一下甲血如泉湧痛極而倒乙卽乘間逃逸事後甲匍匐赴捕房聲訴捕頭見傷勢頗重令人送至同仁醫院醫治並令各包探務將乙拘獲以便解送公堂禀請究辦 
[七八九月經收月捐淸單]  
　　敦厚堂李中秋節洋二百元道署六七八九月洋八十元隱名氏洋三十元怡情軒唐傑臣翁二户各洋十八元泰昌六七八九月洋十六元陳善亭翁史夢仙翁二户各洋十五元戴委仁翁李光琴翁韓潤生翁貿孚六七八月四户各洋九元龔府七八月戴運來翁豐泰帳房六七八月朱葆三翁徐貫雲翁黄佐卿翁韓山曦翁周湘雲翁五六七月老順記六七八月南順記戴生昌祝源昌汪萃和六七八月十三户各洋六元譚幹臣翁七八月道信六七八九月申茂六七八九月三户各洋四元源豐潤六七八九月洋七元二角莊源大洋四元八角徐俊良翁六七八月蘇實森翁老悅生錦章愼餘堂義昌成老德記六七八月滬江第一樓八户各洋三元何瑞棠翁新順記大觀樓六七月順泰七八月信昌隆六七月復泰七八月善記六月七户各洋二元嘉綸洋二元一角中和帳房洋一元九角五分久成北天成九章三房各洋一元八角萬有全益昌李珊記五六七月龎行卿翁思補齋隆昇梁煥南翁七户各洋一元五角永裕成六七月泳記六七月二户各洋一元二角可熾七八月可熾順七八月金松泉翁七八月湯蓮生翁七八月四户各洋一元施德豐徵昌怡昌熾大四户各洋九角恆升七八月怡園八九月二户各洋八角春園六七月晉昌七八月恆茂七八月復記六七月鴻運樓義盛一壼春怡隆八户各洋六角信義公七月洋五角曹德大七八月洋四角其萃樓七月洋三角傅梅發八月洋二角源通官銀號錢五千四百文和康壽康晉各餘大愼餘元甡元茂衍大厚康永豐存德鉅亨協昇宏大宏元源告寳和寳順承裕正大升大彚康崇餘永康瑞大晉大延源義善源福康兆豐恆餘仁大久大協餘源利森康厚大源餘瑞元鈞康四十户各錢一千八百文瑞昌五六七月錢一千五百張家鶴翁錦章六七八月九和宏章泰四户各錢九百大章七八月怡大金合順五雲日昇樓四户各錢六百協成祥永愼萬興鉅康四户各錢三百英法美三界一文愿大洋九元小洋二百九十一角五分錢七千五百十四以上總共收洋六百四十三元九角錢九十三千六百十四文滬北天后宮前廣益善堂司董嚴厚信施則敬朱佩珍唐榮俊等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴浙江巡撫臣任道鎔跪奏爲衢州莠民毁教戕官致斃多命獲犯審明將文武情重官犯先行定罪該犯並將現犯及其餘官紳分别擬辦一併議結恭摺馳陳仰祈聖鑒事竊臣於本年六月二十六日到任以衢州敎案攸關緊要日久尙未議結隨先查核原卷業經前撫臣惲祖翼及署撫臣余聨沅先後飭屬拿解案犯行司督府訊錄切供陵續開摺咨由會辦商務大臣盛宣懷會咨全權大臣與在京公使議辦在案當時如何會議浙省無案可稽臣當覆請全權大臣查明示覆七月初十日承軍機大臣電開奉旨鮑祖齡著定爲斬監候罪名貸其一死减發極邊充軍永不釋回榮鍂著革職發極邊周之德著斬立决劉樹堂著革職永不叙用飭令回籍交地方官管束鄭永楮鄭鍔羅道梁均著革職等因欽此復准兵部咨稱鮑祖齡應發新疆榮銓應發四川轉電前來臣查官犯鮑祖齡計將行抵蘇常遵卽換具咨文發驛沿途探役委員令其徑解新疆配所報收一面將已革都司周之德先行正法查已革藩司榮銓在金陵患病即電知兩江督臣劉坤一就近派員馨解並飭司將戕官殺教各犯研訊確供分别擬辦曁將在案文武官紳罪名一併審明定擬詳復核辦去後兹據署臬司許貞幹會同署藩司誠勳連日督審明確開錄供摺分别擬議會詳前來臣覆查此案該莠民等聚衆殺害英美教士湯明心等男婦十一人並因西安縣吳德潚保護教堂謂其通匪因而遷怒乘亂戕殺並及官眷幕丁人等至三十四名之多實屬慘忍已極臣詳加查核悉心酌議其情罪均分三等其羅楠卽羅廷芳周德崇卽周景姚程老五卽程祥浩周少根蔣榮六徐章狗卽小麻子汪忠魁卽汪告化李長根卽呂長根陳麻子卽老三老范卽范來興鄭榮芝卽鄭榮繼鄭桂望瞿元浩卽守灝鄒金榮卽蔡家牙兒等十四名均係倡亂禍首或則戕官殺害教士人等或係在塲隨同下手逞兇滋事情罪最重均屬法無可貸擬請將該犯等十四名恭請王命一併先行正法查羅楠先已在監病故應仍照例戮屍與各犯一併梟取首級解赴犯事地方懸竽示衆以昭炯戒其徐攀英程夢熊薛交貴程豫魯德彪湯少伯周望徐鴻福徐鈺堂等九名或臨時攔阻官兵坐視不救或在道署管帶團勇或團董當戕官殺敎之時均不能保護約束或充兵丁手藝各自在塲附和或牽賣教堂牛隻或書吏詐欺本官銀錢情殊不法均請擬發極邉足四千里充軍永不釋回惟查徐攀英程夢熊薛文貴三名均係官犯應請從重改發新疆充當苦差永不釋回至黄言七卽黄德興張德標嚴高祥孔裕乾戚忠宜即戚忠義鄭老五等六名或僅乘夜攫取教堂板片或事後向兇犯查問分洋爲數無多訊問未隨同在塲滋事均擬發回西安縣監禁五年以示懲儆又許老三即許金潮一名應仍監候待質其餘鄭鍔等十七名雖由英領事照會指拿先後獲案但歴訊兩堂供無在塲滋事實跡内夏狗卽葉夏狗一名先係領事指名嚴拿後經英主教函囑保釋自應將鄭鍔即鄭蓮生等十六名一律發回該縣暫行管押俟訪查確實再行禀辦仍將現在辦理情形剴切出示曉諭俾衆咸知除咨呈全權大臣並將各犯供詞開摺咨部查核外所有審明衢州殺教戕官案内現犯及其餘官紳分别擬辦一併議結緣由理合會同閩浙總督臣許應騤合詞恭扬由驛三百里馳陳伏乞皇太后皇上聖鑒訓示謹奏八月十二日奉硃批該部知道欽此 
　　劉坤一片再部定新章凡由俊秀監生出身各員無論捐納勞績均應一體考試等因兹據江寍潘司將派在江寍差委各員詳送考試前來經臣考試得候補知縣李澍生試用知縣多偉取列一等試用同知宋振麟候補知州趙延珍試用知縣丁煜取列二等候補知縣龔心沂取列三等以上六員應准留省照章補署差委除咨部查照外謹會同江蘇撫臣聶緝槼附片陳明伏乞聖鑒謹奏八月十三日奉硃批吏部知道欽此 
　　鄧華熙片再光緒二十七年四月分收過四川省解黔軍餉銀業經臣奏報在案兹查五月分收到廣東省協餉銀一萬六千兩又收到四川省鹽釐鹽稅協餉抵捐等銀四萬兩共收銀五萬六千兩據布政使邵積誠申報前來除咨部查照外謹附片具陳伏乞聖鑒謹奏八月十三日奉硃批户部知道欽此 
　　頭品頂戴陜甘總督奴才崧番跪奏爲報明甘肅鄉試監臨入闈日期恭摺仰祈聖鑒事竊查甘肅鄉試向例總督入闈監臨兹逢庚子辛丑恩正併科文𨶤鄉試奴才循例于八月初六日隨帶印信入闈監臨所有入闈日期理合改題恭摺具奏伏乞皇太后皇上聖鑒謹奏八月十三日奉硃批知道了欽此 
　　頭品頂戴陜西巡撫奴才升允跪奏爲請旨派員護理陜西巡撫篆務恭摺仰祈聖鑒事竊奴才面奉懿旨隨扈進京幸依日月之光彌遂就瞻之願兹際啓鑾伊邇奴才自應交卸撫篆專辦前路糧臺庶獲料理行裝届期卽邁其陜西撫篆事務可否籲懇天恩皀派布政使李紹芬護理俾奴才得以早日交替之處出自聖裁所有懇請派員護理陜西撫篆緣由理合恭摺具陳伏乞皇太后皇上聖鑒訓示謹奏八月十四日奉硃批著李紹芬護理欽此 
　　升允片再前護撫臣端方及奴才先後奉命接管前路糧臺凡一切公牘俱用巡撫關防現在恭值回鑾奴才扈駕隨行自應交卸撫篆其糧臺日行文件應請另刊關防用昭信守謹擬刻木質關防一顆文曰欽命督辦隨扈前路糧臺陜西巡撫關防除將啓用日期届時另行奏報並分别咨行外謹附片具陳伏乞聖鑒謹奏八月十四日奉硃批知道了欽此 
　　劉坤一片再捐納分發人員以到省之日起試用一年期滿應行察看才具分别繁間奏明留省補用等因歴經遵辦在案兹據江甯藩司派在江寍差委試用已滿一年之知府李盛鍾等照章甄别詳請加考具奏前來經臣察看得試用知府李盛鍾年力强健才具精明試用知府桂殿華才力强壯辦事愼勤均堪以繁缺留省補用除咨部查照外謹會同江蘇撫臣聶緝槼附片陳明伏乞聖鑒謹奏八月十四日奉硃批吏部知道欽此 
　　李興銳片再前准部咨嗣後道府州縣無論捐納勞績各頂人員應於到省一年後察看考核分别補用等因兹查有捐納分發試用知縣張樹森試看一年期滿據藩司張紹華會同臬司柯逢時詳請留省補用前來臣詳加察看捐納分發試用知縣張樹森質地樸勤堪以留省補用相應請旨准其留於江西照例補用理合會同兩江總督臣劉坤一附片具陳伏乞聖鑒謹奏八月十四日奉硃批吏部知道欽此署理廣東碣石鎭水師總兵廣西右江鎭總兵奴才莫善喜跪奏奏恭報出洋督緝日期仰祈聖鑒事案奉上諭嗣後沿海水師各提鎭著於每歲出洋時具奏一次俟出洋往返事畢卽將洋面如何情形據實具奏欽此欽遵在案伏查廣東碣石鎭屬洋巡向分上下兩班每年自正月初二日起至六月底止輪值奴才轄屬平每營叅將上班統巡自七月初一日起至十二月底止輪值奴才下班統巡兹下班洋巡期届奴才遵於光緒二十七年七月初一日赴洋接管兵船督率中左右平海四營值巡將備兵民船隻在於上下交界洋面往來梭巡督緝務期海洋綏靖商賈又安以仰副聖主愼重海疆之至意除將出洋督緝日期呈報兩廣督臣查核仍俟洋巡班滿另將歴過洋面情形據實奏報外所有奴才出洋督緝日期理合恭摺具奏伏乞皇太后皇上聖鑒謹奏八月十四日奉硃批知道了欽此 
 
