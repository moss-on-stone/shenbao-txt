# 1906 - 36 - 4911786

 

Page 1

 
 
[電傳諭旨]  
　　正月十七日奉 
　　上諭禮部右侍郎著胡燏棻調補伍廷芳著調補刑部右侍郎外務部右侍郎著唐紹儀補授欽此同日奉 
　　上諭御前大臣及御前行走侍衛乾清門行走侍衛等日侍左右出入扈從當差力苦並著分别賞給津貼以示體恤此項津貼一併由户部辦 
 
 
 

Page 2

 
 
撥自此次加恩之後如有懶惰自安罔知振作者定予懲處其懍之欽此同日奉 
　　上諭軍機處爲用人行政樞紐關係綦重允宜優加體恤以清治源所有該處行走之王大臣及滿漢章京等均著賞給養廉用資津貼經此此次優賞之後該王大臣等必能整躬率屬砥勵廉隅内外一切饋贈自應永遠禁絕各避嫌疑倘仍有揣摩嘗試情事着該王大臣卽行據實嚴叅懲辦如或贍徇容隱二經發覺與受同罪以端政體而挽頽風此項養廉著户部按年籌給欽此同日軍機大臣面奉 
　　諭旨著户部每節交進銀二萬兩備賞内廷當差各項人員欽此 
[論湖南仿辦籖札公債票]  
　　粤漢鐵路自去秋贖回自辦後而镾处集欵問題爲近來全國耳目所屬鄂督以籌借英債爲上下所齮齕粤督以加抽台砲起官紳之衝突獨湖湘人士不吸外資不歛苛捐幾經集議乃採用籖札公債之制其用心其辦法不可謂非賢於鄂粤也去年本報於滬寗集欵一事亦曾主張債劵陳說特利以興起我江蘇人企業之心徒以蘇人脆弱任事乏人至今仍無影響而湘人乃以一千餘里之路工設一千二百萬元之籖札債票厚集基本增殖母財蓋其熱誠毅力有非他省所可望者然而籖札債票其性質絕不與彩票相類故用之得其道則如法如義如日本固可以獲無窮之利用之不得其道則非徒無益而又害之土耳基之覆轍其明鑒也造因既殊結果遂異我請一一陳說其利害可乎 
　　夫籖札公債之發起也常利之外抽分特利猶含有賭博之性質彼中學者多反對之近世財政家制定規則如特利不可過多開彩不可頻數債期不可過長之類逐一限制己能信用發達公私交利故中國而神明其理善用其法也自其公司之企業者言之年來彩票風行而公債無人顧問可見國民程度尚多投機僥倖之流今乃仍其形式變其精神利用此僥倖之心而歆動之則資本易集而路政可早度於成利一自其民間之買票者言之國有資財不投諸消費而投諸生産爲人民奬勵其儲蓄卽爲一國厚增其總殖已合乎計學之公例矣且此種債劵在失彩者常利猶存既不患盡失其母財在得彩者獲利百倍亦非過甚之暴富利二於公司厚集基本於地方增殖母財誠有如湘紳禀詞云云者我所謂用得其道可以獲利者此也 
　　雖然我之所謂利者蓋有特利不可過多開彩不可頻數諸規則能以維持公益友付無缺而公司常立於穩固之地位者也今取湘紳公擬章程與日本借劵規則而兩兩比較之如每月開會派利期限已與彼申相歧異而最爲可議者則在乎特利之太多日本勸業銀行債劵每張五圓特利僅分五等一等五百圓而湖南債劵每張四圓一等特利乃至三萬元是日本對於原劵額五元爲一百倍而湖南對於原劵額四元爲七千五百倍日本特利五等而湖南多至十二等並有五等附張以及五等末尾相同者亦分特利兩國特利之多寡懸絕至此究其結果將使特利之支給過度恐日後週轉不　有常利不能應付之慮夫至常利不能應付而失其信用全局牽動或并公司之根底而破壞之土耳基鐵路債劵之失敗其弊卽係於此我爲前途患害計我不得不爲湘人士忠告之也 
　　總之定此章程者名爲仿籖扎公債票實則仿湖北籖捐票故其性質多與彩票相混雜不知公債則奬勵儲蓄彩票則奬勵投機界說分明絲毫不能假借者也湘人士而明認爲彩票也吾原無責焉若不願居彩票之名而仿行籖札公債也其盍減殺特利之等級與夫特利之數目以求合於生計界之公例乎 
[紀粤省商民爭認鐵路股欵情形廣東]  
　　正月初十日粤垣商民均至總商會會議粤漢鐵路籌欵事宜蒞會者千餘人計提議五條第一條粤漢鐵路我全省商民首先倡議爭回自辦當時疊經妥擬籌欵辦法去秋路己贖回復經集衆訂定章程由全粤商民公認擔任集股現在我商民亟應切實舉辦以符原議第二條粤漢鐵路倘歸官辦勢必抽捐抽捐不已勢必勒令認股惟我粤民招股自辦則祗籌此路之欵不至於路費外有所多取况此路爲各省鐵路之冠其獲利必厚官辦則其利歸官商辦則其利仍歸我商民以我粤之財築我粤之路人人有應盡之義務亦人人有應得之利益凡我粤人短縮衣食亦應踴躍認股第三條集股之法約分三份本省擔任一份外埠擔任一份外省粤人及各府州縣擔任一份中外粤人通力合作路欵實無難集今擬五元爲一股每股今年先交二元五來年續收二元五現在事機已廹由個人先行擔任招股不拘多少卽請登簿以壯先堀其前經認股各紳商請限五日内交收以資開辦第四條此路歸我粤商民自辦應合中外粤人普通擔任惟仍由本省七十二行會同各善堂爲倡首擬請各行各善堂准於十一日一點鐘各舉代表員一二人爲本所議員各帶本行本堂圖章到商會蓋印擔任招股及分電外省外埠粤人切實認股而新寗一縣自辦鐵路尚可集股三萬元况合全省商民萬衆一心其集股必更易易第五條應卽指定商會爲鐵路公所議定後卽電達商部立案並卽籌擇粤漢鐵路銀行地址從速興辦此後凡占一股者皆有參議之權認二萬股者卽推爲總理認一萬股者卽推爲協理所有詳細章程皆參酌公司辦法隨時由總協理及股友會商妥訂提議後爭先承認最多者爲鹽務總綱共認二十五萬元次則黄君詔羅君關石等各認十萬元下至肩挑傭役亦認三兩股有某輿夫亦認數股各人甚形義憤統計是日共集得二 
 
 

Page 3

 
 
百萬元分認占認招兩等先收二成認占者限十五日認招者限四個月何日起收俟下期會議公同決定隨卽宣佈公啓云是日在商會議辦粤漢鐵路經己認定商辦目的即日集股幾及二百萬元其省城之七十二行及各紳富人等並各鄉埠應認之股尚未在内是粤漢鐵路之基礎己立衆情可無疑阻兹定於十二日起至十五日止連日皆在商會會議籌辦章程籌集股份諸君務請如期到會其續認股份者請隨時到本商會簽認爲荷（兹） 
[委員會勘沙門灣地勢浙江]  
　　定海廳沙門灣地處海濱外人屢有垂涎之意日前浙撫張筱帥特委瞿大令鴻護赴甬測量水之深淺地之形勢當經吕提督飭委張丹亭參戎會同瞿委員前往該處已於前日乘新寳兵輪逕往沙門灣繪圖貼說以便中覆（具） 
[訊認賄縱革員定罪充發杭州]  
　　杭州府經歷羅人鑄於去臘奉發收押前辦安昌釐司虧負鉅欵之革縣施榮鼎方及三日卽被脫逃各情已歷詳前報兹奉崔廉訪提施家屬及羅之門丁再三推鞫謂羅曾受施賄一千三百元（現洋三百元柯橋鎭成吉木行支票一千元）當時係通情出外措款不料遠颺提羅對質亦卽承認浙撫張筱帥正在整頓吏治據報賄縱以羅營私藐法擬以軍法從事旋經廉訪代求允减爲發黑龍江充軍刻己定案矣按前報紀在下城貢院前緝獲施革員其實係施之家屬今施仍未到案已派役赴太倉州原籍及各要埠嚴行訪拿矣附正於此以昭核實（獨） 
[新會農民禀請赴美攷求種植廣東]  
　　日前學務處牌示云據新會縣農民梁章發許有成等禀自費赴美該農民等自費前往美洲考求播種方法懇請給照保護前來查游歷美洲照章每人應備打片各五分該農民等僅具保領一紙未合定章仰卽如數補繳到處再俟示期考騐可也（列） 
[梧州籌抵禁止番攤之政策梧州]  
　　去冬岑李兩帥與梧州丁道議開辦彩票俟彩票盛行票餉可抵攤餉卽將梧州番攤禁絕詎招商承辦迄無應者此議遂寢臘月初八日岑帥復諭丁道飭向梧上下中三關每百加抽五兩俾抵梧州攤餉并諭梧洋關稅務司飭將入口貨物每百加抽五両俾撥爲梧抵攤餉之欵蓋梧州攤餉每年約十四萬如四關抽撥得銀八萬再由别項籌得銀七八萬両數可相抵卽攤可永禁兹查梧上下中三關每年稅銀約可抽六十萬左右内約七成爲人口稅每百加抽五兩此項可抽撥銀四萬四關共抽撥銀七萬則禁攤政策當有端倪惟現聞梧洋關稅務司尚未允代爲抽攤至丁道飭潘守查覆此事因潘守適往容縣勦匪未回後值封印是以暫未查覆云（張） 
[調查福建歳入歳出欵目福建]  
　　歳入地丁銀項下收銀一百零一萬兩鹽課鹽釐收銀六十萬兩釐金項下收銀一百二十二萬兩土藥稅釐項下收銀八萬兩雜稅項下收銀六十五萬兩共計收銀三百五十六萬兩歳出京餉解銀六十五萬兩增給京官廉俸解銀二十萬兩預備餉需解銀六萬兩築造鐵路存款解銀五萬兩内務府經費解銀五萬兩東三省邊防經費解銀八萬両水師砲台船政局專費共用銀一百四十二萬兩留存本省地方經費用銀一百零五萬兩共用銀三百五十六萬兩（露） 
[近兩年實業之比較北京]  
　　據商部乙巳年紀事表所載各項公司呈請註册保護者共有六十二宗比較甲辰年增多五十三宗又核准開採各礦共有三十一宗比較甲辰年增多二十六宗（吕） 
[舒繼芬觀察條陳江督擬官收洋藥籌備資本辦法江寗]  
　　竊維洋藥由官收買職道前曾於加徵洋藥稅捐條議中約略言之業經憲台札派大員前在印度調查茶土事宜考核精細已有端倪並咨部籌議將見施行伏查近來洋藥進口銷售者少則四萬餘石多則六萬餘石近年資本非三四千萬不克周轉現今庫欵如洗羅掘殆盡若另行籌措實難設法與其息借洋商仰人鼻息莫若設一變通之計以期久遠擬請先與英國商明訂立專條每年以若干石外不能多運來華詳訂約章總期周密仍須議明分期進口固屬減少資本抑復有所限制洋藥進口後由官在各海關口設局全行收買或自行到印度議價收買然終須轉發華商分銷各省但華商必選殷實呈驗資本由局諭充給發印照俾資可靠不領印照者概不令售買該商如願領照卽仿照票鹽章程訂明認銷口岸或分銷各内地必須諭令先繳押本不繳押本卽不發印照收押本之多寡定認銷之數目分之見少合之甚多官則以華商押本轉付洋商洋商俟貨到時全交官收至售價之低昻銷數之盈絀以及應徵關稅釐金悉由官理然華商既願先繳押本勢必寛定領運銷售章程華商轉售之價有利可圖則押本必爭相呈繳似此變通辦理欵由商集權自我操旣易稽查又便周轉不籌本而利自厚惟在審機度勢辦理之得人耳職道因籌備資本甚難忘叅末議是否有當伏乞鈞裁（雲） 
[商部爲鴉片專賣事致各督撫電北京]  
　　去臘商部以鴉片專賣一事電致各省督撫略謂洋烟一項宜調查全國每年洋藥實數由入口出産各省籌備欵項内則諭種植鶯粟地主出漿多寡定爲實數按市價收買外則與英公司訂約洋藥進口歸官購買各處賣烟室非官許不得買民人非領牌不得吸更爲之定年歳以窒其滋蔓爲之調和藥粉而導使輕减并咨各省督撫責成州縣切實辦理年終視其管轄境内戒除成數之多寡各屬城鎭村落責成紳董耆老隨時勸諭分别奬勵云云（冬） 
[咨飭認眞操練水陸各軍北京]  
　　聞練兵處王大臣議通咨各省督撫將水陸各軍督飭認眞訓練務成勁旅本處擬於今年奏請派員查閱倘有營伍散漫定必嚴參云云（受） 
[咨請更換砲衣吳淞]  
　　吳淞商標統移咨籌防局略 
 
 

Page 4

 
 
謂十二月二十七日據敝部吳淞路砲台總台官趙琳詳稱竊查卑路三砲台現設大小前後膛砲位曁快砲計三十四尊禮炮六尊共四十尊每炮原配製番布炮衣遮蓋以蔽風雨本爲護惜炮位起見標下接差後遍視各炮炮衣霉爛俱多亟應更換標下復加查詢實屬未便延緩仰懇咨請籌防局按炮核發更換以護砲身而壯觀瞻查詢此項砲衣向由籌防局雇飭篷匠來台較量各砲身周圍大小砲架高低寛窄勘估工料製成由卑台具領更換詳請憲台鑒核俯賜轉咨籌防局憲查核飭匠照數製成頒發更換實爲公便等　據此敝標統逐一覆加查驗各砲原配番布砲衣均屬歷年己久霉爛不堪萬難蔽風雨護砲位該總台官詳請各節均屬實情除批示外相應咨照飭匠勘估照數製成以便領給（布） 
[七紀粤東官紳因籌路政衝突事廣東]  
　　江督覆許應騤電頃得岑帥覆電有電悉黎國廉等阻撓路政謗國辱官經奏准革職尊電極知雅意該革紳果能悔悟當照原奏寛請開復等語合奉聞此事似應和平了結若官紳齟齬非特枝節叢生卽路事更無觀成之日鐵路爭回竟聽寢擱殊爲大局惜也 
　　岑督欲讓路權於紳商自黎紳被逮七十二行大動公憤官商幾有不能復合之勢乃去臘岑督忽照會總商會略謂本部堂但求此路之成辦理本無成見如粤中紳商能有熱心毅力担任籌欵有確實憑証刻期興築卽可以路權相屬由官保護維持但不得藉故延岩時日是爲至要爲此照會該商卽便遵照分别遵辦刻日具覆粤省紳士許筠帥等致將軍都統學院公函粤漢鐵路爭回自辦粤省紳民同深欣忭岑署督近以築路籌欵擬加抽糧船捐鹽斤加價各捐十三日復派員集議加抽台砲經費事各商當日多以關係重大未經聯行熟商難卽决議十六日各行復在廣濟醫院磋商均以比年商務凋敝民窮財盡勢難再抽如台炮經費加重勢必三聯單盛行新加之經費固虚舊有之經費亦絀實有百害而無一利是目各行親書不允字樣十八日各商在廣濟醫院集議請梁紳慶桂黎紳國廉將情形向官轉達辯論之際陳守望曾朱委祖蔭指爲抗捐意圖壓制拍案謾罵喝令拿人各紳商譁然遂散卽晚四鼓番禹縣柴令維桐督同警兵云奉岑帥命將黎紳拘拿巡警委員張高齡號召警兵執辮扛足沿途凌辱如捕巨盜人心惶惶未知所犯何罪及讀岑署督牌示始悉爲代商求免加捐一事致觸雷霆查該日情形有與牌示大謬不然據示稱梁慶桂黎國廉等出頭邀集紳商并令人簽書为允以圖抵抗等語據該日係由七十二行請紳商界報界慈善界會議有各報紙告白及七十二行傳單可憑邀請出自商家自非該紳出頭煽動不允係各行簽冩更非該紳抵抗阻撓至謂其辱官謗國并昌言不如臺灣之隸日本一語當日紳商到者二百餘人未聞是言何得以莫須有之詞故入人罪况梁黎兩紳前詣行在貢獻方物其愛國之忱早邀聖明洞鑒奉詔褒嘉此次公推爲全省鐵路代表員嘗謂世受國恩當圖報稱其在粤籌議經費及在鄂禀定章程總期有利無害以仰體朝廷興商便民之至意此次與官辯論亦祗爲商民代白義不容辭乃岑督牌示竟以此歸獄求免加捐謂之目無法紀則彼多方抽剥未奉朝旨遽拘押監司大員謂之尚有王章耶且是日會議拍案起於朱牧喝拿起於陳守倚勢凌鑠咄咄逼人身受旁觀僉謂奇獄乃岑督不責其官之横暴而轉誣紳之抗違公理何在牌示又謂黎國廉鄉評素劣何以前委黎紳會辦鐵路與札則稱其鄉望素孕事未經旬前後矛盾揑詞誣陷概可想見今全省紳商以代員無辜被拿羣情洶洶勢將激變弟等連日己於明倫堂商會等處戒勿暴動幸未滋事誠恐亂黨乘機猝發不獨廣東受害且恐牽及全局上貽宵旰之憂素仰閣下忠愛爲懷用將廹切情形縷陳聰聽應懇據情具奏請旨辦理以攄公憤而弭隱憂則五嶺以南撥雲霧而見天日拜賜無既矣專此布達敬請勛安 
[蘇府紳士致江蘇學務總會函]  
　　季直莘耘勝之會長先生主席竊維今日學界之萌芽較前發達者其原因蓋在廓除阻力也朝廷停罷科舉士無他途之怵先則皆專趨學堂故學界阻力之袪莫過於科舉之廢科舉之附屬品則有書院書院者爲科舉之豫備也無科舉則無豫備無豫備則無書院彰彰明矣我蘇若龍門若融齋若紫陽正誼以及種種書院改之裁之後先相望興學入手計無逾此雖亦衆疑羣毁困難百端而時局所趨非興學無以立國則固人人知之乃或者不達輙以浙省書院爲口實臚名上禀援引要挾轉若振振有詞夫浙省素號文明其鄉先生又皆闓朗洞達當不留此污點貽人口實海内但聞有山長辭聘之佳話未聞有保存書院之故事意者浙中綜理學務諸紳於書院議裁議改煞費苦心尚有一二未及計議留爲徐圖改良張本則巋然靈光用以點綴湖山於學界本無增損初不料他省人士奉爲挾持之具且倡爲浙中有規復書院之風說無論規復與存留都非事實度浙中學界諸君當亦不願畱此污點爲全浙學界之疵累影響且及於鄰封也夫印度以迷信宗敎而亡（與迷信科舉等）越南以不知敎育而亡高麗以無敎育資本而亡中國今日敎育資本幾何矣彼挾破壞主義者乃欲併此區區敎育資本金日思攘取之以爲腐敗國俗人心之用是爲全國國民之公敵不足與較奈何文明如浙省猶爲人藉口於斯詩云伐柯伐柯其則不遠甚願浙學界畀我好模範不願浙學界予我惡感情斯則我蘇之幸抑亦浙人士之志乎南望師資無窮依賴先甲等爲全體學界障碍起見敢請會長函達浙中綜理學務諸君子起而視之果有如先甲等所聞者幸早爲之所以風示於同胞不勝大願恭頌台安吳縣尤先甲元和陶惟坻震澤曹纉明吳縣吳本善同頓首（适） 
[英藩抵港]  
　　十六日香港電云英國埃塞親王已於今晨十點鐘乘唐哥忒船駛抵香港船塢中之裝飾異常精美十一鐘時該親王由小艇自船道中駛抵岸口登岸船面昔懸旗示賀兵艦上亦懸掛白旗并鳴砲示敬該親王登岸後第一裁判長先往謁見代表全體殖民之意中國及日本人之旅港者亦相率往謁各表敬意自船塢至港督衙署之道上皆有兵隊及義勇隊沿途保護港督特於今午開公國大會接待該親王併導往各名勝處游覽在港各官員定於今晚在督轅宴請該親王中國商民則擬於通衢中燃放燈彩共伸敬意譯字林報 
[英造新艦]  
　　十六日倫敦電云英國各報皆紛紛載述新造戰艦奪蘭持 
 
 

Page 5

 
 
諾脫號之船量英皇定於明日將該艦下水譯字林報 
[俄警察長被戕]  
　　十六日倫敦電云俄國中部潰閘地方之警察長及高加索省克坦斯地方之警察長均於昨日被亂黨戕殺譯字林報 
[日議院提議事件]  
　　十六日東京電云日本提議之棄業經費及續收戰稅兩問題於昨晚移交代議院酌議各代議員頗爲愁悶且恨急進黨之横生阻力 
[大連灣及東京停止轉運]  
　　十六日東京電云大連灣曾有大氷雪故轉運之事己停自本月十五日始東京亦遇大雪故運貨車俱己停行 
[協議摩事情形]  
　　十六日倫敦路透電云據巴黎所接阿勒支西拉斯之電信摩洛哥事現在頗形棘手法國各代表皆大聲疾呼不肯稍讓而德人則靜默大發一語足以調停之法惟有將巡警之權讓歸法人云譯字林報 
[溺斃礦工]  
　　十七倫敦路透電云有開佛人五十五名在南非洲蘭特地方開礦時因南洛黑礦遇深全行溺斃譯文匯報 
[意大利新内閣己成]  
　　十七日柏林電云意大利國森納拿君已將新内閣部組成譯德文報 
[西班牙皇定期結婚]  
　　十六日倫敦電云西班牙皇已定英國駐拔登堡之愛納女公子爲皇妃内閣各員同伸慶賀刻已定於陽歷六月二號結婚 
[英屬又亂]  
　　十六日倫敦路透電云有警察十四人在英屬南非洲力溪蒙及納得地方抽收户口稅時有主人若干將偵探一人殺斃其餘各警察則失去六人刻己調兵前往彈壓譯文匯報 
[贈書誌謝]  
　　昨承潁土高君溥昌所著民權自由眞理一册媵函見贈書中暢發民權之說足爲研究立憲者一助也例書數語以誌謝忱（顚） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卞觀察委署鳳潁六泗道揚州]  
　　郡紳卞柳門觀察緒昌筮仕安徽現蒙皖撫誠果泉中丞檄委署理皖北鳳六泗兵備道兼監督鳳陽稅關觀察府第已於新正十日接到潁喜報矣（詳） 
[大河口釐局易員揚州]  
　　儀徵縣屬大河厘卡委員舒雨亭大令霖委署儀徵縣事所遺釐差以蕪湖電報局委員徐會辰大令調充署儀徵縣事正任甘泉縣令周懋謙前奉藩憲牌示回任兹又因案掛誤回任已無望矣（引） 
[火車貨釐局更員漢口]  
　　漢口火車貨釐局總辦陳大令宗揚别有差委經上憲札委沈大令文輝接辦已於十六日到差（兵） 
[會稽禀請開缺紹興]  
　　會稽縣俞鳳岡大令蒞任有年兹因年逾七十老病頽唐特自行具禀求請開缺（目） 
[贛省新正月輪委單南昌]  
　　藩憲周方伯核定新正月應行輪委各州縣計第一蔡瑩第二褚煥祖第三蔡汝嘉第四揷委實缺同通第五羅毓椿第六張繩祖第七許寳蓮第八鈕澤成第九王瑞同（精） 
[蘇省官事]  
　　總辦全浙鐵路劉京堂以全浙鐵路股本尚未招集亟應分别派員辦理以期早日集股從速開辦查有江蘇候補同知許鑫堪以派委駐蘇勸辦招股事宜札委遵照許司馬奉札後卽赴撫藩臬各轅禀知並於正月十三日禀辭赴滬○李司馬前晉奉蘇藩濮方伯委解京餉銀五萬兩赴都卽照請撫標中營哨弁周勝元護解至清江已於十四日禀辭就道矣（永） 
[攷察督練員回蘇蘇州]  
　　蘇撫陸春帥以蘇省督練公所亟宜認眞整頓特委總辦敎練處候補道劉體乾帶同提調候補知縣王毓江等前往金陵考察甯郡督練公所現辦情形並抄錄章程以便參酌辦理劉觀察王大令卽帶同新委常備第六營管帶夏學津都戎及南洋陸師學堂優等畢業生吕國華前往攷察刻已事竣同於正月十四日回蘇將所抄章程禀呈撫憲察核（吉） 
[督練公所員到差武昌]  
　　營務處改爲督練公所所有大小各員均已先後到差惟房屋尚不敷用須俟擴充後始能駐局（公） 
[派員稽查土藥重慶]  
　　五家沱在洋關點騐處之獅子山下向爲廣船聚泊之處近日涪州土稅總局派員駐紥於此凡報赴洋關之七藥由内地運來者必先由該處查騐放行始准報關（居） 
[藩轅議設承啓官杭州]  
　　浙藩寳方伯於初十日受事後將署中門簽家丁名目悉行撤除僅帶服役之僕數名按月給發工資不准另有所取并擬設承啓官以屬員中之熟諳公務而穩練者充之准各屬員隨時禀見面陳公務（的） 
[清江縣令條陳分别准駁江西]  
　　調署清江縣胡大令去冬條陳數事一曰錢糧如何整頓二曰詞訟如何清理三曰敎案如何訊辦四曰該縣清賦保甲收發各委員均請裁撤撫憲胡中丞商諸藩臬兩憲周方伯以清賦收發有關全省大局未便遽准余廉訪以保甲可裁而警察不能不辦中丞因交派辦處核議近聞議得整頓錢糧清理詞訟訊辦敎案均照准行所有清賦委員須俟義圖辦妥丁漕年清年款毫無蒂欠方可裁去該縣尚未辦到應暫緩裁至收發委員原杜稿案簽印各家丁積弊該縣如欲裁委員仍用家丁殊不足言吏治如果不用家丁則委員專司收發亦不必裁且恐有吝惜委員薪水仍啓家丁用事情弊惟保甲委員虚應故事己成錮習應卽裁撤改辦警察實力奉行（百） 
[怒飭樂平杜令悔交幇貼江西]  
　　前署樂平縣杜令撤叅後以張令委署當未接篆之先允幫杜令交代庫欵四千金近忽食言上憲聞之大怒謂張令始允終悔殊爲狡猾倘再執迷不悟定即撤參已飭首縣專函道達想者當能勉破慳囊重踐前約也（百） 
[日領事回漢消息湖北]  
　　駐漢日本領事水野幸吉客臘奉本國外部電命回國卽於二十九日啟行所有公事交書記生相原庫五郎暫代刻聞水野君己抵本國約一星期卽須回漢（世） 
[粤省新軍物色將校武昌]  
　　粤東新軍尚未編練客臘有前日本留學生楊俊卿現充粤軍某標標統奉岑督之命來鄂參攷軍制實則物色將校有將弁畢業生辜天保宋某等四人業已隨之赴粤矣（宅） 
[委赴皖北招兵安徽]  
　　常備軍第一標三營及二標三營歷次開革兵丁約有四百餘人之多若按照練兵處頒發五項格式實難其選兹聞督練處特委知縣陳令諤把總時桂芳二員同赴皖北鳳潁一帶招募五百名分撥各營該員接札後己就道矣（多） 
[駐鎭常備軍第四標改編六標鎭江]  
　　駐鎭南洋常備第四標統領龔子佩恊戎現奉江督札飭改編第六標新軍駐紥鎭江分守要隘惟餉章官名悉仍其舊並將前刋四標各營木質關防一律繳銷另由督憲頒發六標新軍統領及第一第二第三各營官鈐記四顆到鎭啓用以昭信守既而協戎遵照練兵處奏定新章嚴飭麾下袁熙龍彭毓麒周德標三管帶於每日早中晚三次督率兵士至校塲訓練新操俾成勁旅協戎復定期每逢禮拜一調集三營軍士合操一次以分優劣至恊戎曁各管帶均擇吉正月十三日己易名六標矣（再） 
[揚郡第二起徵兵赴省揚州]  
　　方叅領咸五現又將第二起所徵兵士定期一六日開送南京以便入伍習練去臘二十九日及正月初三日鬨散回揚諸兵頗多改名應徵者（引） 
[鄖陽府擬撥標兵充當警察湖北]  
　　鄖陽府陸地交通市面繁盛府尊以警察不可不辦擬將鄖陽鎭標兵挑選五十名充當警察仍照例領餉並每月津貼二串以畱日士官學校卒業生謝某充當管帶（宅） 
[議令警員改坐亮轎武昌]  
　　署臬梁廉訪以警員向乘之轎經過街衢不能察觀各處殊與警察名實不符擬令一律改弔亮轎便於觀聽日前各委員己紛紛請示矣（世） 
[續招武備學生考期蘇州]  
　　去臘中旬考試武備生各錄正取五名旋各紳士以三縣出示距考試僅逾三日爲期過廹遠處之有志嚮學者未免向隅因請再續行招考長元吳三大令准定期正 
 
 

Page 10

 
 
月十八日在貢院扃試連日投縣報名者三縣共計四十名（且） 
[丹陽縣小學堂之風潮鎭江]  
　　丹陽縣小學堂敎員舉人周某於正月十三日講堂上課時因事面斥某生衆情大憤立時罷學由王敎員極力轉圜始得了事（特） 
[楊監督奉諭示禁冐充學生揚州]  
　　揚城無賴少年於新年改易裝束冒充學生横行無忌事爲趙都轉所聞飭儀董學堂楊監督查禁監督隨於十一日示諭通衢略謂案奉運憲傳諭現值新年各堂學生尚未開學各學生自必在家温習功課訪聞近有一種不法之徒冒充學生招摇於市非唯易滋事端且亦有損學生名譽已飭地方文武官員查禁合再諭知等因奉此查冒充學生最爲近時惡習除移請巡警營曁地方官嚴密查究外合亟示諭凛遵（詳） 
[陸軍小學開校武昌]  
　　湖北陸軍小學堂於上年招考錄取後尚未示期入堂兹聞已訂期十三日開學中西各敎習亦於是日入堂（世） 
[移撥賓興公欵興辦各鄉蒙學鎭江]  
　　丹徒縣賓興公欵所置田産房屋歳可收息一千餘串現闔邑紳士以科舉旣停議卽移撥縣屬十八鄉興辦蒙學之用己禀由郭子華大令批准計每鄉撥錢數十千不敷由鄉董自行籌備（再） 
[籌欵建造覊所揚州]  
　　江都縣陳其璟明府以監獄房屋尚屬寛大惟覊押所甚形窄狹必須購地建造當卽估計需錢一千三百餘千文縣中寔無閒欵可籌查有上届大丈案内各洲新灘溢地所産柴薪堪以變充前項工程之用己飭據該洲董事丁榮軒周冕等認繳柴價英洋八百元其餘不敷錢文另行設法籌措刻期興工等情通禀各憲核示矣（永） 
[派勇梭巡蘇州]  
　　自西路警察局移駐駙馬府堂内而朱家園一帶巡捕絕跡故搶物之事幾至無日不有卽蘇州府監獄亦在該處前戴二尹爾恒署後墻上亦被挖有一洞二尹隨卽禀明蘇府赴城守營請兵駐巡城守曾參府卽派撥兵勇一棚於前日至府監傍隙地駐紥矣（永） 
[禀陳幕丁舞弊吞蝕官欵江西]  
　　前署瑞昌縣沙大令在任病故虧空交代數千金經其子上控錢席張某帳房楊某錢漕家丁單某串同舞弊將應解庫欵私自朋分並於錢櫃繳欵内侵蝕數百金匿簿不交由各大憲飭提究追去臘家丁單某經南昌縣江令訪拿到案押追帳房楊某業已病故帳簿及所餘銀錢入於楊弟之手省委往提楊弟擬來省投到行至九江因唐姓言投到卽須押追當卽逃遁聞帳簿銀錢概爲唐姓所得又經九江府訪拿責押此案枝節叢生未識將來作何了結也（百） 
[松府嚴禁賭博松江]  
　　每届新年大小居户競以擲骰鬭牌相與娱樂本年府尊戚升淮太守恐開聚賭之漸遂札飭華婁兩縣出示申禁略謂松郡俗習有封印以後官不禁賭之說不知賭之爲害大　傾産小則失業例需隨時拿禁爾居民人等萬勿輕於嘗試云云太守近日又於三鼓後微服徒步周巡街巷從者祇一二人以故劉盤龍一流人皆聞風匿跡（歌） 
[藉禁賭以收陋規揚州]  
　　揚城小校塲地方茶社林立流氓每於此設小賭桌以誘人賭博昨城守府夏守戎出示驅逐賭徒恐甚願繳陋規若干守戎遂聽其賭博不問（引） 
[江督札蘇臬司文（爲南匯縣普濟堂蕩地事）]  
　　爲札飭事案查南匯縣禀普濟堂蕩地沙棍爭砟柴薪請兵彈壓會董督砟請示等情中畧揆核全摺田守庚並未確查任聽堂董一派私心所議之畧節照錄轉禀總之案若秉公辦理何致延訟至今仍無就緒秉公之道此項蕩田召買概不給還墾本共田先儘繳頂之董佃顧思成等承買即轉佃主陳錦栢等姑免其私頂之咎亦准一併承買所有佃價據該前縣吳令禀稱堂董原議召買章程圩内之田上等每畝價錢二十二千中等每畝十八千下等每畝十五千約照時價抬高十之四五以致土客均形裹足無人報買等語是堂董議價時既較時價抬高十之四五無人報買今擬先儘頂佃承買該頂佃曾經繳頂招墾現旣收田召買自應減價以示平允應照堂董原議之價減十分之五各董佃原繳頂錢五千千應准於買價内扣還其田仍歸現種小佃租種所有租息該小佃仍費墾熟之力今既不給墾本亦應稍减租息以示體恤應按佃主買價多寡定租之輕重假如田主買價十千者租息一千二百文使田主除納粮外尚有一分之息佃户如不欠租田主不得增加以及撤田另租如違准佃户控告責令田主給佃户每畝墾本錢二千方許另佃圩外之地議每畝五千亦應酌減本地土民均准任買似此公家於佃價雖減維既不給還墾工之費亦可省錢一萬五千四百千之多所收田價除還普濟堂外尚可再貼給該堂及各項善舉之用至沙民每年爭砟蘆柴煩兵彈壓不成事體訪得前次委員費令同該前縣吳令會議劃出圩外地若干歸沙民砍砟業經遵斷取給應查原案劃地歸　以息爭端但如此辦理必須將董佃轉佃以及小佃提集訊辦若仍由省提訊拖累堪虞查新任松江府戚守才大心細應由該守核明原卷遵照指飭秉公訊辦如有未盡周詳之處由該守就近察酌票辦礼飭署臬司轉飭蘇州府速將全案人証卷宗逕行移解松江府審辦（永） 
[粤督岑奏籌辦要政擬息借洋欵以資興舉摺]  
　　奏爲粤省辦要政需欵孔亟擬息借洋欵以資興舉恭摺具陳仰祈聖鹽事竊維富强之道重財用未有財用不充而可空言强者粤東財政困難歳入歳出不敷三百餘萬部中指撥之項迭有增加本省　補之欵十不及一日求興利等於無米爲炊經臣迭次及歷任督撫臣縷切上陳早荷聖明洞鑒年來之所以勉力支持者全恃商號息借近因市而蕭索商力運掉不靈羅掘旣窮稱貸亦盡實有岌岌不可終日之勢每於周轉爲難之際不得己輒向匯豐信義等洋行息借百數十萬兩如期歸還故洋商猶能見信然撥還之款並非出自有餘無非設法籌挪勉爲應付既假於乙以償甲貸於丙以償乙左支右絀期促息重苟且補苴日久將成重累若不急圖挽救則財源枯竭之象固己立形於目前猝遇地方有事益將柬手隱憂滋大設想何堪臣苦慮焦思計非講求生利不可粤省本非瘠土地利人力皆足以資開拓如鐵路　務創立自來水官紙局開辦銀行及保險公司之數者均爲興利良圖而粤漢鐵路業經收回急需籌款興築若置而不辦則粤省按年攤還贖路本息等項無可抵補負累愈深然辦此數事非有大宗的款勢不能舉譬之窶民日以析産求貸度日不思振奮則終愼溝壑而己儻一朝以其故步廣生計盡力經營不數載而立可致富且歷觀歐美各國無一不貸用國債日本以東瀛崛起變法自强而戰勝　人之後仍借國債五千萬磅報紙　載具有明徵夫天之生財本爲有國者養民之用故號爲泉府義主流通如其政事修明百廢具舉雖舉重債而不害於强若簡陋是居振興無自則雖無債而不救其弱臣於上年擬借民款三百萬爲舉辦要政之需即本此意業經奏奉諭旨交部議准祇以貸用民債之事風氣未開復因前辦昭信股票改作損輸納資之人不免觖望是以開辦數　鮮有應者臣熟察情形非改借洋款不能爲力曾向一二洋行商及據云如爲整理財政或爲地方興利尚可貸以鉅資期限畧寛子息亦可稍薄竊思粤省財盡民窮盜風滋熾皆由失業者衆游惰日多不等殖民之方何以爲救貧之具凡　鐵路礦務自來水官紙局銀行保險諸事上足以裕國用下足以厚民生其他要 
 
 

Page 11

 
 
政之待舉者尚繁及今不圖後悔無及惟是籌款之法與其假貸零星辦一事而不足何如振興庶務合全力以統籌臣不敢效兄小欲速之爲作　肉　瘡之計擬共借洋款一千萬兩訂以二十年分期攤還作爲母金專辦地方生利要政凡指撥解款及本省一切之需但有銷托而無利益者絲毫不得挪用數鉅期遠則子金可輕分年攤還則周轉較易數載之後利源日開何患逋負不清財用弗瞻粤省辦成效他省亦可接踵而行則轉弱爲强易貧爲富裨大局良非淺鮮惟擬訂還期既閱二十年之久臣不能始終在粤誠恐事有變更若非奏奉諭旨准行不足以昭鄭重而資信守且前准外務部咨凡借用洋款亦須先行奏報方免窒礙是以專摺陳明伏念臣待罪三年毫無報稱今目觀粤省凋敝己極若再不設法籌措將無一事可辦臣雖在粤究於大局何裨此舉實爲地方興廢所關不得不廹切籲陳伏祈聖明鑒其血誠俯賜俞允粤民幸甚大局幸甚至各項要政如何辦法孰先孰後應俟借款有着再行分别辭酌辦理所有擬借洋款舉辦地方要政緣由謹恭摺具奏伏乞皇太后皇上聖鑒訓示謹奏奉硃批户部議奏欽此 
[湖南仿辦籖札公債票章程]  
　　二宗旨　本公司擬招集資本銀一千二百萬元作爲三百萬股每股銀四元以期造成湖南鐵路爲主（一招集之方法）此次募股之法仿西人籖札公債之例分五年招齊每月發賣股票五萬張（一股票之利益）本公司每次售股票五萬張計銀二十萬元均作爲鐵路股本無論得特利舉否一律周年給息四釐俟開車後分紅俾知公司股票之益祇有開會得利並無輸票虧本（一股票之特利）　此股票每張四元每月售票五萬張得本銀二十萬元每次收齊時另由公司於專集之欵項下籌銀六萬元以一萬元爲經手銷票者酬金以五萬元分派特利照湖北籖捐號碼付給均發現洋該特利無數分配如左 
　一等特利二張　　　　　三萬元 
　二等特利二張　　　　　每張一千四百元　　　　共二千八百元 
　三等特利二張　　　　　每張四百元　　　　　　共八百元 
　四等特利三張　　　　　每張二百五十元　　　　共七百五十元 
　五等特利三張　　　　　每張一百元　　　　　　共三百元 
　六等特利八張　　　　　每張三十二元　　　　　共二百五十六元 
　七等特利十五張　　　　每張二十元　　　　　　共三百元 
　八等特利二十張　　　　每張十二元　　　　　　共二百四十元 
　九等特利三十張　　　　每張八元　　　　　　　共二百四十元 
　十等特利五十七張　　　每張六元　　　　　　　共三百四十二元 
　十一等特利二百五十張　每張四元　　　　　　　共一千元 
　十二等特利六百張　　　每張二元　　　　　　　共一千二百元 
　一等附上下二張　　　　每張一百元　　　　　　共二百元 
　二等附上下四張　　　　每張五十元　　　　　　共二百元 
　三等附上下四張　　　　每張四十元　　　　　　共一百六十元 
　四等附上下六張　　　　每張二十四元　　　　　共一百四十四元 
　五等附上下六張　　　　每張十五元　　　　　　共九十元 
　　凡與一二三四五末尾二字相同者共五千四百八十九張每張給特利二元共一萬零九百七十八元 
　　統共應得特别利票六千五百零二張共發給特别銀五萬元此次專爲招股而設底票均作爲股本利益普徧以廣招徠　（一開會）本公司售票五萬份卽五萬張開會之日自一號至五萬號爲一堆用機器一副照通行籖掣辦法共出特别利票六千五百零二張從丙午年正月起暫照湖北每月籖捐號碼爲特利等次俟上海機器購到再於省城擇稠人廣衆之區寛建栅位爲開會處所届時高聲報告衆目共覩以示無私（一換票）每月開會之後其本銀四元均作鐵路股票如有股票二十五張以上者可赴本公司換大票一張並爲之註册倘註册之後若有遺失即登報宣告並赴本公司報明號數準予補塡其股票不滿二十五張者即將原底作爲散票仍認爲鐵路股票（一股東之資格）本公司以華人辦中國鐵路志在全招華股若有非中國人而誤買此項股票者本公司决不承認並不給還原價（一認買股票之慒利）本公司爲公益起見凡占股至十萬元以上者推爲本公司總董占股至五萬以上者推爲副總董占股至萬元以上者推爲評議員（一領銷股票之酬金）本公司擬每月開會一次發售股票五萬張每張以銀四元共領銷股票之人先期到本公司掛號自量能銷多少票覓殷實商人担保即可將股票付給每票一張奉酬金二角（一老本之利益）本公司此次擬集股一千二百萬元除股票之特利及奬勵招股之酬金似於股本之票底不無虧損不知鐵路　後車票暢行所獲餘利付息銀紅成外提一成以之彌補開會支銷老本各欵實屬有盈無絀以上各條如有窒礙隨時改良（餘） 
[滬城官事]  
　　前出使英國欽差張在初星使德彝出使英國隨員尹元甫直刺春齡昨均困公到申住北市天后宫行轅午後命駕入城分詣道縣兩署拜會○閔行釐捐委員候補縣金兆蕃明府籛孫昨亦因公來滬住福興棧午後到縣與汪大令商議要公（君） 
[總辦將回]  
　　製造局總辦魏觀察新正赴寗叩賀督憲年禧順道至鄂禀見鄂督刻己公畢發電至滬今明卽可抵埠（璧） 
[府憲定期提訊差仵]  
　　劉金松謀斃施錫堂一案因南匯縣驗屍與上海縣獲兇訊供情形詳報不符故奉松府飭提上海縣差役丁照榮至府訊供發回在案兹由府憲諭於二十四日將該差及南匯縣仵作等一併解府候訊縣尊汪大令當卽遵諭昨日函致南邑尊以便届時一體親帶赴松聽候訊辦（資） 
[米麥業循例較斛]  
　　本埠米麥同業前日循例在滬城邑廟萃秀堂較準官斛以歸一律（嚴） 
[預計接辦城内警察後事宜]  
　　昨報紀滬城東南西北四警察局經工程局總董議於出朋接辦一節兹悉俟董等接辦後當仿照南市新章添雇包探數人藉司緝捕防範事宜惟一切經費地方無從抽支故俟新任滬道瑞觀察蒞任擬請照例籌撥云（資） 
[新選法總巡到差諭話]  
　　新選法總巡捕頭麥來君由津抵滬已紀昨報昨日代理總巡謝副捕頭將捕房應辦各項公務移交麥君接手遂傳各包探至捕房勗以勤愼辦公母得懈怠（臨） 
[輪船試水]  
　　祥茂輪船公司新裝泰寗輪船定於本日二句鐘由南市永裕碼頭開往吳淞行試水之禮昨已遍請紳商同觀盛興矣（顚） 
[拘獲逃婢]  
　　女子楊二龍北京口音年十七前晚在法界迷路經捕帶回捕房捕頭向之詰問據稱來滬二年向在曾姓家爲婢因被主人凌虐乘間逸出因命暫行留養俟家主到案核奪（臨） 
[定案難翻]  
　　木匠陳阿德於去冬糾黨至美捕房滋閙經捕拿獲解奉中四官判押西　一年在案兹因陳稱係被誣禀請復訊昨由捕房解廨請究美捕頭譯供是日本捕頭見陳爲首後隨十餘人抛磚擲石入内吵閙故由二百三十六號印捕拿獲是實二百三十六號印捕供與捕頭相同讞員關司馬商之德麥副領事供證確鑿判陳邏押仍照原斷辦理（力） 
[上海縣案]  
　　楊張氏投縣控稱女被拐賣當晚奉汪大令訊問氏供女年二十二歳許字某姓未嫁去冬十一月十四日被鄰婦阿毛娘子誘同出外被賣於北新涇潘炳文爲妾婦人探悉往領遭潘硬霸求提究追大令判候查明察奪○蕩婦南橋阿四在閔行開設烟間勾引子弟由董保禀縣提究阿四供丈夫袁德良在閔行幫烟間度目故婦人隨至閔行與金鳳言私姘其妻聞知吵閙金命婦人亦開煙間刻己關閉求恩免究大令判暫行發堂候傳其夫到案訊核○王文發投案喊寃亦奉訊究 
 
 

Page 12

 
 
王供現當梱保前被流氓王阿九借洋不遂遽肆兇毆小的報局究辦阿九揚言復仇爲此情急控究大令判候查明核辦○屢辦不悛之兇棍戴和尚近又因收押改過局期滿解縣請示大令以時值新正此等人未便保釋判再押改過局六月（嚴） 
[總工程局紀案]  
　　總工程局莫總董之家丁方某前日在南市毛家衖内任意小便被駐防所巡士查見喝阻不服拘至局中由敎習片送總工程局照章罰洋三角○粤人周阿金等昨在十六鋪新橋任意小便經五十九號巡士查見喝阻詎被同黨三四人將巡士扭毆後由五十一號幇同將周拘獲解局由副裁判官陳二尹提訊巡士供稱被周等打失時表號呌周供在大利金船上爲夥不敢行兇二尹判貴手心三百下押候補提幇兇究辦○錦太善洋貨店出店司孫福生扭獲竊洋布之王芝蓀送局請究陳二尹判責手心三百下押一禮拜贓給孫領○駐防所巡士拘獲在浙寗會館擺賭攤之邱巧發王通源林掌生請訊二尹判各罰洋三元充公○王家碼頭源豐油麻店夥王叔愚去臘扭航船户林阿根至局控被欠去貨洋六十餘元訊飭押交在案昨由正裁判官孫明府訊追林供在押不能料理求恩交保明府准之（尺） 
[英美公廨早堂案]  
　　私鑄銅角子案内之俞鑑波俞桂方任惟鎬沈國金奉中西官訊明判二俞各押西牢六年沈任各押三年嗣因俞女張俞氏上控並禀公共公廨情願代父禁押關司馬判候禀請道憲示遵再核己詳本報昨由包探徐阿交華將俞等解案請示司馬以未奉憲批商之德麥繙譯判仍還押候批到後再行核辦○大經書局代戈姓刋印罷市傳單經捕房飭探將股東周惟慶拿獲奉訊聽候禀請道示在案昨日捕房又將該局股東陳照記張德記拿獲解訊司馬亦以未奉憲批判各交保仍候禀道辦理○莫洪新違章出售攙水牛奶由工部局查捐西人查獲報探解究判罰洋五十元充公○吳和慶竊取徐阿二棉被由捕解究判押一月○過犯胡金桂竊取表練由捕解究判押四月○探解朱金桂竊無主閙鐘請究判押一禮拜○捕解馬夫魯林生將車横路請懲判罰洋十元充公○探解陳阿貴竊王阿根白羊一頭請辦判押七天○工頭吳新法與王阿桂李阿炳等藉掮板爲由將監工之高云記等兇毆由捕解究判各押五天○張阿生俞長法胡慶元左保卿串竊黄荳由探解究判各押兩禮拜○温州輪船水手陳阿明與庖丁盖阿根吵閙用刀將盖戳傷由捕解究判陳押四禮拜盖從寛斥釋○探解張瞿氏沈氏陳黄氏陳小保等串竊怡和紗廠洋紗請訊判各押官媒五天○迷路女郎鳳雲由二百九十號華捕送廨請爲安揷判交官媒留養候懸牌召家屬認領（當） 
[法租界捕房發落]  
　　蟻媒包張氏因拐賣邱姓之女及自己養媳被媳父楊順發及邱毛富扭控公廨訊飭補提人証在案兹因此案該養媳楊氏供稱包張氏將邱女誘拐來滬寄藏倪銀泉家即由銀泉說合賣與大塲故由陳大令飭探往拘不料銀泉聞風逃逸昨將伊子阿榮拘獲禀請發落大令判暫管押候補提邱女到案質訊核辦○吳王氏控子吳如生違忤請究陳大令判押改過所二月俟期滿後察看能否改過再核○韓永富錢阿瑞深夜賭錢由捕拘辦在令判各罰洋一元○王阿福陸阿四迭次犯案近又至法界行竊爲包探拘究判各發改過局監禁一年（臨） 
[美租界捕房事]  
　　胡星法王阿桂李阿炳在西華德路將木作頭顧春記高榮記兇毆由捕拘獲飭押候辦○李利亭劉阿四陳春來陳阿信在西　德路燃放紙砲由捕先後拘究各存洋一元保出候訊○張阿生俞長法左寳卿胡卿云在華順碼頭串竊劉東記黄荳由捕拘押候辦○東洋車夫陳國才在百老匯路橋堍將某西人腳踏車撞壞由捕拘獲候究○陸江氏報稱家住篷路前晚有流氓陸章爾糾衆至家擬槍寡媳張氏爲妻當經鄰右出援始逸求請查辦捕頭諭謂如陸再來鳴捕拘案○馬夫王順昌扭塌車夫張阿二控稱前被撞破車板允爲修理今又反悔因請追究捕頭以當時並未投報著投公廨控告（似） 
[定期開診]  
　　啓者敝堂仍循曩例於正月二十日開診敦請韓少懷岑仰良周少農朱竹坪張紫棠吳伯章朱芸齋沈子　諸君治内科李文瀾岑曙嵐陳偉生禇君治外科吕孟卿君眼科女醫俞媽媽治推拿每於單日上午到堂施診又李君意城因經理四明公所分醫局且求診者日盛故無暇按期至堂爰自出輿資逢一五到堂施診凡至本堂就醫均各照方給藥不取分文并請内外專科巢崇山丁甘仁巢松亭巢仰峰傷科徐宗揚諸君遇有危難重症令其持本堂號票踵門求治亦不取醫金號費其藥仍由本給發滬北天后宫前廣益善堂司董嚴信厚施則敬曾鑄朱佩珍祝大椿葉貽釗周鴻孫等謹啓 
[上海六馬路仁濟善堂籌賑公所施子英經收山東各處等賑捐十二月初一日至除夕第一百三十七次清單]  
　　初一日求孫女病愈八洋五元初三日求生意順遂人洋廿元初八日求母病愈人洋七元服符求母病速愈洋五元初九日雲西弟子在生一世克勤克儉洋二百元齏香草堂居士洋廿元潘善士洋二元蔣元珪無名氏各洋五元鈕西屏無名氏各洋一元十六日紹芳小洋七十角十七日隱名氏洋二元服符病愈人洋五元廿二日慶芳居士求合家平安洋廿元本月共收洋二百九十八元扯七二六申元二百十六兩三錢五分小洋七十角扯六八五申元四兩七錢九分五厘連前共收銀十六萬三千三百三十四兩一錢四分七釐除解各處賑欵外凈存元一百七十一兩九錢九分銅洋八十七元九十五角 
[德發洋行經收上寳義務善會捐欵第廿七次清單]  
　　劉心一洋六拾元胥江魚子四十元余鴻奎胡晴波念元無名氏一元又銅洋一元張愼興銅洋四元二角翁炳生銅洋一元錦記新棉衣六十一件又時報館代收德潤病愈助洋一百元丹徒劉霈蓀氏一百元無名氏五十元朱頤記三拾元錢錫蕃念五元貿山逸山念元常州屠心矩十五元湖州絲業會館拾四元胡葵青湖城局石宋紹　鄭國　楊照天侯望麟閣堂陸松渠湖州鹽公棧南潯局鄧北京同人善會義仁厚各洋十元桂林求心安社八元巫儉安五元又銅洋十元歸安勤業堂五元三壽菴作朋氏五元無錫殷施方何四君合助洋五元安豫莊成記莊無名氏澹然居士劉湘洲隱名氏淮安羅君石元鼎各洋四元王時安盧湘秋鮑輝垣特健藥室張太太胡芝生鄧輔卿李松壽郭雨亭翰潔孚李海涵陳留氏王志澄無名氏吳興氏周立德靜安居士張夢祥崇德堂徐保生周華亭胡諸庭楊榮葵王頌椒菱湖局惲方心記王麟石增泰行遷善子各洋二元中西書院二元五角蘇州許同和一元又銅洋二元無名氏陳聽愚堂無名氏陶漱石何幹臣王玉亭潘衡玉方壽耆范翔生王幼忻張春帆陳云森靜安山居張齋蔡呈琪譚秋濤嚴愼生沈壽祺李鑑清曹穀怡汪志澄楊賡站恆隆行榴明書屋飲水室祥源莊吳興雅記各一元何伯欣陳子衡鄧貫之陳省郁華幹庭潘炳卿顧斐洲春農邱少堂盧鶴元巫　元陳樵星陳楚生鄧伯良各半元柳元益吳智龍各五角康吉銅洋四元蘇州龍川後人銅洋四元八角以上共收洋七百四十元小洋十五角銅洋念七元新棉衣六十一件 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
