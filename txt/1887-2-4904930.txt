# 1887 - 2 - 4904930

 

Page 1

 
 
[長搭小典文彚出售] [  點石齋主人啓]  
　　是書四明三益書舍爲向無專刻而采輯者也盖其旁搜不敢憚勞重出均從割愛長搭則百發百中穿透　枝小典則一字一珠翻新花樣洵藝林之鉅制文苑之大觀也開卷特標諸法庶應手以操觚終萹附刻各評自賞心而擊節至若校讐之細稀豨帝虎正其譌工作惟精繭紙麝煙極其妙每部裝訂六本得文凡千五百首十二月上旬可以成帙計價洋二元倘欲躉買請至三馬路千頃掌書坊新開河洋貨行而議 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛　焉然　而雜何如約而精蕉綠軒主人藏有名輩窗稿及近時試　　　同　慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其　没視同覆瓿乎爰商　　印以供同好然文藝而外古學爲尚故復精選近時舘閣賦百餘篇分韵試帖四百首重編分類文科初二集二本額之曰雲程必備至選校之稍　紙墨之晶瑩大雅自能鑒别無俟　陳分訂十本用綢匣裝池每部價洋一元八角徑寸明珠精雅罕　于本月廿三出書倘蒙惠順祈向　上　各書坊曁南北申昌如躉售希至申報舘帳房及鎭江申昌書畫室面議價更從廉此佈 
[上駐東欽使開井圖說並石灰有益於沙田說] [  胡璋稿]  
　　日本北越之地夙有鐵棒硾井之法今又經加賀國柚本周平氏重加精研運動尤靈實有裨於地利臚陳其概敬呈電覽其法用木製長梯架銕棒一支其棒預備十二支分十二番號每支長四間按日本一間長六尺也重六十貫目一貫　卽中國百兩也三四五六至十二番長短相同惟粗細重輕則逐番遞减每番約减二貫目臨硾時先由一支逐漸接長至十二支爲止兩棒相接處鑿三孔以横鐵貫之湖屬牢固鐵捧之下貫以大鐵環作爲範圍使硾必中的環之下又貫以半月式鐵環兩環之間以横木之梢再縳以繩使人拽之一高一下則鐵棒逐漸提起硾去半户式鐵環則棒下注重有千斤平地卽深尺餘至三四尺不等但視土質之鬆緊雖有巨石可直搗而下大約一井告成易則一二日難則三四日必成拽之者少則十人多則二十人爲度按此井硾于平壤深至一二十間可得泉源硾於高原深至三四十間　有不得泉者俟鐵棒硾成再用大竹粗細稍殺于鐵棒使支支相接所接之處束以銅絲長如鐵棒竹心打通放入所硾坎内須臾泉自上湧如箭高地數尺清潔倍於常流雖盛夏不竭按一井之水可潤日本田十反日本六尺四方謂一坪三百坪謂一反如各處開掘溝洫相通所潤更廣不獨利于田間卽村民汲飲清潔最宜每見巿廛繁庶食水渾濁易生疾疫倘仿此法開井惠民不少璋見中國北數省土厚泉深一遇　魃赤地千里卽天時順成亦難種稻全資南方糧米接濟而轉輸不易民有菜色設若南方灾歉則更難設法挹此注彼終非長計近來當道皆陳問鐵路之利經費浩大難於創始况鐵路斷不能四通八達卽建之仍形不便北數省拱衛京師强兵必先足食竊謂足食之道在於興水利　　田若認濬河開港汊爲水利則迂緩且必不能成莫善於各村邑由官創辦日本鐵棒硾井器械准假于鄉民　隙之際田畔開井以資灌溉使隣里循環相助開掘人力可不費錢財如此轉相效法則荒瘠之地盡變膏腴春季可放水入田種稻秋季則將田中水瀉入溝洫可種麥一年兩季不待雨皆可播種璋見加賀能登越中三國今年收成倍於往歲按今年夏自日歴五月至八月不雨而田中禾苗不但不槁反形暢茂考其原故不過善于引泉且視其土買沙多土夕沙最易耗水似此九十日不雨並不生蝗據云歸功於揷秧之後密撒細石灰按石灰可以暖地脈破塊殺蟲融液土質　遽涸之患適宜用于北地而日本背山臨海引水自易雖有開井良法不見其利若施于中國當利益無窮先陳其利有九一利硾井器械不費巨資二利用人力不衆三利易於速成四利無論高原平壤皆可開掘五利播種不待雨六利　潤不生蝗七利井水收放可隨人意八利灌田不須提汲九利清潔可飲擅此九利又兼易舉盍先小試則逐漸推廣　不輕率如用中國成法斷不能掘至三四十丈卽掘至三四十丈而運土砌磚工程浩大固非一朝夕所能成縱不惜工料不避艱難而掘成亦不能下三四十丈之修綆以汲水况潤田乎故倡言水利從未聞有開井潤田事非不能言惜禾見鐵棒良法耳璋巳屬柚木氏將硾井器械繪成圖本旁注長短廣狹輕重及一切運用之方並屬其製雛形器械一副凡所需之件俱備俟其竣工當由神户理事廳轉遞東京節署試騐可否果屬便利卽仰懇大人咨行總署察度試辦生民幸甚 
　　胡君鐵梅名璋世家子也少時卽留心經濟之學出游日本巳六易寒暑東國之通都大邑以及窮鄉僻壤俱有其足跡凡土俗人情物産製造靡不心焉識之其意以爲五方風氣雖各不同然其能開國承家綿延弗替亦必自有長治久安之道正亦不可厚非况日本同在亞洲爲我同文之國更無庸故分畛域而薄視之故遇一民一物苟有彼善於此者竊願效法焉中國西北各行省歲苦旱乾官民每咨嗟扼捥無可爲力向年陳文恭公撫陜時有通查井泉檄土豐川先生井利說亦詳哉言之但中國開井須以磚瓦砌成且在高原之地斷不能開深至數十丈就使開成工本旣多而綆短汲深取水殊多未便今若仿行東法則隨處可開每一井可資汲三十年北省田畝永不患旱魃爲虐此其利爲何如哉卽如上海城内水源不潔每年夏秋民多疾病刻下西人所創之自來水又未便灌入城中設能照此法在城巿中多開數十井吾知闔城民人必踴躍歡欣以爲得未曾有若偶爾邊疆不靖安營築砦去水太遥則亦可咄嗟而成取用不竭此又於溉田禾供民飲之外爲行軍時之大利也宜乎此說上之當道徐星使極爲讚歎行將咨總署請爲察核施行矣至用石灰壅田聞河南等省巳有行之者是否合宜在老農當自能辨之本舘附識 
[本舘接奉電音]  
　　昨接在京訪事人來電有本月初七日上諭二道敬謹譯登○十二月初七日奉上諭張曜奏河工合龍請將出力員弁獎勵一摺山東德民縣姚家口堤工前被河水沖決經張矅督飭員弁書夜施工實力堵築巳於十一月廿五日合龍辦理尚爲妥速張曜督率有方着交部議叙在工尢爲出力之同知李大鏞康奉藹均　免補同知以知府補用並賞加三　銜副將屠義德着交部從優議叙知府胡鳴泰郭鑑襄均着免補知　以道員補用戴杰着俟補知府後以道員用知州陳壽清通判趙學海均着歸候補　儘先補用知縣李庭芳　賞戴藍翎吳義培着俟補缺後以直隷州知州用先換頂戴顧紹成着俟補缺後以直隷州知州用先換頂戴府經歴汪廷縣丞趙曾毅吳 
 
 

Page 2

 
 
思濤劉　農均着免補本班以知縣補用知縣沈世銓着開復摘頂處分蕭啓祥着俟補缺後以直隷州知州用高靖着免補本班以知州補用道員趙國華着賞加鹽運使銜守備安國鎮着以都司在任候補並賞加遊擊銜千總張敬修着以守備在任候補並賞加花翎守備杜長泰花林方均着以都司在任候補並賞戴藍翎把總徐進德着賞換花翎並加守備銜分防姬德朱彦均着免補把總以千總儘先補用朱彦着賞加四品頂戴千總劉尚義把總邵蘭分防姜魁元外委安玉璋額外外委朱明文吳清臣均着賞戴藍翎吳清臣並着以把總　先補用副將高大榜着交部議叙巳革副將陳春發郭升堂均着開復革職處分遊擊馮友仁以叅將留於山東楊洪發着以叅將儘先補用都司陳錦章杜榮福均着以遊擊儘先補用楊洪發等四員並賞加副將銜雲騎尉馮振鑫着以衛守備不論雙單月遇缺選用千總徐得富陳誤池均着以守備儘先補用另片奏臬司辦理工程異常出力並地方官購連料物經理得宜各等語前山東按察使潘駿文着交部從優議叙直隷州知州王恩培着免補知府以道員在任候補以示獎勵仍着該撫督飭工員將加鑲壓土工程及善後事宜認真籌辦務臻穩固餘看照所請辦理該部知道欽此同日欽奉慈禧端佑康頤昭豫莊誠皇太后懿旨曾國荃等奏會勘江北舊黄河情形成孚等奏會勘乾河上游情形張曜奏籌議分流南河故道各一摺着軍機大臣會同户部工部妥議具奏醇親王着一併與議上年延茂奏黄水宜挽歸故道並此次游百川奏宜用分流原議各一　均着發給閱看欽此 
[高麗續紀]  
　　統志載有長尾雞尾長三尺聞出於咸鏡道又云果下馬言馬至小可從果下過也今之馬有高不及二尺者殆其種類歟○滿花席以草編成草質柔捲折不損且滑而細輕而暖爲他處所無遊此者多購歸以貽親友○漢書云箕子施八條之約遂乃邑　盜淫今則盜風熾淫風盛知其風之去古遠矣○俗多　女北史載之今則此風猶然未改每日熙來攘往多婦女之流夜間尤甚故私就苟合之事比比皆然○北史又云死經三年而葬兄弟三月埋訖以死者服玩車馬至墓側會葬者爭取而去今則不然卽父母之喪有三四日卽殯葬者惟飲食必聚哭於主側三年乃巳○寰宇記云男女好祀鬼神今日尚然信男善女多焚香誦經以邀福佑者或請巫瞽以代爲祓禳者又考又獻通考云崇釋　鬼殆其積習而今日國禁僧人不許入城違者斬想必有道也○文獻通考又云居民皆茅茨大止兩椽迄今如故而富貴之家美輪美奐巳非昔比奢華之習巳漸開矣○俗無秫以釀爲酒民多嗜飲故爲麴蘖生涯觸目皆是懸燈籠於門首若以爲酒旗然亦兼以　粉當壚名曰花酒店○在昔之時刑無酷烈惟元惡及駡父母者斬餘皆杖肋今則法重刑苛盜一物者卽梟首而民不畏法人不懷刑風俗之偷可見矣○三歲一試有進士諸科今則有一喜事卽開恩科或鬻賣以充國用科愈多而人愈雜士習不可問矣○昔時兵器疎簡强弩人刀而巳惟王城有砲八尊以爲鎮國之器今練習洋操旗纛器械爲之一新舉國之人皆有恃無恐○昔時病不服藥惟咒咀厭勝自喵國醫土往始通其術今則大街曲巷藥局繁多奈術不精妙徒戕人命而巳與之辯難則曰東醫寳鑑一書中國亦奉爲金科五律殊不知寳鑑所載者亦不過　集成方以爲之耳井蛙之語令人齒冷○曩時多衣麻枲器悉用銅近則無官職者亦可服用綢羅中國日本磁器兼用之古風爲之一變○徐兢圖經云飲食用俎豆文字合楷隷　則用俎豆者十無二三字皆習楷若隷則幾成廣陵散矣○圖經又云閭閻陋巷經館書社三兩相望近日尚然其中每多俊秀後生聰明子弟惟爲之師者半是腐儒無異三家村中人物可慨也○文献通考云男子巾帽如唐　統名唐巾若家常便帽以織髮爲之則曰程子冠富貴人始得用之貧賤者不能也○文獻　考又云婦人髮髻垂肩皆男子拜今日尚然髻垂肩際只以釵綰之無所謂首飾者拜則如男子無所謂襝袵者惟平壤府一帶婦女耳手或帶環不知何故○北史云服大衫袖此風由來巳久近因下旨改換後又停止以致寛窄參半未能一律○北史又云大口袴至今尚然行步殊覺累墜惟洋鎗練兵改爲窄口袴取其便利足穿草履婦人裙襦加襈尚是舊式○昔之官吏載於圖經者只云嫺威儀足辭采而巳今則官長擅作威福胥吏恃勢憑凌貪婪奸蠹誅不勝誅威儀何有　采何有君子于此觀世變焉 
[日下紀聞]  
　　西安門内菜園趙某年逾古稀向充内　倉達上月杪病逝發引之日熱閙異常有知其梗槩者謂趙幼年境遇孤寒自食其力半生勤苦始得家道豐盈云○崇文門榷使自蒞任後於經徵各項稅課無不認真稽察并查知向來不無隱匿賣放等弊遂督飭委員出示嚴禁兼飭海巡人等四出偵查偷漏夾帶情事遇有舞獘者照章科罰不稍寛貸○惇邸於隆福寺前某古玩鋪内購得朝珠一挂價值八百五十金現巳給予漪貝勒矣 
[縱火迭聞]  
　　漢口地方遼闊良莠不齊局中巡緝雖殷匪徒仍不能免于蠢動上月二十八九兩日苗家碼頭巷路南首毗連茶担巷篷屋兩次有人　火幸卽遇人得以撲熄有見初次縱火者謂係男子僞爲久病不能行之狀口内時作呻吟聲恰值炭鋪學徒大弓喊破汲水澆之得免於患第二次亦在是處惟係黑暗中無從見匪徒面目耳至本月初一晚張美之巷後陶聖菴東北復經匪徒種火幸火勢未熾得以救滅然比户居民巳皆臥不安枕矣 
[火災續述]  
　　十一月廿六日漢口沈家廟河下失慎一事巳入報章查此次災户盡屬茒舍是以爲時不久巳燒一百餘家其肇事者爲小煤炭鋪新婚未久新娘携火油燈向閣上添油失手潑翻致成此禍當時焚斃一女孩年止三齡又有一老嫗迭次搶救衣物以致焦頭爛額幾有性命之憂誠慘矣哉又聞有一産婦方試啼聲忽遭火逼遂將小孩席捲倉卒脫逃義利藥材行見之憐其困苦給以棉絮布被數件並向彭紳等家捐錢二三十緡似此好行其德誠　感激靡涯矣 
[閩浙總督楊奏稿]  
　　奏　恭謝天恩仰祈聖鑒事竊本年十月初六日承准軍機大臣咨由兵部交到恩賞臣六十生辰御書巖疆錫羡匾額一面福壽字各一方并佛一尊紫檀嵌玉如意一柄蟒袍面一件吉綢湯綢各八卷臣當卽恭設香案望闕叩頭祗領伏念臣生逢九日節凛黄華忝任兼圻榮膺紫誥愧涓埃之未報感歲月之易馳廼因馬齒漸加復荷龍光下逮宸翰煥雲霞之彩三錫無疆醴恩徧雨露之和四方　羡托福林而自天垂祐開壽　而由帝與齡對兹寳相莊嚴長生金　捧到瓊枝温潤如意玉成命五采以彰施隱勉同心　袍澤運萬端之經緯顯推治道於綢繆異數頻頒微忱曷罄臣惟有樹眉志喜捧額輸誠無忘求巳之箴勉佐作人之化庶幾金輪湧處鷲嶺長春鐵柄麾時鯨波永息向堯門而祝嘏共仰九重無綵之光華瞻虞陛以延洪更伸一德垂裳之頌禱所有微臣感激榮幸下忱謹繕摺恭謝天恩伏乞皇太后皇上聖鑒謹奏 
[新屋倒塌]  
　　漢口泥木各工只圖敷衍了事所謂工堅料實者全不計及今夏某洋行包造樓房因連宵風雨墻壁皆傾斯時尚未交點只得重建亦如啞子吃黄連有苦難說兹乃大水巷新造之屋亦無故自倒且壓斃土工一人是誰之咎歟吾願該處紳董須向各業主及匠頭善爲勸誡也 
[京口剩談]  
　　鎮江附郭三茅庵左近某村有海州流民數人率其妻孥以乞食爲名任情　唣農民不堪其擾鳴鑼紏人四面兠拿獲住三人捆送京　嶺卡房請究營官飭各笞責數百板誡飭而釋之○有盜行劫辛豐鎮同興油坊拒傷坊夥兩人刼去洋銀一百三十餘元青蚨十八千數百文夥友衣服若干件報縣後　尊親往勘騐情由勒捕嚴緝不知能破獲否也○某日清晨報時鐘方下五點二刻有二客　帶箱籠行 
 
 

Page 3

 
 
李雇小剗北渡時適風狂浪急船卽覆溺波心幸賴紅船及義渡船會同救起得慶生全而隨帶行囊則巳盡被馮夷攫去也險哉 
[蘇臺火警]  
　　初三夜人定時閶門外方某地方某姓板廠失慎城内外水龍集救幸地濱城濠地濱城濠取水甚便遂得　時撲滅然巳焚去房屋四椽○初四晚七點鐘城南火光燭天報警者謂爲盤門内南路各處水龍望南馳救及至城下方知在城外尹山地方相距十八里未便赴援乃向南空演一回而返該處火光亦卽熄滅嗣詢知爲該處艸屋遺火延燒三間人畜並未損傷○自前月十五夜大儒巷失慎之後繼之者有新學前王家巷三都巷金師巷遠橋巷東北街等處迭次報警聞其致火之由多被煤油所悮現在居家店鋪率多購用煤油價值雖省貽害匪淺有家者其慎之 
[縱火被獲]  
　　杭垣鳳山門外南新橋之上有金華會館其旁皆係民居十一月二十九日天色將明忽報失慎是時火巳升屋勢將蔓延幸撲救者多兼以取水尚近隨卽撲滅其時人衆忙亂僅顧救火　暇他及有某姓老婦方負一皮　逃出突遇一人將皮箱奪去婦捨命不放力與爭執其人將婦推倒攫其皮箱而去婦大聲呼救人衆奔集卽將其人追逐適汛弁營兵又至當卽擒獲搜其身畔則有紙裏火藥一小包搓棉花作紙撚以洋油浸透者兼有煤吹及自來火等引火之物無不累備於是衆知此火卽伊所放不禁忿是卽欲以列燄焚之汛弁力持不可立將其人綑縛押送至城守署中徐　戎卽添兵護送押解至杭府署當卽坐堂嚴訊據供姓周向習棉花業現居草橋門外因看火來此途見老婦負箱跌倒方爲扶起乃婦竟不拾皮箱而反將我扭住官問所藏之物何用則支吾不能答又訊其同黨則攀扯十餘家以棉花店爲多現暫發班房嚴刑看守俟緝獲餘黨冉行質訊恐一經審實必不能保厥首領也 
[首犯就擒]  
　　富陽縣閙漕一案前經獲到兹事者八人均巳解省監禁惟首犯名玉書者爲邑中廪生聞風遠遁無從弋獲縣中懸五百金重賞募人訪緝差捕四出密訪窮搜有知之者謂該犯巳逃在寗郡某米行中及捕者至而犯又遠颺蓋曾避居鄉間某舂米者之家知風聲不好將乘輪船至滬該差等偵知蹤跡其時輪船未開乃使人至船中偵探詭稱是其母寄信之人　交家書且有要言面談該犯信之怱怱登岸當被擒獲扭送縣署縣尊添派兵役慎選委員押解赴省暫交發審局看守想不日卽當傳訊案定後卽須明正典刑也 
[議捐租米]  
　　順直災區待賑孔亟蘇垣各紳士經官憲懇切照會勸助金資除巳經捐助外聞某善士議以今冬田租可稱豐稔擬令每畝捐米若干折錢彚總解請魁太守匯交籌賑局轉解散放統而計之不難積成鉅欵以田産之多寡分捐數之等差取之無傷乎廉與之足稱爲惠此事倘能允准順直災民當可稍甦涸轍矣 
[拜賀西節]  
　　昨係西歴一千八百八十七年元旦本埠海關道龔仰蘧觀察提右營陳鈺卿叅戎松海防劉乙笙司馬上海縣莫善徵明府英會審員蔡二源太守法會審員翁子文太守洋務提調陳寳渠太守於昨晨至英刑司及天主教堂各國領事署新關稅務司等處拜賀新禧午刻至英公廨用膳畢然後排導而去 
[上海縣署瑣案]  
　　本城某甲有屋在梭子弄中雇工翻造將告竣矣前日鄰人某乙之孩前往嬉戲毁瓦畫墁作踐不堪甲惡之向乙口角乙不服以致互毆兩造各有傷痕隨扭至縣署請騐莫邑尊飭值日差分别收管候訊○川沙人某氏有媳在滬傭工許久未歸氏遂前來尋覔媳不肯回乃扭至縣署請訊莫邑尊飭分别看管以候　究嗣媳一再央人調處自願從姑回里姑始首肯昨巳具禀自請銷案矣 
[拆屋被拘]  
　　老閘南首之南新街地方有寡婦瞿沈氏之祖墳餘地輾轉賣與染坊公所又出租與公平洋行該氏以其所造之房阻住墳墓出路曾赴英公堂控告經前署英會審員陳寳渠太守勘明墳墓留有出路並非被阻該氏心有不甘復赴道轅控訴迄今數載尚未了結該氏遂於昨日紏人前往拆屋由捕拘該氏及各人至捕房該氏承認雇人拆屋與各人無干請將各人釋放捕頭卽將該氏送英公廨暫發官媒聞是案尚須會訊云 
[控欠憑]  
　　巡人汪劉氏扭妓女陸雲仙至英公堂喊控被妓欠洋一百十元向索無着由蔡太守庭訊該氏供該妓卽談富寳曾爲担保洋一百十元該妓遁逃　跡致累我將親生女抵洋料理後聞該妓改名金蘭生時有老婦向索欠洋反被毆打身死費洋一百五十元了事小婦人因此畏伊凶横不敢向索嗣聞巳嫁許勉齋尋覔不見兹又在四馬路爲娼改名陸雲仙向索支吾爲特扭案陸雲仙供與該氏相識並無欠伊銀洋實因伊向我借洋不遂反被扭案太守問該氏被妓欠洋有何憑據該氏答稱無憑我之被累賠洋人所共知太守謂該氏控欠無憑碍難准追隨飭陸雲仙交保設該氏有可靠之據再行呈候核辦 
[家丁交保]  
　　本邑紳士王某曾在寗波娶妓女楊阿寳爲妾挈帶來滬寄養在現住英租界仁慶里内周公舘詎該妓於前月二十四日出外不歸周憶當日有王紳巳歇之家丁周端卿到過爲命家丁薛坤將周端卿送英公廨由蔡太守訊供不認管押候　嗣　周端卿之父周益清以兒不端卿年幼曾在王紳處爲僕早巳停歇現在旗昌洋行之某買辦處爲傭是日至周公舘向索前應找付之工洋被誣誘妾心有不甘前日扭薛坤至捕房由捕送案又由太守庭訊各訴前因太守詰得周端卿尚無誘妾之實據姑准交保候示又諭周益清將來查明爾子如果有不法情事則　重辦周唯唯而退 
[温被黄棉]  
　　滬北仁濟善堂每届隆冬必製就棉衣發給東洋車夫爲禦寒之具本年由善堂董事施少欽封翁筮期初七八九日夜在堂給發英廨讞員恐人多釀事特派護勇四名爲之彈壓捕房亦派捕役二名在門外照料是以每晚發至兩三下鐘從無一喧譁擁擠者蓋旣具美意而又有良法以輔之是以各車夫按部就班不敢爭先恐後也封翁之爲善誠加人一等哉 
[賑務叢談]  
　　啓者槐廬主人年届四旬尚虚嗣續因風鑑家言擇吉留鬚諸友人醵金恭賀主人辭不獲命念直東等省籌賑孔亟爰集隆儀洋二十元囑解災區以慰仁懷並不負諸君之光寵云○四明吳君樵雲哲嗣玉書吉夕承九章號友並李墨翁譚吉翁諸君賜賀今將筵席資移助賑捐洋十元爲諸君祝福云○綺園朱少梅先生好善士也兹將追薦令先君懴資洋二十元核助賑捐以資冥福用特彚列報章代東直災黎額手稱謝[  上海北巿絲業會舘籌賑公所施善昌謹識]  
[且賑摘要]  
　　豫章陳幼耔兄經募愛親書屋求身體强健讀書有成保嬰室求默化潛移性情忽然柔順却病延年室求消痰止嗽一鳴軒求卽能言吉祥室求無災無難常自省齋求痔疾卽愈合家益壽共六户合助京平銀二十兩由蔚豐厚寳號交來申九八規元二十兩零六錢正用特登報謹以奉聞[  上海絲業會館籌賑公所施善昌謹誌十二月初七日]  
[夜坐有感一律錄請釣雪翁正和]  
　　孤燈閃閃夜凄凄坐聽隣家報曉雞胆肝論交懷布褐文章賈禍墮泥犁雨荒雲闊才何用島瘦郊寒福不齊恩怨未明心未死仰天嘘作白虹霓[  太痴生呈稿]  
[敬和太痴生原韻]  
　　孤館頻年風雨凄壯夫起舞乍聞雞交情似水深千尺春色融泥載一犁志士文章原有價生人福命總難齊立身羞與庸庸比天際横空萬丈霓[  笠江張之湄拜稿於都下]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[葭月八日訪周桐蓀詞客于天仙園錄請夢畹生政和]  
　　閒携玉笛訪良儔同拂金鞭作綺游羡煞風流黄叔度清才濃福幾生修謂夢畹歌衫舞扇最翩翩慘緑愁紅正少年問字偶來花外立片時僥倖倚香肩[  廬山舊隱稿於滬上寓齋]  
[韻生前輩重來滬上枉贈篇章情意真摯槳借逾分次韻奉酬卽希教正]  
　　歲寒方見後凋松桃李徒誇色澤濃漫謂才人多似鯽欣逢老子果猶龍官如棄屣車懸壁世未休兵劍　鋒全盛昌期方寸貯壯懷肯爲暮年慵萍蓬暌隔寄聲頻蒙寄元旦見懷詩麟楥吾慚　識真南嶽喬柯徵壽考君就養哲嗣霍日差次古之南嶽也韓陵片　仰嶙峋君入籍燕山詩　與敵盟推主交不嫌遲意轉親從此雲龍相角逐莫辭痛飲酒千巡[  萬釗劍盟呈稿]  
[姚賦秋大令歸自高麗申江握晤感賦奉贈]  
　　望雲畿輔迄瀛壖忽漫相逢五閱年天下事方加厲歎吾儕心極未來縣錦襄域外民歌父君隨星使綏撫高麗充元山領事恩威並用膠續房中眷比仙君請假歸娶白首看君飛動意解衣還欲舞龍淵味欖餘民徐維城 
[將之里門置酒留别口占小詩錄奉奉意琴室主高昌寒食生吟正]  
　　與君同作客而我且還家相勸一杯酒將　重問花漫天無雪意此地劇風華聞道故鄉樹春光先爲賒[  蕺山銕道士未是草]  
[酒酣耳熱泚筆成此是醒語是嚄語是囈語是聞道語是入魔語不知所指乞高昌寒食生正定]  
　　纔從海上泛枯槎使問桑田閱歲華過眼烟雪天似夢當心風雨酒如家未妨着意求虚牝遮莫回頭問落花奔浪自來帆自去老龍爲我唱銅琶[  蕺山銕道士未是草]  
[余由都乞假旋里過滬晤舊友五馬遊人歡譚三日適君有八閩之行余亦南下酒次出贈沈小寳眉史詩約五十餘首傷離恨别哀豔動人余不禁援筆賦五律四章卽以留别兼送君行正所以勸規速之去也]  
　　大庾嶺中士熙朝宰相孫君爲文端相國曾孫采芹同浮水余偕君同出馮展雲學使門下君年十四　投筆事戎軒志壯祖車騎謀深陸伯言功成詡簪紱五馬競高騫十載諸侯幕扶摇早著鞭詩賡才子句情被美人牽花月娱清夜功名正壯年挂帆航海去再結後來緣莫漫傷離别終當會有期人情方綣綣天意故遲遲白玉連城價黄堂太守詩鳴騶歌入境豈少買花貲海濱聯舊雨何幸得重逢携手具尊酒知音話曲衷千金供一笑萬里怅孤蹤各奮前程遠風雲際會同[  紫薇花下客求是草]  
[題鐵沙奏緑主人如兄秋試紀程稿錄呈山泉汝舟兩兄哂政]  
　　由來名士擅風流戰罷秋闈作浪游羡爾新詩滿行篋每逢山水便勾留千里承歡一葉舟六朝韻事儘搜求蘇臺柳色秦淮月聊遺人間離别愁[  蘭陵阿棊未定草]  
[題七十九老人沈壽康夫子獨立小像錄呈鐵沙奏緑主人海上哀紅詞客斧政]  
　　一見荆州蒙重視選入門牆附桃李　嫌樗櫟是菲材常此優游隨杖履先生嘯傲太羅天紛披翰墨訂詩篇先生有小隱龕詩稿刊世中西同列沾時雨丰姿翩翩似少年人世營營慕尊顯奇才巳遇君恩選都因堂上有慈親願侍庭闈棄軒冕先生選授廣東通判因令慈年老辭不赴任容顔不减舊精神豈是歧黄能養身先生精參靈素人謂知醫自不老我信高人骨格真飄然特立吟髭　冷眼看破人心巧何爲晚號是贅翁七十後自號贅翁歴盡滄桑世情飽君不見晉之有宋纎　學不倦眉如雪先生壽而康古人遥相望襟懷淡泊息塵慮仰之俯之樂徜徉[  徲春江璋達未定稿]  
[冬夜獨坐哭情寳兩絶]  
　　病入膏盲誤藥遲情兒今日悵何之傷心夢裏聲聲喚泣汝離魂汝不知寂寞門庭月影殘　徊那禁涙頻彈果然他日金環證莫慰愁腸轉輾酸[  江樨春稿]  
[贈祥春里朱月卿校書錄呈高昌寒食生夢畹生倉山舊主太疾生哂政並乞和玉]  
　　月圓花好貌傾城占斷申江第一名相見何須　　氏廣寒仙子是卿卿月朗風清恰二更緑紗窗下聽彈爭相逢我亦有緣甚細訴萍茵細問卿月媚花嬌四座驚婷婷　　乍輕盈千紅萬　皆春色冠盡羣芳合讓卿月色丰姿倍有情燈邊酒後語輕輕前生本是蟾宫桂何用梅花　比卿月樣玲瓏掌上擎破瓜年紀董雙成鉛　不藉多風韵應是蓬萊小謪卿月明樓　訂私盟向筆題詩載酒行一種温柔難寫處惟卿知我我知卿月殿嫦娥太　生　流宛是許　　阿儂家世金閶是記否夫差舊識卿　照花枝分外明欄千　徧懶吹笙可憐生小多愁種　入新詞特贈卿丙戌初冬海昌愛花　史太　生夢雲氏徐慶　戲草 
[揚州皮巿街東賑捐局經收第十一次賑欵清單]  
　　鎮洋　梁明府移送籌助揚局募啓十二　内計劉河等處各鎮董經募　昌號等三十一户共英洋一百元朱錫增等十一户共洋二元錢三千五百文　善堂等二十二户共洋七元鄭壽朋等十二户共洋七元五角錢五百五十文　竹泉等十四户共洋八元萬隆典等十八户共洋二十四元五角　的萱等五户共洋五元内有原來銅洋一元楊宏茂等六户共洋三元陳觀　等十九户共洋十四元滑桂芳等十一户共洋六元　江清月南森孟岑氏共洋三元錢三百五十文　　讓等五户共洋十元以上十二册統共易合英洋一百九十三元銅洋一元○上海縣莫明府移送籌　揚局募啓四册内計同仁輔元堂果南堂普育堂紳董張益廷等經募玉　等五户共英洋五元徐　姓銀一百五兩七錢五分聽月主人等十户共洋十六元五角錢一千八百文平原子等四户共洋一元錢一千二百文莫因同等五户共洋二元八開洋二元錢一千文以上四册統共易合九八規元銀一百二十八兩七錢六分五厘金山縣夏明府移送籌助揚局募啓十一册内計馮董竹君經募何書卿等七户共　洋十元姜月卿助英洋二元又經募褚六如等二十八户共洋十八元丁董梅　經募信和典等七户共洋十元錢二千九百二十文倪董　　經募姜鶴茂坊等四户共洋三元莫董西　經募馮齋等七户共洋八元錢董誦之經募恆大興等十四户共洋三十元吳董蘭泉經募未怡安等七户共洋四元五角錢六百文陳董　甫經募馮月　等八户共洋十元徐董水亭經募孫柏堂等十三户共洋十六元陳董惕甫經募陳硯田等六户共洋四元盧董省吾經募恊和興等二十三户共洋十三元五角錢三千文以上十一册統共易合洋一百三十五元○鎮江源康錢莊代收揚局賑捐本莊諸友助錢二千三百二十九文申江友經募錢二千文泰興縣署經募英洋十六元錢六百文丹陽元康　莊經募洋五元福州府無名氏助洋五十元戴仁山　洋五十元西覇天元錢莊助洋十元趙芝圃助洋一元勉力人助洋二元涇邑后存厚堂助本洋三十元涇邑張肇慶助本洋四元六安汪鴻慶林純修合助本洋一元吕三喜胡有才石振玉合助本洋一元張石　柯玉恆各助本洋一元劉志本助本洋二元王鼎助英洋一元無名氏助英洋十元以上源康莊代收共計英洋一百四十五元本洋四十元兩四千九百二十九文　　　亦 
 
 
