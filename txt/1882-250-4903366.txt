# 1882 - 250 - 4903366

 

Page 1

 
 
[本舘遷移]  
　　啓者本舘與申昌書畫室諏告於八月初三日遷在英租界三馬路大禮拜堂南首諸君欲上告白以及買本舘曁點石齋書籍統祈光顧各外埠有鯉信鴻詞寄示信封面上請照此開明當無遺悮此布[  申報舘主人謹啓]  
[論日本深明大義]  
　　前囡高麗内亂中日兩國各調兵遺將往紥高麗當此之時道聽塗說之流咸謂中日因高麗之事恐不免以兵戎相見此說也余獨以爲不給蓋中國與日本同在亚細亚洲卽在無事之時固當念同舟共濟之義彼此以虚懷相接庶可同享昇平不啓嫌隙卽使有事亦當念閱牆禦侮之義解釋前愆仍歸和好如此則國祚可以長綿而生靈亦不致塗炭鄙人之私見如此今接天津西人來信云聞日本致書于李傅相其略云日本與中國及高麗不願以兵戎相見仍欲言歸于好傅相得書甚喜即已允許現在中國兵之駐紥高麗者業已撤回而日本兵之駐紥高麗者亦已退去惟留少許以保䕶公　云云本舘得此信息不覺欣然以喜以爲此侑若確非特高麗之福抑亦中日兩國之福也試以高麗之事平心論之高麗與日本通商爲時最久歴年以來未聞有事今大院君以高王之父而爲守舊黨之魁煽惑莠民激成大𠮓將花房公使署竟行毁壞而又戕害其從人乘擲其噐物高麗之開罪子日本雖三尺童子猶能知之不待智者而始悉也然高王旣爲大院君之于而又身被覊囚雖欲討平亂略以謝罪于日本其熱固有所不能是以我中韓毅然决策特遺勁兵良將前往討亂業已擒其渠而散其黨不使日人㥂以先我着鞭是我中國之運籌制勝識見巴加人一等譬如人家子弟有過觸犯他人而爲家長者不待他人之詰責而已先約束訓誨之則家長之體統旣得而他人之被其觸犯者雖欲啓口詬誶而揆之於情已属多贅中國之於高麗亦猶是也顧中國之保護潘屬興師戡亂固已操勝算矣倘口本於此仍挾暴戾恣唯之習肆鯨吞蠶食之謀則中國近來武備日精兵械旣極銳利船隻尤爲堅固吳筱軒了禹廷兩軍門深明韜略馬眉叔觀察更熟諳洋務曉暢戎機宜乎所向必摧無堅不破而日本則兵船旣巳不多銕甲船又窳漏不適於用國中借欵日多帑項日絀籌兵籌餉皆無所出一旦欲與中國角逐于汪洋巨海之中勝負之數無待蓍龜矣今者日本業已通檻打算知兵戎之不可以妄動也釁隙之不可以来開也聞中國已諭李傳相籌畫進止商定機宜口本遂通書致意謁釋前嫌雖事之確否不可知然就事而論則日本之度量洵有過人者吾謂日本大臣之贊畫此事者尤能洞悉利害不屑逞匹夫之小勇亦可謂識時務之俊傑矣前者日本夷滅琉球中國以大度處之故旁觀者莫不謂中國之局量寛宏而笑日本之逞私挾詐今日本能自攺其過則中國亦可不念舊惡從此中口兩國講信脩睦無詐無虞不待兩國可免干戈而耽耽窺伺其傍者亦將有所顧屈而不敢逞其𫊧益豈淺鮮哉吾故日非特高麗之福亦中日兩國之福也最可喜者李傳相宏勳碩望中外㥧恱今者高麗有事朝廷念老成謀國無有過傳相者遂下詔敦促指授機宜而傳相移孝作忠用能不動聲色棤天下于泰山之安昔郭令公視師而回紇羅拜馬前以古方今詎　多讓而日本之量力而行見機而作其識量亦有足取者雖此信得之傳聞未敢决其果確而本舘聞之則已不勝欣喜特先抒其臆見如此想留心兵事者當不以此言爲河漢也 
[埃事電音]  
　　倫敦上月念七日發來電報言埃及於是日多發兵丁用砲火攻打加薩新地方英兵與之力持四處援兵大集埃兵見不能勝遂逐漸退去云 
[高事雜闌]  
　　天津西人來信云聞東洋已致書於李傅相謂東洋與中國及高麗均不願以兵戎相見依舊言歸于好傅相喜而允之令其退回駐高之兵中國亦將兵徹回惟各留師一旅以保護公使館舍聞日廷已均應許故華兵振旅而還矣又云高麗現已攺爲華裝數日前有使臣乘海晏輪船至津見其薙髮打辮惟衣服尙未全換也又聞大院君抵津住在傳相署内而傅相有親赴高麗撫定一切之說未知其確否耳 
[安撫高麗軍民示]  
　　欽侖二品頂戴辦理朝鮮事宜候選道馬欽命廣東水師提督軍門辦理朝鮮画宜瑚敦巴圖魯吳記名簡放提督軍門辦理朝鮮事宜西林巴圖魯丁欽加布政使銜隨辦朝鮮事宜河南候補道魏工覧諭事照得朝鮮爲中國潘服之邦素秉禮義比年以來權臣𥩈柄政出私門毒積福深遂有今年六月之𠮓夫弑妃辱王殘民虐吏一時並發此千古之至𠮓也凡亂之興必有主者或由於豪宗積威之漸或根於奸邪異志之領原本夕殊輕車斯判頃者𠮓告上關道路流傳昔言爾國太公實知其事皇帝赫然霞怒念爾國太公旣知其事必能得其士名特命遺師臨爾國境先以爾國太公帶囘中國親問事狀一俟罪人斯得更申天討之威殲渠釋從明正典刑廷旨殷切敢弗祗懔今統領北洋水師字軍門暫與爾國太公航海詣闕處人骨肉之間全恩明義我大皇帝自有權衡必不於爾太公有所深責但舉動倉倅　爾上下臣民未明斯意妄生疑懼以元代報高麗忠宜忠惠爲例大負聖意高深此外從前亂黨或以畏迫更造異謀目前大兵水陸齊進已有二十營此後繼發者海上相屬尙自度王師可以顯拒兵力可以相抗嚴陣相符儘可一戰否則深鑑禍福早自激發幸勿執迷怙惡自速誅夷而震恐良善鳴呼天朝視爾朝鮮臣主誼猶一家本軍門等奉命而來則體皇帝之至仁爲軍中之律令雷霆日月斯言告諭誖誖尙其信諒坊切特諭光緒八年七月十三日以上照東洋來信抄録恐字句間有脫落訛誤處閱者請觀其大意可也[  本館附識]  
[津河近聞]  
　　天津今夏雨水調匀雖天氣不熱五榖較難滋長幸立秋後暢晴半月有餘正當需雨天又渥沛甘霖現在大田早玉米已經收成晩玉米及高粱結寔櫐纍大有豐年景象津郡地土斥薄卽屬豐收每畝高粱亦不過一擔有零若豫河以上且有收至兩三檐者而河聞府属獨受偏災上月二十已有男婦二三十人逃荒到紫竹林據稱獻縣左右週圍二三百里均被水淹則又苦榮不抣矣 
[盗犯正法]  
　　盗犯韓四韓五由滬捉　解往天津疉列前報是案在文安縣屬蘇橋地方槍刦船隻銀洋拒傷 
 
 

Page 2

 
 
事主首從共十數人每人分銀四百餘兩盗犯得賊遠颺經天津統領護衛練軍各營黄軍門派弁來申拿𫊧韓四韓五並王八三人又在津郡城鄉續𫊧王萬有枼慶和等共六人先後解案訉認不諱起𫊧𧷢銀案無疑議上月十八日已依律將該犯斬决用木籠函首解往犯事地方示衆矣按王八卽李三前在本埠就𫊧係認假名希圖混脫嗣經解津始據　黨指出廬山眞面初尙熬刑韓氏兄弟亦爲其卸脫供稱是案與　無涉惟枼慶和矢口不移牽遲王八備訴分𧷢異目王八備嘗三木亦卽供招是案除韓四等五人斬决外尙有餘犯未𫊧故葉慶和一人監候備質俟犯齊另結閔該犯數人惟韓五最少亦惟韓五最横自恃死囚語多不法其供在滬拒捕一節鋪張楊厲自鳴得意每堂供口花様翻新及畫供腿傷正潰請於堂上乞待傷愈然後就刑在旁觀者以爲特欲緩死須臾耳詎異日上堂遽稱各傷已好乞正曲刑𢚓不畏死情見乎詞其出獄就戮時大步而出嬉笑怒罵一如平時意似得甚夫牛能　觫鳥解哀鳴好生惡死之心物且有然何該盗之狠戾若是耶 
[募捐打店]  
　　孟蘭盆會名爲超度孤魂實則里中無賴歛錢醵飲充其私囊而已首會持簿入門本當以善言相勸或錠或錢或多或少各從其愿不可以勒索也在施者以爲事涉鬼神亦名善舉且爲數甚　卽多出幾文亦不與較是固常情如此乃近有蘇城臨頓路中一會司會者利心尢重据爲年例生意每至店舖人家必遂其所欲而後已有開襪店某中人素屈强今年因生理清淡欲减其數司會者堅執不允且怒形於色謂年常老例豈容稍减一户如此别户效尢捐事將廢斷難缺少分文某甲謂國諜尙有豁免水旱亦需減成是區區者奉憲令乎奉欽旨乎載在大清會典乎吾一毛不拔爾其奈我何司會者大怒互相口角卽歸紏衆十餘人摩拳擦掌趕至該店肆打幸衆鄰勸阻出爲調停得不致釀成事端也 
[舊井枯骨]  
　　蘇垣胥門外有水木作匠頭新買地基一所桃清垃圾有井一口當卽淘挖見井中枯骨一具知係破城時殉難役井者匠頭當卽雇人將骨包好葬之空野亦一善舉也憶自兵燹後設立收屍掩埋局凡房屋地基河浜眢井屍骨皆撈取無遺積骨如山在僞王　其作一大塚繚以圍墻聚而窆焉乃二十年後枯并中猶有遺骸則其他骴骼之未經掩葬者當復不少隱碧函未湮丹心常照在當日捐軀報國亦祇自盡孤忠雨有力者尙得請卹典賞蔭襲祠宇巍巍昭忠有典若窮詹編户安知無罵賊不屈殞身報國者乃姓氏湮没朽骨飄寒可勝悼哉 
[聘妻𠮓妾]  
　　吳江某婦向在蘇城道前街開設客棧有女一人年甫及笄頗有姿色有常熟客某甲常往宿其棧見女韶秀不覺怦怦心動欲出明珠十斛以買之當向某婦親自說合且許以聘爲正室而當時並無媒妁　明聘儀財禮共折洋三百元于上月擇吉付洋迎娶某婦當備奩具喚女伴贈嫁雇舟送至常熟孰意進門時門前設一板杌使其女先在此一坐然後進門女伴等以爲俗例如此姑從之及人門則使女拜見某甲及某甲之妻於是送女之伴始知𠮓卦向甲理論甲卽以手披其頰飭家人等扶女使拜一如納妾之禮船中人聞信卽飛棹而回報知某婦某婦至常向甲評理伸始允許并允别搆金屋以藏之給女伴養傷費以了結 
[憑欄落水]  
　　漢皋七月十九日怡和行之泰和船裝載搭客赴申時已傍晩正在將開之時忽有一客欲搭赴金陵年約四旬餘稱欲送老母回籍此客上船卽將坐艙看定一面安頓老母因在船無事已卽在船面散步意頗自得而輪船艙面四圍皆繞以欄杆此客以兩手扶住欄杆而以一身倚伏其上一時頭重脚輕遂致倒身翻下但聞撲通一聲而此客已與波臣作伴矣有漁划泊在近處赴救不及適自送行之友尙未離船遂扶其母登岸旁人詢之係至馬王廟河街王仁和鐘表店或云卽客之親戚也夫該客以偶不小心之故而致乘風未遂投汩同悲死者已矣甇甇老母其何以堪 
[閩撫過淮]  
　　上月十九日福建巡撫張中丞由京抵浦二十四日卽登舟南行中丞曾任漕河總督故浦上舊屬僚多遠接道周以申契闊也 
[修整學宫]  
　　皖垣府學宮亂後重建今歲霉雨連綿龍門等處損漏朽壞者甚多當由學官禀請大憲撥款重修煥然一新士子之赴鄉試者皆謂文明有象定卜青雲直上矣 
[刺馬賠銀]  
　　蘇城王廢基一營共有馬數十匹每日放青不施覊勒亦無人看守旦出暮歸遊行自在該處左近有某甲老圃也性吝而狠有菜園數畆雖繚以圍墻而營馬時時𨶢入其中踐食嘉蔬某甲憤甚欲鞭撻之恐其逸而奔突也欲訴之營官恐馬夫之怨已也於是利心旣迫毒計旋生俟馬至僻静處潛以利刃剚其腹是夜營中衆馬皆歸獨缺其一四面搜尋見馬已受傷倒斃血漬狼藉知爲仇家刺死隨卽跟訪今已訪聞確實卽將某甲拘而送諸縣審出眞情着令賠償夫一畦之菜所值幾何千金之骨所喪滋多若某甲者可謂爲小而失大害人而適以自害者也 
[議廣電燈]  
　　本埠電燈公司辧事西人立德曾致書工部局據云擬在洋埸遍設電燈每年計銀一萬五千兩其法須在英大馬路中架一臺高二十五丈臺下仍可通行臺上點燈八盞或九盞每盞可代四千枝蠟燭之光虹口則建小臺二每台上點燈八盞每盞可代二千枝蠟燭之光其浦灘一帶則另裝十盞如現在點者之式工部局覆信云俟商議再爲定奪并請示明浦灘十燈之價以使先行試騐也 
[佔地續述]  
　　陳春生與徐阿彩佔地一案疊列前報法公堂諭俟工部局丈量再爲核斷兹悉上月二十六日法工部局打様洋人前往丈畢給圖交執于昨日訙理原告陳春生復遞禀申訴並稱當丈量時徐阿彩又倩通法語之人到塲指撥實屬無謂徐阿彩則呈上圖様稱此是工部局所丈量翁太守閱畢見圖中分顔色股派照原契三畝一分六釐七毫匀派毫無錯悮遂謂兩造日現經工部局丈量已無偏倚除陳東生之地業已造房外餘剩三股卽着匀泒徐阿彩一股陳東生兩股將繩牽扯匀分方爲至分陳春生請由公堂派人同往太守卽着法包探過永發帶様前往照圖匀泒立界徐仁彩伸訴旣分之後嗣後可由徐姓自已完糧立户太守謂此可由爾自便兩造退去完案 
[無賴横行]  
　　租界中游手好閒之輩往往遇事生風藉端訛詐層見於報前夜九點鐘時英租界盆湯弄口有口操寍音及本地土棍二三人扭一蘇人而走并有七八人隨其後旋問蘇人大聲喊日若輩欲拆我梢無賴叩以老拳奉敬隨拖隨毆扭進紅廟弄向北而行斯昭觀者甚夥咸謂地方無賴如此横行巡　捕亦安用哉 
[輪船暫停]  
　　法國輪船公司其開船日期皆有一定目下該公司出有告白云本年西歴九月三十號應開輪船因事停阻須至十月第五號方能開行是則附輪寄信者届時當褑待一禮拜也 
[增造馬頭]  
　　本埠招商局金利源馬頭自今年起添造長大約至明年二三月間方能告竣造成後計長一百八十丈可泊大號輪船六七艘岸上增設棧房各貨上落均極便利其工作皆照頂好西法築造該局如此講求整頓想商務必大有起色也 
[挾刃行兇]  
　　本縣西門内學宮附近之蘇人某姓家有女年甫破瓜於昨晨七點鐘時方對鏡曉妝突有某甲持刀前往向女亂砍女之 
 
 

Page 3

 
 
母與祖母竭力攔阻均受微傷甲旋奔逸女則臥地不起血流徧體計傷左眼額頸與手背等處共九傷當　其母雇人昇至仁濟　院求治怂　已傷珠卽能醫愈亦爲殘廢矣聞某甲係六南門外營中兵弁現已由女家稟知營官卽派哨官四處緝拿矣 
[灰船起𫊧]  
　　昨報載灰船沈没一則兹悉已於當日午後撈起其船亦無損傷云 
[英界公堂瑣案]  
　　包探姚阿二至公堂稱錢聽初報失夏布長衫業日緝𫊧𥩈犯鄭春山并搜出許多押票除錢姓之夏長衫外并有熟羅長衫自鳴鐘等均有失主認𧷢惟白羅長衫一件尙未有失主認領今將人𧷢一併送案陳太守訊供之下隨判鄭發捕房管押至年終斥釋起案之件夏長衫給錢領去自嗚鐘等均存捕房待失主來領并聞包探陳阿九亦𫊧𥩈犯一名係在綺園紳富樓永恒祥　烟舘偷得熟羅長衫係烟客掛在榻傍而被偷者因失主尙未往認𧷢雖吊存捕房尙未解訊云○薛捕頭禀稱咖門人必得阿姆失去洋犬一頭前日由該洋人所娶之粤婦在虹口地方華人處認見是犬據華人則稱犬係自已家中豢養者曾令兩造均於今晨投案候斷今洋人與粤婦已到而華人則尙未來洋犬在此請爲訊斷陳太守謂華人旣不投質卽將犬交必得阿姆領去可也○八十七號華捕禀稱路見寍人程仁福手持布肚兠内錢二千有零盤詰支吾爲此送案請究和供向爲木匠錢係借自公司船上做廚房之鄭小仰並非行𥩈陳太守飭將錢存堂程仁福開釋着卽邀同鄭小仰投案訊斷○本邑鄉婦沈氏訴稱帮傭餬口是人昨到我處僞稱問信乘間𥩈去水煙筒紗裙當卽拿住交捕送究胡阿元供與該婦之主人相　行𥩈是實陳太守隨判胡阿元發捕房管押一月𧷢交該氏領去○劉阿金訴稱經管房屋屢次失𥩈門窻玻璃等件是人躱在空房屋上爲此送辦葉富裕供寍人向爲木匠昨誤入他屋乞恩劉又稱並非酒醉明係圖𥩈陳太守隨判葉押七日期满保釋○葉阿二稱係撐船爲業昨有鄉親邀同上岸吃茶及回見此人躱在船内圖𥩈前曾失去衣服爲此交捕送究沈阿品供前亦撑船今已失業求恩陳太守謂沈阿品圖𥩈未成姑從寛判押七天以示薄懲 
[法界公堂瑣案]  
　　牛肉飯店夥張若華投訴法公堂稱有人喚取點心送至茶舘及送去而嫌遲不要與之分說伊等共有七八人竟恃衆毆打并索送洋一元方肯罷休不得已鳴捕㧦到一人解案請究翁太守訊及其人供稱名孫金榮賣蘆粟度日見茶肆打架欲爲解勸反被拘來太守謂顯係尋事拆陗旣稱别人相毆究是何人答稱是來喜太守着將孫金榮先責二百板枷號一個月俟提到來喜再行重辦○湖廣人沈邦元訴稱向在周浦鎭桃賣湯糰租住趙姓房屋有同業之丁和尙偕友胡桂全來寓躭擱旋被撬門櫃盖偷去洋十七元錢三千二百三十文扇子一把包洋手巾一條兩入一去無蹤尋到上海遇見兩人手巾扇子尙在胡桂全手中因此鳴捕送案丁和尙胡桂全同供川沙人未曾偷𥩈錢洋翁太守諭以直供可從寛辦狡則重懲胡桂全叩稱前因失就與丁和尙投沈邦元處躭擱丁有工資五百文伊被沈用去丁亦將其櫃内洋一元錢八百文取用旋來上海經沈尋到糾衆將丁袱包内衣服盡行𠮓去而花布手巾卽指爲已物控告均係實情惟求超拔翁太守質之沈邦元一味含糊答應太守乃將丁和尙胡桂全一併送縣辦理沈邦元則自行投質云○近來法租界粤人之開設烟館　往無端興訟見烟客之可欺者或認𥩈或栽𧷢詭計百出被害匪輕前日有廣義和烟館之陳聚升扭送朱原福于法據房稱爲𥩈鎗補房以𥩈案當爲管押翌晨翁太守提訊陳聚升又攺稱朱厚福借鎗不還及詢朱厚福則稱將洋一元在該店抵錢三百七十文次日該店邇人來說失去烟鎗等情勒令認賠不肯卽被鳴捕等情翁太守着俟細查再核故昨日訪明庭訊太守諭朱厚福携錢三百七十文前往贖洋倘有推阻㷀情卽赴公堂伸訴陳聚升所失之鎗查到原𧷢再辦 
[上江應試同人公啓]  
　　敬啓者安省蛟灾傷人無數羸男病婦幸或逃生率皆饑饉流離日見困敝現雖開賑無如被災人衆遍給爲難蘇局諸仁人廣爲勸捐力圖拯救曾不以秦越相視令人聞之且感且慚我人分屬桑梓痛癢相關理宜補助𥩈查已卯正科上下江赴試諸君勸　 
募月餅腿蛋二百文之資並承樂輸另欵以濟晉賑居然成欵頗救一時之急現議仍昭舊章設桶於收卷所前伏望上下兩江諸君專念救災恤隣之義　助餅貲或格外樂輪行道有福美報無窮所收之欵一槪登簿日出清單貼璧明衆收齊後公禀上憲解歸賑局斷無纎悉蒙混之獘謹啟○右稿請登申報以冀他省照行上江應試同人拜托 
[桃塢覆上江試友賑函]  
　　逕復者頃由寍寓抄示味古齋主人賜書悉爲重闈祈壽專捐皖賑百洋又悉皖省諸先生於南門江義和錢店另設收捐掣票之所并抄示勸捐餅蛋錢文公啓囑均登報拜誦之餘仰見情殷飢溺誼切梓桑敬佩敬佩此次皖災實重於蘇旣承專捐皖䀼敬當專解皖省嚴君佑之現在上游潛太方竣續賑英山周君裁五現在下游先賑無爲續再徧及敝寓解欵除滬揚外僅曾分解四萬金隣誼有沗殊深惶愧仰承惠助不獨災區殘黎歌誦功德同人等仰藉仁施資爲挹注亦覺感佩無涯復頌元安浙蘇學晩生張世祁謝家福拜啓 
[接録上海電報局七月中旬收解水災賑捐第五次清單]  
　　朱由山病愿移刻敬信録八元六角苕溪山人節筵費求安氏恆號無名氏疎影閣無名氏六户各八元申仁聚西瓜　 
燄口振鐸無名氏許三户各七元木商公所移年助濟善堂費錦章洋貨店戴瑩卿有心無力省吾軒淇春三泰阜泰𥄯霞山舘吳萍寄子復茂節西瓜十一户各六元金宗祥沈平山畫潤五元錢六百四十文蒿目時艱人五元一角七分隨心氏醉顚居人始平氏謙泰洋行朱錦軒有懷未遂人吳姓三餘堂隱名氏珠江逸民景福堂胡映愉堂鄭汝賢愼康庄人止堂周了願氏劉求妻病愈汪琴記求病速愈恆豐信竹石閒吏裕大單姓顧姓求運通胡愼思堂十二樓來蘇浦徐書潤桐蔭書屋廿六户各五元吳益記黄愼餘五元盛志閑元發號五元黄氷叔四元錢一伯廿文蕭静山李學源保平安四知氏李淦清休邑頴川氏求病痊無名氏隱姓名孝友堂張免過氏高大測堂唐記生田氏祈病愈安定氏同豐震姚杏益葉雅記求安氏青邑無名氏籌記雪記秋記蓮記桂記廿四户各四元緑帷居落拓生三元錢一千文江筱棠三元七角四分六厘泖右居士八封堂陸聯元樓主人古氏合昌無名氏朱省親求安氏朱王氏病愈藥資恆記張丫頭槐蔭堂樂善堂林合豐永豐昇豐萬隆求病卽愈氏吉安堂江鳥因十九户各三元一千十三號票陳子泉募七户共兩元二角一分虹霞氏武林瓶花齋方復泰鴻逹氏可成蕭雲峰蘭記秋記德泰和羅陽求病愈人嘉興無名氏葆元氐蘇州夏公舘沙敬恕古婁保前生仁和號來無名氏鶴和堂王求慈安氏歙邑方張氏倪振卿梅靄君畫潤槐蔭軒無名氏求目愈無名氏何文軒李衍芳費寅生盛健記不列名陳鞠堂武記廖祥和姜隆興毛和須謝泰興鼎和長怡生同源衢生茂程學記章景記萬利泰記李隆大怡裕厚復源甡黄元和張公房祥泰茂天昌震來仁成吳合興恆德堂姜源成新須升大甡記咸生朱犀菴黄氏陳陣記養拙山房楊馮蔭芳堂不認錯繼善堂李見思堂俞端雲求母病速愈河間氏求子病愈六十　 
九户各兩元平康桶捐一元四角九分三厘翰墨居一元一角七分李蓉汀吳芝亭吳楠記吳瑾記平安氏折啄居孫吉餘樂安太原氏幼童孫文治李姓樂助不從心人姚鄭氏陳酬　山　陳桐森𥄯舘不列氏不具名劉震茂白鹿堂壽水生禾東世澤堂無名氏魏永字陳福之吳善卿静延氏遐齡氏堦平氏笏廷氏紫蘅氏雲台氏悔過氏海陽願安子三餘堂同康參號勉善生郁治病求易人吳長興陳樂記裘有大王發祥王廷槐堂錢寶記胡友記周友記有心無力子家寒漢省醫藥梁裕義堂三齡童子吳姓五十户各一元廬江雲記　蓮閣李求心願一元不知所知人白相洋一个估作六角王煒香資移賑三角五分七厘恆農氏祈安本洋四元朐陽信錢五千文折琢居三伯五十文以上共收見洋八千四伯七十一元一角九分六厘以七二八五合換見規銀六千一伯七十一兩二錢六分六厘又錢七千一伯六十五文以一五五合換見規銀四兩六錢二分二厘三共合見規銀一萬四千二伯六十三兩一厘又收消災除病氏回生至寶雷功散三伯服浙紹同壽堂止痢丸一千包汪久記天中茶二千四伯包顧壽松純陽丸五千服如數匯解皖省周裁五觀察嚴佑之助敎江省柳少雲張雪堂番二江諸君散放○另收頴川生各友英九月分呂宋票一千九伯六十六號二萬九伯二十九號各全張又二萬九伯二十五號半張無名氏二千七伯十四號半張統俟開彩後再行登報 
[浙省撫抄]  
　　七月二十四日知府劉開勳禀知厘捐局委嚴東關厘局差禀見叩謝運副宋仁壽由京驗放來省叩見○二十五日運判沈三成禀知熱司委解京餉禀　 
見咨補永東縣丞謝文海謝飭知准補並入簾執事差叩見 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[禀請惜榖]  
　　每逢大比之年士子談及闈中糞穢與飯顆相雑甚爲恨事浙江近年設桶存積事畢傾之於江而江南尙無良法兹聞衆士子聨名禀請各憲檢掃號舍以惜榖米實屬造福無涯因思浙江貢院之規模旣臻妥善而外省未必周知特將禀稿附録禀爲嚴飭號夫檢惜飯米掃除糞穢以杜推諉事𥩈思三載賓興定立章程調派員弁分掌塲事至周且備惟是應試人多秉性不一人號之後只圖自便卽遇散飯一事中晩餘剩之飯未必盡傾人桶抛棄满地以至溲溺交加頗爲造孽况士子在塲身體本不安舒一經污穢熏蒸必至觸染生病不能完卷及有不甚自愛之輩下熼並不人坑一到厠門纍纍成堆不堪人目急足而往捧腹而囘此際甚難爲情由此推擴卽底别空號每有積糞之事而所派號夫敷衍躱避動以號有打掃夫爲詞殊不知打掃夫必俟凈塲始能入號所有在號諸生業經日夜受累應請每號一條先行發給一鍬一帚該管號官嚴諭各夫於支應茶水外卽辦惜榖清厠兩事如果抗違懶惰立卽枷責示懲杜其推　不獨造福無涯卽士子亦可少生病症寔屬大有神益爲此冒昧具禀伏祈仁憲大人賞飭管號委員認眞督率辦理實爲德便特此申明謹禀 
[來書照録]  
　　昨讀貴館報章載捕蚌求珠一則云四港口北之老蚌大有二丈圍圓鄉人常覩之而西人又於黎明時見其放光故欲設法捕之以求必得爲快余則深憐此蚌之不善韜藏倘被網得咎由自取維思先君子在日嘗云吳淞江有一老蚌時欲放光道光二十二年分大兵鎭守海塘時此蚌忽然放光時在深夜軍中疑有奸細放火遂出隊巡哨豈竟毫無蹤跡詢之鄉閒父老知爲老蚌放光不足異焉又嘗云蘇州　 
府志載明季倭宼　浙時有某大帥奉命統兵駐札浙江一日午睡方酣忽見一婦入營告狀稱有惡棍向伊纒優不休帥准詞批飭姑候提訊察究覺後甚以爲奇然亦置之越三日午後復倦恍惚中見一婦披髮哭泣而來訴稱妾家本住錢塘因與惡棍爲隣時被索慢前日倥奉准詞後卽遷避西湖不料該惡跟蹤而至愈加肆横等語某大帥聞之大怒卽掣簽立提按照軍法從事醒後軍中譁傳營門外落一龍頭鮮血淋漓始疑此婦或係蚌精云厥後遷往吳淞亦未可知然道光年間之事先君子曾經目覩今日西人捕之洵非誣也𥩈思中國地方遼闊高山深淵何處不有寶藏若必盡力竭之恐非福也且洋塲市面之興未始不由此蚌之藏寶若捕而得之西人誠能致富市廛恐因之而衰矣質諸博雅君子未識以爲然否[  壬午八月初一日五湖漁隱金杏溪頓首謹白]  
[潤資助賑]  
　　浦左閭邱子林兹聞皖賑孔殷願書鍾鼎篆漢隸紈摺扇减取一角筆刻圖篆倍之鐵筆石章每字三分又閭邱子榮翎毛花卉紈摺扇册减取一角倘蒙惠顧南市交王家嘴角錦泰義布店北市在法馬路趙同和洋貨店代收筆貲先惠儘數交電報局解充十日取件一月爲满踰限不收 
 
 
 

Page 10

 
 
   
 
 

Page 11

 
 
[光緒八年七月二十日京報全録]  
　　宮門抄○上諭一道録前○發抄旨四道○晉撫張奉勘辦清丈請暫免田房稅契片○又奏腈動支厘金銀兩抵補鐵價片○尙書景等奏爲請旨摺○湘撫涂奏水師提督巡閱到省並起程日期片○給事中國等奏拿𫊧匪犯送部究辦摺○湘撫涂奏特揭虧短錢糧倉谷各故員請勒限嚴追摺○七月二十日理藩院鑾儀衛光祿寺廂白旗值日無引見○瀅貝勒由東陵回京請安○豫王等塲　完竣覆命○維慶到京請安○麟微請假十日○内閣奏派驗放之大臣派出徵員勒瑞聨徐郙邵亨豫○值年旗奏派查城之大臣派出興廉○召見軍機維慶○發抄張樹聲奏津海關八十六結洋稅收支數目奉旨該衙門知道單併發欽此○又請將天津縣孝子張淦劉士琨旌表奉旨均著准其旌表禮部知道欽此○又記名布政使席寶田捐助直賑請與伊父席居正建坊奉旨着照所請該部知道欽此○又河間府屬開辦井工動支經費數目奉旨該部知道欽此○○張之洞片再晉省徵收向無魚鱗册過割不清輾轉移易或耕無糧之地或納無地之糧祖孫相承莫窮原本州縣催征但知責之户頭甲長弱者撲責包賠黠者隱匿飛灑於是有户倒累甲甲倒累里之害加以小民惜稅契之質常有百年恒滻但執白約並無紅契災荒以後迷亂益多倘不窮源核實而貿貿然榜笞户甲嚴急催科凋瘵窮黎更無生理此一事爲晉民之大害今欲去之斷非清丈不可昔賢如宋之朱子明之海瑞呂坤國朝名儒陸世威皆汲汲以清文爲言夫豈得已徵之目前晉事商崇基行之於介休而效馬丕瑶行之於解州而益效以故解州亦係被災極重之區而至今一無累糧且無荒地成效昭然現據曲沃縣紳民呈懇清丈已飭該縣認眞舉辦此外如陽曲縣則因圈糧爲累復有缺額錢糧數千金太谷亦有累糧數千金由官賠墊汾陽孝義皆民間自願清丈因經費未集尙未開辦臣當督率司牧因地制宜籌欵辦理惟文地必先查粮查粮必先查契方不至有隱田缺賦之虞若清文之先明示粮户令將所有契據槪行呈騐登簿鈐印免其此次稅契之質宥其從前漏稅之愆並須與民相約取足賦額而止設有圭撮盈溢之地亦不增粮則一縣之契自然歡呼雲集一縣之地自然纎悉無遺魚鱗之册咄嗟可辦然後再行清文執契求田必無短絀訪之習於晉省吏事民情所言皆同查晉省州縣田房稅契每處歲徵不過百餘金至數百金仰懇逾格天恩此後晉省州縣何處能辦清丈者由省委員勘明舉辦於清丈開辦之年暫免一年田房稅契計一年所辦不過數縣其於歲入所減不過毫毛而小民踴躍從事田賦可以澈底澄清責糧於地不必求賦於人所損於上者甚細而所益於下者甚宏此亦培養元氣之一助也是否有當伏乞聖鑒謹奏奉旨已録○○張之洞片再晉省攤捐之最爲官累者無如平好鐵每年應解平鐵一批八萬四百九十八斤好鐵四訛共二十萬斤例支脚價銀一萬一千三百餘兩尙不敷價脚及部飯部費盤費等銀三萬九千餘兩由州縣攤賠各官苦之光緒六年前撫臣曾國基曾有例支者免扣三成不敷者動支厘金之奏當經户部議駁在部臣自爲恐啓効尢起見迄今又閱兩年臣熟考利病實有不得不申籲子聖明之前者查例支價脚定自百年以前謹案國初至雍乾之世百産豐盈物價輕賤百工庶役以及轉移職事之間民僦值無多考之本朝掌故及前人文集筆記大率其時每銀一錢抵今日三錢之用自俸餉大端與夫一切工程料物價值當日皆綜核而出之故同一銀數昔則常有餘今則日形不足凡涉例價無不皆然百年來物價人工日貴而浮費耗蠧日益多承應官物者由此困矣趙代爲九州産銕之區今非缺乏自潞安平定被災户口凋傷工匠略盡粗工則因民流而開采者稀細工則因民拙而學製者少故今日不患無鉄而患無工鐵爐之出貨不足以供鐵販之取求出鐵旣艱鉄貨亦貴駝畜旣少運費亦昻價脚日以增而州縣日以苦自經六年議駁以來雖有攤捐此項鐵斤之名而處處經欠月月催追至今並未清完仍歸司庫籌墊臣到任以來考求鐵政將官鐵局章程詳加稽核派員親赴省外鐵爐訪究利害事事求寶求節從前糜費浮銷居奇壟斷之弊全行掃除選廉正精密之員總司其事計每年可省銀一萬六千兩然尙短銀二萬三千餘兩雖欲設法籌補苦於爲數太多除曾國荃所請免扣三成一節有碍定章不敢申請外合無仰懇天恩俯念晉省地貧官累略序補苴所有前項不敷銕價銕脚等費可否比照例價脚價之數准其暫於本省厘金項下動支銀一萬一千三百兩稍資津貼以五年爲限俟五年後物力漸裕再由本省籌發其餘不敷銀一萬二千餘兩由臣籌欵抵補至晉省厘金有由各局卡微之行商者近年收數甚微無非藉口攤捐賠累百計枝梧如蒙聖恩明子體恤稍减積累該員等具有天良臣竭力整飭必能使州縣每年收數較前漸增足以敵此項而有餘銕款旣無攤泒則通省攤捐之害可以廓清實出逾格鴻慈此事爲晉省吏治全局所關不勝屏營待命之至伏乞伏乞聖鑒謹奏軍機大臣奉旨覽欽此○○經筵講官户部尙書臣景廉等謹奏爲請旨事查盛京户部所屬官庄微收糧石康熙五十九年奉旨嗣後每年所報糧石派在京部院堂官一員會同盛京户部監收欽此臣部歴年遵照每届秋収將在京各部院满漢堂官銜名曁盛京將軍五部侍郎銜名開單奏請簡派查光緒五年臣部具奏監收官庄糧石一摺奉旨泒出盛京將軍宗室岐元會同盛京工部侍郎興恩監收光緒六年奉旨派出盛京將軍宗室歧元會同盛京户部侍郎恩福監收光緒七年奉旨泒出署盛京將軍恩福會同盛京禮部侍郎宗室松森監收今光緒八年時届秋收所有監收奉天官庄谷石應行奏請簡泒除出差有事之員向不開列外謹將各部院咨送满漢堂官銜名並盛京將軍曁五部侍郎銜名又上三届各員銜名分繕清單恭呈御覽伏候欽定爲此謹奏請旨奉旨已録○○涂宗瀛片再長江水師定章提督以半年駐上江半年駐下江周歴巡閱以資控馭兹提臣李成謀於本年四月中旬由鄂抵湘當將岳州水師各營校閱事竣旋於四月二十九日巡閱到省與臣暗商一切後卽於三十日起程取道沅江前赴荆州依次查閱理合會同長江水師提督臣李成謀循例附片奏報伏乞聖鍳謹奏軍機大臣奉旨知道了歛此○○巡視中城工科掌印給事中臣國秀巡視中城山東道監察御史臣胡隆洵跪奏爲遵旨拿𫊧匪犯送部究辦恭摺仰祈聖鑒事准軍機大臣字寄光緒八年六月二十一日奉上諭巡視北城給事中和寶等奏本月十三日二更時北城燕家胡同突有土棍暈頭趙三施喜　名石喜勾結宗室綽號小斌卽斌强糾集數十人持械羣毆並於胡同口攔截行路該宗室等胆敢於次夜復率無賴之徒在石頭胡同一帶持刀上屋暄擾來往行人輒被毆打迭經司坊馳捕均已逃逸請飭拿辦等語五城地面豈容不法匪徒逞兇尋衅亟應嚴拿懲辦以儆刁風着步軍統領衛門須天府五城御史卽將此案匪犯按名嚴密查拿務𫊧送部究辦各諭令知之欽此遵旨寄信前來臣等當卽密飭司坊嚴密查拿去後二十二日據正指揮蔣壽齡副指揮劉鴻賓吏目馬序奎會詳稱分飭捕役訪𫊧暈頭趙三卽玉秀一名到案訉據供稱係正黄旂满洲富勒敏泰佐領下馬甲本年六月十三日赶車至燕家胡同瞧見有人打架自道名姓一人自稱名呌小斌二人自稱名呌石喜並有人自稱名呌文二曁王姓伊並未在塲帮打等語臣等查該犯勾結宗室持械羣毆實屬　法兹旣訪拿到案應先遵　旨送交刑部收審嚴行懲辦至宗室斌强本年二月間在臣城與程仿山涉訟有案經臣城送部訉結卷查該宗室係鑲紅旗五族景恩佐領下閑散相應請旨飭下刑部會同宗人府傳案訉辦除在逃之施喜一名仍由臣等嚴飭司坊查拿務𫊧外所有臣城拿𫊧匪犯緣由謹恭摺具奏伏乞皇太后皇上聖鑒謹奏奉旨已緑○○補授湖廣總督湖南巡撫臣涂宗瀛跪奏爲特揭交代案内甗短錢粮倉　 
谷等欵延不完繳之尸故各員請旨勒限嚴追事𥩈照州縣經手錢漕倉谷均屬國帑攸關不准稍有虧空茲查有已故同知蔡履清係四川梓潼縣人前署芷江縣任内虧短錢糧銀一千二百十九兩四厘又已故知縣曹震東係正紅旂漢軍崇繼佐領下人前署芷江縣任内虧短粮銀二千六百九十五兩六錢八分三厘又已故知縣王國賓係湖北襄陽縣人前署攸縣任内虧短錢粮八百一十三兩七錢四分六厘六耗庫雜銀三百九十二兩一分六厘五耗漕南正雜銀三千二百四十七兩八錢一分五厘二毫又已故知縣劉如玉係江西新昌縣人前在寗遠縣任内虧短錢粮銀六百二十兩三錢七分八厘九毫又已故知縣陳時瀚係廣西興安縣人前在永定縣任内虧短倉谷一千七百八十石四升九合五匀又已故知縣李煒係江西永新縣人前署東安縣任内虧短倉谷一百七十九石七斗六升六合普濟堂租谷七十九石四斗四升各該　家属均不守候交代輒行回籍久經咨調迄未來南清理實属任意拖延現值整頓交代之時亟應從嚴着追以儆玩泄據布政使龐際雲按察使孫翹澤粮儲道夏獻雲會詳前來相應據實奏明請旨飭下各督撫都統轉飭各該員原籍地方官嚴追該家属於三個月内將各欵掃數完繳解湖歸欵倘逾限不完或完不足數卽行查封家産備抵謹會同兼署湖廣總督臣彭祖贒恭摺具奏伏乞皇太后皇上聖鑒訓示謹奏奉旨已録 
 
 

Page 12

 
 
   
 
