# 1881 - 23 - 4902781

 

Page 1

 
 
[任伯年繪山水總神圖出售] [  點石齋啓]  
　殘　鼓　將更新萬家　須矣不以祀神為第一事本齋曾以重　請任伯年先生用小率將軍山水神林之式繪成一幅計長六尺由本齋石印　成山水着以靑綠秀色可餐山水之間流雲四布長松插天松下四神並立一城隍一土地一灶君一招財　井神則盤膝而坐松旁有白石橋一橋上為符神位快馬飛騰神采發越又左有杏花臺右有石　　欄環繞曲徑通幽山之　則有天臺一座奇　並峙日月合璧則神位也其畫筆碗不　人　諸堂中　堪奪目現在本館申昌賞寳室發售計壘色者價洋五角着色者一元巳裱者另加裱工洋六角正此佈 
[籌俄餘議十]  
　　僕作籌俄十策之後其有意所未盡者皆發為餘議以補十策之不足亦既言之無遺矣然皆就目前而言之非久遠之計也就戰事而論之非久戍之方也夫近來中俄雖經齟齬而為戰為和究尚未定恃為可和而竟弛其防則斷斷不可因其將戰而日嚴其戒則亦不可常然則將如之何哉俄人之意雖未必專欲與中國戰然亦日伺其隙　有可乘卽將猝發無論此時和議未定之際時局易於變遷卽使和約已成罷兵結好而猶恐敵人多詐懈我軍心而潛施詭計故防務之不可怠此不特有識者知之卽鄉愚亦莫不為然苐防之於一時則尚足為計防之於久遠則實屬為難於此而為之結著以籌則非屯田一法不可左俟帥自收復回疆而後購辦耕織機器講求農桑之利其意正自為此苐重在民事而欲使該處頓成富庶則尚需時日重在軍事而竟以屯田為久戍之謀則其事似為較易刻下西北兩路西則哈密庫車等處北則黑龍江吉林等處皆係俄人來路扼其吭而拊其頸此其最要者矣然該處地方類多曠野民亦多以遊牧為常而不知種植之事防戍之兵必須俟他省之恊餉而後可此危道也夫恊濟之事可以暫而不可以常而西北防俄之兵則竟宜於常而不宜於暫然則欲求常駐之兵餉源不竭舍屯田將奚恃乎屯田之法自趙充國創行之後蜀漢南朱皆仿而為之其法最善其效最著考諸史册章程具在固不待贅言矣所慮者西北兩地皆沙漠之地向來未經耕種則亦恐有所不能行耳顧左侯帥既興耕桑之利則該處之地亦必可以佈種據西人福克西行瑣紀所載關外各地出產亦多地脈亦儘有膏腴無異於東南各省者特向來無人興辦故聽其荒蕪而不治以至習為固然一似耕鑿之事該處所决不能行者此則守土者不善教化之故也一經左侯創導而西北邊將日漸繁庶則一行屯田之法其效不可立待乎至於東北等處則吉林將軍盛京將軍等每有開墾荒田之奏昨閱銘將軍片云三姓城外東西南三面封堆以內距城百餘里除八旂官庄永　　丁民原設佔居坐落不計外尚有未懇荒地擬請撥給副都統隨缺地一百八十晌協領二員各八十晌佐領防禦以次遞减至甲兵每名十六晌而止此外又有撥歸副都統衙署公用之地二千晌通共計地二萬九千零八十晌由是觀之一處如是他處可知東三省未懇之荒地諒必不少但銘將軍所奏則專以加惠於官此則與屯田之法大不相同者爾竊以為此時東三省防兵雲集該處與琿春相去又近防兵萬不可以暫撤曷不以此項未懇之地使該處防兵耕種以裕餉需無事則兵皆歸田使之盡力於墾荒而免遊蕩之患且各有所貪賴而不至遠離有事則收以入伍以收堵禦之效而餉源亦有所出此法一行正無異古時寓兵於農之意而唐時之府兵彍騎所謂良法美意胥於是乎在焉是則戍兵可常駐而敵人無可乘之隙荒地有盡墾之期將來日新月異吾知邊省之地先時患其不毛者後則盡成沃壤而富國强兵之道誠無過於此者矣事可久而可大法宜古而宜今誠能實力奉行將西北東北兩境皆足為邊陲重鎮而養兵以衛民裕餉以待敵善政既行强隣震懾不但戰事有備而無患而且可以免於戰是豈猶曰詹詹之小言哉故僕作籌俄之策二十而以是為之殿 
[恭錄] 諭旨　○十二月初七日　欽奉　慈安端裕康慶昭和莊敬皇太后　慈禧端佑康頤昭豫莊誠皇太后懿旨前次午門值班兵丁毆打太監一案護軍玉淋等因藐抗護咎原属罪有應得惟念門禁至為緊要嗣後官兵等儻悞會此意稍行瞻顧關係匪輕着格外加恩將玉淋革去護軍改為杖一百流二千里照例折枷枷滿鞭責發落祥幅着革去護軍改為杖一百鞭責發落忠禾革去護軍改為杖一百實行責打不准折罰錢糧仍圈禁二年圈滿後加責三十板護軍統領岳林着免其再行交部嚴加議處太監李三順着交慎刑司責打三十板首領太監劉鈺祥着罰去月銀六個月至瘋犯劉振生混入宮禁已將該總管首領太監等分別摘頂罰去月銀斥革責打發遣以示懲儆仍着總管內務府大臣恪遵定制將各該太監嚴行約束禁門重地如值班人等稍有疎懈定當從嚴懲辦决不寬貸欽此○初八日奉　上諭劉坤一奏特叅衰庸玩妄之道員知縣請分別勒休開缺革職一摺江安糧道師榮光久患風痺情形委頓著勒令休致宿遷縣知縣舒朝冕于命盜案件難咨整頓惟居官尚屬謹飭着開缺另補高淳縣知縣唐葆元巡防疎忽聽斷糊塗着卽行革職以示懲儆餘着照所議辦理該部知道欽此同日奉　旨上駟院卿着俊啓補授欽此○初九日奉　上諭江安糧道員缺著張富年補授欽此同日奉　上諭前據編修何金壽奏雲南東川府知府孔昭鈖被戕總兵楊玉科知情同謀並開設銀號交通消弭等情嗣經查明楊玉科並無同謀主使交通營脫 
 
 

Page 2

 
 
情事惟開設銀號罔利營私經刑部奏明將該總兵交部議處兹據兵部遵議處分具奏廣東高州鎮總兵楊玉科着照部議降三綴調用其所兼二等男爵照例折罰世職半俸九年免其降調世職欽此 
[俄軍費鉅] ○日本報載俄水師提督沙司鴒擬於西歷本月十四抵橫浜俄國兵船雖未全到聞刻下有鐵甲船兩艘砲船一艘於英二月底定可駛到該處考甫曼所轄之兵在伊犁相近者均已調齊復有兵一隊約一萬二千人不日將往琿春亦聽沙司鴒調用其軍械糧餉火器號衣等則皆在琿春如欲圍攻中國地方及攻取中國海口其軍需已足敷用至俄國購辦軍器砲船往來裝運餉糈並琿春防兵及兵船約三十餘艘之費用已屬不貲煤之儲於琿春者已約值洋五十萬卽今觀之俄國兵費已需用一千五百萬或二千萬洋光景緣俄國水師所費較英國尤甚設中俄和議克成極少須償銀二千五百萬然於俄尚不能有所增益也以上皆由西報譯出亦留心時事者所當知故照錄之 
[拖船續聞] ○漢陽公和兩船相撞以及拖取等事均經列報兹悉本月二十日兩船均已浮起漢陽船之出水者業有十尺光景經洋船拖曳約四里許聞該洋船前往漢口俟回輪時須將漢陽船拖至鎮江至公和船則船底貨物亦俱起出可以拖離失事之處意殆俟福和輪船由漢回滬定當拖之下駛也 
[天津求雪] ○天津入冬以來曾於十月下浣冬月初間得雪兩次惟獲澤無多土脈未能深潤民間猶切望雲乃此後天仍晴燥雖經有司設壇祈禱未曾續霈祥霙倘彼蒼再靳恩膏則春麥殊有防碍且風高日燥火患難期寢息人口難保無虞所望六出卽飛用紓官憲之憂并慰閭閻之望也 
[小錢宜禁] ○蘇郡零兌錢舖向以攪和小錢藉覔蠅頭之利自譚方伯前後一律嚴禁通用卡錢民間深為利便而該舖覔利較難以故禁令雖皆恪遵而觀望覬覦之思未嘗盡泯日來禁令稍弛又以時近年闌市面錢樣大不如前勢將重蹈故轍為地方官者宜何如杜其流獘耶 
[載客繁多] ○昨報述江永船進口一事兹聞該船載有搭客七百餘人蓋因將近卒歲他船又有擱淺之慮故競附該船而載客至如是之多也 
[爭地詳述] ○昨報列漲灘爭地一節兹悉該地係英商名英司者之業托同和行經管所漲之灘在蘇州河岸邊下圓明園路及四川路一帶同和行以為地屬英司售業今經漲出亦當屬之英司既承托為經管自當為之料理而工部局則云所有新漲之灘應歸工部局管理故同和行用竹籬將所漲之灘悉行圍入而工部局信知該行令其拆去同和不允工部局命巡捕帶領工役等前往拆取同和乃拖哈華托狀師信知工部局工部局因令人至該地看守前日黎明同和行偕同西人四名及工人等又往編籬哈華托亦至由工部局看守之人於九點鐘往報英老巡捕房捕房卽命英巡捕一人及華捕數人往該處彈壓比西捕至彼同和行主云有事皆有我承當揮之使去西捕言奉命而來不能退避曷若君姑暫去於是兩相爭執該行主卽將西捕推開時又有兩巡捕至復與該行所延之洋人爭執互相扭結捕見寡不敵衆復命人添邀捕衆新舊兩捕房之捕頭均到平捕頭亦至約帶有華捕五十人維時竹籬意將圍竣該行主又與平捕頭相爭平捕頭言係奉工部局之命前來拆籬不敢以私情廢公事遂喝令編籬者卽時停止衆人不從捕往禁阻遽致爭毆該行所延之洋人亦與西捕對壘該行主扭住一西捕相毆該行之工人等有喘息不定者有眼花撩亂者其將成之籬仍為巡捕拆去復命兩捕看守該地兩邊爭毆係互相推搡故各無所傷想須呈控於英按察司署不知作何斷結容後探錄 
[虹口火災] ○前夜五點鐘虹口地方失慎探得係百老匯路梅罔里西口地方聞燒去鐵火爐店寳昌洋貨店並廣東藥舖等門面五撞裏進五間迤西而至源興小押店該押店已貨物一空房屋並有被拆者最奇者有某剃頭店與被燒處尚隔房兩間忽火燄飛至該店屋頂從上燒下燬去樓面一間而樓下竟得無恙英法美三界水龍聞警一齊赴救幸卽撲滅聞尚燒傷幼孩二口云 
[路人倒斃] ○前日午後本城登雲橋境有一路人年約四十餘忽然倒地旋卽氣絕當經其親属前來收殓不知此人所患何病其斃何若是之速耶 
[勘明賊跡] ○海關洋人控竊一案昨日捕房又將傭婦李徐氏解訊據法包探稱已往騐看其門戶的是裏面開出而外面並無撬門形跡等語昨日該洋人未曾投案故仍着捕房將該婦帶回拘押再行核辦 
[再蘸求籬] ○昨日法公堂據捕房解到丁湘雲丁孫氏夫婦兩人請理據丁湘雲供稱本年七月十六日憑媒娶孫氏為妻曾出身價洋五十元又中金費洋十三元及一切使費開銷共用洋一百三十餘元娶囘後詎於九月初十日捲逃一向訪尋無着今得遇見為此扭送捕房求斷問官訊之孫氏據稱為因夫亡無靠經玉露春茶舘冲開水人為媒嫁於丁姓詎料伊不顧家用顆粒無存因此出外傭工並非逃逸且家無隔宿糧何謂捲逃問官訊丁湘雲現在可願將妻領回丁供情願領回而孫氏孰定不肯相從故問官着將男女一併送縣辦理 
[保人藏匿] ○前有小東門外金合記喬永和張合源朱長源及蔡姓張姓等六戶鮮魚行控金合順孫蓮夫於法公堂稱孫蓮夫藏起公項帳簿六本請賜究追當經傳到孫蓮夫則稱帳簿存於別處必須自己往取方能繳案問官不准交保飭令管押案懸不結嗣有永源錢莊之金松泉投案具保稱願限期交簿詎到期未見投案而原告等六戶復赴公廩請追明府飭傳保人而包探往傳據稱金松泉亦不知何往祇將店夥孫仲甫解到昨日訊理原告等稟稱孫蓮夫經人保出已赴道轅上控明府着將傳到之孫仲甫管押務將擔保之金松泉交到再釋否則當予嚴比云按此案所稱帳簿不知是何帳簿或云捐務之帳不知是否亦難臆度容續探再登 
 
 

Page 3

 
 
[輪船失銀案破獲] ○招商局往來寍滬之江天輪船失銀案各情節經列報兹聞是案已由寍郡向當　頭勇之某甲為眼線報捕同至江北岸周三和家拿獲人贓照原數少元寳兩只本洋三百元解經寍郡地方官辦理云周三和者聞係該處本地人向為領港生理此次搭江天船來滬其黨共有三人當開行時行竊本船人並不通同而且毫不知覺然銀洋被竊如許而絕無形跡周亦可謂空空妙手矣或曰周老子領港故深知船上情形而能如是周密云查此案謝福田邵阿才先已交保錢長榮胡阿三尚是在押想卽日可以脫累矣 
[竊鍊案訊結] ○竊鍊被獲一節昨據美記洋東同工人張華芝投英公堂聲稱日前有程雨亭者到行購金剛鑽戒指因玻璃匣內之洋錶金鍊要看當將表一只金鍊三條給看講價伊稱價昂不要却將金鍊一條藏入袖中當被看破搜出是以交捕送究云旋據九章綢緞店夥沈和卿稟稱店中時有人來假買綢縐乘間竊料賠已數次前日聞捕房拘押混竊之人往認確是曾被竊去素綢一疋者並求訊究據程雨亭供係安徽合肥縣人向在福建定興營保至守備今因請假回籍順道來滬到美記購辦金鍊價目不合墜下一條我為拾起被指行竊至九章綢緞莊却未去過伏求明察富捕頭稟稱飭捕至程庽所搜得藍素綢一疋尚無失主認實此人專事混竊請重辦以儆傚尤陳太守問程既稱順道來滬購辦物件隨帶銀兩何在答稱現在用盡尚須措借太守謂然則如何到美記購辦鉅價之物顯係混竊何敢抵賴情殊可惡隨判程發捕房管押六个月金鍊交美記洋人收領藍素綢一疋存俟失主認領 
[光緒六年十一月二十六日京報全錄]  
　　宮門抄○教職單○旨一道錄前○總管內務府　奏拿獲人犯請　派嚴訊治罪摺○江督劉　奏士民請捐建專祠摺○總兵黃　奏恭報接篆日期摺○豫撫涂　奏道員接篆日期並臬司飭赴新任片○陜督左　奏請開復知縣頂戴片○閩浙督何　奏特叅知縣議處片○湖督李等　奏為遵　旨建立　神祠摺○何督李　奏請　飭加　河神　封號片○十一月二十六日理藩院鑾儀衛光祿寺廂曰旂值日無引　見○寳中堂靈中堂廣壽各謝充　聖訓校　　恩○景廉謝管幼官學　恩○崇光謝放粵海關監督　恩○湖南叅將瑞光謝　恩○阿昌阿前往東陵請　訓○童華假滿請　安○容貴服滿請　安○榮全續假十五日○召見軍機　瑞光○○光緒六年十一月分教職單　教授湖南永州李先郅寳慶舉　正諭順天昌平李鳳山永平直隸曲周張文印順天福建甯化楊溶福州雲南宜長兪　熊冊情俱舉　訓導直隸靑縣崔僩順天柏鄉陳克昌遵化山西平魯劉丞怡代州河南登封李芳林衛輝福建德化林鴻翔福州江西南豐盧聯桂瑞洲廣西思恩黃泌桂林俱舉四川大足蒲輪聘保寍拔雲南富民羅其珮楚雄舉　復諭安徽巢縣王嚴恭安慶舉宿松姚道生太平恩山東臨邑趙汝　登州副山西泌水郭大生代州拔河南西平侯茂蘭許州副陝西膚施郭雅註西安舉華陰王永淸綏德廩湖北咸寗陶述景襄陽舉湖南瀘溪陳守和永州舉　復訓直隸南宮邱信永平廩江蘇南匯李揚常州廩常州劉較羣通州舉安徽池州范大舃和州廩山西霍州崔聖　太原舉解州白鍾秀太原挨福建崇安黃鐘華漳州廩湖南衡山張運秋岳州廩四川簡州楊淸萃叙州挨　○○總管內務府謹　奏為拿獲擅入　體元殿人犯請　派王大臣會同刑部嚴訊治罪恭摺仰祈　聖鑒事本月初八日已刻由　內交出頭戴小帽身穿藍布大衫手持烟袋香火口出嗳聲走入　體元殿將香火向上拋擲聲言我來放火人犯劉振生一名奉　旨嚴審等因臣等遵卽揀派司員連夜熬審該犯神氣支離忽明忽昧僅能供名姓籍貫住址家屬當將該犯之妻傳獲到案聲稱伊夫劉振生素有瘋疾時患時愈等供臣等復親提研訊聽其語言似有瘋顛之狀亦難保其裝點避罪情事案關重大亟應嚴切根究相應奏請　欽派王大臣會同刑部審辦除將連日訊記各供暨劉李氏供招一倂錄呈軍機處備查外理合恭摺具奏伏乞　聖鑒訓示施行謹　奏奉　旨已錄　○○頭品頂戴兩江總督臣劉坤一跪　奏為徐州士民請建已故督臣專祠恭摺仰祈　聖鑒事竊據徐州士民五品銜杜履詩等稟徐州為江省重郡界連東皖風氣剛强素稱難治溯自光緒元年已故督臣沈葆楨抵任後首嚴捕盜之令擒誅伏莽四境肅然二年夏間安徽宿州匪首曠同乘旱倡亂其時灾荒千里遐邇震驚徐宿脣齒相連肘腋患切沈葆楨派兵剿辦一鼓殄除嗣因豫省災黎流徙入境設廠收養居民以安謀積榖則廩有儲糧禁鶯粟則野無裨種恤耕牛捕螟蝗以重稼穡稽保甲嚴窩頓以淸盜源察吏安民治兵戢暴五載規畫百廢俱興而於勦辦曠同一役遏亂甫明保全尢鉅至今士庶感不能忘爰卽集資　工擬於徐州府城建立專祠以崇報饗據署徐州道張富年轉詳請奏前來臣查已故督臣沈葆楨業蒙　聖恩准予江南省城及立功省分建立專祠凡在臣工同深欽感臣於江西兩次均接該督臣後任其生前政績知之有素洵屬以死勒事功德在民今者故壘循行甘棠猶在該士民等公請建祠以伸遺愛委係出於至誠合無仰懇　天恩俯准沈葆楨在於徐州府城捐建專祠由地方官春秋致祭以彰臣績而順輿情謹會同漕運督臣黎培敬江蘇撫臣吳元炳恭摺具陳伏乞　皇太后　皇上聖鑒訓示謹　奏軍機大臣奉　旨着照所請該部知道欽此　○○記名提督鎮守雲南臨元澂江地方總兵官奴才黃武賢跪　奏為恭報奴才接篆任事日期叩謝　天恩仰祈　聖鑒事竊奴才渥荷　温綸補授雲南臨元鎮總兵於本年四月十四日在京請　訓旋卽起程卽於八月初一日馳抵雲南省城初八日奉雲貴督臣劉長佑照會內開新授雲南臨元鎮總兵黃武賢現已到滇應卽飭赴本任仍將領委任事日期照例自行題報等因玆奴才卽於是月二十九日行 
 
 

Page 4

 
 
抵臨安府城准署臨元鎮總兵左啓龍將　欽絆乾字第三千五百九十二號臨元鎮總兵關防一顆　王命旂牌五面杆付未填用火牌三張委署鎮標中軍遊擊劉國攀齎交前來奴才恭設香案望　闕叩頭謝　恩卽於是日接管任事伏念奴才一介庸愚毫無知識臨元為邊要之區總兵有鎮守之責舉凡督率將備整頓營伍緝捕匪徒巡防邊圉在在均關緊要奴才自愧庸愚懼弗克勝維有隨時稟商督撫臣敬謹辦理以期仰答　高厚鴻慈於萬一除將接篆任事日期循例恭疏　題報外所有感激下忱謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○涂宗瀛片　再臣於本年八月十七日准吏部咨奉　上諭廣東按察使着倪文蔚補授欽此又於八月二十一日准吏部咨奉　上諭河南開歸陳許道員缺着任愷補授欽此轉行遵照並因任愷係現任南陽府知府升授斯缺當經飭司遴委候補知府厲文煒前往接署附片奏明在案玆任愷業已馳抵開歸陳許道任於十月十七日接篆視事倪文蔚卽於是月二十日由防起程前赴廣東按察使新任謹附片陳明伏乞　聖鑒謹　奏軍機大臣奉　旨知道了欽此　○○左宗棠片　再據署安西直隸州知州龔愷稟稱據署敦煌縣知縣蔣其章稟稱合邑紳耆舉人祁士麟等呈稱己亥科舉人花翎知州銜揀選知縣雷起瀛本為該縣人望前經哈密辦事大臣文麟於屯墾案內保加知州銜同治十三年經臣訪聞劣跡　奏叅註銷保案斥革原資同治十三年十月十七日奉　硃批着照所請該部知道欽此該舉人自被革後盡心課士並未干預公事現已六十四歲該紳等目擊其改悔屬實呈懇轉請開復呈由該管州縣具稟請奏前來臣維已革舉人花翎知州銜揀選知縣雷起瀛自被革後閉戶讀書力圖晚益尚屬深知愧悔合無仰懇　天恩俯准將已革舉人花翎知州銜揀選知縣雷起瀛開復翎頂職銜原資以示激勸出自　鴻慈謹附片具陳伏乞　聖鑒訓示謹　奏軍機大臣奉　旨着照所請該部知道欽此　○○何璟等片　再前署霞浦縣知縣汪興褘於光緒四年七月初八夜疎防城內興泰典舖被劫一案經臣何璟代辦福建巡撫時將該縣營彚摺　奏叅奉　旨汪興褘等着摘去頂戴勒限嚴緝等因欽此欽遵轉行緝獲潘秋九等二名訊供閃爍是否正盜尚難遽定爰書伏查山東長山縣宋祖駿疏防城內錢舖被刧於摘頂勒緝後犯無弋獲奏准交部查核議處給還頂戴有案玆汪興褘緝捕不力雖先已撤任仍應照例復叅據臬司鹿傳霖會同藩司陳士杰援案詳遏前來臣等覆核無異相應請　旨將前署霞浦縣事本任松溪縣知縣汪興褘交部議處其原叅摘頂之案應請查銷武職另行查明辦理除咨部外臣等謹附片具陳伏乞　聖鑒訓示謹　奏軍機大臣奉　旨汪興褘着交部議處餘依議欽此　○○頭品頂戴河東河道總督臣李鶴年河南巡撫臣涂宗瀛跪　奏為遵　旨建立　神祠懇　恩賞頒匾額並列入春秋　祀典恭摺具陳仰祈　聖鑒事竊臣等卷查光緒元年准升任四川總督前山東巡撫臣丁寳楨咨以　河神顯應請增　封號並於豫省黃河北岸建立栗大王神祠經部核議奉　旨允行欽遵飭辦旋據前任章衛懷道吳潮稟因擇地未就請先於嘉應觀　河神廟添設　神像供祀經前河臣曾國荃批飭照行各在案兹據署彰衛懷道潘觀保稟稱歷歲以來黃河雖多險工卒獲瀾安軌順亟應仰答　神庥現在督同署武陟縣知縣高袖海擇於武陟縣西門內安昌書院遷遺故址建殿楹塑像立位三於本年五月初八日興工九月二十一日工竣所需經費均由該署道潘觀保及該署縣高袖海捐資籌辦呈請驗收具　奏前來臣等伏查　栗大王曾任武陟縣令政績猶存頒聲弗輟在於該縣建立專祠尢為俯洽輿情惟是廟貌已崇觀瞻宜肅合無仰懇　天恩賞頒匾額並　勅部列入該縣春秋　祀典俾彰効順而著明禋除咨部查考外所有遵　旨建祠並請匾額列祀緣由謹合詞繕摺具陳伏乞　皇太后　皇上聖鑒訓示謹　奏奉　旨已錄　○○李鶴年等片　再懷慶府城外沁河自山西發源綿根河內武陟兩縣每當伏秋大汎溜勢驟猛無異黃河是以河武兩縣堤工時有險失光緒四年堵築武陟縣郭村等處溢口將次合龍水忽暴漲冲動西覇情形岌岌可危經委員候補道潘觀保署彰衛懷道郭溶督率在工員弁禱於武陟縣蓮花池　沁河神　勅加　封號據署彰衛懷道潘觀保呈請具奏前來臣等伏查蓮花池　神廟建自前明至我　朝乾隆六十年九月奉頒　御筆靈源利濟四字匾額懸挂在殿竊謂名山大川皆有　神以主之沁河亞於四瀆歷者靈應合無仰懇　天恩　勅加　封號以洽輿情而彰効順出自　鴻施謹合詞附片具陳伏乞　聖鑒訓示謹　奏軍機大臣奉　旨禮部議奏欽此 
[光緒六年十一月二十七日京報全錄]  
　　宮門抄○諭旨三道錄前○發抄　旨四道○蘇學政黃　奏恭報到任日期摺○廣東學政馮　奏恭報歲試廣州等六府州屬情形摺○都察院宗室麟等　奏為請　旨摺○皖撫裕　奏調補知縣摺○湖督李　奏揀員升補副將摺○閩浙督何　奏請暫展限　計典片○十一月二十七日吏部翰林院廂紅旗值日吏部引　見十九名宗人府七名正白滿一名○莊王等點騐軍器覆　命○六額駙請假十日○掌儀司奏初一日祭　奉先殿載津行禮○吏部奏派考現任筆帖式之王大臣　派出閱卷銓林興廉崇勳搜檢禮王豫王克王棍公徐桐敬信梅啓照朱智彈壓鐘泰○召見軍機○發抄　色楞額奏查閱後藏等處營伍回藏日期奉　旨知道了欽此○又查明蒙番搶案舉　旨知道了欽此○崇綺奏體察圍塲地畝情形奉　旨覽奏均悉所有威遜格爾等處圍場着照所請免其騰挪一切應辦事宜卽着妥定章程奏明辦理欽此○富爾蓀奏教練洋槍之協領長志請獎奉　旨着照所請該部知道欽此　○○江蘇學政詹事府少詹事臣黃體芳跪　奏為恭報微臣到任日期仰祈　聖鑒事竊臣於九月初六日仰蒙　召對　訓示周詳莫名欽感嗣卽束裝就道於十月十二日行抵江陰駐署十四日准兼署學政撫臣吳元炳委員將學政關防並書籍文卷齎送前來臣當卽恭設香案望　闕叩頭祈領任事訖伏念大江南北之區夙稱文蔽粵自　昭代　雍而後大　儒風紀昀纂書目之編錄　四庫者千九百卷阮元上儒林之傳通諸經者二十餘家自　顓愚曷堪模楷臣惟有飭廉隅以端士習嚴鑑別以核人文學貨古今愧莫紹永嘉之派教兼本末願遠遵言氏之箴庶　報　國之　材上　　作人之雅化所有微臣 
 
 

Page 5

 
 
到任日期除循例恭疏題報外謹繕摺具陳伏乞　皇太后　皇上聖鑒謹　奏軍機大臣奉　旨知道了欽此　○○廣東學政臣馮爾昌跪　奏為恭報歲試廣州等六府州屬情形仰祈　聖鑒事竊臣於上年十二月十八日到任奏報在案本年二月十八日出省先試肇慶府次羅定州連州韶州府南雄州七月十一日回省接考廣州府九月十三日竣事伏惟整飭士習杜弊為先臣每至一棚必豫飭提調官嚴密稽查點名時責成稟保詳細認識出題後以及盖戳必親自周歷無敢稍疏在羅定州廣州府先後拿獲槍犯八名當交提調官照例懲辦凡童生進場之後先行懸牌提覆如額進二十名者提覆成四十人三十餘人不等限八刻工夫或作二比或一叚或小講面試文理優劣核對筆跡交卷畢立刻發案再定期覆試務期杜絕獘端就所考各屬而論文則以廣州肇慶為較優武則該兩府及羅定州均有足觀其餘亦多可造之品臣經過地方夏初雨水稍多秋稻大半豐收民情安靜堪以上慰　宸壓所有歲試廣州等六府州屬情形先行繕摺具奏臣於九月二十一日出省再試惠潮嘉合併陳明伏乞　皇太后　皇上聖鑒謹　奏軍機大臣奉　旨知道了欽此　○○都察院左都御史臣宗室麟書等跪　奏為奏　聞請　旨事據雲南民人趙明甲遣抱告趙明禮以覇產累賠謀殺斃命等詞赴臣衙門呈訴臣等公同訊問據趙明禮供年四十歲昭通府恩安縣人趙明甲寫呈遣遞求閱便悉查原呈內稱身父趙文斌充當堡長承辦捐輸厘米均係照戶口田糧攤派因堡內有李羅氏孀居守業遭練官袁廷楹府役袁坤將伊田產全行覇佔所有捐項累身父歷年賠墊嗣後捐輸接踵力難墊辦向袁廷楹弟兄攤派突遭辱駡身父稟縣斷還前墊銀二百兩違抗不遵轉率練丁將身父毒打身父迭經上控奉批回籍投案　料袁廷楹弟兄起意惡毒陡然逞兇揪住身父踢打斃命赴縣報騐刑書劉富先作弊匿傷當蒙聲斥差獲袁坤到案袁廷楹逃脫刑書以訪聞揑詳迨將袁廷楹捉獲府主不提同質對一味勒和刑逼寃屈難伸只得遣弟來京瀝訴等語臣等查該民趙明甲呈稱伊父趙文斌充當堡長承辦捐輸厘米照田攤派有孀婦李羅氏田產被袁廷楹袁坤弟兄全佔所有捐項伊父賠墊不堪向派突遭辱駡稟縣違斷不遵伊父上控批回投審袁廷楹弟兄陡將伊父踢打斃命報縣詣騐差獲袁坤到案刑書劉富先匿傷揑詳迨將袁廷楹捉獲該府不提同質對一味勒和刑逼等情控關朋毆斃命縱兇勒結如果屬實亟應澈究謹抄錄原呈恭呈　御覽伏乞　聖鑒訓示再據該抱告趙明禮結稱在本府控告七次本道控告三次臬司衙門控告六次巡撫衙門控告三次總督衙門控告二次經府提訊合併聲明謹　奏奉　旨已錄 
[浙省撫轅事宜] ○十二月十五日通判姚文桂稟知糧道委解戶部經費差叩見　畢世模稟見辭赴通局差　張肇綸稟辭赴津局差　前署嵊縣李宗鄴自紹興差人來省稟知交卸署嵊縣事並奉藩司札委署東陽縣事叩謝　准補鄞縣縣丞張乃大稟知奉藩司飭知赴任叩謝　前署海鹽縣丞王澤洽和事回省稟到　候補布經歷張河東稟知糧道委解　通銀兩差　從九品　斌稟見叩辭赴蟹浦厘卡差　○十六日候補府時慶萊由京騐放來省稟到　提舉銜試用通判林懿由京分發來省稟到　試用未入流高炳堃起服來省稟到　○十七日焦景昌稟知釐捐局委接辦王店厘局差叩謝　○十八日署德淸縣程國鈞奉調來省稟到　補用縣王宗丞稟知奉藩司委赴甯波差遣 
[蘇省撫轅事宜] ○十二月十九日同知汪鼎辭赴津局差　通判何燿良知縣畢奉先均稟知奉委發審局差　呂鳴謙稟知奉委滬局差　委署元和縣訓導甘堯熙稟知接印任事　縣　丞王以宷辭赴津局差　委署丹徒縣丹徒司巡檢李光騰謝委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
