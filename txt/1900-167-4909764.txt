# 1900 - 167 - 4909764

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華録實洋十元○潘頤福成豐朝東華録實洋一元三角○王益吾成豐朝東華續録實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤録碼洋六角○康熙字典碼洋二元八角○三家醫案碼洋三角○醫醇職義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳録碼洋一元二角○紅樓夢補六角○閱微草堂五角諸君欲購省請移玉至三馬路申昌書畫室或申報館帳房可也此佈 
[剿拳匪宜調外兵說]  
　　自義和拳匪擾亂於順直與西人爲難時局大壤人民震驚電竿被燬鐵路被拆南北消息不能靈通於是謡言更多人心浮動有客造寓齋問於執筆人曰義和拳匪之擾亂於順直初以爲尋常民教不和而已不料禍延如此之大現在大沽之砲臺已被西人佔據津京相去不過二百餘里廟堂震恐不言可知卽西人不忘睦誼不欲與中國朝廷爲難而拳匪旣焚其教堂斃其教士中國尚不痛剿則必帶兵入京代爲剿洗斯時玉石欲分而不能分匪民欲辨而無從辨如是而欲宗社之不危不亦難哉爲今之計中國將何以處置耶曰仍不過剿匪而已譬作時文第一須明來脉來脉一明則法度自合雖文字之優絀尚有天資學力之分然能認清來脈卽所作之文力量未到不能動目而終無大謬若來脉不清無理取閙必不成文且未能認清來脉卽欲作一無理取閙之文字亦必至無從下手倘勉强爲之必致文理不順格格不吐刻下中國政府如不善作文者未能認清來脉卽欲作一無理取閙之文試問如何下筆若不再將來脈一思則患恐無所底止矣所謂認清來脉者何曰政府視義和拳猶民團並不在意及至閙事不卽痛剿此未認清來派之咎也試思中國與外邦開釁義和拳出而相助固可謂之義民乃中外方敦輯睦之之誼而出騷擾何異盜匪盜匪豈有不剿之理各國西兵占據砲臺後中國羣以爲憂不知西人之據我砲臺也欲引兵登岸保護其本國之人以禦拳匪耳使我而力能自剿則西人必不引兵而來砲臺何至爲其所據砲臺未據則彼此和氣未傷將來善後之策畢竟易於爲力乃旣開釁恐西人必多藉口若再遷延時日則此後之時局當更有不堪補救者及今補救其策安在曰朝廷宜明下諭旨召各省之兵入京痛剿拳匪并令政府照會各國許以教堂之被匪所燬者教士之被匪所害者事後一一卹之償之本國現已召外省雄兵剿除拳匪諸國可毋庸越爼西人聞之卽躍躍欲試想亦不肯貿然動手如此一面安置外侮一面肅清内憂方可以保無事如外侮不能安置則砲臺旣爲各國所佔據大沽口不能進出卽欲調兵赴剿亦何能至耶客曰是在政府不欲剿耳如其欲剿則京城之兵豈少也哉亦何待調之外省曰京城之兵若能剿匪亦何至有今日之禍夫拳匪以邪術愚人南方尚如此謡動北方鄉愚其被惑可知吾知京師之兵亦必爲其所惑疑信叅半用之非徒不能勦匪反貽禍害政府誠不免聾瞶釀此厲階然至此時窮勢迫之時其昏夢亦當已醒而尚不力加剿珍者必苦於無從下手耳其無從下手者必京師之兵不能用耳若調外省之兵以剿之拳匪不難立盡客曰口門已被西人占據雖調外兵不能入京奈何曰此政府所以須先照會各國示之以誠西人亦未必不允倘再事因循則京師之兵旣不能用外省之兵又不可調逞拳匪之往來西人之占據宗社將危如累卵矣杞人之憂曷其有極客去乃詮次問答之語付之手民 
[天津租界被攻譯電]  
　　昨日本埠美總領事接二十五日烟臺來電云二十四日天津各國租界被華人發大砲攻擊美領事署遭毁本館按天津雖有拳匪作亂然觀連日報章所紀知尚未攔入租界中且拳匪亦並無槍砲等器今觀此電電原爲可異 
[美艦渡民]  
　　昨日本埠美總領事接二十五日烟臺來電云京津一帶拳匪作亂戕害西人道路往來殊多梗阻刻由美兵艦名拿西惟利者在北帶河載運美國商民三十三名至烟臺暫駐 
[載民南渡]  
　　昨日烟臺來電云京津一帶拳匪爲亂南民之急欲旋里者均麕聚於唐沽怡和洋行知之卽令景星輪船於明晨由烟臺駛赴唐沽載之南下各國派有水師兵在唐沽馬頭彈壓想流離瑣尾者當可安返梓鄉也 
[英調華兵]  
　　西字報載山東威海衛來電云英國自向中國租得威海衛後就地招募華兵教以操演泰西陣法名曰中國第一營步隊兹由管帶副將保衛君挑選二百名親自督率於本月二十四日派英國鐵甲巡船名阿蘭多者載往津沽以助戰守按威海衛華兵前日調而中止令仍派往且增一百名爲二百名亦可見軍情之瞬息千變矣 
[法德添軍]  
　　西字報云德法兩國政府近因中國北省拳匪日熾非多遣軍士赴華不足以保護旅居西士爰除已調水陸大軍赴華外法國近又添派兵艦三艘水軍一營約千人砲軍二營砲十六尊德國又擬添派水兵二營駛赴中國藉資保衛 
[英艇受損]  
　　西報云本月二十日之晚各國海軍攻擊大沽砲臺時有英國滅水雷船名懷頂者被砲擊中氣爐幸彈未炸發軍士皆未受傷然機器已損故卽駛往日本長崎船塢修理矣 
[嚴禁習拳]  
　　牛莊訪事人云直隷義和拳匪揭竿倡亂仇殺洋人各西商深恐罹其兇鋒多有附乘輪船避至營口者無業流氓遂造作種種謡言誇張拳匪之如何神異誘令居人學習拳術甚至紳富子弟亦有從而附和之者山海關道憲知之恐成星火涓流之禍立卽傳諭居民嚴行禁止違則罪坐家長如此風行雷厲謡言想可杜絶矣 
[大閱改期確音]  
　　松江訪事人云本月某日署理松江府張子虞太守接奉省中來信知江蘇巡撫鹿滋帥蒞松大閱之期已改遲二月故各營兵弁亦均回防或言滋帥已檄委江蘇候補道韓古農觀察來松代閱大守因又派差將已去之弁兵追回後江南提憲李壽亭軍門回松始知大閱之期確已改遲並不派韓觀察來松代閱 
[虎節回轅]  
　　松江訪事人云前者江南提督兼自强軍統領李壽亭軍門赴澱山湖校閱水操知江蘇巡撫鹿滋帥在福山鎭連接省垣急電折回蘇州軍門遂亦起節回松標下各營弁兵皆至馬頭迎迓聞軍門因近畿一帶拳匪滋亂故擬卽日馳赴白門與兩江督憲劉峴帥籌商防務 
 
 

Page 2

 
 
[牛莊火災]  
　　營口訪事人云本月十五日二道街天益福洋貨棧不戒於火幸各水龍聞警畢集竭力噴澆得卽熄滅僅燬去房屋三間左右隣居均未殃及惟所燬貨物約值二千餘金不意甫越三日回祿君又復稅駕焚燬房屋三間所儲各貨悉付一炬聞其起火之由因店夥於被火後搬運雜物口銜紙烟悮遺於煤油箱内致肇此災事後海防同知劉司馬以其五日兩火實非尋常疎忽可比因拘執事人到案訊懲○田莊臺距營口水程約百里小船隨潮上下一葦可航故油餅豆價悉照營巿本月十七日之夜義順增油坊忽肇火災時風勢甚猛以致延燒鄰右廣永茂永和昌兩油坊燬去房屋不計其數存油豆囤碾榨油草等物盡化刼灰是役廣永茂被災尚輕義順增則焚去油數千簍豆十七八萬擔餅十餘萬片是亦巨災也 
[漕務述聞]  
　　北通州訪事入云江蘇浙江漕白糧米到壩騐收已紀前報本月初四日倉憲提騐浙江第十一起漕糧又江蘇第三起白糧前半起初五日端陽佳節循例停騐初六日提騐浙江第十二起漕糧又江蘇第十八起漕糧又江蘇第三起白糧後半起初七日天雨停騐初八日漕糧未到提騐江蘇第四起白糧前半起初九日提騐浙江第十三起漕糧又江蘇第四起白糧後半起初十日提騐江蘇第五起白糧前半起十一日提騐江蘇第五起白糧後半起十二日米船未到停騐十三日提騐浙江第十四起漕糧又浙江第二起白糧前半起江浙兩省糧米船户因欠數過鉅留通追繳者約居其半卽交米全完之船户亦有爲帳欵所累將船上逢錨各物付諸長生庫中者以致不敷轉運連日脫帮江浙糧道嚴飭通局總辦派員押送回空船隻迅速至津裝連並移知通州知州孫刺史出示禁止各當鋪不准將船上各物質錢 
[温郡官塲紀事]  
　　温州訪事友人來函云本月某日浙江提督余瑞廷軍門由甯波乘超武兵輪船出洋巡閱擬順道來甌勘騐砲臺校閱營伍官塲得信卽詣江干恭迓○温州鎭總兵白海珊鎭軍因病出缺所遺篆務上游札飭中軍胡星貴遊戎暫行兼攝遊戎奉札後卽於本月十六日寅刻接受關防○前温州府王雪廬太守奉撫憲劉景韓中丞札飭查騐防勇遂於本月初一日詣所屬五邑點騐約兩旬方竣事○新任温州府啓迪齋太守續抵甌後因王雪廬太守先期公出是以尚未接篆暫假試院爲行臺○新任温州衛守備陳冠玉守戎希瑞於本月十五日附招商局豐順輪船來甌暫駐倉橋郭姓家筮吉二十二日履新任事○温州衛守備關虎臣守戎漢傑蒞任有年現將交卸大約荷花香裏卽須俶裝赴省矣 
[邗上官塲紀事]  
　　揚州訪事人云委署江蘇淮陽海道吳仲懌觀察重憙蒞提履任後卽奉大憲調辦闈差遺缺經督憲劉　帥檄飭揚屬運河堤工總辦范觀察德培代理○兩淮運憲柯遜菴都轉下車後卽查得本郡安梅各書院積習甚重給發膏奬每有延擱尅扣等情殊非培植人才之道遂與山長監院籌商出示曉諭大旨謂此後每課發案後卽由各該監院具領膏奬等銀按名給發至遲不得過期三日本月十六日官課案發案尾註云所有評定甲乙應得膏火奬賞銀兩准定本月二十日由監院按名照數給發不得絲毫尅扣該生童等至期往領可也一時士林中人同聲感頌憲恩不置○兩淮聽鼓各員多若過江名士其到淮稍後者挨委尚需時日欲求酌委又苦汲引無人於是有他往籌事畜之貲者亦不得已之舉也運憲柯都轉留意人才往往屢傳未到遂懸牌示衆曰照得兩淮候補各班本應常川在揚聽候傳詢公事本司蒞任已及月餘檢查官册來署謁見者甚屬寥寥雖經本司分期傳見亦多未到者殊屬不成政體此後無論大小各班所有在揚者均著於五日内先　呈遞履歷聽候傳見其分屬聽差各員著於二十日内呈投履歷倘有限内不到卽於官册内填註分别核辦其在正陽五河各總局聽差路途較遠著於差滿後來如違概不差委所有已呈履歷各員毋庸再投合行移咨正陽關五河及各岸督銷局並札飭通泰海三分司南掣一體轉飭遵照毋違 
[粤東患盗]  
　　廣州訪事友人云盜賊蠭起劫掠頻聞自上月某日源昌西街合德堂藥材行被劫多贓後雖經西關汛羅千戎懸賞購拿迄未破獲旣而西門外永康里黄姓家被匪曰晝闖入拔槍恐嚇禁勿聲張然後關閉大門倒篋翻箱搜括所有時婢女方購物而回見雙　已闔有人把守知有變端卽奔赴附近安勇駐紥處呼救迨勇丁整隊馳往匪衆已聞風遠颺矣又某日距城北六七里之棠涌鄉郭姓家婚娶奩贈甚豐盜匪涎之當晚三鼓後糾集羽黨數十人前往行刼郭某頗有膽略聞警之下卽猱升屋脊鳴槍禦敵並召衆救援撫如鄰人均瞻小如鼷是處更練見賊勢猖狂亦畏縮不敢出十是匪衆益膽大無忌從屋上將郭曳下用刀剖其腹始飽貪囊而去沿途復刦奪數家事後報經南海縣宰飭差嚴緝迄未成禽自此若輩肆無忌憚每至一村動輙連劫十餘家如取如携無人敢與抗拒蓋畏其勢盛又苦徒手不能與敵也夏第鄉紳民聞而憂之擬爲防患未然之計聯合附近各鄉成一弭盜會招募團丁若干名預爲戒備所需經費就地籌集每田一畝派銀一毛人丁每口捐數如之俾資一切開支聞警則羣起搜捕不稍推諉如查知賊蹤避匿之所則集各鄉之人爭向彼處追索贓賊現已會同商議妥訂章程果能衆志成城盜賊自當潛蹤戢羽矣 
[土棍横行]  
　　松江訪事人云西門外東嶽廟對河猪行街有唐某者翩翩顧影之少年也性喜狎邪高家弄後王姓家植姊妹花兩枝引蝶招蜂有登徒子癖者無不趨之若鶩本月二十一日之夜唐偕其友在彼作葉子戲局終未歸忽來土棍多人入門尋釁繼復登慺扭唐出外由後街蜂擁至黑魚弄河干登舟北駛至五里塘停泊種種恫嚇索借洋銀一千元唐不得已許餽二百元繕函至家時王姓亦挽某乙告知地保偕往擔保始得將唐掖歸翌日唐之戚串行出爲理處一再核减至三十元了事有慫恿控官者唐恐棍徒報復不敢聲張聞事後地保已協同縣差將此事顚末繕報縣署矣 
[穗垣客述]  
　　廣州訪事友人來函云前者督憲李傅相以李協戎所繳緝捕經費有不實不盡曾向嚴詞究詰一時嗜利之徒遂疑傅相有另委商辦之意日前卽有商人區耀文等遞禀願認繳廣府十四屬緝捕經費藩憲丁方伯以此項經費向由中廣兩恊籌辦解交善後總局支應今該商等旣願代抽代繳著自赴善後總局曁中廣兩　衙門聽候批示某日復有商人陳定福等具禀督轅請承繳肇屬緝捕經費督憲卽行批示云緝捕經費係酌提各營向有之欵乃該商等視爲利藪互相爭承亦復成何政體仰肇慶恊先行查察禀覆一面責成營員妥辦不准假手紳商以杜紛擾○旬日以來省垣時有大風雨河中舴艋多有傾覆者本月十四日學憲張大宗師由雷州起節按臨韶州行經某處忽遇颶風憲舟幸獲平安惟隨行之船半遭覆没並聞有三人溺斃傳聞如是未知確否○有鄧松者在新埭地方開設修整洋槍店已越多年凡自香港私販洋搶來粤者多托其銷售是以獲利甚豐日前忽爲某營勇人贓併獲解入南海縣審訊數堂堅不承認爰令管押候查明核辦越日有該店近鄰數家聯名赴縣署具保請將鄧釋回未識邑尊能准如所請否也 
[邗江談薈]  
　　揚州訪事友來函云兩淮鹽船專爲裝運引鹽而設乃近來招招舟子以北鹽缺乏每改而攬載米木等貨比至有鹽可運一時不能招集未免躭誤日期刻下皖岸北鹽存數無多需銷甚亟運司柯遜菴都轉迭奉督鹽憲劉峴莊制軍電催赶運旋查悉其中原委因卽札飭甘泉縣某大令出示河干所有各鹽船一律不准再往他埠○揚州府屬邵伯鎭毗連下河鄰近各塲灶向爲私梟鹽販出没之所雖派有水陸各營勇丁常川巡緝無如梟匪兇横拒捕之案時有所聞現聞又有拒傷勇丁情事運憲柯遜庵都轉聞悉後已於本月某日檄飭鹽捕營統帶劉都戎督隊前往巡緝隨又出示通衢略謂本司下車以來訪聞私梟猖　近日尤甚若不急爲查禁則官引必更滯銷查律載凡販無引私鹽及 
 
 

Page 3

 
 
招雇夫役肩挑馱載者罪當擬徒若獲案不將賣鹽人姓名供出加等問擬又數至三千斤以上者充軍倘敢持械拒敵並傷人者分别首從定擬斬絞法律何等森嚴豈容或犯且爾等皆係良民不過因貧苦藉以餬口然各項生涯甚多何事不可營生乃必以有用之錢財作此法不可逭之事以致身家不保子散妻離回首思之當亦追悔本司不忍不教而誅特先出示曉諭爾等此後務各安分營生不得再蹈前轍倘仍不知悛改則是有心于犯一經拿獲定卽從嚴懲辦决不寛貸云云見者咸謂都轉於嚴厲之中仍寓勸導之意婆心一片忠厚慈祥第不知頑梗之徒果能聞而感化否也 
[京江夏漲]  
　　鎭江訪事人云本月某日泰昌洋行某小火輪船由鎭江載客赴揚州行至瓜洲口時落日銜山澄波如晝適有一大划船揚帆下駛不及避讓致被小輪船撞沈舟中諸人同占滅頂輪船舵工見之急停輪施救得以援起八人尚有一人屍身未獲杨已深入鮫宮與鴟夷子爲偶矣○七濠之南有土妓某氏者高髻盤雲圓姿替月尋芳者咸以水仙花目之今春其子某甲娶某姓女爲室結褵之後氏欲以送迎衣鉢相傳媳系出名門夙諳閨範不願作此無恥句當致玷清名氏銜之笞鳳鞭鸞殆無虚日本月某日忽又勃谿媳怨忿交加潛取紫霞膏吞下迨毒發始延醫灌救未移時卽玉殞香銷是誠可哀可憫已○本月二十一日瓜洲鎭總兵高鎭軍光効渡江至鎭因防務緊急謁見提憲黄芍巖宮保禀商一切事機也○小街南首某妓院有妓名梅貴者杳名鼎鼎艶幟高張輕薄少年趨之若鶩初與某甲有嚙臂盟繼又移愛於某乙盟心　臂備極綢繆甲聞而妬之本月某日之夜乘醉至妓處大肆咆哮妓知理屈退入僻室不與較量甲於是將器物擊毁一空恨恨然去醋海風波誠可畏已 
[嚴防匪類]  
　　邇者北省拳匪肇亂勢甚披猖本埠宮憲思患預防深恐各土匪乘間滋事日前江海關道余晉珊觀察特飭南巿捕房捕頭王經年招雇印捕若干名往浦東彈壓捕頭禀知馬路工程局總辦程雨村大令於昨日隨同大令往浦左勘明地址禀請余晉珊觀察核示施行 
[巡查嚴密]  
　　上海縣汪瑶庭大令以近日人心浮動深恐匪徒乘間滋事特於前晚十一點鐘督率差役練勇在城廂内外各街道巡察一周旣而各巡防局委員在十六鋪巡防北局會哨然後分往各叚巡查 
[偵察謡言]  
　　美租界捕房藍副捕頭以北省拳匪日熾滬上風聲鶴唳人有戒心而無賴等復散播謡言人心愈形浮動爰派各包探嚴加偵察如有造言惑衆形跡可疑之人立卽拘拿以便解送公堂禀請懲辦 
[鶯遷人署]  
　　上海縣汪瑶庭大令履任以來向假敬業書院爲辦公之所昨日午前始挈同瀛眷遷入署中闔署書役及捕甲人等均入内叩賀 
[操演水龍]  
　　昨日江南製造局砲彈廠煉鋼廠輪船廠鍋爐廠木工廠以及砲隊營等處所儲洋龍約十餘架由提調某君遣各龍夫舁至製造局馬頭汲水操演總辦潘芸蓀觀察上海縣汪瑶庭大令均往校閱歷一點鐘始各遄返 
[查究虐斃]  
　　上海縣汪瑶庭大令訪悉二十五保二圖英租界致遠街某花烟館烟妓被惡鴇凌虐吞烟斃命昨日特飭差役往傳地保黄士泉到案訊問 
[少尉騐屍]  
　　昨日清晨南古三層樓馬頭浦濱裕昌木行前忽有無名男屍一具隨潮浮至當由木行主告知二十三鋪地甲錢昇至救生局報請備棺殮瘞嗣經局中人察得屍身頭面均有傷痕未便收殮遂由錢昇投上海縣署禀報縣主汪瑶庭大令諭令預備屍塲聽候蒞騐迨下午鐘鳴七下大令委捕廳趙敬臣典史帶同仵作書役命駕戾止升坐公案卽提錢昇訊問錢禀訴前情並稱查得死者並無親屬在申求鑒少尉命仵役如法檢騐旋據報稱屍身頭面及右腿各有刀傷兩處深約寸餘委係刃傷後抛河身死少尉親視無悮卽飭書吏填明屍格給棺收殮厝諸義塚迨回署時已六街三巿燈火通明矣 
[上海巡局紀事]  
　　湖南人陳春和　在督標奇兵營當勇因事斥逐日前忽至營中行竊雜物當塲拘住禀知管帶羅游戎片送高昌廂巡防局局員馬午橋叅軍提訊判責六百板移送上海縣署請縣主汪瑶庭大令究懲○前日大和米行拘獲行竊荳油之陳四春解送十六鋪巡防中局經局員文斌臣二尹提訊之下判責一百板飭捕驅逐出境不准逗留 
[英美租界公堂瑣案]  
　　舟人張四郎爲元昌號違煤串同胡青揚張和尚二人行竊經包探劉阿炳查獲解案請究元昌遣夥陳阿亨投案訴稱雇張四郎所駕之船運煤被竊至三十六墩之多幸曰包探緝獲求恩究追張四郎供小的駕舟爲業爲元昌送煤已經三次不敢爲非求宥胡供此煤係張四郎所竊小的僅分用洋銀八元張和尚供小的並未分用贓銀求恩省釋讞員翁笠漁直刺商之梅繙譯判將張四郎管押捕房半月胡與張和尚各　捕房一月○五百二十二號華捕解送蔡阿二到案禀稱此人潛至靶子路左近蔡榮金家竊取布衣褲二件當塲緝獲人贓送請訊究蔡認竊求恩直刺判責三百板贓給失主具領○賊犯顧阿二竊取施義和家布衣二件爲包探張阿五緝獲送案請究直刺判責二百板贓給施領去○林阿銀潛至玉星元所開之木作内竊取鋸斧等物經包探劉光震緝獲昨日解請究辦直刺判責一百板贓給王領去○二百七十五號華捕解送李阿大到案禀稱此人向嚴榮生衣袋内摸竊銀質對時表一枚拘獲請究直刺判令枷號半月贓給嚴具領○包探張阿五沈阿岳同解劉阿安楊阿大宋泰興張元大周裕隆張子德談阿章王阿發林嘉明吳阿四廣成昌廣逢源蕭源昌徐阿五到案禀稱彼等均係開設小烟館每晚十二點鐘後依然任人開燈過癮顯違租界章程爲此送請究罰直刺詰知楊阿人廣成昌廣逢源三家前已犯案今竟怙過不悛判罰洋銀十元其餘姑念初犯各罰洋銀五元 
[美租界捕房紀事]  
　　昨日午前甲乙二無賴聯袂至外螨曰斐倫路忽因細故口角互肆兇毆巡街捕喝阻不依遂一并拘入捕房捕頭以釁起細微令各押乞丐牢一日○昨晨鎭汪賊犯陸阿德混入裏虹口鄉民某姓家竊取布衣若干件携之而出適爲巡街捕所見拘入捕房捕頭令押候解送公堂禀請讞員翁笠漁直刺訊究○昨晨跑灘賊趙阿仁闖入外虹口某碼頭上竊取某號所儲之舊鐵等若干磅爲管門印度人所見拘入捕房捕頭令押候解送公堂禀請究辦 
[更正]  
　　初八日本報曾紀提標水師右營哨弁陳永生千戎忽患瘋癲旋卽長逝兹有友人謂千戎因積勞成疾而殁並非患瘋爰爲之更正於此 
[救吞生鴉片烟穩便方]  
　　余從事救烟十載於兹歷見吞服生烟者每每不死於烟而死於誤投之雜物若杮漆桐油羊血洋肥皂阿魏之類蓋杮漆等乃黏滯之品服之卽使烟能吐出而毒則被其膠黏仍至於死不知者反歸之於不及救豈不誣歟余深憫之悉心參考有年近得一藥係鋅硫養三卽俗名白藥者價亦甚廉凡遇吞烟之人急將白藥一二錢用生熟水一盌調服再服生熟清水三四大盌以取其吐并卽延醫服藥以解餘毒其效如神如白藥一時無備可用生熟水加生礬少許服之水飮足後亦能并烟吐出吐後復飮飮至醫來再服解毒之藥亦能奏效其水不可過温蓋烟忌熱熱則毒易散故也謹爲佈告并質諸博物君子此係友人來函囑登爰照録之 
 
 

Page 4

 
 
   
 
 

Page 5

 
 
[興陽騐種子神速參茸海狗腎興陽種衛生酒]  
天下馳名粤省保壽堂再聲明可恨周姓影射牌號前禀准　英公堂宋通剌懲辦在案函購再妥仝日另發一信　知或朔望查明清單方可試服 
本堂得始眞傳揀選眞正人參鹿茸靈芝野术海狗腎等珍貴純陽之品藥性温和不燥功效神速專治　子命門火虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢酸痛精神疲倦等症服則立愈當可以身强體壯任意房事百戰百勝雖白髮老翁無異少年男女同服求子　子而乃一點先天之眞靈必能一索而得男實有百發百中屢服屢騐倘試酒之神速卽非患陽痿之人一經服此二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能調十二經絡骨髓無微不至引藥歸經常服補合門養精血强筋健骨烏鬢黑髮轉老還童多子多壽却病延年功效無窮小瓶二元大瓶四元大山人參鹿茸海狗腎扶陽種子丸立刻煖腎壯陽堅舉無比每兩一元雙料二元○鋪分上洋美界天后　東首 
[上海廣豐經理和濟中西彩票]  
六月廿四日仍在丹桂戲園開彩 
本號專運和濟公司中西大票經理批發並兑紅票英六月分票業於五月十九日在丹桂戲園開彩刋有公司對號單分送呈閲中彩諸君請卽持票至本號兑洋可也茲批英七月分票貴客光顧認明上洋棋盤街本號便是 
[上海中西大藥房戒烟梅花參片功效啓]  
自來一物必有一物制之此天地生成不易之理神農經云巴豆毒藿汁解之毒菜食小兒乳汁解之獨鴉片一種絶無善治之法任其蔓延害遍中上雖市間方藥林立幾如汗生充棟莫衷一是推原其故非失其藥則違其性甚有竊取皮毛改換名目攙用生土以毒攻毒其害豈可勝言哉本藥房有鑒於此煞費苦心創製梅花參片專用固本提神培元養性諸般補劑以故取效神速行銷半天下戒絶億萬人鑿鑿可據有口皆碑是非徒託空言假藥貽害毫無實際者所可同時語也近因隠戤日多特爲减價發兌各省行銷愈廣應接不暇終恐遠方遐鄉難于分辨是用一再聲明以杜欺朦並于此藥片上印中西藥房四字以别眞僞而昭信實倘蒙光顧請向上海四馬路轉角大洋房内及南市十六鋪保泰碼頭裏街交易並各碼頭本分號及寄售店家認明牌記庶不致悮此佈 
[泰西靈藥化學補腎生精燕窩珍珠牛髓粉有奪天地造化之功]  
泰西安利醫生神藥來滬○欲享上壽欲廣子嗣欲除痼疾欲强身體務宜日服此品定可如願以償誠　世補品功超巿上一等 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試騐只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬一夕可御十妾西人統年常服故體質倍形强壯每歲幾銷數百萬盒之多則功效之神尚何待言南洋各埠華人餌補最信乎此以其血肉之品無尅伐之弊又與華人體氣極宜是以信從者衆善能補腎潤肺開胃健脾填骨髓和血脉平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試騐鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥力自給經售處在上海四馬路北首望平街大隆燕窩公司内服假冒甚多認明地址牌記爲要 
[廿七日請看合衆票開彩亦中唘]  
批拆折扣遠近一例公道○零售全張五元○分條五角半○三馬路口鴻運通仝啓 
兹小行承攬華洋合衆增彩大票專理批發英五月頭彩第九十六百四十七號由本行拆與鴻運通售出得主該行自行聲明上附彩拆與漢口利通源下附彩信購南潯張源泰一條○震澤林仁記局范一條○長安恊豐成一條其餘門莊分十條售出英六月票華五月廿七開彩紅票足兌快請奪鏢英七月票額仍萬號批拆預定每十張先收定洋五元另出定單爲憑價照公司大盤一例上海棋盤街亦中票行啓 
P>奉揚上海暹邏大德通公司經理泰西贊醫士秘製補腎聚精珍珠牛體粉於人有益世人欲强體廣嗣者請速試之 
余孫卓如被成室太早萌芽已傷致染眞陰虧損陽不轉興經成瘵症十年醫藥終鮮見效不特弄璋未得且有壽元攸關幸去春見報載牛髓粉補腎藥精能治百病由此購服此粉不半月面轉紅潤飲食倍增一月病除體强陽能轉興上月孫媳已舉一子近來晚讀旦夕不惓族弟年屆天命被洋烟癮大下元虚憊骨瘦如柴以致膝前蕭條聞孫服牛髓粉後體强病除兼得一子亦購此粉一打堅心長服不半年身壯體健其妻亦懐六甲内姪禀賦不充後天失調已患元神虧損面黃肌瘦頭疼目眩四肢酸軟步行艱難服此粉一月病亦告痊由此三試三騐使余信益加信噫西醫製藥之靈格物之精中國之藥萬不及一此粉服則簡便價亦從亷誠濟世之妙劑衛身之佳品刻余抱孫作歡飲水思源代傳方便寄語普天俾世之體弱乏嗣者得其徑也　山東登洲府張岳森喜錄 
[立止遺精苐一妙方]  
廣東陳恒德堂包愈遺精愈後永無再遺之患若有半句虚言神明共鑒 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子　此種妙方四海之内乃本堂獨得秘傳之妙方淸心安神止遺除根之良藥每大盒二元小盒一元○假冐甚多購者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹白 
[泰西妙製上上補品燕窩玉液]  
泰西未士括打秘製如敢冒效立刻禀究加以重罰先此聲明在虹口白渡橋北首仁智里十三弄括打藥房發售外埠函購託郵政局無弊 
玉液善治虚損勞傷無論男婦老少受補不受補四時可服每服片刻卽覺周身舒暢精神煥發妙在色潔味香人人愛服每日三次連服十日面色卽轉紅潤一月可長肉十磅百病不生歴經中外士女試騐確有眞憑識者辨之每瓶大洋四元小瓶二元如購十二瓶價可略亷此液無甜質攙雜燕窩之原色原味一試便知○戒煙溥濟水俟過足煙癮之後癮一錢者亦服此水一錢癮大照加三日便覺烟味漸淡半月愈覺吸煙無味而癮斷矣每瓶一元 
[立止吐血咳嗽斷根奇方]  
廣東宏仁堂秘製包愈咳嗽吐血良藥○靈騐異常○治好萬人○從無復發 
本堂家傳秘方精製包愈咳嗽吐血斷根仙草藥膏屢試屢騐活人萬計專治男女老少遠年初起吐血咳嗽立服立愈無論諸醫束手危險萬分速將藥膏依法服下奇功立見輕者一料重者二三料全愈永不再發藥性和平不寒不燥有起死回生之功滋陰降火補氣潤肺眞水火旣濟之良方順氣化痰止血斷根之妙品倘若不效原洋奉還每料二元近有假冐多方妒嫉特再聲明購者留心鋪分上海丹桂戲園南首朝西轉灣正豐街中市宏仁堂發兌 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前年有陳恭發者控陶世友揑婚硬娶　女蓮弟陶又控陳恭發嫌貧賴婚兩造經各前縣提案訊斷判將陳之姪女蓮弟發堂前日縣主汪瑶庭大令提案覆訊陳供金陵人胞弟故後弟媳曾將長女許字與陶世友爲妻後因陶嗜吸洋烟無力完娶自願退婚及弟媳殁後陶忽前來滋擾硬欲迎娶陳蓮弟供稱叔父陳恭發所禀均係實情小女子不願嫁陶求恩作主陶供前開銅作與陳之弟媳比隣憑媒聘定蓮弟爲妻前年岳母故世小的所開之銅作亦虧本閉歇蓮弟之叔父陳恭發起意賴婚控經前任黄大老爺斷令發堂擇期迎娶陳已具結後又翻案求斷大令謂陳曰案經前任斷令擇期完姻爾曾具結何得今又翻異陳供此事實係前憲偏斷勒結大令怒其挺撞喝令掌頰八十下斥退又謂陶曰陳蓮弟堅意不願嫁爾卽使完娶難保無虞陶叩頭堅求斷合又向蓮弟開導再四亦不遵諭大令以兩造俱屬頑梗判陳蓮弟發堂終身不准另嫁陶亦不准另娶○沈松濤控孫錦榮朦禀爭奪船甲汪大令提訊之下沈供小約現充提載船頭屯船甲須俟明春期滿近爲二屯船甲孫錦榮朦禀小的已故由伊接充是以投案供明大令謂爾等均係船甲豈有不知生死之理殊爲詫異復供小的胞弟阿菊確係病故孫卽借此朦控求鑒質之孫供提船甲共有三屯頭屯是沈松濤卽阿菊二屯係小的承充三屯爲傅姓頭屯應於明春期滿緣沈松濤於本月十一日病故應小的接充並由大埠灘船埠具禀此人實名沈阿奚係松濤堂兄冒名朦頂如果係　松濤必有前憲所給諭單求請吊騐况松濤之妻張氏及同行各船埠均可查詢大令判沈如能繳騐諭單准令到明春交替如無諭單再核 
[英美租界公廨會訊案]  
　　英商馬立師投本管領事署控向華人俞姚金租地八分四釐六毫已付定銀延不交地英領事班德瑞君照會讞員翁笠漁直刺飭提俞姚金俞景朝俞阿金到案訂於前日午後三點鐘會訊屆時班君蒞辭會同直刺升座馬立師投案訴稱商人向俞姚金租地八分四釐六毫其地坐落二十五保四圖六百六十三號已付定洋四百元迄今日久不將田單交出商人往立界石屢被拔去請卽嚴追俞姚金供此係小的祖遺地咸豐三年曾向昔存今故之族人俞南觀抵押錢三十千文迨小的將地租與馬立師收得洋銀四百元卽向南觀之子景朝贖取田單因念歷年已久加至洋銀一百五十元在小的亦可謂仁至義盡矣不料景朝故意將田單藏　據爲已有反謂小的將地盜賣赴縣誣控小的現被洋商催逼甚緊計無可施叩求恩斷兪景朝俞阿金同供此地實係小的等祖産無端被姚金盜賣與馬立師因投縣署控陳田單亦已呈案求鑒直刺商之班君著將俞景朝俞阿金管押俞姚金交保候函致縣署吊取田單再行核斷○英商協泰洋行買辦李玉亭控黄禮堂騙取金條迄今已逾二載尚未訊結近日黄延律師侯魯公訴請開釋直刺爰於昨日會同梅繙譯提訊黄供此案情形已由侯律師代爲剖白職員不勝覊絆之苦求開一線之恩直刺商之梅君准如所請因援筆判曰李玉亭控黄禮堂金條一案會訊多次再三推求謂騙無憑謂贓無據查李玉亭貿易中人尚稱平正懷疑致控情有可原黄禮堂作事　頇訟累經年實屬咎由自取案旣訊明概免置議應卽將案注銷並取具黄禮堂不再滋訟切結從寛釋放此諭 
[法租界捕房瑣案]  
　　昨禮拜五朱森庭明府蒞捕房發落各案八仙橋西申康烟紙店曾向潘順德出立期票洋銀十元屆期不付爲潘扭案請追經明府訊供之下判將店夥朱錫之押候傳到店主蔡耀卿再核昨日蔡遣人呈繳洋銀十元明府飭將朱錫之開釋交案之洋銀存候給領○顧瑞祺控華梅亭欠洋一百五十元明府著押候交保昨日飭包探將華帶出覓保旋經王永興保出著候下期交案訊核○升科局屢次失竊衣服物件適張阿福假送信爲名入内圖竊當塲拿獲解經明府訊供押候訊究昨日命提到案著重責一百板供稱圖竊是實惟並未竊得明府著還押再比○蔡阿根向洋東索取工資口角爭毆控經明府訊供判押三天以示薄懲昨已期滿命帶案開枷○竊犯陳阿二顧榮福前經明府判枷半個月昨已期滿著開枷各責三百板斥釋○徐同和路經柏醫生門首戲弄門鈴聞聲出視當塲拘獲解經明府訊供判枷號七天發柏醫生門首示衆昨日期滿命疏枷從寛開釋 
[蘇州官報]  
　　五月二十一日撫憲鹿由常熟回長洲縣蘇禀知下鄉查勘保甲團練绶判許之珏禀知奉傳訊案請補金匱縣知縣方臻峻禀謝飭知准補浙江候補知縣英山由浙來卽辭辦理江甯銀圓局委員知縣程慶明由甯來卽辭府照磨胡鏡清禀辭回甯○二十二日署吳江縣朱秉成禀知交卸任事回省知縣楊錦江禀謝奉委下遊厘局差五品頂戴指分江蘇試用巡檢余孟豎湖南人由籍領咨來省○二十三日統領浙西鹽捕等營候補道杜俞通知在院上勯活奉電調赴甯卽辭行長洲縣蘇禀知下鄉查勘保甲團練回調署江陰縣吳禀辭知縣許溎祥禀知赴十里亭火藥庫察勘開築濠溝情形卽回又都守仁由南匯差次因病回省又周清溱由溧陽沙洲差次來卽辭又許涵怡禀知委赴直隷省城一帶公幹卽辭主簿阮樹棠由甯來巡檢董桐曾由甯回署城守營中軍守備夏大明禀知接印任事帮帶撫標中營水師候補守　沈朝榮禀知到差 
[維揚官報]  
　　五月十七日張鹺尹仁棻委蘇州餉歐陽鹺尹彬委運北鹽○十八日前兵部主事朱主政桂生過揚朱分轉煦辭解廿餉起程童鹺尉啓曾銷儀棧復秤差○十九日總局黎戴沈三分轉均委五台山總辦船私趙鹺尹爾旅辭回十二圩差次蔡鹺尹廷本由李家橋卡來揚 
[垂裕後昆]  
　　徐石士翁日前有抱孫之慶特將湯餅禮移助育嬰費計交到大小角子合成洋銀三十七元二角又見敝堂施醫贈藥需欵甚鉅并將陳養翁李子翁虞子垞徐銘笙鄭雲　等世一位所饋文孫衣飾折價洋世一元悉數佽助似此心存利濟處置得宜福祉之集未可量也送禮芳名併列於左計開巢崇山翁洋四元張少　徐芝生吳厚齋三位各二元顧松麟汪燮奎徐仰之顧杏泉王培村許　安陳養泉吕菊亭須文海信源莊沈福緣金玉山王少舫十三位各洋一元程平三洋六角王靜山王蓉堂張綬棠金樵生王春帆葉琴山劉兆熊陳友梅王梅亭周炳坤金培之宋潤卿鄭鏡蓉包玉田金鳴臯謝　山蔣純泉陳小坡吳少棠倪悅如陳仲雲張釣伯胡良之席耘勝太太廿四位各半元吳堯卿差蓉軒卜炳元戴鏡源四位各四角[  上海六馬路仁濟善堂司董等謹誌]  
[上海虹口元濟善堂經收庚子年三四月分月捐一文愿常捐清單]  
　　唐傑臣翁捐洋十元陳可良翁翁醉樓翁二户各四元黄薰南翁陳雁初翁義成號錦章號四户各二元永增祥萬順豐鉅昌隆三户各一元李珊記慶昌祥興昌祥燧泰號長和號裕源恆元昌號七户各六角聚昌號寳昌號寳興號源泰號順興源恆昌號利亨號寳成號同春祥成昶利恆裕昌生昌號十二户各四角唐藴輝堂正二三月分三元吳敬堂翁又一元五角杏花樓正二三四月又一元二角　日三翁惜字捐四元共收月捐洋四十七元七角○陳雁記每月五十愿王岐　三十　梁日三翁廿五愿禮和帳房老介福二户各廿愿華榮和永義源怡珍居戚益　翁潤德堂五户各十愿致寳長七愿至義居六愿讓昌堂華榮昌二户各五愿守拙子湧幢氏靜慮居張季園翁姚子峯翁顧菊生翁六户各二願筆喇帳房四順樂善居士禮　押胡志明翁王少甫翁四户各三願李芹香　一願共計二百四十七願共計收錢十四千八百廿文鍾聖輝翁六願正二三月分錢五百四十文何麗初翁王禮堂翁鄭梅庭三户各五願正二三月錢一千三百五十文黎連勝翁王尊勳翁洗烴珊翁三户各三願正二三月錢八百十文　始端翁二願正二三月錢百八十文恭書堂徐宗潢昭敏氏三户各一願正二三月錢二百七十文　子餘翁巢潘氏二户各十厢三月錢六百文巢翰齋翁巢金氏二户各十願四月分錢六百文九章號不計願三四月分洋一元二角湯鴻賓翁又六角洽盛恆又二角理文軒書莊正二三四月分六角麥義民翁佘明　翁二户恤　三四月錢共二千四百　通共收錢二十一千五百七十文洋二元六角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
