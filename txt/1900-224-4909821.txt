# 1900 - 224 - 4909821

 

Page 1

 
 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附　地總圖顧亭林先生炎武天下郡國利病書二林齋主人藏有精抄稿本倩本局用大號新字排叩　延名宿悉心校讐二書業已告成用上等潔白連泗紙印釘裝成六十本外加据木箱每部售洋十二元海内有志之士欲講求經濟學問　則此二書不可不備并請認明封面後有二林齋校本庶不悞購仍存上海文瑞樓蘇州緣蔭堂蕪湖河南文苑山房　君就近選購可也此佈 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[憤言三]  
　　拳匪之變肇之於前山東巡撫毓賢成之於端王剛毅崇綺啓秀徐桐諸執政王大臣余前已論之詳矣兹聞客之自京師避亂回者言端王之外尚有莊王亦係庇護拳匪撓亂天下者夫内廷中有端王莊王二人爲拳匪之首領則國事安得而不紊亂匪勢安得而不鴟張剛毅崇綺啓秀徐桐皆突梯滑稽之小人宜乎迎合意旨奉拳匪若神明所不解者滿洲王大臣執膠固之性恃虚憍之氣釀成大變傾覆國家而漢大臣中亦有小知利害其謬妄一如滿洲諸王大臣者其人爲誰則李秉衡是或曰當拳匪起事之始李秉衡方奉命巡閲長江曾與南中各省疆吏會銜奏請　滅拳匪是李固亦知拳匪之當剿而非若滿洲諸王大臣之一意主撫陰且縱之爲亂以爲得計者何可與毓賢剛毅諸人同年而語不知李秉衡之會銜奏請剿匪蓋迫於南中各疆吏之議故不得不從實則非其本心也余嘗證以兩事而知李秉衡之謬妄不下於滿洲諸王大臣方李秉衡之統師入衛也道經江陰過訪某寓公寓公官山東時李方爲巡撫固其舊日屬員而又深爲器重者接見之下縱談時局李痛詈洋人聲色俱厲此尚未足爲異也旣而又極稱拳匪之如何神異如何忠義國家有此種固結之人心卽無靈符足禦槍砲亦足奪東西人之魄而盡驅之於外洋寓公雖心知其非而以當時究係屬員未便遽駁但唯唯而已比去寓公思李方督帶雄師入京如此妄爲時事復何可問因致一書備陳拳匪之必當剿公使之必當保國家安危所繫全視乎此不可不愼云云此友人在寓公處親見之事爲余言之余是以知李之深信拳匪固一如滿洲諸王大臣也此一事也又李奉命巡視長江校閲各省師旅至湖北督憲張查壽制軍方以洋操訓練各營將士戲下者陸軍悉倣德國規制卽裝束亦不用舊時號褂盡衣短後衣窄袖蠻靴　　　捷李見之大不悦命悉去之仍返舊制制軍不能梗曲意從之夫軍制之改從西法蓋見乎中國緑營旣不可用勇營又暮氣甚深而泰西兵制甚精陸軍又推德國第一故不惜改絃易轍則之效之初非有好惡於其間不過欲練成勁旅以圖自强而已乃李不知此意輙欲以漢家制度復我舊規今者統師入京未數日而各省卽奉上諭凡練習洋操者一律改復舊制綸音反汗非惑於李之上言諒不至此是亦可見李疾視洋人之甚矣而欲其前滅拳匪保護西人也得乎此又一事也夫李名望素著似非毫無智慮者何至謬妄如滿洲諸王大臣而亦深信拳匪漫欲與各强國相敵余嘗惴其衷曲蓋亦有激而然也溯李巡撫山東時適有土人閙教之事西人以地方官不善保護并歸咎撫臣請嚴予處分以懲其後時李已授四川總督因此未能到任後朝廷卒如西人之意褫李之職永不起用西人始允將教案了結而李亦遂放廢還山然其疾西人之意由此而深特苦於朝廷一意懷柔不輕啓釁故亦無由爲力耳一旦滿洲諸王大臣亡思借拳匪之力以滅洋人李遂欲以私讐伸大義依附末光行此謬戾之事成則居不世之勛敗則天下人皆當以公忠相諒而豈知時局益形糜爛京帥遂以不保乎此吾所以不能爲李諱而以爲墮我國家三百年之基業者李之罪固不下於滿洲諸妄人也 
[聨軍入京]  
　　昨日西人由天津電致烟臺轉達上海云東西各國聨軍已於華歴本月十九日行至北通州旋於二十一日薄京城當在通時華軍略爲抵禦然亦不甚勇猛及抵京卽由東直門入在京各營不復與之鏖戰是以聨軍亦並未以槍砲從事誠人民之大幸也至於各國公使類皆幸獲案全此外官紳商賈千餘人則若存若亡一時尚難查悉云 
[日軍獲利]  
　　昨日北通州來電云當東西各國聨軍行抵北通洲時日本統帥某君偵知中國所設糧臺諸物充牣遂縱令兵士入内搜掠見有米十萬石悉數載歸旋又擁入軍械局將所存槍砲藥彈囊括網羅亦可謂大獲其利矣 
[日軍多病]  
　　當天津各國聨軍入京時曾遴派若干營駐津以資防衛兹閲日本大阪某日報云近由陸幂第五師團軍醫部長前田氏電告東京醫務局略謂邇日日本軍士之在津者多被病魔所崇戈戟森嚴之地時聞疾痛呻吟都計弁兵之患病者二百五十五員名其中患赤痢及腸發熱者六十員名亦可見兵凶戰危聖人所以與齋而並致其愼也 
[法調越兵]  
　　聞之西國官塲云法廷以中國拳匪作亂上海雖地居局外而謡言四起人皆惴惴於心因飛檄越南調步兵二營砲兵一營計共一千七百名來申防衛其越南兵未到之先暫由兵船上調海軍守戍亦防患未然之道也 
[新設海線]  
　　昨日上海西字報云自京津拳匪肇亂以來陸路電線中斷南北消息幾於阻隔不通近由大北電報公司執事人設法由烟臺通海線至大沽洪濤浩淼之中工作頗非易易聞俟此線安置停妥後尚擬由烟臺接至申江云 
[攻城未獲]  
　　昨日牛莊來電云此間城池自被俄人所占華軍不甘退讓卽於華歴七月十一日併力往攻兩軍相見之餘肉薄血飛誓死不退相持竟日俄人再接再厲華軍始敗北而逃 
[大通警耗三志]  
　　安徽大通鎭匪徒肇亂情形前已兩志本報兹接金陵訪事友人來函謂聞諸彼處土人言此次之變實由鹽釐局總辦某觀察激成蓋觀察帶有緝私勇數營專備巡緝私梟邇以巿面蕭條釐捐减色竟將各勇 
 
 

Page 2

 
 
口糧停放迄今已三閲蟾圓矣各勇屢屢籲求迄未允許於是窮無復之日集局門前呼號乞命觀察初時置若罔聞後竟欲科以閙餉之罪事爲土匪會匪偵悉遂乘間勾煽突於本月十六日擁至局中異口同聲堅請發餉觀察懼禍密遣親丁飛請蕪通緝捕營統帶爲之解圍統帶某君聞警卽率隊馳至不問情由開槍轟擊擾擾紛紛之際彈傷數人以致衆怒難平恣情羅　緝私營勇亦各脱巾譁譟燃槍還擊彈如雨下致斃緝捕營勇若干名某君大驚率衆奪路而逸緝私勇至此遂成騎虎之勢將局中錢折搶劫一空並欲得觀察而甘心觀察自知身爲怨府急易鬚眉而巾幗改妝侍婢伺隙出門星夜跋涉至江甯投憲轅告變其寵姬某氏則毁妝踰垣而遁濳伏蘆荻洲露宿竟夕翌晨始賃一輕舸追至省垣至搶刦典鋪錢莊則係土匪會匪所爲與軍士無涉云正在删削登報間又得安慶訪事友人函告謂事前釐局總辦許太守緝獲匪徒四名疉次　訊其黨銜之遂勾通砲船勇丁約期十五日傍晚在和悦洲一帶放火爲號蜂擁至釐局將被獲之四人刼出徧覓太守不得遂擁至督銷局任意刧掠旋折而入街巿搶刼利和錢莊所得贓銀皆用砲船裝運渡江俵散迨省憲調兵至此匪黨已逃逸無蹤營弁傅君知若輩去尚未遠率帥追逐拘獲四名次日續調各勇由青陽水陸到來協力兠剿當可一鼓成擒是役也猶幸教堂並未被焚尚易了結若夫前報謂某叅戎因見號令不行自尋短見則實無其事去本館按二説大不相同未知熟是熟非姑並存之以質諸深知其事者 
[大帥効忠]  
　　金陵訪事友人云自北地兵釁旣開津郡淪亡京師告警各省封疆大吏紛紛調勁旅北上拱衛邦畿兩江督憲劉　帥力保東南熟籌防務滿冀援師雲集早　膚功故雖憂國心殷尚未同仇偕作邇見時艱日亟不禁忠勇奮發擬在兩江標防各軍内挑選精壯一萬二千五百人督帶入京協同捍衛聞已飛電入奏願効馳驅一俟接奉綸音卽須統率雄師星夜赴北矣 
[西人避地]  
　　杭州訪事友人云寓居浙省之東西洋各國人邇因各處教案迭出咸有戒心本月十五六日有西教士率同教民若干人各携行李乘舟赴滬爲避地圖存之計惟醫院中梅教士及辦理湖東釐金之某税務司各教堂總教士等十三人尚未離省暫寓拱宸橋英國領事署中 
[土匪宜防]  
　　金陵訪事友人云邇年民生凋敝商務蕭條貧民謀食維艱最易流爲匪類且城鄉各處時有小刀會匪蹤跡一經勾煽禍變迭生自北省拳匪不靖以來土匪益復蠢　欲動巿廛中搶劫之案日有所聞兼之四鄉團練兵已雲散風流練丁無可謀生均不免與匪爲伍鄉間殷實之户咸有戒心安得在上者早籌良法敉平毋致星火涓流釀成巨禍斯居民之大幸也 
[越郡官塲紀事]  
　　紹興訪事人云都　縣倪愚山大令蒞任未及半年因縣屬教堂被燬未能竭力保護經省憲懸牌撤任遺缺委葉詠霓大令昭敦署理○分紹委員劉雲卿參軍向爲府尊熊太守賞識歴經委以優差兹由潘憲惲菘耘方伯委署蕭山縣縣丞篆務參軍奉札後已擇吉接鈐任事矣○候補知府俞太守自奉上憲委赴紹興府勸辦新海防捐當卽束裝詣郡迄今一月有餘屢向各紳富剴切勸諭無如相率推諉未能集有巨貲不得已於日前回省銷差 
[鄂省官塲紀事]  
　　武昌訪事友云湖廣督中協俞漢卿恊戎現奉督憲張香濤制軍檄委署理鄖陽鎭總兵篆務所遺督中協篆務委吳鎭軍元愷署理○總辦營務處張次青觀察因病逝世所遺營務處事務由督憲張制軍會商湖北巡撫于次棠中丞札委商務局陳仲麓觀察兼管刻已到差視事矣○夏口廳同知陳少石司馬近抱黄門之戚情深伉儷哀悼異常循例赴各憲轅請假二十一日寅僚咸往吊慰素車白馬絡繹於途○湖北候補縣吳大令耀先奉文委署歸州篆務適因抱病不能蒞任自請繳札銷委並請假赴上海就醫藩憲瞿賡甫方伯允之已改委龔大令瑞清馳往署理矣 
[潯郡官塲紀事]  
　　九江采訪友人云亢旱經旬熱如熾炭寒暑針升至一百零五度不特田禾枯槁卽人民亦疫癘叢生德化縣應莘臣明府心焉憂之連日薰沐虔祈未見廿霖渥沛九江府孫景裴太守因筮期本月十八日設壇叩禱以冀碧翁翁宏施甘澍粒我蒸民○本月十七日爲九江府孫景裴太守之夫人設帨良辰屬下各員咸往府轅晉祝禮也 
[皖省官塲紀事]  
　　安慶訪事友人云安徽卽用縣周大令榮期現經藩憲湯小秋方伯申詳撫憲王芍棠中丞請題補泗州盱眙縣缺○鳳陽府經歴莊叅軍介褘經藩憲湯小秋方伯嘉其幹練會同臬憲聨墨樵鹣訪加以考語詳請撫憲王芍棠中丞題捕靈璧縣缺○天長縣黄大令兆岷現已俸滿經藩憲湯小秋方伯申詳撫憲王芍棠中丞題請補授宣城縣缺○候補巡檢劉二尹毓琨經藩憲湯小秋方伯委署婺源縣項村司巡檢缺吏目陸少尹鎭委署無爲州吏目知縣盧大令忠麟委赴大通公幹日内已先後禀辭就道矣 
[蘇省官塲糺事]  
　　蘇州訪事人云本月十九日正任松江府委署蘇州府知府濮紫泉太守接奉上憲飭知内開奉吏部覆准實授斯缺等因遂於翌日詣各憲轅禀謝○前廣西提督學政趙殿撰以炯僑寓省垣定慧寺巷雙塔寺東首太夫人陳氏年逾七旬素稱康　近日忽爲二豎所侵參苓罔效延至本月十八日寅時仙逝筮期十九日大殮屆時文武各官皆具一束生芻躬往吊唁素車白馬絡繹如雲○本月十九日湘軍南字等營統領吳軍門恒山由滸浦來省謁見護理江蘇巡撫聶仲芳中丞面商機要旋於二十日遄回防次 
[蓬島芝香]  
　　有客自日本東京致書本館云大清使署譯員羅寳森太守賡齡已於日前附神户丸赴申謁見欽命全權大臣李傅相按太守自何子莪學士奉使赴日卽隨節而東歴二十餘年熟識日本官塲制度戊戌之役傅相奉旨詣馬關議約太守與有勳勞此次晉謁鈴轅諒必能畀以重任也○湖北候補府錢念劬太守前經張香帥檄令東渡問俗采風頗與日本官塲一誠相洽無論識與不識皆目之爲賢有高島吞象翁者爲伊藤侯兒女姻親邃於羲詞箸有高島易斷華歴本月初十日設筵别墅介四明王惕齋上舍邀太守及張君立太史讌飲暢談時事欵洽逾恒○日人自聞北省拳匪之警卽就東京加賀町剏設中央通信社專探一切行軍事務許各報館向之轉錄月需銀貨五十圓東歴八月五日卽華歴七月十一日主其事者設筵芝山紅葉館以欵嘉賓醉月評花清驩無極○日本烟禁最嚴有癖嗜阿芙蓉者罰無赦日來横濱各巡役拘獲吸烟之粤人之名滬人一名囚之獄中尚未定讞 
[粤東談屑]  
　　廣州訪事人云城西紳士設立巡警局抽收房損以充經費已於本月初二日在華林寺開辦新基七約各居民知之相約在北帝廟西堂互議擬踵其事而行之聨名禀知南海縣裴大令大令批示曰據禀已悉已由易紳禀請郭紳乃心等在華林寺設立西關巡警總局其陳紳昭常勞紳肇光鍾紳錫璜梁紳肇修等均在其内早經妥議章程由縣刊送鈐記並刊發示諭及禀明大憲立案矣所有西關一帶各街房捐募勇巡警事宜自應仍歸該局諸紳肩辦以總其成著卽遵照粘單兩紙發還○省河補抽釐金廠於日前懸示曰自六月初一日起所有未經抽收者卽行補抽查有廣德泰字號欠繳銀五千餘兩據云已代該局如數清繳惟該局云並未有令人代爲抽收之事兹限該首事於五日内務必將欠抽銀五千餘兩繳到倘再延緩定必飭差押追○本月初八日之晚三更時城西凉亭畔余羅兩姓家突有匪徒百餘人持械入刼失贓甚鉅翌日卽繕單報案刻下已由西關草塲汛懸賞購緝矣 
[鷺海秋濤]  
　　厦門訪事人云此間爲通商口岸華洋雜處良莠不齊往往有外來匪徒勾結本地流氓乘機滋事本月某日道憲延觀察特傳各客棧及各烟館主到案諭令客棧中設立循環號簿以後如有外來客商投宿者必須查明籍貫姓名以及作何貿易每日註明簿内送轅 
 
 

Page 3

 
 
查核至各烟館夜間以二鼓爲　一律閉門過往流氓不准收留住宿如違嚴懲○厦門寮仔後街及三十六崎頂均爲倡寮薈萃之所雖屢經官憲出示禁止而各署差役每月均得有陋規暗中代爲庇護以是杳剿穏築並無意外風波日前十八保紳董某某等以其有害風俗特公禀道廳縣各署請嚴申禁令刻下已經批准不日卽將驅逐一清矣○厦防同知李石梧司馬經大憲調省差遣所遺厦防一缺特委張司馬文德來厦接署擇於本月二十一日接篆視事閩省自遭水災四鄉人民不無流離之苦因之流氓匪棍到處散佈流言以圖乘間起事事爲道憲延觀察訪聞特頒發賞格一道略謂若輩妄言惑衆藐法已極如將前項匪徒擒送至轅者每名賞給洋銀四十元如知該匪下落協同差勇拿獲者每名員給洋銀十元以示鼓厲 
[靈隠鐘聲]  
　　杭州訪事友人云杭地士木各工匠大抵籍寗波者爲多紹興次之若本地人則寥寥無幾現因北方不靖若輩相率言旋雖有工程幾苦無人應接縣中差役遂指爲有心規避私出牌票向本地各匠任意索詐私肥小民生計惟艱何以堪此所望爲民上者及早查禁民困庶可稍蘇乎○自本月初旬得雨後迄今半月有餘雨師絶跡不特田中禾稼漸形枯槁卽居民汲飲亦頗艱難以致近日患病者時　所聞殊可憂也 
[甬江雜錄]  
　　寗波訪事人云鄞縣訟棍王詩賡卽劣監王定洋前經縣主徐大令飭差拘獲押候出示招告以便盡法嚴懲本月十九日之夜王忽在監病斃其弟王某瀝忱具禀求免騐屍大令批斥不准迨騐明始由屍屬備棺收殮○前者府尊高嶼卿太守以甬地素有講恶俗爰卽出示嚴禁　文飭傳城鄉各圖地保到堂諭以本府查得城廂内外茶館共有九十三家今當每家發給告示一紙申禁講茶俾若輩觸目警心不敢再犯各地保咸唯唯而退 
[傅相行轅紀事]  
　　昨晨督辦鐵路大臣盛杏蓀京卿某省候補知府華太守承澐及武員杭君得勝江海關道余晉珊觀察先後詣行轅禀見○午前十點鐘時接西字電報一封同時接金陵電報一封午後四點鐘時發出致山東德州電報一封 
[上海官塲紀事]  
　　昨日内閣學士張燕謀閣學命駕進城赴道營廳縣各署投刺至上海縣署時縣主汪瑶庭大令飭家丁擋駕○昨日駐紥本邑西鄉日輝港之晉安兩字營統領顔梓琴總戎策騎詣道轅謁見蘇松太兵備道憲余晉珊觀察請領餉銀三百兩觀察延入廳事中茗談移時始興辭而出○前者兩江督憲劉峴帥照請盛杏蓀京卿專辦保護商教事宜刻下京卿以公事繁冗移請峴帥委萬觀察來申襄辦昨日觀察旣抵申卽乘輿詣各當道處拜會禮也○前晚本邑城廂内外保甲總巡傳辛崖明府聞萬航渡一帶有匪徒聚衆滋事遂帶齊差勇馳往巡查及至寂無所聞因卽駐宿是處一宵至黎明時始返 
[謡傳無據]  
　　前晚本邑謡傳梵士渡一帶有匪徒聚衆滋事蘇松太兵備道憲余晉珊觀察聞之立飭上海縣汪瑶庭大令派差前　偵察大令亟命差役薛貴等馳往稽查並無動靜乃令地保訪查造謡生事之人旋查悉有流氓譚某者在茶肆中信口妄説煽惑人心業已逃逸無蹤乃卽回城據情禀覆 
[印兵分駐]  
　　英國水師提督西摩氏由香港電調孟買及谷爾甲兵士二千數百名來滬前日傍晚時地克巴得商輪船滿載兵士五百名駛抵虹口兆豐路公和祥碼頭至昨晨七點二刻時續到商輪船名以吞台者中載軍火及馬數百匹鐘鳴十點各兵搬運行李及篷帳之類陸續登岸分詣提籃橋及楊樹浦協隆紡紗廠一帶駐守尚有二船須俟今晨到埠 
[飭緝臺基]  
　　蘇松太兵備道余晉珊觀察訪聞某老嫗在本邑幽僻處所開設臺基引誘蕩婦曠夫實屬在傷風化因飭上海縣嚴密查拿務獲懲辦縣主汪瑶庭大令奉諭後昨已飭差赶緊嚴拿矣 
[愼防火患]  
　　日前爲署理松江府張子虞太守之太夫人設帨良辰太守特買舟至滬就南巿馬家廠公館中稱觴介壽滬上文武各員均往祝嘏前日太守命駕至各衙門謝步行經大南門外大校塲見有人將馬糞聚而焚之烟燄騰空穢氣薰鼻不禁勃然大怒立傳二十七　地甲陶昇到來諭令傳知各馬房嗣後不准再焚以免釀成火患是亦防患未然之意也 
[放寛街道]  
　　日前本城小東門内及城外鹹瓜街兩肇火災皆係路狹如繩以致兩面延燒撲救難於爲力事後蘇松太兵備道憲余晉珊觀察飭上海縣傳諭各房主於起造房屋時務須收進若干庶街道稍寛可免蔓延之禍縣主汪瑶庭大令奉札後立卽照會同仁輔元堂董曹寄耘酌議辦理兹經曹董函稱奉諭查明鹹瓜街路尚寛闊各房主以地價昻貴難再放寛惟小東門内最狹處除去兩邊階石中間之路不滿一丈卽稍闊處亦祗一丈三四五尺刻已議定將來起造房屋時街道須一一律闊至一丈五尺不得叅差現在馬方蔡三家將次開工已由堂知照遵諭云云大令遂據情禀覆道憲并須出示曉諭居民 
[巡局會哨]  
　　前晚輪應本邑南邑二十三七鋪巡防局會哨十六鋪南北中三巡防局委員邱盛兩二尹預備茗點欵之少選江蘇撫標滬軍營管帶龍葆珊游戎亦命駕戾止暢談良久始各分往各處巡查十六鋪巡防南局委員曾虚齋二尹巡至篾作街附近以王陳氏所開小烟館内人語喧雜深夜猶未息燈命地甲諭令卽日遷去不准逗留 
[讞員請假]  
　　本邑英美租界公廨讞員翁立漁直刺之德配某夫人寄居江北泰州前日直剌接電信知爲二豎所侵急詣道轅請假數天前往探望道憲余晉珊觀察准之直剌遂於前晚乘某輪船就道所有會訊事宜暫由襄讞委員張柄樞司馬庖代 
[公堂停訊]  
　　昨禮拜六爲法界公堂會審之期適法總領事署繙譯官陸化德君别有要公飭人咨照捕頭并禀知讞員朱森庭明府暫停讞案一期 
[南巿瑣譚]  
　　本邑南巿王家馬頭一帶屢有無賴設攤聚賭勾誘愚民有劉盤龍癖者無不趨之若鶩前日忽有口操湘音之匪棍若干人前往索取陋規不遂所求以致互相格鬥有巡防之責者所宜加意嚴懲也○前日瘋人某甲在南巿董家渡左近裸體狂奔沿途攫取食物嗣經旁觀者設法拘住送回其家 
[法租界捕房紀事]  
　　掮客謝懋金以草帽邊十四箱向法商鉅昌洋行抵銀一千數百兩過期不贖行主遂投本管領事署控請提追法總領事白藻泰君准之照會讞員朱森庭明府飭探將謝拘入捕房捕頭令押候解送公堂禀請訊究○小東門外某烟館值堂人某甲扭某氏婦至捕房聲稱此婦前來開燈過癮不知如何忽失去烟槍一枝請爲追究氏嘵嘵置辯不認行竊捕頭謂烟館容留婦女久干禁令何得顯然抗違遂罰甲洋銀一元將氏交人保出候派包探查明實在情由然後解送公堂禀請究辦 
[美租界捕房紀事]  
　　有著名流氓名阿土者不知其姓專在虹口提籃橋一帶聚衆横行擄人勒贖屢經捕頭派包探查拿迄今未獲昨日包探沈翠濤偵知匿跡之所立卽帶同夥役前往拘送捕房捕頭令押候轉解公堂禀請讞員翁笠漁直剌懲辦○潑婦阿秀瀏河人在虹口　路開設森昌小烟館各流氓趨之若鶖前晚向鄰右荳腐店主某甲索詐不遂糾集桂生金生諸無賴前往尋釁將甲曳至街心肆行毆擊嗣見巡街捕到來始一哄而散事後甲心不能甘奔赴捕房訴請查究捕頭允之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
