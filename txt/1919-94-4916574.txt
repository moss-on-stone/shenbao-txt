# 1919 - 94 - 4916574

 

Page 1

 
 
   
 
 

Page 2

 
 
   
 
 

Page 3

 
 
時評 
[彩票之質問（冷）]  
　　近來彩票發行之盛幾與未禁之時相等此其故何耶由其根本言之前清所去之弊政豈於民國而必一一復活之耶由其枝節言之彩票之發行名爲襄助善舉未有應助之善舉而乃先有彩票豈爲借善舉之名而營彩票之實耶 
政府以反對者多乃爲掩耳盜鈴之計區分所謂批准未批准者果於事有濟耶新國會不於其根本求之而徒爲此副票之質問是亦所謂放飯流　百問無齒决之類也宜乎租界當道之禁制出售矣 
專電 
　　北京電院電張瑞璣頃將于右任提出之劃防撤兵意見四端交付閣議通過卽希照辦 
　　北京電西安電張已商准南北將領舉行聨席會議並訂眞日開幕先决劃界辦法（十一日下午一鐘） 
　　北京電錢覆粤岑伍林接敬電當電湘督查復茲准復稱王道一德實無委任楊振初爲湘西保衛團事（十一日下午一鐘） 
北京電郭樊所部經許收撫已改編成隊老弱及無械者二千餘擬遣散（十一日下午四鐘） 
　　北京電外部頃印發馬可尼無線電話借欵合同十三條全文（十一日下午七鐘） 
　　北京電蘇人段書雲等電請特派公正廉明聲名素著之大員督會辦各一人治理蘇省運河（十一日下午七鐘） 
北京電蘇人段書雲等呈府院蘇督土匪根株朱絕請飭速辦清鄕（十一日下午四鐘） 
　　北京電陳毅電謝米諾夫到崴將至日本（十一日下午七鐘） 
　　北京電參陸部電黑鮑督奉諭所陳蒙部近情曁處置呼倫辦法切實可行交部迅速籌定與該督逕商辦理特逹（十一日下午一鐘）　　北京電此次赤塔會議主持者曾與謝米諾夫協定月助謝軍費五百萬盧布日兵自黑河戰後運來各種軍械十五火車均交謝部收用俄民多抗拒 
　　北京電阿爾泰兵變徵實院電新督查辦擬將張慶桐調回由新疆派兵接防（十一日下午一鐘） 
　　北京電新督電據塔城道稱阿爾泰軍警鬧餉叛變又據軍警全體稱目兵索餉衝突地方未擾害張長官等並無報告道路遥遠難得眞相現已派員往查　　北京電延琿韓僑密謀未息近聨俄韓僑擬組團分道回韓 
　　北京電政府以阿爾泰歸併新疆改區爲道交部呈辦 
　　北京電小幡訪外部謂西南諸省時有妨礙日人行動損害財產事應飭賠償損失（十一日下午一鐘） 
　　北京電政府令張慶桐回京派周務學前往查辦（十一日下午一鐘） 
　　北京電本日令載濤改爲鞏威將軍（十一日下午一鐘） 
　　北京電某議員因利濟奬劵質問案尙未據政府答覆又有副劵出現違法害民莫此爲甚查添設此項副劵確在内務部通電取締之後是否該部發行有無呈明總統批准提出質問語極嚴厲（十一日午一鐘） 
各通信社電 
　　哈爾濱電俄國電社烏發訪員稱烏發居民皆反對過激黨居民因過激黨行政强横屢施殺戮淫亂之舉動並收没民間食物金錢故相率避入山林在政府軍未到以前已開始與過激黨爲難矣現政府施行各政以恢復烏發原狀並助居民整理交通之具各商業機關呈請現政府設法禁阻克倫斯基鈔票之輸入蓋以新票入境源源不絕充斥於市致使羅布價值驟落也路透社訪員得確實消息過激黨與政府軍在烏蘇里斯基境内哇佃諾夫加村附近交戰頗烈（九日） 
路透電 
北京電電張瑞璣囑于右任以陜西實在狀况報告和會（十日）平和通信社電 
北京電劉存厚電彭光烈等被熊軍逼攻投入陜境已電陳督指定暫駐地點 
　　北京電外蒙將在赤塔行第三次會議 
　　北京電院復張文生暫緩入覲（以上十日） 
　　北京電政府以閩省南北軍互電攻擊特電薩鎭冰查復 
　　北京電阿爾秦兵變事决派新疆軍查辦張慶桐撤任 
　　北京電宋聨奎見總統並陳南軍與陜督惡感請設法融化 
　　北京電府通電禁止各省單獨借欵 
（以上十一日）以上中華通信社電 
　　北京電楊增新電院處阿爾泰兵變係受蒙亂影響新省現有兵額萬不敷防蒙布置請示辦法 
　　北京電日本依照崴埠會議由日擔任防剿過激派之結果已在崴海沿邊一帶支配步哨綫實行戒備　　北京電贛旅京同鄕以贛省議會電訏李盛鐸賣礦事涉黨派嫌疑主出調解 
　　北京電熊希齡本日抵京 
　　北京電府院均有唁電致徐樹錚 
　　北京電有人以陜省乾縣爲西出大道兩方勢所必爭建議囑張瑞璣畫爲中立地免得相持不决 
　　北京電交部聞俄將爭松花混同等江已歸中國之航業咨請海部撥艦保護 
　　北京電政府主張凡已入籍之韓民當禁阻出境未入籍而無實在謀變憑證者不便干涉（以上十日） 
　　北京電閣議訂定兼職不准兼俸并限制津額辦法通行京内外各官署遵照 
　　福州電駐德化粤軍旅長朱德才借查收民間槍械爲名越出防綫有派隊至惠安南莊村等處騷擾情事李閩督據報電京轉上海和會設法制止 
　　厦門電閩省劃界事雙方派員於九日在鼓浪嶼集議並由雙方指定有關係各將領列席接洽一切 
（以上十一日）以上中孚通訊社電 
　　北京電政府對於衆院關於中國鐵路國際管理問題之質問擬於今明日中答覆大致謂此事因各方面多表示反對决計不提出於巴黎和會（十日） 
　　北京電本日益世報評論中美購買軍器問題大旨謂吾人對於美商售賣軍器於中國之說初甚信平素講公道之美國人决不至有此種見利忘義之事今據各方面之調查似乎確有此事實完全出於我人意料之外吾人之所以不慊於日本者以其供給軍器於北洋軍閥助内爭而苦我國民也今美國亦有同樣之行爲中國國民對之實毫不能有所假借云云 
　　北京電國務院昨日通告駐各國之公使云收回領事裁判權時必將德奥在華之領事裁判權先行收回（十日） 
　　北京電據外交部方面消息云關於更迭駐日公使問題總統不欲調動竭力向章宗祥再三慰留但章氏辭意甚爲堅决非俟章氏抵京與總統會見後不能解决云（十日） 
　　奉天電黑龍江鮑督軍來電云伊爾庫斯克地方已有過激派出現有擾亂邊境之虞吉林孟督軍來電云因有多數過激派潛入海參崴（電文稍有疑義）窺其附近已布戒嚴令（十一日） 
　　奉天電東三省巡閱使辦公處决計設於長春　　奉天電張作霖不日將赴天津一切準備已畢 
　　廣東電軍政府發覺交通部部員中有人關於認可廣東澳門鐵路敷設權事收受廣益公司賄賂銀五萬（電文稍有不明）先已發表公布將交通次長梁士模以下部員數名免職交裁判訊問（十一日） 
　　廣東電前鄂軍師團長周兆虞（譯音）已被任爲軍政府陸軍部總務廳長（十一日） 
　　東京電埴原政務局長之談話云近來中國各處報紙多記載日人加入蒙古獨立運動之記事甚至謂日本陸軍將校正與謝米諾夫相聨絡竭力從事運動但蒙古獨立運動之風說於三月上旬已喧傳於滿洲方面當時頗有日人加入該運動之說因此日本政府特電命在滿洲及西伯利亞兩處之日本文武當局嚴厲取締至於最近日本政府又聞有多數日人加入該運動之風說乃再發取締之電訓同時又詢問該地方之中國官場有無日人加入蒙古獨立運動之事實已由當討伐該處土匪之任之中國官員答以未聞有此事云云至於日本陸軍將校與謝米諾夫聨絡運動之風說不但爲與事實甚相懸殊之謡言據日本軍界中所得消息則謝米諾夫自身亦未嘗與蒙古獨立運動有何關係故日本政府此後對於日本人中有累及日本公明正大之態度之舉動者將執嚴重之處分云云　　東京電德國現政府因不得議會多數之信任於四日晚决議辭職目下正在預備組織帶過激派色彩之新政府（十一日）以上東方通訊社電 
　　東京電松島肇氏被任爲奥木斯克總領事該總領事館於四月一日開辦（十一日） 
　　東京電日本駐瑞士本田公使將於歸國後辭職其後任似略已决定以上海總領事有吉明氏補缺而有吉總領事之後任大約爲駐倫敦總領事山崎馨氏（十一日） 
　　東京電日駐美石井大使將於歸國後辭職現有日置益氏承其後缺之說（十一日） 
以上共同通信社電 
公電 
　　銅山縣水利局電申報館鑒銅邑開濬奎河係通詳立案絕非私挖下游接蕭距皖省宿縣地隔二十里蕭未開挖安能飛渡及宿宿電亦只訐銅挖夏坑等語試問銅在本境内挖坑蓄水於宿何害請主張公道詳另函銅山水利局 
　　湘西參事會來電（銜略）前者湘省舉辦議會選舉當以時局未定疑不成爲事實近聞湘西各屬初選定於桃源令辦湘南各屬定於衡陽令辦不勝駭異查省會乃全省民意所寄託組織不良弊竇百出現在各屬具有資望之人皆以戎馬倉皇非匿跡窮鄕即遠徙異地即當道多方搜求不過使二三不肖之徒得乘機攫取議員焉有眞正民意存在此種選舉結果何能受吾湘數百萬人民之託况和議宣佈在卽省會選舉旣非萬不可緩之要政何必求之過急轉啓爭議萬乞諸公一致主張將湘議會選舉暫緩舉行以便湘局統一後依法辦理省會前途庶其有豸事關選政幸垂察焉湘西參事會叩東印 
　　廣東報界通電各報館公鑒此次歐洲和平會議我國顧王兩使將中日間不平等之協約大體宣佈經各國代表大表同情於我國可見公理所在人有同心查東亞近數十年來國際之糾紛無非由中日國際不平等之所致而此不平等之條約及秘約皆由日本從前歷次内閣認持侵略政策百方威逼密誘而成今巴爾幹問題將從此次會議而獲正當解决而世界禍源不宜處置其一而遂遺其他故爲維持世界之和平鞏固東方之安寗保存中日之親善必須將中日間自來不平等之條約秘約同時提出一齊解决會議本以伸張正義掃除强權以造成世界永久安寗爲宗旨是此項提議必得各友邦之贊同即日本原内閣號稱改變從前内閣政策提倡中日親善亦當覺悟此爲萬世太平久計而樂於贊助惟此項提議必待我國自行發動應請同心合力各自聨合請求政府速飭我國和平會議特令備具議案提出萬國公决如荷同意即希通電各處一致進行用成國民有力之外交後盾千鈞一髮機會勿失廣東報界公叩 
 
 

Page 4

 
 
   
 
 

Page 5

 
 
   
 
 

Page 6

 
 
美國無線電 
　　九日巴黎電星期二日歐和大會之賠償委員會通過敵國應付之欵並審定賠償能力再分委員一打擬賠償詳細數目分門别類之報告及估計之手續决定先交和會秘查廳核議 
　　九日巴黎電星期二日四大國會議時白地里司克出席陳述波蘭之要求 
　　九日巴黎電威爾遜總統令華盛頓號（總統所乘之海船）即日來法海軍次長羅司伏通告該船準本月十一日自美啓椗（昨電所云十一日之說係指船行期） 
　　九日巴黎電國際同盟約章已編定惟法人提議修正之第八第九兩欵及美之孟祿主義與日之種族平等二問題均未通過大約爲星期六日委員會集議由威總統主席付衆表决 
　　九日巴黎電朝鮮新青年黨首領金基麻將於本星期内在和會提出朝鮮獨立之請求 
　　九日巴黎電星期四夜比王亞伯脫訪晤美大佐好司 
　　九日羅馬電美海軍總長丹尼爾於星期三日行抵意京 
　　九日華盛頓電菲列濱島上院獨立委員團在此設事務所預備呈請政府陸軍總長佩扣定星期五日接見各代表 
　　九日舊金山電日本絲王門司前來美游歷今路過此間回國 
　　九日舊金山電昨日尼白拉司加州甘塞司州與塔克司州落大雨雪太平洋岸與東部各州之電報電話皆中斷 
　　九日舊金山電戰時財力公司之債劵共計二千萬金元年息五釐星期三日開募當時超過全額劵之還本期定一年票面以千元爲最少數 
路透電 
[歐洲和議近聞]  
　　四日巴黎電據有責任之某英員聲稱和約可望於本月九日擬定 
六日巴黎電某日報載稱第一批賠欵爲二百五十億佛郎其中五十億乃供給德國經濟存在所必要之原料之代價餘由法國得一百億比國得五十億其餘賠欵分三十五年交清付與法國者每年約在七十億至一百五十億之間 
四日巴黎電威爾遜總統今患寒疾一二日内可復辦公 
　　六日巴黎電威爾遜總統政躬漸愈大約星期二日可以參與會議今日在病室接晤美國代表略述下星期議事程序彼信經下星期之會議後和局當大有進步 
　　六日巴黎電波蘭國務總理巴特里夫斯基氏協約國波蘭委員團法國代表洛蘭氏今日同抵巴黎 
　　五日丹京電柏林電稱德政府接斯巴休戰委員會報告所與福煦上將訂定之條約已將波蘭兵假道丹齊一節删除另由德國提出運送波蘭兵至波蘭之路綫 
　　五日巴黎電據斯巴條約詳欵觀之福煦上將曾堅毅擁護協約軍由丹齊登陸之權利並拒絕歐士白格之抗議議代之路綫如下（一）由鐵道經過柯白蘭士加塞爾哈勒柯特布斯加里斯希（二）取道斯台丹（三）取道柯尼斯堡每日供給十列車 
　　五日丹京電柏林消息歐士白格氏簽定斯巴條約之前謂協約國解釋十一月十一日休戰條約之第十六欵與德國之見解不同故德國未便容波蘭兵假道丹齊云福煦上將語歐士白格氏謂將請英國航務官員於波蘭兵過德國邊界時予德國以沿海航務之自由斯巴條約臚列德國提出波蘭兵强行之新路綫並規定如運輸波蘭兵發生困難則福煦上將仍有照休戰條約第十六欵辦理之權運送波蘭兵事將於四月十五日開始兩月可畢 
四日柏林電聞德政府代表歐士白格氏在新巴已允許波蘭兵在丹齊登陸但須有行爲端正之特别擔保福煦上將已有美滿之答覆將來議和時前德屬東斐德督施尼博士爲德國殖民地行政都之代表 
[歐洲之過激風潮]  
　　五日丹京電斯士特加特（德國韋丹堡聨邦京城）消息據當道宣稱三日晚問政府軍與斯巴逹團四百人交戰敵人於距斯土特加特二哩之干斯堡與黄琴間山間掘壕置機關槍十架政府軍用砲隊轟之　　四日柏林電德國難爾境内罷工風潮愈爲險惡續有罷工者二萬一千人柏林五金業罷工者之人數已增至五萬五千人 
　　五日柏林電末滿斯克大局聞甚阽危巴伐里亞全境復有不靖之象星期二日國會開會時尙有事變勞兵會拒絕保護之 
　　六日丹京電柏林消息聞巴伐里亞政府决議委棄京城末尼克暫以亨寳爲政府駐在地點而以可恃之兵保護國會 
　　五日柏林電各報豫料末尼克將宣佈勞兵民國工人亦將同盟罷工今各街道滿集人民閱讀所張示文聞共產黨與斯巴逹團聨合會决議逮捕中等社會與報界要人 
　　六日倫敦電丹京電稱昨日巴伐里亞宣佈勞兵民國斯巴之德國代表歐士白格氏已得徵實消息 
丹京消息又稱斯巴逹團佔據國會房屋末尼克全城紛開大會宣佈新民國獨立社會黨已加入斯巴逹團巴伐里亞國務總理郝夫滿氏適在柏林聞警馳回末尼克而已無及軍隊皆守中立態度不允贊助之且稱彼等皆表同情於勞働界全國各處農民紛紛聚集决議向末尼克進發 
　　七日巴黎電末尼克沙消息巴伐里亞勞兵民國出示告各工會謂巴伐里亞工界人民現正固結而由勞兵會代操各項公權前國務總理悉山國民委員代之又謂各物今皆屬公有並禁止獨立之社會運動 
　　七日丹京電巴伐里亞胡爾堡消息該處已宣布勞兵民國共產黨黨軍佔據電話電報及各報館各工廠均已罷工除糧食店外其餘商店均已閉門里森斯堡已宣布贊助勞兵民國魯倫堡接宣布勞兵民國消息後仍照常工作殊爲鎭靜 
　　七日倫敦電六日末尼克消息謂是日正午勞兵民國尙未宣布全城殊爲安靜據末尼克某日報載稱共產黨拒絕參與勞兵民國魯倫堡昨日電稱巴伐里亞全國社會民主黨大會以四十二票對八票通過决議案反對巴伐里亞建設勞兵民國 
　　六日丹京電斯土特加特消息斯巴逹團罷工失敗領袖被捕政府力能控制大局 
　　七日丹京電柏林電稱柏林日報接末尼克消息謂勞兵民國乃於今晨六時决定 
　　五日匈京電協約國全權代表斯末資將軍已抵此即與匈國勞兵政府通告 
　　六日奥京電斯末資將軍與匈政府之談判聞頗順手現所討論之問題多關於土地及協約國對匈相當之讓與權 
　　六日倫敦電奥京傳出匈國勞兵政府已倒國民委員皮那根氏遇害之謡言迄未徵實 
　　五日丹京電匈京消息陸軍總長波加尼氏業已辭職中等社會與共產黨在加細洛之哇登堡交閧紅衛軍從而干涉開槍擊死四人重傷八人微傷多人前充西匈牙利知事之柴波爾氏及哇登堡要員數人均被拘奥京消息日耳曼奥地利亞之共產黨多人已入匈境佈置於本月六日在林鎭示威運動圖在日耳曼奥地利亞宣布勞兵民國 
　　七日丹京電匈京消息斯末資將軍已向匈政府提出下載之條件（一）撤退某界綫西而之軍隊（二）命羅兵勿進至目下陣地之外（三）所定之界綫應視爲中立區域由英法意兵或加美兵佔據之（四）匈政府應受納匈前政府所訂十一月十三日簽定之軍事條約各欵及十一月三日之休戰條約（五）切實宣布上述之界綫與土地最後之處置無關（六）斯末資將軍擬向巴黎列强會議建議即行撤除匈國之封鎖准即以必要日用品如肥脂煤斤類運入匈國（七）斯末資將軍且擬向集於巴黎之列强代表建議和約中最後决定匈國政治疆界之前應請匈國派全權代表與捷克斯拉夫　羅馬尼亞·巨哥斯拉夫日耳曼奥地利亞之代表開會由列强之代表一人主席由匈代表現定匈政府對於界務問題及因以發生之各項經濟問題之意見匈國勞兵政府覆文另行提出條件於界綫一節偏利於匈國但對於召集會議一事亦表示同意 
　　五日丹京電奥京消息日耳曼奥地利亞國會一致贊成關於驅逐前皇室議案並通過取銷死罪議案惟按軍法判定者不在此例 
　　五日倫敦電陸軍大臣電告俄境英軍允儘速派援兵開抵即調彼等回國聞派往亞昌格爾之援軍將以特建之船兩艘運之五月中旬可望開抵陣地 
　　五日倫敦電末滿斯克之泰晤士報訪員三日來電如下此間日落後行於道中輒有中流彈之虞然地面尙稱安靜美拉特將軍深知過激黨圖取本鎭之中俄工共有六千之多上星期將軍曾逮捕俄工首領二十人防杜工人叛變英軍士氛甚佳糧食充足氣候温和殊適運動英國戰艦格洛里號泊於港内控制全鎭亞昌格爾受過激黨之侵逼危逼險較大　 
　　六日丹京電斯台尼斯洛消息東烏克蘭之勞兵軍紛紛投降烏克軍每次輒有數百人之多 
　　五日倫敦電哇姆斯克電稱柯爾恰克海軍大將出示謂目下攻勢最後之目的乃在莫斯科又據哇姆斯克官場消息柯爾恰克大將之軍入哇薩之前該鎭大受過激黨之蹂𨈆居民被殺者二千人所餘工人全爲過激黨擄去 
　　七日倫敦電末滿斯克英軍大本營五日電稱干逹拉克夏事狀漸有進步援軍在途消息及他種戰備使芬蘭兵過激黨首領氣爲之餒不敢圖變芬蘭兵領袖簽定嗣後一切服從長官命令之合同 
[各國近事]  
　　四日巴黎雅典消息布國伐爾拉地方有布京會集該處之社會黨與急進黨希圖施行過激主義治制英軍已佔據該鎭宣布戒嚴令拘獲諸首領將由軍法裁判所重懲之 
　　六日巴黎電一九一四年殺害社會黨領袖約萊氏之兇手維蘭氏經法庭判决無罪釋出社會黨大忿今日集衆示威反對判詞並藉以紀念約萊氏瑞典社會黨領袖白蘭丁博士比國社會黨領袖樊特維爾特氏亦加入此舉羣衆列隊高唱勞働歌至約萊氏之宅以花圈贈其寡妻一路極守秩序觀者甚衆僅無政府黨一團乘機出現揮其黑色之黨旗爲警察所阻遂相衝突傷及警察四五人 
　　十一日倫敦電梅特柯氏昨向商業新聞記者發言謂商部擬爲實業設立一和平基礎此事困難重要正不遜於戰事現狀甚爲嚴重不僅因輸出大減且因對於大受兵燹之國必須准其賒欠方出售出吾人貨品也國内商業亟應彼此併合如是始可得最高額之出產力現因紡織業關係商部派員前赴遠東工界代表二三人將偕行商部現從三種觀察點注視英國之對付實業卽在外推廣英貨設立英人事業並獲取原料之充分接濟是也新派商務隨員乃駐外使署之常川職員彼等有改良全部領署職務之計畫官俸從優給發想成效尙可愈佳尙請工商報紙予以更密切之贊助以發展國外貿易云云 
　　四日華盛頓電國務卿巴克氏今日接見前赴和會之菲列濱代表團謂威爾遜總統意見今日已至可許菲列濱羣島獨立之時 
　　四日華盛頓電航務部議將美政府現仍覊留之荷蘭船八十七艘於本月内交還原主 
　　四日倫敦電建設部大臣吉特士爵士業已辭職受坎拿大美吉爾大學校長之任爵士原屬該校中人　　五日倫敦電著名化學家與科學家克　克斯爵士因病逝世 
　　一日開魯電愛倫貝將軍出示謂今因不能通過豫算案故彼命約略佔計出入之費並授權政府照豫算案已經通過之情形辦事 
　　七日倫敦電上月英國入口賀易較上年同月减少英金一四五○九八一鎊出口貿易增多一七一○六一鎊 
要聞 
[北京通信桂生]  
宣布濟順高徐路借欵預備合同　　 
　　此次巴黎和會吾國與日本最先接觸之點即爲山東問題所謂山東問題者不特青島應直接由德交還吾國膠濟鐵道應交吾國管理即濟順高徐兩鐵道借欵合同亦應取消是也月來國人唇焦舌敝無不同此主張默察現狀青島是否能直接交還膠濟是否能歸我管理尙在不可知之列而濟順高徐借欵草約能否取消更不待言矣讀者猶憶上月初旬政府决定將與日本所結各密約宣布而忽停頓之事乎初僅宣布軍事密約而其餘暫不宣布者雖有種種原因如外交委員會之主張以爲一經宣布即難再逹取消目的故當時參戰借欵軍械借欵濟順高徐借欵各約均不宣布蓋以此耳上月旣將參戰軍械各約宣布即政府表示其不欲取消此兩密約之决心今茲將濟順高徐密約宣布亦猶此意我國人前者日日反對參戰軍械借欵羣請取消今果何如今者日日反對濟順高徐借欵羣請取消今又何如當參戰軍械兩約未宣布時國人反對之聲浪雖高一經宣布反寂然無聞焉此眞可異之現象也前事已矣今濟順高徐之事我國人若再緘默是不啻自承認政府行爲之正當濟順高徐即永永落人掌握吾人所日夜懇念之山東問題即爲不解决之解决蓋解决此問題不由巴黎和會而由北京當局北京當局旣如此解决則巴黎和會雖欲助我其勢有所不能查此草約實由中日兩國於去年九月十二八日訂立當時歐戰方殷德國尙未一敗塗地日本正汲汲謀在吾國扶殖其勢力北京當局正謀向日借欵爲平西南之計饑不擇食與人結此喪權辱國之約然幸歐戰早停南北將開和議各國鑒於日本在吾國之野心之勢力對於山東問題多表同情於我卽應乘此好機先謀取消濟順高徐草約然後再議交還青島膠濟一切問題乃國人一方力唱直接交還青島膠濟而當局一方密與日本議訂濟順高徐正約其事可痛乃至於此權量之奔走東省某日人之潛來北京而爲此事駐京某公使曾語人曰遠東問題各國誠願爲中國助力中國欲得各國之助力必先自助然後方能求助於人觀於最近中國人之行動非特不能自助并太不自愛矣蓋如軍事協定原議歐戰終了即終止其效力乃當局偏與齋藤續訂解釋軍事密約時效之續約特伸長其時日又如濟順高徐草約原可作廢乃又積極進行與日人密訂正約此非中國人之自殺耶云云其言沉痛未知吾國人聞之以作何感想也茲將九日外交部宣布濟順高徐密約兩國交換各種文件照錄如下 
　　濟順高徐路借欵預備合同中華民國政府（以下稱政府）因建造自中華民國山東省濟南府至直隷省順德之鐵路及自山東省高密至江蘇省徐州之鐵路（以下稱二鐵路）與股分公司日本興業銀行所代表之股分公司日本興業銀行股分公司臺灣銀行及朝鮮銀行共三銀行（以下稱銀行）之間訂定左列預備合同以爲正式借欵合同之准備第一條政府認准自山東省濟南府至直隷省順德之鐵路及自山東省高密至江蘇省徐州之鐵路建設所需一切費用由銀行發行中華民國政府濟順鐵路金幣公債高徐鐵路金幣公債（以下稱二鐵路公債）但調查濟順高徐二鐵路線路若於鐵路經營上認爲不利益時得由政府與銀行協議變更其線路第二條政府速定二鐵路之建造費及其他必需之一切費用徵求銀行之同意第三條二鐵路公債之期限爲四十年自發行之日起算第十一年開始還本用分年攤還之方法辦理第四條政府與二鐵路正式借欵合同成立同時即着手建造鐵路期其速成第五條政府對於銀行及將來濟順高徐二鐵路公債付還本息之擔保現在政府非得銀行之承諾不得以前項之財產或收入作爲擔保或保證物提供於他人第六條二鐵路公債之發行價格及公債利率政府實收金額依發行當時情形務以有利於政府之主義協定之第七條關於以上各條所未規定之條項政府銀行協議决定之第八條濟順高徐二鐵路正式借欵合同以本預備合同爲基礎自其成立之日起四個月以内訂定之 
第九條銀行於預備合同成立同時對於政府墊借日金二千萬圓十足交欵並無回扣第十條本墊欵之利息爲年息八釐即對於日金一百圓每年付息日金八元第十一條本墊款以政府所發行國庫證庫證劵貼現之方法交付之第十二條前條國庫證劵每六個月換給一次每次以六個月份之息金支付於銀行 
第十三條政府於濟順高徐二鐵路正式借欵合同成立之後以本公債募得之資金優先即速付還本墊欵第十四條本墊欵之交付償還付息及其他一切之授受均於日本東京行之本預備合同共備中日文各二份政府銀行互執各一份如關於本預備合同解釋上發生疑義時以日文合同爲準中華民國特命全權公使章宗祥株式會社日本興業銀行副總裁小野英二郎中華民國七年九月二十八日日本帝國大正七年九月二十八日 
　　附中日互換之各項文件敬啓者中國政府决定向日本國資本家借欵速行建築左列各地點間之鐵路茲本使受本國政府之委任將此旨身貴國政府聲明（一）開原龍吉林間（二）長春洮南間（三）洮南熱河間（四）洮南熱河間之一地點起至某海港間（本綫經路俟將來調查後决定）以上所述貴國政府無異議時應請迅執必要之處置令貴國資本家承允該項借欵之商議相應函逹敬希見復爲荷謹具中華民國七年月日中華民國特命全權公使章宗祥印外務大臣男爵後藤新平閣下 
敬啓者本日接奉貴翰内稱貴國政府决定向日本國資本家借欵速行建築左列各地點間之鐵路物將此旨聲明等語業已閱悉（一）開原海龍吉林間（二）長春洮南間（三）洮南熱河間（四）洮南熱河間之一地點起至某海港間（本綫經路俟將來調查後决定）帝國政府欣然承認中國政府左列之聲明並當速執必要之處置今日本資本家承允該項借欵之商議特此奉復敬具大正七年九月二十四日日本帝國外務大臣男爵後藤新平印中華民國特命全權公使章宗祥閣下 
敬啓者中國政府决定向日本資本家借欵速行建築左列各地點間之鐵路茲本使受本國政府之委任特將此旨向貴國政府聲明（一）濟南順德間（二）高密徐州間但右列兩綫路如於鐵路經營上不利益時另以適當綫路協議定之以上所述貴國政府無異議時應請迅執必要之處置處置令貴國資本家承允該項借欵之商議相應函逹敬希見復爲荷謹具中華民國七年月日中華民國特命全權公使章宗祥印外務大臣男爵後藤新平閣下 
敬啓者本日接奉蹟翰内稱貴國政府决定向日本資本家借欵速行建築左列各地點間之鐵路特將此旨聲明等語業已閣悉（一）濟南順德間（二）高密徐州間但右列兩綫路如於鐵路經營上不利益時另以適當綫路協議决定之帝國政府欣然承認中國政府右列之聲明並當速執必要之處置令日本國資本家承允該項借欵之商議特此奉復敬具大正七年九月二十四日日本帝國外務大臣男爵後藤新平印中華民國特命全權公使章宗祥閣下 
敬啓者帝國政府顧念貴我兩國間所存善鄰之誼本和衷協調之旨意將關於山東省諸問題照左列各項處理認爲妥當茲將此事特向貴國政府提議（一）膠濟鐵路沿綫之日本國軍隊除濟南留部隊外全部均調集於青島（二）膠濟鐵路警備可由中國政府組成巡警隊任之（三）右列巡警隊之經費由膠濟鐵路提供相當之金融充之（四）右列巡警隊本部及樞另驛並巡警養成所内應聘日本國人（五）膠濟鐵路從業員中應採用中國人（六）膠濟鐵路所屬確定以後歸中日兩國合辦經營（七）現在施行之民政撤廢之貴國政府對於右列之提議其嚮若何敬希示覆爲荷敬具大正七年九月二十四日日本帝國外務大臣男爵後藤新平印中華民國特命全權公使章宗祥閣下 
敬啓者接奉寄翰内稱貴國政府顧今貴我兩國間所存善鄰之誼本和衷協調之意旨起見提議關於山東省諸問題左記各項處理等因書閱悉（中列舉上述七條從略）中國政府對於日本國政府右列之提議欣然同意特此奉復謹具中華民國七年月日中華民國特命全權公使章宗祥印外務大臣男爵後藤新平閣下 
[訂購美軍械運到之消息]  
　　頃得確息云北京政府除曩由日本供給軍火外又與美商訂購軍火即津埠美商愼昌洋行與中國政府訂立軍械購買契約内容係機關槍三十架子彈五百萬顆其一部分已於上年十二月五日由舊金山埠啓椗之南京輪船運滬今年一月十八日在滬轉裝發布爾號運至秦王島於二月十四日裝載火車運湘其數目機關槍十架子彈二百七十萬顆以上爲第一次運送其第二次雖不詳由美出口之日時然已於三月十六日由滬轉運塘沽於十八日裝載火車運湘其數目爲子彈七十萬顆除此外仍有未經查明者而此項軍火訂約是否單獨或大宗契約中之一部迄尙未明 
[蒙邊消息彙紀]  
　　據哈爾濱所得少倫貝爾通訊云外蒙自受俄國覊絆後俄國各黨派屢擬利用蒙人使其脫離中國關係惟無時機可乘不期早爲某國人窺破故乘俄内亂遂運動呼倫貝爾獨立勝福因勢孤力弱游移不决乃復援助俄將謝米諾夫脫離彼政府敎唆蒙人宣佈自主謝氏昔年曾居蒙境故與各王公頗稱熟識乃得入手而某國又以提出歐會相引誘故蒙人附和之聲日高惟各報所載已舉哲布尊丹巴爲大總統一節實屬無稽目下活佛尙無一定主張因各王公多未爲所動附和者僅爲内蒙代表檢齊特博克多呼倫貝爾代表福祥及富陞阿諸人曾在赤塔會議活佛亦未列席所云活佛潛至大烏里會議尤屬子虚至於海拉爾（即呼倫貝爾）雖屬中國管轄但民族多係外蒙都護使勝福亦係外蒙統系此次受某國人及謝米諾夫等之煽惑態度已極不明故黑龍江鮑督軍除調奉軍一營駐滿洲里外又調黑河巴司令帶馬步砲各隊移防海拉爾以資鎭懾又此次煽惑外蒙之人除謝米諾夫外尙有駐在庫倫之某國下級官佐譯員等傳遞各地消息故進行如是之速現已彼及内蒙所幸内蒙方面亦極持重並聞俄沃木斯克政府已宣佈謝米諾夫不歸該政府所屬即某國人亦宣言是爲私人行動政府不負責任云云 
某東報消息云俄國公使對於中國政府派遣軍隊至烏爾雅一事以爲與一千九百十五年在恰克圖所締結之中俄蒙條約相抵觸故於三日提出抗議而中國政府對於此事之主張則謂俄國自革命以來俄國官憲不能維持中俄國境之秩序故中國對於過激派有保護中國人利益之必要况過激派又在中國領土土耳機斯坦地方設立徵兵事務所二處以徵募多數之兵員故中國之出兵爲正當之手段别（報云俄公使依據一千九百十三年所締結承認外蒙有自治之中俄恊約對於中政府之出兵外蒙古已提出警告惟中政府不與以何等之答復 
協商各國高級軍官近在海參崴開軍事會議吾國派林建章代將參列最近議决各項如下一海參崴兵工廠罷工風潮决由協商國派兵監視吾國亦輪派若干名二過激黨在海濱省發動由日本派兵往剿三自海參崴至西比利亞鐵路由協商國分段派兵保護 
[陜西烟訊]  
　　陜西今年鴉片之多較去年尤甚去年陳樹藩劉鎭華特利用愚民無知徧派委員赴各縣諭令播種而已今年則使各縣知事强迫播種其辦法則係按其里數每里派種烟三百畝其人民亦有朿身自好或畏後患而不種者亦必强之按里納稅就盩屋一縣言之雖在殘破之餘尙收烟稅銀至二十萬之多凡陳劉勢力所及之處無不烟苗滿地其最足剌人耳目者爲咸陽知事之怪劇日前咸陽縣屬之蘇村（在渭河北）村長被傳至縣勒收烟稅村長以並未種烟對之知事怒斥之曰爾爲何抗令不種爾以爲有所恃而不懼耶（指靖國軍）即不種亦必納稅云云現人民被陳劉逼迫多有犁毁望穫之麥苗而改種鴉片者亦可異矣靖國軍自起義以來對於烟禁一事頗爲注意現于總司令以春烟漸茂之期恐愚民或有偷種者因派天主基督兩敎會中人分道查勘現涇原區委員王昆繁任懷德二君已查畢具報肅清並取得各鄕村團紳之甘結其屬於 
 
 

Page 7

 
 
靖國軍之他縣區亦正派員查勘至以敎會中人爲委員係確信敎徒之誠實可靠不致有所虚飾也 
[財政界要聞]  
　　中美通信社云聞政府已通飭各機關一切印刷物件必須交財政部印刷局承印不得由其他印刷局所辦理海關稅務司中國交通兩銀行接到公文之後以爲印刷局工作旣粗價格又高不能遵照辦理並稱聞財政部於民國六年早將印刷局抵押於日本三井物產會社該局所用機器物料必須從日本購買將來借欵到期不還該局必全歸日人管理此次政府借整理局務之名行壟斷印刷之實乃係受日本指使以爲將來地步也 
另一消息日内政府將以改鑄銀幣爲名向日本商借二千萬元蓋欲銷毁龍洋新鑄中華民國一元之銀幣也經手借欵者爲曹汝霖總長陸宗與總裁張孤次長財政界確信龔財長將八年公債抵押與日本在華新組之大銀行爲數約五百萬元月利一分二釐以四月爲限限滿如尙未還本則此鉅額之債票即隨由該銀行自行處置此項交涉之失利盡人皆知政府亦深知此種條件之苛刻惟此羅掘俱盡之時亦不得不暫顧目前云 
三月份鹽稅餘欵三百六十萬七千元七日已由上海天津交付龔財長已决定以其中之一百萬元作爲軍事收束費以五十萬元作爲蒙邊設防費餘撥充政費 
[大學改組案提前實行]  
　　國立北京大學去年十月間曾决議將文理兩科合併此議實已經全國專門以上學校校長會議通過並經敎育部認可今年二月又經大學評議會議决廢除學長制由各科敎授會主任合組文理兩科敎務處直接校長辦理各事此議原定於今年暑假後實行今理科秦學長新任爲敎育部司長文科陳學長亦因事請假南歸蔡校長因暑假期近改組事宜應早爲籌備特於春假期内召集各敎授會主任會議議决將改組案提前實行即由各敎授會同主任組織敎務處公推馬寅初博士爲敎務長凡關於一學系之事由本系敎授會處理之其有全校之事每週由敎務長召集各敎授會主任會議以决行之 
[北京之憲法起草委員會]  
　　九日下午一時憲法起草委員會振鈴開會委員到會者四十二人委員長鄭萬瞻主席報告第一議題爲國會應否有彈劾國務員及不信任國務員權（此議題爲上次開會時未議終結者）首由鄧鎔陳懋鼎饒孟任李繼楨等互相討論並應以第二議題大總統應否有解散國會權與第一議題合併討論遂經孫孝宗鍾允諧王澤攽吳文瀚胡鈞等相繼發言最終由主席宣言國會彈劾國務員權旣歸之衆議院但有違法違憲兩種主張請先以主張違法者付表决贊成者少數又以違憲主張付表决起立者亦少數旋由王澤攽吳文瀚請主席以衆議院有彈劾權付表决全體起立繼復以國會有不信任國務員權及大總統有解散衆議院權付表决起立者多數王吳又請主席以上兩項均爲無限制的主張付表决起立者多數通過第三國會應否有查辦官吏納賄違法之權第四政府應否有財政緊急處分權以上兩議題無甚討論均照原案通過第五國敎有無規定之必要陳煥章王文樸孫孝宗吳文瀚均略發言最終主席以主張國敎規定憲法付表决起立者少數復以憲法上規定國民敎育以孔子之道爲本付表决起立者多數第六憲法修正及解釋之機關之問題胡鈞饒孟任鄧鎔陳煥章向乃祺吳文瀚等均互有討論最後主席以議憲法之機關爲修正憲法機關付表决起立者多數又以組織特别機關解釋憲法付表决起立者多數本日議題議畢遂由主席指定鄧鎔向乃祺黄雲鵬陳光譜王學曾袁榮　胡鈞等七人爲起草條文委員遂散會時下午六時餘矣 
[京聞零拾]  
　　九日日本駐京全權公使小幡酉吉偕船津參贊赴公府延慶樓晋見大總統談一小時 
八日總統交諭各機關府中仍照常辦公不得因紀念日請假是日下午四時山東督軍張樹元派副官劉承宣司報到并請見九日午後晋見面陳魯省軍政現狀及財政竭蹶不得已懇撥予八年公債票二百萬元嗣又保薦徐鴻濱鄭士琦均堪繼任第五師師長請總統頒令任命 
九日又傳見駐日本公使館一等秘書王鴻年與陸榮廷派來接洽時局之秘書蔡樹王世清兩員此外尙有長蘆稽核分所經理錢文選等三員亦分别垂詢 
閩省清鄕督辦薩鎭冰上將由京回閩抵三都有電報告昨聞又有電報於七日抵福州照舊任事 
徐州張文生鎭守使前電請入京覲見國務院去電阻止令其暫駐碭山從緩入京 
張作霖代表秦華昨午晉謁面陳奉督對於和局之意見及撤退進關奉軍之辦法 
徐又錚七日由徐電請開去各項差使文云樹錚以母病危急面謁大總統懇准賞假歸省立即首途又接逝世之耗星夜奔回僅及親視含殮苫塊餘生萬難再膺公務所有將軍府事務廳長曁參戰處參謀長各事並已於出京前陳段督辦派員代理西北邊防籌備處事宜亦經暫委第一旅宋旅長邦翰代拆代行在案懇請鈞座即與開去一切職任遴員另補俾樹錚得如禮終制稍報罔極伏祈鑒察當局已援照通例給假一月 
美國遠東艦海軍艦隊柔總司令來京外交部次長陳籙於九日午後二時在該大樓設筵歡迎 
熱河都統姜桂題前因會葬項城夫人南下便道回安徽原籍一行頃已於八日自亳州起程至歸德乘車北反計不日當過京 
[中美新聞社之北京雜訊]  
　　頃接三月二十八日某西人信云陜省情形仍不穩定二十日三原富平縣附近尙有戰事西安醫院傷兵已滿幾無容足之地渭河以北民黨所佔之區域軍人在地方上種種不法人民需納各項捐稅約三十種如鐵稅人頭稅棉捐油捐鞋捐餉馬捐布捐等二十一日潼關廳與渭南之問八平民在某地被殺本月九日西安郵件行至潼關西二十里被刦今南北兩軍各招盜賊入行伍軍餉每不照付因此四出搶掠無惡不作不獨此項烏合之衆卽原有軍隊之餉亦已數月未付中國銀行早閉其門生意停頓衆所望者鴉片之收成一經割穫陳督可徵稅還債陜省鴉片滿地皆是大城市鎭公然買賣烟店繳費銀一百兩便可經營無礙督軍與民黨雙方提倡種賣鴉片凡軍隊駐紥之地鴉片必多停戰令當於十三日實行然至二十四日張瑞璣抵西安省城附近方始停戰若稍北及西部仍在作戰蓋每日有傷兵回醫院此其明證張氏直至二十八日尙未往三原總之南北軍首領之報告均不足信若輩可謂素無信用者也 
有甫自西比利亞回京之紅十字會人員云俄將加答與笛里克所組織之新軍頗見進步軍械等件均歸英法美供給惟西境之過激黨兵隊實多於可加克政府之新軍有五與一之比例過激黨獨缺食物軍械雖精良豐富而常失敗俄京附近地方尙安靖莫斯科之新軍多於過激黨希望今夏可以佔據之西比利亞境内排美舉動極盛兵士人民均不欲美醫院美醫生看護婦或美金錢與食物報紙多載排美文章自海參歲至瓦姆斯克尤爲顯著大概係一班少數頑固黨受日人指使而排美也 
清華園歐美歸國學生開第二次年會由會長張葆齡及各代表具名拍一公電分上美總統英首相（用英文）法總理與意國瓦蘭杜氏（用法文）電文云余等曾在比法英意美五國身受敎育待遇今在北京第二次年會（四月六日）茲决懇請鼎力扶助吾國巴黎歐會代表要求將山東德人權利與割讓者概行直接歸還中國因中國旣對德宣戰此項權利早已取得余等又懇請大力使中國得保其固有地位謀自由之發逹立堅固之國本云 
[舊議員否認梁啓超之提案]  
　　廣東舊衆院議員尹承福請開兩院談話會討論外交問題案云近據報載陸徵祥承受段祺瑞之命准任梁啓超爲歐洲和會審查中日問題委員或特使旣非本諸人民之心意實爲國人所難承認任意操縱破壞和議全局致使願王二使於和會上提出中日密約各問題正在進行中受一種最危險之抨擊若不設法維持竭力以爲外交後援和議前途大受影響應請速開兩院談話會討論對待方法否認梁啓超充當審查委員或特使之職庶可於和議席上除一障碍不可不預防之於事前也同時糾正可否有當敬候公决附擬致巴黎和會否認梁啓超爲審查委員或特使電稿云比聞梁啓超有充中日條約審查委員或特使之消息我國人民俱爲詫異查梁氏素爲親日派之領袖當美前總統羅斯福提議滿洲鐵路中立之時梁氏在横濱卽主張割讓滿洲於日本此次我國内亂亦由梁氏秘結日本與二三武人野心家圖藉外力以對内南北戰爭瞬經二年不惟我四億生民受其慘毒即世界和平亦實生種種障碍憶自梁氏長財政而後遂與日本訂立借欵密約致令日本壟斷我國之銀行幣政及電信鐵路礦山與軍器之製造各事是皆與門戶開放主義相反而抑知皆梁氏一派之罪惡也今梁氏已爲我國罪犯若令彼爲中日交涉委員或特使恐一切不平等之條約契約難盡取消更貽東亞破壞和平之亂源我國民所深長憂懼者也茲特先行聲明否認梁氏之委員或特使代表有效並希望主持公道發揚正誼實紉銘感此致歐洲世界和平會議（或電致王正廷轉逹和會亦可）提出者尹承福連署者董慶餘等十八人 
[廣東糧食救濟會近狀]  
學界開遊藝大會助賑 
查此次廣東米價飛漲其主因固在來源不繼然米行之操縱亦一要因當糧食救濟會發起之初米埠中人以爲於已不利遂會議如由救濟會辦米則米埠全行停辦此種抵制計劃一出救濟會初亦爲之却顧後經陳廉伯等一再磋商僉以無論米埠如何態度而辦蕪米平市價一事實爲不可緩之舉遂即詳細調查全省民食之總額以粤省每月需食米四十萬石每石以五元算價值二百萬元調查旣確遂决定實行開會舉辦時米埠中人對於此事雖無可奈何然仍把持存貨及圖南船抵省大帮平價蕪米散佈市面於是米埠積存之米銷路遂滯價格不得不因之而跌故由每元十三斤跌至十九斤有奇而惠順杭州等三船日内又抵省將來米價之繼續低跌實意中事也但救濟會此次辦米虧本甚鉅以每石虧本一元五角計月辦四十萬石實虧六十萬元計糧食救濟會開辦至今共載來蕪米二十萬石有奇平價發出已虧去捐欵二十餘萬元雖已收鉅大之成效但現在繼續辦米若無捐欵接濟則必損及墊欵之人即使盡用墊欵亦祇能維持兩月而已幸美洲日本南洋上海各處已紛紛覆電認捐鉅欵故救濟之現狀决無危險之虞矣 
廣州學界游藝會定本月四日借用高等師範學校地舉行藉以籌欵助濟粤食其游藝種類中現添設福軍技擊及演獅子上樓臺馮信卿幻術省立女子師範學校吹笙劍術試刀單拳合戰及蘇依士跳舞女子體育學校壘球第一及第四女子高等小學校公益女學校等行進游戲道光學校健羣學社李襄國技團程華熊長卿家屬等技擊其餘送美術品到該會陳列展覽者不勝枚舉内分爲外國風景外國建築外國大學圖形各畫社之美術員各女校之織繡品及雕刻品名人字畫等甚多現該會已舉定李伯賢爲庶務主任孔昭棟爲文牘主任王志遠爲布置主任李鏡堂爲招待主任趙策六爲售劵主任何劍吳爲糾察主任盧熙仲爲展覽主任張樞爲演藝主任鄒熾昌爲演劇主任分投籌備至晚問則演風人新社白話劇並定於五號晚運演一宵并加演上海精武會幻燈技術迨至四日上午十時半開會到約千餘人先由花地孤兒院奏樂開會廣州童子軍在場維持秩序惟是日童子軍人數太少故未舉行演操其餘各游戲俱由各女學生分任計是日女子游戲以女子體育壘球及啞鈴運動女子師範之劍術試刀單拳合戰等爲最優勝至一時後全體來賓赴高師禮堂觀劇開幕時則有女子師範三學生吹笙聲音清亮聽者無不鼓掌次演獨幕劇（此劇係高師學生組成）繼由風人新社長馮信卿演講幻術畢再在操場開演福軍獅子上樓臺并演各種國技軍器五光十色各盡所長至四時半始散 
[皖省近事]  
　　省敎育會請議派員考查國外敎育案昨經省議會審查至美洲考察員更爲二人每人旅費二千元菲律賓考察員減爲八人每人旅費四百元列入八年度預算惟至菲律賓考察員提前出發應需經費即在七年度敎育預備費備撥仍俟八年度預算成立即照數撥還歸入决算案辦理 
孫議員煥昌提議減輕淮患案昨經大會公决咨請省長轉咨蘇省長派員會同查勘再行核辦 
全省警務處劉筠青處長昨日赴蕪調查警廳長宋墀佩被控案曁第三水警分署在宣城縣拿賭槍斃人命案之眞相 
安省烟酒公賣第五區第五支棧比較短絀甚鉅總局昨特電令該局略云該區公賣費欵年來短絀甚鉅其中爲商民朦蔽及經收中飽者本局時有所聞當此財政困難需欵孔急之時任意因循殊於稅收攸關合亟電令該局遵照定章嚴查比較切實稽核掃數報解母得視爲具文 
財政廳長胡思義以灣址烏溪定埠各釐局比較短絀昨特改任王晋觀接辦灣址釐局胡廣樾接辦烏溪釐局王德煦接辦定埠釐局王未到差前着盛於斯代理 [P李齊覆國民制憲倡導會電> 
　　國民制憲倡導會前在南京組織分會經李督軍立派軍警勒令解散該會重要份子景耀月郭人漳潘鼎新等回京復行來電請求維持復派代表劉蔚來寗重行組織昨赴軍民兩署謁見兩長概行拒絕並電復該會不允維持電文錄下北京國民制憲倡導會幹部鑒接艶電當經行查省會警察廳茲據復稱卷查三月漾日曾接南京國民制憲倡導會名義之函據稱北京國民制憲倡導會本部派景耀月等到寗組織南京國民制憲倡導會暫假毘盧寺爲事務所所有章程及開大會日期除另行正式報告外先此奉逹等情次日復據職廳奉區署長呈同前情正核辦間復接該會函稱定於本月宥日午後二時開成立大會等語職廳以該會並未正式報告核與治安警察法第二條政治結社須於該社本部或支部組織之日起三日内由主任人出名將名稱規約事務所呈報於所在地之該管警察官長之規定尙未符合因卽未遽批准照行等情查政治集會應依照治安警察在第六條呈經所在警察官署核准有案者方受法律之保護今貴分會旣未按照法律手續呈請核准率行定期開會無論宗旨是否合法自未便即予照准該警察廳對於此案辦法正當毫無疑義况憲法爲國家根本大法制定之權約法明定是國民有無倡導制憲之權尙待研究茲事體大關係極鉅旣無適當先例堪爲依據又無聞人耆宿領倡其間純等忝領疆圻爲依據法律保守治安計不得不出於審愼固未便曲詢請求遽予維持也幸貴會諒察之特復李純齊耀琳印 
[蘇議員議修運河西堤]  
　　江蘇省議會薛議員鈞培等提議借撥濬運畝捐修整運河西堤以防水患案云裏運爲沂泗汶之尾閭運堤爲下河人民之保障西堤較東堤爲重要殘缺較東堤爲尤甚緣内範沂泗汶之流量外禦高寳湖之衝刷高寳湖之水卽淮之自三河而流潴者也一線堤岸雙方齧蝕若不加意整理維持之則西堤一日榻卸東堤即分外吃緊其危險有不堪設想者故整理西堤即所以保護東堤亦卽所以保護下河各縣人民之生命財產查西堤自民國以來石坡日漸摧殘堤身日形卑矮河與湖通連之處已不知凡幾每届夏末秋初淮源猛漲則驚駭非常與生命固有莫大之關係且淮揚兩屬亦素號產米之區及至險象環生則啓放車邏五里等霸以爲補救之方法而下河各縣盡成澤國比年來所以疊遭水患者皆西堤失修之所致也由此觀之直接受害者雖祇有下河各縣而影響所及亦幾與全省民食攸關前聞省署撥欵購石以爲工作將與乃近日報載又派員前往復勘以便轉呈中央撥欵等因本屬正當辦法無如此事關係至巨迫不及待亟應及時趕辦以資保障如候中央經費撥到再爲興辦恐瞬交夏令緩不濟急竊念濬運附加二分畝捐欵項本係沿運一帶田畝所自出擬咨請省長先借撥此項經費委派專員尅期興辦以防淮源驟漲免生意外將來仍以中央撥款抵還似此稍一通融移緩就急運堤旣免傾破之虞下河實受保障之惠是否適當敬請公决提議人薛鈞培連署人朱際雲陳錫榮羅毓桐凌恩錫徐庭啓王大鰲遠國藻戴鐵齡朱德恒孫翰宗郝應秦王鳳誥鮑貴藻 
[南京快信]  
　　李督政躬不豫連日均未見客惟一切公牘仍送内室批閱 
陸武鳴代表鈕傳善尙留寗蔡樹王世清來電已於佳日（九日）抵京灰日晋謁徐東海錢幹臣接洽一切 
陳炯明代表陳覺民林幹材郭八銘昨日午車抵寗李督因病由王副官長接見聞爲商閩省劃界事軍署今午設宴歡迎三代表何參謀王副官長陪席 
皖贛黔魯省議會均電蘇議會請主張廢止八年公債以蘇民困黑龍江省議會又電蘇議會請爭歐會提案勿稍退讓魯議會請協電歐會將青島交還中國 
長江三督日前電請派張紹曾赴陜查辦陳樹藩聞北京政府昨來電尙費斟酌 
江寗鎭守便齊燮元定十四日午車赴滬 
公道報社劉文輅張援等昨日下午六時假金陵春懽讌本城各報社主任及上海各報駐寗記者席間談話至九時盡歡而散 
金陵關查獲高麗臨時政府宣布文印刷品多件飭郵局扣留 
金寗汽車公司案寗紳反對甚力王警廳長孫知事力任疏通聞尙無解决辦法 
省議會在省議員昨日調查祇七十一人仍不足法數日内尙難開議 
上海無錫下關三稅所長查辦案聞齊省長擬以查無實據復蘇新國會議員 
省立學校聨合運動會已籌備妥善决本月二十一預賽二十二三四三日舉行 
碭山豐縣又有匪警張鎭使電省親率大隊赴碭撲剿省警廳長王桂林以天氣和暖人力車亟宜清潔昨令各警區嚴爲取締以重衛生 
江蘇實業廳派技術員李永振赴日考察實業已於前日前到申搭輪東渡矣 
地方通信 
[松江]  
　　防螟預誌去歲五庫楓涇官紹塘小西涇等處收買螟蟲獨官紹塘一鄕因收買較遲卵塊孵化成蟲故災情尤重有十九圖及十三十四各圖粒米未收至今災稻猶未刈割近查該處農戶百數十家中攀室遠徙者幾佔四分之三該處自治委員周某以該鄕賭風極盛寥寥十數村落而小茶肆多至四五十處此等小茶肆中無一處不有賭局農人因賭廢時實爲釀成災荒之第一原因乃將小茶肆嚴加取締凡非熱閙場所及無鮮肉荳腐南貨三種店戶之處一概不許開設茶館現只存四五處矣聞諸關心農事者云伏居稻根中之螟蟲遺孽現已由蟲而蛹不久即將蛻化成蛾若不先時防範則今歲田禾更屬可慮去臘實業廳曾令　燒稻根本邑縣農會通盤計算大約每畝至少需工值一元以各災區田額計須現欵九十餘萬元方能將螟孽殲除淨盡故掘根一事萬難辦到前日李縣長在縣農會中談及舍收買外别無善法云 
[蘇州]  
　　雙宫繭捐之新例雙宫繭微稅問題前經絲廠業公推代表赴廳請求核減茲悉蘇城總商會接奉廳令略謂前清祗有免捐下脚之案民國以來前辦各所長不加考究遂致相沿成習所運下脚又不請廳給護擅自塡寫運單漫無稽考歷年被其混漏不可勝計迨經本廳查悉理應設法整頓何得以舊章藉口惟值商業困難之時本廳亦有維持之義旣據一再聲稱提出雙宫一項下脚不滿二成姑暫從寛共以二成爲限務於出運時請領廳頒護照如有逾於二成之外應在原完稅票内按數註銷不得再有影射仰該商會即便轉行絲繭公會遵照救火會議送殯蘇城救火聨合會昨日（九日）下午召集全體會員開特别會議聞因江陰富商奚蕚銘家屬酌助該會經費五百元函請書據前往支去並本月十八日奚君出殯時擬聘該會全體會員列隊送殯會議結果則允許各龍社自行接洽或由聨合會代爲介紹惟不以捐費與送殯混爲一談云會議撲滅蚊蟲蘇州市公益事務所近接天賜莊柏樂文醫士函請開會勸導人民撲減蚁類以免傳染瘧疾並附撲滅辦法前來特印刷傳單轉送各市民公社分發一而定期本月十二日假吳縣縣敎育會開會演講冀城廂居民羣策羣力共除蚊害以免疾病 
蠡口鎭刦案破獲縣屬蠡口鎭陳永齡所開繼緞機房日前被盜搶刦失贓頗鉅當經報飭飭派偵緝隊潘秀清隊長率同探士陸兆升等前往蠡口一帶勘緝將次抵鎭見有一龍船船形跡可疑即行扣住在船艙内查出高麗紗七十六疋黑白黄絲三大捆約值一千餘元似係贓物旋將船上唐阿六胡阿榮吳阿材徐阿五四名一併獲住押解回縣經曾裁判員提訊唐等四犯供認搶刦陳姓機房得贓不諱當即發押一面飭傳陳永齡到縣將贓物認明領回 
[揚州]  
　　運使統領返揚兩淮運使段谷香因事留津現已於九日晚遄返先期電令署中派江平官輪至寗迎接故場運局周王兩局長及緝私陳參謀長均在河干迎迓緝私統領何紹賢前往通泰海三屬查防事畢亦於日昨返揚並聞何於日内又往十二圩查防云 
瓦木匠人種突揚州多子街寳盛銀樓建屋之寗波匠人於九日下午與劉仁和茶號改築門面之揚帮匠人因栽竪木椿發生衝突密波匠人率衆打傷揚帮匠人一人當經揚帮匠頭張福祥將受傷人抬送醫院療治並一面向寗波匠頭陳正大交涉尙未了解詎十日早兩方工人均在工作之時寗波匠人復持鐵器率衆砍傷揚帮匠人二名揚帮匠頭通知全城瓦木匠頭於下午在南河下該會館内集議對待聞起釁之原因寳盛係包工劉仁和之屋與寳盛所建之屋毘連寳盛屋址栽竪木椿時劉仁和之山牆受其影響現寳盛房屋將欲落成而劉仁和於此時改造門牆亦栽竪木椿寳盛之屋亦受震動故致啓釁云 
[嘉興]  
　　軍士舉行野操駐嘉第十四國各營軍士於十日在南門東門及操塲一帶舉行野外操演並試放無箭子彈先一日函知縣公署飭警知照商民人等一體知悉 
敎育會舉行春季大會嘉興縣敎育會遵照修正會章於四月第一星期召集全體會員開春季大會因是日適值植樹節故改遲一星其舉行現决定於十三日下午開春季大會報告收支及經過情形並提議學務進行事件於日昨通知各會員屆時蒞會 
[武昌]  
　　敎育參觀團出發鄂省爲改良敎育起見派人往各處參觀以資借鏡計第一師範學校校長劉鳳章宜昌第三師範學校校長高國瑛第二中學校校長王劭恂鹿門中學校校長陳崇祖啓黄中學校校長帥培寅模範兩等學校校長王毓蘭第二中學敎員孟晋祺高等師範敎員李文藻等八人先至江蘇省各學校參觀後卽東　直抵東京參觀畢返時再順道至浙江一行定十日起程全體正整理行裝屆時出發參觀經費由省署發給每員三百元早已具領矣 
卾長火車出軌湘卾路之汀泗橋車站附近於五日夜發生越軌慘劇該處路線枕木腐壞連日派工趕修已將完竣正在加鋪壓軌石渣乃是夜材料車拖帶石渣忽然脫鈎相撞越軌慘劇時正十點半鐘計損車六輛實跌傷押車夫工二十五人内有二人受傷極重大有性命之虞時鮎魚套客車之於夜八點半鐘開行者甫至賀市橋即知此事迨至咸寗站始悉越軌車輛所載之石子將路遮掩障礙不能前進乃將咸寗客卸下後仍退回鮎魚套來各客商車票一律退還工程處得電即趕派路工三百餘人專車前往一面將石渣暫移他處以便通車一面將出軌車救出危險將越軌處路線培修六日下午五點餘鐘鮎魚套車站已出通告謂路線現已修竣往來客車仍照常通行云 
 [L雜評一 
[利害關頭（默）]  
　　中國之人無非重表面而已故聆其表面之言幾於無可非難甲之主張有甲之理由乙之駁擊有乙之理由其理由無一不曰大公然而一至利害關頭之際則每舍其向所宣布之言於不顧而言其心中之所欲言矣由是知向之所宣布乃其表面而今之所言則眞相也眞相者各謀各人之利害無有不與人之利害衝突者也 
是故中國事於初接洽時若甚易解决者及至解决之際而意轉紛歧蓋各方之眞相必至是而始見也雖然此等性習豈僅中國人然哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第三日]  
審查財政問題 
　　昨日之會議紀事辦事處公布云四月十一日上午九時南北總代表及各代表到會開全體審查會審查財政問題討論大體下午五時散會 
平和通信社消息本日南北總分代表於上午九時齊集前德國總會開第九次會議開議財政問題由南北兩方各派代表二人開審查會審查至下午五時散會六時南代表即赴老靶子路唐宅會議内容均守秘密未便宣布昨日某通信社發布會議軍事問題内容據南代表辦公處某秘書言均與事實眞相不合云和議續開以後議題共分六種除第一種國會問題稍覺繁難外其餘各題諒不難次第解决因第一種不僅涉於國會本身且憲法總統問題亦包含在内故本社特將法律問題之形勢昨爲叙述大略以貢留心和平人士之參考今晨遇見政學會某要人因其素於法律問題頗有研究便中叩其意見某要人云余見貴社昨日所列甲乙兩說余即主張甲說中之一人也當舊國會正式集會於廣州時余即力持此說曾定一假名曰三新主義所謂三新主義者即制定新憲法選舉新總統召集憲法上之新國會是也其後舊國會議員曾有二百餘人贊成此議通電主張近唐督軍蓂賡所發表政見頗採用之即北京國會議員中亦多有贊同者唯近察廣州大勢舊國會恐難將憲法議成故主張在南京集會至於選舉總統北方頗懷疑以爲東海旣已當選何以必須再選一次不知東海係一方國會所選出不如更經六年六月十三日解散時之國會再爲程序上之補充方足以昭示其尊嚴而免偏重一方之嫌疑且東海爲文治派之首領全國資望之高更有何人能出東海之上重行選舉大多數必仍推重東海毫無疑義余願竭力主張之深望北派諸公消釋疑慮俾底於成也云云 
聨合通訊社消息昨（十一日）爲和議停頓後開正式會議之第三日所議事件關防非常嚴密惟探知是日續議軍事案已得滿意之結果將來發表必受國人歡迎嗣開議財政案案内節目多欵分别協議之後其可以由和會單獨解决者已得相當結果其關係國外并其他方面者尙有待於續商云 
國民通信社消息十一號爲和議續關第五日亦即第九次正式會議午前九時起各代表齊集德國總會開議討諭財政問題之大要雙方認將議案交付審查午後開全體審查會財政問題大體尙未終結聞將推定財政審查員雙方代表各二人詳細討究午後五時半散會 
朱總代表昨致唐總代表函敬啓者頃准福建李督軍電開據童副司令陽電稱本日前方代表開談話會討論開議程序佳日開正式會議彼方代表交下左翼各將領名單軍長許崇智駐永安所部蔣旅長國賓駐將樂吳司令忠信駐永安黄旅長國華駐大田關總辦國雄駐永安陶旅長質彬駐永春德化朱旅長得才駐仙遊關於劃界總接洽事宜請派永安方面將領與許崇智相商較爲便捷至我方所派出各將領姓名駐地統請見示以資接洽等情除將上游及興化泉州方面將領姓名電復轉逹并分飭遇事妥爲接洽外特以奉聞李厚基佳等語相應函逹即祈察照爲荷 
[海關撥早時鐘後之各方面]  
　　鐵路局本埠江海關因夏季内欲提早辦公時間已定自本星期六夜十二時起將指針撥早一點鐘滬甯滬杭甬兩路行車時刻原與江海關同用古林韋取（譯音）時刻爲標準現因鐵路若提早時刻行車手續諸多窒礙經該兩路車務上級人員議决該兩路所用時計仍照舊貫不事更改客商方面儘可按常定時刻乘車免多周折 
滬寗滬杭甬鐵路車務總管昨日廣告云啓者鐵路時計鐘仍照中國規定時刻而行惟於鐘上加一針指示上海之新改時刻所有鐵路行車時刻表上之鐘點則較上海新改時刻遲一句鐘倘乘客欲乘上午七點五十五分特别快車至南京者則仍須在中國規定之實在時刻七點五十五分乘之而上海大市時間則已八點五十五分矣自四月十三日起此項報告悉登在一切刋印之時刻表上直至上海海關鐘點再行更改之時爲止 
大陸報云上海爲節省日光起見定於十二日夜十二時將各鐘撥至一時但火車開行鐘點仍照舊章不改庶與他處鐘點相符蓋節省日光辦法僅施於上海而非全國通用也如鐵路採用新辦法則須更正開車時間表旣屬困難且多縻費故未便有所更動今鐵路人員已將此中難情佈告於衆矣自十三日起夏季數月内凡由上海附火車出行者須牢記火車鐘點較上海鐘點遲一小時以免遺誤 
郵務局本埠郵務管理局昨發通告云爲通告事自本月十三日始本局辦事時刻應以江海關大鐘撥快一點爲標準惟火車開行時刻表並未更變所有郵件之發交火車運遞者自應準此改延一小時仰即一體知悉此告 
氣象台文匯報云徐家匯氣象台所經管之信號台現從商會之志願並由法領署核准定於十三日將台外大鐘撥快一小時至於其他報時信號如球號海關午砲及電燈等皆未更變仍照國際條例辦理云 
[商業公團之通告]  
　　商業公團聨合會昨晚致各公團通告云敬啓者本會於三月初十日開籌備會公决凡各公團未經推定籌備員者務請於舊曆本月十三日以前補推具函到會并請籌備員即日到會以每日下午四時至七時爲籌備員會議時間并經公决各公團因時局影響所受經過之種種痛苦及所希望於和平會議者開具意見書儘本月舊曆十五日以前函送本會以便審查列入大會議案卽以十五爲徵求意見截止日期過期概不收受十六開審查會至本月十八日爲審查終了截止日期并决定於本月二十日公開大會特此通告 
[川人組織四川善後協會]  
　　旅滬川人王秉恩等近組四川善後協會茲將其簡章公電錄下 
簡章第一條本會由旅滬川人發起以調查四川被災情形共籌善後辦法爲宗旨第二條四川公民由本會發起人之介紹得爲本會會員第三條本會組織分總務文牘庶務調查四部各部分設幹事若干人由會員公推第四條本會經費由幹事募集之 
第五條本會會所設上海白克路永年里四八○號零半門牌第六條本會逹到第一條所定宗旨即解散電一成都省議會籌賑局總商會敎育總會農會工會代轉重慶總商會並轉各縣縣議會敎育會商會農會工會均鑒國變以來吾川受禍尤深兵燹所至城邑皆墟瘡痍滿目災民盈野同人等西望桑梓寢饋難安頃者和平有望撫恤善後待理萬端湖南陜西旅滬人士均已發起善後協會吾川豈容獨後茲經旅滬同鄕各界再三集議特發起四川善後協會暫假河南路聚興誠銀行爲通訊處諸君子近居鄕井於川省被災情形見聞較切務望詳確調查並應如何善後方法懇即從速見示以便聨合湖南陜西同時請願和平會議列爲專案期在實行至同人等發起之微意無非專求社會方面救濟之法不含政治作用將來善後事畢協會之責任即行告終特此聲明立佇明敎四川善後協會發起人王秉恩程德全等同叩江 
電二成都態督軍楊省長轉省議會籌賑局敎育總會成渝總商會並各縣議會敎育農工商會鈞鑒前致各法團江電諒逹現在和議續開大局於兩週内可望解决所有四川被災重大情形務乞於未閉會前彚電聚興誠本會通詢處以便聨合湘陜提交和會决定辦法庶以慰吾蜀災黎之望也四川善後協會叩另有致北京全會館廣州參衆兩院四川議員一摺文同從略 
電三武昌王督軍宜昌吳總司令王總司令鈞鑒戰事經年交通阻碍百業廢弛吾川尤甚現在春水發動川江各輪尙觀望不敢前進且有借庇外人之舉而蜀楚紳商又皆盼望開輪急於星火此事在商人爲保全利益在國家則損失航權年來吾國爲淵驅魚之政至可痛心諸公爲國爲民全國所仰用敢據情呼籲務懇鼎力維持使各輪一律通行以保交通而紓民困無任盼禱再四川楊省長之太翁靈柩回籍安葬并請飭沿途妥予保護爲幸四川善後協會王秉恩程德全王乃徵施愚劉光烈等叩庚 
[和平聨會十六次評議會（續）（昨）]  
全國和平聨合會前日午後開第十六次評議會時討論張繼宗提出之陜西善後案後又討論陳鶚提出之救濟被兵災民案亦經衆通過付審查修正字句後即發最後由主席周逸宣告延長一小時討論山東代表王者塾提出青島問題案由衆公决推陳曾亮許名世李傑馬鄰翼陳耀光五人爲特務審查員修正後即發定於十一日午後二時在值週評議辦公處開審查會修正該案電稿議訖鐘已六時遂宣告散會茲將王者塾提議原案錄下（一）請力爭取消中日對於山東各項密約直接要求交還青島案現下巴黎會議中中日兩國代表對於青島問題均欲對德要求交還而孰爲主體實爲目下競爭之點據東京電日本貴衆兩院議員對於媾和問題曾開大會對此問題即日須繼承德人之權利而李石曾君自巴黎來電則謂吾國輿論尙嫌薄弱是日人朝野上下已爲一致之要求而吾國政府毫無堅决之主張若國民再無雄厚之與論以爲後盾欲專恃巴黎專使之口舌取勝不已難乎本會旣爲全國法團代表所組織即有代表全國人民之資格亟宜對此問題竭力主張以喚醒國民之注意引起友邦之失助不獨山東之幸實全國之幸也議附鄙見如左（一）青島及膠濟鐵路須由德人直接在和平會議交還中國日人不得繼承德人以前之權利（一）一九一五年之條約乃日人哀的美敦書威迫所成一九一八年所結之中日鐵路密約未經國會同意條約要素不完備且均違反威爾遜十四條宗旨不能認爲有效本以上二意說明理由電致政府請其毅力再電巴黎各國代表及中國專使表示國民之意見再印刷宣言分布全國國民以作一致之主張而爲政府之後援庶於外交前途不無裨益是否有當請付公决 
[和平聨會復請商會擧代表]  
　　全國和平聨合會昨致上海總商會函云敬復者頃准貴會函開（見八日本報略）等因准此查本會章程各省每法團代表得派三人蒞會貴會前派之代表沈聞二君除沈君敦和常時到會並經會中舉有重要職務外聞君現因事在貴會請假一月因之不能出席現在和議續開敝會代表民意各種重要問題均須討論提出議案在各省法團代表或限於地方遼遠未克即時趕到貴會近在咫尺自可符定章每法團派定三人之數相應函請貴會查照加派代表一人蒞會於會章旣能適合而聞君請假亦不必辭去敝會職務矣即希見復爲盼 
[遣送敵僑之餘聞]  
　　管理敵僑財產事務局近爲節省經費起見定於今日（十二日）移至滬海道尹公署附設准於下星期一（十四日）開始在彼辦公所有禮和洋行二班德人羅生苞等寄存該局之衣箱木器等四十餘件及該局寄存蘇州路公記之器物八十九件定於十三日一併移至戈登路二十五號公易木器廠（該廠亦德僑商行由局接收者）存儲另派看役看管聞此次遷附道署係屬暫局因接收敵產雖已大致就緒惟關於清理所收動產及調查不動產契據等項事尙繁多道署地位較狹或難敷用且該局與外人接洽事件日必數起交通亦嫌不便恐須就近另覓房屋至外間所稱中央將另行派員清理一節與該局係另一事項其實權限上仍互有關係聞諸該局有責任者言財產局職務以接收管理敵產爲主清理員則僅對於負有債務之敵產加以相當處分代理敵國人民履行債務而已故除敵產並無債務者均歸該局保管外將來清理後存餘財產亦由清理員送交該局管理聞該局近接京局長曾彝進來電清理員雖經派定一時尙不來滬云 
遣送敵僑事務局近因遣送德奥敵僑回國事宜業已結束定於十五日將局所一併撤銷所有該局及南北兩分辦處各候船所内之各項器具物件已决定一併運至習藝所内第一候船所陳列以便訂期拍賣藉清手續 
遣送敵橋事務局督辦盧子嘉君對於免遣敵僑曾經發給免遣執照惟此項免遣執照手續旣未完備自應取消另行換給完全免遺憑證以資執管聞此項新憑證業經印就並附有按期向檢查所註册之表式昨該局已通知各該免遣敵僑迅行持照到局換領 
南通張季直前以僑居通邑德人替爾雖屬敵僑然於籌謀實業一端深資倚畀曾電商遣送局准予免遣等情當經該局電呈外交部核示去後昨接得外交部復電德僑替爾准予免遣除電知該紳查照外希即給發免遣執照云云 
又遣送局接得蘇州交涉員電略謂茲因旅蘇敵僑婦女馬立克恩茂利許專擬赴莫干山服役特爲請示核辦等情當由該局電呈外交部轉令辦理 
[敵僑潛來租界被拘]  
　　德國人尹各盤納前日在虹口狄思威路行走被哈爾濱捕房八十六號西探鄧查見以其違背處置敵僑定章當將該德人拘入捕房昨晨押解公共公廨請究據工部局刑事科代表牛門律師上堂譯稱被告係敵國人民於本月十號午後潛至公共租界狄思威路被西探查見拘押騐看其工部局敵僑註册所第七號執照在西曆一千九百十七年九月二十九號由被告取回故不能再來租界係屬違犯敵僑事務局第二千四百六十六條定章請爲核奪云云訊之尹各盤納供稱住居華界虬江路等語俞襄讞核供商之英卓副領事判仍帶回捕房候下禮拜一再行訊核 
[運美貨物尙擬再减運費]  
　　大陸報云昨聞入公會之各輪船公司擬再减收由上海至美國西面口岸之水脚其故因上海出口貨物缺乏且因某三公司减價招徠也美商現在上海無甚活動美國商况不定匯兌率又昻故此間辦出口貨者不敢輕率下手以致運往美國之貨物爲數甚少數日前某輪船公司因無貨可裝特减收運費每噸僅取美金七元五角尙有一家每噸收十元今入公會之公司尙未决定切實辦法但擬規定新章尋常貨物每噸收費美金二十元較前减去五元云 
[美商請美正府禁油輸入]  
　　字林報云四日大連電稱近得美國華盛頓傳來消息據謂美國現存植物之油頗多足供此後五個月之用如再有輸入市價必更低落故該業商人已請美政府暫時禁止東方植物油之輸入俟現存之貨售盡後再行弛禁美正府如何辦理今尙未知若果准如其請則滿洲荳油業與山東花生油業將大受影響云 
[鐵路實行收貨交欵法]  
　　大陸報云中國政府各鐵路今已實行收貨交欵之辦法凡居於路綫上各大城邑者可利用此機會向上海函購商品俟收到貨時再行付欵無須預先交付也此種辦法凡住於杭州等處者或在北戴河等處避暑者皆將歡迎之詳情可向當地路局詢問云 
[鐵路發售特别來回票]  
　　本月二十爲基督復活祭日滬寗滬杭甬兩路車務洋總管爲優待西人往來乘車起見昨（十一日）特通函兩路各站准自本月十七號（禮拜四）起至二十二號（禮拜二）止發售一種特别來回票其價目得以單程半之票價購來回票其有效期間自本月十七至二十二止凡在滬寗路上海北站蘇州無錫常州鎭江南京等站得售頭二等來回票凡在滬杭甬路之上海北站南站松江嘉善嘉興硤石長安拱宸橋杭州等站得發售頭二三等來回票若往來上列兩路各站之聨運頭二三等來回票亦可適用此種規定 
[湖商對於小輪併班之呌苦]  
　　吳興商會以湖滬運貨向恃内河小輪自招商局等四輪局於今春將申湖班併班後附拖擁擠行駛甚遲商旅咸稱不便值茲繭市將屆亟應妥籌善法爰特函致旅滬同卿會請就近與四輪局妥商辦理旅滬湖州同鄕接函後卽行商請總商會轉商該四輪局妥議辦法茲將關於此事之函件錄下 
吳興商會致旅滬同鄕函敬啓者案照内河輪船之設原爲駛行迅速計時到逹便利商旅舊時裝船漸歸淘汰營業因之推廣乃近年以來添設輪船者實繁有徒爲競爭營業計犧牲血本攬客招徠兩敗俱傷屢蹶屢起究其實並非爲生意上清淡之故也自去歲招商戴生昌正昌立興四局協議調和恢復原價仍令單雙兩局間日一開各自攬客裝貨惟輪船祇用一艘聨合拖帶雖由申開行時洋關按章查騐其如中途加入誰去過問彼自爲計固誠善矣不思以一輪而拖帶兩局之船其重量速率如何從前前午可以到埠今則非至晚間甚或深夜不克抵城而於銀洋之裝載貨物之運輸當日無以應用並商旅生命財物所寄竟付之不顧瞬届絲市巨欵運入尤多危險之虞無怪商界噴有煩言若不循舊各歸各局開駛於行旅前途殊多妨礙不但搭客之競稱不便已也似此情形斷難緘默查湖地各局均係包辦權操滬局必多推諉用特函懇台端推念梓鄕商旅之恐慌迅即勸告滬局從速照舊各自拖　務期及早到埠庶交裝銀貨日間可以起運搭客亦多暇晷辦事不至留滯中途否則險象環生行商裹　足於輪局亦有不利焉 
總商會致招商等四輪局函逕啓者前接吳興商會來函以瞬屆絲市請勸告各輪局循舊各歸各局開駛等因查内河行駛小輪係爲便利商旅運貨迅速際此繭市伊邇繭商往來絡繹於途裝運巨欵尤關緊要且有洋商投行辦貨設有疏虞滋生交涉想貴局洞悉利害定能力顧大局防患未然務請趕爲集議仍舊各局開駛以資便利用特抄錄原函卽祈查照各輪局擇於何日分輪開駛即希示復 
[華僑聨合會組織幹事部]  
　　本埠華僑聨合會係由海外僑胞所組織以民國一二年間爲最盛華僑取得參政權以該會之力爲多而華僑能眷懷祖國殷殷向内亦多爲該會所勸導未幾主持會事者或因事他往或專返故居以致會中無人主持侵至無形消滅海外僑胞對於祖國有所建議時感不便茲該會從前職員多人近已返國於昨日午後邀集留滬華僑就老靶子路一百三十三號該會通訊處開會到會者有菲律濱華橋總商會代表李清泉施能詠藍琛薛敏老吧逹維亞華橋陳金山傅溪水星加坡華僑吳應培美洲華僑崔滄海及華僑平和期成會正副會長李登輝朱遐九謝碧田等四十餘人公推吳應培主席宣布華僑聨合會經過情形并云祖國和平指日解决我華僑應當注意興辦國内實業勿使天然利權贈送外人繼討論先組織幹事部舉定李登輝吳應培陳金山傅溪水朱遐九謝碧田崔適約七人爲幹事由幹事公推李登輝爲正幹事長吳應培爲副幹事長並公推李清泉施能詠爲名譽幹事長繼李清泉施能詠演說華僑對於聨各會之種種希望務望諸君以全副精神辦理將來海外華僑必能一致輔助進行遂自認特别捐欵二百元施能詠認捐一百元吳應培起立致謝鐘鳴七下始振鈴散會 
[修理應瑞艦之中止]  
　　海軍練習隊應瑞練習艦近因年久失修烟管機艙器械均已破裂曾經該艦艦長楊敬修呈請海軍練習隊司令蔣拯轉呈本埠海軍藍總司令批准將該艦駛入馬江船塢承修已將烟管拆卸另換新管一面向日本鐵廠訂購烟管數百枚運閩應用詎知該新烟管鐵質不良未經裝好卽行破裂當由該艦長據情呈復海軍總司令請派員向日廠交涉退換並將此項烟管運滬聲稱時值財政支絀該艦修費須五萬餘元設或將就修葺將來危險堪虞云云藍總司令據呈後除批令該艦長暫停工作候派當日訂購人員向日廠交涉退換外一面將各種困難情形備文呈報海軍部核示 
[劉公治喪事務所紀事兩則]  
　　公共租界工部局致劉公治喪事務所函云敬啓者頃奉七號公函開示劉公開葬出殯等情至爲榮幸請推代表前來以便與敝局總監而商經過地點爲荷 
駐滬俄總領事格羅思昨致劉公治喪事務所函云敬啓者頃得訃音驚悉劉公於三月六號在滬宅仙逝聞信不勝悲悼用特專函致唁爰慰哀衷並請禮安 
[粤報界宴請各報代表]  
　　粤省報界公會前以外交内政各問題亟須研究發起全國報界聨合會已得國内報館多數同情定於四月十五日在滬開會各處報界代表紛紛蒞止廣州報界代表吳鐵城汪瘦岑汪青城吳永生諸君等訂於今日（十二）午後一時假座大東旅社宴請本埠及外省各報代表以聨感情 
[張祖培悮拘開釋]  
　　交通銀行派駐東京五服町分行之文書員浙江人張祖培（號厚載）請假回籍掃墓乘坐東洋公司春日丸來滬被護軍使署偵探悮爲横濱總領事電請截拿之張炳會同總巡捕房日探中川匯山捕房西探目柏生將張祖培拘解公共公堂訊判押候電詢横濱總領事再核在案茲悉此案已由盧護軍使函致楊交涉員轉電横濱中國總領事查明張祖培確係悮拘因即令行公廨正會審官關炯之君轉飭匯山捕房捕頭凌處於前日將張帶至寫字間慰問數語即行開釋矣 
[協緝途刦蘇常杭船之盜匪]  
　　淞滬警察廳長徐輔洲昨日通令所屬各區署所隊文云爲令緝事案准常熟縣公署咨開本年三月三十一日據蘇常航船戶經理周阿善受傷船夥黄阿二訴報本年陰曆二月二十九日傍晚七點鐘前由常熟開蘇甫駛出十餘里仍在常熟界内二斤橋之北開蕩地處突遇盜船一艘形似艒艒船式樣迎頭而來擁至民船約有盜七八人各持鐵尺腰中束帶各挿厨刀形似土匪樣子齊跳民船上將蓬索砍斷即行用强搶刦民夥黄阿二與盜抵拒竟被鐵尺打傷左臂刦後盜船向湖蕩西南而去所被搶刦之物一時不及查細容俟續行開單呈報訴請勘騐緝究等情到縣據此除詣騐呈報並分别咨飭水陸巡警上緊偵緝外誠恐贓盜遠颺相應先行備文咨請貴廳煩爲查照希即通飭所屬趕將此案眞贓正盜一體上緊協緝務獲咨解訊究以戢盜風而安商旅足紉公誼等因准此除分令外合亟令行該署所隊遵照仰即督屬認眞查緝務獲解廳以憑訊轉切切此令 
[通緝鄂省虧欵潛逃之知事]  
　　淞滬警察廳昨接省長公署訓令云案准内務部咨開准湖北省長咨稱署安陸縣知事吳本義一再虧欵潛逃通咨各省協緝解究等因前來當經本部據情轉呈請將該員吳本義通緝究辦并併案交付懲戒呈奉大總統指令呈悉吳本義已有令交付懲戒即由該部通行嚴緝究辦此令等因奉此除分行外相應抄錄原呈咨請飭屬通緝等因准此除分行外合行照錄原呈令仰該廳長一體協緝 
[社莊廟出會之熱鬧]  
　　昨爲浦東社莊廟三百六十行迎三太太偶像賽會之期廟場四圍人山人海大有萬人空巷之概本埠南北市各工廠工人輟工前往觀會者爲數頗衆浦東一帶香烟廠紙廠紗廠等女工停工者幾過半數各渡船渡客擁擠異常小車車資由二元漲至三元五六角不等各小車夫咸利市數倍而肩挑負販之流亦莫不獲利倍蓗賽會經過之各鄕鎭尤擁擠不堪各碼頭渡夫違章攬載渡客貪裝多至三四十人每渡客勒索渡資銅元二枚或三四枚不等當爲水巡船查見分投拘獲違章貪裝之渡夫數名押送水巡隊議罰 
[緝私船火夫慘斃]  
　　緝私二營七號巡船向駐防於浦東六里橋一帶該巡船火夫衛家有不知如何忽在船中被槍擊斃槍彈由前胸擊入從後背中心透出據旁人觀察或謂由衛自殺或云被殺議論不一昨晨由二營營長函致地方廳請爲騐究下午該廳委許檢察官毛檢騐員等前往騐明實係槍擊致斃填明尸格因無家屬由該船同伴爲之棺殮 
[身藏鄂省僞錢票之破獲]  
　　法捕房包探徐阿東前日在新北門外某茶樓上緝獲身藏僞造湖北官錢局票者二名一湖北人一浙江人當場在身上搜出假票一百餘紙每紙錢一千文票上均蓋有湖北省軍民二長官假章當送大自鳴鐘捕房經捕頭詰據供出僞造機關地點並同黨多人立派西探與徐探帶往供指地點查拿詎同黨均已逃逸現法捕頭已督飭探捕偵緝此案同黨以便解請公廨訊辦 
[第二師範學校之近訊]  
　　本月二十二日省立各學校齊集南京舉行聨合運動 
 
 

Page 11

 
 
會本埠尙文門内第二師範已由主任體操敎員魏旭東楊小軒朱了哉等選擇學生百人定於十九日出發赴寗與會會畢定於二十五日參觀江寗敎育廳中等各校成績展覽會二十六日回滬又該校本科四年級生將届畢業從下星期四起至附屬小學參觀一週試敎兩週五月五日本科二部生約八十人由校長賈李英率領前往日本參觀該國學校藉資考鏡約游一月回國回國後該二部生在附屬小學參觀一週試敎兩週約七月抄在校舉行畢業 
[南滙沙田均有業主]  
　　南滙縣境濱臨東海海邊漲灘謂之沙田自前清以來節次繳價沙田業主均執有管業部照近有凌某包某二人聲言南匯沙田有五十萬畝均係無主之產官廳方出示召賣如能呈報繳價即可照數管業云云有大資本家爲彼慫恿受愚已集股數百萬元進行雖經有人提破然凌包二人尙在運動勸其在上海先設事務所冀得從中漁利 
[契據展限投稅免罰之照准]  
　　寳山張知事昨接財政廳指令云據呈請將逾期未稅之契援照南滙成案展限至八月底投稅免罰以示體恤等情尙屬可行應准照辦仰即布告周知可也此令 
[敵僑欠債案缺席判决]  
　　普愛堂前延巴仁律師爲代表至法公堂控德國人希羅司不理抵押道契銀四千一百十五兩有零求追等情被告傳不到案判候下堂諭飭遵在案昨又傳訊先據法副領事將西文堂諭朗誦畢繼由聶讞員諭曰此案旣由公堂研究明晰着被告照原告控數本利清還此判 
[敖典獄長赴寗]  
　　上海模範監獄典獄長敖雲亭以漕河涇新監地址適當荒僻於防務上更當嚴密曾據情禀詳盧護軍使請爲派兵駐護未邀允准嗣敖典獄長親詣使署一再面陳爲難情形盧護軍使暫准派兵蒞防三個月在案茲敖典獄長以三個月期限轉瞬即屆乃於昨日乘坐快車前往南京面禀軍民兩長並高等廳請示辦理所遺職務以第一科長張慕箎暫代並以看守長齊某兼辦陸軍監獄職務以免疏虞 
[注意青川魚毒]  
　　十一日上海日報略云日本輪船運來之魚現時易於腐敗食之者宜十分注意而春季之青川魚爲尤甚有某日人往敷島俱樂部看戲偶覺饑餓向日本點心店呌來醋魚飯時方空腹不辨美惡將醋青川魚飯食之經半點鐘後歸家未幾即就寢及脫裏衣身體之一面發見紅色之瘢痕尚不爲意而次日已不能動延醫診治謂中青川魚之毒生命可危移入醫院經二日許竟致不起青川魚之毒實爲可恐云 
[中華基督敎會明日之演講]  
　　北四川路横浜橋中華基督敎會明日（即十三號）上午十一時（即海關新改之十二時）請謝恩牧師說敎謝牧師牧理教會二十餘年手創廣東基督敎青年會辦事明敏閱歷湛深而於演講一途尤爲擅長欲聆偉論者盍往聽之 
[青年會今晚之兩會]  
　　四川路青年會今日（十二）星期六晚六時半爲廣大隊會員聚餐會餐資照舊八時又有會員同樂會映演啞偵探揭破大疑案及雪中賽車等影片凡該會會員憑會證入座概不取資 
[林檢廳長丁内憂]  
　　地方檢察廳長林仲立之母陳氏年逾七旬居孟德蘭路二百四十七號門牌寓内近因患咯血病醫治無效於昨日黎明三時許逝世定於十二日（即今日）大殮已由林檢察長申詳蘇州高等廳禀報丁憂並請派員來廳代理戰務 
[布米莊主樂善好施]  
　　浦東張家橋鎭季正昌布米莊主季樹齋年逾花甲樂善好施鄉里素稱道之有鄕民某甲貧困無聊其妻於日前生產一舉兩雄而甲妻即於產後二日逝世甲以無力撫養抱兩兒來鎭致送於人事爲季翁所知代爲出資覓雇乳媪撫養甲遂稱謝而去聞季翁自去年以來出資代雇乳媪撫養貧兒已有六七人云 
[火警併誌]  
　　前晚夜半三時公共租界福建路（即老閘橋南塊）三百九十二三號門牌天成洋貨店不知如何遺火突兆焚如當經巡街捕瞥見奔告捕房用電話通知瞭望台鳴鐘警告救火會西人立驅皮帶車馳往澆息計燬樓房兩間當火熾時探夥陳慶元帮同施救偶一不愼失足跌傷要害立時殞命經老閘捕房二號捕頭開立根得悉即飭包探顧阿根與一百八十四號西探　納協往詳查起火緣由稟候核示並飭查明死者家屬將尸舁回棺殮 
關北五區轄境克明路日本僑民中島綱雄所開之木作塲内於前日下午忽然失愼由各段救火會聞警到塲灌熄燬去蘆蓆棚一間事後經王署長飭查起火情形再行核辦 
[小工壓傷殞命案續誌]  
　　住居閘北廣肇路十六間之江北人吳春元向在滬寗麥根路車站爲小工前日午後與同伴陳二林掮挑雜貨不愼壓傷要害當時送往醫院醫治無效旋即斃命將屍抬回家中屍弟吳春貴以陳二林故意將貨推下以致伊兄死於非命即至五區三分所控告該所即飭警將陳拘獲函送地方廳請爲訊騐昨日午後該廳委熊檢察官沈檢騐員等前往騐得吳春元委係壓傷要害致斃塡明屍格判由屍弟棺殮熊檢察官返廳後將陳二林提訊一過諭飭還押候示 
[獄犯病斃]  
　　陸軍目兵高金林前因違犯營規經軍事執法處訊明判决將高斥革發送陸軍監獄執行在案近日高在獄患病發送新普育堂醫治無效延至昨晨斃命當由堂中以電話報告檢廳即委夏檢察長毛檢騐員等蒞堂騐明高金林委係病斃並無别故即命由堂棺殮 
[汽車傷人兩則]  
　　寗波人沈秀琢昨午行經江西路被某號汽車撞傷跌倒於地經總巡捕房二百七十六號巡街捕到來抄錄汽車號數另雇車送沈秀琢投醫院醫治一面歸報捕頭備核又有揚州人陳阿三昨日下午行經抛球場附近被某洋行送貨汽車撞倒碾傷經總巡捕房一千二百二十八號華捕瞥見前來押令該汽車載送受傷人往醫院即據實帶同該汽車夫入捕房稟請捕頭核示 
[汽車撞壞馬車之索賠]  
　　馬車夫李福卿昨至法公堂控稱日前駕車至龍華遊玩畢回滬行經法新租界善鐘路忽有衛文炳所賀之汽車從後面將我馬車猛撞致將車輛碰壞人亦從車上跌下幸有旁人前來帮同將馬扣住未致肇禍當時我欲將衛扭案衛一再向我懇求情願如數賠償故此允許嗣後僱人修理共計用洋十六元我至衛之公司中索取修費詎衛推諉不認故扭案求追詰之衛文炳供是日駕車至該處時因前面有小車兩輛推出遂向旁邊退讓不知如何撞在李之馬車上當時汽車輪亦被碰損我言雙方均有損壞可否作罷當由原告允許並無言及賠償之語求察中西官判衛罰洋五元充公以儆原告所控損失一節着另行起訴 
[張一芳業已尋獲]  
　　南市洪生碼頭厚生小錢莊事張一芳去冬因虧負鉅欵捲逃無蹤事後山各債權呈控警察廳通緝一面請縣商會轉知各股東趕爲理處先行墊給二成並着張父季聲趕將其子張一芳尋交到案處理各情迭紀前報茲悉張一芳昨日已被各股東尋獲扭送至縣商會邀集各債權人來會先行查對賬目以憑核辦 
[皮匠誘拐女子]  
　　住居南市楊家渡江北婦人張王氏之長女根弟年十六歲於前日午後三時被人拐逃無蹤後始偵知實被在十六舖春在樓茶肆門前擺設皮匠攤之楊福元乘根弟前來修鞋時誘至北市交與同黨張林希圖乘輪他往販賣當時由根弟胞妹目覩其姊被楊誘領時給予銅元一枚囑先回家該氏遂向楊理論始則推諉繼即吐露眞情遂將楊扭控第一區警察署由趙署長詰明前情飭警將楊押往北市追尋無着仍帶回署中移送地方檢察廳訊究 
[小販扭控拐子]  
　　海州人趙懷盛前日將住居滬寗鐵路北江北小販王得開之五歲子紅寳騙誘出外希圖帶往他處變賣旋爲王得悉立即追踪尋獲將趙扭入閘北四區警署請究張署長命收押候訊 
[積欠房租之扭控]  
　　經租人候金榮昨扭租戶姚佩賢至閘北四區二分所訴稱被姚積欠房租十四個月請爲追償倪警佐以案關債務命解司法科核奪 
[勒索星相攤規費]  
　　三十六個黨匪徒以綽號打勿殺者爲首連日向滬城邑廟豫園中擺設星相各攤勒索規費每日每攤須給若輩銅元三四枚或五六枚視營業之衰旺定收費之多寡若輩謂之保險如攤主以設攤貿易每月在工巡捐局出有月捐此次受若輩需索與同業公衆有關爰集衆商議全體否認聨名至一區二分所稟控該警區正在飭拿間昨午打勿殺又糾衆前往需索當被各原告扭交崗巡押送該區經王警佐略詰一過即於午後備文飭警申送警察廳訊辦一面着各原告自行投質 
[賭案改判罰金]  
　　粤人梁興馮金鐘秋瞿雲李更新等在北四川路四十六號屋内組織聨興總會日夜聚賭被虹口捕房捕頭偵悉密飭中西探捕協往將梁等及在賭之李文廷吳信榮時中來羅世福羅生泉馬桂芬潘姜王有等共十三有連同賭具一併解送公共公廨經中西官訊明判令各押西牢三月賭具銷燬在案茲因該被告等不服判决延博良律師稟准公堂於昨晨提案復訊即據被告等所延之代表博良律師上堂譯稱該屋係被告等組織消遣之所與以賭爲業者性質不同要求改易罰金云云捕房刑事科代表牛門律師到堂反對被告律師之請求經中西官核供磋商之下判被告等准各改罰洋一百元充公着令繳洋開釋 
[混用鉛質小洋之懲儆]  
　　嘉興人陳明輝前日因身帶鉛質小洋二十四枚持至滬西安南路二百三十九號門牌小京貨店内混用被店主婦汪王氏察悉報捕飭探將陳拘獲搜出前項僞小洋押至昨晨解送公共公廨經中西官訊供承認混用僞小洋不諱判陳押西牢九月示儆僞小洋燬去 
[懲儆私賣烟膏併紀]  
　　住居虹口頭壩路八十七號屋内之陳金生因將鴉片烟土和料子熬膏私售與人吃食過癮被捕房包探沈阿炳查悉回稟捕頭派令九十八號西探麥道漢（譯音）協往將陳拘獲搜出烟膏兩盒帶入捕房押至昨晨解經公共公廨中西官研訊陳不認私賣烟膏中西官以證據確實會判陳金生發押西牢二月烟膏焚燬 
蘇州人王阿南潮州人陸良友均因代住居文監師路祥麟里一千三百五十二號門牌屋内之潮州人秘密兜售鴉片烟膏被胡阿三報由　司捕房捕頭飭陸連奎奚德安與西探目泮林士（譯音）在北浙江路南陽里某號屋内將王陸二人拘獲連同抄出烟膏三十餘盒一併帶入捕房收押昨解公共公堂經中西官訊悉前情以王陸二人不應違禁判各押西牢兩月烟膏焚燬 
[派警駐護同春福棧]  
　　浦東老白渡同春福棧自歸日商營業以來輪泊往來漸夥惟因碼頭匪類充斥所雇巡丁不及週　故山該棧大班日人商請該管淞滬警察三區一分駐所許益齋警佐派警駐棧保衛經許警佐呈經徐廳長核准於前日抽調巡長一名巡警七名前往該棧駐紮保護 
[違背賣鐵合同之判償]  
　　瑞大鐵行朱愼齋在公共公堂呈控北山西路沈合成鐵匠店主沈根記與錢季玉合開裕昌鐵店時違背實鐵合同請追定銀一千五百兩及損失等欵一案前日届宣判之期兩造當事人曁原告代表傅良律師均到堂候示由關正會審官與英卓副領事升座核案會商之下諭曰此案原告瑞大鐵號付給被告裕昌號定貨銀一千五百兩並因被告違背合同致受賠償源昌銀七千五百兩之損失均經確切證明被告沈根記供稱民國六年初已由裕昌拆股不應負責等語查商業普通習慣股東拆股須立退股據並登報聲明退股理由以清界限而卸責任認爲一種必要之手續此案沈根記竟無絲毫筆據足以證明其拆股而裕昌賬簿自六年至七年四月該號收歇之日載有沈根記收付欵項多起願爲該被並未脫離關係之明證查錢季玉與沈根記同爲裕昌股東兩股束均認股份平均應按原告所付之定銀一千五百兩及賠償損失銀七千五百兩共計九千兩判令沈根記償還半數計銀四千五百兩 
[指控西崽行竊]  
　　公共租界海寧路二十四號瘦牌某影　院主西人活妥立） 
譯音）至虹口捕房指控西崽皖人施友卿於本月六號乘隙行竊伊羅卜票洋九千元現洋一百十元簿子九本等情昨晨由包探沈阿炳協同九十八號西探將施獲解公共公堂請究即由該中西包探上堂稟明案情並稱查原告係屬西班牙國籍請示張襄讞與英包副領事核稟判將被告施友卿押候函致西班牙領事訊期解訊 
[行竊與收贓並儆]  
　　鄧祿浦（譯音）洋行主西人指控何伯義竊取橡皮輪多副消贓與魏子祥周友春李聚生等得洋化用等情業由包探施金生王桂生將何魏周李四被告拘解公共公堂訊判押候吊贓解究等情均誌本報昨由捕房吊出原贓將何等解廨由中西官續訊明晰判何伯義押西牢二月收贓之魏子祥周友春李聚生三人各押一月分别示儆 
[啞子在押圖逃之加禁]  
　　不知姓名之啞子前在大世界摸竊遊客身畔銀洋被包探陳順寳拘獲解經法公堂訊判禁押西牢六星期在案日前該啞子在西牢中希圖脫逃當爲管牢捕查見昨日復解法公堂請究先據管牢捕頭稟明前情中西官以該啞子不應圖逃着照原斷執行外加押三月期滿永遠逐出租界 
[兩竊賊分别禁押]  
　竊賊劉阿二日前在法租界摸竊行人身畔銀洋爲包探得悉拘獲又劉金明日前潛至法租界蔡正大家扒牆入内竊取皮箱一只爲原告察悉喚捕將劉人贓拘獲帶入捕房昨日併解法公堂請究兩劉均供認行竊不諱判劉阿二押二月劉金明押一月以儆贓給各原告領去 
[過犯串竊綢縐之懲辦]  
　　某包探之夥楊小樓王阿福王春林串竊雲南協大軸綢坊内值洋二百四十元綢縐八疋變價花用被控老閘捕房由探居阿巧將楊等三人拿獲吊到原贓解送公共公廨諭着押候補提同黨澈究在案昨山捕房將收　之陳小芳與楊等併解公堂質訊即據居探與事主陶長林上堂稟明前情訊之楊小樓供認在外把風又據兩王供認撬門入内行竊不諱中西官核供以兩王均係過犯判各押西牢年半期滿均仍逐出租界楊小樓押半年分别示儆贓交原告領回陳小芳斥釋 
[滬南工巡捐局之批示]  
　　滬南工巡捐局批商人馬錦元呈爲懇請續辦蒲肇河河工船捐由云呈及認保各結均悉查該商承辦蒲肇河河工船捐尚無欠欵貽誤情事據情援案續辦一年自可照准仰候給諭續辦可也此批結存 
[縣署批示兩則]  
　　謝芝蘭爲呈請發還糧册由謝寳聚即范寳聚冒稱册書呈請發還原册批駁有案現以册書謝芝蘭列名呈請顯係謝寳聚即范寳聚冒作謝芝蘭之名執迷不誤希圖嘗試應澈究嚴辦着將謝寳聚即范寳聚係謝芝蘭何人何以另有謝寳聚呈請發還原册之處呈候核究 
錦匣業代表詐雲亭等呈爲賤價兜售破壞行規請傳究由呈悉據稱該同業源興賤價兜售破壞行規如果屬實殊爲不合候飭吏傳論該店主從速理處可也仰即知照 
[謝贈婦女雜誌]  
　　商務書館第六卷第四號婦女雜誌現已出版昨承見贈一册書此道謝 
來件 
[同德醫院募捐啟]  
　　海上醫院多矣然病家仍苦於無診病處何也外人所設之醫院言語隔閡習俗歧異其雇用之僕役及看護人等往往不學無術應對無禮看護無方貧苦之病人視爲畏途矣國人所設之醫院由私人組織專意管業不願救濟貧病者無論矣即以公欵或官欵創設者形式上未嘗不以慈善二字號召於衆人然或以設備容有未周而重大症候不能施治或以醫生過於稀少而疑難症候斟酌無從診斷之不詳手術之簡陋勢所難免有識之病家不敢嘗試矣同人等目擊心傷暫思補救以私人診務羈縳一時未遑及此良用歉然去歲秋初同人等應時勢所需要創設同德醫學專門學校於滬濱今旣數閱月於兹矣四方來學之士向學心殷頗能與同人等析疑問難多所啓發故同人等對於校務前途頗具樂觀今當竭同人等之餘力以從事於醫院之建設而庶幾將同人等歷年藴蓄之抱得乘時發展而就敎於邦人父老之前也然同人等類皆寒素能力薄弱竭同人等全部之力量未始不可勉强使此醫院成立成立矣基礎毫無朝不保夕則曇花一現仍無濟於社會此固非同人等所願爲之事抑亦非邦人父老所樂間者也語云集腋成裘又云衆肇易奉同人等不揣冐昧爰將懷抱披陳於邦人父老之前而作將伯之呼事關慈着兼及敎育如蒙諸父老慨解仁　熱心提倡使醫院之基礎稍形稳固則執刀圭藥石以奔走於後塵者同人也敢稍疏懈以負盛意再者同人等少不更事恐有隕越以後井擬　熱忱贊助諸父老組織董事會傳克督促通行合併聲明江　治張近樞沈堯階黄勝白沈承瑜孫克鑑陳一龍焦湘宗邱仁高朱壽田李梅齡金誦盤　元炳丁谷楠孔錫鵬黄自雄黄　董振民鄭邦　沈奎伯陳魯珍同啓 
雜評二 
[美商之禁油輸入（邠）]  
　美商以存油過多請願於其政府禁止東方植物油之輸入俟存貨售盡再行弛禁云云植物油爲我國輸出之大宗南自湘桂北至奉吉所産甚富而對外輸出尤以美爲一大銷路滬埠尚非大宗輸出之地而最近一旬間猶有一千六七百擔之運往今若此則誠如西報所云大受影響矣然記者於此又有二種感想 
我國對外貿易大都至滬而止由他國運滬由滬運往他國者皆洋商也苟洋商不運之來我人即無由得苟洋商不運之往我人即無由售試易地以觀設有某種洋貨價值低落我亦暫禁其進口俾我得從容抬價而暢銷之則我進口商之逹福爲何如然而我固不能也我不能而彼則能之將奈之何 
美商之請求其政府有效與否今固未知然若我商人者固萬不能以是請求我政府也無論我政府之重視我商人否矣即欲重視我商人之請求而勢有所不能何也協定之商約除列舉之禁止品外不復有拒絕某種貨物之自由也彼能來而我不能往又何足怪 
商人之能力如此國家之能力如此將何以自活於商戰之旋渦我商人其念之哉要知商戰之際莫不以自利爲前提而所謂邦交社交之友誼者則截然别一問題也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十八）] [  一之]  
　　以撥早時鐘節省辦事時問之法聞上海將於四月十二日夜半實行事經中外商界同意與新關稅務司之布告屆期即須將海關大鐘撥前一小時上海全埠各商家各住戶正不妨依此較準其佩表與懸鐘也按此改早時問方策實肇始於新大陸而利用日晷節省燈費之感想又皆發端於歐戰影響美國地大物博平時固嘗以豪奢著迨旣入戰一切天產所得與日用所需求均須酌取若干以接濟各協約國而美民中惜食惜衣惜燈光借燃料之呼聲乃彌漫於四境之内此正所謂綢繼未雨防患於未然也 
撥早時鐘事在美國行之非常愼重有所謂惜陰律者係山美國上下兩議院公同制定其表决之日期一千九百十八年三月十九日也惜陰律共五欵記者猶憶其第三欵中所規定略謂每年三月下旬最後日曜日之上午二時（即夜問二句鐘）各地時鐘應同時撥快一小時則明明二時一變爲三時矣又於每年十月下旬最後日曜日之上午二時撥回一小時即原屬二時撥後仍一時矣故在惜陰律所定期間開始之一夜中須少去一小時而在期滿之一夜中須多出一小時也在此撥早時鐘之期間中各處時鐘均須較尋常原有之天文時提早一小時而彼尊重時間尊重法律之美國人民乃得於夕陽無限好之暇晷中從事於耡園散步打網球等娱樂誠哉其有益也 
美國人士對於撥早時鐘之舉因有法律關係故同時發生一種小小儀式亦足資惜陰者之談助也美國去歲三月之最後日曜乃爲三月三十一日是晨天未明時各處時鐘均早改變當深夜二鐘許首由海軍將校華推氏出登海軍觀象臺著指大時鐘長針之端而繞磁而撥動一周同時各他地海軍電站即已一律奉到電訊而全國之時鐘悉以二時改三時矣美國消息之捷固足令人驚異而海軍將校魄力之厚又與我國大不相同即如一九一七年四月美大總統宣戰之始其第一消息亦自海軍軍艦傳布也 
其他如上下議院大時鐘之時針乃由提倡撥早時鐘說之紐約議員葛爾銳氏執行移撥其改易鐘點時乃在三月三十日下午二鐘尙較各地時鐘早改十二小時之久因議院星期六尙開會正不妨乘此改易而爲全國示倡導也次若美京總商會之時鐘乃由秘書長柯能溥氏執行移撥商會星期六尙辦事故其移撥亦在三月三十日下午此外各商家各住戶固不妨在三十一日晨起之前三十日臨睡之際隨意將時針撥動中亦有偶爾遺忘至三十一晨始轉撥者次日因係星期事實上尙無大礙惟在美國黎明前工作最早之兩種人却萬不可不亟自留意預將時鐘開早一小時以免愆誤此兩種人一爲牛奶棚之配送人一即各報車之運轉手耳 
老申報 
[假巫取露（下）（見光緒二年正月二十日）]  
　　是夜某從病家祈　　而歸路過　經時微雪點樹粉　在林蓋月之中旬候也　　雖　而某以習行亦頗置不虚不意方行　陡聞　聲如振管直出林梢挑法　之從者不禁毛戴問何聲某日行則行矣何問爲語未畢　　　而比前倍　從者　　不　某叱以　　從者曰師擅茅山　此止大用時也某未及答忽一物從林際出毛茸茸然雙目炯炯口　火光轉瞬即熄嘯一聲如箭發而前某大哇一聲向前亂竄從者急弛其法器之擔向舊路而奔物向某追逐某盡力狂奔抵村口遇村人乙乙見其狀問何故某不應而奔翌日乙就問之某未及答從者已歸如妙手空空然某叩其法器何在從者曰師有茅山術而不用此時性命要緊法器已忘置之何所矣某曰爾曷不荷擔而奔從者曰幾見右當逃命時而負重以增累者爾時師何不奔以壯我膽某曰法器不在手亦無如何乙窮問所遇某曰毛略如獅而捷過奔馬其聲則生平所未聞使非膽力足備則必有足難奔矣乙聞其狀亦吐舌變色已而聞里人競言歪嘴三於村前拾得法器一擔鐘鐃畢具某往視之即從者所遺者也乃舉昨夜事以告言昨山鄰鄕歸從者某荷器先行我因有事落後至林前遇一物未悉是鬼是怪彼膽餒棄器而奔惜爾時我不在塲否則何至於此三曰先生絕大法力固不懼鬼怪但巫師法器遇鬼怪而遂擲如遺苟一播揚茅山之術何在此法器我知其所來之故好與我十金則已否則榜賣之某見聲口深悟昨夜事心三假裝怪物相嚇一時不察墮其玄中恐其播揚不雅乃以十金買其口然其事亦終難秘吁天下空疏無具而謬自滿假者正復不少若某者其小焉者也 
燕子磯（古蹟圖五十八） 
燕子磯在南京神策門東北七八里觀音山山中有石俯瞰大江形如飛燕故名磯上有亭亭中有清康熙帝所書燕子磯三字石碑磯東有十二洞第一洞上有鐵索二三尺相傳爲劉伯温鐵索鎖孤舟云 
常識 
[家庭實用經濟學（下）] [  庭帨女史]  
（譯英國世界報） 
肉食以新鮮者爲貴然價值亦昻爲省費起見則自澳洲輸入之冷肉頗可取而代之蓋價值較賤而滋養料亦不輪於鮮肉也又購肉食之際能躉買最佳零購則必不甚便宜但家無冰箱以備藏者亦非所宜 
凡往市上購物須勉以現錢交易切勿有所欠負旣佔便宜又助撙節也否則取之太易用之亦必大奢此又爲主婦所不可不知之事也購物時對於其烹飪時所用燃料之價目亦宜注意以燃科亦佔家庭間之大宗費用云 
主持家政者固以能不負外債爲宜然以必不得已之事故致負外債則亦以能早日清償爲宜至如何而可以及早清償債務則不可不如昔者家庭經濟學家湯姆卡蘭爾之言其言曰家庭間不幸而有債務之負　欲其能早日清償則不出於下列之二途一主人加添工作能力以期進欵日增一主婦節省　用以期出欵日減前者之事屬於主人其能如願與否實不可必至後者則固主婦分以内事權操之己固無時而不可實施也至節儉之道則有如予上述者即斟酌食物之價值及常以現錢交易皆是毌謂區區小費不足計較須知日計不足歲計乃有餘也 
燃料一物亦佔家庭問大宗費用故亦不可不　節之英國家庭間所用之燃料多爲煤塊則請以煤言凡煤爐生火須有限止最好舉火於晨間而早餐後即熄滅之午餐食物則預於早晨備就故午餐晚餐雖冷食亦不妨也然燃料之能節省與否其權尤多操之於婢僕爲主婦者宜時時以節儉主義叮囑之總之所謂節用者須在在留意而勿僅限於一事一物而尤宜持之以恒否則於家庭經濟終無補也爲主婦者其尙勉之哉食特中如花生大豆之類最爲滋補且非特滋補已也又甚賤值嘗見一般主婦多喜購價貴之品而其所含滋品又不甚富對於此種美而且廉之食物則未嘗一問津焉予誠不知其何所用意矣雖欲不貧其可得乎 
肉食固爲吾人必需之品然多食反足致病故每日進肉食一次足矣肉食價值年來繼長增高普通平民力不能得之者則以魚肉代之亦可蓋魚肉非特能增長吾人肌肉亦爲補腦妙品其他如蔬菜菓子之類則亦宜每日略啖少許總以賤值而滋補者爲貴此寥寥短篇雖未足以語節用要恉然亦堪爲主婦治家之一助閱者愼毌勿視之也 
小說 
[五鎊之懸賞（續）] [  雄倡]  
　　旣乃進白蘭生之私室室中陳設至簡陋牆隅置一舊鐵櫃凡案頭及屉内紛雜之字紙柏累堪則不甚措意知即有貴重之物亦必爲所密藏然猶細覘其吸墨紙簿持嚮光中逐葉審視見一業之上似作數行書書寓伊梵爾律師公所事涉於倭司迦白郎林者此律師公所頗馳名於時人皆欽重然則若輩乃爲新金山之霍爾能律師公所行事審矣室之中樞即置一寫字檯檯上則一敝舊之影相甚巨爲一中年男子儀觀魁偉髯作舊時梳掠在新金山所影臉上以淡棕色墨水署曰倭事迦白郎林書甚笨拙而墨漓淋漓污染不堪柏累堪詳觀久久見此署名之手筆乃與來客所出者無異則又翻而視其背但有影相家之名標諸其上而摩擦污損隱隱尙問見字跡爲鉛筆所書然擦去已久但微留其痕跡或斷或續柏累堪目光銳持向光中平視側觀乃微辨其一二毫無義藴見口角有數字書諸其上柏累堪徐徐讀曰Tom-至此紙已碎裂其下則曰augbrer　Luey又其下應爲時日然亦但存１及形似５之兩數碼（總其殘句似云以貽吾女羅仙）柏累堪駭然微微吟嘯意或倭司迦尙生有一女此影相即於一八七五年自新地寓諸其女者柏累堪視已仍置之原處時已聞外門上有轉門鈕聲且聞白蘭生大聲咒詈其寫字房之僮厮以門竟未扁疏忽已極而此僮厮身猶不在柏累堪疾引目四顧見室隅懸一污舊塵封之布幔爲狀似累年未動者殆爲舊居停所遺棄方白蘭生入時柏累堪已隱身幔後此險固巨然亦不得不一冒矣白蘭生身後隨入者尙有二人其一即約翰白郎林又一人貌至獰惡乃不類人而類畜似爲鄕村行海之船人狀似瑟縮不寗正同律師似此事局中約翰獨爲主人翁者約翰且然於卷且言曰陸克然則汝又需錢然乎今茲吾未得產亦殊艱　雖然白蘭生君或能資汝律師聞言攢眉似怒陸克則轉弄其冠狀似頑梗 
[自由談之自由談] [  不冷]  
　　可否可否之義對己言爲意思之自由又爲自立之根本使人而無可否則人亦枉生爲人對人言爲作事之基礎人與人相互之媒介可則進行否則消滅有否而後有可有可而後能相約而行事使無可否則人常在將信將疑之中雖有誠　勤勉之人無從盡力矣 
右中國人之性質七 
 
 

Page 15

 
 
   
 
 

Page 16

 
 
   
 
