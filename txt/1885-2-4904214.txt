# 1885 - 2 - 4904214

 

Page 1

 
 
[第二十五號畫報出售] [  申報館主人啓]  
　　吳清帥每日清晨必於營中箭道燃放手鎗數十響無不一一中靶文武通才爲近今所罕覯劉淵亭一武夫耳因其有志自新力禦外侮朝廷特賞提督銜以示激勸而劉淵亭亦感激涕零誓與諸將奮勉殺賊亦血性男子也兩圖俱編入此二十五號畫報准於十六日出售淞隱漫錄一書除卷一之十圖十說外由十六號畫報附送至此次二十五號畫報止又得十圖十說是爲卷二之終仍附畫報之末按號分送閱者鑒之此布 
[西人元旦說]  
　　昨日爲西歴一千八百八十五年正月一號是亦西人之元旦也本埠官自關道憲以下印委各員咸輿馬儀從出城至租界各國領事官公廨拜賀所以敦睦誼而慶履端禮也西人是日亦多停辦公事往來過從朋友聚樂烹羊炮羔魚雞燔兎相與斟巴得之酒品加非之茶或跳舞以爲歡或絲竹以互唱有相樂一日者有相樂二三日者門前則以袵葉冬青編置棖闃間室中則陳設煥然一新教中人則晨起至禮拜堂中自六點鐘開門趨之者己魚貫而入牧師神巫行禮拜之儀鼓樂喧闐噌吰鏜鞳之聲不絶於耳遥筆堂内人影憧憧有首紅市衣折　行跪拜禮者其節奏與西樂相應亦不知其爲何人拜者男女秋然分左右悉視堂内人所爲起亦起跪亦跪彬然肅然僕嘗偕西友於某年西節日往觀之雖越數年於兹而歷歷猶在目前想舊例不更仍必如前熱鬧氿有所謂饋贈之物則大都茶食之類西人所謂薄丁者是製作精巧味美於回僕嘗過華人習於西法者之家出以相餉因得而嘗之百果爲饀雜粉與牛乳爲之甜中有酸味至於此外西人所餽贈者又有何物則不能盡知矣華人習於西法則亦以西物相餽遺是亦習俗之移人者然然至中國正朔元旦之期則仍照華俗行賀新之禮殆所謂從宜從俗兼而有之者歟西人之在外洋其當元旦新年不知作何舉動若由在中國之西人觀之則亦與中國之過年無甚區别但文質之間有不同耳華人新年競尚拜年陸行乘輿水行乘舟并有命僕提壺挈榼而至者其在城市則不過彼此往來其往者不必欲見此人而拜賀之也知其來者亦並不定與相見而受其拜賀也拔來報往大抵不晤者居多投一刺於門掉頭逕去賓主不但無相見之禮且并有素無識面者亦循例飛一片則尤爲無謂之甚甚至僕僕終朝過門輒去迨歸家則怨聲不絶自謂况瘁殊甚不覺其失聲而吁者此則又何爲也哉西人則不然彼於平時不相往還者並不强與通拜賀之禮其所必往者則其必欲見者也其有必來者必其不能不會者也非至親卽密友相見歡然相與執手爲禮隨聚坐而敬以酒果其有授餐者則往往在晚間爲多在午刻者少亦必其情誼尤密者焉西人以旱日請客者亦不多而　其有所邀約則必在家候之嘗與西友於元旦相　正在抵堂高談快然投契之際西友取表視之曰己六點三刻矣請辭歸余問其何以怱忙如此則曰今日邀數客至家大餐期以七點鐘稍遲一刻客將至故必歸家以待之余曰華人請客如期以七點鐘者客至必在八點期以八點鐘者或遲至九十點鐘主人知其然也故凡七點鐘請客主人或至七點半而始至或有他處應酬者則更另托他友先爲待客遲至客齊而主人容或有尚未至者君何汲汲乃爾也西友曰我西人之請客舉華人異期以何時卽一刻不容先後稍先後焉卽不免於慢矣主人則必在家敬俟若富至而不見主人則客必以爲主人無幾客之禮或且拂袖而去至於已因有事而托他友代迓諸客則尤屬未之前間蓋請客者所貴乎誠心若約期而不能如期而至是客慢主人若客至而主人不在是主人慢客如此則各有偃蹇傲睨之見存誠於何有焉若君所言華人之待客如此則其不誠甚矣主賓何以浹洽乎余聞是　不覺默然内愧夫華人請客則無不如此而亦無人見以爲慢蓋華人所尚者禮文儀節之繁縟而誠意固不及西人也昔人有言失禮則失諸野今則求於野而不得且將求之於外洋矣夫外洋之風土人情其不及中國者亦殊不乏惟此誠與僞之所分則似乎勝於華人但天下事亦有不可以一二端推者西人相交旣以誠則諒山之敗盟何以反諉罪於華人基隆之戰何以不俟和議决裂之後馬江之戰艦何以預先駛入腹地而肆其毒若此者誠於小節而欺於大端以是言誠西人之誠又何取焉或曰欺誑之事大抵習法人所爲法人之在泰西固以欺著名而不以誠顯者也觀於埃及馬島暹羅等處之事而可知矣子又安得以一國之欺而槪以例泰西諸國乎余曰唯唯 
[本館接奉電音]  
　　北京友人昨發專電到本館内有十一月十三日上諭一道敬謹譯登○十一月十三日奉上諭都察院代奏舉人吳世傑請裁汰各省局卡委員以節糜費一摺各省局卡林立委員過多糜費甚鉅迭經戶部議奏降旨令各督撫認眞裁併核實辦理乃積習相沿往往見　屬員以局差爲調劑並不大加裁减實屬不成事體當此籌餉之際尤應力求撙節着各省督撫悉心體察將該省局卡可裁則裁可併則併其留辦各處酌定員數核實薪水毋任稍有浮糜至採辦一切事宜尤應遴派妥員綜核實心　力毋得中飽查有開銷浮冒營私肥己情弊卽行從嚴叅辦該督撫務當督飭司道等破除情面嚴定章程將辦理情形及各局員數銀數據實具奏一面報部查核將此通諭知之欽此 
[改期接印]  
　　蘇臬憲田熾庭廉訪接印日期本館日前已據蘇宫電音列之報牘昨下午三點鐘越三十分蘇友又發電音云廉訪刻已改期本月二十一日接篆視事想届時豸閣嫅娥必有一番熱閙也 
[兵艦抵高]  
　　昨下午二點鐘越四十分天津訪事友人專發飛電云日前北洋水師提督丁禹廷軍門由旅順口統帶威逺等三兵船駛赴高麗靖亂刻接來信悉己安抵高京矣又續燕甫都轉昌日内亦己到高玉帛脩好樽爼折衝不禁拭目望之已 
[逆犯正法]  
　　昨下午四點鐘越十四分時蘇省友人飛電報稱上海金阿二及崇明某犯逆案兩起定於十七日恭請王命綁赴法塲凌遲處死本報前云十二日處决者盖傳聞之悞也 
[葦塘築壘]  
　　營口西八家子與潮溝西岸舊有民房二百餘間西接邱家葦塘共有三百餘畝之廣近奉憲檄限該處居民於二月内一槪搬盡以便屯駐練勇而葦塘隣地則築炮台以炮台以資捍禦云 
[都下雜紀]  
　　徐孫麒星便在京將日下至緊極要之越事擬就條陳由都察院堂官代爲封奏皇太后鑒奏 
 
 

Page 2

 
 
後戚然動容傳旨召見尾使長於口才奏對之詷悉中宸意故始則發往閩疆繼卽簡爲日使云○吏部出示招考謄錄限期雖過而報名納卷者仍復寥寥截至十月二十日不過五十餘名緣各京官靳於出結且稍有功名之士亦不敢明目張胆替人代考以身試法有此二者遂致吏部書吏生意大爲減色蓋每名卷費收京蚨票二十四吊苟得千卷爲數亦頗不菲至窮極京員則無論是否代考聞須得白銀二十兩方肯出結云○法國議院添餉一節某西報載其事而附識數語於後謂中朝若聞此消息必當懼而議欵矣吁是何言歟該報未至京時當事早接曾李二星使電音大旨謂仍係法人虚擊恫喝之故智惟彼族狡詐異常亦須早爲之備等語可見中朝之於法人早己洞悉其奸卽以餉源論或開捐例或加釐金或令紳富輸銀百千萬僅咄嗟立辦豈若法國之屢開議院乞貸於民爲民吐駡哉○九月初三日岑彥卿制軍會同劉淵亭軍門督率勁旅與法兵大戰於三岐江之上游雖未盡掃妖氛然同仇敵愾士氣不衰卒能使法帥退避三舍亦有足多矣十六日皇太后接到報捷電音宸衷悅豫卽着傳旨嘉奬俟奏摺到京再行明白宣諭褒功論賞此固信而有徵華人聞之無不以手加額彼法人乃諱敗爲勝妄播謡言布圖惑衆亦知我華人固耳目甚長哉○總署宴客已列前報蓋各國公使寓華己久感戴皇仁恭遇皇太后五旬萬壽雖不得隨班帨嘏展覲天顏然向日之忱固有不能自己者爰聯名照會總署定於上月二十一日到署道賀請王大臣代爲奏聞是日總署備有筵宴旨酒嘉有極其丰腆慶郡王閻中堂福錫二尚書徐許廖三侍郎鄧大鴻臚及不在總署行走之樞臣六部九卿翰詹科道等無不齊到肅客入席敬禮有加各公使除法蘭西絶交無使西班牙因事出京未到外餘則俄國巴伯克英國巴克司德國巴蘭德美國楊約翰日國榎本武揚俱帶隨員繙譯於三點鐘後到齊一時轎馬紛紛僕從濟濟觀者咸相顧而喜曰此所謂萬國衣冠拜冕旒也非皇太后之盛德曷克致此○户部以前項捐章捐生不甚踴躍議再開實職照例銀酌減二成專充台灣軍餉如此多方籌餉台灣其庶有豸乎○問臺灣水土與法甚不相宜佔踞基隆後沾染瘴癘疾病死亡者踵趾相接刻下孤拔頗有戒心不敢輕於登岸僅以數百殘兵挖煤濟用餘皆居於船内株守要津游奕洋面希圖逞志而已我中國援臺之師正官乘此進攻與劉中丞水陸策應殲此强勇何尚逗遛不進耶以上數條皆係都門友人來信有前報未詳者有得諸風傳者照錄於報閱者自能以音會之 
[閩事摭要]  
　　　幼樵學士天姿卓犖豪氣縱横本天壤間不可少之人馬江敗續論者至此之爲殷浩之北伐月前陳伯潛閣學之太夫人仙逝學士輓以聯云狄梁公奉使念吾親白雲孤飛望母有懷嗟陟屺孫伯符同年小一月東風未便弔喪無面愧登堂詞意　楚聞者憐之然勝負兵家常事寄語學士尚其勉刀報國勿以一嘗之失而遽消壯志哉○英美兵船二艘停泊番船浦保衞洋行己非一日近日左相頒發恪靖旂幟令船上縣掛庶百姓不至誤認爲法船該輪船亦自願退出海口矣○法船前泊馬祖漢現盡駛去杳無蹤影惟　江有法船四艘停泊該處人心皇皇不　八公山之草木皆兵也○革員張成現尚被禁揚武圇船弁勇林高升具禀制軍稱其五六月聞勞苦情形制車批示毋庸代剖惟初三日開戰輪船被燬該弁勇有無先行逃走尚待查訊無許逺離 
[賢令去思]  
　　元和縣馬漁𡊢明府蒞任僅一載而威愛並用惠政及民茇舍棠隂遍覆黎庶交卸後于本月初八日出署遷入嚴衙前公館是日有耆民百餘人執香列跪自大堂以下直至頭門並堅請脫靴誌愛明府謙讓不遑旋准所請登輿後用全副儀導繞道進庽書差數十名在公館排堂如新官公座模樣一時載道頌聲咸比之召父杜母云 
[多錢善賈]  
　　蘇城玉樓春茶館開設至今將及十稔其屋宇之軒敞裝飾之精工可以甲一郡以故陸來虜往鎭日停車蓋吳俗向以品茗爲清游恒事也數年前行用錢籌兼換洋元喧嚷駢闐門常如市遂於店左設一現兌錢莊牌號仍取玉樓春人喜其地當通衢市𢋨通拜籌遂日廣數年以来實爲他莊所不逮本月初十晚有成衣匠數十人蟻聚品茗忽與茶博士口角繼以鬥毆成衣匠力不義敵退去後乃遍傳各處謂該茶肆釀有人命己奉官憲發封此謡散布通城次日持籌取錢者紛至沓來無異人山人海第見莊註依然未閉而取錢者繞櫃數也每日自黎明至夜分麕聚門前幾難插足幸肆主雄於貲連日夜劃運現錢恒有不及貫串而擷散錢以去者計十一二兩日發出現錢三四千串蘇城卞錢爲之一緊店仍兀然不倒迨十三日持籌來取者乃漸寥落且己有付洋換籌之人彼成衣匠者眞可謂惡作劇哉 
[糧捕出缺]  
　　京口海防同知兼理糧捕廳明司馬於初九日申時病故所有海防糧捕二缺示知上憲委何人接署容後續報 
[邗江官報]  
　　程尚齋都轉於初十日晨行香祭庫午時升坐大堂開征鹽課○鹺憲轅門脾示餘西場缺准以候補經歴吳賜眞署理○聞吳柏莊觀察於本月十二日往清江謁見漕帥並面禀隄工事務○清淮轉運局王克齋觀察翬翎刻己到揚○張屺堂觀察聞於十二日午後登舟同省○楊子穆觀察於十一日抵揚會晤程都轉擬翌日赴清江要公 
[出殯盛儀]  
　　揚城李韵亭觀察之太夫人靈櫬於初十日己時發引龍槓繡幃儀從甚盛合城官商之往遂者車馬駢闐不絶於道江甘兩邑尊亦與焉沿途僧道奏法器並各持蓮花葫蘆等幢枢前有安息香蟠數對由本關街迤邐而西經彩衣街轉南北柳巷多子街左衞街出缺口門向南至徐凝門碼頭登舟回京江原籍途次設奠者絡繹不絶粉白黛緑聯襼來觀眞不數如水如雲之盛云 
[深山遇盜]  
　　九江府屬星子縣某鄉在廬山之南嶺樹回環岡巒雜遝同虎豹之所呌曍豺狼之所藏匿也上月抄有某姓婦新賦夭桃將往母家省視因是處山路幽邃挈伴艰以行蹀躞叢莽間其行良苦忽有狀類乞丐者數人飛躍而前腰間出利刃皎皎如霜先將伴娘刺死復將婦舁入松林内輪次行姦并攫且釵環簪珥而後去適有某生坐小轎過此聞有婦人呼救聲卽命停轎尋麓而上則盜己去惟見一赤身婦人詢知其故乃脫長衣一襲覆之下山呼輿夫至舁婦囘家生步行隨之轎行殊駛生瞠乎在後盜又追至刺生於道旁搜其身畔洋銀而去而橋夫不知也迨送婦到家久候不見生來急由來路追尋始知生亦遇害遂告生家邀同婦家令赴縣署報案夫生以救婦之故舍興徒步豈非忠厚長者歟不料竟爲盜所殺何造物之憒憒哉然虎兕出柙是誰之過地方官升不得辭其咎也 
[幕賓凋謝]  
　　李芊香先生籍隸浙江向習申韓家曾前爲沈文肅公延入冪府阴得甚歡嗣如劉峴莊制軍吳子健漕帥曾沅圃宫保皆倚之如左右手先生工書善飲一時賢豪長者多樂從之遊貌極白晳年己四十而望之纔如二十許人月初靜坐一室忽得中風疾次日卽謝賓客而長逝人生如薤露豈不信哉現聞宮保巳延先生高足陸君接辦此席但每年仍須分潤先生家屬數百金以表師弟之情可謂一舉肆得也 
[檇李雜聞]  
　　分統嘉防湘楚水師前後正右營兼帶新招安字營余瑞亭軍門駐防乍浦兵民感之送萬民傘以誌愛戴初八日爲其長子完姻貿屋於北門内椿樹弃門楣結綵僕從如雲女宅係楚南楊姓前曾署臺灣總鎭以新將軍之子聘故將軍之女月老洵巧於作合哉是日文武各官均往道賀麗橋之下停炮船以數十計送運粧奩及往來奔走者皆係湘楚水軍鐃歌屢奏之大帥勢力固加人數倍也○初九日午刻秀水縣通班捕役在北門外荷花隄聚順茶館樓上拿獲四盜年均三十左右口操甯波音是時盗舟泊荷花隄邊捕役因將船夥一人并盜舟解 
 
 

Page 3

 
 
至秀水縣署管押待訊至該盜姓名及所犯何案探明續報○近日他處難民提筐負担而過禾城者絡繹不絶有向蘇州塘而去者亦有向杭州塘而去者初九日忽有男女三十餘人口操湘楚音向飯舖張口大啖其箱簏上封條有巴圖魯名號見者以爲疑○厘捐總辦張太守炳章聞奉憲札派委浙省海運漕糧通局總辦大約於明春北上也○北涇港郭姓家於初九夜被盜搶刼當夜入城報案嘉興縣王邑尊卽於次日下鄉踏勘據報失去本洋七百元赤金二十八兩及什物等邑尊當卽飭捕嚴緝矣 
[通州近聞]  
　　前到之甘軍巳陸續起程行抵山海關惟關外嚴冷異常時有凍斃者聞有甘軍二十餘名行抵半途天寒足凍腹餒不可忍因取道而回將情跪禀馮軍門軍門擬將該兵遞解回籍以免沿途滋擾然而兵士苦矣○甘軍營内發出號衣一千五百件招人承作有某甲欣然承辦刻己工竣繳回矣○十月初八日開傏放王俸米限十一月初五日放竣通郡城隍侯俸亦由通倉領取此米歷年散給窮困孤獨者每名二石名曰孤貧糧故近日領米者爭先恐後云○通永道薛觀察於十月十九日回轅○通州高邑尊於十月十三日赴津謁見李傅相二十日回署○三河縣所屬之大廠於十月初七日三更突來盜賊十餘人將更夫捆而藏之以禁其聲張在小雜貨店門外䜿立蜈蚣梯越牆入室撞開屋門正欲搶掠適舖中父子五人皆曉武藝持械迎敵亂擊多時盜賊受傷過重鼠竄而逃天明視之血痕遍地尋蹤至村外葦塘内見而痕狼藉斑剥滿地想該盜亦蘆中人也○南門外孫姓以賣狗肉爲生人呼之爲狗肉孫今夏忽患瘋症時發時愈發則雙手伏地作犬吠狀近日忽自縊死人謂其傷犬過多得有此報○聞旂兵有於月初撤回之說俟明春修築營壘再來駐紥也 
[開設粥廠]  
　　京口西門外火神廟於初五日開設粥廠循舊例也於是逺近貧民扶老携幼而至每人給發號牌憑牌領粥朝晚兩次其司事等皆能認眞辦事是以貧民均沾實惠也 
[黄大宗師科試上海一等案其者取古學者並於名下註明]  
　　張煥綸廪李鍾玨禀古曹基鏡廪李鴻遇附汪錫增廪古王樹善附劉至清廪趙世修廪徐頌增廪王維泰廪高福嘉附朱培赜附童汝福附凌貞銓附汪錫昌附古按松屬下四學案發於十四日午後共取一等十五名照錄報端以供諸君快覩尚有府華婁金南青各案一俟訪事人寄來卽當補登於報 
[上海童正塲案]  
　　梅豫棖徐保大李宗鄴奚慶良沈善徵杜寳璿周樹蘭董兆鵬葛鴻翔陳運標沈文蕙丁章璧曹鍾麟范熙澤胡恩培顧光裕趙光第劉欽亮吳鍾英范熙瑞顧樾林祖潤李祖佑黄燡元曹金賚陳儒珍徐繼乾蕭彤勳撥府四名沈元福楊振棻張淵茸炳垣 
[主賓欵洽]  
　　昨係西歷元旦海關道邵觀察及提右營陳叅戎海防廳劉司馬上海縣莫邑尊英會審員黄太守於清晨至英按察司署及新關稅務司各國領事署恭賀新禧至午後四點鐘尚未拜畢也 
[江邊漁話]  
　　張阿全陸阿松兩人行至虹口天后宮前因事口角以致互相爭扭該處有武弁督率兵勇運泥驀見兩人互毆恐非善類卽飭勇拿送英會審公廨訊辦云○昨日有美國一枝半桅明輪兵船一艘進口浦江寄泊虹口順泰碼頭 
[停歇工人細情]  
　　虹口老船䲧改用印度人管門等情已列前報兹悉該䲧所用甯波人九名均由英工部局雇來發交該塢原與巡捕無異惟不穿號褂耳工資月給洋十一元以貝順秀爲頭目近因另有杉板船户謀充斯役愿月貼頭目洋兩元貝意甚得遂向轄下八人言每名須每月扣除工洋兩元衆工人不服咸指摘頭自之非貝聞之恐事敗露遂唆令洋東將性情倔强之五人停歇改用印度人兩名昨所歇之五人齊赴從前推荐四十八號西人處申訴前因該西人許爲查問未識如何了結也 
[吸烟滋事]  
　　昭文縣人胡雲山投上海縣控稱前日至南市即家橋江姓烟館吸烟時手中持洋二十五元因卽放烟盤内被烟館之潮人江鴻山所見向我𥓝借我不允伊竟將洋盡數搶去我隨向之索還伊非特不肯反敢將我毆打致被擊破頭顱求恩請辦莫邑尊准詞後隨飭提江到案前晚升堂研訊江供職員潮州人在十六舖界内開設烟館胡常至我舘中吸烟有人言伊乘我不在調戲我妻我未深信前日經我看破一時忿氣將伊毆打至搶洋等語並無其事實被寃誣求恩晨察邑尊旋問胡爾控江搶洋並無贓証江洪爾調戯伊妻亦無實據爾係生意中人至烟舘肇事决非善類本當嚴辦今姑念爾初次違犯格外從寛飭責手心二十下又謂江爾私開烟館本于例禁又敢毆人滋事實屬目無法紀着重責六十板并將烟館發封又問爾稱職員有何頂戴答稱監生邑尊着繳執照江稱放在潮州請寛限十天取回交案邑尊准如所請候交到監照再行核辦 
[元旦跑紙]  
　　昨爲西歷元旦各西商飲罷屠蘇無所事事遂復舉行跪紙之戯於下午三點鐘後由徐家匯後面虹橋跪起至靜安寺西首爲止騄駬騮黄約共三十餘匹撒紙者係恊隆洋行西人非倫旣而駿足齊飛追風躡電錦標奪得慶賀聲喧詢之知公茂行西人益而拍出人頭地時報時鐘己敲五下隨掎裳結隊返轡而歸 
[移提婦夫]  
　　昨報縣訊惡婦一節兹悉草邑尊己函致英會審員黄太守飭差協提該氏之夫王來福到案訊究盖該氏己經辟匿故提其夫到案訊供再行着交云 
[限期還銀]  
　　粤人徐守謙投英會審公廨控稱曾與同鄉人盧杓梅合股販運古玩珠寳等貨至外洋英美法等國赴會消售自中法開衅後以無消場而止與盧結帳被欠銀一千九百餘兩向索無着黏帳呈請提追等因黄太守准卽差傳盧杓梅到案於前晚訊供徐申訴前因盧供與徐合做生理核欠銀兩星實因我有兒子名石林由徐勸令送往外洋電報局學習電法及各樣機器費銀千餘兩學習未成致虧欠銀兩未始非爲徐所誤現在無力還銀等語太守謂徐令盧習業原屬美意旣因習業未成而耗費銀兩亦不能將徐銀抵償惟言因此而無力還銀情尚可原着徐酌償銀三百兩其餘一千六百餘兩着盧具限於本年底先還銀六百餘兩明年再分兩期還銀千兩 
[分發人員騐看名單]  
　　籌餉例指省分發同知陳雋彥江蘇直隸鹽運司運判知州升銜陸積康浙江兩淮知縣張爾懹山東河南周邦翰江蘇江西王作梅江蘇浙江史賡雲江蘇湖北鹽運司經歴陳祖應浙江兩淮州判傅成烈浙江北河府經歷潘肇昌湖北湖南縣丞李居廣河南湖北鹽提舉銜沙華年湖南廣東巡檢崔藝林順天山東趙煃江蘇浙江從九品郭成照浙江江蘇蔣廷模江蘇浙江楊葆頤江蘇山東徐文煥湖北湖南典史楊國璋浙江山東鍾圻浙江江蘇未入流鄭如洋浙江河南○勞績掣簽分發從九品黄榮基湖南○勞績指省分發知府花翎鹽運使銜周繼煦江西貴州巡檢黄占奎江蘇廣東○捐輸例指省分發 
鹽運司庫大使徐士本浙江兩淮○孝廉方正掣籖分發未入流王雲漢安徽○應補呈請分發同知聶申之直隸江蘇鹽大使 
趙連珍江蘇浙江未入流葉揆江蘇江西 
 
 

Page 4

 
 
[上海三省籌賑公所施少欽函托廣東育善堂陳朱兩紳董代募棉衣立局代收代裝輪船來申書]  
　　謹啓　弟舊秋襄辦賑務以來滿擬今夏告止不意山東重罹决口祁門景鎭猝遇水災疉奉富道諭函囑爲分募歷經籌解數批藉資接濟罹時交冬令瑟縮堪憐三省放賑諸君函囑兼籌棉衣並云地　人裯非數萬件不足敷衍弟卽自購頂市原布昕夕儧工躬親督製現己分運三萬餘件厥數不爲不多尚難徧給而滬地市面日凋屢次勸捐己覺勢成弩末萬不用己特刊萬善同登捐册二萬扣函托各省善士代募以兾裘成集腋稍慰鴻嗷應者雖不乏人但來項零星未能彚成鉅欵而籌衣籌賑需費較繁又刊登日報勸募各典原舊棉衣以補新棉衣之不足並購日報五百張另備賤柬書明源委及捐册夾單日報束成五百分分送各省寳典兾多募一分捐卽多救一分災近省各典或銀或衣助者絡繹弟隨到隨解日昃不遑由輪船分遞齊豫皖三省幾於無次不有迭接各災區復信所報戶口統計不下億萬而籌辦祗弟一處仍屬杯水車薪未能博濟因思貴處向稱當庶殷實旣多質庫自必不少又得兩兄仁澤覃敷薰德善良助者必衆用特肅函奉懇務祈廣種福田解襄佽助另具萬善同登昌字號第一千八百一號至五十號共五十册另紅夾單拜懇轉託善士代爲勸募數不論多寡時不拘遲速因三省災廣人稠弟擬務須接辦來年春賑如若半途而廢不接春賑勢必前功盡棄三省分解需欵甚詎惟有仰仗各省大善士廣積隂功代爲勸募請貴善堂代收彚寄來申功德無量另奉勸各省典商提助滿當棉衣日報册子名片二十分卽請分送各寳典如能俯如所請棉衣亦請貴善堂代收彚齊後請代爲報關免稅代裝輪船來申垷旗昌太古兩洋行裝載放賑棉衣均可免收水脚倘貴省天時和援典中棉衣無多請典商或助銀洋由善昌代辦棉衣同解亦可以上兩種册子發出後務請貴堂設局代收歸總彚寄來申一批一解敝公所收到後當照數塡奉收單按户登報不致從中流弊在捐生亦得放心樂助更形踴躍也兹均託貴同鄉伍雨亭兄轉寄台端統希不吝齒芬多方勸募俾中澤哀鴻恩沽再造行見生靈並濟作善降祥當爲仁人預祝也肅先如懇敬請善安諸惟霽照不宣[  愚弟施善昌頓首十一月初七日]  
[江督轅門抄]  
　　十一月初九日知縣係德華兪熙州同錢錫賓均禀知奉粮道委河運差新選中營都司武延謙即謝赴任○初十日知縣文煒謝委本轅發審差通判趙延珍禀知奉粮道委河運差廿恕禀知奉委解徐淮餉差前貴州知府曾彥銓廣西來提餉 
[蘇省撫篋抄]  
　　十三日候補道李慶雲辭行赴昭文寳山等處勘海塘縣丞彭邦猷禀知奉委世門水關差十四日候補同知劉敦義禀知奉藩憲委赴常熟催提福山塘工經費欠欵差卽亂 
 
 
 

Page 5

 
 
   
 
 

Page 6

 
 
   
 
 

Page 7

 
 
　　上海天津增茂行啓 
　　縮本多寶船時文出售 
　　本堂所印是書業已工竣出售紙張潔白字畫清晰諸君如欲購閱請至新北門外太砋馬頭新昌泰帳房購取可也 
　　六合堂啓 
　　經手捲逃 
　　茲者今因小店之經手人廣東大浦人氏姓惕名　世忽物昨日將貨物筆據等一休閒鞋潛逃四處追尋無着倘有仁人通信者謝英洋十元若將人送到者謝英洋念元決不食言特此佈聞二馬路萃芳主人告白 
　　新開松記 
　　本號今設在英界大馬路拋球場東第四十號門牌洋房內專買賣中外各公司股份經手　貨押　等諸公賜顧格外克己 
　　金陵沈松林告白 
　　上海同文書局石印各種書帖發兌價目 
　　本局招印圖書集成廿四史兩書巳印就廿四史內陳書記前漢書而圖書集成巳印就目錄所有取書換單等由迭次登諒附設諸君均經鍳及但兩書部數仍未滿額如合意者請早前來定印可也現在績印後漢書三國志及藝術典不日亦可次第告成此佈 
　　碧血錄分裝五本每部洋一元　蕭選韻系二本布匣計洋一元 
　　爾雅圖分裝二本每部洋六角　新編峴俯說詩一本價洋三角 
　　毛詩稽古編八本木夾洋二元　聖廟典蹟圖考四本布匣一元 
　　四書味根錄二本綾匣洋二元　孫鳳居篆書百體千字文三角 
　　宋版唐人合集八本一元四角　凌烟閣功臣圖像一本洋三角 
　　殿本篆文六經四書十本二元　陸操新義兩本布匣價洋三角 
　　殿本康熙字典六本夾板三元　茜窓小品畫譜兩本布匣二元 
　　佩文書畫譜十六本兩匣七元　快雪堂法帖五本布匣洋二元 
　　說文解字雙聲疊韻譜二角半　舊拓皇甫君碑綾面計洋一元 
　　宋本切韵指堂圖一本洋三角　趙文敏墨蹟洋八角未裱五角 
　　御批通鑑輯覽十六本洋六元　劉文清墨蹟洋八角未裱五角 
　　合肥李光祿墨荃詩集洋三角　成親王墨蹟洋八角未裱五角 
　　廿四史內陳書六本布匣二元　何太史墨蹟洋五角款裱三角 
　　史記二十六本四匣計洋十元　鐵將軍墨蹟洋四角未裱三角 
　　前漢書卅二本四匣洋十二元　管夫人小楷金剛經墨蹟五角 
　　圖書集成目錄念本兩匣十元　戴文節臨顏魯公黑蹟洋二角 
　　殿本子史精華八本木夾四元　馮展雲中丞摺楷千字文六角 
　　蜀本孔子家語五本布匣一元　張文敏臨九成宮二角裱三角 
　　聶本三禮圖二本布匣洋一元　王夢樓墨蹟洋四角未裱三角 
　　鍾刻韵史讀本一本計洋三角　汪巢林墨蹟洋三角未裱二角 
　　詩句題解彙編四本布匣四元　官靜夫墨蹟洋六角未裱四角 
　　漢書蒙拾分裝兩本價洋四角　易筋經圖附八叚錦圖洋一角 
　　洗寃寶鑑裝一本洋一角五分　文章潤色裝訂一本計洋四角 
　　文選課虛裝訂一本計洋三角　典林瑯環四本綾匣一元六角 
　　大悲神兇綾匣每部計洋一元　試帖玉芙蓉四本綾匣洋五元 
　　花甲閒談四本每部計洋八角　幽運雪鴻圖每部計價洋一元 
　　後漢書廿八本四匣價洋十元　九　圖每冊洋五角未裱三角 
　　何太史楹聯洋五角未裱二角　錢十蘭篆聯洋五角未裱二角 
　　玉堂楷則每冊七角未裱四角　樂毅論每冊洋二角未裱一角 
　　分售處一在京都正陽門蝎子廟塵隆店高文軒翁一在蘇城烏鵲橋五勝巷注小荘翁一在廣東天平街廣百宋齊及各省書坊均有代售　同文書局啓 
　　中興手札　公侯將相墨寶 
　　乃郭意城先生運　帷幄實中興諸葛當日髪捻等匪蔓延遍地於胡文忠公駱文忠公會文正公沈文肅公及李伯相左候相會威毅彭司馬提兵勦亂卒平巨　而先生實與共勷　將八賢與先生往來手札不忍　及鈎摹成帙每部四本宣帋三元白連紙二元非但墨跡之可寳而閱其經濟大有裨益也託上海掃葉山房文玉山房並各書坊代售 
　　屈臣氏 
　　香口化酒糖 
　　此堂善能解酒辟穢及一切口氣不潔如吃了葱蒜及吸洋烟士如烟等物防有穢氣熏人者將此糖含化自然芳香滿口穢臭全消且能化解酒醉頓使宿醒立醒即無口氣醉酒等患亦宜常將此糖含化不但芬芳可愛兼能浸潤齒喉也　貴客光顧各藥請認　准用龍鱗伴塔招牌為記庶不有悞　每大鱒二角小足一角正 
　　　魚肝油 
　　此油能療色傷勞傷吐血破金哮喘隔逆上焦停思頸生　　等症有病服之去病即無事平人亦宜常服最能長養精血無論男婦老少均合服食宜於飯前一點鐘服一匙羹每日早午晚各服一次小兒則服半匙羹少壯童子加多些亦可　每大瓶一元中半元小足一角正 
　　功奪造化 
　　久聞上洋中和里詹誠德堂主人心存濟世所製丸　膏丹應騐非常余將不惑膝下尚虛云年夏間承友指引往購該堂扶陽乾健丸婦科參茸坤順丸夫妻分服不數月妻妾臬然先後受孕今年妻生一女妾續產一男余家香烟後代皆感該堂靈丹之助特登申報以誌不忘也 
　　漢鎮公益了號韋文緒謹啓 
　　遺失匯票 
　　啓者本行由河口售與恆久钱店匯票二張第五十一號规元四百兩五十二號元四百兩訂期十一月念日向上海謙慎安茶棧照兌現兹因此票途中遺失已向前途説明交永遠作為廢紙望各寶號切勿收用特此申明 
　　河西河口蔣儀記行謹啓 
　　廣發英正月票 
　　正月票章程不改全張半張條頭照市電報臘月初四得大彩密電知會名隱准不登報者彩年內取規有志者機不可失來信寫四馬路休閒鞋送給圖年月要覽 
　　開捐 
　　部議新章現准捐納能技分發過班封典職銜貢監等項然須赴部呈報不能預頒空照如欲捐者請至二洋經橋寶榮捐號面議代辦不悮 
　　寶榮謹啓 
　　立斷烟癮純白精粉出售 
　　太子太保大學士兩江總督二等恪靖侯加一等輕車都尉左宗棠題贈 
　　佛心濟世 
　　老德詛大藥房雅鑒 
　　謹啓者本藥房凡所製丸散膏丹以及各項藥水固屬著名蛋遐邇惟戒白藥粉藥丸精水糟片尤稱神奇功居第一而各處戒烟之藥巧立名目雜出其間雖獲効者非無其人每有因此而轉生他患推本求源皆因藥之不精製之無度且其中攙和烟渣之故耳今本藥房苦心博究煉得純白戒烟精粉藉以濟世故其價亷而性亦和平務使戒烟　諸翁服之癮立除則精神漸充毫無他慮且能扶元補弱此粉可謂良醫者　每封計足英洋一角正 
　　上洋大馬路東首老德記藥房謹啓 
　　梁愷悌始創燕窩肥兒糕 
　　此糕作點心常食大人開胃健脾小兒能去五疳積滯有病治病無病肥兒每包錢一百念文向有分寄九江文　源洋貨店發兌 
　　棋盤街北首梁愷悌啓 
　　楊名 
　　世人每謂子息皆由天命而不知人事亦可以補之焉不倿商豐就老伯道猶孤以續榮懷心常戚警年曾往梁愷悌堂買來乾健坤順丸男女分服一年之內因此懷孕得子足見此丸之效騐非虛焉書此道謝 
　　汪六琴議 
　　參茸扶陽乾健丸 
　　嘗謂伯道無兒人身恨專推原其故亦人謀之不臧也本堂藏有參茸乾健丸一方承遠祖之秘授得盧局之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功幷非行霸宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覯生稊之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子卷羅春台○一分安慶小南門內羅春台照相店發兌　棋盤街廣東梁愷悌啓 
　　參茸坤順丸 
　　易曰乾健也坤順也乾健而坤順化育之功效在是矣本堂秘有良方旣製成乾健丸能使男子益髓固精今又製就坤順丸幷令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宮寒冷憂思怒鬱所致其人必面黃體瘦四肢無力夢寐不寗噯悶吞酸咳嗽潮熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春台○一分安慶小南門內羅春台照相店發兌　棋盤街北首廣東梁愷悌啓 
　　機器軍械出售 
　　啓者本行在滬專辦軍械歷有年矣屢蒙各省各局委辦一切貨價無不相宜近來無國製造之法較前更屬精巧今有新式銅鐵大砲來福洋鎗大小銅　粗細火藥挖河機器大小各種棋俱全倘有 
　　貴客紳慶謂各種　各式祈至小行視樣面議價目格外公道特此布聞 
　　同治十三年六月日 
　　地亞土行啓 
 
 

Page 8

 
 
   
 
 

Page 9

 
 
[閩督告示]  
　　欽差　辦福建軍務頭品頂戴總督福建浙江等處地方兼理粮餉鹽課楊爲剴切曉諭以肅軍令而安人心事照得法人無端肇釁　外生成始而侵我屬國旣且擾及中土朝廷崇尚寛大不願遽動十文乃注人包藏禍心百端要梜福州海口夙稱天險竟敢乘滬上議和之際潛肆隂謀竄入馬尾焚　輪船毁我砲碎炮位近復滋擾臺灣余毒生靈遷徙我閭閻震警我父老似此悖天滅理以德爲仇不特率丄網人所共憤抑　泰西各國所不齒凡我全閩軍民尤當擐甲枕戈同仇敵愾者也本部堂恭膺簡命總制此邦統率所部電掣星馳按臨榕嶠　有一切軍裝糧餉靡不籌備查省城自鼓山林浦以至　朗金牌壺江等處沙線紆廻門户重疉扼山阻水戰守有資大小法船游戈海上至多不過二十餘艘每船醜類至多不過一二百名衆寡異形曲直異勢主客異地勞逸異時諒彼海外鯨鯢安敢當中華貔虎現己會同欽差大臣侯在堂左福州將軍穆新授福建爵撫部院劉相度機宜嚴密布置一面申明紀律無論在防新舊兵勇均應恪守營規不准在外游行滋事人人以殺敵致果爲心時時以親上死長爲念倘有揑造謡言摇惑人心者立即按軍法處治决不姑寛果能兵民一體上下一心輔以圑防聯以保甲内地教民有暗通消息者以奸細論沿海居民有潜行接濟者以叛黨論庶豪傑皆思自奮奸宄無可潛蹤蠢兹法夷勞師逺來何能持久行將自斃耆定之功固己指日可待爲此示仰省會四民曁濱海地方人等知悉爾等須知順逆之理定於天險阻之勢恃於地忠義之氣激於人有此三者以禦强敵何患不摧以守邊關何慮不固此外通商各國相安己久各按條約仍敦友誼凡我民人毋得稍有侵犯自今以往爲士者安弦誦爲商者習懋遷百工胥列肆以居三農毋輟耕而歎其或遷避於外應卽翻然來歸愼毋悞聽浮言自貽伊戚斯衆志旣孚而干城自固矣本部堂愛氏如子痛癢相關下令如山賞罰必愼用咨衆庶其各凛遵特示 
[日本寺田君望南岡君鹿門邀飲滬上酒樓卽席賦詩勉和一首奉呈]  
　　意外萍蹤海上過且從酒國捲鯨波武靈胡服吾無取徐福秦書子尚多同話紅毛殷義憤相逢青眼發高歌樽前未覺英雄少憶到虬髯劍屢摩[  實甫初稿]  
[歸寓復得二首仍和原韻]  
　　琴聲如聽水仙過坐上軒然起大波四海一家前史少十洲三島異人多天東鳳鳥生仁國出說文後漢書及論語讖門内驪駒奏雅歌今日爭雄非晉楚鏖詩安用壘頻摩筆端驅使萬靈過字體何曾異磔波日月六經垂教逺風雷八表降才多終襄令主行周禮休訝狂奴作楚歌記取天涯今夕酒早聯中外共觀摩[  楚國裨牛山民易順鼎實甫初稿]  
[卽席和寺田君望南韻]  
　　高榖勾根桂館過悲蓬斑鬒伴奔波艣離緑浪龍麟亂殿抵丹隄蝀第多幻話芳鬟分撫賦剛鈎筝閣更賡歌鴛雲逺院如圓月查夢緜蠻寐莫摩[  湘水詩人曾廣鈞重伯未定稿]  
　　天南遯叟云重伯此作亦詩中之創格别調也雖卑枝接葉古人詩中不乏雙聲疉韻然未有通體如是者重伯以廣大神通特作狡獪伎倆意蓋欲壓倒日東詩伯也年少才奇安得不退避三舍幸勿謂其鈎輈格磔操南國土音也一笑 
[上海絲業會舘籌賑公所施少欽差經收山東賑捐十一月初一二日四百九十九五百次單]  
　　廣東陳氏望母平安規元二十兩夔門賈蔭秋内子積脂枌資助棉衣欵夔平銀十兩燕石山人移酬神愿三十元浙江無名氏由朱季芳來十元慶延生减日用十元北卡伍君蘇來沈記十元欲寡過齋主人病愈完愿五元榮陽榮記四元巨豐來無名氏四元常昭公堂三元鎭洋平原陸氏仲子生母甘週忌辰移經資二元南徐無名氏二元陳榮山来無名氏二元恆和典友公節洞庭陳氏代助二元葉袁氏求產後平安一元不留名姓人常熟寳順局來一元王養吾一元鎭洋平原陸氏仲子内子祈病愈一元徐迪生半元劉谷生半元○江裕輪船帳房募册漢口程贊堂來無名氏十六元○漢口黄君小艣募萬善同登昌字三千二十號册齊魯公所銀十二兩劉在玉三益恆謙祥益三户各五兩福成永六鶴祥匯東行三户各二兩義和成天成永功源成廣慶成永昌祥同聚東益泰昌七户各一兩以上十四戶共漢平銀四十兩江裕船來○嚴君照明募昌字三百廿二號三百三十五號兩册大浹江樓五元無名氏三元周詠春二元李鏡湖一元曹吉甫四開一元陳霞堂八開一元許心谷錢二百文○盛澤興盛典李君信常募昌字四千六百六十九號册興盛典五元又衆友五元又明年財神酒席移助五元又衆友賣包亞落監印移助五元又出包衣客疏錢移助四元李信常辛俸移助五元是和祥一元又募昌字四千六百七十二號册昌盛典五元又出包衣客疏錢移助五元以上十一月初一日○仁和悔翁求妻室陳氏痼疾速愈助棉衣欵四百元又求長嫂朱氏消灾延壽助棉衣欵一百六十元由揚州嚴佑之先生匯交巨豐庄來徐聖寳棉衣欵廿二元朱堯卿廿元汪幼安求病速愈棉衣欵十元金陵老福興局來無名氏三元季陶氏二元新安願善子母病全愈完愿續助二元又英十二月分吕宋九票一條二萬一百八十五號香港無名氏一元廬州郡齋募昌字一千六百十六七號兩册不書名六元廬邑户房六元無名氏不書名二户各三元丁柱臣孫德勝堂金陳侯衝生巢閣氏程功無名氏廬邑吏房八户各一元以上共十二户合來曹平銀十八兩太古晉局來○江隂縣陳官印鈞堂棉衣三百件鄰谿書屋方求合家平安棉衣二百件○南通州康發典募昌字二千三百九十七號册登仕氏原典棉衣一百件以上初二日 
 
 
 

Page 10

 
 
[光緒十年十月二十八日京報全錄]  
　　宫門抄○上諭兩道錄前○大臣奕等奏爲據情代奏摺○閩督楊奏請留員差遣片○河督成奏委署道篆片○漕督吳奏爲謝恩摺○大臣錫奏請鑄頒關防鈐記片○浙撫劉奏審明分别定擬摺○大臣清奏爲代奏謝恩摺○十月二十八日　　　　　 
内務府國子監正紅旂值日無引見○克王等謝管理新舊營房恩○漪勒等謝專操大臣恩○謨貝子等謝查倉大臣恩○陳學棻謝授侍講學士恩○崑岡續假五日○景善明秀各請假十日○掌儀司奏初一日祭奉先殿惇王行禮○内務府奏派更換值年派出耀年○召見軍機○○管理正藍旂滿洲都統事務郡王銜多羅貝勒臣奕劻等謹○奏爲據情代奏仰祈聖鑒事竊臣等所管本旗五甲喇世管佐領義斌呈稱本佐領下原任甯夏將軍富爾嵩阿之妻卓佳氏係前任直隸通永道英良之母現年九十七歳連閏遞加己至百歳該命婦精神强固核與連閏准作百歳之例相符呈請代奏等因臣等恭閱邸抄同治十二年十二月内河南巡撫錢鼎銘以詹事府詹事袁保恒之祖母郭氏年九十七歳核與連閏准作百歳之例相符據咨代奏奉上諭錢鼎銘奏命婦年届百齡籲懇恩施一摺原任漕運總督袁甲三之母現任詹事府詹事袁保恒之祖母郭氏年屇百齡精神强固洵爲熙朝八瑞加恩着賞給御書匾額一方頒發祗領以示殊榮所有例應旌賞之處仍着禮部核議具奏欽此又於光緒三年五月内正白旗滿洲代奏吏部左侍郎恩承之母許氏年九十七歳起居甚健援案連閏准作百歳之例相應代奏奉上諭正白旗滿洲都統巷親王等奏大員之出年届百齡一摺吏部左侍郎恩承之母許氏年届百齡精神强固洵爲熙朝人瑞加恩着南書房翰林書寫匾額一方賞給以示殊榮所有例應旌賞之處仍着禮部核議具奏欽此今英良之母卓佳氏現年九十七歳精神强固如前照例連閏准作百歳係一品命婦查與歴次辦過成案相符臣等據情代奏伏乞皇太后皇上聖鑒謹奏奉旨己錄○○楊昌濬片再臣督師入閩當軍務倥偬之際非得久歴戎行胆識兼優之員相助爲理難期實効臣在漕督任内查有三品銜江蘇補用道員黄立鰲皿性過人才具開展前在甘肅軍營勞績卓著左宗棠深加器重迨任江督卽奏調該道歸江蘇補用屢委要差辦理裕如臣此次赴閩事件紛繁因委該道總理營務廉明强幹能耐營苦爲軍中不可多得之員合無仰懇天恩准將該道留於閩省差遣委用俾資臂助出自鴻慈逾格謹附片陳請伏乞聖鑒訓示謹奏軍機大臣奉旨着照所請該部知道欽此○○成孚片再運河道穆特布與奴才兒女姻親前經奏明遵例廻避兹准吏部議覆應與督粮道陸仁愷互相對調應卽飭令各赴調任以專責成現已給咨穆特布領齎赴省聽候山東撫臣飭赴粮道新任所遺運河道篆應先遴員委署查運河同知沈公麟在任多年熟悉運務堪以委令護理除檄飭遵照並催陸仁愷速來運河任事外理合附片陳明謹奏軍機大臣奉旨吏部知道欽此○○漕運總督臣吳元炳跪奏爲微臣次子考廕奉旨内用叩謝天恩薛摺仰祈聖鑒事竊臣次子眷淦現年二十九歳前因隨任湖南由貢生報捐郎中分部行走同治十三年四月領有部照光緒元年恭逢覃恩以臣在江蘇巡撫任丙奉吏部咨開分部行走郎中吳眷淦准給正二品廕生是捐職在先得廕在後嗣又捐助豫賑於光緒正年奉部預給花翎執照今歳赴部騐到七月二十日考試廕生取列一等第二名八月实五日内閣騐放奉旨着内用欽此聞命自天悚惶無地伏念臣本庸駑濫叨祿位臣子復邀擢用仍属京曹任子試功乃朝廷之懋賞感恩圖報懼鼎餗之難勝雉幼有何知操刀遽學製錦入官宜服古從政仍在讀書惟有暫緩當差俾得稍資練習學優而後仕庶免倖進貽譏治譜必夙諳求於職司無負兾以仰答高厚鴻慈於萬一臣不勝悚惕之至所有微臣感激下忱謹恭摺具陳伏乞皇太后皇上聖鑒謹奏軍機大臣奉旨知道了欽此○○錫綸片再奴才前請仍設塔城總理屯防副將一員塔城西路協遊擊一員綏靖城守中營都司一員分防塔城北路兼協標中軍都司一員綏靖城守右營守俻一員分防塔城南路兼遊擊中軍守俻一員分防塔城東路守俻一員並委記名提督劉文和等署任副將以下等七缺以裨屯防等因一摺經兵部核議照准於光緒九年五月二十八日具奏奉旨依議欽此行令遵辦奴才遵卽飭該署副將等於今春將地開墾試辦屯田卽由奴才分别刊刻木質關防鈐記暫交該員等領甲相應請旨飭下禮部鑄造塔城副將等官七員關防鈐記頒發以昭信守而維入逺理合附片具陳伏乞聖鑒訓示謹奉軍機大臣奉旨禮部知道欽此○○頭品頂戴浙江巡撫臣劉秉璋跪奏爲審明失防監犯越獄之典史禁卒分别按例定擬恭摺仰祈聖鑒事竊照浦江縣斬犯許開雨越獄脫逃一案前經臣將管獄官署浦江縣典史吳寳樹先行撤任委勘提審會同閩浙總督臣何璟恭摺奏叅奉旨這所叅疏防監凶越獄脫逃之管獄官署浙江浦江縣典史吳寳樹着卽行革職拿間等因欽此欽遵行司飭提該典史吳寳樹至省發委杭州府提同刑禁人等審游一面札飭金華府確查該署縣余純榮是否事前公出去後兹據署金華府知府李士彬以查明余純榮委係先期公出行抵諸曁縣途次聞報折回其晉省面禀係爲錢粮事宜委無揑節　弊等情禀覆並據杭州府知府吳世榮將禁卒張来等提集審明議擬解由布政使德馨署按察使豐紳泰覆審詳解前來臣親提研鞫緣己革署浦江縣典史吳寳樹係安徽欲縣人由監生報捐從九品分先選用指分浙江光緒九年六月委署浦江縣典史於是年八月二十日到任張來籍隸浦江充當該縣内監禁卒與外監禁卒王昌更夫趙勝分别值宿支更許開雨係挾仇放火燒燬楊德山家房屋傷人未死案内審依兇徒懷挾私仇放火燒燬房屋傷人而不死者爲首斬監候例擬斬監候己准刑部議覆應入本年秋審之犯光緒九年十二月十八日該署縣余純榮因晉省札委該典史吳寳樹代拆氏行是日傍晚時分該典史進監收封查騐刑具完固因刑書朱　浩患病請假諭令張來在内監值宿小心防範是夜四更時分風雨交作久不停止更夫趙勝進更房避雨張來一時困倦睡熟詎該犯許開雨乘間拔所籠栅扭斷鐐銬越獄逃逸旋經張來驚覺喊同外監禁卒王昌並更夫趙勝等報經該典史吳寳樹派役督同追捕無蹤申報該署縣余純榮已行抵諸曁縣境中途折冋勘明訊供禀經臣將吳寳樹先行撤任飭府委員馳往覆勘相同並提刑禁人等至省審辦奏叅奉旨吳寳樹責革職拿問等因欽遵飭提發委杭州府提同刑禁人等研審兹據金華府確查該署縣余純榮實係事前因公出境並據杭州府審明議擬解由藩臬兩司覆訊詳解到臣提犯親訊各供並無鬆刑賄縱情弊應卽擬結查例載監犯越獄如禁卒果係一時疎忽偶致脫逃並無賄縱情弊依律减囚罪二等治罪又律載不應爲而爲事理重者杖八十各等語此案禁卒張來值宿内監專司看守監犯並不小心防範致斬犯許開雨越獄脫逃雖訊無鬆刑賄縱情弊究屬疎忽目應按例問擬張來合依監犯越獄如獄卒果係一時疎忽偶致脫逃並無賄縱情弊依律减囚罪二等例於逃犯許開雨斬罪上减二等擬杖一百徒三年定地發配折責充徒限滿報明遞籍管束外監禁卒王昌更夫趙勝雖非專司看守惟巡防不力咎亦難辭應請各照不應重律杖八十折責革役刑書朱鑫浩先期因病請假並未進監住宿其於監犯許開雨越獄脫逃無從防範應免置議管獄官署浦江縣典史吳寳樹訊無縱任刑禁人等鬆刑賄縱情弊業己奏叅奉旨革職應照例留於地方協緝俟五年限滿分别有無獲犯再行核辦有獄官浦江縣知縣余純榮先期赴省面禀地方錢粮事宜公出己離本境查無揑飾情事其應得監犯越獄四叅處分例得免議逸犯許開雨飭緝獲日另結文武疏防各職名飭取另叅除供招咨部外所有審明定擬緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○奴才清安額爾慶額跪奏爲代奏叩謝天恩恭摺仰祈聖鑒事竊據杜爾伯特左翼盟長察克都爾札布呈據新襲札薩克固山貝子錫逹瓦齊爾呈稱接奉科布多大臣等札文内開杜爾伯特巳故札薩克固山貝子車哩晋貢堆所遺札薩克固山貝子之　可否令伊預保應封之第三子二等台吉錫達瓦齊爾承襲等因貝奏奉旨錫達瓦齊爾着盡其承襲該衙門知道餘依議欽此欽遵等因轉飭前來當卽在本游牧印務處恭設香案望闕叩謝天恩訖伏恩錫達瓦齊爾蒙古世僕受恩深重報稱益難惟有竭盡愚誠認眞管理旂務稍効犬馬微忱以副聖主高厚鴻慈於萬一等情呈請代奏前來理合恭摺具陳伏乞皇太后皇上聖鑒謹奏軍機大人臣奉旨知道了欽此 
 
