# 1883 - 316 - 4903791

 

Page 1

 
 
[新刻歴下志游出售] [  申報館主人啓]  
　　來陽游藝中原客　磊落好游年甫三十足跡巳半天下其五言詩亦嶔崎入古前年至山左句留一載餘所交接者皆名下士客於族舘無事時著仰歴下志游一書凡八卷分爲内外編疆域風俗閒情方言靡不備載亦一時興到語也本舘索其稿而代爲排印問世茲巳工竣每部釘成二冊收回工料茫一角二分準於十月初二日發賣有欲詳稷下古今事者盍取觀乎本外埠售處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋會機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈迅來預定此布 
[書詳述黑旗事後]  
觀益聞錄所述粤商郵信詳記劉永褊踞天鎭府山中墾荒以後一切行爲而知越南之不振久矣夫越雖小國其立國亦歴數百年遠且不論卽以明宣德年爲始廢郡縣自立爲國立時至今亦四百餘年其間篡代相仍黎陳莫阮固非一姓然國中政治未嘗不有人焉經畫而敷布之且世修貢職沐潩向化一切規模略仿中朝之制通計南北延袤不過長二千里當亦無地不治而况近接愼粤生齒之繁關繫地運者亦不懸殊何至尚有如許曠地越國素不經營者而一且爲劉永福所據哉越地狹長東濱瓊海西界暹邏相距祗三五百里而南境直盡於海其初本非越地也占城眞臘　小相依皆越之附庸越於易姓之時乘勢而并有之於是海南片土無他振　不慮封疆之削矣竊謁拓十開疆兼并坐大國駸駸乎有日强之勢雖曰奉正朔貢方物惟中朝之命是聽不敢有夢舉動以啓詐虞然國中之事爲其權之所得行者則中朝不遑問也乃荒棄其地而不治可乎哉抑思此有故焉越并眞臘之後其國勢漸轉而南經營於新得之地而北境日就荒蕪亦事理之必然也大抵山鎭不如水埠地臨大海商賈斬檣連接而至則内地人民之生計有所依賴從前越南市鎭爭推柬浦寨閩粤商船於此收泊不聞越有别埠也其地貿易之旺户口之繁爲一國之最榷稅所入歳當不菲越之國用大半取給而惜乎於海防一事未有整頓前致啓他國之覬觎值國中内亂之際以兵相助而索賠其費因得質地開年久假不歸至今則有西貢而無柬浦寨矣旣失西貢越人生財之道大不如前用日益匱兵亦益弱頓成積衰不振之局然今日如此衰弱初非當時所及料也當時荒棄北境不得謂越人無謀且北境毗連内地巖關之外本應有甌脫數百里所以清畫疆域者彼此皆然粤西鎭南關以内亦有隙地豈獨越人不知經營甘就荒廢乎三國之時魏遷淮北之民吳亦遷淮南之民空其問若千里此蓋已治之地而使其廢也何况山嶺錯雜雄關扼峙向固未嘗治耶朝鮮義州一帶與吉林相接每年都統將軍派員出界會同朝鮮邊鎭巡哨一次循例奏報可知其間亦多隙地無論敵體之國與統屬之國凡彼此界畫分明之處皆宜空曠越南之所以有此而劉永福得而居之不可以責越人之疏也夫兩國分疆必有界址南方邊徼之有關猶北地内外蒙部之卡倫假使其處商民薈萃烟户萬千市集相聨往來甚數則道路橋梁市廛民舍之所在保無越年旣多而有移易變置之事乎苟民間但知自使而官府偶不加察界限模糊弊何所底而盜賊竊發隱匿逃亡不相蒙混卽相推諉豈愼重邊疆之意哉故越南之有棄地勢固不得不棄也劉永福窮　於此自與越王立約彼時中國粤匪雖已大定而滇黔正在用兵在越固不虞他族之滋而中朝亦不願爲禀宼之追故越人不告而官軍不暇出關卽越人旣告而官軍亦未必出關于小之道首重撫綏若以餘孽之故而逮勞大兵竊恐擾及越民故不屑爲之也從前小腆竄入缅甸吳三桂意在久握兵權請兵出關俘桂藩以還而缅甸深受吳軍之虐事在國史後世鑒之安得蹈前轍哉李揚材心慕劉義以功成受賞徒擁虛銜不若劉之自適因欲效其所爲馮軍門統兵出關得罪人而止並不兼圖劉義蓋深知此意　雖然劉義以山中懇荒爲名而越王竟墮其術立足旣定施惠布恩招賢納士生聚教訓居然分治規模在當員似乎有負於越而越之不克自振轉不如劉之大有作爲假令根深蒂固越之人心胥向於劉其爲越患者非復淺鮮乃以今日法人取越之故獨能爲越出死力屢敗其兵再殲其將使法人不敢正視而越得以亡而不亡然則劉之報越者宜亦可告無罪矣雖謂越之不振卽其所以大振焉可也 
[倫敦電音]  
　　本月二十六日倫敦發來電音云法國下議院各議員論及有深怨法國在越南東京之各官者 
然則經營越南一事法人其有悔禍之心歟 
[海防郵音]  
　　二十二日早蘇芝輪船自海防到港携有西字郵筒言海防居民現甚惶恐蓋因傳有海賊一千 
餘人在距海防約十三西里肆行騷擾也賊魁二人曾受法國武弁之職先是法人爲黑旂所敗擬募兵勇以收臂指之助二人先至應募法人大喜授以官職俾廣招徠卽所稱黄旂之黨也及至海賊乘間蠭起法人命其往招撫海賟後聞黄旂業經裁撤二人以法人二三其德遂統其衆以刼掠爲生涯也現法兵之駐海防者爲數無多惟防守則極爲嚴巒晝夜巡邏不敢少懈又撥有砲船由河内前回以資守禦地勒砲船則於十七日由西貢至海防據傳有水師兵一隊不日由河内調回以備海賊矣信息又云總督夏文前着越南官與黑旗議和現已無成作爲罷論矣水師提督科烈因此不勝忿怒擬於十七日由海防啓程往河内以便察看情形進攻黑旂焉又十七日旅居海防西人遞來信息謂北寧一境屢經法人遣兵前往攻擊以期奪有其地無奈其城甚屬堅固卽有開花大砲亦無所施其力加以黑旗於扼要之虛安放上等忌立大砲以資拒守法兵雖銳終不能近祇虛張聲勢用砲遥擊故迄無所濟也海防河内二處居民前恐黑旗進攻幾於自成市虎驚惶不已現則頗形安謐矣惟黑旂退入内地之兵現復出駐於舊處且在富海各險隘擇地築營以圖固守法國總督夏文前因黑旗退去以爲巳無鬥志可坐而安受其燼不復回國請兵致滋紛擾今見黑旗復出而士氣更盛威武更張心中不勝惶惑急發電音回國求速發大兵前來援助蓋以黑旂舉動殊屬叵測也又東京之人現聞中國紛紛整頓邊防皆謂將與法人從事於疆塲而不復以玉帛相見海防因此復喧傳黑旂將於日間整隊來攻必將有一番血戰也又傳前數日黑旗差有二人在海防購辦軍幄有詢以果否來攻海防其人答以我軍進止須有所命然後决計今未奉有中朝之命必不妄稱干戈以攻奪海防也按此說皆是好事者挑唆之辭否則法人疑中國暗助 
 
 

Page 2

 
 
黑旗故爲其惝恍迷離之語以惑人聽聞亦猶謂屢敗法車皆屬滇粤之兵云爾閱者合前各報觀之可以洞見其隱矣信息又謂法人現因兵力薄弱不敢進攻黑旗惟堅守各地以待救兵前來再作區處而商商進止也信息又云海防居民現因中法齟齬議論紛如然皆街談巷議曹鄙俚殊甚不足以形諸筆墨也說者謂中法若不幸失和棄玉帛爲干戈則法國砲船甚抱殷憂蓋船中所需煤炭糧食皆購於香港及英國各口岸一旦開仗英國必遵萬國公法堅守局外之義不准民間供給諸物與法人則砲船雖多亦一步不能駛行實與無船等也信息又云法人現鳩工修葺河内各道路其工程甚爲迅速不日卽可完竣十九日信息謂法國水師提督科烈於十九日可抵海防矣聞法國救兵亦巳接踵而至海防居民傳有海盜一千餘人聚於附近地方以便伺隙而動進攻海防法人聞之咸有戒心其駐河内之兵及各砲船皆頻出哨以探動靜焉據傳提督科烈擬於十九日晚帶兵千名由海防往河内以進攻黑旗各砲船亦陸續搬運行營大砲至海防觀此情形提督將於日間往攻駐守北寧之黑旗矣此皆由西報譯出是前傳與黑旗議和之事乃子虛烏有之說也法人豈嘗須臾忘併越南哉錄循環報 
[穗垣近信]  
　　香港西字報載有二十二日廣東信息云前次漢口輪船上西洋人推斃華人一案本將凶手拘禁在兵船上現已解往厦 
門矣惟華人嘖有煩言大書揭帖勢頗洶洶幸兵船甚衆足以彈壓故不敢發難也又云該處華兵因乏錢使用頗有遁去者 
[烟台近信]  
　　有烟台信息載諸西字報言本月二十六日下午四點半鐘烟台地震兩次自東北以至西南云又言英公使巴君於二十 
三日坐新南陞輪船行抵烟台因風浪頗大不能登岸至次日有英兵船駛傍該輪船接巴君過舟卽行開往高麗矣 
[吳中近事]  
　　前報婁門外新出一逆倫案兹聞二十六日長邑金明府提該犯劉萬庸夫婦當堂審確卽出詳解府過堂矣○譚言伯飭 
拿之地棍二十六日先提十三名委吳子佩明府覆訊各責一百板惟李五金一名因在養育巷枷後犯事加責一百板責畢各釘脚鐐押入王廢基新造之自新局内看管永遠收禁云○城外四戲園爭奇鬥妍今秋特盛幾至座無虛席邇來司空見慣日漸减少每日有賣至十餘元者惟金桂軒獨稱巨擘仍可賣八九十元一日云○二十六日有兵勇某以號衣包裹人頭一个血漬淋漓由太平橋來向胥門而去人皆疑而不敢問想係營中犯令者是否掩埋抑係號令均莫得而知也○出胥門外三里有三鄉廟供奉水仙明王本月二十七日爲神誕之期供獻極盛其上房及皂快等班皆係南濠生意帮及快船帮充當極爲富饒故清音常至十餘檯之多好事者或挈眷屬或挾妓女桂楫蘭橈聨翩而至不减杏春橋串月之盛焉今年適值秋雨廟中音樂猶是而遊人則減去大半矣 
[淫婢送官]  
　　世間苟合之事大抵女貌郎才兩相愛慕情絲一繫遂固結而不可解若以青衣少女匹白髮老人吾不知其何所取也如 
京師崇文門内交民巷東口白姓家主人早已逝世僅有主母二人一嫡一庶小主人纔十餘齡耳僅雇一婢一僕以供炊爨僕本外鄉人年老而貌醜自頂至踵無一可取而婢偏有嗜痂之癖遂與僕私焉繾綣旣久形影弗離主婦微覺之然念婢年十九已有良配不忍顯言其非但隱諷之詎婢不但不悔且以爲主人寡婦孤兒無奈我何從此益無忌憚日則同食夜則同寢且言我不願另嫁從僕以終於願足矣主婦見此情形恐聽禍患遂以好言辭謝男僕僕聽婢言竟敢手持廚刀恫喝主婦謂必欲逐吾吾當殺爾全家主婦無力擒治只得尉以善言暫避兇鋒僕回房報婢自鳴得意驻母爲閵已也殊不知主婦已暗報城門官初七日清晨甫啓重門卽有許多官役突入白姓家婢僕二人尚擁被酣眠衆役破門入内僕卽就縛婢猶持刀相拒爲衆楸出令其着衣遮體扭至官廳遂將二人解交提署是日聚觀者甚衆咸爲主婦危之 
[甄錄眞才]  
　　杭省書院官課往往委候補人員閱卷其中積弊已詳前報兹接杭人信謂惟成都轉自夏初抵任後所有五書院輪考其 
閱卷者專延一品學兼優之幕賓評定甲乙不欲假手於候補官盖深知其中之隱情也因是士論翕然羣服都轉之公允苟諸大憲能一律仿行勢必人材日盛而狥苟蠅營之習當不復見矣并聞易官延幕所費無多委員每次入署閱卷雖僅三兩日然茶點飲饌亦約需十餘千文曷若無月以一二十金聘一端方之士代司文柄之爲得乎 
[新榖豐收]  
　　脘垣春間糧價每石二千六七百文至二千七八百文不等謀食者尚可支持夏初江水泛漲各洲被淹外省因辦賑又來採辦米榖致每石漸長至三千二三百文在後雨暘失時市上頓然長價竟至四千一二百文一石貧民度日頗不易易刻下早晚兩稻皆已收割洵稱豐稔是以糧價已跌每石僅二千一二百文矣惟菜油每斤仍須一百零四文今歳恐未能減價也 
[銀行停公]  
　　禮拜四五六卽十月初二三四等日爲本埠各西商賽馬之期前已列報兹見本埠各銀行登告白於西字報云此三日内均於九點鐘開門以便付銀至十一點鐘卽行閉門停公也 
[演唱淫戲]  
　　英租界陳家木橋西首小茶館人近有無賴之徒男裝女扮演唱花鼓淫戲想賢有司聞之必當重申禁令以挽頽風也 
[匪人搶布]  
　　前日黎明時裏虹口北首皂莢樹頭地方有一鄉婦携布入市突被匪徒毆倒該婦大聲呼救迨是處隣人赶往則匪人早 
已逃逸布亦搶去矣婦乃痛哭而回 
[不准傳人]  
　　英租界鐵路大橋堍西至唐家弄及新閘北首一帶新由工部局將各家房屋編釘牌號向收四季房捐嗣因各家不願輪 
捐撬去牌號等情經列前報昨由平總巡禀請陳太守傳楊樹浦之地保及各房主到案訊究太守以楊樹浦地方向旣認捐豈容翻悔抗捐理應准傳到案開導平總巡又續禀鐵路大橋北首一帶已釘牌號由工部局董諭派巡捕往收房捐間有抗不認捐者今已開單呈請提究太守謂該處向未收捐本分府殊難允准賈副領事一再商請太守謂當緩商云 
[船夥患病]  
　　行竊電線案内之莊阿發病斃一節已列前報昨據平總巡至英公堂禀稱莊阿發之夥楊金保現在捕房患病甚重今特 
送案請爲發落陳太守見其病狀可憐隨飭交保回家醫治設無親友具保着送棲流公所醫養再行安插 
[珠道合浦]  
　　本埠有一種女流氓引誘蘇常無錫等處鄉間女子來滬藉帮傭爲名哄入花烟舘爲娼女子一墮其計往往不能自主或 
被父母聞信追尋反糾同男流氓多方訛嚇是以流氓藉花烟舘爲利藪而花烟舘龜鴇則恃流氓爲護符前日有蘇鄉某氏女年甫及笄被老媪誘入英租界打狗橋東首著名某花烟館爲娼被其父母尋見該女願隨父母歸家其父母亦因人地生疏不敢與較惟圖領女歸家了事詎花烟館龜鴇反同流氓追扭女之父母詭稱某氏尚久帶擋洋元務須料理始可動身女謂並未欠洋且許每月給洋六元今已兩月尚未取過分文龜鴇無計可施始行釋手傍人見之無不痛恨安得現宰官身者大發雷霆使若輩稍知警懼耶 
[英界公堂瑣案]  
　　華捕稱昨洋涇浜見寧人投河尋死當卽阻住送請安插寧人應煜川供向在羅店鎭帮捕爲夥今帶洋二元來滬進 
遇廣東口音人詐去銀洋流落在此衣服典盡祗存單布衫褲進退維谷只得尋死由捕送入捕房已有親戚前來願送我回原籍陳太守隨飭兹將應看守俟其親戚投案領去○王昌照稱開裕亨繭綢鋪於七月間起陸續失去繭綢百疋光景查無蹤跡報捕請緝今由捕房傳我云現查得德昌質舖内有繭綢八疋已經吊在捕房仁大當内有綢八十二疋尚未吊贓察得已起之贓的係我鋪之失物諒仁大之綢亦係我處之物今已 
 
 

Page 3

 
 
將吊到之八疋呈案爲此請訊德昌鋪夥供稱收質繭紬八疋實不知竊贓來質之人亦難尋交仁大當夥供先後共計六次收當繭綢八十二疋共計當本錢二百七十一千七百文實不知是竊贓來當之人殊難尋交至裕亨舖旣已陸續失竊諒非外賊行竊陳太守謂裕亨失竊雖報捕揭今旣查到而未獲竊犯且陸續失竊如許可見内賊行竊飭將起案之紬存堂着兩造細杏竊犯再行核辦王昌照又稱曾令舖内各夥齊到當舖令認該當舖云皆非携綢往當之人旣不准吊贓情願備本取贖太守允之○華捕稱有趙德勝到尤奎林之皮箱店買皮箱當付洋二元尤與學徒陸子金持至鄭錦紀錢莊估看内有一銅洋及尢向換趙稱所給之洋皆有圖章何以銅洋獨無圖章尤憶二洋均有圖章隨問陸陸則云洋交與鄭看鄭將一洋拿至裏面帳台復看始云銅質遂向鄭論爭執一併拘案請訊銅洋呈閱趙尤陸三人供同鄭供學徒持洋二元來囑估看因一洋看不清楚又交與司帳人估看决無掉換情事陳太守謂趙言洋有圖章尤亦認明無錩轉交陸手帶交鄭看後所云之銅洋已無圖章携至褒邊帳台復看情屬可疑判鄭賠洋一元洋給尤姓卽將箱交趙旱閱之銅洋劈毁○六十七號西捕稱被侍者陸阿慶竊去四開洋二个當卽搜獲原洋送請懲辦陸阿慶供並未行竊西捕之四開洋實被妄指同虛傭人甚多皆知被誣賈副領事謂該西捕失竊小洋當卽搜獲原贓豈容抵賴請爲懲辦陳太守隨判陸阿慶發捕房管押半月小洋交西捕領去及西捕帶陸出時陸大呼寃枉掘强不肯行西捕連掌陸頰聲聞於堂上捕頭命西捕及陸均再至堂上候示陸則大哭稱被毆落牙齒一个口内鮮血如注賈副領事嚴斥西捕不應在堂上毆人又諭知平總巡禀知工部局將該西捕議處又請太守改判陸押於班房太守允之令平總巡秉公議處以昭烔戒 
[金州礦務局禀稿]  
　　竊職道遵飭試辦金州煤鐵礦務曾經詳明擬仍聘用前次總稅務司代雇之礦司郭師敦以期駕輕就熟嗣據郭 
師敦函覆已在英國經辦礦務未能來華情願代爲另訂輾轉函商多稽時日職道復因英丹電線交涉事關緊要遵奉憲台函諭先將電報辦妥再赴金州督辦旋卽詳明委派直隷北河候補州同馮慶鏞與奉撥閩廠礦務學生等押運扦探機器同赴駱馬山地方先行指穴探扦在案伏查外洋煤鐵礦務貲本動以百數十萬計歳月動以五六七年計而中國商情輒喜近功往往以久無成效易滚疑慮職道愼察其間不敢畏難苟安淺嘗輒止尢不肯孟浪從事虛糜鉅資盖礦務之成敗全在礦師之得人前因郭師敦不肯來華學生雖讀其書終鮮閱歴復託英國大東公司總辦滕思函請英國總公司代延頭等礦師來華總理已將統籌礦務大局情形並延請礦師條欵抄呈禀蒙憲台批開據禀並抄函均悉該道慨念時艱究心礦務欲以自然地利力致富强係爲大局起見所擬延訂頭等礦師來華履勘産礦各地仍先就金州礦務謹愼辦理以底於成等因現准礦務委員馮慶鏞寄來五湖嘴煤樣頗佳該處用土法試闕煤窿甚旺但苦無吸水之法其礦距海口僅五里距旅順駱馬俱甚近科令正可施工民情均甚盼望請催洋匠前往速爲勘辦兹據滕恩先代延定英國礦師馬利生曾在日本達革西煤礦管礦達革西礦務公司給有憑單言其結實可靠不致相欺現經滕恩居間與訂合同令其馳赴五湖嘴趁冬令水涸卽行開工辦理好在探扞機器早已運到工匠早已雇定在彼守候已久職道限其六個月内辦有規模卽留作副礦師繪圖寄至倫敦卽令訂定之正礦師在英定購鍋鑪起水吸重鍊銕各項機器來華以期一氣呵成如六个月辦無成效則不敢以衆商之股本付之一擲惟有據實禀請憲台批准停止庶幾人謀已盡無進銳退速之嫌而天道難知非行險僥倖之舉所集礦本照章未用之欵應暫生息兹因電報局股分尚短二十餘萬又值市面艱難紛紛倒閉因將礦股銀兩分存電報局及滬蘇各莊各典以期妥穩而免擱利統以來年三月底爲期以備屇時支付機器價值之用惟該礦師馳赴金州五源嘴等處事煩任重前擬詳派王副將榮和坐辦該礦現因辦理電綫工程驟難前往職道旣因浙閩分頭開工正在吃緊之時又奉福州將軍浙閩督憲福建撫憲札調辦理大東交涉事件難以分身必須另派幹員前往查有辦理上海電報學堂留吉補用通判姚倅嶽崧留心洋務條理精詳堪以委派督率洋礦師前往會同馮州同慶鏞等認眞覆勘並坐辦金州局務除由職道先行札飭遵照辦理並刊發坐辦局務鈐記一顆以備文移外理合具文詳請憲台俯賜鑒核加札委辦並懇咨明盛京將軍金州副都統查照轉飭金州理事廳復州知州俟該倅督率洋礦師前赴旅順口老銕山駱馬山五湖嘴一帶勘礦妥爲就近照料以昭愼重所有上海電報學堂事務巳由職道遴委直隷候補通判袁倅遂陜西候補直隷知州姚牧嶽度會同辦理合併聲明須至詳者 
[客窗有感錄寄雲間李君伊川哂政]  
　　彈指光陰迅速過年年飄泊恨如何誰憐花好隨春落只愧身忙爲墨磨鴻鴈不傳良友信鑑魚 
空羡故鄉多客中無事凄其甚翹首雲山託咏哦[  卓犖生稿]  
[祝戴母濮太夫人七十壽]  
　　華堂同慶古稀年婺彩忻看下九天經笥傳家欽淑德機聲助讀繼前賢菊因晋祝開偏早竹爲稱觴舞欲 
顚繞膝兒孫皆玉立定教瓜瓞永綿綿　箕疇德備壽爲先鶴髮冰姿體益堅七秩令辰修介福九秋佳節敞華筵蟠桃得與羣仙會萱草興思後哲賢叨庇一枝媿無報私心松柏祝長年[  海上種榆山人悅彭氏拜稿]  
[蘇電局經收直隷山東沙洲賑捐公所九月廿二廿三日清單]  
　　李祥甫募一千二百十五號十一户二十一員唐時長來洽大行募十七户十四員張鏡清代姪善夫求連　痊二員衣冊朱敦記求諸事順遂年年順手二員張小舫募電四十九號五十户四員五百二十文又募電五十號十八户五員九百文又募電三十六號五户六員四百文以上三户實收洋十六員七百二十文（以上廿二日○九江何梅閣來姑塘關彭麟甫先生募九百七十七號三十四員紋四兩四開一個延益堂指助直東二百員老人知瑞記王仁卿募電九十一號九十二號九十三號三冊十二員一千八百文老人和瑞記五員五瑞記求合家平安虛對開一個金匱學可園募楊心如手十户十五員三百文又募王漢翁手桶捐六員 
[蘇州天庫前電局直隷山東沙洲賑捐公所經收九月二十四日清單]  
　　愼昌莊來隱名氏指捐直隷洋五十員鄒渭清觀察募隱名氏十員又募却凡子四十員棉衣褲五十件 
　汪子蕃張父病速愈并祈合家康健四員陳少甫來何書林募蘇二十號六户十員陳小甫來蘇一百五十四號錢八百文潯陽郡劉氏爲瘧疾願節醫資四員桂林周虎如來兩廣會舘楊玉史先生募一千二百廿六號七十户洋四十三員對開八個錢六千八百文潘仲翁交來第十三次醬字十一號冊知非子募沈恊軒二員范仰川一員葉楚洲半員王桂生一千文葉德三五百文醬一百四十四號徐韻甫募五户各四百文清隱山莊錢二百文四省水災冊五十六號葑溪子募成德十元又四十九號俞秉之募二户各一員刋字八百六十九號　謙吉募吳潘氏三員查吳氏陳吳氏吳程氏三户各二員吳劉氏倪吳氏各一員吳謙吉兩員五冊共來洋二十八員對開一個錢三千七百文○揚州王步翁經寄各冊己仰蒙江西省李洛才先生倡募興化係吳星南先生經收江堰係吳幼南先生經收如有善士惠助卽請就近賜交彙解爲感再江西李洛才先生樂善性成前次晉豫直隷告災均蒙極力勸募屢惠鉏欵全活不少此次復承來函詞意諄切踴躍絶倫尤令人欽仰無己 
[九月二十七日代收順天山東賑捐第八十五次漬單]  
　　長沙春生鑑交來無名氏規銀四十二兩一錢六分永心和規銀七兩叢桂書屋劉二十元爲母祈求增壽人十員排 
昶同人祝嚴母壽禮璧回移助代祈上壽四元天津郭錫三永母病全愈移助藥資二員嘉定藤花别墅二員金陵藿甘書楊由棋盤街文茂永京緞庄張雲笙交來新大布棉衣一百件○餘姚翁巳蘭先生書潤指助本籍二十六日代收洋二員四開一个八開一個合併聲明[  上海北市盆湯衖絲業會舘主施少欽謹啓]  
[九月二十八日代收順天山東賑捐第八十六次清單]  
　　毓秀齋爲先考修冥福捐規銀一千兩愼獨居爲外祖母修冥福捐規銀二百兩蛟川朱來安求妻病全愈身體康健 
由乍浦全盛局來捐洋二員豈敢望報人由杭州福潤局來捐洋二圓[  上海北市盆湯弄絲業會舘主施少欽謹啓]  
[浙省撫轅抄]  
　　九月二十一日課大使余文杰由京騐看來省禀到 
　　二十二日署杭通判黄禀知奉粮委兼理杭嚴衞印務本日接印任事　縣丞邵寶訓未入流陳爾康俱服滿來省禀到 
　　二十三日王啓甲禀辭赴都解京餉差　運判湯京望禀知藩司委解第四批京餉差叩見 
 
 

Page 4

 
 
[蘇省撫轅抄]  
　　九月二十六日候補府袁恭宏禀知奉札咨送松滬厘局差委候補同知畢世椿禀知奉委海運省局文案差分發江蘇試用按經歴安炳耀湖北人禀到 
○二十七日候補直隷州吳觀樂禀辭奉委解餉銀入都候補同知汪鼎孔昭芬均禀知奉札咨送松滬厘局差委張恩黻禀知奉江藩憲委辦難民粥厰差卽辭赴金陵從九戴武斌禀知奉督辦淮軍後路收支總局兼營務處江蘇題補道劉札調隨營差遺卽辭周卅簪禀知辭奉蘇松太道憲委滬城巡查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年月十九日京報全錄]  
宫門抄○上諭兩道錄前○發抄旨三道○皖撫裕奏審明定擬摺○江撫番奏審明定擬摺○晉撫張奏審明定擬摺又奏委署府縣片○將軍崇奏要工完竣遵旨騐牧摺子○浙撫劉奏參革守備嚴緝究辦片○九月十九日工部鴻臚寺八旗兩翼值日無引見○游百川由山東回京請安○崑岡等磨勘試卷覆命○維慶謝調錦州副都統思○伊崇阿謝授正紅漢副都統恩○果勒敏請假五日○富勒渾泰請假十日○召見軍機○派出擬題周家楣○發抄彭祖賢奏補用令莊則敬期滿甄别奉旨吏部知道欽此○陳士杰奏掖縣令宫本昂等署德州牧等缺奉旨知道了欽此○何璟奏武進士王國樑補陸路提標右營守備奉旨兵部議奏欽此○○頭品頂戴安徽巡撫裕袨祿跪奏爲拿獲夥刧得贓姦污婦女盜犯審明按例定擬恭摺仰祈聖鑒事竊據建平縣知縣陳德明群報該縣事主邢東元家被匪搶刦並姦污其女邢氏一案先後獲犯王克富黄曾藝二名訊據供認夥刦得贓並黄曾藝姦污事主之女等情不諱當經批飭緝拿審明擬辦去後兹據該縣詳明議擬詳由廣德州解經徽寧道提犯勘審移由臬司核轉前來臣詳加覆核緣黄曾藝卽增舉王克富分隷合肥舒城等縣均在外游蕩度日先未爲匪犯案光緒八年十月初一日黄曾藝與王克富並在逃之張大林卽張麻子齊大卽祁井生孫以詳卽孫麻子在該縣火盆保相近地方遇道貧難黄曾藝䧔知邢東元家有錢又無隣居起意行劫得贓分用均各允從卽於是夜三更時分在僻處會齊分帶刀棍並徒手不等一共五人偕低邢東元家門首撞開大門入室行刼時邢東元與弟邢東海均先探親外出家内只邢東元之女邢氏曁其弟媳邢李氏婦女二人邢李氏鷺醒見賊入室卽起身喊捕張大林等一擁上前攔毆棍傷邢李氏右臂其時人多手雜何人毆傷未經分清邢李氏卽負痛畏避王克富无刼得布棉襖一件穿在身上又與黄曾藝等搜刼錢飾衣物由王克富與張大林等分携先走黄曾藝落後見邢東元之女一人躱在屋内卽擺前將邢氏强行姦污逸出赴上王克富等向告强姦情由同回僻處點贓俵分各自賣與過路不識姓名人得錢花用逃逸事主報縣會勘騐明邢李氏被拒傷痕註單飭醫一面勒差先後拿獲盜犯王克富黄曾藝二名並起贓衣傳主認領飭查邢李氏傷已平復將犯訊供通詳批飭詳審擬辦並據該縣訊明議擬由州解道勘審移由臬司覆轉到臣詳覆此案旣據該道提訊據各供关情不諱贓經主認正盜無疑查律載强盜已行但得財者不分首從皆斬又例載强盜姦污人妻女斬隨卽奏請審决梟示又光緒八年四月刑部奏准通行内開尋常盜案如實係距省窵遠地方酌照秋審事例將人犯解赴該管巡道訊明詳由督撫分别題奏各等語此案黄曾藝起意糾劫事主邢東元家得贓復將事主之女强行姦污實屬愍不畏法自應按律問擬黄曾藝卽曾舉應如該司道等所擬合依强盜姦污人妻女斬梟示例擬斬立决梟示王克富於黄曾藝姦污邢氏時雖訊不在塲惟以糾行劫得贓亦應按律問擬王克富亦如所擬合依强盜已行但得財者不分首從皆斬律擬斬立决與黄曾藝均照例刺字餘訊無窩夥竊刼别案及同居親屬知情分贓啤保得規包庇並逃後知情容留人家應與該犯等在外爲匪無從覺察之原籍　保及傷已平復之邢李氏均無庸議買贓之過路不識姓名人並免查究黄曾藝之兄不能禁弟爲盜係瞽目成篤照律免其提懲起贓給領未獲追賠逸犯張大林等飭緝獲日另結此案盜犯五人僅獲首夥二名尚未及半應議職名飭取另叅除供招咨部外謹恭摺具陳伏乞皇太后皇上聖鑒勅部議覆施行謹奏軍機大臣奉旨刑部速議具奏欽此○○江西巡撫臣潘霨跪奏爲查明庸劣不職各員請旨分别懲處以肅宫方仰祈聖鑒事竊維州縣有牧民之責皆民生休戚所關自當甄拔循良未可稍存遷就卽候補各員亦當汰其　茸俾知儆惕臣督同藩臬兩司悉心察核查有前署上猶縣事候補通判恒娬年老昏庸難期振作德興縣知縣戴良葵恇怯無能難膺民社瀘溪縣知縣社紹斌才具平庸難期振作前署餘千縣候補知縣李嘉瑞性情狡猾聽斷糊塗萬平縣石頭司巡檢胡鎭行止不端聲名狼籍長寗縣新坪司巡檢劉一鍾縱差索擾不守官箴以上各員未便姑容相應請旨將候補知縣李嘉瑞石頭司巡檢胡鎭新坪司巡檢劉一鍾一併革職候補通判恒斌勒令休致德興縣知縣戴良葵文理尚優請以教職歸部銓選瀘溪縣知縣杜紹斌請以府經歴縣丞降補所遺德興一缺江省現有應補人員請扣留外補瀘溪縣石頭司新坪司巡檢等缺應照新章歸部銓選所有查明不職各員謹會同大學士兩江督臣左宗棠恭摺具陳伏乞皇太后皇上聖鑒謹奏奉旨已錄○○山西巡撫臣張之洞跪奏爲審明挾嫌謀殺期親尊長按律定擬循例奏陳仰祈聖鑒事竊據代理榆次縣知縣張承熊詳報縣民閻浴廕謀殺胞叔閻三只身死一案經該縣審擬由府解勘前來臣親提研鞫緣閻浴廕籍隷該縣務農度日與期親服叔閻三只同居共爨先無嫌隙光緒九年三月二十四日上午閻浴廕在隣家坐談回遲閻三只生氣毆責二十五日早閻浴廕因天雨不願耕地閻三只斥其懶惰閻浴廕無奈冐雨赴地耕畢牽牛回家閻三只見繫牛皮繩衱雨淋濕復向嚷駡閻浴廕初猶分辨迨見閻三只拿取通條欲將毆責因而趨避閻三只道毆不及喊稱待其回家定欲毆死閻浴廕避　昏夜潛回另屋睡歇閻三只亦未查問是夜閻浴廕因恨閻三只相待刻薄起意乘間謀害免得時受凌虐二十六日早閻浴廕見閻三只房門虛掩進覷睡熟卽順取旁放鐵鋤向閻三只臉上連毆數下閻三只聲喊亂嚷閻浴廕復用鐵鋤連毆致傷閻三只右太陽穴右眉左右眼胞右眼晴左右腮脥左頷頦腦後當時身死閻浴廕意欲將屍拉進裏屋私埋卽經閻　蠻聞聲趨視問感情由喊動村人將閻浴廕看守通知閻化成前往看明投約報經該代理縣張承熊騐訊通詳解勘據供前情不諱詰無起衅别故亦無同謀加功之人案無遁飾查律載謀殺期親尊長已殺者凌遲處死等語此案閻浴廕因挾閻三只毆詈凌虐之嫌輒敢起意致死乘閻三只酣睡未醒用鐵鋤將其連毆致傷立時殞命實屬謀殺查已死閻三只係該犯期親服叔倫紀攸關自應按律問擬閻浴廕合依謀殺期親尊長已殺者凌遲處死律擬凌遲處死左面刺兇犯二字閻端蠻係勸阻不及應毋庸議屍棺領埋兇器鐵鋤解騐發回存庫備照除全案供招咨部外理合循例具奏伏乞皇太后皇上聖鑒謹奏軍機大臣奉旨刑部速議具奏欽此○○張之洞片再蒲州府知府博啓經臣奏叅開缺留省另補奉旨允准所遺蒲州府篆務自應委員接署查有候補知府魏元端勤愼安詳堪以署理代理榆次縣知縣張承熊調省差委查有署長治縣知縣李　滋堪以調署據藩臬兩司會詳前來除檄飭遵照外理合附片具奏伏乞聖鑒謹奏軍機大臣奉旨知道了欽此○○奴才崇綺阿克丹跪奏爲恭修永陵明堂前草倉河辰申二方泊岸要工完竣遵旨委員騐收恭摺奏祈聖鑒事竊奴才等衙門前准工部咨永陵泊岸要工共估需工料銀七千七百三十三兩四錢九分二厘由盛京將軍會同工部侍郎敬謹妥恊承修等因具奏奉旨依議欽此欽遵咨行前來當經會派恊領胡五雲連壽郎中清普員外郎恆壽並奏准應需工料照例依價由盛京户部發給寔銀飭領監修去後嗣據該員等報稱督飭工役照依原估做法修理完竣禀請查騐奴才等詳核此次泊岸工程係升任侍郎恩福查勘惟與前修之午未二方事同一律可否由奴才委員騐收抑照大員勘估之案另請簡員騐收之處奏奉諭旨仍着該將軍等委員騐收欽此欽遵在案奴才等遵卽抄錄做法粘單會委恊領多祿學習主事麟貴前往工次詳細勘騐旋據該員等報稱遵札前赴永陵明堂前草倉河照單逐叚敬謹查騐新修辰申二方泊岸各工俱照原估做法一律修理完竣加結呈報前來奴才等復查無異除飭監修委員卽將用過工料銀兩照例造具細冊送部核銷外所有修理辰申二方泊岸要工完竣委員騐收緣中理合恭摺具　奏伏乞皇太后皇上聖鑒謹奏軍機大臣奉旨知道了欽此○○劉秉璋片再案據鄞縣知縣朱慶　騐詳客民黎宅安被守備傅進元毆斃在逃未獲一案當經前撫臣陳士杰以傅進元前於剿辦撲城黨匪並擒獲臺屬盜首案内擬保都司部議改爲俟補本班後按所請官階補用批飭詳革緝審嗣據藩臬兩司會詳咨部斥革在案茲准兵部咨傅進元業經奏奬守備應奏明辦理等因前來相應請旨將守備傅進元先行斥革仍飭縣嚴緝務獲究明擬辦外謹會同閩浙總督臣何璟合詞附片具陳伏乞聖鑒訓示謹奏軍機大臣奉旨着照所請兵部知道欽此 
 
