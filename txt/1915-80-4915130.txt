# 1915 - 80 - 4915130

 

Page 1

 
 
   
 
 

Page 2

 
 
時評 
[似不至決裂（冷）]  
　　决裂人人所視以爲禍也然不至决裂我人亦不能視以爲福何則使不至决裂之名詞而爲日人所讓步云者固非我之禍也即不然而爲中日交相讓步云者亦我之禍尚有限也若爲中國全然讓步之謂則全然讓步者即全然承認日本條件矣全然承認日本條件則决裂不决裂有何異哉决裂固多暫時之苦痛不决裂亦苟延殘喘而已 
故曰不至决裂非幸詞也 
[命令]  
　　三月二十七日大總統策令　游漢章顔錫慶均給予三等嘉禾章此令 
　　又令　陳鑾張錦均給予三等嘉禾章此令 
　　又令　宋壽徵徐致善均給予四等嘉禾章此令 
　　又令　廣西巡按使張嗚岐呈稱田南道道尹宋安樞因病辭職宋安樞准免本職此令 
　　又令　任命吕春琯爲廣西田南道道尹此令 
　　又令　直隷馬蘭鎭總兵英秀因病呈請辭職英秀准免本職此令 
　　又令　任命定成爲直隷馬蘭鎭總兵此令 
　　又令　審計院呈請任命楊汝梅張润霖單鎭萬雲路錢懋勳陸世芬汪振聲陳宗蕃陳世第爲審計官胡大崇張汝翹陳繹陸保靖爲協審官應照准此令 
　　又令　任命審計院審計官楊汝梅爲審計院第一廳廳長張潤霖爲第二廳廳長單鎭爲第三廳廳長此令 
　　三月二十七日大總統申令　内務部呈准文官高等懲戒委員會議决署山西汾西縣知事武鴻泰李益綬辦災荒謬一案依照知事懲戒條例應受褫職處分並涉及刑事範圍應提交法庭訊辦等語武鴻泰李益綬均照所議即行褫職並交法庭訊辦以儆官邪此令 
[專電]  
　　北京電　昨在京日人得東京電市郡選舉結果大隈黨均佔多數陸使來電則稱政府黨與非政府黨兩數平均余意若果平均則政府黨將來必佔多數 
　　北京電　星期四會議己允日在南滿得開鑛九處原所要求共十三處有四處屬東内蒙並討論漢冶萍無結果現據雙方現象似決不至決裂大連輪出日兵千三百名至濟以三百入城我向彼詰問答稱爲保護日僑故有派兵入城先例 
　　北京電　昨日人傳稱湖南有毁打日領署消息但政府並無報告 
　　北京電　昨星期六公府例會各總長而傳稱議外交上非常問題不確 
　　北京電　新華銀行本係周作民爲監理官周撤後部派前宣懷時代淸查鐵路局賬目之于峻庵代之報稱于係會辦不確 
[譯電]  
　　北京電　奉天附近及南滿鐵路附近各區鬍匪盜黨時出肆擾政府頗爲不安東三省將軍現正戒備一切惟鬍匪匿不與官軍遇顯係待命行事山東簡直爲日本佔據日員出示諭令華人遵守違者以軍法從事濟南府滿駐日軍鐵路不得日員許可雖華官亦不能用之日兵出游者驕態逼人一若戰勝國人之在敵國者然華官勸阻人民勿與計較殊覺爲難政府已於京内外增兵防守且添砲隊襲取北京之謀今難實行當道雖稱增兵非防襲取然其行動衆皆視爲防務上必要之舉當道與外人談論時輒以高麗爲前鑒皆恐日本復以同一手段處置中國北京表面頗形安謐衆皆引領以待今日會議之結果（二十七日） 
　　北京電　此問日人發表日本總選舉結果如下 
　　政友會　一百七十名 
　　國民黨　三十二名 
　　共二百零二名 
　　大隈伯黨　一百七十九名 
　　反對黨占多數二十三名（二十七日） 
[特約路透電]  
　　東京電　日本總選舉政友會完全失敗共失七十三席加藤領袖之同志會已得五十五席預料至四月一日國會召集之日政府較反對黨多得之席少至四十多至八十政友會領视失敗者頗多該黨勢力漸弱同志會所得之優勢足可保全舊有之地位進行其巳定之政策總選舉得此結果實由大隈伯與加藤男爵能得民心故衆皆贊成其政策而於對華政策尤表同情中國對於日本之舉動頗爲疑忌商業因以受有影響日人皆知此爲德人鼓動所致日本全國皆願中日懸案得最後之解决且贊成大隈伯之宣言即敦睦中日極友愛之邦交注意彼此利益之發達維持中國土地之完全恪守與各國所訂之條約是也各報之社論對於總選舉之結果頗爲滿意視爲全國現狀更爲安定之證可以續行其國内守舊政策及外國有利益之交際各報皆一致允於目下消滅異見（二十八日） 
[戰電]  
　　其一（英人路透電） 
　　巴黎電　據今日下午公報宣稱我軍與德軍力戰數日後已奪獲哈特滿與韋萊爾柯夫間之山巔且沿東北山坡及東南山坡而進俘敵若干人内有軍官數員據今晚公報宣稱前敵頗形沉寂敵軍殊欠活動德飛行家擲炸彈以擊瑪龍維萊爾者爲法軍擊落駕機員及觀察員均就擒（二十七日） 
　　巴黎電　法飛行家六人轟擊美的附近佛萊斯加蒂德國停置飛艇所及美的之火車站共擲炸彈十二枚居民大爲驚擾諸飛行家雖受猛烈之砲火卒能安然飛回且曾轟擊斯特拉斯堡東面之營房星期三日英飛行家數人轟擊盎凡爾鄉間化波根及考克里爾斯德國濳艇廠德人大驚守兵開砲亂擊其榴彈砲曾擊傷多人但飛行家無一中者彼等曾痛擊德國新濳艇隊該隊擬以齊不魯日爲根據地（二十七日） 
　　倫敦電　德國官電謂法國飛機在美的擲落炸彈擊斃德兵三人（二十七日） 
　　彼得格勒電　據今晚公報宣稱波蘭戰局未變俄軍在卡巴西安山巴特番爾特一方面大得進步擊退大隊敵兵俄軍擊退渡過東加里西亞特尼斯特河之敵兵一隊（二十七日） 
彼得格勒電　據官中宣稱奥軍在泊里齊米塞爾被俘者共將士十二萬五千人（二十七日） 
　　倫敦電　公報局稱二十三日古柏里東面小戰一次英軍死三人傷十六人敵軍死五十人委棄三寸口徑砲彈二百五十枚飛機偵悉土軍向拉克退走（二十七日） 
　　倫敦電　海軍部每星期發表之敵潛艇封鎖情形報告確認此舉之無效出入英國口岸之輪船一千四百五十艘被擊沉者僅三艘利物浦商船（一二九五噸）伏斯巨號在柯里虚海濱外爲砲彈擊沉大約乃敵潛艇發出總機師死於非命尚有三人身受重傷救起之三十人已在鈕查登岸（二十七日） 
　　倫敦電　路透社員今日往謁近從奥京抵此之某鉅公得最近最可恃之消息如下火車滿載德國巴維里亞兵士開往卡巴西安經過奥京絡繹不絶而從卡巴西安戰地駛回裝載傷兵之火車亦爲數甚夥有許多德國軍官携帶眷屬離君士坦丁而往德國據德軍官云土耳其情形非常惡劣靑年黨不獨與異黨不睦且自相鬨鬥土耳其在如此存亡危急之秋猶如此分裂不圖圑結可爲憤恨歎息德國銀行確己將其在土耳其之金銀一律收回並有數軍官直稱土軍所有之彈藥僅敷數日之用奥匈兩京在表面上固無甚變動但漸顯懊喪之象奥國幣價低落糧食漸覺缺乏人民皆不願延長戰事（二十六日） 
　　倫敦電　法國官場戰局評論報謂法國著名七五大砲雖施用次數不可屈計然至今日仍甚完全無異於開戰之第一日砲彈消耗極多幾有缺乏之虞幸數星期前已設法增造今己有極多彈藥之供給戰局雖久亦可無慮法國且以砲彈接濟塞比等國初開戰時法國重砲隊適在改組之際故遜於敵軍但今日敵軍已承認法國重砲力量射程凖確之優勢矣裝運事業極爲精確供給品爲數旣多花色又繁足證全國商務之發達各口岸船舶擁擠爲昔時所未有各處不得不添築船塢英軍抵境後法國北境商業大爲活動金錢流通各處（二十七日） 
　　唐其厄電　英國貨船特萊斯堡號（七千噸）在摩洛哥西北開浦斯巴達爾失事恐巳全毁船中之人七十名救起十三名海浪甚惡故難續行施救（二十七日） 
　　巴黎電　據公報宣稱德軍於哈特滿韋萊爾柯夫棄有重要戰品戰地死屍枕藉法軍損失甚微德軍以各口徑礮彈轟擊亞拉因而起火旋即救熄法軍在巴瓦塞爾以地雷擊敵頗爲得利德飛機擲炸彈於太恩附近維萊爾死童子三名（二十七日） 
　　巴黎電　俄國軍官一員偕日本軍官十員行抵此間旋赴前敵（二十七日） 
　　亞姆斯特丹電　德國公報承認法軍占據哈特滿韋萊爾柯夫（二十七日） 
[其二（德人德文報專電]  
　　柏林電　德國外交部宣布本日大本營公報如下法軍昨晚在伏斯巨占據哈特滿韋萊爾柯夫山巔其山坡仍由德軍固守法飛行家擲炸彈於巴托姆及斯特拉斯堡未釀軍事損失巴托姆死法人十一名又重傷二十二名法飛行家一人在亞拉西北被迫降落德飛行家擲炸彈數枚以擊加萊俄兵由托洛琴入鐵爾西特肆刦在勞斯柴琴附近大受損失而退俄軍在勞斯柴琴附近及哇格斯土伏諸湖間前進數次均受挫而退維斯土拉河北面數處戰事正在進行（二十七日） 
　　柏林電　今悉俄軍之攻麥默確與復圖進逼東普魯斯有關蓋俄軍攻入麥默之後即有一軍取道托洛琴向鐵爾錫特進發一軍越過瑪里亞姆波爾一軍越過畦格斯土伏最後一軍必由格洛特洛一方面而來俄軍右翼前曾由該處退走就此次攻勢觀之足證俄軍前爲興登堡將軍擊敗後戰線上之罅隙今已補滿而能重行作戰矣卡巴西安山傳來消息皆謂全陣線戰事仍在進行其詳情不値報告俄軍在鐵爾錫特北面東普魯斯境内之攻勢己於星期五夜完全失敗俄軍巳被逐出該省俄軍於短戰後退過界線德軍己進抵波蘭琴克里汀琴茄克波前各地點德軍己設法保衞居民以防俄軍續行攻入維時天有濃霧步砲隊皆無能爲力故馬隊是役頗著戰功且戰地沼澤甚多水勢頗大步隊尤不能竭力追擊德境損失固大然猶不若預料之甚難民大半回里餘亦在途所失損失不日可以復原（二十七日） 
　　　　　　　　　　　　　　　　　　　　　　　　　　　　　　　　　　 
　　　　　　　　　　　　　　　　　　　　 
 
 

Page 3

 
 
　　柏林電　雅典消息謂前首相巴里斯及瑪佛洛米查里斯之黨人均將於下届選舉贊助葛拉里斯之内閣新國會定於十月間召集首相决意不行冒險政策意國塞拉郵報載稱有自西里亞歸來者據謂土軍現正在從事進攻埃及英司令如信土軍攻埃之危險巳可免去則實自欺云蘇菲亞消息謂布首相賴氏深得布王信任其地位未搖動布國之態度决不爲泊里齊米寒爾之陷落而變動德國第二次兵債巳售出九千零六兆馬克前敵將士所購者尚不在此數之内德國海軍大本營宣布麥默之戰情内謂三月二十一日俄軍由麥默敗退巷戰之際俄兵死者一百五十人二十二日二十三日俄軍爲德軍所追大受損失與戰之德巡艦五艘俘敵五百人獲炮三尊機關槍三架俄兵進攻麥默非志在得軍事上之勝利專求刧掠而巳該地報章載稱俄亂民曾刧掠各商店且姦污婦女市長受傷甚重法國銀行停以現金付滙票律巳展長至媾和後爲止羅馬統一報載稱希臘内閣會議决議抗議英法艦隊占用萊姆洛斯及台萊杜斯二島匈京消息謂俄軍在成洛維資北面大敗奥軍巳在該處越過俄邊蘇菲亞消息謂塞王現與王太子大生意見首相贊助塞王陸軍黨贊助王太子陸軍黨不肯從俄國之願依首相之議割地讓布王太子揚言擬逮捕首相法國平民議院陸軍股員會討論一九一七年豫備兵召集之期巴黎人道報反對此種摧殘法國國力之舉蓋一九一七年之豫備皆係未成丁之童子尚不能任軍復故也（二十六日） 
[東方通信社電（日本人組織）]  
　　東京電　中日交涉昨日之會議係討論滿洲之居住權及漢冶萍問題聞巳稍有進步云（二十八日） 
　　東京電　日本總選舉巳歸政府勝利故續入同志會者頗多（二十八日） 
　　東京電　總選舉之結果除愛媛冲繩兩縣並大島及北海道之一部不明外本日午後七時半止揭曉者如左 
　　政府黨 
　　同志會　　　一百四十七名 
　　中正會　　　三十四名 
　　大隈後援會　二十四名 
　　政府反對黨 
　　政友會　一百零三名 
　　國民黨　二十七名 
此外無所屬者三十六名無所屬中有十名 
可入政友會 
　　政府黨之勝利人氣非常之盛有如戰勝之後國民元氣之勃興此雖不過一現象然印象於民心頗大云（二十八日） 
　　東京電　此次總選舉落選之重要人物如左　大岡．伊藤大八．奥．松田源次．鵜澤聰明．户水寛人（以上政友會）安達謙三（同志會） 
　　濟南電　日本駐濟南領事林氏昨晚設宴招等中日官民開懷暢飲盡歡而散（二十八日） 
要聞一 
[中日交涉之借箸談（續昨）（譯大陸報）]  
　　中國進行談判之方針本報嘗屢方其正當然有西人某君素主和平而其人又爲熟悉中國情形者毅然主張中國不可不戰今錄其言論如下以資世人之研究 
　　余意日兵侵略若過某點中國必須背城一戰吾人固知中國必敗日軍經一度之大戰或將占據北京然中國無論如何必背城一戰蓋中國若任日軍隨意行動不加禁阻則余敢謂日本得步進步終必派軍入京至是中國將喪失世界良心上之同情彼不敢施一擊以自保之國世又誰肯爲其妄費情感哉吾人試就中國不用武力抗拒任令日兵紛入北京一點而論之前數星期内日人之穿平民服裝入京者不下數百若輩何爲而來乎今經營何事乎似無人知之也處此時局地方上多一日人卽多一衝突之機一俟日兵抵京者足爲後盾時則作平民裝之日人將與華人尋事衝突而日本卽可藉端以保護外人利益維持治安爲題强占北京警務權之一部或全部此爲日本慣行之技前旣施於朝鮮施於滿洲施於山東今機會一至又將施於北京矣至是日本一步緊一步施其蠶食之手段剥奪中政府之行政權使中國主權日漸墮落在實際上失其政府之資格後乃肆其鯨吞之方法囊括中國之行政自治權當歐戰方殷他國不暇注意於此之際日本逐可安然成就其滅亡中國之大事業華人至是而欲合羣而力拒之不可得矣今試就反面論之假使中國果拒日本之侵略則其結果將如何曰如是必得文明國之同情夫比國爲爭存而戰今己得全世界之欽佩他日媾和立約時比國定可大得力者卽此世人之欽佩也故袁總統今可正告世界及中國國民中國被逼而戰之原因且可鼓起國民荷戈從戎捍衛社稷此舉固不能保北京之不爲日兵所奪然可堅各省敵愾之氣收一致進行之效日本見此情形縱欲征服中國然非若干年不爲功定必躊躇審顧而不敢冒昧僨事矣中國與使受强鄰之陰謀抱不決之意見坐而斷送全國土地曷若奮袂而起尚可享有較優勝之機會乎京中外人多以此說爲然即外交界亦多贊同但多數外交家信中國必續行其現和政策直至最後極點而後己今中國退讓又退讓所謂最後極點者果在何處此乃一疑問也中國所聘之洋顧問員卽最守舊者亦多謂日本苟不立止其軍隊之行動則中國當停止談判並照會日本告以中國巳恢復一月十八日之舊狀若日本再用壓力則中國即可決定抗議或開戰之一法北京外國外交界多數謂日本態度中頗不乏虚張聲勢之處日本未必敢强迫中國至開戰地步也如中國力持不移不爲威力所懾不允稍損國體則巳將退步凖備妥善之日本將以享有滿洲讓與權爲心滿意足矣再北京人士咸有一種見解謂日本壓力之眞目的乃欲中國確認其南滿之地位其所以多所要求者蓋留作磋議退讓之餘地並非志在一　打盡也 
　　今當掬誠正告華人曰碎日本商肆之玻璃窗享日人以老拳此種舉動與政府毫無裨益匪特無益且有害焉上述之某君亦嘗言及此事曰中國至困難極點究竟應否開戰尚可另由他面觀測之中政府如任令日人占據北京不加抗拒則其主權將逐漸消融於日本武力之中至是無論政府願戰與否而全國國民忍無可忍必將起而抗之始則亂事起於數省繼則蔓延於全國余深悉中國之民情故敢斷言之北京政府休想不以武力抗拒日本即足自保縱欲偷安一時亦不可得也日本若再誅求無己則爲袁世凱計惟有正當宣戰與聽令人民自戰之二途而巳若正當宣戰則尚可圖保全於萬一即不爾雖亡亦榮也 
　　世人深知一月十八日後中日交涉情形者堅信袁世凱定能有相當之舉動不負國民之委託袁必用其外交術以期免於戰爭並信斷送國家之主權而不一决鬥非袁氏所忍爲也 
[回敎與戰局之關係談]  
　　德文新報日本年一月初間陸軍中將伊姆候夫君有戰爭聲中之伊斯拉姆人論一篇於今戰局頗關重要爰錄於下以供留心戰局者鑒 
　　若分别論述今日之戰况則誠非易蓋今軍隊之舉動與編制非局内人不得其詳猶今視昔之遠征隊也然去歲十二月間巳有官私報告甚多雖有一二部分遲遲其來未免過晚而用之一論戰局庶乎近之矣 
　　舉天之下回敎人士神聖戰爭之興緻不特勃然大發且日見其盛故各戰場三協約國之權勢亦非常難行也多年以來寄居英國之阿格哈可汗屬伊斯麥里提之印度塞克特回敎派向隸於英人勢力之下賴英國之金錢而度活開戰之始自居爲印度回敎輿論界之領袖近且通知印度回敎人士藉口回敎主權受有英國厚惠今當忠事英國以盡其義務若就吾儕迄今所得之消息而言則格哈可汗此舉不特未能挽回伊斯拉穆人仇英之心即印度與埃及之軍隊亦全不可恃矣 
　　土耳其　土耳其大軍共有兩縱隊分途前進曾於十一月報告中言之其北部縱隊係伯都納族所編成己達　坎達拉運河佔領其地以爲根據 
　　色奴斯　去歲十二月初間英倫泰唔士報謂色奴斯之酋長曾經聲言其與英國同情而色奴斯人之行動則適與其言相反蓋色奴斯人巳越埃及西境進迫嘠拉及哇斯西哇也不寗維是即在南方泊爾庫之阿茵嘠拉加附近色奴斯對於法人亦多有勝仗至於車特湖沿邊之加内姆及哇戴等區内亦係色奴斯族大獲勝利據報界稱英國巳請託色奴斯之酋長從中維持當卽畀以回回敎主之大權惟英人此請鮮有結果之希望耳蓋觀神聖戰爭之通告即可知回敎人士甚輕此權也再者色奴斯大酋長之子巳到梅的納躬與神聖之戰事據伊克大姆報稱色奴斯之里賓己不受異族之苛苦獨立之阿拉伯族雖得加入與其地意大利人作戰而目前與色奴斯族絶無關係 
　　蘇丹　現在蘇丹國伊斯拉穆人巳大有舉動惹人注意英國温嘠特將軍巳派大隊赴滋事之地方鎭壓亂黨達阜與扣多番之酋長有騎士二萬名業己佔據加國姆據君士坦丁報告現在蘇丹境内之英軍業巳緩緩退避進攻之色奴斯族以達阜之哈奇姆人猶紐斯莫拉刻己開始進軍而英埃蘇丹之另浦省及阿布拉亞之穆塞爾曼人民亦紛紛起而響應至若印度軍隊凡運至蘇阿琴境内及提夫拉島附近者則譁然叛變因而英國巡洋艦開砲轟擊提夫拉區再者大買車站有鐵路列車一隊即由蘇阿琴運兵至加圖姆者爲伯都納人衆所阻不得前進總之凡此種種皆足可證伊斯拉穆人仇視英國之影響非常重大而巳　　 
　　阿拉伯　當今回敎人士加入伊斯拉姆之舉動者巳有多族據英國報界自稱阿拉伯人巳起而作亂惟言阿拉伯人之舉動不僅反對土耳其且亦反對英國耳阿拉伯兩酋長伊布爾雷石特與伊布爾搜特向來不睦從事干戈今巳和好用其戰士防禦伊斯拉姆此外有伊曼亞夏者聲言自願對敵阿登附近所有之英人又内車夫族亦起而反對英人 
　　英國軍隊欲在莫加附近圖謀上岸巳經擊退而阿登附近之英國邊軍亦因在該處受有重創損失甚巨大敗而退 
　　土耳其軍約有千人在候代大附近以爲歐洲工程司之護衛隊蓋開戰伊始其境内所修竣之鐵路尚有工程司多人從事工作也十二月下浣英國軍隊欲在阿加巴附近登岸因無效而止 
雜評一 
[戰事盲談（一八八）（無名）]  
　　近日戰局甚不活動所活動者惟飛機耳德飛機擲炸彈於法法飛機擲炸彈於德幾於日有所聞而擲者均謂中其要害被擲者均謂傷及無關緊要之人此又常例也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[使館會議中之滿蒙事件]  
　　日使之傷情　前日（二十三）日使館之中日交涉談判日置公使亦負病列席所議者以南滿東蒙問題爲主要日參贊小幡氏此次會議態度較日置公使尤爲强硬每及一事遇中國方面如不能退讓小幡氏不曰難得滿意之解决必曰恐有不幸之舉動日置使病後發言最少將近散時其神氣似頗疲乏據醫生言日使之傷痕雖漸平復然日内仍不能受風必須得醫生之允許日使始能親到外交部會議在醫生未允許之先卽暫以日使館爲會議地點日使對於外交部委曲求全甚表感謝之意 
　　會議之近狀　星期二會議關於南滿問題解决之條件甚多其解决之條件當由雙方代表簽字聞關於警察顧問問題亦在解决條件之列其解决之結果係以滿洲地方官吏如有聘用警察顧問之時日本應得有優先權此外之條件亦多有簽字者惟關於自由購地自由居住各問題尚無圓滿之解决土地所有權問題之解釋即指自由購買土地一事而言此問題自提出之後巳討論多次迄無最後之解决星期二之會議關於此間題巳討論良久據聞中國讓步之結果係承認日人在滿洲有此特權但雜居内地之日本人應服從中國之裁判權日本之領事裁判權在内地不能適用此卽中國最後修正之條件日使仍不讓步故星期二之會議不能有結果此次交涉問題雖分爲五號討論其中以滿洲問題爲全部交涉之關鍵星期二會議巳將滿洲問題解决多項惟雜居内地與裁判權問題尚在磋商中如日能將滿洲問題解决此外之問題當不致再爲交涉前途之阻梗據外交圑人云中日交涉中國讓步甚多將來必能和平解决以慰兩國人民之望云云又東蒙古方面以日本代表之目光而論竟與南滿視爲一律故其要求之苛刻亦殊駭人聽聞惟中國代表以該處非南滿比故過分之條件一併拒絶討論卽請求開放海龍長白綏遠州虎林廳佛山等處爲商埠一事中國代表不特不肯許並聲稱日本此項要求實係越出範圍無談判之必要云云 
[英報述日本增兵之刺激]  
　　二十四號京津太晤士報北京通訊云奉天報告謂有大隊紅鬍子騷擾奉天及他處接近鐵道一帶現在某方面對於紅鬍子之横行刧掠深恐某國即藉端反抗又言此次事實之發生實由於日本之煽惑而尤足駭人聽聞者莫如此大批之紅鬍子實係集合於日本權力範圍以内故將來滿洲或附近之處如有不測之事則日本當然處於嫌疑地位無可遁也日本增兵一事各方面深恐中國人或因刺激之太劇乃發生反抗力有此反抗力而日本即可自圓其說謂用兵乃時勢所要求爲必不可少之舉也記者（京津太晤士報記者）握筆作此函時中日會議正在舉行而此次會議之眞相尤足研究蓋一般人之心理均深信日人之壓力必較前數次會議時爲更甚也日人在南滿購地置産問題尤有疑問之點不可不揭以告讀者蓋日人如果得購地置産權而不允就中國統治範圍則將來全省地稅規則必因之不堪收拾政府之犧牲其一部分之捐欵又無可逃避即不然中國地主見日本僑民均可不負納稅義務於註册時亦可邀一日人代爲出面否則亦可以彰然反抗納稅蓋兩國人民同處一地不應有歧異之立法也現在中國當道可引以爲拒絶此次要求之理由者要亦不外乎以上諸說至日本兵隊於此等特别時期之内突然增加在中國人視之亦不過一種威迫手段而巳惟中國當道近見日本百般尋釁乃趨避之惟恐不遑故凡有言論界之激烈論調無不預防民問集合討論此事者亦無不禁阻然而抵制日貨一事亦無一定痕跡發露惟聞人民有不肯收受正金銀行鈔票之舉並用種種方法以不用日本産品惟抵制外貨一事中國人習之爲常往往實效未見而維持之力巳先不逮故日本人殊不以此事爲懹雖然此次抵制日貨有非從前大聲疾呼往來勸告所可比者蓋其緘默而合法實爲從前所不逮故其危險及持久性亦當倍蓰於從前設此次舉動能發生效力則中國必將利用此利器以抵禦無論何種之阻礙惟發生效力四字談何容易因必須全國一致方能做到歷觀史册凡人民習此等舉動而果係出之人民之决心者欲摧殘之亦殊不易易縱有强有力之政府不欲其人民發生此等作爲亦不可得蓋購買物品人人有自由之權不願者不可强之願也政府如此局外人豈尚能阻止其進行乎 
[日本增兵聲中之奉天]  
　　中日此次交涉迄今月餘尚未解决乃近日以來奉垣謠言紛起風傳日人業己進兵而我國官家仍出以鎭定之態度政府亦迭次來電勗勉誥誡茲將省城近日來之聞見彙誌如左 
　　聞兩公署昨接中央專電以中日交涉正相見以誠進行磋商諒不致决裂日本刻運兵於南滿及山東係戍兵瓜代並與交涉無關仰即剴諭軍民人等切母妄生誤會爲要云云旋又接第二次專電謂日本因更換戍兵故運兵來滿惟刻下謠言紛起仰即嚴束軍隊均母與日兵衝突以免釁自我起倘彼出以强迫亦惟有忍受之以待將來訴之萬國公會裁判云云中央又電飭軍巡兩使詳查近日東省日兵情形報告政府據聞日本雖稱瓜代戍兵運來新軍然舊兵尚無開拔回國之舉動所駐日兵以遼陽鐵嶺爲最多 
　　十四五等日軍署會議軍務故各師旅長及鎭守使巡防統領等皆晋省會議事畢後又多在省守候祝賀張將軍壽當經將軍固辭催令迅速各回防次以免在省日久致悞軍務並論以時局不靖謠言四起除將所部軍隊嚴加約朿防務妥爲布置外非有軍令切不可擅自離防以昭愼重昨日鎭安上將軍派軍府參謀長張鉞覲見總統面陳日前所議軍事防務各要政以及鎭定人心辦法並所擬對於外交各意見以備採納 
　　日來因謠言日本增兵行將開仗以致人心不安銀根奇緊市面窒滯現貨外運百物昻貴幸官家事事鎭定除設法安慰人心外並曉諭商民母得妄信謠言致干咎戾 
[廣東最近之對外觀]  
　　官紳討論禦侮計畫　龍將軍昨日中午邀集巡按使李政務廳長鄭營務處長鄭水陸警廳長曁運使鎭守使及總商會紳董八人共十餘人在公廳開大會議由龍將軍提出議案兩條（一）中日交涉應如何設法對待（一）粤省軍費不敷甚鉅難以應變現在欲籌鉅餉擬准商人承辦番攤立繳鉅欵以資儲備討論至四點餘鐘茶會而散至所議詳情刻下尚未宣示又聞龍將軍昨集僚屬會議後旋即傳見海軍中級將官二十餘員籌商國防計畫九時許始散又一訪函云昨二十二日龍將軍巡按使柬邀省中紳商易蘭池梁小山譚亦章黎亮夫梁伯尹黎澤民葉舜琴謝銘三岑伯著陳鑑池等到署茶會是日與會者水陸警廳粤海道尹財政廳長等聞中間談論有關於粤事者關於時局者先論治盜問題次言近日粤民因某國要求振興土貨之聲傳佈殆遍此殆出自人民熱誠然現時所議者爲南滿洲東蒙古問題事關秘密其中眞相人民或未深知所傳消息須辨明從某處傳來庶不至爲外間謠言所惑寄語商民須守文明態度愼勿過事張皇釀成無意識之舉動則交涉前途不至更形棘手云云龍將軍署參謀長吕嵩壽昨奉部電詢問對待日本方針聞吕與龍將軍談話謂我國對日之失計在日本進兵靑島破壞中立之時此時若再容忍即使交涉可以圓融了結將來之禍實不堪言云云 
　　籌議振興土貨先聲　港紳劉鑄伯昨午來省與龍將軍龍鎭守使會晤係爲振興實業起見聞與龍將軍商權之時劉謂粤省現在大舉淸鄉仍然盜風不靖此因不能從根本上解决以致游民日多流爲盜賊現在振興土貨之聲浪愈唱愈高深望政府善用民氣民力遍設工廠提倡國貨則匪特可淸盜源且能塞漏巵據在港最近之調查華人某任鵝頸橋開設南洋兄弟烟草公司近因内地振興土貨其工廠增多工人七百餘名其銷往南洋及黑龍江兩處貨物每月增多十餘萬元此可謂藏聚游民及挽回利權之明證現在大沙頭開闢商埠正宜勸諭商人厚集資本多設製造機關及將出口貨物酌量減免關稅土貨之發達誠可操券而獲云云龍將軍甚韙其說並着劉紳廣勸華商向大沙頭商埠實行前議以助政府之進行昨午劉紳赴財政廳及巡按使林顧問兩處公宴亦有論及振興商業之事故咸謂劉紳此次回省興粤人大有關係云 
　　電告留日粤生情形　李按使昨電復敎育部略謂據虞電稱近日留東學生多因中日交涉事宜紛紛歸國其由中央派往學生除由本部電致駐日公使禁止啟程外其餘由各省地方公費派往之生徒則請由各省按使電日一律勸止以免益啓中日邦交之疎疑等情查此事本使經於東支等日兩電致東京留學生經理處勸廣東派往各生務須隱忍求學勿得事前呌囂孟浪歸國致將求學問之心付之一擲旋據該處電復以各省學生之歸國者以閩魯奉三省爲最多現粤生則巳聯結圑體預備行裝當國交未决裂之前仍忍辱留居東土如至和平無希望之日即全體下船回國効命等語縱觀留日粤生對於國家自身二者均能兼顧殊堪嘉尚除電復該處外合併電達貴部查照 
[漢口之日人消息]  
　　日領事添設要求　九江爲通商大埠向無日領事館該埠日人通商原由漢口領事兼管茲聞日政府以南潯路通九江日僑必益增繁巳飭駐京日使向中國外交部要求該埠與濟南同時設立領事館未知外交部能允從否也 
　　日租界工巡預算　漢口日本租界路工巡警經費本年度預算出入相符業由居留民圑委員會通過不日宣布茲誌其總數如下（甲）經常費歲入五八四三六元臨時費歲入一三八二五元（乙）經常費歲出五七八五八元臨時費歲出一四四零三元 
[益陽之新黨案]  
　　湘省益陽縣於本月十九號破獲黨入機關一處拿獲黨人十七人解省訊辦茲將詳情錄下　先是該黨鄒健等在該縣北門内太平橋側設一總機關其表面以組織保存農牛公所爲名掩飾耳目時常秘密開會其宗旨極卑鄙無非意圖搶刧擾亂治安無業游民被其聯絡者不一而足近因將軍署調查員某君前往該縣查探適於本月十七號晚六時探悉該黨正在開會討論進行方法該調查員隨即會同該縣知事毛君慶年飭派警備隊長楊鴻恩率隊馳往將該處前後包圍拿獲僞討袁救國軍軍長賀美桂僞秘書長蕭次元僞軍長師長旅長圑長監印官蕭少卿邢華桂鄒益軒周榮華熊恒元等十七名以上七名即於十九晚押解來省交軍法課訊究其餘不知姓名之十人暫押益陽縣署看管聞此項黨人類皆鄉愚中亡命之徒欲以烏合之衆妄思一逞美其名日少年保國會並假孫黄名義以圖誘人入黨觀其搜出之證據可以得其大槪矣計搜出少年保國會圓銀質徽章數十塊孫黄白綾委任狀數張委赴各省聯絡組織代表各僞職委任存根簿本僞討袁救國軍總司令委任存根簿兩本（一竹布一洋織）名册數本巳繕就委任未發行者數十張僞都督民政長財政廳總司令軍長師長旅長圑長　關防十餘顆又白竹布徽章數百張紅綢大令兩桿開會規約條件數張此外尚有藥刀一柄長二尺許據稱觸其刀藥必致暴卒即以手撫之亦發麻痛云 
[贛省籌欵方法之准駁]  
　　江西財政廳長濮良至以民國銀行發行紙幣種類糅雜紙張惡劣擬另印銅元新票三百五十萬串先儘巳發民國銀行九五錢票三百三十七萬四千七百三十串銅元票九十四萬三千三百串悉數收回並募地方有獎公債二百萬元以充新票之準備金開辦九九商捐作爲公債抵押詳經巡按使轉咨到部現聞財政部復以該廳長擬請另印銅元新票係屬以新易舊應准照辦惟訂印數目暫准以三百五十萬串爲額以示限制印票合同仍須報部備查至九九商捐旣據該廳長稱商情尚屬踴躍應准試辦即由該廳長商承巡按使擬具詳細辦法另案核辦但舉辦地方公債一節本部現正籌辦四年内國公債如該省再募地方公債同時並舉成效難期應另擬籌欵方法再行核辦 
[規議中之族學與貯蓄]  
　　勸辦各省族學　湯總長以敎育之道有公共敎育有家庭敎育兩種各省人民類多聚族而居科舉時代凡世家大族積有公欵子孫讀書獲售撥給獎金以示鼓勵前據湖北省視學報告興國州黄陂等屬開設族學者甚多若各省長官督同各視學及勸學員邀集各姓族長剴切勸導互相敦勉勿稍强迫庶各族聞風興起樂觀厥成以合族公積培植子弟事之利便莫過於此苟非毫無知議者决不致從中阻撓特規定辦法十三條通令各省一律勸辦　　提倡貧民貯蓄　平政院評事馬德潤近上有一條陳總統巳批交財政部會同農商交通兩部核議具覆其内容係請政府提倡貧民貯蓄方法其法由國家設立一特别銀行保本保息皆由國家擔任以固人民信用而引起人民貯蓄之心並由銀行製就一種貯金印花並貯金簿記凡貧民有銅元幾枚皆可隨時隨地購買印花貼於簿上以代存放聞德國貯金局不下數千處凡一省一縣一區邑下至一工廠一學堂皆莫不設有經理處以故人民非常便利且此種銀行並非營業主義專屬慈善性質凡貯存金錢所得利息除管理必要費及凖備金外盡都與貯蓄人較之郵便儲金其範圍更廣此誠有益民在之舉也 
[大理院索取陳案追加意旨書]  
　　陳繩被害案由高等廳判决後即上控訴於最高審 
判機關之大理院尚未見公開消息昨聞該院巳向律師鄧爾班索去對於該案辯論上追加意旨書大約不久卽可開審又聞大理院對於該案之辦法擬有撤銷原判發　高等再審之說未稔確否茲覓得鄧爾班追加之意旨書照錄於下董升等殺人不服京師高等審應判决上告一案追加意旨書云殺人重案不能不取確實證據專恃附會牽引羅織成獄殊失立法之本意原判不合之點有四（一）第一審初次豫審再三詢問黄貴俱稱殺人無董升在場是時本案發見未久眞相易得旣巳確有把握乃重爲豫審以跪鐵鍊及種種鍜鍊手段羅織董升并作成結文勒令加蓋拇印錄陳伯台被害這件事是我作的又皮馬褂一件是陳伯台的等語原判即認爲確證殺人之眞相果能以受刑時謂是我作的一語證明乎縱使馬褂爲陳繩所有安知非陳繩未死之前所竊取又陳伯基所聞響聲顯係數人於實施殺人時碰陳繩屋内桌椅聲謂爲開箱取物聲未免附會過甚賣箱人己在原審證明非董升所買不得引爲證據無論矣賣衣人在原審供送衣到陳宅並未開包惟與張林坐談顯係賣衣人以有女衣告張林乃由張林而告知董升則董升供聞張林所說自屬眞實原判不爲研究何足服人（二）殺人以凶刀爲要證黄貴在第一審供凶刀在井原審竟由井發見凶刀則黄貴與聞殺人旣無疑義其所供無董升在場自屬鐵證原判乃多方附會謂殺人者有黄貴即有董升未免武斷（三）即使議一步而言果如原判認黄貴董升均爲殺人正犯未得董升情罪重於黄貴之確證乃判黄貴無期徒刑不爲董升減去死刑同罪異罰亦屬不合（四）殺人者斷非一二人原判旣經認定雖曰不訴不理而刑事究非絶對採不干涉主義原判對於其他之嫌疑人中第一審巳誤判無罪者或未經第一審起訴者似應分别發還第一審再爲審判或送交檢察廳重新偵查起訴方合刑法之原則乃以非控告審所得審判一語了之發見眞正之犯罪人自得董升無罪之眞象不得謂與董升無關依此理由祈廢棄關於董升處刑之原判更予公平判决以符信讞伏乞大理院刑庭公鑒辯護人律師鄧爾班民國四年二月二十九日 
地方通信 
[蘇州]  
　　請領訟費之周折　訟費一項原有定例經判决確定勝訴者繳案訟費例應發還乃日前丹徒縣民人殷潤之不服縣署判决至高等廳上訴照納淞費洋三十五元廳批以該縣知事判决書著作不合法駁飭改判復經該縣知事改著判决書所判各節仍未更變該民又赴高等廳上訴乃廳中以前次所納訟費己經没收須再納訟費方可收狀該民以前次廳批係駁縣知事判决書不合法與當事人無涉何能將訟費没收廳中人不理祇得再納三十五元迨後高等廳傳訊判决殷潤之勝訴經殷上禀請給還訟費禀凡四上置之不批迄今數月此項訟費尚未領到又聞崑山縣民袁錫恩等數人亦皆於勝訴之後赴廳請領訟費迄未領到又有某君昨赴高等廳上訴控追錢莊倒欠銀一千三百兩照定例在二千五百元以下應納訟費二十八元乃廳中必欲收四十二元某君照納始得遞進諸如此類之事時有所聞不知該廳長有所知否 
　　示　署警之需索　吳縣孫少川知事出示云照得本知事訪聞訴訟當事人奉傳報到每有格於署管人等之　索不能隨時報　其問訴訟當事人　　無　　　　本知事　理　件亦多 
 
 
 

Page 7

 
 
因此阻滯弊害叢生實堪髮指茲本知事於收狀處内附設訴訟報到處准訴訟當事人於奉傳後自行向該處報到即由該處代塡報到書送請示審以利進行而杜弊資合亟牌示爲此示仰訴訟當事人一體遵照自示之後如有署警及在官人役於訴訟當事人奉傳投審時從而阻格需索以致不能即時報到者准當事人指名喊禀本知事定即依法提究重辦决不寛貸該當事人等亦母得假手於人甘心自誤云云 
[鎭江]  
　　溧陽張知事之去思　去夏江南奇旱溧陽數月不雨河斷港絶鄉人擁衆數千閙荒求振羣情洶洶幾釀風潮前令因是急求交卸張知事宗儒到任後婉言開導親自下鄉蒞勘巡行山邑詳報災情蠲免荒數屢上書力爭爲民請命並豁除加征手數料民頗威之且溧界毗連皖浙帮匪出没居民苦其擾害張知事密訪拿獲後週之匪首周塌鼻子定埠之方志文社渚之王鎖庚等居民得以安枕無憂其對於敎育亦能盡力提倡如第二初等小學之樓屋傾危兩等女學之校舍逼窄經張知事視察後囑謀遷徙改良現巳一一遷移生徒頓盛此皆善政之犖犖大者近忽有調省之事乃由邑紳史攸颺等函電紛陳乞留不獲現新任張鳳瑞知事定二十五日接篆邑人士對於張知事宗儒之去任謳思不置云 
　　反對男女合演　鎭郡大舞台戲園現邀聘坤班男女合演禀請縣公署批准於二十七號開始合演惟聞地方紳耆頗不爲然以男女合演種種淫劇無異實地練習殊於風化攸關擬公函請求章縣知事嚴行禁止以維風化 
　　途人聚觀揭帖　日昨西門橋下己經閉歇之某店板門上貼有抄寫快快救亡抵制日貨救亡先着等字樣揭帖一紙一時擁集多人圍聚觀看咸蓄憤憤之氣崗巡在側亦未干預 
[南通]  
　　巡按使蒞通記　江蘇齊巡按使出巡各屬於二十五號乘座鈞和巡艦抵天生港埠通海管鎭守使盧知事等帶同軍警赴港迎迓是晚使節暫駐軍艦翌晨由馬路進城參觀博物院各學校後即至農商張總長公館午餐座中有前任浙江巡按使湯蟄仙管鎭守使等餐罷蒞鎭守署視察一切并面詢警備隊現在情形管君逐項詳復頗蒙嘉許下午五時往唐閘參觀各廠聞即須前往泰縣云 
[吳興]  
　　各界對於中日交涉之激刺　自日本派兵來華之事傳入内地後吳邑軍民均異當忿怒兵士則愿犧牲報國人民則甘毁家紓難軍政兩界聞此消息深恐釀成事端故特曉諭軍民所有某國交涉自有政府完全負責母得任意囂張致妨國際云云又吳興紳商感於國事之艱難與日本之派兵示威皆願矢其愛國忠誠犧牲一切以爲政府外交上之後援前日特由某巨紳邀各紳商在商會開會計論經公衆議决仿照閩粤滬漢等處辦法停止買賣爲一致之進行 
[江西]  
　　鎭斃皇母皇兄　江西安仁亷屬前出雷葆福一名本爲乞丐人之子只以相貌稍異乃被匪黨擁戴謂其後來要做皇帝愚民被其蠱惑頗多附和藉以取利地方官顧鋪張聲勢又不立時拿辦以致演成安仁萬年兩縣焚署刧獄巨案乞兒雷葆福不知潛匿何處久緝未獲現由樂平駐軍偵悉僞皇帝之母藏匿樂萬兩縣交界之王塢山中日間則行乞各村夜間則宿於該山窰洞因派兵數名將該僞皇帝之母捉獲並獲一十六歲之孩名雷曰福據稱係葆福之兄當經解送戚使巡地發交樂平縣會委張宣中訊明實在聞於三月二十日未刻綁赴城外鎗斃矣 
　　惲金堂犯罪刑期　江西新喻縣知事惲金堂前在任内下鄉催佂濫刑杖斃龔萬彩龍春亨兩命一案現南昌地方審判廳於三月二十三日開庭以惲所犯凟職傷害兩罪應處兩個四等有期徒刑一個五等有期徒刑當堂宣告共處有期徒刑二年四月聞惲氏當即陳明不服判决仍邀同鄉薦任官南昌知事吳亮勳警察廳秘書王襄科長盛家良三員保結開釋在外遵限上訴 
[湖北]  
　　段巡按面試吏才　段巡按以分發到省之知事日漸增多一經委任即爲民牧責任極爲重大故連日委派該候補知事輪班在署收呈除令擬批外並於接見時面出題目飭令即作論說一篇聞其題旨皆係研究時政得失文字長短不拘以覘學術一班文筆不佳不識現行法律者大爲所窘竟有數員於奉派收詞時託疾不至 
　　張南皮專祠將建　前淸張南皮鄂人敬之早於抱冰堂奥略樓立木主奉祀茲段巡按與段將軍以文襄豈功　業有孕育民國之功巳呈奉總統批准於鄂省建立專祠頃巳勘定城外南湖閱兵台地方官地作爲祠址即向軍政各界募捐以充建築費聞段將軍段巡按巳各捐若干以爲倡率 
[長沙]  
　　復設公債籌備處　湘省前次辦理内國公債曾設公債籌備處委任陶華炳君爲處長旋以辦理完竣即將該處撤銷現因續募内國公債湘省巳認定一百萬元任重事繁非另設機關有足以專責成而收速效遂擬復設公債籌備處仍委陶君經理至該處設立限以三個月各縣募足債額一百萬元匯解中央後即爲撤銷之期巳將此項辦法咨部查核矣 
　　巡按使行將出巡　劉巡按使定於本月二十四號出巡所有公署一切政務委政務廳長賀綸夔君代拆代行除通飭所屬一體知照外並電陳中央查核至出巡經費己規定四千元在本年度行政費項下作正開銷由財政廳照撥應用 
[吉林]  
　　濛江發現鼠疫之電詢　巡按使公署昨接北京内務部電稱現據奉天巡按使報告據調查員訪明吉林濛江縣與奉天撫松縣聯界地方之某邨現在發生鼠疫患者巳有數人各等情仰卽迅電濛江縣知事查明屬境果否發生疫症火速電覆云云聞巡按使以茲事非常重大己飛電李知事查復矣 
雜評二 
[激刺（默）]  
　　承認要求日本之進步也而在中國則爲受激刺進兵魯奉日本之進步也在中國又受一激刺日人愈進步中國之激刺愈深西報論交涉者有謂華人受此激刺漸著憤恨敵愾之象有謂中國人之决心自有眞價値有謂中國人雖憤怒而能自檢束感情不形於詞色有謂華人舉動緘默而合法外人其譽我乎我聞之而益宜自奮記者敢告國民曰我人旣受此巨大之激刺旣能隱忍此無限之幸酸正宜齊心一致以務其遠者大者若彼國無知識商人所發笑我駡我挑撥我之傳單（此種傳單發現於本埠）則日所謂小激刺何暇與之計較耶 
 [G 
[參茸虎筋海狗腎廣嗣金丹]  
外埠函購郵局最妥○批發另有定章○本廬分設杭州陳列所○南京花牌樓○天津北門東獅子胡同忠成棧内○無錫北門外江陰巷内 
當此種族競爭世界若不强種何由競爭若不競爭何由國富强種之道首先補腎考本章載海狗腎不僅扶陽補腎並治諸虚百損凡人之患虚勞症者必由先天不足後天戕伐始則腎虧繼則夢遺終則無夢亦洩甚且精從便溺而出從此氣血消耗精力疲憊頭昏目眩耳鳴腰疼四肢酸痛若不從速醫治淹延時日愈久愈深種何能種子何能得可不惜哉本主人創製人參鹿茸虎筋野术海狗腎汁壯陽廣嗣金丹專以壯陽補腎生精益氣爲宗旨務使元氣充足則精力强壯非惟百病自消電力亦自然增長此藥因係普通治天下腎虧之症故性極和平並無偏熱偏寒之獘凡人身五臟六腑二十四骨節三百六十五處血脉無不處處兼顧在在周到服後髮白必黑耳聾必聰夜間開目若有電光精爲人身至寳精血旣足則五官百骸無不强健雖普天下補腎之藥不敢自誇請　諸君一試便知優劣每盒大洋二元每料一斤收藥本洋二十八元近更改良裝飾特向東瀛定造五彩洋鎳盒裝盛若老年血枯及身弱善病另製雙料廣嗣金丹一名丈夫再造天以海狗腎鹿茸野术虎筋等提取精液汰去渣滓功能以少勝多只要服後三點鐘便能見功功力之大奏效之速誠强種之聖藥也每盒五元如欲試用每服一元上海盆湯弄絲業會館後甯波路口五開間門面崔氏瓣香廬驥雲氏總發行所啟 
[同胞：同胞：愛國好同胞]  
近兩月來愛國之聲浪擊動於耳鼓者夥矣殊不知愛國二字範圍極廣必須從實際上着想即如同是衣服同是食物必須從根本上審察即如同是服補血藥必須鑒别其藥之性質如何關於功效上之實際如何故本藥房發行一種人造自來血其性質之純粹功用之確實蒙海内外愛國同胞許爲補血强身空前絶後之聖品故自來血信用所著無論如何影射混充煞費心機於自來血之實際上無絲毫之損碍但凡事愈競爭愈進步愈進步俞審愼本藥房對於自來血之原料特聘中西醫藥專家從根本上切實研究總期强種而後强國况丁此世局艱難國際多故凡我同胞各宜注重衛生養成有用之精神同扶國本保我種族至於自來血功用養血滋陰對於老年衰弱壯歲精虚婦女痛經白帶小孩缺乳服用自來血之種種補益經騐確實函証詳載仿書茲不贅述　上海五洲藥房謹白 
[浙杭西湖清泰第二旅館開幕通告]  
本館向在杭省中羊市街開設飮食清潔酬應周到公膾炙中西人士之口近因西湖舊旗營開闢商場本主人不惜重貲特於延齡路西湖新舞臺對面建築閎麗洋房百幢器具陳設更形美備現在房屋落成擇於陰曆正月二十四日開幕今雨舊雨惠然肯來亦本主人所歡迎也此啓 
[善除痔瘡]  
僕少有痔患初時核起無甚苦難親知亦言此非要症夙嘗聞諸野老云大江以南十人九痔以其地屬澤國積濕使然也僕因是並不介意嗣後結　愈大肛門内外拖累難堪非血水迸流沾衣漬袴即發腫作痛碍坐難行備嘗不便之苦况乃始問醫覔藥冀得脫離苦海而卒無一效若用剪割之法又慮眼前受禍時常沈悶計無可施屢聞彭壽堂有内服外搽化痔靈丹妙藥試驗多人乃托友代購並囑他定須到上海抛球場南首河南路三層樓七號洋房廣東彭壽堂字號非與該堂有莫逆之交也寔欲將靈妙二字作一寔証其人唯諾而去未幾持該堂化痔丸一大盒消痔散一大瓶至啓緘視單即將消痔散先行搽服晚膳臨臥便將化痔丸照呑一服次日覺得血水收歛早晚乃照仿單搽服至明日又覺得菌核軟縮如枯痿之狀因連次搽服藥盡續購按服至十餘日以手摩撫頓覺平復如初私心竊喜逆料其竟能脫根而未敢决其後之必不發也於是外搽停止内再服丸一大盒而藥罷迄今半年從未一發倩人視之則根蒂盡脫矣靈妙二字豈虛語哉白鶴江孫沛霖識 
[京江公所廣告]  
本公司爲聯合同鄕起見擬編同鄕綠凡蒙丹徒丹陽金壇溧陽四邑同鄕均請將姓名住址年籍職業牌號開送本公所以便彙齊編錄特此通告 
[蕃盛輪船廣告]  
本輪向走舟山石浦海門茲准於陰曆二月初七日十四日十八日由上海開往兼灣普陀風雨不更 
[京都天德堂包醫]  
○來堂包治○出立保單○過期不愈○即還原洋○ 
○醫金藥資○不取分文○備有男婦○養病房間○ 
○代煎湯藥○藥不忌口○不悞公事○隨便往來○ 
本堂每見滬上售花柳醫藥頗多考其有效者甚少不是混用倒提薰頂凉藥就用江湖生意門一套流口說的天花亂墜地震山搖妄言騙錢害人非淺本堂奚占一大醫士爲此起見故而特將包治價目列名於左○初起白濁四元○日久血淋精濁十五元○魚口便毒横痃四元○巳潰久不收口十二元○小便腫爛五元至十五元○婦女陰戶破爛八元○白帶血崩三元○以及楊梅倒發升天落地週身斑點塌鼻壞眼咽喉破爛半身不遂筋骨疼痛髮脫齒落痔漏疥癬小腸疝氣小兒胎毒一切危險大症察病之輕重訂價包治立給保單門診隨到隨診外埠函請包治訂期不誤劣藥害人雷殛火焚患病同胞幸勿自悞請認明本堂牌號庶不致悞○局設上海四馬路羣仙戲園東隔壁平望街内便是 
[廣東咳丸　專門醫咳　唐拾義]  
廣東省城下九甫唐拾義老醫生世業中醫並業西醫專門畢業購備各國儀器專門醫治各種咳症所醫必效遐邇知名自應世以來治愈証書不可勝數其最著名之(久咳丸)乃以中藥之精液煉蜜製成曾試服者無不認爲治咳聖藥故外洋内地遠近爭購是以名譽日高消流日廣敝號專爲普救同胞起見特運到此丸一大帮以便諸君就近採買謹將其功用列左○一治戒烟之咳一治色傷之咳一治喉癢之咳一治腎虛之咳一治憂虛過度之咳一治老人虛弱之咳一治四時感冒之咳一治胃弱飽滯之咳一切多咳少咳纒綿咳單聲咳黃痰咳白痰咳多血咳少血咳潮熱盜汗心跳氣喘肺癰肺痿五癆七傷等咳雖最日久不愈之咳症無不百試百騐每樽大洋一圓每打大洋十元代理人上海抛球場二馬路口永順成廣洋貨雲紗拷綢莊披露 
[梅林獨步掃除梅毒]  
周文卿是好醫生妙葯靈丹久著名着手回春色得窆楊梅結毒不須驚梅林獨步破天荒毒病包能一掃光花柳埸中存濟局不殊苦海育慈航乙夘春褉湖寄廬題　玉書鉛畫 
上海六馬路朝陽樓斜對門存濟局周文卿先生花柳科醫局診例●門出診一元五元●●路遠外埠另議包醫藥資預約限期保愈面議亦可先生有秘製貴重神效丸散開列於左請　就診購服者註意爲要極品花柳十寳丹每料一百十二元每份二十八元主治一切楊梅瘋癡透頂壞鼻百藥罔效等症服之能掃除毒根永不再發並能强身充腎恢復生育●花柳五寳丹（功用同上）每料三十二元每份八元珠黄掃毒丸每料四元單料二元主治一切廣瘡梅毒紅腫破爛久不收口等症珠黄下疳散每服一元主治小便剌痛腫爛●●將此散敷擦患處立能去腐生肌若兼服珠黄掃毒丸内外夾攻奏效尤速珠珀立止白濁丸每料四元單料一元●●凡患一切五淋白濁小便尿管腫痛等症服之立能去毒止痛而愈横痃魚口内消丸膏每料二元張一元内服外貼尅日見功世界繁華花柳病亦日益繁盛或爲冶遊所致或因傳染而來患斯疾者往往受累不堪甚至發生險症關係性命滬上醫藥林立眞僞難分或曾爲庸醫所誤逢春復發較前劇烈再不訪求名醫速服良藥貽誤何窮惟存濟局周文卿先生存心濟世爲同胞療治惡疾設局包醫歷　 
有年所固已有口皆碑又復不惜工資選辦各種重要藥材創製各種靈騐丸散擦服兼施去毒務盡並可出立保單限期立愈永不再發不效還洋以昭信實苦心孤詣名譽攸關豈肯掺雜倒提惡劣之品取效目前遺害日後而一旦喪失其信用耶顔之曰梅林獨步豈欺人語哉敢告　各界凡患花柳病者無論男婦新舊均可包醫斷根盍往試之 
[賞格]  
常熟東塘市市歐金生年二十九歲前在江海關爲送信差身材微瘦不長不矮面部方圓于正月三十日挾欵私逃如有人知其下落聞風報信謝洋五元或拿獲者謝十元决不食言上海白克路恒清里八百四十六號顧宅啓 
[收買各種股票]  
惠通公司 
專收各省鐵路股票證劵通商交通銀行股票公債票等均現銀交易請至大馬路南香粉弄永吉里底 
[招請總經理]  
今欲招請本埠總經理一人專銷售各種良藥並最廉價之靈騐戒烟藥水薪水從豐須有商務經騐爲合格如合意者每日上午十時至十二時請至法界南褚家橋口二百七十四號洋房董醫生接洽可也 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾二天毫無痕跡大盒半元小盒角半　上海抛球場北首廣東杏林軒啓 
[有喴錶]  
本行有喴錶發行以來已有七十餘載久已遐邇馳名素蒙中西人士所信用維他錶無一可匹正可謂天下獨一無雙之好錶今有新到各種新式金銀銅鋼等錶機器堅　固時刻標準定價極廉批發格外公道倘蒙　賜顧請至本行可也英大馬路一號有喴錶行謹白 
[日本郵船會社]  
啓者本公司近江丸輪船準於三月三十日即禮拜二上午十鐘開往日本等埠小包收到禮拜一客票賣到前當日九時止倘蒙各寳號如欲裝貨搭輪者務祈　早臨爲幸　郵船株式會社啓 
[日本郵船會社]  
啓者本公司筑後丸輪船准於四月三日即禮拜六下午半鐘開往日本等埠小包收到禮拜六最客票賣到上午十一時半止倘蒙　各寳號如欲裝貨搭輪者務祈　早臨爲幸　郵船株式會社啓 
[非洲樹皮丸]  
功效健腦固精壯筋增力滋補臟腑善治遺精及婦女痛經赤白帶等諸症卓著 
THE　IMIRRNATLONAL　DTSFRNBARY，BHANGHAL 
上海五洲葯房發行 
[高德洋行]  
上海英大馬路三十六號便是 
創製托力克化學灣形鏡片 
曩者華人於眼鏡一道頗尠研究自敝行張幕以來半明蒙昧近視老花等光使之復原光者不勝枚舉矣邇來滬上步敝行之後塵者層見疊出然於光學一科殊少登諸彼岸無非係炫利而立幟於報紙上豐詞揚言有名無實無用贅評深得其中三昧者自能明其贋鼎也故凡諸君欲配正準合目之光線而戴最優等華美之眼鏡者請　惠顧一試方知言之不我欺也醫學博士費德雷　華經理蔡佑綱啓 
[商務]  
昨逢禮拜銀行循例休假滙票標金等槪無市價 
[錢市]  
三月二十八日南北銀洋及銅元錢價 
龍洋　七錢二分六釐 
英洋　七錢二分七釐 
國洋　七錢二分六厘 
小洋　六錢四分五釐 
銀拆　借 
轉帳　借 
洋找　七錢二分四厘 
錢找　一千二百文 
衣牌　一千四百文 
銅元　一百九十四千文 
市錢　一百五十千文 
[糧食三月二十八日各米市價目開列如左]  
北帮機白米　七元三角次六元七角 
南帮機白米　七元一角次六元六角 
常帮白米　七元一角次六元七角 
蘇同白米　六元九角次六元四角 
珠角雙專白米　六元八角次六元四角 
機新洋秈　七元八角次七元 
機新蘆秈　七元五角次六元八角 
蘇同新蘆秈　七元三角次六元六角 
珠角新蘆秈　七元二角次六元七角 
機白元　七元六角次七元 
常白元　七元四角次六元九角 
機白陰元　七元二角次六元七角 
蘇同白陰元　六元九角次六元四角 
珠角白陰元七元一角次六元六角 
常新小麥　六元六角次五元八角 
[油荳餅三月二十八日市]  
船泊荳油　八兩 
船泊生油　七兩六錢 
船交生油　八兩 
船輕皮夾生油　七兩三錢 
[輪船進出口期]  
[三月念八日輪船進口禮拜日]  
新寗紹　輪船由寗波　寗紹公司 
新北京　又　由寗波　太古公司 
隆和　又　由長江　怡和洋行 
安慶　　又　由長江　太古公司 
大吉丸　又　由長江　日清公司 
[三月念九日輪船出口禮拜一]  
大福丸輪船　開往長江　日清公司 
新北京又　開往寗波　太古公司 
蘆州　又　開往香港省城太古公司 
江寛　又　開往長江　招商總局 
[三月三十日輪船出口禮拜二]  
安慶　又　開往長江　太古公司 
襄陽丸　又　開往長江　日清公司 
福利　又　開往仁川安東寗紹公司 
隆和　又　開往長江　怡和洋和 
同陞　又開往汕頭香港廣東怡和洋行 
飛鯨　又　開往營口　招商總局 
廣濟　又　開往寗波温州招商總局 
新濟　又　開往烟臺天津　招商總局 
江華　又　開往長江　招商總局 
近江丸　又　開往日本　郵船會社 
[三月三十一日輪船出口禮拜三海宴　又　開往福州　招商總局 
圖南　又　開往烟台營口招商總局 
鄱陽　輪船　開往長江　太古公司 
奉天　又開往威海烟臺天津　太古公司 
山西　又　開往牛莊　太古公司 
穎州　又　開往香港省城　太古公司 
錫蘭丸輪船　開往神户横濱郵船會社 
[四月一日輪船出口禮拜四]  
大貞丸又　開往長江　日清公司 
横濱丸又　開往香港　郵船會社 
可貴開往　穿山舟山石浦海門兼灣普陀　錦章號啓 
[四月二日輪船出口禮拜五]  
海口　又　開往靑島　太古公司 
[四月三日輪船出口禮拜六]  
筑後丸　開往日本　郵船會社]  
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（五）]  
　　修訂商會法昨（二十八）日午後二時開會正會長周金　君因病仍未出席由副會長貝潤生向淑予兩君主席合省代表出席者五十六人開會後仍將前日未議畢之商會法繼續討論第二十五條職員怠棄職務者得由　　　决令其退職職員有營私舞弊或爲不正當行爲者得由商　　决除名或處以相當之罰欵或並於三年以内停止　選　　及被選舉權前項之罰欵不得逾一百元第二十六條商會得開定期會議及特别會議第二十七條定期　議分年會職員會年會每年一次職員會每月須二次以上特别會議無定限第二十八條左列各欵事件須有會員三分二以上到會得三分二以上同意方得决議一會章之更變二　算人之選任及關於淸算事項之决議上列第一欵之决議非經農商部核准第二欵之决議非經地方最高行政長官核准不生效力第二十九條商會經費由會員負擔之第三十條商會經費爲左列二種一事務所用費二事業費（事務所費有額定事業費無額定不能以之比例第二項應删去）第三十一條商會經費之預算决算及其事業之成續每年須刋刻報告錄報告會員並通報農商部及地方行政官廳　　費由會員擔任刋刻收支賬目普通報告並不動支公欵不　單報官廳）第三十二條商會之解散非經會員四分三以上到會及到會者三分二以上之議决不得爲之前項之决議非經農商部核准不生效力第三十三條解散後之商會任淸算期内仍視爲繼續存在第三十四條商會解散時得依議决選任淸算人如選任後有缺員時更行補選（第三）十五條經大會審查無此事實不必有此空文删之）第三十六條淸算人代表商會有執行淸算上一切事務之權　第三十六條推爲三十五條第三十七條遞推爲三十六條第三十七條淸算人所定淸算及處理財産之方法須經商會議决若商會不議决或不能議决時淸算人得自行决定淸算及處理財産之方法但非經地方最高行政長官核准不生效力第三十八條商會解散後若有未了債務應由會員分擔之（第三十八條遞推爲三十七條）（第三章經大會第二次）審查會行删去改爲第三十八條商會得組織全國商會聯合會其章程另定之）附則第五十八條本法自公布日施行（第五十八條遞推爲三十九條）第五十九條本法施行前所成立之商務總會分會及分所合於第三條之規定者自本法施行之日起以六個月爲限須依本法改組並依第四條之程序經農商部核准（第五十九條遞推爲四十條）第六十條本法施行前所成立之工務總會分會自本法施行之日起一律取銷伹得於六個月以内依本法與同地商會合組其地原無商會者亦得改組商會合組改組之程序依前條之規定（第六十條待議） 
　　討論之結果次將商會法施行細則二十條並前淸商會法簡明章程二十六條及去年大會時贛省事務所提議修改商會法草案計四十七條江蘇省事務所海門商會提議商會法意見繼將參政議决民國三年九月十二日公布施行之商會法全文經衆討論僉謂農商部改訂商會法聯合會於上届木會時巳提出討論曾　次付審查修訂如規定之第六條第二項應請添入遇有重要事件隨時電陳農商部核辦第六項應請添列如處斷上有須調查證據或提在押入到質與其他必要之行爲而限於權力不能自爲者得陳請行政警察司法各官署協助行之第八條　請添列第九項爲商事起訴法庭初判不直依法上告者據當事人之請求得爲代違理由及申明習慣於法院又請添列第十項爲商情寃屈如地方行政官署不爲伸理得將情代達農商部核辦第十條查會董規定十人至三十人在省外各地商務較簡之商會則可若省城商務繁盛華洋交涉需才孔多且省地行商林立各有舉出商董萬不能取此棄彼致令向隅即如粤省原有七十二大行每行一人巳有此數各省情形大略相同然會董員額似亦不必過爲限制故前淸商會章程規定總會會董約　二十員至五十員爲率仍就該處商務之繁簡以定多寡之數敝總會每年會董舉至五十餘員歷經報部核准有案現擬將省城商會要請特别規定會董員額准予增多仍以六十員爲率以示區别而資辦公第十一條查　淸總會總恊理及分會總理均由部加扎委用商務最繁之區准設坐辦數員常川駐會帮同總協理辦理各事别省亦有添設坐辦者亦均由部加給札委今商會職員旣爲法人輔助行政擬仍要請由部加給正副會長委任狀以重職守而專責成所有會長會董舉定後應將姓名年籍商業行號開列淸摺隨同第四條所擬設會章程分别省城商會詳繳地方最高行政長官咨部核准加狀委任省外各地商會詳繳該管道尹核轉詳咨委任以後每期更舉均照辦理應請一併規定第十二條查各省總會如向有坐辦員者此次改組應請准在特别會董内推舉如舊額俾得常川駐會協同會長辦理會務以資襄理第二十一條查會董旣以二年爲一任期應定爲每期改選一次其會董中多有練達商務熟悉情形者各行商會員類皆舉留惟必須更替新董以資歷練仍請定爲每期酌量改選母庸以半數爲限俾洽商情第三十九條查本法規定商會聯合會得由各省自設係以全省各商會舉出代表組織每商會各舉出會董一人互選會長純係本省商會自行聯合之性質與從前省城總商會提挈各屬分會者情形略同祗能代表一省商會之意見方今全國商業窳敗又當商戰劇烈之時欲謀商務之振興實業之發達非有全國商界集合圑體爲之聯絡研究進行不足以言進步抑且無以自存吾國商會聯合會上年業己組織成立設總事務所於上海現各省均巳贊成存在應即要求政府賡續有效另擬强固章程詳請立案作爲全國商會聯合曾之主體設分事務所於各省參照本法辦理以資聯絡而期振興公决將修正案付審查然後通過由部轉呈大總統公布議至此因時間己過遂散會聞今日午後二時開正式大會去 
[對日問題之面面觀]  
　　馮將軍之通飭　本埠軍政各機關昨奉宣武上將軍行署飭開案查中日交涉本上將軍迭奉中央來電不久可望和平解决其結果斷不致有失主權業經分飭週知曉諭軍民人等一體遵照靜候中央協議在案乃頃聞滬埠各虚商民未悉内容多生誤會或散佈傳單倡言排貨或偶因小故互相齟齬在人民愛國熱心固爲世界人民同一心理其誠可掬惟通商貿易載約章保護外人共應遵守値此國家多事之秋明達之士當能見及若爲一時無意識之舉動非但無補時艱反足另生枝節爲此飭卽轉飭所屬隨時剴切勸道嚴密防範如有奸人從中勾結藉釀事端立卽從嚴究辦並將境内日商特别注意保護母稍疏忽 
　　某軍官之諭飭　滬杭車站附近原有日本藥房所　之仁丹木牌前晚忽爲無知鄉民藉抵制日貨爲名將牌毁去且日來屢有幼童手持竹桿上裝鐵鈎在南市荒僻馬路見有日商招貼即行毁壤昨爲某軍隊長官所悉立即傳諭巡邏士兵遇有拆毁日商木牌者即行拘辦並以南市及龍華一帶馬路每於星期等日之傍晚時際必有日人散步遊玩又於昨日通飭各營傳諭各屬崗兵以後過見日人務當妥爲保護以免生事 
　　日商舖之安穩　前數日曾有一般熱心過度者集衆在公共租界内各日商所設　舖門首勸阻華人入内購物或竟將玻璃窗等擊毁是以南京路日商日比野磁器店福州路中東藥房美髮軒理髮店福壽鷄蛋餅店技藝戲法園及石路華和要貨店虹口日商各店均相率　門暫停貿易並禀請駐滬日本領事會同捕房親往各處履勘候核現己由明白事理之華人分發傳單剴切勸告並經地方官出示諭勸切勿作此無意識之舉動惹起國際交涉以故日來絶無此種舉動發現而日商各店亦己於前昨等日一律開張矣 
　　副捕頭之注意　美捕房盤副捕頭因聞連日有人在各馬路電桿上黏貼傳單勸人勿用日貨般君恐因此釀成風潮昨特諭飭通班探捕注意查禁 
　　發傳單之干涉　華商蔣春忠前日在廣東路分發抵制日貨傳單被日商旭浦所見以其阻害該國營業報捕將蔣帶入老閘捕房存洋三十元保出候請公共公廨訂期會審 
　　楊道尹之顧慮　本埠人士抵制日貨之舉巳經各官廳出示勸止前日滬海道尹楊君又恐此等風潮沿及華界特傳上海縣沈知事到署而諭如有開會籌議抵制等事務須切實開導免生枝節云 
　　吳承忠之通告　近日間有無知日僑佈散六言笑話告白故意挑我國民惡感無知者訝之有識者笑之想串埠中外人士均有見聞近代世界萬國凡稍具人格之國民無不知熱心愛國捨身救種此情此理古今同軌以我五千年文明華胃四百兆人士智識二萬里膏腴財産念一條存亡關係推已及人義難緘默况値此歐亞多事之秋商民生意潛凋金融久滯無力進貨中外皆然而尤間接利用驅使强迫交易俯首就縛萬國公法恐無此情理也鄙人伏櫪滬濱已歷四載從無一言干國政隻字載報章此乃千百世子孫休戚攸關四萬同胞悲歡　合之時人非木石誰能堪此大凡謀人家國者猶佯慰其國人曰吾爲益友吾實愛汝在少具良知者豈忍信從耶不侫所言是耶非耶然乎否乎想中外明哲人士自有公論焉 
　　按本館訪員亦以此種揭貼抄錄報告記者以此種無識舉動不値一笑故削之 
[女界愛國之根本計畫]  
　　法租界愷自邇路民國女子工藝學校係以敎授工藝學術發展社會實業爲宗旨際此提倡國貨之秋該校校長張子正君以爲非使多數女同胞有改良國貨之學識技能不爲功愛擬竭力擴充建設工場巳由名譽校長吳世榮君在南洋　有基金並由事務長周雲樸女士等在滬募集開辦費業有熱心家數人力爲贊助聞日内即可舉辦云 
[破獲裕新腸作盜案三誌]  
　　法新租界太平橋裕新腸作被盜搶刧後先由捕房拘獲嫌疑犯陳德生一名解經法公堂訊供不認並查無行刦實據判交店舖保釋嗣又由華探目黄錦榮包探韓邦達方福林程芝　等拘獲是案盜匪黄三卜友發兩名並將英界拘發之方少靑一名移提到案經石總巡督同西探目阿而鳳西　詰之下均供認串搶裕新作内洋銀得贓分用不諱現石總巡以前獲之嫌疑犯陳德生雖訊不承認恐與黄三等同黨亦須對質故着保將陳德生傳入捕房着黄三等三人逐一向陳指認是否同黨黄三等均稱與陳素不相認實非同黨不敢誣指石君諭陳退去黄等三人仍還押候究 
　　又據英租界訪員報告盜匪方少淸肖曾糾黨持械在嘉定縣屬夥刦得贓逃匿滬西麥根路華洋交界處被戈登路捕房包探陳永康緝獲解送公共公廨訊知方盜且曾紏搶法租界裕新猪腸廠業經法捕房派探帶同提粟聲請公廨將方　回訊辦茲又由法捕房查得該盜尚有金表等原贓巳由戈登路捕房吊案昨特派探投請公共捕房移吊原贓卽經該捕房捕頭禀全中西廨員諭交當本准予吊回歸案 
[研鞫紫金路殺人越貨案]  
　　婦人承認分贓 
老北門内紫金路陳陸氏家被盜强刦殺人一案淞滬警察廳因據法捕房獲犯黄三等供有麻皮女人預謀分贓當飭偵緝隊將該婦查獲到廳押候訊究在案前日由警廳司法科員飭提該婦研鞫據供前奉獲案之吳國才係是姘夫婦人於陳陸氏一案事前並未同謀僅於事後分受贓洋數十元所有此案搶刧窘情實未知悉須向黄三等推究始能得其眞相旋卽提同吳國才質訊亦無異辭遂將該男女分别還禁候將黄三等移提到案再行澈究 
[鎭署判決盜案之眞相]  
　　今日鎗斃四盜 
　　城内王克記古董舖被盜强刧拒殺車夫一案昨報所紀鎭守使署對於獲案盜犯訊供判决情形因傳聞異辭相有失實茲將所得確信複述於後以存眞相　鄭鎭守使自據淞滬警察廳將犯解署後卽交軍法處隔别研訊所有張春江吳金桂陳阿寶劉月郎等四名之聽糾夥刦槍傷車夫黄銀虎越日殞命及顔邱氏之窩留分贓陸阿福之代銷贓銀各該犯供核與警廳司法科預審供詞大致無異惟據顔邱氏供出伊之姘夫王榮海聽糾同往行刦得贓伊於事前亦曾預謀事後分受贓洋二十四元陸阿福供稱事前未經同謀事後知情代將寶銀七只兌洋五百念二元六角分受贓洋四十六元各等語不諱詰之施渭湯小福張月全三犯堅供並無知情夥劫情事惟於事後曾向各盜借錢同賭一再究詰矢口不移鄭鎭守使以該盜張春江吳金桂陳阿寶劉月郎聚衆夥刧兇暴昭著應依懲治盜匪條例一律判决死刑發犯事地方執行梒槍斃以昭炯戒顔邱氏陸阿福二名口或窩留分贓或知情銷贓均屬貪利妄爲惟與同行上盜者究有區别各判徒刑送監執行施渭渭等三犯雖訊無同謀爲盜情事惟於事後向盜惜錢同賭亦非安分之徒押候另擬日昨巳將判决辦法飭知徐廳長定於今日午前十時發回該廳照擬執行並囑令届時派保　隊偵緝隊前往鎭署迎提徐廳長當巳遵照籌備一切矣 
[舉行關岳合祀之典禮]  
　　昨日爲致祭武廟之期鄭鎭守使帶同參謀長及所屬臧旅長以下圑營各長官滬海道楊道尹亦與淞滬警察廳徐廳長地方審判廳袁廳長上海縣沈知事等共三十餘員一律身穿制服於黎明先後　正西門内關岳廟稍事休憩遂即行禮由鄭鎭守使爲主祭官應用牲牢由縣置備樂舞各生因未籌備暫雇吹鼓手奏樂云 
[減免關稅之限制]  
　　江海關施監督昨奉稅務處電開本處呈請將華人自製各項工品酌量減免關稅當奉大總統批令照准由處通行遵照施行在案查運銷外洋之貨非報運出洋者不得援照減免其有由此口運至彼口方明轉運出洋者應先在後進口之關仍照向例完納半稅並將出口時所減之稅補繳存關俟報運也洋時由關將征存之半稅及補繳出口時所減之稅再行如數發還由原運商人具領以杜取巧而重稅源 
[救火聯合會之預防危險]  
　　上海救火聯合會致工巡捐局長朱君函云竊維防患之道先事於未然禦灾之方宜謀乎周密苟或不愼未有不臨機僨事者本年二三月間九畆地大境路及富潤里兩次失愼延燒房屋十餘幢至二十餘幢之多察勘火場情形其被灾之屋大半樓下並未殃及惟獨屋頂全行焚燬推原其故實中房屋平頂内山頭並不每間砌斷以致火熖分飛延燒屋頂極易若不切實取締何以重火政而保公安敝會爲鄭重建築預防危險起見芻擬辦法四條其後附一節係推類及之相應一併函請貴局長採擇施行如蒙俯准請爲出示公布並將以上辦法擇要加入營造執照俾工匠有怕遵守專肅奉佈敬候公安芻擬造屋預防火患辦法四條錄請台鑒　一平頂以後建造房屋如用灰平頂其每間山頭内必須用磚砌斷以防遇有火警時火熖飛入延燒隔屋此次九畝地大境路及富潤里兩次失火延燒房屋十餘幢至二十餘幢之多皆係此病　二洋檯以後建造房屋其挑出洋檯應規定二尺半以柱中爲凖但其道路不滿十四尺者不得挑出假使街道闊十四尺而挑出洋檯二尺半再加屋　二尺共四尺半兩而對距己佔九尺中間祇空五尺可以見天不特兩旁店舖黑暗無光一旦遇警勢必運綿延及　三磚牆以後建造房屋每五幢應加一大牆必須上頂如挑出洋檯其大牆應隨洋檯砌出以防遇火延及　四轉角内地街道窄狹者多交通恒多不便凡遇轉角及十字路口爲尤甚以後建造房屋如有轉角之處應一律改爲斜角便利良多再華界市房往往高低不一形式殊不雅觀推原其故實因業主散瑣難於劃一每見有房屋街沿一級至三四級者以後凡建市房此項定磉高低於給照時規定側石以上應高若干其樓房之高低應規定下層十三英尺上層十一英尺給照時由局知照匠頭照章建造其住房及洋房者聽似此辦法將來當可劃一不獨形式上觀瞻抑且於市面交通頗有關繫云云朱局長接函後以該會所陳各節均關地方公益當交總務科飭知路政員查照辦理 
[梅溪校友會紀要]  
　　城内蓬萊路梅溪學校於昨日開校友大會各會友於午後齊集也是園二時振鈴開會報告一切三時全體攝影四時選舉七時會餐今將選舉各職員列後　會長　愓銘　梅問羹　敎育部沈戟儀　丁熙咸　傳蔚平　居谷生　葉操廷　交際部周采臣　范麟書　臧廉遜　姚幼安　黄輯虞　調查部鞠蘊秋朱續淸　沈潤生　范通甫　經濟部黄涵之　姚紫石　薛穆如　江趨丹　姚伯鴻　文牘部朱友之　周石孫　徐苞周　潘敏之　葉信甫 
[杜署員派警巡防]  
　　城内九畝地一帶各弄内向無巡警梭巡自薩珠弄王克記紫金路陳繼周等家被盜傷人之後官廳甚爲注意業己由二區一分署署員杜金釗特派長警第晚在各處小弄内持械巡　并於該處富潤时里一帶各弄多撥警察來往　防以杜匪類混迹云 
[韓所長記功兩次]  
　　江蘇齊巡按使以上海貨物稅總公所長韓董靑前於滬杭車站查出私運銅元又於滬寗車站查也夾帶軍火不無微勞着記大功兩次以資鼓勵業由財政廳轉飭知照矣 
[閘北淸潔無人投標]  
　　閘北淸潔事宜前由商人朱福年認包以一年爲刻届期滿曾經工巡捐局長出示曉諭招人投標本定陽曆三月八日至十六日上午正開標日期則定於三月十六日下午三時乃届時投標者　無一人朱局長細查原因由於推放租界在卽人所疑慮朱局長乃飭前辦人朱福年加認若干仍准續辦理推定租界以後當冉照數核減云 
[查水員無須添設]  
　　南市水爐公所柱首徐順卿等前日具禀淞滬警察廳擬添查水員四名請求立案徐廳長於昨日發出批示云禀悉該業先旣訂有行規禀廳備案如後查有同業違反規章情事自可由柱首秉公處理不服則禀訴官廳處分所稱擬添查水員四名各發銅牌爲證請予立案之處迹近紛擾便率准 
[姦拐女子之拖累]  
　　西門内大街住户寗波人楊　生有一女現年十六歲日前怱被貼鄰昶泰賬簿作小主某甲誘姦偕逃楊四處找尋查無影響乃投該管二區二分署報告請緝茲該作家屬知事不了相率避匿僅留一學徒在作看守因將該學徒拘入警區轉送警廳司法科飭將該學徒收押候查拿該作小主並楊女到案訊究 
[轉嫁養媳之瓜葛]  
　　李兆温有一女兒自幼許與蔡榮榮爲養媳嗣因蔡子亡故於去年十一月將養媳轉嫁於趙連根得洋一百二十元茲被李偵知扭蔡至五區四分署控告前日移送檢察分庭預訊之下李檢察官以重婚案屬於民事範圍判將訴案註銷著李投民庭呈訴 
[婦人拐賣女子]  
　　顧紀氏被劉曾氏拐賣伊女小三子於虹口某粤人家該女乘間逃回訴知原委氏即偕女將劉曾氏尋獲控經閘北檢察分庭於前日預訊屬實判劉曾氏解送地方檢察廳按律嚴辦 
[拐匪難逃法綱]  
　　皖人陳桂廷内在内地犯有拐案逃匿新閘大沽路五百十九號屋内被淞滬警察廳偵探查悉禀明徐廳長於前日持文投請公共公廨轉飭捕房協同前往將陳拘入捕房押候解請公廨預審再核 
[法公廨研訊拐案兩起]  
　　其一　拐匪某甲前日由他處誘拐男女小孩楊丫頭夏小五孫小狗子王金狗王連生薛圑子徐小順等七名來申雇就小船欲往輪船起行正在携登小舟之際爲捕查見上前盤問該拐匪即乘隙逸去祗將各小孩帶至法公堂請示楊丫頭供南京人年十四歲由母親帶來上海餘供支吾似係拐匪之女孫小狗子供浦口人在原籍被某甲拐來上海住宿某小客棧内約有數天今又携往小船即爲巡捕拘獲是實又訊夏小五子等五孩内有年尚幼小及言語不通者均難取供聶讞員判一併送往救濟會留養　召家屬認領 
　　其二　拐匪朱桂生在法新租界誘拐唐友才陸金祥胡寳林第三户女孩根第阿大　三口當場被捕拘獲解送法公堂請訊胡寳林及小孩未到唐陸同求重究根弟供住居寳昌路在門外聞看朱來引誘據稱如能隨伊前往有好衣服好飲食給付女子信以爲眞致被誘拐阿大供在途行走朱出洋一元言隨伊至某處後卽將洋給與女子迨隨至法馬路知係被拐卽大聲呼救由捕拘獲是實朱桂生供小民住在各小孩家之左近與各孩戲玩並非有意誘拐求宥判管押一年以儆 
[怙惡不悛之懲治]  
　　法捕房昨解林長法方三寳至法公堂禀稱林等均係積竊辦過數次開釋未久昨日深夜又帶鐵尺等械伏在僻靜之處希圖搶刧請爲重究林等同供帶械圖竊不敢强搶求宥判各押九個月期滿永遠逐出租界 
[失贓業己尋出]  
[抵制劣貨]  
中日交涉日益劇烈熱心愛國抵制日貨欲以救濟危局誠哉萬不得已但凡事宜三思而行若不從根本上着想恐無甚效果而有所窒碍吾國自海禁大開五方雜處鶯花三月揚州移置春申江上其他新關商場亦以藉興市面凡花柳繁盛之區即楊梅發生之地影饗所及蔓延所至近來毒症之盛幾吾國所特産而爲一種流行劣貨也鳴呼國貨改良未能發達此種出品反爲日甚無怪病夫貽笑於鄰邦現象見危於他國未能强身何以强國與其痛恨日貨之行銷不如痛除弱國之毒病本醫生蒿目時難痌瘝念切設局包治各種毒門虔方秘製萬靈丸散警告同胞速除惡疾奮有用之精神作無疆之事業則吾國其庶幾乎　上海六馬路朝陽樓斜對面存濟局周文卿醫室啓 
[上海老鹿鳴和記旅館招盤]  
茲因棧主另業紛繁無暇兼顧願將本旅館一切生財裝修減價招盤自來火電燈電話無不全備如合意者請至四馬路西薈芳弄内本旅館接洽可也前庽敝棧旅客　諸君結欠房飯存押行李物件前已登報請來付賬領物恐未週知今再附登申新兩報仍限陰曆二月底止再不來付賬領物本館惟有變賣抵本倘有不敷仍向本人找算此佈　鄧鴻程謹啓 
[鳴謝沈製生髮膠神騐]  
（上略）次小女前年患三瘧頭髮脱落大半曾用尊製生髮膠隙瓶隨敷隨出發生之新髮較病前多而且黑於戒申三月中因事至申曾登新聞報謝信晾邀尊鑒今春小妾產後傷寒病　月餘以致由額而髪漸將秃頂茲託上海元豐行張詠翁代買一料依法施搽果然髮業叢如蓋烏雲矣　貴主人精求化學生髮膠生髮神奇誠如仙丹信不誣也　天津登雲橋北首同昌公司何質民六月初二寄　售價每洋二瓶每料六瓶洋二元五角　上海山西路即盆湯弄大街人壽醫藥室　照錄○本醫藥室彙集原來謝信千函讀○成條幅張掛門日人人可看 
[毛玉書君痧痘幼科精種牛痘]  
醫學全恃經騐保赤尤貴誠求滬上自光復以來人烟更爲稠寗同人議及衞嬰公推蘇城毛玉書君素精痧驚風幼科曩在省垣官局官堂播種牛痘歲以萬計公名巨紳爭相延聘成績衆着一時無兩遂敦勸來滬移壼有年屢遇嬰孩險症獨奏奇功見於各報蓋經騐旣多又能虚心誠求宜其冠絕儕輩同人等竊喜於保嬰一道大有裨益爰更爲介紹以廣其傳至希　公鑒　毛君庽英大馬路貴州路三號　江霄偉　劉襄蓀　虞洽卿　徐乾麟　仝啓 
 
 

Page 11

 
 
南京路浙江路口萬康醬園日前失去現洋鈔票共一千六百餘元由經理人陳聖標報告老閘捕房派探　　生協　西探前往查勘當據學徒等聲稱是晚惟批發賬房某甲　而復起開啓前後門户即向甲盤詰不認開門該探等以情有可疑遂將甲與出店兩人一併帶入捕房解送公共公堂訊供管押候查在案茲悉此項贓洋巳在床頂上夾板内及批發處賬台抽　内尋出祇少洋五十元於前日再解公廨請究原告投訴以上情形并由中西包探禀明前情訊之甲由其同鄉代表律師上堂辯護王襄讞商之德領裴君以贓旣尋出判甲與兩出店一併開釋 
[合資糾葛案尚須詳訊]  
　　英籍華人徐景明與回國僑商黄天林（即黄少泉）因華僑合衆公司及興業積聚公司營業糾葛在公共公廨涉訟一案前日上午復由聶襄讞會同英領康君在樓上招待室安設公座研訊原告徐景明延愛理司律師上堂譯明案情黄少泉延好卜魯律師上堂代辯並將賬簿十一本呈案請察中西官以案須詳訊判候再行訂期會訊 
[船户逞兇受罰]  
　　寗波船户沈阿來毛阿發因毆傷王小功子頭面由四區二分署拘送檢察分庭前日提起公訴經審判分庭孫推事判决沈毛二被告各罰洋二元了案 
[又一關於驗契之文告]  
　　上海縣公署昨出示論云案奉財政廳飭開蘇省驗契辦法當經本廳商承巡按使變通條例擬將加倍收費辦法每次展緩一月其補驗三十元以下之契亦以本年底截止會電財政部核示茲奉電開所擬加倍收費辦法每次展緩一月第一次展至四月第二次展至八月第三次展至十二月補騐三十元以下小契亦以本年底截止各節均准照辦等因奉此合亟通飭各該知事遵照自本年五月起倍取四元四角九月起倍收八元八角三十元以下小契仍收一元二角一律至年底截止等因合行出示曉諭仰業户人等知照凡有管業契據務於限内趕速投驗母再觀望 
[閘北之烟禁]  
　　閘北檢察分庭前日將五區所送之烟犯錢龍虎一名預訊屬實提起公訴經審判分庭孫推事判决罰洋七十元又五區警署查獲烟土犯翟永成朱得慶兩名搜獲膏土一兩餘烟具一副丸藥十餘粒亦巳移送檢察分庭預訊還押聽候起訴公判 
[美租界捕房瑣事]  
　　斐倫路陳記雜貨棧昨日派人至捕房報告失竊松香水數聽捕頭允爲查緝 
　　華探張阿林於昨日黎明時在途查見形跡可疑之某甲一名帶入捕房捕頭諭令暫押聽候詢究 
[誌謝]  
　　邇來醫學昌明不乏專心研究學貫中西之士惟散處四方不有交通機關以爲介紹非惟同志切磋商榷不能藉廣見聞即病家負疾待治往往失之交臂良可嘅也茲有時新醫藥廣告社調查全國同志彙刋一表俾便病家查覺　若中毒救治法患病之原因中西日曆等亦分門俱載其第一期現方出版昨承惠贈一册書此誌謝 
雜評三 
[女界與工藝之關係（訥）]  
人每詆中國之女界不知有所謂國家者也自中日交涉起而廣東之女界首先奮興愛國之函日見於粤報今者上海之女界亦有提倡國貨注意工藝之舉夫提倡國貨必先振興工藝而振興工藝需藉女界之力甚多故救國之事他非女界所能任者而此工藝則女界人人能力爲之亦人人分内事也不獨爲對外故而力爲之即平日爲女界謀生自立計亦宜力爲者也吾甚願從今以後各地女界奮然興起亟亟增進其工藝上之學識技能以與男界競致力於立國之本則不必侈談救亡而救亡之道在其中矣 
[國貨調查（礪生）]  
　　雲霞紗　爲杭州日新織綢公司改良新出品廠合衣料之用花色新鮮質紋精細定價亦廉近來各綢店均已銷售其營業漸見發達總廠設在杭州菜市橋東淸巷分售處在上海三馬路鼎新里 
　　雲霞緞　亦係日新織綢公司所發明質地花樣與雲霞紗同極合製衣之用 
　　鷄蛋餅　雖爲微細食品然銷路極大上海所製以九畝地露香園路新舞台對門振亞蛋餅公司最爲特出原料全用本國糖麵加以鷄蛋製成形式亦大小方圓不一有捲有片惜於租界無分店將來能逐漸推廣則銷路更暢矣 
　　火柴　協興總發行所經理爕昌熒昌光華三廠中國自製紅頭火柴爕昌牌第箱售價十六兩熒昌牌每箱售十五兩七錢五分光華天官牌售每箱十四兩半經售處在英租界泗涇路十一號門牌至爕昌廠則設在虹口塘山路熒昌廠設浦東爛泥渡光華廠設杭州另有祥盛肥皂廠設浦東熒昌廠内 
專件 
[陸軍刑事條例（續）]  
　　第三十條　於前二條所列外或以其他方法與敵軍以利益而使本國軍事上蒙其損害者處死刑無期人徒刑或一等有期徒刑 
　　第三十一條　意圖使軍隊暴而煽惑之者處死刑無期徒刑或一等有期徒刑 
　　第三十二條　本章之未遵犯罪之 
　　第三十三條　預備或陰謀犯第二十六條至三十條之罪者得減本刑一等或二等 
　　第三十四條　預備或陰謀犯第二十六條第二十七條之罪於事前自首得免除其刑 
[第二章　擅權罪]  
　　第三十五條　司令官未受宣戰之告知或巳受休戰或媾和之告知無故對外國開戰者處死刑但先經敵人開戰而爲正當之防禦者不在此限 
　　第三十六條　司令官於權外之事非有不得巳之理由擅自進退其所率軍隊者處死刑無期徒刑或二等以上有期徒刑 
　　第三十七條　不待命令無故爲戰鬭者刑同前條 
　　第三十八條　本章之未遂犯罪之 
[第三章　辱職罪]  
　　第三十九條　司令官有盡其所應盡之職責而降敵者或委棄要塞於敵者處死刑 
　　第四十條　司令官在野戰時雖巳盡其所應盡之職責不得巳而率隊兵降敵者處三等以上有期徒刑 
　　第四十一條　司令官在敵前不盡其所應盡之職責而率隊兵退却或逃避者處死刑 
　　第四十二條　司令官率隊兵無故不就守地或配置地或離去其地者依左例處斷　一敵前處死刑　二戰時軍中或戒嚴地域　無期徒刑或二等以上有期徒刑　三其餘處四等以下有期徒刑 
　　第四十三條　司令官對於有要求出兵救援及彈壓權之官吏無故不應其請求者處二等或三等有期徒刑 
　　第四十四條　軍官率兵輸送軍需物品時遇見敵軍不盡其所應盡之職責而擅自抛棄者處死刑無期徒刑或一等有期徒刑在輸送船舶遇敵之艦船不盡其所應盡之職責而使船舶退去者亦同 
　　第四十五條　當部下多衆共同爲犯罪行爲時不盡其彈壓之方法者處四等以下有期徒刑如因此潰變擾害地方者處死刑無期徒刑或一等有期徒刑 
　　第四十六條　哨兵及衛兵無故離去守地者依左例處斷散前處死刑　二戰時軍中或戒嚴地域處三等以下有期徒刑　三其餘處五等有期徒刑 
　　第四十七條　哨兵及衛兵因睡眠或酒醉怠其職務者依左例處斷　一敵前處三等以下有期徒刑　二其餘處五等有期徒刑 
　　第四十八條　衛兵巡查偵探及其他任警戒或傳令之職務無故擅離勤務所在地或應到之處不到者依左例處斷　一敵前處死刑無期徒刑或一等有期徒刑　二軍中或戒嚴地域處四等以下有期徒刑　三其餘處五等有期徒刑 
　　第四十九條　無故不依規則使哨兵交代或違反其他之哨令者依左例處斷　一敵前處三等以下有期徒刑　二軍中或戒嚴地域處四等以下有期徒刑　三其餘處五等有期徒刑 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[李義堂] [  雲間楊志民]  
當前淸咸豐季年紅巾竄擾江浙所至淪陷幾無一片乾淨土其時枕戈蹈刃斷頭捐軀與賊相抗者雖所在多有但俱家破人亡無一幸免而人民之戰勝賊匪卒保其村堡者唯我松法西南鄉打牲𡉑之李義堂是義堂雲間産也世居打牲𡉑長即膂力過人尚意氣重然諾以是取重於鄉里世業打烏故義堂之鎗術（卽打獵之鳥鎗）絶佳能於數百丈外擊飛鳥百無一失會庚戍夏松江失守紅巾徧地鄉間村堡大半遭搶掠義堂慨然告衆曰與其坐而待斃不若共衛村莊以保家室振臂一呼不期而集者數百人皆曰同仇敵愾殺賊卽所以保家敢有唯命是聽於是裂布爲旗斬木爲竿擾鋤銛於矛戟耒耜勝於干戈村之四園列棚設阱爲守禦計並練集善鎗術者百人爲先鋒隊鄰近之五厙西旺村城隍村等處人民聞之均望風響應俟之十餘日而賊始至打牲𡉑東之李塔匯鎭義堂命偵者往探虚實翌晨即返命曰賊在李塔匯一意搜掠金帛淫掠婦女日夜瓜分其所得計少論多凌弱暴寡釀酒狂歌時譁於營且被脅銜怨者憤之切齒我若以兵臨之賊可不戰而退也義堂描髯大笑曰可遂我初志矣我愿執戈爲前　君等往否衆曰諾各持鳥鎗爭先附和者幾萬人咸執挺隨後至李塔　西之獨圩與　遇兵刃旣接衆氣方盛賊見鳥槍隊之猛烈皆無鬭志望風而遁義堂乘隙環攻賊多夷傷稍後者均爲村民所殺騎馬之賊酋亦爲義堂鎗中要害踣地而斃割其首號令營中李塔　鎭之賊自受此巨創後均退入城中鑒於鳥槍隊之猛烈各相戒弗敢再至西鄉一步故打牲𡉑左近數十里卒爲義堂所保全義堂殁後即由村民　資建祠至今猶春秋致祭焉 
譯叢 
[電話埠] [  警象]  
　　美國紐約市距今三十年前僅有一處電話局爲交換談話之機關迄今乃有八十五處盡夜輪班秒刻不休其最閒靜時乃在天未明即三點鐘與四點鐘閒但此一小時之内平均一分鐘内亦有十家之求接線者五點鐘與六點鐘之内其接線數凡二千家以上再過半點鐘又增倍矣所以七點鐘至八點鐘則有三萬五千人一交八點三十二分鐘實有五萬人十點鐘至十一點鐘有十五萬人十一點鐘至十二點鐘内必達至十八萬人故人稱之曰電話埠云云 
[電話傳遞之報紙]  
　　奥國布大培斯德成地方有一種最奇之報不印刷不遞送惟恃話機傳遞館中執事二百餘人電線之長千有一百英里達報之處一萬五千家其法特選聲音宏亮者八人將各件新聞自話機使家家同時明蹺每日按定時間分報各事自九點鐘起報天文台之時刻十點鐘報當日金銀市價如有緊要新聞卽刻激動各家之鈴以告之所收報費日取一辨士且接聲之器具可以二人同聽報中亦登廣告其價依傳報時刻而定洵報界之别開生面者矣 
詞選 
[高陽留别萍社吟伴] [  絳珠女士]  
　　緩緩將歸行行且止銷魂無奈臨歧一片紅情憑花說與春知旗亭且盡金樽酒恨東風吹瘦梅枝怕重吟恁四愁詩恁十離詞分明眼底人千里郤朝辭碧海暮抵靑溪桃葉桃根重逢姊姊何時江南到處生紅豆悔當年誤種相思可憐人潦倒生涯淪落天涯 
[極相思] [  邨兒]  
　　桂花香滿雲屏瑞靄照中庭今宵明月彩雲擁出分外娉婷　聽說幼時曾一見意中人舊愛新情洞房深遂芙蓉帳煖誤了天明 
[西子妝]  
　　潤柳舒顰晴花欵笑記與玉人搖臚驪歌一唱寸心馳問何時再逢何處匆匆歸去携手處無言相訴到而今剩情絲萬縷相思何苦　佳期誤寂寞疏燈獨自添愁緒深秋巳是怕黄昏更禁他幾番風雨思鄉何許記廿四橋邊同步熨羅衾待把夢兒重作 
筆記 
[西戍途中日記（十一續）] [  桐城劉雨沛]  
六月初三日午前九時自西安向咸陽進發長安距咸陽五十里奈道路低窪阻水者多車行水中水幾及轅繞行小道稍好而無店舖茶水點心俱無處購二十里三橋鎭鎭東即鎬水鎬京鎬池俱在是間西南十里細柳原卽周亞夫屯兵備匈奴處四十三里七里舖有茅店三家覓購生鷄蛋數枚食之而行又二里許豐橋古豐水也靈　在河東靈沼在河西古跡尚可認過橋又繞行小道約十餘里過渭水河即咸陽城河上以輕舟爲渡即便橋唐初頡利入寇進逼橋北太宗自率高士廉等六騎隔水責以負約突厥大驚請盟而退即此處也予等進城住店店有僧自西域來詢以一路情形言之綦詳咸陽客棧亦多土娼可惡漢高祖惠昭等陵在城東南二十里許周文武成康陵寢則在其北原秦阿房宮自驪山渡渭至此銜接三百里今遺跡蕩然彌望皆荒烟蔓草令人悵然予作咸陽懷古詩二首云都居形勝國斯强陳實何關覇與王秦代當年根據地空餘鐘　臥斜陽不重宗親重載爭國因强盛禍胎成至今繞郭渭河水猶爲商君訴不平 
　　六月初四日午前七時出咸陽北門向醴泉縣進發醴泉卽唐出甘泉處也距咸陽七十里其南關有唐太宗祠因雨後大道難行予等由小道行四十里店張驛停車午餐又行十餘里遙見九山白雲深處一峰突兀崢嶸者唐太宗之昭陵也其下水聲潺潺者體泉也又三十里醴泉縣城宿是日沿途見種　粟者甚多咸陽境内尤夥 
小說 
家庭小說 
[嫣紅刧] [  常覺小蝶合譯　天虛我生潤文] 　 
頃之小安東尼復出其時己冠高冠若將赴他處者見嫣紅則似詫曰汝尚在此耶嫣紅起曰然今者吾必一見密斯脫特雅吾思密斯脫特雅雖事冗然但以一分鐘之時間與予者足矣小安東尼聞語亦不置辭逕躑躅自去又久之辦公室之門忽闢一頎長之男子出嫣紅意此必安東尼矣乃亟前曰密斯特即特雅乎吾：：其人聞語乃大驚亟闔其門曰然但吾事冗吾無暇見汝覩其狀殆以蛇蝎視嫣紅也嗟乎嫣紅誠可憐矣然嫣紅仍不去尚靜坐而待久之辦公室之門復啓一線室中有人呼司塔栢斯司塔栢斯者即適才至嫣紅處索租之人蓋總司事也聞呼立入旣而冠而出似又將赴他處有事矣司塔栢斯旣出室中之人乃立辭爭棄其事不治隱几假寐以少蘇息惟一人獨否探其懷出餅乾一裹取而大嚼頃之忽下座舉以授嫣紅曰夫人饑矣請少啖此嫣紅聞語大悲辛酸兩味直溯足踵而上化爲熱淚滿貯於腦海之中蓋嫣紅不食者巳一日矣然其不食亦非今日始也彼自好禮倍登殁後日處於汪洋苦海之中度其生活雖欲食又安得食今者聞語適觸其悲乃咽聲曰先生謝汝吾尚未饑不須食也言時下其面幕其人遂亦自去頃之忽有一人推門而入出金錢八置桌上曰先生此間金錢凡八願先收取尚有十六枚則求寛限急切間不能措也衆聞語夢乃立醒因曰可但汝積欠己多日明日當携來否則汝母悔蓋此間罰例亦匪輕也其人亟曰知之言次亟轉身而奔無意中乃與一少年相撞少年怒批其頰其人乃立遁少年之年可十七態至輕薄一望而知爲小安東尼之弟也旣入室即曰吾父在乎衆曰在今方與好克司爵士閒談少年怒曰彼厭物又來耶吾殊不喜見彼然則司塔栢斯在乎吾當取禮拜錢矣（禮拜錢猶月規出）衆曰密斯特哈勃克彼己他出矣少年曰然則殊可恨言時見桌上先令則曰唶此何人者可先付我言時立前去其五枚藏之曰司塔栢斯來可告彼禮拜錢吾己取去矣言次逕出嫣紅至此希望絶矣然果歸者又何以對彼坐索之人故其意寗忍饑居此或能一見安東尼特雅也 
[埃及野史之一勃萊特外紀（二）] [  佩筠女史]  
駕理敦時正以念其老母而悲見史齋克入大喜卽趨出相持爲禮斯佛倫視之則二人春巳喜極涕矣斯佛倫亦深喜舅兄之來得爲后少破岑寂至暮乃列炬廣殿中欵史齊克殿爲雲母石所築爲燭光所映霞彩斑爛暈爲五色眩人目幾刺眼生續四壁　波斯故事無數類皆爲裸體美人象爲名工所琢神情皆栩栩欲生陳設奇麗尤復出人意表凡吾人夢中所欲覩之物至是乃咸欲逞其目前嗟乎吾筆窮矣吾乃無以更狀其詼奇要之正如埃及古史中所述集無數愛情之神結一鶯花寨者以此狀度之宜以此貯容顔絶代之美人乃稱耳今乃爲此老媼游宴之地吾殊爲此宮抱屈多矣然史齊克則殊感於主人之盛情於是又盤桓者數日始謝去逕取道向各拉特而行自後斯佛倫益勵於政事埀十年矣民乃大治加利弗亦復時遣使慰勞在理斯佛倫宜樂顧乃鬱鬱不自得憂日重每當朝會輙灼灼注其目光於承塵之上如有所思雖維齊啓事亦都勿聞維齊乃大懼以爲王蓋怒巳也是日薄暮逕造斯佛倫之宮請於中涓願夜覲王有所商略然又恐中涓阻勿之允也賂以金中涓喜維齊乃入斯佛倫時方獨坐於偏殿盤其膝於裀褥之上裀爲精絲所織熌熌作光其上繁緒花朶葉翠而葩白皆以翡翠與珍珠爲之色乃愈顯與壁間樺燭相競耀爲奇燦熒照一室室中盡似爲寶氣所籠氳氳乃如薄霧凡人居此其心理之中宜如何愉快以爲何福得居此宮其華艷正如人夢特恐夢中無是隹景耳雖然此特凡人之心理也若斯佛倫此時則殊不作是想快怏之色見於面以一金斗實　力吸之頰乃深陷似蓄叢愁於雙頫之内尚隱而未發也維齊覩狀大憂足躊躇未敢遽進欲退矣顧中涓巳掀嚴入跪一膝向王報維齊人斯佛倫聞語乃捨菸弗吸微揚其烟斗令中涓起出召維齊維齊知無可悔矣逕挾其膽鞠躬隨中涓入伏地再拜曰臣敬見王願王晚來安適斯佛倫以金斗作勢令起且詢其來意維齊乃囁嚅答曰臣朝來見王似有不豫之色臣爲諸臣之長乃不能令王歡臣罪深矣願王詔臣以愁煩之故使臣得少分其憂則深幸也斯佛倫聞語乃喟然曰嗟乎汝何知哉蓋我身雖己尊貴無倫然年己將埀老而東宮之位尚處是以憂耳汝當知凡人有子猶面上之有眉也天下又安有無眉之人乎隣國聞之且受其恥笑設吾一旦不諱者國中無主不綦大亂乎斯佛倫言至此頻自捋其蒼白之髯波眉深蹙額間皺痕疊疊作細波如微風之吹浪維齊聞語知王非嗛己也膽乃斗壯然以王方憂煩則亦不得不蹙其波眉矯爲愁容對曰臣敬奏王願王善保龍體母以是爲憂蓋王德澤被天下上帝愛之且不暇何至遽艱王嗣自今後臣當爲王祈禱上帝乞天早降石麟爲吾國後來造福不識王意云何斯佛倫聞語乃始憬然如夢之初覺頻點其首曰汝言當也此後吾當如汝言行之乃令維齊下令召國中敎士咸禱於禮拜之堂爲王求子而斯佛倫亦復自禱於宮中求天早賜太子以爲他日社稷之寄蓋當赫崙亞力斯却得之時迷信之習正盛一凡舉動以爲莫不有神主宰故有吉凶祻福之分斯佛倫雖明知其妄顧以盼子切乃遂姑爲此無聊之舉動雖然天下之事惟莫之爲而爲之者其事乃始騐耳故斯佛倫禱未逾月而皇后竟巳有身斯佛倫大喜夜半披衣起不及靸襪倉卒逕奔外殿形如中魔蓋欲以此事告之廷臣俾咸知王樂實則夜氣正深朝班中除三四明燈熒然與日光相映外又柯來朝賀之臣要之惟其夢魂來遊耳 
 
 
 

Page 15

 
 
   
 
 

Page 16

 
 
   
 
