# 1892 - 94 - 4906811

 

Page 1

 
 
[原底繪圖列國開印啓] [  點石齋代啓]  
　　繪圖列國前係沈紅舘託貼石齋代印繪法精妙紙墨匀凈不脛而走現有射利者卽將點石全書翻印出售或將圖像附入鉛版以充石印其美惡不待細言明眼人自能鍳别茲洗紅舘囑點石復印另加圖記以辨　僞俟出書日再行登報如有預定　價可從亷此佈 
[重印續小五義出售] [  申報館主人啓]  
　　本舘所印績小五義一書爲有目所共賞寰海風行不脛而走茲特重付剞劂字蹟清晰朗若列眉較之以小字印成殊費目力者不可同日而語想賞鑑家必能辨别也定價碼洋五角五分卽日出書售處仍照曩例 
[推論變法自强首在得人]  
　　自中外通商以來西人與我交接日深稔悉我之情形熟權我之事勢前者曾以變法自强之說進其意謂中國貧弱積漸已久有利而不能自裕有法而不能自通有承平而不能自享生民日繁用財日亟欲圖一時展布而無從爲今之計惟有及早振興幡然作變計始可漸次挽回如日本之馴致富强以東洋一島邦可與歐洲各大國抗衡中國以堂堂上國詎有所不能請先以四要爲治民之本四要者何曰教民曰養民曰安民曰正民四者如人身之五官四肢不可缺一而教民一端尤爲四端之要養民安民正民其始總歸乎教其中各有專門迨至四者皆全民風自臻上理中國之民非不多然而貧乏不能自養流散不能自安忘公狥私欺詐相高不能自正而要皆不善教者之所致兹者請得而分言之中國民數約四百餘兆而貧窮顚沛轉徙流離者實不乏人所在皆有以幅員之廣地利之沃物産之多何至坐困若此卽使不遇凶荒而各處就食貧民無衣無褐枵腹露處見之可慘今宜令其自養先教以化學機器之法一人耕可裕多人之食一人造可適多人之用向來農工一人作事必有數人爲之運負若以機器代之則運負出而工作多工作多而所出亦多以人數計之每省每年約可多銀二千萬兩豈有不能自贍者哉一教以開礦産鍊五金之法礦多則五金多不必取資於他處卽以鍊鋼而論昔時之鋼多運自外洋每墩值銀約四十兩自學習西法鍊鋼祗值銀二三十兩此其信而可徵者也一教以鐵路輪船郵局銀行電報之法此事近已開辦惟尙須推廣行之務使其無遠弗屆有利均沾而郵局銀行更宜創設是卽養民之說也何爲安民一曰齊性情一心志天下人心之不同各如其面至公至正遇事持平者能有幾人由是淆是非混黑白攘奪侵漁弱肉强食無所不至皆從此而致若性情旣齊心志如一尊君親上樂事勸功無偏頗之病矣一曰修和好中外之人本無二致不宜私相輕　以啓釁端務視天下如一家中外如一人交際之間均無彼此而後兩相交涉耦俱無猜爾無我詐我無爾虞自能心悅而誠服矣一曰愼邊防整軍經武非以耀威於境外祗期自固吾圉有備無患他人不敢覬覦生心而富庶之庥可以永保此卽安民之說也何爲正民中國人心凋敝已極或侵漁粉飾驕傲凌侮或盜竊欺篆詐幻百出相交則不免於貪相接則不免於僞上下交蔽商民一轍甚至廉耻道喪古樸之風敦龐之俗埽地盡矣無論何事總歸人名而無實正之者一正其無所僞一正其無所偏一正其無所欺一正其無所虚務令循天理以合人情此卽正民之說也何爲教凡民之不知者皆當使之知不明者皆當使之明凡事有益於國計民生者悉宜洞達不知養者教之養不能安者教之安不克正者教之正必也教之所被浹洽乎人心然後能化其拘迂化其偏倚化其驕傲化其忮忌能如是則其興可計日而待也此乃西人局外旁觀者代爲我籌者也不知中國非貧實至富也中國非弱實至强也卽以今日而觀人材伏處於下未盡摧用寳藏藴結於地未盡宣露技巧萌芽於人心未盡洩發心思智慮固人人所同具特未有迎機而導之者故未能盡其所長此何以故則以尙有待而時未至也所云倣傚西法肄習西學我國家亦嘗行之矣不觀夫廣方言館設於上海同文館設於京師後學堂武備學堂設於天津實學館設於廣東西學館設於福州皆延西人爲之師教以輿圖象緯歴算格致且也上海則有砲局福州則有船局天津則有機器局皆以西法製造軍械藥彈船艦盡以西人爲之指授至於行船開礦織布紡紗造紙製糖無一不尙西法無一不由西人各處礦務之興咸以重聘求致礦師奉之如神明何以礦師初至之時咸以爲礦苗甚旺所出必多一經開辦其言悉屬子虚久之而寂然又久之而局且以貲盡撤矣而所謂礦師者俱獲重價以去然則西法其盡可恃哉近者教授兵法操演軍士亦有以西人爲之訓練者我國家何嘗不重西法何嘗不用西人而何以三十餘年尙徒襲其皮毛而未能全其體用祗知摹倣其虚文而未能一歸乎實際其咎安在西人而誠能局外旁觀何以不能一一指其疵謬爲之痛下針砭而俾其盡收實效歟要之物有本末事有終始政有大小勢有緩急施有遠近境有異同心有公私未能一槪言之也凡有措施皆需各當其才是在乎得人而已今西人但知變法自强而不知法者治之末而非治之本也立法者在上之人而行法奉法者在下之人徒法不能自行苟得其人則法自立苟非其人則法亦虚設耳今欲變法自强則首在乎得人 
[射塲角藝]  
　　二月二十七日七點鐘時欽派瀅貝勒文都統如侍御先後抵南箭子入座分排閱看八旗宗室文會試並繙譯會試馬步箭共分六排八旗宗室三十一人爲第一排八旗文會試計滿洲一百八十九人蒙古四十三人漢軍九十九人以廂黄正白爲第二排廂曰正藍爲第三排正黄正紅爲第四排廂紅廂藍爲第五排八旗繙譯會試計五十六人爲第六排每排先試步射畢接試騎射一矢再試次排並派乾清門侍衛二員監察馬道口以防代倩頂替等弊考八旗應試以馬步射爲至要關鍵若箭册無名不准給卷入試此次步箭中靶者十之三四馬箭中靶者十之六七云 
[日火三志]  
　　日本友人來信云陽歴三月二十一號午後十點鐘後西區西道頓堀一丁目大坂府會議事堂失愼延燒内外各部及小屋共地五百三十四坪有奇此堂建自明治十五年三月規模宏廠内儲書籍甚富今兹悉付一炬聞所失不下三萬金惜哉按日本鋪地之席名之曰疉東語謂之榻棉面每疉縱六尺横三尺二疉爲一坪三坪爲一間云○上月二十二號之夜八點二刻時火起於名古屋天王町延燒大洲觀音堂五重塔二王門及劇塲三處花酒館四處民舍一百二十五戶至翌日二點鐘時火始息約計所失銀三十五萬圓之譜誠巨火矣○二十三號午前一點 
 
 

Page 2

 
 
鐘時火又起於濱松地方計燬著名客館大米屋花屋郵便局銀行共三百餘戶查悉是火自戲園中起焚至六點鐘時始告滅失物甚炬幸未傷人當火起時西北風正烈火勢蔓延所有肴町北神明町南鍛冶町皆紅光燭天幾致逃生無路云 
[江戶觀風]  
　　此次日本海軍在長崎鹿兒島佐賀三縣所屬洋面扼要處舉行大操本應日皇臨幸親閱兹奉諭著叅謀總長陸軍大將有栖川親王恭代○每年春暮日本例必祭神武天皇此次勅令掌典官巖蒼君具綱詣大和傍畝御陵行禮巖蒼君卽於上月二十九號起程按神武天皇名狹野彦波潋武踐阼於中國周惠王十七年旣卽位從高千穗宫遷居橿原宫至周簡王元年殁在位七十六年壽一百二十歲日皇每歲祭之謂之國祭云○日本温岳之下高來郡南某佛刹住持不守清規恣行漁色曾雇一婦作權妻人皆以大黑天呼之前年又與附近某孀婦結歡喜緣未幾暗結珠胎産下一女住持以人言可畏賄令穏婆斃之當夜卽與火工密埋佛堂内此去年四月間事也近忽爲大黑天所覺妬心頓起幾將醋甕踢翻住持懼蛇行至大黑天膝前叩首謝過復將孩屍掘出遷葬荒阡而藉藉人言已到處流長飛短矣按天黑天爲日人所最尊敬之神相傳昔有僧匿婦女於禪堂客有問之者答曰此大黑天也客遂不敢入故至今戲以稱僧妻云 
[靈柩抵蘇]  
　　去年刑部尙書潘太傅文勤公薨於位公子年甫五齡蒙恩賞給舉人月前由天津扶靈柩抵滬易舟往姑蘇地方官預飭辦差人在胥門外接官亭懸燈結綵本月初十日申刻舟抵碼頭大憲及文武各官咸往迎迓翌日剛大中丞率同藩臬兩憲躬親祭奠至十二日辰刻排導入胥門由司前街養衣巷過太平橋繞道護龍街過城隍廟經元妙觀大街至獅林寺巷畫禪寺内暫停沿途有營官率領營勇多人妥爲照料柩前用轅門馬執事萬民傘二十三頂黄亭四座銜牌一百零三對其中有予諡文勤奉旨入城奉旨在順天府建立專祠賞銀二千兩治喪奉旨春秋祭祀欽賜陀羅經被賜壽六旬敕賜貝勒御祭等黄牌八對靈輀舁以三十二人僧道四十二衆叮噹鐃鈸沿途諷經路祭約三十餘起一時觀者人山人海舉國若狂眞可謂生榮死哀者矣聞開弔後於十九日舉襄至光福山安葬云 
[松江桃浪]  
　　從來除暴安良莫善於保甲果能認眞辦理雖有奸宄亦無從而匿跡惜官與民均視爲具文不以實心行實事雖有良法美意終不能收實效松郡自去冬以來按十家設一牌並懸角旗竹梆各一城廂内於下上塘橋梁處建立木栅以杜匪類往來上月中旬華亭縣吳大令特派幕友四人率同書差雇船四艘分道往南北兩鄉各邨莊按戶編查迄今尙未告竣而婁縣張大令亦於前日往大張涇打鐵橋等處查視保甲行至西門外某鞋店見門首所貼保甲牌姓氏早經抺去詰以何故所問非所答大令以其藐玩喝令當街笞責數百板並將該地保陸某笞責三百下以示懲儆惟近日城内外宵小不時竊發居民鋪戶被妙手空空兒所算者自一二十千以迄百數十千幾於層見疉出此何故哉所願有守土之責者極力整頓務使民間互相警察若有徇隠與犯者同坐地方宫仍須隨時躬親查閱庶幾外來匪徒無從揷足卽本地奸民亦可盡拔根株矣○泗涇鎭某姓擁資富厚廣厦連雲嗣以家道中落漸將前中數進房屋售與鄰里某甲管業惟剩後進數間藉棲眷口平日仍由前面出入甲厭其擾而無如何也屢圖并買後進房屋以臻完善而某氏婦不允願爲碩果之僅存冀挽狂瀾於旣倒詎氏子某乙不克仰承母志日趨下流甲以有隙可乘暗地以孔方兄借乙俾供揮霍日積月累巳有百餘千遂據其後進房屋憑中契買婦知之深恨子之不肖遽於前月某夜以三尺白綾懸梁自盡噫以嫖賭逍遙之故而使先業盡屬於他人母氏銜悲於地下清夜自思何以爲人乎而甲之暗中設計亦未免狼毒矣○稽查保中委員朱觀察於本月初二日行抵松郡府縣各官均在館驛恭迎憲駕先期僱工支搭彩棚並派幹役預備一切供應極爲周到觀察抵郡後卽偕恩太守乘坐官舫往泗涇洙涇各鄉鎭並亭林漕涇南鄉一帶先後稽查華婁兩縣蕆事後再赴奉賢金山等縣逐一稽查以昭鄭重○西關外裏館驛附近某姓婦早喪所天再醮於某鐵匠該匠酷嗜烟霞神昏志倦以故牀頭人常出怨言本月初婦往親串家飲喜酒暫宿一宵次日始欣然歸里而房中衾帳早被良人携出質諸長生庫中婦念遇人不淑忿恨交加遂以一盞紫霞膏暗地吞下尙步至鐵让吕爲子女梳櫛　囑再四慘不忍聞少焉尋徑歸家噴血殞命隣里聞耗報知其夫癡若木雞不知爲計旋經婦之妹出爲照料慨然以身後事自任始得備棺成殮哀哉○西門外西禪寺有浮屠焉紅羊刼後四圍欄杆日就傾圮里中人雖欲一擴眼界不能歴級而升近經寺僧四出捐募積成巨欵雇工修造已於前月下旬破土涓吉本月二十四日開工將來工作告成春秋佳日士女偕來絶頂憑欄可以捫星辰而俯飛鳥矣○松郡每於三月二十六二十八日好事者恭舁東嶽帝劉郡王温天君痘神施相楊侯六神像出游刻因學憲按臨伊邇經各社首禀請府轅擇於十六十八先期迎賽 
[西湖佳話]  
　　杭州下皮市楊凌子巷口刷印吕宋小票之某甲經蘇游戎長慶拿獲候懲已登前報其機器原交地保看守次日卽送至杭州府署又上珠寳巷石庫門内貨石印書之某生儒而賈者也邇者私印小票被差偵悉濳卽逃避邑尊因飭學官限期訪拿發學嚴行究治說者謂小票旣禁其刷印則售票各店亦當一律禁除無奈狡獪之徒託名條烟　水等物仍復明目張瞻晨夕開張不聞雷厲風行治以應得之罪是何故歟○上江船局某司事被巡防營勇悞指爲賊敬以老拳解散後告知局員禀諸藩司劉方伯方伯謂事出無心屬營勇至局賠禮以了其事局員餘怒未息復愬諸撫轅崧振帥因瀋司旣巳調停何得復來絮聒卽將局員撤去差使 
[漢水明璫]  
　　漢鎭郭家巷有某氏婦家况貧窘性又輕浮遂作半開門生涯先與某甲來往情好甚敦如膠似漆繼復與整容匠某乙交好兩雄不並立由是雲雨之塲忽變干戈之窟上月十九夜甲與婦发衣臥牀上乙翩然而入窺見情形不覺忿火中燒赴廚下持菜刀欲得甲而甘心鴇母挽之乙以刀揮鴇母肩鴇母急釋手乙直抵牀隅向甲咽喉連刺數下一息奄奄命在旦夕地保適住間壁聞人聲嘈雜立卽前來問訊遂將乙與婦帶去不知已報官否乙逞一時之忿竟挾白刃以相仇其凶惡誠不可恕甲以迷戀烟花遂致身罹鋒刃此亦可爲狎游者戒矣○漢鎭雄家港佛隆庵有幼尼年僅十五六姿態嫣然望而知爲尤物素典開設豆絲館之陶某有私因老尼管束太嚴未敢公然來往今年老尼圖寂幼尼益無忌憚遂於上月中旬脫却布衲更著艶服與陶成伉儷焉古人言男大須婚女大須嫁此誠古今不易之理今之爲尼者多於三五歲時因家計窘迫無以餬口由其父母鬻諸尼庵原出於不得已豈眞欲修眞養性如劉懿眞之白日翀天耶且武漢三鎭女尼率多淫亂甚至日披袈裟夜飾脂粉效靑樓妓女送舊迎新名託焚修實則淫穢誠不如選碧鸛壻情東風而作嫁矣○湖北黄陂縣　家店某廟住持僧有一徒不守清規因日用不敷屢向近邨竊取財物僧常戒飭之終不能攺一日復萌故智邨叟往告僧僧憤極將徒綑縛置諸荒郊持斧别其兩足徒痛不可忍哀呼一晝夜而斃徒固罪有應得然其師下此毒手亦太無慈悲心矣漢陽正值府試五邑文童擔囊挈榼而至市面爲之驟盛有某甲在漢鎭隄口上被匪剪去辮線當卽知覺搜尋不已匪見勢迫恐難脫逃適有黄陂縣文重所帶爨夫携籃買菜經過此處匪將辮線抛入籃中爨夫不及覺察駐足觀望旋被甲於籃中搜得失物乃指爨夫爲匪正爭論間適漢陽縣捕役　于然來不問情由將爨夫帶去送至某委員處指爲匪類不由分說重責數百板釋去爨夫號泣歸來自剖冤誣諸文童怒髮衝冠興師問罪將委員　赴縣署大令立卽开堂略問數語卽曰禍由捕役而起遂將捕役重責八百板諸文童遂欣然散去大令片言折獄眞不愧神君之稱矣○漢鎭某婦在磚瓦巷某姓家傭工相安數月並無嫌　忽一日窺見主婦篋笥中藏有黄金白玉珍珠瑪瑙各種首飾可值數千金婦頓生惡念商諸其夫令隠匿主人幽室俟夜靜更深後招之使出探囊胠篋將貴重之物如取如携暗開窓門從容而出主人未之知也次日天明始知失竊赴漢陽縣報案邑侯明鏡高懸卽飭捕役將某夫婦拘至嚴懲數 
 
 

Page 3

 
 
百板皆直認不諱飭令繫諸囹圄著交原物始准釋放觀於此事知用人之不可不愼矣 
[携李瑣談]  
　　有烏山船由杭赴滬道出嘉興停泊中街西首至四更後解羅船夥某甲於殘夢迷離時失足墮水别夥聞聲驚喊急爲援救逝水滔滔杳無蹤影直至薄暮始撈起屍身買棺收殮死者年僅二十歲中途夭折誠可哀也○池灣鎭東鄉數里地名雕花浜有某姓婦年已三十一歲被妖魅所憑珠胎暗結某日臨盆終宵呼痛産上一物狀如鼠孕婦不久卽斃乃將産下之物抛棄海濱往觀者如堵是何祥歟○糧道世觀察於上月廿九日午前過境嘉秀兩縣遂飭辦差家丁沿途排設水導憲舟用小火輪拖駛並不停輪各官　送如禮○前署海寍州汪直刺灜眷乘舟來禾停泊荷花隄忽有游手好閒之輩悞認爲跳板船百般騷擾後經家丁持片赴縣禀報匪人見勢不佳一躍登岸紛紛逃竄秀水縣劉邑尊聞信後卽派差役拘拿匪人已去如黄鶴差役回禀邑尊大怒飭令訪明蹤跡意在必獲以憑從嚴懲辦○塘匯鎭各店鋪特置萬民傘德政牌衣冠濟楚鼓樂喧闐恭送至秀水縣署劉邑尊卽出大堂迎接謙讓再三然後受之欵以茶點温語片時諸紳耆始興辭而出○太平橋鄉民近賽楊老爺二老太神會所有儀仗皆極鮮明並扮諸戲劇極巧窮工惟妙惟肖此外如池灣南匯等鎭皆由鄉民醵資　賽神會藉以點綴舁平使端木氏見之必以爲一國之人皆若狂矣○嘉興府宗太守牌示於初五日取齊闔屬應試童生以故送考人等皆絡繹而來郡城倐增數千人之多赶考各業亦均聞風而來在集街賃屋羅列諸貨如五都之市足令見者目迷五色也○杭州府李太守丁内艱扶柩回鄉道出禾境文武各官均詣舟次祭奠以表誠敬○秀水縣漕糧早經告竣經六房書吏特傳京都四喜班於本月初五日在郡廟演戲一臺並具三牲酒醴恭酬倉　諸神循舊例也○初七日府試頭塲題目列下嘉興齊景公待孔子曰嘉善長沮曰秀水楚狂接輿歌而過孔子曰海鹽桀溺曰平湖夫子憮然曰石門丈人曰桐鄉周公謂魯公曰次題曠安宅而弗居詩題賦得江南酒熟清明天得南字性理上希賢論孝經言滿天下無口過論並恭默聖諭廣訓 
[新置輪船]  
　　招商局由外洋新造輪船兩艘走天津一名新豐派陸君雨生經辦客貨一名新濟派金君雅泉經辦工君俱係湖州人向在輪船辦理事務歴有年所處事井井有條招呼搭客尤極周到此兩船長二百六十五尺闊三十七尺裝重貨吃水只十三四尺房間三層二層及官艙大菜間共六十餘間規模宏敞爲一時之冠每點鐘可行四十里新豐因急於運糧尙未裝好房間巳於初九日先往天津俟糧米運畢再將房間裝齊新濟日内可到上海按商局規制年來日漸擴充今又添置新船往來津滬以幹練之人經理其事從此招徠商務自卜蒸蒸日上而跋涉關津者一葦可杭視重瀛如戶闥有不同聲稱便者哉 
[西醫絶技]  
　　有西人名薛谷者秘製妙藥專治風濕痛痺之病其騐如神聞該西醫兄弟三人此藥由其兄在美國黑人處所得現在薛君携藥出治所到之處凡遇對症無不手到病除日前來華於十二日爲始在大橋河沿之中國花園左近曠地堑置藥囊定以日間下午四點半鐘夜間八點半鐘至該處爲人療病但取藥值不收看資第一日卽有龍飛馬房之買辦某君一臂風痺請其療治先給以藥水繼而延入車内令解衣看視招華人西人各二名至車前看治出藥爲之敷擦病者漸有笑容薛君曰且不可運動約俟二十分時始令運轉則此譬平復如舊歡躍拜謝而去是誠神妙之極矣聞薛君在滬不過二三禮拜卽須他往有此靈藥想欲愈宿疾者必當求治恐後也 
[觀大操記]  
　　上海團兵俱由各國商人充當所用軍裝在工部局月捐中籌出定章每年春季必出力操演以供香港將軍來此閱看本月十二日將軍巴爾格君乘太古洋行糜爾糜登輪船來滬准於昨日閱操荼火軍容視往年更爲繁盛蓋因去年各省教案蜂起團兵人數加多操演益爲認眞是以昨日人數不下四百清晨駐滬兵官出示曉諭各兵定於下午二下二刻齊集浦灘江海關前旣列隊卽由大馬路迤西往賽馬塲閱一刻將軍偕一隨員乘馬而來按照兵禮叅謁然後操演馬隊以次及砲隊步隊隨派出德商步隊及大砲一尊至某處作爲攻擊之狀復令他兵往禦再接再厲各奮精神陣勢則變化無窮槍砲則絡繹不絶旁觀見此疑眞兩國交兵斯時北風怒號塵沙撲面而人山人海爭先縱觀大約中外各人無論男妇老幼約有萬餘人及演畢將軍重令佈成一陣指示兵機將近七下鐘時始拔隊而返至海關前空地然後散歸本館意西人之整理上海可謂不遺餘力矣陸有巡捕保護人家水有砲船常川駐守居人在此旣可高枕無憂而最善者則此團練兵其人皆係富賀巨商平時斷不肯與人爭鬨而其行軍列隊則又嫺熟精良用以　衛地方竟若長城之固滬上得此謂非中外居民之幸而何 
[淞濱勝會]  
　　昨日南市製造局左近老高昌司廟迎賽神會適值天宇放晴嬉春干女孄其如雲會中人愈覺興高采烈除尋常執事外有高蹻雜劇扮演故事馬上八仙飄飄乎有凌雲之想五色長龍一條鱗甲蜿蜒攫拿作勢采蓮船一艘恍在西子湖頭風清露白衝波打槳看鴦鴛世六時也遊行各處北至大馬頭西至龍華寺左近然後迤邐回廟經過之處觀者人山人海途爲之塞覺清明上河無此繁盛　 
[租房轇轕]  
　　任仲康扭龔晉卿至巡防中局任訴稱小的在大東門内大街開設布經店藉權子母上年房主欲將房屋翻造小的卽向帽店主龔晉卿商租房屋一間龔首肯索頂首洋四元小的卽時付清寫立租契今欲遷進龔忽食言一味梗阻不得己扭案請究龔供稱收洋立據固是實情但目下房屋不敷居住未便租出叩求明察局員以龔旣收頂首洋豈容中途翻悔一再勸諭令其通融辦理免啓爭端龔遵諭而退 
[搶孀可恨]  
　　某氏婦住居浦左丁家宅地方其夫因病逝世氏茹苦含辛在家守志有某嫗者素以拐騙爲事見氏獨居以爲有隙可乘餂以甘言令其攺嫁氏雖生長鄉村頗知大義不爲所動嫗自愧計之不行迫而用武糾同流氓龔毛毛等備轎一頂乘氏不備搶入轎中如飛而去搶孀逼醮律有明條似此横行無忌豈復知有王化耶書之以告有牧民之責者 
[縣案彚錄]  
　　寍波咸德錢莊倒欠本埠震源正錢莊銀十餘萬兩由震源正錢莊主黄鎭心奚世榮在上海縣署控告袁海觀大令飭幹差薛貴前往寍波將咸德莊執事人余配德提解來滬大令諭飭看管候訊此已屢紀前報前晚大令升堂提余至案余供稱監生係鄞縣人前在寗波咸德莊爲執事莊主係洪詠笙向在杭州開設裕泰錢莊並在寍波另開裕泰票號及咸德莊兩莊一號由東人之戚串馮珊林爲總管前年八月間震源正由鉅康莊劃付咸德莊規銀十萬零五千兩十月間由裕泰收震源正銀二萬兩又收一萬兩並收英洋五萬元有上海公陽里等處房屋契據抵押求恩鑒察黄鎭心遣司帳黄敦齡並據股東奚世榮投案聲稱馮珊林余配德等圖吞震源正銀十三萬五千兩今余己蒙提　案下叩求嚴追大令謂余曰據爾供認除將房産抵押洋銀五萬元外此外拖欠鉅欵作何料理答稱須由莊東作主大令曰咸德莊由爾經手爾不能置身事外卽奢具結收所限十天將監照交案並限一月將帳欵料理明白如敢故違卽當詳革功名從嚴比究○震源正錢莊控利源茶葉店主胡保屋圖賴往來銀一千七百餘兩一案由法公堂轉送至縣袁海觀大令請帮審委員宋莘樂二尹提訊之下諭董理處禀覆已列報章前日經錢業董事投縣禀覆略言錢莊往來理當憑摺收付如有私欵似難劃抵云云晚間大令升堂提訊震源正莊司帳黄敦齡投案請追欠銀大令命提胡至案胡供稱係紹興人與震源正莊往來確有欠欵惟被黄楚寳借去銀一千六百兩俟黄楚寳歸下卽還震源正求恩鑒察大令諭曰錢莊往來憑摺收付汝付之銀豈獨不登往來摺上總之各清各欵不得强辯著具認欠銀兩切結限一月理還如違比究○尤松順投上海縣喊控鎭海廟僧人春榮借錢逞兇請爲提究袁海觀大令准詞飭提到案於　晚　堂訊問尤訢稱小的現爲客棧生意家住大東門外鹽碼頭地方 
 
 

Page 4

 
 
光緒十二年間由大小妹爲中向春榮之師寳年出銀五百兩購買房屋一所嗣由小的翻造寳年今在地藏菴爲住持鎭海廟中由春榮住持去冬春榮糾領諸秃奴登門詐擾欲在房價上加銀二百兩小的峻詞拒絶春榮竟乘小的他出將物件打毁一空大小妹助桀爲虐小的不得已投巡防南局控告當由局勇前往喝散至臘底春榮又來滋擾今將契據呈案叩求明鑒大小妹供稱房屋實由小婦人爲中並未滋擾春榮供稱師父寳年出售之屋實係廟基查　上廟基並無絶賣之例去冬小僧因有急需向尤加價尤慳各異常一毛不拔小僧實未逞兇叩求鑒宥大令得供判將春榮交僧會司看管大小妹交保尤退去聽候查勘再核契據暫存 
[英界公堂瑣案]  
　　包探顧福亭稟稱前日之晚渡船戶陸德生春睡正濃驀有人以藥水灌其口大驚而覺不知何人下此毒手後憶及妻王氏夙與朱阿三有私連次向之查問朱告以若再多言誓當殺害且曾以水銀置飯中此次船中並無外人定係妻子起不良之意因倩嫂子指交小的送請訊究德生訴稱小的係上海人向在虹口駕渡船妻子年幼輕狂與可三通姦已久小的雖曾查問幾次苦未當塲捉獲而朱反令妻子傳言如敢捉姦定當殺害前夜睡夢中不隄防以藥水灌小的之口痛而驚覺幸身上穿有布襖得以遮攔惟皮肉浮腫而已其時船中祗妻子及二小兒明係妻子有心謀害陸張氏訴稱小婦人亦駕渡船爲業停泊頭壩浦東夫弟德生之船停泊虹口舊時美公館前昨晨言被妻子以藥水潛灌圖害性命因伊妻與阿三通姦致有此事小婦人以事情重大須報捕房奈斯時已有客雇往龍華燒香禮佛故約於下午同報捕房路遇阿三因卽扭交並拘王氏送案王氏供稱小婦人原籍上海嫁德生爲妻並未與阿三通姦藥水係嫂嫂所灌阿三供稱小的並不與王氏有私更不知藥水之事蔡太守以王氏居心太惡著連阿三移送上海縣訊究德生及陸張氏隨文投縣備質○王張氏訴稱小婦人家在金陵曾與山東人私識現在山東人已去世當私識時並不知伊有見子邇者其子常來借擾甚至用刀恐嚇無奈報捕拘案請懲楊志生供稱小的係山東人王張氏是父親所買之妾所以前往不敢持刀恐嚇一百三十號巡捕禀稱楊由王張氏指拿蔡太守著楊央人保釋不准再往該氏處饒舌如如無保人備文遞解回籍○鷄毛棧主某西人訴稱昨日陸阿狗等多人守候棧前適出店人趙靜海有事出門卽被毆傷頭顱由某號巡捕獲案請究趙訴稱小的係湖北人向在鷄毛棧當出店上年張阿四等也被兇毆經巡捕解案訊究因此挾怨糾同陸等守候於衍慶里口突將小的頭顱擊傷孔照模供稱小的係湖北人在軋花棧管工陸等逞兇小的確曾眼見陸及王阿寳同供稱小的等俱上海人向業木工昨日打架時趙一面人多與李慶春等皆動手張阿四並不相識李供稱小的係湖北人素業傷科打架時並不在塲榮裕堂供稱小的亦湖北人曾向解勸蔡太守飭將陸王等押候補提張質訊李榮均取保○包探顧福亭禀稱王安夫在浦東某夾板船上當小工乘間竊取咖啡三包藏諸駁船内駁船戶嚴恒春見之卽携往某烟館求售經小的拿獲送究王供稱小的係寍波人拾得咖啡放在船内嚴供稱小的亦寍波人見有加啡意圖出售翁阿四供稱小的係潮陽人現在治下開烟館不知竊贓故與論價蔡太守判令將王管押十日嚴管押一禮拜翁罰洋銀兩元充某處西醫院經費贓給還失主○葉張氏訴稱小婦人在治下開粥店唐阿秋供稱小的係廣東人偶因細故與之口角祭太守判罰洋銀一元○南順泰洋行某西人訴稱董星衢願當行中買辦立有議據簽名照議應墊銀兩設或違議須罰銀六百兩現在董置諸不問是以送請訊究董供稱浙江紹興府餘姚縣人確曾立據簽名當賀辦之職惟不識洋文不知墊銀規矩况巳墊過洋釻二百餘元現容商量料理李萍董桂芳同訴稱董當買辦時曾爲之介紹立有議據且己譯明情節蔡太守著董交人保釋赶緊料理 
[法界公堂瑣案]  
　　玊慶裕控曹炳生引誘其妻王潘氏卽阿彩至沈余氏臺基上姦宿一案屢列報章昨日捕房中將曹及阿彩沈余氏解送公堂葛同轉問阿彩曰爾前日所供明明白白何昨日又翻供耶阿彩抵賴不承同轉謂昨日所責竹梢尙不痛楚否著押候掌頰二百下給王具領回家又將曹提問曹仍一味游移王訴稱上月二十七日之晚曹誘令小的之妻往沈余氏家姦宿務請究懲同轉謂曹曰原告指控鑿鑿爾可不必抵賴矣著押候笞責二百板枷號兩月以爲上臺基者儆沈余氏還押候核○馬實生控葉桐蓀鍾阿福拆梢一案已紀報章昨日又將葉鍾解案馬訴請訊追曷同轉問葉曰馬稱有已納捐之縀九匹由十六鋪携至北市爾等何故指爲漏捐私貨訛詐錢文葉供稱日前鍾來言及馬又名詩生素以夾帶私貨爲事是日江孚輪船進口見馬携縀雇杉板船上太古碼頭因告知洋關上長鬚之某洋人至碼頭將貨拿住立卽送至洋關馬訢稱是日携縀行經馬路中被葉等多人簇擁至碼頭强指爲私貨同轉謂葉曰洋關章程私貨應在浦江中查緝此縀已携至馬路上爾不應與聞况據爾稱縀由江孚　帶來何不將鋪蓋拿獲諭畢著將葉鍾兩人備函送新關請稅務司核奪馬自行赴關具禀○某包探拘獲輪船竊賊張錦山張莫卿孔廣祥陳雲卿張有仙朱永光六人已詳前報昨日解案候質肇隆猪行　通五持合興肉店保單投案訴稱朱實是規矩人悞被拿案求卽開釋曷同轉准父吳保去張亦同船被累著包探帶出找尋保人陳薈供明屢次行竊前在鎭江與錦山同寓三義公客棧著押候笞責一百板枷號一月復謂張孔曰爾等不應與積竊爲伍判令各掌頰一百下問錦山曰爾與陳及　聾子曾否相識供稱陳實是聾子之黨羽此次釋出後定欲用刀刺死小的同轉著將張留候核奪○殷乾泉訴稱洪正榮訛錢不遂糾合同黨多人肆毆以致失去棉馬褂一襲洪供稱小的係英包探之夥昨日與王金寳等在途中見殷被人肆毆悞扭至案葛同轉著押追王到案質訊殷暫行交保○包探土榮培禀稱積竊胡炳榮屢次遞解近又來滬日前在十六鋪南竊取某醫生轎上門簾等物葛同轉判令笞責二百板○茂興客寓主婦戴張氏訴稱湯林海托名投宿竊取棉被一倏葛同轉判令掌頰八十下諭令戴張氏靜候吊贓給領○安慶輪船客高東生毛康華同投案下由高訴稱小的隨主人來滬被積竊李國友竊去衣包幸經所探拿獲人贓請大老爺給領毛訴稱小的被李竊去布夾袍哆囉呢馬褂拿獲時尙穿在身上葛同轉謂李曰爾竊案重重尚不攺過著押候笞責三百板枷號兩月期滿遞回丹徒原籍○包探孫錦榮禀稱錢阿泉竊取合興里某姓家樹柴兩束曷同轉判令笞責八十板○義合公司收租人陳逸臣控倪順昌烟館主銀海欠房租洋銀十六元邱瑞卿欠十八元倪邱同供稱小的等願於本月内先付若干餘俟下月付楚葛同轉著一倂交人保　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　二月十一日委辦東路經費分局本任黄梅縣新開口巡檢陳民風禀謝領關防張炳奉鐵政局委赴北洋公幹禀辭十二日新選湖南桂陽縣余良才自湖南來鄂聽候揀調候補通判劉宗植奉委赴羊樓峒彈壓茶市差十三日廣　主考　人人　　辭　赴　　　城守叅將劉謝牌示署北撫標右營遊擊新選北提標前營守備嚴鎭見辭赴任孝廉方正知縣徐冠　奉臬憲委赴孝　縣查辦　　　兩　　知　憲牌示通城縣知縣印務詳委試用知縣史賡雲代理沔陽州沙鎭巡檢事務詳委隨州合河店巡檢蔡雋藻署理候選府沈嵩齡奉委赴　　　設電綫候補通袁敏功候補縣朱有寛何葆修謝元祖何錦宗周耀崑俱奉藩臬憲詳淮讞局攺爲承審劉春生黨述涂九疇大挑縣吳世　俱奉藩臬憲委詳准讞學習攺爲帮審俱赴兩院禀知候補州同譚光伯奉委辦松滋磨盤釐局禀謝十八日准補應縣高培蘭禀謝補准飭知委辦應城釐局候補縣何厚康禀辭赴局江陵縣丞諸淦赴兩院禀謝飭知回任候補縣丁炳廷候補通判金講廉俱奉藩憲委解第一批京餉赴兩院禀知謝按察司經歴張嘉畹候補按司獄張尙賢俱奉糧憲派委隨同赴湘公幹赴兩院禀知辭二十二日江夏縣諸考試文童畢調署漢陽縣陳考試武童畢俱赴兩院禀知候補縣李增榮奉藩臬憲委武昌府讞局帮審俱赴兩院禀知候補縣馬驥自咸寗蒲圻查驛站候補巡檢　文　自湖南公幹回藩憲牌示黄梅縣新開口巡檢事務詳委分缺先補用典史方炳垣漢川縣典史事務詳委試用州吏自吳芬俱者理二十　　　　牌示京山縣丞事務詳委補用府經縣丞樊國輔署理二十五日管帶鳳字馬隊前營候補叅將陳金元進見交卸署撫右遊擊事赴兩院禀知辭赴襄樊二十六日藩憲牌示南漳縣典史員缺飭准補之林錫通赴任 
 
 
 

Page 10

 
 
   
 
