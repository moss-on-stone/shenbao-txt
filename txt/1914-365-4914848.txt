# 1914 - 365 - 4914848

 

Page 1

 
 
   
 
 

Page 2

 
 
時評 
[官與辦事（冷）]  
　　余旣評官與職之分離爲奬官之一法旣而思之意有未盡者 
　　官者所以辦事者也而今之設官蓋不欲使之辦事而欲使之不辦事者也夫中國之官自清季以來所流傳者多矣此輩皆以做官爲生活苟不做官如魚之失水而不能生存也不能生存則必出其死力以與現任之官暗中反對而現任之官不能辦事矣政府知其然也故亦以官與之使得仍能生存於官中而不至反對現任之官而現任之官可以放手辦事矣夫現任之官職也非現任之官官也職者辦事者也官者不辦事而請其不阻碍辦事者也官與辦事分離故官與職分離也此又我之推測政府官職分離之說也或曰今之反對現任之官者多矣豈必舊官僚而消滅反對之法僅僅舉舊官僚而盡官之何也曰舊官僚者曾爲官者也且深於爲官者也官中之秘訣所謂三折肱者也其反對必有力若非舊官僚者少年浮躁之徒耳政府何畏焉 
　　嗚呼我爲此言測政府固甚重視政府者也 
[策令]  
六月九日大總統策令駐京巴西國前任公使貝雷拉給予一等嘉禾章前任代辦頭等參贊吉梅拉給予二等嘉禾章此令 
　　又令駐京俄國前任二等參贊阿貝克思培樂新給予三等嘉禾章此令 
　　又令王麟閣容揆給予三等嘉禾章此令 
　　又令楊世培給予四等文虎章此令 
　　又令張得成給予四等文虎章李銘楚給予五等文虎章此令　　又令耿玉田授爲陸軍少將此令 
　　又令奉天巡按使張錫鑾保薦政務廳廳長人員呈請任命等語應准以任毓麟爲奉天政務廳廳長此令 
　　又令陸軍總長段祺瑞呈請任命王坦爲陸軍第十師礮兵第十團團長應照准此令 
　　又令據陸軍總長段祺瑞呈請將伏羗剿匪出力之步隊管帶楊世培授爲陸軍步兵中校以示奬勵應照准此令 
　　又令内務總長朱啓鈐呈稱前淮北鹽大使兼任團防鹽防營統領段士　當辛亥革命軍興土匪蠻起該统領抽調營兵擇險防堵並設計拿獲叛黨杜金林奸民華重彝分别懲辦地方賴以安謐請予奬勵等語查段士璋以鹽務職官當政體改革之時調集軍隊籌備餉糈保衛地方誅鋤亂黨洵驅應變有方應准由部傳令嘉奬並着以縣知事分發原省任用此令 
　　又令據署熱河都統姜桂題呈稱考核知事分别舉劾請予奬懲等語署承德縣知事盧宗呂理繁治劇卓着勤能署赤峰縣知事葉大匡才具優長撫循有術署豐寗縣知事陳善詩勤求治理深治輿情署阜新縣知事李宗元持躬清正明幹有爲應准由該瘼代理圍場縣知事徐壽光縱容丁役民怨沸騰着交文官高等懲戒委員會議處並交内務部查照此合 
　　又令外交總長孫寳琦呈擬將次長曹汝霖進叙一等等語應照准此令 
　　又令據國務卿呈擬將政事堂參議許士熊張國溶叙列二等等語應照准此令 
　　又令外交總長孫寳琦呈擬將秘書嚴鹤齡許居康參事顧維鈞司長周傳經陳恩厚均進叙三等等語應照准此令 
　　六月十日大總統策令交通次長馮元鼎因病呈請辭職並懇開去川漢鐵路督差使等語應照准此令 
　　又令江蘇徐海道道尹程建釗阒開缺另候任用此令 
　　又令任命王舍棠爲江蘇金陵關道尹殷鴻壽爲江蘇蘇常道道尹李慶璋爲江蘇作海道道尹徐鼎康爲安徽安慶道道尹何業健爲安徽蕪湖道道尹黄宗傑爲安徽淮泗道道尹何剛德爲江西豫章道道尹羅述稷爲江西廬陵道道尹此令 
　　又令湖南衡陽道道尹唐璆陜西漢中道道尹南兆豐陜西榆林道道尹崔雲松甘肅蘭山道道尹張幰堃均著開缺另候任用此令 
　　又令任命丁傳紳爲浙江錢塘道道尹梁建章爲浙江會稽道道尹胡瑞霖爲湖南湘江道道尹俞壽璋爲湖南衡陽道道尹余咨爲湖南武陵道道尹陳判璋爲陜西關中道道尹程克爲陜西漢中道道尹吳廷錫爲陜西榆林道道尹孔憲廷爲甘肅蘭山道道尹此令 
　　又令任命沈鈞業署理浙江金華道道尹孫世偉署理浙江甌海道道尹黄本璘署理湖南辰沅道道尹羅經權署理甘肅西寗道道尹馬廷襄署理甘肅甘涼道道尹常永慶署理新疆喀什噶爾道道尹此令 
　　又令任命陳光憲署理江蘇淮揚道道尹陳培錕署理福建閩海道道尹蔡鳳禮署理福建建安道道尹此令 
　　又令財政總長兼鹽務署督辦周自齊呈請將江寗榷運局局長孫蔭免去本官等語應照准此令 
　　又令財政總長周自齊呈請任命孫蔭爲江蘇銀行監理官鄧孝可爲黑龍江官銀號兼廣信公司監理官曲卓新兼任山東銀號監理官應照准此令 
　　又令内務總長朱啓鈐呈准江蘇巡按使韓國鈞轉據上海閘北警察分廳廳長徐國樑詳請任命徐德鹤爲秘書姚志祖爲勤務督察長趙殿英張光烈李佑元鄭汝重爲科長解恩桂董希賢王霖爲署長應照准此令 
　　又令海軍總長劉冠雄呈稱本部副官侯毅因病辭職侯毅准免本官此令 
　　又令交通總長梁敦産呈擬將秘書劉洪禧陳慶龢徐楨祥陳瀏敍列四等等語應照照　此令 
　　又令殷鴻壽已任命爲江蘇蘇常道道尹所有蘇州鎭守使缺應卽裁撤此令 
[專電]  
　　北京電德所獲濟南順德間及高密韓莊間之路線已於去年暫換照會德續派代表協議聞前線確已延長至彰德後線已延至徐州英文京津時報論德人之利以此得由魯擴充至汴而其眞因卽以彰德礦産較順德爲優且兩省産物均可由此達長江依一九一三年十二月二十一德公使簽訂之合同此次要求頗公充其條件畧同津浦但有一重要者即由德商行出資選擇華人弟子分送上海靑島之德國學校養成服務順天時報載延長眞因卽在吸收河南江蘇諸省物産並謂烟濰路約亦已成立 
　　蘭州電聞白匪派人至河州聯絡馬安良部下安良嚴詞斥之並申儆其衆以扶持大局匪無所施計仍囘竄岷州平日政府疑馬至此大白 
　　北京電浙江雲南各省有向德柏林克羅卜廠定製陸路重砲刻 
已告竣該公司已行文陸軍部速行交欵交貨以清手續 
　　南寗電陸都督恐地方不靖預向中央請快鎗二千枝子彈二十五萬顆中央以目前無械可撥電復未准陸督現擬向德商購買 
　　武昌電段督爲火底抽薪之法預計舊時軍隊悉數裁遣另由直豫招募新兵從事訓練 
　　南京電巡按使因道尹官制尙未實行設立凡由道尹轉詳等事暫行仍舊逕陳巡按使核辦已通飭各縣遵照 
　　南京電中央因劃分五軍區問題電詢各省徵集意見昨馮督特召集顧問及上級軍官在府會議以備電逹中央 
　　南京電馬士杰於十日乘車北上 
　　南京電財政廳長蔣懋熙擬日内晉京覲見 
　　南京電陸軍部電嗣後凡持用甲種車照軍人須着軍服始能減收半價 
　　杭州電日前陳鹽運使赴滬省親昨已搭快車回杭 
[特約路透電]  
　　北京電四月間華兵曾在張家口北殺斃蒙人數十名政府已接張廷士統領王雲吉喇嘛及察哈爾政府物場監督孟基特加爾斯（以上諸名均譯音）之報告其文大旨相同惟第三報告最善措詞内謂二月四日接何統領命令勸降吉布蘇林（譯音）蓋其人與彼同旗且有關係也彼抵馬王廟時派一亦與吉有關之人往告此行之目的吉稱須從緩計議約在台蘭土爾（譯音）會晤後吉率携械之衛隊二百名抵會要求須勿遣散舊部及任之爲戌軍統領始允投降當時參事薛鼇（譯音）商在烏台（譯音）孟赴該處告以吉之要求不合情理觀吉舉動傲慢實無投誠之意薛卽致吉書吉覆書稱願薛監點蒙人薛盏乃允赴吉營並以華兵圍住蒙人以防其詐蒙人一部分駐舊堡之内餘在堡外點名之際蒙人忽由馬上發鎗於是華兵乃聚撃蒙人殺死七十人並馬多匹孟謂華兵苟不設備蒙人將襲佔全營又謂吉曾縱馬逃脫惟拘獲其副乞爾濟押至張家口處决張廷士則謂吉亦被殺三人報告之中否認蒙人曾棄來福鎗之說 
　　北京電聞中比草合同業已畫押比國之理事爲某比銀行經理中國之理事爲楊廷棟現信楊僅暫任日後將以李國建（譯音）代之 
　　北京電已故駐京日使山座君遺骸之灰今晚六時離京將由袁總統代表施肇基及外交部委員兩人送之中國巡洋艦兩艘豫候秦皇島於其抵時鳴炮致敬旋護送日本巡洋艦明石號出海各使署亦將派兵與日兵同出前門送至車站自有明以來從未許棺木經過此門中政府破此成例以示特别尊崇山座君袁總統之代表及中外各要員前清各顯貴均將執紼日使署深感中國以殊禮遇待前使山座君蓋藉此可令衆知中日友誼之篤也山座夫人將偕其夫屍灰反葬横須賀 
　　北京電已故日使山座君今日下午出殯其遺骸之灰載以袁總統之馬車送至車站儀仗甚盛中外兵隊護送者極爲壯觀由使署出發後沿紅牆出前門至站旣抵乃將盛屍灰之籃另置一車山座夫人時亦抵站執紼之員過者皆向鞠躬繼由山座夫人鞠躬謝衆步登火車儀仗所過一路極爲整齊全收華人爲之照料此實北京近年來偉觀之一也 
　　廣州電李開侁之母明日八秩壽辰各僚屬悉照前清舊例餽送貴品頗多昨日有工人數名搭蓋綵棚之際由高墮地死者四人重傷者四人 
　　武昌電當道現於夏季開施藥局每人准領藥百文 
　　東京電郝門君浦萊君白倫台爾君植田君近藤君加口君被控爲藤井海軍少將之同黨已於今晨開審裁判長爲田山君被告所請之歐日辯護士站有一排之多英法領事亦往觀審西門子日本支店經理郝門君晨間曾受研訊下午君謂里區所盜之函牘彼並不視爲重要惟旣落與路透電社之手則留於該社殊爲危險此項函牘之中並無付日本海軍官員回扣金之合同彼曾請德政府商諸英國外交部勸路透電社勿宣布此項函牘德政府未允 
[譯電]  
 
國務卿徐世昌均將蒞會今已通告參政院院長黎元洪將來參政院會議時不准旁聽討論總統議案或憲法時更將機密會期大約將定一年然後即將從事召集立法院 
　　北京電參政院决將於本月二十日在前參議院舊址開會因多數議員未到京者均來電謂可於是日趕到故也今日（十一日）聞袁總統並不親自蒞會擬令徐世昌代讀開會詞 
　　北京電余（字林執訪員自稱）於今日（十日）晋謁國務卿徐世昌徐言起用舊官僚非復舊之謂今選用夙有經騐之人蓋爲其能匡佐行政措諸安全之基俾得維持中國之存立耳國中少年英彦不久亦將予以參政之機現望各省財政兩年之内得與前清最寛裕之時代相埒而再遲數年則可更見發達遣散軍隊進行多時惟因今當征勦白匪之故不能如豫期之速一俟匪亂敉平則可按照程序加速實行云 
　　北京電張蔭棠已就參政之任聞將兼任總統府外交科長 
　　北京電嗣後各省巡按使將按季以本省各縣知事之政績呈報大總統憑以賞罰黜陟 
　　北京電嚴復張鎭芳上書敎育總長請於各學校重經學廢泰西哲學 
　　北京電袁總統擬在北京設立總局管理取締鴉片貿易律實行事宜以丁振鐸爲局長 
　　北京電順天時報載稱載洵以私産售洋數百萬元已請英政府准其入籍 
　　北京電聞李鴻章之孫國建（譯音）將爲中比興業公司之中國理事 
　　北京電路透電社所傳倫敦電音謂東方開拓公司已得會同中國經營四川豐富之油井雜礦實業利源之專權一節實屬過早而定熒惑公衆此電乃指一八九九年許與泊里查特及摩干之利權中國謂已過期失效惟英政府前嘗與中政府談判此事中政府允重訂新合同以代舊合同惟須限制經營之區域此項談判至今未結惟該公司將來必可獲有經營川省利源之佳機然中政府决不致以專利權許之也 
　　北京電駐京美使林士區君告假赴瑞士避暑 
　　北京電駐京比使賈蒂爾君告假回國昨已啓程 
　　聖彼得堡電國會已决議請政府籌畫更爲有效之方法規定特别出口商品奬金修改稅則發達交通藉以增進俄國與蒙古中國及東方之貿易 
　　倫敦電巴西駐古巴公使哇里佛拉君已任爲駐中日兩國公使 
　　尼亞加拉電調和談判已起波折美國堅不承認烏爾太總統調和員則欲准烏爾太 
[]  
[]  
[]  
[]  
 
 

Page 3

 
 
有舉繼任　之權 
　　倫敦電駐墨日使及隨員失蹤一事今無所聞日政府則償必係二人展緩回墨京之故 
[公電]  
　　内務部通告官服制電各省巡按使鑒省道縣官制現已公所有巡按使道尹知事各官訓服亟應詳加釐定經本部呈明大總統以此項制服未規定以前准巡按使暫用民政長公服道尹暫用觀察使公服知事服暫仍其舊奉批可等因除咨行外合先電逹内務部印 
　　魯督通告解嚴電都督巡按使護軍使並請轉各鎭守使將軍都統巡閱使各辦事長官均鑒省自去秋戒嚴以來地方幸漸安定現在軍務肅清亟應與民休息業經呈蒙大總統允准宣布解嚴知關遠注特電奉聞靳雲　靑印 
　　司法部通告司法和政電各省巡按使鑒五日奉大總統令實任巡按使均特别委任監督各該省司法行政事務等因當卽電飭該省高等審判廳長遵照並依省官制第九條辦理除高審長對於司法行政事權限不日釐定呈請公布外深望貴使贊助維持不分畛域俾司法行政日就刷新藉收内外相維之效司法部魯印　　外交部通飭護照須貼印花電各省外交特派員鑒准財政部函印花稅一項非竭力提倡不足以收成效請通令各駐派交涉員嗣後凡有請領護照出洋均應購貼印花稅票一元以資挹注等因除函復外合電遵照仰於奉到電令之日想卽便實行外交部印 
　　山東展覽會報告開幕電各報館鑒本會十五日開幕物産陳列容積百數十楹中外來賓連袂並至會中頗多見聞附設歷代金石書畫參考館上溯三代法器下迄有清各家珍品徵集輯錄亦足稍存國粹之一班貴社駐濟訪員詳示知以便特給免劵如派專員採訪見敎尤所企盼山東展覽會眞 
要聞一 
[參政中之人財兩籌備]  
　　籌撥經費之會商昨聞財政界人云周總長因連日得參政院秘書廳來文催欵其目前之經費已經籌撥但參政院爲永久機關其經費斷不能無一定着落故周總長特入内與國務卿會商此項經費之着落聞徐國務卿以中央難以籌撥此項巨欵擬分電各省一律擔任曾呈明總統核准已由政事堂及財政部分電各省巡按使照辦矣 
　　院長兼薪之擬辭民國成立財政困難官吏兼差不兼薪一節雖無明文規定然在事實上多屬如此辦理現在參政院人員自院長黎副總統以下兼差人員甚夥惟對於是否支給兼薪一層尙無明白之表示兹聞政界人言黎副總統以副總統資格兼任院長經總统批定俸費月支三千元在總統尊院長之意不得不如此規定而副總統素以節儉爲懷對於此項兼俸决計不能領受云 
　　馮參政辭職之再電參政院參政發表後馮參政煦卽首先有電致總統稱病軀萬難擔任請另簡賢員當經總統復電勸勉促其入京兹聞馮氏昨又有電到京堅請詳辭職其措詞其决尙未悉總統如何 
答復 
　　對於辭職者之討論總統昨與黎院長在府中對於請辭職參政之各人員討論四項辦法（一）現在請辭及已到未到京者各若干人與開院時人數出席問題有無妨碍（二）此項人員一時旣難物色是否卽按現有人數開院三其確係因年老不能來京者是否用函電往來以備院外之諮詢（四）可否再行致電邀請務使各皆就職此件聞係最後之硑商惟究用何種手續進行尙容探悉 
　　特任狀發給之現數參政院秘書廳前發通告略謂參政院開院在即諸任命狀望諸君親來領取等情聞前日（六日）赴院領取者有二十四人之數姓名錄下汪大爕施愚劉若曾徐紹楨馮麟霈孫多森胡鈞楊守敬王印川蔣尊簋姚錫光饒漢祥汪有齡朱文劭黎淵陳國祥程樹德王世徵鄧鎔那彦圖阿穆爾靈主李世偉李國杰聯芳 
[京塵中之應時宴會者]  
　　女子敦誼會北海開彩日昨（七號）女子敦誼會發起遊覽北海（原定上一星期日因陰兩改期）多數人對於北海之遊久殷嚮往故中外士女到者甚衆自上午十鐘至天色向晚絡繹不絶（先期由敦誼會分送遊覽送）該處風景如畫洵不愧爲首善名勝之區其中若亭宇之壯麗山徑之曲折湖水之淪漪樹木之鬱隨在皆可以引人入勝大有應接不暇之勢敦誼會於午後在碧照樓下遊廊内將上月二十四號售出之白色臨時報票號數開彩計票一千張有彩者二百云是日遊人或登高以望遠或泛舟於湖中留連景物幾不忍去蓋是處較諸萬牲園更饒勝概一日遊觀尙不足盡興也 
　　軍學研究社紀念大會北京軍學研究社成立已屆三年特於六號午後三時假東廠胡同將校聯歡社開紀念大會邀請軍學界諸名人蒞會是時也惠風和暢天氣清朗加以聯歡社本有爲前清某相國之别墅園中景緻點綴極佳首蔣百器君報告開會宗旨繼由該總幹事林君贊侯告該社三年經過事項次有黎副總統叚總長陳次長所派代表覃楊三君致頌詞並有敎育湯總長濟武德國軍官丁克海日本軍官某少佐演說頗極一時之盛而尤以湯總長之演說淋漓盡致演畢稍憇撮影乃以多數彩品分贈諸來賓然後大開宴會觥籌交錯盡歡而散云 
　　郵傳部舊人公讌東海郵傳部舊人於昨日（七日）下午一時公讌徐東海相國徐於三時蒞讌是時微風徐來致有爽氣讌宴之地頗爲高爽賓主酬酢盡情函歡散會時已六鐘有餘此宴蓋有作用在也 
[政治會議之餘音繞梁]  
　　議長之辭呈政治會議李議長懇辭榮興總統未允所請一節已誌本報兹將李議長原呈補錄如下爲懇辭榮典事五月二十九日奉大總統策令李經羲給予等嘉禾章此令等因聞命之餘無任慚悚伏念經羲衰病餘生養疴海嶠辱荷徵書敦迫之殷勉領政治諮詢之席凡關大疑大計斷謀奚贊夫高深即有嘉謨嘉猷思益悉資乎廣集經羲濫竽滋媿何勞可言兹蒙榮典特頒益覺神明内疚惟有仰懇大總統俯鑒微忱賜予收回前令以重褒榮而免倖濫不勝屏營之至伏乞大總統鈞鑒謹呈 
　　秘書之優奬政治會議業已閉會刻聞李議長以該會議秘書廳人員辦事有日頗著勤勞昨日（七日）特具呈總統請將此項人員分爲交由各部錄用及以知事記名兩種辦法以示奬勵當經總統批准照辦云 
[裁釐案實行之難點]  
　　請裁淮關之未准淮安關監督前清本屬淮揚道兼管嗣因安插道員遂分而爲二全國商會聯合會以現當裁釐加稅之時要求裁撤仍由淮揚道尹兼管財農兩部會商以財政困難全賴釐金接濟應母庸議所呈巡丁勒索各節當飭該關監督汪嘉棠認眞查禁 
　　抵押洋債之關係裁釐加稅一事財政部近來正在籌議準備實行惟聞尙有一種窒礙未能解决因釐金抵押洋債者已有十省皆爲釐金最旺省份（一）湖北宜昌及萬户沱等處釐金抵押英德借欵（二）蘇州淞滬九江浙東貨釐抵押瑞記借欵（三）山西全省釐金抵押滙豐借欵（四）直隸山東江寧江蘇安徽稅釐抵押津浦借隷以上裁釐之後必須另籌抵項且須得外人之認可云 
[雜評一（無名）]  
　　國務卿之談話徐國務卿語字林報訪員謂政府之起用舊官僚非復舊之謂乃欲維持中國之存立耳質言之即中國革命以後國内紛紛不若前清之安靖故欲賴舊官僚以回復前清之安靖革命以後政府大困於財政故欲賴舊官僚以回復前清最寛裕之財政非好復舊也以欲回復前清之安靖與寛裕非此舊官僚莫能爲也雖然政府非此舊官僚莫能爲而此舊官僚非一切舊法舊制亦莫能措手故政府用舊官僚而舊官僚復一切舊用舊官僚非復舊心或如是實則不然也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京卹欵案之結束]  
南京特約員 
　　南京卹欵决以公債票攤發已由都督巡按使會銜電逹右央請示嗣以此案曲折甚多金鼎係原辦　人特委託赴京陳訴一切並告寗民望卹之殷聞已得京電蒙總統核准是卹欵案已有結束矣 
　　各人叙此辦法之先有一隠事尙須宣布者當五月二十日前後電稿擬好尙未發出之時有介紹華商購買八釐債票之舉其名姓甚秘其條件（一）須在四折之上（二）不准押與外人手（三）不能有外欵在内此三條件磋商至二十五日而破裂華人之義俠心蓋甚薄弱也或又有曾商諸紅十字會購買作爲基金者亦以紅十字會經費竭蹶未能成功乃轉折仍入於發給債票之舉化整爲散由本省印成小票此舉流弊頗多金商諸　　部換給中央六釐公債票二百萬元分百元五十元十元可敷散放之用另用現銀三十二萬元郎由蘇省驗契費項下劃撥此其結朿之辦法也 
　六釐公債票僅百元一種日内可印成金回南時先帶五十萬其餘五十元十元兩種須一月變方印成屆時再請都督巡按使遴派專員赴京領取聞六釐票紙面甚大帶來之五十萬裝置須二十箱之多現發給卹欵日期尙未嫌内部支配計畫大體已具凡百元以下概發現銀一成百元以上亦以一成核給而搭放現銀爲多少之區别大約發欵至遲在七月中旬聞金曾電致商埠局科長包安保君告以事已辦妥日内南旋矣按金鼎圖寗已見昨報專電此信發時尙未到也 
[修改内官制之裏面談]  
　　修改之原因修改官制之說聞政府現擬將現行言等官俸各條提交法制局從新修正探其原因約有二端（一）擬將官職分離因民國成立以來各等文官凡現任某職者卽具有某官資格一旦解職其某官資格亦即同時消滅現擬改定爲官職分離如前清之品級制度凡在任者稱其職卸任後則稱其官其某官應授某職均有一定界限不得儹越此項修正之用意係以現在文官懲戒委員會所定懲戒辦法本有褫職免官兩層若非從現擬辦法似與該會規定有所抵觸蓋目下官職不分所謂禠職免官名雖爲二其實一也（二）困現在官制變更各項機關或裁或併多已改組以前所定官等官俸現已多不適用故須修正云内容之傳說外官制公布後中央官制方著手修改問其内容則爲裁秘書增加參事裁主事添　簽事其向有之簽事不動簽事分爲三等一等簽事與參事皆可外放道尹二三等簽事與同簽事皆可外放知事此外又有二說一說各部總次長下設左右丞四參議僉事主事則有一二三等之區分司長爲一等僉事科長爲二等僉事主事爲三等以下皆爲科員一說又謂左右丞左右參議司長僉事主學略同上說惟僉事即屬科長僉事以下將均規定額數因有此等風說各部人員遂皆思鞏固地盤增長階級一時奔走權要分途運動者頗不乏其人云 
[省官制更變後之外官抽象觀]  
　　巡按不受部令外官制已實行三級制巡按使權限等於督撫關於司法行政事宜全權辦理須商榷者亦直接于總統不受各部命令日昨政事堂提議此事以巡按使爲一省行政元首若無特權不能措置妥恊部署阻隔難以便且行事亟應直接總統辦事所有各部與巡按使接洽事件由政事堂咨照辦理云 
　　巡按出巡四屬各省巡按使已分别實授署任代理一律命兹聞總統曾與徐國務卿議及以巡按使爲一省行政長官責任甚大按其權限揆其名稱似應出巡四屬俾可觀察全省司法行政各事宜有無進步並擬以春秋爲兩季出巡之期蓋夏日過炎冬令正在防務吃緊均不宜出巡不日即將此議提交政治討論會大約不久即可實行 
　　道縣設佐治官政治討論於六號舉行第二次會議聞提議案件係設置道縣佐治官問題以政務財政兩廳長實爲巡按使之佐治官獨道縣尙付缺如前清卽有此制如道副於司同知副於府判副於州縣丞副於縣此其例也今則外官改爲三級制道尹縣知事皆係獨當一面學務殷繁自應一律添設佐治官但其名稱如何尙未確定大約下次會議即可解决也 
　　官吏回避本省民國成立後將從前本省人不得爲本省官吏之規定全行打破故各省之官吏大半以本省人充之而近日政府以本省人爲本省官吏其獘端百出究非所宜曾通令規復以前之制現文迭經會商擬具大概辦法如下（一）除都督及各級軍官以外本省人不得爲本省薦任以上之官吏（二現在本省人已爲本省薦任以上之官吏者酌其才能調任他省其缺由巡按使另保薦相當人員補任（三）已入他省之籍者應由巡按使調查其與本省之關係如何再議處置等並聞昨日（七日）已以政事堂名義分電各省巡按使飭其即日遵照辦理並隨時呈報 
[修武煤礦交涉又展限一月]  
　　豫代表胡王諸君昨日在六國飯店爲福公司代表愷瑞克洗塵兼談煤礦交涉兹悉是日豫代表王搏涉胡石靑等在六國飯店與愷氏宴會時提及前次分採合銷之議福公司代表竟欲取消前議豫代表等謂此次合銷辦法在中國已十分退讓捐失不少原一方面維持土窰一方面補救福公司之損失雙方各自退步方能兩利俱收今英商旣不欲克踐前言豫人亦何樂曲就則前議當作罷論此時雙方主張均甚强硬談判幾至决裂移時復繼續開議以此時之交涉原定六月七日滿期既因此次小有波折遂復由雙方商定展限一月徐議進行云 
[紀蕪湖最近之兩風潮]  
　　地方廳拘犯越獄本月六號夜四鼓時地方檢察廳因是晚緝獲要犯十餘名正在研審間忽報看守所犯人大起鼓噪胡廳長當即率同司法警察前往巡視猛見一犯自所垣直躍而下知已失事即當場捕獲之及至所前乃悉各要犯二十餘名已破栅越獄矣尙有命犯一人正扒牆時立被所丁放槍撃斃隨命城門嚴備分處搜拿由警察署團防局各處共捕獲十餘名餘皆向北路逸去已電請當塗知事宋容塘君派差截拿鮑鎭守使聞報立派失士一排帮同防衞以爲事後之補救聞廳中法警向僅有十餘名並無快鎗春間由司令部借得毛瑟四枝第一第二兩看守所則只各得二枝所役二名該所附在縣署（即前清大號）距廳甚遠查知事因公下鄉衛隊悉皆隨去是以有此變故現胡廳長已將失事情形電呈省城高等廳該廳檢察官王少耕次日清晨卽乘騎率帶法警在太平府及本縣東鄉一帶先後緝獲逃犯數名内有張永富鮑得勝二名係鮑鎭守使寄押之要犯一併獲回王檢察官復親詣看守所勘驗一切見所内藏有鐵銼釘錐等件知各犯蓄謀已久該所官陳仲德毫無覺察疏忽之答已無可辭當經胡廳長將陳撤免另委顧璿代理並將該所押犯中已定罪之重要者二十六名備文解交省城模範監獄以爲亡羊補牢之計云 
　　萬頃湖惡佃拒捕蕪湖萬頃湖有著名掍徒王開甲者數年以來斂費肥已糾衆搞租上春經知事設法拿獲解省在案詎該犯到省後堅供不認故未定讞倪督特令查知事飭將該湖惡佃陳興之沈昌善等速拿解省歸案質訊查敬吾知事奉令於本月五號派差吳榮戴春等前往該處協同屯墾局勇荷槍帶器設法捕拿而該犯早已得風遠颺僅將陳興之之子緝獲行至半里許該佃忽在莊鳴鑼聚衆千餘人各持扁擔鋤頭赶前攔截竟將伊子奪回復毆傷局勇命在一息所有槍械亦盡被劫去該處領墾肥疇公司經理人張光祖當將受傷局勇舁回公司治救一面奔赴衙門報告電達都督頃得倪督復電餾飭鎭守使派隊協差嚴行拿辦查知事奉電立即親率兵隊直赴萬頃湖當場拿獲十二名有洪某一名誤中流彈斃命所獲之人查明無罪一律釋放刻仍訪緝陳沈二犯云 
[湖北政界新談片]  
　　高督辦之用人湖北官錢局督辦高松如現已正式蒞任查該局於前清放出之欵以財産抵押者爲數至巨雖民國成立已近三年而一切賬項尙未清釐明白皆緣舊經手局員起義後均已星散亟應招回重行錄用昨已將從前承辦該局要職員司數人分别委定各任原職以資熟手兹將所委人員姓名職掌誌下董達夫經理漢口錢票莊存放欵項往來王曉嵐總局賬總承辦内部存放各項翁小村經管財産押欵蕭慰村主管文牘楊菊生經管紙幣庫 
[段都督之薦賢董元春阮貞元二君均前]  
清之太史籍隷皖南游宦直魯頗著循聲自辛亥政變後即行退隠山林現叚香岩都督以佐理需人遂均延聘到鄂暫以秘書奉屈一面呈請大總統以各部司長各省道尹存記任用俾展鴻猷 
　　水警廳之减費鄂省財政支絀已極當局以竭力減政爲救濟凡百政費均大加裁减惟水警尙未裁汰蓋以其不僅保衛水上治安並隨時巡緝濱江沿河各城鎭鄉市除暴安良較陸警尤著功效也現内務部以水警常年餉項至六十餘萬之多未免太巨令飭裁減二十萬節省開支呂巡按使體察情形以水警總廳之下分設兩廳其下又有專署分署分區分叚種種名色用人不無冗濫應將其第一第二兩分廳裁撤總廳分科職員亦應减少其半所有各專署卽改爲分廳縮小規模分署區段仍舊惟須裁减舢板炮船二十隻俾符預算昨已令飭水警總監何錫蕃迅即遵辦將所有一切經費核實删减具報聞何廳長以湖北長江襄河綿亘二三千里湖港紛歧水警區分三十六區每區只舢板二隻今令裁减二十隻實屬不敷分佈但長官令不可違只得遵行查裁餘炮船二十隻旣無使用之處廢棄未免可惜擬定變賣每艘價四百串統計應變錢八千串昨已呈經吕巡按核准招商承銷矣 
　　行政費之重定鄂省巡按使公署已改組成立呂巡按以鄂省庫帑奇絀軍費旣特别裁减行政費尤應力圖撙節昨已妥商陳希賢廳長謂本公署範圍旣經縮小雇員亦分别裁汰辦公經費擬按部定原額每月一萬二千元減支十分之三正在趕編預算以本月份開始試辦 
[中央財政特派員紛紛到湘]  
（一）調查財政中央財政部以前次由政府特派王小宋君調查南方各省財政然其宗旨偏重於幣制一項其各項財政詳細出入仍未得其究竟現又派雷多壽黄祖徽二君分蒞各省實地調查昨湘省公署接得漢口來電謂黄調查員已乘湘江丸來湘其調查目的應卽隨文通知預先略爲清理約計事項如下（一）金融現狀及收入支出實在情形（二）國稅廳財政司代辦之各金庫並流行之紙幣（三）各種收稅機關之良否及商民對於推行新稅之趨嚮 
　　（二）稽核鹽政中央鹽政稽核總長張弧君以鹽政爲國課收入大宗惟各省鹽務積獘甚深非派員嚴加稽核不足以杜侵蝕而資整理現已特派參事伍光建僉事顧鴻範二君來湘稽核以爲將來整理畫一之預備 
　　（三）考查稅務財政總長以各省印花騐契等項新稅早已次第施行而辦理有效者尙屬寥寥故特派四員分赴各省考查便籌整理方法兹湘鄂贛皖等省查稅員已派定僉事李鑫君大約六月中旬可以抵湘昨已由部電咨湯省長查照接洽矣 
[湯督對於創設公司之取]  
[締法]  
　　實行擔保費湘督兼巡按使湯公以近來每有人倡組公司招人入股已則一錢莫名濫肆揮霍或捲欵潛逃長此以往是阻塞資本家熱心投貲之路欲求實業之振興終歸無望爰特擬訂取締辦法通知各商民一體遵照其條件如下一凡設立公司須先將發起人之籍貫姓名及年齡職業隨同簡章彚呈本公署查核方准備案否則查究不貸一公司股金實數須於備案時註明並呈繳股金三分之一作爲擔保費未將擔保費呈繳者作爲無效一各公司如遇緊急或破産時經本公署查核非虚准予提取擔保費救濟之平時不准請提 
　　規定註册費湯巡按使爲提倡商業增進收入起見擬訂公司註册費簡章佈告商民一體遵照其規定數目如下公司股本在一萬元以上三萬元以下者應繳註册費五十元股本三萬至十萬元者應繳註册費一百元股本十萬至二十萬元者應缴註册費一百五十元股本二十萬至五十萬元者應繳註册費二百元股本五十萬至一百萬元者應繳註册費三百元股本百萬以上者統收註册費三百六十元 
[武林近聞（靜眼）]  
　　（一）財政廳之成立期浙省行政公署改組後政務廳業已成立惟財政廳因廳長張詠霓君欲於六月内將二年度收支結束故决計俟七月一日三年度會計年度開始日爲成立之期俾將來該廳成績如何易於表示亦易於清算也至該廳改建大門已於本日（六月十日）動工以舊民政司大門改爲該廳正門預算經費共約千元但除去舊料不過數百金云 
　　（二）國稅廳之尾聲國稅廳長胡君迭經中央電催急於交卸已向財政司再三交涉但財政廳長决意俟下月一日接收勢難從速雙方極力磋商乃定本月二十日起停止辦公其有重要公文送交財政司代行仍用國稅廳名義按胡廳長在浙在事頗能綜核名實用人尤愼浙官吏惜其去也故於七八兩日在烟霞洞勝地設餞祖道以壯行色云 
　　（三）財政之裏面觀浙省自光復後未遭大亂財政本不告窘惟擾攘之際一般有勢力者羣思攫奪多金以酬其勞軍事巡警諸費驟加巨萬即如司法經費亦自三十萬驟增至百餘萬致入不敷出有禮和借欵之舉當時筦財政者如奕棋然數月之内三易其人庫藏如洗岌岌可危後經當局者竭力整頓二年以來遂著良好之成績聞三年度預算軍費减爲三百萬國家行政費減爲二百八十萬地方行政費無甚减少約二百四十萬收入總數約計一千二百萬除上項支出外尙有四百萬左右可供給中央此外鹽稅之抵還外債及縣稅之留辦地方公益者不在此數浙中人士有謂各省對於中央無如浙省之忠實者當局者奉令承敎未免太過有謂中央政費應由各省分認方不致倚賴外債此次大借欵之削减外人頗爲驚訝亦由中央政費有着之故愛國者固當如是兩說是非未敢臆斷並存之以諗讀者（四）三百人之大畢業浙省公立法政學校自昨日起舉行畢業試驗本科别科補習科共約三百人濟濟人材可謂極一時之盛矣惟值兹司法範團縮小之際此多數之人材不知將從何處覓職吾人對於敎育方針不能不希望當局者之熟審供給與需要必須兼籌並顧竭多數之脂膏以養成失職之游民豈敎育之本意乎現聞該校長陳君有辭職之說繼任者爲總務處裁缺科長周子浩君不審確否 
　　（五）講習所之怪現象審計處附設簿記講習所以爲改用新式簿記之預備法至良意至善也各機關粉紛派員來杭聽講人數共計一百九十六名本月二十左右即可舉行第二次畢業室少人多暑時濁氣充塞合人頭暈目眩而講堂之中怪象雜出有口吐紙烟縷縷如香霧者有隠几而臥作莊生之蝴蝶夢者笑語喧雜大似天竺寺中香客麕集之狀其敎師言語旣不易聽而學識亦不甚高尙惟杭人某者所講較明切亦是中之錚錚者矣 
[浙垣政務改組之新條例]  
　　浙省巡按使署業經屈使組織成立兹探得組織條例抄錄如下第一條本公署設政務廳置廳長一人掌全廳事務第二條政務廳設總務内務敎育實業四科每科置科長一人科員總額三十二人以各科事務之繁簡支配之第二條各科職掌如左（一）總務科典守印信事件收發公文事件編 
官吏任免漢勵懲戒事件地方自治事件選舉事件禮俗宗敎事件保存古蹟事件荒政賑恤事件管理官産官物事件交通事件土木工程事件（三）敎育科普通敎育事件專門敎育事件社會敎育事件外國留學生事件件（四）實業科農田水利林墾司件工部事件第四條本公署關於財政司法曁防營警備隊調遣與機要文牘各事務特設專員掌理之第五條本公署因繕校文件辦理庶務各事宜特設繕校員庶務員若干人其員數視事之繁簡定之第六條本公署辦事細則另定之 
地方通信 
[鎭江]  
　　人力車之取締鎭江各馬路拉東洋車一業日見數達往來如織近日見有未成年之幼童現發拉東洋車者力小任重旣損幼童之體育復憂乘客之顚仆事極危險現爲張警務長訪悉特嚴行取締凡年在十六歲以下之幼童不准拉車如違卽提該父兄罰辦 
　　市鄉籌辦民團鎭屬各縣所轄市鄉現因盜風甚熾籌辦民團自衛已禀請各縣長轉呈都督批准矣 
[揚州]  
　　捕蝻類誌江都謝知事前至郭村一帶捕蝻昨始回縣并捕得劇匪揚龍一名帶回署中訊辦惟謝知事回署時得悉罰俸一月之事頗萌退志聞將晋省自行辭職江都縣境下橋鄉現亦發現蝗蝻由該鄉地保報知謝知事謝卽派李委於初八日下鄉會同該處董事嚴捕韓巡按以各屬紛紛呈報蝗蝻發生特委省農會職員徐可經博士前往各省視察現徐已於初八日抵揚 
 
 

Page 7

 
 
當卽晤會謝知事預儒往鄉視察搜捕情形并指　一切 
　　　禁烟餘譚揚州禁烟問題其所發生事件幾於書不勝書現謝知事復因省令責其查禁冰力特又於昨日傳集巡警五區區長令其轉傳各坊地保指報從前開過烟燈各户姓名地點抽查有無復犯并委員分途密查倘查有犯禁者即惟該區區長是問 
[杭州]  
　　督府會議軍費昨日（十日）各軍事機關奉到朱都督通令准於本月十六號下午一時在都督府開軍事會議凡上級軍官屆　均須一律到齊聞係會議浙江三年度軍費支付概算議定後卽須彚齊告册逹部云 
　　病作毆傷老母臨平陳寳瑛者係前清經魁）品學素優近因其門生鍾某百船侮辱氣憤填膺致患神經病病作時雖父母亦不認識前因闖入該鎭警署曾被吳巡官拘留在案旋經保釋又復私自來杭擬具狀詞欲赴行政公署控告其門生某君聞禀中情詞懇切不似出於瘋人之手筆嗣經友人勸阻始作罷論不料回鎭後憤無可洩舊疾復發日昨竟將其母毆傷聞有性命之虞云 
[濟南]  
　　蔡巡按維持學務之見端各縣自治經費留辦警隊不准移作他用迭奉中央命令已見前報惟此項自治經費之範圍係指從前議參會經費而言乃各縣知事不明界限往往將地方辦學經費一律提出以致各學校無米爲炊大有不能進行之勢聞蔡巡按以此種現象殊非地方之福擬即重申告戒嚴禁提撥以維學務之進行 
　　烟台運米出口之限制日前烟台商會請弛運米出口之禁當經東海關監督函商前民政長出省米石暫以直隸爲限至於石數之限制經民政長函覆請會同膠東觀察使擬定現聞所擬辦法凡運米出口每照以五百石爲限運往地方以直隸爲範圍以六個月爲期滿期滿後應否准其續運屆時再行體察情形核辦 
[長沙]  
　　籌設陸軍製造廠湯督以軍用器械關係極重擬就湘省創設陸軍製造廠旋以經費無着迄未定議實行兹以本省停止官佐休養金約共六十萬兩益以各屬衛田發賣之欵以之組設製造廠似可敷用故已臚列辦法電呈中央政府一俟核准後即便着手進行 
　　憲兵暫駐岳州陸軍部以憲兵爲軍人模範特令駐漢近畿憲兵第四團二營來湘駐紥聞該營已於日前開抵岳州報告到省湯督以前駐岳州曹司令現已赴宜該處爲湘省重鎭應有重兵防守特令該營長卽將全軍暫行駐岳以資鎭懾 
　　中外兵輪賽划現駐湘省之各國兵輪我國有江隼日本有鳥羽英國有飛洛波斯俱泊省城西門外江心昨由各該兵輪約定於本月七號在江中比賽槳划藉資操練云 
[雜評二（默）]  
　　今日非一狼之患也中國人之劣點兩言盡之一曰不明事理也一曰不守規則也此二者又互相爲因不明事理則不當動而動其動乃軼乎規則之外吾國向取放任主義以不治爲治人民無辨另之知識無法律之觀念自飲食起居以至治事從政幾莫不皆然聚多數不明事理不守規則之人於一隅而欲其無騷亂不可得也今之不患莫不曰白狼不知白狼特不明事理不守規則之一人耳白狼卽有法以治之其能治此多數之人耶昔之政府亟亟以平黨人爲事今又亟亟以剿白狼爲務而他皆不暇顧此豈根本之道耶 
　　西人評今後之政局自政局改變而後所用者多前清百無聊賴之舊官僚而又予以廣漠無限之權依此現象以測其結果必有三種人出現一爲寡廉祥鮮恥之人物藉權憑勎賄貽公行二爲窮凶極惡之人物眦睢獰猛欺壓平民三爲醉生夢死之人物粉飾昇平苟安旦夕此三者前清官場之恒態也光復而後非必能除第其權力有所限制或以議會監督之或以他機關分任之故雖有此三種人物而無從恣肆今則集各種之權力於一身而地方人民又不敢出一言以相抗此三種人物之所以將復現於官場也西人評今日之政局謂此後官吏將不復畏清議不復畏法律夫不畏清議不畏法律之結果得不有此現象乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局爭奪修橋主權]  
　　閘北工巡捐分局前於廿月二十六日在本埠各華字　登有廣告略謂新大橋年久　修阻斷交通已逾三月亟應重行修建以保主權而科行人本分局現已將該項工程勒估籌備如有殷實商人自願承攬此項工程即行禀知本分局備案　所有修建圖樣及應用　項工程材料逕赴本分局工程處先　接洽　便估僨投標爲此布告本埠各商人一體知悉務於六　五號以前一律禀到云云公共租界工部局見之即於六月二日至函領袖領事丹總領事陳報此事謂閘北工巡捐分局之圖樣乃模寫三月間工部局工程司擬定之稿而將圖中英字易爲華字工部局因防悮會起見特請轉達華員此橋乃工部局之産業不准由未經工部局認可之人修理云云丹麥總領事旋於本月四日函覆工部局謂將以來函所陳情形照會華員云 
[南商會代籌防疫經費之爲難]  
　　南商會總協理復滬南警察分廳長崔怡庭君函云接准公函以上海租界發現鼠疫呈奉督辦批開滬南地連租界人烟稠密設立防疫所誠不容緩應即會商工巡捐局籌撥經費及早開辦除擬具簡章分别呈報外函囑敝會提倡籌欵設立臨時醫院以防傳染而保康寗等因並附簡章到會披讀一過具徵貴廳長尊重人道民患預防凡隸帡幪同深欽仰惟是建設必先集欵地方人民平日旣盡納稅義務勢難再增臨時擔負况值商業極形凋敝時代更覺一籌莫展第令地方自治未取消以前凡發生公益經濟問題無論經常臨時均就地方稅項下支撥今之工巡捐局卽昔之自治機關臨時醫院果有建設之必要其經費亦應歸工巡捐局擔任庶符先例至閘北防疫院成立以後歲由省中撥助萬金本案事同一律其如今日公欵奇絀未便援案聲請何祇奉前因相應備函答復希煩察照見諒爲荷 
[格洛克路暗殺案三誌]  
　　本月九號晚有住居法新租界格洛克路歸安里九十六號門牌之安徽人張志剛偕妾孟氏至左近三號門牌内觀看房屋出外被人暗殺由法公堂中西讞員及地方田檢察官騐明棺殮等情已兩誌前報兹悉法捕房藍總巡於此案發生之後非常注意卽嚴飭各探捕緝兇務獲究辦昨由探自沈德福偵知有住居法新租界寳昌路寳康里七號門牌之章少良與此案大有關係故卽前往將章及同伴四人一併拘解法捕房由藍總經略詰數語飭令嚴行管押聽候研訊 
[日本大隈總理之密告]  
　　上海鄭鎭守使昨奉馮都督飭開准軍事統率辦事處電云現接東京來電云大隈總理派員告我駐使言日前大倉喜八郎謁見總理特言孫文向大倉謂此刻已將中國一部分之軍隊艦隊均經運動允爲内應日本如能帮助此爲極好時機云云大隈答以此種言詞日政府不能入耳如孫文在日本境内再有此種企圖黨令出境大隈特以此事囑爲密告等語查孫文慣作大言煽惑人心傾覆祖國愚民無知受其欺騙斷送生命可慣可憫惟其言雖不可信亦不可不防望密爲留意等因希即通飭所屬一體查照等語奉此除通飭外飭即通行各軍隊　體知照云云 
[揣測近日黨人之舉動]  
　　上海鄭鎭守使前日接封江蘇巡按使公函開准統率辦事處電開迭據各方面報告參考　黨近日不得志於北京轉而起謀東南在日黨人經濟窘極首逆被纒不休各給川資僞狀令其内渡運動起事秘設機關若輩貧迷不醒勞逼出此故近日黨人皆紛紛回國現陳胡一派窥伺兩粤其他各派注意閩浙江淮雖不能大有作爲然伏莽未請宵小勾結擾動亦於地方治安有碍希即密飭軍警一體認眞偵杳防緝以遏亂萌等因除通令水陸軍警遵照外函請查核迅飭各軍警嚴加查緝云云昨鄭鎭守使已通飭駐滬軍警遵辦矣 
[再認拿獲線人報告之黨人]  
滬南警察分保安隊據線人張某報告旋至閘北緝獲黨人侯春榮一名並搜出鐵血轉委狀一緍解廳候訊已略誌昨報兹悉侯春榮實一裁兵流落滬上居住租界某小客棧被捕之先由同棧客人張姓丁姓介紹偕往英租界致遠旅館住客霍某處由霍給以委任狀一紙囑赴閘北某處領取餉銀詎甫至閘北華界即被警探拿獲解由閘北警廳轉送滬南分廳收押南廳長崔怡庭君因保安隊辦理此案事前未據報明已有可疑且查得該委任狀中書委任侯春榮爲鐵血團第三團團長字樣四角文書中華民國四字格式不完字跡陋劣似係揑造昨已飭傳保安隊及眼線張某到案質訊以明虚實矣 
[戴天雄被拘續紀]  
閘北警察分廳日前緝獲戴天雄一名發交司法科預審後解送鎭守使署訊辦已誌報兹悉其被拘原因係由北京軍事會議處訪聞戴受俠義鐵血團團長季雨霖之委任充當該團南方交際員擔任之動軍隊黨羽甚多曾經通令查緝在案上海鎭守使鄭汝成君接電後即飭南北兩警廳嚴密查緝經警探偵察多日方始捕獲云 
[普益習藝所由部立案]  
　　農商部批滬海道尹呈　本年五月二十七日據呈報上海士紳田瑞年等發起普益習藝所附呈草章及名單請予察核立案等情前來查貧民工場曁習藝所之設裨益於民生國計者甚大該士紳等銳意興辦熱心公益詢屬可嘉核閱章程大致均臻妥協自應准予立　仰即轉飭遵照可也此批 
　　内務部飭滬海道尹文爲飭知專據呈稱田瑞年等發起普益習藝所查核草章周妥請准立安等情到部查田瑞年等倡辦習藝所專收無業貧民將以發達工業保衛治安毅力熱誠良堪嘉許核閱草章尙無不合惟此種慈善事業辦理必須得人而名義事實尤須審傎務期不與罪犯習藝所相混以免良善裹足觀望不前庶敎養兼蘆游民漸少除由部准予立案外仰卽轉飭　照此飭 
[蘇省出品展覽會紀事（十）（一）]  
　　常州學生之參觀常州省立第五中學堂校長童伯章君昨日率領學生三百五十人由常州乘車來滬參觀各館其舉動頗爲嚴肅 
　　部員來滬之電音農商部特派審查出品員技正施弼僉事高近宸振士李宜諫准於六月十四日由京起行來滬昨已電致該會主任知明矣 
　　雙頭雛鷄之陳列展覽會奇異之物已有兩頭蛇蛋中蛋陳列會場今復有雙頭雛鷄一只用玻璃　儲樂水浸之陳列於第二部農林館内洵爲罕見之物俗　雙黄鷄卵卽生雙頭鷄然僅得之傳聞此鷄未知　否爲雙黄　所孵亦足供人研究者也 
[密采里之營業狀况]  
　　法大馬路密彩里西旅館開訉已有多年近年以來營業不甚發達該公司董事昨日發出本年　營業報告略謂至本年三月二十一日結賬年内虧折洋二萬四千五百三十六元六角二分其中有二千五百五十二元二角二分爲前經理放出之債去年二次革命關於下半年之營業頗有影響然近三月來旅客常滿營業甚發達對於將來可持樂觀云云 
[全縣小學展覽會之布置]  
　　上海縣敎育會定於六月十三十四兩日開全縣小學校成績品展覽會現恐參觀擁擠不及詳細研究更於十五日展覽一天自昨日起已在會中布置一切並推定黄韌之君爲評判長姚子讓李頌唐沈叔逵倪繼超桂承之張益三賈叔香賈季英姚孟　龔子英顧蔭庭爲評判員想届期開會必大有可觀也 
[巡按使來申消息]  
　　據官場消息江蘇韓巡按使因規畫淞滬警察事宜須與鄭鎭守使協商並考察江蘇展覽會日内須　滬一行此間辦事機關得此電訊已預備駐節之所矣 
[滬海道尹之通告]  
　　滬海道尹公署自照新官制改組後所有管轄一切事宜悉遵中央制令辦理兹因名稱及管轄區域未及週知故文禀中仍有沿用上海道尹字樣者昨特通飭所屬各縣一體知照（一）名稱業於本月一號改組爲滬海道尹公署（一）管轄上海寳山金山奉賢南匯川沙崇明松江靑浦太倉嘉定海門等十二縣所有前轄崑山等三縣應劃歸蘇常道區域仰卽遵照云云 
[南北兩警廳竟將裁併]  
　　南北兩警察分廳擬合併組織一廳以一事權已據所聞登載前報兹悉此說已成爲事實昨日南北兩廳已奉裁併命令惟内容如何尙未發表 
[拆卸房屋之意外]  
　　法租界火輪磨坊街即後新街北首沿洋涇浜一帶房屋現由房東興工翻造尙有八幢未曾拆竣昨日上午十一點餘鐘各工人 
在瓦礫中一一救出惟已壓傷四人現由捕房飭送醫院醫治未誦能無礙否 
[浙都督請緝匪首]  
　　上海鄭鎭守使接浙都督來電云浙省著名匪首王浩在浙杭一帶迭犯搶案現據探報偵悉該匪原籍上海業經逃回原籍請飭軍警一體查緝獲解浙省歸案訊辦等語昨鄭鎭守使已通飭南北二警廳一體查緝矣 
[强盜翻供後之質證]  
　　上海鄭鎭守使以本年三月二十六號公共公廨呈解搶刦顔王氏等五家案内之盜犯錢進發等六名已將錢進發錢少江李桂萬三犯訊實鎗斃其除商樟清邢永標張根順三名則送訊不認惟查商樟清之原供曾經承認所刦金銀飾物親往典質而邢永標亦認持刀恐嚇顔王氏奪獲手上金戒今旣翻供應傳原辦此案之包探及事主來署質證以便定讞故已函請交涉員照會公共捕房飭令探目李星福帶同事主顔王氏於十一號午後到署候傳質證矣 
[協緝巨匪之通飭]  
　　閘北警察分廳徐廳長昨日通飭各區署云本月六日奉上海鎭守使鄭函開准江蘇民政長函開内務司案呈轉據無錫縣呈稱保滋典被刦案内盜首顧廷魁從盜劉耀林供出同黨董海靑王茂林張閔得李毛有即殷毛有劉慶堂卽劉靑堂孫靑　陳老五韓四又飛划游巡訪聞匪犯劉三均爲在逃巨盜與前清通緝之范法林等專在蘇松常鎭各邑行劫該匪等平日潛居太湖及蘇申鎭租界行蹤詭秘黨羽衆多除會飛划游巡購緝外理合呈請省長迅飭各縣及營警並轉蘇滬鎭各鎭守使一體恊緝等情據此除分飭外相應函請查照設法協緝等因又准江蘇民政長函開内務司案呈轉據楊陳氏呈　氏夫步瀛奉委　收阜寗海灘租欵局設人灘鎭突於去歲陰曆六月二十三夜被靑帮大叛子伯華卽大獐子于漢三卽四獐子率領沈龍之吳謂肬李錦標孟保才于大合子于盛章唐蘭錦唐蘭泰蔣學錦趙有衍趙恒盛徐鎭邦鄭小三子左五萬四徐五即徐壽才裘廣梁能剛梁能餘梁泰運梁壽田李崇義李崇信孫東之彭五孟義呂六于達有于逹章張克俊陳學士等劈門擁入殺斃氏婆氏夫子女局丁女僕八人並將租欵衣物簿據悉數搶去曾將奇寃疊呈各署長官在案事近期年未獲一犯風闻于匪兄弟潛居上海經戚族事爲之掩護兹再泣呈省長俯賜飭屬一體嚴緝以雪奇寃等情（中略爲此飭該署長迅派警探將前開各犯按名獲解母使倖逃並仰轉飭所屬各分署一體協緝 
[周陳保子又被牽涉]  
　　前搶胡家木橋邱貴福家之盜犯周陳保子孫國泰高大觀子等三人由閘北偵探潘炳生查獲解經司法科訊問供認不諱迨解鎭守使署忽然翻供稱係該探挾嫌誣陷威逼勒供經軍法處判將偵探潘炳生監禁周等三人開釋在案詎日前英租界包探查獲匪徒孫阿大即大揚子解廨訊問據供邱貴福家一案係由周陳保子糾往夥刦中西官核供之下判送閘北警廳由司法科研訊一過解送鎭守使署訊辦 
[提出律師委狀之期間]  
　　地方審判廳昨出示諭云照得委任律師往往於臨審方行投遞委狀殊非正當辦法查江蘇上海律師公會會則第四十三條規定法院應按律師承辦案件將開審之時間於蘭二日通知等語是通知律師旣須在開審罰二日則委任律師尤應先期進行以便留有本廳審查及律師閱卷之期間而昭鄭重嗣後各當事人委任律師概須於本廳所指定之開審日期二日前提出委任狀否則概不許可合亟示仰本廳管轄區域内各訴訟人等一體知照母得自誤 
[是猶處女之認親生子]  
　　上海縣城濠官産丈放局批江德記窰貨店呈云兩呈均悉查城濠官地本屬官有該商僅係租户並非業户所稱子母相生之理試問母未成立何從言子至據稱前向城濠事務所掛號領地各節究竟該商與現在購地之愼記孰先孰後仰候行文上海縣知事查復核奪此批 
[求新廠之成績]  
　　上海求新製造廠承造川路公司航業籌辦處大川淺水快輪業已試騐完竣定於十三號下午二時由南市大逹碼頭展輪馳往吳淞昨該廠已柬邀中外官商届時到船參觀以覘成績矣 
[兩雄相爭]  
　　江北人鈕廣生向在原籍爲工匠家有一母一妻事母至孝前因家貧難以度日令其妻陳氏出外帮傭藉謀生計不料該氏抵滬後初居浦東至紗廠做工後經某老嫗說合與無錫人向爲小工之陸阿大姘識迄已多年生過一孩而鈕以其妻久不歸家來申找尋旋在十六舖尋獲連同陸扭控前第一初級廳訊供未結解送地方審檢廳訊辦前日下午由鄭推事民與徐檢察官開庭辯論鈕伸訴前情請求將妻給領該氏俯首求恩陸阿大則倩又超律師出庭辯獲謂陸阿大前納該氏爲室之時該氏自言丈夫已故又無族人所以與之成親迄已多年生過小孩現在忽有鈕廣生出現自稱爲氏之本夫本律師不能深信請求堂上將氏給陸具領問官得供以兩造供詞各執判鈕廣生出外與陸阿大自行和解該氏暫留本廳俟理明後再行給領詎鈕聞諭之下卽在堂上將頭亂碰作自盡之狀問官以鈕擾亂法庭着拘留一小時仍即斥釋 
[協提被拐寡婦]  
　　靑浦人陸少山之寡媳某氏近被同族陸桂生誘拐逃逸少山四處找尋毫無蹤迹近始得悉賣於上海城内某姓家少山立投靑浦縣知事署禀控前日由該署備文飭警來滬禀請上海地方檢察廳協提 
[鄰人誘匿婦女]  
住居虹口百老匯路之鄔金元控鄰人任阿法誘匿其妻楊氏及一歲女孩妙英昨由捕房將任拘解公堂請究據原告供稱楊氏被任誘奸　匿請爲訊究訊之任供原告與其妻口角現差其妻帶女歸寗並不誘匿判押限一禮拜將鄔妻女交案再行訊核 
[李柯氏並未逕託偵探家]  
　　江西路三十八號美國偵探隊内之美國人阿姆司脫郎控已故前清李傳相之媳李柯氏不付偵緝費洋八百廿三元五角由公共公廨傳同見證西人倪祿生訊供判令柯氏交保在案昨日復　原告西人投案請追訊之李柯氏與其子李廷楨同供與原告並不相識至找尋失物係托倪祿生托人尋緝中西官會商之下以原告所控並無實據未便准追遂判將案註銷被告開釋 
[陸邱氏仍須遷讓]  
　　黄式章控陸邱氏賣屋不交抗不遷讓等情業經公共公廨判限遷移逾限派捕押遷在案兹因被告不服延請陳則民律師於前晚投案聲請復訊中西官以請求復訊旣無切實理由且與定章不符所請不能照准仍限一個月遵照前斷執行 
[私賣祖墳]  
　　住居小南門外小閘橋地方之寡婦李陳氏工昨扭姪李長生至地方檢察廳喊稱長生串通地販將祖墳盗賣向之追間反敢恃蠻爲此扭案請究汪廳長諭飭明白具詞呈候訊核一面飭將長先生行收押 
[盜賣地産之辯論]  
　　英商實客利控地保陸增祥（卽陸阿寳）串同盛阿四盜賣單地等情業經公共公廨提案判令存洋二千元保出候歸刑事安訊理在案前日午後由關讞員會同英康副領事升坐刑庭研訊先由原告代表律師偕原告西人上堂請究繼由被告律師向原告西人盤詰良久研訊至鐘鳴五下中西官會判被告仍存洋保出候再訂期復訊核奪 
[二房東不應有此大便宜]  
俞天順漆店主婦俞吳氏因源大當經理吳榮高不付王秋濤劃抵押欵利息之房租十四個月計洋一千四百元控經公共公廨傳案於前晚集訊兩造各延律師到堂互相辯護並據被告供稱前項房屋當向房主王秋濤租賃時立有租約以十年爲期每月房租計洋一百元嗣因源大當生意虧折已於去年停止收當惟贖期須俟十八個月滿期方能結束且十年租期未滿適原告因住居城内吸食鴉片不便且值去年戰事故向商人轉租言明連巡捕捐電燈自來水等費一應在内每月計銀一百兩是以應付劃抵押欵利息之房租已兩相抵過並不虧欠孫襄讞得供即向兩造律師曰被告原訂租金每月祗洋一百元乃轉租與原告且自已尙住居在内每月反收入銀一百兩雖所沾利益爲二房東所應享受惟租與他人則可而租與收租抵息之原告則不可應照原訂租金每月洋一百元計算兩造和平解决以免纒訟諭畢兩造律師俱唯唯稱善判候宣布堂諭飭遵 
[判决案無可更易]  
　　毛志剛控鄭禮門不理結欠票欵洋三千八百餘元業經公堂傳訊判决限理在案兹因被告不服由代表律師於　晚投案聲請復訊原告律師亦到堂互辯中西官判案經判决仍照前判執行所請復訊不能照准如果不服判决准於上控期内將不服判决之理日呈請上控聽候核奪 
[缺席判决後之枝節]  
　　婦人陳氏控蔡阿清不付存欵洋四百元一案前晚由廨傳訊被告仍不到案故將保人靳新卿傳案請示原告即上堂求追並以被告一再抗避不到求請缺席判决聶襄讞准之判破告一再臨訊不到殊屬非是着照原告所控缺席判决諭令保人傳諭被告限一個月連同堂費洋十二元一併遵繳逾限即責成保人賠償判畢忽據月一婦人投案自稱陳氏前項存據係伊遺失聶襄讞諭令退去着邀同見證另行起訴候核 
[追索欠欵之將就]  
　　倪寳田控胡子宗不理欠銀一案前晚由廨復訊因原告自愿和平角决故由律師上堂請將被告交保出外收取人欠各欵料理中函官准之判被告交保限三天内將人欠各户開交原告查核再限一個月將人欠各欵收回自向原告理處 
[錢莊續請追欵]  
　　安康錢莊主龐桂南前投法公堂控稱有曲敬溪與商人莊上往來虧欠銀九千兩又將烟膏抵銀四千六百兩均逾期不理判交人銀兩保出外清理迄今尙未保出昨日廠續求訊追曲供烟膏照前市價可值銀萬兩求請寛限料理判曲還押着原告將烟膏暫交捕房估明價值再行核辦 
[撤銷林黛玉債案]  
　　老妓林黛玉因不還日子良洋五百五十元被控由公共公廨傳案文保在案兹林妓已央人先向原告情商繼將欠洋理清故由原告於前晚投案禀求銷案中西官准之判旣據在外理結由原告具禀求銷應予照准被告開釋 
[定購絲繭之交涉]  
百利洋行廷蒲石律師至法公堂控稱百利行前向阜綸絲號定購乾繭絲吐除交貨外尙短交一百四十餘担置之不問請傳號主訊追被告亦延福履理律師到案聲請暫緩數天設法科理原告律師亦表同意聶讞員遂商之法副領事德君判被告交保限七天交貨如逾限不交傳案訊追 
[棧家私設烟榻]  
　　江西路十五號門牌德興隆棧内因有私設烟榻售烟情事經總巡捕房捕頭偵悉前日派探王潤甫往查屬實禀明捕頭請廨出單於昨日將該棧主陳金林傳至公堂訊明判罰洋四十元充公烟具銷燬 
[混用鉛質小洋]  
　　李世卿前日持鉛質小洋至北浙江路四百五十六號門牌楊金寳所設之鞋店内混用被楊察出鳴捕拘入捕房在李身畔搜出僞小洋八十八角押至昨晨解送公共公堂經聶襄讞會同美畢副領事研訊屬實判李押西牢一年僞小洋燬去 
[法公堂判决轉包清潔案]  
　　馬福祺前延蒲石律師至法公堂控稱馬向王榮寳轉包北河南路等處之清潔事宜王所繪地圖上故意將北河南路書爲湖南路馬被王朦混之後王卽將北河南路之清潔奪去向諭不理以至馬損失不少求請追償並着王將北河南路之清潔仍交馬管理王亦延穆安素律師辯稱北河南路之清潔並無轉包於馬福祺之事昨又傳到眲議劉裕炳等詢問同稱馬向王轉包時北河南路一併包入後被王如何奪去不得而知惟馬托商人向王勸過王言再商是實中西官判北河南路之清潔應歸馬福祺管理至馬請追償損失一節應母庸議蒲律師又稱雖蒙堂上斷歸原告惟王榮寳勞必强阻挑夫不准挑送須請堂上核奪中西官又判如王有强阻挑夫情事所有損失歸王如數賠償 
[車夫誣控巡捕]  
　　黄包車夫陳紹根控美捕房三百八十四號華捕以其碍路違章爲由索賄銅元廿二枚昨由捕房將該捕拘解公党請究即據包探禀稱調查此事並不實在訊之陳供亦含混中西官以陳誣控姑寛判押三天以儆 
[串竊與消贓同罪]  
　　新閘成都路五十七號門牌新興押店主翁惟記控夥李根生嚴接如學徒俞金生飯司倪松壽串同在逃之經理人林祥安竊取押下值洋六百三十二元之衣飾等情業經公廨訊判被告交保限理在案昨由捕房將林祥安保人許榮庭之妻許王氏及代爲消贓之二房主朱宗貴一併解案原告延律師上堂請究質之被告各人互相推諉關讞員商之美領博君判李嚴俞倪朱五人各押西半三月如能各賠洋三十元准予酌减押期許王氏交保餘着原告另行起訴歸民事案訊理一面仍飭緝提林祥安到案訊究判畢即由李根生之保人遵　賠洋三十元代求寛宥中西官遂改判李押一月期滿釋放 
[窮兇極惡]  
　　昨有費某至天潼路某蛋行内向友人借貸不遂逞兇肆毆當被該行經理鳴捕將費拘送捕房押候解廨訊辦 
[水手酗酒滋事]  
　　美艦水手某甲前晚在篷路酒醉滋鬧毆打行人旋由西捕到來向阻不服拘送捕房押候解送該管領事署 
[滬海道尹公署批示]  
　　粤商何廣成呈爲設廠製革請給示保護由批該商設廠製革旣屬發逹現擬推廣設分廠於上海胡家木橋取名廣生利旣係正當營業設廠地方如果相宜鄉民何致藉端滋擾仰候飭行閘北 
 
 

Page 11

 
 
　　警蔡分廳查明如無妨碍應卽照章認眞保護以重實業並飭上海縣知事一體遵照此批 
[公共公堂瑣案]  
　　英華街十一號門牌雉妓徐小實八號門牌雉妓五月仙妓傭林濮氏均因深夜在途拉客由捕一併拘送公廨昨由官媒將該妓等一併解案訊實判各詞洋三元充公 
　　瘋人趙阿榮前日在新閘路一帶胡閘由捕查見拘入捕房昨解公堂經中西官訊供語無倫次判送棲流所留養醫治 
　　河南路四百六十八號門牌浦東旅館主朱桂林因糾合寓客聚賭抽頭被捕房查獲昨將朱連同賭具解送公堂訊明判朱罰洋十元充公賭具銷燬以後不准再賭 
　　虹口西華德路取衣匠吳阿星因將租用之美商勝家公司縫衣機器私行押洋被該公司查悉報請捕房昨將吳拘解公堂訊供不諱判押西牢五月如能將機器價洋繳案准予酌减押期 
　　美商藍道控虹口某鐘表店主朱煜生有意將托修之金表損壞請追賠洋十三元又楊桂榮控喬木興不還欠洋昨由捕房將朱喬兩人傳案請示判分别交保候訊 
[愼重衛生之白話布告]  
滬南警察分廳長崔怡庭君昨日派人分送白話布告其文照銀如下黨得警察行政第一件要緊事體就呌保　哈　保健保護大家身體康健勿呌俚生病要身體健勿生病大家吃東西須要格外的當心現在熱天熱色吃東西勿當心最容易生病的死鷄死鴨死魚病猪肉價錢是便宜的吃下去就要出毛病生仔病請　中吃藥仍舊勿便宜還拿自已身體讀銅阿值得蔬菜水果變遇顔色已經腐爛的含有一種毒質就呌獸菌吃下去就要了不得的館子上賣剩的家裏頭吃剩的葷腥油膩一隔了夜就要走味的走了味就有微生虫亦是寓寓吃不得的其餘熟肉吓糖果吓切片西瓜吓攤頭上又不肯用紗罩蒼蠅嗡嗡響滋味已經苓蠅先自嘗彀子吃了兒又撒上一堆蒼蠅屎好好兒的人吃下去那五臓六腑就被製造紅白痢的機器廠了還有荷蘭水哩凉粉哩大熱天氣吃下去自然很爽快吃多仔就要勿爽快哉况且攤頭上担子上賣的還要攙些生水氷瑰下去大家想想着格種東西吃得吃勿得你們大家阿聽見香港吓汕頭吓廣州灣吓老鼠温利害得狠格種瘟疫一半是不潔凈的人一半是東西不當心的人最易沾染所以我勸大家吃東西要格外當心還有你們做小生意的要顧顧公　吃勿得的東西勿可亂賣的如果亂賣就呌違禁巡警就要提你到局裏去重重處罰的 
譍評三訥 
[防疫費]  
　　臨時醫院所以預防本地人民之疫較别種水旱災捐以救他處人之災害爲尤切也故巡警廳之請南商會提倡籌欵不得謂之非計而南商會之以商業凋敝且有工巡局在謝絶之其詞又振振也將來工巡局果亦有詞以卸責否耶 
　　人民無力擔負者必責望於公欵然而今日之公欵苟絀又不敢援閘北防疫院之成案以聲請矣故使工巡局而亦以無欵拒絶者則此臨時醫院將終不能成立耶時疫爲切身之禍猶不暇防則人民經濟力之狀况可以逆覩矣嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[屁學（續）] [  老范]  
　　屁有聲無聲屁固聲臭俱備而却不盡有聲屁固無有不臭者容有臭而無聲者且無聲之屁往往多於有聲之屁其臭亦更甚於有聲之屁凡文人學士之屁大都有聲其上出而發於口者外播而傳於筆墨者其聲旣宏達矣有時腑氣下泄不愧不怍而出之坦坦蕩蕩而宣布之何所顧忌而必禁其發聲且可使人知所預備聞聲掩鼻不致有碍衛生亦良心發現也故凡慣放無聲之屁者於心術有關繋而其人品卽可推測而知試分别品類而詳說其理由龍陽君（理由）素以媚人而忍屁久不放屁而藴屁生毒一屁足以殺人弗通人（理由）世俗稱不議文字不明事理者爲弗通人文詆之曰塞屎弗通旣塞尿矣則谷道皆爲屎所充積而谷口亦擴張屁乃從屎堆中暗尋一間隙而出不受夾答之排擠故屁出無聲饕饔人（理由）饕饔人之腸胃中無時無刻不造糞其塞屎等於弗通人故屁之無聲亦類之而臭或更甚有時食雜物過多排洩時激起反勳力則屁却有聲且甚猛烈如打雷如開礮如鳴汽笛如駛汽車如大吹法螺甚且澒洞如江海之潮然此皆例外厞原則也婦女（理由）下等婦女若竈婢若童養媳若黄頭毛細娘本以撒屁著名者無論矣上等婦女有時亦放屁而屁必無聲何以知上等婦女亦放屁也以近來開遊藝會及文明結婚場勇女賓必分左右席而坐有時屁臭忽發學於女賓席上而初不聞有屁聲故知其亦放屁而屁必無聲也至研究其無聲之原由大凡婦女雖甚無恥總無不以放屁爲可恥知恥故忍屁忍屁至無可忍必多方壓制先蓄縮而後漸漸開放故無聲此特想當然耳屁學家固無從實騐也和尙（理由）奚以知和尙放屁亦無聲也以經壇齋醮佛會場從未聞有人舉發和尙之屁而屁學家偵探與考騐所及有日在某寺見衆和尙爇香禮佛而旃檀氣味中覺微微有屁臭之夾雜此必和尙放屁也其屁亦無聲者以佞佛者最忌汚穢若屁一有聲則齋主必悉心查究而查出之某僧將來便無藉經懺爲噉飯之餘地此眞性命交關安敢有聲也哉至其忍耐與開放之方法當與婦女同 
　　屁最怕冷有人問身體上所發現之各質孰最不怕冷答曰是一種流質即鼻涕也問何以知之答曰涕必遇寒冷始從鼻孔流出也又問何珠最怕冷答曰是一種氣質卽屁也問又何以知之答曰屁恰從谷道中放出立卽竄入人之鼻孔中其間初無一秒鐘之留停也（未完） 
[舊官僚棲流所簡章附小引] [  劍秋]  
　　舊官僚棲流所者我大總統以諸公皆勝國重臣先朝大老身經桑海手送江山其學　經騐之優自非新進少年可比驟焉廢棄未免可惜爰設斯院以娱晚年謹擬簡章並附小引一本院專爲亡國大夫勝朝元老而設故名爲舊官僚棲流所一舊官僚中非有下列資格不得加入本所（甲）位至三品以上者（乙）具有完全亡國經騐者（丙）力詆革命歌詠聖清者（丁）至今未曾剪辫者 
　　一本所凡屬舊官僚均得本其亡國經騐推翻新政俠復舊制並提出勵行專制之議案 
　　一本所設有錢謙益等諸先哲牌位凡入所之舊官僚每日清晨均須拈香行禮 
　　一舊官僚入所後每月朔望隊覲見大總統外須用紅頂花翎蟒袍補褂特至宣統皇帝前叩頭請安 
　　一舊官僚入本所准帶家丁數人並許唱來字調及混帳忘八等名詞 
　　一舊官僚入本所除每月俸給外並每日供給參湯一碗燕菜席以延長其老命如不堪下咽得將廚夫送官究辦 
　　一舊官僚入本所准帶烟具全副雀牌一百三十六張以資游藝之用 
　　一舊官僚在本所時能事事順從政府積前動勞者得超　各部總長或外放巡按使以酬其勞 
　　一不入本所之舊官僚不能享本章程之權利 
一本章程自舊官僚棲流所成立日施行（四） 
自由談話會 
　　警告上海之軋姘頭者吾鄉有某少年者在滬上姘一婦供其衣飾資其食用每年所費頗不資久之經濟不給漸露窘熊然此婦愛情如故絶無怨望語余深以爲異一日午後余在福州路某茶居啜茗見有二婦人凭闌而坐喃喃細語一婦曰爾具此姿首何處不可求如意郎君而戀戀於窮指大一婦曰我非戀其人特以貴重衣物均在長生庫中耳一婦曰何不迫令贖出一婦曰我已屢屢言之恐逼之太甚適啓其疑不得不虚與委蛇少頃一婦又言曰爾前日言菜少年者彼意云何一婦曰彼甚合意願汝早......語至此附耳切切者許久二婦乃相視一笑余覩其狀疑雲𨺗起蓋一婦似曾相識者諦視之果即吾鄉某君所姘者也俄而某君來以馬車載之而去且言且笑愛情若甚篤又誰知其已别有意中人耶嗚呼可以悟矣[  劍秋]  
　　滬上時有一班無恥之徒假名開設學校演劇籌費其實售得之資悉供發起諸人嫖賭吃着揮霍之需所謂學校者子虚烏有耳熱心之士不知其僞咸爲之踴躍代銷戲劵迨夫事後察知又以礙於情面難啓爭論徒呼負負而已此種假名欺騙之事於敎育界籌資前途增加阻力不少亟望職司敎育諸君密爲調宣將滑頭發起人懲儆一二以挽澆風是爲幸甚戇民） 
　　近日各處患喉症及鼠疫者甚多相傳多買白蘿蔔食之可免 
　　龐公德有戒子詩一首堪爲我檢德會違背第二條規則之寫照謹錄於左 
　　詩曰凡人百藝好隨身賭博門中莫結親能使英雄爲下賤能敎富貴作貧民衣衫襤褸親朋笑田地消磨骨肉嗔不信但看鄉黨内眼前失足幾多人[  眞州趙二]  
　　儉德會規則一不狎邪二不睹博三不着華服四不必以酒肉宴客五不輕寒素 
　　入會者丹徒李月山趙幼卿上海黄祖衡丹陽湯履平黟縣棄劼莊九江費禮森寳山張良訓山陰林欣庸胡尹民蘇州姚位侯 
小說 
[情海慘史貴胄血（九）（英國圭克士原著）] [  亦僧譯]  
　　四時至余衣灰色外褂再訪赫白威廉赫逆余于樞密署之門若甚歡忭談次探囊視其所佩金表卽告余謂公車已久侯署左因牽裾逕前趨行余不審其故亟詢以將訪誰何並屬余素衣之意赫曰吾儕行至内庭入覲皇帝耳朝中文武比以皇后駕崩咸守 
赫與余方魚貫登車車門撃撞有聲余慮所言未爲赫聞坐旣定乃重申前問赫泰然曰然皇帝將有所埀詢于君也旋又曰令友事帝頗關懷知君洞悉顚末意欲躬詢于君者已非一日矣余益不耐詢赫究欲何爲顧赫乃緘口不再置答久之車抵宮門停駛不進赫攜余俱下卽見軍警宿衛擎鎗廊廡森森如叢林躡行而過各厲色相嚮余正欲就語于赫忽見一侍衛紫衣鏤膺欵叚逆余而來其細碎之履聲自在砌之廊階上傳入耳户清膽可聽見赫卽止步致警並折行向内導余儕至一結搆簡陋之辦公室時室外站衛卒一名睜目注赫意欲阻其不前旣見有侍衛前導始舉手讓途殷勤引入憇坐坐定余昻首環視見室之兩垣懸有輿圖數幅類已陳舊中央設書案一左右爲椐椅三事陳設頗極粗劣則知爲奥皇勤政之所皇喜樸素御物不求華麗比其一端也旣而室門洞闢一宦者高呼（皇帝陛下）站立門左之衛卒即擎鎗正立向皇敬謹爲禮余儕亦亟離座趨皇前鞠躬皇時方自外交團議事歸制服在躬益見英武視赫白威廉初不發言但自擇椐椅坐且揚手促赫及余團坐其旁移時始目注赫面曰此即君所稱英人格樂姆君其人乎赫曰然　乃視余言曰君承亡者之囑越國蒞臨不辭勞瘁可敬人也朕竊感之旣又曰君能爲朕將亡者與君納交之始末及其臨終情狀略一言之乎朕臆君嘗隨使節駕此屈指前事忽忽垂數載矣余思卡爾長逝之前一夕嘗有獲晤赫白威廉當爲詳述一切之囑遂坦然將當日倫敦夜晤及途遘讐仇各節盡情爲皇綿述述畢且出余所懷攝影呈皇 
下審之 
　　皇見照目眥欲裂若與其人有切齒之仇旋攫取之勃然擲於地顧余言曰朕見彼槍胸中作惡欲嘔矣少選又曰君與亡者旣邂逅於倫敦殆已審其妻安尼泰其人朕今珍藏其攝影於此不識君能辨之否余頷首示能於是皇遂偕余離室紆行至一燦爛炫人之小軒歷指壁際影片命下證語余仰首環曯見卜爾之妻朱綾纒腰果如芝蘭在叢高懸其間則戟指而對曰此卽其人外臣審之確敢謂决無疑義也皇聞言循余所指視去色殊欣喜良久舉手志感且曰君未謂嚮晤此婦於倫敦倉卒忘其旅址耶朕今實告君渠蓋敝國之某郡主浪迹彼土者垂作載矣敞國使署距彼咫尺行當促令遄返爲亡者一湔幽懐使其九京有知亦不致謂朕無情不審君亦以爲當否言次唏嘘類有無限情愫難以罄述旣續曰朕爲此言良知君必將有所懷疑而謂朕之有他然使君能與赫白威廉作一席談卽亦不難釋然朕今所欲爲君道地且盼君之注意者君友之亡實係一得未曾有之奇案而此案之内幕猥瑣噯昧不堪卒聞君果篤愛亡友殊不宜揚其波瀾與倫敦警探以攀附之憑柄耳余應之曰陛下之言洵善外臣敬爲敝友守秘密可也皇乃與余鞠躬爲禮余與赫白威廉知其欲入亦相將辭退 
[夾情小說北美婦（七）（美人相列希著）] [  是吾譯]  
　　隊長覺臂血仍如泉湧乃曰汝敢至廚房執炊否吾不能助汝惟在此黑暗中無火不可請收拾廳椅作燃料婦人伖言而行往來隊　頗忙碌不多時紅光四射屋中照耀如盡婦人趨至曰頃所斃物甚户形如照類斯時婦人之丰采畢露隊長舉目細視見其服棕色新樣之衣頸圍繡帶膚白如雪目光如珠婉變可愛心怦怦動幾忘其痛婦人愴然趨近而言曰衛隊長汝受重傷而血流不止何不告吾任吾助汝隊長曰甚善本不廳挽汝奈臂痛不能支祇可凂耳婦人曰吾能醫蓋曾在白爾的摩醫院看護傷卒汝臂傷祇用水可止痛也張目四顧欲求泉井若不敢獨行者隊長曰吾料彼處有水犬所飲也婦人卽往果得水取之歸從牆釘上撕布一方跪隊長身畔將其短衣推開解汗衫露傷處血潰膠結雖輕輕揭開隊長已覺痛甚婦人曰請寛恕恐非用刀割去衣袖不可隊長曰無須用刀婦人乃仍以手揭之見傷口即失色以手掩目呼曰可懼哉何傷之重也言時幾涙下隊長曰外觀似覺重傷其實未也惟痛不可耐幾絶暈蓋其牙咬處適爲舊傷痕且被撕去其皮也婦人問曰君曾在何處受傷者對曰在克脫司畔曾中彈丸雖已取出尙未復原隊長此語欲使婦人念及彼爲敵人非親見也婦人果然頓形怒色但愛情鍾切旋即消滅以水洗其血跡並用軟布裏之隊長覺痛苦驟減大半婦人曰汝須安臥可多飲勃蘭地因汝面無血色隊長曰女士亦宜稍飲以舒血脉婦人卽持瓶吸少許交與隊長隊長曰吾饑甚此屋内有物可充饑否吾見烟突旁所掛之物形如火腿果否婦人細視之曰誠是容取而煑之隊長臥地目送婦人直至煑訖寘桌上隊長徐起與婦人對坐而食眉目相送若不勝情久之隊長乃言曰吾料尊處人士未得女士返心必焦灼婦人曰弗郎克望眼欲究矣隊長曰弗朗克吾不　卽汝途中所言迎汝者乎婦人曰誠然即統領勃來納也隊長已心知弗朗克非彼之父以彼直呼名也欲再問是否爲兄婦人神色間若有所拒不敢問則以他語亂之曰汝豈不言在白爾的摩醫院爲看護婦乎對曰此係盡義務當時彼院看護婦忙甚統領勃來納之營駐在彼處吾初次訪之見傷卒滿地惻隠頓生願相助隊長曰此非適意事業曰顚連無告之人於義皆當援手且吾幼時在學堂見人痛苦心甚畏懼隊長曰所奇者彼等許汝爲此婦人曰統領勃來納固不許伹吾頗自由覺宗旨純正不爲所撓所 
文字因緣 
[悼徐了靑先生] [  逸民汪幼蘭]  
　　嗚呼了靑才人之豪思細於繭筆快於刀觀其爲文愈　愈顯如彼轆轤任意旋轉尤雄於詩奇氣鬱盤山雲海潮湧現筆端吁嗟此才云胡不售不豐其遇而嗇其壽憶昔光復我遁於申未見君面先耳君名去歲鈍根倡議撮影曇花一現至今耿耿海上文家晨星寥寥讀君諸作麟角鳳毛君忽云亡又弱一個遠近聞之涙聲齊隨我聞君子恥没無稱有以自見抑又何云嗚呼了靑其鑒余文 
[弔詩友了靑] [  陸潤蓀]  
　　警聞噩耗雨風悲寸許愚忱半信疑灑落襟期瞻韻遠琳琅藻翰訂心知岳州詩得江山助曼倩文傳諷剌辭歎息時艱辜壯志空彈墨涙訴天涯 
　　酒龍詩虎縱清狂結契英豪在四方畢世五車鎔歲月卅年一劍飽風霜雲深化鹤塵緣了夜靜啼鵑夢影涼悽絶繡簾魂欲躍不堪揮涙檢奚囊 
[輓徐了靑先生] [  丁悚]  
　　交訂忘年道貌温言常在夢别來匝月索詩問字更無期 
 
 

Page 15

 
 
   
 
 

Page 16

 
 
   
 
