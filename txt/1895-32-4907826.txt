# 1895 - 32 - 4907826

 

Page 1

 
 
[重印四史告成] [  圖書集成局啓]  
　　四史者何吏記本漢書後漢書三國志是也本局前曾排印出售價廉物美購者盈門未及一年篋笥已罄兹重復鴻工排就字　疎朗紙色精良較對裝潢略不苟且每部分爲六十册僅收實價洋銀四元有欲　購若干者請臨申報館帳房面議 
[新印何與出售] [  圖書集成局啓]  
　　何典一書不著撰署姓氏其中嬉笑怒駡足以窮九幽變相鬼之董狐殆後身耶昔羅兩峰畫鬼趣圖如牛渚燃犀鬚髮畢見或謂兩　能　鬼故能肖鬼之情狀然東坡說鬼姑妄言之鑿空破荒不妨羌無故實也本局仿聚珍版式排印出售每部碼洋一角五分賜顧者請移玉三馬路申報館申昌書室各埠申昌購取可也此佈 
[石印繪圖增像筆生花告成] [  三馬路申昌書畫室啓]  
　　筆生花　詞爲淮隂女史所著于描龍剌鳳之餘成咏絮吟鹽之作駢詞　句情文相生久已閨開名馳洛陽紙貴今特倩名手增　入蓋付　石印字蹟端妍紙色潔白分訂八本外加錦套釐定碼洋一元六角　購格外從廉賜顧者請臨三馬路申昌書畫室曁各齊坊售報人處均有發售 
[和倭統策]  
　　和豈有策哉和無策策戰而已捨戰言和和策窮矣作和倭統策三十條非策也非策之策聊當一得以備當　乾之採擇焉耳謹列次如左一日速停戰以便開議也和戰無兩立之勢戰事不停卽和意不誠倭主旣願息兵端允從開議命伊籐爲全權大臣俟張邵二星使到時會議然我華政府前曾照會倭廷囑其暫停戰事而倭廷未肯允從則其　　和議爲姑備一著之計可見矣今中國應續電倭廷速止戰事爲願議之據以昭愼重否則深恐開議不成徒辱往返無益也一曰嚴戰備以防不虞也倭奴狡詐性成素乏信義雖允議和而停戰事然安保不陽順隂違設爲詭計以乘我耶前高陞船之截撃爲公法所大不容者倭猶悍然犯之而不顾則尚可以理喻耶且戰備一疎則倭益利戰不利和矣一曰厚兵力以壯聲勢也西報載倭兵近因糧運艱艱頗爲飢寒所困又經宋宫保新從山海關調到精兵軍方已厚步步進剿故第二隊倭兵死傷無數退避蓋平觀此則中華軍務漸有轉機中國誠能乘議和停戰之會厚集兵力勤加訓練則聲勢益壯進可以和退可以戰夫今日議和之難正病不能戰耳若我軍聲勢旣壯則倭奴亦且知難而退所補大局豈淺鮮哉德員漢納根在北洋訓練華軍據言無論和議成否此舉斷不中輟又復添延西員以資教習夫兵力厚而訓練精則所以爲目前和議之助者在此所以爲將來自强之圖者亦在此時務之要莫要於此矣一曰結矣使以收臂助也我華爲戰事特請歐邦各通好之國出爲調停而諸國託故不出袖手旁觀將平日交好之謂何此志士所以氣短也今美邦獨能任義毅然出允調停又定議邀約英法俄德四大國同心設法保衛京畿則是該國於我情意較諸國爲特厚其所遣公使我華官亦宜佈誠傾心深與聨歡答其隆意而固結其心則指臂之助當有不同於尋常者出洋人之勢利特甚倭奴之謟媚最工該公使雖以義出安知其不仍以情勢爲向背耶則所以結其心者難緩矣一曰聨歐邦以存公道也倭宼旣得大勝和議又始自中國則公道之難明甚矣然彼雖不存公道我仍可以公道制之則莫急於聨歐洲各大國之勢矣歐洲各國如英如法如德如俄皆倭所攝服而我之與國也中朝若伸大義於歐邦責以數十年通好意本非薄若果臨難無助則情意安在况歐洲和局誰能　保我中華誼重邦交彼時豈肯以坐視出之然苟稍念往事則爾邦國猶得以效尤責我耶感之以至誠責之以大義動之以微利吾知其必有應者一請不得何妨於再施情於歐之與施情於倭施利於歐之與施利於倭其間固大有徑庭矣一曰假高事以要和議也倭之得高麗也將以爲琉球　耳此英俄之所甚不能甘心於倭者然而未聞有發難者聽中國之號令耳中國不啓齒故英俄相持而不動我今且揚言於倭邦曰和議不成中國將聨禍於爾邦發一紙書告英俄曰中國誠不能保有高麗然使　奴得之甚非大局之幸貴國如有願保高麗之意與我華邦交並無妨礙補助大局中國亦深慶幸焉此議一出吾知倭奴必聞而氣沮不待事端之發而和議定矣一曰申公法以理曲直也公法之設其用大矣西人事事確守公法故能列國百十而不亂無倂呑無侵侮數百年來公法之效昭著矣故西人風氣每遇軍國大事必執公法以相詰難合公法者卽爲直各國向之重之不合公法者卽爲曲各國背之輕之公法誠交際之準繩息爭之圭臬哉中國惟不明乎公法之用遇事不能執爭往往理之直者反被曲議卽或據直爭斥而不能引伸公法仍不足以塞其口此中受侮實匪淺輕中倭啓釁以迄於今孰直孰曲公法俱在此可以執簡爭者雖曰公法亦因國勢爲重輕要不無補於大局苟能踏實挺爭援引不窮加之以歐洲各大國之勢存公道而理公法倭雖逞强公得無所顧忌則中國戰事雖成毁敗而和局正自有爲是在當局者加意而已一曰爭要隘以重根本也兵釁之開未逾半載失守之地未及一省然而舉國震驚上下無措者正以倭奴所戰皆我之要害所踞皆我之關隘也如京畿重地也而旅順爲其鎖鑰奉天根本也而鳳凰爲其門户今兩處皆爲倭奴僭踞此時事所以棘手也倭報言卽使中國多償兵費亦不交還旅順其視旅順爲可居之奇矣然倭奴雖有此語中國則勢在必爭要挾固意中之事贖償乃濟困之方臥榻之下豈容他人鼾睡當局者正不得避難就易聽倭奴挿足其聞一曰减兵費以輕賠累也依公法讑之此次倭奴當賠償兵費於我之故不止一端惜事機不順師出無功今皆不容議矣但能於倭奴轉索之數議之又議减之又减或指欵以抵給或分年而續償終以不困民財不借洋債斯爲能事一曰正詞色以拒無厭也傳聞倭奴索償兵費之外又欲中國賠償五百兆元之鉅欵嗚呼是瘋喃耶是夢　耶無厭之求將及我矣奉使者於此等處便當正色嚴詞以拑其口不待其詞之畢也[  此稿未完]  
[本館接奉電音]  
　　昨由京友電傳上諭三道敬謹譯登○正月初九日奉上諭李秉衡奏　叅榮城失守救援不力各將弁請旨懲處等語上年十二月二十五日倭人由落　港登岸撲陷榮城縣城該處所駐各營或迎戰不力或救援不及均屬咎無可辭候補副將閻得勝戴守禮候補叅將趙循發候補都可葉雲生試用巡檢徐撫辰五員均著暫行革職仍令帶罪圖功以觀後効其榮城縣失守文武官員並著確查具奏欽此同日奉上諭劉樹堂奏故員遺愛在民請將政跡宣付史館一摺河南已故候補知府光州直隸州知州姚國慶前在光州任内適值奇荒捐廉設廠收養流民全活甚衆匪首徐中義聚衆起事該員率勇擒獲搜捕餘黨地方賴以安堵其他善政甚多在任十餘年輿情愛戴洵屬循良卓著著准其將事實宣付國史館立傳以彰政蹟該衙門知道欽此同日奉上諭江蘇督糧道員缺著劉汝翊補授欽此 
 
 

Page 2

 
 
[威海警信]  
　　初九日晚烟臺發來電報去威海衛砲臺盡被倭人奪去所有砲位亦被轟壞倭兵進犯劉公島其時風清甚大有倭國水雷船數艘力不能支同遣損失可謂天奪其魄矣 
[勁旅赴援]  
　　昨日烟臺來電云山東大憲由福山調兵二萬餘名往援威海衛天津亦調兵數千由此　星馳赴救長江一帶謂往天津之兵亦折而至威海不知能赶及否如得赶及則華軍合計已有數萬之多區區倭兵其能爲螳臂之拒耶目下劉公島仍由華軍　守海口又有兵船相爲　角加以各路華軍齊集以多勝少想戰事必有起色也 
[議添兵餉]  
　　日本信云日本議院會議添籌經費以補軍餉之不足按日本國小而貧勞師在外國中財物早已羅掘一空今復欲添資助餉竊恐畫餴不可充飢望梅不能止渴不至困餓顚連而不止其計雖很其情亦要憐矣 
[和議不成]  
　　日本昨日來電云中國赴日本議和之員與日本派出議和之員相見因國書不合倭人不肯與議請中使回國中使卽坐倭船至長崎倭人派總巡捕頭率領巡捕多名護送 
[省軍情]  
　　昨接本館派赴營口專訪軍務之友人去臘十十日來書云十二三四等日盖州章張兩鎭軍分駐南關外以　東西爲界連日與俄人接欽互有殺傷十五日天未明時倭兵大隊分九路而進佔鳳凰山居高臨下放砲猛撃章軍與之血戰奮不顧身至已刻斃敵二三千人我軍傷七八百人統帶楊壽山帮帶賈君分統李君均殁於陣章軍以八營禦敵兵兩萬帳下雞貅告奮勇者四百迎頭痛撃直入敵陣用大刀砍殺敵人不計其數祇以張統領光壽接應不力遂政衆寡不敵而潰時縣令何君尚在南關城樓用遠鏡觀戰待敵兵入東門何始逸出章鎭軍退至新開嶺北遇宋軍救應接戰幸得脫身否則危矣是役也倘救兵早到兩點鐘尚不至失守然我軍將士捨死爭先有進無過自開戰以來戰功當推第一可謂雖敗猶榮敵兵得城後在青石關新開嶺三塊石海山寨築砲　　　　拒守時有探馬至距營十數里曰廟等處又探聞敵在熊岳時兵頭之子身佩大金牌率兵數人至盖郊偵探被團勇撃彆故此次團　　　　多蓋所以報前仇也盖城距營口七十里平川大道並未駐兵十五日傍晚昨此消息人心甚覺驚惶十六日聞宋帥率調攻海城縣之大兵折而南駐二道溝一帶以顧營口十七日早宋帥到營至糧臺小坐至道署僅一刻許卽乘馬而去　與觀察密商防務專保營口移卽候家油坊居中調度十七日敵馬三百人　　藍旗廠安設卡倫二道溝之兵全往東北不留一卒蔣統領之八營自油坊移紥五台子十九日有盖城逸出之友人云敵兵大隊赴海城盖州所存不足千人合郊外各卡計之爲數有限藍旗廠僅留六七十人此時不暇他出必因長將軍率三韓邊外之兵吳軍門鳳柱率老湘營自遼至海城北面宋帥各部至海城南面兩路夾攻約於二十日開仗另派徐統領見農統十一營爲先鋒章統領鼎臣爲救應之師南攻盖州不日必有捷書馳　營口爲四面受敵之地東營係各國通商租界官署局所均在西營敵兵密邇而商民不驚市肆安謐實善觀察鎭靜福太守嚴防之功爲歴次變亂以來所未有二十日接電悉姜桂題十二營馬玉昆十營宋凱臣十營章鼎臣八營又新撥四營共十二營張光壽七營徐邦道十一營劉世俟八營新到毅車六營專保營口本紥五台子是曰均入營口士城紥東南一帶民房比係新招之勇故令其扼守門户云 
[風鶴驚心]  
　　營口訪事人云英美兩兵輪在營守凍保護商民自失盖城後傳聞英兵官派兵目四人赴盖勸日人不必到營以日人不允後商如果到營口由西營而進不入租界不在營埠打仗近有日官五人來回拜會英美兵船由河北履冰而過有一禮拜内到營口之說未知是否確實然近日西營之人紛紛遷移不惜重價租洋行房屋居住房主因之大獲其利償盡積年虧空尚有贏餘三江公所諸人亦將移至東營以避兇鋒廣商東永茂東盛和主人均未回南嘉平二十日聞有八十餘營保守營口人心爲之大定 
[營口市情]  
　　自盖城失守後營口各貨皆無出入惟義順華買建帮糖萬餘包價過爐銀三兩銀市連日九弔至十二月十九日九弔三百二十日九弔七百東營洋房一間月租銀一百兩民房亦月租二百弔先交三個月租銀爲定貼色如裕字義字等好銀爐每寳三十五兩致遠和豐泰永等八十兩阜字號雖百兩貼色亦無人要本店亦無現銀大米將絶每石十兩高粱小米柴草等來路旣絶其價比常年十倍盧柴亦割完比秫稭稍賤一二成貧民及逃難民聚集營口者共數萬人深恐糧食一宗後難爲繼耳 
[武林新語]  
　　杭城街道向由省防各軍清理自日本肇事以來兵丁操防嚴寗不及兼顧以致冷僻小巷垃圾堆積如山去臘廿五以後各軍暫行停操統領李軍門飭兵士逐叚清理限三日内一律打掃清潔新正以來賀歲者顧覺　　　轉瞬之間又復操演無暇時爲清理所望各處居民弗再堆積則幸甚矣○自去臘二十日得雪後至二十四日又復晴　年終收帳背斌形利便元旦一輪紅日照徹人寰午後隂雲漸合略沾微兩旋落旋止次日又放晴光初三夜忽起大風至五更始息初四日天又暢晴吳山　　點　幾無容足之處遊人往來如織凡作小本貿易以及戲法洋畫等攤塲無不占利市三倍 
[添兵赴乍]  
　　乍浦新築砲臺業已工竣現由營務處調撥向駐饅頭山之超武威武二營前往守禦於新正初三四等日開差由鳳山門大街出武林門至下馬頭登舟一路排隊而行整齊嚴肅不愧爲節制之師其軍械行裝　由中河雇用駁船十餘艘運至下馬頭换舟赴乍 
[還票獲謝]  
　　去臘二十六日杭省上興忠巷陸姓機坊夥某甲在門前拾得藍洋巾包一個内有匯票一紙係硤石某紙行匯與杭省愼餘錢莊計洋七百元甲本目不識丁持票問諸鄰人陳姓陳本忠厚長者一一告之且云此必收帳行夥所遺現值歳闌失此鉅欵難　有性命之虞盍至錢莊俟其來取將票歸還向之索謝在彼無不允從汝亦可以從容　歳甲以爲然因同至該莊探問等候片時果有一人怱忙而來到莊止票莊夥告以拾票人在此久候幸彼係忠厚長者否則早已將洋兌去矣其人乃稱謝不已甲將票據交付陳固詢其來歴云係臨浦某紙行從硤石收帳而回右手袖中有現洋三百路過此處小遺恐洋有疏失竟將洋巾包失落今承賜還銘感不盡願以五十元爲酬卽將票洋如數兌收出洋五十元謝甲甲受之欲與陳瓜分陳堅辭不受謂我勤　還票反欲分爾之肥豈人情乎終不肯受陳眞古道可風求之近人中豈易多覯 
[花潭月影]  
　　江西訪事人云近年火患甚多南昌府俛太守面奉德曉峰中丞諭令禁各種火　太守遵卽出示曰奉撫憲德諭本年入冬以來天乾特　前已曉諭小心火燭現值新年江民舊俗喜放花爆内有升高之火花烟景九龍治水金盆撈月及雙響三響各種火天爆名色甚夥一經點放火星飛向半空四散落下最易引火壞事查獻歳酬神有單響百子小鞭　可用何得因戲現而擅放升高各　火爆紙圖悅目罔　焚身飭卽嚴行禁止以弭災警而安民居等因合亟示禁爲此示仰花爆鋪及諸色人等一體知悉憲　諄諄全爲保衛爾等身家起見示後該鋪户不准再被升高各種火爆售賈無論紳民亦不准再任子弟混賈要放自害害人倘敢故違定卽查拿重究决不寛貸其各凛遵毋貽後悔○江右各屬　女之風甚　貧者祇育一二女富者祇育二三女若育至六七女則羣以　錢貨目之於是地方幾無不溺女之家無不溺女之人慘毒萬端幾不忍道所望貿長官力除積習憫女嬰之災難痛求俗之澆漓苦口諄諄廣爲　　使　習可以稍挽其功德豈有涯哉○省中挑選武生另成一軍專練咆　去冬已挑定六十名附於右營月給口糧三兩二錢名曰撫提親軍小隊裝束較兵勇稍異日派十名入撫　同親兵當差十名入中軍隨營兵練雜藝其除練習擡砲朝夕兩次在小教廠合操隆隆之聲不絶於耳　月二十六日德中丞親臨小教廠校閱尤期尤　躍勤奮操練不遑 
 
 

Page 3

 
 
[明山拾翠]  
　　寍波訪事人云元旦黎明時浙江提督張奎垣軍門寗海　道吳福茨觀察寗波府錢甘卿太守府同知蕭勉夫别駕府經歴丁叅軍鄞縣縣丞許二尹典史首少尉寗波府學教授鄞縣學教諭曁六營遊撃守備等文武　官齊趨赴萬壽宫行慶　禮濟濟蹌蹌雍雍穆穆禮畢復往各廟拈香及回署後復往來道賀並赴提道二轅叩賀新禧惟鄞縣楊大令因在期服期内未及躬臨○除舊更新之際各衙署大堂二堂大門儀門照懸等處均粉刷彩畫煥然一新自大堂以迄宅門懸燈結彩頗壯觀瞻○官粥廠年例至嘉平月二十日暫止正月初六日復開吳觀察因念窮民難以卒歲特捐鶴俸自二十一日起照常施放復於除夕每口給錢二百文票米五升○老城隍廟於臘月三十日將晚時各處老幼婦女咸來守歲據去藉以修來生福報父母恩計前後大殿以及兩旁廳事重門洞啓燈燭輝煌大殿上更唱南詞以娱神聽廟内外香燭食物水果等攤通宵達旦熱閙異常比天明游人如蟻江湖賣技小本營生之輩莫不趁此衣辰美景以博蠅頭新年景象於此可見一斑已○委奴犯順以來市情蕭索去臘中浣尚不見有購辦年貨者延至下旬始見鄉人携筐負　而來料理辛盤卯酒通衢街市漸漸擁擠喧闐窮苦小民多有以流屋火爆紙鳶等物設攤售錢者 
[雲間爆竹]  
　　臘鼓聲殘春簫響奏劉盤龍一流人乘此新年佳景及時行樂徵逐於呼盧喝雉之塌松郡城廂内外無業流氓藉以施其手叚者不下二三十起華署左近整容店某甲於初三夜漏下三商時聚集朋輩爲　　之戲祗以屋小於舟人多如　開門集賭不雅觀瞻適葛邑尊微服出衙巡查過此見而大怒立派差役拘拿甲乙等六人飭發公所收押中有某城汛亦被拘獲大爲邑尊所呵斥旋經某武員持柬取保始得釋出甲乙輩五人於翌日午堂提訊各予重笞具結斥釋○華陽橋南鄉鹽鐵莊三圖宋某籍先人餘資累寸積銖家業富有顧夙性慳吝幾若楊子之一毛不拔家中有寡嫂等恒視爲眼中釘一粟一絲不肯輕畀嫂有弟薛某緣冬間疉遭變故囊槖蕭然歲聿云暮冉四向宋乞貸延至新正依舊分毫不與南門外錢某薛之密友也稔知薛借宿姊家尋徑而往索償舊欵洋一元宋察悉情形遽以踞擾爲名喝令傭工多人將薛與錢痛毆錢頭顱手臂大受損傷血流如注薛亦受傷不淺宋自知理屈特爲先發制人之計將薛錢二人推解到縣葛邑尊叱役細加檢騐當騐得錢頭有磚傷兩處薛亦有磚傷一處當堂將宋大加申斥發待質公所管押一面令薛與錢回家靜養聽候質訊 
[白下來箋]  
　　金陵訪事人云去臘二十三日爲迭灶之期夕陽西下時鞭爆聲不絶於耳門西某姓家購得百子一千響以紙撚燃之不隄防墜星火於積薪中至夜半猝然火發幸鄰人爲之灌救未及成災○城北三條巷某叟年逾六旬性嗜鯉幾於每飯不忘一日在魚攤上購得活鯉一尾欣然携歸命家人烹以佐膳詎知魚腹乍剖忽露光芒有明晃晃如菉豆大之眞珠臧於腸内數之約二十餘粒不禁喜出望外訝爲天賜菊珍有販售珠寳查聞之願出重資以　叟居爲奇貨堅不允從有見者謂此珠想係人遺失河中爲此魚呑噬不然何以　上有眼也○大夫第楊姓向當某衙書吏有姚某者與之莫逆姚不務正業屢次向楊索借以供嫖賭之資某日又欲稱貸番餅數枚楊拒之姚老羞變怒聲言將呑服阿芙蓉膏楊仍置若罔聞姚無計可施遂大怒曰爾無錢我無命誓與爾相拚也經楊母出爲調停令楊給青蚨數百頭始寢其事○通濟門外某庵饒有資產方丈原委子驕　淫佚重嗜烟癖終日在睡鄉不復知有世上事客臘中旬雇一江北人司香火卽俗所謂道人也某日道人賭負無聊於夜闌人靜時密約多人竊取白米數石駕扁舟一葉乘間遠颺縣捕夥役見之將人贓并丹獲住言欲送官道人再四央求始將米解回庵中告以清節秃子不　多事遂將用　歸不意此事爲比鄰武生所聞謂僧匿案不報多方索詐以致扭毆鐃鈸鐘魚抛擲滿地後經地甲出爲排解令僧給以洋銀二圓武生始肯了事 
[倭人杜撰]  
　　近閱倭報將前在旅順時所得中國文件刊列報中内有公文一紙謂丁軍門在鴨緑江戰後禀呈李傅相者夫此件旣係軍門呈傅相應存天津節署何以留在旅順致被倭奴所得可知此等謡啄悉屬妄言倭奴其眞善於杜撰者哉 
[地大物博]  
　　叻報云英人自述其地大物博權重財豐者初聞之下似甚可異然細核之則皆實在情形固非言大而夸者按英國本竟境僅海中三島耳而屬地徧東西南北共合英程九十萬方里大於本境者七十倍其生齒共三百四十三兆多於本境者九倍年中所收賦稅共英金二百二十二兆磅至其出入口之貸物共值英金一千二百十八兆磅尤出意料之外試以人事擬之本境母也美國其長子也美洲之千拿打其仲子也千拿打有男女五兆丁口大約百年以後可與今日之長子相將澳大利亞洲其叔子也今有男女三兆丁口與長子初立國時相似再閱百年亦可將此時之長子此外又有阿非利加洲及亞細亞洲之印度緬甸諸國地勢皆極廣豪且皆方興未艾至千拿打新金山等處之人本皆由英國遷往自一千八百五十三年至一千八百九十年英倫人之挈梅鶴而壯者共三百四十一萬五千名蘇格蘭人之出外者共九十一萬名埃爾蘭人共二百八十三萬二千名類皆以客爲家占田園長子孫且遥徛母地之勢往來各内地無有敢侵擾之者試間自古迄今曾有恃區區三島地竟駕五洲萬國而上之者乎嘻奇矣 
[皖山黛色]  
　　委辦省城保甲局安徽候補道劉子幹觀察作　現奉撫憲福少帥札委統領蕪湖東西梁山之良字左右營兼統攔江磯山字左右營觀察奉札後詣轅謝委下日諏吉束裝就道所遣保甲一差以候補道潘作卿觀察接辦筮期初八日到局視事○皖垣每届新年暫弛賭禁以示與民同樂之意邇以海氛不靖諭令各叚地保肩牌鳴鑼一律查禁無如無知之輩仍敢陽奉隂違初五日經西門外查叚委員拿獲三名解送總局劉子幹觀察判令枷號遊街示衆以儆其餘○署理皖南鎭本任皖北壽春鎭任謹齋軍門祖文由鳩江乘招商江孚輪船於初六日行抵省垣小住湖南會館拜會褔少帥及文武各官不日卽當回署視事 
[貸良難]  
　　蘇州訪事人云倭奴犯順需餉浩繁朝廷特准部議飭各省設立籌餉局倂息借商欵開辦以後雖不乏富商巨賈踴躍輸將而守財之奴尚觀望不前不肯慳囊輕破蘇省計集得銀六十餘萬兩以積榖倉所借爲巨擘典業祗十餘萬金綢布各業亦如之其餘零星鋪户或千或百集腋良難日前奎中丞飭糧道吳觀察解赴金陵呈繳張香帥謂蘇州係省會之區城中不乏豪富際此國家多事正食毛踐士者報効之時卽湊集二三百萬金亦不爲過何僅以此區嘔者塞責乎遂諭令觀察傅諭地方官加意認眞向各富商婉勸不得遷延觀望致悮軍需如有勸捐不力者當記大過觀察奉諭回蘇卽傅諭各縣官　眞辦理現聞長元吳三縣主已擇定著名富商各派若干務成百萬之數以上係官塲中人傅述確否不敢知也 
[廣學新題錄取五省課卷名次列後]  
　　直隸張國本金文耀陶感甄王光第曹鼎新胡祥麟徐濟安李鏡江楊翰青趙貞李贊宸劉國蔭王國治陸鍾潤○江蘇殷履亨李鼎元殷之輅儲桂山劉祖培沈敬學林士榖黄岡陳善顧儊基徐烝乂張文彬馬昌煥許玉庭○浙江許渠釿李昌祺俞楠王潭項藻馨張玉林楊樹風 
姚鐸主朝杰黄志曾華統周鳳翔王贊臣潘　○廣東楊毓煇史綱董琪詹禺雲楊史彬喜語語刻蓮 
蘇韓昌李鼎頣畢超康長素周夢胥譚林胡家鼎王炳堃○福建盧元璋吳天祿林揚光夕江宗海厲昌壽李　鑄平彝陳元　○黄錫田厲昌壽陳翼爲劉宗毅石史孫寳元與考諸生欲領花紅祈於廿一日以後各憑卷票來虹口中四書院領取可也 
 
 

Page 4

 
 
[五馬回松]  
　　松江府恩詩農太守蒞申後刻已公畢爰於昨日啓碇遄返茸成 
[赴蘇謝委]  
　　洋務提調蔡二源太守現奉上憲委署上海縣篆理應晉省謝委太守遂於昨日飭丁雇就官舫定於今日起程到蘇謁見各大憲謝委兼賀新禧 
[打春]  
　　昨日辰刻立春之節縣署向有鞭春之舉黄大今預飭將太歳神供大堂東側置春牛於中堂及春官報新春已届縣丞吕慶堂二尹主簿林珍虞少尹典史蔡季卿少尉次第到來隨大令欵步至大堂在神前一跪三叩首然後各執移鞭行打春之禮一時樂聲大作巨砲虺頽觀者密若堵牆各奪取春牛蹄角其牛首例由快役携去以卜一年吉利惟教諭宣琴山廣文另有要公未及來觀盛典 
[覆舟記]  
　　昨日平明時浦東船户某甲滿載落花生駛至本邑南市大碼頭浦中時適風雨交加浪如山矗舵工支持不住以致傾入江心幸鄰船竭力救援得全性命而落花生已漂浮水面幾如萬點飛花矣 
[因啓釁]  
　　租界流氓以虹口爲最多成羣結隊專以拆梢打架爲事時届新正游手好閒之輩每喜聚衆賭博前晚靶子路　家宅地方某姓屋内聚集十餘人推牌九勝負甚巨頗有一擲千金之勢爲衆流氓所聞以爲奇貨可居遂糾集黨羽擁至此處意在漁利各賭徒悮爲捉賭與之對敵飛磚擲瓦各展所長有鄉人某甲稍疎防範致被撃破頭顱鮮血淋漓賭徒見勢不敵各自散去 
[一塲謹]  
　　清河里某妓院於前晚邀集同類在家推牌九入局者莫不呼么竊六興烈采高忽推莊之龜取得天九二牌以爲天九可以封王自應通吃餘龜則以天九乃係一點理應通賠互相爭執於是大龜小龜以及左鄰右舍之龜莫不同聲畢集擠擠挨挨一院皆龜不料有一龜不間精由竟將糧上所有之洋伸手攫取羣龜見之咸斥此龜之非遂互扭至某烟館評理旋由龜中之强有力而龐然自大者出爲理勸若龜爲屋若龜爲非羣龜聞之俱不敢違命遂紛紛散歸 
[龜奴被逮]  
　　龜奴兇横一則已列前報兹悉少年於前日投報捕房捕頭准之立飭包探黄四福往查其事業將龜奴某甲拘入捕房捕頭略問情由令將甲暫押捕房候於明日堂期解案訊究 
[捕吊贓]  
　　假官劉祺卽劉殿臣前因在滬招摇撞騙經文童趙炳在英廨控告宋通剌卽飭差李元前往江隂縣關提已　去歳報章前日由江隂縣將劉按站解滬上海縣黄大令命將劉送至英廨歸案辦理昨由捕房包探秦少卿投廨請將劉帶至捕房以便吊取贓物通剌准如所請卽　劉交秦探帶去 
[美捕房紀事]  
　　美界新記浜路燮昌自來火廠相近河中浮有赤身孩屍二具經一百八十八號華捕報知捕房捕頭飭傅二圖地保奚坤寳於前日下午爲之收殮○寗波人名順福者不詳其姓向在禮查洋行内司收帳之役臘月杪虧負帳銀若干逃遁無蹤失主訴諸捕房昨晨經包探張阿五在英界泥城外山家園地方將順福查獲送入美捕房捕頭命押候解送英公廨請宋通賴核辦 
[開廠施粥]  
　　謹啓者堂冬春兩季歴年開廠施粥每届歳首停廠數日使夫役人等回家度歳食粥貧黎茅檐蔀屋無以卒歳者量給米票俾免仰屋興嗟自元旦至初十日停廠給發米票一萬張計白米二百石陸續來堂騐票給米於十一日照常開廠發粥蒙會審宋憲西門巡防局蔡　卿二尹各派護勇到廠　壓庶免擁擠今將開廠施粥之期請登報章布昭公鑒上海六馬路仁濟善堂董事施善昌等謹啟 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[北通州紀事]  
　　新簡寗夏鎭總兵牛鎭軍統領河南豫愷營馬步練軍二十營暫住東北二門外及東門下　　不日營馳往奉天助剿倭宼猶恐兵勇藉端騷擾特出六言告示遍貼通衢如有犯者重懲不貸○北壩傅言本年河海運之到壩者計山東粟米十帮　北河運十　石江蘇河運十萬石江蘇浙江兩省海運四十萬石目下海運已歸德國商人包運矣○去臘十五日倉塲侍郎專集百家經紀在京署　　單得天字一號爲副役姚姓○京都百善堂振務局自運振銀五萬兩交爐房易錢由局紳押運至寳坻縣稽查散放綠寳坻歧災較重故寳　光　也○順天府發到冬振銀六千兩張直剌承領後卽交四街兩關鋪商兌易錢文恊目書役在東北兩門外散放以惠窮黎○某日有一不　　　人突至魚市口通全麫鋪賒麫十斤鋪夥以素無往來直言却之至夜其人復來將煤油遍灑門窓爇以火藥登時火燄上熾回回熊熊　　　　　之知也對門刻字鋪學徒見之大聲呼救憐右竭力取水澆潑祝融氏見人多勢衆返旆而回本館按火熾時鋪中人猶未知則何以决其　　　之人所縱且何以知其用火油火藥焚燒訪事者所言未免自相矛盾惟　　烈可畏黑夜更難隄防牖户綢繆要在平日綠登於報見者　　　目警心乎○州治偪近畿輔水陸通衢自去年七月後士馬蒼黄　此者殆無虚日屯駐城内各客棧不無騷　地方近聞恭邸俯念民　　　各路統兵大員凡有兵差過通州者不准入城駐紥只准在城外安　店户居民受惠非淺○欽差大臣兩江總督　峴帥擬○去臘出京　　　度歳新正始往山海關○年例臘月二十三日爲祀竃之期家家户户敬供菜果餳糖循舊例也○某日州署捕役拿　泰安營竊銀之逃　　　起出原贓向營官禀報營官立帶親兵十數名將逃勇縛其兩臂帶　　郊大約卽須梟首示衆矣以上皆北通州　　人函中語 
[撤局節流]  
　　　　　安慶訪事人云中日失和屈指數月各省備兵籌餉昕夕不遑客歳福少農中丞奉到大都　　内開奏准裁倂各省厘局節省縻貨以助軍需少帥卽與司道熟商查得安省惟南北兩牙厘局及省城防軍支應局局面稍爲闊大皆委　　　　以是首先將防軍支應忌總辦撤去改歸藩司總理另委邊卓存太守當提調德方伯卽示期客臘二十七日視事其向辦防軍支應局　候補道王蘭畦觀察刺奉小帥札委會亦營務處至南北兩牙厘局聞有議歸南北兩道兼理之　　未見明文也 
[上海巡局紀事]  
　　本月初四日南市鹹瓜街人陸某向啊四　取元寳魚一對元寳魚者卽池中所畜之鯉用以祀財神者也前日阿　向之索值致口角爭毆阿四力不能支被陸將鼻準撃傷遂扭至十六錢巡防局控訴局員諭候訊明判斷○南市各淺氓中有混名水果耕心者時在倉橋一帶聚賭抽頭昨日同類阿林欲向分肥耕心不允遂糾衆扭而毆撃阿林大受傷夷奔投巡防局控訴局員立飭勇甲前往拿捉至則早已問風遠颺矣 
[法界捕房紀事]  
　　永安街趙元順烟紙店房屋係天主堂之公產邇以生意不佳積欠租屋洋銀三十餘圓并改雙間爲一將另一間　租與某甲開設德康豐顔料店本年甲向經收房租人某乙商通將趙所賃之一間設法收回使德康豐擴張門面趙心有不甘率領合家男婦至德康豐評　甲不堪其擾控訴捕房捕頭遣包探前往勸止趙不服遂拘入捕房捕頭咨照收租人俟堂期請葛同轉判斷○小　門外聚華園徵麫館頻年虧本積欠各户洋銀五百餘元旋於去年除夕閉歇各户投報捕房捕頭遣巡捕將門看守並拘執事人章正明管押一面由各户將生財貨物逐一估值計得洋銀三百元除去房租及看守人工資外祗餘二百餘元大約須照數攤派與各户矣○成衣匠某甲貧病相連不堪其苦前日倒臥於新街二號弄口經四十七號華捕投報捕房捕頭立遣人送至仁濟醫餘求法不逾時卽氣絶捕頭查無屍屬請同仁轉元堂備棺收殮發壇○興聖街某水烟袋作學徒業届滿師而其師已故欲向作主婦議定工值作主婦婉言謝之學徒之父以不遂所求登門吵閙作主婦怒甚遣夥扭學徒之父入捕房○浦東人某甲篙師也某日剌舟浦灘公司碼頭忽失被窩衣服誣指鄰船夥計所竊誘至某處處以私刑船夥之父聞之奔赴房聲訴捕頭遣包探將甲及受傷人帶入捕房俟傅到船主解請公堂訊究 
[普陽和]  
　　啓者本堂於初七日仍由舊章開辦粥廠以救窮黎乃蒙諸善長大發慈懷一文愿册王心谷翁四元李常德堂二元又鄭金娥鄭　　　桂芝余　珠　同福龍金　阿華許阿增余門氏許松源胡家妹鄭秀英每户二角余珍珠張阿四金虎時三虎龍少傅曹坤英每户一角又官祝氏一元翁時氏五角官　　　　　期二角鄭業陽二角次口無名氏三元馮一德堂五角梁姓五元吳子璣三元吳氏一元簡綺記四元陳可良五元陳公一二元梁誠謙二元陳岳記一元陳記一角甬　氏二元桂分隂　二元俱見諸善工或善婦確能德普陽和功濟羣生默邀神佑名利皆亨可爲預祝除登册外亟列報章並代貧黎叩謝矣[  上海虹口元濟善堂董事廷桂等啓]  
 
 
