# 1885 - 302 - 4904514

 

Page 1

 
 
[順天江南江西浙江四省闈墨出售] [  申報舘主人啓]  
　　本科江西闈墨刻亦印竣校對無訛其紙張裝釘與日前所印之順天江南浙江等闈墨一律兹準于九月三十日出書每本計實洋十分順天浙江兩省闈墨每本計實洋亦係七分江南闈墨每本實洋八分欲揣摩風氣者祈早來價購售處照舊 
[分設湖州申昌書畫室告白] [  申報舘主人啓]  
　　本舘申報並鉛版書籍以及點石齋石印各書碑帖墨寳畫圖等業經四遠馳名不脛而走兹又在湖州北門内泰和坊城隍橋西塊分設申昌書畫室如欲購閱報章可與可定按日送覧至書畫等件任憑選擇價購此佈 
[五十六號畫報出售] [  申報舘主人啓]  
　　本埠三洋經橋潤康錢庄被刧之夕時齋中畫友適從該處經過親見盜黨各執利械向西逕去其在後一名聞人呼救聲急恐法捕追來渡小橋過英界冀脫身而適爲印捕獲住卽田五也事屬確見故圖之以供衆覧報首畫譜兩圖俱羅漢爲任君阜長所繪筆墨之妙久重藝林不煩贅述後兩淞隱漫錄圖說一則准二十六日出售此布 
[論中國亟宜興鐵路以防戍伊犁] [  山隂述蕺子稿]  
　　中國邊防之要東北則以黑龍江爲屏藩東南則以臺灣爲重鎭西南則以滇粤等省作保障而西北則以伊犁爲重城防戍之道東南以水師爲重西北以陸兵爲先中國自步武泰西以來凡輪舶火砲所以用於水師者無不精益求精雖訓練未盡純熟而一切器械固已無所遺恨矣惟於陸兵則尚有缺陷西北一隅自與俄國立約以來近數年間尚稱安靜卽近者天津西友來函　伊犁亂黨刻下復萌狼顧鴟張視前愈甚俄人復相助爲亂中國防戍兵單不敷守禦鞭長莫及岌岌可危觀乎此則天下兵戈又將以伊犁爲的矣西友來函其意謂中國得伊犁如獲石田一無所用不如棄之以畀俄人猶可以省兵費安民生西北邊塵亦由是而靖嗟乎此言也計非不善然亦談何容易耶無論祖宗之地不可以畁人卽　故而棄地於人不亦示弱之已甚乎夫伊犁之地自康熙迄乾隆費數十年之心力然後剪滅元之四裔以有此地其時費若干餉項若干人力用兵於數千里之外救其民於水火之中使蠻夷之人皆歸王化以其地收入版圖伊犁之人沐仁恩而沾聖澤者已百有餘年矣髮匪擾事之時喀酋倡亂俄人乘其隙而得之飾詞暫時代管具時國家不暇兼顧一聽俄人之所爲厥後髮匪之事旣平向俄索取大費唇舌而俄人靳不肯還其時亦有以棄伊犁爲議者然國家究不敢以祖宗之地自我而失遂命左文襄督師新疆防剿兼籌將十餘年淪陷之地全行恢復而後朝廷釋西顧之憂嘗考伊犁之地遠在漠北由甘肅嘉峪關略大戈壁過哈密城吐魯番城越天山之險而後至於伊犁約計其程不下釁十更地方遼遠一有事變不克速定朝廷豈不知之乃自聖祖至今不甘卒棄何也諒亦以其地肥沃故耳一與俄則人多一膏腴之地我少一出産之區且俄之所以垂涎於此地者亦爲其肥沃故也俄人於未得之地尚欲設計圖維以取之于人而謂中國已得之地其肯不勤保護而失之于已耶此亦可見棄之之非計矣然西友豈不知此意而故發是言彼盖謂中國雖得伊犁伊犂雖爲美地然中國不加整頓所出殊屬無幾玉石雖美不可以爲衣高粱粟麥雖可以種然所出無多止足以贍本地之食不能運往他處雖有沃壤不加開墾無異石田見國家之餉項消於伊犂不見伊犂之出産實國家之倉庫則又何必自擁虚名也乎然因此而爲國家籌興利之策可也因此而爲國家發棄地之議不可也前者俄事定後金將軍大興屯田之利於舊屯之外又擇塔城東南錫伯圖都倫渠等處廣加開墾臨奎屯大河之地築壩開渠設法灌漑其餘地亦思次第漸行欲使荒地皆成樂地其明年奏報稱塔爾巴哈台及安集海所屬之南五工曁博勒塔拉三處所種小麥已收有四萬餘斛高粱一萬數千斛大麥三千數百斛其餘雜粮無不肥美是年收成有二十六分謔哉異常之豐稔矣開墾不過數處其利已若此若將全境盡行開墾數年之後吾見伊犂之地惡貨之棄矣所患者山多路險雖有餘利不能販入中原故西友謂中國得此無益不如畀俄俄人之欲有盡耶吾恐其得隴望蜀據伊犁不足而越天山則又將奈何其所以助亂黨者欲以中國之人疲中國之力而得伊犁也棄以予之適中其願耳豈得爲計哉吾今有一計於此可以速平亂黨可以盡伊犁屯田之利可以使其地直通於中原而無所間阻可以使中原之兵往返於數千里之伊犁如在百里可以使伊犁之貨速運於中原可以重伊犁如苞桑之固可以絶俄人覬覦之計可以釋朝廷西顧之憂其計奈何則開鐵路是鐵路之事費用浩大曠日持久伊犁之亂刻已猖狂緩不濟急又奈何則請擇其地之險者而先辦之伊犁之道非特遠也險也若數千里平原大道亦何足爲遠哉今若擇險者而用鐵路以夷之刻日興工各處齊舉不過數月卽可化巇險爲康莊而後發兵往剿陸兵爲中國之勁旅若加以鐵路之神速以之平亂如秋風之掃落葉耳亂黨雖有俄人相助恐亦望風而靡矣亦何不及之有哉數年之後鐵路卽可以直接中原遍地皆是雖天下猶如一室伊犁何足爲遠哉不然者得伊犁如不得讓美利於他人斯弱矣 
[綜記大院君回國事]  
　　中朝恩准高麗大院君李應是遄回故國一事煌煌諭旨前已恭列報端兹得寓高訪事人詳述歸國情形爰再泚豪綴錄據云大院君府第在貴洞之左額曰景福宮國王於其將歸也先飭工匠糞除丹堊煥然一新日麗觚稜風清殿脚美論美奐不數鳥革翬飛至八月二十五日仁川高官報稱大院君已抵港口一時舉國人民歡聲雷動翌日下午國王諭將沿途草屋一律毁去以便大院君駕經民間皆奉令承教毫無怨聲是晚國王簡泒文武員弁數十人督兵數千名出緘迎迓二十七日三下鐘時王命駕親幸南門隨員數百人莫不肅穆將事不移時遠遠聞呵殿聲由中朝所派遠司馬導引大院君至後則護以王統領王拜迎道左大院君亦答拜隨扈從　王府維時由仁川至漢城傾國士女皆翹首跂足而觀其跪迎於漢江兩岸者緑女紅男數以萬計先是各國四人之旅韓者亦皆鵠立道旁爭欲一覩大院君顔色於其至也戚脫帽垂手以示敬意惟日本欽差則嚴戒手下人不許出外觀看蓋非特防滋事亦且有戒心也袁司馬王統領初入韓城在南别宫小駐嗣以去大院君府甚遠深恐照料不周遂請於韓廷 
 
 

Page 2

 
 
移駐王宫東便門外聞大院君之妃卽所稱太王妃者一聞赦歸恩詔卽率其長媳日祝禱於北廟關帝前雖極疾風暴雨亦必步輦親臨至大院君入城之日清晨尚往叩禱亦可見其盼望之殷矣至二十八日大院君乘中國緑呢轎拜謁祖廟復至北關帝廟牛香隨卽臨幸通商署會晤各國使臣從者十餘人頗覺規模整肅其從前煽亂之黨則先已聞風遠颺埋頭鄉曲盖懼罪也 
[句驪問俗]  
　　朝鮮訪事人來信云俄羅斯國欽差於八月二十七日進京商換和約民以大院君旣來又有中朝所派王統領袁司馬在此胆爲之壯頗不以此爲虞○逆臣金玉均宅第已没入官此次高王命俄欽差駐節其内○電線已在平壤一帶興工祭茅二太守於二十二日起身約九月杪卽可告竣矣○仁川至漢城電線日前稍有損傷現已修理完好○總辦電線之陳養源太守瀛眷已抵仁川暫住理事署内聞日内卽須至漢城云○日本因電線一事常與爭辯朝官以理析之○英欽差現抱清恙聞有請退之說○元山僅華商一家日商十餘家生意蕭條不及仁川十分之一○前在中國所延機匠刻因工食不敷已有六人先後辭退尚留十餘人亦皆廢然思返 
[火船被劫續聞]  
　　維新日報云前報載忌理漢火船被賊行刧並在澳門獲有數匪兹閱西報據言二十日本港巡捕官接有消息得悉華官現獲有賊艇二艘及匪黨六人爲帮同行刦忌理漢火船者其贓物亦經起出解赴省垣以俟發落云至其事之詳細尚未得悉惟據傳言則謂有賊船於數日前在附近澳門香山縣屬地面修葺適有巡船駛至賊卽鼓櫂欲逃爲巡船所道及卽將人船一併解省官將各匪提訊錄供故知爲刼是船從匪并聞所有擊斃船主兇犯亦經供出矣 
[長安客述]  
　　彰儀門外數里平原廣野荒冡壘壘樹林隂翳中每有匪徒匿跡一至夤夜卽偷鋸墳樹捆載而回守墳人懼其横也裝聾作啞不敢聲張卽地方官役畏其桀驁亦無不得過且過受其害者寳繁有徒間彼黨中暗號謂之請大香○駐京美國副欽差柔君之女於本月十四日于歸總稅務司屬員赫君一時泰西裙屐雲集署中設席肆筵非常熱閙其一切婚配禮儀則與中華大相懸絶○京師鰥寡孤獨以及極貧人民例由官給口糧按季開放俾資餬口所以廣皇仁而恤無告意至美也自光緒九年春季經順天府會同五城奏明折給實銀兹順天府出有告示所有京師極貧口糧應歸大宛兩縣之五百三十一分撥歸五城三百分光緒十年冬季應給孤貧口粮現經委員將所折寔銀兩解京應連米石一併開放除届時遴派印委邀請廉明紳士前往眼同開放外合行出示曉諭其歸五城之三百分均於九月二十五日該民親身執持官給木牌赴附近指揮衙門關領已移會五城出示散放所有大宛兩縣五百三十一分大興定於九月二十五日已刻宛平定於九月二十六日已刻散給該孤貧人等均於是日清早持牌親赴縣署關領毋得假手於人致爲中飽倘有將木牌售賣他人一經查出定行扣留爾民人當以此牌爲養生之據母得玩視○聞醇邸向李傅相言明年二月中本尊擬請旨偕善都統前往天津閱看北洋新練海軍並籌商一切事務○本月十四日黎明神機營格林電氣連環等砲在藍靛廠外火器營教塲演放預備總理神機營王大臣特請張朗齋撫帥閱看○連日御河橋東西三座門自卯刻至酉刻嚴行鎖閉並有步軍營官兵身穿本旗號褂腰繫灰布戰裙手持絲鞭守護兩旁不准出入想該營有鑒前車故特破除情面守衛綦嚴也○前報列八旗官兵添給餉俸成數一事兹聞此事由晉撫剛子良中丞所陳請中丞由滇進京召見特蒙皇太后垂詢潘司出入欵項盈絀如何中丞奏稱奴才曾歴粤滇二任藩司所得各欵除一切辦公使費外尚餘十分之四五二省如是諒他省亦不至大相軒輊若將此可移之欵提出而八旗官兵餉俸减成開放當差甚形勤苦卽以所提藩司餘欵挹彼注此加添餉俸二成則京師官兵可少紓苦累而藩司亦無賠虧之虞尚有盈餘可備他項費用云云次日復蒙召對諭以已飭行查各省藩司俟覆奏到京卽可咨行各旗着於領餉俸册内加成請領若大中丞者洵屬清廉公正矣 
[五羊竹素]  
　　武塲闈姓票現奉憲諭限期月内投買至十月初一日截止緣武塲校藝衆目共覩設非先期截止不足以昭愼重刻已由南番兩縣出示曉諭有志發財者愼毋遲疑自悞也○初五日鄧鐵香星使由惠州返省定期十一日挈同隨帶各員起節馳赴越南督憲特委記名總兵陳君新光護送王灼棠觀察前日已回瓊交卸印務然後取道前赴越裳○陽江縣縣丞薜二尹　光熟識洋務素爲上游器重前署南海縣丞缺去年派充沙基巡防緝捕深資得力日前薜君在珠江挾妓燕飲爲制府所聞制軍以其有玷官箴具摺叅劾旋卽奉旨革職勒令回籍交地方官嚴加管束觀此可爲不守官箴者戒矣○某都戎有一親兵私行逸出　外刦掠爲生經差役拘獲送縣訊供直認不諱邑尊禀知制軍以都戎失於察覺實難辭咎先生摘去頂戴交營務處看督俟查明有無實據然後再具摺奏叅聞都戎係前任督黨張振帥舊部來粤有年辦事勤愼今爲兵卒所累頓遭斥革誠无妄之災也○虎門上横擋兩炮臺舊日規模未盡美善和議成後旋卽改作刻已告竣仿照西式頗稱堅實督憲委顧觀察元勳前往騐收○初十日有某武生在東較塲習騎射適有某甲經過猝不及防致被撞倒在地踏傷　足該生隨卽扶甲回寓延醫調治聞所傷尚非過重可兾醫痊云○十二日學憲命駕出轅有某武生攔輿遞呈學憲閱畢隨卽擲還聞該生因案斥革衣頂所遞之呈係欲求請錄考云○初十日夘刻遠間炮聲轟然居民從夢中驚醒咸相驚愕嗣訪知係某營兵在燕塘試騐開花砲云○南海深口鄉霍黄兩姓因爭禾埠搆訟多年張明府以雀角鼠牙終宜平　遂勸令兩姓行成詎兩姓不遵憲示依舊各執一詞頻頻呈控明府遂於本月初十日親往履勘以定是非○某甲在某公館充庖丁素與營兵某乙有隙初七日在城隍廟前不期而遇甲恨未能平向乙肆擊乙雞肋不足當尊拳受傷倒地經稅人舁至公館欲與公評甲見勢不佳乘間兎脫主人竟受累不淺云○初五日臬署發出封條多紙將東門外各賭舘一律查封奈各賭館多有差役包庇隨封隨啓視若弁髦後經某紳據實具呈未知廉訪能大發春霆除兹孽障否○武生考遺仍有鎗替葉宗師早有所聞遂傳各學教官諭令責成門斗認眞辨認如有頂冒一經察覺卽照例嚴懲教官咸唯唯而退 
[接錄劉爵撫孫軍門奏保基滬獲勝出力各員弁名單]  
　　計開本任澎湖協花翎副將蘇吉良總兵銜補用副將志勇巴圖魯裘誌成以上二員均擬請以總兵留閩浙水師遇缺請旨簡放臺灣水師副將周振邦總兵銜臺灣北路協副將林福喜以上二員均擬請交部從優議叙艋舺營水師叅將張欣擬請以副將留閩浙水師儘先補用儘先遊擊滬尾水師守備蕭定邦擬請賞加副將銜福州駐防鑲黄旗協領兠欽擬請加副都統銜並賞戴花翎艋舺營中軍守備羅勝標擬請以都司儘先補用藍翎都司銜題補臺灣嘉義營守備何承思擬請以都司儘先在任候補並請賞加游擊銜升用守備福建水師提標千總紀傳家儘先千總程永興雲騎尉曾漢彬以上三員均擬請免補守備紀傅家以都司留閩歸揀用班先行補用程永興曾漢彬以都司儘先補用五品藍翎福建水師提標千總黄夢麟儘先千總王光廷守備用千總吳永宗儘先把　林錫金焦玉麒以上五員均擬請免補千總以守備儘先補用都司銜陳國芳把總彭東柏外委蘚次良周永庚黎起龍莊鵬騰陳秉剛許朝雲紀傳聲以上八員均擬請免補把總以千總儘先拔補外委楊建成鄭得貴楊濟川蔡金凱方得勝軍功洪魁蔡文理陳東士以上八名均擬請免補外委以把總儘先拔補兵目黄國朝許齊祿洪國棟謝得勝軍功伍青山盧雲階紀疇以上九名均擬以外委儘先拔補福建試用同知俞鴻游熙龔超福建試用通判蔡嘉穀以上四員擬請各以本班留閩歸候補班前補用俞鴻並請賞加知府銜藍翎五品銜同知甲福建候補知縣章 
 
 

Page 3

 
 
瑞坦山東補用知州陳頴爍以上二員均擬請賞加知府銜已革五品銜留臺補用通判葉兆封擬請開復原銜留閩補用福建候補通判鄧聯恩同知銜候補知縣王景純以上二員擬請免補各本班以同知留閩前先補用同知銜福建卽用知縣武頌揚擬請補缺後以同知在任候補理問銜福建候補縣丞程邦基擬請免補本班以通判歸候補班前先補用藍翎知州銜補用知縣福建試用府經歴李烇福建試用府經歴王祖清六品銜福建補用縣丞沈繼曾沈先大鄭廷槐姚迎嘉福建試用按經歴吳承銳以上七員擬請免補各本班均以知縣留閩歸候補班前補用李銳並請賞換花翎理問銜福建試用縣丞徐愼思擬請仍以縣丞候補俟補缺後以知縣用五品頂戴試用庫大使陳燦分省補用府經歴羅榮鋆以上二員均擬請俟補缺後以知縣前先補用福建試用鹽大使潘景增鄭烇福建試用縣丞孫慶禧福建候補巡檢張志仁錢清蔭福建候補典史張永涵福建試用從九品鄧祥元以上七員擬請各以本班仍留原省候補班前補用錢清蔭並請賞給五品頂戴鄧祥元並請賞戴藍翎福建試用從九品劉烈藩擬請免補本班以縣丞前先補用福建候補府司獄平廷熊擬請免補本班以縣丞補用布理問銜福建試用縣丞何葆濂擬請開復逾限降一級處分仍留原省補用並免繳捐復銀兩中書科中書銜附監生葉大鎭擬請以縣丞分省補用俊秀張秋鑑擬請以不論雙單月巡檢留閩儘先補用六品翎頂福建候補典史傅若金擬請俟補缺後以縣丞儘先補用福建試用縣丞鄭英銘理問銜升缺升用本任斗六門縣丞方宗亮均擬請賞給五品頂戴知縣用福建候補府經歴林桂芬擬請賞加布理問銜福建候補從九品黄瀚文請賞給六品頂戴三品銜福建補用道泉州府知府徐震燿擬請開撰以道員歸候補班前補用補用知府候補同知署理厦防廳同知丁惠深擬請免補本班以知府歸候補班前補用知府銜臺灣中路同知鄒漸鴻擬請以知府升用同知用福建泉州府晉江縣知縣汪興褘同知銜福建泉州府惠安縣知縣魏廷梁同知銜調補臺灣縣知縣沈受謙以上三員均擬請以同知在任候補沈受謙並請賞加同知銜補用知縣本任淡水縣丞高士俊擬請賞加同知銜福建武平縣學訓導許貞幹請開缺以知縣分省補用署新竹縣學訓導翁景藩擬請賞加中書銜署臺灣府知府侯材驥代理臺灣兩路同知吳本杰代理恒春縣知縣羅建祥代理鳳山縣知縣黄家鼎代理嘉義縣知縣李時美代理彰化縣知縣蔡麟祚調補新竹縣知縣徐錫祉代理新竹縣知縣彭達孫代理斗六門縣丞史齡代理南安縣丞唐師介調補淡水縣學教諭林學朱福建試用通判王培莆候補從九品羅樹勳候補府司獄卒慕荆候補未入流屠寳泰王守誠以上十六員均擬請交部從優議叙 
[雲間近事]  
　　廿四日係李質堂軍門之太夫人大秩榮慶文武官員咸往慶賀極一時之盛○署理華亭縣吳仲英明府定於廿五已時接篆惟衙署尚須修理故暫以北門内曹宅爲公館○華亭縣楊超亭明府蒞松十載政績卓著如創立小課增置賓興皆所以沾漑士林今當行旗將發夏冰夫太史等敬上匾額一方其文曰振興文教盖紀實也○松郡附近之處現奉憲諭添設厘捐分局七所如黑魚弄白龍潭塔橋倉橋十里亭大張涇申申橋各口皆有巡船一艘委員一人勇丁數名無論貨船出入一例抽厘已於廿二日開局惟塔橘卡船離城咫尺廿三日有木棉船販運來城舟人未知設有厘局向前行駛爲巡丁攔住指爲偷漏云黨罰洋五十元客以所載之貨止有此數乞免罰委員不允命將船貨一併扣住○松江府姚少讀太守於二十三日考錄代書兩名牌示二十八日放告禀牘當遵式盖戳白禀一槪不收○育嬰堂經前署府時萼卿太守整頓章程遴派委員不時查點以杜虚報之弊然嬰孩　發就近乳婦喂養非盡身住堂中以致往來襁負感冒風寒垂斃者多至二百餘口防一弊而一弊又興豈保赤之誠心所能預料乎所願官斯土者由美意而更求良法也○撫憲諭令各業户收納田租遵用漕斛以歸劃一華婁兩邑已經議定章程頒發斛式飭各善堂先行製造令各業户向就近善堂照式仿製惟向年收租通用行塲米斛較官斛爲大故租息祗收七八成今用官斛須收實九成云 
[邑令啓行]  
　　華邑尊楊超亭明府於本月二十五日解篆入都引見紳耆齊往送行臥轍攀轅倍極依依不舍之致午刻姚少讀太守設筵祖餞宴畢啓行所過地方舖户皆供設香花以表敬意由貢院直迄西門聯屬不絶萬家生佛誠哉深洽民心矣同寅僚屬送至城外館驛碼頭始返 
[攤償完案]  
　　吳仲耆顧蓉齋之泰來莊于癸未秋倒閉欠西號銀八萬兩又欠各户銀六萬有奇西號上控曾經登報聞泰來倒閉之後去秋繳案銀五萬四千餘兩由臬署暫存西號現各大憲深悉顧蓉齋確係傾家蕩産李臬憲斷合繳銀一萬兩結案業已變産將次繳齊日前訊斷已令西號將暫存之項繳還一萬二千兩俾各户均分尚有股票估值萬兩亦令西號及各户均攤並准顧蓉齋取保出外收帳再派案已斷定聞將掛牌並聞西號因與顧氏二十年舊交仗義不較亦遵所斷此案在西號呈控獨先計收連股票在内已得六成各户得五成具見各大憲深知民情一秉至公也 
[勸助棉衣示]  
　　調辦租界會審事宜羅爲出示勸諭事奉蘇松太道憲邵札奉兩江爵督憲曾札據江藩司群稱案照徒陽江都等縣破圩災區籌辦賑撫事宜轉飭事本年九月十三日奉兩江爵督憲曾札據江藩司詳稱案照徒陽江都等縣破圩灾區籌辦賑撫事宜經各印委請歸籌賑善董經理並由常鎭道就近督飭挨查户口赶緊散放諒各善董好義急公是其本意必能妥洽散放實心經理三邑飢民自可無虞失所第隆冬瞬届雖餬口有資而禦寒無具顧此窮黎仍難卒歳伏查光緒九年間該處被水曾奉前憲臺左通飭捐製新棉衣褲解送施散有案今届情事相同可否仰乞憲恩循案檄行甯蘇兩屬無論官民一體勸捐製備解送分給多多益善俾被水窮黎均沾挾纊之恩是否有當理合具文詳候鑒核酌辦批示祗遵等情到本爵部堂據此除此據詳已悉查本年徒陽江都等處被水災民雖輕籌辦賑撫僅得餬口有資隆冬之時禦寒無具仍無以卒歳所請循照成案飭行甯蘇兩屬一體勸捐製備解送分給應准照辦以卹窮黎除分檄遵照外仰卽一體飭遵繳印發外札道照案分飭一體量力勸捐製辦解送施散具覆等因奉此除分行外札飭遵照一體勸捐赶解具報等因奉此合行出示曉斺爲此示仰官紳商民人等一體知悉務各遵照憲飭踴躍案輸量力捐製俾得散放以卹灾黎毋稍觀望遲延切切特示 
[滬濵瑣話]  
　　英界各捕房所用華捕現均換戴暖帽其緯皆糽色○前日夜分後風伯揚威大有倒海拔山之勢天氣亦驟冷居民皆御重棉彼執簡板唱蓮花落者赤身露體凍斃者實繁有徒安得好善士散給棉衣俾得歡臚挾纊哉 
[賽馬届期]  
　　今日係寓滬西商寳馬之期想當天氣晴明及時行樂者正可挈伴同游一擴眼界也 
[訪拿聚賭]  
　　莫邑尊訪悉本邑磚橋地方祁長生茶肆每晚聚賭抽頭因飭差恊保陸正南拘祁及房主瞿阿狗到案前日下午升堂研訊祁供小的在鄉開設茶寮不敢犯賭瞿供祁確賃屋開設茶寮至聚賭事情小的實不知悉邑尊聞該保曰祁旣在爾圖内聚賭抽頭何竟不來禀報答稱祁茶肆中前曾犯賭經小的前往喝阻邑尊復將祁明詰祁仍堅執不承邑尊謂本縣早經查訪確實何必狡　飭掌頰四十下若其以後不再聚賭切結復諭瞿曰爾旣將屋租與祁姓嗣後不准再有前項情事如再違犯定必發封並將爾一體懲辦隨着交保出外又諭該保爾可保祁以後不再聚賭否答稱小的願保邑尊謂然則將祁奉爾帶回如再違犯爾亦不能置身事外該哥遵諭而退 
 
 

Page 4

 
 
[脫字補註]  
　　昨日英公堂案内請罰該舖洋五十元句脫去五字又法公堂案内王阿三責三百板句脫去百字亟爲補註如左 
[上海文報局内籌賑叢覆譚三十]  
　　漢口桃塢善同人來函云方允符諸大善士現在漢鎭徽州會舘邀集友好六十人每人出錢五千文共得三百串作戲點開銷之資另邀散客於廿四廿八兩日看戲兩天每人出錢一千文現已分送請帖數百副倘來看客千人便可集捐千串云不圖賑捐妙法尚能如此之推陳出新也同人聞之喜而不寐○代耘福田人來函云昨讀催捐公啓鄙人自愧無力幸已逐日留心節减湊成英洋兩元奉勸各寳號執事先生同心留意不拘何項無論多少可省可减者均以移賑千萬災民之幸云同人自蒙報館代分捐單催啓後仰蒙各處善士哀矜愚忱源源捐助令人感激涕零惟祝輸捐募捐諸大善士生世世子子孫孫長享大清朝太平之福 
[上海北市籌賑公所施少欽經解山東第二三批全新棉衣小啓]  
　　謹啓者蒙本埠北市萬順豐恒豐昌南順記三大寳號諸位善士垂念山東疉遭水灾饑民無食無衣困苦情形不勝悽慘籌助賑捐外爰集同人四出勸募先行籌辦全新布料棉衣赶做萬件據述各善士樂助姓名一俟棉衣褲做成捐欵收齊開列清單聲明登報今先交到全新棉衣褲三千件用廣包捆成六十包廿六日敝公所代爲經解第二批裝招商局海定輪船今廿七日交到全新棉衣褲三千件捆成六十包經解第三批裝海晏輪船敝公所禀請關道憲請給免稅單報關騐放一面禀懇招商局總辦恩免水脚運往煙臺備函懇䚾登萊青道方佑民觀察轉解山東撫轅請飭交放賑紳士具領給發承當道大人先生一視同人樂助善士不分畛域山東億萬灾民均沾挾纊之恩功德無涯矣登報奉聞謹呈公鑒九月二十七日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[無憑不准]  
　　前日十六鋪巡防局解送高榮榮及戚王氏戚高氏三人至縣下午莫邑尊升堂集訊高供小的家在高橋生有一女字與南市穿心河浜戚王氏家爲童養媳　婚後伊子物故該氏欲將我女售人向之理論反被扭局由局移送案下戚王氏供稱小婦人與媳皆孀獨無依全賴女紅度日高時來索借糾纒不清前日因借錢不遂口角紛爭致被挾嫌誣訴戚高氏供與伊姑略同邑尊謂高曰爾女旣經嫁戚自應依姑寡守所控價賣無憑不能准理可速卽回里勿再前往糾纒又諭王氏曰爾旣無賣媳事情可令族人來案具保隨着將高氏仍交王氏領回 
[土案彚登]  
　　前由洋藥局巡丁先後拿獲漏捐大土九件留存捕房未經解案昨由捕房解送公堂羅太守命一一檢收以備函送至局聞是土干涉日斯巴尼亞商人今該管領事官已允將土充公矣○昨據洋藥局西人惠爾生偕一號巡丁到案禀稱路見潮人周阿弟鄭阿川夾帶漏捐大土一只剪分四塊意圖帶往南市當卽協捕拘拿送案請辦周鄭同供土向申康洋行買來太守命暫押土暫存堂俟歸該局充公○三十三號巡丁蕭雲山禀稱查得張榮利夾帶漏捐大土半只協捕拘案張供小的在致遠街開設烟館土從洋行買來熬膏銷售佩副領事謂張土在租界内熬膏出售未便充公隨諭捕房不必將土送案張帶回暫押再行商辦太守允之 
[英界公堂瑣案]  
　　包探秦少卿禀稱硝皮作主江秀甫到捕房言楊渭梅託硝毛皮數百張曾付期票洋三十元旋取去我處紫毛套料褂料各二件價洋四十餘元豈知洋票到期無付皮價亦分文不有後詢庆皮已被質錢捕頭因飭前往拘楊詰得皮果已押錢十八千吊查無錯今特解案請訊江申訴前因并稱據楊自言開設茂昌掮客號託我硝皮時先付茂昌致仁記莊票洋三十元以爲工值向收無着原票呈閱楊供開設掮客號有皮售與洋行應收洋七十餘元惟須遲日向江約期未允致被報捕拘案容卽措辦料理押舖夥請追押本羅太守命將起案之紫毛皮交江收領再行押令楊繳票洋三十元押本錢十八千分别傳領票存堂○本邑人朱銀秀訴稱家畜猪仔每日清晨至各處廚房收取猪食昨有船廠庖人孔阿春鄭阿五索錢無付竟被孔將刀札傷頭額鄭又持刀戳傷右手因卽訴捕拘案孔鄭二人俯首求恩華捕禀稱孔身畔搜得洋一元及兇刀一併呈案羅太守騐得朱受傷屬實着將孔洋罰給養傷再將二人一併押候核斷○捕房查得虹口賭風不絶因訪明賭首及地主姓名開單呈請簽票派差恊捕昨由差捕拘獲潮人鄭阿高許阿有解案請辦太守命押候訊懲○包探康阿順禀稱華陳氏到捕房言周阿金僞稱薦伊至妓院傭工惟須先付帶擋銀因卽付洋七元豈知竟被誑騙捕頭命小的往拘并查懇周係縫工曾與該氏私識兹因不容於周母該氏遂索周另租房屋周緣無力不依至被以騙洋妄報該氏與周各訴前因羅太守斥其無恥着一併驅逐出外○包探康阿順禀稱安徽人林木賢竊取戴金寳茶肆中錫字件水烟袋當塲獲住人贓林之胞弟洪照堂竊取王阿二客寓内衣服贓已無着亦經交捕一併送請究懲王供洪借住寓中被竊衣服七件遠颺無蹤今始尋獲林供認求恩洪堅不承認羅太守問與林是否同胞答稱是太守謂何以不同姓均答稱同母不同父太守判各笞百板贓交戴領○華捕禀稱巡至黎明時見傅阿如王金水酒後滋事正欲拘拿陡被持石抛擲且有五六人助彼行兇因卽吹號喚到他捕始得恊同拘獲及至捕房又妄訴小的索洋一元石塊呈閱傅王同供皆在輪船餬口酒後誤事不敢行兇羅太守嚴加申斥一併釋去○顧仲福訴稱昨見竊賊張阿四在門口扭鎖行竊爲此交捕送案扭壞之鎖呈騐張堅不承認惟稱在伊門首暫待友人羅太守命押候查明核辦 
[錄鄧崧丞致施少欽書]  
　　再者李公芋仙先生係家嚴神交者家嚴在公館常云李芋翁才人也咸豐初年芋翁在某處題額云第一仙人家嚴見之曰這所書非但賛主人乃自寫其志耳第一仙人許狀頭此公志在狀頭可知後謁太老師曾文正公文正卽獎許其人家嚴訪之而芋翁回籍家嚴通籍亦回籍丙辰入都復訪之芋翁往江西候補矣今歳晚拜芋翁翁亦知家嚴名比云恨未面晤兹聞芋翁仙逝家嚴寄英洋十元作爲弔儀伏乞代寄禹家嚴境况苦寒聞芋翁仙逝典葛質裘辦出些許奠敬有用意處以爲貧苦人尚致敬富厚者當何如未謀面之人尚致敬訂交久且深者當何如不同鄉同年同寅者尚致敬同鄉同年同寅何如倘沿近省分朋友郵寄賻金湊成鉅欵俾靈柩得以早回川省芋翁幸甚凡我讀書人皆幸甚不勝翹盻芋翁詩集敬煩代求一部以爲模楷瀆費金心容當面謝[  晚鄧元烺再叩]  
[鄧君寄芋老奠儀洋十元日前由施少欽先生交下昨已同瑣蛣生寄來洋一元一併託招商局彚寄交李菊臣兄矣恐勞懸及特及本館附識]  
[上海三馬路與昌絲棧陳竹坪經募兩廣山東江甯沙州賑捐棉衣九月廿四日第一百十次清單]  
　　昌字一千八百五十四册揚州怡豐號經募經募中和氏洋四十二元根靜堂洋廿元盧德新堂胡氏仁昌厚三户各洋十元裕通和洋八元大成慶懷德堂二户各洋六元鴻泰信義生兩户各洋四元無名氏怡合成德厚祥謙益恆厚生湘泰厚元亨利義和信祥記瑞昌信十户各洋二元以上廿户共來洋一百四十元○與字二百七十四册鷄沙德和典經募胡鶴群胡雲莊二户各洋半元張恆　張永豐莊濟川張蔚庭張茂榮五户各銅洋一元懷和興錢七百文怡怡堂孫周繼濂二户各錢六百文公同和懷義興樹萱堂黄愛梅書屋四户各錢三百文王甫堂陸順忠徐翰卿孫利興正大昌瞿朗卿閔正盛張永賓　　堂孫王旭齋胡王氏王金海莊天慶王公正王茂和沈森盛養和靈豐泰俞成興洽成宜椿氏李益山念二户各錢二百文劉福泰劉德山陳德順三户各錢一百文以上三十九户共來洋八元銅洋五元錢十文○昌字七百六十五册甯波衡記棧陶永源善士經募寗波王衡記洋五元同康號洋四元祥泰號何永興紹興會稽縣陶錫記求亡父冥福又求亡母冥福四户各洋一元甯波胡春記洋五角紹興會稽縣魯鶴記甯波邵行記二户各洋二角五分以上九户共來十四元○昌字七百五十二册談任之善士續募祥源洋一元同恊祥洋五角乾源祥乾順祥泰源祥崇新以户各虚對洋一个萬裕順小洋五角隱名氏銅洋二元同和昌銅洋一元以上九户共來洋一元五角虚對洋四个小洋五角銅洋三元○公和隆交來新安程紹堂保妻范氏疾病速愈洋十元○林程氏求病速愈洋五元德興銀樓遺澤氏李春華求求妻病速愈三户各洋二元無名氏東峰道人湯翔𨥭節省夀麵移助鴻生姚氏助棉衣四户各洋一元久大昌染坊虚對洋一个○城内公和隆祈地方風燄永熄四境平安醮愿洋五元又銅洋一元○王鳳鳴寳號對帋移助江甯洋三角五分○張綠初先生書潤移助江寗洋六角○萬泰銅洋十元裕興銅洋七元謙泰洋行濳溪無名氏兩户各銅洋一元厚孚同康二户合銅洋一元○本日共收洋一百九十三元五角銅洋廿九元虚對洋五个小洋十四角五分錢十文合并聲明 
[上海四馬路甫灘文報局内恊賑公所經收賑捐九月下旬清單]  
　　廿一日恊同慶文來福州將軍署張募庫番銀合申規元一百九十一兩五錢九分○四達瑞洋貨號英洋念元○山隂縣署孔交來蕭山陳雪樓翁募銳二千另五十二册翁端甫戴椿於醉痴生　維仁周輔仁朱虞臣周祖懋七户各一元陳吉雲鍾少亭鍾雪棠耕歴書屋姚劉績甫張音倫六户各五角德馨堂葉虚對開二個王筱艧馬永林二户虚對開各一個白記四開洋一個無名氏邵慕萱二户各爐坯洋一元○奉賢羅伯繩翁交來鞠允明吳玉亭兩翁募滬四百八十一册恆泰賚二元周同仁黄德豐玉森堂吳三户各一元義泰鮑瑞泰二户各五角○陸俊記募申三百六十七單周寳興程勇隱名氏陸梧陸張氏陸月陸好陸谷張福記九户各一元鄭宗寳陸虚堂二户各五角陸毓記銅洋二元○春成德號交來無名氏十一元○蘇州太湖救生局募申三百六十八單蔡潤卿募潘姓關書席費五元研香室陳四元孫玉如二元滸關鹽分棧黄金珠夀禮松茂室櫃三户各一元曹鰲一元錢五百十七文王鴻鶯櫃錢一千另十九文無名氏二元又銅洋二元成記三元又銅洋二元合收洋念一元銅洋四元錢四百念六文○存仁堂十元○本日共收英洋八十八元銅洋六元爐坯洋二元虚對開四個四開丨個規元一百九十一兩五錢九分錢四百廿六文○附收山東賑洋六元 
[上海四馬路浦灘文報局内恊賑公所經收賑捐九月下旬清單]  
　　廿二日源豐潤號交來過氏十元○蘇州汪耕蔭棧開倉席資十元○直隸曹軍門募湘平銀合規元一千零五十五兩六錢七分○杭省源大號募申三百六十九單陳姓八角顔姓胡姓陳姓三户各一角雷姓三角楊姓張姓董姓三户各二角○吳門李陶氏爲子病求速愈十元引溪周詒厚堂二元海琛輪船帳房二元○湖州仁濟堂募銳五百三十册略記徐世晉陳耀記趙尉記王九記頓邱漢記沈允元羅仁山車薪子施袁氏王啓明胡吉生陳月樵朱學效十五户各二百文陳西記養花村鄭端瑞陳文田近閒居陳文榮六户各四百文周文軒陳敦甫徐錦堂無名氏四户各五百文履安書屋五百六十文陳應芳六百文鑑經書屋四開一个守四勿齋穗生二户各一元合收英洋九元虚對開二个○本日共收規銀一千零五十五兩六錢七分英洋四十五元虚對開二个○附收山東賑規銀五十二兩另行詳報 
[上海四馬路高易公舘恊籌兩廣山東沙州賑捐所經收九月二十廿一等日賑欵清單]  
　　二十日德清河廳署内李銅洋二元○保大輪船帳房募前有姓氏後有姓氏二户各五元趙客三元席介眉周革和程小春姚客四户各二元陳襄生榮客楊氏邊竺潭常子清燕市庸人報筆盧蔡客張玉二位方劉湯三位十户各一元顧容記二角趙容銀五錢三分楊姓銀六錢五分張客銀一兩六錢五分周少筑蔣少甫無名氏三户各錢一千無名氏宗佐陳子發無名氏四户各錢五百文無名氏錢三百文以上二十九户洋三十一元二角内次洋一元銀二兩八錢三分錢五千三百文○沈申伯室人病愈還愿一元○廿一日漢口茶業會舘交來凌小荀翁募一千三百六十七號册萬安公司十元凌小荀溢石銘二户各五元李簡堂黄達卿再關飾娛再黎禮甫季華炎季椒生六户各三元鍾鵠田再誣星池馮錦洲林紀堂吳鋆濂吳焜棠霍鏡波李竹南再黎理初廣昌隆黎灃泉十一户各二元麥輝廷羅遠常霍兆叢趙友三黎祝南周炳文再劉亮雲關筆軒李仁軒潘个之馮申愈區靄如再胡衡卿十三户各一元以上三十三户洋七十三元○以上統共收洋一百零七元二角内銅洋三元銀二兩八錢三分錢五百三十文 
[上海北市絲業會舘核獎籌賑公所施少欽經收山東賑捐九月十八九二十日第八百十十一二次清單]  
　　浙杭無名氏由鎭江招商局來棉衣捐洋一百元嘉興棲林氏求父病速愈洋三十元南商同春號寫船金保康在洋遇風求神得佑回南敬以酬恩戯資移助洋三十元由西建生子由崑山正大局來洋五　嘉定陸是政賣箔灰洋四元潢沔正承澐求病愈洋四元無名氏洋二元○金匱學殷第十四批來顧守愚募和風行報錢洋四元○　州陸雲卿經募昌字一千一百七十八號册歐陽春蓀送明遠堂太夫人夀禮資移助洋十五元無名氏十元陸德霖以祀祖經資移助六元陸德霖以祀父經資移助六元陸雲卿五元恩誥堂四元發記號沈蔚若二户各二元胡子忠金蔭香徐杏坡王二如謝文虎五户各一元沈春生鳳記二户各五角陸乾昌毛洋十八元十六户共合來洋五十六元銅洋十八元以上十八日○肖鏡浦氏因得弄璋親友皆來道喜本擬設筵答謝現因山東水灾移資助賑洋三十元愧無力子二十元勉力士子十元洞庭隱名氏棉衣欵十五元蛟川去來安代公昇號交來船捐洋十一元全誠子五元無名氏五元嘉營林志卿一元以上十九日○朱葆成焯成求父病速痊由福興老局來九八規銀五百兩孫觀禮求病速愈三十元眉山後裔求育麟并免疾病水火等患十元無名氏十元潁川氏病愈完願六元不留名求孫保涵病愈一元以上二十日 
 
