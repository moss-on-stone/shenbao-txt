# 1915 - 119 - 4915169

 

Page 1

 
 
譯述 
[歐西報業舉要（十）（八）]  
　　（譯輯者朱世溱） 
　　如是者十年事亦漸廢而正當之訪員乃以茲而出現非如往昔記載院事務爲惝　之辭者矣領袖之者則有晨史報之笑德福氏笑氏腦力逈異常人因得記憶家之號其於報事則編輯訪事印刷皆以一身兼之且體力至强坐議院中一日所食僅麵包兩片鷄子一枚而已是時記載院事尙干法禁笑氏則以鉛筆於衣袋中略誌梗槪休會後則歸報社取所憶者記之一字不苟雖演說者歷十五六人而所記猶能不失其眞 
　　笑氏之才天才也非可語於常人故倫敦報之波賚氏乃與議院司閽相結許社中之訪員若干人相遞入旁聽席人各記演說詞一則用是議事尙未畢而該報所記之演說稿已在排印中矣速度之高蓋又過笑德福氏今通行之法猶其所遣也 
　　一七九三年議員中有文德邦者詈訪員爲甿隷之子奔走之人賭場之門役窮困之流民然國民與訪員表同情文氏無如何也一八三三年有奥康納者曾欲掃清旁聽席卒以衆人譏訕而罷一八七五年議長畢嘉曾爲逐客之舉時英王愛德華七世方爲太子亦與旁聽之厄後有人責畢爲多事者乃取消是令 
　　議院訪事之史大致如上至其方法有可得而言者常議長席後據旁聽席之中央者爲泰晤士報職員長席其右爲日日電報訪員席其左爲泰晤士報訪員席又左爲泰晤士報摘記員席以國中第一大報獨得占三席也他社訪員則各一席其按定時刻輪流入坐者各自三人至十六人不等亦有不遣訪員而以通信社所得爲根據者 
　　訪員入席之前則該報報社發有時間表以定次序而於記載祥略亦有程法咸遵守之表式如下 
職員表 
入席訪事時間 
一某甲三時起至三時半止 
二某乙三時半起至四時止 
三某丙四時起至四時半止 
四某丁四時半起至五時止 
五某戊五時起至五時半止 
六某已五時半起至六時止 
　　記事程法者則以標明演說者之黨派而以定記載之繁簡者也其式如下 
愛斯葵政府全篇 
邱吉爾政府節錄 
包那祿在野黨全篇 
謝雪爾第三黨摘要 
　　訪員以速記法記載旣已若事簡者則於院中所備之茶室膳室烟室圓畫室中以事消遣若爲繁者則即入記事至中取速記所得復繕寫之以備報章記載之用第事本非抄胥之役故筆下亦得稍行自由以演說者發言匆匆其微細之疵累有待掩飾之也訪員入席按次以待故語氣之間宜力加注意使其互相銜結今人讀之覺一篇演說前後貫注也 
　　國家大政震動古今者則報社訪員不足敷事其法乃變如一八八六年四月八日其一例也是日首相格蘭斯頓於下院中提出愛爾蘭自治案各報報社皆出記事程法曰 
格蘭斯頓政府逐句記載 
　　卒以旁聽席少不敷於用於是選各報訪員善速記者二十餘人結爲連環每人各記三五分鐘以次輪流而易當格相演說三點二十五分鐘後二萬四千七百言之演說稿隨之而就或在各報排字房中或即自電報傳之外省矣 
議院訪員能力最要於議員之聲音笑貎皆不可以不知而國家大勢政黨精神尤必深悉非然者不足以治其事也故其班於訪員中爲獨高僅次編輯長一級耳述者曰吾國議院報社之興皆有日矣然於帮中未見一詳贍之演說稿者何也其訪員之不能乎抑組織之未善乎敢以質之讀者 
[第六章戰事通信]  
　　新聞一業旁出而爲議院報告更出而爲戰事通信戰事通信亦是中一大部也近時歐洲戰聲磅礴全球世界眼光莫不注此故於是舉愈不可以已於言矣大約論之戰事通信員者必有軍事知識否則非惟其身至危即幸而得免其所紀述終不免於隔膜夫常人操不相識之業猶虞疏失謂軍事之重而可以不知者言之乎 
　　其次則於戰地風土人情不可不悉昔巴爾幹半島戰時英國一通信員見其牸牛運炮以爲戰馬傷夷殆盡驚詫之意現於辭色殊不知諸國以牛載砲習爲故常非如是者則眞可驚耳 
　　戰事通信員者日處困危之中以茲死者往往有之非惟此也軍中大將則不許其侵入戰線而報社中則函電交馳迫其寄稿即牽强補綴勉成一函又必經交戰國檢稿官之檢察其有涉軍事秘密者之不准通行固無論矣即略其成敗之蹟述其恣武之行亦以關於國體不可發露是以通信一次輒經檢稿官改削三四而眞面目盡失矣 
　　通信之難尤著於今者則四五十年以前戰線延長不過數里觀者耳目可以悉逹今之戰線號稱長數百里非通信員所得見矣英人亞德荆氏有言欲解决此難題者惟有於砲線内案段分派訪員使以電話電線通消息於後部以總其成使軍隊而許通信員前往戰地則其言未始不可以一試也 
　　戰線延長日甚一日軍事秘密亦日重一日十九世紀後期通信員之從軍猶爲各國所同者一入二十世紀則巴爾幹諸國檢稿之苛改削之繁至今歐人猶目其時通信以爲官報不意此次戰興則戰事通信員不許攔入戰線六十里内是巴爾幹之諸國猶存戰事通信之虚名今則並其虚名而盡之矣 
　　然而壓力愈重則抵抗力愈强軍中遏制戰事通信愈烈報社之方法愈夥當巴爾幹戰時英國之通信員投入紅十字會中戰事通信員可以禁止紅十字會不可以禁止也一時之筆墨可以禁止永久之記憶不可以禁止也故戰事旣畢而通信員取其所憶以暴之们當世降至今日雖通信員不許入戰線然當募兵之際報社訪員亦投入隊伍使其召赴前敵則戰事通信員百十已在其中當局者固防不勝防矣 
　　戰事通信之事旣陳則戰事通信員之歷史將爲讀者述之吾於英國得二人焉其一曰駱塞爾氏駱氏以忠誠著者也當英法俄三國克利米戰爭之時彼以泰晤士報通信員從英軍中軍中多不禮之重要消息悉不見告甚至自覓一托足所亦爲將士所扼此自常人處之懷怒旣甚容有不情之報第駱氏則不然其所持以制當國者之死命者無他誠實二字而已内閣以之傾覆軍政以之變易至誠之功有如此者 
 
 
 

Page 2

 
 
[時評]  
　　和平歟不和平歟（冷） 
昨日洶洶甚傳日本已致哀的美敦書於中國然而其後之結果則證明其未來今日沉沉又傳日本之哀的美敦書可以從緩而其結果又證明日君主已批准矣然則前途之進行果和平歟不和平歟人从所急欲一問者也 
　　昨日北京專電謂政府確有把握今日北京專電謂此等希望僅有十分之二是則和平與不和平之囘答非特我人不能預測即身任其事之交涉者亦不能預測也何則事變之來瞬息而異自來戰爭之起每變於俄頃之間觀於前事可以知矣 
[專電]  
　　北京電確悉當局極力設法不欲日本出於最後手段昨晚一有力者云此等希望有十分之二昨午曹次長特赴日使館今日新支那報論雖不知其所談内容然曹之汽車昨乃出現於束交民巷可見交涉前途已向平和方面而進行即指此事 
　　北京電順天時報電昨東京特開内閣會議决定提出最後通牒但答復期間頗長是通牒確尙未到 
　　北京電昨秦皇島已到日艦一魚雷艇兩由大連來者又膠濟路聞已戒嚴 
　　北京電京中人心鎭定如常各報論調激烈 
[特約路透電]  
　　東京電日皇已批准致中國之哀的美敦書（六日下午二點十五分發） 
　　北京電中國不承認目下時局中國應負責任之說中國對案之第一節謂日本旣願於和局會議之前解決因攻服靑島而發生之問題則交還膠州一層應包括於談判之中以符日本宣言交還膠州於中國之意至於賠償一節中國謂中國乃中立國故其人民在日軍侵入山東時所受之各種損失應得賠償中國並未要求派代表列席於和局會議中但僅要求於日德最後處置關於中國事件時中國應有發言權耳中國又謂對於第五號要求中國並無質言中國曾告日代表以中國始終不能依允討論此號要求（六日） 
　　東京電内閣會議於今晚六點三十分鐘延會明晨擬在宮内與各元老開御前會議然後將有勅旨發表重要之布告大約宣布關東戒嚴亦在其内（五日） 
　　東京電據消息靈通各界傳稱日政府或將再施外交方法辦理交涉俟力竭之後提出哀的美敦書此事將於今日御前會議決之元老數員及内閣大臣數員極欲示明日本今方竭力忍耐以求免去中日兩國入於戰爭狀態現信中國之對案一經辦明其無效時則中國必撤銷之其他困難亦不難消除外間仍傳日政府或將派全權大臣前往北京 
（六日上午十一時發） 
　　倫敦電英外相葛雷氏在平民議院答復關於中國之種種質問時謂英德商家雖未經明白禁止貿易但此項貿易目下誠不願有之政府刻方研究施行格外嚴厲辦法之問題外相葛雷謂英美兩國對於日本要求並未互通公文惟二月間曾有非正式之談話耳英政府當竭其能力之所至爲各國保全自由及均等機會至於經營中國中部礦產一節英人於此有利益關係者並未陳訴在揚子運築造鐵廠之計畫將爲日本所提出之專利權所妨礙外相不允于北京交涉未結之時對於日本向中國提出之要求有明確之宣言惟又切實宣稱中國所給予英國之讓與權非經英政府及已經受此讓與權者許可不能讓渡與他國人民（五日） 
路透社得有本日北京電云日使已接關於哀的美敦書之訓令因無提出日期故未發出 
[譯電]  
　　其一（美人大陸報專電） 
　　北京電現信日使已接東京訓令但提出哀的美敦書一節尙無消息此事時時在意料中旅華日人已接凖備隨時離境之命令奉天消息謂寓於戰區内之後備兵已奉命入伍滿洲山東之日兵大爲活動今晨袁總統與政事堂各員及顧問等開會討論時局其結果無從探悉余（訪員自稱）訪問各使署中日如果宣戰各使將否令僑寓内地之外人出境各使答稱目下尙不必出此即使戰釁發生中國當能保護華官管轄區内之外人生命財產云中政府讓步若是之甚國民皆不爲然但政府如决議抗拒日本之侵逼則國民必將戮力助之當軸諸公雖屢謂中國對於日本第五號要求决不承認日本縱提出哀的美敦書中國亦不屈從云云然今聞日本苟提出哀的美敦書則中國將任令日本行所欲爲而聽各國主持公道蓋信各國必能踐行維持中國土地完全之質言决不容日本攘奪中國之所有也 
華人嫉視日本日見其甚昨聞有華人數名因政府讓步過甚憤而自殺（五日） 
　　其二（英人字林報惠電） 
　　烟臺電此間謠傳日本今方草擬致中國之哀的美敦書日領事已命日僑豫備於兩日内離境 
（五日） 
　　鈕約電各黨派處此國家存亡危急之秋宜一心一德輔助北京政府愛國主義固應爾焉（四日） 
字林報按上電乃中國革命黨馬素發與本館者 
　　其三（德人德文報專電） 
　　北京電日使署謂東京覆文迄未到京大約星期四日前不致遞到中國政界之一部分現信日本元老院與内閣似可商定將交涉延宕至國會特别會議閉會之後故一時不致提出哀的美敦書云 
（五日） 
　　北京電據日人方面消息日本之哀的美敦書尙未擬定日本擬先警告中國然後提出哀的美敦書（六日） 
　　北京電日本元老復於今晨開會散會後外相復將入覲曰皇繼將發表勅旨宣布日本之决心（六日） 
　　北京電昨日英日政府曾發電數次交換意見（六日） 
　　北京電中國之態度堅决如前華人各界多謂日本今殆小視中國之兵力（六日） 
[戰電]  
　　其一（英人路透電） 
　　巴黎電今日下午公報宣稱昨晚德軍在伊泊爾北面攻擊英軍左翼受挫而退繼由法砲隊攻之加以重創（五日） 
　　倫敦電英帥費蘭巨報稱戰局未變六○山戰事現仍在進行今晨德軍藉毒性煤氣之力在該處得一立足地德軍又在伊泊爾東面施放此項毒氣從事進攻殊易擊退之我軍砲隊曾加重創於敵德軍在其凡希炸一地雷並用毒氣死四人德軍其他計謀完全失敗（五日） 
　　倫敦電俄軍刻方迅速阻止西加里西亞德軍猛烈之行動德國曾在柏林宣告獲一大分勝負之勝戰但柏林人民今知其結果頗爲之失望俄京來電證明德奥所稱之勝戰多屬言過其實實國里文洛男爵近著一論含有懊喪之意謂德奥之勝戰定可使意羅兩國有所警愓但若意羅决計作戰德奥亦不必爲之驚擾若輩加入敵軍方面乃自尋苦惱耳云 
　　倫敦電昨日彼得格勒戰報並未確認　奥軍自稱在加里西亞大獲全勝之一說内謂星期日及星期一日加里西亞自維亞土拉河起至卡巴西安山止連戰多次敵軍分隊渡過杜拉桀及河惟爲俄軍砲火所阻不能前進太洛夫南面土克化夫及比區兩地戰事尤爲劇烈俄軍迎攻者曾俘敵兵數百人斯特里其方面之戰事仍極猛烈俄軍卒獲哥洛維資柯附近之小山一座該山得失已數次俄軍且俘敵兵一千二百名敵軍圖在斯維柴河口包圍俄軍測面完全失敗敵軍被逼紛亂退走且失俘虜若干人古爾倫之米陶鎭仍由俄軍占守（五日） 
　　哈爾濱電彼得格勒電稱布京訪員電稱德國現運大軍至布哥維拉該處德奥軍均歸德將比白斯坦指揮奥軍在布哥維拉前進者已受阻奥軍被逼委棄數村俄軍已占據之瑞典京城電稱法國雙葉飛機一架飛過哇本杜夫以炸彈擲擊毛瑟鎗廠死六人廠屋亦受損 
各報載稱來往瑞典各口岸之商船四艘載榖與煤爲德潛艇拘獲押至斯温孟特（六日） 
　　薩洛尼加電逹逹納爾聯軍復行進攻後君士坦丁當道大爲震動（五日） 
　　瑞典京城電奥國之五金生料不足供軍用故已開始向民間收集奥皇曾助五金生料七千基洛格拉姆匈牙利下議院通過决議將議員任期展長至息戰後六個月該院討論國民軍議案時陸軍大臣曾謂交戰國召集入伍之兵共有二千六百萬人從戰者占其半數（五日） 
　　哥本哈根電瑞典王在哥桑堡演說謂瑞典牽入戰爭漩渦之危險不減於前瑞典今必嚴守中立凡國民不得有危及國家地位之舉動彼信全國遇必要時當合羣保衛國家及自由云（四日） 
　　倫敦電駐英意國大使今日與外相葛雷會談甚久（五日） 
　　倫敦電北海德潛艇擊沉赫爾漁船三號現恐赫爾及格里姆斯排愛其他漁船尙有遇難者凡遇潛艇而圖逃逸之船隻皆被轟擊惟船中之人槪准各入小艇飄浮海上彼等卒乃脫衫焚之引人注意（續電）赫爾漁船復沉三艘格里姆斯排愛漁船復沉兩艘 
 
 
 

Page 3

 
 
德潛艇皆　最新式者忽然出現於北海捕魚區域漁船中人皆抵各口岸（五日） 
其二（德人德文報專電） 
　　柏林電外交部宣布四日大本營公報如下佛蘭得斯省之德軍由東北二面進攻大獲勝利才凡哥特松勒白克韋斯土克及波斯香北面之波萊哥勒凡森林皆爲兩軍所力爭者今已全入德軍之手伊泊爾南北二面德軍砲隊開砲側擊敵軍方由砲火下退走亞貢法電圖奪回五月一日所失福爾特巴里北面之戰壕失敗而退末斯河與摩塞河間昨日仍有炮戰德軍向米陶追擊俄軍者所俘敵兵已有四千餘名俄軍進攻加爾伐里亞西南受挫被俘一百七十人俄軍進攻哇格斯土夫東南失敗受創甚重被俘軍官四員兵四百二十名失機關槍兩枝俄軍在洛姆沙東北桀特伐白洛附近進攻敗退卡巴西安山叢林及維斯土拉河上游間之攻勢今仍在進行第一日俘敵兵二萬一千五百人獲砲十八尊機關槍四十七枝其他戰品無算本月四日有德國海軍飛船一艘與英國濳艇數艘戰於北海飛船擲炸彈以擊潛艇而沉其一潛艇所發之砲無一中的該飛船後乃安然飛囘（四日） 
　　柏林電外交部宣布五日大本營公報如下英軍大受損失今正向伊泊爾束面土德特邦退走凡勒爾愛克斯丹萊海特巴浦有公園赫蘭太巨田莊均爲德軍所占末斯河與摩塞爾河間有法軍進攻數次均敗退被俘七百六十人俄軍進攻羅西恩加爾伐里亞哇格斯土伏均失敗被俘五百人卡巴西安山森林北面之德奥聯軍已攻破俄軍第三防線俄軍因德奥軍獲勝側面受逼今方棄杜克拉西南卡巴西安山之陣地而退德奥軍此次告捷殊爲迅速所獲戰利品未及查明迄今已點見俘虜三萬餘人（五日） 
　　柏林電西加里西亞傳來消息皆謂據俘虜聲稱德奥聯軍砲隊之效力甚可驚怖而在戈里斯者特爲尤甚俄軍曾於該處猛戰當慘烈之砲火四小時之久此四小時中由師團而縮成聯隊由聯隊而縮成中隊某師團之軍官非死卽傷無一倖免且死大將數員餘均負傷戈里斯已爲大炮轟毁成一焦土俄軍之南翼在三十六基洛邁當之陣線爲聯軍攻破俄軍匪特被逼棄其第一行陣線且棄陣後充作司令部之數村俄軍中央地位星期一晚因兩翼摧折大爲搖動乃棄之而退該處及兩翼被俘者各數千人俄軍大半戴軍帽而衣平民服裝彼等皆怨所發口糧不足充飢德奥聯軍此次獲勝令卡巴西安山俄軍失其側面之庇護故是役其關重要也（五日） 
[東方通信社電（日本人組織）]  
　　東京電國民義會以日本之行動不可不如閣議之决定故該會員歷訪各元老並訪問所謂陰謀破壞内閣之策士如伊東已代治子爵三浦子爵等彼等左右托辭拒而不見現在主討若輩之論甚盛（五日） 
　　東京電日本政府取締日本人之中國間諜已由警視總監警保局長等協議决定緊急之處置如某某等最爲當局所注視（五日）　　北京電日置公使大約今夕可奉到最後通牒之訓令交付中國政府（六日） 
　　東京電本日午前九時内閣臨時會議之後各元老各大臣同於十一時入宮特開御前會議（六日） 
　　東京電本日御前會議於午後二時畢事議决發送最後通牒（六日） 
　　北京電日本最後之通牒預料昨日可到中國政府特派外交次長曹汝霖至日使署要求再開開議一次日置公使不允當即拒絶曹氏之會談約亘四時之久又發此電時爲下午五時最後通牒猶未送到（六日） 
　　北京電外交曹次長今夕（六日）往訪日置公使協議後卽入見袁大總統詳述日本之决心並熟議一切（七日） 
　　東京電陰謀家之畫策欲乘此機無論用何手段務期准倒内閣其初反對發送最後通牒繼知内閣决心之强乃又强請緩和對支之要求而使其受國民之攻擊以倒内閣一面更謀陰險手段以欲倒内閣必先使加藤外相辭職然若内閣或外相受其制服則國民必非常激昂似此陰謀暴露是更多一騷擾此皆擁松方侯之薩派政友會所企圖至山縣公之一派則預待其結果而作寺内内閣之夢此時有此陰謀之報誠可悲也（六日） 
[要聞一]  
　　德軍之新勝利 
　　華德日報曰今也俄軍又敗矣而今在加里西亞西部殱滅俄軍者即去冬曾在洛特斯及洛維茲附近採得勝桂花之德軍大將馬克孫氏也惟興登堡元帥之報告恒過於簡單難窺其全豹耳但言簡而實勝於徒事誇張全然不符者多矣馬克遜將軍爲興登堡元帥手下之大將自西而來入維斯土拉河杜納野斯河口以迄於格里斯一帶而登卡巴西安之山脊然後調集其部隊一鼓而前衝破俄軍戰線多處而俄軍前敵全面遂亦紛紛瓦解矣今者敵軍之部隊惟急急遁逃是圖不暇他顧而德與奥匈之聯軍强置其於岩石之上若論加里西亞自西徂東之兩大幹路則其南叚必已落德奥聯軍之手而惟北叚途經大諾夫普茲米斯爾黎姆堡等地者尙堪供俄軍敗退之需惟俄軍敗退時實能携帶其槍砲軍需及傷兵等否必須俟觀後報耳而今在加里西亞西部所殲滅之俄軍必有大半已屬無疑但人命之損失愈多則其敗殘之退走亦愈難有安然之秩序此種慘象在俄軍北方戰場曾爲吾人所共見其退走時凡百事物一槪棄置不顧而惟求其裸體之性命安全至現在加里西亞西部是否又步二月間俄國第十軍大敗之後塵則日内德軍大本營必有所解釋以告天下而此次德奥聯軍大舉進攻之前一如舊日聲東擊西故意使敵人目眩心亂尤爲有趣焉如自俄人在東卡巴西安之攻勢破裂及其在彼進攻之軍次第被逐退後忽有德軍前驅攻入邵倫米陶黎嚘等地之報告同時又有奥格斯土夫普洛斯克及沿闢里柴河等地之戰一似興登堡元帥當初在檀恩貝格大勝之後旣已豫備馬蘇倫湖之冬戰而先派遣小隊多部分途進攻以示敵人其眞意在此實則不然是也而德軍之種種豫備實行以及其在加里西亞西部如何獲此巨勝等端日内德軍大本營必以次通知吾人請稍候可也 
[德報之中國戰和論]  
　　華德日報曰現在遠東有類如去歲七月底歐洲之風雲起焉蓋中日交涉未遂日本所願而日人自視以維持遠東和平之故當致哀的美敦書於中國也若據日本報告而言可見日本主戰之論已風湧雲起如日本當道政治家之會議也覲見其天皇也日本關東租界之宣佈戒嚴令也以及其他凡日本眞誠欲戰之態度無一不顯示於世是已 
北京政界以至於昨晚尙布望可以阻止最惡之風雲不意自此以還大局益形危迫而中國處之晏然亦可謂奇矣顧中國當道雖漠然視此勢所難免之局而舉國人民則譁然不安至於現在北京之輿論如何請觀五日德文報京電可也 
　　目前中國命運已届决定之際不過報時之振動機尙搖動於和戰未定之間耳而今中國如不爲哀的美敦書之條件所懾服則日本凡視爲所必需者必自由行動蓋日本對於中國慣用此技也但今上海中國日報之社論皆已決定與日一戰蓋今中國若當亡則莫若亡於赫赫有名之戰爭也上海之輿論旣如此激烈則國内其餘各地亦必非常反對日本此可想而知者顧目前華人反對日本之舉動雖已逹於極點而舉動文明深有道理故迄今未有一處有越理犯法之事也 
　　若論嗣後日本進行之態度則須先視其以後之要求如何但中國難以决定之事卽在今振動機搖搖無定之時間焉 
[英報論日本之哀的美敦書]  
　　字林報曰日本刻擬以哀的美敦書交與中國之消息已傳佈於世界世人聞之皆大注意本報撰此論時尙未知哀的美敦書之性質惟希望日本元老不至如内閣之易受狂躁輿論之激刺或能使内閣改抱穩健態度也但東京國際電社隱然謂日本刻方籌思要求條件較前所提出者更爲專橫國際社雖非官場機關然與政界至有關係其言當非全出無因焉中外人士議論激烈者搖唇鼓舌以種種醜名加諸日本以爲不如此則不足裨益交涉要知求福得禍懸料最劣事往往遇最劣事國家與個人莫不如是外人報章之在中國者多發言迫切徒增日人之怒而使其政府受間接之影響今效果已見吾知中國必不感謝此輩中外橫議家也報章之浮言誠有不盡不實之處固無庸諱第日本之行爲雖其最親愛之友亦不能不爲之觖望日本獨於此時提出要求予人以口實自招居心不善辦事不公舉動橫暴種種難以辦白之責言茲無論日本對於中國確有何求及日本對於中國之主權與外國之均等權利有無傷害之意第就日本要求之方法言之亦足惹起决不可免之疑懼矣德國或有此種行爲吾人實不料日本爲之也 
　　本報曾謂日本對於自已之將來利益不致毫無顧慮對於英國之盟約不致捐棄忠信而行眞正妨害中國主權與他國權利之舉動今吾人猶作此言非至最劣事發生之後吾人終信日本必不若是之愚妄也今日吾人仍處黑暗中交涉之詳情尙有大部份未曾發表假令交涉中果有可以釀成禍亂之重大原因則歐美諸國何致如是漠視夫哀的美敦書者非令人樂聞之美名有汝速爲此否則余必强汝爲之之意今若謂日本意竟如是之殘忍未免過於輕蔑日本盍日本交出此種哀的美敦書之理由極爲薄弱也試問日本將以何事爲提出哀的美敦書之根據乎日本之要求蒙古主有權本無理由可言豈得因中國之拒絶而遂有此行動乎抑因中國不願受人束縳而願自行購買軍械聘用顧問遂爲開罪之理由乎抑以中國提出關於山東之對案爲致最後通牒之根據乎中國即有此舉動亦屬其名分所應爾孰能責中國之不應若是耶中國對於日本並不擔負特别報償之義務吾人熟聞日本之言矣日本不曾佈告世人謂僅欲解決多年未了之各種懸案乎然就要求之大體觀之近來中日所討論者大部爲嶄新權利之請求卽屬新請求則中國當然有酌量拒絶與否之權若謂中國爲不誠信若謂續有討論或令中國續有讓步皆與日本尊嚴不合如國際社之所言者則不過遁辭而已若侈稱其所請求之事爲其權利所應有之事斯爲眞正之不誠信矣若在公道上理論上所不可苟得者而　以威脅得之斯眞爲與國家尊嚴不合之舉動矣日本負有令名且處於與文明各國平等之地位孰可謂其將行不誠信且與國家尊嚴不合之行動以致喪失其名譽與地位哉 
　　日本報章訾中國之覆文爲迂緩此爲日人之言無怪其然但他人則不與日人同一意見也本報星期一日北京訪員傳述中國之言中國答覆日本要求或拒絶不允或酌量修正皆有充足理由凡研究此覆文大意者莫不視爲莊嚴坦白且視爲豪邁爽直爲中國外交史之新特色焉中國答覆之狀態亦屬極有關係中國如無良好理由以與他方面相抗則不肯如是簡直陳言此爲中國之性質今中國飽受經練雖知日本旣有絶好時機且無外界干涉然竟不懼日本虚張之聲勢及其閃避之手叚故世人遂有推測之言謂中國有所恃而不恐第外人不知其何所恃耳吾人縣測中國之所恃者不過中國深知何者爲日本之所欲較世人爲更詳或爲外界精神上助力之質言耳但吾人所敢信者無論哀的美敦書有何條件無論其挾以俱來之氣象若何黑暗將來時局之眞相終必趨向於無損中國權利無碍遠東和平之和順解决之一途今日日本縱能以威脅之力携取特别利益然至歐洲和約署定之後日本所强取之特别利益詎能見容於世界各國之目中之二十四小時之久哉日政府固未嘗不知之也 
[雜評一]  
　　日本之陰謀家與間諜（無名） 
　　日本素所謂全國一致者也今日電頻傳有所謂陰謀家與中國之日本人間諜者是誠大可異也余意日本此次之舉動彼國之有議者或亦心非之其所以反對者非陰謀也非間牒也是非之心而已 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中國答復後之交涉狀態]  
　　答復案内容再誌中日交涉問題我外交當局已於星期六日答復日使各節曾誌昨報茲據某外人所傳出之消息謂答復之内容在中國確爲極端之讓步日本如非有意與中國爲難對於此次之答復案卽當早日表示同意以爲交涉最後之解决斷不能再於答復之外有所要求也茲將答復之内容再爲誌之如下（一）山東問題（一號）按照從前會議决定之結果除關於中德條約問題應與德協議外其餘如開埠問題等件中國已爲承認之答復（一南滿問題（二號）此問題除前已簽字各欵外中國一律承認此外如土地所有權問題内地雜居間題中國對於日本所提出之修正案亦無甚反對之意思惟關於雜居問題之附件尙稍有變更者然亦不過對於日本之修正案加以聲明而已大致意見無甚衝突也此爲開議以來最費討論之問題至昨日亦有解决之結果此亦可見中國讓步之一斑矣（一）漢冶萍問題（三號）此問題以迭次會議之結果雙方意見已大致相近日本之修正案即根據會議之情形將原案加以修正中國對於此項之修正案大體上亦不甚反對（一）沿岸土地之租讓問題（四號）日本對於此　之修正已承認不列入條約惟中國須以他種方法聲明沿岸之港灣及島嶼中國不得租讓與他國云云中國對於此項問題之答復亦承認日本之修正案（一）絶對否認之問題（五號）五號問題原案分爲七項嗣因日本提出修正案將中日合辦警察一條删去共爲六項今中國之答復案對於五號各項問題仍絶對否認惟關於福建問題中國承認與四號問題用同一方法由中國聲明不得讓與他國其他各項中國皆認爲關係主權無磋商之餘地（一）東蒙古問題（六號）中國對於五號問題旣爲否認之答復故於東蒙問顯爲好友之退讓其退讓之詳情如何雖尙未探悉據聞中國之答復案已將日本修正之四條爲有條件之承認云云以上各消息雖係得自外人一方面是否屬實尙待調查然確知此次之答復案中國實爲極大之讓步亦我外交界痛心之事也 
　　答復後兩方近情前日中日兩方代表會晤時中國當局曾云中日如求親善則對此次交涉除與中國主權獨立有碍萬雖承認之各條件外其他之可以通融者仍應從長計議日使當允以電告其本國政府俟得有政府覆電後再爲定奪散會後日使即於昨日電告其本國政府惟現下尙未接到該政府之覆電又聞前日日使館接到大隈伯訓令一通係指示交涉方針並令將中國答復之理由從速密報同日加籐外相亦有長電致日置公使大約仍係關於指示交涉事又據外交界人言日使於前日會議出迎實館後即至英國使館約五十分鐘始回使館旋即將是日會議情形及中國政府提出答復新提案之理由書分作四五起電告該國政府該示該令並聞日使對　中國答復理由另外加以自已意見俾該國政府可以參考再定方法云云又一方面消息此次我國答復日本提出之新要求案係逐條的答覆答覆内容分條件說明二種全文甚長約計七八千字此項答覆係用英文先期外交當局在總統府討論後即用打字機打出三份一呈總統一存外部一卽發交日本代表 
[中日交涉中之英議院]  
　　英國議員最近之質問英文京報接倫敦電云明日（卽五月四日）英國議員在議院又有關於中日交涉之質問議員土突兒氏提出三種質問（一）請英外相格雷氏宣布日本向中國之要求因英國孟加蛇商業已不如前之故（二）請格雷外相宣布此次中日之交涉與英國在華鐵路事業發展之政策有無衝突並且關於鐵路運費一層究有無妨碍於列國在華之利益均勢（三）請格雷外相明告議員現在中國運費如何布置議員左域氏質問請格雷外相宣布英美兩國關於日本要求之公文内容議員法蘭呢氏質問中國煤鐵極多在揚子江一帶需用工程師頗衆英政府能否設法得有機會使各國在該處自由開礦不致爲日人所壟斷又現在英國在揚子江經得之利權已被日本所侵害應如何設法補救議員保羅氏質問三種（一）格雷外相是否知到日政府送哀的美敦書及其所修改之條件於中國並是否日本係用武力迫令中國承認其要求是否英國用武力干涉日本要求之時期已到（二）日政府已將要求原文宣布請格雷外相宣布日本要求之特别商業利權與英日條約是否適合（三）能否明告日兵在漢口之數目並列國在該處有無駐紥軍隊議員連除氏質問二種（二）格雷外相曾否接到公文英國對於日本要求條件已照會中國政府如未有接到此項公文英國政府可否將日本之要求與英商　有關係之意見發表於各國（二）請格雷外相明白詢問中國已許與英國之鐵路尙有效力否英政府對於此事曾否照會日本政府聲明議員耶柯氏質問英政府曾否收到此次日本修改之條件請格雷外相將此兩要求條文存置於議院内以備參考議員士那頓氏質問二種（一）格雷外相是否聞中美兩國在去秋訂有條約條約内容如何（二）日本是否將已修改之條件通告英國日本是否將用武力强迫中國承認是否日本所改之條件與英日條約相背日本所要求者是否破壞中國獨立並傷害英國在華之利權格雷外相是否不願干涉讓日本以武力逹其要求之目的議員摩勞丹氏質問格雷外相能否以日本修改之條件内容明白相告聞日本修改之條件限一禮拜答覆確否如何　意以爲時期太短英國可否以平和手叚干涉議員卡連那士氏質問英政府有無接收香港總督關於日本要求與香港商務有關係之布告並陳述意見　未收到可否　香　　督發表其意見云云 
各國駐華兵數之答覆英國議員保羅士在下議院提出質問謂英政府有無接到在華英商關於中日交涉商業大受影響之函件并請英國要求中日兩國早日將此項交涉解决宣布各國現在駐紥中國之兵數曁平均各國駐屯兵之數目各節現英外相格雷氏答覆云現在中國之兵英國有五百名美國有一千一百名法國有四百名意國有二百名俄國有五千名日本有五千名其德奥之兵數未詳而俄日兩國按照條約有保護鐵路軍隊若干故此次戰事日本又派兵於山東方面平均各國在華兵數一節因各國有利益均等之故不久亦將見實事也 
[瀋陽政聞（化險）]  
　　（一）蒙政奉天巡按使署奉中央電諭謂民國雖成立數年五族一致而蒙古人民距京奪遠智識固陋多未曉内地之文化應令組織遊歷團俾有所觀感每旗准派三四人來京參觀然後再赴各繁盛大省商埠遊歷每人給旅費二百元自備一半中央補助半着即轉知内蒙各旗遵照組織云云 
　　（二）公債張巡按使以中央電催二次公債早日進行當卽召集財政政務兩廳長與公債董事徐廷爵磋商辦法其手續如下（一）此次募集以六十萬爲原則如踴躍輸入亦可例外推行（二）從前富商大户未經購買者一律慫恿續購俾爲急公好義者倡（三）軍民兩界人員前次購有債票者今當酌量加募在政界服務者照舊章購票 
（三）外交奉省北路之開原昌圖法庫鐵嶺等十二縣知事以各該縣接近鐵路佔用地中外雜處交涉事件最爲繁多特詳請按署擬在適中之地設一外交分署特派交涉委員辦理十二縣外交以專責成所有經費由十二縣分攤張氏已據情電請中央未悉能邀允准否 
　　（四）水警張巡按使以統一全國水上警察之新章早經中央製定頒到現在河冰已解航路通行値此交涉吃緊謠言紛起之時難保不有人乘間蠢動暗由水路潛入或私運違禁物品爲作亂之資故特札飭東邊遼瀋兩道尹將安東鐵嶺營口等處水上警察按照新章認眞整理以保水路治安（五）財政奉省前因財政支絀去秋曾向中國銀行商允借墊軍政費五十萬元訂定三個月歸還迄今業已過期尙無欵歸楚巡按使迭次電請財政部設法代償日昨已准部覆謂中央現正同一困難實難擔任無已惟有飭知該分行展緩還期酌定利息然須指出確實擔保以堅信用云云 
（六）軍案中央軍事會議以現在外侮日迫仍急籌舉辦已由陸軍部電咨張將軍會期定於五月一日每省須派代表一二員所議之事項（一）軍事區域之規定（二）統一軍械之辦法（三）平時戰法之辦法（四）各軍區防務之章程（五）各區聯絡之事件（六）軍額軍餉規定之辦法請卽早爲預備以便届時提議（七）電政奉天軍民兩長前奉中央電令以邊務緊急業飭交通部籌議西北路沿邊無線電刻已着手奉省控馭邊蒙接近兩張軍事防務均關緊急亟宜設立無線電以資消息靈通已會請政府轉示機宜矣 
（八）金融奉天銀號每届夏令因水陸交通南北貿易活動兌換現欵者較他時爲多東三省官銀號督辦爲預備應付紙幣兌現起見特請財政部發行紙幣二百萬元以備毁收現貨爲儲存之計現已於本月二十號發出一百萬元分給各大商號照數交換現貨其餘一百萬則定於五月一號發行 
[景德鎭偵探被捕紀景民通信]  
　　江西贛東清鄕局總稽查兼昌武將軍署之鄭偵探本月中旬來景鎭終日於妓寮賭窟大肆揮霍以致行囊空乏不得已謀所以生財之道乃得駐鎭羅偵探之眼線某相與籌畫眼線某初告以景鎭實無下手之處而鄭再三求計某乃告以離鎭十里之河西村某富户係一鄕愚可往一試計乃定 
　　某鄕愚世業農累世攢積有田六七百畝平時除東畝西疇外罔知有他本月二十七日浮梁知事忽據鄭報告指該鄕民爲巨匪知事派警前往會捕而該探一入其門卽得有布票一張證據旣確遂捕得三人來署該探復告知事謂該匪極狡猾非嚴 
刑審訊不得實供知事見三人一主一夥一族人皆鄕愚訊時狀若木雞訥訥不能道一辭間以布票所由來尤茫然不知對知事乃謂斯可以爲匪首耶遂密遣親信數人往該鄕左近各村探訪乃無人不稱其寃謂該鄕民實本鄕馴良之尤者烏得有此不法行爲探訪者乃回以實告 
　　知事即喚入某眼線在署密訊初供謂布票係在鄕民床下搜得經知事再三駁詰仍復支吾乃施以重刑遂據實供稱初僅欲詐取銀洋數百以供鄭探之求奈鄕民不肯解囊且擬來署控告不得已覓得布票爲先發制人之計搜查時挾往栽贓票係另一眞匪處得來比卽捕獲眞匪訊供與眼線相符復將鄭探拘押在署除鄕民三人由該全村以生命財產擔保釋出外遂知照贛東清鄕局孫總辦擬會銜詳省而該總辦恐事發有失察之咎欲設法彌縫不肯贊同知事以事已確實遂以鄭偵探等通匪誣良訛詐未遂等情電禀將軍及巡按使似此情節重大罪無可逭想當道必能盡法懲治也 
[贛坦之救國金與公債票]  
　　前清御史謝遠涵由滬回贛與總視學宋育德商會協理龔士材等諸人提倡救國儲金事務特邀集多人設立救國儲金團江西事務分所昨在幹事部議決儲金辦法其一元以上者由儲金人逕送中國銀行收儲其不滿一及零星官票銅元均由儲金人送存西大街儲蓄銀行暫收彙齊每半月一結按照是日行情換成銀元轉交中國銀行製給收條以昭誠信並訂於五月二日在敎育總會開會演說儲金救國要圖並述中日交涉危險近狀以冀激動人民羣知愛國聞戚巡按使得信即遵照中央來電轉知該會届勘演說勿碍中日邦交云 
　　江西財政廳奉飭勸募四年内債業經設局派員開辦並照成案擬派外縣認數募解現又致函省城公私立各學校云查三年内債省垣各學校認買者頗居多數具見熱忱愛國卓越羣倫現在四年内債業已開辦惟社會程度不齊公債風氣初開全賴學界鉅子以優美高尙之資格具急公好義之血誠合力認籌以資提倡値此國家多故庫欵空　政府募債不得已之苦衷諒早爲熱心諸君子所共鑒等語聞各校除職員按薪金之多寡分别認購外所有學生規定每人認購公債票最少之數以一元起碼 
[紀廣東品茗捐風潮]  
　　廣東品茗捐現經定期五月一日實行開抽頒布章程十九條省中各茶樓以其苛細實甚咸皆不願納捐曾經茶居東家行協福堂集合省佛河南各家聯禀當道請免先後均蒙批斥現該行以永馨公司開抽期已迫特於二十八日集衆籌議對付之策僉以此種苛捐國家歲入僅得九萬元任令承商騒擾流毒全省深爲政府失計然吾粤官吏旣不恤輿情卽日日凟請豁免亦屬無謂因特提出議案兩條議决如下（一）聯合省城佛山河南花地各家同業由五月一日起所有茶館生意一律罷市惟門沽餅食不在其列（二）投訴總商會聯同七十二行電京請免以上議案現經全行一致贊同决不更改矣聞省城茶樓總數約共一千四百餘家曾有入核計若以永馨公司之法抽捐祗省城一隅每年所得捐欵已在十萬圓以上今永馨公司以九萬員之歲餉而承辦省城佛山河南花埭四處獲利之豐自不待言倘政府專爲公家增加收入起見將此捐務當衆開投卽以十五萬圓爲底餉亦必有人投承蓋一經開投卽無須另納别費斯固諱無可諱人所共悉云 
[川事雜報]  
　　川巡按使公署嚴飭各道縣云照得此次匪徒擾亂疊經本署會同將軍分派兵隊四路游擊各該知事職司守土責在保安尤賴督勵警團聯絡策應始易收通力合作之效乃查各該知事一遇匪警輒多張皇請兵茫無佈置及至逆氛進逼竟敢棄城逃遁遂使匪熖益張地方被其茶毒卽如股匪竄擾金堂崇甯崇慶等縣距官軍追擊之線不過十數里二三十里該知事果能扼要固守以待援軍内外夾攻何難力收勝利詎各該知事於事先旣無偵報又無凖備於臨時則或因抗擊不及或并棄城而遁追擊之軍隊到城逆等已飽掠他竄似此殃民溺職言之憤恨殊深除另案核辦外合亟通飭各該知事一體遵照嗣後遇有匪徒竊發應卽探明逆蹤先行切實防堵如果匪勢猖披團保確難抵禦必須大兵協助者仍當一面嚴守一面乞援協心會力事必有濟經此次通飭以後各該知事如再有臨事倉皇毫無準備以致失守城池者定卽遵照大總統通令處以軍法以爲棄職殃民者戒云云 
陽曆本月四號駐鑪川邊第一旅部有厮馬卒尹志廷者一時人咸謂爲三鬼所迷自言自駡手自批頰至於流血迷亂十餘點鐘命在呼吸後馬弁以此情報告陳旅長陳當即出一硃單書三鬼姓名而告以附逆受刑罪有應得如爲禍尹某當令康定縣城隍究治等語硃單上尙鈐有旅部朱印焚化後尹某竟神氣恬寗霍然而愈並有人躬往東門外旅店　查尹某情狀則稱尹某有兄及友二人在鄕附亂被陳旅長正法於　城尹某於三人屍中搜獲龍元一百六十枚金粒若干得銀飲酒抛骨未葬故三鬼擾之云云可見軍人之迷信矣 
龍子林帶隊逃竄隨處劫掠土匪乘之烏合成羣各縣市鎭遭其害者指不勝屈郫縣地雖膏腴瘡瘐未復幸經知事齊浙生預爲準備一面調團守城一面上省請兵匪知有備不敢來窺向北逃竄現復調隊清鄕擒獲巨匪多名 
金堂巨匪孟竹堂積案纍纍近來時在金簡新漢一帶擄劫未經拿獲此次潰匪擾金堂時該匪又率黨羽百餘由北門攻入與各潰匪等大肆掠劫而去未數日該匪聞陳知事另調眉山遂欲復到金邑一逞經陳知事密飭警隊將該匪及黨羽彭白娃娃一併捕獲提訊供認不諱刻已一併處决矣 
[最近擬議中之兩機關]  
　　劉申叔之方略館劉申叔之方略館條陳現已核准不日將見諸實行惟方略館之名稱當局以爲未洽尙須改定日昨已由國務卿呈明總統派定吳　生羅述謖等十六員籌辦一切聞原擬以羅爲領袖繼經總統改定羅爲機要局人員此次委派聞由於張仲仁局長之保薦吳號辟疆爲吳摰父子其文章頗有家法曾充北洋督署文案現任内史此外尙有陳詵步翼鵬兩人陳詵係統率辦事處人員步翼鵬現爲中立辦事處人員昔年日俄之戰曾在天津辦理中立事務聞公府中中立辦事處人員尙有多數調入方略館者而劉申叔尙未派入劉係此事之發動者想不能不分據一席也 
財政部之檢查會財政周總長以整頓稅收非剔除徵收積弊不可且到任時適承江蘇釐局大參案之後前此財政當局頗以此累其盛名故周氏蒞任對於各省徵收機關非常注意近以一人之耳目難周非有專司檢舉之人不中以盡發奸摘覆之用决計於部中組織一徵收機關檢查會其委員由部員中遴選適當之員充之並請審計院酌派審計官或協審官若干員加入其間凡委員無論部外或部内人員均係兼任不支薪俸其委員長則由財政總長自任之一俟呈請批准即當着手組織將來此輩委員隨時可由財政總長酌派前赴各省實地檢查論其作用實可稱爲財政部之肅政史也 
[北京之文酒會與義務戲]  
　　法源寺之雅集昨日爲蓮社名流盛會之期其地點在宣武城南之法源寺寺中丁香著稱已久前代以來文士名流往往於此作文酒之高會此次蓮社成立由袁抱存易實甫羅掞東諸人特治筵招請在京名流雅集斯寺以踵前人之韻事 
 
 
 

Page 7

 
 
並由袁抱存於是日將所藏唐宋佛像大軸數十幀縣掛寺中備人觀寛以助清興其略情及通啓已錄前報是日午後一　名流咸集開筳坐花吟詩審興大有王羲之雅叙蘭亭李太白張宴桃李園光景三鐘拍照後各人將名字簽於册頁之上以備題詠該寺僧又特治素餐以餉來賓散會時已夕陽西下矣 
　　第一臺之義務戲婦女生計會爲籌欵起見特請京中女伶在西珠市口第一舞臺演義務夜戲本擬二號三號四號三天連演定價大洋兩元邇來京中觀劇程度大不如前歡迎女伶之心理幾普及於一般社會該會之廣告一出人人心中以爲盡一夜可以徧觀在京之女伶名角且其所列戲名爲血簑衣毒美人等新劇對於喜新好異之心理尤爲投合故戲價雖貴而購劵者人數甚多昨係義務戲之第一日戲目登載各報與廣告上所佈者多有出入下午五時池座居中三排卽已佔滿上燈後樓上數層樓下全座無一空位西珠市口一帶汽車馬車膠皮車縱橫絡繹不可勝計頭三齣演畢沈佩貞女士登壇演說婦女生計會關係之重要並該會成立以來所創之事業所言頗具有條理惜發音稍微坐列後面者聽之未甚明了演說約歷二三十分鐘演畢而賣油郎獨占花魁全本卽行開演劇中出色人物以劉喜奎趙紫雲九月菊爲最演來亦尙可觀惟演劇者祇有慶和成一班角色其他各班名角未曾出現稍未能饜觀者之意其實此等事非徒爲行樂則購劵者固不妨多盡一點義務也就中尙有一事頗覺有趣者當查票時查至某座有四五人未經買票招待員請其照補此數人者以爲往日該臺只賣六毛未及多備及查票者與之詳述本日係義務戲均售兩元此數人者乃行退去迨演劇將畢該臺上即懸出一牌只昨日一天售價兩元今明日戲資仍復照常云 
地方通信 
[蘇州]  
　　數育會擬開大會吳縣敎育會日昨在本事務所開職員會　决下星期日在長春巷全浙會館開大會集議儲金並邀集各團體赴會共擬進行不論何人均可蒞會研究 
　　警探捕獲匪徒五號下午六時有匪徒兩人在崇眞宮橋雙鳳園浴堂洗浴被警廳偵探跟蹤前往乘該匪脫衣洗浴時上前扭住一人一人赤身潛逃由浴堂後門遁至王天井巷三條橋堍某姓家經探士追至拘獲扭赴浴堂内將衣服令其穿齊並抄獲手鎗等物一併押解警廳司法科究辦 
　　視察軍隊專員蒞蘇中央陸軍部特派陸軍少將方庚來蘇視察蘇省陸軍茲方君已於昨日（四號）下午由寗垣乘特别快車蒞蘇　軍第二師朱師長第三旅張旅長第四旅蘇旅長憲兵第三營王營長及各團長營長率領隊伍均在車站迎迓方君抵蘇後暫寓閶門外惠中旅館聞方君擬於日内考察第二師第三旅全軍故蘇垣各軍已預備一切矣 
　　趙營長到差視事駐紥黃渡陸軍第二師第四旅第七團第三營營長張作本因病身故經第二師長朱申甫申詳馮將軍保薦師部副官王念祖升調嗣經馮將軍批飭不准另委將軍府副官趙金城前往接任現趙已於昨日來蘇謁見朱師長禀知到差視事矣 
[鎭江]  
　　特派宜講員蒞鎭中央特派宜講員沈舜臣南下宜講已於昨日到鎭章縣知事並軍警各界歡迎如儀并假座琴園公讌以伸東道之情 
　　查烟苗同負責任丹徒縣章知事因私種烟苗雖已嚴密訪查根株盡絶仍恐愚民日久玩生復萌故熊故特嚴飭王警長轉飭各區長無論城鄕各區域内仍須加意偵查倘有尺卉寸株該區長應負完全責任云 
　　校長提倡儲金縣立第二高等小學校長鮑敦典對於救國儲金極具熱忱特令全體學生各出銅元若干枚彙集若干元送至中國銀行存儲雖所出無多已足見愛國熱忱矣 
嚴查暗散傳單丹徒縣章知事以近來仍有人暗散抵制日貨傳單恐國際交涉受有影響除飭役嚴密訪查外特飭行警務總所一體訪拿懲辦王警長奉飭後已轉飭各區一體遵辦矣 
[松江]  
　　鹽營巡船失火城北天主堂左側泊有鹽營巡艇昨晚因伙夫煑餐不愼火延棚蓆一時光燄融融幸洋鎗子彈爲鄰舟取出移時即經灌息然已飽受虚驚矣 
　　新舊知事接替新任松江縣知事李潤之向在黑龍江辦理礦務自考取第三届知事奉發到省委辦選舉事宜昨日到松在東車站下車入城即詣縣公署由李警佐賚送印信接受視事周前知事卸職後卽日啓行全縣巡警區員除泗涇區不到外餘均至車站送行 
　　警佐决意辭職警佐李寳凱蒞職年餘於地方頗有感情去秋警務改組時已一　辭職經周知事堅留始止現周已交卸李警佐遂决意辭去連日各界張筵餞别新任李知事聞之復向面留而李君去志已决急欲赴皖已定六號啓行現警佐一席迄未有人或謂前數日到松下榻大陞高棧之那延齡係警察專科畢業大約新知事即將委任云 
[崇明]  
　　商學界開儲金會崇明橋鎭商學二界於五月二日假座東嶽廟商業學校開救國儲金會下午一時搖鈴開會首山商校學生唱救國儲金歌次由發起人王顯夫報告開會宗旨次施頌伯王枚閣榮渭陽及商校學生時經霞嚴曾等相繼演說畢經衆認定儲欵搖鈴散會聞是日認欵者甚形踴躍雖幼童女子亦均解囊慨認當即認集洋二百十二元小洋九十六角公議暫以福記興號爲臨時收欵處公舉該號經手王顯夫爲經收人所收欵項暫由該號掣付收條俟一星期内將欵收集繳入中國銀行換給正式收條云 
土布加稅之反動崇明縣紡織所出粗小布銷運關東山東等處貧民賴以生活者甚衆每件四十小疋三十大疋之分向例貨物稅每件抽洋一角左右現於五月一日起稅務處所長嚴邦模派人按口散收每件竟加至大洋六角乃至八角一元闔境各商以民力不堪請減不允茲聞各商於今日一律停閉以冀維持土貨并乞當道垂憐云 
[杭州]  
　　嘉興北門大火紀嘉興五月三日上午北門外日暉橋周姓不戒於火致肇焚如計譭房隊四幢不料是夜三更城内大街日新洋貨店失愼廷燒對岸大德生藥材號等十餘家約計損失三四萬元亦可謂浩劫矣其起火原因聞因學徒壽實開氣燈火忽占冐一時撲救不及烈烈轟轟遂成燎原之勢各坊義龍聞警馳集奈地處腹裹取水甚難雖奮力灌救直至十一時始漸消熄計除日新外上岸延燒同益公司惠中茶社小煤炭店小醃　店邱姓鮮肉舖纸紥店下岸延燒大德生藥店鄭合茂紙號高透雲香舖某鞋店小飯店長春園茶店公益南貨店其餘損傷各店尙未查明 
　　染夥罷工肇禍昨日（四號）杭垣各染坊店夥友因加工薪一律罷工並聚集三百餘人在第一市場（即國民公所舊址）茶叙要求各染坊務必允准當時有通江橋河下協大染坊及白馬廟巷口某染坊不肯允從起致衝突幸由該管警署派警多名前往彈壓始得解散至傍晚時復有坊夥百餘人蜂擁至通江橋河下先將協大染坊搗毁一空繼又趕至白馬廟巷某染坊内將所染之布疋衫料等件盡行毁壞後始得紛紛散去現由該坊呈請官廳查禁未識如何了結容後探明再誌 
[江西]  
　　贛省分金庫成立戚巡按使昨飭財政廳文云爲飭知事南昌中國銀行接收金庫前因張陳兩經理以未奉總行許可未便照辦卽經本使與該廳長於咸漾兩日聯銜電請財政部速催總行電飭該分行照收接辦在案茲於四月二十六日准財政部宥電内開漾電悉貴省分金庫業飭中行轉飭贛行妥速接收特覆等因准此合亟飭知該廳即便查照將移交一切手續迅速妥商辦理現在稅收正値淡月而軍政各費待用孔殷墊欵一節尤應預先聲明妥愜商辦萬勿稍忽致生障礙 
　　百花洲立案改公園江西豫章道尹何剛德財政廳長濮良至清理官產處長梅光遠以百花洲爲城中之天然公園洲中名勝歷經鄕先逹曁地方長官提倡保護如沈公祠蘇翁亭等處皆由公家撥欵修葺復籌集鉅欵附建陳列所洋房一所惟近年以來兵革迭遭亭營半圯若長此廢棄必日見彫殘特會詳巡按使擬先由公家酌提欵項四百元撥爲修理之用先將沈文蕭公祠前後廳宇與舊日蘇翁亭改建之洋樓曁白鷗榭春風亭等處擇要興工其窗檽欄楯花木磊石補其殘缺俾復舊觀並擇設置雅座以待遊賓至原有陳列所洋房現爲第一中學借用遽難遷移將百花洲原有昭忠祠現停辦之豫章法政分校空閒房間收回略爲布置將寄存勸業銀行之陳列物品移入其中復另備一室專售本國工藝出品并謂將來經營就緒點染生新併擬分期開辦敎育成績展覽會書畫博物展覽會等不但名勝可以保全抑亦民智可期啓牖現在監修工程及籌備進行諸務業口會委南昌紳士程維清管理厥事惟歲修費每年約需二百元如何籌措之處伏乞鈞使酌奪云云 
更正前報載山西財政廳開湯餅宴一則茲經調查並無其事聞是日李廳長祇留親友六人便飯其餘來賓及送禮物者槪行謝絶用特更正以昭核實 
[雜評二]  
　　五爲此懼（默） 
　　交涉狀態一日千變前兩日危險已極而今又轉向和平方面行矣所以轉向和平之故傳說不一若果懾服於優越之武力而和平則我人甚不願其和平也我人所以樂聞和平消息者以一和平而中國可和平東亞大局可和平各國亦共認此和平爲和平也若和平而中國之主　從此失東亞之均勢從此破列國對我威信從此蔑視則所得之和平有幾耶吾甚懼之 
然而今日之所謂和平者果究曷爲而和平也 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　政事堂電告交涉現狀 
　　滬海道尹昨接政事堂五月五日通電一則電文照錄於下急各省將軍巡按使並轉送軍使鎭守使成都張家口歸化廳都統上海道尹密此次本國與日本交涉始終抱定宗旨不使主權國體有所傷損現雙方交涉雖各持極端彼此希望和平尙未至决裂地步但恐外間不知確實誤聽謠言所望各該長官分别飭屬力持鎭靜勿稍驚擾現在京津一帶秩序如常商民樂業中外輯睦絶不以感情用事各省離京道遠萬一有奸人利用時機造作浮言以冀地方自生枝節務必嚴加禁緝以保治安堂歌 
[滬人對於外交界要人之期望]  
　　上海姚子讓君等致北京外交部陸總長曹次長電云二公賢勞折衝樽俎全國仰賴鄕里增光事機已迫民氣益厲存亡關係萬望堅持姚文　陸文麓吳馨穆湘瑤周文熾賈豐臻魚 
[蔣希召上袁總統電稿]  
　　北京大總統府統率處唐廳長轉呈大總統鈞鑒日人狡逞欺我大甚苟爲嚇服立沈萬劫母屈而戰不勝亦榮乞採芻言勿再讓蔣希召叩魚 
[吳承忠致北京進步黨電稿]  
　　北京進步黨公鑒中日交涉誘要　盟條件酷虐恥辱實甚迭陳　府詞憤情迫本黨黨綱國利民福際茲時危應盡天職仰體元首焦勞　察同胞義憤苦力　將全國普及誓捐鐵血永固金湯　逹各支部迅聯資望兼優紳商倡勸國貨儲金羣策羣力衛國競存黨可亡主權不可失身可死士地不可割五族存亡一言拒　堅持最後勝負未卜心與電馳佇俟敎貢恭乞鑒裁吳承忠歌 
[再紀交涉緊急時之商情]  
　　甲日交涉風聲緊急本埠油荳餅業因接大連各埠商號來電知該處銀根阻滯貨物不能流通生意不無減色惟滬上油市雖不能漲價而餅荳兩種昨已加漲錢許並聞福建省木業井有電至滬謂該處亦有影響於是木商不無躊蹰云 
[查禁外人測繪地圖]  
　　宣武上將軍以外人擅入内地測繪地圖有違公法各國均懸爲厲禁乃有某國人託名游歷帶同華人至長江一帶測繪地圖已在蘇垣捕獲惟聞他處亦時有此釐蹤跡亟廳嚴行禁止尊重國權昨已電飭本埠軍警各機關隨時隨地注意查禁矣 
[救國儲金紀要]  
　　第二十四日之收數昨日（六日星期四）爲中國銀行收受儲金之第二十四日計收洋一萬零二百七十五元速前共計已收到銀幣三十七萬二千二百二十五元又銀一千九百二十八兩五錢 
　　善與人同之薦書旅滬皖商寗松泉致函儲金團略云鄙人勉竭棉薄認儲千元乃承推爲幹事奉命以來奔走呼號廣爲勸儲所有零數後再列報今勸得二馬路福康隆土棧認儲洋一千元又該棧執事寗波鄞縣馬君汝霖認洋一千元該洋請其自行送交中國銀行存儲特先報告竊思土膏一業爲目下財源匯集之區而馬汝霖君又素抱受國熱忱擬請尊處致函推爲幹事又吳仲記棉紗號吳麟書君源盛棉紗洋貨號印錫璋君均爲商界聞人熱心公益亦擬推爲幹事是否有當仍請裁酌施行　　 
　　雜貨號主之熱心棋盤街同豐源雜貨號主陳志濓君於儲金團發起時即非常贊成近日已羅掘所有存儲洋三千餘元以二千元爲該號之儲金一千元爲陳君個人之儲金其熱心愛國殊堪欽敬　　糜費移充儲金中和號鄒夢梅君日昨投函儲金團略云商界通例每於立夏諸節日特備酒食以饗同事今因時局阽危需財孔急敝號同人甘願減省集洋十元送交中國銀行存儲云云 
　　存記儲金紀數儲金團總事務所昨接存記儲金之來函甚多摘其數目於下靑年會半夜學堂學生二百七十八元中西藥房同人一百五十元顏料雜業同人一千一百十元仁記絲吐號百利洋行號東千元漢莊各友五十二元本行號同人等五百三十三元共計一千五百八十五元大陸藥房同人先集二百十七元萬航渡聖約翰大學同人三千餘元天津幫水菓業同人四百元九章緞莊經理呂葆元勸集三百十元餘樂里蘇美雲校書十元同春二晚霞校書十元 
[菲律賓之婦女運動家]  
　　遠東各國不日在滬舉行遠東運動大會已屢誌本報茲聞菲律賓人已作種種凖備希望博取第二次遠東運動大會第一名之錦標惟其運動家八九十人之中最足引人注意者爲一隊年方十四五齡之菲律賓少女十八人此十八少女均爲棒球好手本年年初菲律賓開博覽會時伍秩庸博士代表政府前往觀覽見此輩少女身體强健皆精於棒球之技非常訝異特向菲律賓體育會會長請求同意遣派來華乘遠東運動大會開會之時一演其技以表示婦女對於體育一層亦應注意庶有强健之國民之母而因以產出强健之國民云第一次遠東運動大會日本棒球隊奪得第一此次菲律賓運動家對於棒球一項練習益精僉謂必能戰勝日人云 
[薩鎭冰蒞滬]  
　　統率辦事處辦事員薩鎭冰君定期來滬已誌昨報昨日（六號）午前九點四十八分鐘薩君乘坐江利砲艦至南市製造局浦面當由海軍總司令李鼎新君率領各軍艦長並派海軍衛隊及軍樂隊等站隊恭迎鎭守使鄭汝成君亦率同第七臧致平旅長第八旅吳長植旅長及步兵十三團十四團團長周孝騫龔銘卿二君督領步兵逕在碼頭迎接淞滬廳長徐輔洲君亦率帶衛隊軍樂隊各一班排隊歡迎薩君登岸後先在海軍司令部憇息片時即赴鎭守使署由鄭汝成君備筳欵待午後薩君乘坐馬車前往滬北謁見中西各官紳聞薩君即在海軍司令部駐節　 
　　又聞薩君此次蒞滬除考察海軍各艦官長弁兵學術操法外並奉有總統命令謂軍界中人須以關岳二公爲模範飭令分投宣講並携有軍人宣誓規則八條（一）服從命令（二）忠心保國（三）誠意衛民（四）不惜性命（五）尊敬長上（六）言行信實（七）習勤耐勞（八）不入黨會宣講時務須傳集海軍各官佐兵士當衆講解均應恭行三鞠躬禮並須安設關岳二公之牌位俾軍人　所尊敬惟定於何日宣講現未訂定云 
[洋藥加稅之確數]  
　　洋藥加稅問題近由政府特委蔡乃煌爲禁烟專員來滬協商已屢誌前報茲悉此次蔡君來滬後即與各洋行代表及中西官協商一切彼此提出辦法磋商數次始有眉目聞初議時擬每箱加銀三千兩某方面祇允加三分之二現照提出之數每箱加銀二千四百兩（約合洋三千五百元）並擬訂辦法十飶餘條由蔡君電逹政府請示矣 
[相度新大橋形勢之疑惑]  
　　重建閘北舢板廠新大橋一事前由工巡捐局繪具圖說編列預算呈部籌欵嗣因該橋毘連租界屢與外交團協商辦法延未解决茲聞前日忽有人帶領小工數人前往該橋相度形勢似欲動工興築該處商民以此項工人不知究從何方面派出當赴各當道處報告一切請爲注意刻當道已分别飭查矣 
[偵緝員不知下落]  
　　皖省駐滬偵緝員劉義洲於本年正月間奉派來滬偵查要案住居法新租界某里内近皖省安武將軍因該探員久無報告恐有意外特派偵探李某來滬調查亦無下落嗣有人云劉到滬後曾與一女子私識該女子形似學生或係黨人用計勾引謀害亦未可知惟向各善堂及救生局等處詳細諮訪並無似劉面貎之屍身發現而吳淞口外曾發見支解屍體六七塊亦不能指定爲劉昨李某因查無下落已起程返皖禀覆倪將軍核辦矣 
[五誌征收落地稅之未洽]  
　　蘇省落地稅徵收局成立後收數寥寥而商界之反抗風潮迄未平定昨日滬北某呌莊未有交易或卽爲此現沈局長雖請南北兩商會從中調停終以所定章程有偏枯之處一時難以就範且各商家以旣受歐戰影響商業困苦已逹極點若再加征稅欵實難擔負故尤堅持不允云 
[製造織襪機器之進步]  
　　上海北河南路四三五號高昌機器製造工場所造實塔商標有蓋無蓋各種襪機價廉物美已經國貨維持會介紹登載各報現該工場精益求精力圖進步又造出鋼質針筒以備全國襪廠採用其價値有蓋者略加工本洋十餘元無蓋者略加數元此後愛用國貨者當毫無遺憾矣 
[出口展覽會展期開幕]  
　　江蘇出品展覽會係附設於南市陸家浜圖書公司舊址蘇省第一商品陳列所内本定本月十號開幕惟各處徵集員所徵物品甚屬寥寥故由總幹事員高友棠君通函各員擬展緩半月開幕囑將工商各界所有出品從速徵集以使陳列云 
[籌商募債方法]  
　　民國四年内國六厘公債票由官商各界分投勸募經紀前報茲聞中國銀行内所設之辦事所定於今日開第五次常會昨先函請南北商會總協理届時一體蒞會籌商進行方法 
[起火傷人三誌]  
　　新閘白克路張家浜祥康里三弄第八百七十二號門牌黃姓（即生桂家）起火灼傷人口已兩誌本報茲悉是夜起火因有黃姓同居向爲醫生之張金林修合藥丸火酒炸裂所致當時張與其妻謝氏及十四歲女兒春蘭均不及奔逃被火焚傷同往寳隆醫院醫治該女傷勢最重已於前晚身死而張夫婦見女斃命悲傷過甚傷勢轉危恐亦有性命之憂故該女尸昨由其　成代爲棺殮並悉張之二房主黃生桂向爲代裝電燈生意前日被災後將電燈等件携置門外被偷兒李友根竊去當經二百二十九號華捕查獲昨解公共公堂訊供不諱判李押兩禮拜示　 
[溜韁馬肇禍續紀]  
　　滬城小東門内東街　昌米店主魏熙珊前日携眷乘坐黃包車往北觀劇中途被某號馬車之溜韁馬踏傷太陽穴以致身死已紀前報茲悉當肇禍之時巡街捕即將馬夫兪阿三拘入捕房刻經查得此次溜韁之馬前已在閘北肇事由警區判令馬夫罰洋二十元有案現魏姓家屬誓不甘休已延請律師向公堂提起訴訟矣 
[黃包車拖載死人]  
　　九千九百十六號黃包車昨日午後載一坐客身着藍布衫褲經新北門内福佑路地方當爲守望巡警查見車中之人早經氣絶立將該車扣留車夫送至警署收押一面着地甲投報地方檢察廳驗明核奪 
[七誌最新發現之僞鈔票]  
　　殷松林因持僞造之叻𡁝呷（卽新加坡）國庫五元鈔票至北河南路同康錢莊混兌被櫃夥李文逹察破鳴捕將殷拘解公共公廨訊供管押候查在案昨晨由廨復訊原告投訴前情繼由捕房將僞票呈案請察訊之被告供稱向爲木匠此項鈔票係由友人在浦灘拾來囑令持向該錢莊估看並非混兌聶襄讞商之美領畢君以殷不應混用僞票判押一禮拜僞票銷燬 
　　又徐阿三前日亦持前項五元僞鈔票至北京路河南路轉角二百九十一號門牌某烟紙店混兌當被店夥陳仁生察出鳴捕將陳拘入捕房在徐身畔搜出五元僞票二十五張奉飭收押昨派包探王松濤將徐押解公共公堂請究先由原告借王探上堂禀明前情訊之徐供江北人拉車度日此項鈔票係在楊樹浦茂興街拾來不知是僞王襄讞商之美領柏君以此項僞票仿英國國家銀幣判徐押候英領堂期解訊 
[非騙即搶]  
　　流氓陳舟林與劣孩陳阿二專在蘇州路一帶擺三四僞賭攤誘騙鄕愚錢財前日因誘令開封路九十八號門牌某烟紙店學徒朱發祥賭博不遂將朱所携之錢票五十元攫取逃逸經朱鳴捕將兩陳追獲當時搜出鈔票洋二十五元一併帶入捕房押至昨晨解送公共公廨請究先由中西包探投訴前情繼由原告偕證張子松上堂證明被攫情形訊之陳等供詞推諉中西官會商之下以證據確鑿無可抵賴判陳舟林押西牢九月期滿逐出租界陳阿二發押改良所習藝半年起案票洋交原告領回 
[法總巡親自巡察]  
　　法總巡石維也君前因新闢租界地多荒僻屢有匪徒搶劫情事故揀選幹探及暗捕四十餘名於晚間各持器械在新租界一帶嚴密查緝至天明爲止現石君以邇來地方已漸安靜恐各探捕有始勤終惰情事故又於晚間親自率同各副捕頭出外巡察以覘勤惰 
[包探抄獲利刃]  
　　法捕房偵知法新租界敏體尼蔭路一百九十一號間牌劉屏家内出入之人形跡可疑當由西探目阿而風西帶同華探目沈德福包探任水揚前往抄出利刃兩柄當將劉及刀械解入大自嗚鐘捕房管押聽候錄供核辦 
[懲一儆百之請求]  
　　搶劫閔行東鄕姚慶明家贓物並用刀砍傷事主之兇盜秦木生湯連本等各犯業經上海縣知事緝獲解送鎭守使署訊辦在案茲由閔行鄕各公民具呈鎭守使署略謂閔行一帶上年以來盜案迭出此次所獲姚慶明家劫案各盜犯請於判决之後發往犯事地方執行鎗斃以儆其餘云云 
[舞鳳艦回滬銷差]  
　　舞鳳軍艦前奉海軍司令部飭往吳淞口外之佘山大戢四洨大羊等處巡查有無海盜刦掠航商情事現經該艦長查得以上各處均甚平靖業於前日開駛回滬仍泊海軍司令部浦面昨已將遊巡情形報告李總司令銷差矣 
[開辦防疫所之籌備]  
　　淞滬警察廳徐廳長以南北兩市轄境遼閶户口殷繁每交夏令警廳向有防疫所之設自應及時開辦惟因財政困難此届防疫事宜擬責成該管區署隨時調查並酌量抽調人員辦理此事業已擬具章程詳報省道各署一俟核准卽可開辦 
[少婦請求離婚]  
　　少婦衛王氏昨至地方檢察廳訴稱杭州人今年十八歲父母俱亡前年十二月二十二日由姑夫姑母主婚配於寗波人衛文林爲室成婚未久夫即失業乃偕婦人來滬在治下西門内穿心河橋乃兄所開之烟紙店内居住嗣悉丈夫原籍已有正室氏迭向詰問反遭虐待爲此來案起訴請求離異林廳長以一面之詞不能憑信論候傳到衛文林訊明再核 
[婦人被夫凌虐]  
　　婦人陳程氏前日自投捕房聲訴因日被丈夫陳阿福凌虐求請援救等情當經捕頭照准昨將陳阿福拘解公共公廨請究程氏上堂泣訴被夫用繩綑打各節訊之被告供稱家居虹口元芳路三十七號門牌因程氏屢次私逃薄責有之並不有意凌虐中西官以陳不應將妻痛責着罰洋二十元充公如無力繳洋改押三禮拜 
[誘匿婦女]  
　　陳秀梅偕見證陸王氏至閘北五區二分署控楊陸氏誘匿伊妻前日移送檢察分庭預訊一過判楊陸氏交保限日交到陳妻再行核辦 
[拐案展期覆訊]  
　　婦人胡張氏曾將李阿根之妹李小妹拐往奉天價實爲娼經女函告伊兄訴由救濟會電致該處警署將李女送滬報告捕房將胡張氏拘解公共公堂訊判存洋三百元保出候訊在案昨晨由廨復訊先由救濟會延律師投案代表聲明前情並稱尙有二女亦被胡張氏拐往奉天將次解滬應請展期再訊訊之被告延羅傑律師上堂代爲辯白中西官會商之下判氏仍存洋保出展期兩禮拜再訊 
[惡鴇宜懲]  
　　崇明女子王根寳去年被父賣於靖遠街三十九號門牌鴇婦王阿仁所設之花烟間内爲娼因女不善逢迎時遭凌虐前日又遭毒打同伴烟妓李愛寳上前勸阻亦被毆打當經六百二十三號一百二十八號兩華捕查見一併拘入捕房昨晨解至公共公廨經中西官訊明以王女滿身傷痕王鴇殘忍已極判押女所半年王根寳發濟良所留養烟妓李愛寳諭令退去 
[成衣匠受人欺騙]  
　　法租界瑞福里四十六號門牌成衣匠錢仁山控寓居山西路謙吉棧二十六號房間之靑浦人蔣輔庭（卽蔣仁卿）以代薦吳江陸姓置備約値千金之嫁衣爲由騙去洋六十元昨由捕房將蔣拘解公共公堂訊供不認並據包探陳阿四禀稱被告在捕房已供認騙洋二十元請爲訊核繼由原告上堂請追中西官判蔣交一百二十元人洋並保限兩禮拜先還原告洋六十元並候函致吳江縣知事查明有無陸姓托做衣服復到再核 
[索償損失之無效]  
　　外科醫生陸基康之孫陸庥麟陸霄鵬前控胞伯陸丕善覇佔營業不給盈餘經法公堂判令丕善每月貼還兩姓盈餘洋各八十元在案現丕善延逹商律師代表投法公堂控告庥麟霄鵬不應於舊曆元旦將丕善醫生招牌除去妨碍營業請償損失等情昨日集訊庥麟等同供招牌上尙有祖父及故父之名並非胞伯一人具名况奉祖母之命前往除下是寳聶讞員以該招牌並非丕善一人出面不能追償損失遂判將案註銷 
[限期交清票欵]  
　　張甫新前至法公堂控稱陸金和付來期票二百元到期收過十二元尙少一百八十八元延宕不付等情陸供此票雖由商人付出惟張已向王合興直接收取商人不能再擔責任判陸交保着偕王合興到堂質訊核辦昨日届期陸供王合興難以到案聶讞員以陸旣不能將王交案顯見情虚着交人銀兩保限七天交清 
[保人如數賠償]  
　　李榮生前控傳人和虧欠借洋二百五十元經法公堂判傳交保限交在案今逾限已久飭傳不到故傳保人趙文斌到　訊　趙供傳回籍措資不料患病難以到案求請寛限交人聶讞員以趙亦屢次抗傳着交人銀兩保限七天如數赔償 
[帳目尙須核算]  
　　浙江銀行在公共公廨控告孫問清不理往來銀一萬二千兩徐前次堂訊因被告不到判展期一禮拜再訊如被被告仍不到案按照原告律師所請缺席判决在案昨日上午又由兪代襄讞會同英領卓君升坐民庭研訊原告由代表律師上堂聲訴案情並稱被告迄未補具訴詞請爲訊核訊之被告亦延律師上常辯稱原告所控數目不符應請飭令算明賬目展期再訊中西官判孫交保候函請總商會算明賬目再行訊核 
[房租按月拔還]  
　　應鎭新在閘北審判分庭訴王珏積欠房租八個月計洋三十二元前日經孫推事集訊判被告交保每月拔還洋四元 
[被訴人語無倫次]  
　　西鄕漕河涇附近周姓宗祠向有顧掌全看守嗣被陳老生一再謀挖顧掌全因此停歇後因顧迭往滋擾控經地方審判廳訊判顧押三個月期滿釋出至今年二月二十五日顧又往該祠吵閙即由周潘氏至地方檢察廳禀控顧扒牆入祠毁壞器具又竊去陳之衣服十餘件昨日午後由趙推事官會同樓檢察官開庭辯論該氏並陳老生伸訴前情請求究辦質之顧掌全語無倫次似有神經病樓君當庭起訴略謂顧損壞他人所有物罪已成立惟現患神經病應請從輕判决問官會商之下判顧還押聽候宣判 
[不堪其擾]  
　　住居北四川路向爲皮鞋生理之周松泉因其妻施氏於去年九月十六日席捲逃逸找尋無蹤疑係梳頭婦人王唐氏引誘乃投閘北審檢分庭控訴諭將王唐氏交保候示在案詎周松泉連日奔至寳山縣界内王唐氏家吵閙氏夫王紀江不堪其擾帶同伊妻於昨日徑至地方檢察廳聲訴請求判斷林廳長飭將王夫婦先行交保候向該分庭吊取案卷並傳周松泉到案再行訊辦 
[失主續追贓物]  
　　杭州人徐文　前被李寳全串通李阿根冐充車站挑夫騙去皮箱一只後經警廳將人贓拘送地方審檢廳訊明判决兩李各押一月在案茲徐因尙缺贜物到廳續請嚴追林廳長以此係私訴着自赴審判廳民庭起訴 
[逞兇受罰]  
　　汪治中扭周阿榮至閘北四區四分署控稱被周毆傷頭額當送檢察分庭預訊屬實前日提起公訴經審判分庭孫推事判决周罰洋一元以儆 
[售藥人舞弊之結果]  
　　兜安氏藥房控售藥人鄭鴻年私收賬洋五百餘元並盜賣値洋一千五百餘元之藥料七種業經公共公廨訊判被告押追在案昨經中西官復訊之下因鄭無力措繳判押西牢四月再罰洋二百元如無力繳呈罰欵期滿帶堂再核 
[出售冐牌肥皂]  
　　美商茂新洋行羅順福控萃泰昌出售冐牌裕康廠肥皂昨由捕房將萃泰昌號主張永記傳至公共公堂中西官諭張交保候訊 
[失竊鈔票之嫌疑]  
　　崑山路十五號門牌居人桂福因失竊鈔票洋二百五十元疑係傭婦兪向氏所竊昨報捕房將氏拘解公共公堂訊供不認判氏押候查明再訊 
[匪徒强搶金圈]  
　　滬城道前街婦人施梁氏前晚十時由親戚家回來行至小東門内忽被匪徒辛阿大奔上攫取耳上金線圈一只而逸當爲守望巡警上前追獲抄出原贓並當票七張解送一區二分署送由警廳司法科於昨日轉解地方檢察廳收押候究 
[閘北之烟禁]  
　　閘北檢察分庭前日將訊實烟土犯提起公訴經審判分庭孫推事分别判决陳實泉帶烟灰六錢罰洋二十五元黃星三帶土八兩罰洋一百元胡仲生帶烟二　烟泡二枚罰洋五十元楊正林帶土十六兩半烟泡二錢罰洋二百二十元 
 
 
 

Page 11

 
 
五區警署前日又在滬寗車站查號王阿貴朱大章二名連　抄　之烟土一併移送檢察分庭預訊屬實押候起訴公判 
[美租界捕房記事]  
　　昨有甲乙二人帶領年約十三四歲之女孩兩口在蓬路行走形跡可疑爲某西人所見一併送入捕房押候查明核辦 
　　龔林生朱阿維二人昨在西華得路因索討欠欵無着扭至捕房控訴捕頭以案關民事飭赴公廨起訴 
雜評三（訥） 
[滬人之期望]  
　　政事堂來電謂交涉尙未至决裂地步夫交涉而不决裂固爲我人所甚願然爲事機所迫至萬無可避時亦屬無可如何之事國人亦弗敢避也若不惜舉立國之命脈委曲以避其决裂决裂雖免而國本已傾非特從此爲外人輕視且民氣　無所宣亦殊非國家之福我故顧外交當局對於最後之解决一依與論之向背爲迎拒而勿負國人之期望也 
[救國儲金一]  
　　儲金團總事務所幹事名單及五月三日四日中國銀行收受儲欵清單補錄今日本報第五張閱者注意 
五月五日中國銀行收欵清單 
[此爲第二十三次報告]  
　　第一百九十一册八十一號至一百號 
　　童海林一元丁熠一元陳賢庭一元顏光甫一元戚太太一百元惠賢女士十元周鐵廠三元徐乾麟一元孫仁忠五元王榮德五元祝勤修二元徐敬祥一元陳怡生一元厲萬豐五元黃祥尙二元蔣梅才三三元洪宏章十元朱馥蓀五元洪惠卿五元周守一六元 
[第一百九十二册七十四號至一百號]  
　　張濟清一元劉耕山一元華湘波三元章宸蔭一百元 
趙振五二元關哲甫二元李本全一元陳順風一元浦協記五十元沈鶴記十五元華斌章二元周鐘麟二元 
陳　脩一元章福記書局一百元張風鈞一元袁奚王陸朱趙趙王倪陳二元趙世忠一元楊筱君關丙楠一元合記五元千頃堂書莊二十元楊建之孫光甫趙成謨合一元王壽生一元楊瑞清一元章兆甲十元李繼明一元關穆墀一元羅阿毛一元 
[第一百九十四册四十號至一百號]  
　　周月記書局二十元中新書局十元著易堂印刷所十五元鴻文書局二十元華新書局十元江東書局五十元會文書局五十元振寰書局十元江左書林十元著易堂書局十五元昌明書局十元姚文海書莊五元文瑞樓書局三十元朝記書局二十元新學會社十元神州圖書局十元來靑閣書莊十元才記書局十元文益書局五元廣益書局五十元茂記書莊五十元淵明書局十元鴻文恒記十元普新書局二十元醉經堂書局元澄衷學堂印局四元鴻寳齋五十元校經山房二十元練石書局二十元公興書局二十元通時書局十元時新書局黃耀章五元文元書局五元協順森記主人六十元蕪湖淵海書局十元北京自强齋五元許錦明一百元吳幼甫二十元 
兪子錫十元周雲卿十元文富樓書局四元錫文堂書局五元崔子衡五元闕念橋一百元徐子根二十元任養田十元蕭子良八元求石齋一元保定　玉山房五元 
直隸官書局十元魏炳滎五元陳立炎二十元劉松山五元印紅馥五元翼化堂書局二元北京富强齋五元葉九　一百元丁雲亭五十元吳省吾十元劉緒祥十元 
陳詠和二十元 
[第一百九十五册三十九號至一百號]  
　　陶心田二元李忠根管阿林一元曹載春二元樂兆瑜二元陳雲來一元呂炳章呂桂春一元李遜齋十元李增泰二元蔣寳田五元陳明福一元錦章印刷各學生二元陳叔平二元王阿三一元翁三元盧開禍一元陳景芳五元錢根生二元　濬洪一元鮑善慶虞瑞煉一元謝忠　三元錢瑞生一元周琴山三元　吉生一元君仲卿二元應慶堂一元尤子瑞一元徐柏生一元尤季材朱阿龍畢東雅一元凌清順李忠林一元烏仁甫二十元 
方宇汶一元汪維甫四元徐寳魯一元汪兆軒二元郭梅生十元畢東湖錢素卿張氏一元樂錦亢梁明珠一元 
居福根一元安記二元周菊亭十元史錦文一元尹輔臣二元金頌清十元畢東來一元王龍根陳阿瑞一元 
魏承耀一元顧琴生五元王子香一元封玉坤一元華柳生三元吳乾康一元柴家祺二元黃長源三元許允章三元顧復生五元顧悟生一元吳阿狗莊張林杭令坤一元陳兆椿一元駱幼堂奚忠信葉志龍一元馬紀良馮國清朱三和孟金法一元孫銘卿一元何通逹卜梧亭一元王袁朱錫昌馬仁葆高黃陸一元 
[第一百九十六册三十二號至一百號]  
　　湯品生一元王松林一元李克鞏一元李知明一元李江生一元鄭順才一元張美生一元謝信寳一元李肇熙一元蔣阿福一元謝信昆一元謝友欄一元張郎奎一元張嘉文一元陳阿金一元史阿孝一元鄭益棠一元馮裕穩一元徐道五一元張金山一元余榮根一元胡承標二元張阿四二元金春榮二元傳阿春二元 
易佑啓二元王松榮二元張倫章二元史久元二元李國生二元殷裕記二元易海山二元戴金發二元吳春明二元虞俊夫三元徐小舟四元王獻廷五元朱九卿五元虞聰昭八元宋元康十元王安慶一元趙阿仙一元須樂君一元李錦魁一元胡宣卿劉釗之一元包元銘一元成幼甫一元李祥官一元張斯寳一元韋子明一元呂均培一元勵聘山一元蔡錫堂一元沃晋甫二元束義記二元畢東陽二元朱慶雲二元章一山二元周楚才二元朱雨生一元呂雲巢三元虞天墜三元 
魯雲奇三元趙瑞和五元吳金隆十元王德蜂五元顧曉舟五元葉潤園五元兪志炎二十元 
[第一百九十七册二十七號至一百號]  
　　嚴遠亭一元徐　廷一元朱瑛一元許壽鼎潘振新王丹墀合一元閔紹熙一元鮑錦文陳壽昌洪季生令一元鄭友章張愼齋陳潤生合一元孫幼良花雨棠合一元譚沂生張漢文程德生合一元葉靜波二元顧太太徐阿炳陳和生合一元羅開陽四元沈丙泉一元關會亭十元周寳生一元陶太太一元沈桂章一元尤養性一元賀春珊一元劉家寳一元馮選靑二元趙明鑑賀金山合一元黃林張成法合一元錦章書局落石同人五元馮華廷何三海合一元顧奇琨二元翁錦標一元顧慶桂二元夏　卿一元施亦如一元王延齡一元黃照書一元姚軔法趙明世合一元許振轅十元錢立甫一元高當齋倪永康一元戚嘉道三元劉志仁一元樂憐紅一元錦昌圖書局二十元眭敏英一元鄭文伯一元謝子明一元古今圖書館二十元江文英一元高成康一元孫阿德顧巧壽一元顧方大一元華瑞卿一元眭殿臣一元徐鴻雲十元石廷榮一元唐在田一元魏在新一元丁錫麟許金生合一元錢鶴林一元馬毛煖一元東富眼王思逹合一元姜昌鑅二元金　卿十元余允祥十元周詩賡十元 
張樵舲五元莊誠鴻五元范子衡五元沈俊三一元陳永朝十元韓文坤二元唐瑞林王介祿合一元李通全二元忻慶林二元楊國昌章玉山合一元王土全一元陳潤卿一元 
[第一百九十八册十七號至一百號]  
　　起泰順號二十元周起泰號二十元厚記號二十元李華記號二十元起盛號二十元杜利源號二十元滎生祥二十元義順合二十元全合義二十元德順成二十元裕順合二十元廣昌合二十元祥發裕二十元義成號二十元有義順二十元振義號四十元宋金綬十元明遠堂水菓公所四十元春源號十元鮑心齋十六元畢騰華十元張燕卿十元王仰高六元章鴻卿一百元李輯五二十元雷　之五元何紹卿十元陳順泰五十元徐順生五元陳文壽三元王阿生一元王阿香一元王根林一元周寳順一元沈雲發一元陳阿全一元李祖德一元陳冠英五元楊豪華一元虞和慶一百元渭記主人二百元虞和康一百元虞和庸一百元孫壽緒五十元孫孝盛十元六歲董孫麟祥二十八元陸芸孫五光樂貴綬五元黃桂榮二元朱增　五元李　萱二元徐德明二元吳阿開一元孔慶君七元老咸章湖縐莊五元吳啓森五元朱象甫一百元章林生一百元忻賢賫月薪十八元王蘭初月薪十四元鍾永孚月薪十元沈關興月薪十二元鮑惠生月薪二元金思義月薪六元張俊甫月薪十六元周葆昌月薪一元陸安樑月薪一元劉阿來月薪一元戴有歲月薪三元阿三月薪一元沈啓喬月薪一元 
紀連卿月薪一元印子安月薪一元祝家祺月薪一元陳根行月薪一元章銘鈞月薪十一元童昌年月薪二元王天新月薪十二元楊惠臣一元郭鳳治月薪一元王茂卿月薪一元振源棉紗行二十元印景周八元祝書叔五元（未完） 
來件 
[論日本哀的美敦書之飾辭（譯大陸報美博士李佳白著）]  
　　日本之致哀的美敦書於中國大約已成不可免之事此書致送後是否必出於戰吾人亦難爲臆斷第日本專憑武力以圖一逞之决志擬之世界顯武之强國殆有過無不吾不知自號主持世界和平之國其亦肯出而抗議以遏凶燄或僅爲敷衍門面之詞以圖塞責也吾人即中日兩國目下之現狀而比較之覺大　氏之地位如以衰邁老翁乘桀驚不馴之馬而又縱善以馳驟之其不致蹶者幾希若中國大總統袁氏則如以壯健之人乘調良之選其前途必無可恐佈耳日本之哀的美敦書現尙在預備中然其命意遣詞内容已露大致在擱置其要求原案之二十一條新案之二十四條而不提以自掩其凶横之跡而以中國所提之對案數條謂爲强要無禮冀以淆亂世人之耳目且彼所提之二十一條原案中歷次會議中國已有多數之重要讓與彼非惟不感繳并不承認且聲稱目下之時局實由前星期中國提出之對案釀成欲以此爲中國所犯莫大之罪惡蓋窺其原意以爲中國對於日本之要求祇應一味承諾不應稍爲申訴祇應息心靜氣以長跽於塗炭中而聽其處分更不應有對案之提出儼然爲分庭之抗禮也 
　　該電以中國對案之要求所以釀成目下之時局者有三（一）爲議定書應載明日本必還靑島與向中國之質言按茲舉中國之不背於理者亦有三（甲）是不過爲中國對案中所提之意見未可目爲眞正之要求（乙）日本當發送哀的美敦書於德時亦曾有交還靑島之宣言則中國今日之提議亦不過欲證實日本之原意而不得視爲節外之枝（丙）日本此次重提新案中亦有交還靑島之語惟要求附以條件則在日本旣有眞本願屢爲聲明中國提議及此亦自易爲雙方之商榷何得即以此爲致哀的美敦書唯一之理由乎至謂日本願意交還靑島但不能載於議定書内因須俟歐戰以後解决云云是固爲法例上應有之語但靑島曁連帶之山東問題中國亦曾屢經聲明必須俟歐戰後解决雙方旣有此同意更何得以載入議定書之一請謂爲無禮之强索則亦不過欲藉哀的美敦書以爲逼迫於無可託詞中强據以爲口實而已（二）爲日本應承認賠償華人在戰事中所受之損失並將此節載於議定書内是尤爲中立國應有之提議自有國際交涉以來蓋未有以此爲意外者比國戰事之損失英法俄猶時以他日取償於德爲言何獨以中國之索赔爲非是更何得以此爲發哀的美敦書之一理由乎（三）爲日本應承認中國爲他日議和會中之一份子此議和會不知何指如指歐戰終了後之議和會則日本旣得參與中國亦自有可以參與之理由然竊料中國尙不過指遠東方面之議和會而言蓋以日本旣由繼承德人在靑島曁山東之產業權利是種權利中國以二國皆有條約之關係日本苟欲得合法之讓渡非但當與德國商定自更當與中國商定則中國之加入會議尤爲國際上應有之職務以此而指爲發哀的美敦書之一理由則亦不過與前二項同爲無聊之藉口以思遂其攘胃之劫奪而已 
　　此外所據之理由則更以爲因第五號之要求日本不欲載於議定書内但不過請中國載入紀錄而中國不願故此種瑣屑之事殆如秋毫之末非以顯微鏡窺測之幾不知其理由之所在而日本乃以此爲中國不友愛執拗態度之表示是何異以邱垤爲泰山乎夫以旣不承認之條件不載入無關緊要之紀錄卽以爲中國之不友愛執拗然則天下之所謂友愛所謂不執拗者殆莫如彼一再提出之二十一條二十四條之强横要索若矣何若是之厚顏乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[愛國健兒] [  難鶴] 　 
　　閱者諸君尙憶及一千五百六十七年法意之惡戰乎是役之始也事極細微因法人殘殺意僑卒釀成巨大之戰禍訖一千七百五十四年意無寗歲兼之法人以强暴手段蔑視意民不啻牛馬視之奴隸待之生靈塗炭其何以堪意之人民莫不憤怒法人恨不能食其肉飲其血以洩此切膚痛也 
　　一日者烏雲密佈細雨綿綿似天有知爲意民滴滴流淚也者繼的雷聲驟起電光閃鑠若在天之上帝怒呼曰咄咄法奴專恃兵力殘殺同種如再不休吾上帝亦不汝　矣 
　　諸君乎意雖在萬險之中不至滅亡者固誰之功歟知歐史者必曰梅蝶也梅蝶住勃羅敦村富翁格倫之子也天性英武見國勢日哀强鄰步逼再不助同胞殺敵世界上將不復齒及我意國矣　轉凝思熱潮上湧不可遏止自忖國家存亡匹夫有職旣爲國民之一分子必一血戰以盡厥職雖死亦榮也奈何袖手坐視而爲亡國奴乎余今决矣盍束裝從戎乎父聞之疾趨梅蝶室曰兒胡爲乎梅蝶慷慨陳曰從戎耳父曰從戎耶梅蝶曰然父笑曰兒中魔耶抑神經病耶彼克仁尙死法人手克仁者意之健將也武略蓋世兒以十五齡弱男子何能敵虎狼之法人乎自投網不耐活耶我親愛之兒乎兒之忠勇良可愛然國家大事兒何草率乃國不我磋商視我何如人梅蝶柔聲曰兒知過矣希父宥格倫以手撫其頭曰汝旣熱心救國余甚愛之余有一策可完汝志也梅蝶聞言頓現喜色曰如是則蒼生有幸矣格倫不之顧續曰汝知吾意失敗之由乎梅蝶揮其手一不知格倫曰鎗械不精耳德國克南孫廠所出軍械罕有與倫汝可赴德深加研究則吾人之目的終可逹否則妄想耳梅蝶如夢初醒目灼灼視格倫曰微父言事不濟矣言次鍾聲鏗然九下一似催早睡者兩人遂携手入臥房寢（未完） 
游戲文章 
[人口公賣策] [  吳悔初] 　　 
　　自國體變更以來經濟界之狀况益形困難四年份之預算表短少頗巨理財者焦心勞力幾於羅掘俱窮不得已而公賣之令頒於是諸君子有糧食公賣之文又有公賣補遺之策（均見前報）見解超拔擘畫周詳法至善也愚更有進者以爲糧食公賣是搜羅本國之財濟本國之申轉不如吸收他國之財爲我國之用其法維何則人口公賣而已夫人口者我中國大宗之特產品也五洲之上其列國人口之數較之中國大相懸殊依昔時統計家言中國人數約在四百兆上近則日增月盛當超出舊數數百兆之　而土地不加廣物產不加多貧困之源胥由於此與其留多數無業之民流爲盜賊流爲黨匪不若大加淘汰分運各國設局專賣旣可增國帑又可挽利警計畫之善無逾於此而且人民之出口愈多則種族之勢力愈固設有抵抗則反客爲主行見五洲皆我殖民地皆我勢力範圍論近效旣如彼論遠效又如此亦何憚而不爲哉或曰其如外人之不收受何愚以爲無庸慮也西人工作大半雇我華人試展歷年出口表計之爲數甚鉅果行公賣必表歡迎况歐戰以來列國人民肝腦塗郊原膏汁潤野草損失之巨不可以屈指計有中國人口以補其乏不啻大旱望雲霓而我當斯時更可增收其代價此以勢言人口公賣宜行之於今日也或又曰販賣人口律有專條作法者先自紊法乎愚以爲不然人民者政府之人民非私人之人民也私人賣之自干法紀政府賣之何得爲罪矧犧牲一已本英雄愛國之心耗少數人謀多數人幸福當亦同胞所公認此以理言人口公賣更宜行之於今日也若夫不居公賣人口之名而有暗賣人口之實則非愚所敢知矣 
栩園詞選 
[無愁果有愁曲] [  程子大]  
　　明蟾泣露飛銀河珠簾日暮衝微波美人雙眸翦秋水燭花嬌暈朱顏酡緩把蠻絲繫條脫落紅不奈東皇惡玉樓十二晚寒沈一夕天孫綰雲脚髻痕半　釵斜橫天上夢廻雙鳳笙伷風吹花墮紅片斜月透簾嗁早鶯臉紅映入蘭塘水一寸橫波各千里莫敎回首望銀屏昨夜粉幟空貼死 
[美人梳頭歌]  
　　敝綃曉夢慷沈檀玉蟾漏咽金龍殘障紗冥冥隔春語香魂幻作游絲舞菱花照水凝香紅玉脂涴雪飄殘茸温泉滑　歛寒黛寳　吹墮瑤臺風華簪細綰輕雲繞燕釵墜地柔聲小綠窻暖日畫簾深沈沈碧篆迷龍腦 
[懊憹曲]  
　　纎雲墮碧迷銀漢屏山不放鑪香散一縷春魂泣瞑烟東風吹去和愁斷蘭房漏冷咽冰絃初日沈檀夢影圓臂釧慵敲金鳳響眉山愁擁黛螺妍薰燃珠館玲瓏廡悶倚菱花隔烟語十二闌干憑曉妝簾鈎暗溼桃花雨江南艷情歌懊憹玉啼兜滿春衫中不妨裙帶浣愁畢化作越來溪上虹 
[湘妃怨]  
　　斑斑竹子江干齊黃陵廟前鷓鴣啼美人沙際立無影一十二峰眉黛低月明環佩歸何處淚溼蘭臯墜秋露紅裙小女不知愁雙槳搖烟渡江去 
筆記 
[客談雜記] [  遠生] 　　 
余家之一日談（四月三十日） 
　　今日余家宴客客乃聚各種方面而成要之政界之靑年人物及舊日政客居多雜記所談如下 
　　余對於諸客有一無聊感想 
（一）即此靑年之政界人將在今官制上不能謂現居一種把要之職者顧對於重大國事如中日交涉之頻之消息乃大都無所聞余誠不知其是否故守秘密抑實無所聞也客有言曰中國人的消息不及外國人政事堂消息乃不及外間斯言或其信歟 
（二）卽此諸客中往日多爲議員或有名之新聞記者顧其意氣蕭索往日崢　雄傑之意態渺不可得意其修養深而閱歷多矣 
　　一客與一爭論中醫優劣事而發憤大聲言曰生於二十世紀不合於科學之理論或主義未有能濟者中醫經驗宏深之處誠有特長但非以西方的科學分解融合則决無可以發揮其言爲醫學發而决不只爲醫學發也 
　　自此乃談及肺病一客謂吾國人乃有特别能耐　肺病之特長往往極重肺病西醫以爲必且夕死者顧其數年或十餘年不死意其血質有特足與微生物抵抗之虚此事將來恐大費西學家之研究 
　　因此論戰乃至議論百出此主張西醫最烈之客乃不耐於其戰歎息而言不必多說余乃爲之解圍曰吾人今日議論最好注重叙述而勿以論辨爲主旨以論辦乃足令人生厭也且某君主中醫而未必知中醫某君主西醫而未能知西醫雖理論上以主西醫者之客所言爲善然某君之言須待其醫院（某君主倡新設醫院者）大開成效普及之後其言自驗今日何必多言二客乃大笑曰然（未完） 
自由談之自由談 
　　最後最後最後之日果至矣乎嗟吾國人其速振爾氣壹爾志以與拚此最後耳[  覺迷]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十五章（續） 
　　吾書至此乃有一事不得不告諸君者蓋小嫣紅此時忽得道柏斯歡心其所以愛之之故非特著者不知即道柏斯亦未能自知每當茶時密昔司理斯必呼小嫣紅同飲習以爲常道柏斯治事至勤懇顧年事已多每縫一衣穿針之時間輒費其半然小嫣紅當其工作時每預爲之穿線不使道柏斯缺乏道柏斯乃大喜彼愛小嫣紅之故果否因此雖不可知然小嫣紅经後飲食遂不復慮缺乏凡布丁臘肉小嫣紅莫不與共嫣紅以爲食人之物殊非禮戒小嫣紅勿往道柏斯乃盛怒立自灶間出曳小嫣紅往密昔司理斯亦自爲嫣紅言謂孺子殊可愛此後可令常來吾家雖隔爨實則無殊一室祈母存見外嫣紅遂亦任之甞有一次小嫣紅共密昔司理斯食旣而忽蹙眉曰母吾飽極弗能更食此蘋果布丁請以遺吾弟小愛克如何理斯方欲語而道柏斯已抗聲曰否吾不能吾視此輩孺子直有如磁石恨乃齒骨讀吾書者當識之夫道柏斯之所謂磁石者實非謂其具有吸力蓋喩其重耳言次乃立攫其布丁蘋果嚼而咽之使不致爲小嫣紅携去然道柏斯之爲此事實冐大險蓋彼平生最恨蘋果食輒腹痛故是夜之苦楚亦僅彼一人知矣然此後小嫣紅遂不復嚷飢嫣紅亦激感殊然此特細事其尤當感激之事正在後也 
哀情小說 
[劫後花（八）] [  十四齡女子陳翠娜]  
　　行行久之始抵一宅鵑兒以手輕叩甚屏門乃呀然而　應門者爲一雛鬚見鵑兒乃笑曰姑娘來何早耶吾家主人尙未梳洗也鵑兒笑頷之亦不置答自與素雪携手入内室則其表兄方伏而漱面聞履聲立抬其首素雪見之大驚而顫嗟夫此所謂表兄者非卽昨夜之醉人乎觀昨夜之行爲即可知其品行之不端且其衣服華麗家境自豐乃置其表妹於不　甚且躬蒞其院爲狎邪之游則其人之全無心肝又可知矣由是言之則吾人至此直無異於自投羅網中矣思至此欲前又却喘息不寗之態見於顏色而其表兄則大呼曰噫此安琪兒者非即昨夜嗔予之美人耶語時聲浪之高乃可震天揮其手面盆立傾水乃淋漓滿身亦弗顧且狂笑不已素雪雖惡其　俗顧亦不民怒然鵑兒未嘗知昨夜事則復爲之介紹金君乃大樂以爲素雪果愛我矣乃絮絮詢素雪來意且問已否早膳鵑兒一一爲之答金君乃笑駡之曰賤婢子誰欲汝爲代表哉鵑兒聞語亦不怒復曰兄吾輩須在汝家住三四日再作行計金君曰然耶鵑兒曰誰誑汝哉金君乃色然喜顧小鬟曰汝趣往令王媪設床母慢客小鬟應聲出 
痴情小說 
[美女花] [  小山梅郞合譯] 　 
　　第八章（續） 
　　侯爵不耐曰先生苟余失足於格郎河者幸母援手任余安然溺斃可也與其損名喪譽懸身於羞恥之下寗亡身於清而且潔之河水中也都而奈勒曰汝之潔身自愛誠屬可敬勇士之家風大家之遺範固應視死如歸不稍屈折雖然余不言之乎事有經權未可執一當熟審其利害之所在爾其少安母噪余尙爲爾詳細陳之茲事之困難危迫余輩討論已久無待贅言而挽回之法舍余計外雖具造物之無邊智慧廣大財力無能爲也今試就余計之利字一方面而論之再研究其害福倍而氏者已敗之貴族也福倍而氏之財產平民之產也是則雖具貴族之名已無其實苟汝而執抝者則百萬之家財不翼而飛汝之愛女雖能耐苦任勞安之若素然汝旣無家之可言汝殆欲寄居於倍福而氏之籬下耶卽寄食於福倍而氏矣爾其能盡掩世人之口禁其不謂塞里愛氏侯爵今作客於婿家而終其身耶試問汝貴族之身分與榮譽又何在哉即爾不以人言爲念試問禍倍而氏區區之財產能敷爾習於奮華之揮霍否而福倍而氏果能任汝之任情揮霍否抑或汝舍福倍而氏而仍就居於此宅耶然此宅已屬之於倍而那汝其爲汝佃户之子所畜養矣汝之顏臉何在汝之名譽又何在哉即置以上諸點而不論而塞里愛氏數代相傳之偌大田地府宅一旦而盡喪之汝手汝又何以謝世人而對若祖若宗於泉下是則汝於世上旣無立身之地復無顏安處於地下爾即自投又何益哉余知汝果執抝者汝之名譽行將損失殆盡是豈顧全之計耶汝苟能循余計而行改嫁汝愛女於倍而那則汝百年就木之後此宅此產仍爲汝愛女及倍而那之公產世人亦不能一决此產爲屬於何氏是則此產固未能謂非塞里愛氏之產也汝之生前旣可安亭此產之福而倍而那旣得愛妻亦不致再與汝相爭於形色爾之名爾之利乃不損於萬一矣總言之汝苟固執已意必致喪名失利汝然余計則名利兩收名利二者固汝畢業生所希望者也 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
[中華民國四年]  
　　西曆一千九百十五年 
五月七號星期五 
[舊曆巺卯]  
　　三月二十四日 
其五張 
救國儲金二 
[中華救國儲金團總事務所幹事名單（續）]  
　　韓玉麟趙文煥趙賡祥柳生源袁明山屠景山孟純蓀秦子敬桑鉄珊夏玉峰連師堃謝寳璋童芝生沈慶祥沈景榮沈鴻疇鄭雲芳鄭陶齋鄭仰之鄭晋卿梁卓軒唐雋臣唐文治唐翹卿郭翼如郭瑞生顏士璋許潤泉施冠羣曾瑞　潘明夫龔侍麟馮承先馮學祿席德輝方椒伯方叔陶洪錫卿汪伯如汪海樓高白叔諸金聲湯國華姜錦甫鄧雨生張梅芳張夢庚張文甫張春盛張少塘張連奎胡芸軒胡錦春賈祥甫林春生孔錫卿楊松年楊大年王介安王一亭王盈昌王靜安王瑞芝王維洲王新之王寳勛孫永年孫廷拭孫鉄舟曹蓮生李志方李子賓李登輝李鄰釗李若渠李萊山馬乙棠丁子乾顧子槃顧志賢陸費伯鴻陸桂卿韓蘭芳趙俊三趙買之袁履登費芸蓀樓其良支貽規陶蘭泉胥春瑜夏仲芳謝蓉齋謝金生沈耀奎沈志賢沈逸笙沈瑞文陳士環鄭伯昭鄭友松鄭守廉梁烈先唐鐸興唐蔭南唐少川郭棟臣郭星閣顏三近許松春施置動曾輝堂潘菊軒宋漢章馮子靜馮文俊席立功方君餘方蓉舟洪少團汪嘉賓汪介眉高秋眉諸增春章泉源姜　泉鄧仁圭張延忠張茂修張桂馥張鑑英張揆之張鑒明胡芝靑胡先逹賈石甫林芸生楊勤學楊九如楊雲蔚王兩亭王憲臣王吟雪王方鼎王才運王愼之王鈍根王志仁孫直齋孫月峰孫孝緒曹子善李微五李清如李耀東李玉書李敬之廳竹卿馬汝霖丁少山顧棣三顧仲平陸叔同陸兆　趙匊椒趙竹林戴敦川袁恆之費鴻生裘承章駱懷臼陶華瑚武棣森歐陽星南謝蘅窗謝秀章沈明賢沈惺叔沈景芳沈佩麟鄭堯臣鄭叔康鄭子嘉鄭渭江梁德甫唐翰章唐少吾唐珀卿郭慶恩郭伯如許公若許博明施仲甫曾春生潘寳初宋嘯峰馮嘉祥馮介明席錫藩方治平方鼎甫洪文廷汪訪廬汪鑑甫高秋荃應賢三章瑞庭姜炳生張效良張紹勤張夢生張瀚章張聯翔張守仁胡積　胡訪鶴賈恆久林寳琛楊信之楊叔英楊子綢王元蓀王清夫王竹賢王藹生王慈良王筱坡王恩維王省三孫雨堦孫鋆卿曹鉅卿曹茂生李珪有李萬春李松齡李學暢李炳堂　萊臣馬義臣丁逸仙顧詠銓原文三陸春林陸暢庵趙伯漁趙步鰲戴運來袁楚香費汝明裘養志賴明三陶善之彭桂岩歐陽華城謝蓮卿謝芝園沈鶴　沈文鑑沈盈祥沈雲泉鄭香懷鄭炳權鄭漢之鄭業臣梁鑑堂唐瑞其唐耀簡郭竹樵郭月波郭桂庭許聘三施善畦施紫香曾作霖潘調卿宋　生馮永庚馮蓀甫席韻生方敏甫方叔勤汪幼安汪子恒忻承　江裕生應芝庭章曉庭宣少雲（未完） 
五月三日中國銀行欵收清單（　續） 
第一百八十八册一號至七十二號 
　　毛錫九十元陳筱泉六元胡天記一元范偉章一元章朝楝五元張平甫二元葉　二元宋雲卿一元賈佑之五元殷文甫五元伍鏡初五元勞傑榮五元岳蓮峰五元王煥培五元金超五元李光祖五元陳乃憲五元安奠磐五元孔任五元楊澄蔚四元李言蹊三元粟學銘二元陳建勛二元李晉二元王玉鈁二元 
鄒祥瑗二元劉榮二元張大陶二元鮑思信一元王本代一元鮑龍一元但曙二元鮑爾　一元劉紀周二元鄭錦章二元徐昶一元謝紹敏二元福生源號一百元同豐祥拆貨店一百元萬亨和號二十元王 
楷一元宗祥生孫才庚一元杜正利殷學桂一元顧狗郎一元奚和清一元王繼生二元徐世興眉記號二百元 
絲業會館一百元恒茂絲棧各同人一百元瑞生祥各同人一百元同康泰各同人一百元恒玉豐各同人一百元恒玉豐各客號二百元振裕祥各同人一百元怡成各同人一百元泰康祥各同人一百元梅恒裕南號二百元徐世興源記號二百元戴鹿苓五十元董駿甫五十元宋朝垌三十元沈菊存十元姜上貴一元駱鴻喜一元邊宗恩一元李小芳一元汪祥根元徐懺隷女士二元朱淑英女士一元朱宗成女士一元徐小淑女士一元汪蔚女學生一元 
[第一百八十九册一號至四十四號]  
　　陸金標一元紀遹聲五元楊雲甫五元邵蔭棠十元源恒莊及衆友六十元吳華峰一元朱礎民二元徐觀埛一元蔣鏞周一元沈泳生二元黃萬恒二元稽德植二元温酉璋二元董宏道二元張六蓀二元范榮慶二元 
陳彥如二元孔叔賢二元沈懋坤五十元施子英一百元姚初生二元鍾錫棋三元沈久餘三元王與人五元 
朱正科五元張彤華五元久和同人公積十五元陳桐一元鮑城有二元劉自强二元顧榮高月薪七元虞繼宏日薪十二元沈連發月薪十四元呂善生月薪十四元孫鴻泰月薪十四元虞和章月薪十四元范仁利月薪十八元徐志良月薪十八元張阿毛月薪三十元張岳卿月薪三十元朱預生月薪四十五元顧夏生月薪五十元談痴五十元任慶生一元 
[第一百九十册一號至八號]  
　　李肇元五元胡貴帶五元林廷槐二十元呂業生三元何耀傳二元余焯裕二元李創英一元林興旺一元 
五月三日共收儲金銀元一萬一千一百三十五元連前共計已收銀元三十三萬九千三百四十二元銀一千九百二十八兩五錢中國銀行謹啓 
五月四日中國銀行收欵清單 
[此爲第二十二次報告]  
　　第一百八十一册七十二號至一百號 
汪韻笙八元陶稚靑八元宣子耘七元費鎔成七元施少之七元合利元衆友十元義記行五十元陳雁舲五元周人渭一元莊文表一元元大全體二十元莊知英二十元陳菊初五元唐遠香一元莊漢臣一元藥業誠義堂衆棧司二百元劉德甫十元莊惠生五元楊松卿五元嚴挺元陳品榮沈成章閻阿高一元葛吉卿一百元劉葛洲五元姚寳榮五元董天祥一元車夫王阿三一元大茂藥行三十元張子相五元孔惠卿三元翁茂生一元 
[第一百八十四册九十七號至一百號]  
　　史和生忻九生八元梁松三元許聘三八十元茶房九人九元 
[第一百八十五册七十七號至一百號]  
　　生火六人添油三人十二元陳吉甫十六元敦餘堂張九十六元孫瑞堂五元小工頭一人舵工四人八元水手八人八元尊素堂張九十六元徐仲文四元張澍聲十元林忠七元大生滬帳房四十元顧飛熊四元水生發五元彭培三元束劭直六元生火六人孫映泉八元樂嘉林十元成泰糖雜貨行五十元劉樹珊一百元歐陽遇伯一百元張國瑞三十元王星垣十元 
[第一百八十八册七十三號至一百號]  
　　尹夢岑十元范殿元十元蔣殿傑每月六元劉伯峰十元馬志干五元顧道生二十元張秀標一元陜西二合公五元泰盛長五元王福寗二元鄭魯臣五元晉升裕十元復興成十元童沛土一元葉仲恒二十元陜西天成興十元敬勝永五元謝金泉一元張美楨十元陜西胡順全十元復元昌一元張孝生一元童仰喬十元同懋衡十元嘉廣生行二十元合利元十元胡陸薌二百五十元李賡發一元 
[第一百八十九册四十五號至一百號]  
　　本匠一元沈連星三元程子譽四元李華清四元丁根榮四元許敬齋五元於鞠齡五元湯和才六元吳長根忻紀香八元郭朝元八元水手八人八元舵工四人張寳蕃八元茶房十人十元吳士才二元馬少棠二十元元豐潤五百元石錦棠二百元裕和源藥行諸友一百元裕和源藥行一百元劉子長五十元王祖德五十元華葭甫五十元王可栽五十元愼大行五十元愼大各友五十元日新盛洋貨號二百元日新盛一百元杜盛興二十元葉春樵二十元兪蘭生二十元吳煥廷二十元協泰裕十五元沈茂榮十元鮑成章十元二合十元張美才十元三成申十元張榮之十元鮑楨甫十元同泰生十元徐鼐卿五元范少卿五元新市客沈慶配五元董順發五元福興永五元石人森四元天玉成二元方阿伙發五元福興永五元石人森四元天玉成二元方阿伙二元李惟章二元李大生二元甘霖生一元李乙卿三元王肇銘一元張壽生一元唐椿珊一元陳醴泉一元 
[第一百九十册九號至一百號]  
　　楊慶邦三元宋裕春四元夏鑄九四元邱錦才鄭錦濤四元吳伯山四元劉鴻二元許梅庵四元張本貴小張四元梁瑞華五元楊勉清三元董友發二元陳幼泉一元楊丹霞念元陳溱山三元葛繩楣一元汪連升二元周友梅一元萬茂號三十元應子衡四元丁叔堂二元周尊清一元張吉源一元桂芳華十元沈吉人一元邵金山一元公成福四元李瑶泉一元馮智榮五元莊智鴻二元桂九思一元羅榮華四元楊金魁一元徐甘伯十元鍾博庵三元楊秉奎一元朱松卿二元愼泰十元陳浩泉一元恒春茂二元郭小映一元楊養生一元莊安心二元詹子厚二元兪梓園一元葉彬彥一元孫佐臣四元仁壽康二元吳菊生一元徐瑞棠一元沈薇卿一元童茂芳二元董鶴聲二元馬毓芬一元童遜金七元張連發一元童永新一元桂九甫一元凌楊龍葛祖瀕一元張成齋二元劉崇德號一百元同志儲蓄團一百元譚文基一元岑春生一元車夫阿福一元車夫阿二一元史麟芳二元黄惠民一元李成耀一元吳紀生一元周兆熊一元張新華一元張子祥一元何兆堂一元趙紹毛一元黄沛青二元張協昌張毛生五元王寳林二元趙毛毛二元杜章華二元張良寳二元舒承瑢一元符紹富一元陳魚門一元榮潤花十六元金吟笙五元錢子春四元徐心香二元張金魁二元陳矣蓀二元繆鴻飛二元張在良五元邵光複五元（未完） 
 
 
 
 

Page 18

 
 
   
 
