# 1883 - 116 - 4903591

 

Page 1

 
 
[本館告白]  
　　本館現擬將光緒八年正月朔起至年底止所有京報上　諭旨按日𢑥錄成編以便衆官紳恭讀惟此書排印無多欲購者祈速來本舘帐房預定爲盼 
　　申報館主人啓 
[中日高三國大勢論]  
　　坤輿四大土惟亞洲占乎球面者最廣而亞洲諸國又惟中國幅員最大從前地理家言地不盡於西北僅以中國東南濱海而西北徼外疆索無窮自秦漢至今戎狄之土代有歸併於中國然以　本朝武功之盛猶不過北臣蒙古西服回羌而戈壁沙漠天山蔥嶺之外其自爲部落以雜處其間者猶難僂指教也顯自今日諭之不特西北之地爲中國之所不能盡卽東南海外其地勢亦然以天子守在四夷宅中馭外雖有兼容并包之量而牧圉扞城必有屏藩擁蔽之致故北界俄羅斯西至天方與阿非利加相望西北則直隣歐洲各國西南又隔一印度然後盡海爲中國謀者苟欲囊括金洲不曰疲關中以役徼外大非所宜卽曰黷武窮兵有戾乎古人區畫疆宇之意而就西北之所以不能盡者準之東南亦可見東南海外諸國斷斷乎非中國所應有也顧中國不盡　東南海外之地而其勢又不能舍之試觀高麗一國其地附中國如人之伸臂而出自北面陸路與吉林省相連直下至東與山東江南對海相峙形勢天成爲中國之東蔽以視他島國如琉球瑣屑遠近數十島拱衛東南一⾓與南洋諸番族所居大小百十島星散霧列而不能挈其要領者盖有间矣然或續或斷地形不同而爲中國之外蔽不同而同者也從前中國惟齊魯濱海久入版圖漸而東南則今之江浙閩粵所屬大都爲夷幅𢄙愈廣而捍衛亦愈遠高麗始封箕子屬中國獨早中間梗絕自隋帝數伐喪師厥後又通中國迨前明而永爲不侵不叛之臣其他若瓊　則始收於漢臺灣則歸化於明琉球立國實蒙明祖賜三十六姓之惠南洋諸島亦漸　貢道以住來　本朝初興先收高麗然後圖中原自高麗以南所以待海外者一如前明誠以國有藩蔽而後可以長治久安也若僅以力言則當日　太宗再征高麗亦旣破其國都君遷兵潰安在不可以得之而必興之約誓爾無我虞我無爾詐且如臺瓊之外琉球南洋又何以二百年來不遣一旅之師往收其彊土也哉　前聖經營具有深意後人固不得而議之惜者我不取之而人轉伺其後也高麗地連吉林雖隔東海以立國而壤脈固自相通乃其東面又有翹然自異之日本思起而併其地幸在通商立約之後彼此皆爲與國猶有所懼而不敢逞耳夫推國必有蔽之義日本之立國實倍難於中國以中國四方皆有餘地邊傲之外壞拱待命而己得安居其中若日本四面皆海地形狹長卽無敵人窺伺之患而守禦策應平日亦苦其勞得地之一偏者固不如中天下而立之爲易守也然自攺尚西法以來自視富强卽欲大肆并吞之志先取琉球繼圖高麗何其不自量也蓋目前四海通道萬國輪帆絡繹如織日欲窺伺他人安知不更有他國以窺伺其後眈眈虎視之俄無寍忘情於東畧乎故日人今日亦深知立國之必有藩蔽不敢力爭高麗也上年六月之役日人有辭乃見中國舉兵而居然允得賠銀而去是其政府之所籌畫者已異於前數年矣顧日旣無取高麗之心卽不可無保高麗之策何也俄之雄視東方何間於高麗何間於日本且何　於中國三國雖有大小之殊而且前皆富防俄俄之注意者宜先高麗以水陸兩程皆極其便故也然則高麗者防俄之樞鈕也高小而瘠不能自固乃不惜變終古之積習而一且以通商爲本務其殆汲圾焉求中日之援也昨見字林西字報設論一則意謂　本今當與中國齋心協力保獲高麗以遏俄人之謀爲高麗計而卽爲己計之也斯言蓋深知中日之人勢而能攬東海之全局者竊謂日本與中國旣不因前年琉球之役稍有齜齬又不因上年高麗之亂互柑猜忌然則秉此間隙之時正可　舉國之力以天造於高麗將來高麗於通商之務日有起色國富兵强中國在前而日高繼之於後彼俄人向敢正視東海南逞其狡焉患啓之謀也哉因見此論旨合於本報前論日高之意爰申其說如左 
[倫敦電報]  
　　○本月初四日倫敦發來電報登諸字林西字報云英國議院議得倘有用炸藥毀壞官署等事定以永遠監禁之罪想法立令行匪徒或不敢以身嘗試也 
[預備大禮]  
　　○香港西字報言今年俄皇舉行踐阼之禮麼士哥地方巳早爲預備其所設筵席供人飲噉計設有三十三里之長又有餅餌九十萬件以賞下人又至德國招樂人千名歌者八百名將以和聲嗎盛又有英人裝置　燈以備届期燃用想俄人興復不淺亦足爲大會之稱首者巳 
[陪都郵信]  
　　○字林西字報載有奉天府西人來信云奉天府每當冬令辄有車載豆子等貨在來貿易往年此等車日見增多去冬則日漸减少以至於無蓋緣去年該處時有兵丁赴彼或以防俄而增戍或因高亂而調兵兵必需餉於是該處官府建議籌捐凡車用一牲口則捐銀四分而該處之車往往有用牲口五六匹者業此者苦於捐項太多故多裹足不前以致减而至無奉天各貨多係載往牛庄去年該處出產甚盛祇因車捐之故人則各懷懼意不復裝運以故奉天所積荳子等物殊多而牛莊頗見缺貨欲由水路則水淺又恐膠舟是以經營之途愈形具窄也 
[河冰未泮]  
　　○上月二十三日下午營口南風甚緊河中冰塊皆吹至北岸二十五日早又轉北風冰又滿河所到輪帆各船均泊西市不能赴束連日風勢　獗旬日之內河水不能銷淨也 
[奸僧自刎]  
　　○營口僧明通去秋凌辱𡩋三之妻董氏巳登於報茲聞明通桌鍚于西大廟之妙淸處因妙淸之師與明通同傳衣缽也妙淸之師在京風聞明通所爲種種不法大爲禪宗之玷遂致書於妙淸使與明通割席明通旣被逐心不能平遂糾諸無類欲得妙淸而甘心妙淸乃懇某紳送明通於廳憲廳憲不納乃送海域縣金明府立刻升堂掌責八十錮以囹圄明通差忿乃取剃刀自刎深及氣管而爲禁卒所見立奪其刀禀知金明府明府究其剃刀何自而來此時明通口不能言尚能握筆書云係車夫葉某所送卽拘葉某到案重責五百板而鎖禁焉噫世之爲明通者多矣安得盡如金明府變淫污藪爲淸淨域耶又聞明通旣刎後其同件造獄訪焉明通對之流涕遂索筆作書自數其生平罪狀且謂自到營口以來無人知我底蕴故得猖獗無忌今金大老爺辱我如此則我半世聲價一且折盡念不如速死 
 
 

Page 2

 
 
之爲快　刎而不殊徒受苦楚諺云善惡到頭終有報我之謂矣書畢瞠目直視玩其語意　亦現身說法歟 
[大興土木]  
　　○天津東門外龍王廟一帶道路欹斜木樁朽壞今得友人來信言自龍王廟前起至寶林𤲅後止現將河岸一槪筑寬河內木樁全行更換木樁之內橫板約厚寸許然後砌以磚灰以圖堅固此次工程雖未告竣然就目下情形而論可謂工堅料實矣又法租界三年以前翻盖房屋市面一新而租　陡增房主獲利三倍查租界各市房係天主堂之業而有先後之分其先租者已經翻盖輪奐一新其後租者因陋就簡租錢亦少現擬於三月內將後利之房屋亦一律翻盖加價出租房屋旣不參差租價亦歸劃一人謂天主堂之自計則得矣其如願受一廛者之難覓什一何蓋紫竹林之市面實外强中乾也 
[凶徒盜塚]  
　　○偷墳掘墓禍及重泉開棺見屍罪干駢首天津此風近已少戢矣不料近日靜海縣屬桑園地方又出一案靜海與天津縣毗連桑園之距天津較近於靜海疆域雖人靜海而汛地仍歸天津有楊柳靑人張某去臘妻亡卜葬於彼葬時祇有綢衣數襲包金首飾數事冠綴數珠本非貴重之品而不意爲匪類任窺且其卜兆之時天寒地凍築土不堅張近來心常怏怏兩得　兆見妻身有血跡顰蹙相告曰被盜開瞠矣初以妖夢置之然以一再見夢姑到墳前巡視比至則一坏之土依然如故去年送殯時有引魂旙斜插坆前今仍招颭空中私心竊慰及趨上坆頭則坆土隨足而落如踏敗絮急喚人將土扒開則棺盖已被撬動揭盖視之屍身侧臥以布蒙面身上僅着裏衣首飾亦空諸所有乃先報汛地繼報靜海縣靜海縣尊於上月念四日往桑園勘騐騐得棺木三拼用筍合成两旁貫釘不易開動其下手係於合筍處鑿開然後撬起全盖邑尊卽勒限緝兇想此等兇徒斷難漏網然不厚殮亦何至生其覬銀也漢文帝之薄殮不可爲後世法歟 
[寶重脩]  
　　○蘇省自彌羅寶閣重建落成後元都觀裏現已大煥光華奈三淸大殿以及正山門吉祥如意兩⾓門依舊棟宇凋零髹飾剝落似乎金玉其中而敗絮其外殊不足以牀觀瞻現經道流集捐將一律重加茸治以全名勝已於三月初一日動工先將三淸殿一座雇匠興修四圍均築離笆禁止游人人探以利工作想此殿去歲曾用機器將柱礎牮平其餘工程定必省事或不致多費時日也 
[金陵瑣聞]  
　　○悍姑之　養媳天下皆然如一邱之貉洵有令人不可解者金陵有某氏居城北之內橋性極驕悍娶媳某氏雖小家碧玉而秉性温和勤於操作姑遇之嚴而媳則逆來順受　黨嘖嘖稱之上月又以小故忤姑意姑始則穢罵繼以鞭笞媳不隹堪乃自投於河幸爲路人所見大聲呼救其鄰人聳身赴河挾之以起得不與河伯爲伍然已奄奄欲絕矣使援救稍遲則媳固含寃地下而姑亦豈能置身事外哉○江北婦女每値　隙之時輒赴省城受値爲傭昔人所謂一身兼作僕雙足曰於烏也有某甲者性遊惰不能自食其力並有阿芙蓉之癖其妻傭於江南甲每絕糧輙藉婦以自給前日復有所需妻不能應甲疑其有外通怒詈之其妻恨遇人之不淑也痛哭自撾且欲覓死旋有親串再三勸之始掩面綏步而去此時觀者塞道無不爲之嗟嘆云○某甲者金陵人三娶而三喪其婦去歲復欲續膠因　託親友代爲物色旋有媒媼走告曰某氏女及笄待聘貌極妍妙如願下玉鏡台當以撮合山自任甲闻大喜必欲一兒其人嫗初難之甲許以重謝始允而去次日復至曰幸不辱命已約其姑嫂同至某廳燒香君可先赴廊下伺之有着竹根　袄卜鑿玉色綢裙者卽其人也甲果先往正徘徊間忽見兩輿苒苒而夾降輿之際內一女子娟麗無匹年可十七八服飾與所言悉同甲此時心花怒開不啻入廣寒宮阙矣及歸徒急託媼說項一切聘禮悉從豐腆迨吉期旣届帳設靑廬親友畢集甲因心願已足酬酢極歡不覺沈醉迨客散歸房揭去紅巾則珠索低垂暖香四射口膳而面粉固依然好女子也時甲已玉山傾倒乃就枕先臥次日宿醒未醒賀容登門新人業己先起甲始倉卒出房酬應旣畢欲效畫　故事則新人絕非向日所見且齒亦較長甲知受騙急遣人邀媒嫗至盛氣訶之媒嫗笑曰君顚邪無論大家女斷無李代桃僵之事若彼眞在妙齡豈肯嫁汝　百老翁邪甲語塞而新人似已微聞忿欲覓死甲恐釀爲意外之變不得巳轉託媒嫗代慰新人而媒嫗復以冷語相揶榆甲惟有吞聲忍受而已聞者無不竊笑夫此風盛於都下閱微草堂詳言之何物婆子乃竟得其衣鉢然亦甲之痴想有以啓之也○秣陵東花園後從並蘭若甚名留優婆夷焚脩之所也疏花點石曲逕通幽有引人入勝之趣滄桑變後盡付劫灰惟城東紫竹禪林巋然獨存然亦破屋數椽僅蔽風雨只一老尼供奉香火善女信男絕無過而問者乃前日忽米道姑一人口操揚州音自稱赴九華山進香途間遇盜行李悉爲所刦未能前往知此地爲淸凈世界願與尼同結善緣且昔年曾遇仙人久絕火食日惟瞰野菜少許淸水數盂一切皆無所累尼喜從之並代播其異由是好奇者爭來間訊相屬不絕而道姑又不耐靜坐每日朝出暮歸漸爲里人所疑囑尼絕之老尼尚猶豫未决而道姑自知不爲衆容一日飄然而去竟不知所终云○某甲者籍𨽻秣陵居於上元縣之束鄕家道小康一妻一妾葢有齊人之風焉然素有常之懼金帛所入皆妻主之甲則不敢預聞前日妻歸寍三鼓後忽有數人明火執杖衝門而入先將甲縛擲於地詢其銀藏何所甲以不知對盜怒遽以白刃相加妾往赴救旁有一盜擊以鉅梃頭破血流暈絕於地盜乃肆行搜括事畢如去次日用通知地保報縣請勘郝邑尊因兼攝江寍縣事無暇分身遂委蘇少尉前往或有疑其庄佃引盜入室者然亦絕無証據也 
[戲舟淹斃]  
　　○寍西十字港河道甚闊一小船　於河傍前日有童子三人在船游戲因同倚一邊用力扳推船爲搖擺一童用力太猛竟失手落水此時旣無人見又無篙櫓不能撈救二童相戒勿言𨓜去失童之家尋覔不得次日忽見屍身浮於水面始由隣人謂是日曾見與某家二童共戲舟中爰往詢之乃得其實戲之無益如是爲家長者所當隨時戒飭也 
[院試松属排單]  
　　○昨接松友來信得悉黃宗師憲駕於初三日行抵蘇太交界之鐘架山婁縣邑尊到該處恭迎憲駕於初四日辰刻抵松進院玆將排單錄左　初五行香放告　初六生經古　初七上四學生正塲　初八童經古　初九下四學生正塲　初十覆生經古　十一文生補考考教　十二頭塲童奉金上　十三提覆　十四二塲童南靑　十五提覆　十六三塲童華婁　十七提覆　十八覆新生　十九武童外塲　二十步箭　念一技勇　念二武生內塲　念三總覆　念四獎賞　念五起馬 
[團兵試演]  
　　○本埠西商團　兵定期於初八日在工部局空地會齊聽董事騐聞香港將軍亦發兵官來滬查閱此已列報茲見有告白登於西字報言是日三點鐘當至跑馬塲大操董事就彼點騐香巷將軍所發兵官亦同閱視其統領兵官一人則已於初四日議事時議定以義記行東何君理代膺是選何君前此曾爲團練兵頭嗣因團兵中有不遵約束之處乃辭職而去仍儕於列伍中今因何君深明韜畧故仍以何君爲統領何群言如必用我則當聽我號令得暇召集操演悉當如約而至庶幾可成勁旅否則徒操無益也現在該團兵已於昨日在英領事署曠地試操今日復當會集操演以俟禮拜六大操之時步伐倍形嚴整也 
[試燃小燈]  
　　○本埠電燈公司所有之小電燈可以供房屋內所用前已試燃曾經列報茲悉前晚又在老公司試燃計有五十盞光景光耀一家據云一小電燈可抵十六枝燭光極爲靈便其明與自來火燈無異而光較白俟新公司工竣之後卽可令各家燃此小電燈矣 
[總巡去位]  
　　○聞本埠虹口巡捕房總巡薛君必麟近以高麗請伊辦理事務故已禀請工部局辭職以膺高人之聘查薛總巡在上海巳 
 
 

Page 3

 
 
將及二十年辦事極爲認眞今乃去此適高在高固爲得人而在滬則殊爲失望也 
[馬夫墜馬]  
　　○垂楊夾岸芳草盈隄寓滬西商將有賽馬之舉是以各馬夫逐日淸晨在跑馬塲攬巒疾馳以比馬力昨晨有馬夫某甲策馬如飛比至中途馬忽顚蹶甲遂隨地若將斃然旋由諸馬夫舁甲歸人則無恙也而馬亦歸槽矣 
[鴇婦詭計]  
　　○前日法租界北新街弄二十一號門牌某花烟館有數人曳一妓擁上馬車妓似不肯行衆人圍而觀之詢知妓名金寶揚州人也因與母爭論吞服洋烟故欲載往醫館救治云云後有知其底蕴者謂該妓不願爲娼其母聞之大怒故以馬車載回令再往別處爲妓恐爲人視破故設此詭計耳 
[廣婦猝斃]  
　　○虹口廣東街有粵人之婦前日出外而回甫入門卽跌於地家人急扶之起而氣已絕不知是何急病倘遲歸一刻則斃於路矣 
[秉公定讞]  
　　○前報列原告交保一案法包探已將春源棧接客劉峰仁廚司李曉溪傳到而原被告馬寅熙栢麟兩人亦到案太守着將劉李柏三人暫爲退出先詰馬寅煕日本分府看爾人尚誠實必有主使之人爾可直說與栢麟認識之後曾到過沈家否去年在何處答稱在江西撫州府假舘到滬後與栢麟本不相識太守謂然則栢麟遞與爾信爾可呈案答稱因托伊修表及有回信則稱表不能修亦不將表送來職員一時氣忿已將信燒毀太守謂伊回信言表不能修此信卽表之憑據可以持此向索豈司將憑據燒去實所不解且以同鄕之人而相逢於異地偶有應酬原無不可然不應遽爾換帖且旣已換帖區區一隻搬指祇値價洋六元亦不應如此認眞　果被騙去伊有住處亦可往尋索否則亦可控告何得糾同棧人將伊拉到捕房究竟用過伊洋幾何本分府訪得爾等曾往酒舘吃酒諒有其事答稱曾在醉春園飲酒但從未向伊借洋太守問酒錢何人所會答稱係我所會我曾向源泰天津莊取過洋四十元太守謂然則如何往鹿鶴春茶肆棧中人何人去喚抑約同偕往答稱在馬路與栢相遇同到鹿鶴春適春源棧廚司李某亦在搬指因洗面放在檯上被伊取去太守謂頃間爾說搬指托伊責現又說放在檯上已屬兩歧總而言之爾等擇交不愼其初不過彼此同件用去錢洋繼因爾欲向伊借洋伊恐久假不歸故將表與搬指扣住爾卽指爲拆梢如此之人換帖何爲寅煕低頭不語太守着退出将劉李栢三人帶進研詰據李曉溪供有人令我到鹿鶴春樓上吃茶後見馬先生與天津人亦來馬先生囑我相陪伊獨回到棧內已說被天津人騙去衣服物件故呌我相陪其意欲我看管天津人而馬去後天津人要下樓小遺故亦同下樓天津人欲乘際而𨓜至楊州人家因此將伊拖回恰値馬先生已同劉峯仁等來嗚捕等語旋據劉峯仁稱馬先生是我接到棧中我復到漢口前日始回馬先生喚我到鹿鶴春不知何事在棧之時並未見天津人來過太守詰馬寅煕爾稱伊到棧借衣服何該棧人稱並未見伊鹿鶴春之事爾去喚人而柏麟亦年輕不知擇交現旣稱失去羽縀長袖棉褂小帽及鞋等卽着多事之劉李两人賠償馬寅煕控追被借衣服柏麟控追借去洋十三元零各無憑據不理至捕房所呈案之搬指給馬領去換帖存銷兩造出外不准紏纏李曉溪着暫押待交到馬褂鞋帽再釋各人遵斷而退 
[英界公堂瑣案]  
　　○昨據富捕頭稱前日午後有吳道生投浦尋死巡捕見而阻救及帶至捕房問其何以　死據云爲草紙掮客曾被王錫卿　去草紙價銀六十五兩扭王送案押追分毫無着然我被他客索銀甚急無力料理遂致覓死經陳太守研訊吳道生供嚴州人曾於去年九月間遭王侵吞價銀然我應付之客帳洋一百五六十元迫不能償情急覓死陳太守查得去年九月間吳曾扭控王欠貨銀六十餘兩當已訊供押令王赶辦銀兩繳候給領嗣經屢次責比王仍分毫無繳迄今管押在案今吳旣欠客洋一百五六十元因逼迫而致覓死情固堪憐飭將吳道生暫送棲流公所安置再行嚴追王錫卿繳銀○徐新齋稱葉阿泰是我螟蛉子自幼惰懶不肯習業撫養迄今約及十載不聽訓誨反欲毆我爲此交捕請管押以儆葉阿泰供以後不敢再蹈前轍陳太守隨准徐新齋所請判葉管押一月○工部局巡視街道之西人好司稱虹口三元宮門前有地基一方係顧阿小租與陸阿順者今陸在此地堆積牛糞育違租界章程特報知捕房傳顧陸二人送案顧供租地與陸是實然不知其堆積牛糞陸供開牛乳棚故將牛糞積在空地工部局旣不能容求限七日搬移陳太守飭將顧阿小開釋着陸阿順具限七逾限于咎 
[法界公堂瑣案]  
　　○前月二十二日本報載趙渭慶在法租界同仁輔元分局後面馳馬碰倒東洋車兩輛踏傷東洋車夫一案今悉該車夫李雲樵傷痕畧痊昨日投案聲稱盛澤人在滬推車度日被傷之後在仁　醫館尚未痊可旋據法包探孫寶生禀稱前日據醫生稱尚須避風恐其頭面發腫太守着該車夫仍往醫館俟傷痊再斷趙渭慶着交保○法馬路紫來街口零剪店主周公昌帶學徒管怡生扶其弟周公茂到案訴稱前日傍晚有人携棕色棉綢一方到店欲賣我弟正在帳檯結帳學徒冒昧卽還價一百五六十文我弟以來歷不明之物不敢收買遂拒絕之詎其人稱旣已還價何得不買爭論而散翌日晚間另有一人紏黨二十餘人上櫃復携昨日取來之棉绸先欲尋我店中人答以出外其詩我弟又坐在帳檯彼等唤弟說話我弟不答彼等蜂擁入內有八人將弟拖出先來之人卽在管怡生乎內搶剪刀一把戳傷我弟之面以致血流學徒之手亦被劃傷衆人將弟拖至馬路已在福馨樓茶肆前幸巡捕到來衆始散去祇拘到一人送請究辦翁太守隨詰拘到之人據供姓祝名子香在寶善街某成衣店爲夥棉綢一塊茌茶肆中不識姓名之人買來欲做衣袖者後聞街上喧　聲故出外　看旋被誤拘同看者尚有木匠在內太守謂不必牽扯別人當塲拘獲尚有何說且爾面亦有傷痕非打架而何答稱此乃碰傷太守不信謂賣棉綢之人汝能交出否答稱實在茶肆所買不相認織太守着將祝子香管押周公茂送往仁濟醫館俟傷痊再核○牛昌倒帳一案遷延已兩月餘矣昨據原告順泰坤和安康三錢莊投案訴稱李俊方自限一禮拜　銀業已到期投案請追翁太守詰李俊方據稱未曾保出故未料理太守詢原告異收到若干答稱約共收一千兩而其間有銀二百兩禽未收到現照四折歸償尚該銀五千數百兩太守詰李俊方銀在何處答稱監生必須自巳往收有在鎭江有在上海至保人則原保信昌仍舊肯保倘要保銀則不敢擔承願將親弟交案替押容保出一禮拜親弟現任外面傳進後供稱名成九願為替押料理淸楚太守謂必須自已出外收銀亦無難事着各原告於早上到捕房同李出外收帳至晚仿將李送押翌晨冉住一禮拜後事可淸楚且爾初時不稱監生今將比追則以監生爲護符着將李俊方管押李成九交保出外下期將其兄監服取到再核○德記倒帳一案昨復集訊王悅卿偕于王笛梅携呈德記帳單並開結欠各戶數目及各式圖章呈案翁太守閱畢詢其黃合茂一戶之帳據王悅鄕稱照帳結至去年十二月三十日止合茂欠德記銀六百數十兩而合茂主黃少山稱德記尚有帳薄請　出核對至帳上則彼店欠我銀一百六十餘爾太守調爾戶且暫擱起帳簿據稱是沈子樂取去須待其到案再　自能水落石出沈子樂見爾店名下有應收銀兩故將帳簿取去亦未可知然照現在而論爾店控追銀兩照一折算不過十六兩有零然却不能照摊倘日後沈子樂到案果是爾店欠銀勢必有所藉口随将帳簿等交給鼎裕庄夥協同各戶並王悅卿再查有應收之欵前往索討至賣出之麻袋生財等银亦卽歸併照股勻摊另開細帳呈案 
[經资卿南梁昆仲興陳堯夫胡恩培諸兄先作析津游賦此餞之]  
　　○總角同遊憶昔年他山砥礦意　綿君今早副登龍願我愧翰君 
 
 

Page 4

 
 
一着先　旗亭斟酒話離懷對　依別涙揩舊兩情深千尺水那堪知己隔天涯　飛輪航海指津門襟上猶留泣別痕幸有一端堪解慰征途有侶話晨昏　弱冠　軍敢壯邀請纓有志定封俟他時　倘追風至携手同登太白樓 
　　斗才姚文彬求是草 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百八十三號]  
[光緒九年二月二十七日京報全錄]  
　　宮門抄○發抄　旨四道○前侍　彭　奏爲遵　旨續行查明據實覆陳摺子○廣西撫倇　奏爲調署知縣等缺夾片○大順廣道劉　奏爲接署臬司篆務摺子○大臣毓等　奏爲恭備週年致祭陳　請部欵摺子○江督左　奏爲投標人員留江差遣夾片○二月二十七日禮部宗人府欽天監正紅旂値日無引　見○貴恒文中堂由　東西陵回京請　安○榮公由　東陵回京請　安○前廣西學政秦澍春到京請　安○惠王克王各請假五日○温紹棠請假十日○萬靑藜遞　摺○堂儀司奏初一日祭奉先殿謀公行禮○召見軍機　嵩申○皇上明　卯正至　奉先殿　壽皇殿行禮○○發抄　杜瑞聯奏審明祿豐縣拿獲越獄監犯曹汶鈺等定擬奉　旨刑邵議奏欽此○又試用牧鄧宗裕等署陸凉州等缺奉　旨知道了欽此○又請將監犯越獄隱匿不報之通海令馬錫蕃卽行革職奉　旨着照所請該部知道欽此○又羅平牧葛靜遠調補石膏提舉奉　旨吏部議奏欽此　○○太子少保巡閱江海前兵部右侍郎臣彭玉麟　跪　奏爲遵　旨續行查朋據實覆陳恭摺仰祈　聖鑒事竊臣於去年十一月初十日奉　旨往湖北省查覆操防兵丁滋事一案事竣回浙至十二月二十五日始抵西湖退省𤲅卽於是日承准軍機大臣字寄十一月十一日奉　上諭前因有人奏湖北營兵滋事一案迭經諭令彭玉麟確查具奏等因欽此查前次　諭旨業已於十一月二十八日覆　在案此次　諭旨因臣越鄂往返數千里行蹤無定驛遞轉折是以奉到稽遲臣病軀逝寒怔忡咯血筋骨疼痛諸症益加觸發眠食减少交春更甚受　恩深重末敢偷安復於本年正月初四日出江沿途訪查谨遵　旨續爲我　皇太后　皇上陳之查凃宗瀛係由舉人於同治元年大挑知縣分發江穌前任大学士兩江督臣曾國藩先官京師留心人才卽已賞識及督兩江駐節安慶軍務糧運最關緊要因宗瀛樸實廉幹委司穀米局三年籌解數百萬石軍糧轉運前敵絲毫無怏金陵克復委總辦金陵城內保甲局署理江寍知府復經前任大學士署兩江督臣李鴻章奏補江𡩋府知府辦理善後事宜是時大亂初平兩督臣興廢舉墮利民除弊諸政如同再造涂宗瀛皆矢勤　愼盡力匡勷一府之事亦毫無貽怏至今口碑載道兩督臣屢次列保人才由是上達天廳荐擢今職其任上海道湖南潘司廣西河南巡撫亦曾無　悞之處此其出身升用之所由來言者乃謂由報捐同知升用是其履歷尚未深考謂涂宗瀛專以封殖爲務揚州上海安徽本籍貿易產業甚多臣查涂宗瀛生平最講操守歷官數省同官屬吏共信共知何有專務封殖之事揚州上海貿易產業者原自有人泳宗瀛廉恥自持謹小愼微實不爲此惟其歷任缺分尚優居身過於節儉在本籍六安州鄕間買有莊房兩所田數百畝分與兩 
胞姪爲世業本身子孫兩房鄕間有老屋一所城內新架住屋所買田計不足千畝留爲退老及子孫教育之資此皆人情之常且從節嗇而致似亦不足爲異六安州亂後書院並考棚防雨公舍片瓦無存涂宗瀛倡首捐建成工或因此遂訛爲置產甚多歟至謂其江寍藩庫存銀十六萬兩交藩司梁肇煌經管臣查藩庫非代人存私財之地藩司非代人經管私財之官涂宗瀛久離江寍梁肇煌非其舊属未謀一面未通一音何至輕相許與此不辨而明者也惟查涂宗瀛　上海道時前連司洪汝奎管理金陸軍需局兼書局涂宗瀛與之同鄕同年寄存銀一萬兩託其代刻朱子大全集二程全書近思錄朱子年謂理學宗傳辨正倭文端遺書並醫書多種又因前刑部右侍　吳廷棟是其同州先達涂宗瀛少年嘗從問學業吳廷棟淸德冠時年逾七十告歸之後上無一瓦之覆下無一隴之殖流寓山東曾國藩李鴻章迎居金陵淸　飲　安貧樂道涂余瀛託洪汝奎爲刻　書並經理身後及入祀鄕賢祠一切用度所餘不足二干涂宗瀛調河南巡撫時將廣西湖南積存廉俸一萬兩奏明買米捐賬因提前存洪汝奎餘欵帶至河南應用言者又或因此而傳訛至謂其湘撫任內保甲緝捕並不　眞查涂宗瀛辦事向來結實撫湘未久升任而去自未能從容辦理又調調兵自衛查各省督撫年節皆於頭門左右支帳駐兵以肅體制係屬實情撫署圍墻素矮涂余瀛不肯因陋就簡加高數尺外間稍有議論然實是理所應爲全謂正月初四甘撫標聚衆一節查中軍參將　鴻恩素行約束兵丁甚嚴冬季派兵協同更夫看守各街巷木栅該兵丁以爲非其本分多興怨言新正飲酒戲賭管兵以爲歲時伏臘不在例禁之列施鴻恩必欲　責以整管規該兵等遂逞醉滋鬧　誠旨之然爲數無多尚無聚衆拆署之事涂奈瀛聞之立卽委侯補道劉鎭長沙協副將春祥查辦試兵丁酒醒知罪共舉四人杖責收監正𣝅嚴辦經在籍紳士憐該兵等悉有老親懇求保出約束復行重責枷號革糧釋回該管官撫標千把總游定澤等俱已摘　撤任此係照例外結並非未辦一人敷衍完案謂仟湖廣總督收受川鹽陋規新堤關稅仍蹈舊習一節查涂宗瀛素愼操守亦時以操守繩人其任內分所應得未必能一介不　其同流台汙之陋規當不至仍蹈故常所叅收受川鹽陋規及新堤關稅細查與受過付無有實據謂鄂省兵丁滋事時首將眷屬私送過江以致民心驚駭一飾臣前次往鄂查復時據通省官民調督臣治兵過嚴辦理前事稍近操切者有之未嘗聞有人言其眷屬首先私送過江者耳目衆著公論昭然臣督辦長江水師多年涂宗瀛始以大挑知縣到省其後　至大用臣與之但有公事相接並無私交深知其居官爲人辦事勤愼治躬淸儉居心正大與人誠樸廉於取財亦未能惠以濟衆嚴以守已亦未免苛以繩人愛 
民敬賢而惡之不無稍過隨才任使而知人未能盡朋於吏治是其所長於兵事是其所短往者督撫中　曾國藩胡林翼　用　備文武兼資而又能尊　養才知人善任識量閎遠不計身家加之軍務雖繁而學問進德日勤不懈敷求哲人博訪周諮以　輔翼虛衷納善毫不自務所以能爲我國家撥亂反治襄成中興大業洵足爲督撫將帥立法也涂宗瀛局量規模不能及此然在今日督撫中實爲廉正老成精勤任事才員是其才具品行固久在　洞鑒之中不敢稍爲徇　理合遵　旨查明確實緣由恭摺覆陳伏乞　聖鑒再臣於去冬往返湖北觸咯而怔仲諸症至今疲困精神衰頹此次行抵安徽省城咯血怔忡更甚春愈深而病愈劇拜摺後仍回浙江調理俟舊恙痊可方能出海入江巡閱合併聲明謹　奏軍機大臣奉　旨知道了欽此○○倪文蔚片　再　隆安縣知縣袁寶籙奉文調取引　是所遺員缺查有天保縣知縣兆慶老戚穩練堪以調署又署凑雲縣知縣趙燮和調省差委听遺員缺查有准補恩　縣知縣張毓麟才具開展堪以　署據藩臬兩司會詳前來除分檄遵照外理合循例兩片陳明伙乞　聖鑒謹　奏軍機大臣奉　旨道知了欽此　○　署理直𨽻按察使遇缺題奏按察使大順廣道臣劉盛藻跪　奏爲恭報微臣接署臬篆日期叩謝　天恩仰祈　聖鑒事竊臣於光緒八年十二月十四日奉署督臣張樹聲行知以直𨽻按　使剛毅奉　旨升授廣東布政使卽須交卸赴任委臣署理直𨽻按察使遵卽交卸道篆起程至者於九年二月初二日准升臬司剛毅將印信文卷等件移交前　當卽恭設香　望　闕叩頭謝　　恩祇領迁事伏念臣皖江下土樗櫟庸材早效力於行　疉荷非常之　　命忝備兵於　幾輔　酬逾分之隆施玆復臬　暫　撫衷增惕查直𨽻地稱首劇臬司職在明刑禁暴戢奸事煩責　如臣檮昧深懼弗勝惟　　竭　　遇事禀商署　臣實心經理不敢因暫時攝篆稍涉因循以冀仰答　高厚鴻慈於萬一所有微臣接署臬司篆務日期並感激下忱謹缮摺恭謝　天恩伏乞　皇太后 
皇上聖鑒　　奏軍機大臣奉　旨知道了欽此　○○奴才毓　榮毓桂昂跪　奏爲遵文恭俻週年致祭事宜循案陳請部欵恭摺具奏伏乞　聖鑒事新照現准禮部咨稱恭查本年三月初十日　　貞顯皇后二週年致祭應於　明樓前搭造平台戧橋張　黃幄陳　冠服篚於　供牀設坫桌於合上正中祭文案於階上之西張慕於　隆恩殿東旁列羊酒於幕內陳燎牀於燎所用金銀錁五萬錠紙張五尤張五色紙緞五萬號羊九隻燒黃酒十五瓶連飯桌三十一張讀文致祭衆皆齊集恭代王及執事行禮王公官員均靑長袍褂帽摘緯纓應行陳設之　緞冠服並紙錁羊酒桌張反坫臺盞燎牀　袱蓋袱涼栅平台戧橋　黃幄等項交　陵寢各衙門敬謹備辦等因伏查應行恭備二週年致祭一應事宜旣經各該衙門奏交奴才等敬謹備辦自應詳愼籌畫敬謹辦理現奉部文之日相距致察之期實係較近恭備各事宜應卽妥速赶辦按式成作奴才等巳率同該承辦司員等敬謹製辦惟是應需之項若俟事竣再行造報核發有需畤日須先籌欵以應急需伏查去　恭備初週平一切事宜係遵照　　隆福寺辦遇成案奏請由戶部暫領銀二千兩墊辦一切要需奉　旨着照所請該部知道欽此飲遵等因在案奴才等查現在永濟庫寔無欵墊　要差惟有援照去歲恭備初週年一切事宜成案擬由戶部暫行請頒銀二千兩交該員等將一應事宜敬謹妥辦仍俟事竣分別造册咨報各該衙門查核發放其有應由工部該號者卽由戶部於應撥工部欵內核算扣抵事關　祀典應用要需無欵籌墊謹援案陳明如蒙　允準擬請　飭下戶部照數發放奴才　卽日派員赴　赶緊請領以備應用除供隨桌等項品物　照成案例價與丟歲供品例價另行造册派員一併赴戶部照數請領外所有援案請欵恭備要　各緣由謹繕摺具奏伏乞　皇太后　皇上聖鑒訓示遵行謹　奏軍機大臣奉　旨着照所請該部知道欽此　○○左宗棠片　再投　學習人員　經前督臣等奏請留省補用奉　旨允准在案茲查有補用提督戴定邦楊交彪記名提督夏勝本申道發　用總兵袁紹春二品頂戴　先補用遊擊楊肇俊等六員原係均無留省字樣惟該員等歷署戰功未　置之閑散現當整頓營伍正値需才之際合無仰懇　天恩俯准將補用捉督戴定邦等六員各以原官留于兩江交臣酌量差遺借補以收人地相宜之效惟　道發曾于光緒五年請留陜甘補用並未到省除飭取各員　歷咨部外謹附片陳請伏乞　聖　訓示謹　奏軍機大臣奉　旨着照所請兵部知道欽此 
 
