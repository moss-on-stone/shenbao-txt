# 1888 - 89 - 4905373

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史舘復取累朝堂故列聖宏謨編纂成書箸爲續錄由是自天命迄道光九朝治績燦然大備恭閱之下不特仰見祖宗宵旴勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫漶坊間翻刻又皆魯魚亥豕訛悮良多兹用新式鉛字排印精選上白紙張校對裝潢俱極佳妙刻巳告竣每部分訂六十四本外用紅木夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[歴科試策大成告白] [  點石齋代啓]  
　　春秋兩闈第三場試以策問五道體仿古文語覘實學歴經選刻呈進者大抵皆原原本本殫見洽聞而元魁官卷爲尤重苟非條對詳　光采陸離必致興乏胸羅譏貽腹儉且首場亦不免减色兹特薈萃鄉會名家諸作編歴科試策大成一書分初集二集飽滿者旣徵宏富簡鍊者亦異空疏其中更緝經史子集吏户禮兵刑工爲十類奉以金科付諸石印誠場屋之枕中秘也每部分訂八本價洋二元四角擇於卽日出書在三馬路逢源里慎記書莊發售先此佈聞 
[漠河金礦答問]  
自去年孟冬黑能江將軍派員查看漠河金礦創議開辦嗣經李傅相擬定詳細章程十六條及造輪船開運道招流民添護勇集商股延礦帥等一切事宜并舉候補知府李金鏞督理黑龍江等處礦務兹接邸抄得悉總理衙門遵旨詳議開單具奏應如所請開辦將來金苗日旺礦務日興利源大開人烟漸聚富庶之基胥由於此而漠河金廠當與英之新金山美之舊金山俄之悉畢爾並駕而齊驅矣或有疑之者曰中國之礦不可開也前明萬歴間礦使旁午於道塗礦禍波及於叔季廷臣交爭流宼蠭起此非前覆後鑒之明證乎余曰子真因噎而廢食者矣揚州之貢惟金三品荆州之貢亦惟金三品梁州之貢鏐鐵銀鏤禹貢一書斑斑可考三州之真非礦産而何秦漢以來開礦之事世不概見然卓氏之鐵冶郭家之金穴見諸史册而謂礦不可開乎且夫萬歴之開礦也閹宦總其成土棍司其事游手好閒赤貧無賴之輩相與夤緣濫厠於其間其魚肉紳民奴隷官府拆毁廬舍劚破墳塋遂以激天下之變生盜賊之心故明之亡始於宦官終於流宼於開礦乎何有或又曰然則前數年延礦帥騐礦苗建屋設局招商售股者紛紛不可以數計或未及開辦而罷卽開辦矣或以礦帥庸劣得不償失而罷或以礦苗衰竭入不敷出而罷其有成效可覩者不過什伯中之一二焉何獨於漠河金礦而決　金苗　旺礦務日興由此以至於富庶也乎余曰天下事固不可以膠柱而鼓瑟亦不可以刻舟而求劍也當昔年開礦之創議也未嘗不實事求是講論精詳規條妥善而後建屋設局招商售股而從事焉彼紛紛繼之者不過見售票之速集貲之鉅與股之多中心欣羡而不能巳遂汲汲焉踵而行之延一礦帥而不暇選求一礦苗而不暇擇惟事建屋設局招商售股以冀倖於萬一其得不償失入不敷出之弊旁觀者未嘗不微窺之特當局者不悟耳若夫漠河金礦則不然漠河地處邊荒元寳山溪邊向有外來匪徒偷挖金沙出没無定經前任將軍派兵驅逐布置卡倫金匪盜挖之跡宛然尚存是其金脉之出處不待探測而後知前有俄商薩比湯在出使大臣處呈請欲租粗魯海圖地方設廠挖金雖未允准而俄商之欣慕垂涎巳可想見是其金苗之旺相不待開挖而後知苟其興辦得宜何患不蒸蒸日上馴致富庶也哉或有曰漠河礦務其必若何辦理而後可以得宜也乎余曰自古有治人無治法金廠章程可謂盡善盡美矣然十六條之中與十六條之外猶有委曲紆廻精微細密之處非章程之所得而賅也故礦務之要在立法尤在得人李傅相當議奏時急求一血性忠勇不避艱險之能員以爲之總理者良有以夫顧總理得其人則視乎可事司事得其人則視乎工作所謂司事者卽慎選用人妥延礦帥公舉司帳是也所謂工作者卽招回流民是也然招回流民一條尤重於用人礦帥司帳蓋用人礦師司帳之爲害止於礦務而巳而流民之爲害其烏可以推其所起而量其所至也哉嘗聞各處金銀等礦苟非山澤深藏人跡不到之處往往土著匪徒據爲巳有然汲水淘沙旣無以善其事又無以利其器礦苗之所值除日用飲食之外所贏餘者能有幾何迨夫世遠年深有不啻恒産恒業之父子相傳兄弟相授者一旦失其所恃無所得食父母凍餓妻子離散其操刃持梃倡亂尋讐事有固然勢所必至防之而不可勝防誅之而不可勝誅將不獨礦務之受害也巳故談礦務者必以土著爲傭工俾利益均沾相安無事爲上策夫漠河之流民卽前日之金匪經前任將軍驅民設卡倡亂尋讐之事似可以高枕而無虞矣不知舍土著而别雇傭上則所用而非所習者有之可聚而不可散者有之終不若招回流民之爲得也况乎驅逐容有未盡逃匿或可潛歸將來重返故園不得復理舊業保無有憤恨填胸滋事闖禍以爲害於礦務者是以金匪可以驅逐而流民不可不招回議有曰此事務宜妥慎籌辦不可孟浪從事其亦有所爲而云然歟夫十六條章程旣巳盡善而盡美上至總理下至工作又皆得其人以襄　之則所以兆富庶之基旺金苗而興礦務不亦可計日而待也哉請拭目以俟之 
[本舘接奉電音]  
　　昨晚接到京友發來電音有本月二十四日硃諭一道敬謹譯登○二月二十四日奉硃筆黄卓元補授司經局洗馬欽此 
[輪船失火]  
　　東瀛新聞紙云有小輪船名薩根於本月初五日在東洋内海行駛内裝客六十八名又水手船主人等二十六名不知如何機器内忽然火着因船中裝有樟腦甚多易於引火遂致火勢蔓延不可撲滅船中又無小駁船不能乘之逃命幸海濵有小船兩艘望見火發赶來救援其時有男女十六人或斃於火或投於水另有十八人受傷現在醫治東洋官吏尚欲查究如何起火之故云 
[上苑春光]  
　　神機營左右翼幼丁隊駐兵廠設禁城附近一在銀牐一在酒醋局口外此次應入南苑駐操該營王大臣慮附近禁城無隊駐守擬由精字洋槍隊分派官兵二百數十員名前赴地安門内銀牐左翼幼丁隊廠内駐紥並由銳字洋槍隊分派官兵二百數十員名前赴西安門内酒醋局右翼幼丁隊廠内駐紥仍按五日一班輪流更替設遇調遣呼應較靈○三旗侍衛續辦事章京及内廷各項以四月初十日皇上恭奉皇太后移蹕西苑參仿圓明園成例業經擬章奏明現在爲期伊邇所有值班住宿各項官弁蘇役應需盤費津貼心紅紙張等項卽宜酌添銀兩若干紛紛稟請該管堂官核奪俾得遵行○兵部行文八旗各營所有各旗營兵丁例於每年春秋二季各赴本旗教 
 
 

Page 2

 
 
塲舉行演射盔甲箭應由本部奏明日期分行遵照以備派查光緒十四年春季二月二十一日三月二十一日秋季八月二十一日相應知照貴旗營照例按期演盔甲箭並將應演之兵花名造册報部備查○前紀皇太后選看内務府子女一則兹聞内務府包衣三旗滿洲旗鼓各佐領管領所屬子女此次帶入大内備選者一百數十人當經皇太后逐一挑看擇其品貌端正性敏心靈之子女十二人留於大内以供驅使並將子女中之伶俐者三十人記名令各回家聽候傳喚其未經留宫者准其擇配○禮部示頭傳八旂候補官學教習廖湘蘭一員務於三日内親身赴部騐到並備帶筆墨以備當堂填寫親供核對筆跡○十六日午前慶郡王赴總理各國事務衙門會議中外交涉之件○八旂滿蒙漢二十四固山經户部銀庫支發二月分錢糧計搭二成制錢十萬千文每名無論錢粮多寡均以制錢一千文搭放兵丁領出大半售與街上錢拱每錢一千文可換當十大錢六千文若按欽奉諭旨每制錢二文折當十錢一文則制錢一千文合之當十錢只有五千文而巳目下錢攤紛紛增漲人實不解其何爲也○粤海關監督長權使遣家人管解欠交廣儲司銀庫光緒十三年冬季足金五百兩於二月十六日赴户部呈請轉咨旋經該部行咨内務府 
[北通試事]  
　　覇州士子滋閙石壩署曾見報中後因各學廪保出爲調處始得化險爲夷○學憲按臨生童雲集張剌史恐本地匪徒窩娼聚賭嚴飭地保將貢院前後娼寮賭館驅逐一空仍不時派人稽查違者提案懲辦○許筠庵大宗師於二月十三日由天津起馬十五日按臨通州闔城文武紛紛出城遠迓○詩寳卽賭之流亞也其法摘取古詩一句内空一字猜着者每文錢三倍酬之邇來考塲一帶詩寳如林每攤必請一著名士子爲護身符遇有紛爭卽云此係某縣某先生所設聞者毛髮聾然恃考欺人於此可見○今届赶考者以書肆爲最多石印鉛板各書籍堆積如山折扣售錢尚少過問者較之上届歲試獲利三倍者奚啻雲泥 
[古潞雜聞]  
　　伊犁遣撤之吉林第二起第四起官兵三百二十八員名於去歲五月到通由神機營查例給與川資銀並迭次支借以便歸田該官兵等固有遵命送回者然異地逗留仍復不少現據統領貴德禀稱此項官兵僉稱前發餉銀巳經用罄若不補發伊犁欠餉不克啓程復由神機營王大臣奏准由營撥銀一萬兩作爲該官兵回省津貼免其扣還委翼長祥普明惠來通協同地方官按名散放其巳啓程及因事故回省者由三省練兵領餉委員交吉林將軍查照開放在通官兵如再遲延不去官則從嚴叅辦兵則送交刑部决不寛貸○潞河書院每月初二日由道府州輪流課試二月爲道課之期許觀察自捐廉俸優給花紅攺於初八日觀風先期曉諭所屬各州縣生童各赴本學報名投卷聽候示題考試是日應試者共三百餘名濟濟蹌蹌洵稱盛事○西海子白某與附近王某偶因細故口角將王辱毆事聞於梁某梁與王素係至交出爲調處及至白姓門前白疑梁尋隙持棍亂毆並以鎗戳傷數處梁不甘心約集東關小車夫三百人各持木棒而至白亦糾集百餘人稱戈比干以待幸兩造親友極力排難解紛此事始寢 
[瀛存祗蘇]  
　　署蘇藩憲福餘安方伯之瀛眷由維揚來蘇方伯特派利川小火輪往迓十八日抵胥門碼頭府縣以下各員咸往投遞手版稟安午刻卽命輿入署 
[失摺定]  
　　遺失奏摺一案訊斷各情節登前報崧振帥以蘇州府所詳僅將丹徒驛書擬以杖革未免過輕乃批司另行核議從重定罪現經署臬憲陳少希廉訪提集訊鞫一再推求其摺件短少殊非該驛書之罪惟驛書不應擅自拆動查律例並無治罪專條令照擅拆緊要文件以致貽悮軍機流罪上减一等擬杖一百徒三年丹徒縣家丁照不應重律擬杖八十分别折責發落巳申詳撫憲并將擬徒之蔣慎發縣收禁 
[閩嶠瑣談]  
　　新任閩縣楊鏡秋大令業巳到省以西門街容安客棧爲行臺代理篆務之劉特舟大令聞須俟四月間始交卸云○府試二塲業經揭曉所取僅三分之一府尊示期本月十九日十縣文童合考想童子軍中又有一番白戰矣○青田鄉婦池氏年三十餘丈夫早世矢志不再適人夫族姪陸木水利氏遺産迫令攺嫁氏心盟白水誓不肯從上月木水竟串合鴆媒乘夜將氏强抱登輿售與隣鄉某甲得受身價錢一百三十千及氏至甲家强之交拜氏伺隙自尋短見經人救甦氏胞姪木枝聞之赴縣禀控李大令立卽籖差拘甲訊供中竟藐視官符將差毆辱邑尊大怒移營拘甲嚴懲○某甲色中餓鬼也日前飲至酩酊蹩躃過府前街見一挑菜婦年可二十餘婀娜便嬛丰姿楚楚不覺魂輸色授任意詼嘲甚至探手入祙胸捫其雙乳婦厲聲叱之甲始赧赧然赬顔避去婦不甘受辱至連明里訴諸鞋店主某乙乙忿不能平糾約數十人上前追赶甲醉後東歪西倒步履遲延方至臬轅前被乙等擒住飽以老拳有香店夥某丙與甲素稱莫逆見甲受虧亦糾約數十人與之抵禦旁觀者咸不直甲勒令以鞭砲香燭向街心燃放始得了事事本無奇特書之以爲輕薄子戒但書甲乙者不欲使魏收驚蛺蝶惡名傳播遐方也 
[蘇藩抵滬]  
　　新簡江蘇藩憲黄方伯彭年請訓出都由津沽乘招商局豐順輪船於昨晨蒞滬江海關道龔仰蘧松滬捐釐局總辦吳廣菴二觀察松海防同知劉乙笙司馬貨捐局會辦翁子文英界讞員蔡二源二太守法界讞員王雁臣司馬上海縣裴浩亭邑尊總巡馮蓮士直剌及文武印委各員咸詣舟次謁見上海縣辦差人先期巳預備大號官舫俟方伯起程赴蘇 
[自來水公司清帳]  
　　本埠自來水公司去年西歴一千八百八十七年十二月底止一年細帳現巳繕就清單以供衆覽據稱刻下用該公司之水者日盛一日去年一歲之中所收計銀六萬九千一百七十一兩六錢九分除各種開銷外餘銀三萬五千六百十九兩四錢一分現經該公司董事議定應付巳經收足各股分每股英金一磅其未經收足各股每股付英金五先零該公司所用器具切均無損敝將來用水者益多則水池機器均有加增水管之通至各處者亦復不少楊樹浦左近新建房屋俾辦理人居此以便管理各事所添新股一千二百股每股尚可收英金十磅該公司須添配各物儘足敷用由是觀之該公司生意定卜蒸蒸日上而租界居人不特飲和食德且於救火大有裨益是誠一大利源而亦一大善舉也 
[善戱可嘉]  
　　戱者所以勸善而警惡者也然近時之戱往往誨淫誨盜漸失本旨俞蓮村先生所製古樂府多以勸懲爲事曾經各憲傳令本埠各戱　扮演無如節目清疎觀者頗嫌冷落以故終未盛行昨日七里灘漁子邀余至新丹桂觀新戱水火報於魚龍曼衍之中悉出以勸善懲惡之意旣足以驚心動目又可以悅目賞心其用意之厚爲何如矣吾知此戱旣行該戱園生意必且蒸蒸日上而所以感人者尤深且廣焉至其戱之新奇則有目者所共賞無煩贅述也 
[車夫安靜]  
　　連日小車聚衆求免加捐上海縣裴邑尊英界讞員蔡太守會銜出示後復飭公廨差役分投開導各車夫昨日間有小車轔轔聲巡捕並不阻問第未卜英總領事如何議覆不致以後再有波瀾否也 
[幼孩待領]  
　　前日本邑迎城隍會過小南門内三官堂前有七八歲之男孩躑躅道途並無人領適有某君路過恐被匪人拐去因將孩交該鋪地甲收管據孩自稱楊姓住在法租界倘失孩家聞之卽可覓保往領也 
[分别保釋]  
　　小車聚衆譁閙時經捕拘到七人均不認推小車因之押候交保嗣因七人均未保去故於昨日解案據宋永福供是老虎灶夥沈利川供是米店出司徐永江供爲挑水夫陳卿夫供是小工司馬均着釋放趙茂羣供實是推小車因怕打當時不認張春江供推東洋車 
 
 

Page 3

 
 
主車是王理羣張阿羣供亦是東洋車夫車主蔡阿明司馬研詰之下均着交保車主到案保去 
[邑尊騐屍]  
　　昨報列猝然倒斃一節上海縣裴浩亭邑尊於昨日午前十一點鐘時帶同刑仵書役人等親臨福森錩客棧相騐法捕房副捕頭謝而諾率帶中西捕到塲驅逐閒人死者棉被中有信七封當經王包探携交捕房及邑尊臨騐捕頭着包探李雲發遞呈其手版上寫銘字中軍右營儘先把總王貴鵬信一件交管帶武毅右營右軍朱大人一件交常大人一件交管帶銘字中軍右營恩憲大人以上三件均無縣名不知何人所寄一件係金陵盧妃巷陳二亷寄交昌字右營後哨哨官何慶雲收一件係鈕殿臣寄交常大人旭初收啓一件係申江賈駿元寄金陵太古洋棚葉錦城四兄收信巳拆開其中大略謂鮑雲生靈柩自田臺北裝伏波官輪船交鎮江十二圩地方因該輪船至鎮江未便停輪故蔣柩載至金陵由金士順收等語一件係金陵盧妃巷常公館家信送交常大人者另有全泰信棧收條一紙係經遞臺灣中右營江曉山先生收鞋籃之内有舊鞋水烟袋面盆醬鴨等物裴邑尊傅棧主周錫泉接客人葛阿順研問情由葛阿順稱吳淞船到我卽往接據死者稱是江浦縣人有事往基隆及到棧況臉人忽倒地卽行斃命邑尊着卽抬屍飭仵作檢騐據仵作喝報屍身帶紅色的係跌瘇氣閉身死並無别故臍間貼有膏藥一枚褲腰兠肘中有洋一元八開一個散錢數十文邑尊着卽收殮加封發壇標記邑尊乘輿回署時巳十二點鐘矣 
[英界公堂瑣案]  
　　美商密司得球勃來訴稱華人陸錦榮卽楷利曾開法芝西菜館將生財器皿向我抵銀二千兩立有抵據現在核算利銀一百三十兩有奇而楷利與股東西人美貼在英刑司署涉訟所有銀兩存在案中我故偕楷利投案抵據呈閱請發堂諭以便投刑司署領銀楷利供寗波人曾與美貼股開法芝西菜館小的存本較多美貼則本銀無幾後小的因其心懷不良控諸英刑司署業巳奉訊明白惟小的被中西人欠洋萬餘元小的欠中西人亦有七千餘元帳目及現銀二千二百兩均存刑司署至將生財向密司得球勃來　抵之銀理合照還蔡太守商之易副領事准發堂諭備函移請刑司劃給密司得球勃來本利銀二千一百三十兩有奇抵據發還俟領銀後繳銷○潮州人沈盈雲訴稱金阿友新開土行雇王阿巧貼招紙王轉雇小的言明每日工洋三角一連三日共貼三百五十張向索工資金言招紙尚未貼齊須至各處察看然其間巳有被人扯去者與之理論被伊擊破頭顱爲此報捕拘案王供與同金供雇伊貼招紙言明三日貼三百五十張工洋九角豈知伊等祇貼五十張向之論說不敢行兇蔡太守騐得沈受傷屬實惟减貼招紙亦有不是但金總不應行兇判罰洋二元爲工資養傷費○長利洋行管房西人控房客張槐三壇拆天花板交捕送案蔡太守飭張交保着西人知照謝姓投案再訊等因巳詳前報昨日覆訊西人申訴前情謝常安　現在長利行經收房租張槐三並未將拆天花板之事知照至天花板是否張所做並不得知張供前在長利行經收房租以此屋爲帳房共計三間天花板皆由我做洋東亦所知道今因搬移拆下尚有竹籬亦是我做前日巳折下一間及再拆一間適西人到來阻止告以洋東知道可同去質對西人怒謂我卽洋東將我交捕現在仍欲取回天花板竹籬况該處房屋共三十餘幢因欲拆卸翻造房客均巳遷移大概皆無天花板惟我住之三間有之此卽明　也易副領事總以張不應並不知照擅行拆卸太守看張自向洋東言明○印捕禀稱昨見李小娘所駕馬車被陳桂榮車之撞壞照駕車章程咎實在陳今特送案請訊李供駕車行駛突見陳車横駛而來喝止不及巳被撞壞請追修資陳供願將李車修理蔡太守判陳除修車外再罰洋二元以儆○張朱氏疑同居人張文元扭鎖行竊蔡太守訊供之下着張知照季姓到案再訊等因曾登前報昨日該氏申訴前情張供季姓不知何往不能尋交捕頭稱查得季前曾犯竊此次該氏失物或者被季所算亦未可知太守飭張交保俟尋到季姓再究○包探施錦堂禀稱茶館主土阿三失去衣服查獲竊犯魏奎堂起出原贓送案請究土申訴前情該竊俯首永恩蔡太守判管押二十一天贓父失主 
[法界公堂瑣案]  
　　拔刃行兇一節兩登前報昨日捕房將烟館主馬阿九着保交案據法包探禀稱天津人胡學理被流氓毛三砍傷七刀現送在仁濟醫館伊住處檯上有紙牌一副呈案樓中有檯一隻凳四隻板三塊土司馬詰之馬阿九據供胡亦天津人在戱園唱戲租我樓面居住並無長物毛三並不認識司馬謂照此情形顯見爾租屋與人開賭塲着將馬阿九交保再核○前報列某甲送子到法捕房請辦一節昨日解案據范洪生供父名老三住醬園弄司馬着管押候懲○法捕拘到賭徒褚阿松一節曾經登報昨日解案王司馬謂其釋放未久又敢犯賭殊屬可惡押候懲辦○王杜氏訴稱丈夫王阿保本撑煤船現在吳淞裝泥昨日偶回路過煤炭店店中人喚伊進去閒談詎有寍波人徐老丹　過疑丈夫奪伊生意竟將丈夫打傷頭額現臥家中不　起身王司馬詰之徐老丹據稱伊等兩人打我一人伊白跌傷我未打伊司馬着將徐管押候王傷痊再行核辦○小東門巡捕見有男孩在路啼哭據云與伊母失散因卽帶回捕房昨日解案據孩供姓陳名阿大今年十五歲金山縣立陽鎮人父名之梅同母及夥一人於半月前載鹽四十包到吳淞相近被人將父併鹽船捉去夥計逃走我與母逃在鄉間昨日母同寍波人帶我到上海呌我暫候母去不回是以啼哭司馬詰其上海可有熟人放爾出外到何處去答稱此間無熟人家中尚有伯父我回家尚能識路詰其有無盤川答稱有錢五十文司馬商之祁繙譯官在罰欵中提錢二百文給作川資令其速回陳阿大叩謝而去○前報列詹際堂爲買羊毛成訟一節昨日捕房將在押之盛桂生解案詹際堂具領狀到案稱羊毛由王厚生秤與我計重五百四十二斤秤桿仍不見包探禀稱婦人因有孩乳是以保出司馬着盛寄信出外赶緊料理清楚可以釋放○大成昌水旱烟店控夥不收放出之帳一節昨據該店經手人范竹和遞呈禀詞王司馬閱竟詰之該夥錢保據供係裘竹舟荐去放出之帳有二户計二百餘千尚有一百餘千放在崇明乾太昌店因遭回錄願出票子賠伊王司馬着交保料理○昨報列彩視街花烟館吸白烟肇事一節捕房將張方照解案花烟館婦張周氏投案訴稱妓名王金珠前日張來吸白烟吵房間拔去茉莉簪寄子木山及女兒均被打壞張方照供做骨貨生意爲買鞋子走過見人打架閒立觀看被彼等誤捉司馬着將原鼓一併管押着張周氏交出木山再核○初四日報列包車夫錢永安拉車不慎撞傷老嫗一節因受傷之王徐氏不願再往醫院爲此知照捕房將該車夫解案丹經包探江德林將坐車人楊麻子傳到王司馬詰之王徐氏據稱寗波人今年六十七歲兒子王良標今年三十歲在泥城橋西新閘　近做酒店生意小婦人在醫院兒子末曾得信是以未到司馬詰楊麻子據供名際亭寍波人在滬做銅鉛雜貨掮客　人推車每月出工洋三元是日欲判泰隆洋行行過新橋浜口適有馬車來急囑避讓該婦耳聾未曾聽見遂被碰倒並不傷骨在醫院中曾喚伊外甥看望王徐氏　要洋二元卽可回去今願貼養傷費王司馬謂爾車夫第二次到堂稱不知主人名姓第二日在捕房因要比責卽說出楊麻子三字錢永安推車不慎判笞責一百板楊際亭卽坐包車撞人何勿向老嫗安慰反思逃遁亦屬不合着貼償王徐氏醫院飯資一元三角另罰養傷費洋四十元押候繳洋釋放王徐氏着派人送至伊子處俟楊交到洋元投案給領 
[上海陳家木橋電局内豫皖賑所二十二日至二十四日事略]  
　　經君佩卿二十三日清江來電云今抵清明早開車赶程赴汴○香港東華醫院惠交敝處之第三次銀一百兩另蘇州電局十四次一百十七元京都全芸翁十三次一百五十兩金匱可園第五次太湖收生局二十四次均到先此報謝○同里任徠峯先生書名久播潤資助賑求書者請來敝所照潤格付資取收票後自寄同里以便加墨 
[鉅欵助賑]  
　　西江無名氏俯助河南鄭州賑捐規銀一千兩由廣義棧内德盛錢票號匯兌承包貢章先生交來○日本神户理事署蹇虚甫仁丈奉星使諭令三口廣爲勸捐藉資補救渥承募得該處商董等捐洋七百元由源記號先行寄來俟名册到俊各善户台銜照　登報○ 
 
 

Page 4

 
 
曾少農善士求令祖恙愈安眠由製造局聶仲翁交來湘平銀二百兩委解鄭州散放以上均經拜收想吉人爲善自天祐之國之光亦家之慶也上海北巿絲業會館籌賑公所愚弟少欽施善昌謹誌 
[春日宴嘯園創結日河吟社序]  
　　噫吾松郡詩壇　寂久矣自泖東七子後則有張黄雷顧諸先生茸城近課之集時在道光季歲迄於今逾四十年此四十年間中更宼亂風聲鶴唳流離轉徙者十餘年弔生問故繕完保聚者十餘年至於民安物阜重慶昇平而尊罍酬唱之盛木有起而繼之者今始得孫丈浣香集同人於沈氏嘯園創結日河吟社之舉何其晚也雖然猶未晚詩文之在世宙與日星河嶽無終極風霜之所不能蝕兵燹之所不能刦遏之而其積愈厚揚之而其光益堅雖當時世倉黄風流消歇之日而騷人逸士沈思獨往邈然曠然若有所遇者蓋無在而非詩焉及今得一提倡之人導楊斯事譬猶衆響嗷嘈彚成雅奏百川灌注匯爲大河其勢有不期而會者我知今兹之集雖寥寥數人行將遐邇聞風更唱迭和用以繼曩時諸老之後可操劵必也抑子更有幸者我郡先達近多意計廣遠或不屑役志於故業而後生鮮所則傚心志無所寄漸至縱欲敗度而不知所返得孫丈此舉藉以袪塵俗而振風雅且使學者知詩文雖小道苟以餘力爲此實有合於猶賢乎巳之旨其足爲吾黨裨者豈淺鮮哉子故樂得而爲之序[  華亭朱昌鼎]  
[小詩請同社諸先生粲政]  
　　五人三百有五歲海上同時作寓公抱甕灌園推漫叟深山臥雪有詩翁霸才獨竪騷壇幟良相能收藥籠功白社我慙名坿驥碧紗句羡爪留鴻[  茶䃺山人汪芭]  
[偶成]  
　　春江十度寄吟身境與時殊感慰頻爲語同心在天壤我懷不似少年人[  陳吟鉢率草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋電報總局豫皖賑所經收蘇城電報局第十三批賑細數單]  
　　戈陳氏爲女二寶求病速愈三十元柳巷吳公舘交來洋二十四元又錢二百文盛澤五詠仙十五元無名氏公記求放心齋三户各一元孚吉二無名氏脚患一疽醫金移賑求神靈默佑十元完心顧人四元謙益蔣範記蔣祥記錢氏八齡童子積省點心錢四户各五角以上於二月初五實收到英洋九十元錢二百合併聲明 
[上海陳家木橋電報總局豫皖賑所經收杭城同善堂第七批賑欵細數]  
　　同采福銅洋六十元罰應長源肉店收買私鹽塔捐餘洋四十元王第二十元錢塘王沐君募印送文昌孝經資移賑求安氏彭小餘節省新正春酒筵席費吳子瀛求病带痊女埠船户販賣私鹽罰欵五户各洋十元召溪逸者最樂軒二户各五元王陳氏求平安楊小亭二户各四元張寅伯祀費餘欵鄒典三祀費餘無名氏無名氏四户各二元程桂林無名氏目疾氏吳潘莊爲父小生辰放生四户各一元王德慶王三嘉二户合助洋一元以上實收英洋一百四十一元銅洋六十元於二月初八一合併聲名 
[上海陳家木橋電報總局豫皖賑所經收章門寓客募第二三批賑欵細數]  
　　第二批揚字第九號捐册豐城縣善餘生明府勸捐長春質同豐質豐城縣左堂張樂善堂四户各十元陸慎思堂四元吳應之正順正益同泰春茂周廷邦洪興唐增榮八户各三元吳瑞之崔恢慧葛合鵬榮發源順益成任鳳祥劉永慶李萬元桂香齋惕正豐熊萬春萬興慶雲齋豫順吳恆源胡合茂孫蘭陵　馮悟德堂陵棟和書屋陳退省山房温樹德葉曉初二十三人各二元高一泉堂高本立堂萬全堂杜同興益美泰興允源春　源　泰合和賴祥春萬盛鴻順大　復昌德裕同豐厚天香齋豐益源吳金順陸兆豐鄧德和泰順萬泰徐正生洪發徐茂泰李正元祥順李存仁堂葛濟恆鄂希賢楊春廷鄧洪恩羅麟祥劉必應三十六人各一元計洋一百五十元合元一百兩○揚字第十一號捐册玉山縣孟子卿明府交邑紳徐君因之募竹林氏洋十四元依仁堂十元張博雅堂六元詹應昌五元嘉勝鄭月軒信可阡安守阡四人各三　厚記毛耕心堂聶三禮堂李廣順章三益堂尊三　光裕堂任咨卿八户各二元四如阡鄭樹吉堂嚴富春堂隆盛興錨春在崇禮堂普順豫鳳　聯祥盧其榮謹厚堂貴和堂比玉堂十二户各一元共計英洋七十五元合規銀五十兩另四錢七分五厘○揚字第十七號捐册貴谿縣朱萃錢明府勸捐春者草堂幼學朱童學繡朱女三户各十元幼學周董學繡周女二户各五元汪遺愛堂洋銀十四兩胡養和堂六兩三錢七分又錢四百零六文龍興七元又錢三百九十二亨祥乾益鹽棧二人各七兩元茂鹽棧六元德裕幼董姚貞二户各二兩八錢車怡大二兩七錢八分同有龔同慶堂二人各二兩六錢慶祥二元又錢八百十二廣聚蕭錦豐共四兩一錢九分敦仁堂姚一兩四錢六分丁美善李守之二人各一兩四錢祥興一兩三錢八分金明泰金寛裕共一兩九錢四分周光雨一兩三錢八分成記一兩○五敖元和七錢一廣中成余仁泰二人各七錢龔接生六錢九分恊和遠大敖仁和三户各六錢八分德成仁福興二人各六錢七恊成聚和共六錢七分復茂興恆昌二户各六錢五分萬益六錢四分廣成隆合記二户各六錢三分同順泰六錢二德隆六錢汪崑和五錢九周永成順大公順三人各五錢八分同升五錢七分信和義龔隆裕二户各五錢六分洪德昌同豐二人每五錢五分乾吉開元堂二人各五錢四分祥泰五錢二分悅大五錢一羅海林五錢公和成四錢九分萃大源遠二人四錢八分裕興四錢五分玉成三錢七分曾四興馬源順二人各一千五百十廣泰一千同益九百八十啓茂九百楊泰盛中和各七百文○楊字第十八號册求平安雍爲氏德遺堂同公堂心有餘善積堂永有堂求庇堂信孚氏有恆堂敦本堂善曾堂悟心堂補不足齋元吉堂何爲補慎堂勉力氏洪德堂怡怡氏聚善堂力行其義求之惟吉思善堂施蒲氏遺慶堂誠敬堂元安堂二十八人共捐洋一百十四元又錢五百三十一周靜山曉考南徐輔元江時化吳金容董廷献倪炳華彭占魁蔣國　桂興賢吳順　張盡臣周喜洛吳鎮邦曉貴生李之林屠喜林周志謙汪年廷十九人共捐銀十四兩增灣同仁堂十二元坊同仁堂四元汪寶善堂熊雨錢堂姜榮發堂江培德堂王德堂書帶草堂胡馬卿堂七人每一兩四全以上第二批共計捐元三伯七十五兩八全七分五厘○此單未完 
[上海陳家木橋電報總局豫皖賑所經收兩廣電局募第五批賑欵細數另登]  
　　沈小周剌史募永保安祈各願二户各一百兩合志堂三十四兩九錢沈曉山十四兩横門厰總辦委員管駕官司巡　水勇船户共七十一兩一錢瑞成堂三兩六錢張子玉四元張玉基張輝光二户各三元張潤璋二員張汝南十九兩九錢四分　明氏十九兩九錢五分太原范陽氏十四兩三錢四分陳村羅少愚十四兩錢五分崑崗汎施耀垣十四兩三錢六分陳村片糖行七兩一錢七分白糖行詒遠堂七兩一錢分油行昭遠堂七兩一錢六分承啓堂六兩九錢五分蘇志讓聚德堂二户各十兩樹敦堂二兩八錢共安堂二兩八錢六分九思一兩三錢四分退思堂一兩三錢一分伯山村人七錢一分大原黎稱移　兩啓英張湛民二户各七錢廿善堂五錢二分平善堂楊家殷英雋堂片玉堂李蓮慶堂五户各三錢六分何瑞人七錢二分黄三樂堂一錢二分何平皆一錢以上共銀四百八十七兩二錢九分○廣恊署經勸勝字蔡貽善堂二十元香邑無名氏六元啓瑞堂二元梁孝恭堂樂善棠吉慶堂如意堂利就堂楊炳章順邑蘇杭陳耀恩歐守留十户一元鄧成美堂陸敦原堂陳延禧三户一中元以上共計銀二十八兩三錢五分○致字册陳寄湖十廣順發行八元順源號五員美南瑞春萬春慶美四户各三元謙泰公成嘉合生春裕和浩合和元成美蕭致和堂九户各二元三益周發合裕生蕭銘脩繩脩和茂六户各一員張文欽鄭添文祐文顯黄科記質記黄記七户各一中元以上共合銀四十四兩八錢一分○雨字册黄和亭一百元西關汎吳秉龍十五元楊可棟十元河南汎李各六元右哨李世貴靖遠汎李芝南二户各四元東關氏汎朱明亮草塲汎畢鴻先孫榮榜三户各三員小東樓汎白世銘靖海樓張北祥二户各二元藥局汎李斌楊馬長輝二户各一員廣恊傳宣廳一兩四錢以上共合銀一百十三一二分○霞字册原益號五元楊繼思一四員歌禮耕堂十元莊善慶堂梁德厚堂韓聯里堂三户各三員李昌善堂馮慶堂歐愛堂三户各二元何佩　堂譚宏基堂鄱慶雲堂周詰澤堂吕廣德堂鍾履亨堂馮允昌堂七户各一元以上共合銀四十三兩八錢○麗字册泰輿順十兩廣興恆盛二户五元成興二元以上共合叁十八兩五錢八分○水字册陳有恭榮祥行二户各十元池長興八元蔡任菴東美號二户各五元廣泰水泰源共五元池安懷泗合成柯錦堂梁記吳記洪有合洪興合洪永順隆洪億和九户二元楊尤通蔡撍盛利張發利裕泰啓鴻敬記濟和集古齋兩盛順興利陳渭之林志之李玉麗茂昌行古薌齋二文林閣榮合吳子衡十九户各一元以上共合銀五十七兩三錢八分○壽考册二千五百另八號陳恊昌永隆昌二户各五元蘇烈喜三元黄藹人二元宜昌張燦堂二户各一無名氏黄惇山二户各一中元以上共計銀十二兩九錢六分○又册一千五百號壽堂田道八二户各一兩四錢四分竹記安壽氏景堂氏敦厚王蔭堂聚德堂補堂三五記吉祥軒駿氏吳興氏十一户各七二分力與心違一兩福元氏安甡松儕氏安筠氏安和氏旺記六户各三錢六分同善堂六錢三分毓麟堂六錢二分五厘姚宿屏二錢補全記四錢二分三厘賡記二錢一分六記一錢四分四厘以上共計銀十六兩一錢九分四厘○又册一千三伯十八號合成堂經募慎思堂四元　記註經堂徐郭氏思善堂馮記勉記郭記左玉德劉記周記劉記周記十二户各二元瑞年堂左鐵筠謙益堂厚德堂王記梁記曾記梁記陳記廖記無名氏郭記葉記怡怡堂張記慶羅氏十六户各一元保安堂陳有左郭氏陳炳鍾庸岑純六户各三錢六分李東二錢無名氏三錢四分八厘量力堂翰藻周記周記四户各一錢八分吕記一中元翁明周柏君二户各一錢四分四厘鄧陳氏鄧永二户各一毫雀沛潤二户各一錢以上共計銀三十六兩○又册三百九十二號沈宅經募王氏一牛易氏三户各五毫量力堂四元阿三阿寶二户各二毫牛仔一元阿勤一毫以上共計洋七元○此單未完 
[上海三馬路與昌恊賑公所陳竹坪經收山東直隷河南皖北賑捐十一月廿七第八百七十七次清單]  
　　退省居十二元寄吳山人五元○康宇册寓厦門浙江胡保聯善募來寄鶴詞人八元○另收河南賑○有福册本埠馬恊順土行交來廣東馬豐盛廿元嶺西渤海郡張致恭氏它銀六十兩申銀六十一兩二錢五分○又册陳春記南棧交來十二户共錢二千四百○又本埠無名氏二元半又銅洋一元卓養和堂二元以上共四元五角銅洋一元○又册淮城吕文美衣號經募李路洲四元楊漢丞仲平吕實齋金門篤齋程慢生無名二喜林蝶孫張子翔湯金林汪培三王荆樂更生氏十三户各二元劉永興楊儉堂陳氏靜觀主人無名公善堂黄式庵袁春坡丁寛甫六藝敦萊林澤清益鄉徐家生無名李子林吕均岑少蓮儀齋許仰之元莫鵬飛徐家生映華馬氏程亷甫常馬氏汪翰　陳鳳州王桂舟壽田張名氏汪星五三十四户各一元張喜生一元五角吕季修福堂禮齋翰臣韻臣無名十户善善堂存德堂愧德堂豫和祥屏山外史德昌號來記純嘏堂慶春財了城師濟美堂羡善軒邵復候子鴻朗軒莊耀山竹賢何夢琴楊興山國華傅氏際春程氏許道原心泉忡平易園琴山朱雲氏煥章王中和幹庭道生坤森册伯培元徐容氏少山胡天福張貞清嘵記仰山海仙小明培生味鑒泰安堂林少峰蕭悅記振甫邊夢九龔武陵堂毛實夫戴蔭甫佑臣彭靖之陳震亭王氏文謹錢味三芝方普文安然尹得元方仲子欽趙琢章羅福善余騎琴盧子湘安齋茅偉記樊夢符唐興齋李鳳書劉金堂丁雨屏泗農孫祖培宋權之汪集梧顔子秋顧玉豈麗生談潤波金吉人震源九十三户各五角又許仲平善士募無名氏許金瓶各一元無名氏張七角譚安氏馬蔚女無名氏李無名劉無名列三天陽氏六户各五角張味覽三百又拯急册鎮江無名氏節食蟹費一元退思居士三百電澄居土二百無名氏三户劉才子卿五户各一百以上三册共來洋一百廿四元由本埠陶聘卿先生交來○百川通號王子韾先生交來京都若梅女史員當閣女史各京平五十兩合來規元一百零三兩○有福册如臯城西街孫來雲手秦熙恆隆公和善秦啓庽六户各一元又保命册秦熙可泰合裕復原五户各一元又救命二摺裕益裕泰恆盛啓源四户各一元又救災圖册廣裕長福鼎和永興四户各一元以上四册共十九元○救災圖錫山茂記行求姚鎮記梁溪無名氏古棠知愧人石見人無力子吉祥氏補過氏煩手朱新翁福來原遠十一户名五角陶求安一元無民三角太原氏二角救命二摺求安一元梁溪無名氏姚鎮卽無方子補過煩手古棠知愧氏石見氏朱星翁福記九户各五角源遠三角無名氏二角以上二册共十三元○有福默縣魚亭少力氏汪一元錢三百六十元茂五百元泰蘇象寅永新各四百德茂義盛恆泰各二百四户各一百以上四元○慈翼堂余求熱退身健四元文報局來蘇州行題名人舊棉衣一件清江胡爾頤錢五百○湖北全泰盛局來曹公舘四元南翔王梅初求保先慈冥福續助棉衣十元以上共收河南賑洋二百另二元規銀一百六十四兩二錢四分銅洋一元小洋五角錢二千九百舊棉衣一件○本日共收英洋二百廿七元規銀一百六十四兩二錢四分小洋五角銅洋一元錢二千九百舊棉衣一件合併聲明 
 
 
 

Page 10

 
 
   
 
 

Page 11

 
 
[光緒十四年二月十六日京報全錄]  
　　宫門抄○諭旨二道錄前○黔撫潘奏整頓吏治秉公激揚摺○又奏逆倫重犯案律定擬摺○將軍謙奏拿獲盜犯各員援案彚獎摺○豫撫倪奏委署知府片○廣西撫李奏委署知府片○將軍謙奏塔子溝司員飭回署任片○豫撫倪奏廓爾喀貢使八境出境日期摺○二月十六日吏部翰林院正紅旗值日吏部引見三十九名○玉山假滿請安○綿宜續假五日○召見軍機謨貝子續昌恩公鳳鳴○皇上明日用膳辦事召見後出順貞門神武門西安門至醇親王府看視畢仍由舊路還宫○○貴州巡撫臣潘霨跪奏爲整頓吏治秉公激揚恭摺仰祈聖鑒事竊思求治以得人爲要安民以察吏爲先未有舉劾不明而吏治能有起色者也况黔省地屬邊隅人才本少現值辦理礦務購備機器巳據出使英俄國臣劉瑞芬咨稱議定價值訂立合同分起運滬至黔當此創辦之初需才尤急幸新任藩司史念祖才略閎深與商機宜切中肯綮實足輔臣之不及此外才堪倚任亦必兼資羣策以期相與有成查有署糧儲道候補道儲裕立明達安詳曉暢戎事署貴西道候補道袁開第志慮周詳公事精練奏補貴東道貴陽府知府員鳳林識見正大樸實無欺安順府知府蒲蔭枚胆識俱優民情愛戴以上四員均堪勝監司之任又清平縣知縣趙文源潔巳愛民實心任事前署貴筑縣知縣截取試用知縣任塍才識明通勤求吏治署貞豐州知州優貢試用知縣鄧嘉楨才具開展有守有爲拔貢試用知縣吕緝光清剛不俗縝密安詳以上四員均堪爲循良之選可否仰懇天恩量予褎嘉俾知奮勉或交軍機處存記出自聖裁至應劾各員查有獨山州知州竇耀下江通判姚善澍安化縣知縣鄧善耀辦事竭蹶均於本缺人地不宜應請開欽另補普定縣知縣彭億清天柱縣知縣廖鏡伊才具平庸惟均係進士出身文理尚優應請以教職歸部銓選又黔省庫儲支絀全賴釐金豐旺以資商轉兹查有委辦白層河釐局候補通判王懋祖善於舞弊惟利是圖應請革職委辦黄草壩厘局候補知府何湘植任聽巡丁舞弊比較上年數目短收甚鉅且該守疏懶性成不勝表率之任應請以同知降補仍留黔省補用臣爲人才吏治起見不敢稍涉偏私亦不敢稍避嫌怨其餘再有應舉應劾之員容隨時察看甄别是否有當謹會同雲貴督臣岑毓英合詞恭具奏伏乞皇太后皇上聖鑒訓示再獨山州下江通判及普定天柱兩縣知縣係應題要缺應歸外補安化縣係部選簡缺黔省現有應補人員應請扣留外補合併陳明謹奏奉硃批另有旨欽此○○貴州巡撫臣潘霨跪奏爲審明逆倫重犯按律擬辦恭摺仰祈聖鑒事竊據開州知州胡璧詳報民人馮蠻商同趙幅科謀殺親父馮萬興並父妾馮何氏各身死一案當以案關逆倫情罪重大批司飭州親押犯卷至省發交貴陽府知府員鳳林提犯審明議擬由兼署按察使馬丕瑶覆審解勘前來臣親提研鞫緣馮蠻籍隷桐梓縣早年遷至開州居住趙幅科籍隷該州巳死馮萬興係馮蠻親父馮何氏係馮萬興之妾馮萬興因馮蠻不聽教訓與馮何氏常向毆詈並屢稱欲行驅逐該犯心懷忿恨光緒十三年十一月初八日至素識之趙幅科家閒坐述及前情馮蠻卽起意將伊父馮萬興及馮何氏一併致死洩忿央懇趙幅科帮助趙幅科允從馮蠻卽稱伊母馮田氏現在患病又係另住房約定是夜至家隨同下手各散三更時分趙幅科携帶木棒至馮蠻門首馮蠻先亦覔獲木棒開門等候卽一同走進馮何氏房内適值燈亮巳熄馮蠻與趙幅科摸攏床邊各用木棒向床上亂毆不知毆傷何人何處馮何氏聲喊馮蠻復用木棒毆打馮田氏睡醒聞喊點燈赶至查看見馮萬興馮何氏均各因傷殞馮田氏當向馮蠻盤問該犯不能　　告知情由馮田氏攔住不依欲令人送官究治馮蠻趙幅科畏懼各自撞出逃避報經該州詣騐獲犯訊詳批飭提省檄發審明議擬解勘　供前情不諱詰無另有在塲同謀加功之人矢口不移案無遁飾查律載謀殺親父巳殺者凌遲處死又例載子孫謀殺父母案内有旁人同謀助逆加功者擬絞立决又子殺父之案審明後恭請王命卽行正法各等語此案馮蠻因挾伊父馮萬興及父妾馮何氏毆詈欲行驅逐之嫌輙敢起意商同趙幅科將伊父萬馮興及父妾馮何氏謀殺身死寔屬罪大惡極行同梟獍自應按律問擬馮蠻合依謀殺父巳殺者凌遲處死律擬凌遲處死臣於審明後照例恭請王命飭署臬司馬丕　會同臣標中軍叅將尚宗光將該犯馮蠻鄒赴巿曹凌遲處死傳首犯事地方懸竿示衆以昭炯戒趙幅科聽從謀殺馮萬興馮何氏身死業經助逆加功亦應照例問擬趙幅科合依子孫謀殺父母案内如有旁人助逆加功者擬絞立决例擬絞立决馮田氏訊無知情之事其因病救阻不及毋庸議無于經州省釋屍棺巳據飭埋兇器木棒供棄免追是否允恊除全案供招咨部外所有審明定擬緣由謹恭摺具奏伏乞皇太后皇上聖鑒勅部核覆施行謹奏奉硃批刑部速議具奏欽此○○奴才宗室謙禧跪奏爲請將拿獲就地正法盜犯出力之文武員弁懇恩准其援案彚獎先行具陳恭摺仰祈聖鑒事竊查熱河所屬府廳州縣及蒙古各旗東連奉天省西接多倫廳幅員遼闊山岔紛岐素爲逋遁淵藪爲馬賊土匪出没之區防範稍有不周則伏　漸滋狡焉思逞必致不可收拾全賴文武各官隨時認真搜拿獲訊果係兇暴衆著倚强肆掠者卽照奏定章程飭屬就地正法以昭炯戒而除患萌蒙民方能安業其獲盜出力各員每届三年彚案開單請獎迭奉諭旨允准歴經遵辦在案兹查自光緒十一年正月間奉旨准獎之後迄今又滿三年計自光緒十一年正月起至十三年十二月止拿獲盜犯一百三十八名均經飭委會訊明確俱係兇暴衆著倚强肆掠之犯當卽照章就地正法先後奏報在案其所獲張亮馮幗薪董順吳振山賈成江趙才季才李廣田王振起謝鳳岐劉泳和等犯或係著名土匪或係積年馬賊臨拿糾衆拒敵官兵情形尤爲悖逆若非地方文武旗緑各營練軍並蒙古員弁認真搜捕隨時剪除難保其不養癰成患現在賊犯斂跡商民行旅藉得乂安所有獲盜出力之地方文武官弁人等不無微勞足錄且核與彚獎成案亦屬相符可否准予擇尤保獎以示鼓勵之處出自逾格鴻慈奴才爲激勵捕務安靖地方起見理合先行恭摺具陳伏乞皇太后皇上聖鑒謹奏奉硃批着准其擇尤酌保毋許冒濫欽此○○倪文蔚片再　德府知府清瑞因病懇請開缺回籍調理業據司詳　題報在案所遺篆務亟應遴員接署以重職守兹查有候補知府陸襄鋮辦事穩練堪以委令署理據藩臬兩司會詳前來除檄飭遵照外相應附片陳明伏乞聖鑒謹奏奏硃批吏部知道欽此○○李秉衡片　再南寗府知府員缺前經臣請以准補梧州府知府陳善均調署旋因西隆州苗匪滋事捕務緊要陳善均熟習該處情形飭委前往辦理未及履任兹查有新授慶遠府知府志潤曾任寔缺勤謹穩誠堪以委往署理據兼署布政使按察使張聯桂具詳前來除飭行遵照外理合附片陳明伏乞聖鑒謹　奏奉　硃批吏部知道欽此○○謙禧片再撤任塔子溝理事司員奎彰與建昌縣知縣文卜年案巳訊結業經奏明分飭回任聽候部議所有署事司員清祥前因三座塔理事司員多歡升任查無應署人員經奴才奏派將三座塔會審會騐案件由清祥兼理其應徵稅務由朝陽縣知縣李鴻猷徵收現在該司員清祥旣交卸塔子溝篆務自應飭赴三座塔理事司員署任所有稅務卽飭清祥一併徵取以專責成除分飭遵照外理合附片陳明伏乞聖鑒謹奏奉硃批知道了欽此○○河南巡撫臣倪文蔚跪奏爲廓爾喀貢使入境出境日期恭摺仰祈聖鑒事竊前准駐藏辦事大臣色楞額來咨廓爾喀額爾德尼王專差正副貢使赴京呈進貢品照例派員迎護等因當經前撫臣邊寶泉行司轉飭遵辦去後嗣准陜西撫臣葉伯英咨會貢使到陜入境日期臣復照案檄原委文武大員先期前赴入境首站迎護並分飭各州縣查照向例妥爲應付旋據該委員先後申報廓爾喀貢使係於十二月初五日自陜西入河南閿鄉縣境由孟津渡河二十六日出河南安陽縣境護送至直隷磁州交替前進沿途應付並無貽悮貢使行走住宿亦甚安靜等情由藩臬兩司會詳請奏前來相應繕摺具陳伏乞皇太后皇上聖鑒謹奏奉硃批知道了欽此 
 
 

Page 12

 
 
[光緒十四年二月十七日京報全錄]  
　　宫門抄○諭旨六道錄前○直督李奏擇要修辦河堤工程片○又奏宣化府屬存當銀兩八分起息片○又　奏廓爾喀遣使人省情形片○又奏主事等捐助直賑棉衣照例建坊片○又奏提賑直屬災區片○又奏典史留緝限滿聽候部議片○又奏民人叩閽案審明擬結片○二月十七日户部通政司詹事府廂曰旗值日内務府引見二十四名○六額駙假滿請安○保順謝以關差道府用恩○尚宗瑞續假十日○長善續假五日○李文田請假十日○掌儀司奏二十日祭奉先殿載瀾行禮○召見軍機熙敬崇禮○○李鴻章片再欽奉光緒十三年九月十二日寄諭鄭州决口將來堵合後河流依舊北趨着趁此湍流驟减易於施工將東明長垣開州一帶河身及時挑濬並將兩岸堤埝加築堅厚等因仰見朝廷先事籌防至意欽服莫名臣於鄭州決口後業飭前任大順廣道誠勳督同在工員弁將直境黄河詳細察勘趁此水落分别籌議禀辦並於上年奏報另案工程摺内陳明在案欽奉前因又迭飭現任大順廣道羅錦文署人名管河同知姚豸並添派妥員前往確查河長八九十里寛數里若普律挑濬工程極大需費極繁直力萬萬不及卽於北面酌量抽溝數處亦需土方銀二三十萬兩且汛漲水勢鋪漫而來不能以人力束入一二十丈之新溝避出南岸老險勢必旋挖旋淤工無實際未敢虚糜鉅費測量兩岸河灘高於中洪一二丈不等河身尚可容水惟東明上中下三汎南堤六十餘里均有險工歴年盛漲冲刷未及加培其單薄處所亟應擇要修築藉資抵禦據羅錦文督同姚豸等擬分别加培套堤大堤使其高厚堅實並添築前後戧堤帮寛各壩尚合機宜臣巳調派大名鎮總兵徐道奎所部練軍步隊卽於春融赴工力作一面募雇民夫同時赶解並購西洋小鐵路五里連運土鐵車一百輛由堤外遠處運土往返捷速省工省費又開州境内金堤九十餘里而爲北岸保障年久失修殘缺巳甚若不擇要加培實慮離河較近之處汛漲北越亦經派員會同該州勘估及時雇夫修辦以上土方工價並廂埽備防料價鍁筐雜物鐵路購運犒賞等項所需不少容臣督飭藩司及天津厘局竭力措湊應急至長垣南岸本止小堤離河較遠向無汛守尚可緩辦此外北岸民埝分飭各該州縣勸諭民間自行设法修培仍不得逼束河流致碍大局其有未盡事宜容飭該道等隨時察看妥籌防範以期有備無患合將現在擇要修辦東明開州河堤工程情形附片覆陳伏乞聖鑒訓示謹奏奉硃批該部知道欽此○○李鴻章片再據口北道吉順禀稱宜化府屬州縣當商前於乾隆嘉慶道光年間由察哈爾都統先後奏明發給各項成本銀十五萬九千四百九兩二錢每月一分生息遇閏加增按季由口北道收齊轉解以充公用咸豐四年提囘一成成本銀一萬五千九百十兩九錢二分又懷來延慶保安三州縣官商歴年虧挪成本銀二萬三千三百八十八兩業經勒限嚴追計各當商承領成本銀十二萬八十兩二錢八分惟自咸豐以後各處屢有災荒當商生意衰薄相繼歇業前開五十餘座今僅存三十餘座其歇業各商原領成本或勸令現商併領繳息或仍責歇業當商繳息實皆强其所難甚非商情所願遂致催繳息銀大費周折近據延慶州懷安縣歇業當商　還成本不得巳酌發張家口多倫諾爾廳屬當商及他業商人分領乃再三勸諭堅不允從張家口他業商人力量稍充本可承領亦復任意推諉甚至閉門挾制該道詳加體訪實因當商生業蕭條迥非昔比原定息項太重賠累難支若不量予變通酌减息項必致紛紛繳本都署公用無出擬將各廳州縣當商承領成本銀兩自光緒十四年春季爲始一律减去息銀二厘攺爲八厘生息仍責令按季照數呈交轉解不准延欠違則嚴追如此賠累稍輕庶免藉口虧欠於都署公用亦有裨益其攺爲他業商人承領者一體照辦具詳請奏前來臣查宣屬當商皆小本經營所當係布衣農具獲利甚微今因生意衰薄相繼歇業並將歇業各商成本歸併現商承領若仍照舊一分生息則所得微利僅敷繳官勢必賠累不支現商亦將歇業不特都署本息有虧而閭閻緩急難通尤於地方民生有碍該道請嗣後息項攺爲八厘稍予輕减洵能體恤商艱變通得法自應照辦除咨行察哈爾都統查照外理合附片具陳伏乞　聖鑒謹奏奉硃批着照所請户部知道欽此○○李鴻章片　再廓爾喀國王遣　箕頭目人等入貢前經臣派委文武各員往入直百站磁州迎護並飭地方州縣妥爲供應上年十二月二十六日行抵磁州本年正月十三日至保定省城臣率同司道於十五日照例筵宴犒賞宣布朝廷懷柔德意該噶箕等感激歡欣情詞極爲恭順卽於十六日起程赴京除仍飭沿途應付護送並咨禮部理藩院查照外所有廓爾喀遣使入直過省日　情形理合附片具陳伏乞聖鑒謹奏奉硃批該衙門知道欽此○○李鴻章片再據蘇松太道龔照瑗等禀稱浙江嘉興縣人兵部武選司主事錢發榮遵其故父母遺命捐助直賑棉衣一千件江蘇青浦縣人二品銜直隷候補道朱格仁遵其故母遺命捐助直賑棉衣一千件浙江鄞縣人記名總兵吳淞營叅將徐傳隆遵其故母遺命捐助直隷棉衣一千件均巳解津分撥各屬散放等情前來查棉衣一千件照章合銀一千兩該主事等克巳救灾善承先志均堪嘉尚核與建功定例相符應請旨俯准錢發榮爲其故父三品封職錢炳森故母三品命婦蒯氏朱格仁爲其故母二品命婦徐氏徐傳隆爲其故母一品命婦解氏各於原籍自行建坊給予樂善好施宇樣以示旌獎理合附片具陳伏乞聖鑒訓示謹奏奉硃批着照所請禮部知道欽此○○李鴻章片再直屬灾區應辦賑撫及永定河各項工程需數甚巨待用孔亟除另摺奏懇賞撥江蘇漕米十萬石外並飭藩司松椿於地糧項下設法自提銀五萬以濟要需理合附片具陳伏乞聖鑒勅部查照謹奏奉硃批户知道欽此○○李鴻章片再懷柔縣典吏吳祖惠前因陳失絞犯姚玉未定罪名人犯張得保越獄脫逃當經奏叅革職拿問留於地方協緝查自光緒五年二月十八日奉旨留緝之日起業經五年限滿僅獲張得保一名其絞犯姚玉現尚未獲原案審無賄縱情事應將該革員吳祖惠照例擬杖一百徒三年惟限内恭逢光緒七年五月十四日恩詔並限外復逢十一年正月初四日恩旨應否准其略减援免聽候部議逸犯姚玉仍飭嚴緝務獲據臬司陶模會同藩司松椿具詳前來除咨部外理合附片具陳伏乞聖鑒飭部核覆謹奏奉硃批該部議奉欽此○○李鴻章片再寗津縣民人張希泰在道旁叩閽呈控崔殿勳等一案刑部將張希泰照例擬軍其所控情節仍交直隷審辦卽控情得實亦治以冲突儀仗軍罪等因當行臬司陶模委員前往磪查並提人卷至省督同保定府知府朱靖旬審明解勘值臣駐津飭委藩司松椿代審無異先將犯証發回寗津縣張希泰帶病進監身故騐訊刑禁人等並無凌　情弊由該司陶模核案議詳前來臣覆加查核緣張希泰與崔殿勳鄰村素識張法宗係張希泰無服族姪張李氏係張法宗之妻均無嫌隙張希泰先因鰥居無子繼胞姪爲嗣後因胞姪貧苦又欲繼張法宗爲子張法宗未允經族長張希冉等議令張法宗供給食用張希泰卽搬至張法宗家居住嗣張法宗與崔殿勳等夥開油舗折本無力彌補愁急莫釋於光緒十年六月十八日在崔殿勳家乘隙自縊身死經縣騐訊明確並無别故詳報批結張李氏以夫故家貧令張希泰搬出自度張希泰央懇崔殿勳說情仍欲張李氏養贍崔殿勳不爲管理張李氏因其故夫未允爲嗣張希泰支吾不搬卽行攆逐張希泰乃從此挾嫌起意誣控洩忿揑稱張法宗係伊嗣子被崔殿勳勒斃張李氏與崔殿勳通姦聽謀用信未將伊毒　又添砌地方書差夥謀曚弊在道旁卽閽呈訢兹經審晰前情案無逃飾查例載聖駕出郊冲突儀　妄行奏訴者杖一百發近邊充軍又律載誣告人死罪未決者杖一百流三千加徒役三年此案張希泰因挾張李氏攆逐並崔殿勳不爲說情之嫌輙敢揑砌謀命重情誣控拖累殊屬不法律應反坐惟止擬流加徒應照部議仍依冲突儀仗妄行奏訴例擬杖一百發近邊充軍該犯巳帶病進監身故刑禁人等訊無凌虐情弊應毋庸議崔殿勳李張氏及地方李玉安等均無不合概免置議際錄供招咨部外所有審明擬結緣由理合附片具陳伏乞聖鑒謹奏奉硃批刑部知道欽此 
 
