# 1891 - 265 - 4906624

 

Page 1

 
 
[論輪船防匪之法]  
　　中國會匪出没不定今年屢次鬧教大都出於若輩之詭計爲多且其蹤跡以長江一帶地方爲聚處之所而江行者尤大受其累不特宵小之潜爲　篋探囊計足以爲行旅之害也匪黨衆多又加以刻下輪船水脚極廉匪黨中人不吝小費觀其私購軍火其價不貲而尙無所惜則可知若輩之中亦必有大力者於是乎布散其黨以附搭輪船而生其歹心長江輪船此輩已小試其技雖尙未見大害而防之則實不勝其防中國固不克處處稽察卽英領事官煌煌示諭令行駛長江之英國輪船各自爲防有則拘獲以憑隨地交英領事署訊辦然而言之甚易行之亦難彼會黨旣有此意則必機密之至當其附舟之時必不肯露出破綻嚴然搭客行李鋪葢一無所異而忽焉猝發於途設或正值駛行之際船中諸人各有執事不能放手則卽欲抵禦而以我之半禦　之全勢不均卽力不敵恐有不足深恃者矣且彼匪黨旣能勾通西人以置辦軍火如炸藥等類亦均有之則設或鋌而走險恐被獲而竟出阿奴下策不更　危之甚乎竊以爲與其防之於旣登舟之後曷若防之於未登舟之前前論謂三公司宜和衷共濟勿專爲招　生意起見不顧大局而競自减取水脚且船上用人仍　選用諳練精壯之人而汰其老弱無能之　此固所以爲整頓輪船商務起見而實陰寓防匪之法然猶未足以盡防之之術也夫長江行駛諸輪船其搭客多係沿途附上到一處則有去者有來者其去焉者不待言矣其來焉者大半絶不查察任其登輪迨至開行向收水脚但身邊帶有川資携有行囊者無不可以附輪以故會匪中人得以惟所　爲而莫之誰何若於其登舟之時先爲之計則彼等鬼螼伎倆又何能施其上船之時人多手雜紛紛擾擾最足壞事當以保甲之法行乎其間其法當於各處停船載客之地設立公所一處或三公司合辦或各家自辦凡欲搭船者先在公所購標以俟而凡來購票者必須有連環保結始聽其購票否則不得任意附上此法雖似於行客稍有不便然爲輪船防患計實莫妙於此或者謂彼眞正客商往來已慣忽焉而欲其持結購票則必以爲不便夫苟其人而爲舟中之人所素識則亦不妨通融然苟有可通融卽弊端由此而起不若一概取結或由地方官給發公文方可取信非此則概不濫收如此則匪黨之狡計無所施矣夫彼搭客有此周折以爲不便者自不乏人然彼搭附輪船者亦各願輪行平安無事設一不愼而墮匪人之術中則全船皆受其害搭客焉得無驚則何如恪遵章程俾同舟共濟者皆爲爾無我詐我無爾虞則可以放心適意高枕而臥故初行之時或有以爲　便者漸而習焉則亦必無後言防匪之法計莫善於此矣夫會黨中人近來日見其盛昔日猶幸其無火器今則火藥炸藥洋槍手槍暗中接濟者當不止一人且不止一西人則其勢益熾矣所幸者匪黨中無輪船官兵有鐵艦匪徒之志尙不得逞今該匪顯然欲爲患於輪船此何故哉意者該匪黨非盡爲刧奪銀貨之計而欲刧取輪船以爲已用未可知也若該會匪再有輪船以傳之翼則長江一帶悉成荆棘之區而匪勢愈不可制不持中國受其禍卽西人亦不得安享其利此其防禦之計不得不　之於早今　領事已曉諭本國各輪船矣而中國主持商務者尙寂無所聞也請以此爲芻蕘之献何如 
[漢皋火警電音]  
　　昨晚十一點鐘時接到電音知漢口於廿四日西刻起失火延燒千餘家旋經撲滅地在襄河以内所燒尙非大街大率中小鋪户居多幸未傷人亦無匪類搶奪物件至其起火之由大約炊爨不愼所致也其餘細情俟接漢口訪事人信再行登報 
[豸節回蘇]  
　　江蘇臬憲陳廉訪因公赴金陵已列前報兹接姑蘇訪事人來信言廉訪已於二十四日下午五點半鐘乘坐官舫用小火輪船拖帶回蘇印委各官均往碼頭恭迓如禮廉訪乘輿　撫署與剛大中丞晤談片刻遂排道回轅傳聞廉訪此次晉省係劉峴帥密札委辦緝匪事宜也 
[蘇臺秋柳]  
　前任江蘇織造毓尙衣秀業已交卸印務於本月廿四日午後由閶門外官碼頭登舟起程赴都文武各官均至江干送行輿騎紛紜頗極一時之盛○元和縣李紫璈大令因有清恙於廿四日赴撫轅請假三天○江蘇巡撫剛中丞調操撫標中左右正前副前正後六營兵勇准於廿九日親臨大教塲校閱呈於水師及飛划水師　演則准於九月十五日閱看○齊門外某甲素業岐黄一日因病家催促赴診令其妻速作午膳將飽餐而後出門也其妻手忙脚亂偶墮星火於積薪中未幾烈燄横飛不可嚮邇幸在日間鄰人麕集多方施救祝融氏始見機而退僅燬廚房一間所得不償所失其甲之謂歟 
[專辦保甲]  
　　沿江一帶爲匪類田没之區將欲除暴安良惟有力行保甲此本館所以屢著論說深兾富道之采擇也近聞某侍御封章入告謂通商口岸必當專派大員辦理保甲方足以資治理疏上奉旨抄寄各　撫閱看皖撫沈仲復中丞體察情形遂將蕪湖大　兩處保甲事務改歸皖南牙釐局總辦袁雨生觀察辦理於月之二十二日下札以關道爲會辦似此實力整頓保甲當有起色不致如前此之奉行故事難收成效矣 
[鳩兹秋浪]  
　　蕪湖關道前奉省憲檄飲撥銀一萬兩委員解部以濟要需嗣於本月十六日將銀釘鞘派熊懷之少尹管運少尹於十八日起程取道清江由驛北上○本任蕪湖縣王玉如大令煥熙因教案撤任繼又奉委襄辦是案刻下不知緣何摘去頂戴並調取上省宦海風波本無定局觀此益信○秋試已竣鑒戰棘闈者相與鼓　言旋道出鳩江帆墻雲集市肆爲之改觀劉峴帥卽派查鹽舢板十艘來蕪停泊江口稽查考船以免挾私漏稅○本任關道成端甫觀察擇於月之廿二日遷至中江書院地方官紳投版相送備極熱鬧○魯港一鎭附郭臨江最易藏匿奸宄嗣經道憲派員辦理保甲清查户口閭閻得以高枕而臥刻下又將向守東河口砲船一艘調至該鎭俾資防範惟東河亦係要隘之區向設保甲一員砲船一艘今悉數調去想别有術以彌補之也○江寗省城每届冬令施放老米以振本地飢民嗣因此舉傾動四方鶉衣鵠面之人相率來歸如水之趨壑雖有杜陵廣厦其勢亦難徧給劉峴帥有鑒於此先期行文各屬沿途出示阻截難民愼毋結隊而前免致中途躑　是亦未雨綢繆之計也○中秋以後蝗虫漫天飛舞紅日爲之 
 
 

Page 2

 
 
匿彩至今仍不少减幸秋稼業已登塲蝗虫僅嚙靑草樹葉於小民生計尙無妨礙云○二十日泰和輪船抵埠時將二鼓月色矇　有回民甲乙二人同喚划船將登彼岸甲因足軟偶一閃爍已墮水中乙俯身挽救甲得拉上而乙又步其後塵茫茫江水蹤跡杳然直至次晨遍下撓鈎始得屍身聞乙本廬州府人經商北地獲利南歸肚兠中藏有白鏹廿餘兩銀餅若干枚滿謂衣錦榮歸父子家人共話團團之樂乃將及里門忽隨三閭大夫而去死生有命信可悲矣○鬧教以來江中泊有飛霆策電二兵輪以資保衛近日悉行啓椗駛赴漢皋無江僅有英國兵輪一艘云 
[盗刧商船]  
　　海盜肆刧實爲商船之害云歲經伏波輪船在湄洲興化洋面拿獲海盜十六名訊取確供將十二名明正典刑由是盜風爲之稍息迄今日久玩生復在興泉一帶洋面刦掠商船往來臺灣小北各港商舶多有被刦者但以未傷人命相率隠忍不敢報官坐使盜風日熾刦案日多吁可歎也中秋節前三日有琛户商船遇盜刦掠銀貨均歸烏有船隻亦被海盜刧去事後向厦防廳提道兩　報案請緝當該商船出洋時卽見一舟相隨而行由崇武一帶尾隨不舍閱兩三潮汐我駛亦駛我泊亦泊商船申人以爲海上同行事所常有不虞具爲盜船也將近湄洲洋面盜船忽駛近商船之旁商船中人尙以爲被風所逼不過適然之事各水手競以竹篙撑開海盜突出不意卽以火藥包抛入商船灼傷水手兩人海盜一躍而過刀傷事主有一水手恐遭毒手躍入海中畢命於洪濤萬頃申海盜止在肆刦時忽見湄洲營水師哨船巡緝至此盜已辨知爲哨船而哨船尙不知盜船在此行刦漸漸駛近海盜心慌節將商船駛近沙坡逼令船中人登岸盜將商船刦去船中受傷者五六人幸得逃生虎口行抵厦門先往西醫館　治耆民於八月十八日赴厦防廳報案請緝嗣聞水師提督已派專汛黄弁乘利濟小輪船查勘失事情形未識卽能破案否 
[厦門風災]  
　　八月十九日厦門升旗處懸持風信旗謂早晚當有　風到厦諭知港内停泊各船先期防備無如港内諸船以月前數次升旗報風皆無準騐均以度外置之至二十日下午東北風大作有走石飛沙之勢入夜十一點鐘大雨滂沱幾疑天漏二十一日黎明風雨更甚海潮壁立白馬銀山　　　丈山中樹木盡拔屋瓦亂飛港内所泊各船斷練走提不可以數計有一夾板船被浪激撞觸於浮嶼礁石立時沉下媽祖宮竂仔後一帶所泊本地船專走南北洋一帶者本係連帮停泊因波浪洶湧遂致漂流不定互相觸橦有鴉美龍者巨舶也舵樓已碰壞金復勝商船之頭亦碰破幸未沉没瑞記行寮仔後三興館一帶馬頭均被風浪冲倒港内雙槳小船沉没者數十隻時在午後二三點　未傷人口如在夜衙必蹈光緒十年故轍　中死傷者必不少矣似此大風亦近來所罕見也 
[迎神逐疫]  
　　厦門時疫流行死亡　繼地方好事者援去年成例恭請協大大帝　聖帝君出巡以保闔厦平安店户各派　人執香隨行會中有執事旗傘各色對燈並無擡閣城　隨行者約有三四千人巡行三日至二十日夜半回宮大雨時行疫氣爲之稍减 
[閩厦消息]  
　　近日福州謡言四起有　約期搶刧機器局砲臺之說其中必有匪類造言煽惑西人卽　請駐京欽差調派兵船前來保護厦門日來雖民甚多散住萬石巖虎溪巖各處廟中雖是難民但其中多有身穿錦　紗羅如富翁模樣者形助頗覺可疑彼有保民之　者亦曾預籌良法以防範於未形乎 
[珠江秋月]  
　　日前田南番兩縣獄提出人犯六名押至臬轅由額玉如廉防親提訊問各犯供認前情不諱遂恭請王命立時梟首聞各犯皆係緑林中之老手此次明正典刑人心爲之一快○十一日下午有甲乙二人在油欄門外水步頭作沂水之游載沉載浮意頗自得甲浴畢登岸而乙仍在水中央久之響滅音沈不覺大駭急倩人撈救則已魂游水府矣慘哉○十二鋪梁某富家子也所居房屋軒敞後枕玉帶河十三日梁某忽奔出後門投水自盡家人見之大呼拯救其時僕從人等蜂擁而來各欲援之以手忽聞水中有人作聲曰梁某命當替我爾等切勿動手衆人一聞此語無不胆碎心寒退避三舍梁某遂斃於水中水鬼索替此無稽之　語耳今觀梁某事不解光大化日之　竟若眞有其事者世有阮瞻將何說以處此 
[搶票被獲]  
　　中秋節前漢口某茶棧爲茶客代償妓館纏頭貲將花板錢票數十頁交棧司送給江西擋子班棧司恐沿路或致遺失反覆觀看被地痞所見紏率四五人陰隨其後行至大火路上　空闊處地痞四顧無人將棧司按倒在地將錢票盡數攫去並飽以老拳棧司孤掌難鳴惱恨而歸歴述所遭蓋栗係復興慶莊所出料地痞必往該莊兌錢花用遂約夥伴多人在左近處伺候至中秋節果見地痞數持該莊假票兩紙上櫃兌錢莊夥察知廣鼎旣不發錢亦不　票正在爭吵而棧司聞聲齊集認係昨日搶票之人一聲呼捉地痞一一受縳止欲送官適爲高都戎訪聞派弁來拿棧司卽以所拘之四人交弁帶去聞此四人久爲圜闠之害曾經　府指名訪拿中有一人早年曾犯重案漏　已久此次悉數就獲當必從嚴辦理以收除暴安良之效也 
[靈柩過江]  
　　原任浙江潘憲許星臺方伯晉京陛見薨於北通州途次靈柩由北南下復泝江而上經由贑江遄回廣東原籍江石爲方伯先年舊治迄今猶　愛在人德曉帥聞報之餘親詣靈前祭奠　杲以下亦皆甲唁有加 
[德皇軼事]  
　　德皇之爲太子也留心時事鉅細不遺一日有鐵　自相靈都城開　城外忽有一人頎然而長逕入下等車中坐定該車並無他人惟有一老嫗手携筠籃内盛鮮花其人卽　之購買老嫗乃檢取籃中好花一采　之問其價則曰二十　足矣其人向身邊摸　並無一文因給以德國小洋一枚老嫗不勝之喜向天致謝其人　以賣花能得幾何何甘以此爲　則曰家有四口待我而食不能他事惟有以此餬口而已其人詳問之則曰家有一子　成殘廢不能令力孫女幼小尙在學堂讀書丈夫本在鐵路上執事旋以總理易人將其辭歇另補他人故賦閒已數年矣問何不另謀生意則云他事亦未諳練不敢妄求且謀事　難又無保人故致坐困問何不以此情訢之國皇則曰我儕小人焉能以禀詞上達九重問何不訴之太子則曰諾俟歸與　砧謀之　次車已至其人卽先出車而去旁觀有識之者盖卽太子也於是咸脫　爲禮呼聲雷動太子亦不顧怱怱卽去迨老嫗下車衆人亦大呼致敬老嫗茫然不解問其故衆人告以爾與太子同車故我等咸致敬焉老嫗始恍然因對衆人言太子買花事衆人亦爭購其花頃刻而盡老嫗亦乘車遄返次日其夫卽　復鐵路舊職云此一節雖屬　故然亦可見白龍魚服其潛德已有足多者已西字報載此事爰譯而登之 
[旗案續聞]  
　　鎭江旗人肇事一案已詳言之廿三日金陵來信云解去之十五人分禁江上　縣獄訊過兩次或承招或不供認尙未定讞内有名白魁者年逾四十病禮支離加以有烟霞癖形銷骨立不堪縲絏之若旋卽病斃車憲賞　收殮亦格外恩也 
[展期訊供]  
　　英人美生於禮拜六經捕拘獲昨日提至英刑司署由副按察便哲君訊問美生並不請訟師辨論兩江總督所派委員與江海關稅務司畢君請律師威金生到案控美生不應身藏炸藥威金生曰本律師於此案原委尙未聆悉　展限一禮拜再行審問副按察司謂美生曰汝有何說有　師代辨否答曰無按察司諭以此案當於下禮拜一審　美生曰可其時四人之到堂觀審者甚形熱鬧至供語如何俟訊後再錄 
[本埠換季]  
　　上海縣袁海觀大令於昨日懸牌示期九月初一日換戴暖帽 
 
 

Page 3

 
 
[海外東坡]  
　　桐鄉嚴緇生太史辰爲浙西名宿養疴吳門精神頗健充浙江書局總校已十數年矣昨忽　杭　謡　　　史業經怛化有謀作書局替人者不知太史方於本月初爲長孫授室本月杪正開七秩壽筵滬上及故鄉親族均往祝嘏而杭人乃有此謡　外東坡於今再見矣 
[錄法總領事華君至上海縣袁明府書]  
　　啓者前接來函以沈兆龍命案未與本總領事會核請將亞沙尼赶提到案訂期審擬等因適當時勢不靖本總領事另有緊要公事赶辦是以未卽奉復查此案係照本國　律辦理已於四月十一日致貴縣函中詳細叙復所有此案全供業經本總領事錄詳本國駐紥西貢之按察司察辦所有亞沙尼一名亦早交公司輪船押解西貢如何定案本總領事惟有靜候憲示遵行惟沈兆龍無辜而死本總領事亦甚惻然擬先給撫卹銀兩俾作屍親送死養生之需用特奉復卽祈貴縣查照是荷順頌日祉五月十二日 
[尙未公判]  
　　日本人尾本福原等刀斃華人沈關福一案疉次在滬豫審　形前已探登於報旋於東歴八月二十八日卽我華七月二十四日解往長崎裁判所收　刻得日本來信悉此案案牘多至二千數百紙裁判院長須一一翻閱了然於胸庶幾斷定罪名無柱無縱故須再遲一月始可開堂公判亦足見其愼重刑名之意也 
[保險償銀]  
　　日前本埠抛球塲寳善街兩處火警前　已詳紀之兹悉此兩處被灾店　經裕昌洋行保險者業已照數賠償計抛球塲榮康洋貨號賠銀一千五百兩廣裕泰土行賠銀一千兩寶善街生森泰南貨號賠銀一千五百兩寳興隆烟膏店賠銀二千兩萬寳茶樓生財略有氷漬應償銀三百廿四兩五錢已如數賠清矣 
[普放光明]  
　　新閘保甲局員章山稼二尹悉心民事善政良多近見夜間黑暗難行因設路燈以照行客正在籌措經費適有殷寳記劉才金以經手各馬房公醮餘賸鷹銀十元遂悉數捐入從此祥輝普照大地光明來往行人孰不歌功頌德哉 
[生死須臾]  
　　滬南集水　聚興園小茶館係莊泉源所開苦舜生涯頗屬不惡前日午後忽有一人身穿元布馬褂洋布長衫入座品茗俄而隠几假寐夢入華胥茶博士笑謂客從何來竟貪睡乃爾近前細視則一縷幽魂已游墟墓矣報知十六鋪地甲查悉死者並無親屬遂赴縣署報請相騐昨日上午袁海觀大令帶同仵作書差人等往騐旣升座莊禀訴前情該地甲亦投案候示大令卽飭仵作如法檢騐旋卽喝報死者年約五十左右足有瘡痕委係急痧身死實無别故大令親視一周卽着備棺收殮發壇召認大令遂排導回衙遺下阜烟袋一枝大錢十六文帶回儲庫 
[縣茶彚錄]  
　　顧四恭等投上海縣呈控顧裕玉覇吞房屋一案袁大令疉次訊供尙未定讞前晚大令復升堂提訊先據顧大泉投案訴稱小的之祖名茂華叔祖名茂方生一子名皆林因病逝世似續尙虚遂由叔祖母顧甘氏立小的爲嗣所遺房屋共有六間坐落大東門内火神廟左右向由小的經管邇有向不相識之顧裕玉等與顧四恭爭奪遺産尙有房屋二間係顧咸坤之女曹顧氏執業叩求明察曹顧氏　　父親逝世後遺下房屋二間因當時料理後事遂將房屋歸小婦人收管顧四恭供稱族人顧茂方在日曾撫小的爲嗣嗣父母先後逝世遺下房屋應歸小的承受不料庶母顧甘氏復立顧大泉爲嗣所有房産衩大泉出售求恩鑒察顧裕玉呈宗支圖請閱陳生奎供稱此房由小的價買言明二百八十千已　英洋一百五十元實不知其中尙有糾葛大令以此項房屋旣係顧茂方之産　茂方無後顧大泉係的支堂姪應立爲後顧四恭旣非應立應毋庸議曹顧氏旣已出嫁未便冉管父業令顧大泉收受房價後酌給曹顧氏若干以全親誼顧裕玉事不干已着以後不准再向顧大泉等纏擾陳生奎收買房屋本屬尋常之事今案已訊明着將房價照數給予顧大泉並取兩造遵結完案○韓王氏投縣訴稱丈夫名子頭去世多年丈夫在日因大婦張氏並未生男育女遂取小婦人爲妾前日大婦張氏病故正欲收殮忽有遠房族姪根生貿貿然來不問情由將棺蓋取去小婦人一時情急來案喊控袁大令准提到案於昨午聚訊該氏伸訴前情韓三三供稱了頭係小的之兄兄故後以小的之子承祀韓根生俯首求恩大令以其多事判責二百板具改過給完案○五十二圖坤保王信夫在縣禀控周貴生高心卿顧裕堂曷炳榮等四人有聚　情事昨經袁大令飭提研訊周等四人同供向以耕種餬口不敢聚賭大令以王向未到案遂謂周等曰爾等旣不聚賭卽著先行具結候傳　到案再訊 
[英界公堂瑣案]  
　　新柏醫生控稱有一游船泊在浦江適有綏靖小火輪船帶一民船駛經其處以致顧壞請爲斷償修　　宋二尹准之諭令候庭訊察斷此已見諸報章矣昨日水巡捕頭禀稱綏靖小輪船拖帶民船　壞新柏醫生之遊船是實據小輪船上　稱　　並不點燈以致黑夜無從辨認然查此號遊船桅確有明燈理合斷賠修費綏靖水手楊谷富供稱統帶馬老爺已換坐他船回去命小的在此候質但碰撞時實未見遊船上有燈火今竟索賠修費並無如此新章富副領事　如果遊船並不點燈確不能索賠修船費然水巡捕頭查得確有明燈懸掛二尹問遊船上有人來質乎水巡捕頭禀稱未有人到質惟據新柏醫生稱已經修繕需銀二十五兩楊又稱遊船已經修繕且添繩索等　小的曾往查看所壞無多二尹與富副領事熟商謂須俟遊船水手到來覆訊核辦○包探黄四福禀稱小的緝獲竊賊張富金郭阿大搜出質劵吊得布衣洋傘水烟袋等物詰知失主有吳金泉等七户今將人贓送案請判吳及周阿園施春泉童仁山沈連寳許裕隆張慶年投案請領失贓張郭同認行竊泥首求恩典質押諸鋪夥呈票請追　本宋二尹判令將張郭各笞一百板質押鋪受質竊贓不追質本惟富鋪須由失主認償　本始准領贓○工部局西人好司禀稱老閘北首二十三保頭圖地方有楊姓設立坑厠近隣受累不淺照章應拆毁填平屢經知照不依請諭令地保沉仁和向之知照宋二尹飭差傳到地保好司禀訴前情甲乙等各居民同稱坑厠在邇臭氣難聞地保禀稱楊姓坑厠早已填平甲乙等又稱尙有坑厠宋經填平二尹着地保知照坑主卽行填平違干提究○包探王阿二禀稱虹口老船塢某西人雇陳香發造屋紅帮匠柱　陳柏萬趙春朝等以船塢房屋應歸紅帮經造向之尋釁西人遂報推拘陳趙送案西人稱造屋匠人例由造主傳喚豈容若輩把持香發稱老船塢西人前在船鳱起造三層樓由小的經手此次添造房屋亦由小的承包柏萬等欲轉包開價多至三百餘元小的不能允從因藉口於曰帮匠不應經造　　糾人尋釁是以西人捕報拘柏萬等送　現在有二百餘人在外聲言欲與小的爲難柏　及趙遞禀聲稱凡船塢及碼頭等工皆由紅帮匠承造卽船塢内安置機器之屋亦歸紅帮經手香發前爲紅帮令改爲曰帮頭目應知紅帮規矩不應紊亂行規小的等邀伊住魯地殿　論伊非但不到反敢唆使西人報捕將小的等拘案况香發前因違　同業章在由董事曹慶章議罰清音今又違章叩求公斷宋二尹　　等旣有同業章柱儘可秉公議論惟不許紏衆逞蠻諭令將柏萬及趙交人保出具不再逞蠻切結席四　訴稱小的在某西人處當馬夫西人欲在某處人餐　小的備馬車伺候及回房中失去衣服據門外東洋車夫言見園丁邢松泉到過小的房中　不見其竊衣出外嗣有小馬夫至園中捕蟋蜶見　下衣服一包遂知照小的往取豈知邢　宿小馬夫　竊是以報捕拘邢送　東洋車夫某甲及小馬夫某乙次第供訴前情邢堅不認竊宋二尹諭席曰爾失去衣服指邢行竊雖有見証尙未確鑿姑將失　領去可也諭畢將邢開釋○副巡捕頭禀稱土阿巧控工頭王阿根乘醉調戲是以拘王送　王供稱小的不敢調戲婦人宋二尹諭令　人保杜俟阿巧到案質訊核辦○包探黄四福禀稱秦阿七連次行竊拘拿送案奉大老爺諭令送父其兄收管今又　得烟槍原水烟袋等物經小的查獲人贓解送案下失主高阿六陸阿三請領失贓秦供稱小的係上海人年十八 
 
 

Page 4

 
 
歲　在胡家宅間唐不肯收留無奈犯竊宋二尹判令責手心一百下交其兄領回管束贓給各失主分别認領 
[法界捕房紀事]  
　　潮州人某甲向以販賣烟土爲生涯前月向友措借洋銀數十枚在大自嗚鐘對面賃屋一椽設榻數張待各吞雲吐霧日前有某乙持西土求售甲殷勤欵接留宿店中乙悮以甲爲誠實可靠之人將土盡行交付不料甲私目運出旋於昨日黎明時棄店而逃乙尙在夢中不知其事及至隣人查悉將乙喚醒檢　物件早已不　而飛乙遂通報捕　捕頭令包探郁庭湘協同乙至店檢查器具再行理處○王元記卽王雲甫向在小東門外野　齊茶食店爲移嗣因作事懶怠畝業者已兩年餘矣流落滬江漸與無賴爲伍　復冐充探夥　人索詐資財昨又向野　薺主人饒舌經店主扭送　房想須押候解訊○○前　有流氓某甲向某花烟館索　不遂所欲扭龜奴而抶之龜奴長其　　藏頭縮尾　經　于呼巡捕至拘送捕房○某員家丁某甲竊　主人銀物面逃捕房查得有蕭　庭者與家丁通譜因將蕭提案訊押旣而蕭在押患　曷同轉着送善堂　治一切情形已詳前報兹者蕭　知而赶到後案　求同轉飭包深至堂中將蕭帶出交其同鄉人龍萬順保去○前日有十三齡之揚州孩子劉金才在碼頭上竊取檀香經管碼頭巡丁所見拘獲人　送入捕房管押 
[閩督奏稿]  
　　奏爲揀員請補知府以重職守恭摺抑祈聖鑒事竊照邵武府知府恒齡　光緒十七年三月廿二日病故業　具题服　聲明員帛　閩揀　請補照例應以病故　作爲開缺　期歸　　分　缺　部外所遺邵武府選缺　卽遴員　補查閩省　缺知府一項前出邵武府知府遵照新章歸部銓選又出上缺延平府知府係　一扣　外補之缺請以勞績候補班前補用知府　寳鑑補　在　兹　邵武府知府係二次仍應扣留外補之缺照例應以鄭工遇缺先及海防新班先用新　卽用籌餉　　先遇缺之員　補各班均無人輪應悠補本班到班例應先儘奉旨命在之員請補查有特旨發往福建補用知府董毓琦　六十一歲浙江　　　附生於淅屬肅清　肉保舉以　導選用同治二年加捐布理同指分安徽歴委署代休寗縣丞績溪縣知縣六安州州同六安州　篆務七　於　果肅清案内彚　補本　　　知仍留原省儘先補用光緒九年調充船政閩廠繪　院十五年調　　南鄭工善　分　提　　維河　　竣　送考騐奏奉　旨父史部　領引見欽此鄭工善後案保候補缺後以知府在任候補十六年九月十六　引見奉特旨發往福建以知　補用欽此　照來閩　年十月廿六日限内到省按限扣計十一月廿五日作爲到省日期該員才具精明　心時務以之　補邵武府知府可期勝任與例亦　合無仰懇聖恩俯准補用知府董毓琦補授邵武府知府以資治理如蒙俞允該員係奉旨　往知府　補知府銜缺相富　　送部引見並免核　叅罰前據福建藩臬兩司會詳前　除咨部查照外臣謹恭摺其奏伏乞皇上丞鑒勅部議　施行謹奏 
[免災修德]  
　　本月十四日上海濟陽里口恒興申號南鄰失愼逼　　　火　甚烈渥叨　佑轉危爲安又　諸親友　問理台酬答謹將謝神　客之資共　　五十元移助振儒又協同慶合　元票號亦爲此時　警　　　近旋慶敉平合　鷹洋四十元委　山東沐神庥而聯賓誼荷天寵而撫窮簷不約而同並　勸勉矣[  上海北市絲業館賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
