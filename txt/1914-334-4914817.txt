# 1914 - 334 - 4914817

 

Page 1

 
 
調查 
[述中國鐵路權之瓜分（四）（杖策）]  
[海林至吉林鐵路]  
　　此路於經濟上之價值雖較前稍遜而就軍事上言之實亦重要之鐵路也起於東清鐵路浦鹽斯德哈爾濱兩站間之海林站經甯古塔南下胡爾哈河畔西折而至吉林東部之額木索河由額木索河向吉林因其間工程過難故沿胡爾哈河畔西南更折北而達吉林其長約四百英里就目前之形勢而論若敵軍由朝鮮北境侵入而扼甯古塔東方之東清鐵路時則哈爾濱與浦鹽斯德之連絡瞬息可斷蓋由甯古塔達哈爾濱東五十英里地點之間純爲森林葱鬱之山地故耳若鐵路修築之後則可以控制敵軍之進路鞏固浦哈間之連絡必矣要之日本勢力範圍内之海吉（吉林至海龍城）鐵路起工之時俄國之海林吉林鐵路亦因其與軍事上有密切之關係未肯一日緩辦者也總之俄國依此等鐵路網從中央亞細亞西比利亞之二方面侵入中國眞可謂得囊括宇内之勢且勿以同成海蘭二鐵路與中央亞細亞西比利亞二鐵路相距甚遠工程甚大其成功年月必長可漠不關心何也蓋俄皇帝制自爲大權獨攬加以廣土衆民國庫充實又無議會之牽制所抱政策立見施行如世界上最有名之西伯利亞鐵路其路線之長工程之大較海蘭同成二鐵路奚啻十倍尚且收功甚速則區區者夫豈俟諸百年哉願國人其猛省母使中國步西伯利亞之後塵也（未完） 
 
 
 

Page 2

 
 
時評 
[不遵報律之第一案（冷）] 　 
我固曰政府公布報律政府所僱之官吏其能守此報律否耶我意不遵報律者必自政府所僱之官吏始矣果也據路透電所傳廣東汕頭已有拘捕主筆而至槍斃之事矣 
路透電謂廣東之國魂報因載亂事之故拘捕其主筆美敎士方在營救案尚未定汕頭亦有同式之事聞已槍斃其主筆云云夫國魂報等所載之亂事果有犯報律與否電文簡略不能詳知雖然即曰可以周内面有犯報律矣然報律之中豈嘗有槍斃之條耶是主筆之犯報律與否今尚不可知而官吏之不遵報律實無疑義矣 
夫法律而不平等已不得謂之共和若法律而有守有不守即專制國亦不能以此自維其秩序更進而言使國魂報以美敎士之故不與汕頭主筆受同等罰則廣東官吏同罪而異罰更何以對旣經槍斃之主筆而靦顔以治本國人耶此則更無暇以談法律矣 
[命令]  
五月九日大總統命令徐世昌給予一等嘉禾章此令又令楊士琦給予二等嘉禾章此令 
又令黄培松林葆懌均給予二等嘉禾章蔣極王麒姚建屏唐　謨杜錫珪均給予三等嘉禾章徐鏡清吳鼎均給予四等嘉禾章此令 
又令張翰卿給予六等文虎章此令 
又令司拯齡給予七等嘉禾章此令 
又令任命廕昌爲侍從武官長此令 
又令任命唐在禮爲陸海軍大元帥統率辦事處總 
務廳長此令 
又令特派廕昌薩鎭氷王士珍爲陸海軍大元帥 
统率辦事處辦事員此令 
又令内務次長張國淦未到任以前任命許寳蘅暫 
行代理此令 
又令任命梁善濟爲敎育次長此令 
又令任命張元奇爲政事堂銓叙局局長此令 
又令據山東民政長高景祺呈稱現丁母憂 
懇請開缺等語高景祺准免本官此令 
又令任命蔡儒楷爲山東民政長此令 
又令任命熙　署密雲副都統此令 
又令任命陶思澄爲湖南國稅廳籌備　　長此令 
又令任命達壽爲文官高等懲戒委員會委員此令 
又令敎育總長湯化龍呈稱秘書徐源呈請辭　徐源准免本 
官此令 
又令敎育總長湯化龍呈請任命王經佐畢惠康爲秘書應照 
准此令 
又令内務總長朱啓鈐呈據山東民政長高景祺呈請任命馬 
鎭桐爲烟台警察廳廳長應照准此令 
又令司法總長章宗祥呈請任命李受益李振彝胡錫安張允 
同爲京師地方審判廳推事應照准此令 
按八日命令録本報第三張 
專電 
[北京電]  
　　國務院取消後所有政事堂組織令内分五局一所除印鑄局仍設原處外其機要主計法制銓叙四局並司務所均設國務院舊地各局所爲政事堂執行機關總稱行政公所東海以行政二字不甚妥適現改稱政事堂公所至政事堂則設總統府内國務卿每天上午在府商議大政左右丞均隨同辦事下午左丞楊杏城在府值班右丞錢幹丞至公所辦事每天均至晚八時散值 
[北京電]  
　　周樹模有政事堂參議消息 
[北京電]  
　　財政部忽指定僉事二十人定期考試受考者以顯違甄别條例頗示反對 
[北京電]  
　　陸軍部擬援内務財政例添次長一人昨已呈請總統 
[北京電]  
丁恩氏得勞績金一千磅係張次長代請丁以張有功鹽政亦請給同等賞金政府批俟年終賞給 
[南京電]  
　　財政部電令韓省長將蘇省各屬田賦利弊詳細調查報部 
[南京電]  
　　中央來文謂考試縣知事第三期改爲九月四期改爲明年三月務將現任分送來京 
[南京電]  
　　新任内務司長王舍棠已起程南下 
[南京電]  
　　稅長委謝潘裔爲清理官有財産處處長飭尅日任事 
[南京電]  
　　許鼎霖來甯聞勾留數日卽須回京 
特約路透電 
[北京電]  
　　約法會議今日下午一點三十分鐘開會議員出席者四十人討論袁總統提出組織參政院議案其議員由各省大員推薦政治會議約法會議中之議員由大總統加以任命政府主張名額六十人約法會議議員主張自四十人至一百二十人不等 
[北京電]  
　　張鎭芳呈報袁總统謂河南宣撫之事已竣請召回京 
[北京電]  
　　美使署一等華文書記墨克君已任爲青島美領事漢口美副領事　美生君已任爲安東領事 
[北京電]  
　　革命時任南京美領事之丁立博士已回美使署一等華文書記原任 
[北京電]  
　　南京美領濮歇斯君已調牛莊領事由近駐京美國代理公使維廣君之子繼任 
[廣州電]  
　　國魂報（譯音）因登載汕頭附近亂事消息其辦事人悉爲當道所拘兩廣基督敎民現出全力救之都督對於是案尚未判斷今日廣州基督敎民得悉汕頭某報主筆因犯同等之罪業已鎗斃衆爲大震聞敎士已懇美領事助之國魂報股東内有美人數名 
[雲南府電]  
　　維洛巴愛大佐由印度取道麗江府抵此大理府一路安靜全無罌粟謝汝翼中將定星期四日開喪 
[東京電]  
　　前任首相山本伯爵前任海軍大臣齋藤男爵均列入海軍後備將校名册内前任海軍副大臣財部海軍中將已列入待命將校名册内首相大隈伯爵入宮覲見日皇奏報與海軍大臣八代大將會商之結果後乃發表此命並宣布陸軍中陞職者若干員 
譯電 
[北京電]  
　　約法會議將於今日（十一日）開始討論參政院組織法該院成立後即將舉員十人草擬憲法 
[北京電]  
　　袁總統命大元帥處定大總統制服印章 
[北京電]  
　　据北京日報載稱奉天拘獲日人一名攜有炸彈二百四十枚押於警備處防守稍疏即被逃脫 
稍疏即被逃脫 
[北京電]  
　　陸海軍大元帥處成立後除外交財政事務外陸海軍事務嗣後均將由大總統掌理陸海軍總長僅爲實行政略之員大總統一身負任過重識者多恐其有顧此失彼之虞 
[柏林電]  
　　德國日本已訂定互保在華實業及文學産業之條約 
[柏林電]  
　　俄國國會已允大增炮隊軍需改革帝國防務增加預備隊七十萬人以上三事定本年實行 
[柏林電]  
　　德華銀行常年報告謂中國所借外國之小借欵數種將由整頓庶政第二次大借欵内撥付南省發行之紙幣亦將以該借欵入項收回改革幣制將加入整頓庶政之程序内第二次大借欵卽供此用者也漢口至宜昌之鐵路興工在即鹽稅入項足抵債務鹽政由中政府會同洋員整頓後則中政府之入稅可望大增該報告並述及中國之改革進步頗佳袁總统現以穩健之手叚竭力從事於此云云 
[柏林電]  
　　山東鐵路公司一千九百十三年復分利七釐半 
[柏林電]  
　　俄政府已向中政府表明願廢沿中國邊界俄國一方面五十浮斯特免稅區域之制定六月一日實行嗣後由俄運華或由華運俄之貨品均須按照出入口稅率納稅 
[柏林電]  
　　意大利西雪里大地震壓死多人損産業甚巨愛特拉火山爆發毁村數所 
[柏林電]  
　　墨西哥烏爾太總統下令墨美一切交通均應停止美船不准入墨西哥口岸由美運來之貨均須交與裁判所 
[維拉克羅慈電]  
　　英國訪員兩人美國訪員兩人今日由維拉克羅慈行抵墨京同時被拘下獄二英人即時釋放拘捕之員曾受申斥 
[鈕約電]  
　　墨京被逮之新聞記者四人内有報界公聘之訪員一人業已釋放 
[聖彼德堡電]  
　　帝國議會已通過增徵五榖雜豆入口稅政府代表謂據現勢觀之日後恐尚將增徵麵粉入口稅惟目下實不便討論此事云 
[倫敦電]  
　　丹麥皇偕后於今日抵倫敦謁會英皇英國朝野歡迎極形誠摯 
公電 
[總統府軍事處通電]  
　　各省都督民政長並轉各使將軍都統各辦事長官鑒河南陜西甘肅三省都督分轉各統兵將令鑒本日奉大總統令兹制定陸海軍大元帥統率辦事處組織令公布之等因遵於本日開辦仍設於總統府内軍事處卽行裁撤嗣後凡與軍事處往來文電一律改用統率辦事名義特電達並希分别轉飭知照大總統府軍事處佳印 
要聞一 
[日本人之中美同盟說（五月九日）（遠生）]  
近見在京日本人輙相詢以中美同盟說余詢之政府方面絶對的無所聞不識此說所自來抑日本人多疑耶抑别有他國傳會其事以爲國際的挑撥耶耍之此等國際風說關係重大余因叩一在京最有力之新聞家詢彼所聞之内容爲轉布之並附以余之所見如左 
此日本某君之言曰中美同盟之事美顧問法學博士古德諾氏實關係之中國方面則由大總統授外交總長以意旨將令伍廷芳氏爲此方面之代表委員其說之所自來蓋自中美海軍同盟之議而産出之者也先是第二次革命旣起袁大總統欲結連美國以牽制日本之援助黨人美國海軍方面正希望於東洋得一根據地以此機會相合因有兩國海軍同盟之議互行交換意見共結預備契約五十餘條其要點如下 
（一）中國提供軍港以與美國 
（二）美國包辦中國海軍士官事宜 
（三）中國以製造軍艦之事一併委任美國爲之 
（四）美國貸給中國以恢復海軍之費 
所傳聞者蓋大要如此故其後以最有關係於海軍事業之煤油礦之採掘權委之美國公司（指延長建昌）傳聞將以馬尾之軍機廠移於該地此項契約已在進行之中美人中有熱心從事於敎育華人者有熱心聯絡實業方面者皆著著進行以求實效此中美同盟說之所由生也然美國當局則則聲言以中國今日之狀態斷無與結同盟之事卽中國一部雖親美之說極盛亦似無成案可言（以上皆日人某君之言） 
按此日人某君所言似可爲日本人對於此等傳聞所懷意見之代表其言共分兩層（一）認中美海軍同盟之約確已進行而引美孚油礦及福建軍港借欵爲証（二）中美同盟現尚未進行而確已有進行之機會也 
以余所聞則美孚煤油借欵確爲熊希齡氏一派所主張之實業計畫此派之實業計畫比較的以聯絡美國爲主義以認其無政治之性質也福建借欵另爲一事成否未必至因此以結海軍同盟及國際同盟吾中國人方面固絶對的無所聞也然日人多疑對於熊氏歐美之行尚故懷一種猜疑的眼光以爲與聯美有關係而不知熊氏最後始到美國且其關係以與商量美孚事爲止也 
　　大抵日人自錦璦鐵道及東三省鐵道中立之說起後硬認唐紹儀熊希齡等爲親美派且並認袁總統亦爲親美派之一故於其一舉一動多爲牽强附會之談乃至外交部日本留學生出身部員之一出一入皆認爲親日排日之證卽如梁敦彦氏日人亦認爲排日親美之一人也 
中美同盟說之不根另爲一問題以中國今日外交上絶對無活動而外人尚相驚以伯有如此亦可哀矣 
新政府組織之種種 
[大元帥辦事處之内容]  
　　日前印鑄局呈騐印模大總統會有陸海大元帥印之飭鑄昨晚制定陸海軍大元帥統率辦事處組織令由敎令公布兹録如下第一條依約法第二十三條大總統爲陸海軍大元帥統率全國陸海軍之規定於大總統府設統率辦事處第二條辦事員依左列之規定參謀總長陸軍總長海軍總長大元帥特派之高級軍官總務廳長第三條本處内設三所分辦軍事組織如下第一所第二所第三所第四條總務廳長監督處内三所事務第五條每所設主任一員助理員額以事務繁簡定之第六條本處設參議八員隨同計畫一切第七條參謀總長陸軍總長海軍總長應每日入值但遇有事故時得委員代理第八條本處會議事件有與外交内務財政交通各部相關係時應奉令召該部總長列入議席第九條各所之職掌及辦事細則由本處秉承大元帥另定之第十條本處承發軍令事件以陸海軍大元帥命令行之第十一條本處得隨時向各部　取人員來處辦事第十二條本令自公布日施行 
[主計局官制之發表]  
　　政事堂主計局官制已以敎令公布兹録如下第一條主計局置職員如左局長參事僉事主事第二條局長承國務卿之命監督主計局事務局長有事故時得由長官派員代理職務第三條參事僉事承長官之命分掌左列事務一籌議關於財政 
上海只此一家惟市上假冒者多必須郵寄上海總發行所妥而便捷切切注意 
 
 

Page 3

 
 
事項一稽核關於預算事項一關於財政文件之擬定及編輯保存事項一關於統計事項第四條主事承長官之命　助編輯保存佐理繕校事務第五條參事定額四人僉事定額六人主事無定額但視事務之繁簡得添設辦事員第六條主計局分科辦事細則另定之第苯條本官制自公布日施行 
[内史設院之確定]  
　　總統府秘書廳裁撤後擬於政事堂外另設内史交由法制局編訂官制各節均誌前報兹又得確息此項官制草案業已由法制局擬出不日即可發表其内容係定名爲内史院設院長副院長各一員其下仍分科辦事其權限則係凡機要事件未便事前披露者具歸該院辦理云 
[儲才館建設之將來]  
　　現在政府旣經寛赦黨人而於用人方針又標明一種新舊並用主義將來新人物似可望出頭更有一說足與此事相印証者則儲才館之將建設是也方約法未議前政府本有此說以培養舊議員之穩健派兹　個中人言此種計畫又有躍躍然復活之勢其内幕中之贊成者尤以徐國務卿爲最出力惟目下財力支絀未能指日告成云 
[新政府組織之裏面]  
　　政事堂機耍局官制參事定額六人僉事十六人主事無定額主計局官制雖未發布其額數大約稱是參僉兩項與各部幾相埒而主事旣無定額則範圍反較過之或謂徐東海督東三省時喜辟僚佐今兩丞之制隱然仍東省左右參議之舊而分局定職亦約略似焉所發官制大抵出於東海之意爲多然今大總統任疆寄久最後藩翰北洋規模宏大分局設職以候補道領之亦以數十計雖不如東海在東時之廣搜博採經歷所得當然欲推行於首要之地以求實地騐習故政事堂之組織形式上爲東三省十年前之放大影片實際上又爲北洋六年前之放大影片試一回溯之而腦底之印象瞭然復現矣其說如此亦頗有相似處姑誌之 
[舊國務院之改名]  
　　政事堂雖設於總統府而其附屬機關多在舊國務院迭誌前報昨悉政事堂附屬機關之舊在國務院者係法制銓叙二局機要主計二局及司務所本有設於總統府消息近亦設於舊國務院内惟國務院係内閣制時代之名稱今閣制旣廢猶復稱爲國務院殊屬不符因改擬名稱有主張稱政事堂者惟政事堂設於總统俯内明見命令今稱舊國務院爲政事堂易扄人疑慮有主張稱以各局名者則以爲局過多於國務院門前懸列各局牌名殊不雅　因定名爲行政公所云 
　　中央官制之修改中央官制上年十二月曾經修改一次兹聞政府以熊前内閣所定之官制不適用於今日又擬修改其修改之處各官署之主事名稱一律廢除改爲同僉事又有謂僉事分一等二等三等大約主任僉事爲一等餘爲二等由主事改者則爲三等云 
[考試院之設立]  
　　政府登庸人才之方針必經學校考騐選任之三階級曾誌前報將來考試舉行日益加多如高等文官之考騐外交官敎育官實業官之考試以及法官考試等次第施行若一一由大總統臨時派員主試旣覺紛繁而主試者迭易其人亦難專厥責成擬特設考試院爲常設之機關遴選精通中外學術人員充院長以下各官惟皆係兼差考試時卽專任考騐事務云 
[肅政廳之擬改]  
　　平政院之職權一方管理行政訴訟之事一方掌理彈劾糾問之責故新約法有國務卿及各部長有違法行爲時受平政院之糾彈及　理之規定也近聞政府以彈問審理萃於一機關於法理似有不協且吾國數千年來之御史台不畏權貴敢言直陳實爲良善之制行之殊多利便故擬於將來議制憲法時須改平政院僅管審理事務而屬於該院之肅政廳仍劃然獨立爲一機關或命曰糾彈院專司糾問官吏之違法行爲該院官員遴選舊日御史人員充任云 
[馮翼生電之澈究]  
　　四月三十日財政部訓令云案查本部前奉府交據交通部郵傳局呈送香港寄北京騾馬巿泰安棧馮翼生一電語多可疑函交警察廳查復並鈔送往來各電似係來京運動鹽務者匯欵頗多或恐借此招摇撞騙等因到部當以粤省鹽商迭次來部呈請包辦鹽務本部均未准行即如潮橋商人彭元等呈請組織運鹽公司亦經批駁在案現奉鈔交香港寄京馮翼生各電關涉鹽事宜有交欵二萬元之說語多可疑本應函致京師警察廳飭傳馮翼生詳細研訊澈底根究惟查吳總監炳湘查復函稱馮某與蔡中將廷幹相識等語經部轉告蔡中將代爲查明據復附送馮翼生與饒翽梧二人關於交欵二萬元之來往電文並說明潮場小股二萬元待商妥時交由總公司入股等語查粤鹽商包辦法旣未奉經部准該商等何得輙自招股第詳核電文似尚無招摇撞騙情事姑從寛免予深究現在粤正擬整頓進行若商民等意圖承辦未奉部准紛紛招股殊於鹾務大有妨礙不得不嚴申禁令以爲杜漸防微之計擬由部令行該民政長明白布告嗣後本部對於粤省省河鹽務决不再採包商制度該處商人亦不得私行集股以杜流弊而肅鹾等因呈請大總統鑒核兹准國務院函知奉批准如所擬由該部飭知遵照等因奉此合行令仰該民政長即便遵照將本部對於粤省省河鹽務决不再採包商制度情形明白佈告以免商人集股投機有礙鹾務是爲至要此令 
交通兩事 
[關於洛潼路股之訓令]  
　　交通部爲發還收 
回洛潼路股欵事特致河南民政長訓令一道其文如下查洛潼收回民股前經本部派員會同股東聯合會在河南省城收購前項股票並將利息准發至宣統二年上半年爲止嗣因收股已逾十分之八爾時洛潼公司業已取消是以本年正月最後與該省行政公署結算帳目曾將此項備購民股餘欵悉數移交該行政公署接管以備續收股票在案兹據民人紀定保紀學保來部呈稱執有洛潼股票兩紙未曾收回股本懇請照票發還股欵等情前來除批飭該民等自向該省行政公署算領外合將原呈抄發希即查照俟該民等赴領時即飭算明給領並希指明還股處所布告人民俾得持票往領是爲至要此令 
[議築烟濰鐵路之呈文]  
　　膠東觀察使吳永呈省長文云竊查四月九日下午三鐘烟台中外商民特開關於烟台鐵路會議討論烟台鐵路事務一切進行手續以及路線取决問題及籌欵方法各條當時該會並邀請本公署外交科長孫錫純蒞臨聞其事在會中外僑商互有發揮其討論意見僉謂烟台爲中國最清淨之領土然開埠最早而發達甚遲推原其故南有青島北有大連皆　交通便利以故巿面繁盛而商務因之振興烟台旣無海壩輪船不能達岸貨物起卸諸多阻滯更無鐵路交通内地客商往來動需時日生意不能暢旺故營業維艱斯商務不振而本埠一切商業上之權利隱爲他埠奪取若再不速　挽救將來烟台商務必受非常之損失故興修烟台鐵路不獨爲本國商民所殷盻且各國旅烟僑商因商業財産所關亦極贊同但此事旣爲本埠中外商民共同贊成自應由本埠中外商民設法呈請政府辦理惟聯同外人名義恐涉外人干預路政之嫌倘生種種誤會轉滋周折故議决分途進行一方由外國僑商公同簽名正式備文呈請駐京公使團轉達情形俾得互換意見一方由本國紳商公同簽名備文呈請政府核辦方合手續當經公决辦法四條一請政府速籌的欵修築烟台鐵路以救烟台商務現狀之危急二築路以烟台爲起點經由黄掖昌邑達濰縣直接膠濟路線爲一定之計畫若用他線則與烟台毫無裨益今由烟台逕達濰縣揆之現勢尚屬可行三鐵路請專歸政府籌欵修築不由地方集欵辦理以昭統一而促進行四鐵路碼頭應請與烟台海壩同時修造因海壩有應修鐵路碼頭之處始能一併興修則可節費甚鉅 
以上四條業經會議商決不日按照前列辦法分别備文呈請辦理等語合備文先爲呈報伏乞鑒核備案 
雜評一（無名） 
[命名說]  
　　命名足以表示其實際而已無庸多費躊躇也然而中國之改革盡於其命名改革之於是愈出而愈多或考古學或用新詞二三年來實顚倒於命名之中使人眼花繚亂不識其實之究爲何指至可晒矣今經此次改革之後命名益復大異如曰公所曰司務我南方人聞之不幾大爲鄙俗也耶夫命名不過表示其實際而已鄙俗固無所害祗願定此名後勿再輕改則人始能呼其名而識其物耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報述白狼之志]  
字林報通信云今　　於白狼之志頗多疑問或斥之爲匪志在刼掠或言其志不在小欲建一大漢朝二者孰是須俟其結局始可論定其結局若何則非吾人所敢預料者也白狼之爲匪實由當道　主公道而迫成之則白狼對於當道嫉惡必深而以政府之無能袁世凱之不足信任昭示於天下人之目其大志當不外乎此即白狼之黨與亦多爲此志鼓動當其東嚮肆擾之時匪黨之意多以爲往與黄興聯合蓋匪中盛傳黄興率黨人十萬與官軍相持潯江黄已得七國之贊助且娶日本郡主爲婦也逮遇挫折回乃知其誤然仍於營帳中煨火竊議曰孫黄如不從事抗拒袁世凱曷爲入外蒙助蒙人拒袁乎白狼之取道老河口西竄秦省其志蓋在入川也 
觀以上之情形白狼行動之消息縱曰有所異而拒袁毁其信用之志則堅持不變至殺害敎士損毁彼等産業將來或有此着惟非至萬不得已必不行之果爾匪過一路其餘外人必將玉石分同邅毒手然在今日則尚未必出此蓋白狼雖知欲令外國與袁世凱爲難卽此已足然彼之事業亦將從此告終白狼今尚不欲就死也白狼旣竄至西安以西閱數日復抵西安之北其志似欲入蒙白狼機警有急智如知此路有阻則即改趨他道一若一月前籌晝已定者二月下旬匪在商城附近受挫後匪首三人即欲解體散走以白狼獨主不可而罷白狼之特性在不畏難三字他人以爲斷難擺脫之阻力而白狼輒能安然解之此即其一端也自此之後白狼在黨中之威望當較前益重故從之者一時必不致無人也白狼之短則在非同鄉或同省之人不加信任故他省之附和者雖衆白狼輙曰未必足恃姑行試用云云官軍今由各方面會集其勢力與他處不可同日語或能剿平狼匪亦未可知惟匪蹤飄忽無常以三千人之大隊奔波一星期旣抵一大邑信宿卽去閱數日則又遠在西安以西此實從來所未聞者也今聞東部官軍進行極遲且時時休息蓋欲鄭重將事令大舉包圍之計不致失敗耳總以上之情形觀之孫逸仙贊助白狽之說似不足深信也 
白狼竄擾陜甘軍報 
[馬營之役]  
　　趙　軍使倜統帶毅軍赴陜追勦狼匪前曾大獲勝利旋得該省電稱馬營地方匪衆盤據意圖擱劫甘肅軍火乃統率所部　程前進一日夜馳行二百餘里於前月三十日抵馬營匪衆見有大隊兵馬即據山自固與我軍對抗我軍奮勇猛攻血戰多時匪徒被擊死亡過半　後查點斃賊之數横屍山坡有形可數者計二百八十一具其餘填塞山谷溝問中者不知其數得鎗一百五十支馬騾五百餘頭匪徒經此大創所　不滿千人向西奔竄趙軍使由通渭至馬營一路經過皆在匪徒搶掠燒殺以後村落皆　　墟居民　死炮火沿途二百餘里不惟人不得食　飮馬之水亦不可得　凡有井水之處匪徒皆以死屍填塞其中兵士　　所帶乾糧聊以充飢一路辛苦已極甫抵馬營又經一場劇戰多已勞頓不堪趙軍使戰勝後乃挑精銳追擊敗竄之匪其除疲者傷者自行帶至安定予以休息云云 
[邠州之役]  
　　白匪西　已攻襲甘肅涇川等情曾誌前報兹據續探所云該匪侵攻涇州之事似未確實現據確聞該匪自攻襲陜省乾州之後取途西北卽欲侵入甘省及該匪進至陜甘兩省交界地方因見該地帶素係僻遠之境　烟稀絶又無搶掠之物件乃擬再行轉回陜省則其時趙倜將軍督率軍隊十八營已由乾州北進及趙倜革隊行至邠州附近恰與轉回之匪軍迎面相遇遂互行激戰由四月三十日黄昏開戰至翌日拂曉匪始敗逃聞此戰匪軍分爲兩隊一隊由白狼統率其一隊則由副將烏鴉統率之匪數旣寡且彈藥缺乏故不敵勇猛精銳之官軍一戰大敗死傷者約千餘人鳥獸四散趙倜軍隊刻尚　勝追擊云云政府昨又接電謂此戰官軍俘獲之戰利品小銃二千枝子彈數萬發及馬匹五百餘頭云云並聞袁總統曾於趙軍尚未開戰以前已寄洋二萬元以資激勵現接捷報異常欣慰重寄洋一萬元以資犒勞又聞趙軍現正追　敗匪 
[甯夏隴東兩電]  
　　白匪竄擾甘南傳說紛歧曾誌前報兹得甯夏隴東二電亟録於左寧夏馬雲亭將軍覆秦紹觀觀察電云順治門甘肅　館秦少觀鑒豪電悉匪竄甘南經我甘軍隊及毅軍在通渭一帶會勦斃匪千餘敗匪向南逃竄頃據敝部馬帮統電稱趙周人軍使已到安定晤商進勦匪然已蹙當易撲滅會甯甚屬安靜惟正甯亦有土匪　敝處派往騎兵會同平凉軍隊解散甯夏謡傳紛起捕獲放炸造謡糾衆搶劫數犯立予槍斃人心大定靈武金積回民爭　械鬥經派隊彈壓解散刻正會同三洲即寧夏陳觀察使必誰查辦處置不至再生事故省城根本穩固弟與都督彼此策應我甘全局絶無他虞並望轉同鄉諸公爲盼福祥歌甘肅隴東護軍使張雲亭觀察使王聘三覆秦紹觀觀察電云甘肅　館秦少觀鑑文　悉自白匪竄陜甘即戒嚴上月匪由邠永進攻敝部於長武一戰破之遂　麟游折趨汧隴敝軍嚴扼華亭崔軍固關失利致匪張家川迭擾通渭鞏昌甯遠現經敝軍及各軍追剿惟隴東嚴密防範安堵如常餘情詢少魯家信中便知行志學伊魚 
[肅政史評事人物之小史]  
平政院肅政史及評事各員已經大總統分别任命此項人物甚爲一般社會之所注意兹將各員之履歷就調查所得者略誌如下 
[肅政史曾述棨外交部參事王瑚前清會官]  
東三省後任直隷縣知事擢任湖南民政長蹇念益日本留學畢業前清度支部小京官後任河南財政副監理官民國二年當選衆議院　州議員夏壽康現任銓叙局長兼充政治會議議員俞明震前清翰林甘肅提學使夏寅官前清翰林江西候補知府　充江蘇諮議局議員資政院議員民國二年當選爲衆議院議員周登皞前清直隷實缺州縣記名御史江紹杰前清進士日本留學畢業　任京師司法官江蘇審判廳廳丞蘇州府知府李映庚前衆議院員方貞前衆議院議員其他蔡實善徐錦張超南惲毓雲書程　信未詳 
[評事董鴻褘]  
　　前清日本留學畢　現任敎育次長曾鑑　清法部　中丞參行走邵章前清翰林以辦學著聞於時現充約法會議浙江議員盧弼前清日本留學畢業歷任黑龍江候補道國務院秘書代理秘書長延鴻前清民政部右丞　范熈壬前清歷任内閣中書資政院秘書民國二年當選爲衆議院湖北議員現任約法會議秘書鄭言前清進士日本留學畢業歷任京師司法官江蘇審判廳廳丞提法使民國成立維持司法時論多推崇之張一鵬前清舉人歷任京師司法官湖北高等檢察長上海審判廳推事江蘇司法籌備處處長馬德潤日本留學舉業曾任京師地方審判廳廳長李榘前清翰林歷充直隷諮議局議員資政院議員臨時參議院議員現充約法會議直隷議員其他楊彦潔陳兆奎蔣邦彦賀俞吳煦未詳 
[輿論一斑]  
　　肅政史及評事發表後北京某報　登有一不滿意之新聞云新政府成立國民皆喁喁望治首先注意之點在於政府用人是否得當日前政事堂參議發表雖不盡滿人意然五人中尚有多數可觀至昨日發表之評事及肅政史評事中如董鴻褘鄭言盧弼肅政史中夏　康江紹杰蹇念益社會上尚有一部之贊成其餘則多有不稱　得有一部分贊成之諸公亦不過比較言之至能否稱肅政史及評事之職仍多難信按平政院爲監督行政官吏之機關含有司法之意義非守正不阿饒有氣節者不足以膺斯職前清官吏固多不滿人意而御史台中如江春霖趙啓麟謝遠涵數人其風骨稜稜持正敢言至今國民尚誌之不忘今之肅政史及評事卽前清都察院之御史也政府不於有名人才中物色之而偏任用其所難信者又何怪乎社會上之大失望也而另有一報則謂現在所簡用者則概屬平和穩健一流入物政府所以望之者甚厚日後建樹未易量也　該兩報之議論頗有不同云 
[舊議員之新位置]  
日前湯化龍氏特任敎育總長發表後旋有林長民爲政事堂參議之命令日内所聞凡前此兩院議員或則文學優長或則才識穩練莫不量材任命兹據日内見聞種種歷誌如下 
（一）王家襄王氏本進步黨員人亦長厚自國會擱淺後仍辦黨務前聞政府將畀以民政長一職又聞山西陳省長懇　解任王氏有續任之說現雖未成事實大約必膺省長之簡任惑無疑義云 
（二）范熈壬范氏嘗充約法會議秘書以法理頗深前日與董鴻褘等同被平　院評事之任命 
（三）夏寅官夏氏本前清翰林前本　充清史館撰述員之說史館成立尚無消息日昨遂得肅政史之任命 
（四）方貞方氏曾經湯敎育總長推薦亦已得肅政史（五）李文熈李氏向來亦係穩健一派前經任命内務部主事現已就職任事矣 
（六）張耀曾張氏原爲國民黨中堅前充參議員力爭月費歲費會有衆雞一鶴之譽嗣充憲法起草委員自議員取消後卽與友人書稱東渡求學從事敎育　聞有派充政事堂參議消息云 
（七）烏澤聲烏氏爲旗族中佼佼傑出前充衆議院議員自國民黨解散　議員之廉恥掃地首先辭職　投身報界近聞亦有派充政　堂參議消息 
[財政上之最近計畫]  
　　未來之鹽政大會議自鹽政改革之說起而三大問題即並　乎一時三者維何卽專賣徵稅引地是也其三者之中引地久爲世所詬病自提議改革時已處於劣敗地位而張季直總長及鹽政署　張弧氏均主張第一說劃全國南北爲兩大區實行均稅主義並設法維持引商曾擬限定十年惟丁恩氏之意見以專　收入未能確定而就場徵稅則間乎二者之間較有把握以致鹽政條例雖經公布而内容仍有爭執後丁氏兩次赴南調查終以閩浙粤鹽務爲不滿意且其改革計畫仍未變更政府因其對於鹽務旣富有經驗亦擬變通辦理乃各鹽官不察以爲政府將盡廢引商遂加反對兹聞自財政部批駁全蜀鹽業協會代表孫榮等之呈文以後已擬令各鹽區皆派熟於鹽務人員來京以便開鹽政大會討論根本上一切計畫云 
[鹽務署官制之大致]  
　　鹽務署官制早有起草之說嗣稽核洋員因權限有礙曾極力反對故擱置至今現聞政府已得丁恩氏之同意將官制擬定聞其内容於署長以下置署丞二人秘書二人僉事八人主事二十人事務員若士人此外設總務處以文書電報庶務會計四科屬之設運銷廳與場産廳每廳分設五科 
[財政案要目之編定]  
　　政府曩爲整理全國財政起見特分電各省民政長會同國務廳派熟悉該省財政情形之代表二人尅日來京以便訂期開全國財政會議迄今各省所派財政代表到京者已達十五省除財政代表未到京各省仍拍電敦促外刻已决定於本月中旬卽行開會而政府預備付該會討論之各財政案聞已編定其要目如下（一）各省釐金及與釐金類似之統捐統稅之整頓案（二）各省所得稅之籌辦案（三）各省騐契稅切實之進行案（四）各省印花稅之推行案（五）各省田賦增加案（六）煙酒販賣營業稅之變通案（七）保證金　例提議案（八）牙稅條例提議案（九）輕减契稅以一年爲期案（十）三年度預算之概算方法採用案（十一）各省預算不足之填補案十二各省行政費核减之極限案（十三）各省自治經費之處分案（十四）地丁錢糧改銀兩爲銀元之增收覈核案（十五）内國公债仿山東辦法使各縣分擔案（十六）各省解欵規定案 
[各省政費支出之標準]  
　　政府以自民國成立以來各省政費概較以前膨脹其餘支收多不相抵缺欠甚巨致中央財政亦因之而受影響不甯惟是即各省政費膨脹之程度亦多歧異如湖北廣東等省其支出較前清至增加一倍而安徽奉天等省次之豫魯晉秦等省尚與前清時尚無大差異此際欲國整理宜將各省之政費分别大小省分以劃一支出之標準並　政府已將　　　擬定俟再經一番討論後即分飭各省　照　行計各省政費支出分大中小三級如左（一）大省以經常　不逾四百萬元臨時費不逾一百萬元爲標凖（二）中省以經常費不逾三百三十萬元臨時　不逾七十萬元爲　凖（三）小省以經常費不逾二百五十萬元臨時費不逾五十萬元爲標凖 
[財政部官制之修改]  
　　財政部當熊希齡第一次長財部時曾擬一官制草案未及發表而唐内閣已倒熊即連帶辭職周學熙繼之將熊所擬之草案修改一過乃始發表即前歲所公布之官制内中設會計賦稅泉幣制用庫藏五司及編纂處等自熊希齡去歲組織内閣　　財　乃大倡減政之議先自修改官制入手而對　財政部尤以主張用已前所未施行之官制草案爲前提即現時財政部官制是也熊氏去職周自齊繼之雖對於官制表面上無所變更而用人行政一切則一反從前之舊現周氏以三司一局之組織多不適宜不如從前之舊官制近聞建議將官制修改一次不久即可發表蓋財政部自民國政府以來修正已歷三次眞所謂循環修改者矣 
京　道上之來去者 
[張紹曾]  
　　前綏遠將軍張紹曾因事開缺已誌本報兹悉張氏已於日昨　京謁見大總統面陳一切聞張氏將來之位置大約於總統府軍事顧問一席頗有可望云 
[高景祺]  
　　魯省民政長高仰止聞於五號抵京然其來京之原因議論紛歧有謂係受報紙之喧傳與輿論之攻擊不能安於其位故爾來京有謁總統自告才短之意其實高君此來實因前曾奉命令會辦該省軍務故特謁見總統會商進行辦法約不日卽行返魯云 
[王璟芳]  
　　王璟芳業已抵粤昨日來電略云中國分行現正籌備一切於六月一號准可成立現與李省長商議擬同時設焚燬紙幣會以焚燬紙幣爲主旨俟紙幣回復法定價格時卽行停止再行政公署爲維持金融起見下令嚴禁銀毫出口此後財政當可日有起色 
[汪榮寳]  
　　新簡駐比公使汪榮寳業於上月七日携眷出京赴比已届一月遲至日前始有電報到京已於二日安抵比京略爲佈置即行呈遞國書並稱由德轉車時因無特别專車即乘尋常快車起程以致途次略爲延緩 
[孫發緒]  
　　孫發緒安徽人自辭去湘鄂電報局督辦來京後當局曾問以將來志願孫即以願爲縣知事對聞者皆以爲滑稽固不之信已故直督趙智菴　而喜之特約孫氏赴北洋曰吾固知　非百里才但從百里做起亦復有趣現直督朱經田以孫氏不卑小官即如願以償日前掛牌令其十二日到定州知事任孫氏乃來京安置家眷黎副總統約於今日午後餞　於府中以　其行 
將頒之新條例 
[征收考成條例]  
　　財政部擬定之征收考成條例共分二種一爲田賦征收考成條例一爲釐金征收考成條　田賦條例共三十條釐金條例共十七條均已修訂完竣日内卽呈請大總統公布施行 
[偵探條例]  
　　民國成立以來各處偵探奉公守已遇事精密者固不乏人而挾私圖報栽誣毃詐者亦實繁有徒現政府提議擬訂偵探條例内容取缔甚嚴如不稱職處罰分爲三等兹正在審查中一俟審訂完竣即可公布 
[各國對於免除庚子賠欵案之態度]  
懇免庚子賠欵會組織以來聞駐京各國公使陸續接得本國訓令主張紛歧大致可别爲四種（一）贊成全部概行免除者（二）酌免若干成或豁免應付利息（三）定一緩付期限在此期限内可以免付（四）因已列入國家預算碍難有絲毫之免除惟記者探之外人間則謂主張末一說者爲最多云 
又聞政府昨接駐德公使顔惠慶來電略稱德國議院現對於减讓庚子賠欵一節已多數贊成可望正式通過惟德政府因已規定於預算以内恐難承認云云 
[報界某君上徐相國書]  
　　請尊重輿論温公復出海内奔走相慶况夙承恩遇者公私忭幸更何可言某業報旣久歷經變遷　清之末言放而亂國黨之時言横而私至於今日恐懼相戒莫敢爲由衷之談或摭拾瑣屑莫及深隱或塗附文句故爲　側能文有識之士至不欲危言正論以觸忌諱則自放於諧談隱語以自寫其意不求人知則刺取外人有託而爲近於藥石之論而布之以自比於輿誦全國報紙十有八九廢棄論說塞以譯論及公布文件將求如往日之横放而時有正論者渺不可得其故安在蓋一由於悲觀之極以爲國事已無可言一由於有所恐怖忌諱也竊謂局外之論多謬於事理而先賢所以不廢　蕘外國尤重輿論者正以民意所在過怫則怨川壅而潰禍且更劇耳今論者輙謂中國報館程度過低不足置重而珍重外論等於鈞天廣樂今世界立國自有本末而輿論未始不爲一端覘國者以此爲輕重而於我獨否者誠以我自不甚愛惜之而求人之珍重豈可得哉國無獨立健全之言論内之不足針砭當道牖發社會外之不足刺激世界表示國人意思外交莫與爲援國家精神國民特性莫與爲鼓吹縱或有言人亦不重全國仰視外人之鼻息而自閉其聰而塞其明誠可哀矣夫程度者社會所集合而成今政府中人對於社會百　輙言程度不足然則吾國程度獨足於上而不足於下耶報館程度或有不足要其不足之原因有由於報館本身者有由於社會之共同原因者亦有由於官吏之摧殘者今將恢張遠謨開放言路則必視外邦所以珍重報紙之意而尊重其獨立自由國事有不甚須秘密者則宜公開之不必如今日國務院記者招待所之類形同虚設　道諸公政事之暇不妨時與新聞記者接談疏通意思其第一要義允宜嚴禁内外不得以非法封閉報館虐待記者報紙條例已公布矣能修改其泰甚者固善卽不能　　後務宜以此條例　準繩不得於審判廳警察廳之外别有非法干涉今即置輿論勿講以古者國家重士可殺不可 
 
 
 

Page 7

 
 
　　辱之義新聞記者固亦士　奈何地方中往往有以一二軍官或長官之不滿意拘捕記者奴辱而箠殺之等之犬馬不啻哉竊惟風行自上海内從同今請自中央率先表示珍重輿論之意並嚴令此後各省不得行非　干涉輿論則忌諱大去正論必昌土壤細流豈曰無助若夫人懷悲觀視國事爲不足言　尤今日人心共同之隱痛不獨報館爲然此在當局有以拯救末流民之所欲與聚之非某之愚所能言也 
漢　商務近信 
[漢關稅收加增]  
　　江漢關稅務司報告本年一二三四等月該關征收進出口各稅較之去歲加增一百六十九萬七千八百六十七元現預算照此進　本年該關可多收稅銀六百萬元之譜足証漢口商務運日臻發達也惟所增者係進口稅非土貨輸出之增　耳 
[繅絲局將開工]  
　　鄂省繅絲局所有陳絲早經繅竣兹該局經理徐榮庭以本年春蠶甚佳刻值新絲上巿價值頗廉特分派員司前往各産絲地方採買鮮繭一面命將局中機件修理整齊俟將新繭運到即行開工所有男女工人刻已預行招集矣 
[漢臯茶巿發達]  
　　本年湘鄂各地雨水調匀故茶葉收成甚好漢上洋商派人入山採辦極爲踴躍華商至漢開設茶行者較之上年亦大加增聞各洋商已定於本月十二號開試茶會品評以後卽開盤收買兹將本年各帮茶行數目調查如下桃源茶行六十九家平江茶行四十一家洛陽茶行二十五家葛口茶行二十八家李家寨茶行二十六家順店茶行二十二家外店茶行二家崇陽茶行八家宜昌茶行十家羊樓峝茶行十八家總計共二百六十三家較之民國二年多二十三家 
[漢商債務近訊]  
　　漢口官商債務紏葛前經省長委任卾東觀察使清理在案昨漢口總商會接范筱齋觀察函開查漢口債務債權一案敝使前赴貴會磋商並將各帮所擬章程詳細核閱斟酌損益另定辦法應俟呈請省長審定後再行開會公布兹據銀行錢票各帮商人以巨債久懸商國交病呈請明定辦法除批示外用特將原呈及批示抄送員會請查照等因該會總恊理以此事旣經卾東觀察使允俟妥擬辦法呈候民政長審定後再行開會公布或者解决之期當自不遠似應靜候核辦除再函請從速辦理外特將通告各帮一體知照 
[湘米又將弛禁]  
　　武漢食米向恃湘省爲來源前自湘都督宣布禁運出境後漢上米價遂至飛漲每石高至八千文以外猶有加增之勢昨聞漢商接湘省電稱湘督自將巿票勒令收回後各物之價齊跌現在米價已跌至五千文一石一般紳民咸求都督仍開放米禁俾巿面有現銀流通聞湯都督以施禁本諸紳所請今旣環請弛禁擬不日卽行開放故漢上米商已有預滙欵項入湘預備採辦　 
浙路新譚片 
[名稱]  
　　浙江鐵路公司改爲甬嘉鐵路局其组織情形迭詳前報兹悉蔣虞黄三代表與交通總長朱啓鈐擬定此名稱時欲爲目前接收劃清　限起見一俟將來股欵繳清所　甬嘉鐵路局及滬楓鐵路局　須取消定名爲滬杭甬鐵路　以符英銀公司　清郵部所　原約 
[否認浙路理事姚福同]  
　　即慕　爲股東會之風潮　昨日十號下午一時趁滬楓車來杭先至公司一轉適理監事均他出即乘肩輿往都督府面　當日會場情形及職員酬勞金　卽朱都督便詢審議會　查議决選舉事件照公司章程作無效再行召集臨時會有霍覆交通部是否一致贊同姚理事謂此種辦法决難承認　云 
[股本]  
　　商辦浙江鐵路股票行將換給交通部有期證劵聞杭州總公司股務科及上海辦事處股務處連日合併詳核股本銀數及股東户數兹得大概如下整股四百七十七萬四千零一百元股東七千二百三十九户十元零股十二萬五千零四十元股東三千四百九十九户五元零股五百零七萬一千六百九十五元股東三萬七千一百七十一户現在未繳足之收據已一律停換股票云 
[嘉奬]  
　　去歲夏秋之際二次革命風潮浙軍防守皖蘇邊境皆賴浙路火車輸送現今軍政出力人員俱已分别　勵惟浙路公司人員始於昨日（十號）嘉奬由理事會議定分爲四等甲等照原有薪水三個月八折乙等照原有薪水二個月八折丙等照原有薪水四十天八折丁等照原有薪水二十天八折聞此項　金暫由公司填給俟造成總數册再向都督府具領 
[紀念]  
　　浙路自創議商辦至讓歸國有其問經過無數風潮宜有紀述兹聞衆議擬於杭州清泰門鐵路公園中擇地建立石塔刋載始末所有塔式樣及建立地點已由杭嘉保線科入手測繪矣 
地方通信北京 
[關於劉馬氏破産報効之批示]  
　　豫省劉馬氏破産報効一節兹據國務院批云奉大總統發下該氏原呈及清摺均悉該氏因汴省瘡　　目　　孔亟情願報効鉅欵以濟工賑洵屬毁家紓難熱心公益深堪嘉尚惟單開破産報効項下各産業有無他項糾葛候照鈔呈令行河南民政長詳細查明具覆再行核給奬叙至鴻記族　是否有欺凌孤寡覬觎遺産情事亦應由該民政長查明情形一併覆奪此批 
天津 
　　力爭界址之交涉河東奥租界因徵收十字街車捐大起交涉一案兹悉昨日上午九句鐘有本埠各紳士假柴家大墳巡警分署開茶話會并躬親調查中奥交涉地點實係中國界址因之大動公憤擬不日卽聯名上書民政長外交部大總統抵死力爭以維國權 
山東 
[烟臺發現疫症]  
　　烟台友人函云該埠於前數日内忽發生一種疫症受之者不過一日夜即死華醫均束手無策有平度縣人李姓昌邑縣人王姓者同　一棧内見此情形急忙收拾行裝爲歸里之計不料離烟甫半口均死於　萊縣境中其朝染病而夕逝世者更實繁有徒聞均由香港厦門諸埠傳染而來者現吳觀察特令飭該埠　察廳水警籌備處會同中西醫士研究救止之法並於各船船到岸實行查驗以期早日消除云 
[揚州]  
　　　私造僞印被獲匪徒金得勝李敦佛私刻儀徵灌雲兩知事印信現經縣署捕獲並將假印搜出另搜出青帮經摺一扣經謝知事嚴加審訊據供印爲觚木所做係爲揑造逃荒飢民文書之用聞謝知事疑其尚有别情未敢據爲定讞云 
[催租局取消尾聲]  
　　江都民屯兩催租局前以屯田局自請取消經省令飭將民屯兩局一并歸縣署經理由縣令其將局中所有案卷帳册等件一律交代委員接收現該兩局交代業已將竣惟前有修理捕署（即局址）之經費二百餘千係由商家墊欵萬難延宕刻張趙兩局長擬請縣署查案撥給以免商家拖累云 
[縣知事下鄉查烟]  
　　江都縣知事謝元洪因聞城外仙女鎭鄉 
間現有無知禺巽違禁私栽鶯粟誠恐鄉民相率效尤殊於烟禁前途大有妨礙特於初八日親帶署中警衛隊至鄉踏勘矣 
[杭州]  
杭商會歡迎日本實業家電北京農商部總次長均鑒東電謹悉日本澁澤男爵陽日蒞杭從者十餘人商界全體赴站歡迎庚日在會公讌並備專車恭送謹聞杭總商會叩眞 
松江 
[展覽會開幕]  
　　松江巴拿馬賽會出品分會於本月八九十三號就商會内將各出品陳列供人展覽内列敎育品手工美術俱有精彩次則各業品物竹籃木器籐桌椅及平民習藝所之洋皂籐椅等登樓則西林廠習藝所之布匹東鄉徵集之布匹履和廠之線襪曁各種手織線袋有賣品亦有非賣品者鄭通惠之綢料張信來東同豐之色絲各鞋店之皮靴緞鞋日豐德豐之金銀器竹素軒之裝潢品筆　茶食俱備松本以顧繡著名所繡之張仙尤爲鬚髯栩栩獅燈一帻　單數張亦鮮豔奪目樓下懸古書畫皆松地名家遺墨繞廊至外廳則天産品在焉稻梁禾菽之屬草類桑種之標本耕作棉布之模型曁海濱生産物搜羅宏富蔚爲大觀共發展覽劵二萬紙八九兩號已收回過半鄭總理多派各職員節節照料周知事李警長馬區官亦鎭日駐會以故秩序頗覺整齊鎭守使恐軍隊入覽或有齟龉預派營長帶隊彈壓詎有某少年於劵背書某職員二次革命字樣爲人所見持告軍士勒令將該少年交出幸爲劉團長所聞知若輩無知好弄並無他意遂貽書縱釋 
[浙水師到漕]  
　　漕涇鎭因鹽警搜捕步　鎗斃老媪激成衆怒搗毁營房後馬警弁謊報浙運司乃派水師馳往彈壓將入蘇　時爲北軍所阻後回告浙長官電知北軍始准入内云 
雜評二（默） 
　　大手筆都人謂徐相國組織新政府係取在前清督東時之規模故其形式爲東三省十年前之放大影片也而據陳漢第言東海之勝人處在其手筆濶大督東時除用欵最多外别無成績然則今日徐之組織旣放大其用欵之手筆亦必放大特無如中國之窮甚於十年以前得不負此大手筆哉 
　　不畏難西報論白狼謂其所以能有如此勢力者實由於不畏難三字白狼一土匪耳一不畏難即能横地於國中然而今之政府亦不畏難者也雖屢經盤錯而仍毅力進行今之黨人亦不畏難者也雖屢被誅鋤而仍不變初志以不畏難與不畏難遇而中國之事遂激盪變幻而莫測矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閘北橋工費准撥省欵] 　 
　　本埠新閘橋工程曾由久記木號承包建造估計拆除重建工料等費共銀四萬餘金因此欵無從籌措迄未實行動工兹由閘北工巡捐分局朱君查得該橋係閘北往來要道自阻斷以來已届三年有餘行旅咸爲不便殊屬妨得閘北商巿現旣地方無欵可籌祇可請省提撥是以商由上海縣洪知事轉呈省長請在省庫内迅撥洋五千元以速建造而便行旅業經韓省長准由省庫内如數撥給現已指令上海縣知事轉飭閘北工巡捐分局長從速興工至前由上寳兩縣稅課項下借支之二萬元應俟省欵匯滬卽行歸還 
[法租界福康祥刦案三誌]  
　　盜匪余三龍糾黨搶劫法租界大自嗚鐘斜對面福康祥烟膏店洋銀槍傷甬人李樹興（即李士榮）身死等情兩紀本報兹將續探之種種情形録下 
　　驗屍之情形前日李樹興中彈氣絶後由捕車送同仁輔元分堂　屍所請騐昨晨八句鐘時讞員聶榕卿君會同法副領事德賚沛君乘坐馬車涖騐屍所由檢驗吏將李尸身如法檢騐　稱週身並無傷痕委係槍彈中腹後致命身死旋據家屬李某供稱已死李士榮現在新開河第三十二號門牌東元海味行當出店死於非命叩求將該兇盜懲辦當由聶君即飭備棺收殮騐畢聶君偕同德副領事仍乘馬車回法領事公署 
　　被劫者之投訴鐘鳴十點聶君與德君升座公堂捕房飭探目黄錦榮沈德福及包探韓邦逹等將該盜于三龍（即余三龍）郁新中劉芝東等解廨請究先由福康祥烟膏店主談宗甫上堂供稱前晚十點多鐘余三龍來店　挑　兩角爲由突出手槍開放兩響躍入櫃内將已包成之洋銀二百元搶取出店時店夥馮炳臣及彭式祿阻止出外被開兩槍擊傷馮彭兩人現在醫治求恩究辦旋據有慶里西首永昌押店夥葉仁芝供稱是日晚問余三龍來店押短衫褲爭論價錢突至店堂出示手槍並未開放搶去大洋六十六元小洋二百六十七角而逃郁新中與劉芝東並未看見祇見余三龍一人云云 
　　盜犯之供詞聶君詰之余盜供年二十三歲係江北阜甯縣人先曾當過垃圾夫失業後回江北於今年二月初七日來申住居客棧搶福康祥係楊少五即顔少甫爲首呌我與郁劉等同去共有三人郁劉等在門口我進店搶的是實訊之郁新中供揚州府屬邵伯鎭人前曾充當軍隊與余三龍認識今因無業欲找友人李新海謀事於本月初九日來申並不同他去搶實遭誣指求恩明察訊之劉芝東供阜寧縣人於本月初五日來申因向上海客人追討欠猪價洋七八十元實未與余同搶求察聶讞員得供後商之法副領事德君判押候會商究辦 
　　同黨之續捕昨報記法公堂派探會同閘北警廳探警在义袋角拿獲此案之盜黨周正業一名經警廳司法科訊明一節前日午後該探等又至西街怡興里逮捕同黨長脚麻皮（即王振武）未獲惟將其妻王倪氏押交來探帶回訊究 
[崔分廳長慎重搜捕之公文]  
　　本埠官場近來對於偵探頗加取締日前鎭守使鄭君曾嚴令誥誡在案昨日滬南警察分廳長崔鳳舞君亦因偵探有抛贓陷害情事爰　令所　各區署其文云照得搜查逮捕關係匪輕稍一不慎即不免有誣贓陷害情事近查滬上機關林立偵探繁多其忠勤服務者固不乏人而挾嫌誣攀者亦復不免在偵探者一方面固藉端以快一已之私欲而被害者一方面即覺受累於無窮小則於名譽有傷大則有殺身之慘言念及此殊堪痛恨而此項偵探又往往持有公文前赴各區請求派警協助巡警有排除危害之責亦復義不容辭倘或辨别不清流獘伊於胡底本廳長爲慎重人民生命財産名譽起見嗣後各該區署遇有他處機關偵探請求協助必須詢明來歷查照公文所捕究係何人所查究屬何物如果查明確實始可派警協助凡遇搜查逮捕事件均須由各該署長警辦理偵探祇可在旁視察若有時攜帶外人以作眼線尤須嚴爲限制不得聽其自由搜檢以重主權而免流獘除分行外特此嚴令各該署長員遵照辦理母違特令 
[派員密查冒探訛詐之事實]  
西門外協興米店被人冒充偵探訛詐銀洋一案因有託名崔廳長之親串情事曾經韓省長訪悉函咨警察薩督辦查究當經薩君分飭所屬各警署一體查拿在案乃事隔日久尚未就獲兹開韓省長以此事關係警界名譽似此奸徒未便使之漏網急應趕緊緝拿究懲以明事實以故特派專員來滬密查呈復核辦 
[高昌廟一帶僱用店夥之調查]  
　　高昌廟一帶近有謡言謂何海鳴派令羽黨某某等潛居高昌廟附近某館之内爲夥藉以窺探軍情云云兹爲駐紥製造局之各軍隊訪聞以此等謡言無論虚實均應防範所有開設高昌廟一帶商店僱用店夥應均詢問姓名年歲籍貫造册備查並須覓保營業以杜黨人朦混潛匿昨日已由　旅長令飭參軍王雅泉君按舖稽查矣 
[又有孫芝仙被獲]  
　　前日由閘北警察廳軍事偵探緝獲黨人孫芝仙一名當解司法科秘密豫訊押候核辦 
[物産會紀事（三）]  
　　出品之函催上海物産會會長洪伯言知事因開會至今已屆六日所有前徵各實業團體之出品尚未齊集昨特專函南巿電車公司陸伯鴻君絲業沈聯芳君及龍章造紙公司各將出品備齊即日赴會陳列以資競賽並以徐家匯土山灣工藝廠所製全國寳塔模形曾在南京勸業會陳賽製作精緻爲人贊賞此次亦未經到會實爲闕點故洪會長昨亦專函向該廠總理徵集以爲上邑工藝之光 
　　奇異之動物物産會奇異動物開幕時僅一兩頭蛇兹復有高逸亭送賽極大守宮（俗名壁虎）一條長及華尺一尺二寸　有吳豐餘送賽極小老鼠一隻毛色純白小不盈寸（並非洋鼠）均物中之罕見者也又邑廟内第一樓茶館對過同一誠相士前日清晨正　案危坐代人批命忽一蜘蛛自樑問懸絲落案大如龍眼捉而視之其頭部與常蜘逈異眉眼口鼻儼然人面異之當有好事者勸送物産會陳賽現亦列在會中此蛛不先不後適於開會時間突然發現豈賦此怪相不甘自閟欲於珍奇畢集之場一逞其奇耶 
[新審廳提前接任]  
　　新任上海審判廳長袁麟伯君本定於陽曆五月十五號履新任事兹悉袁君因上海已設之各初級　業奉命令均於本月十五號一律取消所有未結之民刑訴訟各案均移歸地方廳辦理是以袁君乃改於五月十二號卽今日）蒞廳接印視事以便接收一切 
[水警分署長整頓防務之通令]  
　　水警第三專署第四分署長王保成君昨日分令所轄各師船巡官文云照得水警之設原爲保衛水面治安各該巡船在於駐防地點應由巡官責令本船巡士一名不分晝夜站立船頭四周瞭望每以三小時爲一班周而復始母得懈怠如見往來船隻被匪搶劫迅卽報明巡官併力兜拿倘係爭端口角亦應善爲解散設遇浦江曁各小港來往之船有形迹可疑者卽行盤詰倘有私運危險品物及軍火等件亦即扣留解究勿任脫逃務各謹慎查察母得魯莽從事以免擾累商民至各師船軍裝器械責令巡官督飭巡士妥爲保存軍服亦應清潔以重衛生各該巡官應負完全責任如敢陽奉陰違一經察出定惟該管長官是問合行訓令各該巡官等卽便遵照辦理 
[盜犯不准家屬探望]  
　　法界敏體尼蔭路新有慶里十三號門牌史姓家被盜搶劫案内緝獲之盜犯虞阿安卽馬夫阿安俞阿龍王阿五許來發張成年吳小三小金南陸杏生洪阿根王啓仁等十名情罪較重曾由法捕房訊實於三月七號解送上海鎭守使署請按軍法懲辦嗣因日久未將該十犯執行死刑復由法捕房藍總巡函催速辦在案前日午後忽有所解盜犯内俞阿龍之妻女往投製造局北局門口泣稱伊夫俞阿龍係被盜匪挾嫌誣攀並未爲盜求請鎭守使伸雪並求准予家屬探望等語當由守門衛兵禁阻謂案關盜刧係屬軍法範圍未便准由罪犯家屬探望遂即喝退該婦等始含涙而去 
[拿辦招謡撞騙之公役]  
　　上海地方檢察廳長汪魯懷君訪悉本廳公役陳福（即陳生甫）近在外間以本廳名義招摇撞騙受其愚者已有多人若不傳案訊究殊與本廳名譽有碍日前曾諭令飭傳到廳候示詎陳聞風早已逃避無蹤當經汪君委派司法巡官俞幼伯君嚴拿俞君奉委後四處探緝知陳生甫匿　常州武進縣境内矮登橋地方禀由汪君發給文憑馳往拿獲已於昨日押解到申立即解廳午後經汪君委檢察官提案預審陳供詞支吾問官判令收押候禀請汪君核示辦理 
[查獲私鹽]  
　　浦東一帶素多私販往往於深夜時雇人挑運私鹽過渡在馬路經過販往北巿前晚又有大幫鹽販從王家碼頭起岸挑運成羣結隊肆無顧忌適有巡遜隊經過該處查見立即扣住魏家新夏潤禮夏有裕吳俊才李印田等連同私鹽五擔解送第一分署當將鹽送至上南川鹽公堂充公各私販飭送滬南警察分廳司法科預　擬究 
[查辦江北流氓]  
滬南警察崔分廳長以法租界福康祥土膏店被盜搶劫銀洋二百餘餘一案據該盜供詞大半均籍隷江北日則糾合同類聚賭分匿　　船夜則恃衆搶奪等語查南巿沿浦等處所泊　　船最居多數且有一種江北流氓成羣結隊每日盤踞王家碼頭某浴堂内慣以開賭歛錢爲事顯非安分之徒亟應嚴查拿辦業已令知第一區警署及一分署等派探調查各流氓名姓按名抄呈以便拿究兹聞已由該區署查得最著名之江北流氓混名骨殖甏及小知縣頂矗毛毛即江湖毛毛等數十人開册報告後已奉令密拿矣 
[商務印書館開股東年會記]  
　　昨日商務印書館有限公司在愛而近路紗業公所開股東年會當開會時公推伍廷芳君爲臨時議長報告去年營業情形共　　四十三萬餘元决議每股分派利息二分俟息單　就卽行分送各股東並因去年營業進步提議增加股本五十萬合成二百萬元經股東全體通過旋即推舉新董事七人伍廷芳君得最多數其次爲鄭蘇戡君周金箴君印錫璋君張菊生君鮑咸昌君高夢旦君又監察人三人爲張廷桂君丁斐章君葉揆初君遂散會 
[太倉旅滬同鄉會開會紀事]  
　　太倉旅滬同鄉會於本月十號仍在邑廟萃秀堂開夏季大會同鄉到者甚衆三時許上海縣洪知事亦命駕涖止先由副會長朱頌六報告開會大略而會長顧　吳以會長一席責任綦重推讓同鄉洪知事洪君遜讓良久顧君仍允擔任次由副會長吳挹峰宣布收支帳略次由書記楊炳史布告開印同鄉姓名録次補選職員末由洪知事演說略謂自同鄉會成立以來甚形發逹錫範忝宰是邦得與諸同鄉話舊一堂非常忻幸所望此後立定基礎力謀進行方法錫範亦會員一分子當勉力維護俾斯會得垂久遠云云至五時摇鈴散會 
[公務無人顧問]  
　　本邑西南鄉十六保四十二圖地保黄敬堂近因犯案經地方檢察廳提拿訊押在案因此該圖中應辦公務及徵收忙漕等事一時無人顧問兹有催徵吏程德寳查悉其情具禀上海縣洪知事請示前日已由洪君諭飭該吏往查該地保所領糧串共有若干已繳忙銀若干現存若干以及該保所犯何案均限於三日内查明禀復以便函致該圖董另行擇人接充 
[路燈不明之責備]  
　　上海工巡捐局朱局長致滬南警廳公函云現據商民陳治王振華函稱一區二分署地段路燈向來光明油足行人稱便近日逐漸腐敗往往黑烟濃繞火光直冒或連夜偷滅不點而以小街狹巷爲最甚前清官場之積習不圖復見於今日商等按月繳捐爲數甚巨原爲輔佐公益起見似此有名無實毫無權利可享輿論實所不願請將捐欵停繳自辦門燈作爲燈費可也等情據此查路燈事宜業經劃歸貴分廳接辦該商等所稱各節是否屬實抑係故意飾詞相應函逹貴廳查照辦理並希見復爲荷云云尚不知崔廳長如何答復也 
[蔣靜山續控區員]  
　　朱家角人蔣靜山具呈淞滬警察薩督辦訴閘北水警區違法拘留一案兩記前報兹悉此案曾經督辦派員調查後該區賆僅開釋蔣秀琴一名載柩之船仍被扣留未釋前日蔣靜山復偕姪女阿二投督辦處請求將船柩及在押之蔣竹卿一併開釋並求　究該區員之違法虐民以肅警政 
[自刎尸身之相騐]  
　　吕義泰水烟袋店内銅匠某甲不知因何用刀自刎身死由捕房飭將屍身車送同仁輔元分堂騐屍所請騐各情已紀前報昨晨八句鐘聶襄讞會同法副領事乘車至騐屍所會同檢騐員派檢騐吏週身檢騐並無别情委係自行刎傷喉管身死當由該店備棺收殮以待甯波家屬來申認領 
[乘坐電車之宜慎]  
　　昨有胡某搭坐某號電車在靶子路未經停駛一跳而下跌傷頭額由四百八十二號華捕查見車送捕房轉送同仁醫院療治 
[不認開駛快事]  
　　南京路上海汽車公司汽車夫高安弟於本月三號午後在正豐街湖北路轉角駕駛五百十六號汽車不慎致與夏桂生之脚踏車碰撞將夏與途人嚴金寳蔣阿占朱金大等撞倒跌傷嚴傷勢最重脚骨已斷當由捕將高拘解公共公廨訊供押候原告傷愈並傳見証到堂質証在案昨晨由廨復訊先由捕房代表牛門律師上堂譯稱開駛汽車甚爲危險故捕房頗爲注意高駛車不慎致肇斯禍共被撞傷四人内　姓最重應請訊究並將繪成肇事地點之草圖呈堂請察據夏桂生供稱是日因妹出外遊嬉不歸母親囑令找尋故乘脚踏車兜尋車行甚遲詎至正豐街口適被告之汽車由東疾馳而來不及避讓致被撞倒跌傷尚有行路三人亦被該汽車撞傷等語又據　處某烟紙店夥王子明上堂証明當時情形似屬兩不經心訊之高安弟供稱爲汽車夫已有六年當時開車甚慢至彼處轉角因高之脚踏車輪嵌於電車軌道以致跌仆至行路三人亦被夏之脚踏車撞倒實非開驶快車肇事云云王襄讞得供商之英領康君以兩造供詞各執判高仍還押候傳坐客何姓到堂証明當時行車快慢並令將汽車上之速率表呈案察核於禮拜三再行質訊 
[捲逃歟扣債歟]  
　　紹興人俞友山向在北河南路德興火油棧内爲跑街因捲取現洋一千一百元逃逸經該棧經理魏天湄報請捕房將俞拘押昨解公共公堂請究先由中西包探禀稱被告捲逃之欵祗抄出現洋四百元尚有七百元據稱分寄垃圾橋裕順及新閘某號兩家板木行内等語繼據原告投訴日前將現洋六百六十元鈔票洋四百四十元囑其送往北京路鼎大錢莊詎被携洋逃逸應請訊究訊之俞供與魏係屬親戚因被欠洋三千餘元是以將洋扣留並延律師到堂代辯孫襄讞商之英領哲君判俞存洋五百元候再復訊核奪 
[續誌白狼騷擾之影響]  
　　德商裕興洋行控德大昌號主張炳丞承定洋緞一百八十九箱逾期不出請追虧損銀三萬零六百八十九兩等情由公共公廨訊供押候傳証再訊在案昨晨十時由公廨關讞員會同德領裴君升座特别公堂復訊原告延律師上堂聲明前情請追忓之被告偕擔保定貨之協昌祥號主徐幹卿上堂禀稱實因白狼騷擾内地消路頓滯所致等語並延律師代爲辯護中西官核供會商之下判張徐一併押候兩造律師擬一和平解决問題函送洋貨公所俟復到再行訊奪 
[拍賣衣箱償飯錢]  
　　李汝記前控某學堂經理吳連洪拖欠飯食洋二十餘元請究等情一案業經法公堂訊判交保限七天付清在案拒吳挺押不保昨又解堂請究李供查吳家有衣箱四只及被頭舖蓋等物求恩公斷訊之吳供願將衣箱等售去還洋中西官判還押查吊衣箱等到案拍賣抵欠 
[姊弟爭産起衅]  
　　浦東三林塘地方民人陸炳金原有地産本與乃姊瞿陸氏各半執業邇來該氏在地上建造房屋侵佔陸之田地陸向論口角遂持刀砍傷氏之頭額經該氏控於警局將陸拘送地方警察事務所訊辦在案昨日午後奉王司法科長提訊之下以兩造供詞各執而該氏頭上所傷甚微並無大碍判候派員定期下鄉詣勘明白再行核辦 
[沈秋安監禁二月]  
　　朱雲卿控沈秋安行竊池魚並持刀戳傷伊弟朱茂生一案前經地方審判廳開庭辯論業已辯論終結聽候宣判在案昨日下午地方廳陸推事官會同李檢察官開庭命傳沈等至案略詰數語以沈秋安竊盜罪尚未成立惟毆傷朱茂生則已犯輕微傷害罪判科以五等有期徒刑監禁二個月以儆 
[馬夫吃講茶]  
　　馬夫裘海祥吳阿裕何阿金倪阿康等百餘人前日不知何故在閘北華洋茶樓吃講茶大起衝突由警廳偵探查悉當場拿獲二十餘人解送司法科訊問一過以裘等違犯警章押候提到茶館主再行核辦 
[父被子毆之控訴]  
　　住居唐家弄之某甲昨投捕房控稱前晚被逆子毆傷左脅請爲提究等情捕頭命送同仁醫院醫治候查 
[野鴛鴦雙雙就獲]  
　　海能克路二百九十三號居人康小二之妻祝氏前晚因與成衣匠陳阿五同至愛而近路高壽里二百十七號屋内姦宿被康得悉前往將男女捉獲鳴捕拘入捕房分别管押昨解公堂訊明和姦屬實判陳押兩禮拜氏押女所一月期滿交本夫領回管東 
[公共公堂瑣案]  
　　前在雲南路統元絲廠爲茶房　工之甬人邵阿康因私刋該廠圖章向南京路宏大紙店騙取粗紙數捆及三馬路同興貸器店騙取送物調箱經該廠查悉報捕將邵獲解公堂訊供押查在案昨奉中西官復訊屬實姑念爲數無多從寛判邵押兩月期滿帶堂再行函送甯紹同鄉會遣回原籍 
　　浙江金華府人楊永士前日因在河南路中英藥房内摸竊買客饒藻皮夾一只内儲洋三元當被包探查獲昨解公堂訊供不諱奉判楊押兩月期滿送上海縣知事署轉遞回籍 
　　浙江路中華菜館控紹興人陸寳生冒充該館用人混入河南路三百七十四號門牌顧家内圖竊銀盃等情昨由捕房將陸拘解公堂訊實判押六禮拜期滿帶堂再核 
　　婦人劉王氏因誘拐楊樹浦瑞記紗廠内女工陳鄭氏至無錫逼令鄭氏與其女壻之弟通姦因鄭氏不願逃回訴由其夫陳阿品偕証陳阿友控請捕房將劉王氏拘獲於昨解由中西官質訊屬實判劉王氏押女所一年鄭氏交其夫領回完案 
　　虹口居人王金香控劣孩沈金根在篷路弄内攫取伊女巧林耳上金環昨由捕房將沈孩獲解公堂訊供不認從寛判沈孩交其母領回管束 
　　閩人金瑞生前日在北四川路弄内探望由捕查見以其形跡可疑將金拘入捕房當在身畔抄獲銅質小洋二十五角詢其來歷不肯吐實奉飭拘留昨解公堂經中西官訊供支吾判金押西牢半年僞小洋銷燬 
　　傳三山控住居百頓路六百四十四號之馬夫包子山於前晚糾黨多人持刀將其兩腿戳傷等情昨由捕房將包拘解公堂訊供不認奉判押候查明禮拜三復訊 
　　賡裕等莊控陳雨峯周郝氏不理欠銀二萬餘兩又王子渭控孫瑞卿私用賬洋二百元等案昨由捕房將該被告等傳案奉判分别交保候訊 
　　更正本月十號本報載閘北審廳挪用公欵一則兹悉該廳長董君並未有挪用公欵之事當係訪員傳聞之誤合即更正以 
全董君名譽 
[謝贈]  
　　舊曆二十三日民生女學校請新民新劇團演劇籌欵昨承惠贈優待劵二紙書此誌謝 
[雜評三（訥）孫芝仙]  
　　孫芝仙如何人眞黨人歟假黨人歟大黨人歟小黨人歟均不可知惟以其姓名斷之理應拘捕者也龔澹如與龔振鵬同姓而被誣陳根寳與陳其美同姓而被疑同姓猶若是况孫芝仙與孫逸仙非僅同姓且其名亦有一字之同目爲兄弟無不可者則安得而不捕耶 
[補録八日命令]  
　　五月八日大總統命令兹制定陸海軍大元帥統率辦事處組織令公布之此令 
又令兹制定大總統府政治堂主計局官制公布之此令 
又令葉樂民給予三等嘉禾章此令 
又令交通總長梁敦彦呈稱嗣母逝世請假百日治　等語該總長甫膺任命適覯親喪銜恤陳情呈辭懇摯本應如請給假俾遂孝思惟是時會尤難亟資孹理着給假二十日治喪假滿即行就職用副倚任其未到任以前朱啓鈐暫緩交卸兼職此令 
又令任命王莘林署理吉林内務司長此令 
又令任命王莘林兼署實業司長此令 
又令任命馬龍標爲京師軍警督察長此令 
又令鑲白旗滿州副都統棍布扎布呈請辭職棍布扎布准免本官此令 
又令任命黄斌兼鑲白旗滿洲副都統此令 
又令任命鄭開文代理廣東陸軍第一混成旅旅長此令 
又令據浙江民政長屈映光電稱奉批令　照行 
 
 
 

Page 11

 
 
三年度預算惟一省之中獨立機關駢别林立一切增損規劃向非民政長　　得預聞經費支配　挪更難過問請明發命令嗣後外省各　直轄　　署處所關於預算悉由民政長持平處理並責成各民政長令實行核定三年度豫算等語刻下財政萬絀支用浩繁斷非從節省着手無以爲救國救亡之計前經批准核定各省軍費政費即所以責　减之　行期困阨之漸挽若任各機關推延　悮則財政安望起色國基何由鞏固各省民政長負　行之職任自　責成總核以免紛歧而杜諉卸所有嗣後在外省之各部直轄廳署處所關於預算皆應由民政長核酌支配務符核定之數方准開支此外支出各項尤應懔遵核定原案切實進行萬不准藉口玩延致壞大局總之此舉之實　與否卽爲全國存亡關鍵本大總統將於此騐各民政長之賢否以爲黜陟切望以國家爲前提任勞任怨同維大局克底於成無負倚任之意此令又令據内務總長朱啓鈐呈稱安徽六安縣警務長王義林辦理警務素稱得力前於豫匪　擾獨能臨難不苟請特令褒　等語該警務長王義林以死勤事殊堪憫念應由該部從優議卹以慰忠魂此令 
又令外交總長孫寳琦呈請將特派江西交涉員毛昌嗣江蘇鎭江交涉員鄭汝躬免去本官交由都督民政長酌量任用所有江西之交涉署　鎭江之交涉分署均行裁撤以期撙節等語應照准此令 
又令外交總長孫寳琦呈請任命鎭江關監督袁思永兼任鎭江交涉員應照准此令 
又令内務總長朱啓鈐呈據京師警察廳總監吳炳湘呈請任命陳德苹爲處長李壽金爲勤務督察長侯德山爲警察隊長應照准此令 
又令兼代農商總長章宗祥呈請任命湯襄爲觀測所技正應照准此令 
又令署財政總長周自齊呈稱塞北稅釐徵收局局長虞維鐸增收報解之欵在十萬元以上應請賞給五等金質單鶴章等語虞維鐸給予五等金質單鶴章其應支勞績金應俟增解足額之次年支給以資繳勸此令 
又令内務總長朱啓鈐呈據奉天兼民政長張錫鑾轉據奉天北路觀察使廖彭呈稱秘書戴潤章辭職請予免官等語戴潤章准免本官此令 
又令内務總長朱啓鈐呈據奉天兼民政長張錫鑾轉據奉天北路觀察使　彭呈請任命温文燦爲秘書應照准此令 
又令據護軍使趙倜電陳在隴縣攻剿白匪迭獲大勝餘匪向西　逸已督隊進駐甘境等語閱電曷勝嘉慰此次白匪　窺犯鳳翔迄未得逞遂由汧陽　擾隴縣沿途裏脅　逾萬人仍圖回撲鳳翔南　漢中勢甚兇悍兹據陳報四月二十二日該使督同統領高雲彩居中進剿並飭統領寳德全方有田率隊夾攻路溝一役斃匪甚夥寳德全先入隴城方有田亦奪取數山緊接北攻匪遇潰退追擊三十餘里翼日兼程疾馳追至周關匪踞關山溝恃險抵抗隨飭寳德全方有田率隊由左右方繞道抄近該使督隊入溝進攻連奪要卡七處迨至溝中伏匪四起該軍奮勇抵禦適值兩方抄隊趨至左右夾擊先後斃匪尤多時已夜半　即激勵壯卒忍饑耐乏乘勢進攻血戰兩小時遂由東南方奪門闖入匪勢披靡分投潰竄奪獲快鎗百餘桿雜鎗四百餘桿骡馬兩千餘匹旗號等物無算當場擒獲匪首湖南人徐昂訊供係孫文黄興派遣輸助白狼等情不諱綜計隴縣關山兩役共陣斃悍匪一千五百餘名其裹創而逃死於溝壑曁被沿途民團　截所斃者不計其數經此大創匪勢已窮皆由該使調度有方各將士忠勇奮發殊堪嘉奬所有該使前得褫職處分并應即開復出力將弁由該使查明擇尤請奬傷亡兵士分别撫恤現在西竄之股匪僅餘千餘人該使業已督隊進駐甘境應即督飭各營相機進剿務期撲滅盡淨以清餘孼而　北疆此令 
又令據文官高等懲戒委員會委員長蒙康呈稱本會委員周宏業現經財政部派充財政調查員前赴歐美呈請辭職等語應照准此令 
又令據内務部會同財政睦軍兩部派員查覆前度支部員外郎鍾禄控告鑲藍旗滿洲都統秀吉等罔利營私一案鑲藍旗滿洲都統秀吉副都統瑞啓文璘印務參領忠順榮廊帮辦印務參領松岫連陞朋分辦公餘欵查明屬實該都統等身爲大員宜如何整躬率屬廉潔自愛乃竟朋比營私　屬有玷官箴應即一併褫職以示懲儆　祿因要求不遂挾嫌控告亦屬不安本分並交該旗嚴行管束此令 
又令前據奉天都督張錫鑾呈揭該省後路巡防隊帮統陸軍少將金萬福種種罪惡請示懲辦等情查閱原呈各欵該帮統所犯情　甚重如捕拿營口商　張松柏一案該帮統因其家道甚豐訛索銀一萬元已付過匯票五千元期票五千元經該督訪聞查辦後敢擅自拘捕串通劣探歐鑄取得亂黨僞委任狀填寫張松柏姓名送請究辦又如捕拿西安縣民人湯松柏郎德俊等一案該督因據各界呈訴飭令查覆該帮統揑稱查獲亂黨僞委任狀湯松柏等係充僞顧問僞總長等職復飭據東豐縣查覆並無爲匪確據並訊據歐鑄供認係該帮統囑向亂黨取到空白委任狀商同填寫等供該帮統身爲將領兼統兵隊有捍衛地方保護人民之責乃竟私通亂黨交結往來陷害無辜詐贓鉅萬其餘各欵如私運軍械入口縱容兵丁擾民以及强佔民産干涉詞訟罪惡昭彰不勝枚舉實屬大干軍紀法無可寛當經褫革職銜並飭按照軍法從事兹據電稱業已遵令正法洵屬法當其罪所有被害各商民應如所擬另案查辦並查追贓欵分别給領以伸冤抑仍飭將獲犯歐鑄提案覆訊明確按法嚴懲俾資儆戒此令 
 [L專件 
[登新大陸記（遊記二）俞慶恩鳳賓]  
九月三日下午四時蒙古利亞舟抵美洲繫維金門港美之醫官登舟騐病頭等旅客均集膳室一一點名隨騐隨出僅十五分鐘悉已騐竣並無診脉察眼等事未幾收稅吏偕騐僑官同入膳室稅吏坐於右專收旅客之報關單余因携有磁器數事應納稅循例填入報單授之騐僑官坐於室之左騐他僑時每人僅一二分鐘騐畢登岸不半時西洋旅客均已查如黄鶴矣獨騐華僑頗爲苛細余偕同伴持護照待查騐商人某某先騐吏執護照問姓名年齡執業住址財産均筆之於書此爲照例應詢者詎知官吏踰分無禮更詢以妻足之大小天足抑纒足結婚時之制度沿舊式抑改新禮子女之年齡名字及生日某君子息頗蕃一時不能記憶彼卽怒目高聲曰爾旣爲父奚可不知强其報告彼乃亂答以了事又有一客不能詳述其父母兄弟之生辰與結婚之時日頗爲所窘騐及余爲時已晚未加詳詰至八時半全體騐竣是晚駐金山中國副領事歐陽君曁留學生李君安甫同來慰問殷勤照拂晚膳後宿於遠東旅館謁黎總領事發安電至家中步入巿場詢悉理髮匠美容所以及洗浴場均不接待華人令人氣湧並悉若吐涕於道須罰五百金褲上紐扣忽略不紐者每粒罰五元金山房屋有高至十餘層者頗多且地下右隧道及深窖工廠所在也六年前此埠曾因地震全燬玉石俱焚所剩者灰燼與荒蕪耳今已重建樓關煥然一新或云較前更勝有過之無不及一九一五年將賽會於此城必大有一番舉動也九月四號清晨赴照相館拍照因美政府於一九一零年改訂禁約到美之華入取領護照時需小照三張外更需攝影三張親携至騐僑部覆騐領取執照是日用速映術印成照片後卽於午刻至渡口登汽舟渡至安基兒島入騐僑署卽呈照片彼吏相面騐痣量身體某君小影兩耳未能明顯吏命重攝余等憤甚詢以華僑執照答云明日往稅關領取如此苛待令人氣湧離島後復至渡口到蒙古利亞舟之停泊處見稅吏令其檢查行李蓋非經檢查行李不可移動也余帶磁器稅美幣四元二角繳欵回庽（未完） 
來函 
[鄭鎭守使來函]  
敬啓者頃准重慶鎭守使陽電開上海申報載有路透電云重慶兵變等語不勝詫異查渝城安謐如常此等謡諑顯係亂黨播散希圖摇惑請就近飭查該電由何處發生並飭商即日更正實爲公便等因准此查兵變消息關係治安以訛傳訛影響甚大相應函請貴報館登入來函一門特爲更正以免摇惑 
[淞滬警察水巡分隊來函]  
　　敬啓者閱貴報本月八號本埠新聞欄載本隊拷打已逾十餘日不靜山扣留船柩一案有隊員不加查察拘留拷打已逾十餘日不移司法官訊辦等語復於九號又見貴報載有此案查此案緣由係本月二號據人民沈春林報稱人民妻母蔣蔡氏及妻妹阿二妻弟阿桃向依人民生活去年冬妻母病故遺囑人民照料身後各事並委託阿二阿桃婚嫁各事人民旣受遺囑遂將妻母棺殮停柩於華海廟荒地今年春以阿二年已二十隨央媒王姚二人說合許與沈長根爲妻已受小聘前月三十號堂舅弟蔣秀琴突來民家云阿二寄姨母接去走親阿桃亦倐忽不見人民略有猜疑隨至各處尋訪該寄姨母處並無此事各處亦無蹤跡顯係被蔣秀琴誘拐當又四出探聽於本月二號尋至新閘橋見有民船一隻載棺一口確係岳母之柩甚爲　異遂登船盤問見有二人一稱蔣靜山一稱蔣竹卿追問此柩由來據稱領柩安塟並領養姪男女等情人民以叔岳向未晤面領棺接養各節並未與人民接洽現在阿二被誘無着定係串同拐帶特來隊請求扣留追究等情敝分隊當即詢問蔣靜山及其弟蔣竹卿據稱是死者兄弟因寡嫂故將一年尚遺姪男女寄養沈春林家現在來申運柩安塟並將姪男女帶回扶養深恐沈春林不願故託堂姪蔣秀琴僞說走親接出帶回業已先行等情敝分隊查詢之下以蔣靜山旣係領塟接養實正大堂皇之事旣不當面接洽復行僞託走親誘帶而出情節可疑難保無他項情獘敝分隊對於此案雖無執理之權然旣據沈春林呈報請究案關拐帶嫌疑亦豈能驟予寛縱故將棺柩一併扣留再沈春林央媒下聘並蔣靜山接養各節雖各執有理而蔣阿二已否接洽是否甘願阿二旣不在場無從查悉若求此案眞相毫無枉縱勢非蔣阿二到場質對不能揭出令方隱情及移請地方司法官詢辦故一面諭飭蔣靜山回去帶人一面諭飭蔣竹卿在船守柩奈蔣靜山三日一期繼續兩期一再支吾延不交出以致此案懸擱正擬報請長官核示乃蔣靜山反呈控沈春林圖賣並敝分隊扣留之不當現已奉督辦派員查詢經由委查員稽查長仍面諭蔣靜山將阿二迅速帶案備移是此案眞相尚未查出罪名烏有何至有拷打拘留之事况水巡隊爲警察之副設遇案祗有假預審之權民刑兩事概不置理更何至有拷打之事此次敝分隊對於此案扣留船柩諭飭蔣靜山交出阿二純係職務上應盡之行爲並無違警之處貴報登載各節與事實不符爰將雙方情形詳爲申告祈賜登來函欄内以昭核實 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[上某省都督請打地洞書] [  劍秋]  
大都督麾下遠仰威名不勝欽佩上淇鄉一役秋毫無犯尤令人聞之心折粤東爲亂黨出産地得賢昆仲之坐鎭外江壯士之防護亂黨雖衆自不敢狡焉思逞乃聞我公猶以爲未妥擬在都督府築天橋一座與各衙署交通遇有要公得以空際往來不　冒險防患周密無逾於此然蒙以爲尚未盡善何則城内外各　上向來安設大砲假使亂黨勾通軍隊　準火線乘我公過橋　擊之將如何即不然現在飛行汽艇爲戰時利　假使亂黨命善於駕駛者升入空際挾炸彈而擲之將如何此非某　鰓過慮也彼鳳山之吃炸彈豈非自半空中擲下乎以鄙人愚見與其造天橋不如開地洞之善昔鄭莊公見母則掘地爲隧現在美之紐約法之巴黎則有地底電車之法宜請西人之善於打洞者自我公之如夫人床下起蜿蜒屈曲以通至鎭撫使民政長等之如夫人床下止其中鋪以小鐵路燃以電燈其洞口則鍵以鐵門平時彼此往來遇變復可躱避其中無須逃入外國領事衙門以存國體砲火旣有不及炸彈亦無所施其技又可因此以練習鑽洞之法以爲他日升官發財之預備一舉而數善備以視天橋之高　天半其安穩當萬倍也某爲保全我公性命起見如以爲然即希採納施行（四） 
[戲擬新月令（續）] [  倚犀眞州趙二]  
　　是月也搭涼棚喉嚨痛拿摺疊扇賣黄魚蛆化爲蠅處女化爲娘曠夫成親臭蟲出雙乳乃發生（三） 
尊聞閣詞選 
[一斛珠送春用前游園元韻] [  天白]  
　　春歸何處緑陰難問天涯路閉門猶自愁風雨簾幕沈沈如夢韶光度一縷幽情誰與訴游絲又怕隨風去綰就心頭千萬緒芳草明年珍重留春住（按後半第三句　與第二句同調） 
[送春詞補刦餘草] [  了青]  
　　樽在手杯在口請君的我餞春酒筆一枝　一池請君讀我送春詞春之來兮　自春之去兮何止好花落盡絮飛空鎭日東風吹不置深閨怨女啼殘紅天涯游子心忡忡騷入韻士更愁絶　干拍遍空庭中前日之日顔色好今日之日多煩惱梭飛丸擲苦相催坐看青　成衰老願春去後勿復來來時使我肝腸摧願春來後勿復去萬歲千秋且長住春來春去本無痕人生自爾爲銷魂安得此身如鐵石春恨春愁總不識嗟哉草木猶知春時乎時乎何况人 
[送春說] [  瘦蝶]  
　　花落閒　　　空樹大好韶光將又　我而逝此正多情人無可奈何時　於　　人　客　婦勞人成乎時之　流發於情之不　自已或設筵以餞之或作詩以送之紛紛擾擾一若東皇之眞能解事者蓋自古已然矣而瘦蝶獨以爲人之生也每歲必逢春自春而夏而秋而冬乃始成歲苟歲歲而送之殊類於許子之不　煩且四時之中胡獨於春乃送之送之者其歸去之目的地何在竊謂春之送我則可謂我之送春則不可何者天道之行往者猶返人壽之積去者不來人之生有盡而春之去無盡以有盡之生而當無盡之春去猶設筵作詩號於衆曰我蓋惜其去而送之也嗟夫亦知送之無幾時轉瞬而又將迎之迎之無幾時彈指而又將送之長此迎送往來者不逾數十年而吾已耄矣更閱數十年而吾且墓木拱矣復數十年而吾之姓氏泯然無聞矣然空樹之鵑啼猶是也閑階之花落猶是也試問諸春則春猶依然無恙也甯非春之送人而非人之送春也明甚送春者當亦知所感矣 
[相思] [  拜花]  
　　隔牆如隔路三千幾度相思倍惘然眉語記來猶昨夜柔魂銷不悔前年横波一顧花無色蹙黛雙灣月亦憐愁絶題詩兩無據何時攜手話纒綿 
[合德]  
　　領略昭儀竟體香多情人自屬君王扇邀翟羽儂專寵背暖寒宵姊莫忘赤鳳片言工飾掩巨龜後世任推詳古來傾國知多少豈盡温柔爲此鄉 
[唐中宗]  
　　幽禁房州二十年五王同志力回天牆茨亂伏垂簾後鼾睡人容臥榻前和事好尊天子號斜封浪費大官錢牝鷄誰與司晨職親典牙籌倍可憐 
自由談話會 
　　壯士死且不避巵酒安足辭快絶（樊噲） 
願請上方斬馬劍斷佞臣一人頭快絶（朱雲） 
不入虎穴安得虎子快絶（班超） 
直　黄龍與諸君痛飮快絶（岳飛） 
誓不能清中原者有如大江快絶（祖士雅） 
人頭作酒杯飮盡仇讎血快絶石逹開詩） 
爰舉義旗以清妖孽快絶（駱賓王）[  曹杰]  
王陽明曰殺賊者匹夫之所能爭功者君子之大恥而今盗弄潢池所在皆是糾糾武夫不能殺賊定亂是匹夫之不若也而脅肩謟笑貪婪爭功有中人所羞爲者而號稱一般之大人物則優爲之不以爲恥世風不古良用慨然 
蘇子曰苟非吾人之所有雖一毫而莫取此吾人養心之學也語云時無冉來之今世無再生之我光陰駒隙韶華逝水莫等間白了少年頭空悲切我青年同胞想亦有同然之心理也[  眞州顧天民]  
儉德會規則一不狎邪二不賭博三不必以酒食結交四不必　服五不輕寒素 
　　入會者江都林漢章鄞縣金陋夫上海馬傑眞如許允文鎭海周顯章崇明田美海門衛竹斐唐斗垣周瑞卿胡榮生殷步雲吳文俊王若夫 
醫話 
[齒牙養生（一）] [  丁福保]  
消毒之含漱 
吾國人求治齒疾第以其苦痛不堪耳其始齒牙雖缺苟非大日自由未嘗乞牙醫之治療即使已成　齒而尚未發痛亦偷安日夕等閒置之而不顧及至内齒不能咀　乃始悔焉其視齒牙若是冷淡故患齒疾者益多今若不求改良之策嗣後將變爲齒牙不良之種矣牙科技　世界第一發逹者厥惟美國其家庭或小學校自小兒時代已注意之其法頗稱進步食後必先反復　去齒間之殘渣而後行含漱繼更用一藥名里私的林（　　　　　）者而含漱消毒焉其除去齒問之殘渣則取長約一二寸之消毒絹絲以左右之拇指與食指緊張其兩端自上而下自下而上磨擦於齒牙之間如是則任何細微之殘渣亦得掃除淨盡矣其絹絲用過一次即棄之更着牙粉於牙刷上自上向下磨其上齒自下向上擦其下齒内齒則磨其表裏與咀嚙面前齒則擦其表裏二面然後爲消毒之含漱夫普通之僅用清水含漱者於齒牙保存上效力頗弱必須殺淨腐蝕齒牙之　菌乃可故英美之家庭無有不備所謂里私的林之齒牙消毒藥者雖下流社會亦實行之 
小說 
[名家短篇眞畫靈（二）] [  延陵]  
　　兩人旣坐鐵椅上孔娜即語逹羅曰逹羅儂非有所秘而不告君也孽雨罡風花飛薄命潮頭夜湧横禍飛來儂今所遭者爲儂　生第一不幸事儂今生之幸福盡矣涙無可揮腸盡寸斷天乎固酷儂尚何言也死者爲儂之未婚夫其名曰腓篤馬志尼爲那破里之子爵於意大利有田數十頃儂與彼卽遇於羅馬城中者當時儂父爲羅馬某銀行司事寓所與馬志尼之别墅比鄰儂二人旣相識愛視極篤三生緣好遽結同心鴛牒未換便學雙飛詎知爲儂父所反對堅不許儂二人之婚約某日之夜儂遂與馬志尼偕逃擬歸倫敦結婚後再返羅馬謂苟木已成舟老父亦無如之何乃又爲父所追及然父知儂意之不可改亦貪馬志尼之富遂一變其從前之態度而許今年冬結婚此去秋事也今春儂祖母喪儂遂與父返國旣已地北天南勞燕分飛嘗盡相思苦矣然猶謂暫别休愴好夢將來則歌白紵以成雙結綦巾其匪遥不圖早歲龍蛇玉棺遽下連天風雨噩耗傳來昨得羅馬友人電謂馬志尼於星期六夜爲仇家暗殺嗟乎逹羅君枝離翼折破鏡無歸天下之傷心事尚有過於此者乎庭舞孤鸞風凄少女天下之傷心人尚有過於未亡人者乎儂今生之幸福將永永消滅將永永隨馬志尼埋於地下矣君庽中友人甚多莫不清祠娓娓談笑風　今乃與儂BROKENHEART之人接談且聞此一席話將無起君不適之感乎果爾願君先返室 
　　逹羅曰密斯以此語我我無所不樂且轉以密司辱與語爲無　之榮幸孔娜以巾抹涙嘆曰儂今並馬志尼之遺物亦無之惟尚有其影片在言時卽自懷中探出一紙片授逹羅曰儂以前並未以此示一人若君則儂之至友也逹羅聽此語面色頓異似表示無量之愉悅兩目凝視相片上連聲讃曰美哉此君密司眼力眞不差然吾謂此君非特姿表　　而已神經亦必有遇人處頂巨而目光如電英豪之姿也孔娜曰儂於返倫敦後曾麗畫師依此片繪一大像今尚懸儂書案前返室後君可來觀面貌旣擴大神釆尤覺奕奕君見之當尤驚歎不置 
　　逹羅歎曰如此君之英姿玉貌而僅作　花之一現如密司之淑德芳心而有黄造之悲天道眞不可思議哉言時面色凄鬱更甚於孔娜 
連羅嘗曰人何貴乎友貴其能與我有同情耳故能憂人之憂樂人之樂者鮮不爲人所受頃與連　孔娜之　言及其狀態卽　行此語之　也果也此時夕照光中欵話殷懃相對如賓之兩人未一小時而携手並肩低語　　步月於冬青樹下矣雖孔娜猶是涙珠　　面┊┆（三） 
[家庭小說浮生恨（一）] [  浮生]  
余放浪人也高陽酒徒嗜痂成癖性梗直不善容人一語不合輒效灌夫駡座以是　不見悅於鄉里長者異鄉託足碌碌尠歡每於酒酣耳熱之餘追溯我半生歷史不矜細行之處固　罄竹難書而自問此身雖不敢當奇男子之稱譽要不失爲有眞性情人也而鄉里父老乃不我諒如此故特詳述我三十餘年之歷史以質諸讀者諸君而求一公平之判斷非敢鳴冤亦藉以披露一已之眞相已耳 
余厭世人也五年以前亦嘗思留此軀壳爲世間効用而今則已矣朝家大政旣不願顧問社會趨向江湖日下而我家興替亦幾同社會之情狀面一落千丈俯仰身世感慨奚如每一道及涕泗横流雖忝居人世而其實則我之旨趣不願長生但求速死也故我書之作對於我一身行事不知自檢之處信筆直道可以自誓無一僞言惟知讀我書者必有少數人因破壞其名譽對我將增加無數惡感嗚呼敗人名譽以快此心我誠何安然我將表白吾心則對於我所身受之處自不能不連類互及不如是不足露眞想也且我對於我不名譽之處亦幾一一自道矣則讀者諸公當垂諒我我行年三十有二自今追溯曩時半身行狀約略可分四期九歲以前爲受家庭敎育時期十歲至二十歲爲求學時期二十一歲至二十六歲爲放浪時期過此以往雖後事不可知要皆爲我奔走衣食之時期已耳此四期中第一期予尚在幼穉時代初無事實之可言而後此三期大率皆處困頓地位雖第二時期自表面上　之似有所愉快而不知一身困頓原因率皆根據於此特不遇發現於十年後耳故今日窮愁無告淪落天涯其咎雖半由自取而其實則受間接之影響正不少也今欲述我三十餘年之歷史不得不將余之家世及第一時期之狀况約略述之（三） 
[短篇小說洋奴] [  翀天生]  
　　緑陰掩映中有矮屋三楹臨流而建四周範以短籬其後有古松一株大可數抱枝幹　　望而知爲百年物也 
紅日銜山羣烏投林有碧眼　髯者口啣雪龍揮其手中杖由小徑躑躅而來一華人尾隨其後睅目皤腹額上汗涔涔然斯何 
人蓋卽洋奴也 
二人行經屋前見數烏棲古松上西裝者乃自肩上脫鳥鎗頻擊之鳥驚而颺未中僅中腐枝枝折而墮但砰訇一聲而矮屋頂之瓦片天窗盡成碎粉矣 
未幾一白髮老嫗由屋内躪跚出向二人欲索賠洋奴突然　而前戟指嫗面而叱之曰何物老嫗┆┆詐人┆┆┆┆再多言┆┆┆洋大人送你刲官裏去重重辦你┆┆┆言時聲色俱厲髮指眦裂且攘臂伸拳作欲搏狀而此屠弱可憐之老婦知不可以敵强暴遂書涙而入 
洋奴旣却敵乃向西裝者脅肩諂笑不已西裝者徵頷之似稱其善欺同胞者二人乃徜徉而去 
著者曰此我鄉實事也　無拾其事而登諸自由談有心人讀之當復如何（二） 
徵求游戲文章自由談從今日起徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說不收 
 
 
 

Page 15

 
 
   
 
 

Page 16

 
 
   
 
