# 1914 - 494 - 4914977

 

Page 1

 
 
   
 
 

Page 2

 
 
時評 
[中國人之對於時局（七）（冷）]  
　　力以勤而生以合而大中國有志之士前倡合羣之說以救中國者此之謂也然合衆有力者以為力則力益厚合衆無力者以為力則力甚薄也故求力之道第一在增個人之力第二乃合衆人之力故合羣之先必自勤而自勤之後當合羣此自然之順序也 
　　然而我之所謂羣者不急急於形式開會結社其次焉者也當先精神而能實踐其一我旣勤矣凡我之相識而可以告語者一一力勸其勤即勤之合羣也其二凡我所為之事勤以求其進步者决不以求我進步之故而妨害人之進步此所謂消極之合羣也（何謂消極之合羣如今日普通之人情官界則因欲張我權力而破壞人之事業商界則欲求我之利益而或冒牌或嫉妬等等此與合羣適成反對故先當消去之）先於是二者身體而力行則合羣之果效勝於有名無實之開會結社也遠矣 
[命令]  
　　十月十七日大總統策令　洋員丁恩給予二等嘉禾章此令 
　　又令　外交部呈請任命談國楫兼署奉天安東交涉員應照准此令 
　　又令　敎育部呈請將僉事兼任秘書陳任中免去兼職應照准此令 
　　又令　敎育部呈請任命劉文炳為秘書應照准此令 
　　又令　陸軍部呈請將汪壽山授為陸軍二等軍需正史振宗授為陸軍三等獸醫正應照准此令 
　　又令　陸軍部呈請將李詩蔚授為陸軍步兵少校應照准此令 
　　又令　陸軍部呈請將沈慶安啓剛均授為陸軍少兵少校周正誼加陸軍步兵少校銜應照准此令 
　　十月十七日大總統申令　前因近年征收釐稅及經手公欵各員多有侵蝕當嚴定懲治及征收釐税攷成各條例公布在案茲據財政部呈臨淸關監督安茂寅到任巳逾一年該關二年豫算數二十六萬八千餘元僅據報收十五萬餘元等語核計所虧在四成以上難保無侵触情弊亟應嚴予究懲安茂寅著照例先行褫職即由山東巡按使派員押解到省嚴行查辦如查有侵蝕在五千元以上即呈請由法院按例懲治以昭炯戒倘或扶同揜飾必當一併重究總之改革以來征收欵項者往往視侵蠹為固然朘商民之脂膏無所不至耗國家之收入愈肆其貧此而不予究懲何以裕財政而挽頽習該巡按使務宜功實查辦勿稍徇隱以副澄淸蠹弊之意此令 
戰事要電 
[其一（本館特電] 　 
　　北京電　某留學生自巴黎來函言該處已十室九空市内乏鹽彼等已淡食 
　　北京電　有一外人自靑島歸云該島現有戰鬭力者僅二千勢難久持故日人中已盛傳德軍將降 
　　北京電　濰站十四新到日軍五百商會籌備供給舊駐軍三百十七日西赴靑州 
[其二（英人路透電）]  
　　巴黎電　據今日下午公報宣稱比國西部之德軍未過自哇斯丹穿杜洛及洛萊爾至末蘭之界線陣線一大部分目下較為沉靜左翼無變動聯軍在伊泊爾境内里斯河右岸佔據法勒爾培並通亞曼蒂愛爾之近路我軍並在亞拉周圍及聖米葉爾境内稍得進步東普魯斯省無顯著之變動奥德軍在維斯土拉河中央者被逼沿全陣線改取守勢泊里齊米塞爾之南仍在交戰俄軍俘敵五百人（十七日） 
　　巴黎電　據深夜發表之公報宣稱陣線一帶今僅有砲擊而巳我軍左翼仍在進行已佔據列里西北之法洛曼爾法國水兵沿伊泊爾至海之運河擊退進攻之德軍（十七日） 
　　倫敦電　聞德軍已在盎凡爾之下斯歇爾特河安置水雷（十七日） 
　　倫敦電　海軍部宣告英國巡洋快艦無畏號率魚雷驅逐艦蘭斯號倫洛克斯號里琴號及洛益爾號四艘今日在荷蘭海濱外與德國魚雷驅逐艦四艘交戰德艦盡被轟沉英艦所受損傷甚微傷軍官一人兵四人擄獲未死之德兵三十一人（十七日） 
　　倫敦電　德巡艦改益爾號（一千五百九十七噸一八九六年造成）已抵火奴魯奴修理機器須數星期之久美政府刻頗注意以免有侵犯中立之事（十七日） 
　　彼得格勒電　據官中宣稱俄政府因德國海底潛行艇出現於芬蘭灣口俄國海濱有為魚雷轟擊之虞故不得不在自里茄灣起至亞倫羣島止之海中安置水雷（十七日） 
　　北京電　英國外務部十七官電謂外間所傳布之謠言謂英國船隻除經官塲宣佈者外尙有沉失等情實爲無稽之談（十八日） 
　　君士坦丁電　土國艦隊巳齊集於博斯普魯斯之海口並有數艦已向黑海駛進土艦之齊集顯由於俄國黑海艦隊之巡弋（十七日） 
　　君士坦丁電　土國艦隊已回瑪爾馬拉海（十七日） 
　　倫敦電　海軍部徵實化克號之海軍少佐洛沙滿及炮手三人曾得救其餘士官恐巳溺斃（十七日） 
　　哈爾濱電　彼得格勒電社羅馬訪員電稱英法艦隊復於十六日轟擊奥港開太洛法軍並在洛伏漢山以大砲助轟法艦以量光器偵知有奥國小船數艘在台爾瑪歇海濱故於夜間前往搜覓奥國魚雷艇一艘曾受重傷餘船悉逃逸薩拉桀伏之奥軍司令狄哇特里區將軍業巳調任（十八日） 
　　倫敦電　荷蘭商船羅爾丹號（載重一萬二千五百三十一噸）由紐約開往洛特丹時曾發出無線電音謂在北海觸一水雷然仍能以自有之汽進駛共傷七人（十七日） 
　　倫敦電　坎拿大本年應需之陸海軍費巳由英倫銀行借出日後尙將籌募長期兵債（十七日） 
　　羅馬電　首相薩蘭特拉兼任外相（十七日 
[其三（德人德文報專電）]  
　　紐約電　東歐戰局德軍極佔優勢波蘭猶太人及南波蘭居民現知俄軍敗北咸歡迎德奥軍視爲解其倒懸者德軍巳佔據華沙砲台泊拉茄伊凡戈洛洛伏喬巨斯克桀其區附近之地（十七日）　 
　　紐約電　比利時土地幾全入德人之手伊泊爾之英法軍已為德軍截斷德軍巳抵北海及佔據哇斯丹克洛克二地（十七日） 
　　紐約電　德軍於其他各處陣地進步雖緩而頗實在（十七日） 
[專電]  
　　南寗電　廣西向為盜匪最盛之區自二次革命後雖無大帮土匪明目張膽而零星小股時有所獲日前富川知事周某又為黨人狙擊佔據城池茲聞賀縣恭城灌陽等處均有黨人與香港新同盟會一氣相通其黨人首領係盧興曜廣西桂林人陸將軍屢緝未獲因之勢燄益張張巡按使恐其牽動大局特電商湖南湯將軍廣東龍將軍三路派兵為一鼓盪平之計 
　　重慶電　重慶又破黨人機關抄出鎗件子彈炸藥無算其首領范靜盟曾充熊克武軍務廳長亦經拿獲當場鎗斃 
　　北京電　派日觀操人員以駐日公使一再電請大總統巳准派人並派定李炳之等三員於十月二十號以前出京 
　　北京電　統率辦事處特派赴魯軍官陸軍中將蔣廷梓中央電飭來京備詢蔣屢充魯都督府軍務廳廳長熟悉該處情形 
　　北京電　張巡閱使對於長江巡閱事宜大旨已與各部按洽妥當不日卽欲赴任 
[東方通信社電（日本人組織）]  
　　東京電　靑島不關戰事人員退出一事茲得日德軍使會見詳報如左 
　　十三日午前十時日軍參謀磯村砲兵大佐與靑島德督副官海軍野戰砲兵少佐給歐爾克佛恩蓋塞爾氏在東吳家村會見先是日軍通譯及山田上野兩大尉依次由李村至台東鎭二里半（日本里）之處十時抵吳家村北端德之軍使則在該村南端等候日軍磯村大佐即隨山田大尉等德軍使亦隨通譯進至村之中央相對而立德軍使蓋塞爾少佐年三十五歳身着淺黃色軍服佩帶動章其中日本之瑞寳章尤為奪目彼此握手各道姓名之後卽將日本天皇陛下聖旨之本文及英文副書一併交付後日軍使以德軍確巳仰體此旨遂將昔對旅順俄軍相同之條件交付 
　　十五日午前十時交付非戰鬥員國籍表（此處電文不明）及關收没戰爭關係物品此等事項由山田大尉以德語說明德軍使請將以後交涉由無線電傳達並以婦女幼童退出陸路困難之故望改他之地點日軍使准在塔埠頭（在膠縣東方大姑河右岸海岸）授受德軍使又謂查騐退出非戰鬥員携帶之品對於美領事請免查驗磯村大佐以領事非外交官無有不可侵權故雖領事亦須查驗但領事自用之書類為美國官吏及個人之名譽可免查驗德軍使允俟協議之後再行復答於是兩軍使會見目的之事殆皆决定此等决定之條項即由兩軍使署名調印會見僅一時七分即已畢事 
　　德軍使又將在某地陣亡日軍玉崎步兵中尉所謂遺物書信一封交付日軍使遂互行握手之禮分向南北而散彼此情極眞摯云（十八日） 
[戰地快信]  
　　濰縣函　日軍現於滄口烏山兩方面佔有地位在滄口左近已築成砲壘故德艦在膠澳内海者不敢向北遊弋聞日軍俟重砲隊到後卽將大施攻擊大約在靑島迤東所佔之高地進兵日軍前日進攻淸水溝以南一帶高地其勢甚鋭因砲火不敵德軍之猛烈故傳令停戰兩日濰縣至濟南車路已將次修竣惟靑州附近有橋梁未完工濰縣至靑州靑州至濟南逐日有車開行惟尙未賣票濟南靑州張店各大站均駐日兵約百名小站則僅三四十名至一二十名不等 
要聞一 
[巴黎近郊大戰記]  
　　（接續昨載之英軍司令戰報者）倫敦公報局九月十五日發表公報云下列之報告乃以費蘭巨元帥大本營十一日發來之消息編成本月六日陸軍部曾將英軍在法國作戰情形撮要公布星期六夜（十二日公報局發表英軍在法續戰情形之報告亦多闕略今日可以英軍之行動及法軍之助戰詳細情形公布於衆此項紀載乃以前敵戰報編 
 
 
 

Page 3

 
 
纂而成其戰事自九月四日起至九月十日止我軍於九月六日駐紥瑪恩河之南法軍則列陣我軍左右前經宣布衆當未忘我軍自由比國邊界退走經過法國北部跋涉長途備咨艱險至九月三日始止軍瑪恩河之南翌日德國第一軍進行之路顯已更變力向該軍自八月二十三日在芒斯附近開戰後卽發展絶大之戰略包圍聯軍全線之左翼冀襲師丹之成策困英法軍於死地今則忽變其目的不復向西南進窺法國都城而改向東南進發且留精銳於後駐紥哇克河（該河南流注於瑪恩河）以拒法國第六軍是時該軍已組織告成駐於巴黎西北德軍司令以爲英軍經其逐走已無能爲故欲越過我軍陣前斜進以攻法國主軍左翼（是時法國主軍陣線成一長弧線形自我軍之右起迤邐向東）而獨行其包圍之計此則前　施於聯軍而未成者也九月五日德軍仍依此策進行有大批先鋒隊渡過瑪恩河向南進至特里爾卜爾桑末洛瓦拉番爾特沙霞亞爾　　蒂愛里旋與法軍左翼之第五軍大戰法軍左翼乃由瑪恩河之南退至塞恩河九月六日有大隊敵軍渡過瑪恩河穿柯洛米愛爾過英軍之右更向東進夜爲法國第五軍所攻法軍以短兵衝鋒奪獲三村九月七日聯軍於戰地是一部分一律前進我軍是時巳得援軍之助即向東北猛進與北面法國之第五軍東方法國之第六軍合攻沿哇克河駐紮之德國後軍德軍自是日起始向東北退走大約因分兵赴東陲戰地及見法國第六軍攻其哇克河之陣線英軍之進復令其側攻之舉有腹（右面）背受敵之虞有以致之也此軍於兩星期前攻擊芒斯長驅而下今始第一次旋身退走聞德軍於逼近巴黎之際忽接退走命令氣爲大阻據由敵兵死屍抄出之書信觀之人人皆抱有將抵巴黎之觀念九月八日德軍仍向東北退走其後軍在瑪恩河之南者爲我軍及我軍右面之法軍所逼退至該河法軍肉搏之後奪獲三村哇克河之戰事是日仍在進行異常劇烈蓋德軍聚砲兵大隊於陣線一帶法軍所見步兵極少法國第五軍曾猛攻芒米拉伊之德軍克復該地九月九日法國第六軍復與哇克河之敵軍接戰哇克河之敵軍初爲德軍之後衛軍是時已改爲側翼衛軍矣德軍倉皇北退英國軍團曾淸除小穆蘭河之阻力渡過瑪恩河而追擊之德軍以精銳爲殿以機關砲在拉番爾特沙霞亞爾死守並炸毁河上橋梁致我軍四軍團内有一軍團被阻於此九月十日法國第六軍接續向西進逼第五軍則兼程進抵瑪恩河自俠　蒂愛里至杜爾滿之陣線我軍亦仍在瑪恩河北追敵大戰之後擄獲敵兵一千五百人砲四尊機關砲六尊運送車五十輛敵兵死傷甚衆瑪恩河以北之叢林中遺有德國散兵不計其數其中多有枵腹從戰至少已兩日之久者此一方内之　軍紀律似巳紊亂其小隊多欲降服目下戰局聯軍似極佔優勢（下略） 
[戰事與糖業中國商人注意]  
　　駐滬西商查客蓀近作糖市情形報告茲錄之如左 
　　自歐戰開端數月以來世界市場均受影響而本埠糖市亦極蕭澀中國日本及香港輸進之紅白糖其大宗向由爪哇而來人所共知爪哇糖産每年以五月至十二月爲最甚其輸出之期則在七月與十月之間運往中國與日本之糖均於此時作種種凖備也 
　　八月一號歐戰開幕而中國並未預期定購大宗洵為不幸之事英國之糖甘　　糖）向仰給於德意志戰事以來當然中斷故致美國每噸糖價一躍而至兩鎊美國糖業托辣斯欲乘此機會壟斷全局殆無疑義惟爪哇市場旣開托辣斯之計畫自歸失敗近查英倫商會報告八月中糖由爪哇輸入者約值十一萬八千八百三十鎊（去歲並無絲毫之輸入）英倫糖市為之一鬆後此復向爪哇繼續購買為數極夥而爪哇白糖每擔自八基脱（荷幣）躍至十五基脫紅糖每擔自六零七五基脫躍至九基脫 
　　爪哇糖産去歲共計一百四十六萬噸本歲出産預算當减一成約在一百三十三萬噸左右計至九月底止所有輸出及定購各數茲特列表如左 
　　（一）輸出總數　三十六萬三千噸 
　　（二）倫敦定購　五十萬三千噸 
　　（三）印度定購　十九萬七千噸 
　　（四）日本香港定購　九萬一千噸 
　　（五）爪哇自定消費　六萬噸 
以上共計一百二十一萬四千噸本歲餘額當在十一萬六千噸左右當然均為駐爪之中國及歐洲商家所購買後此半年之中爪哇糖産陸續輸出必極忙碌運往倫敦者約須五十萬噸則印度所得不過二十萬噸然印度去歲由爪哇輸入約七十萬噸本歲當少五十萬噸也中國去歲輸入統計如下紅糖二百二十七萬八千四百十一擔 
白糖一百九十三萬六千六百十五擔 
上等糖二百六十三萬二千二百四十七擔 
以上共計六百八十四萬七千二百七十三擔約而言之中國每年似當消費四十萬七千擔然本歲輸入由爪哇來者不及十分之一近來本埠爪哇紅糖之價每斤自一角躍至一角六分白糖自一角三分躍至二角二分其影響所至於此可想見矣 
　　近得爪哇消息據稱本歲糖産均巳盡售由此時以至明年五月糖價斷無低減之望即明年糖産業經定購者已非鮮少云 
　　由此以觀明年糖價當必高昂若中國極力設法栽種甘蘿葡藉以製糖此時正為莫大機會凡能善為籌備多種此項産品者必獲厚利似不待言日人已在滿州開始佈種惟為數尙屬有限揚子江流域一帶儘可種植當無疑義用特忠告中華人士苟欲此舉有成必由中國資本家躬自督率其事遣派人員勸導農民一面與之　定合同約明價格來歲出産全行定購一面再行設法製造以及銷售也 
[靑島之現狀]  
　　華德日報云茲據於靑島封鎖後逃出者函曰現在靑島無一非佳凡吾邦人可勿掛念德軍損失較之敵人為數甚微惟舊日靑島首屈一指之大旅館曰顯理親王者今改作醫院令人觀之不無滄桑之感耳而今靑島凡堅留不去之德婦大抵因其夫從軍殺敵保護城市不忍獨去洎夫今日兩軍交綏之際則到處有用事事有益蓋彼等婦女治事勤苦毫無倦容而又愼密故無論營中或醫院凡有彼等治事之所卽無可指責若以彼等經手之事論則又不啻兵士之慈母親自調護一切使無日戰沙場之感而德婦親手烹調飲食以饗兵士尤其令人於酒餘飯後思之恍然如在家中隨侍老母飲食者焉每日午後凡從事步兵工務而換班休息之人若乞假出游則行至中途必見吾國海軍陸戰隊之兵士偕同新在亞東入伍之國人三五成羣往來通衢高唱軍歌怡然自得一似不知四面皆敵者沿途各家門前皆設有桌椅隨便談論凡徒步而行身覺困乏者皆可就坐閑談若欲知世事則有靑島德文新報每三　出版一次且可供作談料每日夜晩十一點鐘警察巡街時凡不欲街談巷議而又無前敵任務者即可將門前桌椅携回於地窖中之宿所安然而寢警察之外有曰市民保安團者每日偕同警察各地梭巡共擔地方治安之任務凡諸僑民而無用於前敵者皆屬保安團員現在靑島一切日用飲食物品槪未遽增價値計仍收原價者有之較前少微漲落者有之而有商店數家於其門首且大書特書値百收二十者焉惟有交易必須付現槪不賒欠耳靑島華工當歐洲開戰之初多已逃遁洎夫前月日人大舉衝鋒之後復多已歸來蓋在靑島工價旣巨又安然無險大可乘機發財致富也靑島督署收買軍需副屬品凡靑島僑民如有此項貨物者皆可隨意往售如靑島汔車公司於日本哀的美敦書發表後旣售其所有於督署而得良價又靑島所有之馬匹亦均為政府所購用是也此外有令人嘖嘖嘆賞不巳之事即吾德國自願留居靑島生死憑天絶不肯去之幼童也大者十四五歲小者不過十歲傳達關係重要之命令投遞信件司發旗語信號幾無地無事不受其益近且駕駛汽車迎送將校於前敵矣嗚呼是此出生入死之少年不顧性命專為祖國凡其所爲豈非忠勇可嘉乎而觀其躬臨前敵凛然不可犯之氣槪尤不禁悚然而欽敬焉現在山東耶穌天主等敎會之宗敎家亦多至靑島報告奮勇請錄充志願兵以防大好之城市爲人所蹂躪（下略） 
[萊州之中國紅十字會]  
　　大陸報十月五日萊州府訪函云中國紅十字會會員共約四十人數日前由上海行抵此間今已請得護照開往前敵萊州府及平度之醫院現歸中國紅十字會辦理兩星期前有華兵一人在平里塘（譯音）爲日兵擊傷曾由日人醫治昨已交與此間栂斐爾特鐵碩（譯音）醫院該兵傷勢甚重今晨施用刀圭後巳稍有愈望此間日兵除駐守中國郵政局電報局及其他局所者外均已開往前敵現狀較前大有進步食品價頗昂貴運輸米糧等物至前敵之工人均從優給値華艇僅准來往沿海一帶不載貨品至此以故油煤糖麫粉日用品價均飛漲未遭水災之處今秋大豆收成頗豐自華兵移駐他處後此間頻出刧案其最大之一項乃在沙河報章謂華兵亦出行刧實則乃匪徒所爲也此間及附近各處商業均甚凋敝其所以致此之故非由日兵之抵境蓋患盜匪之滋擾因日兵今巳他去也萊州一帶近遭水患受損甚巨今巳懇助於中國紅十字會矣 
[南京快信]  
　　政府現因靑島戰事關於蘇省中立特派張鎭芳來寗與馮將軍面商軍政防務 
　　海軍總長劉冠雄定明日（二十）偕同張巡閱南下覆勘長江各要隘 
　　中央現頒發孫黃密謀亂事擾害情形通告五百張洋洋千餘言業經馮將軍轉發所屬飭諭軍民周知 
　　政府派劉承恩密查蘇皖兩省中立事項刻巳旋京 
　　蘇省認解中央中立紅費九月分尙未滙寄昨齊使飭財廳速卽籌解 
　　昨日孔聖誕期各學校舉行紀念訂於下星期假第四師範開聯合運動大會 
雜評一 
[戰事盲談（四十二）（無名）]  
　　昨日英艦被擊而沉今日德艇又被擊而沉此雖海戰之小勝負而實爲最新發現之戰報也至若土之加入戰局尙未開端而葡之加入戰局亦尙傳說均未徵實事也歐陸之戰仍無大變動 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京訊中之靑島消息]  
　　電飭靳將軍之槪略　十三號由政　堂電致山東泰武將軍靳雲鵬原電槪略分八項目（一）日德在東宣戰關係全國安危該將軍宣日日調查情形詳悉報告（二）日人在山東除戰爭外其他不關戰事舉動須一一調查報告（三）中日兩國軍隊駐在地點雖日嚴守中立不可令居一處以防意外之衝突（四）在山東日商甚衆該將軍須剴切曉諭人民對於日商不得因日兵在東頓生惡感有過激之行爲（五）外人在東所有敎堂商業財産宜照常保護（六）在東交涉原屬關係全局自應歸中央與之交涉該省地方大吏不得直接自由交涉（七）無論何等機關不得向他國有借欵事宜以壞財政之統一其有緊要用欵電請中央撥發（八）在膠濟鐵路所駐日軍地點人數須逐日調查詳報 
　　山東宣慰使之擬派魯紳呂海　巳任爲督辦山東賑撫事宜總統以呂君鄕望素孚此次魯民慘遭兵燹中國軍隊非無保護之力實碍於中立且有種種碍難致使無辜良民遭此厄連擬乘呂督辦賑撫之便宣慰被災各縣人民安忍度日並宣布政府之苦衷萬不可妄動釀成事端致起國際交涉云云 
　　駐德顔公使之來電昨日英文北京日報載稱政府接我國駐德顔公使來電稱德政府現巳答覆宣布龍口萊州膠州爲戰線之照會謂德政府不能承認此項辦法以中國自行違犯中立與德國大有妨礙將來德國關於毁壞鐵路等事亦惟有自由行動云云 
　　關於津浦路之外論　昨日（十四）英文京報載稱頃據政界外消息謂日人巳默示該國有佔據津浦北段各工廠之意德國馬代理公使聞此消息後已提出抗議正式警告政府力抗日人此項舉動并反覆申明謂中政府再有任人侵犯中立之事德政府將惟中政府是問本報（京報自稱）深冀日本軍官不致有干涉津浦鐵路之事該路爲中國國家鐵路與山東鐵路性質逈異倘日人再有此等舉動則日人行爲之可疑雖百喙莫辯在華人一方面觀之以日人佔據鐵路逾濰縣東二十里之外已失國際上之信義現在日本宣布佔據山東全路爲當時該國决定開戰時原有之計畫特愈將來再有非法侵犯中國主權之事亦爲日本原有之計畫耳云云 
[代行立法院將提出財政質問案]  
　　參政院代行立法院對於本國財政極爲注意近日曾關於財政上疑義要求政府答覆已由該院起草會擬就草案茲採錄如下　爲咨行事竊自歐禍發生環球生計恐慌影響波及我國溯民國肇建以還徒以内亂未寗故國計所需每資外債爲挹注長此彌縫補　本非政體况　今　外援全絶苟非乘此確立財政基礎以本國之財修本國之政則國本將撥民生何依夫國帑所入涓滴皆取之於民必使人民共知其所出之財悉充國家正當之用然後欒於　將交相勸勉毁家紓　亦所不辭歴覽各國前史每當危急存亡之時恒訴諸民意機關共　匡濟得失之林章章可睹今立法院尙未成立而本院代行其　　則國中代表民意之機關舍本院莫屬今當外侮迭乘全國戒　之際正宜與政府同心　力宏濟　難然必底藴略已洞明庶幾翊贊實能爲力今有疑義要求大總統答復者如下第一對於預算與本院職權關係上之疑義查約法五十一條規定國家歲出歲入每年度依立法院所議决之預算行之會計法第一條規定以每年七月一日開始會計年度第六條規定預算應於上年度提交立法院等因本院召集已逾百日新會計年度開始亦三月有奇而預算之案迄未提出敢問提出延遲理由何在預算原案曾否編成編製曾否着手或謂約法雖有明文事實驟難辦到則約法末條明云自公布之日施行若明知不能施行則自始何勞公布本院爲維持約法之尊嚴增長國民對於約法之信仰起見應請大總統飭下財政部迅速將本年度預算提出以資協贊又查會計法第七條規定政府須將前年度歲入歲出現計書提出本院以備參考現在前年度會計早巳告終此項現計書能否即日提出俾本院得組織委員會分科研究以爲將來議决預算之凖備以上皆本院關於預算職權所在敬求答　者一也第二對於財政現在狀况及將來計畫之疑義現在財政狀况欲釆量出爲入主義旣爲事勢上所不能行則量入爲出主義似不可不格守京外現設各機關及其人員是否絶無冗濫政府曾否設法實行綜核撙節飬兵之費居全國歲入之大半爲國防計誠非得巳究竟全國軍隊總額實有幾何其中能編列國防軍者若干編爲警備隊者若干善後借疑所規定裁兵費巳動用者幾何各省已裁去之兵幾何將來若須改練新軍能否即以裁舊之所餘供改新之用歐戰開後關稅收入恐將骤絀洋賠各欵能否敷支現在歐洲各國國際借貨皆暫停交付我國能否援以爲例鹽稅自經整頓比較前年增收幾何今後仍否有再增之餘地驗契費實收幾何今後能繼續收稅者约尙有幾鐵路營業除　債外每月能餘幾何此次歐戰有無影響内國公債所收商民用現欵直接購買者幾何政府曾否有募集第二次之意金融機關其能爲政府後援之力何若倘有意外急需能否利用紙幣以資接濟釐金雖去惡稅然現旣未能聚裁則整頓改良有無籌策印花稅内地烟酒稅有無切實推行辦法聞中央對於各省之收支早已定爲槪算其槪算淸册能否移交本院參考各省曾否遵照該槪算實行此種包辦主義政府是否借爲一時之過渡抑認爲永遠之良　京外各徵收機關所收是否能涓滴歸公政府對於財務行政之改革有無决心有無計畫凡此諸端政府雖或有遠謨本院亦理宜參與此關於財政現在狀况及將來計畫敬求答復者二也本院同人等以爲在今日而言財政臨時應急之策旣不可不謀根本經理之方亦不可不講固不容漫倡　減負擔之論陷國帑於顚危又豈可輕作竭澤而漁之謀致民心之日去本院旣以參政院代行立法院一面當車精殫　贊大總統經　之謨一面當痛口　音作全國民奉公之氣若於財政内容未能了悉則内之拾遺補關旣無所憑依外之　德達情亦何能爲役應請大總統飭下財政當局將以上疑問諸端尅日到院說明并迅將本年度預算提出議决本院幸甚國家幸甚謹據約法第三十一條第八項要求大總統答覆此咨 
[韓國鈞北上譚岐逸]  
　　韓國鈞氏交卸江蘇巡按使後即回海安原籍爲其四公子完姻本月初總統電令速即晉京覲見商辦要務韓於十四由海安乘揚州水利局小輪至瓜洲換乘鈞和兵輪十五日下午七時駛抵下關停泊當晚城内各官吏羣至江干迎迓齊巡按並飭送燕席一桌以爲按風巡按署已裁員司有十數人聞韓使出山有自滬蘇各地趕至者有黑夜冒江浪之險晉謁者接見之際多作寒苦狀孺慕之忱溢於言表韓使二温詞以慰眉色間亦存風景頓殊之感 
　　十六日乘汽車入城馮將軍齊巡按均設宴款待軍警聯合會下午開會歡迎酬酢頗形忙碌十七日晨隨帶員司十餘人乘津浦車入京江寗鎭守使王子明亦有公務同行韓使到後寓禁衛軍司令部啓行之際沿滬寗路各縣知事及城内各局所人員計二百餘人至下關浦口致送調任巡按使之風光固如是也 
　　江蘇政界韓使去任後爲時一月使署所裁有二十餘員更動二十餘員全數數十員者今僅有舊人二十員各局所尙未有動作財政廳長蔣懋煕爲保全一部份南系計擬死守力戰决不言去復藉京中大老之關係以爲屏障然近日以來亦有辭意是前函所言政系之統一的景象將實現矣江蘇政海之波浪汹湧一般對於韓國鈞之熱誠遂反激而達高度韓使本不願赴皖因皖省武人勢力異常發達新分發之候補知事署缺者極少倪兼使於本届知事試騐時突保免考知事百餘員現任各知事均列其中各種政務不易整頓此次入京轉任之風說甚高一云浙江一云山東在京約二十日當即赴新任調省之說届時當可决定宦情如戲轉變無常惟値國基動搖之時官僚儀式及其出處猶陽陽如平常特誌之以表戰事聲中之官僚特殊性 
[鄂巡按之新舊交替紀]  
　　段巡按抵鄂接印　新巡按使段書雲自奉任命即預電十四日抵鄂十五接印茲果於十四日下午五時由京乘車抵漢段將軍呂前使王子春帮辦均派員代表在劉家廟車站歡迎代理政務廳長胡俊采漢口鎭守使杜錫鈞代表張厚生及武漢縣知事警察廳長巡署總務科庶務股科長股員等有在漢車站恭迎者亦有出境赴花園車站歡迎者段使抵漢後即在車站官廳小憇謁見歡迎各官及武漢商會代表王芹甫諸人六句鐘時乘楚材警艦渡江乘馬車入城首赴軍署拜會段將軍當蒙留宴洗塵陪座者多係上級軍官至十時宴畢始赴巡按署拜會呂使因呂公以繁調簡頗不高興并未赴軍署之宴　已托疾感冒也段使至勉　相見並留其即在巡署駐節段使以可省行轅繁費且次晨即接印故亦願留十五日辰十時　大堂行接印禮武漢官　各長官均往參賀一切繁文　　詳述　段使所帶隨員僕從只共十一人當巳傳諭舊委各員安心供　矣 
　　呂前使請假飬疴　呂巡按使以陜省席破壞之餘復遭白匪蹂躪財政困難民力凋敝辦事之棘手當必十倍於湖北而陸將軍又功高權重故不數月三易巡按預料到任後難以相處故頗不欲前往十五日交卸鄂篆後即託病電大總統請病假二十日並即移眷出署暫居漢口租界如假期滿不得他調機會再晉京覲見往陜履新聞十五日官紳商學各界爲呂使　行者均辭未往交印畢即乘間輕騎减從渡漢故各界均不及歡送一切預備均歸徒勞 
　　陣廳長北上原因　巡署政務廳長陣希賢原係徐國卿之門生去冬徐尙未出仕總統以鄂省政柄須有替人因向徐索薦人才徐即以陳及胡俊釆鄭倬查爾崇等四人進陳於政治尙有經騐到鄂後與呂使尤稱投契故薦充斯職但陳以政務廳地小不足廻旋久有去而之他之意因呂使情誼深厚未能脫身茲呂調陜陳以鷄肋無可留戀已請呂使給予呈咨准其入京候覲現政務廳長一職由呂使委任巴拿馬賽會湖北協會總理胡俊釆代理陳氏即於十七日往京一俟得有機會即行正式呈請辭職以便段使擇賢繼任 
[北京政局之一瞥]  
　　進步黨關於時局之建議　進步黨政務研究部鑒於時局危險非整頓内政不足以禦外侮而鞏固國基特向政府提出建議案内容對於軍政應實行徵兵制度並擬有徵兵草案財政應改幣制爲金本位並詳陳理由六條總統閱覽後巳交政治討論會詳爲研究 
　　視學員注意之事項　敎育湯總長以現届視學之期特飭司員擬定省視學道視學特别注意事項通飭遵照探其内容如下（甲）省視學視察時特别注意事項（一）嚴重視察小學敎員講習所其實在辦理不善者應立時報告設法取締（一）察視省立師範畢業生及各縣講習所畢業生服務狀况（一）檢查各縣敎育費實支數目是否與所報槪算表相符（一）查察各縣敎育欵産經理處組織情形（乙）道視學視察時特别注意事項（一）勸導小學校敎員隨時預編各科簡單敎授（一）留意小學校敎員國文敎授（一）小學敎員國文敎授研究會是否組織成立 
　　新華儲蓄銀行之發軔　自共和告成以後金融狀况時現變遷而就人民積儲心之一方面着想則自從前大淸儲蓄銀行淸理後全國之大已無一完全正式之儲蓄機　故在國家經濟上實爲無限之缺點近由中國交通兩銀行籌集資本另設新華儲蓄銀行基礎以促進人民之積貯心一方更可輔佐國家財政之進行其辦法大要則抽籤設獎足以投合一般社會之心理更參以經濟原理獎彩取之於子金而不取之於母金與從前彩票性質亦異所有財政部呈請特准發行儲蓄票原文巳見各報茲爲述該行開幕情形之大槪其正式地點定於前門外廊房頭條一俟建築告竣卽行開幕其建築未竣之前暫在煤市街中間路東先行交易以本月二十三號爲開始發軔之期專辦活期定期各種儲蓄欵並奉政府特准發行有奬儲蓄票以資進行各項存欵種類甚多皆應人民心里之需要而有合於實用並聞辦理章程已經制訂就緒有志者可向該行直接取閱云 
　　派員赴日觀操之呈請　日本將於今歲十一月舉行大操我國參謀部已定派員前往觀操茲錄所上總統呈文如左准外交部咨稱接准駐日本陸公使電稱日本外務省文開十一月中旬陸軍大操中國如派觀操軍官以三名爲限必須於十月初八日前知照日政府等因前職部呈請派赴日本觀操人員蒙大元帥批准交下李炳之尹扶一華世中三員前往除咨外交部轉知照日本公使發給赴日護照外該員等赴日本所需經費職部前以具呈駐外武官經常臨時兩種預算表内曾經規定川資觀操治裝特别等費在案此次派員赴日觀操事屬相同合計各費酌量核減約共需五千六百元擬即照此預算支給一面飭令該員等撙節動用核實報銷以重公欵 
[都門慶祝聖誕紀]  
　　本月十六號爲孔聖誕期循上年舊例在曲阜廟庭致祭其在京師方面則有孔敎會孔道會孔社諸機關舉行祀祭典禮特彚紀之 
　　（一）孔敎會　本月十六日即舊曆八月二十七日爲先師孔子大成令節孔敎總會經康長素先生提倡仍照去年辦法在曲阜廟庭致祭並開大會七日凡赴會人員均特别優待來往車票一律減價七成收費並特派專員接待導遊一切已誌前報茲聞該會會員以京中一面仍不能不伸慶祝特定於是日午前八鐘在本會事務所即太僕寺街衍聖公府舉行釋荣禮主祭者爲徐子休君禮成並延請馬夷初蕭隱公林攻　徐子休諸君相繼講演 
　　（二）孔道會　孔道會通告日啓者舊曆仲秋二十七日孔子聖誕大祭借下斜街畿輔先哲祠舉行祀典准上午十一鐘會齊行禮比時入祠助祭者均着馬褂長袍即非在會之人亦請入祠不另發入場劵矣先期於二十五百下午兩鐘請駕臨西河沿總會分任執事務望諸君早到爲要此啓孔道總會公啓（惲毓鼎署名） 
　　（三）孔社　孔社本部通告日敬啓者陽曆十月十六號即舊曆八月二十七日舉行孔子聖誕紀念會前一日行預祝禮兩日均於九點鐘齊集十一點鐘上祭届時務請台駕早臨宣武門外南半截胡同南頭路東本社爲盼謹啓孔社本部正社長徐祺副社長袁世勳鍾靈等謹啓 
[高等廳二十次公開陳繩被害案]  
　　高等審判　日昨（十四）下午一點三十分鐘繼續審理陣繩被害案開庭後審判長先呌　升上堂問道你到探訪局去過幾次都是幾時去的答去過兩次頭次是七月底第二次是八月二十三又問任順是那時跑的答我由探訪局出來的那天張　告訴我說任順跑了又問據調查任順跑的時候係你由探訪局出來的那天晚上答他是二十三天明時候跑的又問陣繩没有的那天箱子舗送箱子估衣舖送的衣裳你打開看過没有答我没看過審判長另呌黃曾緒上堂問道陳繩没有的那天你到陳璧家裹時董升對你說送衣裳的情形是怎麽樣你再說一回黃曾緒答先是陳璧對我說陳繩買箱子想是遠行了隨後我到門房查問董升向我說有女衣當時臉上變顔變色話未說完董升在旁答道我没有這話遂向黃曾緒爭辯黃又說張麟尙告訴我還有紗馬褂董升道剛才你說是我說的現在又說是張麟你是隨便說嗎斯時董升律師鄧爾班向審判長聲明道董升旣是門房的人估衣舖送衣裳伊當然要問買的是甚麽衣服所以他知有女衣審判長道將來此事俟開辯論時辯之鄧爾班道本辯護人現在並非辯論緣審判長上次審訊估衣舖人僅問董升張麟等看過包袱内衣裳没有却没問他們跟送衣裳的人打聽過包袱内的東西否故請審判　於此等處亦須詳問况黃曾緒適才說張麟先告訴他說有紗馬褂董升後說有女衣可證並非董升一人知道請再調查等語審判長道這個呢將來能否作爲證據尙難認定遂向黃曾緒道關於董升對你說送衣裳的情形你能具結否答能具結審判長當令書記官讀結文令黃曾緒具結畢審判長又問董升道你對黃曾緒具結這層有甚麽話說答請庭長問上次陳璧供說黃曾緒派一個姓張的去訛他有這個事没有黃曾緒道没有董升道這話是陳璧供說的審判長又問董升道在你家裹搜出的皮坎肩據黃曾緒說是在福建做的黃答這個坎肩情形我内人知道甚詳審判長又問董升道這個皮坎肩是誰的（未完） 
[東陽匪患錄]  
　　東陽焚刧縣署詳情　浙江東陽縣匪徒焚署搶刦略誌報端惟尙未詳盡茲據訪員報告頃晤新自該處來者爲述目擊狀况特錄如下東陽城内祇有兵一哨已形單薄此次任知事到任又將小隊裁汰更足以啓盜心本月七日東鄕七都玉山鎭茶場廟及馬塘已有匪徒搶劫知事據報並不捕拿亦不戒備其未肇事前曾有東鄕鄕民至縣密告東鄕有匪徒三百意欲破城任知事反以其造謠意欲拿辦鄕民懼逃去及十號城内果有匪跡各飯店有十餘人始知事不妙親自出巡盤查一周均供稱香客知事以若　衣便衣無軍械遂不介意後查得楊宗德一名有討袁軍票布兩張遂拘縣槍斃匪見楊死於是一時許舉事由南門引進百餘人皆衣戎裝持槍械先焚縣署次刧牢次搶劫知事聞變單衣出走衞警皆逃嗣幸屠管帶來援巷戰多時始獲匪六人匪旣飽掠退去天亦隨明匪退知事來檢點一周縣署大堂及知事之物均燒公文亦散失惟東首征收櫃六間西首審檢所及串房尙存財政民政兩科卷宗已無惟敎育科尚存看守所人犯已逃賸有年老者三人市面店舖 
 
 
 

Page 7

 
 
搶刧無遺有傅　和大舖獨邀免禁烟局　吳家芝家亦遭搶刧惟政務　長吳　葱君前任知事魏雲煇　時引　得免駕今皆已來省矣旣而知事回署當將所獲六匪先槍斃一面電省告急現經省　先派兵一連到縣近又經徐樂堯司令隨帶機關鎗連前任秩序已稍恢復矣 
　　乍浦商會請捕海盜浙江乍浦商會於十七日致電浙垣云杭州興武將軍巡按使鈞鑒近來海盜日橫由閩來乍商船金泰生黃萬生金寳茂金寳康等經過台州洋面遇盜幸各力禦出險劉萬順船本月八日在台磨盤洋被匪刧去篆筍六十餘件并擄船夥二名勒贖又有蕭協成船亦在台洋被盜桂圓盡數搶去更慘斃船夥五名重傷七名叩請飛飭派輪追捕以保商民乍浦商會叩篠 
地方通信 
[鎭江]  
　　整頓警區捕務　丹徒縣境内近多刧盜案件迭經飭警緝捕迄無破獲劉知事昨特嚴訂限緝章程略謂嗣後城鄕各區遇有盜案務必立時詳報即鄕區稍遠者亦不得過三日之内一面勒限將人贓並獲逾初限者罰俸記過逾再限者撤差停委以示懲儆 
　　選舉學務總副董　丹徒縣劉知事遵照省頒敎育章程選舉學務總董副董爰於十六號午後二時召集十八市鄕學董假城廂市董事辦公所開會用互選法投票選舉劉知事親自蒞場監視開　後學董程也魯得票最多舉定爲學務總董王振文得次多數舉定爲副董至六時散會 
[揚州]  
　　委員勸購債票　江都謝知事因省委專員周仲峴蒞揚勸購公債票當與磯商辦法以該邑東鄕紳富爲最多特派司員冷慕常隨同赴鄕並邀請郡紳凌鴻　張念劬及農會會長朱幹臣至署接洽一切江邑額定九萬元茲擬辦到七折成續以六萬元爲率云又揚州商務分會前經謝知事勸募公債票额一萬元當由該會轉知各業　分營業大小認定票額多寡昨日午後二時開會催促從速繳欵由省派專員周仲峴君到場接洽 
　　鄕鎭請撥團兵　江邑丁溝鎭距城較遠該處商民近見各鄕鎭迭出搶刦之案以該鎭雖有巡士十名恐不足以資防範昨日特援宜陵成案禀請謝知事於淸鄕團内酌撥兵士一排往該處駐防以資鎭守 
[湖北]  
　　軍法處捕戮黨人　鄂坦忠孝門吃水井地極偏僻不料竟有黨人在該處藏匿被軍署偵探查悉於十二日夜間調派憲兵警隊前往圍捕入内搜獲證據多件黨人四名比即押解軍法處訊辦又十四日午刻軍法處奉將軍令鎗决黨人李學榮徐金標陳祥瑞等三名均係李雨霖指使來鄂聯合會匪同謀搗亂之犯臨弄時大駡季雨霖不止 
[安徽]  
　　營業稅酌量試辦　皖省營業稅前經財政部一再催促進行倪巡按以皖省民力維艱曾復部請求展緩未邀允准旋復請求候查施行近聞財部又復電催當由倪使商同財政廳電復略稱皖省始遭兵禍繼以災荒所有營業稅則暫從皖南試辦皖北則力求展緩一俟民困稍紓一律照辦云 
　　倪巡按嚴禁朘削小民　倪巡按使以各屬往往藉案濫罰匿報侵漁特出示嚴禁其文云爲佈告事前因各屬藉案濫罰當經通飭嚴禁在案乃近日訪聞各屬仍有前項情弊甚至無案不罰一若視爲成例當此兵荒迭見民不聯生爲民上者不思有以休飬生息之反日事朘削以蹙其生機此等貪酷行爲何以培元氣而端治本嗣後各屬人民無論所犯何罪均應按律究辦不准罰欵即遇法律上規定應科罰金者亦應專案詳候核明批准方能照罰仍遵前頒三聯收據分别塡用月終彚造淸册詳送查核并一面榜示通衢以昭大信經此次通飭之後各該知事及各警察廳署倘敢陽奉陰違仍蹈前轍一經查出或被告發定予嚴懲不貨又各縣因辦公益所收各項附加捐一槪暫行停收倘爲地方急要之需勢難停止者亦應酌量減輕以紓民力即由各該知事會同地方正紳逐細查明分别妥議詳候核飭遵辦除分飭遵照外合行佈告紳商軍民人等一體知照 
雜評二 
[各省之新巡按（默）]  
　　各省之政局殆又入於變動之時期矣江蘇自齊巡按來而宦海中之波折今尙未靜此外韓將赴皖張將赴奉呂將赴陜而段甫抵鄂則皖奉陜鄂之官界又將生有變動一切政務又將停滯而不進此必然之勢也 
　　惟我所感念不忘者則在軍民分治之一問題此問題早爲政府明白主張巡按使之設即爲分治設也然而今日巡按使之來每先徵求將軍同意苟未先得同意則且不敢來或來而怱怱求去此何故耶韓國鈞以皖爲武人勢力政務難治而不敢往呂調元以陜之陸將軍功高權重不數月三易巡按而亦託疾不敢往若張元奇之於奉段書雲之於鄂則皆先得將軍同意者也而呂之調陜僉稱與將軍意見不洽由是以言名雖分治而實則將軍可以左右巡按是殆武人政治之趨勢然耶 
　　或日奉之將軍與巡按均張姓鄂則前都督爲段後之將軍亦段今巡按亦段段與鄂人有緣行見意見融洽吏治蒸蒸日上也是說殆近於戲 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[又有盜匪開鎗傷人]  
　　　晚七點二十分鐘新閘路三百二十七號門牌德興烟膏店正在晚餐時驀見身穿元色夾衫面圓色紫口操湘音　身穿短衣之人兩手撑於櫃上騰身躍入店内開放空鎗嚇禁聲張將値價二千餘元之烟土二十一包及帳箱内之現洋二百五十六元裝入布袋呼嘯而逸該店主婦等始則疑係尋仇繼見開鎗撥物並見門口尙有兩匪執鎗相向已驚駭萬分呆若森雞迨至該匪出門驚魂始定大聲喊捕而盜等恐有行人帮同追捕遂各開鎗亂擊致傷小車夫某甲之腿及賣蘆粟人某乙之手臂且有一盜匿入對過三益里總弄時適該弄居人某丙出外購物突被連開兩鎗擊中腹部受傷倒地在該處巡邏之八百七十五號華捕陡聞鎗聲迭發知有變端急從三益里總弄趕來時擊傷某丙之盜匪正迎面飛奔而至該捕正擬捕拿忽聞鎗聲又起一彈飛來該捕將頭略偏彈從肩際擦過並有石灰包　至該捕苦無手鎗回擊竟被逸去旋由事主張子垣開單投報新閘捕房捕頭立飭通班中西探捕前往兜拿時各匪已查如黃　該探等遂將受傷人車送醫院醫治並折至事主家察勘一週回禀據頭請裴代總巡通飭各捕房中西探捕一體留心偵緝昨晨該烟膏店學徒掃地時在門口檢獲鎗彈壳兩個復又送入捕房奉飭留存以資研究並聞甲乙兩人傷勢均無大碍惟某丙之傷因在腹部鎗彈雖已鉗出其勢甚爲危險未識能保性命否 
[馬良氏之中外記者晚餐會]  
　　昨晚馬湘伯先生及朱子　陸伯鴻二君在密采里西餐館延宴中外各報館記者以爲上海言論界之聯絡到者中國報館申新聞時時事神州大共和各家外國報館字林大陸法興文滙各家席間馬湘伯演說（說詞詳後）法興報記者及沈君信卿各有答詞大意均謂中外言論界互相有益而巳末後朱子　君復勉　各記者提倡不傲不卑主義以指導全國人民之日進云云述後賓主盡歡而散茲錄馬湘伯先生之演說稿如左 
　　操有言論權乃成醫國手諸君皆操　言論權者欲醫國先醫心欲醫心先醫理想人本理想以自主自由故理想者事實之母而言論實足以左右理想故操有言論權乃成醫國手諺日好國不打釘好人不當兵由於一當兵便焚殺姦擄以不盡人道爲當然不意歐洲今日之戰禍竟有違背人道之舉動得毌崇拜今日之文明者將以文明與人道兩相遠背乎此與倡論哲學及宗敎兩相違背者同一有害於人心所望操言論權者西報以言論之自由暢發文明與人道須相得而益彰華報以取得事實參以理論俾人道與文明可並行而不悖根據報界之權衡提倡社團之作用人民非機械也動作必自由而後負責任故欲人民各負責任歐洲大政治家謂必予以自治權自治非他得自由以謀其利益而已醫國非他使人人各得其分願而巳分顧非他人人自利而無害他人之利而已苟人人自負其責任則天下雖大有不足治者矣不然以一老房謀衆小房日用飲食日不暇給也西人學醫先考人身之體用疾病非他失其天然當然本然之體用也故西醫論證無不同者華人學醫但論病證反失　原所望華報諸君先　　何謂邦　　體政體醫病者反其本然　巳　　者亦然操有言論之權不醫國家全體但攻抬　内個人竊爲諸君所不取我國自孔孟以來論國家不知提倡社會並社　　羣體之名稱而無之但知提倡個人之道　日　則　　其身　則兼　天下　天下之善不善一人之責而巳矣百姓無　也　　而巳矣孟子日一正君而　定矣者一若　與家之　無所謂社會也社會之思想如此薄　所望諸君有以提倡之 
[空言徒滋口實]  
　　上海軍政各界近奉中央電令略謂戰事方殷危機四伏吾國嚴守局外中立總以堅忍不拔爲唯一之宗旨現在東省交涉棘手人民多有妄加訾議者雖具愛國熱忱僅恃空言激烈之談反足貽人口實且亂魚潛伏難保不佈散謠言希圖挑　務各隨時偵查云云 
[製造局周圍之防衛]  
　　上海鄭鎭守使以滬地又有黨人起事之謠製造局爲軍厰重地自應格外嚴防除飭令十三團各營長於前晚爲始多派兵士通宵巡邏外並諭海陸軍警察隊長每夜加派警兵自望道橋起至西　止一律雙崗站巡又飭駐紮滬杭車站之第九連第一排各兵士務於夜間排隊在沿鐵路一帶巡查倘遇行人即行盤詰以防意外云 
[偵緝受命回國之黨人]  
　　統率辦事處近據派駐外洋之密探報告謂有大帮黨人黃斌陳玉等改裝易服密受黨魁孫文黃興等命令潛行回華分往各處運動軍隊圖謀三次革命並在滬北租界設立機關暗通消息等情業巳電令江　　軍　轉咨鄭鎭守使通飭所屬軍警嚴密偵緝一面函請楊交涉貴照會駐滬外交團轉飭捕房隨時查緝並派幹練偵探來　偵察又商准領事團凡偵探有所發覺時准其會同探捕前往拘拿云 
[嚴防黨人潛運軍火]  
　　江寗宣武上將軍接統率辦事處電開據探報稱偵悉粤省黨魁羅某鄧某廖某等自去夏逃亡海外後蹤跡未知刻因靑島德日等國戰　已開羅鄧廖三人現由某國返粤意　乘機起事因無軍火暗　徒潛至滬上購買手槍火藥等件請飭　緝等情除飭粤軍督嚴密查緝外祈飭所屬密查拿辦等因現馮上將軍已飭行滬關監督凡遇商輪出口務須詳細嚴查以杜偷運軍械并於前日分飭上海軍警各機關飭探查緝矣 
[楊師長飭拿已革工匠]  
　　陸軍第四師楊師長查得現有住居高昌廟天主堂街之張六原籍安徽向在製造局充當工匠革退之後行爲不端近與黨人交接暗通消息查張六所居之地係在防禦線内旣與黨人有關自應密拿研鞫業於前日晚間飭由第七旅派令探員排長等將張六拿獲解往松江聽候訊究矣 
[黃樹中被誣案又多一人]  
　　福字營退職第一營長黃樹中被人誣爲黨人一案經宣武上將軍署執法處訊悉係前福字營排長陳某報告現巳飭送到案押候訊明究辦經紀昨報茲悉此案現經執法處提陳研訊據供前與黃樹中同營至黃是否充任暗殺團首領我本不知係據前充福字營偵探隊隊長周某所說偶　　　偵緝隊副隊長傳某　及事出無心並非挾嫌誣陷等語一再究請　供如前執法處以陳某所供是否屬實亟　將周提獲到案質訊明確俾成　　　將陳某　押外昨特禀由馬上將軍飭令上海鎭守使查提周某解寗歸案質究以期水落石出云 
[三點會匪之標識]  
　　粤省龍軍督以該省近獲三點會匪數名察其身上臂上均刺有花紋及水滸傳中人物爲標記業由龍軍督電禀統率辦事處轉電江寗馮軍督咨請上海鄭鎭守使通飭所屬軍警一體查緝茲聞鄭君以上海爲長江下游要道滬北租界尤五方雜處最易潛匿匪徒業巳函請滬海道尹兼特派交涉員楊小川君照會駐滬外交團轉飭捕房派探協緝矣按滬上臂刺花紋者甚多或爲水手或爲機匠因慮或有不測尙面目模糊可辨認也若槪以會匪目之則不堪其擾矣 
[杜絶内地烟毒之來源]  
　　江蘇齊巡按使以内地禁烟嚴厲早經蓋絶惟上海租界烟禁尙未及期有等貪利害義之徒往往私販烟土膏帶至内地接濟烟民均由火車及輪船夾帶有洋關與水陸警察嚴密稽查若　則通同舟人等代爲藏匿致難破獲長此以往實與烟禁前途大有妨礙因特分行各洋關及淞滬警察廳與楊交涉員務於車站輪埠加派巡警員司認眞搜查俾便掃除内地烟毒云 
[請求畧改路線之呈文]  
　　　河涇鄕經　公民梅宗泰唐　瑋等遞呈工巡捐總局云爲呈請事竊董等近讀鈞局示諭案奉上海鎭守使鄭指令歐洲戰事發生影響所及滬地肩挑各項苦力失業可慮飭將應辦馬路橋梁工程招工興築等因業經履勘規劃擬在蒲肇河之南沿岸　成石片路名日斜徐路又在徐家匯鎭南之土山灣築路一條直達龍華鎭西口名日斜土路並在此路中間開關南北支路十條所有路線經過　墓田　訂立標記合行酌定地價遷費以便丈勘收用詳報蘇巡按使上海鎭守使滬海道尹察核在案惟查龍華鎭向設子藥局廠全國軍需關係重要地處漕河涇鄕區與高昌廟製造局雙峯並峙南有滬杭鐵軌斜貫南局外繞浦江北與徐家滙路新放租界節節比鄰不特爲地方治安計且爲主權競爭計均宜急切圖之蓋因近年每逢春秋賽馬及逐月星期常有外人馳騁游歷並願出資修築橋路無非擴張勢力計畫利權董等有鑒於前淸光緒二十六年余道聯沅放棄徐家匯路領土通融誤事一再堅拒縣道署尙有公牘可稽免授外人以柄弗棄内政之權惴惴下忱爰伸芻議若再加築龍華西北幹路一條以杜覬　遇常則商利農便自爲地步之佔遇變則密察嚴防庶得機宜之要又查土山灣至漕河涇計程不外四里漕河涇至龍華計程不外三里統計約合七里以二丈闊泥馬路面鋪煤屑核算其購地築地工費北約二三千金之譜昨閱鈞局草圖路綫於徐家匯鎭南土山灣本有造築幹路之舉由西北向東南以達龍華鎭西口此係直線董等擬將路線略偏正南繞道漕河涇鎭轉行東折而達龍華西口此係　線直與曲　線不同而造築路程按照原定直線劃扣不計外約加曲線僅二里許工費雖增無多交通尤形方便斯固西南鄕　　子民朝夕所　香祈　者也或將支路十條酌減一二以此　節之　挹彼注茲同一公益諒可變通口等世守鄉隅動　休　幸　仁字百里蒙麻用敢具詞　　　求局長迅　察勘地方　要群加考核可否飭知式程處逾格曲全俾得鄕區商業發達民智開通好在路線草　甫經觕定尙未實行事關公衆要舉是以披　陳請還乞俯順輿情冒　尊嚴無任　　再龍華軍廠自上年停辦後工役千百人大半失業困苦衣食無資亦應補救維持以弭隱憂而免失所除繪草　禀報　守使公署外合　聲請臨　迫切　感之至謹呈　按此事　已批准原批載錄昨報 
[研究敎育之召集]  
　　滬海道尹奉江蘇巡按使公署飭文云准省敎育會函稱　會係研究機關對於種種敎育科目現均組織各項研究會陸續成立本年夏間又延請中外學　明通之士開會講演業經舉行兩次茲復訂定留美畢業衛生科博士兪慶恩哲學博士郭秉文於本年十一月二十三日起在本會會所逐日分講學校衛生學校管理兩門要旨期以一星期講畢惟查此項學理方法與學校至有關係自應集合本省現辦學務人員共同聽講互相討論方足以收整一而示改良聽講員名額省立各學校每校以一人爲度各縣現任學校職員每縣以三人以内爲度均先期推派於十一月二十二日以前功達上海敝會領取聽講劵以便入席爲此具函陳請仰希鑒核分飭各省立學校各縣　知事按照人數派送來會聽講務須如期到達並始終會期逐日入席毌有間輟事關公益即祈迅予施行無任　　再敝會經費支絀招待勢不能周所有聽講員來往川貲及旅費均應各校各地方自行籌給行文時並希知照合併聲明等因到本公署准此合行飭知該道尹轉飭各縣知事按照上開聽講員數迅速推定預等川旅各費届期赴滬並將推定員名逕達該會事務所以便接待仍一面詳報本公署　查 
[朱局長利用高泥墩]  
　　本邑北半城城濠塡路業巳次第工竣而南半城塡濠拆城亦正在興工從事惟塡濠需用泥磚現甚缺乏當經工巡局朱局長查得大東門内舊道署（即警察廳）前有一極高之泥墩儘可扒除以塡城濠業於前日飭令本局工程處轉令各工人前往挑取矣 
[取締宰牛作]  
　　西門外斜橋迤西一帶自經法公董局推放租界後凡關於衛生淸道等事均由該局次第整理進行甚速茲聞該處羊尾橋西口之殺牛作因法捕房不許開設將欲遷往華界　經工巡捐總局長得悉以該處地點巳與租界接連市面日興居户日衆此　宰牛作旣於衛生有礙且又作　地方應在取締之列故已移請淞滬警察廳長飭知該管警區傳諭各作主應在離市稍遠之僻靜區域開設以重衛生云 
[勒拆妨碍衛生之坑厠]  
　　上海工巡捐局長以本邑城濠内外向有居民所築之坑厠自城牆拆去以後即飭一律拆除以免妨礙衛生現查大東門内麫筋弄某姓坑厠仍未　拆實屬有意違延特飭中西區淸潔所轉知該業主照章改造衛生新厠如再玩延定須代爲拆除並若查明各段舊有坑厠尙有幾處以便逐段拆改 
[老婦爲子訴寃]  
　　浦東東　近鄕民張惠洲家今夏被盜刦去烟土衣飾等物曾由上海地方　　及浦東爛泥渡警區先後緝獲　杏生陸金林黃木生等四犯解送上海鎭守使署訊辦在案前日有一老婦黃　氏具禀　守使　謂伊子黃木生　與張姓盜案無關刦案之日伊子確在家内　遭寃　現巳有　　地保均願作保請求省釋等情鄭鎭守使當將原禀發交軍法處　候批示 
[徐永泉徒取痛苦]  
　　住居小西門内之　　匠南京人徐永泉前日與同鄕同業之徐正海綱故口角互相扭　由守望巡警王　上前喝阻不服遂時爾徐併拘二區二分署詎徐永泉在途拾取石塊自將頭額擊破意　誣控徐正海行凶旋經該署署員略訊一遇移解地方　由張檢察官提訊廉得其情判令將徐永泉收押聽候起訴徐正海斥退前日午後由　　曹推　官會同張君開庭研詰並傳到該警署巡士王濤到庭證明徐永泉自行擊傷情形質之徐永泉俯首求恩張君起訴此案事實略謂徐永泉　告罪當然成立　援據新刑律二百八十二條公判　云　　謂徐日本應重懲姑念爾當庭自白從寛判拘役五天巡警王濤諭飭回署供　 
[小河内發見浮屍]  
　　本邑西鄕二十八保三圖北新涇鎭附近小河内昨晨發現無名男屍一具爲該　地保所見　無家屬恐有遭人謀斃抛屍情事即投上海地方檢察廳報請相騐汪廳長即於午後委派宗檢察官沈檢騐員帶同法警前往相騐 
[紗廠工人跌傷]  
　　山東人呂昌生在又新紗廠充當工匠昨日在廠工作從高處失足墜下跌傷頭面足骨甚重由廠中人車送同仁醫院請求醫治 
[前姘夫毆傷後姘夫]  
　　黃發堂前與蕩婦陳凌氏　　近因該婦又與鐘阿香有染被黃偵知前晚糾同黃元彩將　兇毆受傷由五區　警一併拘獲移送檢察分庭預訊屬實判送地方　究辦 
[不許唆使停工]  
　　招商局廣利商輪買辦歐陽仁至法公堂控稱有吳永林張阿川兩人爲首唆使各輪船上侍者等索增工資未遂其欲昨日吳張兩人突入商人船上强令侍者停工要挾向論恃蠻是以報捕拘案請究吳張同供小民等均有朋友在廣利船上執業故上船探望略談工資之事不敢唆使停工挾制求宥判各罰洋五元充公不准再向各侍者　使如違提究 
[通俗宣講社宣講記]  
　　前日孔誕通俗宣講社假座中　作街公餘學社開第五十三期宣講會晚間七時開會先由袁頌豐君報告繼由王立才君講各種衛生方法顧旭侯君講尊孔之原由葛雲韶君講孔學正宗聽者鼓掌如雷繼由公餘夜學校學生奏琴唱歌並分贈各種印刷品及散會巳十時矣 
[紹興同鄉會複選揭曉]  
　　旅滬紹興同鄉會日前在西門外斜橋永錫堂開全體大會改選議員並複選董事等情巳誌前報茲悉十七號下午三時各議員先後蒞止經衆當場選出姓名錄下　總董宋漢章　董事何秋士　魏淸濤　田資民　何長庚　徐乾麟　許默齋　施載春　陳樂庭　議事會議長杜亞泉　副議長趙仲輝　議員四十八人姓名從略 
[牛奶公司之招徠]  
　　企公牛奶公司近在老北門内九畝地新關之露香園路分設出張所備有金鋼鑽戒金　針金鈕子銀茶壺銀杯大小金銀飾物數百種用摸彩法以廣招徠買滿一元之貨附送彩劵一紙當場取件每劵至少値洋數角自前日開辦以來此兩日間摸得大彩者如西門神州學校黃世君得金鑽圈南市南倉街裘家弄口沈菊甫得金戒一枚靶子路二十三號錢連生得銀照片架一座英領事館瞿阿鑫得金鑽寳石圈一副放連日九畝地一帶頗爲熱閙 
[鎭守使不理錢債]  
民人趙海　至上海鎭守使署禀控前充縣公署稽查浦江船隻編號造册之徐良佐詐欺取財騙吞押　等情現經鄭鎭守使批示云禀悉事　　債不屬軍事範園巳將原禀鈔送上海地方審判廳矣仰即遵照可也 
[檢察廳不理民事]  
　　住居陸家浜之婦人周　氏前　　頭陳胡氏舉　江北婦人劉王氏　乳　先付工資三個月計洋十三元五角詎　越十餘日該氏托病辭歸周陸氏向之索還預取工資王氏不還反出言不　周陸氏遂　　頭陳胡氏保人趙王氏等將劉王氏扭控警察　請追由警　轉送地方　前日午後經檢察官張君提訊之下以案屬民事本廳未　受理着周陸氏自赴審判廳起訴 
[秋季賽馬有期]  
　　旅滬西商秋季賽馬之期業經路馬總會議决定於陽曆十一月九號（即陰曆九月二十二日）開始舉賽 
[母子二人之孤苦伶仃]  
　　唐黃氏偕其十四歲子唐駿至公共公廨控夫弟唐　生唐志梅串呑伊故夫遺産并將其母子押逐出宅等情前日上午由王　讞會同英領卓君升坐民庭研訊原告延安德臣律師上堂譯稱被告之胞兄唐潤生先娶劉氏無出繼娶原告生有一子名駿潤生病故後所遺房産均被呑没至去年竟將原告母子逐出不給分文故原告異常貧苦應請訊究訊之被告唐　生亦延莫肅律師辯稱被告尙有老母陳氏任堂所有家産均由陳氏管理至潤生遺産早經五份分派原告所分之産係由潤生之正室劉氏執管有分據爲憑復據安律師駁稱被告律師所稱家産已經五份分派一層當時原告並不在場亦未簽字不能承認中西官會商之下以被告所呈分據旣有親屬簽押家産已歸劉氏經管應控劉氏准予另行起訴並念其貧苦免繳訟費以示體恤 
[混用銅質小銀元]  
　　閩人劉寳興身藏銅質四開小洋數百枚在市混用爲包探查見抄出眞贓解送法公堂請訊劉供此項四開在福建地方誤收今來上海因乏錢使用無奈混用判押三月期滿逐出租界 
[違犯煙禁者何多]  
　　閘北檢察分庭前日起訴違背烟禁案業鄉審判分庭孫推事分别判决丁阿華周立泉二人帮土十四兩丁罰洋四十元周罰洋三十元王春林私賣燈吸罰洋二十元　如明私吸鴉片罰洋八元沈蔣氏曹蔭生均帶戒烟丸藥從寛免罰交保開釋周阿根帶烟膏土皮五兩解送地方檢察廳核辦 
　　前日四區三分署又查獲褚阿小朱　生二名五區警署查獲王旭初吳萬淸楊玉飛鍾秉三等四名共抄出　土十餘兩先後移送檢察分庭預訊屬實押候起訴公判 
[探捕責任愈重]  
　　英美捕房代理總巡裴立脫君以歐洲戰事日亟各捕房英捕名隷軍籍者均隨前代總巡張生君回國効力各捕房辦公人數旣少目應格外認眞昨特通諭各捕房捕頭暨中西探捕人等着各努力辦公毌稍懈怠云 
[合股開店之餘波]  
　　沈甫泉至法公廨控稱前與袁雪岑合開店業至前淸光緒三十年間拆股袁應找還商人洋四百元出立期票歸還今逾期已久向索不理求請追繳等情堂上先將期票交袁觀看袁稱並未出立此票實係揑造並稱商人與沈合股時賑目由沈經管照賑核　沈須找還商人洋二百五十元有沈之親筆呈請察閱沈又稱賬簿係袁所書况係二十九年間之賬商人如欠袁洋銀豈肯於三十年間反出期票求察聶讞員飭袁當堂比對筆跡與期票無二袁始供認期票雖商人親筆實交與沈甫泉之兄並非交與沈甫泉賬簿前半本實沈所書後半本係商人經手書寫是實聶君以沈不應欺朦公堂判罰洋二十元充公至沈控欠之欵着被告覔取人銀兩保限七天交淸 
雜評三 
[當局應知之事（一）（）]  
　　政府因戰事影響而日言財窘然究窘至何度用之何途　途 
先明白宣布而後國民肯出財以供政府之用固也然政府尤應周知國民之財力現狀若何能供給幾何而後通盤　劃量入爲出有　費者撙節之有混亂者整理之有可以開源生財者力謀之上下財力之眞相　情揭出無絲毫隱匿而後上不疑下之吝下亦不疑上之苛上下相信斯眞理財之根本策也若政府徒日財窘國民亦將日財窘上下無相信之日即財政無淸理之時國其殆哉 
 
 
 

Page 11

 
 
來稿 
[美國士李佳白中立國與中立人之界說譯十七日大陸報]  
　　予今所論者有二問題是何問題謂中立人或局外人若余者究具中立人否此項問題則以關係余本身者爲多故解釋尤難蓋旣關本身則未免有偏蔽之見此亦人之恒情然余終不能不詳爲說明者則以兩月以來余對於戰局多所論列人或有議余爲非中立人者故余不得不即普通之理而先暢論之以後再略及於余與此理之關係也 
　　所首當明瞭者乃中立國與中立國人之權利責任不盡　同中立國之政府其言詞　度皆須守絶對之中立對於交戰國之兩方面不可有絲毫之偏若中若美旣皆宣布其嚴守中立之意其地位相同惟中國大總統之所處略難於美國大總統者因美處於完全無涉之地而中國則已受戰禍由歐及華之影響也 
　　第無論中立國與中立人其第一最要者自在公正無偏然中立人終不免於略有徧側者則或以平時所處之地所受之敎育家庭之組織社會之往來　夫種種交易之關係故對於各方　不免有親疏之成見也第旣處於戰時則在文明之中立人自仍能抑制其感情之作用於所評斷是者是之非者非之而仍不失其公正之熊度至謂中立人必須對於雙方有同一之感情非惟爲人情所不能亦爲公法所不禁蓋第即感情言固與理法無涉也中立國除嚴認中立之理外又須負特别之責任即不得爲交戰　購械運兵籌欵是也若中立國之人則不同可以自由投入交戰國之軍隊可以代爲購運餉械惟苟爲彼一方面所截獲則全數充公巳耳但中立或除負不得助戰外亦有防止國人助戰之義務惟中立國或中立人苟使其言動爲求和平計爲停戰計爲减免戰　之慘酷計因而有反對戰事之言動則要不得指爲隋落其中立之資格也 
　　中立人　局外人有萬不當爲中立人或局外人之　何言之事實之必有善惡是非不中立者也吾心之必有好惡向背亦不中立者也是故君子對於　而是者必好而向之對於惡而非者必　而背之是實爲吾人之天職平時然戰時亦莫不然惟其然則　時之中立人或局外人即不得爲中立人或局外人此固勢所必至理有固然即交戰之事實亦斷無權以禁良知之心閉是非之口也若夫槪置善惡是非於不論而惟　口以求容於兩方猶自以爲守局外中立是特巽懦無能隨風逐浪無用之尤者耳人自局外中立而好惡向背之公理不能局外中立惟憑天賦以主宰之乃人人應盡之本分而無可忽者 
　　中立國之人其應守之態度與應盡之本分吾美大總統於兩月前業經宣布誥誡國人其意略謂吾今爲吾具有理想並抱深切　　之美民告吾固知吾美民固皆以國家爲前提而思尊重之者惟其如此故吾人應有不偏私不躁急而最穩固之見解以判斷一切并應執持自治嚴毅之態度弗使意氣以期有所成就庶幾此正直光明之作用可以成大功於將來之世　和平云美總統自下此諭後其對外之方針一本乎是若中國大總統其地位雖較困難然亦更有同一之願望旣敦睦於德奥之公使復敦睦於英法俄日比諸國之公使其有乘機以圖侵略者亦仍以穩健　愼之法對付之而不爲所動其殆即孔敎三千年含忍之敎澤歟前法人某謂能忍是才若今中國大總統之被五國挾持而仍能勉强忍耐誠不能不佩其才之宏也惟近來英日各報旣贊美中政府之曲　順從且總統府之顧問即英法日三國之人自不應再有侵遍之事使其對内對外愈見爲難更不宜對於其屢次之抗議而肆輕薄非笑之口吻也 
　　美總統命令以世界和平爲標凖此標凖實爲中美兩國政府人民應共同前赴之的而不可以稍卻者惟兩國之人民其權利實較兩政府爲優因政府或不便爲局外之評論而人民則可以自由論斷也　按諸今日之奉實其議論　戰之見　各報者中國較美國爲少然兩國人民對於此民界唯一之大事要終不能白　其天　默爾而息也若以予個人論則實守完全之中立者　予對於　戰自始至終從未論列其是非其持論大　要不外保持和平反對戰事　以世界如此之文明不　有戰且　不能受戰之利益正與革命之爲害有　一之比例也 
　　至戰禍之延及中國　夫反抗之義聲中國較多於美然兩國人民其對於英日之引渡歐禍要莫不深以爲非　該二國報紙之論關與中美國民之所持者正相反對耳然英報中固亦有不畏權勢而　斥以爲非者至於予以中立國之人而寓别一中立國之土生平立志誓無他求惟以扶植中華爲　一之　願今以中國之危難旣如此而列强之侵凌又若彼予固以爲是即爲予　　　志之日故不憚即各國破壞中國之罪惡而痛言之蓋以中國政界自總統以　百官旣處於中立之地又懾於强暴之威不敢多言以　怒予　以　有不得不言之隱也假使袒中國之言論一如袒日本者之多予亦何必多爲曉舌乎所幸者世界之公理未泯猶足以見諒於人蓋以予之所論要無不根據於公法也其他若對於德國一方面吾人之宗旨亦不過以爲德在中或旣與各國處於同等之地位則凡關於商務學務敎務之利益自應與以均霑而無所用其嫉妬至對於攻擊靑島之議論亦無非爲保存人道起見蓋以爲均平之與人道乃天之經地之義而非由武裝之所可　除者故或者雖於商務之嫉妒故而以攻擊靑島爲正當之行爲或者且以與日本有商務之締合故而以攻擊靑島爲應有之舉動皆不足語於天理人道之正也要之宣戰不過一舉筆一伸紙之勞其事至易然以旣經宣戰故而必抱屠滅之心以行之其在文明必不若是 
　　耍而言之永遠流行而無止息者天理也憑言論以發明天理者盡人之天職也况以予所處之中立地位尤應自盡其力以無負初心故無論戰事之有無一身之利害予固將秉此心以永赴之孔子日見義不爲無勇也予竊自勉矣 
 
 
 

Page 12

 
 
   
 
 

Page 13

 
 
自由談 
游戲文章 
[海水謠] [  堰上寓公]  
　　吾邑范堤各閘舊制啓閉以時茲爲行鹽便利各閘洞開終年不閉以致海水倒灌農田秋收大減各區紳士代表農民援引碑文呼籲長官迄今尙無結果於是發現一種歌謠莊諧雜見其辭有足採者爰亟錄之以供衆鑒 
　　海水來莫洗面洗了面面皮變面皮嬌似女兒家丈夫有時御鉛華鉛華頗合銷藥店價錢高海皮硝 
　　海水來不可飮要吃茶先掘井井水亦成　地漿肚裹變作燒鹽場鹽場鹽汹到大便頗不妙醃榖道 
　　海水來風車落風車落田乾擱稻田今歲没收成問汝來年耕不耕官謂民毌惱爲汝安排好鹽當飽 
　　海水來閘壩開爲行鹽農田灾農民呼　僅一紙將爲鹽商壓迫死商謂民毌贅國家重鹽稅寗汝斃 
　　海水來口糧貴那有米完國稅稅完七成稻三折民向催科史哭泣科吏不謂然汝家自有錢賣牛船 
　　海水來淚如雨哭饑荒小兒女爺辭兒女各分散打點去吃江南飯江南人已滿仍回江北岸生機斷 
　　海水來何所賴民流離爲乞丐乞丐亦望大豐年年荒何處去要錢没錢命不保殘冬多餓莩膏野草 
　　海水來窮無告迫饑寒將爲盜爲盜不是好身手官軍捉去頭要走砍頭亦可憐家爲種田貧良國民 
海外奇談 
[殘疾者之迎妻] [  跫廬]  
　　瓜哇島玻璃製造廠之總理和蘭大富豪哇布那司拜爾氏其殘疾之多實可　異前次玻璃製造試騐中藥品爆發折其一手一足又傷其一目一耳今則一手爲可爾克製之義手一足爲可爾克製之義足一目爲玻璃製之義目一耳爲橡皮製之義耳頭上無髮冠以假髮而已聞目下因迎妻之事回歸本國云 
[英國議院之豪侈]  
　　英國衆議院議長　費五萬圓上等　記官之條給二萬圓次等　記官一萬五千圓　記均一萬圓守衛長一萬二千圓守衛二人一人一禮拜一百圓又一人百七十圓又貴族院之守衛一萬圓助手二千五百圓衆議院之使者手執黑漆棒之役人一萬圓其助手八千圓議場之守門者一禮拜自二十圓以至百二十圓其　誠可爲豪矣 
詩選 
[擣衣篇] [  四明别署]  
　　涼　起林薄白露滴荆　庭砌蟲吟喧井攔木葉稀靑燈冷夜色明月滿羅幃歲時　已晚遠行猶未歸佳人不能寐相思雙淚揮含情開　笥遵渚弄芳菲　高杵聲遠潭寒雲影微搗破一輪月縫成千里衣妾貌頻憐損君身詎轉肥尺寸凖疇昔停針疑是非 
[秦淮月] [  冶溪飬誨]  
　　金粉當年記六朝笙歌畫舫度春宵都將今古團　月分付秦淮上下潮 
[嚴陵釣臺] [  子枚]  
　　江湖散跡樂陶陶肯把蓑衣換錦袍千古釣臺明月夜將星怎似客星高 
[無題]  
　　相見無言意自猜庭軒罷繡獨徘徊避人却又要郎看故把銀屏半掩開 
小說 
[花木蘭傳奇] [  天虚我生]  
　　第十五　　壯别（四續） 
　　（末上）早則午牌時分將軍須索發令起行此地自有老漢替將軍奉飬年高提携幼弱則用放心前去（外）我兒你儘放心前去也罷（旦再拜外介）不孝兒軍命在身就此拜别爹爹請進孩兒就此發令起行（外）我兒珍重（上生小旦）姐姐吓哥哥是必疾早回來者（外小旦小生同下） 
　　（旦拭淚立場介）衆將官聽令 
　　（四龍套四將校擁上）參見將軍（旦）人馬敢在校場齊集（衆）正是端候將軍登場挑選（旦）就此拔隊前往向校場閱兵去者（衆）得令（擁下）（末）老漢恭送一程（旦）不敢有勞（末授鞭）（旦接介）（四顧介）呵吓爹爹（　淚介）不孝兒就此暫違膝下了（揚鞭下）（末同下） 
　　外摰小旦小生上）呵吓我兒木蘭我兒（小旦小生）啊姐姐我爹爹在此喚你呢（同哭介）（外延望介）咳 
　　（堯民歌）馬蹄聲雜沓去荒郊夕陽無語空芳草秋風落葉下林梢錯認做策珊鞭人影嬌你去向沙場醉臥敢有夢魂歸到 
　　（吁介）（小旦小生爹爹想姐姐多則早晚便回請　而將息去波（外）只是人情到底難爲别（小生小旦同白）骨肉分離更易懇（同下） 
　　（四龍套四校尉武生東上） 
　　（四龍套四校尉引淨西上） 
　　（會場介）（淨）哥哥請了（武生）兄弟請了你看前面旌　蔽日鉦鼓喧天多分花將軍前來閱兵者淨）正是俺們須索擁兵伺候 
　　（内吹擂）（四龍套四校引旦武生裝東上）（末隨上）（末）來此巳是校場請將軍下馬（旦）正是兩行列戟參天樹一帶征袍夾路花（下馬介）（未完） 
[偵探小說疑案（續）] [  日本北村人著作中國馬二先生譯意]  
　　（三）偵探眼光中之證據　 
　　警察長某素以善鈎距聞閱歷深久罪犯没有能逃出他目光之外的是夜警察引少婦至廳如此這般說了一遍警察長說（不錯不錯你這辦法甚好待我親自盤問他一遍便知分曉）於是警察把少婦引至警察長前警察長便請少婦坐下漸漸把他偵探的手段拿出慢慢的和他談論起來先問道（寺田娘子今年靑春多少）少婦（二十六歲）警察長（寺田先生呢）少婦（整三十）警察長（寺田先生貴業）少婦（行商外方常往來於下總常陸諸縣）警察長心中一動便戲說道（夫婦長離别理應格外和睦何故忽然負氣）少婦長嘆道（家醜不可外揚先生何必深問）警察長道（大約總是寺田先生又有外遇了）少婦搖首道（不是不是他絶無這些行爲）警察長（然則一定是好賭荒棄正業）少婦搖首道（不是不是）警察長（莫非他好酒使氣）少婦道（他要能使氣倒好了）警察長（奇怪那有能使氣倒好之理這話怎講）少婦赫然道（其實便告訴先生也不要緊）警察長（决不要緊）少婦（不過先生切不可見笑）警察長（斷無見笑之理娘子如有相須之處還要効勞）少婦道（我們家中夫婦二人之外僅用一個夥計名喚莊一連這女孩星兒祇有四人他一年倒有大半年不在家家中便祇　了莊一與我母女三個人了本來就覺得人口單少）警察長道（不錯不錯人口是單少得很）少婦續道（論這莊一在我家也算有五六年了倒也老實可靠誰知他近來忽然不老實起來了）警察長（可見人心難測了）少婦又道（他每每在我面前獻的殷勤我起先也不在意那知他心存不良有一天剛剛我丈夫從外邊回來宿在家中莊一却因外出不知道他已回家竟大膽於夜間悄悄的爬上樓來）警察長道（豈有此理這厮好大膽但這樓想必是娘子所住的　　了）少婦道（正是我本來帶着星兒同臥睡夢中仿彿覺得有人上樓來　心是賊猛一睜眼從月光中辨得兩條黑森森的毛腿知道是莊一）警察長插話道（莊一腿上有毛的）少婦道（正是所以我們星兒　怕他我起先疑心他要偷東西那知他直奔我臥處欲行無禮我心中又急又氣便喊呌起來）警察長肅然道（足見娘子平素端正）少婦（我想這樣一驚動我丈夫必然把他責駡一頓歇了去可也就完了）警察長（自然應當如此）少婦（誰知我丈夫他非但不歇他連大聲也不出反付之一笑倒是莊一在我面前陪了一个不是）警察長道（便宜他便宜他後來呢）少婦道（次日我丈夫便帶了莊一照常一同出去做買賣又過了廿餘日方　歸來我屢次追問他如何處治莊一他俱不答昨日又詰問他他已帶有酒意反說我多事不該追究先生你想我應該氣不應該氣）警察長（莊一現在仍住你家麽）少婦（他還没有回來）警察長（他不是合你們寺田先生一同出去的麽）少婦（是的）警察長（那麽他現在到什麽地方去了幾時回來寺田先生必定說過了）少婦道（他也没有說起先生你還不知道我丈夫回來的時候也不知道在什麽地方吃酒醉後跌了一交把手也弄破了一大塊流了多少血把袖子都染紅了我一看見連魂都嚇掉了那裹有工夫提匨一過了好幾天他的跌傷好了一點我　又和他說起的）警察長聽了不覺得意遂說道（莊一這厮想必是個笨漢）少婦（再不要說起渾身肥腫頭已半秃兩隻毛腿最惹厭不過）警察長（他年紀大約不小了罷）少婦（年紀倒不大不過三十四五歲） 
警察長忙道（是了是了這個人我彷彿看見過的他是穿了一件斑紋單衣是不是）少婦道（他出去的時候正是穿斑紋單衣還帶着黑眼鏡）警察長又道（你們寺田先生回家也有十來天了）少婦（他是上月二十二回來的已經十八天了）警察長（我們談了多時天已不早娘子也歇息歇息天明再走我此刻還有點公事恕不奉陪了）少婦道（先生請便）警察長一面走出來自思道（兀的不是我運氣來了麽據這婦人所說莊一的狀貌服飾宛然一個溝畔浮屍的小影這分明是寺田恨他圖姦妻子却不明言用計誘出把他殺了棄屍溝中祇須把寺田捕來一問便可水落石出一　疑案却被我坐在屋裹容容易易淸淸楚楚的就弄明白了可笑他們一般偵探尙在那裹摸索不着呢可不是我的運氣來了麽）一面尋思着早已來到辦公的室内便喚了一個警察頭目選了幾個能幹的警察直奔寺田家中捕人並搜尋證據這且按下不提（未完） 
儉德會 
　　入會者吳　兪　　丹徒集銘傳　縣周金易休　程瑞芝　　姚　人　縣趙　顔龍　陳一琴任文孫 
 
 
 

Page 14

 
 
   
 
