# 1934 - 198 - 4908715

 

Page 1

 
 
[新印犬字本子書二十二種增附鹖冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最　惜卷帙繁重定債甚昻塞士力有未逮徒興望洋之感近時坊間所行石印本字跡細若蠅頭全部僅八百餴頁今二林齋主人覓得初印善本倩本局用大號新字排印成書以公同好體例愁羅原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緣蔭堂上海文瑞樓蕪湖汴梁文苑山房出售 
[醫林指月出售] [  圖書集成局代啓]  
醫林指月一書爲胥山老人王琢崖先生所輯計書十二種曰醫學眞傅曰質疑錄曰醫家心法曰易氏醫家曰芷園　草存案曰敖氏傷塞金鏡錄曰痎瘧論疏曰違生編曰扁鵲心書曰本划崇原曰侶山堂類辨曰學古診則集前明及國朝諸名醫箸述　輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也讦書八册每部價洋一元六角 
[論烟害接前稿]  
　　當烟禁未開之時喫烟之人大都皆富商大賈巨室王孫然尙千不得一百不得一而且深藏密室惟恐人知莫不以吸烟爲恥以烟烟爲忌者也近二十年來非但有力者吸食漸多卽貧苦力作之人吸食者亦漸衆且皆明目張膽一榻横陳幾成烟霞世界烟之害尙可問耶人但知外洋烟土之來貽害中國不知僅就外洋所來害猶淺自内地栽種而害更不可收拾矣國以農爲本民以食爲天雖現在種者斷不能與禾苗黍稷相敵然妨農害民比比绵是每見種烟之處竟有一家大小皆吸食者所種之烟收漿後必扣留一家一年之糧餘者消售爲完賦納租之費而飯食則尙須從别項經營烟之出息自較别項爲優然一家吸食亦所餘無幾矣若遇收成歉薄官斷無以烟賑荒之理非塡於溝壑卽流爲盜賊非種烟之害耶此等種烟之人皆因吸食鴉片無以爲生不得已而爲此自種自食之計其初本無謀利之心也故所種亦少迄今漸推漸廣卽素不吸食之人不知吸烟受害之深但知種烟得利之厚於是相率而效尤向之一村之中種者不過一家一家種者不過數尺地現在種烟之處竟有種至數畝數十畝者卽素不吸食之人自種之物吸之良便亦必至上癮而後已以此觀之亦何怪今之吸烟者之多耶且向之吸烟者皆須置備烟具在家吸食或有父兄督責者不便吸食故上癮者尙少今則烟館林立易於避嫌往往有家中不知其吸烟而其吸烟已數年者此烟館之害也不但此也人之吸烟大半皆從游戲而來自有烟館或借此而息足或朋聚而談心在有癮者到此過癮本不足怪而素不吸食以爲偶嘗此味必無大害不知一而再再而三及至必不可少之時而自不能不吸矣使無烟館此輩斷不吸烟亦斷不上癮者現在各省各郡各邑烟館皆密如櫛比卽鄉落市鎭之間亦有數家數十家者若滬上則更不勝屈指有所謂大烟間中烟間小烟間并有花烟間每日所消之焑當以千計當以萬計卽所點之燈油曾有人合算統計滬上須油二三十簍但就一隅而論所費已如此不但所費之大不知消耗幾許人精神敗壞幾許人家産廢華幾許人事業是烟館之害更甚於種烟矣烟性最烈而亦最斂而最速人當疲乏之時多吸一口則精神爲之一振故力作之人吸之者多然因力乏而吸食則一刻不吸一刻不能用力究之愈吸而力愈乏愈乏愈吸則小民之生計不更窮乎且因其性斂而速而人之有病者往往以烟爲急救之法治瀉治肝最爲有效然取效在一時而受害在畢世吸烟之人大半因肝氣者居多并有並無肝氣而吸上之後以之藉口者其害更由自取也并有因之畢命者烟性暴烈生吞數分片刻卽能致命自有鴉片以來或因勃谿而自盡或因受逼而輕生陽間增無數公案陰曹多無數寃魂吞烟自盡之案報中所紀幾無日無之然皆婦女居多使家無吸烟之人生烟何自而來使無生烟卽婦女之性固執當亦過時卽解斷不致有家破人亡之患大抵烟之斃命易於懸樑自刎與酖毒無異酖每究非易得而烟則到處皆有且久已視爲尋常吸食之物並不禁售卽家中本無者買之亦易則何異徧地皆酖毒哉乃明知酖毒而人爭吸之是亦華人之一大刧數矣日人烟禁最嚴故國勢蒸蒸日上華人吸烟者多故國勢日弱利害相較固不待智者而知之矣蒙意欲除烟害須禁栽種各處禁設烟館一時雖不能禁絶亦正本淸源　道也然當此捐項日增帑項支絀之時亦祗付諸無可如何之一歎矣 
[諭旨恭錄]  
　　六月十四日奉旨安徽安慶衛守備著趙匡補授欽此 
[本館接奉電音]  
　　昨日午每京師飛電傳來硃筆二道敬謹譯登○六月二十二日奉硃筆江南正考官著劉恩溥去副考官著朱錫恩去欽此同日奉硃筆陜西正考官著柏錦林去副考官著劉學謙去欽此 
[法兵挫衂]  
　　本月二十一日倫敦來電云有法國馬兵一隧在阿非利加洲追緝宼盜忽有盜黨理伏偏僻處突然而起致斃武弁及三道兵目各二人兵士皆黑人斃命者多至二十九名 
[援昔證今]  
　　火奴魯魯島國歸入美國版圖一事前已屢見報章兹閱日本報云美國政府曾與日本抗議謂往年日本吞噬琉球改爲冲繩縣美廷並不置喙今者美廷歸併火奴魯魯其事與之相同安所容日本人之辯駁或曰此特民間之訛言實則美國未經覆答也 
[與國交情]  
　　日本報云曩者法國巴黎斯京都慈善會塲失火慘斃達官命婦若干人各國致書申弔惋惜同深獨俄國無慰唁之辭久之俄皇始郵書法總統云我之眞實畏友不料昊大不弔降此鞠凶巴黎斯人民聞之大爲欣慰至德皇則一接電訃卽臨幸法國駐柏林京師使館言詞懇摯慰唁良殷 
[法幸譯登]  
　　某日西貢法字報云刻得法京來電言法總統將赴俄京報謁預備法郎克銀五十萬枚以供御用國民中有意見不洽者謂國中工人每多失業與其糜此鉅費何若用以養工人及交議院集議中有四百四十七人允以此欵供總統赴俄之用祗二十九人不允議遂定同日報云日本有棲川親王赴英稱賀後刻已行至日斯巴尼亞國日斯巴尼亞朝廷優禮侍之有棲川親王旋致日廷之意以菊花大綬意獻與日斯巴尼亞朝廷 
[示定租界]  
　　天津采訪友人云前歲德國商請中朝准就杏花村設立租界中朝允之去春津海關道委某員丈量杏花村一帶地是所有民房令領價遷讓近日復委員在彼覆丈並出示曉諭略謂德國租界北至仁記碼頭南至圍墻外劉家莊東至海河西至海大道界内計六村俟定價值由官給發須卽遷移 
[户部奏片]  
　　再光緒二十三年四月十二日御史張兆蘭奏各省土藥行銷日盛請變通收稅章程一摺軍機 
 
 

Page 2

 
 
大臣面奉諭旨户部議奏欽此欽遵抄交到部據原奏内稱土藥爲籌欵大宗擬令各省查明實在出産數目專案報部一律改捐落地正稅蓋就地征收繳官卡易於查察自收落地稅後任其運銷别省概不重征商民知不重征亦必樂於從事並擬請由户部發給印花領新繳舊收稅　卽准黏貼印花所過關卡隨時查騐有印花者放行無印花者罰扣並請裁撤各局委員以省浮費專歸地方官經理按結詳報如能收稅足額由該上司比照征錢糧之例酌加奬叙設有隠匿一經查出卽行嚴叅等語臣等伏查各省土藥臣部已另籌征收之法定議具奏正繕摺間據御史張兆蘭奏請前因查該御史請征收落地稅核與臣部所議以在出産土藥繁盛之處就近每百觔繳足六十兩概不重征各節大致尙屬相符惟所請裁撤各局委員專歸地方官經理雖爲節省浮費起見第恐地方公事繁多未能常川稽查似不如設立總局派委員就近征收較爲得力至印花請由户部發給恐邊遠省分赴京具領未免有稽時日且易開需索留難之弊應由各省將軍督撫自行妥酌議定應用何項印信迅卽奏明開辦以免遲延所有遵議緣由理合附片具陳伏乞聖鑒謹奏 
[示平滋閙]  
　　寗波中西學堂經歹人滋閙一事前已備歴報章昨由本館采訪友人郵寄楊穉虹大令告示曰鄞縣正堂楊爲曉諭事照得本月初十日傳言中西學堂有大蛇一條聞者往觀愈聚愈多學堂司事恐肇事端卽令地保驅散閱時未久又聚多人更爲擁擠時有王小春之子寳全卽阿寳必欲進内觀看經堂中人攔住一進一阻致寳全跌仆於地於是衆人不察傳言寳全被打受傷以訛傳訛一唱百和擅毁學堂門窓情勢洶洶本縣聞信馳往彈壓將間人驅散查騐王寳全並未有傷當爲延醫診視乃一時力竭氣湧所致一面飭地保拿獲王茂興一名供認在塲未認滋事次日又獲一人查寗郡人心浮動流氓匪類雜處其中往往造言惑衆卽於人多手雜之際逞其狡謀湖西一帶爲尤甚况學堂當日並無大蛇往觀之人事不干已安分者不至多事狡黠者從此生風學堂爲培植人材之地斷不容此等匪徒任意滋閙若不嚴拿究辦何以肅法紀而儆將來除飭幹役協保密拿究辦外合將滋事根由出示曉諭爲此示仰諸色人等知悉嗣後每逢不根之言切勿輕信此次學堂聚衆爲悮信傳言而起流氓匪徒得以乘機下手逞其兇暴此乃衆目昭彰之地擅毁門窓豈無目覩之人將來根究明確必須重治其罪安分之人决無波累狡黠之徒斷難倖免各宜凛遵毋貽後悔特示 
[禁用鵝]  
　　福州訪事人函云圜法之壞至今已極近日街面行用市錢每百文必攙和私鑄十餘文鵝眼小錢十餘文閩邑尊宼大令以此風斷不可長飭差禁止行用自六月初一起各鋪户已一律遵行矣 
[蘇垣天氣]  
　　姑蘇采訪友人云自交六月後炎暑逼人揮汗如雨望前後更覺火雲如炙烈日當空卽深居斗室中沈李浮瓜猶覺無一服淸凉散以逭酷暑也十八日傍晚忽聞雷聲隠隠仰觀天際見西北角一縷雲痕其色淡白附會者皆指之曰此龍取水也當有雨至未幾果商羊亂舞大雨傾盆幾如萬斛銀泉空中倒瀉至夜半更甚倚枕聽之大有萬馬千軍之勢天氣陡覺寒凉破曉居人咸御棉衣尙不甚温煖老農均謂得此甘霖禾苗可期勃發眞古人所謂好雨知時節也 
[牛莊誌略]  
　　營口訪事人云近日道路傳言有拐匪迷拐幼孩之事遍加詢問不得實情惟東營某姓一孩年方十一失去數日近已訪得現在牛莊俟尋獲後當可得被拐情形也西營王姓十二歲男孩往西大王廟看戲走失無蹤又宏盛店内某客號婢女於目月二十四日早走失是拐是逃均難懸揣大約此謠由天津傳來故凡有子女者皆深藏不令出門云○今年奉天運通米豆係兩年并運上年因遼南各城遭干戈之難在豁免期内惟西四城米豆爲數無多故停待今年委員黄子謙大令陳仲寅巡政均已到營庽東營恒興糧棧聞此項米豆須俟江浙海運收竣方能起運大約兩月後方可開兌也○通江子扛夫槍斃什長後懼罪逃竄麕聚於下游沿河一帶每遇孤身估客瓷意行刦河北各小屯堡亦被殃及是以裏外兩河行旅咸有戒心也 
[津門瑣記]  
　　天津訪事人云河東發福錢局暗買私錢經鄉甲總局查獲天津府李太守提東發福執事人宋某研訊據實供招並指出私鑄匪犯周二太守立派局勇拘周詰問初猶狡展繼用刑訊始行供實復恐其或出畏刑爰會同道委提至公廨令周當堂呈樣鑄出私錢數十文與查出之錢無異遂將周發縣管押聽候詳辦○新任天津府梁太守接印後每逢放告之期必親坐堂皇訊理詞訟嚴諭書役公事認眞辦理毋得恃强欺壓良民是亦造福蒼生之一道也○某典史賃屋南斜街私立籌辦局製造内河小火輪船門外懸挂虎頭牌黑紅棍以壯觀瞻事爲天津府梁太守訪聞卽會同保甲局李太守督率天津縣陳大令將局中司事勇丁銜牌軍棍號衣一併交縣訊辦復以案情重大面禀督憲王獲帥大約研訊得確務須按律以懲也 
[八閩叢談]  
　　福州訪事友人來函云東關外三十里許有古嶺焉重巒疉嶂高插雲天盛夏之時洋人之寓華者多就此山避暑不料近日有山君數頭盤踞其間往來行人各有戒心禪臣行主人懸賞購拿日前有壯漢數人在山上暗張毒弩竟斃一虎舁至洋行領賞有見者云虎重約二百斤○福州疉次大水延建一帶木排被水衝散不知凡幾現木商各憑烙記向各鄉取贖有趙某者徑赴各鄉購買木植俗呼爲流柴價值较爲便宜嗣經各木商聞知立時赴海防署禀控温杏樓司馬准詞簽差將趙某所買之木擫及看排者四人提案先將甲乙重責數百下限令三日交趙某到案重辦以昭炯戒○福州近日時疫又起城内三兠尾木匠店中一家連斃六七人横頭街懷德坊自城邊下底井閩縣前一帶患流核發癍之症因而致命者不一而足南臺亦有之據醫家云此症熱毒内攻百無一救也○南臺華來資生藥材店於上月間倒帳約虧四五萬有奇時各行東查知倒帳之先二三日將棧内貨物陸續從後門運出故約同各行將店内所存貨物盡數交與地保勒令閉歇後經人轉園所有期帳願以六七折理償店仍舊開張惟尙短各藥鋪數千金不肯折數故尙未了結也○南臺保甲局舒衡甫别駕奉檄委辦西溪厘局遣差經委宋小訪司馬接辦 
[粤東近事]  
　　廣州訪事友人來函云寳華中約鍾宅將花園改建信義餉押已在善後局領有牌照嗣爲街衆所阻纏訟不休大憲札委南海縣董明府履勘禀覆初三日南海縣出示云接奉善後局函稱曾某所禀領牌所開之信義餉押係在寳華市建設今此押雖去寳華市不遠惟地叚仍在寳華中約界内有違向章著不准設○連州廣同愼安堂廣生號雇顧游水船户載猪六十餘頭鴨蛋二百餘婁值本銀六百餘兩前月初旬行抵佛山船主協同夥伴七人將廣生號夥鄧魏銓綑縳艙内將船上貨物運至陳村售去夜深開船行近荒野將鄧棄置岸上鄧向地方官署禀報并信致連州報知號主號中出有賞格如有拿獲游才并餘黨者每名賞銀一百元不識可能破案否耳○某日浛洸天后廟酬神演戲適有陽埠緝私巡船在此灣泊勇丁上岸看戲與鄉民起釁遂至用武當塲毆斃鄉民一人勇丁見釀命案當卽逃逸鄉人遂將巡船扣住禀官相騐又有湖南散勇數名由省起程行抵船關帶有鹽數包爲樂桂埠巡丁所執散勇與之爭奪亦被巡丁擊斃一名聞已禀官相騐恐急切不能了事也○粤垣西北江水暴漲報初三日天卽晴明水遂退去二寸初四退五六寸旋復下雨天色紅暈恐有風颶刻下低田已浸壤三四成再遇風災不堪設想現省中米價每萬斤忆漲十餘元矣 
[消夏灣逭暑記]  
　　蘇州訪事人函云藩署西首逼近胥門城根夜間有庫兵一名擊柝巡邏本月中旬某夜三更時巡兵某甲正在往來邏察背後忽來三人拉住衣袂甲大驚極聲呼救三人卽出利刃按其頸曰汝若出聲請嘗此味我輩並無他求祗以夜深人靜無處覓睡鄉暫假 
 
 

Page 3

 
 
城樓歇宿天明卽去言已將甲曳至城樓席地而臥令甲臥於中間并將髮辮縛於已之身上蓋恐甲乘彼熟睡時濳往報官也睡至天明始釋其辮拱手稱謝而出○盤門外青陽地自闢租界以來貿易中人咸在是處開設茶坊酒肆飯館烟寮近有城中沈姓等四人各出資本洋銀一千枚股開奇園烟館擇本月初九日開張不料尙未開市已有宵小垂涎初七夜穴壁而入竊去烟槍三枝水烟袋十枝併番佛六十尊翌日開單投巡捕房及文武總巡局報案請緝旋經武總巡勵叅戎在某押鋪查獲烟槍等原贓惟洋銀則不能原璧歸趙矣○蘇城砂皮巷口渾名王伯老者不知何許人生有一女小字巧金綽約丰姿娟好無匹自幼許字河沿街某烟荷包店主之子某甲爲室曾受茶禮洋一百元惟甲游蕩性成不務正業以致家道日漸中落王陰有悔意尙未宣之於口女摽梅已届未詠好迷有女懷春不免爲吉士所誘久之春光漏洩爲甲所知自度不能爲百兩之迎爰效俗例作搶親之舉於是糾約多人埋伏於砂皮巷左側俟女出户卽一哄而上内有某乙者孔武有力將女負之於背簇擁而歸迨王夫婦追至甲家則已鼓籥鏘鳴洞房春煖矣○護龍街顧姓怡園亭臺花木雖不及留園而亦小有曲折之致以故蠟屐來游者亦頗不少本月十一日淸晨有一妙手空空兒混於游客中闖入内室肆其胠篋手叚先將上等衣服穿於身上繼將細軟貴重物件打成一包正在予取予求適園主人驀地撞入大呼捉賊家人聞聲畢集當塲獲住解至南路總巡局请辦吳大令訊係著名積竊春間某紳等數家竊案皆係此賊所爲爰飭移送縣署究辦 
[備賀萬壽]  
　　本月二十六日恭逢皇上萬壽聖節昨日關道憲劉觀察牌示頭門令文武各員自二十五日起至七月初二日止一體蟒袍補掛届時均至萬壽宮行禮本縣黄大令預飭辦差丁役在西門内萬壽宮陳設一切預備朝賀矣 
[祭奠勲臣]  
　　前出使英義比三國大臣龔仰蘧星使照瑗於本月廿一日昧爽時在滬北天后宮出使行轅騎箕而去已登昨報昨日午後四點鐘大殮前臺灣巡撫邵筱村中丞提右營叅將周元龍叅戎松海防同知劉乙笙司馬上海縣黄愛棠大令先後詣行轅拜奠同聲惜之蓋以星使早歲從戎隨李傅相分援江浙各省管運軍械藉成克敵之功薦保道員歴辦天津江寗製造局事嘗用西法製成利器昔年中法揇釁從間道設謀轉運援臺軍械接濟兵士餉糈往返數次精力銷亡當事經旬病源遂根於此後以功簡上海道在任恤商利民捐廉助賑而尤以振興學校培植士林爲事至今滬人士猶能道之嗣升浙臬摧川藩整躬率屬吏治一新前年膺使命出洋固邦交存國體中日事起商之英外部大臣與日會議以上海爲戰外公地保全甚多蓋星使之力也惟在外洋積勞過深請代弗許力疾視事任滿回華而病勢加劇請假三月就醫調治甫及月餘竟至不起寅僚士庶咸謂爲國捐軀星使洵當之無愧焉至開吊日期刻尙未經筮定也 
[蓋用新印]  
　　江海關關防年久模湖由稅務司商之關道憲禀請南洋大臣咨部另鑄日前奉部將新篆頒發到申已於本月十九日爲始一律蓋用新印矣 
[會審鶯遷]  
　　信隆洋行與支應局租船轇轕一案迭次在天后宮側行轅會審現因龔星使病殁行轅諸多不便因定於今日午前十點二刻時在後馬路廣肇公所會審 
[示日取齊]  
　　江寗儲材學堂考取學生入堂肄業本館前已備列報章昨日學堂總辦楊誠之觀察頒發示諭略謂蘇滬正副取各學生旣具甘結保結後定於七月初一二三等日自備川資齊赴金陵本學堂肄業如有從前疏於看榜者仰速至英租界騰鳳里楊公館前覆看從此春風化雨桃李均沾他日者學業有成爲國楨幹夫莫非觀察栽培之力哉 
[定期拜客]  
　　新任英美租界會審委員翁笠漁明府擇吉六月二十六日接鈐視事等因已登前報兹悉明府定於二十四日赴英美德三領事署拜會然後再向各處拜客 
[英弁自戕]  
　　有英兵船命　忌靈者於本月初八日由漢口行抵上海船中武弁海蛤靈忽於二十日之晚九下鐘用手槍自擊船中人聞槍聲急入其房見海蛤靈已倒斃血泊中槍子由心口入槍則棄在身旁然半晌之前尙在客廳中鼓琴爲樂疑無心悮觸槍機並非因忿自盡及報知總領事署總領事韓君卽於二十一日派副領事官相騐二十二日重復查檢其屍身先於二十一日依軍禮葬埋 
[大雨時行]  
　　近日本邑大雨時行幾疑銀河倒瀉凡房屋之朽壞者大有岌岌可危之勢前晚英租界寳善街萬寳樓茶肆坍塌樓面一角潯陽樓亦坍屋面一角胡家宅寳和里前洋房門首之老樹一株被風吹倒幸倒下時並無行人不致肇事而滬北天后宮之旗杆亦被電擊斷至江中潮水盛漲以致胡家宅馬路中水勢滔滔行人皆爲之裏足云 
[流氓刃]  
　　本邑人包杏春向在製造局砲彈廠當工匠下居南市十二圖陳家橋畔其子包某年逾弱冠在家内罯荳芽菜爲生日前偕其弟至蕭家廠自來水公司工程處抛磚弄石昨日又往將西人辱駡工匠某甲見而喝阻包某贍敢出利刃戳傷右肩胛血流如注大呼救命迨工頭張寳生聞而赶至早已蹤影杳然乃訴知地保顧桂榮令三日内將行兇人拘獲以便解送巡防局請究受傷人著顧保延醫敷治 
[沈淵類誌]  
　　舟子周德福駕駛駁船滿載石條前日傍晚時駛經虹口港外浦江中適與某兵輪船互相碰撞石船當卽沉没周及船上諸人均占滅頂嗣經人援救周雖得登彼岸而其女乳名寳妹者年已十六竟入水晶宮與龍女爲伴撈救多時涉無蹤影至今尙未將屍身撈獲也○前日下午四點半鐘時陸家嘴浦中浮有男屍一具上身無衣下穿藍布大脚褲褲帶上掛有四喜袋水巡捕查知此人係十九日喚杉板船棹至中流自行投水者因帶往南市救一局備棺收殮 
[貨物漂流]  
　　篙師張阿四駕駛駁船裝載煤油二百箱停泊虹口公平路碼頭前晚雨師風伯聨袂而來浦江中白浪奔騰勢如山立船顚簸不定大有傾覆之虞不得已棄舟登岸而所裝火油已漂没無存矣 
[上海縣署瑣案]  
　　朱鳴鳳禀控朱蔡氏爭産一案經蔣剌史迭次訊比蔡煥榮延不將單據繳案前晚又經剌史升座覆訊朱供奉飭著蔡繳單非但掯延反串曹基錦至案朦保朱蔡氏並無瘋症被蔡唆使故未到案叩求恩斷蔡供妹子朱蔡氏現在出外朦串曹基錦具保實是該死小的在押日久實無方單可繳叩求恩准交保出外淸理察福供姊朱察氏不知現在何處小的以朱鳴鳳奪産心不甘服是以上控求鑒陳建山供曾向兩造理勸無奈均不允從求訊朱阿根供母親現在何處實出不知叩求恩斷剌史謂蔡煥榮朦串曹基錦來案具保姑念供認知錯准其交保限十日内淸理如延嚴比○張端書控張阿順强搶姪媳經蔣剌史升堂訊問張供本名秀環向爲羽士伯母龔氏之孫媳奚氏被阿順搶去訴明地保由伯母囑小的來案具控求恩訊究張供與端書同族日前端書意圖勒産將伯母龔氏鎖閉一室適小的至其家龔氏囑扭斷鐵鎖致遭仇恨揑情誣控張龔氏供孫媳奚氏現在家中阿順並未强搶緣夫姪端書意圖産業將小婦人鎖閉適阿順來家因囑斷鎖將小婦人放出因此挾仇來案朦控是實張趙氏供年六十有五與龔氏妯娌餘供含混地保張順全供强搶之事實屬子虚惟求公斷剌史飭差秉公查覆再核○前者支應局函送王炳春被沈發有毆傷一案經黄大令訊騐飭提人証前晚倩蔣剌史升堂提訊王供福建人在掣電官輪船當差與沈素有仇隙十一日徐阿根囑小的同至管帶家中不料至沈發有所開之烟館内過癮致遭毆傷徐阿根供與王同事沈前在水師學堂相識王被流氓毆傷不干沈事求鑒沈阿香供本邑人在沈家灣開設烟館兒子發有前在水師學堂與徐相識此次因病回家是日徐來探望王炳春先走被何 
 
 

Page 4

 
 
人所毆實出不知沈發有供與相同剌史以徐阿根不應托詞至管帶處同往沈處吃烟顯有不實不盡喝責二百板出傷費洋兩元沈阿香出傷費洋三元一併具結呈案 
[法界捕房瑣案]  
　　昨禮拜三鄭大令蒞捕房發落各案遊勇王有寳在鄱陽輪船行竊爲包探拘獲解經鄭大令訊供著照原斷重笞二百板還押過堂送縣遞籍○寗波人沈阿金向業絲線因失就在江天輪船犯竊包探拘獲送究大令念年幼初犯著掌頰一百下從寛釋出○湖北人萬貞奎誘領孀婦李呂氏由寗波來滬匿迹租界爲夫弟李炳生尋獲控經大令迭次訊供著將萬貞奎先行枷號二月期滿重笞五百板李呂氏鞭背三百下交李炳生領回○前有醬園弄居民浦某之女爲蟻媒王月樓拐出賣與吳淞當勇之劉四林爲妻在叉袋角絲廠做工又爲張榮堂誘至浦東爛泥渡租屋連宵奸宿事爲巡防局所聞將男女一併拘案移送公廨經鄭大令迭次研訊飭將張榮堂枷號責穂嗣據劉四林與嫂劉陳氏投案請領大令恐其冐領著將劉陳氏押候四林邀同媒證來案具領案懸日久昨日命提劉陳氏到案略訊卽命釋出著赶緊邀同劉四林來案具領劉浦氏還押○鎭江人楊文吉之妻楊傅氏經其姑楊沙氏托蟻媒萬金山押入孔呂氏花烟館爲娼涉訟公庭磊令判將楊沙氏押候覓保邀同兒子楊文吉來案將楊陳氏領回在押日久無人具保昨日又提到案供稱滬上並無熟識人可保大令將萬金山交的實保人先行保出轉保楊沙氏出外速邀其子楊文吉來案具領復提楊陳氏到案研訊所供與前次堂供大相逕庭大令命掌頰二十下供認由另案禁押之小東門外烟鴇張文卿所教又提張文卿到案對質大令以其怙惡不悛著從重鞭背二百下還押楊陳氏押候其夫到案具領○竊取小東門纜繩之趙阿二著照原斷笞責一百板從寛斥釋 
[鳴謝雅貺]  
　　昨承四馬路惠濟藥房主人以香水及香皂惠贈本館温泉細濯無殊荳蔲之芬薌澤微聞絶勝芙蓉之露感百朋之是錫酬一語以良難聊綴蕪詞藉抒鄙悃 
 
 
 

Page 5

 
 
[六朔起客衣變賣]  
本號因上年宦客過滬虧欠甚鉅將衣箱數百只挽中抵押限期已滿取贖乏力仍挽原中估値限日零星變賣皆是上等細毛皮衣綢緞羅紗棉夾單男女時様衣服兼有頭品各色綢緞等料開剪零售格外减價暫租棋盤街中市朝東鋪面　貴商欲得便宜請速來購買幸勿延遲特此登報元大號啓 
[患毒請看]  
予二年前春楊梅結毒復發比前更甚上下遍身腐爛痛苦萬分請遍名醫諸藥無功幸蒙親友來家探望云及從前亦患此症購上海英大馬路萬康醬園對門德仁里内石庫門廣東陳恆德堂精製眞正犀黃珠珀八寳化毒丹及犀黃七寳收口珍珠粉内服外搽不半月卽全愈予聞其言姑先一試特交通裕信局寄洋十八元亦購該堂化毒丹三大瓶並珍珠粉三大瓶依法用之至第十六天果然全愈愈後與無病一樣最奇者内人於去秋幸舉一男喜出望外回思此靈丹果然超出尋常妙在迄今二年餘未見復發兼毫無有毒過妻仍　 
能生育想思該堂主人誠心濟世與漁利者不同喜極之餘特登報揚名願世之同病者共發壽域也此啓　　　　　　　　　蘇州百花巷潘詠笙謹謝 
[時務通攷]  
方今　朝野上下皆以講求時務爲急而時務各書之總匯者惜無善本僕等不惜重資敦請名宿竭三年之力採書五百餘種成時務通攷一書爲總綱世一曰天算總目八曰地輿總目十四曰公法總目十曰約章總目十一曰使臣附領事曰稅則總目七曰禮制曰兵政總目九曰律例總目七曰工政總目八曰礦務總目四曰鐵路總目四曰電線總目五曰郵政附報館曰錢幣總目六曰農桑曰商務總目十八曰敎務總目五曰學校附語言文字曰官制曰議院曰史學總目十曰算學總目十二曰重學總目八曰汽學總目五曰化學總目八曰電學總目十二曰聲學總目十一曰光學總目七曰測繪曰醫學總目五每總目中又分子目多或數百少亦數十都四百萬言裝成廿册條分縷晰不落叢書谿徑校讐兩次精善無四且句讀淸晰尤便觀覽此書專言時務凡經史子集舊說槪從略焉廿八出書每部實洋七元躉買另章京都琉璃厰大有堂天津宮北紹蓮堂周宅上海後馬路乾記棧内三處發售𣏌廬主人啓 
[大英國永明保人險公司]  
本公司保人險爲最大最可靠地球上莫與比倫所立章程亦極盡善因保壽者必有年限方爲公允故少則十年多則十五年爲限如在限内故世者卽照所保之數賠償而限滿仍舊康健者本公司除照所保之數歸還外並加還息金若干倘其人不願取銀本公司另給憑單一紙俟其人百年後照憑單上書定之數付給其數必照原保之數加增自執此憑單後每年不必再付保銀而可得格外之償費於人最爲有益近年中國風氣漸開仕商來保者日增月盛二月内華友來保之欵計有八萬九千五百兩至三月内卽有十一萬三千兩本公司之足以取信於萬國實非虚語上年李傅相出使時閱保險章程贈以弁言亦可見傅相廣爲招倈成人之美也如欲知詳細情形可至本公司取閱章程或至各處分局面詢經理人亦可特此佈聞本公司中國總局在上洋江西路老公茂洋行兼理中國日本事務人福蘭士君蘇省由天賜莊博醫院柏樂文醫生經騐保險之人 
[新出石印續西學大成新出家刻决疑數學]  
西學大成一書久已風行海内膾炙人口惜美則美矣總覺未備是書搜羅中外著述九十餘種復請名人精心編繤凡天文地輿算學測繪礦務兵政農學化學光學聲學汽學重學工程格致電線鐵路無不畢具輯爲續編實足與正編相爲表裏洵西學之淵海考試之秘笈也至其帋墨精良校讐詳明又非尋常所能夢見每部十六本價洋四元○是書係傳蘭雅華衡芳仝譯發明算學極精之理中國所譯西算無出其右者從前海内祗有抄本珍爲秘寳並無刻板有志諸君每以不得見爲憾現今皖南周氏精校刻成初印僅數十部每部定價二元不折不扣書經存案翻刻必究　上海三茅閣橋北堍飛鴻閣書莊啓 
[新輯西法策學滙源]  
本齋不惜重資敦請名人編輯是書三閱寒暑始克告蕆所採西國名師著述譯出之本條分縷析竟委窮源是以西人言西法非中國之人言西法也然西法也者不離於時務洋文今本齋廣爲搜輯不下數百種擇其當今之要著場屋之準繩如匯如源並非抄襲掇拾者可比近觀各坊家所出之策論算學等書横行者多字形極小今本齋不遺餘力精益求精書歸直行字形極大購閱者以省目力現已工竣不日出書茲以篇頁過多書分初二兩集每訂二十本每集價洋八元上海大馬路鴻寳齋曁湖南湖北漢口蕪湖各分莊及各書坊發兌 
[仙傳秘製奇法種子補腎壯陽丸]  
廣東益三堂始創良方鋪分上洋鐵馬路天后宮朝東轉灣門面雙間有匾額六方爲記 
本堂得始仙傳秘製奇方藥性温和不燥專治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮老翁較少年無異婦人同服求子得子更覺奇妙能多生育誠乃世上却病延年壯陽種子第一功二兩一元小瓶六角○煖腎壯陽種子膏大張七角 
[包治遺精天下馳名固精延壽膏]  
此膏專治男子諸虚百損夢遺精滑及婦人赤帶白帶血崩氣脫子宫寒冷久不受胎貼之功效立見兼能滋陰降火眞有水火旣濟之良方却病延年廣嗣之妙藥每張七角雙一元二角 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　小雞船户楊孝祥等日前行至西門閂外日暉淃被流氓訛詐控諸保甲甲總巡局經鍾受百明府飭差拘獲唐阿茂姚金山二人訊供圖賴當將唐等押候研究前日又拘得曹步舟阿寳生卽剃頭寳生康血山朱蘭芳解入周中明府於前晚提案覆訊楊孝祥童秀文何秀春等投案供稱小的等均青浦縣屬金澤鎭人務農爲業四月間載運小雞至滬泊舟治下日暉港藩家木橋河中日間挑雞呼售時有流氓恃横訛詐致被詐去小洋銀一百四十餘角猶復滋擾不休乘夜攔阻意圖行刧不得已控請訊究明府命將拘獲之唐阿茂等一一帶案令揚等辨認究係誰人在塲供稱當時人甚衆多不能指實惟唐阿茂一人小的等認明無悮明府遂謂唐阿茂曰爾之不安本分本委早有所聞今旣到案可將實在情形供認明白仍若執意含糊定當嚴行訊究唐供小的惟向船帮索取酒資不敢訛詐明府謂爾究索得洋銀若干向何人船上所索供稱船户均不認識惟憶四月間索取小洋兩角嗣後並未索過明府飭令掌頰一百八十下復鞭背二百下唐矢口抵賴又命笞責二百板命提曹步舟研詰供稱本邑人向住日暉港種桑爲業阿寳生供爲薙髮匠康血山供小的之叔曾充當四圖地保朱蘭芳供在鄉間開設小茶肆度日安分營生不敢拆梢叩求明鑒明府研詰再三謂曹等曰爾等旣稱安分須覓的實人具保出外以後如再犯告發或被訪聞定行提案盡法懲治各具改過切結呈案唐阿茂著移送改過所覊禁三年○秦長順鷄鴨行前日雇江北人沈海案一經林之船裝鴨千餘頭停泊會館碼頭前日午後風雨交集浦中白浪滔天有某姓窰貨船滿載貨物揚帆而來不隄防撞在沈之船上以致以顚簸失鴨數百頭時有鄰船上人手持竹篙將鴨悉數打散以致鴨一百八十餘頭盡行失去約值洋銀七十餘圓訴知行主查得打鴨者係王家碼頭划子船户馬阿慶夏雙喜爰將一千人扭赴十六鋪巡防南局控究局員鍾偉臣二尹飭分别看管候提集訊究○小東門外陸家石橋東首慶雲樓茶肆向有餘屋一所租與姚某開設愼泰襪店近姚生意不佳入不敷出以致逋負纍纍彌縫無計遂於前日夜半時乘人不備將店中所有惓取一空携同夥伴濳逃昨日由房主報知各債主投十六鋪巡防北局控請追究局員楊聘侯二尹飭地甲查緝獲務究辦○前日下午鄉人辛炳銓紏集范增榮等數人在引翔港某茶　中賭博范負小洋銀二角然囊空如洗無以繳付辛等大怒奉以老拳范衆寡不敵大受傷夷回告其父范順順投楊樹浦巡防局控告李二尹進詞飭差恊同八圖地保辛建忠將爲首之辛炳銓拘獲解入巡局看管候訊○農人趙全全家住楊樹浦二十三保五圖地方曾有平房數椽隨地基價賣與附近之陳海棠爲業嗣因找價涉訟黄大令飭呈契據見契上載有杜絶字樣因諭令趙全全不准滋擾爾者地價日昻趙因之又萌貪念向陳吵擾聲言須加價找絶陳置之不理趙忽於前日紏集無頼多人蜂擁至陳處將門窓等悉行除下復擣毁各物而去陳投楊樹浦巡防局控訴李二尹准詞飭差將趙全全拘案訊問以房産瓜葛縣署早經有案飭將原被送縣請黄大令究斷 
[江督轅抄]  
　　六月十七日湖北臬臺馬恩培辭首府劉禀知親赴靈谷寺龍池取水開濟兵船李田到上海來遊擊祖飛熊叩謝借補平望營都司牌示知州湯華袞到由湖南來起服回省知縣曾鳳祺辭赴蘇見撫憲崇安輪船劉德輝辭赴上河拖木料○十八日籌防局候補道曾辭赴滬鏡淸兵船徐傳隆辭回滬阜寗縣盧維　辭知縣戴光禀知在　署閱時務課卷江蘇海運局文案知縣鹿溽理到由四川偵探重慶關商務回候補道承厚叩謝咨文候選州判陳希潛見 
[蘇撫轅抄]  
　　六月十一日請補無錫縣高橋司巡檢程晉由寗來禀謝奉飭准補藩轅牌示照得委署丹徒縣高家司巡檢舒兆縉因親老繳札改委遺缺查有試用巡愴吳樹德堪以委署又漂陽縣典史陳名山丁憂遺缺查有試用巡檢謝祖澤堪以委署○十二日知縣林尙辰由震澤查案回銷差正任震澤縣縣丞程柱禀知由金陵騐看回副將銜儘先遊擊周遠明奉委管帶蘇防右營卽辭赴震澤管帶蘇防後營正任常州右軍守備徐誠擅辭赴荆溪溧陽一帶查哨○十三日知縣江錫挂禀銷庫坊釐員差縣丞陳昌允州吏目姚揚瑛均禀謝奉委文闈執事差藩轅牌示照得六月分在省候補佐職各員月課定於本月二十三二十四兩日考試○十四日候補道沈玉麒通知由滬回知府陳遹聲禀謝奉委江南文闈監試差新選太湖同知趙毓忠禀謝奉飭赴任通判德山由金陵回禀知奉委文闈執事差知縣姚守葬禀謝奉委錫金厘局差又郭重光禀銷撫署文案差又許溎祥禀知由滬運軍火回又陳壎由寗來巡檢黄光廷禀知奉委文闈執事差○十五日知縣費鴻年禀謝奉飭二十年分海運案内保涏同知直隸州缺後以知府用又陳鳳蔚禀謝奉飭二十年分海　案内蒙保交部從優議叙州判倪善慶縣丞馮詠芝府照磨馬洪勤典史張孝先均禀知奉委文闈執事差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
