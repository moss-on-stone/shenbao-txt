# 1934 - 360 - 4908877

 

Page 1

 
 
[珍物待購] [  申報館恊振所啓]  
　　本舘　振所　經解賑欵以來屢承諸大善士滬源接濟且有以珍物助振者惟連城之實旣承割愛　投而美玉之沽尤刺知音鑒賞特將各　珍玩羅列於下倘蒙仁人君子慨擲　泉旣能廣積陰功且可增輝藝國誠一舉而兩得也計開　朱漁珊帖一部　高澹游山水一幅 
[牧令書緝要出售] [  圖書集成局代啓]  
　　牧令書緝要一編專爲州縣而設其中所載皆我朝名臣循吏懿蹟嘉官采據成書用垂模範誠爲　名筮仕者先路之導本局承琴鶴　本人囑付鉛印爰用新鑄之字潔白之紙校讐精良裝訂八册每部定價碼價一元四角凡身膺民社而未知刑名錢榖撫字百里之地者不可不　一流覽也申報館及申昌書室滬上各書坊均有發售賜購者請隨便選取可也此佈 
[重印四史出售] [  圖書集成局啓]  
　　本局新印史記前後漢三國志四史最爲應用之書購者愈多銷售愈廣兹復重叩出售每部實價洋四元五角欲購者請至三馬路申報館　申昌書畫室購取可也 
[書本報紀貧員望歲後]  
　　臘鼓聲中歲云暮矣富貴者美酒羊羔重幃複室擁東山之絲竹啓北海之樽罍炭爇猩紅裘披狐白融融一室中幾不知有風霜之苦若夫闤闠之子持籌握算計終歲之贏餘爲禦冬之旨蓄桃符煥彩椒酒流馨婦子嬉嬉亦足樂矣下及農夫野老納日南檐鷄豚則盈於棚蔬菜則茂於園陸劍南詩釜粥芬香餉鄰父闌豬豐腯祭家神優哉游哉聊以卒歲古人飲蜡吹豳之風彷彿可想蓋四民各有其業終歲勤勤以養其父母妻子惟當歲聨務閒合家團聚辛盤飲福卯酒娛懷亦餞臘之閒情迎春之韵事也所最難堪者轅門聽鼓冷宦終年晏嬰已敝之裘久歸質庫范丹生塵之釜時斷炊烟當此風雪殘冬妻子則號泣飢寒友朋則無從告貸其困苦之情有難以筆墨述者如上月廿七本報紀貧員望歲一則云金陵爲東南一大省會其候補人員上而道府下而佐貳脚靴手版其數不减春甲君珠履三千卽以佐貳一項而論除有缺有差之員不計外其餘浮沈宦海欲渡無舟者按名而數頗覺更僕難終前許仙屏中丞開藩江寗時心焉憫之乃創立章程凡有終年無差佐貳皆委以冬防差使以示調劑甘霖徧灑白物皆蘇無告貧員得此遂能勉强度歲中丞德澤有口皆碑自是遂垂爲定例本屆江寗省城内外冬防差早經松鶴齡方伯會同保甲總辦道員札委各員辦理刻下又屆委派外縣冬防之期松方伯總核未經奉委之員尚有二百餘人乃於本月十八九兩日傳見各員逐加察看除不堪委任之員不給札委外餘悉照大縣三四員小縣一二員給委而去云云夫方伯之爲是舉其軫念貧員多方調劑俾浮沈宦海者稍獲卒歲之需不可謂非慈患之意然候補之員多幾如鯽一勺之波實難救涸轍之困執筆人弱冠時槖筆四方宦途情形久所深悉竊謂天下之最苦者莫如候缺之員任其平日養尊處優情情兀傲一入此途卽不敢稍露棱角當夫三八衙期例須上轅參謁隔宿囑妻子戒僮僕不敢稍有所懈朝暾甫上卹焉若驚立卽衣冠端肅驅車而往至則官廳之上猶寥落若晨星斯時耐心枯坐幾如入定之僧未幾同僚徐徐而至其握有銅符者僕從風趨衣服華美議論缺分之肥瘠評量陋規之多寡謂者娓娓聽者津津迨夫日過八磚花陰轉午方得傳呼入見未及三數言送客之聲已喧闐若雷或上司有事則家人例以道乏二字却之乘興而來者又盡興而返斯時及冠束縛遍體不舒飢腸轆轤復不可耐上司之顔色曾未望見而車馬之費已屬不貲然或得有差使則終歲碌碌猶可稍慰或久不得差則又中心徬徨甚於秀才之望榜幸而得焉如催錢糧查窩鋪等例差在捐例未開之時省中候補者寥寥無人此種差使每省不過派二三人冐犯霜雪向各縣遊歴一周所得差費亦不下數百金尚足供卒歲之需嗣後候補旣多無可調劑有一府一人者矣有一縣一人者矣并有一縣數人者矣在地方官固多此無謂之應酬而候補之所得者杯水車薪亦殊無補此中爲難情形實非局外人所悉夫國家之設官欲其治理民事也人情之思得官藉以養贍家室也今捐例開而士農工商而外竟多此一項遊民非特不足以治國家之事并不足贍八口之家上下交困孰甚於此在各省大吏亦有見於此以故請停分發之奏層見疉出然此皆一時權宜之計而非通籌大局之道也通籌大局之道奈何曰疏通仕途疏通仕途之道奈何曰停止捐納 
[諭旨恭錄]  
　　十　月廿一日軍機大臣面奉諭旨本月二十三日所有進内當差之王公大小文武官員均看穿蟒袍補褂一日欽此同日奉上諭溥倫奏左翼關稅一年期滿正額無虧盈餘未能足額一摺着户部核議具奏欽此同日奉上諭載瀛奏右翼關稅一年期滿正額無虧盈餘未能足額一摺着户部核議具奏欽此 
[法占瓊州]  
　　本邑某西報得本月初六日新加坡電信云刻得西貢來信云瓊州被法人所占水師提督已飭人在島上高懸法國旌旗矣 
[甬江火警]  
　　寗波訪事友人來函云本月初五日夜半郡城冲虚觀前五鳳樓茶館後進因賭博啓釁誤將火油燈打翻適觸引火之物以致火星亂迸赶急撲救無如勢已燎原不可嚮邇轟轟烈烈上冲霄漢隨卽鳴鑼報警各水龍會聞聲馳至協力灌救始得撲滅僅焚去房屋三間 
[白門火警]  
　　金陵采訪友人云下浮橋人烟稠密居家鋪户一望如林本月朔日辰已之交橋畔何姓家因晨炊失愼遺火積薪祝融遂抵隙而來大張威燄紅光熛發豔奪朝霞辛其時封家姨曉夢初醒辰妝未整不肯爲離宮少女出巽位而助厥淫威又經各水龍噴薄狂瀾萬道寒光若銀河之倒瀉得僅燬房屋三楹旋卽告熄東隣西舍未被池魚之殃 
[學堂落成]  
　　湖北武備學堂創設已久因房屋建造需時暫借鐵政局爲棲息之所旋經張香帥於省城東南隅隙地購定基址鳩工庀材大興土木經營數月至上月杪始慶落成聞房屋均仿西式巍煥異常屋内裝修器具尚未齊全疉經香帥飭催各委員赶緊督工製辦擬擇吉本月初十日開學從此奮武揆文規模式廓入材蔚萃固將拭目俟之矣 
[考試練船]  
　　金陵采訪友人云水師學堂總辦柯觀察禀請南洋大臣劉峴帥蒞堂考試各生優劣峴帥允之十一月二十七日命駕親蒞堂中傳齊通班學生逐加考試優者奬以銀牌劣者亦鈞誨周至堂内向有練船工課觀察督率洋教習認眞訓練各生造就均有可觀觀察乃復親詣督轅禀知一切峴帥令於本月之朔由洋教習迪兌君以捩 
 
 

Page 2

 
 
舵　桅之法考試諸生擬擇其伎藝優長者派入南洋各兵輪船充當隊長 
[修理砲臺]  
　　九江防事友來函云岳師門外砲臺年久失修未免損壞兹由九江鎭軍咨請道憲委員估修誠觀察卽委新關委員沈築夫明府於上朋廿九日前往估勘 
[催繳捐欵]  
　　兩淮各商認繳之海防善後捐欵分定四限按限呈繳歴經照辦在案兹聞運憲江蓉舫都轉以第四限將次屆滿而欠繳捐數尚多且當此海疆多事防營需用甚亟何能任其延宕諭令淮南總局赶急催繳彚解局員遵卽諭催一面又出示局門催繳略謂淮商認繳海防善後經費未繳之數尚多本局節經示催在案兹查第四限又已屆期而未繳銀兩尚有九萬八千餘兩之多何得任意遲延合再出示嚴催爲此示仰鄂湘西皖四岸運商卽便遵照云云按淮商素有急公好義之稱當此時事多艱需用甚亟經此示諭想各商具有天良自必輸將恐後也 
[委署得人]  
　　揚州訪事友來函云原任南河裏河廳施翰臣司馬因病出缺及靈柩過揚等情已迭登昨報兹有從公路浦來者云是缺專管裏河河道閘壩等事責任綦重政務殷繁非精明幹練者不足資理現經漕督松漕帥遴委候補同知張司馬兆桓接署司馬奉檄卽於冬月中旬某　接印視事說者謂司馬長才素著今者銅符在握定可大展鴻猷必不至有負上游委任也 
[委查積榖]  
　　江西采訪友人云各屬常年倉榖官儲也各義倉榖民儲也當道咸間多則各數萬石少亦不下數千石迨赭宼亂起儲榖一空肅淸後各義倉有稍稍規復者惟視地方紳圵之賢否爲定衡同治朝大吏奏准通飭各省創異積榖歴今已二十餘年近日藩司翁筱山方伯特委吳明府寳鎔往高安邢明府慕祖往臨川李明府祥和往樂平何明府文光往南城黎明府開湘往都昌鄭司馬景洙往袁州府屬陶明府鈞桂豐城沈明府秉權往宜黄吳明府慶陽往弋陽魏明府碩輔往廣豐馬明府錫齡往靖安蔣司馬啓昌往安仁署南昌通判杜别駕曉徵往德化黄明府天懷往上饒龍司馬照鱗往新喻鄭别駕同誥往吉水實力盤查是否儲榖在倉有無虧挪諸弊蓋以邇曾欽奉電傳上諭御史張兆蘭奏各省常平倉榖州縣多有虧挪請飭分年造册報部等語各省設立常平倉原爲有備無患之良法乃近來各州縣往往移新掩舊挪東補西是以虧歉之案層見迭出實屬不成事體著各該省督撫通飭各屬現在實有存榖若干變價生息若干每年分别造册報部存案以備指撥尅期報解不准掩飾騰挪以重存儲該部知道欽此是以汲汲焉欽遵辦理也 
[暫委署理]  
　　揚州采訪友人云城守營守備嚴守戎於十一月二十四日因病出缺袁叅戎以刻下正在冬防吃緊之時城守責任綦重因特檄委千總周千戎松茂暫行署理以專責成千戎奉檄後擇吉二十八日淸晨接篆視事至所遺千總缺另委水南北汛趙把戎調署遞遺水南北汛缺以便北汛張外委調署刻已紛紛趨轅謝委矣 
[彈壓添員]  
　　金陵采訪友人云聚寳通濟儀鳳水西旱西各門設廠施粥又在四鄉村鎭分設小廠以濟貧民由保甲善後總局司道禀明劉峴帥委員辦理大廠歸州縣主持小廠則責成佐貳十一月二十五日一律開杓兹者峴帥又接保甲善後兩局司道轉據各粥廠委員呈稱來廠啜粥飢民人數較往年加倍深恐人多勢衆致生意外之虞遂特委監司五員分投五廠以資彈壓免致滋生事端 
[謝財害命]  
　　紹興訪事友來函云郡城老虎橋王宅有一老婦於本月初二日被賊用刀割斷咽喉并竊去珠帽一頂手鐲一副據聞該賊與老婦素有讐隙日問已乘間躱入屋内至夜始行動手現在屍親不願報官擬自行棺殮了事也 
[要犯成禽]  
　　廣州采訪友人云鴻昌大街易紳家被刦旋由捷勇拘獲盜匪二名惟並未弔出贓物故各營勇尚在嚴緝至十一月二十日安勇帶同線人在觀音橋畔拘拿要犯一名此犯孔武有力手執洋槍幾被挣脫幸安勇多人卽將犯之頭顱擊破奪取洋槍始得鎖解回營訊辦 
[監犯狡展]  
　　本年五月某夜吳江縣居民陶雲經家被盜一案經飛划營破獲正盜孟河阿大等四名解处後卽經蘇州府桐太守訊明正法一切情刑均紀前報所有是案夥盜甜口阿三卽田阿三及姚小毛二犯則尚在逃未獲兹經吳江縣某差在本縣某鄉緝獲於上月下旬某日解至省垣桐太守倩發審局委員董明府於本月初二日先提田阿三研訊初四日復提姚小毛推鞫二犯皆不肯承認明认飭上天平架良久仍無口供爰飭監禁吳縣獄中候再刑訊 
[西澤刼案]  
　　紹興訪事人云離淸水閘七八里許西澤地方上月二十四夜出有盜案一起據報被刦五六百洋宼盜充斥刦案頻聞有地方之責者其將何法以禁之耶 
[盜刼鄉村]  
　　寗波訪事友人云離郡城東九十里大嵩地方有朱姓　家頗小康存積現洋二千數百元藏於床下地板内前夜突來盜匪多人明火執仗破扉直入將地板内之洋盡數刼去次日事主赴縣禀報劉邑尊於初五晚帶同差捕人等下鄉勘騐至其詳細情形容俟探明再錄 
[拐女被獲]  
　　嘉興訪事友人云鳳橋鎭鄉間某姓客民前被盜黨刦去一女報請緝拿兹悉女被賣在湖州府經地方官拘獲連買主移解來禾嘉興縣楊邑尊飭傳女之父母認明領回聞買主曾出洋一百數十元刻亦暫押候訊又聞在鳳橋鎭拘獲兩犯解縣收禁未知是否此案盜犯俟訪明續錄 
[拘獲賊徒]  
　　本月初一夜松郡城中周公堂左近某縫工家突來妙手空空兒兩名穴壁蛇行而入竊去已經縫就之皮衣兩件並水烟袋一枝主人聞窸窣聲知被宵小所算急卽追出見黑影中仿彿持有利刃遂不敢窮追噤聲而退翌日派人至各當鋪守候午後忽一汰勇在全大當鋪求質水烟袋旋因論價不合携赴渭水臺啜茗偵者認係已物上前詰問詎賊竟袖出利刃旁觀見之君起獲住解入營中遊府認係裁汰之勇籍隸楚南何得逗留松地作奸犯科遂飭麾下差弁持片送交華署聽候重辦事主自行投案待訊聞賊窩在景賢書院附近某廟中另有其同鄉某甲與之通同一氣所望賢有司迅加驅逐俾民間得以高枕而臥也 
[狂且受懲]  
　　鎭江訪事友魚素云東郊某氏女適東馬頭某姓姿容婉麗而性格頗極端莊蓋雖碧玉小家實具名門風範某日因嫂病歸家探望更魚兩躍始賦言旋途經范公橋畔驀遇地棍羅某及挑水夫某乙兩人目逆之餘驚爲絶艷疑其高唐神女赴楚襄土陽臺之約者遂尾隨其後入以游詞女頰暈微紅低垂粉頸伴送老嫗固識羅者正言告之曰是係良家婦女莫悞作烟花隊裏人任爾雲挑雨逗也羅聞言變羞爲怒百計揄揶女此嫗曰歸休人家好女兒豈屑與莽覓鬥氣耶羅怒益甚拾破雞鵝籠罩撲女之首女遭窘辱奔回泣告乃兄指名赴縣禀控邑尊王大令飭差將羅及乙拘獲到案高坐堂皇研訊之下飭各重笞一千板並荷以巨枷發犯事地方示衆一月釋放聞者快之 
[匹婦自經]  
　　杭州采訪友人云司馬渡巷陳姓母子二人相依爲命子年二十有一娶太平門外某姓之女爲妻於去春行合卺禮不料新人剛愎性成時與畫眉郎口角其姑累加訓斥置若罔聞陳子抑鬱無聊以致懨懨成病延至今秋某日一命嗚呼陳母忿甚時將媳作踐不堪媳苦楚萬分遂於十一月某日入房自縊次晨陳婦控視已氣絶矣不得已報知母家草草成殮 
 
 

Page 3

 
 
[豫章得雪]  
　　江西采訪友人云入冬以後天氣暢晴貧民納日南榮無不歡騰挾纊至十一月二十三日晨起雪珠錯落屋瓦聲喧午後同雲密布濃如潑墨入夜腾六君命駕而至搓棉扯絮一白漫天二十四日屋角簷牙雪高二三寸遠望西山之頂瓊瑶影裏襯以靑松翠柏如披黄子久畫圖天氣嚴寒紅爐無焰騷人墨客又將韻鬥尖叉矣 
[皖江求雪]  
　　安徵訪事友來函云皖省月餘未雨火患時聞前月二十日雖滕六君惠然降臨未幾卽行返駕上月三十日懷寗縣袁明府出示禁屠三日祈求瑞雪未識天公玉戯果能償老農之奢願否也 
[潯江風雪]  
　　潯陽訪事友來函云上月三十日同雲四合寒風襲人滕六君惠然降臨扯絮拉棉有如百道銀龍飛舞空際惜甫片刻遽爾返駕然郡人士梅牖尋詩竹爐煖酒又添一番雅興矣 
[漢皋氣候]  
　　漢口自交仲冬雖兩次得見瑞雪而刻下氣候仍復和煖如春窮簷蔀屋中人絶無瑟縮之態但風乾物燥居民多患時症懸壼市上者無不利市三倍云 
[彝陵市景]  
　　宜昌采訪友人云邇日江水陡漲兩岸之支席棚設肆者皆已收歇而回河下米糧每石又加靑蚨數百翼時當殘臘恐市面終難望振興也 
[禾屬歉收]  
　　嘉興訪事友人云嘉认各鄉冬收甚歉據聞每年收二石者今則一石二三斗或一石四五斗不等以致各田主下鄉收租萬分棘手云 
[粥廠已開]  
　　漢口訪事友來函云漢陽善堂之設廠施粥者計凡一十有七家所有官中應給之米刻下尚未分别撥給暫由各堂自行籌欵開辦俟　再行增入擴充其事 
[挾纊恩濃]  
　　九江訪事友來函云德化縣楊少庭保甲總巡吳儀生兩明府風雪寒宵親往各處查視見看守柤欄之更夫等多單衣蔽體瑟縮可憐不禁心焉憫之乃各賞給棉衣一件註明更夫字樣不准典押 
[武試示諭]  
　　本邑文童試畢由邑尊黄大令奉行擇期本月初七日接考武試昨日屆期適逢陰雨校塲中泥滑不能騎射以致應試各童敗興而歸先期由黄大令發出示諭一道黏諸官廳之左略謂案奉憲行擇期考試本邑武童先在外塲會營校射爾等軍民務於屆時遠避觀看毋得挨近靶旁站立以及乘間攫取箭枝任意滋擾致蹈無妄之虞如敢違犯定卽拘提究懲 
[改試内塲]  
　　昨日爲本縣考試武童外塲之期時適大雨馬道泥濘難以從事上海縣黄愛棠大令爰牌示改試内場步箭午前與考各武童先後齊集縣中亭午時提右營廖楚材叅戎排齊全副執事命駕到縣會同上海縣黄大令在大堂上分東西升坐公案點名差役等在各處巡察一周將閒人一律驅逐大令卽飭封儀門命各武童考射步箭叅戎與大令將中的多寡逐一記明於四點鐘考畢放牌聽候示期考試外塲以及技藝等項是日與考者共有五十餘名云 
[試射傷孩]  
　　上海縣黄愛棠大令奉行考試本邑武童一時赳赳桓桓者齊赴南門外大校塲試演騎射以冀心靈手敏得以命中彎强前日之晨某武童發箭時不隄防悞中一十二齡之小孩以致頸間鮮血淋漓呼痛不絶聞孩曾在附近某姓塾中攻書是日偷閒往觀致遇此禍恐父母必嗔及塾師疏防也 
[滬城火警]  
　　滬城太平街盤香弄底有顔春漁者向在外埠貿易現因在外病故其妻子等扶柩回申本月初七日適逢五七之期顔妻等於前晚雇小天竺僧人四名到家諷誦經典不料焚化錠帛時星星之火延入積薪當時無人知悉直至天明火勢上炎濃烟四射立時冒穿屋頂延燒左右居民該處二鋪地甲番亭鳴鑼報警並分投文武各衙門禀報俄而淞滬厘捐局輔元堂果育堂坎濟社十鋪衆安會沉香閣道轅等各洋龍風馳電掣而來竭力汲水灌救上海縣黄大令保甲總巡鍾明府城守營張千戎以及印委各員督同差役臨塲彈壓時適東南風甚緊火勢頗覺猖狂直至七點餘鐘祝融氏始捲旗息鼓而返各員亦分道而回事後查悉總共焚去王程袁錢等姓六家樓平房約二十間左右内有某姓當火熾時由樓窗跳下被牆垣壓傷登時弊命殊可慘也 
[騐收橋工]  
　　本邑南市十六鋪橋前因年久失修漸形頽敝馬路工程局委員朱森庭明府會同上海縣黄愛棠大令履勘後詳請江海關道蔡和甫觀察雇工拆去橋面重加修整將南堍加闊三尺兹已工程告竣橋之左右裝設鐵欄杆髹漆一新仍由明府約同大令於昨日命駕前臨飭匠將所圍竹笆撒去以便行人來往 
[擬建廠屋]  
　　本邑南市新馬路告竣後在南馬頭先農壇畔建造電燈公司等情已紀前報現由上海縣黄大令擬在老太平碼頭地方隙地上先雇工匠創建屋宇一所以便安置各項機器暫行開辦俟該處工程竣後再當移往也 
[工部局示]  
　　大英租界工部局爲出示嚴禁剴切曉諭事查本局捕房所用各包探如沈金隆孔阿才何瑞福黄賜福等原因租界遼闊公務紛繁不過籍作耳目之寄冀收指臂之勞殊不料該探等近竟恃勢弄權擅作威福舉凡開莊貼票則空紙害人糾會作頭則厚利肥已茶坊酒肆挨家索取陋規妓館戲園逢節勒酬花費甚至混淆黑白平民被其拆梢顚倒是非好人因而抱屈任意妄爲至於此極貪得何厭將何所終爲害不輕可恨之極合亟嚴禁爲此示仰租界商民居户人等一體知悉嗣後如再有包探擾害情事准該被害人隨時指名禀指到局定當立予嚴辦不累原告畢勿顧慮自悞本局言出法隨决不寛貸其各凛遵勿違切切特示 
[凶終孙末]  
　　本邑人沈新順向在滬西漕河涇一帶開設當鋪布莊雜貨等業頗有積蓄素與南市花衣街晉成錢莊往來銀兩迨沈病故後三處店務由長子沈子新經理仍照常與該莊來往惟典當刻已收閉近來年關將届核計往來之數沈竟虧欠晉成銀二千九百八十餘兩迭次往收無著前日該莊遣出店蕭小渭前往邀同沈子新來莊面結帳目其時沈母劉氏亦一同前來及到晉成執事人卽欵留母子午膳未幾檢帳核算該氏聲稱欲入城購買雜物當央蕭小渭同行詎至上海縣頭門該氏忽將蕭扭入以晉成莊誘子賭博藏匿無蹤等詞喊控值日差據情禀報黄愛棠大令諭飭分别看管候訊蕭覩此情形遣人報知晉成莊内諸人得悉大駭立將沈子新拘送到縣具禀伸訴大令諭飭一并交差聽候訊究 
[食餅起釁]  
　　本地人某甲前日偕友數人往南市南馬頭悅來軒茶肆啜茗忽覺肌腸轆轆就門首購得饅頭數枚充飢因覺臭味與攤夥理論薙髮匠某乙亦責該攤不是以致頓起釁端旋卽互揮老拳將攤夥之頭顱擊破鮮血直流並將茶肆中玻璃窓擊毁乙尚呶呶不休甲則不名一錢揚長逕去攤主將乙扭住向之索賠乙尚不肯後由觀者勸令乙給洋兩角始得寢事 
[判令遷讓]  
　　羊肉麫店主顧金章虧欠租金由房主投縣控告黄大令准詞飭提到案前晚由帮審委員蔣刺史升坐訊究原告劉朗亭供稱有市房一所坐落在登雲橋畔租與顧姓開設麫店先後被欠租金五十三千文邇來此屋已賣與汪姓囑顧遷讓詎顧一味延宕求究顧供本地人開設羊肉麫店生理邇因生意淸淡以致拖欠租金實係無力歸還求宥刺史判令具結限明年正月中出屋搬遷如違重懲不貸劉叩謝 
 
 

Page 4

 
 
而退 
[管押保人]  
　　法界錦源錢莊主楊春甫卽楊四出空票二萬餘元屆期不付各債户紛紛投法公堂控追楊倩大興茶食店主馬裕坤保出淸理旋卽携眷潜逃各債户請傳保人訊追昨日堂期大令飭傳馬裕坤到案馬禀稱與德順連環互保且當時只保俞厚記一人之欵業已賠繳洋六百元大令謂爾有保單不能推諉楊春甫虧欠巨欵公堂有案爾旣爲保人惟爾是問馬又呈哈德順保單大令傳哈到案禀稱楊遣伊嫂來求作保因患疾病一時糊塗應許擔保大令着一併押候嚴追 
[拐匪移縣]  
　　趙春祥卽賣花阿大誘拐高阿二幼子鬻於費子林爲螟蛉議定價洋十五元在勝春園立契爲高知悉扭送法捕房解經鄭大令訊供將趙判責五百板昨日堂期大令飭將原禀及賣契一併移送上海縣辦理 
[印人兇横]  
　　昨有印度人某甲由英界大馬路雇坐東洋車至虹口斐倫路宰牛作前一躍而下車夫向之索錢甲卽行兇毆擊後經五百號巡街捕所見將甲拘入捕房捕頭令押候解送英領事署禀請究懲 
[樹德務滋]  
　　敝堂煮粥賑飢因日來天氣奇寒米價未跌每晨就食者爭先恐後幾於應接不暇需費之繁深用惴惴乃承田錫言翁交到如皋孫堯翁樂助粥捐洋廿七元又林寳善洋三十元土紹勳爲母病求愈洋二十元潘石氏求病愈洋五十元守山閣錢五十元同日奉到洪筱圖翁寄來陳胡氏振捐洋五十元南潯賓餘堂同仁洋四十元趙似記求病愈洋一百元隱名氏由彚康莊交來隆福堂慶萱堂合助庫平銀八十兩保安永記二十兩恆孚銀樓經募洋六十五元好善之忱不謀而合諺云一錢不落虚空處矧兹當阨之施其功德尤覺不可思議也[  上海六馬路仁濟善堂董事嚴信厚葉成忠楊廷某黄宗憲施則敬等謹誌]  
﻿ 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[荒民到漢]  
　　漢口訪事友來函云時屆隆冬飢寒交逼漢川一帶荒民業已扶老携幼紛紛到漢百十成羣日向各鋪户强索錢文騷擾不堪如何安置如何驅逐有地方之責者殊費一番籌畫也 
[形同斷路]  
　　蘇州訪事人云甲乙二人者某鋪夥友也前日之夜鼉鼓二鳴手提燈籠行至閶門内穿珠巷突有無賴五人扭作一團佯爲鬥毆甲乙不知是計卽上前提燈照視詎無賴輩一聲暗號卽將甲乙按倒街心褫取其皮衣二襲飛步而逃甲乙二人極聲呼救比途人聞之代爲追赶各無賴已無影無蹤矣噫光天化日之下省垣中繁市大道匪徒竟敢如此横行有地方之責者何竟付之不聞不見耻 
[盜犯處决]  
　　杭州采訪友人來函云上月三十日省垣又有决囚之事監斬官爲仁和縣蕭明府所决者係夥刼蕭山縣境某姓盜案中正犯一爲楊獻儀一爲丁世金旣斬訖卽梟取首級仍發回原縣示衆洎大令回城循例拈香排衙畢然後赴各衙門銷差 
[蘇省决囚]  
　　蘇州訪事友來函云本月初四日傍晚省中頒到刑部釘封文書臬憲吳廉訪卽飭長州縣汪大令由縣獄中提出監　一　大令升坐大堂略詰口供喝令劊子手如法綑綁會同中軍守備李守戎帶兵一哨將該犯押赴北寺大校塲但聞號砲一聲該犯已身首異處迨大令拈香回署時已六街三市燈燭輝煌矣 
[潤州决囚]  
　　鎭江訪事友來函云去年秋間新洲地方某甲屢向某乙借錢未遂以致互相口角隣右葛大葛淋子代抱不平於晚間身懷利刃奔至甲家葛淋子先將甲按倒於地葛大持刀向甲亂揮登時斃命嗣經丹徒縣王大令親往蒞騐將凶手拘獲帶回衙署訊供申詳上憲擬定罪名上月二十九日辰刻大令接奉臬憲釘封文牘内開過殺某甲一案内正兇葛大著卽斬决帮兇葛淋子絞决等因大令立飭通班差捕劊子手來署伺候一面速發三梆升座大堂其時城守營李守戎已督率洋槍親兵各隊持刀在獄門外把守大令遂命差役將二犯提至大堂親視正身無訛喝令如法捆縛標明斬絞各條由西角門舁出守戎在前押解大令身彼大紅斗篷命駕在後迤邐過小市經堰頭街出西門直至陽篷山但聞號砲一聲劊子手將葛大斬訖然後將葛淋子絞决迨氣絶身死大令守戎始各排導入城同詣邑廟拈香然後分導回衙 
[覆訊莊欵]  
　　已閉元豐莊執事王均賢前控同仁昌魚行主孫連浦圖賴往來莊欵並私收帳欵等情迭經鄭大令訊供飭孫將應繳銀二千一百六十兩措齊交案各邀公正人同至錢業會館會同董事將帳目核算明白禀復核奪並着邀同張順之李梅堂來　候核昨禮拜四堂期股東祝蘭芳偕王均賢李梅堂投案被告孫連浦偕律師慕爾弄並原告所延之蒂羅各投案候訊大令問帳目曾否算明視稱係王均賢經手又問王爾所開紅帳何以不符王供元豐莊係四人股開李桂泉交到股本五千六百兩李在平和洋行爲買辦與元豐往來被欠銀六千餘兩李虧空甚鉅潛行逃避大令謂爾爲執事不應如此糊塗且所呈帳目亦有不符旋據兩造律師在堂辨論移時大令以帳情不符著將王均賢押候交保速邀張順之到案候訊並將帳目核算明白祝稱奉諭至錢業會館邀同董事理算孫蓮浦並非股東一味胡閙如何核算之處求請示明大令斥退俟下期再核 
[研訊竊物]  
　　文生韓如福扭控已歇傭婦楊吳氏等行竊金銀首飾等情由總巡局送縣訊究各情已詳昨報前晚本縣黄大令倩帮審委員蔣刺史升坐花廳研訊韓如福訴稱文生係江寗縣人今年三十一歲住居治下蕭家棋杆在家教讀度日故父韓秋蘭在日曾爲提標右營中鋪汛弁文生尚有邁母在堂向染瘋病行動需人服侍上月初八日文生憑王姓薦楊吳氏來家帮傭專在内房侍奉母親自楊吳氏來家之後每日淸晨有形似扛夫模樣之人前來尋該氏閑譚心已懷疑不數日文生忽失去灰鼠皮二件銀簪一支查係該氏行竊文生以價值甚微不予深究卽於十一月十八日將氏停歇但母親床上向有首飾匣一只内儲金銀物件以及大小洋銀共值五六百元忽然不見當時無人知覺直至氏歇之後於廿五日查檢之下早已空諸所有必係該氏行竊是以具控求追楊吳氏供稱本地人今年五十三歲丈夫已故十餘年因家計艱難出外傭工年來並無錯悞前月初八日由王姓薦小婦人到家服侍太太嗣因晚上不能早臥於上月十八日停歇臨行時衣包鋪陳均交主母看過小婦人在韓家時並無行竊灰鼠皮與簪之說實係憑空誣指求鑒氏子楊晉生供年十四歲在大東門外花園弄口學習帽店生理母親前曾在師父家内帮傭上月十八日母親由韓家停出後暫住師父店中來時未見有物件求恩明鑒施仁發供本地浦東人在治下天燈弄開設小木作營生楊吳氏前在牛醫生家爲傭不時走過因此相識嗣後小的薦伊到紀家帮工此次往韓如福家傭工非與小的相干求請鑒察刺史得供再四駁詰該氏堅稱韓如福誣良爲竊刺史以供詞兩歧判將該氏母子及施一併交差看管聽候訪查明白再行訊辦 
[英界公堂瑣案]  
　　包探張阿五解流氓高英桂至案禀稱昨日此人無端擊傷李阿明之額適經小的所見拘入捕房捕頭令解請訊辦李因傷勢尚輕故未投質高供稱小的係本邑人實因一時鹵莽所致叩求大老爺格外從寛讞員張賡三直刺據情商諸衛繙譯官然後判令管押五日○包探張阿五解賊犯周阿根至案禀稱此人屢次犯竊曾由某大老爺遞解回籍今又潛來滬上竊取董開泰張鳳山二　綢皮衣服投報後捕頭令小的緝獲吊出原贓解請訊究董張兩失主投案領贓周供稱小的係蘇州府屬某邑人自知罪戾叩乞施恩直刺判令笞責三百板管押二月○十五號三道西捕解季坤和至案禀稱此人現充工部局小工乘間竊取局中所儲煤屑一籠經管事人拘獲解入捕房捕頭送請究辦季供詞一味含糊惟泥首求恩而已直刺判令笞責五十板○一百零一號西捕解陳阿生陳紀生至案禀稱此二人係父子前晚串竊申報館内火爐中所用之煤經小的查獲帶入捕房捕頭令送案請究申報館夥徐紀生投案訴稱二陳本是館内工役館主以事甚細微請從寛發落二陳同供稱煤係小的等從鄭家木橋某煤炭店買來叩求鑒宥直刺申斥一番從寛開釋○二十九號西捕解賊犯王金會張阿四至案禀稱此二人本在太生輪船當水手前日乘間竊取船上舊錫經執事人當塲獲住扭送捕房今者捕頭令送請究辦太生某西人投案請懲王張無可置喙一味求恩直刺判令各笞責二百板枷號一禮拜○包探趙銀河解流氓陳阿狗至案稟稱昨日此人在四馬路攫取曹桂春頭上縀帽適經小的所見拘入捕房捕頭令解請究辦曹投案申訴前情陳供稱小的係本邑人實因窮苦難捱故思攫物易錢聊以果腹直刺判令管押五日○四十七號西捕解某號東洋車夫宋和芝至案禀稱此人拉車疾馳致撞壞西人惠而生之脚踏車估計修費洋銀四圓經惠扭人捕房捕頭令解請訊究宋供稱小的無力賠償叩求恩鑒直刺判令管押兩禮拜 
[法界公堂瑣紀]  
　　畢德成禀稱在元裕船局爲夥上月十八日代客雇顔生子小車裝載各物中途逃逸被竊烟槍二支並考籃文具等物前日在小東門外尋獲拘案請追質之顔生子不肯供認大令著押候查明再核○王定金禀在某烟館爲夥前　有錢子生等二人同榻吸烟一人竊取烟槍先遁因特拘案請追錢子生供槍被林雲亭竊取伊托小的寫信爲其所愚大令斷賠洋四 
 
 

Page 10

 
 
　押候繳洋釋放○賭棍唐四在新間河畔以紅黑籌設攤誘賭騙取鄉人洋廿餘元爲包探拘獲經大令訊供判枷三月昨已期滿照原斷笞責送縣辦理 
[美界捕房紀事]  
　　昨日馬夫某甲驅第四百五十二　馬車至虹口百老匯路加鞭飛駛適有某號載貨車迎面而來不及避讀以致撞壞車輪馬夫不肯十休責償修費以致兩相爭閙擾擾紛紛後經二百二十二號華捕一并拘入捕房捕頭以兩不留心各有不是叱之使退○昨日賊犯張春元至招商局行駛長江之江裕輪船竊取某客所携水烟袋等件旋爲某包探查獲帶入捕房捕頭令押候解送英界公堂禀請讞員張賡三直剩訊辦○無業流氓李阿炳專在虹口吳淞路一帶訛旇鄉愚昨日偕甲乙丙三同類至冬興飯館果腹狼吞虎咽之餘不知因何互相毆扭事爲　號　捕所見將李拘入捕房捕頭令押入丐牢閱半日始開釋○昨日胡阿林頤阿七同行至蘇州河畔向鄉人沈阿四滋詐褫去其衣二百四十二號　捕見之一併拘入捕房捕頭詰得情由令將胡顧押入丐牢半日後始釋去○昨日賊犯張阿四王金會至下海浦所泊怡和洋行泰陞輪船上竊取廢錫百餘磅船主某西人知之立卽函致捕房請究捕頭令四百六十三號華捕將張拘獲押候解送英界公堂禀請讞員訊辦 
[金陵官報]  
　　十一月三十日統傾新湘營新授湖北鄖陽鎭陳基湘總辦兩江營務處軍械所候補道楊辦籌防局候補道　木厘　局候補道王南璠兵　吳克威金陵砲臺官馮國士均傳見前記名提督李　燕登瀛洲兵船何心田率調監考水師學堂均禀到知縣楊激雲禀知候補知縣皮　　於本月二十七日病故○十二月初一日水師學堂候補道柯禀知祥　　迪兌本日開考練船學生知府徐乃昌銷洋務局提調差副將鄧在廷到山東來通判鍾捕知縣郭冏均謝委河運差又黄　凱叩謝咨文卽辭赴都會試主簿阮樹棠嘉謝留省補用馨轅腴示准補淮安城守營叅將張邦才應行飭赴本任○初二日首府劉禀知本　扁門考鍾山尊經兩書院溧陽營千總金作鼎叩謝都文○初三日准補　　城守　　將張邦才叩謝訪知辭赴任前統太湖水師李新燕南瑞兵船吳克威開濟兵船李田均辭回上海副將鄧在廷泰將李名揚奉示騐看運判方　堂奉示　有准補江寗城守左　守備調署蘇州左軍守備王永貴叩謝飭知赴任欽賜翰林院檢討李廷　辭行又章鴻安徽來又洪良弼由京來均到分發江蘇補用府張預到由蘇來直隸州劉運吉辭赴　採辦來年修釘師船物料通判王國楨謝委河　差又瞿鴻璫到由滬來鹽大使孫傳梓辭赴揚 
[蘇省官報]  
　　十一月二十九日知府王仁東謝委會辦牙厘局提調差同知梁孝熊　銷抽查上元江寗江浦六合等縣保甲差並謝委海運津通局差又程良馭禀知舉儲憲委提常昭　　漕項差卽辭又鄧文埼禀知由滬公幹回直隸州周煦山知州朱之棋均禀謝奉委海運滬局差卽辭知縣楊溥謝委木瀆厘局差並奉糧道委提江陰漕項該縣塡定九成一厘堂　解檄回省又孫寳榖謝委西路總巡差又宗能述由南匯回禀銷揚又案件差又倪曾　禀辭赴瀏河工程差遣庫大使吳陛　禀辭赴海運滬局差從九唐彝德仲呈材卽辭典史　孝先均禀知家委瀏河工程差○三十日首府桐禀知考試江震豈新四縣文童正場知縣張祖綸禀辭赴瀏河工程局差又許涵怡禀銷催提太鎭漕項差又高積政嘉誥功服假縣丞陳先烈東路二叚巡檢韓國楨西路一叚均銷編查保甲差未入張鴻年由籍起服回省禀到管帶蘇防後營正任常州右軍守備徐誠檀由常然查哨回卽辭赴木櫝○十二月初一日知府王仁東禀知到牙厘局會辦提調差委署昭文縣郁保章禀辭赴任知縣孫寳榖泉知到西路總巡差又林士蔣禀銷催提江震二縣漕項差又林廷　請假赴藏　資卽辭又　善發請假赴江北措資卽辭理問陳祖惠禀謝奉委瀏河監工差試用布庫大使孫彭齡服滿起復回省禀到蘇州府知事　戴爾恆禀知由湖北海防案報捐　　縣丞吳琦中路巡檢黄壽獨西路又龔應圖東路又高念慈南路均禀銷編查保甲差又黄晸隆禀辭赴瀏河工程差管帶撫標巡緝快船營參將　儘先遊　任毓　酃辭赴金澤　防次一帶巡哨○初二日知縣沈運樞請江北措資假同知態良瑞禀知奉委解淮餉差卽辭縣丞吳秉衡禀銷昭文縣保甲差從九陽品减禀銷閭胥門外中叚編查保甲差○初三日首府桐禀知本日初覆長元常昭四縣文童知府王仁東禀知奉委赴崇明公幹卽辭同知查燕緖禀銷催　長上南三縣漕項差通判林步瀛由吳淞沙釣船捐開來禀　奉飭參比收數最旺年分格外盈餘蒙破格再行留辦一年知縣宗能述禀知奉委赴崇海丈分地界卽辭又周景瑗禀銷抽查鹽城早寗安東等縣保甲差並謝奉委海運　　差　辭又胡智澄由常熟會訊案件回縣丞徐臚先禀銷分常差遣又徐家修赴江震馮詠芝赴長洲丹陽王文罄赴吳縣江陰巡檢馬軼倫赶錫金均禀奉儲憲委催差卽辭又張　　北路二叚劉燮堯中路一叚縣丞丁振魁南路一叚均禀銷編查保甲差典史張孝先禀銷北路三叚編查保甲差卽辭赴瀏河工程監丁差管帶撫標新中水師乘划營補用副將歐陽成松禀知赴江震一帶巡哨江蘇候補府經歴陳笏書由金陵回蘇於十一月二十一日在滬途次病故又巡檢林維謙於十一月二十五日在省寓病故 
[邦江官報]  
　　十一月二十一日姚分轉近愷由省公幹回○二十二日同知曾司馬紀　由十二圩來揚分發揮判王分轉家棟浙江人大使單　尹金　山東人均禀到○二十三日王司　文謙辭解京餉起程任尹宗舫起復回　朱鹺尹蘭由十二圩差次來揚阮鹺尉炳委儀棧聽差○二十四日劉分轉藝銷假朱鹺尹文　委赴通　查　水　○二十五日分發運判陳分轉鄭銓浙江人　到單鹺尹庭蘭辭赴仇湖口卡韓鹺尹禀辭回三汊河差次○二十八日分發大使　鹺尹銘浙江人禀到縣丞王少尹賢　委滁來全北鹽差○二十七日黄分轉以忠由淮北公幹回新任瓜洲司章少尉灝禀到○二十八日各官商禀賀許鹺尹懋賞辭赴界溝卡沈鹺尹崇喜由通泰水勢來分發知事李鹺尹傳慶　到○二十　日李鹺尹棨由富安　　齡鹺尉澐銷通邑鹽色差經歴姜鹺尹成逹等九員傳考 
 
 
