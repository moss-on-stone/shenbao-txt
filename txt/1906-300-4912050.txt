# 1906 - 300 - 4912050

 

Page 1

 
 
[電傳上諭]  
　　九月十七日奉上諭楊士驤奏黃河霜降安瀾一摺山東黃河本年入夏以來水勢暴發溜力剽悍險工迭出仰賴神靈默佑搶獲平穩節交霜降普慶安瀾實深寅感著發去大藏香十枝著南書房恭書匾額一方交楊士驤祇領虔詣大王廟敬謹懸掛祀謝用答神庥所有在工出力之兗沂曹濟道胡建樞候補道何樹姚聯奎熙臣均著賞加二品銜候選道陳書同著仍以道員不論雙單月選用並加二品銜分省知府謝宗華著免補本班以道員仍分省補用候補知府鮑國琛著免補本班以道員補用候補同知龔積柄著免補同知以知府補用試用通判陸學畬著免補本班以同知直隸州補用補用縣丞李寳森著免補本班以知縣補用候選知縣張同臯著仍以知縣分省補用另片奏署濟東泰武臨道徐世光記名道丁達竟直隷候補道張愷康候補道何國褆均著傳　嘉奬餘著照所議辦理該部知道欽此 
 
 
 

Page 2

 
 
[論學堂貼費（一）（續）]  
　　膏火去矣奬賞裁矣今且進而實行納費。此說一布。有駭愕失色者。有躊躇無措者。有軒眉攘臂憤憤不已者。夫入學納費。亦東西洋之通例也。非吾國所創。奚爲駭愕。奚爲躊躇。更奚爲憤憤。雖然。行一事而踰越舊章。出學人之意中者。必先開誠布公。示天下以萬不得已。之故。而後循序行之。毌操切。毌欺飾。則人同此心。心同此理。未有不。樂服從者。今之納費。果曾示天下以萬不得已耶果免於操切欺飾。否耶。 
　　學堂者。歲出入之費有限制。生徒之額有一定。因量而從事也。今使主持學務者曰。需才亟矣。而不注意學校。是緣木求魚也。注意學校。而僅有此區區少數之學生。雖盡人爲盧梭奈端俾斯麥。猶未足以救垂亡之中國也。是故昔日學生百者。今倍之。或三四倍之。然學額一增。居處不能容。當增舍宇。卽增建築費。講授不能兼。當增敎師。卽增脩膳費。自餘一切之費。無不相應而增。而公家之欵。挪移已窮。無可籌撥也。捐輸之欵。羅掘俱竭。無可再議也。如是不得已而令學生納費。猶有可言。乃所聞如某省高等學堂。歲費四萬金。學生百二十。以出償入。年有羡餘。如是已三稔於今。今且歲費固未減。學生固未。增。而忽有納費百元之新例。是何爲者。一省如此。他省類然。夫亦無。怪有駭愕失色者矣。 
　　高等而下。中學小學貼費猶可行也。何也。昔之子弟。自七八齡受經赴塾。以迄二十。此十年中。脩脯之費。父兄固不得辭其責。雖寒素未嘗不勉力從事。豈一入學堂而後。子弟皆仰給官中。爲父兄者遂脫然無累耶。若夫入高等學校者。類齒已長。不免有室家之擔負。在科舉時代。其人皆足自謀生計。書院館榖。至菲歲可獲數十金。爲仰事俯育貲。蓋其年齡。非在倚賴父兄之時。而爲父兄所倚賴之時。顧猶。皇皇求學。置家人生計於不問者。値此過渡時期。固無可如何。强忍。而出此也。今迫以學費百元。益之冬夏旅行費。遠道需三四十元。再益之日用雜費。至儉需二三十元。綜計在百六七十元内外。夫以曩者恃書院館榖歲入數十金藉膽身家之貧士。今日一入學堂而反輸出百六七十金。一出一入。其反比例之差。懸殊若是。不知辦理。學堂。曾爲借箸代籌否。彼達官巨商。素封子弟。衣食車馬聲色嗜好。之窮奢極欲。且費不貲。特患不願就學耳。果就學。則區區一二百金。探囊取携。甚裕如也。而果可以處貧士。夫亦無怪有躊躇失措者矣。國家遇饑饉征伐大事。用錢如流水。府庫告罄。不得已而議加賦。取給於民。天子必減膳徹樂。去服御。省不急之務。示天下同甘苦。而後民無異詞。若仍酣歌恒舞。則天下必謗之爲暴君虐主。以其不恤民隱也。使學堂之中。果已冗員盡裁。浮費盡去。撙節王無可再。依四。國會計表之例。以預算决算。歲布於衆。猶有入不敷出若干。而後議。納費。夫亦共諒之。今則一學堂必有監督。非廣通聲氣之道員不能充。月薪三四百金。有總敎習。非資深望得之太史公不能任。月脩二三百金。以次有庶務長有齋務長有會計有文案有司書有監學有檢察有醫員有司膳廳有司收發文牘名目之多。不可僂指計。大吏。來視學。鞠躬迎於門者。翎頂煊赫。環若堵牆。率以在省候補縣佐之有請託者充之。其薪水月自百數十金至三四十不等。養尊處優。乘堅策肥固。怡如也。且會計之下有稽核賑藉者。司書之下有管理書册出入者。文案之下有擬稿鈔寫者。齋務長之　。有司雜務者。均謂之司事。薪水月亦一二十金。故一學堂也。職員司事數三四十人。如是能謂冗員盡裁耶。浮費盡去耶。撙節至無可再耶。且西人任納稅義務者卽有選舉權利。謂學生納費以後。遇應因應革事宜。能付衆。議。以多數公决否。學生能直上意見書否。依草附木素餐尸位之敎。員。腐敗無用。徒耗腦筋之課程。能傅採公議。一一改良否。吾逆料其。必不能也。敬一置議。則詆爲不守規則。嗚呼如是而迫人納費。夫亦無怪有軒眉攘臂憤憤不已者矣。未完 
[本館接中央官制定期宣布專電十七日亥刻到]  
　　北京專電云内閣十一部官制經編纂大臣入奏决定三日内宣布（易） 
[本館接振貝子出京專電十八日丑刻到] 　 
　　北京專電云振貝子徐世昌今日已請訓出京（孔） 
[定期派員接收營口奉天]  
　　營口准於本月二十四日交還日本政府派使館叅贊阿部來營交代一切我政府卽派出海關道梁如浩接收（天） 
[東報紀哈爾賓鐵嶺等處近象]  
　　東報載哈爾賓電云日本領事荻原已於西十月十六日行抵哈爾賓日本人之在哈爾賓者共有二百人惟並未　設一店該訪事聲言哈爾賓情形仍與戰時相同貿易頗淸淡日本人在該處頗能任便游歷鐵嶺來信謂鐵路現需轉運軍士不能代商家運貨云日本人之意皆以爲四平街條約作廢以前應酌留軍隊於邊境餘兵當於未交子令以前撤退賓城冬業已下雪氣候頓覺嚴寒矣譯文匯報 
[議拒要索通商電文杭州]  
　　義國因議訂商約要索紹興無錫二處開闢商埠當奉浙撫駁拒並由紹郡紳商學界公電請阻均紀前報茲復將商約大臣與浙撫往來電文照錄於後杭州撫帥張鈞鑒義國開議商約内有一欵因採辦絲斤索開江蘇之無錫浙江之紹興作爲通商口岸查紹興地方輪船火車均未通行似難因絲斤一項遽開口岸徒耗巨資况從前法商擬 
 
 

Page 3

 
 
在紹興創行小輪亦因其非通商口岸歷經駁拒在案今義人又覬觎及此亟宜自占先機力圖抵制擬請尊處妥飭詳查該處地方形勢若何運輪是否利便絲斤而外有保貿易大宗將來能否仿照寗波劃出地叚自闢商塲統望藎籌電復俾開議時有所憑藉曷勝叩企海宣方 
　　上海商約大臣呂盛李鑒來電敬悉查義外部昔年在議院聲言租借三門灣姑緩先須擴張商業以爲根據此次索開紹興口岸意尙别有覬觎無論紹興火車輪船未通卽使已通亦豈容一國議一商約開一口岸且義以絲斤而索倘他國援例以𦮭或他種產物勢不至内地盡爲口岸不止前者德商法商欲在紹興行輪均以不便阻止深仗開議將大力峻拒浙紹幸甚敭復（荷） 
[武陵縣傳諭行兇日商湖南]  
　　常德府自議開商埠即有各國洋商在該處開設行棧日前有郡城東門外二鋪街福田洋行某日商不知因何事故竟持木棍將同居之榮慶裕店夥劉某毆傷劉因不敢與之鬭毆急赴武陵縣呈控縣主廖大令卽帖請該日商來署詢問該日商自知無禮託詞推諉大令復飭差往詢該日商始倩幇夥某甲隨同到縣大令詢知始末卽傳諭該日商略謂常德係自闢商埠非通商口岸可比照約外人不得在内地開設行棧該日商全無顧忌竟敢持棍傷人實屬橫蠻已極嗣後與往來商人務宜和平接待以昭輯睦倘再敢行兇滋事定商函告領事將行封閉云云該幇夥無詞回答祗得唯唯而退（佐） 
[振貝子徐濺書親歷東三省行程奉天]  
奉省初五日得北京電云振貝子徐尙書定於日内出關由新民廳至瀋陽然後再往營口大連灣旅順口及哈爾濱等埠調查各事奉省官場接電擬將新修之迎賓館爲振徐行轅現已鋪設一新（右） 
[江南提督電陳親歷轄境情形松江]  
　　松江徐提台致蘇撫電云弟因浦東各縣屢次請兵雖已陸續派往必須親歷各轄境查察情形方可相機部署且各處新舊盜案亦多未破更須躬自查勘是於上月念八日乘坐師船周歷華婁上南靑所屬各鄉鎭悉心體察並嚴飭各汛官將未破各案上緊緝獲如再延玩定行嚴叅不貸南滙學堂及强斫官蘆兩案已和平解散等語（對） 
[警部咨選法政理財兩科學員京師]  
　　外城總廳於本月初四日據警學司聲稱學部咨開法政理財爲從政之學國家預備立憲需用此項人才尤爲殷切非及時講習不足以應急需查進士館甲辰内外班學員業經本部派遣日本游學館中講堂尙有空閒之處敎習亦有閒暇之時擬就該館暫設政治理財講習科由各部院選擇學有根柢自願講習之員咨送本部入科講習務於九月初十日以前將講習員名彙送本部卽行定期開講（日） 
[伍侍郎回籍掃墓]  
　　支那郵信報接十一日江門電云刑部侍郎伍廷芳奉旨賞假南旋掃墓現已行抵江門將取道回新會縣原籍新會縣令已遣防營武員前往迎迓傳聞伍大臣因新會河道淺狹不便行船擬籌議開濬云譯字林報 
[蘇路股東第三次開會詳情]  
　　十七日爲蘇路股東會議之第三日九點鐘時由總恊理將封固之選舉筒請股東公推三人監視開筒沈信卿君謂宜請鮑味蒓朱紫浩二君監視衆皆贊成旋當衆開筒計得念五權者十九票二十權者三票十七權十五權十三權者各一票十權者五十一票九權八權七權各一票六權三票五權二十四票四權三十票三權二十餘票二權一百四十三票一權一千三百四十二票整埋旣畢由執事員遂票唱名并公推股東六人與公司執事員各持簿册逐名塡寫所得權數時有票塡股東八人者蔡叔明君提儀謂前據廣告聯合之股東不得逾五人以外今此票旣有八人理應作廢有人起而駁辨謂照公司例雖聯合百股均無不可何况八人蔡君又謂當時零星散股因見廣告限制五人故小股多失其選舉權今五人以外仍通融得選舉權實不公允辨論良久始决定此次五人以外之各選權均不取消并聲明以後再有選舉之事准照公司章程准其聯合至百人主席張又聲明有胡國廉由南洋來電入股二萬選舉權均托鄙人代表此事是否可行請公决旋有人謂一人旣有二十五權不得再爲二十五權之代表或又謂自有選舉權固不能放棄然旣係代表分明另是一人不得牽合爲一紛議多時旋决定取消代表名目股東選舉權則仍其舊午刻總協理宣告謂選舉票逐名塡寫須至夜分方畢各股東能久待固佳否則必須公舉若干人輪流監視至衆皆然之於是有多人願此任擔任將一權之票叧以紙分開寫迨塡畢并入簿册時已十二下鐘矣（顛） 
計開被選最多數者 
　　李平書一千一百念三權曾少卿九百三十三權黃公續九百十五權狄楚靑同上沈信卿七百七十六權陳幼香七百六十六權史良才六百九十一權沈友卿六百五十權周舜卿六百十八權徐芷生五百四十二權吳訥士五百念一權錢選靑五百零九權龔子英五百權印錫璋四百八十二權葉明齋三百九十權夏頌　三百八十九權　顧緝庭三百八十八權尤鼎甫三百八十一權 
　　以上十八人爲當選者將來由十八人中互選查賑員五人其餘十三人作爲董事 
被選次多數者 
　　翁寅丞三百六十五權楊斯盛三百五十一權劉厚生三百四十三權單束笙三百三十六權陶湛春三百三十一權趙竹君三百零五權劉葆良三百零三權劉柏生三百另一權章式之二百九十七權劉一山二百八十三權周鐵生二百七十七權白振民二百六十八權林蘭生二百四十九權王一亭二百三十一權吳伯庚二百二十五權印駿臣二百二十四權以上十六人爲次多數如當選之十八人中擔任他項職務者即以次多數者依次推補 
[浙路改延工程師杭州]  
　　浙省鐵路前由在京同 
 
 

Page 4

 
 
鄉官薦舉羅獄生君爲總工程師月薪八百元已逾半載近以物議紛紛羅君自行告退茲經股東會商另延前辦膠濟路工牢志常君及甯滬路工張克銘君二人爲總副工程師以便復勘路綫布置一切云（的） 
[商業研究社組織省港輪船廣東]  
　　香港自遭前月颶風後來往省城輪船多已破壞現商業研究社組織一省港輪船公司已電購新裝輪船一艘厚集資本以一半股份歸港商担任餘則留待省城各行商分認擬於十一日開會宣佈此事（出） 
[湘鄂紳商恢復商船公會之舉動南京]  
湘鄂旅寕紳商擬恢復商船公會一節已誌前報茲已於寕恒秦狀元坊先行設立長江商船公會辦公處并於日前議定簡章籌集經費特選公正代表赴京陳請恢復矣（才） 
[江督通飭各關道查禁私運軍火進口江鎭]  
　　江督准外務部及稅務大臣咨稱軍火一項例禁綦嚴無論中外商民如有違禁私運者均應照章罰辦風聞近日沿江沿海各口岸時有洋商私運軍火情事現雖查無實據誠恐事非無因近年敎案迭出半由於會匪搆釁而會匪所恃以無恐者實惟軍火此項軍火難保不由於奸商貪利私售通同接濟應請通飭各關道及各關稅務司一體嚴密查拿等因日昨鎭道榮觀察奉札之下已函致鎭關稅司嚴密稽查如有華洋商民違禁私運軍火進口卽將該貨充公仍分别懲辦無稍疏虞並令將辦理情形具復查核以防隱患云（云） 
[蘇省觀操員不預參觀之由彰德]  
　　此次各省觀操人員例可隨營宿泊而蘇省各員到彰德後分派二員隨北軍進退二員隨南軍進退北員先發而内賓接待司以爲人數不符臨時嘱少緩觀操容詢審制處比專足去訊蘇員已隨獨立馬隊出發而該隊審判官又不報告審判處以致兩相誤會比解釋淸楚已過操期故蘇省觀操員有數人未與其盛誠憾事也（容） 
[鄂督密札嚴緝匪黨武昌]  
　　日前湖北警察總局奉到鄂督密札以接政府來電聞有匪黨匿跡長江上下游潛圖舉事務須督飭地方文武官弁切實嚴緝等語故日來巡警格外認眞凡烟館茶肆棧房廟宇等處皆日夜梭巡不敢稍有鬆懈（户） 
[續誌拿獲巨梟丁士洪詳情蘇州]  
　　著名梟匪丁士洪就擒解蘇兩誌前報茲悉該梟此次先在湖州開賭經鹽捕中營鍾堯堦大令訪悉往拿該梟持衆拒敵脫逃到杭復經浙撫派營協捕該梟又率衆逃回蘇省鍾大令卽電約安徽鹽捕後營管帶吳儉愼率師至震澤截堵蓋吳管帶先於月初詣安徽緝也該梟潛至震澤果被吳管帶截住由是互相攻擊越二畫夜未分勝負至十二夜三鼓時鍾吳二管帶設計刦船該梟猶奮勇拒敵旋見四面均放槍砲船圍住知勢不佳乃縱身躍入河中意圖水而遁當經某哨弁與營勇四名隨後躍下後將該梟擒起該梟復於腿際拔出利刃向該弁烟喉直刺該弁受傷卽翻身落河立時斃命旋經某二弁併力將該梟擒住吳管帶趨上將鐵棍擊傷其臂始得就綑是役也共斃營勇六人哨弁一員受傷者亦有數人現該梟已於十五日正法矣（且） 
　　按本報十五日所載著名梟匪就擒寄監一則係另一訪員所發與此略異或係傳聞失實 
[電飭派兵密捕梟匪揚州]  
　　興化縣張大令禀詳蘇撫稱梟匪頭目李華魁率領黨羽聚衆滋鬧任意搶劫蔓延日甚請派兵拿辦以靖地方等情蘇撫即經電知兩淮運司趙都轉速飭徐寳山赶派師船帶兵前往密捕務獲解懲聞趙都轉接電後已派弁前往會同該縣分投兜拿並遵照撫憲來電嚴飭徐寳山務將梟匪李華魁緝獲解司懲辦云（甲） 
[江蘇學會致江蘇提學使電（爲詢問履任事）]  
　　江蘇　學使周鑒學務煩重竚盼公來何日履新請電示江蘇總學會謇等虞（望） 
[周督乘輪赴粤]  
　　卸任江督周玉帥昨午前乘車至製造局及北洋船塢察看一周並檢核帳目總辦張楚寳甯局總辦李芑南會辦張介臣各觀察等均隨同察看招商局安平輪船昨由天津進口現即派該輪送周玉帥赴粤履任聞玉帥准于今日下午登輪起程捕房麥總巡派馬巡探捕人等已預備照料（合） 
[拿獲范高頭羽黨]  
　　范高頭在省垣正法後蘇撫陳中丞以該犯黨羽匿迹上海南市者甚多當卽札行上海縣按名飭拿昨日午前由通班捕快在南市會館塲平陽樓烟館拘獲匪黨周永發一名立卽解縣鎖禁聽候提審 
按周永發即在西牢擊斃之范毛毛内（非） 
[俄國嚴懲藐法匪徒]  
　　十六日倫敦電云西十月二十九號俄京聖彼得堡有車一乘滿裝貨幣送往户部交納途遇匪徒抛擲四炸彈搶刦一空同黨八人經客倫斯德脫地方之軍法院提審被告五人中有婦人二名因有人控其蓄意擲放炸彈均已正法處决 
[美人歧視日本人之交涉]  
　　十六日東京電云昨日所接舊金山電信謂美員歧視日本人之命令業已收回官塲尙未得有確信 
[日本郵船會社租船中途失火]  
　　十六日東京電云西十月二十一號日本郵船會社所租之輪船阿得羅森號由新加坡起椗途中已行四日駭船第四層艙而忽爾失火經水手竭力施救兩日始得熄滅該船遂𨑙速駛抵横濱所有該船上層艙而所裝之物均未受損 
[英國與屬島電商約事]  
　　十六日倫敦電云英國政府與紐芬蘭島巡撫因英美兩國所立漁約事時有電報往來此事情形人皆謂其岌岌可危譯字林報 
[德外部辯正謠約]  
　　十六日柏林電云德國外務部駁斥新有三國聯盟之謠傳至波蘭問題亦未嘗與俄外部大臣是議也 
[俄皇眷屬出游]  
　　十六日柏林電云俄皇眷屬已起程前往蕯司柯　羅地方矣 
[英法義三國立約]  
　　十六日柏林電云英國外部大臣愛華德格雷伯爵在下議院宣言英法義三國所立愛比西尼亞條約無須閔列克君核准 
[俄國股票漲價]  
　　十六日柏林電云歐洲金融市價俄國股票價値漸有起色譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三續宿遷縣黃在福上各憲籌賑條陳]  
　　一擬推廣警察以資防範鎭懾也查宿邑警察開辦未久僅就城廂素有保衛巡丁改設警兵十名本邑地瘠民貧向來盜梟充斥城關人烟輻輳黃昏乘人不備刦掠而行號爲撲燈花何敢稍涉鬆懈兹擬於下月初一起即將有名無實巡丁三十人加增口糧改爲巡警一面函招警察學堂畢業兵學生一人來宿充當敎習期以半年畢業輪習兵式體操以及淺近崗規自城而鄉以爲推廣張本各鄉素蒙分派防軍巡查緝捕尋常年歲豐稔尙不致刦奪頻仍今遇歉年不特積慣棍徒希圖托故蠢動且多飢民乏食恐其流而爲匪亦屬堪虞查宿邑向分五鄉惟有先辦聯莊會以爲警察基礎現由知縣分别示諭責成莊長凡屬該莊素不安分有案可稽卽行舉發嚴拿以淸根本此外熱閙鎭市先將所有丁練改照警察徧列爲排各在本莊扼要處所站崗以資邏察其在人烟寥落之處擬將縣署原有小隊照警察改爲巡邏隊每月由知縣或巡弁會同駐紮本境營汛分投常川梭巡務使無隙可乘或冀藉資鎭懾如遇隣莊被盜即由合莊練丁齊出帮捕違者懲之即使遠在前後左右隣莊亦即聞聲救應倘或盜匪拒捕應准格殺勿論事關守望相助互保身家似可望其實力奉行不致敷衍故事先於圩砦鎭市試辦應俟糧價平定再行就地籌欵以冀逐漸推廣改良倘有在會匪徒白晝搶掠以及拒殺事主等事照新章斬决應請委員會審明確即在本地正法庶莠民知所警戒或冀感悟自新以上四端知縣甫經到任未及旬日係就諮訪所及酌量預籌所有未盡事宜容再隨時禀陳鑒核是否有當伏乞訓示遵行（且） 
[牌示代理江寗縣南京]  
　　昨江藩牌示署江寗縣龍璋隨同 
淮揚道蒯候補道兪赴京叅議官制事宜遺缺查有候補知縣姚崇義堪以暫行代理（對） 
[新江督不准更易中學監督鎭江]  
　　寗學務處前　行鎭江府飭卽撤換中學堂楊邦彥監督另延趙徴禾接辦嗣由鎭江京官出而保留已作罷論乃承太守復奉江蘇總學會來文仍請改聘趙孝廉以資整頓太守無所適從因於端午帥在鎭時面請示遵午帥謂楊監督爲京外官紳所許可訪聞亦屬妥實務須加意挽留不得任令他去云（工） 
[甬郡中學堂籌費移建寗波]  
　　甬郡中學堂學生衆多房舍窄狹前由郡紳禀准當道將甬郡試院售價充作另建學堂之用茲又因試院售價僅得洋二萬七千元尙不敷用擬將該學堂現住之崇敎寺房屋一併變賣以資挹注云（易） 
[不准特設法政專科長沙]  
　　湘省學界中人現均趨重法政以爲易圖出身起見茲有道員黃鉞邀集同志多人擬設法政專科學堂於日前具禀湘撫請予立案昨奉批示云查奏定學堂章程學務綱要第十六條内開私立學堂不准講習政治法律專科以防空談妄論之弊是已立之校專習猶且不可况該職等所請係專授法政而特别開校乎現在省垣已立法政學堂兩處並准學部來文各省存古學堂酌改法政尙可通籌辦理將來官立之校漸多士人肄習法政儘可考取入學定章旣禁私立該職等所請應卽無庸置議仰學務處轉飭遵照（旦） 
[查辦阻撓學費寗波]  
　　鄞縣鄞江橋地方前由耆民議以該處石岩租價酌加若干充作學堂經費茲有葛瑞卿出而阻撓已奉高子勛大令諭令紳董查辦矣（具） 
[警察學生畏罪逃逸武昌]  
　　鄂省警察學生某某等三人素有烟癖日前私出未歸爲梁總辦偵知正擬究辦某某等遂聞風逃逸分飭查訊則已不知去向矣（相） 
[續紀桐邑敎習與學生衝突事安慶]  
　　桐城縣中學堂胡敎習與學生衝突情形已紀前報茲悉邑尊陳大令以客籍敎習紛紛上省因亦於初五日上省以冀挽留旋有人調和其間客籍敎習均不告辭祗胡敎習一人告退胡君並允介紹一英文敎員來桐于是其事始寢云（丁） 
[開除巡警官學生蘇州]  
　　蘇省巡警學堂總辦嚴大守前日發出告條云查得官費生吳寳善張書勛不耐習練陸鴻聲親開履歷核與試卷筆跡不符顯係項頂替自費生張董才被人指控姚昌照聲名惡劣在蘇松太道署被控有案張景錚紊亂章服不受敎誨均屬有犯堂規應卽照章開除（永） 
[學生放火武昌]  
　　南路高等小學堂某學生前日在自習室傾潑洋油縱火燃燒即經同學撲滅業已由堂長禀明監督將該學生送交警察總局嚴訊究辦（杜） 
[鄂督創設日報漢口]  
　　鄂督張香帥近派通人在武昌創設報館一所名曰武昌日報與從前漢口日報辦法相同聞不日即可開辦云（亦） 
[鄂臬願擔警察責任武昌]  
　　湖北臬司梁鼎芬日前謁見鄂督謂現在預備立憲必以改良警察爲地方自治之基礎鄂省警察總辦一席某願擔任無須薪水夫馬鄂督深爲嘉納業已下札委辦矣（户） 
[秋操預防謠言鎭江]  
　　南洋新軍一鎭舉行秋操深恐民間少見多怪致滋疑慮是以督練公所特飭丹徒縣照請公正熟諳之紳董凡遇謠傳有涉及秋操事務者請卽預爲防範隨時解釋（工） 
[秋操軍隊回鄂武昌]  
　　鄂省派赴彰德秋操之常備軍業於十二日回鄂兵備處當飭輸送處趙朱二委員在織布局歡迎（户） 
[漁船被輪撞沒寗波]  
　　本月十六日風浪大　江天輪船由　開駛來甬　梅墟江地方將某漁船撞沉舟子七人俱翻身落水當經輪船水手急抛救命圈救起四人其餘三人已逐浪隨波不知去向矣（易） 
[匪徒被獲南京]  
　　本月十一日新任江督端午帥所乘輪船將次抵埠有匪徒三人在下關地方爲長江巡緝李本淸軍門拿獲内有一人係督捕營勇丁刻下該營中人因何德輝遊戎樂岱安都戎均隨周督赴粤無所倚賴以被獲一人是以均有退志（得） 
[北鹽淹消揚州]  
　　江運北鹽第七批昨由袁浦捆載南下至邵伯之鐵牛灣放溜下駛水勢旣猛船身復重以致全船沉沒統計淹消六十四引合五百十二包押解委員蕭鹺尹毓芝現署新興塲塲官以此項鹽船並未派有家丁押運難保無盜賣故作淹消情事聞蕭已來揚設法運動賠補矣（答） 
[邗江流疫揚州]  
　　本年夏間霪雨爲災街衢積潦居民深受水濕之氣致邇來多有患疫症者傳染旣衆死亡相繼秦郵邵埭一帶患此尤甚　都被水之區皆難免此厄云（答） 
 
 

Page 10

 
 
令日尙有木埠及各省新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[鳳陽學務安慶]  
　　風陽縣風臨小學堂前次全堂退學該縣將敎習辦事人等一律斥退隨將情形禀報大憲茲奉恩中丞批云據禀已悉學生停課要挾敎習司事指揮播弄最爲惡習該縣將敎習司事斥退辦理甚是惟舊班學生仍復勸諭上課難保不此後尙有風潮仰提學司飭卽認眞隨時察看毌稍遷就嗣後無論何項學堂如有全班散學停課情事卽行槪予開除另招新生或係敎習紳董播弄指使輕則撤退得則禀究均無所用其調停以儆刁風而維學務並即通飭遵照云（丁） 
[批准潯關請撥兵輪南京]  
　　九江關道近以該關無船差遣禀請江督派撥業已批由籌防局迅派蚊船一艘往潯聽用（才） 
[新設雲貴會館武昌]  
　　鄂省向無雲貴會館茲經繆石農觀察創議在長街後姜提督住宅改造會館已于十一日邀集同鄉會議一切（户） 
[發給海豐公司請領快砲南京]  
　　海州海豐公司許九香觀察日前具禀江督請領快砲四尊早奉批准茲已由軍械局發出派撥砲船護送前往矣（才） 
善後局備辦貢品廣州 
　　十月初十日爲皇太后萬壽現善後局已辦貢品多事内有玻璃金魚缸一對値銀二千餘元玉器數件値銀三千餘元刻龍鳳象牙梳粧一對値銀一千餘兩田黃石圖章十數件値銀二千餘兩已於初五日派員齎京恭呈御用云（出） 
[兩縣示平米價揚州]  
　　揚州米業商人因今年秋收減色任意將米價抬高糙米尙須四千餘文一担昨經江甘兩縣令會銜出示定價凡上色米每担不准過五洋中次不准過四洋五角令各行鋪多備糙米以便窮民不得以少數塞責云（詳） 
[巡警局示禁凌虐妓女蕪湖]  
　　照得女閭之設起自蚽周歷代相沿敎坊不廢近時以爲有關風化垂諸禁令之中其實掩耳盜鈴不過歸衙蠧營兵之包庇中外交通而後政見轉移爲治不務虚名當實際與其空懸禁令暗敢陋規不如明定章程嚴防流弊巡警各費取諸民間北洋始收樂户之捐南省亦造女閭之册于是乎東山歌妓亦算蒼生矣然巡警保護云者非惟杜衙蠧營兵之敲詐亦當禁兇龜惡鴇之淫威如果風月塲中造成惡　烟花隊裏待若囚徒一經總局訪聞立卽提案重辦盖文明進步刑獄尙且改良婦女無知豈有不加矜恤合行出示曉諭爲此示仰妓家人等知悉自示之後如敢再有凌虐妓女等事一經發覺從得嚴懲本督辦言出法隨幸勿誨之諄諄聽之藐藐卒至自貽伊戚也其各懍遵母違持示（九） 
[示禁官塲賭博松江] 　 
　　松府戚升淮太守嚴禁賭博迭誌前報近日復出示諭畧謂禁止賭博防其勾結梟棍爲害鄉里然下流社會則嚴禁之而於上流衣冠中人不加禁止頗非持平之道茲訪聞有職員多人深堂密室一擲千金茲姑懸示申禁暫隱其名以示保全之意倘不悛改則是弁髦王章本府惟有執法從事云云 
[貼水漸昻寗波]  
　　甬江近日現洋銷塲暢旺升水因之日高每百元進出須升洋二三角而角子貼永亦漸見高昻每小洋十角兌換現洋須貼水一角三分（故） 
[上海官事]  
　　直隷候補道朱福春五庫釐局委員知府童寳善分省補用直隷州知州頣培採辦裕蘇官錢局鈔票主簿宋維弼昨日均至道轅拜會禀見電報房委員縣丞陳澍前日因病請假茲已病故昨由家屬遣丁到道禀報（宜） 
[蘇撫韻示]  
　　江蘇各屬地方會匪出沒靡常迭經隨時拿辦餘孽尙有潛藏當茲民窮歲歉人心正在惶惶若輩幸灾樂禍乘機復思披猖立會散放票布妄稱某山某堂現已被獲多名審實立正刑章通飭嚴拿首要不任倖脫遠颺諭爾軍民人等各宜勉爲善良如有誘脅入會及早脫離法綱赴官投繳票布免致家破身亡倘再執迷不誤訪拿重罪難當本院志在淸匪不憚誥誡周詳爲此簡明示諭共各善自思量（宜） 
[道批二則]  
　　曹昌猷禀批此案飭據公廨禀覆並接商務總會來函現擬另行派員調查復審秉公判斷已切實函商德總領事俟復到再行核辦仰會審委員傳諭知照粘抄并發熊繼飛等禀批候加給印照並函致稅務司查照免驗放行惟查劉生係日本警察卒業現在上海城内整頓警巡正需此才劉生是否願留著卽具復以便核辦此批原照七紙暫存（宜） 
[慶賀天長節]  
　　昨爲日本明治天皇天長節慶會日領事永瀧君在靜安寺路西摩路十五號領事公館特設西式茶會滬道瑞觀察公共公廨讞員關司馬均與會○虹口庽滬呼日商均懸國旗 
誌慶（望） 
[秋季運動會]  
　　商學會坿屬競業中學校第一義務小學第二義務小學於十八午後一時在南門外校塲開秋季運動會（望） 
[傳保照料浦工]  
　　本埠濬浦工程將次興辦昨由水利廳孫二尹飭差傳沿浦之十七圖地保周坤等到案諭謂現在濬浦開工爾等各宜添派副役加意照料如有鄉民阻撓滋事准即隨時禀究倘隱匿不報定行懲辦云（宜） 
[諭令典鋪提前讓利]  
　　本縣王大令接奉蘇撫陳札畧云本年甯蘇各屬災重之區已辦賑撫其餘災歉大略相同今歲節氣較早貧民飢寒堪憫各邑典商每届冬季有讓利之舉今屈提前九月内起貧民所當棉衣棉褲棉被農具耕牛一例讓利由縣照會典董知照各典商一律遵照云云（宜） 
[飭查花核油作]  
　　美捕房查得嘉興路二百八十至八十一號門牌房屋有人在内軋花核油出售情事特飭包探前往詳查禀復核奪（似） 
[隊官靈櫬發引]  
　　前駐滬留防十三隊隊官洪連勝都戎上月在差病故靈輀准今晚搭江永輪船至漢轉運湘鄉原籍業由新任隊官曾慶連守戎遣旗牌吳松三咨照捕房矣（深） 
 
 

Page 18

 
 
[營弁擅責平民解省審辦]  
　　南匯縣李大令通禀民人夏大龍等呈控駐紥龍王廟哨弁成章立擅責平民一案已奉蘇臬司批飭提省審辦並由上海道瑞觀察派委梁偉年明府查得成章立駐紥該處已二三年從前聲名尙好曾經蘇防統領改派鐵路彈壓差使嗣出本地鄉董以該弁駐紥以來地方平靜禀准免調詎留差以後頓改從前行徑漸至收受民詞擅用刑訊目下輿論頗覺平常惟夏大龍朱坤張錦堂張愛心等亦非安分之徒業已飭縣將人証一併解省審辦矣（永） 
[被逼自盡]  
　　小東門外城根居民蔡嘉熊日前失去大洋十三元小洋七十角並銅元珍珠等物疑是同居陳德林所竊控經總工程局提訊判陳幇尋在案茲蔡同弟小桂春迫令初十交出原贜陳情急呑烟身死尸子錫卿卽投縣喊寃王大令飭差拘獲蔡兄弟二人收押昨日午後卽委水利廳孫少尹帶同仵作蒞塲相驗（尺） 
[限期拆讓碍路房屋]  
　　閘北馬路開工後所有閘橋堍之向北各市房均須照章拆讓昨由上海縣王大令飭差恊同閘北地保傳諭各户限三天照章拆讓延干提究云（力） 
[會訊購地糾葛案]  
　　地販陳似蘭陳露劉子濤曹瑞翹等人前代英商馬海包買浦東内地蘆課田畝一案前午後奉襄讞孫明府與英巴副領事會訊高易律師稱被告代馬海包買内地田畆取去價洋至今地不交下說有坆基所有合同再行呈驗陳等延穆律師聲稱今有案中牽涉二人請侯律師到堂觀審今被告訴禀不認且原告亦有錯處緣合同上係與别人所訂且華文合同亦非與馬海所立請堂上察奪兩律師分訴良久遂判一併退去俟念九日午後再訊（孝） 
[總工程局記事]  
　　鄉人陸順發自幼由伊父央媒黃成土聘張阿林之女三妹爲室近已搶親成婚嗣被阿林領回匿居大東門外苛糖坊現爲陸尋見向領不放控經駐防所提女解局孫明府訊判暫行發堂着該坊主催阿林到案核斷○王榮郎草鞋船被匪深夜上船圖用石灰包掩目當塲由巡士拘獲李似德訊明供出同黨游勇韓金標李寳泉由探獲解孫明府訊判各戒責四百下押攺過局六月期滿遞解回籍李押一月○韓思良糾合船户李言茂吳仁甫朱心元賭博由巡目解局訊判韓罰洋一元吳罰六角餘各罰兩角○木械陳瑞木徐阿福在白玉樓吃茶與堂棺王阿珍口角互毆由巡士拘解到局判陳戒責二百徐一百均斥釋○陸阿掌在會館塲開設茶館招車夫王阿四張某等在内抺牌忽然口角由巡士拘局判陸罰洋兩元王張各罰五角斥釋（寸） 
[公共公廨早堂案]  
　　方允甫與張亮卿張润生拖欠德商利　洋行洋七千元報探解究奉中西官判攺押本廨候訊在案昨又　訊襄讞孫明府以原告仍求到案商之師謀君判方交保兩張還押候訂訊核奪○盆湯刑寶記烟館席寶順於六月間被探夥楊挂泉等戳傷六刀報探王長桂先獲楊等三人後獲韓土生一人均經解訊押候在案昨又復訊包探趙銀河等投供查韓實係探夥前曾犯過拆稍案請究訊之席供前因烟妓事被韓糾合探夥關春巧琴桂陶等幇兇求察明府判韓發押捕房三四月滿　　逐出界仍緝拿帮兇羽黨到案訊辦○妓女徐悅蘭不願賣娼奔入濟良所昨日送訊妓供年二十歲常州人由母賣入尙仁里妓院求恩超拔大令判發所擇配○王春山竊洋東銀鑲燭台等物報探解訊判押候函致伊父王濟方代賠　洋二百元在案昨又解訊王供信已去過有收條呈覽判還押再限七天如無賠洋再行擬罪○前惠大洋人控洪阿二撞壞游船一案迭訊押賠在案昨又解訊大信判押西牢九個月○張毛　陸仁榮糾黨攫取劉毛毛金戒指對時表等物報探倪順泉拿究大令以人證未到判還押捕房拿到人證再訊○孟佐廷向同鄉王四堂借洋不遂用刀戳傷車夫丁三出勸亦被戳傷報捕解究大令判孟還押下禮拜六俟丁三等到案訊辦○周阿根竊姚文祥衣服首飾報捕解辦判押半年○王阿根攫取王阿四金耳　報捕解辦判押候下禮拜六解究○紹興人胡五八前同夥在南匯縣新塲鎭地方盜刦寶順信局吳新福船上洋千元爲各鄉人追捕擒獲盜船一只内有胡五八信函一封由南匯縣准即簽提在案今由包探蔡光震拿獲昨解請究胡供實係小的被盜投松江府上控奉批在案請察大令以有牌提未便任賴判押候函致南匯邑尊接復再奪○前同裕在吳春九等倒逃莊票一案訊供交保理　各情已詳本報昨又解訊楊成林供增裕洋行收得同裕莊票銀五百八十兩該保人　幹臣不肯理楚訊之吳與鄭桐江供求寛限料理大令判交原保出外再展限十四天連增裕票銀逐件理淸如違押追不貸（力） 
[法租界捕房事]  
　　徐月亭竊王姓作塲木頭爲捕拘入奉飭押候解辦○李仁山在輪船圖竊經探送捕　諭逐出境外（興） 
[美租界捕房事]  
　　船户聞鳳祥泊舟嘉興路河突被流氓多人搶去洋十餘元並雜物多件聞即投報捕房奉飭在途遇見准娵鳴捕拘辦○百老匯路某西酒店邇因修理門面未領工部局執照　五百十六號捕投報捕頭命聽候查辦○郭長生昨經老朱家宅見迷路男孩一口啼哭當卽送入捕房禀明捕頭意在携回撫養奉飭將該孩送廨定奪○西華得路昨有病人倒臥口噤不言由六百零五號捕送入捕房奉飭送廨安插○某西人在吳淞路　　不休並闖入盈記牛羊肉公司内逢人便毆由公司中人將該西人扭入捕房奉飭押候核辦（似） 
[新租界捕房事]  
　　成都路梁源記木作塌車夫某甲前將四川路六十洋房之牆壁撞壞迄未修理昨由該洋房西人投新閘捕房請究捕頭准即飭探徐阿華將梁傳案諭着即速修還○白克路薛姓家前夜被　　布衣服開單投捕報緝捕頭着包探馬阿美勘緝（力） 
[來函]  
　　南洋端午帥告灾電施子英曾少卿觀察本年徐海灾重恩賞銀兩不敷尙鉅玉帥電請籌辦義振執事與諸善士願　素宏當已設籌就緒刻下灾民待振其急務祈迅賜籌集鉅欵前往灾區散放以振灾黎無任感禱並望子英兄日内蒞寗面商一切爲盻諸大善士統此致意方感印 
 
 
