# 1911 - 159 - 4913774

 

Page 1

 
 
   
 
 

Page 2

 
 
[上諭]  
　　五月十七日内閣奉 
旨載岳賡麟勝佑著加恩賞給二等侍衞松山壽徵延普定昌鳳啟純孚著加恩賞給三等侍衞訥奇先著加恩賞給藍翎侍衞均在大門上行走欽此 
旨寗夏副都統著常連補授欽此監國攝政王鈐章奕劻那桐徐世昌署名 
五月十七日召見内閣總協理澤公張謇王金鎔惠銘史履晉葉芾棠歐家廉 
論說 
[嗚嘑今日之留學生（嘉）（言）]  
　　語曰。國於天地。必有與立。可知一國之强弱存亡。皆恃一國之人心以維繫之。人心一死。則國遂弱而不强。亡而不存。此一定之公例然也。今吾國之人心何如乎。彼所謂最可敬。最尊貴之留學生。豈非自命爲愛國男。兒矯世振俗。激昻慷慨。傷時事之多囏。痛神州之日削。乃决然拂衣而赴東。 
 
 
 

Page 3

 
 
西洋。將欲。吸其新學術新智識新思想以。歸而導開文明一綫之曙光。以共挽沈淪之祖國者哉。迺自近歲以來。征旗翩翩。擔簦負笈以去者接踵。顧不聞有一二學生。翹然得有奇才異能之行。以蔚爲國光者。而於留學之觀念。固未嘗存有何等之目的。而歲耗數萬萬金錢。求其稍足以償其代價者。吾實不獲一覯焉。每下愈况遂相率。爲庸庸之行。不能專心致志。殫其智勇。以憤激振厲於學術之中。而乃逐於淫靡。幾如狐邱之一貉。一任外界之冷嘲熱罵。在在貽吾國羞。而無上之價值。眞不知墮落幾層也矣。穢亂之行。騰笑外邦。名譽之風。埽地殆盡。前此自命爲英雄毫傑者。今則鄉里守正者之不如矣。昔之自詡爲志士仁人者。今直下流無恥之不若矣。人第知舊社會之晦茫閉塞。而不知新人才之頑鈍無恥。抑亦尤有甚者耶。以若而人而責以。擔荷救國之事業。其能有濟也幾何。如此國家縱日言培植人才。將終不能食其報。有隨天演界淘汰以去而巳矣。 
今姑以近事言之。此次考試。雖事關特典。功令所埀。立憲國之人民。以得任官吏爲權利義務。而明載之於法律條文之中。國家掄才之盛意。夫亦何懟。非藉此固無以爲仕進之階焉。然證之士心爲志之說。縱名不掛朝。利無積鏹。入於坎堞　終身手無寸權。亦自有其所嚮。而甚不肯與流俗爭富貴利達之私。必將使吾之藐焉數尺。爲他日再造中國之一人。不可以自甘於小就。而遂爲一時在上。者之所籠罩而已也。乃不以考試爲恥。而一若舍此别無用武之地者。即平日自負傲岸不可一世之士。至此亦復高籃板凳。隨人以進。甘爲攘臂。之馮婦而不辭。而唯冀博得最後之一勝爲得計。迨其入彀也。送門包拜老師。唯恐其與昔時冬烘酸子不肖。吾不知何不愛惜其羽毛。隨風以翺翔。而竟自儕於汚下。以罹其文網也。豈欲藉此以噉名乎。抑欲借此以齒利乎。夫人苟有志何往不得發揮其學問。未見有學位高人之輩。而有寒賤以老於牖下者。若中高第做美官。自問無些毫之利益。以增益於國家。而僅以頭銜之煊赫。詫鄉里而嬌妻妾。吾見其撫膺而有餘愧矣。昔人云。優人登塲。有爲唐明皇者。下塲便不肯與諸優同。坐諸優皆笑之。噫今之所謂新貴者。大開團拜之會。且廣集名伶。氍毹。氈上。其所演者。亦與諸君何異耶。而盛修邊幅。徵逐都城。其一種挾貴驕人之態度。吾知其不爲小呌天楊小樓梅蘭芳諸伶人所竊笑者亦幾希矣。此眞國民人格卑下之一徵也。孟子曰。恥之於人大矣。又曰不恥不若人。何若人有。恥之有無。視人心之存亡。往時士氣雖不振。猶有一二學者。其懷抱不在於膴仕之榮。而在所以致力於躬。師友相與切劘。敎者之養才。與國家之用才。功相等而責尤重。故小積則小效。大積則大效。縱頽波横流之喧豗而不能盡揜耳。今學風板蕩舉一世波靡以隨之。而人類道德之墮落。乃無所底止矣。噫嘻。末流所趨。滔滔不返。吾安得挽狂瀾於旣倒。而拯此已死之人心哉。 
要件 
[吉林諮議局質問撫院不救火災呈]  
　　爲呈請批答事。竊據吉林府城議事會呈稱。吉林自庚子兵燹而後。繼之以水患。益之以鼠疫。剥削備歷。民已幾不聊生。當此呼籲無地控訴無門之時。不意本月初十日。突遭火警。延燒一晝夜。由本城西南隅起。至東北隅止。其間數十道街巷。悉成灰燼。數萬間房屋。徒存焦壁。此異常之災變。不惟吉林所未有。抑亦内省所鮮聞。亡羊之後。必須補牢。議員等與列憲。現正籌議及之。惟此次火災。情形離奇。議員等識見素隘。尚有不可解之疑七項。敢向督撫憲一質問焉。消防隊原爲救火而設。保安警察。亦有救火之責。當是日火警初起彼僅敷衍撲救一二小時。旋即去護公署。餘火聽其自然。以致造成如此慘劇。虎兕出柙。咎歸誰任。此不可解者一。大吏爲僚屬之表率。亦即人民之主腦。當火警猝至。人多慌恐。正宜力持鎭靜。躬督撲救。軍警覩大吏在塲。亦易效命。乃列憲計不出此。見火勢爭熾。除提學未離衙署。督同員役撲救外。餘皆率同内眷。先行遷避。致使全城皆火。竟無救火之人。軍警横行。莫聞指揮之令。說者猶謂各大吏恐革黨之暗殺。所以爾爾。然若全城果被亂黨蹂躪。豈五省會館農事試騐塲等處。遂得無恙耶。抑列憲數人之生命可貴。城内數萬人之生命財産獨輕耶。此不可解者一。錢欵爲萬事之母。當此財政竭蹶之時。經理錢欵者。尤應視爲生命所繫。加意保守。故此次火災。商家被難者雖衆。而其銀錢賬簿。均早運至他處。獨度支司官銀錢號。所存俄帖官帖。焚毁甚巨。同一經理錢欵。何官吏之智慮。反不及市并之商賈。尤可異者。警局存儲之槍械子彈。本可由軍警預爲移出。乃以置之不顧。坐令六百餘枝槍械。二萬餘顆子彈。半付焚如。半任。搶掠其焚毁之事尚小。而搶掠之患實大。此不可解者三。監獄爲司法重地。罪犯類多莠民。火烈之時。弛放看守所。猶可說也。而罪大惡極之犯。亦我任其逃逸。此端一開。將來積匪巨盜。一經囚禁。其徒黨恐有來城縱火。以圖幸脱者。後患茫茫。何堪設想。此不可解者四。陸軍爲國家禦外侮。警察任地方之治安。性質雖殊。究其爲人民之保障則一。其資格之高尚。責任之重大。誠非並通人民。所可企及。在軍警宜如何束身自愛。保衞閭閻。詎料竟有乘此火警。掠民之財物。甚且劫掠不均。兩界互想衝突。夫人民之竭脂膏以供給者。陸軍巡警耳。所恃以攘外安内 
 
 

Page 4

 
 
者。亦陸軍巡警耳。我吉林之軍警。不惟不能保民。竟有如此現象此不可解者五。是晩火旣燎原。人民財産雖無。生命尚在。乃當其遷避時。均被門警堅阻。閉城不放。令人民盡棲身於火林之内。其意何居。此不可解者六。近日調查被災者豈止萬家。何以吉林府示内。註有本府撲救不滅。致二千餘戶同羅浩刧數語。似此含混。情近匿災。確數因何所碍。不實塡註。但遠耳可掩。近目難欺。爲民父母。於此災寝。並不躬親勘騐。自爲人蔽。復以蔽人。此不可解者七。議員等旣爲本城人民代表。凡人民之生命財産。直不啻全體議員等之生命財産。列憲以人民生命財産爲無關痛癢。而議員等則痛癢相關。天職所在。自宜循分以行。公理尚存。尤須平情而論。是以不揣冒昧用將全體疑衷。具情質問。仰懇督撫憲。憫灰燼之餘生。原言語之無狀。詳細答復。以釋議員等疑竇。則受賜無極矣。爲此具文呈請轉詳批答各等情。據此。查該會因對於此次省城火災。頗多疑義。質問七項理由。均爲本局當場共見之事。誠難曲爲諱隱但不知行政各官。何故見災不救。紛然遠避。致釀全城巨災。諒必皆有正當之解釋。究竟如何寓意。非明白宣示。斷難立釋羣疑。事關全體存亡所繫自應照章收受。已經協議公决。理合照章呈請撫部院鑒核。迅卽批答施行。須至呈者。 
專電 
[電一] （北京） 
張謇與澤公一同召見詳陳江蘇諮議局議員辭職原因攝政王擬飭内閣電致江督速將預算頒布施行並明白奏覆 
[電二] 北京 
某相憤諮議局聨合會公呈親貴不宜總理内閣謂爲侵越君主用人持權違背立憲政體請降嚴諭申斥攝政王未允 
[電三] （北京） 
滇督李經羲電奏英索片馬開闢商埠我稍退讓彼進無已西藏永無寗日務請堅持駁拒 
[電四] （北京） 
奉旨電寄蒙邊大臣著查明駐蒙俄員實數以備商請俄廷酌量撤退 
[電五] （北京） 
内閣屬官制已發下奉諭業已議妥無庸再改並諭速即繕奏請旨頒布 
[電六] （北京） 
内閣總理派華世奎檢收吏部案擋該部文選考功兩司留閣五十員 
[電七（北京）]  
黄思永奉旨賞二品頂戴許鼎霖賞正一品三代封典緊要新聞一 
[日俄交涉仍由内外分辦]  
　　終究是不得了 
政府前日以東督趙次帥電告交涉困難屬其勉力辦理巳紀前報茲聞政府近日又連接該督來電謂檢查東三省與日俄兩國未結交涉甚多實在不易着手清理請由中央代籌辦法等語現内閣總恊理以該督一再電告必其中確有爲難之處擬仍按照前議將各項交涉分别緊要次要其可由外省辦結者則仍歸該督辦結如有萬難了結之案准其據情電告酌核提京由外部與日俄兩國公使會商以資清結日昨已由内閣將此情電知該督矣 
[政府不忘粤省亂事]  
内閣昨有電致粤督内開粤省革黨亂後人心不靖謡啄繁興現聞又有會匪在惠州屬一帶地方分投散布誘人入會希圖起事查粤省現在大兵雲集偵騎四出此等匪徒尚敢明目張膽難免有革黨暗中勾結私運接濟情事亟宜分電各文武加兵駐紥嚴密偵緝以杜匪患而重防務 
[翰林院自訂新官制]  
　　保存之新法 
新官制成翰林院當無存留之餘地而在院諸人則四出運動力圖保全初十日又開大會議將院制大加改良聞其自訂新官制草案大致已定公舉章梫張琴水祖培朱汝珍等七人爲起草員一俟草案繕妥即呈掌院畫稿會閣具奏其草案分兩項一改訂名缺議設翰林院掌院大學士二人秩正一品翰林院大學士四人秩同上以前内閣大學士充之翰林院恊辦大學士二人秩從一品以前内閣協辦大學士充之學士六人秩正二品以今制學士升授侍讀學士十人秩正三品以今制侍講學士侍讀學士升授侍講學士十四人秩正四品以今制侍講侍讀改授宏文學士十八人秩正五品以今制撰文秘書郎併改集賢學士無定員秩從五品以今制編修檢討修撰併改庶吉士無定員秩正七品一釐定職掌議設五處七館一堂一廳一所一會五處曰撰文事宜處曰日講事宜處曰中秘圖書處曰典禮事宜處曰供奉事宜處七館曰記注館曰國史館曰功臣館曰會典館曰武英殿繙書館曰國書館曰通儒館堂曰清秘堂内設祕書文牘會計庶務四處廳曰著作廳所曰研 
 
 

Page 5

 
 
究所會曰文官高等試騐委員會其中記注館以今之起居注改設研究所以今之講習所改設通儒館以今之庶常館改設餘亦大半皆係舊制惟文官高等試騐委員會爲新制所特創命意所在殊難推測云 
[中國航空事業將出現]  
　　飛行家之破天荒 
留美畢業生馮如回粤禀准試演自製飛機本勘定在燕塘開演嗣因安記洋行所演飛船閙出孚將軍被刺一事未幾又出革黨擾城之事人情疑誤遂作罷論惟馮如先奉張督諭飭兵備處招待現兵備處因馮君業將機件理妥特禀明張督仍准擇期試演昨已飭由餉械局委員就近札派燕塘工程委員鄺經桓刻日召匠在原勘定地址搭建試演塲廠所有一切經費均由餉械局支發因馮君試演後如有成績得政界之許可卽願在省效力並將飛機報効云 
附譯英國飛艇之成續倫敦城外布利烏有英國飛艇學堂一所該堂之總辦爲樸利野氏曾駕一百馬力之飛艇由倫敦飛至巴黎中途並未停歇樸君自距倫敦十六祁羅米突之恒端地方於午後一點三十七分鐘起程晩五點三十三分即至巴黎布利烏所組織之飛艇公司划房共約四百祁羅米突之遠是日東北風甚烈然樸君並未爲風所抑阻僅被風將飛艇之正路吹斜幸艇中有極佳指南針爲之指導故未十分迷途若以尋常指南針繫於飛艇之上倘爲風摇動卽不能照常行駛甚爲危險先時有姓烏愛洛曼者乘艇即遭是害樸君覩此狂風之情形已將救生圈置於左右以防不測又將地圖展開尋覔赴法之捷徑自艇下望城市頗繁敎堂林立路中須經過拉曼士克河樸君於十六分鐘即渡至彼岸共起高千五百米突後有多人詢其飛高之理由樸君云余之飛高者恐飛於水上有不測之事以便呼救且空中極高處風勢平穩飛行較易也惟樸君飛至法國下落時其情形頗爲困難因地面及水面爲日光烘暖其風無定樸君之艇因之顚簸上下此爲飛艇家極難之時幸慣於飛行者尚不甚懼然此時飛艇陡然下落數丈飛行者之坐位已失所在惟以手足攀附飛艇之機關耳是日樸君未飛行之前數點鐘飛艇公司主人布利烏亦乘車赴巴黎查布君所乘之車係特定者故較尋常之車前三點鐘開行及布君至巴黎時則樸君已在家内延候多時矣由此可見輪船火車均不能及飛艇之迅速也并聞撲君乘飛艇經拉曼士河時在該河過渡之人均爲風浪吹打頭痛異常而撲君竟若仙人之渡海撥風雲而前馳無一毫之折磨今已有人提倡在拉曼士河旁設飛艇公司置艇數十專載渡河搭客自今以後凡不欲乘船者大可乘飛艇至英其樂無涯也 
[越南華僑函爭粤路之激切]  
　　越南海防華商會館致粤路公司函云巧電敬悉即日邀衆股東蒞館集議衆以粤路國有誓死不能公認粤路商辦自有完全理由（一）此路經三省商民與美人力爭美人亦以粤民憤激强迫必致滋閙乃允以重利贖回准歸商辦（二）粤路欵足無須再借（三）粤路股商屢控工程糜費延玩政府不爲懲辦凡我股東正思詰責政府（四）粤路商辦鐵案如山招股章程商辦不成原銀交回是泰山可移商辦粤路斷難摇動（五）粤路現將告成股商正待收千倍之利益縱極强横不能奪取（六）鐵路國有政府自有築路之能力乃可言之今借外債是非國有直各國有耳政府自棄其人民而間接畀與各國此等命令純然無效（七）粤路股款人人一份當執定先朝定案有來刧奪商路者可格殺勿論（八）該路商辦特政府間接借内債耳今借外債授人以柄無此公理（九）路亡國亡政府雖欲賣國我股東斷不能賣路（十）商辦性質買賣自由我辦我路政府雖横鳥能强我以上各條當卽全體議决（中略）嗟乎國必自滅然後人滅之大陸沉沉無可救藥此後如何結局尚未可知敝埠届時或有種種行爲尚祈諸公見諒見諒除卽電覆力爭及公派敝館總理陳君子麗回國親臨會議外謹將敝埠股東全體議决各情先陳一二仍望列公萬衆一心堅持商辦成敗利銳皆將於此舉覘之回首鄉雲不勝翹企 
[粤川漢借票定期出售]  
　　文匯報載十六日柏林電云粤漢川漢官辦鐵路借欵債票定期西六月十六號（卽華歷五月二十日）在英法德匯兌所發售每百磅交納一百零半磅 
[满洲鐵路活動紀]  
錦齊新東督趙次帥以東省振興實業惟鐵路一途關係最要錦璦路綫曾經前督創議借欵奏請開辦惟路綫太遠工程過鉅勢難同時並舉擬就錦齊路綫先行修築所有應用軌條及一切材料日内已咨請郵傳部轉飭湖北漢陽鐵政局從速鑄造解運來奉以便開工 
鐵海自鐵嶺至海城之鐵路上年業經錫督批准商辦嗣以鉅欵難籌延擱至今上月鐵嶺城廂議事會開特别會議卽爲此事茲聞該會提議此路接近遼河關係運輸若不從速興辦南满交通之權胥爲日人壟斷營口一處亦將蕭條惟綜計此路延長五百二十餘里約需四百萬元恐未能立時召集擬先由鐵嶺築至西豐計長一百二十里約需 
 
 

Page 6

 
 
九十萬元即可開築然後再以全省之力籌備全路現已由鐵嶺農會商會勸學所自治會分别擔任股欵並由議事會彭議長聨絡各城組織保路機關勸募股本按東省完全路綫祗此一隅若再擱置日久恐又生出許多枝節吾不禁向奉天二百萬同胞焚香頂禮而禱祝之也 
[東三省之新縉紳錄]  
張金波東三省防營翼長張金波日前電禀趙督辭差回南養疴當經督院覆電慰留並聞日昨特發專電催其迅速來奉以資臂助未識該翼長能惠然肯來否 
葉景葵葉京堂前奉部委赴吉調查大清銀行紙幣等事因公署内各事部署未妥不能起行茲已大致就緒於十一日乘南满汽車赴吉許鼎霖次帥以東省處兩强之間交涉甚繁非幹練之才不足當斯重任現任韓紫石司使委靡不振各項交涉懸案甚多長此以往貽誤非淺故有以許鼎霖觀察試署奉天交涉司之說 
孟秉初趙督蒞任以來以警察爲治内要政故於警察一事甚爲注重擬仍設巡警道一缺管理巡警事宜不歸奉天府節制以專責成又以孟秉初觀察前充巡警總辦辦理甚爲得法有調補巡警道之信 
張印之丁艱留吉補用道張印之觀察自去歲丁艱後即將營口税捐總辦差使交卸回津守制現次帥以東省各項要政需人佐理日昨特電該道飭其迅速來奉俾資任使說者謂該道係次帥姻戚云 
王懋宣淮軍統領王懋宣前奉次帥電調於日昨到奉當卽進見聞其所陳各政次帥甚爲嘉賞惟該統領因材力不及擬卽辭去次假未允日内即當委以重任矣 
趙爾萃北洋製造局總辦直隸候補道趙觀察爾萃係次帥之胞弟於十二日乘京奉汽車來奉未識有何公幹庽居公署内所有奉省司道以下各員非其故舊概不接見以避嫌疑聞其回直之期約在下月中旬 
黄枚郵傳部黄郎中枚昨由京奉火車抵奉今晨謁見督憲晤談至一小時之久探其來奉原因係奉盛大臣命派往安奉鐵路沿綫調查日人改修寛軌及中日兵警屢次起釁各情形現聞該員擬在奉勾留數日即往安東一帶從事調查 
[京師近事]  
新幣制主幣鑄本業已向英國購買銀條分期運交滬廠鼓鑄至輔貨銅幣亦應同時開鑄以備搭用帮辦幣制大臣盛宫保現已商准度部購訂日銅五萬担以爲輔幣鑄本卽由度部電致駐日汪欽使祈轉達本部左丞陳宗嬀就近訂立合同購買十成淨銅五萬担一俟合同訂妥即將銅價脚銀電禀到部以便按數匯解 
喬樹枬困於學丞數年幾有蹉跎髀肉之感近自新内閣成立李家駒寶熙均有調内閣之議而應升之階則以林紹年喬樹稱之資望爲最聞林將以左侍郎實授而喬則可望以右侍郎升補但喬近日憂喜無常蓋與唐尚書不甚融洽恐爲其所阨也 
湖南參謀處總辦一差向未派充刻經軍諮府遴選該省大吏中之有軍事經騐者一人畀以此任聞黄以霖前在鄂垣曾充普通學堂總辦爲某廳長所推許昨已有電飭令擔任此事 
從前京中各部院衙門惟新衙門有星期休息之例而舊衙門則無之自新内閣成立始經定議所有各舊衙門亦於星期日援據各新衙門之例一律休息一日停止入署辦公現巳實行是亦新内閣成立後效果之一也 
時評（東吳） 
[其一]  
　　人民一面。方在力爭商辦。而政府一面。已在。議還商欵。何其事之不相謀耶。 
　　蓋政府易視人民久矣。開會焉。打電焉。一片激烈之風潮。其始非不壯盛。不及數日。卽已風平浪靜。不見初十日粤路會議時。有人主張索還現銀者。衆股東皆唾罵之。而今粤督電奏。非言股東開會。議有官息一律給還現銀之辦法乎。 
　　虎頭蛇尾。本爲我國上下之通病。今政府之對付人民。竟能脱去此習。持以堅忍。而我人民。仍脆弱而不勝事。宜其結果之如斯也。嗚呼。 
[其二]  
　　一督撫到任。則道府以下隨從而往者。必有數十人。此近來習見之事也。 
　　夫以今日各省政事之。繁上級官廳。誠不可無識拔之人。爲之襄理百政。第我見有前任奏調。而後任撤參者矣。且有後任撤參。而前任復來。則又爲之開復保薦者矣。同此眼光。何其用舍黜陟之不同耶。此亦我國用人上一疑問也矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[標兵閙事五花八門之眞相]  
　　山陰追上應接不暇浙省新軍於十六日午後聚衆入城搗店毆警擾亂治安情形已見昨報專電茲悉浙江新軍第八十二標二三兩營駐紥江干管帶耽於酒色隊排等官相率效尤以致全軍兵弁漫無約束營務廢弛軍紀敗壞日前搗毁裕隆茶行一案方在查辦間是日下午三時該營工程隊百餘人例假入城路過大學士牌樓大街副兵某與該處陳福興馬鞍店有隙突往尋釁一言不合糾衆揮拳霎時將全店雜貨器具搗毁净盡怒尚未息復將食灶耙坍聲勢洶洶合市鼎沸崗警極力排解復被遷怒聚而攢毆鄰崗見機遁逃數十人尾追喝打警兵情急逃入同德醬園該標兵卽將該號搗毁其時巡警道方赴追悼會聞變立派劉宗濂二尹馳往彈壓府縣同時繼進而肇事兵弁早已哄散商店衆情憤激倡言罷市經府縣道委等分頭勸慰一面查得陳福興店内雜物盡成韲粉打傷店夥三人傷勢極重同德醬園損失次之亦毆傷棧司一名巡警中傷者一名微傷者及損失軍服佩劍者數人即經府縣冋明楊警道上院請示並飭被擾商店將傷人抬赴地方審判廳請騐起訴同時有該營標兵百餘人在清泰門關帝廟觀劇某失在廟門外購食豆腐漿嫌少爭執遽將漿担跌翻崗警上前勸阻該兵怒其干涉喝令同伴聚衆攢毆該處一局第三派出所近在咫尺聞警馳救致被併打在内其時有鐵路巡警兩名路過其地該兵數十人譁而逐之追入城站票房即與站員爲難幸肇事之際該站已傳電話至標營告急方在聲勢洶洶之際管帶顧乃斌督同隊排各官馳至立命解散一面將重傷之巡士四名抬送審判廳微傷暫時休息聽候查辦同時藩司前亦有該標兵購買香烟論價勢將用武幸府縣路過喝阻僅將烟桌推翻揚長而去同時候潮門頭某雜貨店亦有標兵十餘人恃衆强買致起口角竟將該店櫃台器具搗毁陸軍警路經該處極力勸解反責店主不識人頭一錢不名呼嘯而去同時望江門外某酒店有該標兵聚衆沽飲强欲賒帳不遂亦被打毁一空夫以省會重地而同日同時結伴成羣擾商毁店毆傷巡警形同流寇幾成罷市風潮吾不知其軍律云何矣 
[佛山酒捐大風潮續誌]  
　　又是一塲浩刦 
佛山鎭初九閙事一切情形已紀昨報茲將近日調查所得者彙錄如左居民之損失佛山閙事時有著紅莨衫之長髯老人及白衫者手持雕扇在場指揮事後有人在被拆之梁秋官第拾獲簿册一卷册中編列天地元黄字號所列皆被拆之家數則此舉之早有定策及有人主使已可概見迨至初十日無賴輩意圖搶掠重復鬨入阮莊被阮宅開槍遥擊傷斃各一人始行散去事後在池塘浮起一屍又隨往永興街阮時和藥店遽行拆毁搶掠貨物無算復往承龍街黄祥華住宅搶掠攻入油房計搶去如意油三百罐并銀物等無數統計黄祥華被毁住宅四處店舖二間計損失約在二十萬之譜其尤無理者當搶阮宅時所有金銀首飾納諸懷中女服之美麗者穿在裡面外服男長衫以蓋之並强搶婦女手上金鈪無數檯椅與笨重等物則焚毁凈盡並以梁部曹　及弼頭梁百華堂爲秋官第昆仲亦欲盗拆經主人當天矢誓始得倖免旋至長源棧毁拆時又盡將所畜猪隻數百頭驅入池塘概行溺斃翌日宰賣每觔祗沽數十錢聞該棧損失亦二萬餘金查初十日各家損失視初次被毁不止幾倍統計此役之耗當在四五十萬之外云 
官吏之畏葸佛山此次鬧捐係因酒捐公司前在蓮地第爲坊衆勒遷初五日移至居仁里大夫第坊人以謡言故亦集議勒遷公司方欲搬移而聚觀閒人漸衆遂紛紛擲瓦入内閙成拆毁之事分府都司千總先後馳至勸勿暴動兇徒恃衆毁爛官轎官兵不敢爲難至初十日復再行分頭毁搶當秋官第初十晩被拆後已往二局請派巡士守衞詎數時後巡士不知所往故匪再至得以恣所欲爲聞初九閙事時各官皆諉於佛山兵力太單電省請兵其實爲首倡閙之人數亦無幾且佛山原有巡警數百桂軍五十及商團二百實足制止有餘而四衙到塲後竟不能强硬制止故商民對於地方官皆謂其有以釀成此變云次日黄恊戎培松撫抵佛山後始出示云現奉督憲電諭佛山閙事人衆尚未解散應卽出示曉諭如係安分良民限一點鐘卽行解散倘逾期不散即係亂民格殺勿論等因奉此特諭鎭人知悉現本鎭府已統帶大兵來佛刻又奉督憲電諭自當遵照辦理各宜遵照毋違 
匪徒之訊供佛山大紳莫如洪本與酒捐無涉但前曾辦猪捐此次各無賴乘機將其居屋拆毁當時人數衆多雖有搶掠兵勇亦不敢拿人迨衆人散後有等往掠遺下物件者遂拿獲數人於初十日移解南海縣審辦堂訊時黄妹供伊叔與莫紳同窗現蒙莫紳薦往咸魚街某客行僱工伊聞莫紳之屋被拆親往看明報告叔父因與兵勇口解致被拿解等語其餘三名曾清則在其身上搜出舊鞋一雙羽絨女褲一條謝樹潤孔兆二人身上搜出縐紗女褲綢女褲各一條女背心一件一并解案該三犯仍多方狡避施以刑嚇尚不吐實嗣又捉獲鄧 
 
 

Page 11

 
 
生一人一併解省至次日始行訊明由廣協黄副將南海王令禀報各憲云佛山匪徒藉酒捐滋事一案當塲拿獲彭九曾清謝樹潤梁寳鄧生等五名訊據鄧生供認前曾當勇此次爲首糾集匪黨乘機焚掠拆毁鎭内各舖屋抗拒官兵彭九曾清謝樹潤梁寳等供認同夥毁拆莫如洪等舖屋搶掠得贓拒傷官兵梁寳並認前曾爲匪執有洋鎗在塲各等情不諱該犯等均係當場拿獲搜出贓據並有拒傷官兵重情實屬兇暴衆著核與就地正法章程相符理合禀請核明批飭發回佛山犯事地方就地正法以昭炯戒除飭另行錄供具報外副將培松知縣思章仝叩十二日得省憲批迴聞已將該五犯交西關汎巡防安勇押往佛山正法矣 
分類新聞政界 
山會籌備接濟民食辦法浙江 
　　紹屬八縣本爲産米之區而幅𢄙廣漠戶口殷繁上年秋收歉薄民鮮蓋藏又值鄰省禁運來源日涸市價飛昻致貧民積怨紛紛暴動如臨浦柯橋等處幾釀巨變雖經地方官傳諭米鋪酌量减價以定人心惟青黄不接來日方長即經山會兩縣召集全體士紳開會協商澈查兩縣積榖畝捐實存錢文僅祗三萬四千三百餘串爲數無多購米辦糶委屬不敷經大衆决議仍照上年計口貼錢辦法將前項存欵悉數提出按照兩邑城鎭鄉人丁一百十三萬五千四百七十六名均匀照數分派再行查明極貧次貧戶數於六月初一日起先行開辦至貼錢之多少時間之短長應視貧民戶口衆寡爲斷此時尚難預定一面仍塡發護照督率米商源源運濟以保民食業由增陳兩大令於日前通禀各憲轅請示遵行矣 
[皖北懲辦土匪之手續安徽]  
　　皖北道府聨名電達皖撫據宿州李牧電禀連刦該州任橋匪首石得功業經拿獲巳會同清理積案陳令訊認曾充鹽勇迭次糾刧任橋不諱經督辦營務處李道及蕭牧禀報有案請轉乞示辦等情理合轉禀迄速示飭遵辦職道秀知府鎭叩皖撫接電後當覆電云鳳陽毓道恩守庚電悉宿州匪首石得功前在　橋糾衆連刧曾據事主來轅指控及該州前州蕭牧獲犯訊供禀報有案果係該犯正身訊有確供按照奏准懲辦十匪章程應即就地正法以昭炯戒仰卽飭該州覆訊遵辦錄供報查院元印 
[全警道處置屬官手叚武昌]  
　　調補安徽巡警道全興去歲由京到鄂任時曾帶來七八品警官三十餘員分派在武漢差遣旋因調署鹽道諸人亦因辦事不能得力先後撤去六品警官查裕等十三員其餘則均降瘠差不予事權茲全調任之皖已奉到民部飭知日内卽須起程各隨來警官因在鄂不得志咸欲隨之往皖日昨齊赴警署面求蒙全温諭曰新任王履康觀康觀察亦是諸生老師（王前充民政部高等巡警學堂提調該警官均係該堂畢業出身）來鄂後必善視君等皖省局面較武漢猶小薪俸又極菲薄且恐難於安置諸君暫行在鄂苦守俟鄙人到皖遇有好機會再發電奉邀各員乃稱謝而退 
[責成廉欽道勸辦欽屬酒捐廣東]  
　　欽州屬各酒店現仍抗拒抽捐不肯遵繳粤督因此特電飭廉欽郭道略謂酒捐爲撥抵賭餉全省人民一律負擔未便獨减應再督飭地方官剴切勸導曉以大義務令遵抽仍不得稍涉操切並候行司諭飭總公司轉飭分商體察情形妥爲辦理毋許稍涉抑勒 
外交 
[洋商抗議繭捐新章之駁復杭州]  
　　浙省繭捐新章經吳方伯發布後一般華洋商民咸深反對而上海怡和洋行亦因抗議新章經由駐滬英總領事照會浙撫酌爲寛减等情巳詳前報茲悉增中丞已據理駁復略云查藩司本年整頓繭捐大率皆根據舊案核定無非杜絶流弊並不加徵絲毫雙宫薄皮與單繭捐數價值高下懸殊揀剔分包不但公欵免受損失卽收繭之商人不致以單繭之重價暗受次繭之虧耗歷年積弊皆由行戶侵蝕賣繭鄉民已繳之捐款并以次繭攙入單繭包内欺朦買繭之商人本届整頓辦法飭令揀剔分包公家與商人交相有益但使行戶無從弊混在收繭之洋商不爲行戶所朦且繭係先捐後售捐出鄉民則賣繭鄉民斷不願以次繭繳此重捐自必揀剔出售蠶繭分類挑選皆出自鄉民之力毋庸再由行戶費工費時藩司整頓繭捐係屬請求内政旣經出有告示預使周知各行商等自應一體遵照相應照復貴總領事希卽轉飭怡和行知照施行 
[洋輪灣泊崖門海面之可疑廣東]  
　　粤省政界訪聞初九日有大商輪兩艘掛某國旗灣泊崖門海面　旁有駁艇多隻並未見有人上落情殊可疑昨已飭江固兵輪速卽赴崖督同詳查電復矣 
軍界 
[籌設漢口防營之規畫武昌]  
　　鄂督瑞莘帥以漢口地當衝要商業繁盛將來川粤漢鐵路告成後即有第一等商埠之位置惟素無坐鎭軍旅殊爲缺點歷次派往陸軍駐防實一時權宜之計且鎭協章程仍須回營操練值此時局多故往來要衝未便任其空虚擬於後湖馬路隙地建築坐營一所編練商防砲隊附屬於陸軍第八鎭爲支隊以資鎭懾聞已行知督練三處擬辦矣 
[鄂督位置武學洋員之政策武昌]  
　　湖北陸軍講武堂自去歲開辦原定常年經費六萬兩本年預算陸軍財政不敷甚鉅部議將講武堂停辦現正赶辦卒業定於六月底裁撤聞該堂總辦鄧承拔協統以堂中所聘德英日各國洋敎員六人原訂合同或五年三年不等不得中途辭退特禀請督院核辦瑞制軍以聘用洋員不得中途辭退載在合同然講武堂雖屬停辦仍當代爲安置特飭敎練處提學司查明各學堂有無需用洋員之處隨時聘充敎授以免投閑虚糜薪金 
學務 
[鄂學預儲遊美人材之熱誠武昌]  
　　王文宗因見上年考送游美學生合第二格者甚多第一格則頗難其選乃呈明督院在省籌辦遊美預科學堂以研究英國言語文字爲主課而益以普通科以期養成完備人材現已定期五月十五日起至五月底止在學務公所招生報名以年齡在十四以上十八以下在高等小學以上畢業曾習英文者爲合格入 
 
 

Page 12

 
 
H>第一張後幅第四版 
學後擬定四年畢業至於學費則本省學生月納兩元外省月納四元書籍一切概歸自備堂中不寄膳宿其入學試騐則以中文論說英文誦讀默寫初步作文歷史發問地理發問加减乘除命分等類能完全通曉者始爲上選 
[松郡中校預備畢業之忙碌松江]  
　　松江府中校五年級生張海泉等十三名本應去冬卒業因在堂多肄一學期現定於二十三起二十九止考試畢業届時松府戚太守聞需親臨監試以昭鄭重 
[陸軍小學生奉文升送中學安徽]  
　　陸軍部日前咨行到皖謂陸軍小學堂畢業學生務於七月初間一律送到南洋第四中學聽候攷試入堂肄業其各生升學應用服裝除照准帶制服褂褲靴帽等件外一概不准多携云朱中丞准咨後當即轉飭該小學堂遵照矣 
實業 
[義順醬園調停之辦法松江]  
　　義順醬園因義善源推抵大清銀行欠欵郵部派阮維和部郎來郡以强欲收回不能與商會和平辦理幾致决裂曾詳前報現由松府戚太守會同鄒頡文單子和兩委員與商會紳商議妥以朱家角義盛召估作價二萬五千元郵部提去一萬四千元約期三個月繳清由商會擔保尚有一萬一千元還各存戶欵項松江義順貨物本存戶之物所有牌照房屋生財作價二萬二千元收歸郵部管業轉租於商家開張部中月收租息一百二十元俟有人承頂然後收還原欵雙方均已尤給鄒單兩君刻已部署回京矣 
[密查和大銀行股東實産鎭江]  
　　江北提憲叚軍門因和大銀行倒閉虧欠庫款十餘萬之鉅現訪得鎭江亦有該行巨股股東特遣幹員於日昨來鎭秘密調查有否實産及儲各欵以備封抵矣 
[曁南墾牧公司奏報成立鎭江]  
　　爪哇僑商梁祖祿在寗經營實業勘定鎭郡之西句容夏甸龍潭等處荒地六萬畝遵照奏定有限公司章程設立曁南墾牧公司集股試辦己呈由勸業道禀請督撫兩院奏咨立案並頒鈐記以昭信守現巳奉硃批照准矣 
[鄂督屬意盧洪昶爲遊美團代表湖北]  
　　瑞制軍昨諭勸業道高松如謂美團報聘編制成行非十個月不可粤滬商便均舉代表赴京承商農工商部度支部速定辦法漢口商會亦應派人鄙意以前漢商會總理盧道洪昶前去（盧現充漢口交通銀行總辦及萍鄉煤礦等差）爲宜請卽轉告武漢商會卽舉盧道會同滬粤代表入都妥商武漢商會諒必共表同情云云昨勸業道特遵飭函達武漢總商會該總會諸董等亦頗以爲然惟盧以事繁爲辭故尚未定局成行　　 
雜記 
[哀哉汪參軍浙江]  
　　皖籍汪吉生參軍赴瑞安查禁種烟被戕死事甚慘前經國民禁烟　商同官紳兩界發起假安徽會館仰哲堂於昨日下午特開追悼會是日會塲秩席一奏軍藥二報告開會理由三報告汪公行述四讀祭文五來賓致祭六國民禁烟會員致祭七同鄉致祭八演說九軍樂十閉會入席後首由國民禁烟會會長沈鈞儒君述參軍死事情形次汪公脱弟桂生君致行述次國民禁煙會全體代表張傳保君讀祭文次嘉興聨合會代表褚輔成諸曁分會代表酈韶珊及禁烟公所等讀祭文畢分班致祭均行三掬躬禮孝子稽顙致謝次杭府英太守演說參軍死事及金令賣友比較榮辱語極沉痛並代表撫憲政詞哀悼次褚輔成褚博甫湯爾和沈鈞儒諸君相繼演說畢奏軍樂散會 
[狂哉張視學湖北]  
　　通山縣視學張承哲到差以來不以監視學務爲事日與勸學員鄭鳳鳴等在東門衙門口某土娼家吃酒抹牌報効甚鉅進退敎員全用私意且妄自尊大聲勢赫赫有小學敎員朱懷君進見誤稱閣下二字該視學拍案大怒面罵混帳不應如此稱呼隨以言語躁妄四字禀請撤差又至鄉舍查學敎員張仁宇以該處離市較遠備辦酒筵稍遲恐伊生怒婉言賠謝該視學亦竟以舉止粗疏四字禀請撤差現闔邑大動公憤已來省聨合旅省學界日内卽赴學轅禀控 
[異哉飛魚入湖湖北]  
　　漢陽馬昌湖内水勢極大日昨天將曙時不知何處之魚向空飛來不計其數歷半句鐘之久間有墜下者附近居民檢得烹而食之其味甚美云 
[拙哉烟精妄想鎭江]  
　　鎭郡煙膏各店現因有加徵土税一律停收膏捐之說業此者聞之莫不欣欣色喜以爲從此可大獲其利即一班烟民亦得意非常咸存大弛烟禁復開烟館之望不知加徵土税復雖膏捐停收而於種運吸三者巳訂章程從嚴取締此輩黑籍寃魂何日始能自醒也 
清談 
[粤督奏報路事之疑問]  
前日粤省鐵路股東。聲稱力爭商辦。萬衆一心。而今日粤督之電奏。詳陳辦法。有條不紊則似人已在允可之列。 
嗚呼豈前茲鐵路會塲。之報告爲膺鼎。而今日粤督之奏報乃眞相與。 
雖然夫以粤民之剛勇亦何至於巽懦乃爾。此記者今日所百思不解者也。無已。。且姑俟諸路事大定之一日 
[監國召見議長之疑問]  
　　當諮議局爭持預算之時。而監國忽有召見。議長之舉。此其事果諮議局。福與抑非諮。議局福與。則非吾人所敢知矣。 
雖然。吾聞昔日湯總理之主持浙路。聲聞翕然。衆望交孚。與蘇議局之張議長。同其因事齟齬不得志於大部也。亦與張議長今日爭持預算。不得志於大府者同。然而湯總理竟能始終於路事者。榮以交涉司不就。畀以提學司不去。雖優以三接之殊榮。而湯總理之不改其操心乎爲民者自若。至今兩浙人士。 
恆嘖嘖稱道之　衰。 
嗚呼記者不敏不得不馨香祝之。禱祀求之。日以此屬望於議長之一身矣。 
諧文 
[戲擬將官塲各路收爲國有]  
條陳（笑） 
竊見近日謀國諸公。爲圖利起見。於大借債之後。即有幹路收歸國有之計畫。大抵凡有利路。即欲收歸國有。此袞袞諸公之私意也。顧合商力以辦之鐵路。實爲公共之利路。故甫有收歸國有之命。即大起風潮。孰若將少數人私有之利路。化私爲公。提歸國有乎。但利路以官塲爲最多。由下路以達上路。横亘政界中。除正面一路作爲幹路外。其餘枝路。則有太太路。姨太太路。師爺路。少爺路。甚至房科差役。無不有路。四通八達。年中所得利路。不可數計。論其成本。則非出自官。但取之民。民間以地皮供各路之資料。而官場坐收其利。來往官場者。無日不奔走於山陰道上餘潤沾溉。各飽所欲。天下之路。殆無如此路之大利者。謀國者旣欲圖利。何不將官場各路。收歸國有。盡攬其利。使涓滴盡歸公等乎。且　塲各路。實無股本。不若收回商辦各路。尚須予以公債票。費去一紙也。况提撥陋規。酌給津貼。辦理　案。今將官塲各路。援案提歸國有。官場公忠愛國。更不敢稍有異言。必不知昨日粤路會議收回國有。商民均有憤言。亦斷無敢抵抗者。致有格殺勿論之嚴命　。是否有當。伏候裁奪施行。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[裕源長錢莊之理直氣壯]  
　　竚看周玉帥之保全聲望 
上海商務總會爲周學銘押欵事移復江南鹽巡道文云案准貴道移開據抱告家人李祿禀稱家主原任湖南候補道周諱學銘於宣統元年四月集股創立久大公司向兆興公司買受江浦縣永生洲祿字號地四百另四畞立有江南財政公所官契四紙内三紙每紙計一百畞又一紙計一百另四畝均經江浦縣盖印納税過割在案今家主於本年三月二十日病故檢查原契遺失二紙訪聞有人私將該契向蕪湖泰康錢莊抵押欵項並聞兆興公司亦將此項地畞重復向裕源長銀號及裕蘇官銀號押欵情事種種轇轕皆係經手人從中影射現今老主人前在兩廣總督部堂周特邀請中人澈底清查以期水落石出誠恐此契散失在外輾轉朦混流弊滋多理合呈請道台大人賞准立案並行知江浦縣及上海商會一體立案所有前項地畝凡係兆興公司久大公司名下契紙無論白契紅契一概不准典賣及抵押等事應俟清查明確再行呈請銷案以杜弊混等情據此除批禀悉爾已故家主前購兆興公司江浦縣永生洲祿字號地契散失訪有重復押欵等情旣經邀中澈底清查應准行縣立案不准過戶並移滬寗總商會一體知照以免各商業受愚典押愈滋轕轇掛發外移煩查照等因准此當經錄文傳知裕源長錢莊裕蘇官銀錢局查復去後茲據裕源長莊略稱竊錢莊奉抄示江南鹽巡道憲移文祗悉之下不勝駭詫伏思兆興久大兩公司皆爲周學銘觀察卽味西一人所組織欵項進出亦伊一人所專主宣統元年十二月二十日周觀察偕伊友吳叔良親來錢莊云奉其父之命置買浦江永生洲地畞爲振興商市之基礎取名兆興公司已買定洲地面四百零四畞惟需欵頗鉅願將該地前業主所立賣契一紙并同治十年江浦縣所給執業印照一紙計共永生洲地四百零四畞連同值洋一萬五千七百元之漢冶萍股票三百十四股向職莊抵押銀三萬五千兩言明三對月爲期即宣統二年三月二十日本利清還如數取贖挽伊友吳叔良爲中証由周學銘觀察親書押據交職莊收執爲憑其欵卽由周觀察親自取去豈知上年三月二十日到期往催一味游約至秋間滬市奇緊職莊亦周轉不靈停貿收帳因所領交通銀行拆欵無可籌還由該行將職莊受押之周觀察名下兆興公司浦口洲地及漢冶萍股票悉數提去備抵押欵經職莊執事潘錫五至周處力索多次依然延宕計至卜年十二月止當面揭算共欠本息銀四萬餘兩周觀察因歲暮回皖一再來函商緩親筆書明四萬餘兩之數併有弟非誑騙人財之語不料本年三月二十後忽聞周學銘觀察病故之耗職莊派友至蕪吊唁并面謁伊父周制軍伊弟周學熙觀察將味西觀察之親筆押據書信呈騐蒙玉帥與學熙觀察面允查明備欵清贖囑職莊在滬靜候是味西觀察在職莊所抵欵項早爲其封翁介弟所承認今忽遣抱至皖南道署朦請立案謂爲逃興公司理復押欵殊難索解但職莊受抵此産有周學銘觀察親筆押據及浦口洲地前業戶原賣契同治十年江浦縣老印載明四百零四畞全數憑証確鑿且有漢冶萍股票一併作抵毫無轇轕私押情弊實爲商律所載執有完全憑証之人豈容任意飾卸拖累延宕爲此具略呈乞鑒察移請江南鹽巡道憲諭飭周姓迅速清贖以保隆名而全信用等情據此敝會察閱原略並由該莊執事呈驗周味西觀察親筆押據信函均屬確實可憑自非外人私行重押之欵應飭從速取贖以清欵項茲據前情相應備文移復爲此合移貴道請煩查照希卽諭飭周姓尅日清贖以保聲望而恤商艱 
[江督派員理帳]  
　　北市義善源票號被欠欠人各欵迄未料理茲悉江督張制軍業已咨部派令任逢莘（名錫汾）劉健之（名體乾）兩觀察專事清理以嚴漁三君爲書記長又派勸業道李子川觀察專理南京寳善源各欵刻已分别下札入手查帳矣 
[美領與廨員齟齬六誌]  
　　駐滬美副領事哲君與公共公廨讞員齟齬一事迭誌前報茲悉讞員寳大令雖已一再照會美領切實商勸哲君仍執前言非將趙冠卿張鴻卿着保交案决不蒞廨會審故昨日堂期各捕房解案人犯仍由寶大令諭令帶回俟商議妥洽於禮拜四堂期解訊又據訪員續報獻員寳大令已遵道批諭飭趙冠卿之保人將趙交案因趙現正患病未經交出至張鴻卿一案所欠尾找銀一百七十五兩已由張之保人如數繳案昨日寳大令已將兩案辦理情形函告美領聞下次堂期可以照常會審矣 
[國民總會進行方策]  
　　國民總會於昨日午後二時在朱家橋事務所開第一次職員會公籌進行方策先由坐辦葉惠鈞報告開會次序（一）正會長沈縵雲君因病未痊暫時不能到會立事當公推庶務幹事朱少屏君暫行代理衆皆贊成（二）公推各部職員（庶務）朱少屏盧 
 
 

Page 19

 
 
韓昌史家麟傅夢豪（會計）王石麟章木良（書記）楊千里李懷霜程文卿蔣洗凡（評議部）童弼臣張虎臣章佩乙農勁孫王詠琴柳成烈趙星台由霽雲徐際青蔡綱潘訓初林濟青（調查部）陳英士徐耀遠王渠玉王漢良高錦舟明少貞徐榕圃余作民（編輯部）瞿紹伊方爕尹秦鐵珊朱伯爲桑丹生戴伯行吳書箴鄭仲警（三）布告全國登告白宣示宗旨通信各省諮議局自治公所敎育會商會及各團體速行組織分會恊力進行（四）籌議經常費日來先後收入各捐款約四百元預算每月經費約在百元左右僅恃此款恐難持久當議决由各團體及諸職員每月担認若干按月交納均大贊成簽名承認（五）電告東京留日中國國民會及東三省雲南福建各處電文如下昨日開成立大會到五千餘人公舉會長沈縵雲副會長馬湘伯坐辦葉惠鈞乞奮進國民總會同人叩 
[提法司勘視審判廳續誌]  
　　江蘇提法使左廉訪孝同由省至滬駐節新洋務局已誌前報昨日午前十句鐘乘坐馬車帶同隨員知府吳其昌同知許逢時知縣宗能述等進城到縣當經田大令曁襄審委員承明府厚迓入花廳欵以茗點面陳一切要公並將所繪之滬南江蘇海運局舊址擬造高等審判分廳之圖樣及東廳署舊址擬造地方審判廳之圖樣呈覽廉訪閱畢轉給各隨員挨次傳觀旋又提議圖式雖尚完美究是外表而内容之組織尤屬緊要務使一室合一室之用衆皆稱是旋由大令陪同至東廳基址察勘一週廉訪謂此處適居城之中心點建立審判廳極爲合宜惟東廳一缺或應裁併或應遷地另建容俟議决施行繼又導至新造監獄勘視一週廉訪謂旣已工竣亟須將内容安排定妥庶各犯可速還禁又至自新待質兩所勘視亦均贊許正欲出外忽有自新所押犯曾子唯（即去年冒官撞騙由前滬軍營管帶函送到縣訊實判押之犯）極口喊寃即由隨員收取呈詞諭謂待呈大人閱看爾須靜候核示不得在所滋鬧曾唯唯稱謝左廉訪旋同隨員至道署拜會又至太平街裘公館由主人迓人欵以午膳即出小東門往北回至行轅訂定今日午前至江蘇海運局舊址察勘形勢 
[英皇加冕慶典之預備]  
　　本月二十六日爲英皇加冕之期英美法三租界各西商届時均擬懸燈以伸慶賀聞捕房總巡昨已傳諭各捕頭預爲佈置一切矣 
[騙娶英籍女子]  
　　曾入英籍之華人辜守謙業巳病故遺有十六歳女兒名梅卿茲由其妻黄氏作主憑媒周老太婆許於住居法租界之朱永康爲妻詎過門後得悉朱已有婦黄氏以朱騙女作妾憤恨殊甚已於前日禀請英總領事照會華官提訊矣 
[兵輪帶偵悉盜蹤]  
　　夥刦常熟縣境莫城鎭時姓家珠飾鉅贓之盜匪某某等三人携贓逃至上海匿居英租界某里内經浙江水師兵輪管帶張協鎭偵悉於前日派艦長林鵬帶同偵探何寳善等來滬投文公共公廨聲請照會捕房派探協緝務獲究辦 
[洋商索償損失]  
　　英商羅樂山前由香港乘招商局美孚輪船來滬因在洋面與該局廣利輪船互撞全船沉沒致該商所帶值洋二千七百餘元之行李各物悉歸烏有茲悉該洋商已開單呈請英總領事照會公共公廨轉請招商局如數追賠不識局能允認否 
[夥友累及店主]  
　　浦東人朱子琴丁寳堂張心田等十人前爲開河閙事一案赴京控告董事羅織無辜事後查得列名之龔朱兩姓均已去世當將各人發回上海道署轉發松江府查究訊埋到府後即奉戚太守飭將丁寳堂收押華亭縣署其餘各人由松江西門外澤潤橋西張順泰皮箱店主即航船戶張掌生具保出外迄今被告尚未提到而原告已賄差私逃致爲戚太守查知立提保人到案親訊張稱所保各人均非熟識實被店夥瞿雲卿私蓋圖章求鑒當飭該保人重責四百板限三天交人詎瞿亦情虚逃遁店卽逼倒昨張來滬偵知瞿與該原告俱匿迹南馬頭地方立報南區飭探查提務獲解究 
[城内]  
拐匪收押○著名流氓大頭全全串通蟻媒陳氏（綽號雌老虎）誘拐小孩王明德小流海由捕頭徐文查獲解縣經襄讞承明府訊知尚有同黨已被租界包探拘獲解交捕房收押判兩孩發交普有堂留養大頭全全陳氏收押自新所候再核辦 
笞責賭徒○曹家渡巡防局函解賭徒江月明朱金卿張月根王毛弟四人到縣由承襄讞提訊四人同供均做牛皮廠小工供該處某氏樓房住宿因樓下有人抺牌小的等下樓觀看致破悮拘承明府謂巡局員親自捉賭爾等尚敢拒捕肆毆局勇復將面盆水潑在局員頭上實屬目無官長可惡已極判各責三百板還押再究 
展限清理○隆茂昌米店夥張瑞生日前在一路分局控瞿漢奇拖欠米洋一百零六元九角曾經德區長訊判限期料理詎瞿先交四十元後置之不理張又投局禀催着保交案訊據瞿供現已失業叩求寛限措繳判展限一月清理如違押追 
釋放兇徒○江西人劉鴻羣前將沈金生用刀戳傷由縣差拘獲訊押在案茲沈傷勢已愈由田大令提訊判送江西會館安插詎該會館董事不允收留函復到縣謂本會館向章不收犯案之人無論所犯民事刑事概不收受云云昨經帮審承明府復訊劉鴻羣供稱覊押所中爲日已久叩求恩宥判從寛具改過切結斥釋 
縣批四則○金桂華禀批據繳洋一百元合之前繳之一百二十元共計二百二十元存候傳領其餘八十元並即刻速繳呈至此案黄本鈞原據始終未呈殊屬不合應候先行吊驗以便查核欠數分别飭繳現姑暫予緩提董有才禀批該商民前呈謂店底生財共洋一百元當代向張姓借洋由周出立欠據等語是明明自稱代借今謂並非代借而以生財底貨憑條作抵則非周姓另立欠據可知前後自相矛盾且前呈叙明工程局斷合該商還張洋一百元還周洋五十元是非但張姓之一百元非周福森所應還且該商與周尚另有五十元之交涉抺不聲叙顯係揑飾仍不准抄據更不足憑擲遠張良臣票批是項借欵洋三百五十元内有一百五十元訊係陳如卿將方單附借已飭保着交押追該商應將田單抵據即日呈案不得以洋商藉口推諉特斥唐陳氏禀批唐順順旣不遵諭將拆毁房屋物件修復交還復令其母唐周氏揑稱事已了結朦請保釋實屬玩抗移候飭差立着保人交案訊究押賠道轅記事○江蘇提法司左孝同昨晨到道拜會劉觀察飭丁擋駕民政部主事魏勛到道拜會上海縣帮審委員承厚到道禀見 
[南市]  
幸未燎原○前晩九句餘鐘十六舖老馬 
 
 

Page 20

 
 
路仁安里二十二號門牌黄寳餘家因妻臥病忙碌悮將洋油燈潑翻即由救火會洋龍到塲救熄僅燬床褥餘未殃及旋由八十二號崗巡將黄拘至自治公所警法當值處詰明無心失火罰洋兩元充公 
無可推托○向操花衣業之陸晴卿昨至裁判所控告住居張河浜之沈勗剛前來說合股開揚子興商公司商人附股銀二百兩舉朱敬輿爲買辦沈爲司帳邇已拆股歇業被沈掯留股本及經手用錢銀八十餘兩請爲追繳裁判官准即飭投傳訊詎沈已雇令邢龍桂之駁船搬家避住公共租界嘉興路當將船戶扭案供由長順米店代雇判交管帮保出候沈到案訊核旣而沈自投案聲稱此項銀兩係由買辦收去一昧推託判沈交保限本月底理處 
船戶負債○浦東洋涇鎭協順宏木行執事陳月山昨至裁判所控被陸家渡船戶朱阿弟於光緒三十二年憑戴茂豐爲中將船抵去洋一百元陸續收過息洋五十元其餘本利無着求請究追並有張二寳附控朱欠借洋五十元共計本利已有八十元訊之朱供小的所虧甚鉅惟查此船值洋三百餘元求鑒判交管帮保出將船變價料理 
拔還舊債○公昇水菓行執事陳長生扭洞庭山水菓客人湯潤泉至裁到所控被欠去貨洋一百十七元零曾由伊父將田單推抵多年仍置不理訊之湯供因無力求斷判交保限本月起每月拔洋十元俟理楚後將單給領 
[閘北]  
不認撮合○江北人袁鶴泉控蔡王氏與姘夫吳阿大牽引伊妹小瑞芝至法界小客棧内與陳三姦宿一去不回等情昨經四路分局蕭區長集訊王氏供婦人與吳姘識事實有之惟袁妹與陳三姘識則並非由婦人撮合求鑒判吳阿大收押王氏交保限兩天交到瑞芝陳三再行訊辦 
誰是公正○潘子卿控陸康明欠飯錢三十餘千並借去生財什物值洋二十餘元昨經四路分局蕭區長集訊供詞各執判令出外各邀公正人理處 
是否串騙○江北人王天榮去年央高學成爲媒聘定某姓女爲媳出洋六十元刻因某姓不知去向前日由王將高扭控四路分局昨經蕭區長提訊判高還押候補提人証再行覆訊 
分期還債○車仁章控張金榮欠借洋二十元不還昨經四路分局蕭區長提訊判張交保分期歸還 
[英租界]  
追獲竊賊○蕪湖人陳榮生初寓於石路吉陞棧因竊同寓惲福同值洋七千餘元之珠飾各物改名張紹臣移寓寳善街某旅館内經惲報請捕房查緝未獲詎昨晨陳帶有行李等物擬乘寗滬火車回籍被老閘捕房探目張寳榮包探沈阿岳偵悉協同二十七號西探追至車站查獲寄押警局回禀捕頭請廨由票移提歸案訊究 
查獲賊贓○交通銀行用人王利惠失竊衣物報知捕房昨派包探王桂庭在某押店内查獲原贓烟袋一支當即吊存捕房傳王認領 
賊亦好古○三馬路昧古精舍古董店失竊古磁器具昨投總巡捕房報請查緝 
夫竊電燈○河南路大綸綢莊門前之電燈四盞忽被匪徒竊去昨由該號夥陳晉夫報知捕房請爲偵緝 
查究收贓○北京路一千一百七十號舊貨店主婦李陳氏因收買老公茂洋行失竊之銅器等物被探查獲禀准公廨於昨日出單傳訊 
拿獲過犯○過犯高麻子昨在四馬路被五百二十五號西捕查見拘入捕房押候解廨訊究 
探捕獲賊○王永奎昨竊浙江路張順記家布蓬携至法租界圖消被十三號包探查獲送入總巡捕房押候究辦又徐桂生昨竊蕪湖路李子光家衣物破包探葛祖元查獲拘入捕房收押曹開靜昨竊乾記路泰崇莊内木器被捕拘獲帶入捕房押候解究 
[美租界]  
突如其來○阮永祥前晩闖入北四川路一百六十四號門牌妓女王阿妹室内適有狎客某甲在内大起衝突互扭至捕房報告阮稱失去票洋二十餘元並稱在法捕房充當華捕捕頭諭候照會法捕房查明核辦索債衝突○毛金標汪阿金二人昨在吳淞路因債務紏葛互相口角扭控捕房飭赴公廨禀控 
偷兒被獲○李才元昨在南陽丸商輪上竊得綢衣八件由探宋掌桂查獲拘押捕房候辦 
[法租界]  
中人朦敝○洋人巴吉控地保蔡恂成不贖抵押地産請予拍賣抵償待情前日又由捕房將中人顧桂林譚長生傳至公廨請訊顧供蔡前將地産抵於巴吉計洋八百元言明利息每月十一元二角確由小的經手與譚作中迄已多年利息未付訊之蔡供歴年月息照給並不拖欠有摺可証今顧將摺藏匿作弊况此地業已與顧　妥再找小的洋六百元過割了事今忽有洋人出面涉訟不知是阿奸計質之原告洋人稱歷年利息無着顧稱小的收過十五元所有摺子或遣失在家務求寛限尋交聶司馬察得此事實係顧一人朦蔽判一併交保限蔡於一月内將本料理所有利息俟對明摺子再核 
薄罰了事○九十八號華捕投廨訴稱楊云卿前將陳阿三綑縛私刑吊打解案請究陳供曾薦友人至楊處租車拉載生意嗣因楊失去什物疑係小的串竊遽被吊打求鑒聶司馬以楊有違章程例應重辦姑念有病從寛罰洋三元以儆陳亦非好人當堂斥退故態復萌○碼頭剪綹賊楊寶土日前摸竊江新輪船司事人皮夾一個内有小洋十餘角報緝未獲詎前日又至他輪圖肆故技當被巡丁頭目查見拘送據房吊出原贓解廨請辦判枷號一月發碼頭示衆贓物給予該頭目領回 
惡姑宜懲○嚴王氏時將養媳毒虐經鄰人不服報由捕房將氏拘解公廨訊究判押候查明從嚴懲辦 
[海上閒談]  
　　吾報界之贊成慈善事業。固欲爲社會謀幸福也。乃人心不古。間有借慈善之名。爲一已之誇耀者。亦有借慈善之名。爲個人之私利者。而對吾報界。則满口仁義道德。責令提倡。吾報界惡知其非别有肺腸哉。 
　　惟卽爲慈善界中之人。當知人能自盡其責。則心已安。若彼旣自盡其責矣。而强欲人之能盡其責。則非特其性已粗。大失仁厚之道。怒其用心未必能爲人所共諒。而有竊竊私議者矣不　一亦慈善事業之一大阻力歟。 
　　嗚呼。若輩亦曾見華洋大慈善家。勸募鉅萬。初何嘗有沾沽自喜之色哉。而吾報界之贊成。則從未稍懈。是可以知吾吾報界之所以樂爲提倡矣。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[南斐洲杜省華僑五年抗例血淚書]  
敬啟者去年五月本社被杜政府押解出口各同志共二十五人業已先後復回杜省有判罰苦工六星期有判罰苦工三閱月釋放至監房門首又被捕仍判出口因杜政府把握用盡而未押解權宜釋放者各同志現均在囹圄桎梏之中梁主席萃軒現尚在獄西文書記葉君啟佑又經監禁三月業已二月八號平安出獄而此次被押孟買諸同志復回斐洲本社公舉葉君啟佑前往那他海口料理登岸事宜及抵杜界亦同被逮捕現因諸務悾惚展限四月二十一號到案亦拚備投監矣總之杜政府有苛例一日卽行一日苛例我同志亦有苛例一日即抗一日苛例姑勿論其何時得以安居樂業當以目的達到爲準嗟乎西哲盧騷氏約論强者之權彼杜政府殆紛紜顚倒而無底止能不歟悲我同志亦備嘗辛苦未有窮期豈不懿哉摘錄岌當省（即好望角）聨盟議院宣布删除禁口例草案載在二月二十五號聨盟官報岌當省則删除一千九百零六年第三十號禁口例本社註岌當省一千九百零四年所起獨禁華人苛例並未提及當無删除也那他省則删除一千九百零三年第三十號禁口例殆一千九百零六年改訂第三號禁口例亦一概删除付利士的省則删除一千八百九十九年第十六號禁口例凡外人不準到付省者一概删除杜蘭斯哇省則删除一千九百零七年第二號改訂亞洲例概行廢棄獨亞洲人子女註册例一條未除至一千九百零七年所起第十五號禁口例殆一千九百零八年改訂第三十八號禁口例亦一並删除若夫一千九百零二年所起第二十五號太平保護例均同時廢棄本社註杜省一千九百零八年所起改良亞洲例七欵並未提及當無删除也本年二月二十五號聨盟議院掌例官士墨史宣佈各省删除禁口例事宜當卽佈告事聨盟政府新訂禁口例一條不拘黑白人等凡有學問者均可自由往來獨杜省只限亞洲有學問六人入境後無庸註册客臘英京電詢聨盟政府波打云亞洲人有學問者如何相待當時波打覆理藩院電言杜省今旣限東亞人有學問者六人入境若合四省而言當以十二人爲率縱再多亦無不可卽有學問之人四省均可往來迨三月四號斯墨史亦有電到印度律師乾地處言凡亞洲人有學問者各省均可往來洎夫三月七號第二次宣佈亦一如前登時適有付利士的省議員羣起反對曰亞洲人從無到付省者今準亞洲人有學問者自由往來斷不公認當時斯墨史答曰今日所訂禁口例英皇允準印度總督允願亞洲商人允從不由你等不允等語此刻斯墨史一面電達律師乾地稱本政府全無意删除付省之亞洲禁口例云蓋緣付省原日不準亞洲人足跡其間（好望角苛待華人之例别色人等俱無惟獨華人岌省之華人苛例又未除是華人有學問者亦不準到岌屬可不言而知是以本社赶緊電逹各埠中華會館宜力爭者國體所關人品所繫若不與之力爭彼固以亡國賤奴視我果電爭不願允合杜岌那三省華僑才智心力而對待之靡有不濟但律師乾地現親往岌當見斯墨史將聨盟議院中所有與英京往來公文業已先允東亞人有學問者自由往來證據逐一辯論旋閱日報載律師乾地言若再因抵抗不特杜省亞洲人已也必合岌當那他等省亞洲人而抵抗之至近日所有交涉如何之處尚未得悉容得確實消息方敢報告於大雅之前本社按草案者卽未定草仍有損益於其中至有學問者自由往來等語是指有學問人口之人便可自由往來若删除各省禁口例等句是指五洲人而言切勿悮認禁口例已除何以我華人仍不準來不思岌省限制華人入口例並未删除今新訂禁口例亞洲人又有限額諒現仍居留東亞人隨後當可往返無阻惟仍照各省原有華人禁例爲準望諸君勿悮會其細思之但岌當省一千九百零四年所起禁制華人苛例經劉領事早旣備文咨懇删除彼聨盟政府不允删除則岌屬諸君諒有所聞無用贅述本社同志業已上月間又向劉領事手將來往公文交律師乾地一閱隨請代作一禀仍由劉領事簽名呈遞懇聨盟政府將一千九百零四年獨起華人苛例一律删除大意謂當日立此嚴例因杜省定招華工恐防金礦工人逃竄岌屬起見今杜省華工遣散已久則此例亦宜一概删除以昭公道而敦國誼等語不卜作何答覆本月五號因劉領事起程東旋本社由電話傳詢據劉領事覆稱尚未回音俟得批發再行奉告望岌屬諸君幸勿見責本社冒昧從事實爲厚幸若夫杜省華僑不外八百餘人自三抗苛例以來分爲三派一不抗黨一中立黨一抗黨所藉爲支持終局與民更始者僅本社三百餘同志耳數年來被逮捕禁錮絡繹於牢獄中者時有數十人自被押解出口外則本社同志又復被捕經官判斷出口而未押解者不下七十人所有賸卒餘兵日夜增塞築壘爲接厲之具但印度律師乾地同病相憐雖犧甡己身性命財産與之力爭理固其宜然大律師冰順英人也何以數年間不受本社分毫薪金凡遇苛例案代我同志作辯護士幾以舌敝唇焦耗費其有用之精神因見本社所持宗旨光明磊落人格亦稍具獨立性質故天地爲之昭鑒鬼神爲之呵護凡圓顱方趾之倫莫不親愛况其素受高等文明敎育學有根柢主持人道尊重民權也耶（未完） 
國外新聞 
[阿爾巴利亞亂事已平]  
　　十六日倫敦電云據君士坦丁電稱外國輿論評詆土政府在阿爾巴利亞所行之政策雖土人初以爲此即表示外國之干涉羣懷怒意今則已有極大之感動土耳其各報對於此事議論和平並主張審度阿爾巴利亞合理之要求同日栢林電云土耳其大軍在阿爾拉皮亞勦亂業已成功亂民均被驅逐離開芒台里格洛邊界意大利已將軍艦由特拉沙調回土耳其官塲在萊斯克白開會討論以後款待阿民辦法土皇穆哈默德第五時亦在座大約將大赦亂民云 
[法摩反對西班牙占地]  
　　十七日倫敦電云西班牙占據拉拉區及阿爾卡柴兩地法國大爲震動謂將變棄所有約言及開摩洛哥瓜分之端云十六日倫敦電云據西班牙京城續電稱摩洛哥政府已反對西班牙占據阿爾卡柴同日柏林電云法政府宣稱西班 
 
 

Page 27

 
 
牙派軍占據拉拉區及阿爾卡柴實爲違背條約之舉西班牙政府則謂彼軍占據該地係屬暫時之舉德英政府則寂然無言 
[英國戰艦修竣出塢]  
　　十七日倫敦電云英國奪雷諾脱巡洋艦印拂萊克齊勃爾號前爲奪雷諾脱式戰艦培爾洛豐號撞傷入塢修理晝夜工作今已修竣出塢具修理之速實爲從來所未有 
[東京博覽會總理辭職]  
　　十七日東京電云東京大博覽會總理業已辭職不日將宣布准其所請（以上譯文匯報） 
[帝國大會會議近聞]  
　　十六日倫敦電云帝國大會會議之際已將鈕西蘭代表提出重行組織殖民部之議案所銷因無人贊成也 
[萬國航業罷工在卽]  
　　十六日倫敦電云水后公會書記韋爾森君已最後上書船業主人請於各水后倚賴罷工之前設立解和處討論彼等之要求並詳述罷工之有害及影響之遠大文匯報載十七日倫敦電云據利物浦宣稱萬國航業罷工之日期將於數小時内决定 
[中國又多一漏巵矣]  
　　满洲日報載稱中國各處所銷之專賣藥似有發達之望計仁丹一項去年由日運華者共值日洋四十五萬元内有五分之一運至满洲（以上譯字林報） 
[中國體育之進步]  
　　倫敦支那報載稱一千九百十二年瑞典京城舉行大運動會中國運動家將與各國代表爭賽此實边動歷史上第一次創見之舉近三年來有某英人敎授上海大學學生各種運動術嘗致書某君曰余不望中國學生能得大榮耀因彼等近始學習運動故也惟此間亦大有人才余信中國學生必能與日人並駕齊驅云云中國運動家之人會已由該大會組織人允許並答書謂彼等殊樂瞻中國人表之藝云 
小說 
[殖民小說華僑淚] （四十） 
德律文和鄭國昌聽了都說不錯。當下大家定了主意。便一同走過隔壁房内。見了張月華。和他說了一遍。張月華想了一回。委實也沒有别的法兒。只得對范鳳洲道。鳳洲先生的話。雖然不差。但是我的意思。只想設法報仇。並不想收回家産。如今我想起來。也不用這般費事。我現在帶有手槍。只消去見了弗蘭脱。出其不意的給他一鎗。打死了他。便算報了仇恨。豈不乾净。范鳳洲聽了。知道他要去打死了弗蘭脱。自已也要回鎗目擊。把這條性命。和他拚上一拚。連忙勸道。女士這個主意。不見得十分妥當。女士旣有這般學問。又有這般財力。將來正好和同胞華僑。大大的做些事業。何必把這條性命。去拚道樣的人。如今鄙人等正在游歷南洋各島考察華僑的情形。女士不如等收回家産之後。同著鄙人等去游歷一番。一則借此消愁。二則長些閱歷。也是好的。女士以爲何如。張月華聽了。秋波一轉。檀口微開。飄轉眼來。把范鳳洲看了一下。對著他微微的點一點頭。范鳳洲見了。心上也自歡喜。三人略坐一回。告辭要走。張月華殷勤稱謝送出房來。又看了范鳳洲一眼。方才進去。這裡鄭國昌又和德律文商量了一會。德律文便立刻寫了一封信到訴訟所去。本來德律文是個著名的律師。訴訟所接了他的信。不敢怠慢。便移文陸軍防營。把弗蘭脱傳來質訊。果然應了范鳳洲的話兒。起先裁判官和檢查員等。都怪德律文庇護中國人。神色之間。狠有些不以爲然的模樣。直到德律文把范鳳洲。的一番說話。宣布出來。登時的大家肅然起敬。裁判官也連連點頭。斷令弗蘭脱將張月華家産。全數繳還。立時交割。張月華收回了家産。倒也隨隨便便的。並不見十分歡喜。只把一個弗蘭脱。氣得個一言不發。四體皆酥。眼看著已經到手的家財。生生的被德律文一席話兒。奪得個乾乾净净。寸草不留不由的切齒痛恨。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
