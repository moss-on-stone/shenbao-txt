# 1904 - 148 - 4911177

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折　驚去住兩難死生莫卜　天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁入各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[美儒李佳白先生講義]  
　　合天下六大洲無論何種何教上自王公下至庶民莫不有當明之禮卽莫不有當行之禮儒者輒曰某國爲全化之國某國爲半化之國亦皆視　儀爲轉移也雖中西風俗各殊禮儀不一西國以脫帽爲恭中國以整冠爲敬西國以握手爲禮中國以拜跪爲䖍而各行其是存心則一也中外官長相見之禮儀前已言之悉矣今請以外國民人謁見中國官長之禮儀敬爲諸君一陳尚乞匡我不逮焉一曰條約所載關乎平民也外人之至中國者等類不齊心志亦異有求本國之利益者欽使領事是也有求中國之利益者教士是也有求一已之利益者商人是也而原訂之約綜爲兩途曰官曰民官者指欽使領事而言道咸以來疉訂條約中國官長應以賓主之禮相待彼此接見勿得輕視如初民者指教士商人而言條約載明原不能與中國官長平禮往來卽有事故須用禀帖書明緣由先呈本國領事核准轉交中國官長按情辨理從未能公然出入衙署干預挾制也二曰章程所定關乎教士也光緒二十六年駐京法國欽使與天主教樊主教商諸總理衙門另立新章各省主教與督撫平職各府大司鐸與司道平職各州縣司鐸與州縣官平職遇有民教不知及其他教務或用照會或往面商皆可說者謂天主教往往竊取中國官場之虚聲乘輿也拜會也餽贈也專以接交中國官長爲事以播揚教會之聲名而不知天主教主教多係才德兼優之士且奉教皇之命掌教斯土所有教中之救與國主所派之欽使相同則中國官長以禮接待情也禮也何僭越之有哉鄙人旣非天主教士亦非外國官長按條約所言不過一平民卫幼讀書卽仰中國之惑名聖人之雅教神遊久矣癸未年始得航海來華司教東魯靜觀時勢洞察情形思有以使中外一家共樂昇平也維是君子之德風小人之德草欲開中國之民智必先交接中國之官長則收效較爲易易爰矢志攺束華裝習學中國言語文字及官場一切禮儀數易寒暄始能知其大槪某日整肅衣冠晉謁某道員而當時某道員以我爲外國之平民託故不見後至京師奔圤於王公大人之門冀得一面以慰外懷而王公大人非辭以公出卽囑以擋駕甚有託病不見者嗟乎鄙人雖不才非敢曰如武侯之望蜀似季子之說作而數萬里跋涉重洋棄天倫之樂寄居異域他鄉爲公乎爲私乎中國官長如此拒絶在他人未有不喪志灰心者會曾惠敏公自海外歸來其幕友某西人爲余之莫逆交因得將余來華本意及尚賢堂宗旨轉達曾公曾公卽請見並囑余往謁外務部有能之大臣徐公用儀余遵命而往得見徐公於私第暢叙一時之久多蒙奬勵蓋至是余與中國官長交接往來之門啓矣旣而曾徐二公及廖公壽恒先後駕臨報謁　時鄙人寓於矮小廟宇中並非寓外國使館教堂迥憶當年猶堪發𠼥厥後數年之間中國親貴顯宦如恭親王榮文忠公翁同龢李文忠公劉忠誠公内而閣部外而督撫與鄙人有一而之緣樂與交遊者頗不乏人而尚賢堂之基礎於是乎立矣中國重儒之風爲天下冠儒爲席上之珍亦　炙於人口誠以儒者讀書養氣才德兼全處可以覺世出可以匡時固不愧高王侯一等也在中國古　　時估者却聘高尚其志不屑與官吏往來　習見事雖遞至於今斯文掃地而文武之道猶幸未墜竊謂諸君爲中國之儒鄙人爲美國之儒地不同道不同而尊貴則一也使諸君果負盛名遊敝邦敝邦官長未有不倒屣相迎虚左以待者鄙人旅居貴國貴國官長樂見遠士以賓禮相待縱不出乎條約而亦出乎情理也然則儒者游歴某國則某國之官民必當以賓禮接待豈有處心行事專求某國之利益而某國之官民不加尊重有是禮乎爰歴述履歴如此諸君子與有同心何妨助我一臂焉 
[本館接奉電音]  
　　昨日午後三點鐘越七分時京師友人飛電傳來旨一道上諭五道敬謹譯登○四月十五日内閣抄奉旨各省駐防繙譯會試著於四月二十六日在保和　監欽此同日奉上諭李昭煒著調補工部右侍郎兼管錢法堂事務兵部左侍郎著秦綬章調補未到任以前著徐世昌署理欽此同日奉上諭曾崇著調補户部右侍郎兼錢法堂事務兵部左侍郎著鐵良調補欽此同日奉上諭都察院左都御史著　良署理裕德著調署禮部尚書兵部尚書著長庚署理欽此同日奉上諭五月初九日大祀地於方澤联 
親詣行禮四從壇派立瑞德壽鐵麟錫光各分獻欽此同日奉上諭成都將軍著綽哈布調署清銳著署理荆州將軍欽此 
[電傳宮門抄]  
　　昨日午後三點鐘越七分時京師友人專電告知本館云四月十五日皇上召見軍機大臣及文韞 
[電告日軍攻占南山事]  
　　前日夜半後得日本東京來電悉東歴五月二十八日之晚九下鐘時大本營得陸軍大將奥氏告捷電音内開二十五日先己準　一切以第四師團爲右翼第一師團爲正兵第在師團爲左翼至夜半啓行向金州進發時適狂風捲地急雨傾盆下令分兵一枝將金州城攻擊二十六日天明陸軍少將山内氏指揮砲兵進攻南山一面　海軍統傾傳諭　　發砲　之　人應　甚力歴二不時之久砲聲隆　若巨　旣而　之在南山者 
 
 

Page 2

 
 
冒險前進我日各師團中砲兵亦前進拒之奮不顧身破其堅壘南山之敵至此遂屏息無聲旋駛出砲艦若干艘由和尚島砲臺之東襲我第三師團之左側一面派令艦中陸戰隊賈勇登岸終於憚我砲火計不得成及我軍至大房身敵人復以砲国尊將我第三師團猛擊南山之敵則携有大小各砲約七十尊機器袍八尊憑高結營蜿蜓若長蛇將所理地雷庇護我軍用無數機器砲盡力攻破長驅直入偪近敵身以護步砲各軍前進然至五下鐘許仍無術擊開前進之途時我第三師團中步捕被敵兠圍所帶彈丸已將罄盡不得已冐死衝人敵之砲兵陣内搏戰殊苦死傷甚多斯時我艦隊之在金州灣洋面者發砲攻擊敵之左翼岸上則砲兵第四聯隊圖將敵艦轟沈其中第四師團尤肉薄血飛屍骸載道進偪敵壘得以占據南山各砲臺時逾七下鐘旭日之旗蓋已招展於百尺垝垣之上矣敵知力不能支退回旅順说有從海路退回者我軍分出一隊追而擊之砲兵更出其全力拆掃敵氛是役也敵之野戰軍約有一師團野戰砲兵約有二中隊并要塞砲兵及海軍各若干名陣亡敵軍之屍棄於戰場者不下五百具我軍擄獲敵之將校以下若干員名奪得砲六十尊機器砲十尊洋槍藥彈無算我軍死傷約共三千五百名 
[續譯南山捷電]  
　　昨日承駐滬日本總領事小田切君錄示華歴四月十四日　後六點四十五分鐘時日軍進攻金州南山等處詳細官電内開十四日天未黎明二點三十五分鐘時日軍攻金州南山等處俄軍防守甚爲堅固山上共有大小砲五十尊槍隊有二排者并掘有濠溝日軍大小砲盡力猛攻戰至上午一十點鐘俄軍中巨砲忽然歇絶携其快砲退至南關嶺竭力以禦日軍至晚始息日軍仍不稍退却發砲猛攻已距四百五六十碼之近俄軍迭發快砲及機器砲彈如雨下日兵奮勇前進相離至二百碼死者枕藉日軍不得已發巨砲擊之另調陸軍攻擊設法在山旁尋得一徑由徑而上遂據山巔俄軍背腹受攻遂皆潰退所遺軍火均爲日軍所得是時日軍又在南山下之東查獲一電綫係施放地雷者乃時斷之 
[三譯南山捷電]  
　　昨得日本東京專電云日本陸軍大將奥奏報日廷稱我軍攻南山時公派三軍第一爲中軍第二爲左軍第三爲右軍俄亦有一軍携有野戰砲兩隊並有砲臺砲兵水師等惟俄之左軍已被我金州灣兵艦所擊不能支持我遂以右軍擊之隨得前進旣而我中軍左軍見各軍已經得勝遂亦奮力猛攻俄軍倉皇亂竄并種火焚毁大房身所儲軍火是役也我軍奪得大砲六十八尊機器砲十尊一切雜物甚多我軍之死傷者有三千五百人俄軍遺有屍首五百餘具 
[俄兵退守]  
　　昨晚十點鐘時得日本東京專電云華歴四月十五日午後陸軍大將奥氏報稱華歴四月十三日俄兵戰敗後有第三第四第五第十二第十三第十四第十六等步兵聯隊與關東砲兵及鐵道護橋兵五中隊又海軍若干名均駐營於南三十里堡旣而漸退至旅順地方目下前角眞堡以東王山砲臺俄兵已不復架砲備戰矣 
[應募國債]  
　　昨晚十點一刻鐘時得日本東京專電云日本第二次舉行國債劵其應募者已在三倍之外 
[日獲敵器]  
　　昨晚十點鐘得日本東京專電云日本中村陸軍少將所指揮枝隊中之一部隊於華歴四朋十四日占領柳樹屯時計捕 
獲俄營砲四門及藥彈若干鐵道貨車四十六輛 
[度地進軍]  
　　華歴四月十五日日本東京來電云日軍旣得金州以意度之現須在旅順之北相離四十五華里之處進擊俄人矣 
[韓境任兵]  
　　華歴四月十五日日本東京來電云高麗長津地方現在駐有俄兵六百名以致彼處居民大爲驚懼 
[英人譽日]  
　　華歴四月十五日英京倫敦來電云日本在金州戰勝俄人英國各日報皆稱揚其戰士之勇不可當與鴨綠江一戰所傷日本海陸兩軍皆可謂之得法得力至加拉夫日報則謂日本之勝其行軍深合兵法他人均宜效之日軍蓋可與歐洲最强之兵相頡頏矣司丹得報則謂日兵甚爲勇敢無法可禦枷拉非報則謂俄軍之敗係將不如敵之善誘兵不如敵之善鬥 
[俄法購船]  
　　華歴四月十五日英京倫敦來電云頃得路透電音略謂英國某船廠造一快船現已由法人購去又云俄廷在英國購有快輪船多艘此等快船均可爲載運軍火及兵本之用 
[語等子虚]  
　　前報譯英京倫敦來電述俄人在莫司科等處不問情節縊死多人兹閱華歴四月十五日倫敦來電則謂此係烏有子虚之語俄人實無是事也 
[詳記日占大孤山情形]  
　　日本東京某日報云東歴五月二十日大木營得海軍第三艦隊總統細谷氏報捷電音内開十九日黎明六下鐘時傳令扶桑平遠筑紫濟遠諸軍艦保護運送陸軍船至大孤山上陸先由軍艦名磐城者揮令兵干登岸上陸偵查然後海軍大尉武光氏督率艦中陸戰隊次第登岸與敵軍互相搏戰得將其地占據在高邱之上高揭國旗陸軍隨卽乘勝在前紛紛上陸按大孤山在大洋河口鴨綠江貔子窩之中間 
[記金州戰事]  
　　日本大阪某日報云東歴四月十九日大本營得金州公電内開十六日日俄兵士戰於金州迤北十三里臺俄人携有快砲八尊游擊兵第五第十四第十六隊各一枝步兵若干未詳其數戰後遺棄弁兵屍骸約共三十具訊之所俘俄兵供稱俄軍約陣亡三百餘名有受傷將校以下五員由日本衛生隊收養又稱金州駐有俄國步兵第四營大隊及第七營全隊防營管帶爲司拉之息夫俄歴五月初旬總統矮列幾息夫已馳赴奉天刻下旅順俄營中尚拘繫日本將校一員士卒約三十名 
[記蓋州戰事]  
　　日本大阪某日報云東歴五月十九夜大本營得蓋州公電内開日本海軍總統東鄉氏於十五日清曉督率明石萩津洲千代田須磨大島赤城宇治諸軍艦及第十四水雷艇隊鼓浪至旅順口外海洋陡聞有軍艦名初瀨者兩次悮觸敵人所設機器水雷以致沈没時大島宇治二軍艦以及永雷艇隊仍按照所定之計而行旣而俄人來襲敷島八島笠置諸軍艦鏖戰之餘次第被我軍砲火擊退旋戕初瀨艦中軍士之溺而未斃者一一援登至晚離旅順洋面　回駛入渤海灣下碇十六日正午駛抵塔山附近偵探蓋州沿岸敵情旋卽發砲遥轟敵人駭而潰散十七日午後各艦隊分别掃除洋面隨鼓輪進金州灣砲艦則取道入灣頭適逢敵之火車馳過鐵橋遂擊以大砲將火車及岸上所建屋宇營壘之類轟毁若干 
[補記日艦失事細情]  
　　日本東京某日報云東歴五月十五日清晨我日海軍聯隊統帥東鄉氏電達大本營内開本日昧爽五下鐘許千歲軍艦管駕出羽氏由無綫電報傳來惡耗知十四日之夜一下鐘閱四十分時我第三戰隊奉命封閉旅順口門事畢而回駛過　東角北方時適濃霧漫天咫尺莫辨以致吉野軍艦左舷之尾猛磕春日軍艦海水從損傷處汨汨而入立時沈入波心春日軍艦管駕急令放不艇救援得 
 
 

Page 3

 
 
將第一司機人以下凡九十名救起至傍晚六下鐘許得第二次電報云本日爲我日海軍大不幸之時不料尚有更大不幸之事當上午鐘嗚十有一下我艦隊中初瀨敷島八島笠置龍田五軍艦駛赴旅順洋面偵視敵情初瀨軍艦陡觸敵人所設水雷砰然一聲舵機頓毁管駕者正令所帶小艇送信求援又觸第二水雷以致沈没至晚十下三刻又得第三次電報云敷島軍艦因報初瀨軍艦失事情形鼓輪而返現方派出逐水雷艦全隊及水雷艇兩隊抵禦敵之逐水雷艦隊一面拯救溺水之人午後一下二刻時由此間展輪往旅順時海中霧尚未散也至十六日午後四下鐘越三十七分鐘時又得第四次電報云初瀨軍艦失事處在老鐵山東南相距十海里斯時濃霧迷漫中聞有敵　逐水雷艦飛駛而來不知暗中沈設機器水雷抑或保護濳行海底之水雷艇爲時祗三十分許初瀨軍艦疉中水雷二具甫一轉瞬卽已沈内波心艦中海軍少將黎羽氏海軍大佐中尾氏以下三百人經敷島八島笠置龍田諸軍艦救起當初瀨軍艦沈没这際敵將揮令逐水雷艦一十六號駛出旅順口將我艦隊窮追幸明石千代田萩津洲大島赤城宇治高砂諸軍艦與敷島八島等恊力支持得將敵艦擊退 
[日軍上陸]  
　　日本東京某日報云東歴五月十八日此間得至急公電内開十六日有日本運兵船十有七艘满載兵士至蓋平及熊岳城次第上陸 
[示避兵災]  
　　烟臺來電云黑龍江所轄哈爾賓附近拔耶矮路誇烏沙耶與因路鏗氣夫司卡耶中間以及愛琿附近烏蘇里河所轄米哈愛洛息米摇烏路司卡耶河中冰塊己於華歴三月初六日悉數消融例諸往年約早二十餘日迨三月十四日俄國駐紥海參威統領某君出示曉諭大旨謂刻下黑龍江灣烏蘇里灣春氷已泮深恐日一艦隊伺隙來攻適逢黑龍江水道已通輪舶往來絡繹不絶爾等婦女老幼務卽先期他往俾身家得保安全 
[俄製甲車]  
　　日本臘息路西字報云頃得德京柏林來信悉俄政府倩比利時匣製造鐵甲火車供西伯利亞載運軍士之用限们俄歴七月二號製成二百五十輛送往俄京 
[俄營鐵路]  
　　日本東京某日報云頃得聖彼得羅堡電文内開俄政府核定由蘇城煤礦造业闊軌鐵路與烏蘇里鐵路互相聯絡　蘇城在西泊利亞沿海阿美利加灣迤北一百五十俄里 
[保中立]  
　　英京倫敦來電云某日中國政府電告各友邦大旨謂刻奉朝廷訓令無論事勢如何我華務必嚴守局外中立之旨 
[上海官塲紀事]  
　　昨日午前松海防同知黄不霽司馬命駕赴普育堂點騐堂中收養男孩四百餘口事畢卽回也是園公館○昨日江蘇候補道陶榘林觀察由金陵來滬乘輿赴道轅拜會蘇松太兵備道袁海觀觀察繼至上海縣署投剌縣主汪瑶庭大令飭丁擋駕 
[移營駐鎭]  
　　本邑北橋鎭巡防局員羅秋甫二尹因彼處流氓强悍時時滋擾良民禀請蘇松太兵備道袁海觀觀察撥出勇營駐鎮彈壓觀察允之移請撫標滬軍營管帶龍葆珊游戎派勇一棚往駐昨日已由縣主汪瑶庭大令派差備船載之而往矣 
[巨騙成禽]  
　　昨日淮安府屬鹽城縣人張茂生曹萬忠陶品賢至西門外自稱某王爺欲賃巨屋爲行邸旋衣冠赴各公館拜僵晤爲彼處巡防局員本浩然二尹查悉函告縣主汪瑶庭大令大令急遴派差役全全順薛貴前往拘獲起出皮箱二口内有紅頂花翎公牌部照等物一併解回縣署嚴加看管聽候訊供 
[淫伶遞籍]  
　　淫伶本劍秋卽靈芝草前因誘拐祝少英之妾胡麗卿由英美等國租界公廨讞員黄耀宿司馬移送上海縣署昨日縣主汪瑶庭大令飭吏繕備公文派差押解天津縣原籍交地方官嚴加管束不許再來 
[航船被劫]  
　　前日夜半時南匯縣境六灶鎭人傅阿美駕航船至滬裝連貨物而回甫離南巿永盛馬頭突有流氓七八人乘小划船追上一躍而登肆行搜劫船中各夥不敢聲張致被劫去洋銀一百六十餘元次日傅投馬路工程局及上海縣署報請查緝 
[斥逐棍徒]  
　　有土棍阿衡伯者刁詐輕狂無惡不作前曾因事被逮收禁攺過所二年邇由某某諸報館雇令抄錄英美等國公共租界公廨讞詞遂揑造案情藉端索詐舞弄刀筆誣陷懦良職員汪景龍以受害良深具詞造抱呈探本月十四日讞員黄耀宿司馬批示曰具禀已悉杳陶衡伯卽陶然出入衙門包攬詞訟確勏辦過有案今敢代報館訪事顚倒是非實屬可惡候驅逐永遠不許進署至判斷案件本分府自有權衡報紙所載本不作憑該職旣不欲其更正自可相安於舞事所有馬夫樂阿生仍候飭原差查照堂諭帶往服禮了事報兩紙附 
[朱禮琦譯營口紅十字會總董魏伯詩德致李提摩太信]  
　　李提摩太進士惠鑒接奉來電遵卽知照兩華紳皆欣然允就會中董事之職惟西義順李君序園欲回山東原籍另舉他紳代辦今晨在美領事署開會聚議太古元陳君彥初將會中辦法細述一通此人將來或可得其大力要助現在中國董事爲遠來洋行張君太古元陳君以及西義順李君所請之代理之張敦堪先生當未接電報之先敝處已與中國鐵路辦事人員通信承梁總辦鼎力相助難民坐車均給免票敝處行事與制臺所設之僵極爲浹合袁慰帥亦遣員帮助是員奉諭以河北爲總所與敝會協力同心接收敝處送　之難民如法辦理甚屬得力余等並將難民嚴定等差分别無錢無業無路謀生以及婦人孺子之類由戰地逃避而來者均經設館授餐或分八十人一批或分一百人一批派人照料送之渡河一切鎮靜無譁意此舉必無虚勞各事從容布置己有端兹錄如下一有權力董事已經舉定遇有意外無美不備二醫院應用各物亦經齊備假使附近之處明日開戰立刻可以醫救五十人如果受傷人衆亦可推廣醫生多人俱經說定一經電邀一日可至三現備有中國大客寓一所足敷容留難民四百人凡曾留宿給食者男女孺子已不下二千餘人之多四此間已有無數難民送往直隸山東等處原籍五將來無論救傷救難諸事俱備一遇意外便可隨意設施六余等卽望新民屯及遼河以四各處設立分所承派張周二君前來相助盛甚但余等之意最妙者現在先往以上所指之處辦理一切遇事鎭定有恒不致忙亂至昨日來電謂中華張姓女自願投効本應迅爲接待但觀目下情形似須稍候以觀事變一俟需用醫院再行電知專此順請著安上海萬國紅十字會同人謹錄 
[萬國紅十字會來函]  
　　啓者本會昨接陜甘督帥來電云商務大臣呂盛均鑒昨接公函並捐册十本稔知俄日搆釁旅順各口人民致遭蹂躪擬籌欵將難民遷徙急公好義實於時局有裨感佩殊深當分遞各屬廣爲勸募持甘省地瘠民貧集欵不易卽竭力湊辦亦遲時日誠恐緩不濟急兹由公欵内先挪借庫平銀二千兩交大德恒號匯滬以備要需餘詳專函先希電復蕃等　謹抄乞登報伏希公鑒上海萬國紅十字會同人謹錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　寗波人林仁有施升甫用絡裝運私　被海關巡丁拘獲送　　　　主汪瑶　大令徣堂研訊林　向　　係不知姓名之湖北人囑爲裝運小的等誤墮其計已被海關將船鋸斷叩求忽宥大令飭速卽自行回籍不許益留○前有　程氏者投　　失姪陳和尚行兇等情前日之晚大令升堂訊究氏供丈夫逝世已十一年小婦人矢志守節撫孤有田三畝租與和尚軿　每年租價　　六元　見子年已長成故向和尚索回自種和尚藉口已種小麥堅執不還小婦人向之理論致被將雔目毆傷大令謂兩姪旣種小麥　候　　　方　交地惟不應行兇毆擊姑候提訊核奪○南巿馬路工程局總辦翁子文太守移送張巧先控張順　索詐一案到縣大令向之詰訊巧先　小的係徐家匯人種花爲業向在南巿王家碼頭某木行包挑糞穢到鄉以資肥壅兹張順福冐充灘船牙誣指小的販賣熼穢勒索捐欵小的　　　　扣住投控工程局今蒙移案求爲究辦順福供小的曾在清潔所認捐專在南巿生義弄挑糞今巧先並不納捐私自挑糞與之理論良　　　　失去金戒一枚洋銀數元并將小的之船撑去大令曰爾係擔糞夫何來金戒指明係謊供寳爲可惡喝令笞責二百板巧先掌　二十下交　帶去速卽將船交還順福諭以此後不准自立糞頭名目强分地叚致多滋擾 
[浦東保甲總巡局瑣案]  
　　前日羽士沈利金投浦東保甲總巡局控同道沈茂生謀奪主顧等情總巡謝岳松明府諭令　茂生交人保出妥爲理處○顔巧福投浦東保甲總巡避訴稱不的之妻某氏私行逃逸今幸尋獲扭求訊究明府判令將氏掌頰一百下交顔領回管束 
[上海保甲巡防局瑣案]  
　　前日二十三七鋪巡防局員李伯屏二尹之家丁在張家弄某小茶肆拘獲賭徒曹天福胡家金王阿小陳林生陳紹林吴桂華陳芝生朱榮祥等人帶回管押旣而黄秦兩董事遣丁投局禀請分别交保二尹准之○前日有孟金龍者不知因何被無賴周阿大胡萬全肆行訛詐控經十六鋪巡防北局委員陳仲賢二尹提案研訊判令將周鞭背二百下笞　七百板胡笞　二百板鞭背三百下一併鎖示小東門外城下 
[黄美租界公堂瑣案]  
　　前者天寳洋行夥戚永泉被蔡學臣樊月樓王偉臣等扭直赴公廨控告讞員黄耀宿司馬略詰緣由未經斷結昨日蔡延律師丹威生投案聲請傳訊是日值差司馬領之卽傳三月二十四日值日差高祥訊鞫高供稱是日小的奉公至楊樹　留統役吴瑞在署伺候吴瑞供稱三月二十四晚九點鐘時薛陳氏將戚扭至公廨由小的禀明收押丹律師問是時曾有多人在署外否吴稱黑暗中不能看明丹律師稱此案照前兩次見証口供原告所控殊多不實務請堂上辦其誣控之罪以儆將來司馬商之英總領事署繙譯官　爲門君謂薛陳氏如與戚有銀錢往來著另行控追蔡樊王三人當堂開釋戚交妥人保去○前日某號巡捕解其洋鐵店主朱長生全案禀稱小的查得伊曾縱火害人請爲訊辦昨日司馬提案詰訊張阿和供稱小的在朱店比鄰開設麫筋店是夜已入睡鄉忽聞　拍聲下樓察視見板壁上火尤　　當卽取水救息嗣經捕頭查得火係隔鄰朱店所縱捕頭禀稱朱店曾保火險銀五百兩查其貨物祇值七十餘兩司馬商之德繙譯官著將朱　仍交捕帶回俟查明结在情形訂於禮拜五覆訊○前者王餘慶卽王雙喜投捕房訴稱王阿四攫取洋銀捕頭令包探李星福將王阿四拽　　案請究王雙喜避不到案王阿四延律師愛禮司聲稱阿四現已去邪歸正在租界中關設店鋪豈有攫人洋銀之理實被挾仇誣控　　　　司芻商之德君將阿四交愛律師帶去將案註銷○前日紀杜氏家女孩被陳仁昌陳士明所曳載貨車　傷足踝因之控請訊懲司馬判將　　各枷號三日昨已期满紀杜氏投案泣稱女孩已因傷殞命求卽伸寃司馬判令二陳各繳呈撫卹洋銀五元給紀杜氏具領○保才　控　　　　氏行竊金戒指銀臂釧等情張湯氏供主人向小婦人調戯不婦人不從是以誣控司馬以侯所控無憑斥不准理○信　　絲　　理人朱　　控傭工方卿昌行竊白絲四包司馬判令將方枷號一禮拜管押捕房二十三日○蕭阿虎投虹口捕房訴稱有絴紗二十六包在日本　船會社馬頭上失去請卽緝查捕頭令包探朱桂生緝獲竊賊徐品山馮春林朱瑞生詰知紗已售與沈阿二沈阿三家得洋銀五十三元因一併解案請究司馬著押候俟吊到原贜然後核辦○前者倪施氏之女二郎被王和尚王阿福置與播雲卿家控經司馬斷令將二郎交倪施氏領回二王各責三百板押九個月兹由二王家屬將正犯樊茂坤拘案二郎歴訴當時被拐情形司馬斷令將樊責五百板收禁西獄一年二王　　候　示○陳少榮投案訴稱陳忠元之兄因事收禁西獄其嫂無人養贍自願與小的姘識每月由小的貼洋銀十元米五斗前日忠元忽將小的　　剪去　割去雙耳求賜訊懲忠元一味求恩司馬飭具呈攺過切結 
[法租界公堂瑣案]  
　　喬本齋顧心濤同訴稱昨被流氓張金生攫去金挖耳一枝銀表一枚報經捕頭查獲兹已送案請卽訊　包探禀稱張身畔藏有刺刀二柄讞員陳楚生大令判令枷號一個月責八百板贜分給喬顧具領○包探禀稱小的見東　吉棍售彩禀因卽拘入捕房搜出彩票十餘張今特解案請示大令判罰洋銀十元彩禀當堂銷毁○崇明人顧竹山誘得顧亭香家女孩托單予仁趙阿三售與廣東人某姓家旋經包探查獲解奉大令訊供將女孩先行給領單妻蔡氏著交其夫到案昨日單自行投案供稱女孩出顧趙二人托不睥售去大令判令將顧枷號二十日責五百板單責三百板○某牛奶　主周堂古以水　牛奶混售被捕頭查獲解案請辦大令判罰洋銀六十元○工部蜀垃圾馬車夫沈阿順約同各工人停工不作跡近把持昨由管理馬路工程之某西人送案請辦大令判責四百板○某洋人家所　細　周昌因洋人積欠工資洋銀十四元八角向索不付投訴捕房昨日捕頭傳到洋人解案請訊周申訴前情洋人梢前曾篇周　新衣服訂洋銀四元有奇大令著除去此欵找給洋銀十元給周具領周乃叩謝而退○老北門外恒盛米店傭人湯元松訴稱數日前　挑白米一石過吊橋　某彩粟店門外人多於蟻偶然碰撞卽被店夥陳晉卿糾衆毆傷因卽投報捕房蒙送仁濟醫館療治至今傷未痊愈求恩懲辦大令判罰陳洋銀二先給　具　○太古洋行馬頭上巡丁許阿發禀稱扛夫陳阿巧竊去棗十餘斤當塲拿獲送案請辦大令判責二百板　給許具傾○小東門外　　　洋貨店夥杜洪如訴稱前日忽忙之際被高阿三混入竊去洋傘二頂兹由包探查獲求准領回大令判令將高責三百板贜給杜具領 
[美租界捕房紀事]  
　　前晚歹人陳巧生串同羽黨張阿五曹雙喜王鳥根至吴淞路攫取甬婦袁李氏所帶金約指一枚旋由包探釧阿炳拘獲解入捕房捕頭令押候解送公堂禀請　員黄耀宿司馬懲辦○前晚五千四百二十七號東洋車夫某甲曳車至　　　路見一法國兵船水手深入醉鄉因卽載送捕房捕頭令押至酒醒時釋去○昨晨甬人施揚林投捕房訴稱　在　勒路瑞綸線絲廠門外拾得金約指一枚被流氓瑞寶等所見强欲分肥今特換得洋銀十二柇繳呈收貯捕頭允之○昨日東洋車夫潘道元曳事至百老匯路突遇一酒醉四兵不問情由扭住兇毆旋復將車擊毁事後潘投訴捕房捕頭允派包探查緝 
 
 

Page 10

 
 
   
 
 

Page 11

 
 
   
 
 

Page 12

 
 
一員管帶官　　　巡船三十號有水勇三百七十六名又慶遼柳州兩府屬河道上接黔疆下至潯州府屬武宣縣止爲右軍汛地派統領一員管帶官三員撥車扒四艘巡船三十六號有水勇五百三十六名又南寗百色等府廳河面爲後軍汛地派統領一員管帶官二員發車扒八艘巡船二十號有水勇四百二十四名以上共船一百五十八號統領管帶十六員勇丁二千零八十八名每船能給槍砲利器藉資防捕船之朽壞者一律更新各船勇丁悉年力强壯身家清白取有族鄰保結始准應募並重給薪糧嚴定賞罰令常川住船勤加控練緝捕盜賊保護行商向有艙長頂脚名色悉數革除舊委統領管帶不能得力之員弁大半撤叅更換數月以來河道疏通尙無劫案與陸軍相爲聯絡並飭沿河各州縣督率兵練互爲聲援因之時有弋獲而各匪接濟之路亦窮凡有關軍務稅餉緊要公文責令依限遞送以期迅速而便梭巡仍不時派員查察以免日久生懈除飭造水師營制弁勇薪糧槍砲數目清册咨部立案外所有整頓水師緣由理合恭摺具陳伏乞皇太后皇上聖鑒訓示謹奏奉硃批該部知道欽此 
　　　陵寢大臣延奏爲援案請疑以供要差摺二十日 
奴才延祉跪奏爲援案請欵以供要差恭摺奏聞仰祈聖鑒事光緒三十年三月初六日准工部咨開本年四月初七日寅時敦宜榮慶皇妃金棺由吉安新奉移陳陵暫安等因當經轉飭遵照舊章妥爲辦理俾免臨期貽誤去後今據標下中軍遊擊謝殿恩呈稱恭查風水界内應行修墊橋道自應遵照成案敬謹辦理其站道稽察閑人官兵應需津貼銀兩循照向章呈請籌欵以資供辦等情前來奴才恭查成案修墊橋梁道路經費應需銀五百兩照章仍由永濟庫撥銀三百兩籌備庫撥銀二百兩至站道等項官共應需津貼銀五百兩照案仍由直隸藩庫請領核實開放所有援案請撥欵項緣由理合恭摺具陳伏乞皇太后皇上聖鑒訓示謹奏奉硃批著照案撥給欽此 
　　　陵寢大臣載澤等奏爲奉文恭備暫安要差援案奏請撥欵此濟急需摺二十日 
奴才載澤壽全延祉跪奏爲奉文恭備暫安要差援案奏請撥欵以濟急需恭摺仰祈聖鑒事竊准總官内務咨稱本府具奏二月二十八日未時敦宜榮慶皇貴妃薨逝欽天監選得四月初七日寅時金棺由吉安奉移至園寢暫安自暫安日起所有致祭各事宜照案均交與陵寢大臣查照辦理等因前來奴才等自應遵照敬謹備辦俾昭愼重恭查此次敦宜榮慶皇貴妃金棺率移園寢暫安所有各祭期應用紙線羊酒各項桌張念經供品器具棚座喇嘛僧衆津貼飯食以及各項執事守護員役兵丁薪水口分紙硃等項在在均關緊要需欵甚鉅永濟籌備兩庫萬分支絀無項可籌案查光緒二十年六月間婉貴妃金棺奉移順水峪園寢暫安應備一切事宜曾經前任守護大臣等援案奏請由户部暫撥銀一萬兩經户部議覆改由直隸藩庫撥發嗣因所撥之欵不敷應用復經奏請續撥銀二千九百七十五兩均經先後領齊支用在案惟查敦宜榮慶皇貴妃位分甚尊祭品東張較多奉安無期若照前案請撥欵項實屬不敷應用奴才等再四籌商惟有仰懇天恩請旨飭下直隸總督轉飭藩司無論何欵項下暫行撥給銀一萬五千兩以備暫安典禮要需如蒙俞允俟命下之日赶緊派員支領由奴才等撙節支用如有不敷再行續請以濟要需所撥之欵請由司庫作正開支統俟事竣再將用過銀兩照案開單奏銷以昭核實所有援案請撥欵項恭備暫安要差緣由謹恭摺具陳伏乞皇太后皇上聖鑒訓示謹奏奉硃批著照案撥給片併發欽此 
　　　陵憲大臣載澤等奏爲懇恩請旨飭下工部在於辦理奉移欵内先撥給銀三千兩以供要需片二十日 
載澤等片再查此次恭備敦宜榮慶皇貴妃金棺奉移園寢暫安所有應備之儀仗棚座平台戧橋踏跺砌金棺口安設栅欄以及應備一切要差在在均關緊要必須先期敬謹預備方昭愼重惟是永濟庫異常拮据無米之炊殊難爲力奴才等再四籌商惟有援案仰懇天恩請旨飭下工部在於辦理奉移欵内先將撥給銀三千兩以供要需統俟事竣再行造册報部核銷以昭核實所有照案請撥銀兩以供要需緣由謹附片具陳伏乞聖鑒謹奏奉硃批覽欽此 
　　　安徽巡撫誠奏爲推升通判在任於地方情形最爲熟悉堪以留任摺二十一日 
頭品頂戴安徽巡撫奴才誠勳跪奏爲推升通判在任於地方情形最爲熟悉堪以留任恭摺具陳仰祈聖鑒事竊案准吏部咨開於光緒二十九年八月分將現任安徽廬州府通判劉春海推升廣西養利州知州查該員係由俸深佐貳推升其本任員缺照例暫停開缺俟引見時再行辦理應行嚴飭該員將任内經手事務交代清楚出具考語勒限給咨送部引見等因具奏奉旨依議欽此欽遵知照等因當經轉行並飭將員缺改委往署去後兹據布政吏聯魁詳據該員劉春海交卸來省禀到該司查得該員才具中平居官惟謹在任二十餘年於地方情形最爲熟悉堪以留任呈請具奏前來奴才查定例推升之佐貳由俸深班内升用各官簽升得缺均暫停開缺該督撫接到部咨確實查明如係實堪勝任之員給咨赴部引見後將所遺員缺再行開選如才非出衆而平日奉職無過堪以留任者定限一月以内據實具奏亦一體送部引見俟該員引見後將應升之處改爲加一級註册簽升之缺另行開選等語奴才覆查得該員劉春海謹愼從公地方熟悉堪以留任除飭取親供給咨赴部引見並咨部查照外謹恭摺具陳伏乞皇太后皇上聖鑒敕部將推升之廣西養利州知州員缺另行開選施行謹奏奉硃批吏部知道欽此 
　　　安徽巡撫誠奏爲查明安徽省光緒二十九年上半年釐金收解數目謹繕清單摺二十一日 
頭品頂戴安徽巡撫奴才誠勳跪奏爲查明安徽省光緒二十九年上半年釐金收解數目謹繕清單恭摺仰祈聖鑒事竊查同治八年十月恭奉上諭釐金報部章程仍照兩淮鹽釐半年奏報一次將開報式樣咨行著各省查照辦理等因欽此又安徽省釐金各局向以湘平收納嗣光緒三年八月間准户部咨嗣後造報總數應令將湘平折合庫平統以庫平合算又局用一項向係按照收數由各局卡開支一成就欵開除不入收數光緒六年二月間遵照部議將開支統减二分定以每收銀一兩按照八分開支 
 
 

Page 13

 
 
等因均經遵辦將釐捐收解數目造報至光緒二十八年下半年止在案兹據督辦省城淮北兩釐局布政使聯魁等將光緒二十九年正月起連閏至六月底止上半年收解數目詳請奏報前來奴才覆核無異謹照兩淮鹽釐格式開具清單恭呈御覽除咨户部查照外理合恭摺具陳伏乞皇太后皇上聖鑒謹奏奉硃批户部知道單併發欽此 
　　　盛京將軍增　奏爲奉省添設改設各官廉俸役食懇恩仍照原奏給發實銀摺二十一日 
奴才增祺等跪奏爲奉省添設改設各官廉俸役食懇恩仍照原奏給發實銀以勵廉隅亦裨政治恭摺仰祈聖鑒事竊准户部咨以奴才等前奏奉天添設改設府州縣應以籌擬各事宜議覆奏奉諭旨知道了欽此欽遵咨會前來查原奏内稱奉天原設各處養廉俸工向按折减章程支給其東邊昌圖各官養廉俸工發給實銀係欽奉諭旨允准他處不得援引爲例所有此次添設改設各官廉俸工請照東邊昌圖章程一律支給實銀碍難照准等語在部臣續核度支固應成例是循而建官本有圖治必有以養其廉而後可責之以盡其職况旣富方榖載在洪範重禄勸士列於九經古訓昭然至爲深遠奉天省旗地蒙地爲多地方當經徵錢糧甚少間有並不經手徵收者各處稅釐又復派員專榷廉俸事外已無挹注之資加以公費之攤捐一切之需用入不敷出本已捉襟露肘上年奴才增祺曾將河防捐及鄭家屯牛馬稅均經委員專辦提欵歸公因將通省府廳州縣各官逐一查詢擇其缺分實係瘠苦得分别酌給津貼勿以貽累又伏讀上年十月二十九日上諭州縣爲親民之空著各該督撫詳加考察隨時激楊愼選賢員補署如有循良勤職之員務令久於其任即或缺分瘠苦亦當酌提津貼不得託名調劑動輒更調等因欽此仰見朝廷厪念地方勤求治理之至意欽感莫名恭繹聖意州縣缺分瘠苦者於廉俸外尙可酌給津貼豈於應得之廉俸反行折扣轉致辦公竭蹶弊竇叢生况此次添改各官原與東邊昌圖事同一律而責成之重要費用之紛繁殆有過於從前者合無仰懇天恩俯念奉省員缺瘠苦邊地緊要所有添設改設各官養廉俸工銀兩准予按照奴才等原奏數目免其减打擬給實銀庶幾曲體下情可冀漸臻上理奴才等爲實事求是起見謹合詞恭摺具奏伏乞皇太后皇上聖鑒訓示謹奏奉硃批著照所請户部知道片併發欽此 
　　　安徽巡撫誠奏爲命婦李鄧氏承故夫遺命捐銀一萬兩歸入中學堂并請於合郡學生外增額十名歸李氏子弟叙補片誠勳片再合肥縣一品命婦李鄧氏以氏夫一品封典候選道李鳳章係商業起家慷慨好義嘗念李氏族中寒畯子弟每因無力延師難以教養成材常擬捐設義塾一區俾資造就未及舉辦傷志以殁遺命氏於分撥氏子財産外另提存銀一萬兩成此義舉前年正議興辦適值朝廷推行新政飭各直省府廳州縣改書院爲學堂因思義塾與書院相同書院改爲學堂則義塾章程亦當變通與學堂直接是以暫從緩議近聞本郡開辦中學堂經費支絀除氏姪李榘遵奉遺命損助萬金業經禀蒙詳請奏咨在案外仍計不敷甚鉅氏靜居私念故夫遺命捐設義塾原爲栽培合族子弟而合族子弟之入義塾者終須遞入本郡學堂現在學堂經費旣尙不敷擬卽將提存義塾之萬金改助學堂悉數捐入以資開辦並請於合郡應設學堂名數外另行增額十名永歸李氏合族子弟叙補期與氏夫遺意不背而合郡中學堂亦得早觀厥成質諸夫屬宗親均稱允協謹陳始末遣抱呈乞轉懇詳請奏咨立案以垂久遠等情經縣府詳由藩司具詳前來奴才查命婦李鄧氏承故夫遺命捐銀一萬兩歸入廬陽中學堂併請於合郡應設學生名數外另再增額十名永歸李氏合族子弟叙補旣係公私兼盡洵屬兩有裨益似此好義急公堪爲鄉里矜式雖不敢仰邀獎叙自未便没其苦心除咨部外理合附片具陳伏乞聖鑒勅部立案核覆施行謹奏奉硃批該部知道欽此 
　　　大臣于奏爲添設學堂經費難籌試辦墾荒藉資學費以厚風俗而育人材摺二十一日 
奴才于珊跪奏爲添設學堂經費難籌試辦墾荒藉資學費以厚風化而育人材恭摺具陳仰祈聖鑒事竊奴才恭讀二十七年八月初二日上諭作育人材端在修明學術著各省所有書院於省城均添設大學堂各府廳直隸州均設中學堂各州縣均設小學堂並多設蒙養學堂切實通籌舉辦等因欽此仰見聖主興學育材培植根本之至意曷勝欽感伏查密雲駐防户口蕃掌幼丁率多聰穎不乏可造之資惟因經費難籌曾經奴才倡率共捐集銀二千二百兩發商生息歲得息銀二百二十兩加額支官學心紅銀八十兩共三百兩業於上年九月間設立蒙養學堂三座由原營揀派教習三名傳集八旗幼童六十四名作頭班入學肄業三年爲限卒業後續傳二班俟籌有鉅欵卽當添設小學堂以蒙學卒業學生陞入前經奏明立案兹查蒙養學生自入學後减知奮勉考課程頗有進益若不預爲籌錯將來蒙學卒業設無陞進之階必致中道而廢誠爲可惜况興學爲當務之急育材乃禦侮之本而小學堂自應預爲添設當隆造育惟密雲素稱瘠苦除正餉之外毫無閒欵所需經費爲數較鉅籌錯萬難奴才至再思維躊躇徧想因憶密雲原設有牧場一處坐落在承德府屬豐寗縣界海留臺地方約地二百餘頃奴才酌擬遴派妥幹之員前往每丈除營歴年牧場之外其餘地畝分别肥瘠酌定等第共能招民墾種若干容俟呈報查勘明確此次牧塲堪以開墾再將一切辦法詳細具奏一面分咨報部立案所獲科租卽請作密雲駐防小學堂當年經費倘科租不敷學堂之用或現因地寒民稀不易招墾及事或可協而將來報有荒歉之處再由奴才咨商直隸督臣設法籌辦奴才爲添設學堂教育人材起見謹將預籌經費試辦開墾牧塲餘地緣由謹合恭摺先行奏聞伏乞皇太后皇上聖鑒謹奏奉硃批知道了欽此 
　　　漕運總督陸奏爲江北清淮一帶制錢缺乏銀價日减官民交困擬請試鑄銅元以圖補救摺二十一日 
頭品頂戴漕運總督臣陸元鼎跪奏爲江北清淮一帶制錢缺乏銀價日减官民交困擬請試鑄銅元以圖補救恭摺具陳仰祈聖鑒事竊維今日錢法之窮到處皆然清淮一帶尤甚每銀一兩易錢一千一百文至數十文洋銀一元易錢七百六七十文至三四十文錢無來源官亦無由制其貴賤良以清江雖非苟會而地處四衝舟車會萃向係行使制錢其與江北連界之山東河南安徽又管用錢省分商賈交易非錢不行卽如淮北鹽運徐屬土樂淮徐一帶黄豆花生等物實爲土産大宗歲出入不下千萬無不以錢 
 
 

Page 14

 
 
貿易銀猶參用洋圓則不盡通行由是錢價日貴銀洋日隨民同受累匪淺標營放餉以銀賤則兵丁受　勇營放餉以錢責則公項受虧此錢荒銀賤公私交困之實情也臣前在江蘇藩司任内因吳中制錢缺乏禀商撫臣咨福建藩司檢寄銅圓式樣籌備本銀交江寗錫圓局創辦請解蘇行使用民頗稱便此事奏明有案幸而風氣大開寗局鑄造新多上年升任淮揚海道沈瑜慶每月備銀五千兩交寗局易換銅圓發浦市供用臣到任後因前數太少擬每月加換萬金該局趨鑄不及僅允其半現在江寗銅圓至浦者每月僅合制錢一萬二千餘串各錢商繳本領用杯水車薪仍不濟事然而江河風波之險舟艦運行之滯承辦者深以爲苦又前此電商閩浙兩省備價易換或應或否其數益少其運益難事遂中止近聞各處查禁出境甚嚴來源更塞卽使續添械器仍恐不敷相轉而江北市塵入少出多動輒窮於應付日復一日商民坐困此銅元短細無以濟用之實情也臣反覆籌思徧加咨討欲圖補救以濟　法之窮非叅用銅元不可欲得銅元以蘇商民之困非就近鼓鑄不可現據清江紳商公禀循請開鑄銅圓前來臣亦知財致攸開未易興辦惟目覩錢荒情形捨此無以救一時之急而　紳民之望查咸豐五年前南河督臣楊以增因制錢短缺奏明在清江設局鼓鑄當百當五十當十大錢以便行使經户部覆准有案雖匯衙門册檔燬於兵燹淮安府衙門尙有文卷可稽今請開鑄銅元亦屬事同一律惟清淮地方褊小經費素絀不獨挪借官本未能寛裕卽一時息借商欵亦復無多祗可量力行事一切從省權爲試辦合無仰懇天恩俯念江北錢荒銀賤民情困苦准在清江設局試鑄銅元以便行使如蒙俞允臣謹當督同官紳核實妥辦酌定詳細章程覆核贏餘力除弊實另行奏咨備案所有江北清淮一帶制錢缺乏擬請試鑄銅元各緣由理合繕摺具陳伏乞 
皇太后皇上聖鑒訓示謹奏奉硃批户部議奏欽此 
　　　湖廣總督張奏爲恭報微臣回任接篆日期叩謝天恩摺二十一日 
太子少保湖廣總督臣張之洞跪奏爲恭報微臣回任接篆日期叩謝天恩仰祈聖鑒事竊臣於上年四月間道旨人都陛見仰蒙疊次召對訓誨周詳嗣奉旨飭議商約會訂學章諸要政瞻依闕下者九月有餘異數硃榮有加無已循涯逾分兢悚難名迨學章事竣請訓出京奏明順道回南皮縣原籍省墓嗣因於十二月初三日與英使隨道表詢商一切於十二月二十一日與德使穆默商定鄂省交涉要件咨達外務部後二十二日卽行出京兹於本年正月由籍起程過津復與北洋大臣袁世凱籌商一切旋卽遵陸南下於二月十三日行抵武昌省城十四日准兼署督臣端方委員將湖廣總督調防並 
王命旗牌文卷齎交前來當卽恭設香案望闕叩頭祇領任事業經於十五日電請軍機大臣代奏在案伏念臣自慚衰朽獲並清光屢陪禁近之班聯稍慰江湖之夢據聆禹場之自責感激涕零企周漢之中興忘其老至邇者强鄰搆難東土籌驚雖暫時中立之從權慮此後外交之益棘臣惟有勉殫帑鈍仰禀宸謨統善鄰治内以兼籌以興學練兵爲首務儲本屑竹頭之用敕抛寸善於江城續笠簾簑袂之詩猶憶恩波於禁苑一切緊要事宜當隨時與南北兩省撫臣妥商辦理以仰答高厚鴻慈於萬一所有微臣回任接篆日期理合繕摺具奏叩請天恩伏乞皇太后皇上聖鑒謹奏奉硃批知道了欽此 
　　　陜甘總督崧奏爲知縣試署年滿呈請實授摺二十二日 
頭品頂戴陜甘總督奴才崧蕃跪奏爲知縣試署年滿呈請實授恭摺仰祈聖鑒事竊據甘肅布政使何福荃按察使黄雲會詳稱查定例試用州縣署職銜缺相當試署一年果能稱職將署印實任政績保題實授等語兹准署平慶涇固化道江聯葑咨據平涼府知府瑞壽詳稱查隆德縣知縣盧求古年四十五歲江蘇泰州人由優貢試用知縣簽分甘肅光緒二十一年七月十四日到省因關内外一律肅清案内保俟補缺後以直隸州知州仍留原省補用歴署高台通渭等縣知縣補授隆德縣知縣於光緒二十八年十二月二十九日到任今自到任之日起連閏扣至二十九年十一月二十八日試署一年期滿例應呈請實授由該營府道查明該員平日居官造具履歴事實清册加考核轉到司兹據藩臬兩司查該員虚求古守潔才優盡心民事洵屬稱職請銷試俾前來奴才查盧求古任事實心民情愛戴堪以實授除履歴事實清册送部查核外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
　　　禮科給事中賡奏爲翼長罔上行私侵公肥己並父子親屬扶同舞弊請飭查辦以儆貪讀摺二十二日 
禮科給事中奴才賡颺跪奏爲翼長罔上行私侵公肥己並父子親朋扶同舞弊請飭查辦以儆貪讀而勵官方恭摺仰祈聖鑒事竊維朝廷振興庶務首貴澄叙官方倘任其挾詐懷私廉隅不飭將蠧財壞政其弊胡可底止如奴才所闈之　　管翼畏海昌其慣於舞弊巧於牟利敢爲我皇太后皇上　晣陳之如每月該營八旗兵餉應領銀九千兩有奇該翼長用車披至印房銀庫每兩先扣六釐然後分放所扣之銀據稱歴年與堂官作千秋彌月之費飭令屬員立稿畫押其實祗自　已故八旗中有海笆子之名又該八旗每月應領辦公銀五百兩每旗僅放十兩内又扣回五六錢不等兩翼學堂共費用銀八十餘兩下餘四百餘兩該翼長竟敢濫作報銷以結之又庚子兵燹後公載潤由庫提銀一千六百兩庫存尙有一萬有奇該翼長放給兵丁二千餘兩至二十八年仍由兵餉内扣回竟敢併庫存皆入私囊又該翼長委用伊子三品章京榮山及榮山之岳父三品章京成秀翁壻二人總司印房出入雖别有應差之人皆各虚設所以視官庫如己有而其弊易作也且伊子榮山於去年九月揀選官缺時勾通五品章京榮凌機造保文希圖倖進改三品章京伊積斯琿當堂指控該父子巧爲彌縫竟至含糊了事又肅親王營營時爲培養人才識設兩翼學堂不意竟爲該翼長之利藪伊孫榮山之子三人俱由此補缺致有近水樓臺之謡猶其餘事每生入學三五月如　放缺不論騎射按名坐補因此謀入學者日衆而該翼長遂定有成價每名須二十金始得録取又番子營向歸該翼長管理應備歴年殿謹彩衣及雲悌兩架兵燹後並未遺失該翼長竟敢勾通五品章京廣厚前鋒校玉恩等冒領官料鉅欵屬分肥己詐稍原物還失無 
 
