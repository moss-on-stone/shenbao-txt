# 1907 - 4 - 4912111

 

Page 1

 
 
   
 
 

Page 2

 
 
[電傳宫門抄]  
　　十一月十九日召見軍機李國杰壽著堃岫　恩順 
[揚州饑民慘狀記（僇）]  
　　丙午冬。居海上。得友人函。言飢民狀。予心怦然動。然未一見也。昨以事返揚州。揚州襟江帶湖。飢民南下者。均麕集於此。旣登陸。晤友人。詢揚近事。曰飢民可悲也。予心又怦然動。翌日。以事往鄉間。出城西南行。是日朔風怒號。撲面如割。徧野皆作白色。予方飽食醉酒。猶且。時時肌起栗。行不數武。見若老若少若婦若男瑟縮徧官道旁。彌望。而是。詢之皆飢民。有司以圩居之。圩築以土。圩内聚而處者。不知其。幾千萬也。入圩則蓆棚趾相錯。每一姓以一棚畀之。有着單衣者。有併單衣無○。僅以破布被。體，者。匍匐僵處朔風中。瑟瑟戰不己。每經。一棚。無在無哭聲。有男女老幼相抱持哭者。有孩提子哭向其母索。食。而母子均哭者。有蜷伏草上擁破席僵臥。色如陳死人。惟胸腹間。尙吸吸然者。有男女各坐。以背相承爲衾褥者。哭聲旣偏野。人語舉。不得聞。有一人手持竹筐。不知從何許得殘瀋襍紅白。方欲自奉。旁坐者見之。則互搶攘。偶一不愼筐傾於地。鳩形者咸奔集。手爪膩漆。鷹攫狼搏。殘粒頃刻盡。時日光從棚隙下。咸匍匐駢踵就　日中。猶戰栗不止。一婦哭甚哀與之錢。受而哭小止。問之曰吾家都七人。吾翁死最早。吾姑死。吾夫又死。今昨兩日吾之長次兩子又死。所存者。惟吾及一女。亦三數日内人耳。予問曰。若曹胡不歸乎。曰無家可歸。也。曰地方官不嘗爲冬賑局乎。曰人數過衆。杯水車薪。無濟於事且。所給者。皆荳餅。荳餅者榨油之餘粕也。食之不善往往得疾死。死者。日百數十也。予聞之心益動涕縻縻。墮不忍再進遂廢然返。天僇生曰。吾以上所紀飢民之狀如此。吾而今而後。始知吾國人命。之賤也。吾聞近歲十八省。無歲無患災區。而在上者卒不能實惠及民。嗟彼遺黎。何以堪此。雖曰天災流行。世所恒有。而人事與有責。焉。今日地方大吏。政府樞臣。方且披重裘。饜粱肉擁豓妻。飲醇酒。於飢民之情狀。非惟目不得見。抑亦耳不得聞。即聞矣。其不肖者淡然。置之。其賢。者雖日謀籌賑之法。而在下者方且以奉行故事掩飾耳。目爲得計。而彼不知也。吾聞文明國中有一人橫死者。其名必出現。新聞紙數次。一有水潦則政府必謀得萬。全之策而後已。而吾國乃。如此。豈蒼蒼者。厭我中國乎。吾思及此。吾直願我同胞死盡殺盡不。復再生此世界以貽之痛也。雖然。今外勢日益急。内憂日益深。碧眼。黃鬚兒。方左持刀。右握矛以伺吾後安知吾異日。不死於飢死於寒。死於水火。死於道路。與飢民同也。又安知吾儕異日之情。狀不尤慘。於今日之。飢民也。且安知今日飢民之先我而死者。非得天之福。使不遭異日之禍也。嗚呼。吾念及此吾心灰吾意盡。吾方自哀之不暇。而又何暇哀飢民爲。 
[專電一長沙]  
　　西員繪具泂庭湖圖説。外部電致湘撫謂測繪洞庭湖經税務處飭巡江工司額得志奚理滿兩員繪具圖説呈核以備開濬（大） 
[專電二北京]  
　　法使請辦貴州敎案。貴州都匀府及貴定龍里兩縣敎堂敎民房屋拆毁八十餘處駐京法使照會外部請飭嚴辦（白） 
[滿洲商埠開放有期]  
　　十八日柏林電云中國政府已定於西歷一千九百零七年正月十四號開放長春吉林哈爾濱齊齊哈爾滿洲里五處任外人前往通商惟西人須俟租界章程刊行後始能購置地產譯文匯報 
[王侍御奏請會議外省官制北京]  
　　各督撫電覆外省官制大半到京將此開議日前王侍御遞一封奏謂各省官制關繫重要擬請仿照會議京中官　成案准各衙門堂司各員並外省派來參議人員呈遞説帖據實條陳以昭愼重（上） 
[核定會議政務辦法北京]  
　　政府前擬會同各部院堂官每月聚會六次以期改良政治近因屇期到者人數寥寥軍機大臣以應議事件甚多日昨與各部堂官核定辦法嗣後每於五日咸集政務處會議如有奉旨交議及緊要事件再行臨時會議如某大臣屇期有差或别項事故務於前一日自行詳細聲明並著遞具應議事宜略節以資考證遇有應行迥避者亦須先期咨報註寫倘無事托故接連六次不到與議者卽行奏請懲罰各大臣均已認可（上） 
[振徐兩使回奉彙志]  
　　振貝子前接京電云慶邸政躬不豫故急欲啟節人關後續得京電業已漸痊兩欽使遂定期十五日啟行刻已繕發三摺豫陳調查東三省優劣情形並聞附片數件甚爲秘密不得其詳○兩欽使現在親蒞各學堂各局廠叅觀一切多有奬勵○財政局督辦史都護於初八日午後進見兩欽使暢談兩小時之久兩欽使歎爲大才有各直省疆臣罕見其匹之譽○礦政調查局總辦奭觀察良巡警局總辦姜觀察思治前學務處總辦錢觀察鑅皆以耗費鉅欵事鮮實效頗受兩欽使面斥云（丙） 
[駐德公使起程回華]  
　　十八日柏林電云駐德中國出使楊晟已由意大利國眞歐亞海口起程回華譯文匯報 
[度支部官制尙須酌改北京]  
　　署度支部鐵尙書已將該部官制擬定其大致原設十四司併爲十司每司設郎中二缺分科辦事每科設員外一缺作爲長科共設三十二科由科分立分十股按股公事繁簡添設主事作爲長股並添設左右丞叅四缺另設承政廳原有之司務廳改爲收發所捐擋房改爲核捐處南 
 
 

Page 3

 
 
北檔房歸併一處改爲稽察處顏料緞疋等庫劃歸農工商部辦理現己商之溥尙書昨據覆稱有所設官缺劃分應辦公事尙有未盡事宜應行酌俟改到任後公同詳核盡善再行具摺入奏等語（上） 
[農工商部近事]  
　　人員到署。沈參議雲沛已於月初到部接任所有各司請畫稿件均未署筆答以請俟異日並聞擬暫請假數日緣到京後尙未拜客也前奏調之江西候補知府趙守椿年亦於初五日到署 
　　永年公司存銀保護。英商永年保險公司經理人昨至農工商部謁見唐楊兩憲由陸定丞君爲譯員詰其來意係欲將銀二十萬兩存部任聽部中使用惟求部中爲之咨行各省擔認保護作爲國家特許俟將來再有作此項生理者倘亦如此辦理將欵存部則此欵可隨時知照領取惟須以十二個月爲限 
　　請頒匾額奬勵戒烟農工商部據星加坡總領事孫士鼎報告坡屬現在籌辦戒烟情形甚爲踴躍分立戒烟社會並請部頒匾額四字以示鼓勵 
[陸軍部近事]  
　　請鑄印信原片。本月二十日奉上諭兵部著改陸軍部將練兵處太僕寺併入所有臣部印信二顆自應另行改鑄以昭信守應請旨飭下禮部另鑄陸軍部印信二顆計陸軍部印一顆行在陸軍部印一顆其未行鑄就之先蓋印一切文件仍暫用兵部舊印俟新印鑄成開用之日卽將舊印遵例繳銷理合附片陳明伏乞聖鑒謹奏奉旨依議（才） 
　　電詢海軍部及軍諮府辦法。陸軍部鐵尙書電致直督袁宫保詢問預備海軍部軍諮府辦法請示機宜袁督覆電謂以物色人才妥籌的欵爲最要關鍵並詳陳辦法十餘條鐵尙書得電後日來正與各堂官籌畫一切以期速行舉辦（上） 
　　會議應辦要政。陸軍部各堂憲會議本部應辦事宜謹照原訂十二司分置兵部練兵處太僕寺等署公事並叧設專司籌備海軍事務已擬請派侍郎王士珍爲海軍總辦以期悉心籌書措置得宜其陸軍辦法現議改良畫一軍制先於京師擇地建設兵工廠擴充口外牧場孳養馬匹以備訓練馬軍近日鐵尙書時與兵部曁練兵處司員講求一切諭令按照所遞説帖詳細面陳則必一一虚衷採納擇善而從云（上） 
[袁宫保力辭總理海軍大臣之任北京]  
　　袁慰帥自開去各項兼差後慶邸不時眷戀日前與鐵尙書籌議海軍慶卽電商袁督擬保爲總理海軍大臣慰帥覆電力辭（上） 
[鹿尙書整頓部務北京]  
　　吏部尙書鹿太宰己將一切部務力加整頓所有例察比律量爲删除冗缺悉行裁汰並於逐日入署接見司員討論應行興革事宜分别優劣標記功過以便攷察俟両三月後按照次序點派鳥布區分津貼其不諳公事或有嗜好者亦必面爲訓誡近日該部司員咸矯委靡之習宿弊亦爲之一淸矣（也） 
[北京官塲恐亂]  
　　十八日柏林電云萍鄉亂事雖已平定然北京官塲尙惴惴焉有戒心並懼沿江一帶及中國南境起排滿之風潮各督臣己奉命設法嚴防私運軍火矣譯文匯報 
[西報紀鄂督查拿亂黨添練陸軍事]  
　　西十二月二十六號北京訪函云鄂督以近日萍鄉有亂電致北京政府謂此次亂事乃出於排滿黨之計謀首領卽係數年前在廣東謀亂排滿之孫逸仙武昌外國官員一人曾告余謂革命黨現與哥老會三點會聨合哥老會皆聚於沿江各省三點會則蔓延於廣東廣西閩浙等省現在兩會已併合爲一名曰雙合會在湘南省瀏陽縣醴陵縣立根據地目前萍鄉亂事雖己經官兵平定然此等革命黨正不知何時又將揭竿而起反抗滿州政府甚爲可懼望廷旨飭下兩江兩廣閩浙四川各督臣協同查拿首犯及爲從各要犯則異日之亂事庶幾可免皇太后皇上已飭令端周崇錫四督會同張督辦理此要事矣革命黨常將鎗械軍火藏入書籍紙張之箱或匿入布疋之内由外洋私運至華張督及總税務司赫德己傳諭各關税務轉飭沿江及中國南境各關卡華洋扦騐司員遇有此等貨物經過詳加查驗張督以湖北陸軍兵力不足已諭令總兵張彪招練數千人以期三千九百零七年合成兩大隊譯字林報 
[紀皖省嚴查會匪情形]  
　　派員巡查城門。湘贛會匪起事後皖撫恩中丞接江督來電謂現聞長江鹽梟會匪亦復勾結意欲蠢動亟應一體預加防範云云中丞當卽傳見警察總辦及常備軍巡防緝捕各營營官諭著加意巡緝並將省城内外分作四大段擬不日札委候補道四員爲警察總巡以資愼重 
　　嚴查江面船隻。十四日皖撫恩中丞札委勞直牧文琦稽查省城上游江面鐵大令林稽查下游江面上段自南門至西門新河爲界下段自南門至東門砲台爲界以招商碼頭爲中心點爲上下分界之所其江面停泊船隻均飭分久泊暫泊編列號數隨將稽查呈報凡有江輪過埠亦須從密搜查 
　　注意客棧烟館。警察局現飭大小各客棧來往行人無論暫住久住均須詳細問明登諸循環薄嚴密稽查庶令會匪無藏匿處所　　臬司微服出巡。警察督辦臬司世伯先廉訪每於夜間帶領健壯微服出署暗地梭巡以免警員懈怠 
　　派員坐探匪信。皖撫以近來匪信傳聞異辭莫知詳確特密派汪大令承祖赴九江朱大令祖圻赴漢口偵探匪警情形遇有重大消息隨時密電告知（多） 
[紀瀏陽兵匪開仗情形長沙]  
　　瀏陽匪黨十月初聚集上東張陳坊一帶約期十月十四日起事費大令會同該縣防軍黃管帶前往勦辦隨於炭棚地方擒獲匪首王永求一名並搜 
 
 

Page 4

 
 
獲洋鎗火藥及學社票等件旋聞有頭等匪目姜守旦伏竄於該縣藍家園謀襲縣城劫獄費大令仍會同黃管帶直搗匪巢卽於詹家嶺與匪格鬭十九日飛禀到省請兵彈壓湘撫岑先後撥派巡防隊及常備軍馳往剿辦其時該匪在鄉間大肆劫掠將三口王姓及永和團局民房焚燬數十處殺斃團總多人又到處徧貼僞示以周吕兩姓爲渠魁示中詞旨亦頗通順近日與省城派去之常備巡防各軍迭次開仗彼此互有勝負二十三日該匪逕撲瀏陽縣治駐瀏中路巡防第二隊梁管帶於是晨率隊往剿在縣南距河十餘里與匪接戰午後飢疲子彈告罄勢將被圍幸巡防第七隊徐管帶於是日未刻由省抵瀏赶即渡河赴援申刻馳抵戰地開搶猛擊匪勢披靡鏖戰至兩三點鐘斃匪無算酉刻收隊回縣該縣向無城垣即以梁軍防南路徐軍防東西北三面亥刻探聞匪衆由東路來攻徐管帶親率弁勇前往抵拒見該匪鎗砲轟隆燃硝縱火該隊奮勇攻擊斃悍匪數十名匪勢不支即已敗竄徐管帶麾兵追擊擒縛匪徒八名奪獲抬槍土砲器械號衣甚夥二十四日天明徐軍斬匪祭旗飛禀報捷瀏邑官紳商民各酒肉犒軍二十六日該匪又撲瀏城幸常軍續到與之迎擊匪始退去二十七日常備軍又開去砲隊合計湘省常備軍六營已經開去五營但各營未以全隊開出聞是日有兵丁數人因日前敗績之信潛逃數人旋爲協統派人追獲四名卽正法示儆又是日湘撫岑堯帥委兵備處總辦兪綬丞觀察馳赴瀏縣調查一切情形現在各軍子彈運足正在籌議進勦東鄉高坪匪巢又日前由湘撫電調湖北陸軍已由鄂督飭派第八鎭十五協統領王得勝隨帶步隊六營砲隊二營於三十日抵湘現於省城北門外東獄暫行駐紥以資防守（時） 
[川省官紳反對卾督借債築路]  
　　十八日漢口電鄂督張宫保擬借洋債建造川漢鐵路川省官紳大爲反對川督錫良亦無如之何且抽收地畞捐爲鐵路經費亦有爲難處由是觀之川漢鐵路之議目前尙不易見諸實行也譯文匯報 
[提中飽加公費之預算開封]  
　　汴藩刻以改官制在即提中飽加公費之舉將見實行不可不預爲核計日前特飭房科調查一切據云汴省各州縣征收對於納税者向以二千六百文合銀一兩今銀實不過一千二百有零之譜即加入房科等費酌中核算每銀一兩合錢一千三百文已足若將此平餘悉歸公家則每正税銀一兩約可贏餘千三百文亦合庫銀一兩惟全省正税所入常年不過百餘萬兩而贏餘亦不過百餘萬人不敷出適爲一倍不知將何以善其後也（荒） 
[𡩋提學使請示考優辦法南京]  
　　江寗陳伯陶提學以本屇輪應考優之年所有考優考職保送舉貢各額惟照從前舊制不分寗蘇均由學政如額考取現在提學司旣己分設應否會同蘇提學合考抑或照額各半分考錄取之處均屬無從辦理因禀請江督蘇撫轉電禮部示遵照辦（甲） 
[江南北賑荒彙錄]  
　　美總統運糧助賑原電。駐美國欽使梁誠電致軍機處云江蘇賑務美總統念中美邦交向固特諭美民募捐相助並諭議院撥運船載粮運交上海賑濟會乞轉江督誠庚（四） 
　　職商慨捐巨欵。湖北夏口廳職商劉仁祥慷慨好施茲以淮徐海災重區廣因慨捐銀二萬兩。業經禀請鄂督張宫保自行派委趙别駕承康徐大令鈞携欵前往妥爲散放並由張宫保電咨蘇省大吏轉飭該處地方官隨時照料（仙） 
　　開設賑捐分局。蘇撫以本届徐海常鎭各屬賑欵浩繁前會江督奏請展辦賑捐一年及加辦七項常捐己蒙兪允亟應就省垣開設賑捐分局昨經札委蘇藩陳伯平方伯爲督辦前辦江南工賑捐之鄧觀察琦爲總辦（封） 
　　税司組織施粥善會。義里邇税司頗註意江北之災始則條陳江督請飭飢民開濬淮河以工代賑茲又擬合本關中西員之財力組織善會一所專施米粥經多數輸欵贊成己决意擇期舉辦（巧） 
[俄國革命黨與工人衝突]  
　　十六日倫敦電云俄國羅史地方大紡紗廠有六家停閉工人歇業者有三萬人情形頗爲重要革命黨與工人衝突甚烈自肇事至今被殺者己有十二人受傷者二十人戍兵巳添派矣 
[俄國革命黨謀亂]  
　　十八日倫敦電云俄國聖彼得堡莫斯科两處之警察查得革命黨擬將大員二十七人處之死地開有名單傳聞革命黨定計俟政府大員數人開會商議財政時謀害之己被察破各大員因有電話查問之事頗爲可疑已將會議展期矣 
[歐美洲火車失事彙誌]  
　　十九日倫敦電云歐洲火車失事幾如疫病之傳染昨日又有三次較爲危險由漢堡至柯龍之火車與停頓總線上之牲畜車互撞死者五人傷者十一人由傅蘭因克至柯龍之火車與貨車互撞由　勞塞爾至勃勒斯之火車脱軌以上两次每一次皆死一人傷者甚多十七日倫敦電云在亞勃羅司地方失事之火車其司機人己被捕逮案因其酗酒沈醉不知謨愼也同日倫敦電云美京華盛頓附郭有客車一輛與貨車一輛碰撞死者三十八人傷者五十人大半回家者居多 
[南斐洲懼亂事之復萌]  
　　十七日倫郭電云南斐洲那特爾地方之人民又懼蘇羅亂事之復萌近來僑民搶彈子藥被竊之事己有數起 
[法國修改政敎分離法律]  
　　十七日倫敦電云法國上議院已將議政會修改之政敎分離條件核定 
[美人對於日本人之惡感情]  
　　十八日倫敦電云泰晤士報駐舊京山訪員謂美人排日之議論日見其盛恐在歐克蘭學堂之日本人亦將被斥舊金山民人皆要求禁逐日本人即反對美總統之意見亦甚深 
[英國風雪爲害續記]  
　　十七日倫敦電云英吉利全境冰雪業已銷融惟蘇革蘭又起狂風大雪勢頗猛烈自褒士至愛掊弟因之火車隔絶行人皆沿路停滯淸除積雪之機器三部均已損毁矣 
[美人捐資興學]  
　　十八日倫敦電云美孚煤油公司主羅克斐　君於新年捐贈芝加高大學美金洋三百萬元統計其一人所捐助該大學者約此合成　金洋十九兆五十萬元矣 
[俄國患饑]  
　　十八日倫敦電云俄國饑荒蔓延益廣各處虚熱病傳染甚速各處之報告皆謂去冬收成因寒冷乾旱己無望矣譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[奬勵辦理南昌敎案人員江西]  
　　贛撫將辦理南昌敎案事宜府班各員奬勵如下在差已逾五月之候補知府席業瑞珍楊德鋆彭鍔等四員各給予提前委署本班一次又在差巳逾三月之候補知府卲循名給予委署本班一次又在差已逾一月之候補知府孫嵩年給予記功一次（勿） 
[安慶官事]  
　　皖藩馮方伯牌示云全椒縣典史調省遺缺酌委李耀璣署理署建德縣典史李藻德調省遺缺酌委蔡慶萱署理太平縣訓導葛萃廷與五河縣訓導朱毓楨互相調署績溪縣濠寨巡檢病故遺缺輪委周家驥署理（多） 
[申請中學學生畢業鎭江]  
　　蘇省暫定學生畢業章程中學堂期以四年而奏定章程則以五年爲合格現在鎭江中學因開辦已歷四年所有甲班學生之程度實堪畢業惟府憲承太守不欲擅專特申請蘇提學使批示照辦（伍） 
[提學使請派省視學員蘇州]  
　　江蘇周提學以各處學堂雖已林立而學規課程未免或有叅差因禀請撫憲陳中丞派委省視學員六人輪流分赴各處調查學堂事宜中丞已准各所請矣（康） 
[江督創設模範小學堂之用意江寗]  
　　本報前載江督端午帥創辦高等模範小學堂一節茲悉午帥之意以省垣學堂林立人民己多知就學而官紳子弟或因姑息之故虚擲年齡因捐廉就署内餘宅辦一小學以爲模範除將署内塾中　生併入外復傳諭官紳如有子女合格者酌量選入湊成四十人共爲一班現聞有官場子女三十人紳士子女八九人叅照日本尋常小學男女合敎法授以初等各學科並未另立高等名目其開辦標本儀器多由午帥捐置學生飯食亦由督署供給堂中月用得計二百金盖一切俱從簡便不欲多費用欵也（助） 
[軍裝局出售舊軍械蘇州]  
　　蘇省軍裝局以從前所製軍械已不合用因將搶尖等件敲毁作舊銅鐵出售每担售銀四兩聞往購者頗不乏人云（康） 
[派員採辦軍需蘇州]  
　　蘇省督練公所札委嚴大令赴上海採辦軍用乾糧袋貯水桶二物以備常備軍明年赴北會操之用業己奉札首途（康） 
[蘇臬閲勘馬路蘇州]  
　　城外鴨蛋橋至火車站馬路業己工竣十八日早八句鐘蘇臬朱金殿廉訪至該處閲勘併順道閲勘畫定之電車路聞此路日内亦將動工（且） 
[炸彈再現北京]  
　　前月十七日午前有西裝者二人同一中國裝式之人携帶鳥槍一杆同至德勝門外鴦橋以西護城河旁松林閘地方用銅元二枚僱一不知姓名之童下河鑿一小冰窟墜下白洋布包一件加以城磚一塊三人卽忙散去十八日早八句鐘經該處閘軍吳八瘤之子大狗兒將原物撈出携回家中放在土台吳八瘤子在台傍刴拌鳥食震裂布包轟然一聲吳八當時倒地血滿週身并無數小血孔孩童三人在屋睡熟一併震傷抬往醫院調治考驗確係炸彈所傷己經提署三堂前往相騐（出） 
[飭候據詳立案頒記杭州]  
　　於潛紳士金在鎔等來省投禀學轅稱已籌欵設立敎育會禀請給發圖記支學使批云俟於潛縣詳報到日分别立案及頒圖記可也云云現金紳已回里面請縣主從速具詳矣（的） 
[嘉勵湖紳組織商會杭州]  
　　旅杭之湖州士商現已聚設商會公舉鐵路副理劉澄如京卿鹽商周湘舲觀察爲會長并設立學堂禀呈各憲立案當奉農工商礦局楊伯新觀察批示云據呈創設旅杭商學公　聨絡研究具見熱心公益詢堪嘉尙自應照准立案浙江爲東南大省出產夙稱繁盛人才亦號文明劉紳等商學經濟聲望卓著此次設立旅杭商學公會實係及時要舉仰杭州府照會劉紳等知照（的） 
[定期移駐徵兵鎭江]  
　　鎭郡南門外新造四標第一營徵兵房舍落成江督因飭第一營徵兵官王藎臣管帶定於十一月念二日督率兵士移駐鎭江以資防守並遴委周錦堂副將爲總查（再） 
[贛省添設電局九江]  
　　江西饒州府及景德鎭樂平縣新設電信以通信息現已工竣十二日滬上總局運來機器二十四箱日内卽當開局 
[示免運粮税釐揚州]  
　　江督端午帥以徐海淮揚等處留養 
飢民亟須運粮接濟誠恐販粮行商以沿途報税抽釐裹足不前因飭各關卡將運船隻隨到隨放所有完税釐年内槪行豁免（引） 
[學界禀請改良淫戲未果蕪湖]  
　　蕪湖現開男戲園一家名永慶女戲園兩家一名留　一名聚仙雖經巡警局迭次出示嚴禁無如陽奉陰違僅改名目希圖掩飾現經蕪湖學界吳松亭周佐臣第二十餘人聨名禀請巡警局黃潤九總辦飭令各園不必暗改名目只須將戲中淫穢怪誕情節先行删汰再爲改良詞曲並公舉齊月溪代爲糾察兼可隨時指授方擬實行而留春遽爾停演聚仙因邀其已退之名伶被留春園東兪少基欲禀明道憲該園封閉園東許姓畏其勢燄遂將名伶辭退另往漢口邀來林黛玉於十三夜登台藉圖抵制两園競爭因此改良淫戲之舉遂至中止大約必俟來春方可實行云（門） 
[鄂臬申飭德律風武昌]  
　　前數日警察局由電話向總局報告失火情形詎德律風總機器竟不接線各警察局以司機之人屢次刁難貽誤公事於是聨名禀明臬憲當經童廉訪扎飭汪子雲太尊先將管理總機器學生嚴行申飭以觀後效（荒） 
[法政學堂揭曉安慶]  
　　法政學堂己於初二日考試正佐各員現藩學臬三司校閲呈送皖撫評定於日前揭曉計取正取十四名佐班三十名佐班坿取十六名定於十五日開學（士） 
[札委道員充當總巡安慶]  
　　皖省警察現改分爲四大區以道員充當總巡等情疊紀本報刻大吏委陳師禮爲城内東南路總巡朱恕爲西北路總巡鄭德謙爲城外西北路總巡徐銘新爲東南路總巡（多） 
[議設長江無線電報武昌]  
　　江鄂兩省以長江不靖往來電 
 
 

Page 10

 
 
商常有洩漏鄂督張宫保特電商江督端午帥兩省籌欵合辦已經午帥電覆認可不日卽當實行（乃） 
[留學日本明治大學經緯學堂警務專門科第二班卒業名單]  
　　唐之定李丙麟吳魁冷鈺蘇俊張振壎蔣怡章李延燾夏仁灝周祚章石玠樓兆梧陳常何景新兪蔭堯賀守淦夏道烱李澤森陳祖漢徐家麟周安康樓兆梓武東垣汪炳蘭吳炳炎萬國光李漢丞袁紹安武成慶劉寅黃紹慈劉鏡淸陸定駱達胡燄森謝國聨馬柱李選熙梅壬申常樹森夏鎭邦熊兆飛周培均程士壯蕭韻濤劉殿楹張樹榮張篤生黎敏德章孝彪吳士先潘怡然周嗣先錦旭曾慶誥黎懷沈國勳宋開敏聶步靑周慶恩劉慶鑾孫鎭潘愼汪炳文胡漢藻李發政熊誠愷程啓嵩魏國鼎夏善吉劉鳳儀吳先聲羅發經黃振鐸高朝達陳玉成武東旭楊蔭淸徐煥斗張曾瑋楊文沅楊宗基殷聖哲汪俊方杰蔡日新汪箎耿之銘朱正珪王克彬程鐘李夑樞孫憲信何樹勳梅占魁范金許復張鼎銘王松壽萬靑錢邱鳴盛瞿世玖盧銘鼎姜開源楊文鋭明廷杰王榮光黃煥章曾冠劉際炎高鑄鏞劉國彥厲存霖洪銘丁杰滕炳炎楊韞臯夏水楠錢荃忠劉啓豐姜煥蘭易維新李維翰王之漢傅慶龍劉春瑩陳尊周兪仁愈沈榮實沈頌康晏珍琦沈復李鐘嶽高維藩林寳新張四維甯儒珩王維翰金鼎春王琯李圭正晏振釗王東藩高永相（助） 
[上海官事]  
　　福山鎭總兵鄭國俊昨日到道轅拜會○縣丞胡雲程禀銷新關查驗差○道轅發審委員知縣謝崇聲禀銷病假○巡警學堂委員汪景龍禀請病假三天（宜） 
[札飭嚴查匪類]  
　　江督端午帥以萍鄉醴陵瀏陽等處亂勢將次敉平匪蹤半已解散然恐該匪等散　復聚不得不先事預防除將原駐之兵仍飭加意嚴防外其調往協剿之各營隊亦未便遽行撤　一面檄飭鎭江上海兩關道著派屬下文武員弁專在輪船客棧寺院及庽所等處明查暗訪如遇有形迹可疑並搜得票布等類者先行送交地方官訊實再行解省嚴治并通札各關卡稽查有無夾帶軍火鎗械及一切違禁之件母得稍事因循云云刻滬道瑞觀察已接到此項公事矣（宜） 
[釐局批詞]  
　　牙行陳祥源禀批旣據該牙控縣有案仰南匯縣迅卽查訊實情果有頂帖賄捺情事即行分别提懲吊帖押閉以儆効尤　違此批○牙户曹永泰等禀批　禀如果屬實大干法紀仰寶山縣確切查明果有賄差隠庇情弊應卽提案究追嚴懲一面詳查無帖私牙以及影戤故帖各行卽行分别勒令來局捐帖執充如違提究母任差保隱混滋擾切切此批（宜） 
[釐局淸查牙帖]  
　　淞滬釐捐總局督辦馮孟餘觀察現查得城鄉各鎭均有白拉戤帖情弊特派委挨户淸查如有未經報捐著令赴局捐帖執充不得稍有匿冒（宜） 
[土商議籌善後]  
　　廣潮土商因道憲瑞觀察禁烟期限六個月曾經鄭洽記爲首環求道憲請爲展限觀察不准故各商議於二十三日邀各　業在會館集議限滿後善後辦法（宜） 
[靑年會定期演説]  
　　本埠靑年會附設之政治研究會末次講期准定本月二十日晚閒八句鐘邀請侯官嚴幾道先生演説題爲中國時勢（助） 
[函請驅逐流民]  
　　新租界打鐵浜一帶在種江北流民在彼搭蓋草蓬藉資棲宿法捕房麥總巡以近來租界時有盜患難免有若輩混迹其間爰於日昨函請上海縣王大令派差前往一律驅逐俾淸地方而息盜風大令已允照辦矣（深） 
[售地案將次定讞]  
　　前英商馬海延博律師控地販陳似蘭陳露江曹瑞翹等包買地皮呑價不交各情屢詳本報前午後襄讞孫明府與英巴副領事復訊中西官以被告三人祇到一人未便判斷遂商之英巴副領事判退去飭差將被告傳齊再訊（力） 
[無賴宜懲]  
　　距北新　　里許地名衛家宅近於無賴矮子啓行在該處開設茶館聚賭抽頭并唱花鼓淫戲附近居民皆受其害有地方之責者安可不拘而懲之（助） 
[新租界火警]  
　　新閘路一千四百三十二號開泰新衣店於前日午後一點鐘火起燬去房屋七幢左鄰肇泰茶葉店及開泰聞均保有火險鄭姓腐干作則未保火險昨捕房已派探徐阿華查究起火情形並傳火頭訊核矣（力） 
[上海縣案]  
　　瞿順全被姚金生與張氏婦串放白鴿等情經縣捕徐文緝獲解縣奉帮審洪明府訊究瞿供憑姚金生爲媒於本月初二娶張氏爲妻給姚身價洋一百七十元甫及十日氏即逃逸茲在張寳生家尋獲邀姚索取原價互相推諉求究張氏供因家貧與夫張寶生商妥出外傭工由姚金生荐至瞿姓家爲　不料即廹令與瞿成親始知爲姚私賣乘隙遁回本夫家内張寳生供詞畧同姚金生供多支吾明府判姚與張氏各掌頰五十下分别收押候查明確情再訊○江北船幇長戚貴林赴商船公會訴　顏廣才向各划船敲詐等情會董函禀到縣飭提訊究顏供小的與戚有隙故被誣控圖陷明府判押候查究○太陽廟巡局函解　賊劉炳均並原　衣服一包又另案犯竊之張阿大到案訊究劉供衣包竊自南翔李姓家張供前竊閘北綺章織布廠衣物被包控獲解公堂轉解巡局被責潰爛今旣解案求免笞責明府察看屬實判劉責二百板一併收押再究○流氓小么四即金龍生管押法捕房釋出未及旬日又持刀向人訛詐經道憲瑞觀察飭探拿獲發縣責押茲　王阿順等禀稱龍生刻己知悔願爲保釋明府傳王畧詰判准具保再犯加等處治○邱金奎控吳錦松誘拐女孩由太陽廟巡局將吳解縣訊究據供邱之女孩被王某拐至楊樹浦高姓家藏匿與小的無干明府判押候傳邱質審（宜） 
[總工程局紀事]  
　　總工程局房屋前由董議准改造洋式樓房己茲於昨日諭飭工頭劃界結笆先將向外之第一進板房改造两層樓洋房定於今日開工○裕泰典夥范釗與八十二號巡士兇鬥受傷一案前日典董在公所開議後昨日由該業同昌安定元豐濟宏等十餘家聨名禀請具保范及學徒楊景林出外候審送案孫明府諭以聽候禀明道憲一面俟該業董到堂認保再行酌奪○浙江石門縣水菓客曹永茂因欠滬上寶成江增茂民記等水菓行款七百餘元前日來滬被各行扯控總工程局孫明府判交保理明如無的保送縣移交原籍變產歸理○鴨販胡連富控李德富等兄弟虧欠貨款二百五十元由局提李訊供押交保分三年拔淸○莊瑞生前控朱桂林担保伊友絲料銀两不交一案奉判取還原物昨又被莊扭控西局解案訊判賠洋十二元（尺） 
[公共公廨早堂案]  
　　甬人張中記之兄中和於今年六月十二日憑媒蘇杭生等四人娶南翔十六歲女子徐小妹爲室未幾潛行逃去昨張中記在新閘見江北女郎劉小五子面目身才頗與徐小妹相似上前相認口角之下由捕一併拘入捕房昨解請究劉小五子供年十八江北人並未許姻遭張冐認求察訊之張供並不認錯讞員關太守以供詞各執商之美白副領事判原被交保邀同原媒及中和等到案於下禮拜二再訊○郁善郎即徐善郎誘拐郁僊州之兒子杏慶　賣未成經郁報補 
 
 

Page 11

 
 
解究訊之杏慶供年六歲被人帶到客棧内住宿一夜餘不知情求察訊之善郎供求恩典太守判押西牢九個月孩交其父領去○烟妓錢胡氏被鴇凌虐奔入濟良所轉解至廨判發所候復訊再奪○吳和尙呑沒鄔瑞堂家所寄布衣一包報捕解究判交保具改過結開釋（力） 
[公共公廨晚堂案]  
　　章錢氏控馮淦泉章心甸等呑沒股本前晚襄讞孫明府提訊章錢氏供與馮淦泉章心甸各出股本開一酒店歷年官利分文不取均被馮等呑沒情急求追　之馮章同供章子豫薌入股後嗣因虧本拆股有賬可查實無呑沒情事明府將賬簿詳細披閲知章實己拆股因判將案註銷一併斥釋○施成章控張阿挑圖賴所借金戒亦奉明府提訊施供前者張因開店借去金戒等飾押洋至今不還向索行兇求恩追給明府判押限五天理楚復奪○馬良福控張春盛圖賴抵單銀洋不還亦奉提訊馬供前年張春盛因急用將方單抵借去洋六百元至今本利無著求追訊之張供除還過外尙欠本利洋三百元求追繳還明府判交妥保限七天淸理○傳　山控梁元記夏雨田串呑血本洋元等情亦奉提訊傅供由余華經手向美最時洋行購買舊房木料磚瓦等件定明價銀三千餘两由夏售與梁元記除付外尙欠銀一千八百餘兩向索圖賴控請提究追明府判梁夏一併交保候補傳人 
証再訊（力） 
[法租界捕房事]  
　　高裕安昨至太古行九江輪船圖竊爲探撞見拘入捕房奉飭押候解公堂重懲○某鞋店主扭婦人江陶氏趙吕生至捕房控被竊取衣服等情經捕研詰據供尙有同黨黃少泉施梅福二人因又將施黃續行拘入奉飭一併押候解廨請中西官嚴究○剪綹賊王阿毛昨在人業中行竊途人某甲皮夾一口當被覺察拘入捕房押候懲辦（臨） 
[美租界捕房事]  
　　伯頓路七百四十四號門牌屋旁圍墻前晚怱然坍倒 
壓損房客物件向收租人理論口角毆毁玻璃窗木噐扭赴捕房禀訴飭投公廨控告○彭炎生竊取家中衣服質洋被父扭入捕房捕頭斥釋不理○陳阿華在斐倫路二百廿八號門牌日本雞蛋行内爲夥竊取同事譚茂大衣服報探沈阿炳拘入押辦○某日人因醉至太平碼頭趁陳大金之舢板渡浦失足落水由碼頭上二百二十號華捕帮同救起送人捕房捕頭飭給舟子賞洋兩元了事○沈福生蔡阿三均以病驢駕車巡捕以其違章先後拘入飭將驢送工部局西醫醫治候請單傳案訊罰（似） 
[來函]  
　　致淮揚道楊觀察電淮揚道楊觀察鑒父義善源匯上洋一千元乞代放振商學公會 
　　楊觀察復電商學公會台鑒收到捐款洋一千元謹代百萬灾黎叩謝鼎巧 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
