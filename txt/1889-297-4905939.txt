# 1889 - 297 - 4905939

 

Page 1

 
 
[二百零四號畫報告白]  
　　　紹曾稽金姓使婢被人串竊拐逃誘奸謀斃愚闇不明慘苦無狀幸得邑侯穫凶研訊始爲昭雪今維爲圖以供煨覽准於十月初六日出　北　 
[本館經辦江浙賑捐啓] [  申報舘謹]  
　　霪霖匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子顧急延浙兩省歴年辦賑之勤勞捐助之踴躍而此時灾近剥膚當必有惻然動念者請即將捐欵送交本舘掣奉收條隨時登報以昭信實一　　解災區妥爲散放早辦一日多活數命不勝盼禱之至 
[新印繪圖封神演義告白] [  申報舘主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意試計之外所紀商紂寵任妲己斫經剖心胎息史書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閲之實足以遣旅愁消綺思説者謂古今章向小説定當首屈此書焉借乎坊試刻模糊苦無善本魚亥豕襲謬承訛本舘幾歴居諸再三讐校正其悮字務使髮憾無貽然後用新鑄鉛字印成復請畫師將諸圖一一重繪鬚眉巾幗掩映生姿雕鏤之工亦無倫比今定於禮拜一即本月十五日出售每部分裝十六本價洋八角請諸君子移玉本埠申報舘申昌書畫室及各外埠申昌或寄售申報處購取可也 
[圖書集成局告白]  
　　啓者本局所印古今圖書集成早己裝釘齊全由預股諸君持票來領尚有未經提取者亦望及時去以交以　先　　　之心現在局中尚有若干部留存每部定價銀二百五十兩如有合意者請移玉申報館帳房購取可也此布 
[江浙賑務説]  
　　從來助賑諸君不徒繪圖立説分册募資己也難在源源接濟久而益堅從來散賑諸君不徒按日開廠計口授食己也難在閲歴稽查毋濫毋冒比賑務之大較也獨至江浙賑務則有尤難者歴年以來告災者爲西北諸省救災者爲東南諸省東南諸省中首推江浙江浙財賦甲天下民間盖藏饒足綽乎有餘辦賑之人以江浙爲最盛助賑之人以江浙爲取多以東南之全盛補西北之偶荒宜乎其易易也無如災象之蔓延者有加而無己賑欵之解往者亦有加而無己始則無法不設以至於法無可設始則無策不施以至於策無所施誠有如强弩之末勢不能穿魯縞者己籌賑之艱難盡人而知之助賑之竭蹶　盡人而知之賑局中諸善士亦惟是盡我之心而不敢稍懈盡我之力而不敢自矜而己顧當此艱難竭蹶之際而江浙兩省亦從而告災是不惟江浙兩省之憂而天下之憂也夫西北諸省之荒尚賴江浙兩省爲之勸募爲之轉輸豈江浙兩省之荒忍坐視鄉人之轉乎溝壑而不一援手乎此江浙賑務所不能己也然而吾以爲尤難者江浙富户惟恃田産一遇荒年田無所出雖有方單産業而空空妙手無可提輸故熟則可以兼顧他省而有餘荒則雖欲自謀本省而不足此一難也江浙富庶自古爲然奢廰華侈相習成風雖極貧之户温飽樂逸不耐勞苦　遇荒年草根樹皮所不能甘區區之賑又不足以買米以至相聚爲盜此又一難也不寍惟是即使比户晏然安堵如故而猶有慮焉農民愚蠢不能遠謀一遇荒年將其所有器具什物典質售賣或捐其房屋或棄其田産比來年春及有事西疇既無穀種又無工本則將聽其荒蕪不復耕種乎此尤難之難也竊於此三難之中思得三第焉由幾於賑務稍有裨益云爾一曰平糶農民所種之田田底雖受之於業主田面皆屬之於農家田面之價雖不及田底之貴而皆須價買可知雅　之户猶可以得過且過旦夕苟延特恐米價過漲難乎爲繼耳故賑務之要首在平糶乎糶之法一在招徠一在裝連昔有高抬米價以招米商迨米商雲集米石充足而米價自平者即招徠法也昔有調撥公欵專販米石設肆零賣周而復始公欵無虧而米價不漲者即裝運法也若夫禁止囤積攔截出口貶抑價值皆下策矣三曰當年農民之稍有力者皆蓄牛代以其耕迨至荒年蓄牛需費勢必先棄其牛一牛之價約有十數元之譜飲食日用所需幾何手中一有赢餘雖謹守之子不免多所浮費乃資用罄盡而牛遂不可復返矣故賑務之要又在當牛當牛之法當變通章程假如一牛當價應作十千則註明當價十千於當票而隨其所需之數或一二千或五六千而與之言明他日再有所需仍可持票來局找足十千若至來年不能復贖則代爲變價歸還當本之外盡以付之一日借工本農民無力耕種必向業主借工本在業主之富厚者無所靳也無如貧因之業主雖欲借而力有未能盖每縣田數十萬畝其畸數千畝者不過數家或畸數畝或畸數十畝者比比皆是是名爲業主而貧困之景况亦不减於佃户又安所得餘資而借之農民不得工本則荒蕪之患在所不免故賑務之要又在借工本借工本當調鉅欵作本計每畝需本幾何定價劃一佃户不能遍認當由業主轉借業主即以方單作抵立票抵借稍加利息至秋收歸還以上三策嘗　質諸芻蕘皆曰善敢以献諸當事者 
[本舘接奉電音]  
　　　昨由京友電傅　上諭三道敬謹譯登○十月初四日奉　上諭定安等奏請派員騐收工程並請擇吉恭請　神牌還御一摺　永陵啓運殿等工現己完竣着欽天監於十月内敬謹選擇吉期知照定安等届期恭請　神牌還御此項工程着派綿宜騐收欽此○初五日奉　旨朕本日殿試中式武舉弓刀石内刀力不符之直隸陳國璧山西陳天命直隸尚清華四川楊春榮雲南羅陽華四川王廷耀石力不符之直隸丹奇雲均着罰停殿試一科所有原圍監射較射之大臣着交部議處覆試之王大臣着交部察議欽此同日奉　旨昨日看箭中箭五枝之藍翎侍衛霍鑾泰着賞給三等侍衛中箭四枝之二等侍衛許欽泰着賞給頭等侍衛騎射中箭二枝之二等侍衛賡音布着賞給頭等侍衛藍翎侍衛依勒洪額着賞給三等侍衛欽此 
[京邸近聞]  
　　前報紀前門外延壽寺街順天昌錢鋪之夥某甲與換銀之某乙互毆無意中擊傷乙之耳際登時殞命等情當經北城司官騐明致命傷兩處塡具屍格拘獲兇手詳報城憲城憲轉解刑部嚴訊彼時刑部因無屍親到案難於草草讞成遂暫飭司官備棺殮屍置諸該鋪門右空地以待屍親到來再行科斷至九月二十左右始經司官等尋到屍親赴刑部及城憲兩處禀報一面率同仵役屍親開棺辨認則屍身己成枯骨惟所穿衣履實係無訛當有某丙者撫屍大慟幾不成聲司官詰訊緣由則言死者即胞弟家在南皮來京應順天鄉試塲後僑居西珠市上津南會舘 
 
 

Page 2

 
 
有人送程儀二兩係該錢鋪銀鈔因之持向兌銀争論平頭高低以致喪命云云至目下刑部作何辦鑒尚　有聞也 
[粤督過江]  
　　兩廣總督李筱帥握節赴粤於九月二十三日行抵江西計官舫八艘導以小火輪船四艘小泊滕王閣前自德曉峰中丞以次各員恭迎如禮先期自候補知府孫太守乎侃前往遠迎水陸弁兵逐日列隊江于伺候及憲舟將至即鳴鎗以致敬恭南新二縣在湖南會館預傭行轅是日筱帥入城襜帷暫駐旋即拜會各大憲及兩主考擬暫留旌節作平原十日之遊蓋江西本筱帥宦遊舊迎昔年辦理曾文正公後路糧臺及任吉南贛兵備追猶兼轄車需此日繡幰丹軿湖山再藩實有留連不忍遽去者聞筱帥此次擬至贛州逾庾嶺取道南雄以抵廣州約略計之一陽初復之時當可榮履新任矣 
[軍節東旋]  
　　長江水師提督李與與吾軍非巡關沿江水師於九月十三日抵鄂拜會大憲次日即赴上游查閲原坐兵輪則在江上停泊守候節旋軍門按閲至岳州而回廿三日午後迭聞砲聲自遠而近少頃軍　抵鄂仍坐兵輪一面差人進省辭行一面即展輪東旋云 
[續述鄂境水災]  
　　湖北一帶前因陰雨連綿川襄諸水同時驟漲省城新築堤塍被水冲决菜圃變爲澤國漢城内保民堤塍旋九月初十後漫潰水遂滔滔汨汨而來人畜多有傷捐幸此兩處尚不關繫農田大局若攔江等堤依然無恙也内地低窪之處雖曾被水淹没而高原晚稼秋收尚有可望就漢口一隅而論被淹之處尚不甚多所望早放晴光江水消退則内地之水自可疏洩矣 
[米客賑饑]  
　　楚北一帶向賴南糧接濟然湘米亦運售於漢口往年源源而來米客之船皆泊楊家河地方掛幌　售價雖略高而用頂大之斗各曰樊斗漢鎭居人貪其米者約有十之七八此與連檣運漢投行躉售者不同本月初湘中某甲運米抵漢恰值水災米價飛漲因而獲利倍蓰中既精贸易之計尤以慈悲爲心見避水災民或在城頭或在高阜支篷棲宿率皆垢面敝衣面有菜色不禁惻然動念將所獲赢餘悉數充賑親自散放挨户給錢四百文其在城頭樓止者一律分給上自由義門下迄通濟門均於九月十九日施放聞己費一千餘串之多人但知其爲米客操湘音而不知其姓氏夫其贸遷獲利智也解囊施賑仁也至於受其惠者甘心下拜聞其事者交口稱揚而猶欿然自下不露姓名不求聞逹求之晚近豈易多覯樂書之爲有志者勸 
[防範嚴密]  
　　漢口爲通商大埠輪蹄輻輳良莠不齊近日各官憲深恐有匪徒混跡滋事遂派兵役晝夜巡查既嚴且密武則恊臺都守文則府縣同通以及各坊委員分路梭巡加意防範或謂日前某輪船抵埠查獲私販軍械兩人當經解送省垣審訊又於九月廿五日晚間巡緝至循禮坊後街拘獲匪類兩人送父漢陽縣衙門審訊治罪旋由官憲出示曉諭令民間各安生業毋聽謡言店鋪住宅切勿輕舉妄搬反致盜賊生心一晚又獲形跡可疑者三人其二係外省人其一係本地人己送地方官訊問聞官塲擬照上年章程派通鎭各水龍會局夫各執器械隨官巡查以聨聲氣而資守禦所有妓寮烟館勒令昏夜閉户薄暮息燈不准留宿匪人至於棧房客寓飯鋪等亦皆認眞稽察免爲逋逃淵藪又間樊恊戎調洋槍隊百名赴漢以資分撥以上情形據漢友云得諸傅聞合爲照録以騐將來 
[江省偏災]  
　　八月以來鄱陽湖水陡發倒灌鄱陽餘千都昌浮梁等縣市上水深數尺田禾多被水淹至九月初旬尚有繼長增高之勢恐今歲又未免成偏災矣 
[榕垣紀事]  
　　福安縣兇犯某甲蒸其叔母商同謀殺本夫事發到官直承不諱經縣宰押解到省歴訊屬實擬以極刑九月二十一日接到部文即由閩縣祁大令親押女犯俟官縣盧大令親押男犯直詣北較塲凌遲處死有見之者謂女犯年甫二十餘白晳無瑕蜷伏因車中哭聲嗚呼慘不忍聽噫其殆有悔十中耶○近日閩中天氣頗覺清凉據村農云禾苗枯槁己久雖得甘霖終於無益有心時事者不禁爲之惻然○陳大坵者游手好閒不務正業一日在南臺某處當街聚賭經保甲局員所見喝令勇丁擒獲發交南臺分局枷示中亭示衆 
[東報紀泰西事]  
　　德國某員查得自一千八百七十年起本國人之留寄外邦者共得一百七十六萬九千二百九十七人其中之奇美者最多計共六十一萬八千八百十六人云○英國皇孫島亞魯可鳥衣枯托利耶與齊國公爵霍亨洛蘭肯僕魯哥之女公子聨姻現將擇吉行禮矣○統全地球計之計共人口十四億五千萬其中最衆者莫如亞細亞洲計人口約有八億每一方里得百二十人其次歐羅巴洲凡三億二千萬每一方里得一百人再次亞非利加洲凡二億一千萬再次亞米利加洲合南北共一億一千萬其餘大小島嶼共合一千萬云○法京巴黎斯來電云恩托鳥亞魯薄地方鎗砲爆發射着煤油五十桶以致延燒計死一百二十人傷二百人又云某日游觀博覽會及購物者共三十萬四千人亦云衆矣○英京倫敦來電云製造鎗砲處機器爆裂大遭損害擊死工匠一百焉十名傷八十餘名 
[鹺尹丁艱]  
　　兩淮通屬餘東塲大使馬鹺尹晋恩抵任以來迄今十載興利除弊勤政愛民素爲商民所悦服上游知其幹練倚之如左右手九月中旬鹺尹接到家書驚悉太夫人遽爾棄養哀慟欲絶立即禀報丁憂並請委員接署一面束裝奔喪遄返山東原藉至所遺篆務聞己由該管分司暫行委員代理所委何人俟後再録 
[司馬履新]  
　　淮南監掣同知一缺前經鹺憲以補用監擊掣楊司馬毓灜詳請題補一面檄飭徐分轉紹垣暫署刻己奉部覆准都轉遂一面牌示札飭赴任楊司馬奉札後己於九月二十八日起程履新聞本月初旬即可接篆視事云 
[桐城雨災説]  
　　民以食爲天樂歲則民飽凶年則民飢自古然矣而獨有樂歲之名凶年之實其苦民爲甚桐城比年荒歉水旱兼災民有飢色己非一日然邑侯爲之報災視災之多募而征其賦民雖塡於溝壑猶幸政令之平焉今年春播穀之際水土調和民以爲有年繼而夏秋之間好雨依時原不乾隰不潦民乃首戴茅蒲身衣襏襫霑體塗足暴其飢膚而人力不足者則又雇工耘耨约以秋收賣米給其工價無何金風可令玉粒告成對與翼之觀卜櫛墉之積莫不鼚軒鼓舞以爲歴年積債一旦可償而且□國課早完免追呼之迫我也即邑侯亦喜收漕之易易爲吾民喜而不僅　吾民喜也孰意人方收穫天己滂沱自八月廿三日淫雨淋漓至九月十四日雨猶未止田中稻熟皆發萌芽寸許而稃中空如閭閻慘目傷心不可言狀盖有較比年荒歉爲倍苦者鄉之衿耆理應報災特恐邑候敢學劉寵之吏不到門不敢考陽城之下下等悲哉民何必堪哉秋雨無極自古傷之何桐民之遭斯阨也吾爲桐民憂矣然天下之遭斯阨者恐不借桐民也吾又爲天下遭阨之民憂矣　鳬山不敢書名人拜稿 
 
[奉賢災狀]  
　　有自署頭梁小隠者致書本館云奉邑東北一帶與南匯毗連故鄉民被災情形亦與南匯不少異自八月廿四夜沛然下雨至九月初二日始歇斯時田間花稻俱己損傷初三日起復霪兩淋浪兼旬不止二十廿一雨晝夜尤極滂沱河水繼長增高陡添數尺滔滔滾滾直入民房高者己没踝難行低者幾及半壁幸廿二晨轉雨爲晴水勢漸退至黃昏仍復雨師肆虐迄今猶丁冬不絶屈指計之己四十餘日矣其禾稻之在田者固己腐爛無遺即間己刈穫登塲而浸之既久亦俱霉敗水堪入口况雨再不止恐明年小熟若蠶荳圓麥等類皆將不能下種哀此黎庶其何以堪不知賢有司亦曾據情上告俾有以撫恤焉否也 
[火警餘聞]  
　　滬北火警昨己略記情由兹悉火起於英租界三馬路西首轉北與申里内空房延及左右隣家共焚去石庫門三座樓房 
 
 

Page 3

 
 
連廂房計十一幢時適西北風甚緊以致頃刻燎原幾難嚮猶幸洋龍藥水龍會同噴救火始漸衰其火焚處靠東石車門己將延及經救火西人在門上用斧砍成一孔俾龍頭從孔中射水得免於難云 
[訊斷竊洋]  
　　隆茂洋行竊案前己登列報端慈悉隆茂開在英租界四馬路東首所失各贓儲諸帳房鐡箱内計現洋鈔票小洋共合鷹洋一千四百九十九元行主既報捕房查無蹤跡惟知必係熟人行窮嗣經包探秦少卿查得行中己歇出店啓堂忽氏在身穿藍寍綢夾馬掛棕色縐紗夾衫乘轎至東棋盤街某妓院情節殊屬可欵因往拘至捕房盤詰張直認與親威周新發串同行竊所有洋銀鈔票被周取去另有洋銀二百餘元交兒子富泉帶回家内家在川沙南匯交界之區富泉現在川沙學習裁縫麥捕頭將情節禀請蔡太守備文兩角飭差趙金恊司包探帶張前去或南匯或川沙隨地投請添差拿緝旋將周提獲起到洋銀鈔票并至張家内起出洋銀又獲富泉一併押解來滬昨日解送公堂隆茂西人偕買辦張友山申訴前情并稱用張爲出店己七月矣後雇周爲替工僅十餘天前月十二日將張辭歇不料其意串周行竊鉅貲秦包探禀稱奉飭派差帶張中南匯縣投文經袁大老爺添差关周家其時甚早周兄大英手持扛棒突出高呼捉强盜小的等預傅地保未到大英即泅水脱逃旋由周妻言家内並無洋銀如何指人犯竊設或搜無贓証爾將如何小的等知周在内守待地保到來以便拿捉俄而周越窗圖遞因即兠攏獲住迨地保既到即隨同搜尋周盡知無可隠暪將埋在在下甕内之洋銀二百元交出旋又交出五十元及鈔票小的等折而往張處起到埋在地下甕内之洋銀二百餘元乃回船向周言現洋缺少尚多須送川沙廰究問周始言尚有五十元乃同返其家復由其妻在灶下取出百元現在現洋鈔票共一千三百三十二元祗少一百六七十元其間除購衣花費外應尚多餘今特連張子富泉送案當張在捕房直認不諱推言周實起意圖竊張供稱小的係浦東南匯縣人年三十七歲周係妻之妹夫曾由小的雇作替工停歇後於十八日遇諸新橋隨同至法租界洪福園啜茗復與同行至南市十六鋪周見舊賈攤上有西式舊銷匙言與帳房鎖匙相符因之購取至六點半鐘同回吉祥街夜膳十二點鐘時同至行中兠進内屋復折至帳房門前小的先開鎖不下周即接匙開之旋見存放鐡箱之處清隔窓門小的身材長大不能鑽進周遂踰窮而入先遞出洋銀九封計九百元後又遞出洋四十元之譜并鈔票若干不知數目又因洋銀太重抛下二百元其餘取之日外至對面洋房曲折處俵分周供　小的亦南匯縣人年三十六歲與張親戚因父親患病來滬借貸自董渡渡起岸即至法租界遇張言及圖竊行内洋銀後至舊貨攤買得鎖匙再同夜膳然後同至行内伊先開鎖不下由小的接開伊囑小的扒進窓内見是鐡箱告以爾言是木櫃現是鐡箱貫難開鎖張言我己備有銼刀小的恐有響聲隨商同將箱撬開取出現洋鈔票然確由張起意張供周不至上海小的决無此事如何推在小的身上周稱張竊得洋銀嫖娼宿妓以致破姦波累小的該包探又禀稱小的查得張周入内行竊時尚有周之兄大英在外守候惟據張周二人言大英並不知情富泉供稱小的年十七歲現習裁縫前月二十日來滬探望父親甫登岸父親即交下搭連袋一個似乎甚重並不言有洋銀惟囑帶回家内蔡太守再四詰爲首起意者究屬何人張周均各執如前包探又禀稱張所供皆符合周則言語支吾太守與易副領事熟商再四判周管押二年半張管押二年均交捕房收管富泉既不知情押候業師來案具保大英候再移提究其有無串同行竊事南匯縣來差静候賞結川資起案之洋銀鈔票交隆茂洋行買辦領去 
[縣宗照録]  
　　昨日裴邑尊出有六言告示傅諭差保持赴各鄉張挂告示列下　賭博爲害地方　花鼓戲屬誨淫　前奉臬憲飭查　業經出示嚴禁　滬地五方雜處　每有棍徒流氓　演唱花鼓粸淫戲　藉以賭博爲生　男女爲戲所惑　敗壞風俗聲名　農民爲賭所誘銀錢耗於俄頃　此等鬼蜮伎俩言之實堪痛恨　兹富秋成有藉　誠恐故智復萌　不忍不教而誅　用特再申禁令　爾等務宜警省各自革面洗心　倘敢復蹈故轍　定予嚴辦不輕　本縣言出法隨　愼勿視爲具文 
[縣署瑣案]  
　　周書年控姚守政吞銀一案疉紀前報昨晚裴邑尊提姚比追姚一再求寛自願展限五天措繳邑尊俯准所請諭以如再玩延定予嚴比着還禁○徐阿二因伊父訴其違訓經邑尊提案徐叩求施恩以後不敢違忤邑尊念其既知悔過姑准交保具不再違訓結 
[英界公堂瑣案]  
　　新關杉板船小手陳仁貴訴稱郭榮茂郭煜茂等走至船内向之阻止驀被毆傷是以交捕送案請粤人郭左賓供稱向爲土行生理榮茂等皆是夥計因從土船登岸行經杉板船被阻口角不知如何毆傷榮茂煜茂新供與同并稱不敢行兇陳稱伊等如先後由船上行走即無緊要今竟齊至船上恐被踏沈察太守騐得陳確受微傷判罰郭等洋銀二元爲養傷之費○包探江阿三禀稱杜阿寳專捋小孩手釧經小的拘住搜出押票吊得銀手釧五枚其間四枚己有夫主王張氏郭周氏等來認尚有一枚無人承領令將人贓送案請訊王張氏郭周氏等各請領贓杜供小的係粤東人以後不敢行竊如今尚乞恩寛蔡太守判笞二百板交捕房帶去押下輪船遞回原籍原贓除給該氏等認領外尚餘手釧一枚發還押鋪○陳王氏訴稱兒子榮昌早己成婚年來不務正業漸入下流昨日强取媳婦衣服質錢媳阻之致遭毆擊小婦人見而喝止又敢挺撞小婦人爲此交捕送請懲辦陳供稱小的不敢挺撞母親尚求恩鑒蔡太守判令管押一月察其能否悔過再行發落○九十號華捕禀稱昨夜興申里火起時小的適在附近梭巡見錢阿福手持火油燈一盞問其來源支吾莫對是以拘拿送案請即訊懲錢供稱小的見人遣棄火油燈貪小拾取蔡太守判令管押七天燈存捕房俟失主認領 
[法界公堂瑣案]  
　　　元亨洋行某西人訴稱有法蘭絨一疋及顧繡等件俱存寫字房中忽然失去既報捕房即由捕頭派包探來行察看據云賊踰墻而進因將管門人應春堂送案請訊應供稱小的原籍蘇州現在元亨司閽僅及一旬行中人具不相識不知何人行竊尚乞恩寛葛同轉着管押七天爲疏忽者戒○前紀曾樹聲之家丁楊輔臣即楊开因主人被押赴縣鳴寃經裴邑尊移送法公堂昨由捕房將楊妥案葛同轉問爾何以赴縣鳴寃答稱主人之事實爲楊采生即瑞生所累是以求裴大老爺伸寃耳同轉謂爾主思楊合夥立有合同目下合同何在答稱刻己由蕭姓帶來隨即出外將合同呈案同轉閲畢諭令恊同史光裕尋楊扭案訊辦楊叔叩謝而退○著名流氓胡小亭向花烟館拆梢等情曾詳前報昨日捕房將胡解案藹婦包西袄訴稱胡子初一二等日囑土三等前來恫喝小婦人畏其凶横勸其吸烟給過收資洋銀二元二角胡同黨共十餘人繼又至教門館用膳亦係小婦人給資伊尚不滿意因之訴捕拘案賈良坡訴稱小的向爲小本經營被胡借去洋錢一元屢索不還　求追給胡供稱是日吸烟者係王瑞和金甘全張錫仁王黑明朱標小獃子王三李得和沈長發等人並非小的一人受用求恩明察同轉諧爾係因案遞回朱籍之人何以潛來滬上答稱家鄉荒歉貧難度日不得己于九月十三日來滬藉賣洋貨爲生賈之借欵有正豐泰烟館主擔保决不落空葛同轉以胡既經遞籍不應擅自來滬判令笞責　百板鞭有二百下枷號三月期滿再行遞解回籍賈之借欵着向正豐泰烟舘主索取包西氏叱令退下○鄉愚被騙一事曾紀報端昨日捕房將甲即龔介堂解送案下鴇婦張周氏訴稱伊等二人前來住宿言是中表後竟竊去對時表叩請究追包探王榮培禀稱小的查得龔是鄉愚實遭乙騙龔供稱小的係浦東人一日間行于洋涇橋畔陡遇一人佯言願薦小的往新關致小的受其播弄葛同轉商爾滬上可有熟人答稱有胞弟名桂堂在新北門外當扛夫同轉判令張周氏找尋騙子來案以憑核辦龔押候傅其胞弟具探○無錫人曹桂芳挈妻趙氏訴稱同鄉華于　時來索借前己借給洋銀二元錢數百文昨又來硬借小的因無錢又婉言辭却華竟手　 
 
 

Page 4

 
 
門閂擊敏妻之頭鶴是以交捕拘案叩请究懲趙氏供或相同華供稱小的與曹同鄉不敢硬借錢文葛同轉騐得趙氏受傷屬實着包探送往醫院敷治華笞責一百板荷枷一月以儆凶頑○句探字雲發禀稱小的於梭巡街巷時見金祥明在護城河畔典質女衣盤詰來源言在南翔鄉間 
竊得搜其身畔有鎖匙數枚押票三紙因之送案請訊金供稱小的係安徽人向在蘇州撫標富勇現己撤退道經南翔乘間行竊女衣實是初犯葛同轉着押候吊贓核辦○包探禀稱竊賊胡阿介在江天輪船竊得馬甲一件鞋一雙適硜小的所見是以送　請訊胡供稱小的係寍波人鞋及馬甲實在碼頭拾得葛同轉判令笞責一百板枷號半月發江天碼頭示衆○日前金陵人沈子輝呈控大興茶食店主楊渭卿欠錢六十餘千葛同轉准之子昨日傅楊研訊楊供稱小的與沈係姨表兄弟彼此互相撮借不過二三千文之譜現伊業己落魄時向小的索借小的或允或否不料伊忽來案誣控叩求明察屬同轉以沈誣控着押候巖辦楊揮令退出 
[跋語]  
　　懋元傅君譔游歴日本圖經余善其體例己嘗爲之叙矣今年五月懋元歸自亞墨利加將出草藁重訂以時促爲慮余謂果成完編雖踰限無傷也於是懋元倚余言爲壯發篋陳書晝夜排比朱鈎墨校用力益勤又得隨員陳君衡山頗與同志佐之蒐討未及四月圖經三十卷告成余雖不敢謂東倭事蹟遂己囊括無遺而巨細精粗條理燦秩亦極著書之能矣夫游歴官事也懋元不肯視爲官事下以千秋著書之業寓乎其間宜其成書之既詳且速也惟是心以治天下事則亦何適而不辦哉懋元來中西之法用聚珍銅石諸版合印工將竣以余之能鑒其甘苦也屬題其後故又識之如此己丑八月仲秋黎庶昌 
[喉鵝秘方]  
　　　近聞喉中生雙單鵝者醫治稍遲竟周時喪命實可懼也昨有友人秘授靈方謂須覓紫蝶划取根和好醋摀爛用筷點於喉内一兩刻間能將草自行吐出即轉患爲安俟喉中即能咽津不必再點然後請醫進藥方得無碍用特請登申報俾挽是症則者幸甚 
來稿 
[蘇省撫轅抄]  
　　二十九日巡檢祝炳均禀知奉委辦寳山鎭洋兩塘善後歲修局務即辭據報江蘇候補通判陳世濂己於九月二十六日己刻在寓病故○十月初一日候補府存壽禀知本日到海運省局文案差王毓苹禀知本日到蘇城大門釐局差候補同知孫詒紳禀知蘇城釐局期滿銷差王國振禀知奉委管解軍餉差巡檢王紹燕禀知本日到豐備義倉差○初二日候補理問朱祖恩服關回省禀到○初三日常鎭道黃到蘇船泊胥門碼頭候補同知高五雲禀知奉委發審局即日到差 
[申報舒恊賑所經收江浙濟第二次清單]  
　　　十月初一日榮陽求安室洋十元壽憲居五元朱星齋五元和昌成交來寄吾室主五元無名氏十元王善夫十元又英十一月份吕宋票半張李學周袁筵助賑洋三十元梅東材廿元朱吉甫洋五元葉綏之小洋三角徐大善士鈔元十兩祈安氏求合家平安喜洋一百元涵碧樓主人洋十元初二日存性堂許願神袍移賑洋廿元惻隠氏二元周子明一元七角龐珍記廿元初三日半香閣居士節省食蟹洋五元浙江鳳記十元葛友梅一元朱蘭生五元朱錦章一元王壽延一元黃喜生一元袁氏三元王巧記二元潘挈發五角姚茂金五角李侍記一元石浦司署丙隠名氏求子病愈二元俞逹夫售畫九幅洋十元芙蓉小苑主人竹庵氏十元朱好婆五元隠名氏銅洋三元初四日同福和募在粤甯波客洋五十元隠名氏徐二角隠名氏朱二角隠名氏袁一元湊典寒衣人五角無名氏沈五角無名氏施四角無名氏王三角無名氏葉五角無名氏林二角無名氏沈五角無名氏錢二角無名氏汪二角無名氏俞三角湊典夏衣人洋五元力不足人五角元惠泉五元勉力子洋一元無名氏洋二元無名氏洋一元棣華居五元還讓盧洋一元與子青十元初五日無名氏一元田洪氏兩角立里氏求病愈四元春和交來無力子一元冬采女士二元龔姓五角恊泰昌二元唐錦源一元裕泰永一元順發祥一元李振裕一元無名氏銅洋十八元揚州無名氏十元香溪芳草居二元無名氏花本洋五元無名氏銅本洋二元又爛岅本洋一元無名氏十三元陸鴻觀洋二元全泰盛局交來周鴻星洋一元李月記鈔票銀五兩以上共收規銀十五兩英洋四百四十元零二角花本洋六元銅洋廿三元品宋票半張 
 
 
 

Page 5

 
 
[仲九後一日偕彩珠弟飲於新恒茂酒樓再塡沁圓春一闋以寄興]  
　　風雨初收重陽過也展亦何妨况佳人節豈容孤負難兄難弟正好相將玅曲纔終輕衫乍試隨意閒遊覓醉鄉黃壚畔但微開笑口頓解愁腸　語言都異尋常覺情到深時影也香算蓬飄萍泊年華逝水螯肥菊瘦天氣新霜海國覊棲清秋好影趁此良宵怏舉觴難兼得是茱萸業漫鴻鴈翺翔[  太痴倚聲]  
[上海四馬路文報局内恊賑公所經收山東舉天賑捐七月上旬清單]  
　　初五日鎭江電報張廉泉翁幕第七批墊欵庫平銀四百兩寳收申合規銀四百三十七兩六錢杭州同善堂募六月份賑捐英洋八十元爐坯四元銅洋二元細户業己另登矣如臯永泰昌號募太原堂穆記英洋廿五元又穉記五元本埠延陵子求一家平安三十元本埠　昌寳號來求免五平否運人五十元張叔子移十年斗會費移賑廿元又源甡莊交到無名善士募壽康堂壽萱子二人各一元五角孫敦仁松鶴軒西河居士積山書房鄢東布衣愛日子適可居士七户各一元又南市劉正泰號慕沈經甫五元不書名二元王子記一元聚倫堂五角思免子桂記兩户各三角鴻記丁子裘二户各二角無名銅洋一元鎭江施報成號來沛縣署朱橋先沈紹篆二君助募沛縣侯善士十千洽豐號沈紹篆二户各二千倪劍之朱橋主高子琴三户各一千屈孫氏孫楊氏兩户各八百桂立軒陸静叔廣釜和聚泰號四户各五百余煥齋胡子珠吕姓韓兄郁右軒五户各四百潘子衡二百文以上實收原平銀十五兩九錢五分湖北公濟益銀號方允符爲來蘭陵吹嘯客因室人五十初度節省酒資捐銀九八兩銀十兩景德鎭甡記號二元又募東記大道二户各二元内有爛印四元建甯電報局募延局經三元劉日初馮敬善堂彭樹堂沈文光四户各二元祝文才延城合春不書名彭椿林虚受堂陳河生吴維彰劉則松張月生九户各一元○金壇姬古愚翁募楊集成乙洋樂天氏潘記陶彦卿包佛林四户各五角無憂子七百三十五包鐘瑞三伯文以上 
實敗英洋四元○新昌營來無名子四　無名氏一元○嘉興王繆氏五元本埠唐鑑泉翁求兒平安五元○○本日共收規元四百三十七兩六錢原平銀廿五兩九錢五分英洋二百七十元爛板四元爐丕洋四元銅洋三元小洋五角合併聲明 
[上海四馬路文報局内山東賑捐收解處經收山東代贖婦女賑疑九月分細户清單]  
　　代贖捐册九月初一日浦江縣署孫墨樵兄募王茂泰瑞泰徐燕記柳上林鄭國華無名氏太原堂愼德堂八户各一元余慈壽余本周余維瀾力不從心四户答五角孫墨樵兩元又交來山　徐振之兄募浙紹邵氏放生會内移助六元立記號英洋至元爛板洋五元日本爐坯洋二元初二日又册常山庸字鹽棧主人募八賢氏三十元釋過氏友益齋兩户各二元無名氏隠名氏棉力子昨非子四户各一元集賢氏五角孫善堂叢秀園無名氏木楊氏四户各二角五分有名氏無名氏兩户各二角承恩氏一角初四日滬北仁濟堂彚解第三批規元一千兩初五日又册金陵機器局嵩慶大善士經募洋二百元細户早經另刋報端初六日杭州勉力學好人交來施星庵兄募錢承先施寳堮兩户各一元初十日又册常熟李伯英兄交來凝善堂經募白　退恩子爲先嚴八十冥壽减省經費二十元李永福爲先嚴八十冥壽減省經費又爲求平安共助二十元李永齡求平安十元又爲先嚴八十冥壽滅省經費五元眞州未遂子售表變價移助十四元五角十三日福州電報局周貢兄募過廬子二十元乘槎客節省爲亡室任氏冥誕懺費資移助日本爐坯洋四元不留名六角十四日瀘州電局王柳兄交來瀘州厘金總局王詠卿兄經募不書名瀘平銀一百零六兩申合規元一百十二兩廿四日又册杭州樂讐堂錢英甫允生經募榻采章胡墨老林覺如諸君募徐叔平宋佐卿季雲臣邵秋如朱凱範養一主人七户穰二元謝子初魏天錫楊佐庭三户各二元宋颺庭周甸波孫夢飛春輝居士四户各五元徐容齋爲父病求痊四元又册天順祥號交來都門全芸軒兄募無名氏銀平兩三亦堂顧陳氏兩户各四兩顧忠翰顧忠清顧忠廉顧忠年顧忠源顧思濬六户各二兩實收規元三十兩零九錢六分又册廿五日海昌周希袁兄募頤勿藥子立心向善人兩户各三元前愆永淺氏种存居士毓茱氏三户各兩元傅經室一元同心居承叙堂汪玉輝堂振昌園四户各五角懷德堂四角玉樹堂錢留畊堂越中氏崇稚堂程樂泉劉嘉德徐遜伯素履堂八户各三角不可無竹居焉洋一以上本月共收規元一千一百四十二兩九錢六分英洋而四百十一元五角計各規元三百另七兩三錢九爐坯洋六元共計規元四兩零八銅洋一元烊計規元二錢二分四厘小洋六角計規元四錢四分八厘五項共合規元一千四百五十五兩一錢另二厘連前除代收另登外共收規元六千四百六十五兩四錢八分八厘解東海關道規元一千兩連前除代解另登外共解規元六千兩除解浄存規元四百六十五兩四錢八分八厘俟有成數即當彚氏解災區合併聲明 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
