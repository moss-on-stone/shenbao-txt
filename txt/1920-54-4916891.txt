# 1920 - 54 - 4916891

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[武人]  
[  冷]  
　　武人不問南北一也自有南北之名詞以後所謂南北之對峙者非但南與北之對峙已也南方之所自爲與北方之所自爲幾亦無一不遥遥相對也究其致此之由則北方之所以爲北方者武人而南方所以爲南方者亦猶是武人耳 
　　不然汴省之趙預備與吳接戰而粤省滇軍亦且在互相交綏中也嗚呼武人一邱之貉耳何有於南北哉 
命令 
　　二月二十九日大總統令茲制定頒給獅刀規則公布之此令 
　　二月二十七日大總統令孫熙澤晋給四等嘉禾章此令 
　　又令楊慶鋆晋給二等文虎章閻恩榮宋煥彩崔邦偉沙泰昇袁樹勛均晉給三等文虎章何　德陳嘉善李生春黃典文李瑛楊雲峯張宗良韓振山倪興魁均給予四等文虎章此令 
專電一 
　　北京電靳假期昨滿今日星期臨時約院秘長赴私宅代擬辭呈預備今晚或明早遞上東海派員訪靳力阻勿上靳辭職原因不一端自言有種種苦痛汴督問題僅其發端又徐靳對汴督易人事始終堅阻雙方意同靳辭非對徐仍在他方壓迫（二十九日下午六鐘） 
　　北京電靳辭呈上後昨晚今晨徐派吳笈孫袁乃寛慰留一面預備繼任人物仍屬意周樹模已囑某某向各方代周疏通（一日下午二鐘） 
　　北京電靳昨早擬出京爲公府留住昨夕辭呈送府呈文大意以病迫材拙爲辭府昨深晚派秘長赴靳私宅送還密談一小時今早曹錕張作霖等均有電挽留靳態度稍轉允不再辭惟仍請續假府本日再派人訪靳催卽日銷假補提三長事因靳辭暫停擱 
（一日下午四鐘） 
　　北京電段赴靳宅慰留頃院文送靳照畫行辭意已消（一日下午八鐘） 
　　北京電安系仍主王揖唐組閣徐不爲然段尙無表示（一日下午三鐘） 
　　北京電政府對魯案决先派員赴魯調查實况再定辦法調查要點（一）日占靑島後之設施（二）膠濟路日警之數目及其分配（三）沿路礦山有無開採（四）日僑居留情形（五）工商業設備現狀（一日下午二鐘） 
 
 

Page 5

 
 
   
 
 

Page 6

 
 
專電二 
　　北京電魯案現以派員調查爲延宕法暫不開議（一日下午四鐘） 
　　北京電王鴻年訪日使爲閩案交換意見除聲明中國希望條件外叩以日本對此案能容納中國主張至何程度日使仍以未奉訓令爲辭（一日下午二鐘） 
　　北京電西友某君云從東京方面得到消息外交上將生極大變化（一日下午二鐘） 
　　北京電英使今日早車起程各機關均派員歡送（一日下午二鐘） 
　　北京電葫蘆島開闢商埠靳與奉張爭持頗烈現調停結果中央與地方合辦（一日下午二鐘） 
　　北京電張弧長農商可望通過鹽署長保姚煊甸但安系以與曾宗鑑作交換條件（一日下午二鐘） 
　　北京電新國會九時行第三届常會開會式兩院共到百三十七人李盛鐸主席吳笈蓀代表徐田文烈代表國員致頌詞李答謝攝影散（一日下午三鐘） 
　　北京電稽鏡電日本增兵黑河南岸連日運輸砲艦軍需過江俄人派人禁阻屢有齟龉（二十九日下午六鐘） 
　　北京電稽鏡電日軍司令以保護俄僑爲詞商請派兵一中隊駐黑河又請添兵駐墨爾根保護運輸（一日下午四鐘） 
　　北京電徐鼐霖等電韓革黨與俄激黨聯絡形勢漸亟（一日下午四鐘） 
　　北京電鮑貴卿等電韓人獨立黨於三月二日起舉行獨立紀念三日刻正籌備一切（二十九日下午六鐘） 
　　北京電聶憲蕃電二十九日赴蚌與倪督面商要公（二十九日下午六鐘） 
　　香港電唐繼堯宥電令將楊晉就地正法李烈鈞因莫督府將滇軍改編憤極以出巡赴北江謀對付李根源得莫助卽隨李烈鈞赴韶抵抗兩軍現已衝突新街以上車路被掘莫連日調桂粤軍赴北江甚衆（一日下午二鐘） 
　　香港電李烈鈞感日進攻韶州與李根源劇戰赴韶粤軍因路軌斷不能進皆駐新街沈鴻英大隊勘日抵太平市魏邦平昨全軍北上（一日下午七鐘） 
各通信社電 
　　北京電正金銀行武内急行返東京與美資本家蜣芒得游說接洽以爲日美聯合單獨投資先聲 
　　北京電靳揆辭意猶堅巳徵周樹模意見 
　　北京電倪督病仍未愈皖省長電告艶日赴蚌 
　　北京電政府派員赴魯調查膠濟路日警數目沿路礦山有無開採工商業設備現狀俾交涉前提出要求 
　　北京電顧使電謂保留案請專以容代辦報告美情爲標準 
　　北京電元首再派某要人勸靳揆即銷假視事 
　　北京電外部巳將調查閩案列表提閣議並照會日使定期談判（以上三月一日） 
　　以上中華通信社電 
　　北京電連日外交案因靳假逕請府示措辦 
　　北京電閩案已正式向日使提議聞下星期可開議 
　　北京電靳未消假聞辭呈已備尙未提出 
　　北京電一日新國會開會靳因假不到郭則澐代表徐亦派吳笈孫代表 
　　北京電孫寳琦辭經濟調查局總裁 
　　北京電外長將以陳籙升任 
　　北京電張弧李盛鐸均有農商希望尙未定誰屬 
　　北京電財政潘次長於裁釐加稅案已詳擬釐稅比較書附入說明决俟各省軍事結果無藉口截釐充餉事卽提出議行 
　　北京電豫督問題仍未解决謡傳豫軍不穏徐諭王印川速赴任聞擬諷趙倜自辭免蹈吉林故轍 
　　北京電王印川電覆趙倜衆院經手事正在趕結畢卽赴任 
　　北京電鮑廷九由哈電告收回中東路政巳就緒即日返吉垣（以上一日） 
　　以上中孚通訊社電 
公電 
　　貴陽劉顯世通電一自魯案外交失敗舉國輿情憤激幸經專使拒簽德約始有一線生機乃北廷媚外愈甚强鄰野心益逞竟有通牒直接交涉之事警耗傳來曾經通電全國抗爭作外交之後援促北廷之猛省當在洞鑒頃接上海國民大會號電稱北廷甘爲虎倀私訂條約自招侮辱茲復承受日本通牒趨向直接交涉羣情憤憤業於前月卅日開國民大會公决駁回日牒照京滬决議之八條辦理閩案否認中日間一切非法條約聲討段祺瑞靳雲鵬徐樹錚此爲吾人最後之讓步倘彼輩悍然不顧即行設法斷絶其財源無論如何犧牲亦所不惜公等早已脫離北廷範圍與其伈伈俔俔冀謀一部分之權利曷如速從民意秣厲以待刧運或有挽回之一日等語凛凛正義贊佩同深魯閩兩案勝負不僅國權人格攸關實爲國脈民命所繫年來北廷事事見好日人輿論讜言　如充耳旣巳招侮於前難保不承受於後務望全國堅持貫澈一致進行並祈軍府嚴重監督北廷對於魯案應交聯盟公判對於閩案應依公法交涉俾戢毒燄而救危亡不勝盼禱劉顯世文 
　　貴陽劉顯世通電二衡州吳師長致靳翼靑先生元電較前致徐菊人先生歌電更加通闢各報喧傳國人共見山東問題直接交涉之弊害旣經全國認定毫無疑義即應據理退還日使通牒仍交國際聯盟公判試請當局叩諸良心亦未嘗不有同一之主張託詞於愼重考慮無非恐外失强鄰之歡心内受黨徒之刦持惟潮流所届輿　譁然何可倒行逆施自收覆亡務望當局諸公顧畏民碞幡然悔悟我同人宣達民隠促北方之覺悟作外交之後援我國人循民族自决之趨勢貫澈始終以濟國危爲幸爲禱劉顯世儉印 
里昂無線電 
　　（路透社送） 
[法國鐵路罷工記]  
　　二十九日巴黎電小巴黎報云鐵路工人聯合會昨日宣布各鐵路一律罷工惟昨日罷工現局並未續有發展巴黎里昻地中海鐵路情勢漸好北部鐵路亦佳政府之鐵路未有變動哇爾郎鐵路則情勢更形嚴重開車次數較前數日爲少政府已籌必要方法供給人民糧食維持地方秩序並召集路工之在軍役者入伍迄今未見發生騷亂因路工聯合會主取和平手段也 
[高等會議與世界物價問題]  
　　二十九日巴黎電小巴黎人報倫敦訪員電稱高等議會經濟股與政治股昨分别開全體會議經濟股在唐林街開會由喬治氏主席討論歐洲財政之不足各國物價因以昻貴及如何補救之法據最近統計各國物價較戰前增高甚巨法意兩　增百分之三百英國增百分之七十日本增百分之六十美國增百分之二十並討論中歐經濟狀况各國人民所得之糧食滋養品均較高等議會所視爲個人日需必要者爲少尤以德人爲甚該會議又貫澈考慮奥匈波蘭現局大約至少須一星期始能告竣政治股在外交部開會繼續討論對土和約條件並未有何决議阿米尼亞與西里西亞人民之被屠殺倫敦未續接消息喬治氏請衆立卽注意該問題繼開全體會議討論應付時局之各種辦法大約將向土皇提出特别之質問 
中美新聞社電 
[德國近事]  
　　柏林電德國國務次卿米司爾氏已被舉代歐士般傑氏爲財政總長 
[俄國近事]  
　　倫敦電據莫斯哥最近無線電稱新選俄國會議員八百五十三人中廣義派占七百二十六人 
　　柏林電特威希文地方因乏糧發生暴動暴徒刦掠店舖 
[英國近事]  
　　倫敦電據脫利斯脫電稱有人圖狙擊塞爾維國攝政王亞力山大及國務總理伯陸的區兩人皆受傷 
　　倫敦電據正式宣稱海軍大將茄力古氏赴印度係老慮建設印度海軍彼之報告現在審查中内含有極嚴重之影響 
　　科侖比亞電荷德將軍已决定與哈丁氏競爭哇哈哇州總統候選員 
[美國近事]  
　　華盛頓電白宫宣佈威爾遜總統已選任紐約之柯爾基氏繼藍辛氏爲國務卿柯爾基氏爲進步黨領袖之一 
　　華盛頓電衆院陸軍委員會承受共和黨之計劃將强迫訓練删除又贊成陸軍重組案 
　　華盛頓電威爾遜總統已簽准油礦地出租議案西部土地因此有數百萬哀克可供開採 
　　倫敦電政府之愛爾蘭自治案已提出第一議會 
　　華盛頓電威爾遜總統任命國務副卿威廉菲主伯民爲駐荷蘭及盧森堡公使 
　　紐約電美國與西比利亞間之商務本有達一百萬元之望現因社會革命黨佔據海參崴商務已停頓 
　　華盛頓電軍事議案中規定軍官一萬七千一百人兵士二萬九千九百人斐列濱斥候隊在内承認飛行隊爲陸軍中之第四支部其他三部爲步隊砲隊馬隊又國防軍規定每一選區内爲八百人至一九二一年七月爲止此項兵士入伍期爲三年 
　　華盛頓電威爾遜總統頒布命令燃料管理自三月一日後繼續歸諸政府因關於燃料之情形頗爲嚴重應歸政府節制並指派四人組織委員會 
　　華盛頓電檀香山總督馬加德氏出席參院殖民委員會謂國會與該島日增月盛之國種人民提携行動據云東方人佔檀島人口之半數 
　　華盛頓電去年美國產糖雖有缺乏之說但據商部年報云去年出口之糖共有一四七五四○七七六八磅前年則有四○七二九六三八四磅其一理由係英國運蔗甚多至美國加以製煉計重行出口輸至英國者共四二五一七○八六四磅至法國者六三七六八二一一六磅至意國者五八九二一九四七○磅 
世界路透電 
[英議院之土耳其問題辯論]  
　　二十六日倫敦電今日下議院動議休會之際自由黨領袖美克連氏提起土耳其前途問題衆甚注意之美克連氏謂印度所盡之義務不列顚帝國有負固多但不列顚對於土耳其並不負有任何義務蓋土耳其之加入戰爭非吾人向之挑釁也君士坦丁爲陰謀之窟戰爭之胎屠殺與暴舉之發源地如留土人於此則君士坦丁異日必復發生世界騷亂也喬治氏宣稱和會曾審愼研究利害考慮各種困難與夫障礙危險和會一一討論之後乃决定莫利於保留土人於君士坦丁俾達吾人公共之目的又曰余前於土耳其問題固嘗兩發質言第一質言爲博斯波魯斯海峽之門户必易守者今已踐行之矣第二質言乃商諸各黨得其同意於一九一八年一月演說時發表卽協約國之戰非爲反對維持土耳其帝國使其仍設京城於君士坦丁惟通黑海及地中海之孔道須歸國際公有或作爲中立地阿刺伯阿米尼亞美索波太米亞叙利亞巴力斯坦須承認其爲單獨國此項宣言確切不移故印度人民聞風投効者異常踴躍計有一百五十萬人之多不列顚若無印人之助力不能戰勝土耳其若衆覺英人之言不可信賴則損傷亞洲英國之權力者莫此爲甚他日和約條件公布於世則土耳其必盡失其友侣苟存一二則此輩必不知土耳其將因其愚妄罪惡而大受懲罰將喪其疆土之過半將亡其陸海軍與威望者也守衛門户關係保護土耳其少數民族之舉故其事至關重要故土耳其砲臺行將剗除門户之近段均不許駐紥土兵協約國已查明韃靼海峽與博斯波魯斯海峽之防務需兵無多若不依前法辦理則唯有於君士坦丁及附近一帶建設國際政府此實至不方便之制也今日困難之一即俄美兩國之近處局外前望美國能受託代管阿米尼亞或兼管君士坦丁惟目下難望美國負此責任美克連爵士建議將土耳其人由不易指揮屠殺之地移至能自組織而免受干涉之地然阿米尼亞人如知有英國艦隊之保護自可高枕無憂今若將土皇徙至柯尼愛則轉將處於不知外勢之狂熱人民之中要知土耳其能在世界各國中操有實權者厥唯控制通黑海之孔道而今已爲協約國奪之矣協約國且將籌種種方法使前之受苦極甚之少數民族得安穏之保護此種保護非交換牒文而得實由虐害之者將因英法意三國大砲之威逼簽定條約而發生者也（衆大歡呼）繼由薛西爾氏起稱土皇留歐固可不反對但土政府必不可留其故有二（一）歷史上最重大而最可憎之罪惡土政府實與聞之（二）歐洲不名譽之陰謀悉出現於土政府苟留其在歐以統治土人則陰謀必不息故主張將君士坦丁移交國際聯盟看守以造福於人類今請首相轉向和會取銷前議以除去和約上之污點葛納斯氏稱將土人逐出歐洲其影響必使土政府爲其國民黨所把持終必釀成殺害全體基督敎徒之慘禍今若藉詞於加里波里陣亡之將士以唱仇恨愚昧之報復政策則直獲罪於先烈耳工黨領袖亞丹森氏稱君士坦丁與海峽及腹地之權應移交國際聯盟其地介於東西之間爲聯盟會所之佳地苟任土耳其人仍握政權則君士坦丁將仍爲陰謀醞釀之所危及世界和平若以宗敎問題爲慮則回敎大主敎不妨仍留於君士坦丁如天主敎敎皇之在羅馬惟須褫去其政治權耳波拉勞氏稱留土政府於君士坦丁較易看視此說甚善蓋英艦集於君士坦丁之前爲數甚多無慮事變若土政府移往柯尼愛則將無物使土耳其人有所警懼也至於將君士坦丁移交聯盟之說則無異使聯盟失敗聯盟會毫無兵力儘其能力不過組織國際公共之國家耳此層和會曾經考慮覺在事實上礙難實行云云至此辯論遂告結束 
[協約國之對俄新方針]  
　　二十四日倫敦電據當局宣稱和局决議非俟勞兵政府表明契合文明之態度不與開外交關係一面通告毗連俄羅斯之獨立國勿再攻擊俄國如俄國攻之則協約國當出助拒云 
　　二十四日倫敦電過激黨無線電稱曾在亞昌格爾奪獲小砲船一隊戰艦一艘鑿冰船七艘 
　　二十四日倫敦電晨郵報探悉協約國雖允輔助波蘭芬蘭等國抗拒過激軍但不欲助波蘭向過激黨取攻勢此爲昨日會議一致贊成者米勒蘭氏亦與會今眞正之困難乃在承認勞兵政府此須俟意相尼蒂氏贊成後始能解决 
　　二十四日倫敦電莫斯科無線電稱過激軍已克復台尼金將軍所占據之羅斯托夫鎭 
　　二十五日瑙威京城電亞昌格爾之瑙威總領事報稱該處過激黨之革命安然而過目下鎭中人民頗爲安堵 
[英美近事紀]  
　　二十六日倫敦電每日捷報謂減輕生活價值乃在整理須同時進行且謂各銀行之預備金共有一萬七千三者須同時進行且謂各銀行之預備金共有一萬七千萬鎊據財政家之意若運金五千萬鎊至美則滙率自平政府則云此事難以實行該報又勸人民出其金飾以購政府債劵則即能運金至美 
　　二十五日華盛頓電參議院今日于希志柯克氏宣布政府派並不反對和約中關於受託代管權之保留案後全院一致重行通過此項保留案 
太平洋路透電 
[西比利亞之近狀]  
　　一日上海消息據今日上海所接之官報過激黨主軍之先發隊於二月二十四日已抵伊爾庫次克以西一百俄里之塞倫恰伏在此以上全境現皆在過激黨直接洽權之下其東有特别區域三處（一）由塞倫恰伏至上鳥定斯克（二）由上烏定斯克至滿洲里車站（三）中東鐵路區域展至哈爾濱查第一區域雖仍有地方自治但巳與過激軍正式接洽而奉行紅軍司令之命令第二爲謝米諾夫之區域前日軍在此極佔勢力但日軍接到紅軍之哀的美敦書後即退出境外從此謝氏孤立地位動摇恐不久即將如第區域先由社會革命黨組織臨時行政機關收回其權然後轉入過激黨之手第三爲中東鐵路區域現由華兵管轄地方安靜俄工因華軍駐此不敢公然叛變但在政治上懷抱仇恨之意擬全體脫離鐵路區域西入過激土地其所恨者爲鐵路之政治趨向故斥此鐵路爲帝制的與資本的事業二月十三日捷克軍之後隊駐於伊爾庫次克西數俄里之地前捷克軍東退之最大阻力一爲缺煤二爲缺車後與紅軍議定由捷克軍與俄軍會同開採塞倫恰伏與鄰地各地之煤礦故第一阻力得以銷除車輛甚缺或有必須徒步東行之勢幸經協約國鐵路委員會會長斯蒂芬氏竭力斡旋從中東鐵路獲得機車捷克軍全體遂得登車東下據官塲消息過激黨占領伊爾庫次克時即没收外人所有產業以華人受累最甚又據最近消息過激黨不許華人出境不問其有無產業捷克軍奉其司令塞羅維將軍之命令對於中國官民力予援助故哈爾濱中國道尹正式向捷克辦事員表示謝忱但仍有許多華人現處於不堪忍耐之境况西比利亞協約軍總司令諧甯將軍於二十六日抵哈爾濱本月初捷克軍司令塞羅維將軍亦可到哈爾濱 
[日本罷工問題與取締影片]  
　　一日大阪電大阪鐵廠因勞工風潮巳暫停工作 
　　一日大阪電八幡鐵廠明日可望完全上工估計兩次罷工損失約一百萬元 
　　一日大阪電外人影劇漸爲全國所歡迎除報紙外此爲輸入外人思想風俗與制度之極有力之媒介物大阪影片檢查員因美國等處描寫社會階級仇爭情形之影片輸入日多慮其釀成日本社會之不寗故擬嚴重取締之 
[日官標買外僑產業]  
　　一日神户電官署召人投標購買神户外僑產業華俄道勝銀行房基亦在其内 
[英使啓程返國]  
　　一日北京電今晨朱邇典爵士啓程國務員與總統代表等咸集於車站送别中英美法意日荷蘭之兵皆列隊護送儀式甚盛 
[汴督問題與政局]  
　　一日北京電今晨國會開會安福部催撤換豫督趙倜而以吳光新代之並主張與日本直接開議魯案趙若去豫亂事將作靳總理於前日午後遞呈辭職書總統未准 
　　一日上海消息上海頃接到開封傳述關於豫省政局甚可驚人之消息豫省官場已將其眷屬遣去以爲豫防變亂之計民間見之乃大張皇慮禍將作多避入敎堂冀得保護如北京政府果欲於此時撤去趙倜則開封將成戰塲凡從開封發出之電報皆受檢查北京當道今尙未悉開封時局之嚴重 
國内要聞 
[北京通信]  
[  般若]  
　　汴督問題與閣潮 
　　昨日靳總理請假二日未曾到院今日閣議因此暫停而靳之假期今晚已滿有囑秘書擬辭呈之舉然此事在昨日上午雖國務院亦罕有知者比晚始知之今則紛傳都門謂以汴督問題演成徐段之爭靳居兩姑之間不能自安矣 
　　汴督問題可分兩方面說第一趙倜動摇之說已非一日以旣非段系中人而對於中央之命令亦不甚承受 
 
 

Page 7

 
 
如裁兵議起其駐守河北之統領田作霖實行預備裁汰兵額而趙急去其兵權調任總參議段派聞之立電緩頰而趙之復電乃曰田某不洽輿情業經調省又自其兼任省長以後其弟趙傑賣官鬻差縣知事非賄不獲委署人民疾苦無可呼籲故數月以來汴督易人之聲浪愈唱愈高第二吳光新久欲得一省之地盤始謀陜而陳樹藩以段門生不能撤繼謀贛而長江三督成一團體又不能換惟此摇摇不定之汴督差可下手故至今年一月乃指定汴督欲取趙而代之此其醞釀之内容即汴督問題說所由起也 
　　讀者須知近年來之督軍視其地盤爲固定的且預備傳諸子弟演唐人自爲節度之舊劇中央欲摇動之戞戞其難趙倜自紛傳調動以來對省内省外早爲維持地盤之布置來自開封者所談去秋已由趙傑召集軍界要人密商擁護趙氏之策其所主張即效孟恩遠高士儐故事如一調動卽謀抗拒趙傑又輦金四十萬親赴都門徧賂當道而於安系主脑之某使尤極意聯絡其返汴尙未滿一月也然在此運動固位中而吳光新攫取汴督之訊愈傳愈緊且由沙市撤回之兵移駐信陽大有以力取之之勢而反動起矣 
　　讀者又須知自民國六年督軍團名詞成立後早含有攻守同盟之性質如孟恩遠罷職而直系各督爲之緩頰張樹元罷職而魯籍之盧永祥等各來電詰問是其明證趙倜因是聯絡曹錕爲之援助且近來非皖系之督軍自馮國璋死後見段系咄咄逼人又聞外間所傳各督將有大調動於是直豫蘇贛鄂奉吉黑之八省攻守同盟又起舊曆獻歲之際正汴督問题初起之時又曾毓雋等以倒靳擁段電徽督軍同意之日而曹錕旣電政府主張段勿再出又以非正式表示如更動豫督或信陽州之趙吳兩軍生有衝突則將爲趙鳴不平在一星期前豫督更動說又忽緩者此形勢爲之也 
　　然而吳光新之進行不已距今五日前即聞吳氏之意無論如何决不罷手而段氏亦力助吳促汴督問題之解决至二十六日閣議時段氏即示意於靳朱曾諸閣員河南督軍省長同時更調以吳爲汴督以王印川爲省長靳固持重者散會以後持兩命令就總統取决東海命先將省長發表督軍一層再從長計議而靳氏辭職問题乃由此牽起 
　　東海對於汴督之易人頗有堅持之態度旣以身爲汴人於趙氏方面較有聯絡且趙之部卒即姜桂題之部卒素信不叛己者故早有河南爲徐氏勢力範圍之說然最近之堅持則另有動力在曹錕近日有密電致徐謂從前湖南戰後段氏旣以湘督畀張敬堯致湘省風潮至今未息今又爲其親戚謀地位而使秩序完全之河南生戰爭之危險甯能服天下之心如吳趙果爲爭持則我將助趙東海懾於危險之勢曾對人言即不說我是總統而我以河南巨紳之資格亦决不能任河南地方生　擾亂故罷趙用吳激起反動我决不爲昨日迄今之形勢是趙倜調將軍吳光新授督軍之命令總統不肯蓋印而段氏又責靳無用也 
　　當前晚汴省長單獨發表後靳氏卽往謁段陳述此種情形段氏竟面責靳氏謂［你如此無用如何能做總理］夫靳之總理乃段使之做者前此安系欲倒閣者數次皆段爲之緩頰始得殘喘苟延即最近陳籙赴津時内閣又摇動而段以［現在無人仍由翼卿維持］十字爲解其紛趙孟之所貴趙孟能賤之段旣而斥如何敢再做下去且東海方面如何堅持亦未易爭而得之故只有請假辦法對東海爲摜帽子對段亦藉以謝過然東海雖令人慰留而汴督之命令終未肯下故靳氏今日語人謂［今晚假滿明日星期如至明晚而命令再不下則我舍辭職以外别無他法］然今日曹錕尙有致靳一電謂［去趙用吳北洋解體萬不可辦］逆料非徐軟化卽靳去職而又有徐即軟化亦難免别有問題者前途尙難預測也（二月二十八日） 
[靳内閣動摇之别報]  
　　靳翼靑自兩日（二十七）起口頭向東海請假二日在棉花胡同自宅靜養國務院例行公事仍送宅照常畫閱惟外客槪不接見昨日公府宴會亦未參與假期截至昨晚届滿本日（二十九）仍有續假消息東海已派人前往慰問但靳氏自請假後大有求去之意昨日特邀郭秘書長到伊私邸密談一切意態頗鬱抑並囑郭氏准備辭呈至靳之求去原因與豫督問題頗有關係安福派利用撤換豫督趙倜問題實行其倒閣計畫該派堅執以吳光新代趙督豫吳氏軍隊已入豫境而趙氏部下預備抵抗形勢異常吃緊靳氏被迫無所措手不得已於前日向東海請假爲暫避之計如撤換豫督問題可以和平解决靳氏自可打消去志倘不幸趙吳軍隊發生衝突至不可收拾之境則靳氏自不能不辭職若靳氏一旦告退内閣無人主持其暫時辦法不外以閣員代理惟聞曹錕昨日（二十八）已有電致靳請其勉力爲國萬勿遽萌退志并通電各省以表示擁護之意 
[無形戒嚴之北京]  
　　北京自學生二四運動以後政府卽調南苑軍隊入城并組織軍警聯合巡游隊全城完全陷入戒嚴狀態現在軍隊依然未撤巡游亦不稍懈此圖即天安門前駐紥之南苑軍隊中央寫眞通信社攝影 
[京學界醞釀中之活動（靜觀）]  
　　都門學界自舊曆新年以來業已消息沈沈萬籟都寂其故（一）以政府高壓力重萬鈞勢難再爲表面上的活動（二）因舊曆年關各校皆照例放假學生離校者頗多有此二因故一週以來所謂講演也開會也均皆暫行停止惟前赴各省之代表迭有報告到京據稱聨合各界尙稱得手上海濟同無論矣即天津一隅所謂處積威之下者近來亦漸有活動之勢商界由卞月庭等紳界由嚴範孫等出爲聯絡於是各界聯合會又復露其萌芽以卞氏在商界之勢力嚴氏在紳界之勢力均足以使曹銳楊以德輩望而生畏萬不能再以對待無拳無勇學生之手段移而對待若輩也在北京一方面學生聯合會雖經解散各校亦都異常冷靜但近數日來因受各方面之刺激亦有暗中活動之勢據聞該會曾在某處集議數次所通過之議案有數種（一）聯合各界以備組織各界聯合會業巳去函與商會接洽（二）籌備再開國民大會前次國民大會已有定期臨時因軍警干涉未能集合現在仍擬聯合北京十九團體定期開會惟會期不再先行宣示以免政府干涉北大學生以目前外交情形漸有趨於險惡之勢今日（二十八日）特在法科開全體大會前一日卽發出傳單内有［同學多責備之言團體有瓦散之勢］等語聞是日上午九時半卽齊集大講堂到者約一千五百人由王自治主席首先報告近日來學界經過情形次復提出應研究之問題三種方在辯論之際突來警察十餘人入會場者八立於門外者五六於是全體異常憤激紛紛向到校之警察質問來由因之全場秩序大亂其有最少數之膽小怕事者則逕歸寄宿舍但紛擾經二十分鐘之久仍復照常入場開會至前被拘入衛戍司令部之三十餘人據聞現在囹圄之中尙無桎梏之苦可以自由使人通信使人購物舊曆年前方豪等曾發出一信謂用費告罄請略接濟專由北大同學送入現洋三十圓及除夕日復由北大同學購茶食點心均二十餘元送到拘留所以爲度歲之點綴同時並又籌送現洋二十餘元現在政府對於被拘之學生尙未决定處置辦法吳炳湘頗主張即時釋放因不能明定罪名送歸司法久久拘留殊屬不是段芝貴亦擬釋放但須附加條件其意在有負責之人出爲具結擔保以後再不鬧事又有某權要則主張依法律解决並有主張警廳多備木棍專爲學生講演時迎頭敲擊之用者現聞下星期一（一號）各校長將繼續開會討論釋放學生代表問題云 
　　又據京報消息云昨日（二十八）北大學生在北河沿北大第三院法科大禮堂開臨時會議以前北大每次會議皆由評議會正會長方豪或副評議長康白情主席自方被拘康南下之後改選臨時評議長周炳麟副評議長王子治周被同班反對不克出席昨日即由王子治主席計開會之主旨共有三種（甲）評論會改組問題（乙）釋放代表問題（丙）外交補助問題最先由主席報告外交經過情形謂近日所傳山東交涉移在日本交涉及在日本簽字之說尙未完全證實惟陰曆年前山東代表十一人曾謁見靳總理訽問交涉情形靳氏當語各代表謂直接交涉若有不利余（靳自謂）當以去就爭惟余並不知直接交涉有何種之不利云云又十一代表第一次謁見陳次長之時陳亦謂不直接交涉即爲不要山東别名意思極爲决絶第二次謁見陳次長陳又謂諸君且靜候現福建問題急於山東政府將以解决福建問題爲第一步解决山東問題爲第二步云此外段合肥之主張亦完全傾向於直接交涉云云主席報告甫畢尙未議及本問題突有中一區警官率領警察約二十人直至大禮堂以盡職爲名實行干涉學生以此種會議與他項特會不同决不致生事故毋勞格外小心始而辯難繼起衝突警官復召來警士數十人行嚴厲的制止至下午三時方休故起初預備開議之三問题皆因此未能實行 
[京華短簡]  
　　山東問題近日愈形沈靜日本方面未有催詢政府方面亦未有何種表示有人主張先决閩案再商魯案至此問題停頓之原因雖半因外長負責無人半因議論紛歧實則政府思利用時機靜候自然之變化因日使方面旣不至急於催促該項通牒之回答而美國保留案與國際聯盟等事件近又趨於有利之形勢故樂得將該案暫爲停擱也 
　　劉鏡人藉病辭駐日本公使確出决心雖經東海再三勸慰迄未生效故東海亦不便强留聞劉氏於三五日内再遞辭職書即可邀准惟改任莊景珂繼任須提出新國會是以發表之期必在十日以後 
　　西藏問題近旬來巳歸沈寂雖朱英使迭以歸國在即表示催促之意而政府始終以時機未到不　逕行交涉據外交界消息日前政府以朱使巳决定回國復爲此案向英國方面正式聲明係對於拉蕯會議意見有所解釋原文大略如下中國政府對於解决藏案本與貴國政府抱有同一之希望惟因國内種種關係認爲時機未熟不得不暫持愼審態度此中苦衷當得貴國政府之諒察至於所談在拉蕯開三方會議一節原係本部長個人意見此種辦法中國政府將來是否採用尙不可知並非中國政府之所主張云云就此觀之西藏問題最近之眞相可以得其大槪矣 
　　中東路組織總公司一事聞由鮑督辦與霍爾瓦特迭次磋商業於本月十九日定議雙方簽字二十五日該總公司開成立會門前懸掛中俄兩國國旗華董王景春董士恩何守仁三員霍爾瓦特及俄董皮綿諾夫均到當場由鮑督辦宣布意見大致係論一切應興應革事宜擬卽分别緩急陸續提交董事會議决辦事鮑督辦隨赴該公司視察各部分辦事機關詳細接洽已有心得至收束軍警一節仍應與霍續開談判方能擬定辦法 
　　近來部庫支絀各機關經費懸欠之數不知凡幾而自行借欵之事屢有所聞茲據政界消息敎育　以經費無著自向鹽業銀行借用京鈔三十萬元内務部向中華懋業銀行借用現洋二萬五千元以濟燃眉 
[湘西近狀紀]  
　　湘西自周案發生後已三月餘迄無寗日茲探錄近狀如下自趙恒愓以［護法區域應統一於軍府各省統一於軍府所任命之督軍］之說發出通電反對湘西統一後駐辰黔軍旅長盧　以其電中語氣頗有不滿意於黔督之處爰電達劉督請予撤防回黔以避嫌怨盧與田張本尙相得湘西之參議會又係與田張沆瀣一氣者故聞盧旅之去卽由參議會全體赴旅部挽留並電劉督請勿准盧旅之請盧之求去原出於一時意氣經各方挽留遂决計暫不去湘劉黔督對於湘南種種行爲原不滿意及接趙恒惕通電尤憤不能平觀其致盧燾電可以槪見原電如下黔軍援湘原爲護法起見黔軍出師責任何等重大且湘西爲貴州門户自應在作戰期間互相聯絡在平時共維治安乃王統帶屢抗命令擅自出兵與蔡羅等搗亂地面破壞湘西統一以致戈操同室糜爛地方不惟有負黔軍護法初衷恐此後釀成湘黔惡感除另電王統帶將所有軍隊開回原駐防區並監視蔡羅等軍行動外倘該統帶再敢違抗卽由該派自由處置云云惟譚延闓欲伸張其勢力前已派吳劍學謝國光兩軍移駐洪江致惹起田張之反對現譚氏欲間報其口致電軍政府謂周案發生迄今數月是非曲直尙未瞭然擬派陳嘉祐吳劍學爲湘西查辦使請予委任以便進行云云軍府業巳照准譚氏並已催其前進是名爲查辦實卽移駐耳湘黔惡感恐自此日深矣 
[續紀駐粤滇軍更易統帥問題]  
　　駐粤滇軍近因更易統帥承認反對雙方函電交馳兩李之間感情遂日趨破裂幾有備戰之象此事醞釀已久或將此起地方治安問題而於粤局尤有重大之關係先是邊防督辦李根源於上月三日訓令第三師師長鄭開文與現任嶺南道尹楊晉對調鄭不服至十一日楊晋始克接任而鄭即於十一日發出反對對調之電隨而第四師長朱培德旅長楊益謙魯子材等十三日發電亦與鄭開文同一宗旨李烈鈞同日亦致函國會兩院長聲明奉唐繼堯庚電（八日）以後如有時局疑難問題關於駐粤滇軍動作及一切事宜希諸將士隨時請示協公等語未幾又接唐督軍蒸電略稱李根源應解除靖國第六軍軍長名義取消總司令部專任爲雲南督軍建設會議代表所有駐粤滇軍兩師事務即責成該師長認眞整頓一併直隸本督軍管轄就近秉承參謀部辦理等因於是第二師長鄭開文旅長盛榮超魯子材第四師長朱培德旅長張懷信楊益謙團長洪錫齡等又通電聲明後以後關於駐粤滇軍事宜遵照唐督軍命令秉承李烈鈞辦理而滇軍之統率問題遂以發生自是而後十三日則有署名第三師師長楊晋第二十旅兼第三十三團長楊益謙第五旅旅長盛榮超第七旅長張懷信等五十餘人之通電聲明解除李根源之第六軍長有三不可并有祇知服從督辦扶持大局不知其他等語同日莫督軍又以滇軍駐在地長官資格通電滇軍各長官嚴申約束并稱所有滇軍兩師及各部隊應責成李督辦管轄指揮各官長士兵應仍服從李督辦命令恪盡職守云云十五日李根源即通電辭職所有第六軍長并督辦粤贛湘邊防軍務及南韶連鎭守使兼職一併辭去十六日莫督軍又覆電慰留請其以督辦鎭守使職權統轄所有部隊鎭懾地方當事之初莫督爲籌策地方安寗起見業於十四五六七八等日分調申司令張司令李司令各部隊分赴北路各屬巡防藉資鎭懾並令憲兵謝司令按日輸派憲兵一連前往西村一帶巡查糾察聞駐省之滇軍第四師部及駐廣雅書院之團部駐江村之團部各營均有更調由陸警各軍開往塡紥十七日隨將此事宣布以安民心而李烈鈞亦以參謀部長之資格對於滇軍訓令其應兩相尊重現莫督軍爲求最後解决起見昨特令將滇軍第四師由督辦李根源察酌情形改編爲邊防陸軍該師司令部應即取銷所有該師關防文卷服裝員兵清册均由李根源接收清楚且聞海軍方面擬出任調停但究能安然無事與否刻尙未可知也附文電如下（李烈鈞訓令滇軍諸將士電）李烈鈞致滇軍各師旅團營長電云駐粤滇軍各師旅團營長鑒前奉會澤總裁（唐繼堯）蒸電已派李君印泉爲本省督軍署建設會議代表其靖國聯軍第六軍軍長名義應卽解除并將滇軍司令部取消至駐粤滇軍兩師事務已責成鄭朱兩師長曁各旅長等認眞整頓一併直隸本督軍管轄就近歸由李參謀長指揮等因又莫督軍日前致兩師通電所有滇軍兩師部隊應責成李督辦統轄等因已由本部長經迭次將雲南唐督軍電令各節分别咨陳軍府并通報莫督軍陸軍部海軍部查照及傳諭該將領等遵照在案竊念雲南督軍唐公爲滇軍最高級長官廣東督軍莫公爲滇軍駐在地方最高級長官旣頒明統轄與節制之分即應兩相尊重以崇綱紀我滇軍將士素明大義值此冬防吃緊之時所有兩師管區應各勉勵服務嚴維秩序滇桂兩軍護國護法久賦同袍尤應開誠相與益敦和睦共維大局本部長與我諸將士夙同袍澤復承會澤總裁委託指導維持責任所在特電誥誡仰即轉飭所屬一體遵照本部長有厚望焉參謀部長李烈鈞篠印（莫榮新挽留李根源統轄滇軍文電）莫督覆李根源電云頃接删電解除滇軍第六軍軍長取消滇軍總司令部并懇請開去督辦粤贛湘邊防軍務南韶連鎭守便各職等語誦讚再三不勝嘆詫查滇軍護國來粤經已有年諸將士爲國馳驅爲榮新所愛敬然國家多難之際首貴同心恊力共衛國家前此統率無人軍心渙散奸人搆煽幾釀禍機該督辦於危疑震揻之秋伸張正義提挈將士掃蕩逆氛　障西南厥功甚偉至於顧全大局與榮新尤有同心誓其始終以靖國難接讀來電感切於中當此國步多艱豈可自壞長城以誤大局爲親厚者所痛爲見仇者所快所有督辦粤贛湘邊防軍務兼南韶連鎭守使職務萬難辭謝鎭懾地方一切地方及軍隊事宜榮新惟知責成該督辦盡力處理不知其他各軍隊應如何整理編制之處悉由該督辦酌量情形呈候核辦各將士素明大義尤當服從命令共保初終業於寒電剴切宣佈若其不顧大局逾越範圍榮新責任所在斷難坐視破壤大局罪有所歸腹心之言唯希共察督軍銑印莫督又發布告云粤贛湘邊防督辦兼南韶連鎭守使李根源近奉雲南唐督軍電調充軍政府建設會議代表解除靖國第六軍軍長名義並取銷滇軍總司令部所有駐粤滇軍兩師直接歸雲南督軍統轄查此僅滇軍内部之事本與大局治安無涉乃外間不察多生疑慮且巧爲搆煽造謡生事本督軍負統馭全省軍隊維持治安之責亟應明白宣佈以定民志而杜奸萌查駐粤滇軍四年以來一切餉械皆由粤省供給向歸本署節制前者兩師分立統率乏人志意散渙經由本署聘任李根源爲滇軍總司令嗣以邊防緊急地方重要復委任爲邊防督辦兼南韶連鎭守使該督辦抵粤以來屢平大亂鞏固粤局功在國家本督軍倚畀方殷患難與共萬無輕予變更之理且滇軍編制實力本在團營該軍團營長以下將士對於該督辦絶對服從宣言愛戴如臂指相使如子母相依亦斷非奸人所能離間現據該督辦呈請辭職業經切實慰留仍請以邊防督辦及南韶連鎭守使原職統率該軍藉資捍衞該軍各師旅長或已銷差或已逃竄其第十一團團長洪錫齡第四十一團團長董靖華查有不職情弊並經分别逮捕撤換另委何福昌孫紹虞接收清楚在案此後該督辦應如何編制整理除令行該督辦呈擬核辦外合行布告（鄭開文等通告遵奉唐繼堯命令電）滇軍第三師師長鄭開文等通電云頃奉雲南唐總裁蒸電遵即宣佈所屬軍隊此後關於駐粤滇軍事宜遵照唐總裁命令秉承參謀部李部長協公辦理恐有不軌之徒妄造謡言從中搆煽希圖破壞者除呈請李部長核辦外特此電達滇軍第三師師長鄭開文旅長盛榮超魯子材等同叩銑又第四師長朱培德等通電云頃奉雲南唐總裁蒸電遵即宣佈所屬軍隊此後關於駐粤滇軍事宜遵照唐總裁命令秉承參謀部李部長協公辦理恐有不明事理揑造是非淆亂觀聽者除呈請李部長核辦外特此電達滇軍第四師師長朱培德旅長張懷信楊益謙團長洪錫齡王均董靖華參謀長孫明等同叩删印（李根源通告負責電）李根源經莫督挽留後於馬日通電云廣州軍政府莫督軍鈞鑒各局轉各司令各鎭守使各師旅團長各統領鑒奉讀督軍銑電責望殷切悚懼莫名根源待罪邊陲治軍無狀祇冀得解除責守稍釋罪尤重蒙委任之隆勗勉之厚且當此紛擾之際人心摇動個人進退無足重輕倘因此貽誤地方負咎滋大惟有勉盡責任以贖罪尤而謝地方一俟事緒平定仍懇揀員接任俾得退思補過爲幸實多謹布私忱惟祈垂察李根源叩馬印 
　　尙有要聞二及地方通信轉入後頁 
雜評一 
[豫督問題（庸）]  
　　因豫督問題而靳氏已提出辭呈政局又有發生變化之兆然而其影響或且不止此 
　　直皖兩派之不相得由來巳久自馮國璋病殁直派羣龍無首其勢似孤然其戒備之心亦因而愈切加以魯督更迭以後某派盛傳政府將更動大批督軍之說雖事無左證而已爲各省武人所側目乃歷時未久而豫督問題果相逼而至直系之不安自亦人情觀於豫省軍隊之汹汹曹錕吳佩孚之反對而不先不後又有八省同盟之締結湘贛前方軍隊撤防之重申直派之示威行動已顯然可見趙倜之保王印川而自請分治固爲對段派表示讓步然段派必欲併其督軍而奪之相煎愈急以動直派狐兔之悲恐直皖之破裂且將因此實現又豈祗北京政局爲所牽動而巳哉 
 
 

Page 8

 
 
國内要聞二 
[西南大學進行消息]  
　　軍政府擬辦西南大學委汪精衛章士釗籌備後汪章即赴滬邀請吳稚暉陳獨秀來粤計劃後吳稚暉倡爲國外大學之議同時電巴黎李石曾計劃此事卽由李君與法國方面接洽得里昻大學之贊助擬設西南大學於里昻而一切供給學問之機關可以借助於里昻大學李君旋即回國到滬與吳君等商議其事於是决定將西南大學分設國内國外兩部國内部擬設於上海國外部擬設於里昻西南大學組織大綱亦由五君（汪章陳李吳）在上海草就聞其中有三分之二出自陳君手筆該大綱草就後五君擬即同到廣州將該草案提交政務會議通過而陳君忽因事到武昌後轉到北京未及與汪君等同行十九日章汪吳李四君抵粤章君寓軍政府汪吳李三君均寓惠州會館粤軍司令部是日即同赴軍政府向當道說明籌辦計劃吳君於設國外部主張尤力聞當道對於此點苟經費有着亦不反對至將來國外部經費則擬取諸退還庚子賠欵蓋此舉曾經李君與法國人士商議極得其輿論之贊助北京政府雖有用爲開辦實業之議然此欵爲數不多以之開發實業得益甚少不如舉辦敎育之易爲力故法國方面甚願中國將該欵用之敎育也汪君於日昨赴東園之歡迎會即席演說於籌辦西南大學問題有極長之意見發表略云兆銘去臘由巴黎歸來在廣九鐵路九龍車站閱新聞　始知軍政府以籌備西南大學相屬初念不敢任繼念當此軍務倥偬之際而能有此舉措又不敢辭惟有勤求國内賢哲以策進行而已此次籌備大綱深得蔡孑民吳稚暉李石曾陳獨秀諸先生之規劃吳李二先生已慨然來粤陳先生不日亦至蔡先生在北京允隨時通信規劃也今日辦大學之難不但經費卽人才問題環境問題如美術館圖書館學會等等俱未齊備不能有利進行爲求矯此闕點故有海外部之成立有預備敎材之計劃有編譯所之設施至於大學内部則校舍講堂力求儉樸而圖書館及理化試騐所則不可不期其完備豫科以造就畢業生能自由閱讀國外參攷書爲主要之目的本科擬採英美諸國最良學制及北京大學新改之組織不分文理以期實現最高之學府其詳細具在大綱中已提出政務會議請其决定矣校址問題以大學由軍政府所發起廣州爲軍政府之首都則校址在於廣州不爲無理由然此次大學爲西南而設當謀西南八省之平均利便就兩廣雲南論自以廣州爲適然就川陜湘黔論則必須經上海以達廣州閩則兩者皆適故定校址於上海則八省遠近均而交通便也此次大學由軍政府發起而軍政府乃戡亂之機關將來事平勢不能不以管轄權分之於西南八省之敎育當局者爲董事益以國内有學識有經騐之人實行保管維持之責較爲得宜也以上爲關於西南大學之槪括報告抑尙有言者此次路過厦門及漳州觀察此地一切氣象有絶大之感想漳州方面於軍事未平之際而公園馬路市場各種建築及注音字母之普及學校之改善留學之派遣週報日報之刋行終日孜孜不遺餘力實有文化運動之新氣象厦門一方面陳嘉庚君以一人之力於集資建立幼稚園小學中學師範學校近更竭其家財四百萬元籌辦厦門大學（内以一百萬爲開辦費以後每年十二萬爲維持費支二十五年）精神物質集中於此點而其家屋三十餘年無尺木寸土之改觀且謂諸子曰吾赤手致富汝承吾業願汝成吾志凡撥歸學校各產業汝不過作一經理之人汝當勉之云云此種人傑實可謂中國一人尤足動人觀感者也現在政治絶不清明以至文化運動諸多障碍惟當此政治不清明之際必待文化運動始得有一線之生機我輩應下一種决心務使文化運動至成熟之時以期達到政治清明之日所願邦人君子於此致力也 
[舊曆年關中之厦門]  
　　商務之衰頽冬防之嚴緊 
　　厦門爲五口通商之一其商務之盛衰全恃南洋華僑營業勝敗爲轉移蓋厦門爲漳泉二府之門户漳泉各屬人民大槪多往南洋羣島謀生因而致富者頗多乃自歐戰後滙水一落千丈如𡁃叻銀每元值厦銀僅三四角而已及舊曆臘底其匯水更爲跌落叻銀一元僅值厦銀二角九分於是厦人中之專恃南洋僑商之銀以接濟其家用者皆呌苦連天卽舊曆過年應用物件因銀根吃緊之故亦不敢多購據老於商界者云厦門商務之衰頽銀根之吃緊數十年來未有此年之甚者卽此可見厦門商務之一般矣 
　　厦埠自十一月以來屢次發生大刦案盜匪充斥地方治安大爲妨害而商界亦各自戒心夜晚六時許即關閉門户其戰戰兢兢之心有如光復初年狀况臧致平司令恐年關巳届匪徒竊發爲維持地方治安起見由前敵抽調兩營軍隊來厦日夜輪流梭巡街衢雖徧街僻巷亦派兵士站崗夜候十二時後雖持燈舉火不許行人來往非常戒嚴又前刦搶鎭邦街建鎰錢莊首犯陳頭張文德兩名經於二月十九日接李督軍電令就地正法警廳遂將陳張兩犯交司令部軍法處提訊即由軍隊一連押往鎭關外槍斃 
　　省垣政務廳長王善荃氏於舊曆十二月二十三日來厦聞奉李督命來厦勸募公債蓋北軍駐閩積欠軍餉十餘月年關已届軍隊催餉甚急而財政缺乏如洗李以厦門爲閩南第一碼頭商務發達故命王氏來厦勸募搜掘但遇此銀根吃緊之時雖有羅掘之術亦難奏效耳 
[杭州快信]  
　　杭州電話公司現因交通部擬設長途電話收歸國有定本月二十三日開股東緊急會議 
　　第一師校校長金致和接任後敎職員學生羣起反對現國文敎員陳望道劉大白夏勉哉等四員已辭職出校學生聯合會該校亦舉有代表四人因查猛濟被斥羣抱不平舊校長經亨頤不日仍須復職 
　　注音字母會今日（一號）午後一時假省敎育會開成立大會并延上海商務印書館編輯方叔遠到會演講 
　　杭縣險塘事務所工程主任省署委任世濰辦理昨已招匠投標本月中旬即須動工 
　　光華火柴公司九年分購運藥品數量呈請督署咨部發給運輸護照經盧督軍核准昨已咨部請發 
　　商品陳列館準明日（二號）起至八號止特備各種異彩燈塔并開夜館大放燄火以娛來賓 
　　蕭山監犯反獄案管獄員阮希咸撤任留緝遺缺高檢廳昨委魯豪接充 
地方通信 
[松江]  
　　歸併兩習藝所藝徒游民習藝所自經辦人雷繼興逝世後即行停辦惟一部分人以該所木工一科已有成績可觀頗有重整旗鼓之意故該所藝徒並不遣散茲縣署以該所經費已撥請校勢不能續辦爰於日昨將各藝徒歸併平民習藝所矣 
　　學務彚聞學潮以後義務學校之相繼設立者不下六起第三中校學生會前已附設一校茲該校松屬學友會復假天恩堂設一平民　務學校每日授課時間定四時至六時又聖公會葛牧師新辦專修學校一所命名　四專修中西算三科程度以曾畢業於高等小學者爲合格又松地學校支配課程向以小時爲單位茲縣立第一高小校以小時制有過與不足之弊自春季起改以分數支配以期適合分量又縣立學校校長會定古曆十二日在第二高小校開會童子軍聯合會則於同日在公共體育場開職員會云 
[蘇州]  
　　絲邊業之獲利蘇城製造絲邊一業自歐戰以來首由美綸廠主張子　提倡仿造行銷各地近年相繼成立者有姚公和源和隆茂天成新新壽裕生等十餘家該業藝徒約有千餘人上年美綸廠獲利萬餘金姚公和源和等廠亦各獲利數千元不等　　函商敎育費吳縣勸學所長潘振霄近准武進勸學所長徐化吾函商略謂義務敎育聯業敎育亟待施行惟因苦於經費近聞常熟學務委員邵福樹請准財政廳將本年度帶征之屠宰稅撥充義務敎育費但各縣情形互異殊難一槪照辦故擬定請求條件二項（甲）全省貨物稅帶征敎育費（乙）烟酒公賣稅征　育費聯合全省六十縣勸學所一致進行並推潘所長爲起草員侯分送各　簽署後即呈遂省廳核辦 
[鎭江]  
　　大批拐匪解省拐犯張玉堂前因拐賣周姓小孩被警察三區巡長緝獲送局解縣訊押嗣有王大勝在南京警察廳控告該犯拐其女孩大英子等情由廳行文丹徒縣關提到寗後該犯控案纍纍被拐男女不知凡幾昨晚鎭江警察總局忽接南京警廳來文並派探四人押同該犯來局聲請派警指拿住居三善　專賣被拐小孩之洪五娘及戴友發二名並被拐之費長富之女孩小二子王大勝之女大英子查獲帶廳訊究警局連夜派探警協同來探前往當將洪五娘嚴伯平蔡馬氏王王書高金才陳金　談　深等並起獲被拐之小二子一併名獲由來探解寗訊辦 
[揚州]  
　　調解錢莊意見鎭揚兩埠錢莊絶交一節已記前報茲悉此事業經鎭地商會長吳澤民與中交兩行長會同揚地商會長及中交兩行長出面調解當不難和平了結也 
[嘉興]  
　　賭客遭刦東門外南堰宏生當藥號前晚有仲某等七八人在樓上作葉子戲輸赢甚鉅時近二鼓忽有口操皖音匪徒七八人叩門進内聲稱捉賭當向伸某等身畔搜取財物　并言須解案訊究各賭客不知是匪懼而乞情　吾輩均係體面人可否罰購該匪答稱非二百元罰金不可旋即雙方論價此時鄰近居民已聞聲　集守門匪徒見勢不佳即用暗號報知樓上各匪始各逃逸事後統計被刦銀物約值二百餘元受害人以因賭被刦難以報案只得自認晦氣而已 
　　丁銀將加罰金八年份下忙丁銀早届征收期滿嗣以年歲荒歡由官廳呈請展緩加罰在案現展緩之期又届縣公署定三月一日將下忙丁銀依照正稅加收二十分之一罰金洋七分五釐業已佈告各業户周知其八年份抵補金原定三月一日加罰現由王知事呈准上官緩二十天加罰以示體恤 
[安慶]  
　　建屋啓釁之命案宿松縣民人態新樓因建造房屋與族人熊元育爭基大起爭鬭新樓之妻唐氏遽爾自盡身死氏兄唐魯占與熊新樓均認唐氏自盡爲熊元育威逼致唐姓多人强移氏屍入元育家棺殮之時並有毁壞門壁情事比經該縣知事騐明即將熊新樓等管押至唐魯占亦有敎唆情事亦被管押在案現聞熊元育之兄元襄現爲司法部僉事昨聞元襄由京電　省署謂其家被人抄毁請飭縣嚴查究辦究不知此案將來如何判决云 
　　巡士行刦桐城棕陽鎭有陸姓者僑居該鎭已歷三世陸現供職京師家内僅有老妻幼女上年曾有本地痞棍余勝保入定刦去金銀衣物多件後經獲案送由本鎭警署法辦覊押後經其家族保出適警在易人因托人介紹得充巡士警佐凌潤漫不加察居然錄用余恃有護得益肆行無忌竟於去歲年終偵知陸姓家無男子闖入室内强刦衣物經陸宅主婦驚起致被推跌陸女見勢兇横因奔赴警署求救甫經抵署余亦踵致復敢持刀將陸女偦傷血流如注當經該會佐凌潤即將余巡士緝獲送縣訊辦桐城趙知事亦以案情重大呈請上官核示矣 
 
 

Page 9

 
 
   
 
 

Page 10

 
 
本埠新聞 
[航空家之一助]  
　　空氣變遷之預告 
　　字林報云徐匯觀象臺發出通告以航空事業漸見成立空氣之變遷宜預有報告俾飛行家知有所備故該觀象臺决定即從事於此以應新需求擬逐日就其所得關於氣流之消息由顧家宅無線電臺於午前十一時與午後五時以無線電發出雖暫未能完全然可爲航空家之一助云 
[意飛行團過滬之準備]  
　　意飛行團爲羅馬東京間之飛行將次來滬本埠軍政各機關曁部派員徐鮑二君早經規定歡迎次序等情迭誌前報昨悉意國飛行家戴必樂鵬飛利又工程師笛惠勤（均譯音）三君擬於即日由滬乘火車沿鐵路線赴京觀看沿途地方情形以爲飛機經過之準備特呈請駐滬意總領事德樂時轉函交涉公署請給護照三紙並請轉致沿途地方軍警妥爲保護楊交涉員准函後當即飭承塡發護照並分電各沿途地方官及寗滬京津各鐵路局查照又聞松滬何代使海軍藍總司令楊交涉員王道尹沈知事徐警廳長曁部派歡迎意飛行團之徐鮑二員於日前議定俟意飛行團來滬之翌日假江蘇交涉公署公宴該國飛行人員云 
[麵粉交易所正式開幕紀]  
　　昨日（一號）民國路新開河丹鳳街口上海麵粉公會内新組之麵粉交易所正式開幕於上午十一時舉行開幕典禮一時車水馬龍大有户限爲穿之槪總計來賓約有三百餘人總商會正副長朱葆三沈聯芳南商會正副長顧馨一姚紫若警佐王清河耶敎牧師李恒春鉅商周金箴榮宗敬王雨亭王竹亭曁報界夏奇峯邵仲輝等聯翩蒞止當由該所正副理事長王一亭徐文彬正副委員長汪明甫梁甫寳曁莊遂初樊家齊諸君殷勤招待時至正午欵來賓以西餐由王一亭主席酒旣三巡將該交易所總章曁經紀人章程營業規則等分贈來賓餐畢復導衆賓參觀各室壁間滿懸幛聯錦軸加以新屋甫成美輪美奐益覺新氣迎人至午後一點餘衆賓始盡歡而散並聞該所規定之經紀人五十五人均已每日到所交易營業頗爲發達其續繳之第二次基本金均限陰曆正月底繳足云 
[東陸銀行開幕預紀]  
　　東陸銀行分設上海在南京路抛球場自建房屋曾誌前報茲悉該行房屋現已工竣内部組織亦均完備擇定夏曆正月二十二日正式開幕昨已發柬邀請官紳商學各界到行參觀想届時車水馬龍必有一番熱鬧也 
[中華捷運公司春季宴客大會]  
　　二月二十九號下午六時中華捷運公司假座五馬路復興園舉行春季宴會到者有該公司總董王正延副總董吳藴齋董事王一亭朱斯芾錢新之顧棣三總理龐炳生收支主任方如槐監察張善甫曁各埠分公司理事并全體同事來賓有趙晋卿丁子盈劉厚之陳志德周子澄劉少翔曹賡雲馮雪甫及各大商號到客約一百五十餘人均由各招待員引導入席席間由王正廷君代表該公司起立先述歡迎詞並略謂我國商業之不振由於向來輕視工商而重虚榮如在前清科舉時代羣趨重於宦途實業一道無人顧問不知實業爲振興國家之基礎作官僅爲國民之公僕徒有服務之責如美國有司華白（譯音）者曾任鋼鐵公司之總經理在歐戰時代寗棄其職務并犧牲每年十餘萬之入欵而與政府訂立合同願每年支薪一元專爲監督製造航船以衞國家并有美國大總統之婿馬克度（譯音）曾任財政總長每月所入千元鞠躬盡瘁後因經濟難於支持遂棄政就商任一影戲公司之法律顧問每年除特别酬勞不計外有十萬金之額定入欵遠近取譬足見於國家多事之秋當盡義務於國在昇平時代當注意於實業云云來賓均拍掌稱是濟濟蹌蹌頗極一時之盛約至十時賓主始盡歡而散聞該公司去歲營業頗爲發達在各轉運公司中當首屈一指云 
[組織製造紙版廠之創立會]  
　　紙版一物用途甚廣我國所用向來取自舶來從未有人發起製造去年受五四剌激後始有蘇人蔡際雲洪少圃等發起創辦設廠於蘇州一面招集股份一面派機工學士葛士尊出洋實地考察機製紙版之法遂向美國定購最新式紙版機全架每日可出紙版十五噸回國後又向上海恒昌祥機廠定製鍋爐兩具勘定閶門外鳳凰橋堍作爲廠基於十一月初開工全部建築工程係上海黃慶記承包現在房屋已建築過半故於昨日下午四時邀集滬蘇各股東假座一品香新廳開創立大會到者五十餘人由蔡際雲爲臨時主席報告經過情形次舉出董事九人爲蔡際雲洪少圃周光宇蔡叔和潘縵琴董英元朱文斌蔡寄梅沈少庭又舉監察兩人爲汪泮林謝崇華當時推定蔡際雲爲總理葛士尊爲協理並議定公司各項條例用鳳凰商標爲記以便即日呈請農商部立案註册其頭批機器已到後批正在途中俟二月間房屋完工即可裝設預期五月間出貨股本共銀三十萬元分作六千股除已交欵外尙餘未交之股欵限本月底一律交足以利進行查紙版用途如杭湖各織綢廠機上及上海各匣廠銷路甚巨今得此廠出品足以抵制舶來亦我國實業前途之幸且該廠所用原料以稻草爲大宗蘇州爲產米之區原料極廉將來發達當可拭目以待也 
[南洋實業團代表來滬]  
　　聯合通信社云南洋吉隆坡埠之華僑近因力求發展祖國經濟起見聯合同志發起一實業團巳經集有經費十萬盾公舉新加坡某校校長宋森君及其他有志者二人爲代表回國調查實業之方法宋君業於日昨到滬日内并擬遍訪海上工商界知名各團體以資接洽 
[紡織公司股東會改期]  
　　文匯報云三井洋行代理之上海紡織有限公司三月一日午後開股東特别大會以討論組織日人公司承買紡織有限公司之議案主席爲日人略謂數日前發出通告召集此會但現有事不便遽提出此案哈華託之麥克勞律師說明此種手續之理由後由主席宣佈另行定期召集大會至此遂散會云 
[友華銀行銀市報告]  
　　中美新聞社譯友華銀行三月一日報告云今晨銀價漲三先令八便士金鎊電滙價漲二便士金圓匯價漲二一零二點市面穏固出口生意不多要求電滙者頗多銀行亦願意賣出本埠金融仍鬆動惟倫敦紐約金副皆緊故銀行不甚急於賣現欵紐約海電已恢復據二月二十九日紐約電訊云該埠銀條價一。三一又二分之一市面穏固 
[己未年各業盈餘之調查（九）]  
　　西菸業山陜西菸同業（即水烟）行家年來受捲烟之侵奪加以印花公賣牌照等捐稅重疊故獲利殊鮮茲將該業批發門莊各行去年盈餘數列下一林豐五千兩協和成五千兩德隆彰北號五千兩德隆彰南號三千兩義源厚四千兩永生瑞四千兩晋泰昌三千兩義信豐天成德各二千兩金成永平 
　　茶莊滬上茶業有茶棧茶行茶莊之分茶棧專做洋莊茶行專做發客茶莊專做批發兼門莊去年茶棧茶行之盈餘已載前報茲將專做門市各莊盈餘牌號列下汪裕泰南號北號中號三家共五萬兩程裕和二萬程裕隆二千程裕新一萬程大有成德泰春茂利源仁各二千瑞生和五千茂生和三千 
[海軍司令派員接收華壬輪船]  
　　前年我國没收之德奥輪艦去年由交通部繼續租與招商大達三菱等三公司茲三菱公司所租之華壬等船已經期滿由交通商收回將華壬艦撥歸海軍部應用等情已詳前報前悉華壬輪船已於前日開駛到滬停泊南市高昌廟江邊碼頭江心當由交通部租船監督公署及招商局派人至海軍司令公署謁見藍總司令請爲派員接收藍總司令當派建威艦艦長劉永誥會同華壬輪船洋員隨帶水兵十餘名用自備小火輪開往華壬上船接收劉艦長即將接收華壬船器具裝修逐一記載入册以備呈報核辦並聞該艦已由藍總司令編入海軍練習艦隊管轄由蔣司令統率該船計載重四千噸現已配置水兵一百三十人巳由藍總司令呈請海軍部核示追加預算一俟核准尙須入　興修改裝艙位始克使用 
[運米出口之水陸分查]  
　　江海關姚監督查得有人私運米糧出口以致米價騰漲昨特函稅務司飭派流星小輪并加派幹巡前往吳淞口外三夾水白龍港等處水陸分查以杜偷漏而維民食 
[救國恒心團游行演講記]  
　　昨晚七時商業救國恒心團擔任游行大演講之團員四十八人齊集事務所游行之形勢較尋常少異除尋常演講用四燈外另製三大方燈（一）上書［山東問題反對直接交涉］用紅紫水洒紙面以狀國民之血涙（一）上畫一大人形狀中國之全部山東適爲其首畫一大手扼住頭顱旁書［山東爲中國全部之咽喉若被人擒扼氣塞必死］其又一面畫一大手持元寳下垂和服大袖袖内畫二人一人手持亡國條件一人作武裝上書［山東問題暗中進行］（一）畫無數國民奔走呼號力促外交當局駁回日本通牒而當局作摇手不允狀旁書［羣衆奮爭駁回日本通牒］其又一面畫一巨石壓無數國民石上書五萬萬借欵上書［政府壓力］下書［嗚呼國民自由］即由事務所整隊出發至九畝地先分兩隊一於白衣菴街口由趙南公演講陳耀華江民耀等二十餘人照料圍聽者約百餘人演畢整隊東行隨行隨演後跟聽者百餘人過紫金路朝東過廟前街花草浜口長生橋至小東門立講十數分鐘折向東大街南行至大東門復立講數分鐘西向走彩衣街折北至四牌樓馬腰弄轉西過天主堂折北過安仁橋向西走福佑路在小世界門首演講數分鐘折至新北門向西沿民國路至老北門一路演講所過地點蜂擁觀聽甚至有加入游行而附聲高呼者及至老北門首由陶樂勤姜俠魂趕到演講末復由童理璋演講至十一時復整隊至事務所重開會議議定舊曆燈節再舉行游行演講大會遂宣告散會 
[基督敎益賽會記事]  
　　基督敎益賽大會集於崑山路東吳第二中學已見前報二月二十八日早仍由陳維屏博士主領祈禱十時勉勵會總幹事美敎士施嘉達君演講［勉勵會與益賽會聯合之必要］十一時江長川演講益賽會未來之希望下午一時由竺規身等率領會員參觀商務書館印刷所二十九日上午有陳維屏博士講［光之作用］主日學校總幹事金志仁講［基督徒愛中之生活］靑年會幹事徐可陞講［基督敎之社會服務］袁恕菴連環司講［人之造就賴乎基督］下午有靑年進步雜誌總主撰范子美講［注音字母之源流及其效用與缺點］實業家聶雲台講［實業成功之秘决］誠靜怡博士講［中華歸主運動］ 
[商界聯合會開會彚誌]  
　　法租界二月二十九日下午七時法租界商業聯合會開星期常會由葉貺辰主席沈問師記錄（一）報告各團體來函内有聯署四團體函請本會署名邀集本埠各團體協議補救之策由主席將該函詳細解釋並聲明答覆情形又謂該團體本日下午一時開聯席會議曾派汪君醒齋出席即請向衆報告當由汪君起立略稱該團體除聯署四團體外到有七團體所議聯集署名凡願加入者限翌日蓋戳等情由主席檢點人數巳至法定應在簽名簿上簽名全體通過（一）提議本會擬設日夜義務學校互商良久苦無經常經費當由周鳳銓首認創辦費洋五十元劉贊襄江錦春葉貺辰各十元劉屏仙六元羅瀛洲王馥堂各五元方善甫凌來儀張少三各二元方明華一元汪醒齋校桌四條由汪醒齋等趕覔校舍邀請義務敎員積極進行俾速創設（一）討論本會選舉事宜議决由各段擔任分發第一段時大鈞徐畏三二段馬春林三段王馥棠周德潤四段羅瀛洲五段周鳳銓六段江錦春七段傅錦雲八段江錦春沈問師九段凌來儀十段戎承灝請各會員將選舉票即日舉註至本星期四由會派員收取星期日宣佈復選名單（一）報告本會成立後所收會費及一切開支應請推舉審查員審查出納以證信實衆以三個月可毋容議嗣後應逐月開報一次（一）江錦春報告本日劣貨會開會情形並請派定明日出席代表二人當舉定汪醒齋江錦春遂告散會已十時餘矣 
　　民國路民國路商業聯合會昨日下午二時在首福里事務所開今歲第一次常會列席者二十九人議决事件如下（一）主席吳亮生報告去年經過成績由書記抄錄編就報告册分送同志備存（二）籌備開大會因手續繁雜應先推定委員當場舉定分投籌備（三）義務學校待遷入新屋再行招生並須增添學額多聘敎員以期培植靑年人才（四）前發徽章一律取消另換新徽章分會員職員二種當即繪就圖樣均用銀質俟造竣給換（五）凡屬會員不分等級每人每年出費二元分上下半年二期收取行號認定不在此例均經衆通過散會已五時矣 
　　滬西滬西商界聯合會前日下午一時在馬立師小菜場西首馬安里新會所開會職員到者居多由副會長顏君主席首謂市民權事徵之歐美各方公論大有希望吾人愼勿自餒至租界當道擬徵烟兌兩捐本會已推定代表日内當赴總會列席共謀要求豁免良法次提補選正會長主席謂金前會長旣因有故辭職無法挽留本會當續舉一人以攬大綱結果以副會長兼任至期滿付表决通過三爲國語學校總會業巳創設主席擬派龔彬生陸少甫兩君報名入學俟畢業之後即同義務夜學次第倣辦全體贊同會議至此已四時許乃由主席報告上月收支並爲聯絡職會員交誼起見議定十七日聚餐經衆表决通過散會 
[寰球學生會交誼會紀略]  
　　寰球中國學生會前日召集日夜校學生開交誼大會到者座爲之滿首由朱少屏演說　發交誼之道極爲詳盡演說畢繼以活動影戲如［中國幼穉園種種］［美國國旗之歷史］［天文臺］［車中奇遇］等等并有許兆豐君演講莎士芘亞名劇［威尼斯商人］以助興致最後學生自由談話殿以茶點至十句鐘始散會 
[官場春節宴客預紀]  
　　何代軍使代理松滬護軍使何豐林因時届春節訂於本月三日（即陰曆正月十三日）午刻在署設筵分請本埠政紳商學各界曁軍警各長官海軍各艦長讌飲昨已折柬相邀矣 
　　陳稅所長上海稅務總公所陳竹甫所長訂於今日午後七時假滬北一枝香西餐館設筵特請滬上政商各界人士會讌昨已發出請帖多份分别邀請矣 
[鐵路規定疏通積貨辦法]  
　　滬甯鐵路銜接津浦南京江邊站實爲兩路之咽喉自六路聯運之後各路之貨運頗爲發達惟以各路缺乏車輛之故往往舊貨尙未運清新貨又復叢集日積月累疏通爲難鐵路旣覺掣肘商家亦蒙損失現聞浦口方面待車運滬之貨約計一萬五千餘噸而來貨源源仍復有增無巳以津浦與滬寗目下情形而論若以車輛與貨運相比較則貨有餘而車輛不足若以現有之機車與現有之車輛相比較則又車輛有餘而機車缺乏因之列車停頓中途等候機車拖送者勢所難免現經津浦鐵路規定調車輛疏通積貨辦法移知滬寗鐵路合力進行以維商業云 
[運瞥减費展限六月]  
　　交通部通令滬甯津浦等各路局文略開查平市官錢局運送銅元銅元劵現金鈔票等運費定章七折核收現金一案前經展至上年十二月底爲止茲准財政部咨商繼續展限等因到部除咨復財政部准照原案辦法繼續辦理六個月至九年六月底爲止外合行令仰各該路局飭屬一體查照前案辦理等因該路局長奉令後轉飭各站遵照矣 
[閩省裁汰病兵回籍過滬]  
　　福建全省所駐陸軍共有四師計步騎砲工輜等營及機關槍連八十餘營惟瘴氣甚盛以致染病者較多現由李厚基派員分投考查凡軍中年老有病者槪行裁撤每名發給川資洋三十元共計全省裁汰病兵三百十七名均係籍隸直魯等省故特派令副官彭紹宗將該病兵一併押乘輪船於前日抵滬定於日内由滬押乘火車遣送回籍 
[帶土人不服判决]  
　　已裁兵士方二乘坐山東輪船抵滬被海關巡緝隊在其身畔查獲烟土五十兩解經地方廳訊判處徒刑一年四個月並罰洋二百元已誌前報茲悉方係閩省遣散回籍之病兵當山東輪船抵滬尙未起岸時有同船之搭客將五十餘兩之烟土一包令其代爲收藏方不知包内係禁品代予暫携迨至海關派員檢查將包揭視係屬烟土始知受愚致被交由水巡捕房解送上海地檢廳訊判四等有期徒刑一年零四個月并罰洋二百元現方不服除提起上訴外並函求該省長官請爲伸雪 
[軍人帶土解歸軍法訊辦]  
　　前有吳雲董如寳等從福建乘輪來滬抵申時爲水巡捕房探捕與海關巡緝隊上輪調查當在吳董二人衣箱鋪蓋中查出烟土甚多當時送入捕房梅捕頭諭送地方審檢廳訊辦烟土悉送海關候燬嗣經該廳派員研訊據吳供在陸軍第六師充當庶務長董供在第六師充當目兵此次由閩來滬所帶烟土並非己物實係他人囑帶求察問官得供以在職軍官私帶烟土非司法官員所能處理乃面禀梅檢察長備文詳請浙江督軍盧子嘉核辦盧督軍據禀後以吳雲等旣係私販烟土罪有應得此案應歸軍法審判處訊辦遂備文委派本軍署參謀官胡慶義率帶護兵四名於昨午由杭乘火車蒞申抵埠後卽詣檢廳與梅廳長會晤面陳一切梅檢察長立飭法警往看守所内將吳雲董如寳提到辦公室交付胡參謀當由胡率同護兵將吳董押解就道仍乘火車解赴杭州歸案訊辦 
[續誌培克爾路之圖刦案]  
　　廣東人黃垤潘阿法甘竹三糾黨於二月十五號身藏兇器擁進虹口培克爾路五十號門牌粤人林重均家用繩索將婦人林陳氏等綑縳並刀傷氏之頭面等處由該管匯山捕房中西探捕聞警趕往將黃潘甘三人獲解公共公廨訊押查究等情已誌本報昨晨捕房傳同事主林重均見證陳何氏蔣妹妹顧金山等將三被告解案由中西探上堂將黃等當時懹刃圖刦未遂行兇情形禀陳一過並將兇刀一柄繩索一束敗絮數塊呈察承審官李襄讞及英包副領事命將各被告仍帶回捕房候補提同黨於下禮拜一解究 
[汽車撞斃人命兩則]  
　　一老婦一學徒 
　　住居滬西小沙渡路現年七十三歲之江北老婦穆王氏前日午後兩手捧一木桶至對面自來水上洗衣行至馬路中間適汽車夫曹阿土開駛汽車疾馳而來不及避讓致被撞倒碾傷要害由捕查見將氏車送醫院醫治並將曹拘押詎氏受傷過重旋即身死由院知照捕房將尸舁入斐倫路騐尸所於昨報請公共公廨李襄讞會同英包副領事蒞所騐得穆王氏委係生前被汽車撞傷脑部身死塡明尸格即升座公案據尸子穆恩之投訴伊母慘遭撞斃要求伸雪經中西官向曹阿土略詰數語諭令尸子穆恩之具結領尸棺殮着將曹阿土帶回捕房押候禮拜三解送公堂訊核 
　　北京路豐泰銀號十五歲學徒紹興人谷觀成於昨日上午九時餘行經北京路河南路口被某號汽車撞倒身受重傷當由老巡捕房六百五十八號華捕到案抄錄汽車號數另雇車送該學徒往醫院醫治及抵院已氣絶斃命經該捕禀承捕頭命將屍車送斐倫路騐屍所候今日禀請公堂相騐辦理 
[車袋角河内發現被害男屍]  
　　北鄉車袋角附近寳豐紗廠門前河内昨晨發現男尸一具年約三十餘歲上下身一絲不掛周身有刀傷數處且死已多日屍體稍有腐爛事爲行人所見報告水巡隊立飭該隊長警往查無訛即飭二十七保十一圖地保瞿梅生前往查無家屬報經地方廳委派熊檢察官沈檢騐員等乘坐馬車蒞場騐明委係胸前肚肋等處受力傷致命而死塡明尸格令由善堂棺殮聽候嚴緝行兇各犯到案究懲 
[徐警廳長禁賭之布告]  
　　淞滬警察廳長徐國樑昨爲嚴禁賭博特發佈告通令所屬各區署所警正佐飭警遍貼通衢其文略謂照得現在國體共和改用陽層已廢之陰曆寅月無非爲一歲之春季令節之一尤無所謂新年乃社會狃於積習不免百工停業人民酣嬉每有藉口新年開場聚賭陽雖應時娛樂實則抽頭肥私愚者不察墮其術中小則平時積蓄一旦傾囊大則失業破家不堪設想甚至因賭負債流爲盜賊其弊所及何可勝言本廳有維持安寗限制自由之責任亟應從嚴禁止以期風敦俗厚除已通令各區署所隨時查拿禁止務當有犯必懲外爲此佈告仰諸色人等一體遵照如敢故違定行執法嚴繩决不寛貸凛之切切特佈 
[陜法團請拒絶日本通牒電]  
　　大總統國務院外交部國會及各省各法團各報館均鑒近聞巴黎和約一月十日發生效力日本卽據該约第一百五十六七八三條向我國通牒聲明繼承德國在山東權利要求與我國直接交涉政府對此持何方針未蒙明示無從懸揣本會同人憂心如擣對於前項之要求竊期期以爲不可謹將理由縷晰陳之一法理（甲）國際間政治上之條約其性質與戰爭不能兩立故一經開戰即歸消滅我國對德宣戰布告早經聲明是中德各約在宣戰後均已無效德人在山東權利理應歸我直接收回日德兩國何能以我之土地權利私相授受（乙）條約爲協定締結國間之權利義務其效力祇可及於締結國而第三國不能受其拘束誠以國際關係原屬平等絶無最高權臨乎其上對德和約我國旣未簽字即非締結國何得以三大國之批准强令我政府之服從（丙）條約之有效成立須經有適法權限及自由意思者締結而成否則無拘束國家之力適法權限者何卽據一國憲法有締結權限之謂自由意思者何卽有締結權者無被强迫行爲之謂日本通牒根據其第二點在民國四年五月中日條約中關於山東省部分之第一條意謂渠之繼承德人權利早經我國承諾然此種中日條約即世所謂二十一條者旣未經我國會之正式同意是締結者無適法之權限可知又純係日政府之强迫所致是締結者無自由之意思可知如此條約何能有效日本以此繼承德國之權利全屬强權何來公理（丁）膠澳條約原有不得轉租他國之明文卽退一步根據原約日本亦不能取得前項權利於德國更何能與我直接交涉二實例（甲）日俄之役我國嚴守中立關於旅順之移轉尙經我國同意此次我爲協約國之一乃並 
 
 

Page 11

 
 
此同意權而不得豈得謂平（乙）今茲之役日與英美皆屬協約國凡事應取一致行動英之奪回比土美之規復法地各以無條件歸還未聞染指日本於我膠澳何得獨佔况當攻擊靑島時尙有英兵協助亦非日本之專力所下三外勢山東問题不僅爲一省一國之關係而實爲全世界之關係蓋以日之在亞猶如德之在歐若再得志於我國則破壞世界和平而有餘故美之總統曾示援助於先美之上院復提保留於後英法兩國雖以密約在前未能爲力而因均勢關係近亦有承認保留之趨勢若我國與日直接則大拂友邦同情而友邦亦愛莫能助况旣拒絶簽字乃復直接交涉出爾反爾國際信用夫復何存四内情國民外交爲弱國應取之政策社會輿論實政府有力之後盾前之拒絶簽字頗引起各國之同情者未始非人民之號呼有以致之現於日本通牒反對直接交涉之聲無分遐邇異口同音舉國輿情已可大見卽不直接交涉歸於失敗而上下猶可固結南北猶可一致否則有失國民信任將演成罷學罷市罷工不納租稅不認政府種種内亂因之而生前途險相何堪設想想據以上各節無已惟有一面拒絶日本通牒不與交涉一面籌交國際聯盟請求公判或謂聯盟即和會之化身山東問題失之於彼者未必能收之於此抑知和會聯盟性質懸殊一爲處分對德問題各有利害關係不能代鳴他國之不平一爲共謀世界和平欲免將來紛爭自有公理正義之主張訴之而勝已失之領土固可恢復訴之而敗最後之解决權仍在我蓋就事實言日本固早佔領靑島也彼不爲無條件之交還而爲有條件之交涉司馬昭之心路人皆知是直接交涉膠澳固亡不直接交涉膠澳亦亡與其前後矛盾爲山東三條及二十一條作一槪行追認之舉甯若始終一致留此問題以爲國際懸案我國此後不欲自强則已苟欲自强則恢復山東之望固可期也謹陳末見願與國人共决之陜西省議會敎育會商務會同叩 
[救國會反對直接交涉代電之]  
　　附件 
　　民國四年五月十日袁項城密諭立國今日非自强無以圖存而强弱之分悉由人事日本前在閉關時代其學術政治與中國無殊自明治維新以來上下一心步武西法乘時而動發憤爲雄四十餘年所慘澹經營者無非求達其東亞大帝國之政略當合併朝鮮時現在首相大隈重信已自命爲中國將來之統監蓋其兼營並進之圖遠交近攻之策處心積慮殆非一朝究其致强之由則以國民敎育爲根本而明恥敎戰即寓於敎育之中故人人以當兵爲義務以戰死爲殊榮就其近年軍事言之徵發陸軍可達百萬海軍戰艦已逾六十萬噸席其方張之勢日思拓地殖民彼爲刀俎我爲魚肉實逼處此岌岌可危厝火積薪早成險象前清末造政失其綱泄沓成風無人遠慮加以親貴用事賄賂公行各私其家何知衛國迨至武昌起事舉朝失措列彊響應瓦解土崩日本浪人利用此機秘計陰謀無所不至我人民之生命財產間接直接而受損失者不可勝計蒼赤何辜言之流涕幸而天佑中國禍亂削平得以衰病餘生底定全局殊出强鄰意料之外回憶當日萬險環生至今心悸國事初定歐戰發生關係於均勢者甚大日本利歐洲列强之相持乘中國新邦之初建不顧公法破壞我山東之中立軍隊所至四境騷然官吏受侮之横居民被禍之慘筆不能罄耳不忍聞我國受滋痛苦方以退兵爲抗議彼之不省又提出酷烈要求之條欵其中最爲難堪者曰切實保全中國之領土曰各項要政聘用日人爲有力顧問曰必要地方合辦警察曰軍械定數向日本採買并合辦械廠用其工料此四者實以亡韓視我如允其一國即不國牛馬奴隸萬刼不復予見此四條曾向在京文武重要各員誓以予一息尙存决不承諾即不幸交涉决裂予但有一槍一彈亦斷無聽從之理具此决心飭外交部人員堅持磋商此外凡損失權利較重者均須逐字斟酌竭力挽回乃日人利用我國亂黨各處滋蔓而又散佈謡言鼓惑各國分遣大枝陸軍直趨奉天之瀋陽山東之濟南海軍亦時在渤海出没遊弋因之舉國恐惶全球震動不知用意所在予以保全國家爲責任對外則力持定見終始不移對内則撫輯人民勿令自擾將及四月持之益堅彼遂以最後通牒迫我承認然卒將最烈四端或全行消滅或脫離此案其他較重之損失亦因再三討論得以減免而統計已經損失權利頗多疾首痛心憤漸交集往者已矣來日方長日本旣有極大政略謀定已久此後但有進行斷無中止兼弱攻昧古有明訓我豈可以弱昧自居甘爲亡韓之續處此競爭世界公理强權勢相對持人有强權之可逞我無公理之可言長此終古何以爲國經此次交涉解决之後凡百職司痛定思痛應如何劌怵心神力圖振作儻仍復悠忽事過輙忘恐大禍轉瞬即至天幸未可屢邀神州陸沉不知死所予老矣救國捨身天哀其志或者稍緩須臾不至親見滅亡顧此林林之衆齒少於予者决不能免而子孫更無論矣予爲此奇痛之言萬不願予言之竟中誠以存亡呼吸斷非予一手足之烈所可轉旋持危扶顚端資羣策我國官吏積習太深不肖者竟敢假公濟私庸謹者亦多玩物喪志敵國外患漠不動心文恬武嬉幾成風氣因循敷衍病在不仁發墨鍼盲期有起色所望凡百職司日以亡國滅種四字懸諸心目發激天良屏除私見各盡職守協力程功同官爲僚交相勗勉苟利於國死生以之其有親民之責者尤當隨時設法勸導人民使蚩蚩者氓咸曉然於各國之大勢國民之義務但能治人者事事以循名責實爲歸受治者人人以視國如家爲志能由此道則中國可强我人民及身與子孫可免亡國之痛此則予所獨居深念寢饋不忘者但堅忍始可圖成虚矯足以害事京外各官當視勸僚屬申儆人民忍辱負重求其在己切勿妄稱意氣空言謾駡非徒無益反自招損務各善體此意努力爲之今之言革命者動稱排滿試思滿洲以一二百萬人入主中國國祚尙近三百年我漢族以四萬萬人如不能久主其國人必視我漢族爲天生受役之性質無人類自立之資格詎非奇恥我漢族皆神明之胄裔詰以斯言能甘心忍受否其亡其亡繁於苞桑惟知亡庶可不亡凡百職司其密誌之此諭 
　　民國四年七月二十一日總統府政事堂交片本日國務卿面奉大總統諭仲虺之誥曰兼弱攻昧取亂侮亡今歐洲人亦謂野蠻或半開之國宜由文明人取而代治以爲天職每一念及毛骨悚然吾果無弱昧亂亡之象誰得而兼之攻之取之侮之然試閉目一思軍隊之龐雜吏治之廢弛水旱之災荒人思權利罕有公心厝火積薪自謂其已安己治其能知自已之實力明世界之大勢者幾何人其地方盜賊絶跡官吏發憤爲雄者幾何處不謂之弱與昧得乎不謂之可亂可亡得乎或謂之廣土衆民殆無亡理不知朝鮮方里比三島何如近閱日本報紙謂支那雖成空前之大革命而其内容之腐敗堕落實與前清無異賄賂公行賭博熱盛眞謂可驚新國家氣象毫不存在云局外旁觀意在言外試思甲午庚子兩役何嘗不言臥薪嘗膽而作僞日拙以迄於亡但清之亡也亡朝而非亡國今之滅國新法亡其語言文字並亡其人種波蘭越南之史不可不知近自中日交涉全國恐慌若事過境遷仍復泄沓亡不旋踵實可預言彼東西列國百事修明何等氣象返觀吾國則蕪穢不治偷惰苟安南滿實權所存無幾外力所至臥榻聲鼾而猶上下恬嬉不知亡之將至予老矣受諸前清而亡諸我躬其甘心乎救亡之道惟在自責苟有弱昧亂亡之一點必痛除之勿謂可以禦暴民者即可對外國勿以復前清末造之况爲已足勿以保各國均勢之局爲即安來日大難寸陰是競孟子云生於憂患死於安樂兵法云置諸死地而後生孤舟大海非從容雅步之時也昔楚莊王日討國人而訓之告以民生之不易禍至之無日所謂危涕泣而道其毋忘五月七日之事去矜去惰勇猛精進挽回氣運以保子孫黎民傳曰能知亡斯不亡願共勉之 
　　國務卿徐世昌 
[各學校消息彚紀]  
　　裨文女校裨文女中學校爲旅華歐美人士創辦成立將近四十年開滬上女學之先每次畢業學生除游學西洋升入大學專門外或任敎學校或就事醫院皆能克忠職務爲各界所器重校中所聘敎員皆當世知名之流近復延請南滙徐百宜君主任國文敎授徐君係國立高等師範畢業曾往南洋各地考察敎育歷充浙江第三中學等校敎務素富新思想對於改革文學尤抱熱忱茲聞該校定三月八日開學并於是日下午考試新生 
　　承天英華學校承天英華學校由周志禹獨資創辦業經六載畢業生得高等職業者已不乏人去秋遷入沈家灣湯恩路新校舍後生徒益衆本届除原有中西敎員外另聘大學敎員數人以冀校課益臻美備現聞定三月八日開學云 
　　振新學校派克路百合里振新兩等學校開辦十載來學日衆茲於三月一號上午九時行春季始業式來賓及學生家屬到者數十人首由校長徐惠施令全體學生向國徽行禮奏琴唱歌畢請來賓演說敎員勗詞生十二時始散聞四號正式上課國民科並加課英文云 
　　滬北公學北四川路滬北公學日昨午後一時舉行新年交誼會學生家長及來賓到者不下數百人首由校長報告開會宗旨繼由學生扮演新劇（甲）趣劇［世界末日］（乙）正劇［無敎育家庭狀况］（丙）雙簧劇法頗能於叙樂之中寓提倡家庭敎育之趣味觀者頗爲動容迨茶點散會已鐘鳴六下矣 
　　萃英學校北浙江路華安坊二弄私立萃英學校昨日行第十七届春季開學禮到者除男女學生外學務行政人員及來賓頗衆由校長高有耀延入禮堂觀禮畢散會已正午矣聞上課期因敎員未齊緩至三月八號云 
　　振羣學校北四川路聚賢里内振羣學校自開始招生以來報名者接踵而至聞該校現已大加改良以期達到完備敎育之目的日夜校定於陰曆元月十六日開學 
　　民化學校小南門内民化日夜學校係劉宏良李學文楊少梅韓雪棠葉宏文等所創辦定於夏曆正月十六日開課 
[四川旅滬同鄉會開會紀]  
　　四川旅滬同鄉會正會長李伯爲因要事將離滬曾兩次開會辭職均經該會員挽留前日（二十九）午後二時又開會籌商各項要務朱君作第三次辭職各職員以朱君熱心公益品望素敷爲川人所信賴仍一致堅留議定離滬時作爲告假該會事務所仍設嵩山路原址間壁五十九號 
[博濟善後會成立]  
　　去冬有慈善家姚錦榆君等合力捐資在虹口華德路建築會所辦理慈善事業今巳新屋落成於昨日下午二時開成立會定名博濟善後會辦理施材附設普濟善堂分診處按日上下午施醫給樂昨日來賓頗多由姚君等殷勤欵待至五時散會 
[王團長愼重兵士衞生]  
　　步兵十六團王團長近以兵士中染患春温病甚多乃係平時不甚注重衞生所致除飭各軍醫設法調治外並於昨日通令各該營長將所部各營兵士之臥房床鋪趕速整理潔淨飲食一切尤當隨時考察以防傳染 
[汽車撞傷修電燈人]  
　　昨日下午三時許有九百零八號汽車駛經民國路典當街口撞倒修電燈之寗波人章凱大跌傷首足等處即經大自鳴鐘法捕房一百六十六號華捕前來將汽車號數抄錄另雇車送受傷人投醫院醫治一面歸報捕頭候示 
[汽車碾傷醬園學徒三誌]  
　　虹口北浙江路愛爾近路轉角和康醬園學徒周維良於上月二十六號下午出外泡水被蔡姓所乘之一千一百八十號汽車撞倒碾傷胸部血從口鼻湧出由捕車送同仁醫院求治各情巳誌本報茲悉該學徒經中西醫生悉心診治後日有起色生命已可保全惟捕房因該汽車司機人錯走路線幾致釀成命案故已咨請總巡捕房專管汽車事宜之捕頭照章提起公訴矣 
[吃講茶摀毁生財之科罰]  
　　前晚八句餘鐘海寗路一千零零五號門牌同春樓茶館樓上有吃講茶者三四十人其先人聲嘈雜繼則將茶壼茶杯檯櫈紛紛飛擲該茶館主婦張宋氏見受損失上前勸解若輩仍不停止乃令堂倌任阿福喚到一千三百二十二號一千二百五十七號一千二百四十八號一千二百五十一號四華捕將宋洪生張阿壽王邦才尤秋生陳咸生雷牛牛陳長壽王和尙朱榮生杜榮柯蘇慶榮黃再龍夏羅元唐根生等一干人拘入滙司捕房經捕頭詢悉宋唐均業漆匠因同行爭奪生意起釁故宋糾衆將唐軋往該茶館乃飭原告退去餘人押至昨里由探陸連奎解請公共公廨中西官質訊得宋係首犯科罰洋三十元其餘被告各罰洋三元無力者必廡三天並着於間欵項下握洋四十元給予該茶館主婦張宋氏作爲生財損失費 
[昨日公共公廨訊理民事案紀]  
　　昨晨公共公廨排審之民事訟案除信孚洋行控四馬路采芝齋糖食店小主姜若鋪不理擔保華界興昌祥洋貨號貨欵案因時已將午改期再審外計由兪襄讞會同美丁副領事在第四公堂訊判者如次（一）［賈玉堂控施竹卿不理擔保施杏生借欵案］先據施竹卿之律師朱斯芾譯稱敝當事人不住租界廣西路之長春總會伊係偶在遊戲故本案貴公堂不能受理云云並與原告之律師辯論一過又據施竹卿供稱在南市開設祥泰森木行往長春總會不過鬭牌等事等語［結果］以施竹卿住所在内地應將本案撤銷（一）［金酉卿偕繼母許氏控父妾金顧氏覇佔遺產案］先由原告代表律師起述案情次據金酉卿供稱父名金鍾箴親世故後父娶許氏爲繼室顧氏本屬張姓家婢女贈父作妾故其實姓張顧氏以伶俐得寵且色未衰故晚年侍父之日較許氏爲多生父見背突發現遺囑我事前未知而顧氏遂到堂請准給諭伊爲遺產管理人我乃具禀反對嗣由人在外調和將所有遺產配我得四成顧氏得六成我當簽收領據之字時以爲毫無藏匿且當時被迫故不得不簽字自後調查父產共值銀十餘萬兩然我祗分得二萬許氏得二千其成都路英册七千九百二十號地皮父故時被顧氏私自過户獨有北海路租地造屋月有進益九十三元我亦分文未得然猶以當時調人曾言雙方所執皆屬金氏財產顧氏亦不能移轉他處是以忍受今顧氏行爲不止產業已不能保全是以起訴等語復由被告之律師向金盤駁一過該律師並將收領據及金與許氏之收據呈察至此時已止午［結果］改期續訊又午後第一公堂由陸襄讞會同俄麥副領事續訊［俄商五利洋行刑事起訴買辦陳子言擅燬合同案］先由見證被告用人曹福元上堂證明五利與源茂魚行訂立買魚合同情形次據見證源茂魚行副經理童芝楣上堂供稱去年九月間我及殷姓代表源茂同五利洋行共向某洋行訂購鹹魚一千桶約計六千擔之合同五利六成源茂四成源茂共墊稅餉等欵三千一百六十一兩五利祇墊一千兩言明魚由雙方兜售迨源茂售至四百七十桶五利忽阻出售謂售出之家以已逾期限不能再出於是算賬結果源茂除認虧負銀九百餘兩外並被五利强要去六百兩此事旣了我及殷姓並該洋行大班等多人同至陳之寫字間陳係本合同證人見事了結乃先將五利合同投諸火爐我亦將合同同入火爐等語復由原被兩造之律師向以上兩人駁結至暮［結果］改期續訊第四民庭由張襄讞會同英包副領事審判（一）［應欵生控吳裕生不理借欵案］因此案係兪襄讞原審且被告證人在甬要求釋放往邀到案爲之作證［結果］准派捕帶同被告赴甬指傳人證改其由兪會審官審理（二）［戈煥章控西華德路同濟醫院内之包飯作主薛國楨不理米價洋一百餘元案］訊明薛係該院庖丁原告所控不實［結果］註銷第二公堂排審之［西洋商同康轉運公司控經理浦澄熙違背合同案］因陪審領事未到故改期再訊 
[新世界經理控案三紀]  
　　新世界遊戲塲經理陸錫侯在公共公廨呈訴鄭志鋆（即龍龍爲該游戲塲已故股東鄭錦峯之子）於上月二十二號夜不買門票入塲游玩向論行兇等情由廨准飭捕房於昨晨派探將鄭解送公堂請究即據中西包探投案訴明前情以被告曾在捕房存洋二百元保出等語並據鄭之代表律師聲稱本案原告及其代表律師均未到堂應准被告交保展期候訊經關讞員核供商之英卓副領事判鄭仍存洋交保訂期下禮拜三集訊 
[押店夥調戲行兇]  
　　某押店夥潮州人劉龍記在海寗路向婦人洪張氏方吳氏調笑被斥後老羞成怒遽持木棍行兇經兩氏將劉扭交包探陸連奎帶入捕房詰問口供一過押候解廨訊究 
[小販毆捕]  
　　虹口小菜塲小販唐長根因與粤婦陳譚氏口角起釁將氏面毆傷經氏同伴梁表澄鳴由九百廿一號華捕到來喝阻詎該小販非但不服反將捕毆打致被拘入捕房禀明捕頭押候解廨訊究 
[張孟介債案仍須拍賣生財生抵]  
　　孫子修前延巴和律師代表投法公堂控張孟介不理欠洋六百元 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（五）] [  （本報特派員）中一]  
　　（東京之一暼） 
　　太平洋中郵船每抵一埠至少應有八九小時之停留因貯備飲料與燃料已在五六小時上下也中國船過日本絶鮮進出口貨故舍長崎神户不停外滯横濱之時刻亦極短記者三渡游日本以此次爲最匆促計自下午一時抵横濱由上陸處乘人力車達車站去半小時兌欵買票進站候車去半小時乘京濱電車至東京去一小時下車站覓旅館封發郵件又一小時有半甫欲出游巳近午後五時第一流大建築更不及從容進觀止以走馬看花之客爲東京市之一暼而巳 
　　記者雖略知日語不至爲日本名作家末廣鐵腸氏［唖旅行］說部中之滑稽人物但亦有小小失敗中之經驗談足爲讀者諸君告第一事抵横濱車站時以所携上海臨行前預兌之日本鈔票畀車夫車夫不受向售票人購票售票人亦不受乃知同一日本銀鈔却有日本銀行（如正金等）朝鮮銀行之分若竟事前誤兌朝鮮銀行紙幣不能使用於日本也幸行篋中携有美金乃克向車站兩替屋（卽兌換所）易得日金然極可寳之時間已不铭大受其損失第二事從來京濱電車至東京者恒在新橋Sbimbanhi站下車此行稍一遲疑忽被電車中日員勸阻謂往東京之客宜在東京驛下車又不徒時間上之有耗損也新橋站市肆殷繁輪車輻輳出車站乘電車甚便即僱人力車亦易爲力非若東京驛站之茫茫四顧不知何所適從卽欲僱車亦不能如前述者之便利此中舍易就難之輩亦正如由杭州嘉興等站往上海諸新客不知在與滬寧線毗連之北站下車而偏欲赴空曠　遠之南站耳 
[赴美女音樂家劉義基女士小影]  
　　劉女士爲上海中西柏美蘭兩校出身之音樂專家曾任神州等校敎習現往美國渥海涵州和百靈音樂專門學校本科肄業因美國惟在此校畢業方可得［音樂士］之學位也（參閱本報重洋咨訪記） 
趣談 
[一笑錄] [  梅溪]  
　　某甲擬由寗乘火車至鎭購好車票巳將行李交與茶房及車到寗某甲因事躭擱未及登車業巳開行某甲哭告站長謂行李巳在車中站長憐其愚曰吾拍電告鎭江站長使存爾之行李可也某曰車快乎抑電快乎站長曰電快甚火車何能及電也某曰然則吾乘電往站長啞然 
　　余友黃君使往請其友閣者持融入出語其使曰老爺來老爺不來老爺不來老爺來使者不得其解歸以此二語復命黃君思索良久始悟其友蓋有瘧疾者俗呼瘧疾爲老爺云 
　　某甲持牙筷一雙歸其妻問所從來曰此予八百八十碼賽跑得來之奬品也妻不知所謂某之牙筷固偷來者其家人逐之弗及某得逃脫故爲此語以自豪云 
雜談 
[怪金刚石小史] [  瘦鵑]  
　　美國紐約中央新聞有通信員某君近記怪金刚石事謂此石係由蘇羅門王KingSolomon贈與希白王后QueenofSheba者厥後遞傳多人手皆著不祥之蹟最後入普魯士皇室而威廉二世今日遂遜遁荷蘭一蹶乃不復振雖曰人事之乖亦未始非此怪金刚石作崇於其後也石名［榮光］在世界寳石中至可怪亦至可寳其一方鐫有蘇羅門王聖號雕鏤絶工一方有花紋則爲希曰王后作者相傳王悅后色顚倒不自持一日遂由其首帕上摘此金刚石舉以贈后用爲相愛之證後旅人以其事爲談資傳入波斯波斯王哀爾哈根二世El-Hakln貪且狠聞而羡之送以大軍入希白殺希白王后攫金刚石爲己有后屍爲羣卒所毁血華沾石上焉半閱月後波斯王在宫中人民數其罪弑之由是年復一年此怪金刚石流轉人手君王貴人得之必破家且有流血之禍中古時代普魯士皇室之始視白蘭頓堡侯爵MarquisdeBrandenburg稱雄一方一日攻襲鄰國昔爾西亞禽獲一猶太商人搜其衍篋得怪金刚石光芒四發爛爛若明星大悅之攫取以歸謂他日成大國當以此石綴之皇冕之上寳光所注亦國光之所寄也猶太商人固知其不祥者因走告侯爵侯爵以爲妄科以死罪卽夕伏屍於堡垣之下此石遂長爲普魯士皇室所有後此歷代相傳石似失其靈應未嘗有大事故發生最近入威廉二世手亦不復憶其舊蹟守皇室寳庫者爲前常格爾亨氏熟知古物於古代珍寳無所不曉見寳庫中有此石心竊危之預測一千九百十九年至一千九百二十二年間必有厄運降於皇室不能倖免因進諫威廉俾棄去此石以袚不祥威廉不之信岸然言曰朕之登大寳也實受上帝之命及民衆之善意霍海查倫之祚將綿久弗暬區區斯石烏足以阨吾哉卒以石綴之皇冕迄於今日而常氏之預測騐矣 
新聞拾遺 
　　看燈鬧出笑話揚城賣燈以陰曆初七八日花色爲最齊每届燈市紅男綠女紛紛往轅門橋看燈本無意味然巳沿久成習而一般人豪興不淺今年尤爲擁擠其實看燈者居其半一般流氓乘此刦財取鬧者居其半也故往往有失物釀成笑話之事昨午後（初八）記者路過轅門橋正在擁擠不開忽見路旁一流氓以手伸入一婦人褲際用力一拖已經向下墜落幸覺察尙早未至完全落下以手提住大駡殺千刀不止路人哈哈大笑噫此種舉動不但足以擾亂安寗抑且有關風化彼有地方之責者固當嚴勵取締然若某婦人者亦可謂明知故犯自找倒霉矣[  梅溪]  
北里中之新趣史 
　　蘇州閶門外某姓女主豪華不覊放浪形駭日前宴其小姊妹等於金碧輝煌之久華樓中酒至半酣忽發奇想效男子之所爲飛箋招名妓小雙珠侑酒箋去後小雙珠以不知客之爲誰不願往女主大怒乃命酒樓侍者持現洋一元前往令其必來小雙珠不得已只得就命孰知登樓入室竟無一男女遂回首不顧而去女主於是乘酒旣酣益形忿怒而小姊妹等亦有酒意席散之後乃一擁而入小雙珠家妓院中見係女流未曾相識突如其來初頗惶恐後知即頃在久華樓中叫局之女嫖客而業已大醉乃善待之女主出十二番與小雙珠令設局打麻雀入座之後無多片刻不知如何與妓院中大起衝突竟效莾男子之作打房間豪舉該院中於是奔告警察後有識女主者謂其夫係富紳某今已醉不如赴其家告知男主勿因此鬧出意外後男主來遂偕同一般醉女而歸並償小雙珠家之損失云[  懷之]  
老翁駭壤傭婦 
　　蘇省之高郵興化等縣地脊民貧生計維艱每届冬初男婦老幼咸來常州傭工餬口習以爲常至春末則歸耕去歲臘尾常州小河沿某姓僱一高郵傭婦初次蒞常人地生疏故遇事殊憾不便乃未及數日該傭婦每歸則面色灰白氣嘘嘘喘主人詢之輙默不作對嗣經多次詰問始得其情據稱有一老翁身御紅袍頭戴烏紗者恒候於巷口每見其出彼即尾隨其後喜皮笑臉主人聞之斥其荒謬自後屢出後之則又茫然無形影更以該傭婦爲戲言駭人而該傭婦則言之鑿鑿並且心警膽悸精神恍惚大有不敢越柴門一步之槪疊向主人求去主人睹此情狀遂允其所請業已束裝他去矣惟究竟老翁之有無局外人殊屬無從猜測然察該傭婦之形色舉措絶不類係出之於假裝者噫天下之大眞可謂無奇不有余奇其事亟錄之以供衆覽[  憶英]  
題畫笑談 
　　余友張博生君浙江杭縣人也現住蘇州沙皮巷七十一號好書畫每於茶餘酒後往護龍街骨董肆收羅古代名人書畫而喜畫尤勝於書夫畫之一物往往摹仿前人手筆或曰仿文待韶法或曰臨華秋岳本又往往假託前人之名或混稱仇英者矣或漫署鄭夑者矣以僞亂眞藉以圖利余友張君買得荷花一幅當護龍街收買之時尙未知其眞僞於今歲始高懸大廳乃是一幅荷花上題摹惲南田本下著唐寅名字旁懸某太史一聯登堂屬目之人皆不甚經意前日記者赴往賀年初入門窺見荷花一幅懸於堂上且知其僞物余慣物打油詩當卽高吟於堂下曰荷花一幅室中懸太史楹聯掛兩邊可笑明人唐伯虎如何摹仿惲南田余友聞之當將其畫易去旋即付諸骨董家持以轉售某暴發户並得重價云記者曰去年十月中旬余游無錫之慧山有人持碑帖求售詢係何帖則以王羲之所書蘇東坡赤壁賦對合此可稱雙絶[  廬山]  
小說 
[言情小說雪夜冷箋] [  菊似]  
　　歲垂暮時已昏瓦上積雪隨風霏霏而下絶類初從天降天容沈寂如死俄而雲流月吐照地皆白晶熒如銀世界於時天氣沍寒萬籟都寂惟風入紙隙虎虎有聲卽室中炎炎之爐火亦似爲冷風所襲驟降其熱度獨電炬猶熊熊然初不減其明 
　　室中有一少年獨坐椅上手支其頭鬢髮紛亂時時自掀其鬢貌頗清奇惟色作慘白耳兩目注射電炬似百物均嚴寒惟此電炬猶具熱腸足以解其心結者 
　　少年狀類愁苦實則少年外貌初無所窘室中陳設凡經人思慮所及之奢靡無一不備壁上多懸名畫鑲畫之框爲福州髤漆色作猩紅地上舖土耳其之罽桌衣多中國顧繡窗幔則爲淡綠之綢楠木椅桌郁馥四射桌上置一羅馬石像像模司愛情之神兩翅栩栩欲飛更有一桌卽少年之書桌案上滿列迭更司沙士比亞之名著（著迭沙兩氏均爲英國小說大家）位置物事咸覺井井凡茲所有固非貧士所得具備即富者非雅緻之士亦不易辦故少年無所窘窘在心坎耳 
　　少年視燈久則眼立生纈閉目寗其神旋張目凝視壁上所懸之鏡鏡嵌女郎小照女郎年可十八九正交初春以後去稚齒而趨妙年雲髮散漫不櫛飄飄若仙兩頤微渦少露其齒玉唇至薄似天固生此妙唇使作甜蜜之語以媚男子者拈花嫣然欲語又似告人儂顏却比花顏好也兩目惺松如醉嬌艶欲滴想上帝手造此人時定以嬌媚柔曼之模爲範少年凝視有間舊事如潮一一湧上心頭似不信如許多情娟好之美人能作負心事遽起立解女郎小照雙手持視甚久不期鏡近唇際此時少年亦立醒其痴斗以鏡擲地鏡破幾欲以足踐之巳而抱頭大悲悲已復俯拾小照徐徐拭其垢乃倒臥椅上脑中歷歷思索竟無術足以洩其恨遂生其最後之謀畫舉凡後來希望一一與涙珠同下 
[自由談之自由談] [  不冷]  
　　汴昔人謂卡字爲不上不下今汴字之半其亦不上不下之形似也况乎一方則有東海之海字關係一方　有干木之木字關係其不上不下也視卡而更爲難矣 
　　蔣夢芸諤　聲君豪章閭瓊生冠英。黃鋤雲。天亶吳秉恬隠厂屺嶦達奎幻夢天恨生連兒愼獨范新村陶然一動清暉秋月。異。憶英。安。周宥全。李劍農梅溪雛鶴廬山。鶴寄。漁人。致遠。廬江鳳生。懷之志衝一粟汪汲靑。寳泉。紫巖。玒生。劍南。友鸞。金聲亞魂諸君鑒二月份辱承投稿略僃潤資請各具條蓋章並書明住址向本館會計處支取爲盼此布編輯部啓露園君鑒一月份漏列大名所有潤資亦希持條支取可也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國内舊聞 
[總論上海一禮拜洋貨行情]  
　　（同治十一年七月九日） 
　　此一禮拜各原色貨均疲疲惟毛貨各種頗爲活動厚布市面亦屬中中想買之客七磅布最大肯出到一兩七錢一分而西人似有欲抬高貨價之意然多出價買客亦不願受現所銷之八磅貨仍係有霉點者居多該價一兩八錢二至一兩八錢四不等總看有霉點者多搭及貨身稍次則價亦稍賤耳然較前價已爲低一分矣七磅者共賣出二萬五千正八磅者賣出七萬疋至八萬五千疋之譜重貨甚無銷場標布共售出六磅者一萬疋七磅者一萬二千疋八磅者二萬三千疋至細貨則無人頗買進以銷場久滯目下不能定實價次號細身分貨價亦無起色漂布難買所銷者止三千疋而已價亦與前相彷彿紅英斜紋布價巳提起二三分而勢仍可望有起色因漢口來信總有好無跌故也計近一禮拜内所賣也者共有一萬九千疋惟未聞有想花旗貨者細斜紋與組布市情仍然寥寥花色貨内銷場最多洋緞約沽出一千八百疋惟時價反比前不美想因存底多各客見有鬆勢皆想入手耳紅印花布共賣出二千疋色提花布市情疲甚各毛貨頗能流通大勢比先禮拜活動計賣出暉嘰四千五百疋羽毛四千疋羽綾四百疋花羽紗四千六百疋小呢三百疋一切貨皆有起色之象然天津來信尙不見佳惟漢口各號所來之書札均報各種毛貨有銷場日間計裝洋貨進口之船有帆船一隻輪船二隻惟冀各埠生理日旺一日則中西各商財源廣進矣現接英國來之電線信報棉花英國行情價十辩士二五又八磅原布沽十個先令 
[總論今年出口之茶市情形]  
　　（同治十一年七月初九日） 
　　計今年由漢口上海等埠所運出茶葉往英國者共有四千一百萬磅去年届是時出口者則三千九百萬磅以中國各通商口所出而算今年總共有七千四百萬磅去年則有六千二百萬磅總計今年上海一埠其已裝出口之茶較之去年約多二百萬磅而由福州及各埠出口者乃多一千萬磅焉西人公所之行情單論茶葉有云英國來信雖不佳而辦買茶者亦不少且各種茶之價與先兩禮拜亦相仿至河口及寗州二種其價可謂稍昻而寗州之價現市比今年最高之時亦祗低二兩焉茲二茶大約已銷完而三茶之樣業經到滬矣想逾一禮拜之茶又可多來矣今二月内西人茶商不如前者之鼓舞蓋因英價旣不美以理而論申市亦當跌現約計上海所存未售者共有三萬九千件云 
　　記者曰閱此進出口二者商業情形可知四十餘年前上海商業之大略矣今所推廣而變動者相去幾何是皆上海商業中人之責也 
國外舊聞 
[論華人收養東洋女孩責令交還事]  
　　（同治壬申十一月十四日） 
　　東洋現在例禁人口販賣出洋是以在滬之不洋領事凡有爲華民收留子女莫不細心查訪設法收回是亦責所當然今年八月間廣婦携帶東洋女孩來滬爲東洋官查知報經公堂提訊確係東洋之女乃二年前向東洋人袁次郎賣得當即斷歸東洋衙門收領回國業經本館論情列諸一百十五號申報案因未償身價反將女孩衣飾一併作罰蓋咎其不應携帶東洋子女也其時曾爲通聞館洋文新報論及二年前携帶之先係在東洋未禁之先似乎不應罰其身價豈昨日會審公堂又經束洋官送審此等案件當時陳司馬會同訊得東洋女孩年祇九齡亦係二年前因東洋歲荒經東洋人陳阿生之女阿哈納貧不能撫育送於横濱爲商之廣東人王阿隆收留旋由王阿隆轉送與舟人之妻廣婦陳氏爲女帶回上海業已兩年而訊之東洋女孩所稱大略相同卽陳氏携帶之後待之甚厚是以女孩亦樂爲陳氏之女毫無家鄉之念陳司馬斷令將女孩歸回東洋衙問照舊遞鄉國惟見母女雖非親生而離别時之泣涙交加情殊可慘其平日之不予虐等可知該婦乃以家貧撫育歷盡艱辛叩求稍償飯食陳公議將准於稍償洋錢數元以爲官長惠及小民之意並可爲母女離别之記念是亦體情論斷之意也商之東洋官似乎東洋例禁子子出洋今旣被帶而不之深究已屬從寛豈能再予斷給銀洋彼此意見不同遂將女孩爲東洋衙門領去飯食之說作爲罷論當時聽審均爲東洋官之大執已見蓋女孩於二年前來滬誠如通聞館新聞紙所論係在未禁之先即不能咎諸携帶之人况東洋歲荒而爲王阿隆收留後復轉送陳氏授受均在東洋論其情節似無不合今撫育已久而稍償其飯食實在於情理之中何東洋官之固執如此即就萬國公法而論案起何國即因以何國地方之律例辦理若此則東洋之子女出洋卽在查禁限内係本國關津之失察今事在中國即應照中國之例辦理中國並無咎及收留荒棄子女之例陳公仍將女孩歸回鄉國斷令稍償飯食實屬情至意盡易曰變則通果其執諸例亦有變通辦法例順輿情其斯之謂歟如八月間斷還女孩之案因見收留者富原是以斷罰身價之外再將衣飾斷給同一記彼母女離情以貧富而判别也東洋官眞固執之見難免聽審之衆論耳 
[香港英憲取民以爲衛民之計]  
　　（同治壬申十一月二十七日） 
　　本港英憲所以歲徵於民間者舍節用而廉取之外則爲數端無非欲以衛民身家便民生產之計如緝捕差役之餉足以弭盜則安善良也向者港地有宵小肆行披猖無忌當道者以是勤求郅治之方招幹役以清强暴庶幾道有善政路不拾遺此項如本港民房户宇歲租每百金則輸納七元七毫五其在附近本港之村落則歲租每百照納五金蓋以别地土之肥瘠又救火壯勇之餉足以消災患慶安寗也時令之燥濕不常人事之防閑或忽祝融肆虐尤爲横禍奇災官憲因之惻念民艱置水車水龍等器復多設壯勇以備不時之用務使潤下之物藉以慴服南離故不虞其或燎於原莫可嚮邇斯又以本港民房户字歲租所值百元計令捐銀七毫五金亦欲杜災殃於眉睫焉此外固有街燈餉一欵港地海島孤懸鑿山成市無晝無夜或往或來街燈之設衢徑通燃而行商旅客得以廢巉巖如曠野踏危險若康莊是又以本港户宇歲租每百而輸一元五毫至於水價之餇則以潤萬物者莫潤夫澤是澤也者固民間之日用所急需天道之早乾難測是用引之以源畜之於沼必將支流遍用甘露均沾此則以本港房户歲租百金輸納二元其或商湯之世港中亦斷無有呼癸之憂也以上均由督憲會同議政局酌定一千八百七十三年份所徵者而其所徵者而其所議章程及各等餉項又按依昔年所定之例則非自今日始均以每季孟令一日至月底止上期定歸業主携銀赴呈公庫繳納茲蒙署輔政使司師大人復頒示港中凡紳商士庶務當凛遵其母忽 
文藝 
[牙牌曲集湯臨川還魂記]  
　　（同治十二年正月十八日） 
　　一丟丟榆莢錢（地牌）撒花心的紅影兒吊將來半天（四六）一絲絲垂楊線（長三）便賞遍了十二亭臺是惘然（天牌）咱也有個人兒（長四）點點年紀（地牌）十分容貌（長五）倒犀簪斜插雙鬟（二二）一對小凌波身似殘梅樣（二五）一生愛好是天然（天牌）心兒捧凑眉（么三）幾曲屏山展（長三）一般雙髻髺（長二）花簪八寳塡（長四）箇中人全在秋波妙（二四）注櫻桃染柳條（么三）平白地偷人半面（么四）相看四目誰輕可（長二）梅子熟舊花紅（四五）休再嗟望眼連天（二六）不在梅邊在柳邊（三五）兩口丁零（么二）席着地怕天瞧（么六）想前番望梅止渴（長五）這一霎天留人便（四六）陰雨梅天陰雨梅天（五六一對）把弄梅心事（么五）逗得箇日下胭脂雨上鮮（么六）我待向梅花古洞（么五）折那柳枝兒問天（三六）可可能依花柳還重見（三四） 
　　每讀申報見廋詞刋登不少此亦廋詞類也祈刋列報中以呈大雅指政是幸 
　　梅史先生即詠白桃花之梅頓逸史阿兒傳之延陵伯子說鬼之東海閒人也侣鹿山樵　 
軼聞 
[鍾情仗義]  
　　見光緒二年九月初九日　　白門林愛官本良家女幼失怙恃爲其惡戚陷入靑樓年二十餘風格温重寡言語不善妝飾與長安雍生遇一見如故遂私訂嫁娶雍故蓮花幕下之翩翩書記也然力綿薄勢不能出其籍荏苒數年雍不能去林林亦不能離雍雍之同事陳生者素揮霍悅林之貌求通燕好不可强以鴇母之命林不能却比入帷林扃户出刃向陳長跪而請曰妾本薄命生死不足重輕所以苟延有待者以雖隸烟花尙復貞一君家擁花圍柳何處不逢佳麗若必欲挾制以言歡則欲污吾身請污吾刃言訖以刃卓於妝臺陳啞然曰予固知爾之鍾情於雍然其力之不濟奈何曰不濟則以死斷之不然懷此刃何爲者陳乃慨然曰爾識雍予豈不識雍哉於是啓户遽出連夜挾擁至林所出所帶金條脫兩枚付鴇母而謂之曰林不爾向矣舍女而取金爾之見機也如其不從曷觀此刃鴇母無奈遂書柬歸雍同人艶其事書聯而贈之曰果然非我思存一段姻缘完白刃眞個爲人作嫁千金聲價贖靑樓是眞勾欄之佳話也世有此人吾願鑄金事之矣 
 
 

Page 19

 
 
   
 
 

Page 20

 
 
   
 
