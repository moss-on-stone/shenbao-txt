# 1909 - 12 - 4912914

 

Page 1

 
 
   
 
 

Page 2

 
 
今日本報目次 
[第一張]  
　　上諭論說專電緊要新聞 
[第二張]  
　　接緊要新聞分類新聞文苑雜錄 
[第三張]  
　　各省籌辦諮議局本埠新聞小說國外新聞來件上諭 
[監國攝政王鈐章十二月二十日内閣奉]  
　　上諭前據憲政編查館奏議覆度支部奏清理財政章程當以財政關繫重大不厭求詳仍飭度支部妥酌具奏兹據度支部奏稱該館覆章程增益條文益加周密妥善可行等語方今財政艱難内外交困必以廓清積弊確定預算爲先全賴部臣彊臣和衷共濟各飭所屬共矢公忠按照所擬章程實力奉行認眞辦理用副朝廷愼重度支之至意單併發欽此 
上諭湖北漢陽鎭總兵員缺著張有亮補授钦此軍機大臣署名奕劻世續張之洞鹿傳霖那桐 
代諭 
[浙江諮議局議案預備會啓（再續）]  
預備之標準有三 
一舊日之沿革凡一事之在今日。無論何事。皆自有舊日之沿革。其能歴久習而相安者。必其與其地其人民。有適宜之要素在也。不可不。審也。東西各國。制定法典。必先調查慣習。胥由此意。然有特質不可不保存者。亦有惡習不可不痛除者。或用强制。或用默化。或但須改良其某部分。皆視沿革之深淺以爲斷。往往有良法美意。以反乎人民習慣之故。竟不能行。東西各國。此例不少。沿革與議案。蓋有密切之關係也。一現在之進行現在者未來之母也。語云辦一事多一事閱歷。然必。事事躬爲閱歷。則失敗已多。就已成之事。考其現在進行之迹。孰得孰失。用資殷鑒。閱歷之便。無過於此。例如學務警務。各府廳州縣。興辦皆已數年。地方自治章程。民政部尙未頒行。而省外各州縣。亦多自行講習。有已實行者。有不適宜者。究之因何緣由而得實行。因何緣由而不適宜。觸類旁引。其益必多。長短相衡。標準斯得也。 
一各個之意思以上二項。皆就事實而言。此則對於上二項事實所發表之意思也。一事實。甲以爲是。乙以爲非是。丙復以爲是。各有理由。遂相分持。又或有因特别事項之關係。利害異趣。主張自殊。是皆所謂各個之意思。日本法學博士筧先生之言曰。法者基於社會心理規。律的意力之合成也。換言之。即各個人之規律的意力。爲法之根源。法猶如是。况於議案。是研究各個之意思。實爲議案預備最終之第一要 
 
 
 

Page 3

 
 
件矣。 
抑吾儕於兹簡末。竊願更效一言。辭苦意長。無關本恉。縱觀海内大。勢吾國立憲時代。猶在綢繆未雨之天。擔荷風塵。正賴豪傑。而默相時賢之内。熱忱救世者固多。而懷抱消極主義者。亦復頗有。非惠莊之世。而曳尾。爲樂。有管樂之才。而抱膝爲高。夫天下之事。非遂可無人任之也。君子奉身。而。退則時有倖位之。憂有心人所爲惄焉深痛者。也年來海外之事。時接耳目。政黨演說。女子爭權。此類情事。施之吾國。固多窒礙。然羣相放棄。則比之慚皇。周任有言曰。危而不持。顚而不扶。是誰之過歟。邵康節先生答人書曰。正賢者所當盡力之時。吾鄉人父老。伯叔兄弟。其各三復之焉。不勝幸甚。此啓。 
朱祖詵張元濟王廷揚沈銘清沈衛阮性存高桐陳敬第發起人陸元鼎吳震春郭鳳鳴林賜翔陶保霖許壬陳簠樓金鑑濮子潼盛炳緯張美翊胡煥葉景萊陳漢第許棨方壯猷陳豪邵章周慶雲杜煒孫王嘉桀邵羲張裕善沈鈞儒 
[江蘇諮議局當設於蘇州說（姚士瀛稿）]  
欲解决江蘇設立諮議局之塲所。當先明認江蘇二字之名義。及兩江總督之權限。江蘇者約江寗蘇州二省會之名而名之。不得以省會有二而遂判爲兩省也。主分者固非正當之說。主合者亦非根本之論。蓋寗蘇二字。卽江蘇二字之變名。其意義仍同。此就江蘇二字之名義而知江蘇固。天然不當有兩諮議局也。旣爲江蘇之諮議局。則局所應設在蘇而不當。在寗。何以言之。江寗雖爲總督所駐之地。然非如直隸總督之專轄直隸一省亦非如雲貴陜甘湖廣閩浙等總督之因同城無巡撫而行巡撫事者也。其權限總轄皖贛蘇三省。而非有偏重於蘇也。使以江督位在蘇撫。上。而使蘇局就設寗地。是視江督爲江蘇一省之總督。江督之權。反因之。而狹矣。否則江西安徽之諮議局。均如贅旒。胥當綂屬於江寗矣。試問皖贛二省之諮議局。其獨自設置。而江督遂無綂轄之權耶。抑設於各該巡撫所駐之地。而仍仰承江督之意旨耶。抑竟以江寗有督而不當設於巡撫所駐之地耶。蘇與皖贛。事同一律。獨自設置。固當在蘇即仰承督意。亦必在蘇。皖贛之巡撫屬於寗而局不設於寗。則知江督之權限。爲綂轄三。省之機關。並非專轄蘇省。不過因駐節江寗。離皖贛較遠。而遂若專爲江。蘇之行政長官耳。此由江督之權限。而知諮議局之必當在蘇也。顧或慮局設在蘇。蘇松常鎭誠便矣。江北地方遼闊。離省太遙。集議之時。諸多不便。雖然。以此爲慮者。何其所見之小而所慮之未能深遠也。江淮揚徐之於蘇州。較之西北各省。版圖綿廓。山嶽險阻而赴省者。孰便孰不便。設竟。以集議爲不便。則將來召集國會。更將以不便而放棄其責任耶。總之諮議局集一省之輿論。當謀設置後之籌畫。不當爭分合之意見。某蘇人也。而主張設局於。蘇非敢有私意。也誠據以上之二。理由而貢一得之愚耳。按主張合設一局諸公之意見只要求逹合設之目的並未有一定設寗之成見也蓋設局在蘇吾人豈不大願第以江督旣駐寗垣自與皖贛情形不同且歴來行政上之事權習慣江督與蘇撫互有牽連之處而撫且事事禀承於督焉以勢而論設寗較順故創爲設寗之論耳夫豈眞有愛於寗而定欲設在寗地亦豈有惡於蘇而定欲與憑依城社之蘇紳爭執設局之塲所也哉 
專電 
[電一（北京）]  
　　憲政編查館議覆度支部奏清理財政一摺先定辦法六條大略如下（一）外債或借或還綂歸度支部經理各省各部擬借外債均由度支部出名立約各省各部向度支部領欵仍咨由外務部會同辦理（二）京部各欵歸度支部管理或自收自用報知度支部核銷濫用由度支部酌减不敷由度支部籌撥（三）各省官銀號由部調查將開辦年月及資本經理人等限六月報部餘利部不提交通銀行亦一律照辦（四）各省財政隨時咨部但籌欵苟有理用欵苟實報應准核銷不得以舊例相繩動輙苛駁如慮外銷欵項均須覈銷難以辦事可留若干備用通飭各省限三月派一二人來京與度支部會議（五）官制未改以前各省藩司直接度支部每季造簡明册呈報度支部得派員往查（六）造報逾限宜實行懲處舊式報銷册應一律除廢令各省各就情形覈實造報不准虚揑度支部亦不得苛駁再定逾限加懲章程並由吏部度支部寛定期限嚴定懲 
 
 

Page 4

 
 
處 
[電二（北京）]  
　　稽察守衛處奏設總辦帮辦各一員錫口徐致善章京四員毓盈春祿等委員十餘人 
緊要新聞 
[部覆蘇省緩運舊漕北京]  
　　十三日奉旨端方陳啓泰電奏請將前緩舊漕免其補運並提存脚價撥解部庫各節著度支部妥籌議奏欽此當日軍機處片交到部聞度支部議覆江督蘇撫奏免舊漕提解脚價案擬准補運三分之一隨同新漕運京其餘全數折銀解部奉旨依議現由軍機處傳電江督蘇撫查照矣 
[粵督電詢造報收支欵目廣東]  
　　粵督張安帥近致直督江督川督鄂督閩督曁齊豫蘇浙等各撫電云度支部議辦預算決算表一事前經電商各省皆因造報爲難迄未定議現在籌備立憲旣有年限明年即須調查歲出入總數部中又以舉辦統計迭催造報此事似難再緩查各省欵目除止部欵收支向有定額外其餘雜項無定數亦無定欵且有融支融銷者即如賑捐一項報部作收四成外省祗收一成一二實須融銷二成八九本屬無關弊袪而與本欵之實收實支便不相符其他似此者不止一端想各省亦所在多有今若仍照融銷之法似非實事求是之道若據實開報又與從前銷案兩歧此節最費斟酌至外銷之欵和盤託出恐將來或有棘手如不實報又無以昭核實而免窒碍公智珠在握必有良策現擬如何辦法乞詳細電示鄙意或將爲難情形聯合數省據實入告請將以前轇轕之欵不定之數概免計議果就現年實收實支數目據實查開庶幾或易下手可否之處亦乞賜敎再憲政編查館咨行籌備立憲案内查開歲出入數目係包行政地方兩費而言且須將地方費交諮議局議决此項地方費是否專指各屬紳民自行籌辦爲保衛鄉里之用如善堂公局等欵粵省似此者甚多其進支欵項官中向不預聞貴省情形若何現擬如何查開並祈示及爲感 
[贛省匪亂後之防務江西]  
　　南安府匪亂略情迭見前報專電兹悉該府屬大庾崇義兩縣所屬五洞聶都一帶地方匪徒起事軍火鎗彈極爲齊備地方已岌岌可危業由贛南鎭道督隊互相剿辦惟贛郡兵力過單已由贛撫馮中丞飛飭吉安巡防袁綂領就近撥兵一營前往會勦所遺吉安空防經袁道平綂領飛調臨江防勇到吉又臨江府本屬空防亦不可無兵駐紮經馮中丞札委巡防隊前路二營李管帶國斌帶兵三百名於十五日拔隊起程赴臨吉一帶塡紥一面并電飭南贛一帶地方文武妥保敎堂敎士以免交涉所有贛省兵防各電文附錄於後 
[南安府裕太守電]  
　　南昌兵備處憲鑒密初六日聞仁化冷飯坑有匪當經隆商令營縣率勇親往訪探據報初七到内良發探二人至五洞一被捉一逃回稱係粵散勇約二三百人踞沿及山竪旗架砲儼然待敵隆昨已電道轉禀撫憲初八日匪殺人祭旗挖坑負固因兵單擬調集進勦匪知有備初十竄崇義之聶都聞有四五百人駐防蔣哨官祗四棚人抵禦反被趕散一什長脚受傷匪現不知何向隆已發探並飛飭崇義防範進勦贛州前已添兵一哨來安巡道即日帶隊亦來安申管帶武令均已回郡隆前禀請添撥一營乞就安相近處酌撥飭即速來詳情續禀卑府隆禀叩（十二月十二日） 
[贛南道兪觀察電]  
　　南昌兵備處鑒密粵散勇先踞大庾縣五洞地方嗣又竄崇義之聶都一帶聞有快鎗匪五六百人已飭前路四營蔡管帶赴援辰刻已由南康行并電請撫憲飛飭吉安府袁軍就近分撥一營來贛以資徵調撫憲前乞轉禀深恐勾結蔓延更難措手明震明日黎明帶隊前往明震印（十二日） 
[贛防水師綂領張國柱電]  
　　南昌兵備處鑒贛道商派砲船兩號赴南康防堵鎭台商撥砲船紮贛城東西建湧要路已照辦惟隆冬空汛堪虞禀請撫憲速派内河船六號塡紮吉河賜覆國柱印（十三日） 
[贛州鎭臺邱鎭軍電]  
　　南昌撫帥鑒元電敬悉屬汛已飭嚴加防禦惟贛郡祗有中左兩營後備二百名兵力過單遵電嚴防戒備頃接督帥電諭俞道雖赴前敵請援恐緩不濟急由鎭迅帶勇隊馳往恊勦互相援應冀早撲滅贛州防務須布置周妥兼顧等因本應遵電督帶後備兵丁速往互勦第兪道十三始往大庾郡城祗存防勇一哨城守營兵八十名前敵探報匪情一到立即督兵仍赴崇義聶都互相援應是否之處乞迅電示俊鳳寒印（十四日） 
[預備立憲會等致憲政館電]  
　　憲政編查館王爺中堂鈞鑒自恭讀欽定立憲籌備次序之後日月以幾有如望歲本年應頒布城鎭鄉地方自治章程調查户口章程清理財政章程轉瞬歲闌飢渴之思不能自已謹合詞上達喁喁待命預備立憲公會江蘇敎育總會上海商務總會上海商學公會浙江旅滬學會同叩號 
 
 

Page 5

 
 
[憲政館通致各省督撫電（爲變通諮議局異籍投票事）]  
查諮議局選舉章程第二條初選舉以廳州縣爲選舉區複選舉以府直隸州爲複選區是選舉及被選舉人自應各以籍隸各該區者爲限每届選舉之期選舉人自應各歸本籍投票此係採用籍貫主義不得不然之辦法至寄居異府異縣者若不願回籍祗能照局章第四條寄居人資格一律辦理此事迭據各省電詢業經本館詳細聲復在案惟各省來電屢以如此辦理於選舉人多所不便爲言本館斟酌情形自應量予變通以期便利今擬凡本省人其有局章第三條資格之一（係舉貢生監）而寄居異府異縣者若於寄居地方確係寄居且置有産業准其在寄居地方投票其寄居年限及産業多少均可不論惟須由本人呈請本籍選舉監督聲明願在寄居地方投票其本籍選舉權及被選舉權即行撤銷經批准後應將批詞作爲憑證呈明寄居地方選舉監督及可歸入寄居地方行其選舉權及被選舉權其未經呈明批准者應仍照本館迭次電覆照寄居人資格一律辦法庶於變通之中仍寓限制之意至外省寄居人應照本館明定章程不得援以爲例即希通飭遵照辦理嘯印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
西報譯要 
[外人妄談北京朝局]  
　　字林報載十九日北京電云中政府近日發布之政策足使此間外人咸棄其往昔之信任并恐滿人组成不穩當之朝局云 
[中政府調回唐紹怡]  
　　又載同日北京電云中政府現已電促赴美專使大臣唐紹怡從速離美據傳中政府因美國關於袁世凱開缺一事所持之態度頗滋不悅故有此舉按此說亦非實情 
[河南雜誌發行人被控]  
　　又載同日東京電云東京現有某裁判員控告中國革命黨河南雜誌社發行人因其刋登激烈之文件 
[安奉鐵路測量路線]  
　　又載同日東京電云安奉鐵路今日已開始測量路線以便重築 
[中英西藏之勢力]  
　　又載十八日倫敦電云著名瑞典探險家赫丁博士現已行抵莫斯科有瑞典報代表晋謁赫博士據稱英人於西藏所處之地位其情形已不及揚赫斯本遠征隊抵拉薩前之優美中國在西藏之勢力現已逐漸伸張云 
分類新聞 
政界 
[赤峰縣改升直州天津]  
　　直督楊蓮帥會同熱河都統廷杰片奏略謂熱河赤峰縣知縣升改爲赤峰直隸州知州兼轄新設之開魯林西兩縣並聲明佐治各缺俟妥籌辦理等因奏奉俞允欽遵在案兹查該州所屬之烏丹城在州治之東北一百八十里東連開魯西接林西爲來往通衢一切遞文解犯均以該城爲適中之地亟應扼要設官以資佐理赤峰縣原有分防大廟縣丞一缺擬將該縣丞改升爲赤峰直隸州州判移駐烏丹而大廟地方亦該州扼要之區擬設巡檢一員分防駐紥於地方實有裨益至汛地如何劃分權限如何訂定以及廉俸役食津貽銀數一切未盡事宜均俟命下之日分别酌擬奏明辦理 
[商礦局改編分科委辦情形浙江]  
　　浙省商礦局總辦湯味梅觀察日前具詳撫憲略云奉發勸業道官制第十八條各省原設商礦局應歸該道管理查職局開辦之時實屬因陋就簡職道自六月接辦以後清釐檔册所有辦事規則仍前簡陋本司道悉心籌畫因照館章分設六科改訂章程派員遵守以便振興實業規畫交通爲將來改設勸業道之基礎除提調一員仍以官書局提調請補台州府劉守兼充嗣後駐局坐辦應請憲台札委查有正任於潛縣王廷樑堪以派充總務科科長兼統計所科員候補巡檢施濟派充文牘所科員從九曹壽松派充會計所科員鹽大使石紹文派充收發所科員鹽大使吳雁聲派充農務科調查所科員畢業生劉世恩派充測繪所科員巡檢熊振飛派充工務科調查所科員從九錢型派充商務科調查所科員府照磨張衡派充礦務科調查所科員附貢生阮尙珍派充郵傳科調查所科員 
交涉 
[泰安撞沉戲船案之糾葛廣東]  
　　瓊華玉戲船被英輪泰安撞沉一案迭紀前報現該班司事李亨等以慘遭沉斃難任諉缷禀奉粵督批示云此案現據英總領事照稱已電致本國駐上海按察司來粵審訊據呈前情仰廣東勸業道飭俟英國按察司到時即携齊人證前赴英領事署聽候質訊辦結 
軍界 
[擒斬匪黨百餘名之捷報廣東]  
　　粵督近接潯州府志守電稱初七八等日率帶巡防隊在平南縣屬圍捕匪鄉與大帮匪黨相遇鏖戰兩日夜窮追數十里擒斬匪黨至百餘名之多首惡已殲除殆盡惟陳珠三尙有逃未獲已移行各屬嚴緝矣 
[張督嚴辦龍門勇棚被刦案廣東]  
　　龍門同善堂勇廠被刦該縣具禀到省張督大怒立即札飭臬司辦理略云營勇爲捕匪而設乃勇棚被攻搶鎗斃勇實駭聽聞龍門北門外同善堂紮勇棚人亦屬不少如果弁勇並不私離照章派勇在廠外站立瞭望何至匪徒如入無人之境案核情形恐係弁勇半多外出閒游僅留現被傷斃之勇夫在廠看守哨弁苻雲衢帶勇赴路溪已形空虚何以哨長羅貴麟又復到縣署點勇顯係事後卸飾以爲諉過地步營隊損威召侮莫此爲甚該管各官均難辭咎應將統帶康參將記大過二次管帶王開桂哨弁苻雲衢均摘去頂戴各記大過三次哨長羅貴麟即行撤革重責軍棍將所失鎗枝子碼照價分賠一面將此股匪徒赶緊搜剿凈盡倘敢遷延玩誤定即一併撤參至隊營裁减後各屬均有巡勇以爲巡緝彈壓看守之用該縣防勇四棚竟以二棚分紮文武衙署任令城外空虚實屬誤事縣署分紮防營事見巡勇並未募足武衛亦紥防營更屬擁兵自衛言之可恨潘令並應記大過二次刻日將文武兩署所紥哨勇悉數調出城外擇要扼紥認眞巡緝潘令應將巡勇照額募足缺額缺餉軍法具在勿謂言之不預查各屬巡勇以縣分之大小定名數之多寡昨准李提督來咨訪有一二縣竟不招募一名餉項全行侵蝕請以後由文武互相箝制以杜弊端當經照准移行遵照現証以龍門之事所言益覺不虚更恐各牧令之蹈此弊者不一而足此項薪餉爲歲支一大宗如令各縣侵吞入已不如將巡勇概行裁撤騰出餉項添募防營較爲有濟應由該處會同善後局體察情形通盤籌劃核議詳辦巡防勇廠應派在外站立瞭望前經訂定章程通飭遵照該處應再移行各營嚴予責成並通飭各屬以後不准在城内駐紥防營及看守衙署監覊等事一面密派幹員馳往龍門確查此次失事究係是何情 
 
 

Page 11

 
 
形現匪勢趨重何處康參將到縣勦辦能否得手並將該縣巡勇切實點報究竟缺少幾名是否全不招募據實禀復核辦 
[鄂督面斥管帶之强項武昌]  
　　湖北陸軍警察學堂未成隊之前各學兵按月均有津貼銀三兩旣成隊之後每名亦僅給餉銀六兩日前督練公所以該學兵等均已卒業成隊所領津貼應行停止爰札飭該管帶鮑佑卿游戎將津貼停止詎鮑意大爲不然竟電禀張中堂謂頃奉督練公所敎練處札將陸軍警察學堂津貼欵項一併裁去惟該學堂實由堂憲舉辦仍懇裁度數日未得覆電鮑遂謁見陳小帥面禀此事堅求暫勿裁停津貼語尚未終小帥即斥之曰你太欺我該管帶乃惶恐不語 
[查明武員履歷不符寗波]  
　　寗海營參將胡青藩禀覆浙撫略謂奉札查明千總陳永德履歷參將細加查訪僉稱永德現在之母乃是生母隨即邀詢伊胞叔勒休千總陳聚雲據稱胞兄聚林原配吳氏無出而亡現存之嫂亦係吳氏乃伊兄由太平任内續娶而來生三子次三均殁惟長子永德獨存是實等語旋復飭傳陳永德面詢以爾生母明明尙在履歷内何以載父母俱殁之字樣永德無詞可對祇唯唯求恩而已伏思父母生殁關係重大在永德冒險而行無非規避希圖升拔地步人非禽獸何忍出此忘恩背義罔顧天倫莫此爲甚應即先行革職爲無母者戒學務 
[頒給體育會員證書蘇州]  
　　蘇商體育會以舊班操員已届四學期新班操員已届兩學期照章應給力學證書當經商會總理定於十九日給發是日由魏敎習率領全體操員持鎗排隊到會先由金君彭年宣言現處商戰世界商人與國家有密切之關係切不可自放權利次楊君廷棟宣言商人須自重其資格要貴有國家之思想次由潘君承鍔宣言商民須有國家之思想尤不可有世界進取之思想均洋詳千萬言聽者動容末由尤總理鼎孚頒發證書計二年級鄒宗淇等十八名一年級錢士棫等十七名其二年級最優等鄒宗淇張鏞聲陸錫疇華允治劉棟華湯煥之六人各給奬銀表一只以資策勵 
[浙省女子師範生畢業浙江]  
　　浙省銀洞橋女師範學堂現届第一次畢業附屬小學第三次畢業均自初六日起十一日止逐日由提學使派員會考師範學生沈飛因患病未考此外計十三人其附屬小學高等十一人初等二十五人均經試竣成績頗爲可觀各科試卷除初等外均由鄭總理送請提學使鑒定發下准於二十日行給憑禮 
[銷燬未立案之文憑武昌]  
　　鄂省四川旅學附設之官話字母學堂係陶某所組織於今秋開辦時曾禀請學署督院立案均奉批駁兹該堂頭班師範生畢業陶竟擅發文憑其憑中揑稱禀准督部堂及提學使備案等語現被學務公所查知以其荒謬妄爲當飭視學員前往該堂勒令將文憑銷燬以昭愼重 
[清華女學校行畢業式松江]  
　　松城清華女校本届年假舉行初等科四年生畢業式由視學員陳菊生君親授文憑是日陳列各生成蹟品以便來賓流覽畢業者共十三名夏冰權陳若雲陳兆芳王明瑗顧端才顧式昭陸品金夏惟俠周震華顧秀娟馮雅芬孫葆眞夏建統 
[禀設鄉學浙江]  
　　錢塘生員周冕等擬設立鄉學俾鄉村子弟皆可就學以期敎能普及並擬於周家浦白　表家浦等鎭如灰石柴竹木等貨每千捐錢十文買户賣户各半抽提作爲常年經費等情具禀錢塘縣懇請立案奉批是否與行户人等均已會商允洽學堂基址設在何處學生擬招幾人如何定章着先取具行商切結明白另禀核奪 
[盛湖公學畢業蘇州]  
　　盛湖公學舉行第二次高等小學畢業呈請提學司核准批飭吳江縣李企龍大令會同敎育會會長金松岑蒞校分門考試於十五日考畢計列最優等二人徐兆林張德煒優等二人楊斯慶洪兆鑣 
實業 
[津浦鐵路督辦過漢漢口]  
　　津浦鐵路督辦大臣呂海寰前在浦口舉行開工禮兹已事畢於日昨乘江寛輪船抵漢在迎賓江館小住不日即往京度歲 
[咨請提倡銀行營業廣東]  
　　農工商部以銀行則例及註册辦法通咨遵照已届數月而遵辦者鮮現特將情咨粵廣爲提倡勸導略謂銀行與商務實業工藝均有密切關係足以通商家之聲氣整金融之機關旣能廣設則不至受外人之抑制用欵收欵操縱在已不致受人盤剝且一切组織均有規制旣有查帳之稽核復有董事之公議股東權限分明非如銀號錢莊等經理人之可以把持專擅挪用虧空視爲固然股東亦不能過問其相去實有霄壤之别自應廣爲提倡推廣以挽利權 
[議定試種植物辦法廣東]  
　　粵省勸業道陳觀察前請農師勘定合宜地方開辦農事試驗塲等情已誌前報兹悉已議定辦法一面電購美國米麥包粟粮食種子及葡蒲無花菓無核橙各種栽種本國所出土産亦擬分别配種參以新法觀其成效敦先孰後究以何項爲宜現查得南海縣屬貝底水所産油黏素稱佳種自應購種配種昨已函請該縣代購種子三百斤以便試種 
[農工商局催解地價蘇州]  
　　蘇省農工商局昨特照會勘丈公所略謂城外沿鐵道馬路地基前經本局詳奉督撫批准分别勘丈當經照請貴紳董設立勘丈公所辦理在案自正月二十日開辦起截至本月初十日止約近十一個月已丈各地歴經貴紳董造册呈局給照者計已十次惟所收地價祗准解過第一批洋二百元現在本局需用浩繁待欵孔殷應請將已收地價查照歷次册報悉數造册繳局俾資濟用 
[咨送桂礦免稅專照廣東]  
　　粵督現准廣西巡撫咨稱竊照廣西礦産前經本部院奏准免征出井出口稅五年自光緒三十四年七月初十日奉旨之日起扣足五年期滿再行征收除本省商民開採礦産應給免稅執照由綂稅總局頒發外所有富賀官礦局所出礦産應由本部院衙門特發免稅專照以便運銷而杜影射除製就三聯免稅專照蓋用關防札發該局隨時塡用合將照樣咨送查照 
[浦城開礦之糾葛福州]  
　　建寗府浦城縣向有礦苗前月初旬有林有慶何履亨二人由省帶來鍋鑪及各種器具計二小船並開礦工師 
 
 

Page 12

 
 
到浦城縣禀稱創設開元公司除禀督憲礦務局外請縣保護等語經商學界調查確實林爲美孚洋行經理賀爲永昌洋行經理此次來浦開礦難保非外人所使當將此情面禀陳邑尊已蒙將林賀禀詞批駁乃林等竟率工師直赴礦山開採該山名板源坑有銀鉛礦離城六十里在洋溪尾村左近出主劉壽廷及商學兩界卽日開會集議以閩礦業經禀官奏派胡紳子春總理在案今林等旣無胡紳及省憲公文顯係私採遂分電省中商學會農工商局請恊力籌阻數日後開元公司亦得省中公司來電暫時停工因派人先將礦苗運省林何二人現仍逗留浦城並未回省雜記 
[處决逆犯宣文海浙江]  
　　逆犯宣文海拿獲已經多日兹悉昨日恭請王命將该犯處决由臬司啓廉訪率同杭府仁錢兩縣到塲監斬該犯出獄即大哭沿途大呌大老爺救我身臨法塲尙號陶不已觀者均憐其愚而怒其忍劊役請示應否將首級號令各官亙商以此案知者甚衆遂令毋庸號令 
[小輪沉没溺斃多命漢口]  
　　往來湘漢之某小輪日昨由漢開往長沙等埠行至城陵磯因裝客過多火艙進水致全船沉没搭客一百餘人悉數溺斃聞該輪係某洋行租與某商開行僅數次即遭此險其租金須照原輪賠償云 
[海豐警兵毆斃平民之風潮廣東]  
　　近聞海豐縣城突有警兵毆斃平民以致人心鼎沸該縣許令與碣石潘鎭適往汕尾辦理鹽斤加價事聞耗立即馳回縣城彈壓幸即解散被毆致斃之民係范詠由官騐明後即將警長馬遂良及警兵馬釗林趙拘案收押訊辦至因何起釁尙未探悉 
[粵省械鬥案何多廣東]  
　　順德白藤鄉黄胡二姓械鬥焚殺甚慘由水提李直繩軍門親往查辦已紀前報兹聞李軍門已於十一日乘座兵輪馳抵該鄉駐節猪頭山其若何嚴辦善後現尚未悉聞潮連芝山陳姓因往幫助白藤海邊陳姓守村後聞官兵已到即將軍火用船載回本村被官兵將該軍火獲住多有寫明芝山陳姓防虞字樣連日官兵到芝山圍捕拿獲多人并封去祠堂兩間又聞此次胡黄鬥案附近馮吳黎廖程余等姓小村均被焚毁 
又聞順德甘竹黄胡二姓因爭修築基圍起釁爭持不下業已禀官尙未判斷兩姓人現又枕戈以待大有不鬥不休之勢果爾則白藤黄胡之風潮未息而甘竹黄胡之爭鬥又起何粵人嗜鬥之多耶 
[錢商投案備質蘇州]  
　　蘇垣仁和等莊因江陰濟善公典吞欠欵項三萬餘金控奉撫藩飭府提省訊究並經瑞方伯將典夥直州判洪韶參革在案兹悉該莊職商龐延祚等到府投案備質並禀請何太尊速即提省質訊以期水落石出庶不至欵項無着也 
[佛山鄉民毁局案之斷結廣東]  
　　南海縣委員朱令審判佛山拆毁警局一案其判語曰迭訊該妖僧合掌念佛默不一語陳柱臣陳亞遠及陳何氏等七名均稱何人爲首滋事拆毁警局概不知情查左道惑人顯干例禁該僧前在張槎鄉書符念咒蠱惑鄉愚致使無賴乘機攘利視爲奇貨處以肩牌示衆實屬咎有應得陳柱臣陳亞遠等四名並不認有爲首滋閙等情事難保非畏罪狡避陳何氏呂齋瑞所稱鳴鑼喊救及拆毁警局係何人爲首均不知道等語想亦恐干嚴究故涉含糊姑念鄉愚無知陳何氏呂齋瑞又係龍鍾老婦先予從寛省釋以免拖累梁亞銘莫亞照二名擬先札發五斗司枷號犯事地方示衆三日期滿查傳親屬交保約束陳柱臣陳亞遠二名有人指攻確鑿雖不承認應仍拘押聽候查明分别究釋該妖僧來自何處實係何寺僧人均屬無從問悉惟據鄉衆喧傳有係漢口甘露寺僧之說檢查該僧所携鉢具確有漢口甘露寺字樣擬即將該僧遞解湖北漢陽縣就近查明發落無許逗留再滋事端究竟該僧前在張槎鄉據呂齋瑞供有陳姓不知名司祝招待是否卽陳柱臣陳亞遠抑或另有其人及此次鳴鑼喊救拆毁警局究係何鄉何人爲首擬一併札行五斗司密查嚴緝并將訊供情形通禀列憲請示祗遵 
[籤捐副票暫停湖北]  
　　湖北籤捐彩票所出副票銷場極旺而正票因之滯銷現該局總辦鄒觀察特禀請鄂督擬明春正月僅將正票發行副票暫停一月俟二月初再行開辦 
[開會勸繳商捐漢口]  
　　漢口九九商捐刻已併歸釐金局辦理惟各商遵繳捐欵者甚少刻關道齊觀察特請商會總協理齊相琴汪炳生二君召集各商於十五日開會勸諭速繳以濟公用 
文苑 
[江寗紳學界公祭安徽死事陳管帶彥龍文（程先甲譔）]  
維光褚三十有四年十二月壬子朔。十二日癸亥。寗垣紳士學子魏家驊仇繼恒程先甲等。謹以清酌庶羞敬祭陳君之靈。嗚呼。疾焱。碭駴。林無勁柯。維彼松栝。有　罔阿。怒濤濆。薄。壑矣靜鱗。維彼蚪螭。不屈彌振。　　陳君。毅威莫當。帶忠佩貞。飲鋒齒鋩。素志不奪。大節以章。嗟君韜鈐。踠焉未展。遭離迍難。思之。彌惋。早歲投筆。掉首不反。覃精孫吳。抗希樂。管。雄長一隊。誥誡㥫懇。轄領礮壘。拊循竺綣。創裏段　。疽吮吳起。挾纊均温。投醪共旨。絶少分甘。浹股瀸髓。明恥敎戰。蘄安鬯鬯。漭漭。江州。亂種條芽。虺蝮擇肉。　　礪牙。甘寢厝。火。娭酣驕夸。矧丁簡閱。太湖之涯。會垣俄空。伺隙蹈瑕。巨姦元憝。密在肘腋。刁斗風號。和門月匿。蠕蠢排闥。威脅詞迫。君　厥　。冀幸。洗革。語聲未終。頸血已赤。湛湛汀水。長天一。碧。遺骸莫收。英魂斯赫。宼亂削平。軫弔國殤。同袍屑涕。羣寮涫腸。儡然遺孤。麻衣呼搶。載魄言還。塡悲溢傷。屬在學校。莘莘冠裳。敎忠。厥質。尙武迺綱。式斯義烈。更敬維桑。設位奠。斚。鍾阜在望。靈其翔降。歆此酒漿。嗚呼哀哉。尙饗。 
雜錄 
[乳兒之衞生（無錫丁福保）（續）]  
（二十）以牛乳入乳　飲小兒時。養育　欲。試其加减。宜用茶匙。决不可以乳　之吸。口。入養育者自已之口。 
（二一）　中殘留乳汁。宜棄之不可再用。（二二）酸物苦物。不可以與小兒。 
（二三）乳兒之身體。當十分清潔。襁褓則於。大小便時。每度取換。若不清潔。則皮膚發。赤而起炎症。有害乳兒之發育。 
（二四）襁褓以木棉造作者爲宜。毛織物則。不宜。 
（二五）防脊臀等處之濕疹。宜於其　塗花。士林。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
士民實行調查 
　　江蘇蘇屬（松江南匯） 
南滙調查選舉事已經告竣於初五日在積榖倉開調查員會初六日由王少谷大令　請各調查員至内署覆審草册自午後三點十五分鐘始直至夜半二點鐘而散共選得二千餘名均由初選監督按册檢查極爲審愼有犯消極資格與停權奪權例者一律删除 
　　福建（泉州同安） 
廈門選舉調查會已將選舉人原簿發交十八保董事分區調查各董於此事向未辦過至今尚無舉動惟嘉禾山由陳紫衍葉廉卿黄朝卿黄翰卿四紳出爲督率按社派員查報聞及格者有四千餘人鼓浪嶼專責黄輔臣廣文辦理亦略有頭緒現又由事務所通告廈門諸色人等如有田屋或生理估值五千圓以上於選舉資格相符者須於本月二十日内自到道署内選舉調查會呈報姓名切勿逾期遺　以致自誤 
本埠新聞 
[嚴飭州縣買補倉榖]  
　　江督端午帥前飭蘇松常鎭太各州縣買補倉榖迄己年餘未據禀報茲又通飭各屬務於年内買補具報至少須有七成並飭蘇藩瑞方伯嚴定賞罰專章移文滬鎭兩道通飭遵辦 
[防範洋商購地築路]  
　　江督端午帥訪聞上海租界以外之北新涇一帶現有洋商購買民地築造馬路因於前日札飭滬道迅即札縣責成董保嚴行查禁一面示諭各鄉民不得貪利私售如違嚴究昨蔡觀察當即札行上海縣赶緊遵辦 
[陸軍部續添快砲銅壳]  
　　江南製造局叅議李綬臣直刺前奉張總辦委運新式緊口毛瑟快鎗及砲械等項前赴陸軍部交納茲局中接到京電知此項鎗砲已由陸軍部驗收並須續添七生的五快砲銅壳五百個及機火等件張觀察因飭軍火處預備製配俟明春工竣即行解部 
[洒掃局司董爲地租事禀上海縣文]  
　　竊董等於本月十四日到局洒掃接奉照會正擬訂期會同勸學所秉公酌議遵照道憲批示辦理嗣見各租户陸續來局據稱聞得租户沈驥良被台差拘提在案租户等際此年終恐亦被累爲此情急願遵瑞升憲批准照加四倍之數赴局繳租務懇體恤苦情一併照收以免差役滋擾等語董等見此情形與到局各董公同酌議僉謂該項地租攸關祀典各租户出於自願與情允治不能拒而不收洒掃局本係地主尤不當放棄權利現在來局繳租者共計十五户中有已向勸學所認租者三户所有勸學所換給之照一併收存公推曹董基鏡陸董耀庠公同管理以昭愼重計共收大洋四百三元小洋十五角錢三千六百十二文茲因尚未與勸學所議妥故併收地租由董等公同點檢暫存安定當内俟將該項地租查明歲入實數及如何分提備用與勸學所妥議後再行禀陳茲先將各租户繳租情形及收租清單除禀呈道憲外環請察核將傳提租户之鈞票一律弔銷此後勸學所與洒掃局直接會議辦法無庸禀請飭差傳提租户以免周折而省擾累 
[請撥水管工料銀兩]  
　　廣東自來水公司所用水管係由上海製造局承造業經解至第十二批所有水管工料銀兩除由粤督札飭善後局撥還外尚少銀二萬九千餘兩現製造局張總辦己禀請粤督飭撥矣 
[學堂畢業彙誌]  
　　二十日民立上海中學堂行第四次畢業禮計畢業七人楊泰鴻蕭毓芬張吉鴻夏錦標程錫騏白雲江馬廷棟大東門外老白渡街東區小學堂二十日行初次畢業禮由縣尊李大令學師杜廣文校董校長蒞校給憑兼由李大令勉勵一番計畢業者十人胡方吉楊熙鳳俞杏金應家梧陶文煜張國鈞沈菊生陳宗岳劉同森沈文德　城内儲實學堂十九日行畢業禮由校長蘇頌宣報告明年遷校减費兩項次來賓演說然後給予文憑計畢業者四人周國賢陸文杰蕭毓藻康瑞波其餘各生亦各給與奬品新閘路金業學堂創辦至今己届四年現於二十日行本科第一次畢業式由校董施善畦君柬請邑尊李大令及新署寳讞員代表王信甫君蒞校給憑畢業生姓名如下曹鴻生葉振朝徐人龍秦斯應汪祖鐮本埠洋布業董事於前年就該業振華堂添設補習社延聘監校兼國文英文敎習各二員以授該業子弟之實學今届第一次畢業之期於前日繕發文憑行畢業禮式由各董曁敎習相繼演說指陳修身立業之精義及優勝劣敗之原理而尤注意己畢業者益求進境未畢業者黽勉從學以造該業前途之幸福云共計國文畢業生七人管季延邵廷玉葛奎翁筱印龐鐵珊楊崇亭徐人龍英文畢業生八人俞祖齡龐鐵珊楊崇亭葛奎翁筱印顧章達徐人龍管季延 
[謠言何來]  
　　英總領事前因閘北巡警總局闢築馬路將英商契地上之竹笆擅行拆去並拘押工匠照會滬道轉移警局查詢去後茲警局總辦汪觀察查無拘押工匠及擅拆竹笆情事未知此等謠言從何而起爰特移復滬道轉復英總領事請爲查照 
城内 
[塾師笑柄]  
　　金黄氏喊控塾師詐擾經縣暑幫審李明府升訊氏供崇奉天主敎夫故四年生有一子年十二歲今正延杜桂荃來家敎讀上月二十六日即放年假修洋五十元早已如數付清初五日復來硬借洋五十元不遂杜即書一字條任意污衊且欲吞烟尋死明府諭候飭差驅逐 
[老婦瞎閙]  
　　吳永　控租户欠租覇房由縣提租户經傅氏許王氏朱徐氏到案記究詎三婦均係年老瞽目貧苦無依堅欲索償裝修等費李襄讞因無可理喩限五天一律遷出 
[盜賣田地]  
　　山鎭基控地保王少園與姚朝貴盜賣田地昨日由縣提訊山供小的在西門外有地二畝餘去年由張阿巧引領姚朝貴來家騙去紅契串同地保王少園盜賣求追訊之張阿巧姚朝貴互相推諉王少園供前年建造李文忠公專祠由福公舘將該地圈購公舘司帳江姓知該地係姚玉生之産不知已歸山姓惟江因與姚玉生素來交好當時未見方單即將地價洋六百元付姚領去判張姚交差著王傳諭姚玉生速將地價交交出給山具領 
[木匠妄控]  
　　木匠沈海泉控張仁甫覇賴工價由縣提訊沈供包造張姓房屋原估工價洋二千元收到一千八百元尙有加添工料四百元求追中人王秀泉等供並無加添 
 
 

Page 19

 
 
工料沈收洋一千八百元後延不竣工且將裝修押洋由張代贖計洋一百五十元又代付玻璃洋四十一元是實李大令以沈不應妄控嚴加申斥惟姑念貧苦判張再給洋五十元完案 
[道批三則]  
　　張三和等禀批據該民等一再禀請設立海船轉運局並舉梅樓生爲總理均經批駁在案茲又請設天成海船局希圖朦准刁狡已極似此譸張爲幻顯有不肖之徒從中主唆姑寛申飭倘再來轅嘵凟定應發縣訊究不貸凛之顧炳華禀批原契方單均未呈驗何能取信不准顧良煥禀批查各口設立商船公會前奉商部飭發章程經前升道議復禀咨有案來禀所請應毋庸議 
[淞滬厘局批詞]  
　　靛業董理黄河清等禀批所禀各節果屬非虚尚復成何事體仰貨捐局迅即澈查明白禀復事關司巡苛捐需索母稍徇庇干咎寗河小南號寶華等禀批扞量船身計貨完捐均有一定辦法本不容肆意高下現據該商所禀其中究竟是何實情仰釣船局迅即查明禀復該司巡等有無扣留需索情事亦應澈查併案具復母稍徇庇 
[縣批三則]  
　　徐惠卿等禀址此案前據徐云亭等以事不平允並經明晰批飭邀同爾等曁　董公同理明了事旋據復稱徐根發不遵理處是徑飭傳訊斷茲閱來訴謂徐云亭從中唆訟情詞各執姑念時值歲闌免予傳訊仍著速邀族中於正人及各董妥爲理息完案可也姚文枬等　批來牘閱悉姑候給諭仍即赶速估價台變一俟得有售主即聲明户名將原諭繳候另行核塡奚曹氏禀批奚金濤爲氏夫富春之姪不知尊卑名分輒敢以姪毆叔固屬不合惟氏被毆時在二月至九月控案而猶有傷其誰信之况當時並不請驗尤屬無據之詞此案前經集訊奚陸氏供因奪産起釁以寡婦撫有螟蛉爲此間鄉俗通例氏夫何得妄生覬覦當時判諭現據奚陸氐抄呈田畝清單應予存案以防族中侵奪至勝寶無子氏夫是否在應繼之列應請族親公議定繼據稱金濤覇佔遺産是否屬實示由族親議繼後禀候察奪何得纒訟清單各紙附 
[官事]  
　　萬國禁烟會專員直隸候補道徐華清昨日到道拜會三路四區副巡官郁堃昨奉督辦調充巡警總局偵捕課員遺差委姚恩熙辦理又清道課員夏寶楨調充考績課員遺差委警務畢業生周祖柱接辦　縣丞王篤基禀請感冒假三天 
南市 
[核减船捐]  
　　總工程局批船準總管幫朱坤禀云來禀閱悉查承辦船捐一項上年期滿時該船埠總管幫自愿按月認繳捐洋一千九百二十元由局給諭接辦在案現又一年期滿據禀仍愿蟬聯續辦請照前認之數再行核减等情本屬未便旣據歷陳收捐困難情形姑准酌减按月准繳捐洋一千九百元不得短繳仍行接辦一年著即取具的實商號保狀到局以便給諭續辦所有本年七月分起每月緩繳捐洋五十元一俟捐務起色仍須補繳此批 
[加緊巡防]  
　　總工程局警務處以時届年底竊賊較多爰加派巡邏隊兩差每日出巡並責令巡員查察勤情以分優劣 
[不知下落]  
　　招商局江寛輪船管艙人毛廣　竊取金條逃逸一案昨由工程局提毛母王氏妻楊氏等盤詰據稱不知下落判兩氏還押限交所有毛之親戚王幹坤莊榮寳著各交保候示 
[移請理處]  
　　崇明花布號客郭士良扭控金義順沙船耆民湯錦泉吞没布價一案昨郭又將施恒茂號主施卓甫扭至工程局請爲併究判移交商務分會理處 
[票布何來]  
　　陳金生在途摸竊由探夥緝獲解至工程局請究陳叅軍因其身上藏有票布兩張知係會匪著即送縣究辦 
閘北 
[知法犯法]  
　　巡警總局頂馬武弁陳金生前晚偕消防隊巡士馬玉生在杉板廠橋北湖絲廠傍守候放工婦女沿途調戲經站崗巡士阻止不服互相毆打茲爲總辦汪觀察查悉立飭孫裁判提案訊供屬實判陳資軍棍一百下馬責軍棍四十下以示懲儆 
[家醜外揚]  
　　源豐錢莊夥紹興人蕭邦新昨至四路一區分局禀稱妻兄俞蘭芳領妻回家匿不使見向之理論反被毆傷面頰求究孫巡官准即提訊俞供蕭於十月間娶妹過門不通往來此次父喪仍不放回茲因蕭父計誘胞妹恐被污辱是以領回詎蕭竟紏黨尋釁大肆毆辱應請嚴辦判蕭向岳家服禮一面著俞送妹回家完案 
[巡士人格]  
　　巡警總局批三路二區開除巡士葉存榮票云該革警前在三路二區旣不勤愼當差一經禀准斥革又復凟求不已其進　維谷情形可恨亦復可憐旣據一再禀求姑准發往四路二區仰蕭副巡官按照新定章程派充三級巡警倘能自知　勉仍予按照拔升如再不悛禀明總局加等懲辦 
[擇不處仁]  
　　江北孀婦韓夏氏昨至三路二區巡局禀稱同居小王夫婦暗串濳逃圖賴欠洋七元反誣婦人拐匿伊妻屢被滋擾求究巡官諭如小王再來准即扭局究辦 
[均非善類]  
　　陸松生即著名流氓　武松昨向積竊王阿三陳麟祥等勒索不遂肆行兇毆由巡士一併拘送一區分局押候究辦 
[巡士救火]  
　　車袋角永盛里胡瑞生家前晚失愼幸四區警局近在咫尺由各巡士竭力撰滅 
新租界 
[口角行兇]  
　　甲乙丙三人昨至新閘路怡源肥皂店因爭論物價將店主婦肆行兇毆並擊碎玻璃等物氏即報知捕房飭探查究 
[巡捕拆梢]  
　　新閘捕房七百九十四號華捕阿根昨向開茶舘之竺長發拆梢洋一元經竺投報捕房禀明總巡核奪 
英租界 
[控告逆子]  
　　馬周氐控次子馬仲顔違忤行兇昨晨由廨提訊氏供次子仲顔　事游蕩前經婦人奉前關讞員拿獲究辦旋復逃回蘇州經吳縣提案判押改過局半年後因患病具禀保釋茲又屢來吵擾氏與長子向之訓斥反被毆傷請究訊之馬仲顔供長兄出嗣他姓已被控三次求察判押候禮拜五再訊 
[復訊拐案]  
　　王玉峰（即王秃子）由丹徒誘拐葛吳氏之女小桂喜來滬賣娼一案昨又由廨提訊判王押候移請法公堂將女提回於禮拜五再行訊奪 
[查獲犯婦]  
　　甘郭氏在法租界拐賣小孩被控逃匿英界前日由探查獲昨解公堂　究判押候法公堂票提歸案訊辦 
[因妬成病]  
　　瘋婦毛陳氏昨由捕房解廨請訊據供丈夫毛月仙寵妾虐妻因忿不平在途聲喊並非癲狂判送棲流所暫行留養 
[夫怨命]  
　　劉九　因與姘婦口角吞烟圖盡由捕救愈解廨請訊中西官判劉開釋諭令以後不准胡閙 
[騙取貨物]  
　　賀少卿騙取同森裕豐等貨物被該兩號主朱猷卿楊輔墠控奉公廨提案判過堂訊核 
[搶取緞裙]  
　　流氓王榮才在新閘搶取吳顧氏綢裙由探拿獲昨解公堂請究判王押西牢九月期滿逐出租界 
[調戲婦女]  
　　倪阿毛誦戲　阿生之妻並乘間竊取　飾昨由捕房將倪拿獲解廨訊安判押三禮拜 
[雉妓拉客]  
　　雉妓王富寶違章拉客由探查獲昨解公堂請究判罰洋五元充公 
[拆缷草屋]  
　　英美工部局控朱永仙楊大弟陳榮等搭董草屋不領執照昨晨由探將朱楊二人傳至公廨判限於禮拜五拆缷陳尙未到案諭飭再傳 
美租界 
[幸未肇禍]  
　　包子山昨將馬車停在禮查路馬忽驚逸疾馳施由印捕扣住帶入捕房包亦隨後追來捕頭以該馬車向未傷人從寛交包領回 
[冒探搶洋]  
　　兪文謨庽居狄思威路復興小客棧内前晚突有自　包探之麻皮阿金帶同形似探夥者二人至該機查夜將俞之銀洋一百元强行取去俞即投報捕房飭探查辦 
 
 

Page 20

 
 
[混用銅洋]  
　　蔣阿生王榮春昨持銅洋二元至百老匯路張金友錢莊兌錢當被察破扭交巡捕并送捕房捕頭詢悉此洋係由洋東囑兌從寛斥釋 
[揑控行兇]  
　　洪仁蘭昨日投報捕房　被林阿虎兇毆捕頭飭探將林拘入詢無佐証斥不准理 
[鞋店被騙]  
　　騙子某甲昨在吳淞路陸阿福鞋舖選購緞鞋多雙囑令隨往取洋中途逸去陸即報由捕房飭探查辦 
法租界 
[人盡夫也]  
　　潮州人陳宗甫於本年六月間出洋六十元娶再醮婦陳黄氏爲妻詎該氏旋與董阿大姘　捲逃茲由陳訪悉住處報知包探一併拘獲解廨請究董供與黄氏已姘六年生有小孩此次小的往蘇被陳宗甫誘拐是實判各還押候再訊奪 
[揑報被搶]  
　　束雲祥鞋子作夥林二串通同業朱信正竊取作内皮靯五十雙揑　被匪搶去報捕查緝茲經包探訪明底藴當將林朱二人一併拘入捕房贜物亦在朱處吊出解廨請究判林押捕房一月朱押兩禮拜 
[分别收押]  
　　李金林吳鳳安周其仁及華捕薛文江通同某日人行竊一案昨經公堂將李等四人提案復訊判李押捕房半年薛押兩月周吳各押一月 
[領回女孩]  
　　迷路女孩東妹前由公堂判送善堂留養在案昨孩父翁相林投案求領聶司馬准將東妹提案給予領去 
[馬夫罰洋]  
　　馬夫王阿發前日駕車至浦灘撞壞某號東洋車車輪昨由公堂傳訊判罰洋十元充公 
小說 
官場小說衣冠影（八） 
　　第二回　　出賞格克復鎭南關　　降嚴旨拿問袁宫保算起。來這件事兒只便宜了那一班收復砲台的爛罳平空的得了四萬銀子。又便宜了那一班營官統領一個個都得了一個異常勞續的軍功。却不。知道閙得翻天覆地的一件事情這裏頭却是這樣的一個原故。在下。做書的雖然没有目擊當時克復的情形却聽着幾位本地朋友的話。兒。說得鑿鑿可據並且知道這件事兒的也不止一個人至於這件事兒。的。究竟是眞是假在下做書的却也說不出什麽證據來只得就姑妄言。之姑妄聽之罷了。閒話休提。只說以前的時候。廣西提督袁春霆袁宫保。受了言官的參劾。政府裡頭的人就把他拿問進京。一霎時那班專講現。成。話兒的人便說着袁春霆如何如何的不好又那樣那樣的不合又是。什。麽怎樣的辜負聖恩怎樣的私招羽黨立時立刻的就把個袁春霆說。成。個天字第一號的混帳東西其實平心而論這位袁軍門雖然不是什。麽。愛君愛國的忠臣却也不是什麽惟一無二的歪貨至於一班言官。叫他私招羽黨。意存不測。却是有心誣賴他的。没有這麽的一件事情不過爲着廣西的匪黨太多。不得不提出一筆錢來。養活這一班寶貝。省得他們没有錢用的時候就要出去閙事。 
國外新聞 
[近東大變局七十五誌]  
　　十八日倫敦電云塞爾維亞外務部大臣謝罪書已在塞京伯爾格萊特宣布書内對於塞國議院議論奥事頗爲反對故奥國外務部宣言此事業已了結同日柏靈電云土爾其靑年黨現羣起反抗塞爾維亞對付巴斯利亞問題之謀畫十九日倫敦電云土京君士坦丁電稱近有土人萬名大開會議簽名反對克雷脫島與希臘歸併之舉並上書政府請從速照會各國阻止聞土爾其内閣總理大臣宣稱政府自當竭力辦理云 
[香港大學經費事宜]  
　　十九日香港電云據香港營造司估計香港大學築費共需洋二十九萬圓此欵已由馬台君担任惟其餘開辦諸費共需洋一百二十五萬圓若能於六個月内籌足此數則即可動工起建故港督現己請港民捐助 
[愛琴廷整頓砲隊]  
　　十八日柏靈電云南美洲愛琴廷政府己在德國克虜伯砲廠定購各砲以爲整頓砲隊之用 
[波斯革命黨猖獗]  
　　十八日柏靈電云波斯台勃里斯電云革命黨現己將愛塞培琴省波王之産業佔奪十九日栢靈電云波斯革命黨業已占據伊斯培漢地方以上譯字林報 
[美國會反對總統]  
　　十八日倫敦電云華盛頓電稱美國國會近日討論羅斯佛總統關於密查事宜提議各節共和黨與民政黨皆謂美總統毁謗立法都實爲創舉決議不將總統所陳意見加以研究贊成者三百十二人反對者三十五人 
[日親王談論德事]  
　　十九日柏靈電云日本閉院宫親王告人云余處德幾及兩年見德國各軍孜孜備戰不遺餘力其軍隊之措備頗爲精美而柏電行政制度吾人大可趨步德日邦交現頗鞏固並無交爭之利益云以上譯文匯報 
來件 
　　愛國女學校重設文科招生啟 
聞之維持一國之文明一國之男女咸有責焉然男子訊究名理往往遜於女子蓋女子賦性也靜故其窮理也易有必然者吾國近年普通學校日見發皇而國文程度轉形窳陋有心世道者憂之於是倡設存古國粹等學堂而趨者竟爾寥寥豈非以世會之所遷移功名利祿之日趨迫致此獨抱遺經窮年牖下者之所以少歟然則推本窮源業端蒙養此一線文明基礎不責諸國民之母而誰與責乎本校敎科初分文質兩班文科以國文史地爲主質科以象數理化爲主時校生程度尙稚質科畢業改文科爲普通科於今三年期滿目覩國學之凌夷思寄文明於閨閫重增文科以符舊制商之同人草訂規則約爲三部以文學爲主六經大義百氏與旨爲學之本源哲種新理旁行字書爲文之新得故並隸之又特立女範一門冠於諸科之首所以重本也用特布告大雅如有名閨淑媛篤好實學負笈遠來共相研究實深欣慰茲定本月十六日起至明正開校日止爲報名之期考期另行登　佈告 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
