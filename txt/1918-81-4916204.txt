# 1918 - 81 - 4916204

 

Page 1

 
 
   
 
 

Page 2

 
 
時評 
[和歟戰歟（冷）]  
　　長沙旣下矣調和之說因之又甚然而進取之說亦未始無人主張然則今後之時局果和歟戰歟此則我人所急欲研究者也 
　　以理而論今後自無更戰之可言北派之目的已達也全國人民之厭戰已甚也有智識者之倡和議已多也而國外時勢之廹切更無論矣 
然而武人之心思有非常識所可料者恃其新勝之勢挾其萬能之兵一往無前非至大挫折時不肯輕易束手蓋近今之往事固歷歷在人耳目問也然則戰亦何能决其不復有哉 
[命令]  
　　三月二十七日大總統令特任張敬堯爲湖南督軍譚延闓未到任以前湖南省長著張敬堯兼署此令 
　　又令陸軍總長段芝貴呈請任命李文炳爲黑龍江督軍公署副官長應照准此令 
　　又令陸軍總長段芝貴呈准奉天督軍兼省長張作霖咨請以樹棠補蒙古左翼協領應照准此令 
　　又令吳慶桐給予二等寶光嘉禾章此令 
　　又令傳潤璋晋給三等嘉禾章此令 
　　又令曲尾辰二郎奥斯登均晋給四等嘉禾章此令 
[專電]  
　　北京電國務院擬電各省以總統選舉期迫國會尚難成立即以臨時參議院代行職權徵取同意（二十九日下午一鐘） 
　　北京電今日閣議以曹汝霖兼財長吳鼎昌爲次司法長爲朱深又梁士詒提出議和意見閣議贊成長沙已由北軍佔領時局將有變化（二十八日下午十鐘） 
　　北京電財政總長仍未定人曹汝霖有兼任說（二十八日下午十二鐘） 
　　北京電湘隂被北軍佔領長沙南軍决棄不守退至衡山昨軍事會議互五小時與時局有重大關係（二十八日下午十二鐘） 
　　北京電中央電令張敬堯速就湘督任一面防守長沙一面相機辦理（二十九日下午一鐘） 
　　北京電閣議長沙克復後之和戰問題通電各省取决（二十九日下午一鐘） 
　　北京電馮派葉恭綽赴津敦勸梁士詒來京（二十九日下午一鐘） 
　　北京電滇黔軍東下宜昌形勢危急閣議指派某隊迅赴吳光新營應援（二十九日下午一鐘） 
　　北京電頃國務院已將賞勞克湘將士命令送府蓋印各司令均將晋援勲位（二十九日下午一鐘） 
　　北京電長沙戰役之賞動與撫恤令今晚皆可發表（二十九日下午六鐘） 
　　北京電中交兩行主張再發一種分債以常關爲擔保品與七年公債同時發行盡收鈔票並付存欵以圖根本肅清（二十九日下午六鐘） 
　　北京電津浦通車定三十日售票乘客須購面具否應受驗（二十九日下午一鐘） 
　　北京電報載吳佩孚受傷不確實係吳鴻賓傷重就醫傳誤（二十九日下午一鐘） 
　　北京電此間傳述蘇奉兩軍已形接觸昨王廷楨電來亦稱李部第六師第二十三混成團開過浦鎭迤北之大斗山布置陣地聲言若見奉軍不問理由即行迎擊他師旅均在動員候令惟奉軍暫不來滁蘇軍即不再進刻下人心較穩云云（二十九日下午一鐘） 
　　武昌電長沙爲敗兵土匪連刦三日外人多避至漢張敬堯勘日入長沙始定秩序（二十九日下午五鐘） 
[外電]  
　　北京電曹錕電稱向紅會岳紳調查得悉南軍屍骸已經掩埋於岳州一帶者共六千具又據各司令呈報尚有屍骸四千具散見於山地云使曹　所稱南軍陣亡之數果有什一之確實則南軍之受創爲不小矣北軍於二十六日佔領湘隂第二軍刻由贛境趨向萍鄕南軍餘衆恐有横被截斷之虞官報稱譚浩明於二十六日出長沙赴衡山長沙大亂云長沙駐有外人砲艦數艘大約水兵將登岸以保護外人産業（二十八日） 
　　字林報 
　　北京電美工程師裴塞爾與中國副工程師吳某已從盜穴中救出當兵士進剿時匪擬退入深山但被截擊故未果此二人乃於交戰時爲兵士救出但其他美工程師凱易爾氏仍被匪擄去聞凱易爾人尚無恙匪待之尚優（二十八日）路透電 
　　南京電此間已六日無疫症發生外國醫士五人現協助防疫局辦事每醫士管理一區現勢頗佳（二十八日）上海泰晤士報 
　　北京電昨日段總理向各省（除西南五省）督軍徵求意見大致謂長沙已克復此後和戰孰宜請示高見（二十九日） 
　　北京電近日因召集國會困難擬存置臨時參議院令代行國會職權之說再起但北洋系中之穩健派不贊成是說者不少行將徵求各省之意見以决之此外恐無他種解决之法（二十九日） 
　　北京電昨日李純來電聲稱此後當服從中央命令併賀段總理就任同　王廷楨來電報告已向李純倪嗣冲竭力勸解此後兩軍可無衝突之事據段派所言段祺瑞與李純已有使李之地位安全之成約（二十九日） 
　　北京電决定藍建樞爲海軍總司令已於二十八日發表特任命令（二十九日） 
　　漢口電昨電日本婦人小兒等七十三名由長沙避難來漢之報其一部十數名之誤傳其餘均收容湘江丸船準備出發現尚在長沙云（二十八日） 
　　漢口電據中國方面長沙來電云二十六日午後八時第三師長吳佩孚入城北軍暫駐紥於城外（二十八日） 
　　漢口電長沙歸客談在長沙之南軍二十二日以來頗見狼狽之形色至二十四日夜謡言百出或謂岳州方面之北軍日内進迫或言張懹芝軍隊由醴陵進發將有遮斷後路之舉等說於是各軍漸形潰散向衡山方面陸續逃亡又二十五日因總司令譚浩明亦由長沙退出忽謡傳四起更呈混亂而巿民相爭避難者極其擁擠入夜城外火災陡起掠奪踵至全陷於無警察之狀態至二十六日情形益參無論官廳曁城内外大小商店悉遭掠奪而人民呼痛呌苦之聲一時遍野云在留日人依奉領事館之命令於二十四日先令婦人小兒避難於日清汽船公司之湘江丸船由砲艦伏見派陸戰隊以任保護備民之責故此間日人未被侵害云（二十八日） 
　　漢口電長沙來電南軍全部由水陸稱路向湘潭方面退却又據别電云二十六日第三師之一部已完全佔領湘隂（二十八日） 
　　漢口電長沙來電云此間因第三師師長吳佩孚入城後即竭力恢復治安故巿内漸次平靜吳師長對外交團誓言力任保護外人之責故暫避入沅江丸之居留民已盡上岸回宅日本軍艦伏見之陸戰隊已撤已撤退（二十九日） 
　　東京電東洋婦人會於二十八日晚間假華族會館開夜宴欵待唐紹儀夫人及中國章公使夫人該會會長鍋島侯爵夫人述歡迎詞旋由唐夫人用英語致謝詞宴罷歡談移時始散（二十九日） 
　　以上東方通信社電 
[戰電]  
　　倫敦電海格將軍報稱昨日下午與晚間敵軍在松末河兩岸攻擊之結果使英軍在兩岸白萊須爾松末附近稍退夜問敵軍在松末河南猛攻激戰後爲英軍所敗敵軍曾於近河某地點攻入英軍陣地即經英軍回攻逐走亞爾貝爾北面與東北面績有戰事惟該戲戰局未變今晚報稱今晨松末河南北二面大戰復作昨夜敵軍圖破松末河南面英軍陣線無效今晨復在羅細愛萊附近與北面猛攻多次英軍雖受大軍之重壓初尚能堅守稍北之陣線旣而敵軍復施攻擊英軍陣線乃爲稍　據最近消息英軍回攻後已完全恢復陣地敵軍在松末河與安克河間及亞爾貝爾南北二面奪死進攻多次兩軍遂相激戰敵　攻入亞爾貝爾南面英軍陣地一部分惟爲英軍回攻奪回下午敵軍復在　地點猛攻爲英軍所敗敵軍屢圖由亞爾貝爾向西衝繫均爲英軍逐回加以重創下午敵軍在布柯細與亞白蘭齊維勒二村大舉進攻在亞白蘭齊維勒村得一立足地其在他地點者均大受損失敗走敵軍人數雖衆攻擊雖猛而英軍抵禦至爲勇武屢次敗敵加以創重全戰陣目下仍在鏖戰中天空戰事之結果敵飛機爲英飛機擊落者二十架爲英砲擊落者二架英飛機失蹤者十架（二十七日） 
　　巴黎電今日下午公報云昨晚與夜間敵軍處處受阻且因損失過重攻勢漸弱法軍堅守陣地其勇武非可以言辭稱讚之法軍扼守瓦斯河北岸洛瓦容南口拉細尼北段及愛希勒聖哇蘭波佛萊業法軍於夜間擊敗圖抵洛瓦容西北法軍陣地之敵偵察大隊（二十七日） 
　　倫敦電今晚公報云德軍現正以生力兵投入戰地今日在芒第第愛東面進攻激烈倍前英軍奮勇遏制敵軍之衝繫敷次敵軍因人數衆多得有進步敵軍在拉細尼境及洛瓦容境進攻者亦同一悍猛爲英軍聯隊勇禦敗退（二十七日） 
　　倫敦電德國公報云英法軍昨日圖在松末河境阻止德軍進路侵晨德軍破敵敵陣線而進敵軍沿松末河兩岸廣闊陣線退走德軍緊追之敵後衛猛禦無效德軍乃渡安克河晚間攻陷亞爾貝爾鎭德軍强襲占據羅瓦伊血戰後清除洛瓦容之敵軍德國已越過一九一六年松末河大戰前舊陣地多處德軍之俘慮與戰利品逐漸增加　佛蘭得斯凡爾登勞蘭均有砲戰今晚公報云德軍現於松未河西岸緩緩進攻（二十九日） 
　　倫敦電泰晤士報預料後二日内戰爭之平衡將定今最足慰人之變動爲敵軍在中央者距亞米安十二英里英軍昨已於該處奪回失地援軍現正源源馳抵法國消息亦佳敵公報中已無傲詞協約軍兩翼現皆固守云（二十八日） 
　　倫敦電法愛夫氏電稱德軍於大戰之始有後備兵八十五師第一日戰事已調用三十三師後二日約調用二十師旣而 
 
 
 

Page 3

 
 
新兵逐日出現戰地　軍後備軍之疲乏實爲一希望之特點英軍現所戰者已爲數軍之全力云（二十七日） 
　　華盛頓電此間人人注意西歡德軍攻勢參議院之辯論皆注重加速戰備參議員洛巨氏力主調練十八歲至二十一歲之男子並稱　英軍之勇禦敵軍（二十六日） 
　　俄京電過激黨克復俄迭薩消息與俄國黑海艦隊轟擊高加索蘇克赫姆加爾消息同時傷至俄國陸軍精神似已復振甚志乃在抗拒中歐諸國與脫離俄政府獨立之各部勞兵會之軍與奥德兵支隊現正惡戰於塞伐斯土波爾周圜最近消息謂奥德軍距愛加特里洛斯拉夫（在黑海沿岸）五十俄里（二十六日） 
　　亞姆斯特丹電基夫電稱烏克蘭陸軍總長下令解散黑海艦隊（二十六日） 
　　倫敦電公報局發表公報云英政府雖不負義務已備發俄國公債利息至三月三十一日止此後不再發給英法兩國宣稱俄國今握權之員取銷前政府之債項義務不能不摇動國際公法之基礎此項義務仍須俄國負之云（二十七日） 
羅馬電公報云上星期内被沉載重一千五百噸以上之商船三艘（二十七日） 
　　巴黎電公報云上星期内被沉載重一千六百噸以上之商船一艘一千六百噸以下之商船五艘（二十七日） 
　　紐約電今日桀塞城某軍火棧熛毁二哀克（英畝名約華六畝）内之房屋無一完整紐約　亦爲震動業已拘獲有縱火嫌疑者一人（二十六日） 
[公電]  
　　段内閣之通電各督軍省長都統鑒前奉效電祗增慚悚祺瑞兩僭揆席奉職無狀乞身思過以謝國人屬以聘老引疾乃蒙大總統不遺故舊車騎親臨寛其僨轅之愆責以負重之任自維蹇劣再駕何堪前席屏營不敢拜命重勞大總統刪日電諭各省遂致同袍諸公責言之來祺瑞誼屬軍人素明與國休戚之義公家之急理不反顧且追隨我大總統者逾卅年道義相期安危宜共而諸公又皆患難骨肉之交今日元首宵旰憂勤諸公協恭康濟瑞獨退避夫豈人情而所以未敢受命者良以方今時局艱危益甚區宇未安邊警又告返諸扶持之義慚無安緝之方審愼遲回量而後入者深恐上負國家下負友朋昨日祇承明令仍以國務總理重任相畀再事隱惜殊負深知已於本月二十四日就職惟念國家多故邊患憑陵誠宜舉國一心捍固吾國前此西南各省挾持意見破壞和平昌言自主獨立不奉中央號令情感理諭筆舌俱窮而維持國家統一責有所在必不得已然後用兵迄於今兹戰事未已勞疲士卒苦累人民私室深思惟冀西南各省誠心悔禍降心相從鑒大勢之所趨見危而知所懼悉除偏私悉遵命令則兵氣銷於一旦籌邊之略端賴同心揚聲威於埠外蘇困窮於國中禦侮防邊豈非大幸惟於時局未定以前所有前敵將帥仍當振厲士氣迅赴事機稍有疏虞難　支蔓轉於促進和平之局有所阻滯是不得不加意審處實力進行者也祺瑞過承大總統知遇重以諸公厚愛勉竭棉薄負兹責任知所不周力所不逮尚祈諸公以時匡襄俾免於戾國家幸甚瑞幸甚祺瑞印 
[要聞一]  
　　西報之西比利亞亂事消息字林報二十日哈爾濱通訊云西比利亞全境電報交通今皆由過激當管理故海蘭泡（即白拉戈凡斯成斯克）近發生之事其詳情多爲過激黨阻止不許外傳惟零落不全之消息仍陸續洩漏於外今取各方面所得報告彚合察之雖東鏻西爪然事實之眞相亦可略見一斑海蘭池並非在阿穆爾鐵道幹線所經之地另有支線相通其接軌處爲亞歷錫夫斯克距海蘭泡約五十俄里地位適中遂成要鎭當哥薩克兵佔領海蘭泡時紅衛隊紛紛出奔羣集於亞歷錫夫斯克斯時過激黨西從赤塔東自哈巴羅夫斯克與尼古爾斯克派兵來援而以亞歷錫夫斯克爲根據地焉援兵旣至而附近鄕人亦來附合估計進窺海蘭泡之衆不下五千人哥薩克雖抵禦甚力且得白衛隊之襄助　人數無多究嫌寡不敵衆故損失不少卒乃棄地退走紅衛隊一入鎭内即洩忿於軍民所有大商舖概被掠搶一空而殷富人家亦被侵入見物輙取著名數商舖不獨被刦且被焚燬今所餘者僅牆壁而已俄人之戴潔白布領者過激黨見之最爲仇恨而曾受敎育之俄民偏喜戴之故遇害者内多曾受敎育之人聞擁有百萬鉅資之富翁二一爲經營航業與開辦麫粉廠之商人一爲礦商皆被殺死其他生死不明者尚有多人過激黨入鎭後首先開釋哥薩克兵所拘禁之黨人並佔據各公署與國家銀行及公共場所所有行政官吏巿政議員及銀行職員等咸挾重要文件珍貴物品奔入黑龍江中國境内以避其兇燄焉前由海參崴派出之水兵其職務專欲没收泊於黑龍江口岸過冬之商船者今竟如願以償如外人不加干涉則開凍後黑龍江之航業將盡在過激黨掌握中矣此事尤有一層危險爲協約國所未可輕視者即商船裝置武裝不難裝載過激黨大批兵士上駛松花江而達哈爾濱是已如欲阻其上駛則駐中國重兵於松花江口並派砲艦數艘巡邏江面檢查船隻不使往來於黑龍江各口岸與哈爾濱間之江輪裝運軍火斯爲必要之舉矣海蘭泡日僑顯已喪亡數人日僑營商之地原高懸日本國旗但仍不免於侵掠之禍過激黨於此全不尊重日旗日政府若加兵於過激黨誠不患師出無名海蘭泡今爲過激黨所有質言之過激黨已爲西比利亞之主人且有多數軍隊爲之後援白衛隊若無協約國勁旅之援助而欲與之相抗則直不可能之事耳西比里亞情形將愈趨愈惡蓋過激黨以金錢供給農工衣食無憂農工有此供養自不願操勞工作而此項金錢則從中級社會敲索而得者也滿洲里與赤塔間之火車今仍仍未許通行在記者觀之西米洛夫之停駛火車實非必要其故則以華兵現駐於滿洲里車站以東數俄里者兵力尚足當能嚴查東行之火車過有軍械即没收之也 
　　字林報二十七日哈爾濱電云白拉戈凡斯成斯克（即海蘭泡）難民紛紛抵此多屬狼狽不堪當道已設局開賑難民述及過激黨之暴行謂平民被殺者二千餘人其中有孩童爲亂民撕成數片愛揮與庫頁華員現亦從事濟助難民據近由海蘭泡逃來之人聲稱黑龍江汽船公司董事部預料過激黨將佔用汽船已將所有之船約四十艘或售去或租出某美國商行亦得數船將懸美旗駛行目下黑龍江航權僅中俄兩國人民有之美人是否亦得有此權今未確知波格拉尼區拉電稱烏蘇里哥薩克兵由司令加爾米柯爾氏統率聚集該處决議保救國家扶持國會海參威之愛格希爾地方工人罷工數逾二千要求每日工資加至十二盧卜目前工資每日由四盧下至十盧卜不等銀路當道因出口貨運費方與南滿鐵路互相競爭不能允此增給工資之要求 
　　又二十八日哈爾濱電云伊庫資克與赤塔之過激當首領下令召集一九一四年及後此數班之預備兵俄民順從哈爾濱陸軍委員之命投効遠東軍團者頗多西比利亞臨時政府之員數人近自土莫斯克抵此者今已往北京此行與設立臨時政府於哈埠事有關華軍總司令已赴吉林募兵以固滿洲邊防當道現擬將形跡可疑之人及不能說明因何來哈之充分理由者一律遣出滿洲此舉之發生蓋爲執行部長華爾福維臨氏被人暗殺盜案日多而退伍兵多不願協助救國之故前數日内已有數人由執械之隊伍押至邊界 
[段内閣實現後之狀况]  
　　第一次之國務會議 
　　閣員消息之種種 
　　參陸處移院後之情形 
　　二十六日爲段内閣第一次會議之期上午九時張遠伯秘書長首先到院段總理亦於十時到院各部總長除急欲求去之王叔魯尚在假中之江翊雲外餘均到齊於上午十一時照常開議首由段總理報告組織新内閣之意見實極望不更動一人以省手續繼由某總長述王督魯决無留意段總理乃與諸閣員磋商繼任人物决定請張遠伯秘書長赴津與某派要人磋商再行定奪最後曾概括討論政務進行方法至十二時卽宣告散會各部積案均未開議又一消息二十六日爲段氏組閣後之第一次國務例會其議案除段總理自提一件之外並無重要者（一）爲段内閣表示對南之方針及徵求閣員意見大致謂和戰政策須俟克復長沙後再定辦法屆時須視南方對待中央有無誠意爲最後之標準閣員一致贊成（一）簡派海軍總司令案未决一說已定人（一）續議陳陜督電懇中央代借一百五十萬元擬由中交兩銀行磋商俟有成效再行電復陳督（一）呈請總統簡命陳世傑爲陜西陸軍第一混成旅步兵第二團團長之件議畢後由曹潤田總長赴公府晉見元首報告一切又一消息二十六日之正式議案爲財政部提出之製鹽特許條例案因王總長未到未能開議此外則有外交陸軍等部所擬之邊防計畫討論毌果尚無具體辦法 
　　段内閣成立後閣員問題連日均有所傳據二十六日閣議除江司法請假未到只王財政一人不列席亦足見閣員去留之一斑司法一席段總理仍主張江君銷假視事惟江君能否聽從尚不得知如江君必不銷假則以董康繼任而財政一席梁燕蓀確不欲於此時登台段總理因王叔魯之去留未定亦未有所表示惟聞某要人曾勸段氏不必兼攝蓋恐軍事倥偬之際稍有不安反貽令名污點故段氏亦有不兼攝之意二十六下午張遠伯赴津一說謂往謁梁燕蓀一說謂往見徐又錚然其出京爲財政總長問題則不容諱並聞張君或且往勸江翊雲回京銷假總而言之張君回京後或有下落云云又一消息云段閣閣員雖大都仍舊而王克敏氏則必欲藉此下台雖經兩次挽留而王氏兩日已不到部二十六日且不列席於國務會議其意之堅决可知二十 
六日合肥特請總統代爲挽留亦恐未必有效因此外間對於財政一席遂生出種種之推測除梁士詒之說大家均認爲難成事實外有謂合肥自兼而以吳鼎昌爲次長者有謂以徐樹錚爲次長者關於徐樹錚次長之說又分爲兩相反對之新聞其一據新民通信社消息謂徐樹錚次長說本社分路剌探實未有此種消息其二據新聞編輯社消息謂所得各方面報告似徐樹錚氏與財政之關係大有益形密切之勢而二十六日張作霖更有電來主張財政非總理自兼不可此說如果實現則爲次長者不外徐樹錚等數人云云上述兩消息適相反對益見財政一席實未定人至司法一席據某方面消息江庸近對人言皆謂極願爲合肥帮忙似假滿後當可復職但彼時仍須視法界之形勢如何倘大家不爲總長帮忙剛總長雖欲爲總理帮忙亦終不可得耳 
　　參陸辦公處於二十五日移至國務院聞段總理於二十五日在西花廳面諭靳翼青綜理其事一面在公府春藉齋參陸辦公處之檔案由元首留參議及委員二人暫時保管擬於日内分别運往院中約下星期方可完全撤銷至各處臨時軍事費用原來均由參陸辦公處經手發給當段合肥未就任時元首曾諭王財政總長籌撥一百五十萬元以便應付各路請欵當時王財政總長無欵發給至前日段總理接任後此欵尚未籌到二十六日閣議後段親批參陸辦公處經費由財政部速撥一百萬元務於五日内籌齊以便發給前敵軍費王總長得信後已分别向各處籌措矣此外公府事事處長師嵐峯於（二十五）夕發致蒲圻張總司令行營電一通略謂參陸處徑日移院前敵軍報嗣後逕電該處不必再由公府轉達特聞等語同時師處長又電南昌軍署轉張檢閱使謂參陸處由府移院嗣後關於特呈元首之事事要電請致本處代爲轉達等語頃據某要人消息國務院參陸辦公處二十六日上午十時左右曾召集第一次軍事會議列席者爲靳翼青將軍段香岩總長廕午樓總長師嵐峯處長陸秀山次長張博齋次長崔局長龔參事及處内辦事人員等五十三人密商此後對於軍事進行計劃段總理因届時出席閣議故未列席并聞該處因處員現已增加原有之會議廳不能敷用由段總理飭潘庶務科長趕將院内西廳修理作爲該處新會議廳日昨業已動工聞參謀總長廕午樓昨已提出辭呈據聞廕氏此次辭職内幕中確有特别原因可望元首批准參謀次長近亦稱病擬即辭職向來參陸辦公處之事務多由陸氏處理二十六日陸勉强一到至主持一切已由合肥傳諭以靳雲鵬爲主任矣又聞參謀總長廕午樓現萌退志恐難挽留將來有繼任希望者厥爲靳翼青其參謀次長陸繡山更動與否目下尚無所聞云 
[李徐之往來電]  
　　奉軍入關徐樹錚二十日致電蘇督李　竭力疏解已誌二十五日本報兹更覔得李純答覆徐樹錚之梗電及徐再致李之徑電並誌如下李純電特急天津轉軍糧城徐副司令鑒仁密讀文咸兩電知老弟爲奉軍援應兩路受雨亭督軍之託親臨指揮爲國宣勞不辭况瘁臨風懷想正切欽遲兹接號電遠承慰問舊雨情殷開誠相示語出肺腑皎日可指疑霧俱銷兄雖至愚詎不感悟前者倡設調和原非一人私意特以救國救民心急意迫遂奮垂耳忘蠢駝之無備旣招多口等貊稽之自慚當是時也金蘭至好袍澤舊侣亦多指摘謂有他傷憤憤之情豈惟吾弟此皆愚拙自致不敢怨人敢怨弟乎至於兩兄雖未謀而公才公望夙所傾心前以急欲見誠致文字不檢事過以後輙已忘懷北洋團體尚慮不圖甯以細故稍生芥蒂邇者北來風說謂奉軍駐徐滁徐爲蘇屬滁近密垣報紙騰載謡傳蠭起中外人士頓起恐慌部下將士不免猜慮兄以兩師豪爽老弟公忠磊落光明相信有素况我輩日以固結團體相勸勉兼之前方正在吃緊豈肯自生破壞以遂其同氣自戕尤無是理特以羣疑紛起驟難譬曉因以一電詢商中央嗣准電復叙述甚明即經傳示各界皆已釋然於胸今荷大敎益袪衆惑自兹以往流言蜚語彼此洞燭無隙可乘匪惟團體國實賴之臨岳甫下國難未已旋乾轉坤正待芝老吾弟智勇卓越恒流偉烈豐功得時則駕兄雖不敏願共勉之承敎各節一一如命塞上春寒諸希珍衛軍書有暇時惠玉音李純梗印 
　　徐樹錚電飛急南京李督軍鑒仁密梗復開誡相示當經轉致同志釋其前疑吾輩同伍之士艱苦迭嘗雖事任所寄名位漸隆而眷折情懷今昔何殊當兒時游衍嬉戲相從忤則硯前檠後遥作白眼或且揚茶擬墨以張威怒一語旣釋相視而笑連臂歌蹈不復知有前事彼日所謂赤子之心即今日所謂英雄本色吾輩相喻無言更何讒間之能倖入也第二路援隊兩旅已與子志兄商定暫駐臨城韓莊及宿州固鎭一帶相機進止第一路援隊兩旅不日開拔頃仲珊兄催速南下弟當躬率赴漢並恊進知念附聞樹錚徑 
[攻取長沙聲中之戰報]  
　　電令速取長沙參陸兩部二十六日發出重要通電一道致曹錕王占元杜錫珪張敬堯張懷芝吳光新等前敵將官原文如下岳州一役我軍戰績極優惟迭查各方報告情况逆軍於陣地深溝固壘并用鐵絲網爲防禦線設備頗周故戰時傷亡將士數復不少現在軍聲旣振長沙方面利在急攻否則敵援日增敵防愈固攻取益復費力望即互相聯絡乘勝直搗迅竟全功仍將進攻前形隨時電告參陸部宥叩 
　　曹電之攻岳情形從某方面探悉曹錕於二十四日電告南軍自岳州敗退後情形云頃接第三師吳師長禡電稱職師及各旅由岳開拔今日佔領更林橋火磯頭黃沙街長湖大荆街一帶之線沿途各村鎭居民逃避一空究其原因係逆軍退却時拉夫搶掠造謡恐嚇故致各處居民驚慌畏避慘苦不堪師長已沿途張貼佈告剴切曉諭以資維持地方現狀兹查叛逆退軍正在湘隂新開巿長樂街一帶收集潰軍整頓隊伍其河夾塘歸義新巿等處各有逆軍一營之譜在各處拉夫搶掠居民不堪其擾并探得長沙自三月十八日閉城至今未開已令各旅於明早由宿營地分途向河夾塘歸義新巿長樂街方面搜索逼進期使該逆等不得整隊返攻探查平江方面逆軍業經被繫敗退又據岳州紅十字會及紳商僉云逆軍前後陣亡官兵迭次運過岳州及覓地掩埋者共有六千數百名等語并據各旅報稱各作戰區域逆軍遺屍於山坡路側者尚多約計不下三四千人之數已囑紅十字會分途前往查尋掩埋等情除仍飭各師旅積極進行並將克復地方妥爲維持外謹此電聞曹錕敬印 
　　湘省二十六日之戰訊北軍旣已分途進攻長沙前敵戰訊如何極爲留心時局者所注意頃據某要人傳出可靠消息曹仲三司令最近有捷電到京報告湘隂業已完全克復（湘隂距長沙百二十里）前敵各軍尚在前進則二十六日軍隊當能行抵長沙附近地方如譚程仍不退城必有激烈之戰鬭至某報謂湘潭（在長沙西南）業已克復政府尚未接到此項報告又聞譚浩明程濳等以長沙軍力薄弱自願退出省城磋商和議一節已誌昨報兹據某君切實調查南軍確有此項表示并聞其退駐之處係以衡州爲根據地但政府之意則謂譚程等如一日不實行退出長沙前敵各軍一日仍須前進蓋恐其以口頭退出長沙爲緩兵待援之計也 
　　川軍東下之警耗唐堯繼自攻陷川省之後近聚重兵於重慶將欲東下先陷宜施（宜昌施南）圖規武漢聞唐氏近已派定顧品珍爲總司信以其下即趙又新葉荃黃復袁祖銘四人各率一混成旅每旅兵力約四千人左右中有滇軍亦有黔軍旬來已集中重慶並勾通鄂北一帶黎（天才）王（天縱）餘黨爲鄕導準備東下宜昌朱旅長廷燦先已來電告急而王子春督軍曹仲珊宣撫使連日亦有一敬（二十四）電兩有（二十五）電諭及鄂北籌防事宜王電則以鄂軍無可調防宜施請速新編兩旅南下而曹電則請逕調奉軍兩混成旅前往云云又據公府某要人傳述鄂督王子春於二十六日午有一萬急密電到京確係報告唐繼堯業已率領重兵由四川夔州進窺宜昌朱廷燦孤軍駐宜實難抵抗請示辦法元首披閱後比即移交國務院參陸辦公處核辦又據某軍事機關所得宜昌電訊謂唐繼堯率軍進攻宜昌其前隊業已行抵鄂境宜昌方面居民聞訊驚恐異常云云證以王子春督軍之急電則唐氏攻宜昌之說已成事實矣 
[張敬堯督湘命令發表之經過]  
　　此次張敬堯率師攻湘外間本傳其有督湘之願望日前岳州克復曹銀曾有電到京催請即日任命政府曾有照准消息但總統方面因尚在猶疑故未決定迄至合肥組閣以後曹錕又有電報到京催促發表其電中有請提前發表以資鼓勵等語因是段總理於二十六日即飭秘書廳將任命張氏爲湘督呈文即日辦就本擬即行發表旋因張秘書長赴津故遲至二十七日下午四點由張秘書長送府蓋印五點後張秘書長帶出即交印鑄局至湖南省長一席仍屬之譚延　譚未到湘以前當然以張兼署云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北兵圍攻長沙消息（漢口通信）]  
　　北軍今已實行棄其復岳議和之說而擴大其辭曰攻破長沙後議和張敬堯有湖南督軍之希望今亦棄其四省剿匪司令之根據地將徐州隴海之兵全行調漢輸往岳州一帶增加兵力現征湘軍共分三路曹錕張敬堯由岳州平江進攻爲中路張懷芝由萍湘銅鼓進攻瀏陽醴陵爲左路吳光新由石首公安進攻澧州常德爲右路大有一舉踏平湘省掃清西南之態往者西南申言會師武漢今則北北軍言會師長沙矣然北軍以十萬之衆費數十日之久始得一區區岳州今以十五萬之衆進攻長沙長沙能否一舉而得尚難言定即令可得長沙而照段内閣素日用兵宗旨欲盡平西南之粤桂滇黔蜀恐亦不易也現譚浩明程濳等聯電請粤桂滇各處遣發援兵唐繼堯已派有顧品珍一師由巫山沿江而下進逼宜昌其前鋒已到巴東與黎天才聯合躡吳光新之後陸榮廷維持西南聞又將發兵援助以固西南門户北軍方面現有曹錕三個混成旅張敬堯四個混成旅又一師在平江新牆汨羅源一帶開始攻擊吳光新即由戰勝公安石首之旅長朱澤黃帶領本部外增兩個混成旅由關山塘晃湖等處進攻華容澧州張懷芝之第一師第六旅業到江西銅鼓近瀏陽邊界二十三旅及安武軍三營由萍鄕之萍長鐵路進擊現已至淥水茅坪一帶衝突據言各路集齊即下總攻擊之命令惟岳旣爲北軍所得省垣自難固守長沙之下固意中事特不知長沙下後戰局又將何如耳 
[北軍克岳後之戰訊（武昌通信）]  
　　北軍入岳城後南軍復返攻擊激戰至二十夜全軍始向湘隂敗退北軍克復岳州之局於是方爲確定觀於曹錕通電報告克復岳州詳細戰况遲至二十日始發即足徵十八九日兩軍尚在相持中也曹氏於南軍回攻岳城之戰鬭絶未提及然其事實頗昭著如張敬堯於二十一日下午抵岳尚以戰鬭未已在城陵磯停留一日至二十二日始至岳州因城中官暑焚燒殆盡現聞以城外車站爲行轅俟將前提督署修好再行入城張到岳後即集中級以上各官開會商議進行事宜並宣布奬勵軍隊撫卹傷亡等事仍决定分三路進攻各路軍隊支配已妥因第三師長吳佩孚受傷所部亦傷殘過甚特以第十一師長李奎元督率所部爲中軍指揮接代吳師刻李師之各團營已由蒲圻崇陽陸續馳抵岳州一俟到齊即向長沙施行總攻擊又聞張到岳後所下調度各師旅命令係以第三師全部留守岳城以直軍第一四兩旅扼守臨湘之右翼第二旅守城陵磯第三旅守左翼另派第十一師之兩團爲右翼出攻隊以十五師張團長品三協助又以第七師之田吳二旅爲正面出攻隊以該師補充第二旅爲後方之警戒以直軍某補充旅向左路出動並令十八師之三十六旅及安武軍陳德修部下之十五營速行猛進會合圍攻平江之第七師一部掃清敵蹤（按據他方面報告平江縣城已於二十一日攻破故第七師大隊由岳州平江交界之詹家橋移至岳州）又日前攻入沅江之第一旅係吳光新所部張敬堯已抽調十一師之步砲各一團前往助之進取常德 
　　前紀曹錕所部各師旅已不堪再戰實屬言之過甚聞曹部以第二混成旅死傷最多約共折去一團有餘其原因係由十九夜在岳城附郭某地被南軍所圍適往援之北軍由臨湘横出邀擊誤以該旅爲桂軍復將夾攻致受傷最甚其次爲第三師死傷有三千餘人然該師有補充旅仍不難即補足額據確實調查北軍於十七日以來與南軍爭奪岳城至二十夜止各師旅死傷共有八千餘人吁此即三十萬元賞金之代價也現觀張敬堯之調度對於曹部係專令主守然據前敵消息二十一夜直軍第五旅長張學顔與第一旅長王承斌仍各率一混成團爲先鋒隊直向托壩進攻新牆與韋學昌林修梅所部約七八營乘夜在西龍口激戰南軍扼守山頭架砲以守張旅之第九團衝鋒襲攻激戰半宵彈如雨下北軍以道路太生未能前進戰至拂曉抽換第一團長龔某帶隊向前衝鋒再接再厲戰至二十二日十時餘左右兩縱隊横出兩旁中翼接應一隊攻擊尤猛至午後二時將該山佔領奪砲五尊南軍死傷三百餘名北軍傷亡只四十餘名該山距新牆僅八里旣入北軍之手攻克新牆之期必不遠也 
　　又軍界消息吳旅長新田已率所部進佔湘隂之紫陽店似此節節進逼或能一舉而下長沙亦未可知聞有近自長沙來者云長沙城内外商民現已遷徙一空譚浩明因長沙無險可守魯皖各軍又由醴陵瀏陽合圍擬即退守衡州俟滇川大軍東下再圖進取果爾則湘垣攻克之報又在目前矣 
[湘中恐怖之狀態（長沙通信）]  
　　湘省連日所得前敵軍情岳州確已爲北軍所得省垣人民頓呈惶恐之象以爲岳旣不守長沙乃四戰之地亦决不能保於是紛紛遷徙避難者甚多然於此時忽又得一種好消息即南北又有和議之說是也其原因以克岳議和爲北軍預定政策且鑒於外交風雲日形緊迫中央已無餘力兼顧况南軍雖暫時失敗而粤桂援兵目前正有加無已月初旣有生力桂軍十餘營抵岳其粤省援軍十六營亦日内可開至前敵故欲藉此勝利暫作收科此北方提出和議之本衷也 
　　至聯軍方面則以戰事反覆無常最後之勝利亦無把握且外交日急尤當彼此同心共禦外侮故亦願稍爲讓步濟此時艱此項問題究竟能否就此解决尚不可知但頃與某要人晤談則謂此次議和或能成爲事實所持理由以張作霖軍隊旣已南下其目的頗不明瞭而曹錕與張敬堯王占元之意見又不甚合内幕之團結旣不甚堅而又須防範他勢力之侵入此亦一種至大之原因也目前所最可注意者則爲北方之暗中活動如某某所派之陳復初朱澤等及湯薌銘舊部之江元鋆輩均已密布黨羽於長沙將謀鼓煽聞陳朱江所布人數甚多譚月波迭據探告後即已特别戒嚴晚十時以後即斷絶交通並已恢復軍警檢查所對於往來行李無不嚴密檢查即各客棧旅館亦由軍警按日查察以防不測長沙日來之所以如此驚惶者此亦爲原因之一種焉自南北羊樓司大戰以後即已謡傳蠭起或謂岳陽將不守或謂北軍若何精銳南方新敗之師斷難與敵甚且謂北軍不日即來攻長沙以致一般商民甚爲驚恐現聞此種謡諑半爲事實半係北軍間諜所爲且有南軍受北軍運動暗通消息者前此南軍屢屢失利即緣走洩軍機所致昨經程頌雲總司令及趙炎午師長先後緝獲此項間諜二十餘人業已一律鎗决矣 
[奉天之軍事雜談]  
　　許芝田司令率師入關一事聞其所部不盡由圍内調來者尚有馬二營一營步兵四營同行者有新任旅長王良臣帮統一行入關南下 
　　奉省擬編六混成旅除蔡閣忱一旅由警備隊二十九師抽調已經開入關内其編制完備者爲鄒雨田一旅闞子貞一旅梁朝棟一旅未完全者爲鄭殿璽一旅王良臣一旅並聞王氏一旅由巡防原有兵隊之外添募尚易著手日内即可完備至衛隊營長朱玉書在營口等處所招軍隊亦即編入此旅朱氏卽爲此旅團長一俟招齊此旅卽行成立 
　　至日前已編成之三旅團長尚有更動第純爲轉任問題以此易彼而已此三旅中除第二團有警備隊兩營外其餘均由各縣募集計爲海城撫順義縣興城黑山（新立屯）新民錦縣北鎭本溪已經募齊分編入三旅六團以内其募各縣警長轉任營長者爲海城孫興武撫順蕭國慶黑山穆椿本溪孟文清馮舜田等募兵即以爲營長者爲葉景荃等數人 
[關於奉軍之近訊]  
　　天津函稱近日駐郎坊之奉軍已逐漸減少其開往地點詢諸該軍長官亦不明答惟聞此後恐無奉軍再行開來該地者至其到漢口後之奉軍聞已經王鄂督派員妥爲招待現暫駐劉家廟云又濟南車站通信云奉天陸軍混成旅旅長任國棟及本旅第二團團長張廣漢帶本團第一營全營目兵由津專車二十六日午後三點半到濟四點半去徐州又混成第三旅二團二營營長明至堂帶本營目兵一營騎兵一連由津專車午後四點半至濟五點半去徐州 
[皖省近事]  
　　皖省議會昨日（二十五）已正式開議首報告上次閉會後所收各處文電次推舉各股審查員今日提議倪嗣冲咨交與日商（即中日實業公司）森恪訂立合同關辦銅官山礦案並宣布外縣請願各案 
　　皖垣近日時疫流行（卽天花肺炎等症）官廳已設法預防以免蔓延惟外人遷避者甚多如中日實業公司日人及聖公會敎士均離皖而西醫院亦因之停診矣 
　　英山縣亂事發生後與英毗連之六安霍邱霍山等縣均先後來電告急惟英山電線早被砍斷已兩日不通消息矣 
　　英山縣之自稱護國軍攻入縣城實係一掠而去商民損失頗巨省署先後據該縣商會及太湖縣知事電禀大致相同詎該縣李知事於二十三號又來電請兵以防回竄聞省公署接電頗滋疑竇以據太湖縣電稱匪軍佔城刦署案情重大與該知事所陳兩歧已飭該縣將變亂情形查明詳復矣 
　　太湖縣知事黃中前因所謂護國軍壓境頗爲驚惶一再電省告急嗣以駐省安武軍第六路一二兩營開抵縣城所有官兵全副武裝直往彌鎭進剿該知事乃自誇大電報省署謂於匪軍抵境時余即設種種疑兵維持地方以故不得逞志城池得以保全云云刻聞護國軍業經官軍擊散仍竄回鄂境矣 
　　鄭大鵬由河南固始縣率衆攔入霍山縣後闔城恐慌幸即隨向鄂境退走現聞駐紥六安王傳祿營長已帶兵抵霍民心稍安並經倪督軍咨請鄂豫兩省撥兵會剿矣 
　　含山縣亂事已平縣知事張作桂刻正籌辦善後惟張陳報省署不言彼自散去乃極言會同周哨官率兵克復之功且請咨明督軍將周從優奬叙自請議處聞黃省長大不謂然特嚴詞申斥矣倪嗣冲現以軍隊不敷分佈擬添募新兵八營其餉項由鹽斤加價内核算惟皖人對於鹽斤加價反對甚力惟未識能堅持到底否也 
　　皖南馬鎭守使以皖省各屬亂事蠭起昨特在行署會議剿辦計晝並請政務廳長安慶道尹列席與議 
　　省垣自合霍盱來天舒壽鳳英含太等縣警耗頻傳人心浮動謡訯繁興馬鎭守使爲維持治安計特下戒嚴令異常嚴密聞水陸警廳長劉道章程炎勲等因倪督軍電召赴蚌昨已首途不日即可遄返并聞水警廳長有順道巡視下游防務之說 
[南昌通信]  
　　張使之出發軍隊之布置 
　　張懷芝檢閱使原定二十二日移節樟樹嗣因連日天雨改期二十三日啓節已紀前報張使忽於二十三日黎明催促隨員衛隊冒雨搬運軍用器品及行李什物下河即日起程是日軍警政法各機關長官曁簡任薦任各員紳商各界領袖均冒雨至滕王閣鵠候歡送張使軍警列隊河干沿途戒備甚嚴交通斷絶迨官兵均已下河直至夜八鐘時未見使駕賁臨於是衆相探聽始知張使正起行時陳督軍乘輿忽入再三挽留遂邀張使偕至督署陳督旋設讌祖餞並留在署下榻長夜暢談籌劃軍事副官處遂卽電話通傳軍政各機關謂張檢閱使是夜在軍署下榻准明早（二十四日）八時啓節與送人員一概先至滕王閣齊集以免參差軍警均須先兩鐘至河干列隊伺候迨至二十四日黎明五時十五分張使乘輿出城登舟陳督軍即隨送上船坐談片刻陳督甫一上岸張使概令開船其護送者戒嚴司令第二十四旅旅長岳兆麟第三混成旅旅長陳光逵副官長岳世傑參謀長李竟蓉軍法課長席鑅副官那瑞興等均護送登輪南新二縣知事出水護送至巿止其省長及各櫗關紳商領袖聞信飛馳趕至河干而張使乘坐之船則已離岸戚省長卽向船拱手隔水致意而已張使倚身窓外回拱而别所有歡送人員因其時過早多未趕上張使曁隨員乘坐之船皆大官板共十餘艘用振鷺小輪拖帶上駛張使坐船鋪設極華麗其衛隊一團砲兵一營機關鎗兩連概次等板船共六十餘艘用臨安長虹長發三輪拖帶上駛張使携帶巨砲十餘尊彈藥數百箱其餘軍用品物甚多張使擬在樟樹暫駐一二日即遵陸赴萍指揮督戰所有萍株第一戰線有改退宜春消息以上高爲大本營進攻醴陵平江與曹錕張敬堯軍會合其改樟樹爲第二線巿爲第三線大本營駐上高足以控制四面所有樟樹對岸一帶駐紥軍隊縱横三十餘里其張使臨行時與陳督會商以贛西萍鄕蓮花修水銅鼓武寗萬載等縣劃爲特别戒嚴區域業經張使陳督會銜呈報參陸辦公處查核矣此次張使出發所有人員除軍需處長朱增軍法處長陸榮棨暫留南昌辦理後路防務事宜外其餘各部分人員均全體隨節陳督又加派諮議蔡幹卿承啓官趙文光十二師參謀長南宫象樞三員護節張使臨行時又電調山東新編混成旅唐天喜所部全旅來贛協防又調湖口電雷四大隊前往宜春助戰電雷敎練所所長宋鴻恩奉調後即組織隊伍每隊四十人携帶水雷地雷各二千餘具由湖口前往袁州出發其日前開來魯軍駐省第一混成團上官建勲所部全團曁日前新拔駐潯之第二混成團戴春成所部全團均令開赴宜春前線戰鬭張使以上官建勲戴春成二團長饒勇善戰故調任第一線云 
　　據聞第二路攻湘軍隊第一線之左右翼（一）以蘇軍第六混成旅張宗昌曁魯軍兩混成團所部爲左翼（二）以贛軍第十二師二十三旅張之傑及贛西步兵第一團李定魁所部爲右翼（三）以皖省安武軍李傳業所部之十五營魯軍第一師二旅張克瑶所部爲中路所有魯軍第一師之第一旅潘鴻鈞所部全旅會合其他魯軍由上高進攻醴陵平江控制四面會合曹張軍隊包園長岳 
[九江通信]  
　　張懷芝率第二路全軍出發聞將另調唐天喜一旅填防九江南昌 
　　山東新軍第一團已於昨日（二十五）開赴南昌今日運輸完畢九江現無魯軍 
　　今午（二十六）華大輪船又載來第二路軍衣及子彈等件有兵士數十人護送聞准明日運往南昌 
　　第二路總軍法處長陸榮棨定明日啓節赴省今晚吳帮辦特在鎭署設宴祖餞並雇請伶人演戲以娱嘉賓 
　　第二路總司令電令湖口電雷敎練所長宋鴻恩速組電雷隊携帶水雷地雷前往宜春分撥左右翼助攻長沙宋得令後卽組四隊每隊四十人已電知江隂（該處敎練所歸湖口節制）派人携帶電雷前來卽日由湖口出發 
　　馮玉祥在武穴商會宣言謂余始終主張對於南北兩軍均不忍同室操戈自相殘殺 
　　湘代表劉彦由第二路總軍法處送交九江縣署看管聞縣知事汪慈蓀逐日派護兵二名輪流監視夜間則添派警備隊五名看守以防意外 
　　此間工部局今日召集各機關討論防疫辦法謂中外宜合組一病人收納所以防肺疫流傳將來如果疫症發見即組織驗疫局 
[通崇海泰商會之呼籲]  
　　請取消土布假免稅辦法 
　　江蘇通崇海泰總商會爲各布商不承認財政廳假免稅辦法具呈國務院曁財政農商兩部請求提出院議解决文云爲呈請事案照土布免稅一案前因江蘇財政廳違背院議扣留布船業於三月十日電請查辦在案三月十五日准南通稅務公所函開奉江蘇財政廳長訓令奉部核准限制免稅四條令行遵照辦理等因函請轉飭布業各商遵照等由到會准即通告通海兩縣布商一體知照去後三月十八日據通海布業公所全體布商代表姚秉銓范寅官莊渠程明卿等陳稱土布免稅三年一案轉奉廳令呈奉財政部核准限制免稅辦法四條通行遵照等因奉讀之下不勝駭異查土布免稅由財政農商兩部提交國務會議議决通行救國大計何等鄭重果有取消不得已之苦衷亦須經過國務會議議决通過定期實行方爲正辦乃江蘇財政廳胡廳長以詐術欺人名曰限制免稅實將院議根本推翻商民雖愚斷難忍受此不能承認之理由一也限制免稅第一條内載眞正貧民自行銷售之布疋等語貧民織成土布入巿求售向不徵稅向無本境區域之限制眞正貧民以何者爲標準以天下本無之事裝點條文朦上欺下此不能承認之理由二也限制免稅第二條内載貧民自運以三十疋爲限等語貧民拘布入巿賣與布莊向無疋數限制天下豈有眞正貧民自運土布一二十疋至百里千里之外銷售者以天下必無之事故入條文巧言亂政如果貧民所售之布有三十疋以外不肖司扦又可藉以敲詐政府體恤貧民之初心果如是耶此不能承認之理由三也第三條捆上無貼有商家牌號者旣無貧民自運當然有商家牌號又爲天下本無之事至各種絨頭繩手製品旣無大宗出産并且向來無稅而亦訂入條文定爲免稅以此巿惠問將誰欺此不能承認之理由四也總之政府失信於人民已經不可而况以假免稅欺騙人民尤可怪者已經塡發之免稅單行至途中忽然無效不肖司扦將布船紛紛扣留致無辜商民損失甚鉅政府施行免稅有一月一日之定期卽使取消亦應有一定日期之宣告免稅單根據院議豈有中途無效之理口岸釐卡扣留布船一案胡廳長故問疋數若干豈自已刋發之免稅單中途可以無效現在之限制免稅辦法有追訴旣往之能力耶自歐戰發生南北爭議兵連禍結已七載於兹土布免稅爲促進加稅裁釐之一種計畫體恤貧民尤爲餘事伏乞會長鑒核轉呈國務院財政部農商部顧全大信仍照免稅通案施行不勝迫切待命之至再際此花紗價格日昻商店買存布疋不能不運應請稅所暫行記帳靜候中央解决如不獲命則是不能裝軍計惟有停止買布而已合併聲明等情到會據此查各該巿商不承認假免稅辦法四條提出抗議又因花紗巿價日昻買存之布急於起運請求塡發稅單暫行記帳由本總商會擔保一面呈請農商部財政部提出院議解决並取消假免稅四條自是正當辦法除函請南通稅務公所電呈江蘇財政廳凡布商報運土布塡發稅單暫行記帳以維現狀外理合呈請國務總理大部鑒准提出院議將江蘇財政廳長所擬假免稅辦法四條通令取消仍照原案免稅三年以重院議而保威信一面迅籌加稅裁釐以資抵補不勝迫切待命之至謹呈 
[防疫聲中之蕪湖]  
　　蕪湖警廳於二十六日下午二時開防疫研究會列席者劉廳長各署署長署員督察長督察員衛生科長曁各防疫員到者三十餘人研究兩點鐘之久關於醫生報告病症一節此後有患病者經中醫診過除年老細病不計外均須隨時報告如有類似時疫者即由廳函請西醫士檢驗如中醫匿不報告查出提究云云議畢劉廳長將本埠紅十字分會送來之防没面具每人發給一個並送藥水一瓶備用 
　　蕪湖警廳劉兆麟以南京旣已發現疫症此間難保無傳染之患所有清潔預防方法亟應積極進行凡關於溝渠道路舍宇飲食各種清潔事宜及妨害衛生等事悉由該廳遴派專員多人會同區署隨時察看取締以期消患未萌 
　　弋磯山蕪湖醫院爲防範疫氣傳染起見於本月二十三日起不收外來病人留春園分醫院亦暫停診 
　　本埠第五中學第二農業萃文聖雅各諸學校刻均禁止學生出外星期日亦不出校 
　　蕪湖開往南京各公司之小輪新關早經通知停班長江各大輪過蕪時仍照常賣上水客票惟下水祗裝直往上海之客 
　　蕪湖監督徐仲謨新關稅司瑚思敦刻諭令各民船出口下水不得過金柱關其上水進口之民船不得過西梁山關俾免疫氣傳播 
　　蕪湖紅十字分會前日趕製防疫面具分送各檢疫員並公推會員十餘人分區檢查輔助警察進行 
　　蕪湖基督會牧師徐鴻藻美醫士江德日本醫士山田秀連日研究防疫事宜異常忙碌 
[紀甯垣之地方臨時防疫會]  
　　寗垣近日疫氣雖已日漸消滅然預防尚不容疏忽地方士紳爲維持治安輔助公家不及起見特組織臨時防疫會斟酌進行所有經費由各團體擔任現已禀請軍民兩署立案並聘請中西醫士商酌辦法刻已成立兹特將其呈文錄下竊寗垣自發現疫症以來設局預防原爲保護人民生命起見紳商等敬聞之下感激實深兹事屬創舉苟辦理稍形操切則人民所受之苦痛更復不可勝言查本城發見疫症之時傳聞城北一枝園地方有北來旅客數人傳染而來繼以中醫秦漢卿等相繼病殁其是否因疫致死尚屬疑似之間未能證實即使果屬疫死其防範之法亦祗能就此附近地方劃定區域設法消毒便足以絶根株而杜蔓延乃消毒僅在疫家交通限於巷内而此外無疫地方則反厲行取締他如河道官溝之污穢曲巷厠所之齷齪轉不過問庸亦本末倒置乎夫防疫之道首在防患於未然尤須調查其眞相若人民本非染疫或係癆瘵而頭痛咳血或係服毒而身現青紫亦認爲疑似之症卽行移置道旁聽候檢查待至終日無人過問是其病本不致死而因防以速其亡一般人民乃有不死於疫而死於防之歎考致病之由此疫原非本地發生故撲滅較易且傳染自北而南因氣候温和亦足以滅殺其毒性是以地理言南與北異以氣候言寒與煖異有此兩種原因寗省預防情形即須斟酌辦理乃張皇其事致使商業停滯交通斷絶而察其是否染疫而死者至今尚無確實之報告故預防之法尤不得不因地制宜妥籌辦理現在自交通斷絶以來商賈輟業學校停課紛紛遷徙一若如臨在敵而有不可終日之勢人心皇皇影響於地方治安者甚鉅紳商等以爲公家設局預防而民情轉以隔閡曷若地方籌欵自辦以輔助公家之不及而疫氣旣可濳消人民或不至滋生疑懼爰於本月二十四日假商會地方召集中外醫士及紳商學界並請警察廳衛生科長到會共同集議詢謀僉同議决各界合設地方防疫會推舉董事極力進行以輔官力之不逮並假復成倉商園爲時疫醫院附設隔離所延聘中西醫士擔任義務並分段調查確係時疫病狀者送院診治其開辦經費均由紳商募集推舉籌備員即日開辦所有議决籌設地方防疫會情形并議簡章八條備文呈請督軍省長鑒核備案並請令行臨時防疫局及警察廳查照至關於公共衛生預防手續應體察本地情形辦理仍請令行防疫局採擇施行實爲公便南京地方公會南京總商會江寗縣敎育會南京醫藥聯合研究會 
[南京快信]  
 
 
 

Page 7

 
 
　　據臨時防疫局調查前昨兩日均無疫症發現李督齊省長昨午在軍署公宴各外國西醫表謝意 
　　省立各學校及金陵大學青年會以疫症已過定四月一日照常上課 
　　内部特請直隸防疫醫士德福蘭（美國人）來寗查察防疫事宜隨行者有醫官黎樹榮内部防疫委員陶祖武陶思澄沈方立 
　　寗總商會因防疫事昨開會討論維持巿面辦法公决呈請軍民兩署宣布時局眞相並請警廳將患肺炎疫死者之人數及近日狀况布告以安人心 
　　津浦滬寗兩路定明日照常行駛惟暫停售三等車客票 
　　津浦路自昨日起每日開至滁州專車一次乘客須持有防疫局憑照者方准上車普通客票不售 
　　津浦滬寗兩路火車有定星期六（三十日）照常開駛說 
　　上海工部局史登萊君準今晚乘車回滬 
　　據某署調查近三日來患類似肺炎疫死者四人某西醫語人云疫氣三日内可消滅 
　　近日謡言漸息惟巿面仍異常蕭條 
　　警廳昨諭各城門禁止人民搬家以定人心 
　　内務部派顧問（前湖南巡按）陶思澄來寗查察防疫事宜 
　　梁士詒昨由津致電李督商南北和議問題聞李以政局險惡决卸調人責任已復電謝絶 
　　軍署近一星期並無會議李督態度極消極報傳對奉軍將有相當對待全屬謡言 
　　王巡閱副使昨由蚌乘專車回浦即渡江入城會晤李督密商軍事 
　　徐州鎭守使張文生電告奉軍昨有一團過徐南下 
　　聞李督昨已去電賀段内閣 
　　李督昨派劉參謀赴滬弔唁饒懷文 
　　四月一日舉行戊祭李督派江寗齊鎭守使恭代行禮何參謀長王警廳長爲糾儀官宫旅長黃旅長胡財長俞道尹爲分獻官敎育廳委林文鈞爲第二路檢定小學敎員試驗委員譚翼珪爲第三路試騐委員章慰高爲第六路試驗委員 
[杭州快信]  
　　義烏東鄕不灣地方土匪吳兆槐駱品昻（自稱清塘軍師）乘機煽惑四出騷擾督軍省長聞報已通令各營縣一體嚴拿解究楊督軍昨通令各軍警機關以近來時局不靖各屬派往滬地駐探及赴本省各處調查人員時或有之惟事前並未呈報本署每多隔閡易滋誤會嗣後應先開列姓名報告本署接洽以便轉行查照 
　　楊督軍昨委江聖鈞充本署軍醫課二等課員 
　　寗台何鎭守使豐林前因父故松江請假治喪現屆期滿事尚未了昨又由松電致楊督展假十天 
　　軍械總局查庫員魏國銓前奉督令赴滬公幹在電車遺失重要文件昨奉飭罰薪一月記過一次并通令各機關知照 
　　全省中校聯合運動會舉行在即（四月一日起）各郡校生現已一律到省分寓新巿場城站等處旅館宿舍幾有滿谷滿坑之勢督署又擬添建辦公室宴會廳會議廳曁亭屋花園共計兩大進工料銀三萬八千金已由上海李合順包工承攬限三月落成即日動工 
地方通信 
[無錫]  
　　肺病並非鼠疫無錫增益棧河干丹陽麥船夥孫長洪患病赴魯仁醫院求治西醫李克樂疑爲鼠疫卽施以防護方法並將船押住黃埠墩卡外又取病人痰沬寄上海醫院細驗二十七日已由上海某醫院函覆到錫謂痰沬業經細驗係肺病之一種並非鼠疫於是各醫生心始釋然研究孫長洪得病之由實是河水淺涸舟行擱淺孫依仗力大下河扛抬致傷及肺部痰中因之有血近兩日經西醫李克樂會同王海濤華景奭逐日前往舟次施治孫之病情日見痊可今已乘車返里惟船仍在錫銷貨云 
　　憲兵調蘇駐蘇憲兵第三營營長方幼之奉督軍令所部移駐寗垣前日來錫令駐錫第九連連長張子全君分遣憲兵一排赴蘇塡防守衛營部張子全連長奉令即於昨日飭封民船多隻將憲兵一排出發赴蘇矣 
[南通]  
　　區員疊被呈控石港區員馬眉生自舊曆新正後已被控三次總局共計收訐禀六件二十五日又有施李馮等三人羅列馬之罪狀多端呈控總局楊局長已飭平潮巿警區汪區員前往調查矣 
　　粤省舊長蒞止前往廣東省長朱慶瀾君日昨蒞通住城南有斐旅館當即命駕前往濠南别業面晤張嗇庵先生聞朱君此行係爲掘港華成墾牧公司事宜有所接洽云 
　　新報出版有期巿董薛郢生等組織一種報紙業已聘定費君範九爲編輯主任定名曰南通新報訂於陽曆四月初旬出版五日一刋每月逢三八爲發刋期暫假翰墨林書局爲發行所云 
[鎭江]  
　　省長電飭查報米價丹徒縣倪和甫知事昨奉江蘇齊省長電令將近三月每日米價列表呈報等因倪知事已函致商會轉知米業董事趕將米價調查報署以便轉呈並令知米商開弛米禁運輸出口之說係屬謡言不可聽信云 
　　新軍過鎭閩省李督軍派員赴徐州一帶招募新軍兹又有新兵約七百餘人乘舟南下於日昨抵鎭登岸後卽搭火車至滬然後附海輪往閩 
　　西醫會議防疫鎭城醫學會蔣君會同中西醫院各醫士於二十七日下午在懷德醫院會議研究防疫方法以助官廳進行議平米價丹徒縣倪知事因鎭城米價日昻貧民生計愈形維艱恐釀禍端致碍治安特於二十七日下午邀請商會總理吳澤民君曁米業董事等到署籌議平價辦法並决定以現在巿價高米每石六元五角次米六元爲限度祗許低減不准抬高已通告米業同行一律遵照一而由縣電禀省長請嚴飭沿江各　卡查禁販米出口以維民食 
[南京]  
　　蘇當道報告疫症電蘇督軍省長有日致内務部電云北京内務部鑒寗垣自本月十日起至二十三日據報疑似疫症死者十二人患百斯篤死者三人二十四日無疫特聞李純齊耀琳印宥日又電云北京内務部鑒本月二十四日以前甯垣疫症情形業經電達在案兹據防疫局報告二十五日並無疫症特聞李純齊耀琳印 
[揚州]  
　　軍隊移防駐揚陸軍巡緝隊統領劉苕青現以駐防城外天寗寺之軍隊開防十二圩特令駐紥城内曾公祠二營七連移駐該寺以重防守該連軍隊業於二十八日移防矣 
　　議决防務辦法法二營長聶變臣因防務吃緊於日昨召集所屬軍官會商防務事宜並預定辦法數條呈由劉統領核奪如下（一）即日始無論官兵一概不准遠離防地以重職守（二）各連槍枝有無損壞一律檢查以備修理（三）各連兵士除勤務病假留守外遇有調遣須出全隊十分之八（四）軍人出發時各式軍用品亟先備齊以資應用（五）軍隊奉命出發時一概輕裝以資便利（六）奉命出發城門守衛曁分防處所立即調回以免延誤（七）出發時所有留守病假勤務概由各連候差軍官管理以維秩序（八）候差官長曁候差員届期不至即行另委（九）令下集合不得逾二十小時以期神速（十）軍官戰備品公家無力發給臨時又不可缺各宜設法籌備以資濟用（十一）春疫業已流行各官長亟須多備衛生藥料以免傳染 
　　給發槍彈蘇省李督軍現爲愼重淮揚一帶防務起見特派員運解鎗彈六萬粒給駐揚巡緝隊又十餘萬粒給淮揚鎭守使此項鎗彈統於二十八日運揚其淮揚鎭守使鎗彈並由劉統領加派軍隊解運清江浦 
[嘉興]  
　　通緝盜匪砍斃事主縣屬四都下月圩祗園舍庵於日前夜間有盜匪多人行劫該庵住持宋程氏被匪追斃搶去衣飾銀洋贓物甚鉅報由張知事電省請求飭屬通緝齊省長已電令嘉湖鎭守使嚴緝並通飭各縣一體協緝矣 
　　征收銀米之近訊嘉興六年份抵補金帶征四年份蠲緩災歉三分之一經省吏通令遵辦在案現本邑耆紳沈善鈞等以去年田禾風蟲爲災完納正賦尚嫌艱難若再帶征民力難堪曾於前月具呈財政廳請求暫緩帶征以輕人民負擔業經指令到縣略謂該縣帶征四年份蠲緩已展緩一年不能再緩應卽照征張知事奉令後已於日昨諭令各司事尅日造册帶征一面佈告人民赴櫃完納又六年份抵補金已屆傳催期滿於本月二十九日起照章應加十分之一處罰兹以去年災情奇重特電請財政廳展緩加罰以恤民艱惟上忙丁銀自四月一日每兩加收一角八分之罰金以遵省令業已示知各業户遵照矣 
[寗波]  
　　關於疫症之查報甬曹段鐵路路醫某君曁鐵路警察局長張伯新君於二十六日同赴曹娥百官各站查察旋據覆稱本路各段並無發現疫症雖間有抱病乘車之人然並非鼠疫又浙海關稅務司昨函致關督云據海醫員蘇醫土報稱二十五日江天輪船至埠有華人旅客一名上岸身死查悉該旅客在申下輪時並無病容單身來船至夜間忽患咳嗽及船抵埠猶能扶病上岸是否疫症殊爲疑問云 
　　捐資興學給奬章定海縣知事馮秉乾君昨奉敎育廳訓令云定海劉德裕等捐資興學案内劉德裕應准奬給銀色一等褒章繆明渠方廷棟留明福楊篤春等准各奬銀色三等褒章連同執照附發仰即轉行給領云 
　　建塔埋孩之呈覆江北岸永義會董事董仁賚張銘良沈覲舜等禀警廳云江北岸磚橋左近宋家後門有義地一方大逾數畝名爲安尸之所而無義塔之設白骨狼藉肢骸饜野犬之腹行人爲之掩算春夏之交烈日蒸曬穢氣鬱積尤爲疫癘之媒介衛生之大障董等有鑒於斯擬在該處合資建造石塔一座横準八尺高儘一丈以置無主之屍所有石料工資概由董等集輸不捐他人分文倘甬北户口漸臻繁盛該處日後不作義地自當由董等另相吉址即行遷移警廳以此項義地所稱在宋家後門是否向係公地抑係私地來呈未經聲叙令余警佐查覆兹已覆廳略稱卽查明永義會董仁賚合資在宋家後門建造孩屍義塔確係公地云云諒警廳當可照准矣 
[杭州]  
　　飭查德僑私接電報楊督軍齊省長會銜分電軍警各機關嚴密查防德人偷電一節係據參謀部調查員報告聞前月中旬有德人僱傭華人在哈爾濱長春間濳招電報學生一百餘人往滿洲里俄站敎授其倫電之法俟速成畢業後即用以暗通消息該電報敎授法分爲二種一德國現行之無線電二有線電之偷電法現無線電已於臚濱外秘密設立有線電之偷電手續亦已着手進行並派人調查中國各處電桿之株數及里程之遠近聞其電報站擬即設於中國電局之内以冀收發電之便捷彼等收發電報有一定之時刻彼於先一分鐘預開電門聽之遇有密碼號數則連線受電遇有中國之官商電報則卽杜門讓過且該電報生等所領之收發電報各器具均係德國野外電信隊之最新機件雖藏於行李中亦不易看破云云 
　　浙路股東之新組織浙路大多數股東爲維持股欵問題等設集議處其簡章錄下（一）本處爲浙路股東維持股欵而設定名曰浙路股東集議處（二）本處集議之目的如左（甲）請求交通部未還各期股欵發給現銀（乙）要求滬杭甬路局收用北京交通鈔票（三）本處由股東公推總務幹事一員文牘幹事一員常川駐處辦事（四）本處每星期集議一次（五）本處應需紙張筆黑及郵電等費用概由發起人擔任（六）各股東如有意見可隨時函交本處以便公同討論（七）本處暫設省城（地點）現有數處尚未確定（八）本處至大部復准時撤銷 
　　暗殺線探案之近訊省會警廳偵探隊線探應子祿被匪暗殺抛屍錢江經地檢廳派員蒞驗並將寄寓望江茶樓主人朱友泉等拘廳訊問供稱死者尚有棉被典於江干鮝團巷同興當即經陳廳長派員前往該當弔驗簿據到廳以便核辦兹悉同興當典主以典當簿據與他項營業不同每日進出五六百户且每簿計有一千六七百户之多特於昨日委派代表向地檢廳呈覆未便呈騐陳廳長據呈後已委本廳書記二人馳往該典詳細查驗 
[天津]  
　　水災善後處防蝗京畿水災善後處以上年京直各縣慘遭水患綿亘千餘里低窪之域積水尚有未消時值春夏鬱蒸誠恐蝗蟲竊發傷害田禾特編擬一種防蝗須知詳述預防消滅蝗蟲各項手續通令各縣知事遵照辦理廣爲佈告實力奉行並分令各道尹各查賑員督促進行勿稍疎懈 
來函 
[南京總商會來函]  
　　敬啓者南京自發現鼠疫以來傳聞異辭人心輙爲摇動敝會因逐日派員向臨時防疫局接洽查得該局報告省公署報單自本月二十四日起至本日止四日均無疫症發現天時漸暖疫氣減少不言可知誠恐遠道傳聞失實用特函請貴報館登載報端以微實在而定人心此佈敬請箸安南京總商會啓 
[鎭江商會來函]  
　　今閱貴報載防禦南京疫症流傳一則内言滬上醫學會及工部局西醫言聞鎭揚方面已有疑症發現擬將滬寗車開至常州爲止已請任局長轉電交通部核示等云查鎭江城内外甚稱安寗並無疫氣亦無疑症恐有匪人造謡妨害本埠巿面務請照登來函以免懷疑是所感禱此請撰安鎭江商會會長吳兆恩謹啓 
雜評一 
[降心相從（默）]  
　　段内閣到任後之通電頗含有息爭對外之意然觀其措詞但希冀西南各省之降心相從而未自降其心以相從也平心論之此次戰禍之開由於兩方各挾其好勝之心相持不下乃逼而成此不解之戰禍今旣不能盡滅一方之勢力以息戰則惟有兩方互相容讓以言和蓋天下未有但知責人不知責已而可以平人之心者亦未有不能平人之心而可以息紛爭者故今日之段内閣果欲挾兵力以壓倒西南也吾誠無言苟其不然鑒於時局之危險而稍有乘機息戰之心者則又烏能但希望人之覺悟而不速返而求諸已耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[防禦南京疫症之流傳（十）]  
　　江蘇交涉公署昨日（二十八日）接到南京督軍省長來電轉送上海防疫會内開滬上爲通商巨埠防疫事宜最關重要諸君熱心公共衛生組織防疫會積極進行良深佩慰寗垣發現疫症業已切實查防敬（二十四日）徑（二十五日）宥（二十六日）三日無疫死者或可從此銷滅承囑南京至大河口等處無論水陸停止運貨數日已飭省會臨時防疫局察勘酌核辦理云云 
　　滬寗火車業於二十九號（即昨日）爲始重復通行惟祇開上午之特别快車僅售頭等客票其原因係由李督軍齊省長查得滬寗火車停駛後交通大爲大便現疫症已漸消滅自應通車以便行旅故着路局遵照開行並於前日會銜電致松滬盧護軍使飭屬查照 
　　滬寗滬杭兩路洋工程師昨日致函南北兩商會云刻因鄰縣疫症盛行請貴會設法阻止疫地諸人民由水陸各路經過此乃極緊要之事貴會之高誼可以保護貴地諸人民之健康用貴會之權力及厚意可以阻止此危險疫症不致傳佈因傳染此疫症者足以傷其生命在我等力之所及可以阻止疫地諸人民由鐵路經過而來者但由許多水路及各支路來者我等不能阻止非有本地官廳之力不能收效若祇查陸路不查水路則疫症仍能傳佈如有疑惑此疫症之事請速來函報告則可早日設法防止也 
　　淞滬警察廳長徐國樑昨日訓令所屬各區署所云案奉督軍李省長齊會辦盧宥電開寗垣發生疫症現已設局切實籌防不難尅日消滅滬寗火車爲防止疫氣蔓延起見南京至鎭江一段暫行停駛恐有誤會特此通電仰即知照等因奉此除分行外合亟令仰該署所隊一體知照 
　　江海關威稅務司對於防疫事宜非常注意昨日諭令淞口分關華洋各員嗣後進口商輪如有裝運鷄鴨等禽及種種污穢之物一概不准入口以免傳染疫患各關員奉諭後於即日起一律遵辦淞滬警察廳衛生科亦以滬南十六舖一帶鷄鴨行甚多此種污穢動物易傳疫癘故特飭令行駛江北各商輪停止裝載來滬故連日巿上每鴨一頭其價約需洋一元二角鮮雞每元祗可買三斤左右又聞南巿第一區警察署董警正以十六舖太平碼頭一帶鷄鴨行每將客販從輪船運到之鷄鴨於起岸秤收之後裝入大小竹籠堆置街旁前因阻礙交通早經傳諭收藏在案乃各行大都陽奉隂違迄未實行現在防止疫癘此種籠子内遺鷄鴨糞穢臭氣逼人若不嚴行取締恐人民觸受易生疾病故亦諭飭巡官帶同長警傳諭各行於秤買之後須將穢臭之籠用水洗凈方准收藏如敢故違及仍在道路堆放者一經查出定行傳同行主從嚴究罰云云 
　　寗垣發生肺疫後駐滬法總領事及法工部局並各西董等恐其傳染至滬即行議决在法新租界寶隆路德文學堂原址籌備防疫醫院並由衛生處西醫官利郭君邀同法租界内各華醫討論預防方法且將疫症初起時之現狀詳細說明刋印傳單分送界内居民備覽以重生命其種種布置已極周密現法捕房又以新租界西南方面僻靜之處爲多深恐耳目難週故又諭飭包探前往調查如有死亡人口即行報告聽候察驗是否患疫以防傳染 
　　大陸報云星期三日本地當道所隔離之疑似症兩起昨晚據衛生處報告確非肺疫觀此可知上海之氣象頗佳且據南京報告尤足釋人憂慮工部局史醫士接南京最近消息據稱未發見新起疫症至於常州死者較往時爲多一層其原因今尚未經釋明想非肺疫所致 
[盧護軍使防止謡言]  
　　松滬盧護軍使近以滬寗火車因防疫中斷又加澄錫間軍隊換防人心疑惑以致謡諑繁興亟宜加以防止故於昨晨電召上海縣沈知事到署面諭大致謂現值多事之秋人民最易驚疑日來發生種種謡言必有人從中播弄亟宜查究並即轉告商民奉軍南下業由滬浙竭力解釋已無問題發生軍隊換防及防疫諸事爲保衛地方必要之舉迅即宣千周知以定人心云云沈知事回署後除函告各商董外並飭縣警佐查禁謡言母任煽惑 
[徐警廳長由杭返滬]  
　　淞滬警察廳長徐輔洲因奉浙省楊督軍電召赴杭面商要公故於前日由滬搭乘早車赴杭昨已事畢返滬即就龍華下車晉謁盧護軍使禀知楊督軍面授機宜實行聯防辦法云 
[宣布攻克長沙之通電]  
　　松滬護軍使署昨接國務院通電略謂接前敵曹張兩總司令捷電於宥日攻克長沙仰即宣告軍警以勵士氣等因昨盧使即將捷電印刷分傳所部及各機關知照 
[二新艦駛閩協防之先聲]  
　　海軍部在滬南造船所訂造之永績永健兩艦工程業已告竣所有裝設砲位及内部一切佈置亦將完備惟無線電未經裝設兹因海軍部迭次電催特即加工趕裝日内亦可蕆事預計下月初定可由滬出發赴閩助防云 
[美國亞洲協會徵求會員]  
　　美國因增進亞洲關係於十九年前發起亞洲協會入會者皆政商學界重要人物本年推廣普通會員額數特託上海商務印書館經理入會者如住居上海每年納會費美金二元（約墨洋二元八角）在外埠者美金三元凡屬會員該會各贈英文亞洲雜誌全年一份入會志願書及說明書可向該館索取中美關係盡人皆知此次推廣並通會員日本人報名者已有數千我國留心時事者幸各注意簡章錄後 
　　美國亞洲協會簡章 
　　（會長）格立司克（書記員）福特（幹事員）湯姆士克樂凱班德生司屈來韋白 
　　（宗旨）增進美亞兩洲商業及其他經濟上之友誼協助敎育社交種種之發展聯絡美國與東亞人民之感情 
　　（組織）商家經濟家政治家及經營關於美亞兩洲之重要人物共同組織强有力之團體本會成立十九年從事擴張已具有絶大之能力 
　　（歐戰後之響應）歐戰結束後國際間須更新一切美國在遠東所負之責任較前更重本會將審度時機極力賁助 
　　（出版物）亞洲雜誌附有圖畫多種爲在美國出版專論遠東事務惟一之雜誌美國在東方極有關係邦人士女當能洞悉加入本會者得互相接洽聯絡藉得眞確之智識 
　　（會員）並通會員年納會費美金二元（外埠三元）其中有一元七角五分爲亞細亞雜誌之價 
[沈祥夫案今日復訊]  
　　奉天人尹神武被軍署探員指爲係沈祥夫（即孫强夫）之化名與傷害前鎭守使鄭汝成一案頗有闌係拘解公廨預審引渡後業經護軍使署軍法科迭提研訊並傳證人指認已屢紀前報兹悉盧護軍使因案關重要除電請政府派員來滬會審外並電傳被害人之長子鄭大爲持證投案以備質訊現鄭大爲因在北京爲事覊絆已倩伊第七叔父於昨日帶齊各項證據及迭次所獲各犯之供詞由京來滬即赴護軍使署投到並晉謁盧使述明代表伊姪聽候質訊等情聞盧使訂於今日再行提案預審云 
[復訊股票公司之騙案]  
　　協和鎰康光泰三錢莊及順康股票公司在公共公廨控被南京路一百四十二號門牌已閉萬利豐股票公司主周廷湘串合陳振鏞常寶裕龔三元等騙取北京交通鈔票四萬元逃逸業由老閳捕房派探將周廷湘等先後緝獲連同關係人相益齋移提到廨迭次訊供詳情歷誌本報前日午後又届復審之期捕房將一干人解廨經張襄讞會同英白副領事詺據元泰莊代表王益山聲稱周廷湘曾於去年十月初十日來莊欲購北京交通鈔票一萬元當時言定按照票面以六三五折作價約十二日午後送至萬利豐交付卽可帶回銀票届時我將前項鈔票送至該公司交於周廷湘點收無錯被周飾詞逃脫莊上受此鉅大損失以致停閉須請嚴追等語繼由原被各律師互辨良久中西官判被告周廷湘等仍均還押丁益齋因無保洋亦着暫留候函致警廳派探到廨質證核奪 
[甯波同鄕會議定募捐紀念]  
　　寧波旅滬同鄕會因籌議建築會所於本月二十七日下午三時開職董會到者數十人當經會長報告現在勸募建築捐開始進行將來非由永遠紀念不足以答助欵者之盛意因宣讀草議勸募建築捐紀念條例經衆再三討論修正條文一致贊成俟會所落成依照施行是日建築募捐總主任朱葆三君出席擔任尤爲全體歡迎云條列附後 
　　寗波旅滬同鄕會勸募建築捐紀念條例 
　　啓者本會决議建築會所需費浩繁業已開始勸募全賴同鄕諸公捐欵贊助俾速蕆工雖輸捐係同鄕之熱忱而紀念乃本會所應辦蓋非有會所不足以聯鄕情非有紀念不足以答盛意北特提出各項紀念條例經本會特開職董會並請建築主任列席公議决定俟會所落成依照施行條例如左 
　　甲特别紀念（一）本會建築會所時豫留高敞亮爽之室遇有特别捐助鉅欵者允許擇定一所即永遠定名爲某君某某紀念室另刋銅質小像嵌諸室中以留永遠紀念（二）特别助欵人平時得在室内隨意居住休憇並得自備飲食自雇僕役遇有疾病得在室内調養（三）特别助欵人老壽考終得在大議事廳治喪受吊並由本會護送回籍安葬每年春秋致祭（四）特别助欵人如有遺産囑等件委託保存執行本會應爲照辦以竟其志而負責任 
　　乙優待紀念凡分四項（一）捐欵在五千元以上者將助欵人半身小像以白石刻之下列小傳嵌於大議事廳之兩旁壁間（二）捐欵在一千元以上者將助欵人半身十六寸照相或油畫懸掛本會適當之處並彚刋姓名於銅質紀念碑（三）捐欵在五百元以上者彚刋姓名於銅質紀念碑（四）捐欵在五十元以上者彚刋姓名於石質紀念碑 
　　附則（一）凡捐欵在上列乙種第二項以上者其本身遇有壽誕子女婚嫁喜慶等事均得借用本曾大議事廳公議免費其借用之詳細規則别定之（二）本條例除甲欵第二項外同鄕女界熱心助欵者亦得適用（三）辦理本會建築事宜熱心諸同鄕俟會所落成在會中永留紀念其條例另行議定之（四）本條例於會所落成時施行未施行前不得史議 
[清明節舉行植樹典禮]  
　　上海縣知事接江蘇實業廳訓令云案據上海中華森林會凌道揚函稱森林利益關係國計民生至爲重大中國自地官之政令不行虞衡之職韋廢失天然之林木旦旦而伐之荒蕪之山麓一任若彼濯濯所謂森林者内地未之見也所謂造林者平民未之聞也直接間接之損失不堪言表今非特别提倡難圖振興政府有鑒及此民國四年七月三十一日通令全國以清明爲植樹節本年植樹節係四月五日即隂曆二月二十四日用特不揣冒昧擬就說略及辦法奉呈台察敬祈特别提倡等情並附刋就說略辦法等件到廳據此查森林之利益關係人民生計至鉅我國林政失修由來已久人民昧於大利所在種植或失其宜戕伐不以其時致令沃壞就荒由民困難棄利不求深爲可惜近年迭奉大部籌辦林區奬勵林業用資觀感冀闢利源惟查造林事項須酌量寒温之度適合燥濕之宜成效固未可預期而造端急資提倡本年清明植樹典禮已奉省令屆期舉行在案察核該會所刋植樹節說略辦法尚多可採之處合行令發該縣即便會同農會就當地情形參酌辦理並隨時廣爲勸導務使人民咸曉然於森林之利益相率經營蔚爲大觀本廳有厚望焉仍將該縣舉行植樹典禮情形分别列表攝影呈送來廳以憑彚核並仰知照此令 
[敎員樂盡義務]  
　　閘北寶山路口頤福里培本小學校開辦以來業已四載原有敎員滕肇乾黎霍氏二君分任各科敎務熱心敎管不遺餘力今歲又添聘精武體育會畢業會員黎惠生青年會畢業生汪芝雲二君敎授拳術琴歌等科汪黎二君到校後得悉該校經費向係朱企民君獨力擔任旣無公費挹注亦未在外化取分文雖近來學生日漸發達而所收學費入不敷出以故四君相與議决各將所有薪俸於本年正月起全數充助經費云 
[紗業競智團預備選舉]  
　　棉紗同業組織之競智團因正會長邊文鏡副會長吳恂卿嚴蘭生均届一年期滿依照會章應重行改選故由該團全體會員開預備會决定於本月三十一日開選舉大會改選正副會長曁辦事各職員聞該團連日分送選舉票及籌備開會手續頗爲忙碌 
[青年會今夜之樂趣]  
　　青年會每星期六舉行之同樂會連演長片影戲頗受觀者歡迎今晚（三十）同樂會仍於八時開幕續演瑪腿奇案後集六大本結束全戲另添聘比里時國心理學家約翰博士爲心神交通之試驗聞博士明日卽須返國欲飽眼福者盍往觀之入座劵收取小洋三角 
[耶穌受難之紀念]  
　　昨爲西國敎主耶穌受難之紀念日俗呼外國清明英法租界會審公廨均停訊刑民訴訟一天法捕房以是日旅滬法國官商及在敎男女信徒皆至新北門外天主堂隨同神父舉行追思典禮車馬行人擁擠異常特飭各探捕至該堂左右妥爲照料故秩序頗爲整肅 
[兵工廠暫停夜工]  
　　上海兵工廠常年費向由部定月給五萬金嗣因趕造軍械加開夜工本年起又增製造快砲故由部增添工費五萬改爲月給十萬金在案邇來中央因軍費浩繁國庫支絀故陸軍部現擬暫停夜工業於前日電令該廠謝總辦酌核辦理 
[順泰小輪給照航行]  
　　商人戴運來新造小輪一艘定名順泰載重十七噸長英尺六十四尺六寸廣十四尺七寸喫水四英尺馬力二十五匹速率每小時上水能行二十五里航路由九江訖吉安經過湖口南康都昌饒州南昌瑞州三湖峽江等處禀由監督轉致新關稅司核准昨已給照航行矣 
[五年公債第四次發息]  
　　上海縣署接財政廳四九二號令云奉財政部訓令案查内債付息國信攸關當五年公債第三次付息之時曾經本部通知遵照付息通則妥愼辦理在案本月三十一號又屆第四次付息之期合亟令仰該廳迅即籌備轉令經理各機關務使購票各户到期得以便利領息庶於國家信用公債前途兩有裨益一面仍將付息情形呈復等因查現届五年公債第四次付息之期自應援案辦理先期布告如有到期息票聽憑人民換取現銀以及抵納稅欵仍由該縣彚集息票列表向銀行領欵歸墊仰即遵照 
[工巡捐局長整頓地方稅]  
　　滬南工巡捐局長姚石蓀以近日各户虧欠地方稅頗多亟須整頓爰諭令徵收員如逢頑户之任意延抗不肯繳稅者須明白勸導倘有積欠數月不繳之户按户開報呈核以便咨請淞滬警察廳撥派保安隊士到局協助向各户催收 
[碾米廠同業今日開會]  
　　南北巿碾米廠同業前因議加碾工並創立公所曾於本年正月由董事張樂君錢貴三兩君召集同業開會公衆贊成先設事務所於閘北慈善團其臨時司月暫舉通商廠擔任兹因正式司月及評議員等急須選定爰定於陽曆三月三十日（即今日）假萃秀堂開會選舉正式司月並評議員七員又提議每石抽捐二釐以爲建設公所之用昨已通告同業知照矣 
[清潔捐姑准酌滅]  
　　滬南工巡捐局批注洽記龐道宗呈爲天災賠累請豁免欠捐由據呈已悉查該商等承辦清潔認繳捐欵係屬包辦性質無論盈虧本應由該商等完全負責惟旣據瀝陳困難並稱迭被天災損失賠累各節查明尚屬實情姑准酌減本年一月至三月捐欵十分之三以示體恤嗣後不得援以爲例致碍定章仰即遵照核減之數將一二三等月應繳捐欵從速籌解母稍延誤切切此批 
[法大馬路之小火]  
　　法大馬路西高第里口五百零九號門牌方堯記蘆花枕頭店於前日傍晚樓上起火即經巡街捕窺見報告捕房通知救火會急驅皮帶車馳往救熄祇焚去樓上雜物餘未殃及後由捕房飭探前往將該店主方堯卿傳入捕房捕頭諭候查明起火實情再行解送公堂訊核 
[夾帶綢緞之敗露]  
　　滬杭鐵路局長昨日發出通告云近杭州毅記轉運公司有借用三聯運單裝運衣包夾帶綢段情事風聞已非一次本月第一百零七次列車復經上海站於衣包内查出綢緞二十五斤除將原件充公外此後對於衣包務各開驗以杜夾帶 
[深夜圍聚私語之可疑]  
　　浦東三區警署巡邏長警苗鶴陳家玉等前夜九時許巡經浦東其昌棧東村見一羣人圍聚私語形跡可疑正擬上前盤詰若輩即分投逃竄當經苗等追獲陳寶根陳阿龍二名並在陳等身畔搜出假手鎗一支長刀一把當票二十七張遂將人證併解至署經解警正研訊陳等供詞游移解警正以身藏兇器深夜圍聚私語顯非善類判併解地方檢察廳訊辦 
　　又一訪函云陳寶根陳阿龍李阿五等三名前日薄暮時行至浦東其昌棧附近爲巡警查見以其形跡可疑上前盤詰之下仕陳等身畔抄出四尺長馬刀一把鐵斧一把假手鎗一支當票二十七張一併拘送三區警署經解警正詰據兩陳同供駕舟爲生此項鐵器業已銹壞向存舟中此次携回家中僞手鎗係購回給小孩玩弄至李阿五與民等並不認識因其步行在後致被拘獲指爲同黨云云解警正命將人贓申送警廳昨日午後移送地方檢察廳訊辦 
[小浜内發現男屍　]  
　　昨日清晨浦東花園石橋附近小浜内發現無名男屍一具年約三十餘歲科頭赤足身穿元色老布棉袍内無襯衫下身無褲形似客民當由該圖地保陸佩生投報地方檢察廳請求相驗午後二時林廳長委派沈檢察官沈檢驗員帶同錄事法警等渡浦蒞場驗得該男屍兩眼不閉週身並無傷痕委係生前患病跌仆浜内溺斃所致沈君親視無誤遂塡明屍格判由善堂棺殮發封厝壇候屬認領 
　　另函云二十四保二十四圖地保陸佩生昨午投地方廳報稱浦東爛泥渡附近小河中有一無名男屍查無家屬報請相驗當經沈檢察官沈檢驗員等渡浦前往相驗當驗得該屍年約三十歲左右身看短衣形似廠棧小工模樣左右肋等處受有木器傷委係生前被毆受傷致命而死塡明屍格判令由堂棺殮候示招家屬認領一面派警緝兇究辦 
[客民服毒斃命]  
　　昨日午後有唐永大偕同二十五保十三圖地保談土生至上海地方檢察廳具詞禀稱南京人今年六十五歲現住西門外方斜路婦孺醫院附近二百十七號門牌開設洋鐵店生理緣有前在淞滬警察二區充當巡警之祖招生其時常派在民店一帶站崗因此相識不久祖招生調往寶山縣地方服務迄今已有三年不見舊曆二月初八日祖招生領一不相職之張景壽據稱年二十五歲安徽人來至民處聲稱托祖謀差所携鋪蓋行李囑代暫寄越二日祖張又來取去鋪蓋至十四日張一人又至我處聲言鋪蓋遭祖騙取當以身無分文一日不食饑餓交迫向民借去錢二百文而去迨十五日下午二時張坐在黃包車上停在婦孺醫院門前團觀者如堵民亦上前觀看知係張景壽也急向訽問伊稱因病欲入醫院就醫但該醫院定章專治婦孺因此民不忍坐視代伊雇車送至仁濟醫院求治當據張又稱實被祖招生當去鋪蓋憤不欲生自覔紅頭自來火吞服自盡等語民據情報告醫生 
 
 
 

Page 11

 
 
給食藥水並無吐出毒物當時出院同赴二區警局報告奉隃着民領回家中醫治不料延至昨晚八時張景毒即氣絶而死爲此協保來案具報請求相驗等情林廳長立委李檢察官沈檢驗員等前往驗明張景壽委係服毒而死塡明屍格判令棺殮發封層壇候家屬認領 
[日商追還嗬囒水價]  
　　四川路東方會日商西麻氏在公共公廨呈控袁志芳不理擔保陳煌泉嗬囒水價洋六百三十一元前日由關讞員會同日副領事林君傳訊原告延代表律師上堂譯訴前情請追訊之被告陳煌泉認欠屬實並據袁志芳供認介紹兩造往來交易等語中日官判令被告按照原告控數還洋 
[再誌聚成絲廠之債權]  
　　聚成絲棧控劉蒲生曾明齋不理往來銀七千六百九十二兩一案前日經公共公廨聶襄讞會同英卓副領事傳訊原告延代表律師上堂聲請究追訊之劉供在押難以料理中西官以曾明齋尚未到案判劉還押候復訊核奪 
[堂費無可通融]  
　　婦人王桂英控夫周樹生不顧贍養請求離婚一案前日經公共公廨中西讞員傳訊原告延律師到堂代表聲稱原告經濟非常困難請求堂上原諒免繳堂費問官以原告代表律師請求免費一層礙難照准着令繳呈堂費再行開審 
[店舖私接電線]  
　　英美工部局電氣處西人裴脫查悉福建路七百九十七號門牌某店内私接電線盜用電氣於前日知照老閘捕房派令中西包探往傳該店經理周洪春至寫字間略詰一過轉禀公共公廨中西官諭周存洋五百元保出聽候傳訊 
[焚燬房屋半間]  
　　閘北烏鎭路馬夫侯玉泉家櫊樓上於昨早四時忽然起火當由各段救火會員驅車到場灌熄僅燬房屋半間事後經四區余署長將侯傳案候訊 
[尋獲被拐女孩]  
　　南通縣人龔阿二住居閘北永祥里有女毛囡今年十一歲日前被姜小野鷄拐失四尋無着前日姜欲將龔女帶往他埠變賣行至長安路適爲龔遇見鳴警將姜及該女拘解四區警署余署長命解司法科訊究 
[調戲挑野菜女子]  
　　江北女子錢阿二劉桂香王上立前日同在滬寗鐵路北荒田内挑拾野菜有無賴彭阿五及彭浦鄕團丁吕少强二人上前調戲該女等報告就近游巡隊由隊士將彭吕拘解四區警署余警正命解司法科押候訊辦 
[扁擔碰傷頭部]  
　　揚州婦人曹張氏昨在大統路行走被糞夫沈敏才以扁擔誤碰頭部受傷經四區崗　將沈拘入警署留候訊核 
[革警不許逗遛境内]  
　　已革巡警石金儒日前在浦東楊家渡偕彭阿寶住宅抽頭聚賭與賭客小阿三大起衝突互相揪扭經人解散該革警卽以被毆等詞投報三區一分駐所請究經許警佐查明情節以石所報不實諭令不許逗遛境内以免滋生事端 
[呈控借名欺騙之道批]  
　　滬海道尹公署昨批上海縣民夏慶莊呈爲不解定貨借名舊鐵欺騙欵項請求備案並請飭縣傳訊由據呈徐守梅不解定貨借名欺騙各情如果證據確實自應逕赴縣署呈請追究母庸來道越瀆此批 
[女子被人凶毆]  
　　女子姜林英年二十三歲控族人姜林生等糾衆凶毆昨日午後經四區四分駐所備文將姜林生等押送地方檢察廳請訊姜林英由家屬舁送到廳候示 
[浦東人與寗波人相打]  
　　浦東人施阿三余阿三與甬人陳維卿在愛爾近路小菜場附近互相扭毆被一千二百五十七號華捕查見一併帶入捕房禀明捕頭飭各存洋一元保出候示 
[洗衣作收拾不潔]  
　　前日嘉興路衛生分所西員查至虹口鄧脫路時見四百十八號門牌傳浩雨四百十九號門牌施順福四百二十號陳茂興四百二址一號徐寶堂等四洗衣作内所用之墊布均污穢不堪且屋内亦不收拾清潔殊與公衆術生有關因即摘錄門牌號碼知照該管捕房禀請公廨出單將該洗衣作主等傳案訊懲 
[茶館不講衛生]  
　　裏虹口街二十三號門牌某茶館主黃明恒因房屋收拾不潔違背工部局衛生章程經捐務處將執照扣留後黃仍開張營業並不照章修理致被二百十七號三道頭華捕禀請公廨出單傳黃到案訊究 
[查禁垃圾傾入浦江]  
　　新關河泊司韋勒氏查得浦江中近有船户時將垃圾爛泥載至白蓮涇口附近傾入浦内有磚浦江水利昨特嚴飭水巡捕傳諭各船户嗣後查有前項情事定當重懲一面將船拆毁云云 
[押所前裝設鐵欄]  
　　公共公廨男押所拘留之民事被告凡屬親友均可入所探望所定時間以每日午後二時起至四時半止以十二人爲一班每二十分鐘開放一次未免爭先恐後兹由駐廨西捕頭訴知檢察處轉禀關讞員咨請工部局於昨日雇匠在押所門前扶梯旁裝設短鐵欄丈餘凡入所探望之人挨次入欄守候以免擠軋 
[定貨不出之辯論]  
　　日商復和裕糖行控三茂正南貨店主陳致祥定貨不出請追損失銀四百七十餘兩前日由公共公廨俞襄讞會同日副領事林君復訊原告延日本律師到堂代表向見證陳志雲詰據答稱被告於西曆一千九百十六年三月二號向原告定購白糖一百三十五包當時訂有合同迨貨運到後往催出貨十餘次被告延約不出是以原告來案控告被告代表朱斯蒂律師亦向該見證逐層盤詰並稱此案實係原告違背合同所致廳請將案註銷中日官判候復訊再核 
[被告擔任律費]  
　　德豐鷄鴨行主冒鵬程控趙小山不付鷄鴨價洋七百九十一元曾經公共公廨訊判被告減半償還嗣因被告不服延請賚美律師具禀公廨准予復訊前日傳案由被告代表律師賚美向見證方錫良詰問一過並稱尚有要證未到且有賬據呈案請爲展期再訊原告代表朱斯芾律師則到堂反對據稱如准被告律師請求展期應令被告擔任本案律費云云俞襄讞商之義副領事羅君判准被告律師請求展期再訊並着被告擔任原告展期之律費 
[水巡捕拘獲搶匪]  
　　崇明人船户某由海門等處裝載花衣來滬停泊浦東隆茂棧浦邊隂曆本月十二夜被碼頭匪徒糾夥攫去花衣三大包經花衣公所函請水陸各警署一體飭緝贓匪在案昨經海關水巡捕房探目何春生帶同眼線探夥等在爛泥渡中華茶樓緝獲是案匪徒小寗波葛老旺安徽大塊頭阿寶等四名拘解捕房經梅捕頭訊據小寗波等同供是夜聽從在逃之老劉臘子等雇李金發之駁船前往擺取花衣三包是實事後將贓裝至陸家渡小石橋港内起岸賣與孫紹喜處得洋化用等語梅捕頭判分别收押候緝獲逸匪及收贓之孫紹喜到案再行解究 
[機匠乘間行竊]  
　　英公司輪船每由外洋到申於卸貨之後必招工匠到輪修理機器烟囱等件昨日有工匠殷三子等十三名乘修理時竊取銅鉛錫等物件值價七八百元當爲該輪大伙查悉報告水巡捕房飭派探目何阿春前往將殷等十三名一併拘獲梅捕頭着先送地方檢察廳收押所有案由公文候次日補送 
[送信人竊取鈔票]  
　　英租界九江路（即二馬路）三十四號門牌某信局送信人林阿卿竊取鈔票洋七十元被該信局司帳李慶祥察悉鳴捕將林拘入捕房押候解廨訊究 
[竊賊人贓並獲]  
　　崇明人張春芳前日闖入馬霍路二百九十一號門牌朱高氏家竊取衣物携贓圖逃被探查獲人贓帶入捕房經捕頭略加詰問押候解廨訊究 
[縣署批示兩則]  
　　嘉榖堂米業公所呈爲無端干涉請求派警保護由呈悉查米店典麫粉係屬兩業該源豐盛米店照滬巿同業憤例兼營麫粉何以切麫公所無端干涉殊不可解究竟有無别情仰該業董查明妥爲理處如再爭執應俟呈明核示 
　　石照庭呈奉批瀝陳呈請給照公告由呈悉據稱曾被局外人串挽同業冒用順秦牌號且以賤價混售次貨等情查整頓業務劃一巿價應由同業公議規章以資取締非呈請註册即可得完全效力若再有冒用牌號情事許即查明證據隨時禀候究辦可也註册費三元發還具領此批 
中華職業敎育社通訊 
[職業陶冶之意義與其方法（續）]  
　　職業陶冶之眞諦開氏謂此職業陶冶非謂直授兒童以木匠石匠等之技術而强使之成爲徒弟職工也氏以爲職業陶冶眞義不外對於全部兒童施以各種業務上之並遍的陶冶故自職業敎育方面觀之其職業陶冶亦已成爲一般陶冶氏又謂余雖竭力主張學校中當注重手工工作然亦不限於手工一科即農業商業亦可應地方之需要而分别注重要之務須避去從前一切虚空之敎育書籍文字之敎育事事訴諸實際與社會生活相接觸使兒童依此實行作業而收得種種敎訓培養其勤勞之精神實行之能力如是方可謂之職業陶冶（此節參照日本白土千秋所著勤勞學校之意義及經營法一○九頁至一二頁）職業陶冶之實施法職業陶冶之意義旣如上述而實施之方法果如何入手乎據開氏所說則謂職業陶冶之第一任務必須將學校内容改爲一作業團體使兒童自已組織經營練習辦事材能俾將來得以應用此勤勞於職業（所謂職業敎育之準備）又因各種作業團體之服務使之自覺道德之重要而實踐之（所謂職業陶冶化爲道德陶冶）再進而使明瞭個人與團體之關係將來得以犧牲或貢獻於社會國家（公民敎育目的）此數者實爲職業陶冶最大之目的亦卽公民敎育之基礎也然竊以爲課外作業固當特别注重即各科中應用材料足爲實際生活及作業時之考證者亦可爲職業陶冶之資料故苟能於兩方面同時並重則眞正陶冶之意義卽可由此而實現而於職業敎育上亦有密切之關係也兹將實施各種方法舉例如左 
　　（甲）關於敎科方面之職業陶冶（一）修身科注意職業方面之道德實習禮儀法加授公民科敎材（二）國文科注重應用文件養成讀書習慣注意語法及書法（三）算術科增加實際應用問題注重珠算練習純熟注重速算及暗算（四）理科國民科中加授鄕土科選授本地應用敎材注重生徒自行實驗觀察（五）手工科授本地應用材料注重正確精美務求有生産價值（六）圖畫科注重寫生圖案注意正確精美須與手工科聯絡（七）商業科注重實習調查（八）農業科注重實習（九）家事科注重實習 
　　（乙）關於課外作業之職業陶冶（一）關於訓練方面之各種作業（一）學校圜分組栽培植物飼養　物（二）兒童圖畫館（三）交通通信學校新聞假設郵政電報（四）商業實習共同販賣部儲蓄部（五）自治會（二）關於衛生整理方面之各種作業（一）掃除室内洒掃室外洒掃（二）整理整理書籍用品整理器物用具（三）闌於臨時設施之作業（一）各種儀式（二）展覽會（三）游藝會（四）運動會（五）旅行遠足（四）其他各種作業（完） 
來函 
[葉季純來函]  
　　閱報來函攔内有陳君之防疫良法仁術婆心良堪欽佩維陳君謂熱不甚壯大約在寒暑表一百十數度查巿上所售醫家用寒暑表所刻最高之度爲華氏一百十度良以病熱至百○七八度者均無幸免某醫所謂一百十餘度未知果係何種寒暑表又謂中醫脈數至八九至先賢脈訣謂八至九至陽竭隂絶而陳君謂八九至爲熱勢不壯之脈象未知何所根據鄙人本非醫生何敢談醫惟因陳君於脈率温度及病勢之關係旣故作滑稽之談恐其所傳之方亦是信口胡謅醫藥關人生命不敢不還質諸陳君也請登入來函欄内爲荷葉季純上言 
[胡煥齋來函]  
　　逕啓者閱貴報十五日（即二十七號）本埠新聞欄内載貿易銀行之轇輞一節殊與事實不符因原告劉問芻延代表律師控貿易銀行經理陳廷孚不理存欵銀三萬餘千兩貴報所載原告律師稱劉有股東關係其實係被告律師辯論之詞又載以原告誤被告適於其反應請迅予更正登入來函一欄以明實在不勝盼禱之至此請撰安參加人胡煥齋謹上 
雜評二 
[南北之消息（訥）]  
　　京電有蘇奉兩軍接觸之耗一若蘇省之形勢頗爲險惡然在南方觀之則初未有所動靜也前數日之南京雖曾謡言紛起然不僅懼戰禍發生且亦爲肺疫恐慌之故今者戰禍之傳說漸消肺疫之流行復滅而津浦滬寗兩路又已相繼通車人心且因之大定矣 
　　是故以表面言之南北之消息適得其反然而中國今日之天時人事變幻無常又何能預測其將來哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[司法界之弊（三）（蟄廬）] [  ]  
　　（丙）與審檢兩方面有連帶關係者 
（一）律師審檢兩廳之卷律師出庭以前得以請求調閱此固不能拒却者也然案當判决以前所有案卷何等鄭重故兩廳對於律師調卷特就本廳錄事中選擇一精明强幹者專司其事以爲監督而不知有種錄事往往與律師通同一氣舞弊營利其舞弊之法對於卷中各件不事抽換而專塗改蓋抽換則監督者須負責而塗改數字一時旣不易察出即察出亦可諉爲不知也友述某省有甲乙兩人以房産糾葛纒訟經年上訴於高審廳當開庭前數日有律師請求調閱全卷於契中某某堂來（買主姓）四字上加一小字而以來字易作朱字雖當庭核對字跡墨色新舊不符經推事認爲塗改無效而律師錄事朋比爲奸於此可見矣（按律師閱卷室僅有鋼律墨水以供剳錄而不設毛筆故於塗改案卷可以絶對否認） 
　　（二）證人原被告之舉證大都爲其所親在理必爲所舉之人主持公道然以金錢僱請爲僞證者亦正多也而證人之黠者且得於中取利例如甲與乙訟甲舉丙爲證人丙於暗中竟與乙通受乙之賄而於出庭時故授乙以隙適成其爲反證則乙勝而甲敗矣若係甲以金錢請爲僞證者則丙之收入且得兩注甲豈敢以僱請僞證自白故其弊不啻自授之也（三） 
家庭常識 
[速香沈香龍涎香之鑑别法] 　 
速香沈香以廣東瓊島所産爲勝速香當取其色黑而重或黃色有棕紋者若雜有夾板及朽木俱屬下品舶來者味辛而酸眞瓊産則甜靜無尾烟氣沈香以味甘而下氣神速者爲佳非瓊産大而重黑而堅其味辛瓊沈則香味藴藉也諸香以龍涎爲貴物新者色白久者色紫甚久則黑其氣近於臊形如浮石而輕膩理光澤入香焚之則翠烟浮空裊繞不散贋者不能也 
[] [  化誠] 　　 
點銅錫不易鎔化入爐時用芋芨鍊之自易鎔成爲汁（却贈） 
[産婦無乳] [  秦鍫] 　　 
鏈魚用冬瓜皮同煑食魚飲湯乳汁湧如泉 
[柳枝之利用] [  龔擇三] 　 
清明多折柳枝隔日無用可揭去外層之皮放火中魚成枯炭（惟不可過火）取出可代筆鉛畫家每用以摹仿稿本如須塗改隨手用雞毛將浮灰刷去而紙面仍潔白如新又依上法揭去外皮後卽一一剪斷約長二寸許另用刀於一端削尖可代牙杖以上二法均宜於清明節前所折之枝若至節後則柳枝之中心必空恐不適於用矣 
[治疹子神效方] [  韓督英] 　　 
近日患疹子透發不出而死者極多予有一方業已治愈多人方用西河柳一束（一名赤檉柳）煎湯另以芫荽子六兩分紥兩絹包浸於西河柳湯内俟熱將兩包輪擦前胸後背手腕足腕等處稍冷復浸擦至紅點透出卽愈擦時須在上午切忌午後是方百試百驗應效如神妙在並非内服即使非疹亦無大碍鄕問如無絹包改作夏布亦可 
[香蕉糖製法] [  高鏡明] 　　 
先將車糖十斤加冷水二三十兩溶化於鍋内煑至鍋邊起泡用小　掃鍋邊不使黏鍋免煑焦驗糖好否可將筷一枝挑些入冷水内卽碎發脆則好另用白鐵盆一只放於冷水盆面上浮起將煑好糖液傾入加香蕉油二三分搓匀至半冷取起撚成條形以指斷之隨意大小用紙包之則成巿上所售之香糖蕉矣（不受酬） 
[小兒遺尿]  
　　用龜尿滴臍中卽愈取尿法將荷葉放盆内龜放葉上用鏡照龜見影即撒尿此方靈效如神幸勿輕視 
[走馬牙疳] [  熱亞]  
　　用石菖蒲磨水常漱洗愈 
藝苑一斑 
[珠算求利息捷訣] [  洪愼孚]  
　　（乙）複利求現價捷訣（例題）設有存放之欵不知其數惟以每年複利六釐計之六年後可得本利共四百九十六兩四錢八分二釐問原存之數若干（算法）先以四九六四八二爲實置於算盤之左端然後以利率六自首而尾隔擋連貫退除所依之原敷仍不起身如以六對首擋之四除算珠即變爲四七二四八二兩擋之七下不敷除改作六對六除餘一借於下擋爲十則變爲四六八八八二再以六對八除變爲四六八四○二四下不敷除改爲六對三除變爲四六八三八四八下又不敷除改爲六對七除變爲四六八三七九八六對九除變爲四六八三七九二六對二除變爲四六八三七九二四八此爲五年後本利合計之數仍依上法以六對四六八三七九二四八自首而尾退除得四年後本利合計四四一八六七二一五一如是連算得三年後爲四一六八五五八六三二年後爲三九三二六○二四八一年後爲三七一再依法退除一次變爲三五○卽爲所求之原本三百五十兩也（解釋）依筆算程式爲４９６４８２（１＋０６）＝３５０故普通算法先將一○六作六次之自乘得數爲法以四九六四八二爲實用歸除法即得然欲求迅捷計自以上法爲妙且可得每年本利之合計數故此法可名爲金蟬脫壳上法係與同事孫君濟勲公餘之暇互相討論乃發明此項珠算捷訣不取自秘謹以錄供同好猶恐略人之美用特表而出之倘有敎益極所願聞請函至上海天津路同和里十六號洪某爲荷 
集益錄 
[第九十二問] [  求知]  
　　羊皮衣統用舊後洗新甚難家庭常識所登用蘿蔔或燒酒粞粉等法擦洗祗能去表面之積垢根際依然黑污且一經揉擦捲毛卽亂光澤頓減仍不雅觀想羊皮初剥製之時必經漂洗方能淨白而使皮板柔軟則穿舊之皮必可以此法重漂海内如有知其法者尚乞明示俾益家庭實非淺鮮 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷下第三十五章（二） 
　　此時法堂之上復起喧呼斥詈貴族或且戟指直指湯訥之面曰可殺之貴族逃亡之奴今日何用伸一言汝但死耳此語出則衆鼓掌以和之其聲如爆竹堂上摇鈴以靜之久久始得寗謐法官聲浪乃得透衆囂而出問湯訥曰汝姓爲愛芙孟耶曰然曰曾居英國多年有之乎曰有之曰逃而去乎湯訥曰何得云逃當吾赴英巴黎未嘗光復予爲不願見貴族蠻横之狀且恥奪民食爲食故盡捐所有於平民僑居異國而食力法官曰汝言此殊無證據誰則信之湯訥曰證固有之且有二人一爲曼萊老醫士一則亞蓓爾也法官曰吾聞汝曾娶於英倫信乎曰然顧非英國女郎也曰然則當爲法國女國民湯訥曰然蓋卽露蒔曼萊爲曼萊老醫士女也旁聽者聞及曼萊之名頓起歡呼羣相稱羡堂上致不能語則亟摇鈴肅靜法官又曰愛芙孟信如子言則亦忠於民黨之人然則當事變起時何以不歸爲國效力而乃伏處於英倫湯訥曰法官鑒之吾産已散盡僅賴學校敎授以爲生活故未能遄歸法官曰但汝今日何以又能來此不來於事起時而來於逮捕逃囚之日則汝實自誤耳湯訥曰吾之法國不在逃亡之列而歸又不在捕逮命令之中因有故人負屈被逮故特來此營救不知此事亦犯共和國法律否耶問官未答而堂下諸人已閧應曰此無罪此固不得爲罪其聲震屋警吏摇鈴再四聲猶不止久之法官始復問曰汝言營救故人其人誰耶但能證實汝罪即減湯訥鞠躬曰敬謝堂上吾所言者非他即亞蓓爾也彼初有信致我入關之初乃遭没收但檢舊案當可得之實則曼萊老人已預以此信置入卷中故能一檢卽得卽命書記當衆讀之衆聞亞蓓爾所述湯訥散財之事則又掌聲雷動法官因傳亞蓓爾到庭爲證供如其書蓋亞蓓爾雖遭縲絏自得湯訥衆人以爲主名已得且因曼萊老人斡旋之力已早出獄矣（未完） 
 
 
 

Page 15

 
 
   
 
 

Page 16

 
 
   
 
