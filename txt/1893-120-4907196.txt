# 1893 - 120 - 4907196

 

Page 1

 
 
[新印六部處分則例告成] [  圖書集成局啓]  
是書臚列各種處分事例進呈列聖睿鑒條分縷析詳盡無遺凡有新例增添者更隨時附入所以嚴官守定考成若準繩然無所偏倚誠居官者所不可不讀而佐治者亦須融會貫通者也坊間雖有木　流傳而亥豕魯魚殊多紕繆本局悉心校勘積日累月訛誤胥刋然後用新鑄鉛字　成印以雪白連四紙分裝八册盛以錦匣核定每部碼洋一元二角賜購者請移玉上海申報館帳房及各埠申昌書室均可 
[新印增註飲香尺牘告成] [  圖書集成局代啓]  
　　魚雁往還藉通情愫尺牘雖小道然非腹空如瓠者所能走筆而成是書係白下慵隱子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雩精心結撰卷首冠以時令賀壽賀喜諸集句尤爲切要之文茲由飲香居士倩本局排印刻己告成每部四本定碼洋三角世有先覩爲快者請臨上海逢源　熙記書莊以及各書坊購取可也 
[開印陳修園二十一種醫書告白] [  圖書集成局啓]  
　　陳修園先生爲閩之長樂人生平邃于醫學涵今茹古務盡精微暇嘗註釋古人所箸醫書博至二十一種闡其微妙發其艱深學者荀玩索而覃思之則盧扁眞原不難示諸掌上矣茲由保和康記倩本局代爲排印日内將次開工想杏林橘井中人當罔不先覩爲快也肅此佈陳惟冀雅鑒 
[雅俗辨]  
　　今使執途人而指之爲俗未有不艴然怒者執途人而目之爲雅未有不欣然喜者可見惡俗而喜雅者人之情也然人雖惡俗喜雅而究不能避俗就華者此何故哉大抵雅俗之分分於天姿者半分於人事者亦半心地庸劣氣質粗浮此所謂朽木難雕糞土難圬此限於天者也飢寒驅我塵網覊人胸中雖有雅趣至此亦無所發抒此限於人者也故必天姿人事兼擅其勝而後 
則旁觀旣不知雅之可貴而當局亦幾忘雅之可喜矣今夫半村半郭之間宜雨宜晴之候柴門臨水杳送稻花釣艇衝烟竿垂蓼岸在徜徉肆志者視爲固然幾忘却此身在圖畫中而在他人視之己不啻有世外桃源之想猶之貧賤人家日啖粗糲盤飱巿遠樽酒家貧偶有一二素心人至亦不過春初早韭秋末晚松相與把盞論詩挑燈話舊以爲分在則然耳而自富貴人視之便以爲高風逸軌卓絕人寰耐人十日思故往往有身居臺鼎心在江湖者偶然賦一詩作一畫必托興於田家寄情於山水以爲此時縱不能持冠上東門扁舟逕去他日上疏乞骸小有買山錢便當在山顚水涯結草屋數椽約良朋數輩相與流連歌嘯於其中足了一生矣彼　畝中人以簪纓爲難得望見顯者鹵簿輒避讓道左垂手屏氣私相歎羡以爲大丈夫處世宜有座前八騶以炫聲勢以爲宗族交游光寵而孰知淡泊之士雖身處繁華而常視功名爲敝屣等富貢於浮雲其心中夢中無時不在山深林密間也其賢不肖之相去爲何如可知雅俗二者固有相形而益見者矣顧同一雅也其中亦有眞僞之分叔度汪汪若千頃之波澄之不淸撓之不濁此雅之根於性分者也山谷謂數日不讀兩漢書胸中便有塵障此雅之得於培養者也謝靈運性好游山伐木通道鄕人驚爲山賊此雅之習於游覽者也陶靖節與遠公結社相契忘言欣然一笑此雅之樂於晤對者也是皆自有雅之眞而不參以僞也自眞者不可見而俗者居然竊雅之似亂雅之眞巿井販夫學得幾筆蘭竹胡謅幾句歪詩便自以爲荆關再世李杜重生泗後茶餘逢人輒絮絮不休學床頭婆子態甚且徧徵當道鉅公題咏横災梨棗視敝帚若千金自識者視之尚不足供覆瓿之用適見其爲可憎而己矣夫雅之眞者不言雅而自無不雅不待矜詡不藉標榜也泰西開闢較中國爲遲然事事率眞朝廷之政教草野之風俗皆能有眞而無僞卽以雅俗而論雖未嘗侈語於人自居於雅然嘗徧徵而博考之知其雅趣之所存固有隱相脗合者焉居室必期潔凈戶牖務取通明灑水以滌塵埃垂簾以避炎熇庭前必植佳樹異载葱蘢滿目生意盎然晨夕坐對可以滌煩襟而消俗慮春秋佳日泛小艇出游容與乎中流徙倚乎岸側時於此間得少住趣他若策馬芳郊殘照一鞭落花相逐亦正不讓戴安道載酒聽鸝之樂亦嘗以歌詩寫其懷抱而不染假斯文習氣亦嘗以鳴琴養其冲和而不居小風雅名目亦可見其率眞而無僞矣嘗聞歐洲多佳山水靈秀鍾毓故其學道之士皆能矯然自立有以表異於庸俗世之步趨西法者不過曰製械之精巧造船之堅强行軍之奮勇無前經商之無遠弗屇謂爲中國所不及而孰知卽雅俗一端亦自有足以傲我中土之人哉滬上爲通商大埠五方之民鱗萃而羽集霧合而雲翔肥魚大肉之塲儘多酬酢買笑追歡之地亦暢情懷正不必以柳下季之是誚魯男子之非要之雅俗之分在骨不在貌願與有心人共叅之 
[綸閣文章]  
　　戶部山西司員外郎尹序長升補山東司郎中所遺員外郎一缺經大司農遴得福建司主事陳宗嬀擬正貴州司主事孫毓駿擬陪遞遺主事一缺遴得候補主事張懋澄擬補刻己咨行吏部查核俟覆到日方可帶領引見○莊靜皇貴妃玫貴妃佳貴妃金棺於四月十三日由田村奉移東西陵四月十八日奉安寢劵應行製造神牌届期由内閣翰林院派員恭書以備四時大祭日奉入饗殿安享今奉安寢劵己定吉期所有莊靜皇貴妃玖貴妃佳貴妃神牌自應由工部派員分往順水峪慕東陵預爲製造此次製造神位開工吉期經欽天監擇得三月十五日丁酉宜用午時吉奉旨依議欽此刻己分行各衙門查照辦理矣○工部爲咨覆事准戶部咨以倉塲坐糧廳漢監督沈錫晉升任遺缺請由本部保員開送以便帶領引見等因前來查有京察二等四品銜工部郎中韓文彬堪以保送入放倉塲坐糧廳漢監督之缺相應咨覆懚部查照辦理○侍衞處爲知照事三月初二日奉旨朕於明日辦事用膳召見大臣後出順貞門神武門隨墻門進陟山門至畫舫齋少座升黄幄畢出陟山門進隨牆門神武門順貞門還宫辰正二刻預備欽此○張家口監督戶部員外郎溥榷使頲現己差滿於上月二十九日入京循例暫宿梵宇敬繕具請安摺齎交餘銀摺並緑頭簽於三月初二日子刻專丁齎入内廷交奏事官一併遞入兹於寅刻入内先謁各管各堂後至刑部茶房候旨嗣由軍機處發出傳單令溥頲于第二起入見上御養心殿召詞稅課地方情形溥頲謹將目下稅務备情詳晰奏對退出内廷旋由軍機處傳發諭旨溥頲所得盈餘銀五千九十兩有奇著交廣儲司溥頲毋庸賞給至所請减成賠繳之處著戶部核議具奏欽此溥副郎得旨後遵將餘銀齎往廣儲司銀庫投交○軍機處爲交片事三月初二日軍機大臣面奉諭旨本日引見俸滿截取繁缺知府刑部江山司方連軫 
 
 

Page 2

 
 
一員著於三月初四日預備召見欽此欽遵爲此交吏部查照轉行預備○禮部員外郎宗室綿熙現己升補宗人府理事官所遺員外郎係宗室員缺咨明留補經春官揀得禮部宗室主事麒德應行奏補遞遺宗室主事員缺應以奏留禮部候補宗室裕舒擬行奏補刻己行查宗人府是否與例相合一俟查核覆到卽可帶領引見矣○二月廿八日騐看時有口背履歴不符之二員查核捐案亦有不符之處旋經冡宰細爲核詞其一員係因口誤一員報捐卯次乃在停止之卯次後原捐官供認圖省銀兩向沈姓書吏手中捐納迨令司務廳查傳沈書旣己潛逃諒必舞弄情弊除飭將沈家産抄封外卽具摺請旨飭下步軍統領衙門五城御史順天府一體嚴拿務獲送交刑部訊懲二月初二日奉旨著照所請辦理欽此○内務府爲知照事所有恭上慈禧端佑康頤昭豫莊誠壽恭欽獻皇太后徽號應行預備玉册玉寶進呈玉料一摺於三月初五日會同具奏相應知照各衙門如有應行廻避事件勿於同日呈遞○河南巡撫委某員管解河南漕折銀三萬兩分用木鞘三十根裝盛釘固解運入京於本月初四日午刻馱載至部由原解丁役赴當月司掛號資雇人夫分舁入部堆存後庫院中以候銀庫示期兌收○吏部爲示傳事所有花翎二品頂戴湖北補用道李謙等十三員本部於三月初六日午刻給照相應傳令該員等務於是日親身赴部承領毋悮○光禄司署買辦處買役王某年逾六旬老而彌健與夥石某夙和睦正月初邀至署中暢飲偶觸動怔忡之症心志昏迷順手取菜刀奔砍石之頭頂石格以手至左右手腕受傷衆夥見石性命堪虞赶赴左近官廳喊報廳官飭拘王詳解步軍統領衙門移送刑部現聞石延西國醫生調治日漸告痊王覊身犴狴之中尚未悉作何懲辦也○上月二十日之晚鼉更兩下兵部廣西科房經承趙某由某酒鋪買醉而歸剥啄移時始由其妻拔關而出趙怒甚舉足踢之用力過猛竟將其妻踢倒仆石上墊傷腦後閉目不語趙懼急喚家人舁置房内延至四鼓卽己魂赴夜臺恐遭雀鼠之災寅夜逃避其妾見事不得了告知本地總甲投司署呈報司主陳君定於二十二日午刻帶同仵作前往騐視 
[京師走水]  
　　本月初四日上午十一點鐘時京師西安門内北偏菜園胡同關帝廟忽兆焚如住持僧初尚不知後見濃烟由大殿槅扇縫湧出入内察視則火燄突然衝出以致上炎僧束手張皇極聲喊救而大殿己徧處皆火幸汲桶水會分投援救僅將大殿三椽焚去殿中神像盡付一炬惟配殿未受池魚之殃誠不幸中之幸矣是夜十二點鐘時崇文門外南小巿某箱鋪又報失愼一霎間火燄上騰紅光耀照各永會謁力噴救並拆去墻屋以斷火道始得救息然己燒去房屋十餘椽貨物大半付之煨燼矣謂非旡妄之災而何 
[南閩茶話]  
　　福州訪事人云日來茶巿方興各茶商皆雇客上山採買北嶺一帶己有陸續遄回者至白琳等處則道途較遠尚須數日勾留滄下洲福茂元等茶棧數十家俱資雇女流爲之揀花紅顔緑鬢每棧多者五六百輩少亦百數十人聞之茶業中人言茶巿興衰祗爭淸明前後旬日今者雨多晴少恐採摘未必及時幸日内天氣暢晴或者尚可作桑榆之補云 
[遠迓文旌]  
　　福建學政王宗師奉命來閩視學旣己由京南下大憲卽委學轅巡捕黄君世忠往滬上迎迓至前任沈叔眉宗師在署養疴刻己漸漸痊好矣 
[天津又火]  
　　河北大火己記報章十一晚河東興隆街又肇火災一時光燭半天鑼聲震耳急出探之知德興隆山貨店因作夜工悮翻洋油燈以致烈烈轟轟摧枯拉朽一轉瞬延燒鄰右種德堂藥鋪天合義洋布鋪波及對面天源德貨器鋪萬發首飾鋪無店號之洋鐵鋪鄜成錫鋪源成碗鋪後院共燬鋪戶八家當火起時約在鐘鳴十下及水會收拾餘燼偃旗息鼓而歸則己在一點鐘後矣正欲安排衾枕作黑胡鄕之遊又報鼓樓東有走水事情鑼聲鏜然急於星火水會中人急御水龍而往見永源齋茶食鋪方炎炎上熾旋廷及天成花轎鋪元成鮮貨鋪盛興洋布鋪旣而火燄飛過街南燬去裕成錢鋪源昌當前門及櫃房其後進衣架首飾架賴有水會保護不致化作刼灰蓋火及風火墻卽己戞然而止矣是役也共焚店鋪五家說者咸歸咎於天氣亢晴風乾物燥之故寄語居家鋪戶尚其小心火燭以免回禄生災乎 
[鎭江火警]  
　　本月十四日午後火起於鎭江西門外小閘口某姓家警鑼報處城内外各洋龍咸蜂擁而來汲水狂噴幾若黄河倒瀉文武各員弁次第到塲彈壓飭拘搶火匪人幸是處離江岸非遥取水甚便加以人手甚衆祝融氏始敗興而回事後探知起火之由因其家正作午炊遺火積薪以致釀成此禍計焚去瓦屋二椽草屋三椽 
[唆訟宜懲]  
　　金陵訪事人云六合縣人張甲夙有烟霞癖晝伏夜動百事無成釜冷廚空勢難度日乃携梅妻載鶴子放秣陵之棹冀覓一鷦鷯之衼遍託親朋苦鞹成就不得己復往江北售去祖産得鷹餅如毛詩之數由家中人豆剖瓜分甲得百圓妻及子女各大衍之數從此伯勞飛燕各自分飛益逍遥於芙蓉窟中嘗語人曰此間樂雖南面王亦不與易也其妻僦屋雨花岡下售洋烟以餬其口繼與烟客某乙縉野鴛鴦累寸積銖私囊頗富甲偵知之秘商於族人某丙意欲掩而執之俾借孔方兄爲和事老乙聞信颺去妻亦將烟館閉歇不復與項駝肩縮者一榻横陳甲丙計無所施遂以控縣爲恐嚇計其妻見差役持票而至駭而吞服洋烟鄰人急延徐君聞韶爲之施救時己夜半爲城門所阻飛越爲難一縷香魂遂化作靑陵之蝶次日藍雲峯大令據地甲禀報親臨相騐立提内懲責然後連甲押入翌房候其妻母族到來再行核辦 
[吳孃新曲]  
　　宜興縣署中人某甲因事至姑蘇省垣事畢赴某烟室開燈過癮見有小家女子楚楚可觀挑以游辭穢難入耳旁人惡其輕薄羣起而攻曳至養育巷某茶寮欲以老拳從事甲懼屈膝賠禮始得免於受創○甲乙二農人泛一葉扁舟至姑蘇閶門外挑取穢物用以壅田習以爲常從不失事本月初八日甲忽墮入水内幸經旁人援起則己腹大如五石瓠矣○士廢基金姆橋某姓子常與某成衣店往還一日戲取藍線一條纒諸指上甲云怪道以前失物許多誰料地非上宫物非業屨而亦效從者之屢耶某姓子歸告知乃兄乃嫂乃兄雄赳赳之武士也聞言大怒糾聚多人前往大興問罪之師正在互相鏖戰時娘子軍亦洶湧而來衣袖高揎露兩臂如毛竹桶見物卽摔逢人便毆旋經鄰人勸解再三邀至錦鳳茶寮令甲負荆認罪噫惟口興戎古人豈欺我哉君子曰是當三復摩兠堅銘○黄鸝切橋某玉器作開設有年切磋琢磨生涯頗盛本月初十日玉工某甲突將陳萬元珠寶店囑碾之物席捲而逃作主孀婦也恐陳責令賠償朝夕啼哭倩人四處尋訪連日消息全無或曰甲己附船至申江在花天酒地中裝作大老官摇摇擺擺時或黑衣寛辮帶墨精眼鏡口銜昔伽烟逍遥於愚園張園之内不似前之依人作嫁竟日勞勞矣其然豈其然乎 
[皖公山色]  
　　新授安徽鳳陽府曾太守樹椿本月初三日行抵皖省趨詣各憲轅禀見呈繳文憑按太守籍隷四川由詞林供職部曹兹外擢斯任彼都父老咸拭目以觀新政之盛矣○客冬李傅相札飭直隸候補縣高明府維敬赴皖會同地方官展設舒城廬州一帶電綫刻己告竣明府詣各憲轅禀辭隨束裝上招商局某輪船東下以便回省銷差○嵩書農廉訪於本月初九日上午十點鐘時接奉京師來電欣悉欽奉諭旨陞授貴州布政司在省文武各官紛紛趨轅叩賀 
[潯江春浪]  
　　裘鏡人孝廉兆蓉爲文逹公之文孫現就九江道幕翩翩書記譽噪紅蓮膝下女公子許字前護理安徽巡撫吳竹莊方伯之猶子安廬滁和道柏莊觀察之公子詹吉本月初六日行親迎禮賓朋致賀車馬盈門○行駛馬江各輪船扒手之多幾難悉數自經候補縣劉蔭薌明府榮拔認眞稽察先後拿獲二十餘名分别重輕嚴加懲辦竊以爲若輩不致以身試法復蹈前愆矣不料本月初三日又在泰和輪船拿 
 
 

Page 3

 
 
獲劉姓一名竊取客人衣屨初五日江寛輪船拿獲汪姓一名竊取衣箱行李乃各重責數百板枷示江干 
[船戶凶横]  
　　蕪湖駁船三四百號駕駛者性多桀鶩粤帮運米出口向藉若輩爲之過駁定例每擔綸洋八厘若輩貪得無厭必欲恣取米糧每船自數斗以至數石不等如靳而不與則更肆意狼藉米商無如之何本月初旬米業公所特與駁船頭目約法三章此後駁費每石准再加洋二厘但不得再取糧米頭目允之詎帮中有某某等六人竟梗其議取米無度米商苦之遂禀請蕪湖縣及保甲局飭提六人訊問六人抗提不到且嗾同帮於初十起停巿不駁藉爲挾制之計縣局聞之復出票提人若輩己預集舟子三四百人在南岸坐候一見官符飛下柏掌喧囂始與差勇爲難差勇見勢不佳立卽奔回禀明本官另籌辦法刻下停駁己數日内河米糧堆積如山販運者頗形棘手也 
[江都命案]  
　　揚州逹士巷浙紹會館對面小巷中有隙地一區瓦礫如山人跡罕至本月十三日天將破曉行夜者沿途傳報蝦蟆臾道出此間忽見一男屍横臥路側驚駭無似奔至本坊地保處告知地保聞報而來則天己大明詳視一周隨赴有司衙門禀報一面雇人搭蓋屍棚伺候十四日晌午江都縣宰帶同刑書仵作躬蒞屍塲先提四鄰訊問旋騐得死者身中面白無鬚年約三十歳許跣足短衣下身空白洋布單褲兩手绵有纎纎指甲决非負販之流腰脇頸項間雖略有傷痕實係服毒身死因無屍親認領飭暫行收殮標誌發壇旣而見地保所備之棺林料甚薄遂慨發惻隱賞給洋蚨若干令地保另行購辦傳聞縣宰回署後旋有屍屬來認所言相貌一一相符云 
[美盡東南]  
　　江西巡撫德曉峰中丞來滬己紀前報昨日關道憲聶觀察提右營廖叅戎松海防劉司馬上海縣黄大令英讖員察太守並各局總辦等雇菊部妙伶在英租界天后宫演唱並陳設華筵诅中丞赴宴觀劇聯唱酬之樂極視聽之娱不可謂非宦海中之佳話也 
[賀客如雲]  
　　昨爲關道憲聶觀察太夫人設帨良辰道署内外懸燈結彩氣象一新並陳彭吹一部琅璈奏曲藉佐瑶觴卯委各員及各局總辦紛紛道賀觀察預飭家丁在頭門擋駕示不敢當 
[尅日興王]  
　　本邑城廂内外河道自升任道憲龔方伯開濬以來迄今爲日己久淤塞異常居民皆以爲不便禀請開濬本館亦著爲論說以聳聽聞此黄大令所以請撫標滬軍營統領蕭軍門會商疏濬也兹聞己擇於本月廿一日興工從此桓桓武士畚挶操勞斗大江城當有食德飲和之樂矣 
[頒示新章]  
　　本邑東北鄕引翔引翔港穿虹浜迤西至垃圾大橋北埂由英工部局改築馬路名曰西華德路經英美領事照會關道憲聶觀察札飭上海縣黄大令英廨讞員蔡太守會同該處紳董迭次詣勘其詳己記報章現悉英美兩國領事與聶觀察再四會商擬定新章侂條由觀察專札上海縣及會審公廨照章辦理今將章程八條抄録於後第一條所定之界應立界石石上鑿華英文字以示分劃淸楚並另繪一圖備考第二條倘工部局欲築公路穿過華人産業則須於動工之前預先商議購地及搬遷房屋或墳墓之在路線上者第三條華人墳墓若非其家屬自行允准不得遷動第四條凡築公路不能穿過義塚第五條不論何條通潮之港或河道向來所有者工部局原不填塞如欲填塞須先與地方官商議方可第六條房捐一切向來所有住宅因係華人原業戶之産並係華人原業戶居住現在並不收捐又一切新舊房屋在華人原業戶地上離馬路或應築之路較遠並無利益可得者工部局情願概不抽捐第七條地捐凡虹口租界内耕種之田倘常爲華人原業戶之産工部局願不收捐第八條天后宫廟及毗連之屋係欵接出使大臣經過上海時之用均不歸工部局節制又以下所開虹口各廟係載在北京部册工部局願不收捐計開廟名三官堂下海廟魯班殿天后宫凈土菴 
[春賽三誌]  
　　陽隰離别折柳則三疉翻新樂府淸平倚檻而三章立就勞黄鸝之三請檢點尋詩聽紫燕之三聲商量選勝於是門三春之樂事續三日之淸遊張三影花月情懷小妓抱筝而相逐李三節電裳管領内家袨服以同遊三百六日之良辰遜此芳菲時節三十六宫之春色煊成錦　乾坤相與判雲駒之三等看月駟之三驅玉將爭馳三匝而廣塲塵起錦標欲奪三鼓而豪氣雲翔脫帽三呼傾倒虬髯之客注坡三躍憑陵蜮穴之封盖幾幾乎曲奏三終氣吞三島矣僕也笑夷吾之三北愧司馬之三長爰賦長歌以紀盛會去去復去去寶馬塲邊路小隊蹴香塵雕輪逐飛絮胡人使馬如使船錦衣玉勒臨風前千萬黄金拚一擲著鞭肯讓祖生先渥洼天馬來西極追風汗血自古傳骨相權奇態祠駿豈與凡馬甘比肩此人此馬眞無敵觀者如山咸動色四蹄起處塵不飛但見萋萋春草碧忽如蒼鷹隨風翔盤旋遠勢凌穹蒼又如韓盧逐狡兎沙平草淺不可藏烟霞瞬息經萬變雲龍上下逐四方此時觀者悄無語天地爲之久低昻人生快意那有此振策當先誇絕技旁觀壁上都踴躍圉人櫪卜皆歡喜當時豪氣凌九霄登壇拜將差可擬就中奪幟誰最多潑墨攤箋爲君紀一次六馬疾如梭獨有沙遜奏凱歌二次三次同十馬勝者沙遜與怡和俄看八駿聨翩去仍讓怡和佔先步二騎騰驤孰冠羣太古西人代工部接賽六次十五馬七次九馬追風下餘騎蹴踏不肯前合讓怡和稱健者八仙之術孰爲優道而司眞無與儔七賢之中誰傑出乃爾居然在上頭越澗超坡無不有履泰西人好身手不知人世有荆榛意氣雄豪殊自負麥邊之馬徒顚人太古之馬亦濡首尚有四騎誚駑貽望塵弗及瞠乎後暮烟蒼蒼曰日隱馬嘶人散黄昏近高閣連雲捲畫簾通衢如砥聨瑶軫津門漢水亦有人歇浦繁華疇與並前游己了後游續驥足秋風待重聘 
[芝盖飛來]  
　　道憲聶觀察上海縣黄大令均於昨日三點鐘時鳴騶至跑馬塲英副領事佩君旣勤欵接憑欄縱目頗暢襟懷至跳浜畢始興辭而出禮拜六尚有馬夫互賽想士女往觀當有餘興可賈也 
[蘭會續述]  
　　昨報列蘭會定期一則兹悉花會中人擇定於本月二十二十一兩日在邑廟内園舉行想愛蘭成癖者當於湘簾棐儿間領略幽芬逸藻也 
[寡媳吞烟]  
　　蘇人周錦章在英租界六馬路口開裁縫作久抱鼓盆之戚其子名阿憨娶張氏爲媳生女己三齡不料遭家不幸阿憨於去年病故僅存孀媳孫女孫苦伶仃相依爲命而周老興未衰忽與嶷物人顧氏姘識比翼雙棲儼如伉儷顧氏以張氏爲眼中釘常相詬誶前日又因細故爲箠鳳鞭鸞之舉張氏忿無所洩當晚吞烟救治無效奄然長逝周與顧氏畏罪奔逃旋由二圖地保將周尋回勸令從豐棺殮不知能免涉訟否 
[鄕人賽會]  
　　滬北嚴家角某嫗年逾花甲家道小康兒孫繞膝有鼓腹含飴之樂嫗性喜侫佛供奉觀音大士像稽首蓮臺願結來生凈果而附近村嫗里女亦皆一倡百和爭乞一滴楊枝水冀以懴除夙孽嫗以信從者衆遂度地於居宅之旁鳩工建屋名曰凈修庵規模雖不甚宏敞然月殿雲廊頗極淸幽之致前日爲觀音吕祖太陽三神開光善男善女携瓣香而來者深深下拜叩叩通誠頗形擁擠昨晨十一點鐘時鄕人齊集以黄呢大轎舁神像出遊旗鑼傘扇之外導以鼓吹一部女弟子八人乘藍輿中執香相送經過鐵馬路唐家弄新閘等處紅男緑女約伴來觀頗覺填衢塞巷也 
[一蹶不振]  
　　寗波人畢子生者年己三十六向在滬上爲髹工祇以癖好烟霞遂致窮途偃蹇棲息外虹橋左近小客棧内貧病交加日形困頓昨晨勉强出門行至百老會路順利飯館門首絆跌於地當卽氣絕幸有相識者經過見而憫之向同業處集洋銀十餘枚買棺成殮寄回 
 
 

Page 4

 
 
鄕里俾正首邱是亦可謂好行其德矣 
[秃奴倚校]  
　　蕩婦小妹子卽葉王氏勾引秃奴經捕房拘獲其詳己列前報昨日捕房將開設永成祥小烟館之張王氏卽大阿姐並在塲口角之金王氏秃奴仁利等一併解案同轉訊問之下秃奴但俯首合掌不出一聲同轉謂葉王氏曰爾前期在堂上供認明白共有四僧何以到案祗有一人旋據法名仁利者供稱尚有三僧人己有風聞逃往虹口等處且前此並未吸烟包探禀仁利在烟館中爲禀王氏等代寫保單因之拘獲查仁利素住永成祥烟館間壁觀音菴中與該氏素來認識同轉謂葉王氏曰爾等不應與方外人作件爾前此曾罵華捕可見目無法紀判掌一百下金王氏張王氏各掌八十下仁利不守淸規判責一百板枷號半個月示衆方盤托出大西瓜請女菩薩連番飽看填大開方便之門矣我佛見之當合十誦讚曰善哉善哉 
[添差解犯]  
　　鹽梟王大發拒傷鹽捕營弁經川沙廳擬定徒罪派差押解過滬此己列報昨日黄愛棠大令將文發出並添派差役將該犯護解起程 
[春江瑣語]  
　　滬城大東門内饅笠橋左近有某氏徐娘半老尚解風情藁砧己於去年逝怛遂孤眠獨守自號未亡人近來忽與比鄰某甲有染其子某乙己有所聞欲爲捉姦之舉因無隙可乘悵然而止前晚見甲又續舊歡卽欲下手恐衆寡不敵遂至他處紏合諸無賴破扉直入將甲從錦被中拖出拳足交下嗣經鄰人解勸令取小衣俾甲穿着甲父某内聞信馳至謂乙誣姦回詐欲赴縣署喊控乙見勢不佳央人排解不知如何了結也○滬南王家碼頭某木行有木植停泊浦中昨日潮漲時將纜冲斷有頃潮退木植順流而下至小東門外集水碼頭被福建杉板船戶紛紛撈取有甲乙二人爭奪不己扭至某茶肆理論後不知其所終○木匠某甲之妻稍有姿色與阿貴姘識前日相約往龍華寺進香行至打浦橋地方適甲工罷回來中途相遇不覺忿火中燒上前扭住飽以老拳阿貴力不能敵一味求饒旋經旁人排解令阿貴備香燭服禮其事始　○浦東周浦鎭人某甲昨日携及笄女郎渡浦而西往觀賽馬行至郎家橋左近向水果攤上買物一轉瞬間女己不知何往四處尋緝蹤影杳然未知能否珠還台浦也 
[巡局瑣案]  
　　前報紀賈某在三泰碼頭某酒肆因惠帳數目致啓爭端經江北人某甲解勸賈忽言失去金約指將甲扭至廿七鋪巡防局請究等情兹由李二尹集訊甲供姓袁小名鬍子向爲皮匠是日見賈與酒店中人打架不忍袖手均爲解勸並未竊伊金約指李二尹判將袁鬍子笞責一百下候交出金約指始准開釋○沈雪棠者向開米店現己閉歇曾與施義興樹行往來積欠洋銀二百元施屢向催索迄未歸償遂於前日投廿三七鋪巡防局控告經黄二尹提訊施供被沈欠洋二百元求請追繳沈供目下拮据萬分請從緩歸償二尹令兩造各請公正人妥爲理處 
[縣案彚録]  
　　賂棍沈晉發卽猪羅晉發媳婦包奶奶龜子鍾德昌曹子恩等四人經黄大令訪拿到案提訊之下著曹赶緊回籍餘人分别責懲此己詳登前報邇有姚春甫投縣求保沈晉發復有唐竹山求保鍾德昌前晚由帮審委員葉司馬提訊沈供係本邑人向開猪行父親逝世後遺下數千金因賭輸盡近己痛改前非不敢滋事求恩交保所有監照早經呈案鍾供係揚州人向藉烟館營生現求交保情願自行回籍姚稱係本邑人與沈同業願保伊出外不再犯事唐稱爲鐘表業與鍾同鄕願保伊回籍司馬問姚唐曰爾等願保沈鍾不再犯事否答稱願保不犯事司馬飭將沈交姚保去監照發還鍾交唐保去赶緊回里○劉張氏之買女秋月遭龔阿福誘拐一案由蔡太守送縣訊辦前晚葉司馬升堂研訊劉張氏訴稱係湖北人因膝下尚虚於去年三月間由劉金堂爲中出洋六十元買龔阿福之女秋月爲螟蛉女至九月間秋月忽失所在四處尋緝知被龔誘匿現有方興爲證叩求訊究司馬問爾倚誰度日供前開客棧現己閉歇收帳度日劉金堂供該氏向龔買女由小的爲中龔阿福供係湖南人不知女兒所在查方興係該氏之姘夫實被誣控司令令龔阿福於一月内尋秋月到案候核○江義控許三寶不付貨洋一案前晚由葉司高研訊江訴稱許股開徐園時小的實墊洋一百六十一元叩求訊追朱梅卿供江義墊洋實有其事徐園帳目雖有小的經理然許亦欠我洋銀許堅稱並未欠洋若非股東徐家娘到案不能明白司馬著朱將帳算明一面補傳人証到案再訊○糧米小工楊金桂黄壽山金其仁傅三等兇毆李老和劉棍橋易坤仁等一案黄大令訊供之後易忽患病身死此己詳列前報前晚葉司馬飭將金其仁從寛交保楊等一再求恩司馬曰爾等未便交保可仍還所俟易之屍屬到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　二月二十四日漢陽協兪式城守叅將劉俱赴兩院禀知送提憲赴祭甸候補縣吳世璜奉首府委赴武昌縣提案卽用縣羅寶熙劉延坦徐冠瀛俱赴督轅對本候補縣丞梁鼎藩奉委赴織布局差遣並禀銷鐵政局差帮查城外白沙洲候補巡檢洪吉鉛赴兩院銷假并禀知到鋪准補浦圻縣典史劉慰祖赴兩院禀辭赴任候補縣徐麟赴兩院禀知丁母憂藩轅牌示潛江縣高家塲巡檢員缺飭准補之錢本煌赴　二月二十五日署漢黄德道候補道恭赴兩院禀知卸事分發試用通判羅文炳禀到前湖南芷江縣便水司巡檢曾時泰奉委赴織布局帮辦文案禀謝署武昌叅將劉送提憲回赴兩院禀到署糧道凌調補漢黄德道惲俱赴兩院禀知任事二十六日撫標中軍衡璞禀知羊樓峒換防兵丁回省候補知州章世淞奉宜昌土藥稅局行知准予提前委署一次赴兩院禀知并辭行候補縣周耀崑奉委解犯赴江寍會審赴撫院禀見 
[金陵官報]  
　　三月十五日江西巡撫德拜會辭行北上機器局候補道郭銷假候選郎中毛蔚由京來赴湖北管帶考湘後營提督譚桂林到省辦吳淞騐補厘捐兼健水統捐知州吳式晸禀辭回局通判程亦川奉堤工局委帮辦文案禀銷儀鳳門稽查差並辭行赴揚州知縣朱公純由六合捕蝗蝻回省蔣嶙由溧水查勘蝗子回省盱眙縣丁嘉言辭行江西撫轅文巡捕吳世熙武巡捕余承恩均辭行帶氷雷輪船馬超羣送江西巡撫德到下關督轅牌示四月初一日換戴凉帽照得江西袁州協副將員缺前經本部堂查有兩江記名提督李榮發堪以請補在案兹查袁州地方極爲緊要應卽飭令先行到任 
[邗江官報]  
　　二月十二日運司江都轉赴安徽會館團拜十三日杜分轉際宸禀赴孔涵差次魏鹺尹福昌由許坎關卡來揚十四日署軍廳鄧司馬復昌高郵厘捐許大令廷楨均公幹到揚運轅牌示本月十八日換戴凉帽 
[英界公堂瑣案]  
　　包探何瑞福禀林淸日等各家失竊香爐衣物等件甚多咋日拘獲竊賊曹增生吊到銅香爐衣物等件今特送案請訊林淸日梁沛生徐顧氏楊瑞英徐德芝張木九李永生等投案請領失贓曹增生供係寍波人蔡太守判笞二百板押候備文遞籍贓給失主分别認領○包探黄四福禀昨見李雲亭携絨單衣服等件至質鋪質錢情有可疑盤問之下稱在蕪湖西門内竊來李雲亭供認前情蔡太守飭候移文蕪湖縣查明失主再行核辦○包探孔阿才禀朱順興被張阿順行竊自鳴鐘一架查獲人贓送案朱投案請領蔡太守判張阿順管押二十一日贓給朱領○包探何瑞福禀陶錦順失去孩子和寶查悉被兮東元王　氏楊羅氏售與李姓家己將各人拘獲孩子一併帶案陶錦順陶管氏投案申訴前情蔡太守飭將金東元及該氏等暫押孩交陶具領再候過堂訊辦○包探沈金隆禀開鞋子店之吳竹君投捕房訴稱被顧順金奪去鞋子十雙查詢顧順金則稱陸續向吳竹君賒鞋十餘索錢不付昨又因索　口角顧反出不遜語吳忿甚遂投捕房誣以奪鞋今顧己將鞋價付淸捕顯以吳不應任意誣人是以送案顧申訴前情吳惟求恩斷而己蔡太守謂吳不應以奪鞋誣顧本當懲辦姑念生意中人從竟罰洋五元撥充西醫院經費○三百零八號華捕禀槽坊夥余子康指談南淸混用銅洋三元故特拘案銅洋呈堂余稱談將銅洋二元兌錢富卽指交巡捕談供係武職欲往金陵因無川資故將從前用剩之銅洋二元交余估價並非混用蔡太守飭將銅洋劈毁談聽候資送金陵 
[法界公堂瑣案]  
　　五號西捕禀前晚有浦東鴻興棧房管棧人李德金在小東門外大生弄小使瞳前欲拘被伊待洋列割破面頰及手扭案請究旋據五十五號華捕禀在洋行街巡緝聞聲而往見李持小洋刀與西捕爲難李自將髮辮割斷意欲逃逸由小的帮同扭案李供與友人合做靑紅買賣向太平碼頭徐萬生號夥商借資本洋七十五元旋在酒肆覓醉行經大生弄因套褲帶散脫俯身牢繫該西捕悮認小便突批煩一下我亦舉手還擊後看明係西捕叩拜求恕該西捕遽扭髮辭旁有素不認識之潮州人見我手中有鈔票洋七十五元令交與伊手我不允伊卽將洋刀割斷髮辮繼有華捕前來將我扭案鈔票己失去矣旋有該棧西人投案聽審包探王榮培禀查得李確係醉後在路小便司轉謂李白爾總不應倚醉行兇判枷號七日期滿掌責八十下○包探　庭湘禀張才生行竊會德豐駁船上曰煤一包送案請究同轉判掌責六十下交保○吳渭春控張松生行竊雨傘六柄查獲三柄送案同轉判責一百板○錢耀堃控沈炳之積欠房租洋十九元五角沈不認欠租同轉判限月底遷出○烟館堂倌馬啓祥偕母馬浦氏投案控岳母華朱氏將妻誘匿華朱氏推諉不承同轉著押追○陳殿卿控稱王大林擔保德裕祥豐兩錢莊銀五百餘兩聞王欲逃逸是以來案請提同轉准詞立飭包探孫錦榮前往將土拘押捕房候下期解案質訊 
[鎭海海鄕籌賑所經收第五次淸單]  
　　辛仲卿仁翁助洋一百元順全隆作行元亨洋行馬漁珊　翁三戶各五十元怡昌洋行二十元慶昌仁號十五元成昌號十元吳積善堂五元程與記三元蘭谿顔香氏一元以上共收洋三百另四元均由上海四焉路愼裕號米葆三代收謹誌 
[滬北鐵馬路廣益善堂集福捐第七次淸單]  
　　梁蘭蓀助洋五十元乍渾隱名氏喜得麟兒求延壽綿長助洋十元葉向二戶各助洋二元杭姓助洋一元乾字敏記助洋一元五角協記李鳳記助洋一元金陵水師學堂諸翁合助洋三元郭斌臣無名氏趙亦山孫寅卿陳必齋黄沛芝劉元桂吳鏡仁張文璧萬茂堂徐長富許大蓮巫春山范金鎔吳鎔卿無名氏徐匯元吳樹森無名氏廣成和廿戶合助洋五元陳居易獲采軒夢麟氏麓雲氏四戶合助洋一元順軒助洋一角眉山氏助洋五角楊宅桂仙各助洋二角不書名儀和棧胡夢麟揚太太義茂許公若同孚二戶廿八戶合助洋一元以上共收洋八十五元五角正 
[上海虹口元濟善堂施醫給藥一文愿第四次淸單]  
　　盤記來常德泰記助九八元一十兩零七錢一分二厘又來吉水無名氏英洋十元蘇省周寄恊興昌局來無名氏求平安五戶合洋五元全盛局來浙江黄巖縣桐到堂唐漱石山房圓成氏曹柚陳記傳記六戶合洋五元高隆泰來　仙槎唐澄生各一元胡麗山無名氏馮與初有心氏劉秉南李星南馮曰梓七戶各五角無名氏二角廣發源來三省堂漢口鹽公所來志成堂三晉　票號來守拙主人興仁里票號來恊成乾號土船來揚崔秋五戶各洋二元淮安東海前絀居揚州信女鼎裕洋貨號來許耕漁陳益卿四戶各一元王吟梅一元有心無力子高壽康堂隱名氏三戶各二角申報舘來元謙堂陜平銀一兩伸洋一元四角錢四十文憾德堂五角顧松橋四角王棟臣銅洋三元○二上共收九八元一十兩零七錢一分二厘英洋四十三元六角大錢四十文銅洋三元合併聲明 
　　　上海六馬　仁濟堂經收南北兩巿各米寶行米麥雜糧捐二月二十一至二十九日止第四十二旬淸單恆祥寶行錢九千五百十文豐祀六千一百和十文裕祥五千二百文元昌豐四千三百二十一文穗祥四千二百十六文生源四千二十文永愼和三千五十三文同泰公二千九百九十八文同順二千八百九十四文豐記二千三百四文萬順公二千八十三文乾利一千八百七十六文愼茂豐一千三百八十二文萬源七百五十九文聚源五百三十四文同吉泰四百六十三文德盛三百八十五文三和二百八十三文德大二百六十一文恊記二百五十五文義生二百三十文恆源二百十二文晉泰一百八十七文錦祥一百八十文裕初一百七十七文同德一百四十五文恊豐一百四十二文永順一百三十一文咸茂一百三十文義記公一百十九文啓昌一百十六文元生長一百二文宏茂九十文唐永愼七十文天成義七十文源順恊六百六十九文錢恆泰六百六十六文恆隆四百九十三文大興合四百五文新興和二百八文衡大八十一文算記七十五文同興四十九文裕昌六千五百六十七文元吉泰六千二十五又寶泰一千九百三十四文正義隆一千八百九十六文松盛一千七百八十一文長豐一千五百五十八文仁和一千三百九十七文泰潤一千三百七十三文葆生九百七十四文潤泰九百五十三文萬祥昌九百三十九文三泰九百十九文震大八百三十一文衍源七百六十八文生泰六百九又萬生　百八十三文元和五百七十四文潤和五百五十四又萬隆四百九十四十文天和四百三十七文長義三百九十四文餘大三百五十四文元長三百十一文泰興二百八十一文天元二百三十五文周義記二百十七文萬盛泰二百八文聚泰一百七十二文愼生一百七十一文公正一百六十七文新興一百五十八文甡義一百四十四文和記一百四十文南元昌一百三十三文同泰一百十六文元泰一百三文愼益九十二文和泰七十三文愼餘六十五文萬祥五十八文萬成四十一文和生義三十七文鼎昌三十五文以上八十六戶共收錢九十二千六百五文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
