# 1890 - 42 - 4906043

 

Page 1

 
 
[集腋社彩票助振引言] [  申報恊振听謹啓]  
　　啓者本舘恊賑所自去冬創辦以來蒙諸同仁慷慨解囊捐　賑欵除銀錢外各項珍物亦已集聚甚多邇者飢民雖已捱過殘冬而春日方長靑黃不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張第張　洋一元統解災區散放計頭彩一張得烏雲豹袍套統各一件白陽山人眞　蹟蓮花一軸金挖耳簪一支湯文正眞蹟手卷一軸二彩一張得猞猁猻袍套統各一件刻絲壽慞一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脫空至末尾亦有彩物奉贈一俟曾罄卽就仁濟善堂向神前拈杳叩首以明至公無私然後當衆開彩所望四方樂善君子從速賜購旣得珍物又拯飢黎此實本舘所九叩首以俟命者也 
[書本報修築圩岸章程後]  
　　修築圩岸章程一紙見諸十七日報中乃姑蘇謝綏之大善士郵寄並言此事係嚴佑之先生建議盖嚴佑翁憫崑山新陽兩邑圩岸之毁壞者實多偶遇水災盡成澤國卽平日他處豐稔而該兩邑亦不免致歎其魚於是借以工代賑之法决計興修俾堤岸鞏固永免潰决其用心可謂苦矣其措置可謂善矣謝君爲當時創辦賑務之人善願最宏心思最細凡一切賑事經其悉心籌畫未有不妥貼精良有利無弊而嚴佑翁又係經放賑捐之熟手前此燕豫齊晉各處災祲佑翁無一處不躬親經歴手自查放前年曾與晤談述及辦賑諸事井井有條不勝欽佩初非藉賑務以博善名者比又非神道設教專騖乎虚而不務乎實者比其所經收經放一切出入帳項莫不可出以示人何處宜速何處可緩何處可以暫撥何處當急濟亦皆各得其宜一絲不紊蓋其用心專而立志堅故大德所藴大智生焉夫以工代賑此說已成數見不鮮然歴觀他處辦過之事凡經官辦者大都有名無實非官之皆不能關心民瘼也官之一身耳目未能遍及手足未能徧給遂有時假手於人彼胥吏差役以及家丁等輩安知見利懷義侵漁尅扣靡所不爲於是有興工之名無代賑之實久之而工亦不成賑亦不到而所發各欵悉以飽若輩之私槖而嗷嗷者仍徧乎中澤吁可嘅也乃佑翁詳定章程不經官辦倠請官爲之督率彈壓有不率教者請官執法以繩之如此則飢民皆懹德而畏威其有不欣然趨役者乎新邑東鄉北鄉則就其最窪之十二圖入手沿河圩岸年久失修者則培之使高加之使厚其辦法照水大時痕漬加高二尺低者則多加之高者則少加之而堤面闊六尺者堤脚必闊至一丈五尺如此則堤根固而無慮易於剝蝕矣至於取土必須離岸脚一丈以外所挑之處卽令成爲溝洫則一舉而兩得其便其所挑掘之田及岸脚所佔之地照時估價請官給發該地應完之糧亦請歸入荒册其田之佃種者並勸業主照讓是則毫無後患眞是思周慮密若夫工程則先由經董圖董各自丈量而後覆勘核辦計若干段若干丈揰標誌之註明於册則絶無可以弊混之處或者曰派圖董地甲在工督率派經董梭巡是仍官辦之舊樣文章夫經董圖董地甲平時未必皆能奉公守法今一旦付之事權安保其不仍萌故態是則恐尙有未妥處不知人各予以專責耳目旣近賞罰分明其有尺寸不符工不堅固者指名禀究罰令重挑董中等倘有怠惰扶同狥隱之處罰必及之如是則又豈敢有所舞弄最妙者挑築丁夫不須外雇一圖之人辦一圖之工是則以工代賑之正面文章倘有此圩工少而人多彼圩工多而人少則定通力合作之法按方給錢做若干工得若干錢並無畸輕畸重之處又令内地不靠圩岸之家按十畝出一人以資襄助尤爲周到而於老弱殘疾之不能工作又無依靠者則零查給賑此處稍有區别當勿令作工之人反羡老疾之坐享則其中有權衡焉推而廣之新邑東北鄉與常昭太倉毗連其圩岸亦犬牙相錯自應一律修理勿使有浸灌倒淹之患請大憲札飭常昭太倉等屬令其與新陽交界各圖董會同商辦此則不但所以善其後而且愈推愈廣可以使沿河各堤岸稍有滲漏以及略形剝落者皆可乘此設法槪行修築完固以免他日之禍是又遠大之謨非沾沾於目前者所可同日語也開辦之先請邑尊照會各經董及傳諭各圖董保圩甲將辦理情形明白曉示按圖按圩各發水綫一根章程一紙此則所謂以官爲之督率彈壓俾懷其德者　畏其威吾知此次工程實非尋常之工可比將來計日告竣一勞承逸民間沾利殊爲無窮當必有實心實力各發天良者而款不虚糜功歸實效創其議者其功績豈在禹下哉新邑如是常昭太倉固當類推卽浙省各處沿河之地亦莫不當以類推則又爲辦賑諸君進一解焉 
[本館接奉電音]  
　　昨由京友電傳上諭七道敬謹譯登○正月二十七日奉上諭朕二旬萬壽王公百官仍着穿蟒袍補褂七日欽此同日奉上諭本年朕二旬萬壽着毋庸舉行告祭禮所有升殿禮儀着停止欽此同日奉上諭本年朕二旬萬壽各省督撫及將軍提鎭等俱不准奏請來京祝嘏欽此同日奉上諭本年秋審朝審情實各犯着停止勾决欽此同日奉上諭本年朕二旬慶辰特錫恩綸建釐中外因念推恩之序首重懿親恭親王着於照例甲數外賞添護軍十五分藍甲二十分紅甲三十分慶郡王奕劻之子載着賞給頭品頂戴貝勒奕絪着免其値班貝勒載濓着賞銀一千兩貝勒載漪之子溥僎載瀅之子溥偉均着賞給頭品頂戴貝勒載澍着賞銀一千兩載潤着賞銀五百兩貝子奕謨着賞穿期膆貂褂溥倫着賞銀五百兩毓着挑在乾淸門行走輔國公載澤不入八分輔國公載鎭國公載瀾鎭國將軍溥侗載濟着各賞銀五百兩用示朕篤念宗支敷仁錫類至意欽此同日奉慈禧端佑康頤昭豫莊誠壽恭欽獻皇太后懿旨醕親王賢親首著懋建勳猷歴年以來凡遇軍或重務規畫精詳運籌宏遠而王德望愈隆謙光愈著矢誠矢敬盛美不居深宮嘉悅之餘倍殷眷本年皇帝二旬萬壽宏開慶典允宜特沛殊榮着加恩於照例甲班外賞添護軍十五分藍甲二十分白甲三十分伊子頭品頂戴載濤着賞給二等鎭國將軍以示優異欽此同日奉上諭本年朕二旬慶辰宣綸錫羡闓澤覃敷内廷士大臣等夙夜在公忠勤懋著自應渥沛殊榮用彰慶典博多勒噶台親王伯彦訥謨祜着賞穿四正龍褂親王銜克勤郡王晉祺着賞穿帶膆貂褂禮親王世鐸着交宗人府從優議叙大學士額勒和布張之萬兵部尙書許庚身刑部尙書孫毓汶均着交部從優議叙科爾沁圖什業圖親王巴寳多爾濟科爾沁卓哈克圖親王濟克登旺庫爾喀拉沁親王銜都楞郡王旺都特那幄濟勒均着賞穿帶膆豹褂用示朕行慶推恩優禮重臣至意欽此 
 
 

Page 2

 
 
[鳳池柳色]  
　　本年應行舉辦八旗各營兵丁軍政之期例於三月間奏請飲派大臣分棚考騐馬步刻由値年旗分咨左右兩翼營八旗護軍營内外滿洲火器營圓明園八旗官兵處健銳營内務府　旗包衣護軍營　有本年舉行兵　軍政該營實應入看兵丁若干名各項佔役兵　若干名空缺若干名親喪患病若干名逐一查明務於開印以前核實咨報本旗以憑彚咨兵部查照事關考核大典勿遲勿漏○德勝門北淸河地方孫某爲子娶媳先期灑掃屋宇裱糊棚壁因中柁有裂拆痕支以木柱俾免再裂及届吉期賀客咸至女宅粧匳亦已送到陳設屋内孫以支柁之木宛在中央不便出入卽命撤去隣右張某傭於淸河街飯店是晚回家向孫道賀孫殷勤延入讓坐室中張方就坐孫起看茶忽間砉然一聲屋已塌下其時裏屋炕上有婦團坐笑語屋坍時幸有樑柱支架伏於其下俱得無恙而張則登時壓斃赶報本管地方請騐一面送信女家言明前情另擇吉期　娶諺云生有處死有地觀於張某不信然乎○每届會試例由禮部行取各部院由進士出身滿漢二三品堂官銜名繕單奏派知貢舉滿漢各一員以便督理闈中諸事本年恩科會試由禮部行文吏户兵刑工五部内閣理藩院都察院大理寺通政使司詹事府太常光祿太僕等寺各將本衙門進士出身之滿漢堂銜務於十日内開送過部以憑繕單奏派知貢舉○御前大臣伯邸等諭知侍衛處本月初十日紫光閣延宴外藩本爵等於初九日己刻前往演宴應卽咨傳各項人員及各色人等是日前往預備並知會理藩院禮部卽於是日分帶蒙古王公台吉塔布囊喇嘛佛朝鮮正副使伴官等進福華門至紫光閣預備演習入宴一切禮儀○新正初八日午刻駐京各國欽使偕向叅贊繙譯等官　總理各國事務衙門拜賀新禧慶邸等偕六部理都二院各堂憲欵接如儀欽使頌以吉祥語由繙譯氏白慶邸等及各部院堂憲亦以吉語奉酬俄而陳設酒殽菓饌賓主盡歡而散○太常寺奏爲題請攺派事恭照正月初十日孟春時享太廟東廡遣委散秩大臣奉恩輔國公溥豐分献等因欽此欽遵在案昨准侍衛處咨稱委散秩大臣溥豐因病於初六日請假二十日等因所有正月初十日孟春時享太廟東廡分獻大臣應由臣寺另行奏請攺派謹繕委散秩大臣銜名溥單進呈御覽恭候攺派爲此具奏本日奉硃筆東廡攺遣榮毓分獻欽此○上元之次日賜大學士六部尙書於大内乾淸宮筵宴名曰廷臣宴經奏事處於初九日進單奏派桌次東邊左翼四桌和碩禮　上世鐸武英殿大學士額勒和布第一桌東閣大學士恩承協辦大學士户部尙書福銀第二桌吏部尙書麟書禮部尙書奎潤兵部尙書烏拉喜崇阿第三桌刑部尙書嵩申工部尙書崑岡理藩院尙書松森第四桌西邊右翼四桌和碩博多勒噶台親王伯彦訥謨祜體仁閣大學士張之萬第一桌協辦大學士吏部尙書徐桐户部尙書翁同龢第二桌禮部尙書李鴻藻兵部尙書許庚身第三桌刑部尙書孫毓汶工部尙書　祖蔭第四桌拏酒派工部尙書崑岡○廂藍旗滿洲副都統師繼瞻少司馬曾定於本月十一日辰初在西華門外都虞可署内挑補廂監滿五個甲喇所出領催三缺馬甲六缺弓匠一缺養育兵一缺已由該旗備文知會稽察旗務御史届期前往該處會同挑補 
[營口官場紀事]  
　　海防廳章幼樵司馬之第四女公子許字現任海龍廳汪子寛刺史之長公子擇吉正月二十四日爲合卺之期就省垣假館迎娶門盈百兩當必熱閙異常也○章司馬今年俸滿卓異例須引見因於新正初八日赴省賀年并禀請大憲給咨送部所遺廳篆諒須委員署理也○新正元旦爲章司馬之太夫人七十帨辰營海關道誠觀察親率夫人公子叩祝遐齡○金伯侶剌史經大憲委署承德縣篆務涓吉初八日接印視事○　任葢平縣陳仲彦大令于去臘二十日接印任事 
[烟臺近事]  
　　元宵佳節星月较輝鑼鼓聲中游人如蟻烟臺向無燈市各店鋪惟門前懸紙燈數盞藉以點綴韶華而已○各處防營弁勇于新正初八日開操槍砲之聲隆隆　絶之罘迤西玉皇頂上舊有玉皇廟一所道家謂正月初九日爲玉皇誕辰届期必召集梨園登臺演戯紳商十庶趁進香之便結伴登高亦者楊枊簾櫳枇杷庭院花開姊妹紫姹紅嫣至此必連袂偕遊藉以招蜂引蝶香烟人氣兩般兒氤氲得不分明西廂記曲文頗切　時風景○某甲販梨子來烟夜宿店中被賊竊去翌晨遍街尋覍見有挑梨喚賣者認之確係眞贓喚捕拘拿驀被兎脫甲無可奈何惟有連呼負負而已○有一屍骸倒斃西南河畔衣冠齊整不似餓殍者流未悉因何致斃也○崎東城濠年久未疏淤泥漸積一泓淺水幾不容刀每届天寒小兒羣向冰上游行以爲娛樂今正天時和煖冰薄如紙衆皆視爲畏途有一小兒自恃趫捷異常貿然請試中流冰陷遽占滅頂之凶羣兒惶急不知所爲幸有傭人見之入水救出○海防營弁兵舉賽龍燈藉以點綴昇平及時行樂市中人咸以爲見所未見爭先快覩幾如景星慶雲○東省天氣嚴寒春韮萌芽較晚近有人效堂花之法灌以隹釀烘以洪爐芽蘖頓萌無異畦中所茁然價値較貴每兩需錢數十文惟食肉者流始得領此風味云 
[甬東小志]  
　　浙江提督歐陽健飛軍門以病乞骸解組有日本月二十二日寍海關道及府縣各官公雇梨園假北號會館肆筵䬻　一時絲淸竹脆酒冽殽芬直至昏黃始盡歡而散○崧振靑中丞將莅寗波大閱六營將弁每日督率兵勇在大校塲操演自夘刻至卓午始下令拔隊而向○邇來城廂内外竊案繁多雖經報官並未破獲一案有跴捕之責者宜何如設法嚴緝使民高枕無憂乎 
[皖省官塲紀事]  
　　委辦洪河口厘務丁司馬壽愷蕪湖洋務局兼辦保甲事宜劉葆生别駕芾池太同知承司馬厚池州府通判陳别駕宗器署理祁門縣鄭大令思賢休寗縣水明府鴻飛全椒縣陳大令福源宿松縣趙大令廷瀚泗州方剌史瑞蘭寗國縣患大令恩黟縣孫如亭大令履材委辦巢縣厘務李雲門太守成鰲吉水溝厘務王蘭舫司馬壽堃鳳陽府通判訥别駕淸安宿州知府陸剌史顯勳鳳臺縣錫大令光銅陵縣姚大令鵬翕大長縣李大令蔚陸續赴省趨詣各憲轅賀年并禀陳地方一切事宜小作勾留次第辭回任所○調署宣城縣陳雲溪明府兆慶於正月十九日交卸懷寗篆務旋擇吉二十六日履新供職所遺懷寗縣缺經阿方伯委汪大令錫麟暫行代理 
[江西官報]  
　　南昌府崔國榜禀知開辦發審局候補府但培良許長善開辦軍火局同知鄭榜詔開辦新安豁免局及徵信局何其坦馮學澧王祖彝王書臣張善鐸洪家衍吳直立俱開辦蘇浙賑捐局鄱陽縣賀宏勳宜春縣楊焜　義縣朱昌年俱禀到薛銓胡欽俱委覆查程革道宅中衣物發給各户金福保起服來江彭湖由高郵市卡劉均由鄱陽正卡俱解釐金來省新選義寍州同尹葆衷現已到省應行飭赴新任淸江縣馮蘭森餘干縣鄭季春俱禀到候補道張興留開辦書局署義寗州吳忠謙泰和縣謝若潮署新喻縣鍾體志俱禀到知府阮貞瑞由義寍分局卽用縣王愼献十生米卡俱來省通判黎雲福拔委一次指分照磨吳文明騐看新選崇仁縣丞胡廷鑅繳照係廣東人 
[邗上官塲紀事]  
　　二十一日總局田施兩分轉禀知攔江壩十九日申時合龍湖北李守戎廷芳解餉來廿二日伍祐塲顧鹺尹河垜塲劉鹺尹均禀知回署廿三日江都祥邑尊由首回揚 
[老嫗復活]  
　　京口北門外鄉人某甲小本營生藉免飢寒家中僅一老母年逾古稀素有心疼之疾時發時愈日前舊疾復發勢甚危遂謂甲曰吾不能久在人世矣吾家素貧吾死後或以蘆蓆裏屍或購薄材成殮悉聽汝便不睡施棺吾死無恨言畢大喊一聲氣遂絶甲哀慟不已謹遵母命檢點衣履質錢二千餘文買棺收殮次日邀請鄰衆抬棺舁至祖塋正欲下窆甲母在棺中言曰昨乃一時氣絶並非長逝今復活矣甲駭極未敢啓視母復言曰速開棺不然將悶死甲開棺視之母果復活然力弱不能起立仍臥棺中甲欲抬回適觀者甚衆以訛傳訛謂甲活埋其 
 
 

Page 3

 
 
母東碼頭易統領營内聞信亦來觀看憐甲赤貧給錢若干令甲調理丹徒縣王邑尊聞甲活埋生母大駭立卽飭差將甲與母連棺抬入縣堂王邑尊升座訊問老嫗是否爲子活埋嫗曰小婦人素患心疼一時痛甚氣絶非子活埋我也今得重見天日實爲始願所不及叩請免究邑尊憐之當堂給錢數串令甲將母抬回小心調理甲遂叩謝而退 
[維揚雜錄]  
　　江浙兩省水災由兩江督憲曾爵帥檄飭淮運司曁堤工局吳丁兩觀察保甲局趙觀察在揚勸募等情已綴前報兹間各憲又奉到爵帥札飭以災民太衆爲日方長飭令分投廣爲勸募以濟急需並擬仿照上年成案於鄂湘西皖四岸毎票捐銀廿兩食岸共捐銀一千二百兩均於三月内在揚繳淸各憲奉檄後一面出示通衢一面定期邀集各商剴切勸助想業鹺諸君深明大義一經勸諭定能踴躍樂輸以仰副各憲痌瘝在抱之意也○揚州流水橋某氏婦家計極貧事姑至孝本月廿一夜不知何故忽尋短見用纒足布帶懸梁自縊不料布帶破朽甫懸卽斷然頸上之圈已緊墜地後無一人知者直至天明小兒女睡醒驚喊經人設法救治始獲更生訪悉其自盡之由殊覺可憫據稱婦夫某生官家子也因家道式微遂流寓邗上去年生襥被赴浙江投親一去經年杳無音信婦㷀獨自守告貸無門甑釜生塵炊烟屢斷間向隣家乞得一碗半碗輙先以奉姑已雖飢腸雷鳴不敢私食也是日適逢雨雪家中薪米皆已告罄加以七秩邁姑呻吟榻上伶仃子女號哭身旁覩此情形幾不知人世之樂會有某欠户至因索逋未得遂將榻上絮被及破壞什物全行搬去婦慚恨交集遂出此下策現雖經人救活依然室如懸磬誠足令聞者傷心本郡善士甚多其亦有慷慨解囊使之春回黍谷乎○近有上種無業游民裝扮花鼓蕩湖船等戯淫詞褻語游唱通衢一時　勳多人尾隨觀聽　經地方官訪聞立卽出示諭禁云每届元宵佳節扮演花鼓龍燈現在節期已過務宜照舊營生特此出示諭禁爾等其各凛遵倘再愍不畏法立時提案嚴懲保甲局亦出示云本局訪聞近有外來棍徒扮演花鼓等戯並演唱淫詞非惟風化攸關抑且易於滋事合亟示禁其各凛遵等語亦可見各憲維持風化綏靖地方之意也 
[西泠近事]  
　　杭垣定於二十四日甄别三書院撫憲崧振帥考試敷文藩憲許方伯考試崇文臬憲廖廉訪考試紫陽無　戰士銜枚勇下筆春𧕜食葉聲此時此景彷彿似之○新正以來竊賊屢見竟有白書竊物者其伎倆與扒手相若由保甲局拿獲數名枷號於吳山麗水臺茶室門前爲妙手空空兒作前車之鑒○紳士某觀察家本豐裕一傳而後漸漸式微有使女兩人一八歲於初五日午後竟如黃鶴之一去不返一十四歲元宵前一日因看龍燈至晚不歸杳不知其所之情人尋訪蹤跡毫無豈桃李已倫嫁東風耶抑爲沙叱利刼去耶不可得而知之矣 
[禾中瑣事]  
　　濮院鎭府照廳去冬病故由宗太守派分嘉委員端木錫川代理已列前報兹由省憲札委張君濬海署　已於十五日接鈐任事矣○北門内大街江西會館供奉許眞君本月二十八日神誕特雇陽春班演戲一日衣冠齊集鑼鼓喧闐往觀者頗不乏人也○秀水縣周邑尊奉憲札委兼理嘉興縣事定於廿六日接印王邑尊交卸後當將官眷遷往北門内大街云 
[上海四馬路文報局内蘇賑收解處接嚴佑之先生崑山來書]  
　　協賑諸先生大人閣下頃由北鄉回崑城晤崑山馮邑尊得悉官賑亦修圩以工代賑晤新陽金邑尊知已奉到總局札飭照行如能官欵義捐一律修圩以工代賑實爲地方之幸太倉鎭陽兩邑繆蘅翁已下鄉丈量昭文縣之白茒鎭有呂松翁同徐庚翁來崑據云渠處九大圩約一萬丈已囑妥友丈量估工常熟縣唐市五十四圖亦擬舉辦弟處張唐二公准於明後日回揚僅有四人萬不敷用鎭江高支二公至今未來務乞請劉蘭翁錢以翁　帶友分辦是爲至要餘容再申此布敬請台安愚弟嚴作霖頓首正月廿二日 
[軍麾指滬]  
　　江南提督譚靑崖軍門於前日來滬定於二月初一日偕江海關道龔仰蘧觀察提右營陳鈺卿叅戎前赴金陵謁見曾沅圃爵帥叩謝奏派辦理兵輪操練事宜云 
[訂期縣試]  
　　本年係科試之期江蘇學政王大宗師行文松江府轉飭所屬各縣於閏二月初十日舉行縣試兹上海縣裴邑尊接到華亭縣關訂已申請展限一月准於三月初十日舉行縣試暮春時節日永蓬壺多士舒翹定有錦標奪得也 
[拘獲同黨]  
　　日前有張茂猷投上海縣控族姪福官甘習下流日與無賴爲伍胆砍伐墳樹拆賣祠堂等情裴邑尊提訊之下發押候懲前日提到同黨陳咸全一名經帮審委員陳明府諭令暫行看管 
[遺火飭遷]  
　　日前滬城魚行橋西首菓子巷顧阿炳糕糰店因脚爐傾遺火被池中以致焚及床幃炎炎上熾急呼隣右灌救得卽火滅烟消事後經徐照源等各鋪户聨名禀請巡防中局將顧驅逐免肇禍殃前晚局員邱二尹傳顧訊究顧供稱小的小本營生並無不端情事前之遺火實出無心嗣後自當格外小心日下却無遷移之費徐等實係同行嫉妬務求格外施恩二尹以其幾釀火災着令赶緊遷去 
[六點鐘]  
　　昨晚有某甲者衣冠楚楚偕新街某烟妓至酒樓沽飲夜已半矣醉熊酕醄踏月歸來乙丙兩車夫爭相攬載以致紛爭某華捕喝阻不依拘至大自鳴鐘捕房管押昨晨備捕頭訊明原委着押至午後六點鐘時○某甲偶被麴秀才所侮弄以致深入醉鄉沿路蹣跚東歪西倒適欲小便遂就自來水龍頭溺焉某號巡捕見之謂出山泉水本自澄淸何堪爾之任情作踐當卽扭赴捕房備捕頭以其違犯租界章程判令罰鍰了事甲以阮囊羞澀對遂令押至六點鐘時○前晚鐘鳴一下時有某甲者衣衫藍縷手挈一小蒲包行經八仙橋某西捕見而查問則蒲包中滿藏靑菜約重十餘斤當卽拘至捕房押入牢内昨晨備捕頭向之詰訊亦判押至下午六點鐘時○賊　某甲竊板數　深夜潛行租界干經捕拘獲連贓送至捕房捕頭查得並無失主亦判押至昨日午後六點鐘時○以上四事情由俱各不同而捕頭判押至六點鐘時則並無分别本報無可標目卽目之曰六點鐘 
[英界公堂瑣案]  
　　包探秦少卿稱新沙遜洋行之可連土船廚司毛阿富夾帶小土一塊登岸當被搜出問其如何行竊或係别人行竊轉交與爾毛不肯言明及送至捕房由小的盤詰始供認係出店陳阿華行竊轉交與毛變賣分用蓋出店登岸西人要搜查廚司以買辦所用之人槪不檢搜是以陳竊土轉交與毛由小的拘獲陳阿華與毛阿富質對屬實今將人贓送案土船西人申訴前情并稱凡用出店毎月工洋十二元不准貪小竊物盖出店裝箱篩土屑最易竊藏故須搜檢廚司並不經手可免搜查不料出店竊土轉交廚司照此行爲諒非一次請辦以儆另有出店朱新寳竊土已被遁逃毛阿富供爲廚司每月工洋三元陳阿華將小土交我帶到岸上廚房陳再來取陳阿華供遺下小土貪小拾交毛阿富原是該死至新寳係浦東高橋人拾取遺下之土被大副所見驚慌逃避蔡太守商之賈副領事判將陳阿華管押二月毛阿富管押一月半在逃之朱新寳俟提到究辦贓交西人領去○包探秦少卿稱近來有湖北口音人在租界中剪竊物件甚難破案兹有鎭江人在路被若輩剪去眼鏡報捕緝查小的留神拿獲形跡可疑之劉亭發張德順許忠友等搜出剪刀的係剪綹所用帶至捕房已認犯竊惟不能交贓至報失之鎭江人現不在滬今將劉亭發等解案請究劉亭發張德順許忠友等同供湖北人在滬遊玩不敢行竊蔡太守謂剪刀己　搜出豈容抵賴在滬旣無行業其非善類可知飭將劉亭發等交捕房押下輪船令其回籍如再來滬定干重辦剪刀存堂○包探張松樵解送爭毆之一干人請訊張瑞富 
 
 

Page 4

 
 
供甯波人開篾作店妻李氏不守婦道早有所聞我回甯月餘復來滬上據同居之朱雙喜言我妻不安本分時有人來往糾人聚賭將來必受其害不如將妻價賣另娶賢婦小的由此與妻李氏爭閙李氏又與朱雙喜及朱之姘婦王氏口角由捕拘案朱雙喜供在捕房爲侍者與張同居我與髮妻及姘婦王氏同住一處張妻李氏不守婦道誘同王氏上臺基不允爭執我並未向張言其妻之不是王氏供與同張李氏供丈夫張瑞富回寗後朱與我調戯不遂因此挾怨後將我夫釘鞋衣服等件取去質錢向索遭毆今夫來滬朱反以衊詞告天以致丈夫要逼死我前日情極投案喊控蔡太守問張瑞富曰爾妻以前行爲如何答稱向不安分受累不淺現在店已閉歇甚難度日求將妻發堂値日差禀張妻李氏與夫涉訟已非一次太守謂張李氏毫無廉恥殊屬可恨飭交官媒如張瑞富定欲休妻禀候核示朱雙喜及王氏卽日移居免致饒舌○包探秦少卿稱胡阿德被王福　騙衣質錢一千四百文報捕拘王吊到衣服送案請訊胡阿德供年十六歲做裁縫王言要到姊家因無衣服向我借棉𧝉馬甲不料　持去質錢　福順日胡因賭輸囑我同到質鋪質錢後胡母究問衣服何在胡飾詞搪塞致被報捕質鋪夥禀胡王二人同來質衣胡堅稱並未同去包探又禀十騙得胡衣另與一人往質不是胡同去蔡太守詰質鋪夥是否胡王二有同到爾處答稱不甚淸楚太守謂爾欲追還質本不應混指胡王同來致碍案中情節借質之衣質本本應全追現在衡情酌斷着胡繳半本衣給領王福順管押一月以儆顧定福稱在　記洋行爲侍者友人張阿林來邀我賭錢我不肯伊因此挾怨前夜軋至烟館意圖訛詐遣人告知洋東報捕拘張送案張阿林供去年二月間顧與人賭博輸　向我借表抵賭洋十二元後　顧賭贏向索前欵給我洋　二元内有銅洋九元不肯掉換我適由洋東喚到山東做廚可迄今來滬向索前項兩相口角不料顧妄訴洋東將我拘案蔡太守以兩造均有不情不實飭將張阿林交保勿再饒舌 
[册捐巨欵]  
　　謹啓者敝堂蒙貴報館分送一文願捐册承同德堂大善士見敝堂常年施醫給藥實事求是經費浩繁先以慨助英洋一百元册未交來見義勇爲當仁不讓可欽可佩蒙今朝鴻施加惠則異日麟趾呈祥種德獲福定操左劵惟望各埠諸大善士聞風興起貧病幸甚敝堂幸甚特登報章藉昭激勸[  上海六馬路仁濟善堂董事施善昌等謹誌]  
[新書助賑]  
　　蕭鑑堂二尹以註擇顧氏家藏史學綱領天籟　韵各五部送交本館協賑所託爲出售以助賑捐二書皆初學所必需閱之頗足益人智慧原價本貴兹特從廉計綱領每部收洋一元新韵每部收洋三角所望從速購取得錢以振災黎庶負二尹樂善好施孜孜不倦之意乎 
[振捐兩志]  
　　昨日本舘協賑所承天順祥票號交來善士十二户襄助足銀三十六兩申得規元三十八兩零一分六厘又松江全盛局交來不留名善士洋銀三十元當此春日方長災民困憊得此以資果腹庶堪從事鎡基峨不動尊眞勝於大士楊枝甘露矣除分别掣付收條外敬志數語以答鴻施 
[送秋山儉爲歸日本卽次其留别原韻]  
　　憶昔東游已十年敢云老將軼　燕詩壇何必分唐宋酒國還能辨聖賢有愧篇章留汗漫自憐鬢髮已華顚海雲江樹叅差裏悵望蓬　隔一天記識詩人在去年於時樂毅始游燕文詞早已欽當代縞紵偏能繼昔賢豪氣盟心如月朗才名震耳若雷顚江都舊好如相問慙愧行蹤滯海天[  天南遯叟王縚待定稿]  
[新正十七日恭祝陳寳渠太守八十大慶錄請諸大吟壇斧政]  
　　風流太守地行仙八秩　弧敝綺筵舞綵兒孫端象笏登堂士庶頌鵬年名傅華夏勳猷茂時届長春喜慶連賤子喬居叨樾蔭隨班謹祝鶴籌添嶽降嵩生豈偶然杖朝典車古今傅三千客奏鈞天樂八十翁眞陸地仙身退未嘗輕組綬心閒何處不林泉期頤百壽頻開慶拜手崇階祝大年[  海鹽徐圓成古春未定草]  
[蘇省撫轅抄]  
　　二十日縣丞朱景曾禀知奉委齊門旱關盤查差典史孫官準禀銷白茒河工差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大淸光緒十六年正月廿九日申]  
　　浣溪紗新春閒情八首有序韶光過隙自覺蹉跎逆旅逢春倍增蕭索落燈風緊殘夢　痕賭酒情疎綺懷無頼何况人相隔咫尺　　難通知已云亡人琴俱杳苕華未刻誰知價値連城荷葉已殘無復光生遠浦彩翼有雙飛之羡愁鎖丹山白頭虚交頸之緣悲深緑水微　　茫夢影常繞梨花淺淡眉峯難描螺子波瀾不起非同蜃氣之樓臺形影相親不藉魚膏之光𦦨騒客每多棖鐲腸斷天涯詞人善寫覊愁　　身棲海角翠箋欲寄逗春忠於雲母屏風牙板輕敲譜新聲兮水仙環佩○懷玉刻意憐才世　難　琴一曲不輕彈知音却喜在人間玉骨都因愁裏瘦芳容除是夢中看素書珍重寄靑鸞○悲鏡自此生涯類斷蓬惜花　已更難逢牡丹開作斷腸紅潭水深情嗟已逝塵途痛哭恨何窮綈　猶在竹箱中○嘆鳳百折千磨事幾乖竟完香誓守荆釵相思刻骨肯放灰紅豆　　遲暮感緑波靑草别離懷黔婁未嫁已堪哀○訊鴛燭暗堂深尙强留朝來倦起懶梳頭早諳甘苦早工愁情到憐儂寗避怨語逢貼已轉含羞雙栖有分向伊不○憶　嫋嫋身材淡淡妝墨綾　臂素羅裳重臺鞋子暗藏香略露芳心嗔薄倖故抛嬌眼惹思量教人怎不九　腸○思黛攏鬂修眉别有姿輕顰淺笑總相　噥噥絮語泥人痴秋水蒹葭思媚子春風桃李屬賢師巷深門迥立多時○望海玉瘦花寒禾報春一枝冷落伴黃昏不銷魂處也銷魂國色須防招妒忌香詞勉與致温存有誰知我舊愁根○賞燈嚲袖垂肩别樣憨眼盈盈更髮毿毿十三情韵已嬌酣學舞乍驚鴻綽約通辭絶妙燕呢喃離　會少我何堪[  太癡倚聲]  
[客黔雜詠錄呈高昌寒食生郢政]  
　　故國杳難見怱怱歲月遷關山空極目詩酒又經年衰草斜陽道蠻烟瘴雨天此鄉豈久客歸思夢魂牽廣野何蕭瑟登臨四望遙水淸魚見底霜重葉全彫樹秃山容瘦天高霧氣消殘雲遮斷　隔水問漁樵鎭日淸無事焚香靜闔扉不憂消壯志且喜息塵機伎倆渾如故形模未覺非吾行吾素事奚必羡高飛山城如斗大毛舍半欹斜古木圍寒渚荒烟隱暮笳野僧驚異客苗女賣秋茶細雨催歸去昏林噪暮鴉[  種榆山人稿]  
[上海虹口元濟善堂施醫給藥一文願第二次淸單]  
　　恊源局來朱𠗊黃承啓堂淸河氏洋六元蘇州全盛局來江氏大牛兒二牛兒二户各五元惜花居士陳起鳳二户各四元無名氏三元二角福興局來京口張愼德堂魯雲卿李賈氏不留名韋家行素子六户各二元一善道人一元七角杭州福潤局來李古氏樹滋堂朱不留名高積堂厚愼餘莊無名氏王榮誥胡鑑臣消災免難錢不留名無名氏樂安孫氏族居子無名氏知二堂端積慶堂劉無名氏至德堂吳古月氏古燕教外佚人二十户各一元周華記有心無力八九思堂山無名氏四户各五角朱輝遠堂劉六吉堂崔善記鮑氏無名氏五户各四角黃深柳堂無力氏恊力氏乾順記成立記心餘力不足隱名氏七户各二角寶山王建候合洋三元錢四二文傅福卿河南體記河南宇姚棣華姚其記王陳謝桂秋七户八願全年合洋三元錢七十二文湖芹厘問琴書屋四明氏勉力子同病氏無力氏護蘭舘織照氏七户合洋二元錢六百八十文寳和樓愇昌橋費東臨同德堂傳宗德五户一愿全年合洋一元五角錢三百六十文淸江浦李郭李張氏周李氏三户合洋一元崑山魏繼順　三　合洋一元顧義房洋三角五分鄭不留名居不留名無名氏鄭隱名氏顧不留名陸不留名周不留名合洋一元五角三讓氏無名氏　省氏胡氏四户合洋三角錢三十三文同記四百八十文無名氏三百九十文胡氏三百三十三文三讓氏三百八十四文三益堂洋一角吳葵卿環翠山房胡名宜牛首山民曉翠山房五户各錢三百六十文華勅行帳房四願孫元賑二愿紀少農二願黃顯庭二願正月份錢三百省私山人銅洋四元○以上共收英洋八十元雲九角五分大錢四千八百七十四文銅洋四元另常捐六十四願証收回捐册四十餘扣合併聲明 
[上海四馬路文報局内恊賑公所經收山東浙江賑捐十月下旬淸單]  
　　廿三四五六日湖北通省牙厘總局江雨棠觀察捐募長平銀一百三十七兩一錢九分實收申規元一百四十二兩三錢九分八厘細户俟到再登報章高郵武廟賑所玉軒翁募安愚居士九九票錢二千餘慶堂鄭九九票錢一千麟兆堂洋二元實收英洋念一元廿四日蘇城恆孚銀接來中旬桶捐點見錢五十七又募歸延陵氏爲求胞妹病愈揚門葉鄒氏兩户各洋二元本埠元興長洋二元廿五日本埠田信堂王瑞芝兩善士交來山東黃縣恆生堂規元二百兩又來山東黃縣怡善堂規二百兩又朱省三翁交來南京吳瑞麟善士洋五十元○汴梁楊樂停善士代扶溝縣正堂車渭占明府經交無名氏節資移賑原平銀五十兩另一錢内除匯費銀六錢原來實收申規元五十三兩三錢四分高郵武廳賑所丁玉軒翁募繡親甫善士洋十元本埠德潤堂洋十元督署林翰善士交來上湘隱名氏洋四元廿六日絲業賑所彙解第一批賑五千元又解第二三批浙賑洋七千五百元共計規元九千三百三十一兩二錢五分奉天賑欵撥助浙江規元二千一百念五兩揚州恊賑公所來江都新貴王景折孝亷洋二十元又甘泉桂邦傑孝亷洋十元儀徵縣劉貴曾孝孝亷洋五元金利源帳房捐助棉衣上下力洋五元湖南慶記善士十月分捐洋　元嘉興豫泰園來許胡氏胎産母子平安完願洋十元本埠無名氏銅洋一元四日共收規元一萬二千零五十一兩九錢八分八厘英洋一百六十二元銅洋一元錢五十七合并聲明 
[上海四馬路文報局内恊賑所經收山東浙江賑捐十月下旬淸單]  
　　廿七八日○安慶電局來安徽臬憲張指歸浙賑曹平銀三千兩原合實收規元三千二百廿二兩二錢四分高易賑所彙解第一批江蘇規元一千五百兩天津紫竹林電局募補過軒七元毅記六元本埠雙輝堂十元長崎昇昌號五元無錫安鎭戴冠卿翁募椀麓芝蘭書室膠陽居士兩户各五元安少連二元仙鎭經粟仙人募惠對書屋愼餘堂二户各五元○廿八日兩廣電局經捐指歸　省第十一批規元五百兩臺南府城隱名爐坯洋三十元本埠天順祥號來都門全云翁顧景翁仝捐許胡氏京平銀廿兩無名銀十兩潘董氏隱姓氏二户各五兩共京平銀四十兩實收作規元四十一兩二錢八分常熟擬善堂賑所來第三十五批捐錢逢年翁爲先嚴玉方府君資冥福洋廿元又先室王孺人以求冥福十元汪榮記二元又張永茂號捐途塞責免力零星二户各合一元廣東電局指蘇省銅洋二元本埠願記洋九元柏性記九角夏日記一角韋記銅洋二元兩日共收規元五千二百六十三兩五錢二分英洋九十四元爐坯洋三十元銅洋三元合并聲明 
[上海四馬路文報局内恊賑公所經收山東浙江賑捐十月下旬淸單]  
　　廿九三十日○廣東善後總局奉兩廣督憲撥助浙江規元一萬兩○絲業賑所彙解第四批浙賑洋一千元又仁濟善堂彙解第一批浙賑洋一千五百元兩共計規元一千八百七十三兩七錢五分又申報舘賑所彙解第一批蘇賑規元二千兩○本埠協和信票號來臺濤新竹縣正堂方明府經交紳士候選道林汝梅觀察募城廂各户錢八十五千文五品頂戴黃藴軒封翁募頭份等各莊户錢三百千五品銜劉穆廷封翁募貓里等莊户錢一百十五千五品銜高英甫封翁募海口各莊户錢六十七千以上共番銀四百零八兩二錢四分内除匯費銀八兩實收規元四百零另二錢四分又延康莊交到安記善士求病愈英洋二百元王紹坡田信堂翁募山東黃縣丁瑞芝堂規元一百兩浙慈東薄德　厥成爲慈母患病許愿獲痊又爲家門不睦求獲安兩户各五元浴佛子得呂宋票移助一半洋十二元留陰堂一元陳星記乙元又來陳留氏隴西氏淸河氏桂絹女士四户合助乙　留陰子洋乙元南市公益藥行募姚安記洋七角孔坤記周占記張祥記三户各洋二角楊經記趙經記王槐記黃廣記胡咸記張永記童如記七户各洋一元○三十日○　少欽蔣挹之兩善士恭送經蓮翁令郎湯餅移賑洋四元泰興季心如孫子山兩君募季少臣孫小琴兩户各洋一元○兩日共收規元一萬四千三百七十三　九錢九分英洋二百三十四元○本旬共收規元三萬一千七百三十三兩七錢五分八厘英洋七百二十元合規元五伯三十二兩八錢原平銀六兩七錢批規元七兩另五分五厘爐坯洋三十元化見規元廿兩零四錢銅洋四元化見規元八錢八分八厘小洋四角規銀二錢九分六厘錢五十七作規元三分九厘○七項共規元三萬二千二百九十五兩二錢三分六厘又出使美國欽憲規元一萬零六百七十兩此欵已在第十四批東捐内代解烟臺連前共收規元七十七萬七千一百六十二兩零四分七厘○本旬解浙江第一至第四批共英洋三萬五千元合規元二萬六千一伯三十一兩七錢二分三厘又解江蘇第一批賑欵規元五千兩連前共解規元七十八萬六千三百七十八兩八錢一分四厘實淨墊解規元九千二百十六兩七錢六分七厘合併聲明 
 
 
