# 1922 - 150 - 4917703

 

Page 1

 
 
   
 
 

Page 2

 
 
   
 
 

Page 3

 
 
時評 
[尚未上軌（冷）]  
　　近日政局雖有變動而仍無上軌之徴象盖非特一方面之舉動尚未上軌也即各方面之意思亦無共同上軌之心一方面不上軌各方面苟有共同上軌之心則尚可以糾正而轉移之今乃不然是上軌之導線尚未發現其何以有上軌之希望乎何以知各方面尚無共同上軌之心也蓋以時局已急迫至此而各方面仍無明白之表示也各方面之意見固各不同然不同之點何在人尚莫之知也各方面之人苟皆有一表示曰欲中國統一而治理必如是如是而後可不僅曰如是如是而非可則去上軌之途略近矣若今日者蓋尚隠而未露也國内專電 
[北京電]  
　　董康王芝祥高恩洪歌電吳首座久懸國事危岌黄陂本意極願犧牲無如障礙叢生頓萌退志請玉帥卽日赴津掃除障礙擁護黄陂入京以安人心若再遲延則枝節横生大局更難收拾矣恩洪卽詣保面詳一切廑先電陳康芝祥恩洪歌保吳覆電云電悉準魚（六日）到津請三公赴津相見董王高定午後赴津 
[北京電]  
　　津訊陳宦湯薌銘等日夜在黎宅籌畫並分託各要人向西南奉天方面接洽如有辦法可以議和以個人資格出而調停如各方仍走極端則决不願被人利用大約一星期後形勢可以判明 
[北京電]  
　　外交團迭開會議對於此次政變决定以非正式派人探曹吳如黄陂不來將以何法應付 
[北京電]  
　　陳光遠支電請黎就任飭南方退兵光遠卽以政權交付贛民（六日上午十一鐘） 
[北京電]  
　　外部通電駐外各使徐退黎被推戴復職尚在謙遜院攝職權事鉅責大對外關係尤關重要希電促黎公早日就職（六日上午十一鐘） 
[北京電]  
　　集靈囿衛隊昨始撤盡今日福佑門已閉祗留一警站崗 
[北京電]  
　　昨申美使訪外部見沈次詢時局（六日上午十一鐘） 
[北京電]  
　　院覆陳光遠援軍餉彈已分别發出沈蔡各部抵贛卽入前線希勵將士堅守待援辭職毋庸議（六日上午十一鐘） 
[北京電]  
　　陳光遠電據方本仁報告蓮花被湘軍佔領吉安危急該處贛軍單薄請飭沈鴻英速率部赴援曹吳對援贛仍積極進行除催蔡成勳迅速出發外並添調駐綏王麟慶旅赴援以厚兵力但蔡部馮旅以在綏種有烟土正當收熟尚多方要求不肯開拔（五日下午八鐘） 
[北京電]  
　　吳電蕭耀南築武昌無線電台蕭電請由滬材料處撥機件 
[天津電]  
　　微日黎宅接曹吳駐津代表電話云吳使虞日由保來津面請黎公晋京及商復職辦法 
[天津電]  
　　黎黄陂微（五日）早十一時接見各方面派來代表計分三批（一）（三）晋陜閩浙各代表共二十餘人均以敦請黄陂復職爲題黄陂答詞仍以支日所宣示之三項辦法爲根據並謂若不實行裁兵廢督無論如何决不復職雖吳子玉親到余亦如是表示各代表見無要領遂散（以上五日下午十一鐘） 
[漢口電]  
　　援贛豫軍第一師第一旅第一營及砲隊機關槍連歌（五日）到漢麻（六日）運贛 
[漢口電]  
　　贛督派顧問周公平來漢歡迎援贛軍聞沈軍已由平江向贛西出發又江鯤艦麻開赴潯 
[漢口電]  
　　傳湘軍陳旅嘉佑在湘南獨立鄒旅序彬在湘鄉備戰長沙戒嚴岳防頗緊張福來派陳嘉謨至桂林寺布防 
[漢口電]  
　　蕭派諮議張厚卿赴津促黎入京 
[漢口電]  
　　省議會歌日會議决電黎請愼重出山 
[漢口電]  
　　贛人由鄂運步槍千枝機槍十架彈八十箱赴贛 
[漢口電]  
　　外訊贛督近將私財百七十萬用南昌大興裕黎行名義過漢運津經保定扣留（以上六日下午五鐘） 
[香港電]  
　　港正金銀行在三天假期内失竊幣五十萬銀倉長鑰無損僅銀箱破小孔 
[香港電]  
　　孫文任謝遠涵長贛徐元誥爲贛政廳長 
[香港電]  
　　議員凌越提議逮捕派赴粤接洽之吕復 
[香港電]  
　　報載茂名楊雨涪母舅蘇端甫之次子蘇桂在水東被獲解高州謂受桂政系回高運動 
[香港電]  
　　傳粤軍克贛州岳兆麟逃 
[香港電]  
　　内部商工會無另訂取締條例必要（以上六日下午八鐘） 
 
 

Page 4

 
 
中華民國十一年六月七日星期三（申報）舊曆壬戌五月初十二日（四）特約路透電 
[北京之政局觀]  
　　六日北京電北伐之舉廣州雖已視爲失望但聞因贛省人民携離似已逐漸進步聞上猶縣已爲粤軍佔據贛軍現方由贛州退至良口附近又聞此次退走乃奉吳佩孚之命蓋吳命贛軍退至吉安以待援軍中東鐵路區域高士儐之黨已遭挫衂退至緩芬河東五十哩之某地點乃由缺乏子彈所致山海關消息昨日直軍飛機以炸彈擲擊奉軍陣地現信大戰即在目前前二十四小時内政治發展最可引人注意之點爲吳佩孚昨已抵津今日電致内閣謂黎已允履總統任數日内可抵京高恩洪董康故已取銷會吳之行昨日司法部裁撤屬員七十人聞張作霖已自稱爲滿洲防軍總司令　　五日天津電曹吳之參謀長昨日電懇黎元洪卽入京履總統任各省代表亦促黎入京黎不允聞黎提出條件數項内有須全國勸進及廢督軍制二項直軍現由三路進攻山海關衆意奉軍日内復將退走外人之赴海濱者爲數寥寥因防該處將有戰事及鐵路擁擠之故英砲艇克吕號及白魯培爾號現均游弋北戴河及秦皇島外克吕號且派兵一隊赴北戴河 
[東京之政局觀]  
　　五日東京電政友會大多數贊成其領袖所主聽令首相主持一切之態度一面並勸持異議之會員遵守首相之决議　　六日東京電内閣已提出辭職表　　六日東京電首相今晨入宫捧呈彼與同僚之辭職表但奉命暫時留任今晨閣議首相以改組内閣事徴求同僚之意見文部省及鐵路省大臣仍堅持異議首相於是宣布决計引退各大臣皆表示同意内閣辭職之舉遂於是定議 
[東俄之政局觀]  
　　六日海參崴電此間大局未有變動惟愛里美夫氏復與前總統末庫洛夫氏携手狄特里志斯將軍明日可抵此摩爾恰諾夫將軍今仍控制大局 
[愛爾蘭領袖之合作]  
　　三日倫敦電高林士與伐勒拉在杜白林會商一小時後發表一文勸諭國人略謂國家統一現爲要圖兩黨條約志在促成統一當此時機不可作選舉之爭致仇隙愈深云云高林士與伐勒拉現見農會工會等團體推舉候選議員人數頗多勢將與高等所推舉者相爭故頗慌恐 
[德少年之以毒氣剌人]  
　　六日柏林電開塞爾消息有少年以含毒氣之玩物汽球擲於巿長施特滿氏之前而逃施發手槍兩響擊之未中俄因觸毒氣不省人事數小時施爲著名社會黨前曾充内閣總理 
[俄國施刑教士]  
　　五日倫敦電俄國最近在伊黑紫白資城判定教士九人苦役刑又在辛白斯克城判定教士十二人監禁刑維拉狄麥主教在本薩被逮尚有教士三十三人在基夫被拘候審 
[北巖爵士之德國評]  
　　五日倫敦電北巖爵士遍游來因河流域而歸謂德國之繁盛與世界任何他國相埒渠在柏林從未見一乞丐 
[美國駐華艦隊]  
　　六日倫敦電美國巡洋輕艦提斯泊志號現由艦長哈密敦氏統帶試駛此後將開赴中國以代扣露號又同樣巡洋輕艦狄沃米德號　凖備開往中國　候差遣 
[英軍在愛行動]  
　　六日倫敦電英軍在譬提戈與比里克方面清除新芬黨進行頗順譬提戈全境已歸英軍管轄内有自由邦領土一哩英軍據此可防新芬黨之牽掣行動 
[英國螺形飛機之成功]  
　　六日倫敦電英國螺形飛機之試騐完全成功此爲航空史中一大進步此機在南范波羅製造極守機密與創造湯克砲車同此機能翺翔停頓而爲人自所不易見故在軍事觀念點上極有價值且無需甚大之飛行場航空部前曾擬縣奬五萬鎊以求符合一月間所佈條欵之螺形飛機今則未必復有此護 
[俄國槍斃受毒幼童]  
　　五日巴黎電希爾新福電稱俄公報稱俄當道爲人道與衛生起見已在某災區内槍斃因食受毒馬肉而患鼻疽病之幼童一百十七人 
[法國貿易比較]  
　　六日巴黎電商務統計載稱一九二二年之入口貿易較一九二一年減少英貨所減最巨計減五千三百萬佛郎法國出口至英之貨則增多一萬九千六百萬佛郎 
[英金大漲]  
　　六日紐約電昨日英金兌率每鎊漲至四元五角又一分之四分之一此爲一九一九年以來最高之率蓋由英國對外貿易發達而運美之貨尤夥所致 
[香港正金銀行大竊案]  
　　六日香港電休假期内正金銀行發生奇異竊案鈔票被竊四十萬元衆料該銀行保險箱被人以同槎鑰匙私開因庫房與保險箱皆完好無恙也警察現着手偵查尚無所獲 
[各國近事紀]  
　　五日華盛頓電陸軍部長諭令七月一日後美兵兩大隊留駐德國柯白倫斯境按美國原定七月一日爲完全撤回來因河美兵之期五日巴西國伯南布柯電葡萄牙飛行家已安抵此間其渡越大西洋之飛行至此完畢　　五日阿眞廷京城電阿眞廷商船佛蘭西亞號在伊葵古河炸沉溺死乘客八十人　　五日倫敦電機匠聨合工團領袖白蘭里氏勸會員投票贊成接受僱主所提條件蓋以僱主方面已有讓步而工團財政並不寛裕故也　　五日東京電片倉絲廠燬於火房屋與絲繭之損失約值日幣一百萬元交通大學無線電 
[來因河畔之戍兵]  
　　華盛頓電德國來因河西岸柯白倫斯之協約軍與美兵原定七月一日撤退茲因德國方面之請求協約軍與美兵仍有一小部留駐其地據美國陸軍部長宣佈陸軍少將受倫氏將帶步兵兩大隊駐紥柯白倫斯惟至何時撤還則未言及 
[美國商業委員反對公司合併]  
　　華盛頓電聨邦商業委員會報告大公司之併合將造成商業競爭之不正當方法有限制商務之危險趨勢請設法預防以保公共利益　　華盛頓電聨邦商業委員會向參議院提出關於公司合併之報告指伯資理恒鋼鐵會社及某鋼鐵公司使用不正當之競爭方法　　紐約電密德樊·共和·内地·三家鋼鐵公司合併爲一添招資本以期與脱辣斯相抗經辦合併事宜之律師查德本氏近由立法委員會傳召問話查不往辭以事冗無暇立法委員會乃出票傳之如再不奉命即予處分六月六日 
[美議員之税則案]  
　　華盛頓電印第亞那州參議員華森氏演説謂參議院共和黨領袖已决定於大辯論時解釋當軸税則案之正當而辯護之公電 
　　馬聨甲等促黄陂復職電申報曁各報館均鑒頃上天津黎大總統一電文曰天津黎大總統鈞鑒今以法統關係徐大總統亦旣避賢下野足見尊重法律之心然大位若致久縣則國家必涉危險唯有我大總統依法正位早攬乾綱以順天心而慰人望若謙貞自守獨善則良設使國家陷於無政府之危境恐非創造共和之初心千萬毅然復位重奠邦基法統旣明糾紛自解臨電迫切伏乞睿鑒帮辦安徽軍務皖南鎭守使馬聨甲安徽第二混成旅旅長李傳業第三混成旅旅長王普第四混成旅旅長高世讀第五混成旅旅長史俊玉率全體官佐叩等語特聞馬聨甲率各旅團營全體官佐叩歌印　　王懷慶等促黎復職電各報館均鑒國家多故擾攘頻年東海倦勤意非一日乃者翩然下野敝屣尊榮盛德謙光薄海同仰惟邦基杌隉之際大位不可處懸懷慶等頃已聨銜電呈黎大總統敦促入京踐位其文曰天津黎大總統鈞鑒本月二日徐大總統以衰病辭職通電下野光明磊落薄海同欽惟國家不可一日無元首政治不可一日無主宰京師爲根本重地各友邦觀瞻所集若大位虚懸中外人民易滋疑慮伏乞我大總統俯順輿情卽日入都踐位以奠邦基懷慶等敬率同京師軍警竭誠翊戴除公派代表敦請外謹電奉懇無任屏營待命之至等語除派員往津代表恭迎外敬電奉達京畿衛戌總司令王懷慶第一師師長援贛總司令蔡成勳第九師師長陸錦步軍統領聶憲藩左翼總兵袁得亮右翼總兵申振林京師警察總監薛之珩京兆尹劉夢庚京師軍警督察長馬龍標京師憲兵司令車慶雲支印　　熱察綏三區將領擁黎電各報館均鑒國家多故擾攘頻年東海倦勤意非一日乃者翩然下野敝屣尊榮盛德謙光薄海同仰惟邦基杌隉之際大位不可虚懸懷慶等頃已聨銜電呈黎大總統敦促入京踐位其文曰天津黎大總統鈞鑒比者徐大總統慨國事之糾紛念民生之痛苦奉身以退敝屣尊榮盛德光明國人同仰惟是國家不可無主大位不可久懸伏懇我大總統蒞京就職以維國本懷慶等庸駑無似承乏邊陲謹率熱察綏三區軍民望風籲懇竭誠翊戴謹電奉陳等語熱河都統王懷慶察哈爾部統張錫元綏遠都統馬福祥帮辦熱河軍務米振標帮辦察哈爾軍務譚慶林朝陽鎭守使殷貴林西鎭守使張殿如察東鎭守便丁長發察西鎭守使喬建才叩支印　　馬聨甲等致舊議員電申報曁各報館均鑒頃致第一届國會籌備處一電文曰天津第一届國會籌備處王議長吳議長曁議員諸公均鑒頃奉敬電欣悉貴會諸公憫法統之凌夷求時局之解决籌備續開第一届國會凡我同胞無不額手此眞所謂順乎天而應乎人者敬賀敬賀唯是法統雖可續整而大位今在虚懸國家之險莫過於無政府而黄陂猶自守謙冲未卽續位聨甲等已率同所部聨名勸進矣仍望諸公竭力勸進積誠以感庶能早定南北而奠邦基溯自解散國會以來南北政治各有所持先後舉出兩大總統而按諸法律皆不能完全無缺故徐大總統一聞貴會續集之聲遂不惜犧牲一切避賢下野此雖由於知幾之明亦足見其尊重法律之意而孫大總統是否依法取消尚未聞有何表示應請諸公早集同人速開大會依法諮會南北兩政府同時取消黎大總統旣行正位自必另組合法内閣太陽出而　火息擾攘頻年是不難一舉而定要在諸公好爲之而已抑更有進者當日解散國會容有遺憾然平心而論在會同人如缺席不到如當場交鬭如議憲之遲遲無成如意見之紛紛自逞寗盡尤人而無遺人口實之處今已飄摇風雨五載於茲旣遺諸公以艱難必起寸心之悔悟此次續開國會定能代表人民共謀福利捐除成見收效和衷早著統一之功强成太平之治著聲隣邦紀名歷史此聨甲等期望憲法期望昇平期望軍閥早解甲戈期望人民速離水火皆不能不爲諸公善頌善禱者也帮辦安徽軍務皖南鎭守使馬聨甲安徽陸軍第二混成旅旅長李傳業第三混成旅長王普第四混成旅長高世讀第五混成旅長史俊玉率全體軍官佐同叩印國外要聞 
[日内閣已提出總辭職後繼内閣未定]  
東方通訊社六日東京電云高橋首相第二次之改造計畫因元田中橋兩相反對遂至失敗乃負内閣不統一之責今日午前十一時閣議决定内閣總辭職高橋首相乃於十一時半携閣員全部之辭書入覲捧呈攝政殿下攝政面諭在有相當之命令以前仍須掌理政務至昨日爲止辭職之時期如何今已急轉而後繼内閣如何之問題因高橋氏進呈辭表時未推薦　任者攝政必將諮詢於各元老憲政會方面雖主張依憲政之常軌後繼内閣當然須由本黨組織之然目下之政狀似未許其輕易實現將出現得政友會之了解之中間内閣乎抑將出現置基礎於第三黨之内閣乎在今日之局面實異常混沌近有清浦奎吾子爵後藤新平男爵•山本權兵衛伯爵等諸説紛紛莫衷一是前途殊難逆睹内閣奏請總辭職後政友會於本日午後在本部開議員總會由岡崎川原兩總務報告盡力於黨之圓滿解决策之經過述希望將來更堅固團結力並朗讀首相之總辭職顚末當要求元田中橋兩相以下四名之除名處分之際有一二之質問旣而有人質問曰元田中橋兩大臣吉植木下兩勅任參事官之處分固屬另一問題惟田邊田村兩氏之處罰果有何理由乎場内頓時混亂漫駡之聲甚囂但終爲質問無用之聲所壓幹部亦並無答辯遂卽散會（按政友會本日在議員總會開會之前先將元田•中橋•及非改造派之健將吉野小一郎•木下） 
謙次郎•田邊熊一•田村順之助•四議員除名）關於高橋内閣總辭職説與日本之對華關係外務省當局於本日聲明大意如左（高橋内閣總辭職説是否確實不便言明但縱使此説果確亦不因此改變日本對華方針日本對中國内部之政爭竭力守嚴正中立態度决不偏助一黨一派向所屢次聲明者也自今以後仍當不變此方針關於魯案細目之協定仍無所變更悉照預定辦法開始交涉依當初之方針以公正態度努力謀圓滿之解决卽對於其他對華諸問題亦當本於華府會議决定之精神誠實進行固不待言也）云云又五日東京電云由高橋首相所召集之政友會出身之五大臣會議今日午後開會於首相官邸直至晚八時始散據聞會議之内容首由高橋首相述當斯之時余以爲欲望時局之安定惟以斷行改造次立新政策爲最善然此事旣不克實現則除總辭職外無他策於是元田鐵相等反覆縷述無此必要之理由唱維持現狀説次由由本農相與野田遞相先後謂首相之覺悟惟如現今首相之言則吾二人當先提出辭表以便斷行改造如何於語中洩漏辭意然首相不贊成復傾吐自己之意向無隠至是有中橋元田兩相更抗辯其不條理之所以而仍不以自説爲非於是床次内相知事態至此欲維持現狀已甚困難遂下至不得已時惟有出總辭職一策之斷案此時已無一人發言乃同晚餐而散國内要聞 
[北京特約通信（僕）]  
將進趦趄之黎黄陂自昨日始北主洋閣員降爲國民資格政府取消而黄陂何時來京迄無　信旦有一笑話侍從武官長蔭昌因昨日錢秉鑑有黄陂今來之説今晨邀集各武官伺候至午始以無確耗各散故愚欲探消息舍赴津無他法下午四時赴津九時到津自九時至夜二時之間迭晤黄陂方面及國會方面各要人以其所得覼述於次今日所急欲知者即黄陂是否赴京就任是也以愚所探悉則在本月一日以前黄陂並無不就之表示與兩議長談話當時有（同舟共濟）之口吻至二三三兩日則表示冷淡其對於一般之談話則曰（是否能去尚待考量）又曰（我當爲統一總統今日能否統一我無把握）又曰（總要看各方面如何表示纔好）且不特一般也今午王家襄在黎邸午膳今晨曹鋭趙玉珂奉曹吳命往勸黄陂亦作如是吻　有時時述及之一語即爲（大家要我犧牲我亦非不肯犧牲總要有利國家纔好）愚於此敢下一斷語卽黎决非不就但赴京尚若有所待耳然王家襄及兩院議員每日輒有若干人往勸皆以速行爲説王家襄之詞曰民六以後國家受偌大犧牲今國會幸能行使職權而合法總統趦趄不前則總統不堪受貽誤國家之責且統一是恢復法統後做成的非統一後始恢復法統的亦須總統去幹黄陂亦無以難也此外各議員對黎之詞雖言人人殊而要皆以解釋疑閣爲斷曹吳對於黄陂原爲擁護者據吳景濓所談吳佩孚在津决定恢復國會時即談及維持絶續問題吳景濓會舉兩説（一）黎復職（二）組委員會請吳自擇其後吳决定復擁黎出另據他方面所述則李根源於此議之决定亦至有力前次王吳（景濓）赴保曹吳已正式表示此意二日國務院（謹舉大權奉還國會）之電發出曹吳及蘇贛魯豫鄂陜甘八督發一聨電至津謂（元首不可久懸謹請我大總統依法復職錕等誓以全力推護）此電於今日上午到而趙玉珂曹鋭即奉命而來晚間又有曹之參謀長熊炳琦吳之參謀長張某由保至津踵有勸駕不過黄陂之意尚不忘西南方面之態度而已其次則任期問題此愚在京時所聞外間紛傳爲障碍者及至津調查則此問題固有兩説（一）爲洪憲之八十三日與復辟之七日合計補充中斷時間爲九十日係一種無聊人向曹討者（一）即危言通信所説馮河間在任因躬行破壞法統之事抺煞不算尚有一年零四個月此爲國會中人所主張者然黄陂固未介意及此保定亦未注意及此不過一般人之議論焉爾議員方面多主俟開會以後作一種解釋案决定之大約將來或出此一途而王家襄之主張今日曾對黎言之者則爲俟憲法公布卽選舉憲法上之總統副總統在未布憲前不能改選亦極中正之辦法然要於黎之赴京無大關係也復次則將言及第二步之内閣矣黄陂及保定方面對此皆非常空洞且今日黄陂尚未表示實行就職此問題亦説不到然事實上確有極盛之一説卽張紹曾是也吳景濓於此主之頗力前在保時與吳談及於吳所舉三種消極資格（復辟安福交通）以外加以四項積極資格（一）歷史乾淨（二）黨系色彩淡（三）有新思想（四）　護法統認張爲合宜三十日吳景濓見黎又陳此廍天津方面擁張之直隸人當然不少而其他各派議員對於張氏以此次奔走之勞亦無有説反對者故就此觀之張氏大有組閣之勢特决非今日在津之事實而且默察張氏之言論行動似尚無意於此而吳之是否謂然（吳有於是尤有一言報告者即近日黄陂所引重兩院議長以）外其幕僚周樹模饒漢祥陳宦諸人哈漢章之行動則黄陂已有聲明謂係彼個人之事我不負責今日已令人向張紹會言之矣至周陳將來是否包圍黄陂則愚不敢　億也（六月四日） 
 
 

Page 5

 
 
   
 
 

Page 6

 
 
中華民國十一年六月七日星期三（申報第二張）舊曆壬戌五月初十二日（六）國内要聞二 
[各方代表與黄陂談話（天津通信）]  
　　力勸黄陂入京復位自徐世昌退職後直派各省一致擁黎四日早十時各方面來津歡迎黄陂復位之代表共有四五十人均往英租界黎宅謁　黄陂（曹吳佩孚代表熊正琦李卓章克兆尹劉夢庚·閩督李厚基代表胡恩光·江西代表李鴻逵·江蘇代表田錦章·湖北代表賈治和·山東代表徐東藩·河南代表于廉樸尹銘績·陜西代表王召堂·甘肅代表陳　怡·綏遠代表孫金範殷永新·察哈爾代表李芳遺·總統府侍從武官李宣倜·及議員等）黄陂以人數過多故在本宅禮堂同時接見黄陂宣言云元洪自辭職以來閉門思過心甚慚愧歷年國家多難心愈不安現各地長官及各團體派代表赴寓責以勉任艱難元洪再三思維才力綿薄弗敢冒昧諸君責以大義須以能解决大局爲前提私心所慮及者厥有三項（一）全國是否一致各地方民意是否一致此時已表示者不過十餘省尚須審愼（二）須　統一如不能統卽冒昧出任犧牲一切有何益處（三）近年國家變亂實因有各種種碍須全國人士以公心共同設法排去障碍此層須有切實辦法方好否則不敢擔任黎説畢即請蘇督代表謝君將齊督來電宣讀畢謝君又謂此電浙盧督雖未列名實經電商同意西南各省亦可同意云云保定代表熊炳琦云現十一省區各推代表公戴總統西南各省據齊督代表言實有把握總統所慮全國是否致一不成問題又國家未能統一實因總統去職之故如　統復職自能促難統一况總統復職係各省區各團體一致推戴將來如有障礙各省區當唯命是從排除一切黎氏答云自維才力薄弱難勝重任且向來辦事實在須確有把握籌得良好辦法始能出任如辦法不良作不下去大家爲難反致辜負盛意一時實難從命曹吳代表劉夢庚謂無論如何總統晋京愈快愈好現在地方雖係安靜日久恐不能支持致生變故最緊要者是外交上恐生枝節徐總統已退職三日國無元首印信交由周總理周總理已將印信封鎖並謂須有合法内閣始能代行職務故速請總統晉京即組内閣以安人心黎答云地方責任由地方官員　現在國體與從前君主時代不同總統是行政首領雖經去職地方秩序負責有人原無妨礙元洪此時並非故意作能遲遲其行實在須有確定辦法始能承認代表張書元云曹吳兩使向以國家爲重期望統一徐總統係因非法不能不去職此全國之公意非少數之私意歡迎黎大總統亦係尊重國民公意並非少數人之私意現國民盼望黎總統復職甚急各省亦無問題如必須統一後始行出任此層實屬錯誤如不出任恐統一愈難即負國民期望無論如何最好今日備車卽行晉京不能遲延又京商會代表某君云京師人民全體渴望謂徐已出　黎公何時至京復職派代表到津歡迎晉京愈早愈妙黎答云此皆一部分之事如全國不能一致卽能發生誤會反負國民期望數十以來西南不能一致如元洪出在一有誤會不但於事無濟且徒滋紛亂負國負民莫此爲甚張書元又云此次推戴總統係各省區所發起西南各省將來有無誤會以發起各省區是否眞能擁戴黎公爲斷如黎公此次不出必有人謂各省區擁戴黎公並非眞意豈不更滋西南之疑慮致國不能統一此層應請注意黎答云西南部分應一視同仁設或西南發生誤會不能統一實非同仁之道國會議員張伯衍云西南旣標護法旗幟此次合法總統出任西南護法各　當無不承認之理又王議員葆眞云總統復職旣係根據法律議會恢復西南各省亦有議員在内議員代表全體人民各省不能違反民意不予承認否則卽係違法至上次解散國會係被强迫各方均可原諒總統不能以少數人之言不承認合法總統現在總統復職在法律上毫無問題事實上據熊代表謝代表報告亦無問題望總統卽速晋京又韓議員玉辰大在座諸公全體一致望總統晋京復職説至此已　下午一時乃散又當時有多數代表要求與總統單獨談話均爲黎婉拒且聞保定代表擬晚六時後再往謁惟黎於五時外出後事如何容探再誌又交長高恩洪代表全體閣員敦請黄陂復位特於支晨來津下午二時躬至黎宅勸駕高氏略謂暫置法律與交情於不論總統亦有必須復出之原因誠以全國旣一致推戴中國現狀又非總統復出不能統一總統旣以國民資格而論豈有置全國民意於不顧坐視大局長久分裂之理乎黄陂答詞與上文略同茲不贅 
[黎黄陂對復職之躊躇]  
黎黄陂承認復職於東海示去之前然前昨兩日態度忽又猶豫其表而上爲商量統一有無把握且黎氏之意希望南北皆有賀電到齊然後來京就職然實際内容則以前日吳景濓在黄陂處言代表四萬萬人並代表八百全體議員主張以張紹曾氏組閣黄陂當時頗有允許之傾嚮後由黄陂親信諸重要分子會商後僉以組閣問題乃復職後之第一要事必須愼重考慮此第二日又傾嚮於混合内閣説之由來也吳景濓聞之頗爲不滿一方則議員内部又紛紛向吳質問謂我公代表八百議員有何根據吳氏頗陷於困難之地位黄陂能度忽一變而言愼重考慮實以此事爲眞因惟目下正在疏解意見之中保定實力派旣宣言擁護黄陂决不至有何重大問題發生故黄陂之來京就職現雖仍無確期然不過爲時間問題而已　　至日來赴津勸駕之代表及歡迎函電的確不少曹錕代表熊炳琦吳佩孚代表李覃章於三日晚九時四十分到津昨日（四日）上午九時即偕同直蘇鄂贛豫皖陜甘魯綏遠熱河察哈爾等十二省區代表赴黎宅謁見黄陂敦促卽日進京復職黎謂諸公旣熱心救國余亦樂於犧牲惟事前對於統一憲法内閣國會諸問題須有相當之把握入京後庶不致發障碍故不得不稍待愼重至於（本身任期）及（政治上一切問題）則當一遵法律解决余决不過問云云各代表仍再三敦促不已黎謂請（諸公暫退容余愼思）各代表遂退出黎宅仍稽留天津並定决定在黎氏日内未入京正式就職以前仍當逐日前往繼續敦促國會方面亦派代表二十人於昨日續赴黎宅促駕北京國務院全體閣員除派高恩洪前往歡迎外周自齊個人復派僑務局副總裁李欽到津敦請並聲明本人爲職務覊絆不能親身來津理由蒙古王公方面亦公推蒙藏院總裁塔旺布里甲拉副總裁陳廷傑爲代表來津表示歡迎之意黎接見後所談各語亦與具各省區代表談話大意相類又福建李厚基代表胡恩光氏亦已於昨日到津明日當偕同各省區代表共往敦促長江上游總司令孫傳芳代表王金鈺今明亦可到津又二三兩日天津黎宅接到請黎復職之電甚多計有十省區代表劉夢庚等江電長江上游總司令孫傳芳江電福建督軍李厚基代表江電赴保代表孫鳳藻江電北京國民裁兵籌備處冬電王敬芳冬電等十餘通皆不外催黎早日來京就職此外尚有全國商務聨合會江電一通特錄其全文如下本聨合會前以欲圖國家安寗不可不亟謀統一欲謀統一不可不恢復法統因特於三十日通電全國請一致主張黎公元洪復職徐孫二公同時下野旋於三十一日得讀徐公世昌自願去職之電數載紛擾一旦解决從此南北復爲一家人民永離苦厄瞻念前途曷勝欣幸惟國務不可一日無人主持今徐公於冬日去京到津黎公應即日入京就職俾時局得早日解决而有以慰全國人民之望特再電達務請一致敦促爲盼全國商務聨合會副會長張維鏞上海商務聨合會總幹事江經沅曁各省駐京評議員張萬齡安迪生等同叩江 
[外人所傳京津間時局形勢]  
　　字林報五日北京電云數星期來京中盛傳吳佩孚希圖訂借美債嘗託人向美銀團代表史梯芬氏磋商但史氏不願與吳氏所委之人討論事遂中輟於是吳氏大怒聲言當史氏代表美銀團之時渠不願再向銀行團借債其後京中復有英銀團正考慮吳氏條件之謡此項流言且嘗電告海外茲悉吳氏並未　及此事且明白否認渠有借債之意吳云（余平日反對内外債最烈豈有以此種提議後近銀行團之　乎余於借欵除用於建設計劃而由代表今國之政府所訂借者外無一贊成但中國統一後磋商此類借欵之時余將在洛陽安能過問此事是以目下種種議論實皆無稽）京中各界於徐世昌之去任皆表示滿意謂徐氏於中國近世史中實最好猾之人物天津消息徐氏尚無意杜門思過刻正積極活動傳佈吳氏希冀副座之説激起曹　嫉忌以離間吳氏徐於引退之前曾告吳佩孚外交團欲其留任頃數國公使已否認此説僉謂數月前外交團已承認華人視徐世昌爲統一之大障礙以故徐氏去任當爲萬不可免之事云云政府中人傳出消息北伐軍因孫氏回粤軍心渙散已爲贛軍所敗贛州業經克復蔡成勳第一師已於前星期四夜間始出發由京漢路赴贛按蔡部爲北洋最疲弱之兵今遺其援贛大約因蔡爲徐氏之人故欲調其離京高恩洪已將交通部所有無線電機悉數移交海軍部黎元洪星期三來京之説及天津舊議員之舉動此間議論紛紛一般意見僉謂黎氏若於此時回任未免鑄成政治上大錯因際此舊國會權力仍爲國内各方面承認之時重行召集當能取消南方之叛離份子但黎氏非俟國會先行召集請其於選出正式總統之前暫任臨時總統時實無要求總統之權故其今日擅自回任雖可視爲權宜之計實供孫中山絶好藉口較徐氏非法總統尤爲明正言順政客多稱黎氏因吳佩孚之擁護舊國會一部份之推戴遽行回任足使廣東方面宣稱黎氏擅竊大位而訴吳氏爲武人迭克推多苟俟國會足法定人數後正式開會舉黎氏爲臨時總統則孫氏無所藉口而吳氏亦不致負違法責任黎氏又能依法行使職權是一舉兩得也華人對於舊國會能否滿足五百八十名之法定人數頗多疑慮查天津現有議員約在二百零三人至二百五十九人之間在廣東之老議員則僅一百人左右日昨赴津迎迓黎氏之高恩洪今已赴保與吳氏商榷聞黎嘗語高卽行回任亦不居公府不受薪俸吳景濓曾假國會名義要求黎氏任張紹曾爲總理黎氏初允其請繼復拒絶事後爲議員所聞頗多詰問吳景濓之不徴同意擅自主張者京中私人意見多贊成南北統一後任唐紹儀爲總理因唐氏爲目下唯一之政治家於國外交際於國内政治情形俱有適宜之智識者有識華官亦稱舊國會將復遭失敗但若吳氏置身事外則恢復舊會足以促成統一俟其復倒後便能産出國民會議至國民會議今雖不可能異日必爲解决時局之具目下周自齊等俱不欲再居閣員名稱聲言北京今日已無政府存在渠輩不過以國民資格於産出新政府前維持政務而已故兩院議長對周等俱去官職而稱姓名云星報六日天津電云黎元洪刻正凖備一種計劃擬於明日宣布全國其回任與否將視此項計劃宣布後之反響如何然後决定聞吳氏暫行韜晦聽黎氏發表其自已計劃以避藉軍事勝利實行一己政見之嫌且解决政治問題亦以黎氏單獨宣言爲是而黎吳兩人亦均無聨名宣布政見之意東方通訊社六日北京電云據政府部内某有力者之談話云董康高恩洪及黎元洪之代表某氏因將與吳佩孚商議裁兵及財政計畫於今晨赴保定豫定偕吳佩孚由保定赴天津於明日擁黎元洪來京又曹錕主張王士珍内閣黎元洪希望周樹模組閣吳佩孚贊盛曹錕之主張張紹曾及國會議員等槪希望張紹曾或孫洪伊組閣但吳佩孚現在之意見以爲内閣問題當在後今宜先令黎公進京云云據今日某中國報所載天津電話謂在津舊議員之數雖稱二百三人然實祇一百六十八人其數如是之少果有正式開會之運否頗屬疑問加以員聞又分有王家　派與吳景濓派　派彼此猜疑軋轢正醖釀内部將生大破裂之險惡空氣又照最初預定則京津明議員由王家襄手撫定之滬粤方面議員則由吳景濓招致之惟　近有人離間中傷於王家襄與吳佩孚間於是王遂失吳佩孚之信用招致京津間議員一事亦歸吳景濓手矣是故王家襄心中現頗不平又五日北京電云據國務院方面消息昨赴天津之交通總長　黎元洪面會之後求速來京然黎對之述種種之希望並謂如能保證其實行諸事則當蒞京就職因此高交長於今晨返京與各閣員協議之後更將於今晚赴保定與曹吳協議據國黎之希望條件爲全國一致推戴自己取消西南政府裁兵廢督不用武力干涉國會及内閣問題與總統復職期限等云 
[中國時局與列强態度]  
世界新聞社云中國最近之時局列强非常注意有英美法日四國駐北京公使已協定一共同對付中國之政策之説茲將東京政界及各報所載各方消息彚誌如左據此間（東京）政界消息北京英日美法四國公使已决定一致贊助中國統一建設中央强固政府自五月十九日起四國公使卽繼續討論協定一對華一致政策之法國民新聞載稱日英美法四國爲贊肋中國統一起見（已决定積極爲吳佩孚後援俾設有力中央政府實行統一南北制定憲法選舉總統及裁汰軍隊）該四國公使並擬向各該國政府建議由四國銀行團貸欵於中國現政府云云唯外務省某員否認此説謂銀團借欵之條件迄未變更卽必須中國有一控制全國之有力政府時方能借欵有必須爲建設之用北京四國公使雖有討論但不過贊成南北统一及設立有力政府而已借欵之事則未議及外務省於三十日接到北京小幡公使來電報告英美兩公使之提議及四國公使共同之决議電中僅報告事實未附評論當日日内閣閣議卽對大綱表示贊同來電原文未經公表但各報已撮記大要據朝日新聞所載四國公使决定之内容爲（一）承認中國之時局已見鞏固（二）視吳佩孚爲中國目下之中心勢力（三）欲救中國之困難須予以財政上之援助（四）中國目下地位已可接受一種政治借欵（五）四國應助中國恢復國會廢除督軍統一全國據可靠方面消息四國公使上項决定不過原則上之一種共通表示尚未主張改變銀團之借欵政策及目前卽貸與政治政欵至東京方面對於積極援助吳佩孚一層不表贊同其故一因日本對吳本無好感二因日外相近曾明白表示對中國内政取嚴格不干涉主義東京各報亦多不以四國公使之政策爲然茲將其論調分誌於后日日新聞中國之問題必須中國人自决此爲列强對華政策之根本精神列强皆願見中國統一而有强固政府此次北京外交團之决議卽出於此項精神但謂控制中國之運命者爲吳佩孚若贊助吳氏卽能得一强固政府則絶不可信有若干美人所辦之報謂此次中國政變乃吳佩孚自由主義與張作霖武力主義之爭其實吳張同爲武人同一武力主義列强袒吳顯有分别與日本從前之助段祺瑞同一失策耳報知新聞日本政府對於列强於此時共同贊助中國殊不能見其時機之恰當中國目下之時局非列强應干涉之時如英美公使所提議者美國尤爲不宜因足以致人懷欵謂美國現圖在中國取得特别地位也日本政府應避免與此等行動爲緣而取嚴格中立及（守視之態度）讀賣新聞中國統一現在似已有可能之機會四國公使之討論華政策卽由於此惟四國曾在華盛頓會議協定不干涉中國内政之政策故未必有一國目下願贊助直隸系或吳佩孚而當嚴守中立耳 
[奉直軍仍在對抗中戰事一時難了]  
奉軍　嵎關内籌備反攻其前線防地與直軍距離僅三十餘里兩軍因放哨而放哨而發生衝突已屬不免之事實聞直軍方面除調後方軍隊預備追擊外復將大本營移設灤州並重新佈置各防線以石門永平爲前線古冶爲後線以第十四混成旅之一部及第十二旅分配駐紥據聞直軍於二日正午已開始進攻昌黎該處奉軍只一千之衆聞直軍開到即乘火車退往留守營途中並燒毁橋樑數處截至下午六時直軍又以十四混成旅及第四捕充團加入進攻昌黎以東王家莊八里莊兩處之奉軍該處奉軍計二千上王於直軍到時略加抵抗即行東退直軍遂將該處佔據現正繼續追擊刻下奉軍方面除在各防線之零星軍隊外其第二十八九兩師現由孫烈臣調至山海關暫取守勢靜待關外新兵再圖進展（張作霖回奉後檜關戰備完全付之孫烈臣）山海關直通巿中之要道現均築成電光形戰場外圍佈以鐵絲綱甚爲堅固大有扼要設防作久守之計至直軍方面連日由津開往前敵之軍隊約有十四列車之多其中有砲兵一團一連步兵一團二營一連騎兵一營一連繼關槍兩連此外又開專車六次其開去　敵之軍官銜名及軍數數目據最近所調查者約如下六月一日十二混成旅一團三營營長楊勝福帶機關砲連二連早五點開去灤站第三師騎兵團參謀王銘旱六點五十分開去灤站二十三師二十三團三營砲兵連連長郝保印早五點四十分開去灤站六月二日十二混成旅葛樹屏帶旅部早六點四十分開去灤站十五師司令部副官高漱芳帶新兵一百名早八點十分開去灤站二十三師二十團六連連長趙永華帶砲兵一連去灤站第三師騎兵三團三營營長畢漢章帶騎兵一營十二點四十分開往灤站三十三師九十二團一營營長陶光帶全營於點五十分開往灤站十二混成旅砲兵營長吳家瑞帶砲兵全營於二點四十分開往灤站 
[張作霖返奉後之奉局]  
自治説仍在大倡中奉天消息張作霖前定二十六日返奉嗣因在綏中收拾軍隊故未能如期返省茲已大體完善於三十日午前八點五十分乘專車抵奉隨同回省者爲孫烈忱許蘭洲俞沐潭陶科長等五十餘員馬衛隊一營憲兵十餘名機關槍一連機關槍六架大砲隊一營重砲十餘尊並有槍砲子彈若干而各機關當軸多往車站迎迓沿街戒備極嚴另一消息張於今（三十日）晨八時許乘京奉專車到奉下車後旋即乘汽車逕入使署隨來者除衛隊旅之軍隊一連外尚有新招募之補充隊約有一營之譜省垣各重要人物如喬代督軍王代省長•佟外交署長•王警務處長•謝教育廳長•談實業廳長•陶軍械廠長•陳憲兵司令以及郭鎭守使•馮都統等均至站迎迓至張此次之返其用意之所在不得而知據聞張此次歸奉係應留守文官及各界之請暫回商議自治根本大計俟議有一定辦法仍當回關督飭軍事蓋戰爭問題仍在積極趕備中也二十九日省城外國新聞記者訪王代省長於省公署王氏語記者云東三省之聨省自治已由張孫吳三人名義通電宣布覆電贊成者已到數通聨省自治一層係東三省議會及文治派全體贊成者經大體方針决定後乃以函電紛陳於張氏張氏來電表示同意故各界代表及各督軍又親行赴關催促張返以便决定省自治制及其實施方法張歸來後確信其必有具體之結果也曠觀目下世界大勢早已不容夫軍閥政治一般輿論亦始終要求代表民意之政治東三省實施自治制此卽其大本根也再自治實施後自當裁兵但爲維持東三省治安計急遽裁撤全部之兵士事實上必不可能其結果暫於或種形式之下而行軍民分治惟東三省民意在純粹民治最近對此或卽定出何等方策也奉天對中央之任免命令發電拒絶後迄未接中央覆電東三省各界代表拍電挽留張氏亦未得中央覆電外間每傳余對於張氏進言大抵均蒙允納其實不然容納者或佔十分之一對於中國之政治余實不堪其煩瑣欲如何收拾時局勢有難能此際唯有本我耿耿之志對於代表民意的政治之實現致微力焉而已張氏返省後當不再　關去又云中東沿線之兵變張氏已設法處置箇人毫不與聞一切事宜云奉軍各將領近曾發表一擁戴張氏通電亦可謂無聊之甚矣而甚内部之不一致正可於此見之其文如下溯自民國肇建内亂頻仍迄無寗目閣潮屢起統一無期疾首痛心言之可慨此次中央以梁組閣曾經元首徴求　直同意並非我軍單獨行爲曹旣贊成於先吳乃無端反抗於後有意翻動閣潮惹起奉直惡感然我張巡帥博大爲懷於吳佩孚屢次通電攻擊梁内閣後擬將京畿奉軍一律關回關外以示推心讓步而期息事寗人嗣經直省長曹鋭蒞奉再四調停謂畿輔地方重要亟應維持不但力阻調兵出關之議且有添駐奉軍俾便捍衛之約我張巡帥勉徇衆意不得　整伍入關詎料吳佩孚野心勃勃先以砲火相見是曲在直而不在奉公道自在人心吳佩孚當亦無從置喙我張巡帥素以國家爲重此次爲顧全大局起見因勉從外交團忠告下令全軍退出路線商埠以外作戰以免發生國際問題而吳佩孚竟置外交於不顧乘奉軍撤退之機在軍糧城路線遽以砲火截擊冥　驕横一味孤行凡我三省軍民遭茲挫辱豈可不奮勇直前翦彼凶殘雪我忿恨况我張巡帥丹心爲國維護中央人無分乎中外地無問乎省區莫不一視同仁均予悉力保護而對於蒙邊屏蔽尤復煞費經營是民國之命運得延至今日者未始非我張巡帥平昔維持之力有以致之也卽　東三省一隅言之密邇　隣危險萬狀而能巍然獨存者果伊誰之力則又不得不歸功於我張巡帥維護之力也且我三省軍民將校日處於光天化日之下優游卒歲樂業安居而無　寒之患者飲水思源亦何一而我張巡帥之所賜審此則我軍民將校當始終以張巡帥爲我三省惟一之領袖尊之敬之愛之戴之之不暇奚暇聽命 
 
 

Page 7

 
 
中華民國十一年六月七日星期三（申報第二張）舊曆壬戌五月初十二日（七）於他人使元首果能主持大計保全威信當以國爲重民意爲先全信義於外交彰公道於天下顧乃不此之求而惟敷衍是務遂使區區西南兩三省至今尚無統一之可言總之際茲時局我三省人民不欲自衛則已欲自衛則宜羣策義力始終一志同安危共榮辱悉聽我張巡帥最後之决裁以見我東三省平昔之民意夫以東三省富庶之區人民不下三千萬衆志成城何攻不克凡我文武各官須各戮力同心共圖扞衛倘有貪戀名利受人誘使而甘心破壞我三省團結之力者是爲害羣之賊吾黨當鳴鼓而攻之急切陳詞當不暇擇幸共亮焉師長張作相司令丁超李景林旅長闞朝璽鄭殿陞蔡平本郭灜洲齊恩銘鮑德山郭松齡趙恩臻蔡永鎭團長王興文魏益三范甫典劉震東常堯臣丁喜春王永清徐士臣楊遇春敬印 
[绥芬盧永貴部譁變詳紀]  
　　高土儐受直派之使命勾結盧永貴在绥芬崛起討張已紀前報茲據奉天某日報云此問日本陸軍當局接得報告駐绥芬盧永貴所部山林遊擊隊三百餘名（均係綠林出身）前於二十六日午前六時半叛亂襲擊車站要求護路軍隊解除武裝交戰半小時護路軍敗北當即解除武裝該叛軍名稱爲東邊討逆團其總司令實爲高士儐當向駐該地方日軍通告本團誓必保護外人生命財産及交通之安全務望貴軍嚴守中立等語哈埠護路司令張煥相於二十七日急派一營軍隊往截刻正在穆稜對陣之際查討逆團兵數約計四百名高士儐　日内卽當由崴埠赴前敵局面必當急迫展開中東鐵路雖取中立態度然無論何方軍隊均爲之輸送前途如何遽難逆料至叛軍内容雖無由探悉　由各種情形觀之其與直吳有關係殆無疑義加以東邊一帶均已有不穏朕兆駐哈護路當局刻正籌備派軍討伐駐綏日軍則嚴守中立且以好　維持鐵路交通是以列車尚能運轉惟該方而形勢刻險一刻按叛軍首盧永貴前回山東故鄉時似經　絡直吳决計威脅奉張背後當經暗中籌劃至今始發者也其由山東回任途中曾在奉天奉張使令進入關内乃藉口護路至關重要辭而回任前此張作霖及　煥相均頗信任盧氏張煥相并將其一部分所部軍隊派駐綏芬詎適以促進此番之叛辭刻下第十九隊第一團長　下全體人員業投降盧軍駐防馬橋河之護路山林遊擊第二營原係盧之舊部當亦附和盧軍現在盧軍業已駐防馬橋河東方之謝里沃奴意站並經通告駐馬橋河第十九旅云貴軍倘或東進卽行破壞左近鐵橋以資阻止現馬橋河迤東幾乎已入盧專完全勢力範圍張煥相部除駐穆稜某營長之兩連外另無何等得力部隊可以往討所以困難形於詞色惟據聞現定討伐方針大致如下（一）駐在哈埠吉林獨立步兵第一團長干深徴已於二十六日率步兵一營前赴馬橋河現在警備地面中（二）拍電齊齊哈爾請黑省軍隊來援當守備沿線時須先集合二營以備攻擊綏芬但吳督果否贊成猶屬疑問（三）電請吳督討伐叛兵必由吳之部下補充之條件一面將戰線軍隊一律召還（四）山林游擊隊殘餘之六營其態度頗不明瞭須速取懷柔之策又據五站電訊云叛軍勢頗猖厥現已西抵海林將襲取海林縣城哈爾濱日本軍之一小部隊爲保護海林居留民二十八日急赴該處海林之日本人現均避難於鐵道線官舍中旋有山林遊擊隊六十名穆稜官兵三十名投入叛軍奉天中東路警備總司令接急報乘裝甲列車前往討伐二十八日午前五時裝甲車忽向西退却自十一時始再開攻擊火車因戰停駛雙方戰爭頗劇距海林東二千米達達本橋爲奉軍燒毁聞叛軍總司令以吳佩孚之名義行之總指揮官則爲高士儐云 
[航空署之過去與前途（侗生）]  
　　近日時局有急轉直下之勢問題至繁多也記者獨以此題作通訊非欲詳人所略拾腐當鮮近今國中有興廢幾無不發源於保定此問題雖細微現已爲保定要人所注目保定要人對於財交二部已示意主者從事减政財交二部爲中央軍政費之樞紐二部之費减於軍政費有挹注之效者也獨此篇所述之航空經費已爲條約所縛不能移作他用果保定要人計慮及此可以見提倡减政之誠意故記者特預記之　　靳雲鵬當國時屢倡减政之論顧言行不相顧政以日滋航空署之設其一事也吾國自航空事業始於民國二年彼時南苑有航空學校並飛機製造工廠此二機關皆隸屬於參謀部每月經費僅四千餘元航空學校中有飛機十二架皆高得風式足敷教練之用該校學生先後畢業者計七十餘人此次直奉之戰此輩爲直軍駕飛機臨前敵功爲不少八年年底政府與英國費克司公司借得飛機借欵一百八十萬鎊以一百三十萬鎊購飛機及材料餘五十萬鎊充行政經費航空事業自此乃有特設之機關所謂航空事務處者是也有務處成立月費八千餘元視屬參謀部時適爲倍十年一月航空署成立丁錦以原有資格超升署長其附屬機關若南苑教練所若清河工廠皆二年時代　已有增設之機關若京滬航綫（僅通至濟南）若北戴河航綫皆不久卽停每月經費增至一萬二千比初創時加三倍其後潘矩楹代丁爲署長航空署人員驟增二百有餘每月經費增至五萬依費克司借欵條約每月墊發航署經費僅二萬三千潘氏用人旣多月入不足僅能發半薪盧署中原有人員反對潘乃陸續謀去之首以調查航空爲名遣秦國鏞赴法與秦氏資格相等者若機械科長厲汝燕航運廳長姚錫九工場場長潘世忠教練所長鮑丙辰皆西洋航空專門畢業人員服務航空署最久潘氏一一免共職代厲以邢某（美國工科畢業）代姚以沈某（海軍學生）代潘以周某（周出身銀行界曾爲航空署材料處主任）代鮑以周某（日本士官學生）此新易之四人中惟邢沈二人　學尚與航空相近已嫌不能勝任二周則更不必言潘矩楹於前清時曾任第二十協標統　紹曾部下張紹曾爲綏遠都統時因　爲袁世凱所不滿袁造潘代張潘居綏遠與綏遠候補知　李丙麐相善李常爲籌畫政事潘無不從曹　任四省經略使時代潘爲經略使署參謀長兼衛隊旅旅長李爲執法長直皖備戰時李密勸潘氏親段爲直系將領所聞李宵夜遁去直皖戰後曹改任三省巡閲使潘之參謀長並衛隊旅旅長同時取銷潘亦自是不滿直系任航空署後任李丙麐爲秘書兼總務處長凡事皆取决於李潘旣以濫用私人致經費日絀而費克司公司墊欵則有定數照例每月發欵時由顧問何爾德費公司代表談諾生會同簽字交航空署經理廳廳長分發經理廳廳長王鶚與李丙麐最莫逆王與秦厲姚潘鮑等皆航空署舊人秦等皆去而王鶚獨留實由於李李亦因王鶚之助於經費之支出能挹彼注此航空事業自此幾全廢各項飛機因無欵修理日益朽壞（商用大機四十架尚裝置箱中未取出大約銹壞過半）直奉戰後張作霖屯乓灤州曹遣航空隊長敖某來索大飛機十架潘僅予愛克羅式飛機二架敖命人試飛高不數丈二機皆毁敖反訴於曹並言李某在潘所曹與潘感情尚不惡劣吳子玉則不慊於潘李丙麐之爲人則曹吳所同惡也聞吳子玉左右述吳氏意云航空行政經費現尚存二十餘萬鎊若由專門人員善爲經理未始不可發展但航空署實無存在之必要今日中央各部皆宜恢復六年或二年之舊觀航空事業不能獨異也卽此數語觀之航空署之前途殆不難預測矣（三十一日） 
[財政部被裁人員之奮鬭]  
　　近來各部對於裁員一事大有雷厲風行之勢當事者之動機如何其間是否能一秉大公無絲毫私意本係另一問題但當此冠蓋多於牛毛冗員充塞各部之時而當局能無所瞻顧大裁特裁此等舉動實爲至當而日至要乃被裁者於飯碗打破之際竟思爲最後之奮鬭一意與當局爲難此則可憐亦復可恨矣財政部鹽務署被裁人員自前日在中央公園開議後聞昨日（四日）上午十時復繼續在水榭開第二次大會仍公推曹元森爲主席提出議案三種（一）董康旣爲非法總長則此次命令亦爲非法命令同人當以國民資格照當到部辦公（二）該會定名爲財政同人會（三）選舉職員分股辦事總務股主任曹某交際股主任張某文牘股主任郭某調查股主任王某並訂星期一日仍開幹事員會再定第三次大會日期又財部停職辦事各員於前日在中央公園水榭開會當時到者不過三十餘人其激烈之議論已爲董康所覺董氏當對人云財部裁員與否非他們所能要求且我對於他們已有確實辦法聞董氏對於裁員問題現實擬稍爲變通已規定辦法四種（一）從前有實缺而派外辦事嗣後因公調部任事者（二）本部辦事各職員未經文官考試及格而在外國大學及國立大學畢業持日文憑並在部辦事成績最優者（三）由僱員陞用有最良之成績者（四）歷日財政當局調部辦事達五年以上而有實在成績者以上四項規定由次長及參事廳切實調查有合格者即行錄用但每項以五十人爲限 
[芮恩施之滿蒙形勢談]  
中俄日三國之接觸大陸報載美國前駐華公使芮恩施論文云亞洲西北之區向者人皆視爲退化之地而今則變爲未來重要舞臺之一滿蒙面積大於中國本部之十八省其地之財源除農業之生産表面上卽可以察知外僅有約計之數量並未估及其全部然而奉省之鐵鑛已超過於中國全國鐵鑛之半數此地之人口較中國本部稀少故華人常認爲將來發展之範圍而事實上滿洲之人口已增加甚速當中日戰爭時計七百萬人此後出關移殖者源源不絶今則計達一千五百萬華人對於此地之態度因其本身之發展及國民精神之激起不復以該地如附庸而視爲中華民國之重要領土因之二十年來日俄兩國勢力之澎漲頗爲華人所痛惜日之在南滿確占有鞏固之地位其所以能如此者係因其保有南滿鐵路使其在該省經濟上及商業上無不占有重要之勢力况有此鐵道日人並得有種種機會運兵入境以爲其政治勢力之後援日本於此復得有若干重要之煤鐵鑛該鑛自開採　來其裨益於日人者甚大從財政方面觀察南滿路之利益恐猶不及此其餘日人近年來以政治的勢力而攫得之各種利益如伐木權移殖等等則事實上並非悉能經營盡利以經騐言蓋日之初意祗顧及以政治勢力爲人民攫得企業之經營權而未暇顧及經濟上之得利與否近來與中國合辦之事業彼日人視爲一種發展之機械者亦多折蝕資本雖投終無永久利益之可見故今則漸知混合經濟政治兩種勢力之非是矣其他各國之商人往滿洲營業者輒以日人之操縱交通機關感示苦痛日人於此對於某某商業幾已造成獨占排斥他國競爭之地位蓋不但表面上他國與日本相較有種種不能平等之現象且日人暗中並有種種計畫足使其競爭者之灰心如某次吉林須購買某種機器日人於華人之前力述向美購買之非是以爲曠日持久而美國商人則以貨已在滬運赴内地與向日本運輸時日相同爲言結果華人仍購大宗美貨顧日本於該貨由南滿鐵路運輸時故意遲其行程藉使華人信其前言之非謬此類事實日所常見因其僑華外商今乃對於外人管理中國鐵道深惡而痛恨滿洲北部向爲俄國占特殊勢力之地今則情形非常複雜鐵路内情之糾紛與南滿同中東鐵路之權爲中俄兩國所共有華俄道勝銀行前爲俄政府之機關今則仍聲明保有俄國財産保管人之權利而實則其權利爲法國股東所操縱故法國之在北滿並亦占有特殊之利益該行前已贊成將中東鐵路歸中國單獨管理顧事實上乃有所謂國際委員會者自行操其管理權而中國方面又有擬爲該鐵道借日資者此舉如成事實則不啻將其歸日人管理而中東南滿呵成一氣日人之勢力更澎大矣次於中國而與中東鐵路利益最相關切乃遠東共和國其政府與蘇維埃政府現均未得各國之承認惟蘇維埃之駐北京代表則已向北京政府切實聲明將中東路無償歸還中國但以歸還後須完全由中國管有爲條件俄國政府此種之宣言已稍稍引起中國人民對俄之好意以蒙古之形勢而論則華人對俄之好意又因蘇維埃軍占據庫倫之事實而减少　恩琴借日人之援占領庫倫而後卽以是地爲根據以與赤軍抗蘇維埃與遠東共和國共派兵擊之恩琴旣敗赤塔軍撤退而莫斯科軍則覊留不行莫斯科政府方面則宣言並無干涉蒙古之意祇須待俄國無被舊黨攻擊之危險軍隊卽可撤退在數年以前余（芮氏自稱）會與俄國駐北京公使討論俄國對蒙古之政策更前此三年（一九一四）俄人曾要求中國行外蒙自治旋卽與蒙人發生條約關係其意蓋欲進而收外蒙爲其本國之屬地迨此時吾人談話余謂美國擬於蒙古邊疆築一鐵道通至甘肅俄使表示反對因而俄使遂述其對蒙政策謂俄國將以外蒙爲其保護地帶故不願有如此之鐵道吸引多量之華人至附近西比利亞之地云云此後至戰事之中中國不避俄使之抗議與蒙古協議又取消其自治權此時華人對蒙非常注意任徐樹錚爲西北籌邊使徐又倡建築鐵路及殖民之議與邊業銀行其時鐵道之議雖未成功而汽車大道則建築妥協惟此後因恩琴之難作而蒙事進行停滯迨今日而發展蒙疆之意又躍躍於華人腦海之中此時若俄國誠能踐其宣言則華人大有開墾該地之機會至於其地土人之利益自當加以考慮而將該地一旦有固定之人而後自必有種種重要問題之發生焉據此節所述足見中國東北部與西比利亞之關係而日本則介乎二者之間在此種情形之下竊以爲日本若仍一味挑撥此亞洲北方由大民族間之惡感則殊非日人之福耳 
[京漢局罷工已平息]  
京漢路局自一日實行大罷工後交通部方面當於二日上午十時派本部技監沈琪前往該局調查一切茲聞此事業由沈技監調停妥協將全部裁員令於二日一律收回三日另行發表一批計材料處裁去九人會計處裁去十六人所保存窮苦局員之飯碗約在二百人以上因此各員亦即日照常到局辦公並通告各分處知照茲將該局電令錄下（（一）局電）會計處此次本局奉令裁員係專對於閒散名目及冗濫不職人員加以裁汰藉資整飭面節虚糜其在局在路勤愼奉公夙稱得力之員倚畀方殷斷無議裁之理萬勿爲人煽惑輕聽浮言無事自擾致荒職務是爲至要合亟電傳一體知悉（（二）局令）此次該處員司同人擅停辦公業將爲首之錢萬青等十六員先後撤差在案其餘各員從旁附和難免非受人脅迫其情不無可原茲特限於本日内即六月三日一律到局照常服務自當弗追旣往以示寛大倘仍逾限不到貽誤要公是爲有心破壞咎由自取本局長　尊重路務起見定當逐一查明嚴加懲處决不寛貸合亟令仰該處轉飭各員司一體遵照 
[北京所傳贛粤戰事消息]  
自北方政局變化之後粤政府之態度若何雖尚無明白之表示然李烈鈞等聞已有停戰之意數日之後苟條件大致滿意即可望實行至前數日之情形則粤軍自三十一日由潭石攻下贛州後崇義上猶各處之贛軍均同時披靡現生中路李烈鈞三旅已分襲興國雩都左路黄大偉各軍亦進兵猶石大布里右路許崇智各部仍固守三南前方形勢頗形得手故孫中山復於東日分電湘軍陳嘉佑各部飭速進攻蓮花永豐以期西南兩路軍隊實行聨絡俾可回時摇撼廬袁二州因之陳光遠益嚴重戒備陳氏以粤軍侵贛湖口爲水路孔道亟應嚴加防範特由鄂電調湖鶚魚雷艇停泊該地協助防務又由鄂漢陽兵工廠撥到過山砲八門砲彈五白發三八式槍一千五百枝子彈五十萬發以供而方軍用至江西人民對於雙方均未表示歡迎而贛南各屬法團特致電南北兩方當局籲懇停戰其原電云民國多故禍亂相尋兵甲紛紜已逾十稔吾人民日處驚湍駭浪之下飽經憂患賸遺生幸華會告終列强弭兵還我主權生機稍轉人民望治引領向風乃南北政見微有不同遂致兵戎之迭告贛南界連嶺嶠近日南兵雲屯邊境而贛軍亦復增加人民何知祗有惶駭伏念贛南頻年水旱元氣日傷時值春耕何堪毋罹兵戈致塡溝壑諸公手造民國愛惜同胞忍以政見爭持演成劇戰流血之慘象仁人君子應亦惻然夫南北皆以愛民爲前提吾民雖愚寗不體諒第以愛民之心肇成殃民之慘揆諸初志毋乃背馳况南北一家有何不可商量載胥及溺後悔已遲伏懇俯念生靈速電駐邊將帥各保疆圉另籌和平解决公理所在吾民靡不服從俾殘喘孑遺獲瞻盛治讀書耕稼夫復何求諸公關懷桑梓具有同情當此存亡危急之秋排難解紛實惟諸大君子是賴泣血陳詞伏維矜鑒並盼玉復贛南自治籌備事務所商會教育會農會曁全體公民同叩惟江西第二届議會與陳光遠楊慶鋆久已處於誓不兩立地位故當粤軍尚未攻贛之際即派人　粤敦促出師近聞粤軍勝利特發電歡迎其電云陳楊禍贛民不聊生前蒙俯順輿情率師伐罪捷報傳來迭克贛南諸邑來蘇有日慶何如之前經加推代表隨營歡迎尤有陳者吾贛人與陳楊誓不兩立機會已來咸知奮勉應如何斷彼交通絶彼糧餉隨在皆可響應軍行所至敬乞駕駛飛機先行曉諭俾知凖備免誤戎機 
[江西戰事中之金融恐慌]  
贛州自二十八日起戰事已停進佔塘江墟（南康地名距贛四十里）之粤軍有退出説聞其地無險可守大隊未集不敢深入又有謂韶關有不穏消息未知孰是連日岳鎭使來電皆言平穏消息異常岑寂駐萬安二十四旅長蕭安國已於一日抵贛岳使擬親出督戰信豐南康敗退之兵皆甚完整顯係退駐以待援者緣戰地兵站未設給養無著防線太長不相呼應故雖失去七縣除大庾王旅因被包抄完全潰散外其步兵第二旅及第九混旅損失極少此次贛南之失敗當道佈置疏忽之咎殆無可辭岳使現正整頓各旅頂備反攻蔡成勳部輜重營長藍斌已於前日率隊抵省牛行車站附近沙井地方滿張營幕聞五日將有大隊到潯來往客車暫停售票省城人心較前安定惟商人對於官錢票不肯收用食物亦提高價值前日中行忽發生擠兌風潮幸凖備金甚足兌現者槪收不拒兌出十八萬元三日僅及其半信用旣著四日更可少兌陳督函請商會轉知中行每日限兌一萬中行答稱本行資本雄厚即罄其發出鈔票來兌亦可應付云云在中行意與其爲當道搜括現洋出省尚不如一一兌現以免人民吃苦前晚商會布告勸請維持民行某鈔並禁提高物價銅元每千漲至六角比較前日少換百文商家乘問發財人民安從訴苦尤可慮者警備隊警察節中所領某鈔尚未用去前日購買柴米商店竟拒勿用彼此爭執幾釀事端警察與商民在在有互相維繫之義務商會方議籌餉維持治安乃錢商利慾薰心自由漲跌悍然不顧亦甚可慨矣 
[厦聲報案撤銷原判楊愚谷宣判無罪]  
福州通信云厦聲報案控訴審閩侯地審廳於六月二日下午二時許開庭公判審判長施召愚陪席推事程廉管之楫蒞庭檢察官汪嗚豫•書記官陳祖陶•辯護人律師侯光第旁聽者六十餘人報館記者律師估大多數限於坐位未列席者尚有五十餘人審判長問姓名年齡住址職業後卽問該社評所云曲解法律張冠李戴削足適屨等語果何所指控訴社評所云曲解法律張冠李戴削足適無所指又問該社評所云法警悔辱官員承發吏無辜記過等語當有所指答當時外間有此傳聞但未知確係何人報紙言論不厭詳盡如有聞及法警承發吏推事之姓名無論能否搆成犯罪已一一書出了且彼時極希望撤去領事裁判權故有此篇文字審判長卽詢律師意見侯律師所辯論語頗簡單大致與控訴狀中之理由相同惟又謂該社評所云法警侮辱官員只以行政處分尚覺萬分爲難承發吏無辜記過推事向之道歉乞憐等語正以見法官之洪量謙衷改過不吝更無所謂侮辱語畢並提出八年八月二十八日大理院覆總檢察廳函刑律第一百五十五條之罪以實施侮辱於特定人爲要件此節控訴狀未列入由書記官筆錄後汪檢察官卽提出論告大意謂該社評并無指出特定人確爲缺乏犯罪要件但所云法警承發吏兩節有無此種事實請審判長調查侯律師云以上兩節難保無偶然發生之類似事實然旣已缺乏犯罪要件亦無調查之必要檢察官無表示審判長卽宣告辯論終結並當庭諭知翌日午後一時宣判届時開庭除陪席程謙有要公易以過守一外與前同審判長宣讀主文爲撤銷原判宣告無罪其理由卽根據上述之大理院覆總檢廳侮辱罪以實施於特定人爲要件一函并聞楊氏决於六月七日赴厦繼續記者職務 
 
 

Page 8

 
 
   
 
 

Page 9

 
 
   
 
 

Page 10

 
 
中華民國十一年六月七日星期三（申報第三張）舊曆壬戌五月初十二日（十）國内要聞三 
[蕪湖米照捐風潮解决之經過]  
　　許世英電准停辦蕪湖各界因六角米照捐事件迭經開會要求許氏收回成命未達目的關又推舉湯善福潘伯和等七人爲代表同赴省垣請願連見許氏三次詳述米照捐不能開辦之理由許氏只允批示緩辦不允停辦各代表遂於二口乘招商江安輪回蕪各界即於三日在總商會開會到者甚衆首由代表潘伯和報告謂（代表等至省後　晋謁省長許省長謂此事我以爲有利無害諸公以爲有害無利絶對的無商確之餘地所陳四項理由我認爲充分極有研究今如行此米照捐不但新收無有且損失原有六十萬我雖至愚决不出此但公文手續上須使我下得去代表等以候批告許省長又謂明日有批交諸公帶回遂出署二十九日赴省長約由王政務廳長王警務處長作陪王廳長云究竟有救濟之法否代表答廳長之意不過欲將各處堵截以期平均如和尚港石壩河定埠處統立堵卡平均抽捐果爾則不惟蕪湖受害皖南皖中悉蒙大患反對愈烈影響愈大萬不可行王廳長無言後許省長云我未嘗不可根本撤銷昨已告諸公朝取銷夕辭職辭電已擬稿署中人力阻未發因節關難過須借債如辭職誰肯借錢即不能維持現狀諸公如能諒解知我非延宕非掩飾俟節關挨過至初六日（一日）我毅然决然明令撤銷我旣去皖斷不留絲毫痕跡貽累桑梓如不見信今日未嘗不可批示代表等因許省長所言實係困難情形遂云准在省過節候批而出卅一晚同人擬議由鮑君小齋先往省署商妥適省署電話請鮑君到署見批令已擬就文甚長結果係緩辦鮑君因再討論省長即提筆將緩字圈去改爲停字並囑鮑君轉告同人放心鮑君歸告衆歡迎以爲得圓滿結果一日十二時晋省署取批一面電告本會决乘江安回省長出見謂商榷再四爲威信計仍批緩辦衆大駭詫以爲省長不應反覆如此遂堅持非停辦不可省長又面允改停字代表等見省長坐立不安狀恐有反覆請省長即改稿發寫省長遂出客室俄而王廳長滌齋來始則聲明個人事前反對情形繼謂衆議仍用緩字代表等急不可耐全體致辭請廳長轉商萬不能出爾反爾王廳長兩次往返末告代表等省長已允停辦請放心代表等致謝俄而王處長仲湘來謂適議此事分二步第一步將公呈批緩辦現在財政審查會代表已到省省長再經彼等公議後卽可停辦代表等譁然謂蕪湖事豈蕪湖人不能自决必有待於此項無關係無責任之審查會代表况報載審查會已閉會代表資格已終了又有何人冒充代表來省操縱皖局且卅一晚省長已改緩爲停何今日反覆忽停忽緩毫無主張若此時代表等悲憤無似遂告王處長現已四時半江安快到不可稍留請告省長如有停辦批令飭人送寓可也無論如何今日决回遂出署此連日代表等交涉之情形也）潘君報告畢各界憤激異常有主張立即罷巿者有主張先電許省長者議論紛紜莫衷一是結果即發加急電致許省長請速明令撤銷緩辦誓不承認否恐釀成鉅變此電發出後夜間十二句半鐘已接到許省長復電略謂江電悉緩辦與停辦無異本日已有電復鮑代表並各代表矣茲據又復電請應准停辦望即宣示如有鉛擾情事恐總商會及各公團亦難辭其咎也言盡於斯惟希公鑒云云各界接電後復於四日下午在總商會　開聨席會議到者四十餘人首由商會會長湯善福宣佈省長來電應准停辦公决即復電道謝文曰（安慶許省長鈞鑒江電宣佈羣情歡悦蕪湖商埠賴以保存謹代全埠商民九頓首以謝蕪湖總商會曁各公團公則支印）一面通告各商號並電旅外安徽同鄉及本省各公團致謝援助全體通過説者謂此掀天動地之米照捐風潮幸得從此告一段落矣 
[蘇議會紀事大會未成改開談話會]  
　　蘇議會之第二次臨時會會期又將終了而大會僅開成一次本日（五日）亦因人數不足改開談話會議員簽到者五十六人徐果人主席將省長公署咨復議决否認財政廳擅自發行江蘇省有奬債劵案文提出請衆籌對待宋銘勳謂省署不根據省議會暫行法第三十八條咨交復議又不根據三十九條咨會撤銷謬將本會議决案認爲建議事件實屬非法應當駁詰盧振乾謂據人傳説此事背後實爲督軍主使我們不能因其爲督軍而不問朱翼雲謂就事論事祇須將省署來文退回並聲明不承認理由多數贊成朱説結果不俟大會通過逕由秘書擬稿將反對理由登報聲明並通電各縣各公團而散附列省署咨復文如次爲咨復事案准貴會咨開本月二十五日本會議决財政廳擅自發行江蘇省有奬債券應即咨請省長嚴加制止案一件相應咨請查照公布等因並抄議决案一件准此查本省擬發行有奬公債四百萬元一案係因國庫歷年積虧加以上年水災賦税短收歲入驟减而歲出方面如軍政各費及上年水災善後各工曁擴充國立學校到期借欵本息等項一切經常臨時支欵均屬迫不容緩萬不得已始有此募債之舉是以前據該廳具呈即經轉請院部復電照准嗣准貴會提出質問飭據該廳詳細呈復復經咨答查照各在案發行公債必經議會自屬一定辦法惟欵有國省之分卽會有國省之别此次本省所募名爲蘇省災歉善後國家分金庫有奬公債其條例第七條並載明還本付息均指定丁漕正欵列入國家預算案經院部核准自應由院部交國會議决或追認查上年貴會否决發行江蘇短期公債案咨本署文曰對於公債有關之保證迄未向中央電商妥洽不能畀本會以監督財政全權又曰本會屬省地方議事機關依省議會暫行法第十六條之規定祇能議决省債之募集不能議决國庫之募集等語素仰貴會恪守法令此次旣發行國庫負擔之公債業經院部核准在前依法不再交議此固貴會所素悉者也募債雖爲救濟財政亦不能不顧巿面金融以本省今日金融狀况而論未使收集鉅債不能不分募於各省各商埠欲募異地之債則無奬不足以招徠且以巿面之利率甚高無奬募債必須高利則國庫受虧太鉅否則又應募無人官廳亦未嘗不以有奬爲疑特審顧再三舍此恐不能達募債之目的至於有奬公債之與彩票截然不同答復質問書時已詳言之禁止彩票之文明國家何嘗不發行富錢公債况我國除本省外幾乎無不發行彩票者此有奬公債之發行應請貴會原諒者也所請禁止發行實屬礙難公布唯念本省財政早已公開但人民亦未必盡悉或於不能不募債之點有所顧慮應令財政廳詳晣宣佈以釋羣疑再來咨未叙明依會法第十六條第某欵辦理國事屬國家行政本署應認爲建議事件合併聲明除通令各屬知照外相廳咨復貴會查照此咨 
[南京快信]  
　　贛陳光遠曁劉參長之眷屬二十餘日昨晨由贛　江輪抵寗住下關大新旅社假名張某行李貴重物品六百餘件聞已於前三日運津齊督接贛陳電昨派副官帶軍警十餘名到車站輪埠照料旋乘昨日下午五時特别快車赴津　　鄂蕭耀南派劉麒皖張文生派王世英昨來寗謁齊督有所接洽汪瑞闓昨出京來寗謁齊督旋乘晚車回滬　　齊督昨傳見六師副官長王鵬九擬派赴開封公幹　　基督匯文明德三女學校均有學生畢業今日（六日）上午九時半假金陵女子大學舉行畢業禮式齊督夫人親致訓詞　　南京女子體育學校定本月十日下午七時在公用講演廳開游藝大會門票頭等一元二等五角節目（一）中西音樂（二）西洋跳舞（三）歷史新劇（沈雲英）（四）中西拳術（五）五彩火棍　　省議員侯兆圭提出對於省長歌日電復太倉縣知事解釋自治疑義質問書昨由會咨請省署於三日内答復　　南京總商會定本月十一日選舉會董於九日下午二時開茶話會先事討論　　財廳委王榕柱充高郵寳應兩縣騐契委員張以誠赴丹陽孟桂庭赴丹徒守提畝捐 
[杭州快信]  
省議會今日（六號）上午十時行閉會式省長代表錢塘道尹張鼎銘官廳到者僅實業雲廳長代教廳張科長議員出席三十四人惟沈定一略有演説草草閉會有定八日重行召集續開第二次臨時會説杭縣律師公會對於曹錕效電不贊成復舊國會主張聨省自治擇中心地點開各省區代表會議解决時局今日已通電全國徴求意見甲種農校全體學生反對校長周清前日罷課並發出驅逐校長之宣言書（一）濫聘教員（二）曠職誤校（三）侵吞公欵（四）假公濟私（五）敗壞校風（六）賞罰偏私浙省設立各縣地方分庭案現已奉部復准（先設七屬）陳陶兩廳長查各屬原勘定房屋現俱爲軍警賃駐尚未騰出且開辦經費一時亦無着落七月一日萬難成立勢將展緩紹屬兵工築路凖今日起開工以蕭山鐵靈關爲起點地方通信 
[松江]  
清理蘆課田畝辦法松金青官産駐辦員盧恒通以清理蘆課蕩田辦法呈奉省處指令文云查此案前據狄前駐辦呈稱婁縣蘆課縣志載明分熟蘆次熟蘆密薄蘆次寗薄蘆四種熟蘆每畝課銀一錢二分次熟蘆八分密薄蘆五分次密薄蘆三分華亭縣境則每畝統徴一錢二分擬請將此項蘆課如單串完全呈驗相符准予指丈明確釘給田畝免繳地價每畝帶收丈費三角五分並仿照沙田成案帶收照册費一角分别轉漕若有串無單擬統照舊華亭境每課銀一錢二分合田一畝按數丈給其餘槪令繳價等情當以單串完全者准予丈明釘給執業帶收丈費照册費自是正當辦法至有串無單照華亭課額每銀一錢二分丈給一畝在華亭縣境蕩田固無所用其推敲在婁縣境内者科則旣有不同如一律辦理輿情能否允協自應先與地方紳董商議妥洽或按原有四則銀數平均攤計以免偏重令飭遵照辦理具報旋據復稱婁縣蘆課按照原定四則平均攤計每科銀七分丈給現田一畝俾免偏重等情即經指令如呈辦理嗣又據呈稱金山青浦兩縣蘆課分十三則之多請查照婁縣辦法按原有各則平均攤計每科銀五分九釐二毫七絲八忽丈給現由一畝後經令准照辦各在案所有松金青各縣蘆課就所課銀額丈給畝數辦法自應查照核准原案辦理如果窒碍難行尚須變通之處仍應與地方紳董磋議妥洽呈候核奪云云又該駐辦員另陳排除處分漲蕩時之障碍辦法（一）請懲覇抗者（二）繳價給照漲蕩由縣飭書科時每令粘貼官契投税茲田價旣由國家收入則投税當然可免應咨縣照辦勿任册書藉詞書難收　私費等情亦已指令准行矣教育界近事省視學員陸規亮松江勸學所長張彬士邀請江蘇義務教育期成會會長袁觀瀾定本月十一日上午至勸學所演講義務教育問題並定是日午刻由勸學所體育塲教育會圖書館等四機關開歡迎會爲袁君設宴洗　又全縣學界組織之教育參觀團前月分赴廣東等處參觀教育業已次第回松定十一日午後假勸學所開會報告參觀情形又縣立一二兩高小聨合運動會於前月二十六日午後開會時因遇雨停止現聞兩校已决定於本月十日重開惟因天氣炎熱改於是日午前舉行所有已發未用之入塲券一律有效又小崑山•前河•隆興三鄉之國語講習會現定七日閉會聞此次聽講之小舉教員共三十餘人研究興味頗濃試育洋蜂城紳俞仲蕉等在南門外拓地爲園藝花之餘並事養蜂故名該園爲蜂花競樂園現先集資千元買進洋蜂數十箱分設三區飼養今歲作爲試驗如果試育有效明歲擬添加資本擴大範圍云 
[蘇州]  
各公團組織籌欵贖路會蘇州商會教育會青年會近聨合各界發起組織籌欵贖路會一切章程均參照上海辦法定於七日下午四時假青年會開成立大會並請張仲仁文乃史等演説昨已通函各界推定代表蒞會討論以策進行附收繭税振捐蘇城税務所田所長昨奉財政廳快郵代電云查上年延期展收附加一成振捐悉照前届北五省辦法辦理本年繭税項下應收前項振捐悉照上年舊案一律减半征收誠恐各税所或有誤會合再通電仰速分令各税分所一體遵照辦理樂益女中學散學樂益女子中學因發起人吳研因與校務主任衝突致激成全體罷學風潮迄今週餘校主置之不問各學生要求條件亦不答覆六月一日又因事務員宋某毆打學生故已議决自行散學於四日全體出校並遍發散學理由通告各界節後米價步漲蘇地自舊歷端節後米價逐步增漲糙粳自八元五角至九元二角白秈自十元五角至十元七角高冬自十元三角至十一元一角各鄉存米無多又無外來客貨際此青黄不接恐尚有繼漲之勢云魯師範生來蘇旅行山東省立第二師範學生四十人第三師範學生二十人由各該校教職員鄧畢陳顔等四人率領五日辰由滬搭車來蘇旅行抵站後分庽閶門馬路中華老蘇臺兩旅社次日整隊入城參觀各省立學校竣事後聞該生等尚須分赴虎邱塔寒山寺等各名勝處游覽以廣見聞而增學識香業循例聚行蘇垣各香舖每届夏曆五月中旬該業例有酬神聚行整頓行規之舉現在已届夏曆五月故老端木雲飄九如等各香舖特定期昨日（初十日）召集各同業在馬醫科神道街口香業公所内酬神一永日循例聚行整頓行規並聞該業聚行時有某某數香舖主提議謂當此銅元充斥洋價飛漲米珠薪桂百貨增價之際吾業貨料成本旣隨之增漲且工人工資亦因此加重擬請議决酌量增價以免虧累當經多數贊同定期再議而散 
[奉賢]  
組織自治會先聲奉賢道自治畢業學員現爲協進地方自治起見公擬草章呈准縣署組織協進會支會不日開會成立通過章程選舉職員刻下正在籌備中鄉教育會開會本月四號第三區東四鄉教育會開夏季會到會者有李盎春楊震寰余義修陸導醒等二十餘人議决案有十餘件以成績展覽會暑期派員聽講組織捕蠅隊等最爲重要業由會長周昌期通知各校矣 
[常州]  
錢業公會常會錢業公會於六月五日召集各莊經理開會到者劉堯性等二十餘人議决案如下（一）福浙銀角及廣東九十兩年新鑄雙毫向作雜角計算公决自卽日起與江南湖北銀角一律通用並登報通告（一）各莊向有寫出支票不塡日期者與該會營業規則抵觸公决嗣後不得再寫此項支票違者逾期處分（一）劉堯性聲明本號於四月初八日書與元升紙號月底蘇票洋五百元因二十八日付帳兩日程期誤會爲維持公會規則計願處分方法照罰計洋二十五元悉數繳入公會入帳半數檢舉人自願充作善舉（一）源通泰義成彚泰三莊經理聲明有寫出逾期支票當卽自行查出更正云云公决請郭曉溪許孚康胡勤生三君檢查如果屬實姑予免罰嗣後不得援以爲例縣署會議借漕縣署爲借漕問題迭與地方紳商磋商多次迄無結果前日曾經商會議决借漕欵項須待至六月間察看商情再行定奪姚知事對此殊覺失望特於五日下午四時邀請各士紳及商界領袖在署懇商此事前往會議者有于瑾懷劉堯性郭曉溪等七八人結果由各代表向同業相商再與商會會商辦法 
[南通]  
歡送智力測驗團東大智力測驗團朱秉衡等五人自上月十六日來通歷在城區各校分組測驗因各校事前均有充分之預備故進行頗覺敏捷現已將次竣事該團團員並利用餘暇在各校講演學術刻定本月八日返寗教育界已紛紛開會歡送矣亢旱影響農作物通地近因兩量稀少河水逐見低落航業固蒙損失而棉作影響尤巨去歲花巿因災歉收今庚農家種棉持多目下棉苗高者約四寸許低者僅一二寸因天氣燥烈異常漸呈乾萎之勢聞鄉間蒔秧需水甚亟故農民望兩情殷莫不憂形於色云 
[揚州]  
捐資興學得奬江都縣署昨奉省令據該縣呈據商農教三機關請奬捐資興學辦理社會教育成績昭著之通俗教育館長吳庚鑫一案當經轉咨教部刻奉咨稱該館長熱心教育殊堪嘉尚除查照捐貲興學褒奬條例另案呈請頒給敬教勸學匾額並由本部給予一等褒章外應依本部奬章條例第一條之規定給予本部三等金質奬章以昭激勸相應檢同奬章憑單一件咨請查照轉發等因即經江知事行知該館長查照具領矣飭縣勸解冬漕財政廳以江都縣息借冬漕按照派額尚短五千元飭令江知事繼續勸籌刻日解廳巿鄉董不許兼任省公署前接省議員王朝幹等函稱巿鄉董事一職係受縣知事委任辦理地方行政事宜完全行政官吏性質議員不能兼任請令各縣如有巿鄉董事當選議員者應即遴委接替等情咨經内務部解釋巿鄉董事依自治章程所訂不許兼任以專責成分飭各道查照刻江知事已奉到道尹通知前令矣四中學比賽網球五師美漢八中商業四中學於五日起十日止假公共體育塲舉賽網球第一日單人美五•商八•第二日雙人美商•五八•第三日單人•商五•美八•第四日單人美商•八五•第五日雙人八商•五商•第六日雙人五美•美八 
[鎭江]  
春花收成减色徒邑四鄉春花已届收割之期惟因結實時適值天氣亢旱頗受損傷故今歲收成較往年减色全邑菜子收成六分蠶豆收成五成左右大小二來則五分收成云麵粉銷路呆滯近日天氣晴明江南北各處小麥正在收割芒種節後即可一律登場計可扯七八分年景麵粉銷路依然滯呆前昨兩日僅江南内地各帮裝去貽成頭牌麵粉三四千包開價跌至三元三角云 
[清江]  
車捐風潮未已清江人力車夫前以警局加增車捐曾演出極大風潮近又有民人龔揖熙具呈道署略謂貧無立錐恃車爲業警局勒捐毆傷多人懇請飭局撤換捐務員暫免收捐以維商業等情刻已奉胡道尹批示呈悉查山浦至壩修治馬路之後往還旣稱平坦車輛亦利遄行警局組織養路工程隊係爲修護該路起見該民等如因所加車捐過重亦應具呈請局熟加籌議斷無聚衆要挾之理乃該民等糾聚男婦百餘衝毁警局崗亭等并毆傷巡官長警多人經淮陰縣知事驗明分别塡單當時由警察局劉局長禁止巡士人等還擊是以該民等一無所傷昨據警局呈報到道業已令飭淮陰縣知事將帶回首要依法懲辦以遏刁風在案茲核來呈竟謂局員囑警兇毆打傷夫役並謂局員喝警自行打毁物件如此狡辯實屬不合旣據具呈前來候令縣一併查照可也此批 
[南京]  
浙江旅寗同鄉籌備會旅寗浙江同鄉會前月曾在鷄鳴寺開籌備會本月四日又由會長沈嗣莊召集第二次籌備會於莫愁湖下午二時開會籌備委員出席者二十三人又有金陵道尹代表徐儷江政務廳長代表朱弼成商務總局趙子衡等討論進行方針推定沈會長與葛敬中王治心三人爲聨絡浙江會館委員又經交際委員報告調查情形起草委員報告草章經衆討論修正通過議决先從調查入手期多得旅寗同鄉贊助以便協助浙江會館共謀整頓云澳門風潮之旅寗粤學界意見六月三號南京金陵大學廣東同學會乘任鷄鳴寺開同樂會時會員余覺芸着等提出討論對付澳門葡人殺傷我僑胞百餘人一案該會會長郭紹賢君復謂前清時我國殺斃一二德國教士卒至割棄青島遺患至今今葡人竟在我國境内殺傷百餘華人凡屬國民應有所表示云云經全體會員五十餘人一至贊成一面請粤政府務必嚴重交涉一面凖備爲外交當局後援復經葉雅各碩士提出辦法多條現郭君等已分頭聨絡寗垣粤人各團體及關心此事之各省人士以共商進行云瓊崖旅寗同學會消息本月四日星期日下午一時瓊崖旅寗同學會開常會并歡迎新同鄉馮驥馮所純張家富張學寛張業儒陳家孔符滋李郭詩東王安禮諸君首由總幹事雲飛君宣佈開會理由並致歡迎詞略謂諸位同鄉不遠千里而來求學不但在本會濟濟多衆而且爲吾瓊學界之榮幸今日所歡迎諸位者歡迎諸位之學有根底再接再厲以後更當奮鬥精神勉上加勉日進高深學問然後爲社會國家謀幸福此爲新舊同學應互相興勉亦本會所馨香禱祝者也次新同學答詞語多懇切後由各職員佈告經過情形再次編輯部符奕賢君報告近日收到日本歐美等處各同鄉來稿甚多已議决於本月底停止收稿七月十日以後决定付印後略用茶點散會時已四點矣 
[嘉興]  
夏蠶大帮收蟻鄉民因今歲春蠶收成不佳多擬飼育夏蠶藉資補助故巿上夏蠶捕價較去年漲起一倍刻下二葉已肥天又和暖故已在帮收蟻卽四鎭葉行亦擬採辦桑葉以便蠶户購買補助女子職業學校嘉興女子職業學校因經費支絀曾由校長童文彩具呈官廳請求補助茲悉縣署已派員查明早經批令依照縣立高小校例准予補助在案現勸學所長莫其瀾於前月奉文後已列入十一年度教育費預算矣雜評一 
[告擁黎者（默）]  
各督軍將領紛電擁黎其爲國之意皆若甚誠懇者然黎復職之惟一要件爲須先得裁兵廢督之保證使各督軍將領能於此翊戴之通電外復發一切實承認裁兵麽督之通電爲將來實行保證方足見其有爲國之誠意如曰不能則所言皆空言也曹吳擁黎亦曰爲尊重民意然今日民意之懷疑於曹吳者皆恐有覬觎副總統之野心故黎亦欲曹吳先説出眞話便曹吳能於表示擁黎外復確實表示其絶無覬觎副總統之野之誓爲將來息壞方足見其有尊重民意之誠意如曰不能則所言亦空言也以空言擁黎微諭黎未必受其愚而復出卽果復出矣亦豈能有補於時局之糾紛哉 
 
 

Page 11

 
 
   
 
 

Page 12

 
 
   
 
 

Page 13

 
 
中華民國十一年六月七日星期三（申報第四張）舊曆壬戌五月初十二日（十三）本埠新聞 
[關於總統之種種主張]  
自東海退職國務院攝行職務之令下關於總統等問題各方議論不一或贊成黎黄陂復職或反對黎黄陂復職本館接到各方報告紛紛不一茲節錄一二以覘各方之意見　　温宗堯懇告黎黄陂復職天津黎大總統鈞鋆東海引退首座闕如友邦疑於外兆民危於内此爲何時側聞鈞座猶未俯從國會疆吏之公意歉然撝謙未復大位夫今日元首之位果而安富榮者鈞座翛然敝屣之抑又何必相强惟是疆土分裂府庫空虚百政廢亂而兵横於途民不安處元首一職止有艱辛拂逆耳尚何安富尊榮之足言乞鈞座復位者直是乞再爲國爲民受苦耳鈞座起義武昌已置一身生死於不顧爲創立民國計也今鈞座所手創之民國已丁存亡絶續之交詎忍畏難遠引袖手而不一爲之援歟有始有終惟鈞座是望且大丈夫出處進退止能皎然示天下以無私至於成敗利鈍非人所能逆覩先有成敗利鈍之見存者皆私也鈞座爲磊落男子故野人敢以戇言進諸惟宥察温察堯魚　　國會議員口中之時局談國聞通信社云本社記者昨晤由京來滬之舊國會議員某君探詢其關於時局之意見茲照錄其談話如下（一）記者詢以來滬後所得各方面之意見及舊國會同人之意旨如何某君答謂兩院同人合計京津滬三處已有三百餘人如能一致集合與常會法定人數相去不遠惟憲法會議短期間内尚不能間時召集各方面對恢復舊國會頗多反對然余意舊國會内部自不能謂爲絶無問題此種問題當可由國會自身解决之也（二）記者詢據現狀觀察黎態度甚猶豫諸君事前有接洽否逆料黎必上台否某君答謂余逆料黎如經各省區之推戴當可上台卽不能得省區全部之擁護至少亦須三分之二以上省區之同意（三）記者謂就現狀而論黎氏復職空氣不見十分良好所謂擁護省區去三分之二尚遠則黎氏上台亦屬不可能之事處此徐已去黎未來對外將發生問題諸君將如何處理之某君謂余等甚盼黎能上台如果至此現象則我等當另籌臨時辦法記者詢此等辦法國會有無預備某君答此時尚無預備（四）記者詢外間或言諸君將以黎氏爲手段以造成曹錕大總統之地位諸君果有此意否某君謂同儕中與曹吳有特殊感情抱此種痴想者確有其人然多數决不有此思想因余等甚不願爲軍閥或一系卵翼下之國會也（五）記者謂諸君將如何解除此種疑慮以自明諸君之並無作用某君謂余意此次北京政變全國國民當共起注意毋任曹吳一手操縱曹吳如果眞心擁黎者當有下列之表示首宜解除巡閲使督軍職務因徐世昌爲非法總統則其任命之督軍巡閲使當然爲非法次宜將直軍退出北京去自已引用之省長與財政廳長不干涉中央用人以明無干政野心再將湖北直軍退出以示與西前携手之誠意（六）記者詢以到滬後對輿論之感覺如何某君謂余覺滬上輿論非常混沌其原因因一般人覺此事尚有黑幕因人做事不得謂爲　　公民勸蠲除成見統一電上海國是會議諸位先生天津廣州各議員各省區議員各報館各地方團體各界父老兄弟均鑒頃致廣州孫中山陳競存李協和雲南唐翼賡長沙趙炎午重慶劉甫澄奉天張雨亭南寗陸幹卿馬愼堂諸公代電勸各捐除意見速成統一其文云吾華共和成立後内鬨不息紛擾頻年國家人民損失無算幸賢明將士時存悔禍之心每不願積久相持多殘同胞和平之機萌芽已久刻下直系軍人願循法律軌道解决時局東海亦犧牲地位銷除南北障礦是諸公所持護法等主張已和平達到更無需用兵力之理由卽使稍有未洽亦望俯從多數平情商榷互相折衷毋庸過事吹求須知民困國危决不宜弄兵安忍再生枝節至國内戰爭比之手足互毆明哲但覺其可憐勝負何足爲榮辱救國方法多端諸公勛業無量似不必激於小忿殃民以求逞志務望平心靜氣息事寧人庶幾兵禍可紓民治實現萬世瞻仰在此一舉幸垂察焉謹代全國同胞九頓首以請等語我人民代表曁父老兄弟熱心匡濟久苦兵爭務懇一致主張督促南北各方尅期停戰速辦善後一面制定憲法整理要政以期長治久安國計民生受福無涯迫切陳詞佇候明教公民注沐昌許鑑清王濟楊新渠顧起泗蔡濟平路振鏞李梓佩潘國榮朱建勛劉鵬高文棚章允康俞振聲王嗚鳳朱應軫許漢德鄧懋修唐浩高劍農繆法雍林元楷王文福郁珉等千二百人同叩江　　張溥泉與蔡元培電北京大學蔡校長鑒閲公勸中山總統停止北伐一電不勝駭然北軍宰割江流行同强寇僕北人也尚不願鄉人有此行動公以南人乃欲爲北軍游説是何肺腸前者知公熱心教育含垢忍辱身事僞廷同人或尚相諒今乃爲人傀儡沮撓義兵軼出教育範圍以外損失名譽殊不值也張繼魚　　章太炎與蔡元培電北京大學蔡校長鑒閲公勸中山停止北伐一電南方十二省唯六省尚稱自治其餘悉爲北方駐防軍所蹂躪貪殘無道甚於奉張此次北伐乃南方自爭生存原動不在一人舉事不關護法公本南人而願北軍永據南省是否欲作南方之李完用耶或者身食其祿有箭在弦上之勢則非愚者所敢知也章炳麟魚　　沈定一致黎黄陂電天津黎宋卿先生惠鑒軍閥憑權威以屠異己政客七迎送以便私圖六年以來强梁奸回朋比竊國每念昔者拳拳左右公或未忘昔爲羣帥所傾今被跋扈所擁擁公爲禍甚於傾公置人等於奕棋壞法始於擁戴公尤宜愼沈定一麻　　江蘇公團聨合會勗盧子嘉電（銜略）直系利用似是而非之國會組僞政府以壟大權其黑幕經吾公江電揭出快甚慰甚黄陂任其早滿固無復職理由而麕集津門之舊議員大半爲已經辭職或爲官吏或經國會免職者冒稱國會豈足爲民意機關眞正國會八年續開正式政府久在廣州應請速行通電承認一面直電黄陂敦勸堅行拒絶黄陂不出僞會失効曹吳伎倆亦必中僵吾公吏南保障舉足重輕仗義執言黄陂必能憬悟而態度旣明國人當一致贊同本會謹代表蘇人全體爲吾公後盾去從之際斷在當機時迫急陳佇遲大教江蘇公團聨合會叩微 
[旅滬舊議員之派别各走各的路]  
　　國聞通信社云日來恢復國會之聲浪愈唱愈高天津方面已積極進行爲去京集會之准備並派代表赴滬粤分頭接洽旅居上海之議員據最近調查有五十餘人其所持態度如何尚未有表現頗爲社會所注意記者（通訊社）連日採訪各派議員意見頗不一致日前在愷自邇路開談話會時議論亦頗龐雜歸納之分析之可分以下四派（一）主張有條件的與津聨合者一待津地决定在京集會之日期後於事實上觀察若不發生障礙即於一二月後北上此派人數約十餘人（二）絶丵不主張與津議員聨合者謂國會自六年爲黎元洪非法解散後多數議員卽主張赴粤自由集會繼續行使職權此爲約法所許可乃王家襄等以個人私意始終不去按之議會法當然已喪失議長議員資格故依法選補遺額今承武人私意仍假國會爲標榜以法律論其自身已爲非法故主張不與之聨合此類人數亦不多（三）大總統無解散國會之權則六年解散命令當然不承認七年在粤集會仍自由行使職權法統並未中斷故無恢復法統可言即云恢復亦自以在粤國會爲正統赴粤赴京不過爲地點關係與法律無涉此派人數最多如彭介石等不日即有通電出現云（四）國會自六年星散後在京者已賣力於新國會或新新國會或任官吏在粤者因　當局名之關係向背不一經過複雜實無代表現在國民意志之資格眞正可恢復者僅有超然無黨系諸人而已此派人數最少不根據事實法理其言行近乎理想派除以上四派外尚有無主張者則完全以金錢爲轉移亦有目前不表出意見取觀望態度者故日前談話會竟以各走各的路爲會議結果則其意見亦殊複雜云 
[交大驅陸運動之昨訊]  
　　教職員會議與學生目的相同　　學生會發出罷課宣言書交滬通信社云交通大學上海學校教職員因大學董事會被解散陸氏長大學致學生全體罷課並推代表八人赴京師請願等事特於五日下午一時開教職會議商量善後辦法由張貢九先生主席王寅請先生記錄當會議時有謂教職員亦應派代表五人與學生代表共同赴北京請願有謂學生用心誠善但罷課不能贊同有謂必須强迫學生上課茲將學生會赴該會代表茅以新報告書摘錄於下（一）全體請張貢九先生維持校務負完全責任（二）茅君報告畧謂學生等以爲大學根本端賴董事會校長亦必須由董事會推舉方爲合法今董事會無端取銷大學校長來路未明並聞陸氏平日惡跡甚多誓難承認故不得已有罷課並派代表之舉（三）教職員大致謂學生之目的旣在董事會則與教職員之主張相同不過學生以罷課爲達此目的之方教職員不敢贊同（四）主席謂今日學生大會學生亦會謂如有罷課以外之方法亦可以達此目的者學生亦無不樂從（五）吳采人謂董事會本身之存在價值尚爲疑部（六）全體皆謂董事會本身不生問題惟主席謂除罷課外之方法亦難一時思得不如推舉五人與學生互相討論以省手續當塲推定張貢九謝爾屯胡次珊周明誠王寅清五人爲代表教職員代表邀請學生會副會長茅君特開全體大會討論此事但楊立惠（全體大會主席）等以爲全體大會非其時特召集聨席會議是晚七時即開會五代表亦列席各有發紓皆趨於討論罷課之利害與重組董事會之方法末茅君谓近來學校常有教職員與學生各趨一方不能互相諒解以致事體難成功今晚經此討論同學皆能了解宗旨相同不過所取方法不同今同學方面已宣言罷課代表亦已派出萬不可有所挽回惟能對於此後之繼續進行請有所帮忙則幸甚此會並未討論重要事件特應五代表之請求而已學生方面之進行俱見學生會通告茲摘錄數則於下（一）昨日（六日）發出二電（甲）致北京交大本科電（滬校微（五日）罷課派代表八人來京力爭董會望一致進行滬學生會體魚）（乙）致北京交通部電（北京交通部總次長鑒感電諒悉所陳各節校本攸關迄未得覆不勝惶恐生等已於微起罷課再派代表八人前來伸訴務懇披瀝下情准其所請不勝待命滬校學生全體魚）（二）根據五日全體大會議决案由學生會聘請文牘數人帮同原有書記辦理事務茲已聘定趙景澐•高爾松•高爾柏•郁仁充•四君爲臨時文牘（三）本會行政委員會應即成立茲定今日下午一時在物理教室開會討論維持秩序方法（四）茲發出罷課宣言一通抄錄如下（竊以法者治之本也有法然後一切措施有所依據故遑論法之善者必須恪守不違即法之不稱者非經正當手續修改亦不得任意故違有法而不守則等於無法無法則亂我交通大學以董事會爲最高機關曾經閣議鄭重通過而校長之産出須先由三分之二以上出席董事之推舉載在大綱不容假借乃邇者不幸以政潮關係影響所及險象環生而同人等方冀當軸者有正當之解决使大學本身不致爲政潮所牽動乃自前校長去職以後不數日間取消董事會任命陸夢熊爲校長之語迭見於部令凡此諸端悉與大學大綱相牴觸法紀無存大學本身危殆羣情惶恐英知所依然同人等猶望當軸者能自省其非法收回成命納於正軌故電部請求重組董事會合法校長亦當由此産生一方面致電陸氏辦明其校長之非法促其自退而日來交部當軸與陸氏對於此事均無明白表示而陸氏則更私竄大綱擅撤主任悍然不顧夫董事會校之根本而大綱校之命脈今乃以一二人之私意倒行逆施致大學於無法之地同人等瞻望前途悲憂總萃而責任所在不容坐視乃於六月四日全體大會表决派代表八人赴部力爭一面則全體罷課靜候解决務在重組董事會鞏固太學根本選舉合法校長使神聖之大學近則不以一二人之私意而破壞遠則不以政局之變化而顚危區區此衷敢爲披佈仝人等能力薄弱致出於罷課力爭之途犧牲學業良非得已所望海内父老與以同情一致聲援俾得早日解决則特本大學前途之幸亦國内教育界之幸也惶恐陳情諸希公鑒）（五）致各學生家屬函云（敬啓者近以政局變化牽及本大學董事會横被解散陸夢熊非法竊取校長大學前途危險萬狀本會一再呈請交部重組董事會選舉合法校長不得要領不得已於月之五日全體罷課並派代表八人入京請願種種情形詳載宣言恕不多述今代表業已北上想必解决在即校中秩序并然一切如常恐勞錦注謹以奉聞此請台安交通大學上海學校學生會謹啓） 
[潮州會館電請交涉澳門案]  
潮州會館昨致廣東電云廣東伍省長鈞鑒澳門葡兵蔑視華僑槍傷華人百數十名不顧邦交不守公理蠻横之至務乞嚴重交涉以維人道而保國權不勝翹盼上海潮州會館叩微 
[美國艦隊昨已到滬]  
美國海軍部所派駐遠東之Ｔ•Ｂ•Ｄ•艦隊巡洋艦驅逐艦十一艘昨已奉命開駛來滬於午後二時許進吳淞口三時左右開駛至法界外灘之浦心中抛泊河筒暫留上海其所來各艦名稱係（一）奥爾朋號Ａlben（二）康德雷號Chandler（三）達賽號Darsey（四）虎唯號Hovey（五）郎號Lone（六）烈判號Roper（七）勒夫彭號Rathburne（八）蘇島號Southor（九）叨爾勃號Talbot（十）華探斯號Waters（十一）省號Zine星報云美國驅逐艦十八艘業於今日下午二時抵滬現泊浦江中該艦隊於開赴烟臺避署之前將留滬兩星期本埠海軍青年會將自明日起籌備宴會影戲等欵待艦中將弁兵役二千餘人聞本埠棍球隊員亦將與艦中兵弁分班比賽云 
[航業消息紀要]  
滬斐間水脚增加華絲出口不多近來上海至小吕宋路運輸事業頗有逐步興盛之槪其出口貨以生鷄蛋鮮菓品番薯等爲多每次中美線内或歐洲班内各郵船兼往小吕宋時其冷氣間之貨色大有不敷容裝之勢如前日提督之約斐遜總號輪及昨日東洋汽社之大洋丸出口時獨多此項鮮貨運至小吕宋而往香港貨則一件毫無因此昨提督太平洋等各郵船公司議定增加小吕宋出口水脚計（一）冷汽間鮮貨每噸加銀二兩前爲十兩者今增爲十二兩矣（二）普通各項雜貨加銀一兩前每噸收銀六兩者今增至七兩矣此種新水脚即於本日起實行本年因蘇屬蠶花欠佳新絲出産不旺致絲價頗巨現在法商之購辦湖絲者正在著手但以今歲中國新絲價目太貴故採辦者仍不甚踴躍轉向日本定買東絲到上海運法蓋利其價值較華絲爲廉也昨日東洋公司之大洋丸到滬即有此間法商辦入之東絲六百八十件運來而日本歐洲班輪出口時其直接裝運東絲到法國者其數尤多故此次法郵船盎奇司號明日還法時本埠之運法華絲不過四百餘件反不若新絲未上巿時之出口數爲多也昨日日郵船佐渡丸及本日英郵船喀什摩埃號到申時由倫敦裝到之大條銀計有千餘條均在滬起卸又至香港起卸大英公司之西雪利亞號及麥賽波號兩輪均已到申來貨從孟買裝到花衣四萬件業在起卸西雪利亞輪定九日返印此間有新茶三千餘箱新絲四百件左右運往孟買云英印公司之托立拉號由喀爾喀特來申四號至香港今日來滬來貨一千二百噸其中三分一爲棉花餘爲蔴袋雜貨又有瞿何司號輪亦從印度至此四號開發將於二十四日進口留德學生徐廣•唐權•周植禮•丁爕•周昌惠等五名現購法郵船盎奇司號艙位將於明午放洋太平洋郵船公司之紐約班輪東方商人號昨已進口裝到美國花衣一千零二十五件機器油二萬五千桶煤油四萬零三百二十六箱火油五千零五十箱屋蓋紙三百件洋燭油一千零五十四桶松香一百件鋼條一千八百三十七紥大阪公司之亞爾白瑪丸由美運到棉貨等八百八十三噸花旗麥子麥粉計一千八百六十二噸云 
[蘇長官維持圜法之覆電]  
禁銅入口稽查私運准納漕釐江蘇督軍省長快郵代電復上海總商會縣商會銀行公會錢業公會云儉代電悉查銅元日見充斥價目日見低落商務民生在在均受影響迭經三令五申並新頒限制辦法三條通行遵辦在案察核該總商會等所陳各節洞見癥治均屬標本兼治之計畫前據該總商會及蘇州總商會電請禁止紫銅及銅胚入口業經轉咨中央尚未答復候再咨催迅予實行至輪船火車私運•應如何稽查候令各關並函津浦滬寗兩路局擬具嚴厲辦法採擇施行又蘇州商會電請完納漕釐准用銅元並據財政廳遵令呈復已令各縣知事酌核辦理在案總之操持過急易啓紛擾之虞取締從嚴自見成效之著該總商會等深明大義洞達商情尤宜隨時勸導維持以輔官廳之不逮也仰即遵照督軍齊省長王支印 
[華商證劵交易所致北京電]  
請將上海紙烟税收撥充公債基金上海華商證券交易所爲鞏固公債基金昨致北京電云財政部國務院總税務司鈞鑒茲據上海證劵同業七十五家曁執有公債債權人全體公函内稱近日公債以基金問題致價格一落千丈巿面動摇羣情惶惑各界函電紛馳籲請維持迄今尚無切實辦法查整理基金内有烟酒一項與關餘鹽餘交通事業三者同爲基金的欵北京烟酒公署收支向不公開是否照案撥欵外間無從探悉惟查本埠現有紙烟印花税局係政府派有專員在滬辦理上年初辦之際收入已達百萬本年整理之後約可增加至四百餘萬且聞該局入欵係屬直解公府專充大總统之用如此辦法實非正當伏查公府用項自有預算定額烟酒入欵旣已指定列入基金則紙烟收入當然爲基金之一部分際此金融恐慌之交即將此項盡數撥解尚虞不足何竟緩急倒置轉以充無限制之府用商等投資購債視同財産血本所關難安緘默夙諗貴所爲金融重要機關擬請據情電請國務院財政部税務司會同查明飭將該紙烟税局税收全數截存上海中交兩行備充各項公債付息籤償之用不致延期庶國家信用賴以維持人民財産得所保障大局幸甚等因竊維公債流通全恃信用基金不固根本動摇擾害金融撼動國本危莫大焉該商等洞明其故亟思挽救擬將上海紙烟税收全數撥充公債基金俾付息還本不致延期實屬維持債信鎭定人心之要圖且紙烟税欵旣在烟酒範圍之内自應解備基金之用該商請求照撥亦與規定相符理合據情轉達伏乞鈞院部貴税務司俯順輿情立予照准以堅公債之信用而維商民之血本不勝迫切待命之至上海華商證劵交易所叩麻 
[商聨會電請取銷加貼印花]  
向法律家的財政總長請命全國商會聨合會爲要求取銷賬簿憑加貼印花之成命並通咨各省商民仍依民國元年税法辦理特於麻日致電財政部云（銜略）元年印花税法係經國會議决公布施行政府擅以命令變更加重賬簿憑摺等之印花税率商民以此舉直接破壞税法間接違反約法誓不從命自去年本聨合會臨時大會議决一致否認疊經據案電部抗爭迄未能解决近來各省經徴機關又奉部令催促實行惟鑒於商民反對之堅决於施行檢查之時有通融照舊辦理者亦有借軍警以施壓者各商會函電紛至以此項非法加税命令非請求根本取銷不可本總事務所負執行議案之責以此案根本問題關係法律遵照法律人民依法律納税之解釋其以命令加重之税率即非應負之義務如果政府克循法治之 
 
 

Page 14

 
 
中華民國十一年六月七日星期三（申報第四張）舊曆壬戌五月初十二日（十四）常規當有最後之解决今幸鈞長蒞任更新百度又值國會恢復有期旣係法律解决國事則前此印花加貼之非法命令當然無效應請立予取銷並通咨各省仍依元年税法辦理以示尊軍法律民心得失將於此覘之云云 
[電催法院速結閩學生案]  
　　廣肇公所致王寵惠電上海廣肇公所致北京司法部電云王亮疇先生鑒閩粤學生劉開祥林壽昌林佑民陳國瑞許世雄陳晉昌江秀清劉友賢王希昻九人於民國九年十二月二十五日被福建地方檢察廳派書記官高時　在滬誘捕拘押滬檢廳迄今已將兩載尚未判决該學生等身居異地受累不堪情殊可憫當時檢察廳應依照法律程序迅予判决保障權乃遷延時日以移提證據爲詞學生之有無罪名竟不决定如該學生等果有罪證閩省官廳豈有不速行移滬之理則其未能提出證據故竟誣害學生可知嗣學生因久覊囹圄各染疾病而王希昻一名病至垂危始允保釋已不可求死於醫院其他學生憔悴情形莫可言狀保釋在外旅費無着飢寒交迫失經滬上各團體代爲呼籲迅予判决均無效本年正月滬檢廳遂將全案移送審判廳仍無結果本年三月間執事過滬時旅滬福建同鄉會會同敝公所爲此案派代表趨謁台端陳明一切承認致函審判廳妥爲秉公理處從速了結以免久懸滋累同人等欽感莫名現將三閲月矣尚未辦理總之此案毫無證據全屬莫須有之獄滬上各團體咸抱不平敬懇執事迅飭上海地方審判廳即將該案撤銷以重人道而尊法權不勝盼切待命之至上海廣肇公所叩魚 
[請釋閩籍學生之運動]  
　　國聞通信社云福建滬案後援會国代表劉學基來滬後迭向各處請願要求釋放已誌前報茲悉該代表已於前早搭車至蘇謁高等審判廳長朱獻文並呈閲各種請願理由書朱答謂本廳對於地廳各有職權未便干涉惟此案關係愛國舉動自當視力之所能以冀早日了結劉君得復後復向蘇州各界接洽要求援助云　　聨合通信社云旅滬福建同鄉會因閩學生劉開祥等久押上海地檢廳不釋亦不宣佈究竟如何犯法故該會昨日遍發通告請本埠各團體開會共同商議云逕啓者閩粤籍學生劉開祥等在滬被拘一案迄今已將兩載尚未判决現由福建滬案後援會推舉代表劉學基前赴京滬請願茲訂本月七日（星期三）下午三時在四馬路三山會館敝曾辦事處商議進行辦法此案素承貴團體熱心贊助務懇届時推舉代表蒞會共同討論是荷云 
[全國教育會徴詢開會意見]  
　　地點及日期全國教育會曾在北京廣州舉行聞今年擬於陰曆七月初十日在濟南舉行第三次會刻已由該辦字處向各省徴詢同意矣 
[就縣劃撥教育費之動議]  
　　簡便可行江蘇省立各學校經費每年約計一百八十萬元向由財政廳按月撥放茲聞各校甫領到三月份經費而財政廳對於四五六月三個月經費茫無把握致各校長在寗坐索茲聞江蘇忙漕兩項省附税在普通年份計有二百四十萬元之收入上海歉收亦有一百四十萬元即舊蘇松常太各屬十九縣十年度此項收入約有一百三十萬元而各該屬縣共有省立學校十四所十年度經常臨時兩費總計六十餘萬元有人發起請財政廳准將各該校經費逕向所在縣之省附税内劃撥直接領取云 
[船員增資運動訊日清公司先行加薪]  
　　文匯報云本埠各小輪所僱之老大及機匠等現擬結合團體要求增薪按頭等老大及機匠目下月薪十二元二等自八元至六元廚司更少今開頭等者要求增薪百分之四十二等者百分之六十三等機匠及廚司百分之八十現　幹事員以傳單發給同業之三百人一百商譜僱主請加允可傳單中載明請收到者表示如有必要願否齊行罷工此項要求將提交僱主如同業大多數表示同情則即將開始罷工據日清輪船公司主事者聲稱該公司早已得悉此項行動即預先增加老大及機匠之月薪故料若輩不致與公司爲難云 
[衛生會第三日游行會紀]  
　　中國衛生會游行大會昨日爲第三日假西門方浜橋共和影戲院爲集會地點參與之學校爲救國十人團附設之巿西公學勵志宣講團附設之振祈學校勤業女子師範蘇州旅滬公學民福學校毓育高等小學上海公學志明小學等四時出發由北區公學童子軍維持秩序所經路由爲西門肇浜路出大東門折人裏馬路再由十六舖折入小東門穿廟前大街由穿心街出新北門經民國路至東新橋街口散隊是日加入人數較前二次尤衆由唐豪翁國勛陳恭夫三君分任指揮故秩序亦非常整肅云 
[日華罷工解决後餘聞]  
　　浦東陸家嘴日華紗廠罷工解决條件已誌前報茲悉此次解决眞相其原因約有三種（甲）貧苦工人迫於生計急欲上工（乙）日人由内因他項關係未經解决前已由該廠總經理大島調往小沙渡第三廠服務（丙）工人代表張益章等因自願犧牲廠内營業曾署長鑒於雙方各有退讓誠意故於本月三號午後召集工頭鄧志訓俞榮生蔡秋榮等二十餘人及該廠代表夏柱庭李國士等蒞署磋商就緒得以解决其修改確定條件補錄於下（一）廠中承認前次增加工資之數目一律有效（二）廠中念各工人停工日久現定於五號開車第一日進廠工作者各加給工資兩天如延期入廠者無此利益（三）經紗車五女工如在廠工作滿一年半果工藝學習精能者論件計算工資（四）工頭郭升山工人張益章已自行辭職不入廠工作 
[三誌楊樹浦鄉民械鬭互傷案]  
　　陳生發因傷殞命之檢驗楊樹浦厚生紗廠小工陳林生前憑媒證領得住居康腦脱路陳禮壽之女爲童養媳本月五號陳禮壽欲將女領回陳林生不放因此冲突彼此糾衆持械在華德路鬭毆當時陳生發陳禮壽陳長生均受刀砍傷甚重倒地陳林生知已釀成命案偕帮兇逃逸後經楊樹浦捕房得悉派探張玉嶺往將受傷人一併車送回仁醫院醫治詳情兩誌本報茲悉陳生發係青浦人因腦部受有重傷醫治無效延至前日斃命由院通知捕房將屍舁送驗屍所於昨午後報請公共公廨李襄讞與美約副領事蒞所檢騐得陳生發委係生前頭顱受有刀傷身死遂塡明屍格升座公位捕房傳同屍屬將行兇之陳長生帶案即據包探張玉嶺與西探搿勃脱投案稟明前情並稱尚有在場鬭毆之陳禮壽受傷頗重現仍留院醫治云云又據屍妻陳陸氏投案禀訴前情並稱我夫慘遭傷害致死要求伸雪中西官得供會商之下判着屍屬具結領屍棺殮陳長生等仍押候提齊人證訊明究辦 
[續獲搶刦泰興錢莊之盜黨]  
　　在永安輪船上拘獲南巿鹽碼頭泰興小錢莊被盜搶刦一案已由第一區警署李申兩巡官會同警廳偵緝隊及縣公署警察所偵探等在大東門外施相公弄破獲是案男女盜犯多名申解警廳司法科預審之下内有陳金標馮阿福兩名確係正盜供認不諱奉飭分别拘留候補拿在逃之同黨務獲併究在案昨日有海門來滬之永安小輪船上有是案盜黨數人由海門來申當由偵緝隊長帶同隊士會同浦江水巡隊偵探陳榮華等在該輪拘獲盜黨三名並搜得贓洋數百元一併解廳分别看管候解司法科嚴行審究 
[萬國賽槍大會獲奬揭曉]  
　　華人陳如松·王衍慶·郝伯陽·各得金十字章第二十一週年上海萬國賽槍大會已於上月二十·二十一·二十七·二十八·四天賽畢所有第一種婦女彩及各班總分數記數員特賽各奬已分誌上月二一六本月一日本報茲悉該會董事部已將全部奬品揭曉第二種起至第九種止每種每班各奬最優三名又有中心彩•香賓彩•慰勉彩•鼓勵彩等揭錄如下全會最優總分數三名（一）華人陳如松八百十二分（二）華人王衍慶八百零三分（三）華人郝伯陽八百零二分以上三名各得金十字章一座（愛混班）（第二種）（一）美人韋而納（二）英人林白脱（三）華人陳景塘（第三種）（一）英人林格司脱（二）日人伊籐一郎（三）葡人高拉沙（第四種）（一）華人郝伯陽（二）美人臺惟司（三）瑞士人羅諦（第五種）（一）英人史納浦（二）葡人高拉沙（三）美人施審司（第六種）（一）英人李扶司（二）英人好治司（三）日人伊籐一郎（第七種）（一）英人愛而别脱（二）美人韋而納（三）英人史納浦（第八種）（一）英人羅司（二）日人野一色彦太郎（三）華人陳景塘（第九種）（一）華人王衍慶（ 
[奪標萬國賽槍會之陳王郝三君小影]  
王衍慶君（八百○三分）郝伯陽君（八百○二分）陳如松君（八百十二分） 
二）美人窩而生（三）英人羅司（愛字班）（第二種）（一）日人揚義之助（二）英人麥格而微（三）美人賴因雷（第三種）（一）瑞士人勞别司曼（二）英人葛林飛而（三）美人林處（第四種）（一）英人尤司（二）美人林處（三）英人麥格而微（第五種）（一）意人裴杜尼（二）瑞典人强生（三）美人賴因雷（第六種）（一）美人勞白之（二）英人韋而達（三）英人杜倍司（第七種）（一）美人白勒克胡達（二）日人飯島政男（三）英人村倍司（第八種）（一）華人陳如松（二）英人麥邊（三）日人掘義之助（第九種）（一）華人陳如松（二）英人麥邊（三）美人賴因雷（皮字班）（第二種）（一）日人大島德次（二）日人塜崎正敏（三）美人霍而脱（第三種）（一）英人華德生（二）英人高林司（三）日人大島德次（第四種）（一）瑞士人馬秋（二）美人霍而脱（三）英人戴脱（第五種）（一）華人楊仲綽（二）英人高林司（三）英人開内狄（第六種）（一）英人戴脱（二）英人密羅司（三）英人柏雷（七種）（一）英人柏雷（二）英人高司夫（三）華人姚均和（第八種）（一）英人雷登（二）葡入田南士（三）葡人　的雷士（第九種）（一）葡人雷拖（二）華人唐瓊相（三）日本塜崎正敏（西字班）（第二種）（一）英人嘉維（二）葡人葛羅士（三）日人岡田清冶（第三種）（一）英人高登（二）英人鴨且（三）葡人小高拉沙（第四種）（一）華人陳家祥（二）日人岡山清冶（三）華人沈濱掌（第五種）（一）葡人史奎理（二）英人馬岱（三）美人瓊根司（第六種）（一）英人果敗（二）英人鴨且（三）英人馬岱（第七種）（一）英人蓋姆潑（二）英人飛而達（三）英人陸根（第八種）（一）英人蜜雪而（二）英人臺惟（三）英人高登（第九種）（一）日人中島金吾（二）英人果敗（三）華人染鼎銘（地字班）（第二種）（一）華人干庭輝（二）日人角田賢二（三）葡人田南士（第三種）（一）華人李玉書（二）英人麥克斯會納（三）日人籐井辰之助（第四種）（一）日人石角武夫（二）英人麥克斯會納（三）英人海五雷（第五種）（一）意人翁戤脱（二）華人干庭輝（三）日人石角武夫（第六種）（一）華人干庭輝（二）日人籐井辰之助（三）英人胎勞（第七種）（一）華人李玉書（二）華人劉景和（三）日人松本彌言（第八種）（一）葡人田南士（二）英人麥格陶乃而（三）華人洪星垣（第九種）（一）日人石角武夫（二）美人開（三）華人李玉書（全會中心彩）華人陳如松（分班中心彩）（愛混）華人郝伯陽（愛）華人陳如松（皮）英人戴脱（西）英人高登（地）日人石角武夫（分班香賓彩）（愛混）華人郝伯陽（愛）英人尤司（皮）英人柏雷（西）英人高登（地）華人干庭輝（慰勉彩）（一）英人古柏（二）華人陳文　（鼓勵彩）華人朱勵公吳潤身奚霖生余　恩英人茄達納以上五人各奬銀匙一只 
[昨日之國内滙兌巿]  
昨日國内滙價無甚變動京津均無電九江蕪湖銀元各跌一元安慶銀元跌五角無錫銀元跌一角南通銀元漲五角其餘均無漲落巿面平靜計濟南濟平銀一千零三十兩銀元一千零零二元青島膠足銀一千零七十兩五錢七正金鈔一千零零四元漢口洋例一千零二十二兩二錢五跌二兩銀元一千零五元已跌三元沙巿九九銀一千零七十兩宜昌宜平跌一兩計一千零二十五兩銀元一千零十六元九江銀元跌一元計一千零五元蕪湖銀元跌一元計一千零零四元安慶銀元一千零五元南京銀元一千零一元五角蘇州鎭江揚州銀元與南京相同徐州一千零四元五角清江銀元一千零四元無錫銀元一千零一元四角宜與一千零一元四角常熟銀元一千零一元五角南通銀元漲五角計一千零零二元杭州銀元一千零三元寗波嘉興湖州紹興餘姚均相同蘭溪銀元一千零四元五角海門一千零四元福州銀元一千零十元厦門一千零八元重慶九七平銀九百八十五兩銀元一千成都九七平銀一千零十七兩錢銀元一千零十元萬縣九七平銀一千兩銀元一千零零五元云 
[昨日之外幣巿况]  
昨日（六日）外幣情形頗形穏定羅卜新票巿價如前無所變動老票五百元至二十五元買價八兩漲五錢賣價九兩漲一兩馬克買價已跌二釐五賣價跌二釐法郎新加坡香港均無上落價與前相同東京老頭票買價回漲一釐計爲八角五分賣價亦漲一釐計爲八角五分五花旗票跌五釐買價一元七角六分賣價一元七角七分英金票漲三分買價八元零八分賣價八元一角三分荷票不動 
[昨日之金融巿况]  
昨日銀幣巿價上午尚平穏收盤價爲七錢二分零一毫二忽半午間浙寗均有裝滬是以午後收盤又跌至七錢一分九釐比前日小去一釐二毫半銀拆上午三錢八分連日星期西節休息三天銀行昨已照常開業各錢莊解欵不少匯豐銀行收欵五十萬其餘花旗麥加利等收欵四十萬午後銀拆三錢三分較上日漲起七分云 
[友華銀行滙巿報告]  
昨日友華銀行滙巿報告云上星期五日倫敦大條銀價近遠期均縮三七五紐約銀價爲七角一分三七五倫敦紐約間匯率爲四元五角又一分之二五今晨此間各國匯率掛牌均與上星期五日同惟開盤時巿况見弱英鎊即縮至三先令五便士半美金縮至七十六元半日幣升至六十一兩七錢五其他滙率亦有變動晨問某時巿况極弱投機家紛紛購入各銀行幾不願以任何價率售出英鎊最低之價七八月份交貨者落至三先令五便士二五美金落至七十七元二五午後巿况堅定故投機家改爲售出收盤時英鎊六七月份售價三先令五便士六二五美金七十七元七五星期五六兩日印度中國在倫敦售銀倫敦及紐約銀巿均平穏 
[昨日紗花之巿况]  
棉紗昨日上午巿價大疲緣東洋三品紗來電跌去一元數角美棉近期跌四十磅音遠期亦小二十餘個磅音印棉無電報告交易所標凖開盤至收盤小去二兩之譜嗣現本紗客帮交易尚有故又轉機回好數錢現紗亦然日紗小去一二兩川帮買二十支五福牧羊地球金鳳四牌共二百包汕頭廣東北帮天津漢口江西野鷄等帮買本紗三四百包日紗七八百包公會小包亦軟數錢交易寥寥各鄉人農忙皆棄織勤農事也其跌價之原因或謂係受午前花價之影響然紗價恐一時難以驟漲耳棉花上年通崇海太倉上南均大遭風潮之摧殘致收成所獲歉薄上貨竟然罕見故南巿各花行春間以來門莊所收之貨不敷籌解抛出茲各産地植棉尚在萌芽時代花本僅數寸長短將來之豐歉尚難預測而人心之以天時爲觀念者遠期十月十一月抛出通州新花價在三十兩左右昨日因抛賣者漸多因此上午頭二盤逐小跌去兩許後巿又回好數錢仍至三十兩收盤云 
[常熟新小麥抵滬]  
蘇屬新小麥無錫業已日新開盤惟爲數尚未見湧故日内無運申昨日常熟莫城所産之新貨小麥第一次到申計有一百餘包每包一百八九十斤客人沈阿四户貨到之後由行家簽樣察視身骨甚佳緣本年天時調和麥田收成均可十分美滿是以粉廠及行家心思皆極平淡現下該客需價每擔售元三兩以上旋赴南巿由長盛行買進價每擔爲三兩二錢云尚有本埠新聞等轉入後頁雜評二 
[談談時局（旡用）]  
上海情形特别應不卷入時局糾紛之漩渦中故居上海者可以不談時局然今之上海居者且紛紛談時局鯫生不敏亦姑與談談時局今之時局中重大問題有二曰國會曰總統之二問題關係重鉅非可以咄嗟斷記者竊謂不然談今之時局直兩言可决立論不外法理與事實二途從法理耶則法理必求其貫澈設於法理不能貫澈之論非眞正之法理論法理論而非眞正其不能阻相對方面之攻擊也事屬當然甲論乙駁紛紜糾結方今現象弊即在茲從事實耶則事求其適例如推黎黄陂爲總統焉倘有更適於爲總統之人物在似不必專屬黎黄陂認舊國會爲國會焉倘有更適於爲國會之機關在似亦不必堅執舊國會蓋吾儕細民初無成見苟其人之品性之德望之才能而堪爲行政首長者吾卽大總統之苟其機關之分子之組織之主旨而堪爲立法機關者吾即國會之又何必紛紛然以國家爲孤注以百姓爲芻狗任軍閥築地盤聽政客結黨援放逸可以解决時局之機重演從前鼎沸蜩螗之局噫後之論者將謂亂國之責不在軍閥政客總統國會而在自號主人翁之國民矣 
 
 

Page 15

 
 
中華民國十一年六月七日星期三（申報第四張）舊曆壬戌五月初十二日（十五）本埠新聞二 
[昨日公平呌莊之巿况]  
　　昨日星期二爲公平洋行輪值拍賣疋頭之期上届端節停拍一期是届排列計有四百零三件共一萬八千八百七十四疋比較上次公平所拍少三十八件計二千一百五十三疋所拍巿價各客帮因夏令白貨出銷故買進較爲踴躍成交各貨較前似見起色也 
[四明公所爲遷塜事之復函]  
　　反對遷塜上海四明公所復内仁輔元堂函云逕啓者接奉復示敬悉一是查此次貴堂遷塜一案事關公衆巿民羣起反對各團咸動公憤非獨敝同鄉一部然也現在敝同鄉紛紛責難謂義塜非個人私産可以私相授受社會公地未得社會同意詎容輕議遷讓冒天下之不韙意甚激烈貴董事欲使輿論滿意必須妥籌保全善策否則空言勸告難平衆憤也專泐佈復又復棧業公義會函云逕復者接讀來函藉悉同仁輔元堂遷塜一案本公所因其久延不結曾經函詢旋接復信語多諉卸復經切實勸告原稿已見報章即祈查照是荷復頌台祺 
[洪荊山質問全球交易所]  
　　聨合通信社云本埠全球交易所自併入證劵物品交易所後業已數日迄未拍板營業茲有該所股東洪荆山致書質問該所理事長日林茂如茲照錄原書如下茂如先生偉鑒滬甬往返久闕聚晤頃聞執事擘畫全球鞠躬盡瘁欽佩何旣顧自四月一號起與物品共同營業而票價暴落近且自十元跌至五六元零外間多疑執事私匯現金至東京空穴風生或非無因全球當去年組織盛極一時而實際上皆操縱於執事之手今卒陷於萬刧不復自作之孽夫復誰憐多數股東以血本攸關疾首痛心無不欲得執事而甘心執事曾不慮及於信用仍復一意孤行殊不可解數日前友人某有君持全球共同營業啓事示予姑無論有研究之價值與否然吠聲吠影疵議百出尤可笑者謂全球提出實在流動資本四百五十萬及經紀人保證金二十萬云云則漢口路房屋當不列入實數有六百萬可收固已然除經紀人十萬股未繳分文及購置房崖外所剩幾何乃竞云實在不亦傎乎習聞物品與全球雖共同營業而今日物品和解尚有一部份未了且理事中尤多致怨詞中日邦交雖密特有人焉不肯將假面具揭去司馬昭之心路人皆知奚待足下之斥絶者全球内幕之破綻不始於今日一般股東惟怵於執出黔驢故智紛紛告退而執事朝夕誘説製造空氣甚且倚仗外勢擅作成福下走深異全球旣歸併物品何拍板亦久久延宕誠萬索而不得解矣近來華人凡持有股票者同聲詆毁羣疑執事作孤注之一擲信交潮流在今日已成弩末而全球環境尤惡揆情無存在之價值吾人論事當靜腦湛心探討眞理執事果盡忠於全球本當推崇之不暇寗敢有所責備全球根本繆誤以上海法令言之自去年十月一號起不得再有交易所發生乃全球創辦實至十月二十號（有議事錄可查）依法根本不能成立執事亦深知此項禁例故特於去年九月下旬未收股銀未開創立會以前即向遠東銀行空簽銀票朦向上海意領事署提前注册（此行有祝蘭舫劉漁門楊河清李志方諸君）獨執事諉爲有事未赴當時甚滋人疑查登載各報之創立會通告則變其名稱曰股東大會實則徴收股銀期限及開創立會事實昭昭在人耳目乃復張大其辭故弄狡猾竟似一手可掩盡天下耳目者其誰信之此雖根據商界聨絡社所言而亦下走所目擊者他如購置房産之浮濫（容日當另論之以告股東）尤下劣不忍言下走平居懵於世故致與委巷小夫爲伍汗顔滋甚即當自劾以謝天下耳茲以發起人兼股東資格用敢提出警告蓋人民之怨毒於交易所幾同剝膚見骨今執事毫不覺悟一之爲甚將見資本告匿坐釀鞠　清夜　心果將何以自處也務望變更計劃以慰衆望下走誠愚當稽首拜手而求之掬臆陳詞諸惟明鑒不盡縷洪荆山謹上十一年六月五日 
[滬杭夜貨車在嘉善出軌]  
　　滬杭甬鐵路前夜（五日）由杭來滬之一百十七號夜貨車駛至嘉善站開出時已在夜間一點三十五分該列車駛入分路忽後接之三千二百二十二號車一輛輪閘損壞鐵板攔住分路當將該車輛越出軌外致將分路損壞兩段經嘉善站長通電車務機務工程三處派空車三輛及工匠人等前往修理一面將壞車所裝段木卸下換裝他車所有損壞車送廠修理聞軌道修好已在夜間四點餘鐘故該夜貨車抵滬至次日上午九時零五分計逾規定時間至五小時之久該路車務總管楊先芬接電後即於昨晨（六號）親乘一百零四號快車赴嘉善察看一切佈置清楚即乘杭來一百零五號慢車返滬所有昨日該路來去滬杭客車皆照當通行惟杭來早快車到滬時計逾十五分鐘云 
[託名招工冐騙運動費]  
　　近有李國棟黄國堯王阿第三人自稱出洋小工頭目在浦東泭灘一帶招募小工聲稱須招數千名往美國等語一時應募者頗不乏人李等聲稱各人須出運動費方可應招遂有徐錫恩蘇民高施巨春陳國坤趙天富萬克梅徐恭九張克明蔣振青陳連橋等一干人先後被調運動費自數元而至數十元不等李等約日放洋徐錫恩等守候多日未見動靜前日在浦東董家渡附近將李國棟等三人尋獲向論衝突當由崗警查悉將一干人證拘送三區三分所諭令申解淞滬警察廳訊辦徐錫恩等着自行投質 
[童子軍比賽紀]  
　　本邑童子軍日前至青陽港比賽露營製圖測量等科業於昨晚旋滬聞此行除比賽規定之一種課程外并有各教練員率領童子軍在青陽港練習游泳划船等游技崑山警察署特派水上警察在紥營地加意保護該處附近各童子軍團亦均蒞臨參觀西人之來攝影參觀者亦甚衆沈同一總教練　各童子軍往返辛勞特倩陳廷禎修函慰勞前日（五日）甲種烹任比賽假公共體育塲舉行與賽團體共十二校或以味美勝或以清潔勝各有所長是日并有成都高等師範附小主任鄧君等多人在場參觀同日下午七時乙種救護比賽假申報館三層樓舉行與賽四校成績亦頗可觀 
[季社成立會紀]  
　　上海學生聨合會舊職員爲聨絡舊同志感情並期彼此不致疏敝得以互相砥礪學行乃有組織季社之舉該社每季聚會一次因以爲名發起以來遠近來信加入者頗衆昨日午後二時該社發起人召集在滬留有通信地址各同志假座西藏路一品香開成立會並修改發起時所定章程到者有許劍秋俞慶棠女士狄侃邵禹襄徐雲岳蔣保贅江一平任矜蘋蔡祚章楊我祚張炳燾李峻華薛俊升劉鳳生周劍雲顧肯夫孫道勝姜維良裴國雄吳淵白俞鵬馬崇淦潘公展唐世昌等數十人由狄侃主席先向國旗行三鞠躬禮次行成立禮禮畢唱國歌次致開會詞次討論章程末選舉職員畢入席聚餐至九時許始各盡歡而散聞各當選員將於日内集會討論發展會務辦法茲將當選職員姓名錄下狄侃任矜蘋·總務俞慶棠·唐世昌·書記潘公展會計 
[贛督保護紅會隊員之復電]  
贛督復中國紅十字會總辦事處電云江電誦悉贛南發生戰事承兩分會馳往救療甚爲心感已分别發給護照並飭前方軍隊長官遵照保護矣陳光遠微 
[旅滬祁門同鄉會常會紀]  
　　安徽旅滬祁門同鄉會於昨日午後三時假座三馬路一江春番菜館樓上開第二届常會並歡迎茶帮全體到者百餘人公推洪希甫述歡迎詞繼由正會長張叙庭副會長許筱甫相繼發言略謂本會成立兩年建築會所不容再緩前經洪君希甫提議一面借欵建築一面别籌補助復由筱甫就私人購置閘北中興路地皮照原價讓出作爲建築會所基礎旅滬同人靡不贊成刻下正在籌備中惟旅滬同人經濟力薄可否由茶帮酌籌補助俾早觀成並請茶帮酌推董事襄理會務云云嗣經茶帮磋商公推陳楚村汪維英鄭梓然鄭嗣邦王鳳如王餘三諸君先後答詞略謂同人對於旅滬同鄉會非常敬佩建築會所亦視爲刻不容緩之舉同人雖不常川駐滬籌欵一層當然應盡棉力現經磋商每箱抽銀一分由茶帮委託棧家帶收以爲建築之助將來會所告成再議酌减俾持久遠惟本年茶帮經過江西之景鎭時税局任意如徴不稍顧恤應請本會抗爭達到收回之目的云云復經方曉滄洪劍萍李思和謝淮卿諸君反覆討論議决一致力爭並謂來年常會希望在新會所舉行盼大家努力進行云云一時觥奪交錯盡歡而散時已鐘鳴十下矣 
[滬南工巡捐局常會議案]  
　　滬南工巡捐局昨日午後三時開常會到者名譽董事陸崧侯顧馨一穆抒齋朱志堯等首由該局姚石蓀局長報告開會宗旨畢即將應行提議各案由提出交議經各董互相磋議良久始行决定茲將議案錄下（一）議滬閔南柘長途汽車公司訂立合同案議决照擬定合同訂期雙方簽字并分别呈咨各機關備案（一）議滬閔南柘汽車公司擬請改斜南路案議决改斜南路爲滬閔南柘路（一）議修改路政處營造請照單章程案議决如擬辦理（一）議取締建築洋台案議决在一丈六尺以上之弄得造洋台挑出二尺如路有三丈及三丈以上者得挑出三尺其在一丈六尺以内者槪不准挑造洋台 
[通濟艦長來滬索餉]  
　　駐泊福州馬江練習艦隊所屬之通濟軍艦艦長陳紹寛因艦餉無着辦事棘手迭呈本埠海軍總司令公署請予辭職均由蔣總司令批令慰留近因端節該艦員兵等要求陳艦長發清欠餉當即電呈海軍總司令撥發連電數次仍無以應陳艦長挨至前日無法維持當將該艦長職務交該艦副長林秉衛暫行兼攝即乘寗興輪船到滬於昨晉謁蔣總司令面訴維持困難情形請予轉部辭職撥還塡欵以資歸欠蔣總司令再三安慰諭候呈部核示 
[呈請禁阻存儲加四令汽油]  
　　浦東塘工善後局董朱日宣呈上海縣公署文云爲英册九千八百九十六號契地毘連朱姓地産上堆儲加四令汽油呈請飭查核辦事竊查上月大光火油公司連到加四令汽油撥在東溝口下段存放當蒙税務司曁江海關監督以此項汽油極爲危險不容在所指地點起岸存儲奉查核復之際董局亦曾呈奉鈞署指令併案核辦在案茲查英册九千八百九十六號契地坐落浦東二十二保五十三圖東溝港北該號契地毘連朱姓地産忽有顧某運到加四令汽油起儲存棧查詢顧某稱海關許可等語是否屬實殊難證信近更搭蓋草房多間藉口工人棲宿惟該地産上前於民國八年存放汽油曾遭火患燒盡彼時四周幸無房屋未致無蔓今堆儲此項汽油復又摇蓋草屋附近居民視爲危險萬分且上下游有炸藥棧兩所尤應思患預防董局以彼例此查悉兩地接壤似難案出兩歧爲地方治安起見理合共文呈請察核飭查援案轉請江海關監督函致税務司證以毘連英册九千八百九十六號契地大光公司汽油禁阻存儲一案華商朱姓地産上事同一律免貽口實保護公安地方感甚實爲公便 
[縣警察所對於偵探之手諭]  
上海縣警察所所長爲偵探趙升等購線拿獲盜匪陳金標等一案昨日發出手諭一道其文云茲閲本日各報載有破獲盜匪之功當爭議一則查本所與警廳同爲警察機關雖各負維持境内治安之責然查有盜匪潛伏即使不在本管範圍之内爲除暴安良計本不應强分畛域反蹈推諉之嫌况本所亦時有要公請求警廳協助此次緝獲盜匪陳金標等即係該探等設法購線緝獲彼此帮忙有何功賞之爭諸該探等旣屬服務公家祗須求其無負公家而已何必靳靳以相爭致貽貪冒之議至此次購線等項費用准由本所照數給發决不令該探等受此虧耗據稱獲盜陳金標等與本所前案有關應另由本所備函警廳提所研訊該探等不得爭執干咎有則改之無則加勉切切此諭 
[鐵錨牌吕宋白棕繩到滬]  
吕宋鐵錨牌白棕繩堅固耐久上海及各埠用者甚衆故銷路頗旺刻新到大批貨色爲黄浦路二十四號大和洋行獨家經理云 
[南巿商界呈請飭遷竹木排]  
南巿商界新興豆行邢志剛等十數家聨名蓋章公呈上海浚浦局長文云呈懇飭遷竹木排以便航旅而免肇禍事竊王家碼頭迤南至薛家浜以北常有木排堆出浦面阻礙航線且混潮壅滯浦易淤淺有違浚浦章程查萬裕碼頭及南會館碼頭北灘向爲停泊浦東西航船最盛之處（乘潮汐來去日中一巿）年來不僅木排堆出碼頭救丈停船爲難旅客上下不便行走輒爲肇禍惟萬裕碼頭南灘木排抛出數丈而北灘又有竹排散置浦面其涉足艱險尤甚於木排也蓋竹排細長而滑攔出碼頭船停其旁履險而行鮮有不失足而喪命者譬諸墮浦之人可用篙具以撩救而失足竹木排間者深灘之處被竹木排蓋頭滅頂無從透面呼救六月一日有十八歲之船夥在萬裕碼頭失足木排檔而不救迨至五日始在原處撈獲請官騐屍腐臭四溢此即履險竹木排肇禍之明徴也商等向在萬裕碼頭一帶開張營業專恃航船生意爲大宗年來被竹木排堆出浦面淤淺益廣不特碍及黄浦航線且阻斷碼頭停船目擊鄉客上下或店司送貨肩挑背負者涉足尤難屢肇禍端商等憑良心之不忍爲特聨名具情環懇鈞局長俯鑒苦况迅賜趕遷木排開浚淺灘整理碼頭嚴厲進行以便航行而免危險不勝公感激切上呈 
[趙志山失足被汽車碾斃]  
公共工部局清潔處小工趙志山因於上月八號晚在北蘇州路外白渡橋塊躍上陳松山所駕之載糞汽車失足跌倒於地遭車輪碼傷當經美捕房包探孫阿農查見將受傷人趨志山車送同仁醫院醫治無效延至前日斃命由院通知捕房將尸舁送騐尸所於昨午後報請公共公廨李襄　與美約副領事蒞所檢騐得趙志山委係生前被汽車撞倒碾傷身死送塡明尸格升座公位捕房傅同尸妻趙氏將開駛汽車之陳松山帶案即據中西包探投案稟明前情請究據八百七十號華捕投案供稱上月八號我站崗在外白渡橋見死者有酒醉態狀躍上載糞汽車跌倒於地碾死云云又據一百六十一號印捕到案所供與該華捕略同繼據尸妻趙氏投案要求伸雪經中西官得供判訊據各見證供稱死者酒後跳上汽車失跌致被碾傷身死應飭尸屬具結領尸棺殮 
[滬杭車撞傷鄉人]  
滬杭甬鐵路昨日（六日）由杭來滬之一百零五號二三四等慢車駛至楓涇相近該司機人所見軌道上有年約二十左右之一男鄉人行走當經司機人立即放汽警告豈知該鄉人耳聾口啞不知該車已駛近致撞倒軌外雖經受傷幸未致命聞該鄉人名沈阿立即將該鄉人扶入車内來滬送到上海醫院醫治大約不致有性命之虞云 
[南滙刦案嫌疑犯押候移提]  
江陰人王林生王家友均犯盜案嫌疑經楊樹浦捕房包探張玉嶺與一千四百二十號華捕獲解公共公廨押候查明再訊在案茲經該探查得兩王曾於本年四月二十五夜夥同他盜持械侵入南匯縣屬土地堂居户張周氏家搶刦值洋一千數百元之衣飾現欵因至楊樹浦路兩王　跡所在抄出大洋六十元以及銀角銅元衣服等件將事主傳到捕房認明的係原贓昨晨即將兩王復解至廨稟明偵查情形請究並由張周氏上堂證明是晚侵入伊有之盜匪約有三十餘人各執手槍利丸嚇禁伊家内各人聲張搶刦之物計值一千三百餘元今捕房吊出各物確係原贓云云質之兩王承認串竊原告家中財物而否認糾黨持械搶刧經李襄讞核供以此案發生旣在内地應由内地官廳辦理商之美約副領事諭兩被告均暫收押候南滙縣來文移提 
 
 

Page 16

 
 
中華民國十一年六月七日星期三（申報第四張）舊曆壬戌五月初十二日（十六） 
[川沙懸賞緝拿三王廟刦案盜匪]  
　　川沙三王廟鎭胡友生等六家於舊曆四月二十七夜被盜連刦一案曾經該縣分函水陸軍警恊緝茲悉是夜盜匪共有三十餘人各執槍械連刦胡友生協和豐裕豐信　義大順祥信義昌春仁堂等六家昨由該縣　出賞格畧辦如能拿獲此案眞正首盜者賞洋一百元拿獲夥盜一名者賞洋五十元人贓並獲格外從優給獎問風報信因而拿獲者减半給賞至報信人姓名當可嚴守秘密所有前項賞洋一經訊實即行照給云 
[續獲南滙刦案盜匪]  
　　南滙縣境長田岸地方姜妙香家前被盜匪結夥持槍侵入内室搶刦銀洋一案業經緝獲盜犯唐福林一名訊押在案茲由上海縣警所偵探續又拿獲此案盜匪胡坤生蕭妙生二名由南匯縣公署得悉昨派法警倪晉餘持文來滬迎提常將胡蕭二名交由來警解回歸案訊辦 
[戈登路刦案中之蔡寳根]  
　　公共捕房偵悉搶刦戈登路地方某姓家鐵箱銀洋四千元案内之盜犯蔡實根係寳山縣江灣人現匿華商電車公司充當木匠當派兩探雲利（譯音）帶領華探二名昨至高昌廟警區請派長警協助即將蔡緝獲解回捕房歸案訊辦 
[迷路女孩曾被拐賣]  
　　太陽廟婦人夏沈氏之女阿有年十歲於舊曆五月初一日失踪夏沈氏找尋無着詎阿友實遭尹張氏徐胡氏張鳳祥沈阿三等串拐次日賣與江灣鎭爲花業生理之沈松生家得洋六十六元經尹張氏等瓜入端午日沈松生携同阿有出游中途失散迷路爲崗警查見帶送四區警署即經夏沈氏得悉到署領回越日沈松生亦投署請領始知已經爲人領去於是松生和盤托出警署派警將一干人證拿獲函送地檢廳訊辦沈松生　代表徐調梅投案候訊 
[施二郎請領失妻]  
　　救濟會偵探陳少廷拿獲拐匪王阿福及被拐婦人郁小妹送請地方廳訊辦一案茲悉郁小妹即施蕭氏其夫施二郎偕同妻父蕭慶郎於昨午後投地檢廳稟稱崇明入家住海寗路鴻安里現在天一齋繼店爲生舊曆五月初七日我妻蕭氏被拐無踪至初九日始由偵探破獲送案爲此偕同妻父來案請求將妻給領該廳諭着靜候訊明核辦 
[松江誘姦拐逃案在滬破獲]  
　　松江居民陳某有女名琴書年十九歲忽於去年八月二十九　失踪近訪悉係被寗波人王阿正引誘成姦拐逃來滬匿居公共租界虹口方面因控經該處官廳備文派法警前來投請捕房加派包探陳玉山將一雙男女拘獲昨解公共公廨來警呈文聲請引渡中西官豫審終結判王阿正准交來警帶回歸案訊辦 
[婦人誘拐大姐汪阿梅]  
　　住居法租界地方女子項成香之堂妹汪阿梅於日前被婦人張李氏誘拐至莊正修家希圖販賣事爲包探徐新發得悉前往將莊及李氏並阿梅一併帶入捕房昨經法公堂請究先由原告項成香稱堂妹汪阿梅向在某姓家爲大姐今因東家回籍故此暫寄我處不料被李氏拐去今蒙拘案請求訊究詰之李氏供實係汪阿梅自願隨我出外托代薦生意不敢誘拐莊正修供女子由李氏領來暫寄不知拐來汪阿梅供實由女子自願出外等語中西官判李氏罰洋三十元莊罰洋十元充公汪阿梅交原告領去 
[拐賣養媳之發覺]  
　　閘北大統路桂香村茶食店主常州人彭玉堂之養媳顧招弟年十九歲於今年正月間被鄰居陶阿毛串同其姘婦吕氏拐賣於南車站陳家宅葉寳生爲妻前日由彭偕同媳母顧錢氏前往尋獲報告四區派警將招弟吕氏拘獲解案惟陶葉均已避匿昨由顔署　質訊一過今解司法科訊辦 
[惡鴇逼令幼女爲娼]  
　　法租界寳興里王顧氏所開之妓院逼令十三歲女子蘇小三子爲娼事爲包探徐新發查見以該鴇婦有違人道一併帶入捕房昨解法公堂請究先由捕頭上堂稟明前情詰之王顧氏供蘇小三子實由伊母領來押娼出於該女子自願並非婦人逼勒蘇小三子供鹽城人因父母貧苦無奈將女子押娼等語中西官判顧氏罰洋二十五元蘇小三子送堂留養 
[凌虐學徒罰二十元]  
　　温州路五十七號門號牌某印字店主婦陸田氏因將十三歲學徒倪寳興凌虐被捕查悉於昨將氏拘解公共公廨經中西官訊明以倪立有五年滿期之關書旣遭虐待且不愿習學判交其母領回關書塗銷着陸田氏罰洋二十元充公示儆 
[女流氓攫飾押一月]  
　　女流氓王貞才江北人前日在虹口西華德路見女孩殷秀英耳上戴有金釧即突前攫取一隻而逃經孩母殷張氏當梅瞥見鳴捕追獲人贓昨由包探周筱棣解經公共公廨中西官訊悉前情判王貞才押女所一個月示儆 
[王阿三搶金挖耳]  
　　住居租界之婦人薛王氏前日行經閘北永和坊被流氓王阿三從背後搶取金挖耳一支而逸由四區珍发所崗警胡秀目當塲追獲抄出原贓解經劉署員質訊屬實轉解司法科押候核辦 
[賣土吸烟之並罰]  
　　婦人李周氏在南潯路六十四號屋内私售鴉片烟土並供人開燈吸食被該塘捕房包探耿德標吳如熊蔡添等查悉密往將氏及烟民王鴻發王鴻源拘獲抄出烟土烟具帶回捕房昨解公共公廨請究該氏延律師代辯中西官質訊之下以證據確實辯亦豈能卸罪判决李周氏罰洋五十元兩王各罰洋五元一併充公以儆烟土等違禁物品送關焚燬 
[懲罰三燕子窠之主客]  
　　麥根路兩處九江路一處前日午後滬西戈登路捕房與老閘捕房中西包探先後破獲燕子窠云處（一）麥根路九百八十二號屋内拿獲主人徐祥吉烟客韓小元韓學餘劉懷標計長生薛下英等五人（一）麥根路一千零十三號屋内祇獲其主蔡金章一人（一）九江路七十八號屋内捉得其主王正榮烟客陳雲凡陳松柏歌培芝等四人連同烟具分别帶入捕房奉飭烟客准各存洋保出烟主拘留昨晨解送公共公廨經關讞員會同美丁副領事逐一訊明判王正榮徐祥吉各押西牢兩月蔡金章罰洋三十元烟客到案者罰洋三元不到者保洋充公三處烟具併燬 
[袁根生私售煙膏押一月]  
　　石阿七前日身帶烟膏數十盒經過福州路被捕搜獲帶入捕房詢據石供該烟膏係在福建路七百十六號門牌袁根生處買來即飭探將袁一併拘押昨解公共公廨經中西官訊實判石開釋烟膏焚燬袁破壞烟禁着押西牢一月示儆 
[旅客失物控客棧主]  
　　甬人杏林前投法捕房控稱民人寄宿郭生初所開之客棧内前日因事出外迨至回棧察得房内失去雨衣一件當向該棧主理論置之不理請求訊追捕頭飭探將鄔傳入捕房畧詰一過諭令退去昨日傳至法公堂請究先由捕頭稟明前情並稱查得被告非但失竊旅客物件且不將旅客姓氏載明循環簿有違定章請核詰之鄔生初供旅客失竊已經在外和解求宥中西官判鄔罰洋十五元充公 
[竊賊與收贓並儆]  
王少卿李才邦糾同王寳福鄧富泉先後在龍江路平凉路等處竊取秦毛郎姚阿毛各家衣服銀洋消贓與馮克明楊韋氏前日被虹口捕房華探目蔣阿林包探沈崇記江標將竊賊與收贓男婦一併拿獲吊出贓物昨解公共公廨中西官訊實判王李兩名各押西牢一年其餘男婦各押三月以儆贓交失主認領 
[公共公廨訊案彚錄]  
　　昨晨公共公廨民四庭由俞襄讞會同英包副領事訊理各案彚誌如次（一）少婦許吳氏訴其夫潮州人許玉波（又名許玉圃）與妾同居將伊驅逐掯不將伊之衣飾交還請求離婚並追被扣衣飾及赡養費洋一萬元案原告代表律師首先稟請堂上核准免繳堂費之後詰據該氏訴稱嫁許爲妻同居於大慶里共有四年育有子女各一前年十月許另納一妾遂遭抛棄將我毆打成傷驅逐出外我往醫院醫治八天始愈有醫生傷單爲憑臨走時除一身之外毫無所携結婚證據許亦匿不交出等語質之許供娶氏非作正式夫妻亦屬姬妾係該氏自行逃出而否認行兇騙逐等事並延律師辯白又邀婦人阿金等到堂作證結果許吳氏准暫免繳堂費改期續訊原告呈出診斷書一件附卷（二）九如綢莊聲請破産案結果派薛邁羅爲臨時理賬員將該莊財産暫時收管並着登報十四天再核（三）席秉生訴孔文博姚顔同周邦俊席于氏何榮生等欠欵案結果限一個月内按照理賬員報告辦理民三庭由張襄讞會同俄員儀君訊理俄國阿利凡號阿士德克汗號兩輪船全體水手訴該兩船主不給工資案因發生管轄問題未曾决定不能進行結果以斐斯律師聲明管轄問題候宣布堂諭　　又午後民四庭由俞襄讞會同日副領事田中氏訊理（一）義泰綢莊延梁棣佺律師訴姚云卿不付票洋案結果准姚云卿於明日午後交三百元舖保（二）張吳氏陸國文同延甘維露律師訴妓女薛老二（即湘君）不還借洋案該妓延朱斯芾律師上堂聲稱此種借欵殊不正當照大理院判例不能成立請將原稟却下或准被告免保候訊結果被告等具結出外候訊（三）賈蔭希訴林補青欠洋案結果林補青請求開釋不准民二庭由陸襄讞會同義費副領事訊理鑫大號訴謝錫載不理賣買交易所股票賬洋二千餘元案結果改期續訊 
[誌謝]  
　　昨承商務印書館惠贈第三四八期（英語週刊）曁第八卷第六號（婦女雜誌）各一册謝謝來函 
[沈驊臣來函]  
　　護啓者閲貴報本月四號本埠新聞欄載有中美交易所理事被控案之管轄問題一則内所載理事長沈夑臣沈驊臣等一語與事實不符查該所理事長係沈夑臣鄙人旣非理事又非監察且從未在該所任有何種職務云年該所歇業時鄙人債權之數約有一萬數千元之譜刻未清了嗣　臨時股束大會議决清　時鄙人被全體股東公舉爲理賬之一即經登載中西各報通告在先深恐各界因此或有悞會　特專函貴報希即登入來函關内藉以更正而明事實再者沈夑臣與鄙人雖姓同名似實同姓不宗合併聲明巴和律師繙譯沈驊臣謹啓六月六號 
[吳同章來函]  
　　敬啓者頃閲貴報四日本埠新聞關内載吳同章喪妻毆人一節内云拒絶楊檢察官入内楊到廳後立傳同章一干人等到案預審又云楊檢察官目見同章兇毆地甲海軍數名把守大門等語實與事實不符原同章内人自縊身故後即有地甲來寓探詢同章曾以詳情語彼次日復有一人來寓知稱地甲同章以一舖胡來地甲二人疑係無賴冒充訛詐故批頰一下逐去并未兇毆事後始知乃地甲夥伴此舉實出誤會大門本有巡警二名照料海軍三名係派同寓内帮忙者所謂不准楊檢察官人内盡屬子虚當楊檢察官第一次蒞寓時同章親至門外迎入懇其俟亡室家屬到時再自行投案請核楊即坐原車返廳楊檢察官依據法律辦事豈容同章拒絶况事關人命抑豈同章所可拒絶是日下午四時楊檢察官復行蒞寓察看屍身亦係由同章赴廳請來務祈貴報登入來函更正欄内爲荷吳同章謹啓六月六日 
[陳鍾英來函]  
　　日昨大世界乾坤大劇場觀劇時遺落小包一個詢諸賬房則已由九十七號茶房檢起交存賬房當即認明領回爰誌數言以鳴謝悃陳鍾英白公布欄 
[江蘇高等審判廳]  
民庭判决陳少琴因租屋涉訟聲請一案（决定主文）本件聲請駁回聲請訟費歸聲請人負擔高函樵等因斛用涉訴抗告一案（决定主文）本件抗告駁回抗告訟費由抗告人負擔紀五與劃沅芳因基地涉訟抗告一案（决定主文）本件抗告費發交江寗地方審判廳調查　判周沈氏與趙　楨因屬地涉訟聲請拒却一案（决定主文）本件聲請駁回聲請訟費由聲請人負擔王福林等與王炳生等爲婚姻涉訟控訴一案（判决主文）原判撤銷被控訴人等在第一審之請求駁回本案訟費由被訴人等共同負擔郭周氏等與郭金全爲遺産涉訟控訴一案（判决主文）郭秀英遺産依照原判兩造名分車屋一間田二畝外尚有場基一叚亦應由兩造均分控訴人其餘之控訴駁回控訴審訟費控訴人負擔十分之八被控訴人負擔十分之二陳義生與吳子美因債務糾葛上告一案（判决主文）本案上告駁回上告訟費由上告人負擔彭少芸對於本應通當判决聲明窒碭一案（决定主文）本件聲請窒碍照准批示趙仲忭呈爲呈請回復律師資格懇予報部鑒核由呈悉該具呈人被處徒刑是否經過緩刑期間業經令行吳縣查覆去後茲據該縣於五月三十日覆稱查趙仲忭係於八年五月八日因案判處四等有期徒刑一年旋於同年五月二十二日批准宣告緩刑三年並於六月三日照章牌示扣至本年六月四日爲經過緩刑期問等情前來是該具呈人尚在緩刑期内所請轉呈恢復律師資格之處暫毋庸議此批汪品三呈爲周松山等搶案再抄縣署催呈請提究追贓由呈悉已抄發來呈發交南通縣知事併案查覆核辦仰即知照此批薛尚志等呈爲陳明地方習慣請維特區證效力由呈悉查鄒　等基地涉訟上告一案業耀本應審理自應依法裁判該具呈人等並非案内當事人何須代爲申訴至該案鄒駿所執之區憑是否判爲有效按照訴訟通例僅對於該案當事人發生效力於無錫地方習慣毫無影響亦毋庸該具呈人　　過慮也仰即知照此批王超塵呈爲志願投效請求錄用由呈悉據稱現因本廳招考承發吏志願投效等情仰即遵章報名聽候考騐可也奬照一件發還此批（以上六月六號） 
[上海地方審判廳]  
判决主文（箇易庭）一件判决曹说生與趙　來欵項糾葛　訟一案（主文）趙福來應償還曹祥生會欵洋四十二元又應代朱阿根償還曹祥生借欵洋二十元訟費歸趙福來負擔一件判决魯錢氏與曹根山定欵涉訟一案（主文）曹根山應交還魯錢氏定洋三百元又應還利息每月一分計算自民國八年陰曆八月二十四日起至執行終了之日爲止但利息併計不得超過定洋元本本案訴訟費用　曹根山負擔一件判决劉羅氏與劉友祥賠償損失糾葛一案（主文）原告人之請求駁回訟費歸原告人負擔一件决定張志鈞與陳永成房租糾葛聲請假扣押一案（主文）本件寳請駁回聲請費歸聲請人負擔（民一庭）一件判决楊寳章輿金成祥因貨欵糾葛控訴一案（主文）本件控訴度回審訟費歸控訴人負擔一件决定張麗生聲請傳審一案（主文）本件聲請駁回一件判决張馬氏等與龔阿林會欵糾葛控訴一案（主文）原判澈銷龔阿林應償還張馬氏等會欵洋三百六十九元張馬氏等其餘之控訴及在第一審其餘之請求併予駁回本案訟費歸龔阿林負擔一件决定施青田等與朱兆麟田地糾葛控訴一案（主文）本件控訴准予註銷本審及本决定前上告審訟費歸控訴人負擔（民二庭）一件判决盛黄氏與盛印生等因離婚涉訟一案（主文）原告人之請求駁回原告人應與被告人盛印生同居被告人其餘之反訴駁回本案訟費歸兩造各自負擔批示一件馬春茂狀請吊卷傳訊由狀悉本案第一審原卷於五月二十五日始准兩通縣知事公署送到即經本應審查决定於五月二十九日函托原縣送達矣仰即知照此批一件任庭望狀請嚴諭給領由仰即來應候誓此批一件邱錦雲狀請執行由狀悉准予傳追此批一件孫晋和狀請給領房票由狀悉房票五十七紙准即來應具領完案此批一件何靜之狀交案欵由准交此批一件　蔚仙狀請執行由狀悉業據何靜之將案欵洋一百五十元交　矣仰即來應繳誼具領此批一件劉友詳狀交案欵由捕交已悉查本案業據劉啓雲聲明控訴矣應俟判决確定後再予核辦此批一件李瑞夫狀交鐵定費由准交此批一件喬桂堂狀請准予暫緩執行由候傳原告訊禀此批一件沈伯　狀請速查産業執行完案由狀悉准再函催兩滙縣知事迅予查照辦理此批一件李生元狀交案欵由准交此批一件徐洪源狀請銷案由狀悉准予銷案此批一件彭全元狀請分别執行由據狀已悉此批（以上六月五日） 
 
 

Page 17

 
 
   
 
 

Page 18

 
 
自由談 
遊記 
[普陀游記] [  范烟橋]  
　　金師鶴望約游普陀余與徐君平階日赴招五月十六日會於吳門十七日至上海先期曾函鄭君織雲丁君鞠舫請預定艙位恐届時人衆不得舒齊下榻耳因逕訪兩君於寳康里相見如故云已部聚時近午復承望飲酒樓可感也餐後至十六舖（新寗紹）輪船在六月可以折至普陀此時則惟止於寗波耳是船搭客分四等最適宜者爲超等每客一元五角夜餐早點不再取資若欲借用舖陳惟多給茶房以酒資足矣五時三十分開行七時出吳淞江口已晚不辨天色惟海水莽莽渺無涯際而已是日無風故甚安穏惟十時許過大戢山洋面微覺震盪約三刻而止沿途燈塔相望閃爍如流星間雜漁幾數簇别有景象若在月明時當更有可觀也船上報時叩銅鐘以爲别四下爲一循環例如五時九時均一叩與兵艦同十八日四時起身惟篷布視之則山色四圍若斷若續彷彿一翡翠玦也五時五十分抵寗波泊甬江北岸雅片之役是地開爲商埠期滿後甬人集資贖回自行經營今則烟突林立夏屋鱗比而招寳山砲臺風翻五色之國旗甬之榮亦國之榮也鶴望師先函其友彭君玉華請照料至是已早在導登（慈北）輪船以往普陀八時十分開行（慈北）與（新寗紹）不能比論其規模之小無待言而價之昻幾倍之自上海至寗波四百餘里自寗波至普陀僅及其半而侍者之慢客尤足令人生厭惡也九時一刻至鎭海過招寳山客爲余言（金鷄）與（招寳）相對而（虎蹲）伏其中天然軍港也中法之役砲擊不容其法軍之入故此問實爲控制南北之樞機等開視之殊可惜耳十二時五分至定海即舟山四面皆山舟行其中如在平湖如鏡問不復似海上也一時三刻至沈家門此時正在魚汛以故紅色船唇之漁舟各立其桅各張其尖角之紅白布旗佇時如列陣行時如植木洵奇觀矣每近岸欲泊即見角黍形之小艇四集儎客渡去如蟻之附羶二時四十分抵普陀以沙積成灘不能築埠故只能停椗中流乘漁舟以登彼岸彭君玉華曾致意山中長生禪院借下榻所住持根馨已至即喚山兜坐客以入山 
 
[倦鳥知還] [  易銓]  
劇談 
[海訊（八）] [  珍重閣]  
　　前日畹華日戲演畢即應桑鐵珊約赴悦賓樓晚餐奉卿玉美等均在座也　　商夕法門寺二本虹霓　上座甚佳　　此遭畹華南下羅瘿公先有一箋貽甘翰臣君云翰臣老兄侍下久未通書起居佳勝爲慰畹華南來潔誠奉謁滬中諸老未及一一致緘請代介紹往謁並致殷勤至爲感幸賤狀請詢畹華當悉縷縷也敬聞台安惇敬上　　其所用錢紙即瘿公摹龍藏寺碑集　玉軒啓事五字者也比甘翰臣以李雪芳定於十六返粤北梅南　將成尹部特定於十四日在非園設宴兼歡迎歡送之盛會集北梅南雪之清芬裙屐名流届時之盛可想　　白牡丹已定　假座會賓樓請畹鳳妙美及北來諸藝士鳳畹南來曾由園主介紹各當道而諸公亦相繼畣訪故書齋中陳列名片不少　　奉卿比携來乃兄瑶卿繪事多種將以分贈知友就中水仙立軸二張尤見超秀　　畹華前以爲齊如小書一直幅曾由狄楚青介紹海上諸名流爲之題跋而或石遺漏者此次仍携來倩人補白焉　　鳳卿前年以慶小山繪華嚴老祖像懇海藏樹題跋因爲書華嚴一偈精妙絶倫鳳卿愛不忍釋行必以俱也　　畹華新寵熊夢已占弄璋可慶七月間將懸弧設帨其重闈以望九之高年含飴以弄重孫樂可知矣　　大詞宗况襲笙以歷次貽贈畹華之作合刻一册曰修梅清課印刷精良吳昌老書贉沈培老題詩孫隘堪居士作序海上由西冷印社寄售不脛而走者數萬册矣　　玉芙楷法甚工况先生曾有猶是衛恒未嫁簪花早擅時名之詞昨見其整理書案有北京清芬閣之大楷紙成帙相清歌妙舞之餘必尚添毫染黛也　　昨見孫隘堪居士致友人函謂今年畹華南來况襲老興當不淺若再有圖卷仍願爲題隘堪居士客年固爲題香閣圖序俳青儼白直逼六朝日内當爲揭登也　　王病山素傾側南雪者客年題圖詩曰道人不作平章語願使天生併二難則所以傾倒於梅者亦躍躍現於楮端矣林鐵尊詞又錄四首　　繡嚴卷恨風引秋波俊撲朔迷離君莫問人比龍鸚嬌困仭蘭消得情芳三生杜牧能狂干甚一池春水賺人兩鬢吳霜　　玉朝容舜名字何須問花好那知人更俊瀟洒半天風韵清輝長共嬋娟秋心訴與氷絃莫唱陽關怨曲忍教泪落尊前　　絃清調苦心事憑伊訴此曲何須卽再顧早拌聰明自誤年時綵袖當筵只今洲路千山一樣明璫翠羽花風特地春寒　　江山如畫風月宜清夜人又不來花又謝復約水仙祠下小仁樓外天涯秋聲冷入筆琶一任潮生潮落開窗總對朝震　 
小説 
[社會小説人間地獄（一一八）] [  娑婆生]  
　　第十八回宵深看竹狎客輸金歲莫典裘鴇兒寡義裏葡賈大人等仍舊繼續碰下去不一會八圈已畢鄒芝誥説時候還早我們再接一塲賈大人再三不肯　賬下來王厚齋一人獨嬴賈大人輸得獨多共計輸了二百五十六塊賈大人身邊只帶了一百十幾塊錢一時支付不出賈大人便走出外間來等程二少爺這時候花素娟坐在床前一張沙發上程二少爺却坐在一張小板凳上臉向着花紫娟花素娟手裏拿着一柄玳瑁梳子替程二少爺分頭髮沙彼靠手上還放着一把紅籐小剪刀一面梳着一面説道你不信你望鏡子裏瞧瞧我給你修一修重分一分比你本來的樣子要好得多了下次分頭我來替你分不要再呌江北剃頭司務替你胡亂擺佈幾根頭髮弄不好連人也帶得土頭土腦了程二少爺望鏡子裏一瞧道謝謝你分得眞好花素娟道你掉轉臉去我要替你梳梳後面的頭髮程二少爺道後面由他去罷掉轉臉去豈不是我瞧不見你了嗎花素娟用梳子輕輕的對程二少爺的頭上敲了一下子道梳好了你仍就可以掉轉來的程二少爺也笑了便依言掉轉臉去花素娟正舉梳往下梳時忽然道咦二少你的頭頂心裏怎麽有一塊小圓癙痢程二少爺笑道你眞是鄉下人不識了這不是癙痢乃是小時候用艾炙的花素娟道怎麽我没看見别人有呢程二少爺道這是我們杭州人幾千年傳下來的風俗不論貧富貴賤没一個小孩子不在頭頂心炙一下子的所以要辨别是眞杭州人還是假杭州人只要瞧他頭頂上有没有這塊東西就明白了花素娟道哎呀小時節火灼起來痛不痛呢程二少爺道痛不痛可不記得了想必是一定要痛的花素娟道哦怪不得杭州人稱爲杭鐵頭大約就是因爲小時候個個不怕火灼所以有這個名稱程二少爺道這話給你説穿了到有些道理呢正説之間賈大人從亭子間走出來一疊連聲的喊仲梅一看花素娟正在那裏有説有笑的替程二少爺理髮呢賈大人忙道眞寫意眞寫意古人説水晶簾下看梳頭已經是豔福不淺如今你是水晶簾下替梳頭格外的叫人豔羨了程二少爺也笑了一笑立起來道牌打好了嗎賈大人道打好了程二少爺道輸贏何如賈大人道大敗而回我正找你求救兵呢程二少爺道怎樣賈大人道總共輸了二百五十六塊我身邊帶的不彀還缺一百四五十塊錢望你借一借程二少爺道有有有忙從口袋内掏出一疊鈔票數了一百五十塊錢的票子給賈大人賈大人便拿進去還了王厚齋王厚齋硬不肯收連説何必急急明天打了再算接著便約賈大人道明天我們原班到清和二夜明珠家去再聚一聚今天的輸嬴還可以翻一翻本初次見面讓你老先生輸這許多未免覺着過意不去呢 
[餘瀋] [  張越一]  
　　雨傘用於天雨時護法行於法斁時雨霽則傘宜卽時收藏法復則護法之名詞宜即時消去苟雨霽而傘不收則人必指爲癲狂法復而護法之名詞不去則人必視爲野心今合法之國會復矣護法者將如之何（却酬） 
 
 

Page 19

 
 
   
 
 

Page 20

 
 
常識 
　　（一）投稿本增刊者其材得除衛生法制道德經濟四項外增教育科學宗教巿政雜緣問答六項共　涉攻計個人者恕不登載　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閲本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[他心通] [  老圃]  
　　人有恒言人藏其心不可測度也然至誠不言而可以感人物一有機械變詐之心不特人覺之卽不靈之物亦無不覺者則所謂他心通固不必具大智慧而大智慧無論矣列子言海上之人有好漚鳥者每旦至海上從漚鳥游漚鳥之至者百數而不止其父曰吾聞漚鳥皆從汝游汝取來吾玩之明日至海上漚鳥舞而不下也吕氏春秋言海上人有好蜻者每朝居海上從蜻游蜻之至者百數而不止前後左右盡蜻也終日玩之而不去其父告之曰開蜻皆從汝居取而來吾將玩之明日至海上蜻無至者矣此二事相類初以爲寓言也後吾游於巴黎之桑善里才見一人立而羣鳥趣之其左右前後皆雀也鴉亦有之其人啾啾作聲羣鳥亦啾啾作聲掌中置鳥食羣鳥就其掌而啄之有時以兩指取米羣鳥又就其指而啄之旣而食盡鳥亦漸散後聞人言其人爲鳥學專家孰知鳥性野鳥皆狎而玩之乃知吾國舊説所謂與漚游與蜻游者固實有其事而皆以誠相感也由此觀之蟲鳥衆生尚能知人之動念豈有人而不能知衆生之動念者則知他心通之説固不盡誣也 
衛生 
[建築公厠的主張] [  漱章]  
　　我們中國除了幾處公共衛生發達的地方差不多没有一處不是隨地亂置糞坑的這正是我們中國人不知衛生的一個顯著的表示每當夏秋時候無數在烈日之下的糞坑奇臭薰蒸令人難受并且這無數的糞坑還要生出無數糞蛆來糞蛆是蒼蠅的幼蟲在極短時問裏就要變做我們人類大仇敵的蒼蠅傳染病菌殺人性命可憐我們中國人只爲貪得幾個糞錢家置一坑（竟有一家數坑者）博些蠅頭之利却把生命倒置諸腦後一旦有了瘟疫大家都説天命天命那裏想着注意衛生呢更那裏想着他們的糞坑呢夏秋間往往發生疫症雖有許多原因那亂置糞坑却是一個最大的原因我們不要講求衛生也罷了若要講求的那末這些亂置的糞坑斷乎不能再使存在了所以建築公厠是公共衛生的第一急務當建築公厠時一方面先要勸導巿民將糞污統歸公厠廢去私坑曉以衛生的重要使他們不至無理反對致多障礙公厠　須雇人打掃清潔糞内傾注藥品殺盡糞蛆保存肥料（糞裏的滋養料經坑蛆食後肥料的成分因之大减）肥料出售所得的價值充仵地方衛生公益費全地方人都有利益這不是一舉兩得麽現在各處組織捕蠅隊的很多這眞是社會上一個好現象但是若同時不建築公厠取締私坑恐怕還不是除本清潔的方法因爲坑蛆雖有藥品可殺但是像我所住的一個小小的鎭上已經有五百以上的坑厠恐這樣看來豈不是雖有殺蛆的藥品也殺不勝殺了麽我最後敢大聲疾呼道請各地方的衛生家呀快快發起建築公厠（乙種酬） 
經濟 
[勸同胞節省日用移充贖路儲金] [  逸農]  
　　膠濟鐵路横貫山東全省於商業上軍事上佔有重要位置倘不收回自辦山東問題終難圓滿解决本届太平洋會議我國代表據理力爭始獲由我籌欵贖回之結果惟能否如期贖回全視國民熱度如何爲斷果能及早籌畫人人擔任若干以我四萬萬之衆三千萬元之代價何難咄嗟立辦若不未雨綢繆預籌的欵則五年之後不特路權仍屬日人抑且國民愛國之熱度被人窺破我旣示人以弱將何以自存於世耶　　現在儲金贖路之議勢如海濤洶湧震動一時上海華商銀行已於五月十五日開始收欵且給存欵者以週息六釐之利益凡滿一元均得隨時存入一俟鐵路贖回卽由銀行代購股票是儲金者將來皆爲鐵路股東與疇昔救國儲金辦法逈異查此路麻利近來年達四百萬元之譜核諸贖路代價可得週息一分三釐旣可爲國家爭回路權又可爲私人擴張利益我知聞風響應者必有其人也　　惟是衆警易舉獨力難成國家艱巨之事宜由國民全體共同擔負之憶昔救國儲金之舉踴躍輸將者果不乏人而觀望不前者實居多數以致未能足額貽笑鄰邦此次儲金贖路力裕者自當慷慨解囊多多益善力弱者亦應勉竭綿薄以盡國民天職頗聞莘莘學子有節省日用移作贖路儲金者全國同胞誠能各省其烟酒賭博聽書看戲以及買彩票應酬徴逐之費悉充儲金則集腋成裘易如反掌不獨鐵路可以及早贖回而國際間之信用亦得藉以維持裨益前途寗有涯涘竊願同胞共起而圖之（乙種酬） 
[商業問題之研究（續）] [  吳東初]  
　　零購學（二十五）貨物種類（三）新奇商標零售店門巿生意全靠推陳出新時時更換花樣一方面足以表示本店之精神活潑又一方面藉以迎合社會心理得吸引買客之照顧此貨品中新奇商標之所以百出不窮也進貨人原應眼光敏鋭隨在留意一聞某廠家行家出有何種新貨即先他人爲本店購入按商品之得加名爲新奇者完全根乎（時）之一字亦即所謂當令或應時而已進貨人之不好趨時奉新者其必爲拘守成規不願冒險之舊輩凡巿上銷路未有十分把握者若輩槪不輕易買進吾謂抱此宗旨之進貨人倒有可取之點蓋其走穏路開慢步店中不至於遭損失也所可惜者即一般號稱時髦的進貨人平日並不十分盡職專喜步他人之後塵見他店進入新奇貨品售出頗能獲利迨至已向廠家大批購到或定到則時移勢遷欵式不復爲社會所歡迎於是别人早已賣出而本店方堆積擱置此正所謂賺錢者賺錢虧本者虧本不知及時行動鮮有不爲店中徒耗資本者　　進貨人對於購進新奇貨品更有不可不注意之一點即進新奇貨晶之原意在於吸引買客使其注意同時可輔助店中售賣他種存貨也故除非專門做新奇貨品之生意者如一般化裝品店肆外切不可濫於購買要之新奇貨物只能當作一種輔助品萬不可當作一種主要品易言之進貨人對於新奇貨品寗可少買使店中不夠不可多買使店中有餘纍纍若衷家之狗　戴　靣具的僞君子復辟黨羽洪憲餘孽傀儡議員蝙蝠式的政客新奇貨品就其銷路之狀况尚可分爲二類一爲買客見之而自動的樂於購買一爲用途不明或欵式性質一時不能爲買客所洞悉必有賴於店家之造成其需要也　前之説則凡進貨人稍明大勢者均能代店中乘機買進使店中穏妥獲利由後之説則非老於進貨者及進貨上眞有本領經騐兼店中具有推銷力量者難以購買而不免於失敗然則吾人於一般商店之勝敗不難索其原由矣 
道德 
[廢娼爲女界之責任] [  涙兒]  
　　一年以來廢娼之聲浪日高而成效鮮著吾以爲廢娼之舉爲女界惟一之責任責諸男子此根本上之錯誤也男子主張廢娼者雖不乏其人然多數之心理多漠視之且或非笑之故欲達圓滿之目的非女界起而大聲疾呼之不爲功男子從旁協助之斯可矣今乃反客爲主嘻亦異已女子人格之鹽落原因雖至複雜然娼妓賤業也娼妓固女子也因社會有娼妓而女子遂爲一般男子所賤視此亦一原因也又况娼妓服飾新奇舉動輕佻每爲良家婦女所效法馴至良　不分誤會易起流毒女界詎云淺鮮故廢娼所以爲女子謀幸福此無待言也而爲增進一般女子人格計尤不可不亟亟廢娼切膚之痛當屬女界故吾謂廢娼爲女界之責任也（乙種酬） 
科學 
[物理常識之一斑] [  志垚]  
　　吾人日常所見事物之現象Phenomena若一一加以研究則各有至理且有興趣茲篇所述者極其普通然以之備未習物理學者之觀覽則亦可爲增進常識之一助　　Ａ當電車之初開也則車中人身必向後倒及其停也則向前仆此何故歟物理學中謂凡物之動者非有止之者則恒動物之靜者非有動之者則恒靜所謂恒性Ｉnertia者是也依此可以證明上之現象蓋當車開時車雖前進而人則有　止於原靜止處之恒性故後倒停車時車雖停而人則有繼續向前之恒性故前仆車行時若欲下車必以右手握車上銅桿身略向後足着地卽向前跑然後獲免於顚仆即此理也　　Ｂ甲物所佔之地位若不將其移開則乙物即不能同時佔有之是爲物之不可入性Impenebility試以空瓶倒浸水中若非將瓶内之空氣驅出則水必不能滿注瓶内蓋因瓶内之位置已爲空氣所佔故水不得同時侵入而佔有之可知空氣之在空間雖視之不見而寳佔有位置者也　　Ｃ雷時必先見光而後聞聲此爲人所習知者而其故則非會習物理學者不知也據科學家飛Fijeau之實騐光每秒鐘進行之速率約爲一九五·○○○英里聲進行之速率昔人亦有研究之者每秒鐘約爲一·○九○·五英尺其速遠遜於光雷時之先見光而後聞聲蓋以此也　　Ｄ晚間離燈愈遠則光愈暗此亦習知之現象也物理學上謂物體每一單位面積上所受之光之多寡爲光度InteusityofIllnmination此光度與離發光體遠近之平方成反比故離燈愈遠則每單位所受之光愈少此其所以暗也　　Ｅ晚間能於室内見物者以有燈故固夫人而知之矣然若問以有燈何以能見物則鮮有能答之者據物理學家之實驗光遇物必起反射如燈光射入甲物則卽反射而至於乙物史由乙而丙而丁如此輾轉反射則成爲縱横錯雜之散光Diffusedlight吾人之所以能於燈下見室中之物者賴有此散光之作用也　　Ｆ凡物體之所以能立而不倒者何也蓋物無大小必有一點以他物支之可使不倒此不難由實驗而知之物理學中名此點曰重心CenterofGravity由重心直墜一線再以手推物使之傾側若此直墜線出於該物體之底内則物卽傾倒可知物之所以能立而不倒者因其重心之直墜線未出其底内故也吾人登山或上樓時身必向前略傾跛足及年老駝背者須恃杖而行胥可以此理證明之　　Ｇ以手觸金屬則覺冷甚不知者以爲是卽金屬本體之冷實則不然蓋金屬本體無所謂冷熱觸之而覺其冷者因此等物爲良導體Conductors當觸之之時將人體之熱傳導以去故覺其冷也　　上所述者剽竊或所不免　閲者諒之（乙種酬） 
 
 
