# 1911 - 190 - 4913805

 

Page 1

 
 
   
 
 

Page 2

 
 
本館唘事 
　　本館今日遷移新宅承諸君子惠賜祝詞問人深爲感激惟蒙奬譽太過殊增慚愧且詩詞甚多難於備載祇得銘感於心概不刋錄用誌數語以謝盛貺并道歉忱 
論說 
[本館新屋落成紀言（希夷）]  
　　今日爲本館新屋落成遷移之晨。辱承諸君子廣賜祝詞。并殷殷致其箴勉之誠。同人於此。益自警惕。不敢自懈自逸。用晋一言。以答諸君子之盛意。并爲我同人勗。以求無負閱報諸君之盼望焉。 
　　昔張老之祝趙文子曰。美哉輪焉。美哉奐焉。歌於斯。哭於斯。聚國族於斯。君子稱爲善頌善禱。而我。本館同人之。歌哭與。聚國族而日夕。相見者已四十年矣。蓋本報自同治十一年創始以來。凡所經歷之大勢。所紀載之事實。無一非可歌可哭之事。而本館今日之新遷於斯。則爲同人歌哭於斯之始日也。夫報紙爲全國上下之縮影。政府歌則我。報紙亦歌國民哭則我。報紙亦。哭聚全國同族於一紙之中。族人之。悲歡憂樂即我。報紙之。悲歡憂樂也。此後報紙之或歌或哭。無一非我族人笑啼之。眞相然則我報紙與族人。關係之。密切不啻形影之不相離。雖至數千百年而後。我報紙當永永與族人同聚。於一室而歌哭。朝暮相聞者也。張老之祝不啻爲我本報祝也。而諸君子之所以箴勉我同人者。則較張老之言爲尤進。我同人思及此。能不感激流涕於諸君子。 
 
 
 

Page 3

 
 
之殷殷屬望而思有以自勉也乎。 
　　雖然。今日之中國。一族人哭多歌少之日也國勢孱弱至此。則我族人哭。外患侵凌。則我族人哭。内亂迭興。則我族人哭。水旱盜賊之相乘。商民財力之交瘁。則我族人哭。而在上者猶假立憲之名。以隱行其專制之實。凡國民應享之權利。無不出其敏捷强硬之手段。以攫之而去。則我族人欲哭無涙矣。然而此非我。族人坐以待斃之日。乃我族人臥薪嘗膽時也。宣統五年之立憲。轉瞬即届。政府雖未必實心舉辦。而我族人無不可乘此時機。以自植其立憲國民之資格。學則興教育。商則講貿遷。工則重製造。紳則辦地方公益。凡一切平民。皆當務專其業。勉爲高尚清潔之民族。而養成神聖尊嚴之社會。我同人雖不敏。亦當勉任提倡指導之天職。鼓吹宣揚之義務。以與我族人相提相挈而同升於。立憲舞台之上。於斯時也。我族人其破涕爲歡。而始有相與歌笑之日乎。此則我同人願與國民共勉之微意也。雖然豈易言者。竊嘗觀夫世界之趨勢。瞬息萬變。而其要點。則必以社會進化之遲速爲歸。東西强國。各出其全力以赴時機。進步猛迅。有一日千里之勢。觀其社會上之事業。日新月異。有令人驚駭却步者。而我國人。微論固守舊社會之習慣。瞻顧不前。即使稍稍醒悟。徐起以應世界之趨勢。然而人十我一。人千我百。終難免於淘汰之公理。蓋今日世界趨勢非兼程猛進。逆流而上。以爭人先着。則必墮落於。旋渦中而不能自拔報紙者。督促社會進化之機關也。趨勢愈新。則我報紙之鞭策社會亦愈力。同人回憶本報創設後。四十年來之。趨勢從未有如今日之迅疾者。今我國民。旣能審察夫時機之。危險將縱轡絕塵而馳矣。而我同人。安可不執鞭策以追隨於其後哉。同人用是益自奮勉。擬俟部署稍定。卽大加擴張改良内容。添設。通信之機關廣羅。通人之。撰述益注重於社會上之公益事業發揮立憲國民之。精神以盡本館同人之責任。他日者。國家之命運。由困而亨。神聖之國民。由弱而强。則庶幾我報紙與。國族永聚於斯聞歌聲而不聞哭聲是即我同胞無量之幸福也。同人敢以此言爲他日之左劵。 
要件 
[法部奏派萬國監獄會會員徐謙等考查司法制度報告書（三續）]  
　　奥國審。判分三級二審。一大理院。設於維也納。審理全國終審案件。是爲最高法院。二省裁判所。民事一千可崙以上。刑事監禁六月以上。至死刑皆歸其裁判凡監禁五年以下之刑事案件。不設陪審官。五年以上之刑事及國事犯則用陪審制。三初級裁判所。民事一千可崙以下刑事監禁六月以下。皆歸其裁判凡省裁判所初級裁判所上訴案件。皆直至大理院終審。是爲三級二審。凡刑事及重大民事檢察官皆蒞庭。商事裁判。則附設地方裁判所内。不用檢察。不設陪審。檢察官職權甚大。凡上訴案件。經大理院判决後。檢察官以爲不平允時。得發交起訴衙門另行審理。是爲奥國特點。以上三國審判制度。皆出於大陸法系。而大理院判决之死罪案件。均由法部上奏。至英美制度。多與大陸法不同。首在審級不全。又因不重上訴。而檢察制度。遂多欠闕。英國審級雖似有四。其初實祗一審。至一千九百零八年。始設刑事控訴院。其最近審級。如治安裁判所爲最下級。謂之爲郡裁判所之支部。設於各郡之各處。其裁判委員司法大臣任命之。受理輕微刑事。如竊贓不滿二磅及口角揪扭酗酒滋事之類。其處罰以六個月以下之工作爲限。並受理輕微之民事。用獨任制。如有不服。則送之郡裁判所。另行審判。此與法之治安裁判所性質頗同。惟受理輕微刑事。爲其異點。郡裁判所四季開庭。故又曰季裁判所。本郡裁判委員。皆得列席。委員長一人行裁判受理民刑案件。刑事案件。設陪審。在倫敦者曰高等裁判所。民事刑事分爲二所。冠以中央之名。本所之承審官。始謂之爲國君之裁判官。用獨任制。管理重大民刑案件。其案件在倫敦以外者。司法大臣於高等裁判所中派出裁判官二員。巡行英格蘭之大城鎭。而受理之。是爲巡迴裁判。其上設刑事控訴院。審理高等裁判所之刑事控訴案件。而民事則無之。該院用三人或五人合議制。以理論上言之。由控訴院上告案件得至貴族院終審。而事實則無之。以上各裁判所。似爲四級而實祗一審。惟重大刑事。始有二審。英國舊有檢察長。三島各一。其下有檢察官。但不分配於各裁判所。其職務亦僅以起訴證明犯罪爲限無上訴及執行等事。檢察長則備君主赦典上之顧問。蓋英國無上訴法。但以赦典爲裁判上之救助而已。美國倣效英國。惟無貴族院裁判官。不受議院之監督。又特設幼年裁判所。重在預防犯罪。其法尤善。至法律案雖經議會協贊。仍須得裁判官之同意。則英美之所同也。謹按審判制度。最宜注意者。有數大端。一審級。我國舊制最繁如縣府司院部凡五審。院部皆爲終審。原慮案有寃抑。故多設審級以備平反。而出入處分太嚴。實足以遏抑上訴。又因交通之不便。吏胥之需索。文牘之煩苛。審理之遲滯。皆足爲上訴者之障礙。近今歐美之制多亦不過三審。更有二審 
 
 

Page 4

 
 
一審者。蓋據理而言。至於三而已足。否則非惟人民蒙其不利。而國家之裁判久不確定。亦立法者之所訾也。更以近世學理言之。於審級中又有二頭三審及一頭三審之别。如初級始審者。至高等終。地方始審者至大理院。終是爲二頭三審。行之者如德如日本及我國今制。若無論初級地方始審。皆至大理院爲第三審。是爲一頭三審。今則無行之者。惟奥國爲一頭而其審序則僅有二。此外如義大利之三頭三審則其審級有五。而審序亦祗有三。如由治安裁判所始審者。得至地方終審。由初級始審者得至控訴院終審。由地方始審者得至大理院終審。惟限定之重罪案件則僅二審。是爲特例。學者謂終審在法律點。而大理院之設專爲解釋法律。故宜用一頭制。是亦謀統一之一道也。（未完） 
專電 
[電一（北京）]  
　　駐俄薩使電内閣中俄改約事巳與陸徵祥商有端緒惟徵税及保護俄商問題尚未妥定辦法 
[電二（北京）]  
　　粤督張鳴岐電覆内閣革命黨首黄興據探報已逃竄越南刻正設法捕拿 
[電三（北京）]  
　　暹羅華商總會開幕被暹政府禁阻不准舉行昨特電請外商兩部主持力爭 
[電四（北京）]  
　　新疆巡撫電告外部近有英國陸軍人員二人遊歷天山南北兩路測量繪圖凡人跡罕到之地無不親身踏勘將越冰達阪赴和闐踰崑崙由印度囘國 
[電五（北京）]  
　　日本滿鐵公司爭執鐵道旁附屬地交涉刻由奉天交涉使解决許該公司於車站附近三十丈以内借用烟煤貯藏之地其附近鐵路在十丈以内得以相當價值收買民間房屋但須照會交涉使不得私行買賣 
[電六（北京）]  
　　内外城總廳决議歸併改名巡警廳另立廳制並用吏部舊署爲巡警廳新衙門已由民部具奏請旨 
[電七（長沙）]  
　　益陽連日大雨水綫復陡漲兩丈 
[公電（蕪湖）]  
　　各報鑒無爲壩决災黎淹没無算慘莫能言乞恊助自治曁各界全體叩 
緊要新聞一 
[俄人籌備滿蒙戰事矣]  
　　數月以來俄國大員東來視察者不一其人而俄首相亦有東來之說現在黑邊會勘尚無定議陸路商約未及改訂而俄國忽於滿蒙方面有擴張軍隊之舉彙錄近訊警我國人 
　　俄國政府近日擬向滿洲增兵聞其所增之數爲十六萬人現正整頓軍隊不日即將乘西伯利亞專車東發目下俄人並於捕鹽斯得地方選定安營之地且招募中國苦工多名爲種種安營之設備 
　　伊犁新疆等處近有警電致軍部謂俄人在該處地方日日添置軍備並籌備戰事請不遺餘力爲從速整備等語廕大臣接電後當與軍諮府朗濤兩貝勒籌商一切並復電該省將軍巡撫隨時電告日昨廕大臣又至外務部與各堂密商良久未知有無對付良法 
　　又海參威來函述俄人增兵之原因云月前住居海參威之俄人曾致一電於該國政府謂現在支那人因各種事皆未預備完善故一時勉從俄人之要求若至五年後支那人必與俄國開戰可先事布置以免將來之大敗云云以故月來俄政府對於各處增派艦隊加添駐兵之事迭有所見且俄國政府中人皆深信其言以爲與支那人大戰期將不遠獨前俄國杜馬議長古樞闊甫宣言彼查支那種種軍事上之預備教育上之預備運輸上之預備在五年後斷不能與俄人開戰故不信有與支那人大戰之事然其他各大臣皆以謹愼爲言謂當引前與日本戰事爲戒况支那與俄國邊界相連不幸竟與俄國宣戰一時措手不及豈不將西伯利亞失去故其多數皆以先事防備爲然現財政大臣庫科夫去甫特往巴黎與法人商議籌借將來開戰兵費（德國報亦如此登載）又遣軍官蘇春姆林諾甫及格利高羅維樞二人前往東方察視各處兵備及黑龍江江中艦隊云 
[新外債接踵而起趁今日尚有借處]  
　　郵傳大臣盛宣懷主張續借外債償還四省鐵路商股一節頃聞密確消息閣臣及澤公因平靖風潮别無善策業己允認照辦冀可敷衍一時惟盛之初意擬借奥債不意正在關說之際俄人方以 
 
 

Page 5

 
 
四國借欵未得加入憤無可洩遂持利益均等之說横肆要求盛氏頗覺難於對付刻聞有兩國合借之耗想不久又將告成矣至其辦事之詭密較之前兩次之借債尤加十倍故外間罕知其詳 
　　又江蘇鐵路前借之款原議二百萬磅然實祗借一百四十萬磅卽足敷用尚餘六十萬磅因無用處所以未借今原借英人普能得因盛宣懷大借外債特由上海來京重申前請以足二百萬之數郵傳部中人以借此六十萬蘇路實無用處擬却其請而盛宣懷則謂雖無用處亦不妨作爲預備費故此議又可望成立云 
[政府取締聯合會回籍議員]  
　　聯合會不認皇族内閣之請願毫未發生効力議員大憤因有三次呈請之說然政府早料其必有是舉故已密飭都察院凡已經駁斥之件不許再爲代奏各議員以籲訴無門因此愈抱不平顧事已至此無可如何亦有預備回籍俟九月間資政院開會再行提議者乃政府恐議員等回籍煽動國民重起反抗昨又通電各督撫凡遇議員界開會演說務須加意防範並嚴重取締其言論免致鼓動風潮妨碍國家行政倘有奉行不力致滋事端定惟該督撫等是問 
[新内閣種種]  
　　新内閣成立後那徐兩協理頗辦事特其所辦者皆瑣屑之事自屬官制發表定以星期二星期五爲接見各廳局長之期那徐皆按期至處分事務頗多慶邸則自内廷散值後即回邸休憩接見屬官處曾未一次到也事之小者由兩協理逕决之不敢以煩總理稍重大則由恊理驅車至邸取行止亦不敢勞總理之跋涉故今日之内閣甚有似乎外省之局所慶邸爲老總那徐則提調坐辦之亞也就新制言則協理甚有似乎事務官之長而總理則亦决不成爲政務官協理爲總理亞班在各部國務大臣之上而察其所行皆閣丞職分内事政見政策無一字之表見則於所謂政務者固絕不相干也總理則并事務而不爲非特不足以云政務并且不足以辦事務嗚呼此之謂新内閣 
　　内閣各局搜羅極富合各種各部之員司而治以一爐者也惟叙官一局則純爲吏部人物毫無他職雜揉其間現時所分六科二處其形式亦如吏部之舊所派科長亦爲舊時占勢力於吏部者如王聞長爲前時考功司司長德安爲前時考功司帮印榮厚爲前時文選司掌印皆向日具絕大能力者一入叙官局幾疑復置身吏部令人忘其爲新内閣也舊内閣裁撤後所有侍讀中書留入制誥局者數甚寥寥該局尚擬續留數員其已經留局者以續留各員尚未揭曉故未入局辦事惟聞有續留之希望者仍以向兼政務處差使者爲多並聞最初留入政事堂數員因内中事權未一近日竟無事可辦云 
　　此次吏部歸併内閣所有留用人員俱由叙官局局長開單請點惟筆帖式錄事人數太多開單時將其資格較深者一律列名慶總理見人名過多遂將開列在後者一人未點并未看完說者謂此中亦有幸有不幸也 
　　法制院劉院使日前曾開單保薦堪勝參事者文斌等八員堪勝僉事者傳某等三員均經留院日内又有所續保姓氏未能探悉惟聞憲政館舊人願留院者甚寥寥或以品階較崇不當降就參僉之列或在别衙門另有優差無歆於此以故被留各員無不喜動顔色 
　　禮部舊有鑄印局原設員外郎主事大使等缺專司鑄造印信歸典制司兼管此次内閣旣設印鑄局該局自應裁撤日前該局各司員於堂官畫稿之時自撰咨送人員公文一件混雜在内堂官一時不經心遂將此稿一同畫下該局司員即持此公事到印鑄局要求位置印鑄局正副局長以此事不符行文禮部究查原委禮部堂官知其誤遂將錯就錯從新另補一件公文將該部鑄印局移交内閣屯鑄局所有該局人員亦一併開單咨送聞印鑄局局長碍於榮中堂之情面已允將咨送各員留局委用矣 
[此亦算是新官制]  
　　内外新官制喧鬧經年迄未揭曉兹聞此項草案確已擬妥下月間準可發表大致與前載專電略有異同内官一品至三品簡任四品至六品奏任七品至九品委任七品以下均改錄事各部皆從一律外官各司均爲督撫佐治官縣分三等道府改大縣秩正四品直隸州改中縣秩從四品知縣爲小縣秩正五品每縣佐治官皆視原品小一級或二級譬如道府爲正四品則其佐治官爲從四品或正五品也 
　　政府以各部裁减烏布一事非有一定數目不足以收統一而符新制現議將各部分爲大小部大部額設六十烏布小部額設四十烏布而大小署之行走人員不得逾額設烏布之半並聞議定以外務陸軍度支三處爲大部其餘皆爲小部所有從前候補學習人員 
 
 

Page 6

 
 
一律無庸到署聽候傳委以袪虚與委蛇之習 
　　各部將改副大臣郵部亦祗有副大臣一人聞吳郁生侍郎决不作此想卽李經方侍郎亦不敵汪大爕能力之大郵部一經改設副大臣此席必係汪大爕所得惟李侍郎通達時務爲朝廷所倚任現值收回郵政之際百端待理尤非素諳西政大員不足以提綱挈領政府與盛尚書商酌擬另設郵政大臣一席專辦郵政即以李侍郎請簡云 
[度支部辦理四年預算之困難]  
　　度支部試辦宣統四年預算原擬以三年預算案爲標準後因各督撫紛紛陳說理由要求增加以致歳出之數較原案增加甚鉅本年各省所送預算表册除陳述理由增加之欵不計外又浮加多款表册凌亂多不能吻合部頒款式甚且有至今尚未送到部中者現在期限急迫度支部因此異常困難 
　　又聞本年陸軍部所管預算極爲繁瑣難辦而所派辦理預算之人皆非去年熟手以至至今尚無條理陸軍部堂官恐耽誤限期擬向度支部借調司員數人至陸部襄助辦理以資熟手且聞郵部雖經度支大臣迭次咨催今仍不着一字未識何故 
[京師近事]  
　　北京自來水公司開辦以來生意不甚起色前由晨工商部向民政部堂官協商請其派令警兵按户勸銷并講求别種銷售之法民政部方思設法有以應之乃商部又自擬辦法遽行上奏請旨飭下民政部辦理其最要辦法在飭令警廳塡塞民間水并民政部以商部逕行上奏意以君權相壓旣不滿意又以掘井飮水係人自由警廳何得强制殊覺難以辦理且聞民户聚議密圖抵抗謂每井必須售價萬金乃能允其塡塞云 
　　開缺貴州巡撫龐鴻書日前奏保禁烟出力人員請照克復城池例奬叙照例各省督撫具奏各部該管事件須咨照各部查照此項咨文到民政部後民部堂官以其先未咨照而措詞又擬不於倫因之大怒欲具摺參奏當經有人轉圜謂龐撫已經開缺何必根究嗣又奉有上諭准其酌保數員乃作罷論 
　　前紀郵傳部派阮惟和接收蘇路北綫一節兹探得此事倡議於該公司中之個人阮力贊之遂成此事現阮已南下並帶同范其光前往聞先赴上海與蘇路公司交涉清楚再赴清江接收所有蘇路公司已造西壩至楊莊之路及已定之材料均歸部中收買云 
　　學部照會中央教育會會員名單早誌本報兹學部又按照會章第五條續派臨時會員二十一人錄其姓氏於下黎湛枝虞銘新張祖廉陳曾夀胡玉縉饒叔光晏孝儒陳清震路孝植傅嶽棻汪鸞翔周景濤高步瀛馬其昶毛邦偉崇岱祝椿年平遠徐思允王仁俊賈睿熙 
　　陸軍部廕大臣以各國造就人材由小學中學畢業後須入聯隊見習始能升入大學造就成材我國現無完善聯隊殊爲造就人材之阻碍特組織一與聯隊適合之隊曰入伍生隊卽作爲陸軍中學畢業生見習之所其監督一席已由軍學處長羅澤暐力保吞餉撤差之蕭先勝充當并電促其迅速來京矣 
　　農工商部繡工科總教習余沈夀夫人手繡義大利皇后肖像精緻異常該繡像去年運往南京勸業會陳設後旋由吳太史匡時等帶往義國賽會聞義后亟欲我國駐使將此繡像贈送經吳大臣商之農工商部已奉允准先行標明俟閉會後即將此像贈送義后云 
時評 
　　其一（東吳） 
　　出於幽谷。遷於喬木。此二語恒爲賀人遷屋之用。其意蓋謂。自高而卑。自黑暗而光明也。 
　　本館今日遷入新屋。四方君子柬賀者頗衆。顧遷屋奚足賀。意者諸君以歡迎本報之深。故希望本報之切。而亦欣欣焉願其日進於高明乎。 
　　同人辱兹盛意。敢不加勉。自今以後。惟有竭其欵欵之愚。冀國。家與人民之程度。自卑而日高。政治界與社會界之狀態。自黑暗而放光明。則豈但本館同人與柬賀諸君之所願。抑亦我全國同胞咸抱此大願者也。謹懸此言。以爲本報他日改良之劵。藉答諸君函電歡賀之忱。 
　　其二 
　　賀賀其已成也。祝祝其未來也。本館今日遷居。有賀者亦有祝者。同人譾陋。敢不拜嘉。惟本報流行四十載。巳成之功。竊不敢於自畫。世界交通二萬里。未來之事。方繁變而無窮。進步何盡。後來不居同人等願以此自勗。并舉此爲全國社會勗。則庶幾祝賀諸君之微意也歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[俄國賠償華人損失]  
　　東報載初十日大連電云俄政府己付牛莊華人羅卜二十萬元賠償日俄戰時俄國軍官强取彼等馬匹以供軍用所受之損失然華人要求賠償之數計有羅卜一百零五萬七千元云 
[蘆鹽濫借外債之結束]  
　　長蘆鹽商濫借外債致釀風潮情形迭紀前報兹悉鹽政大臣日前業已議結奏明善後辦法略謂蘆商光緒二十六年兵燹之後綱總商人王賢賓李寳恒等先後代各商向德華匯理道勝等銀行息借欵項禀請前任鹽運使汪瑞高陸嘉榖及現任鹽運使張鎭芳發給諭帖由綱總收執以爲各商到期延欠禀請催繳扣收之據乃該綱總商人竟以此抵押銀行本年法德俄三國駐津領事先後照會督臣意將責償公家並據道勝匯理各銀行洋商見臣面述其事經臣嚴飭該運司清理去後旋據擬定詳細辦法將欠款鹽商四十家分爲二等以欠欵多寡爲差一等欠商李寳恒王賢賓何福咸李笏廷陳秉璋王鳳岐李子明陸菊槎郭駿卿華學淇等十家共欠欵六百五十餘萬兩業不抵債已由該司查封財産分派委員前赴各處扣收存鹽存欵及高線鐵路並將該十商送交審判廳押追二等欠商鄒廷廉等三十家共欠欵一百七十餘萬兩限至五月底自行如數償還現在一等二等欠商除已還欵不計外尚有李寳恒等十家共欠款六百五十餘萬兩請由大清銀行訂借銀七百萬兩代爲墊付官家旣代該十商墊還鉅款自應將該十商承辦六十三廳州縣營引岸收歸官辦其引岸存鹽存欵約共合銀八十餘萬兩查封財産約估銀二三十萬兩津浦洛潼鐵路債票股票約合銀二十餘萬兩又李寳恒王賢賓二商合辦京西高綫鐵路估銀二百萬兩應即一併扣收歸官高綫鐵路尚欠交工款二十五萬餘兩亦即由官認還該路未竟之工並由官陸續籌辦此外一等欠商華學淇及二等欠商鄒廷廉等三十家欵巳還清應准自辦課運以示體恤至擬借大清銀行七百萬兩分十四年歸償長年七釐行息共計本息一千零五十五萬二千五百兩謹籌正式還欵七項計官辦引岸六十三廳州縣營每年餘利約銀五十萬兩通行加價留歸直隸本省外支項下騰出銀十五萬兩初次二成平價項下約騰出銀十二萬兩新增加價官辦引岸應得銀約四萬兩津武口岸餘利銀四萬兩歸補緝費銀三萬兩豫岸加價餘欵銀二萬兩以上七項每年約得銀九十萬兩按十四年應得銀一千二百六十萬兩除還大清銀行本息銀一千零五十五萬二千五百兩外實餘銀二百餘萬兩又籌有備補還款兩項計高線鐵路餘利每年約銀十五萬兩自宣統四年起按十四年核算應得銀二百十萬兩備還公債初次平價項下銀三十五萬兩永平鹽務餘利銀十五萬兩共五十萬兩應至宣統八年此項公債完竣自九年起提作備補外欵按八年計算應得銀四百萬兩以上兩項共應得銀六百十萬兩擬作爲補助正式還欵之用所有累商欠債六百五十餘萬兩鹽款産業債票約值三百餘萬兩存欠相抵尚欠銀三百餘萬兩官收引岸六十三廳州縣營由　自辦課運即以每年所得餘利陸續彌補至累商欠項除官欵洋欵外其餘存欠等項或係錢店往來之債或爲孤寡養命之源擬查明確數將籌還大清銀行餘剩之欵分别撥還以示矜恤又欠商内有租辦他人引岸現因欠欵歸公者擬由官家照舊付租惟不准任意增漲亦不得率請收回以示限制六月初八日奉旨依議 
[杭垣官紳集議振市公司之衝突斷斷者一字之間耳]  
　　杭州振市公司由職商舒子周倪雨亭諸君發起聯合金融界籌欵十萬先從戲園入手業已具呈官廳飭擬妥章一面發交會議廳公同討論惟事關地方治安始基不容不愼杭府特飭巡勸兩道會同府縣召集紳商於十八日午後假座同善堂開會研究到者四十八人用長檯列席捱坐並無秩序首由巡警道楊觀察報告開會緣起次杭府英太守代達憲意及取决輿論大概次自治會長汪紳曼峯聲明此案早由該會提出議决通過自治議員高彤甫起言自治會代表人民旣經議决通過今日不必再議楊觀察駁之曰撫台尊重民權始令召集紳商取决輿論何得妄稱不准開會高議員又云自治會爲法定機關旣經議决即係人民公意故可不必再議並無不准之說觀察怒斥之謂此係行政特權自治會何得干預言無理由實缺議員資格彼此衝突指爲罵人其勢幾乎决裂仁和沈大令亦以高彤甫無理取閙謂開設戲園並非自治範圍即有呈請可以據理准駁會議廳議而未决亦因事關地方治安行政官未便獨斷而始事更不厭求詳故特延請紳商取决衆謀其時人語嘈雜某紳請整秩序照章再舉臨時議長衆推徐班侯侍御有拍掌者有舉手者紛紛擾擾紊亂巳極不料高彤甫要求議長必欲解决官廳與自治會之權限往復抗爭刺刺不休竟無一人贊成老羞成怒拂袖出 
 
 

Page 11

 
 
席次徐議長報告杭紳褚成博給諫公函并述反對理由要求申禁次潘鳳洲指駁來函之無理由倡議不必置議次楊觀察請議長表决贊成開設者四十四人否者四人一塲糊鬧免强終席當即摇鈴散會 
[温州維持民食之大恐慌]  
　　采商罷市榖董侵吞　平糶舞弊統領吃驚 
　　温郡米價過昻釀成閙米風潮後日來米價由道府縣减定各米店又因照定價出售不堪賠累相繼閉歇甚至小米店榖粒無存難以開市均被地方官一併發封並將該店主拘押罰辦以儆刁儈囤積城内外大小米店統計三百餘家而被封數家横遭覆盆之寃乃由該業董集議請撥義倉存榖以應市急詎倉榖空虚不足供米舖之請求乃根查積榖細目自同治年間由各米店倡捐開辦核計至今（向例各米店每日提錢十文儲存義倉以備荒年之需）約少二十餘萬之多前日該業公舉代表質問經手官紳以便清查而西南隅平糶局經理員日來又有舞弊情事由商會禀知郭觀察當將總局委員江宗瀚撤差記過另委四員派往各局監理近日四鄉閙米紛至　來離城十餘里之上河鄉日前又有土匪數百名藉閙米餘威連刼數十家永嘉縣陶令得信偕同梅統領率兵往勦不料是夜突有匪徒一名踰墻深入揪住梅統領辮髮意欲拖出一挫其鋒幸有營勇搶步而前手發一鎗洞穿腰脅而斃立即梟首示衆餘匪逸去現營兵仍駐紥該處以壯聲威陶令暫先回城與紳商集議組織民食維持會專以籌欵運米爲宗旨日前裝來申米現就鼓樓下元壇廟設立官米局發糶標明中户購米處每洋一元購米二十二斤民人紛紛往糴大有日不暇接之勢 
分類新聞政界 
[大港鄉自治經費有着鎭江]  
　　鎭郡大港鄉議事執行兩機關早已成立兹聞該鄉議事會於日前開會議决業將某廢庵田産變賣得銀千餘元藉充自治經費矣 
[新警道揭破鄂省警務之黑幕湖北]  
　　新任警道王履肅觀察以巡警爲保衞治安之要政教練爲儲養人才之預備是各廳州縣應一律設所教練衞生消防等項又必須兼營併進方免貽誤事機乃翻閱從前各屬禀報警務情形巡警雖稱一律成立有僅十餘名或二三十名者有新招無業之游民充數者有軍裝制服雜以青紅顔色者甚至有教練所尚未成立或雖成立而人數不及六十名者或已畢業而未續辦者似此情形殊屬不成事體爰通飭各廳州縣謂該牧令等身任地方應即立除痼習猛力進行原派之巡官亦應協力贊助各盡厥職切勿敷衍塞責是所厚望 
[沙洋堤工之善後策湖北]  
　　湖北沙洋堤防前月復被冲潰耗費鉅欵大功無成前經鄂督札委襄陽道錢紹禎前往工次查勘情形詳擬善後辦法一面奏參承辦不力之知府彭覺先伍璣知縣方述猷等多員兹悉錢道昨已將善後之策詳陳督院略謂現正夏汛水漲即令籌欵興工必致時修時潰而未决之新堤亦難保無虞擬飭各委一意防守俟秋水退涸再行開工堵築期收一勞永逸之效業經瑞帥批准札行工振總局飭電致沙洋堤工局彭革守督同各委妥爲防守以期補救萬一 
[蘆林湖械鬥之善後武昌]  
　　湖北沔陽州蘆林湖上下兩垸日前復釀械鬥詳情已紀本報兹悉省委袁觀察勵楨林大令朝經余大令鼎臣偕州牧羅慶昌陸軍管帶羅鴻陞等連日再三開論居民稍稱平靜並勒令兩垸繳出鎗砲器械多件聞袁觀察等詳審地勢謂僅開窰河下垸受災不開窰河上垸水無從洩所以仍未開窰而從下垸洩水處兩旁建築高隄以免下垸灌淹並從堤之低處另開一小河以洩下垸漬水斯爲善後之策除出示曉諭居民外昨己回省繕具清摺說帖呈請督院核奪一俟秋後水涸即行開工 
軍界 
[高河埠紳商禀請營隊防匪安徽]  
　　皖屬高河埠小市港等鎭近年盜風日熾搶刼時有所聞賴巡防營隊駐紥地方稍稱安靜自本年四月間撤隊回防後盜風更熾故高河埠當典竟被盜匪搶掠鎗傷事主者日有數起居民惶恐寢饋不安頃經諮議局議員葛長民等聯名禀請皖撫飭派防兵三棚分赴各鎭扼要駐紥以衞地方所有出防津貼由各鎭籌款作爲巡防旅費津貼等情朱中丞據情後即行巡防營務處遵照派撥兵隊前往以資鎭懾 
[軍諮處飭造陸軍履歷長江]  
　　湘撫楊中函昨准軍諮處咨會請轉飭第二十五混成協協統通飭各標營官所有全營將士功過升降更調及出防勦匪各項事實編成詳細履歷轉咨查核等因中丞准咨後卽錄咨行知該恊遵照矣 
[陸軍部催辦陸軍警察長沙]  
　　湘撫日昨接奉陸軍部來文催辦陸軍警察撫院卽擬就本衙門衞隊内挑選四十名其所需經費則就收回綠營公産變價存儲項下開支已經咨部核准於日昨札飭兵備處遵照辦理 
學務 
[長善兩縣陳列教育成績品長沙]  
　　長沙善化兩縣大小各學堂所有成績品物經各學紳議定就暑假期内借賜閒湖教育總會辦一教育成績展覽會會期以五日爲率定於十五日開幕二十日閉會云 
[湘學司取締匿名禀控長沙]  
　　湘省學司以近來禀控各件往往有並不自出已名或稱學界全體或稱教育會自治公所勸學所等名目顯係挾嫌攻訐情虚畏究此等積習實與匿名無異亟應嚴行禁止爰卽通飭各屬出示曉諭凡嗣後再有此項禀件除所禀各事嚴斥不准外並須追查具禀之人從嚴懲辦以儆刁風 
[鄂省私塾改良之狀况湖北]  
　　省城内外私塾共有三百餘處王 
 
 

Page 12

 
 
文宗飭一律改良並赴學務公所領教科書兹經勸學員李松齡等調查其改良者九十餘處不改者二百餘處勸學員已分别造具清摺呈請學憲備查矣 
實業 
[糖業公所組織之手續鎭江]  
　　鎭埠糖業近來日漸疲敗推其原因實由同業互相傾軋以致江河日下現該業董王近如等糾合同業在東塢街設立糖業公所以期互相維持並訂立規則十五條如同業有不遵守定章者即公同議罰所需經費每售糖一包提銀五釐以充該公所費用已於日前成立 
[創立各省鹽業公會之先聲杭州]  
　　長蘆全體鹽商瑞昌等號日前公呈撫憲創立各省鹽業公會擬章懇准立案等情奉增中丞批云禀摺均悉該商等擬設各省鹽業公會聯絡商情講求鹽務事屬可行應准立案此次創設公會旣據禀稱爲謀改良籌進步起見卽將如何改良切實辦法禀候核奪所請頒發關防之處並候咨行度支部核辦仍將公會成立日期及舉定會長等銜名報查該商等務當恪遵功令互相策勵以期各省鹽務日有起色如查有踰越權限徇私害公情事立即撤銷究辦 
雜記 
[鄂垣政界風流公案之八面觀武昌]  
　　嚴漢中之妻史氏自保釋出押後因娘家不願領歸本夫又欲休棄是以仍寓陳佛生家現其婿（札鳳池觀察之公子　乃爲暫在小箭道街租公館一所暫時棲身以避閒言聞連日史氏奔走戚友回鄉諸宦宅（皆係道府州縣）求勸其夫領歸將前事取銷奈嚴堅執不允日昨又有同鄉候補道孫泰圻及候補府周潤述二人面謁嚴守勸解良久詎終不納而漢陽府琦璋亦迭次相勸嚴均以多事目之現衆戚串之素與史氏交好者以嚴守旣决意棄休應給予養瞻銀二萬元俾資存活否則我輩公起討之嚴漢中則謂家産二三十萬自來係史氏經管現産業均已蕩然惟起獲捲逃之衣箱十六口尚值二三萬餘無長物史韓二人將財寳寄藏别處者必多尚須控請究追故於養贍一層絕不承認但史氏心中猶求破鏡重圓此節非所注意至審判廳對於韓蓮靜罪名不僅在吸食鴉片擅賣嚴産兩項且須治其拒捕傷警之重罪（檢察廳會警往捕之時韓竟敢奪取巡警佩刀砍傷二警察之手及臂）以故外間傳言有辦軍罪之說現已於十二日由審廳第一看守所轉至模範外監身着囚服手上鐐銬面若死灰蓋因在押不能吸食鴉片而又飮食菲薄其苦誠不堪言狀聞進監時史氏猶着老媪同一艷婢到監探視即在監門前遞予韓一小包裹内貯高麗參鈔票等項史氏眞多情人也韓有母年七十餘近在原籍常州聞信挈其姪雲濤來鄂不時至押所相探見其子狀無人色恐炎天瘣斃遂日至審判廳前號哭呼寃見者憫之又史氏所生之第三女已許字與漢口某洋行著名某買辦之子尚未成婚刻嚴漢中以此女年已及笄若母已逐乏人照料爰倩媒妁催婿家完娶而婿家醜其家政不端恐女亦蹈淫行言語中頗露退婚之意否則須媒翁包其白璧亦奇聞也又聞嚴漢中之兄名嚴禮安者以史氏之事與家聲有碍爰具禀地方廳懇請銷案至韓某應如何辦罪之處憲廳自有權衡聞此禀稿出自漢陽府琦太守手筆其仍請懲辦韓蓮靜者原冀稍平嚴漢中之氣也措詞殊費苦思矣 
[伍守降補縣丞之窘狀武昌]  
　　湖北丁憂候補知府伍璣（字卓初）本由捐班縣丞出身因辦理隄工得力迭擢今職去歳十月瑞制軍籌修沙洋潰隄以伍守頗稱熟手檄委勘辦詎伍以沙洋隄工向來難辦又以制軍對待屬僚極苛遂存畏難苟安之念延至冬月回省請假歸里葬親迨由省另委彭守覺先前往接辦重復測勘籌畫故延至十二月初始克開工爲期太遲所以今春不能趕築告竣至夏而遭潰决設使伍守不中途折回於十月間卽著手開工何至糜爛如此斧鑿相尋伍守實負厥咎故日前瑞制軍特叅沙洋隄潰委員不力一案請旨將伍守以縣丞降補仍發交鄂省隄工効力以爲規避取巧者戒聞伍以數年辛勤博得之功名眞除在即今一旦降級羞與諸佐貳爲伍日昨至藩轅禀謝時猶强顔坐知府官廳有某知府譏諷之伍怒而出曰不出一稔某必以觀察使資格頂門拜會方伯也言已向某委員房中而去緣伍前曾得有補缺後以道員用保案刻雖降爲縣丞道員頭銜固在且其意以爲今秋水落重築沙洋隄合龍之後必蒙開復届時即報効奬升候補道以雪今日遭侮之恥也又伍詣督轅時旣不便入知府官廳亦不屑坐佐雜官廳聞即在巡捕房相候傳見云 
清談 
[大學豈今日之必要耶]  
　　古之教育。主於敦崇道德。今之教育。主於開濬智識。誠以道德雖爲人生所必要。然不可以詔齠齔之兒童。而人事之繁。五洲之大。則爲人類之常識。所不可以一日缺者。故開濬之責。端於童蒙基之。 
　　今日者。我皇將典學矣。而人手之初。以大學爲必要之典籍。誠哉足以端蒙養之聖功。紹精一之心傳矣。 
　　然而世界萬變。今古異宜。眞邱二公之衍義。縱或卓著人寰照耀今古也。若欲殫心啓沃。以希冀追蹤於我之大彼得德之威廉日本之睦仁者。竊恐尚不足以語此。 
[立憲殆利官之要具耳]  
　　近日朝廷預備立憲。草野喁喁。莫不曰而今而後。庶政可公諸輿論矣。 
　　然以近日所聞。諮議局也。資政院。也商辦鐵路公司也。不遇政府之摧折則已苟或起而與官吏相爭持。則無有不見其立敗者。即下至蘆鹽濫借洋債收回國有之紛爭函電紛馳。筆舌交瘁。卒之累商引岸。收回國有。而人民數日之爭持。卒且歸於無效而後已。或者曰。是特未遇夫洋人耳。設以彼而例此。吾不知其優勝之一點。果仍在内而不在外焉否。 
　　然則吾國之立憲。其殆適爲官府利用之資焉耳。嗚呼噫嘻。 
雜錄 
[紀汪奇士]  
　　乾隆時宜都家汪湖者。草澤問奇才異能士也。世人所傳。雖荒誕不經。然身殁迄今。二百餘年。宜都故老無不知有汪瑚其人者。嗚呼奇矣。 
　　瑚兒時。賣菜爲業。晨興。荷擔寄蕭寺。輒疾走還家而後鬻菜於市。寺僧奇之。後知爲買餅餌啖其母也。僧曰孝哉。孺子可教。於是教以技擊丁甲壬遁諸秘術。人無知者。嘗乘舟渡河。笠爲風落水。汪踏水面取笠。人始異之。有舅氏官歸。富甲鄉里。汪往省。見急裝客徘徊門外。汪告舅曰。此非孔道。客殆爲舅來耶。舅恐問策。汪難之。舅曰。甥能識客。必能禦客。毋辭。汪不得已。應之曰。此特偵者耳。後當大至。可備白金千。盛筵二。至時烹茗待之。後三夕。閉從者於室。舅從隙瞯汪。時夜將半。汪獨在中庭。忽一人自天而下。汪呼茗。茗自牌出。已而纍纍者十餘人相繼下。汪連呼茗。舉扇向牖。累十餘碗不墜。因徧餉客。汪曰。公等來。僕已喻指。顧主人非他。僕舅也。僕非他。某師弟子也。雖然主人已治具餉客。且奉千金爲夀。衆唯唯飮饌取金去。蓋素聾服某寺僧。而隱隱知有汪名者也。由是舅大寵異之。爲納貲作令。數歳解組歸。遂閉門謝客。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
隆和　又　開往長江　怡和洋行 
德生　又　開往膠州　怡和洋行 
塘沽　又開往青島烟台天津　亨寳公司 
新康　又　開往福州　招商總局 
慶大　又　開往香港粤省　招商總局 
[六月廿四日出口輪船禮拜三]  
大福丸　輪船　開往長江　日清公司 
[六月廿五日出口輪船禮拜四]  
南陽丸　輪船　開往長江　日清公司 
[六月廿七日出口輪船禮拜六]  
大貞丸　輪船　開往長江　日清公司 
 
 

Page 17

 
 
   
 
 

Page 18

 
 
本埠新聞 
[寗紹航業維持會招股大會紀事]  
　　昨日午後三時寗紹航業維持會在南市新舞臺開招股大會南北紳商到者千餘人先由孫梅堂君登檯宣布宗旨並推舉周金箴君爲議長衆贊成周議長報告維持會招股情形並勸股辦法次商務總會總協理派匡子奇君爲代表詳述認股踴躍爲航業前途之幸福次由趙伯漁君代表貝潤生君報告航業發達全賴諸公合力次寗波同鄉會由代表陳良玉君陳述同鄉在滬者多應請諸父老合力維持又由王引貫君歷述同鄉會初創勢力尚薄不得不仰賴諸公力謀贊助並力陳商輪成敗利害之關係與泰東西各國之所由强弱參藥業領袖葛吉卿君叙述造艦招股用優待劵辦法是維持會招股之苦心處我同鄉不再設法勉認殊爲抱歉云云復由周蓮蓀君演說歐洲發明輪舟之有益交通與自辦商輪之利益兪宗周君申言寗紹公司自辦商輪皆爲吾兩府人保守名譽與權利兩端語雜詼諧頗聳衆聽末復極力勸股次由王清夫君演說諸公從早集欵得早定造新艦以達目的如造塔然現在已及六級但仗兩府恊力合尖以竟全功時有股東洪思棠君詰問李光泰君所分送之新船章程是否公司已經承認然後用公司名義周議長答以此係個人意見書未經確定洪君謂須知照公司請其登報聲明以免股東誤會衆贊成周議長又報告當塲集股已集成四萬七千五百圓現繳者二千三百六十圓合之維持會認定之數所少無幾又由同鄉會諸代表報告此次股欵至閏月底止若有欠少由同鄉會全體担認招足衆拍掌時鐘已五下遂振鈴散會 
[巡士與挑糞鄉人衝突再誌]  
　　城内巡士前日與挑糞鄉人大起衝突已紀昨報前晚七點鐘時本縣田大令諭將受傷鄉人省釋並着各巡士將受傷巡士陳錦山抬回局中自行醫治其時受傷鄉人李炳榮蔡福生甘炳生葉少堂金阿瑞孔聚高沈心安等諸人至縣署大門外商議咸謂吾等種菜度日屢被警局拘住科罰若不繳欵即須拘留數小時平日受欺已不堪其苦今又無端在縣憲堂上被數十巡士用棍擊傷用刀砍傷雖蒙縣憲將吾輩釋出實覺怨忿未洩遂紛紛擁至道署喊求伸寃即奉劉觀察諭飭發回縣署即由田大令飭傳九圖五圖七圖二圖等各地甲立刻到案時有二十五保九圖地保莫順生先到大令諭將受傷鄉人李蔡甘葉等數人交於該地保帶去安插候再核示昨日上午挑糞鄉人復齊至縣署大堂約有數百餘人聲言吾等不能倒糞祗可罷工求恩伸寃午後二時大令升坐二堂諭謂衆鄉民曰爾等均是安分鄉人豈可聚衆滋事前次西門外京江公所一事爾等亦聚衆滋鬧彼時本縣姑念爾等鄉愚無知不予深究但各處開辦巡警係奉朝旨爾等豈可藐法如巡士實有不合之處儘可禀由本縣詳請上台核辦何得毆打巡士况屢次誥誡爾等於每日上午八時入城倒糞亦非難事衆鄉民答稱鄉人等均種菜園每日清晨挑賣蔬菜回家吃飯然後進城倒糞若專做挑糞生意實難度日叩求明鑒大令即傳二十五保九圖莫順生五圖韓孝岩七圖吳祥甫二圖周福生二十七保九圖莫世明等各地保到案曰爾　身充地保理應勸解鄉民毋許滋事乃日來動輙聚衆實屬可惡昨日尤有毆打巡士之事目無法紀本應重究今姑從寬即着各地保各帶本圖鄉人散歸毋再胡閙各地保莫不唯唯而衆鄉人仍俯伏公堂不肯退去大令諭曰仍着爾等照常挑糞毋許罷工至於巡士將爾等毆傷一節應候本縣詳請上台再行發落衆鄉人始遵命而散 
[附上海縣簡明告示]  
　　○現届夏令注意衞生挑糞時刻本有一定如慮不便儘可具禀聽候本縣重定章程爾等鄉民宜各安分赶速解散違干嚴懲聚衆哄閙罪律非輕一經拿辦玉石不分 
[又一路一區分局簡明告示]  
　　照得挑糞時刻早經出示周詳鄉民誤會此意致成極大風潮現在飭警勸導爾等各宜守章仍准照舊挑灌勿聽謡言驚慌爲此出示勸諭宜各安分照常 
[會訊陳逸卿案詳誌]  
　　英商怡和洋行控已閉正元莊股東陳逸卿不理借欵一案前日午後由滬道劉觀察會同英總領事法磊斯君副領事康斯定君在泥城外洋務局升座研訊所有應訊人証經公廨寳讞員派差協探解案候示先由原告代表高易律師上堂譯稱陳逸卿於去年華歷六月十三日至怡和洋行稱因正元兆康兩莊周轉不靈向原告商借銀五十萬兩原告爲維持市面起見慨然允諾即偕陳至華比花旗兩銀行各借銀二十萬兩自已湊借十萬兩均由匯豐銀行劃交詎甫隔數日正元兆康等莊相繼倒閉以致借欵無着雖經控奉會審公堂訊判理償迄未追到但此欵爲維持大局之用非尋常錢倩案可比應請照數追繳質之陳逸卿供稱當時因正元兆康兩莊轉運不靈由商人爲之代借以維市面總之商人所借該莊等之銀均係票款而該莊等向商人借用者盡是現銀請爲鑒核旋據正元莊經理何兆政供稱當時所收陳逸卿銀三十五萬兩係與陳另設之慶餘洋貨號往來應歸正元莊賬欵項下此項賬據早已送交錢業公所理賬處查核現由董事專人送來呈請察奪並稱正元莊並未托陳向怡和挪款又據兆康 
 
 

Page 19

 
 
莊經理魏寳炎供稱去年六月十三日由陳匯來現銀十五萬兩係慶餘歸還兆康往來賬欵餘供與何所述略同劉觀察詰陳曰究竟爾借此欵作何用處答稱實爲兩莊代借維持市面觀察商之法康兩領事判陳等仍交差探帶回公廨收押候會商核奪 
　　附陳逸卿上滬道公廨禀禀爲揑詞誣控狡計陷害求恩嚴訊實究虚坐事竊職自去年六月中旬因正元等莊倒閉後即蒙道憲札飭公廨立提管押並將職妾王許二氏提案管押發封兩處家産在案曾蒙前道憲蔡曁恩憲先後提轅訊問已將虧折倒欠實情逐一供明復將各項賬簿開列職所有股票房屋契劵押欵及本籍當股併陳公廨轉詳恩憲鑒核在案查正元莊本係南潯絲商邱姓等股開去年正月邱姓轉囑該莊經理人何兆政等邀職入股畀以三股半至今未立合同所有該莊各友自經理以至學徒均係邱氏從前延用總司莊賬爲邱姓昆季職雖附有新股而用人毫不預聞迨該莊倒閉時職尚存現銀二十萬餘兩之譜查邱奕茂邱啓昌邱竹記等户即是老股東名下共欠銀二十萬兩左右均有簿籍可稽在職雖用該莊票銀七十餘萬然其欵均未到期即有到期該莊亦未按付且已先期倒閉足微正元之倒乃邱氏自用巨欵之咎更非職所牽倒之明証也職與正元憑摺往來存係現銀欠係票面未到期之票並未付出實職受其害邱氏焉得不知豈期正元莊老股東邱培英邱炳均控職以蓄意騙吞東夥串謀濫用空票巨騙有據等詞禀陳冰案且以職所出巨萬銀票甚有用鉛筆塡寫月日情弊言　確鑿駭人聽聞竊思正元莊友均係邱氏雇用旣職有鉛筆塡用等弊邱氏等耳目較多何至竟無所聞即收票之户亦未必肯用鉛筆塡寫莊票而况洋人本不以鉛筆爲憑職所用票面付與洋商居多蔡前道代正元等莊付出維持欵及理賬處掛號等票均未聞有鉛筆情事乃時逾日久忽然砌詞朦控而正元等莊簿籍圖章及巳銷未銷各票均吊存案下何以邱氏忽悉有鉛筆塡寫月日情事此職所不解者一也邱氏爲潯商殷當正元倒後伊等叔姪二人合占六股半關係何等重要非職因牽累倒閉者可比邱氏不思設法籌塡維持各欵竟敢自恃財勢冀圖免提然而案懸日久延無可延乃揑詞朦控以鉛筆塡用銀票月日等詞任意砌陷藉以自卸計毒甚矣然鬼蜮伎倆難逃憲鑒而邱等尚欲架空陷害此職所不解者二也職自厠身商界安分經營平日信實辦事得爲中外各商所信任交往不免闊大去年營業虧損實因正元牽倒以致身敗名裂不可收拾今被誣控關係匪輕實有不得不陳者爲此據實陳明迫求恩憲大人電鑒俯賜嚴究以伸公理而治反誣實爲德便上呈 
[再紀孫耳山與曹瑞鍾之瓜葛]  
　　曹瑞鍾與公共公廨前襄讞孫耳山因欵糾葛一案前日午後復由公廨寳讞員會同德師副領事集訊孫耳山之代表律師莫肅偕孫妾姚氏上堂先據姚氏供稱丈夫與曹在徐州共事因曹虧欠公欵由其妻趙氏向婦人商借珠花作抵曹前堂所供珠花由氏送至其家並無其事當時因丈夫不在徐州氏即寫信知照請叔翁交局郵遞嗣因曹妻遠行氏即向其索取收條爲據並由曹克曹鳳岐作中曹之妻舅張琴標作保迨丈夫在滬得信向曹索取珠花曹即寫信與氏後並得丈夫覆函供至此堂上即將往來信札發下由氏檢出原信覆函兩封又稱丈夫先後向曹借洋九百元立有借據且出利息此欵已由叔翁還過洋一千元計透付一百元詎曹借去珠花延約不還氏病愈來滬向之面索亦置不理故由丈夫控追旋由捕房代表侃克律師向氏駁曰曹借珠花究在何時去年五月初四五六三日内曹至爾家幾次但曹旣有洋借與爾夫向又向爾商借珠花作抵爾稱並不識字何以能檢出信函氏答稱珠花於去年五月初一日夜間借去曹並未來過均由曹妻來家接洽至丈夫借欵己由叔翁匯還在前曹借珠花在後且曹妻聲名頗大豈能勒寫憑據總之氏係到堂証明來信雖不識字信封上數字尚能辨認曹借珠花確鑿氏可當堂立誓其餘毋煩駁詰語畢退下嗣據見証陳鳳賓投稱商人在徐州衡豐錢舖司賬十三年與孫素識曹由孫介紹識面曹充津浦鐵路收支委員應須妥保故由孫與朱姓來舖轉保並由友人蔣子懷經手出立保單送局爲曹担保初以三個月爲限自去年正月起至三月滿期後催曹另换保人詎未换定曹己撤差惟孫與衡豐均未退保至孫曹股開之同利土方公司確有盈餘然尚虧衡豐錢一萬二千餘串迄未算結此外兩造個人交涉不得而知侃克律師詰曰爾到堂作証是否由孫招來聞曹交卸時所欠衡豐之欵己至鐵路工程司處面劃逕由衡豐向收爾豈不知陳答稱商人因來滬繳賬且有曹之保單糾葛聞知涉訟故到堂作証所有衡豐欠欵計共一萬八千餘串已向工程司處收過六千餘串餘欠尚無着落訊至此中西官以爲時已晚諭各退去定今晨十時復訊再核 
[閘北商團定期開操]  
　　閘北商團會定於二十一日午後二鐘在滬甯火車站北操場行開操禮所有各團體整隊前往經過法租界老北門大街英租界河南路美租界北河南路及北蘇州路等處業經知照捕房一律允許想届時必有一番熱鬧也 
[水菓業商團開操預報]  
　　昨日水菓業商團會在集水街中市設立研究所下午二時開會公舉總董厲鶴清正會長江榮儕副會長李鴻琛江千水徐賢昌以及會計書記庶務調查各職員議定二十一晨八時借滬軍營旁商團公會操場行開操禮並放日光國徽燄火備有水菓茶點等以饗來賓惟該會同人營業均在早晨祗晚間稍有餘晷故不惜資費在商團公會操場裝設極大電燈以便平日操練 
[法租界舉行慶典]  
　　昨爲法國改立民主之紀念日法總領事署及大自鳴鐘捕房門前俱以松栢紥成綵牌樓一座上懸五色燈旗外洋涇橋及浦灘東首馬路亦皆懸旗掛燈捕頭恐人多擁擠滋擾事端特派通班包探分投查察上午八點鐘法捕頭督率各西捕荷鎗排隊至總領事署前站班待升掛國徽後羣向總領事道賀上午十一點時總領事喇伯第君在署中接見中西各官紳均欵以酒點下午八點時各處所懸之燈一律燃點九點鐘八仙橋周涇浜花園内延請百代洋行開演影戲顧家宅花園内亦設音樂會奏樂並放燄火又演影戲 
[定製商團操衣之糾葛]  
　　南市參藥業近因開辦商團向北市某公司定製操衣一百二十套訂期五月初八日交楚嗣因逾期不交由德 
 
 

Page 20

 
 
潤參號執事洪朝章及李士鎔將該公司夥友姚文卿金惠記扭至自治公所當值處禀請察奪姚金二人即展約期限並稱如再逾期自願將貨價充公豈知交齊之後察得染色不一未能合用故將所存洋二百餘元扣留未付責令該公司登報道歉致未允洽兹姚與同夥李雲門同至德潤參號索討口角由巡士帶至裁判所訊明情節陳裁判勸令該公司酌助該業商團經費洋一百元姚卽遵斷而該業則不允收納遂將此欵移歸全國商團聯合會查收備用其事始寢 
[金蘋梅解送巡警局]  
　　清和坊沿馬路陳小金所開妓院内之妓女月中仙館（即金蘋梅）係閘北住户周張氏之女小名阿英被王夀福誘拐出外賣於陳小金兹經女母偵悉控由四路巡警分局移請公共公廨於昨日派差協探將女與陳併解公堂經孫襄讞會同英康副領事略訊一過判陳開釋女解送巡警局訊辦 
[糖業董事備函行賄]  
　　新閘橋路萬昌南貨店昨由租界車來白糖三包因未報納落地捐被南市糖業公所巡丁扣留致起衝突由崗巡併送四路分局嗣經該公所司事陸蔡二人持所董書信投局禀稱萬昌店主周之祥己向公所認罰洋二十四元請將存案之糖給予具領信内附有茶敬洋兩元蕭區長閱後大怒飭將原信擲還存局之糖准由萬昌具領 
[押犯與差人爲難]  
　　木作頭張雲亭因虧欠被控在押公廨前日下午德襄讞升座二堂訊案時張在押所内扭住原差王濤（混名小阿二）大聲呼寃德襄讞聞之即飭帶案訊問據供該差辦公延悮因與理論襄讞大加申斥着仍還押候示 
[義務小學學藝會預誌]  
　　上海第一義務小學堂定於二十一日下午一時開學藝會其預定秩序如下一開會入席二報告三演說四唱歌五學生演說六黑板字七談經八講書九算術十黑板畫十一學生演說十二唱歌十三商業演習十四唱歌十五閉會 
[城内]  
　　道批四則○裕長源莊禀批查此項房地勘單驗准蔡前道移交待贖備抵庫欵豈容裕源祥執事從嚴究追（按此批疑有脱字）青浦實業研究社禀批准給示並分行一體備案可也黏呈奬憑商標均附范松生禀批准給示商標附孫粉康等禀批此案兩次禀縣駁斥之後率敢來轅混凟刁玩已極不准抄黏揭還 
　　局批二則○一路巡警分局批民人李榮林禀云姑媳不睦家庭之事據禀因辦粧奩借用聘禮致爾女被姑虐待甚至毆傷徧體痕跡尚在如果不虚非備案所能了結至羅姓紏同婦女地棍恫嚇一節該民儘可隨時扭局聽候訊辦所請備案之處應無庸議仰即遵照又批楊錦泉禀云呈求退保業經明晣批示在案兹又據來禀仍着找尋徐錦源交案再行核奪可也 
　　道轅紀事○江西提法司張學華到道拜會松江府知府戚揚到道禀見奉劉觀察飭丁擋駕丁憂分省補用知府孫鏡蓉到道謝孝委辦鎭江木税候補知縣蔣緒周禀見 
南市 
　　苛待學徒○花衣街尤源盛皮箱店作塲學徒董三郎上月間被其師毒虐用熬燙之膠料向其背後胸前澆燙受傷迄已月餘潰爛未愈現經該徒之母董施氏開悉立報十六舖地甲將店主尤楚橋拘送裁判所經湯裁判提訊尤供該徒自不經心誤將膠料潑翻燙傷刻已延醫敷治並非虐待湯　判以該徒旣未到案傷勢未明殊難臆斷判送上海縣訊究 
　　司賬不端○益記洋紗號内附設之崇明震記分號執事周寳鏞將司賬周蔭亭扭至裁判所控稱四月間由崇明震記號付來該處正生莊支票一紙託爲至期代付洋六百元旣由徐德和將洋如數付給周蔭亭囑其代付不料被周忽携洋潛逃後至蘇州某妓院尋見搜得金飾等物估計值洋百餘元餘均無着請爲究追訊之周一味支吾惟求寬限理楚判交妥保出外趕緊措理 
　　拆除竹芭○城自治公所路政處查得西門内西倉橋北首沿浜某木作修葺竹芭未領執照且又碍及公路殊違定章即着七鋪地由傳諭押令拆去如違帶局懲罰 
[閘北]  
　　居心不良○孫顧氏前日由蘇乘火車來滬不辨路徑被張羅氏誘至天保里住宿一宵昨爲顧氏之戚秦蕭氏尋見因張羅氏不放扭控四路二區移送一區經蕭區長研訊一過判秦蕭氏交保將顧氏給予領回張羅氏大加申斥交其夫具領了案 
　　拐匪宜懲○自治公所已革巡士楊靜山興徐開金串拐楊福保之十歳男兒名三弟藏匿天保里附近前日被福保尋見扭交崗巡拘解四路分局請訊昨經蕭區長質訊一過判將小孩給父領回楊靜山徐開金分别押候解上海縣嚴辦 
　　怙惡不悛○王廣樓之子前被梁士忠陳永堂串拐至租界由王尋見扭控公廨經讞員訊判分别懲辦近已禁錮期滿釋出梁仍時至王之門前窺探前日復被王扭控二區昨移一區判梁具改過結交保開釋 
　　警道返省○新任江蘇巡警道吳觀察肇邦因公來滬已誌前報兹悉觀察刻已公畢於昨日乘坐火車回省 
[英租界]  
　　無可諉卸○肇豐洋貨號股東李雲川王斗初等因向各洋行定貨不出被控前經公廨中西官訊判李等交人銀並保出外料理惟瑞典維昌洋行一案尚未訊結前日午後復由孫襄讞會同瑞總領事吳敦君比副領事愛勒思君會訊原告代表高易律師帮辦司德麥士請追虧損銀二千五百六十一兩四錢訊之王斗初供稱商人雖係肇豐股東並未經手此事乞鑒中西官會商之下判王交人銀並保限一月清理 
　　保人賠累○陸湘洲控鄧志坤私用自來火公司内賬洋前晚由廨飭傳保人鄧定清到案訊追德襄讞以鄧志坤巳經訊明押辦所有虧損洋四百餘元應着保人賠償判鄧定清交保限一月清理 
　　分期拔還○應雨鄉控陸炳忠不理貨銀二百餘兩前晚由廨復訊陸求寛限判交保限六禮拜拔清 
　　當官拆姘○倪姚氏控姘夫倪紀林抛棄另娶一案前晚由廨復訊判照原斷着倪給氏贍養費洋二百元所有衣服等物交倪領回各具甘結呈案備查 
　　一再算賬○劉德新控黄有貴吞没股開利興隆茶箱作股本洋五百元一案前晚由廨復訊黄供賬已由公正人算明劉名下祇存洋五十元讞員因核與原告所控之數大相懸殊判黄仍交原保着再邀中證協同原差算明確數禀復訊核 
　　押追貨價○馬鼎臣控曾聖惠不還火腿價洋一千餘元前晚由廨復訊判曾押限半月理清 
　　另覓妥保○祥盛公米店經理陸忠厚控秦錫濤不理米價洋二百餘元前晚由廨訊實判秦另交妥保限三個月分期拔還如違提追 
　　又獲一匪○匪人夏紀發楊道林與王止祥（即小二仔）在狄思威路攫取某俄人洋十元並將該俄人推入河内夏楊兩人已由公廨訊實押辦王亦於前日被探緝獲昨晨提同夏楊兩人一併解廨質訊明白判王押 
 
 

Page 21

 
 
西牢半年夏楊仍照原斷還押 
　　自失信用○日商克已洋行控張家樑包造木桶均有損壞等倩昨晨由探將張傳至公堂諭令交保候照會日領會訊 
　　蕩婦爭風○蕩婦王李氏朱阿妹均與差夥某甲有染前晚在承業里爭風打架由捕查見將兩婦拘入捕房轉送公廨昨由官媒解案訊明着各押女所七天以儆 
　　並非私吞○蘇福生控陳金世私用賬洋五十元昨由捕房將陳拘解公堂訊明係是遺失且已還過十元判陳交保每月拔還五元了案 
　　男子苟合○新閘白克路某槽坊主席秀文之妻陳氏被歇夥吳梅生誘至法租界小客棧内姦宿被席偵悉報知捕房將吳與陳氏併解公堂經德襄讞會同英翰副領事研訊屬實判男女分别各押三月 
　　女子誣控○鎭江女子王雲寳控告乃翁王祖瑞逼令爲娼等情昨由捕房解廨由女之未婚夫王洪元上堂証明因雲寳在外戲謔被父訓斥誣控情形中西官以女子無知姑寛交王父子覔保領回 
　　竊案定斷○迎貴戲園控用人范和尚串同李金生朱阿海張方大竊取值洋四百二十元之戲衣一案昨經公堂訊明以范無干開釋李朱各押滿半月張押三月分别示儆 
　　亦是洋債○印度人薩達門控江炳連借洋不還昨經公堂訊明判江交保限兩禮拜還洋如違提案押追 
[美租界]  
　　乘車跌斃○前日下午有形似小工之某甲搭五號電車至百老匯路太平路口下車失足跌傷腦部由捕車送同仁醫院不及醫治至晚斃命昨由地保報請上海縣蒞驗再核 
　　工資無着○賈洽昌昨向蓬路廿號某俄人家索裝電鈴工洋無着投報捕房命赴俄署控追 
　　拐逃婦女○王阿才昨至捕房報稱髮妻祝氏日前歸寗被流氓阿龍乘間拐逃請爲追究捕頭命赴公廨禀控 
　　希圖賴婚○卓阿小前聘王李氏之女爲室付過聘金洋數十元現氏欲將伊女另許他姓昨由卓扭控捕房捕頭命赴公廨具控 
[海上閒談]  
　　英國研究肺勞病專家某。以十年之功。始查出肺勞病傳染之原因。其報告書云。人身肺勞之黴菌。與牛身實無區别。哺乳動物與人類。皆能互相傳染。凡食有肺勞病之牛肉猪肉及牛乳。皆爲傳病之媒介。我華人之死於肺勞病者甚多。雖其致病原因不一。然此實傳染肺勞菌之一端。雖嗜食牛肉者尚。少而牛乳與猪肉。則素爲華人之普通食品。時届炎夏。鄉愚每貪微利。以瘟猪牛出售。則非特有傳染肺勞病之虞。且恐傳染時疫。肉食者流。盍稍留意焉。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇武陽自治研究會簡章]  
　　一宗旨以交换智識聯絡聲氣研究城鎭鄉廳州縣自治法理及事實爲宗旨 
　　二會所暫借敬節外堂爲會所 
　　三會員（甲）團體入會以自治團體名義入會者所有議員董事及職員均得作爲本會會員（乙）個人入會凡有合選民資格及熱心公益者由會員三人以上介紹或由自治團體介紹均得爲本會會員 
　　四職員會長一人副會長二人調查無定員編輯員無定員名譽諮訪員無定員駐會書記兼會計員一人 
　　五選舉會長副會長由會員記名投票選舉調查編輯員暫由各城鎭鄉就會員中公推一人分别擔任名譽諮訪員由職員會公推書記兼會計員由會長延聘 
　　六任期會長副會長及調查編輯員均以一年爲任期 
　　七責任研究範圍以城鎭鄉廳州縣自治章程之職任權限爲範圍（甲）按照府廳州縣地方自治及城鎭鄉地方自治章程研究其法理乙地方事宜與自治有關係者提出討論備議之採擇 
　　八職務（甲）會長有總理全會事務之權（乙）副會長有襄理全會事務之權（丙）調查員凡自治内應行調查事宜均須實地調查報告本會（丁）編輯員編輯調查報告爲議案根據（戊）名譽諮訪員遇有諮訪事件或到會陳述意見或詳具答復書（己）會員皆得就自治範圍以内事件提起議案交由會長支配研究（庚）書記兼會計員掌往來文件及收支等事 
　　九會期（甲）常會城鎭鄉議會常會之前各開常會一次以二五八十一月口日爲期（乙）臨時會遇有臨時應議事件由會長副會長發起或會員五人以上提議均得開臨時會（丙）職員會每月一次以口日爲期　　十會費凡以團體名義入會者每年内團體認繳會費洋口元所有入會之議員董事職員概不另收會費以個人入會者每年應繳會費洋口角 
　　附條此項簡章每季開常會時均得提議修改 
來件 
[華興改良木植有限公司招股公啓章程]  
　　敬啓者本公司創辦一年深入貴州苗山在古州柳州地方設立工廠購置機器仿照洋法鋸辦大小方圓木段椒片紥筏沿格江運下至梧州裝輪出海由香港轉運上海天津各埠包辦電桿路木及華洋大小工廠房屋各項工程以期抵制洋木自護權利呈蒙税務大臣訂定公司完税專章减免釐金照完洋税並蒙郵傳部憲提倡通行路電各局所有工程應用木材先儘公司商購接洽等因在案先後集合股分洋銀五萬元運到上海樣木三批分運内地各埠運道大通銷路甚暢初意由小推大循序漸進現在基礎已定各路官商工程雲集電政局屬辦江浙兩廣等省線杆津浦萍洙潼洛鐵路正在接洽承辦墊木須用木料價值皆以數萬數十萬計且推廣尚多商民建築所用亦在五六十萬以上局面驟然擴張非大加成本萬難應手現擬續招股份洋銀二十五萬元合前湊足三十萬元作爲山本運本在山多買林域乘時刋伐庶可聯批運出無貨空不接之虞照章先儘舊股友附股不足再招外股所有訂立總分公司人員辦事規則章程組織從嚴以杜弊端而期發達現今木市益疲洋木侵銷已甚但能抵制有效每歳銷售自百萬至數百萬不難上爲國家多塞一分漏巵卽下爲吾民多留一分生計較之開礦機廠等事實爲穩妥本輕利重兹將前訂招股章程續加釐訂凡我同志諸君子幸賜集股請書明台銜住址照章籌欵如數送交本公司照收辦理惟乞均鑒 
　　擬定續招運本股份章程十三條開列於左 
　　一本公司一切遵照商部奏定商律公司律中之有限公司章程辦理 
　　二本公司續招運本股份洋銀二十五萬元合前湊足三十萬元每百元爲一股一躉收足照給股票息摺以收股日爲始常年八厘起息一年結算依期支付 
　　三本公司前後招足股分三十萬元所有舊股新股本均一例看視每年除開支用費官利外凈得餘利照定章攤作二十成仍以十成爲各股東紅利以七成爲辦事員司及發起入酬勞以三成提爲公積以資變通而昭公道 
　　四本公司委託戚友經理招股凡諸友預股集欵由經理彙交並可各由相熟銀號匯寄至滬均交到本公司隨取收據原號帶回轉交股友收存其匯費照章由公司分認即於股欵内扣付 
　　五本公司所售之股均先付收據俟彙齊編號隨時報告截清股息换給股票息摺 
　　六本公司專收華股凡非華股一概不收如有影射將洋人資本承招認股查出即將股銀禀官充公股票作廢洋人交涉仍由本人自行理結與公司無涉 
　　七股東如以股票轉售他人須到本公司報明姓名籍貫改註股票另换息摺每張取换票費大洋五角 
　　八股票息摺收條倘有遺失當知照本公司由本人禀官立案再由該股東登報聲明並須另覓妥保寫立保單俟兩個月後無人過問再發給新股票息摺或收條其原票摺收條作廢换票費與第七條同 
　　九本公司所有銀錢收支貨料進出等事由總會計詳核開列欵目總數按年報告各股東存核各股東得隨時至公司調查詳細事由陳說意見由總理聽受分别施行 
　　十股東應享之權利除章程所規定外其他一切用人辦事不得侵越總理之權限並不得以他故牽涉公司 
　　十一本公司凡有佈告股東之事除用傳單知會外並登報告白以防遺漏 
　　十二本公司除有特别事故開會外餘遵照商律每年年終由總理定日報告開常會一次 
　　十三本公司招股章程須與前禀農工商部合資章程互閱 
　　宣統三年五月十九日發起人楊道霖梁鴻樞秦樹人林得而同啓贊成人岑春煊李昭煒朱福誅唐文治湯夀潛曾述啓曹廣權趙炳麟潘誦威華鴻横田步蟾揚春灝劉持　王恭爵姚繩武滕希鑑兩啓 
國外新聞 
[坎拿大森林大火]  
　　十八日倫敦電云據哇太樺電稱 
 
 

Page 27

 
 
北盎泰里哇近因天氣炎燥森林忽起大火已燬村莊及礦丁幕帳甚多現知已燒死五十餘人恐死者當有數百人之多因該地寓有開礦工人及居民甚衆故也火勢蔓延之地已達二百英里又電云盎泰里哇之帕克賓地方森林大火據托洛托地方所逆料大約燒死者當已有三四百人之多 
[摩洛哥交涉近聞]  
　　十八日倫敦電云據巴黎電稱駐西班牙法國代理公使已奉命向西班牙政府要請解釋阿爾巴柴近起之事端（按西班牙恐阿爾巴柴爲摩洛哥部落所攻曾占據其地）又電云法國因西班牙占據阿爾巴柴民情忿怒法國各報謂西班牙專斷之行法國實不能再忍西班牙愛爾印派歇爾報痛責法國官員希圖激起重大之爭端十八日柏林電云德國外務部大臣昨日復與駐德法國大使談論摩洛哥問題歷兩小時之久目下交涉進行頗慢 
[英皇太子任童子隊長]  
　　十八日倫敦電云陸軍少將巴韋爾任帕脱買杜克宣稱皇太子將由今日起任韋爾斯童子斥候隊之總 
[朝鮮又遭大水]  
　　十八日東京電云朝鮮近起大水釜山附近鐵路交通均已阻斷 
[美國酷傷人]  
　　十一日舊金山電云美國中央各省近來天氣奇熱中暑而死者共有七百二十人（以上譯字林報） 
[乃本大將赴奥游歷]  
　　十八日柏林電云乃木大將巳由柏林啓程前往奥京維也納再由該處赴土京君士坦丁蓋擬由匈京蒲台配斯脱仍回德國也 
[土耳其之欣慰]  
　　十八日栢林電云土耳其政府因俄國聲言行將收回從前付與芒台里格洛之津貼頗爲欣慰 
[修改英日盟約之倡議]  
　　十八日東京電云倫敦泰晤士報載有社說主張修改英日聯盟條約以免與將成之英美公斷新約抵觸東京各報皆大施評論朝日新聞及日本兩報皆贊成泰晤士報之意見並謂蟬聯該約實爲急要之舉因其目的在保中國之完全及遠東之和平也且修改該約並不爲難蓋日本殊無意與美國構釁云 
[英皇太子行授權禮紀盛]  
　　十九日倫敦電云皇太子已於昨日下午在卡拉望宫舉行授權禮英皇英后及皇族各員均在宫觀禮此外臣工有首相愛斯奎士君財政大臣喬治君及有名之官員多人是日中慶祝異常熱（以上譯文匯報） 
小說 
[殖民小說華僑涙（七十一）]  
　　范鳳洲等聽了。大家傷感一回。又把盧觀察痛罵一頓。問那兩個家人。婆羅洲家裡頭。有電報回去没有兩個家人道。家裡的電報。早幾天就發去的。但是是那位少爺這幾天之内。恰未見得趕得到。那也只得由他的了。范鳳洲的意思。還要想進去看看區輔華。無奈醫生禁止不許。只說現在服了安眠藥水。巳經睡着。不要去驚動他。范鳳洲等無奈。只得回庽好在這個禮查客庽。就在大英醫院的對門。來往狠是　便。過了一夜。范鳳洲等又去看問區輔華。雖然見了區輔華的面。　醫生却不準别人和他講話。自已坐在室中監視。一連兩天。都是這樣。到了第三天醫生便和范鳳洲等說道。病人是不中用的了。你們有什麽話兒。要和他說。趁着這一刻兒精神還没有飛越的時候。還可以和他講幾句話。再等一會兒。就不能開口說話的了。范鳳洲聽了。心中悽楚。涕涙欲流。同着鄭國昌等走進病室。區輔華見了。便勉强說道。我自悔一時愚昧。不聽良言。悔之不及。如今我也没有什麽掛念。只辜負了你們衆位的一腔厚意。不得追隨。更兼兒子年幼。未能自立。但是生死大數。無可如何。想來我死之後。你們諸位一定要念及死友。扶助孤兒的。我也狠覺得放心。范鳳洲等聽了這些說話。因不由的大家都撲簌簌滴下涙來。勉强忍着悲涙。問他還有什麽話兒没有。區輔華把頭摇了一摇。長長的嘆了一區氣。臉上漸漸的變了顔色。范鳳洲等正在悲傷。那醫生早又進來。呌范鳳洲等出去。一會兒醫生和院長出來。招手呌范鳳洲等進去。只見一張床上。直挺挺的躺着個區輔華的屍首。不言不動。無覺無知。眞個是泡影無常。死生一瞬。西鳳瑟瑟。難招楚些之魂。薤露凄凄。誰洒人琴之涕。范鳳洲同着鄭國昌等看着這般。慘象。覺得人生富貴。俱是空。花蓋世英雄。而今安世。由不得棘心蒿目。動肺摧肝。一個個都大哭一塲。忙忙的備禮成殮。暫時寄在廣肇會館的殯舍裡頭莊仲山看范鳳洲等大家的面上。也來弔奠。大家談起區輔華致死的原因。都是盧觀察一個人閙出來的事情。都說像盧觀察這樣的人。眞是中國的官塲敗類。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
