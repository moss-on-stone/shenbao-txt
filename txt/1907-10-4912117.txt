# 1907 - 10 - 4912117

 

Page 1

 
 
   
 
 

Page 2

 
 
[諭旨恭錄]  
　　十一月十八日奉旨廕生啟續著以旗員用内閣侍讀員缺着吳炯補授理藩部司務著淸壽補授分發四川試用直隸州州同周淧直隸補用知縣周寳辰劉永圖山東補用知縣方奎王希賢徐世綱浙江補用知縣朱桐福建補用知縣李紹濂劉蔭榛江西補用知縣鄒寛黃綬廣東補用知縣吳俊年四川補用知縣熾昌直隸試用知縣袁樹滋羅綱領潘紹基蘇世昌朱蔚然孫毓藻沈覲平北河試用知縣丁宗英江蘇試用知縣洪長褘陳國磐何治沛胡鳴鶴童葆蓀唐同聲周榥犖許寳綬高紹廉趙先景羅潤璋唐廷龢壽鵬飛安徽試用知縣志森文啟張文溶劉永麘杜翰煜山東試用知縣劉灝泉曹葆珊姚有則盧士棻兪慶瀾李德箴程保藩王拔萃山西試用知縣吳桐雷廷珖周建勳李恩泰河南試用知縣楊蔚雲陝西試用知縣楊楷王紀華文匡馬振波鄒人灝甘肅試用知縣焦振滄連賓瀛徐兆蕃浙江試用知縣周爕煊劉桂馨魏鴻翬徐樹瑜福建試用知縣兪鐘喬江西試用知縣吳家麟湯士珍曹恩祐吳嗣讓項發榮湖北試用知縣任符愷俱著照例發往保送撫民同知國子監裁缺助敎榮林著交部記名以撫民同知用保送知縣盛京裁缺刑部筆帖式聯瑞著交部記名以知縣用保舉直隷補用知縣承德著照例用開復前知州銜補缺後以直隸州用河南候補知縣郎益厚著准其開復原官原銜升階仍發原省照例用欽此 
[電傳宫門抄]  
　　二十五日召見軍機景厚 
[論敎育行政不可有宗敎性質上（孚）]  
　　政敎合。故歐洲多敎禍。政敎不合。故我國少敎禍。（案近年以來敎案月必數起似不可謂少然較之歐洲各國之敎禍血刃相尋歷數十年而不解者固不足道矣）乃如今之升孔子爲大祀曲阜特設學堂者。其結果爲減少敎禍耶。抑增加敎禍耶。是亦一大疑問也。敎育云者。非崇宗敎而養育之謂也。人可以無宗敎。而不可以無敎。育。抑講求敎育者。可以離宗敎以爲事。而迷信宗敎者。亦非敎育無。以助成其能力。 
　　法國宗敎。迷信甚深者也。然而比年以來。政敎亦離然劃矣。將謂之無意識而劃之歟。千百年之舊俗。一朝而改之。曾無意識者而能出此。然則其出於有意識也必矣。其意識奈何曰政敎就容相混。且宗。　　敎而連絡乎政治。可以牽掣活動。而不可以潤色鴻業。 
抑信敎自由。爲人民權利之一要點。而今世各國所通行者也標一。敎而號之日。吾國非某某敎不可。則人民。（此人民兼内外國人而言）不。自由矣。是爲積極的不自由。標一敎而號之曰。吾國崇某某。敎。非然者不得與奉某某敎者享一般之利益也。若是則人民亦不。自由。是爲消極的不自由。 
　　右以所陳之理由。觀察近來所發見之事實。孰得孰失。吾知必有所歸矣。 
　　今之　敎育者。宗歐洲矣。抑又宗日矣。然而歐之言敎育也不聞其。標惟一之蘇格拉底。而以爲不可不尊也。日之言敎育。亦不聞其標。惟一之菅公。而以爲不可不尊也。然則吾國之皇皇然標一人而尊。之。以爲敎育之宗旨者。果何所據而云然歟。 
　　吾知其視孔子也。必不等之蘇與菅。而必等之耶與摩。以爲創敎者耳。夫孔子之爲敎育家而非宗敎家。夫人知之。而以不顯著之方法。强而位之於宗敎家之地位。（如升孔子爲大祀以副敎育宗旨尊孔一條之意）而又以不顯著之方法。强而置人民於消極的不自。由之地位。（如外人所開學堂不得奬勵及耶蘇天主敎徒欲入學堂必先問其願謁聖與否等事皆是）則即以孔子爲創敎者。而與。孔子有敎無類之旨。已背道而馳。相去不知幾千萬里矣。耗矣哀哉。先廢其。妙旨而後優崇之也。他敎主之遭禍。殆不若是之慘矣雖然。優崇之者。聖主之諭言。而借尊孔以奪人民自由者。部臣若疆吏。之所爲也。語曰君明臣良。臣之不良。謂之何哉。 
　　夫如部臣疆吏之所爲。曾獨背乎孔子之旨已哉。充其量而可以增。加敎案。何也。吾國病敎案也久矣。敎案之起。原于欺壓平民者十七八。原於宗敎不相洽者亦十二三。然而昔之所謂宗敎者。猶不過編。氓間。數種之迷信。而非國家所特定者也。今如部臣疆吏之所爲。則其令而行。而敎民之子弟。其迷信深而心口如一者。殆無淮身之階。則彼主持敎務者。又何肯默然而。息。耶抑彼蚩蚩者氓。不將視敎民。爲學界所不容。而謂其賤己甚耶。主持敎務者如彼。蚩蚩者氓又如。此。敎案不己有加增之朕兆乎。嗚呼。危矣。 
　　嗟乎。政敎分離之國。强而欲合之而以欲達其合之之目的。故又侵人之自由。立憲預備之謂何。袞袞諸公。何弗思之甚也。 
[專電一北京]  
　　派員赴非獵濱醫會。美國在非獵濱島設立醫會由駐京美使照會中國現學部已派謝天保赴會（白） 
[專電二北京]  
　　外部調員當差。外部現因需才辦理交涉特調候補道吳家濂赴部當差（率） 
[專電三京師]  
　　英員請游歷新疆護照。英國印度敎育大臣司代諾現因游歷新疆特向外部請給護照（食） 
[滇督電請外部拒駁義使索償卹款京師]  
 
 

Page 3

 
 
雲南蒙自匪人毆斃義人由義使向中政府索償卹欵銀三萬兩其略情已見本報初三日專電茲聞滇督又電致外部略謂畢約迪案義領索賠欵經駁覆咨報在案查條約强盜搶劫該地方官祇能查拿追贜不能賠償况滇越鐵路千有餘里洋工千數苦力萬數虐待刻扣報復相尋正案拿獲正盜其因何起釁行强犯供具在義領延不會訊意在得償朦禀京使謂關道允賠滇省後顧多虞無論三萬元鉅款卽少數亦難開端除將歷次照駁文件供詞彙抄咨呈外應請鈞部核明照商義使轉飭領事和平了結義工毆斃華人數案犯久在逃似應援案照催以爲抵制乞酌辦見復云云（白） 
[搭國工黨宣言華工問題]  
　　二十四日倫敦電云西歷二月杪爲搭朗斯華列（卽杜蘭斯哇）國選舉之期然各黨頗有爭競工黨領袖聲言反對别人干涉華工問題一事其主意欲俟替代華工之人有定乃己譯字林報 
[農工商部近事]  
　　英公使催訂商標章程。農工商部所訂商標章程屢經各國公使指駁迄未定妥日前該部所改各條仍不允協英公使恐復遲遲是以又催外務部轉咨農工商部迅速改訂以便早爲開辦（和） 
　　奏准陝欵撥作蘇賑。前盛侍郎宣懷電致農工商部請將山西同濟礦務公司借欵撥作蘇省急賑等情經農工商部覆奏准行已於十三日奉旨依議該部將陝欵八萬兩匯交上海銀行歸入蘇省義賑云（望） 
　　札派陳列所各省各埠名譽贊助員名單。 
宋煒臣孫多森渠本翹陳光弼蘇錫岱蕭應椿孫多鎏李厚祐周聲洋何啟孫樹勛潘斯熾 
[學部近事]  
　　擬改畢業學生奬章。大學堂監督李柳溪日前將所訂學生畢業奬章錄呈學部各堂官閲視榮尙書以其所訂過苛尙擬詳加改訂云 
　　整頓八旂學務。學部達侍郎自蒙古回京後因查八旂各學堂課程多未完備現已商之督學局認眞甄别敎習改良課程並立品行專科分言語容止行禮作事交際出遊六項隨處稽察與各科學同記分數以别等差庶學生咸知自勵則學務不難日見起色云 
　　兩宫埀詢女學。十五日榮尙書召見時兩宫埀詢京外學務並諭嚴訂女學章程有務求周密以防流弊之語聞兩宫之意亟欲開辦貴胄女學故有是諭（陸） 
[萍醴亂事餘錄]  
　　（一）萍鄉縣張令電阻寗軍。南昌撫憲鈞鑒淸鄉條欵現己經秦臬憲發下遵照辦理局紳等亦議有章程大致相同各軍布置已妥两江大隊請留省勿來卑縣秋收甚歉又經亂離穀價昻貴待哺嗷嗷供億浩繁欵項支絀萬分拮据尙祈憲恩垂憐設法賙恤地方幸甚卑職幸甚 
按贛撫以徐軍奉諭旨赴萍特商請徐統制飭拔步兵一營工砲各一隊於十七日巳刻抵萍 
（二）贛臬秦廉訪電請墊欵給賞。撫憲藩台鑒此間股匪雖散而著名首要均多逃匿非懸重賞購擒肅淸無期本司統經分等按名標賞約共需一萬四五千兩請在藩庫項下先行墊發再查匪黨充公產業項下撥還云云 
（三）贛臬秦廉訪電禀贛撫請示辦匪。南昌撫憲鈞鑒據袁州府趙守督同宜春縣阮令禀稱訊據匪目陳年狗供認拜逸匪孫紹山爲師人洪江會授僞千總職封慈化碼頭官隨在逃匪首龔春台與孫紹山等在湖南瀏陽文家市地方謀反並在桐木殺龔之督祭旂又燒黃圃司衙門及慈化警察局伊均在塲請即行就地正法等情本司復核無異應請將陳年狗即行正法以昭炯戒再宜春萍鄉萬載與湖南瀏陽醴陵接壤之處會匪甚熾上有滋亂股衆雖經擊散首要尙多潛匿非從嚴捕斬難於凈絶根株現飭各縣赴邊界淸鄉派員隨同緝拿所獲必多如有審實應行就地正法之犯非迅速懲辦恐生意外之變可否即由本司批飭懲辦立案禀報抑仍應電禀憲台核示如准由本司批辦應否請憲台電奏陳明以昭愼重統祈鈞裁諭遵 
（四）贛撫秦廉訪電禀訊辦匪情。南昌撫憲鑒前佳電請示以營縣拿獲審實應行就地正法之犯可否由本司批飭懲辦彙案禀報抑仍應電禀請示如准本司批辦應否請憲台電奏陳明等情未蒙電示至盻今元電復埀詢逐日訊辦情形查本司到萍後張道解送胡友堂一名劉標統解送田永山一名袁統領兩次解送宋運漢等二十二名又團紳舉送二十六名内已訊供正法沈益古等十三名保釋易奇古一名外尙有十二名未定供近又續送廖德傳等七名連日飭委詳細研訊據胡友堂供與龔匪同謀起事匪搶栗市時該匪坐轎督帶二百人或執令箭充當管事又田永山供云匪首鍾飛山號稱鳳凰山中軍堂會中提陞當家有口號摺三個布票二張可証委係匪目又葉其意供由郭榮華引進洪江會在龔春台處當散勇郭榮華當百長麻石栗市起事及牛屎嶺開仗均同在塲各語本司核情該三匪罪無可逭卽飭就地正法此外供多狡展或實係裹脅己飭委嚴行鞫訊决不稍涉輕縱宜春阮令先已下鄉萬載賀令禀稱日内下鄉萍鄉張令今晨己飭赴栗市同辦淸鄉無匪可擊自以合辦淸查爲要不獨散脅撫良且可密緝匪首也章程已訂定另文呈報並刊印通行請飭兵備處知照本司炳直禀（何） 
 
 

Page 4

 
 
[電詢東阿匪亂北京]  
　　日前軍機處電致魯撫略謂東阿縣土匪聚衆滋事勢甚披猖尙未解散並有壅閉縣城情事曾否派兵剿辦現在是否平靖希請卽日電覆以便代爲奏聞（甘） 
[警勇肇禍續誌蘇州]  
　　十九日早葑門内磚橋附近警勇某甲因調戲婦女毆傷漁販某乙已誌前報茲悉漁販已於二十四日午前在天賜莊醫院内因傷斃命元和縣竇大令得報即前往相騐禀知上憲請示核辦（悦） 
[部電寗蘇分額考優南京]  
　　江寗陳提學前因本屇考優寗蘇應否分額考取抑或會同蘇提學在寗合考禀請督撫電詢禮部去後茲得復電謂寗蘇現旣分設提學自應均平分額各半錄取云云（承） 
[蘇提學示諭攷試條規蘇州]  
　　江蘇周提學懸有示諭略謂考優考職頭塲試經義史論各一篇取額不妨從寛二場試時務策二道如額取定送督撫覆核如有長於算學輿地財政兵政交涉路政礦務警章外國法政等事俱於頭塲前赴司報明俟二塲試以專門題目舉貢應照前項算學等各專門試以議論一通令各舉貢各按所長自行報明取定後由督撫保送又優貢定例以歲試時由學册爲憑奉禮部奏准推廣舉優一摺内稱本屇取優貢歲試未經舉報各學亦一律准予續報已報者如有遺漏亦可酌量補報如唐學院歲科試取進諸生自不應在舉優之列是以唐學院補考江鎭淮揚通五府優生曾經扣除有案夫優貢加額究爲老生寛籌出路凡年輕新生儘可入學堂肄業槪不與攷云云茲定期二十五日各優生報考二十六日攷職生報攷二十七日舉貢報考二十九日頭塲其二場尙未定期云（康） 
[粤督再飭示禁抵制美貨廣州]  
　　抵制公所近日己經集議數次因美工約尙不能挽回以爲實行抵制美貨種種之預備並派人到處演説聞近日周督查得此事以商民抵制一事曾經岑前督出示禁止乃近日各商民又屢次聚議欲爲前次種種抵制之舉動恐釀交涉必致有礙兩國交誼除前飭南番两縣照案禁阻外昨日又派令巡捕親往傳諭兩首縣趕緊卽行照案禁止並迅速出示禁止會集抵制各事不得再行違禁致干查辦云云 
[蘇撫通飭官塲限期戒烟蘇州]  
　　蘇撫陳筱帥以現在實行禁烟當飭官場先行戒除因議定屬下文武大小員弁統限明年正月初六日起五個月戒凈有缺有差者准予請假委員代理期滿戒绝仍回本差本任如屇時尙未能戒絶飭自具甘結寛展三個月倘不遵照卽據實參革永不会用已於二十三日札飭藩學臬三司及督練公所通飭合屬文武一體遵照又於二十四日札委候補道陸樹藩調查浙江高廷蘭調查山西知府王銘漸調查湖北通判顏緝斯調查四川知縣劉炳靑炳郝麟調查陝甘錢浦調查安徽各同鄉官員有無烟癖勒令遵限戒除（且） 
[新任贛撫到漢電音漢口]  
　　升任贛撫瑞鼎臣中丞昨由汴來電云准於二十二日來漢關道桑觀察當飭夏口廳派差在大智門外火車站預備迎迓（乃） 
[新任提督來松改期松江]  
　　江南提督劉華軒軍門初擬二十四日到郡旣而因事稽延昨日有電來松飭中軍不必另借行轅大約十二月初一日到松卽在提署接篆等語（夕） 
[夏口廳易人消息武昌]  
　　夏口廳馮韻軒司馬因擅押通判黃震隆黃係湘人各同鄉大動公憤聯名電致北京張瞿二尙書請爲維持湖北仕學院各員亦因此事罷課風潮甚激張香帥曾委武昌漢陽二府調停現仍相持不下香帥大怒已允將馮司馬奏叅一面飭藩司遴委幹員署理夏口廳篆李少東方伯已開單呈請四員（一爲現署某縣之劉承緒一爲現任武昌同知陳樹屏餘未詳）不日卽可牌示（人） 
[洋行與報舘交涉案已結漢口]  
　　漢鎭德泰牛皮洋行與某報館交涉美領事照會索賠名譽金二萬元一節已紀前報現聞此事由某某洋行買辦出爲調停令報館登更正告白四禮拜另給律師福祿之洋二百五十元館主業經承認照辦刻已照會江漢關道銷案矣（有） 
[江報停歸官辦江西]  
　　贛省日商江報館因奉大吏照約議飭停止一切報帋鉛字均改歸官辦該館撥於十一月底停版以俟另訂新章由洋務局另委專員辦理云（何） 
[日本近事]  
　　廿四日東京電云當日皇觀衛兵與第一隊兵隊新年校閲之時天氣甚爲淸爽又云高麗加冠女主定於西歷正月廿四號授職届時由子爵登奈開代表日皇已經日皇命定矣又云華爾貝格即瑞典駐日本第一使臣將於西歷正月十二號呈遞憑書又僑雷德即新法國公使將於西歷正月十五號呈遞憑書 
[德皇派員遊歷]  
　　倫敦電云德皇派員一人至美國考察商務財政又派陸軍官員四人考察美國人民風土 
[美國注意鐵路事宜]  
　　美國聯合政府現正運動考察聯合商務美國有海立曼君其人關係鐵路甚大名譽甚榮顯其權力能用其收回之欵於六個月内買回其他鐵路之股票至値英金二千萬磅之多美國内國官員甚用心考察此人之手叚併考察聯合太平洋公司及南太平洋公司之事聯合太平洋公司之副董事亦承認一千九百零一年所發小票値一百兆元一事其如何頒發彼實不知譯字林報 
[英俄交涉]  
　　廿五日倫敦電云俄日漁業條約之結果甚爲滿意至英俄之約一俟俄日恊約告竣即行提議又英俄因波斯王之死彼此政策俱皆合意 
[續誌英國組織海軍]  
　　廿五日倫敦電去日日報得官塲消息謂每日電信報所誌英國海軍重行組織一事不過蔣船隻更換以成一内國海軍至於船隻人數並不减損 
[普國議會開會]  
　　廿四日柏林電云普魯士議會開會時先由普王聲言財政一事甚爲充足併贊成中等與下等官僚之俸祿及文員之恩給　（即養老銀）均須增加論者皆謂此次開會必能使新探出之礦務與鹽利皆歸國家管轄 
[魯式列不久將降]  
　　廿四日柏林電云摩洛哥叛黨魯式列巳經剝　各種利益擯棄法律之外且不久當即降服譯文匯報 
 
 

Page 5

 
 
   
 
 

Page 6

 
 
　 
　　 
 
 

Page 7

 
 
   
 
 

Page 8

 
 
   
 
 

Page 9

 
 
[江西官事]  
　　江西省城官輪局總辦增雨農觀察霖會辦派辦政事處陶觀察在銘現在吳仲帥擬彼此互調刻日即可下札○十七日贛藩沈方伯牌示云照得署樂安縣汪都良期滿遺缺以正任瑞昌縣葉在鋆調署東鄉縣陳元煒調省遺缺以候補縣曾亮章署理調署雩都縣楊炤禀請另委遺缺以候補知縣黃宗典署理 
[派員開採硝磺四川]  
　　川省成都添練新軍所需軍火藥彈多甚官硝不敷接濟川督現派管理洋藥局晋懷禮携帶銀兩率同親兵前往茂州一帶開採牙硝准年内備齊七萬五千斤以備急需（古） 
[兵工廠總辦到差漢口]  
　　漢陽兵工廠總辦現經鄂督札委候補道高凌霨承充業已到差（人） 
[札飭嚴拿逃避徵兵蘇州]  
　　崑新兩縣紳士徐夢鷹等前公禀督練公所聲明徵兵張紹一並非主謀逃避茲督練公所以張弨一鼓動衆心干犯軍紀曾飭自行投到翼援自首減等之例爲之法外施仁詎竟逃避不知去向此次公禀或係張紹一潛匿原籍竊名詭禀因又札飭新陽縣仍遵前札嚴拿解省究辦並飭查明來禀如實係紳士所呈即剴切開導使曉然於張紹一之罪無可逃云（且） 
[鎭郡防務加嚴鎭江]  
　　鎭道榮觀察疊接江督電飭以萍醴匪亂沿江防務亟宜嚴密等情觀察日昨通飭巡警軍巡防隊長江水師各營曁内外江各關卡凡烟寮飯店以及逐日來往之華洋船隻務須認眞查緝如有匪徒匿迹及違禁軍火等件卽行隨時拿辦云云聞二十三日起鎭道每夜親率總巡周錦堂丹徒縣宗令等出署巡察並詣警察總局會哨（再） 
[鎭府勸辦團練鎭江]  
　　鎭江府承瑞卿太守日昨又諭各鄉紳董籌辦團練如果辦有成效緝獲匪目紳董奬給功牌團丁賞給銀兩云（拜） 
[都統限制旗丁外出鎭江]  
　　京口掌印都統奎統制以旗丁擅違定制紛紛出城迭生禍端目下冬防嚴密又値稽查會匪之時萬一無知旗丁不知遠嫌頗有關於駐防之名譽爰發手諭數條實貼各城門首通飭各旗丁非實有某項緊急要事不准外出該城守務當力加阻止違則捆送來轅究辦如敢徇隱同干未便（工） 
[禀請分還舊校松江]  
　　松郡崇文兩等學堂原以崇文崇眞兩蒙校歸併茲學界諸君以現已分區勸學自以多設蒙校爲急務議令崇文崇眞仍分爲蒙校業已禀由華亭縣程大令照會敎育會核議矣（夕） 
[懷亲學堂擬拓校址松江]  
　　懷新高等小學校址狹窄茲由校長禀請松府擬借毘連之府城隍廟餘地開拓校舍戚太守已於二十三日親蒞勘視矣（夕） 
[籌减學員俸金武昌]  
　　學務處近因經費支絀連日商請提學使擬將全省各學堂管理敎授各員俸金酌量等級减發云（洪） 
[開放禁地紀聞北京]  
　　北京天壇以東先農壇以西空地甚多而與两壇附近之處又均在封禁之例聞政府現擬將禁地開放並將附近之空地擇其與街市附近者興築市場其離街市太遠者卽招民耕種森林或作爲桑田將來以田產所得之利充街市一切之經費聞己由農工商部民政部會商辦法矣（盈） 
[東堤振興商業廣東]  
　　日前粤督周玉帥札行總辦堤工局徐道派員淸查河南洲頭嘴軍功廠一帶水道逐一勘丈繪圖詳復等因現周督又欲將自川龍口迤東至黃埔一帶地叚淸查勘丈並以現在公園勘定基地歸入堤工局開闢馬路興市造屋以便商民而興商利當與徐道面商一切現徐道即委何令煜恒爲總查員屈丞厚謨爲勘丈員前往查勘一俟查明卽可詳覆核辦（出） 
[諭勸振興工藝廈門]  
　　興泉永道聶元龍觀察近日接到閩督札文並商勳章程内開民間如有創新法製新器以及仿　各項工藝著有成效確能挽回利權查與章程相符者卽赴商政局報明呈騐詳咨分别奬給勳章藉以鼓舞實業振興商務云云現觀察已出示諭勸矣（中） 
[税司嚴禁關役索費廈門]  
　　厦門税司包羅君日前查明水手石降陳元二名需索規費訛詐商民當卽一併斥革近日又發出示諭遍貼通衢略謂以後如有漏税貨物除洋員查驗外華役不准查拿如有不法匪徒冒充本關人役婪索規費希圖訛詐許船户商民人等扭送來關卽送地方官盡法懲辦云云（中） 
[來函]  
　　義紳劉愼之由沭來電吕欽差盛宫保曾少卿諸大人鑒電悉官義賑十一萬無此數前龍四千兪委放給訖七千五出外買糧不作用現三萬四匯洋二萬官賑三萬共九萬六查三十萬口大發五百小三百極少需十二萬叩接濟沭户九萬統災苦無剔虚甘伏罪增泣叩速覆 
　　皖撫恩新帥來電曾少翁施子翁鑒兩電均悉蒙先墊規銀二萬兩仁風惠揚哀鴻蒙福謹爲災黎叩謝款請折合庫平交滬關抵賠欵電示遵辦仍望兼籌並顧續賜協濟尤深感盼銘敬叩 
頃由總工程局李平書君交來經募裕泰公典助充淮徐海工賑銀五百兩祇領之下謹爲淮北百萬灾黎九頓叩謝籌勸淮北工賑事務所蘇省鐵路公司謹啟 
[經收雲南旱灾賑欵第二第三次淸單]  
　　蒙諸大善士憫念萬里雲南邊省旱灾奇重呼應不靈蜀商各善土籌助二千二十四两福房三百两蕭善士一百二十元聶雲台德生義各一百元劉華庭利川生各五十元遺德堂寳記照像了一居士各十元以上共收規元二千三百二十四兩共收洋四百五十二元先於十月初七日作霖與則敬籌助第二次合電匯規元五千兩又於冬月十三日第三次電匯三千两交雲南賑濟局合并登報[  上海順祥謹啓]  
[商會經收徐海等水灾賑捐第八次淸單]  
　　上海洋貨商業公會董事丁欽齋先生並列位諸董事函云江寗府屬被灾甚重前來第八十七捐册一本囑爲勸募即邀同到募集英洋二千元送會當即掣付收照矣泗涇鎭同豐醬園助洋十元並陳市隱一元綿力子一元無錫大綸號來顧君少園洋十元顧君自警洋一元余君雲記洋两元本會五月初五日所登經收湘灾第七次賑款内傳茇生君送來遺捐皮衣等今己變價共售洋七百十八元正守疆氏二十元合行登報以揚仁風 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
　 
[盤店聲明]  
茲法界東興橋和豐煤炭店盤與德昌煤號該店進出往來及各賬均師該店主王雲甫自應理直與德昌煤號無涉惟該店基地業已推租與德昌煤號且與房主兩相接洽恐未周知特此登報 
 
 

Page 16

 
 
   
 
 

Page 17

 
 
[内務府甄别筆政北京]  
　　内務府奎大臣到任後乂議定將所有筆帖式人員一律甄别以定去留己於日前通飭各員一體預備矣（露） 
[農工商局嚴禁書役需索廣州]  
　　廣東農工商局爲牌示事照得本局管理農工商三項應行提倡之事甚多全在官紳商民聯絡一氣宣上德達下情加意講求設法振興方能日起有功除將應辦事宜逐條核議次第舉行外凡紳商士民有興辦農政工政商政均許來局具禀條陳聽候核辦所有禀件卽有本人逕交本局收發處委員查收其號役書辦僅供奔走繕寫從不假以事權母庸交其傳遞此等條陳禀件絶無絲毫費用倘本局書役人等膽敢需索分文藉端攔阻應卽指名密禀以憑提究合行特示爲此牌仰闔省紳商士民人等一體遵照母違特示（張） 
[札飭保護游歷洋人漢口]  
　　美國博士鮑佑傳在北京美使署請有護照來漢游歷昨鄂督復接外務部來電飭屬保護張香帥當卽札飭江漢關道如美博士到境務須妥爲保護云（人） 
[電匯賑欵往蘇開封]  
　　汴省近日災民麕集大抵山東江淮之人各半汴撫張安帥因飭河廳公所將河工内存欵提撥銀二千兩電匯蘇省囑分别施給江淮一帶災民（荒） 
[荷花塘基地大半充公鎭江]  
　　荷花塘一帶基地因鐵路興工每畝價値陡增金二三百兩或七八百两土豪爭佔盜賣幾至不可究詰因此肇訟者亦不下百餘起現宗大令一一戡丈判充善舉學堂公用者蓋居十中之七八云（工） 
[小輪與税關之交涉廈門]  
　　太古洋行順泰小輪船往來泉厦前日該輪帶粗碗四筒被泉州海關捉獲該輪司事以此碗並不値錢向關吵鬧泉關卽重禀提督飭厦門洋關税務司將該輪船扣　太古行現已禀駐厦英領事辦理矣（中） 
[議估橋工淞]  
　　吳淞西北隅陳家巷泰興菴兩處橋梁年久失修勢將坍塌現經淞鎭紳董盛式之邀集淞鎭紳商在救生局集議勸捐聞每橋計長十餘丈估價約需五千餘金（不） 
[上海官事]  
　　蘇省鐵路公司督辦直隸按察司王淸穆商務議員候補道曾鑄浙省土藥總税局總辦江蘇候補道趙文粹蘇省籌欵局委員候補知縣陳昌基昨日均至道轅分别拜會禀見前浦東總巡謝鈞禀銷浦東鹽巡緝私差拓林營都司新委浦東鹽巡緝私委員朱大斌禀銷病假卽日到差洋務局差遣委員千總鍾鼎禀知由寗公畢回新關查驗委員縣丞曾慶勳禀請病假五天（宜） 
[會議寺產充公辦法]  
　　前日總工程局邀集各議董開特别大會聚議小普陀改造南區辦公所一事大致議照滬道原批將院基照廟產例變價充公其房屋應估價給還以示格外體恤所有儈徒查有不守戒規者先行逐出其餘安分者另候酌量安插（尺） 
[道批照錄]  
　　陸錦林禀批祖塋公產理應保護據稱福生等　通販地地保竟將該地全行盜賣是否屬實旣據赴縣呈控仰寳山縣立即查明究竟具報○民人姚守之禀批案經批縣集訊仰上海縣速遵前次詳批集證訊明秉公斷結以免日久纒訟枝節橫生所稱祖坆被掘一節是否屬實一併查訊究報母違○舉貢生員吳文濤等禀批昨據姚守芝來禀業經批飭遵照前次詳批辦理矣仰上海縣傳諭知照此批 
[西員不允移解國事犯]  
　　前日上海道憲瑞觀察接奉江督端午帥密札飭令嚴拿革命黨某某二名觀察立即轉飭公廨讞員關太守嚴密拘拿太守飭役楊金沈福等持票至捕房協同十五號西探及華探徐申慶徐榮珊等將張寳卿黃易卽黃孝臣兩名在新閘派克路拘獲於昨早解送公廨請訊襄讞孫明府會同英巴副領事訊供先有武弁袁復才明蔭利張伯平等投稱弁等從金陵來滬奉午帥　令指拿張黃二人此二人係己正法匪目李福林在南京供出實係天津炸藥案中人因此來滬指拿訊之張寶卿供前在申開設環遊地球招待館曾充接客之役黃易即孝臣供向係讀書並無别事明府詰其上海有無體面友人可保張黃並不能指出明府謂旣無有名望人担保惟有解送上海道辦理時張黃己延威金生律師幫辦郝門律師到堂申辯以國事犯到案外人應可保護巴副領事亦以無兩江公文到廨未便卽解明府乃允將張黃二人仍交捕房帶回小心管押俟將情禀陳道憲請示遵行午後關太守親赴道轅將公堂訊供情形及領事不允解道各節禀請核奪（力） 
[禁唱花鼓淫戲]  
　　法租界各茶館演唱花鼓淫戲大爲地方之害茲有某茶館主汪阿三往寗波雇周阿昭來申演唱被同業江阿金用重賄挖去以致互相爭論扭毆由捕一併解至公堂陳明府以花鼓戲本干例禁以後不准再唱界内唱演各家亦一律限日禁止違千重究（深） 
[禀控航船搭客溺斃之由]  
　　東溝船顧元生貪載肇事邇斃搭客一百餘人曾經報縣訊飭押候查明再奪刻有浦東董事曹士煦高永康等投上海縣署禀稱當失事時該船股東陸某弟兄二人不許大阪洋人劈救以中艙之搭客悶死大半事後該船主又將溺斃搭客身畔洋元金戒盡數搜去實屬忍心害理務求嚴提船主從重究辦云云不知大令如何批示也（宜） 
[私刑宜究]  
　　新北門内觀音閣某染坊日前失去洋布十八疋疑係染司甲乙兩人所竊訴知三鋪地甲解入巡警東局吕二　以疑竊無憑飭將興人某甲交地保保去詎甲回染坊後即被坊主用私刑吊打又以鐵簽燒紅刺人甲之小膀中以致甲受傷甚重地甲回禀後二尹諭候禀明道憲再核（宜） 
[新租界火警續紀]  
　　昨報紀新閘馬立師路泰德里寳順油花棧失愼被隣衆控告一則茲查悉並非馬立師路寳順油花棧寳係新閘路西其馬立師路四百零二號及義和永洋貨棧失火聞該棧　失甚巨昨經捕房派探徐阿華偕同西探往勘並無别情已回明捕頭核奪（力） 
[查究起火原因]  
　　前晚兩句鐘時荳市街永康洋貨號　　火　火由　衆　同敦熄祇燬權檯及雜物數種總工程局查　　 
 
 

Page 18

 
 
有火險昨日傳店夥蔡寳治花同居聯証衍康布號夥席錫萬等到局孫明府向之研訊蔡供保險銀一千兩火從樓下所起小的睡在樓上忽從夢中驚覺未知火從何來店主陳木卿現在浦東未回官判交保傳到店主究罰○又日前太平里顧蓮池家因火起可疑由局派探傳顧訊問昨因抗傳不到由探據情禀復（尺） 
[水管暴裂]  
　　前晚八點鐘北蘇州河浜柏記碼頭自來水管暴裂二丈許由捕禀知捕頭用德律風知照該公司派匠修理（似） 
[研訊勒索船捐案]  
　　昨紀船户一百餘人投上海縣環控野三猫卽范三毛勒索攫物等情當晚經王大令升訊據徐楚雲胡桂松孫雲南楊顯昌等八人供稱本埠垃圾向由無桅各船裝出抛棄不裝者貼費於承包之人如小的等有桅各船槪不裝載亦不貼費近自范三毛包裝後任意索費無桅者每船索洋四角四分小的等有桅之船勒索五角五分各船因向無是例略予爭辯即被强攫篙　器具以致不能開駛查范三毛迭犯巨案奉汪前憲嚴辦收禁保釋後藐法更甚小的等酷被欺凌不得不投求提究按律重懲大令核供以垃圾事務係工程局兼理判候移知該局查明勒索各情復到嚴辦衆始叩謝而退（宜） 
[總工程局紀事]  
　　滬北豐裕土行前由長興號將聚康莊支敦泰莊閏四月十八期票一紙掉換洋二百元到期不付現在長興倒閉向聚康追究不理行主田志豪投控總工程局傳聚康主祝兆賢到案供稱前途未付照例不能代墊官判退候函知錢業董事理楚○西區前解王升羅控趙德勝與伊夥苗步靑施正友誘佔伊妻陳氏一案奉判趙押候苗等出外幫尋茲由趙夥喬子恩在某處將氏尋獲送至王處由區解訊官判氏戒責三百下交夫領回管束趙戒責二百下喬苗各戒責五十下○流氓水菓阿三即項阿三由西區探拘獲解案官判戒責三百下管押昨又獲黃根泉即玉器根泉解訊判責二百下押候查明核辦（尺） 
[公共公廨早堂案]  
　　本月十二日租界内正裕祥絲號失竊白絲一千二百六十四兩報捕查緝在案時有孔榮祥者收得此項白絲六百三十二兩閲日報悉係賊贓即到正裕祥報信一面將經賣之田菊亭李小弟两人指出失主報由包探何阿春吊出原贓於昨將李田兩人解案襄讞孫明府向田李訊詰究係何人托售同供年約二十餘歲之矮子實不知其名姓明府商之英巴副領事判李田還押捕房限一禮拜交賊究辦○前者英商克拉克延高律師控朱培初不付扣用銀兩經朱延博律師伸訴各情巳迭詳本報昨晨高博两律師偕朱培初投案並稱此案業己付銀了結取有收條呈續堂上察擇明府以案旣理結判朱退去完案○李毓華因與吳春九股開同裕莊倒閉一案奉判各股東　還各債李名下　　　　　　　　　　　　提案判交保即日繳銀如違押追○丁思貞誘拐胡桂山家小　有史利卿　　　　解究官判押候查明再奪○包車夫王阿三竊取主人陳滬江金鐲一對換洋三百　十餘元報捕解究判押西牢十八月期滿逐出租界○傳毛　陸仁榮因攫劉毛毛　表洋元控奉押禁六月昨由包探續獲同黨奚咸林解究判押候劉到案再訊○小工王諸榮張月林劉之龍等誘拐某姓女控捕解究判押候查明再奪○成衣匠陸仲堂因失竊衣服將蔡金林李炳生私刑吊打受傷身死控由上海縣詣驗各情巳詳本　昨包探倪順泉將陸等解案訊之李供實係陸先動手尙有帮兇數人請察明府判　還押候拿齊人証再訊○德源祥主賀森全將借票銀七十五两六錢九分向恆豐泰購貨迨付銀無著報捕解究明府以供願繳銀判交保即日照繳如違究處○祝阿松去歲向周薛氏借洋一百元周即向北協誠堂倌韓小弟轉借應急現因祝久不婦　報捕解追明府判押限一禮拜照繳如違擬究不貸（力） 
[公共公廨晚堂案]  
　　方關榮控堂弟方正奎呑没遺產等情讞員關太守准詞飭提並傳族長方阿金方永嘉方秀觀力桂生等到案於前晚提訊方投訴前　方正奎供關榮不將方單交出安能分拆求察太守以咎在原告遂判各具甘　交　聽候族長分拆復奪○王保泉控阿昭之母小妹娘姨等匿女阿香一案亦奉提訊　偕妻投供女兒阿香實被小妹娘姨等代爲撮合與人　識至今未歸求追訊之阿　及小妹娘姨供詞支吾太守判押追○張查恩控方殿倫呑没股銀八百兩一案亦　太守提訊判方押限一禮拜淸理如違未便（力） 
[法租界公堂安]  
　　捕房昨解在火塲私竊衣物之廿八號華捕馮洪橋一號捕許桂生七號捕王阿九至案請辦官判馮押十月許王各押三月○庖丁常開　冐主人顧咸池之名至米店取米八石昨爲顧拘案官判押捕房二月○戎懷書宜　興扭陳天水至廨戎稱欠烟葉銀一百五十兩宣稱欠米洋四十元求追官判交人　兩保理淸○沈阿寳潘毛頭范最良因賭博起釁戳傷陳小安經捕解訊官判沈押　年潘范各押一月○女子陳小寳七月間由家中逃出控由公堂發堂留養茲有女　姑丈劉懷智投案求領小寳不願官判留堂擇配○楊錦齋控歇夥黃少泉等串　　箱一案捕房又將在逃之蔣雨龍緝獲並抄到原贓一併解訊官判蔣押十月趙連生　三月黃少泉押一月施梅福交保蔣妻令交保開釋著交當本贓物令楊領去（臨 
[美租界捕房事]  
　　張福生塌車在西藏路撞斷道旁自來火燈鐵柱由捕拘人捕房　賠洋二十元張稱無力著即押候傳塌車主到來再核○電車公司小工某甲昨推鐵筒塌車在漢壁禮路將途人張桂生撞倒碾傷右足由捕將車夫及小工羅阿招王阿三一併拘入捕房奉飭將張畀送同仁醫院求治旋經公司中洋人將羅等保出候訊○蔡阿郎投捕房報稱被流氓金生何金福等在路毆失洋元請究捕頭著於遇見時鳴捕拘辦○胡大海賈招昌在茂海路小便暗差華捕向拘反被兇毆一併扭入捕房捕頭以捕未受傷從寛斥釋○積竊李桂林在唐家弄深夜圖竊由探楊堂生拘入捕房押辦（似） 
　　 
 
