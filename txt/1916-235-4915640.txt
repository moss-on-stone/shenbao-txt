# 1916 - 235 - 4915640

 

Page 1

 
 
[本館定報價目]  
中國境內　全年逐日寄大洋十二元　半年六元　日本全年十二年　半年六元　歐美各國全年二十五元二角　半年十二元六角　報資先惠　郵票不收 
[本館告白刋例]  
評前二行起碼第一日每行一元二角第二日起每行七角五分中縫價例同●後幅長行三行起碼第一日每行四角半第二日至第七日每行三角第八日起每行二角五分短行五十字起碼多則以十字遞加第一日每字六厘第二日至第七日每字四厘第八日後每字三厘 
[林紓主任國文商人二大函授部]  
求學之好機會自修之良導師 
本函授部教授之士均爲一時碩　學間淵博本巳極稱完備然猶恐五六人之精力有限倘於教授上稍有　漏非特關於本函授部名譽抑且貽誤青年故於巳有教員外聘請詞章家天生新聞家王鈍根等十人襄與厥成並於丙函授內附授英文請周瘦鵑君擔任萃名士於一堂非爲標榜門戶計實欲有造於青年學子也有志於此者盍興乎來函索　　　　本埠報名可與大昌元接洽可也 
上海南成都路一六十七號中華編譯社　本埠代理報名處三馬路望平街大昌元紙號 
[柏韻士打樣工程師通告]  
本工程師現擬承辦打樣工程設公事房子南京路十三號如有學堂工廠畫圖打樣塡地等事以及開單估價建築大工廠棧房興造渡頭碼頭橋梁屋頂並修治馬路建築鐵路等工程無諭木士趙鋼均可代為畫圖打樣如蒙　賜顧一切面議　美國挪威國工程師公會會員柏韻士啓 
[上海電報局廣告]  
電報局雖係國家設立寳含營業性質對於商民一切人等均宜和平待遇嗣後的本局員司對于寄報人查詢事件如設不答覆或語欠和平均望隨時函知本局局長嚴行查究以除策習而肅電政特此廣告 
[江蘇省教育會大會秩序]  
二十七日上午九時開會（一）報告事件（二）提議事件　十二時午膳休息下午二時繼續開會　改選職員（附）二十六日評議員會上午九時至十二時下午一時至五時 
[失物賞格]  
陰曆七日廿八日上午十一點鐘坐黃包車到老北門內東馬橋下車一時勿促竟將紅花滛布包袱一個遺在車上計包袱內有黑條子洋女紗衫一件珠項圈一個約大小三百六七十粒金鋼　帽花一個大小八粒金鈕子四粒鑲賓鈕子六粒　珠鈕子四粒以上失物如有人能　數查得送至英大馬路拋球場敦裕洋貨號者當即酬洋二百元倘知風報信因而獲得者當以半數酬之儲洋以待決不餬言失主白 
[聲明假冒]  
敬啓者茲有美國巴司登城著名腸廠關辦迄今歷有年所各國馳名今專來滬推廣營業採辦豬羊兩腸運銷美洲等埠價目格外從豐須求貨色潔白尺碼　足無諭光貨毛貨一律照收拋售頭售各聽其便茲在法界太平橋設裕新腸廠特延馬良驥先生為該廠總經理倘　貴客如有素營此業者祈　惠臨小廠興馬君直接交易可也近有品行不端之奸商任意在外招謠冒充經理朦混收貨誠恐　貴客未盡週知特登申新兩報以杜假冒而廣招徠此佈　那普洋行啓 
[津浦鐵路廣告]  
本路現為便利商旅起見將每日由津下行之尋常快車改為上午十一點三十分由天津東站開行十一點四十分抵天津總站十二點由天津總站開行該次峯僑舉京享路每日由北京開行至上午十二點一分抵天津總站之快車相接次日下午一點抵浦口復與滬寗路每日下午兩點二十分由南京開赴上海之　重相接又將每日由浦上行之尋常快車改為每日下午三點三十分由浦口開行該車係與滬寗路每日航天飛機由上海開行至下午兩點十分抵南京之快車相接次日下午四點一十一分抵天津總站復與京奉路下午五點由天津總站開赴北京之快車相接至該兩次客車上下行搭客在南京浦口渡江皆用本路輪渡從本路浦口碼頭或滬寗南京碼頭往來直接裝運此外各次短途慢車鐘點亦皆連帶更改均自九月一日起實行除　期將各車時刻表送登中外各報外特此廣告 
[秋令燥咳]  
金風已至　溽暑漸消　咳嗽之症漸漸發動　陰虧氣弱者　患之較多本藥房發行之助肺呼吸香膠　對於潤　肺葆金　生津止渴　素著功效　無論痰咳燥咳　或咳不成聲　隨時服用一二片　即能平氣和肝　滋潤肺臓　老年久咳服二三匣即可斷根　藥性和平　功用奇速　際此金風燥咳　秋今當盛　衛生諸君　常備療病　均不可省　服法詳仿單　試服便知　助肺呼吸香膠　每匣兩元　每打念元　上海四馬路五洲藥房發行 
[教育部中央觀象臺遵製中華民國六年曆書出版廣告]  
本臺所製民國六年曆書業巳出版通行大本每冊售銀元二角五分單行小本每冊售銀玩八分有願定購及承銷者即速通函本臺庶務處接洽可也 
北京崇文門內泡子河中央觀象臺啓 
[新業公司新世界股東大會]  
因有重要事擇陰歷八月初一日下午一點鐘在新世界樓下特開全體股東會屆時務請各股東惠臨為盻 
[哈華托律師代表均宜公司啟事]  
本月五號協綸公司立有允單願將現租與統益絲廠之英冊道契二四六八號　七一八〇號地　以及房屋機器生財等物售與均宜公司該頌　　之產並在該允單內聲明別無他項轇　準于本月秘號完全成交如有該產股東或受押人以及其他人等欲向協綸公司追索欵項等情須在本月廿九號以前將所欲索欵項詳細開交本律師以憑核辦特此通告 
[老嘉泰恒記茶號重整開張]  
本號開設上海老北門外數十餘年選貨精良名馳中外近自城垣闢為馬路（即民國路）交通便利商務　盛今昔異觀本主人為擯充營業起見不惜資本履行石庫門面外觀　然一新內容益臻美備矧茶菓一門本五大洲人生之日餬要品吾華天然物產又為外國之冠若不選擇　地精製得法往往色香味不能兼備本主人悉心研究凡出售之龍井雨前洞庭螺春雲南普洱福建武　六安香片黃白　菊珠蘭　新雙　雙薰貨色之美價目之廉久蒙　各界讚揚今值修理完竣重整開張擇于陰曆八月初三日開市減價七天照碼八折以副惠願諸君之盛意 
[遺失老契聲明作廢]  
盧氏世居本城東街駱駝橋地方所有產上契　　祖遺田契向歸大房家麟執管近因大二兩房重為分折檢驗契據遺失坐落前衙所上　籽粒地一畝五分六厘六毫又一分四厘又三分又七厘又五分平安都四鳳基地一畝九分東里二圖基地一分四厘粮戶盧開洲二都十　征田十一畝一分二厘一毫四絲糧戶鸕鎬共八戶之契據於辛亥年間因家麟遷徒盡行遺失除　請杭縣知事將該老契作廢另行補給契據外如有中外人拾得槪作廢紙用特登報聲明　杭城盧家麟告白 
[上海新新珠寳公司露布]  
本公司自開辦以來對於飾物無不考察玲瓏研到美觀如鑽石中之活動耳圈等件旣光番之奇特可愛且各隨意一均兩用洵荷爭購　　諸君已盛贊無異于眞貨可爲明證茲敝公司又新到保險均多種較珍大小厘目不獨應有盡有其光彩試用亦久不變倘蒙承辦外埠分準價破格特開幷紥尤其新樣　花手鐲等件　裝飾兜帽用品以冀廣充秋冬交易　各界惠顧一律價再八折　副隆情可耳 
[上海利華鑽石珍珠號廣告]  
本號向在城中自立內莊交易以來久經中外馳名咸稱信　惟荷　貴客光臨多所未便茲特創設英大馬路勞合路口開張親運上等鑽石珍珠古玩玉器翡翠寶石以及金鑽首飾玲瓏新式珠花頭面等件無不完全尤其色剔選精良際此同業林立往往售場不分低次所幸社會早注心目本號　　伊始一律門售批發槪價特別從廉且貨不合包退還洋並存儲現金專收兌鑽石珍珠　諸君惠顧務請認明本號圖章爲記庶不致誤耶 
[王道戒煙]  
上海拋球場蔡同德對面恒升里作新戒烟醫院開設多年戒盡者七千餘人確　有據可檢僕等于前也月初進院來蒙醫學博士徐生棠董鼎松君竭力調治先將舊釀雜病拔除然後的治應不吐不瀉毫無痛苦出入自由領會仰舒楊不及一月身體強健胃口頓增居然脫離苦海矣洵為最完善最王道之醫院僕等受此惠後的寳深感佩為此登報　謝井告白病者有所問津矣　邵基安　林春舤　王禹泉　朱福康仝啓 
[招商局安平快輪准于舊歷七月三十夜即禮拜一開往烟台天津]  
本輪本帳房啓 
[招商局新昌輪船准于八月初一日即禮拜二晚開往煙臺牛莊]  
本輪帳房唐啓 
[國是報展期出版本報原訂陰曆八月朔出版]  
現因工程誤期布置不及特展期一月定于陽歷九月二十七號即陰曆九月初一日出版日出三大張各埠訪事多未聘定願就斯席者請寄新聞三天合格函聘欲任代派者亦望通信預約此佈　上海山東路國是報館白 
[浙江興業銀行廣告]  
本銀行前清光緒丁未年開始營業專辦銀行一切應辦事宜總行設在上海大馬路其他支行杭州在省城保佑坊澳口在一馬頭歆生街天津在宮北大街北京在前門外施家胡同其餘紹興嘉興湖州寗波溫州金華均可以通滙兌取費亦極公道如蒙　各幫賜顧請駕臨敝行面洽可也 
[別克登西飯店]  
設在靜安寺路一百零二號歷有念一年早爲紳商學界所稱讚際此盛夏本店特備晚餐于極美麗花園之中電燈輝煌如同白日凉風習習地極安靜無蚊蟲之擾誠讌客之佳卒也餐間可預定祈先示知午餐每位洋一元二角半晚餐每位洋一元五角出房間每天自四元至六元每間有浴室冷熱水俱全包月者格外克已如蒙　惠顧無任歡迎　電話西一千二百七十一號　此啓　電報上海別克登 
[復旦公學續招新生廣告]  
程度中學一年級起至大學預科二年級止考期八月念八號上午九時在本校考試投考手續預向本校報名隨繳四寸相片一張報名費五元取者學費內扣算不取　　章程簡章函索即寄祥章須附郵票十分校址徐家滙李公村　李登輝王　惠同啓 
[神州女學招生]  
本校圖書特別科已於今夏行第二次畢業兩等小學第三次畢業下學期各科更事備充文學特別科中西詩文幷重圖畫科注重各種寫生中學科一二三年級及兩等小學尙略有餘額凡體健行端有志　學者望早來本校報名投考當按其程度年齡插入適宜之班次報名費二元錄取者於學費內扣除考期陽曆八月念五號至九月四號隨到隨考開學期陽歷九月一號學費請取閱章程 
[惜陰公會商業中學]  
業已開學尙有餘額可補附設英文夜課及初等小學均九月一號開學函索中學章程須附郵票五分夜課初小祇須一分校址滬寗車丫均益里 
[中華鐵路學校招生插班]  
本校定陽曆八月廿五廿六廿七號即陰曆七月廿七廿八廿九等三日招考挿班學生每日隨到隨考專禿二年級考試圖文英文理化三角解析幾何力學一年級考試國文英文理化代數幾何三角中學一二年級考試國文英文數學三四年級考試國文英文理化代數幾何中學預禿免考有志來學者請向上海新閘路辛家花園本校或南京路萬昌報名隨繳報名費兩元取作學費不取費還函索章程須寄郵票三分開學期陽曆八月廿八號 
[耑修德文學社續招新生]  
本社第一班新生現已開課因來學者眾　充學額特招第二班新生五十人額滿不收插班有額可補有志者祈速報名七月二十五日起至八月初五日止隨繳　名費四元取作學費不取發　初十日開課　考試科目國文　學（考期）隨到隨考校址麥根路三十號三十三十二號 
[高等小學招免費半費生]  
本小學收免費生十名半費生四十名定於陽曆九月一號取齊四號開課已報名著於是日一律到校未報名者從速報名遠方者亦可寄宿此佈　校附地址耑修德文學社內 
[德文函授部開課期佈露]  
本部照原定學科外應來面者之請求增設理化數學科三門定於陰歷九月一日取齊九月四日發寄第一次計時義接收課卷特此通知　麥根路三十二號耑修德文學社啓 
[澄衷中學及初高等小學定陽曆八月二三十日午前八時招生]  
試驗規則詳登時報校址在虹口塘山路 
[清心實業學校招生]  
（學科）工業科商業科預科（程度）工科商科以高小畢業者為合格預科以初小畢業者為合格（學費）每學年學費宿膳費共洋一百元（報考）自八月廿八號至九月四號除星期日每日上午九時至十一時隨到隨考詳章到校取閱　索即寄再舊生應照向例於八月廿八號起來校預付定額費以便布置（校址）上海大南門外桑　　郭秉文　聶雲臺　伊思沛　余日章　王正廷　孟保羅　同啓 
[大同學院招考]  
程度以具有中學各級或大學預科各級相當之程度為合格不及者須補習學費半年寄宿六十元半膳四十二元通學三十元報考陽歷七八兩月每豐富星期一上等到上海滬杭車站北首本學院報考詳章可先期索閱開學陽歷八月三十一日附告本學院添建之新舍業已落成下學期起擴充學額百名 
院長胡敦復啓 
[新世界新開和盛綢莊廣告]  
本莊專辦浙杭名廠鐵機紗緞各色閃光花綢織花絲搶時花鷄葛行銷各省歷有年所惟滬上綢莊林立遠來紳商仕女往往不能詳加檢擇購不合式每有彼美此層之　新世界為上海游憩勝場賞心娛目則有餘購物備用成未便小莊有監於此不異工本特加選擇最新合時各樣紗緞有美必臻諸貨皆備陳列二層樓上擇於八月初三日開張藉供各省紳商仕女游賞之暇即可品評揀選色鮮花艷定愜秦懷價值照市格外從廉花色繁多不及細載祈遊新世界諸君注意如蒙惠顧不勝懽迎榮幸之至謹此佈聞　和盛綢莊謹啓 
[德華新字典出版廣告]  
本書如約於陰歷七月底出版凡購預約券者請向原經售處持券交足書價領取全書棋盤街中華圖書館啓 
[商務印書館]  
代售　英美德法拉丁文　原版書籍 
◎哲學◎倫理學◎心理學◎名學◎教育學◎文學◎文典◎作文◎讀本◎修詞◎詩學◎尺　◎世界語◎習字帖◎各種小說◎報紙◎演說學◎速記術◎打字法◎歷史學◎地理學◎地圖學◎政治學◎法律學◎社會學◎公民書◎理財學◎理科◎物理學◎生理學◎衛生學◎普通格致◎化學◎電氣學◎植物學◎動物學◎天文學◎地文學◎地質學◎礦物學◎算術學◎代數學◎幾何學◎三角學◎測量學◎計學◎簿記學◎農學◎咨牧學◎工業◎商業◎經濟興銀行◎工程學◎鐵道及建築◎寶業書◎醫學◎美術◎音樂◎圖畫◎幼稚園圖畫書◎辭典及參考書 
上列各種圖書均由本館特向歐美各國直接運到不下數千種科目完備定價格外克已並備有詳細目錄函索即寄不取分文 
[英文書]  
中華書局 
教育部審定 
編輯婚氏 
李登輝　王寵惠　關應麟　楊錦森　沈步洲 
上列諸君均留學歐美各國博士碩士學士學問經驗非常充足本局英文各書出諸先生之手 
審定部批摘要 
教育部評各書曰取材精審次序有法又曰注重道德方面用意尤厚又曰文詞純潔可稱善本又曰體例完善切於實用又曰章法完備體例明顯 
新制英文讀本　六冊　　首上下各角半一冊四角半二冊六角三冊八角四冊一元 
新制英文法　四冊　第一二冊折實二角三角半 
新制英文作文　四冊　第一冊折實三角餘印刷中 
英文文學讀本　四冊　一二冊各五角 
中學英文文法初步　一冊　定價二角 
中華中學英文文注教科書　一冊　定價五角 
英文會話教科書　四冊　一冊二角二冊二角半三冊三角四冊三角半 
英文本圖地理教科書　一冊　定價一元 
英文尺贖大全　一冊　定價一元二角 
英文名人演說　一冊　定價七角 
英文名人盡牘　一冊　六角 
英文名人論說　一冊　八角 
英文名人小說　一冊　七角 
英文名人述異　一冊　七角 
近世英文選　一冊　一元五角 
此外尙有讀本文法商業會　尺牘習字掛圖多種綱目繁多不克備載請來和選購 
發售中西文具各種簿冊價廉物美 
[文明書局]  
學詩初步　作文初步 
全一價三　書冊洋角 
此編於詩之作法由淺入深詳細指導文理略通者閱之便覺明曉下筆自然成章學界得此人人可達能詩之目的 
全一價五　書冊洋角 
此爲初學文者說法極淺易極明白極完密現坊刻之一知半解淺深不倫者有霄壤之別 
古詩平注讀本 
全書二冊　價洋四角 
清文評注讀本 
全書四冊　價洋八角 
明清六才子文 
全書四冊　價洋八角 
代售處 
各省中華書局 
 
 

Page 2

 
 
時評 
[誤會[  冷] ]  
　　誤會爲衝突之原爲和解之本無論爲外交爲内政悉依此原則以行 
　　何則蓋不誤會即不至有衝突衝之後而仍云不誤會則决不能和解 
　　雖然誤會二字實有不能明言者有欲爲嘗試而故爲誤會者欲但求息事而諉爲誤會者然旣有誤會之言則其不願終於决裂可知也况乎其有眞誤會者耶 
　　雖然苟有眞誤會者則實不可不去其誤會之原一再誤會已不可也若屢屢誤會屢屢後求和解是豈國之幸哉 
[命令]  
　　八月二十五日大總統令粤省紛擾前令蕯鎭水選調兵　駛往查辦現在陸榮廷朱　澜先後蒞粤兩方軍隊應尅期一律撤退分别交代著蕯鎭水嚴重監視據貫呈報此令 
　　又令江蘇滬海道道尹周晉镳著即免職此令 
　　又令任命徐元誥爲江蘇滬海道道尹此令 
　　又令任命樹勳爲廣西政務廳廳長此令 
　　又令彭廷衢加陸軍少將銜此令 
又令林廷章給予三等文虎章彭灜給予四等文虎章林煥銘給予四等文虎章此令 
　　又令劉泉德晋給四等文虎章此令 
　　又令内務總長孫洪伊呈准兼暑黑龍江省長畢桂芳咨請任命陳訓張裕謙孫世榮韓振甲試署黑龍江黑河警察廳警正應准此令照 
　　又令陸軍總長段祺瑞呈准署察哈爾都統田中玉咨請以多爾濟凌臣學順阿補驍騎校應照准此令 
[專電]  
　　北京電段辭職事經許總長等婉勸已解惟總統制打消丁世嶧因主張失敗儗即退回參議員 
　　北京電叚總理又曾露辭職意因總統列席國務會議問題並未打消督軍省長之任命權限不一致有某艦長奬給中將而總統府改爲勳章某道尹由總理批准而總統府批再交議其餘兩秘書廳之衝突暗潮時見幸黎公竭誠挽留當可無事 
　　北京電總統列席國務會議問題已打消 
　　北京電國務院送總統蓋印之件有未經國務會議通過者故總統府致交拒絶蓋印雙方誤會益甚現定每日派閣員一人到總統府接洽國務會議所决案件每星期五全閣員在總統府午餐以便面商免爲左右把持 
　　北京電中行准先開兌交亦在籌備間昨財部陸委在商會演說當衆表示 
　　北京電據聞交通裁併年可省八十萬 
　　北京電陳錦濤决辭叚儗調許世英長財政谷鍾秀長交通　　北京電張耀曾昨晚已到議員開會歡迎張演說以國會之意爲進退又述唐少川雖未就亦未辭俟國會通過到津與閣員商定外交方針合乃就職 
　　北京電張耀曾自言到部就職與否惟國會諸君之命是聽唐亦同此意見 
　　北京電議員多願張就司法 
　　北京電閣員將於二十八提出 
　　北京電范總長主各省設敎育司開單面陳元首記名簡放蘇胡人源浙姚明輝皖江謙贛莊俞直傅增湘鄂黄炎培 
　　北京電敎育費劃歸地方辦法國議决先徵集各省意見 
　　北京電外蒙議員問題陳錦濤擬答以俟修正選舉法時再議不啻承認要求國務員皆不謂然請其提出國務會議 
　　北京電外蒙議員問題作爲懸案再議 
　　北京電農商部對商會聯合會演說應籌議要點在編訂法律以資督勵裁撤惡稅以利轉輸 
　　北京電有與蒙匪妥協停戰說 
　　北京電海部提出振興海軍計畫案附有辦法三種㈠疎大沽口長約六英里寛二百尺攔港沙費六十萬儗由長蘆鹽欵下籌出㈠建築葫蘆島軍港禁止商船航行以便着手㈠擴充海軍學校就天津特設大學寗閩各設高校象山烟台各設中校一所 
　　北京電各省設軍務會辦奉馮德麟黑許蘭洲魯曲同豐鄂王金鏡湘程潛或吳光新川劉存厚粤譚浩明甘馬安良 
　　北京電胡瑞霖由某公授意將自行辭職 
　　北京電李佳白昨二時在公理會歡迎國會議員茶話 
　　北京電某要人對余言陸榮廷到肇慶五電龍濟光請交卸而迄無覆音昨龍始派一參謀詣陸處言已預備交卸仍無定期但粤事應無大變動 
　　北京電交通部禁商店等代售外國郵票 
　　北京電衆院因鄭家屯事開秘密會 
　　北京電譚延闓前日履任湘事平 
[譯電]  
　　北京電據華字報載稱日政府對於鄭家屯一案已向中政府提出要求如下（一）謝罪（二）文武官員對於此案負責者應分别懲辦並加撤任（三）賠償日兵及日僑因此案所受之損失（四）嚴令中國軍警不得與日兵爲難中政府須擔保移讓警權與日本滿蒙二處應聘用日本顧問重要各地應准日本駐兵鄭家屯華兵應悉撤退（二十五日）德文報　　東京電本日（二十五日）對支同志大會開會於精養軒議决三條如下㈠罷免張作霖馮麟閣嚴罰其他當事者㈡撤廢滿蒙中國軍隊保安維持一任日本㈢奉天吉林兩省長及熱河都統之任命須日本之同意（二十六日上海日報）　　香港電廣州安謐岺春煊之兵已退駐五眼橋與佛山朱省長昨晚抵省（二十四日） 
[東方通信社電（日本人組織）]  
　　北京電黎總統段總理之間因郭宗熙任命問題小有齟齬段氏請假三日因此外間頗爲政界前途一時之憂其後雙方意見業已疏通惟段氏確有胃病故仍請假靜養（二十六日） 
　　北京電衆議院昨日討議廣東龍濟光查辦案因日前福建省長胡瑞霖查辦案通過山西河南亦援其例提出該省省長查辦案誠恐其他地方大官亦抱不安之念且有激成十三省同盟之虞故將龍濟光查辦案與河南山西查辦案均撤回（二十六日） 
　　漢口電四川督軍蔡鍔帶同隨員數人衛兵百名於令日來漢即於本夕乘招商局之江裕船下江該氏之病係喉頭結核衰弱殊甚（二十六日） 
　　東　電日本派駐山東守備兵隊原以步兵四大隊及騎砲兵各一聯隊編成混成旅團茲以敎育及指揮上不便之故决改編制由四個師團各組織混成一大隊倣照派遺滿洲辦法編成獨立守備隊目下已由第一第四第十及某師團照此編成約來月五六日可以出發以替現在之第八旅團其司令官日前已任命守山中將矣（二十六日） 
　　東京電日派赴俄答禮大使閑院宮親王確定於九月初由東京啟節經朝鮮滿洲乘西比利亞鐵道赴俄都（二十六日） 
[戰電]  
　　其一（英人路透電） 
　　巴黎電今日下午公報云敵軍回攻摩勒巴斯南面一二一山甚爲爲猛烈受挫而退損失甚巨法軍所得摩勒巴斯北面及東北面之新陣地已經鞏固敵軍之攻撃一二一山者適當法軍之砲火披靡而退未於一處進抵法軍陣線自昨日至今法軍在該處所俘之敵共有三百五十人佛勒里村與亞泊勒芒森林有德軍進攻完全失敗錫哇芒防禦工程兩面有劇烈之砲戰（二十五日） 
　　巴黎電今晚公報云法軍在松末河北岸攻撃摩勒巴斯村境德軍陣地衝鋒後奪獲該村仍在德人手中之一部分及附近戰壕且獲兩基洛　當線後之陣地二百碼法軍俘敵二百人獲機關槍十架松末河南有砲隊戰事末斯河東之德軍回攻錫哇芒與佛勒問法軍之新陣線爲法軍撃敗法軍前進稍出佛勒里村昨今兩日法軍共在佛勒里村俘敵三百人（二十四日） 
　　倫敦電今晚海格將軍報稱英軍佔據錫泊伐爾南廣三百碼深四百碼陣線上之敵戰壕一道俘敵多人今夜敵軍轟撃甚猛專在回答英軍之砲火（二十四日） 
　　開羅電麥加大長官布告回敎徒斥責土耳其青年黨背敎叛道行暴作惡轟撃天石焚燒聖氈殺戮禮拜之人且曰吾人之獨立已完全吾人之目的在保存伊斯了謨（卽回敎主敎）（二十五日） 
　　倫敦電敵飛船從事襲撃者共六艘僅有一艘飛入内地迄今查明傷九人死數人物質損失頗微英飛機一架曾　近轟撃敵飛船但被逃脫敵飛船乃於午夜與今晨三時之間飛來聞會以炸彈數枚擲撃船隻落下之炸彈撃毀兩屋並損失車站一處房屋數所死馬兩匹水陸抵製飛機砲曾與敵飛船交戰英飛機且曾追撃之（二十五日） 
　　倫敦電官中宣稱敵飛船數艘夜半飛過英倫東海濱及東南海濱抛擲炸彈多枚迄今尙未查明有何損失（二十五日） 
　　其二（德文報專電） 
　　柏林電八月二十四日德軍大本營公報云晚間及夜半敵軍在松末河北岸進攻者均遭失敗英軍復攻撃錫泊伐爾與波齊愛萊間德軍所守之凸角及古維勒芒周圍之德軍陣地大隊法兵在摩勒巴斯南面施撃雙方以砲隊猛轟後法軍不支而退下午錫哇芒境佛勒里附近及俠特比等處砲火甚厲敵軍進攻益力法軍攻撃錫哇芒數次均敗退近數日内德軍撃落敵飛機四架（西境戰况）德軍小攻俄軍俘敵　 
 
 
 

Page 3

 
 
干並獲有戰利品此外無重要戰事（東境戰况）塞軍回攻第瑪桀里受挫而退惟塞軍仍在哇斯特洛伏湖西北高地抵禦布軍敵軍所傅英法塞軍在凡爾違與斯特魯瑪各處獲勝消息皆係揑造（巴爾幹戰况） 
[公電]  
　　肇慶岺都司令來電上海報界公會轉各報館均鑒自去歲帝制發生凡北京陸軍大學軍需學校保定軍官學校湖北陸軍武備學堂各校員生紛紛離校或奔走國事或投身軍中無非出於救國之一念今大局底定羣思回校肄業以竟前功經煊電呈大總統國務院陸參兩部准其回校肄業以竟全功在案頃奉院部覆電開肇慶岺都司令鑒元電敬悉凡在帝制發生以前輟業各生已交由陸軍部及訓練總監分别通告准於本年九月内一律回校其餘各他項過失或病弱退學曁逾期未到者即難再收特覆院部　印等因合行通告希即代爲登佈以期各校員生一體知悉俾免延誤不勝盻切岺春煊馬 
要聞一 
[北滿鐵道線之俄日讓與說]  
　　上海日報云俄國將北滿鐵道南半線之一部讓與日本之說兩國正在交涉尙無具體决議讓與區域苟在寛城子老燒鍋間即第二松花江以南則殊無取因松花江南岸多斷崖絶壁向以危險地稱不第與南滿鐵道不便連絡且無設備連絡之餘地日本乃要求俄國以松花江北之陶賴昭起爲讓與區域俄不納外間遂起有已决定松花江以南爲讓與區域之說近日又傳俄可同意於日本之要求今在交涉進行中云云斯說果確則松花江以北者坦平多濕地可資連絡軌道較松花江南岸善多多矣 
[馮督軍對於國會之要電]  
　　急大總統鈞鑒段總理各部總長鑒民國議會繼續召集法治方始日月重光國　所轄地方軍民咸深歡忭僉謂此次國會必能懲前毖後畀我良法保我治安足徵願望之般堪慰　念惟是一國之治必得各種機關相資爲用乃能有成效當此變故迭乘之際政府國會尤須聯爲一氣共當難關現在議會業已開議政府所應注意者專在選擇法案自三年五月新約法行後兩年之間一切法令悉根新法此次恢復臨時約法　觸自多除業經明令廢止外其不適用或須經追認及修正秩序者尙恐不少嚴格言之宜一一提交議會分别存廢然輕重緩急務當熟　應留時日以予國會俾得早定憲法憲法會議原無限　而普通立法能縮少一日之程即憲法會議多得一日之討論憲法早一日制定即國本早一日鞏固其根據於　時約法之法令將遵照憲法再别存廢目下非有十分　觸之點更不必枝節節多事紛更務懇速立標準飭下法制局準備提案至於各部議案往往有不相謀而發表政策者現在内閣諸公當有統一之方針無俟國　擬議預算案能否提出尙屬疑間民國以來財政日爲案亂歲入旣無確定之數歲出又多濫混之端串央地方更無定凖每届編造任意塗飾近經國變益陷困窮目前若急欲提出六年度預算必更附會塗飾敷衍成章國會不予通過其勢將生紛擾國會若予通過其形直同狼狽威信兩失彼此速謗自欺欺人莫此爲甚財政當局國務會議務宜切實計畫最近期内如何渡此難關過此以往如何分期整理每月政費所恃何疑各省來源如何挹注凡意計之所及與刻下之所行開誠布公報告議會以待承諾遲之一年再　編制是爲信之道宜愼重思之至於政府聯絡之法各宜出其誠心通其情愫事事儘可爲實際之商榷即憲法内容最要之點在乎立法行政能劑其平議員諸君誠心愛國當爲國家隠彌禍患不當爲國家再種亂因或竟因一部分不平之心理相激相攻並此舉國渴望之根本大法不獲產出則萬刦不復矣此意務使議員諸君共喻之操持疏通責在政府國璋雖列軍界亦吾中華民國之民議員諸君或亦不能盡屏吾說也尙望諸公設法逹之嗣後如有所見仍當詳細續布國會組織法議員選舉法資格太寛人數太多於現時國情似未盡合前此選舉調查殊欠確實其標凖亦多遷就此爲普通法律隨時均可修改應請政府凖備提業以便改選合併附呈統候鑒核酌奪施行國璋叩個印 
[春明珍聞十二（湛存通信）]  
　　今日（二十三號）衆院開會五花八門令人目眩神迷當未開會時記者固已逆料及蓋見議事日程已顯露兩陣肉薄之狀議員辭職案凡九起大要可别爲三項（甲）爲志趣不同而辭職者如江君謙矢志敎育不願預聞政事侯延爽經營實業無暇兼任議員是也（乙）爲已就行政官吏依法應請解職如孫君洪伊谷君鍾秀之爲國務員殷君汝騼之爲財政部次長周君樹標之爲熱河審判處長是也（丙）爲節操問題自行檢舉而辭職如林君萬里王君印川自認有帝制嫌疑辭去議員之職是也除甲派當然許可外乙丙兩派勢不能無爭論其次提案爲國會議員不得兼充行政官吏建議案而其下即緊接衆議院議員選舉法第七條第二欵修正案該條原文即現任行政司法官吏及巡警停止其選舉權及被選舉權也修正之意卽於其下加一但書聲明國務員不在此例意蓋主張國務員可兼任議員耳前後兩案絶對相反如此再次爲請查辦胡瑞霖在湘貪　枉法紊亂財政案昨日已另有若干名議員草一意見書油印分送亦激戰所創見之法也最後爲請查辦前廣東將軍龍濟光違法亂政黷貨殃民案試思一議事日程中而排列性質複雜之辭職案絶端相反之建議案又有攻撃辯護各極其端之查辦案場中爭呌情形不難預想得之記者今日入場打疊精神專看熱鬧戲文不料到場後尤有意外特别之熱鬧戲排在第一齣所排維何則衆院業經通過參院正在通過之叚總理出席應議員之質問也首見各議員不就本席羣擠坐前列傾耳以聽所質問者本以廣東戰事爲主略謂聞政府派閩贛之兵圍攻廣州是否確有其事總理以滑稽之語調從容致答曰諸君亦知福建江西至廣東之地勢乎派遺軍隊烏可朝發夕至今廣州方面已有若干軍隊肉薄城堙之下其無涉閩贛可知究竟誰爲攻者誰爲被攻者尙未確知現陸督軍即日到省一切當有確實辦法耳問者瞠目不能續其詞乃轉其論鋒質詢預算案何日可以交議此　却非預定之問題段君答曰已由各部分頭趕辦辦就即可交議其時又有多人凌雜發言經衆大聲呼止請議長即照議事日程開議仍有一人起立質詢云元年以來之决算案何以不交國會議决如此尙得謂爲立審國家乎言畢昂首瞋目而坐段君初似莫明其意而議場中笑聲驟震竊竊私語曰國會現在甫能召集無國會時如何交議語畢鼻中噓噓之聲復相繼間作一霎那間聞段君答云那是自然要交議的衆拍掌和之復大呼開議議長即招呼段君退席忽又有一人大呼議長云本席有關於外交軍政之緊急質問請詢總理能否答復如能答復即開秘密會使旁聽人退席記者惴惴懼其竟下遂客之令議長詢衆云某君提議有贊成者否竟四百餘人中無一人發聲議長遂云旣無一人贊成便不必問了卽命秘書長報告文件依次開議首議辭職事爭論多時决定分起表决對於江侯二君之辭職衆無異詞遂通過周殷二君亦然提及林王二君衆議蜂起有謂帝制餘孽應予除名准其辭職太便宜他夺謂犯帝制嫌疑者尙多人應一併調查除名者有謂旣知自行檢舉尙屬知恥應准其辭職以成其志者呌囂紛呶不可名狀卒從最後之說准其辭職經大多數通過谷孫二君兩派爭論尤烈甲派謂二君未經國會同意國務員之資格尙未完全不可遽許其辭職甚至有云選舉法之限制乃專指選舉時而言選舉後無論任何官吏皆不受本條限制者繼自知範圍太廣則云此中如絶無限制亦非本席之意云云大抵皆爲人立言不能自圓其說乙派但云二君雖未經國會同意然早經就任視事於命令上副署是其行政官吏之資已完全取得照現行法官吏當然不得兼任議員應卽准其辭職長條直縫自屬正論往返辯論有人請付審查遽得多數贊成由議長指定十三人爲特别審查委員因人立法古爲厲禁今且因人改法矣不禁爲之三嘆各人辭職書之措詞除林王二君特異平常外餘皆平淡無奇惟谷君之書有可注意者爲錄其原文如　 
　　敬啓者鍾秀現已就職農商總長依行政官不得被選爲議員之例似不能兼任議員雖各國通例國務員皆可兼任議員然國法旣無明文規定未便希冀兼任謹　告辭議員職如何祈付諸公决云云 
　　今日一番辯論似可於谷君原函中得一線光明讀者試細思之 
　　復次國會議員不得兼充行政官吏建議案及衆議院議員選舉法第七條第二欵修正案俱經提案人自請撤回聞兩派穏健分子恐絶端背馳議場中或啟大衝突乃由調和人商令各自撤回以待院外協商辦法不可爲非但吾輩局外人愛聽熱鬧戲文者未免怏怏耳 
　　次爲查辦胡瑞霖案提案人爲郭君人漳原案羅列罪狀如鎗斃無辜私呑公欵苟得十分之一之確便死有餘辜閱之血腥撲鼻但出諸郭君之口未免以人廢　不甚足取信於人爲胡辯護之人以梁君善濟劉君崇佑爲首先由郭君照例說明劉君即起而反對一時場中拍桌踏地呵斥怒罵之聲上衝屋瓦秩序大亂議長幾無法維持劉君仍滔滔不絶繼續其詞哄鬧半小時聲浪漸息提付表决仍得多數可决請秘書廳卽日辦文咨逹政府當哄爭時郭君箕踞怒目視劉君曰看你反對有什麽效力蓋已確有通過之把握矣議畢休息 
　　尙有一案爲查辦龍濟光案旣無辯護之人當然通過記者以喧閙過甚遂先行雖云愛聽熱閙戲文然辯鼓盈天究非所勝好在此案結果不難懸揣得之 
今日議場情形黨派之精神已完全恢復不黨主羲早歸烏有非特顯露黨界布而已舊國民派與非舊國民派已至短兵相接之時查辦案尙非大關鍵也谷孫二君之辭職在現行法未改以前絶對不成問題竟亦喧閙至此結果仍付審查舊國民派之占多數復何可疑似已灕去理論專尙黨義矣此後憲法問題必致不易得結果瞻望前途杞憂曷已夫人生在世受苦輙忘遇事生風如國會議員亦可謂造乎其極雖以我佛如來亦難喚醒迷途今日衆院外有分送傳單者專駁駱君繼漢之國會議員得兼任國務員意見書其言繁復而中有數至雋妙爲摘記如下 
　　山之獸有曰貘者能食鐵虎豹見而羙之不問齒牙腸胃是否與貘等也食不數日齒牙折腸胃滯悶以斃夫身爲共和國立法之議員而日引君主國之憲典以曲完其說其說不效則已不幸而有效也則吾恐中華民國將有食鐵之虎豹也云云 
　　以上　就立法例而言記者以爲今日時局爲國務員難爲議員亦不易一身兼任是虎豹兼食鐵與鋼矣當局者而同意兼任之說歟吾驚其任事之勇旁觀者爲之主張歟吾懼其責善之苛 
[杭州快信]  
　　省公署接鎭海象山餘姚平陽各知事曁外海水警王廳長來電俱稱敬夜（二十四）沿海颶風骤起失事商船不計其數潮水洶湧海水未退等情省長當令行民政廳設法妥辦 
　　吕督軍昨電段總理京電傳來總理一席已經國會同意爲國爲民同深慶幸云云 
　　閩督軍李厚基復呂督軍電謂禡電悉公勸李司令息爭粤民蒙福無任欣偑等語 
交通部昨電致呂省長謂在逃之梁士詒等前次盤踞要津於鐵路商辦之時曾否附股祈卽查明核辦 
　　呂省長接内務部來電謂　方自治現内部呈請恢復俟國務會議通過後當有明令發表省議會會長劉焜本會爲浙省請願勸進書表現有議員許祖謙提出質問書屬其自行辭職 
聞呂省長以撙節費用之故所有學務委員一職擬指令取消 
　　呂督軍准北京參謀部咨開所有陸軍大學校學員行將畢業亟應速招新生今將招考辦法咨行查辦云 
[南京快信]  
　　聞國會有人提出彈劾張勳倪嗣冲案内容極爲秘密 
　　滬海道尹周晋鑣前日來省謁軍民兩長禀報烟土案經過情形旋向齊省長辭職齊卽日代呈中央周已於昨晚乘車返滬 
　　沈爾昌陳超　赴滬調查烟土案昨已公畢回省總統府政治諮議丁惟魯來寗公幹昨日已乘車回京 
　　中央來電全國軍事會議展至十月一日舉行 
省公署昨奉部飭於寗蘇二處設立自治研究所 
　　靑口開闢商埠擬在該處設立稅關　　政府擬抽撥定武軍十營分路助剿蒙匪　　執法處判决各案部令高等廳依法再審　　易迺謙昨乘輪赴皖接安徽省警廳長職張謇電辭道淮督辦 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參議院通過段總理]  
　　昨日（二十三）下午二時參議院開會議長王家襄主席政府委員到一人議員出席者時尙未足法定數主席宣告延長十五分鐘至二時十五分開議先抽定新到議員四人席次主席報告謂河南議員某君出缺而候補議員第一及第二皆經前期傳補未到現應如何遞補劉映奎謂先旣遞補未到是爲已經過今則應以第三人遞補衆無異議遂照議事日程開議第一案特任段祺瑞爲國務總理（大總統提出）衆議院移付政府委員說明理由（一）清帝議位一切籌畫段公與有力焉是爲創造共和之功（二）帝制議起段公持反對熊度屹不爲動是爲保障共和之功（三）袁公去世人心浮動段公力維秩序七　不驚是爲保持共和之功並謂民國政府成立各項要政急待維持而貴院尙未開會不得已特先任代國務總理皆符人望民國改革贊助尤多對於南北又極融洽其政治經驗亦可槪見茲特提出請求貴院同意云云主席遂宣告以無記名唱名順次投票法表决指定龔煥辰金鼎動等八人爲監票員投票畢開票結果共一百九十三票同意一百八十七票不同意者六票爲大多數通過第二案恢復中國交通兩銀行兌現建議案（審查報告）財政委員會委員長李述膺報告謂本審查會以爲蔣議員建議案雖屬理由充足然對於財政如何籌措皆未能明晰指出恐於政府採用爲難似質問方式提出一方面質問政府籌措兌現爲有裨益是否請大會公决蔣羲明謂此案若以質問方式提出於政府恐政府爲蔑視如兌現仍然無期金融關係頗爲重大應以建議案付表决若建議案不能成立再以審查報告表决本洪身謂本員贊成審查報告蓋建議案必須具有完全辦法若徒以此等建議不過政府派員來院報告財政如何困難兌現如何難辦而已於事實有何裨益本員以爲應以質問書質問辦法並催促實行一方面由蔣議員一人名義妥籌完全辦法建議於政府似爲妥當衆議紛紛莫衷一是主席遂以審查報告付表决大多數贊成第三案請恢復冬縣議事會建議案（議員辛漢提出）提出人說明理由後富元謂縣議事會與鄕議事會本屬連帶未有鄕自治不良而縣議事會能完善者本員以爲應請内務部將自治條例打消另草新章湯　謂此時無討論地步只應以成立不成立表决付審查主席以付審查表决多數三案已畢時至三點四十分宣告散　 
[憲法會議將開幕]  
　　憲法會議聞將開會其近因有二因兩院超出法定人數可以開議憲法案一因天壇草案早經憲法委員會咨送案非俟憲法會議開會計論大體後不便修正委員會已定今日再行開會準備草案理由書大約此兩星期後即可開正式憲法會議矣昨存吳議員宗慈提出議案云爲提議事竊以共和再造國家根本大計　惟憲法當民國二年兩院依法選舉委員起草歷時四月全案告成中經變故遂用擱廢正法消亡邪綠侵入帝制旣興舉國鼎沸前　回首彌用痛心今幸國會復活本員以爲今日急務殆無過於議定憲法本員爲起草委員之一人查該草案於法律手續上已經過三讀會已咨逹憲法會議所未完全者僅各委員對此草案之理由書尙未撰畢此理由書之未撰畢不過事實上之缺點於法律上不問題故以爲現在開會除應時勢所需要之緊要議案急須議决外其餘尋常議案無妨稍從速開憲法會議議定憲法况尋常議案亦非　擱置不理儘可於不開憲法會議之時期行之於議事進行旣無妨碍而憲法可以尅期迅成矣其理由書一節日前已由憲法起草委員開談話會議定繼續撰成補送憲法會議况其中尙有補救之道從前憲法起草敮員會議綠已成共三册其中各委員之辯論與所定條文之各理由具載靡遺故憲法會議儘可將此會議綠散給各議員用作參證是者可非者否之變通盡善憲法會議自有商榷之餘地故理由書之有無於事實亦無甚多缺點本爲鞏固國本起見特此得議請由本院議可後咨逹參議院得其同意即開憲法會議庶幾國本旣立法治國之精神得以循序漸進實國家人民之幸是否有當謹請公决提出者吳宗慈連署者凌毅等四十二人 
　　此次國會重行開幕議員中已有多數主張繼續民國二年之成案迅速議定憲法以爲共和政體之保障故近日已有爲此項建議案之提出者天壇憲法草案旣屬有效繼此即由兩院爲憲法會議之組織以便將該草案逐項議定唯以國會甫經開會待議之案件甚多若俟各案件議有頭緖後再爲此憲法會議之組織未免過於延緩現有某派議員爲國兩無妨碍起見主張一方面組織憲法會議一方面仍繼續議事不過將普通會議與憲法會議間日開會如星期一三五開普通會議星期二四六開憲法會議或減少次數每星期各開會議兩次亦無不可此種辦法贊成頗多不日或將提出依照辦理　未可知 
[李述膺之内閣前途觀]  
　　目下閣員同意案將提出國會其結果若何關係政局前途甚爲重要茲有參議院財政委員長李述膺君述其意見如下國務總理以最大多數之同意票通過國會兩院議員對於段内閣之信任充分表示可爲政局前途幸至閣員同意案形勢有數部刻尙不明鄙意叚公通過國會政局已定各議員今後固不可濫用不同意權亦不必顧忌俗論濫用同意權儘可以良心上自由之判斷愼重投票以盡其職責也許世英余根本反對以其品行經歷皆無絲毫可信任之處也許初卽任時本無通過國會之望繼以某黨方面有人言（一）許爲叚總理所親信（二）可幹旋叚公與他閣員之間於是頗有主張同意者但全爲對叚公之關係而非信任其人也至目下此兩種要件全已不成問題國會旣充分表示對於叚總理之信任叚與國會已成水乳交融毫無扞格卽令拒絶許氏亦無所謂與叚公以難堪至國務院之他閣員已與段公開誠任事無賴許氏疏通有許與否政局不受絲毫反響又况交通部積弊最深關係極大以此重大之責任托諸一不足信不必要之許氏余甚爲國會不取也刻與余同意見之議員爲數甚多許之前途完全在未可知之數至繼任之人據余等意見公認于君右任爲最適蓋于君有交通事業之經歷而品行堅卓必能得段公及　會之信任且爲開發西北計以西北人占一閣員亦一必要之　也 
　　程璧光之海軍據余調查恐未必即能通過至對於孫伯蘭君各方面亦尙不無反感但余孫君要爲致力共和之一人縱令信用未孚而不無可諒之餘地也其他各員據現狀測之皆可通過余亦悉表同意現政府與國會俱切盼唐少川君速來就職此亦可爲國人告者也 
[鄒魯請禁粤賭]  
　　國會議員鄒魯近提請禁粤省賭博建議案云賭博之害甚於洪水猛獸粤人身受其禍經數十年矣前清之末政治雖汚執政者猶能因粤人之呼籲捐每年數百萬之鉅餉立行禁絶垂爲定例乃龍濟光督粤以還凡所作施無不以毒粤爲計不惜弁髦刑法巧立名目盡弛前清禁絶之賭博始則假名慈善隨而借口餉糈而山舗票全然規復末則以牌捐之名行番攤之實　　廣東歷來種種之賭禍遂無不畢備於法律森嚴刑罰久定之中華民國哀我粤人何辜至此即以國家財政言縱極窮困亦斷不容取此飲酖止渴之賭餉而龍氏竟因事前事後私利所在毅然爲之以致不及前清三分一之餉而延蔓賭禍過於前清營私　民孰甚於此本員爲國家政體計爲廣東禍害計當此民國再蘇之日謹依第十九條建議政府將廣東一切賭博刻日禁絶嚴申法令如何之處請公决提出者鄭魯連署者黄　九陳策劉裁甫黄增　周　葉夏聲黄汝灜彭允彝譚瑞霖江天　 
[中央新聞]  
　　總理政見之宣布國務段總理擬於下星期内出席國會宣佈政見並偕同外交總長報告日俄兩項外交案茲聞其大政内容大致如下（一）外交應時勢之要求實行和平親睦政策（二）内政審察吾國之情勢酌行地方分權制度（三）財政實行根本之整頓劃清國家地方財政之界限（四）軍政謀國家統一之幸福仍採積極集權主義（五）敎育採取普及制度並注重國民敎育及實利敎育（六）實業目今財政困難暫採輪入外資主議並實行提倡奬勵以促進行而期發逹 
　　大彈劾案之内幕議院將發生一種極大之彈劾案曾兩誌前報頃聞被劾者如胡瑞霖龍濟光等均在其列最近因磋商手續問題議員中對於此案大别分爲三派（一）激烈派對於此案擬請將從速提出要求政府即日懲辦以肅官方（二）和平派主張議會將各被劾者之劣蹟咨請政府派員查辦（三）折衷派擬將彈劾案改爲　問書要求政府派員出席答復但此事關係甚大非磋商就熟不能開會計論並聞將來此案亦僅於秘密會議行之事前决不洩漏機密也 
　　免釐加稅之政策政府前日已將免釐加稅之議案列入國務會議嗣因彼時内務孫伯蘭總長尙未到任攔置未議現又擬提前計論適以事涉外交仍須待外交總長就任後方能確定近聞段總理現因外交總長唐紹儀是否到任尙未確定擬將閣議此項政策先行提出國會諮詢案其預定繼續實行之内容尙未得其眞相 
　　收束軍隊之手續國務院段總理自改組内閣後曾以收束南北軍隊爲要務業經提出國務會議計論實施計畫茲據　方面消息段總理業將此項要案核定辦法俟日内出席國會將大政方針宣示參衆兩院後即將預議辦法通電南北各省督軍省長分議詳覆其預定手續係先由曾經獨立之各省人手次辦北方各省務於年内一律完 
竣 
[遼源事件之近信]  
　　自遼源縣街中日軍人衝突事起靖鳴岐知事即與商會總理妥爲調停現日本輸送軍隊日多交涉未結地方益形多事靖知事除一方與駐遼源日本長官磋商結果辦法外特與比鄰昌圖各縣聯合遇有日兵到境妥爲招等待並撫綏居民勿生恐惶並嚴防匪黨以清亂源其與日本長官磋商雖無具體解决然現狀尙能維持 
　　此次交涉發生我國當局深致憾卽日本一方雖視爲鄭重之事要亦公認爲發動於誤解連日馬拱宸署長與彼外交當局磋議聞有數項（一）賠償損失問題（一）駐兵退兵問題（一）善後親善問題等亟待解决能互相讓步與否尙未可知 
　　遼源中日交涉業已和平辦理而張軍長日昨（星期一）下午五鐘忽接遼源昌圖四平街三處急電是日上午三處巡警保衛團皆爲日人逐出劃定界限三十里地以内無論何項事務不准我警團干預云云張軍長接此急電以爲蒙匪尚未平靖又無故起此干涉若不迅速妥洽恐徧地風雲致我奉省於擾亂之局當即派委交涉員馬廷亮並帶繙譯官丁幹元赴北以期和平交涉不傷國體一面即電禀政府請與日公使嚴重交涉 
[陸榮廷到粤後之第一難題（平生）]  
　　粤人苦於兵燹殷殷期望陸督軍之來其抱悲觀者聞陸至梧猶恐其由梧至邕不遽來粤今幸陸已至肇矣但陸一至粤粤局其逐可接收乎此實爲一至難問題粤人猶不敢遽抱樂觀也聞陸督軍抵肇後决意在佛山組設行營權接粤事俟龍濟光收束軍隊離粤後然後來粤免致兩軍有衝突之慮但龍氏收束軍隊有如何手續離粤將以如何地點爲歸宿目前絶無所聞惟見其致中央歌電所陳各種辦法（該電文附後）先將後路層層打算極爲周匝繼將現需鑿鑿指陳不稍含混且重慮譁變爲無力之遷移而電末特别聲明謂數月軍餉及臨時支出均係挪借已一百八十餘萬之多而欠餉亦不下此數眼前非三百餘萬不能清釐簿籍具存可以覆按然則目前之能否交代能否遷移其必視此三百餘萬之有無着落爲定乎猶憶中央初任命陸榮廷爲粤督時龍氏宣言待陸來卽交代已提出曾墊餉百餘萬須陸承歸還一語今又見之於致中央電復加欠餉一百餘萬此三百餘萬陸督點金無術斷不能代償中央財政枯澀又何能撥出巨欵　塡即欲向地方代籌如九善堂七十二行商總商會等　其設法然粤省疲於兵事元氣大傷非復昔日可比　萬難擔此巨欵然則此一宗欵目必歸無　而二萬之濟軍縱使指定遷移地點亦必須索餉而後行所謂重慮譁變者其即在此時乎此一問題不解决則所謂交代者亦屬空言故粤人今所兢戒懼者即在於或謂朱省長蕯巡閱使行將抵粤抵粤後必有善法可以監視交代然乎否乎須視二氏到後之有何措施也 
　　目前所最不可解者則惟中央旣限制兩方面停戰各守防地而文電上則言停戰事實上則仍攻戰不已陸督軍在桂境已電勸停戰將入粤境又電勸停戰乃陸於十八上午抵肇而十八十九號晚上粤城西路爭戰益劇桂軍則曰龍軍襲撃龍軍則曰桂軍欲偷渡河各執一詞然不惟西路桂軍也北路白雲山磨刀坑一帶連日亦龍軍與滇軍血戰不已究竟其中有何秘密計畫不得而知而政界傳說則謂北軍指日可到將以協助龍軍閩軍已到潮境鎭守使莫擎宇已預備歡迎復言莫擎宇由張勳倪嗣冲介紹復趨向於龍軍故龍軍於東路防務可以放鬆得專注力於西北兩路近來政界造謠肆爲恐嚇此濌傅說本不足信然其間未必無陰謀如陳炯明起兵於惠州前仆後繼與龍積不相能而龍氏日前致電中央乃至推薦陳炯明則其欲紓東路之兵禍而專從西北兩路對待滇桂軍而已近來龍氏復將所統各軍前時曾改稱爲護國軍者近一律改稱爲振武軍不知此爲酌量改編擇地移防之預備歟抑交代無期特改軍名以期耳目一新歟粤事紏紛不知果如何收拾矣 
　　龍濟光要挾中央之電文錄下萬急北京大總統國務院參謀陸軍財政部鈞鑒華密濟光守粤三年備極艱險業詬忍辱莫諒苦衷幸我大總統曲予矜全畀以督辦兩廣礦務寓兵於工實偑至計濟光擬粤事交代部署就職不料李烈鈞等急攘權利弁髦中央　武逼攻日　戰守對於安插濟軍方法未　計畫昨李開侁自　慶返粤傅述鈞諭將本部酌量改編擇地移防體恤有加尤深感激茲謹就事實爲鈞　陳之一濟軍二萬餘人均鄕里子弟患難相依斷難解散擬酌編兩師餘貲遺回籍並懇中央飭知滇督照退伍軍人待遇二國步方艱西南多故非有大枝得力軍隊不足以　戰戎心維持大局濟軍强武善戰應團紮精練以備緩急三本　移防所需餉項應由中央指定的欵或鹽務項下按月劃撥濟　旣解疆寄即絶餉源實屬無力籌墊四辦礦區域雖言兩廣必擇一扼要地點爲本軍屯駐之處宜先爲指定在所指區内地方治安完全擔負其他軍隊卽飭離防免致衝突濟軍旣編兩師　　事繁需員佐理内部組職當比照軍署規則一切薪費列入預　六本軍應直接受陸軍部指揮本省長官可請求援助不得任　調撥此屬正當辦法並無特别要求鈞座曲諒此心允如所請礦務作何開辦容再禀陳又粤省自潮梅高雷欽廉各屬相繼獨立該首領等據地自雄所有正雜收入儘數截留并無絲毫解省此數月軍餉及臨時支出均係挪借已一百八十餘萬之多而欠餉亦不下此數眼前非三百餘萬不能清　簿籍具存可以覆按濟光旣慮軍譁又兼債欠應懇飭財部迅賜籌撥救此鮒涸實戴鴻施否則無力遷移又必授人口　謗書盈篋隠深憂懼屏營待命敬候示遵署廣東督軍兼省長龍濟光叩歌 
[蔡鍔去後之成都恐怖（成都通信）]  
　　蔡督軍已於昨（九號）七點鐘出省城東門登舟東下先一日（八號）夜十鐘即已發命令召集隨從各員至次日尙有人預備　送者然已不及矣先是川紳曾奂如諸君往留蔡督軍咸謂蔡未必即行也乃於八號午前忽傳蔡已命成華兩縣雇船於是各界奔走於曾駱諸君及商會者甚多復邀同曾奂如顏雍耆周保臣燓孔周諸君偕往政務廳晤尹仲錫君再議挽留之法因先往訪修翰青適修君他出唔蔣百里諸君告以必須挽留之意蔣君則謂據法國醫生言蔡病已深非將政事完全擱下到海邊呼吸新空氣無可挽救且云蔡公司來辦事好勝若不離川一切政治必縈擾於胸疾何能愈衆以其言懇　不禁爲川局歎息逐不便再作挽留之計日前所商致滬上周蒲二君用梁任公各電已擬好僅與將君一看即不拍發由某號匯欵爲蔡公延醫來川之舉亦作能矣 
　　蔡公臨行前數日約請軍界諸君話别至署内各人員亦於一號晚六時由蔡公約集話别多時情致甚殷政務廳長尹錫已聲言抱病辭職八號夜即將臥具移出寓宅廳内公件交四科負責文牘擬稿直送省長矣財政廳長鄒懷羲近亦具詳因病辭卸財政廳長及收回軍票處總理並取消惠昌官廠名譽總理昨奉四川省長行政公署批詞挽留但鄒君辭志甚堅仍擬再行辭職也此次同蔡公東下者爲蔣百里修翰青李副官長某秘書某醫士諸人聞共雇船十四隻護從兵隊亦不甚多 
　　蔡公到成都後以係首義要人故無敢反對者視事雖未一月而於軍政方面尙不掣時一切應興應革之事亦逐漸進行及蔡甫出成都而暗潮即起於是謠諑繁興又演出恐怖現象八月十號羅偑金氏出一韻示謂照得蔡督出省原爲請假養病本督護理篆務恪守中央命令一切布置妥貼地方本自平靜聞有不肖之徒膽敢搖惑視聽造出種種謠言妄冀無端起釁意在於中取利居心實同梟獍須知抗命不祥周王可資借鏡擁重兵者如此餘又何苦抗命已飭嚴密訪查拿獲重懲示警望我遠近良民愼勿妄信輕聽無事不宜自擾其各凛遵爲幸此示出後人皆謂有所指因劉存厚氏近日在外縣招集兵士編制成軍蔡去之日第二軍左翼司令劉成勳氏又由新津回省因此外問造出謠言謂劉爲羅之勍敵目下態度不明等語其實皆揣測之詞也 
　　十號夜北門外忽槍聲隆隆有數十發之多城内外均頗驚惶以爲亂事又起也軍警之巡查各街者甚嚴各軍營均已預備羅氏不知眞象亦未敢開城出撃惟在城内布置一切而已俟槍聲息後始派人縋城出探因係黑夜亦不知詳細惟報稱 
 
 
 

Page 7

 
 
已無事矣是夜軍警預備一夜次早各軍警機關均派人出城偵探始知北門外距城約三里之昭覺寺内所駐之第四歸師軍隊是夜有三連忽鳴鎗數百發而去據聞此三連軍大約係往川北鍾體道師長處者前數日此間即有鍾氏宣布獨立之謠確否固未敢决也 
　　川軍中之有力者僅劉鍾二人各有軍二十餘營均有能戰之士加以種種謠言羅氏不無稍疑而滇軍中之與羅勍敵者爲滇軍第四軍軍長黄毓� 
成氏日前在叙府聞蔡君將行遂率軍到成都於八月十一號午後一時抵省城率馬隊一連警衛軍一營步兵兩營其他軍隊尙有在中途者於是謠言又謂黄氏將與羅氏爭督軍矣其實黄氏此行係恐成都有亂羅之兵力單薄恐難濟事故速率軍到成都也然因黄氏係偉大人物又值此暗潮日甚之時而來故一般人造此謠言以爲又如陳宦去時之景象也惟此等謠言逾出逾多近日羅氏已派警衛軍執令查街持槍執刀甚爲嚴密也 
[漢口人心之恐怖]  
　　漢口近日天氣亢陽百物枯燥最易釀成炎患以致後湖一帶棚户板房無日不火匪人乘隙縱火之事亦時有之二十一日德租界附近某里亦失愼燒數十家華街之天寳巷亦燒數家巿問因火警頻見謠言盛熾羣謂激烈派之民黨又捲土重來以致人心皇皇不可終日二十二夜晚十句鐘法租界福寳里口（鄰近華界）花鼓戲園演唱正酣時忽聞有霹靂一聲恍若炸彈爆裂一時羣焉驚起男奔女逃扶老携幼往來搬遷者絡繹法巡捕房立下戒嚴令派全班巡捕與商團荷槍實彈分途梭巡因查無事變極力禁止搬遷盤查行人眞有風聲鶴唳草木皆兵之象德界亦繼之警備故未至十一鐘德法租界及華景街一帶舗户皆閉門路絶行人究之此聲果爲何物發自何方現尙未明或云係附近工廠機器損壤所發之聲響乃演此大恐怖足見漢口商民已爲謠言喪膽矣 
[譚省長蒞湘紀]  
　　新任湖南省長譚組庵君於本月十四日在上海寓第啓行乘坐江新輪船於十六晚抵漢因旅漢民　挽留甚般且以鄂政府與黨人有亟須調解之事即往聞王督軍商辦一切小作勾留迨十八晚乘坐沙巿商輪來湘履任先是劉督軍已將前巡按使署改作省長公署爲譚公駐節地點派委副官李楓模長沙縣知事姜濟寰爲籌備員預備一切供張並派本署衛隊第一營在省長公署辦理守衛以表歡迎省城文武官廳及各機關團體均派代表前往漢口迎接合計不下三百餘人二十日午後二時譚公節麾蒞省駐湘兵鳴炮致敬合城官吏均往河干迎迓西門外沿河一帶人山人海擁擠不堪一時軍樂齊奏恭迎譚公登岸乘坐四人轎入城沿途密布軍警警鎗站立聞譚公帶跟丁二名行李亦甚簡單隨員則有三十餘人入城後譚公暫回私宅小憇訂於二十二日接任隨員則先入公署署前各街道軍隊林立幾至斷絶交通可謂極一時之盛矣 
地方通信 
　　北京 
　　工商學生發起實業促進會近日在京之東西洋商工兩科畢業學生因見國内各種實業未得發展特擬發起一會名曰實業促進會意在使技術家與資本家聯合以圖發展日前會開談話會一次現正從事擬議章和以資進行 
[山東]  
　　魯省議會茶話會紀略山東省議會於二十二日上午九鐘開茶話會到會者七十餘人由秘書員報告各處文件　遂討論周村民軍來函邀求欵項事僉謂來函係與本會曁商會須與商會接洽後再議答復辦法時已十一鐘遂振鈴休息旋劉君冠三與濰縣代表于劉兩君均同時蒞會當由議長招待入座略談數語劉君冠三起立報告高密民軍之情形及該縣人民之窘况略謂高密民軍起事以來旣未借用外債亦未得他方之協濟所有用欵盡出自高密一邑以一邑之財力養此多數之民軍供不給求更何待問故數月以來高民雖已極困苦民軍仍時憂匱乏長此不圖高民何堪議會爲代表機關上可與政府交涉下可與民軍接洽務望努力前途早圖解决以蘇民困云云繼由濰縣代表約略報告濰邑情形時已過午遂振鈴散會 
[湖北]  
　　烈婦墜樓全節武穴人靳明逹向在安慶經商家有繼母傳氏妻陳氏姑媳之間頗稱融洽詎傅氏暗與鄰人張矩德私通某日陳氏早起往間姑安見姑房有男鞋遂即退出傅氏由是恨之刺骨必欲陷害之以滅口日前傅氏乘其子經商未歸囑姦夫張矩德先潛藏於樓上然後紿陳氏上樓拿物待陳氏登樓後將梯搬移張矩德突出擁抱求歡陳氏當大聲喊呌有賊張仍不釋陳氏恐爲强暴遂從樓上跳墜當即暈絶旋由鄰人救醒詢得其情張早已查如黄鶴矣鄰人咸抱不平已函促靳明逹歸家昨聞陳氏已因傷重殞命不知其夫回家後將作何辦法也 
　　總統電如召舊僚屬晋京黎總統近派前充鄂都督府參議奚少將宗唐爲侍衛武官又由府中庶務司長金永炎電招前充都督府宣需課長李振鏞爲該司科長又電召爲黎公秘書之鍾彝及現任通志局長張仲炘一同赴京聞鍾熟於法律仍有爲秘書之望張則爲湖北宿儒擬延爲顧問現奚李鍾三君已尅日赴都張之行止刻尙未定 
　　湯議長行蹤衆議院議長湯化龍前因其夫人在滬逝世搬枢回圻水安葬茲已事畢於二十一日由圻起程塗經鄂城縣游覧西山寄宿古寺一宵次日改趁小輪來漢假寓紅十字分會聞日内即須赴京 
　詹督辦赴都川粤漢鐵路督辦詹天佑刻因粤漢鐵路湘鄂段停工已久急需籌畫繼續進行並須訂購各種材料與交通部總長面商之事甚多昨已乘車往京矣 
　　王專使中途折回黎總統前派專使王隆中前赴四川往迎蔡松坡晋京於月初取道武漢上溯宜昌茲王已在宜得有川電云蔡君已經抵渝乘輪下駛月内即可抵鄂王遂於昨由宜折回鄂垣靜候矣 
[安慶]  
　　查禁揑名歛費之善舉前有懹寗縣民人李灼華擬在省垣創設茲善保婼會採訪節孝一俟捐欵募集并創辦工藝廠以保孀孤而全節孝等情具禀省長公署立案當經批仰懹寗縣知事查復據呈緩辦在案茲聞李灼華竟刋發簡章上列有張督軍倪省長以及各當道均爲贊成人於省城蕪湖合肥三處設局冩捐刻經各長官偵知以李私自揑名設局歛費實屬不知自愛已飭三縣一體查禁矣 
　　不准帮匪贖罪廣德縣前有帮匪劉蔭昌開堂放票收徒至二三千人之多經該縣陸前知事拿獲本擬詳請正法因未訊有確供遂判以監禁五年在案頃經該縣知事李萬基以該帮匪在監兩年尙稱安分頗知自悔現在監患病當地紳蓋聯名具保并願出罰金一千元贖罪等情詳請上　核奪當經批斥不准並飭令將前案内之逸匪劉小猴子一併嚴拿務獲究辦 
[鎭江]  
　　葛司令將奉調回寗鎭江要塞葛司令昨奉馮督軍電調迅將全部軍隊移至江寗改編軍制而以清江第十九師楊　長軍隊調　塡防不日卽將交替鎭江各團體聞此消息均先後拍發公電挽留未知馮督軍如何批示也 
　　烈婦殉夫鎭郡南鄕辛家村王先有之女如蘭於本年六月間嫁與同村成順生爲室順生於本月二十五日忽患疫症逝世如蘭痛不欲生俟夫成殮後即上樓懸梁自縊及其翁姑覺察已不及救治亦云烈矣 
　　江北難民過境江北鹽城興化東台高郵寳應一帶人民近因車　大壩已開水勢洶湧所有田地房屋盡遭漂沒無法生活乃四出就食午食昨午有該數處難百人各乘小船渡江至鎭扶老携幼待哺嗷有某董事見而憫之給以麺食療　二十五號各難民即紛往丹陽常州等處去矣 
　　　婦請恤軍人王連陞本年四月廿一日因運動革命被殺茲由其妻王張氏具禀葛司令請恤聞已據情呈請中央批准矣 
[蘇州]  
　　商團三部缺少子彈道前街商團第三支部一應軍裝子彈公欵等項均存於前任部長張杏生處本年四月間復行召集商團另行公舉吳潘二紳爲部長後張君迄未將軍裝公欵等項逐一交出茲悉近日道養巿民公社同人與吳部等向張君處查點各物張君即將洋鎗子彈公欵及底册等項逐項交出查點計缺少後膛快鎗子八百八十顆林明惇鎗子七十八顆以及軍帽皮帶各物卽公欵底册亦多有不符之處當面詰問張君言語支吾現道養公社同人與吳潘二部長商定造册呈送商團公會聽候核示辦理矣 
[嘉興]  
　　設立戒烟新藥社嘉興公民陸昌年等以嘉興烟禁雖告　清而一般黑籍中人苦無良藥戒絶擬將廣製戒烟新藥設社發賣日前特將訂定購藥規則呈請縣署立案現已奉批准惟不准另設分銷處故陸等已擇定北門大街同益照相館内設社發賣並由官廳出示保護矣 
　　學務彙誌嘉興聯合師範講習所係嘉屬六邑設立一切支出槪由六邑擔負每年約計萬金而所招講習生年齡亦不及格前日由縣議員曁就地公民沈文華徐涵等電知省長曁各縣知事將縣稅停解並將該所撤銷以順與情故該所至今尙未上課又新篁高初等小學校敎法不合學生日益滅少曾由省親學富光年將腐敗情形呈請民政廳將該校長閔子壽撤換另選接辦以期整頓現由縣知事將閔某辭退另選張秉鈞（中校畢業）爲校長以期整頓而重學務云 
來函 
[浙江省長公署秘書處機要科來函]  
　　敬啓者昨閱貴報二十五日杭州快信欄載有軍用票將發交各銀行發行一節係屬傳聞之誤理合函請更正以昭翔實浙江省長公署秘書處機要科謹啓八月二十五日 
雜評 
[愼所發[  一子] ]  
　　當國會開幕時記者嘗告諸議員以愼所發矣所謂愼所發者空言之建議案當少提於議會也提則必詳察其利害無責任之言論當少發於議場也發則必熟權其是非對於行政方面勿加貿然之攻撃攻　而不當徒失信用對於政　方面勿起無謂之爭執爭執而不已徒損　情凡事當平心商榷而不可輕蹈呌嚣紛呶之習精神當注重於大者遠者而不可分用於無足重輕之端凡此之類非特所以愛惜議會之光陰並所以保全議會之名譽促進立法上根本之事業此吾之所以再三致意於愼所發也 
　　然而近兩日來之議會消息不免與此義相反是則吾之所大懼也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報對於鴉片問題之平議]  
　　字林報社論云本報前論烟禁致引起洋藥公所之反對此固意中事也茲撮其爭辯之點如下洋藥公所之言曰去年四月洋藥公所與中政府締結合同結貼印花銷售印土每箱由洋藥公所報効三千五百元消土地點爲蘇贛粤三省以言蘇贛兩省　片銷路自合同簽定以後進行頗佳惟當合同初定之時洋藥公所曾以粤省私烟盛行碍及印土銷場請政府注意中政府擔任禁止私烟但無效果去年秋間中政府迫於洋藥公所之請求派員赴粤調查該員查畢報稱私烟實難禁絶因粤省官吏與此關係太深之故嗣後一再磋商决定由粤省政府收買香港存土一千二百箱每箱定價七千兩逐月分購至明年四月爲目自去年十二月定議後粤省按月出貨但今年三月間廣州政局變亂事遂中止迄今未曾恢復原狀以致香港原存印土一千二百箱尙餘九百二十二箱斷難在明四月以前依照前議銷脫若運至上海則與上海土巿大有妨礙今補救之法惟有由中政府延長合同期限而已上述乃洋藥公所之言也察其所爭之點在於中政府未履行合同之一部故洋藥公所當然可要求延長銷土之期限今有人質問曰洋藥公所與中政府之合同何爲以明年三月底爲限期耶照一九一一年五月中英協約如中國不能將鴉片禁絶印土可售至明年年底爲止約中旣有此一則洋藥公所之合同可爲不卽訂至明年年底爲止耶洋藥公所今謂合同未嘗不可訂至明年年底但在當時以爲有兩年期限存土定可早日銷完固無須待至明年年底也惟就洋藥公所之言觀之在訂在訂立合同時粤省已處於不能滿意之地位私烟盛行礙及印土銷場洋藥公所固已自知之矣再中國向未有履行此種合同義務之最好名譽洋藥公所苟有普通營業之智慮當早知稍寛期限之必要矣其尤重要者則爲土價之問題土價奇昂似可爲洋藥公所之大弱點在一九一一年中英協約未立之前喀爾喀德土價平均計之每箱約值二千兩而售與買主則需三千兩左右迨協約旣成烟業生命已有定期土價遂漲至四千兩至一九一三年一月印度政府禁止銷土於中國時洋藥公所乃逐漸漲高土價每箱先爲五千九百五十兩一九一五年十月漲至六千九百零五兩十一月九千零十二兩據倜中人云此爲洋藥公所所得之最高價值今日聞土價在七千五百兩至八千兩之間棧租火險費等皆取價於此　報効中政府每箱三千五百兩之巨欵則不在内由中國土商於購土時另行照付茲姑勿算計中國土商之利吸烟者欲購入一箱烟土必付一萬零五百兩左右始可得之若按其寳際言之吸烟者之所費猶逈在此數之上也以記者觀之印土滯銷之原因與其謂爲私烟充斥不若謂爲土價太昂吸印土者悉爲富室他種烟土不能投其所好亦乃盡人皆知者今吸烟人數雖日見減少然此　富室固仍存在目下私運之中國烟土其價不獨不較昔爲廉且倍於前苟印土售價稍近情理誰肯樂購私烟哉若洋藥公所已竭誠設法冀減土價而猶未能减輕之則非記者所敢信記者固承認積存烟土有種種開銷如分量收縮與保險費利息等皆須取償但洋藥公所旣能按照每箱七千兩之價格將香港存土一千二百箱悉數售與廣州且報効之費三千五百兩即在此售價七千兩之中然則今日何以不能稍抑上海土價歟記者討論洋藥公所之地位願爲平允之言始終以爲補救之方操諸已手無待他求若延長合同期限記者知英人輿論必一致反對也設限期展至明年年底試問有何保證可以保定存土必可於限期内售完乎又安知不發生他事可以爲洋藥公所一再要求展限之藉口者乎從此烟土銷售將無切實限期此卽英人决不願見者也英國已斷絶中國鴉片營業之關係願英國人民奉此爲模範若以時日不足不能佈置一切則非持平之論如中國在其境内私種私運則益足增中國之羞記者竊信中國必不如是綜之無論如何就吾英人全體言及個人言鴉片營業必須全止也 
[廢除免驗官員行李之特例]  
　　大陸報二十二日北京訪函云稅關辦事處因中國官員行李中夾帶烟土已在上海查獲特電諭各海關監督謂查檢船客行李乃各口岸海關自有之權嗣後中國文武官員之行李皆須照章檢視惟海關人員於檢查時不得無故遷延云 
[縣議員聯合大會旁聽錄]  
江蘇縣議員通迅處昨在也是園開聯合大會各縣代表蒞會者計共三十二縣上海莫鍚綸李味青吳江費玄韞周家圻周維新金山張良朔葉心嚴常熟邵玉　蔣岱張炳純程會慶東海楊友熙如臯方家珍丹徒梁卓李仰彭江陰費鴻聲青浦吳華蔡鍾秀松江王文熙葉理封李芳鏞吳縣孔昭晋葉昭敦崑山杜師愈周一陽嘉定陳傅德黄世祚寳山邵涵蒼錢南山泰縣鄒藝海阜寗姚黄泰興劉啓文沛縣王志誠封謙吾宜興楊若漁周寳銓程乃續寳應鮑友恪王霖卿江都姚蔭逹萧淞太倉陸君宜張寳甫川沙包聘卿陳吉人奉寳陳伯　陳式謙丹陽眭國襄萧縣范大同武進叚鳴謨儀徵周思均碭山閣子明郭興　豐縣葉仙衢張碩陽崇明朱震龍徐寳四金壇王詠梅虞廷銘陳允元内無錫縣議長浦斯湧因係個人到會未得該縣議員同意故未列席與上海縣市議會員均列旁聽席其會埸順序（一）公推臨時主席（二）報千開會宗旨（三）通過約規（四）選舉幹事（五提議事件於午後二時開會經衆推定費玄韞爲臨時主席遂由費主席報告開會宗旨略謂議會停止經過苦楚不少時望恢復今幸如願以償是我國之幸福各界心理上都歡喜的但經許多心思許多力量國會省會次第恢復若縣議會先由丹徒發起鄙人甚爲偑服於是吳江各議員亦互相通函極意贊成遂推鄙人爲代表到中晤莫子經李右之先生常熟邵玉衡先生亦贊成遂通函各縣組織通訊處就在上海設立因原有之聯合會亦在上海俟各縣函到贊成者絡繹不絶遂名爲江蘇縣議員通訊處但道遠者爲時局所促未得回復故初次開會只有五縣遂議决發函各縣在本縣各設通訊處自發函後希望更切適省議會恢復益各踴躍贊成故今日有此盛况但十餘縣未經成立縣會外有四十六縣通信今天到會三十餘縣希望益切以後種種目的只在督促進行以上各縣如句容江陰常熟已各電致中央今日此會亦只此宗旨將來做去以逹恢復之目的而後已云云報告畢遂提出聯合會臨時約規草議六條請衆公决其内容（一）定名江蘇縣議員聯合會以江蘇各縣縣議員代表組織之（二）宗旨聯絡感情交換意見取共同促進回復縣會志趣（三）職員選舉幹事員若干人主持會務（四）權限幹事員權限於促進回復縣會範圍以内之事件得有完全行使之職權（五）經費由承認各縣先行籌墊俟縣會回復平均攤還（六）時效本約規於逹到縣會回復目的至成立江蘇縣議會聯合會時失其效力等語經衆討論除第六條删去（至成立江蘇縣議會聯合會）一語外餘俱照原文通過次選舉幹事用記名法投票選舉每縣一人計費玄韞得二十九票莫錫綸得二十六票方家珍得二十三票邵玉銓得十八票楊友熙得十八票李味青得十四票梁鴻卓得十票均當選爲幹事員復次提出呈大總統國務總理内務部及參衆兩院並齊省長電稿三件又致省議會及參衆兩院蘇省議員函稿二件請衆公决經衆略加修改一律通過遂宣告散會時已鐘鳴六下矣茲將通過電稿三件照錄於後 
　　北京大總統國務總理内務總長鈞鑒國會省會先後召集縣會及巿鄉自治自應連帶回復應請明頒命令尅日恢復以繼法治而　人望江蘇縣議員聯合會叩 
　　北京參衆兩院公鑒省縣議會同時停止今省會已奉明令召集縣會尙未同時回復自治停頓民意不宣應請主持提議縣巿鄕自治機關一律回復迅咨政府明頒命令以尊約法而順與情江蘇縣議員聯合會叩 
　　江蘇齊省長鈞鑒地方自治爲憲政基礎省議會已奉明令召集縣會及巿鄕自治尙未回復法無偏廢衆望喁喁乞公主持電呈中央迅復各級自治機關以振法治精神而　人民期望幸甚江蘇縣議員聯合會叩 
[恢復地方自治之預備]  
　　㈠經費上海縣公署昨飭各巿鄕經董文云案查前奉省飭將自治停辦後所有收入支出並抵作他用及現存各欵分年列册具報等因業經轉飭　辦在案迄今未據　送合亟令催仰該經董即行查照前餘迅速造册列報以憑呈復毌再遲延㈡房屋上海縣議會房屋曾於自治停辦後由公欵公產經理處租與江蘇省立第二師範附屬小學校作爲寄宿舍現因縣議會恢復在即故該經理處已向附屬小學校將屋收回飭匠修葺 
[三誌自來水龍頭上之炸彈]  
　　太倉人吳彩臣於本月十一號夜九時將炸彈一枚放於新世界遊戲場附近自來水龍頭上希圖害人適美捕房包探侯松山經過查見當將吳與炸彈帶入捕房解送公共公廨經中西官訊知吳受某軍唆使圖害某乙判吳押候提到某甲質究在案昨晨復訊據捕房禀　甲現不在滬故未提到中西官判吳還押候將甲提案再訊 
[尙有北兵南下]  
　　陸軍第四師所部步騎炮工輜各旅團營均於民國二年夏間移調來滬分駐松滬兩地尙有步砲輜各一營留駐天津馬廠看守軍庫營房茲聞留駐馬廠者亦尙須一併南下業已由部飭令該三營乘坐火車出發約日内即可到滬開往松江駐防云 
[巡警卸除武裝之不易]  
　　淞滬警廳長徐輔洲前奉省長訓令以邇來大局平靖秩序安寗應將站崗各巡士卸除武裝換執警棍以免人民猜疑等因徐廳長以滬上爲五方雜處之地良莠不齊帮强盜較之他埠爲多且近來盜案迭出若巡士　執警棍匪類必更無畏懼故祗可將所携鎗械暫緩解除昨已將緩執警棍綠由詳復省長查核矣 
[唐紹儀由浙返滬]  
政府迭次電邀唐紹儀君入都輔理政事唐群則决意辭謝遂伍廷芳君等赴浙省普陀山遊歷茲黎大總統又委丁維魯君來滬敦勸因唐未返電浙致意現唐君已於昨日乘坐火車返滬與丁君接洽一切矣 
[蕪湖秈米暫停交易續誌]  
　　皖帮米商崇裕和因閘北恒昌米行斛司斛進客機秞米與他處之米斛法不同致起衝突北巿各米行遂停止客秈交易昨報已略紀其事茲由閘北公會正副會長陳叔敏陸子賢與南巿米商吳佑雲嚴少泉等出而調停皖帮方面要求改良斛法而恆昌及各米行以皖帮欲改同業向章非開大會公决不可是以昨日北巿之皖帮秈米仍未上巿開售 
[漆匠又起風潮四誌]  
　　本埠漆藝公所漆匠帮因要求加給工資不遂同盟罷工由上海縣知事沈君傅諭該業首事與同業店帮工帮各領袖磋商和平辦法已迭紀本報茲聞各漆匠以内地官廳業已禁止聚衆會議擬齊集公共租界福建路某茶肆會商辦法當爲老閘捕房捕頭訪悉因恐人衆滋事妨碍治安昨特諭飭中西探分往所管區域内各茶肆隨時查察並派華探一名至福建路某茶肆守候見有漆匠聚衆會議着即驅散如敢抗違許將爲首之人拘押候究 
　　昨日上海縣沈知事發出示諭云爲布告事案據漆業公所司董杜悅來孫榮生趙慶華呈稱竊司董等歷届受陳金龍等煽惑令各漆匠同盟罷工釀成南北巿打店㧞人　戶禍前年幸由各軍警探捕彈壓並奉仁憲酌中定斷每工加錢二十五文始克化危爲安刻陳故能復萌糾合李肅之私立漆藝公所司董等禀請移知英公廨封閉解散三月二十七號荷批應准移知會審公廨查明禁阻嗣復呈催奉批候移知公廨查案核辦等因目下陳金龍李肅之從中播弄復起加價風潮改錢碼爲洋碼暗發傅單本約陰曆五月初六日實行同董等聞信竭力斡旋緩而未發然現更事機愈緊定期於本月二十號左右同盟罷工伏查前年加價時適值歐戰影響貨價隨增作主一面不堪復遭損失雙方解决大覺爲難詎去今未及兩載歐戰未停生活之程度如故貨物之價格更高作主維持工程較昔更屬艱難查水木公所亦恐加價風潮呈明鈞署已於七月十六號給發示諭在案敝業事同一律且迭次加價閙事均漆業爲首擾亂社會關係尤爲重大除將傅單附呈外爲特援案環求恩准查照水木公所成案給示嚴禁並乞　知淞滬警察廳一體保護實爲公便等情據此香此案前據該董等迭次來禀本公署以該業旣有漆業公所歷年已久上年復經修訂行規禀准備案給示有案陳金龍李肅之等何得私立漆藝公所致滋紛擾業經批示並先後咨請會審公　廨禁阻在案茲據杜梲來等所呈各節是陳金龍等非特不將漆藝公所取消並思煽動該業工人爲同盟罷工之舉案經本公署飭查屬實除咨行淞滬警廳會審公廨一體查禁外合行布告該業各工人等知悉須知同盟罷工係屬違法舉動爾等自前年冬間加價以來均各相安無異此次刋發傳單圖加工價純係一二人之主謀唆使無非爲藉此漁利起見爾等務各照常工作自安生業切勿附和盲從以身試法如敢故違定干嚴究其各凛遵切切特此布告 
[巿立學校學生之發逹]  
　　上海巿立小學校共計十七所署假定期四十日現已届滿故自八月十四日起各小學校已次第開學内有崇正時化倉基貧民江境比德六校學生向不收費故入學者甚爲擁擠其他收費各校若萬竹多至千人和安七百餘人養正六百人巽與亦五百餘人統計巿立各校此學期學生已逹七千餘人現學務委員已將秋季各校學生人數分别舊有新添造具名册呈報縣知事查核矣 
 
 
 

Page 11

 
 
[脫離嚇詐巨欵之關係]  
　夫　夫本邑人湯明即夏竹林因與時芝恒陳立夫周雲龍鈕克明等冒充民黨用護國軍名義之恐嚇信先後向福建路廣泰烟膏店主金逹三及北京路某號主王吉卿等圖詐巨欵由捕將夏等一併拘獲解至公共公廨訊明分别押辦所有牽涉之甬人葛和卿由夏妻指提到廨押候提同在押各人質究在案昨由捕房將夏等一併帶案據夏供稱設立機關書冩信函向原告勸募軍餉係葛一人主張訊之時芝恆陳立夫同供此事是否由葛主張均不得而知葛之代表斐斯律師上堂辯稱被告開有成衣舖向來安分與此案毫無關係實係夏竹林挾嫌诬攀應請省釋關讞員商之德領師君判葛和卿開釋夏等仍照原斷還押 
[難民搶掠尼姑庵]  
昨日上午十一點鐘時有操湖北口音之男女難民六七十人至南巿大東門外荷花池清淨菴内聲稱路過此處可否借住一天言畢即將二門關閉尙有十餘人在頭門把風其餘擁至當家老尼壽全房中翻箱倒篋搜去銀洋五十元及願簿一本旋又至幼尼三山房中搜去大洋十二元小洋五十餘角其時壽全與三山二尼因被若輩以棉花塞口無可喊救嗣有鄰人見其形跡可疑走入菴内探聽亦被嚇禁聲張不許出門若輩索旣畢即携贓而去迨該管一區一分駐所安巡官得悉帶同巡警六名前往兜拿若輩已杳無蹝跡逐至該菴内察勘一迵禀明徐警屬長勒限該分駐所即日破獲解案嚴究 
[證明持械圖刦之眞相]  
　　持械糾黨圖刦虹口百老滙路五十八號門牌杜梅叔家財物未成之盜匪殷石甫吳俊生唐寳廷被拿獲抄出勃浪林實彈手鎗繼又在法租界緝獲嫌疑犯江北人葉普慶唐寳春兩名連同殷等併解公共公堂訊供判押在案前日午後由捕將殷等五人解廨復訊先由西探目壳羅香上堂禀明拘獲各被告情形並由原告見證包阿才投案證明目覩被告殷石甫等三人出示手鎗恫嚇圖刦繼由我潛出喊捕得以拘獲至於續獲之葉唐兩人當時是否在場不敢指實訊之殷供並無手鎗實係被拘後由原告送交捕房我實不敢犯刦請之吳唐二人同供向在上海充當警察不敢爲非求禀葉普慶供於光復時在警察學校肆業得與唐寳廷相識不敢搶刦唐寳春供與寳廷同胞因由原籍來滬蔣兄致被拘案關會審官與英康副領事會商之下以葉與唐寳春與盜爲伍本應究辦姑寛函送上海縣遞回原籍殷石甫等三犯業經證實判押候備文解送護軍使署按例懲辦 
[中西讞員之判斷盜犯刑期]  
皖人柯洪生糾黨持械圖刦虹口老朱家宅五百六十三號門牌徐姓家財物未成被探拿獲抄出實彈手鎗一支解送公共廨迅供押候補提同黨併究在案昨晨復訊先由中西包探上堂禀明補提同黨未獲並將抄獲之手鎗案請察訊之柯供於六月十九日由皖來滬找尋外甥不遇適見同鄕人周惠卿與吳楊兩人同至沈家　五鳳樓茶館商議往刦徐姓手鎗由周交我行至中途卽被包探拿獲寄係受愚求宥會審西官德領師君即於西文案由上簽判柯押西牢十五年關讞員以會審公廨無判押五年以上罪犯之權乃於華文案由單上簽判柯押西牢五年期滿帶堂再核 
[寄存僞土之查究]  
　　法捕房探目黄錦榮包探方福林華春林程芝卿前日偵知現住城内九畝地宴慶里四十二號門牌前開楊廣興土店之楊仲文即楊宗和有僞土料子寄存法大馬路二百九十二號門牌吳泰和鞋子店樓上當卽前往抄出僞土並將楊拘獲後又偵悉楊尙有僞土寄在法新租界墳出路五十號門牌張順蛋店樓上兩共抄出僞土五百餘磅續獲該店學徒廖德球併解法公堂請訊先由洋藥公所代表蒲石律師聲稱抄出之小土雖黏貼印花業經察驗實用料子僞造其餘均係私販進口之邊土川土雲土及料子等物請堂上嚴究廖供藏土門上之鎖匙由楊交與民人執管是實楊供此項小土並非全係僞質實有一半眞土撓和在内求察中西官判楊廖二人一併還押候覆訊定斷 
[寰球中國學生會夜校開學]  
　　寰球中國學生會夜校於二十四號七時開新舊學生絡繹而至較之上學期人數倍增國文及英德法文各科莫不濟稱盛爲向來所罕見現在學額將滿有志求學者盍興乎來 
[明强學校定期開學]  
　　威海衛路明强學校開辦迄今已歷五載成效卓著現届暑假期滿日昨由校長史啓祥君通告各生家屬定於本月二十八日（即星期一）開學並聞該校本學期内添招免費新生二十名以爲普及敎育培養寒士之計且又附設商業函授專修科内分商學簿記普通尺牘作文數門每星期函授五次於陰　七月三十日正式開學額定四十人現尙學額未滿云 
[分送農業參考書]  
　　海關監督公所昨奉稅務處訓令云案准農商部咨開查農業物產爲工商各業之源關係至爲重要我關幅員廣　向乏統計以致盈虚消長之數無從查考前農林部有見於此訂定表式於民國元年六月間咨行貴處轉飭各海關將輸出輸入數量按月報部彙編總表歴經辦理在案民國二年分總表業經本部頒發其民國三四年分總表亦均續發茲特刋行單行本將各農產物之數量繪爲圖表期於輸也輸入各數一目了然用資比較相應咨送原表五十分請煩轉發各海關及其他農業機關參考等因准此除分行外合亟飭發遵照參考此令 
[法租界火警]  
　　昨日午前十點鐘時法租界公館馬路西首朝北門面五百十七號漆店失愼延店愼延燒東隣五百十五十三號五百十一號西隣五百十九號及五百二十一號萬豐茶葉店其燬門面樓房六幢當火熾時由包探拘獲該漆店經理某甲一名送入捕房押候查究 
[肉莊學徒觸電]  
　　高昌廟方正記肉莊學徒名喚冬東前晚八點時在廣東街口途中誤拾斷落地上之電燈線以致觸電倒臥地上幸由該處紳士劉竹溪所見立以黄沙堆儲該學徒胸腹約數分鐘漸漸蘇醒惟尙不能開口遂又送往醫院醫治而甦聞該學徒之手指已焦爛不堪云 
[結拜姊妹]  
　　住居閘北之江北人獲寳文有女名梅和年十七歲已許與内姪倉小二子爲室近因　女與同鄉女子結拜姊妹倉以名譽攸關邀同石小才子等向　詰問任小茶館内評理萧央同央張方調處出洋三元爲茶酒費了事之後萧不甘服報告該管警區將一干人傅案解送司法科經嚴科員訊明宣布判詞如下萧梅和與人結拜姊妹事非閨女所宜倉小二子告知萧寳文禁阻確甚正當惟吃茶評理聚衆喧譁究違警察定章倉小二子着處拘留五天石小才子處拘留二天以儆 
[男女之狂熱]  
　　江北人趙朱氏住居閘北實興路其女阿四年二十歲與鄰居顧阿大姘識六月問顧阿大偕弟鳴才並邀鄰婦周陳氏向女母説親不遂前晚阿四手抱同居小孩而出不及一刻小孩由嗚才送回而阿四已與阿大偕逃該氏卽將鳴才扭控五區警署解送司法科經嚴科員訊問鳴才供認不諱判一併移送地方檢察廳究辦 
[串唆婢女捲逃]  
　　龔雲生與蔡潘氏串拐虹口東有恒路八百九十號門牌襲劉氏家十八歲婢女大丫頭並唆使竊取值洋一百餘元之金表金練逃逸被事主報告捕房派探將襲等男女三人一併查獲昨解公共公廨經會審員王肇之君會同德副領事裴君研訊一過判仍分别押候補提供出之人到案質究 
[楓涇小孩迷路]  
　　男孩陳弟弟身穿藍格子布短衫白格子布袴赤足元布鞋和尙頭在法馬路迷途啼哭爲捕查見帶入捕房昨送法公堂請示陳弟弟供楓涇人年六歲家有父親餘供含糊聶讞員判送堂留養候召家屬認領 
[召領女孩之傅單]  
　　淞滬警察廳昨日印發傅單云案據二區署呈送查獲迷路幼女巧雲一口供年九歲住徐家灣或徐家滙父母姓名住址均不曉得餘語不説查該女孩頭梳小辮白地藍花洋布衫褲白襪黑布鞋除送新普育堂留養外合行刋布傅單仰失孩之家從速認領此佈 
[賭棍消息靈通]  
　　小南門外佛閣南首浴堂後面空地上近由花會賭棍伍　　黄大衣水菓月生馬士祺傅阿發等賄通地主在彼開筒日夜二次前晚開筒之時經警廳訪悉派警往拿不知如何又爲若輩得悉仍無所獲 
[男女私設花會]  
　　賭徒龔子祥陳文銓及婦人龔劉氏與住居唐家弄一百五十一號之殷星茂潘松寳在三泰路一百號屋内私設花會誘賭歛錢被捕房查悉於前日派探將龔等男女五人連同賭具帶入捕房昨解公共公廨經中西官訊供一過判仍分别押候補提同黨到案併究 
[彼此均犯刑事]  
　　天津人杜少雨前因犯案經地方廳拘留示儆釋出未久昨日又在陸家石橋舊址見崇明人施阿根在北巿購得洋烟兩罐行經華界杜卽向之嚇詐施允給小洋六角杜不滿意在途口角遙被崗警查見一併拘至第一區署因兩造各犯刑事着即移解地方檢察廳訊究 
[携帶烟土之情虚]  
　　昨午有張登雲者行至新北門附近巡警見共形色倉皇上前盤詰言語支吾搜其身畔帶有烟土九十二兩當即押送一區二分駐所轉送地方檢察廳訊辦 
[混用鉛質小洋]  
　　吳全發朱松英前日持鉛質小洋至北山路及西藏路等處混用被探查獲抄出僞質小洋帶回捕房拘押昨解公共公廨經中西官研訊之下判仍分别還押候再訊研 
[藝徒懷恨放火]  
　　北四川路東崇福里七百四十一號門牌西式成衣店主俞福記控學徒金杏林將火油澆於樓板上縱火　害等情昨由捕房將金拘解公共公廨經中西官訊知金因屢被其師痛責懹懷恨已久惟不應縱火害人判金押西牢九月示儆 
[買辦揑控廚司]  
　　某輪船買辦鄭　芝會至法捕房報告厨司張龍虧欠洋三十五元捕頭略詰之下諭令交保候訊昨由捕房傅至公廨訊究張阿龍供在該輪船爲厨司令欲停歇鄭卽挾嫌揑控實則並不欠錢求察聶讞員以原告鄭　芝傅訊不到判鄭罰洋二元並償還被告保單費洋一元將案駐銷 
[逃犯加押半年]  
　　積竊張阿四曾於去年五月間與其同黨劉和尙串竊梅白克路徐毓臣家衣物由探將張拘解公共公廨訊實判押西牢三年詎張於去年十月二十九號夜赿獄脫逃匿居江　茲經包探偵悉將張移提到廨押候核辦昨晨復由捕房解案經中西官研訊屬實判張　原斷禁押期滿後加押西牢半年以儆 
[但求收回房屋]  
　　滬南外鹹瓜街盈豐錢莊執事包榮堂昨將房客王子亭扭至第一區　署指控被欠房租九個月計洋四十五元屢追不付請爲押遷以便收回房屋等情訊之王供因失業無力籌措惟共欠房租洋十五元並無四十餘元之多董警正以案屬民事應由地方審判廰主理惟原告不欲追租被告亦自願遷讓故着王交保限本月杪遷移 
[路燈係歸警廳主管]  
　　工巡捐局昨日發出牌示事案據虞俊良虞介生函請添設路燈係歸警廳主管除函請淞滬警察廳酌核辦理外合行牌示知照此示 
[拐匪還押捕房]  
　　拐匪邵阿來（混名白眼阿來又名馬夫阿來）姦拐六馬路二百零五號門牌朱陳氏之十九歲女兒招弟帶往奉天洮南池方價賣爲娼收得身價回滬經氏得悉報捕將邵拘解公共公廨訊供押候函請救濟會將女提滬質究在案昨經中西官復訊一過判邵仍帶回捕房候函催救濟會俟該女回滬再行訊核 
[傭婦與成衣匠串竊巨贓]  
　　山東路三百二十三號門牌住户王惠才控傭婦陸沈氏與六馬路成衣匠陸阿根串竊值洋七千元之金珠飾物昨由捕房將陸與沈氏一併拘解公共公廨經中西官略訊一過判押候移請蘇州警廳查明有無原贓藏匿在蘇復到再核 
[竊犯解送法庭]  
　　衆議院議員呂復由杭來滬在車站上失去皮夾一隻當時以車夫徐沛求跡涉嫌　鳴警拘解警廳訊供不認另派偵探查獲此案竊賊混名陰間連子孫三腦子吳小胖子並楊二等四人起出原贓解送警廳司法科訊供之下判將原贓給還失主並於昨午備文飭警將竊賊四人押送地方檢察廳訊辦 
[押犯患病而死]  
　　華特路西牢押犯張小三子係江北人刑期未滿忽然患疾送至海能路工部醫院醫治無效於前日身死報由捕房飭將屍體車送驗屍所查無屍屬在滬卽飭地保報堂收殮厝壇候認 
[滬海道公署批示三則]  
　　民婦卞任氏禀案懸日久請催復飭局給契由禀悉查此案前據上海總商會函轉據德潤公司代表卞寳荃函以男字圩地五分二釐八毫五備具印諭契據合同地圖等件請給華商道契來道當以該地展轉分合恐有糾葛分行上海縣知事會文局長澈查復辦在案迄令尙未據禀各情廳准分催縣局迅卽查明復候核辦仰知照 
　　聚興公公司經理石榕夫禀會議無效恃蠻扣船非法拘留請求懲處由據禀與該公所會議一味恃蠻如果屬實殊屬非是仰上海縣知事轉令該公所再行妥爲續議母許恃蠻可也 
　　蔣裕元等禀擾亂業規生計乘絶環求拘究由案已節次明白批示並經上海縣知事詳復任案應即公同妥議以期各方營業無碍俾免長此爭執母毌庸嘵凟 
[航商注意]  
　　中國各口巡工司布告航行家略謂查鎭江關稅務司所屬界内通州地方自天生港往任家港左岸一帶水底建築石壩數個正對右岸該壩短則二十五文長則四十餘丈各處船隻務宜留心詳記以免疎虞云云 
氣候報告 
[上海縣徐家滙天文臺]  
　　已過者之報告八月二十五日行經黄海之颶風中心已在山東南境入陸另有一旋風在太平洋中向琉球進行浙江及山東間有旋風行動晚晴二十六日上海晴而多雲氣候甚潮凉風仍吹向東南氣壓高升二十六日下午四時前二十四小時内上海氣候温度至商九二．二至低七二．四去年同日至高九三．六至低七三．四 
　　未來者之推測二十六日下午四時三十分預測本區海濱一帶復有夏季信風盛行天晴而熱 
雜評二 
[恐慌[  納] ]  
　　彈劾省長說起而官場起恐慌又恐激起十三省聯盟之成功而罷彈劾澈查帝制議員說起而議員界生恐慌又恐激起追究暴烈分子之反抗而罷澈查可見國事之糾纏多而不能僅顧一面也蔡　鍔離川而人人起恐慌龍濟光不肯離粤而粤人亦起恐慌可見人之賢否關係重而不能輕率任用也所謂議員所謂省長所謂督軍皆國家治亂之所關一動一靜牽及大局於此可以悟各方面皆當審愼於事先者也 
來函 
[松滬護軍使署來函]  
　　啓者上海籌議資遣黨人一事初由民黨言於國務院以歷年奔走國事流落滬上之黨人甚多亟宜資遣回籍以資收朿由院電令本署酌查如需欵無多或可辦理嗣本署派員與黨中要人接洽知在滬黨人甚多資遺需費甚鉅經電院請示接復電以中央欵絀已電馮督軍籌畫囑向寗　商本署旋派員赴寗請示辦法馮督軍以此事需欵卽鉅人數又多若辦理不善轉生流弊漢口之變可爲殷鑒主張有切實條件之資遺庶昭核實而免事端因與政商各界公議辦汉以備邀約各黨首領詳加討論俟磋商完妥再行公布此經過之情形也現各黨中尙有未經接洽者　於此事有主張無條件之資遺有以條件爲苛刻意見紛岐未能一致且有來函詰問登報反對之事此因未明本案眞相隔閣誤會所致要之本署對於此事原無成見但事體重大設辦理茫無頭緖又無標凖更從何處着手昨已商由虞君洽卿柬邀各黨要人於下星期集議此事將來對於各項手續究應如何規定自可詳細磋商以臻妥善苟能公私兼顧磋商就緖本署自當力任其難終始其事否則本署亦惟請示另籌辦法已耳因迭按各處來函商辦此事未能遍覆特此聲明敬請貴報館登入來函門以便週知是荷松滬護軍使署啓八月二十六日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[時事新灘簧○短過門○長過門] [  天台山農]  
　　希奇希奇眞希吓奇上海灘浪出子一椿畫把戲新任司法總長張鎔西剛巧雲南出來要到北京去（讀氣）帶子一個底下人還有六件官行李軍財代表一淘來多小隨員附骥尾勿壳張程咬金殺出横堵里一搜搜到一羣箱子裹雲南土末倒有六十起　六十起來六十吓起○四箱勒浪孟淵旅社頭等房問裹二十箱送到道尹衙門隔壁空屋裹還有三十六箱雲南土勿知道運到啥格場化去○照我看起來末其中一定有私弊如果上海道台嘸關係打發人去（讀銀氣）車行李只要堂堂皇皇進前門啥落鬼鬼崇崇要開後門搬進去况且六十雙格大（讀度）箱子貼子六十條格長封皮㖠哼野勿多來野勿少數目剛剛碰得實梗凑巧呢○格件案子末眞離吓奇○高級官長犯嫌疑本地方官有關係才是一班上流社會新人物各界當中着實有點小名氣○有格白相無鍚惠泉山有格要子杭州西湖裹住勒上海租界浪向捉得去野算俚篤今年流年弗吉利兩位姓王一姓陳軍長棄公統領李袁嘉榖溜脫哉唐繼禹勿練里出檐椽子只好讓還孫世奇○上海灘浪販賣私土多來吓西○雜貨店家小夥計公館牆門騒娘姨　子烟土做生意一倍倒有兩倍利查子出來送到巡捕房裹去關　倒有二（讀義）年半罰罰倒要一千幾張三流鼻涕李四揩眼涙弄到尷𠆷辰光要尋死看看俚篤阿要苦惱呢○還有交涉員趙家俚雲南特别派到四川去路過上海關浪查行李四隻皮箱才是做夾底鼻頭聞聞看有點烟土氣一塌刮子搜出來斤兩野有七十二（讀義）啥落雲南格班大官吏專門要做土生意關種鴨尿臭格畫把戲把勒外國人個個恥笑伲耐道中華民國阿要倒銳氣 
塵餘觚剩 
[琭琭軒雜錄] [  宋焜]  
（四）劉文炤遺詩 
劉文炤號雪舫海州人文炤之姑卽明孝純太后莊烈帝即位文炤與兄文炳文耀皆封顯爵甲申之變闔門殉節文炤年十五文炳撝之出遂逃還海州故里已而變姓名流遇淮上與二三遺老以觴詠自遺不忘祖國鬱鬱不樂有沙口夜泊詩云孤舟離緒又清明一挂蒲帆千里程去住向誰商出處飄零到我負平生雲連海氣天無色沙鼓河流夜有聲樸被春寒眠不穏凄然雙淚落三更他詩凄婉率類是珠湖吳嵩山物色之贈詩云王孫徒寂寞芳草自　萋故苑游糜鹿滄江散鼓聲人情隨世變風氣逐年低念子凝神久微行可共携嵩山亦勝國遺老其詩之蒼凉凄慨不下雪舫云按焜幼時讀山詩縣志載劉文炤事並詩僅寥寥數語詩亦僅载去住向誰商出處一聯嘗欲讀其全什久覓不得今檢家藏抄本如獲異　然文炤他詩竟不可覩若明代遺老竄伏各處匪特其人足傳其詩又亦必有可觀者湮沒無聞吁可慨也 
劇故 
[耕塵舍劇話] [  瘦碧]  
　　俞潤仙演劇之佳處全在奮勇剛强處處不失血性男兒身分要與魯莽滅裂者有别雖數十人盤旋台上廳接不暇之際能一一安頓出之指揮若定大將軍八面威風吾觀俞氏奏藝惟此語足以盡之又豈今之俞五輩一味醋殺所可同日面語哉其上馬姿勢下場架式步步足蹈實地不尙花稍決非後生小子所能望其肩背今之尙和玉頗有潤仙氣息允稱俞派肖子而人稱述之者寂寂無聞實緣其奏藝不趨花稍難索解人故均以平平視之矣榻小樓親承潤仙敎誨所得獨多而溯其淵源半亦由於家傳曾觀俞氏之長板坡以較今小樓所演者當可瞭然矣自俞氏蛻化小樓允執武生界之牛耳其長板坡冀州城二齣聲價亦不在俞潤仙混元盒等之下他劇如安天會爲人所不能演（安天會爲崑曲武戲有一定準詞非可雜凑而成配角又不易近時除張長保一二人外均不能演小樓亦久不演唱富運成科班趙連升能此劇云）則尤難觀矣 
小説二 
[偵探小說情塲蠧史] [  天虚我生]  
　　第九章 
　　殆爲女郎痴　不足據耶白雷格曰否此必指墨西哥刀而言此女郎必嘗目撃兇手殺人之狀以致駭極而舊疾復發惜哉其人已疾否則必能舉告吾人丁克曰由是言之則殺人者尙有第四人必矣白雷格曰必也吾人但須從獸跡着手事必易爲以吾思之此獸必爲松鼠之屬馬丁曰安知此松鼠必爲兇手所携來耶白雷格曰當予推門之時嘗聞一嘘唇之聲是以知之丁克曰是矣此必其人見先生推門知有人至故招其鼠遁耳白雷格曰吾意亦然唯今鼠迹已失吾儕惟有從此足印着手言次卽以犬鼻就泥問足印犬乃立奔白雷格諸人即逐其後沿湖而行過野田無數忽有木棚阻其产路潘克作勢似欲超躍棚固不高丁克遂抱之跨身而過白雷格從之唯馬丁軀笨乃大困苦然亦蹣跚過栅爲狀乃如野豕之赿藩此時忽有一陣音樂之聲隨風入處馬丁愕然曰此何聲耶白雷格曰近處有馬戲場歟否則必爲人家晏樂言次潘克已復前奔不及半里果見有汽油燈光遠遠照眼樂聲亦大盛果馬戲場也行次已至團場之外門外有兩少年力過其鼓以招來賓門上以油布標爲卡路斯動物園及馬戲場數字臼雷格低聲曰丁克罪人或在是中不見潘克急欲入内耶丁克曰然則吾儕入耳潘克頸帶吾當執之不令他逸白雷格遂購票與馬丁並入潘克仰鼻先行顧頸帶爲丁克所執乃不能奔竄其時場中埀幕未啓幕外有一少年　手而立方爲演說虚誇卡路斯技藝之高能徒手入獅圈又言此種馬戲世不嘗覯此後將他道不復再覩言次垂幕遂啓場中露一矮胖之人面色微黑衣紅色馬衣及短褲望而知爲黑西哥人馬丁一見大該力捉白　格臂曰試視其肩上白雷格視之則一松鼠赫然立其肩井之上長可十七寸目若點漆狀至靈活 
 
 
 

Page 15

 
 
   
 
 

Page 16

 
 
   
 
