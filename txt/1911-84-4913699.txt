# 1911 - 84 - 4913699

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章]  
　　三月初二日内閣奉 
上諭雲南提督着劉鋭恆補授欽此 
上諭陜西漢中鎭總兵員缺着江朝宗署理甘肅凉州鎭總兵員缺着馬萬福補授山東兗州鎭總兵員缺着田中玉補授雲南臨元鎭總兵員缺着蘇掄元補授欽此 
上諭湖南衡永郴桂道員缺著錫齡阿補授欽此 
上諭雲南大理府知府員缺著朱顯廷補授雲南臨安府知府員缺著弼良補授貴州石阡府知府員缺著毓年補授山東曹州府知府員缺著董玉卿補授山東箂州府知府員缺著楊芾補授河南彰德府知府員缺著繼銘補授欽此 
上諭直隸保定府知府員缺緊要著該督於通省知府内揀員調補所遺員缺著善英補授欽此軍機大臣署名奕劻毓朗那桐徐世昌論説 
[論上海亟宜創設勸工塲以爲振興工業之準備] （醒） 
我國生計之困難。已大形恐慌矣。補救之策惟在振興工業。然振興工業。尤在比較土貨洋貨之優劣。而後始可謀改良之計及仿造之法。是萬國博覽會。内國勸業會之創設。固大有關係者也。第創設博覽會等。規模宏。富。經費浩大。非急切所能成功。亦非可以屢屢爲之者。且開會之期。僅有。數月。不能樹永久不敝之局。是則其所影響於工業界者。仍浮泛而不緊。切也。於此而求一萬全之策。莫如創設勸工塲。上海爲我國工商業薈萃之地。尤應急急創設。以爲各省之先導。茲姑述勸工塲之組織方法如下。藉供留心此事者之參究焉。 
東西各國繁盛商埠以及熱閙都市。莫不有勸工塲之設。大抵就街市適。中之點。營建大厦。或平房或樓屋。劃爲區段。任人租借。於是裝設櫉櫃。陳列物品。供人觀覽。亦可購買。蓋於獎勵裝造之中。又寓推廣銷行之意。法至善也。記者前在日本東京。見其勸工塲之構造。至爲美備。其中以東明館及九叚坂勸工塲爲最富麗。大門之前。分出入兩口。任人進内參觀。或購買物品。不取分文。亦不給入塲劵。塲中劃爲數區。每區之兩旁陳列商品。中爲行道其陳設之物。或多或寡。各分疆界。均由婦女及青年學徒任。管理發賣之務。秩序整肅條理清楚。觀者順道而行。可歷數各種物品之。優劣。見有心愛之物。即可出價購回。其物均標以定值。無用論價。人皆謂。勸工塲之物價。最爲公平。若到其中購物則不慮吃虧。亦不能佔便宜。故於不善購物者。以及遠方旅客。不悉本地商况者。最爲相宜。蓋可免店夥。之欺侮矇蔽也。是以咸稱譽勸工塲不置。由此可知勸工塲之設。旣可比 
 
 
 

Page 4

 
 
較物品之優劣而謀改進之方。又可便需用物品者之調查採購。實一舉而兩得者也。 
上所云云。不過就日本勸工塲之組織而略述其梗槪耳。然我國即可按。其程式。略事變通。以資提倡矣。今試以上海論之。上海若欲創設勸工塲。宜就人烟稠密。出入便利之處。（例如南京路之泥城橋。福州路之大新街等處。最爲相宜。）相其適宜方位。構造房屋。劃分區叚。廣招各項商肆。分設支店於此。或由小本經商者躉批物品。設肆於此。所有各種物品。均宜標以定值。以免索價還價之紛擾。而於創辦之初最宜注意者。約有兩。端一凡陳設之物。宜專擇人生日常之所必需者。餘若貴重裝飾之品。則徒供觀覽。不易銷行且亦無當於提倡工業之本旨。切忌陳設一宜任人自由參觀。不可索取錢文發給入塲劵等。免招人厭前次中國品物陳列。所所以未能持久者。正因坐此兩弊故也。若慮不取入塲資而人數未免。擁擠。或有扖手剪兒混跡其間。是在管理者之得其人耳。或多雇巡警包。探。時常遊行其中。亦足使若輩聞風歛跡。偶有竊騙之案發覺。宜禀官嚴。辦以爲懲一儆百之計。如是則數月以後。必能鎭靜無事矣。創辦之始。人皆少見多怪。難保不爲秩序之累。誠無足慮也。 
勸工塲之設。一在　勵工業製造。一在推廣物品銷路。蓋旣供參觀。又備。採購者也。此兩者旣須兼籌並顧。則在創辦之初。似不宜劃分土貨洋貨。之界。但以有裨實用者爲主。或於每物之上標明何國所產使人恍然於本貨外貨之别則愛國之念。油然而生。自不致盡惟外貨是用矣。曾據友。人云。日本前於推銷自製洋貨之時。即在勸工塲中。將同類之本貨外貨。同列一處。標明定價。於是人皆爭用本貨。是蓋出於人之心理而勢所必。至者今吾國人雖罔顧利害競用洋貨。然一經提撕而警覺之。未有不翻。然改計者。故於勸工塲旣設以後。凡我國已經仿造之洋貨。尤宜廣爲搜集陳設塲中。藉資比較而挽利權。是亦振興工業。推廣銷路之要道也。設立勸工塲。意在發達工業。而非可視爲貿利之途者也。故不能屬諸營業性質祗可視爲地方上公共事業之一。應由商會任發起之責。并懇請本省勸業道及農工商部與夫當地殷富之工商界而輔助之。則不難成立矣。竊願道局者速起而圖之。現在京師江寗蘇州等處。均有商品陳列。所之設。但其辦法不及勸工塲之善。蓋僅供參觀而不發賣。其中陳列之。物品。必難翻陳出新者也。故上海所應創設者仍。以勸工塲爲宜。來稿 
[鄭蘇戡京卿覘國談]  
中國立國於亞州。名爲大國。而國内毫無貫通一氣之機關。平日以閉塞。爲主義。至今行政之人。猶恃閉塞以爲偷安苟活之辛事。近年報紙漸出。遇有邊境膠葛交涉之事。輙亦人聲疾呼。以警全國。然僅能號呌無知之。蒼天。及痛詈無能之政府而已。動曰力爭主權也保守國土也。敢問將何。所恃以爲力爭之預備。又何所恃以爲保守之籌畫乎。故雖名爲大國。實則未嘗具。有完全立國之體格。無異無數土司之自相聯合耳。譬如一人之身體必内有五臟六腑。外有四肢五官。血氣行乎其中。疾痛疴　。有極靈之知覺。而後可謂之活人。今則五臓六腑之不全四肢五官之未備。身不能使臂。臂不能使指謂之活人可乎。凡國家之境土。雖由歷代之遺傳。亦恃其各有天然之形勢。山海之區分。險要之負峙。居其大半。其半則人力政事之計畫。往往可變天然之形勢。而成新局。故左傳日。夫狡焉思啓封疆。以利社稷者。何國蔑有。唯然故多大國矣。唯或思或縱也。勇夫重閉。况國乎。中國國土太大。自政府以至國民。於保國之法。素不研究。邊遠之。地。尤屬茫昧。東三省乃满洲之根本。然割地數千里。以奉俄人。列國驚爲。異事。國人毫不愛惜。察其所以致此者。由人事廢弛太甚。萬里之外。名爲。領土實則究在若存若亡之間。加以强鄰逼處。日近一日。漸使天然之形。勢。變遷而成新局。昔之屬於中國者。今可謂之屬他國。蓋主客之形已易。攻守之勢亦殊故也。何以明之。即如伊犁者乃中國領土。俄國嘗取之而復還中國矣。中國收還以後。距今三十餘年。爲政府者亦嘗爲長保伊犁之計乎。自北京赴伊犁。必四月有餘乃達。今之赴伊犂者。假道西伯利亚。之火車。又陸行月餘日可達。一旦有事。俄爭此伊犁。中國主也。豈能越百。餘日之廣漠。而爲之主。俄人則居於主位以待客矣。中國守也。豈能絶萬。餘里之荒地而爲之守。俄人則代爲守士以待攻矣。又如雲南者。乃中國之中部。而許法人自越南造路以達省城矣。中國許其造路。距今二十餘年。政府亦嘗爲永守雲南之計乎。自北京赴雲南。三月乃達。今之赴雲南。者。假道於越南。十餘日可達一旦有事。此又與中俄之爭伊犂何異悲夫。悲夫。所謂由人事之癈弛。遂使天然之形勢變遷以成新局。主客之形已。易。攻守之勢已殊。而中國上自政府下及國民。猶沉睡於閉塞之中。自稱。爲世界之大國。而不知已失其立國之體格。分割之禍固彼之所自取。左傳所謂或思或縱者。彼實縱人之肆割。而不之悟也。吾嘗見舊家之子弟矣。其於祖父所遺之田宅重器。折直賤售。猶不足以言失敗也。鉅屋廣厦。則拆其磚瓦樑柱。以賣於市。書畫典籍則論其斤兩之重輕以賣於裨販廢物者。精麗之牀榻儿案。私掇之啓後戶以易餅果。食之而已。彼雖舉值。十百萬之產業。而破壞之初亦未嘗得千百中之一二以爲之報酬也。悲 
 
 

Page 5

 
 
夫悲夫。吾所見中國之謀國執政者。皆若此殘弟子之類是矣。今雖號呌痛詈。而無力爭之預備。保守之計畫。亦何所益耶。則姑試取借債修路之説而研究之何。如 
[專電]  
電一北京 
吳宗濂奏陳關於外交之又牘繙譯宜釐正字體 
三端漢洋文並列以畫一又請飭官私各學堂設 
國語專科 
電二（北京） 
澤公面奏設　内閣除籌有的欵外尙需一百七十萬並聞閣制確將宣布 
電三北京 
農尙倫　子奏資政院曁上下議院工程請移交世續奉諭仍着倫　子修理母庸移交 
電四北京 
皇太后面諭監國飭速將海軍成立並擴張陸軍有發帑千萬接濟之説 
電五（北京） 
皇太后原定四月初駐蹕頤和園現經樞臣諫阻 
電六北京 
粤督電陳邊務策奉旨着陸部會商　督及政務處電七北京 
在京資政院議員會議要求外部宣布中俄交涉近狀緊要新聞一 
[中俄未至决裂者幾希]  
　　此則樞府忍耐之功也 
俄國陸軍大臣前日電飭烏蘇里黑龍江兩省總督赶派各該省所駐科薩克兵馳往北满一帶據其聲稱此舉係爲阻止華人入境以防鼠疫傳播起見恐係藉口之詞也 
上月念二日駐哈俄國陸軍某管帶率帶步隊前往距哈埠十二里之處忽遇中國陸軍一隊對面前來互不讓路因起衝突開槍相擊俄兵負傷者數名彼此一閧而去後俄官以爲華兵無理取閙槍傷俄兵日前竟起交涉嚴詞詰責未知當道將如何對付之 
俄國陸軍各隊現在哈埠伊南路沿一帶舉行演操因之哈埠街上俄兵縱橫來往加以砲車之轟過軍馬之馳驅儼若戰事而且夜間演操不時放砲以致人心洶洶又近日俄兵藉瓜代爲詞陸續南下爲數甚夥各處衛隊頗見加增又俄官聲言前爲檢疫所設之留騐處尙不敷用遂添修棚房多處現已竣工當此疫氛就滅之時特修房棚其居心京非尋常也 
前由東清鐵路火車運往江省之武器曾被俄官押留非但不肯放行且詰問運送武器之理由百方阻碍迄未解决茲聞日前哈道又有快槍及子彈若干托東清鐵路送往江省亦被俄官厲詞拒絶當道無法可施旋雇馬車自行送到江省異哉俄官之舉動 
匪首徐長勝向在吉省一帶迭與官兵衡突異常猖獗官兵迄今未能勦除致該匪乘隙生謀日前在石頭城子謁見俄官後卽爲俄所誘致而去其不爲中國患者幾希矣 
聞東督錫制軍以俄人現在陸續派兵南下北满邊疆幾瀕危險如非設法防範一旦有事恐致大局瓦解故已飭駐長陸軍第三鎭分駐海拉爾布拉格依鎭斯克及黑河沿一帶地方以固疆圉更調駐津陸軍第五鎭移紥長春一俟曹統制由奉回長後卽將拔隊北進 
又聞海軍部正副各都統會議以黑省松花黑龍兩江俄人近日竟以砲艦往來游弋其意巨測現擬電調薩鎭氷軍門所統水師駛赴黑省巡防以資抵制云 
按以上所述係上月二十九日以前之情形迨是日中國照復俄使去後俄人業已表明愉悦之意我國或能姑偷一日之安未可知也 
[俄國驅逐華民之辣手]  
　　未至亡國之時已無立足之地字林西報據前月二十四日海參威消息云俄國已派步軍兩大隊驅逐華人 
　　凡無特别執業及衣服不潔者或形迹可疑者一律逐出故海參威道路之中已無華人蹤跡近有華人四千名將於二十九日乘坐某船回至烟台 
[施肇基將赴俄襄辦商約]  
　得楊儒之默佑毋蹈增祺之前車 
政府特派外部參議施肇基到奉會辦防疫會事聞施參議近得政府密電俟會事告竣及與錫督密商各項緊要交涉後即由 
 
 

Page 6

 
 
西伯利亞鐵路赴俄襄贊駐俄薩欽使辦理中俄陸路通商改約事宜 
[中國之殷憂未已]  
　　樞臣曰我且聽我的戲 
奉天專函云奉天之安東縣日本租界迤西老營盤地方日前由高麗派來日兵馬隊三百餘名在該處駐紥因舊有營房不敷駐紥之用又築修三百餘間併修鑿官并數眼以資汲食且於租界内外及沿江一帶皆設有電燈夜明如晝嗚呼此何事耶 
[中國息借日欵之擔保物]  
　　借債容易還債難 
中國政府向日本銀行息借一千萬圓以充修路經費一節屢紀前報茲聞此欵係以郵政及電報局兩項進欵擔保作抵而日本則由正金興業三井等銀行共十一家攤籌此欵云 
[此爲保和會之眞相]  
　　惜我當道多霧裏看花耳 
此次保和會開會其中有關係中國國際問題多件均極重要各樞臣與外部各堂連開會議研究將來對待辦法日前曾邀廕午樓都統與議聞廕都統之政見略謂保和會之設雖以保和爲名其實仍須注重海陸軍備斷無專恃公理公法可以保障平和者居今日而欲參列該會必須以振與海陸軍爲第一要義否則將來恐無中國之位置空言對付究何裨益緣該會本爲强國所設之故聞各樞臣亦頗韙其議 
[政府之愼重外交如是]  
　　千不是萬不是總是小民不是 
粤督張鳴岐前因葡人毀拆基圍一事電致樞府并謂已飭水師提督派輪前往相機辦理等語樞臣接電後深恐張督負氣致開兵端立飭外部電覆令該督派員將詳情調查電部核辦萬勿稍涉鹵莽 
陸軍部廕壽兩都統日前會商以英法兩國在滇邊之舉動日迫一日非有重兵駐紥不足以資抵制因於前日早晨兩都統同至三所謁見監國面奏情形監國聞奏雖以爲是然以事體重大未便率行故已交諭從長計議 
[軍諮處預備秋操矣]  
　　不有博奕者乎 
軍諮處與陸軍部會商擬於本年秋間在淶水縣舉行秋操現已通飭第一第二第四第六各鎭遵照並聞禁衛軍雖已成鎭而内容尙未十分完善擬從速整頓以備届期合操故此次先有運動會之舉又聞北洋擬添練混成一協限於三月底成軍云 
[時評]  
其一我人應不忘外部却兵之偉功 
自中國全部承認俄人要求後。俄政府已非常满意矣。而我中。國之政府何如。俄商人已非常愉快矣。而我中國之商人何如。俄報紙已著論表示其得意矣。而我中國之報紙何如。俄國皇已深謝俄廓使外交之功勳矣。而我監國對於中國之外交官。何如 
記者曰我國上下。應深謝外部外部以一紙空文退却强俄十。萬兵。又何不快樂满意之有。雖然。不知我外部能坦然受之而。無愧否。 
其二異哉内閣竟於是日出現 
新内閣制擱起已久。而今忽急急於會議急急於頒布。而非驢。非馬不衫不履之内閣。將於外交緊迫袞袞諸公。不遑。啓處時。發現 
或曰。此又政府愚弄國民之政策也。此次英俄交涉起各省請開臨時會則拒之。組織國民軍則禁之。樞府專斷於上。而交涉。失敗至此。彼或良心未泯。恐國民集怨於政府而怒。其專制也。故急頒此閣制。以示樞臣並非無心於立憲。此蓋糖。果餌孩之。故智耳。不然。樞臣方日以推諉爲事。豈肯忽於交涉爲難時。而頒此負擔責任之空文。以授國民藉口之端乎。 
記者曰。然歟否歟。我不敢。知 
其三部臣掘并結網之妄想 
異哉諸大老。臨渴掘井臨池結網之政策也。 
郵部以蒙地情勢日急。而議大築鐵路。農部。以满蒙商務日壞。而議大興實業。藩部以邊務日益棘手。而議大振邊防。陸部以。伊新日益危險。而議大舉練兵。外部以界務日益困難。而議大。舉　界。 
嗚呼。諸公所議。而此後果着着進行也。我猶爲我政府慶我猶。爲我國民賀。我猶服其有亡羊補牢見兎顧犬之心。特恐險狀。一過。交涉了結。而諸公之所議。亦隨之烟銷雲滅耳。則中國之。亡。眞無日矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[南匯鄉民閙事六誌南匯]  
　　南匯六灶閙事現已平 
靖聞此次閙事之遠因在沙塗廟該廟有腴田約二十畝爲僧人衣飯之需經士紳提歸學堂鄉衆不服故此次先發端於沙塗廟陳家橋次之因六灶爲漁業公司總局遂齊向六灶與該公司爲難附和甚衆（此又一説也未知確否）左近俞家橋蓮筆花橋北泰日橋沈庄均有斷港爲公司養魚幸未盡毀目下陳委員沈都戎已歸惟飛划營仍派師船一哨駐泊泰日橋蓮筆花橋之間以防後禍並聞松府戚太守因川沙南匯事需面禀省憲定於初一日晚晋省大約需勾留五六天始能返郡也本館昨接南邑特别通信員紀事一通一并附錄於左南邑鄉民閙事始末記 
南匯自本月初旬以來匪徒散布謠言大張揭帖幾於無地無之地方紳士鑒於川沙之往事咸有戒心謀所以保全其身家性命故不憚跋涉赴縣禀訴其情亦已可憐孰知賴令不卽查究以致蹂躪之處日廣一日揆厥原因無非因循敷衍漠視民生有以釀成之也茲將歷次調查所得詳錄如下初五日縣自治籌備所接得匿名揭帖痛詆辦事各董及破壞禁烟禁賭學堂初八夜陳家橋鄉所懸事務所牌及魚業公司明新學堂之牌同時被攫初十夜六灶鄉事務所及魚業公司所懸之牌均遭毀失十一晨該處又接得匿名揭帖約於下午拆燬學堂兼打張某住宅十二日七團鄉議員連君鶴松凌各秀千等聞該處莠民百餘人會飲結盟約期拆燬連君等房屋之信急卽趕赴川沙（ 
邑尊奉府憲命在川商酌要事）面禀吃緊情形而邑尊不肯救援幸府憲關懷大局卽派飛划營船五艘前往保護始獲無恙同日陳家行陳君爕經亦因接得拆燬其房屋之匿名揭帖赴川面禀邑尊反謂陳君膽怯故又不之理十五日爲各鄉選舉自治職員之期而陳家橋卿因聞莠民等欲打該所遂不敢舉行十七夜南匯縣公學屋後忽聞人聲鼎沸各學生從夢中驚醒裸體而逃旋由校役出外探聽始知爲停泊該處之舟子失足墮水并非拆屋然學生及鄰近居民已受驚不淺矣十八日六灶顧董大倫接到匪徒定期二十一日起事之信遂冒險前去開導並約商妥答復卽晚顧董到縣求請保護邑尊以顧董事涉張皇不置可否顧董不得要領默然而退十九日爲首之張某遣其先鋒張介生（卽被差誘獲旋被逸去者）紏集羽黨赴沙塗廟神像前拈香立誓定期先毁沙塗學堂次及持正學堂二十日張介生手執白旗（上書侵呑廟產假公興學八大字）至顧董處告以起事日期顧董懼其兇橫又恐受邑尊之奚落惟有聽之而已二十三日勸學所接到六灶鄉事務所内附設之持正學堂緊急報告後由潘君鍔亟赴縣署轉禀一切邑尊初尙猶豫嗣經潘君一再辯論不得已允派差迨差下鄉（該 
差二十四日始去）而已無及矣（未完） 
[金山又起自治爭執松江]  
　　金山縣爲帶徵浚河經費城鄉士紳互爭（或謂卽泖港築壩費）昨日呂港一帶紳民集衆約二百人派八代表（聞由沈嘉樹葉秉常等爲首不 
知果否）率之至洙涇向自治所議事會爭執金邑嚴令無從理勸初一日專足來郡禀知府尊戚太守太守因將匆匆赴省許飛札該縣妥爲辦理 
[張督宣布禁賭善後之政見再續]  
（二）公債之總額預定爲五百萬員（三）公債證募之額 
面定爲一百員三十員二十員之三種（説明）債劵額面大小之問題或以過小爲非謂其收息不便然德法諸國自鐵道國有以來多行小額面之公債蓋網維小資者其額面以小爲宜吸收大資者其額面以大爲便未可一槪而論今並用之以求適宜（四）公債之証劵用無記名式但因應劵者之請求亦得記名（説明）公債票以流通爲要不記名則單以證劵之授受爲權利之移轉至爲便利記名式則關於債權之讓與其形式行爲甚爲複雜然現時經濟社會尙未發達金融機關亦未完備人民無流通債票之思想不免視爲一種固定財產而以記名爲穏固故因應募者之希望而爲之記名亦無不可（五）公債利息定爲週年五釐每年派息二次（説明）各國公債有平價均利發行法蓋募集之時其發行價格定與證劵額面令一其利息亦定與市塲普通利息合一也有低價低利發行法蓋募集之時發行價格比證劵額面爲低價其利息亦較市塲普通利率爲低也此二者爲各國通例此次募集地方公債擬用平價發行法（見第九條）而其利率比市塲利率爲高固爲各國所無然人民素無公債之思想非優其利則應募難期踴躍事屬創始不得不然至派息每年二回則爲各國通例（六）公債之償還年限定爲三年（説明）有期公債應設償還年限茲定爲三年後乃行償還似嫌稍促惟初辦公債償還年限不得稍速以安人民之心且此次招募公債原爲籌設殖業銀行將來銀行事業發達尙可按照則例 
 
 

Page 11

 
 
發行債劵以資周轉或相機另募低利公債以爲借換（七）公債之本金自第四年起按年償還十分之一以十年償訖（説明）償還總年限定爲十年似亦稍促然日本從前長期公債大槪皆爲十年或二十年今始至有五十年者蓋初辦公債其階級固如是耳（八）公債之担保指定某某欵共若干萬兩永不挪用（説明）公債附以擔保普奥等國曾行之論者或謂爲無信用之表徵然初辦公債殊有不得不然之勢（九）公債之發行用平價發 
[行法]  
　　（説明）平價發行者如額面百元賣出時亦爲一百元不得短少也各國有用低價發行法者如額面百元賣出時只作九十元或九十五元惟其利息則較市塲利率爲低此因發行價格减少而償還時仍照額面之數故應募者可期踴躍然就公家一面而論發行之初利息已低以後不能再以低利之公債借換而債還金額比之實收入金額不得不多終不免爲損害故雖以低利借入仍有得不償失之患究以平價發行法爲善（十）公債之募集用直接募集法或由公家逕向民間募集因委託銀行及可靠商店代理關於登錄派息還本等事亦同（説明）各國公債近時多用間接募集法由公家以公債證劵交付於大資本之銀行而先爲借入其金額再由銀行審察市上之金融狀態應其恹態而發行公家所需之金額旣咄嗟立辦市塲金融之舒慘亦因應咸宜實爲最良之方法然目前無此信用深厚之大銀行則此法爲不能行惟有直接募集惟公債行政之機關關係至爲重要此時旣不能特設機關使增煩費惟有酌擇地方官廳之適宜者使之經理（日本從前償還本金與利息之塲所歸地方官廳管理自明治十五年後改歸銀行經理）或委託銀行及可靠之商店代理務以便利周至爲主（十一）由各地方官查明各屬地方長存生息之公欵以之購買此項公債證劵（説明）此次募集公債原爲籌設殖業銀行而按照度支部奏定殖業銀行則例殖業銀行得以地方公共財產設立是於理甚順且使公債有易於满額之益（十二）公債之償還用抽籤法及買回銷毁法（説明）公債用抽籤法償還則債權者無不公平之憾市塲之公債價值低落公家因而買回則旣保信用且有利益各國多並行之（十三）其他一切細則另定之（乙）殖業銀行（一）殖業銀行資本總額以地方公債五百萬元充之業務發達再議擴張（二）殖業銀行擬先於省城設立一所（三）殖業銀行之總理由總督遴委會同勸業道辦理其行中理事人等由總理選用有担保之殷實商人而不用官吏（四）其他一切事件悉照則例辦理（丙）儲蓄儲銀行（一）儲蓄銀行則附設於殖業銀行内將來再行逐漸推廣分設各地（二）儲畜銀行資本總額暫定爲十萬 
[元]  
　　由殖業銀行資本項下撥定專欵存儲（三）儲蓄銀行之理事人以殖業銀行理事人兼充之（四）其他一切事件悉照則例辦理（完） 
[分類新聞]  
[政界]  
[電請調查浙庫餘存銀數杭州]  
　　浙省庫欵支絀萬分近因新正需欵浩繁藩運兩庫困難情形日甚一日日前度支部電致浙撫據稱查本年年底各庫除應支之欵外可餘存若干希卽速查電復等語茲悉中丞奉電後已札飭藩運兩司墍糧庫並各關道詳細盤查核實詳奪俾便咨復度部矣 
[派委法官分赴各廳學習蘇州]  
　　蘇提法司左廉訪日前議將分發到省之法官派赴各級審判廳學習等情已記前報現經分别札委照錄如下正七推檢候補官鄭思曾王炎武薛雪均派赴蘇省地方審判廳學習葉玉森派赴第一初級審判廳學習陳傳鈞鄭春魁均派赴蘇省地方檢察廳學習　程鑑派赴第一初級檢察廳學習 
[鄂藩整頓印花税之進行武昌]  
　　卾省印花税一項係指明抵補土税不敷專供新案賠欵之用乃自去春開辦以來各州縣視爲具文並不切實勸導行銷除京山一縣襄河中路統捐局辦理稍著成效外餘或敷衍塞責報解些須或藉口風氣未開任意延擱茲鄂藩以該印委等似此觀望疲玩要欵行歸無着言之可恨本應委派專員分派澈查督催姑再札催刻速實力奉行督催紳董廣爲勸導倘發賣人領有執照並不實力行銷應准隨時查明禀請另招殷實妥愼之人換充務期信用大著印花税暢收如能辦有成效不但　其旣往仍予詳請記功倘仍陽奉陰違坐視不理定即詳懲以昭烱戒 
[外交]  
[鄂吏阻止英敎士放振原因湖北]  
　　湖北荆門州屬沙洋一帶去 
歲水災潰隄十室九空現大吏業撥銀三十萬修復該處大月隄爲以工代振之計乃前月有英國福音堂敎士樂永和福見災民缺衣乏食情形可憫自捐錢二百串在沙洋散振一時閧動三四萬人前來領錢擁擠不堪比即擠斃二十一命傷者無數刻荆門州呂牧美璟據福音堂敎友王盈齊面稱樂永和福由漢口又解麫粉萬包欵一千餘元將次到沙散放呂牧以救災恤鄰固屬義舉惟合計兩岸隄工約五六萬人無論不能普濟萬一貪振廢工五邑生靈其何以保設或莠民藉此生事釀成交各地方兵力有限斷難擔此重任籌思再四爰會同隄工委員彭守覺先電禀鄂督迅速照會駐漢英總領事電飭該敎士另籌善策以免釀事聞鄂督當飭交涉司施理卿司使與英領磋商再三該領已允飭東敎士將麥　改解皖北災重之區散放矣 
 
 

Page 12

 
 
軍界 
[水巡水手之大衝突蘇州]  
　　蘇省巡警道籌辦之水巡敬各划船常在城外閶胥盤各門河道在來梭巡上月二十九日各巡船開至盤門外戴生昌大東等内河小輪碼頭勒令將各輪船及拖船均須直長靠岸不准船頭項岸以致阻塞河道各輪船上水手回以我等輪船局之事須與日本領事説話因此兩相爭閙甚至用武各巡船卽往紏集巡警兵及馬巡隊兵百餘人到來各輪局亦齊集水手人等與之對敵當被水巡船警兵拘住船局水手三人關禁船内欲卽開船解送進城該輪局又復紏集多人將水巡船攔住遂將三人奪回各水巡警兵等卽回禀巡警道核示其大東戴生昌招商太古寺各小輪局均一律閉門停止開班立卽禀告駐蘇日領事署聽候核辦聞各輪局什物間有被打毁者其各水手亦頗有受傷者是以尙須要求賠償不識若何了結也 
[蕪紳禀請緩裁蕪釆營蕪湖]  
　　蕪湖蕪釆營本定於三月初一日實行裁撤刻經皖南巨紳周玉帥吳贊帥等以本埠搶案迭出兵力單薄加以市面恐慌飢民遍地擬函請皖南道趙觀察仿照皖北辦法轉詳撫憲暫緩俟秋成後地方安靜再行裁撤日昨蕪湖商務總會及城自治公所亦備公牘呈請轉詳矣 
學務 
[札飭各屬核實敎育經費揚州]  
　　揚州府昨奉江督札開寗屬地方行政經費議案有關於學務經費删减併增各條業已酌定條欵通飭分行查敎育必期推廣經費定須擴充有增無减自係不易之理第必須所領之欵所增之數事事核實不稍虚縻斯公家無浪擲之金錢學務方有進行之效果各屬學堂撙節用欵在在有之其任意濫費者恐亦不免爲此札仰該府轉行并隨時考察稽查各使用歸實際母得任意開支 
[小學畢業各生核准給獎長沙]  
　　湘省中路師範學堂附屬高等小學其甲乙兩班早已修業期满曾由吳子修學使詳經撫院轉咨學部奏准照章給與獎勵現已咨行來湘計甲班最優等張自立等十一名乙班最優等陸友懷等四名均獎給廪生甲班優等唐吉椒等十四名乙班優等劉建等十八名均獎給增生甲班中等陶孝感等八名乙班中等易首乾等九名均獎給附生乙班下等楊恂一名作爲佾生准用頂戴雜記 
[蘇省之釐員喜蘇州]  
　　蘇省度支公所以總辦車坊釐局候補知縣程鵬比較連盈照章應行留辦又總辦五厙釐局候補知府何希曾現届一年期满比較有盈照章應行留辦又總辦上海貨捐局候補知府吳其昌現由半年期满比較有盈照章應行留辦已分别札飭遵照矣 
[皖藩之籌賑苦安徽]  
　　皖藩連方伯近以皖北一帶水災　鴻　野待哺嗷嗷需欵甚急故於日前在財政公所開臨時大會招集該所提調英守華及各課員會議意欲另譸鉅欵以濟災黎無如皖省財政困難籌畵數時之久終無的欵可籌方伯當時不覺嘔血數口一時各員驚惶隨卽散會 
[災民之求食難安徽]  
　　懷寗縣屬三橋鎭地方去歲收成歉薄經上憲發欵數百元散放各賑今春以來陰雨連綿又值青黃不接該處居民大有餓莩之勢日昨災民千餘人扶老携幼飢啼之聲慘不忍聞均逃難至省垣甫進東門經城門委員察知即將城門緊閉然先進城者已有五六十人遂齊至二區求食經二區官長禀報十憲當即派委劉協戎利貞帶同兵勇前往彈壓而首縣彭大令亦隨至卽以　食散給災民并以好言勸慰令其出城至二十七日早不料該災民千餘人仍乘守城員弁不及防範竟蜂擁入城逕至撫署要求振濟朱中丞傳諭首縣彭令勸諭至再令其出城自當設法安置該災民始行散去 
清談 
[奇哉鐵路之印捕]  
以租界之地而有印捕。其人我心已爲之滋。戚矣不謂地非租界。乃亦有印捕其人者。或曰是蓋以灑甯一路爲借欵所造故。雖然僅借欵耳。僅造路耳。而用人之權。何亦一併而讓之耶。况吾所竊竊不解者。他事或非吾。人所素習。豈維持秩。序之事。吾國人亦無此。資格也。 
幸也此次徵兵敗。而印捕勝耳。否則鎭江之。事其不釀交涉重案者幾希 
記者曰。吾因是日望該路之汲汲改良不置。 
[傷哉水手之答詞]  
輪船阻塞河道。水巡出面干涉。是謂職分上。之事。業各輪船應俯首聽命者也。不謂各水手竟答以我等輪船局應與日本領事説話由是而兩相爭鬭之局成。由是而水巡水手。之大衝突軒然起矣。 
吾不知各水手之言。尙復知其身爲何國之。人民者。面竟以此等忘本之言。爲開釁之媒介也。 
雖然各水手之知識之言論不足員耳。吾獨。怪夫遨遊瀛海之。外飽飫新智識。膺知遇。位二品。猶儼然交。結外人。受巨萬之金日以壓。抑同胞爲得計者。 
時乘 
[片馬問題]  
沿革周秦時爲滇國地（雲南通志謂力） 
些人自莊蹻通滇時已有之所謂力些人者即今片馬居民種也元平大理爲雲龍甸軍民府地。（俱見雲南通志）明爲荼山里麻長官司地。（雲南通志騰越州志）國朝初爲大理府雲龍州土目段氏地乾隆十二年因騰越邊外官寨夷人刦掠雲龍州土目段連第管下片馬魚洞二寨經官兵剿平乃以段氏管地移屬　越徒居登埂片馬寨亦隨之（見雲南通志）道光中又移隷土目左氏　　騰越光緖二十年與英國訂　界條約棄永昌騰　邊外野人山地其約中明載自北緯二十五度三十五分之北格林尼扯東經九十八度十四分起俟將來查明情形再定界線因是片馬等寨之界反成暖昧光緖二十五年又與英訂劃界　約　越西北邊諸土舍均割與英片馬一地由是又無人治理以迄於今日。 
説苑 
[述歐美人之好奇（再）（續）]  
冰戱西人所好也密爾額幾有設冰戱塲射利者欲人多來演戱乃貼告條懸賞格曰男女貴客倘有來本塲演冰戱相扶舞踊合歡完姻者。請獻婚資五百金。又有商買發售房内鋪設一切器物。繼之又懸一格曰。能中此格者本商亦爲贈舖設器物價值五百金。其意皆欲人知其名也。已果如其所計。好奇者爭應之塲。主乃大飾其塲引客届時投錢。買座來觀者。圍繞如堵。中央冰上置桌。椅已神。甫先至。足穿冰鞋。滑滑走就桌椅。新郎馬克。格拉斯。新婦哈窒巴爾特温。相携偕至。麗服。冰鞋。兩手交。加雙。脚溜滑。兩身殆如一體新婦殊華冠淡紅衣如花如鳥。嫣然一笑百媚。自生。鼓吹盛起。舞與樂應。翩翩躚。躚如雙華。之相戲。如比翼之並飛。觀者興高。采烈。歡呼。聒耳。舞終。進至神甫前共。誓偕老同穴塲。主與鋪設商人。均即贈金贈物。以示不食前。言夫妻收賞一揖而去。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[華盛頓大火警聞]  
　　初一日倫敦電云據華頓電稱該處近遭大火損失之數約計美金洋五百萬圓而藏書處所毁之文書均屬無雙之品其價值尙未列入損失之内且所毁之物均未保險 
[德國注意國外新聞如此]  
　　初一日倫敦電云據栢林電稱德國國會批准以馬克三百圓（疑係三十萬圓之誤）歸外務部大臣經管辦理德國國外新聞事務 
[日本南極探險船近紀]  
　　初一日倫敦電云泰晤士報威靈頓訪事電稱日本南極探險船出發愆期本季之内能否登陸尙不可必（以 
上譯字林報） 
[土德邦交之篤厚]  
　　初一日栢林電云土政府對於士兵殺害德國敎操員一案所持之態度深爲德人稱許土德篤厚之邦交毫不爲之牽動 
[土耳其亂事近聞]  
　　初一日栢林電云芒脱里格洛邊界附近阿爾巴利那地方近起亂事勢頗猖獗 
[法總統定期巡疆]  
　　初一日柏林電云法總統將於下月中旬偕外務部大臣及海軍部大臣查閲脱里斯防務及皮才爾塔口岸 
[意大利新内閣成立]  
　　初一日柏林電云意大利内閣已由其哇里帝君組織告成雖社會黨曾允賛助該内閣而閣中並無該黨之人其哇里帝君自任外務部大臣 
[德相之裁减軍備談]  
　　初二日倫敦電云據栢林電稱德國國會討論相臣預算之際首相霍爾韋格博士宣方謂海牙保和會第一次開議主張裁减軍備後從未有人擬定實行之策英國雖願裁减軍備而時常抱持英國海軍力須等於或優於兩國海軍併力之主義凡裁减軍備之計畫必非以恊議爲基礎所能成蓋恊議一層萬難辦到民普通公斷之無效正與普通裁减軍備主義相同耳 
[伊使之對華談]  
　　初二日東京電云駐華公使伊集院君已於今晨携眷啟程前赴北京該使寓京時曾數臨公家之會演説中國問題據稱遠東之安寗須賴中國之完全並其進步始可鞏固惟中日必彼此信任竭力相助以便可望達此目的云（以一譯文匯報） 
本埠新聞 
[江督電飭嚴禁私售軍火]  
　　江督訪悉革命首領孫汶近遣黨徒密往各省洋行購辦大批軍裝私運内地各屬並收領外帮十匪結黨濳赴長江一帶煽惑人心約期起事爰特分電各關道轉致各國領事嚴諭各洋行如有形迹可疑之人來購軍裝立卽扭送捕房或地方官衙門嚴訊倘有縱匪情事須卽查究云云現聞滬道已接到此電矣 
[川董事請拿要犯]  
　　浦東川沙廳境鄉民仇視目治糾衆閙事一事曾經松江府戚太守札飭各屬查拿究懲聞已先後捕獲數人拘禁在案現由該處各紳董查得爲首滋事要犯俱未就獲大半逃匿滬地昨有董事王文澄等函至南市裁判所請爲按名查拿裁判員接函准予照辦矣 
[禀請嚴究私售地畝]  
　　寶山縣境與美租界毗連之處前經華官籌欵推廣馬路設立巡警原係保護主權起見嗣有洋人勾串圖保私買民間田畝開通馬路等事當經華官查閲約章載明内地不准洋人越界造路將情照知值年領事據理力爭在案江督張制軍現接該處紳董聯名禀稱查寳山結九一圖地方時有一種地販領同西人勘丈華界民田勾串圖保竟將民田私賣與洋人立有西文字樣界石屢有所見且紳等再三勸導該鄉民圖保等人謂此處華界民田前經上憲諭飭禁阻未便賣與洋人倘敢故違定必提案究懲仍責成圖保如有民間田畝賣與洋商不准蓋戳一面照會領袖總領事照約力爭以符定章豈知該鄉民及圖保並洋人等均不遵令實係主權有關伏乞迅賜咨商外務部與駐京公使將情切實磋商並請行知滬道飭令嚴查以保大局 
[劉保昌誠嘵音瘖口矣]  
　　劉保昌日昨又以請减房租具函善堂董事施子英觀察文云去年求减房租禀過督憲道憲及工部局新衙門均奉諭批恩准因此商等公立事務所意爲虔誠求减諒可無論多少終可略讓一二况道憲亦面諭房東酌量减少不意至今减者萬分之一衆商人日來問信不知凡幾昌幾置身無地無言可答爲此昨日又投呈道憲大人出示曉諭如言官無其權商等熟思房東亦民不過貧富之别且米價過貴官亦可以諭禁居食相連道無二理今海一市面衰敗日甚房價一層有加無减實非因時之制倘在上者諭令裒多益寡補偏救敝庶幾和親康樂共沐恩膏猶記去年道憲大人業已將此層明白批示何房東商董絶不加意於此孟子有言惻隠之心人皆有之大學所謂一家仁一國興仁一家讓一國興讓德者本也財者末也外本内末爭民施奪又曰財聚則民散財散則民聚此人人共讀之書實宜人人共思之也昌日夜焦思翹首仰望各大人於今日一施補救之法登斯民於袵席俾上下相安各得其分匪惟昌之幸亦海上同胞之幸不嫌冒瀆上陳伏乞鈞鑒 
[自治議員又有調騐者]  
　　本邑漕河涇區選民唐祖烈陳德俊陳家德張秀峯王清泉陳夢周等聯名到縣具控該區自治議員史恩傑胡文達吳紹基梅萼等嗜好甚深資格不符田大令准詞飭廳事吏等分傳原被到案察核日昨史等四人先後到縣奉諭著吳淞司伴同到同仁輔元堂議事廳樓上當塲調騐以恤人言 
 
 

Page 19

 
 
[僧敎育會之一片婆心]  
　　江蘇僧敎育會松屬事務所向設本邑小南門外海潮寺内昨日又招集會董會員舉行常會提議在西林庵西旁菜地設立釋氏普濟醫院經費槪由全體担任大衆贊成而散 
[浦東捕役改章之原因]  
　　浦東總巡兼二路巡警分局游正巡官查得邇來長江一帶以及外洋各口時有拐匪拐賣人口情事而浦東一帶行棧林立捕役王祥常有藉端敲詐情事常卽傳案革辦並一面改派偵探顧福等隨時於浦東美最時碼頭及美大美利美順各輪船到埠時嚴密查緝並令在太古等各洋棧並鴻源等紗廠各處帶同探夥到棧稽查小竊以便行旅 
[小南門擴張不日實行]  
　　上海縣田大令示諭文云據城自治公所總董李鍾珏呈稱竊本城老北小東兩門業已擴張加大行人咸稱便利茲查小南門最爲低小闊僅五尺人東往來時有擁擠碰撞之虞地方上人均以爲亟應加高放闊以便交通當由工程處勘估擬改外城圏朝東對吊橋高十五尺城門一道四扇折疊式舊裡城圏拆去放闊結齊上砌攔頭墻二道外圏砌攔頭墻一道舊外城門鑲砌如城墻官廳移建朝北路面墊高裡外匀平下設瓦筒溝加砌天窗計共需工料銀元一千七八百元此項經費並未列入本年豫算案本公所無從開支惟陶沙塲俞德馨遵繳地價銀元五百元請撥充開闢城門之用已蒙核惟此外不敷之數當另行籌募至小南門内城門裡口迤西至東黃家弄西口止又石牌坊折南一帶街道築路設溝需工料費一千一二百元本公所已認籌九百元不敷之數亦待籌募所有擴張小南門城門定於三月中旬動工應請先行出示曉諭並禀報蘇松太道備案一面移請提右營一體出示實爲公便爲特呈祈察核施行等情到縣據此除轉禀道憲備案並移提右營一體出示外合行出示曉諭爲此示仰軍民人等知悉須知紳董籌欵修路擴張小南門城門均爲利便行人起見已定三月中旬動工届時行人繞道免致有妨工作其各遵照 
[鹹貨船失事之紏葛]  
　　駁船戶張小楨前日裝運元生衡順等鹹 
貨行青脆魚六十箱將二十箱裝輪出口先行駁送嗣因關單未至張泊船於寗紹公司馬頭某拖駁小輪之旁以待催領關單不料該小輪舵工見該貨船無人看守遽將纜繩割斷適值潮漲風急船卽傾覆貨物漂失張聞悉後立將舵工曹愛友扭請裁判所訊究曹一味諉賴判交保候飭探查明失事情形再訊一面著張從速雇人打撈 
[公司股票之小糾葛]  
　　陸惠生與腦商用人顧棣三因股票紏葛在公共公廨涉訟前日午後寶讞員會同英腦兩副領事升座集訊先由原告代表德雷斯律師投稱顧與原告代購祥茂洋行經理之太强潑奈公司股票五千五百股訂立合同書明票銀兩交如票到銀不交付定銀作廢當時先付定銀一萬兩後因原告財力不足向顧商量擬將定銀充公因顧不允遂致糾葛所有合同已經陸取回與顧所開之帳亦不相符此事曾由敝律師介紹請英按察司班君爲公正人商斷今顧悔議以致涉訟請爲公斷並據被告代表高易律師投稱原告律師在堂申説各節查與所呈禀詞不符請察中西官核供判各退去候下禮拜一再行復訊核奪 
[絲廠女工之小衝突]  
　　閘北錦華絲廠江北女工李馬氏王戴氏沈阿二趙李氏張阿三等在廠工作忽與本帮女工某某等口角衝突管車人某甲向李馬氏等喝阻不服卽破口辱駡該氏等咸覺不平羣欲與某甲爲難且亦向之大駡甲即告知崗巡遂將李王沈趙張五女工一併拘局經黃正巡官訊判各押三小時分别斥釋 
[巡官調任紀事]  
　　昨報記四路分局黃正巡官奉汪巡道諭飭與三路分局蕭正巡官互調經閘北商民禀留一事茲悉該商等因禀尙未批而黃大令已定於前日赴三路差次知難勉留故特集資趕製萬民傘一柄德政牌四對於上午恭送到局黃大令一再謙讓而受嗣蕭黃二正巡官各於下午三時半蒞差當由三四兩路各區副巡官巡弁長警及軍樂隊等均各排隊迎送 
[城内]  
竊賊宜懲○著竊吳永生陸炳榮陳金生即小無錫以及　贓之城區二十二號巡士吳瑞榮連贓拘解一路分局由德正巡官研訊吳等供認不諱判押候辦在案巡官以如此巨竊匿跡城内且羽黨甚衆禀　總局核示昨已奉諭飭派長警將吳等連贓一併解赴總局矣 
拐婦私放○鄒子平偕妻孫氏昨投縣署喊禀兒年十一歲前被蕩婦李王氏誘拐　匿當卽扭住控由四路一區黃正巡官訊判申送總局押候查交該氏姘夫在案詎爲巡警劉錦榮私行設法將該氏交保以致該女兒並未交出因此情急投案求恩作主大令諭候函商警局俟復到核奪 
道批○沈明春禀批該民旣遵縣諭交還店業如有被扣衣飾等物在應予給還之例應即禀縣聽候查核辦理毋遽來轅越凟抄黏單姑附梁士元禀批旣經赴廨具控自應靜候核辦乃又來轅越訴未免躁　姑仰會審官即予查訊秉公究追具報張佐臣禀批職子果係被誣儘可赴廨聽候究理勿遽來轅越　 
官事○湖北候補道天津督轅文案魏允恭同知銜補用州判詹樹敏候選知縣朱顯揚昨均到道拜會禀見 
[南市]  
醉漢歟癲狂歟趙家灣周德昌磚灰行主周頌賢前日飲酒大醉在附近之聖賢橋上將行人周士純髮辮揪扭至該行前經人勸開後又取警笛狂吹崗巡聞聲而至見其言語狂妄知爲酒醉帶至南區復謊稱失去鈔票一紙旋由巡士在其衣袋搜出始知未失當命發入暫憇所稍留俟其酒醒釋回不料周在所從高處任意溲溺狂聲呼呌門崗巡士王長生上前阻遏竟被擊破頭顱血出如注旋由其舅父到來存洋十元保出俟該巡士醫痊再請裁判發落 
姘夫串賣女兒○浦東二路四區副巡官派差協同圖甲持函至裁判所禀稱嚴金生控稱其妻衛氏被妻母衛唐氏同姘夫陳桂全串賣無蹤今將衛氏尋見扭案惟陳現在潛匿南市請爲移提裁判員准予飭探同往協提歸案訊辦 
工人竊售燈罩○公共租界電燈廠工人邢金生王阿三昨將私取廠内燈泡十一個在南市城門口售去五個適被内地電燈廠工人查見扭至裁判所控究奉判罰洋二十元充公燈泡存案 
[閘北]  
拐案爲髮妻出首○江北人劉景文將女子朱小富姦拐來滬匿居閘北前日被劉之妻母俞花氏偵知扭赴四路分局控劉抛棄髮妻不顧家用復與朱女私姘經黃正巡官 
 
 

Page 20

 
 
質訊屬寳判劉收押該女着花氏送回江北交還其父母再行核辦 
舞弊由股東揭控○西街愼泰碾米廠股東王金生黃廷金經理周林峯投四路分局控司帳黃光裕舞弊侵呑洋二百元經黃正巡官傅訊一過判令兩造出外各邀公正人理處 
[英租界]  
拐○南京人唐德林控陳老四誘拐寡女段唐氏由探將陳與唐氏一併獲解公堂訊押在案昨由捕房將方公館内庖丁顧阿福傳案証明前情判陳押兩月唐氏交父帶回原籍 
竊○過犯王阿慶因潛入日本人家圖竊被探查獲昨解公堂訊實奉判王押西牢一年期满再逐出界 
逼娼○流氓徐茂春因　拐女子陳阿二逼令爲娼由廨訊判與證人龔李氏押候陳女病愈質究在案茲陳女病愈由濟良所解廨請究經中西官復訊明白　判徐押兩月李氏押女所一月女發濟良所留養迷路○洞庭山小孩馮永林因父母雙亡在　隨一僧人來滬寄居寳山縣境永壽寺内前日被甬人丁阿初誘至火車站因該孩啼哭由一百五十號印捕查見一併帶入捕房昨解公堂訊悉前情官以事出界外判送閘北巡警總局訊究 
窩贓○胡四大等近在蘇州竊得鉅贓逃滬被閘北巡警局緝獲訊究胡等供將贓消於三馬路妓女金翠紅處昨由巡警局派差帶同胡竊協同英捕房包探將該院鴇婦高華氏拘解公堂請究據該鴇供稱被胡誣攀判高鴇交一千元人洋並保候查胡交來差帶去 
互控○羅樹根控華根壽竊取衣物華控羅私售燈吃昨由捕房將二人拘解公堂請究奉判華管押羅交保候飭探查實再訊跡近誘拐婦人胡李氏前日帶同李楊花劉彩雲兩女孩經過虹口被美捕房包探施榮福查見向請支吾拘入捕房轉送公廨請究胡李氏供稱兩女係怡和洋行買辦梁某之婢近由漢口帶滬囑令婦人陪至虬江橋德慶里梁姓家内並非誘拐兩女供均已許人近被父母價賣與人爲婢等語孫襄讞核供會商英翰副領事判兩女併發幼女所如一年内並無夫屬投領即由所照章擇配胡李氏交捕房帶往查明有無梁姓再核有碍衛生○工部局衛生西人控牛奶棚主王阿金出售攙水牛奶有碍衛生等情昨由捕房將王拘解公堂訊明官以王屢犯不悛着罰洋一百元充公再犯查出發封不貨有無别情○前日午後北京路六十二號門牌天益棧灶間内烟　爆烈幸人手衆多當即取水灌息事經捕房得悉即飭中西包探往查復核 
是耬誣良○匪徒凌元近在鐵馬路開設長興園茶館專事窩匪消贓被滬道劉觀察訪悉札飭公廨將凌提解公堂訊判押候商辦在案茲捕房查得凌在租界内並未犯事昨晨解送公堂請究寳讞員會商英康副領事判凌交殷實妥保候禀請道憲核示遞解原籍○盲子姜桂榮迭次犯案屢經公堂訊辦逐出租界茲又潛來在外灘匯豐銀行門首串黨摸竊被探查獲昨解公堂訊明奉判解送上海縣遞解懷寗縣原藉私倍烟膏○虹口楊阿林客棧黃瑞和烟膏店沈桂華茶館均因私設烟榻售烟被捕查獲昨將三人傳廨訊明奉判各罰洋十元充公無力均改押十天烟具併燬 
襄讞控婦人○前公共公廨襄讞孫耳山明府遣丁陳泰控婦人曹逍氏不還借去珠飾等情由廨飭差將氏傳案奉判暫交官媒看管候訊 
女尼控癩狗○女尼薛菊定控陳癲狗代取匯豐銀行存洋一千元不交等情由廨判陳交保繳洋五百元給領在案昨由陳之保人應仁生代繳洋一百元到案判原告當堂領去尙欠洋四百元予限兩禮拜繳清 
[美租界]  
酒　碎○十六號汽車昨過武昌路將某甲所挑之紹興酒兩　據碎甲與乘車西人同赴捕房禀明捕頭該西人允令至南京路亨茂洋行償還損失 
小兒哭○小孩唐妙生年四歲昨在茂海路迷途啼哭由五百號華捕送入捕房嗣由孩母唐蔡氏投案具領 
賭博打○陸阿生王福生二人昨在西華得路賭博起釁口角相毆由捕併送捕房押候究辦 
吃飯打○潘阿毛陳阿慶二人昨在西華得路長林館午膳不知因何忽起衝突互相毆打擊碎玻璃窻由三百三十七號捕併送捕房頭諭令潘陳合賠洋一元了案沿路打○梁阿三陳阿生章阿大等昨在海寗路互毆由捕併送捕房押候核辦 
[法租界]  
騙子眞徼幸○趙集齊於上年向寳興衣莊夥龎台清狂騙大珠兩顆小珠數串以代掮售爲由竟將大珠質在恆德典當計洋二百元餘貨亦被呑没約值價八百餘元控由公堂提訊明確奉判押追迄已數月趙挺押不理茲復解訊捕房報稱日前往傳原告據稱已歇無從傳案請示核奪中西官以原告旣久不到未便再押判交保出外目向料理串竊又捉獲○秦劍山前曾犯竊　公堂懲辦有案茲又紏同潘昭生陳東生在製造局相近摸竊途人時表等物携往法界押店求質爲包探查知一併拘捕送廨請辦陳潘同供並不串竊因在旁觀看被拘秦供陳實無干司馬商之顧副領事判秦枷號一月潘押七天陳省釋 
中保必須邀到○陳春甫前控沈寳生將頭髮抵押洋三百元逾期不牘一案經公堂提訊沈供祇抵洋二百五十元中西官以兩造所供不符判交保令原告邀到在塲中保到案再訊前日堂期原告投稱中保處已有函去相邀諒日内可到聶司馬諭限下期若邀不到案即行註銷 
小賊祇求開恩○小工王小祥胡德卿張阿五等俱因在太古碼頭工作行竊棉花白米等物爲巡丁查獲送廨請究胡等咸求恩宥判喬阿三枷一月押兩月餘人各押七天 
[海上閒談]  
美商慨助江皖大宗振糧已由軍艦載運到滬我爲我江皖饑民謝我又爲我中國同胞愧美之與中國地隔重洋人非同種彼猶熱心助振若此而我休戚相依痛癢相關之同胞乃反漠然無動於中乎日節其浮縻消耗之費以稍盡同胞義務非難事也而寗不爲此眞全無心肝者 
奸商誘招華工出洋我民受其愚而備遭慘酷者已不知凡幾而近日又有馬達加島來滬收買貧民五百名之事貧民愚魯不知往事不識文字或仍不免有貪微利而受欺騙者尤賴地方紳商各界有以調查而監察之 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約]  
　　附紅十字會條約曁各文件（九）英國樞密院行走頭等全權公使海牙常設公斷員全權議員愛德華佛來樞密院行走海牙常設公斷員全權議員薩道義樞密院行走前公法會會長全權議員陸蘭駐和全權公使全權議員何懷爾陸軍議員陸軍副都統受勒海軍侍從武官海軍議員海軍大佐惡勒頭等使館參贊專門議員高爾頭等使館參　法律議員何司得駐丹比和等使館陸軍隨員陸軍專門議員陸軍副參領阿爾皮勒專門議員海軍中佐斯格拉夫專門議員陸軍參謀副參領郭克立 
希臘駐德全權公使第一全權議員郎加倍安仁大學公法敎授海牙常設公斷員第二全權議員斯忒賴參謀總長專門議員陸軍砲隊正參領專門議員沙布若開 
瓜地馬拉駐英和代理公使海牙常設公斷員全權議員馬削度駐德代理公使全權議員加利洛 
海地駐法全權公使全權議員達爾倍馬駐美全權公使全權議員來踐國際法敎授律官全權議員依特哥 
義大利上議院議員駐法頭等全權公使海牙常設公斷員第一全權議員伯爵董尼爾下議院議員外務部侍郎全權議員邦璧爾下議院議員前學部大臣全權議員非希納篤專門議員陸軍協都統洛皮郎專門議員海軍大佐加司的利亚 
日本頭等全權公使第一全權議員都筑馨六駐和全權公使第二全權議員佐藤愛麿外務部法律顧問官海牙常設公斷員戴尼孫馬隊檢察長官專門議員陸軍協都統秋山如方專門議員海軍大學校長海軍少將島材速雄 
盧克森堡國務大臣總理大臣全權議員意森駐德代理公使全權議員尼賴 
墨西哥駐意全權公使第一全權議員爰司得代駐法全權公使第二全權議員米爰駐比和全權公使第三全權議員白拉 
孟的内葛俄國樞密院行走駐法頭等全權公使全權議員納列度夫俄國樞密院行走外務部參議全權議員馬丁斯俄國駐和全權公使全權議員夏立郎夫 
尼加拉瓜駐法全權公使全權議員墨地訥 
腦威前内閣總理大臣海牙常設公斷員駐丹和等國全權公使全權議員哈克列下議院議員專門議員克力愛貴族院書記專門議員卽奇 
巴拿馬全權議員巴拉司 
巴拉乖駐法全權公使全權議員馬襄 
和蘭前外務部大臣下議院議員全權議員倍福國務大臣海牙常設公斷員全權議員雅賽國務大臣陸軍副都統前陸軍部大臣全權議員博的加爾海軍侍從武官海軍中將前海軍大臣全權議員陸爾下議院議員法部大臣全權議員洛夫陸軍大學敎習陸軍議員陸軍副參領穫時海軍議員海軍大尉希利内務府行走藩部副司長副議員客納勃外務部行政股長副議員恩森加秘魯駐法全權公使海牙常設公斷員全權議員剛達目駐法使館頭等參贊副議員公忒 
波斯駐法全權公使海牙常設公斷員全權議員沙爾達納駐和全權公使全權議員米克外務部法律顧問言專門議員亨南必克葡萄牙國務大臣前外部大臣駐英全權公使頭等全權公使全權議員侯爵索物拉駐和全權公使全權議員塞立駐瑞士全權公使全權議員穫立物爾陸軍議員陸軍參謀副參領羅薩譯海軍議員海軍中佐福來齊 
羅馬尼亚駐德全權公使第一議員倍爾地孟駐和全權公使第二 
議員孟物洛各達專門議員海軍參謀大佐斯篤爾 
俄國樞密院行走駐法頭等全權公使全權議員納列度夫樞密院諮議官外務部諮議官海牙常設公斷員全權議員馬登斯駐和全權公使全權議員夏立廓夫駐巴西全權公使全權議員格洛　爾駐英頭等公使館陸軍隨員專門議員陸軍協都統垣摩洛夫駐德頭等公使館陸軍隨員專門議員陸軍正參領米西松駐英頭等公使館海軍隨員專門議員海軍大佐勃爾海軍大學公法敎員海重部正參領專門議員獲物西廓夫 
薩瓦多爾駐法代理公使海牙常設公斷員全權議員馬則駐英代理公使海牙常設公斷員全權議員忒拉納 
塞爾維亚内閣總理大臣全權議員加羅駐義全權公使海牙常設公斷員全權議員米羅瓦諾維次駐英駐和全權公使全權議員米立吹維次 
暹羅全權議員陸軍協都統削的特駐法使館參賛全權議員獲米立全權議員陸軍參謀正軍校訥力拔爾 
瑞典駐丹全權公使前法部大臣海牙常設公斷員第一全權議員哈馬爾斯前大理院推事海牙常設公斷員第二全權議員海爾内專門議員陸軍砲隊正參領罕馬夕海軍參謀股長專門議員海軍參謀中佐克林（未完） 
專件 
[上海城自治公所辛亥春季議事會議决]  
[事件]  
上海城自治公所取締各種車輛總則 
第一條凡行車者須靠馬路左邊前行 
第二條凡行車遇橋或至十字路口或轉灣之時應格外緩行向左轉灣應依近左邊而轉如向右邊轉灣則須從寛處大轉灣 
 
 

Page 27

 
 
第三條凡行車左轉灣則先舉左手右轉灣則先舉右手行車將停應先舉手以免衝撞 
第四條凡載重之車須依路之左邊緩行其速率不得較速於步行之人 
第五條凡載人各車如見有坐客遺物應卽送交本公所或各分區以待認領 
第六條凡各車輛朦未領照者查出後營業汽車及自備汽車均罰二元營業馬車及自備馬車均罰一元營業人力車及自備人力車均罰五角大貨車馬貨車均罰一元小貨車罰三角小車罰二角仍各令補捐領照 
第七條凡各車輛忘帶車照者查出後汽車罰一元馬車罰五角大貨車馬貨車罰三角小貨車有力車罰二角小車罰一角 
第八條凡各車輛無人看管或攔路或行路違章者汽車馬車大貨車馬貨車罰二角小貨車人力車罰一角小車罰五分 
第九條凡汽車與汽車馬車與馬車爭先超越者各罰十元以上第十條凡載貨各車載重逾量者查出後大貨車馬貨車罰二角小貨車罰一角小車罰五分 
上海城自治公所取締各種車輛分則 
一車（甲）輪汽機須堅固完好（乙）車内外須整理潔淨（丙）自日入至日出時須燃燈於車之前後（丁）不准與他汽車爭先疾馳以致碰撞（戊）如遇上橋下橋及轉灣或人車擁擠時均須緩行（己）車上須標明號數 
二馬車（甲）輪軸門牕等件均須堅固完好（乙）車内外須整理潔淨（丙）兩輪車至多載四人四輪車至多載五人均連馬夫在内（丁）自日入至日出時須點兩燈於車之左右（戊不准與他馬車爭先疾馳以致碰撞己）如遇上橋下橋或人車擁擠時須有馬夫一人下車牽繮緩行（庚）營業車須於車上標明號數 
三人力車（甲）輪軸等件須堅固完好油篷油帘須不至滲漏並須整理潔淨（乙）營業車所領執照應釘於車後人所易見之處（丙）日入至日出時須携帶明燈或裝在車上（丁）笨重之物不准裝載（戊）車夫須强壯有力凡年老或未成丁及衣服不潔淨者不准充當（己）不准以破舊之車攬人乘坐（庚）自備車遇查照時須交出閲看 
四大貨車（甲）輪軸須堅固完好（乙）載重不得過二千斤（丙）所載貨物寛不得過輪軸（丁）街道窄狹處均不准行（戊）每車至少須有四人管理（己）日入至日出　須有點明之燈 
五馬貨車（甲）輪軸須堅固完好（乙）載重不得過二千斤（丙）街道窄狹處均不准行（丁）日入至日出時須有點明之燈 
六小貨車（甲）輪軸須堅固完好（乙）載重不得過六百斤（丙）日入至日出時須有點明之燈 
七小車（甲）輪軸須堅固完好（乙）載重不得過五百斤（丙）所載貨物不准過高致蔽車夫之眼亦不准過寛過長致妨碍行人（丁）日入至日出時須有點明之燈 
小説 
[言情小説投海孤兒] （三十二） 
愛力森面馬利亚脱冠爲禮。馬利亚亦强笑向之鞠躬。蓋愛力森者。幼時。卽從事於海舶之中。所見婦女非尠。而無一當愛力森之意。即婦女輩亦。不願與愛力森接。以爲此人特一水手。接之於我何利。故愛力森年已十。九而守身至潔。未涉情愛之樊。愛力森居常自念。彼男女相愛者。直愛情。之奴隷。吾何爲不樂自田。輀淪於奴隷。且吾之一身。關係滋重。决不能以。愛慾之私。悞我一生之事業。主愛力森未見馬利亚時。心房瑩潔。無有他。念。迨一見馬利亚。而愛力森之心燄大沸。其愛情之熱度。較諸他人直高。至數十百倍。身體中之靈魂。直欲與馬利亚附合爲一。至前日登桅之頃。乃見馬利亚注目於已。愛力森悦不可狀。充愛力森之意者。亦第欲時時。見此都麗無倫之天女。而致其虔愛之誠。苟一時不見馬利亚。則恍恍若。有所失。斯時愛力森見馬利亚憑欄而立。玉容不定。似有倉皇之色。則驚。曰。密司富士。何故變其顏色。得母病乎。馬利亚曰。謝君念我。然我乃無病。愛力森曰。敬謝上帝。密司乃不罹病患。愛力森冲。口而出。無復思慮。迨此。言一出。愛力森自知言之過切。乃立止其語。回首他顧馬。利亚固知旨。佯不措意。而霞影層層。直烘透桃花之頰矣。愛力森旣視馬利亚。又視威耳。則自咤曰。吾知密司今日必有不愜意事。以顏色觀之。吾言似非冒昧。馬利亚愀然曰。密司脱愛力森。君言當也。蓋吾固有病。然非身病。心病也。以君之爲人。决能設策助我。吾今且以昨日之事語君。語次。二頰復。綘即歷舉昨日迭克司逼脅求婚之語。以告愛力森。且曰。吾今乃類膠淺之舟。輾轉竟無自脱之策君固勇者。必能援我。愛力森旣聞馬利亚之言。乃半悟迭克司所以必趨墨西哥之故則大怒。力蹋其足。噓氣言曰。迭克司乃非。人。彼敢如是無禮於密司之前。吾必與之并命。即死無憚。馬利亚急曰。得君如是。吾心至感。然吾萬不願君與之并命。以吾一人之故。而累及英雄。吾安忍者。愛力森鞠躬曰。謝密司見獎。吾安敢當此英雄之譽。苟密司有。難者。吾必悉力以赴。百死無恤。馬利亚聞言大感。出其玉手。與之把握。愛力森力擒馬利亚之腕。不肯遽釋。馬利亚亦無怒容。愛力森詢之曰。迭克司者。本爲僉猾之小人。今欲求婚於密司。密司將如何者。馬利亚毅然曰。此安有他策。拒之而已。彼卽僉猾無倫。而亦不能以力逼我。令我署諾。　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
