# 1884 - 153 - 4904006

 

Page 1

 
 
[第四號畵報出售] [  申報舘主啓]  
　　啓者本舘畵報業已印行三次儘有購閱本號而並補購以前數號者故又添印數千以仰副諸君雅意茲於月之十四日發售第四號此次圖後新增告白請商號家如有願登告白者請卽購閱四號畵報便知詳細此布 
[請各處名手專畵新聞啓] [  點石齋主人啓]  
　　本齋印售畵報月凡數次業已盛行惟各外埠所有奇奇怪怪之事除已登申報外能繪入畵圖者尙復指不勝屈故本齋特請海內大畵家如遇本處有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以列入畵報者每幅酬筆資洋兩元其原稿無論用與不用槪不寄還畵幅直裏須中尺一尺三寸四分橫裏須中尺一尺六寸除題頭應空少許外必須盡行畵足里居姓氏亦須示知其畵收到後當付收條一張一俟印入畫報卽憑本齋原條取洋如不入報收條作爲廢紙以免兩誤諸君子諒不吝教也特布 
[招請名手繪圖啓] [  點石齋主人啓]  
　　啓者本齋新得奇書數種均屬未經行世者其事則可驚可喜而筆墨之精妙眞所謂翩若驚鴻矯若游龍要非尋行數墨家所能望共項背惟有說無圖似欠全美故特招請精於繪事者照說繪圖襄成是事如有丹靑妙手願與此書並他者卽照前報所登畵幅尺寸繪成樣張寄至上海點石齋帳房一經合用當卽函請至本齋面議一切此布 
[論工部局籌西捕遊憩之所]  
工部局之待巡捕可謂恩義兼至者矣而於西捕則尤爲體恤入微於何知之於其爲西捕謀遊憩之所而知之工部局慮西捕公餘無事必當有以養息其精神活動其筋骨於是深思竭慮爲之設彈子臺俾暇時得以隨地打彈以爲樂又於跑馬塲中間設打彈之處以暢其性情於西商團練兵打靶之所使巡捕亦得與其事幷爲購船以作水嬉此其所以待西捕荅若何其恩周而義浹也夫用其人者必當有以惜其身資其力者必當有以適其意此古人用人之法之善者也昔管仲自魯歸齊恐魯人追之因製黃鵠之歌教御者歌之隨歌隨行御者樂而忘疲其行甚速魯人追之不及而返其後佐齊桓公北伐山戎山路崎嶇車行甚艱苦管仲亦以此術行之製爲上山下山之歌使御者習之升金之間竟不覺勞而遂以成功此可知古人之用人所以樂者性者正所以用其身也田單之報燕也其先休養士卒日椎牛羊以餉士並勿使戰繼而使人覘兵士之所爲則報稱兵閒無事惟日事超距投石以爲樂單喜曰士可用矣一舉而復齊城七十有二是皆運用之妙使人人願爲用但見其樂而不見其苦也工部局之意亦若是則已矣或者謂工部局於西捕則體恤之至於無微不至其於華捕則未之有聞無亦厚於西而薄於中乎而捕固勞華捕亦未嘗逸也當其下班之際不過出外啜茗閒遊而工部局初未有所設措以爲華捕遊息之地此何故哉或者先加意於而捕將來由漸而及於華捕亦未可知說者以爲西人慣於行樂試觀各西人每七日一禮拜必相與行樂以爲快而六日之中則孜孜屹屹不厭不倦勤於其職故西人雖七日一行樂而不見其怠若華人則初無所謂禮拜也者終年作事絶無遊戲之日而其實則無日無遊戲之時譬如西人不値禮拜之期有投以函者莫不隨時答覆或限定何時則必以何時如約華人則每接一信往往擱置數日或數月而竟若忘之因而或多悞事且言定何時則又不無遷延不卽如期赴約若此者皆華人之不善於遊戲故也西人於遊戲之事視爲正事故當其暇日不能不與以遊玩之地華人於正事皆視若游戲故平日可以不令遊戲華捕之所以不爲謀游戲之所者其殆爲此乎顧天下之人其性莫不相似無論西人中之上等下等倫類不一而凡遇禮拜之日無不存一休息嬉遊之心華人見而羡之者亦所常有彼旣羡西人之及期得以嬉遊夫豈不知西人之平時作苦况華捕見用於西人其平時之作苦惟西人之言是聽則一日之嬉遊亦當以西人之法是傚且弗但華捕一項而已也凡華人而作洋行生理者亦何莫不然各洋行於禮拜日皆停工則行中所用之華人自買辦以至侍者莫不得以休息於此一日中其有禮　期內行中西人得以休息而行中華人不得休息者乎無有也今西捕之得以行樂者固未必拘定禮拜之日凡平常日期倘有暇晷皆得以於此遊憩而華捕則眈眈焉僅健羡之而可望者終不可卽無亦有所偏見也乎或又謂西捕之來華地隔數萬里不若華捕之去家無幾故待西捕自當優於待華捕觀於西捕之辛資大於華捕者幾許可知西埔與華捕之所異者有由來矣况西捕巡街等事似較華捕爲認眞租界匪人見華捕則尙有不知忌憚者見西捕則未有不斂迹則西捕之得用又勝於華捕約計用一西捕可以敵三華捕之用則是西捕與華捕其用不同而所以待之者自不得以從同也目下工部局正在整頓捕務之際添設西捕若而人原期於地方有所裨益於邏緝有所謹嚴非若從前多用華捕少用西捕之時可比則其所以待西捕者自不得不恪外加厚以冀聨絡以腹心著庶收效於指臂也然則爲西捕謀遊憩之所非但以厚西捕亦仍爲獲益於地方之計焉耳子何議焉余曰唯唯 
[本館接奉電音]  
　　昨由通州電局專發電音到本館有五月十三日諭旨二道謹敬譯登○五月十三日奉上諭文煜着補授大學士欽此同日奉旨德克吉訥所管鑲紅旗蒙古副都統着本謙署理欽此 
[星使行程]  
　　昨聞出使法德五國大臣許竹篔星使於本月十一日請訓廿一日出京大約閏端午以前軺車可以蒞滬本埠已預備在天后宮西面之新建行臺爲駐節之所矣 
[津沽電報]  
　　接天津訪事人專發電音言昨晨左侯相到津吳淸帥亦到同在傅相行轅商議要公傅相畱兩憲午餐聞左侯相卽於昨晚啓行云 
[東報摘錄]  
　　日皇於五月初四日誕辰受在廷文武朝賀正午賜宗室大臣叅議宴宮內省部各僚召伶人歌無稱觴上壽宮中妃嬪賜食有差頗形　熱云○京都府下宗室及各藩族貴胄等閑散日久近時貴胄中有倡議設立養蠶塲一所以資生沽共議集金五萬租賃仙洞舊院屬地七百餘弓建造屋宇現在已有成說不日卽可開工建築自此貴胃士女咸得所事矣○寺島駐美公使回京後於上月二十日新簡文部省九鬼侍郞爲駐美出使大臣又叅事院議官田中不二磨近亦奉泒出便伊國不日擬坐搭公司船各赴任所前報河瀨司法省侍郞奉派出使英國以代森有 
 
 

Page 2

 
 
禮公使之後任茲聞本月中旬將起程前往矣○冲繩縣向歸能本鎭台派兵駐防今年因各處增兵新募入營兵士應由該鎭台添派砲隊一大隊前往冲繩縣駐紥云○工兵各統帶會議此次議應亟添將弁多名前赴橫湏賀水雷局練習水雷砲火以資臨時應敵之用新派成澤工兵都戎期以十八个月其餘工兵都守數員及隊長等以半年爲期海軍省復挑選熟識水雷之將弁一十二員聽候調遣○前載有無名男子冐昧求見三條相國適公忙諭以退衙後進見於邸第該男子不退是以　警官訊其來由該男子終不供其姓氏住址及收禁後受苦不起近日始寫出係茨城縣下井上村人氏名巿原左仲年二十二歲當由警察署電報原籍由縣報知該男子之親兄某者大爲吃驚趕卽到京赴地方官衙門領回本都○近聞當道者現議將全國巡查佩刀一例盡行廢免換持木棒巡行矣○盜賊亦有天良古言不謬上月十九日有賊用第百國銀行之夥池田謙三名刺黏貼封物一件先給信資由郵局遞送寫明交某銀行查收惟不具名送到時見其封面無名頗爲駭異惟見店夥名片貼於其上信資四十八文先付及開封閱看係其友人柴原武雄住於神田三崎街者內有百金或八十金借據數張甚爲驚異卽向詢明據柴原稱前日在飯田街浴身失去帳夾一個內有紋票三十餘元並各借據正在追尋無蹤此賊得金不忍毁票見帳夾內有池田名刺特爲寄還是亦賊中之不爲已甚者也○聞得朝鮮近將與俄伊兩國新立和約所以俄國豫泒蜜寍鐵甲兵船幷砲船四艘泊於長崎以候駐華天津總領事到後卽坐兵船前往云○德島縣下麻植郡左近去年旱魃爲災人民饑餓慘狀不堪筆罄不獨一郡被灾卽美馬郡一帶災亦甚重粮食昻貴下戶人民咸掘草根嫩葉充饑面多菜色因餓甚氣力疲軟步行街道咸有搖搖欲倒之狀實有目不忍覩者安得如中國之義賑爲甦涸轍之魚哉○三月十五日箱館縣下招魂祉背後堆積松杉等木忽然發火燒去七百五十餘枝又念二日深井澤地方之三林失火燒至長坂山東西約四百弓西北約二百五十弓燒失週圍一尺至五尺大之雜木九百枝云○孟春兵艦前由馬關開赴朝鮮換防故淸輝兵艦交代後由韓駛回馬關卽於十八日發向東京銷差云○長野縣下信濃國千國村內忽於上月念八日地裂越五日夜點鐘時雷雨交作響震山谷復裂開地面長百二十三弓闊九十二弓泥土崩陷不知主何吉　也○宮城縣之鹽竈塲有囚人十九名在彼充當苦工上月十七日囚徒謀叛擁入管囚事務所致傷看守及管囚卒各一名囚徒逃走者十四名至今蹤跡不知惟守員受傷甚重典獄聞警馳救已由宮城縣發電傳報矣○日本駐紥北京公使向來離各國公使數里之遠每遇公事諸形不便茲聞已租從前□耳義公館原址爲公署矣 
[外交設館]  
　　日本外務省內擬設外交官一館凡出使人員回國後未有任所者自公使領事至於隨員學生等皆得入舘平常就外務省辦事如遇各國出使人員出缺或增員時就外交官中選派前往如在舘三年任滿無外缺可補者卽行撤退另賜以年俸三分之一名曰非職官再三年後停俸如此優待出使人員不但收羅人材抑且以存國體俾免回國後驟然狼狽以貽外國之羞也 
[質物新章]  
　　日廷因各地方盜風日熾亟思整頓以淸盜源兹擬將全國質商舊貨等業嚴定章程俾贓物無所出脫其新章定以凡有持物向質店押錢或賣舊貨店之物件時必須有保人出爲保証始可質買此令一出不但質店舊貨商人爲難卽窮而無告之人出物質買亦大費躊踸矣 
[朝鮮郵信]  
　　月初華商趙昌福帆船自朝鮮駛回烟台各商所存之鐵藥等貨因不易銷售多托運回中國聞値銀有四五萬之多生意之蕭索可知矣○華商熊諸二董事購得房屋一所去南別宮不遠共四百餘問價只千餘金擬作會舘惟公項無多頗形支絀聞欲先向名商借用按一分行息商等已應允矣○防軍撤回三營銀價恐又騰貴諸商深以爲慮惟日望銀礦速開庶可流通不滯也○高國政府從上海購去十七響洋鎗數十枝前門槍五百枝藥帽彈子數萬粒已由仁川港運到漢城矣○吳軍門所統之六營在高已將二載計病故者十餘人被戮者五六人吳帥已於烟台購買閒地二區爲埋葬地去歲運去棺木十餘口均一一掩埋刻石爲記今聞欲將在高浮厝者一槪運歸鬼如有靈定當銜感○桑　已裁訖聞又有獻䇿於王者欲向中國採買茶樹以廣樹植此亦生財之道不知高王允所請否○騙華商洋火一案聞已追出東錢一百千尙欠四百餘千所欠華商馬某東錢四百千之案亦已追出二百餘千尙欠百餘千聞書辦等欲十抽其一强索規費四十千因言語不通書於紙上云東國向係此例千萬不可破此規矩馬某當將所書之帋搶入手中飛跑而去　辦舍命來追終未趕及馬某現又具控將此紙粘於禀後恐索錢之人性命難保也○陳茇南觀察出示通衢其大略謂中國人到外道採買貨物必須持有執照該地官員船騐始肯放行而朝鮮人到中國者　須持有執照始准游歴已移文於高國政府如有朝鮮人來至中國手無執照者地方官卽行拿究云○近　多出鰍魚每一尾得利甚鉅聞日本現集漁船投餌垂鈎來往于烟波浩渺中務期多獲此魚而後已可見謀利之心無所不至也○協辦交涉通商事務凉泳穆撤差已諭東南諸　開拓使金玉均接辦○監理仁川港通商事務趙秉稷已授按撫使並　兵使仁川監理之　着洪淳學去○中國所畫分之仁川地基現已動工日計百人約一月餘可以告竣其分界內有日本流娼搭蓋房屋者必須拆毁方能一律填平而該妓意殊不願董事先折之以理又經外洋商人嚴斥始無後言云○去歲多收稅課李傅相向該國索還發昭平允統計其數約有三千餘兩　議將此項存會館作爲公欵○四月十九日國王閱右營前營洋操兩營弁兵齊集於宮㡭國王戎服戎冠腰佩劍坐於堂上世子亦戎裝坐於堂之左偏文臣武將以及中使數白人皆鵠立護諸軍分繞於兩階下先閱右營陣勢不一變化無窮銃砲之聲震動山谷直全日落西山始行操畢國王大悅賞賚有差並營遂改日演看蓋右營一軍爲中國代練之布國操統之者爲朝鮮官　泰駿前營一軍爲東洋代練之日本操統之者爲朝鮮官韓圭稷至於左營一軍去歲己閱過故此次未曾　閱云○二十夜二更時　出東南色赤如血望之令人生畏有云主荒旱者有云主刀兵者究不知是何吉凶也質之天文家當必有能辨之者 
[制錢難復]  
　　前數月京師譁傳禁止當十大錢復用小錢以至銀價日跌且不肯開票居家者苦之近日則羣疑頓釋矣緣順天府五城會商大司農以一時改易於巿面有妨擬搭配均行暗中將大錢陸續收回發局改鑄始覺官民兩便然必須多備制錢方能流轉乃檢查庫中舊存之億萬貫盖面一層依然故我其下則鐵者大半　朽者亦復不少欲奏明辦理則事隔多年歴任不一其人必致滋興大獄而受累者多故不復深究而前議亦遂輟云 
[居賞獲盜]  
　　前報京師左安門外搶劫典當一案奉旨緝盜限期將滿汛官焦急萬分後有某甲自稱頗知蹤迹如與以五百金當領役往擒汎官　嘉如數賞之夜間密往捉拿果未逃脫解交刑部訊實後立置大辟云 
[命案續訊]  
　　天津河北吳四命案經審數堂保甲委員趙飛熊僅予撤委詳細情形經列前報其審訊除天津縣陳朝府外又在道署經發審委員戴劉兩大令訊過兩次戴係保甲局總辦將大寺兩工人刑究外間嘖有頃言及劉大令訊時保甲兵丁已在縣中供認捉賭並未在塲事後往查亦無聚賭形跡具結附卷兵丁共三人大令已將供稱有賭之兵丁兩人切　委員雖撤委然究優游案外屍親並不甘心嗣又控告經天河兵備道劉觀察親訊屍妻某氏暗懐利刃上堂兾拚一死初訊氏子供明一切比某氏上堂道憲着差人搜檢並霽顏許以伸寃謂現將委員 
 
 

Page 3

 
 
撤委日後審明再將兵丁辦罪汝夫目瞑汝氣自伸正勿先自固執其子亦跪求然利刃究未搜出也孝廉王子奇平曰被扭去頭髮一綹聞同人已聨名上控矣 
[福州近信]  
　　福州西字報云福州自聞中法和議旣成之後巿面頓有活動之意商賈懋遷貨物雲集大有興旺之象矣 
[鄂省官報]  
　　四月十八日卸署宜昌鎭馬鎭戎朝龍回省禀到調署安陸府李有棻同日禀辭赴任十九日候補縣洪誥赴沙巿准鹽分局辭行同日臬憲牌示咸豐縣張家坪巡檢缺以新班遇缺補用巡檢李承東咨署黃安縣黃　站巡檢缺以補用巡檢陸宮杏署理二十日鹽道憲與督銷局會委候補縣宗繼曾辦樊口分局稟知兩院署漢陽縣　灘　檢程寛同日禀辭赴任二十四日牌示漢陽縣缺委現署南漳縣事朱滋澤署理南凉縣缺委現署漢陽縣事本任東湖縣龍兆霖調署 
[欽使骨]  
　　鄂省自烏孫兩欽差到後疉理各案查閱卷宗業將情形錄報現在欽差審理余案已數提江西仵作李烱祥訊問至再責其不應率爾刮骨等語兹復示期於五月初七日落廠重驗屍骨臬憲出示禁止閒人入廠觀看如敢故違立行枷責廠前此次不獨嚴禁開觀之人卽各官憲應廠有差者不能隨從多人准一官帶跟隨茶房各一名其餘皆在廠外伺候大憲扈從亦未入廠惟督　兩憲先　委候補巡檢曾傳祿監水又委候補巡檢伍紹美如期帶屍子余錫五及干証人等隨同入廠覆騐其日九點鐘烏孫兩欽憲帶同各司員及供事仵作諸人一路由長街出文昌門臨廠砲聲響處督撫司道及諸文武官皆在廠外　迓無差使官各自回署惟督撫兩憲及有責任官一同入廠肅靜無嘩大堂設公案四位左右卽督撫兩憲中坐兩欽憲須　吊骨到案經京城仵作苟姓者大略檢騐後諸司官眼同監視仍飭如法落水熊煮再以醯　薰骨而後驗得傷處仍是兩處一爲頂後骨痕一片一爲齒缺一粒京城仵作亦不辨其爲何質所傷與前騐符合但部位痕色據各仵作言種種令人不可思議是日當廠復責李烱祥五百板惟將其所帶刑具開去仍行收禁比驗竣時己薄暮兩欽憲及各大憲諸官次第起身回轅仍進文昌門入城云 
[義婦可風] 　　 
　　漢臯五月初一日早晨洋街碼頭上首忽來鄉船一艘內有瞽目男子及妻並弟共坐一船驟聞喧嘩之聲皆言瞎子投水一言未了瞽者之妻亦相繼投入江中欲隨夫以死幸近來江邊划子甚多當經各船夫　緊救援立將該夫妻兩人撈起得慶重生扶至領事府前河坡坐地哭泣諸人間其故乃知籍隸黃陂住漢已久因疾失明相隨者係其弟素不守分今欲誘其歸家將嫂價賣該瞽者思及雙目無見終成餓莩爲此自盡婦則不忍棄置情願隨夫苦守求乞度日亦所甘心不肯另嫁衆聞知欲拘其弟送諸官嗣經其同鄉保之而去貧家婦女而能殉義如此是可以風世矣 
[皖垣官報]  
　　藩轅牌示南陵縣丞翟鳴琮押貢差竣回省飭回本任含山典史缺檄委試用從九陳其勛署理貴池縣丞缺查有本任當塗縣丞朱漸　堪以調署渦陽縣典史缺檄委候補巡檢蕭廷鵠署理 
[履勘盜案]  
　　風聞松江葉榭鎭金文樸家近被盜三十餘人明火執杖劫去衣箱十二只並銀洋首飾等物開單禀報華亭縣楊邑尊已赴金家履勘飭捕嚴緝未知能弋獲否也 
[撞船續聞]  
　　昨報載南琛快碰船回滬在浦中撞壞沙船一節兹悉僅將該沙船之蓬帶損而船身則並無所傷蓋緣南琛船上之引水西人係某保險行挑選極有本領者故不至有意外之虞也又聞南琛船已於昨午後四點半鐘改用中國旂幟矣 
[媒証確鑿]  
　　前報着交媒証一節前日經黎邑尊覆訊張榮科夫婦及張二各執前供邑尊問　　余明中趙五供稱張榮科夫婦於上年十一月由原籍淸河縣逃荒來滬卽遙破舟停泊　閘北首貧苦不堪本央人將其女小竹子配與該處開剃頭店主爲媳因算命不合辭却旋於十五日張榮科托我做媒將女配與張二爲童養媳先付錢三千六百文被一條嗣於二十四日張二備酒席請媒人及親隣將財禮洋八元並花紅鞭爆給我交與張榮科手旋請張榮科夫婦同吃喜酒卽將小竹子領在張二家居住隣右皆知現在不知張榮科如何欲圖賴婚吞沒茶禮銀洋以致涉訟求恩明察邑尊詰隣人趙四六供與張二爲隣上年張二領小竹子爲童養媳曾備酒請客邑尊問地保陳桂山供稱小的已經查明張二於上年領小竹子爲養媳曾交茶禮洋八元並備喜酒確有其事邑尊謂張榮科夫婦曰衆供確鑿母庸狡賴張榮科夫婦仍堅執前供並稱小竹子己於上年在淸河縣原籍受聘與人如何再可配親邑尊再三硏詰各執前供邑尊着將小竹子發堂移文淸河縣查明小竹子究屬曾否配親候照覆後再行核辦 
[拐販案送縣]  
　　昨報訪拿拐販一則昨歸法公堂覆訊買主張褚氏投案候示捕房將在押之富寳卽荷香幷四寳齋筆店主婦陳范氏卽程范氏及窩頓之陳董氏卽陳王氏解到又有馮義成絲線店之房東到案太守以其事不干已卽着退去旋詰富寳名姓據供本是陳姓二年前賣與絲線店卽改名荷香得洋五十六元該店主本溧陽人到伊家住一年卽搬到上海又住一年被拐後送在八仙橋陳王氏家住半月翁太守詰之程范氏據供丈夫已逝現在荷花池地方開筆店雇夥一人家中有一老母一女兒去年某日晚間二鼓時候荷香推進門來稱被主人虐待左手食指及小指被截去一節脚上亦有傷疤求救於我本不收受後經別人將其領到八仙橋復賣與張褚氏處得洋一百元倘我不收洋則不能成交不得已而用洋四十二元復詰富寳手指如何斷去答稱食指係因牛疔斷去不指係自已截去太守又詰陳王氏供與昨日相同及詰張褚氏媒人現在何處答稱均已邀到太守着卽傳進據陳沈氏熊王氏幷男子陳三三人供認作媒所得之洋皆願繳案翁太守謂此案係十六舖中之事着將程范氏陳王氏陳沈氏熊王氏幷陳三及富寳共男婦六人一併送縣辦理至張褚氏曾出洋一百元據各人自願將洋繳出着自行投案領洋 
[傷重殞命]  
　　沈阿瑞因販牛一事被鍾阿明砍傷腿骨赴縣騐訊後送交仁濟醫院醫治一面飭差提到凶手鍾阿明經蔣明府訊問鍾阿明供詞狡展答責二百板管押着差保查明確情等因疉列前報兹悉沈阿瑞在仁濟醫院醫治無效於昨日斃命已由屍妻沈蘇氏報縣請騐黎邑尊飭傳三圖地保具詞旋聞有人出爲調處不知能否免騐也 
[浦中有屍]  
　　昨見陸家嘴浦中有竹一枚拴住浮屍一口遠望糢糊不知從何而來詢諸杉板船或稱由救生船拖帶來此云是外國浮屍欲葬於浦東之外國義地云 
[騐車新章]  
　　本埠東洋車照會按月倒換三月一騐盖恐有舊車誤事之弊也本月西歴三號係騐車換照之期在虹口捕房查驗給照一天嗣後均在老巡捕房騐看幷聞好車可給照會者又須吊騐英租界房捐票查核住址號數以作保捐車照之憑遇有車中失物能認記號數者可以報捕根追云 
 
 

Page 4

 
 
[行兇暫保]  
　　法包探夥高雲卿金阿巧投法公堂稱昨日三點餘鐘時寗波輪船惇信開放時我等同唐雲卿到碼頭巡緝見有搭客以小竊名小松江到船偷水烟袋奮力追赶由我等帮同獲到贓物已經該客携去當將小松江解案旋有裝電燈之銅匠山爲攔阻將金阿巧唐雲卿打傷唐現在臥床不能到案金阿巧打倒在地後經西人經過始拘兩人送案翁太守詢用何物擊打金阿巧稱用小鐵䭔打傷胸前腰脇翁太守詰之解案人據供名瞿榮全江勝生做銅匠在洋涇橋裝修電桿聞呼救命聲上前解勸不敢打人翁太守謂旣係解勸何以被拘旋據法包探嚴頌眉稱該竊自稱有傷捕頭着送濟醫院詎於今早逃脫太守着將該兩人暫押金阿巧及唐雲卿送醫院看傷勢如何再辦嗣有該行洋人某投案具保幷稱可以隨喚隨到因卽着該洋人將瞿江兩人保去 
[英界公堂瑣案]  
　　華捕稱晋源報館西人失去銀扞時辰表查無蹤惟己歇管事人之弟林桂榮躭擱在館不免致疑交捕送究林桂榮供未行竊今願搬移黃太守商之施繙繹以指竊無憑碍難准理惟不應逗遛在館判押七日華㭪又稱尙有某廚司之親戚吳松文亦躭擱在館請令搬移吳松文供願卽搬取舖盖黃太守諭以不　遲延取咎○包探秦少卿稱昨見積竊朱春　衣服一新爲此阻問據供在母舅孔春華處取洋二十二元贖辦衣服及往問孔春華固有被竊洋銀之事爲此送案孔亦投質求請免究黃太守商之施繙繹以旣據失主求恩從寛判押兩月○西人培利控有房屋租與林阿鶴租契上載明不許開設老虎灶詎林初開昇陽飯館兼設老虎灶請令搬移己列前報兹據培利以林逾限未搬復行投催黃太守卽差傳林阿鶴到案林尙嘵嘵置辨太守恕喝押令搬移又經林之叔某甲上堂求免管押且請寛限以便另行租房太守着某甲保林阿鶴五日內搬多如再延遲惟甲是問 
[法界公堂瑣案]  
　　高易洋人蓮記投案稱眠雲閣押欵之事實係該買辦理不妥現在不願轉期再抵一年並不願向李同新名下追銀請飭眠雲閣主婦覓得妥當殷實保人保定按月拔還押本銀五十兩十個月卽可淸楚翁太守謂照此辦理兩造均有裨益諒無不可惟尙須傳防蔡氏到案開導飭遵訂期於下禮拜四再核惟銀洋須繳到公堂傳該買辦到案具領○前報義記牛行欠票洋貨洋一案除張阿玉管押捕房外當有股東姜小咸因病保出昨日由保交案據姜供家有房屋兩聞擬卽變價求寬限兩日翁太守准其於禮拜二繳至後再核又據原告李富林沒案請追貨　九十餘元太守謂現在張阿玉在押當赶緊着其措繳○前報小東門外泰昌　鮮行王子蘭卽王昌達控已歇夥徒顧衡甫私刻圖章行用假票一案經法包探嚴頌眉帶顧至靖遠街住處搜出圖章十二个及僞票簿四本解案王昌達稱顧第一年冐收帳銀停歇後又挖補行票以半元之票改作一元今又造僞票　有十二張聞外面尙有兩帋翁太守着王前往將票取到幷將各印檢看見有壬印年分圖章翁太守着將顧責一百板枷號二个月質票給還僞票等物一併銷燬 
[春日偕何雲裳揭心田王薦之皇甫曲亭泛舟遊龍華]  
　　牢落江湖不計年暄風駘蕩輙流連春申結伴堪携酒亭午乘潮好放船兩岸霞光紛　帶狐　塔影忽當前看將節序催人老且罄金罇涉趣還○陪登龍華寺浮圖呈同遊諸君日麗風和當春暮聨袂踏靑野橋渡興高復從登浮圖淞濵形勝推獨步歸禽啁啾遶塔飛照眼紅雲大地布何來恣意發狂歌回首荒城起煙霧珠江拙閒廬主杜鳳岐邠豊求是草 
[登樓感]  
　　塵海蒼茫樓憑高喚奈何世人蕉夢熟我輩杞憂多直北誰移粟天南未息戈重來花下過爭忍聽淸　○有贈遙同太痴生作水精簾底語鵾絃慘綠翩翩正綺年霞帊留香春有跡瓊枝照艷月初圓化爲蝴蝶應同夢便喚櫻桃也　憐何事鳳蓮山下路重來無復貌如蓮 
[送王毅卿回吳]  
　　五茸春草正芳菲何事怱怱便賦歸獨客偏携琴作伴淸談曾記麈頻揮燭殘窓畔憑誰剪帆掛江干去似飛回首吳宮舊游地料應惆悵酒人稀[  雲間金拱宸再坡甫未是草]  
[閒坐戯效連環體集古]  
　　焚香閒坐讀黃庭才退難邀筆硯靈海燕歸來門半掩疎離短短戯蜻蜓疎籬短短戯蜻蜓最喜書聲隔院聽春晚落花餘　艸焚香閒坐讀黃庭[  頴川樹逸史艸]  
[夏日緘澹定室主並呈烟霞隱者同政]  
　　疎簾愁不捲晝永倦難支雲樹徒增感風花盡入詩綠醅澆別恨紅豆證相思莫惱無音　於斯一慰之 
[輪船來申電音]  
　　招商局拱北輪船十四日午刻由香港開行來申 
[浙省撫轅抄]  
　　　　　　　　　五月初八日同知吳文元防軍局委江南查銷磺差禀辭前署烏程縣趙交缷回省禀到題補西安縣郭泰　禀見銷假大挑縣章德輝禀知粮道委催嘉石桐漕項銀兩差禀見卽辭夏献　禀見辭解北洋經費都司襲才寶禀知防軍局委機器局差稟見叩謝守備陸鵬超禀辭接新學憲寧海訓導壽慶慈禀辭赴任○初 
九日仁錢二縣請十三日致祭吳山武帝廟祝帛用印運副程汝鏡銷鄞慈奉鎭鹽局主簿徐耀廷海口公幹俱回省禀到 
[蘇省撫轅抄]  
　　十一日候補縣白純一禀辭奉委赴江北公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[淫狐爲崇]  
　　諺云張天師鬼迷有法無使處此雖荒唐之言然事有可以相証者漢口熊家巷下首某姓雜貨春屬同居一母二子長子於今春娶婦次子年尙稚門庭之內從無間言長媳於前月歸寍長子獨宿在家夢寐之中恍惚遇妖枕席綢繆與長媳無異長子始而昏迷繼而尩瘦動作言語皆失常度有時私語喁喁若與人相對者一至昏夜則狎褻之聲達於戶外令人耳不忍聞母恐子之被妖纒死也乃接熄婦雖同臥一床而常被妖侮弄或捽諸地上或掀落床下媳怒而痛罵但聞空中應對如流不肯稍讓未幾而媳亦不得專房矣符水經咒百計驅遺終不能效前日次子弄錢於床妖卽與之嬉戯媳聞之怒將錢盡擲於地時媳方午炊轉至廚下但見飯蒸倒置鍋內媳問誰所爲者妖云擲我之錢故相報耳媳拾錢還置床上再入㕑下見飯蒸安放如故飯亦顆粒不洒母憂子綦切是夕抱子同床臥妖以醜語詬辱之並以物擊傷母體母本有疾至是憂病交加數日不食而死此事流播遠近傳說紛如或曰此必狐狸精爲崇也盍請張天師治之或曰張天師若帶降魔杆來或可直搗妖心否則自怕鬼迷安能爲人擒妖乎 
[英語彚腋序]  
　　古來爲學之道無他曰語言曰文字雖分兩端實由一貫後世始歧語言文字而二之西土自小學以至成人其所爲文字者悉根乎語言誦於大廷廣衆之中人人皆知毋取隱晦毋尙艱深猶有中國三代之遺焉方今朝廷與泰西諸邦通商立約琛賮遠臨梯航畢集四十餘年來光氣大開其間所以交際往來者曰官曰商而皆賴有語言文字以通彼此之情於是有廣方言舘之設自京師以達沿海各省一律建置遴選俊秀子弟入而誦習拔其尤者以備他日應對之用顧始之教以語言文字藉以入門者具有專書近且巵言日出人人自矜秘本容階鄺參軍惄然憂之曰是皆非尋津之寳筏度世之金針也今之爲西學者有二一曰由文義以達語言一曰由語音以辨文字大抵西國學校之書重在文義其所教之童皆已曉然於西國語言者也故其書以肄習文字爲先若以之啓迪華童教導方言則有甚難者矣今必先語音後文義使之由音以求義而自能貫通則方非爲枘鑿之施矣然後學乃可底於有成參軍之言如此豈非具得其要領者哉蓋西塾之書乃教已識語言之西童者也參軍新著之書乃教未識語言之華童者也先後旣殊難易自別學習之者能適其用則事半而功倍參軍取歴來英語各尋削繁甄要融洽會通廣搜並釆博考旁稽以成一家言旣斷手乃付之剖劂氏而名之曰英語彚腋有初集二集三集由淺以及深由粗以逮精由略以至詳取資多而摭意廣西國語言文字之學至是而始備不幾彰鉅觀而集大成也哉其有裨於初學豈淺鮮歟吾因是書而知參軍爲今之有心人也夫禦外樞機之所擊在識其情僞而已而情僞則非通其語言文字不能明同一語言文字也而有意內而言外者有言在此而意在彼者輕重緩急剛柔虛實致有不同能人人如參軍之用心何難折衝於樽爼之間也哉若參軍之書盛行則肄習西國語言文字者必多多則明體達用者必出其中將必佐國家寄耳目以强中而抑外成專對之才使於四方不辱君命彼西國安得以我所不知而挾制凌侮我也哉是則參軍著書之功當不在於甲兵戰勝者下也安見將來綏靖邊陲輯睦隣封以控制乎域外者不由乎此書也哉因參軍請序於余而備言之如此非以譽參軍也蓋爲習西學者勉也光緒十年歲次甲申五月上浣長洲王韜序於淞北寄廬 
[贈太痴生作並索玉和錄呈霧裏看花客高昌寒食生梁溪逸史願花常好舘主削政]  
　　望塵何幸識荆州客裏相逢意氣役大有名山 
供嘯詠斷無才士不風流羡君作手詞題鳳笑我閒情夢逐鷗屈指春江萍聚散馳思兩地各悠悠○吳下太痴生贈有伶人小金翠之作書來屬和賦此漫應錄奉諸大吟壇削政春江花月足逍遙花下銀筆月下簫幾輩徵歌誇絶技不逢金翠不魂銷紅顏難得是傾城歌管登塲四座驚若辨迷離與撲朔眼花撩亂未分明宮商舊調別翻新大雅衣冠半失眞但使貪廉歌一曲江湖應有負薪人郵筒遠道寄詩多索我聨吟意若何剩有枯毫蕭瑟甚寫來風月亦悲歌○愼夫董孝廉先生過訪未値詩以謝之希和原韻錄呈了緣仙子削政○朶篷無乃辱嘉賓况復行蹤溷俗塵燕語空梁迎過客鶴依隣栅盼歸人非關覓句尋幽賞却爲提壺　晚春好向明朝掃花徑雅懐留與席前陳勾章惜花侍者稿 
[花間四詠]  
　　久已江南客夢賒尋春何事向天涯誰知領袖羣芳隊漏洩春光在杏花杏珠○桂子依然八月香留人有意　電裳自憐夢斷天台路老我温柔別有鄉桂香○朝雲風度本輕盈客裏相逢便有情應是名花開落早也將吉語占芳名瑞香○奇緣一面喚眞眞未聽琵琶便泥人綵鳳雙飛原有翼不堪溷跡在紅塵靈珠[  惜花侍者葆靑氏稿]  
[春暮柬嬌玲女史步紅薇舘主原韻]  
　　綺懐入夢恨猶賒窓畔燈殘暈碧紗夜雨離愁牽柳葉東風淚點麗桃花香銷□上遊人影江减墻頭姹女家記得錢春春去後與卿題句感年華○春暮招同人爲餞春之約座客半因事阻賦此解嘲千金一刻款芳辰曾託壺觴雅誼伸薄酒敢邀名下士好花別戀客中春闌珊壇席誰爲主冷落杯盤不耐人宵漏欲殘燈又盡留將明月結詩鄰[  惜花侍者葆靑稿]  
[上海陳家木橋金州礦務局內順直山東核奬賑捐公所經收四月廿六至三十日第六十一單]  
　　杭省徐君嘉楨募申字冊時運來續助二圓又託言琅甫募善士八性六圓寧電局來杭城不書名五圓松江席孟則續助由掃葉山房交來十圓無名氏顧三圓唐宗韶十圓悟眞子二圓杭州集腋吐八圓無名氏五圓松江馮谿翁募申字册菱堤氏來病愈二圓張　卿芸姃小孩陸倫記三戶各一圓○上海電報局助發濟寗報費八圓二角六分○附核奬奚坤庫銀八十二兩五錢六分劉殷玉劉金玉各三十四兩五錢六分劉德成　有勛湯有盛包獻琛何彥鴻陳維高任維　任維孝包與齡九戶各十二兩八錢杜錫熊六十四兩吳鍾金等共五十三兩二錢八分五厘王宜鈺謝文虎程鍾熙單　武屠瑞椿强惠源六名各十二兩八錢倪顯祖八十三兩二錢林志伊徐叙麟兪濤三名各三十四兩五錢六分方延祥四十兩四錢龔子亷十六兩一錢六分陳焯猷四十六兩八分盛鍾岐一百八十兩張國楨三百念兩汪樹樑十二兩八錢阮昌海三十四兩五錢六分郭宗海趙淸治各十二兩八錢○以上四月廿六起第六十一單共收賑元一兩四錢七分洋五十三圓銅洋一圓又核奬庫銀一千三百廿三兩四錢四分五厘今次共收賑奬兩共合規元一千五百九兩八錢六分八厘○連前六十單共收規元十八萬三千九百三十八兩八錢七分七厘○付解　天核奬加捐庫銀二千一百三兩六錢三分二厘五毫解直隷部飯照公費庫銀五百七十五兩五錢九分二厘五毫解直隷皖捐核奬加捐庫銀六百七十八兩一錢二分二厘五毫解皖捐核奬部飯照公費庫銀二百廿四兩四錢三分七厘五毫解山東核奬加捐庫銀六百八十八兩八錢一分解山東部飯照公費庫銀一百八十八兩六錢三分今次共解庫銀四千四百五十九兩二錢二分五厘合見規元四千九百五兩一錢四分七厘五毫又解順直賑欵規元一千兩又代浙藩憲解順天賑一千元合規元七百三十兩○連前統共解過規元十八萬四千六百六十五兩七錢一分八厘○透解賑捐規元七百念六兩八錢四分一厘○所捐核奬銀兩全數解淸合併登明 
[第十六單]  
　　江西省彭孟楊勸捐直東災賑第十六單數目揚字三十四號冊河口分防府王予菴司馬　募懐德堂潘捐洋銀二十五兩九錢范裕秦周立順二戶各十四兩周泰來十兩零五錢無名氏七兩三錢江永大永成椿二戶各七兩聚生三兩七錢五分謙吉堂邵三兩五錢無名氏三兩李萬榮槐澤堂王二戶各二兩四錢無名氏二兩二錢五分謙泰爐三星堂二戶各二兩一錢懐德堂李慶餘堂馬百順堂三戶各一兩五錢翕和堂一兩四錢江信泰一兩三錢留耕堂王礪堂蔡小山三戶各一兩二錢怡生一兩一錢六分陳春華劉永和忠和堂劉湖陵江四戶各銀一兩鍾席儒無名氏無名氏三戶各七錢五分　有　　　　有水　共十月實興余鼎隆無名氏楊遇財江認鑑愼德堂汪公和甘長年顏松發吳文軒步雲書屋裕後堂金天成潘靜山恆隆新泰美藍嚴廣生生泰發文記店徐萬漋江開仁居易堂元泰江巨川黃挺臣江玉亭江百川吳南瑞龔全能毛紹東許看炎　苞　　　　余明松楊占春陳朝珠隆盛興四十三戶各七錢義源六錢三分鄭玉旺六錢二分劉永機漬慶堂魏子才熊嘵棠張雲峯羅福泉繼寅谷楊星一共譚來陞黃德春許泰興壺天寄隱劉台垣祝信房十三戶各六錢金曉初松雲別墅余心也堂文記棧江品符五戶五錢費致成葉嘵昇同春同升熊貫仔甘恆記朱淸蓮七戶各三錢五分以上皆洋銀滕生成錢一千四百文劉高如劉福仁劉何氏王丹墀程學淸鄒堯臣雷百里滕早成滕華甫滕旺成滕克勤滕新振滕克儉滕克寛滕集軒滕必成滕百川膝以成鄭枚玉楊慶三崇義堂胡余旺生何九連李照陽二十四戶各七百文查鼎成中山堂湯無名氏三戶各五百文楊社發四百二十文張銘恩軫琴軒二戶各二百八十文朱質軒等五戶各二百十文劉文炳二百文何萬銓一百四十文李陽生等三十一戶各七十文邱秋林等九戶各三十五文以上一册共捐洋銀一百六十九兩五錢一分足錢二十九千一百零五文○連前十五單統共捐紋銀八百四十五兩零三分洋銀一千七百七十九兩二錢六分五釐洋九百三十七元對開洋五元錢一千八百九十三千五百一十文 
[第十七單]  
　　江西省彭孟楊勸捐直東災賑第十七單數目揚字一百零三號册楊少吟勸募亦狂亦狷生錢五千文篤倫堂王四千文以上一册共捐錢九千文○又楊字一百三十號冊蔣錫　勸募同德堂夏銀十兩敦本堂蔣吳興堂姚二戶各一兩敬和堂蔣錢八千文蓮記臥月軒主人二戶各二千文力薄老人無名氏二戶各一千文以上一冊共捐銀十二兩錢十四千文○又楊字一百二十一號册程彥甫勸募怡茂線店余利春任茂盛張友成何士楨五戶各二千文無名氏二戶怡茂號共三戶各一千文吉慶堂等二十二戶各五百文以上一冊洪捐錢二十四千文○又楊字一百二十二號册程彥甫勸募三相號錢二千文無名氏和記萬茂祥吉生福大劉元隆生吉成七戶各一千文秀水書屋等二十二戶各五百文以上一冊共捐錢二十千文○又楊字一百四十一號冊胡茂林勸募萬福堂朱三畏長林樂胡三畏堂無名氏存心堂黃積善堂伍葉曉初溫樹德九戶各錢一千文順福堂六百文饒芝魁等三十一戶各五百文仁山堂等四戶各四百文萬年堂等二十七戶各三百文以上一冊共捐錢三十四千八百文○又楊字一百二十七號册李子佳經募仲甫記錢三千文樹荆書屋退恩堂張二戶各二千文慶記履泰德成厚德堂劉厚德堂蕭思恩堂萬六戶各一千文以上一册共捐錢十三千文○又楊字一百二十八號冊李子佳經募補過齋錢三千文百平記叔揆記人和衣祥和泰四戶各二千文祥和衣仁記崇德堂程同和泰泰記定記六戶各一千文以上一册共捐錢十七千文○又楊字一百三十九號册盧心如經募同人號盧錢十千文如德堂盧十千文福順亨篤慶堂復興錢三戶各四千文楊雲年彭奎典熊發舉盧譜元四戶各二千文以上一册共捐錢四十千文○以上第十七單計捐册八本共捐紋銀十二兩錢一百七十一千八百文連前十六單統共捐紋銀八百五十七兩零三分洋銀一千七百七十九兩二錢六分五釐洋九百三十七元對開洋五元錢二千零六十五千川百十文 
 
