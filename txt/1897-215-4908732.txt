# 1934 - 215 - 4908732

 

Page 1

 
 
[鄉試條對秘書○中東戰紀恭墓御容中外人地圖編戰電六萬言眞書也翻刻]  
　　　學會著中東戰紀八卷本忠愛之忱上治　之　今　三次　　　　皇上御容皇后　地　　如見　目同符更　中外名流曁黄　　　　儲　以資考鏡價仍一圓五角○戰紀續編　卷載李中堂東征電　六萬言百爾君子密流數十　曁　　　密約各西報　　之　合諸初　　　皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○　　鄉會試第三　歲科　經古場皆藥特務題目風　角藝者忌襲謬承訛以上三書於中國重大新政東洋搆　實跡歐洲交涉　　　核謹嚴　　宏當合爲一套取價二圓○若　合泰西新　　要及時事　論圖説以揣摩各國百年來之改策中國十年來之情形悉入條對之中元　由此其選也上海在申報館中昌書畫室格致書室美華書館大吉樓古香閣飛鴻閣出售外埠託考巿售書處寄售[  圖書集成局代啓]  
[閲唐宦聲明書此代簡]  
　　前者本館聞外間傳言有人在外託本館之名向某署收取節儀某署不知奸計慨然托其轉送事閲數旬某署以無本館覆音未免生疑密使人在外訪問本館因而得悉以此事有礙本館聲名且傷在事諸人清德深爲痛恨嚴加查訪知係一唐姓者所爲唐曾入仕途流寓於滬本館遂登聲明一則於報端有某署託唐宦轉送節儀之説此不過欲明本館在事諸人類皆潔身自好不受分文以及唐宦之不知廉恥託名冐取也且思某署旣爲所愚恐受其愚者更復不少爰不得不亟亟焉剖白之以表本館在事諸人不受非分之財而大小衙署中當皆知若輩盡係招摇撞騙此後勿爲庸惡陋劣無賴小人之所欺而又恐所謂唐宦者龎然如牛蠢然如鹿豕不知本館不肯隨俗和光同流合污介然獨以清節自著非苟得賄賂卽可高下任意毁譽從心者爰復請執筆人著爲論説弁之報首以告海内卽本月初四日所登答客問聲明一則是也不意甫隔三日忽有一唐宦者登一聲明於本報並各日報中其言本館初四日論申有牽涉唐宦一則凡唐姓而宦者不能不亟亟函詢各署兹將各署回信先送登報再究造謡之人道署及海防署縣署三處回信均一一抄錄本館執筆人取而閲之啞然失笑曰此之唐宦何爲乎來哉始本館登聲明一則於報首但言唐宦收受節儀未嘗明指爲何如人也繼於初四日論中亦但言唐宦有收受節儀之事仍未嘗明指爲何如人也何此之唐宦獨有虚心於其間疑慮於其間而欲向各署詢問乎其言謂本報論中牽涉唐宦凡唐姓而宦者不得不函詢各署然滬上之唐姓而宦者不止一人何以均無所疑不向各署詢問而獨此之唐宦不能安然於心而欲向各署詢問乎傳聞有一俗事頗與此相類可取以爲比例嘗有人失銀三十兩欵對門名阿二者所竊阿二知之密署其門曰此地無銀三十兩對門阿二不偷於是見者皆知此銀實係阿二所竊此雖　語非眞實有其事然與此頗彷彿彼唐宦見本報牽涉唐宦之論卽因而生疑登聲明於各日報其殆猶是阿二之智乎俗語又有之云日間不做虚心事半夜敲門不得知甚言其坦白無他也今唐宦一見本報之論卽向各署詢問其先有虚心不言可想矣夫與唐宦言禮義廉恥束躬如圭璧之道唐宦固不知也若此極俚極俗之語宜乎唐宦能知之而可借以爲戒不至欲希圖飾卸而反坐實其事矣乃并此而不知是不特龐然如牛蠢然如鹿豕直牛也鹿豕也而又冥然垂斃者也是故本館始但知冒取節儀者唐宦也今而知不識羞惡冐取節儀者乃卽登聲明之唐宦也否則其他之唐姓而宦者何皆坦然處之而惟此之唐宦獨有不能適然於心耶或曰某署託唐宦轉送節儀爲其從中乾没一旦發覺恐唐亦不敢函詢今旣膽敢向各署詢問或者其事之實出子虚而貴館之誤聽蜚語乎抑函詢之署並無託送節儀之事唐宦故敢詢問其實託送節儀者另有署在唐宦固未嘗函詢乎執律人曰本館凡有聲明之事皆有來歴訪問確實初未嘗以無據之談形諸紙墨且某署託送節儀並非無故故唐得肆其貪而且詐之爲本館詳核之下用是敢深信之而不以爲疑至於託送節儀者卽在函詢之署中抑不在函詢之署中執筆人未暇詳考惟思報館而收受節儀非體面之事也衙署而餽送節儀亦非體面之事也故皆授受於暗中而惟恐人知唐知本館在事諸人一介不苟故得於中坐收漁人之利而又知事卽敗露以函詢署中自爲解脱署中以此非體面之事必不肯承認唐遂自以爲得計用敢放瞻爲之然此特掩耳盜鈴之事唐祗可以之自欺若用以欺人人誰信之執筆人旣爲館中延主報務凡有礙於本館如唐宦之所爲者均得撰著於篇然猶恪守報館體例祗就事發論未嘗牽連雜事信口雌黄如劉四一流人專以駡人爲長技也彼唐宦者陰毒如蛇蝎貪心如虎狼污濁如泥中之鰍糞中之蛆詡詡然欲以各署覆函如陳仲子之自鳴其廉也噫多見其不知量而已 
[上諭恭錄]  
　　七月初三日奉上諭巡視西城御史恩順等奏奸商蠧吏勾結把持請飭明定章程以息糾訟一摺據稱六吉官牙行經紀張銀塘呈控星記各商勾串糧廳書吏馮丙堃一案提集研訊抗不遵斷等語著順天府切實查訊明定章程辦理欽此○初四日奉上諭榮頤奏病難速痊請開去差使停俸一摺榮頤著准其開去委散秩大臣差使加恩賞給半俸欽此 
[暹王游歴]  
　　西字報云暹邏國王游歴至英研求國政民風及一切製造初九日倫敦來電言今日爲上議院會議之期暹王亦入院觀聽亦足見其留心時務並非作汗漫游者也 
[英報閒評]  
　　日本報云四字報言伊藤侯突然作歐洲之行或言係奉使辦理交涉事宜而不知非也侯固爲日本第一流人物然此行實係流連風景陶淑身心耳至英國外部侍郎則曾言及英國在朝鮮所得之利益較前大爲更變在侯之意或欲日英暗中聨約合力以籌朝鮮并抗拒俄國然此係兩國之密誼外人所難懸揣而知者也 
[借欵述聞]  
　　天津采訪友人云前者國家因清償日本之欵擬向外洋借銀一萬萬兩李傅相向德醫士訂立借約事未妥洽遂另向各國商人稱貸近聞匯豐銀行願承借此欵以八五半實銀匯兌年利四分五厘并聞前者德醫士擬分五十一年償清今若照此年限則較德醫士所借可省銀六百萬兩之譜云至此事能否有成俟有續聞再錄 
[榮遷誌喜]  
　　江蘇巡撫趙展如中丞奉旨簡授刑部左侍郎前已恭譯電音列諸報牘昨日蘇州采訪友人來信云本月初八日中丞接奉廷寄卽朝冠朝服望闕謝恩行三跪九叩首禮僚屬聞知成趨詣撫轅禀賀馬龍車水闐溢街衢至卸篆之期想須俟文闈監臨告竣後也 
[黄堂條教]  
　　江西采訪友人云近有匪人郭姓等冒充南昌府署門丁包庇私娼藉以　利事經江訒吾太守訪悉飭拿發縣訊懲並出示曉諭曰本府事無鉅細悉出親裁法有重輕惟知自主親友之干求拒絶僕從之約束甚嚴且復生性剛方治家整肅從不准親族家人在外嫖賭滋事其衙門舊有陋規亦不准收受分文兹本詂訪聞近有郭洪 
 
 

Page 2

 
 
三卽郭升朱緒生卽朱焜鍾美福卽鍾貴冐充本府家人在外宿娼滋事並有冐充親族家丁關説案件之事除飭縣差拘懲辦並訪拿外合行出示曉諭爲此示仰府屬軍民人等知悉嗣後如有冐稱本府宗族親友家丁或聚賭宿娼或藉案招摇許卽扭送來府以憑從嚴究辦倘敢有心聨絡甘受欺朦一經發覺定卽一併懲治與受同科决不寛貸本府言出法隨毋謂誥誡之不預也 
[委查銷路]  
　　漢口訪事人函云湖北銀圓局所鑄龍銀前已行銷於下江各埠現在局中儲積甚多上憲因委朝明府漢赴鎭江揚州兩處查察前此所解銀圓銷路如何俟禀覆後再行核辦 
[要犯破獲]  
　　天津訪事人函云混混孫二林起山等四犯前在河北關搶刼鋪户經地方官拿獲到案已於今春二月間添申詳上憲就地正法尚有在逃未獲之王成卽秃王成前數日在杏花村拘獲有知之者謂王成於犯案後避匿民船之上是日適泊舟河下登岸買物被差役所見立卽拿住送縣審問聞堂訊時均經招認適值萬壽期内不理刑名想不日當禀請制軍明正典刑矣 
[水患未弭]  
　　漢口訪事人函云武漢水勢大漲後得漸慶安瀾相彼小民同深慶幸不意甫經數日依然繼長增高泛濫横流低窪之區溝澮皆盈其來汨汨倘再有加無已當必有其魚之歎矣仰望蒼蒼其何以小民之困而勿使抱痛沈淪乎 
[神山患雨]  
　　蕪湖訪事人函云霪雨爲災四鄉田疇半遭淹没官憲爲民請命於六月二十四日起設壇祈晴雨師雖卽返　然濕雲如墨依然瀰漫長空氣候鬱蒸礎潤如水識者早知痴龍未眞屏退二十六日晨起果復大雨如注簷溜狂飛閲一晝夜始止自是以後日間則火傘高張一至傍晚則又水雲四起白雨翻江連宵達旦若有信約江潮仍有漲無退内河山洪暴注奔騰澎湃尤若高屋建瓴驚湍激浪中時有木器隨流衝下不知係上游何處破汙抑係平地發蛟也 
[蕪米暢銷]  
　　蕪湖訪事人函云蕪米銷巿清淡已將年餘總因粤中巿價不起蕪米運去每致折閲遂皆裹足不前六月初旬起蹶然而興寓蕪粤商兼收並蓄踴躍異常如淮陰將兵有多多益善之勢計季夏一月間共運米五萬餘石尚有黄豆小麥附輪船運去者不在其内粤垣銷巿之旺不問可知内地商販前此運米來蕪聨檣接舶久而無人過問至是皆銷售一空續到米船蒲帆甫卸買客卽已彼此爭購一若不可稍後者因是米價於六月望後陡然大漲上熟白米前此每石不過二兩有零者今已漲至二兩三四錢次亦二兩二三及二兩一錢各以出處優劣定巿價之高低其中花名不下二三十種但得粤巿常此暢銷蕪湖今秋又書大有商務蒸蒸日上自可跂足以待然未知天心果從吾願否 
[私錢未絶]  
　　天津訪事人函云津郡私錢充斥屢經各大憲出示嚴禁并由府尊及保甲局派員查拿如此雷厲風行私錢似可少息矣乃奸商圖利陽奉陰違禁者自禁而用者仍用然使所派之員果能認眞辦理則各大憲整頓圜法實事求是之美意亦不至徒有虚名而無實效日前查錢委員某君帶領局勇派人手擊小鑼沿街大喊禁止小錢及至各錢鋪並未將私錢查獲分文委員去後各錢鋪依然攙和行用如是而欲使私錢盡絶根株安可得乎 
[典肆被竊]  
　　蕪湖訪事人函云客有來自和州者言州治一城斗大四境荒凉數年前合肥李紳創設典肆於城内以便貧民生涯甚爲一惡六月初七夜忽來劇賊多人如飛將軍自天而下揭開椽瓦竊去皮箱十一口内皆民間所質細軟各衣翌晨查知開單報案經州尊朱直牧親臨騐視勘得賊蹤進雖由屋而下出則啓門而去當經傳集通班快捕勒限嚴緝務在擒獲第直牧業已奉檄撤任越二日卽移交由代理陳直牧錫齡接辦迄今匝月蹤影渺茫不識已逝黄鶴尚得有歸期否耶 
[水手作賊]  
　　蘇州訪事友人來函云本月初一日有安徽桐城人某甲背負衣包手持網籃怱怱至盤門外搭船赴申謀事維時尚早因將所帶各物交與中艙水手某乙收藏復上岸至清園烟館領略阿芙蓉膏風味移時回船見衣包似已解動逐細查點所藏洋銀五十七元已不翼而飛矣甲固老於江湖者憶及頃間接取包籃之水手亦在清園遂不露聲色重往烟館囑回船代取網籃中白銅水烟袋一枝水手欣然而往甲尾隨於後行至豐園烟間左側空　　突起一拳將水手打倒於地搜其身畔原洋均在惟皮紙包已易爲蘇報紙矣水手尚欲置辯甲兩目圓睜欲送交捕房究辦水手始懼崩角乞恩甲遂取回原洋而罷噫水手亦具胠篋手叚竊取客財行路者逾形荆天棘地矣寄語旅游人尚其加意愼之哉 
[鳩水延秋]  
　　蕪湖訪事人函云六月二十四日俗傳爲雷祖誕辰蕪巿漕礱醬坊及各項食物店鋪皆分門别類壇坫宏開大會同業爲神上壽本屆踵事增華或假會館或就巿廛張燈結綵陳設輝煌又各醵資雇清音肓詞及愧儡戲劇爲神祝嘏哀絲豪竹間以檀板金樽街頭卷尾到處喧閙巿中茶坊酒館屆期數日咸杜門謝客不作生涯屠沽中人尤以不宰一牲爲事致令老饕者流纔涎欲滴何物狂奴造作因果致庖丁畏神霹靂善刀而藏不得過屠門而嚼耶○本屇大比之年皖江各邑士子之賦槐黄者咸於月内俶裝首途道出鳩江附輪船以去惟蕪邑及繁昌應試者則必紆道姑孰就學轅考試錄遺然後赴寍本屆聞學憲已定於月初某日取齊扃試遺才並傳諭書差准初十日前後移蒞白下開辦全省錄遺○江口勝鳳梨園自聘雛伶十里香來蕪唱演後妙舞清歌座客咸嘆觀止近日園主又從蘇滬招致杜文寳小勝奎小三省等名角亦皆妙齡玉貌雛鳳聲清合之十里香益覺無美不具上月二十日甫經登臺扮演諸劇無不神采煥發嫺雅如仙一串清歌尤如銀缾瀉水蕪人之能爲周郎顧曲者方擊節歎賞謂十數年來所僅見不謂未越三日卽由皖南鎭憲飭令城守千總傳赴寍國府以備鎭轅慶祝萬壽兵民同樂全部妙伶悉被召去惘惘登程皆有柳愁花僝之苦蕪地看客亦無一不呼大煞風景甚於煮鶴焚琴蓋當花飛釵擊勝賞欲狂有貴介子弟慨擲銀餅者因是杜十諸郎益覺盡態極妍用心唱演聞抵寍後各官賞賚亦頗不菲已於是月朔日演畢還蕪方謂鈞天之樂從此再聽新聲不意他埠又有以重金來聘者聲色動人何竟一至於此耶 
[白下官塲紀事]  
　　金陵采訪友人云某日藩轅牌示江浦縣教諭呂德驥丁憂遺缺查有試用教諭王倬堪以署理○六月十五日翰林院庶吉土熊太史希齡赴督轅投剌劉峴帥以禮延入晤談片刻而别○候補縣曾大令鳳祺於去歲厘捐案内經劉峴帥記功一次六月十六日趨詣督轅叩謝○候補道李觀察維翰何觀察煥章禀謝文闈内提調外監試差○正任鹽城縣劉大令崇照新選泰興縣韓大令愔卽補縣戴大令光張大令壯彩劉大令德元呂大令承瀚均委辦文闈差○張直剌頤慶於籌餉案内保升直州某日趨詣督轅禀知 
[二十三次會訊租船案]  
　　昨爲二十三次會訊租船案之期午前九點鐘承審官蔡和甫觀察偕英總領事韓能君副領事薩允格君蒞廣肇公所升案信隆洋行所延威律師聲艢昨日買辦蔣百恩所呈保單一帋蔣欲請蔡觀察發還可否蔡觀察曰現已存堂有何妨碍蔣堅欲請還蔡觀察隨用硃律在保單上標明俟完案時發還旋由担律師問蔣買辦曰昨稱一萬一千六百兩之欠據可是抄出之據答是問爾識英文否答不識問旣不識英文何由知悉此單答由洋東白納處抄出問爾初進行時與何人説定答與白納處説定問其時願意做否答無保不願問如果徐委員不肯爲爾保銀一萬兩可是不願做答是問徐委員爲爾擔保此欵嗣後爾可要向徐委員索銀否答有王榮亭龔朗甫徐子記在塲問徐委員當時應允否答應允問徐委員擔保此銀有酬勞與伊否答無問徐委員與信隆行或與輪船帳房私下有股否答無問爾未進信隆行以前何人做買辦答不知問後來徐委員照辦進出單如法聽辦否答是問除此保單外有别單否答無問一萬兩以外可是無保答另有船上帳房 
 
 

Page 3

 
 
各友押櫃銀每船銀一千兩問爾旣墊銀二萬一千兩如再墊愿否答或生意興旺再議問倘水脚銀收不到再肯墊否答只要船作准肯墊問萬一收不到如何答除非關閉問每船買辦墊若干銀答每船二千兩問此銀付爾收帳否答是問現可歸還各買辦否答未曾問爾在行洋東有銀交付與爾否答祗有一次一千五百兩存未數日卽行取去担律師將一字條交與蔣閱問此條何欵答其時行内乏銀向徐委員取銀四百十兩之條問二十二日五月十八日借洋四百十元之字條單上有信隆書柬圖書是否答不知詢之帳房方悉問爾在信隆行爲買辦所用圖書豈有不知蔣堅稱此係帳房王榮亭經手况我並非逐日到行担律師申請蔡觀察訊蔣何以不知蔣堅稱不知薩副領事謂蔣曰爾在帳房内見過此圖章否答見過問除爾自借之銀外徐委員借給爾銀多少答四百六十兩問徐委員共借給行内銀若干答不知問爾係行内買辦墊有如許巨欵何以不知答徐委員自已帶同繙譯與洋東交接問爾除二千兩一欵另六百兩一欵外一槪不知否答是問徐委員向來借給行内之銀均伊自已經手否答是問徐委員向爾説過借銀若干否答未曾問爾昨稱收過水脚銀四千兩另有二千兩以外有别項銀否答雖有係屬零星問此六千兩收爾自已帳否答是問洋東該欠各店之帳現有還過者否答未知担律師又將一字條交蔣閲問此單何用答卽信隆行欠我銀一萬一千六百兩言定英四月歸還之據問何以欲索還此帋答係憑據問武寗船能裝多少貨答不知問爾爲買辦何以不知答停歇已久問寍州船能裝多少答祗知江寍船能裝五百墩問後來水脚跌價知否答不知問能收水脚多少答大約千元問船未行駛以前糖每件水脚一錢八分後來跌價知否答只管銀錢不管裝載威律師問蔣買辦曰信隆行與爾借票一萬一千六百兩否答是問上海及烟臺各處收來水脚都付與爾否答是問有二紙條上爾簽字内一紙蓋有帳房圖書是否答是問何故用此修答墊銀甚鉅故向索取徐委員云須書憑據皆徐委員起稿由我照繕問爾所墊二萬一千兩此二千兩可在内答在内問可是生意内應用答是問此銀票歸還否答水脚内照扣問倘不足將如何答再向徐委員找問現在信隆欠爾銀一萬一千六百兩收後可將二千兩交還徐委員否答因收不足數又另給一字條與蔣閲問此單上事爾知否答不知旋將蔣買辦之合同呈與蔡觀察担律師又問蔣合同何時書立答與保單同日問合同内有徐委員擔保字樣否答無訊至此時　一下鐘中西官互商退堂因禮拜一另有要公定於禮拜二再訊 
[會訊乾康絲廠案略]  
　　拔維宴洋行買辦吳少坡沈子雲股開乾康絲廠虧欠泰源等各莊號銀九萬餘兩鄭大令判將乾康絲廠歸泰源各莊管業以抵欠欵其餘不敷另行籌欵歸還洋東孟娘存銀一萬兩倩律師蒂羅君上堂控追吳沈二人又請追拔維宴各夥宕欠各欵銀一萬三千餘兩大令准詞出票飭提葛九皋宋蓮生陳蓮卿吳彚澄羅尚榮盛子明等各人到案訊追各人聲請追給花紅盈餘銀兩大令諭令各夥友限三禮拜内將欠欵歸清另追花紅嗣後沈子雲請追王梅生欠銀六百餘兩大令准詞飭提到案交人保出兹各夥限期已過昨日大令飭傳一干人到案吳少坡沈子雲偕經勸之孫省初投案禀稱與各夥友均有友誼極力調停兩造均已首肯將次完結大令以限期已逾著赶緊理楚並飭包探帶同吳沈二人至拔維宴核算帳目沈供帳目甚多非一時可理請緩至禮拜一大令准之又問宋連生曰爾旣管棧必知底細究欠幾何宋供欠八千餘兩大令謂沈曰爾前控各夥欠銀一萬五千餘兩因何數目不合沈　尚有虧本帳項未除况帳目均歸司帳人經理職員不知其細大令卽飭宋連生將帳目核準如有不符惟爾是問吳沈同供所追欠欵尚有不在乾康帳内應歸職員等收取者請爲核奪至乾豐存銀二千五百元應得拔維宴歸還沈又請將存案帳簿領出以便查核大令不准一并叱退著下禮拜一復訊 
[畏罪吞烟]  
　　張永林被人戳死後黄大令拘拿陸掌華張掌華張勝華等人交差看管候訊昨日午後勝華自知法無可貸夻服洋烟幸經差役夥察知用藥施救得慶更生然亦險矣 
[解犯就道]  
　　南匯縣押解刨棺賊犯張小雲魏勝全至申過站曾誌報喘昨日午後黄愛棠大令備文派差協解至松江禀請府尊過堂訊勘 
[嚴飭清道]  
　　本邑清道一項前經保甲總巡鍾受百明府辦理以來每親自率領勇丁查察並雇夫挨叚打掃一面示諭居民每日以十點鐘爲限如逾限傾倒穢物者罰洋兩角數月以來街道甚爲清潔居民咸稱道之不意南巿楊家渡弄及鐵錨弄行仁弄數處依然垃圾堆積烈日薰蒸穢氣四佈行者皆爲之掩鼻近爲十六鋪巡防北局委員楊二尹查悉立傳垃圾夫頭奚某到局諭令迅卽約束夫役將垃圾一併掃除如延提究不貸 
[虹口瑣聞]  
　　常州府屬某邑人殷某携妻某氏僦居楊樹浦華順里邇因失業無聊時時交謪前日午後一言不合又起爭端氏忿甚奔至中和茶樓之後躍入池中幸卽經人救援不致凶占滅頂○昨晨九點鐘時有一駁船滿載機器送往武林由蘇州河駛出大橋猝然沈没舟子幸得誕登彼岸然機器已悉數委諸波心矣 
[上海縣署瑣案]  
　　册書金子園控櫃書吳福榮圖賴欠銀前日黄大令倩蔣剌史提訊金訴稱書辦之子瑞明在糧櫃充當銀匠吳係寛字櫃書辦光緒十二年虧空銀欵浼書辦之子向張翰亭所開錢店劃付銀一百五十兩後張屢次來索經書辦出立期票吳知書辦之子早殤意圖賴去不得已控請訊追吳供稱書辦與金合充寛字櫃書辦光緒十二年因不敷繳欵與瑞明合借張處期票呈繳至下卯卽由書辦歸楚求吊帳簿查對可也張供稱賃屋本城登雲橋畔開設正源小錢店冋與金往來吳處並無瓜葛總書龔豫昌供稱吳金合充寛字櫃書辦因不敷繳欵向人借銀等事書辦不知底細剌史著吳繳洋銀五十圓具結呈案○前者趙琴英控楊元全誘匿姪媳曹氏黄太令倩蔣剌史訊供候緝前日飭提覆訊琴英訴稱姪媳被楊誘匿現又串同張薦頭來案朦混務乞究追趙立珍訴稱妻子曹氏被楊誘出串同張薦頭價賣求恩追給楊妙妙供稱小的在治下穿心街開設飯店元全是小的之族姪立珍之妻實被元全誘至家中唆令小的同逃小的致被拖累元全供稱曹氏與小的私識後妙妙欲娶以爲妻祗須茶禮洋銀五十圓小的並未誘匿薦頭張氏供稱小婦人年五十有三琴英之姪媳前曾薦往生義弄張姓家傭工後又薦至地保賈金發處並不價賣實係寃誣金發供稱本年二月某日小的由鄉間來滬賣棉花旋在張氏處見曹氏張氏卽浼小的帶往鄉間後查知係立珍之妻卽欲送回不料四月間又被元全領去刺史判令將元全從重笞責二百板限十日内尋獲曹氏并飭張氏及琴英帮同尋緝○周張氏控兒子周　波違訓竊取田單黄大令倩蔣剌史訊供飭將田單及所私蕩婦交案前日刺史升堂復訊周供稱小的祗有田單一紙今特呈案姘婦已不知遷往何處矣叩乞開恩周張氏訴稱兒子不務正業叩求重辦周妻陳氏訴稱丈夫出外不歸已九年於兹矣刺史判令將園波責手心三百下限明日將田單及姘婦交案如延重比○前報載英界公堂讞員翁笠漁明府移送竊取道署銀水烟袋等物之賊犯王德桂黄大令訊供之下諭俟吊到各贓再訊旋札飭典史蔡少尉提訊枷號期滿再核前日又倩蔣刺史訊鞫王供稱小的在道署當庖丁不應竊物自知該死尚乞施恩剌史著將枷開去發改過所收禁 
[法界公堂瑣案]  
　　繙譯官何世剛君偶染清恙上期咨照捕房暫停訊案一期昨禮拜六又逢堂期倩帮辦西文案布郎君到堂與鄭大令合判各案○胡松廷禀稱有衣箱一口内儲洋銀三十二元寄與同鄉縫工唐成錫及往取箱洋銀衣服均已不脛而走投報捕房派控查問學徒陳德裕供認兌洋等情旋經人調處償洋廿元了事大令將唐申斥一番准其銷案○包探禀稱偷兒華阿七手持洋傘衣服在城河浜水售爲 
 
 

Page 4

 
 
探夥拘獲供認在八仙橋西首竊來今特傳同失主胡姚氏解案請訊華認竊不諱大令著押候笞責一百板贓還失主○李子峯禀稱在太古碼頭充當小工頭目小工張阿寳不安本分時向同儕尋釁滋閙是以告知捕房解案請辦大令著將張押候具結交保○康亮臣禀稱去年八月顧　壽糾開染店及至歲底虧洋七百餘元今年端節後將店閉歇小的派人看管不意顧瞻敢邀同流氓潘茂蘭等數人將看守之人綑縛欲將生財搬去及報知捕房顧先逃逸因將其妻羅氏拘案請訊大令著交保限三日内將伊夫尋獲交案 
[美界捕房紀事]  
　　昨日上午十一點鐘時黄浦路德領事署後浦江中浮起無名男屍一具三百四十七號華捕見之歸告捕頭捕頭令水巡捕船帶往南巿救生局收殮○前晚十點鐘時偷兒李雨成闖入密勒路瑞綸繅絲廠圖竊經司閽人扭獲交三百零三號華捕帶入捕房捕頭令押候解送公堂禀請訊究○斐倫路電燈公司豢有一犬昨日浙江寍波府屬某邑人朱芳洲行經是處犬猝然躍出猛嚙朱足朱負痛投訴捕房捕頭令某號巡捕送朱至同仁醫院療治○前晚夜已半矣有俞紹元者袖藏孔明燈彳亍於西華德路某弄中五百零二號華捕心焉疑之拘至捕房禁押昨日捕頭令包探石金榮查明核辦 
[吉人爲善]  
　　恒心人戴求妻病速愈助賑洋五百元朱聨芳爲女病求愈集錦堂各洋三十元保甲總局憲鍾明府助袍套料一副嘉綸票計洋廿元存心堂元一百兩蘇姓廿兩南通州保安氏福全氏洋廿二元珍珠二粒約二分侯仁源號代募洋廿元章存德堂祈平安錫增求病愈各洋五十元廣和糖行交來佩泉居士等三户洋五十五元王仁伯爲元配沈氏求資冥福洋一百元蘇州恒孚銀樓經募各户洋六十元硤石泰豐恒號募六户洋三十五元際此川楚奇災萬分迫切人多欵絀補救爲難乃蒙一念之仁特沛再生之德善人天祐福祿隨之又豈止消災解厄云爾哉[  上海六馬路仁濟善堂籌賑公所施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　本邑人盛福　向在南巿一帶賣菜爲生前日被姚掌生硬借洋銀五角盛○不甘服以致口角繼又互相打架旁觀者代抱不平羣起攢毆傷及姚之雙目血液淋漓盛因扭姚至二十三七鋪巡防局中請究局員姚殿卿二尹提集研訊盛聲訴前情姚供小的與盛素有一面緣今日因囊中告乏向盛乞借不意反被毆擊二尹謂親友告貸固屬尋常然肯與不肯聽人自便爾何得硬索本應略子責懲姑念已受微傷免子深究判令將小洋五角如數交出給盛具領並著具改過切結覓的實人投案保釋○捕役潘瑞前日在南巿拘獲竊犯秦少新盤詰之下言語支吾當卽解至二十三七鋪巡防局中請究局員姚二尹提案研訊秦供在南巿某菴中竊得僧衣褲各一件懷之而出被捕役拘獲叩求大老爺超豁二尹判令笞責一百板以示薄懲起案之僧衣存候失主認領並著秦具改過切結飭勇甲驅逐出境不准逗留○前日報紀鄉人吳某投楊樹浦巡防局控被流氓陸榮棠擁至某茶肆中訛詐李葆初二尹立卽飭勇將陸拘拿看管前晚升座研訊吳訴稱小的名阿福本邑人家居二十三保十二圖務農爲業陸横行不法習以爲常小的畏其兇頑不敢與較昨日又擁小的至某茶肆强詐洋銀十圓叩求究辦陸候稱小的年三十有一亦住十二圖不敢爲非並無訛詐之事二尹曰然則吳將爾妄控乎供稱小的因有急需向吳商借洋銀十圓實非訛詐二尹曰爾與吳素無瓜葛豈非拆梢乎喝令從重笞責三百板枷號兩月飭地保帶往犯事處游行示衆期滿再行訊核○寳山縣境六圖民人顧阿囝娶虹口青雲里唐公館婢女爲室路經楊樹浦流氓周福生糾黨截攔去路攫取新人頭上金押髮簪控局後李二尹屢將地保周子琴比責迄今案懸日久尚未破獲前日始將周拿住旋卽乘夜脱逃事爲二尹所聞飭傳周保到案周懼竭力偵尋始知周脱逃後匿蹟五十一圖周家嘴朱昌昌家馳往掩捕昌昌將雙扉緊閉拒而不納迨周保破扉直入周已越後墻而逸周保不得已將昌昌帶回禀明一切二尹大怒嚴加呵斥周保再四哀求二尹限十日内著昌昌協同周保務將周交案若逾限期卽移送縣署重懲不貸○前日午後蔡沈氏投楊樹浦巡防局訴稱羅金元父子三人無端將小婦人所種木棉任意蹂躪叩求提究李二尹飭地甲唐良卿查明訊辦○上海縣署迤南永興橋畔人何阿福邀同阿發至某酒肆沽飲醉後忽起釁端互相扭結路人某甲上前解勸被何擊破頭顱鮮血淋漓互扭至巡防南局控訴局員藍茂如二尹略加詰問申送保甲總巡局請判鍾明府飭交差役看管候訊 
[英界公堂瑣案]  
　　三百七十七號巡街捕禀稱員明吉行竊王生喜　　二件請爲究辦貝俯首求恩翁明府判責五十板○包探黄四福禀稱王阿二王小弟朱阿大攫取王金奎之金約指一枚押洋分用送案請　王等供詞支吾明府判各責五十板押繳當本○四百零九號華捕禀稱車夫陸阿友夜間駕駛馬車不點燈火違章請究明府判罰　一元　三百三十號華捕禀野雞娼金寳寳吳阿大深夜拉客拘案請究明府判各押三天○張包探禀稱洋人彭　來控廚子陳于堂調戲伊妻拘案請究陳供不敢調戲明府判枷示三禮拜○包探沈金隆禀稱陳蘭亭行竊洋人梅登所藏洋銀四十七元請爲究辦明府諭候禮拜一傳原告到案質訊○韋包探禀稱王和尚欲向王榮生訛詐洋銀四元請究王俯首無詞明府判責三百板○包探趙銀河禀稱積竊陳少山行竊施秉生經昌泰錢松記各家衣服銀飾等件吊到原贓請爲究治明府判責二百板遞回崇明原籍 
　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年六月二十七日京報全錄]  
　　宮門抄○楚督張奏揀補副將摺○將軍依奏盛奉兩軍改章起　日期摺○江督　奏爲江蘇外海水師船廠修造船隻造册報銷摺○豫撫劉奏爲甄别道員留省補用片○　撫廖奏　委署各項人員片○六月二十七日户部通政司詹申府正白旗值日無引見○陳允頤謝授浙江温　道恩○松秀伊　　布預備召見○召見軍機陳允頤松秀伊思　　○皇上明日卯初至　大高殿壽皇殿行禮○○頭品頂戴湖廣總督臣張之　跪奏爲揀員請　副將員缺以重營伍　摺仰祈聖鑒事竊惟兵部咨湖北竹山協副將員缺係陸路題補第二輪第三缺應用揀發班内人員行令照章揀員請補等口臣　斯缺駐紥　山縣　地處楚邊　　關陜巡防彈壓均關緊要非精明幹練熟悉情形之員難期勝任湖北省並無揀發副將無員可補　　各　亦不得　　自應　　　　補各員内　選請補　　歸應補班之期滿世職湖北候補副將中并無此項人員惟查有丁憂服闋奏留湖北差委　漢陽　副將樊國泰年六十四歲　南清　　人由武童投效軍營迭次打仗出力歴保花翎儘先叅將將同治十三年經前督臣李瀚奏補湖北武昌城守營叅將光緒二年經前兼　督臣翁同爵奏免騎射嗣於關隴肅清湖北省籌解協餉出力案内經前陜甘督臣左宗案保以副將補用光緒九年湖北省城教匪潛謀起事拿獲　　　内經前督臣涂宗瀛奏請加總兵銜光緒十二年經前督臣裕祿奏請升補湖北漢陽協副將均經奉旨兒准於光緒十二年十月到任光緒十八年四月十七日丁生母憂經臣恭疏題請開缺該副將扣至光緒二十年七月十七日不計閏二十七個月服闋本應照例赴部引見因　　工防緊要伏莽猶我練兵緝匪在在需人該副將在鄂多年熟於地方情形於光緒二十年九月經臣奏請留於湖北差委欽奏硃批著　　　　　知道欽此欽遵在案光緒二十二年臣奏請署理鄖陽鎭總兵印務該員老練切實軍律嚴明現在署任練兵緝匪彈壓地方極爲得力該　　楚三十年兩署鄖陽鎭於通省腹地沿邊情形均屬最爲熟悉以之請補竹山協副將洵堪勝任該員係曾任實缺副將以服闕奏留原省係屬應補人員雖該員起復未經送部引見與例稍有未符惟係因江防緊要奏留奉旨允准並非無故稽延兹查竹山協邊地緊要該員營務素稱幹　　地實在相需未便以曾任實缺服闋應補之員轉使不得請補且該員前補武昌城守營叅將曁升補漢陽恊副將均經引見亦與未經赴　　見者不同合無仰懇天恩俯念員缺緊要准以樊國泰補授湖北竹山恊副將實於營伍地方均有裨益如蒙俞允俟部覆至日再行併案給咨送部引見以符定制除飭取履歴咨部外謹會同湖北巡撫臣譚繼洵湖北提督臣吳鳳柱恭摺具陳伏乞皇上聖鑒謹奏奉硃批兵部議奏欽此　○○奴才依克阿跪奏爲盛奉兩軍改章起練日期恭摺奏報仰祈聖鑒事竊本年正月初七日准户部咨開議覆奴才覆奏前次整頓奉天各軍營制現遵部議酌量變通一摺該將軍此次擬改盛軍奉軍親軍三十營官弁兵夫一萬七千七百七十人加以前次擬定捕盜營六百三十一人共爲一萬八千四百零一人月餉共巿平銀五萬七千四百四十餘兩旣謂稽核東邊昌圖税欵及四八鹽厘收數已較往年爲多現改餉數又較舊額所增無幾擬請准如該將軍此次原奏清單立案以期餉厚兵精練成勁旅等因光緒二十二年十二月十三日具奏本日奉旨依議欽此行知前來伏查奴才前奏聲明所改餉數較舊額所增無幾等語係因免扣底餉且未將捕盜營所减餉數及捷勝營馬乾銀錢併計在内若扣去底餉則新改餉章實較舊餉每月卽省銀四千二百十三兩再將捕盜營餉數併計則每月又節省銀九百零八兩又　去捷勝營馬乾每年節省銀一萬七千五百五十兩零統共每年節省餉乾銀七萬九千餘兩此皆有銷册可按者也查捕盜營已於本年正月起照改章發餉而盛奉兩軍雖就原有兵勇改練與招募不同惟汰弱留强及遴選統令營哨各官亦需時日奴才當經通飭各營以本年三月初一日爲限均須一律改練成軍以免冐領餉乾現已將省城原練擡槍制兵伍百名内挑留精壯者三百二十名再由原練捷勝砲隊制兵百名内挑留八十名共肆百名作爲勝字内軍左營步隊又由省城原練長勝蘇拉步隊五百名内挑留精壯者肆百作爲勝字内軍右營步隊省城原練捷勝三旗馬隊制兵三百名内挑留精壯者二百名作爲盛字内軍前營馬隊省城原練捷勝蘇拉馬隊二百名作爲盛字内軍後營馬隊以上四營歸一統帶並自帶本軍左營步隊一營兼帶中哨又將圍塲現留步隊肆哨興京留步隊一哨作爲盛字外軍左營步隊又金州錦州步隊各兩哨興京留步隊一哨作爲盛字外軍右營步隊錦州廣寍義州遼陽五城現留馬隊各一哨作爲盛字外軍前營馬隊興京開原鳳凰三城現留馬隊各一哨圍塲現留馬隊兩哨作爲盛子外軍後營馬隊以上四營歸入統帶並自帶本軍左營步隊一營此盛字内外各軍改練之情形也又查奉字五軍各軍前營一營本係馬隊現已將各軍後營步隊改爲馬隊惟後軍後營本係砲隊今改爲該軍右營步隊將原有右營步隊改爲後營馬隊統計三軍各以前後兩營爲馬隊左右兩營爲步隊凡左右兩營汰去隊額卽挑後營裁餘步勇補之此奉軍二十營改練半步半馬之情形也至督標親軍馬隊砲隊各一營先　盛奉兩軍所裁兵勇内擇其精壯者選用再若由從前敵愾軍打仗出力之官弁兵勇挑補足額均已一律成營以上各軍馬兵均令自備鞍馬挑練之兵均年在二十以外四十以内其步砲各隊參用西法操練統於本年三月初一日起支月餉此次各軍留用及撤換統帶營官銜名謹繕具清單恭呈御覽除咨部查照餐所有奏報兩軍改章起練日期緣由理合恭摺具奏伏乞皇上聖鑒謹奏奉硃批該部知道單併發欽此○○頭品頂戴兩江總督臣劉坤一跪奏爲江蘇外海水師船廠修造船隻用過工料銀兩列爲第八案造册報銷恭摺仰祈聖鑒事竊江蘇改設外海内洋裏河經制水師標營修造戰船經費截至光緒十九年十二月底止所有收支各欵按照長江水師修船成案列爲第七安報銷分晰造册奏銷在案兹據江蘇防營報銷處江寗布政使松壽　詳稱各營修造船隻用過工料銀兩照案核實支給飭據船廠委員造報自光緒二十年正月起截至十二月底止舊管實存銀萬九千八百六十九兩有奇新收松滬厘捐局金陵防營支應局撥解經費及修船拆出釘鐵變價等項銀六萬一百二十一兩有奇開除修整船隻釘鐵造砲修理廠棚油船經費口糧　費等項共請銷銀五萬九千三百六十五兩有奇按照准銷成案覈實支給並無浮冐實存銀二萬六百二十九兩有奇爲購備料物等用歸於後案舊管項下滾接造報等情詳請具奏前來臣覆核無異除將清册咨送户部工部外謹會同江蘇巡撫臣趙舒翹恭摺具陳伏乞皇上聖鑒勅部核銷施行謹奏奉硃批該部知道欽此○○劉樹堂片再　績締候補班道府等官無論何項出身到省後例應扣足一年甄别補用兹查有候補班補用進王　　直隸成　縣舉人由河南試用知府四鄭工　　出力保　補缺後以道員儘先補用遵例報捐免補本班以道員仍留原省歸候補班補用引見回豫在途聞訃丁蔓回籍服滿起復於光都二十二年五月初二日繳咨到省計已試看一年期滿例應甄别由藩臬兩司會詳請奏前來臣查王夢熊才　優卓　量寛宏堪以道　無論應　應調　選缺出照例酌量補用除屢　咨部外相應附片具陳伏乞聖　　奏奉硃批吏部知道欽此○○廖憲豐片再准部咨各州縣缺出分班輪署先委正途一人次委勞　一人再將各項委用人員輪用一人每　三月　奏一次等因歴經遵辦在案兹查光緒二十三年春委分輪委州縣有署分水縣知縣劉沛　故道缺委試用班試用知縣王作梅署理據布政使惲祖翼具祥請奏前來　　　無　　　吏部查照外理合附片具陳伏乞聖鑒謹奏奉硃批吏部知道欽此 
 
