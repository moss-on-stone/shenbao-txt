# 1888 - 3 - 4905287

 

Page 1

 
 
[一百三十六號畫報出售] [  點石齋]  
　　人不可以太矮也則其貌不揚而又不可以太長長則其身太笨詹五者長人也前日乘東洋東過法租界因上身太高一搖岩間車卽偏重復而出之有精子繪事者将其狼狽之状曲爲摹寫頗足以發一笑准于二十日出售前後仍附漫游淞隱兩圖説 
[論河運不如海運]  
國家大　莫過於漕議漕務者河運其常海運其暫道光五年　澤湖决黄水停淤漕船阻滯計臣會議開辦海運雇用沙船取道吳淞一歲數次計穩費省同治初元奥宼　平開埠滬上設局招商輪舟運漕殆自此始一瞬千里電掣飈馳駕駛得宜更番無失簡捷飛速尤勝沙船洎乎法國肇事越南犯我福建漕運輪舟逡巡而不敢發　者遂謂海　不通粮運不至京師邊外仰食江南關係非淺於是運河故道重加疏濬酌提江南等省一二成改歸　連試辦無誤今年伏秋河决鄭州衝　田廬陷溺人民搶工發賑勢不容緩皇上軫念災黎發帑截漕恩膏廣被而河運之一二成暫從停止待來歲豐收再行舉辦云伏念燕京運旣有三一河運一海　一淮運淮運亦曰陸運明永樂初户部尚書郁新奏　淮運浮淮入河至陽武陸挽百七十里抵衛輝以浮於衛其起駁接兑轉折維艱弊愈叢而費愈鉅故後世言漕者惟河運海運而不及淮運河海二運肇始於元至元間十九年轉漕於海卽海運也二十六年開書　河以通漕運卽河運　終元之世河海並行及元季曾通河淤故洪武初轉餉遼東仍元海運永樂十三年會通河成而海運遂罷夫海運之所以罷者意謂以東南四百萬之漕而出没瀴溟不測之洋浩蕩無涯之險一旦撞於礁膠於沙飄泊於風濤一去而不復返将使北直軍民嗌而不食乎其不敢行海運也亦宜然而隆慶以後山東撫臣梁夢　請復行海運天豈不知海運之險於河運哉誠以所費之省百所耗之輕其有裨於國計民生有什伯倍蓰於河運者元成宗元貞元年减海運脚費鈔計每石六貫五百文著爲令依當時至元鈔法核之每花銀一兩計出庫二貫五文則六貫五百文當今銀三兩二錢五分有零故　濬大學衍義補以爲河運之費什之七海運之費什之三是其費之省也有然元時每年海運耗失之　按每石細分有三斗四升九合者一年有一斗六升者一年其餘有數合者有數勺者通計至元二十年至天歴元年所失共三萬九千餘石核之僅百分之一耳是其耗之輕也有然乃明終以王宗沐壞七舟於福山島行河軍而不行海運論者猶至今惜之若夫今之海運何如乎舟高如山運以機器鼓輪激水破浪衝風視瀴溟不測之洋浩蕩無涯之險如在袵席間指北之針量海之綫歴歴如指上螺紋問有觸於礁者乎無有也問有膠於沙者乎無有也問有飄泊於風濤者乎無有也其招商承辦委員押運旣不及三兩二錢五分零之脚費而官商交兑毫無賠累又無此三萬九千餘石之耗失則海運之所裨於國　民生者其誰不信之深知之熟而計臣之必欲復河運也何居或者曰英法普俄諸國開埠通商外示輯睦内悏猜嫌一事之齟齬一時之芥蔕動以兵力相恫喝其有乘間抵隙憑陵我海疆虔劉我邊陲以兵輪三四艘遊行巡徼於渤海上下當此之時其尚能晏然行海運也乎臨渴而掘井者不若未雨而徹桑之爲得也昔則以海運濟河運之窮今則以河運防海運之變計無有便於此者嗚呼其亦弗思也已敵國外患何常之有存有備無患之心作思患預防之計則當製鐵艦治水雷鑄鋼砲簡練水師謀愼海防以逸待勞隨機應變如是而已彼區區以趨避爲良謀遷徙爲上策適足爲强隣所竊笑耳且夫河運豈遂舞患哉隆慶四年損船至八百溺人至千餘失米二十二萬六千此患之在於河運者而况牽卒之勞駁淺之費挨次之守以至漕船之朽壞宜修也運丁之滋擾宜懲也尤更僕而夫數屈指而靡窮矣而吾獨謂河運竊有一大患焉人盡知之而未嘗言之者何也蓋以所患者不在運河而在黄河也於黄河與運河相表裏治河之要策當順其勢適其性疏之導之行所無事南宋以前爲患猶輕爲治猶易自元用河運衝是欲治黄河者不得不先保運河河流之欲北也必挽之而使南流河道之改趨也必挽之而由故道其性乖其勢逆省决之患史不絶書如賈魯之挽河南流使復故道决益數害益深職是故耳夫今日之議者非不知海運之計穩而費不也徒以敵國不可知之後患而改由河運使目前之治河者依違牽制於其間顯以受運河之累卽隱以釀黄河之害難可謂計之得者也河運之不如海運也不亦彰明較著乎哉然則議者豈見不及此乎曰是有説爲非議者之過也昔張采後户之喻王宗沐旁門之説以河運爲正而以海輔河今議者之意則以海運爲正而以河輔海如元代以會通河岸狹水淺不能負重歲運僅數十萬石其餘仍由海運今之河運亦僅數十萬石耳其海運猶是也遵此道也敵國有患則從河運而不爲强鄰所困黄河有患則從海運而不爲保運所拘太平之世河運輕而海運重此眞補偏救敝之謀因時制宜之策也如謂河運行而海運可廢則議者豈遽出此下策哉 
[諭旨恭錄]  
　　十一月初六日奉旨河南府知府員缺着蒋鎭嵩補授廣西柳州府知府員缺着玉祥補授挾西湃陽縣知縣員缺着張福山補授河南新鄭縣知縣員缺着魁聨補授陜西安定縣知縣員缺着安登瀛補授鴻臚寺筆帖式員缺着榮楨補授都察院筆帖式員缺着瑜琦補授刑部筆帖式員缺着扎拉罕補授理藩院筆帖式員缺着奎徵補授刑部筆帖式員缺着訥勒和補授江西道監察御史員缺着成斌補授盛京刑部筆帖式常奎着准其補授山東候補知縣李國愷陰慶恩福建候補知縣王袓清俱照例用欽此 
[本館接奉電音]  
　　昨接京友發來電音有本月十八日上諭一道敬謹譯登○十一月十八日奉上諭雲南臨安府知府員缺着全楙績　授欽此 
[京華紀實]  
　　上月之晦二更後有某中行至地安門内西夾道突被某乙刃傷四五處倒臥於地旋被攫取身畔洋表烟壺錢票等物而逸甲受傷未死隨将前情報知本管地方官詣騐查拿而凶手在逃迄未拘獲刻由該廳禀請通緝矣甲姓孟係三炷香寳局堂櫃云○有名隆和者年方廿歲正紅旗滿洲養育兵也家在按院胡同上有老母不敷用度唯溜馬以博蠅頭所有養育兵餉銀曾於錦什坊街武衣庫廣聚成中局指押借錢歴有年矣現因天寒其母身着單衣無以卒歲隆隨又赴該局貸錢十數千爲母置備棉衣該局謂月餉不足給利何能再借隆商之再三該局以其誅 
 
 

Page 2

 
 
求無厭遂下逐客令隆百般哀懇局夥厭甚推出門外以免嘵嘵隆羞忿難釋覓得一三寸長釘插入口内将左腮釘於該局街門左扇上鮮血涔涔流滿門扇適看街兵役至該局恐涉訟公庭諸多耗費卽託人往覓隆母隆母來泣之慟旋經多人出爲調停免涉訟端隆母碍於衆情唯唯聽命令該局出京蛈六十緡代隆醫治其陸續樍欠暫免歸還所抵月支餉銀令伊自行關支並令母出具情愿息訟甘結交本地方官廳備案遂将長釘拔出舁回家中○本月初一日晨右翼步軍營派撥三海彈壓技勇官兵經該管官齊隊點名因昨晚奉到正堂包封四旗遴派技勇官兵一百六十名以備跟隨正堂福箴亭大恊揆等位前往西安門内蠶池口法國教堂以備差遣然因何調派官兵尚未訪得確情惟傳聞該教十擬将教堂交還中朝故前往逐一察收也○穆春巖大帥騎箕後督辦東三省練兵事宜巳寄諭東三省将軍會同奉吉黠二營欽派各總統帮統就近暫爲照料其欽差大臣一缺刻奉特派前黑龍江将軍定安接任按定将軍從前帶兵多年征伐數省伊犁事起特授黑龍江将軍迨事竣告病回旗此次奉召進京於初一初二兩日疉蒙召見詢以籌防練兵諸大端将軍應答如流要言不煩動中窾要皇太后皇上領之遂有欽差之命云○吏部出示曉諭本部前經招考漢膽錄展限全十一月初五日截止投遞印結於本月十四日奏請欽派閲卷大臣十五日點名入塲十六日在塲考試合行示傳在部投遞印結願考試漢謄錄之馬杰等務於是日黎明齊集貢院以備點名給卷入塲考試勿得自悞○初二晚二鼓後寒風大作走石飛砂有妙手空空兒三人越進皇墻潛至中海欽工處窩棚内竊取衣物工人知覺立爲鳴鑼傳警各處工人聞聲趨至有二賊躍至墻上以冀脱逃諸工人紛紛尾追立将一賊擒獲其一向東飛奔悞行冰上迨至中泓冰聲憂然賊恐落水不敢迅行致亦爲工人追獲送交奉宸院翌晨備文解送步軍統領衙門懲辦 
[輪船警信]  
　　漢口訪事人云十四日午後有某洋行輪船泝江上駛至黄州府屬某地距漢口百數十里偶爾觸礁以致失事傷害搭客及貨物甚多一切細情容俟訪明再述 
[蕪湖火厄]  
　　本月十四日二更時蕪湖西門内索麫巷某姓轎行正在晚炊火忽從灶門竄出延及所堆蘆葦遂兆焚如迨水龍洋龍聞警齊來相與施救無奈近處悉皆陸地並無一杯之水可汲以灌澆時則闔城大小官員俱往火塲彈壓而人聲嘈雜火勢飛揚擾擾紛紛茫無頭緒某家有五齡童子見母奔入火坑中携取物件遂亦隨母而入及母出炎已封門忙亂中忘子在内洎憶及央人救出則已焦頭爛額難望生全矣祝融之威誠可畏哉 
[西安水厄]  
　　陜西西安府長安咸寗等邑近因陰雨河流暴漲附近鄉村半入水中房屋傾頽牲畜人口亦有致斃者小民蕩析離居艱於餬口其中災苦不言可知葉冠卿中丞聞報卽飭該州縣碾動倉榖先行賑恤並委員會同地方官前往災區勘察被災户口分别輕重妥籌撫恤務當仰體朝廷德意勿令小民失所刻已專摺據情入奏矣 
[蘇垣火警]  
　　入冬以來蘇城火患之多幾于書不勝書十五晚鐘嗚十下忽見紅光起自南方地保探報係潘署前某姓失愼各地方官得報以是處密邇憲轅立卽馳往救護各水龍亦紛往澆救是日西北風大作一時風助火勢火借風威大有不可嚮邇之勢幸是處左右均係空地不致殃及隣右後面近河取水甚便水龍左遮右攔設法澆灌始得熄滅計焚去房屋數同被災之户卽係藩署大轎班房也各文武俟火熄後赴憲轅禀安而返 
[晥中火警]  
　　十一日四更後皖垣北門外馬房因洋燈遣火立時上延遂致失愼波及粼舍茅棚三十餘家盡付一炬某姓家有一人年近古稀患病臥床日久未起火盛時經　人窺見從被窩中拖出老者始而受嚇繼而受凍延至天明氣絶身死嗚呼慘矣又十二日八點鐘北關外蒋家塘地方某甲家因早炊遺火濃烟四出幸人手衆多得卽澆滅誠大幸也 
[圖騙奇聞]  
　　客有自淝津往尋天台鴈宕之勝乘槎海國來館談及某公子一節與前報傳間異辭此案鐵鑄風波錯由某大令大令者城居枉死以荆公之執抝而加以俊臣之殘忍者也初任繁劇遇事生風怨聲鼎沸屍妻東東禍水愛河浩渺大令弟孝廉誤入桃津以致漁父羞殉黑水洋大令遂有李代桃僵之舉又忌公子養望林泉獨醒獨清串造武陵吏寃獄嗟乎事本謀騙杯蛇市虎揑傷衊汚識者有世道人心之感某公子北海西平天下想望丰采當不至如前之孟浪現上峯洞燭覆盆疉批研訊不日卽水落石出用特述其言以告海内之實事求是者 
[暫借軍樂]  
　　厦門鼓浪嶼西商會館每届西國年終各西人集欵購買各種玩物定期分給幼童玩耍今年定於十一月十五日卽西十二月二十九日四點鐘分給並聞擬借中國定遠等兵船中西樂前往吹奏以助熱閙 
[鴛湖寒色]  
　　秀水縣朱邑尊於十四晚二鼓時提訊新塍鎭解來倫伐墳樹一案訊畢出署巡查出北門至北武廟又乘舟赴太平橋塘匯兩處所有市河停泊大小船隻挨次盤查旋在塘匯拿獲賭棍兩名飭差先行帶回署中及黎明時復赴濮院鎭檢查保甲門牌及各烟館又往該處鄉間捉賭因日前由該處鄉董解來賭徒數名謂該處賭風頗熾邑尊遂於巡查之次親往拘拿是眞實心辦事不辭况瘁者矣○前報嘉與縣屬王店鎭北塘街信聚盛油車失火一節兹聞當火作時闔鎭之人齊來灌救共燬車屋約三十餘間牛十五頭所有器具悉付灰燼約值萬金幸未傷人耳○前報嘉興府宗太守出署有營勇衝導一節聞經該營官禀明　勇由籍到禾爲時未久人地生疏請免察辦太守遂准從寛釋放 
[揚郡紀聞]  
　　揚州府試刻　竣事於本月十二夜發貼正案兹将八縣文童案首姓名照錄於左江都陳延祖甘泉郝兆傅儀徵方觀洛高郵姜聨璧寳應王傑甫興化姚汝霖泰州王錫韓東臺王宰猷○距揚城數里之萬福橋爲陸路往來要道近因上游之水汨汨而來其勢頗盛以致橋椿被水激撞損壤頗多行人經此皆有臨深履薄之慮不得不急爲興修經該處紳董禀報鹺憲隨於十三日派委某鹺尹前往勘估修理工程聞已估定約日内卽可興辦矣○揚州風俗多喜於茶社　茗清譚竹西佳麗自昔已然風會所趨固宜如是近以天時甚短茶社主恐有盧陸之好者不克恣情茗戰遂爲卜夜之舉特懸各種彩燈出售燈茶照耀光明無殊折晝鼉鼓旣敲游人示散時時聞笑語聲前晚教塲南某茶社内中間所懸之大洋燈因火頭過大将燈内洋油燃着霎時烈燄騰空幾穿屋頂衆人心慌手亂将燈擊碎意謂可以滅火不料洋油滿地火勢炎炎社主解事急携草灰一筐至始得撲熄而滿堂茶客己受驚不淺矣用洋油燈者其可不眞之又愼哉 
[捐廉助賑]  
　　黄河决口爲千古罕有之災楊石泉制軍引爲已憂與統領長門各營曹軍門志忠會商捐廉助賑隨有統帶凱字後營郝軍門長慶首先倡捐多金各營官亦量力湊助共得五六千金日内當可彚解賑所矣 
[甬上要聞]  
　　寗波府城河前經宗緗文太守大濬後居民仍不知自愛任意将汚濊之物傾棄河中以致深者變成臭水一汪淺者竟塡爲平陸薛叔耘觀察見此河實水利攸關現在河水乾枯正可及時挑濬因捐鶴俸僱夫先行清理街道一面遴派人員恊同河工局司事丈量河面一律開通并飭縣出示重申前禁俾居民不得再蹈前轍違者嚴提究辦云○新任鄞縣徐大令解麟頒到紅諭定於十九日入城二十四日接印任事○十六日西北風甚緊天氣頓寒十七晨起風仍怒號其寒尤甚日光不到之處幾於滴水成冰時際隆冬固宜爾也 
[袁江雜錄]  
　　機器繅絲工省而利溥粤省辦理已著成效經總理衙門通飭各直省勸諭商民貧者趁工富者合貲俾與西人爭利邑尊 
 
 

Page 3

 
 
奉到上游札文遂序述情節出示通　特未知有聞風興起者否○張屺堂廉訪抵浦後立議疏導下河水道開放東堤各壩以順其就下之性已於初六日禀辭漕憲前赴揚屬下河辭口一帶勘　情形相機而動○初三日日中板插關西堤口街間失愼焚去店鋪六家計屋廿餘間初九日夜半清江西門倉巷某姓　火焚去草舍一間立時撲熄不致燎原○某甲家延僧禮　　薦祖先登蜀光明照　一室甲各處照料忙碌異常年放洋燈衙未妥適遂致墜下火隨油沸黏衣灼膚雖經人撲減半體業日受　傷勢泛濫　　罔效致有性命之虞誠所謂　　　　　　　　　市難搜拿盜賊旋在某處巢穴中樓得八人八人者知不能免　突而出逸者逸返者返四名漏網四名就擒内二名係父子父不忍見子就刑乃以手槍擊斃其子復出刃剌巳之腹腸流於外奄然遂斃經縣尊騐視掩瘞觀者雖惜其犯法未嘗不歎其激列 
[出示催科]  
　　江夏縣龍示爲出示曉諭事竊查本年錢粮完納並不踴躍多因低窪田地先後淹没高阜之處雨澤愆期但晚稻雜糧雖間有受旱而俱在早稻收成之後業經禀明府憲委員週履勘明開摺移縣分别應徵應緩銀數據實通禀除漕米無論水旱災象向不請緩外所有未經被水受旱之區及稍有水旱田地卽應赶緊赴櫃掃　完納以充軍餉前因訪閲有等不肖之徒胆敢在鄉佈散謡言妄稱本年錢糧均已蠲免並公然在家設櫃按正銀一兩收錢百文名曰免糧費鄉愚無知受其籠絡當經會銜諭飭各里紳開導鄉民除實屬被災之處按照請緩外其餘各将應完新舊錢糧漕米蘆課楚課赶緊赴櫃掃數完納截劵歸農乃迄今日久未據里紳禀覆而錢糧完納者仍屬寥寥前奉府憲面諭查催除再飭糧差赶辦外合行出示曉諭爲此示仰有收有力之户務須共念時艱速納錢糧免受追呼之累自示之後倘再藉詞觀望定卽拿案究懲决不寛貸凛之愼之母違特示 
[爛其盈門]  
　　道憲龔觀察爲其公子完姻昨日午刻排齊儀仗至求志書院行親　禮其時笙簧迭奏旂傘繽紛紅男緑女來道縱觀咸嘖嘖稱羡不置文武各官之詣道轅稱賀者輿馬絡繹於途誠一時之佳話也 
[北火警]  
　　昨晚十二點鐘時捕房鳴鐘告警聞係三馬路公陽里失愼其時俟探明再述 
[幸未成災]  
　　英會審署南首南京里内寍波人某姓所開木作於前日下午因熬　膏遺火在木花中霎時間烟霧迷漫火星亂迸取水二桶灌救眞如杯水車薪無濟於事幸諸隣人帮同汲取井泉自來水澆灌始得烟消火滅然已焚壞物件不少隣人之受驚者亦非淺鮮云 
[咄咄怪事]  
　　本邑人丁某向在南市開花行前日晚間乘轎至英租界四馬路紳園烟館尋烟霞之樂呼吸旣畢至門口仍俗乘轎而回突有馬某先将轎子左旁之玻璃窗敲碎　敲右旁之窗丁若不見不聞也者惟囑轎夫舁空轎向西行已則徒步隨之馬亦相隨而去當爲巡街華捕所見問丁何事俯首不答問轎夫皆摇首示意復問馬則稱問丁可也該捕毫無端倪聽其自去有識者謂丁係師馬係徒以師而竟受徒之辱且不肯向人明言其故想其中必有曲折也 
[自請押解]  
　　蘇人某甲曾荐某乙至某妓院傭工乙被妓院借洋六十元後因妓院虧閉所有各債折半料理乙卽向甲理追受虧之三十元甲言荐人生意初不料有虧耗不能認償以致兩相爭扭至捕　各訴前情捕頭以欠項非捕房經理斥令退去而甲乙均請管押以俟送官訊斷捕頭隨准所請一併暫押 
[檄令會審]  
　　法華鎭人王雲龍命案業已迭紀　章裴邑尊将吳淞司家丁差役鞫訊飭交行杖之人前日地保王小園将行杖人沈松張彩解案邑尊申請　憲札委原騐官寳山縣葛明府來滬會番昨日明府已奉委來申矣 
[抵銀轇輵]  
　　寍波人馮蘭生前在裕　洋行爲買辦時用董某司帳董懇張德豐槽坊主張心乙出立保單保銀五百兩馬隨　向昌記綢荘主徐紀華抵借銀三百七十餘兩央李再曰作保邇日徐被慶　荘居柏林控　縣署請追欠欵裴邑　訊明　押嚴追而徐尚欠同業震泰杭荘銀兩卽将董之保單交去言明由李作何囑爲收抵該杭荘執事人持單尋李向張索銀張遂向董理論董以馮已由行主辭歇並不虧欠伊銀顯係遭其播卉乃偕李張尋馮索　保單杭荘執事人謂欲取保單須歸銀现董遂扭馮投縣求追張及該荘執事人亦投案伸訴情由邑尊庭訊之下謂馮種種牽緾殊爲可惡飭父差看管令速将抵欠之銀如數繳案以便給徐歸還震泰方可将張之保單給董　張銷毁 
[大令騐屍]  
　　前日午後有一人至法租界西興街合成小烟館内吸烟約三分光景旋卽斃命經烟館中人　知法捕房捕頭飭法包探報縣請騐并将該烟館主林阿點傳到交保嗣　得死者係寗波　溪縣荘市村人姓荘名炳坤前爲　店夥近在吉祥街賣豆腐漿曾住西興聖街二十七號門牌劉永盛客棧中上海縣　浩亭大令間報卽於昨日下午三點一刻鐘時輕輿减從親臨相騐屍巳變色上身色紫據件作喝報實係因病身死並無别故大令親自　座看騐無錯因嫌善堂所備之柩太劣着赴堂換取應價若干赴縣給領在後抬柩到卽行收殮加封發壇標記待認并諭劉承盛客寓如有死者家屬來滬着指引到縣以憑将棺给領寓　唯唯而去其時已四點餘鐘矣當時觀者頗爲擁　經法副捕頭帶領三包探華捕等到斱彈壓以免擾攘 
[騙取皮衣]  
　　南市竹行碼頭東來衣荘前日有某中去揀寍綢皮袍皮褂各一件囑送往然後取錢該店夥卽携衣同甲至北市經過法馬路一園茶肆同入啜茗甲隨喚到一婦囑暫陪衣店夥坐便云衣是别人要買我且携往言畢将皮袍暫留怱怱将皮褂携去時正亭午及至日晡不見甲來該夥始疑之同婦詰問婦言買衣之人與我認識與爾同往尋來該夥無奈隨婦行至三河樓弄七號房屋某妓處婦卽説明尋人緣由妓言我處進出之客甚多何能逐一細查衣荘夥無奈仍同該婦出外而手中尚携皮袍受累不堪後尋其友人商将欲控官不知以後如何近來　騙之徒層見疉出各鋪户尚其愼之 
[法捕房瑣專]  
　　法馬路安樂里有小工棧前日禮拜兼值西國元旦衆小工因碼頭無事遂作樗蒱之戲被巡街捕偵知入内拘到七人管押捕房昨晨經小工頭阿康将衆人保去未知尚須質訊否○法包探見一人将眼鏡付質詢之據稱是英包探夥計名小薙頭法包探見其形跡可疑决非英探夥計卽拘入捕房嗣又拘到竊物之人除竊眼鏡外尚竊時辰表小薙頭係銷贓之人一併管押候訊○法興新街花烟館於前晚拘小竊一人到捕房據稱被竊烟妓帶檔筆據并銀鐲等物法捕頭着暫押以待解訊○嘉定縣人某婦在虹口某姓家傭工因工資甚少擬至别家然路徑不熟行至法界新開河橋天時将晚流氓人等見其獨行踽踽有隙可乘遂肆意擠軋婦竟跌入河中徧體淋漓如落湯雞該處有籮間内扛夫人等聞喊救命聲将婦撈起送至法捕房訴明情節捕頭令人将濕衣烘乾縱婦使去流氓則已四散無從稽查 
[送藥告止]  
　　嘉定韓氏施送膏藥托打狗橋恒濟戒烟藥局分送紛紛乞取所送已多兹以十一月二十日爲截止之期欲乞藥者祈盡此一日可也 
[賑務紀要]  
　　廣東愛育善堂惠賜第十批豫賑洋五千員由同昌利號匯到規元三千六百兩正又益茂棧交來江西饒州府樂平縣正堂黄松石大令經募豫賑規元一百兩又松江張心庵先生再來不留名姚氏提租助賑洋一十五元均照拜領隨卽塡掣收條分别繕函繳覆用登報章敬叩仁慈[  上海高易公館内籌賑公所李朝覲秋朝覲秋坪氏頓首謹誌]  
 
 

Page 4

 
 
[魯卿司馬仁兄大人客滬有感依韻和之卽請斧政]  
　　西風蒲柳已彫零笑我寒窓守一經月照征鴻秋色白衫分司馬舊痕青家山入夢迷歸路客邸裁詩對曲櫺一片清商如唳鶴爭禁游子耳邊聽聞道征騑滯半途宦囊　澀强支吾游同蘇子金都盡才似江郎筆不枯蜀道難回千里鴈松江浪説四腮鱸鳳凰自有高翔志豈肯枝棲老碧梧[  丹九弟許權未定草]  
[和百花祠香尉徐園感懷元韻錄請夢畹生政刊]  
　　投筆勃然興宦遊滿腔熱血爲民愁學優而仕眞才吏太史書名最上頭百花深處建新祠别作金鈴密護持疑是玉皇香案吏紅塵小謫幾多時[  龍擅夢生未定草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光绪十三年十一月初二日京報全錄]  
　　宫門抄○諭旨二道錄前○詹事福奏請懿親有疾宜行親視禮摺○将軍慶奏拿獲臨决脱逃絞犯摺○又奏補用知府片○東撫張奏前臬司赴緣日期摺○河督成奏赶辦挑工挽運進口片○東撫張奏江蘇回空漕船挽進運口片○又奏代繳批摺勅書片○直督李奏請頌賜河神匾額片○十一月初二日禮部宗人府欽天監廂白旗值日無引見○福建叅将樂文祥謝恩○别貝勒續　二十日○那公耀年崇光各請假十日○奎潤續假十日○定安預備召見○宗人府奏派考試翎縀之大臣派出福中堂錫珍紹祺長順○内閣呈進朝審勾到本○召見軍機童華烏拉布樂文祥定安皇上明日用膳辦事後出神武門西安門至醇親土而看視畢仍由舊路還宫○○奴才福楙跪奏爲懿親有疾宜行親禮以法古訓而昭後世恭摺仰祈聖鑒事竊維尊卑定分國家有不紊之常經而敬禮大臣今昔有特崇之盛典考諸魯論仲尼有疾魯君視之戴禮云非問疾國君不入臣家　君問臣疾之禮經訓之可徵者也伏查道光十七年大學士長齡因病乞休宣宗成皇帝親臨視疾我朝成法此禮亦嘗舉行稽古証今　歴可考今醇親王臥病數月深宫遣使勞問諒有家禮之常而親臨問視之舉迄未見有諭旨中外臣民未盡曉然不能無議之者誠以醇親王分位綦崇旣不同諸臣之列而勳勞夙著亦應有異數之加自醇親王染疴以來聞皇太后皇上宫中焦思昕夕不安卽天下臣民亦無不延頸企望亟昐就瘳推近來病未少瘥倘此禮終癈則我皇太后慈育皇上之心異日有不能無歉然者奴才深維始終籌思再四合無仰懇懿旨特頒皇太后皇上卽日就邸視庶幾此禮行則后太后之心安皇上之心安卽天下臣民之心亦俱安矣奴者愚昧之見是否有當謹披瀝直陳伏乞皇太后皇上聖鑒謹奏奉旨已錄○○奴才慶裕跪奏爲拿獲臨决脱逃絞犯宗室再錫恭摺奏　聞仰祈聖鑒事竊奴才於光緒十二年十一月二十八日承准軍機大臣字寄光緒十二年十一月二十四日奉上諭前因宗室情實絞犯再錫臨决脱逃難保不遠颺潜匿着慶裕飭屬一體嚴密查拿務獲派員押解來京等因奴才當卽欽遵密飭旗民地方官曁宗室營嚴密查拿在案兹於光緒十三年十月初二日據宗室營委學長富明禀稱富明於奉飭後僱覓眼線馬殿甲郭廷爵各處跴訪並有京都宗人府前革副理事官恩景差派家人吉开來奉訪拿訪知再錫同伊弟再齡在大東關店中居住隨禀蒙營務　　請飭派奉軍營官傅正翎帶兵前往於十月初二日在大東關震开店内将該犯冉錫拿獲理合禀請查訊等情當經奴才飭父發審處委員提訊據該犯再錫供認因在京城毆斃人命犯案蒙宗人府擬絞監禁上年冬月聞知欲行處决伊當夜扭斷銬鐐乘間越墻逃逸各處避　迨後改名易姓逃至奉省隱藏七月間伊聞知胞弟再齡亦因犯事發遣來奉在震升店居住伊常至再齡處同住不意被營兵查知拿獲送　伊逃後並無知情容留人家等語奴才覆訊無異查該犯再錫旣經拿獲自應遵旨派員押解進京俾免漏網現另宗室富明補用遊擊傅止翃率領兵役将該犯再錫押赴宗人府投交再先訪獲要犯再錫之宗人府前革副理事官恩景應否　復京官應由宗人府奏明辦理委學長富明擬給以應升之缺升用以示奬勵之處出自天恩所有拿獲臨决脱逃絞犯宗室再錫緣由謹恭摺具陳伏乞皇太后皇上聖鑒謹奏奉硃批另有旨欽此○○塵裕片再前准部咨嗣後道府州縣等官無論捐納勞績各項人員應於到省後察看考核分别補用等因兹查有試用知府高同善現年五十六歲河南汲進士以主事用簽分户部在藉圑練出力歴保花翎員外郎銜報捐治中選授奉天府治中光緒元年九月丁母憂回籍三年八月經前任吉林将軍銘安奏調差委四年正月由山東協捐司報捐知府不論雙單月選用又捐分發五年六月經前任烏魯木齊都統恭鏜奏調差委八年六月經前任盛京将軍崇綺奏調差委是年十一月初二日到省奏請留於奉天以知府補用九年四月二十三日奉旨着照所請該部知道欽此旋經前任烏魯木齊都統恭鏜於歴辦邊防善　案内奏請賞加鹽運使銜嗣因審辦訟棍韓潮等一案本能持平　欽差吏部尚書徐桐等奏請交部議處部議降二級調用不准抵銷經奴才等專摺奏留奉旨高同善知用留於奉天差委他者不得援以爲例欽此嗣於拿獲馬賊案内奏　開復知府仍留奉天補用十一年六月初七日奉旨着照所請該部知道欽此復後奏請俟補缺後併案引見九月初二日奉旨着照所請吏部知道欽此十二年四月委署昌圖府知府現供今職查該員前經奏請開復知　仍留奉天補用係光緒十一年八月二十四日接准部文扣至十二年八月二十四日試用一年期滿自應照例甄别該員才品兼優辦事可靠堪以照例補用除将履歴册送部外理合兩片具陳伏乞聖鑒謹奏奉硃批吏部知道欽此○○頭品頂戴山東巡撫臣張曜跪奏爲恭報前臬可遵旨赴豫起程日蜞有仰祈聖鑒事竊臣准吏部咨光緒十三年九月十一日奉上諭前山東按察使　駿文着癹往河南隨同成孚倪文蔚辦理河工事宜等因欽此咨行到東當卽轉行欽遵去後兹據頭品頂戴該前臬司潘駿文呈稱自光緒九年八月奉旨來東差遣歴年辦理河防　報涓埃方深兢惕兹復仰蒙恩命發往河南隨同辦理河工任重材輇倍增感悚遵将東省局上緊交代清楚擬于十月初二日起程前赴豫省等呈請具奏前來臣查前臬司總辦河防局務籌畫工程稽核經費均能實心寔力不辭勞瘁年餘以來深資襄助兹遵旨赴豫辦理河工現當鄭工緊要自不能不先其所急所有該前臬司起程日期理合恭摺代陳伏乞皇太后皇上聖鑒謹奏奉硃批知道了欽此○○成孚片再本届回空漕船行抵陶城埠正在陸續渡黄間　　值鄭工失險黄水陡落十里堡閘外頓時淤墊黄水中泓水深不足五尺不能托汶挽入長河當據該道廳　禀經奴才飛飭運河道赶緊籌疑督飭該廳縣等挑控河道引汶濟運去後兹據運河道陸仁愷禀稱南運已淤墊工程先經署通河通判于壽之募夫挑挖一面飛飭壽　東阿兩縣分領銀兩加添人夫併力赶辦一面禀經山東撫臣張曜飭派營勇分叚恊挑兼於黄河下游修築攔河人壩藉資攔蓄已於九月初七日螑戴廟閘壩起至十里堡閘外止所挑一律深逋完竣當於初九日至十一日已将汀蘇前四帮次　挽入軍口復接挽江北首帮察看形勢尚屬順利當不致再有淺阻等情前來奴才覆杳屬實惟查回空漕船設有阻滯關係　輕前項挑工委因倉猝赶辦未及先行估報現據該道逐叚量騐尚無草率情事除仍嚴飭該道確核勾稽據實請銷不准稍有需費並飭迅将全帮律挽進連口逐節疏導南下以期速歸水以外所有十里堡赶辦挑工挽運空船進口情形合先附片具陳伏乞聖鑒謹奏奉硃批知道了欽此○○張曜片再臣前准軍機大臣字寄欽奉上諭曾國荃奏漕務緊要據籌回空辦法一摺等因欽此欽遵檄飭運河道陸愷東昌府知府程繩武分别查辦去後旋據禀報江蘇回空漕船於八月初一　駛抵衛河口門以北各帮亦銜尾而至自臨清至　城毕二百餘里運河水勢經程繩武設法瀦蓄尚堪浮送隨卽啓　畫夜傕趲除江北空船十九隻在北河修理未回外其餘江蘇空　四百二十八號江北空船五百一十二號於八月二十六日悉數挽出陶城　北運口惟　黄河上遊豫省漫决水勢日消幾至不能渡黄經臣派撥營勇於十里堡口門下游修築攔水大壩以資兠蓄並飭陸　愷程繩武等督率印委各員添僱人夫節節挑淤始於九月十五日挽進十里堡運口現已連檣南下各船經過地方水手人等尚屬安靜堪仰慰宸厪　合附片具陳伏乞聖鑒謹奏奉硃批　道了欽此○○　曜片再兗州鎭總兵文瑞因病出缺任内奉到批摺十件並勅書一道據該故鎭家丁呈交署兗州鎭中營遊擊登元呈送代繳前來除敬謹分别咨送奏事處並兵部外理合附片奏聞伏乞聖鑒謹奏奉硃批知道了欽此○○李鴻章片再據天津道胡燏棻詳稱献縣向有滹沱河神廟子牙河　廟歴著靈異本中秋雨連綿滹沱新河及子牙河水勢迭次奇漲高過堤頂危殆萬分該署縣朱璋逹會同委員督率民夫竭力搶救一面赴廟虔誠祈禱仰賴河　默　水勢日漸消落化險爲平民生免塡溝壑實能禦災捍患據朱璋逹等禀道轉請頒賜匾額前來仰懇天恩俯准頒賜滹沱河神廟子牙河神廟匾額各一方由臣祗領轉發敬謹摹勒懸掛以答神庥理合附片具陳伏乞聖鑒訓示謹奏奉硃批另有旨欽此 
 
