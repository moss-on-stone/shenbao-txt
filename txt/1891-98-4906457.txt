# 1891 - 98 - 4906457

 

Page 1

 
 
[展限取書] [  圖書集成局啓]  
　　本局所印古今圖書集成去年曾布告諸君請於年内持單提取兹尙有未經來取者深恐因路遠所致未便遽爾充　是以再展限期遲至本年三月之杪若仍不來提取則定將提單作爲廢紙此後决不發書矣用先布知維祈雅鑒 
[新印左文襄公奏疏] [  圖書集成局啓]  
　　左文襄公以名孝亷贊襄張駱兩大司馬幕府一時箋疏多出其手雖未筮　朝端而奇才韋略固己傾動中外矣及赭寇猖狂中原鼎　撥亂需才朝廷破格擢用公亦感激　驅不出十年位躋封疆任隆師傳分茅昨土異數酬庸遭際之隆伊古以來所未有也迄今讀其遺疏未嘗不想見其爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計初編二編三編共訂成二十本每部定碼洋四元卽日出售有願讀公遺書者請向三馬路申報舘及申昌書室外埠申昌及賣申報人購取 
[重印快心編出售] [  申報館主人啓]  
　　快心編初二三集爲天花才子所蓋雖體例不離乎小說而其言情寫景娓娓動人實非俗手所能及本舘於去夏重付手民排印未及一載篋笥己空葢由筆墨神妙無方故人皆爭先快覩也兹以購者仍源源而至因又續印成書裝訂告成卽日發售所有悮字細加改正不復留亥豕魯魚每都仍訂十册價洋五角閱者請臨本埠申昌書室各處申昌及售報人處購取可也 
[論除暴之難]  
　　士人束髮受書莫不有志於經濟所謂藏器於身席珍待聘此志固夫人而有之幸而月桂高攀鏡蓉献瑞乙榜甲科聨翩直上正大丈夫得展抱負之時藉手有爲之日也於是從容颺拜躋秩清要得以拾遺補闕爲朝廷收言路之效或楊葩摛藻掌握文衡和其聲以鳴國家之盛皆所以抒其幼學壯行之志也顧兩榜科名未必皆木天清品其或八不能與於侍從之班出而膺民社之寄一行作吏墨綬臨民爲保障爲繭絲司刑名司錢榖撫字心勞催科事劇用是才幹獲知於上憲卓異名重於朝廷一再推升浸假由州縣而府道由府道而監司由監司而督撫如遇順鴻毛乘風直上豈不甚善而仕途巇險蹭蹬以終者蓋亦不知凡幾外臣之與内臣其供職雖同其事似分難易内臣運籌帷幄外臣宣力封疆而一舉一動每關係乎國計民生之大督撫總其成州縣分其任兩者相較似州縣之責較輕於督撫監司而不知州縣之難蓋亦有更僕難數者其在謐静之地政簡刑清但須静鎭尙不至於竭蹶若在繁劇之地邊徼獷野之區民情刁悍政務殷繁宦海風波卽有難預决者如前報載匪黨戕官一事雲南武定縣元謀縣知縣傳大令因平時查緝認眞嚴於去惡至爲匪徒所切齒倉猝之間竟爲所害時屬承平地非化外而竟罹此意外之禍豈筮仕者所能逆料哉該處毗連川省土匪與川匪勾結爲患有害民間盡法懲治不少寛貸此所謂治亂國用重典眞一時救世之至計較之優柔寡斷養癰貽患者相去奚啻霄壤而大令乃以此得禍豈不悲哉顧吾聞之困獸猶鬥蜂蠆有毒蓋謂殺人者之宜防反噬也今旣知境内之有匪而簡從輕出得毋防患有未周平夫除暴安良固爲民上者之専責若因嚴辦匪徒遂受殺身之禍是保身卽不能盡職盡職卽無以保身爲民上者不亦難乎然近來水旱頻仍盜賊充斥京師爲輦轂重地大金吾有詰奸禁暴之權而某鉅公之宅竟敢有聚衆二十餘人乘夜往刦者何怪乎他處之天荆地棘耶區區邊徼之土匪眞所謂疾同癬疥者耳或曰西北方高燥地土堅剛故民性每每强悍習於戰鬥視殺人爲尋常且地多空曠平衍地廣人稀易於潛伏故盜風以西北爲熾此以地氣言之也或曰飢寒起盜心人苟飽食煖衣安居樂業斷不肯輕身以試法惟當飢寒交迫上無以養下無以畜内無所戀外有可圖於是漸生其横逆之心日生其殺奪之計至於抗官拒捕愍不畏死此又以人事言之也顧吾謂地氣之說雖曰可信然西北剛强固多嘯聚而東南卑弱者何以亦有伏莽人事之說最關緊要然但知其然而不知其所以然且不知其何以使之不然則亦仍無益之空言耳然則除暴之法如何而可古人有言水懦民狎火烈民畏又曰姑息所以養奸爲今之計將蒐乘厲兵窮搜痛剿盡殺乃止庶足以除之乎非也昔漢虞詡爲平原相平原多盜禁網頗密詡至先爲安集之計但令有持刀佩劍者方爲眞盜當捕而殺之否則皆係良民不得妄拘舉從前一切刑禁而盡除之民心大定盜賊遠避今者亦或效其所爲務以德化不事苛求乎亦非也夫人之所以爲暴非其性之本惡也習於奢靡安於遊惰故爾則除之之術惟致意此二者足矣自井田旣廢富者連阡陌貧者無立錐有恒産可守者鮮矣無恒産者無恒心固勢之所必至然雖無恒産可守要未常無恒業可操苟有在上者爲之教導使人人各襙一業以自食則遊惰之風自除夫遊手好閒最足爲地方之害地方多一閒人卽多一匪黨游勇拆梢之輩皆匪類也善爲治者不使境内有一游民除士農工商之外各予以恒業其人甘於自棄者則痛懲之旣有恒業則自無他念又安肯爲匪而奢靡成風則貧多富少貧者自惡其貧羡人之富勢必有鼠竊狗偷之舉狼奔豕突之謀是又宜黜華崇實以培養元氣元氣旣復惡念自消矣夫因循畏功適足以長盜風鹵莽滅裂又不免速禍亂袞袞諸公不少學古入官者曷不於此二者一探其本哉 
[諭旨恭錄]  
　　二月二十九日奉旨内閣侍讀學士員缺着金保泰補授光祿寺少卿員缺着田我霖補授廕生桂珍着以文職用寶熙着以文員用振才着以文職用直隷熱河兵備道員　着廷雍補授直隷保定府易州理事通　員缺着廣福補授卓異江西南昌府知府崔國榜着回任准其卓異加一級仍註册候陞廣東羅定直隷州知州曾紀渠着以道員用前四川鹽亭縣知縣邢錫晉着准其卓異加一級仍註册候升開復前江蘇候補道丁兆基着准其開復原官仍發原省照例用前甘肅卽補知州李支瑞着准其開復原官照例用欽此同日奉上諭殺虎口監督景祥秦差滿回京齎交盈餘銀兩一摺所得盈餘等項銀一萬六千七十兩零均交廣儲司景祥着毋庸賞給該衙門知道欽此 
[本館接奉電音]  
　　昨由京友電傳諭旨一道敬謹譯登○三月初五日奉旨着於本月十八日换戴凉帽 
[電述風災]  
　　昨接建寗電信云初五日早五點鐘時該處狂風怒吼坍倒房屋壓傷人口不可勝數電桿間被吹折封家姨亦太惡作劇矣 
 
 

Page 2

 
 
[金鰲簪筆]  
　　户部銀庫員外郎鄂昌因病出缺經户部三庫咨取各部院人員於二月二十八日帶領引　見本日奉硃筆將列名第七之刑部員外郎英琨鈐補户部銀庫員外郎欽此按英副郎字心齋爲現任吏部左侍郎松壽泉少冡宰之公子云○右翼委翼尉瑞昌因病出缺暫由正紅旂協尉德雲署理兹三堂憲以德雲接署以來於地方一切事宜頗能認眞辦理而捕務尤爲奮勉勤勞擬卽令充補斯缺云○張家口監督榮硯堂摧使安一年差滿經户部咨取各部院　員於二月二十八日帶領引見本日奉硃筆張家口監督着工部員外郎端方去欽此○前報紀有兠秦者自號獨坐眞武寨兠寨主迭　糾衆搶掠天成油酒等鋪銀錢案發訊明發往盛京安插己於去夏起解旋於途間毆傷差役逃至京師今正又滋生事端拿獲訊供不諱擬定改發黑龍江當起解時腰擊黄帶頭戴四品頂帽送行者十餘人皆持洋槍等械說者謂名雖爲途中保護實則欲乘隙奪回也○神機營總現營務處爲檄知事所有此次經閱兵大臣分校馬步各隊合操入操官兵所得獎賞錢文己由支發處定於二月二十九日開放爲此檄知各該隊屇期前往彚總領回各隊以便於三十日派撥委員分往各隊眼同監放並將應放獎賞花名清册呈由監放委員帶回以備存案備查○署甘肅新疆巡撫魏午莊中丞查明去歲八月莎車州屬葉城縣被水成災應交光緒十六年糧草擬請全數豁免以紓民困而恤災區除循例奏聞外將葉城縣屬被水成災地方應納糧石草束各數目分造清册蓋印馳遂户部覈核○廂監旗恩護軍統領普交諭護軍叅領裕慶現在病故所有本營管馬章京卽着護軍叅領慶元充補其代印務章京入值隆宗門班卽派護軍叅領業普鏗額暫替己分咨景運門暨内務府查照矣○兩江總督劉峴莊制軍入都陛見後由賢良禪院移居正陽門外善化會館因奉命兼充南洋大臣循例往拜駐京各國使臣晤談之頃諸使臣莫不優禮欵之隨假總署答拜 
[揚城火警]  
　　揚城東圈門功德巷居民櫛比皆係瓦房惟巷中隙地有草屋數間多係貧民棲止同巷人雖惡其不類然無如何也本月初二日晌午某姓草屋内因午炊遺水遂致竹籬蘆壁烈燄横飛某姓畏罪潛逃並不呼救嗣經鄰人望見赶卽鳴鑼告警救水者始紛至沓來各水龍亦陸續麕集幸左近皆有水井得以應手澆熄是役也焚去草屋五家並瓦房三間餘各無恙云 
[甬上火災]  
　　本月初一日上午寗波郡治西門外莫家漕某姓柴房不戒於火登時上熾濃燄彌漫各水龍聞警馳來得卽澆熄僅焚去小屋兩椽 
[會訊紀略]  
　　鎭江旗人閙事前己據訪事人所述列諸報章嗣經沈制軍委歐陽觀察剛中丞委胡司馬豐將軍委金君及前署京口副都統之積都憲會同楊太守毓司馬左右翼洋務局胡君保甲局孫君疉次研訊苦無確供在旗人皆稱捕役楊魁挾隙誣訴而楊堅稱旗人抗護會匪至上月二十八日覆　之下飭提鶴鳴園主甘廚子推鞫甘所供與楊略同歐陽觀察大怒令跪鐵練諭以再不供出卽動大刑甘所供如何訪事人未經叙及惟稱訊楊魁何以知楊老九到鎭楊供稱事經周小四子所告觀察曰旣有周小四子告爾須飭提周訊辦虚則爾難逃罪戾也楊唯唯而退央人四出尋周月杪將周尋獲次日會訊先將曹二紅開刑具仍收翼房次訊及周周供稱小的偶在江邊見楊老九頭帶紅風帽身穿醬色摹本縀坎肩玉色袍是以向楊直告並不知有别情各員令周暫發押待質所俟拘到楊老九再行定讞 
[武員通賊]  
　　京師訪事人云正月十二日雲南富民縣土匪謀爲不軌滋擾武定州所隷祿勸縣縣尊李大令世琛立委在籍副將銜補用游擊王游戎釗募土勇二百名協同備禦一面馳禀王虁石制軍至十五日亥刻游戎親詣督轅禀稱十三夜賊巳闌入縣城李令被戕請札飭營勇前往剿辦制軍以該游擊旣奉本縣之諭募勇防城卽宜協力守禦迨賊己闌入縣令被戕何不竭力進剿所禀實屬支離正在詫異間適接武定州會營馳禀謂祿勸縣城於十三夜被賊闌入李令禦敵被戕旋經典史姚紹瓊鷄鳴汛把總張其仁協同兵勇民團於十五日寅刻將賊匪擊散收回縣城生擒僞帥李憎據供游擊王釗接濟軍火開城納賊請嚴密緝拿毋任走漏復據雲南府知府陳太守燦署富民縣端木大令鴻鈞密報祿勸縣在籍游擊王釗爲賊内應開門納入聞己潛逃至省請兵希圖掩罪冐功且該游擊隨身帶有十數人行經富民縣屬夜行畫伏形跡可疑請飭嚴拿澈究制軍遂立調中軍協戎入轅密諭前情協戎潛集弁兵密往將王釗拿住解由督轅批交臬司研訊如果有通賊情事當請 
王命正法所保副將銜補用游擊請旨革去以便嚴訊於二月二十一日入奏奉硃批王釗着先行革職歸案嚴行審辦欽此 
[潯陽瑣誌]  
　　二月二十八日箕伯揚威江中雪浪如山九江有張姓者在湖口縣販賣黄魚兩尾權之重三百餘斤用漁划載回九江揚帆上駛行至九華門上首磯灣風狂浪湧舵手招駕不住船遂傾覆幸義度局司巡瞭見派救生紅船兩艘趕上水手卽將救生水馬抛入波心甲乙兩人用力挽住援上紅船得慶更生惟黄魚巳入江心悠然而逝使鄭大夫見之必曰得其所哉漁划則流至鎖江樓下不識有人橯獲否○三十日有划船由二套口載客數人開赴南岸正在容與中流時搭客中有某甲忽解履　江舟子急爲打撈用篙鈎住髮辮援以上岸解下溼衣爲之更换衆問甲何故投江甲云湖北蘄州人向以訓蒙餬口今歲賦閒家中數口嗷嗷待哺挾策干時均遭白眼未得適館授餐之地茫茫宇宙法將安之不如從伍大夫游自適己志出聞者爲之酸鼻後不知其所終○拐賣幼女例禁纂嚴無賴匪徒罔知法紀每每居奇牟利眞足令人髮指九江有甲乙兩人上月將城内某姓幼女拐至城外某洋行鬵爲婢女旋經女之父母得信將甲乙扭送德化縣署經張明府各笞千板復荷雙連枷飭地保鳴鑼遊街示衆 
[釣臺竽影]  
　　浦上新開質鋪一家擇吉上月二十三日開肆是日質物者多至千號櫃外擠擁異常○文筆峯昔由王立夫孝廉經建兵燹後未經修理逐漸凋零延至於今風雨摧殘己無復寸椽片瓦迂儒互相嗟嘆謂是舉攸關合邑文風擬請長官鳩資重建嘻曾是科名也而關於風水乎哉意者旣得好風水卽不讀書亦可得科名乎哉若而人者其愚眞不可及己○張吉庵廣文之封翁德劭年高前己重游泮水日前偶示維摩之疾遽爾西歸年八十有七孫曾林立眞可謂文齊福亦齊矣○徐星槎分轉重臨淮北在鹽河口創設官渡以濟行人亦一善事也○上月二十一日之晚二更時西壩楊家碼頭西某棧失愼時則風力甚猛火乘其勢益肆披猖計焚去瓦屋四百餘椽貨棧三家鹽堆亦有捐失云○河下某典被焚後照例賠償當本月某甲者將挖去所質錢數以紙補之將數百攺作數千蓋冀其無從查對也不料典夥竟能察出當卽指交地保送縣笞臀嘻如甲者眞可謂弄巧成拙矣然天下之弄巧成拙者比比皆是豈特甲而己哉 
[騐收河]  
　　挑濬儀河前己列報兹悉上月杪一律呈報工竣運憲江都轉遂於本月初一日午後乘坐小火輪船赴圩騐收工程卽於是晚駛抵工次初二日黎明乘輿登岸逐段較騐尺寸相符不覺　而色喜騐畢展輪遄返於是晚回轅云 
[判定從良]  
　　前紀妓女沈素香被客呼至家中侑酒送往英公廨喊冤前晚蔡太守飭差提龜子蔡金奎鴇兒寶姐研訊時寶姐己避匿無蹤祇提金奎到案先由沈妓訴稱小婦人自售入蔡家己賺得夜度貲六千圓之譜不料龜子薰心利欲尚不許小婦人從良妓奴阿金仍供訴被龜子毆擊情形蔡供稱沈妓於七歲時由小的購歸用心撫養後因連遭顚沛不得己而令其學習彈詞計只年餘賺得纏頭一千圓之譜然逐日開銷甚巨迄今並未贏餘小的愛此妓如掌中珠從未加以凌辱兹有某某等欲以此妓爲魚肉暗中唆令贖身調往他處賣娼得錢分用小的曾向此妓言及從良固屬美事惟不可依舊賣娼旋訪知此妓之欲贖身皆由阿金所唆使是以將阿金辭歇而阿金堅不肯去致與忿爭並未凶 
 
 

Page 3

 
 
毆叩求明鑒今此妓旣己到案小的照例不得領回請大老爺諭令妥爲從良小的自願具結供至此回顧妓曰我待爾刻薄否妓稱待我並不刻薄問鴇待爾如何答稱鴇母時加毆辱蔡稱小有向與妻分居今正始移居一處妻在櫌下此妓在樓上從未辱駡更不兇毆小的處所雇龜傭盡知其事太守問爾買此妓時曾出身價若干答稱一百六十圓太守謂爾出此區區一百六十圓今公然偪令賣娼充牣　槖今者其人己大爾尙敢不許其從良乎隨飭將金奎管押命沈妓覔妥人保出作速擇良而事不許再入靑樓並飭差吊取金奎處賣娼之帳檢閱候示 
[補提人証]  
　　車夫姚祝三在路倒斃由陸邑尊詣騐並將徐鳳岐徐竹橋帶回候訊業己兩列報章前晚邑尊升堂命提鳳岐竹橋至案問本月初三日爾等如何與姚飲酒答稱我等在老閘北首唐家弄口與姚相遇姚約同往天茂酒店飲酒飲畢回家姚忽大肆咆哮將物件儘力打毁衆人謂似此酗酒横行不如送至巡防局遂由我等與陳紅送往嗣因局中不肯收受衆遂分散姚行至閘北荒地上倒斃邑尊問爾等到局在於何時陳紅與　等認識否答稱到局在六點鐘與陳素來相識邑尊得供着將徐氏昆季收所候提陳到案再訊 
[吊帳候]  
　　本埠震源正兩錢莊倒閉涉訟由縣迭次訊供其詳己列前報前日英會審員蔡太守飭差解送厚泰莊經事孫燦如至縣晚堂由陸邑尊升堂提訊震源正股東黄鎭心投案供稱現經職員向黄楚寶查問據云去年十一月十九日厚泰莊經事孫燦如曾向震源正借去銀五萬兩因卽向索孫稱此銀匯付義記曹辛甫收去一味圖賴查孫専慣包賴借欵黄楚寶年幼無知受其愚弄本年正月間道憲派員訪查此事孫在英公堂具結歴歴可稽現忽翻梅叩求究追奚世榮供與黄略同黄楚寶供與孫素來相識厚泰於上年三月開設卽與我莊往來至十一月十九日孫來支借銀五萬兩當卽如數付交寍波咸德莊往來亦係孫舉蔗現在孫忽圖賴諉爲義記莊曹辛甫收去孫與曹及咸德庄之馮之林曾立匯記户名専做空盤其時我己回籍並不在　且厚泰付義記之欵時在十二月十九日銀係六萬四千兩核計銀數月日均不相符顯見圖賴求請究追孫燦如供在厚泰庄爲經事庄係合股開設震源正之欵係我庄過付與義記並非支借叩求鑒察楚寶又稱震源正與義記向無往來曹辛甫亦未識面此銀旣付厚泰應向厚泰追償豈可張冠李戴邑尊訊得厚泰旣收震源正銀兩無論是否付與義記均與震源正無涉黄楚寶受愚情眞孫燦如豈容狡賴着將孫交差看管並着原差赴厚泰庄吊取去年三月至十二月流水大帳呈候覆訊察斷一面傳諭曹辛甫在署伺候毋得違離 
[英界公堂瑣案]  
　　美界捕房管門華捕禀稱前者犯人沈阿桂私購銼刀意欲銼斷鐵欄紏衆潛遁由張槐山向捕頭出首沈計不得遂懐恨於心扭張毒毆經小的送案訊辦昨夜張與王均生同睡突被奚雲金等從暗中肆毆致張王均有傷痕恐又挾嫌起見並查得廚丁王金生水夫季根生時與各犯傳書購物有違捕房所定章程一併送案請究張訴稱昨夜小的與王同臥究被毆傷王亦供稱小的無故被毆奚及江阿富夏阿高王阿三王仁金同供稱前者竊賊楊錦芝管押捕房時家中送到洋銀四元分贈同押犯人爲酒菓之費王均生獨自吞用故與理論爭毆及至夜間又混毆一次時當昏黑誤及張王蔡太守以楊因病攺押本廨班房以候遞回原籍遂飭帶案詰訊供稱小的管押捕房後家中籌備洋銀六元托庖丁帶到其時小的己調至别室庖人不能入内托台州阿四轉交台州阿四轉托均生致被吞没金生俯首求恩季供稱小的以後不敢再爲犯人購物太守謂釁由均生吞没洋銀而起現在金生己被毆傷飭與張醫治冉行核辦奚江夏及阿三仁金各笞二百板仍行管押庖丁及季各枷號十天發捕房前示衆○包探沈金隆禀稱竊賊王阿三前巳由小的拘拿送案奉大老爺判令遞回崑山縣原　今又來滬拘案請懲王供稱小的前因犯竊遞回無奈原籍度日艱難是以來此業己攺過不敢蹈前愆矣蔡太守判令笞一百板仍備文遞解回籍○錢德興訴稱前日小的偕張金水至某衣莊選購棉被一件給以洋銀二元八角將被交張代携豈知張竟取物而逃今得遇諸中途向索不還交捕送案張供稱小的與錢爲友是日同往某衣莊購衣旋囑小的代携小的偶一疏虞被賊竊取欲賠無力是以潛逃今願賠洋銀二元八角蔡太守押令將洋賠楚始准開釋○范松生訴稱小的由周蓮塘雇令看管作塲中木料昨夜魏春雲潛來竊木當經獲住交捕送案請懲魏供稱小的初次犯竊並非積年老賊如蒙恩寛則永戴鴻慈矣蔡太守判令管押一禮拜以示薄懲贜給范領去 
[法界公堂瑣案]  
　　擺舊貨攤之宋仁友禀控小的向在鄭家木橋擺舊貨攤度日兒子榮法習銅匠生意置担一副在外覓利近忽不務正業小的向之訓斥兒子悻悻出外一去不回將銅匠擔典押洋四元一角浪費盡凈突於三月初三日回家向母索錢母忿兒子不肖竟欲吞烟畢命兒子見勢不佳奔逃出外母赶上扭住髮辮兒子揚言欲將髮辮自行割斷在後小的回家得悉前情自念有子不肖不能教訓憤懑異常兹特送案請以官法治之同轉問榮法曰汝知罪否榮法俯首不語榮法之姐跪在案下訴稱弟實不歸正道致觸父母之怒同轉謂榮法年紀尙輕胆敢與父母倔强豈非忤逆乎商諸業繙譯官判掌責一百下管押半個月示儆○通事稱昨有全泰盛信局夥某甲手持電信至捕房聲稱蕪湖來電云陳聖武私竊客銀拐逃婦女當卽恊同巡捕至名利客棧將陳及陳熊氏拘案請訊旋據名利棧司帳黄月樵投案禀追兩人房飯資數百文同轉問陳聖武曰爾如何拐帶婦女供稱小的之母向在蕪湖開設全泰盛信局人皆稱我爲小老班頗有體面今母己將信局盤與别人接開小的置身無地私下將母親所寄洋信拆取十元乘輸來滬問此婦如何拐來答稱陳熊氏之夫陳紀榮本在蕪湖該氏來申尋妲與小的同行並非拐騙問若不是拐騙如何同住一棧供稱雖住一棧並未同房同轉問棧夥黄月樵曰伊等兩人是否同房答稱是卽據陳熊氏稱丈夫與陳本係認識小婦人來申尋姐丈夫送至馬頭囑陳聖武途中代爲照料到申後暫住客棧小婦人卽請伊至三洋涇橋姐家通信問爾之姐夫是誰供稱係吳阿珠向在厦門輪船爲侍者同轉問曰爾等雖如此說但蕪湖發電來申指名拿人且全泰盛信局並無人來質訊不能聽爾一面之詞陳聖武稱前日到捕房控告者係小的堂兄名康雲與小的素來不睦挾怨誣控同轉着將男婦二人分别管押名利棧交到皮箱三口鋪蓋一個鞋籃零星物件暫存候該氏姐到案再核○五香齋荳腐乾鋪王元有禀稱店夥江彩富自進店後屢次失物日前門户未開失去茶壼一把查問之下據别夥云晚間兩點鐘時見江彩富手携茶壺情有可疑初二晚又被挖開櫃鎖竊錢四千九百文請爲懲辦江俯首無詞同轉着押候傳到引薦人再核通事稱王子琴手携湖色縐紗套褲藍摹本縀背心等共八件在租界行走經捕拘解來案同轉訊問之下王供此衣均係兒子之物可請傳問旋據其子雲卿投案聲稱住居英界與父親合做京貨生意因資本不敷持衣押錢實被悮拘同轉令王雲卿將包内衣服指報果無訛誤准其領去王子琴釋放○包探王榮培禀王阿生等兩人前晚在英界棋盤街某店門首挖門適有巡街捕至兩人走散未幾又至法界經小的拿獲搜出水烟袋兩枝鐵烟扦三隻并火紙賊器送案王阿生供向在吳淞胭脂街同福來茶舘間壁岳父沈福英所開剃頭店内爲夥前有舟山人名阿順在剃頭店借住數天虧欠房飯錢一千七百文將水烟袋兩枝作抵令小的同來取錢初不知其竊來包探禀當夜王遁至法界有英巡而見其頭戴孝帽查認無錯同轉一再訊問王不肯承認着押候比究○包探王榮培禀粤人楊阿安在太古洋行竊得銅壼一把經巡捕拘押楊供往該洋行探望反人馬實生不遇乘間行竊銅壺同轉着押候查明該洋行有馬實生其人否再核包探禀倪德仁行竊銅杓　扦送案請究倪供由大東門内點心店竊來同轉着押候掌責四十下○萬山河酒店夥戎元海禀稱楊錦榮羅阿金等四人同來覔醉共計酒錢六十七文羅付洋一元令我找還小洋我命學徒往錢莊估看確係好洋如數找付詎楊手持銅洋一元僞作論價狀私下掉包被我看破將楊羅二人拘獲尙 
 
 

Page 4

 
 
有二人業己沈逸詰之楊羅均不直供同轉着押候比究○陳春　禀稱同　昆弟趙慶齋前有衣箱等件寄存我處去年八月間有余少武揑造僞信將衣箱取去嗣接趙信始知被余誑騙故將余及信函送案請究余供此信係住居城内徽皇廟之金冲樵令我送去不知另有糾葛問金向作何事供來申謀硝硝事目下巳他去陳禀被騙衣箱所失尙小關礙我之交情不可不辦最妙莫如送縣同轉允之○小車頭目趙春林因搶奪生意經曷同轉判令罰洋具結在案昨將罰洋如數繳案同轉謂趙曰爾將車夫涂長太毆傷後反唆使袁大裝傷到案朦混本當嚴辦趙妻周氏一再來恩同轉諭包探王榮培留心察訪如趙再有前項情定當提案重辦 
[分發人員騐看名單]  
　　新海防例塵籖分發主事陳光遠福建　知縣鄭思賓河南○壽餉例製籖分發主事雷鳳鼎江西○鄭工例指省分發鹽巡檢馮淓　天兩淮○新海防例指省分發道錢登熙貴州雲南同知楊炳華江蘇直隷知縣　李文濤直隷河南何榮煇廣東江西李前泮湖南江蘇章炳壽浙江河南朱榕順元湖北直隷州州判白承符山西安徽州判胡麟學河南北河府經歴劉燡山東江蘇蘇嵩齡河南山東六品銜謝志鈞四川雲南鄒仁鑑四川陜西縣丞侯璘直隷山東徐振翔福建廣東楊焯離湖南江蘇李熊飛湖南江蘇李贊清山東東河楊塏湖北安徽劉福課廣州江西崔養源安徽四川慶雲安徽廣西李愈浙江北河陳學良浙江山東布理問升銜姚鈞安徽直隷鹽　司知事周庚浙江　淮　縣主簿劉朝極安徽北河州吏目黄樹棻四川雲南道庫大使劉啓元　蘇江西韓拱極浙江山東府照磨趙鵾浙江江西鹽巡檢林焕章廣東河東鄭揚功河南兩淮巡檢徐土芳直隷山西孫效謀直隷陜西尹鑑衡順天　　姚以文河南廣西王承佑浙江廣東郝炳炎順天山東從九品洪國光順天江西李中治直隷山東巢鳳岡江蘇直隷高壽田安徽有隷連培奎江西廣東王恩霈安徽江蘇陸灝江蘇四川典史楊春煦順天甘肅明謙湖北廣東曹作霖湖南廣西盛俟藻安徽直隷縣祖　江蘇浙江宋紹渠四川雲南余國霖陜西四川徐銘新陜西河南○海防事例指省分發巡檢樂煐貴州廣西從九品　永容江　湖北○籌餉事例指省分發州吏目賈良貴江西山西布倉大使包光鄂安徽江蘇巡檢花向榮湖南雲南從九品吳信　州雲南典史錢紹曾雲南江西未入流郭森浙江四川○勞續掣籖分發知縣徐方泰安徽藍翎同知銜傳大愷四川○勞績　省分發直隷州知州　浣宜江蘇安徽知縣同知銜鍾樸廂黄旗漢軍山東藍翎謝壽昌湖南福建范焕章湖南山東阮國楨浙江直隷縣丞繆桂榮安徽直隷李燦漳安徽直隷崔鴻宗河南江蘇縣主簿曹廷瑞湖北直隷巡檢徐兆松順天吉林○截取掣籖分發同知沈林順天○截取指省分發同知文何焯直隷河南○進士指省分發知縣葛之覃直隷山東○教習掣籖分發知縣趙之營直隷○議叙製籖分發知縣韓澤埏浙江○應補呈請分發同知姜應齊甘肅河南通判藍翎同知銜吳鳳來湖北江西從九品王紹華四川廣東戴樹滋湖北湖南未入流章師吉江蘇直隷畢榮潞湖南四川姜士棻江蘇山西雒祥光陜西山西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年二月廿八日京報全錄]  
　　宫門抄○諭旨三道綠前○發抄硃批六道○廣西撫馬奏分建書樓庋藏各省書籍並刊布經書摺○將軍額　奏呈進馬匹仍照舊案辦理片○廣西撫馬奏副將請免騎射片○又奏道員等仍請照原保獎叙片○直督李奏借補游擊片○二月二十八日兵部太常寺太僕寺廂曰旗值日吏部引見五十一名户部二十名户部三庫十二名理藩院二十五名廂藍滿九名鑲藍家九名○榮公假滿請安○堃岫謝仍在軍機章京上行走恩○掌儀司奏初一日祭奉先殿慶王行禮○召見軍機皇上明日用膳辦事召見後出福華門西安門西直門至倚虹堂少座更衣至園寓醇賢親王金棺前行百日禮畢仍由舊路還海○發抄　克唐阿奏精銳營馬步練軍領過經費奉硃批户部知道欽此○又拉運齊字營火藥脚費奉硃批該部知道欽此○又凌汛防護平穏奉硃批知道了欽此○又本年擬培隄埝各工銀數奉硃批該部議奏單併發欽此○又河南閘官項文彦請嘉獎奉硃批項文彦着傳旨嘉獎欽此○鄧萬林奏巡洋班滿洋面情形奉硃批知道了欽此○○頭品項戴廣西巡撫臣馬丕瑶跪奏爲粤西分建書樓庋藏各省書籍並刊布經書以惠士林而廣教化恭摺具陳仰祈聖鑒軍竊臣前以廣西人文夙盛兵燹後藏書悉燬舊板無存無以爲讀書培才之助擬在省城開局刊書並請旨飭下江南浙江廣東湖南湖北四川六省將局刊經史等書刷寄來粤俱得分儲擇刊等因一摺於十五年十二月初十日欽奉硃批着照所請該部知道欽此臣遵卽恭錄咨會各該省督撫查照並加函諄懇去後隨准該督撫等先後咨覆咸念粤居邊徼士多寒畯同此教育之心不分畛域之見印寄書籍陸續齎送到粤價由各商報銷除四州路遠地偏尙未寄到現己飭派便員齎領外計兩江督臣咨送書三十二種江蘇撫臣咨送書七十五種浙江撫臣咨送書二十種廣東督撫臣咨送書六十七種湖北撫臣咨送書一百七十三種湖南撫臣咨送書十六種又江西省本圖書之府近年增以局刊蒐羅益富臣前奏漏未陳及昨見該省書目擇其最要而爲他省所未有者一十八種函致江西撫臣亦承印寄裒集郡籍蔚爲大觀其中經史鉅帙凡藝林承學之士所當家絃户誦者固己燦然美備卽名物象數専門撰述亦　並蓄兼收惟是官藏之書借歸私室難以遍應亦有散失之虞因爲之定立章程並將書本鈐蓋關防以防日久盜换創建書樓書堂裨多士得以就觀而士子散居各属書籍聚於省垣有志者轉憾道途修阻弗獲稽求允宜分置名郡庶窮鄕僻壤均得觀摩訷習各省刷書均係每種十部以九部分撥潯州柳州梧州南寍太平泗城百色鬱林歸順等府廰州以一部置省垣書樓其餘平樂慶遠思恩鎭安等四府及龍州一廳如各省送到書籍較多卽以數十種分存備閱免令向隅臣於省城獨秀峯麓書院之側建造書樓書堂規模麤具經史子集分别部置庋藏完整酌派員役専司其事並諄飭藏書各屬按照省城章程辦理均擇書院及公所地方修建書樓上藏書籍下爲士子看書之所臣均親書匾聨懸挂並於巡閱所至逐一親往察看尚皆軒爽妥貼由地方官紳公同經理以期垂諸久遠現在各屬士子看書者更番迭進頗不乏人實有鼓舞奮興之象臣維我朝稽古右文超越前代乾隆中欽定四庫全書告成特命繕寫全册建三閣於江浙兩省俾士子咸得就觀傳寫嘉惠士林恩意無微不至是以名臣碩儒接踵而起人才之盛焜燿古今髮捻之亂烽火遍諸行省海内藏書燬失少少盪平以後曾國藩李鴻章左宗棠等皆孳孳以此爲務所至輙設局刊書二十餘年網羅散佚漸復舊觀江蘇浙江湖北四川廣東諸省又皆創建書院廣儲典籍今諸生肄業其中歲時講貫文風學術蒸蒸日上臣今此舉竊願士子窮經勵志化弇陋爲鴻博胥成有用之材凡有詣樓觀書者臣皆進而勉之務令講求實學裨益身心從此俗返敦龐人文蔚起庶仰副聖天子作人之雅化焉至省局刊刻六經四書讀本及孝經小學集解均己工竣印發各屬分售散巾俾讀書者咸獲善本士民極爲歡欣又圖民錄一書敷陳治理深切著明爲居官之寶鑑亦己刻成任地方者各手一篇於吏治不無裨益此外應刊之書仍陸續籌欵刊發以臻賅備而便士林合併陳明除將各省送到書籍目錄及藏書章程咨部查照外理合恭慴具奏伏乞皇上聖鍳謹奏奉硃批知道了欽此○○額爾慶額片　再查塔城每年應進貢馬前經奴才以塔城兵燹之餘地方凋敝奏請展限自光緒十七年起再行按年呈進業經蒙恩允准在案轉瞬明年限期己滿自應照例呈進以備上乘惟關外各差冋由嘉峪關行走道路紆遠易致躭延比至抵京馬匹己多疲瘦查前署伊犁將軍榮全前在塔城任内所進貢馬向由布倫托海烏梁海科布多烏里　蘇台等處地方逕逹張家口極爲便捷且沿途水草服美得資牧放奴才擬請仍照舊案辦理該蒙古各部落涵濡聖澤每年僅當一次差使無不踴躍輸將如蒙俞允並懇飭下科布多叅賛大臣烏里雅蘇台將軍察哈爾都統遵照屇期一體應付俾利遄行謹附片具陳伏乞聖鑒訓示謹奏奉硃批卽着咨行托克湍等查照辦理欽此○○馬丕　片再軍營打仗受傷人員例得請免騎射攺習槍炮以示體恤兹據署慶遠府知府陳如金禀稱管帶駐紫該府防勇右軍前營補用叅將補缺後兩廣補用副將郭湧泉前帶營勇出關援　於光緒十年二月二八日在越南兩江地方接仗奪獲開花炮二尊右手臂被炮傷由前透後骨折筋斷騐列頭等雖經醫愈筋骨己成拘攣難以挽强命中該府騐明屬實禀請邀免騎射前來臣覆該無異合無仰懇天恩俯念該員郭湧泉剿賊受傷筋骨損折准免騎射以示體恤出自　鴻慈除飭造具該員打仗受傷部位清册咨部駐册外謹會同兩廣總督臣李瀚章督辦邊防提臣蘇元春附片具陳伏乞聖鑒訓示謹奏奉硃批着照所請兵部知道欽此○○馬丕　片再臣前將殲除上林縣積匪羅馬咬莫母鷄在事出力員弁欽遵批諭擇其尤爲出力各員繕具清單會同督臣李瀚章具摺懇恩獎叙欽奉硃批訪部議秦單併發欽此兹准史部咨查此案該撫於光緒十五年十一月二十八日奏奉硃批准其擇尤保獎毋許冐濫欽此當經恭錄知照該撫欽遵並行令按照拿獲著名大盜定例辦理在案今　　右江道張汝梅等十三員請加班次升階升銜及議敘從優議敘核與准保之例不符旦未將前先恊獲之處聲明碍難核議應請旨飭下該撫將何員首先何員協獲分晰聲叙俟奏報到日再行辦理光绪十六年八月初二日具奏奉旨依議欽此等因知照到　當經轉行遵照去後今據營務處司道詳稱該匪羅馬咬莫母鷄紏衆行刦結盟拜會抗拒官兵若不速爲殲除必釀巨患該道張汝侮督飭調度辦理迅速在事各員設法訪拿懸賞購線率帶營勇圑丁合力往拿同將首要次第殲擒餘匪清除淨盡皆有誠勞足錄無　先恊獲可分前飭擇尤酌保俱係據實開列惟有請照原保酌給獎叙等情前來臣查廣西山深箐密奸究易滋昔年之漏繼積匪及苗猺土匪乘間竊發全在地方官隨時訪察會同防營並鄰封文武督率圑紳合力剿除方免釀患是以近年捕除積匪土宼如藍妙涫等其在事出力官紳奏請酌獎俱經部議照剿匪尋常營績給予獎叙在案該匪羅馬咬莫母鷄亦係稔惡積匪結黨爲害抗官拒捕行同叛逆經右江道張汝梅督飭各員立卽捕除辦理迅速不致釀患尚屬著有誠勞臣前欽遵硃批擇尤保獎巳將各員勞績逐一開單分晰註明合無仰懇天恩俯准勅部仍照剿捕土匪章程議給獎叙以示鼓勵出自鴻慈再原保單内開列賓州知州劉鳳紀一員現己另案叅劾應請扣除合併陳明謹會同兩廣總督臣李瀚章附片具奏伏乞聖鑒訓示謹奏奉硃批吏部議奏欽此○○李鴻章片再大名鎭　順德營遊擊趙孟周在任病故業經具題開缺所遺順德營遊擊有經管粮餉督率操防之責旦汎地遼闊爲九省通衢要路緝捕極關緊要非精明幹練之員弗克勝任查有遇缺題奏提督丁全勝年六十一歲安徽巢縣人由練勇隨　　逆各匪迭著戰功歴保以提督遇缺題奏旋經奏留直隷補用該員久歴戎行老成明幹以之借補大名鎭標順德營遊擊實堪　任小與例章限制相符應請准其借補以裨營伍除飭取履歴咨部外理合會同直隷提督臣葉志超附片具陳伏乞聖鑒勅部核覆謹奏奉硃批兵部議奏欽引 
 
 

Page 12

 
 
[光緒十七年二月廿九日京報全錄]  
　　宫門抄○諭旨二道錄前○發抄硃批六道○東撫張奏山東省本年起運光绪十六年分漕粳米數摺○雲督王等奏籌建經正書院延聘主講添設監院人員懇恩須賜匾額摺○黔撫潘奏揀補遊守各缺摺○廣西撫馬奏揀補烟瘴要缺同知摺○江督沈等奏委署州縣片○二月二十九日刑部都察院大理寺鑲紅旗值日無引見○慶公伊立布前往口外賜奠請訓○吳樹梅謝照舊供職恩○殺虎口監督景祥到京請安○召見軍機景祥○發抄裕寛奏魯坤補守備奉硃批兵部議奏欽此○又委李承先署歸德鎭奉硃批兵部知道欽此○又查明遊擊履歴奉硃批兵部知道欽此○長順奏署長春府孫堪俸滿奉○硃批吏部知道欽此○又試用令張渭署農安令奉硃批吏部知道欽此○又試用守文韞署長春守奉硃批吏部知道欽此○○太子少保頭品頂戴山東巡撫臣張矅跪奏爲恭報山東省本年起運光緒十六年分漕粮米數恭摺仰祈聖鑒事竊臣准户部咨令將光緒十七年分起運新漕米數先行奏報等因當經飭查去後兹據督粮道善聨詳稱山東省光緒十七年起運十六年分漕粮除因灾豁免蠲緩暨截留備賑外實徴大漕並薊粮攺運京倉米一十六萬六千三百三十二石一斗五升五合八勺又搭運鉅野縣光緒十五年截剩漕米七百八十七石六斗九升二合二勺造具簡明清册詳請奏咨前來臣覆查無異除清册咨部查照並催令迅速兌運開行外所有山東省本年起運十六年分漕粮米數理合恭摺具奏伏乞皇上聖鑒謹奏奏硃批户部知道欽此○○雲貴總督臣王文韶頭品頂戴雲南巡撫兼署學政臣譚鈞培跪奏爲籌建經正書院延聘主講添設監院人員懇恩頒賜匾額以廣作育恭摺仰祈聖鑒事竊臣鈞培前因滇省諸生於經史古學未能講求飭令司道籌欵生息添設經古課試己於光緒十五年七月二十三日附片奏陳並請將捐助經費之鶴麗鎭總兵吳永安等照例議叙欽奉硃批着照所請該部知道欽此欽遵轉行在案兹查經古課試己有年餘三迤人士漸知崇尚實學人數亦漸加多自應専建經古書院俾肄業諸生得以住院朝夕講誦蔚爲通經致用之才現經藩司鹽道督率紳士在於省城貢院右側勘得地址並由鹽道庫積存書院經費項下提撥銀兩添建書院専課經古名爲經正書院一面延聘品端學粹方儒以主講席並查照育材五華兩書院舊章添設監院一員及一切人役經理其事一面多購書籍存置院申爲諸生觀摩之具並議定章程擬由學臣按試三迤時擇其文行兼優者送省會同臣等覆核取定謂之高材生令其住院肄業厚給廪餼以二十四名爲額定爲内課用設外課八十名准其隨時報名應試其外府直隷廳州亦令添設經古庶遐邇同沐甄陶爲邊庭樹正學之規卽爲朝廷廣儲材之用所有一切經費仍由該司道等妥爲籌畫以期持久據兼護鹽法道陳燦會同布政使史念祖詳請具奏前來臣等逐加覆核所擬均臻周妥相應請旨俯准勅部立案施行又查滇省康熙年間創設昆明書院仰蒙聖祖仁皇帝頒賜育材二字御書匾額此次創建經正書院規模甫闢士類爭趨溯曠典之曾邀兾宸章之丕焕可否仰懇天恩頒賜御書匾額俾得敬謹懸挂使邊隅士子晨夕仰瞻共生忠愛之心以闡文明而資造就出自逾格鴻慈除咨部查照外謹合詞恭摺具陳伏乞皇上聖鑒訓示謹奏奉硃批着照所請欽此○○貴州巡撫臣潘霨跪奏爲揀員請補遊擊守備各缺以實營伍恭摺具奏仰祈聖鑒事竊照平越營遊擊譚元輔與思南營中軍守備楊文粹先後病故業經題報在案又提標左營守備儘先叅將韓堃准補黔西營遊擊所遺各缺應卽揀員請補以専責成臣於通省武職人員内逐加遴選查有安義鎭標右營都司董繼平諳練營務果敢有爲堪以升補平越營遊擊員缺又查有留黔儘先補用遊擊黄平營千總譚玉和辦事敏捷堪以借補思南營中軍守備員缺又查有儘先補用都司郭受恩年强技熟堪以借補提標左營守備員缺當此整頓營伍之際該員董繼平等均係熟諳營制久歴戎行之員請補各缺洵屬人地相宜合無仰懇天恩俯准將董繼平等陞補平越營遊擊各缺實於營伍有裨如蒙俞允除譚玉和一員係曾經引見回任候升之員毋庸再行送部並懇勅部給子札付令其赴任其董繼平郭受恩二員一俟接准部覆卽行給咨送部引見以符定制董繼平所遺安義鎭標右營都司員缺黔省現有應補人員係送部引見後擬請扣留外補除咨部科查照外謹會同雲貴總督臣王文韶貴州提督臣羅孝連合詞恭摺具奏伏乞皇上聖鑒訓示謹奏奉硃批兵部議奏欽此○○頭品頂戴廣西巡撫臣馬丕瑶跪奏爲烟瘴要缺同知需員籲懇聖鑒俯准揀員補授以資治理事竊照太平府龍州同知任玉森寔歴邊俸三年期滿撤回内地候升所遺員缺係衝繁難烟瘴要缺例應由外揀員調補該處整頓撫綏布置巡缉尤關緊要非精練之員弗克勝任臣與藩臬兩司於内地實缺同知逐加遴選非現居要缺卽人地未宜一時實無可調之員伏查定例州縣以上如遇例應題調缺出及烟瘴地方俱准升調兼行又道府以至同知知州如係奉旨命往或督撫題明留於該省候補者均無論應題應調應選之缺該督撫擇其人地相宜者悉准先儘補用又定例廣西龍勝通判龍州同知等三十四缺水土最爲惡毒如無合例可調之員准以候補人員請補或於應升人員請升均照揀調定例一律於籍隷廣東福建湖南雲南貴州等五省人員内揀選又於奏補百色直隷廳同知案内接准部咨無論請補請升時均先儘籍隷廣東等五省人員愉揀選如果實係人地未宜准其聲敘再以别省人員揀選至龍州同知等缺請調請補請升亦應一律變通比照百色直隸廳同知之例辦理以歸畫一等因在案今查内地實缺同知旣無合例堪調之人復於應補應升班内籍隷廣東等五省人員逐加遴選亦與龍州同知要缺人地實有未宜未便稍涉遷就自應遵照部章於籍隷别省應補人員内遴選請補查有補用同知直隷州知州柳州府通判趙徠彦年三十二歳浙江歸安縣人由監生以故父布政使銜福建建粮道趙景賢在籍督圑盡節同治二年五月十二日奉上諭着照巡撫陣亡例從優議卹其子趙淶彦着俟及歲時交吏部帶領引見等因欽此光緒五年六月十七日引見奉旨着以通判用欽此七年四月簽選今職五月初五日經欽派王大臣騐放領憑起程八年二月初三日到任因援剿越南徒匪案内出力保奏奉部核議照例應攺爲以同知直隷州在任候補九年五月二十日具奏奉旨依議欽此因蕩平匪峒生擒首逆地方一律肅清在事出力保奏加四品頂戴光緒十二年三月二十一日奉旨依議欽此調署懷遠縣知縣因剿捕南寍等處匪徒出力保奏俟補同知直隷州後在任以知府候補十五年八月初一日奉旨依議欽此該員精明幹練辦事勤能能耐烟瘴以之請補太平府龍州同知實屬人地相宜該員雖非籍隷廣東等五省例准聲請揀補據藩司張聨桂署臬司蔡希邠會詳前來相應仰懇天恩俯念邊疆要區需人孔亟准以補用同知直隷州知州柳州府通判趙淶彦請補太平府龍州同知於烟瘴要區可收得人之效如蒙俞允該員係現任通判因軍務出力保舉奉旨以同知直隷州知州在任候補之員今請補缺銜缺相當毋庸送部引見所遺柳州府通判係内地腹俸遺缺廣西自奉到一咨二留新章後係第二次出缺西省現有應補人員應請扣留外補俟奉准部覆再行遴員請補該員柳州府通判及署懷遠縣各任内奉行罰俸案件前巳欽奉恩詔寛免此外並無降罰住俸停升等案亦無己經咨叅未奉部覆事件合併陳明謹會同兩廣總督臣李瀚章恭摺具奏伏乞皇上聖鑒勅部核覆施行謹奉奏硃批吏部議奏欽此○○沈秉成等片再通州直隷州知州　大中調省察看所遺員缺應行委員接署查該州係海疆要缺政務殷繁必得精明幹練之員方足以資治理查有東台縣知縣黄承暄堪以調署遞遺東台縣知縣員缺查有候補知縣王豫熙堪以署理據藩臬兩司會詳請奏前來除分檄飭遵外謹會同江蘇巡撫臣剛毅附片陳明伏乞聖鑒謹奏奉硃批吏部知道欽此 
 
