# 1901 - 152 - 4910174

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山陰湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在囊時售股票處 
[新印日本國志] [  圖書集成局啓]  
　　是書爲粤東黄公度廉訪所著廉訪前曾贊使日本研求彼國數千年來禮樂兵刑農商工藝而于明治維新力行新法分類列表尤能朗若列眉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[論華官受紿事]  
　　六月十七日本報登京師訪事友人來函略謂日前步軍統領衙門忽接德國某員照會請將所押甲乙二要犯立時開釋未及細察遽允所求事後查知德員並無此項公文明係匪人揑冐急命番役嚴緝而已蹤影杳然惟有自悔孟浪云云報筆人閱之不禁喟然而嘆曰有是哉華官之　頇糊塗何竟至於此極哉按之萬國公法凡何國之人犯罪應照何國律例懲辦他國不得任意軒輊其間故自來西人欺侮華人必由西官科以西例華官不能强也華人如有開罪西人之事則由華官治以華律西官不能爭也惟近數年來中國衰弱日甚遇有中西交涉之案華官不忍重拂西人之意未免自抑其民西人曰辦則辦之西人曰釋則釋之不顧吾民之曲直惟任彼意之要求此已大不平之事然猶曰事勢至此無寍隠忍之爲愈也若華人與華人涉訟似與西人絶不相干矣乃狡黠之徒依門傍户聞有與某西員相識者卽夤緣請託求得一函牘便恃爲護身之符南面者苟非才識俱優未有不爲所惑者豈知西員實被人蒙蔽非必欲揷身與聞也試以滬上近事論之前者南匯土棍奚企江因誣金芝卿行竊恐干嚴譴串出某國駐滬總領事署細崽丁振廷浼其主致函英美租界公廨讞員張柄樞司馬指金攫取其戚張福堂洋銀八元幸司馬訊出眞情金寃得白四月初三日本報詳紀其事論者皆稱司馬之明察如神向使某總領事早悉情由安肯貿然出此蓋西員秉性頗直苟不涉彼國商民之事或爲彼所雇用華人必不輕爲越爼無如今之牧民者往往毫無見地偶見一紙蟹行書卽相顧錯愕深嘆洋務之不易辦更安能詳究原委執法以爭乎猶記五月初三日本報登某教民行經本邑城内太平街被小流氓攫去象牙骨摺扇浼某司鐸函致蘇松太兵備道袁海觀觀察請飭上海縣汪瑤庭大令查辦大令立派幹差薛貴往查并遷怒於七鋪地甲劉貴不先禀報連附近居民阿毛等逮案嚴訊一時風行雷厲一若非此無以快某司鐸之心也者旣而事經某司鐸查知函告本館聲明並無此事且謂遍詢天主教各司鐸均不知情乃恍然於此函明係外人冐繕而訊辦是案者至此亦始釋然今步軍統領衙門所押甲乙二人旣稱要犯其不同尋常攫扇細事索詐微嫌也可知卽德員與有一面之緣或以曾供役使不忍坐視其身遭縲絏代求一綫之恩在華官固可據理直陳力與辯論縱迫於勢力亦宜將犯送交德員聽其核辦何爲計不及此猝然縱之鹵莽之譏其何能免兹者二犯已法網倖逃矣雖經嚴密緝拿尚未知異日能否禽獲然身居民上者冐昧若斯恐不惟德員聞而鄙夷即彼匪人亦將竊笑華官之易欺而益無顧忌也夫近年民教相仇之案大抵皆由華官不能持平辦理所致現在當軸者懲前毖後方思設法防維而此次匪人又被所紿其將何以自解乎顧往事已矣亡羊補牢計猶未晚目今中國雖當積弱而自主之權未失竊以爲日後遇有此等事故正不必以恐開外釁不惜枉法以徇情即至理無可爭亦必審愼周詳方免貽人口實否則時時存求媚西人之見氣愈餒則掣肘愈多而華人之桀驁不馴者且因以巧爲嘗試勢不至太阿倒持不止縱論及此有位君子或亦不河漢斯言乎 
[本館接奉電音]  
　　昨日午後西安行在飛電傳來上諭四道敬謹譯登○六月二十五日行在内閣抄奉上諭太僕寺卿著李蔭鑾補授欽此同日奉上諭奎俆奏薦舉人才一摺雲南候補道許映幹留川補用雲南候補道許映翼浙江候補道許貞幹留川補用道李壽安徽補用道李壽恒安徽補用道卞緒昌四川候補道曹穗在任候升道四川成都府知府雷麟記名提督丁鴻臣並另片奏保之江蘇候補道朱之榛均著交軍機處存記欽此○二十七日行在内閣抄奉上諭本日召見之廣西補用道吳庚辛著以道員發往江蘇遇缺卽補仍交軍機處存記欽此○二十八日行在内閣抄奉上諭本日召見之候選道定成著留外務部當差交軍機處存記欽此 
[俄德交情]  
　　德京柏林來信云俄德二國將於丹昔城修兩君相見之禮屇時德皇擬令水陸各軍合操陣式以便與俄皇憑軾而觀俄皇允之亦足見兩國交情之厚也 
[畫諾爲難]  
　　英京倫敦來電云日來京師和約雖已繕成而英國使臣未經畫諾蓋以約中有議改稅則之處英人貿易獨巨恐致利權頓失是以獨未允從也 
[築牆護署]  
　　香港循環日報譯登日本大坂朝日報云西歴七月二十五日東京電致各處言京師保護各國使署事宜須於兩宫回鑾前一律告竣初各國聯軍統領欲擇定扼要之處建築砲臺嗣恐與中朝體制有關其議遂寢惟核定建築堅固圍牆一道圍繞各國使館以禦匪人倘有事之秋此牆卽可改作砲臺安置砲位估計西歴九月上浣卽可告厥成功矣 
[牌樓工鉅]  
　　京師訪事友人云和局已定議就崇文門内東華牌樓迤北建立牌樓以表德吏克君死事之慘刻已從事畚鍤須歴四年之久方告成功工程亦可謂鉅矣 
[改捕爲勇]  
　　京師訪事友人云德軍退後前門迤西所設華捕局經城憲傅諭攺爲緝捕局由各紳會同司坊官照常辦事惟將巡丁攺爲局勇號衣上抺去洋字大書五城練勇字樣統歸巡城察院管轄近日都下民情較前益定矣 
[易州獲匪]  
　　天津直報云匪首周洛昆率其醜類盤踞直隷唐縣山僻處所恣意爲非上月某日忽率黨百餘人闌入易州所轄南臺雨村事爲駐易練軍統帥探知一面飛告州署一面調勇緝拿兩軍相見之餘槍砲齊施匪驚而 
 
 

Page 2

 
 
散州主馮剌史隨指揮練勇奮力狂追得以擊斃匪黨數名生擒二名周匪身受重傷仍被逸去被擒之匪訊知一爲張駕修一爲李堂年甫十八九歲籍隷滿城刻方下諸獄中大約不得免於顯戮矣 
[記新加坡華商迎謁醇邸事]  
　　南洋新加坡叻報云醇親王之將次過新加坡也坡中諸華商敦請總理事官羅叔羹觀察連日在同濟醫院會議迎謁之　隨由觀察電致香港道逹悃忱旋接覆電言屆時諸華商赴船中謁見然後親赴華商會館一行於是諸華商將同濟醫院陳設一新結彩張燈高懸中英兩國徽幟迨六月十五日未刻德國郵船抵埠觀察先登船祗謁並爲諸華商先容至兩點鐘後諸華商各具公服陸續至德國郵船馬頭浼吳夔甫太守帶同晉謁羣見王年甫弱冠精神凝秀品宇端詳當受謁時異常謙抑諸華商向王屈膝王以半禮答之坐旣定卽詢坡中商務如何商人能否安處太守代謝盛意兼祝王一路安康及禮成而退即至同濟醫院恭候至五點鐘後王乘英制府所備馬車戾止諸華商肅立門前迨王登堂復向屈膝請安王仍以半禮答之茶罷太守捧呈諸華商所上頌詞詞用大紅縀書泥金字盛以檀香匣外裹黄袱略謂中國王公向未有出洋遊歴者今我王親持玉節歴聘歐西騁瀛寰九萬里之大觀開華夏五千年之創局此後目擊列邦政學眞知灼見非同耳食之談自能舍短取長爲我國振興之具他日還朝復命造膝敷猷必能强我邦家復躋隆盛并祝皇太后皇上萬壽無疆及王福德日隆等語王覽畢卽以温詞覆答謂本爵在上海時卽聞坡中諸華商預備欵迎之禮洎到此得蒙優禮以待感荷殊深所尤可慰者親見我衆商民於此安居樂業無擾無驚更能一氣相聯共敦守望相助出入相扶之誼有民如此洵國家之福自兹以後尤望諸君益加和協毋忘國家雖在外洋無殊内地此則本爵所厚期者也諸華商恭聆畢同申謝盛意有頃王離座而出告以本爵此來郵程迫促未能多叙衷懷心殊怏怏也諸華商遂恭送至大門外當時得瞻顔色者皆謂王之謙德實爲亘古所罕逢翌晨八點鐘時王乘原船往檳榔嶼觀察隨節同往聞英人保護之穆拉油境總華民政務司奚君亦已敬謹預備擬卽肅迎邸駕以志敬忱云 
[體恤華人]  
　　廣州訪事人云向例華人之赴美國遊學經商者應由兩廣督憲發給護照旣而攺由海關給發歴經遵辦在案兹者兩廣總督陶芷芳制軍札飭海關查明每月發出護照若干紙申禀督署以便轉咨出使大臣及駐金山總理事官查照得以隨時照料免致周折良多是亦體恤華人之意也 
[裁兵節餉]  
　　松江訪事人云現在和議已成人心大定上憲以餉項支絀重議裁兵先將駐紥江陰之江南自强軍汰去兩營郡城正副練軍亦擬各汰一百七十九名如係楚人給發輪船票送回漢口 
[械鬥宜平]  
　　廣州訪事友人云邇聞增城縣屬尹麥兩姓集衆械鬥地方官調勇彈壓非但不服反敢稱戈抗拒致傷營勇數名邑宰恐釀亂萌馳禀到省大憲委馬介堂鎭軍率所部兩營前往辦理 
[勿蹈覆轍]  
　　廣州訪事人云粤垣街巷穢物如山向歸貧人掃除並不由官經理前有何某者禀准善後局憲設局招勇清道偶見貧人掃取卽與之爲難事爲局憲查知將局封閉上年復由魏孝廉宗弼集股禀請藩憲准設清道局雇夫四出糞除張方伯允之并捐銀一千兩佽助迨開辦數月經費已罄成效毫無兹又有監生黄顯榮等人遞禀藩轅請准踵辦其事藩憲丁方伯批示云查城廂街道理宜潔凈光緒二十四年舉人魏宗弼等禀請捐欵設局雇夫掃除業由縣詳院憲批行興辦嗣因在事各紳意見叅商辦理未久旋卽中輟今該生復請自籌經費清凈街道如果經理得宜於地方有益自屬善舉惟原議章程是否悉臻妥協有無流弊該生等能否悉心任事不蹈魏紳覆轍候札南番兩縣詳覆核辦 
[高安災象]  
　　南昌訪事友人云近有客來自瑞州府屬高安縣境言及去年彼處苦旱秋收歉薄米價陡昂滿望今歲稻粱得慶豐收以資補救乃本年三月菜麥將次登塲忽值霪霖損傷不少迨四月下浣禾苗暢茂巿上米價漸减數米而炊者方額手相慶不意五月初三四日起大雨傾盆歴旬餘未息加以上下游水勢滔滔滾滾幾如高屋建瓴東南各鄉沿河四五十里中一片汪洋頓成澤國田中禾豆漂没無存此外房屋衝坍人畜淹斃者更不可以數計甚有避居樓上糧食告匱無以圖存依然投水自盡者至十八九日水始消盡而榖價每百斤陡漲至一千七百數十文糙米每石四千數百文尚苦無從告糴至山鄉雖未被水然苦遭淫雨收成亦不過十之二三縣主玉剛峯大令關心民瘼頒發義倉積榖數千擔定價每擔售錢一千二百文甫三四日榖已告罄而乞糴者仍接踵而來紳士恐激而成變勸募各鄉富户設法振之誠得義粟仁漿源源而至吾民庶有豸乎 
[大風覆舟]  
　　安慶訪事人云上月十八九二十等日江中陡起大風吹覆民船幾不可以數計十九日有一駁船裝運篾簟附載客人一十三名揚帆而下突被巨浪所激覆入江心幸經救生局紅船救起五人其餘均隨伍大夫去矣慘哉 
[粤垣火警]  
　　廣州訪事人云六月十二日城西淸樂街某京果海味棧忽然火起鄰人急登屋面汲水灌之少焉各水龍飛馳而至竭力救援得即熄滅僅燬去樓面一間迨十四日黎明時城西三圍城下某姓小屋中又不戒於火警鑼鳴處卽經左近各水龍馳往救熄祗焚去房屋一椽亦云幸矣 
[粤省官塲紀事]  
　　廣州訪事人云廣東雷瓊道葉觀察大遒經大憲奏叅撤任遂於五月二十六日交卸篆務六月某日行抵省垣赴各憲轅禀到聞日内卽須遄回福建原籍也○廣東肇陽羅道周觀察炳勛前因政躬不豫請假來省就醫未幾即喜占勿藥遂定期六月十七日回署 
[燕北閒雲]  
　　京師訪事友人云去夏義和拳匪猖厥之際教民紛紛避入西什庫教堂得免慘罹鋒鏑及聯軍入城後敎民已無家可歸不得已將彼處民房權時佔據邇者法國教士以和局已定諭令此輩將民房退還原主以泯猜嫌○宣武門外有安徽人名小翠者素行無賴去夏拳匪倡亂時曾號召其黨行劫某典肆積有不義之財旋與夥伴開一茶社邇者忽得瘋疾每日持刃冋人尋釁夥伴恐其肇禍閉諸空房不料某夜竟因痰壅而斃語曰天網恢恢疎而不漏世之作惡者其鑒之哉○冋章南漕每運抵津後由船户接運至通州交倉塲衙門所設白糧經紀一百二十名次第騐收迨由通至京經過五閘二壩輾轉需人無業游民皆恃此以資衣食今者一律攺用火車轉運通京一路此輩同時失業殊可憂也 
[珠海秋聲]  
　　廣州訪事友人云日前河南大塘新村客村三鄉聚衆械鬥焚燒敦和社學及鋪户多家邑宰錢明府聞報馳往將三鄉紳耆五人押解回署并委各善堂紳董會同南海縣紳耆將被毁物業秉公估價勒令二鄉照數攤賠兹聞所估價銀約三千兩之譜刻已禀覆縣署一俟賠欵繳足此案定可注銷○六月初八日有匪徒十餘人擁至黄沙將軍廟前賭館中肆行搶刼後被營勇兠拿當塲擒獲黄亞坤梁亞計翟亞華三名解交南海縣署縣主裴大令訊供之下直認不諱大約不得免於極刑矣 
[古鷺客談]  
　　厦門訪事友人來函云厦門海關及古浪嶼升旗山於上月十七日午後報知南洋颶風將至一時港之内外輪帆各船赶緊防備迨十八日傍晚果大雨傾盆颶風大作於以見西人測算之精也○厦門匪徒充斥沿途刦奪時有所聞上月十八日之晚十點鐘時有某甲者行至甕菜河邊突被兩匪徒攔路行劫甲極聲呼救旁人聞聲而出匪徒已不知去向此處離城咫尺若輩已敢肆意横行是眞愍不畏法者 
 
 

Page 3

 
 
歟○厦門三十六崎頂日本布敎所某僧於六月十九日由厦赴漳行至波自坵所携行李被盜搶劫一空因卽禀明地方官請飭捕勇追緝 
[宜昌瑣語]  
　　宜昌訪事人云自交六月陰雨經旬禾稻連阡悉遭損壞東湖縣葉大令惄焉憂之出示禁屠設壇祈　初六日因公出外見某肉鋪中仍有猪肉懸掛因傅屠户某甲至輿前喝責手心數百下以儆其餘○有郭某者向不安分屢經地方官訊懲嗣因怙惡不悛下之於獄旋被越墻逃逸天空海闊久已戢羽潛鱗矣六月某日忽又來宜被某營勇丁拘入營中暫行覊押東湖縣葉大令聞之詣營帶回詰知近又私造假臺票及僞洋銀在巿中混用並與文張二光棍表裏爲奸遂飭役將文張設法拿拘押候按律懲處○去年瑞生輪船在大峒岭失事幸宜昌鎭標水師砲艇馳往救援全船二百餘人得未凶占滅頂中有英領事及教士某君得慶更生特於月前捐集銀若干送交統帶官高賞部下弁勇○連日江水已退去五六尺天亦放晴米價尚無增减惟炭船來者甚少價值因之陡昂 
[皖垣雜志]  
　　安慶訪事人云六月初十日之夜四牌樓路南廣昌祥錢土店被梁上君子穴壁而入竊去錢二十餘千文土樂若干兩共計值銀百兩翌晨店主開單赴保甲總局報案旣又具禀懷寗縣署未知能珠還合浦否也○撫院西街有劉某者向習小貿易六月初旬某日其子劉甲與人口角扭毆悮傷其父事經懷寗縣劉大令訪聞拘甲入囹圄甲父母急倩人具禀求恩適大令因圩工吃緊晨夕焦勞未遑計及甲妻徐氏以良人久覊犴狴輾轉籌思不覺悲憤交集遂於初十日之夜潛購阿芙蓉膏攙入鹽　一吸而盡移時毒發而斃聞氏年甫二十有三所遺女孩尚在襁褓其情亦可憐矣○大雨兼旬各圩次第潰决惟永豐圩由各營竭力保護巍然獨存六月初十日撫憲王芍棠中丞親臨勘視見諸弁勇勤愼從公爰賞給哨弁每員洋銀二元護哨每名一元勇丁每名小洋銀二角 
[道批照錄]  
　　前者本邑南巿義泰藥材行失火延燒比鄰數家事後紳董王某禀請上海縣汪瑤庭大令將義泰所得保險銀兩追出撫卹被火諸鄰大令准之正方飭差提訊義泰股東孫思恭忽投案求免大令批斥不准孫遂控諸蘇松太兵備道轅道憲袁海觀觀察批其牘尾曰案查光緒二十五年春間蔡前升道以上海租界及城廂南巿保險之家每以賠欵有著漫不經心轉致火災迭見殃及鄰居爰擬無心失火者所得賠欵分作三分酌提二分撥充洋龍經費撫卹被累鄰居旋各國領事慮於保險公司生意有關不願照辦祗請出示曉諭嚴禁蹤火罪犯當經核准照行分飭縣委遵照在案今義泰藥行之事如非出於縱火自未便徇地方紳董之請遽提保險賠欵作爲撫卹仰上海縣查明辦理具復毋任纏訟切切黏抄並發 
[邑宰騐屍]  
　　六月二十八日之晚流氓朱華生朱連生等在本邑浦東唐橋鎭三官堂畔聽濤茶肆持刀刃斃其仇計木林翌日二十四保十六圖地保范克儉偕屍屬投上海縣署禀報昨日正午十二點鐘時縣主汪瑶庭大令帶同刑仵書役鳴騶至南巿董家渡渡浦而往及抵屍塲范保卽投案禀稱伊等逞兇時小的未經目擊次日始聞村中人言及計被二朱戳斃蓋以計前曾戕害朱兄常華故此次乘隙報復也屍母計陳氏供是晚兒子木林由浦西歸偶往茶肆中聽評話不料竟爲仇人所害當時有人用板凳攔阻以致兇手乘間脫逃求恩伸雪屍妻計李氏泣請伸寃大令飭仵役如法騐視旋唱報騐得屍身左肋之側刀傷三處深一寸八分寛二寸四分委係因此致命大令離座親視無悮飭吏塡明屍格令家屬備棺收殮勒限范保協同縣差偵緝兇手諭畢忽朱華生之祖母某氏坌息而至訴稱孫兒釀此禍端致家中房屋三間被人拆毁叩求鑒核大令飭將華生交案訊明核奪迨命駕回署時已鐘鳴二下矣 
[領袖瓜代]  
　　駐滬葡萄牙國總領事華君資望較深久爲租界領袖兹將回朝述職因先於昨日午後交卸領袖事宜歸美國總領事古衲君庖代 
[不可以風]  
　　愼瑞公司股東潘岐生前將華通小火輪船抵與廣通公司轉輾糾葛涉訟於法界公堂讞員杜枝園大令迭次與法員會訊判將小輪船拍賣船價暫存聽候給領旣而潘在押患病日漸沈重因之舁送某院醫治迄今日久尚未告痊其妻某氏屢次求恩交保大令准之昨日飭包探至醫院帶潘出外醫生察潘渾身浮腫其勢非輕未便帶出包探乃回至公堂據情禀覆 
[英美租界公堂瑣案]  
　　流氓周生法將葉昌表扭至下海浦鄉間强借洋銀若干不遂所欲攫取身畔所携銀質對時表及銀鍊等物飛奔而逸葉投報捕房捕頭派包探劉森堂將周拘獲解案請究讞員張柄樞司馬商之梅副領事判責四百板枷號兩月○龜奴謝玉寳在胡家宅汕頭路開設野鷄妓院近購得揚州董姓女攺其姓曰卓字以小紅逼令倚門賣俏女不善逢迎屢遭凌虐日前隨被閉諸空屋肆意兇毆致傷腰肋及腿女痛極呼救經包探金立生所聞連謝帶入捕房昨晨解案請究女哭訴前情謝稱小的年邁多病求賜恩寛司馬判罰洋銀五十元將女發棲流女所擇配所存各物著公差帶往起出給領○騙子陳志槎前因兇毆張阿二等人並向王松年方雲卿騙取洋銀經包探拘解至案司馬略訊口供諭令暫行管押昨晨提案覆訊各原告聲稱陳佯作瘋狂叩求嚴辦司馬商之梅君判押捕房一年期滿遞解回籍○劉公館主人劉某雇令園丁王阿五修治花木某日拾得小主母某氏所遺金鋼鑽耳環私取環上珍珠質錢浪費旣而將環售與某銀飾店主陳竹亭得洋銀四角五分昨經包探查獲解案請究王直認不諱陳狡展不承司馬判責王二百板管押捕房半年陳押候追賠洋銀一百四十元○馮瑞卿行竊范阿順等家衣服脚爐諸物經包探張阿五拘解請究司馬判責三百板逐出租界○粤人顧阿根行竊沈錫泰家衣服五件經包探劉阿炳拘解請究司馬判責三百板遞解回籍○偷兒陳阿三陸續行竊陸雲林王阿二二家衣服十九件昨由包探張才寳拘解請究司馬判責三百板贓給還失主 
[法租界捕房紀事]  
　　洋行街泰記糖行執事人某甲飭傭人某乙至英界後馬路厚泰承豐兩錢莊支取銀四百數十兩合洋銀六百餘元甲取而逃逸不知所之昨日行中執事人遣夥投報捕房請爲查緝捕頭允之○益康錢莊夥林謹軒被賭棍任子卿陳順卿誘至英界逢源里以翻天印倒脫靴等技騙去洋銀六百餘元事後由包探緝獲解送公堂讞員杜枝園大令訊取口供著將所騙洋銀押繳任陳允之昨日已由 
頭遣包探解送公堂矣 
[邗東告災書]  
　　敬啓者本年入夏以來上江各省蛟洪驟發大水爲災揚鎭濱江各圩已成岌岌可危之勢不意自小暑後霪雨兼旬江流横溢風狂潮湧人力難施數日之間隄防盡潰田廬牲畜都付蕩然蓋以洲地本極窪下所恃者圩岸一岸不保則全圩俱休呼天不聞痛螻蟻之誰救遷地無所較鴻雁而尤哀一洲之地不下數十圩一圩之中何慮數百家其於風雨昏夜或决或漫猝不及防巳遭漂没者不可勝計其幸而扶老携幼倉皇走避以暫爲棲止於隄之高阜處者四圍皆水一命如絲欲渡而舟楫無人將爨而炊烟不起聽菰蘆之颯颯盡是兒號母泣之聲睹楊柳之依依益增家破人亡之慘見者心痛聞者鼻酸悠悠蒼天何昔旣降奇禍於西北而今又降奇災於東南我民何辜豈必欲盡置億兆黄種之人於死地而後快耶言念及此輙復大哭目下揚鎭諸大善士携帶米麫餅餌以及蘆席土甑之屬分赴各州散給義振好義急公已屬不遺餘力無如此次災區太廣被災極重若不設法推廣無以普濟羣生伏念海内善人同鄉義士四方籌振諸大君子慈祥在抱惻隠爲懷已溺闕心必能救民於水爲此飛函敬求貴館主筆諸公速將丹徒江都沿江各洲被災極重情形登諸報章廣爲勸募庶幾義漿仁粟源源而來俾無數哀黎得慶更生皆出我仁人一言之賜臨穎無任迫切待命之至專此佈懇敬請善安伏乞垂鑒[  邗東募振同人公叩]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[棍徒荷校]  
　　杭州訪事人云省城有劉某者不知其原籍何處向爲某署長隨現因失業冐充牙釐局門丁在外招搖撞騙與杭人張某應某朋比爲奸事爲牙釐局會辦常觀察所聞飭差嚴密查拿六月十四日獲諸某小烟館旋即發交錢塘縣訊辦縣主　鞠友大令研訊之下以伊等雖係冐名行騙然錢未入手姑予從寛判令枷號示衆 
[誣良候辦]  
　　姑蘇訪事人云元和邑庠生尤某家居長洲縣治之北橋地方邇因祖塋上所栽樹木忽然失去疑係同族乙　二人所竊因即拘至家中肆行毆擊旋以毫無証據令誣攀族人某丁始允釋放乙丙如其言甲遂將丁誘至誣爲竊賊罰令出洋銀三百元以了其事否則定須處以私　丁無奈只得惟命是從事後來省將情訴諸某紳經某紳函告長洲縣主　大令請爲查究　復繕稟詞授縣控告蘇大令准詞飭差將甲乙丙一併拘案升堂研訊供出眞情遂諭令將甲收禁刑房候詳請上憲褫革靑衿再行照例懲辦 
[上海縣署瑣案]  
　　南巿新馬路華興洋油棧夥周子江扭控蔡富榮積欠貨銀等情前晚縣主汪瑤庭大令升堂研訊周供小的在華興棧爲夥蔡在乍浦開設店鋪時來購取洋油至去年之杪結欠洋銀五百餘元約於本年正月歸楚至期非但不歸且又於二月某日取去洋油　千箱言定三月中兩欵并付屆期依然延約爲特扭案求追蔡供乍浦店鋪係父親所開小的惟司進貨而已去年確欠華興貨欵至本年正月某日小的携銀來滬擬向結清因被棧中執事人誘令賭錢致輸去洋銀五百元無從彌補三月某日又來滬伊又糾　賭博小的又輸去洋銀二百元計共欠貨欵賭債洋銀七百餘元今周將賭債混入責欵來案控追求恩鑒察周供稱小的並無糾賭之事大令謂去年蔡已欠五百餘元未還何以本年二月又被賒去其中難保無别項情事遂者將蔡收押諭令從速函追其父來滬將帳結算禀候核奪至究竟曾否賭博聽候飭差訪查○陳鴻章控江湖　士馮靜庵誘姦伊母彭氏等情縣主汪瑤庭大令研訊之下將馮父子重懲交差收管俟提彭氏復訊嗣縣差禀稱氏患病甚重大令遂函致西門外巡防局員曾二尹就近提訊氏供小婦人夫故後先與馬靜菴有姦至五月某日再醮氏妹王彭氏所訴大略相同前日二尹據情函復當晚大令提集復　陳與其叔陳魯台供詞無異开乞究追次妹及母携去之洋銀四十四元馮知難抵賴供認先姦後娶大令著將氏及其次女送　并繳出洋銀四十四元給陳具領隨飭陳魯台將氏母女送至烏鎭交夫兄收領 
[南巿捕房紀事]  
　　前日歹人李星齋王春生私將江南彩票塗改號碼至萬利成票店蒙領彩銀店中人察出破綻扭送捕房捕頭卽　情禀　馬路工程局總辦葉孟紀司馬司馬以時在皇上萬壽期内飭具結交人保出不予深求　前日林阿彩自　汛捕躑躅馬路中見張阿富陳阿生手携雜物向之索詐致啓爭端四十四號巡街捕見之抱入捕房捕頭據情禀知司馬司馬飭具結呈案從寛斥釋 
[英美租界晚堂案]  
　　鄉人諸旭亭控堂兄諸春春盜賣基地等情讞員張柄樞司馬准之前晚升堂研訊諸旭亭供小的有　四畝六釐咸豐某年押與諸春春之父諸土全得錢一百七十二千文至今尚未取贖現悉已被春春盜賣即乞究追諸春春供父　於咸豐某年贅與盛姓家爲壻故從盛姓是地本係祖遺歴由小的完糧掣有糧串兹已永遠租與洋商馬禮遜得洋銀三千六百元並非盜賣中人吳建坤唐祥生供詞僉同司馬謂諸旭亭旣未完糧何得將地據爲已有惟旣由旭亭押去限諸春春于五日内找洋銀三百元兩造皆遵斷具結而退 
[英美租界公堂會訊案]  
　　美國律師博克投本管總領事署控鄉人沈大丫頭將地租出不交單契等情美總領事古衲君據情函請讞員張柄樞司馬提沈及其母沈孚氏等人到案前日會同白繙譯升堂研訊博克投案訴稱本律師前憑中人向沈永遠租得靜安寺迤南曹家浜畔地一畝有奇言明每畝洋銀二百元先付六十元現在沈意圖翻悔不肯將田單交出請卽究追沈李氏供小婦人本不願將地租與洋人所收定銀早已退去沈供小的已託母舅黄成章將地售與沈松柏得洋銀二百四十元並未租與洋人中証黄大觀地保顧雲堂同　小的確曾介紹將地永遠租與洋人司馬商之白君著將沈交人保出候補提黄成章質訊核奪 
[美租界捕房紀事]  
　　昨日午前百老匯路何錦豐西衣店主何某携洋銀七百餘元乘東洋車赴英租界購貨甫至南京路某洋行前因事下車怱怱人内令車夫某甲看守洋銀不意甲陡起不良之心竟將洋銀載去何遍覔不得奔　捕房報請查緝捕頭允之○僧人則亮賃得西華德路東桂芳里某號門牌房屋開設佛店數日前託言誦經禮懴騙取甬人葉林　洋銀十六元後葉見　寂無舉動向之詰問以致互毆僧力不能支被傷面部奔赴捕房據情聲訴捕頭以事涉資財令自投公堂禀控○日前積竊王阿言混入天潼路沈錦泰襪店竊取洋銀衣物昨爲包探劉阿炳拘獲起出原贓解入捕房捕頭令押候解送公堂禀請讞員張柄樞司馬訊辦○昨日亭午時馬夫陳掌郎駕王部局第三十號灑水車至北吳淞路轉角處適唐立賢駕東洋車來不及避讓互相碰撞各受損傷五百八十三號巡街捕見之　入捕房　頭察得所傷甚微從寛釋出 
　　二十日知縣李煥墀由鄠縣查災回署咸陽縣梁承馨上任知縣韋舉科往耀州問案府經歴徐恩麟由三原解銀回二十一日藩憲牌示同知汪長靑請補寗陜廳正任懷遠縣張祥齡調補大荔縣調署西安府傅進省　二十二日寳雞官車局通判李顯誠進省發陜從九余國崇禀到二十三日藩憲牌示同知俞恆齡署孝義廳事　縣寗陜廳汪　靑請補　荔縣張祥齡俱先行署理知縣關覲光酌補安康縣知縣屈壽昌往三原公幹 
[四月十六起至六月廿三日止藥捐]  
　　孔光國善士助洋二十元可熾鐵行交來無名氏善士助洋二十元祝蘭舫善士助洋十五元熾大鐵行交來　名氏善士助洋十元中英學社　子豫善士助洋七元李氏善士助洋五元鄭氏善士求病愈還愿助洋五元鄧定　善士先後交到洋二元馬章才善士助洋一元　滋德堂善士助洋一元王謙盛號助一元又助銅洋一元三　周助銅洋二元楊雨亭善士助銅洋一元正和莊助銅小洋三十七角以上共收洋八十七元銅洋四元銅小洋三十　角鄭福蘭堂助痧藥丸五百瓶莊菱晨善士助痧藥各五百瓶丁甘仁善士助痧藥丸百瓶　龍丹　瓶純陽正氣丸百包山陰裘　章善士助惜字簍八十隻余雨金善士助施茶洋一元甬江隆順莊募集福捐洋一元無名氏募集福捐洋二元滬北天　宫前廣益善堂同　嚴信厚施則敬朱佩珍唐榮俊等謹誌 
[杭州恊德善堂樊恭煦潘炳南等經收皖賑捐六月初一至初十日第二次淸單]  
　　程覲岳助漕平銀五百兩許春卿蓮記朱子涵以十三户各助洋二百元上海隠名氏安定胡元昌莊仁和幼童陸肇德經募張蕙生殳山善願長元吳鹽棧以上八户各助洋一百元其昌王棧怡怡堂　經　於震泰永綢莊錦　成綢莊豫豐泰綢莊徐則初金雲臺葉聽松秦子春　錦香杜范莊以上十二户各助洋五十元殳　善願助洋六十五元周笠舸助洋四十七元俞曲園助洋四十元張劉氏求病速愈助洋三十元戴齊氏　洋三十元黄秉釣洋二十元杭延康莊助洋十六元實成恆絲行周望盂　上二户助洋十　元王緒曾與高堂畬經堂徐求萱堂康健　榮泉餘慶堂桂南祥鑒號和興絲行胡汝翼敦厚堂陸鼎裕典鼎裕典衆友以上十户各助洋十元無名氏王艦王沈氏環堂以上四户各洋五元有慶典畬經堂徐求合家平安以上二户各助洋四元王景堂池楊氏以上二户各助洋三元拙頽子潘受于無力了寳泰項華卿沈竹齋善興典貽經復　典傳承基以上九户各助洋二覺悟生助洋一元三角董成義錢沈氏三餘主人黄友仁汪子祥　了才馮伯笙禾家子方　昌致遠萬豐金心柏葉秉忠茹成沈幼槎吳述光桂林鄭江吉甫蔣立揆蔣關增孫延壽汪侶笙寗遠堂翁程翰卿胡念祖陳永安程茂如恭壽堂姚知愧子鼎泰典葉力田王俊甫 
 
 

Page 10

 
 
樂勤堂鼎泰莊汪仲笙胡光裕何子和王文濬以上三十八户各助洋一元無名氏助洋八角敬承堂振聲堂米琴鶴不書名無力子養性書屋棉力氏積慶堂余賴元元隠名氏兆記孝友堂馮榖貽堂朱新記尚義堂孫葉耕遇江琴舫以上十七户各助洋半元駕氏助洋六角硯香書麗王顧氏陳池氏陳銘齋夏憲　慶餘軒洪滋園陳哲銘玉立圻吳愼修葉　　周惠允慶龔信楠公和東號以上十四户各助洋五角沈照燦敬修堂王以上二户各助洋四角邵菊如助洋三角怡福林氏進脩書屋隠名氏三　　逸　居　汪秋鳴王錫章大樹氏以上八户各助洋二角宛平吳紹唐助白米五石以上共募漕平銀五百兩英洋二千四百八十九元小洋九十九角白米五石[  上海業會館敬錄]  
 
 
 

Page 11

 
 
   
 
 

Page 12

 
 
   
 
