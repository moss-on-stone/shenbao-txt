# 1921 - 356 - 4917551

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[新内閣之財政策（冷）]  
　　新内閣之財政策據所傳者以觀大抵可得而言矣曰發行債劵曰裁减冗員曰成立國内之短期借款如是而己矣然發行債劵其最大之抵償須俟關稅增加而後期遠斷不能救急裁减冗員所省無幾且此裁彼設此减彼增爲近年來政界之慣技究亦終無所得所可以苟延暫時之生命者厥惟國内短期借欵而己國内經濟之力原以借欵於政府之故亦己枯竭然以新内閣員平時交情之故或以黨系關係之故勉得一二然亦甚有限也 
　　然則新内閣之財政策止此而己乎曰此外更非彼力所及也即發行債劵一事苟非關稅增加之局己定且不能貿然爲之旣無保証即難銷行也財政如是欲求其他各政之進行難矣 
命令 
　　十二月二十七日大總統令特派張謇兼江北沿海五縣新運河督辦此令 
　　又令任命何炳麟兼外交部特派安徽交涉員此令 
　　又令財政總長兼鹽務署督辦呈請任命錢崇坡爲江寗下關掣騐局局長應照准此令 
　　又令内務部呈准綏遠都統馬福祥咨請任命趙人驥試署綏遠警察廳警正雷文奎試署技正均照准此令 
　　又令朱學曾給予二等寳光嘉禾章此令 
　　又令何超給予四等嘉禾章此令 
　　又令特任徐世章爲幣制局總裁此令 
　　又令國務總理梁士詒呈秘書林步隨朱彭壽許鍾潞董元亮夏清貽懇請辭職應照准此令 
　　又令國務總理梁士詒呈請任命林步隨趙慶華夏清貽梁冠芬趙啓華勞勉爲秘書應照准此令 
國内專電 
　　北京電交部年内急欵非一千零八十四萬不辦昨順承王府張行轅簽訂四百萬交行借欵合同利息分二實交九五一年爲期三個月付息還本一次每月交行積存四十萬爲還本付息基金東三省銀行派一稽核員常住交行債務償清時解除之甲方出面交通銀行乙方出面東三省銀行中見人葉恭綽三方簽字訖 
　　北京電張弧昨訪某使談關稅增加額發行十一年公債使團意並無拒絶只須作正經用若爲軍政費則辦不到如專爲整理内外債則或有商量餘地（二十八日下午二鐘） 
　　北京電昨閣議討論減政裁員不取空文由各閣員取嚴格的裁汰冗員開單密遞閣議財部己着手將德奥財產清查處德華銀行清理處金融討論會所得稅等附屬機關一併裁去查財部八年度月支八萬今增至十三萬四千元其他機關以次類推欲符五年預算須汰二千冗員（二十八日下午二鐘） 
　　北京電某要津議用巡閱政策統一南北除曹張吳外以閩浙　盧兩粤　陳雲貴　顧四川　劉陜甘　楊蘇皖贛　齊 
　　北京電今日閣議决羅文幹爲法次鄭洪年爲交次沈鴻昭張競仁爲財部司長又議各省運京食糧減收釐金五成並分别稅收運費又議中俄商約未訂以前所有中俄舊約通商章程規定三分减一稅法及免稅區域與免稅物品各優待辦法一律取銷照現行海關完納（二十七日下午七鐘） 
　　北京電聞列國將依據太會之結果在京組一委員會討論關稅之增加辦法（二十八日下午二鐘） 
　　北京電昨晨十點小幡訪顔探聽太會代表態度與外交部是否一致乂太會消息與外交部所得是否相同顔覆太會事完全公開華府所傳與本政府所得報告無甚出入（二十八日下午五鐘） 
　　北京電近日吳佩孚秘書長吕西岑及副官長某官醫院長某相繼去職不别而行（二十八日下午二鐘） 
 
 

Page 5

 
 
   
 
 

Page 6

 
 
　　 
國内專電二 
　　北京電政府二十四又訓電施顧王中東路問題有人主共管應爲適當之遏止（一）華俄道勝行有華股五百萬是吾國有權處理中東路（二）縱彼藉口華無現欵則其他各國誰有現欵在中東路（三）中國土地上敷設此路按領土主權當然有管理之權（四）中俄舊約以三十六年中國可以贖還得有法律條約之根據（五）俄國無代表參預太議則中國并能代表俄國發言（二十八日上午十鐘） 
　　北京電昨警廳拘到卜是我一名頭戴麻冠身穿孝服手持白旗上書保持滿蒙交還山東取銷換文帽頂有大禍臨頭四字詢稱山東武定人基督敎徒（二十八日上午十鐘） 
　　北京電美京電梁閣代靳列國甚盼政治進步惟望於裁兵之舉坐而言者須起而行使團輿論謂此回梁閣仍立於軍閥麾下與軍人何擇（二十八日下午二鐘） 
　　北京電赤塔軍民會議意見齟齬 
勞農派兵到赤塔鎭壓擬十日開軍民會議應付東海濱省内亂及對付日本外交兩事孫烈臣請示吾國應付方法（二十八日下午一鐘） 
　　北京電范其光爲崴政府迫令出境華僑在崴雙均受舊黨酷待又高佩爾軍與謝黨聨合圖侵東路　　北京電宋小濂二十六電部東路費窘向銀行借欵百呼不一應聨軍軍費久欠不還應請發行短期支付劵避債劵名目防美人反對（二十八日下午一鐘） 
　　北京電英使抗議禹州稅局扣太古糖亞細亞油昨財部飭放行 
　　北京電川粤漢總工程司喀克斯解職後任威廉士（二十八日下午二鐘） 
　　北京電邊守靖病重（二十八日下午二鐘） 
　　天津電留法儉工學生蒲照魂目覩同校生被迫回國之慘憤急自戕於聖代田醫院（二十八日下午十鐘） 
　　漢口電川卾劃防己妥正面界線川守巫山十二峯卾守巴東火峯驛川軍右翼守石柱沙子關卾左翼守利川河川軍左翼守巫溪通城鎭卾軍右翼守興山元渡河 
　　漢口電湘訊張子武赴平江調停沈軍尙無結果湘軍己節節逼近準備會剿但因與卾屬通城接壤張福來特電湘趙請將湘軍撤至較遠地點免至湘卾前線誤會有碍和平張另電吳擬商湘趙令沈軍暫駐平江量予接濟俟明年再定辦法 
　　漢口電兩長會令警廳禁止學生游行租界 
　　漢口電蕭劉感（二十七）電賀梁新閣 
　　漢口電傳陳樹藩竄至廣元招募潰卒尙圖反攻陜馮電蕭合力防堵（以上二十八日下午八鐘） 
　　香港電唐繼堯馬日抵柳駐陳炳焜舊署召集滇軍將領大會僉主先定滇局謀根本後北伐决下月初全軍回滇輜重隊己至懷遠駐桂林滇軍多逕赴柳黔軍亦由柳到長安回黔滇省内部極紛顧可靠軍隊祗兩團似乏維持力餘軍多附唐滇軍回滇孫北伐將無成故孫系對唐大不滿（二十八日下午三鐘） 
　　香港電國會沁（二十七）通電反對北廷加徵田賦電末請全國響應西南義師聲罪致討 
　　香港電省署通令各店元旦旦律懸旗慶祝否則罰五元 
　　香港電孫衛隊兩營昨出發赴桂 
　　香港電韶關大雪降至三十度 
　　香港電昨茶葉西家行有千五百餘人聨赴省署謂有人再鼓動工人罷工請維持糞業公會亦有厠夫五百餘赴省署請予立案酒樓公會因一甌軟紅兩家仍僱女工同時亦派八百餘人包圍該兩家請勿僱女工因股東他往無結果由永漢中路至省署一時交通梗塞（以上二十八日下午六鐘） 
　　香港電聞徐樹錚提前今日赴桂 
　　香港電經濟局組成馬育航任局長（以上二十八日下午八鐘） 
國外專電 
　　華盛頓電日本聲稱中國與列强所立條約苟不全部重行考慮則二十一條要求案未可復開中國正式答覆謂二十一條要求與他約不同不能併爲一談因日本威逼中國依允其要求否則開戰中國若不屈而戰則無異加入德國方面而與協約國爲敵若其他條約中國固亦損失權利但係中國戰敗後所締結者並非訂立於和平時亦非如二十一條要求之無因而起且一九一五年中日條約未依照憲法提交國會因日本要求秘密並主張僅由中國總統與日皇批准也中國自共和告成以來從未另締此類性質之任何條約（二十六日） 
　　華盛頓電中代表聲稱中國將以魯案提交大會討論因東京未必允讓步而中國則堅持目前地位絶對不願承認日債或依允共管惟第一步先請休士貝爾福出爲調處以冀轉圜中國最後之請求爲膠濟鐵路無條件之交還云遠東事項現因潛艇問題之爭執一時未能復議或須展至新年以後美國所提出潛艇噸數英美各六萬法日各三萬一千意國二萬之新案僅英國先册法代表電致巴黎請訓日本仍執五萬四千原議意國要求與法同數英國又知照大會要求格外增多輔助艦以拒潛艇而法國復主張有自由置備輔助艦之權故前途爭點甚多新年休會時恐未能解决或日後另開大會邀約他國專議潛艇事亦未可知聞美國將切實討論西比利亞事並要求日本更切實聲明何時可撤回西比利亞軍隊 
（二十六日） 
　　華盛頓電中國關稅問題迄無定議美國願允值百徵十二半英日反對之日本可承認何數今尙未悉惟聞日本祇允值百抽六英國願值百抽七半但日本猶不以爲然中國關稅自主之請求未爲人贊同難望邀准大約可重估物價實行值百抽六（二十六日） 
　　華盛頓電大會現又遇頓挫美國所擬之潛艇噸數折中辦法英美固以六萬噸爲滿足而法日以所得較少尙抱缺望以致大會空氣又滿佈會議决裂之說惟美代表團並不有此悲觀蓋休士計畫旣可伸縮於前未始不可通融於後今美國尙未發表其最後之言也法代表雖拒絶美國提議尙待巴黎訓令今日探悉法總理召集閣員定星期二日開閣議以决定潛艇事法代表請休士將星期二日海軍股員會展緩二十四小時以待巴黎最後訓示美京人士對於法國潛艇態度有兩種議論一則指斥法國利用華會冀對德國賠欵可得英國交換辦法一則承認法國潛艇要求出於誠意蓋絶對根據法國海軍惠家之意見以爲法國所可抵制英國優勢主力艦隊者厥爲潛艇耳衆料日代表必可讓步加藤德川埴原今所以堅持者無非爲竭力和緩國内輿輿之一念所衝動不欲國人責其在此祇知唯唯聽命而己（二十六日） 
　　華盛頓電温士珍陳道源黃宗法劉大鈞余日章辛博遜定一月五日乘俄后號起行鍾文耀今日出發　　二十七日可到滬刁作謙唐悅良十三日赴古巴嚴鶴齡本星期五日就秘書長職張祥麟明日赴紐約領事任史悠明升任巴拿馬總領事（二十六日） 
　　華盛頓電美報載梁士詒任總理消息附印其像加以批評祝其成最有力且最良之内閣預料財政一席終將屬周自齊周詒春朱啓鈐當有次長希望（二十六日） 
　　華盛頓電梁内閣以黃炎培長敎育最爲此間中外人士所注意美敎育界視此爲内閣變遷中最堪滿意事某敎育家與黃相識有素者謂黃恐不就職如果就任得行其素志則五年内敎育可普及全國又某女敎育家稱黃長敎育可慶得人（二十六日） 
[交通大學無線電]  
　　華盛頓電就各種氣象察之法日將繼續反對美國所提潛艇噸數之折中辦法而英美則以爲各自减至六萬噸己屬讓步逹於極度依此情勢似另開大會重議續减軍備之軍動必可成功下届大會大約在一九二八年或一九二九年召集徵諸目前氣象不久當有人創議於三年内召集世界潛艇大會如美國此次折中辦法不能告成則各國所立臚載此次大會各項結果之公約中必有將來另開會議之規定現悉海軍股員會本擬星期二日開議現己展至星期三日因法代表尙未接奉巴黎之訓令也法代表以爲巴黎未必贊成折中辦法日代表未發議論但不致始終反對美國之提案 
　　巴黎電法國參議院討論海軍預算時己表示法國必置强大艦隊並反對華會限制軍備之决心海軍委員會在國會辯論以前發表其所通過之决議案主張海軍部宜增置潛艇以保護海岸線謂國家存在與正當防務實利賴之海軍委員會之報告以法國海軍必須多逾德國而能充分保護地中海北斐近東等處權利爲前提 
　　巴黎電法代有今夜接奉巴黎今日閣議所决定之訓令其内容尙未公布但據有責任方面云法代表台邦與休士晤談後法國不願依允美國所發維持現狀之建議法代表並未表示巴黎訓令有無可依據九萬噸原議磋　折中辦法之意據美國最可恃方面云另開會議这具體辦法可於數日内提交大會而四國協定則仍有討論日本建議四國協定不適用於日本本部埴原稱日本不欲修正約文但願繕具說明書而以互換公文之形式爲之 
　　華盛頓電西比利亞代表擬向大會陳訴準備甚忙雖赤塔代表可否親自正式提案尙屬疑問然其所提出之事項大會當可受理則無可疑美國務院前對西比利亞或俄羅斯輒抱仇視態度不願與之接洽但自美國外交員與軍界人員數人近自西比利亞游歷返美後國務院態度爲之一變故西比利亞事件或可以熱忱處理之衆料美國將請日本發表較前切實之言聲明必撤回軍隊勿再作（俟形勢適宜時即撤軍隊）之空泛語調 
　　華盛頓電中國關稅股員會主席恩德華氏以草擬訌辦法提交股員會准中國按值實行值百徵五之稅則後由中國决定時期按百徵七半中國則要求立即徵收百分之十二半以上二十八日到 
特約路透太議專電 
　　二十七日倫敦電潛艇事仍爲華會之大問題各報訪員皆謂李爵士與貝爾福氏己以其有力之雄辯博得道德上之勝利其結果爲美國减輕潛艇噸數之提議擬將原來支配與英美之數由九萬噸减爲六萬噸並擬准法國有四萬二千噸日本三萬二千噸意國二萬二千噸依此辦法英美將各拆毁二萬餘噸日本則保留其現有噸數意國約須增置四千噸法國增置一萬四千噸貝爾福己接受此議法代表現正電商巴黎但尙未承認意國要求與法國平等日本亦不放棄其應照原議給與五萬四千噸之要求但據美京人士云日本於潛艇問題並無重大關係未必獨持異議故此事結果大都擊於法國之答覆也美國提議如竟不能使各國一致遵從則各國或將協定暫停建築潛行船隻之辦法五大國願照現狀將其潛艇分配於各海也至於其他事項則聞參議院可批准四國協定而不附以破壞性質之修正案山東問題雖談判停頓然尙未請休士貝爾福斡旋非至英夫調處不成後則尙未可謂爲决裂據有識者云美京人士皆知日本在大會閉幕以前必對魯案讓步山東問題後尙有九國協約事此約與亞洲大陸有關現尙在籌議中此約旣成則大會事業可圓滿今尙未有何事變可以日本將使此約不克成立爲慮也 
 
 

Page 7

 
 
　　 
世界路透電 
[華會中之中國稅則案]  
　　二十八日華盛頓電遠東委員會之股員會休會兩星期後復於今日開會中代表團意以爲關於中國稅則之爭點其結果大約爲折中解决中代表團希望訂定合同徇中國之請實施值百徵五之稅則 
[法内閣與中法實業銀行]  
　　二十七日巴黎電各報評論衆院辯論中法實業銀行事多以裴爾台洛氏辭職將令國家失一多能之外交家爲惜衆院今日將續開辯論會 
　　二十七日巴黎電裴爾台洛氏之辭職乃因衆院於十二月二十四日發表裴氏於一月二十二日致紐約加斯拉夫氏之電報一通囑轉請美國銀行家輔助中法實業銀行之故法總理白理安氏謂渠從未見此電報 
　　二十七日巴黎電衆院討論中法實業銀行事旣畢以三百五十五票對一百十七票通過信任案聲明决計維持遠東法國之信用並確定責任衆院不贊成提出財政政策並建議禁止國會議員充銀行理事又否决主張派調查委員會之動議 
[埃及亂事未己]  
　　二十七日亞力山大特里亞電政府職員本定今日罷職未成事實各機關除測量局外照常辦公境内有小示威行動數次均爲警察解散 
　　二十七日倫敦電外交部公報稱開羅騷亂今仍未己暴民圖毁鐵路十二月二十五日希灤鐵路有火車一輛脫軌上埃及現仍安靜騷亂多起於下埃及蘇彛士與樸特賽均由軍隊占守英兵抵唐拉後該處大局己有進步埃及兵己奉命開往數處旦有飛機助之尼羅河之輪船八艘現安置機關槍由海軍軍官統帶開往上埃及且有數艘開往下埃及 
　　二十八日開羅電昨夜蘇彛士發表之解嚴令謂如飛機瞭見有多人聚集可擲烟炸彈如衆仍不散則可擲實彈並開機關槍擊之敎育總長己停閉官辦學校埃及公報己停刋兩日因所載消息似可妨碍軍務之故又伊斯太克拉爾報近爲阿特萊政府之機關亦被停刋近被拘之人其中除有名之律師兩人外餘皆巿井無賴彼等甚至攻擊埃及人埃及郵報之意大規模之强暴政策未必發現蓋作亂者多屬無賴也 
[美俄之關係]  
　　二十五日莫斯科電俄國災區死率日增薩拉土夫境每日掩埋死屍二百具美國辦賑處現收養孩童八十餘萬人 
　　二十七日華盛頓電據白宫消息勞農政府之政策如有更動則美國或將與俄國恢復商業關係又稱近今俄國傳來消息關於勞農政府所將取之方針一節極可樂觀美政府因俄國政策行將改變己許俄員一人入美購辦賑務用之糧食 
　　二十六日紐約電美國勞工聨合會革命分子希圖於今日此間之大會組織美利堅勞工黨據稱將步武第三勞工大會奮力建成美利堅勞工民國豫料猶太人日耳曼人芬蘭人瑞典人瑙威人丹麥人希臘人愛爾蘭族美人匈人意人之爲勞工者均將加入美國人與會者最多 
[各國近事記]  
　　二十八日芬蘭京城電加里基亞人與過激軍之惡戰仍在進行過激軍固守之波拉加爾維鎭己被攻破過激軍死二百人受傷及被俘者頗多 
　　二十七日羅馬電意俄商約簽字後將於六個月内締成切實經濟協約商約中規定兩國在邊界均不得有仇對之行動並不得在國内有相仇之文字宣傳寓俄意人如願回國將遣送回里 
　　二十七日倫敦電意國共產黨柴柯氏與范塞蒂氏請覆審不果人被控在美犯謀殺之罪巴黎美領事署因恐共產黨續施暴舉己增多守衛之警察 
　　二十六日華盛頓電海軍部己取銷大西洋太平洋艦隊常年會操以撙節經費 
　　二十七日開恩士電英相喬治氏偕邱吉爾氏於今日抵此 
太平洋路透電 
　　二十七日宣昌電湘江輪船開往重慶聞在忠州附近觸礁失舵現望他船載其搭客前進怡和公司之長和輪船由漢口上駛聞在岳州之下觸礁受重損 
公電 
　　淮安國民外交大會電上海申報館轉全國國民公鑒太會消息險急人民憤慨宥日開國民外交大會到者十數公團二十五學校巿民兩萬餘游行講演誓死拒絶魯案直交並要求退還青島取消二十一條收回膠濟路及一切不平等條約乞同心共濟奮起抗爭以維國命淮安國民外交大會叩 
國外要聞 
[美京特派記者通信（伯衡）]  
　　裁軍問題與魯案問題提出後之影響 
　　許士氏裁减海軍軍備之計劃宣布後己二星期矣於此二星期中各國代表均有具體表示贊助美國之計劃惟日本代表團雖屢有宣言謂美國之計劃頗得日本同意然始終未有確切之表示通過美國之主張查美國主張係定美英日三國之海軍軍備爲五與五三之比美英二國之海軍噸數爲五十萬噸日本之海軍噸數爲三十萬噸各國均不能逾此定額英國代表貝爾福氏嘗謂此爲公正之定率英國願遵守之日本代有則甚爲緘默有問日代表團以意見者輒答稱東京回電未到海軍顧問未審查完畢故不能具體的答覆蓋日政府對於此問題之審　頗爲鄭重也 
　　雖然日本對於减少海軍軍備之意有略可窺見一二者當許士宣布裁减海軍政策後不二日英國即有電來謂英國政府己表同意於美國之政策故己下令使各船廠停造戰艦非俟政府通飭時在建築中之各艦不能繼續動工而日本方面則至許士氏宣布美國政策後五日東京始有一電來謂日本最大之無畏戰艦「加賀」號Ｋaga該日於神戸下試水禮觀禮者在三萬人以外該艦排水量共三萬九千九百噸在許士氏政策中此艦在破沉之例而日本仍以繁大之禮節行試水式日本政府官員在此行試水式時均有警醒之演說謂是艦乃文明之保障物世界人類幸福之先導云云並不提及華盛頓裁減軍備會議之事即在華盛頓主持僵議之日本總代表加藤提督亦遣代表赴神戸祝此艦之成功則日本對於裁减軍備之誠意可知矣 
　　美國裁减軍備之提議在日本之富於新思想者聞之頗表同情且日本之商人亦以日本國稅過重故對於裁减海軍亦有一種親熱之表示日本商人之在美國者自聞許士氏政策後相率至日本代表團處請正式贊助美國之政策不另加以特别之保留案日本代表團僅以官樣之答覆敷衍之日本新聞記者之在華盛頓者共有五十餘人聞日代表團堅持日本之海軍須與美英二國之海軍有百與七十之比例亦大不謂然爰召集一新聞記者團臨時會議以促醒日本代表團之覺悟而對於美國政策表示讓步之意日本總代表加藤氏聞之卽設法禁阻此會之召集此又可見日本軍閥之用意矣裁减軍備問題當分二層立論一爲裁减陸軍一爲裁减海軍若僅减海軍而不减陸軍於美國之目的仍未逹世界黷武之根亦仍未去也按裁減陸軍之事法國首先提及法相臼里安氏Briand於十一月二十一號第三次次會時力言法國不能裁减陸軍之理由德國雖敗軍備依舊法國若不有備一旦德國侵入法地必被蹂躪故爲法國計以暫時不减陸軍爲是此說出後英意二國輿論表示反對美日二國取旁觀態度美國於海軍减少案未了不願多所爭執日本祇求不提及日本陸軍則亦不願多開口於是而裁减軍備之議暫時祇限於海軍方面而關係歐　大陸之陸軍問題遂暫置一邊而不問 
　　華府會議之召集肇始於美國美國對於此會之唯一目的爲裁减海軍日本之與華府曾議則注意於遠東問題遠東問題之關係中國甚大中國苟有提案日本必借端以箝制之英法各國之對於中日本係在旁觀地位美國雖對於中國有至誠之友誼然究竟非有切己之利害且中國近來情形乃無一足滿人望者若欲求裁减海軍案之通過則對於中國問題除取愛莫能助之態度外無他法日本深知此中情形遂因而利用之近星期來日本對於裁减海軍軍備之要求增加軍率固非盡出於眞意而欲藉此以禁止美國對於中國問題之援助亦爲人所共知者也 
　　此次魯案之直接談話由英美調停英美固自有用意而中國代表之鑄此大錯亦深自知之在此直接談話會中對於國人所欲者亦必堅持而不讓其結果將爲一無結果之結果且國人反對此種直接交涉之聲響若擴大時中國代表必更將延宕而不敢决在華盛頓學生團數十人己足爲代表團之不便若全國人民羣起反對則此種直接交涉之結果勢必仍變爲懸案可預測也美國輿論界與中國本有一種親善之態度加以吾儕非政府代表及中國報界代表之在此者與之聨絡其友助之意更深然自此直接談話會悲劇開幕後此間輿論界之助力至少己減去四分之一凡持筆政者均嘆中國不能堅持到底無足與友愛之資格且羣指謫中國代表之無遠見吾儕非政府代表團之在此者現正設法以挽回此輿論之援助學生團與華僑在此三日間均有游行之舉動以表示反對此直接交涉報界代表亦於今日下午在紐約本薛凡尼亞旅館内美國外交後援會中發表沉痛之演說深恐美國許士氏追步前總統威爾遜之後塵與中國民意相激戰而致其忠告之意聞者約五百人均爲稱許又聞該會尙須致電許士氏要求勿違背中國民意以斷送山東與日本也 
　　草黃葉落滿地皆冬此全世界注目之山東問題在風雨飄摇中度生活安得嚴冬速過重見陽春生氣哉是在吾國之努力而己（十二月三日發） 
[東報對山東問題之論調（續）]  
　　（一）東京日日新聞云華會中山東問題之直接談判己有進步若日本對於合辦鐵路一層表示讓步而允由中國備欵收回則今後須研究者祇有鐵路估價一端但購路之價是否戰獨借諸日本或由中國立付現欵乎倘爲後者中國目下行政費尙無所出將如何籌日金五千萬元之現欵以付日本乎此外問題尙多於未得詳報之前姑置不論今所欲問者則我政府對於直接談判之態度此次談判名爲直接談判實則行諸英美兩國壓力之下我政府於去年四月今年九十兩月曾三次請中國政府直接談判中國政府始終拒絶據我政府中言因無法對付中國故今從英美之調停而開談判但我政府於直接談判開始之前後所持態度則廻然不同此乃吾人所不解者前此政府致中國兩次通牒要求鐵路合辦今我在華會之代表則提議以鐵路抵借日本借欵中國代表并此不允而建議以現欵購回該路小幡公使前此解說致中國政府之第一次通牒謂鐵路合辦爲日本要求之最小限度今我代表竟將此最小要求讓步實爲可恥吾人並不主張毫不讓步爲中國起見雖犧牲亦所不惜但最小之要求則不應在董盛頓讓步蓋如此變態將使世人覺日本單獨對付中國時與在列强之前對付中國時能度大不相同且使中國覺日本對於西方諸强猶有所懾而益增加其利用西國以鞭撻日本之機會我日本之外交猶未脫其舊時對强國服從之習慣實爲憾事也（一）萬朝報云華盛頓會議對於遠東問題之結果未能如中國之期望吾人信中國當己覺悟一種事實即以後不能再信賴「某國」（按指美國）故吾人逆料中國人不久將提議開一遠東聨合會議就商於日本以期解决遠東之各種問題也 
國内要聞 
[梁閣成立後之西北問題（侃侃）]  
　　梁内閣至二十四日午後五時始正式發表然事前午後三時張作霖梁士詒猶赴炒豆胡同曹庽爲最後之磋商其難可知矣昨晚閣員命令院秘書廳第一科本己預備因次長問題尙未商定緩至今日（二十五）發表梁於午前九時赴國務院就職聞梁入院後當即飭秘書長張名振擬一通電致各省督軍省長聲明不得己之苦衷及希望之意此外又命張弧葉恭綽定今晚邀集銀行界重要人員在甘石橋本宅籌商維持新曆年關之政費種種步驟一絲不亂不可不爲張作霖之大功告成不過頃得某方面消息吳佩孚代表錢沙卿現住東城十二條胡同某宅尙未動身回洛據云錢須俟吳氏條件新内閣能切實履行後始回洛銷差目下僅祇承認而猶未至履行時期不能不留以有待查吳氏條件第一條即眞除陸洪濤爲甘肅督軍西北疆吏暫不更動馮玉祥近因陸洪濤派甘軍入駐陜境長武邠縣等處牽制岳維峻部使直軍得一意進攻陳樹藩對於陸氏亦感激不盡業己特電政府速予明令眞除吳馮現爲直系中心人物新閣自不能不依然陸之對手爲馬福祥馬挾其回部之聲勢周旋張作霖並願讓出綏遠地盤以位置作霖之心腹自己願爲甘肅或新疆督軍仍受張作霖之指揮張豈有不爲帮忙雖政府方面傳說西北地盤之爭奉天業己讓步陸可以眞除甘督此次調鮑貴卿爲陸長將蔡成勲開缺政府之意即以蔡前因不得甘督不免與陸有意見不肯副署將由鮑貴卿轉圜查鮑與張作霖本兒女親家又陸之弟董士恩係鮑舊部彼此頗有淵源故用鮑掌陸軍一席於西北問題自有關係無如馬福祥己於昨日專車到京馬此來頗具决心有不逹目的不願回綏之表示昨晚己見過張作霖一次因張正在打牌尙未談及今日再去見面此種情形不免令新閣以一大難題如何平亭吾儕將覘梁氏之手腕矣 
[梁内閣之第一聲]  
　　梁士詒自奉令組閣後當於二十五日到院視事查二十五日本爲星期且係紀念梁氏竟不事休息不念雲南起義之勞急急到院亦可見其熱心矣梁氏到院之後當即接見僚屬爲長篇之演說其大旨約分二點一爲内閣對於財政當即着手加以整理己與財長商洽純取公開之辦法一爲内閣對於用人亦取公開方計打破舊時黨派之畛域並勉勵屬員勤愼從公又梁氏因事務紛繁若不竭力經營不足以資彌補故擬於下月三日移住院中以便進行至於各部總長其與梁氏同日就職者爲内長高凌霨農長齊耀珊陸長鮑貴卿其他各部亦均定於今日（二十七）到部惟法長王寵惠遠在華盛頓己由董康代理敎長黃炎培尙未到京一時未能到任故己擬由齊耀珊暫兼至於各部次長除外交内務海軍不動外交次己决定爲鄭洪年而以徐世章爲幣制總裁敎次則定陳垣財次則擬盧學溥農次則擬劉恩格至於陸軍司法二部則正在遴選之中當張弧得任財長之後己一度與銀行界接洽前晚九時馮耿光周作民等曾在張宅與張氏會商今後之方法張氏雖表示感激各銀行前此墊欵之誼然對於今後之整理仍希望各銀行與以相當之援助當時討論之後並無具體之結果聞一二日内尙須繼續討論惟梁氏之内閣其進行雖如此但於梁氏履新之第一日忽有極不祥之事發生即院秘書王存猝在院中無病而死也王存字義門江蘇江都人任國務院秘書多年兼充交通部總務科副科長其年不過四十餘歲平時並無疾病前日因梁氏到院特來院隨同參謁嗣以院薪積欠過多經濟萬分窘迫個人生計不能維持特向院會計科商量支借薪俸不料竟爲該科所拒絶王因此憂憤　集立時不能言語倒地而僵梁氏當囑延醫診治謂爲心臟破裂己屬無法挽救乃電請檢察廳派員檢騐屍身畢由王之家屬抬回西磚胡同本宅並囑會計科即時發給該員五個月薪俸以示體恤並慰其生前未竟之志此亦可謂新内閣產生後極不幸之事也 
[紀北京國民外交大會]  
　　北京各團體外交聨合會前日（二十五）下午二時在中央公園社稷壇召集國民大會到者千餘人壇上揷兩面國旗首由鍾少梅用傳音管對衆發言略謂現在時間己到請大家推舉主席有推王玉圃者遂由各臨時幹事擁王登台蓋王係各幹事所預定之主席也王登臺略謂今天開會無非爲外交緊急現在魯案在華盛頓己開始爲變相的直接交涉此國人所應極力反對者各團體國民外交聨合會日前議决本日在公園召集太會討論對付之方法並决定四項要求即所張貼園内者（二）魯案速提太會（二）反對中日直接交涉（三）無條件歸還我山東（四）要求取消二十一條希望大家議定辦法共起爲政府之後盾是即今日開會之旨趣也次舉行向國旗行三鞠躬禮行禮畢由鍾少梅報告籌備大會之經過復由王玉圃宣佈對外交上之主張略謂聨合會日前議决兩項要求（一）電請我國太會代表拒絶魯案在會外直接交涉（二）各國如不依吾國之要求則請各代有即行宣告退出太會倘大衆表示贊同則此項要求改用國民外交大會名義通電國内外云云隨有白子餘王仲如張傳銘諸人登臺發言對於反對直交之辦法有所討論均演說未終即被會衆擁下王玉圃復謂大家對聨合會所擬兩項要求如無異議即作爲能過會衆尙未表示可否壇上各幹事三呼中華民國萬歲台下衆人無有和者遂即宣告閉會各幹事紛紛出塲會衆未散者尙多王仲如登臺大呼曰今日之會係少數人藉國民大會名義詐錢望大家勿爲所利用况且今日通過之件未經大家討論應即宣告不承認又有數人相繼發言有謂外交之失敗均由内政不良之結果吾人應爲監督内政之運動有謂梁士詒今日登臺吾人應注意其賣國不賣國羣衆發言錯雜卒仍無結果而散 
　　尙有要聞二及地方通信轉入後頁 
雜評一 
[唐繼堯回滇之感想（默）]  
　　此次雲南起義紀念適值梁閣成立之時於是論者對於北方發無限之感喟而我獨對於南方有無窮之慨於北方發無限之感喟而我獨對於南方有無窮之慨歎焉當雲南起義之日唐繼堯之聲威爲何如乃未幾而被人逼退又未幾而寄人籬下伺藉機會以恢復其固有地位於是醖釀久之欲先北伐而後回滇恐時會之不我待欲先回滇叩後北伐又恐招各方之反感此兩念交戰於中遷延多日至今日而始有决定先回滇之說然其回滇是否能如願以償尙未可預料而其足以引起滇中之一番擾亂增西南内部之糾紛則可以斷言者也雲南起義日之唐繼堯爲轟轟烈烈輿論翕然之唐繼堯今日回填之唐繼堯又將爲人攻擊不顧大局桑梓之唐繼堯總之今日之所謂南北要人皆不可不有相當之地盤勢力失之則思復復之則思所以保又思所以擴張從未有下野之後而甘心爲社會效力或作民國之幸民者嗚呼權位之說之惑人如此此民國之所以紛擾而不安也乎 
 
 

Page 8

 
 
　　 
國内要聞二 
[京師敎育之危機]  
　　京師敎育經費拖欠三月有餘小學各校己實行停課八校有岌岌不可終日之槪校務討論會方面一再呈請速撥積欠並於日前向當局提出最低限度要求請於二十五日以前答復現期限己滿政府仍置之不聞不問昨日午前九時八校校長復在法專開會僉以敎育經費拖欠三月有餘前己疊次呈請政府從速設法撥給無奈當局始終置之不理刻下年關在邇需欵尤急困難萬狀實無法往下維持當决定向府院及敎育部辭職呈文即時送去並電知國務院與約會晤時間蓋將請一面派人接收一面將積欠發給據聞國務院當有回電知照請各校校長於明日午前十一時到院面談一切至學生方面以前次敎育經費運動經重大犧牲始由四月十日閣議議决由次部每月直接撥付二十二萬口血未乾政府又背棄信約以致敎育根本又有動摇之勢殊爲激憤現梁士詒旣己登臺負責有人將於日内派遣代表質問梁氏對於敎育經費是否己有把握若再拖延不發或戕再作一種大規模之運動 
　　北京公立各小學自上星期相率停課後其能繼續維持上課者只有一高師附小而己然高師附小敎育部直轄學校也經費積欠己逹三個半月之久校中困難情形己逹極點非惟敎職員之零用分文無有即每餐之米麫亦將賒借不出如本星期内仍無辦法則陽曆年假以後亦只有關門之一途該校學生家長陳寳泉等鑒於子弟廢學之可惜乃約集其他之學生家長十數人共同發起學校維持會一面與學校方面接洽共商維持之法而附小各敎職員尤不欲使莘莘學子從此失學寗願减膳抽薪與學生家長共負維持之广於是一面由學校方面函請各家長開一懇親曾一面由發起人函請各家長開一維持會兩會於前日（二十五）在附小同時舉行當時到會者約二百人各家長會議結果决定暫時維持辦法三項（一）第二期學費於開會後一星期内交齊（二）於陰曆新年開學後一星期内預交第三期學費第三學期即不再收學費（三）於前兩項辦法外請諸位家長酌借本校維持費此項借欵本校領到經費立即償還收據上並請本校校長簽字借欵總數最多以兩千元爲限又此項借欵請於一星期内冩齊兩星期内照付聞是日並由到會各家長自由認捐共得七八百元云 
[旅京蘇同鄉會之省憲談（一士）]  
　　旅　蘇同鄉會今日（十二月二十五日）下午開幹事會討論省憲問題首由王玉樹請新由南來現任省會議員張仲仁報告省會對於制憲之經過情形張氏略稱省會制憲規程業經草定付審查其内容規定大致任省憲起草之役者除省會推出十一人外復有省敎育會省農會總商會律師公會銀行公會等各團體共推出十一人任省憲草案審查之役者則不屬原起草人别延有學識之人充之所以表示特别愼重至對於省憲之總投票則將來付其權於各縣巿鄉議會所以徵求多數之民意此其大槪情形也王玉樹謂我們第一届同鄉會所制定之自治大綱本是一種省憲草案不過名目稍有不同應當趕緊將他整理起來提出省會用以表示我們同鄉會一種主張陳匪石贊成王說並謂同鄉會不能僅將自治大綱草案提出即對於制憲手續亦應有所表示趁此制憲規程尙未經審查報告之時我們同鄉會提出趁種主張不妨將他規程略一變更一點謝翊元謂省議會制定省憲在法律上本無何等根據論起來實係政治行爲性質近於革命旣有敎育會農會商會律師公會銀行公會加入起草分子之列則吾們同鄉會似應隨之列入庶能貫澈同鄉會之主張陳匪石謂謝君之意極好應先行致函省議會表明此意尹炎武謂同鄉會加入制憲係爭權而非爭利凡屬公民皆當有此主張况同鄉會是一個團體王玉樹謂我們同鄉會要求加入制憲分子是否可行請張仲仁先生略說一說張氏謂我此時却不能說定一時陳匪石謝翊元相繼發言咸謂可行不可行在他爭不爭在我爭而不得其咎在他而不在我結果如何此時可不必預定我們旣認定這是一種應該要求的權利則大家即當竭力要求起來尹炎武並引坎拿大英民亦有權參預英國政治爲證謂我們旅京同鄉應該享有此種權利討論許久大致對於要求加入制定省憲一層一致贊成江恒源復提出推補本會起草委員之主張謂本會此次改組所有第一届起草自治大綱委員己有不任幹事者可否推補抑或另行改組請公决因爲此種機關此時有重行設立之必要從前自治大綱尙未完全草出亟須將此稿完成提出也衆然其說王玉樹主張另行改推衆亦贊成張仲仁推舉藍公武謂彼法學知識極富且對於省憲有所主張此次旣任本會幹事應請他擔任起草大綱之事遂議定下星期續行推舉將該項機關組織成立並議定公推公函起草人儘數日内將函稿擬定俟下星期開會報告以便發寄並言此時省會雖閉會而公函則不可不發將來仍須一函再函非逹到目的不止云云本日該會專討論此事其餘所議者均不甚緊要散會己六時矣（二十五日夜） 
[新新議員請求歲費之結果]  
　　日前内務部曾上國務院一呈請發選政經費彼時因顔閣過渡時代故將原呈擱置頃梁氏己到院視事當將該件批交財政部曁國會事務局查照茲將原文節錄如下本屆國會選舉奉令按照元年公布法律選舉節經依法督催各省區迅速舉辦截至本年六月己經選出衆議院議員者計有江蘇安徽奉天吉林黑龍江山東山西甘肅新疆九省又青海區及阿拉善額濟納兩旗並内蒙古之哲卓昭錫四盟計選出議員二百零一人嗣因其他各省區未能如期舉辦初覆選舉迭經嚴催迄未照辦以致參議院選舉尙難賡續辦理故本屆國會之召集殊非旦夕所可期成惟新選出之衆議院議員業己多數到京聽候召集前奉院交新選議員函内有歲費一層旣蒙俞允請飭先撥若干俟開會後如數扣算各語良以各省到京議員北來守候綦久旅食維艱亦屬實情現在開會無期自應維持查議員法規定議員有歲費旅費兩項歲費每員年支五千元按第一屆成例按月各支四百元每年末月支六百元第二届則分四次支給即每次支四分之一要在召集後方能支付旅費一項以本屆己選出之二百零一人照法定旅費表核計近省區僅一百五十元遠省區亦祗三百五十元統計應支四萬零五百元即提前悉予照發數目無多難裨旅用舍此兩項别定一次津貼之道則所謂議員津貼者惟黨會有之政府向無此例倘經發給則前届議員援例以求政府將窮於應付思維再四分之一依從前歲費支給辦法或一月額或二月額或四分之一先由政府酌量情形暫時支借各議員應用作爲臨時借用不能視爲預支歲費一俟國會成立依法發給歲費時再按數扣還在新議員不致有旅費告罄之憂在政府亦無違背法令之嫌似較妥洽以上借支標凖應酌量擇定一種分别發給以示政府維持新選國會議員之意再華僑選舉經費議定允撥三千迄未准撥而華僑諸代表遠涉重洋旅京半載紛紛請求發給經費情非得己應請迅予籌發以固僑民内向之心又籌備國會事務局每月經費僅祇萬元比前兩屆節省糜費實屬不少而現查新舊積欠經費至十一月底止己逾十七萬有奇該局己屬借墊俱窮節經該局呈明請予撥發在案亦應兼籌並顧按照額支照發俾選政前途仍有進行之望 
[京奉車在廊坊出險]  
　　京奉路昨日（二十六）上午五時由北京開往天津之第十次列車行至廊坊落垡兩站之間突與天津四點三十五分鐘開往北京之第三十三次車撞在一處兩個機關車轟然發一巨響連帶所拖之客貨車兩列竪起多高旋即翻倒機關車及客貨車輛成爲粉碎火車上工匠以及客人死傷確數雖未詳悉然傳有三四十人之衆爲該路從前未有之大慘劇該處鐵道亦損壞至二十餘丈因此昨日上午八點半由京站開往山海關之快車開至廊房車站因損壞之鐵道尙未修理候至午後該列車仍折回北京於是京津間交通昨日因之斷絶惟據車站人云路軌今日可以修復京津間客車仍可售票搭客至於此次肇禍原因其說紛纭未得確情昨經鐵路局報部後交通部立派技士並路政司人員馳往肇事地點調查並聞受傷未死之旅客己由該處運往天津醫院治療昨有北京開往天津列車之車守李某及工匠二人因受傷隨同折回之車來京抵站時己有一人因傷重斃命其他二人當即送往鐵路醫院治理伹此二人傷亦　重恐難保全生命也 
　　另　天津消息云京奉鐵路由津開往北京第十次火車昨日（二十六）上午六句半鐘在落垡廊坊中間與由北京開來之第三十三次車相撞機器開力太猛以至火車推擠五六里地面據路局消息該局工人己死三人負重傷者二人搭客受重傷者四人現尙未清理完竣其輕傷者甚夥故昨日京津間火車己不能通行所有由奉開來火車均至天津爲止至碰撞原因聞因第十次慢車未拿路籖該路局長得電後即乘專車隨帶機匠及機器多種以便修理並派人確實調查肇禍原因 
[吳佩孚又唱統一會議]  
　　吳佩孚自湘卾戰後即授意張紹會提倡其所謂廬山會議者惟響應寥寥致難成立聞吳氏現又發起統一會議於武昌業經電致各省當道請其同意陳宦田文烈諸要人均己開始活動預定明年一月開會其主旨首在聨絡西南以謀局勢上之合攏次在促成統一之局以一致對外而所以爲號召者即以次項爲主如次項不能成功即轉而入於第一項以確立一種基礎刻己電約卾督蕭耀南從事籌備並電約各省派員與會現在各省態度可見者如川湘己無異議川卾之和己見其端廣東惟孫中山一派不甚牽合陳炯明方面似己有幾分接近至統一會議開幕後所有對南問題川湘問題長江聨防問題自然合併解决如統一果有好果此等方式均用不上似在取消之列統一會議閉幕後醞釀中之廬山國是會議或即繼之在武昌開幕長江方面之和平聲浪將繼長增高或至於實現亦未可知總之今後中國局勢之重心决非在窮蹙之北京一隅可想見也 
[廣利輪船被刦續紀]  
　　招商局之廣利輪在厦門被刦一事己詳前報茲續得消息如下（一）前報所紀伍某顯者眷屬被刦一節查此即爲伍廷芳之夫人而張竹君女醫生亦搭是船與伍氏眷屬由滬來港携有金銀珠寳所值不下一萬七千餘元張女醫生曾游學美國對於旅行各事極爲機警當時一聞船中有賊急以刀割開其梳化牀盡將各貴重首飾藏諸牀内只將少數銀幣及笨重之行李遺下故賊入房時只刦得銀幣及首飾約值七百餘元各賊審察張伍行藏知係官眷料其所帶必不如是之少乃由賊首率領二賊入房再行搜查其時伍夫人坐於梳化牀上張女醫生乃大聲謂賊首曰君等發財只管發但切勿驚我伍太太彼老矣望諸君再往别處吾等己盡將財物貢獻矣該賊一聞伍太太三字似突然有所觸動急問張曰你等是官眷乎伍太太又爲何人乎張乃直告伍廷芳之夫人該賊聞言乃回嗔作喜曰原來是伍總長眷屬失敬失敬伍總長一生做官從未有殘害人民之事我輩從前也曾做過軍官亦素仰慕伍總長之名今日兄弟輩一塲攪擾實覺對不住但太太知兄弟輩爲何人乎我輩乃當日隨某由漳州親冒死戰經歷無數艱險豈知甫過難關某即將我兄弟解散以致各失其業不得己乃流爲海賊耳今日雖爲强盜但對於伍總長欽佩不置也伍太太此次回粤望將此事及我輩之艱難苦衷對伍總長縷述算我輩千萬對不住云云賊首言畢回顧二賊曰兄弟輩曾攪擾太太一番可立刻交回太太港紙一百元俾上岸時作旅店費用也一賊即由袋中將五十元紙幣兩張共一百元交與太太伍太太摇手不受且云汝等汝將我之財物一併交回則受之但此係銀紙乃諸君右船中向人刼來者非我之原物我若受人是受贓矣於是將銀紙交回賊首亦推讓再三且連連作揖卒將銀紙放下梳化牀中又另派兩賊守其房門令其看守不准别人入房致驚太太遂再三向伍夫人安慰而去聞伍夫人擬將此一百元紙幣交入省城或香港善院而所携一萬七千餘金竟能保全亦云幸矣（二）前紀船中有一金山客被刦去七千餘元一事茲查此金山客名高華勝係台山人初由金山返上海轉搭此輪返鄉者携有大金百餘個約值七千餘元另有大圓八個被賊盡行刦去高乃向賊痛哭謂彼自十九歲往金山作苦工迄二三十年始獲此區區血汗之資爲養老費若盡被大哥等刼去我必投海而死矣賊等皆笑其愚謂不將此欵匯兌致有此失然終憐其苦遂給回銀紙二百元俾令再返金山營業另給廿元爲在港旅費并將其往金山之回頭護照交還之（三）前紀一搭客被驅下船艙因行動略緩致被一賊放槍將其擊斃一節茲查此搭客名余寳光乃香山官塘村人年約三十歲偕其父搭船來港欲由港轉往美國其父名余顔記己七十五歲矣是在上海經營商務者因賊等將搭客驅下船艙時余乃手拖其老父緩步而行當下船之樓梯時一賊促之快但老人行步未免緩慢賊再三促之余乃向賊怒駡致觸賊怒即被舉槍擊斃其碼子由右便太陽穴穿過當即倒地殞命賊乃將屍投入海中至今未能撈回其父當時極爲悲慟登岸後每對人言則老涙泫然見者爲之酸鼻現廣利輪尙存有粗布衣服與笨重行李一律交招商局聽候該局發落該輪旋於禮拜日上省城準禮拜三由港赴滬 
[華新輪船被劫紀詳]  
　　廣利輪船被刼案迭詳前報不謂近日又有華新輪船被刼事頃據香港消息云本港伯行公司之華新輪船由本港往汕尾駛到馬宫地方被匪行刼茲查得各情形如下華新輪船係於本月二十早六點鐘開行前往汕尾載有搭客一百五十餘人貨物約一千二百擔其搭客多係商人及水客工人等船抵馬宫時在下午六點鐘搭客在馬宫登岸者約得八九成時忽有一艇滿載松茅（即岡松有用以作柴燒者）艇面只有艇家一人掉近船尾原來松茅之下盡是賊匪故以岡松遮蓋掩人耳目當艇泊近輪船各賊即由船尾一擁而上斯時客棧因有人下船接客而搭客亦正紛紛登岸人多眼亂究不知誰是客誰是賊也各賊旣上船各拔出手槍向船員指嚇分頭上船主房先將船主彭九監視并持槍守其側不准出房（此船主曾在來往港梧之廣雄輪船爲船主者廣雄亦被刼一次遂轉就此識）賊旣監視船主一面即闖進買辦房將買辦林玉田及各夥伴與搭客多人一律趕落二層艙然後肆意刼掠傾箱倒篋雖夥伴之粗衣蔴布氈被棉胎亦盡被捲去事後細查賊由辦房刼去人客附託寄往汕尾龍雙毫約六千元（内有一千一百餘元係永勝街永泰誠號託寄往汕尾東興泰者）其餘船上各搭客被刼去現銀一萬六千元合共刼去現銀二萬二千元左右所有船員之衣物尙未計在内而船員無論何人只一單薄衣裳稍值二三毫者亦被賊剝盡且要各人任賊細搜由頭髮搜至脚趾尙未饜足另要各搭客與船員逐一擘大個口俾賊細騐蓋恐人將金器藏於口中也賊之搜刼亦可謂無微不至矣當賊上船時船上看更人李興與康亞龍二人欲拔槍與賊相搏賊怒乃放槍將李興之大髀轟傷碼子深入大髀之骨節己舁入汕尾醫院調治康亞龍亦被賊用槍頭擊傷頭部血流如注有馬宫之三和客棧夥伴某甲亦被賊擊傷幸非重要賊秘將船上五嚮無烟十二枝左輪四枝曲尺一枝共十七桿盡行刼去有人問船上旣有如許軍火何不糾合各船員與賊决戰竟任其如取如携究竟賊有多少買辦林玉田答曰賊匪約有十四五人皆有槍在手若賊未上船吾輩即可關閘與賊决戰但惜當時賊己出我不意一擁上船又值搭客紛紛上岸客棧夥伴又來接客人多眼亂不知誰是賊誰是客豈敢亂放槍平且賊是亡命之徒船員則多顧全自己性命與賊决戰談何容易云云各賊搜刼旣畢分付船主立刻開車當初要華新輪拖帶駛來之艇前去但拖至半海其艇己斷纜有兩賊先下船摇掉自去華新輪船直駛到范羅江附近之舜寮地方賊皆由此上岸而逃查舜寮爲歸善地方歸善素多賊匪出没又據一船員云此十四五賊匪之中有三名用白手巾遮面只開兩眼孔以便外窺諒必是熟賊無疑則此次被刼必有爲内應者否則必不知該船何時到馬宫也賊去後各船員始上岸向友人借衣服穿着二十一早半夜三點鐘方復鼓輪往汕尾至正午十一點方抵步旋往警區及地方官報案一面發電來港公司報告被刼因各船員一日一夜皆未休睡未免疲憊乃在汕尾抛泊休息至二十二日方起貨二十三早七點方動輪返港至二十三下午七點抵港其遲到之原因亦在於此現準二十五早復開行赴汕尾查汕尾三門關媽宫一帶水程極險江河不靖每年經此水路而被刼者至少一二次附近河面並無巡艦以致賊匪敢如此猖獗也 
[杭州快信]  
　　浙省財政異常竭蹶財政廳長陳昌榖因無法應付有呈請辭職說 
　　留法勤工儉學生陳請補助學膳費案經省議會議决改稱私費生津貼仿日本特約學校辦法自十年度始每年給補助費六百元未能升學回國者給川費三百元規定章程三條省署昨己公布 
　　簿摺改貼印花一角案省會並未實行各縣知事奉令催促每託詞省中照辦現各縣商會紛函杭總商會詢問業己分别答覆主張一致否認 
　　第三區警備隊統帶黃繼忠控案迭出有不日撤差消息 
　　杭州學生聨合會元旦日擬假省敎育會舉行慶祝會 
[南京快信]  
　　張謇韓國鈞昨電齊王兩長云寒電篠日賜函並會電稿敬悉頃准内務部咨開以准統密電請撥賑餘五十萬元一案己兩賑務處提交財務委員會核議俟議復再轉並准稅務處皓電開宥寒兩電悉經函准賑務處復稱財務委員會成立後再提交核議辦理各等因是中央亦認此項工賑欵目最關緊要但財務委員會不知何日成立現届冬至待欵興工萬分急切淮揚徐海各屬待哺饑民困苦顚連不堪言狀若再輾轉稽延將來即有欵到祗可辦賑不及辦工尤爲可惜且堤壞河塞貽誤事機來年水漲必釀潰决巨患咎將誰歸擬懇尊處挈銜急電中央將請撥賑餘五十萬元迅賜飭下部處儘月内照撥免誤要公而全民命乞裁奪示 
　　東南大學圖書館今日（二十八）舉行立礎紀念齊督王省長曁軍政各機關長官紳商學各界領袖均到參觀 
　　昨日日本僑民在寗舉行冬季運動遠足遊獵會由日領率同出太平門在鍾山一帶旅行旋在蔣王廟會餐 
　　日前在龍潭捕獲之匪首劉小和尙等八名及被擄婦女四口昨由邳縣警備隊敎官趙榮聖來省迎提解赴邳縣歸案訊辦 
　　美商亞洲建業公司總理魏貞昨由美領介紹謁齊督 
地方通信 
[蘇州]  
　　城廂暴徒橫行蘇埠自入冬以來暴徒橫行城區中竟發現謀害路人刦取衣物等事前晚有一米司收得賬欵百元行經護龍街之祥符寺巷内忽被暴徒用繩向其頸中猛勒幸米司有力將繩扭斷未致受傷該暴徒見勢不佳遂即逸去又間門内城脚昨晨發現男屍一具形似來城完糧之鄉人頸中有紅腫之傷痕亦似生前被勒身死早經地保報縣蒞騐但至夜間尙未收殮又高師巷陸姓子年約八九齡昨晚被一匪徒騙至附近之古巿巷内剝去大衣一件及經家屬得悉己無從追緝矣 
　　馬路仍用沙泥蘇州馬路年久失修上月間由馬路巿公社集欵興修但路面原鋪沙泥今忽改砌石子經馬車業以石子馬路車石危險羣起反對而己砌成之石子路己有十數丈嗣即停工旋經主其事者再三磋商結果仍鋪沙泥並議照前加高二寸現己先將間門一段修築完全矣 
　　通令保護耕牛吳縣公署昨奉警務處訓令准實業廳咨稱維持民食厥賴耕牛東西各國分農牛乳牛肉牛三種是農牛本在禁宰之例况值歉年應請依照成案通令各縣警察官吏一體認眞查禁等因除分行外合行令仰該兼所長即便督率僚屬實行查禁事關農政尤宜注意郭知事奉令後昨己通令所屬各分所一體查禁矣 
[鎭江]  
　　商業最近狀况芝蔴一項到貨漸多去路缺乏巿價步跌惟徐州貨來源不旺價目稍提昨巿宿遷貨六兩一錢山東貨六兩徐州貨六兩四錢尙有續跌之勢刻下巿上現洋較前尤形充裕加以陽曆年關己届各業放出賬欵收數漸旺致洋釐日漸低落二十六日錢業公所懸牌龍洋己降至六錢七分五釐凡存有現欵者莫不大受暗虧棉紗巿面近因來源甚旺各處客帮購辦稀少紗巿日見沉寂價格亦跌現如意紗十六支一百九十三元太獅紗十五支一百九十一元 
　　軍警會議冬防鎭江商埠警察局長張舜琴因現屆冬防吃緊之際稍一疏怱宵小即乘機隠匿特於二十七日午後三時召集各署長巡官及本局督察等在局會議十九師司令部駱稽查長亦到局列席當經議定辦法数種聞師部警局均將添委臨時冬防稽查日内即將發表 
[揚州]  
　　呈解淮揚振捐淮揚籌振協濟處馬伯良胡海帆前函運署飭商認募振捐以資辦振現經三商（塲運食）共捐一千元呈解運署轉解該處矣 
　　委調警察人員江都兼警察所長王知事昨委潘朱充警所差遣員祗給夫馬費不领　賣又令本所巡查高繼椿與五洲楊家橋巡官石良弼對調 
　　興化警佐易人興化縣一等警佐出缺現經警務處王處長委本處視察員朱少華（開甲）前往充任 
　　咨禁踐隄工高郵沿運河堤時被農民牧畜牛羊踐踏事爲下游馮坐辦查悉以有碍堤身特咨江高寳三縣會銜出示查禁以重隄工 
　　南鄉發生刦案江都縣屬南鄉刁家廟復源祥雜貨布號二十三日夜半被盜搶刦財物現經事主陳文燿報由該管警察分所劉巡官轉報縣署飭探緝辦 
[南京]  
　　敎會請禁奬劵南京基督敎領袖夏光新周寄高二君因江蘇全省基督敎聨合會之託呈請軍民兩長及請願省議會嚴禁奬劵其呈省長文云竊查奬劵情類賭博本爲法律所不容邇來各省倡辦慈善爲名濫行銷售吾蘇交通較便推行尤甚以致一班人民趨之若驚一而再再而三以冀得彩甚至傾家蕩產而所求未遂因之神經紊亂而致瘋顚者有之因此惱恨而自盡者有之即幸而得彩無非楚館秦樓終日嬉游競揮霍以爲豪一旦囊空金盡若語之以士農不能也語之以工商亦不能也因而流爲盜賊者在所不免而廢時失業猶其餘事且此項奬劵多屬外省創辦財源外溢莫此爲甚若爲地方除害爲社會造福固宜禁售詎知己行者尙未　除而江蘇本省因振災亦將仿行奬劵似此一害未除一害又興貽禍地方爲害尤甚代表等此次在無錫聖公會開全省基督敎聨合大會公同議决除推定江蘇全省基督敎聨合會會長周寄高南京基督敎聨合會會長夏光新晉謁鈞座面陳下情外理合具情懇請省長俯順輿情迅予通令取消蘇省仿行振災奬劵成命咨請内務部明令永禁奬劵行銷巿面以蘇民困而正風化不勝迫切待命之至 
　　一農風潮續聞一省立第一農校學生罷課風潮今己一星期校長盛建勛現仍匿居寓所不敢到校會計亦己失踪多日學生全體赴敎育廳請願早日委定繼任人員未見容納更加激昻在校各主任見盛氏之不能維持於昨日開會討論宣布全體辭職其致盛氏書云吾校不幸又遭此變仝人等自慚奉職無狀平時旣不敢贊助先生之行爲臨時又不能裨益學校再三思維祇得引咎辭職以後校内種種辦法即希先生裁奪施行特此奉逹並希亮察不備聞署名者爲監學主任吳元滌殷科主任唐昌治林科主任陳嶸等十餘人 
[徐州]  
　　灘田清丈風潮黃河灘田清丈局日前特派委員張某協同司事並帶局役多名前往城東南水口莊及楊家窪一帶清丈灘地該莊農民羣起反抗該委員等又自恃官勢辦理操切致愈激鄉民之怒一時聚集婦女數百人將張及司事等毆等局役軍衣軍帽亦被撕碎狼狽而回刻該局擬邀水口圩楊圩紳董來局籌商轉圓辦法 
　　絞决命案要犯城内屈某前同姘婦楊氏殺死髮妻某氏事　被逮到案訊供不諱當經判處死刑現在判决確定昨日特由縣署宣布罪狀將屈某同姘婦楊氏綁赴西關刑塲絞斃 
　　一高游藝預誌雜立第一高等小學校擬於十一年元旦開游藝會並演新劇柬請學生家族參觀刻己籌備就緒聞該校出校學生現在通俗新劇社者亦擬屆時加入表演以助餘興 
[嘉興]  
　　知事赴鄉督催嘉興十年份丁銀至今收數寥寥據經征人報告己征不過二成餘現抵補金又屆開征丁銀即將加罰各業戸仍觀望不納而省中又以年關在即疊電催解縣知事汪瑩因擬於明後日親赴各鄉督催以期征收起色先赴新塍濮院等區然後再至别鄉其辦法傳集各圩甲村正客長令其勸諭業戸將應完銀糧儘數赴櫃完納以重國課 
[來件]  
[佛學推行社報告]  
　　嘉興范古農居士精研大藏二十餘載於法相部心得尤富在其梓里設立嘉興佛學研究會迄今己閱十載歷主杭州鹽務學校年暑假期内法會講席軍政商學各界之傾心佛化者盛極一時平素著述杭州之江日報佛學週刊欄恒多刊佈商務印書館出版之佛敎問答及答問選錄又醫學書局出版之三歸依五學處解均范居士所手編遠近傳誦莫不歡欣讃嘆稱爲希有今秋舉行嘉興佛學研究會十週紀念大會以後各地同志咸認組織團體作有系統之研究爲澄清宇宙萬急之務聞百日内江浙間成立佛學研究會己有六處誠時節因緣中一種之珍聞也茲將各地會所附錄如下「嘉興佛學研究會」會所設於嘉興城内精嚴寺藏經閣通信處嘉興北門外月河范古農居士「杭州佛學研究會」會所設於杭州城内雲居山當寂光寺通信處杭州城内十五奎六十四號郁九齡居士收「松江佛學研究會」會所松江城内小北卷通信處松江城内小北庵逸琳和尙收「海鹽佛學研究會」會所海鹽城内崔衙弄通信處海鹽城内崔衙弄竹隠廬徐彬如居士收「西塘佛學研侒會」會所嘉善西塘鎭雁塔寺通信處嘉善西塘鎭第二高小校郁愼廉居士收「盛澤佛學研究會」會所吳江盛澤鎭通信處吳江盛澤鎭區立第四國民校姚俊軒居上收「平湖佛學研究會」會所平湖東門外報本寺通信處平湖東門外報本寺秉空和尙收 
 
 

Page 9

 
 
   
 
 

Page 10

 
 
第三張（十）　　 
本埠新聞 
[民國十年上海大事紀（三）]  
六月 
　　一日（舊曆辛酉四月二十五日）英按察使沙斯瑪立爵士回國副按察使竇納升任 
　　二日南北巿洗衣作夥水木匠自來水工人均因要求增加工資罷工 
　　四日得北京敎職員學生在國務院被衛兵用刀槍擊傷消息 
　　五日中南銀行開創立會遠東運動會場中有許持平等分發過激黨傳單並開放手槍獲許及其同伴六人 
　　錫蘭人彼得至北四川路致遠號買香水旋往調換不遂開楢繫斃號夥楊鏡泉喬學岐得皖省馬聨甲率兵槍傷學生消息學生會等發電援救 
　　七日鐵路局長任筱珊接任 
　　八日商家得武昌大火宜昌兵變消息 
　　十日南洋公學附屬小學開二十週年紀念會凡三日 
　　十一日地方廳新檢察長王義檢接任缷任廳長譚辛震即赴蘇高廳民庭長任 
　　十六日工部局發表毒害藥品領照例 
　　十七日晟虹口嘉興路柴爿店樓上婦人周徐氏被姘夫包得勝戳斃巴西公使阿威士回國過滬上海糖業公會成立夜新世界自由廳旁有人爭風起衅華捕樊得功上前干涉被開槍擊中前胸兇手奔逃至二馬路口又開槍擊斃站崗印捕印捕正巡官裴立脫之汽車夫劉炳逹擅開汽車代人運土案發牽涉捕房人役多人 
　　二十一夜四馬路福大押店被搶槍傷店夥馬木容 
　　二十二夜南巿商船會館前石作夥許紹倫戳斃同伴傳阿六 
　　二十三夜小川丸載軍火赴粤被粤團體報告海關扣留 
　　二十四日張欣生毒父案地方廳判决張欣生朱健巨死刑朱潮生無期徒刑趙杏城禁押兩年 
　　二十五日華商火柴業聨合會成立 
　　二十六日工商學界三十餘團體爲反對英日續盟開國民大會 
　　二十八日攷察歐美敎育之吳福康蔣乃曾賈季英蔣拱辰先歸國 
　　七月 
　　一日（舊曆辛酉五月二十六日）省會初選投票公共租界各米店因工部局令領執照一律停業 
　　二日中法實業銀行宣布暫停交易 
　　三日法租界米店繼起休業新任巴西公使亞羅裘抵滬省會初選開票當選人未足額缺九名 
　　五日華界米店加入停業官紳議設食米零售處中南銀行開幕夜南巿源豐衣莊被刦 
　　六日省會初選缺額舉行决選 
　　七日工部局發表汽車行領照條例 
　　九日全埠米店復業上海學生會歡送何世楨赴美 
　　十日旅滬皖人追悼被兵毆傷殞命之學生姜高琦西班牙新公使杜芳德抵滬 
　　十二日海關在浦東焚燬四月至六月份查獲之烟土安洛因等計烟土五十三擔三十一斤十二兩五錢安洛因二千三百五十二兩高根三百五十九兩有奇戒烟丸等估值銀一千零三十六兩俄國婦人畢勒也耶被其夫希臘人斐爾考波拉謀斃於青江路浜内 
　　十三日上海銀行公會代兌中法實業銀行鈔票許交涉員接外交部令中德商約發生効力楊樹浦路黃浦碼頭扛夫袁五擊斃印度更夫 
　　十四日護軍使署槍决持斧砍斃張汪氏之王金福 
　　十五日瑞士第一任駐滬領事伊思勒氏抵滬護軍使署槍决盜犯戴日忠尤加胡林才連袁光照吳光林五名　　十六日駐滬日副領事林出賢任滿回國調田中莊繼任 
　　十八日閘北紹興伶　人唐三被人毆斃 
　　十九日國際女子勞動會將於十月間在瑞士日内瓦開大會基督敎女青年會推舉程琬珍女士趙會參興張肷生朱健臣朱潮生趙杏城均不服城方　判决上訴於高等廳是日解蘇候審 
　　二十日謹軍使署槍斃盜犯張賢生 
　　二十一日工部局發表金銀飾店領照條例得京奉路被水阻止通車消息工部局米店執照修改條文後送交總商會轉交嘉榖堂米業商會護軍使署槍斃劇盜金錫林 
　　二十三日寳山城門實行拆改上南汽車公司開創立會 
　　二十四夜外交總長顔惠慶因其兄喪葬事由京抵滬 
　　二十六日銀行公會電講停發十年公債省中以第一商校長黃迺穆兼營交易所事業下令更調高陽繼任學生反對之 
　　二十七日德領事師謀君接收德領事署是日開始辦公海軍總司令藍建樞交缷由何品璋護理 
　　二十八日杭州大風雨錢塘江内覆船斃人甚多滬杭路南星橋站柳樹吹折橫於軌道妨碍行車 
　　三十日湘卾發生戰事長岳武漢人民均搭船來滬避難 
　　三十一日絲廠女工孔阿琴在大東旅社内被其姘夫瞿松林謀斃 
[蚌埠銀行界與國是會議]  
　　贊成在明年二月内召集 
　　國聞通信社云全國商敎聨席會議駐滬辦事處前以各省區贊成該會發起之國是會議者己有多處曾於二十四日通電各處謂國是會議假定十一年二月内定期召集能否贊同請予核復茲接得蚌埠銀行公會二十六日來電聲稱對於來年二月内召集開會一節甚爲贊同云 
　　附商敎聨合會駐滬辦事處原電篠電發起國是會議哿日止復電贊成者除商敎兩會外省議會一省農會五律師公會三銀行公會三就省區計己及十五但各公團未復者尙多當此國事危難我國民亟應本自决之精神商救國之大計此項會議假定十一年二月内定期召集貴會是否贊同務祈迅賜電復全國商敎聨席會議駐滬辦事處敬 
[國民外交大會之臨時會]  
　　通電申斥抵押南濤鐵路 
　　反對四國協定及羅特原則 
　　國聞通信社云全國國民外交大會因外交風聲日緊且會中又有特别事項待議故於昨日下午三時在事務所開臨時代表大會到者四十餘人前次推定之主席李登輝因事來函告假故臨時推定周霽光爲主席先由主席報告李登輝來信及致美國會函提案報告畢劉陽生臨時提出改組執行委員會孫鏡亞主張整頓而不主張改組楊春若等均附孫意以爲須鄭重討論劉陽生李治東等發言甚多說明主張改組理由張志鵬等均反對改組翁古雲主張審查執行委員在上海究有幾人主席以贊成彈劾執行委員會付表决起立者五人少數否决次以翁吉雲調查装行委員會在滬人數案表决通過並請總務股辦理次討論海後灘電案當推定翁吉雲起草次討論李登輝提出致美國會電文先由主席誦讀再由提案人說明提案理由翁吉雲謂華會將閉幕四國協定及羅特四原則均不利中國我國人自當竭力反對之衆均贊成至經費問題則推李登輝向華僑方面募捐當經大多數通過次議南潯鐵路總理抵押該路案先將所擬電文付表决大多數贊成翁吉雲提出聨絡新聞記者案成立並推定李登輝楊春若李治東劉陽生四人爲委員六時散會「致各省電」頃接九江自治協會來函藉悉南灣鐵路總理蔡儒楷與北京政府勾結向日本興業會社借欵三千萬以江西全省鐵路綫建造及管理權爲抵押品查民國四年四月二十六日日政府第二次通牒曾要求袁政府向日政府爲下列之照會即「接連武昌九江南昌之鐵路及南昌至杭州南昌至潮州各鐵路之借欵權由日本國與向有關係此項借欵權之他國直接商妥如該他國並無異議應將此權許與日本國」當時袁氏迫於日本之哀的美敦書以「容日後協商」五字復之尙不敢連爾承諾也今北京政府曁蔡儒楷竟欲以三千萬借欵斷送我國中南兩部之命脈不稍顧惜在政治上爲賣國之渠魁在社會上爲賣國之害馬國人撤銷二十一條之主張豈能貫澈本會除分函日公使興業會社表示反對外尙希國人一致杜絶奸謀不勝翹企「致日使小轓電」頃聞南灣鐵路總理蔡儒楷與北京政府勾結向貴國興業會社借欵三千萬以江西全省鐵路路線建造及管理權爲抵押品不勝駭異按此項路線借欵權貴國曾於一千九百一十五年列人二十一條之第五號要求中袁氏迫於貴國之哀的美敦書且不敢遽爾承諾况二十一條之第一二三四號雖由袁世凱承諾而我國國民以未經國會同意始終否認今貴國資本家乃欲取此項路線借欵權於北京政府及南潯鐵路總理蔡儒楷之手豈惟無效適以促我國國民再從事於抵制貴國貨物耳務望貴公使立令貴國興業會社停止此項借欵之進行是誠中日兩國眞正親善之一媒介也「致興業會社電」頃聞南潯鐵路總理蔡儒楷與北京政府勾結向貴會社借欵三千萬以江西全省鐵路路線建造及管理權爲抵押品羣情憤激夫貴國軍閥利用北京政府攫取我國主權己非一日自要求二十一條以來我國國民痛心疾首不得不採抵制貨物之手段冀貴國工商界有所覺悟以矯正軍閥之侵略政策也倘貴會社復借欵於北京政府及南潯鐵路總理蔡儒楷是公然表示與軍閥一致行動從此中日兩國人民怨深禍結我國固不幸貴國豈能利乎務望停止此項借欵進行互相携手以促進眞正親善東亞前途實利賴之 
[關於改港問題之淞埠局咨文]  
　　請將改港原案咨行會核 
　　吳淞商埠局咨農商部文云爲咨行事閱報載浚浦局會議改良上海港口辦法業將議决各案呈報中央本局以滬港問題與吳淞商埠前途關係至鉅特於蒸日電請將原案咨行會核在案查原訂浚浦章程頗礙國權今該局復擴充權限改稱爲港口工程局機關旣屬我有則政府對於建議各案自有裁可之權衡不能含有絲毫條約意味再蹈覆轍據本局所聘英工程師所考察該局此次議决辦法與揚子江全部浚冶工程及本局計畫大有利害關係函請鄭重考慮前來除分咨交通内務外交部外相應咨請大部查照即將該局所陳議决各案咨行本局會同審核咨復後再行定案至紉公誼此咨 
[請廢浚浦局暫章之部覆]  
　　謂中央自有權衡 
　　本埠地方各團體曁士紳等前以浚浦局原約期滿民國暫章未經公布此次又發生改港問題特電北京府院請爲制止昨聞外交部己有感電致滬交涉員略謂浚浦局暫行章程本部曾於民國三年付外交委員會解决此事迄未得復至改港問題係地方應辦之事中央自有權衡亦非該局可以獨力自辦并希轉致浚浦局曁李鍾珏秦錫田知照云云 
[縣商會對於賑災附捐之意見]  
　　請先明令取消滬埠附加稅 
　　由商會自動的勸募賑欵 
　　商聨會總事務所昨接縣商會函云逕復者十二月十九日奉貴總事務所函開准推赴北京調查賑欵員函稱賑欵收支賬目即日另繕寄閱交通部附收賑欵收支細數容詳查再告至滬埠附稅一節　一再與當局磋商均稱以地方之欵辦地方之賑本此意商請商家代募相等數自之賑欵交由商會轉交義賑團體散放贊成此議可復由代表轉清政府將滬埠附稅取銷等語查本會議决災賑依限停止一案關係全國今來電專指滬埠而言與原案不符惟電中旣述與當局磋商取消滬埠附稅辦法滬商是否贊從應由貴會徵集衆意解决辦法尅日見示以便轉復等因到會查春間滬商否認附加稅結果雖改爲自由認募然當時所經種種困難迄今猶覺寒心皓電云云當局對吾兩代表旣有磋商誠意應將滬埠附加稅先以明令取銷然後由商會設法轉勸欵關義值多多益善惟不得限以相等數額更不必施以官廳文告總期上下相諒賑災恤商兩有所裨是所萬幸准函前因相應復請查照轉電足紉公誼 
[商界今日再開聨席會]  
　　切實進行合併總會手續 
國聞通信社云上海各路商界聨合會前因兩總會合併問題曾經開聨席會議三次商議辦法並己推出委員五人調查兩總會經費情形茲聞委員方面意思以兩總會以前之用欵當由兩總會各自清理以後合併後之用費當由各路共同計畫現各路於今日下午二時仍假南京路商界聨合會開第四次聨席會議以便根據五委員報告切實進行合併手續云 
[三團體之提倡陽曆]  
　　省敎育會江蘇省敎育會昨發通啓云敬啓者本會爲提倡實行陽曆促進男女社交發起元旦聚餐會己數年於茲十一年元旦轉瞬即届仍本斯旨舉行聚餐會其辦法開錄如後務請廣約同志加入共伸慶祝無任企盼「十一年元旦聚餐會辦法」時間上午十時起至十二時半止地點本會儀式行禮聚餐演說餐費中菜每人一元請於本月三十日下午六時以前通知本會隨納餐費以便預備坐位 
　　寰球學生會寰球中國學生會昨日致函本埠會員云敬啓者本會會員平時各以牽於職務殊少晤面握手之機會深爲憾事茲值桃符初易歲律更新行號機關例皆休息吾人允宜利用時機爲交誼聨情之舉且前此會所與學校相共致絶少餘屋爲會員休息聚談之所現在校與會分對於會員娱樂方面决擬次第舉行爰特定於十一年元旦日下午三時參觀本會新會所（在霞飛路三三二號洋房）並舉行元旦慶祝會略備茶點輔以演說音樂幻術等以助雅興敬請台從准時寵臨不勝盼禱之至 
　　工商友誼會上海工商友誼會開會議决於民國十一年元旦請本埠各夥友休業一天並開紀念大會表示提倡新曆茲將通告錄下逕啓者中華民國十一年一月一日爲民國元旦之紀念日凡我工商兩界之夥友均應休業一天以誌紀念而示提倡新曆增進新工商之智識並於是日上午加入游行會下午本會特開紀念大會敦請名人演講曁各會員自由發表意見屆時務希蒞會爲荷 
[崇義坊加房租之反響]  
　　車站路利涉橋崇義坊一帶房屋爲毛姓之產邇來經租賬房分投知照各租戸於本月份起一律加增房金各租戸得悉之下以所加太巨公舉何增祥等爲代表組織聨合會與房東交涉 
[美國駐暹公使過滬]  
　　國聞通信社云美國特派駐暹全權公使白洛蒂昨乘太平洋郵船公司松邦號船到滬白氏係美國有名新聞記者之一新奉任命繼恒德爲駐暹公使此次係由波得蘭埠動身同行者有其夫人及子不日將乘原船前赴船谷云 
[美船部出賣船隻之滬訊]  
　　國聞　信社云本埠某外人接美京來電謂美國船部現以現等船隻二十隻聲明出售於外國人售出之後准用别國旗號故華人亦可購作商船之用云 
[航業消息彙紀大批留日生返國]  
　　前昨兩日中留日學生之返國者共有數十名如東京商業大學校生蕭學海早稻田大學生王廷翰胡鍾英洪彦祺丁而盛等又有姚　補姚不奇姚鳳和姚鳳來諸葛信龍竹賢陳炎宋復畢永年郭鞏余明鄔萬明薛汝璋郭受鵠錢蹟熙徐瑞生吳吾林會嘉馬仲五等均於昨日午後分乘日郵社之熊野丸春日丸兩輪還國又前日搭山城丸返滬者有明治大學生洪維章日本大學生陳立德高等預備生李應會立敎中校生黃先峸廣島師範生趙倍孝文介藩等 
　　明年一月十三日法郵船包島斯號出口時中國有女學生三名分往德國柏林法國里昻留學又有男學生多名 
　　英國郵船公司之克式摩挨號來滬由倫敦裝來大條銀九百二十條又有建築料之鋼鐵一千六百噸又有孟買班輪阿列波亞號來滬星期五可到上海裝來印紗五百五十件印度棉花一千八百包又有印度鴨家公司之芝鴨家號昨日到滬裝到洋松木蔴袋等四百七十噸明日克式摩挨號赴日本本埠裝出棉花一千六百餘件 
　　廣利號此次還滬又從香港裝來銀角五十五箱約計一百九十萬枚又裝來大批白糖九千五百包本日該輪出口裝出之貨有大批棉花一千三百二十三包洋紗九百十七件該輪上次被刦除現洋旅客雜物外客貨尙無損失云 
　　法國郵船公司向來於澳洲南美並無航路今滬行接總行來電現特闢新金山航線一道己派定新輪安得羅米第號Adnormede　往來埃及菲洲錫蘭新金山雪梨等埠云 
[近三月來美國之對華貿易]  
　　本埠美國商務委員署接華盛頓内外商務局來電内稱美國十一月份對華輸出共美金七百五十萬元較十月份減少一百三十萬元十一月份對華輸入共美金五百十萬元較十月份减少三百九十萬元十一月份美國商况如下產額滯減倒閉增多物價低落釻根鬆動出口减少進口加多又過去三個月對華貿易總額如下（單位以元計） 
　　對華輸出　由華輸入 
　　九月　　八八○○○○○　　九五○○○○○十月　　　　八八○○○○○　　九○○○○○○十一月　　　七五○○○○○　　五一○○○○○總　額　　二五一○○○○○　二三六○○○○○ 
[昨日之金融巿况]  
　　昨爲陰曆月杪匯豐銀行收欵一百二十萬麥加利花旗友華道勝大通等五銀行共收欵二百八十萬兩此四百萬皆係華商各錢莊所解各交易所交割此屆約八百萬兩左右而物品一家佔六百餘萬兩惟所出期頭略有先後不同因是上午銀拆升至六錢八分午後仍回至三錢八分較前日仍略小二分也 
　　銀幣昨日用途平常南京造幣廠略有運到二三萬元以是上午收盤即較前日小去八毫七五爲七錢二分八釐午巿收盤又小二毫半各商業中除花業外無必要之需求且月底收下皆須解莊故洋釐尙可看續小云 
[角里米商之報告]  
　　有人收買大宗米糧私運出省 
　　昨日南巿某米商接珠街閣通信略謂該埠前日又有某某兩米行乘粳米巿價稍平之際收買大宗米糧雇裝民船運至無錫滸關等碾白打包上棧待時奬火車至浦口轉運北省天津轉往大運售與某國人雖經當地紳士等稽察然係民船運去輾轉而往故終難查破雖日前浦口有截獲者皆爲元米若輩之手腕别具有靈敏之方法云 
[木商船被盜搶刦之請緝]  
滬上木業商號運木商船經過閩浙海面屢遭海盜擄攫人船或糾衆搶刦陰曆二一月中旬又有金裕和金濟元金駿昌金瑞茂新馴源等運木商船由閩省裝載木植起運來申駛經閩省轄境之羅武洋面徒遇海盜駕乘盜船游弋於浙閩江蘇一帶海面見該木船等滿載貨物羣盜紛紛將船扣阻一躍上船將船上所有銀洋衣服悉數搶刦得贓而去船上各人幸未受傷現該商船等將遇盜搶刦情形發電來申報告於各木商號即經木商公所代表據情電逹閩浙兩省售軍公署請轉令外海水警廳長趕緊飭屬追緝是案贓盜速予破獲懲儆一面又電呈海軍司令部請爲保護各商船行駛以杜後患 
[天花盛行患者死亡相繼]  
　　國聞通信社云近數日内本埠天花傳染益覺危險患者都不免於死亡大槪兒童自三歲以上至十餘歲爲最易傳染且有天花水痘痧子三種同時並發者新閘大統路某柴炭店内一日内天殤三兒即新康里居戸之小孩患此致命者平均每弄内必得其一云 
[美華利锂有號之培植人才]  
　　派丁福成赴美遊學 
　　寗波旅滬同鄉會第二科社交股正丁福成君近由美華利鐘表號總理孫梅堂君獨力出資派赴美國游學定一月四號首途昨晚該會聨絡青年會及敎會同人在叙餐室開歡送宴會 
[十八團體追悼歐彬記]  
　　華僑聨合會粤僑商業聨合會廣肇公所寰球中國學生會華僑學生會商洋兄弟烟草公司郇光學校廣東小學校聨合公司參事會上海廣東中華基督敎會大埔旅滬同鄉會旅滬香山同鄉校廣東銀行參事會中國郵船公司參事會等十八團體昨日下午二時假青年會殉道堂開歐靈生追悼會到者共約七百餘人場中遍懸輓聨祭奠幛軸花圈等約一百餘件演講臺中設歐君遣像李登輝主席宣布開會宗旨收師誠靜怡祈禮簡又文演述歐君行誼鄺富灼英文演說靈生學校學生唱詩青年會代表陳維新香山同鄉徐公澊華僑聨合會謝復初神州女學舒憲楨等相繼演說畢會衆向遺像行三鞠躬禮家屬回禮一鞠躬黃澤生代表致謝來賓全體唱詩黃其馨祝福遂邀來賓入童子部大樓茶點而散 
[道路建設協會之進行]  
　　道路建設協會昨日發出特别會員及特捐一覺表如下 
　　特别會員一智表 
　　隊名　　會員姓名　介紹人　隊名　會員姓名　介紹人奉天隊奉遐昌王宏業　四川隊　　李亮星　　袁治齊四川隊　周玉成袁治齊黑龍江隊朱漢江　又補勤　　會員特捐一覽表 
　　隊名　　會員姓名　介紹人　隊名　　會員姓名　介紹人奉天隊　李遐昌　王宏業　四川隊　　李亮星　袁治齊四川隊　周玉成　袁治齊　黑龍江隊　朱漢江　艾補勤　會員特捐一覽表 
　　隊名　會員姓名　介紹人　隊名　會員姓名　介紹人奉天隊　李遐昌　王宏業　四川隊　李亮星　袁治齊四川隊　周玉成　袁治齊　黑龍江隊　朱漢江　艾補勤 
　　會員特捐一覽表 
　　隊名　會員名　特捐數　介紹人 
蒙古特别隊　工世英　二十五元　戴逹甫 
總隊　胡林生　二十元　梅佩玉 
四川隊　熊秉珪　五元　袁治齊 
奉天隊　紫友生　二十元　王宏業 
江蘇隊　金延慶　十元　金受禎 
奉天隊　上海民立中學學生自治會　一百五十二元　頋旭初 
奉天隊　姚秉章　四元　顧旭初 
奉天隊　聞泰祥號　十元　尤敦孝 
奉天隊　劉康樂　五元　尤敦孝 
奉天隊　徐德昌　五元　尤敦孝 
奉天隊　徐德昌　五元　尤敦孝 
奉天隊　尹子倩　五元　尤敦孝 
[吳淞中國公學消息]  
　　吳淞中國公學自本年以來校務日益發逹學員己有三百餘人大學部商科共有四級中學部共有六級學生頗富有自治之能力及自動之精神故研究學識之團體設立甚多如自治會英語研究會衛生委員會音樂會演劇會義務夜校等均有成效近來商本科二年級復組織一參觀團以爲課外之實習上月會參觀上海商業儲蓄銀行中易信託公司及藴藻浜華豐大中華兩大紗廠昨日復由該校大學授瞿季剛介紹參觀上海中華懋業銀行瞿爲該行會計科主任富有經騐將該行所有簿記以及商用文件逐一解說參觀學生獲益良多 
　　該校大學部敎授馬寅初朱進之因事暫時離校故改聘美人愛根生等以承其乏又聞交通銀行副行長胡孟嘉明春將聘爲該校敎授之說 
　　該校擬俟前敎務長劉秉麟赴英考察敎育明年回國後郎將吳淞校址增設文理二科商科則遷移於徐家滙松社又擬於明春 
 
 

Page 11

 
 
　　 
　　在吳淞開辦平民合作銀行兼爲鼓動該處工人儲蓄又爲學生實臠之所 
　　又該校足球隊健將頗多聞於本星期四擬與同齊醫工學校作友誼之比賽云 
[歸國儉學生代表喻正衡返滬]  
　　國聞通信社云被迫歸國留法勤工儉學團赴京代表喻正衡己於昨晨返滬該代表係於十五日晚抵京二十四日晨出京車過天津因接洽四川鐵路公司代表胡葆生勾留一日茲將該代表此行狀况紀誌如下 
　　對於求學之進行該國會要求免費入中法通惠工商學校一事由代表喻正衡與華法學務協會作一度接洽今己有頭緒該會允爲助力茲錄華法學務協會致中法通惠工商學校校長梅朋函云敬啓者此次歸國留法學生來京代表喻正衡陳述學生中願入貴校者三四十人曾派代表向貴校長請求免費入校聞貴校長囑其造就名册允代向駐京法公使請求等情該代表即以此要求敝會代逹法公使經敝會鐸爾孟君與法公使接談公使之答覆如次（一）公使於談話時（即本月十七日）尙示接到貴校長爲學生請之來函（二）如接貴校長來函公使對於學生之請求願予許可又敝會王叔鈞君與貴校中國校長張先生接談之結果張先生亦謂如後先生同意願允許學生之要求敝會又以此輩學生留法己二三年旣有法語之知識復有工藝之經騐用特函請貴校長容許學生之請求於華法學務之發展實多利賴不勝切盼之至 
　　對於經濟之籌畫該團對於將來求學之經費問題初時原定分省籌措之計畫如皖浙二省刻己漸次解决黔陜二省因人數不多故亦易於解决所難者祇川湘兩省故復將川湘兩省學生分爲兩大幹部對於湖南方面因在上海接治較北方便故由該省學生曾在滬與諸同鄉接洽頃聞湖南政府己允籌欵與該學生等繼續求學該省之經費問題亦可由此解决矣惟川省學生之經費問題尙未解决喻君遂於本月二十三日偕同留日四川官費生代表等邀請旅京四川同鄉特開談話會力求援助比時曾由喻君發佈被迫歸國之報告書一通又有要求繼續求學之計畫書一通經衆討論議决其原書云按被迫歸國川生共三十四人留法時期多者三年少者一年所歷學校工廠均由駐法中國留學青年監護處發給文憑證爲合格從前國内成績有大學專門修業或畢業者有中學師範甲種工農業學校畢業者有北京法文繙譯學校法文專修館畢業者有四川留法預備校畢業者綜其程度在中等學校以上現在旣己迫歸一時返歐殊難學生志願多爲暫入國内用法文之學校願學工商者則志在上海中法通惠工商學校由北京華法學務協會疏通意見駐京法公使己允學生免除學費入該校之要求現只待該校校長之同意願入文科者則志在上海震旦法文大學或北京大學法文門關於免徵學費一節正在榷商惟從前學生破釜沈舟遠至絶國歷盡艱苦財力早竭今茲橫被迫歸不僅孑身無物抑且四壁蕭條雖承免收學費之優待仍苦籌畫食宿之無力按現在京滬生活程度食宿書籍衣履各費每年每人至少約在二百五十元左右每年以三十四人計總數八千五百元茲就插班新班截長補短每人平均以四年計總額三萬四千元此項巨欵不能不賴我省政府當局我同鄉父老憫其子弟遭遇之不幸念其成績中斷之堪惜格外矜原代爲籌措也謹據民國八年及本年撥借路欵分貸吾川旅外學生之例並沿此次留日四川官費生代表請由路欵撥出現金出省政府承認償還之辦法懇請同鄉諸公一致主張由路欵撥借現金三萬四千元並代請四川省班府承認籌欵歸還該欵撥定後仍由同鄉諸公中舉人保管現即發出該欵四分之一交給學生以後按年陽曆年底發給四分之一至四年爲止云云各方接洽之彙誌該代表抵京之後曾訪蔡孑民氏於德國醫院備述現在進行之狀况蔡君雖病體尙未復原言詞問極表關切之態度尤注意於將來之處置又該代表曾往晤林長民氏林君允關於各省籌畫經費事向所知之四川旅京人士勸盡力贊助並謂同學雖於十月十四日始受法政府之通知强迫回國但彼於十月九日在巴黎時確己由陳籙拍告將有學生百餘與彼同船因此林君前在北京華法協會報告情形時羣皆大怪陳籙又留學生將被迫歸國時北京方面頗傳駐京前法公使有遣歸學生之主張當經蔡李二君親赴法使館詢問法前公使申明本人並無此項主張并即盡力向法國銀行借出現金十萬元由中政府承認歸還匯去法國接濟學生以示願留學生在法之意該欵即北京閣議通過爵民敎育經費之二十萬元中之十萬也該代表又晤湖南蕭旭東君蕭君謂在同學未抵國門前己屢函長沙方面設法援助據最近消息如同學願在長沙專習語言尙不難辦到且謂湘籍同學有所使命彼極願效奔走之勞云云 
[青年會日校同門會消息]  
　　上海青年會日校同門會日前在該會評議部部長汪英賓寓所開籌備大會後發出通告二則如下（一）徵求會徵求會將於陽曆元旦日閉幕凡己介紹得新會員或收得舊會員　續費者請於元旦日前寄交母校謝武衡先生（二）聚餐劵陽曆元旦日開大會時先於正午十二時在青年會會食堂舉行聚餐會會員槪不取資凡能到者請於本月二十六號之前向謝武衡先生領取粲餐劵以便預定座位 
[水巡西捕毆斃米船夥十四誌]  
　　西捕不認毆傷船帮頇備起訴 
　　毆斃常熟帮羅子峯米船夥曹根寳之海關水巡西捕泮迪生迭經屍母曹包氏曁米船同業等稟請地檢廳照請交涉員向海關稅司嚴重交涉務將該捕解廳偵查國籍等情經代理檢察長黃用中據稟後除批外將原稟三紙抄錄送請許交涉員嚴重交涉聞該西捕在外揚言並未毆傷船戸實係該船戸遭瘟病致死云 
　　又函云常帮米船船夥曹根寳被海關西捕泮迪生毆傷斃命一案迄己多日官廳尙無辦法各船帮人心憤激聞常帮米船老大謝炳泉青角帮領帮王毛毛蘇同帮米船沈咸金等發起組織團體昨日在南巿一枝春茶肆會議議定每人出洋一元集有成數除給屍母曹包氏外籌備訟費延請法律家擔任此案起訴事宜並俟各帮米船到齊後再開會議進行一切辦法云 
[蘇省水災義振會近訊]  
　　馮會長於前日早連赴丹陽金壇並江北揚鎭高寳一帶親勘災情寳應義紳劉　生來電云湖西調查數日災情重於丙辰水未盡退麥皆未種房屋都墟民多飢色破敗凋零傷心慘目實較郵尤重數倍查戸亦極苦水陸不可行同人踝涉前進屢頻於危幸皆出險前允濟寳振欵務求速撥爲盼 
[昨晚滬寗車運出之銀洋]  
　　昨日（二十八日）滬寗路大通運銀公司由夜班車運出中交二銀行現洋七十萬元至京津二分行又惠興益豐寳昶等莊現洋十四萬元均運至天津又中交二千寳銀三萬兩至南京造幣廠 
[滬杭車轉運浙省平糶米]  
　　滬寗滬杭甬兩路管理局前接浙江沈省長函云浙省現費護照派員赴本省温台一帶採辦平糶米共一萬石日内運申裝由火車轉運來杭請飭所屬騐照放行撥車裝運等因當經該路局轉飭各站查照在案茲悉此項米石近由温台一帶裝用海輪陸續抵滬除經火車運杭三千餘石慨由該路上海北站公益轉運公司承運外昨復由該公司以浙省長護照呈請鐵路局長騐訖計米五百石即於本日裝載夜貨車運往杭站交缷矣 
[景昌公司絲巿報告]  
　　中美新聞社譯景昌公司絲巿報告云一星期來絲巿仍沈寂不甚活動價格頗堅固絲商不願脫手七里絲有巿號數包售出價一千一百五十兩此外未有貿易運出之貨不多價亦堅固灰經絲見活動二十日日本人購入價每包七百五十兩二十一日另有一外國行家付價七百六十五兩購入旋又有日本人出七百八十兩購人數包二十四日則竟高至八百兩巿况甚强固或將更見增高也一星期間之貿易計黃絲二十五包七里絲六十包灰經絲一百六十包舞陽絲十三包橫濱絲巿甚堅固各方面之需求率爲高等滌存貨爲一萬六千五百包 
[謀害親夫案之近訊董秋生性命可保]  
　　西門文廟路董秋生前被伊妻董王氏用剪刀剪傷生殖器由警拘送地檢廳訊供之下判董發堂醫治董王氏押候再核在案茲悉董秋生之傷業己將次告愈性命可保無碍惟本案己經檢廳起訴審判廳昨日午後由推檢各官開庭命法警將董提回到庭並提回在押之董王氏審訊一過認爲辯論終結判該氏還押董仍着送堂醫治聽候宣判 
[賣藝人凌虐幼孩之科罰]  
　　王周兩客之造福不淺 
　　天津人劉其和前晚十一時挈一六歲男孩劉小海至汕頭路一百十五號門牌妓院内逼令該孩獻技向狎客索錢當有王姓狎客給予銅元四枚而劉以孩不能索得小洋將孩毆打面部受有傷痕王與同伴周某見之以劉不應虐待小孩遵報請老閘捕房派探姚錫卿與九十號西探往將劉與小孩一併帶人捕房分别留至昨晨解送公其公廨先由中西包探偕王府兩見證相繼投案訴明前情並據該孩供稱母己去世父在山東賣眼鏡爲活每日由其師父帶往公共處所獻技求化須得洋半元否則即遭痛貴面上之傷係被手擊腿上亦被用木棍毆打今願居捕房不願隨師回去云並由婦孺救濟會延律師到堂聲稱近來時見有人挈領此種小孩至妓院酒館茶樓向人索錢如不遂所欲將孩凌虐毫無人逋主義今救濟會主張將孩暫留會中俟訪其父親下落再行給予其父領回並請懲戒被告等語訊之劉其和供稱賣藝爲生劉小海是伊門徒不敢虐待求宥經俞襄讞核供商之英包副領事以劉不應凌虐幼孩姑寛判罰洋三十元充公如無力繳洋改押西牢一月劉孩暫留救濟會候核 
[學校消息兩則]  
　　浦東中學浦東六里橋浦東中學校於昨日（二十八）舉行第十届畢業典禮先期由校長朱叔源柬邀海上人士參與盛典聞到會者有黃任之秦硯畦葉漢丞等畢業式秩序爲（一）校長報告（二）開幕（三）畢業生向校主遺像行敬禮（四）給憑（五）訓詞（六）同學頌詞（七）畢凿生答辭（八）閉會是届畢業生爲王祖烈等十六人聞其中有數人不日即將赴德美留學云 
　　平民義務學校文監師路西首上海平民義務學校定一月二日下午一時假座愛而近路紗業公所舉行慶祝大會除該校新劇等諸游藝外尙有别校跳舞短笛雙簧拳術魔術等種種游藝會　另請童子軍維持秩序想屆時必有一番熱閙也 
[務本校友會開追悼會追悼前舍監錢新才女士]  
　　昨白黃家闕路務本女校校友會爲前舍監錢新才女士開追悼會午後二時開會蒞會者該校敎職員校友曁學生約四百餘人首由該校校長張懷之女士報告次校友會代表吳若安女士讀祭文并述行狀繼敎職員代表郭召棠學生代表楊偉讀祭文嚴靄徵女士演說辭畢全體唱追悼歌閉會己鐘鳴四下矣 
[ＦＦ所制愛情影戲將開演]  
　　舉滬知名之ＦＦ即殷明珠女士所演之愛情影戲現己製作告竣下月中旬即可開映此片爲上海影戲公司所未有長凡六千尺内容叙一富室之女至異鄉視舅父表兄爲介紹一名盡家爲之冩照積久畫師愛之向之求婚女不可後女歸途遇盗畫師救之得出於險女感其德與訂白首之約孰知其表兄亦夙愛女知其事百計中傷之謂何必嫁窮措大女惑於虛榮與畫師悔約而與表兄訂婚詎結婚時牧師詢問女願否女忽思及書師愛彼之眞誠立加拒絶一時傳爲異事女次日即至畫師處請罪畫師不納女憤而蹈海女畫師追踪至得不死遂仍爲夫婦其情節甚爲曲折同演者爲周湛欽諸君而指導布置則爲畫家但杜字君故此片極富於愛術思想並聞此片開演時其入塲劵每張均　ＦＦ小影一張爲外間所未見云 
[兩交易所之消息]  
　　　劵物品交易所上海證劵物品交易所因歲未休假故本月期交割提前於前昨兩日舉行茲將其件數及扯價錄下本所老股二萬三千四百五十股每股一百六十一元本所新股一萬三千一百股每股四十七元麵粉交易所股一百五十股每股五十一元華商證劵交易所股五十股每股三十元中華取引巿塲股一百股每股十元天津交易所股一萬零三百股每股二十四元寗波交易所股六百三十股每股五十元廣州巿交易所股四千七百股每股十元漢冶渾公司股一百五十股每股二十六元南洋兄弟烟草公司股一千七百股每股二十八元勸業銀行股一千六百股每股四十七元中易信託公司股五千九百五十股每股七元神州信託公司股五百五十股每股八元元年二次整理公債二百三十萬元每百元二十五元十六支棉紗雲鶴標準三百五十包每包一百四十三兩中國棉花通州標準三千六百擔每擔三十一兩通州棉花一千七百擔每擔三十三兩火機棉花一千二百擔每澹三十一兩該所須至明年一月四號開巿云該所九十八號經紀人張研耕請求將兼營金銀部廢業又一百零六號童祖賡請求廢業均經理事會承　自十二月二十九日起九十八號經紀人停止兼營金銀部交易一百零六號經紀人童祖賡停止金銀部交易又本月二十九日所做之定期買賣其證據金與差金提前於三十日收付昨日由理事會揭示通告矣 
　　棉紗交易所棉紗交易所本月份交制十六支雙象標準紗共計四百七十五件扯價爲一百四十二兩又本所股二千五百三十股扯價爲三十二兩昨日己交割清楚亭明兩日做交易後爲陽　過年休息云該所自陽曆九月開始營業以來至於年底計算盈餘可獲純益金十餘萬茲定元月八號開股東會簧議分派紅利支配一切該所經紀人公會孫琴堂張秉鈞俞君欽等現發起組織固本團其大旨該所原有經紀人六十名頡向章以本所股五十股及現洋三千元爲保證茲該團擬將現洋易換本所股爲保證分爲甲組四百股乙組二百股若是則本所股免爲外人壟斷以鞏固本所根基爲主義業己將辦法訂定得經紀會多數同意將情形請求理事會核准一經理事會决定一月内可以實行 
[火柴營業發逹]  
　　浦東爛泥渡熒昌火柴廠近來營業發逹客帮銷路刻正陸續裝出緣油頭方面詳購大宗火柴約計漁樵上海松老渭水等牌號己經製就者有二千箱之多由該公司向三北公司獨包惠順輪船一艘直敖油頭於昨日裝輪開駛出口 
花邊出口呆滯 
　　花邊一業近因出口呆滯致本埠各花邊行家所收花邊堆績如山業此者大受打肇多有週轉不靈之象一般花邊　客莫不愁眉雙鎖而浦東一帶出產地各花邊廠資本較大者尙能維持現狀資本薄弱者咸多暫停工作婦女生計亦蒙極大之影響云 
[傳諭鷄鴨行不得作踐道路]  
　　南巿十六鋪沿浦灘太平碼頭迄北一帶各鷄鴨行每將筐籃等物堆置路旁作踐道路妨害交通且與衛生有碍經滬南工巡捐局總局長查悉情形己出示重行申禁在案昨又函致第一區警署請予派警傳諭各該行主一體遵照將所堆筐籃遷移外嗣後不准再事藐玩任意堆積如違定予究罰 
[閘北空地限築竹笆]  
　　滬北工巡捐局因空地每易汚穢有碍衛生曾經限令各業主圍築竹笆茲因奉行者寥寥昨再出示催各業主遵辦布告如下爲布告事照得馬路空地圍築竹笆經本局於上月十八日布告限期領照建築在案此事本爲愼重公衆衛生及保護地主產業起見乃自限滿以來察勘各處空地雖間有圍築竹笆而未經圍築者所在多有長此遷延殊於衛生進行大有妨碍爲此再行佈告仰各該業主一體遵照如有沿馬路業產空地限至明年一月底止一律來局領照築笆倘再逾限由本局代爲圍築所須築費仍由各該業主擔任毋再觀望切切特此布告 
[通州路發生搶案新婚夫婦大受驚嚇]  
　　住居通州路九十六號門牌之毛鼎魁於本月二十二號新婚至前晚六句餘鐘突來盜匪七人兩盜在門首把風五盜擁入新房各示手槍向毛新娘等嚇禁聲張翻箱倒篋當將新娘值價洋二百二十元之金鐲首飾現洋搜刮一空携贓呼嘯而逸迨該管哈爾濱捕房聞警立飭通班中西探捕馳往兜拿盜匪早己遠遁該探等遂向事主詳詢盜黨面貌服式回訴捕頭轉稟麥警務長能飭各捕房中西探捕一體跴緝贓盜務獲解究 
[後新街之剝衣案]  
　　原告係過犯押一月被告兩人各押半月 
　　迭次過犯陳炳生前日潛至法租界後新街被同類紀杏生洪金壽遇見將陳身上所穿之棉袍强行剝去質洋化用陳報告捕房由探程富生前往將紀洪兩人拘獲帶入捕房捕頭以陳係過犯諭着管押解究昨日併解法公堂請究先由捕頭上堂稟明前情陳炳生供被紀等拆梢紀洪兩人同供因陳炳生虧欠民人等洋向索不還是日在途遇見實由伊自願給與民人以償前欠不敢强剝中西官判以陳不應出境復來着押西牢一個月期滿仍永遠逐出租界紀洪兩人各押十五天以儆 
[胡阿榮跌斃之相驗]  
　　楊樹浦救火會庖丁胡阿榮前日失足從高跌下傷及要害當經捕房將胡送院因傷重不及醫治殞命捕房得報將屍舁入騐屍所報請公廨張襄讞與英領赫君於昨午蒞所檢騐毒胡阿榮委係生前跌傷身死填明屍格升座公位捕房傳同屍兄胡旺生等到案經中西官略訊一過判着屍屬具結領屍棺殮 
[電車撞斃河南孩子之騐判]  
　　河南孩子王志明年十三歲日前行經外白大橋避讓某號汽車致被英美電車公司之某號電車撞倒碾傷頭顱等處當經三百七十三號四百四十三號站崗巡捕查見將受傷人王志明車送同仁醫院因醫治無效延至前日因傷斃命捕房得報將屍舁入斐倫路騐屍所昨午報請公共公廨張襄讞與英赫副領事蒞所檢騐得王志明委係生前被電車撞倒碾傷身死遂填明屍格升座公位捕房傳同電車司機人王志山賣票人沈麗芳見證李耕新到案即據見證西人投稱是日見死者在百老匯路前面行走旁有汽車一輛駛來死者避讓汽車致被電車撞倒等詞並據李耕新投稱是日死者避讓汽車致被電車撞倒云云又據三百七十三號等華捕投案證明死者被撞後即送往醫院惟查屍屬無着請示云云經中西官得供會商之下判曰騐訊得己死王志明委係生前被電車撞傷醫治無效身死着地保備棺收殮厝壇候認司機人無錯聞釋 
[坍屋壓斃糕餅店夥]  
　　寳山縣吉一圖地保李順寳昨午投上海地方廳具狀報稱閘北寳山路義品里口有丁方善新開協大糕餅店之夥寗波人俞金福於昨（陽曆二十七號）下午在後披廂做工不料屋忽坍倒致將俞壓斃在内查俞今年二十七歲家屬均在寗波事關人命爲此來廳具報請爲相騐黃檢察長據稟後於午後香派何檢察官沈醱騐員等前往檢騐 
[控告妻子重婚案不能成立]  
　　海門人施錦美前日段哈爾濱捕房報稱伊妻施張氏於民國五年七月間挈領十四歲女兒從原籍背逃來滬近姑侦知披己嫁與寗波人葉寳玉賃居梧州路二十七號門牌實犯重婚罪並被將生女私自許配與徐金榮家爲養媳請爲提究等情當由捕頭派華探管宗餘將男婦一干案犯一併拘獲分别押至昨晨解送公共公廨讀究即由施上堂證明案情據施張氏供稱己被丈夫施錦美兩次價賣初次被賣我仍逃回次始被賢與葉寳玉爲妻得去身價一百六十元何得指我自行嫁人至女兒爲徐家養媳亦非我一人作王求察徐金榮供我娶該氏之女爲養媳有媒證庚帖爲憑等語中西官核供以原告所訴不能成立判本案文銷各被告均着開糧 
[婢女行竊洋飾之唆使人押西牢一年]  
　　甬人王安有因唆使庽居靜安寺路一號門牌英籍華人甘月松家婢女鳳仙行竊其主值洋一千八百餘元之金珠飾物現洋被甘察悉控山捕房於昨由探將王拘解公共公廨經中西官訊實判王押西牢一年期滿逐出租界 
[途遇逃妹]  
　　無錫人王金榮住潘家灣在大豐紗廠做工昨扭其族妹王阿菊及竹匠王阿五之妻陳氏至四區供稱今年四月間族妹在原籍逃走其父母來信託民找尋今在大洋橋主陳氏家尋見請爲訊究經顔署長質訊陳氏供阿菊在某紗廠做工向我家租賃鋪場每月出租洋一元等情阿菊供亦相同判押候偵查核奪 
[指控司賬用空賬洋]  
　　美商利逹洋行前司賬於鰲峰用空賬銀七千九百七十六兩一錢三分經該洋行大班查悉控由捕房昨晨派探將於拘解公共公廨請究而牽涉之徐文奎亦即到案被告各延律師到堂請求交保原告代表律師聲稱徐文奎請求交保敝律師並不反對惟第一被告於鰲峰則請拘押因原告尙須調查賬目云云關讞員得稟商之美丁副傾事判徐交五千元舖保於押候訊究 
[巡長查煙被毆案之結束]  
　　唐阿寛監禁六月罰八十元 
　　上海縣警察五分所巡長馬如霖因至燕子窠主唐阿寛處查烟被毆受傷控奉上海地方　將唐等訊押在案茲悉此案業經檢察廳　審起訴昨日午後由推檢各官開庭研訊之下當庭宣判唐阿寛吃食洋烟着罰洋五十元又私設烟室供人吃食之所爲着監禁六個月並科罰金洋五十元應共執行刑期六個月罰金洋八十元沈炳生吃烟之所爲判處罰金洋三十元以儆 
[蘇承熾具領乃兄遺物]  
　　湖北人蘇晋卿日前在法租界新開河雇乘蔣小桐之黃包車至南巿突於中途病發斃於車中報由地方檢察廳派員詣騐後所有屍身遺下之現洋三元鈔票二十元小洋六角奬劵一條金表一枚梁票一紙鎖匙一柄均存一區警察署候尸屬具領在案昨日有屍弟蘇誠熾投署聲請給領前項遺物王署長飭寛保承領未幾覔到小東門外瑞豐魚行夥胡慶生到署具結准予一併給領 
[客棧違犯烟禁罰百元]  
　　法捕房探自方福林查悉鄭家木橋街永康里高陞棧内容人私設烟榻供人燈吃洋烟又不將旅客姓氏籍貫載明循環簿有違定章爰於前晚稟明西探同至該棧抄出烟搶三支及烟具等物連同簿據一併帶入捕房諭令棧主交保昨日傳至法公堂請究先由西探稟稱查得被告棧内於今春有旅客男女二名服烟身死此次該棧又敢私賣燈吃塵請堂上鍾辦詰之棧主供旅客私行吃煙商人實不得知餘供支吾中西官判着被告罰洋一百元烟具没收 
　　尙有本埠新聞等轉入後頁 
雜評二 
[促取銷附捐（常）]  
　　賑災附捐問題非上海一埠之問題也全國商聨會之議决否認亦不僅否認上海一埠之附捐也乃當局僅允取銷滬埠附捐而仍須募相當之振欵是猶前次籌募九萬元之舊例也是不再展限之信用仍未顧及也即使滬商而背承認全國商民能不反對乎 
　　况乎賑欵所以濟災民也附捐遍及全國即被災之省亦須徵及也以被災之省之欵而振災民民自不願而當局偏欲强迫收之此眞百思而不得其解矣 
 
 

Page 12

 
 
本埠新聞二 
[甘肅正劵開奬誌]  
　　昨日爲甘肅正劵第一期開奬之期假座西門共和影戲園内舉行開出五大奬號碼及承銷各票號錄下頭奬第二○九五六號本埠善利全承銷二奬第三○九四三號本埠大利元承銷三奬第二八三七七號本埠萬有源承銷四奬第二一三七一號京津鑫記承銷四奬第二六四一八號杭州仁裕承銷五奬第○五○二一號紹興全號承銷五奬第三三八二二號蕪湖分局承銷 
[拐犯圖逃加禁一年]  
　　前在檢廳看守所圖逃未成之拐犯朱如明咋由審檢廳推檢各官開庭命提朱犯至案研訊之下判處圖逃未遂罪着監禁一年前判决拐案監禁五年應共執行刑期六年 
[兩拆梢黨分别押儆]  
　　袁阿金押一年　高雙林押半年 
　　匪類袁阿金高雙林前日在油頭路向婦人王徐氏等拆梢不遂用沸水將氏之面部燙傷被控押房昨日由探汪竹生將袁高二人獲解公共公廨經中西官訊知袁係過犯專在公共租界内結黨向人訛詐實屬不法判押西牢一年高押半年期滿均逐出租界 
[冒名騙貨人押候再訊]  
　　寗波人杜阿亭假暖芝罘路仁聚仁成兩家黃器店名義私刻圖章於本月六號騙取浙江路胡桂成蓬路三泉窗東有恒路蔡和良及林玉清等四戸值洋二百餘元之彩綢質洋化用嗣經被騙者察出投捕房告發昨由華探目金福壽包探何慶恩將杜獲解公共公廨請究經中西官質訊之下判杜押候下禮拜三續訊 
[季小二子押候再訊兩烟紙店刦案之關係人]  
　　季小二子因與虹口狄思威路三百四十五號門牌海勒路三百十五號門牌兩家烟紙店被盜刦去財物案有關被捕解經公共公廨諭着押候查究在案昨晨張襄讞會同英赫副領事升座提審即由西探目柏生上堂稟明因調查手續尙未完備請再延期堂上遂准其請求命將季仍行帶回捕房收押展期七天再訊 
[竊賊禁押三月]  
　　鎭江人張喜子先後行竊福州路總巡補房内三十六號西探目三十二號西捕及西崽陳九林李國才等大衣棉袍呢帽等物逃逸前日被探查獲吊出原贓昨解公共公廨經中西官訊實判張押西牢三月贓交各原告認領 
[兩過犯串竊各押年半]  
　　程基趙金生串竊北四川路七十號門牌西人家衣服被探拘獲昨解公共公廨請究經中西官訊悉兩人均係過犯判各押西牢一年半期滿逐出租界 
[公共公廨訊案彙錄]  
　　昨晨公共公廨民四庭由關讞員會同美丁副領事訊理各案彙誌如次（一）寗波路十八號門牌同孚永　主黃伯年延許珵律師聲請破產案結果改期七天再訊（二）　興號延朱斯芾律師訴周路青陳鼎順違背定銷燒炭合同請追損失案被告亦延許理律師提起反訴原告欠欵一萬二千餘元請求着令交保而原告律師則請求准予修改稟詞結果原告請求修改訴詞應　准改期再訊（三）益隆西號訴瑞昌米店股東黃介甫黃根本張筱青徐春蓀等不理糧食價洋案結果改期七天再核 
　　又午後民四庭由李襄讞會同美約副領事訊理（一）辛韻蘭訴唐晉記掯不放贖方單案結果限唐晉記五日内將方單先行呈繳違則提究本案改期候原審之張會審官核奪（二）徐惠平訴李健秋等不理欠欵案結果准照兩造律師同意請求第一被告李健秋限三日内交人銀並保否則飭提（三）張耀生訴華承煜不理存欵案結果原告請求復訊未便准行原告律師又請求俟另案審結後如該原告證據充分再行酌予復訊（四）張海生訴黃曉初掯不放贖方單案結果改期續訊 
[誌謝]  
　　第一卷第六號「上海總商會月報」現己出版其中紀載多有價值之作昨承該會惠贈一册又商務印書館惠贈第十八卷第二十三號「東方雜誌」第三二五期「英文週報」各一册又銀行週報社惠贈第二三○號「銀行週報」一册又同濟雜然社惠贈第三期「同濟雜誌」一册誌此併謝 
來函 
[徐蔚伯來函]  
　　昨至隆慶里訪盛君壽先生徧尋不獲正徬徨間見一人倚牆飲泣圍而觀者甚衆因亦佇立聽之據其自述爲浙之金華人曾畢業於杭州師範在鄉間小學堂充敎員家素清貧得月薪八元一家賴以温飽有同學某在上海華商父易所爲所員薪豐事簡私衷歆羡不置夏間見報載易易所招考所員乃即來申投考幸而獲取須入養成所肄業食宿均自備爰回鄉辭去敎員又售去田十餘畝携金入所肄業僅月餘欵己用罄向親友借貸繼以典質滿擬交易所開暮領取薪水即可償清宿負豈知中外合衆相繼僨事該交易所亦宣告解散全體所員及練習生一百餘人大起恐慌向理事會請給津貼俾得盤川以資回里一再交涉各理事初則一味數衍繼而互相推諉終竟避匿不面有力者先自回籍余則囊槖俱空欲歸不得前日因積欠棧資伙食被棧主逐出行李悉被扣留徘徊路中天氣嚴寒瑟瑟作抖至後馬路某里席地面坐被看弄堂人斥逐旣而天又下雨至浜北某里爲西捕巡見拳打足踢受生平未受之奇辱至河畔欲尋短見又念母老弟幼欲死不得欲歸不能追源禍始皆受交易所之害涙下如雨噎不成聲鄙人見其白晳韶秀不似乞兒因出懷中鉛筆與之作筆談文理尙通順詢其須川資若干渠云一到杭州即可與舊同學商量回舍資斧時下午六時即伴其至北車站購一南星票又給以鈔幣五元守候至開車而歸因念自有交易所以來内地之青年學子入此魔道者不知凡幾若該生之流落滬上者十居四五聞最先成立之某交易所盈餘己數百萬曷勿提出若干資送類似某生輩回里爲維持人道計爲交易所名譽計皆不宜袖手坐視伏乞登入來函門以正告某交易所理事不知能有動於中否特恐廣厦萬間在杜陵亦徒存虛願而己徐蔚伯手啟十一月二十九日 
來件 
[孫洪伊爲中國存亡大問題警告國人書]  
　　吾國因有北京賣國政府乃有二十一條及一切關於山東問題之賣國條約當歐戰終結巴黎和會聞始之初不佞即叮嚀反覆　聒於國人之前謂賣國政府不去外交决無挽救維時國内息爭對外之論正盛或以余言爲過甚而忽之卒也巴黎外交果遂失敗以國内外人民抵死力爭僅得不簽字之結果而賣國政府之盤據日復一日外禍亦日深一日遲之又久而太平洋會議開於美京華盛頓府國人又以前所冀望於巴黎和會者冀望於華府會議 
　　華府會議者山美國唱始其動機則爲避弭日美兩國衝突以求免將來戰爭而起日美動突之根株大部分在於中國故此會議之背景質言之則一解决中國問題之會議而己故其結果日美同盟解散代之以四國協定原來日英同盟條約之内容係分兩部一爲維持兩國在華之地位一爲確保兩國在東方殖民之地位今以四國協定規定後者而以前者讓於根據羅特四原則所訂之中國保全協定此兩協定合之完全爲日英同盟之繼承者從前日本對於中國之種種掠奪猶有美國從旁仗義執言今則美國己加入此掠奪團體而中國實際上己爲四國協定下之共同保護國矣觀於所謂中國保全協定開宗明義即曰承認中國之主權獨立與領土及行政權之完全云云此等措詞皆從來列强所施於其保護國者獨立國家之主權領土等豈容發生問題合以此移而加於英美日本等任何一匣豈有不譁然以爲大侮辱而駭憤失措者自美國有中國門戸開放領土保全之唱導國人一聞保全中國之議若有不勝歡迎感謝者而不知即爲保護國之待遇現近該協定又追加一第五項明定中國將來不得與本締約國中之一國或數國或第三國締結有違本協定之條約是並中國之外交自主權亦剝奪凈盡而完全夷爲保護國矣故中國而有正式賢明政府對於此種會議被邀請而加入惟有據理力爭爭之不得亦惟有退出會議而己 
　　國人未深考華府會議之性質而駸駸焉悮認爲一最高法庭以爲能加入則可得最後之平反不加入則將受缺席之判决故明知北京政府不能代表國民折衝樽俎而猶妄欲藉其僞竊之名義派遣代表出席以慰無聊之極思有難之者則曰彼猶爲列國所承認之政府國際體面所關不得不因而認之耳中國人猶因襲古代虛榮外交之觀念前清之外交家與外國結約但見約文有大清大皇帝陛下字樣即以爲國體不失今借北京賣國政府名義出席華府會議以爲光榮面毫不問其利害豈有異於彼所云耶宫人相信在軍國主義未經剗除以前凡所有國際會議皆爲强者處分弱者之會議必無公理正誼之可以主張然吾人又相信無論如何强者處分弱者之會議若不經被處分者之自承必無從强之有效即如俄國各國欲聨合而處分之久矣然俄人獨立不懼卒使列强不敢正視此次華府會議俄亦太平洋關係之一國然並未加入會議俄人亦不以爲可羞各國亦無如之何然則我國亦何必定有賣國政府代表出席此被處分之會議以代我國民自承耶吾人深思熟慮以爲我國民於此應有兩大抗議一抗議北京賣國政府法律上事實上皆不能代表中國一抗議四國協定及中國保全協定國民絶對否認北政府代表簽字無效至二十一條及一切山東問題則惟有聲明此爲日本僣北政府締結之私約我國民否認北政府其締結之私約當然失效至近日國人咸注意此等條約之提出要知華府會議之本質旣如彼各國孰肯代我主張即有主張日本又豈易聽許推測其結果幸面成爲懸案如巴黎和約不簽字不幸則更爲此等亡國條件增加一重保障而己矣 
　　近世之國家外交與内政祗爲一物之兩面易詞言之則内政其形外交其影内政其骨幹外交其皮毛未有形不正而影能端骨幹不立而皮毛能豐者以頑敗腐朽甘心賣國之徐世昌政府雖盡妙選現今東西各國之著名外交家以爲之外交官其不能折衝禦侮猶如故也弱國無外交此語似是而實非國何以弱無良好之民意政府則弱非盡兵不强馬不大之謂以頑敗腐朽甘心賣國之徐世昌政府雖得擁有東西强國任何一國之海陸軍又安能折衝禦侮邪 
　　凡國家之亡皆係自亡未有人亡之者即近代强國亦未有能橫逞武力一戰以亡人國者而惟必用條約以亡之條約亡國之新法即不問其國之民意如何僅樹置維護一不生不死之政府使之結約簽字日割月削以自亡朝鮮之己事可覩己向使當日本謀朝鮮之初其國人自起推倒其賣國政府以圖强朝鮮雖至今存可也即使日本當時强以兵力略而取之亦祗能爲事實占領西不能爲條約取得况國際上日本亦必不能冒此不韙邪乃韓人當日知有外交而不注意内政日戴賣國政府以救亡至今日己梅之無及此爲不能清内姦整内政而空言愛國空言禦外之大好前鑒我國旣有二十一條等賣國條約爲亡國根蒂今又擴充爲各國共同保護條約由共同保護而共同管理再進面共同處分吾恐不出十年即將索我於枯魚之肆矣 
　　然則吾國民之在今日應急打斷希望華府會議之迷夢不怨英美亦並不怨日本惟有求其在我而己外人之亡我也以條約我之病根即在頑敗腐配不能革新專善簽約賣國之徐世昌政府我能將此亡國病根拔去則一切賣國條約胥失其據依不廢而自廢而民意政府成立庶政蒸蒸日上國内氣象一變世界各國皆當回易視聽以待我外交形勢亦自隨之一新中國本負有可以自立自强之資格之國苟有向上改進之國民自不患無與列邦奉以周旋之日不然我不自强而但日望他人之我助豈可得哉豈可得哉 
　　且吾人試瞑目一思彼北政府徐世昌者日卵翼於曹張兩大武人之下以討生活此與唐季朱全忠李茂貞等互相搶奪以爲奇貨之門生天子何異而最近洪憲遺孽全國唾棄之梁士詒且將挾張作霖暴力以竊秉國鈞則今之崔昌遐也此等政府即在古昔專制時代猶不可一朝居而况國稱民主四萬萬靈秀民族尙低首蹙額閹然受其統治並舉存亡生死之國命以付託之豈不輕中國而羞當世之士邪 
　　本月十八日報載路透十六日華盛頓電云美國參議院抨擊四國協定稱爲中國死刑讞書二十日報載國民外交代表余蔣兩君電謂美及其他各國屢謂我國即除去各種勢力範圍收回各種權利亦復能有何爲力促我等刻期推倒腐敗之官僚督軍而集全力於良政府之建設以施行革新計劃合此兩電觀之一可知依賴華府會議之錯悮一可知依賴北京政府之錯悮而皆可以證吾人外交内政不能分離之主張原非過甚之詞亡羊補牢今己嫌晚願國人勿更一誤再誤使不佞多獲知言之名而遂陷我光華燦爛之祖國於萬刼不復也中國庶幾有豸民國十年十二月二十六日 
 
 

Page 13

 
 
   
 
 

Page 14

 
 
[第四張（十四）] 　　 
自由談 
閒話 
[聖血謳歌錄（二）] [  沁]  
　　故眞能致社會之福利者則雖犧牲一己亦所不惜旣以社會爲我則社會内部縱日日新陳代謝流遷不己而社會全體之生命則亘千秋萬古而長存世界無末日宇宙無末日則社會者固一無冬無夏之常綠樹特常綠樹有時而萎而社會則爲與宇宙相始終之『宇宙常綠樹』而己故爲一己之私者待一己之死而其利己窮圖社會之安寗者則綿綿不己無窮無盡者也耶穌之視死如歸特欲示衆生以人生眞義耳又豈爲干求虛榮而己哉溯自歐戰雲起砲火瀰漫全歐繁華都巿盡爲墟邱死人數千百萬傷財不資人類受此敎訓深知殘殺之非是戰爭之罪惡於是巴黎和會集威爾遜以和平人道相號召而世界多數平民咸稱道而贊助之而結果則强權之毒未盡消今者太平洋會議又起於華盛頓其所資以號召者與威爾遜同而其結果預料不能饜人望斯何故蓋因知而不爲不願損己以利世界其狡者或竟以之爲假面具以遂一己之私欲而己世界和平人類福利果何日而斯能實現乎雖然此前日中外沸騰之呼聲舉世平民所仰望而渴想者耶穌在千百年前己倡導之不特唱導而己蓋己實行之矣人類乎苟不欲和平之成爲夢想願人人心坎中盡佈耶穌犧牲博愛之精神而與十字架頭碧血相照耀此則予一瓣心香所馨祝而默禱者也（終） 
筆記 
[病心記（上）] [  鴟夷]  
　　前年客游杭州下榻同學朱羽衣家於六橋咸竺探勝歸來每促膝相談漏夜未己曾憶中秋之夕爲余述瘋女俞慧事至今猶能髣髴偶於茶餘酒後以爲談助聞之者靡不動色唏嘘有無可奈何之慨焉俞慧吳產移杭者十年矣其家業船行故往來皆盪槳者顧甚鍾愛慧而使之就學慧乃名副其實雖不能如一目十行之譽而讀書不逾三周即能成誦於文學固燦然爲膏梁之女所弗及惟於女紅殊不經意其家人亦甚恕之故絶不事米鹽瑣屑也由小學而中學聲譽至隆於是踵門求婚者戸限爲穿而慧之父母一以取决於慧慧則都弗合以爲不得良人而嫁寗爲北宫嬰兒以終也父母憐而許之自是媒介遂不肯冒昧來凟而慧亦幾及花信年華矣時杭有名士湖上翁有隨園曲園風肯於湖樓許女子來問字而慧旣畢業於中國颇欲專攻詞章乃請業於翁翁納之小試所作斐然可觀遂另以雙眼相看而女子精思細會實較男子爲力湖上翁雖弟子甚衆然皆落落不甚措意抑且有以得隸弟子籍爲己足不復他求者矣惟慧獨苦心孤詣　研不怠執經問難層出不窮湖上翁深喜之以爲此不櫛學士也乃亦盡其所藴無不發宣於慧以期黃梅衣缽借是以傳耳翁守舊規每月三試與試者二十餘輩慧輒冠之即不冠亦及肩而己故同學踷少年莫不低首傾到於慧慧亦顧盼自豪目空一切以爲江南雖大恐無知己殆將總角老耳湖上翁亦慨然以婚姻大事不可苟且爲言 
劇談 
[西崑雜憶] [  顧九]  
　　俗人觀劇恒喜亂彈而厭崑曲其大致爲不解詞華然究嫌其塲上太覺寂靜有時兩人對唱和以一笛一板鼓一檀板一小鎌步行起坐歷半小時不輟在文人觀之固大好詞章爲之擊節爲之拍案而在傖夫俗人觀之則不解所云亦無所謂情節究不若亂彈之往來熱閙鑼鼓喧　也故北人之觀崑劇者至比之爲藥中之「車前子」其意蓋謂崑劇一上塲則觀客均紛紛向外解手去矣 
　　崑劇專尙文塲對於武行大致不甚講求即觀劇者亦祇尙聲調遇有武行均草率視之故戈矛刀戟祇於每日「打腰臺」時一爲應用蓋酬神演劇例以末劇殿以武行必須刀兵相殺斯爲終局而演者觀者至此始得少憩此時神座輟宴返轅是爲演劇之半待再上場則盡爲滑稽打趣之劇蓋恐褻凟神祇也然年來各伶工深鑑於塲上太覺寂靜亦知略事習武然諸伶工大率均屬略有年事骨格生硬未能如亂彈江湖賣藝派之刀兵很鬭曩年某武生在崑演「别母亂箭」時（時寗武關演明將别母殉節故事出鐵冠圖傳奇）亦能舉兩個筋斗做一個火跳而觀者己羣譁謂創格又某伶己年高德邵本係丑角因老邁不能演重頭戲一至吾邑徇顧曲家之請扮演「敎歌」（演鄭元和落難故事）中之蘇州阿大勉從長櫈上翻雨個筋斗自云若在他處早己敬謝不敏矣 
文選 
[梅公祠記（下）] [  天虛我生]  
　　臨谿小築曰聊可居梅塘公讀書處也缥緗萬卷萃其德馨帶草不蕪蠹魚不食洵乎能以耕讀傳家者循廊而北逹草堂之背拓地亦可五畝落成於後故曰後園鑿池以通前園築亭於上虛其四面以受綠陰榜曰綠雲深處亭前隔水爲坡梅花三百皆公手種亭角接以石橋西爲石臺以居孔雀東則曲房迄邐前逹草堂北則修竹萬竿通幽一徑洞門如月别有天地海棠幾樹　香醉人新築一軒予爲額曰海棠香夢蓋又在後園之後甫落成於辛亥壬子間者時梅塘公己不及見焉予瞻公像於笠山草堂之中盎然道貌藹然可親孫曾一系所出在今己逹一百四十餘人奉祠之盛殊非尋常所能企及故人樂有賢父兄者過梅公祠輒流連咏歎而不忍去梅塘公之言行及其德配張太夫人之懿範己備箸於家傳年譜可勿贅述惟祠宇之所在實繫後人景仰之思一邱一壑無不足以見其胸襟故予樂爲之紀園中有勝景八屬於山者前己舉述屬於水者曰水榭理曲柳磯垂釣屬於後園者曰梅坡積雪豆棚夜話而鎭海之名園唯一則即此梅公祠辛酉十一月天虛我生識於李氏誦清堂 
小說 
[王家妹誤我（一）] [  指嚴]  
　　交易所股票發財的容易要算得隔壁沈老班頂刮刮了不到一禮拜功夫足足多到八萬五千兩雪花銀子唉這眞是他嫂子王家妹的造化從前怎樣的景况有一頓没一頓時常自己提着籃子去買米小菜是不必說了連柴爿也是數着根兒買的牀上没有被兒蓋却把破棉絮來裹着身子這都是我親眼瞻見的如今那光景家裏擺着紅木傢具身上穿着綾羅緞疋呼奴使婢賓客滿門高興起來還坐着摩托卡出去兜兜圈子好不出風頭也前天在叉麻雀樹上會見了他倒還殷勤和我周旋他說有法子想代我弄一筆進帳可惜我家那個人是不信這道兒的少不得瞞着他試一下好處到了手自然他也要佩服我哩 
　　這當兒金家一位中年太太在房裏自言自語忽然客堂裏有人呌道金太太在家嗎金太太接應道你是誰下面的人己登登登的是上扶梯口裏一面應道太太是我金太太道原來是周媽你們太太在家嗎周媽道我們太太因爲來了兩位親家太太三缺一要請太太過去入局哩金太太道阿喲我這麻雀手段是不興的怕是老輸雞要給你們親家太太見笑咧周媽道别客氣我們太太說是一定要請太太過去的三缺一就不成局如今時候不早了就請太太過去罷金太太聽說笑道難得你們太太惦記我我本要去看看你們太太我就來罷你坐回兒同去可好周媽道我還要緊去買些點心水菓兒躭擱了是不興的太太恁就過去罷我先走一步對不起太太說罷先自去了這面金太太喊道阿鳳你來刷刷頭我要到隔壁沈家去哩後房裏一聲答應走出一個十六七歲的丫鬟倒也生得眉清目秀走過來就拿着刷頭刨花缸用抿子飽蘸着替金太太揉鬢刷頭金太太一面說道老爺停會回來你只說太太到汪家吃滿月酒九點鐘就回來的少爺從學堂裏到家你拿些食廚裏的馬玉山糖菓給他吃别的不要說起就完了阿鳳答應了曉得金太太換了衣服歡歡喜喜的出門去了不多時金太太又復回來自言自語的道我這個人也太糊塗了如何出兵不帶着糧餉呢說罷從衣袋摸出鑰匙走到床後面去開着箱子取出一隻小小皮包約摸數了數十來張的錢票往衣袋裏一塞又嬝嬝婷婷的走出去了約摸過了一點多鐘金太太又重新回到家裏把小皮包再開着瑟瑟縮縮搜刮了半天阿鳳在旁邊低聲道今天那底碼這樣大嗎 
餘瀋[  小仙女士]  
　　天有恒心地有恒山水有恒流至於人則歲月移我光景貴賤易我境遇生死逼我歸依人生世上有何恒之可言亦惟恃我所有之恒心耳 
 
 

Page 15

 
 
   
 
 

Page 16

 
 
　　 
常識 
常評 
[財政與債務] [  箴]  
　　所貴有財政當局者謂能支配全國之財力以辦理全國之政務固非僅恃借僨以度日而可謂之財政亦非僅能科理債務而可謂之財政也 
　　今觀於張弧之財政計畫其報告我國所欠債額爲十五萬八千八百八十五萬一千九百七十二元有奇且慨乎言之謂歷任各部總長因欲得回扣想出各種名目向外人借債購物政府未得欵而彼等乃得回扣其評發從前舉借外債者之隠惡不啻燃犀照怪此未始非良心發現之談果能從此覺悟絲毫不借外債或可從料理債務時期入於整理財政時期而國家可免破產之危險矣 
　　雖然上臺時之宣言無人不娓娓動聽也果數月以後而能與所定之計畫相符則無論其人平日之行檢何如吾終不能不歎爲有才之一人但觀於歷任總長之己事下臺時之成績往往與其上臺時之計畫相反其造因不過見好軍人而己惟其欲見好於軍人而軍人終有不能見好之一日於是平不得不下臺債額乃益鉅財力乃愈不支矣吾不知張氏能不蹈其覆轍否 
經濟 
[商業問題之研究（續）] [  吳東初]  
　　零售業（四）商業知識（上） 
　　前篇所論之商業敎育呈或仍不足應商業實際之需要於是不得不更進一步而論及於商業知識所謂商業知識即售賣之利器商業之興替有賴於商業知識者匪淺商業經驗固不可少然徒恃經驗而不進求商業知識則保守有餘進取不足吾國普通商人多犯此弊每止於經驗而不再求商業知識卒致難得充分之發逹實可憾之事也按商業知識有謂爲專瘦知識者良以事業各有精微非深加考究難奏膚功商業知識普通言之不外貨品上之知識店務上之知識尋常商情上之知識與對於顧客之知識試分類言之如下 
　　貨品上之知識有德商某自述其成功之原因曰「人有詢及我所經售之貨品而我不知答復者未之有也」此即吾所謂貨品上之知識也至再詳細推論則凡店友宜知（甲）存貨存貨何名存處何在存數若干價值幾何均須一一明曉蓋貨品時進時出考查存貨不嫌詳盡能常加查核愈爲佳妙一則貨缺可早爲添配二如顧客並非購指定雜物可以存積最多銷路不暢者應之店中不無滯銷之貨店友苟能勤查存貨不難設法脫銷也（乙）貨價貨價有畫出者有全憑店友之記憶者大商店因貨品繁多往往全行標出以免記憶不情致有錯誤錯誤雖有錯進錯出之分然爲同一不善之事是店友對於貨物之普通行銷者仍當極力注意其價目因有時代客選貨顧客問價必須立答否則胸無成竹所問非所答不將蹈「臨陣看兵書」之病乎（丙）用途於存貨及貨價之外店友第三步不可不知者即貨品之用途是也前二種之知識乃予店友以伺候顧客之能力顧客進門己有成見店友所司在使其購所欲購耳此即伺候之所以見異於售賣也按伺候是他人找我售賣係我找人一做現成交易一謀未來主顧唯知用途方能促其生意譬如售布店友若能對顧客言「何者爲小孩做衣料最好何者爲中年人做衣料最好何者爲老年人做衣最相宜何者爲常著最好何者爲作客穿最好等等」則該店布疋生意必較爲暢銷也（丁）貨質店友第四步所宜知者即貨品之性質此層包括貨品之構造與歷史同樣之貨品與别牌類似之貨其構造與歷史最好亦應詳細知悉緣顧客購物信用無常往往視何方面知識詳備言之近理即移嚮其欲購之心於此具體言之各店對於物品之性質與顧客接洽時能列舉下列諸問題以答之似更爲易操勝算也（一）何處所裁（二）何法製成（三）何物製成（四）是否耐用（五）顔色變否（六） 
制造費若干（七）何故需費如此之巨（八）比較同樣貨品優點何在 
道德 
[商界青年之模範] [  錫仁]  
　　畢雲程先生商界青年之模範也先生年十五習商於滬識字無多不能作信遑論著述乃以執業餘晷讀書十年遂能握筆逹意主撰新民德報廣贈各界不取報資以與海内外人士討論青年切要之問題惜刋行二年於七年底中輟吾嘗以是報介紹於摯友並舉先生爲模範以資勉勵吾尤愛讀先生自撰之文字緣最切中於青年之時病尤以良心之奮鬭一文留最深之印痕於吾之腦中蓋經歷與心得之言言之最爲親切也是文主旨在以全副之精神保全清白之良心以與此汚濁之社會戰務必獲全勝而後己並述生平之所歷以證戰勝引誘之不易尤難在最後之五分鐘又述平日所見聞以證上海之善惡云人類之痛苦實爲天予吾人以違背良心之懲罰此語實含至理際此天災人禍流行之時吾人試各反省一己之良心所有平日之行爲是否與良心有違背又云凡百皆可犧牲而良心不可犧牲又謂吾人不僅於消極方面拒絶罪惡尤須於積極方面求學問事業之進步統上以觀先生之品學實吾商界青年中所罕覩也然就先生境遇一方面觀之並證以孟子人皆可爲堯舜之言若先生者實吾商界青年人皆可學而至也何也以先生之境遇良無異於人也雖賦秉有高下之别然中資實居多數即資鈍者將之以勤人一己十吾謂亦可學而至也吾述先生之言行惟願吾商界青年知所模範母再沉溺於惡習而爲不良環境所戰勝能如先生以良心與環境奮鬭而戰勝種種之引誘再益之進取之精神即吾商界後來之模範人也今年中華職業敎育社徵求社員會先生任第十隊副隊長正隊長穆藕初先生也藕初先生幼亦執業於花行有六年之久以抱負不伸遂以餘晷肆業學校研習英文爲留學美國之根基遂得有名聞世界之今日蓋經驗與學問實爲成功立業之根本也古人有言曰聞節士之風者懦夫有立志又曰聞者興起吾商界青年非懦夫也聞二先生之行者有立志者乎有興起者乎吾尤望立志興起者能如二先生之脚踏實地循序前進也 
　　時人有言曰讀名人之傳記能壯人心志吾亦謂然吾青年商人也茲就商言商倘有聞人繼述各界名人之言行舉爲後輩模範而能不雜私意於其間實導青年成功之捷徑也（未蓋章） 
衛生 
[衣服的一個問題] [  南屏]  
　　（一）衣服的目的人的皮膚可以調和體温但寒熱不常皮膚也難應他的變化所以要借助衣服衣服的目的可分爲三項 
　　（一）保持體温常人體温總是三十七度衣服能保持人的體温有三種作用就呈傳四放射蒸發（因爲内外熱氣或冷氣總須經衣服的布隙消失和傳人） 
　（二）絶隔垢物假若人不著衣那麽外界的塵垢和皮膚直接接觸就會發生種種危險至於毒蛇害蟲有衣服也可隔絶他們的毒汁換句說有了衣服就可减少環境各種危險東西 
　　（三）儀式假能不著衣服那麽裸體相視種種禮節總因之掃地了台灣的生番雲南的苗猺所以和獸禽一樣的不過不開化不開化第一件就是不講儀式我國黃帝開國伊始就製衣裳不過尊儀式罷了由是知道衣服是人類不可少的東西决不是裝飾品 
　　（二）衣服的取材夏季的外衣可用絲綢麻布做内衣可用洋紗做因爲絲綢麻布等組織很好不易傳熱而且不易粘着細菌和皮膚上穢物冬衣可取毛布毛皮棉布做他們有保持體溫透通空氣吸收水分等功用春秋兩季衣服也可因時制宜大約以綿布爲最好至於色彩夏季宜白（白色吸受量少有反射光線作用）或淡色冬季宜黑（黑色能受熱）或濃色四季襯衣總宜白色（白色容易辨認穢汚的所在）總之夏衣不外取他能散體温的做冬衣不外取他能保持體温的做罷了 
　　（三）衣服的大小衣服不可做過小小則胸部不能擴張呼吸不暢至於各部血液受他束缚往往屈膝箕坐的時候總覺得麻木不仁而且衣裳容易撕開經濟也受影響過大則做事不便稍不經意易於感冒總之四季衣服以適體爲宜　　（四）帽頭髮爲人的天然帽子但因氣候和害物的關係不得不借助帽子至於現在流行的皮帽反足令天然帽子漸漸退化所以帽子總是以輕爲主 
　　（五）鞋襪鞋襪不可過狹或過闊過狹則血液流行不能活動過闊則行走不便但一般時髦者一意狹他的鞋子緊他的襪子并且纒以脚布敎足趾相疊以求他美觀不知此乃戕賊身體舉動和婦女纒足是同的 
　　（六）着衣服的三注意 
　　（一）清潔所着的衣服宜常洗滌以每週一次爲宜内衣可四五日洗一次因爲人的汗液脂肪和灰塵混合變爲穢物發表於皮膚上再附着衣服上若内衣不常洗則穢物仍吸入體内釀成種種疾病 
　　（二）乾燥衣服的原料大半含有吸受濕氣所作用所以洗的衣裳總須曬得十分乾燥才可以着不穿的衣服也宜常常曬曬至於濕衣服是萬不可穿在身上的 
　　（三）氣候衣服宜順應氣候而增减當春夏交界時尤宜注意換衣不可過速速則多感冒夜間須着櫬衣保持體温兼防外界氣候的變化 
　　衣服的大槪己如上述但一般時髦者好作奇異的服裝眩人的耳目例如數年前衣裳異常狹小簡直行走不便現在則寛衣大袖往往六寸衣袖八寸褲管不以爲怪而且褲管拉到膝蓋左右固己失穿衣服的目的所以我做這篇文字不過勸穿衣裳的人不要爲衣服的奴隸和衣匠的玩物罷了（乙種酬） 
 
