# 1908 - 176 - 4912723

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
　　六月初三日奉 
　　上諭據湖南巡撫岑春萤奏進前國子監祭酒　先謙所著書籍四種當交南書房閱看茲據奏稱該員所著尙書孔傳參正漢書補注荀子集解日本源流攷各書洵屬學有家法精博淵通淹貫古今周知中外等語王先謙著加恩賞給内閣學士銜用示嘉奬宿儒之至意欽此 
[宫門抄]  
　　六月初二日召見軍機沈雲沛 
論說 
[論各國近日政治競爭之劇烈]  
　　國家政治發達之原理。未有能任其自然而可以進行者。必所有感而後應。有所觸而後動。感也應也。觸也動也。其勢非順也。必上有所拒奏奉而下有所求上有所迎。而下有所抗。其勢雖相左適相。感其機乃相激而益相動。是故感動也者。非順其機勢而進行之謂。必相搏相擊幾經劇戰而始導之於進行之路。此天演之公理也。我國數千年來政治之所以不發達者。無抗求迎拒之幾也。近數年來。感動於立憲之潮風而上下始有抗求迎拒之機會惟競爭之力薄弱故進行之機迂緩耳嘗觀各國政治競爭之手段。有出以激烈者。有出以和平者。顧未有不競爭而得達進行之目的者也。各國政治競爭之手段不必遠徵歷史上之故事即就一月以來發現於西報上者而條舉之己足証斯言之不謬矣。茲列表於左。 
[俄國]  
　　俄國各省革命當之騷擾。其機復發。俄皇近在某處哈遭暗殺。俄將加希苦夫又在聖彼德遭人暗殺。俄人以政府不能實行立憲。故出此暗殺手段此爲政治競爭之一証也。見上月二十及二十六兩日本報 
[波斯]  
　　波京德黑蘭革命黨與守舊黨大起衝突在勃　台大戰數日。擊毁議院刦掠工廠。擄獲貴人。全境大亂。波王諭令重行選舉。其亂稍己。此亦政治競爭之一証也見上月二十八九等日本報 
[葡國]  
　　葡萄牙自葡王被弑後。擾亂未己。近日議院爲討論王位事。極形激烈。共和黨開大會議。攻擊各大臣不遺餘力。將復激變。此亦政治競爭之一証也見本月初三日本報 
[摩洛哥]  
　　自僞王海連幕飛回京後摩王愛勃特爾愛齊之兵均叛歸僞王。於是大起衝突。國政紛亂。此亦政治競爭之一証也。見上月十六十九等日報。 
[墨西哥]  
　　墨西哥之革命黨。反對政府己久。近在北部作亂。日益蔓延。現己派大兵馳勦。此亦政治競爭之一証也。見本月初三日報 
[法國]  
　　亂黨爲愛密爾淑萊事。巴黎全境騷亂異常。捕獲亂民至二百餘人之多。又有女子多人。要求選舉。將起而與英國女子響應。勢極猛烈。此亦政治競爭之一証也見上月初八本月初三兩日本報 
[英國]  
　　英國女子要求選舉權一事。騷擾己久。近其勢益復洶湧倫敦電稱昨有女子三萬人至海提公園會議要求。隨以警察。勢頗激昂。此亦政治競爭之一証也見上月二十五日本報 
[印度]  
　　茄漢列斯堡有印人數千名以政府不遵正月間所定之約。大 
 
 
 

Page 5

 
 
起反抗。又聞印度之亂黨。以培齊斯一族爲最倔强。近日革命黨頗與蘇革蘭愛爾蘭諸黨聨絡。勢頗蔓延。此又政治競爭之一証也。見上月初一初五等日本報。 
[意國]  
　　意國議院爲選舉事。大起衝突。各報界代表反對議昌塞的立之政見。竟至全院鼓噪。出席停議。此亦政治競爭之一証也見上月二十三日本報 
[塞維亞]  
　　塞維亞爲巴爾幹半島之小國。有亂黨多人。與太子政見不合。擬以炸彈轟。斃鬨動全國此乂政治競爭之一証也見　月十一日報 
[撤毋斯島]  
　　該島人民近向島督要求改革政體。大起風潮。已激戰數日。各有損傷。島督被困尙未解散。此亦政治競爭之一証也。按撤毋斯雖爲土爾其之屬國。然具有獨立之性者也。見上月初四日本報 
　　僅觀此一月内之歷史。而各國騷亂之現象已若此。然則欲求政治上之發達者。鮮有能逃此階級者。也惟在上者改革之手叚較速。斯在下者對付之手叚稍平和耳。我政府其思之。 
專電 
[電一（北京）]  
　　吏部請派查騐保薦人才大臣硃筆圈出那桐榮慶梁敦彦瑞豐嚴脩俞廉三 
[電二（北京）]  
　　簡派劉春霖爲桂滇邊務大臣不日揭曉 
[電三（北京）]  
　　外部奏呈瑞典通商條约奉旨派聨芳畫押 
[電四（北京）]  
　　電諭趙爾豐迅赴西藏 
[電五（奉天）]  
　　東督徐黑撫周擬調調叚書雲到東 
[電六（杭州）]  
　　初二日敎育總會開會追悼孫仲容君到者數百人擬聨名禀懇浙撫奏請賜卹並宣付國史館列傳 
[電七（杭州）]  
　　浙江旅滬學會派代表到杭發起國會請願事擬於初十日特開大會請衆簽名公舉代表入京 
　　以上二電前日接到已晚未及排入今補錄之 
緊要新聞 
[志士心國會]  
[湖南人之繼續力]  
　　湘人以蕭鶴年捧呈民選議院請願書都察院不即代奏曾電催湖南第二次請願員來京旋經開會選舉廖名縉觀察曹興球别駕陸鴻第大令易宗夔茂才仇毅布衣爲湖南第二次上京請願員五人皆湘中名士上月二十五日由湘起　故在京湖南官紳俟到京後設席湖廣會館招請該代表人開歡迎會 
[沈鈞儒之上書]  
　　留學日本法政畢業生沈鈞儒學成歸華以救國爲志日前上一條陳洋洋五千餘　痛陳預備立憲開設國會之切實辦法並以中國大臣覲見屈膝拜跪不但與立憲國制度不合與中國占制亦多相背特請廢去拜跪禮以免繫文繁節昨日己呈請都察院代奏 
[范源濂之答問]  
　　學部員外郎范源濂日前拜訪張中堂時張中堂詢云現各省請願開國會者甚多然政府若開設國會與人民以參政權恐多窒碍因人民無政治能力不若俟上諭所示年限徐圖開設國會之爲愈范副郎答云開設國會輿望所歸政府若一味遲延恐滋意外宜參考民意速開國會况中國與日本同爲君主國欽定憲法皇上仍有神聖不可侵犯之權云云 
[劉使電告法人謀滇之舉動北京]  
　　駐法欽使劉式訓電致軍機處及外務部云法國外部陸軍部均以滇境滋擾視爲奇貨向駐華法使屢次電飭略云滇省地勢較越南高數十尺有高屋建瓴之勢故先向中國要求各項重要條件倘中國堅執不允即爲讓步另提議交界問題一步莫讓現在各國與中國政府交涉案件無多而適有法國官兵爲華兵鎗斃之案推擴交界宜趁此機爲之東隅桑榆在吾無損法京報界亦皆云滇境華兵不足維持治安法國急宜進兵安南交界保護法民是爲緊要法國官民注重滇境事宜可以槪見請力爲堅拒要求以杜法謀 
今日因告白過多尙有緊要新聞接入第二張 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞（要摺移入第三張） 
[增改黑龍江道府廳州縣北京]  
　　東督徐世昌會同黑撫周樹模奏稱黑龍江沿岸數千里皆與俄鄰彼則屯守相望我則草萊未闢是非增設郡縣完實内力别無控制之方現擬添設愛琿呼倫貝爾道員兩缺黑河滿珠佛山嫩江知府四缺愛琿呼瑪漠河呼倫室韋蘿北武興訥河布西甘南直隸廳同知十缺舒都烏雲車陸春源直隸廳通判五缺諾敏鶴岡林甸通北鐵驪知縣五缺改設龍江海倫知府二缺擬就開闢商埠之區及人戶較多形勢扼要者先行設立此外或先委員或暫緩設治俟地闢民聚經費有著再行陸續籌設其新設各缺所轄之區俟設治時詳審履勘劃清界限繪具圖說再行奏明辦理 
　　附清單愛琿兵備道（加參領銜駐愛琿擬即添設黑河府知府駐大河屯擬即添設）愛琿直隸廳同知（駐愛琿擬即添設呼瑪直隸廳同知（駐西爾根卞倫擬緩設）漠河直隸廳同知）駐漠河擬緩設）以上歸愛琿道管轄呼倫兵備道加參領銜駐呼倫貝爾即擬添設）滿珠府知府（駐滿州里擬即添設）呼倫直隸廳同知（駐呼倫貝爾擬即添設）室韋直隸廳同知（駐吉拉擬即添設）舒都直隸廳通判（駐免渡河擬緩設）以上歸呼倫道管轄佛山府知府駐觀音山擬緩設蘿北直隸廳同知駐托蘿山北擬即添設烏雲直隸廳通判駐烏雲河擬緩設）車陸直隸廳通判（駐車陸擬緩設春源直隸廳通判（駐　春呼蘭河源擬緩設）鶴岡縣知縣（駐鶴立岡擬即添設）以上歸興東道管轄龍江府府（以黑水廳同知改擬卽改设林甸縣知縣（駐大林家甸）擬即添設嫩江府知府駐墨爾根卽擬添設諾敏縣知縣（駐諾敏河擬緩設）海倫府知府以海倫廳同知改即擬改設）通北縣知縣駐通肯河北擬緩設鐵　　知縣（駐鐵山包擬緩設）訥河直隸廳同知（駐東布特哈擬緩設）布西直隸廳同知（駐西布特哈擬添設）甘南直隸廳同知（駐富拉爾基卽擬添設）武興直隸廳同知駐多耐站擬緩設）五月二十五日奉硃批覽欽此 
[議駁察哈爾請闢商埠消息北京]  
　　察哈爾都統誠勳奏邊疆要地亟宜自闢商埠一摺交政務處議奏在案聞政務處各大臣在朗潤園會議數次主駁者居其多數探得議覆大綱畧謂開埠通商本關交涉雖自闢稍可保　權内地究非口岸可比旣開商埠必關交涉　此治外法權未能收回之際多一商埠即添一糾葛京張一軌爲完全自築之路實與膠濟迥殊並謂開埠之利在於設關征稅張家口原有監督征稅若再另置稅關東南子口轉多窒碍請從緩辦云云 
[順天審判廳决計開辦北京]  
　　順天府府尹凌福彭前札飭所屬廿四州縣設審判廳各州縣陸續禀覆大抵以經費無著裁判乏人今日不宜急設爲詞其意須先籌欵項養成法律人材始能成立惟凌府尹甚不以爲然現又札飭廿四州縣略謂現當實行立憲預備時代而地方官署無審判廳則裁判失宜無辜含寃實爲立憲預備之缺點故急宜開設審判廳其經費由各署撙節項下提用至審判員可暫以本府法政學堂畢業生派充 
[西報譯要]  
[津浦鐵路北段舉行開工禮]  
　　字林西報初二日天津電云津浦鐵路北叚（德國部分）今日由督辦大臣吕海實直隸總督楊蓮帥舉行開工禮蒞塲贍禮者甚衆内有西人六百餘名演說祝頌者絡繹不絶德皇維廉亦電致頌詞 
[西報評論新法鐵路]  
　　交涉文匯報初三日倫敦電云倫敦泰晤士報今日登一緊要論說題曰中國之苦况内謂中法交涉不日當可和平了結惟中日交涉磋商己久仍未就緒恐無良好之結果云云論中復詳述新法鐵路交涉之爭辯並揭破日本進取之奢望且謂日人要索中國自法庫門築一支線聨接南滿鐵路則新法鐵路始准興築云云並非爲發達該路計蓋有此支路則新法鐵路至牛莊之貨須繞正方之三面而此路權力實多數操諸日人之手論中又謂此事如能和平調處不日實行而於滿洲西部日人限制中國敷設鐵路之處妥訂條欵數則以限制日人之權利則以後交涉之齟龉或可因此杜絶也又財政時報於日本抗爭新法鐵路之各電報亦詳加評論謂日人堅抗此事殊可驚駭云 
分類新聞 
政界 
[蘇杭銅元平價之難]  
　　蘇省銅元充斥錢價日賤經陳中丞通飭各屬嚴禁銅元進口并請鄰省一體查禁各節均紀前報現中丞接浙撫馮夢帥電稱杭州銅元更賤於蘇且風聞湖州有將銅元折作九文之說現已通飭嚴禁云云果爾則蘇杭市價恐未易平定也 
　　又杭市銅元擁擠百物昂貴大小商店十九改售洋碼即萬不能改者亦先後增價前月三十日木匠帮亦因錢價過賤要求加工乃各作頭不允遂一律同盟罷工於佑聖觀等處茶叙有私作者同幇共打毁之其餘如豆腐業茶業熟貨各業以及剃頭浴堂小販肩挑等業定期六月漲價者多至十餘行窮民困苦生計愈促商市前途眞不堪設想矣 
[蘇省膏捐收歸官辦蘇州]  
　　蘇省膏捐自二月十六日起由土商郭廷楨包辦後百弊叢生屢被控告均誌前報現經禁煙總局飭令將膏捐公所收回官辦初二日出示通告略謂長元吳一縣膏捐前據洋藥公所董事郭廷楨具禀包辦當經詳准試辦在案乃自該董承辦之後弊寶叢生員紳禀揭商民指控積案至十餘起之多迭經本局委查明確自應將該公所即行撤銷所有膏捐事宜由本局收回自辦除諭飭郭董將膏捐截收至五月三十日止並將鈐記册簿一併繳局驗收外合行出示曉諭自六月初一日起應納膏捐統歸本局刋給收捐票據派司經收倘有無業游民朦混冒收立即扭解來局發縣究辦 
 
 

Page 11

 
 
交涉 
[洋商收買蠶繭之禀批武昌]  
　　江漢關道禀詳鄂督稱奉憲台札開據委辦布紗等局商務鄒道履和禀稱有奸商譚予清懸掛洋旗赴脈望嘴麻陽潭一帶攔採洋繭與官絲局所設之仙桃鎭等收繭處相距或二十里或三十里果有攔繭强收則仙彭等屬之繭勢必裹足不前迅飭漢川等各州縣嚴予禁止等因奉此並准鄒道咨同前由查此案先准英領事以英商開餘公司派有華夥分往沔陽漢川天門監利京山各地方收買絲繭遵照華商之例沿途納釐運漢照請行知保護等語正在核辦間適奉前由即經備文照復告以沔陽等處所出鮮繭尙不敷官局採買之用不便再准洋商派夥前往該處收買以免抬價傾軋並一面轉行沔陽漢川天門嘉魚各州縣一體遵照查禁旋准英領復稱蠶繭列在出口稅則照約不能限制洋商採買况抬價招徠爲公司買賣之常情孰多出價即占優勝今以地方官之權禁止外人採辦不但有背約章而且有害出産之人不能任意銷售更難望實業之擴達又准續函以沔陽州出有不准開餘華夥在該地收買絲繭之告示並無禁止人民與開餘華夥交易請電飭換給准予交易示諭前來伏查洋商赴内地採辦土貨如未請領單即照華商之例完納稅釐照約不能限制禁阻又蠶繭一項載在出口稅則尤難禁其採買今布紗絲麻四局請禁洋商在内地採辦雖爲顧全官局繅絲起見惟事與條約不符英領旣據約相爭似應准其採辦當經禀奉面諭照准飭州不必禁阻等因遵即電飭沔陽州毋庸示禁無論華洋商人均准一體交易以免爭執并飭就近轉達天門知照一面函復英總領事去後現接英總領事復文仍以英商接有州官禁阻告示因收繭之事不過一月如有虧損仍應如數賠償等語昨接沔陽回電前奉鄒道札祇諭閩粤兩商勿許外人强收絲繭並未出示旋奉電己出示任便交易並轉天門縣遵照除照復外理合禀復憲台察核飭遵云云奉批謂前據面禀當經諭令該關道電飭沔陽州劉牧毋庸禁阻聽　任便公平收買茲旣接據電復並轉天門縣一體遵照 
軍界 
[軍營藉口米禁索詐鎭江]  
　　督撫憲前因奸商私運米糧出口札飭水陸各營查禁惟内地流通不在禁例詎五月下旬有湖北米船三隻報運無錫瓜洲水師營胡弁亦以索詐未遂禀明營主張游擊會同張守備飭令扣留經朱保甲轉圜令該船納洋六十元鄂人不肯出費即開揚州湖北會館集議抵拒營弁乃懼而釋之同時又有淮北船裝米千數百石在統捐執照内塡明運鎭亦被扣留經米商請由丹徒縣及商會電致江都袁令乃得放行 
[會議秋操員回寗南京]  
　　督練公所總叅議舒質夫入都會議秋操事宜茲己公畢回寗將一切情形面禀江督升謂秋操指揮官已經陸軍部派定江北提台徐固帥充當 
學務 
[法政紳班不限定額杭州]  
　　全浙法政學堂下學期添招官紳新班其紳班飭由各屬保送巳記前報茲聞馮中丞又札催提學司迅飭各府州縣照會敎育會勸學所按照相當資格學力切實保送儘六月二十日到省報名自六月二十一日起逐日試驗至月底截止以便於暑假後開學至原定學額二百名不必嚴限果使來學者多資格學力又相當雖多取數十名亦可此等學生不比中小學堂但使課堂寬大視覺聽覺所及每班八十人乃至百人不嫌其多如日本各高專大學每班至少亦八十人也著即轉飭遵照 
[奏請敎務長照例授職南京]  
　　江督端午帥片奏略云據江寗提學使陳伯陶詳稱兩江師範學堂敎務長翰林院庶吉士雷恒於光緒二十九年考選入堂充輿地正敎員三十年會試中式貢士奉旨以翰林院庶吉士用八月回堂三十一年九月改充敎務長查定章新進士在學堂充當敎習及總理學務實能稱職准其與本館畢業學員一律辦理該員雷恒計所成就如三十一年最速成科畢業學生五十九人三十二年速成科及專修預科畢業學生一百二十六人三届合有二百八十九人之多核與定章尙屬相符據情詳請具奏前來臣復查庶吉士雷恒熱心敎育成材衆多自正敎員改充敎務長著有實在勞績合無仰懇天恩俯准將翰林院庶吉十雷恒照進士館畢業例引見授職自出逾格鴻施奉硃批該部知道（此節略見昨報專電） 
[學界爭欵釀命案上控杭州]  
　　温州瑞安縣羣益龍川兩學堂因互爭箠捐利益釀成械鬥傷斃五命一案前經羣益堂長林之芹等來省上控以趙直清倡首糾衆毁學刧掠以致傷斃多命請飭府縣嚴究事懸日久尙未議結前日屍親趙道益等又赴提學司上控縣令草菅人命要求提省嚴辦支學憲以此案前據府縣禀請己飭緝拿首犯嚴懲迄未具報茲稱周阿土趙林生因傷斃命趙清洽趙步照兩人傷又日劇事關人命重案斷不能稍事寬容札飭温府迅飭該縣嚴緝首要按法嚴懲毋稍枉縱至龍川羣益兩校學欵自有地方官紳秉公酌辦該屍親等非學界中人毋得砌辭妄凟 
實業 
[整頓商船給旗新章鎭江]  
　　鎭江商船公會總理朱光耀欲整頓内河商船給旗章程特通禀各憲略謂蘇浙梟匪平定之後水師砲艇於内河往來船隻必須加意防查惟於裝貨商船往往玉石不分致多阻滯茲擬　船會選派明幹員司分往蘇浙交界之各河口要隘設立分會按船編號給以旗照一面將旗照圖式移會各水師營汛認識驗放俾商船得受保護之益而匪船亦無淆混之虞並將重訂章程八條呈請鑒核示遵云云現已蒙各憲核准批令照辦矣 
[請借榖價購買路股温州]  
　　泰順縣紳士聨名禀縣稱泰邑本有 
 
 

Page 12

 
 
常平倉榖九千餘石惟歷年盤收或因挪動或因折耗均由歷任縣尊分派捐攤統計攤銀　千三百餘兩陸續解存藩庫俟榖價平減請領採買乃因連年價昂致未舉辦現經合邑紳士公議擬將存司之欵悉數撥交浙路公司作爲股本按年所得利息隨時買補還倉將來如有餘利亦均買榖不准移作他用等情現該縣程大令已通詳上台請示矣 
雜記 
[廣東水災續紀]  
[自治會救災議案]  
　　二十七日粤商自治會因籌賑廣肇韶惠各屬水災開會集議到者千餘人會塲浸水尺餘人多跣足兩點鐘開議主席宣佈議案四條（一）議設救災公所凡我同胞均應協力捐資衆議即函電中外勸捐本會所水浸不能辦事現在善堂行商同人己設救災公所應即恊同舉辦以盡義務（二）議聨禀督憲奏明請旨頒發帑欵數十萬分給各屬速築基圍隨宣佈禀稿衆贊成（三）議運米賑飢各處均須續辦平糶以定人心查北江米源向由湘豫接濟月前雄商販到江西谷米乃熊州牧挾嫌扣留以至米商負累難於周轉應即責以大義電請該州牧一律放行以資挹注隨宣佈電稿（四）議前奉督禀舉辦東隄方便醫院分廠衆認可 
[自治會上張督禀]  
　　竊兩粤頻年荒亂元氣己傷現正凶年忽遭慘禍自本月十七十八十九連日淫雨詎西省府河及左右兩江東省東西北江水同將暴漲水勢急激居民猝不及防各屬基圍突被冲缺淹没鄉莊溺斃民命不可勝計災民百萬流離失所慘不忍言暫雖紛紛設法籌賑奈基圍冲缺農民失業將何所歸轉徙無依恐流爲盜粤匪徧地稍或搶亂其何以存良善而保治安董等目擊時艱杞憂彌切用敢聨懇帥憲迅賜據情電奏請旨賞頒帑欵數十萬分給被災各屬責成修復基圍以安農業並將兩粤被災各州縣蠲免地丁錢糧以廣皇仁而培元氣實爲德便 
[自治會致南雄州電]  
　　南雄州憲委憲鑒商販豫米扣留累月無從周轉實乖政體北江災慘粤米缺乏乞一律放行以資挹注自治會沁 
[張安帥覆自治研究社函]  
　　頃奉大函祇悉種切近日東西北三江潦水同時漲發廣肇各屬圍基会間被冲决近水村鄉多遭淹浸小民蕩柝流離深堪務憫駿迭經飭局派員携帶米石銀兩麻包火枝等物乘輪前往分别賑撫救護昨接郭主事諸公函請提惠濟倉欵辦米散放亦經札行司局督同廣州府會商倉紳妥爲辦理在案今請公聨合省紳捐資拯濟具見惠周桑梓欽佩良深駿念切痌瘝自當力爲籌助現己札飭司局酌撥官欵或派員會同前往放賑或交諸公採辦糧食藥物一併散給之處刻日籌商妥辦以副諸君子拯溺救饑之雅意 
[水災近狀]  
　　近因西北江潦水同時漲發廣州府陳太守於二十四日多帶麻包率同紳耆搶救現幸水己漸退太守己於二十六夜半回署聞附城之西村金溪各鄉已同澤國田禾桑株盡遭淹没金溪黄沙兩處木行之杉排被水冲散有流至蓮花山新造河面者此次木行損失約值數萬金 
[救災公所籌賑傳單]  
　　此次水災慘烈飢民徧地昨經議續籌大舉賑濟巳即雇江鴻商輪於今早駛往暫救燃眉擬二十六日續配米石馳往各灾區先備乾糧藥物並即隨時搭廠施賑以救死亡應請各堂院商會各行商回人連日隨時到廣仁後座救灾公所公同分任馳賑幸勿放棄義務爲盼九善堂總商會七十二行謹佈 
[又勸捐飯焦救飢傳單]  
　　現在西北江水灾基圍盡缺飢民徧地逃避山中婦哭童號病餓不得食者己數日救飢之法莫如飯焦茲特請警局派巡士督同清道夫沿街收取飯焦即日用輪拖赴灾區散賑陸續再運米前往以救燃眉凡有飯焦者祈即照交有巡士督帶之清道夫交來救灾公所爲盻 
[甬郡小販罷市風潮未平寗波]  
　　甬郡蔬菜小販現因尋常貿易銅元以一當十而以之付行欵祇能作九文每洋一元須耗一百餘文因之各小販於日前會齊一律罷市各蔬采行聨名禀請鄞縣核奪洪大令錫礽即諭令各行以銅元一枚准作十文不得減折各行亦恐耗損之故不肯遵諭現各行與各販仍相持不下因之仍未開市初一日縣主蒞廟拈香各小販跪求出示洪大令頗屬爲難祇諭衆再行設法辦理昨日各鮮貨小販亦將相繼而起若不將此辦理明白難免釀成大事 
小說 
[寓言小說新三笑（八）]  
　　阿二道這樣說來。唐大爺巳是件件多能的了。爲何說尙有破缺。伯虎道。以上三椿。我却不缺。我所缺的。只有一椿。我的面皮老不起來。枝山沙着喉嚨說道。最老是你的面皮。扮女人。姘師姑。拐小姐。做書童。誘使女。那幾樣面皮尙老得起來。若登壇演說。這現今最榮耀最名譽的事。你到面皮老不起來麽。伯虎道不是這樣說若扮女人做書童這是少數人曉得的事。那登台演說。是大庭廣衆之間共見共聞之事。且扮婦人做書童雖是有害於人不過一身一家的事。若登台演說。或關係地方或關係國家。伯虎語至此笑的不住。枝山道康宣爲何好笑。伯虎道我前日到山塘上去遊玩。伯虎尙未說完。枝山接口道。難道你又弄着了一個秋香不成。伯虎道你休得揷嘴待我漫漫說給你聽。阿二道我請兩位相公吃酒。講了半天說話。打的一觔紹酒。還勿曾動哩。於是三人大家喝丁一杯酒。這種閑文本是不必提及。因恐閱者說多方方責備。說爲何他們在王寳和酒店。專講說話。不吃酒的。不能不揷叙一筆。并且記者事繁。陸續登載。時多間斷。在戽者流。將疑三人在路立談。亦不得重行點醒。亦是作者苦衷。閑話。休提。再說正文。伯虎道。我到山塘遊玩。路過一處極大的所在。門前揷了兩面大黄旗黄旗上畫的是两條張牙舞爪的大白龍。門樓上沿的多是柏枝。我見入内的人甚多。余亦揷身而入。原來是開國民大會。有一位老先生。正在指手劃脚的演說。那位老先生。面上有幾點白麻頷上略有幾莖微鬚。說得那聽的一般人。手舞足蹈。鼓掌如電。有的伏在案上出涕的。有的怒目疾視的。有的拍案大呌的。這位老先生你道是誰。原來是渾名呌做小說嘴的牛大叔。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[農工商部會奏畿輔農田水利辦法摺]  
　　光緒三十三年正月二十日據給事中左紹佐奏畿輔農田水利宜及時修舉一摺奉旨着度支部農工商部直隸總督妥議具奏欽此由軍機處鈔交到部當經農工商部咨商升任直隸總督臣袁世凱飭屬詳查嗣准覆稱以茲事體大非一時所能定議即於上年四月間奏請展限奉旨允准在案現經臣士驤　據各州縣將河道水利情形先後查覆遵即督同水利局司道詳加彚覈籌議辦法有與該給事中籌議相協己實力舉行者有現經開辦與原摺稍有變通者有原摺所陳參以時勢無庸籌辦者有原摺所陳議論切要當急行舉辦者謹爲皇太后皇上縷晰陳之如原奏第一條曰先因其成蹟而致功内稱前大學士李鴻章曾以軍士屯田於小站地方怡賢親王所設四局曰京東京西京南天津京東沿海一帶及東西二淀宋何承矩元虞集明左光斗所經營因故蹟所在酌爲修舉等語查河道遷徙滄海桑田無數年而不變宋元明諸臣所經營之處代遠年漂成迹蕩然無存怡賢親王興辦之田雖多荒廢然如京南之磁州永年京西之涿州房山京東之豐潤玉田等州縣引渠灌溉至今尙赖其利益當飭各州縣循其舊跡疏濬溝渠以期逐漸規復小站屯田經庚子之亂多半就荒自光緒二十九年奏請歸農務局收租作爲擴充農務之用近年整頓次第墾復現仍得實田四萬餘畝並查出未墾地一萬畝皆有案可稽第二條曰因海港及有河有泉之處而施力一節除各州縣舊有成熟水田不計外查大名府屬之東明縣與開州之東境濱臨黄河之處可以築圍挂淤已購沙壓地百餘頃先行試辦順德之平鄉縣民地五千餘畝開渠引灌可澆田十之三四宣化之西寗縣沙壓地百數十頃己該縣集議先擇其施工較易之處開渠興辦乂廣平府之鷄澤縣擬挑挖興隆溝文明溝引滏河之水可灌田六七十頃順天之寗河縣自蘆臺至寗車沽南山嶺新河一帶退海地數十頃宣化之保安州積澇地八十餘頃開渠放水均可化滷成膏此外如疏通天津縣屬鹹水沽河道以推廣小站民田疏通新城河道以便開墾放馬廠官荒皆已由農務局禀明立案次第籌辦乂第七條曰禁擾累九條曰禁墾礙水淤地各節查近年辦理開墾其熟荒如前被水沙壓河道改移今復涸出者若向係農田仍歸原業主執契認領其生荒海荒皆出官帑經略其事先儘土着領墾如有餘地再募鄰民認佃向不假手吏胥並不以水工役民無所擾累至礙水淤地凡河道經行之處不准築隄作壩以遏河流例有明禁如永定下口曁北運等等歷年申明舊例嚴飭地方官查禁有案以上四者皆　原摺籌議相協而己實力舉辦者也（未完） 
本埠新聞 
[請禁西捕侵越權限]  
　　公共捕房　派在廨承值之五十八號西捕時至押所干涉閒事日前由在押各職商公禀讞員寳大令請爲禁阻當奉批示云西捕擅入押所實爲侵權越限業經本分府禀請道憲轉致領袖領事禁阻在案據禀各節自係實情該職商等身在囹圄猶能共顧主權深堪嘉許候即抄禀轉請道憲據理堅爭爾等靜候毋違 
[禀陳對於拆城問題之意見]  
　　本城各區紳董於昨晚七時齊集公益研究會討論阻止拆城問題先由各董各具意見書一份公司查閱業己從長擇用禀呈滬道核辦 
[法界禁烟辦法將次宣布]  
　　昨爲英美租界第一次禁閉烟館之期各烟館均已於初一日先期閉歇人心厭禍於此可見是以法公董局總董柏爾德君亦擬將法界各烟館一律禁閉已於前昨兩日邀集各西董在局提議聞所擬辦法不日即可宣布云 
[馬氏爭産案近聞]  
　　滬道蔡觀察申詳督撫略云馬錫純馬錫九等弟兄分産上控一案迭奉憲飭行廨傳馬錫九送縣訊辦茲據公共公廨委員寳令禀稱馬錫九曾在美商德泰洋行爲買辦然案關弟兄爭産是係家事涉訟奉飭送縣實屬正辦與德泰洋行毫不干涉迭與美白副領事磋商轉飭該美商切勿干預一面遵札差傳馬錫九解候送縣訊奪詎美領復函以飭據該美商禀稱查租界章程凡洋商用人被控例須由租界公堂會審况該買辦爲本行刻不容離之人勢難遵照懇爲嚴行拒絶函請查照等因並據差復往傳馬錫九據該家人稱往南京等情禀復前來查洋涇浜會審章程第三條載明凡爲外國服役及洋人延請之華民如經涉訟山領事官派員聽訟如案中並不牽涉洋人不得干預等語今馬錫九爭産一案倘訊明不涉洋人之事應仍送縣訊理以符向章等情除批飭遵照辦理外合行據情詳報請爲查核 
[分飭籌還軍餉]  
　　北洋自强軍薪餉等項向由淮軍銀錢所墊放茲因所墊餉銀共有十七萬七千一百餘兩有零爲數甚鉅急須歸欵是以呈由度支部咨行江督分飭江海等關分認籌解以重軍需 
[准給公地建造鐘樓]  
　　救火聨合會會長李鍾珏爲設立警鐘事禀奉本縣李大令批示云據禀該會擬仿照租界設立警鐘查有小南門内北城根泥墩舊名五厫倉基約地二畝有奇堪以撥建鐘樓事關火政爲地方公益要舉候飭亭耆勘丈明確撥給興造可也章程附 
[提究謀財圖害兩案]  
　　本縣李大令前奉滬道面諭飭查總工程局裁判所承審謀財害命案兩起茲己查明福建杉板船戶圖謀渡客行李將王裕清毆傷推入浦江及黄林氏圖騙衣箱謀害幼女均罪大惡極且查知黄林氏積慣竊取鄰居什物此次竟敢圖騙害命尤爲罪不容誅業已移局提回聽候嚴辦 
[贈藥誌謝]  
　　昨承滬北棲流公所送來痧氣丸臥龍丹各五十瓶午時茶八十服　北仁濟善堂送來純陽正氣丸六盒救疫丹四盒臥龍丹一百瓶保安堂送來痧氣丸臥龍丹各一百瓶午時茶一百包果育堂送來天中茶　百包臥龍丹紅靈丹各一百瓶廣益堂送時疫藥各四十瓶正氣丸痧藥各五十瓶臥龍丹午時茶各一百包均當代爲施送以揚仁風 
 
 

Page 19

 
 
[城内]  
[又獲一盜]  
　　莊家涇倪恒山家被刦一案茲又經巡警總局拿獲陸貴才（卽陸麻子）一名解至縣署與在押之高彩云（即高春咸）質訊均供聽從劉三夥搶得贓質當高得洋二元七角陸得洋五元判各收押核辦 
[一婦兩夫]  
　　黄永生出洋一百五十元買殷金祥之妻奚氏爲婦有唐方生等爲媒茲殷忽潜往黄處擬誘奚氐奔逃經黄瞥見扭至高昌廟巡局解縣訊究判殷交差奚氐交官媒看管候再審斷 
[拐匪宜究]  
　　江錫林串同張某誘拐兪有義之五歲幼子由兪查知將江扭至縣署控告判責一百五十板押限交孩 
[破壞行規]  
　　糊裱同業今春因外幇梅姓等强欲入行遂致涉訟後經旁人勸息議定重整行規茲已舉定二人常駐邑廟樂圃閬凡各店發胚須逐件蓋印以防避漏所抽捐欵分作三份以二份仍作　所公用一份撥充中城學堂學費附設同行義務學額并議同行中不能連胚發賣詎經理邵某竟私自備胚售與客幇店中又不繳捐同行以其破壞成規向之查問邵反揑詞搶貨控縣請辦昨該同行特集衆會議預備對付 
[道批]  
　　商人李文元等禀批查粤瑞祥並非殷實店舖近美使以出洋作工華人託名殷實毫無資本請以後詳加查察等語今該商等旣稱集有資本銀三萬兩着將此欵匯存銀行取票呈驗再行核辦結附 
[局批]  
　　一路一區巡警分局遊巡官批商民王克記禀云查閱來禀并抄粘保單均悉該戴梅生積欠該商民租息洋至七百餘元之多不惟不付反將後進平屋改造樓房轉押與人意圖拖陷著先飭甲查明如果屬實定予提案究追不貸此批 
[官事]  
　　前廣西右江道易順鼎指分陜西補用道賀弼昨均到道拜會巡防第四營隊官蕭振豫禀知銷差候選通判張蔚禀謝奉委差遣 
[南市]  
[劃清權限]  
　　城内居民修築房屋或髹漆門面往往不報警局祗請總工程局給照動工茲工程局各董以權限不明知會各區警局嗣後如有前項情事須令工頭照章報知警局再行領照 
[訊究賣]  
　　施阿三之九歲孩子被王來金勾同蔣阿毛等賣與閩人黄阿炳一案昨由工程局復訊王供認不諱並稱價洋三十元分两次收足孩已　往廈門　王戒責三百下蔣戒責一百五十下押辦旋又傳黄之族人黄炳禮盤問阿炳下落供稱不知判交保幇尋 
[勸令息訟○湧源鐵行主張惠烱控張坤元覇贖抵産一案昨由工程局傳訊坤元供房已轉抵於趙姓今愿備價取贖判兩造和衷商辦毋遽興訟 
[媒金難得]  
　　張槐庭因婢女順金捲逃控追媒証一案昨由工程局提李文德王陸氏陸媽媽徐老海等到案訊知各得媒金三元判一併交保限二十日尋交 
[閘北]  
[妬姦續誌]  
　　王小郎與施秀潮妬姦將姘婦董陳氏戳傷肚腹一案昨由巡警局裁判員孫大令復訊氐供夫死後與王私識旋與二房東施秀潮通姦今被王戳傷是實王供實係無心失手求宥訊之施不認與氏通姦判王笞責一百板施交保斥釋氏著伊兄陳惠泉交保領回完案 
[竊犯逐出]  
　　竊犯陳金堂由巡警局判令枷示一禮拜在案昨届期滿解案請示判驅逐出境 
[新租界]  
[中途失物]  
　　住居城内之王某昨由愛文義路至張園途中失去手巾包内有金鋼鑽扭扣五粒金鋼鑽圈一對共值洋二千六百元當即投報捕房飭探查緝 
[公聚賭]  
　　牯嶺路張公舘深夜聚賭由捕禀明捕頭飭探拿獲賭徒十一人捕頭以均係體面商人從寬釋出候公廨出單傳訊 
[英租界]  
[控告縱火]  
　　英美工部局延高易律師控三馬路仁記永綢緞號起火可疑一案昨由西探馬克濤將該號主吳小舫夥友蔡　生程梅生程瑞生解廨請究先據該西探及救火會西人禀訴該號起火可疑情形旋由高易律師聲稱仁記永保有火險銀三萬一千两存貨有限顯有不實應請澈究被告延費烈律師投案辯護中西官以供詞各執判候禮拜五早堂復訊核奪 
[賠償虧損]  
　　俄商影戲公司控光華電燈公司張鴻慶割斷燈綫昨由公堂會訊原告投案請飭賠償質之張鴻慶供稱因該公司不付電燈費銀一百餘两是以將電綫拆去中西官判張賠償虧損洋三百五十元准將電燈價扣除餘洋照交兩造遵諭而退 
[出票紏葛]  
　　日斯巴尼亞商人王步蟾延博文律師控怡德莊股東姚勤記石惠記及經手邵厚村不付票銀一案昨由公堂會訊愽律師稱去年九月間該莊股東買王姓基地計價銀一萬三千兩除付現銀六千七百兩外餘付支票六張屢往收取無着求請追究被告延威金生律師稱該地價值不高且王姓主料有虧欠怡德之欵請爲察核判姚等還押候定期會勘 
[盜匪收監]  
　　童三喜串同盜匪竇老二紏搶房主周朱氏衣箱金飾一案昨由公堂復訊屬實判竇童各押西牢三年期滿逐出 
[串放白鴿]  
　　蟻棍王寳生串放白鴿騙取張尹氐銀洋一百五十五元昨由公堂復訊直認不諱判押西牢四年期滿逐出租界 
[拐案一]  
　　陳仁金控施孔氐拐匿伊妻昨由公廨提訊氏不承認判押候查明再訊 
[拐案二]  
　　東洋車夫胡阿二拐匿同業潘三之小孩昨日解廨復訊判押限七天交孩如違究辦 
[公堂瑣案]  
　　陳阿林控唐阿虎竊取綢布衣服唐不承認押候查明復訊黄世良竊錢世明綢褲押五天陳龍生竊三泰號洋紗售於湯五福由探查獲判陳湯各押两禮拜江北人陳小三子陳小六子王阿大竊蔡源茂洋釘一桶判陳小六子王阿大各押捕房三禮拜陳小三子押改良所半年習藝陳六竊徐氏衣物押三禮拜黄立德竊王阿福棉被押十天李金生陳利紅至戴生昌輪船上圖竊由探拿獲訊知李係過犯判押西牢九月逐出陳交保候核過犯陳連生竊周萬生布衣押捕房四月逐出 
[美租界]  
[防盜]  
　　楊樹浦一帶盜案迭出昨捕房特飭包探王阿巧通宵巡緝以安閭閻 
[飛磚]  
　　西華得路某木作泥水匠昨將磚瓦從高擲卜擊破人力車夫沈長興之頭額由捕送入醫院並飭該作監工王阿妙給沈養傷洋若干了事 
[私逃]  
　　女孩林三三被母責打逃出在途啼哭由捕帶入捕房傳其母林張氐領回管束 
[行兇]  
　　靑口幇小工陳阿金被同鄉人陳兆平積欠房租向之索取反被戳傷頭面報由捕房將陳拘入押候解究 
[法租界]  
[西妓欺騙狎客]  
　　某法商延達商律師代控西妓騙洋經代理法總領事惠德君升訊達律師稱有某法商欲往横濱道經上海與西妓西識陸續用去洋五百餘元後願從法商同往横濱向索洋二百五十元該法商信以爲實如數畀之卽同乘小輪往吳淞口外換坐大輪不意該法商正在酧應送行實客之際妓忽遁去仍回上海故倩本律師代表請堂上訊究被告西妓亦延蒲石律師到堂辯護訊至此惠君諭令案外中西人等一併屏退復研訊半時始行退堂 
[尼姑累及房東]  
　　劉楊氏同　尼姑借住趙陳氏家樓上日前揚氐因犯賭案被捕房拘押尼即逃遁迨氏釋出即以趙陳氐交令逃逸並被竊銀洋衣服等詞控奉捕房解廨訊究判陳氐賠償洋两元限令遷移不准再往滋閙 
[法網難逃]  
　　竊犯吳阿狗前經公堂判押改過所二年嗣因患病送至普育堂醫治詎吳竟越窗逃逸迄巳多日前日爲探撞見拘廨請究判再枷一月仍照原斷收禁 
[尖刀何用]  
　　陸阿生身藏尖刀與吳根生 
 
 
] 

Page 20

 
 
深夜行走由探獲住解廨訊究判陸枷號兩月兇刀存案吳從寬交保 
[冐認金飾]  
　　沈阿福見方德連手持金絲耳環向押舖質錢詐　係伊弟之物計圖索詐由探一併拘解公堂訊究景明府查知沈係過犯判枷一月押捕房五月 
[行竊香爐]  
　　蔣狗子行竊香爐由趙金恆代爲當去質票售與殷全順備資　出茲包探查知一併拘解公堂請究判蔣押三月趙罰十元殷罰五元充公 
國外新聞 
[德國艦隊游口]  
　　初二日東京電云德國海軍少將柯勃君率領俾思麥戰艦及列浦齊戰艦兩號於昨日駛抵日本宫津停泊十日即將開赴敦賀尙有戰艦阿柯萊及遼白兩號已於昨日開抵該處 
[不允日民捕魚]  
　　初二日東京電人舊金山電稱英屬哥倫布前准日民在費萊塞河從事漁業近復不允頒發捕魚執照 
[墨西哥革命續聞]  
　　初二日華盛頓電云墨西哥托里恩實爲革命黨之中心點美總統羅斯佛已准墨西哥總統之　派兵馳赴邊境新任兵部大臣羅克爾萊脕已回華盛頓 
[蘇彝士河稅則難减原因]  
　　初二日倫敦電云英國財政次官闢斯君答滕拂里歇自由黨議員摩爾提洛君曰茲擬蘇彝士河一律浚深爲三十六尺其工程約五年始竣所費甚巨故該河航輪通過稅萬不能再減 
[殖民政府之衝突]  
　　初二日倫敦電云南斐洲近來馬疫盛行澳洲維多利殖　政府特禁止斐洲開浦殖民地輸運芻草入口以免梁疫兩政府因此大起衝突開浦首相麥利門君並反對黨首領斯麥脫君公電聨邦首相狄肯君謂維多利此舉顯失情誼此事將令人以非禮報復 
[法總統赴俄游費]  
　　初二日倫敦電云法國議院近提議擬撥英金一萬六千磅以爲總統赴俄游費贊成此舉者四百八十九人反對者六十二人遂將此案通過有社會黨議員主張減費冀阻此行大受衆議員排斥外務部大臣闢肯君宣稱法俄聨盟實保法國外交政策之本旨 
[俄國籌借國債]  
　　初二日倫敦電云俄國議院因預算缺乏特命財政大臣籌借國債羅比二百兆元以上譯字林報 
[船長自盡]  
　　初三日香港電云後印度郵船奥森號之船長投海自盡　何以出此短見人無知者 
[墨西哥亂事續聞]  
　　初三日倫孰電云西哥北部亂事甚熾有革命黨一大隊襲攻美國邊界數處墨政府己調大隊馳赴亂地美總統羅斯佛亦准墨政府之請派兵赴邊防衞 
[英國女子要求選舉權之堅毅初三日倫敦電云倫敦警察因要求選舉權之女子今日約在議院相近西明思脫集會特誡居民自行防護以上譯文匯報 
小說 
[短篇小說登徒子遊上海記（六）]  
　　兩人吃過夜飯。旣想聽書。又想看戲。登徒子道。章華兄我們還是到么二上。喊一次移茶。看看光景何如。於是一路訪問而去。走到棋盤街。一脚跨進桂仙堂。院中見是生客。引到客堂坐下。便有鴇母大叫一聲。諸妓一窩蜂擁上。登徒子揀半天。終嫌不好。一眼望到後面。却隠隠約約像　一。個好。的登徒子又對章華大夫道。這又是你說的。（處子恍若有望而不來忽若有來而不見）章華大夫道。胡說。這　也是處子麽。快點揀一個就是了。登徒子聽命。及到房間。詢問名字。知叫　秀寳。秀寳敬上瓜子。登徒子伸手去接那盆。一脫手。把盆子。打得粉碎。引得娘姨大姐都笑起來問他尊姓。他說我是雙姓登徒。秀寳說。耐個客人。姓得口在。蹊蹺倽個升羅觯子呢章華大夫道。就湄他登大少罷。他們么二的規矩。叫做留生不留熟。自有一番親熱的話頭。登徒子快樂異常。連手脚也有些不穏。嘴裡說道。章華兄。宋玉說的。（旦爲朝雲暮爲行寸）其在。乎章華人夫道。你眞個要薦枕。席麽。我看你做不得高唐　客呢。此時娘姨們慫恿章華大夫攀個相好無奈他執意不肯。偏偏拉着登徒子走。登徒子只得跟了出來。却埋怨章華大夫道。你前回說的。（目欲其顔心顧其義揚詩守禮終不過差）原是對待處子的辦法。這種地方又何必這樣介介。呢章華大夫道。咳你這種人。眞是嫖界中說的。曲辮子。當夜怱怱回棧　宿無詁。次日。章華大夫想着坐馬車的爽快。兩人同坐一輛往張閘遊玩。路觀望風景。來來往往的妓女很多。章華大夫憶及羣女出。桑的往事。就　那首詩。（寤春風兮發鮮榮絜齋俟兮惠音聲贈　如此兮至如無生）這幾句朗誦。一遍。登徒子驚道。章華兄。你不要怨了命呢。章華大夫嗤的一笑。回來己是上燈時候。登徒子正想痛痛快快。暢遊幾天。那料自己這個老婆。己經帶領五子。尋到上海。他的老婆。素生疥痔。託名到上海醫院中看病。其實是提防登徒子。因此被他捉了去。章華大夫自以爲。守德的。只得獨自清遊。宋玉聞之。不禁拍手笑道。登徒子。登徒子。你仍是一。個色中餓鬼。（完） 
 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[國内勸業便陳賽章程（續）]  
　　二十一賽會物品如酒酸醋等類有易汚壤他物及其氣味碍於左近及游玩之人者一經本會管理員察明以爲不宜即須設法用相當之瓶或罐貯好務以不洩氣味及不致傾翻爲度 
　　二十二本會應將各處陳列品目彙成一書俾供衆覽此書出板之權應歸本會印刷章程臨時再定 
　　二十三凡來賽會之人即作爲己經認可遵守本會章程及將來續定章程之人 
　　二十四凡來租地之人務須詳細按照本會所發之空白入塲原單一一塡寫於三十五年月日以前開送處代理人或本會管理員過期一槪不收各人指租之地但使未經租與别人當時即由本會給予回話如會中各地在三十五年三月初一日以前業經全行租出則本會亦可先期截止 
　　二十五租價以（銀洋錢）若干起碼其尋常地段按每方尺若干價計算其地段在各巷之頭或尾者租價另議所有租價於掛號時先付五成其餘五成在開會之前一個月付清會塲之地租每一平方邁當（每邁當合工部尺三尺一寸五分）應納龍洋十元 
　　二十六報館訪事欲到本會查詢一切者可於開會之前一日到會會中各人遇有查詢事件務須詳細答復 
　　二十七各人所租之地有不止一間門面者各門面均須陳列物品勿任曠廢至一切招牌攤架或用漆或用綢蓋均以不露本色之木爲度 
　　二十八各家物品一到即須開箱以便早爲陳列其箱内所有無用之紙料草會中另有空所以備傾置其搬費由本人自理 
　　二十九凡開會鐘點期内各家務將物品悉數陳列齊整其一切工匠或跟隨人等不得任意向游客及左近商家兜攬生意致形淆亂如有違犯本會管理員不必聲說即有驅逐出塲之權一經驅逐非續得管理嗣發給予據不准再入其商人遇有分送或出售之貨樣須由本地海關允許按照海關章程辦理並由管理員簽字方符定章至零星物品亦有專章須由管理員商妥辦理 
　　三十會塲所有廠屋及陳列物品非經本會管理員允許不得私行拍照及繪圖 
　　三十一凡寄物品至會塲者箱面均須用華文寫明寄交南京會塲字樣並註明本人名字及所租地叚號數評貨委員於章程裁決之後由監督大臥　媔給奬賞牌號第一超等功牌奬憑第二榮譽奬憑餘給金銀銅牌與諸等執照俾資鼓勵奮興以光商標而撼商業 
　　三十二以上所開章程如有未盡事宜本會管理員可臨時酌核或添或改或註銷通融辦理或將賽會日期更改如將會期更改則本會必於本年先一月通知各處至賽會之時無論爲官家爲商人爲游客爲公司遇有爭執即由本會推舉公正董事一人按照本處常理公斷（究） 
來函 
[廣勸華人贊助癲狂醫院]  
　　十日前字林報登有一函擬於上海設立癲狂醫院商請工部局曁西國紳商協力襄助以期成立竊維滬上男女之患此病者不少若無定所爲其醫治俾得靜養不特病不能愈且於他人有害今廣東蘇杭等處早己開設此等醫院而上海爲通商大埠尙未成立亦一大憾業經中西紳商籌畫開辦凡華人亦理宜各盡義務俾可成功則非獨病者之幸福亦我同人之幸福也同仁醫院主理醫士文亨利啓 
振務 
[賜欵鳴謝]  
　　敬啓者頃接商務書館鮑咸昌先生來函並英洋一百元謂住屋落成蒙諸親友惠賜隆儀理應敬治壺觴以答盛愛惟因時際酷暑路又　遠於已於人兩無裨益即將此欵移助敝院經費並爲親友造福敝院拜領之下感激莫名夙知鮑君素性慷慨於種種善舉莫不實方奉行欽佩之餘登報鳴謝[  上海孤兒院謹啓]  
 
 
 

Page 27

 
 
   
 
 

Page 28

 
 
   
 
