# 1891 - 178 - 4906537

 

Page 1

 
 
[聲明影射] [  點石齋告白]  
　　本齋新印之五經三萬選係將各種經藝廣爲搜羅取精集液益以各省書院社課及近時名人窻作始得蔚爲大觀孰意書尚未出聞有射利之徒復將印出各種經藝雜釘成書混充五經三萬選二三集以淆文人耳目試思初集刻始告成何以二三集卽已接踵而出遴選印釘斷不能如此迅速况是集廣收博採佳篇傑擀盡人網羅若欲續貂除非另倩名人補作安有此事而可咄嗟立辦乎其爲改頭換面魚目混珠不難一望而知第恐閱者偶不加察或購此種書籍重複雷同徒供覆　之用故特聲明惟明眼人共鑒之 
[新印通問便集告成] [  申報舘主人啓]  
　　是書爲南沙子虚氏所輯盖亦尺贖之流亞也首列家族函次爲外戚箋簡由是而通禀尊長友朋贈答門分類别开然枖然凡持　涉世之規慶賀电唁之節以及信面格式行輩稱呼羅羅清疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛　染翰自能右有左宜本舘因取而印之以公同好每部分裝日本祗收碼洋兩角　君子有欲以箋素見　者認明本埠申報　申昌書室或各外埠申昌及分售申報處購取可也 
[弭亂箴言]  
　　今年教堂滋閙之事層見疊出近日各處防備謹嚴稍稍安謐然尚有乘隙蠢動蓄意思逞者說者謂總以爲民教不和之故而不知並非民教之不和實以會黨匪徒藉此倡亂窺其意葢欲使西人銜恨於中國兩邊　齬中西結怨彼乃因此得收漁人之利是其居心之狡獪爲何如本館前者已詳哉言之抉匪徒之隱衷解民間之大惑中西諸人皆得以恍然悟匪人之伎倆而早爲之備夫匪人之用心如此固自以爲得計矣而不知其計之左也各處滋事其起事者無非匪人而愚民無知或爲所脅誘彼之竟以爲若此則中中必致不和孰知中西斷不至因此而失和何則滋事由於匪徒不關中國君民之意此中情形西人亦已知之旣已知之則西人之所惡者亦祗在於匪徒初未嘗深恨夫中國國家國家因匪徒擾亂焚燬教堂貽累賠償騷擾地方其恨匪徒也剌骨自必各處嚴查密訪欲得匪徒而甘心西人又恨匪徒之與西人爲難使寓居中國之西人不能安其居則必極力搜索加意防範以助中國官兵協拿匪類然則匪徒之爲此計也不啻自樹之敵而深結怨於中西兩國華官掎之西人角之其能漏網者幾希矣夫西人之在中國設立教堂本係載在通商條約奉旨　行之事况其所以行教者無非勸人爲善之心卽其施醫設學育嬰等善舉亦無非踵中國各處善堂之所爲於中國實爲有益而無損而彼匪徒造言生事深文周内謗讟繁興又誰信之且匪徒之所以謗教堂者輒曰教中人挖取小孩眼珠試問歴年查辦此事亦曾有眞實憑據否今姑不之論抑思彼教中人挖取小孩眼珠將何所用之造言者又謂將用以合照相之藥水西人照相之法已有一百六十餘年實在中西通商之前百餘年然則未通商以前彼照相所用之藥水又以何物爲之豈在泰西時卽將西孩眼珠挖取乎抑豈西人不惜其孩之眼珠而任其挖取耶西人至中國傳教凡一切費用亦頗不貲到處設堂到處勸善其所行之各善舉亦皆大費經營如利此小孩之眼珠以爲合藥水之用則藥水之價正不知若何昻貴不但值等連城而已而乃華人現在開設照相館購用藥水亦殊不少而其價並不甚貴如取如携極多且賤然則彼又何所利而爲之哉是則可見教中人固無害於人而人之指爲害者皆匪徒之造言也夫造言者爲匪徒倡亂者爲匪徒而隨聲附和者則非盡屬匪徒而鄉民之愚蠢者每多爲其所惑及至官兵追捕彼匪徒早經知幾遠避而愚民受其禍匪徒孑然一身可以遠竄無跡而鄉愚之附和者則大都土著有籍可稽或一時惑於匪言相與從事投一秉桿拾一器具或當塲捉獲立正典刑或事後訪查不難拘獲因而身家不保性命難全此其所以受匪類之害者其可恨爲何如然此中受害之處稍稍明理者自能知之愚夫愚婦則又何由盡知中國官雖出有告示煌煌張貼亦未能家喩而户曉竊以爲莫妙於各處宣講鄉約之時將此意對衆敷陳一則可使人人知西人行教之無害於華民浮言蠱惑之不足過信一則可將此匪人狡獪之計立與破除附和之人悉從解荼而彼鄉愚之輩雖曰蠢然無知苟知利害之所在亦斷不肯爲匪徒代受其咎吾知此舉若行中西决無啓釁之端匪徒亦無生事之隙愚民漸知正理必不致無端自蹈於法網而弭亂之道得焉已不然者匪徒可誅而不勝誅愚民可憫而不及憫中西俱不得安然無事其禍可勝言哉 
[本館接奉電音]  
　　昨由京友電傳諭旨二道敬謹譯登○五月二十六日奉上諭剛毅奏大員假滿病仍木痊呈請開缺據情代奏一摺貴州巡撫潘霨着准其開缺欽此同日奉硃筆良培補授太僕寺卿欽此 
[日下紀聞]  
　　神機營威遠震字馬隊管帶明菊如印務叅領惠現已升授廂白蒙副都統所有震字馬隊管帶一缺照章升爲專操大臣經總理營務處援案禀請堂憲核奪當冡鄜邸等諭明管帶旣冡簡補副都統自應照章作爲該隊專操大臣卽令將原領該隊管帶鈐記吾繳換給該隊專操關防領回啓用其月支口分照章加支等因奉此已由總理營務處分行檄飭馬步各隊一體查照按神機營定章所載凡統轄一隊之員若實任二品者名爲專操月支口分二十金頒給專操銅質四方關防一顆若非實任二品者名爲管帶月支口分十五金頒給管帶木質長方鈐記一顆是名雖各異而事權毫無區别也○吏部爲示傳事所有直隷靜海縣知縣張上龢因卓異領咨引見到部查該員前在博野縣知縣任内十五年俸滿本部行文調取在案歴調今職今因卓異赴部例應併案引見惟該員十年俸滿之案未據禀請騐到相應示傳該員卽行赴部補行騐到以便與卓異之案併案帶領引見毋違特示○河南閿鄉　紳士張應鰲等聨名禀以前河南河陜汝道鐵珊在任時於地方水利一切事宜妥籌佈置以興民利其閿邑前被黄流爲患下民昏墊鐵觀察拯滋籌賑全活甚衆堵决疏潦修堤障水諸大端書夜辛勤身先工役其功最偉凡地方善舉靡不盡心籌辦閿民受惠尤深迄今追憶不忘謹臚列功蹟擬請於閿鄉縣城内擇地捐建鐵前道專祠以隆報享而順輿情等因由司詳請奏乞恩施經裕澤生中丞查核所禀實出民心感戴已據情入奏乞恩於光緒十七年五月十七日奉硃批着照所請該部知道欽此○廂藍滿洲固山摺房爲傳知事所有補放西安佐領擬正志祥擬陪凌瑞驍騎校擬正阿克東阿擬陪善蔭補放西陵驍騎校擬正松齡擬陪長安補放福州驍騎校擬正斌源擬陪經魁等八員本旗 
 
 

Page 2

 
 
於本月十八日帶領引見爲此傳知該正陪等於是日丑刻各帶弓張佩帶對子荷包手巾赴西苑門外見本摺房人員報到以備帶領引見並於十七日午刻赴本旗公署摺房見印務叅領覈對履歴伺候演禮萬不可悞爲此傳知○東三省練兵吉字營馬步全軍總統廂曰蒙副都統薄菊如總統偀殁於營次所遺吉字營總統有統轄全營之責任重事繁未便一日乏人應卽遴員接充以專責成查有營務全營翼長三品頂戴乾清門二等侍衛富林布堪以派令就近接充吉字營總統等情經定大帥除具摺奏聞外已咨報海軍衙門查照矣○上虞備用處正白旗二等侍衛恩祥現已陞授本處頭等侍衛所遺二等侍衛一缺經伯慶二邸在西苑門外茶房揀選得本處正白旗三等侍衛松林擬正正白旗三等侍衛和善擬陪不日卽可帶領引見恭候簡放○軍機處爲片交事光緒十七年五月十八日軍機大臣面奉諭旨本日引見之截取官山　道監察御史謝希銓着於本月二十日預備召見欽此爲此片交吏部轉傳該截取官遵照勿悞○前紀恩露圃相國揀選廂藍滿官缺一則兹　恩相於是日先抵南海將應行引見駐防補放官缺四排帶領引見事竣方出西苑門進西華門至内大臣值班處接班畢始行揀選頭排斌輝所出世管佐領一缺按照宗詣應以出缺之子閒散恒齡擬正次房長出缺從堂叔二吕頂戴護軍叅領德元擬陪再次房長出缺之再從堂弟養育官春鐸列名惟德元近因跌腿致疾請假調治未克來此備揀經該管官禀知恩相怒謂旣德章京報病暫　此排撤下汝可往詢是否能愈謂中不乏擬陪之人如伊不能速痊本閣另行點擬再行揀選其驍騎校一缺揀得崇祥佐領下七品頂戴鳥鎗護軍逹明阿擬正玉海佐領下印務筆帖式領催連陞擬陪德勝門七品官一缺揀得榮岱佐領下護軍巴哈善擬正福珠隆阿佐領下親軍塔思哈擬陪不日卽可帶領引見○史部爲示傳事所有光緒十七年四月分分發道章蔭等三十員於本月二十一日辰刻給照相應示傳該員等是日親身赴部承領執照毋得自快特示○宣武門内小巿一帶沿街設立各賭攤皆以蓆片圍圈遮掩往來人耳目極南之牌九賭攤於本月十七日午後有某甲在彼賭博因識敬圈套致相紛爭某乙揪甲出外打架詎甲不動武雖彼此揪在一處惟將賭弊逐一聲明乙黨忿極丙丁戊三人各携利刃來此助毆甲受多傷並被將髮辮削落在地而甲死扭不放　方官兵勸令鬆手决不能逃而此際丙丁戊已公然携帶血刀出城遠遁矣及甲鬆乙甲始倒臥已滿身淋血乙亦之他地方官見甲傷甚重凶手紛走不回往詢賭頭始倩一人至廳涉訟廳官亦將倩者送署究辦以便移坊詣騐地方不得已以數片蓆搭遮被傷人倒臥於上而甲受多傷能否保全性命尚難預定惟地方兵丁縱凶以去不爲立拿觀者咸爲之不平云○聞遣戍已革刑部郎中朱錕之子朱普濟以現在防海需欵孔多情願折變田産湊銀二萬兩報効捐助修備軍械之需呈父由官兌收並稱所捐銀兩不邀優奬願爲代父贖罪等情經該管司道以該戍員之子慨捐鉅欵交官備需情愿代贖伊父遣戍罪名可否恩准免罪詳請奏乞恩施經李傅相據情入奏於光緒十七年五月十六日奉硃批朱錕着不准捐贖原欵發還欽此○步軍統領行文刑部以據廂曰旗固山逹解送拿獲偷竊東單牌樓三條胡同麟宅物件人犯劉玉一名移送刑部照例訊懲並將供招及偷竊贓物清單一併黏抄附送查照 
[江西鬧教續]  
　　江西謝埠地方閙教昨已據訪事人電信錄登報章兹又接到函報云江省近日謡言四起幸會城向無教堂可免滋生事故卽瑞臨吉　撫建等處教堂亦尚相安無事惟撫州府屬李家渡地方於五月十八日爲競渡之戲畫船簫鼓蕩漾中流約以一日計兩岸縱觀者不下萬人是日下午賽舟方罷匪人忽將該處天主教堂肆意拆毁教士見多人蜂擁而來立時逃避並未受傷十九日此信傳至謝埠查謝埠係南昌縣轄境離會城三十里是日下午匪人一呼百應將該處天主教堂拆毁教士亦經逃避未遭毒手晚間會城得信由首縣面稟撫憲後陸大令垣雷大令樹人振武軍後營劉叅戎福松並飭城廂内外六營各派兵勇數十名會同南昌縣汪大令綬之隨帶親兵差役多名星夜馳往彈壓及抵謝埠堂已拆毁人亦散去但見破　殘磚凄凉滿目汪大令與委員營弁卽在該處詳細查勘直　下午尚未回省其餘細情容俟隨時續錄 
[北地多疫]  
　　北地高燥每逢夏令卽不免疾病叢生今年自三月中旬至四月下旬久未得雨亢陽之氣釀成癘疫輕者六七日而汗重者倍之汗下或傷食或受風又須一二三日而汗津人謂之熱病是症頗能傳染甚有一家之中大小染徧無一倖免者歴年患者得汗卽愈否則有性命之憂今歲情形不同汗後每多翻覆幸不汗亦愈死亡尚不甚多廣仁堂循例延醫四人於十一日起施醫極貧者給以膏丹丸散集善社亦配送黄金丹以拯疾苦 
[瑶池返旆]  
　　津海關道劉献夫觀察之夫人感患時疫醫藥無靈於十八日仙逝遂於翌日大殮其公子遵制成服屬下各官親臨吊奠輿馬往來極一時之盛 
[閩中苦潦]  
　　福州人夏以　天氣炎熱端節前後陰雨纒綿民間已恐發水幸未數日卽大放晴明直至十八日天又陰雲四布連日大雨二十日午後雨勢尤猛是夜檐溜如繩西路大永遂澎湃而來洪山橋適當其衝勢甚洶湧民間多登樓尊水所有漁艇皆駛入内港水直抵西關板橋下吼聲如雷城丙文藻山驛前橋太平橋臥湖橋安太橋一帶官河水皆溢出岸上二三尺不等善化坊西門街城邊曹倉典安太橋下俟官縣南門兠一帶雖淺深不同俱可陸地街舟水又分道繞出南臺塢尾地勢最低水深數尺田鐺又洲三夾道各處洪流甚急茶亭金當洋洋當亭乃曠野之區地尤　下無不一望汪洋水關城下水深三四尺南關城下水可高過人頭餘如東并湯各城亦俱淹水直漲至一十一日夜分始定二十二日天明方漸退下二十三日午後城内外官河之水愁歸舊港惟南城兠水城兠等處尚有積水盈盈來往之人有不能徒涉者均雇人背之以行故游民得利甚漙是役也水相持兩晝夜據父老稱較前夏之水尚淺二尺餘田禾或不至十分損傷卽人畜之遭厄者亦少當水勢正急時有考生乘轎晉城剛到茶亭輿夫立脚不穏爲逆流所冲去未知有人撈救否聞者憫之又有丙姓僱舟抵南關城下正到岸時忽失足墮水搶救不及竟致斃　尸身漂流數日尚無人領理吁悲哉城内沙橋頭有三小孩牽一犬臨流洗澡被路人大聲喝阻孩吃一驚竟跌落水中當卽施救一孩已與汲臣爲伍是亦不測之災也至上游之屋宇人畜財物木料皆陸續隨波而來城外倉橋頭竹棧店全座被水漂没附近日菜牙等屋亦爲水冲壞苓落不堪卞頌臣制軍軫念民艱卽傳諭屬僚認眞撫恤劉景韓方伯陳展堂儲憲張笏臣廉訪龍仁階鹺憲俱能仰體憲意親自登城查察一面由善後局札令同知覺羅彝倫同知黎景嵩知縣程祖伊佐雜饒廷杰金士俊葉范諸君稽查峟恤府尊海防廳閩侯兩縣立時僱到漁艇上插救生船紅旗一午泊西南各城下以資調遣督辦保甲局楊觀察提調柴明府南臺局提調平明府俱有地方之責均早晚親出察看不辭况瘁輿論翕然籌賑局各紳士曁同仁各善堂紳士或僱救生船救援或以米粥麥餅四處分給尤見樂善者多惟閩省巿景欠佳已苦寥落雖此次水不爲災究於民生有礙有心時事者不禁爲之憮然 
[女犯處决]  
　　本月二十四日清晨姑蘇省垣接到釘封公文卽於府監内提出女犯一口押至吳縣大堂馬明府會同城守營等各武員監視綁縛帶兵　赴法塲處决聞此犯係上元縣人年二十七歲與人通姦被姦夫謀死本夫並不通同下手洎案發姦夫已於去年瘐斃獄中云 
[學憲出轅]  
　　楊屬科試情形均已登諸日報兹聞楊大宗師於本月十八日試竣十九日奬賞新生二十日出轅翌日抵郡地方官預期赴河于迎　文　旣三卽乘肩輿入城旋卽回舟解纜度江遄返江陰節署 
 
 

Page 3

 
 
[瓊花艷影]  
　　揚州來信云此間自本月初得雨後羣情欣喜滿冀從此可甘澍頻施不料迄今天氣暢晴驕楊不歛各鄉禾稻大半乾枯刻下小暑將臨卽使雨澤應時亦已不遑播種惟補藝旱榖庶幾可望收之桑榆胼手胝足之流遂塑一土龍托以木板用數人舁入城内在街巿中遊行前導用黄紙旗大書商羊起舞石燕高飛等句雖曰跡近遊戲亦可見望澤之情殷矣江甘兩邑尊定於本月二十一日起示禁五軍重復薰壇晨夕步禱並於二十二日將南門扃鎖是日午刻果凉風習習紅日韜光頭上片雲大有催詩之意第不知蒼蒼者肯遣雨師　降慰我　農否○兩淮海州分司徐星槎分轉以鹽河水涸不便運鹽致儲鹽之西壩地方鹽廪幾於空乏楊城派員往領向來三四十日卽可將鹽運至儀徵兹由二月杪奉委迄今三閱月猶未遄回不特委員旅費不貲卽船户守泊多時水脚亦久經用盡篷桅嵩櫓幾於曲鬻一空不覺惻然憫之因由四月朔起計共十二批每批月給各船津貼錢二千文交委員轉給一時長年三老無不額手歡呼頌分轉之矜恤周至云 
[雷誅逆子]  
　　營口來函云有史才者年三十二歲借居東街乾勝車店迤東金姓家終日出外作工藉以餬口堂上人已龍鐘衰邁而史待之甚虐稍不遂意呵斥時加本月十七夜三點鐘時忽急雨敲窗巨霆震耳豐隆一怒幾令大耳兒箸失筵前史方偕房主疏鑿水溝俾横流有所宣洩忽電光一閃霹靂繼之房主驚悸之餘失史所在少焉雲開雨霽皎月當頭見史離水溝二丈餘赤身臥在墻下遍體焦黑氣息全無洎天明由妻子爲之棺殮人咸謂其梟獍性成宜乎被雷所殛云 
[金陵火警]  
　　近日金陵疊聞火警本報已次第登報兹又接金陵訪事人來函云十七夜五鼓時油坊巷中鑼鳴犬吠人聲鼎沸頃刻紅光燭天照徹衢路瑞茀俟方伯聞警之下未暇命輿　馬疾馳臨塲彈壓愛民如子不憚辛勤誠有古名臣風範焉城中各官先後馳至竭力救護計焚去瓦屋三家有兩姓同住一樓止如白傅所謂明月好開三徑夜绿楊宜作兩家春火起時倉卒不及奔避同罹於刦大小五無一免者尤慘者一婦携小兒驚惶逃竄突遇水龍馳過避讓不及遂將小兒撞倒未及扒起爲羣足所蹂躪登時殞命次日藁臥某姓簷下兩目突出黑　閃爍令人不忍注視其起火之由聞係某屠户早起宰猪煮湯時遺火竈下致兆不測之災時方祈求雨澤禁止屠宰該屠户竟敢違禁私宰已屬目無法紀况更鹵莽從事以致殃及池魚罪誠不可逭矣計是日聚寶門外已焚去三百餘家綿延里許盡成焦土兹又遭此慘刦胡祝融氏之不憚煩歟又前報所登初二日金陵大功坊賴萬春烟莊等遭回祿云云兹聞此處房屋係普育堂公産被燬後李筱軒太守飭令江寗縣趙小帆大令傳該莊司帳人到堂諭以官産必須賠償司帳人以火災由於天意非人力所能爲再三央懇趙大令謂普育堂所置房屋凡育嬰堂清節堂午痘局等處經費皆仰給於此所關甚鉅姑念事出無心着賠償一半以儆其餘司帳人終以事出不虞且店主此時不在金陵碍難遵辦爲言現聞該莊情願自行出銀盖造俟造成後約限數年將房金扣清仍歸普育堂管業已蒙府縣批準不日鳩工庀材定卜美輪美奐氣象一新焉 
[車行繞道]  
　　英租界四馬路一帶最爲熱閙熙熙攘攘來往人多加以馬車東洋車縱横馳驟更易肇禍昨由英工部局出示定於華歴六月初一日起凡馬車東洋東之經過四馬路者祗准由東向西其由西而東者至石路爲止須繞道至老巡捕房前然後向東此以見工部局之整理庶務盡心擘畫眞有無微不至者矣 
[大風折桿]  
　　法界外洋涇橋堍向有一桿上懸一珠所以報日晷近以日前雨淋木桿不無枯配前日風雨交加木桿被風吹折而球亦　入浦中捕房中聞之卽飭工部局小工將珠撈起昨晨用車載回重行修理俟竣工後再行立桿懸珠藉以攷騐晷刻云 
[一張一弛]  
　　英法工部局會同禁止野雞妓女不准再入烟館煌煌千示張貼通衢見者咸謂其整頓風俗不分畛域而尚以未嘗議及茶竂以爲美中之憾自二十五日起已屆禁止之期英捕房麥捕頭派六號相包探及華包探何瑞福顧阿不秦少卿等早晚輪流至各　舘稽查法令森嚴短榻横陳之地粉白黛緑者已不敢混跡其間而啜茗樓頭縱談座上依舊謔浪笑傲旁若無人說者謂婦女吸烟啜茗同一傷風敗俗今則禁其一而弛其一豈以爲此善於彼耶抑禁令之頒貴有次第將先禁烟舘而後再議及於茶寮耶請拭目以觀其後 
[公堂停訊]  
　　今日係美國開國之節期是以巡捕房應須解訊之案暫行停解一日亦常年之禮也 
[會審案略]  
　　英商麥士倫控陸耕記不付抵産中金一案前日曾已列報陸耕記總以爲在小担文處收抵價銀三千兩旣曾扣過中費一百二十五兩豈能再加故公堂往小担文處查明此項押欵因陸先曾自願出五分中費交價時所扣者係寫契筆資五十兩並中金七十五兩卽五分之半也則陸自許之麥士倫應另有酬勞也昨禮拜五早堂復訊因陸不認允許五分中金當令麥處取到所稱陸曾簽過愿出五分之筆據約下午三點鐘再訊先據大律師担文投案聲稱伊子小担文如何經手押欵先不知情及羅繙譯看見新聞紙始得查知論所提中金數目本不在理盖照規矩大凡押款數　萬金以内止應取中用一分若在萬兩之外則僅能取半分今押欵數不過三千兩竟議取中用五分在買賣或有此規矩押欵實不應也此子自外洋初來中國原難盡知租界規矩經手人先未向吾告知以致有此紏葛殊不欲聞是以現將所扣五分中金一半銀七十五兩連寫契筆資五十兩均不願我子收受今繳還銀一百二十五兩聽憑核明應給何人卽行判領等語當時蔡太守諭以中金旣因違例繳還其寫契筆資應得收受惟擔律師堅不願收因卽曾商富副領事訊問陸耕記閱過弔到允許五分中用之筆據雖不承認畫押而質之居間人趙發茂與原告麥君均謂以急欲抵銀三千五百兩確有允許五分中用之語今不及三千五百兩則未議及各可提給中用也遂卽定斷將担律師繳遠之欵内除估價費二十五兩外餘銀一百兩儘數給麥士倫完結當因麥君未到卽交代質之洋人收領始各遵斷了事○又英商馬士皮因買嚴志琴等田地廿八畞延不交到田單奉經富副領事函請蔡太守傳諭昨日一點半鐘集案嚴先投訴聲明地價未清起見查訊凡有收條之欵收付相符惟稱尚有代買出售之價有差因飭呈收過出售價銀之筆據下禮拜三卽六月初三日兩點鐘再候集訊質斷 
[誘拐受笞]  
　　詹明揚扭控潘銀桂廿阿坤華阿四將妻張氏誘拐一案由縣訊供據張氏之本夫王桂生投案訴稱因妻不守婦道售與詹明揚計身價洋九十元取過二十六元云云迭詳前報昨日午堂由袁海觀大令提訊詹訴稱張氏身價小的早已付楚不料四月初旬張氏乘小的他出携去洋銀二十六元并衣服首餙等物求恩究追王桂生伸訴前情甘阿坤供稱張氏身價由小的經手付與王之族叔實未侵吞潘銀桂供小的素以耕種度日華阿四俯首求恩張氏供稱衣飾銀洋均在華處惟求恩典大令以華誘拐婦女情殊可惡判笞四百板潘甘兩人亦有不合各笞二百板張氏背夫私遁無恥之極着掌頰一百下交詹明揚具領華阿四交原差帶出　交衣飾潘甘二人還所候示 
[交保料理]  
　　洽太信局司帳徐耕堂私拆客寄洋信被股東華友生馮丕善邱順林王紹榮等查知將徐拘至捕房轉送公堂蔡太守訊供之下飭差將徐送縣訊辦並令原告自行投質此已詳列前報者也前晚袁海觀大令請帮審委員宋莘樂二尹升堂提訊華友生投案訴稱小的係寗波人股開洽太信局由小的爲經事且在外間收信馮邱王三人亦往來南北兩巿收信徐爲司帳不料徐將各主顧托寄洋信私拆至有十四封之多照信面核算計洋四十八元四角小的等初未知覺直至有人到局索取洋信收條並稱所寄之洋迄今尚未敢到小的等甚以爲疑後徐因事出外忘將鎖匙帶出小的等取匙將帳箱開看始知已拆洋信十四封今特呈案二尹問　等開設信局共有幾股每股出資若干局在何處答稱其有五股每股出資本洋五十元局在英租界二馬路外國坆山對面專寄寗申等處信件現在查閱簿上徐之舞弊已有六處各主顧 
 
 

Page 4

 
 
見本月初十日申報後到局查明已有二起申小的等賠洋五元今將帳簿及徐私造收條六紙一併呈閱馮丕善王紹榮供與華同二尹問華曰邱順林何在答稱有事未到二尹謂徐曰華等供詞確鑿爾須將實情供明尚可從寛徐供伊等欲將小的股分拆出誣指小的私拆洋信二尹察閱簿上有四月二十九日名阿瑞寄洋二元未到另有四户共計洋十一元均被徐拆去遂問曰此四户之洋諒係爾拆去私用答稱小的分毫不用四元一户由華取去付輪船租銀所有二元三元等信因不知地名無從送去退回局中放生箱内尚有仁和祥一户計洋十四元業由小的禧出二尹謂爾爲司帳何故賠洋旣已賠洋可見私拆洋信已無疑義判令收所徐叩求交保以便出外料理二尹准如所請着令人錢並保華等斥退帳簿收條信封一併發還 
[英界公堂瑣案]  
　　包探何瑞福稱查得湖北人蕭忠紀等駕駛小舟停泊新閘地方舟中載還魂茶葉二三十擔此係違禁之物往拿時見舟甚小除裝茶葉外尚有男女孩八九人深虞覆溺當將蕭忠紀等六人解案還魂茶一包呈騐蕭忠紀供小的係湖北天門縣人做還魂茶藉以覓利歴有年所舟中共有二十餘擔小的之妻分娩迄今不過四天忽由包探將小的等拘案妻及小孩無人照料尚乞施恩劉春正等亦做此項生理者蔡太守問還魂茶在何處買來載往何處銷售每担資本若干售價若干爾船甚小旣裝茶葉二十餘担何以再裝人口答稱還魂茶在浦東張家浜楊錦標處買來每担出錢三千餘文載往清江等處鄉間銷售每担可售錢四千此次共定三十担先裝二十餘担船泊新閘尚有一船仍在張家浜俟將茶葉裝齊兩船分載人貨便不危險劉春正陸子寶楊生高楊春茂王錦山等同供亦係湖北天門縣人與蕭忠紀合股做茶葉生理太守謂蕭忠紀之妻分娩未久需人照料准將蕭忠紀開釋劉春正等五人交該包探帶回捕房再候派差協同包探酌帶一人同至張家浜將尚有一船帶歸訊辦○包探黄四福稱沈小弟前因犯竊拘案管押釋放未久又至王阿慶家行竊當被知覺大呼捉賊由捕阻獲送案王阿慶稱昨夜賊從樓窓入内聞有聲響立卽呼喊賊由披屋奔逃經巡街捕阻獲沈小弟供蘇州人圖竊未成尚求施恩蔡太守以沈小弟怙惡不悛判笞二百板押候備文遞籍○施忠才稱小的看管房屋因房主囑小的挑米手持扁担麻袋行至弄口適有施長生牽馬行來屬伊讓開伊卽詈駡與之爭論致被毆傷腰肋爲此報捕拘案求請騐傷施長才供小的在昇昌馬房爲馬夫牽馬二頭經過里口施忠才喝令讓開小的以雙手牽二馬何能讓伊伊卽用扁担擊小的左脚因此還手打伊施稱小的並不打伊蔡太守騐得施忠才受傷屬實施長生僅受皮傷飭施忠才投西醫院療治施長生暫押俟下禮拜一再行覆訊○包探調利卿稱據葉阿桂報稱被李阿林拆梢爲此拘李送案葉阿桂稱小的係蘇州人在德源館爲夥昨夜經過戲園門首突被李阿林等三人扭住攫去錢二百四十文扇一柄當有洪桂卿目覩洪桂鄉供見李阿林等攫錢奪扇是實李阿林係小的在戲園中聞有人言被葉阿桂取去四開洋一個代向盤問詎被報捕拘案蔡太守問爾在戲園作何事誰人失去四開洋答稱在戲園燒飯失洋之人不知姓名向葉盤問旣不承認卽作罷論太守又問錢及扇子何在答稱並無錢扇葉又稱諒被伊之同黨取去太守以李阿林所供不實判押二十一天○寗波人阮阿仁稱小的以販賣鹹魚爲生計昨有胡能仁論價已定因斤兩不合兩相齟齬致被毆傷頭面有江阿方作証今請騐傷究辦江阿方稱見阮被胡毆傷是實胡能仁供向阮賣魚秤見一斤四兩阮嫌秤太重不肯出售小的原不與計較因伊辱駡不休因之口角蔡太守騐明阮阿仁受有微傷判罰胡能仁洋一元作爲養傷費 
[法捕房瑣事]  
　　前晚有　甲衣衫藍縷似卑田院中人不知何故與西捕相隨來往數次西捕疑爲匪類當卽拘獲送入捕房管押○某甲者素以推包車爲業前夜更魚四躍尚在小烟間内賭博巡街捕見之以其深夜賭博有干例禁將甲及烟間主一併拘押捕房昨晨經備捕頭訊明原委將烟間主交保出外甲捕候解送公堂請究○靜安寺北首趙家宅趙姓婦因與家人不睦逃王法界夜間經巡捕　入捕房以待認領此已列諸前報昨晨有鄉人蔡某投赴大自鳴鐘捕房聲稱係趙氏之夫特來領妻回家管束捕頭當將趙氏帶出詰問蔡某果係藁砧准其領回管束○甲乙兩人因索取欠項五十文深夜在路口角華捕上前喝阻兩人倔强不服遂拉入捕房管押一宵昨晨經備捕頭訊得事甚維微麾之使去 
[蘇省撫轅抄]  
　　二十三日藩轅牌示照得丹徒縣主簿劉錫祺在任病故遺缺查有試用縣丞倪煥章堪以委署知縣徐錦華禀謝委署丹徒縣事李翰鋆禀知奉藩憲扎委簾差龔齊崧禀驛管解南河工需銀兩赴清江家人禀報家主知府用前江蘇候補直隷州知州誥授朝議大夫蔣煐於四月十二日申時在臺北病故靈柩現已到蘇擇於六月初一日在　堂巷公舘領帖一日藩轅脾示照得鎭江府糧捕通判郭廷沛期滿遺缺查有請　斯缺之饒應褘堪以飭令先行赴任署理長洲縣主簿吕廷清期滿遺缺查有咨　斯缺之陳金堪以飭令赴任○二十四日通判林步瀛禀知奉藩憲委辛卯正科文闈差知縣楊萬選趙以煥林毓菁張恭彝魏士鴻均禀知奉藩憲札委文闈簾差松年禀知派蘇差委並奉藩憲相委文闈簾差巡檢趙鑑三王啓曾均禀知奉藩憲委文闈執事差畢世英服滿回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[邗江官報]  
　　十九日汪分轉壽祺解京餉起程二十日甘分轉樹勳起復回淮二十一日河分轉炳燾委發審差唐大令繼宗由各塲回銷繪圖差夏鹺尉之柏委稽查通屬鹽色差 
[頓開殺戒]  
　　金陵城南某叢林爲江南四十八景之一兵燹以後拓地誅茅重與梵宇規模雖不逮昔然雲房月牖隔斷紅塵大家眷屬每來隨喜有小沙彌六根未凈每遇女菩薩必作童子拜觀音狀大師心弗善之而無如何也雨花臺下農家婦艷而蕩沙彌惑之常託故而往桃源暗渡漸結情緣戴月披星往還已外婦忽翻然改計以婉言拒之而陰與隣人某甲私通枕邊好夢帳底餘香不復許方外人領略沙彌知之遂向西方稽首謂弟子前此已開色戒今日不得不再開殺戒頂禮旣畢手握霜鋒踰垣而入　伏窓外忽聞金鈎微響料是楚襄夢神女時破扉突入舉刀卽剌婦大呼與之格鬥左鄰右舍聞聲齊集疑係刦盜縳以巨繩床上人雖受殊傷尚能啓口沙彌熟視之失聲曰誤矣誤矣小僧此來欲捉姦夫不料檀越在此唐突勿罪至次日婦邀同地甲以沙彌黑夜行兇赴縣報案沙彌自認奸情並非梁上君子趙小帆大令詰以出家人何由得門而入共去幾次沙彌供云小僧前以募緣得與施主相識以後共去一次大令喝令掌頰數十暫行收禁俟本夫傷愈覆訊婦之淫蕩固不足責而小沙彌則姦淫盜殺無一不犯此種衣鉢豈亦釋迦所傳授耶若以被法處置自當付之荼毗 
[上海四馬路文報局内賑公所經收順直山東賑捐五月分上中兩旬清單]  
　　一日至二十日止○絲業會舘賑所彚解順賑第六批規元一萬一千兩仁濟堂賑所彚解順賑第六批規元三千兩○壽水生洋三元淮安邱松生翁募丁鹤臣洋十元羅卞韞洋二元○黎明焰等洋一元仙鎭王陶庵翁募求平允人五元四户月捐善士四元○金陵虎大嘴病痊了願洋一元○華昌洋貨號銅洋三元○隆記英洋一元銅洋一元○合宅求平安洋二元○揚州福和祥莊内賑所毛聲翁經交二三四月分賑欵規元一百另三兩四錢三分二厘細户另登報章○蘇省電報局王最　經募第十四批洋八十九元細户另登報章○高郵武廟賑所丁玉軒翁募不具名不留名各一元○義稿厘局謝製軒來求保平安洋二元蘇藩署命從善堂經募第十四批賑欵洋九百廿三元銅洋四十元細户業已另登報章矣海鏡輪船由台北帶來南海無名氏爐坯洋五十元○崑山崇善局　巽卿翁墓言馨氏求病速痊洋廿元○蕪湖招商局李經募省吾堂洋十元○曹子元洋三角○上中兩旬共　規元一萬四千一百另三兩四錢三分二厘英洋一千另八十五元三角計元七百八十九兩五錢五分五厘爐垣洋五十元計規元三十五兩五錢銅洋四十四元烊計規元九兩六錢另三厘○四頂共合規元一萬四千九百三十八兩另九分○連前共收規元一百十九萬五千六百六十一兩三錢六分四厘本旬解順天賑欵第六批行平化寶銀二萬兩申合規元二萬零九百二十兩連前共解規元一百廿三萬二千九百八十三兩二錢五分六厘○實墊解規元三萬七千三百廿一兩八錢九分二厘合併聲明 
 
 
 

Page 12

 
 
[光緒十七年五月廿一日京報全錄]  
　　宫門抄○分缺單○直督李奏揀補知縣摺○護新撫魏奏揀補知縣摺○直督李奏請准已故蘇臬建立專祠片○又奏知府捐助鉅費請破格優奬片○又奏甄别道員片○五月二十一日兵部太常寺太僕寺廂白旗值日無引見○慶公假滿請安並因伊弟以侍衛用謝恩○耆齡請假十日○克們泰請假十五日○倉塲奏漕船五日回空○掌儀司奏二十三日祭奉先殿謨貝子行禮○召見軍機烏拉喜崇阿張仁黼○光緒十七年五月分缺單郎中刑部雲南司程嘉佑升　通判江西撫州盧殿颺故知縣甘肅成縣李焌修墓四川内江羅廑樂至呼鳴盛直隷元氏李中和俱丁府經廣西潯州張志恒丁同司獄雲南開化府安平廳許第楷調吏目陜西鄜州梁恩沞故典史直隷新城曾炳南病○○大學士直隷總督一等伯臣李鴻章跪奏爲沿河要缺知縣揀員請補恭摺仰祈聖鑒事竊查東安縣馮壽松於光緒十六年十一月初三日病故業經會題開缺應以本員病故之日作爲開缺日期雖於十七年正月二十五日行知到司仍應歸十六年十一月分截缺所遺東安縣知縣一缺旗民雜處政務紛繁兼管永定河隄工係沿河要缺例應在外揀選因缺關緊要一時未能遴選得人咨部展限在案查定例順屬州縣題調缺出由該府尹於所屬各員内揀選題補如順屬一時無可保題者再由直隷通省人員内揀選保題升調又奉選之缺准該督撫先儘酌量補用又員缺緊要人地實在相需而所保之員與例稍有未符亦必須將該員不合例之處詳細聲明專摺奏請又定例各省因人地不宜撤回留省另補之員准該督撫酌量請補其原係要缺之員如遇有要缺出時坐補原缺無人亦准先儘酌量補用各等語隨督同藩司裕長臬司周馥查得坐補原缺無人在於順屬直屬現任各員内逐加遴選查有現署斯缺同知銜奏留新疆補用知縣鄧以潢年四十二歲係湖南長沙縣人由俊秀於同治十二年投効軍營十三年七月在陜西西征糧臺遵籌餉事例報捐監生加捐縣主簿不論雙單月選用關隴肅清案内彚保光緒二年二月初四日奉上諭着以縣丞分發省分補用欽此新疆南北兩路一帶蕩平案内彚保六年正月三十日奉上諭着俟補缺後以知縣用欽此新疆六載邊防案内彚保十年十月初四日奉上諭着免補縣丞以知縣仍分省補用並賞加同知銜欽此十二年奏留新疆補用旋委署布政司經歴是年七月二十七日到任十五年調署昌吉縣知縣十月十二日交缷經歴篆務二十二日到昌吉縣任十六年調署綏定縣知縣三月十三日交卸昌吉縣篆務四月二十七日到綏定縣任查該員鄧以漢年壯才明吏事諳練歴署各缺均無遺誤現署綏定縣任内措置一切均屬裕如民情極爲愛戴以之請補斯缺實堪勝任人地亦極相宜等情詳請具奏前來臣查該員年力富强才識明敏合無仰懇天恩俯念要缺需員准以同知銜奏留新疆補用知縣鄧以潢補授綏定縣知縣員缺洵於地方有裨如蒙兪允俟奉部覆卽行給咨送部引見以符定制再該員於各署任内並無參罰案件合併聲明謹會同陜甘總督臣楊昌濬護理伊犂將軍臣富勒銘額恭摺具奏伏乞皇上聖鑒　示謹奏奉硃批吏部議奏欽此○○頭品頂戴護理甘肅新疆巡撫新疆布政使臣魏光燾跪奏爲揀員請補要缺知縣以裨地方恭摺仰祈聖鑒事竊據署新疆布政使饒應祺署鎭迪道兼按察　銜陳名鈺會詳稱竊照伊塔道屬新設綏定縣知縣係附伊犁府首縣地處極邊轄境遼闊五方雜處政務殷繁應請定爲衝繁疲難四項請調要缺該縣係屬新設亟應遴員請補以重職守查伊犁新設各缺經撫臣劉錦棠奏准仿照吉林新章由外揀補一次今綏定縣員缺一時實無合例堪調之員應於候補人員内揀選查有開缺另補知縣劉兆璋年五十四歲湖北應城縣廪貢生由訓導俸滿保荐選升良鄉縣縣丞歴辦海運出力保奬開缺以知縣補用題補三河縣知縣光緒十三年十二月二十四日到任嗣因該員才欠開展遇事退縮奏請開缺另行酌補十五年六月初七日到省查該員明愼穏練自開缺後於委辦一切事件諸臻妥協河務亦甚講求以之請補東安縣無字沿河要缺知縣實堪勝任亦與例章相符應請准其補授以裨地方銜缺相當毋庸送部引見理合會同兼管順天府府尹臣祁世長順天府府尹臣胡聘之恭摺具奏伏乞皇上聖鑒勅部核覆再此缺應以光緒十七年二月初一日起限前已展限在案合併陳明謹奏奉硃批吏部議奏欽此○○李鴻章片再據江蘇紳士前河東河道總督吳大澂前奉天府府丞朱以增等聨名呈稱已故江蘇按察使應寶時當咸豐十年粤匪竄陷蘇松等處奉旨隨同辦理轉練督帶勇轉克復松江府城十一年冬浙江省城復陷東南大局注重上海一隅因與官紳設立會防局並籌兵餉聨絡中外其時賊由乍浦竄陷奉賢金山川沙南匯等城東路賊氛與上海僅隔一浦西南之賊距城祗數里守兵聞警卽潰勢幾不支該故員以滬地避難士民數逾百萬且爲華洋衆商總匯之地稅餉所出尤當極力保全會商官紳倡議迎師力籌鉅餉雇備輪船事屬創辦該故員力任其難迎臣軍由皖東下實爲規復東南一大轉機嗣在上海道任内　建龍門書院俾士知向學並立普育善堂收養窮黎署布政使任内飭各州縣立常平倉勸輸銀榖存公生息通計所積數逾百萬至今緩急賴之吳淞江爲水利最要之區籌欵二十餘萬設法開濬以利宣洩閭閻愛戴淪浹彌深而同治元年迎師一役獨肩鉅任力顧餉源保護百萬避難之生靈挽回數省瀹陷之危局追思往績尤不能忘謹援原任浙江寗紹台道顧文彬記名道潘曾瑋成案合詞籲懇奏請將已故江蘇按察使應寶時在上海地方由紳民捐建專祠俾申報享等情前來臣竊維咸豐末年蘇浙淪陷獨恃上海一隅之地爲臣軍東下根本迨後肅清全吳固由將士百戰之力而其先官紳危苦堅守以待援師其功實不可没方事之殷設立會防局總筦兵餉諸事主之者紳則顧文彬等官則應寶時等其迎師雇用輪船由金陵賊巢泝江上駛爲向來所未有忌者多陰撓之英領事青華陀尢力持其可應寶時素與洋人相習旣以利害說其水師提督何伯復出重資啗洋商始願以船應召又與約船中得增竈治餐馬匹軍械得入船抵皖泊舟聽行止一叚我法皆輪船創格則應寶時一人之功故中允馮桂芬所著滬城會防記皖水迎師記言之最詳馮桂芬身預其謀目擊其事也戡定之後吳人追念前勞每論迎師一役輒以此數人爲稱首顧文彬等殁後並經呈請捐建專祠奏蒙恩准在案應寶時又歴任該省司道大員卓著政績臣昔自兵間及在蘇撫江督任内親與共事知之最深前後督撫臣如曾國潘丁日昌皆盛稱之今吳大澂等援顧文彬等成案請捐建專祠具見功德在人遺愛未泯合無仰懇天恩俯准該紳士等所請爲已故江蘇按察使應寶時在上海捐建專祠由地方官春秋致祭以順輿情而彰藎績如蒙兪允再由臣咨行兩江督臣江蘇撫臣知照理合附片陳請伏乞聖鑒訓示謹奏奉硃批着照所請該部知道欽此○○李鴻章片再據廣東惠州府知府盧秉政以上年直隷水災地廣且重當此青黄不接之時工撫兩項需欵孔殷節縮歴年廉俸捐助實銀一萬兩以備要需呈由天津籌賑局兌收詳請奏奬前來臣伏查直境上年大水之後工賑浩煩籌欵維艱深賴各省官紳捐資協濟該員服官遠省一聞畿疆水患慨捐實銀鉅萬洵屬公忠體國康濟爲懷拯救灾黎實非淺鮮該員由進士刑部郎中京察一等記名以道府用旋蒙簡放廣東廣州府遺缺知府補授斯缺到任以來整頓地方政聲頗著該員本係曾蒙記名以道府用兹等捐助鉅費核與户部議定推廣順直賑捐新章捐銀一萬兩准其專摺奏奬成案相符惟該員係實缺知府侒應如何破格優奬之處出自天恩非臣所敢擅擬理合附片具陳伏乞聖鑒訓示謹奏奉硃批盧秉政着以道員卽選欽此○○李鴻章片再道府州縣無論候補試用人員應自到省之日起予限一年詳加察看出具切實考語奏明補用兹查有二品頂戴候補班補用道譚文煐到省一年期滿例應甄别據該員禀請核辦前來臣查譚文煐辦事勇往俟有應補缺出照例序補除咨吏部外理合附片具陳伏乞聖鑒謹奏奉硃批吏部知道钦此 
 
