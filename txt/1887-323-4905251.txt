# 1887 - 323 - 4905251

 

Page 1

 
 
[電報新書出售] [  申報館主啓]  
　　中國電報傳遞信息務須按照電碼方無訛誤是以電局刻有成書四遠出售俾發電信者得有遵遁惟是銷場甚繁前所石印者早經售罄現在堂新照印裝訂竣工仍託本舘代賣遠近諸君欲購者　向本舘及各外埠申昌書畫室並經理申報人價買可也 
[小倉山房往還書札全集出售] [  點石齋主人代啓]  
　　袁簡齋先生天才橫溢爲國朝詞章大家其尺牘一種海内傳誦已久惜坊刻均非足本且不及同人投贈之作未免美猶有　　　舘主授　先生手札并將同時諸名人集中與先生往還諸作彚成一集一赠一答粲若列眉自小倉山房尺牘盛行未有珠聨璧合如此書之美備者　爲十八卷分訂二本價洋七角定於中秋日出書上海二洋涇橋法大馬路文匯舘南書錦里朱德生痧藥鋪寄售 
[翰苑分書選注六朝唐賦出售] [  點石齋代啓]  
　　六朝唐賦爲詞學家所宗尚甲戌年馬君分請名公巨卿之精於楷法者各書數頁萹末詳明注解精妙無匹此書向惟京師有之今　梧書屋得有初印本縮付石印尤覺精雅絶倫旣便於誦讀又便於臨摹眞一舉兩得也分裝兩本價洋八角定於十二日出書售處在上海南北申昌蘇城曹家菴程宅 
[閲日本報紀英京近事引申言之]  
　　日本報言近日倫敦有許多無業流民往往聚集作亂當事才窮於措置以致勢益窮困愈聚愈多上月十九日午後竟有四千人會諸哈以他公園英皇聞之敕選能員划問且謀所以安置之法查貧民蠢動之故與前年如出一轍其時商民之富於財產者類皆求官保護貧民一擁入市突與乘馬之巡捕遇巡捕本奉命爲之解散至此得已而用武貧民受傷甚多因此洶洶滋閙翌日貧民又招集四方同類糾成大會按倫敦去年乞食者七萬一千人今年增至九萬一千人此外無衣無食形同乞丐者凡一百萬人云噫異矣查歐羅巴素號富饒而英國尤首屈一指除煤鐵二礦取之無盡用之不窮外百工製作亦皆以新奇靈捷甲於他邦所有大船廠大砲局以及各項工程所雇工匠無一處不需千餘人或數千人優給工資俾足餬口而街衢之上里巷之間人摩肩車擊轂熙來攘往無不藉一手一足之烈得以温飽其室家又無鴉片之耗財賭博之廢事我意當蓋藏饒裕懸磬無憂皞皞熙熙含哺鼓腹卽有一二性成怠惰樂吹市上之簫者亦必冷炙殘羹予求予取何至飢不得食寒不得衣聚衆至數千人甘于冐不韙之名結會滋事哉或曰泰西之俗素尚奢華世家大族巨賈豪商舉無論已卽牽車服賈犁雨鋤雲以及百工雜技之類亦無不潔其房屋華具衣衫居處應酬多方講究一有妻室則飲食服御尤必精益求精以博牀頭人之笑顔免致雙眉蹙損到於開行號入仕途則其闊綽情形更不可以言盡亦何怪其入不敷出囊槖漸空年復一年馴至衣食不繼哉我則以爲不然泰西之有貧民實由於機器盛行之故西人性靈頴沈思渺慮歴數十載而不厭不衰故能時時别出新奇製成機器大而開河鑿山造船鑄砲小而至於灌園治圃煮飯捲烟凡人生日用之需無不有機器以代人力旣省資本又減人工當數百年前地廣人稀使工作咸賴夫人未免不敷應用以故咸藉機器之利得以整頓經營每一器成人民俱以爲利賴近則制作漸備户口漸繁事事以人力爲之亦不致左支右絀乃其利大半爲機器所奪一機器之製造可代十數人或數十人則有一機器而十數人或數十人已無端坐廢推而至於無一事不用機器勢必至於無一人不坐廢而後已猶幸奢華之俗習與性成仕宦之家商賈之輩居處飲食無者不需使令之人故窮户小家猶得免飢腸轆轆否則形同乞丐者何止數十萬及百萬人哉而我益爲中國危矣中國土地之廣固不亞於泰西民數則倍之又倍且數十倍焉當未通商時俗尚敦龐相安樸素小民日得靑蚨百翼一家可果腹無憂然且或作亂橫行甘犯顯戮白蓮教大熾於川楚一帶赭宼則鳥合愈衆蔓延至十餘省之多在若輩雖頑梗性成亦以凍餒堪憂是以忍死而入於匪類耳今則萬邦通道商埠大開倚洋人爲生涯者無處蔑有工值之厚較從前已天壤相懸而其習俗之澆漓行動之奢侈則亦與未通商之日大不相同一僕御也月得三四金五六金猶必衣履整齊飲饌脩潔一夥友也歲得數十金百餘金猶必花市遨遊酒樓散逐其他能賺至數百金數千金者局面排塲更無異石崇和嶠彼西國工資甚大工匠之類日可得一元二元上焉者歲獲以萬計猶或殘年落魄與丐子爲儔華人雖獲巨資斷無如西人之重者而亦浪費浪用凡事效西人之所爲我恐再閲數十年而通商諸埠頭乞丐之多當更超出今日倫敦之上也或曰泰西因機器過多以致工作人皆失業中國方興機器各廠各局罔弗以機器之故能容千百人人方倚機器而生財鳥得與泰西目下情形相提而並論則應之曰正惟恃機器以生財生財較易於他項故平日侈靡之極莫可名言及一至失業無聊而窮困不堪甚至沿門托盋也子如不信請筆其説于報牘以質天下有心人如何 
[本館接奉電音]  
　　昨接京友發來電音有本月十二日上諭一道敬謹譯登○十月十二日奉上諭倪文蔚奏調員差遣等語湖南候補道陳建侯在籍直隷州知州何嗣焜着奎斌崧駿飭令各該員迅赴河南交倪文蔚差遣委用欽此 
[將星忽殞]  
　　吉林將軍穆春巖軍憲圖善自吉林赴黑龍江籌辦練兵事宜途中𨺗患痰喘之症延至本月初一日溘然長逝按軍憲在東三省辦理總兵極爲出力此次忽傅噩耗忠接手者殊非易易也 
[奏調臬司]  
　　兩江總督曾爵帥奏請以蘇臬張屺堂廉訪帮辦河工本館已據傅聞錄登前報兹接省垣來信悉廉訪捧檄後所遺臬篆由兩院憲委常鎭道陳少希觀察欽銘署理其常鎭道缺以候補道錢君硯觀察寳傳署理云 
[帝京清話]  
　　吏部示現出有東城兵馬司正指揮一缺查有在部投供之勞積捐班先兵馬司正指揮韓宗慶應行擬補相應傳令該員於三日内赴部投到並携帶執照以備當堂呈繳○兵部行文各處稱和碩恭親王門上現懸長史一缺應於頭等侍衛冠軍使叅領前鋒叅領護軍叅領中揀員請補相應咨取各衙門卽擇正三品人員務於十日内造具履歴保送過部以備揀定正陪帶領引見○八旗官學自加整頓以來宏奬人才漸見成效然八學中滿蒙漢官學生俱有定額雖有成均選取記名學生然須出缺方克傳補入學讀書蓋因月支膏火銀立有限量故也近有廣蒐英俊俾資造就之議擬仿照咸安宮官學章程或驍繙譯或能作文無論成篇半篇願入官學者取肯本佐領圖片准 
 
 

Page 2

 
 
其報名入學附同課讀按八旗官學向者有名無實僅圖月領膏火自加整頓後教習課績生徒較之家塾功課倍嚴故此次院試入泮者頗多今復廣收生徒使其朝乾夕惕他年人才輩出不見該管諸公造士之苦心哉○初一夜左翼連翼尉帶兵查夜至東四牌樓突有海巡技勇兵在前飛奔密禀祿米倉東夾道有十數人形若竊賊間有高立倉牆上者請爲往緝翼尉得報立調正白旗技勇兵數十名率往兠拿洎至彼賊已杳如黃鶴正在搜拿間本管步軍校帶兵亦至詢之倉夾道堆内步兵據稱頃間實有十數人在彼手持刀槍小的一人未敢緝拿欲赴廳呈報被賊持刀阻路聲言若敢聲張立卽致死翼尉遂將本管步軍校記大過一次赶卽訪拿務獲以贖前愆○皇太后諭令管工王大臣飭商於南海内春藕齋前用石子砌成影壁一座東西長二丈七尺高一丈五尺有奇南北寛七尺五寸上作橋形下留二洞門便出入○回民陳某夙以推車售賣熟牛肉爲業有兆某者賒欠肉錢日久未償往索亦不見面初五日午前相遇於錦什坊街向前攔索兆以所欠祗此數百文何至沿街催促陳亦以刻薄語刺之兆忿極抽陳肉刀猛砍幸刀極鈍陳身上穿厚羊皮襖未致斃命吁區區數百京蚨幾釀殺人重案小人貪利竟如是哉○正黃漢承辦旗行知各旗營謂閲兵大臣奏准十月十五日仰山窪八旗合操所有各旗管帶操之都統副都統前鋒護軍統領是日自行入隊帶演官兵合操勿庸前赴將臺面見閲兵大臣○廂紅旂護軍營應得本年皮襖奬賞之護軍等均於初五晨備帶弓矢身穿開氣袍齊集本營預備印務護軍叅領等當堂考騐以憑造册咨行聽候奏請欽派王大臣看視奬賞 
[厦門零拾]  
　　漳州一府八州縣番客最多鄉社亦最富石碼爲入漳首鎭鹽商木客皆於此營華厦建名園享用之奢甲于各處向閲十二年賽會一次名曰王爺代天巡狩會中人興高采烈幾不知其僭妄本年又届十二年之期紥綵懸燈徵歌演劇自九月二十一日起例每至二十五日止游觀之樂舉國若狂甚至漳州厦門泉州同安海澄龍溪各鄉民亦都空巷往觀數日之間費銀至二三萬謂非勞民傷財無益有害者歟○鼓浪嶼華洋雜處易滋事端道憲特派佐贰人員駐紥其問辦理交涉事務并另派一保甲委員緝拿賭博等事前有粤人某姓在嶼開塲聚賭忽然毆鬥砍破頭顱某西員署水手房内亦設牌局招致土妓勾引浪蝶游蜂近爲巡捕訪聞前往掩捕獲住八人送局究辦局員會同西員訊問分别罰鍰○有蕩婦名曰鸞娘者用火油燒死本夫讞已成矣惟因姦夫在逃仍發同安縣監禁迄今五載在獄私產二孩噫其亦戾氣所鍾人頭畜鳴者歟 
[火警詳登]  
　　金陵於上月之晦賽虹橋迤西失愼時鼉更初轉城北之憑高而眺者相距甚遠衹以火光燭天如朱霞之下照咸謂非延灼蘆堆無此發皇之勢越日適有自長干里入城者稱是夜之火燒及宋姓等三十餘家緣該處皆沿河岸爲村落平時無救火具當下聞警各從睡夢中起七手八脚止顧搶床帳被褥並無謀及攔火頭斷火路之方者甚至慌亂中旋轉堂屋不知當取何物而已焦其頭爛其額仍一雙空手賴人在赤𦦨濃處爲之拖出愚人固如是也然則水龍之有益於火政豈淺鮮哉當火盛時有担水以灌者火初不爲之稍殺因知一杯水救一車薪誠不可得　怪水著處赤者未黑而黑者仍赤也城内一府兩縣到塲彈壓隨後許方伯亦命駕至初一晨大板巷口線帶店亦焚去門面一幢下午一點半鐘時油市大街燈籠巷口又焚去合面鋪屋二十餘家西至范人和隔壁而止一日之間連火三起罹厄者六七十家亦浩刼也所尤奇者爲竊洋之案因此而忽然破獲緣范人和號夏售寍蓆冬則設棉花行店主係和州烏江衛之著姓烏江產棉花其貨中於通州崇明俗謂烏江土無鹹滷氣花性柔而燠能禦極寒不似沿海沙面所產未能禦五更之寒透重衾也因此大江南北多重衛花而客之販花來寍者必以范人和爲逆旅主上月初有劉姓客接其同事之在烏江者來信謂烏江市小無大錢鋪而市上交易須用洋錢所帶寳銀此間竟成没奈何衹得由金陵兑成洋錢方敷周轉劉客因如所囑兑洋一千三百元用麻袋紥好安放床頭以便天明後着人肩送過江是晚行内以無腸公子邀諸人作龍山雅集就賞重陽菊花劉雖爲伯倫後裔而無荷鍾相隨雅量未三爵卽被麴秀才所困倒枕而睡睡後猶時時以手探洋竟無恙夜旣半忽有踏蟹壳作響者問何人不應急刮自來火燭之則洋捆已不知所在大呼店主周視各處則後户已啓知必梁上君子所爲然倉卒中雖明知其去由此去究莫解其來從何來翌日報官時陶明府新接江寍縣篆勤於治理聞報立命駕詣勘見門壁絶無損傷痕卽所謂後户亦似由内拔其鍵者恐非外來之賊且洋在牀頭所失只此一宗而又歴幾重門徑非熟手斷不能如是之不爽因傳店夥細加詰訊知劉亦係爲人經理難保其無以羊易牛指鹿爲馬情事遂并店主一齊交差看管一面高懸賞格報信者賞洋五十元獲案者賞洋一百元事將匝月尚茫茫無頭緒是日失愼范央差押之返旣至見火已近范急趨鋪房中抱出一巨卷交與出店人令負之遠避旣又喚回投卷水缸中范自守之少頃火僅隔一墻救火人見缸内有水急取之殆盡范殊不顧惟急欲移卷於他所若不勝其惶遽者差固疑范所爲至是益信其必有異卽拽范出對衆發其卷則一千元之洋在焉於是差押洋繳官官卽於初二日晚堂提范與劉對質范語塞官命劉先領千洋速回烏江而釘范以鋪謂如不將三百元繳足定照例重辦不貸一時知其事者無不咄咄稱爲奇怪夫天網恢恢疏而不漏者多矣正未有如此事之巧且速者俗謂舉頭三尺有神明惜利令智昏者漫不加察耳彼欲害人而利己者盍審愼諸 
[嶺南梅訊]  
　　河溪二約某甲新塡地某乙皆係亡命之徒積怨成仇已非一日上月二十四日兩人遇諸沙頭大街中卽持刀相向乙猝不及備致受殊傷鄰里見係人命重情不敢隱諱舁投縣署報請騐傷未悉日後如何了局也○旗人某甲生有一子年約十餘齡因染時症延醫生何某爲之調治閲兩日竟爾斃命甲忿極遂以庸醫殺人等詞控諸縣署郭壽農大令拘何研訊詳閲所開樂方並無不合知甲有心誣賴不予准理聞者咸服大令之明允焉○新會縣文童於上月二十二日揭曉翌日覆試汪柳門宗師閲得區某文字與正塲不符遂飭提上研究供認正　 
塲倩人代作宗師大發雷霆扣除另補並掌責二十下枷號頭門示衆求榮反辱有何益乎○上月二十三日督銷局委員某君在新基光記號内查獲私磺三百六十餘斤當卽移知南海縣將該號查封番禺某鄉落以農事告成斂貲演戲鑼鼓喧闐徹夜不息楊大令恐釀禍端飭差禁阻鄉人抗不凛遵將差毆辱大令得禀大怒立向上憲禀明請派營兵彈壓○右都統鍾統制泰由京陛見回粤亽上月二十五日抵省各大憲均赴日近亭恭請聖安統制入轅後發出告示一通略言本都統前因二次任滿奏請入覲榮膺巽命重莅粤東謹擇於九月廿六日未時接印任事爲此示諭屬下各旗員届期一體遵照○上月二十四日之晚初更時蓬萊里昇昌當鋪烟囱忽然爆裂火星萬點衝上重宵鄰人見而大驚鳴羅號救幸卽撲滅不致成災○藩轅牌示准補合浦永平司來寳書飭赴新任澄海𩶱浦司張德傳飭回本任 
[漢口火災]  
　　十月初一日漢口西商賽馬本鎭人家相率往觀幾於空巷沈家廟上首某姓家母女兩人母尚中年女則幼稚母因觀賽馬而去屬女守門到午後二點鐘女方午炊忽聞門外唱傀儡戲女棄炊　視以致遺火積薪立兆焚如幸警鑼四出水龍集救得以撲滅計共焚二十餘家云 
[竹西瑣綴]  
　　揚城無業之徒多於甘泉山槐子橋一帶網雀爲生十百成羣旋於城内各魚攤售賣統一冬而計戕害生命奚止億萬且排列于市鮮血淋漓令人不忍卒覩現經紳士禀請江甘兩縣會衡示禁已蒙俯允矣靈雀有知當效銜環之報也○古旗亭一帶街道磚石欹斜高低不一最難行走陰雨姑不論卽天晴日朗行者稍不經心亦往往有傾跌之虞屢議修築皆未果行上月杪有某群介首捐資雇匠修理現已 
 
 

Page 3

 
 
逐段鋪齊一律平整動工未及三旬險路已化爲坦道事在人爲定不誣哉 
[集欵助賑]  
　　漢口爲通商馬頭其間富紳巨賈好義急公每遇水旱偏灾往往籌集賑欵解往灾區現聞鄭州决口之信漢鎭八大行卽借徽州會館爲集議之所並以鼓動招集梨園動衆人之興今第一次演戲一本集貲數百緡第二次演戲兼有酒席集貲較巨初六日係第三次集議之期仍復演戲三次聞得錢數千吊俟彚齊後卽行解赴災區 
[雲間雜爼]  
　　每逢考試之時有憲舟所帶水手在船上抽頭聚賭地方官不能禁束今由王益吾文宗面諭提調官恩詩農太守特飭某委員往彼稽查俾不至仍蹈前轍○上邑某生恃才狂妄已奉學憲訪辦在案乃某生不但不知痛改前非且將槍替文字之條規徧貼墻壁間遂被學官申文扣考○土妓平湖小寳者柳絮輕狂烟花狼藉賃屋於東門外之下塘街開烟窟而張艷幟一時游蜂浪蝶爭集其門妓於此時如在山陰道上應接不暇有某姓子家本小康行同無賴慣作獗邪游頗與妓訂嚙臂盟日必踵門迹甚親密固自以爲護花鈴也日前有某甲隷籍細柳營偶因游春興動一訪桃源其時某氏子適在内令妓以閉門羹待客甲時以孤掌難鳴悻悻而去旋糾黨十餘人破扉直入將妓家陳設打毁一空銷金帳合歐床亦遭蹂躪且欲得某姓子而甘心焉嗣經隣右解紛始各鳥獸散而妓亦不敢鳴官求理暗地收拾餘燼遷移他處崔護重來恐不免人面桃花之感矣 
[藥廠又災]  
　　南郊龍華鎭製造分局向有火藥廠去年火箭房曾經失愼本月初八日藥棧中有工匠烘樂傾入鐵箱其箱經火炙熱藥性忽發大震一聲工匠三人四處轟散一人足在梁間身首仍在地上模糊血肉慘目傷心時有工匠某甲本在廠中因同事人遣之出外取水幸得無恙三人中有一江北人到廠未及兩日亦遭慘死幸房屋未至燬傷然司事委員已受驚惶矣錄益聞報 
[抽捐築館]  
　　津沽爲畿輔要區江浙各漕均由此進口今春江蘇官幕紳商之旅居津地者集議購地建造會館禀請於江蘇海運水脚項下援浙江會館成例每米一石捐洋一分然近年沙船獲利不及釣船不可不量爲變通因酌議每米一石捐水脚洋六厘由江蘇粮儲道成月坪觀察札飭松海防同知劉乙笙司馬上海縣裴浩亭大令於日前諭飭江蘇海運局紳董照此辦理其捐洋一俟收有成數卽由滬局解津交經辦者收領云 
[軍門已返]  
　　日前江财提督譚靑崖軍門乘威靖兵艦出洋巡閲業已竣事昨晨駛回滬上提右營陳鈺卿叅戎以下各員弁咸詣舟次迎迓節麾軍門卽於午後換坐樓船向五茸遄返 
[飭查知縣]  
　　江蘇臬憲張屺堂廉訪行文上海縣内開據元和縣禀稱近有候補知縣楊夔形跡可疑仰各州縣密爲查訪云云裴大令奉文後卽飭捕役柴樛查明禀覆此係日肖之事昨日柴禀稱查得楊於去冬由道委辦本邑南門外冬防至今春銷差後卽往别處現在不知下落云 
[檄調賢員]  
　　正任川沙廳調署英會審分府羅少耕太守因丁内艱在家讀禮黎蒓齋星使旣奉出使日本之命秉節來申見太守辦理交涉事宜素號精明强幹因卽調赴東瀛想梅市開時卽須同覽蛉州之勝矣 
[譯員赴漢]  
　　美利堅領事署繙譯官易孟士於日前乘輪赴漢約於月杪返滬 
[自應重辦]  
　　胡維祥控稱羅長祥冒充公平洋行所雇泥水匠赴房客家修理住房乘間行竊衣服報捕拘案蔡太守判笞二百板嗣由公平經租人查詢各收租人均無與羅相識者因思邇來時有匪人冒充房主雇令修房以便竊物今羅旣犯此案又敢妄供與收租人爲親戚實屬可惡異常擬再禀官請爲重辦云 
[法捕房瑣案]  
　　昨報列湖北人王茂春與武昌人王文桂爭扭一節經王司馬着法包探將牽涉之熊姓及新街十五號花烟館鴇婦傅案候訊昨晨包探王榮培禀稱將王文桂帶到泰豐客棧尋熊姓據寓中人言熊兩日未到諒已走脱花烟館鴇婦孫姓已傳到司馬着將兩王提案着照昨日堂供再述一遍旋問彼等如何到捕房王榮培稱在碼頭扭打巡捕見而拘進王茂春供與王文桂本不認識因趁江裕船物件下船後登岸買物及回不見物件查問知被熊范等取去索洋五元始肯交還我卽備洋交與孫妊姨母轉给彼等始將原物交來次日復趁太古船查檢箱中已少枕箱茶壼當票等物遂與爭論一面告知孫姓鴇婦孫王氏稱鹽城人丈夫孫根發現在蘇州王茂春之妻是我戚串因與認識伊來滬尋弟未遇住於老閘友人家前日伊托人來喊我是以前去司馬謂王茂春曰爾稱來滬尋叔住於孫家與孫王氏所語不符所少之物爾願自已查問抑請公堂追究王茂春求請公斷司馬謂照此情形不如爾自查若經追究巩爾亦有不便一併斥退○新沙遜洋行廚司陳巧福在新街被姜阿狗碰撞打失皮帳夾内洋一元等情昨晨提姜到案仍照前供并稱我由粥店出外見伊等在門口打架我未動手上前相勸兩下均不認識王司馬謂旣不認識何用爾勸不肯直供着掌頰二十下復問究爲何事答稱送信到全盛局回時路經新街時在十二點鐘後司馬謂旣在深夜急應進城安有工夫吃粥勸相打着再掌頰十下姜阿狗始供實係自已多事司馬着將姜阿狗還押於下期覆訊○昨據某氏婦扭送伊子某甲請辦捕頭以事關倫紀著管押候解案○新北門外城河浜内泊有某甲船一艘某甲登岸適有年將弱冠之某乙登舟大便畢見船上無人竟放櫓下水肄意戲弄以致船身碰損甲回船見之將乙扭送捕房捕頭着管押候訊○唐阿六訴稱曾開烟館後因虧本經梁阿三作中楊阿福做保租與廣東人陳姓依然虧耗陳竟於八月初七日逃去烟鎗烟燈等被楊阿福取去向之索取伊言須將梁阿三尋來我因四處尋梁於十月初八日在小東門外廣興烟館中將梁尋到伊仍不肯將烟鎗等交出尚要我點香燭賠禮梁阿三供做中是實生財租與潮州有陳姓後陳姓走脱我卽將槍八枝燈八盞及零物取回當日交與楊阿福迄今已及兩月王司馬詰唐烟槍等共值若干答稱本值洋八元現被將槍兩枝掉去法包探將槍燈等呈案司馬著给唐阿六領去梁阿三斥退楊阿福著罰洋八元充公俟繳到卽行釋放○長順小烟館主姚阿福恊同陳阿林携烟鎗一枝扭魏阿海到捕房訴稱魏係土行中人日前來索土棧洋八角我因是日出工部局捐欵約伊緩一日詎魏不婚竟糾人前來將烟鎗四枝取去追還一枝尚有三枝被伊同來之人取去魏阿海供伊欠土找洋一元七角五分向索不還且有兩胖子將我扭住致被撕破衣服姚陳二人又將我毆打伊等自恃人多鳴捕將我送押欠帳有簿爲憑司馬詰帳簿何在旋有梁阿才將帳簿呈案司馬閲帳果結欠洋一元七角五分着將三人一槪交保昨晨尚未保去因又提問陳阿林可是姚夥答稱是姚之鄰人做紙紥生意因見打架爲之解勸司馬察悉其情着將姚阿福陳阿林兩人各笞二十板一併管押着俟繳洋一元七角五分再核詎姚阿福倔强不依司馬着再責二十板還押魏阿海經人保去并諭俟姚交到洋元卽行給領 
[招領失孩]  
　　啓者新太古棧陳孟熊善士來函云十一日上午十點鐘有失路女孩一口年七歲身穿棉袄棉裤頭戴雪靑色小帽足穿布鞋額上有疤痕手指有曲節本地口音據稱同鄰女出外玩耍失路問其姓名及家住何處茫然不知今暫收留登報招領如有失去女孩家之卽來三馬路陳與昌恊賑公所説明相符認領可也[  上海三馬路與昌恊賑公所陳煦元謹誌]  
 
 

Page 4

 
 
[滬壖雜憶詩十二首錄請天南遯叟郢政]  
　　余近作望江南詞詞各有屬然所見亦已褊矣朋舊徵歡豈無淑艾酒邊琴趣能移我情言念 
碩人祗增寤歎焉耳略存影事不盡綺思○夜夜瓊樓按玉笙朝朝綺陌度車行那知一滴蟾蜍淚中有千春感遇情王佩蘭公陽里○歡聞重唱惱儂歌楚楚衣裳集芰荷莫道涉江秋色晚苦心蓮子抑何多姚蓉初原名王蓮舫鼎豐里○蘭芷依然江上秋愁心還逐水東流空山未必無知已肯向西風怨蹇修顧蘭孫尚仁里○雲鬟鴉髻絶時新笑語能生四座春欲釆蘼蕪寄芳訊五湖烟水更何人吳新卿美仁里○碧雲如洗照新妝鏡裏雙蛾入畫長儘有春螺點眉黛小姑何日嫁彭郎王菊香西公和里○照乘明珠落玉盤阿誰擎出掌中看傾城名字流傳徧不信當時有達官徐慧珍東薈芳里○裝成還待異香熏鼻觀心清息息聞寄語東坡老居士右容淨業懴朝雲陸月舫尚仁里○解作明妃塞外裝琵琶一曲恨偏長燕支山下春如海不遣東風至建章方金鈴尚仁金○才諱言愁我亦愁客中送客木蘭舟明明一片西江月曾照離人心上秋鄭桂卿公陽里○明眸點漆臉凝脂陌上花間時見之輪與詩人姜白石酒邉低唱暗香詞吳小紅西合興里○靈犀一點逗心香减字偷聲得未嘗羞唱六么花十八不知顧曲有周郎林醉香美仁里○飄零法曲四弦秋重訴平生一叚愁不盡天涯淪落感座中誰是白江州朱秀卿清和坊[  花葉道人致种子漫稿]  
[江督轅門抄]  
　　九月二十九日直隷州同胡嬴禀知換寗差委○十月初一日李文燿由京引見回瓜州巡緝委員吳繼祖謝委○初二日分省縣蔡鴻鼎淞江來禀到○初三日同知煊齡由京來○初四日上海製造局發審委員縣丞黃冠軍禀到○初五日運判鼓世榮奉傳寫履歴禀辭回揚 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年十月初四日京報全錄]  
　　宮門抄○諭旨一道錄前○發抄旨四道○浙撫衛奏修理滿營衙署兵房援案借支俸餉摺○又奏浙江所產土藥現擬徵收厘税摺○杭州織造廷奏查明現存庫欵並接收交代緣由摺○又奏催藩庫歸還申餘項下借墊工料銀兩片○漕督盧奏安徽正陽關以下水勢日長赶緊搶護片○浙撫衛奏鎭海縣已故運同銜周承烈之妻胡氏捐助鉅賑請旨建坊片○將軍　等奏查閲邊卡軍臺移接印務日期摺○黔撫潘奏新授臬司馬丕　到黔赴任片○將軍巴奏調員隨往伊犁使用片○黔撫潘奏調署知縣片○十月初四日吏部翰林院八旗兩翼值日吏部引見十五名禮部二名刑部四名國子監六名火器營一名正黃滿十四名正黃漢三名廂白滿六名○怡王耀年各假滿請安○德福寳昌各請假十日○召見軍機桂全孫詒經高萬　錫鈞○發抄卞寳第奏任之駒者長沙令奉硃批吏部知道欽此○又道員劉鎭等摘頂勒限嚴拿匿名揭帖奉硃批劉鎭朱咸唐孫儒卿着先行摘去頂戴勒限查拿人犯務獲究辦餘依議該部知道欽此○李嘉樂奏京控案件尚無逾限奉硃批刑部知道欽此○南昌令劉瑞礽與南昌守姻親廻避奉硃批吏部知道欽此○○頭品頂戴浙江巡撫臣衛榮光跪奏爲杭州滿營官兵援案借支俸餉修理衙署兵房公年扣還歸欵恭摺仰祈聖鑒事竊准署理杭州將軍副都統臣恭壽咨稱查杭州滿營官兵衙署兵房均係逼近西湖地處低窪潮濕異常本年霪雨兼旬河水泛溢營中街道墻基柱木浸及數尺以致𡮦朽倒塌實在不堪棲止據八旗協領有　等禀請援案借支俸餉銀兩照例分作八年扣還歸欵其修理工程由營照案造册報銷開單咨請查照籌欵借給俾資修理並准黏單内開協領八員每員借銀二百四十兩佐領二十四員每員借銀二百兩防禦十六員每員借銀一百六十兩驍騎校三十二員每員借銀一百二十兩筆帖式二員每員借銀八十兩前鋒校十八名領催一百七十六名前鋒一百八十四名每名借銀三十六兩馬甲一千二百二十四名每名借銀二十四兩統共借銀五萬六千一百九十二兩等因飭據布政使許應鑅核明詳稱查杭州滿營協領以下所署兵房前於光緒五年間經前撫臣梅啓照奏明籌欵借給修理所借銀兩已於各官兵應支俸餉内按月按次分别扣還清楚現因柱木𡮦朽墻壁倒塌不堪棲止仍請借欵興修核案尚屬相符且原借原還於庫欵亦無出入擬卽由司酌動雜欵並移商厘捐總局竭力設措兩庫共合籌銀五萬六千一百九十二兩儘半年七月底分起批解清楚以資修理擬於核放杭滿營本年八月分俸餉及秋冬大俸内起分八年按次扣還歸欵工竣由營自行造册保固以昭核實等情具詳前來臣覆查無異除分咨户工二部查照外謹會同署理杭州將軍副都統臣恭壽恭摺具陳伏乞皇太后皇上聖鑒飭部查照施行謹奏奉硃批該部知道欽此○○頭品頂戴浙江巡撫臣衛榮光跪奏爲浙江所產土樂現擬徵收厘税情形恭摺具奏仰祈聖鑒事竊查土藥加捐一案經臣於浙江省可收洋藥厘金擬請循舊劃出歸於本省支應沿海各營防餉以資周轉摺丙聲明飭局核議詳辦在案兹據布政使許應鑅會同厘捐總局司道詳稱查浙江省寍紹温台所產之象漿姚漿台漿質薄價廉不及川土西土且多係内地運銷絶少富商大賈轉販出海現經該司局悉心核議自應循照百貨捐厘辦法按本抽收每土藥一斤以至賤之價計值約須洋二元四五角以外核之五厘收捐照浙東兩起兩騐併計應抽洋二角四分惟由產地出運他處遠近不同經過卡所盡歸起騐兩次應卽改爲一起一騐於經過頭卡起捐洋一角四分四厘次卡騐捐洋九分六厘續過各卡不再重徵沿途旣可節節稽查司巡亦可無庸添設如此辦理庶幾節費裕餉兩有裨益具關税一項現由護海關寍紹台道薛福成與税務司議定凡土藥進口出口無論川土西土象漿台漿各項一律查照洋藥税章减半收税每百斤解徵銀十五兩其由内地往來運銷並不出海及由温台海船運赴乍浦進口之土漿日下乍浦常關停設應統由厘局徵收留充本省餉需另案造報俾歸簡易各等情具詳前來臣查該司道等所擬辦法尚屬周妥除批飭照辦外理合恭摺陳明伏乞皇太后皇上聖鑒飭部查照施行謹奏奉硃批該衙門知道欽此○○杭州織造奴才廷琦跪奏爲查明現存庫欵並接收交代緣由恭摺仰祈聖鑒事竊奴才蒙恩簡放杭州織造業將到任接印日期恭摺具奏在案兹准前任織造齊克森布將庫儲錢粮收支册檔移交前來奴才按册盤查内除辦銷粤海關匀派縀綢存銀九兩三錢三分八釐三毫係另欵存儲不計外查得現存辦運正項銀一萬三千一百一十五兩六錢三分一釐六毫一絲五忽又藩庫另撥存項銀九百一十一兩七錢七分四釐二毫均與册存數目相符奴才業已接收所有前織造任内辦過活計用過銀兩業經造報至光緒十三年七月分止在案惟本年運務尚未開辦並尚有工部傳派綵綢駕衣等件亟需赶辦查經前任織造約估銀兩先行咨請籌撥迄今未准解到容再咨商撫臣曁藩司籌欵赶辦外所有查明現存庫欵並接收交代緣由理合恭摺具奏伏乞皇太后皇上聖鑒謹奏奉硃批知道了欽此○○廷埼片再查奴才衙門辦公申餘項下經前任織造德生文治動辦誥勅制帛綵綢等項及墊辦長蘆分派紗疋先後借支工料銀兩除解還外核計浙江藩庫欠解銀一萬六百五十餘兩長蘆鹽政欠解銀三千七百五兩二錢五厘舒麟辦解内務府縀綾紡絲等件及工部羅縀等件料工銀一萬四千五百七二一兩四錢七分八厘三毫廣英辦解内務府閃縀雲縀西番字縀陀羅經被等件料工銀二千四百七十兩六錢五分七厘八毫均因藩庫未解到織暫由申餘項下借墊給發歴經前任織造於移交時奏咨有案又查前任織造連明任内於光緒九年辦解内務府派辦四川改派縀綢以及另派黃絹工部駕衣制帛等件亦因藩庫撥欵未齊不敷辦理暫在申餘項下借支銀二萬二千兩查由外傳項下先行歸還銀一萬八千六百七十五兩二錢八分一毫二絲八忽尚欠銀三千三百二十四兩七錢一分九釐八毫七絲二忽仍俟藩庫解到再行歸欵業經前仕織造齊克森布先後奏咨在案除再分别咨催外謹附片陳明伏乞聖鑒謹奏奉硃批該衙門知道了欽此○○盧士杰片再封摺間探得安徽正陽關以下之沬河口自八月二十六日以後每日長水一二寸二十九三十等日溜勢較急復長一尺有餘並探聞穎州以上水勢更旺洪澤湖又長一寸現存水六尺堰盱各工臣督飭上緊儧辦並積儲科土碎石以備搶護之用謹附片陳明伏乞聖鑒訓示謹奏奉硃批知道了欽此○○衛榮光片再查順直地方水災甚重經臣督同司道廣勸捐輪解直賑濟並將捐銀在一千兩以上者奏請建坊各在案兹據籌辦順直賑捐局詳鞶據鎭海縣泰邱鄉已故運同銜周承烈之妻胡氏願將節儉盈餘銀一千兩交局解直賑濟等情具詳請旨建坊前來臣覆查無異合無仰懇天恩俯准將已故運同銜周承烈之妻胡氏於原籍地方自行建坊給予樂善好施字樣以昭激勸理合會同大學士直隷總督臣李鴻章附片具奏伏乞聖鑒訓示謹奏奉硃批着照所請禮部知道欽此○○奴才杜嘠爾奴才祥麟跪奏爲遵旨查閲邊卡軍臺謹將移接印務並起程日期恭摺奏聞仰祈聖鑒事竊奴才杜嘠爾遵照定章請帶欽差提調關防隨帶員弁親往查閲沿邊各卡軍臺前已具摺聲明在案兹當謹遵諭旨卽於本年九月初一日將定邊左副將軍印務移交滿洲叅贊大臣奴才祥麟暫行護理奴才杜嘠爾卽於是日由烏里雅蘇台起程往查所屬沿邊臺卡一俟查閲事畢再將整飭臺卡交收印務等情恭摺具陳所有查閲邊卡軍臺移接印務起程日期理合恭摺奏聞伏乞皇太后皇上聖鑒再蒙古叅賛大臣車林多爾濟現在查閲南臺未經列銜合併聲明謹奏奉硃批知道了欽此○○潘霨片再新授貴州按察使馬丕瑶於八月十二日到黔當飭赴任糧儲道黃元善交卸臬篆亦飭回任以重職守除檄飭遵照外謹會同雲貴總督臣岑毓英合詞附片具陳伏乞聖鑒奏奉硃批知道了馬丕瑶已簡放廣西布政使矣欽此○○色楞額片再奴才此次前赴伊犂任所應辦一切事件繁多必須酌帶明白誠實可靠之員前往以備差遣兹查有候選布照磨王琢章四川試用典史陳玉森謝維興試用巡檢陳久錫該員等或諳摺報文移或習邊疆風氣均能任勞耐苦勤奮有爲應由奴才咨調隨往伊犁量材器使俾收指臂之助除分别咨行外理合附片陳明伏乞皇太后皇上聖鑒謹奏奉硃批着照所請吏部知道欽此○○　霨片再署清鎭縣事安平縣知縣吳成熙堪以飭赴本任所遺　鎭縣缺查有調署靑谿縣事尙未赴任之施秉縣知縣吳鏡澄辦事精細堪以調署據藩司李元度署臬司黃元善曾詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏奉硃批吏部知道欽此 
 
 

Page 12

 
 
[光緒十三年十月初五日京報全錄]  
　　宮門抄○諭旨二道錄前○發抄旨五道○皖撫陳奏已革道員任蘭生惠政及民紳民代籌捐復摺○鄂撫奎奏漢鎭失火鹽局委員高映奎等因公殞命籲懇賜䘏摺○又奏徵漕掃數全完之員懇請奬叙摺○粤海關監督長奏恭報接印日期摺○將軍文奏請頒時憲　以資利用摺○十月初五日户部通政司詹事府侍衛處值日無引見○卓公曾紀澤德銘各假滿請安○内閣呈進賀表○内務府奏派致祭内外城隍廟派出德慶崇光○又奏派致祭風雲雷雨派出德壽銘勛承蔭宗佑○召見軍機○烏拉布曾紀澤白桓奕𣏥○發抄李嘉樂奏交卸撫篆回任日期奉硃批知道了钦此○岑毓英奏請以吳永超補楚雄協副將奉硃批兵部議奏欽此○奎斌奏本年冬漕仍請折徵奉硃批户部知道欽此○馬丕瑶奏援授臬篆謝恩奉硃批知道了欽此○李秉衡奏候補令陳寳常期滿奉硃批吏部知道欽此○○安徽巡撫臣陳彝跪奏爲已革道員惠政及民紳民代籌捐復據情籲懇恩施恭摺仰祈聖鑒事竊據鳳頴六泗紳士刑部員外郎孫家懌等二百十八人聨名禀稱已革鳳頴六泗道任蘭生係江蘇震澤縣人同治初年投効皖營歴隨撫臣喬松年英翰剿賊皖豫直隷數省薦保道員記名鹽運使布政使銜八年引見到省辦理皖北防務營務牙厘事宜光緒五年正月奉旨補授鳳頴小泗道在任七年十一年间留用革書屠幼亭被叅革職去官之日士庶懷思跡其惠政及民有歴久不忘者皖北爲逆捻故巢該革道久辦營　先後擒治漏網及倡亂逆首如霍邱之李六宿州之曠同太和之軒轅冠鄉與懷遠之小刀會匪等無不先事偵知濳師掩捕殲除首要立遏亂萌而于保甲緝捕實力整頓盜風歛戢閭里胥安光緒三年留養並纔災民數十萬衆倡首集捐在頴州毫州壽州三處設廠賑濟至四年夏間資遣回籍全沽無算旋通飭所屬積榖備荒九年濵淮十四州縣水災先賴各處倉榖匀撥哺飢一面請欵募捐工賑並舉保全實多兵亂水利失修田賦未復該革道寛籌欵項挑㴭壽州安豐塘經營各屬塘渠閘壩蓄洩以時旱澇有備復捐製水車等項以助灌漑成熟田畆歲收有所增又創設課桑局刊行蠶桑摘要一書購發桑秧募雇工匠教民育蠶繅絲以開衣食之源其善後工程於鳳陽壽州修城挖濠鳳陽定遠滁州之間平作驛站要路二百餘里又建復朱龍大東等大小橋梁數十處添設臨淮固鎭等處義渡開盱眙臨淮等處船塘行旅舟車莫不稱便其他書院義學曁育嬰堂棲流所因利局等善舉不惜費不辭勞次第推行規畫久遠小民普沾實惠追念前功依戀謳思歴數年如一日查嘉慶十二年安省懷遠等四縣紳民有爲叅革知縣沙琛繳銀贖罪之案撫臣初彭齡奏蒙因旨特予寛免今該革道因留用革書削職去任與沙琛被罪遣戍情節較輕上年该革道捐助山東冬賑棉衣一萬件業經山東撫臣奏奉批旨開復原銜在案兹該紳士等公籌銀欵願代該革道遵例報捐開復道員用抒士紳報効之忱藉達循吏賢勞之績並捐銀八千兩解存候撥等情禀請具奏出來臣詳加查訪該革道任蘭生前在鳳頴六泗道任内果毅有爲循聲卓著其濟人利物之善政皆有實跡可稽該紳士等代籌捐復出於愛戴之誠不敢壅於上聞可否仰懇天恩俯准捐復道員送部引見以順與情而昭激勸出自逾格鴻慈所有據情籲懇緣由謹會同兩江總督臣曾國荃摺具陳伏乞皇上聖鑒訓示謹奏奉硃批任蘭生着准其捐復發往安徽交陳彝差遣委用欽此○○頭品頂戴兼署湖廣總督湖北巡撫臣奎斌跪奏爲湖北漢鎭居民失火延燒緝鹽局委員因公殞僉籲懇天恩勅部從優賜䘏恭摺仰祈聖鑒事竊照漢口鎭地處衝要商賈輻輳人烟稠密河干一帶小本謀生者多以蘆蓆編棚居住以故屢有火警本年七月十四日夜五更時分因大碼頭茶館不戒於火延燒毗連鋪屋惟時適值西北風大作火星吹至對河漢陽城外南岸嘴地方燃及草房因之各貨堆棧亦被焚燒卽經地方文武督率各善堂水龍竭力澆救無如天時亢燥風力又猛以致兩岸停泊船隻焚燬甚多歴兩時之久始行撲滅當查商民船户水手被火燒斃及逃避落水溺死不少實爲非常之災所有濵河棚居各户本屬窮苦今猝遭火患棲身無所耳情尤爲可憫現經臣督飭署漢黃德道江人鏡籌撥銀一千兩發交漢陽縣確查被灾之户分别輕軍情形妥爲撫恤其燒死溺斃之人如查無親屬認領卽由善堂𦣻士代爲掩埋俾免暴露惟當火熾之時漢鎭督銷淮鹽局緝私總巡委江蘇候補同知高映奎因見緝私卡屋已被焚燒恐砲船亦遭灰燼與緝私委員江西補用知縣李振清在於河邊督飭哨弁勇丁設法駛避迨砲船搶救出江火已逼近該員等無路可避均被烟𦦨撲迷同時落水身死次日撈獲屍身全體焦爛火灼所致寔屬因公殞命深堪憫惻據署湖北鹽法武昌道憚祖翼辦理督銷淮鹽局江蘇候補道楊儒詳請奏懇賜䘏前來臣伏查定例官員因公差委在大洋大江遭風沈没身故者准予分别議䘏贈廕等語今湖北督銷淮鹽緝私委員高映奎等因民間失火延燒督飭弁勇搶救砲船以致被火逼灼落水殞命較之因公在大洋大江遭風身故者情形更摻合無仰懇天恩俯准飭部將江蘇候補同知高映奎江西補用知縣李振清分别從優議䘏以慰幽魂出自逾格鴻慈除咨部查照外謹會同兩江總督臣曾國荃恭摺具陳伏乞皇太后皇上聖鑒訓示再湖北巡撫係臣本任母庸會銜合併陳明謹奏奉硃批高映奎李振清均着交部分别從優議䘏所有被災户口着卽飭屬查明妥爲撫恤母任失所欽此○○頭品頂戴兼署湖廣總督湖北巡撫臣奎斌跪奏爲徵收漕南等款奏銷前掃數全完之員懇請奬叙恭摺仰祈聖鑒事竊照鄂省近年以來起解漕折京餉採運米石及支發滿緑各營米折全賴漕南等銀徵解踴躍藉資挹注其催科勤奮先期完解之員歴經奏請奬叙均奉俞允在案兹據湖北布政使蒯德標督糧道鄔純嘏會詳稱現任蘄縣知縣封蔚礽每年經徵粮道庫隨漕正耗銀三千一百九十三兩九分九厘驢脚正耗銀一十五兩四錢二分七厘漕正耗米折銀一萬三千七百七十八兩九錢一分二厘南糧正耗米折銀一萬二千四百五十五兩三錢七分三厘合計每年徵解粮道庫銀三萬四百三十二兩八錢一分一厘計自光緒九年起至十二年共有四年均於奏銷前一律埽數全完等情詳請奏奬前來臣查該員封蔚礽每年經征漕南等欵合計在三萬兩以上計自光緒九年起至十二年共有四年均於奏銷前埽數完解洵屬催科勤奮自應專案請奬合無仰懇天恩俯准將現任蘄縣知縣封蔚礽照三萬兩以上全完給予加一級之例酌給奬叙以示鼓勵理合恭摺具奏伏乞皇太后皇上聖鑒訓示再湖廣係臣兼署毋庸列銜合併陳明謹奏奉硃批着照所請該部知道欽此○○粤海關監督奴才長有跪奏爲恭報奴才接印任事日期叩謝天恩仰祈聖鑒事竊奴才内府世僕知識庸愚渥受生成毫無報稱仰荷皇太后皇上天恩簡放粤海關監督於七月初五日恭請聖訓復蒙鴻慈教誨周詳奴才跪聆之下欽感難名當於陛辭後束裝出都由天津附搭輪船經歴山東江蘇浙江福建洋面於八月二十一日抵粤准前任粤海關監督增潤委員將粤海關監督關防並文卷册檔錢粮籍齎交前來奴才恭設香案望闕叩頭衹領任事伏查粤海關所轄口岸地方遼闊舉凡徵收常洋税課撥解京外餉需統顧兼籌在在均關緊要奴才才識淺虚繁劇初膺輒自省循不勝兢惕惟有認眞經理設法招徠察丁役以除弊端守章程以昭輯睦遇有應辦事宜隨時會商督臣妥籌辦理總期恤商裕課中外相安不敢稍涉疏懈以兾仰答高厚鴻慈於萬一其接收庫儲各欵容俟逐一查明另行恭摺奏報外所有奴才接印任事日期並感激下忱除循例恭疏題報外謹縉摺具奏叩謝皇太后皇上天恩伏乞聖鑒謹奏奉硃批知道了欽此○○奴才文碩跪奏爲請頒時憲書以資利用恭摺仰裨祈聖鑒事竊維自古帝王御世莫不正朔授時我盛朝奄有夏方式廓版圖内自京師行省外至藩部屬國每歲十月朔欽頒時憲書所以授人事昭大統也而獨衛藏地方初未推及蓋緣唐古特習俗向沿回回算法仰蒙列聖俯體輿情故未推行此典所謂修其教不變其俗齊其政不易其直撫馭綏柔良有以也顧自雍正之初設官置守歴今一百六十餘年官兵商賈每遇修方選日頗費周章時憲書向皆購自四川省局套版輾轉稽遲致有時届春夏之交而當年憲書尚不能於徧及至若欽定　造吉方立成一書更自無從購覓奴才愚昧之見除唐古特番俗相沿已久仍請毋庸遽議推行外所有駐藏大臣以及所屬文武各衙門擬自本年孟冬欽頒光緒十四年正朔爲始請旨飭下欽天監頒給清文時憲書五本漢文時憲書四十五本修造吉方立成五十本移送兵部由驛發來俾封印之前得以奉到轉發各屬一體利用遵循爲此恭摺具陳是否有當伏乞聖鑒訓示謹奏奉硃批着照所請該衙門知道欽此 
 
 

Page 13

 
 
[光緒十三年十月初六日京報全錄]  
　　宮門抄○諭旨一道錄前○發抄旨三道○將軍祥等奏荆州旗營捐置鎗刀編立隊伍請旨立案摺○廣西撫李奏籌議添設鎭道片○陜督譚奏揀員借補遊擊摺○閩督楊奏委署道員片○漕督盧奏開復知縣原叅處分片○陜督譚奏揀員借補提標後營都司摺○廣西撫李奏已故西藤縣知縣宋尚述照例議䘏片○十月初六日禮部宗人府欽天監廂黃旗值日無引見○莊干鄧承修長順各假滿請安○召見軍機鄧承修瀅貝勒文秀○發抄衛榮光奏虧短交代之遂昌令革追奉硃批劉炳雲着革職勒令該家屬將欠欵完繳餘依議該部知道欽此○又虧短交代之前署太平令摘貝勒追奉硃批孫壽彭着先得摘去頂戴勒限完繳餘依議該部知道欽此○譚鍾麟奏余成龍補花馬池營叅將奉硃批兵部議奏欽此○○奴才宗室祥亨奴才瑞興跪奏爲荆州駐防旗營捐置洋槍刀矛編立隊伍操練成軍請旨飭部立案懇請頒發陣圖恭摺具陳仰祈聖鑒事竊奴才祥亨蒙恩補授荆州將軍光緒八年三月莅任當將本駐防官兵槍箭各技藝逐一認眞訓練校閲嗣於官兵例操之外挑選步隊鳥槍兵一千名馬隊鳥槍兵二百五十名並捐造抬槍一百六十杆常川操練巡防以資鎭懾曾於光緒九年四月内奏明在案十一年九月准兵部火票遞到户部咨開會議刑部左侍郎薛允升奏請裁勇加餉練兵一摺欽奉懿兵二件遵行辦理欽此等因前來奴才等恭讀之下仰見聖　深遠固本維防整飭戎行至意欽佩莫名伏查我朝八旗勁旅爲往代所不能及滿營分設駐防各省星羅棋布拱衛神京立法極爲周備原以爲無事以資鎭撫有警就近征調安内攘外而設非使之株守一隅逸后而坐食也祗以承平日久人不知兵視春秋例操爲故事染緑營驕惰之陋習廢弛因循漸致有失樸誠驍勇舊俗奴才等檢查擋案咸豐年間髮逆竄擾湖北省武昌漢陽迭次失陷而荆州得以保守者全賴龍會橋一戰大挫賊鋒使之不敢再犯至今本地士民稱之可見駐防旗兵勇敢之可用顧視訓練及用之如何耳再荆州地當南北之衝水陸之要爲東南數省重鎭數年以來散勇絡繹良莠難齊盜賊伏莽甚多近年湖南北省時有教會匪徒滋事之案尤恃有重兵勁旅鎭懾庶可消患無形查練兵之要固在技藝嫻熟先發制敵器械尤須銛利内地鳥槍向爲軍中利器然遇風雨每形滯礙本駐防旗營向無洋槍所有新式外洋鎗砲亟須購置惟旗營並無閑欵可籌奴才等於十一年八月率同恊領佐領等以次捐資購置步隊來移洋鎗一千杆馬隊來移洋鎗二百五十杆發給馬步各兵復挑選壯兵二百四十名令其操練刀矛所用軍器如數捐備編立隊伍與馬步各隊長短相濟簡派曾經出師熟習軍事之記名副都統花翎協領楚運墨爾根額及俸滿記名協領王瑞恊領寳俊吉忠良續等統帶認眞常川操練奴才等隨時校閲一切陣式遵照部頒陣圖及奴才祥亨前在察哈爾都統任内張家口駐防精鋭洋鎗隊所演各陣逐日練習現已一律成軍所需藥鉛門火銅帽隨時購置製造均係捐備三年以來所有攻戰陣式分合進退漸臻嫺熟馬步鎗隊聲音聨絡迅速有準刀矛各技擊刺亦尚便捷第以南北地異取法不厭周詳奇正形殊變化當求簡易查神機營威遠鎗砲各隊設立已久攻守陣式必極精詳爲此仰懇天恩飭由神機營頒發新式鎗砲陣圖一部俾荆州駐防旗營得有法程以資操練奴才祥亨任膺統轄責無旁貸惟有與奴才瑞興共竭愚誠督飭各協領等認眞訓練總期兵有實用餉不虚糜並擬現練馬步各隊一律精熟後再行換練如此數年荆州駐防額設甲兵四千可以悉成勁旅以期仰副皇太后皇上整武經邦之至意奴才祥亨瑞興受恩深重捐備本營軍械分所當爲並據該協領等呈稱同爲滿蒙世僕均不敢仰邀議叙此項洋鎗刀矛係屬捐製懇請免其造報所有奴才等率屬捐置軍械分立隊伍操練成軍請旨飭部立案並請頒發陣圖各緣由謹恭摺具陳伏乞皇太后皇上聖鑒訓示遵行謹奏奉硃批著照所請該衙門知道欽此○○李秉衡片再上年臣會同督臣張之洞具奏籌議廣西添設鎭道以資分任奉旨該衙門議奏欽此旋經兵部會同吏部兩部議奏欽奉諭旨刷印原奏咨行到粤查原奏内稱應如所請添設太平歸順兵備道一員以太平府全境曁上思州不鎭安通判歸順隷之上思州拔歸太平府屬升歸順州爲直隷州小鎭安改爲鎭邊縣屬於歸順州並添設道庫大使一員經管關税瑣務所有添改各缺均應作爲何項欽分應令體察具奏核辦等因行據司道核議擬定缺項具詳前來復經會核具奏聽候部覆揀員請補並請飭部頒發關防日記在案伏查　太平歸順兵備道一缺責重事繁最爲緊要應卽先行委員署理以重地方查有儘先補用道蔡希邠廉愼有爲邊情熟悉堪以委署當經刊刻木質關防飭令任事所有太平歸順兩府屬知府同知州縣漢土佐雜等員卽照案槪歸統轄以一事權分别檄行遵照去後隨准吏部咨太增歸順兵備道一缺定爲衝繁難三字邊要兼烟瘴題調缺准其中外揀調升補等因除行司遵照妥愼揀員詳辦外合將先行委署緣由會同兩廣總督臣張之洞附片具奏伏乞聖鑒謹奏奉硃批該衙門知道欽此○○頭品頂戴陜甘總督臣譚鍾麟跪奏爲揀員借補遊擊要缺以裨營伍恭摺仰祈聖鑒事竊陜安鎭屬白土營遊擊員缺前請以儘先遊擊鎭坪營都司楊志進升補旋准部咨以該員借補都司經部調取引見尚未赴部今請升補遊擊係屬無俸可計應另揀合例人員請補等因臣查陜西白土營地處南山界連川楚巡緝彈壓均關緊要非精明幹練之員難資治理兹查有總兵銜留陜儘先補用副將延綏鎭屬高家堡都司趙連科才具精幹任事勤勉以之借補斯缺實屬人地相宜於營伍操防大有裨益合無仰懇天恩俯念員缺緊要准以趙連科借補日土營遊擊以期得力如蒙俞允俟接准部覆後再得給咨赴部引見以符定制除該員履歴清册送部外其所遺高家堡都司員缺陜甘現有應補人員容臣另揀請補謹會同陜西提臣雷正綰合詞恭摺具奏伏乞皇太后皇上聖鑒訓示謹奏奉硃批該部議奏欽此○○楊昌濬片再現署福建鹽法道督糧道張國正應卽飭赴督糧道本任以專責成所遺鹽法道篆務查有候補道司徒緒老成端謹熟悉情形堪以委署除公檄飭遵外臣謹附片陳明伏乞聖鑒謹奏奉硃批吏部知道欽此○○盧士杰片再據江西署糧道長祿詳稱光緒十一年漕項奏銷鞌内瀘溪縣和縣王顯揚未完經徵隨漕銀一百七十三兩一錢一分耗羡銀十七兩三錢一厘計未完四分兹據於光緒十三年三月初四日全數續完解道兑收儲庫其隨漕正銀已造入沅緒十三年漕項秋撥册報核耗羡銀兩移解藩庫兑收等情前來臣查瀘溪縣知縣王顯揚經徵光緒十一年分漕項銀兩未完四分以上經部議降職四級帶罪徵收今旣續完清楚合無仰懇天恩俯准將江西瀘溪縣知縣王顯揚開復原叅處分以昭懲勸理合附片具陳伏乞聖鑒訓示謹奏奉硃批王顯揚着准其開復原叅處分該部知道欽此○○頭品頂戴陜甘總督臣譚鍾麟跪奏爲揀員借補都司以裨營伍恭摺仰祈聖鑒事竊查甘肅提標後營都司郭福病故經臣附片奏明開缺在案所遺者司員缺亟應揀員請補兹准甘肅提臣周達武咨稱揀選得留陜甘遇缺儘先前鋪用副將後補用總兵黃裳吉營伍諳練膽識優長堪以借補咨請核辦前來臣查黃裳吉才具明練戎務同達該員係俟補副將後補用總兵仍屬副將班次借補都司與例相符合仰懇天恩俯准黃裳吉借補甘肅提標後營都司以其得力如蒙俞允應請勅部先給署札俟防務一律告竣卽行給咨赴部引見以符定制除該員履歴清册送部外謹會同甘肅提臣周達武合詞恭摺具陳伏乞皇太后皇上聖鑒訓示謹奏奉硃批兵部議奏欽此○○李秉衡片再前代理廣西藤縣知縣升用府經歴縣丞宋尚述於咸豐十年因髮逆回竄縣屬地方該員督練前往堵剿是年閏三月十六日在縣屬磢底村與賊接仗力竭被戕經前撫臣劉長佑核明彚同各府州屬剿匪陣亡受傷文武員弁兵勇造具清册咨請兵部議䘏嗣因日久未奉部議於同治四年復經前撫臣張凱嵩咨請在案嗣准兵部議覆請將代理廣西藤縣知縣宋尚述照例議給䘏銀一百兩同治四年十月十七日奏本日奉旨依議欽此等因其應得何項襲廕　經議給前經臣咨部查覆承准吏部咨稱該員宋尚述督練剿匪力竭被戕係於何年月日奏請議䘏飭將原案抄錄咨部再行核辦等因伏查前撫臣當時祗咨兵部漏未咨明吏部亦未具摺奏請旣經兵部議給䘏銀一百兩奏奉諭旨允准照例有應得襲職合無仰懇天恩俯准飭部議給以慰忠魂出自逾格鴻施理合附片具陳伏乞聖鑒訓示謹奏奉硃批該部議奏欽此 
 
 

Page 14

 
 
[奉和鴛鴛舍人九日吳門客欠述懷原韻卽請桂丈吟壇教正]  
　　忽傳吳郡新詩稿瀟洒吟懷擬陸游笑我無端同作客揮毫有句總悲秋誰憐海上萍浮迹獨酌籬東酒解憂爲羡故人清興並簪萸韵事劍池留[  西湖花隱未是草]  
[上海北市絲業會舘籌賑公所施少欽經經收山東順直河南賑捐九月二十二日第一千五百三十次清單]  
　　畏　居士爲子乃秋病愈祈福江西九三八平銀五十兩由李各才翁合來規銀五十三兩李永年爲妻鄭氏來速愈由唐乾初來洋十　廖門袁氏求病速愈五元古槐書屋王求兒病速愈五元朱君鏡芙由烟台輪船招商局寄　局來二元無名氏由大倉政大局來一元○琴川汪氏洋一元無名氏一元二户由元泰寄政大局來○蕪湖恊賑公所第五次募項端甫本洋一元李耀榮因母病愈洋五元史忠直堂三元益盛膝試劍堂各一元蕪湖有心無力人錢一百文共六户由全泰盛局來本洋一元英洋十元錢一百文○河南賑陳鎬由漢口老福潤局來漕平銀四兩五錢吳中不忍人人節省零用並兒輩點心資移助由姑蘇大石里供寄老大局來洋三十元齋賢堂屠求合家平安由新塍全盛局來二十元錢景苑由蘇州同叅詳寄恊源局來十元蘇州蔣三益棧醮資移助由惠泰莊來十元蘇省平陽花韻軒主人以燈船筵資移助由貫記交來十二元劉河贖愆子五元觀記由蘇州裕號寄鴻源局來二元寓浙省手民誠心堂吳必樍集資移助由杭州順成來二元珊記碼頭同茂船局銅洋一元○吟鴻舘主人洋一元兑秋室主一元無名氏一元三户由揚州無名氏寄乾昌局來○常熟台子明節遷居席費洋二十元一適精廬碧山舊社强潤德堂三户各十元四户由普和莊來洋五十元○源豐潤號募無名氏錢七百又二百談餘齋修身主人無力主人悟非道人胡厲柳卜劉梅李高徐王閔李侯黃陳黃陳朱二十二户各一百共二十四户合來洋三元○楓經萬春懋記醬園募隱名氏錢三百平陽氏省茶錢二八十求平安二百四十汪佑三折葷二百四十李子勉求康健求眼疾愈三户各二百王榮甫一百十善進氏慈川氏求如意愿三户各一百徐七倌五十共十二户由全盛局來洋二元錢一百○蕪湖塔捐豫字第一册朱叔桐凌誠齋朱佐臣潘景陳來莫勤志軒堅修居各洋五　厚康莊四元同和莊懋泰莊無名氏强善氏泰昌氏五户各三元默山氏悟生氏陟屺生佐臣氏四户各二元隱名氏益齋氏修竹齋朱景周朱杏農海外歸客長裕布號七户各一元汪禹臣八角小達氏蔗亭氏小圃德本堂朱器之朱理齋子達氏朱德菴八户各五角吉庭氏無名氏益美氏隱名氏智氏朱汪氏六户各二角又第十四思勉齋十元潘宮保第五元永德堂叩成餘堂洪積厚堂洪積厚堂四户各三元景福堂楊安厚堂吳棣華舘主杭心齋四户各二元愼修堂吳崇德堂趙湘雪軒崇實堂松竹齋體仁堂集義堂詠梅堂何王記耕請堂近日堂同善堂貽穀堂同善堂十四户各一元和記李記各五角共六十户由大成祥布號託朱大全茶號來洋一百元以上二十二日 
[上海三馬路與昌恊賑公所陳竹坪經收山東直隷河南賑捐九月拾七日第八百另八次清單]  
　　慈航普濟册宜昌友人募蘭馥軒詠杭山舘館各洋三元桐蔭書屋蔗飴居各洋二元以上四户共洋十元由張午峰善士自鄂渚轎次托江裕輪船交來○又册淮安陸浩秋先生寄來引善者樂安子爲母病速愈各洋一元敦本堂保子者求安者從善者力不從心者無力量愼餘堂七户各錢二百同善者不留名壽堂三户各錢三百盡餘堂錢八百勉力者樂善老人力不足者無名氏芙蓉花館五户各錢一百以上念五户共洋六元銅洋一元又册文報局交來皖省王愧蔭堂本洋一元○又册胡約臣胡新生二户合洋四元○陳夢先生交來台泰金貞記洋三拾元恊同慶號交來四川鐘零衙善士同姝節婦鄒恭人助規銀七兩五錢六分○浙寗象山防次有心無力氏爲丈夫求病愈洋十元鎭江郭家巷張代漢西門易因店房得免火灾特此完愿洋六元寗郡豐長當友洋五元董賢能求合家平安洋五角金陵張海山省車力錢二百任阿土錢一百十○康安册免灾人洋七角敬脩　存厚堂悦記三户各一角以上四户共洋一元○靜安寺申園桶捐散洋一元四角半又錢一百念一文又西園桶捐散小洋拾二角半又錢二百十三救災單浦左王鼎盛唐　巖先生經募唐茂華錢二百文張培雲永堂順英子民堯山曹品先秀章在畬俊堂王茂堂蔡彩卿顧秀村丁慶良盛揆卿奚新卿芳徐洪發嘉麟備動龔可卿馬貴全范金元勝鶴齡倪富卿唐老林衞文卿宋茂如念八户各錢一百以上念九户共洋三元○另收河南賑○闊浮寄客募來鄞東小民爲先慈八旬陰壽將放生資移賑以保冥袜洋拾元又爲五旬生辰將放生資移賑以保先慈冥福洋十員又爲中員節超荐祖先將放生資移賑以資袓先冥福洋十元以上共三十元金姓洋拾員明靜草堂花洋五員裕泰昶因前日本街失愼將醮費移赈洋七元○羅店古越州人賴神佑居士洋一百員汝南　餘氏因近隣失愼蒙中西諸友賜獲得免無遺應備資酬謝兹將資移賑洋念元○祥字册思愼堂洋四角樂一主人慈竹居士隱名氏三户各洋二角以上四户合洋十角○又册陳陸氏怡怡氏菊朋氏三户各洋二角陳舜韶潤　秦張氏陸向榮朱憶慈陳李氏貞吉氏七户各洋一角以上十户共洋一元三角○又册知非子洋三角郭淑池洋一角○又册楊如玉洋五員甡記錢五百六十鄭耀記錢五百楊丹霞張傳記各錢二百桂芳記樓善記顧東記邵良永謝明記五户各錢一百李煥記楊九記各五十以上十二户共洋七元○銘恩册成泰銅錫鋪募隱名名氏還愿求生意順遂洋五員李德興洋五角注瑞泰三角無氏胡柏卿陳珊葵三户各洋二角無名氏錢二百無名氏錢一百曹興茂洋一角以上九户共洋六員錢八百廿文○合盛祥綢莊交來靳安記無名氏各一員張心記楊友記各洋四角尤久記吳介記各洋二角以上六户共洋三員以上共收河南賑洋一百八十九元銅洋七員小洋拾九角錢八百念○○本日共收英洋二百六十六員内花洋五員規銀七兩五錢六分銅洋八員小洋四十一角錢一千四百六十四文合併聲明 
[上海三馬路陳興昌恊賑公所收解賑欵九月總數第三十次清單]  
　　八月底止第二十九次清單上結存規銀三百六十九兩另六分一厘銅洋一千五百三十七元六角半銅銀十六兩六錢九分令自九月初一日至念九日止共收規銀一百十八兩三錢二分八厘又收英洋弍千四百三十四元虚對洋二元折實洋九角小洋一百五十八角三項洋合規銀一千七百九十三兩九錢一分二厘又收瀾印洋念五元克見規銀十七兩四錢一分二厘又收錢十六千七百八十三文合見規銀十一兩九錢八分八厘以上本月共收規銀一千九百四十一兩六錢四分又收銅洋一百八十六元七角半○又八月底存河南賑洋念一元合規銀十五兩五錢九分六厘英洋一萬一千四百另八元虚對洋四元兑見得一元八角小洋弍百另七角三項不合規銀八千三百六十七兩一錢二分六厘又收錢六千七百九十七文合規銀四兩八錢五分五厘以上共規銀一萬另七兩五錢七分七厘又收銅洋九十四元○連首自乙酉年六月初三日起至本年九月底總共收進規銀十一萬九千七百五十八兩九錢另三厘○本月解山東第三十二批規銀一千另九十六兩又解河南第二批規銀四千兩又解河南第三批規銀一千兩○自乙酉年六月初三日起至本年九月底爲止總共解出規銀十一萬九千另十七兩二錢五分二厘外結存河南規銀六百念　兩九錢四分九厘銅洋九十五元叉結存收山東下隸規銀一百十八兩七錢另一厘銅洋一千七百念四元四角銅銀十六兩六錢九分銅銀十六兩六錢九分其餘物件已按日登報兹不贅 
 
 
