# 1924 - 328 - 4918594

 

Page 1

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *   
 
 

Page 2

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *   
 
 

Page 3

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *   
 
 

Page 4

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *時評 
[又一糾葛之因（冷）]  
　　溥儀之走日使館也使國内而平安無事者一尋常事耳瑞士之郊各國之廢王廢公不知凡幾德之廢帝至今仍在荷蘭國而能治區區已往之陳跡無足算也所可慮者國中紛擾不已不免日後又留一糾葛之因耳 
溥儀之走日使館也偶然事耳所投之處不能容而後始至日使館方以日人此次對華之態度决無利用於其間然所不幸者溥儀之走適爲日使館而日之朝野於今正在努力以謀我國人之同情藉以恢復歷年來之疑慮今又適遇此事故我甚望日人之善爲處理之也 
[國内專電]  
　　北京電昨日申刻溥儀偕莊斯敦赴交民巷欲入德醫院該院恐保護不周不納赴和使館和使不納赴英使館英館與日使芳澤商適芳外出稍俟芳允招待溥到日館後即告政府患病就醫希勿必注意駐醇府國民軍於前日經政府令撤退故溥氏得安然赴交民巷聞將赴日游歷但中外人均深信段祺瑞擁護共和政體對段不生懷疑有人勸溥不必赴日宜逕赴瑞士但權操自莊（三十日下午二鐘） 
　　北京電溥儀於大風中同莊士敦赴交民巷已詳前電莊語人彼與鄭孝胥均爲愛溥者並不將溥作政治活動溥前日語李佳白謂將赴日美游學使團息昨日下午四時溥偕莊士敦入交民巷先赴德醫院復由和英使館轉赴日兵營芳澤親赴兵營迎接到使館其時陳寳琛柯邵　羅振玉載濤兩汽車到日館芳澤略周旋即請溥住使館大樓即黎元洪舊住房芳澤一面電告東京政府一面派池部書記官到外部見沈增加日兵守衛溥夫人日内亦赴日使館大增加日兵守衛溥夫人日内亦赴日使館大樓今日英美法使館均將以上情形電告本國政府今日國民軍司令部得信即電胡孫司令並電津今下午執政府召特别會議討論應付辦法（三十日下午二鐘） 
　　北京電段囑外次轉告日使任溥儀回自宅民國當保證新優待條件之實行 
　　北京電張作霖昨派吕某趕辦京奉長途電話限三個月内成立俾京奉消息立刻得知（三十日下午二鐘） 
　　北京電交部計畫縮短京奉運輸時間來年辦京奉雙軌連日關外土產運津甚多　　北京電昨執政再催張訓欽撥政費張極爲難謂惟有再商安格聨（三十日下午二鐘） 
　　北京電段與邵瑞彭討論組最高法庭審理賄選案邵主將去年賄選首犯劉彭壽常耀奎高凌霨吳毓麟王毓芝王承斌等先飭普通法庭偵查證據（三十日下午二鐘） 
　　北京電今日法庭拘賄選議員傳係示非常國會派以好感意（三十日下午十鐘） 
　　北京電馮已再上辭决不回任預料當有二次留馮明令（二十九日下午九鐘） 
　　北京電馮玉祥三上辭呈 
　　北京電胡景翼勸馮勿下野馮覆胡君可勿下野勿强我（三十日下午十鐘） 
　　北京電倫敦朱兆莘電臨時政府組織大綱已交各報登載對執政期望甚殷 
　　北京電陜師長岳維峻住東安飯店 
　　北京電順天報社論執國民軍第二軍今在天橋穆家店招第五補充團得三百送通州又國民軍第二軍在京招工兵今日招到七八十名尙續招又國民軍第三軍自今日起招電信隊百五十人 
　　北京電陷（三日）午吳俊陞汲金繩張景惠到京即赴順承王府謁張（三十日下午八鐘） 
　　北京電段指令挽留王芝祥（三十日下午八鐘） 
　　北京電段組參政廳及法制院係位置議員政客意使非常國會抽薪（三十日下午八鐘） 
　　北京電吳佩孚沁電段願放棄武力主張服從中央同日歸德王爲蔚電段請令胡景翼停止軍事行動段昨已電令胡景翼收束所部聽候中央解决（三十日下午八鐘） 
　　北京電王揖唐今日見段請辭皖長段仍促王即南下疏通某方（三十日下午八鐘） 
　　北京電今日已開始偵查賄選議員陳家鼎等已在監視中（三十日下午八鐘） 
　　北京電王用賓等否認孫文有取消約法之說（三十日下午八鐘） 
　　北京電齊電段已商省長酌派善後會議代表蔡成勳派傅某見段遵馬電即日派善後會議代表（三十日下午八鐘） 
　　北京電昨張璧交代李逹三已接代任吳炳湘赴魯日内來京就警監職 
　　北京電津浦暫定星二爲往來快車各一次　　北京電交部滬電料廠長擬孫繩武葉諭電政司擬無線電局兼營有線電業辦法　　北京電財部囑警廳代出步軍統領欵收據該警不允並請將每月撥步軍之九萬四千務速撥交爲改編四郊警察餉銀 
　　北京電陸昌烺控王克敏欠軍需公債案陸願和解抺零付六萬元了事由鹽餘撥付財部允由十一月二十日起每月付五千元分十二期不必由鹽餘内付交陸六萬元庫劵完結（三十日下午二鐘） 
　　北京電俄庚欵委員徐謙函外部轉財部稅處撥該欵交委員會保管（二十九日下午九鐘） 
　　北京電京漢車今日通至磁州 
　　北京電哈同羅迦陵姬覺彌聨電賀段 
　　北京電李書城將組自治軍驅鄂蕭 
　　北京電外部照會使團聲明豫鄂戰區暫停游歷（二十九日下午二鐘） 
　　北京電英使麻克類以粤省運土香港查有官廳印簽顯違禁約請澈查嚴禁 
　　北京電李思浩乘新康輪二十八北上李住南長街稽核所總辦宅（三十日下午二鐘） 
　　北京電王揖唐昨夜到京（三十日下午二鐘） 
　　北京電王揖唐陷（三十）晨訪葉恭綽下午訪徐謙談時局（三十日下午十鐘） 
　　北京電孙科明晚赴津（三十日下午十鐘） 
　　天津電奉張津賑務處定東（一日）放城鄕水災急賑銅元價落每銀元兌換三百枚 
　　天津電津市民籌備歡迎中山者已達七十餘團體張園孫中山行轅籌備就緒 
　　天津電奉獲直軍戰利品昨有三列車約七十餘輛向奉輸送内計砲八十餘尊機關槍百餘架步槍八萬餘枝彈藥甚夥 
　　天津電京奉路總局將移山海關意租界將設東三省官銀分號 
　　天津電孫科許世英汪精衛曁各要人定東（一日）來津迎中山（以上三十日下午六鐘） 
　　天津電昨晚大風至夜七點加烈電桿牌樓多被風毁津京電話不通津埠頓呈黑暗電車停行所有商戶玻瑙吊落損毁極夥風至夜中稍息 
　　天津電臨榆縣當吳軍開到時縣署代兌河南鈔票甚夥現停兌知事呈請抵解正欵 
　　天津電楊村法國駐軍廿四名昨撤防回津 
　　天津電華洋義振會討論急振結果决定下月半放振（以上三十日下午一鐘） 
　　濟南電今日督署函知各報否認津益世報載豫李代表參加軍事會議 
　　濟南電新任烟台警長陳萬瑞勘赴烟履新 
　　濟南電鄭調五師砲五團移防膠路駐赤一旅雷長祿部將調回 
　　濟南電今警廳拍賣本年没收贓具並焚燬大批白丸與製造機器 
　　濟南電曹州發現國民軍旗幟鎭守使徐鴻賓來請示（以上二十九日下午四鐘） 
　　漢口電武漢煤荒工廠多停紗廠聨合會長徐榮庭艶（二十九）電京豫鄂當局請速恢復京漢路煤車以救煤荒 
 
 

Page 5

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *   
 
 

Page 6

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *國内專電二 
　　漢口電聞彰德至保定間拆毁橋樑路軌現正趕修一星期内全路可通 
　　漢口電馬聨甲豔晚由滬到漢寓法界本宅 
　　漢口電洛派參謀石桂山携函豔（二十九）過漢赴贛與蔡協商討方本仁另電滇豫兩軍及鄧雷兩旅協助 
　　漢口電湘趙派荆嗣裕符定一豔（二十九）過漢赴鄭謁吳有所接洽 
　　漢口電蕭電王汝勤將監利石首松滋公安枝江宜都長樂鶴峯來鳳九縣戒嚴又電令十八師三十五旅移駐公安防禦川軍侵鄂　　漢口電師大學生因校長校欵校印等問題艶（二十九）午結隊二百餘人赴敎廳請願並散宣言數程鴻書挑撥學潮罪程避不面並請軍警至廳彈壓學生守至傍晚由三科長出而敷衍始散現校學生自治會定東（一日）假漢青年會招待新聞界請援助 
　　漢口電葉開鑫眷屬豔（二十九）到漢寓法租界偉英里（以上三十日下午六鐘） 
　　漢口電楊森派代表許兆龍劉湘派周志誠來鄂商川鄂聨防 
　　漢口電全國學聨會派來鄂省接洽國民會議代表梅開鼎劉文宣唐繪愼艷（二十九）晨到漢現正分向學生會報界接洽 
　　漢口電蕭昨電調駐鄭鄂軍砲騎兵團即日回防武勝關（以上二十九日下午八鐘） 
　　長沙電湯子模槍斃湘西建國軍旅長吳漢鑠聞唐榮陽退往石門林支宇勸唐下野改以唐德萱接管殘部程潛部隊退抵樂昌大部被駐防滇軍勒令繳去槍支 
　　長沙電平江商會呈報樊鍾秀所部已由該縣長壽市向鄂境發動　 
　　長沙電敎育司三十日召集各校長開會救濟敎職員總辭事（以上三十日上午十二鐘） 
　　長沙電省議會贊成段之省憲主張並覆電希望組成聨省政府 
　　長沙電黎元洪捐湘振北京流通劵五千元　　長沙電通道縣股匪猖獗撲城知事被迫出走武岡並擄去男女十數人 
　　長沙電蕭耀南電趙接王師長都慶電稱頃接湘西林特生唐晋棠電稱川軍進犯鄂西敝軍願率所部集中公安與貴軍取一致行動力任前驅以攻川軍並請接濟等語職當電覆鄂西防軍足資應付尊意甚感請貴部集中石門慈利後路堵擊等情合轉奉聞 
　　長沙電歐陽議長豔（二十九）將段合肥來馬電提出大會討論僉以段贊成省憲主張應覆電賀執政其原電略謂改革以來滄海横流公以再造共和之元勳膺臨時執政之重任旣以促成省憲制定國憲相標榜所望知行合一興邦重於一言本會謹爲吾湘三千萬人民代表爲聨治前途賀等語　　長沙電蔣百器勘（二十八）赴衡 
　　長沙電鄂省禁止湘省新銅元入口議會咨趙限三日内停鑄（以上二十八日上午十二鐘） 
　　長沙電趙頒布戒嚴法十二條各警署要求晚間戒嚴准許警察通過 
　　長沙電趙咨議會已令造幣廠預備停鑄 
　　長沙電省議會豔（二十九）舉行閉會式當抽定常駐委員五十五人（以上三十日下午五鐘） 
　　重慶電川敎廳電敎外兩部主張庚欵以五分一爲國家敎育經費五分四辦地方敎育　　重慶電省城各校請省署阻賀孝齊將敎育科卷宗運渝并聲明與賀脱離關係劃肉稅爲敎育經費遵辦者前達八十餘縣今則減至五十餘縣賀孝齊請各將領維持 
　　重慶電劉湘今午後抵渝（以上二十八日下午十鐘） 
　　厦門電德化訊陳國輝部盡調南安後李金標聞陳敗耗受吳威密令於漾（二十三）晚五時自赤水出發襲佔德城知事黄何錚逃李委許震光繼任在東區之李部黄其瀾張雄南敬（二十四）入城（三十日下午十鐘） 
　　香港電胡漢民派征収罰欵專員率兵數十赴佛山勒繳商團罰欵查佛山商團前已被滇軍罰去二十萬此爲二次罰欵 
　　香港電陳炯明定東（一日）在汕就援粤軍總令職如趕不及則改微（五日）就職聞陳就職日即檄調東江粤軍向廣州移動軍餉除在汕籌四十萬外兼得某方助二十天以上軍費現陳令劉志陸部爲先鋒林洪葉三部仍分三路進攻總部職員内定政務次長馬育航軍務處長黄强參謀長張醁村現陳炯明軍前線駐石龍一帶者以練演雄部爲多共五千人孫軍前線駐石灘一帶者約萬人（以上三十日下午六鐘） 
　　九江電吳帮辦岳鎭使偕鄂蕭代表錢濟勝作調人宥（二十六）往吉安與方本仁接洽艷（二十九）未返徑（二十五）吳佩孚代表張伊伯到潯沁（二十七）進省據官廳說蕭吳二代表來和平仍有望（二十九日下午九鐘） 
　　蚌埠電二十八下午七鐘蘇第四師長陳調元由蚌返徐艷（二十九）上午十鐘倪道烺由津乘專車抵蚌高倪程司令曁軍警各界均到站觀迎倪下車後即改乘馬車回本宅 
　　蚌埠電馮段代表黄臚初三鐘乘專車北上 
　　蚌埠電聞三界有匪警當局特遣一旅一團三營張連長率隊助剿下午二鐘乘專車前往（以上二十九日下午七鐘） 
L>特約路透電 
[宣統避居日使署]  
　　二十九日北京電今日午後宣統避居日使署以現狀言宣統似未有可慮立即危險之原因宣統此舉殆因近有謡言謂馮玉祥將在京煽亂之故據謡傳馮因未得新政府之重要位置大爲失望故欲煽亂危及張作霖段祺瑞之安全云宣統固不以張段爲慮但若馮張果有衝突則北京馮軍多於張軍其結果北京暫將歸馮管理果則宣統危矣宣統之入日使署殆以此故此事似全由宣統主動各使署已得關於此項發展之通知 
　　三十日北京電衆料日使署對　宣統事將發一種文告聞宣統將往日本然後由日本赴歐美但聞段祺瑞現擬勸宣統仍冋醇王府 
　　三十日東京電日報北京特派員電稱十一月二十九日午後宣統訪問日使芳澤時事新聞訪電稱宣統請日使署從中調處俾渠可由天津赴奉天遞信省稱北京與日本間電報不通 
[英報論中國時局]  
　　三十日倫敦電觀察報稱中國輓近時事因新政府有可得大多數省分承認之可能性故可爲中國境内重要發展之起點且亦爲國際關係重要發展之起點中日俄三國袪除異見之聨合努力今殆非不可能或不天然之一事遠東協約乃戰後國際政策趨勢之一種最有可能性的結果中國雖或仍如從前未能滿人期望但其所擇用以恢復國家安全之方法顯有英美兩京所不應漠視之關係云 
[菲督否决限制華僑案]  
　　二十九日馬尼剌電菲列濱總督伍特將軍否决續行限制華橋之議案謂此議案干涉美國條約 
[英埃問題]  
　　二十九日開羅電國民黨又發表宣言書指捕人違法並謂國人當使政府負責阿拉薩大學學生亦發一宣言書謂將繼續罷課以此爲反對政府仇民行爲之表示敎育部大臣不欲用武力力勸敎員勸諭學生上課 
　　二十九日開羅電官塲文告謂迦　時局漸定叛兵僅屬第十一旅兩小隊在埃及陸軍醫院被轟後叛兵之生存者業已投降英軍官死二人兵士傷八人 
　　二十九日倫敦電開羅消息蘇丹叛兵於英兵開攻後即　來復槍機關槍答之未幾乘黑而退叛兵主駐於陸軍醫院空地二十八日晨叛兵砲擊走近之英兵英兵乃發砲擊毁醫院房屋聞醫院中有軍官一人兵士十四人被殺餘者遂降 
　　二十九日開羅電開羅與迦通之電報交通現已恢復　　二十九日日内瓦電波斯似未必擬在海牙向國際聨盟曾提出埃及問題 
　　二十九日瑪爾太電原定開赴印度之英軍現已改往埃及定星期二日乘　機運送出發 
[英國離奇案]  
　　二十九日倫敦電被拘於一九一九年十二月二十七日以國外竊來之銀行支票提取英金十五萬鎊之何白思係於將赴埃赴荷蘭時被偵探長在格來夫森擒獲何問逮捕狀斥爲荒謬現向法庭判令拘押至十二月六日提審 
[公電]  
　　北京通電各省衙門均鑒臨時執政令任命吳炳湘爲京師警察總監未到任以前著李壽金暫行代理此令財政　呈請將河東　運使徐鴻賓免職調部任用徐鴻賓准免本職此令調任張璧爲河東鹽運使此令京儉二十八）印 
　　安慶王　通電各報館均鑒頃上段執政艷電文曰天降鞠凶蕭牆啓釁干戈雲擾　　宇崩頽帥座痛念淪胥出膺艱鉅中福建極日月重光當鼎新革故之交正震撼危疑之候各省疆史旣已合詞擁戴允宜一致服從庶能收指臂之功定傾危之局倘或飢附飽颺而從心違分崩之禍旋踵可復瞻念前途能勿悚懼普忝列門牆粗明大義懔覆舟之炯戒本澈底之主張自師座就職以後倘有陽奉陰違心懐反側破壞和平阻撓大計使統一之局發生障碍當即𥞊馬厲兵執戈待命秉以兵　兵之旨爲清源正本之圖疆塲周旋在所不避竭誠矢志生死以之區區愚忱伏乞垂鑒等語特此電達王普艷 
　　蚌埠高世讀等通電各報館均鑒日前皖軍首我推舉世讀等爲國民軍總副司令本屬一時權宜之計第爲擁護執政維持地方不得不勉力擔任本日蒙派安徽軍事善　特派員倪道烺業經抵蚌此後皖軍一切事宜應由倪特派員稟承政府辦理所有從前國民軍總副司令各名稱一律取消特肅電呈伏乞垂鑒皖北鎭守使兼第四旅旅長高世讀憲兵司令程　沅旅長倪朝梀李傳業華銳章團長王澤　張世賢鹿懷忠王尙林吳大麟張洪德李榮標李錫麟賈永清張政德馬祥斌陳嘉猷等叩艷印 
　　蚌埠高世讀等電二各報館均鑒皖省財政幾瀕破產良由當事者任意挪動以致政務停頓欠餉纍纍懲前毖後良川慨然世讀等均係皖人目覩物力之艱難力矯從前之積習凡以後財政用途事事公開出入分明無論何人不得自私自利俾收支有所稽考涓滴悉歸公家以杜弊寳而昭大公謹此佈聞伏惟公鑒安徽國民軍總司令高世讀副司令倪朝楝司令李傳業憲兵司令程文沅旅長華銳章叩艷印 
　　宿遷來電申報館轉各報館均鑒第十師分防宿境紀律嚴肅軍民相安特電奉聞敬祈公布宿遷商會署市鄕公所卅 
　　南京齊韓通電各報館曁全省父老兄弟鈞鑒我蘇省因恢復　土之治權滌除偏隅之　弊决癰潰瘖重苦吾民每念創夷澘然悱惻業已捐金發栗振捐災區早冀灑澹扶持回蘇元氣　變元國鈞所閔然於懷者則以輔翼民生之大計必求根本改良乃爲有濟茲願爲我蘇父兄弟一言頻年災祲時見供億粉繁致以財賦之區不見充盈之象自今日始切籌量入爲出之計必較戰　預算銳减無增軍政各費除直接保衛人民身家及重要行政機關外駢枝糜耗次第裁减删除無用節留有餘庶得於敎育實業之進行悉力捍倡以圖發展其有累民稗政蠢國陋規一律剗除永泯遺害務　盜賊不作　　不興正德厚生兼營並顧倘荷以民間疾苦來告無不立爲整頓維持以副我父老兄弟之望至於改革軍制計畫燮　早經條列成書行即提送善後會議此議　能成立燮元即首倡實行倘衆議未能僉同亦决　福民利國之心自行實施改革以完素願來日可追前愆藉補必使吾蘇有模範之名不使吾蘇爲顚危之阨撫時多難視衆如傷耿耿此心終　救敝扶衰與吾民更始掬誠布告惟我父老兄弟其　聽之齊燮元韓國鈞儉印 
國内要聞 
[北京特約通信（吁）]  
段根本改造下之國會 
缘木求魚之非常會議 
　　段祺瑞二十二日入京今日就職此乃二十日夜間所定之計畫（報載二十一晚决定者非是）緣十九日之夕某方欲請段氏在津就執政職設辦　處並代定就職之期爲二十一日次日段氏左右大譁力謀阻止窮一日之力得有二十四日就職之結果又恐三日之内别生枝節乃决定二十二日先行入京但此種曲折外間知者甚少即二十二之行期在前一日尙付秘密故起程之前一夕即接近段派者尙多不知而張作霖遲兩日入京亦以未料段行如此之速彼之在津軍事及南下調遣尙未完竣也今日段就職後發布臨時政府制及命令三道（國務員任命令迄今晚十一時尙未下）合之馬日通軍均爲段氏政治方針之公開表示繹　容則臨時政府制實就約法憲法所有之職權删去政府與國會之種種關係且改内閣制爲總統制之精神而通電所云則制定國憲促成省憲者爲否認去年憲法之一根據且以各省代表會議與國民代表會議從事建設即爲不用國會之表徵故段氏所謂澈底改造者乃在將約法憲法國會一切推倒而爲一種革命之行動宜乎國會議員認此爲死期之宣告也 
　　自上日二十三以後關於國會問題之論調曰法統說曰改造說改造說之下分爲二派一則全體推翻從新創造一則就拒賄議員中選出若干人加入國民代表會議法統說之中又分四派（一）認現行憲法爲有效而謀再選總統一次吳景濂張伯烈之活動屬之（二）不追咎去年賄選不否認憲法而但修改憲法將林長民等所主之民生敎育兩章湯漪所主之憲法施行法一概加入此爲聲調最低之調停派亦有少數人主之（三）否認賄選否認憲法之公布而主剔除賄選分子以候補人遞補如不足則補選再行國會職權繼續開憲法二讀會則中山派屬之（四）繼續去年六月十三日法統自去年六月十六日會合會以後之國會行爲根本作爲無效而仍由去年六月十三以前之原分子續行職權接近黎民者屬之然尙有一派主以拒賄議員開非常會議者介乎上兩說之間此一月以來京津之間異說紛紛皆不外此要之憲法國會皆成一大問題也但尙有　補述者則賄選一派曾經密商護憲如吳佩孚等之篠日通電實若輩所希望而欲藉以活動者特各省督軍並不欲爲此已成畫餅矣 
　　馮玉祥初亦不承認今之國會故第一次通電無參衆兩院且有建國方針之通電攝閣時代議員中日日探聽是否有解散國會之閣議然某閣員語人（吾輩尙將被人處分何暇處分人）其未解决實原於此張作霖入關時吳景濓迎諸塘沽歷訴直派之不尊重國會而張氏意態漠然一無表示段派方面則王揖唐姚震林長民章士釗等主改造而王　則爲容納拒賄派於國民會議之主張者林章只本輿論以發商調而已曹陸傾向法統派故張伯烈在津主陸宗輿家但改造一派較有勢力熙來飯店某號之議員通訊處說者謂爲段派所設且派人招待議員然上述各主張中除再謀大選之賄選派以外各種皆有故不能成一團結且段派之王姚力爲將來參加國民會議之說一部議員入其彀中但中山派固不贊成即安福派亦多欲存留國會以資活用故非常會議及法統說之（三）（四）派皆有活動而段側態度冷淡其對議員之欵待較諸去歲大有炎凉即拒賄議員亦多有說不出之苦且剔除賄選茲事體大一時不易做到而去年六月十三之法統說又以有黎氏地位問題段旣不欲馮亦不願雖有人主由黎任段攝行而亦無結果放最後趨向乃入於非常會議之一途也 
　　某日熙來飯店開會曾請王姚出席請其說明對國會之主張而于氏之說則曰此次係革命行動自民元至十三年之政治狀態當然一切不算從新做起某議員駁以即在革命亦須有革命時之立法機關而王亦未有表示也且聞當安福分子進行法統說時王曾招宴一次明告大衆謂吾派　舊國會中人數不多無法利用不如另造爲宜自此安福分子乃多傾向於加入國民會議一說然愚聞諸個中人謂段派主張如此亦有隱衷（一）段爲手造第二屆國會（即安福國會）者今不能恢復二届而反與舊國會爲緣是不啻自相矛盾而認自己之前事爲非　段側策士以主張遞補補選者屬中山派深恐成一民八國會轉爲中山派所利用而於已派無利故深閉固拒以致此也 
　　非常會議之披露在段氏入京之日爲太平湖飯店開會之結果然二十日晚天津熙來飯店開會在津議員已决定大家回京於二十四日開一大會成立非常會議但在京之拒賄派忽傳一說謂段氏新政府成立之次日即將令内務部接收兩院秘廳兩院將無形取消應搶前一步竪起非常會議之招牌故有二十二日之會然當時尙有一二人主張互選四十人加入國民會議也及開會以後立發宣言主開非常會議其所定職權爲頭事（一）制定臨時政府組織法（二）制定國民代表會議組織法兩事做完自行解散且有主降一步立論即不由非常會議制定亦經同意手續者彼時即推定王家襄等六人詣段接洽次日前往段未接見只見許世英等則答以茲事體大須從長計議昨日在津議員專車歸來定於二十五日下午再開一會繼續進行再推代表交涉然環境如此恐非常會議亦絕無成望而拒賄與賄選兩派行將同歸於盡且未必能再得社會之　情起而援應而新政府之於國會則目前亦未必遽有明令解散之舉只由臨時政府制及臨時執政令之規定暫時不認其職權之存在而最後之死刑宣告俟諸將來之國民會　而已（十一月二十四日） 
[段祺瑞就職紀]  
宣言革　共和遵揚民志内謀更新外崇國信 
　　昨日（二十四日）上午十時中華民國臨時執政段祺瑞在陸軍部執政府正式就職由公府禮官處指揮處翊衛處及國務院秘書廳庶務科會同籌備因時間怱促執政府門首未及紮彩僅掛一五色綢並架國旗二面禮堂設在執政府大樓下正廳中架國旗二面設畫山水屏風一個下以藍布紮一禮台並無其他陳設自吉兆胡同至鐵獅子胡同均滿布軍警執政府門首軍警林立軍樂隊一小排在二門外站候九時餘攝政内閣國　總埋黄郛率同全體閣員文武特任簡任各官商民代表及外國顧問鐸爾孟等共計五百餘人均到執政府大樓下休息室鵠候慶賀九時三刻段由吉兆胡同乘汽車至執政府沿途運警舉槍致敬抵門口時軍樂大作下車後由大禮官黄開文指揮使徐邦傑導引段執政入後堂休息片時十時許始正式行就職典禮禮官照　單依次贊禮首由執事員分引國務員特任官以次文武官及商民代表等序立十時零五分大禮官黄開文及侍從武官等導引段執政由後堂休息室出登禮台段執政穿大禮服南向立禮官贊肅靜奏國樂樂止禮官贊宣言侍從武官恭遞宣言書段執政雙手捧持即聲誦讀其文曰祺瑞不才忝膺中華民國臨時執政之職誓當鞏固共和導揚民志内謀更新外崇國信謹此宣言段祺瑞中華民國十三年十一月二十四日段宣言畢禮官贊行慶賀禮先請文武官之穿禮服者行禮北面立三鞠躬慶賀人員皆行三鞠躬禮段在禮台答禮禮官贊禮成奏樂大禮官導引段入後堂休息室休息片時禮官請穿禮服之文武各員退出復請穿便服之慶賀員至禮古序立准備行慶賀禮十時一刻大禮官復導引段出便服各員第二次行慶賀禮儀式如前禮畢復導引段退入休息室十時二十五分段與全體慶賀人員排立執政府門首撮影十時三十分段乘汽車出府仍回吉兆胡同私邸各慶賀人員始漸散去 
[張作霖入京情形]  
住順承王府張氏表明心跡之談話 
　　北京消息張作霖來京消息已傳之數日昨日北京軍警機關接天津路局來電報告張氏於本日（二十四日）上午六時三十分由天津新車站乘第三列專車來京北京方面當即凖備歡迎站内由奉軍第四十八大隊與憲兵擔任警衛京師警察隊保安隊國務院軍樂隊警廳軍樂隊均在站外面北排立上午十時許東車站内外至錦什坊街及城墻一帶均由奉軍荷槍守衛段派吳光新爲代表馮玉祥派劉旅長爲代表鹿鍾麟因要公未去派祁大鵬爲代表警察總監張璧京兆尹王芝祥奉軍憲兵四營王營長副官長汪滄旅長李如璋局長周夢蘭京師總商會孫學仕與商聨會安迪生中外新聞界等在站歡迎十二時第一列押道車抵站下午零　十分第二列衛隊車抵站爲步兵騎　機槍隊兵　擊黑色袖章白底所有站内外秩序山總司令部劉副官指揮一切下午一時四十五分張作霖專車抵站當由劉副官導吳光新鹿鍾麟張璧商會正副會長等數人入站歡迎張氏餘人在候車室肅候此時軍樂齊作兵士舉槍致敬張身着軍服下車　與各人稍事周旋後即乘七百二十二號黄牌汽車馳回順承王府私邸在張車之後有汽車二輛治周皆圍站馬弁佩槍實彈爲張之衛兵張學良着黄色制服與製造追擊砲之俄人怕把同乘一二五一號紅色汽車其次爲浙滬聨軍總司令盧永祥之車又其次爲飽貴卿·趙倜·韓麟春·鍾世銘·王大中·于冲漢·張宣·劉金標·唐文高·沙墩·貝克·祁公幕町野松井·阪東·濱本·黄本·是永·各外國顧問·楊宇霆·趙俊廷·李逹三·趙嘏齋·鄭秘書長談梁趙二秘書第二軍　官長傅鑫等分乘汽車出站車上均有　方形小白旗上書鎭字加蓋紅印共八十餘輛此項汽車係由警廳代辦奉天帶來之汽車有奉天二字以　標幟各車過後歡迎人員及各軍隊始行散去張至順承王府各方要人紛紛往謁王芝祥因在站未晤及張復於下午赴張邸謁下午三時二十分李景林　第四列專車來京張因路途勞頓稍事休息特於昨日下午四時請李景林·郭松齡·張學良·楊宇霆·赴吉兆胡同段邸晋謁段祺瑞報告張來京情形聞天津尙有五列專車陸續輸送各要人來京昨日隨來之憲兵駐紮原有京師憲兵第二營本部舊址航空隊駐春明别業鎭威軍第一軍聞駐什錦花園薛之珩舊宅張作霖抵京後内閣方面王正廷原在車站歡迎因有事先去旋亦至順承王府其他要人紛紛前往者留不乏人惟張以事忙並未接見較要者則由張學良楊宇霆接見張擬昨晚至段宅會商建設事務張昨日携帶來京者只兵一營其後尙有四列車運送衛隊來京約晚間可到共計四營之譜 
　　天津消息段合肥已晋京執政張作霖亦於昨日入京日前張復約本埠總會會長卞月庭會董張品題張問泉談話卞張隨即乘汽車趨謁當蒙接見張總司令首先發表直奉戰事以前之事蹟戰爭之起原謂其曲在直不在奉素以保境安民爲宗旨從無侵越情事乃忽起戰端荼毒生靈直方自居戎首而不懼殘殺數十萬同胞而不惜至余此次入關仍以保安　職志故一意擁段出山暫執國政以合人心而符衆望段氏旣於前日入京余於明日亦晋京一俟料理就緒决不稍留即行返奉他事概不與聞祗求將東三省整理完善物阜 
 
 

Page 7

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *豐顧於已足毫無意外奢想爭競地盤諸事還請津人鑒原私衷是幸再直省連年兵連禍結水旱頻仍　饉之餘何堪經此蹂躪故捐私財助賑至有謂余此舉係買人心豈知余純係慈善性質並無絲毫作用造此說者多見其不知諒也語至斯卞月庭張品題張問泉三人請張總司令對於賑濟萬勿灰心仍請早日發放張即首肯卞等即興辭而出 
[中山由神戶起程赴津]  
　　東方社三十日神戶電云孫文等諸人於今日午前十時在神戶乘北嶺丸向天津出發頻行歡送者甚多頗極一時之盛預定於四日抵津孫氏此次至日受日本國民熱誠之歡迎得甚深之了解故非常滿足井上山田兩氏亦與孫氏同行 
[吳佩孚致段祺瑞電]  
欲求和平須先令奉馮兩軍退歸原防 
吳佩孚洛陽通電云特急南京齊巡閱使韓省長杭州孫巡閱使夏省長武昌蕭巡閱使西安劉巡閱使南昌吳巡閱副使濟南鄭督理太原閻督軍南昌蔡督埋福州周督理薩省長長沙趙省長成都楊督理重慶袁督辦劉潛之督辦劉甫澄督辦鄧省長歸化馬都統張家口張都統鄭州張督理李省長下關杜總司令安慶王督理蘭州陸督軍迪化楊督軍香港探送林督理洪護軍使鑒頃致合肥一電文曰天津段芝老夫子鈞鑒津站奉手敎深感勤懇誨導肅緘未免失辭南下獲馨遠電述盛意尤增悲惻佩孚雖行能無似列夫子之門者著有年所矣重夫子之憂心有未安故一陳愚悃冀承垂察焉凡不衡理度事而故諛辭以請者非愛非其道則必别有所懷若夫尊之親之則誠不敢以此爲嘗試也項城帝制夫子期期不可而奉命入川者扣膝得請乃行殆其後與項城首先脫離關係者即當日扣膝敦請之人也天下於是益多夫子之　而夫子之忠於項城乃大白於世大選之議初起佩孚固嘗以緩進請不圖攘臂請命者卒逐黄陂示以欲罷不能之勢及其程序旣備大位已定反覆之間威迫元首者又昔日之攘臂請命者也今又以此試夫子矣夫子縱不自危佩孚乃愛夫子者尤不能不以夫子之爲項城危者爲夫子危之知人誠復不易然前車不忘後事之師夫子晚躭禪悅近年來之陳迹想猶能記憶願夫子之有以自處也夫子之不忍斯民塗炭不惜屈一身以濟民國出而以和平解茲厄佩孚所聲香禱祝者也佩孚束髮受書雅慕天下爲公之義夙無人　畛域之見二十年用兵均爲不得已之防禦事蹟具在當爲國人所共觀排濟之舉夙所未聞黷武之咎非所敢承果有公平解决之途納各方於一軌佩孚年逾五十位已上將軍遭逢盛會得爲太平之民已足質性澹泊尙復何求顧和平非爲一方設也此退而彼進和者安在夫子誠膺和平鉅任則請告奉軍馮軍各歸原防聽候鈞處辨識忠僞愼重名器夫子如斯而定國是也佩孚謹當敬恪遵命永誓生平若夫子之命不見信於人也罪惡假和平以行將復有事於江河兩域諸兄弟之邦破壞和平之責旣已有在則佩孚退保鄂豫聨合諸昆擁護夫子和平之義躬操甲胃効命疆塲軍人之職也亦夫子之敎也敢不惟力是視敬佈腹心伏候誨復受業吳佩孚叩敬印 
[國會非常會議問題（市隱）]  
尚未與段接洽 
　　北京通信反對賄選議員於昨日發出開非常會議宣言 
並推代表與段接洽等情已詳通信昨晚先由黄雲鵬胡鈞韓玉辰判吉兆胡同段宅與許世英陳宦見面陳述開會經過情形　陳聞宣言業已發表不禁駭然當答謂此項問題極爲重要合肥初來京一時事務甚煩容與章行嚴林長民等協商後再定期與段見面今早童杭時王家襄韓玉辰等六代表又前往見許所談亦如昨而梁鴻志對向　祺言二十四日爲合肥就職日二十五六日方能談到此問題因之此事未能於一二日内解决太平湖辦事處則每日有談話會後日（二十五）開大會預料到者必多而今日談話會所决定者（一）電津滬兩院同志速來京共策進行（二）分擔文牘會計庶務交際各任務並聘移滬秘廳職員李士林孫曜楊鳳翔爲臨時辦事員（三）起草組織大綱開在津之湯斐予葉蘭彬高杞林長民等今晚可到留滬者亦在途中但此事關係重大殊難預定而癓結所在則有兩項原因（一）段未前聞即段左右亦無知者提議者爲向乃祺韓玉辰高仲和三人但均臨時動議毫無准備宣言一出不啻鑄成鐵案無法轉　段當入京之第一日受此當頭一棒雖無若何感觸段氏左右如許陳諸人頗現警駭狀態可以推知段如贊成不特執政毫無法律根據且煩難即在眼前將何以善其後如不贊成宣言巳出何以轉毫且不繼移滬局面了結反對賄選一本清賬又說不過左右爲難如何解决此其一（二）在滬在津者不反對非常會議但嫌過早並以未先徵津滬分子同意率然出此似有研究之必要云云故此事前途如何尙難逆料也 
[善後會議粗定大綱]  
各省遴派代表之困艱 
　　關於善後會議辦法段氏左右許世英林長民章士釗　業已在起草中　所定條例共十三條其議案爲制定國民會議條例整理財政改革軍制籌備統一等項其會議期間定一個月但事務未了時得爲相當的展期一星期或十天至會議代表資格聞除各省軍民代表外及有勳勞於國家者至非賄選派議員亦可列席但以十人爲限此項辦法已脫初稿正在删削三日以内或可公表也段祺瑞對於政局上之一切設施據某要人所談段氏在津與張作霖馮玉祥及各省代表最後之决議則首應召集各省代表會議以解决一切綱要惟此項會議旣以各省代表爲名則代表之遴派自應以省區爲單位段氏此次在津時之表示大要爲（一）對南主不再用兵（二）對於此次政變中之負責者概不追究其已往而爲褊狹的政治報復（三）此後對於國事之舉措絕對容納國内各黨各派之意見等等準此以言則目下國中之各實力派固不僅限於現有之各省區一省區之中往往有兩種以上之勢力如果以省區爲單位則實際之所派代表自難得其平允即此一點頗足爲將來各省遴派代表時之困難餘如國會問題就段之所表示者則本人一無成見存廢一聽各省代表會議之解决故自段入京後民黨及未參與去歲大選之國會議員遂相率來京發表宣言有力　淘汰兩院賄選分子以組織其非常會議之舉然就段側之表示及十餘年來國會在政治過往之歷史恐終爲代表會議中解决之一物也 
[各要人對於時局之談話]  
　　姚震之談話姚震於前日（二十三）與各省代表專車同行到京現因東四十一條自宅尙未修理完竣暫住北京飯店某通信社記者昨日下午一時特行往訪關於現在時局問題彼此略有談話茲記其問答如下（記者問）先生對於解决時局其主張如何（姚氏答）余此次贊助段執政解决時局其惟一之主張以使國家　日統一爲歸宿現在各方皆已一致贊同惟因吳子玉尙未就範稍有問題耳（問）如吳子玉反對到底段執政之和平主張果能推行無礙否（答）現當局固主張和平但至必要時亦不得不以武力促成之現在胡立生（景翼）軍隊已在彰德與吳軍接觸立生此次南下其任務本在收束河南軍事子玉出而反抗故不能不有相當之對付且子玉現在所有兵力不過二萬人而欲與政府對抗徒見其不知量耳（問）前數日有馮軍沿京漢路奉軍沿津浦路南下之說究竟如何（答）馮軍已有一部分沿京漢路南下津浦路現在並無南下之奉軍（問）兩種會議之組織如何其會員資格以何爲標凖（答）中央及各省行政長官或代表當然不成問題此外尙在審愼之中惟段執政之意旣以國政公諸與論當然不偏於一方一派予全國多數人以發表意見之機會（問）此次段執政對於新閣人選純取人才主義外傳先生當然入閣此說確否（答）余此次贊助段執政純爲國家出力並無權利思想對於閣席尤自度不能勝任毫無此意（問）閣員何時發表（答）明日（二十五）當有二三重要命令同時發表外傳各部有重大變更此係不確臨時政府决仍維持現狀（問國會非常會議現在積極活動外問對此發生兩種議論一說拒賄議員因維持正義此次尙有發言之權一說恐因此發生法統枝節將來民八民十相繼而起難免惹起紏紛不如斬釘截鐵不予承認且議員拒賄係當然之事不能以此居功此次政變旣已根本改造憲法約法均失效力議員無論拒賄與否其資格之消滅一也先生對此問題意見如何（答）余初到京對於此事與各方面尙少接洽前在津時雖曾有少數議員主張非常會議並無結果現在大家對於此事當再商酌辦理總之此次解决時局之主要目的在於實現統一一切重要問題均由兩種會議解决目下尙談不到具體辦法耳談至此記者遂興辭而出 
　　孫科之談話據華北明星載稱孫文代表公子孫科曾於日昨（二十二）與本報記者晤談謂余父並不在日有所逗遛不過假道日本北上以爲方便之計耳本日午時余父即離長崎三四日内當可到津少作勾留即行赴京援助段張建設第一次之眞正狄謀克拉西（即民主）的政府若謂吾人竭力使中國受赤化一節殊屬可笑蓋因鄙人發表某種宣言爲外問誤解致有此種論調吾人對於俄人極相友善固屬誠然因彼等經過極大之革命有所成就已告成功吾人亦倡革命但基礎尙未鞏固雙方之觀念旣有相同之點則吾人不能不與俄人表示同情觀俄國之革命即知俄人如何脫離壓制而得自由處於此種情形之下吾人何能與俄爲仇但不得謂吾人之目的即在赤化中國如將余父之宣言詳細閱過出以公正之態度問知其中並未含有赤化中國之用意云云孫科又謂段將軍業於昨晨離津赴京據有執政令權因段與馮張及其他同志等均已謀得完全之諒解段之名稱爲臨時總執政段氏擬設鞏固可敬之政府此次第一次之努力此政府並將爲列强所重視云云孫氏又謂中國内務如果整理妥協中國即將設法取消列强在華之治外法權並從事剷除其他阻碍中國進步之種種事宜土耳其現在果成强國則中國决無再受壓迫之理中國行將努力設法希圖改良司法制度並予在華外僑相當之保護列强仍以三十年前之中國相待云云記者問孫氏中國有無仇視外國之惡感孫科否認此事之存在謂中國如果得一種機緣開採天富即可供給世界以大宗之食品煤料礦產等項孫氏又謂此次中國統一定可成功但統一不能用武力促成之吳佩孚之失敗即因欲以武力統一之故如欲統一非以和平方法不成段氏此次以臨時總執政之名義出山行將召集兩種會議一爲軍人會議一爲文人會議使彼等解决國是據段氏云此節三個月内可告成功是後段氏之擔負即告終了記者問孫氏張作霖有無希望總統之心孫答並無其事孫稱張氏無此野心因張氏祇願爲彼選任何總執政之强有力之保障孫氏又謂馮玉祥班師回京之行動實合機宜馮與段業於昨晚聯袂赴京關於國會問題孫氏稱國會行將順勢消滅并設一眞正代表人民之會以繼其後至與吳佩孚與時局之關係孫氏則稱吳氏不足爲慮吳氏如果死灰復燃則張馮之部下即將乘機而動矣但此事不易發生孫科又謂吾人現處於第二革命時代中前途之困難雖多但統一一節總可達到目的孫氏末稱中國大多數人民反對復辟之事關於此節無庸過慮云云 
　　于右任之談話民黨要人于右任氏此次由胡景翼等派遣代表迎其來津將與孫段張等籌商國是昨日午後英人所辦之天津通信社記者訪于氏於熙來飯店當經接見並以極誠懇之態度與該社記者談話如下問（記者）閣下爲民黨要人對中國目下紛擾之時局必有根本改革之抱負請言其詳答（于氏）余亦爲新聞記者對中國政情素少接觸然旣爲民黨一分子自須服從主義今之民黨寗願廣播其主義俾多數人民亦知有爲民請命者對於政治變遷似未注意因民黨目的在根本改革政治目下雖非其時然信將來必有成功之一日至此次内亂雖近革命然所採之方法不無疑問即華人問亦多懐疑問（記者）閣下係老同盟會員當知民黨之經過情形及其現在内容亦肯賜敎否答（于氏）盛傳國民黨有赤化之嫌確非眞相蓋中國之共產黨自知其無力發展遂加入民黨服從同一主義民黨爲擴充黨勢計乃允與之合作决非民黨被其同化者蓋中國民黨之地位確如勞働黨之在英國然勞働黨不允共產分子加入而民黨則允與合作中國民黨日下能確信仰主義實行工作者已逾五十萬人彼等均係受有相當敎育之優秀分子乃國服務亦頗忠誠民黨勢力南方較大然推廣至北方者亦甚速目下北京及陜西等處即爲民黨勢力之中心而陜西民黨勢力之澎漲乃爲余之宣傳所致尙有一事欲相告者即中國連年内亂多爲外人所鼓動而新聞記者關係尤大即如袁世凱爲總統時所以能成立大借欵者莫禮遜之力居多因此借欵之成立而使中國連年内亂民不聊生其後莫氏臨終時方告其友人曰余之爲害中國罪莫大矣是即所謂人之將死其言也善歟本日華字各報多載余此來係代表孫中山先生者殊屬不確實因胡景翼等均係余爲靖國軍總司令之舊部此次反戈冋京别有主張故請余北來商榷善後余亦爲勞軍計而有此行也 
[温樹德派態夢賓來京（）]  
亦將通電表示擁段 
　　段執政於東北中部捧塲下今日上午九時已經就職各派人物多來電擁段而海軍尙付缺如尙爲美中不足近渤海艦隊温樹德已派其商埠督辦署秘書長熊夢賓來津接洽段因趕備進京無暇接見派員招待後請熊亦進京商量大約一二日内即可開始談判表示輸誠並由温通電全國表示擁戴其中有無要求條件則不得而知但熊語人海圻海琛肇和永翔楚豫同安六艦及陸戰隊兩營均在青島青島治安則由海陸軍共同維持從前吳之不能在山東沿海登岸者温與有力蓋亦曾電吳以桑梓爲重大局爲念请勿用兵魯境也温已於本月十五日就膠澳商埠督辦職該署在熊（炳琦）高（恩洪）任時規模過大現已酌减期收實效海餉每月十二萬膠濟貨捐局月收三四萬山東潘旅在楊村覆没後餉額月七萬餘已商得省政府同意以之撥充所差有限青島　入則用之市政絕對不充海餉至外傳海軍受前山東暫編第一師長馬海龍運動陰謀獨立之說經記者調者毫無其事（十一月二十四日） 
[外交團尙持觀望態度]  
承認問題當以條約之遵否爲斷 
　　北京攝政内閣時代王正廷曾以外長名義通知外交團聲述攝閣接收政權迄至今日外交團並未承認此項　牒段祺瑞此次就職外人仍持冷靜態度舉行就職典禮外交團並未前去參觀而段氏亦未派人邀請將來新政府承認一事恐須經一番疏通也此次我國政府政權移轉各國以必須宣明遵守條約爲言曾開一秘密　議結果即以　件附的意見各自致電本國政府請示現在各種政府間正在接洽其要點不但爲專對我國且對某某國在中國之地位如何亦互相注意據云某某三國擬與日本接洽發一共同宣言一切以華會中所决定者爲標凖外交界之一般觀測日本對此提議當不至於反對故四國宣言似尙在醖釀之中至東交民巷對段個人則確無問題又據外交界消息昨日段氏職外人意向以目下各政府訓電未到雖不能遽行　式交際但以後事情專看段政府之行動而定倘段氏仍按照現在憲法而行動則當然認爲與從前政府無異若成爲另一式之政府而對各國條約有所妨碍則不特暫停正式之交際將各就各國之立塲而取相當之防衛决不能袖手旁觀云云 
[王揖唐宣告取銷安福部]  
　　王揖唐自設執政來京後曾迭次電請來京王無出山意連日在津杜門謝客各方面去函多不答覆王近來力主化敵爲友之論本身旣無意投入政治生涯尤不　存有政黨痕跡昨特發表通電宣言安福俱樂部自執政就職日起正式取銷覔錄該通電原文如下（銜略）氛甫戢黨論胥除政象清明此爲嗃矢惟建始伊始緯萬端近察民嵓遠懲往軫竊謂過去之國會與政團論請勢旣已推移論良知能無自懺揖唐奉身許國久附羣賢冋溯安俱樂部成立之初迄今已成陳跡屬當昭蘇之會敢忘湔濯之圖凡我朋儕均同斯旨即自本日起宣告安福俱樂部正式取消此後除舊布新别籌塗轍深維匹夫有責之義儘有吾人自効之途善乎段合肥艶電有云非有澈底放革之决心焉得民國　來之面目當頭棒喝昭若日星謹奉仁言兼申積懷邦人諸友希共鑒之王揖唐敬 
[張作霖祭陣亡官兵文]  
　　張作霖由奉入關時道經榆關視察戰區對於陣亡之士官兵卒特派楊副官致祭其文如下維中華民國十三年十一月九日　威軍總司令張作霖遣副官處長楊毓珣以香楮酒醴致祭於榆關附近我軍陣亡各官長並直軍戰殁各官兵曰嗚呼榆關陷落今已數日矣凡我軍民無不鼓舞歡欣以賀勝利而本總司令獨不禁悽愴傷心誠以兵爲凶事戰乃危機敗者固片甲難歸勝者亦死亡枕藉古人謂戰勝以後當以喪禮處之誠痛夫沙塲之死者爲重可憐也查此次斬關奪隘固由各將領布置周詳指揮得當然亦屬忠勇之官兵視死如歸始克獲此空前之偉績當夫兩軍相迫肉薄血飛以求奪一敵壘而不可得如九門口各戰我軍死者少或數百多亦逾千誠可謂至悲而極慘迨我右翼攻入關中方謂敵軍受側面包圍則此斗大關城或不難指顧而下嗚呼孰意頑强之敵屢抗我軍而賀家樓而石門寨而黑山窑　處竟以猛烈之攻擊使爾駢屍棄骨乎今雄關曁下而我各軍之壯士竟長逝不歸肝腦糢糊屍骸暴露招魂何處收骨無人在爾等對於軍人天職固已竭盡而無虧然本總司令見此慘烈情形能不悽然涙下耶至若直軍將士本我同胞果使棄甲投戈本可以不死相待乃吳賊不道昧於順逆屢次致擊使爾等餓不得食寒不得衣奮躍烈燄之中侷促嚴命之下不數日問而殲滅至十師七旅之多彼吳賊之殘酷不仁固無足道然爾等亦何辜乎本總司令不分敵我一視同仁凡屬死亡皆所矜憫今日經過戰地特以酒殽祭爾有衆並特派員收爾之骨使體魄有歸决不欲爾等雨濕天陰有一人作向隅之泣至我軍戰没官兵之家屬　總司令仍當優給卹金並敎養爾等之遺孤使之成立嗟爾有衆可無庸厪念其歡躍翕聚歆此馨香尙饗 
[威海衛履約交還]  
英使派員聲明允不延期 
　　關於接收威海衛延期一事係爲英國方面所主張我國政府前會照會駐京英麻公使表示反對英使比即致電本國政府請示日昨因接到該國政府復電對於交還威海術一事允不延期特於昨日（二十四）下午四時派參贊台克滿齎送照會向我政府聲明此意其照會内容略謂英國政府對於交還威海衛事件前因中國時局不靖故擬延期舉行茲據貴政府照稱交還威海衛係屬履行條約問題不能與中國内亂混爲一談云云英政府爲尊重華會宣言及中國意見當將前項主張放棄望中政府對於接收應辦手續速與本使商辦此後倘因戰事影響未能加期接收其責任當由中國負之特此聲明云王正廷對此當即向台參贊表示滿意又聞威海衛接收事件英人已不堅持明年交還之成見所有威埠至劉公島之海底電線英使已允借用故政府昨特令威海衛電報局長迅即派員前往接洽商辦接線安機之事 
[湘鄂風雲緊急]  
　　電通社二十九日漢口電云熊克武總司令所統數萬建　軍援鄂聨隊已下沅江集中常德沈鴻英桂軍程潛所率粤北伐軍亦逐漸進至湘省南部大約將先解决湘省問題次乃會師武漢近日漢口到有大批民黨系重要人物籌畫奪鄂方策又與武漢反直系鄂人聨絡謀逐　出走長江風雲正急 
[林支宇發難後之湘局（萍）]  
川軍忽進逼桃常熊克武將抵常德 
　　長沙通信林支宇在湘西組織建國軍之初欲以常灃鎭守唐榮陽所部爲基本軍隊而結引川軍湯子謨所部三混成　加入或推倒老趙或撲攻鄂西均其所欲唐本人向善觀望風色其初本節節防禦川軍因林游說應與川軍合作意不能無動又感於受恩深重（唐爲林氏所提拔）遂毅然以此意商之川軍川軍進據辰防不能越雷池一步聆此消息驚喜若狂請唐先將桃源之防軍撤去酌留少許願與通力合作但不允將湯部改稱湘　建國軍耳林唐得此回信即將建國旗幟掛出唐有二旅一旅駐慈利旅長唐振鐸爲其心腹一旅唐生明駐常桃爲忠於省政府者一旅吳漢鑠新由澧州移防常德爲聽命於林之人唐事前慮生明反對秘不以告　委吳爲常德衛戍司令以牽制之生明部下凡四團黄振聲楊逖二團爲生明之嫡派張義卿田昌欽二團亦直接効忠於林唐事發之前一日榮陽令生明率部移防灃州生明處勢力範園之下不敢與抗隻身遁往漢口黄田二團遂發生衝突而川軍忽背約進逼桃　且秘密發出聲討林氏之通電榮陽知事機不妙乃向澧州開拔仍以吳旅留守常城焉 
川軍誘唐徹兵以後長驅而入桃源即將駐桃之少數唐部一律繳械賀旅由桃下駛抵常將林支宇所委各官吏或捕或撤林氏蹤跡不明聞亦已赴澧州十九日湯子謨以總指揮石義入常下令將吳旅長捕入署内吳　受編不可願繳械贖罪亦不可現擬槍决又捕去助林　餉之商會長曾元輝一面派賀龍一旅向澧州方面追擊唐部一面召集各界談話其言云余此次奉令出發僅限於討伐曹吳爲止湘省爲謨桑梓之邦故對於趙省長始終尊重入境以後對於地方用人行政概不干涉乃唐榮陽向來在曹吳方面通欵對於敝軍節節在桃源以上布防余曾派遣代表勸其一致而唐備戰益力聲稱如敢犯境即以全力堵剿致敝軍久覊辰沅未能進展近來林支宇潛入湘西行蹤詭密揭出建國軍之旗幟其欲爭權奪位破壞湘局無欵雖亦以援鄂爲號召與敝軍宗旨絕不相容迫不得已派隊下駛並勸林氏勿託庇唐部勿輕於嘗試幸唐部不耐戰節節潰走林亦匿跡敝軍暫駐常德擔任維持地方秩序不日仍向津沙方面出發熊總司令不日到常渠與趙省長有舊好必無何種隔閡也 
　　湯部所轄三旅除賀龍出發澧州外尙有羅覲光唐俊武兩旅駐常湯至今致省政府電仍極恭謹如進擊唐榮陽及處置被擒旅長吳某等事皆以請訓口吻出之似無絲毫之敵意熊克武亦有代表來省表示熊之態度（一）通飭各　隊不得擾及民間一草一木（二）地方官吏均由湘政府委任川軍不得過問（三）該軍目的僅限於假道不再越常德以東一步請湘軍勿誤會（四）當以節短之時期肅清林唐各部觀此則林唐上當不淺矣 
 
 

Page 8

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *   
 
 

Page 9

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *   
 
 

Page 10

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *國内要聞二 
[豫軍挫敗後鄭州之恐慌]  
豫人發起弭兵會 
　　大陸報二十五日鄭州通訊云吳佩孚軍隊與國民軍之間確已發生戰事觀於此間兵隊之行動可知目下前線吳軍已有退至鄭州者士氣渙散似有凖備飽掠遠颺意吳佩孚於上星期冋洛稍資休息此時仍在洛陽張福來昨夜自前線隻身回鄭聞以輕離陣線爲洛吳所嚴斥據今日漢口消息長江方面之援助日見冷淡以故豫省形勢未必能較在日爲佳萬一竟至拆毁黄河橋或大掠鄭州亦非全出意外頃聞吳佩孚已請外人退出此間但記者尙未接有通告且亦不願遽走學校及敎會目下幾完全停頓居民之力能籌措資斧者已盡他徙約計前兩星期内離鄭者不下一萬餘人張福來能否抗禦馮張軍隊拒絕孫岳入汴尙屬疑問據稱雙方在彰德附近業經交綏豫軍大敗匆遽向鄭州開封而退以便索取欠餉用是頗有譁變擄掠之虞開封各學校已多停課學生遄返原籍人心甚爲恐慌張鈁袁英等新在此間發起弭兵會期集各方領袖於一室杯酒解紛消弭豫省兵事漸次推及全國現擬在各地設立支會力事呼號矣 
[魯省政局觀省當局不負責任之結果]  
　　濟南通信山東省政之混亂純由當局者不負責任鄭士琦自視軍人絕少政治經騐尙無干政野心龔積柄之取得護理省長自以爲由於軍人擁護深恐開罪軍界遇事不敢自主動輒請示於　鄭即令其與參謀長宋振綱·副官長齊寳賢·商酌龔亦自忘其省長地位不惜降尊紆貴請命於宋齊二氏其他重要軍人因亦從而效尤龔遂窮於應付矣現在全省收入機關如膠濟路局長則歸新城兵廠長李鍾岳遞遺廠長一缺即由宋振　兼任東海關監督由烟台鎭守使張懷斌兼任津浦路山東境内之貨捐局劃出獨立委督理秘書長吳汝澄爲局長而彼得尺進寸猶垂涎於全省各　金局長龔每月接到軍界要人薦函必有數十封之多僧多粥少分配良難龔已　坐愁城束手無策加以軍事之後全省財政羅掘已窮而軍政各機關經費又迫不容待最重要者一爲中日實業公司之四百萬元借欵每月五萬元之利息絲毫不能拖欠十一月份息金尙分文示繳故二十七日日商又　財廳索討非令龔負責答覆不可龔被壓迫允於月底繳清日人始憤憤而出一爲積欠各師旅之軍餉近來派員至財廳坐提急於星火龔雖派出催欵委員三十餘人赴各縣坐提然能否如期解到殊無把握至於敎育界之索薪則尙視爲無關緊要矣聞龔近以各方爲難已有消極表示（十一月二十七日） 
[贛局危險中之和平運動]  
擬令蔡讓出省長一席爲調停 
　　南昌通信自贛粤邊防督方本仁所部援粤軍隊紛紛移動後當經蔡督去電質間一面調軍在吉安防堵於今將近一星期矣在方部方面軍隊聞爲第三第九兩混成旅及常德盛之豫軍而魯滇兩軍尙未表示態度在蔡方面軍隊則爲第一師第二十三混成旅及贛省暫編軍隊爲數亦頗不少兩方均分爲三路攻禦省垣各公團誠恐不幸發生戰事則首當其衝者爲吾民於是乃有聨席會議之發起以作和平之運動推出和平代表省議會爲葛第春尹瑞珍古松廷劉存一自治籌備處爲何莘賡南昌總商會爲張述余鏡秋省敎育會爲劉存一省農會爲辛壽恒商帮協會爲戴鵾律師公會爲胡振鶚等齊赴前方向雙方呼籲和平蔡則除派專員隨贛南道尹高崇祐同至贛州接洽外復電召贛西鎭守　岳兆麟贛北鎭守　吳金彪二人來省已於今日（二十六）出發前往贛南曉方以利害實行調和昨今兩日蔡曾至銅元廠參觀復隻身出外携買物件以安人心聞軍署曾接北京段合肥來電飭靜候和平解决其解决方法蔡則專任督理另騰出省長一席讓與贛人以應自治潮流方則另候任用大約湖北方面爲方之挿足地因方爲鄂人也贛長呼聲最高者爲徐元誥謝遠涵李國珍等 
[周蔭人對付閩局觀]  
捕拿黨人慰藉民軍疏通海軍 
　　福州通信前自治軍統領劉學基·律師李鼎金·被捕業已多日對劉如何外間寂無所聞李則經律師公會具呈謂李向充律師并無軌外舉動請予察釋李亦曾充閩海等警備司令部書記官故楊樹莊昨亦來電爲李緩頰謂李業律師并充敝部書記員平素安分請予釋放唯末有如有確證未便干涉等語亦未聞周有若何表示也前閩候地審長現充　師吳敢爲民黨中人聞有逮捕及己之消息頃亦已遠避矣 
　　泉永民軍自孔昭同旅到該地後早已杌　不安最近高義赴洪瀨謡言更盛周昨已電高義令其就近疏通民軍謂省方對民軍並無歧視萬勿發生誤會致啓戎機云云其意使高義信省方倚畀之殷然後足以安民軍之反側然二十三日聞陳國輝盧興師宋淵源方聲濤等九人由永春聨名代電各機關表示反周之意該項快郵電已逹省署矣 
民軍之裏面比較的海軍接近猝然有變海軍表示何種態度與閩局至有關係聞周以上下游民軍至於聨名通電非復前此毫無統系可比雖其間尙多内訌然亦不無顧慮而海軍於此實有舉足重輕之勢昨特密派幹員向海艦陸隊兩方面疏通冀將來取一致行動不爲民軍助力俾閩局不再紛擾然海軍界亦尙無何種表示也 
[黄紹雄在粤遇險詳情（毅廬）]  
東亞酒店激戰之一幕 
第七軍劉玉山部自認擊黄復仇 
　　廣西討賊第一軍總指揮黄紹雄此次因桂省政局問題偕同其參謀白某於本月二十三日由梧來廣州與粤當局磋商解决桂省問題黄抵省後　寓南堤之南園酒家嗣微聞外間有圖不利於黄消息黄氏遂偕同其衛隊六人即晚遷寓於長堤先施公司附設之東亞酒店黄等抵東亞酒店即寓該店五樓一百零八號及一百零九號房前者即黄與其參謀同居後者即用以館其衛隊斯時黄等與其衛隊已嚴爲戒備且入店時已不敢露眞姓氏其所租之一百零八號房係冒認李芳湖南人一百零九號則認陳傑江西人藉此以掩外問耳目詎是夜十時許東亞酒店忽又來狀類軍官者數名分租一百號及九十六號兩房一百號房在店註册爲李桂西二十歲本省人九十六號房註册爲馬興三十歲本省人此兩房之客自遷入後即有多數人不斷之來往且有出房四顧狀若有所偵察者未幾一百號房之人愈來愈多至是夜十二時許即增至三十餘人此時形勢一變驟來之數十客忽然各露槍械分佈於五樓而另以十餘人手持短槍向一百零八一百零九兩房前進時黄紹雄早已派有衛兵在其住房之甬道口把守瞥見有便裝持械者闖至即擬槍作轟放狀同時來襲者已先放槍來擊彼此遂開火彈如雨下約戰一時許黄紹雄即偕同到晤之粤軍旅長陳得平及其參謀狼狽攀鐵欄而下向先施二巷逃走此時市面聞槍聲連綿不已大加戒嚴公安局已派出特警前到東亞酒店彈壓然當兩造開火正劇之時警察不敢直入祗得在外維持秩序黄紹雄陳得平等旣由後座逃脫即遇特務警察黎某詢悉情形即保護黄陳二人由先施後門出連珠街會同來巡之警長聶某護送至六區分署隨由該署長電知公安局長吳鐵城吳立派汽車二輛着衛隊長何某親率武警數十人分兩帮出發一再赴東亞酒店彈壓一赴六區署接黄陳二人至舊省議會粤軍總司令部當加派之彈壓隊到東亞酒店時襲攻黄氏寓房之强徒業已散去戰塲中黄之衛隊中槍斃命者牛某一人被捕者四人事後調查在一百零八號房中拾獲（廣西討賊軍第一軍總指揮黄紹雄）及（廣西討賊軍參謀長白崇禧）之名片數張戰塲附近一百零三號房之牆壁被流彈毁一大穴一零一號房之門窗亦多槍彈痕迹先施公司夥伴之寄宿舍亦爲流彈所及致將第三床位之李圈轟傷右足第五床位之嚴蝦當時幸在熟睡中彈穿木板而入掠過李之被面而去亦云險矣當紛亂時先施店伴衣物皆被失竊該公司副司理高某亦損失衣物二百餘元至於黄紹雄脫險後即安抵粤軍總司令部許崇智於二十四日在部内開一收拾桂局之善後會議業已得相當之解决黄紹雄遂於二十五日下午乘原船回梧許氏爲保護起見飭由粤軍總部派出步哨由省議會直至長堤濠西口公醫院前碼頭沿途保護黄於二時許乘汽車由粤軍總部直抵碼頭下　面去粤當道并派出江固等兵艦隨同保護 
　　黄紹雄遇險情形旣如上述至黄之遇險原因則有兩種第一即因去年黄氏截擊第七軍劉玉山部陳天太師於都城全數將其繳械陳劉等無力報復銜恨迄今此次偵知黄氏輕裝來粤第七軍餘部遂跟蹤前來謀剌第二黄氏近與駐粤桂軍實力派爭桂省長黄氏之遇險或爲敵黨所爲亦未可知然以上兩因中第一原因刻已證實緣第七軍劉玉山部業於今日通電聲明剌黄案係該軍所爲原電照錄如下特急廣州胡留守楊總司令許總司令劉總司令范軍長陳師長韶關譚總司令劉軍長鈞鑒各軍師旅團長各報館鑒黄紹雄通北禍桂逆跡昭彰去年我聨軍惠州退却該逆在梧預備獨立桂省父老莫不聞知當敝軍奉令南征師次都城該逆　誘同友軍四面襲擊致被繳械在本軍之存亡關係尙輕在政府威信喪失無餘關係至鉅經呈報大元帥並通電在案今曹吳已倒統一可期我革命政府爲處理廣西全省政治故有我劉總司令長桂之命黄逆一而派使滇唐密爲結合一面電請林虎授以機宜旣不入黨又不受命陰懷鬼蜮人所共知咋該逆潛行來粤運動收容無非欲暫保實力徐圖狡逞明知該逆反覆無常終不爲我革命政府効力設使任其存在不獨廣西將來之禍適足爲政府無窮之患職等特於梗　派少數步兵殲除此獠蓋不欲以多兵驚擾市廛也 
不料竟被脫逃由武裝警察解送粤軍總司令部想我胡留守總司令軍長師長定能顧全政府威信押令將本軍當日被繳槍砲交回俾爲國馳驅盡我天職顧念本軍白馬誓師頻年轉戰不敗於敵而敗於奉令出防同屬革命旗幟之友軍是黄逆背叛政府罪實當誅此次予以薄懲上存政府威信下慰陣亡將士英魂公仇私憤迫而出此該逆倘從此澈底覺悟爲我革命政府効力職等亦旣往不咎倘仍怙惡不悛當再以白刃相見誓不共生伏乞許總司令予以嚴密拘留並乞胡留守各　司令主持公道迫切陳詞伏乞亮察建國第七軍前敵全體官兵同呈叩敬印（十一月二十六日） 
[浙省自治法草案通過（九續）]  
　　第十二章敎育第一百四十五條省民自滿七歲至十四歲應受義務敎育至少四年第一百四十六條省政府得督促縣以下之自治團體就地籌集經費辦理義務敎育及社會敎育其經費不足時由省政府酌量補助之第一百四十七條凡屬敎育之欵項或產業不得移作别用第一百四十八條全省私立各學校之成績優良者省政府及各級自治團體得以公欵獎勵或補助之第一百四十九條小學敎員之年功加薪及養老金恤金遺族優待别以省法律定之第十三章交通第一百五十條省内國道之興修由省政府執行其經費由國政府負擔之第一百五十一條省道幹缐及幹線不經過之各縣應設支線者由省政府興修之其各縣内部之支線由縣市鄕興修之第一百五十二條省内鐵道航路電信電話及郵遞凡國政府未經建設者省政府得建設之如不妨害公共利益省政府得許地方團體或私人經營之第十四章警政第一百五十三條省爲保衛地方之安寗秩序得設水陸警察其警額之支配以各地方事務之繁簡定之第一百五十四條各縣及特别市并市鄕村之警察由縣及市政廳或自治公所辦理之（凡不屬於前項辦理之警察由省務院直接辦理之）第一百五十五條屬於省務院直接辦理之警察其經費由省稅支出各縣及市政廳或自治公所辦理之警察其經費由縣稅及市稅或市鄕村稅支出但不足者得以省稅補助之第一百五十六條凡警察官吏及警察之資格與任用方法以省法律定之第十五章縣第一百五十七條縣爲自治團體並爲省之地方行政區域第一百五十八條縣置縣長一人由全縣人民直接選舉其選舉方法另以省法律定之第一百五十九條縣設縣議會其組織及選舉法另以省法律定之縣議會議員由全縣人民直接選舉之縣議員名額按照下級自治團體每區選出二人第一百六十條縣設縣行政公署視事之繁簡酌設各科每科設主任一人其組織法另定之第一百六十一條縣長任期四年不得連任縣長出缺及有故障不能視事或被彈劾應行停職或去任時應由縣議會選舉臨時縣長並執行縣長之選舉其期間以兩個月爲限第一百六十二條縣議會議員任期三年第一百六十三條縣長之職權如左一執行縣之自治行政二指導縣以下之自治三執行國家及省之委託事務第一百六十四條縣長有提出議案於縣議會及公布議决案之權第一百六十五條縣民對於立法事件由直接提出議案於縣議會之權第一百六十六條縣議會議員對於縣行政公署執行政務認爲有疑義時得隨時提出質問限日答復第一百六十七條縣議會對於縣長及各科人員認爲有違法越權或妨害公益之行爲時得提出彈劾或咨請查辦第一百六十八條各選舉區對於該區所選出之縣議會議員不信任時得由原選舉區選民十分一以上連署提議經該區選民總投票可决撤回之第一百六十九條縣議會有違法越權或妨害公益之行爲時省務院得根據縣選民十分一以上之請求解散之第一百七十條縣議會與縣行政公署有爭議時由省務院解决之第一百七十一條在不抵觸省法範圍内縣有左列各事項之自治權一縣敎育及與敎育聨帶事項二縣實業及公共營業三縣道路水利及其他土木工程事項四縣警察衛生及各種公益慈善事項五縣以内人民生計及民食統計事項六縣公產及營造物之管理及處分七縣古蹟及古物之保存八其他依法有規定屬於縣自治處理事項九自治權之範圍内得自訂各項規則第一百七十條縣固有之　項捐稅徵收之第一百七十三條縣於負擔省稅總額内有保留十分四之權第一百七十四條縣得制定縣稅及附於省稅之附加稅並他種公共收入第一百七十五條凡不屬人民私有之土地均歸縣公有但因事實之必要得以縣議會之議决讓與省或市鄕第一百七十六條縣得募集公債其用途以生產之投資及災荒之救濟爲限第一百七十七條縣之預算决算每年須詳細公布之 
[杭州快信]  
　　杭總商會艶（二十九）電上海總商會　電誦悉國是會議貴會主張加入職業團體深謀卓　極表贊同應請領銜聨電請求參加議席對於商民疾苦得以宣逹無遺商業前途庶幾有豸 
　　浙省金庫劵業已先後發行一百五十萬元今日（三十）又續發五十萬元共爲二百萬元財廳已分令寗紹金衢嘉湖各屬設立收兌處以利流通 
　　銀行錢莊及各業合借金庫劵基本金三十萬元昨（二十九）午後解地方銀行决以截留鹽稅作爲擔保由財廳運署會印簽訂合同 
　　洛吳代表應德明鄂蕭代表王通均於昨（二十九）日來杭至使署與孫有所接洽并聞蘇齊代表唐成憲亦來杭協商要公即於三十日回滬 
　　浙江敎育廳通令七十五縣敎育局云查浙省軍事以後各縣敎育有無停頓前經令飭查復業據各縣先後呈復在案惟各地方經軍事以後經費不無影響所有關於維持方法進行計劃自應妥爲籌擬以圖補救茲又准省敎育會函請調查合行令仰該局長迅即遵照查明具復候核毌延此令 
　　二十九日下午四時陸軍同袍社開軍警聨席會議商權辦理冬防問題 
　　杭產鐵機綢緞受戰事影響銷路大减各莊廠不得己貶價求銷每疋須蝕本四五元不等該業本年損失與辛亥無異 
　　亢旱日久省垣發現猩紅熱症尤以中城一帶爲甚警廳衛生科已擬設法消弭 
　　泰順知事潘介抵任後巧立名目多方勒捐温屬旅杭同鄕會呈請省署轉飭制止已令甌海道尹查覆核奪 
[南京快信]  
　　杜錫珪辭職楊樹莊於昨日下午二時謁齊而商辦法旋齊於五時偕楊至海軍總司令署晤杜極力挽留聞社辭意可打銷 
　　兩長接整理財政委員會各委員辭職書後即互商發電慰留 
　　浦口車站通告定二日全線通車各職員籌備甚忙 
　　齊督復江蘇省農會云徐副會長鑒梗代電悉仁言利溥遠慮深謀披誦之餘曷勝傾佩際茲大局俶擾國步阽危軫念淪胥亟宜扶翼芝老羣情屬望衆意咸歸曾經迭　竭誠擁戴俾獲奠定國是促進和平翹企德音同深馨祝齊燮元勘印 
　　東大國文系敎授陳去病·歷史系敎授柳詒徵·二十七日赴京加入清宫古物調查團體並討論保存地點辦法行期約一月即返俟辦有　果明春再行率領學生前往研究 
　　蘇省開弛米禁問題書局以各方反對甚烈已允從長計議日内將有切實取締辦法公布以免影響民食 
　　齊委政治經濟科哲學博士朱中道充外交秘書參謀長劉玉珂辭職經齊切實慰留已照常任事 
　　海軍總司令在吳淞設海軍稽查處委耿華堂主任　　本埠江蘇銀行爲懷利零星儲欵起見添設儲蓄部凡銀元一元以上皆可存欵生利 
　　江寗地方車捐局爲整頓捐務起見凡營業馬車須到局領用銅質符號釘於車旁以資識别并訂取締辦法七條分函省警廳江寗縣查照辦理 
　　警務處調委技止王煦充全省警察敎練所所長田玉璋充在本處技正周階鼐充本處第四科長劉文光充省警廳督察長程寳煊充保安隊長 
　　韓昨（二十九）午往鐵湯池丁宅冋謁汪瑞　汪即乘是日下午特别快車返滬 
　　滬江大學與金陵大學二十九日下午二時在金大球塲比賽足球結果爲三與一之比滬江勝 
 
 

Page 11

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *[魯省礦商兩校學潮未已]  
　　濟南通信山東礦業專門學校發生風潮已逾多日惟因兩方相持不下故尙無解决希望據悉其内幕者報告該校此次發生風潮原因極爲複維先是學監劉秋華在校辦事極爲認眞對於敎員授課督促過當不免引起各敎員之反感時向校長表示不滿而敎務長林濟青因與劉意見不合感情尤爲惡劣校長王鎭以劉辦理學務十分熱心故平素處理校事時有袒劉之處於是各敎員遂因不滿於學監者而遷怒於校長矣本年下學期校長因敎員于某授課過於敷衍擬將其撤換乃電聘留學生王某繼其遺缺及王來濟後忽别有所圖堅辭不就校長遂將撤換于某之意打消仍令于在校照常供職然于則以校長有意撤己懷恨於心因聨合在校敎員起與校長爲難而敎務長林濟青亦疑校長聘來王某有意圖己時思設法報復因於十一月十七日邀合全校敎員同往包圍校長要求其設法借欵頒發職員欠薪故意藉端磨難王校長不惟不允且指明各敎員有意爲難大加非難愈觸各敎員之怒遂一同辭職出校决定不幹該校以各敎員全體辭職現狀不能維持遂暫停上課學監劉秋華以此次風潮大半由本人發生故心甚不安亦於同時不辭而别後雖經全校學生一再號呼挽留各敎員回校授課然校長與各敎員已宣告破裂無法挽回故終無解决辦法現聞辭職各敎員已臚列校長王鎭罪狀在敎育廳呈控請將其從速免職另簡賢能繼任而校長王鎭亦於同時晋謁敎育廳長于元芳詳述各敎員搗亂情形請予查辦聞敎育廳現已派員澈查該校風潮以憑核辦並飭該校長速行聘任臨時敎員恢復上課以免有誤學生課業該校長奉令後當即暫在他校邀請敎員數人到校兼授功課業於昨日起暫時上課矣惟該校長與各敎員現仍在互相傾軋中尙不知將來如何結束也 
　　商專風潮現雖經敎育廳將搗亂學生開除而學生則以敎廳處置不公均極憤懣故反抗校長運動仍在積極進行中被革各生家屬現亦聨絡多人預備以學生家屬名義赴北京敎育部控告請求秉公辦理云（十一月二十七日） 
地方通信 
[松江]  
　　縣知事令設粥廠縣知事吳頌韜爲振撫災黎起見特向寗垣購米施粥計松城内外設廠五處（一）城中縣工場主任張繫千（二）西門外縣商會主任陸履仁（三）西區聨合會主任張季良（四）南門外小漲涇張宅主任吳菩禪（五）東門外主任朱久望聞定十二月六日一律開辦　　善後會施賑結束松江兵災善後會已與善後協會合併所有善後會派員調查之西北兩門　散災民急賑計分三等（甲）二千文（乙）一千五百文（丙）一千文均於三十日給發領證由各災民持向商會領取藉資結束聞此欵係由該會各幹事塾　 
　　紅會國院之結束松江紅十字分會臨時醫院因傷兵已完全出院特於三十日下午開議員會集議結束到者二十餘人首由會長馮天鹿報告略謂本分會於九月七日成立後即時籌設臨時醫院救護傷兵迄今八十餘日共支藥品器械食用等費計七千餘元其中餘撥用縣　欵已領八百元及各善士捐助外　虧四千餘金均向各處　借並墊用分會基本金藉資挹注惟外問店賬曁院中薪金等尤拖欠未付此於經濟問題應行報告並欠欵如何歸選謹請公决次報告醫療住院傷兵先後四百餘人刻已完全出院病兵治療則逹數千餘人救濟婦孺送上海濟生會收容者有四百餘名茲濟生會對於收容松難民給養優即於回籍時蒙給費用此本會所極爲感佩而應行捐助者亦請討論等語結果對經濟問題决以准撥　領之縣公欵四千二百元催領歸墊不足再行設法至濟生會捐助一節亟應照辦請會長酌致助云云遂宣告散會 
[蘇州]  
　　紅會今日會議吳縣紅十字會以近來天氣漸寒所有破舊衣被持往災區散放各災民均不收納因此捐製新料又以趕辦不及特商准各女校代爲縫紉不取縫資今議事長以紅會開辦至今瞬將半月所有收容救護等事業之經費及慈善家捐助欵項擬提出報告造册榜示一面仍舊討論賑災進行手續特於今日午後二時在圖書館議事會開會分别報告討論 
　　聨組處昨已奉令撤消蘇州軍警聨組稽查處處長袁孝谷以現在地方安靖如常特分呈鎭守使署及警廳請將聨組處即予撤消當經鎭署警廳呈督軍公署請示核辦昨日（三十）接奉齊督指令准將聨組稽查處即予撤消業經警廳轉令袁所長遵照矣 
　　船舶登記所業已開辦吳縣區船舶登記所由省委馬汝賢經辦後本定十四年一月一日開始登記現悉省署已委馬爲該所所長并奉令提早開辦故馬所長决定於今日（一日）開辦辦理船舶登記事務又因需用差警以供遣使昨特函請吳縣公署撥借署警二名至所應用 
　　美商定購大批麥柴扇蘇州虎邱鄕人手工製造之麥柴扇式樣玲瓏頗爲美觀歐美人士近　樂用上海公平洋行現特來蘇向蘇州閶門内水關橋平廣順定購十萬柄限年内交貨 
[無錫]  
　　保安救火會之消防會議無錫保安救火會昨日（二十九日）下午三時假無錫旅館大廳開消防會議到正隊長薛福瑞·副隊長朱良喜·金耀先·王鈺洲·馮丕文隊員范成蘭·黃永葵·費紹岐等七十餘人由正隊長薛福瑞爲主席討論編制臨警出發手續及離城　遠地方遇警不出發等種種問題議决父下次會議取决議畢即行散會云 
　　楊墅園全鎭被刦詳記錫屬萬安市之楊墅園鎭與武澄兩邑接壞居戶櫛比商業繁盛前日午間鎭之北面泊有小火輪一艘輪上之人類皆彪形大漢口音不一嗣又有陸路來者分居於附近之茶店内至下午四時先後已到有五十餘人即鳴哨齊集各出快槍盒子砲先將鎭之兩端把守不准行人出入繼即整隊入鎭行刦先在通裕綢布洋貨號繼復挨戶搜刦歷兩小時之久共被刦通裕綢布洋貨店鄭恒和銀號萬昌裕南　糟坊　祥銀樓錢公茂糟坊恒德衣莊永豐裕洋貨號錢正昌雜貨店永茂祥南貨糟坊華有成洋貨號源誠米行同興米行東泰興糟坊南貨恒豐南貨糟坊天一堂太和堂兩藥材店總計十六家至六時半盜等始携贓登輪向武邑方面駛去匪等到鎭後即開槍示威有賣花生之江北人高有成及巢湖帮人張根子及錢某均被擊中背部又恒豐泰南貨店主郁裕生因匪徒逼令將藏銀處所說出致被擊中兩彈一入左腿一則彈中睪丸勢亦劈去一半郁年已七十一歲恐有性命之憂現均於昨日來城在普仁醫院醫治當出事後已近七時由地保奔告萬安市董事孫屏東以電話報告縣署馮知事據報立即派遣縣警察隊偵緝隊全體武裝乘常滬夜車到鄕一面咨會戒嚴司令部派水警會同縣水警隊趕速到鄕並以電話咨會武進縣知事派警兜拿然海飛冥冥紛擾終夜一無所獲昨日該圖董事袁宗沂　偕同事主開具失單連同盜等遺下之彈壳子彈等呈報縣署請緝馮知事特派縣水警隊長湯飛到鄕履勘一面令行水陸各警一體協緝 
[揚州]  
　　省校同人捐募棉衣之游行此次江浙之戰災情頗重災區頗廣刻下天氣日冷一般難民無衣禦寒者不可數計揚州省敎育同人有鑒於此特於昨（二十九）日由第五師範·第八中學·代用商業·五師兩小·四省立學校全體師生聨合一致爲災區難民捐募棉衣公决捐募辦法四條（一）分四區捐募第一區五師附小第二區代商第三區八中第四區五師（二）捐募期間以一星期爲度（即由十一月三十日至十二月六日）（三）滿一星期後由各校將四區所收之棉衣寄由上海兵災各縣善後聨合會轉散（四）贈送棉衣各善士姓名由各校函省敎育會轉報江蘇賑務處并在城内繁盛處所公布辦法議定後並由各校印出許多感動人情之傳單製成若干五顔六色之小旗即於是日午後二時合共師生約二千餘人手執（苦苦）（呼籲）（求救）等字樣之旗幟先行聨合一起游行繁盛街衢然後分往各衖各巷挨家勸募聞者動容當塲爲之感動解囊向衣肆買衣相贈者不乏其人聞五師一校當時　募得一千七百餘件云 
[南京]  
　　楊衞玉在寗演講災况江蘇省立第一中學安徽旅寗公學於上月二十七二十八兩日上午分請楊衛玉君蒞校講演被兵各縣之狀况楊君爲嘉定人近爲兵災善後事周歷各縣見聞較多是日叙述災區狀况之外并暢論二十年來敎育之失敗民間少組織少毅力爲失敗之大原因云兩校學生於楊君講畢後皆表同情於翌日即出發爲募捐運動矣 
　　敎實聨會籌設災區女子工藝傳習所江蘇賑預處採取查災委員過探先君之條陳特函敎實聨合會請其籌議辦法略云過紳探先擬陳賑務設施方法内有爲餘暇之人謀生一節據稱餘暇之人可分兩種一爲農商界之妻女二爲冬季休間之農夫前者應注意家庭工藝之提倡後者應注意於公共　業之經營家庭工藝之揚倡必先有傳習之敎導敎實聨合會職業敎員委員會所創設之女子工藝傳習所儘可在兵災區域多設幾所以安生業云云該會接函　已由職業敎育會擬具詳細辦法復請賑務處撥欵設立并推黄竹銘君實地調查楊衛玉君籌備一切云 
[六合]  
　　天泰小輪肇事紀天泰公司同慶小輪因日前拉差輸運軍隊行至十二圩時誤將停泊該處小鹽船撞破滲水損失鹽七百餘包值銀千元上下當　船上副官與鹽船交涉先將司機人（崔姓）抵押於此待卸載後商議相當辦法隨時令崔至圩報告公司茲聞公司方面擬照血本損失半數賠償以了其事 
[徐州]  
　　保安山匪蹤肅清徐西保安山一帶前有巨匪任小山等嘯聚黨徒三千餘衆爲害一方業誌各報嗣後河南李濟臣將軍派人前來招撫亦有成議竟已預開火車一列至隴海路碭山西首之李莊站以備運輸乃因匪巢存有肉票二十餘名匪欲帶之赴豫等候價贖官方不肯承認遂致决裂後銅碭五縣派隊會剿而匪首任小山傷斃匪衆潰散　保安山附近可告肅清 
[湖州]  
　　楊團長調省駐湖陸軍第七團團長楊振東茲奉督令調省另候任用業於二十八日成行全團官佐咸往河干歡送並用全體名義備置旗傘贈之以揚德政聞繼任人物尙在遴選中 
[寗波]  
　　陳師長檢閱軍隊第一師陳師長將檢閱軍旅一節業誌本報茲悉陳師　於二十九日至觀宗寺一　一營延慶寺一團三營七塔寺一團二營及萬壽寺接待寺之二團一部分檢閱並訓話并定明日（三十日）至鎭海檢閱輜重營及騎兵營後日（十二月一日）專車至慈谿餘姚五夫　處檢閱三四兩團云 
　　軍警稽查處成立寗台戒嚴司令部於甬埠各要區及外埠鎭海海門等處設立軍警稽查處一節已誌本報茲悉甬埠江北　財神殿後裝修辦公處並縣（寗台戒嚴司令部軍警稽查處）等字樣即日成立聞其他各處亦均已相繼宣告成立矣 
　　攤販對於警廳取締令之哀號甬城東門新江橋靈橋老江　等處商市繁盛又係出入要道而小販多在兩旁擺攤營生以致交通不便杜警廳長有鑒於此曾合管分署飭警一律令其遷移而一般設攤小販以爲生計攸關乃於昨日（二十八日）上午彚集同業一百餘人齊至甬總商會跪香請求設法維持經該會婉言勸慰一面電知杜廳長通融辦法始行散去嗣聞該小販等又至警廳請願杜廳長以人多不便出見令於今日（二十九）派代表數人到廳陳述云 
[滁州]  
　　各法團上軍事當局電各報館均鑒頃分上安慶衅埠王督理·高總司令·倪副司令·李司令·吳司令·各旅團長各一電文曰仗義驅馬爲吾皖爭省格爲吾民爭人格大　旣去萬姓騰歡所賴諸公聲氣互通桴鼓相應或於蚌山張其義幟或於皖水奏其膚功道有同揆功不相下共舒國難同繫民思全皖公言疇復異議惟念皖局粗定善後多端諸公義始義終同心同德定能鄙夷名位敝屣虚榮共使政權軍權納於統一之軌永爲南皖北皖　其部落之習吾皖前途幸福無量謹電馳賀無任欽遲滁縣縣農會會長蔡芸周錫六敎育會會長杭海商會會長侯伯石炳榮勸學所所長章棟培財政局長劉德鯉士紳陶紹潜魏諤叩印特此奉逹懇爲揭示皖人共起呼籲無任叩禱滁縣縣農會會長蔡芸等叩儉印 
[安慶]  
　　京津皖同鄕請拒絕倪道烺電安徽全省父老昆季曁各界諸君均鑒頃致北京政府一電文曰姜案要犯倪道烺憑藉威權禍皖十載頃乘皖變夤緣督長倘成事實是坑皖人是亡皖省羣情憤激誓死否認攝閣自號清廉寗忍出此業經京津安徽同鄕緊急集議一致反對務懇俯察與情取消成議以救皖危等語查倪族罪狀罄竹難書今復野心不戢再圖殘逞視我皖士無異私產對我皖民不　奴畜此獠不除皖禍曷極除經公推王君浩如等就近向段芝老呼籲挽救並與攝閣力爭外深恐倪氏利慾薰心執迷不悟伏乞垂念鄕難一致聲援皖省存亡在此一舉無任迫切企禱之至京津安徽同鄕聨合辦事　叩 
 
 

Page 12

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *常識 
常談 
[决心下野] [  覺]  
　　决心下野四字而出於軍人之口無論其人爲何如人要其舉動不得不謂之有功於民國也 
馮玉祥於入京倒曹之後除去民國種種之障礙復能通電宣告下野爲一般軍人倡并使洛吳失去討馮之目標爲促進和平之一助雖前此或詆其反覆陰險而旣有此磊落光明之表示吾人不能不讚歎其聰明絕頂而承認其有自救及救國之苦心矣 
夫使今日之軍人而果欲自救與救國也則凡處巡閱使督軍督理總司令等等之地位者苟能自動下野矢以决心以解除全國人民養兵之痛苦則未開罪於國民者可免於盈滿而失敗旣開罪於國民者亦可以懺悔而自贖而垂斃之國家且自此有絕處逢生之望雖昔之深惡痛嫉於軍人者烏得不五體投地而崇拜之 
衛生 
[賑災舊衣之消毒法] [  西]  
　　賑災舊衣之宜消毒與其重要已由素纨君作文於十一月十日本欄發表但僅言宜消毒而消毒之法及用何物消毒未曾述及故補誌之 
衣服之消毒與住室器具之消毒不同蓋所用藥品須無損於織維者而消毒後又不能使有氣味之存在下列一法係從外國文譯出手續旣簡所費又廉慈善家盍起而用之取明礬十兩苛性曹逹（即燒鹼）十兩鹽化錏（即腦砂）二兩食鹽二兩鹽化鋅一兩及鹽酸少許先將明礬溶於半加崙之開水中加以苛性曹逹斯時有白色之沈澱生成乃加鹽酸適量至白色沈澱盡行溶化爲止另將其餘三物溶於他部水中與前液相和加水冲淡使成一加崙如是製成之溶液即爲消毒液舊衣服消毒時只須用此水洗過且因其製法甚易價亦不昻而無臭不毒故應用頗廣又因其不含鐵質故用於衣服消毒更爲相宜於纖維亦無損害也（乙種酬） 
經濟 
[節糜費以救災黎之一得] [  崧]  
　　齊盧私閧綿亘數旬被災之區延及九縣財產之損失生靈之塗炭不可以數計茲雖軍事漸次結朿而哀鴻遍野滿目瘡痍值此履霜堅冰無衣無褐何以卒歲各地善後協會雖急謀自救唯災區甚廣能否實惠均沾殊未可必且慈善事業均須出乎人之本心斷非可以如捐欵之勒派苟能本饑渴之懷慷慨解囊出於自動或節省一切糜費量力贊助仁漿義粟源源而來出水火而登袵席是所望於樂善好施者爰抒所見分列如後 
一時節饋贈可以節省每值冬至年節親友往來之禮物極多倘能彼此相約停止酬贈以此移振災黎即以一省計之其數必有可觀 
一公共宴會可以省却各機關各團體每逢時節或元旦必有聚餐以聨情誼而資慶祝苟能相約暫罷此舉以之移振災黎即就此年頭年尾計之亦可滙爲鉅欵 
一喜慶鋪張可以減省吾國習俗競尙奢華凡遇喜慶等事富室鉅賈必更舖張揚厲倘能節其什一之費以之移賑災黎即就此半年中計之當亦不在少數 
一游戲糜費可以捐除纨袴子弟墮馬王孫或則酒地花天或則呼盧喝雉任情揮霍不稍顧惜苟能自發天良以之移賑災黎即就滬上一埠計之亦屬大宗欵項 
　　以上所述僅予之思慮所及均屬於糜費而當節省者邇來各職業團體明逹者及苟能竭力提倡即日奉行則數十萬之災黎或可苟延殘喘修德獲報天道昭彰惻隱之心人皆有之予敬爲災民焚香頂祝以求焉（乙酬種） 
道德 
[各界對於遭兵災者應盡之善意] [  慶庚]  
　　業主對於佃戶無論本年之田賦核滅與否而收租成色應酌爲折讓藉表體恤 
房東對於租戶遇有拖欠房金情事應予以通融俟其經濟稍裕再行清收 
　　商家對於顧客所欠之賑目倘一時不能清還應寛以期限緩緩結算 
　　典當對於當戶凡屬棉被棉衣一至冬令向有讓利之慣例本届應提早讓利放贖以便貧民禦寒 
　　債權人對於債務人所有契約上之本息如到期不能清償應略减子金或子母均予展期勿嚴行催索 
　　慈善團體對於窮乏者本有施粥施衣等善舉今冬應多備欵項廣爲周濟俾能善及 
　　上列數端不過聊陳管見而惻隱之心人皆有之此次戰禍綿延災區浩大凡未遭兵燹而資產無恙衣食無憂者固屬萬幸苟與被難人民往來即見一種慘苦之狀當無不存憐惜之意所謂人性皆善者非歟（乙種酬） 
[同胞應注意國事] [  景梅]  
　　年來我國内亂時興盜賊蜂起以致國家財窮力盡人民困苦　連推其原因雖由於軍人專横政客不良然間接實由於人民太不注意於國事 
　　我國同胞每多漠視國事若國家興亡與個人無關因此民氣不振輿論不興無監視執政者之能力任軍人政客意所欲爲軍人政客旣無所忌憚遂敢公然爭權奪利結賣國私約以致國事日危人民日困吾故謂今我國同胞所受之痛苦實由於不問國事自招之也 
昔年五四運動雖爲人民注意國事之表現惜爲時甚暫所謂五分鐘熱心且僅爲少數人民之運動但其結果已能使執政者寒心推倒陸章等賣國賊倘能全國同胞共起注意國事表白公正之輿論養成蓬勃之民氣以監視軍人政客之行動使彼等有所忌憚吾知軍人雖蠻政客雖狡必不敢公然爭權賣國如此國家庶有振興之望人民始能安居樂業其效當十百倍於五四運動此乃同胞自救之道愼勿再袂手而旁觀也（乙種酬） 
禮俗 
[戰後之交際談] [  玄植]  
　　現在戰事雖然終止了但是一般從各處避難來　的難民他們一旦回去瞧見故鄕被災的光景他們的心裡一定是狠悽慘的况且有的妻離子散罪得骨肉分離有的家破人亡難免沿門乞食試問當此朔風怒號之際他們的生活較戰前又當如何吾們住在上海的雖然亦的損失但是較他們所遭的境遇似乎是好得多了然而戰後的生活程度却一天高似一天就吾們日常所免不掉的衣食住三項而論亦頗有可觀了但是爲一家之長的尙可以曉諭家人力求撙節惟獨交際一項在上海這塊繁華地方非特没有减少的可能抑且日有增加的趨勢　如親友家中趕喜事從前送一元的現在却非二元不可了稍爲再加親密一些的就要送四元了他若請人赴宴或觀劇總要較前漲起一二倍試想吾們戰後的生計有增加薪水的希望麽恐怕有許多生意清淡的商店還要减薪呢所以我特地借申報常識欄勸勸各界的人士對於交際上可節省的力謀節省倘然萬一不能免去的亦可以减少些那麽於吾們生計上亦未始不無小補呢（乙種酬） 
敎育 
[各校廢除寒假補習功課之提議] [  雲]  
　　民國肇建十有三年干戈擾攘迄無甯歲他事姑勿論即國家正朔迄未實行對内旣不克統一對外又遺笑鄰邦言念及此實深慚作此次齊盧交鬨適值秋季開學之初或因逼近戰區或因交通阻梗而經濟無著實爲一大原因緣是而大中小各校不能如期開學者甚多多則展緩兩個月少亦停頓五六週使無數青年因戰爭而抛却可貴之光陰實大可惜今旣軍事結束各校先後開課而戰事期間所缺之各項課程在此一學年中應當設法補足不使稍有缺憾予意莫妙於乘此時機廢除寒假蓋吾國旣改　陽暦本不應有此寒假名目敎部定章已自矛盾茲旣遇此極好機會自當利用課程旣可補足廢除寒假即實行陽曆一舉兩得何憚不爲或謂在此陰曆歲底人事方面向有種種習慣未易革除不知欲圖改革此種障碍須先竭力排除苟能一致推行自易爲力况在求學時代與社會方面極少關係即中小學校之職敎員大抵當地者多或且携家就館均可就近料理前年新敎育共進社曾有實行陽曆本年全國敎育會聨合會亦有利用寒暑期補授缺課之兩議决案吾蘇敎育得風氣之先而任事者又均異常熱心倘能毅然行之不獨所缺之功課旣補且可以爲全國之模範唯是無米之炊巧婦難爲經濟問題是應先决省政府執政儲公是否眞能維持此立國之大本我將於是卜之（乙種酬） 
 
 

Page 13

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *本埠新聞 
[滬人廢使移兵之積極進行]  
　　本埠商敎慈善各團體擬聨名電致段執政請將滬上仿照天津二十里内不駐軍隊成例並裁撤護軍使等軍職早　上月二十九日本報茲悉各團體現擬分别拍發以便詳述意見大致以滬上係商業薈萃之區非戰爭用兵之地因袁世凱一念之私擅設護軍使并駐重兵以控制西南致釀成此次江浙戰事此種猜忌防嫌政策不宜沿用故江浙停戰後即請裁撤軍職移駐軍隊奈近反雙管齊下護軍使與鎭守使南市閘北互相對峙各率重兵分駐附近天津亦係商埠且爲京師門戶尙不駐紥重兵故　即予撤除護軍使鎭守使等軍職並將現駐上海軍隊從速調開以免糾紛面維民困云 
[蘇寗軍隊開滬消息]  
　　據軍界消息駐蘇第二師全體軍隊昨奉蘇齊電令着迅即開拔赴滬歸　宫鎭守使統率楊鎭守使（春普）奉令後當經轉令各軍士收朿行裝訂於今日（一日）分批出發路局已預備大批車輛集中蘇站候命出發云 
　　昨晚（三十）滬寗路南京江邊車站開出兵車三列約計車輛八十餘輛均係開來上海歸宫鎭守使管轄惟上項軍隊屬於何部曁來滬之目的周未明悉 
[新龍華車站外揚旗掘濠溝消息]  
英法捕房包探調查屬實 
　　新龍華車站外揚旗第三十五號橋地方（該鐵道直逹北站）橋南兩邊忽於昨日（三十）掘有濠溝四道計長二三丈不等闊深約三尺左右經英法兩捕房包探潘連璧·嚴順生·毛金生·於昨日（三十）上午乘車前往該處調查確實已分别報告矣 
[宫軍運調砲彈]  
　　宫軍第十九師三十八旅七十六團第一營兵士昨由南站裝車押運砲彈六箱至吳淞互調昨日（三十）上午四時半由吳淞運來砲彈七箱至南站下車當由該營兵士搬運往海潮寺營部云 
[張允明軍改駐兵工廠]  
　　新任松滬護軍使張允明所部第二旅第四團第三營步兵奉令山龍華開往滬軍營煤屑路駐紮已誌昨報昨日（三十）該營軍隊改往高昌廟兵工廠新公所駐紮（即閩軍十旅駐紮之地）於昨（三十）上午五時前往並聞尙有第二營軍隊待由　軍第十旅第二營開杭後亦即由龍華開往　處塡防云 
[留滬閩軍今日運杭]  
　　浙孫所部在滬駐紮高昌廟之閩軍第十旅第二團第二營步兵一營機關槍連一連砲兵一連經奉令開拔返浙等情已誌咋報咋日（三十）該團團長王淼已飭該營兵士將大砲六尊機關槍四架子彈二百餘箱於昨日（三十）下午一時陸續由高昌廟運至南站裝車經路局配掛二等客車一輛三等客車十輛廂車十二輛邊車二輛准於今日（一日）上午六時半出發由該團長王匯泉率同赴杭云 
[駐滬各軍艦之近訊]  
　　駐泊高昌廟江邊碼頭及吳淞口之各海軍軍艦艦名及停泊地點以及修理輸送各節詳誌如下海籌·海鳧·楚有·楚泰·以上四艦均駐泊高昌廟江邊碼頭永建·海容·及華甲·華乙·兩運送艦均泊吳淞口昨日（三十）楚素軍艦因稍有損傷已駛往江南造船塢修理並聞華甲·華乙·兩運送艦現奉南京海軍總司令電令在滬購辦糧食輸送一俟購齊即行運送南京云 
[溥儀逃往日使館訊前日下午四時]  
　　東南通信社云昨日本埠外人方面得北京消息謂前日下午四時前清廢帝溥儀忽自醇王府逃往日本公使館至由何原因而逃或係有人利用則尙不明云 
[楊庶堪電辭農長]  
　　農商總長楊庶堪迭接段電催促就道但楊氏昨日致電北京辭去總長職務故北上之期尙未確定 
[林建章緩期北上]  
　　海軍總長林建章以段祺瑞葉恭綽等迭電催促就職林氏本擬即日赴京但因滬奉奔波勞頓殊甚感受小恙故行期暫緩云 
[孫寳琦定期北上]  
　　前稅務督　孫寳琦南旋後迭接段合肥電催北上仍擬請孫復職茲悉孫氏以漢冶萍公司股東會已開畢如無要事躭擱准於本月三日由滬起程赴京云 
[陳炯明代表將北上]  
　　粤軍總司令陳炯明自抵汕頭與各將領會議後即派定陳伯莊代表進京參與善後會議并携建國提案與各方磋商陳氏已於日前抵滬并定於三日首途云 
[護軍使署内部職員已定]  
　　昨據龍華軍署消息新任護軍使張允明自接篆以來對於内部組織各課物色人才頗費躊躇直至昨日始稍粗定開擬於十二月一號發表其間各課人員以師部内選擇者居多至何前任内之參謀·軍需·軍法·秘書·等課長咸堅决不就類皆俟何氏出山方允出任辦公云 
[鎭守使署消息]  
　　松滬宫鎭守使以租界内判决重要罪犯已准領事團允解本署執行茲悉公共捕房已有應處極刑之盜犯數名定於日内解署宫　守使因軍法處雖已委派鮑定候爲軍法處處長彭漢勛爲二等軍法官深恐讞政殷繁昨又添委劉鐘　爲一等軍法官業已到處任事矣 
　　宫鎭守使以滬埠爲中外通商巨埠外交事務殷繁雖已聰任席鴻九爲外交秘書長委任李秀嵐爲外交秘書而席李二均有兼職不克常駐辦公故又加委許公望爲外交秘書襄助辦理昨許已至署謝委任事矣 
[陳交涉員接任消息]  
　　日昨城西新區交涉公署陳特派交涉員接北京外交部豔電開敬電悉執政府有電·財政部復電計逹二十九日本部與財政部會電温前特派員催令迅即交卸仰接洽外交部豔 
又聞陳特派交涉員迭奉府院部等電催迅予接任視事原擬於十二月一號正式接篆因温前交涉員往寗行將另訂日期云 
[旅滬贛人請扣留蔡成勳]  
　　江西自治同志會咋發出代電云江西各公團各報館均鑒聞方本仁返戈逐蔡已抵吉安蔡成勛有棄職潛逃訊查蔡氏在贛竭澤而漁搜括一空若任其逍遥遠遁其何以儆貪暴而慰人心務望羣起扣留將一切徵收賑目算清無任飽颺而去實爲要務再聞蔡令李國珍籌墊欵項二百萬即以政權交李此種私相授受視政權爲商品之交易行爲實屬漠視民意已極贛人誓不承認請一致反對以杜好謀而端民治無任盼禱江西自治同志會艶 
[全浙公會幹事會紀]  
通電請孫傳芳下野對待遇清室有所主張 
　　本埠全浙公會咋日下午二時開幹事會議到者二十餘人褚補成主席報告謂自京局變化後本會以孫傳芳禍浙　電攝閣請撤孫廢督今段氏執政對於皖省已實　廢督而各省如蘇如贛人民均紛爲請齊蔡下野之呼籲本會於此亦應繼續表示經到會諸人相繼討論當議决（一）致電段執政請明令撤孫所有浙省軍隊歸中央直轄（二）電省内外同鄕一致運動（三）電賀馮玉祥（四）勸告孫傳芳部下（五）與各同鄕會接洽推定甬魏伯楨·湖周佩箴·禾黄獻廷·温林炎夫·台周佩璜·四府同鄕曾毛酉峯·金華徐鋤榛·并推出余遂莘·毛酉峯·等草擬電文次主席提出待遇潛室問題遺老尙有從事活動者本會應電段執政勿爲所惑經　贊成即行散會茲將已擬就之電文錄下（一）北京段執政鈞鑒此次北京攝政内閣對清室另訂待遇辦法及溥儀出宫後處分各事國民心理多數認爲允當乃有一部分清室遺老睠懐故主爲種種辯護加以非議在情亦良可原但有不能不聲明者（一）優特條件爲民國對清室待遇之一種辦法與國際條約根本不同退一步以條約論而民六復辟之舉清室自身實違反條件主旨是不啻將該條件目行根本推翻此後失所依據本無權利之可言今另訂各條仍使保留其財產權而於旗民生計且復兼籌並願不能不認爲公允者也（二）民國斷不容復有帝制存在照條例所列清室早應退出宫廷奈何盤踞中樞保持帝制而歲時朝拜頒布封誥對民國以敵體歧制度於駢枝醖釀日久乃有六年之變今去其肇亂之源杜其利用之根是正以保清室於久安者也至於處分古物旣設審查委員會分别公私妥予保存亦甚允當遠稽列朝帝王結局未有若清室之優厚苟非别有用心應無抗爭餘地公再造共和躬與其局應請鑒察與情勿爲浮議所動上海全浙公會叩卅（二）北京馮煥章先生偉鑒民國成立十有三年禍結兵連歲無寗日推厥原因全在武人攘奪地盤攫取祿位摧殘國本罔恤民艱我公　悲天憫人之懷抱統一和平之旨班師　苑與民更始凡在血氣莫不歡騰茲復敝屣尊榮潔身下野軍人模範豪士胸襟企仰高風曷騰欣佩上海全浙公會叩卅 
[各團體歡迎柏烈武紀]  
　　本埠四十二公團於昨日下午二時在寗波同鄕會四樓歡迎柏烈武氏到者一百餘人公推上海女體師校長鄭幅良主席三時柏氏蒞會由主席致歡迎詞次柏氏發表對於時局意見因病嗓倩李小南代表讀演詞再次安徽同鄕會鄭介誠·徽寧同鄕會吳鼎九·祈門同鄕會胡芾之·民生協濟會倪無我·淞滬糧食維持會孫鏡湖·及徽社·旅滬安徽同學會·中國機器工會·各代表相繼演說均希望柏氏北上爲皖事國事效力促成國民會議俾實現建設民治基礎云云遂茶點散會時已四時半矣 
[張允明注意清鄕]  
　　龍華張護軍使以戰事期内軍隊複雜現秩序漸次回復恐散勇潰兵匿跡鄕鎭良莠　處實爲擾亂之源現擬速辦清鄕作正本清源之計庶境内匪徒無從托足地方商民得以安謐並悉龍華鎭上駐宿商店之軍隊前日陸續退出後尙有第五混成旅之兵士三營昨日張氏又令第一團兵士一營騰出民房開赴高昌廟駐紮尙有二營正在選擇駐所即行全部退出俾商民得安生業云 
[法治協進會開會紀]  
蔡鼎成提出兩議案 
　　法治協進會於昨日午後二時仍在烟業公所開會到者祇有龔同元·蔡鼎成·張家鎭·張飛熊·俞祖芬·楊應嵩·等提出議案兩件（一）張會員提議續促蘇齊下野案　蔡會員提出召集裁兵委員會及國民大會解决國是　因到會者不足法定人數尙未議决 
[彙錄反對蘇米開禁之文電]  
　　總商會電本埠總商會昨電蘇省長反覆說明蘇米不可弛禁理由請速　軍事當局將米捐專局撤銷其文云省長鈞鑒蘇米售價至八元以上即禁出省從前早有成案民國八年復經陸部核准將軍米停止在蘇採購嗣後如直魯豫等省屢擬在蘇採辦賑米均以民食攸關歷任當局未敢冒此不韙悍然議准本年五月間駐厦艦隊謀在蘇採辦軍米十萬石布置周密事幾垂成終以輿論洶洶知難而退山昔例今足徵垂涎弛禁大有其人事機之來一觸即發固不繫乎軍事之有無也蘇米之不能弛禁本會於五月三十一日上鈞座代電縷縷千言所述已詳茲不再贅而省議會亦於本年六月間議决有蘇省米禁萬難開放案咨請鈞署公佈執行是蘇米之不宜出省爲本省三千萬人之公意論法論情均非任何當局所可悍然破壞且此次東南被兵區域　及十縣其人民躬受戰禍者固屬無衣無食奄奄待盡即離戰地較遠之區亦以勒提勒借商業幾於完全停頓敝會每晤及商店傭　無不蹙額流涕各道生事困難當此萬方多難生機垂盡之時當局果具視民如傷之隱正宜設法低減米價以期人民死中求生稍紓喘息而乃藉口軍事善後設立米捐專局抽收特捐大開運米出省之門是人民旣受戰事之摧殘於前又受米價踴貴之厚賜於後剥削重重處處荆棘省當局方以急辦災賑號召於衆而一方又任蘇米源源輸出若惟恐升斗小民得謀一飽此種政策寗非矛盾今當局所揭示於衆者曰軍事善後古語有之苟無民何有君敝會今日下一轉語曰苟無民何有軍權衡輕重民命重乎軍事重乎且自戰事告終以後始議附加各種捐稅預征明年丁漕繼又議發行八百萬公債凡可以搜羅者幾無所不用其極究不知何以無底漏巵多多益善尙欲攘及人民生命不可一日或缺之食米敝會自慚庸愚向不願以苛論繩人而此事關係蘇民生命太鉅自撫良知萬不敢緘默取容以誤蘇者誤公竊念鈞座主持省政維持民食是其所責爲民請命並無損於和衷之義應請切商軍署將米捐專局立予撤銷稍爲地方人民留垂絕之命若復託詞觀望則民喦可畏怨讟益滋非地方之利亦非當局之幅敝會忝爲法團不敢不自盡其責難陳善之義幸恕狂瞽上海總商會叩豔 
　　縣聨會電江蘇縣議會聨合會昨致韓省長電云南京韓省長崇鑒蘇米出口禁令森嚴米商百端運動已非一日近閱報載江蘇於各口設立善後米捐局塡給護照每石收捐一元名曰特捐天津米商轉運被金陵關扣留各節閱之不勝惶駭夫外人筦榷關稅與蘇人尙無密切之關係然猶知軫恤民隱嚴守禁約雖經迭次婉商毅然不允放行蘇省管理財權主持省政均係本省人氏乃轉藉兵災之名允好商之請借端出口給照收捐此事何事此時何時蘇人治蘇何以自解以爲弛禁耶則外商方將據光緒二十九年通商條約開放四十二日自由返運爲數寗有限量勢不至米少價昻不止以爲不弛禁耶則由海道運津難保不即由海道朦運出口爲患更無底止民以食爲天政以仁爲貴上有不顧民命之長官下有貪利忘義之市獪吾民休矣吾江蘇休矣爲亟代六十縣人民馳電望將此案立即撤銷以維民食而保黎庶毌任企盼江蘇縣議會聨合會叩陷 
[湘代表反對漢冶萍續借日債]  
張秉文發出兩通電請湘政府扣留萍煤 
　　此次漢冶萍股東大會湘省議决續借日債八百五十萬元代表湘政府公股五十萬元之張秉文當塲堅决反對以附和者少公司提案仍經通過該代表以此事關係太大認股東會之議决爲違法特予通電反對並電湘省政府請將萍鄕煤斤全數扣留以促該公司當局之覺悟原電分誌如左 
　　（一）北京段執政·各部總次長·上海總商會·商界總聨合會·曁全國各商會·各公團鑒煤鐵一項爲工業根本國權民生關係至重我國營煤鐵事業者僅一漢冶萍公司値此經濟劇戰之秋正宜愛惜保持植國家發展事業之基礎無如該公司主持非人坐令日益腐敗積欠日債逹三千萬元之多近三年内損失又增八百萬元破壞至此已堪痛心此次股東大會公司職員復有所謂日金八百五十萬元借欵草約突然提出秉文當塲聲明反對以爲借欵有四大不可外債愈多公司根本愈危國權之損失亦愈大不可一也公司糜費甚巨預計此項借欵不過支持兩年本之不圖何以爲繼不可二也目前金價正跌日金一元僅合國幣六角餘耳一出一入吃虧太大不可三也公司内部紊亂已極皆由少數董事經理盤踞把持營私舞弊所致即上年股東檢查會檢查結果聞亦查出不實不盡之處甚多該報告書迄未發表尤不能令人無疑此後整頓改良斷非身受嫌疑者所能勝任否則此項借欵雖稱整理之用而前任董事經理盤踞　故覆轍可鑒安能取信國人不可四也旋有人提議投票表决亦未照辦但見塲内交頭接耳不一小時即朦混官告通過如此大事出以鬼崇其設心　送我國煤鐵根本如見肺肝商人　國深堪髮指豈惟我股東疾首痛心誓不承認當亦愛國君子所同聲憤慨者也再查條例一四七條公司召集股東會應於一個月前載明召集宗旨及所應議决事件通知股東此次該公司借欵草約議案事前並無通知即使違法議决官廳應照公司條例一五四條予以撤消謹此電聞務乞仗義主持務求逹到取消借欵整頓公司目的以保國權而維實業無任叩禱湖南公股代表張秉文叩陷 
（二）長沙趙省長·省議會·財政司周司長均鑒漢冶萍公司違法借用日欵一案業經秉文　堅决反對聲明四大不可理由查漢冶萍公司某國處心積慮早思懼奪若再續借無異復活二十一條現在事機危迫萍礦與我湘關係尤大公司旣有少數　蠧把持股東正義莫伸惟爲有以實力挽救所有萍礦運煤懇即概予截留至取消違法借欵案之日爲止以促公司覺悟而保將墜之國權無任叩禱湖南公股代表張秉文叩陷 
[吳淞雜訊前昨兩日之大潮]  
　　淞埠前昨兩日之潮水甚大高興藴草浜馬路相並大橋底下船隻均因潮大而不能經過橋門馬路上低窪處已進潮水大木行往東至明遠茶樓止均成河溝浜南楊家宅及浜北周家橋等處田間均成澤國即前數次之大風潮亦未見有前昨兩日之大潮也　 
　　行駛上海與羅店之紹興脚划船於昨午後二句鐘往滬時經過吳淞口對岸病房角嘴因風急浪湧偶一不愼以致傾覆江邊幸附近船隻前往救護將船救起該船夥等四人均慶更生惟所裝之土布二十餘件及空酒壇八十只悉已漂失 
　　前晚三句餘鐘由滬開淞之專車拖掛鐵篷車十一節内有山鎭江載來之第十九師七十四團工兵營底及軍械軍實等頗多隨車押運兵士十餘名至砲台灣車站下車搬往三十七旅旅司令部及團本部内 
　　寳邑西北月浦鄕紅十字分會近因天氣嚴冷災民均無衣被禦寒特於昨日派員往上海兵災善後協會領得棉被四百條棉衣褲六百件於午後二句鐘由淞滬客車運至吳淞藴草浜車站轉雇小車四輛推至月浦以便發給衆災民俾免寒冷 
[南市錢莊已遷回營業]  
　　滬南錢業各滙劃莊昨已實行遷回南市原址照常營業惟尙有一二家未經遷冋現在該同業對於各業商之往來欵項辦法若以多數之現銀及同業送來之底欵等暫不存儲星夜送往北市機關至於由北市莊家與南市商家往來之欵亦就北市匯劃以省週折云 
[各縣兵災善後聨合會常會紀]  
收到賑欵棉衣按縣平均支配 
　　各縣兵災善後聨合會於昨日下午二時起舉行常會到者爲上海凌伯華·寳山袁希濤·青浦沈祝華·汪承寛·嘉定顧敬初·黄允之·松江陸規亮·張葆培·陳陶遺等十餘人推袁希濤主席報告馮夢華今日到會聲明所有職員已派赴各地調查今日不克出席至賑欵一節銀團所商之二十萬稍有眉目今在進行中至渠令人所商借欵大約十萬元左右亦尙未定又謂江蘇省敎育會發起之棉衣星期運動現在交來本會之棉衣有一千三百四十一件銀六十一元小洋一百六十五角銅元三十二枚議决在各縣災况尙未詳細報到以前暫行按照縣數平均支配議决散會 
[縣議會呈請豁免忙漕]  
　　上海縣議事會昨呈江蘇省長文云呈爲兵災區内民不聊生籲請咨部行縣豁免忙漕事竊惟江浙興兵地方糜爛上海首當其衝慘象環　𠙦　無告上蒙軫念下及公團正在籌欵放賑之不懈迺復加借忙漕從事掊克小民蕩析離居禾糓棄野軍隊之窮搜未去吏胥之催逼又來假其猛虎之威索諸枯魚之肆爲善不卒爲德不終諒非豈弟之君子所能忍而出此創痛餘生泣將何及惟有迅將本年份忙漕一律豁免冀留一綫生機俾養萬民元氣庶來蘇有望遺愛無窮本會同人來自田間民口所寄勢難緘默爲敢據情備文籲請崇座俯賜憫惻法外施恩查明受災區内　在情形咨部行縣將本年份忙漕一律豁免以恤孑遺而解倒　不勝迫切待命之至 
[上海學生救濟難民會董事部消息]  
决將欵交華洋義賑會散放 
　　上海學生救濟會董事部以學生募捐艱難戰區待賑　急故於二十四日成立　即一而分投調查災區情形一面由張廷榮周志禹宋漢章等先後向華洋義賑曾等慈善機關接洽放賑事宜於二十八日下午五時半在中國銀行又開會議出席者宋漢章·周志禹·方椒伯之代表機可陞·閻人俊·鄔志堅·費振　六人先　宋漢章報告與華洋義賑會最後接洽情形並宣讀該會復書已允代爲放賑經衆討論决將募得之欵一萬零四百餘 
 
 

Page 14

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *元除　開支六百七十餘元外由會計會同董事長掃數交與華洋義賑會代爲放賑並决定根據調查向該會表示意見先　指定待賑較急之處如方泰外岡一帶施以米糧棉衣棉被等件議畢散會 
[聨益善會在方泰埋葬之消息]  
　　胡家木橋香烟橋路上海聨益善會埋葬隊前赴黄渡埋葬遺屍業經漸次竣事乃率同夫役逕赴方泰茲由該員報告初一日午後查得鎭北小石戰壕中軍屍一名田間及赤眼浦許家村均有遺骸當即殮葬公地又經本邑陸家行地保王德興引導在姚家涇橋西南掩埋屍骸二十七名現在該處尙屬不少連日從事進行以重衛生而便耕耨云 
[馮夢花請速撥允借之振欵]  
　　江蘇振務處馮煦（夢花）前日因籌借振欵事來滬除與嚴財政廳長接洽外昨日特乘馬車至上海總商會與虞洽卿方椒伯二會長面商請俯今災黎困苦迅向銀錢兩業將允借之欵從速撥交以便發放云 
[徐滙天主堂兵災收容所尙未結束]  
　　龍華附近人民因房屋被佔致徐家匯大主堂所設之兵災收容所非但不能收朿仍有新逃來者男子猶可四散婦孺何能遺問加以天氣慚寒除飲食被服外大小棉衣發過四五百套仍須趕做故經濟實在爲難婦孺中固有能做花邊等等者但誰忍奪其工資以充公用堂中敎士曾函勸兵官莫在上海旁造一抱犢　尙無確切答覆云 
徐家滙天主堂兵災收容所收容之婦孺 
[函請澈查來歷不明之捲烟稅票]  
　　上海總商會接捲烟同業公會來函報告近來稽征員向商店兜售印花等情業誌上月二十三日本報茲悉該會以前存軍署之印花稅票總核曁不符原數而市上又有稽征員向人兜售印花稅票并願减價且云可以分裂黏貼顯係來路不明故特據情函請江蘇財政廳澈查根究以期水落石出云 
[閘北水電公司增加水價問題近訊]  
植產會致水電公司函　聲明不贊同之理由三 
　　閘北興市植產會因商辦閘北水電公司增加水價問題一再函商取消會誌報端茲該會又有函致水電公司爲錄如下 
　　逕啓者接准台復藉恐貴公司抱改革　務之熱心無任欽佩惟對於函示名點敝會尙有不敢贊同者略陳於左幸垂鑒焉（一）　函以擴充水廠工程與警理水價收入相提並論並以整理水價收入爲前提惟思水廠工程係屬資本問題水價收入係利　問題二者雖有多少之因果關係　終不可倒果爲因後先誤　也且水廠工程應根本改革爲貴公司商辦之第一目的當初　官辦之舊廠瀕蘇州河水流渾濁地址狹隘無從發展即從軍工路相近購地預備建造　廠改從吳　江取水使水源充足水分清潔其計劃頗引起社會之同情今日實行商辦而此議遂寢水廠未改舊觀僅　添辦一二機城添設若干支管是豈　本切要之圖乎夫使貴公司進行原定　劃水量能充分自給則挽回相界販水之權利已多此際即因成本加重酌增水價尙爲市民所共諒若水廠工程不謀革新仍不脫販賣性質而欲於水價中爲數　的取盈殊與商辦之目的不合此數會所不敢贊同者一也（一）來函以此次整理水價係取　多益寡主義期在劃一平允不能視爲加價若然則貴公司專爲用戶平均負於公司之收人無所增减方足以示公平無私然敝會據各會員之報告多謂加價至二倍以上未聞有等量之誠價則又何也或者之報告多謂所加者多其結果仍在增加公司之收入則所謂劃一平允者不過借此名詞以資掩飾耳不然如南市自來水公司至今尙有每日納費三角之龍頭未經改價正寓體恤貧戶之意如英租界包水價依房租百分之五爲標準即喑隨房屋之等差住戶之貧富以合各人負擔之能力故每糧費率不必劃一而實際自然平允今貴公司假平均負擔之名行加重負擔之實其爲公司計則得矣但未免與公衆利益相衝突此敝會所不敢贊同者二也（一）來函以包水價爲不滿意可改裝水表按用水度數納費云云查裝表計費辦法本適用於營業用水如茶館飯店浴堂染坊洗衣作等其營業上耗費之水量較鉅不能依普通標凖計費方用水表以計水量其費率常　層累遞减而無一定若住戶用水其耗費水量原屬有限納費又有普通之標准自無製表之必要惟貴廠　官辦時代亦有强住戶裝用水表者上下種種弊　筆難盡述且因費率之有一定與水表之准確納費之高無出其右川之者已覺痛心疾首即敝會會員中亦有受此痛苦者正擬請求貴公司矯正辦法以期與普通包價相接近是社會對於用表計費深致不滿今貴公司反令普通住戶改用水表是不啻爲無定程之加　并恐不免有種種流弊此敝會所不敢贊同者三也再包水納費原係一種契約如欲更改費率即係變更契約須得雙方同意方可實行今敝會各會員對於包水契約不願有所變更故對於加費一層不能承認爲再購請函逹惟望貴公司勿執已見俯納芻言取消加價通告維持原價以慰羣情不勝感幸此致　辦閘北水電公司閘北興市植產會會長朱斯芾啓 
[工部局築路交涉之交涉員指令]  
　　工部局在蒲淞市地方築路一案經地方各公團以其越界羣起反對呈報縣公署轉請交涉公署函請袖領事轉飭禁阻在案茲　縣公署已奉交涉公署指令云呈悉候再據情函請領袖總領事轉飭禁阻除俟得復令知外仰即知照此令 
[市公所對求新廠塡浜之交議案]  
　　南市求新廠塡没廟橋港公浜轉立法册道契迭經滬南工巡捐局姚前局長開董事會討論證明確爲公浜一再呈咨松滬護軍使上寳會丈局據理力爭迄未解决茲因李總董接管工巡捐局收回市公所後清理檔案已將此案提交市議列入本届冬季常會議事日程業經初讀通過交審查會審查在案茲將交議案原文照錄如左 
一件交議求新　擬將廟橋港公浜基地請轉法册道契案案查求新廠私塡　橋港公浜一案迭經姚前局長於民國九十兩年間開會討論證明確爲公浜并分别呈咨滬護軍使曁上寳會丈局據理力爭以保主權各在案十一年三月間准上寳會丈局來函以法册一千四百八號本訂三月三日會丈適是日天雨泥濘　訂於八日下午二時會丈等因當經姚前任派令吳前路政員前往會勘旋據吳路政員呈稱奉令之後當與莫紳子經接洽據莫云本局應將廟橋港與求新廠爭執會案抄錄備函咨照交涉公署及會丈局請其於轉發該廠道契時務將則爭執次之廟橋公港浜地址晝出最爲重要等語應請酌尊施行等情當經山局函致會丈局略謂約期會丈曾經派員會勘查該地即求新廠基中有廟橋港口一段係　公浜原擬塡築馬路以利交通嗣以求新廠將該浜私轉英册擅自杜塞曾經一再交涉并請貴局發還求新廠原繳地價恢復廟橋港公浜原狀在案現在該廠欲將私轉之英册也轉爲法册應將所佔敝局之公　基地完全劃出以符成案爲特繪具詳圖送請查照前案施行云云去後案懸經年尙未解决本年十月四日前姚屈長接據求新廠總工程師費謁兩函稱敝製造廠氖基地曾向法領事署請轉法册道契前因尊處爲白藻泰路至黄浦小浜一道出面反對致該道契迄未轉出但查敝廠廠基向爲朱君志堯所有貴國官廳對这并無異議祗會要求在該浜埋設陰溝茲查該項陰溝早已塡没此外確無他項問題應請尊處咨照會丈局迅將敝廠請轉之道契塡給等情究應如何辦理之處相應摘錄前後交涉案由敬請詳加討論公决施行 
[市議會明日續開冬季當會]  
　　上海市議事會正副議長沈恩孚賈豐臻昨致各議員通告云敬啓者茲定十二月二日（即明日）下午五時續開冬季常會届期務請於四時三刻蒞會俾便凖時開議是所盼禱 
[麵粉公會電請停罷附加稅]  
　　麵粉同業對於蘇省徵收善後附加振捐一事業已開會議决一致拒絕公推代表赴省力爭各情迭誌本報日昨上海麵粉公會等公電省署財廳文云南京省長轉財政廳長嚴鈞鑒前議附加稅一成本未得商民同意而兵災善後增爲二成敝業麵粉麩皮因向來免稅又增　四成加以稅所查騐留難需索手續之費更無定數　粉麩均係民食小麥已稅即不應重徵且洋粉免稅華粉更難抵制敝同業歷年虧蝕支持爲難本年麥價昻貴又值軍興運輸不通製成之粉一律停頓工料　息已不能與時價相抵乃軍事甫定正欲將積貨行銷而無端加稅是不啻强迫破產而後已茲於十一月二十八日開同業聨合大會全體一致憤慨絕對不能承認餘另備公呈外合即電陳伏乞俯念商艱通飭各關卡速將附加稅一律停罷以順與情實爲公便上海麵粉公會無錫麵粉公會江蘇内地麵粉公會同叩 
[報關公所開會紀反對輪船及電話加價]  
　　本埠南北市報關公所昨日二時在寗紹里本事務所開會到同業代表二十餘人石芝坤主席討論三公司增加寗波水力問題主席宣布開會宗旨略謂三公司對於寧波水力一節提加二成寗波總商會於日前曾致函同人委屬設法援助應如何之處請諸君討論云云當由到會周靜齋朱鴻源邵茂林相繼發言請際此兵燹之後金融恐慌市面　　商業停頓我同業首當其衝三公司不諒同業苦衷驟增水力且對於甬埠水脚去年甫經增加一次今日曷堪再有此項負擔各客家嘖有煩言徐允璋湯芝卿余克麟等均各有主張繼石芝坤聲言與甬同鄕會理事會接洽另函復寗波總商會討論結果公决與寗波同鄕會合作進行以收羣策羣力之效一時不能解决再行討論爲表示最後之决心末臨時提議討論電話加價問題公决函致納稅華人會設法打銷該函當屬文書員起草以便送逹至四時散會 
[八大學足球奪標比賽消息]  
滬江與金陵...三與一...滬江勝 
滬江與東南...二與一...滬江勝 
　　東方八大學本屆足球奪標比賽情形迭誌本報茲悉滬江大學足球隊於前日（二十九日）下午在寗與金陵球隊比賽結果爲三與一之比滬江獲勝 
　　又滬江於上星期四（二十七日）在寗與東南比賽其結　爲二與一之比勝利亦屬滬江前報載二舉零之比係滬江報告未明之故 
[上海華人足球聨合會奪標比賽訊]  
三育與震旦...三與二...三育勝 
樂羣與南方...五與一...樂羣勝 
　　三育足球隊於昨日下午三時在震旦大學與震旦作奪標比賽公請蔣湘青君爲裁判員銀角一鳴雙方馳騁塲中勇猛異常因二隊球員在滬上均負盛名故皆振刷精神以期獲得本屆聨合比賽之錦標閱時一刻鐘三育先勝一球於是震旦盡力進攻不及五分鐘亦踢進三育一球此時揚中歡聲雷動球員之進攻亦益爲劇烈後震旦犯規被罰任意球距離震旦球門正前方約三十餘碼蹴出之球平而急震旦守門未能接住致球落入網中遂負一球上半時告終爲二與一之比休息十分鐘後繼續角賽三育乘勝後之稅氣鼓勇進取震旦亦力圖反攻以求轉敗爲勝相持約二十餘分鐘後三育左翼得球疾盤向前至接近端線處踢至塲中爲三育衝鋒川頭頂入震旦一球此後震旦反攻益烈卒於最後五分鐘内亦勝一球結果遂爲三與二之比三育勝 
　　同日下午三時樂羣足球隊亦與南方大學作奪標比賽地點在法租界天文台路棒球塲由馮建維君爲裁判員樂羣球員均爲滬上老將南大球隊亦稱不弱故比賽時攻守皆有可觀上半時南方勝一球下半時樂羣隊奮發精神竭力進攻連勝五球最後結果爲五與一之比樂羣隊優勝 
[日本籃球隊將來華比賽]  
預備參與下屈遠東運動會 
　　日本對於明春第七届遠東運動會已在積極凖備中舉國上下對此均甚注意體育界之進行籌備固無論矣觀其野心似欲操必勝之權除最有把握之田徑賽·游泳·棒球ˉ網球·　運動已從事練習外對於歷年失敗之足球籃球更爲注意故特派籃球一隊來華比賽藉此練習而增閱歷希於來年遠東運動會中奪取錦標聞擬先至上海然後再往他埠抵滬日期尙未確定大約當在本月中也 
[吳淞同濟附中與南洋中學之球戰]  
　　本埠中等學校足球聨合會錦標比賽之一 
　　昨日（三十日）同濟附中與南洋中學在徐家匯復旦中學部球場作足球比賽下午一點半銀角一鳴雙方球員均勇猛非常未十五分鐘同濟即勝一球又隔十分鐘許同濟又攻進一球然南洋球員未見減興時逾四十分鐘應鳴笛休息但南洋所請之公證人陳虞添君因未稔規定時間每次爲四十分鐘遂延長至四十五分之久斯時同濟守門員以過時爲疑適南洋方面球來勢急不及防禦致失一球公證人旋即覺察宣言此球應不計算休息十分鐘許銀角復鳴雙方球員各入塲凖備第二次乃開始矣公證人爲同濟所聘者（姓名未詳）約歷三十分鐘同濟失一球兩方球員以限於時間未能盡興旋即停止分途而歸 
[美童與晏成比賽美國式足球]  
六十與零之比·美童勝 
　　美童公學於前日下午在法租界貝勒路天文台路轉角棒球塲與中國宴成中學比賽美國式足球已誌本報茲悉比賽結果係六十與零之比美童公學獲勝 
[江蘇童子軍聨合會董事會紀]  
　　江蘇童子軍聨合會昨日（三十日）上午十時開董　會列席及委托代表者沈信卿章君疇楊繩武錢魯詹蒯善丞黄季良章伯　邱唐藻（沈信卿代表）徐蓉初（蒯善丞 
代表）趙聘　（黄季良代表）汪愼之（章伯寅代表）議决各案如下（一）大會交議請敎廳　令各縣敎育局應將童子軍列入小學公民科以資實習訓練案（二）大會交議小學校應將童子軍列入必修科案以上兩案議决本會認爲童子軍有列入必修科之需要即推章君疇君分别擬具辦法後由會建議敎廳（三）大會交議增設駐會辦事員一人案議决本會經費異常支絀暫行緩議　金山童子軍副總敎練蔡楨於戰時冒險救火見義勇爲請優予褒勉案議决函致金山縣敎育局請詳加調查俟得復即褒贈區敎練可否改稱縣副總敎練案議决去函挽留（六）各縣區敎練可否改稱縣副總敎練案議决本會通則第十六條已有規定應仍照通則辦理（七）本會應利用寒暑假期開辦女童子敎練養成班案議决俟得有相當之女敎練員再行辦理（八）請赴丹童子軍代表報告會操情形並各國童子軍優點印發各縣聨合會以資參考案議决正在編印中俟出版後即寄發各縣（九）　各縣總敎練員報告各本縣戰後童子軍進行狀况藉謀督促案議决照辦惟吳縣童子軍在戰時曾有服務　之組織辦理救濟事宜並函告到會應再徵集其詳細報告以便表揚（十）南匯公立三益小學校函報組織童子軍請派員考騐案議决請章君疇君前往考騐並洽商敎育局促組縣聨合會 
[家庭日新會常會紀]  
黄任之報　觀察戰地實况 
　　昨日下午三時家庭日新曾在職業學校舉行常會由王渥然爲會主到會者黄任之·沈信卿·曹伯權·張蟾芬·潘仰堯·鄭仲完·錢夢渭·黄冰佩·黄伯文·等先由主席王君致詞請黄任之君報告觀察戰地實况黄君言此次東南戰禍糜爛十縣鄙人爲觀察實况後以便報告政府及宣告國人起見故三次觀察戰地第一次至松江石湖蕩損失不多而毁壞不少第二次至瀏河·嘉定·竹篠弄·方泰·安亭·黄渡蹂躪均甚而以瀏河方泰·黄渡·爲尤烈臭氣擈鼻滿眼瘡痍人民流離瑣尾無家可歸誠浩刧也第三次至南翔眞茹兩地所受損失均屬不資火災連燒三日夜精華盡失南翔燒去全　五分之二眞茹燒去全鎭五分之三情形極慘觀察後曾據實報告蘇省當局請其速定所以謝吾蘇人者亦未有結果云云繼報告本會會員經募棉衣情形計王立才夫人自助二十件並經募計八十件沈信卿夫人捐助十四件黄冰佩女士捐助十一件繼略談觀察時局情形及謀應付辦法散會已傍晚矣聞下次開會仍在職業學校會主爲吳志芬·陳玉仙·二君云 
[浦東同人會之新訊]  
遷移會所開歡迎會 
　　浦東同人會在滬成立已歷二十餘載最初成立時推李平書爲董事長嗣遷南市本年春季改選職員黄炎培氏當選爲董事長該會近謀會務發展積極進行業於昨日遷公共租界望平街恒安里辦事所有南市王家碼頭之事務所業　撤消聞該會現定本月七號（即陰曆十一月十一日）日上午九時起至下午五時特派職員招待預備茶點歡迎會員及來賓到會參觀將聨絡本卿會員舉行自衛運動云　 
[留德醫學博士吳憶初回國]  
　　吳君億初籍江蘇金山遷居平湖本埠同濟大學畢業民國八年自費赴德留學於漢堡大學得醫學博士學位已於十一月十五日返國吳君心地慈祥用功甚篤所學爲小兒專科大有心得云 
[盜匪槍傷越捕與行人案續聞]  
　　法新租界愛來格路乾泰昌烟紙店於前晚被盜匪兩人　槍入内搶刦洋銀後該匪等沿途開槍擊傷越捕及行人等情已誌昨報茲悉當時實被該匪等開槍擊傷安南捕一名行人三名死一人今將受害人姓名錄下一百零二號越捕擊傷左臂乂吳金生年十八歲蘇州人在愛多亞路合康烟紙店爲夥繫傷左肩下又耿子安年二十四歲江北人在華界電車公司爲九十九號賣票肩部受傷又張三寳年三十六歲南京人住居菜市街三十二號向在福興板木行爲鋸匠彈中咽喉立即斃命業　捕房飭探陶德勝將受傷人車送廣慈醫院醫治惟耿子安所傷甚輕用藥敷好當即出院聞即由法總巡費沃禮　給予賞洋十元以資激勸張三寳尸身舁至同仁輔元堂騐尸所聽候禀請中西官檢騐核奪一面由費總巡通知各捕房全體探捕　緝在逃之匪徒到案究辦 
又一訪稿云法租界愛來格路乾泰昌烟紙店於前晚被盜搶刦該盜匪逃逸時因追捕者甚急在途連放手槍擊傷安南巡捕　擊斃行人等情已誌昨報茲悉該盜由乾泰昌逃出後即入墳山路過愛多亞路進西藏路匿在文元里二弄緣槍子放盡致被該弄之管弄人扭獲　該盜沿途放槍被其流彈擊傷者共有六人惟木匠王阿三因傷重即斃其他安南巡捕一名以及店夥一名穿短衣之工人三名現由捕房飭探送往金神父路廣慈醫院求治據云受傷之五人均無大礙而已死之王阿三現送同仁輔元堂定於今日（星期一）由中西廨員蒞堂勘騐候核又聞捕獲之一盜及十響手槍一支已由偵探督察長黄金榮至英租界捕房將該盜帶回法總巡捕房詰據該盜稱紹興人前充兵士同黨共有五人捕房現已正在密拿同黨務獲解辦 
尙有本埠新聞轉入後頁 
 
 

Page 15

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *本埠新聞二 
[匪徒開槍拒絕搜檢當被拘獲]  
　　昨日午後三時三十分鐘有匪徒一名身穿華服暗帶手槍行經虹口百老匯路適該處有中西包探在途搜檢行人身畔有無危險物品該匪適當其衝即拔槍向探捕連開五六響皆未命中該匪即飛步逃逸探捕等奮勇窮追當即拘獲連手槍一併解入捕房捕頭詰問一過論飭收押候解公堂訊辦 
[西華德路銀樓被刦案續誌]  
盜匪槍傷路人金某 
　　前日（二十九日）晨西華德路某銀樓被刦略誌昨報茲悉是案實爲東西華德路三八三三八四號天華銀樓於前日上午八時四十分突來盜匪三人一盜年約三十六歲高約五尺九寸穿黑色棉袍戴黑色銅盆帽餘二盜均約三十歲高約五尺六寸第二盜穿黑色棉袍戴瓜皮小帽第三盜穿短衣戴灰色西式小帽均持手槍一盜假裝購金戒子由店主李某取出金戒子一盤該盜選擇不中意囑店主再取出數只以便揀擇言尙未竟　躍櫃檯抽出手槍嚇禁店夥等聲張隨即敲碎玻璃櫃取　紋銀手鐲數付併盤内之金戒子搶刦出門逸去搶時由一盜把守門口該銀鐲金戒共值二百五十元盜等出門後跑至對面一弄内由店夥呼喊捉盜當　　郵局新屋之攝影（地址在北四川路橋）今日遷入辦公（中華照相館攝） 
時路過之數人向盜追趕追至弄内一盜被逸去餘二盜穿弄至塘山　適被路過之黄某攔住盜等即向其開放一槍幸未擊中惟彈擊路旁金某之左胸部受傷倒地盜等仍向前逃朝北至東有恒路轉至通州路小菜塲被附近之第九四八號華捕看見即上前追捕並向盜連放三槍均未擊中盜等穿入一弄内逸去終未被獲受傷之金某後送同仁醫院醫治傷勢頗烈恐有性命之虞云 
[拘獲百老匯路刧案兩盜]  
　　提藍橋捕房第十六號華探昨日晨十時三十分在元芳路拘獲二十七日搶刦百老滙路一零六零呢絨店之二盜名丁榮仁與張阿生帶入捕房明日解公共公廨審訊 
[函送華人轉入和籍之名單]  
　　江蘇交涉公署致函上海總商會抄示最近華人轉入和籍之姓名略謂查華人轉入和籍華洋姓名清戰前單　和領函送到署業經照錄函送在案茲准和　總領事函送自本年一月起至九月止所有註册之該項華族和籍薛屬洲·林碧烈·黄良英·林延慶·等七十七人華洋姓名清單前來相應照錄函送貴會請煩查照備考爲荷 
[兩德人乘汽車傷斃案覆審之堂諭]  
　　南洋汽車公司車夫葛才榮於今年九月間駕車出外司機不愼致將坐客德國人歇洛潭·笏綸·兩人　出外司機不愼　判着南洋汽車公司經理汪志卿·及股東高萬悛·戴文根等共同賠償歇洛　家屬損失六千兩笏倫贊損失銀一千兩等情嗣因被告等不服判决延請逹商律師代表請求覆訊各情已誌前報昨經中西讞員商明堂諭判着汪志卿等酌减賠償歇洛潭家屬損失銀四千兩笏倫贊損失銀一千兩所有堂費公證費等仍照原斷執行 
[小學敎育研究會開會紀]  
　　上海小學敎育研究會昨日午前十時半開普通研究會到三十四人由李頌唐主席報告本縣敎育機關受戰事影響所受痛苦情形次討論各案議决如左一件議初等敎育宗旨飭榷案議决將楊聘漁所提標準及說明印送各校在下屆開會時請各提意見再行酌定　　一件議下次開會　　議决十二月十四日上午一件議函請警廳嚴重取締含有賭博性質的小販案議决由本會函請縣敎育局長致函警廳嚴重取締一件議學校商店販賣食品宜擇可以果腹者議决山本會錄案通告學校 
[第九次提倡國貨會籌備會紀]  
决定十六日起開會三天 
　　上海對日外交巿民大會於昨日午後三時開第九次提倡國貨會籌備會到各實業工廠代表陳良玉·王東園·王漢强·鍾漢亭·費燮候·黄清山·范大璋·許錦芳·李彩棠·焦根山·蔡　正·李澤源·翁國勳·等四十餘人周霽光主席先由王東園報告會場問題曁顧九如與吳麟書君接洽情形畢次討論開會日期王漢强提議本月十六·十七·十八·三天·如三天不能結束或適遇陰雨延長一天主席即以　議付表决衆贊成繼討論經費問題王漢强詳細說明旋經到會各工廠當塲分别認定未到工廠下次認募至各工廠廣告務希於三日内送到以便列入會場特刋不另取費繼由李澤源提議現在籌備時期應推父際員數人以便廣爲接洽當公推范大璋·王漢强·二君爲交際員末由馬濟生提議介紹花紙人會全體通過又許錦芳提議本會將來發售國　須照市上批發格外便宜以廣宣傳衆贊成通過其他一切籌備手續由文牘員王俠峯於期前分别趕辦次陳翊廷報告總務科情形畢又議决（一）今日到會諸君均推籌備員（二）編輯仍請蔣夢芸王廷傑二君擔任（三）加推許錦芳顧九如二君爲本會幹事 
[紹興警署請協緝擄贖小孩案首犯]  
　　匪徒王才根·馬三火·牛清·魏錫秋·等前在紹興擄贖小孩盛幼龍由滬獲送紹興警察總署訊辦在案茲悉此案前經該警署電請上海司法官廳查緝羽黨無着現在該署訊悉該黨首犯佘某確係匿居滬上是以復備文移請本埠淞滬警察廳請爲派探協拿務獲給獎解紹歸案訊究 
[男女拐匪各押八年]  
　　上禮拜三上海救濟會調查員余杏鏞協同偵探王緯文·陳少廷·林泳舫·張柏春·等在怡和碼頭行駛廣東等處輪船上查獲拐婦季曹氏並被拐男孩雙喜又查獲拐匪蓋亭初及被拐女子李阿英又查獲拐婦黄氏又被拐女子了頭等當即并送法庭經檢察官預審明確起訴審判廳前日午後推檢各官開庭審理當宣庭判季曹氏·黄氏·蓋亭初·等男婦三犯略誘營利罪成立判各處有期徒刑八年以儆 
[紹興旅滬同鄕會開會紀]  
　　紹興旅滬同鄕會咋日在浙紹公所開本届會員大會到會員二百餘人公推主席徐乾麟致詞略謂本本成立迄今會務日臻發逹是皆會員職員熱忱毅力關懷梓有以致之自規定二年可選舉期以來本届經辦會務甚多應請各科董事分别報告再議重要議案次舉定糾儀員蔡春芳袁滋清次學生唱歡迎歌次董事王曉籟報告會務胡熙生報告賑略章敬愼報告校務主席報告第三次徵求情形畢討論提議變更議事會董事會之組織先由原提案人曹慕管說明理由略謂本會原採分權制凡事經議董會議决後付　董事會議决執行在實際上不免延緩現擬改爲合議制由初選董事八十人公選正副會長外互選執行董事若干人分科辦事其餘均爲議董遇事集議議决案即交執行董事執行無須作兩度會議如經議决希望於本届實行經衆討論除執行董事名額及會交新董事會核議依曹議通過次議酬答捐欵同鄕原提案人壽孝天主捐欵本會者予以被選舉權以資酬庸經衆根本反對自撤銷主席復讀蔡華堂等書而提議酌减學校經費其理由謂本會敎育費占本會每年收入六分之五以致其他會務不能應付經衆决議留交新董事會核議次由曹慕管演說末選舉揭曉計當選董事八十人云 
[上寳平敎促進會今日開幹事會]  
　　上寳平民敎育促進幹事部昨發出通告云敬啓者十二月一日下午四時半在博物院路青年協會藏書樓開幹事會務祈撥冗蒞會是盼此頌台安云云 
[泰興同鄕會定期開成立會]  
　　泰興旅滬同鄕會昨日午後三時在籌備處開徵求委員會結束徵求會員事宜統計已報名人會者將近二千人一律發給選舉　并討論開成立大會　續會　　　　　　十一日　借滬　　而近路紗業公所爲會場通過一切章程即選舉正副會長以及各科職員云 
[西華德路商聨會會議紀]  
　　西華德路商界聨合會前晚（二十九日）開緊急大會計到會者二四十人正會長傅聲茂主席事爲本會會員天華銀樓來函報告於今晨九時許被盜匪刦去金戒首飾等值洋二百四十餘元之　宜佈被刼情形經衆議决當函咨巡捕房及防盜委員會函務乞同心協辦以安商業而匪膽寒繼邱嘉　提出辭去出席代表職當衆一致挽留又報告救　兵災善後會募捐一項已募得一百零三元議畢散會 
[附乘脚踏車跌傷殞命]  
　　戴阿陸於十一月二十八號夜乘脚踏車其友蕭德明則附坐於車後駛至西藏路跑馬場左近蕭忽跌仆戴即停車喚之　應遂爲　往仁濟醫院醫治延至上星期六晨在院身死該管老閘捕房得報飭探　錫卿將戴於當日拘解公共公廨請究據戴供稱伊在交易所爲送信之役與死者相　善昨向乘脚踏車跌倒後初即不省人事迨所入醫院始能言語令在院陪並謂袋内有　 
洋七元可充醫費詎至翌晨身死伊與死者並無仇怨等語中西官得供判戴　五十元保如無人控訴下禮拜六再核 
[寳應誘拐案在滬破獲]  
　　實應人張裕泰向在原籍家中敎讀其妻張王氏於今夏忽然失踪張各處探訪始悉爲浴堂生理之張培　誘拐逃滬張即函囑妻母王華氏在滬找尋前日王華氏在閘北將培　並伊女一并扭控警署　送法庭檢察官訊供判即拘押着王華氏趕報伊婿張裕泰來案候質 
[匪徒路刧拘獲三人]  
　　浦東洋涇鎭潘阿唐之妻張氏於昨日上午九時因事歸寗行經居家橋東首曠野地方突來匪徙五六人攔路搶刦身上金圈金戒張氏見勢不　即大聲呼救山該處美孚油棧駐巡警聞聲赶出帮同鄕人追匪徒三名帶棧由傅巡官飭警函送塘工局六區警所訊辦 
[改用鈔票准予贖罪]  
　　江天輪船管艙人林登雲於上月間持僞票數張至法租界新開河德餘錢莊使用當被該店夥鍾月波察破鳴拘解法公廨判押西牢兩月在案茲因被告不服判决延逹商律師請求覆　經中西官核准於昨日　訊逹商律師稱覆訊原告林登雲在江天輪船執業向來規矩有人可證前向水手毛　借得鈔票洋六十元由林持至德餘　莊掉換現洋擬寄回原籍不料内有傷鈔票兩紙林登雲實不知情請求從寛落云云德餘錢莊夥鍾月波稱林登雲於上月二十五日持五元改二十五元之香港有利銀行鈔票前來兌換至次日又持九十元鈔票到來兌換内有五元改十元之鈔票兩張當即察破鳴捕拘案詰之林登雲供民人至該錢莊兌換　有一次等語新讞員商之法代總領事梅君判林登雲准予贖罪 
[旅館違犯烟禁]  
　　山西路當湖旅館客留寓客在二十三號房間開燈私吃洋烟有違禁令經包探嚴阿卿查見將烟具帶入老閘捕房禀由捕頭轉請公共公廨將該旅館主王祥生傳案訊罰 
[妓院留幼女住宿]  
　　廣西路四百三十二號門牌妓院内妓女醉春因容留十四歲幼女馬三毛在其房中住宿有違定章被專查妓寮之中西兩捕查見即將馬女送往濟良所暫留一面稟請公共公廨出單傳醉春到案訉究 
[被誘墮落女子投濟良所求援]  
　　女子吳根弟十八歲蘇州安人橋人本年陰曆六月二十八日被鄰婦某氏誘同來滬押入法租界妓寮娼該女因不慣操賣笑生涯頗受鴇兒凌虐前日得間逃出投至公共租界濟良所乞援該所允予暫留一面通知老閘捕房轉稟公共公廨諭令查傳其家屬到案訊明核奪 
[書寓妓女留客住夜之傳罰]  
　　工部局發給書寓妓院執照之章程内第七條規定書寓不得容留狎客住夜前曾有書寓妓女違犯經公共公廨傳案科罰茲又有廣西路福祥里五百二十八號門牌妓女樂弟汕頭路一百十五號門牌謝弟雲南路福裕里七十一號門牌王方氏等均與狎客同床住夜經專查妓寮之西捕頭摩豪與一百八十八號三道頭華捕查悉即稟山公廨出單將該三妓傅案訊罰 
來函 
[松滬鎭守使署副官處來函]  
　　逕啓者閱貴報十一月二十九日第四張本埠新聞欄内戴松滬鎭守使署稽查長周樹霖於昨（二十八日）晨八時三十分乘滬杭車赴松江公幹一節查本署稽　並無周樹霖其人亦未派人赴松公幹深恐滬地人雜往往藉此招謡特爲函逹貴報館登報更正是荷松滬鎭守使署副官處啓十一月二十九日 
來件 
[讀王清穆先生論馮煥章沁電書後穆藕初]  
　　馮煥章之贊助賄選也國人皆非之矣然今年之促成罷單則是非莫决不佞不敢强與人同僅就事實上說法求政於當世馮煥章之宣言罷戰不行之於曹吳討奉之初而行之於出師熱河之後倒戈相向按軍人以服從　天職之義是否有當此一疑問也反旆京師以後種設施是否出於自動此乂一疑問也至其通電下野出於决心於此混亂之時代尙不失爲改過之君子然下野之後求學歐美潔身高蹈則是矣倘　馮以外之人物攫其平日不應得之金錢面團團作富家翁或更另有一種不純潔之懷抱則人非特非矣 
是故論是非必循其事實事實則有已往及將來邦人君子其觀察之 
 
 

Page 16

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *商業市况 
[厘跌拆平]  
　　昨日洋釐　價見軟早市洋釐掛七錢三分九釐一毫二怱半較上月小去六毫二忽半午市收盤仍爲七錢三分九釐一二五未有上落銀拆早午兩中仍爲二分與上日相同銀行封開各莊選出亦屬平穩 
[上週間之釐拆]  
　　洋釐上週以來時局日　佳象商業亦漸有發展造幣廠均未開爐而裝在北省亦有因此釐價逐步堅高（星期一）收盤價七錢三分六釐七毫五（星期二）大二釐一毫二怱　價七錢三分八釐八毫七怱五（星期三）大半釐價七錢三分九釐三毫七怱五（星期四）小半釐價七錢三分八釐八毫七怱五（星期五）小三毫七忽五價七錢三分八釐五（星期六）大一釐二毫五價七錢三分釐七毫五（星期日）即昨日價七錢三分九釐一毫二忽五銀拆一週以前銀拆亦常爲二分上週亦　少漲落惟星期四日拆息盡無作借星期五起至昨日早午兩市皆復二分南市各莊滙劃同業已於昨日遷回南市原址經營矣 
[上週大條與外滙掛牌之伸縮]  
　　上週間大條銀近　共長三一二五遠期共長一八七五先令長半辦士印滙大二羅比半法滙小五法郎美滙大一元香滙弗動東滙小去半分嗬　大二盾七五新滙小一分 
[上週間之滙價]  
　　上週間元月份英美日滙市况週初見緊後則漸鬆惟全週趨勢尙稱穏定總計全週内先令高低相差爲四三七五美滙爲七五東滙爲三七五 
　　先令（星期一）銀行開盤賣價三先令三辦士三一二五買進三先令三辦士四三七五（全週之最軟價）（星期二）實出爲三先令三辦士七五買進三先令三辦士八七五（全週最硬價）（星期六）收盤賣價爲三先令一辦士六二五買進三先令三辦士七五美滙（星期一）開盤賣價七十五元八七五買進七十六元一二五（全週最緊價·）（星期二）賣價七十六元六二五買進七十六元七五（全週最鬆價）（星期六）收盤價與星期二同 
東滙（星期一）開盤賣價五錢零七五買進五錢零六二五（全週最緊價·）（星期二）賣出五錢零三七五買進五錢零二五（全週最鬆價·）（星期六）收盤賣價五錢零五六二五買進五錢零四三七五 
[標金平平]  
　　昨日星期日大條銀近　期均縮一二五計近期掛三十三辦士四三七五遠期掛三十三辦士五六二五晨間路透電報告美匯兌開盤小八七五收盤　七五日美日英滙兌均係弗動元月份標金開盤二百四十九兩（全市最高價·）　上日好銀二錢旋因賣者甚多故小至二百四十八兩四錢（全市最小價·）後又略升至二百四十八兩七錢其時交易平常是以價亦無甚上落計小至二百四十八兩五錢嗣爲二百四十八兩七錢收盤總計全市最高低相差六錢收盤價較上日收盤祗小去一錢 
[上週間之標金]  
　　上週間元月份標金（星期日）開盤爲二百四十八兩六錢後因人心趨好故曾漲至二百四十九兩二錢收盤則　至二百四十八兩三錢（星期一）開盤好銀二錢爲二百四十八兩五錢毛盤時買氣較旺故升至二百四十九兩二錢先令揭曉後因滙市較鬆日美日英滙兌均小是以逐漸跌小至二百四十七兩五錢收盤（全週最小價）午後初仍相仿以後滙市轉緊故又回升至二百四十九兩五錢（星期二）大條放長標金開盤二百四十九兩一錢毛盤時相差無幾先令亦長惟因東滙弗動故標金反高至二百四十九兩八錢後滙市趨堅是以跌至二百四十八兩六錢後回好至二百四十九兩四錢收盤午後因東滙頻鬆以致步跌至二百四十七兩六錢後爲二百四十七兩九錢收盤（星期三）大條繼長標金開盤二百四十八兩一錢先令亦長標金小至二百四十七兩六七錢束滙較星期二轉緊兼之日美日英均各見大標金遂好至二百四十九兩二錢收盤午後因值星期三滙價無市標金平定爲二百四十九兩一錢收盤（星期四）大條回縮標金開盤高至二百四十九兩八錢人心甚好標金高至二百五十兩零四錢（全週最高價）先令揭曉後市况尙平日美日英均小人心因而轉挫標金逐步跌小至二百四十八兩七錢後爲二百四十九兩二錢收盤午後初亦相彷以　亦甚平穩爲二百四十九兩收盤（星期五）大條又長標金開盤略小至二百四十八兩八錢滙市較硬故小至二百四十七兩七錢旋因收盤時東滙略轉緊勢故仍升至二百四十八兩四錢收盤午後無甚升降係二百四十八兩五錢收盤（星期六）大條續長標金開盤價小去七錢後高至二百四十八兩三錢先令開出後因日英　價見大故好至二百四十九兩滙市仍平穩金價上落無幾祗小至二百四十八兩六錢後爲二百四十八兩八錢收盤午後無市總計上週間最高低相差爲二兩二錢星期六收盤價較前週星期六收盤價則祗好起七錢茲將逐日之開收盤與最高低各價列表於下 
開盤最高最低收盤高低相差 
兩兩兩兩兩 
星期日二四八·六○二四九·二○二八·二○二四八·三○一·○○星期一二四八·五○二四九·六○二四七·五○二四九·五○二·一○星期二二四九·一○二四九·八○二四七·六○二四七·九○二·二○星期三二四八·一○二四九·四○二四七·六○二四九·一○一·八○星期四二四九·八○二五○·四○二四八·七○二四九·一○一·七○星期五二四八·八○二四八·八○二四七·六○二四八·五○一·二○星期六二四七·八○二四九·○○二四七·八○二四八·八○一·二○ 
[星期日現紗堅俏]  
　　昨係星期日各洋行及外人紗廠曁交易所皆休息無市標準外棉三品紗紅財神亦無電報惟各客帮交易甚爲活動奈以紗號手中現貨不多皆未願輕售致難成交川帮買進二十支三羊一百包價一百八十三兩五錢其餘各帮共有購成本紗一二百包日紗二百餘包華紗漲銀五錢日紗漲二錢五至五錢市况　形緊俏 
[上週絲市交清價堅]  
　　上週中洋莊絲市漸趨清堅週初歐美各莊對於廠白黄灰絲經續接海外來電紛　購辦行　步漲惟至星期三横濱日絲價趨鬆廉而本埠滙率突然放長以致美法各買戶遂均觀望不前且週末華絲商咸患絲本加重希望漲價然洋商方　實以銷路見清不允放　以放成交日稀市况堅定茲將週間關於各絲經經過情形分類述之如下 
　　機械廠絲上週廠絲交易週初美法各莊需胃均殷行情又高起二十餘兩迨後日絲傾廉歐莊嫌價太高交易頓减滬埠廠絲商鑒於繭價日昻絲本加重勢非漲價不售交易益清市况因呈堅定 
　　輯里白經上週白經交易頗愓價亦堅漲惟紐約市塲上等貨吃價祇九百餘兩滬上各洋商咸以牌而關係乃不惜貼價購成然内地絲商羣以此價作則紛購原料以致成本加重價益望高市面反成僵局 
　　川魯黄經上週川廠經週初銷路尙暢交易不弱絲價堅定中等魯黄廠經續有談成行情不變湖北黄廠經價竟漲起二十五兩惟後以法滙增高歐莊去胃頓　交易全無川鄂黄絲上週印銷頗衰僅成交沔陽絲數十包絲價平定行市清堅 
　　八繭灰經上週八繭灰經週初去路亦盛美法日各莊需要均殷惟灰絲商以今歲　絲手中揑貨不多不敢抛售惟因各歐　銷胃特濃行情遂又提高二十兩至週末各華商索價益昻洋商不願再進市况遂趨停頓 
預料本週絲市當趨平穩因歐美等處市面已定横濱日絲如價稍堅增則本埠廠白黄灰各絲經交易不致寂寞絲價可望穩固矣 
[上週粉市頗形俏利]  
　　上週粉市頗形俏利適值陰歷十月月底全週祗有五日市面共計成交各月期粉二百五十四萬八千包較前週少做二十二萬一千包各月市盤除十月份及二月份新舊交易祗有二三日市盤高低僅差一分半外餘均有四分左右之差度推原其故雖歐美各屬及東三省均告麥荒而北洋業已冰凍封河輪運停輸南洋各島有俄日等國麥粉接濟需要華粉實際並不　繁現於上週横濱日粉市價兩次步跌一角二分（日幣）各國期粉電報不轉已見各國需粉之暢滯而市場中因見日商繼續抛購某廠暗向海關請領巨額出口護照誤認海外需粉必巨於是投機狂熱各月市盤逐步上漲卒至週末悉知巨額現粉之出口並非事實市價頻跌分餘連日粉價之步漲純係人心虚抬耳至各日市盤週一承前週粉市激漲之餘南北客帮纷起搜羅加之日商繼續動辦空方大起恐慌紛起抵補市價均漲分餘週二南洋帮競辦現粉津帮期粉仍有進胃現粉輸出不弱市價仍有數釐之漲度週三廠家存底益薄麥價步昻機單抽買殆盡日商進胃益濃市價激漲二分左右週四月底停市交割因連日投機狂熱中有金融界資助進行交割順利廠客雙方交割總額計有六十五萬餘包週五客帮因見市價已至極點市場中日商進胃雖仍不弱而實銷方面已趨觀望近遠期市盤漲跌互見然情形尙不嚴重僅祗數釐之上落週六巨額出口護照行將退關之消息傳出巿氣頓疲交易减折市價均跌分餘綜觀後市如大批現粉輸出不實則各月市盤當有一二分之跌度耳上週股票共計成交二十五股價由四十五兩五錢漲至四十六兩較前週漲起三錢茲將最近兩週中之中日市場現粉市價及上週麵粉交易所期粉高低巿價列表比較如下 
最近兩週中本埠麵粉交易所期粉市價比較表（單位兩） 
月期最高價最低價高低前週上週比較 
差度末價末價漲跌 
十月一·九九二五一·九七七五○·○一五○一·九六五○ 
十一月二·○五五○二·○一○○○·○四五○二·○○○○二·○四○○漲○·○四○○十二月二·○七五○二·○三五○○·○四○○二·○二○○二·○六○○漲○·○四○○正月二·一一五○二·○七七五○·○三七五二·○六五○二·一○二五漲○·○三七五二月二·一三七五二·一二二五○·○一五○二·一二五○ 
最近兩週中之中日市場現粉市價比較表（單位日元） 
神戶現粉前週末價上週初價上週末價比較漲跌 
高等等級五·一五五·○五五·○三跌○一二 
本銜現粉（單位兩） 
紅藍車牌一·九七○一·九八五二·○○五漲·○三五緑兵船牌一·九三五一·九五○一·九八○漲·○三五 
[煤市堅漲]  
　　昨爲星期日行市交易不甚見廣各號賣出祗千餘噸而各煤店家門市批拆頗形旺盛各種自煤拆出尤多惜存貨寥寥賣出每　供不應求山西柳江紅綺等煤價又提漲半元 
 
 

Page 17

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *[萬昌長皮貨局正式開幕]  
　　新北門口萬昌長皮貨局准於舊歷十一月初六日正式開幕聞該局主邵祥榮親赴各產地選擇大批粗細皮貨已特運來滬繼續廉價一月云 
[慶大祥皮貨局廉價一月]  
　　新北門内大街新開慶大祥皮貨局近在廉價聞該局經理潘祖範君爲推廣營業起見故廉價一月云 
[王天福堂開幕誌盛]  
　　法大馬路八仙橋東王天福堂藥號開設已久自本年翻造房屋後擇於昨日正式開幕特將冬令滋補藥品一律放盤以留紀念自晨至暮顧客雲集蓋不但價目便宜貨品亦十分道地云 
[大陸雅霜之暢銷]  
　　大陸藥房發行之美容雅霜久負盛名本年銷數尤旺上禮拜因瓶子斷擋致各號定貨未能發付裕如現已到有大宗空瓶當無不接之虞預計本年銷路必倍於在昔又散倉雪花零批每元四磅質料純潔香氣芬芳均占優勝故各號零購亦絡繹不絕云 
[廣報改期十日出版]  
　　本埠新組織之廣報原定陽曆十二月一日出版茲因發行地方修築工程延悮期限以致一日未及出版故特改於十二月十日即夏曆十一月十四日實行出版云 
[開映（鐘樓怪人）前之預備]  
　　（鐘樓怪人）一片已定於本星期五開映於愛普廬影戲院該院主人郝司伯君恐屆期觀者過於擁擠故特先期加添印補爲之照料並於即日起即可向該院定座以免屆期發生意外之事云 
 
 

Page 18

 
 
1;第一萬八千五百九十四號;中華民國十三年 西曆一千九百二十四年十二月一號
星期一 * *[婚禮新誌]  
　　洪蘭友君與李蘭女士於上月二十九號在惠中旅館舉行婚禮由宋恪三吕可泉二君證婚洪君今夏在震旦大學法科畢業現供職於某會計師處李女士則通州女師敎員嘉耦天成從此海上新式家庭又多一對少年夫婦矣 
[音樂界消息]  
　　本埠愛多亞路一千零四號大同樂會以興復古樂發揚固有文化爲宗旨成立以來製有古今樂器三十餘種由該會主任鄭覲文發起人汪月亭等分任指導敎授男女員生今年五月初旬在中央大會堂曾開純全古樂大會一次成績甚佳更得西人林台博士來函讚美茲因該會原有地點不敷敎練已由該會主任鄭覲文與小西門陸家浜職工敎育館會長協商將大同樂會練習場辦公處一概遷入該館通力合作共同提倡聞不日將通告發表召集新舊會員修定章程力求發展國樂前途定當更進一層云 
[集會表]  
陽曆時間地點召集者事由 
本月 
十一月一日晚東新橋西鄕益處上海唐山校友月餐會 
六時半會 
二日天津路六十四號中華勞働銀行聞　通告 
十二月六日假麥家　天安堂上川交通股份臨時股東會 
公司 
二十七日至初假座新世界舉行糧食平價糧食平價游藝大 
六日游藝會會 
[天氣報告]  
　　　　匯天文台昨日下午四時三十分氣象預報云天陰　　明日可望開霽日本海有旋風雨中國海在維塞亞斯及西沙羣島之間亦有旋風雨全國沿海悉有甚强之冬季時令風又昨日下午三時前二十四小時内本埠氣　未有記録去年同日爲最高五○·三最低三五·一 
 
