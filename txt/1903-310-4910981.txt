# 1903 - 310 - 4910981

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[浙江闈墨出書] [  圖書集成局啓]  
　　浙闈接發本局卽倩浙省友人覓得聚奎堂原本飛速遞來用新鑄鉛字照排印以中國潔白連史帋校對格外詳盡毫無亥豕之訛現已出書每本價洋一角二分欲先睹爲快者請卽臨申報館及各書坊購取可也 
[新印大字遼金元三史出版] [  點石齋啓]  
　　遼金元三史爲近時極要之書大小試塲命題皆兼及三史局刻繁重價值又昻海内寒儒每苦力難購置且三史中地名人名之類率皆　牙佶屈記憶難清臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克已祗收回工本洋銀四元八角欲購得請臨英大馬路本齋三馬路申報館申昌及各書坊購取 
[戰禍可敉説]  
　　有客問於執筆人曰前者滬上喧傳俄曰將開兵釁旣而中東西各報又謂中國以東三省故勢將開釁於俄敢問其説果信而有徴乎何以因此而竟巿景蕭索咸不敢放瞻貿易也執筆人曰以我觀之中俄固决不至於開釁獨不觀前日申報登戰禍可敉一事乎大略謂當中國駐曰大臣蔡和甫星使使節將旋之日電達外務部言俄日恊約刻已就緒兩國交涉可望和好如初夫日與俄之不和爲中國東三省事也日旣與俄訂約則東三省事必已議有端倪不特日不至於興師卽中國亦豈必欲以戎衣相見乎客曰前傳俄人奪我奉天城拘我將軍增留守其暴横可謂極矣其驕恣可謂至矣是可忍孰不可忍此而與之戰勝負固不可豫期然竟再事姑容恐俄人益藐視我中朝而後患將無底止可奈何曰俄之入奉天托稱代平馬賊也窮搜奸民私藏軍火也然其心實惎美日二國之於此通商互巿未必顯與留守爲難留守惟忿而欲乞休耳其被俄人拘留雖見諸西字報中僕終未敢深信蓋西報屢謂奉天電局已被俄人所據公私電信胥不得通然則此信胡爲乎來哉務盾之詞雖愚者亦知其難恃也客曰然則遼客所定之貨何以滬上迭得電信皆不令運赴牛莊曰北地早寒日内已將封口以故貨之購而未運者不得不姑待來年也曰若是則俄日固次不交兵中俄亦從此言歸于好乎曰日廷豈欲與俄爲敵特民間二唱百和咸願厲兵秣馬與之決勝於疆塲政府見民志譁然深恐因之不靖故亦聲言備戰以順輿情實則桂及伊藤諸執政大臣成竹在胸斷不肯將通國之師輕於一擲若中國之欲與俄戰者計惟在京官吏迂拘鮮通者耳以袁張諸公之久歴封疆老成持重詎肯於屢經喪敗之後背城借一貿然開釁於虎狼俄且子亦知全局之須通籌乎今者粤西匪亂經年未平糜餉老師迄於無濟康梁章鄒革命黨又時以排滿滅清諸逆説煽惑民人甚至留學日本諸生亦包藏禍心揚言結學生軍以拒俄陰圖藉此而爲不軌此何勢乎此何時乎雖俄人偪我以萬不能堪亦惟布告友邦從中排解否則曲爲含忍以免齟齬安所恃而張皇六師致貽以卵敵石之誚耶雖然戰禍雖暫敉於目前日後正隠憂無已也中國受日之禍惟割讓臺灣而已議償兵費而已失在日治外之權而已他無所喪也若與俄交戰則東三省一經被占不特龍興之地付之他人且必蠶食鯨吞漸且及於山海關漸且及於京師漸且及於天津保定終且稱戈南下破竹之勢漸成而中國遂不可以國然則將恃日以與俄抵拒乎曰日烏足以拒俄日之敢爲大言者恃英美之爲奥援也然觀俄土之戰土人一敗塗地欲爲城下之盟英雖仗義執言陽爲佽助終究按兵不動一任土之割地行成誠以保泰持盈英之素志前旣不樂助土以與俄交戰今亦安能助中日而與俄失和美則夙以寍人息事爲心凡事惟出爲調人從不勞師域外今雖古巴小呂宋諸役其宗旨已稍有變更而欲與强俄抗衡自知力有不逮矧奉天諸處通商之約早經畫諾施行卽土地屬之俄人安見不通商如舊更何事顯助中日致開罪於横行無道之俄人哉我故曰中俄之戰禍固可敉卽日人亦萬不因英日之有互助約章而突與俄以兵戈從事也 
[本館接奉電音]  
　　昨日午後二點鐘時京師友人飛電傳來上諭四道敬謹譯登○九月二十三日内閣抄奉上諭錫良奏參四川布政使陳璚年力就衰信用伊子道員陳大浩約朿不嚴請旨懲處一摺陳璚署以原品休致陳大浩貪利招摇干預公事著卽行革職欽此同日奉上諭山東登萊青道員缺著何彦昇稱授欽此同日奉上諭四川布政使著許涵度補授樊增祥著調補陜西按察使浙江按察使著李希杰補授欽此同日奉上諭本日召見之直卽補道揚士琦著以四五品京堂候補欽此 
[電傅宮門抄]  
　　昨日午後二點鐘時京師友人專電告知本館云九月二十三日皇上召見軍機大臣及楊士琦 
[俄通印度]  
　　聞之奉天友人云俄人於西伯利亞鐵路告成之後自黑海口添接支線直通印度其雄圖誠不可及矣惟中間須取道帕米爾或阿富汗不知能免英人詰問否 
[英法約章]  
　　香港西字報云近得英京倫敦來電言英人刻與法政府互訂約章允法兵佔踞阿非利加洲麽洛哥國而令棄去治理浮崙島法權及所索埃及國各項利益英人則在越南設立煤棧二處併將鎭大般一地交還暹羅 
 
 

Page 2

 
 
[教宮被火]  
　　香港西字報登華歴本月十四日英京倫敦來電云意大利國羅馬教皇宮内藏書樓忽於昨晚被火教兵不敷救護急召意人入援并由意之内務大臣及緝捕局員府尹指揮撲救 
[撞船續述]  
　　俄日二輪船在箱館海洋互撞一事前已略述情形兹閲香港循環日報云日船係郵船會社之東海丸俄船名寳羅加士華歴本月十一日行至日之北海道漫天大霧不便東西互撞之餘東海丸受傷而沈溺死四十人船主及司機人均與焉寳羅加士尚可支持得以救起日人七名載回北海道 
[桂撫受篆]  
　　漢口日報云刻得廣西桂林府專電悉新任廣西巡撫柯遜菴大中丞於本月初八日未刻由五羊馳抵桂林隨涓吉十一日受篆視事 
[調勇剿匪]  
　　廣州訪事人云粤東新甯縣屬廣海一帶土匪騷擾民間咸有夜不安枕之憂大憲聞之擬調靖勇三百名前往會剿並派輪船駛往堵截藐兹小醜當不難一鼓盪平也 
[議興商會]  
　　廣州訪事人云粤東自奉上憲札文飭設商會後由各業領袖各抒所見擬定條陳假長壽寺設立公所已粗具規模矣本月初一日邀集七十二行執事人詣廣仁堂會商辦法擬將近日商情利弊彚列清册呈候憲裁 
[飭查米數]  
　　聞之廣州友人云當張香帥督粤時奏定歲准銀絲粘米五十萬石販運至美接濟出洋華人每石一百斤税洋銀一圓以致暗中偷運出洋者不知凡幾近日善後局憲擬欲招商承辦并嚴禁私販以免民食有妨而年中究出若干石出洋必先詳細查明方有把握因之札縣照會省中四大善堂紳董飭查本處所産銀絲粘米每年共有若干石其若干石售與外洋詳悉禀陳以憑核奪 
[藩侯辭榮]  
　　香港循環日報云丁愼五中丞攝篆廣西其瀛眷尚寄居羊城廣雅書局本月十五日忽令遄回珂里聞之官塲人謂中丞大約俟新任巡撫柯大中丞接篆後卽欲上疏乞休不役志於功名不縈情於利祿其識見眞過人遠矣 
[革牧入獄]  
　　香港循環日報云廣東已革知州李家焯經大憲查知有庇盜殃民之事遂於本月十五日飭番禺縣知縣呂大令下之於獄聞者快之 
[飭修砲臺]  
　　金陵訪事人云下關江口爲省垣水路第一重門户當左文襄總制三江日特於西首築一砲臺以備緩缓急迄今日久風霜剝蝕不免土崩瓦解之虞兩江督憲魏午莊制軍以目下附郭之覆舟幕府盧龍雨花諸山砲臺業已次第修理豈容於此置爲緩圖爰檄委營務處夏觀察濟時前往察勘如砲房藥庫或有損壞之處一律赶緊興修備豫不虞蓋善政也 
[賓主連歡]  
　　漢口日報云德國水師提督蓋思樂君名將也功業彪炳聲施爛然久爲各國所欽仰九月初九日乘某兵船過武昌署湖廣總督端午橋尚書止而觴之席旣散蓋君復延尚書至兵船宴會正任漢黄德道岑馥莊觀察及署漢黄德道陳復心觀察駐漢德領事倫愛森君副領事延興阿君咸在座一時賓主往還敦槃和會軍樂大作情誼歡然旣而蓋君親導尚書遍觀船上砲臺兵房電器軍械與夫製造教練之法纎悉必告所以聨兩國之情得交通之道一時稱盛事焉 
[龍江匪患]  
　　廣州訪事人云粤東龍江一帶土匪猖獗劫掠頻仍自今春三月至今被害者多至百餘家擄去數十人雖瓜皮小艇食力貧民亦不能免目下彼黨中名目有二一曰龍鳳堂一曰聨義堂常以順德所屬之軍機寨麥朗寨爲總巢穴時或竄入沙頭官山等處良民被其誘脅以致愈聚愈多某夜横滘劉姓家被劫贜物約值千餘金擄去二孩後以銀二千四百兩贖回旣而坦田邛宅被刦贖銀巨萬擄去二男後以銀一萬二千兩贖回近者沙田蔡康等家又被劫千餘金似此擄人勒贖習以爲常彼處官紳皆付之無可如何不知巍巍在上者何日始能設法平定也 
[會匪站斃]  
　　蕪湖訪事人云會匪張得功前在狼山鎭總兵李本卿鎭軍麾下當勇嗣以横行不法斥革出營窮無所歸投入蕪湖匪棍魏學義黨中日以聚徒結盟爲事當現任蕪湖縣蕭大令綰盱眙縣篆時適張出没盱贻在長一帶勾結會匪伏紹約戴四沈開榮等擾害鄉閭經大令飭拿未獲至此鳧舄量移適於某日獲諸太平春番菜館訊悉種種罪惡法無可寛因卽用木籠站斃以爲懲一儆百之計 
[嚴訊作僞]  
　　杭州訪事人云上月某日紹興山陰縣趙芋香大令查獲私造酒捐印花税票之奸人某甲研訊之下供此事由杭垣興忠巷人王某起意倩孩兒巷某紙鋪主范某刊印遂將甲釘上脚鐐裝入囚檻解赴杭州請仁和縣主蕭藴齋大令緝拿王范訊辦及簽差役緝王范俱已遠颺自甲暫行收禁一面添派差捕四處訪拿本月初旬三自行投案大令略訊數語卽命釘鐐收禁越數日提甲對質甲堅稱是事由王起意並云王在東浦開設酒作紹興杭州俱分開行棧某日揭得印花倩某刻字匠雕成命小人刷印嗣因小人與范口角將伊所存僞印花携帶若于回紹託人求售以致破案王則極口呼寃謂私造印花並不知情如甲所供實係有心誣陷且小人所開酒棧酒店存貨甚多並無一紙假印花豈有自造印花而反不用者乎大令謂此等狡猾之詞殊不足信不加重刑安肯招認隨命重責千板繼用夾棍王死而復甦者再仍矢口不移惟稱寃枉而已大令見其皮肉俱裂血流滿地因命仍行收禁候養傷數日再行嚴訊 
[浙省官場紀事]  
　　杭州訪事人云新任浙江寗紹台道高璵卿觀察英准撫憲聶仲芳大中丞飭卽赴任遂擇吉九月二十六日接篆先於二十二日由杭起程○安徽候補道許九香觀察鼎霖前經撫憲聶仲芳中丞函商皖撫誠果泉中丞暫調來浙以資臂助到省後傳見數次現因議定銷塲税事宜特委觀察赴滬已於本月十八日起程矣○浙省防軍局存儲槍砲藥彈本屬無多現因温台金衢時有土匪竊發需用較繁聶中丞特委徐澍聲觀察士霖赴滬採購并購取各料來杭興工製造○省城銀銅圓局提調現由藩憲翁筱山方伯札委許南友太守星箕接辦於本月二十二日到差○乍浦釐局委員陳大令明倫收數盈餘奉飭留辦半年以示鼓勵 
[錦江秋色]  
　　聞之四川成都友人云蜀臬馮慕華廉訪蒞任之後卽示禁康梁所箸逆書及一切悖道不經之書册報紙迨秋試時復將告示刊印萬餘張分給塲中士子○錫清帥以川中兵力太薄遵旨招募常備軍數營外間訛傳蜀督欲大舉入藏會同英人畫清界址駐京英使遂專電來詢清帥復電告之其嫌始釋 
[沅湘碧浪]  
　　聞之湖南長沙友人云湘撫趙次帥迭奉諭旨飭將書院改作學堂因於課試嶽麓求忠兩書院時卽以此事命題嗣後屢擬改圖旋以鄉試未果兹者闈事已竣遂出示曉諭限於九月初二日起至月杪止凡在嶽焚城南求忠校經等書院及孝廉堂肄業者一律 
 
 

Page 3

 
 
遷出以便大加修葺照章開設學堂○新委督辦湖南全省營務處黄澤生觀察忠浩於上月二十七日由鄂返湘卽涓吉本月初一日到差治事惟督辦字樣經觀察力辭撫憲趙次帥准之令改爲會辦○日前營務處黄澤生觀察面禀無憲趙次帥招募勇丁四旗以資防堵兹已派人前往衡永辰寳各屬分途開招矣到觀察前在湖北所統武忠兩旗次帥擬暫調來湘以防邊境旋因粤西軍務尚稱順手遂令暫緩前來免致多勞往返○新任廣西提督劉軍門光才湖南新寗人自七月初將山西大同鎭篆務交卸入都覲見之後卽馳赴桂林月初道出湘中謁見各大吏聞欲招募勇丁五營隨帶赴粤 
[鶴樓晴旭]  
　　武昌訪事人云新任湖北藩憲李少東方伯下車伊始目擊節署損壞不堪卽飭經歴楊參軍估工修理雲斤月斧日夜經營近已將次告成本月十二日方伯親往閲視以例早賦營遷○湖北自强學堂改造文普通學堂開工以來迄今尚未告竣兼督端午帥因札飭提調黄太守親往督工務期早日落成俾學生得所棲止 
[螐磯寒色]  
　　蕪湖訪事人云開辦巡警學堂由任克庭二尹悉心教習刻已有百餘人能將所定章程背誦如流遂擬每日將聲光化電格致諸學略爲講解以開智識俾不至徒以勇藝見長亦可見教導之有方矣○蕪湖興辦中江學堂因屋宇尚未告成暫假中江書院經義治事此齋爲學生栖遲之地原議額設六十名先招三十名入堂肄業惟尚未知何日始能開學也 
[鐵甕寒濤]  
　　鎮江訪事友人云此間辦理冬防已派撥新湘護軍等營分投各要隘嚴密防範惟江口一帶華洋雜處税務司領事各署及各國教堂鱗次櫛比關繫尤爲緊要常鎮通海道兼鎭江關監督郭月樓觀察有見於此特商准租界總巡周錦堂協戎新兵前營管帶吳養吾參戎專司巡守之事每晚自二鼓起由參戎分派帮帶曁部下各哨官輪流值夜帶勇二十名徹夜梭巡風雨不輟○有周三者專以誘賭爲事居人之被其害者已僂指難終近又在南門左近招引博徒呼盧喝雉被人密禀丹徒縣署縣主洪鷺汀大令立飭差役查拿到案押候訊實然後盡法痛懲 
[大令勘地]  
　　本邑公共租界工部局近欲自裏虹口胡家木橋起至引翔港止開築馬路特請上海縣汪瑶庭大令前往勘視昨日午後大令帶同書役地保命駕前往逐叚詳勘至傍晚時始嗚騶而返 
[催繳欠欵]  
　　已故布捐局總辦朱明府前虧挪繳存布貨溢運捐欵爲數不少後經家屬禀請淞滬釐捐總局作爲撫卹之資當由督辦朱詵伯觀察批令新委總辦龔明府查復龔明府到局細查知朱明府實因貧苦不堪所致乃禀請寛限一月著家屬赶緊措繳昨日觀察批示曰朱故令虧挪繳存布貨溢運捐欵業據龔令詢據家屬稱爲醫藥殮費所需因而暫挪已屬違例今據該家屬又稱爲挪湊六七兩月不敷比較是以虧累更屬荒謬捐欵猶存若干均有捐票存根可以稽核儘征儘解何至因公賠累前據龔令禀請寛限一月應於限内著令赶緊措齊清繳如逾限不繳定予提追則該令亦不能置身事外所請撫卹之處應候繳清欵項另再酌辦可也仰布捐局龔令傳諭遵照此批違式特斥 
[示諭屠夫]  
　　南巿馬路工程局總辦翁子文太守前經明定章程曉諭各猪行遵照時刻方准在馬路一帶驅猪前日城廂内外各肉莊相率罷巿太守查知立卽禀知蘇松太兵備道袁海觀觀察然後飭十六鋪地甲傳諭各猪行照常賣猪不得聽唆罷巿隨飭吏繕就四言簡明告示張貼通衢其文曰閙巿赶猪到處　突穢氣逼人行客有碍早晚准行不爲苛刻日中上岸亦有定則雖曰便民商亦體恤路係官道局乃憲設幾番勸諭似尚明白屢允屢翻聽人唆説公事須公莫懷私隙買賣照常並無屈抑縱有未宜另籌妥洽詐稱罷巿咎有應得希圖挾制有意欺飾公論難逃須自愛惜 
[局員回滬]  
　　日前本邑南巿騐棉局委員何吉生明府因有要公乘某局小輪船赴蘇垣謁見大憲兹已事畢於前日乘舟回滬照常視事矣 
[訓迪華捕]  
　　本邑南巿馬路工程局總辦翁子文太守前將捕房所募華捕九十名試以武藝現又諭令每日在局學習各國語言文宇俾免荒嬉 
[舟人不法]  
　　粤婦某氏由浦東雇某甲所駕杉板船來滬及抵岸甲向索渡資氏以早已付楚不應重索與之爭持甲怒遽將氏推入浦中幸經小舟援起適爲法界巡街西捕所見將舟子及氏一併帶回捕房捕頭見氏衣服淋漓面無人色急令回家醫治甲兇惡已極法無可寛押候解送公堂禀請讞員魏蒓塢大令從嚴懲辦 
[縱火宜懲]  
　　前晚偷兒某甲至法界新闢租界中某姓家將自來火抛入積薪意圖火勢飛揚時乘機攫物幸事主覺察將甲拘入捕房捕頭令押候解送公堂禀請讞員魏蒓塢大令究辦 
[上海官塲紀事]  
　　昨日直候補道施子英觀察因公至上海縣署拜會縣主汪瑶誔大令晤談片刻而别○江蘇候補道陶渠林觀察因公來滬舍館甫定卽命駕入城赴道縣各署投刺拜會○太陽廟巡防局委員章茨荍二尹昨有要公乘輿詣上海縣署拜謁縣主汪瑶庭大令茗談良久然後辭出 
[上海縣署瑣案]  
　　萬航渡巡防局員某君函送偷漏紗捐之姚老美及船户王丫頭金阿毛並認捐公所司事孫少卿到縣前晚縣主汪瑶庭大令升堂研訊姚供小的家住蟠龍鎮向益昌泰購得棉紗一件有半共計六十小包雇王所駕之船裝載回鄉因未報捐被巡船司事孫少卿勒罰不遂所欲將紗扣留解由巡局轉送案下叩求恩斷王金同供小的等均係船户應納之捐理由貨主自理與小的等並不相干孫供棉紗每件應納落地捐洋銀一元四角由水路運出再捐洋銀六角益昌泰紗號開在周太僕廟東首專售漏捐这貨姚所買棉紗一件有半應捐洋銀九角求恩究追大令謂爾等因區區捐欵動輙扣留貨物殊屬不應爲而爲遂飭姚將應捐洋銀如數呈繳隨孫同往局中領取紗件○前者拐賣劉扣仔家兩孩之奸人江四張寳榮二名事發經大令拘拿訊押前晚飭提復訊江張同供兩孩實係張麻子所拐後托小的等售與粤人楊羅兩姓帶往廣東求賜鴻恩以全蟻命大令飭交的人保出聽候核示○北新涇巡防局員某君查悉郁家宅附近有人聚賭抽頭因卽飭勇往拘各賭徒竟敢斬木揭竿公然拒捕僅獲郁心根一名送縣請辦前晚大令升堂訊鞫郁供同村郁阿土家被土棍顧某借屋開賭局勇得悉馳往拘拿若輩藉衆拒捕小的往觀致被拘拿求恩鑒察大令惡其刁賴判責二百板收押自新所中聽候懲辦 
[正悞]  
　　前報登興學陳詞一則内尚賢堂付華教習三個半月薪水銀一百零一兩四錢五分原稿悞作三人半月今接來函特此更正 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[督憲牌示]  
　　聞之東粤友人云月前官中購線緝獲巨匪戴梅香一名鞫之供稱前者謀攻惠州一事是伊所爲所有軍械貲糧分屯香港等處并由逆臣康有爲暗中接濟云云因卽批飭斬首梟示閲數日督轅忽牌示云案據廣東營務處兼緝捕局司道禀稱竊照匪犯戴梅香等前經本處訊明供詞擬請先行懲辦當經具摺呈奉憲臺批示戴梅香係懸紅購拿之犯旣經獲案須訊明係何營所拿抑係村民所拿務要確鑿並須將拿犯之人使本犯自認方不致誤以後方可望人出死力等因遵卽覆提該犯戴梅香等澈訊據供賊船在東莞縣屬下南河面被振武軍誠勇兵船看破卽被放槍追擊該犯等且戰且走因勢力不敵將船駛攏岸邊各落荒逃走奔入向西村鄉民聞聲齊出跟追與之對敵鄉民有百餘人之多吾被圍拿獲同夥九人分路逃走亦被一併捉獲分禁屋分派人看守次日交保字營解省等語詰以究係被何人首先拿住據稱不識姓名當派本處審案委員左令樹修帶同縣丞翁璜馳往確查該員等行至右龍聞知吳軍門已先往該處查明該案情形並傳出原拿鄉民葉天恩葉滿懷葉吳仔葉亞松葉松柏葉新合葉容進葉日葵葉愛寛等九人卽由該員等禀明提督飭派弁勇護送到省並解匪黨陳新賴安二人係向西鄰村福隆地方同時拿獲卽傳該民等到堂排立提出戴梅香令其一一認明該犯遍視各人仍信口狡辯謂均非原拿之人復飭該民等將如何拿獲情形據實供明據供葉滿懷在河邊捕魚見兵勇放槍追匪四散逃走有一匪卽現獲之戴梅香相離二太餘遠卽上前追赶戴梅香施放洋槍彈子落空赶至田邊適葉天恩在田工作便用鋤向擊戴梅香放槍不響葉天恩從背後圍抱葉滿懷上前帮拿葉新合葉容進復又赶到隨卽拿獲捉至該民等住屋用麻繩綑綁派人看守葉吳仔等五人據稱係同各鄉民協力拿黄莫善等十犯出力各等情質之戴梅香無可狡賴始據供明被拿情形均相符合此文甚長容俟賡續 
[廣東優貢題名錄]  
　　正貢韓友澤博羅縣學附生蔣禹廷番禺縣學廪生陳子楷羅定州學廪生林惇燿番禺縣學廪生陪貢陳錦漢海陽縣學廪生 
[郡官塲紀事]  
　　鎭江廓司人云揚州認捐局總辦吳純甫太守由邗上乘舟赴金陵公幹本月十八日道出京口拜會道府各官小駐行旌即於翌晨附某輪船上駛○南洋續備新湘全軍統領錢琴齋觀察以今夏雨水較多都天廟一帶江隄略有衝坍之處特於本月十七日遴委李協戎懋祺前往查勘以便興修○本月十七日署鎮江城守營參將兼南洋續備新兵前營管帶吳養吾參戎乘某輪船赴金陵謁見各大憲 
[鷺江寒浪]  
　　厦門訪事人云此間常關哨丁每藉查騐客貨爲名乘機攫物當譚文卿制軍總制閩浙兼攝軍篆時曾嚴行查禁此輩始稍稍潛蹤近自常關歸併洋關若輩無所事事於是冐充關上巡丁沿途勒索不知在上者能及早設法革除否○古浪嶼左近某氏嫗早喪所天膝下止生一女迨年及笄招贅某甲爲婿日前甲不知緣何忽持斧向妻猛砍腦漿迸裂立時殞命旋復自　其面昏暈倒地嫗知釀禍急投厦防廳署禀報廳尊鄭司馬臨塲相騐見甲傷勢亦重飭舁至西醫院求治視能否痊愈然後定斷○厦間土棍横行素爲民患水師提標中軍參將李參戎聞而惡之日夜微服出巡一日至局公街見多人擁擠不堪因之派勇查問忽有曾入某國籍之某甲不分皂白扭住便毆參戎恐釀事端善言勸慰隨帶勇而回禀知提憲楊西園軍門甲知事不得了急浼有力者爲之緩頰自向參軍負荆始寢其事 
[學徒跌斃]  
　　有朱梅生者年甫十三在虹口楊子路馬頭某作塲内學爲泥水匠前日午後四點鐘時在四層樓上工作偶爾不愼失足墮下登時腦裂血流其師見已氣絶體冰爲之備棺收殮吁慘哉 
[上海巡局案]  
　　昨日本邑大南門外奚元良扭解載米行竊之小車夫曹仁保至二十三七鋪巡防局訴請訊懲局員姚谷蓀二尹命研訊之下判令鎖示董家渡以爲之儆 
[英美租界公廨會訊案]  
　　奥商瑞嘉洋行主投本管總領事署控華人馮仰舟黄秀坤定貨不出等情經奥總領事據情照會公廨讞員鄧鳴謙司馬准之將馮提到並以黄賃居法界移請法界之堂恊提到廨暫行管押前日午後會同奥總領事署繙譯官葛君升堂研訊瑞嘉行主投案訴稱前者馮仰舟偕其夥黄秀坤向商人定購對時表上所用練條兩箱商人當向外洋轉購迨貨到催令交銀提出馮藉詞延緩請卽究追馮延律師畢道立投案聲辯司馬向馮駁詰馮供所到表練與帳不符是以未出司馬商之葛君著暫退去聽候吊到帳簿於禮拜一復訊核斷○奥商三法的投本管總領事署控徐昇紀藤器店主徐如山不賠所失之物等情前日讞員鄧司馬接准奥總領事照會卽會同葛君研訊三法的投案聲稱商人曾租徐昇記房屋訂立合同今雖已滿期然前在租期内曾失衣物是以向徐理論徐初允賠償後忽反悔爲此控請究追徐延律師雷滿投案聲辯并訴稱洋人所租房屋已於西歴九月三十號卽華歴八月初十日期滿屢次催令遷徙置之不理嗣忽聲稱失物勒令小的賠償小的不允致被控陳叩求公斷司馬商之葛君以失物與允賠均無馮証未便准理著卽將案註銷 
[英美租界公堂瑣案]  
　　無賴王紹雲冐充捕房中人向大馬路泥城橋東首長裕里鴇兒金陳氏詐去洋銀十元報由包探方長華獲送至案讞員鄧鳴謙司馬訊究之下王供稱曾在禮英書館肄業因著押候飭查昨日方探復押解公堂禀稱小的曾至禮英書館查詢據稱王曾讀西書兩月司馬商之美國代理總領事正任繙譯官白保羅君判責手心二百下然後交人保釋○偷兒陳仁福陳月珍先後掩入金王氏葛金才二家竊取衣服對時表等物報由包探竇如海方長華獲案請懲司馬判收禁西獄半年○某娼家傭奴李大寳佯至舊主人顧侯氏家遊玩乘問竊取對時表一枚報由包探劉光震拘獲吊到原贓解案請究大寳認竊不諱司馬判責手心一百下○倫兒楊金生竊取張　元家衣服棉被報由包探孫阿炳拘獲吊到原贓解案請究司馬判責二百板發押捕房半月○髹工徐金生私將袁順生囑令加漆之眠牀交椅向人抵押洋銀七十餘元報由包探李星福獲案請追司馬令暫行管押限三日内將物贖還○積賊羅仁生掩入周加祥家行竊衣服報由包探沈阿岳獲案請辦司馬判責二百板發押捕房一月○偷兒顧阿堂楊鶴昌先後至王紀林王阿昌二家行竊衣物報由包探陳雲忠竇如海獲案請懲司馬判各收禁西獄半年贓分别給還失主 
[法租界捕房紀事]  
　　有朱某者以其子不務正業屢戒不悛於昨日扭訴捕房捕頭令押候解送公堂禀請讞員魏蒓塢大令懲辦○引翔港人薛銀海薛海林前因霸佔某西人田畝控奉大令訊明判將租舉及應完錢糧共洋銀若干元限日繳案迄今日久玩延不理昨日大令特出信票飭探拘入捕房押候堂期訊核 
[美租界捕房紀事]  
　　西人某甲形似水手前晚不知在何處飲至酕醄闖入斐倫路第一百九十四號門牌某小茶肆中不問情由驀將 
 
 

Page 10

 
 
茶碗擊毁事爲一百三十號巡街華捕所見設法拘入捕房捕頭令押解本管領事署禀請訊懲○昨日流氓高裕生何召廷二人不知因何互相兇毆西人馬根見之喝阻不理遂一併扭入捕房捕頭詢得情由令馬根投公堂具控○昨日午前馬夫楊阿福駕車至西華德路加鞭疾馳偶不留心將小孩丁分才撞仆於地碾傷其面血溢如泉孩父丁某見之將楊扭入捕房捕頭見孩所傷尚輕令楊結養傷費若干從寛釋出○前晚妙手空空兒楊金生掩入虹口某姓家行竊棉被等物携之而出適爲包探劉阿炳所見連贓帶入捕房捕頭令押候解送公堂禀請讞員鄧鳴謙司馬訊辦○昨晨陳銀桂不知在何處竊得衣物携至某押鋪求質包探朱桂生向問來歴陳不能對乃連贓解入捕房捕頭令押候解送公堂禀請懲辦 
 
 
 

Page 11

 
 
   
 
 

Page 12

 
 
   
 
 

Page 13

 
 
臣覆查個舊同知周之瑞前於個舊失守當經奏叅革職並先飭司委員署理在案兹據報病故查所遺個舊同知係繁疲難題調要缺例應由外揀選調補除另行遴員調補並咨部查照外所有同知病故出缺日期謹恭摺具陳伏乞皇太后皇上聖鑒敕部查照施行謹奏奉硃批吏部知道欽此 
[雲南巡撫林]  
　　奏報尋甸等州縣被災情形委員杳勘分别撫卹片 [X>二十七日林紹年片再據尋甸州知州晏端溶禀報本年六月二十七日夜大雨如注河水陡發致將果里金所等村河堤冲决六處附堤田畝多被水淹沙壓又據署新興州知州楊椿林禀報本年入夏以來亢陽無雨新寗後裕左德等鄉不能栽插旱災已成秋收無　又據署昆明縣知縣桂福禀報本年入夏雨澤愆期西寗河角蓮花永福等堡未得透雨田畝多未栽插錢糧無著各禀　委勘　情到臣當卽行司會道委員分别馳往會同該州縣並責成該管道府督飭逐一履勘妥爲振撫勿任失所一面飭將河堤赶緊修築挑去淤沙補種雜糧以資接濟錢糧應緩應蠲分别災情輕重造册辦理據布政使李紹芬糧儲道陳燦會詳請奏前來臣覆查無異除咨部查照外所有尋甸新興毗明等州縣被水被旱成灾委勘大槪情形謹會同署雲貴總督臣丁振鐸附片具陳伏乞聖鑒謹奏奉硃批著卽查明分别蠲緩撫卹毋任失所欽此 
護川督陳奏報交卸督篆日期摺 [X>二十八日頭品頂戴四川布政使威勇巴圖魯臣陳璚跪奏爲恭報微臣交卸護理督篆日期仰祈聖鑒事竊查光緒二十九年三月二十一日奉上諭兩廣總督著岑春煊署理卽赴新任母庸來京請訓錫良著調署四川總督未到任以前著陳璚暫行護理欽此旋准署督臣岑春煊將關防等項移交前來臣當卽專摺叩謝天恩接篆護理在案兹調署四川督臣錫良于本年七月十六日到省二十日接篆臣已將任内經手事件料理清楚飭委署成都府知府雷鍾德署督標中軍副將鐵鉁將四川總督管巡撫事關防一顆曁王命旗牌上諭書籍交卷等件敬謹齎送署督臣錫良接收任事臣卽於是日交卸理合恭摺具陳伏乞皇太后皇上聖鑒謹奏奉硃批知道了欽此 
皖撫聶奏報武備學堂頭班優等學生考校卒業援案請奬摺 [X>二十八日頭品頂戴調補浙江巡撫安徽巡撫臣聶緝槼跪奏爲皖省武備學堂頭班優等學生考校卒業謹與教習委員分繕清　籲懇天恩勅部照章核議給獎以示鼓勵恭摺仰祈聖鑒事竊查安徽省武備學堂經前撫臣鄧華熙於光緒二十四年十月奏准設立二十五年四月開學叅酌南北洋教法嚴定章程延聘教習分班課授並遴派委員督率稽查復經臣奏調熟諳東西兵制之江蘇特用知縣譚學衡來皖派充提調嗣以該學設立已逾三年當將頭班優等學生逐一核閲均有成效可觀奏懇勅部先行立案俟考校卒業事竣再行照章广單請獎恭奉硃批該部知道欽此本年四月臣銷假回任後當督同司道親詣學堂將頭班優等學生復遂一嚴加考校内堂功課如軍書兵法方與形勢及測算繪圖之法營壘濠暫之制均能深知窽要條對詳明外塲功課如步伐之止齊槍砲之命中陣法之變化行隊之畫一以及濠壘工程擊刺跳縱亦更純熟實屬成效昭著堪以卒業卽分别等第塡給　照酌子津貼由臣量能錄用以資任使其二班以下學生仍當督飭該委員教習等照章課授認眞訓練以期次第有成儲爲干城之選兹據兼理武備學堂布政使聨魁將教習委員及卒業學堂援照直江南奏定章程分别請奬前來臣查時事多艱交攘之策首在多儲將才蓋必有將兵之人而後可收治軍之效皖省武備學堂設立早逾三年所有頭班優等學生經臣一再考校學問技藝均有可觀實已昭著該教習等歴三年有餘之久循循善誘誨迪不倦均屬著有勤勞論其功績並無軒輊可分該委員等督率稽查始終罔懈亦不無微勞可錄查直江南水師學堂三年期滿歴將委員教習及畢業學生奏奬有案皖省武備學堂事同一律自非援案分别保獎無以策勵將來謹分繕清單恭呈御覽合無仰懇天恩俯准敕部照章核議給奬以示鼓勵出自鴻施除提調譚學衡另行附片奏奬將各該履歴清册咨呈政務處外務部及分咨吏兵二部查照外理合恭摺具陳伏乞皇太后皇上聖鑒訓示謹奏奉硃批該部議奏單二件併發欽此謹將院省武備學堂畢業學生姓名出身及擬奬官階繕具清單恭呈御覽今開一等九名王觀鎬由附貢生擬請獎以府歸歴不論雙單月歸部儘先選用李承鄴由六品頂戴擬請獎以千總歸安徽撫標儘先補用馬林由經歴職銜擬請獎以府經歴不論雙單月歸部儘先選用顧忠深由縣丞職衡擬請奬以縣丞不論雙單月歸部儘先選用潘澤培由文童擬請奬以千總歸安徽撫標儘先補用劉廼榮由縣丞職銜擬請獎以縣丞不論雙單月歸部儘先選用王烟林由縣丞職銜擬請奬以縣丞不論雙單月歸部儘先選用邱志龍由五品頂戴擬請奬以千總歸安徽撫標儘先補用陳元愷由縣丞職銜擬請奬以縣丞不論雙單月歸部儘先選用二等十五名葛光廷由府經職銜擬請奬以府經不論雙單月歸部選用賀金壽由文童擬請奬以把總歸安徽撫標儘先補用胡錫蕃由文童擬請奬以把總歸安徽撫標儘先補用伍雲超由藍翎儘先拔補補總擬請奬免補把總以千總歸安徽撫標補用白雲漢由附生擬請　以從九品不論雙單月歸部選用金潤生由縣丞職銜擬請奬以縣丞不論雙單月歸部選用潘維翰由監生擬請奬以從九品不論雙單月歸部選用丁憲棟由世襲雲騎尉擬請奬以守備歸安徽撫標儘先補用丁縉由府經職銜擬請奬以府經不論雙單月歸部選用王國翰由文童擬請奬以把總歸安徽撫標儘先補用沈建勛由文童擬請獎以把總歸安徽撫標儘先補用薛福蓀由監生擬請奬以從九品不論雙單月歸部選用劉國棟由文童擬請獎以把總歸安徽撫標儘先補用留繼芳由府經職銜擬請奬以府經不論雙單月歸部選用徐夢生由文童擬請奬以把總歸安徽撫標儘先補用三等五名葉　新由附生擬請奬以從九品不論雙單月歸部選用夏爾瑌由府經職衡擬請奬以府經不論雙單月歸部選用陳泮藻由安徽撫標拔補干把効力武舉擬請奬免補千把以守備仍歸安徽撫標補用張恒得由安徽撫標候補把總擬請奬免補把總以千總仍歸安 
 
 

Page 14

 
 
徽撫標補用徐全祿由府經職銜擬請奬以府經不論雙單月歸部選用奉硃批覽欽此謹將皖省武備學堂教習委員銜名及擬保官階繕具清單恭呈御覽今開武備教習五品頂戴縣丞職銜鄭祖年擬請以縣丞不論雙單月歸部儘先選用算學教習在任候選縣丞調署安徽懷寗縣丞開順巡檢董祖修擬請以知縣留於安徽補用並加同知銜武備測繪教習五品頂戴府經職銜保文華擬請以府經不論雙單月歸部遇缺卽選華文兼輿地歴史教習安徽大挑知縣劉兆熊擬請以知縣歸候補　前仍歸原省補用並加同知銜算學教習安徽試用縣丞黄昭聲擬請以知縣仍歸原省補用並加同知銜專辦文案兼稽查委員四品銜安徽試用同知朱有寛擬請俟補缺後以知府補用專辦收支兼幫辦文案委員同知銜安徽補用知縣朱存理擬請俟補缺後以同知直隸州在任補用東文繙譯安徽試用縣丞呂聨垣擬請俟補缺後以知縣補用奉硃批覽欽此 
[安徽巡撫聶]  
　　奏皖省籌欵建造高等學堂摺 [X>二十八日頭品頂戴調補浙江巡撫安徽巡撫臣聶緝槼跪奏爲皖省高等學堂大綱已舉謹將辦理情形恭摺具陳仰祈聖鑒事竊照皖省前以省城敬敷書院改爲大學堂經前撫臣王之春將籌辦大槪情形奏奉硃批著聶緝槼妥定章程核實辦理欽此欽遵伏念時艱孔急需才甚殷開辦學堂以造就眞才實爲當務之急惟經營伊始必須規畫盡善未敢稍涉苟簡臣迭與司道籌商現大　已舉敬爲皇太后皇上陳之查省學堂爲各府州縣觀瞻所繫體制宜崇臣先因求是學堂房屋較敬敷書院爲寛且同一培植人才歸併辦理易於措手當將求是學堂改爲省學堂遵照欽定章程更名曰安徽高等學堂於上年七月間開辦而以敬敷書院改爲武備學堂嗣因該學堂齋舍尚須添建無可開拓復飭據該司道等查得高學東偏敬敷書院舊址地勢塏爽建造學堂洵爲合度現已飭令興工計明年春初當可報竣擬俟落成後卽將該學堂遷入以期規模完備此建造學堂之情形也該學堂開辦之初諸務殷繁藩臬兩司恐難兼顧經臣派委候補道劉樹屏爲住堂總辦各教習及執事各員亦經考察分别聘委學生階級分正備兩齋現督同先就各屬保送學生内考取百名並於求是學堂學生中挑取五十名俟將來學堂落成再行擴充應設師範學生伊在堂諸生卒業後挑選分課所有課程教法及各種規則飭令恪遵欽定高等學堂章程辦理求是學堂旣已歸併所有前撫臣原設之附課生一百二十名與不能入堂之孝謙生童均作爲堂久附課生按名課以經義策論以勵實學此酌定辦法之情形也建造學堂核實估計需銀四萬八千兩以前撫臣原籌用存並書院歴年節省共三萬兩抵支尚不敷一萬八千兩由臣飭籌議公所於所收蕪湖米捐項下撥解濟用至常年經費雖有求是學堂及敬敷書院移撥兩欵合計僅一萬八千餘兩不敷尚鉅臣復於支應避内每月加撥銀一千兩除閏扣籌一千兩仍不逾前撫臣原奏三萬餘兩之數求是學堂原設司員一律裁撤以節糜費此酌籌經費之情形也竊維中西之學理本同源倫常之道千古不變該學生等讀書立志務求正大當敬遵前奉諭旨以文行交修講求實用爲立一切奇邪險怪之説均宜闢除該教習等本身作則更宜認定宗旨持論中正臣將赴調任惟有諄飭總辦隨時稽查遇有志趣純正者優加奬勵倘習染浮囂者卽行撤退不假借以冀儲爲他日楨幹之選至中學堂惟蕪湖鳳陽已經臣飭據前署蕪湖道劉樹屏及鳳頴道張成勳先後籌欵禀辦廬州府城亦已建堂開學一應課程學規均遵照欽定中學堂章程辦理此處各府州縣中小學堂大都因籌欵維艱尚難徧設然事關興學要舉豈容延緩臣當嚴催從速籌辦蒙養學堂爲學校始基亦當諄飭地方有司勸論紳商廣爲設立務期羣相策勵共敦實學以仰副朝廷造士作人之至意所有皖省高等學堂擇地建造籌欵辦理緣由除分咨軍機處政務處禮部曁管學大臣查照外謹會同兩江總督臣魏光燾安徽學政臣綿文恭摺具陳伏乞皇太后皇上聖鑒訓示謹奏奉硃批知道了著誠勳切實籌欵認眞講求期收實效片併發欽此 
皖撫聶奏武備學堂提調勤奮有爲請旨奬勵摺 [X>二十九日聶緝藥片再皖省武備學堂經臣鄧華熙奏准設立悉心籌辦具有規模臣蒞任後復督同藩司擴充學額添聘教習寛籌經費並以提調一差爲合堂領袖委非其人不足以資督率當奏調江蘇特用知縣譚學衡來皖派充提調該員係廣東博學館水陸師學生出身歴充中西教習南北洋水師陸師差使於泰西兵制本所熟諳而又能耐勞苦不染習氣自到堂後必躬必親切實整頓不特學生咸知淬厲帖然就範列入頭班者得以依期卒業卽各教習亦翕然悦服分科教授罔敢或懈自非該員本身作則始終勤奮不克　此臣前謂將該員改歸安徽省仍按原班補用業蒙恩准上年據報丁憂臣以武備緊要接手難得其人飭令百日後仍回堂供差合無仰懇天恩俯准將丁憂同知前安徽補用知縣譚學衡俟起復補缺後以同知直州在任儘先補用並懇賞加四品銜以昭激勸而勵勤能出自鴻慈除飭取履歴清册紛咨查照外理合附片陳請伏乞聖鑒訓示謹奏奉硃此該部議奏欽此 
 
