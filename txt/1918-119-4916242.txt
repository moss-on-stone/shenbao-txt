# 1918 - 119 - 4916242

 

Page 1

 
 
   
 
 

Page 2

 
 
時評 
[新選舉（冷）]  
　　新選舉在今日言之誠不急不務也夫國號共和選舉一事乃其至要何云不急不知所貴乎選舉者爲欲得議員也所貴乎得議員者爲欲有國會也所貴乎有國會者爲欲立法度决國事也今國事自有人負責法度并無須乎建立即有國會有議員亦等於虚設苟非虚設又隨時可以解散然則非特不急之務也直多此一舉之事耳 
　　嗚呼有權之人聽之必知共和政體之眞義而後可以談國會必知國會之眞相而後可以辦選舉不然徒爲競爭總統之賣買商業耳於公於私均何取焉 
命令 
　　五月五日大總統令江蘇省長齊耀琳考核屬吏擇尤請獎等語署江都縣知事趙邦彥才猷練逹夙著循聲贛榆縣知事王佐良戢匪安民閭閻交頌常熟縣知事張鏡寰才長肆應振作有爲均著傳令嘉獎署溧陽縣知事邱沅膽識過人尤長　務署無錫縣知事楊夢齡戢暴安良能聲卓著署太倉縣知事温紹樑識卓才長精明幹練署銅山縣知事余家謨才具開展緝捕勤能署嘉定縣知事姚潘饒有吏才諳習政治署句容縣知事應組錫持躬謹飭辦事周詳均着給予五等嘉禾章以昭激勵此令 
　　又令　陜西督軍兼署省長陳樹藩呈考察屬吏分别舉劾等語署大　縣知事朱寳　穏練安詳軍民帖服調署鳳翔縣知事張銘才堪應變措置咸宜署　水縣知事戴聨芳實心任事克著循聲署嵐臯縣知事秦輔三盡心民事輿論翕然署商南縣知事羅傳銘　幹樸誠勤恤民隱署甘泉縣知事張圯則才明識練治具畢張均著給予六等嘉禾章署寳鷄縣知事顧士麟才優學裕有守有爲署綏德縣知事楊汝梅肆應才長堪勝繁劇署沔縣知事張毓林政不擾民輿情愛戴署韓城縣知事李復佐輯　軍民才　穏練署南鄭縣知事楊　淵富於經驗勤幹老成署沔縣知事李鴻文通逹政體措置有方署洋縣知事江雄藩才具優長踐履篤實署西鄉縣知事劉淦悃幅無華辦事勤敏署洵陽縣知事陳寅年富力强寛猛並濟署山陽縣知事白建勳剿匪有功威行愛立署漢陰縣知事郭文俊勇於任事不畏豪强署神木縣知事崔銘新愷悌慈祥政平訟理署洛川縣事傳麗春精神廉潔勤求治理署中部縣知事曲著勳辦事認眞才具開展署清澗　知事江永齡樸實耐勞勤於職守均着傳令嘉獎撤任耀縣知事王建極溺職附匪倚勢虐民着交文官高等懲戒委員會依法懲戒並通緝歸案訊辦交内務司法兩部查照此令 
專電 
[北京電]  
　　　新選舉中政團之運動者以安福俱樂部爲最舊某某兩系亦承政府旨派員携欵各回本籍開始籌備几經政府點定列入名單者每員給補助費三千元（六日下午一鐘） 
[北京電]  
　　中日交涉案簽發委會後特加派陳籙張士鈺陸錦師景雲會同審查（六日下午一鐘） 
[北京電]  
　　張懷芝堅辭第二路總司令擬照准以徐樹錚繼（六日下午一鐘） 
[北京電]  
　　參陸處據施從濱報稱軍潰時密本遺失因通電各省將正密華密電本作廢另編新本頒發（六日下午一鐘） 
[北京電]  
　　谷鍾秀晋謁府院聲述南方形勢可以轉圜外交緊急不如罷兵馮云苟有切實辦法願與内閣商决段謂政府用兵原非得已若南省服從命令取消自主則無事政府之兵力可爲逹到目的（六日下午一鐘） 
[北京電]  
　　倪嗣冲請離任赴前敵參陸處去電力阻無效國院又加電止倪已復允親征作罷（六日下午一鐘） 
外電 
[哈爾濱電]  
　　滿洲里電稱過激黨與哥薩克兵接戰後卽乘馬遁走棄砲二尊哥薩克兵遂佔領哈拉布尼克站俄兵之在鐵路線外作戰者已得附近各村哥薩克人之協助兵力大增紅旗軍於未失白齊亞之前一日曾鎗斃前屬西米洛夫部下之哥薩克人二名次日又殺六名在白齊亞接戰之紅旗軍係以由赤塔伊庫資克烏穆思克而來之兵士工人與哥薩克人數名及俘虜約千人組成今白齊亞地方一切安靖火車復通昨有人自赤塔到哈謂四月二十二日夜間過激黨在赤塔大肆搜查尋覔組織維持國會之機關者共捕去二百餘人殺死數人赤塔全在過激黨手中居民非常惶駭過激黨曾在屋頂搜出機關鎗數架來復鎗若干及彈藥等物過　黨有此行動係因西米洛夫率兵前進之故（三日） 
[哈爾濱電]  
　　滿洲里電稱西米洛夫之軍部仍向前進行共佔有車站七處深入一百八十俄里近二日内曾有小戰某哥薩克人出兵五百爲助西米洛夫已組織臨時政府以辦理後貝加爾境内各事西米洛夫與施諾柯夫將軍及塔斯金皆爲臨時政府主要人物暫以白齊亞爲行政地點海蘭泡電稱哥薩克兵之從斯特萊騰地方來者與紅旗軍戰於加里姆斯加雅站附近目下海蘭泡方派兵援助紅旗軍日内將有劇戰伊庫資克消息謂前哈爾濱過激黨魯定氏之副手斯拉芬氏已被拘捕候審聞犯銀行舞弊之罪赤塔紅旗軍司令楊柯夫聞曾向赤塔居民索得俄幣二十萬羅布左右後乃挾資私遁今在海參崴被捕以其執假護照而行也海參崴電局之銀箱内有羅布一萬五千枚住辦事室内爲人竊去門口且有紅旗兵巡視竟未破獲哈巴各夫斯克議會决定没收波太洛夫博士之產業因博士刻在遠東軍第一隊中服　也（五日） 
[哈爾濱電]  
　　海參崴郊外有一田莊爲武裝盜匪攻入殺死莊主（黑山國人）又所雇人役二十一名内有俄人日人華人其未被害者惟一八齡女孩盜殺人之目的似在刦財但莊中有無錢財被刦今尚未知遇害諸人均被斫死其象甚慘内有婦人嬰孩各一莊臨河邊可以通海大約盜匪係乘舟來此檢察廳與民兵刻方四出偵覓兇徒英領事亦率水兵四十前往察視哈埠車站附近又鐵路線某點發現俄人死屍兩具顯係生前被人從之車窗中擲出者僅穿下衣察其形狀似爲歐洛夫將軍之兵想係開往滿洲里時而爲同輩所害者該屍兩具今已送至哈埠檢察官正查究此事（三日） 
[哈爾濱電]  
　　海參崴俄美協會擬在海參崴開皮貨市場因俄國内地情勢不　貿易爲難故也（五日） 
以上字林報 
[北京電]  
　　曹錕張懷芝等拍發各省督軍贊成新國會之通電又政府昨日（四日）電令各省迅速辦理新國會議員選舉事宜於是徐樹錚一派所堅持之臨時參議院代行職權說已有頓挫之狀但窺測者多謂選舉新國會議員果能届期完竣與否亦疑問也（五日） 
[北京電]  
　　王廷楨昨日（四日）午後入京即謁見馮總統聞王之此次入京有關於四省剿匪督辦之件云（五日） 
[北京電]  
　　廣東非常國會意欲先行組織完全交涉團體以便與外人交涉起見須在選舉總統届期之前擬完了正式選舉北京政府偵知此消息對於外交團請勿承認非常國會之一切行動並訓令駐外中國各公使以其意通牒各國政府云（五日） 
[廣東電]  
　　非常國會於昨日（四日）開會提議軍政府改組案經討論後以投票表决贊成改組者九十七票反對者二十七票棄權者二十三票遂决議改組定於七日開會再議軍政府改組之條文孫逸仙君因改組案業已通過即業於議會辭大元帥之職（五日） 
[廣東電]  
　　方聲濤於四日由汕頭方面來此今日（五日）又赴韶州往見李烈鈞聞係商議關於在汕頭方面之滇軍（五日） 
[廣東電]  
　　討龍軍佔領雷州後又於徐聞縣方面壓迫龍軍目下正在追繫聲中（五日） 
[北京電]  
　　政府最近通電各省略謂政府亟欲先平内亂後修邊防但現在内亂未平邊疆又屢次告急故擬公議對付之辦法望各派代表來京與議（五日） 
[北京電]  
　　傳聞張懷芝因第二路軍隊之失敗甚爲憤恨已於昨日向中央辭總司令之職中央已准其辭職决以徐樹錚爲其後任以奉軍爲第二路軍（六日） 
[北京電]  
　　李純代表何參謀長因與政府商議關於軍務各項問題業已完畢於今日回寗（六日） 
[奉天電]  
　　北京記者團昨晨抵旅順受官民等之歡迎視察戰跡後於下午七時抵大連入大和霍脫爾即赴共和樓之官民聨合歡迎會昨晚住宿於大連今晨乘摩托車訪問各方面午刻列席於星浦大和霍脫爾之午餐會下午遊覽市街擬於今晚八時啟程來奉（六日） 
[東京電]  
　　政友會總務野田夘太郎昨日訪問西園寺侯爵後語往訪之記者曰西園寺侯深居靜養五年對於時局應有藴蓄若有時勢須要侯之出廬時侯亦不必辭出任政局等語（六日） 
[東京電]  
　　俄國過激派與聨合國之關係益形疎隔之兆而内田大使之歸任似有暫難希望之勢（六日） 
[東京電]  
　　倫敦來電云秦晤士報登載社論題曰（日本與俄國）此文中有云因戰爭而改變意見之一例大堪特記者爲在華英國商界機關報字林西報近時改變其向來對於日本之態度爲維持俄國穏健派起見竭力主張日本及其與國在西伯利亞宜出斷乎之處置是也該報又聲言中日和衷共濟之必不可少此亦爲日本所熱心希望者後藤男爵嘗明言之矣日本期望中國消滅向來所懷之偏見以脫離德國方面之陰謀日本之歡迎中國與之協力與其歡迎俄國與之協力相同蓋兩國皆爲日本之鄰邦就於保持遠東和平之大事業而互相協力以赴之爲日本之利益亦即爲中俄國兩國之利益後藤男爵之宣言良足表現日本之政策夫日本政策之雄大賢明而且誠實吾人雖久已知之今日復有毫不改變政策之確實宣言洵足與良好之影響於平日久爲德國方面之謠言所惑之中立諸國也云云（六日） 
[東京電]  
　　海參崴來電云此間勞兵會執行委員會照會駐海參崴各國領事曰本市市議會視爲已被解散現由本會繼續本市自治團體之職務云（六日） 
[東京電]  
　　莫斯科來電云此間各報對於德國外交代表來莫斯科就任之論調如左過激派之脫羅大報曰德意志帝國主義之代表者來此就任吾人雖爲軍事上之失敗者但實爲精神上之勝利者社會民主黨之辦里瑤特報曰德國大使之來因欲屈伏俄國也社會革命黨之塞姆利愛佛赫報曰德國大使之來任並非爲恢復俄德間之平和關係實欲貫徹其以攝理者自居之意志也俄匣雖敗然尚未屈伏云云（六日） 
　　以上東方通信社電 
戰電 
[倫敦電]  
　　華盛頓消息謂外交家預料媾和之提議可得各國之考慮但居間調和之提議縱出於羅馬敎皇亦屬無益媾和之提議必須出於德國云云泰晤士報論及此事謂協約國對付此種提議其一致之精神當與對付最近之攻勢無異云（二日） 
[倫敦電]  
　　路透電社代表謁見薛西爾貴族談及德人運動媾和一節薛氏聲稱彼個人早料德人人於西歐取攻勢後必出此舉此顯爲其計畫之一部分惟其目的大約乃求安慰國人也德人之主見似在繼續於西歐作戰至能於東歐得控制商業之全權而後已德人希望於俄佔堅不可拔之地位俾藉爲德國駕馭之政府俄國之利源與世界永遠交爭而立於不敗之地德國今志在以俄國無窮接濟之希望振發國民之精神彼信德人如須恃其本國之財物則若輩必知難以持久故德國如不能以武力擊敗協約國不得不大舉運動和平其目的似在以可誘吾人之形式注重損害英國於是德國將示其國人彼實主張和平無奈敵人不允何此種和平提議决不致逹於吾人所希望之點亦不能因以造成和局云（四日） 
[倫敦電]  
　　各報皆評論德國之媾和運動並引述英國與其協約國堅持到底之决心謂協約國决不受欺以成未逹其所爭主義之和局泰晤士報謂一般人士所抱德國取攻勢獲巨勝之希望旣絶必於中立國運動媾和之預料今似將實現矣德國遊說者及其利用之人多故意侈言其糧食之短少内情之不安以使人信其運動媾和出於誠意且聞中立國聲望卓著之使者近已紛至英倫及其他協約國以期建議如協約國稍示其和平之意旨則德國定將以適度之條件爲應現信使者中間有提出協約國對付德國内局最佳之政策者此種運動自何發生明眼者皆能知之協約國政府對付此種詭謀其堅心一致自能與戰地軍隊抵禦敵軍之攻擊相同云每日郵報謂和藹可親之中立國人物日來紛入英倫其所作之事業未明德國外交大臣庫爾滿男爵之友某氏素抱袒德主義者亦在新客之列據其本國駐倫敦公使署聲明此君並未銜有正式使命中立國使者如能稔知英國非可如過激黨與烏克蘭人之受欺則可免去種種困難其個人亦不致遭險云每日捷報謂第一運動和平者已抵倫敦以條件非公式陳告各要員是人在荷蘭財政界甚有身分此行乃代德國民黨而非軍黨探詢一切據告此間各員謂吾人上年拒絶考慮和議實使德國民黨失其推翻軍黨之機今日吾人最有希望者爲協商媾和云有人告以英國字典中無協商媾和之名詞彼稱德國字典中人久將無原料之名詞云此次媾和運動大半由巴林氏及德國商界航業界領袖授意必無可疑云（四日） 
[倫敦電]  
　　維也納所布奥皇偕陸軍參謀總長亞士將軍及德國高級陸軍代表一員赴意軍陣線消息衆皆視爲奥軍將取攻勢之徴（四日） 
[倫敦電]  
　　奥國公報云本月二日自格第加里亞山谷至亞德里亞海意軍全陣綫戰事進行甚烈又一公報云西南境戰事仍在活動進行（四日） 
[倫敦電]  
　　正午海格將軍報稱英軍在漢巨斯東北之陣地已稍前展法軍在洛克境戰勝俘虜若干人敵軍砲隊今晨猛轟自洛克附近至伊泊爾南面之英法軍陣地敵軍且於尼泊森林與美特蘭境大露活動之象（四月） 
[巴黎電]  
　　今日下午公報云亞佛河境砲火殊爲活動（四月）瑞典京城電亞夫頓白拉特報載稱俄國現集大軍於芬蘭邊界預料該地將有大事發生（三日） 
[亞姆斯特丹電]  
　　基夫推倒烏克蘭政府時曾有戰爭（四日） 
[倫敦電]  
　　莫斯科路透電社訪員昨日來電謂據勞兵會宣稱前皇前后並女一已經移居伊加特林堡因土波斯克附近農民及保皇黨謀助其逃逸之故　皇太子之蹤跡則未云及 
（五日） 
[倫敦電]  
　　德國公報云德軍已進至杜萊資境且佔據亞沙夫海之太加羅格今晚公報云德軍在芬蘭拉蒂與太伐斯台胡斯附近大戰五日繫敗敵軍獲俘虜二萬人（五日） 
[亞姆斯特丹電]  
　　駐海牙波斯公使以通諜交荷蘭外交大臣謂波斯政府已宣告近年各國强施於波斯各條約之無效而尤以一九零七年英俄所訂關於波斯勢力範圍一約爲重其 
 
 

Page 3

 
 
他各約他日或可修改惟該約則永遠作廢云（三日） 
[瑞典京城電]  
　　財政大臣宣稱瑞典將得榖二十五萬　糧食三十萬　其他日用品一大批此皆協約國所接濟者瑞典則以現泊外國各港之船四十萬噸假與協約國以爲報酬（三日） 
[瑞典京城電]  
　　瑞士　約國代表商定瑞士以木料若干供給協約國政府八月之久協約國則濟以大批糧食（三日） 
[瑙威京城電]  
　　瑞威美國簽定條約規定美國以日用品若干接濟瑙威而用瑙威船舶若干噸（三日） 
[倫敦電]  
　　赫特氏在每日電聞發表一文謂自五月十五日起北海將　新禁區其根據地在瑙威與蘇格蘭間成一線其一尖端向北伸入北極圈佔面積十二萬方英里此爲空　最大之水雷區域又謂海軍部現正以施於杜佛海峽之規畫推及北海之北門户聞德國現從事建造潛水巡艦英海軍部已籌對付方法云（四日） 
要聞一 
[東京通信（心危）新外相後藤氏之對華方針]  
　　唐湯林三氏之會談後藤新外相就任之始即言此後當如金人之三緘其口沉默不言蓋後藤素喜議論時事若果如所言則尚不背秘密主義之寺内内閣之旨本野氏於出兵問題因多言而獲罪解職以去宜乎好言之後藤氏以此爲戒也雖然彼政府外相之更迭一因出兵問題一因對華問題意見齟齬本野於是不得不去而後藤氏之繼任能否一新其外交政策固屬疑問記者於前函已略言之似乎外相更迭於外交上有緩和之現象據聞對俄外交本野力主出兵而美國對西伯利亞外交着着進步日本徒足以起俄人之惡感所獲利益不多職此之故本野氏遂爲衆矢之的今後藤繼起顯然對於出兵問題表示反對態度以致日本上陸之陸戰隊有撤去之說然亦不欲明示反對出兵蓋恐害聨合國之感情故其態度至不明瞭也後藤氏之對華政策據東報之推測云目下對華之種種問題無不與外交調查會有關後藤氏亦爲該會之一員當然詳悉其内容彼爲寺内伯之智囊當然有所主張不似本野氏之孤行也自唐紹儀氏東渡後後藤氏與參謀次長田中氏内外相應介紹唐氏與元老山縣公會見執斡旋之勞是可知後藤氏對於南北調和之意見已表現其一斑其態度如何亦可從而推測矣至於日政府與北派段氏之交涉後藤氏固與田中參謀次長有同一之意見唐氏到東京以後對於調和意見有不滿意之處實因政府與段内閣提起交涉問題之故而欲恢復南方之感情實爲不可能之事今新外相苟仍執此態度則影響於北方段派之關係是以此次交涉無論如何斷非後藤外相一人之意見所能左右今後藤氏新任外相爲改變對華方針之先兆不免影響於目下之漢口會議是段派所憂而我國（日人自稱）一部之希望然根本上之對華方針更變云云恐不能期待者也林公使爲援段政策之張本人恐不甘於後藤之下留任於北京若果辭職一任新任外相之處分則閣及外交調查會不能實行其聨帶責任於此可見一斑惟對華問題寺内内閣仍不破其成見蓋以爲對南方及長江督軍之關係其交涉較困難與段内閣爲對手目下政府之態度亦非絶無變轉之機即此一點即所以試鍊新外相者也其苦心處亦在乎此云云新外相後藤氏曾以内務大臣資格列席於外交調查會今且以外相資格爲該會委員長矣後藤氏對於南北調停問題亦爲主張者之一人已如前述故其熱心程席亦可想見據聞目下在東京之唐紹儀君及湯林二君已於二十六夜會見由横濱正金銀行理事小田切萬壽之助君介於雙方之間會合於東商業會議所（即商會）會長藤山雷太君之家藤山爲主人專以經濟上之見地雙方勸說且以目下中國各處商務務會議决勸告南北調和爲證此爲雙方第一次之會面雙方非正式之代表雖在國外携手言和而國内之督軍方且大開會議而主戰嗚呼吾復何言二十七日唐紹儀君往腰越訪政友會總裁原敬氏於其别莊會談時局頗久此種會見於時局不無禆益目下交涉事件已喧傳中外苟雙方非正式之代表能乘此時機進言於彼當局促其反省於中日眞正親善固有莫大之利益焉企余望之 
[兩日之中央政紀]  
　　三日之公府情形三日馮總統政躬已占勿藥於午十二時四十分到辦公室披閲重要電報數通午後二時十分延見四川省長張瀾三時二十分傳見京漢全路總稽查袁世輔四時十五分接見駐日本公使館附武官陸軍留學生監聞春榮五時見前農商次長文羣五時二十分文氏退出公府後大總統亦不再閲電報遂歸内室又據某要人云馮總統三日上午十一時曾至居仁堂辦公室披閲某項要電旋即退入内室至下午二時左右復至辦公室三時接見四川省長張瀾四時與師嵐峯處長張仲仁秘書長等密談時事良久復與院秘書長方立之接洽一次下午五時始退回私室又云三日下午二時十分馮總統接見四川省長張瀾首詢川省近况及滇軍與熊克武在川南北實情經張君逐件答　後並謂瀾襪線長才不符衆望以致川局糾紛迄無平息希望實深慚怍云云元首當即殷殷勸慰尋且籌議此後政府接濟川省餉械問題約半小時其餘之件因關秘密例未便紀更聞張省長在京之期爲日無多蓋須從急返川云又訊云四川省長張瀾君已於三日下午三時赴公府比蒙元首在居仁堂辦公室傳見諮詢川中情形甚悉張君比將到川以後與劉積之督軍維持川局之困難狀况及此次失敗原因縷晣陳述並陳明前次反對中央之通電係被迫脅非出本意瀾奉職無狀咎戾滋多兹特來京請罪云云至京漢全路總稽查袁世輔袁世凱之五胞弟與馮總統爲多年舊友三日下午三時馮特派汽車往錫拉胡同袁宅迎迓袁到府後馮總統降階相迎並預備酒點優待藉表不忘舊雨之意茗談約一小時袁君始興辭出府馮送至居仁堂院中方與之握手作别更擬日内設宴與袁洗塵云 
　　三四日之國務院段總理平日於星期一三五日照例不到國務院（因非閣議期間）三日（星期五）因約見内務部全體河工委員特於下午三時三十分由府學胡同馳往國務院四時零五分接見河工委員鄭毅權等四時三十五分仍退回私宅方立之秘書長則於上午九時到院將本日閣議日程發布下午一時曾至法制局辦公片時旋回秘書廳辦事五時左右始入府請印六時將命令交局發表即退回私宅其他各科之辦事人員因段總理退院甚遲故散值時間在六時左右云另一消息段總理原擬三日晨蒞院困事未果特以電話召張伯英帮辦到宅接洽一切至午後三時三十分始行到院云云四日星期六之國務例會日程方立之秘書長於二日閣議散席時即禀承段芝泉總理定奪於三日上午九時到秘書廳後即行發布聞此次列入日程之議案除籌撥各路軍餉案數件邊事問題案一件外其餘多係任命官吏問題如海軍次長及四省剿匪督辦任命案均曾列入日程此外聞參陸辦公處三日决定之軍事計畫及某項外交要件亦經决定本日閣議臨時提出報告但以事關軍事外交秘密故未預先列入議事日程云又訊謂四日國務例會所列議案甚簡茲將所知者略紀於後（一）爲京内外各行政機關在職人員薪俸搭發七年内國公債問題（一）爲吉督電請截留專欵問題（一）爲電覆李閩督來電請示行軍機宜問題其餘尚有重要軍事案兩件則歸臨時動議云云 
　　三日之參陸例會據某要人傳出可靠消息參陸辦以處日昨上午十時左右靳翼青將軍段香岩廕午樓兩總長陸秀山張博齋兩次長師嵐峯處長崔局長等十餘人先後到齊由靳將軍主席將二日下午六時至三日上午十時所接湘督張勳臣宜昌總事令吳光新第三師師長吳佩孚閩督李厚基等所來之重要軍電二討論即席决定辦法并將覆電電稿交某科長擬就繼又討論援川問題某當局極力主張仍促漢中管金聚旅長就近分兵赴援免使劉存厚坐失根據致以後收拾川局更難着手多數贊同此議後又接續討論瑣案數起至下午二時由某次長將各項電稿送府學胡同段總理處披閲回院後即交專電處拍發直至下午五時處中辦事人員始相率散值云又　謂三日參陸處所議之案除上訊所述外尚有兩要案如下（一）核議陳光遠督軍請改變攻韶州計畫内容爲前訂計畫係贛南軍攻大　第二路攻　州然後會師韶州現在第二路失敗北軍雖進至南雄仍未能貫激計畫因請改爲贛軍攻至韶關止結果於奉軍未到贛南以前可依陳督之請求云（一）徐樹錚副司令請將第二路軍隊調動防地以奉軍任前線列席者雖認爲可行但須請示總理然後决定云 
[神州戰禍記]  
　　譚浩明進攻衡州據某交通機關電訊云譚浩明確於艷日督隊由零陵向衡陽方面前進惟吳佩孚總指揮官早已偵悉遂將衡陽以南附近要隘從嚴警備故衡州尚無激烈戰事發生云 
　　施從濱返攻攸縣據某交通機關三日晚五時所得之長沙電訊略謂第二路軍隊失利後張勛臣督軍即抽調第七師一部分及第一路軍隊若干前往助援東冬兩日（即一二兩日）奉軍復開至湘境北軍聲勢爲之一振魯省第一師師長施從濱亦於冬日（二日）率師返攻攸縣湘東各地戰事因之似覺略有轉機云 
　　吳新田已株州據某機關接長沙電訊云張勛臣督軍對於敵軍襲取湘東憤懣異常决意親往前敵督師以圖恢復近失湘東之各處聞七師所部之第十四旅旅長吳新田中將有江日已赴株州助攻矣 
　　第二路敗後各電第二路失利後之佈置茲將三日所得之電彚誌如下（一）曹宣撫使來電略謂兩豔電奉悉攸縣失後已飭各師旅協助一向安仁攻逆之後一向攸縣攻逆之側施師長等能否攻逆之正面尚在　義萬一不能協同動作第一路亦極爲難（倪）皖督東電略謂二路失利據李司令電稱安武軍血戰六晝夜傷亡過半等語茲擬抽調精銳親赴前方督戰中央計畫如何盼速示云云（一）張檢閲冬電略謂已加電徐參謀長令其收容到袁軍隊二路已無戰鬭力惟有速催奉軍前進制止南軍北逼芝再整隊以圖恢復云云（一）李蘇督冬電略謂東電悉謹擬於十九師抽撥一混成旅派師長楊春普統率赴贛已飭上緊籌備趕速出發惟軍費拮据懇迅飭江蘇財政廳先撥十萬地俾得轉發應用當否乞示云又聞日前第二路失利時多謂張懷芝檢閲使當由萍鄉退駐袁州更有由袁州退至長沙之說茲據公府消息謂當日張使並未親在前敵所謂退至長沙者蓋因張使赴段總理電召來漢其時正值由漢到長沙也云云 
　　王正雅飛報失常據某方面消息云自第十七師師長陳復初率師進駐常德已與周則范等接治妥協周承認退駐栎源表面上似已無事不意周軍態度又變據常灃鎭守使王正雅來電略謂陳師長復初進駐常德之後不意周則范等率隊反攻陳師潰散常城又於勘日（廿八）復陷特此飛報云云 
　　吳光新請援宜昌據某軍事機關消息宜昌方面自川軍東下以來南北兩軍均在軍事預備期間從未發生激戰近則兩軍日益接近戰機已迫吳光新總司令連日均有請再增兵之電報到京等語又聞吳光新總司令最近有一急電到京係報告各項軍事計畫業經定奪决於麻日（六日）開始攻擊并請政府隨時指示機宜參陸辦公處接吳司令此項電訊後曾提交三日例議討論并禀承段總理已覆電指示一切機宜云云 
　　劉存厚電告軍情政府昨接四川督軍劉積之拍來靜電據稱敵勢日益擴張鍾師及賴田陳三混成旅所部軍隊子彈均不足一萬軍餉　積欠數月實難支持務懇迅速接濟大批餉彈電後並附陳管旅（即管金聚旅長）因彈藥不足未能開拔來川援助等語又聞中央於劉存厚飛電告急後參陸辦公處三日散會之後曾致漢中管金聚旅長一電仍促其分兵馳往廣元援救劉督云云 
　　陳樹藩賣陜未遂陳陜督前欲以地丁爲抵押借欵四百萬之事已誌昨報聞此事極確所以秘密未發露於外者因此事先由財政機要科辦理嗣又由機要科移至公債司即將此事批駁陳陜督前日又來電催促謂現已着手與日人訂定合同請即查核照准云云財部爲此事又覆一電略謂現在中央與地方向外人借欵尚無以地丁爲抵押之事若以陜西四百萬竟開其端將來各省效尤後患不堪設想云云政府之對付此事可謂得宜惟陳陜督非毫不知利害之人乃屢以此嘗試政府其居心實不可問又聞陳陜督方面主持此事最力之人爲何毓璋云 
　　陳光遠宣布戒嚴據某交通機關三日午所得江西電訊謂自萍鄉爲南軍佔領以後南昌一帶人心搖動異常陳秀峯贛督因維持地方秩序起見已於冬日（二日）宣布戒嚴並擬設臨時戒嚴司令部云 
　　李厚基電告攻粤政府三日接福建督軍兼攻粤總司令李培芝來電報告攻粤計畫　陳自任前敵總指揮官藉示身先士卒之誠俾可鼓勵兵士之心聞總統閲畢該電頗爲嘉慰云又聞福建督軍李厚基冬（二日）電分致府院略稱本路軍隊准備出動另電陳浙省靖安超武兩兵輪擬留厦門專任運輸事宜云云 
　　龍濟光敗竄香港兩廣巡閲使龍子誠三日由香港致電政府據稱海道在敵人防範以内我軍在粤西各統領一時未能繞越粤東各處請政府先由海道解救等語據此則瓊島已難立足矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南北和議之醖釀]  
自段總理回京後於大局前途雖有解决機會但實際上究竟如何進行以及對於和戰兩項均用何種方法辦理乃爲國人所注意茲得政界密確消息此兩日來總統總理秘密之協商要點實偏重議和最要理由則爲合肥視察前敵各軍情形刻已銳氣削減再戰深恐致敗不如即第三第七兩師戰勝之際速謀議和况又默籌戰費已有點金無術之勢其具體妥協條件雖不易深知探其大略確爲川桂粤三省必先實行停止戰爭然後仍請李秀山岑雲階等主持調停之任務云又據國務院某要人談云此時外間不悉政局眞相者每謂中央對南仍極主戰更有恢復川粤攻取滇黔之决心殊不知此說不獨其時間必須半年而外交方面實不我容且開戰以來地方收入已經完全斷絶其所定半年縱能獲勝亦不能籌此鉅大之軍欵總之所言主戰到底者無非某派中聊作自豪之語第恐損失本派之威嚴故於段合肥回京後在妥協方面極屬活動不久即可披露此種之明文云 
[天津全國商會聨合會紀事]  
　　三日開會旁聽記全國商會聨合會於三日下午三點二十五分開會由吕會長主席報告會員出席者三十三人復宣布接照第三次大會議事日程開議第一案請政府向俄交涉將扣留華商財產及銀行存欵發還案審查報告由李蔭恒報告審查結果無異議付表决贊成第二案鎭海商會與柴橋鎭商會劃分區域請解决案審查報告由高啟運報告審查結果高冠甲汪得深周運杓其先後表事意見終結仍以審查結果付表决贊成第三案當票貼用印花稅案審查報告李蔭恒報告審查結果無異議付表决贊成第四案請求政府對於處置德奥敵僑宜重人道而保商業案由提議人李蔭恒報告該案大旨討論終結由原提議人另具請願書表决贊成適主席動議調和時局案仍宜與西南要領去電表决贊成第五案爲烟酒稅率過重請求力爭取銷公賣局名稱案馬炎文主張加入前案審查表决贊成第六案請防範僞造銅元灌輸内地案由提議人凌雲報告僑銅元之眞相石毓崑馬炎文高冠甲羅人驥等均表示意見主席報告遷安商會旣有是案之提議由本會業函請財政部得覆候飭奉天造幣廠查覆核奪復加討論結果以根據前案函催覆奪表决贊成第七案爲草擬選舉細則以備採擇案由提議人高啓運報告大旨表决付審查第八案爲釐卡苛索請政府飭令究辦案由提議人汪得深報告該　之眞相主席主張歸併前案審查表决贊成至五時宣布閉會 
　　四代表入京後消息商會四代表三日下午二鐘謁見段總理先陳述請息内爭之意段謂余亦不願久戰且兵費難籌何必自尋苦惱淮南方陸榮廷唐繼堯孫文輩皆各樹一幟不相統屬且始終并無願和誠意因此戰局延長中央亦處於欲罷不能之地位繼又質問外交段謂外間傳言皆因愛國過甚殊不知此項條約因我國與日本旣同負參戰責任將來日本必出兵於西伯利亞其勢不能不由中國假道此項條約即爲假道範圍内應有之事并無其他在民國四年提出之第五項係余竭力打消今日豈能自蹈覆轍况余亦學生出身并非老官僚對於國土主權愛惜之念並不減於諸君請君放心余絶不作辱國喪權之事以後并望時常會談藉除隔閡談至四鐘各代表始興辭云又聞代表四人面謁後除王文典仍留京師外其卞蔭昌周國均殷爾彝三君卽於是日返津已到會秘密報告政府之態度及要求之情形聞該會尚有最後之辦法刻在討論之間云 
[湘南北兵敗退赤水自漢口發（三日）]  
　　張懷芝敗績吳佩孚撤退段祺瑞南下失敗矣　　張懷芝所率第二路軍隊自攻破長沙後疊次前進師長施從濱奮勇爭先驅所部健兒前進不日而攻下醴陵不日而又得株州不日而攸縣茶陵相繼奪得捷電紛傳大有長驅直入憑高破竹之勢不期前敵各將領意見横生十萬軍馬止而不進段總理爲維持已系起見惠然肯來連袂會議於漢口於是意見疏通作戰如故其時第一路吳佩孚捷電巧馬等日連報奪獲花石龍口各要塞不兩日而三千一百五米逹之衡山乃唾手而得不可謂不速且勇矣衡山旣得馬濟所部之廣西第二軍即相繼向衡陽而退於是茶陵安仁亦傳肅清之報於此時也似湘南指日可以掃清西南軍屢戰屢北似不能再沾湘南一點雨露矣乃自二十五號起前敵即無戰電而四月一日忽有前敵敗績之消息其時人以爲屢勝之北軍决不致此而昨今兩日愈傳愈眞萍株鐵路忽然不通有第二路軍大敗退出醴陵之說本日外界消息謂南軍一部出進於醴陵因此萍株鐵路運輸中斷張軍不逾一星期而失三數縣則敗績之說因而徴實惟其中有可疑之點即醴陵距衡陽數百里右有萍鄉左有湘潭皆北軍第三道防禦線重兵駐守南軍孤軍深入道路旣遠接濟不便豈不畏衡山北軍乘勝之餘以一軍出朱亭以斷歸路醴陵南軍將盡被俘乎南軍當道恐不出此孤注之策即北兵計不出此亦當防南軍横出淥口截斷湘江第一路衡山之軍使無歸路勢必出一死戰以退深入之南軍乃前敵並無猛戰之信且傳第三師撤回直隷吳佩孚業經電告行期聞代替者即係奉軍按奉軍司充徐樹錚雖在長沙然奉軍至湘者不過一團安可以替一師四個混成旅之直軍且曹宣撫明明主戰之一人當此戰事緊急何以不戰而退此皆令人索解不得者也說者謂曹張（懷芝）本始終主戰自段氏登台徐樹錚出盡風頭張勛臣跋扈自恣旁若無人前敵各將領致生意見曹張連翻請假遂起罷兵之議段氏未曾南下之先曹仲珊曾秘密赴寗一次與李督督疏能意見仍持最初通電主和之主義殆段氏南來表面上依然故我而裏面根蒂已固新芽暴茁不可或止也試觀段氏來時轟轟烈烈捷電紛傳及其方去棄甲曳兵而走雖曰兵家勝負不常然敗退如此之速不無可疑此種消息咸謂爲段氏南下失敗之現象也其或然歟 
[軍事緊急中之湖南近訊]  
　　湘省近日以來軍情又甚爲緊急攸縣方面之北軍已大敗退走馬濟所部之粤省軍隊業已追至醴陵當北軍由醴陵退出之時曾放火焚燒致醴陵各處多已變爲焦土夫民四處奔竄城廂内外已逃走一空其悽慘情形與平江無二其潰兵等已由火車裝至省垣因張督不許入城遂逕向下方開駛因此之故省城各界又極爲恐慌又據某方面傳聞謂由衡陽退出之聨軍因有桂省新到之增援隊由左面包出衡陽之前攻打衡陽前面因亦回旗返鼓前後夾攻此時正值第七師與第三師調換之期北軍無有凖備加以適得攸縣敗潰消息軍中大受影響故未及交綏卽行敗退現在業已敗至湘潭情勢極爲緊急張督迭據報告已飛調兩個混成旅（聞係屬於第二路者）迅即開往救援以資堵塞 
　　湘城警察自以第七師補充第二團軍士代行職權後即由張督委任該團團長佟國安爲警察監卽駐警察廳内以便督率一切至昨（二十九日）上午十二時警察監辦公處之天井内忽有有擲放炸彈一枚　然一聲地面已陷入尺許時各職員正在午膳故未傷人當經詳加察看炸彈似由左邊牆外之高處擲入者比卽用電話告知督軍並派人在左邊牆外之臬園後各處嚴行搜捕一時警廳附近各地一律斷絶交通是日雖經拿獲數人然是否正犯尚不可知至此案之所由來及其目的何在俟探明後再行報告惟當此警報頻傳謠風大起之際而又突然發生此案愈足以使人民慌亂矣 
[江寛失事後之零零碎碎]  
　　招商局江寛商輪被楚材撞沉慘劇疊紀報端茲據該船執事述及該輪星期日由申開行係獨班故裝貨搭客均較平素增多在申賣客票一千二百張至通州江陰鎭江十二圩南京蕪湖大通安慶九江各埠缷客較上客爲多至九江以上湖口黄石港武穴各碼頭上下平均至漢口約有搭客八百餘人當時救起三百餘人死於水者實有五百餘人 
　　又聞楚材兵艦掃沉江　商輪斷爲兩截順流東下沿途小划繞圍該輪或取其材料或攫其錢貨不啻蟻之附羶一般奸貪划夫往往將死屍衣物剥盡仍推之入水有一少婦懷中緊抱一小兒衣物首飾盡被船户吳某剥奪依然推入水中並攫得皮箱一口（咸謂内藏銀錢甚夥）携還家去旋爲紅十字會與水警調查所悉當夜即將其所奪財物全數抄出充公並將其人送縣懲辦漢口慈善會覆江漢關函云敬復者昨奉大函以前日江寛輪船被撞沉没内有英人船主大副等溺斃至今屍身未獲特飭敝會如果撈獲即行知照等因至會遵卽於一號晨早趁輪前往調查詢據敝會督同撈屍會員聲稱該輪英人大副已於上月三十號晨早撈獲業經裝殮並督催打撈各屍復於今日早十句鐘卽將該輪英人船主屍身撈起裝殮所有兩棺均交招商漢局妥爲安置緣奉前因用特函復卽請鑒核爲荷 
　　又聞江寛船長之屍身已於一日撈獲由官場驗明溺斃無訛後即於二日在漢口安葬 
　　鄂岸榷運局長熊賓昨致漢口慈善會函云此次江寛失事溺斃數百人實歷來未有之災慘不認言弟有兩子由南京學堂回來次子春煦落水無着屍尚未獲幸三子春燾遇救得免洵屬僥倖惟此次無主之屍甚多貴堂用費必鉅茲捐助臨時經費一百串即希查收爲荷 
　　廣東人李述溪前日由滬搭江寛輪船來漢該輪被撞沉没致遭溺斃現在屍身漂流不知何處其人年五十六歲光頭無鬚身穿黑緞衣帶有金練口鑲白磁牙俄界泰昇印書館昨在漢懸賞錢八百串如有撈獲此人即行給賞未知能否撈獲也 
紅十字會漢口分會續將撈獲尸首註明年歲衣　　請各報登載以便家屬至丹水池認領抄單如下鵝字十三號女屍年三十一二歲巴巴頭青花摹本夾袄青湖　褲滾花邊白布褂褲五寸脚青緞鞋白襪鵝字十四號女屍年十七八歲頭梳辮子中等身材愛國布褂青緞褲小脚白洋襪元色緞鞋白線褲腰帶鵝字十五號男屍年三十餘歲面圓外着藍布對襟褂白衛生褂白絨褲棉布板帶皮鞋鵝字十六號女屍年二十餘歲面圓兩額上貼有膏藥白洋褂花襯褂藍布褲白線布襯褲青褲腰帶四寸脚洋襪二雙太西緞鞋鵝字十七號女屍年五十餘歳花白髮露頂玉色涌綢棉祅斜紋羽綾裏緞滾通身兩道韮菜邊内着青湖綢夾祅藍洋布裏白對襟褂起花青絲羅緞夾褲藍布裏藍布襯褲白布褲帶五寸脚白竹布襪白脚帶青緞皮底鞋鵝字十八號男屍業經鄂巡艦認明係督軍署職員李文龍由鄂巡領歸鵝字十九號男屍年約三十歲面圓着灰色軍服有藍洋布徴章係狄建福陸軍第六混成旅步兵一團三等差遣哈七布西衣布軍鞋鵝字第二十號女屍年二十餘歳面圓拭花頭青斜紋羽綾夾祅青花文明緞夾褲淡洋布裏衛生褂青湖綢裙四寸脚青祅鵝字二十一號男屍年二十餘歲面長白布對襟洋褂青布對襟夾領褂藍布單褲青布夾套褲洋祅布鞋鵝字二十二號男屍年約四十上下光頭無鬚長大身材赤體陽字六號童屍一具年約十歲身穿灰愛國布和尚衣點子洋布對褂子柳條布褲子開　腰捆小板帶内有骰子二粒陽字七號男屍年約二十餘歲藍愛國布對襟短夾祅柳條布裏小方格子布褲褂寛板帶白洋襪元色洋線寛脚帶陽字八號男屍年三十餘歲身穿元青太西緞照袍起花文明綢棉袍白花汗衫二藍大花摹本夾褲斜方格點子洋布襯褲白洋襪和尚頭地字五號男屍年三十餘歲青線布對襟棉袄字花布短褂白布褲子白竹布襪子灰色脚帶無鞋地字六號男屍年三十餘歲上身無衣青洋布夾褲洋布單褲白洋布襪子青太西緞雙梁鞋内有銀洋三元地了八號男屍年四十餘歲青線布夾祅青洋布棉領褂柳條布對襟短褂愛國布棉褲柳條布單褲又包袱内有台票七十大張賬簿一本上有民國七年二月字樣青緞子領褂皮領藍布長夾袍子起花太西緞小袖子馬褂綠絲羅緞夾套褲藍洋布長褂青絲帶一副瓜皮帽一頂又藍洋布長褂一件藍布袍一個 
 [P江寛撞沉後之贛省消息 
　　江寛輪撞沉後有人從九江探報回贛請九江一處買江寛票者是日計一百三十餘人内中贛人居十之八九今贛人得慶生還者不過二三十人約計當不下六七十人同歸於盡現贛人之存亡莫卡者甚多各該家屬以不知其人下落大都啼啼哭哭專人至九江探問或分電京漢兩處細詢行蹤現在有得回報者亦有未得回報者故近兩日來如算命測字攤生意極佳大都係未得回報之各家屬前往求神問卦以占吉凶又軍械届長李和卿此次令其第四弟送其姜及大三兩女曁前少防二團三營軍醫張儀洲夫人同伴回汴并派傳逹劉允恭一人護送赴漢於上月二十五日在潯乘江寛上駛行至諶家磯被兵艦撞沉時遇洋油公司汽船兩艘施救將李妾曁第三女並李弟傳逹先後救起惟大女曁張夫人未有下落日昨漢口慈善會有電致李局長云江西軍械局李和卿君鑒江寛被軍艦撞没尊夫人及令郎已救起刻有病在迎賓館請速來漢云云茲將此次已經獲救贛籍姓名誌下周厚安彭家國陳繼蓀彭榮定周紹堂彭家貴彭永廷邱炳兒王夢樓程文逹黄國海萬英訓周良飛蔡伯令羅太平李雨金 
[廣東攻龍之捷報]  
　　舉行告捷大會滇軍總指揮李烈鈞於二十八日下午三點半鐘由江門乘坐江固砲艦返粤在大沙頭登岸即乘摩托車取道川龍口直至東沙馬路逕返農林試驗場滇軍總指揮處憩息其隨員人等乘江漢兵艦在天字碼頭登岸李總指揮旣扺農林試騐場卽書函專員　往軍署佈逹一切督軍以李總指揮此次奏凱而還造福南疆至宏且偉特於二十九日十二時卽於軍署内舉行告捷大會誌慶柬請李總指揮蒞臨陸榮廷代表陳竹銘國會議員湯斐予財政廳長曾其衡等要人亦均與會故甚閙熱後并設筵歡叙席中討論應付贛省北軍南侵方略甚詳直至二時後方散聞李總指揮對於移師北伐計劃已早胸有成竹日内卽可出發又聞某要人昨親書八字贈與李總指揮表示敬愛文曰義師所至天日爲光 
[攻克遂溪安舖]  
　　清平來電（銜略）英於二十七日親率東西兩軍由石城跟蹤追擊於分界地方與敵軍鏖戰半日我軍猛勇異常斃敵奪鎗甚衆敵敗遂溪我軍直至城西敵知勢孤不敵遂由東門潰逃赤坎雷州我軍遂於二十八日早完全克復遂溪除派隊守城及安民外仍飭各營追擊謹電奉聞鴻英呈叩二十八日印遂溪行營來電（銜略）據帮統黄明堂譚　元報告我軍進攻安舖由東山方面緊迫自沁日下午六時攻撲激戰兩小時之久即收入東邊街我軍乘勢奮勇猛進南北兩路又爲我軍李營長應鈐農營長福廷衡擊敵勢不支紛紛從西街潰退向海邊逃走至十二時完全將安舖收復除派兵跟蹤追擊並飛調李農兩營長率隊協追務殲醜類外合將收復安舖日期報告追擊情形如何及奪獲軍械數目容日當續報等語謹電奉聞鴻英呈叩勘午自遂溪行營發印 
[增艦駐守雷屬]  
　　自高州克復後各屬龍軍紛紛挾械逃竄滋擾地方節經當道電調軍艦開赴石城遂溪一帶嚴行堵截茲以雷州各屬海道綿長自非增駐艦隊難資週密昨特電商第四軍司令魏邦平即將所部之廣亨平南定安等艦調駐雷州協同廣金廣玉各艦分任梭巡扼要駐守俾龍軍敗兵無以逃竄並飭將各艦佈置情形具報查核 
[四路進攻雷州]  
　　討龍軍現因龍濟光大本營移設雷州特籌策聨合圍攻現定分四路進發第四軍司令魏邦平由電白繞道某處進攻第二軍司令林虎即向某處圍擊第五軍司令劉逹慶出發某處爲林魏兩部策應其雷城迤西一帶則由第一軍司令沈鴻英分别堵截刻已將佈置各項計劃聨電軍署察核矣 
[克復化州之捷電]  
　　水東來電萬急廣州莫督軍李總指揮韶州李督辦鈞鑒龍軍退入化城深溝高壘據險死守我聨軍血戰三晝夜於有日（二十五）始破城而入龍逆親率殘卒數百突圍逃走逆將李嘉吕陸朝珍均負重傷逃脫與否正在派員調查陣斃僞團長普鐸曹鼎鍾鐵開鳳劉金堂此外營連排長極多逆兵死傷枕藉器械損失殆盡眞可謂全軍覆没也該軍受此大挫精華殲盡勢難再振自此粤禍可蘇大局亦不難底定此役職部擄獲投誠龍兵千餘人完好之退管砲五尊機關鎗七挺鎗枝彈藥無算現職部遵照總指揮計畫準於陷日（三十日）振旅再進謹此奉聞梯團長朱培德叩感（二十七日）按日前諸軍攻破電白縣城所報李嘉品黄統材等在東門外被林軍俘獲翌日本省最高軍事當局所接同一之官電亦報稱林虎軍生擒李嘉品等云云但此時總指揮之大本營仍在陽江距前線尚遠當日此事之報告乃係由魏邦屏轉呈李總指揮而非林虎之直接諜報故易誤傳越數日林虎來電謂當日所獲乃李嘉品之參謀長曁僞旅長黄統材顧陣前士兵誤認以爲李嘉品一時誤傳魏軍據以入告實則李嘉品已竄往化州 
[克復廉江之電報]  
　　沈行營來電（銜略）據沈統領榮光韓統領彩鳳等飛報我軍馬宥夜分兵由東南兩路猛力攻擊復於西北方面麾兵冒彈虎濠進薄劇戰數時我軍前仆後繼紛紛攀城賈勇先登敵退踞城房死力抵拒與我軍血薄巷戰正在激烈酣鬭之中我東南兩軍亦乘勝入城四面夾擊敵軍傷亡枕藉道路爲塞殘餘敵軍乘黑突城而逃榮光等麾兵分路逐北廉江城池已於子後一時完全克復是役俘獲砲鎗子彈各種軍用品多至不可數計等情英等隨即乘夜入城出示安民稍事佈置即整軍進攻雷遂徐聞俾收肅清内地之功謹電奉聞總司令鴻英炳字呈叩沁早寅正自廉江城 
[奪獲之龍軍軍械]  
　　龍濟光前年率黨　竄瓊崖時將粤東武庫所存至犀利之退管砲三十六尊掠運俱去此項退管砲係前清開辦新軍時向德國購來爲廣東武備唯一之利器是以此次龍軍入寇高雷軍實不可謂不足惟我軍第一次克復陽江時經奪獲七尊（另過山砲一尊共八尊）第二次克復陽江時又奪回七尊程村大捷奪回一尊克復電白奪回四尊克復高州城又奪得四尊沈軍攻克安鋪奪得一尊沈軍圍攻廉江前後迭次破城外各要隘砲台經據報者又奪回四尊此次克復化縣據滇軍報告又奪獲五尊計歷次戰役由我軍獲回之砲已逹三十三尊而龍逆掠去三十六尊退管砲之中有兩尊機件已壞不復能用是現在未據報奪回者僅廢砲二尊可用之砲一尊但此次沈軍克復廉江城奪得砲械若干尚未據報大約此三尊退管砲必在廉江城内遺棄無擬又聞龍濟光因各路逆兵連次潰敗士氣已衰喧傳其已離高潛逃赴港澳確爲事實也 
[廣州之追悼會紀盛]  
　　二十八號爲政軍警報各界及國會省會同人追悼海軍總長程公璧光之期由籌備會長分函各機關通知一切故是日晨前往致祭者絡繹於途及九點鐘卽行宣佈開會軍樂齊鳴極其熱閙至二時許各界祭畢始行散會查其各項佈置甚爲大觀頃特擇要紀錄於下祭壇設在會場最後之正座中拱程公身穿戎服之遺像週圍俱用電燈生花結成 
 
 

Page 7

 
 
　　嘉禾前置一桌陳列香案貢品上　生花横額一面顏曰雖死猶生四字桌之左右則有程公磁像銅像均以花圈伴之塡前兩旁則擺設海軍艦員所送之羅傘及各種儀仗極其齊備壇口懸有孫文致悼之横額一面顏曰忠烈長昭直至頭門亦懸花聨顏曰宋陳並烈黄蔡同英其餘正門甬道沿途滿掛花球花圈花串等物至祭文輓聨則已壁爲之滿此則儀式上佈置之大概情形也至守衞事宜除由各警區每撥武裝警察一隊分守附坊各街路口内外會坊内外均由督軍派出衛兵憲兵輪值守護祭壇前後則爲海軍站班而護沙統領歐陽榮之所部軍隊因奉調防邊適已抵省故亦全部到場日夜保護是以全境秩序極爲整肅云 
[邊事近聞]  
　　黑龍江省近雖編第十九混成旅而黑河滿洲里邊事吃緊分佈軍隊下敷應作鮑督軍現開軍事會議議决再編一混成　新旅長已擬定警務處處長兼廳長張仁充任 
　　駐黑河警備司令巴凌雲電告鮑督爲對岸之佈拉戈月申斯克俄國紅牌隊兵常相來往惟並無其他行動現又調陸軍四營駐黑河南岸人民相安無事 
　　鮑督以江省邊事吃緊迭電奉吉兩省請派援兵茲聞孟督電准派陸軍第二旅進駐滿洲里鮑督復電請即出發 
　　駐滿警備司令電報近突有飛艇發現據偵探報告俄國赤衛隊近又東發請速示機宜以免遺誤 
　　鮑督以江省地接俄境俄亂日緊首當其衝者厥在内蒙茲擬先將哲里木盟長所屬各旗要隘按照防區劃分内防線刻已派員前往測勘矣 
　　日内崴埠到英美各貨專爲接濟俄境英美人之用 
　　滿洲里訊依爾庫斯克多數黨因謝軍進攻頗爲不安刻在預備防守並挖掘戰濠云 
　　僑居海參崴之華人近電致商會略謂嵅埠風雲日逼日緊最堪痛心者食糧將絶若無接濟悉成餓殍請卽設法維持以拯危急云 
　　俄公使等關於中東路事二十七日在北京華俄銀行開殷東大會選舉員攻郭宗煕氏曾任督辦霍爾瓦特當選充代理副督辦兼鐵道長官又選舉華人六名爲參事决定今後凡鐵道之地方行政權并其他各問題取獨立的態度 
[奉省新借欵紀聞]  
　　近日奉省傳有籌借大宗外債之說一時推測用途者以爲奉省軍事用欵新編之六混成旅費用早經中央擔認且名雖新招實就原有三師中抽撥過半似可無需此欵若以此款作振興實業之用則開採何虚礦產整理何處森林近來並未聞有何種計畫幾疑傳說之非眞旋得消息謂財政廳長王永江氏確與外國銀行接洽數次本擬籌借四百萬元後由某日商介紹於朝鮮銀行始决定借額爲三百萬元月利六釐並不用何種抵押品其償還期定爲三年債户則爲奉天財政廳探其用途則以振興市面商務爲言借約雙方協定不日即可簽字云 
[杭州快信]  
　　楊督軍昨電陳光遠頌攻克南雄戰功并詳詢萍鄉近狀 
　　朱啓鈐前日由滬來杭遍　各當道寓清　二旅館警廳派警守衞門崗 
　　上江各屬舉報風雹水災紛至沓來以蕭山諸曁龍泉永嘉等縣爲尤甚已分令該管道尹派員切實查勘 
　　一師第二團一連連長葉振綱辦事勤能現據童師長來呈請照職十成支薪督令照准 
　　楊督軍昨委潘體蠧充步兵三團七連連附蔣培江充三團八連連附許志銘充三團六連連附邱應元充該連連附尉官 
　　鎭海紳商本月下旬循例舉行五都賽會自南門外大道地至招寳山一帶沿江停泊船隻甚多各路娼妓游棍如蟻附羶張總台官恐有匪徒溷跡已會商南水警第一隊長黄庭光城區警佐鄒傑嚴密防範 
　　此間盛傳長沙方面日來戰事甚形激烈但未徴實 
　　財政廳將有大批統捐局更委昨已簽稿日内即當揭曉 
　　内河水警第二署長俞肇桐日前因公晋省昨已回嘉興原防 
[南京快信]  
　　某當局以臨時參議院代行國會職權舉行大選舉諾多窒礙昨密派某參議來寗與軍民兩長接洽活動新國會 
　　張懷芝電告奪回醴陵惟贛督張光遠昨尚來急電乞援 
　　李督昨召集第六師軍官到署會議援贛 
　　聞日公使林權助氏明日可抵寗軍民兩署已預備歡迎 
　　江蘇六十縣參衆兩院初選舉人名總册已報齊省署昨飭各委迅赴各鄉抽查 
　　張勳之參謀長萬繩栻昨由津乘車來寗旋即轉車赴滬又聞張勳之乾女婿林世豐（前駐滬偵探長）假言到奉天運動某某騙張三十餘萬又薛某亦假言到某某等省運動亦騙張十餘萬張之財產約共一千三百餘萬由其後路糧台總辦陳英南經手存放中外各銀行約七百餘萬經摺賑據均存陳處張失敗後陳已失蹤生死未卜連南河洞沿損失張財產去四分之三 
　　聞駐宿遷之奉軍已於江日（三日）開拔由隴海鐵路轉京漢軍赴鄂 
　　雨花烏龍山將更調第六師軍隊駐防 
　　戒嚴總司令齊夑元以謠言不靖防務吃緊昨召集各區域戒嚴司令官到署會議變更戒嚴區域辦法 
　　徐州張文生昨電軍署已派步隊三營助魯撲剿郵城土匪 
　　齊省長以前淮關監督孫多祺前在豐縣任内虧空公欵八萬昨電部請飭高等廳追繳 
地方通信 
[松江]  
　　參院選民册此次縣公署辦理參衆兩院初選事宜其調查之結果參院初選人共一千零五十餘人合第三部資格應赴中央投票者七人省公署以其人數太多業已委派專員來縣抽查惟聞此次省委來縣不特查核選民之是否合格且負有與初選監督商酌減少選民人數之職務現在參院初選人經該委員抽剔者數已不少惟縣公署則以此類選民早經宣示一旦汰必剔生波折故對於此舉頗有難色又兩院初選投票期已定五月二十號所有投票區城仍照向例分爲十區云 
　　第三中學運動之進步省立第三中學校因學生家屬對於運動一事素不贊成故該校亦不積極提倡因之前歲省立學校聨合運動會該校竟致失敗事後楊子侁校長以名譽攸關即聘運動專家敎練一切運動故本届省立學校運動會該校學生　葆馨湯鼎　陸企雲等三人均獲有優勝獎品一時全校學生均極歡忭又因謝等三生均屬縣立第一高小校畢業生故該校校長錢魯詹特備獎品三份獎贈謝等三生以示鼓勵 
　　第一高小改建校舍縣立第一高等小學校校舍本係前雲間書院改設建築已極陳舊故第二埭校舍走廊及屋脊一二處忽於日前坍塌故錢校長擬將此埭校舍另行改建聞已呈由縣署派委第三科員袁玉雨君前往勘估矣 
[嘉定]  
　　警所濫罰之救濟辦法南翔鎭爲嘉城要道商業繁盛之區設有警察分所以警佐石藴潔爲之長惟警察經費除原有地方各捐及縣補助三十元外每月不敷約計二百餘元全賴罰欵以爲開支於是事無鉅細同歸於罰地方紳董偶有違言警佐輒以警費無着請諸君原諒爲口實近日鄉董施伯珩君擬將該所警費悉數由鄉負擔於公益費舖户捐項下動支如或偶有罰欵亦併入上項之中俾警費確有着落無庸向罰金中討生活上月二十六日各商董會議一致贊成已呈請縣署核示矣 
　　開濬南翔市河之進行翔市機船濬河現正努力進行聞現有機船一艘除休息修理外一日所開最少必得八十方至未到之一艘則一日可挖一百六十方將來兩機同時工作只須五個月便可開三萬六千方連第一個月小機所挖之二千四百方共可挖三萬八千四百方故六個月必可完工惟機匠之意欲先將全河開浚二尺俟收工時再開一尺程梅生君不允故已决近圖開浚如式即行切灘以赣彰示開訖令人易於測其深淺云 
[鎭江]  
　　齊振林之經過政府派齊振林隨段東下後奉段派赴閩與李厚基督軍協商攻粤計畫日昨午後三時齊君乘車過鎭維時鎭郡文武各官咸詣車站歡迎如儀聞即日由滬附輸往閩云 
　　省委來鎭抽查選民册省委赴丹徒檢查選舉名册委員王君業已至鎭暫住縣署 
　　立夏節之蠶汛鎭城北門外青葉行向以舊曆立夏日爲開始營業之期故各行一律於六日開市葉價開盤進每擔一元九角出二元二角是日進出各貨均不甚多蠶訊正值三眠惟因天時陰寒發育上頗受阻滯一般蠶户無不憂形於色 
　　倪局長巡視分所丹徒縣知事兼警察局長倪和甫於前日往所轄大港丹徒新豐各警察分所查點警察有無缺額及檢驗軍械是否整齊查畢又赴東馬頭等處派出所密爲視察一週於五日午後始行返署云 
[揚州]  
　　稅員被控揚州瓜洲鎭屠宰稅徴收員王贊臣現因溢收稅欵被肉商高長榮在縣指控略稱王每月認繳總所六十元轉向各舖徴收七十元連同附屬之八里舖共收八十二元云云趙知事業飭屠宰稅總所查復核奪 
　　商會長赴申揚州商會長周榖人本充濟南大源製鹽公司揚號交際員現因總公司擇期在上海會議進行方法遂於昨日赴申參與會議 
　　拿獲盜夥揚州大東門居民楊三昨在運司街阜成當典質當衣服被朱偵緝長緝夥盤問如知與裔家集盜案有關拿解縣署訊究 
[嘉興]  
　　籌設鄉農會之批示嘉興新篁區農會尚未組織公民章以模等有鑒於此擬於該區組織鄉農會於日前擬具簡則呈縣核轉茲奉張知事批云查農會規程施行細則第二條之規定凡設立農會須將各代表之同意證明書與呈請書一併呈送主管官署核轉等語應卽遵式補送各代表同意證明書并選定會長造具職員名册各四份運同簡章一併裝訂成册務須繕寫端正母涉草率同送來署以憑核辦再該簡章第二十條如經費不足呈請酌撥地方公欵補助等語查該區地方公欵已極支絀無可撥助惟有由該公民等自行設法妥籌以持永久仰即遵照 
　　學校舉行聨合遠足嘉興鍾秀國民學校學生本擬於上星期六舉行遠足會因天雨被阻該校長陳君改於六日聨合城東碧漪等三國民學校學生舉行聨合遠足會以西門外之三塔灣爲目的地云 
[杭州]  
　　西湖游鑒會之第二日昨日爲西湖公園籌賑游覽會開會之第二日是日天氣晴和游客較衆計售出游劵一千一百二十四張童劵曁團體劵二百四十三張下午游覽劵開奬二次第一次一等獎第三百二十九號（上海李女士得現寓新市場湖濱旅館）二等獎第四百二十六號（鄭俊君得省城甲鍾工校學生）三等獎第二百八十四號第二次一等獎第六百四十八號（奬品未領姓名不詳）二等奬第九百九十四號（畢君得）三等獎第九百四十四號以下號數太繁從略 
　六大學運動會預誌本月十一日爲金陵約翰南洋等六大學運動之期所有司令官詳判員業經該會事務所援照上届辦法臨時公舉聞悉滬地約翰大學有快信到杭略謂該校率領全體學生五百餘人准於十日夜間二時雇乘專車到杭次日（十一）開夜事回申南洋大學亦開專車來杭連參觀者計一百五十人並聞之江大學自助部學生於是日在會場開設販買部中西飯點色色俱備以供來賓購用云 
　　浙省重視阪谷男爵之來杭上海盧護軍使於四號下午來電報告日本阪谷男爵已改期七號由滬乘坐專車來杭督軍省長接電後卽會同分函各機關查照並擬定招待辦法如下一擬定男爵抵杭時由督軍省長代表此文官廳處長軍官師旅長曁商會會長及各銀行行長齊赴碼頭歡迎送亦如之時間臨時電告一擬定男爵事由蘇乘小火輪來杭其抵拱時督署即派駐地憲兵省署即派駐地水陸警察在埠迎候如由滬乘火車來杭其抵站時督署即派步兵一連曁軍樂隊省署卽派保安警察隊若干在站迎候送亦如之地點及時間臨時電告一擬定以陸軍同袍社爲男爵行轅轅内守衛由憲兵警察分任之一男爵輿前儀衛擬定由督署派憲捕排長一員以熟悉城中道路者憲兵八名均乘馬省署派巡官一員馬巡八名隨輿衛護一行轅内設臨時招待處一處由交涉公署主辦其事另由督署省署及財　處各再派員隨同辦理之一男爵抵杭後擬定由督軍省長在同袍社開歡迎宴會一次文官自廳局長以上軍官自旅團長以上並英日兩領事省議會敎育會商會長銀行各行長等作陪請單另定一各官廳曁銀行商會等亦應聨合宴請一二次惟辦法及時　臨時酌定一男爵到杭後其往來經過各道路由警廳加派崗位保護所有路線由招待處臨時規定通告之一行轅内及車站應懸中日兩國國旗曁歡迎綵匾藉表親睦一招待經費由兩公署分認 
[安慶]  
　　滁縣土匪兩起距滁縣三十里之烏龍山地方有大股土匪發現各持快鎗四處搶刦經駐滁新編安武軍聞報即撥隊前往剿辦詎該縣黄泥岡地方亦有土匪擾害鄉民縣知事卽派警備隊一　前往防剿矣 
　　茶市蕭條秋浦縣向以茶葉爲出產大宗每年茶號約百餘家近因歐戰發生消路停滯加以滬漢銀根吃緊商家不能活動所有茶號百餘家僅開二分之一且一切縮小範圍不過維持地方生計藉保治安云 
　　靈璧盜犯在滁破獲靈璧縣前有盜匪顧學德李興元因搶案被緝潛逃現經滁縣知事童佐良拿獲解靈歸案刻經靈璧縣知事呈請照章給獎黄省長已令該知事轉行開具履歷及獲犯事實清册呈送以憑彚辦云 
[北京]  
　　京畿水災善後處查放春賑辦法京畿水災善後處以上届辦理冬賑查賑標準係按照各縣呈報災分而定倉卒集事一切手續未完本届春賑重定監放辦法咨行直省長京兆尹曁順直義賑會並通令各縣知事一體遵照略稱（一）查賑標凖不論成災分數凡屬積水未消未經播種或雖已播種而於青黄不接之際實難自給者均應普與賑撫至因房屋毁壞散居村外之災民聞賑歸來者得取具該村正副之保結經確查後一律賑濟（二）查由各縣知事督同各地方團體紳耆辦理不得專任村正副放由督辦處直隷省長或京兆尹會委監放員（三）調查完備定期散放時須先將各賑户花名及應領銀錢數目榜示各該村散放欵數在一元以上者應放現洋不及一元者應照市價合給銅元並將賑欵向商會或商號兌換銅元取具之正式清單分别呈核（四）放賑須届時接照所定地點親身赴領不准村正副代領但實係老弱遠莫能致者不在此限（五）被災村莊較多且重之縣分放賑時須分區發給者由各縣知事預爲劃定（六）災民之中不乏壯丁使擔任境内關於河工等事酌量發給工食 
雜評一 
[新國會]  
　　南北之爭點以國會爲唯一問題自長岳入北軍之手後北京方面以爲舊國會已無問題惟召集新國會與臨時參院代行職權兩說相持不下今政府因臨時參院代地職權與大選舉窒礙故電令各省迅辦選舉且派員至寗接洽是急欲新國會舉行大選舉也明矣雖然當此之時無合法國會以執行職權則臨時參院不能代行職權者非臨時參院即可遽行職權乎臨時參院與大選舉窒礙者非臨時參院即可無窒礙乎或曰所謂窒礙者與當局心理有窒礙非職權之窒碍也然歟否歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[阪谷今日赴杭]  
　　中央財政顧問日本阪谷男爵此次南下考察各省幣政已迭誌前報茲悉阪谷男爵現擬由滬先往浙省考查定於七號起程赴杭故已由盧護軍使電告楊督軍派員迎迓並於昨日令飭憲兵營届時飭派憲兵數名前往車站妥爲照料一面函請路局任局長預備花車以便阪谷男爵乘坐赴杭云 
[日使蒞滬之先聲]  
　　江蘇特派交涉員陳貽範君昨奉外交部電開駐京日本公使林權助帶同船津書記官中桐繙譯員於三日出京由漢沿長江南下約十日左右到滬希即妥爲接護等因陳交涉員當卽函致淞滬警察廳派員到站伺候保護 
[盧使詢問密約眞相之覆音]  
　　松滬盧護軍使前因中日密約電請政府開誠宣示以釋羣疑聞昨日始接國務院復電略云陷電備悉共同條約係爲防止敵勢東漸起見現正雙方組織軍事委員會互相審議當必研求盡善不侵主權政府於此事非常愼重俟妥協承諾即擇要宣布除另函逹外特復云云 
[再誌化煉生鐵之成效]  
　　滬南求新廠主任朱子堯聘法國工藝司仿造化鐵爐一只向南京獅子山採購礦石三萬噸運滬化煉生鐵業已煉就二十餘噸已誌昨報茲悉此項生鐵係由該廠翻沙間頭目沈亭佐協同法藝司經手化煉貨質與舶來品不相上下運日中西實業界前往參觀者絡繹不絶頗爲贊許並聞華商電車公司總理陸伯鴻曾於去秋在江邊碼頭對岸浦東六里橋地方購地十餘畝仿造此項化鐵爐一只造價計共三十萬金現正從事鳩工一俟工竣亦即着手化煉藉以挽回利權云 
[　　昨日午後有高某徐某兩人同乘滬杭火車來滬至龍華新車站下車駐站軍警察其形跡可疑上前盤詰言語支吾遂卽拘獲在徐身畔搜出六響手鎗一枝子彈一匣計數十粒卽將高徐兩人押解返營經營長詰訊據徐供稱向在浙省充當水警上月間因事斥革是以來申謀事詰其手鎗何來據稱水警分隊長徐復係是胞兄該手鎗由兄給發被革時未曾收回故帶爲防身之用云云繼據高供亦充水警被革無事是以同來滬上覔就等語該營長以兩人所供未可憑信遂令拘留聽候電詢浙江水警廳長轉致該分隊長查明有無前項情事俟電復來滬再行核辦 
[軍官被匪攔刦]  
　　自稱駐紥滬南海軍部軍官張瀾清前日晚間行經漢口路突被匪徒數人攔住去路出示手鎗嚇禁聲張當將身畔現洋鈔票時表等物攫取逃逸經張報由老閘捕房飭探陳阿根李明泉與九十五號四探在靖遠街順興園浴堂内緝獲南京人陸長生莊阿寳兩名當場抄出實彈手鎗兩枝昨晨解送公共公廨經中西官訊據中西包探禀明前情判陸等押候查明於下禮拜一訊辦 
[緝私勇丁受創]  
　　滬南大逹碼頭等處時有一般緝私勇丁不穿號衣至各輪船查私滋擾各輪買辦咸以登輪查私爲海關扦巡之責正　商由各公司禀請緝私統領阻止勇丁登輪搜查間昨晨六時許又有巡勇二人不穿號衣不　銅脾至大逹碼頭　華輪船上向各小工搜查將某小工背負之煤瑣一包指爲私鹽硬令停歇察看以致口角迨後啓包察看確係煤瑣各小工遂動公憤互相用武勢頗劇烈迨該輪買辦聞悉喝阻一勇丁已被衆繫傷流血滿面各小工知已肇禍紛紛逃去兩勇丁則自投紅十字醫院請醫治傷一面返營報告由營長婁子雲親帶巡勇一排馳赴大逹碼頭查拿肇禍各工人並商由水巡潘隊長帮同協緝務獲重懲云 
[天凝莊大刦案之結束]  
　　浙省天凝莊去年被盜搶刦案内涉及嫌疑之兩浙緝私營船長張海清等十名曾由嘉興戒嚴司令部來文移提當由蔡前統領將該船長張海清（前有謠傳已經鎗斃其實不確）張占魁張龍發張裕發張得勝趙雲亭季逢春兵士邱家生汪嘉俊及第四營隊官王炳賢士兵劉志高等十名解送赴禾質訊在案茲由該司令部張執法官訊得隊官王炳賢與船長張占魁張龍發張裕發張得勝趙雲亭李逢春（李已困病身死）及兵士邱家汪嘉俊等實被盜匪管大肚子姜老窩子二凶誣攀並無干涉　即省釋惟張海清曁兵士劉志高二名確有知情嫌疑判將張海清監禁十年劉志高監禁二年業已定案昨已由夏總司令移復現任兩浙蘇屬緝私統領宋君查照矣 
[竊盜案同時俱發]  
　　持械糾黨迭次夥刦公共租界梅白格路五百十二號門牌趙曾藩四川路六號陳友梅寗波路二百二十六號姚楊氏等各户金珠飾物銀行並在閘北華界搶刧之盜匪奉天人郭迺緒伍友聲周少山蔣朝桂郭阿三陳玉麒王朝恒葉茂正余少棠曾富生劉雨文曾五等案發逃匿東有恒路二千零十八號門牌及卡德路七百六十四號門牌被老閘捕房特别機關華探目李星福石錦榮包探鍾星南王寳生與西探目壳羅香將郭等先後緝獲搜出手鎗數枝解送公共公堂訊供判押各情已誌本報昨晨由捕傳同事主將郭等各匪解廨經王襄讞會同英卓副領事升座研訊先由中西探目上堂禀明被告不但迭次糾黨搶刧且犯竊案甚多現已吊出原贓應請澈究繼由各事主相繼投案訴明當時被刦情形淞滬警廳亦派偵探持文投廨呈遞請將被告引渡歸案訊辦中西官會商之下判各被告還押候特别訂期訊核 
[盜案牽涉革警]  
　　前日由英捕房破獲行刦閘北恒豐路某姓家之盜案一起盤詰之下牽涉四區一分所已革巡警某甲昨經余署長查明屬實已將該革警捕獲押候究辦 
[擒獲逃匿松江之盜匪]  
　　眼線丁興成前至閘北四區二分所報稱盜匪嚴春林即許和尚去年曾在江北行刦得贓駕舟來滬茲悉該匪匿跡松江地方等情當經署員趙墨林轉報四區余署長各派巡官陳作霖宋伯昻二人往松將嚴拘獲並在船内抄出綢緞布疋首飾銀洋等物就近送請松江縣公署保存一面將該匪帶回上海昨解淞滬警廳訊辦 
[破獲石佛寺盜案續誌]  
　　嘉興水警在英租界大通路緝獲行刦石佛寺鎭馮張氏家之盜匪楊阿大丁阿毛二名已見昨報茲悉前日又有浙江内河水警六隊巡長劉玉堂帶同眼線管漢臣亦在吳淞鎭火車站拿獲是案共同犯車順興一名昨解司法科經段科員研訊據供姓陳名勳現充浙江沙田局稽查並非車順興諭令暫押聽候查明再核 
[小販罷市餘聞]  
　　無錫人黄阿根於本月二號乘各小販要求減捐罷市之際在海寗路一帶糾衆胡閙擾亂安寗被九百八十六號華捕與美捕房捕頭查見將黄拘入捕房昨解公共公廨經中西官訊供屬實以黄乘機滋事實屬不法判押西牢三月 
[慈善團注意公衆衛生]  
　　閘北慈善團輩事趙灼臣前因閘北地主客籍貧民甚多遇有疾病無力醫治而四五兩區各署所時有受理毆打創傷之案必待移送地檢廳後送院療治未免延悞時間增重傷勢故於去冬開董事會時提出議案自願獨力擔任在該團空地上建築醫院一所計洋式樓房三幢刻下醫院房屋已經告竣昨由總董沈聨芳偕同趙君曁諸會董等驗收工程順便至烏鎭路勘視該團義　歛以邇來閘北市面漸興附近一帶新築市房漸多公衆衛生亟應注意故擬在宋園路添購地基週圍建造牆垣將義塚所埋骸骨一律遷葬云 
[湔除監獄積弊之訓令]  
　　上海地方監獄官敖雲亭昨奉高等廳訓令以監獄以除弊爲先所有從前籠頭牢頭號目籠尾等種種惡弊早令湔除淨盡以肅獄政現查各縣日久玩生復萌故態甚且以籠頭等名目形諸公牘殊非整頓獄務之道亟　重申嚴禁迅除積弊除分行外仰即遵照 
[義晨會出售樹苗之價格]  
　　上海縣公署昨奉省令以據義農會函稱敝會於民國四年就南京紫金山南經營苗圃已歷三年現存之苗約逹八十萬株敝會經費支絀樹種工價未能寛籌約計本年只能以半數裁種本山其餘擬廉價出售旣可推廣造林亦得稍資補助查本年各縣樹苗一項大半臨時購買發行處所不免重價居奇敝會現訂最　價值開明種類請飭各縣以後購買樹苗儘可來會接洽等情合亟開單仰各備價選購爲要　計開刺槐三尺以上每萬株五十元　側柏二尺以上每萬株四十元一椿樹二尺以上每萬株三十元　楓樹柏樹均二尺以上每萬株三十元 
[部飭組織僑工事務分局]  
　　自僑工出洋條例實施公布後政府已於津埠等處次第設立僑工事務局凡有華人充當各國輪船水手須按僑工出洋條例訂立合同以資保護昨聞江海關監督馮孔懷君亦已奉到外交部電令任爲僑工事務分局主任着速組織所有分局内幕計設三課每課股員不得逾二人馮監督奉電後業正從事組織矣 
[重申私借外債之禁令]  
　　江蘇特派交涉公署近奉齊省長令接准外交部咨開近聞各省軍政商各界仍有將某礦擅向外人締結借欵甚有以地丁作抵等情事關國稅領土何能私行抵押前經本部通電禁止在案孰知各該省竟視若無覩殊屬不成事體特再咨請迅行電飭各屬遵照嗣後凡與外商締給借欵須先呈請中央協議妥洽後始能磋議接洽否則永遠禁阻並勸外商不得擅議借欵如有未經本部核准概不承認等因特令該交涉員迅即函致領事團一體查照等語聞陳交涉員業已照轉矣 
[分貼火車軋斃鄉民圖]  
　　滬寗滬杭甬鐵路局以近來各處鄉民往往跨越軌道一遇車到避讓不及輒遭轉斃情殊可憫日昨特繕就白話告示勸諭鄉民勿作冐險之行普諄諄曉以利害示以趨避業經分飭各鄉董保徧貼沿路鄉鎭要隘俾衆周知一面將火車軋斃鄉民之情狀繪印五色圖樣隨同白話告示分送鄉民使之觸目警心免蹈覆轍聞此項圖示貼送後火車軋斃人民之事已不數見是亦愼重生命之善政也 
[車站廣告牌之推廣]  
　　滬杭甬路局駐杭庶務科經租沿路車站廣告牌一事照章本有定價以尺寸之廣狹定租價之多寡中西各大商店對於此事頗願承租以擴營業乃自去秋某科長條陳增加廣告牌租費發表後各租店均以成效未著遽加租價未免煩言遂相率抗延不繳租費此項租費幾成弩末任局長有鍳於此日昨　派陳某爲駐杭經理滬杭甬全路車站廣告牌委員仍隷於庶務科聞陳某對於此事頗思積極進行而租價一層擬仍照前倒不稍增加一面清理欠租一面推廣租户以廣招徠而裕收入一俟章程訂定當即呈明局長核准施行云 
[國貨維持會常會記]  
　　中華國貨維持會於前晚星期五開評議常會由議長汪星一君主席將本届應議案由報告畢遂相繼討論表决如下一會員張英甫君在烟台創辦中華棉織公司將所出仿造　布等樣携送到會請予提倡事本會查張君徧歷外洋考察各國工藝以便返國興發實業並悉吾國所輸出之原料製成各種新品仍運銷我國轉瞬間倍逐蓗之利以故張君深切憂之竭力研究而對於棉織等物頗有心得歸國後不遺餘力即在烟台創設中華棉織公司所出仿造之絨布等貨確爲吾國所未有且物質優美令人欣美創辦以來成效昭著本會自應力予提倡經衆討論决議贈匾額聨語各一份以表歡迎而資鼓勵一本會爲推銷國貨起見提議函請全國商會調查各該處大商店以便與製造家聨絡事查全國各工廠由本會迭經調查編列調查錄以供各界足徵年來工藝之進步略有成效而對於全國之各大商店尚未週知以致供求每有互相隔閡今擬函請各省商會將各該處大商店查明列表示知彚印成帙分送各界以便推銷國貨易於着手在座均表同意當即擬定表式一俟印就即當備函分寄各省商會代爲調查 
[男女兩校開會]  
　　本月五日閘北中西商務學校曁務競女學校舉行第七次畢業禮並開游藝會陳列男子各生成績藉供來賓參觀於下午一時振鈴開會佐以本校音樂隊其秩序如下校長報告宗旨校董訓詞來賓演說兩校校歌男生英文繙譯拳術　腿學生演說英文會語琴棋書畫兵式體操送賓歌女生唱歡迎歌國文朗誦圖畫素巾飄香燕翼表情對客揮毫算術游戲英文歌綵帶跳舞 
[再紀洋涇各校聨合運動之籌備]  
　　浦東洋涇市公私立各學校發起聨合運動會各情已誌本報茲悉該會事務所又於前日午後二時邀集各校敎職員等在楊家渡縣立第二高等小學校内討論辦法至五時始散議决事件如下（一）名稱定爲洋涇市各學校聨合運動會（二）會場假楊家渡南首草泥塘（三）會期五月九日即國恥紀念日藉以鼓國學生雪恥之志（四）餘興由敎員學生合演醒世新劇（五）經費由各校平均擔任 
[少年宣講團游藝大會記]  
　　少年宣講團爲籌辦童子負販團前日（五號）在愚園開游藝大會是日天氣和暖來賓到者共計二千餘人場内招待幹事均由該團團員自任莫不招待懇摰其佈置計分新劇場灘　魔術場閲報處圖書處售物處新劇場首由東方催眼術講習會長中村蘆舟氏曁該會速成部員沈叙元君及諸來賓登台試演催眼術忍術透視法千里眼等法全場肅靜至二時三刻畢繼由學界志士登台會演醒世新社會鐘至五時三刻終幕來賓均爲感動林繼青胡壽慶灘　戲法在西廳開演並由通俗宣講社袁仲豐君帶領露天學校學生十餘人到場負販各物至七時方散 
[催造農商統計調查表]  
　　上海縣沈知事前奉江蘇實業廳長訓令奉北京農商部令開調查農商統計表並附表式令即轉知商會農會分别調查各項實業依式照塡等因曾紀前報茲已日久未據造齊彚報爰又令飭該縣查照前案趕緊彚詳母稍延誤等因沈知事遵即函催該商會等務將上海範圍以内各項實業迅行實地調查明確塡造表格母　遺漏現該會等已函請各業董擔任調查矣 
[函請路局修理營房]  
　　寗杭兩路通車路線經過之梵皇渡橋梁曾由護軍使署派令三十九團第一營步兵一排駐紥保護所有駐兵房屋係歸路局建築詎甫及年餘該軍房已破壞不堪難以駐宿是以該營林營長昨特函致路局任局長請將橋旁營房迅即飭匠修理以重防務 
[徴收攤捐之困難]  
　　滬南工巡捐局於五月一日爲始實行徴收各項攤捐届時投局遵章納捐領照　雖居多數而故意觀望者亦復不少經姚局長派員調查原因雖開徴之期適在租界小販要求免捐風潮之際更有一般攤户於領照後任意設攤於阻礙交通之處致爲警察上前干涉驅遷遂致發生謠言謂捐照後仍不准設攤且藉口　挑貿易之小販未有捐照章程得以在市自由營業致所擺之攤頭生意減色心有不甘故各小販已集議多次行將公呈局長籲懇豁免云 
[閩江創設船浮]  
　　中國各口巡工司通告船商略謂查閩海關稅務司所屬界内閩江金牌門中沙南水道深七尺半之處現經創設紅色尖圓形警船浮一個爲指明該處水道之用自浮視金牌門南邊海角爲北六十九度東相距二百二十丈各處船隻務宜留心詳記以免疎虞云云 
[香業續開大會]  
　　本埠香業同行本客兩帮自同治年間至今營業逐年繁盛惟該業雖有蘭馨堂公所所訂規條未能聨絡一氣故曾邀集同行加入工商研究會共策進行茲於前日續開大會午後二時本客兩帮店主代表等及本帮所董趙章卿先後蒞會計共百餘人振鈴開會首由該會調查員徐豫發報告調查情形並謂全埠客帮店計四十家本帮店僅七家本帮工人不及二百人而客帮工人則有四百餘人蘭馨堂所訂規章未能聨絡云云次由楊會長代表沈佩蘭向衆陳述謂本會長希望貴商本客兩帮工人固結團體以期經營發逹惟前雖有本帮蘭馨堂公所規章僅及本帮工人而本帮香舖尚不能許可何况客帮工人及店舖耶似此未能普及自應修改使各遵守永除本客帮之名義雙方化除意見共謀統一衆皆稱是述畢由所董趙章卿陳述謂該公所未能普及以致本客兩帮工人時有衝突自前清迄今訟案累累推原其故　由不参統轄本客兩帮店舖工人之故今貴　旣爲敝業融化兩帮意見力謀統一永固團體鄙意極端贊成等語述畢又由張萬生舖主張炳榮陳述謂本帮工人每日祗能做十八羅香如過年底工忙之時常有停工挾制之事客帮工人每天能做三十羅本帮工人扭於規章習慣不能多做少許各舖小本經營欲占微利不得不雇用客帮而本帮工人勳輒要挾或罷工或鬭毆如此惡習各舖受累匪淺若客帮工人亦被本帮强迫染此惡習吾業從此永無發逹之日貴會修改章則務請化除本客名義以後雇工須令各舖自由以維商業云云述畢復由沈君　告請趙所董雙方兼顧善爲勸導本帮工人妥籌統一辦法以期永守議至此因時已晚不及討論餘事决定下届再開會議遂振鈴散會時已七下餘鐘矣 
[一區署長缷任]  
　　一區署長董希賢經徐警廳長保薦浙江處州煙酒公賣局長已於前日赴浙履新遺缺由四區二分所署員趙墨林調升昨日臨行閘北紳商等備有鞭炮沿途燃放以表歡送所有該分所署員一缺六區一分所署員錢鎔昌調充亦於昨日到差視事又一訪函云南市第一區警察署董希賢警正現已奉令升調浙省烟酒公賣分局長昨晨九時新調該署署長趙墨林到署接差視事董署長即將各種軍裝及長警名册一切案牘移交新　長接收當董署長交缷時有滬南工巡捐局姚局長浦江水巡隊潘隊長紅十字會南市分醫院院長楊幼坡寗紹公司買　周乾康商董張樂君葉賡三等會同該署王石兩巡官請新舊兩署長在工巡捐局大廳合攝一影以誌去思水菓業代表孫浩厲鹤清等十餘人於十二時恭送匾額一方文曰除莠安良雇用軍樂安　彩亭中護送到署懸掛 
[收買新茶之審愼]  
　　滬上茶商自蒙歐戰影響及捐稅迭增以來營業異常凋敝故此届新茶上市對於出莊收買非常謹愼昨日茶行公所接到温州山客來電謂該處所產平水各茶本年收成約有七八分約四月望間即可上市等語茶行公所接電後當卽函復以連年受歐戰影響海舶日少且俄國郵船亦已被扣洋商絶無銷路惟恃本　批賣不得不格外審愼切勿放價多收云云 
[鄉民混售濕花]  
　　南市驗棉局檢查鄉販濕花一事現仍照舊進行由巡丁等在各處碼頭查驗如遇濕花當場在花包上加蓋棕　退回烘晒前日有浦東沈莊鄉民徐阿虎挑販花衣八包　岸適被稽查員朱某查得係是濕花照章蓋印退轉印徐於退驗後將包上之　揩去俄又挑出在途抖　被朱偵悉跟蹤扣住帶至該局烘見七九五折送至縣公署經沈知事飭發縣警所訊據徐阿虎供認將花衣攙水混售並轉輾朦售不諱諭飭罰洋十二元充公以示儆戒 
[相騐汽車碾斃之屍體]  
　　汽車夫葉德芬前日開駛汽車至新閘愛文義路偶一不愼將行人李蘭榮撞倒碾傷腦部斃命又符介庭前日行經南京路突被某號汽車撞倒碾傷腰際身死當由巡街捕查見將葉符兩屍　　入虹口騐屍所昨請公共公廨張襄讞與英白副領事蒞明分别驗明兩死者委係生前碾傷腦部腰際致命當即塡屍格　坐公案即據屍父李筱山偕妻夏氏投稱死者李　榮前日出外購物遽被汽車碾斃要求伸雪又據符介庭之子符　　符錦成投稱乃父前日行經南京路突被汽車撞傷身死要　飭提肇禍之人到案澈究中西官判令李符兩屍虧分别具結領屍棺殮　令汽車公司酌給撫恤再核 
 
 
] 

Page 11

 
 
[監犯患病殞命]  
　　王寳牛張金茂前因在外犯案由警拘送地方廳訊明判决王監禁五年張監禁一年六月送監執行在案邇　王張兩犯在監患病發送新普育堂醫治無效延至昨　先後斃命當由該堂以電話報告到廳下午委令沈檢察官沈檢驗員　蒞堂分别驗明該兩犯委係係病死因無家屬判令由堂棺殮 
[地保禀請騐屍]  
　　二十七保八圖地保姚瑞福昨午至地方廳報稱今日本圖内長浜路西首漊浦塘中發現一無名男屍年約四十餘歲身穿元布棉祅柳條布襯衫白洋布褲無鞋查無家屬報請相騐諭候派員往騐再核 
[二女形狀慌張]  
　　前晚十一時招商局江孚輪船抵埠時由水巡捕房探目何阿春上　查見少女二口以其形狀慌張向之詰問據該女等聲稱一爲劉馬林現年十五歲一爲劉銀二現年十六歲來滬找親餘語支吾旋據江孚買辦報告該兩女實爲江西某紳家之婢女此次相約由贛乘輪逃滬等語何探目遂將兩女帶入捕房禀明梅捕頭押送地檢廳請爲發落昨日午後經檢察官預審一過判令分别收押候查傳家主來案訊明核奪 
[拐案移歸法庭]  
　　高郵人朱孔全女名連子現年二十二歲於本年二月二十一日被曹成章誘拐來申匿居閘北茲爲朱跟蹤來滬將女及曹尋獲扭入警區昨解地方檢察廳訊辦又婦人喬譚氏家居楊家灣生有一女名阿四現年十九歲天月初四日被沈德忠引誘私逃昨爲該氏將男女扭交警局押送地方檢察廳請爲訊究 
[撞見被拐小孩]  
　　楊樹浦大連灣路一號門牌蔣卿棟家三歲男孩阿四於前日午後在門口游嬉被甬小王阿福誘拐圖遁行經中途經蔣之友人張懷年撞見扭交包探蔣阿二將王連孩一併帶入捕房昨解公共公堂請究先由一百八十二號西探上堂禀明前情繼由原告蔣卿棟見證張懷年分别投案證明被拐及撞見情形訊之被告王阿福供在自來火行作工昨日道經該處見原告之子在途啼哭是以代爲抱持找尋該孩家屬認領張襄讞得供商之英領白君以小孩在路啼哭亦應通知巡街捕將孩帶入捕房就應貿然抱去判王押西牢四月孩交其父領回 
[迭次行騙之敗露]  
　　天津人劉月波（卽劉再輪）串黨陸先銀迭次向李逹夫騙取銀洋被李報由總巡捕房飭探局志仁將劉陸兩人拘獲昨解公共公廨經中西官略詰一過判劉等押候查明於下禮拜一訊究 
[典當自行防衛]  
　　浦東北蔡鎭裕昌典坦直橋公平典南橋洽康典胡家橋懋興典葉榭大德典張堰協和典等邇來先後失竊多則數千金少亦數百金大概於牆上挖洞入室偷竊樓上飾物茲各典因報官緝捕鮮有破獲故邀集同業議决自保之法擬多雇更夫防守樓面俾免再有損失云 
[無賴搶取銅元]  
　　城内蓬萊萊餅帥邵義林昨晨遣子不狗至南市信泰碼頭信泰祥内購取麵粉行經大東門外途遇無賴多人將其所携之銅元六百零兩枚攫取而逸當場追趕未獲旋即回訴乃父義林至該處指獲王金山一名當交崗警帶至第一區署訊據王供向業紅白帖不認攫錢諭飭留候查明核辦 
[追獲攫物匪徒]  
　　匪徒劉永元王阿二糾黨四人在美租界新唐家弄攔刧行人田益才所携皮篋等件圖遁被滙四捕房包探奚德安與四十號西探目潘林士查見帮同追獲帶入捕房經捕頭研詰一過飭將劉王二人押候解送公堂訊核 
[過犯攫取首飾]  
　　匪徒金阿林在虹口漢璧禮路扭取行路婦人宋張氏之金挖耳一支圖逃經氏之同伴女子王林弟王阿大鳴捕將金拘獲昨解公共公堂經中西官訊供之下以金係過犯判押西牢六個月期滿逐出租界 
[債權不能成立]  
　　滙廣公司前延巴和律師代表投法公堂控被洋人愛格爾虧欠欵項向索無着求請訊追等情被告亦延逖百克律師代表投稱該公司並無收取欠欵之證據交出如若有據須由被告察閲承認方能有效故是項債務不能成立應請堂上將案註銷判令退去候再訊核在案昨又傳訊先由法副領事德君將西文判詞當堂宣佈原告控案不能成立之理由畢商之聶讞員遂判原告所控證據不足將案註銷 
[購買烟葉之瓜葛]  
　　乾大昌烟葉店主李雄冠延巴和律師代表投法公堂控稱前有程葆申來店交易烟葉四百餘件運至哈爾濱程所股開之義順興號内計被欠銀二千三百餘兩向索不付請追等情程延逖百克律師代表投稱被告與友某姓兩人在哈爾濱股開義順興號與該處俄商兩人訂立合同購買此項烟葉後乾大昌將貨運往因兩俄人見此項烟葉身分太次拒絶不收後由該號函致被告轉致乾大昌言明前情故由乾大昌派劉恂初代表至哈爾濱劉又與兩俄人來申至乾大昌看貨合意即由劉付與原告雜卜票銀二萬作爲定銀着再將貨運去詎原告置之不問故由兩俄人將二萬羅卜票銀在義順興賑上劃扣現原告意圖吞没此欵惟當時訂立合同原告亦曾簽字劉恂初實係原告店内之用人請察巴和律師又稱被告律師所辯之詞皆無證據原告當時運貨前往並無貨樣不符之處且有義順興之信函可證劉恂初實係掮客並非乾大昌之股東亦非用人且原告亦未在合同上簽字蓋戳上年冬月間劉恂初將二萬羅卜票送至乾大昌言係歸還義順興之舊欠原告即稱往來係銀數如何以羅卜票銀師還劉稱照市折算可也故此原告收下嗣後劉偕兩俄人至乾大昌索取收條原告即稱此銀係義順興之舊欠豈能出立收條俄人聞言即去此欵並非定銀實係歸還舊欠求察被告律師又申辯良久中西官判令一併退去候再覆訊核奪 
[原被會同算賬]  
　　華僑有限公司總董傳溪水前延賚美律師代表投法公堂控稱公司中經理楊清遠擅向荷蘭銀行支洋五千六百元私自開設紗廠此外尚有燕窩被楊經手售去亦未收入賬内迨經查悉向論置之不理求追等情當經傳訊屬實判楊交一萬元人銀並保候再訊核嗣楊無人作保昨又提訊原告律師稱原告現將一切賬簿呈案求請察核中西官判將一切賬簿交巴和律師偕同原被核算明白再行核奪 
[租賃影戲機器之糾葛]  
　　林記公司張海林延代表海德禮律師在公共公廨控啓冕公司鄭維漢逹寳珊租賃影戲片機器扣留不還致受損失鄭亦以張違背合同請追租費損失等詞在廨到相涉訟由廨訊判兩造分别交保候訊在案昨晨由李襄讞會同美博副領事提訊先由鄭維漢之代表律師上堂譯明案情並據鄭維漢投案供稱去年三月　向林記公司張海林訂立合同租賃影戲片及機器至安徽蚌埠營業迨抵蚌埠因軍隊獨立故未開演繼遷移至南京租屋開演豈知張海林延不將機器引　運來致受損失所付之租費均有收據呈請察核供畢由張之代表律師向鄭駁詰之下復向堂上聲稱鄭維漢向張海林租賃影戲機器後卽將機器抵於他人向之索取　不交還應請追償損失中西官會商之下判兩造仍交原保候展期再訊 
[匪徒解往警廳]  
　　五區三分所拿獲口操北音持有兇器之匪徒張玉祥郝世昌馬義標王連生劉文標王夢伯賈宏逹田光文等八名已記昨報茲悉此案昨已經段司法員研訊一過併解淞滬警廳究辦 
[托巡查獲烟膏]  
　　太古公司淡水輪船此次由汕頭開駛來滬於昨日上午十時許抵埠停泊浦東華通碼頭當有海關托巡洋員多人登輪查抄違禁物品在該輪艙面鉛桶内抄出銅盒安南烟膏四十九盒每盒一兩價值十六元共約值洋七百餘元該托巡察視此項鉛桶係輪船上所用且内有濕水藍布短衫褲一套形似水手所穿卽將烟膏帶回海關存儲候燬一面報請稅務司致函該輪船主查究挾帶之人解案究辦 
[兩人均是過犯]  
　　匪徒王德生前日在廣西路攫取行人陳邦年之呢帽又姚阿毛在雲南路搶取婦人何邵氏之金圈一付圖逃被包探先後追獲拘入捕房昨解公共公廨請究經中西官訊實以王與姚均係過犯判各押西牢一年半以儆 
[三吳二顧之衡突]  
　　住居新閘山海關路四百八十六號門牌之吳春山前日糾同吳和尚吳忠藩等至附近顧玉其　五寳家尋釁互相毆打被巡街捕查見以其違章將兩造一併拘入捕房昨解公共公廨經中西官訊明判吳春山等各罰洋一元充公以儆 
[水巡捕房破獲之竊案]  
　　鴻源紗廠控林五福行竊洋紗洋油等物由水巡捕房將林拘獲研詰不認旋有陳阿和陳新泉章裕生等證明林五福行竊情形昨日午後由梅捕頭諭送地檢廳訊辦又竊賊周二朱四昨晨在華通洋棧串竊洋糖白鐵等物正欲携贓脫逃爲水巡捕房探捕一併拘獲送由捕房轉送地檢廳究辦 
[買客乘間行竊]  
　　清江人張桂山（即戴桂生）昨晨至引翔港鎭七百十四號門牌潘仲清所開之洋貨店内以購物爲由乘間行竊值洋十餘元之羽綢一疋　逃被潘察出鳴捕將人贓一併帶入捕房候解公堂訊究 
[包探拘獲贓賊]  
　　許阿虎王阿榮前晚在虹口狄思威路一百九十二號屋内串同在逃之人竊取華老生家綢皮衣服多件圖逃被探王桂亭查見將王許二人連贓帶入捕房昨解公共公堂經中西官訊供之下判許阿虎等押候禮拜五查明復訊再核 
[誌謝]  
　　廣倉學會定於今日在愛儷園　壽堂行鄉飲酒禮昨承東邀往觀書此誌謝 
中華職業敎育社通訊 
[第一届年會紀事（續）]  
　　次辨論由王　堂尤　陰章伯實陸規亮阮介　　夢　黄任之禇君登壇互相　答辨明職業敎育上種種疑難問題後次沈信卿先生批評成績品以時間局促未及　觀僅概括言之即由城東女學生奏蘇格蘭晚鐘一曲以娱來賓時已入晚旋告暫　進茶點其物　上海縣立第一女子高等小學校所製蛋糕與南通私立甲種農業學校所出牛乳茶點訖同赴上海公共體育場聚餐至七時半繼續開會先由貧兒院學生奏樂次吳稚睴先生演說英國職工之生活吳先生久旅歐洲縷述英國職工生活情形極繞興會佐以先生自製之幻燈尤有趣味繼復由貧兒院學生奏西樂本社試演自製上海和安等小學幻燈片商務印書舘試演自製活動影片而終之以江蘇省立第二師範學校之　樂逮閉會已届十時餘矣 
　　是日請朱葆三先生主席並由朱先生介紹本埠實業界諸君故除社員外到會來賓不下六七百人車水馬龍已極一時之盛且承各地職業學校惠寄成績品陳列二層樓爲校二十八所爲物數千百種參觀者絡繹不絶陳列品中多半爲商品標明價值可以任意訂購共計各校售出有百元左右陳列室外兩廊下附設留雲小學和安小學等販賣所亦佈置得宜銷路頗佳云 
來函 
[中國紅十字會往來函稿]  
　　美國紅十字會因辦本國戰事賑濟來華募捐已紀前報茲將中國紅十字會滬城分會理事長夏應堂殷受田二君致總會沈仲禮會長函并沈會長復函照錄如下 
　　仲禮會長台鑒近聞美國紅十字會以襄助本國戰事振濟來華募捐并在中國設立分會業經會長一致贊成雖道路傳聞未可徴信然我會長對於設立分會一事初無若何之表示庭等竊用疑焉夫中美邦交最稱親睦且我會長前辦華洋義賑會時曾荷美綸會鉅欵之輸助今此美紅會來華募捐得我會長　誠贊助投桃報李亦固其宜至若設立分會則與募捐性質廻不相同國際主權關係重大斷無遷就瞻徇之可言查全球各國紅十字會向無甲國至乙國設立分會先例民國五年日本欲在龍口設立赤十字社曾經阻止有案此次美紅會情事相同雖經陸軍部咨行外交部援案阻止而美紅會依然自由進行而猶美其名曰此等辦法非欲侵犯中國紅十字會所應爲之事其宗旨不過因　助戰事賑濟而設云且復有置辦二百萬條繃帶代價之宣示抑知果欲募捐置辦繃帶在滬設一募捐轉運機關如英法各國亦云足矣何必設立分會謂非侵犯中國紅十字會誰其信之抑尤有進者美國敎會遍設吾國内地萬一美紅會藉其勢力以謀發展吾知不待崇朝其分會之夥將遍及於各省兩會並存則於進行上發生種種妨碍且其他各國之效尤者勢必接踵而起龐雜紛歧後患何堪設想不特此也今使吾中國竟允美紅會之請而卽以其人之道還治其人之身亦然赴美設立分會試問美政府及美紅會能否承認作法自斃恐非計之得也庭等忝膺分會休戚相關未知會長與美紅會曾否交涉即祈宣示並乞迅賜咨請陸軍部外交部嚴重交涉堅持駁阻以保主權吾會幸甚中國幸甚管見所及是否有當統祈鑒核示復無任惶恐迫切之至祇頌約綏滬城分會理事長夏紹庭理事殷錫璋謹肅 
　　　堂受田先生大鑒接展來函具悉一一查本年一月間駐滬美總領事薩君以美紅會因辦法境戰事振濟來華募捐并擬在上海設立機關以備購運繃帶等品來徴意見敦和當念英法等國紅十字會在滬設立經理轉運機關早有成例自未便獨阻美會且其宗旨在於勸募華捐俾可藉美紅會之設施間接恤　友邦以爲吾中國光榮臨見絶　贊成不寗惟是往年敦和曾辦華洋義振頗承美紅會之贊助仁漿義粟絡繹遥頒今美紅會以問等之慈善事業來相求助在敦和似尤應竭誠襄贊以盡報酬乃薩總領事於敦和認可之翌日忽復來函有敝國紅十字會深望在中國設立分會不蒙反對且得台端保證鄙人尤極願將貴會歡迎美分會在中國境内活動并不論何地對於美會辦事員有價值的行動貴會將予以輔助各情報告敝會等語敦和譯讀之餘非常疑　旋卽復函聲明昨日贊成之宗旨并謂本會對於美國紅十字會在華設立分會一事正式相處地位鄙人此時碍難置詞因敝會半屬國家的性質凡種種事務之狀態於他會有相對的情形者非鄙人權力所及原函具在均可復按蓋所以證明敦和之認可者來華募捐并如英法各國先例設立經理轉運　關爲一問題至若設立正式分會則爲又一問題與薩總領事所　商固絶對不俟者也嗣接陸軍部咨美紅會所請在中國設立分會一事業經援照民國五年日本擬在龍口設立赤十字社成案阻止在案上月二十五日薩總領事復介美紅會宴請上海總商會諸君敦和亦參末座仍本前議演告贊成之旨至於設立正式分會美紅會旣未提議敦和亦未有所認可　敦和與美紅會經過交涉之實在情形也今承來書詰問并於設立分會種種利害關係抉摘無遺擬咨外陸二部堅持駁阻具見熱心忠告欽佩莫名敦和忝膺會務責有攸歸何敢稍涉瞻徇貽誤大局惟念中美邦交向最敦睦而本會與美紅會誼屬同盟尤應彼此握手以相維繫况美紅會原有不欲侵犯中國紅十字會宣示茲擬將兩會並立進行妨碍之實情先與商榷請其將分會名義取銷以免隔閡而防誤會想高明亦必贊同也俟美紅會復到再行宣布外先此函復卽希查照爲荷順頌公社沈敦和啓 
[上海縣警察所函]  
　　逕啓者頃閲五月六日報載上海縣警察所王警佐查得第一分所已革巡士潘雲標在閔行鎭開設香堂收徒放票派李稽查員下鄉查究等情查此事全屬字虚王主任警佐並未查有此事李稽查員亦未奉派下鄉閔行鎭旣無開堂放票之事即查新舊名册亦無潘雲標其人恐屬傳聞失實爲特函告即請登入來函門更正爲荷 
雜評二 
[閘北之公衆衛生（宇）]  
　　閘北慈善團趙董事以閘北爲客籍貧民麕集之所獨任經費創建醫院以惠窮黎似此疏財好善之古道熱腸豈尚晚近所能多觀哉而該團諸會董又以閘北市面漸興居民日衆將烏鎭路舊有義塚之骸骨亟謀遷葬以維護公衆衛生是亦急不容緩之事也惟我嘗行經江淮村見有蓬頭垢面之婦女曁祼體孩童與雞鴨犬豖同遊　隰糞穢狼藉過者掩鼻而道旁之茶酒肆興食物店則皆蠅蚋叢集種種汚穢實有不堪言狀者現旣以公衆衛生亟應注意凡此陋習亦宜有以取締之豈徒創設醫院遷移義塚而已哉况該處適沿路軌尤近租界觀瞻所繫關係殊非淺鮮在官廳方面亦宜加之意焉非僅地方士紳之責也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[典夥對内之弊] [  血血]  
　　日前百弊叢譚所載典業夥友之弊可謂揭開黑幕妖形畢現然此猶典業中人對於主顧之弊耳若其對内之弊則更奇妙而不可思議爰錄之以見典業中人之善弊焉 
　　典叢夥友内部之作弊以樓頭（卽管庫）爲最甚亦最巧凡質入之貴重金飾必存儲於庫中其庫必設於樓故名之曰樓頭蓋耶管庫之領袖掌握庫房之鑰匙責任之重可想而知故任斯職者必爲典東所信託因其爲典東接近之人凡總掌（即總理）以下無不仰其鼻息樓頭之外又有樓二樓三之稱不過供樓頭之奔走大抵以本典之學生充之 
　　樓頭旣挾無上之勢力幾無人爲其監督其作弊遂永久而不破甚至一典僅三萬金之資本而樓頭一人之作弊有逹五六萬之鉅者不但不爲人識破甚且因其作弊而典中反因此而獲厚利者此尤使人驚異耳若甬人某甲者卽其例也 
　　某甲嘗充某典之樓頭凡十有三年一日忽欲安葬父母請假三月挈眷以去典東亦未另委他人卽以原有之樓二暫時庖代不三月即發覺六萬金之大竊案該典因此停業典東因此破產典中之夥友因此案之嫌疑全體皆被拘禁而典東猶未疑及於甲嗣因甲久假不返形跡遂露乃控諸有官責令原擔保人如數賠償蓋甲之弊嘗以其妻之金飾使人質於本典未幾即將原物私竊返家改換形式復使人質於本典不久仍又竊回更借戚友之物如汉泡製變換無窮而庫中所收藏者皆銅片鐵屑磗石等類而已及票將次滿期託詞受親友之託向票房轉票或使人照例抵利永永不使滿期卽永永不能識破但抵利轉票斷不能一而再三啓人疑竇故每將其原物先時質人典中入庫後照樣拆出封入將届滿期之包内明日使人來贖贖出後仍可來質並可作第二次之贖取雖要加利亦不過多費手續多質幾次耳久之每月皆有滿期之票必須每月付利付利需欵必須每月作弊日長夜大利中生利遂積至五萬餘金二分起息每月典中竟得一千元之利益甲雖善於作弊至是亦疲於奔命自知不能彌補託詞葬父挈眷遁去至今尚無下落以上所述並非虚撰蓋紀實耳敢舉以告典業中之經理人不可不隨時加察也（六） 
家庭常識 
[洗藍竹布衣注意] [  省吾] 　　 
（一）不可用洋肥皂洗察否則色褪而成白斑點 
（二）不宜於烈日中曬之否則即變不黄不白之色殊不雅觀而以袖底爲最 
[洋紅污手] [  省吾] 　 
染喜蛋手上所沾之紅以石灰和水擦之立即除淨 
[夢遺] [  漏署名] 　　 
鄙人曾患夢遺困苦萬分百藥無效後得友人一方服之果獲奇效不敢自秘錄以告同病者熟地六兩墵雲苓二兩眞山藥四兩丹皮二兩蓮鬚一向龍骨三錢（生研水飛凈）芡實二兩山萸肉四兩魚鰾（蛤粉炒成珠）四兩共研末蜜爲丸清晨晚間淡鹹湯送下服三四錢一料即見功效 
牧業須知 
[馬糞孵鷄法（續）] [  獨幅閲歷子]  
　　（四）鷄蛋浴風法凡小鷄在卵壳中將出未出時須要頻觸空氣當每隔四小時將桶内之蛋取出一觸空氣則哺出小鷄健全初歐人之母鷄哺蛋者每十傷共二三或只獲半數旋考得因被母鷄壓緊不得接吸空氣又因上暖下冷熱度不匀有此缺點以致損失後卽改良而獲大效故人工哺鷄即仿此法其效頗佳 
（五）鷄卵之識别凡哺至數日後須將蛋持至暗室將蛋對於燈光察視壳内必有小黑點再以手持旋轉察視若感覺微動便是能出鷄之證此黑點無論如何旋轉浮動常在蛋黄之上面其變化作用亦由此點爲始經已哺過一日者頭及脊骨稍分明經二日脊髓及腹部已顯現三日腹部及胸部亦發育四日肝腸與眼球並生第五日腎　與胃腑俱長第二日肺及皮膚七日腸及嘴八日膽囊及腦髓九日翼及足十日各部俱長成全此後逐漸發育以至於完全則破壳而出矣若初時觀其小黑斑點沈下而黏於蛋壳内者因其精已死不能哺出即可棄去至於哺時所經之日期與母雞所哺經歷時問毫無差異通常雞凡計二十一日鴨計二十八日吐綬雞二十九日銀亞雞二十七日鵝三十二日此常例也新鮮蛋則較日久之蛋常早出一二日而火焙雞鴨皆不過十餘日便出似較此爲速惜先天已受過熱之痛頗難飼養耳（未完） 
集益錄 
[答第九十一問]  
　　前載虎公所問製造鹽化阿莫尼亞其出品尚含有多量之硫酸鈉諒係配合量未妥製造手續尚未完美茲將鄙人實驗所得示其製法如次以供參考而資改良 
（甲）製法鹽化阿莫尼亞（即磠砂又名淡輕四綠）NH4O1西名AmmonounOhlorid）天然存於火山地方及燃燒之石炭坑中古來自埃及輸出係用駱駝糞爲燃料昇華於烟突而採製之現今煤氣製造廠及乾餾他種有機質之製造所（例如骨炭及黄血鹽）等生成之氣體導於鹽酸或含有硫酸之水中使混在之安莫尼亞氣吸收之此物爲副產物製出多量粗製品令吸收於鹽酸水中可直得硵砂實際上多用硫酸生成硫酸阿莫尼亞更混食鹽昇華而製 
（ＮＨ４）２ＳＯ４十2N8OI=2NH4OL+NA4SO4尋常工業用之硵砂即以右之粗製硵砂混以少許木炭燐酸石灰或燐酸阿莫尼亞（其分量三分或五分）融於鐵鍋或陶器中以鐵蓋或鉛製帽密閉之再行昇華法精製之 
　　欲得精製硵砂取右之硵砂溶於一倍半之蒸餾水中乃滴入三分至五分之鹽酸煑沸之乘温注入阿莫尼亞水至呈亞爾加里性反應爲止濾過更滴入鹽酸於其瀘液成爲中性放冶而使結晶（未完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷下第四十三章（一）　　方五十二人在廣廳待决之時適有輕車捷馳直抵西關之次關吏呼曰止車乃戞然而停於窗中探出白首問曰何爲關吏曰若儕將何往若何名同行者有幾車中人曰我勞雷也英人將渡海以歸國同行者四吏曰有護照乎勞雷探懷出三紙以授吏吏視之曰亞力山大曼萊非法國蒲韋人乎然則爲吾儕十八年之老同志民其人何在勞雷指其座旁之老人則喃喃猶作癡語初不識人吏曰醫生癎矣彼殆居英倫久未嘗慣見瀝血之事懼而癎矣此名露蒔曼萊者非醫生之女而愛芙孟之室乎勞雷曰然吏因探首入窻見車中果有少婦素巾掩涙方不勝其悲戚其旁尤有一小女郎垂髫覆額活潑可愛因曰此殆小露蒔矣勞雷曰然吏曰美哉此豸試與我接一吻又曰可矣今汝得與一眞正之共和國民接吻後福當非淺鮮小露蒔駭極則緊抱其母皇然欲泣吏又取單問曰卡登英國人業爲律師此誰者勞雷指身畔臥者曰此人是也吏曰此人似暈宜得曠野空氣勞雷曰然吾友孱弱而今日又爲其至友决别之時故劇痛而暈吏曰懦哉此等事樂觀且不暇而乃暈乎今此外尚有何人勞雷曰即一老朽君固識之矣吏曰可汝車且前吾當一搜車後御者因微勒其馬車動吏復在車後逡巡一週勞雷心頗忐忑唯恐得咎吏復檢驗行李視無弊乃以護照返之勞雷曰去休願汝前途平安御者策鞭車始徐徐行出關則四圍曠野日色欲中勞雷不禁低呼曰上帝佑我第一重之難關過矣曼萊顰蹙曰車何緩也盍加以鞭勞雷曰不可車速且動人疑吾人此時正行虎口一動虎口且立闔矣曼萊曰嗟乎吾恨不能飛渡海口勞雷撫之曰汝勿急今日出關甚平安當無追騎然曼萊殊怯不知此御者可恃否馬行得得又疑其繞道重返巴黎顧車中人愈畏葸則御者益玩怠路復崎嶇車箱震動碎人心肺御者則垂首至臆幾欲入睡（未完） 
 
 

Page 15

 
 
   
 
 

Page 16

 
 
   
 
