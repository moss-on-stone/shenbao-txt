# 1916 - 327 - 4915732

 

Page 1

 
 
   
 
 

Page 2

 
 
時評 
[政府之失職（冷）]  
　　國人失職之一　　時局當危難之秋又値紛亂之後起而整理固非易事即有賢者亦决不能盡如人意我何敢再以此責備之詞求之政府雖然謂今之政府能肩任其難可也謂今之政府未嘗失職不可也 
　　政府之失職何在曰在不能整飭法令而苟且以圖安中國政治之不良者法令不整飭之故也淸之末季已不守法令而法令亦不行於人袁氏之當國强欲法令行於人而已乃出於法令之外故政體屢改革而政治之不良如故食政府之初當國也首以法治宣言而其歷來之成績乃專以疎通調和爲事法令不行於各省致使省吏起跋扈之風法令不行於内閣致使閣員有紛爭之象此皆政府應盡之職而不能盡且使日後即欲盡 
職而不得者故曰政府之失職 
命令 
[十一月二十二日大總統令]  
　　王桂林顧乃斌童保喧均授爲陸軍中將夏超加陸軍中將銜兪瘠來偉良李煒章韓紹基湯國綱董紹祺吳鍾鎔黄元秀均授爲陸軍少將吳恩豫施承志汪鎬基傅其永葛敬恩均加陸軍少將銜劉體亮陳璠劉炳樞陳璿沈宗紀斯烈林競雄授爲陸軍步兵上校郝國璽授爲陸軍砲兵上校石鐸陳肇英伍文淵鄭炳垣均加陸軍步兵上校銜余憑文加陸軍騎兵上校銜裘紹加陸軍炮兵上校銜此令 
又令　任命邢占魁爲河南陸軍第二混成旅步兵第二團團長此令 
又令　陸軍總長叚祺瑞呈請任命李洪素爲河南陸軍第二混成旅步兵第三團團附吳明泰爲步兵第三團第二營營長裴興發爲第三營營長應照准此令 
又令　陸軍總長叚祺瑞呈授陳肇英伍文淵鄭炳垣均爲陸軍步兵中校余憲文爲陸軍騎兵中校裘紹爲陸軍炮兵中校應照准此令 
又令　陸軍總長段祺瑞呈請授魏聯芳爲陸軍二等軍需正應慶爲陸軍一等軍需應照准此令 
又令　陸軍總長叚祺瑞呈准察哈爾都統田中玉咨請照都爾吉補商都玉羣護軍校應照准此令 
[十一月二十三日大總統令]  
　　馬鄰翼羅競權楊丙榮寇鴻恩楊樹中文愷均給予三等嘉禾章此令 
又令　貝雅士晋給四等嘉禾章安德烈給予五等嘉禾章此令又令　張慶瑜梁純仁孫鉦丁葆森虞配庚沈炳文均給予六等嘉禾章楊善述陳醒奐孟江霖均給予七等嘉禾章黎德昌劉世鴻楊養性劉鑑詹國斌均給予八等嘉禾章謝裕梧康新民均給予九等嘉禾章此令 
又令　孔馥詒晋給五等文虎章此令 
又令　雲瀛橋給予五等文虎章此令 
又令　蔡榕森給予八等嘉禾章此令 
又令　内務次長代理部務謝遠涵呈署奉天省會警察廳廳長宋文郁另有差委委請免署職宋文郁准免署職此令 
又令　兼署廣西省長陳炳焜呈請將撤任之來賓縣知事梁石蓀試署東蘭縣知事陳元繹西隆縣知事石輝山試署永福縣知事劉興隆滕縣知事許勳元中湘縣知事黄自明因事呈請回籍之試署養利縣知事羅黻國左縣知事樓岑免去本職梁石蓀陳元繹石輝山劉興隆許勳元黄自明羅黻國樓岑均卽免去本職此令　 
[十一月二十四日大總統令]  
　　龔靑雲張彭年易厚坤周藴煇彭錫範均給予三等文虎章此令 
又令　任命張權普署理廣東高等檢察廳檢察長此令 
又令　陳光逵授爲陸軍步兵上校此令 
又令　陸軍總長段祺瑞呈請任命朱增爲山東督軍公署軍需課課長應照准此令 
又令　陸軍　長段祺瑞呈請任命李繼榮爲陸軍第十五混成旅步兵第一團第三營營長嚴際明爲第二團第一營營長劉文華爲第三營營長應照准此令 
又令　陸軍總長段祺瑞呈請授張之傑爲陸軍步兵中校歐陽 
壽延傅應珩秦虑宸李鴻程郁春榮年鴻儒均爲陸軍步兵少校吳桐張襲侯均爲陸軍步兵上尉應照准此令 
[十一月二十五日大總統令]  
　　包述侁張士選李守應郭休徵國復恩王竇善岳桂周克寛均給予六等文虎章此令 
又令　財政總長陳錦濤呈前充吉林稅員宋純燿韓承烈姚崇 
壽虧欵有著請予開復褫職處分等語宋純燿韓承烈姚崇壽均准開復褫職處分此令 
專電 
[北京電]  
　　日文報載政府答銀團質問言借欵因金融緊急而締結云云該團認爲不得要領或更出强硬處置又載陳錦濤將因此被責辭職同時對於中美借欵另爲當處置 
[北京電]  
　　滬烟酒聯合會來電反對公賣稅抵借美債甚力有死不承認語元首閱竟謂此係虚揑諭部擬電解釋 
[北京電]  
　　借欵秘密洩漏案地檢廳到公言報查出油印合同原稿後又到衆院請查是日議員出席簿及已繳未繳之印刷物數目 
[北京電]  
　　公言報洩漏借欵案檢廳昨赴該館起獲合同底稿確爲衆院印刷品遂派王維翰查履忠二檢察官至院面湯議長實行檢查出席簿及已未繳還印刷品數目期從物證上究出人證 
[北京電]  
　　徐樹錚查辦案衆院審查結果指爲紊亂法紀顚倒政局應行成立徐近日外貌極形舒靜而暗中從事消滅此案運動甚忙 
[北京電]  
　　孫洪伊免後内閣一時安息而某派攻擊許谷陳諸閣員漸烈 
[北京電]  
　　八政團昨協商省制問題仍主分三種表决贊成將大綱規定者投藍票贊成另以法律定之者投白票若均不及三分二以上再以有條件之加入付表决 
[北京電]  
　　頃晤段總理談話要點（一）先整理軍隊以節財用（二）軍事仍從根本上進行（三）閣員非萬不得已不再更動（四）内務一席曾商之錢能訓李經羲不得其同意現一時尚未有人（五）鄭家屯案關於重要之點仍未允許可證明段有久任意及閣員一時無大變動 
[北京電]  
　　陜省議會電告據省長咨覆已將搗亂罪犯提交法庭本會現定艶（二十九）日開議 
[北京電]  
　　府院連日討論軍區案主全國劃分十二區 
[北京電]  
　　内部定縣自治草案（一）以縣爲自治區域（二）議員用複選法任期三年（三）以議事會爲議决機關（四）以參事會執行之（五）參會長由議會選出三名呈省長任用一名參事六名知事選二名議會選四名（六）知事爲一級監督小省長爲二級監督知事有解散議會權 
[北京電]  
　　澳門劃界交涉葡使照會解决以本年内爲期外部已檢齊案卷候伍君到研究 
[北京電]  
　　政府連日催伍外交總長到任昨電已由滬起程赴寗定二十八晚抵京 
譯電 
[北京電]  
　　美借欵金洋五百萬元及擬續訂之金洋二千五百萬元均經參議院通過今之五百萬元擬即交付以充實業要需政府因魯蘇省議會反對美國運河借欵刻正從事疏通（二十五日）大陸報 
[大西洋城電]  
　　美墨所派之委員已簽定條約美國允將駐墨美兵撤退該約批准後四十日内由兩國陸軍各自組織邊界巡哨隊 
（二十五日）路透電 
東方通信社電（日本人組織） 
[北京電]  
　　據某外國銀行家言四國銀行團對於中美借欵問題第三次之抗議分外强硬視中國政府之答覆如何或恐發生重大國際交涉云云（二十六日） 
[東京電]  
　　據某方面接得確實消息云中美借欵優先權並非含有普及之性質不過謂自今以後中國政府如再欲向美國國内籌借欵項其數未超過二千五百萬元以内時芝加哥美國國家商業銀行當享有此項優先權（二十六日） 
[南京電]  
　　外交總長伍廷芳氏昨日抵寗今晨謁見馮副總統述其就任後對於外交上之意見暢談數小時旋於今日下午由津浦鐵道北上（二十六日） 
[南京電]  
　　中央政府昨派唐浩鎭到寗通告中美借欵之顚末及對於老西開鄭家屯兩交涉案徵求馮副總統之意見（二十六日） 
[南京電]  
　　廣東省議會議長（電文有疑義）唐家愈昨日抵寗其目的在就於廣東時局重要問題與南京當道疏通意見（二十六日） 
[濟南電]  
　　省議會發起於今日在商埠公園舉行黄蔡二公及本省殉難烈士之追悼會上午十一時開會官紳多至數千人頗極一時之盛（二十五日） 
[漢口電]  
　　淹留漢口之前四川都督尹昌衡奉召進京於二十五日首作北上（二十六日） 
[漢口電]  
　　王督軍派副官一員往迎蔡鍔氏之靈櫬（二十六日） 
[東京電]  
　　日本皇太子殿下定於十二月十日舉行參拜神宫之典禮（二十六日） 
戰電 
[其一（英人路透電）]  
[彼得格勒電]  
　　公報云敵軍在亞爾特山谷猛力進攻敵軍被逼向加里瑪里虚與摩爾達羅 
虚南面退走敵軍由克萊哇伐進攻逼令羅軍退至哇爾特河後德軍在齊尼柴附近渡 
過多瑙河（二十五日） 
[巴黎電]  
　　今日下午公報云英國海軍飛機以炸彈一噸擲擊狄林干鑄鐵廠獲有佳果且擊落敵飛機一架意軍仍在摩拉斯蒂爾西面前進（二十五日） 
[倫敦電]  
　　海軍部宣稱二十三日夜間有德國驅逐艦六艘希圖駛至唐斯河北端爲巡消船所見故發砲十二響後即駛去英軍未有死傷僅稍損小船一艘（二十五日） 
[雅典電]  
　　今豫料協約國明日將以哀的美敦書要求希政府繳出軍械陸軍中之保皇派决議縱希皇下諭令繳亦不遵行故協約國軍隊已設法防衛（二十四日） 
[其二（德人德文報專電）]  
[柏林電]  
　　十一月二十三日德軍大本營公報云安克河兩岸及薩伊來境之敵炮隊深夜轟擊益猛英軍在廣特柯爾北面進攻一次法軍攻擊聖比愛勒伐叢林西北邊均遭失敗（西境戰况） 
俄軍斥堠隊在斯摩岡南面猛轟後從事進攻受挫而退波羅的海至卡巴西安森林境一帶天已轉晴砲戰更形活動（東境戰况）外錫爾伐尼亞東邊界有偵察隊戰事該處俄軍業已得援伐拉溪之戰局未變德軍在克萊哇伐除奪獲太批戰利品且得火車三百輛杜白魯加與多瑙河數處有砲隊戰事（羅境戰况）哇里達東面之敵軍進攻失利德布軍陣線泊萊斯巴湖與東塞拉河間略有戰事巴拉洛夫東面高地有敵軍進攻敗退（馬其頓戰况） 
要聞一 
[加藤陳述大隈外交成功]  
　　前大隈内閣外務大臣去年中日交涉時日本外交當局者憲政會總裁加藤氏二十日在福井地方演說歷陳大陳内閣對華外交之成績徧載日本各報茲迻譯之以告國人 
　　加藤氏曰反對大隈者多攻擊大隈内閣對華外交之失敗實際不然蓋日人對華有兩種思想一主佔領滿洲一主承認滿洲之主權而日本攫其實在權利大隈内閣取後者當靑島戰後即向中國談判要求滿洲警倧權與裁判權等共歸日本掌握且要求營業居住及土地所有之自由（原註曰形式上爲租借）此等權利殆無異於主權皆歷代内閣所欲得而未遂者大隈内閣乃處心積慮竟在滿蒙一帶確然獲得諸權斯不可不謂大隈内閣之成功也至於第五項乃希望條件雖未全部如願以償然主要所在之福建問題即使臺灣安全之條件亦遂初願也且全部達到目的爲事實上所不可能然則僅去二三項烏得名之失敗乎予（加藤）信日人對於本問題之解决必表相當之滿意也反對派又以華人排斥日貨爲對華外交失敗之左證要知當時此種舉動或爲政府主使之結果咎不在我日本且國力薄弱如中國者排斥商品乃其唯一武器華人利用此武器豈自中日交涉始當政友會内閣時之二辰丸案華人非亦有排斥日貨之舉歟（掃反對派多屬政友會故加藤詆之）今乃引此爲日本外交失敗之左證是直譽華人之成功而奬勵其出此又豈政家謀國所當爾哉中國倘實行帝制必起紛擾此日本所以與列國勸以延期也或謂靑島戰後日本對華熊度有足害列國感情而誘其猜忌之心者其實日本援聯合各國在東洋斷行所當行之事列國感謝之不暇又何感情猜忌之足云且事實上我日本之 
此油專治水火所傷刀傷流血一及切無名膿毒久已遠近馳名○諸君欲求真正玉樹神油請到本館購取為要○大瓶洋　　　　　　 
[京都天寶齊嫩面玉容散]  
此散治男女面上油膩黑氣煙色酒刺雀斑暗晦　患每晨搽擦自然嬌嫩滋潤清秀眞嫩顏妙品也每瓶大洋二角每洋照拆六瓶　每料瓶四角每洋三瓶舖分上海二馬路中市西鼎新里口 
 
 

Page 3

 
 
國際地位着着向上外交失敗云乎哉 
[北京行别通信（四十五）飄萍]  
　　任可澄否决之原因段内閣前途之難料記者於昨日通信從收拾時局補苴段内閣之一點着想尚望衆議院對於任可澄之長内務姑爲通過以策段内閣之後效但觀於今日（二十四）之北京言論界各報皆載任可澄之歷史而兩派之褒貶則各趨於極端以余觀之皆有言過其實之處而任可澄之通過問題遂知其决無把握矣茲先述其所以否决之原因 
　　（一）因不信任段總理而否决者此派爲孫洪伊派如韜園如益友社之一部皆具不信任段總理之心時欲乘機以推倒之卽不能亦必妨害其成立阻止其進行宣布任可證之醜史實此派爲之主勤運動不同意之投票亦以此派爲最力 
　　（二）因反對任可澄又不信任段氏而否决者如丙辰俱樂部於不信任叚氏而外殆一致反對任可澄佔不同意票之一部 
　（三）因防阻梁湯派之握政權而否决者此種思想上述之各派中均有其人以爲任可澄乃梁任公所主張任氏長内務則影響於第二次之選舉者甚大故不可以不否决之 
　　上之三原因互相關聯遂使衆議院之同意票數自有閣員提出以來以此次爲最少（總數四百三十六同意者僅一百二十五）從另一方面觀察之則不失爲孫段衝突之餘波反響政爭雖已而實未已也 
　　段内閣之所缺者僅内務耳此次提出即爲段氏處政爭以後與各派行一種表情之試驗惟内務繼任之人益難其選或謂錢能訓或謂李經羲似以錢能訓能近是然果提出國會通過與否仍疑問也吾於是不勝爲段内閣悲矣（十一月二十五） 
[伍外交總長蒞甯記（南京通信）]  
　　新任外交總長伍廷芳定今日（二十五）來寗各界早已預備歡迎今日午後記者爲亦乘車爲前往下關車站一試其歡迎至則車水馬龍人聲嘈雜時鐘鳴二下而江寗鎭守王廷楨省警廳長王桂林軍署參謀長師景雲浦口商埠會辦温宗堯交涉員馮國勳省署諮議沈爾昌副總統府侍從武官孔慶塘憲兵司令陳調元江寗縣知事吳其昌粤參議員温某均已鵠候於車站未幾（時二點一刻）汽笛嗚嗚車已到站軍樂齊作軍隊均舉槍立正車停各要人均上車表示歡迎時伍先生正在花車臥室更衣衆人卽在室外稍憇俄而先生推門出衣二藍湖縐棉袍灰色花緞馬褂氣度從容風韻猶昔實不像七十五歲之老翁也衆見先生出齊起立粤參議員温君因趕今日三點二十五分車入京恐誤時間遂與先生握手入臥室密叙數語即辭去渡江乘車北上伍先生復出由温宗堯介紹即與諸要人一一握手略叙寒暄畢卽下偕王鎭守使師參謀長三人同坐馮副總統之汽車入城面晤馮副總統伍先生由滬祗帶僕役一人行李異常簡單今晚即下榻軍署馮副總統在署設宴歡迎聞伍先生准明日（二十六）午車北上在津躭擱一二日卽入京就職云 
[留日學生開追悼黄蔡會]  
　　日本留學生於十九日爲黄蔡二公開追悼會與會者男女學生千餘人輓聯花圈列張滿堂不及遍錄留學生總會之輓聯曰（浩氣滿乾坤伐罪弔民嘔血捐軀推先覺）（丹誠矢金石修文振武赴湯蹈火屬同人）是日下午二時振鈴開會（一）奏樂（二）主席何飛雄開報告（三）奏樂（四）報告（五）唱追悼歌歌曰一摘再摘將奈何慷慨發悲歌浩浩洋兮殫爲河嗚咽洞庭波魂其歸來山之阿劍佩鳴相摩射取天狼落如雨毅魄護共和（六）留學生總會各省同鄉會各校同學會及各學會代表讀誄文（七）奏樂（八）易象述黄公歷史李邦藩述蔡公歷史（九）演說（艾華馬鶴天曾天宇等）（十）行三鞠躬禮散會已逾五時矣 
[參院通過後之中美借欵]  
　　前日參議院議中美借欵事未有結果昨日下午二時參議院開會續議借欵案陳財政總長到院報告主旨略謂此項借欵係爲維持中國銀行當時議員紛紛質問謂旣爲維持中國銀行而借此欵是否得此借欵便可切實維持且借成之後萬不可再移作他用此案通過後若再有他項借欵必須照約法先由議會通過方可簽約陳總長一一說明後遂將此案通過陳總長遂退惟當陳總長初出席時韜園俱樂部之議員等以政府之手續不合故頗出反對然贊成原案者較多故此借欵案終得通過又陳總長並說明此項借欵之外實便更無别項秘約又此欵用途純係振興實業之用决與政治無關云云至於四國銀行團方面聞駐京美國公使館昨日因此之故曾約集各銀行代表疏通意見業已得有結果其時叚總理亦到會與議但據某日報所載則謂昨日四國銀行團關於此事特開會議旋即向財政部提出抗議書謂據民國二年第一次善後借欵契約所規定四國銀行團有政治借欵之優先權此次之中美借欵確係帶有政治借欵之性質不得僅認爲實業借欵實屬侵害銀行團之權利云云 
[衆議院開會紀事]  
　　議查洩漏秘密者成立三項紀念日案任可澄同意案否决昨日（二十四）衆議院開會議長湯化龍主席兩次延長時間至一點三十五分始足法定人數宣告開議孫世杰謂前會由財政總長關於中美借欵事件要求開秘密會借欵事同曾經油印分配並聲明散會之時將此項合同註明席次交還以免洩漏秘密乃次日竟有某報將合同全盤登邮本員以爲此次若不查辦恐將來秘密會即不能再開是以本員以爲應照前會出席簿與所收合同數必要澈底根究與以相當處分鄒魯謂前日交到者若干份議長謂前日共發三百六十二份後散會時交到有姓名席次者二百四十三分又無姓名席次者三十五分又續交者二分共二百七十分馬驤主張咨請政府令司法部飭令檢察廳提起公訴從嚴追究吕復主張函令地方檢察廳對於某報提起公訴追究處三等以下有期徒刑議長謂對此有兩個辦法一層咨請政府令檢察廳提起公訴一層未交到油印單者限今晚交還贊成者請起立衆謂宜分次表决議長遂謂從新表决贊成咨請政府飭令檢察廳提起公訴者起立起立者大多數議長又宣告以第二說表决劉崇祐謂此乃當然交還者無須表决議長謂吕君復提議變更議事日程首先開議查辦徐樹錚案贊成者起立起立者少數郭人漳動議變更議事日程先議彈劾財政總長農商總長案議長謂陳黻宸先動議變更議事日程謂孫洪伊因何免職請總理說明贊成者起立少數又謂馬驤動議先投任可澄爲内務總長同意票議長以其說付表决贊成者三百十四人多數遂電請國務總理出席劉盥訓謂任可澄之歷史人人皆知先爲約法會議議員後爲雲南巡按使不必說明稍頃張華瀾動議先議第九案回復南京政符成立及南北統一兩紀念日並增加雲南首義紀念日案議長以變更議事日程付表决時在場人數四百四十九人起立人數二百四十五人多數計南京政府成立之日陽曆一月一日南北統一日二月十二日雲南首義日十二月二十五日即以之付表决贊成者大多數未幾議長謂段總理不能出席說明任可澄歷史擬派員到院代表張知競君動議不必說明劉恩格謂總理到院說明旣無法律規定實無說明之必要且說明亦不過照樣文章現在總理旣不能出席無須派員說明議長以省略說明付表决贊成者大多數遂决定即時投票劉恩格提議監票員用掣籤抽定贊成者過半數遂掣定王汝梅劉冠三段大信李芳于洪起等八人爲檢票員遂散票仍用點唱投票法依次投票畢議長謂請大家注意人數勿自由退席衆請宣布自由退席者以缺席論遂開票議　報告投票結果共發四百三十六票現在名刺四百三十六張票數四百三十四張票數少於人數有效計同意者一百二十五張不同意者三百八張又廢票一張同意者少數否决遂宣告散會 
[孫洪伊免職之質問者]  
　　孫徐免職政潮漸平而一方面又傳孫氏免職後尚將從他方有所發表茲果聞國會議中有提出詢問孫氏何以免職者此固未必於政局有何影響僅以見議員中尚有表同情於孫氏者耳其文曰讀本月二十日大總統令内務總長孫洪伊著免本職此令竊以内務總長乃國務員之一當然受約法上之保障查約法第四十七條國務員受參議院彈劾後臨時大總統應免其職但得交參議院覆議一次立法之意何等愼重今内務總長并未受國會彈劾竟以大總統之命令免職弁髦約法侵越國會職權莫此爲甚又約法第四十五條下半叚規定云憲法未施行以前本約法之效力與憲法等以政府之私意免國務員職實屬違憲副署之國務員輔佐無狀已可想見應負何等責任謹依約法第十九第九欵曁國會組織法第十四條第二欵提出質問應請政府即日答覆提出者邴克莊連署者蔣宗周秦廣禮張嗣良曹振懋覃壽公張善與温世霖楊銘源羅永慶陳策陳承箕陳堃李秉恕翁恩裕留恩格王玉樹張士才李有忱白常潔田桐張書元崔懐灝 
[官產畫分之請願]  
　　民國二三年間原分官產爲國有公有二項其國有產業之標賣從前由省審計分處派員監視旋因財政部設有官產處並於外省設立分處辦理各該省官產事宜惟其範圍以國有者爲限若爲地方所有之公產則官吏不能過問自四年將國家地方兩稅合併列入國家預算後此項國有公有之產業亦不問其性質如何概名之曰官產將其預估之變價收入一律列入於臨時門内故入欵視前驟增現在國家地方兩稅旣按照元二兩年之成案復行劃分則官產事同一律亦當以國有公有爲標凖分淸界限茲聞各省省議會及紳士等以此項地方公產即在前淸時代亦向爲地方之收益乃入民國後竟有指爲國家之產業支離牽混實則於國家增此涓滴初無大益而地方向來恃此爲學校或慈善事業之經常收入者今驟失此欵實覺異常支絀辦事困難已極近來已有苦干省紛紛向財部請願仍照前劃分聞主管此事之官產處對於此事亦無一定成見惟視財政當局如何核定耳 
[杭州快信]  
　　浙江省議會臨時會在即沈秦兩議長均已到會任事惟朱副議長因心疾初愈仍在浙江病院調養 
　　省議會據公民王行呈請修正印花罰則 
　　吕省長通令各縣知事云財政爲目今之要需本年六月起至本月止未解之欵一律掃解嗣後凡徵收滿三千元以上者即行彚解每月須解之欵不得延至下月 
　　財政廳長莫伯衡以烟酒牌照稅一項爲解部專欵昨特通令嚴催限文到三日内將已征之數解庫 
警務處處長夏定侯特派鄒可權至梅東高橋校閱模範警隊兵士 
　　第二師第七團團附方策張健應試陸軍大學由吕督軍指令該師參謀鄭薑暫行兼代 
　　吕省長委本署諮議官後憲章爲省會第一區警察署長 
　　温嶺縣知事陸維李被公民李國楨控告違法凟職聞吕省長已指令高等檢察廳調卷查核美國實業家邦奈特來遊西湖名勝於前日由滬乘車至杭 
　　黄蔡追悼會定於十二月一日在省城西湖忠烈祠舉行吕省長令行省城高等小學以上各學校學生届期一體到會 
[南京快信]  
　　省議會昨致參衆兩院電云上月内務部宥電開單行條例凡已呈報及咨部核准者勿庸交省會追認以致數省關於增加人民負擔各案及各項單行條例省公署均未交議實緣誤解省議會暫行法第十六條内命令二字竊以法律賦與之職權應受命令之限制者其命令當然從嚴格的解釋無疑若各部核准本省呈報事件之指令及咨文皆可認爲省議會應受限制之命令增加人民負擔亦可以報部核准發生效力則暫行法第十六條各欵盡同虚設應請要根據約法明白解釋以便遵循 
　　省議會擬俟常會期滿卽延長二十天 
　　武進東台鹽城丹徒各縣知事控案將由省會提出彈劾 
　　省議員周嘉詠提議淮南墾務名實不符違法害民建議省長咨請停辦以除苛政案卽日列入議事日程付大會討論 
　　省議會有多數議員聯絡組織俱樂部地點未定 
　　南京造幣廠下月開鑄黎大總統紀念幣 
　　追悼黄蔡兩公大會今日（二十六）在浙江會館開籌備大會 
　　農商部特派員錢孫穟李雋生今日早車赴滬視察蘇省農林成績 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[任可澄否决前之迎拒者]  
　　任可澄長内務之同意案已在衆院否决當此案方提出時京中人士對於此事有持反對態度者有表贊成意旨者二十三日此案將在衆院投票於是當日兩派報紙爭紀任氏歷史贊成者歷數任氏在淸末時科學生活與在紳學界中所辦各事而反對者則謂其考試知事而下第充約法會議議員而運靈腕以博道尹官職贊成者於第一次革命之役所有黔中起義及唐繼堯入黔各事均以任爲個中斡旋之人物而反對者則謂任之得有起義銜名及後之得任滇巡按皆某派之援助又乞請於唐繼堯始有此結果贊成者以此次西南起義與蔡唐劉諸人籌商推翻帝政之謀者任氏乃其中之一人而反對者則舉任氏與唐繼堯談話以證明任氏之歸心帝制直至獨立已成事實乃不得已而贊成民軍凡此皆兩派絶對相反之論調號爲可信且勿深論惟兩派欲達其迎拒任氏之心情則已於所叙歷史中一一畢陳紙筆間矣 
　　按同一事跡同一人物在譽之者則視爲賢俊在毁之者則視爲僉任文人之筆誠何所不可惟以朝野注目之大員進退問題忽以反對贊成之主因而演此呶紛聚訟之記述是亦徒令閱之者益增眩惑而已於事實亦奚以補然而今日之在政爭漩渦中者方日演此類之現象而未知所屆也豈獨任氏歷史一事爲然哉 
[新省議員請交涉俄哈事]  
　　新疆俄哈交涉前已詳誌本報茲又得新疆省議會來電請與俄人嚴重交涉其文云准新疆省長咨催據伊犁俄領面稱淸查逃哈内被擄俄民及交出軍器各節有用武力自行解决等語於我國國防大有關係此案前經楊鎭守使派牛參謀長前往特克斯川將土爾其斯坦總督所定哈民遵照條例切實宣布究竟俄哈能否遵循尚難逆料若俄軍藉此越界我駐卡防軍阻攔恐致衝突若任其長驅直進恐肆行剿擊有害游牧治安除由省長即日電呈大總統并國務院各部合電咨行到會查俄哈來新村民歷經驅逐在案其無容留之意俄亦明知惟俄領遽未肯將逃哈收回若再用武力解决越境大傷兩國睦誼應請貴院先行嚴重交涉阻止俄人越境用武一面由兩國派員會同查明分别辦理和平解决以固邦交而敦睦誼云 
[陳善請删除信敎自由]  
　　參議員陳善對於憲法中信敎自由之規定提出修正案主張於二讀會删除憲法原案第十一條其文云中國有禮敎之敎有敎育之敎固無所謂宗敎也自歐風東漸耶敎流入中國於是有宗敎之名稱然自中國數千年歷史考之人心風俗一以孔敎爲趨向且孔敎不具排他性質匪特中國本部向有之回敎道敎釋敎固兼收而並蓄即歐洲流入之耶敎天主敎亦兼容而並包信敎自由中國數千年來之不成文憲法亦信孔敎有以致之也茲制定憲法信敎自由四字旣爲吾國不成文憲法理宜還之爲不成文憲法　不可輕率列爲憲法條文致啓人民之誤會何則信敎自由之名詞非創自中華民國實抄襲外國憲法條文而來歐洲十四五世紀因宗敎之戰爭沿爲政治之革命故以信敎自由規定憲法以作各敎徒之保障中國向無宗敎之爭與外國歷史大不相同似無規定信敎自由之必要且信敎之條旣屬抄襲各國憲法條文而各國憲法有信敎自由之規定因宗敎戰爭之結果中國數十年來敎案繁多官府之文告人民之論說不日教徒而曰敎民不曰民敎相安而曰民敎相仇據是以觀信敎自由之敎字似專指耶敎天主敎而言中國向有之回敎道敎釋敎亦未必包括在内至孔敎更無論矣今憲法條文强以信敎自由列爲第十一條孔敎二字全不提及是明明提倡外敎將中國數千餘年之國粹全行打消揆之世界萬國立國之公例已屬不合而况風雨飄摇之中國當此道德墮落人心敗壞之秋汲汲提倡孔敎猶恐不及若摒孔敎於憲法之外專以憲法條文保護外敎本員期期以爲不可謹依憲法會議規則第三十一條得二十人以上之連署提出修正案於二讀會主張將第十一條原案全行删除是否有當統希公决提出者陳善連署者蘇祜慈謝書林梁成久趙鯨趙炳麟韓臚雲董毓梅曾有翼楊士鵬姚文柟黄鶴銓李景濂孫光庭李光明翟富文賈庸熙虞廷愷方聖徵 
　　按近數月來憲法爭執孔敎與省制爲其中之兩大問題省制今尚未有解决之法而爭議孔敎之文電議案又層出不窮預料將來省制問題解决後關於孔敎之協商討議不知又將耗費若干寳貴之光陰其實孔敎之於今日人心趨向若何乃個人可以自由主持之一事訂入憲法固不能强不趨向者以必皈依不訂入憲法亦不能强心自頂禮者以必抛棄誠所謂信敎自由乃中國數千年不成文之憲法也雖如陳氏之議果將憲法案十一條删除然人人心目中之不成文憲法依然常在也換言之即人人心目中所自有之主孔敎與不主孔敎之自由思想依然不能以憲法條文而驅迫之使不存在也藉曰不然是孔敎必待有憲法强迫而後始見其可尊矣夫豈非自減孔敎價値之甚者或總之孔敎之眞價値必不以入憲法不入憲法而有異同議員諸君將來討議幸勿再如省制問題之多延時日也 
[紀兩日司會議]  
　　二十二日午後一點司法會議開會延至兩點二十分始足法定人數接議昨日擬請維持司法特别會計案二讀三讀均省略完全成立接議外省各級廳仿設臨時代理推檢辦法建議案初讀說明理由後討論大體議决改爲意見書接議擬請劃一京外法院推檢官俸案初讀提議人莊景珂說明三種理由後與唐啓虞所提劃一全國法官之俸案併案討論經衆交總務股審查遂議本日第一案修正懲治盗匪法諮詢案司法總長提出初讀王樹榮反對余紹宋張志等主張成立省略表决付審查維時已届四點議長宣告休息十五分鐘休息後復行開會延至四點三十分始足人數議長閉會期迫以後提議案應改爲意見書適問討論修正懲治盗匪法不過内容有意見於大體成立與否無間道即交法令股審查遂議擬請司法總長確立全國司法預算以固法權而利進行案初　提議人　聲金說明理由後沙亮功張志莊璟珂王樹樂贊成遂省略表决議長諮詢大衆無反對者遂宣告本案成立交總務股審查乃散會時五點五分 
　　二十三日午後一點司法會議開會議長徐謙主席廷至一點四十分始足法定人數開議第一案建議造就檢驗人材及革除積弊案初讀提議人王天木說明理由略分六層一在北京設立法醫學校二各省設立法醫傳習所三規定敎員之資格四經費措籌之辦法五確定檢驗吏爲委任官六積弊因此而革除說明後楊光湛周祚章張志等相繼討論遂開二讀會張志楊光湛范賢方陳福民湯鐵樵周祚章王天木錢泰等辨難多時結果由提案人撤回修正議長又報告現有莊會員提出各級法院書記官升轉辦法案又特别區域司法改良辦法均聲明作爲意見書交總務股參考明日無議案不能開會請各審查會從速開議以便後日開會昨日總長本擬今日照像因今日無暇違作罷諭散會時三點十分 
[揚子上游航路史（二）（楚客通信）]  
　　宜昌之上則爲川河瞿墉艶澦之險自古難之茲所述者則重慶宜昌間航線也 
　　重慶距宜昌約二千數百餘華里宜昌上行數十里即入峽兩山壁立夾水而行怒濤急湍奔注而東水底復多石灘激水成漩或成急湍舟行其中不覆於漩則覆於礁以四川饒富之區所資以運輸外出者僅此一江是則輪舶之行駛亟所需求而又極不易者矣 
　　川江航路旣如是重要外人屢思握其權迨幾經航駛卒歸失敗其最初行駛者爲某國之瑞生瑞祥兩輪而兩輪皆沉覆瑞生之大副且死之繼是者則太古之固陵（現歸招商）行至灘口舟力不能禦川流旋復折回是謀遂寢光復前數年川江輪船公司始發現其第一輪則爲蜀通其製以一舶載機械一舶載人貨相并而行鼓勇前進卒得達於重慶川江之有輪舶至是始矣其第二輪則爲蜀亭船並不大而馬力絶巨行駛極快且能敵湍流今之旅行川江者皆稱道蜀亨不置繼川江輪船公司而起者則川路輪船公司亦有船兩艘一名大川一名巨川兩艘皆上海求新廠所造亦甚佳美此外又有慶餘公司有船一艘名慶安春初以載北兵中途遇礁迄今尚未行駛今年夏有聯新輪一艘聞係某國資本（一云華商）初經行駛旋即遇險迨今亦未行駛 
　　行川江中上流難而下流則易以蜀亨馬力之巨由宜昌至重慶亦必六七日始達下流則二三日可矣水涸時又不能行駛輪舶旣不多旅客又衆故船價絶巨計三等客艙每客二十元房官艙以次遞倍之每次皆擁擠不堪非前一星期購票難免向隅旅客之中甚至有無寢息地者　至夜間則停輪備旅客登岸息宿或艤民船於輪旁作息宿之地 
往來貨物由輪舶裝運者僅佔最小部份且非重要商品不附焉蓋噸位有限而貨物無限圖運輸之便利則該兩公司必思有以擴張矣 
　　按中國航業上有一線之希望者約有三事一爲太平洋航權僑商創公司行輪已見競爭之朕兆矣二爲北滿松花江航權東省人士曾有設法挽回之議矣三即爲揚子江之上游航權已有兩公司力圖進行矣吾謂此三者之中前二者難而後者較易且在我國商業之中心關係腹地交通之便利兩公司苟能奮其冒險之精神盡力擴張詎不可於中國航業史上開一新紀元耶 
[西川軍民兩長之暗鬭]  
　　川省自羅戴互相反對以來擾攘不定羣情惶惑最近此間又傳中央有令戴氏在渝組織行署之說於是政局内幕之糾紛益無已時十一月初旬成都有非羅派之軍警多人在南門汪家拐街前汪氏九曲祠岷江法政學校内秘密開會到會者數十人多係舉代表到到者該者議决兩事一爲財政權川省財政自財政廳長鄒憲章氏辭職羅氏以楊寳氏接充後所有川省軍警領欵多不能領到甚至有積欠至二三月者而滇軍方面則反是一爲警察權川省警務處長及省會警察廳長均經羅督委滇軍師長顧品珍團長祿國藩接充數日之間警界紛紛易人其川省人員多有取消者因此之故軍警界乃特開此會籌議抵制之方法是日會中主張有擬設法請羅督將財警兩政交出者因事實上不能辦到未能成立仍無正當之解决職不日尚須另召會議以續進行此一事也成都鐵道銀行總理熊登第氏進步黨員也與戴頗有關係在成都爲戴氏奔走運動有日矣羅氏似亦早有聞知十一月初羅督派員到該銀行檢查各房舍不數日外間又風傳羅將逮捕熊氏熊氏乃以到各分行調查爲名潛行出省以避之又省長公署政務廳長尹昌齡者十月下旬卽已經羅將其更換改委李臨陽（釐酒公賣局長兼護國軍銀行總理）兼任而戴戡在渝尚不之知也十一月初戴尚電尹氏令其代行代拆省長事尹氏接此電後以函答謝稱已卸事多日云云此又見羅戴情誼閡之一斑矣積之旣久羅戴不能相容之勢遂日形岌岌因之外間近日頗有羅督决意去川之說伹恐係羅一時忿激之語傳播遠近其去川之心未必决定也惟羅之家族前日到川欲覔位置者十一月初旬已紛紛回滇說者多以此證羅之去志已定者惟是徵諸其他方面則滇省人材又正紛紛到川固未能遽以此預測羅督行止也 
　　按羅戴爭執中央已派王芝祥入川查辦川中黨派太複雜川大對於羅戴又互有其是非出主入奴各自有其主張一言以蔽之皆不外爭權奪利之範圍任查辦之職者欲到川即罄得個中眞相殊非易事即果能一一查明報之中央中央處置此事亦爲大難題但可預言者無論結果如何終是苦我川中小民而已嗚呼 
[錦城追悼先烈大會紀]  
　　哀哉謝烈士之妻十一月六號爲蜀垣追悼死難先烈大會之第一日地點爲省城城府由東轅門入口會内陳設壯麗頭門外有靑獅白象各一獅爲柏枝所紥兩目貫以電燈象爲白毛帕所紥自頭門内直至祭堂均以孝布紥成輓聯掛滿聯文長短不一正殿供各烈士牌位正殿下紥二人跪地一爲袁世凱一爲胡景伊次殿及東相兩廡則懸各烈士像片又其西偏則爲陳烈士芷江家中先後殉難諸遺像之所在又有鐵血亭陳設速肘鐵索次殿中設有前崇慶縣知事吳鬯所製之酷刑其下設演說台兩旁分設各界招待所極其分明約十一鐘羅督軍率全體軍官蒞會恭詣正殿與祭軍隊排列台下合奏軍樂行禮畢退位休息約一鐘之久會中推各職員登台演說先由胡登台胡登台演說追悼會緣由次由張君演說張烈士捷先革命功勞又次由譚君演說國民所宜注意之事並云今日追悼會上下東西所掛者皆烈士之像非皆爲共和而捐軀者乎然充其量亦不過百人歐西各國凡造成一共和國家死者動以千萬計我共和國家死難之人則僅有此數所以嫌其過少云云聞者鼓掌不絶 
　　八號爲女賓參觀之日招待員爲謝人傑崔覺民及杜黄諸女士自十鐘起凡名門閨秀女學師生已連翩踵至謝人傑女士登臺演說崔杜諸女士繼之掌聲雷動擁擠無隙地忽有一身着孝服二目赤腫淚盡聲嘶匍匐奔入諸女士見之瞿然而起亟命二女扶持以入遽索謝申伯烈士像因以左手執像片右手急搜衣底乃爲侍者挾持若不得脫謝崔知有異速探主底得匕刀奪之以頭撞柱又力挽之竩一踴而絶幸經多人救醒其人爲誰蓋謝君申伯之妻李秀成女士也自與申伯結婚後伉儷情篤癸丑之變申伯爲胡周所忌亡命走鄂後在宜舟覆遂罹於難數年來秀成女士茹苦含辛窮十指之力以供其舅謝樂三先生之甘旨迺者民國復甦而女士家無擔石親友零落同學亦無人過問寃海愁城日日無生人趣今見同人等追悼一時鬱憤交感遂不惜以一死隨謝君後嗚呼悲矣考申伯家世其曾祖爲陳玉成公洪楊革命失敗後逃蜀易姓爲謝自申伯死而謝氏絶陳氏餒矣是日女賓千萬皆爲秀成女士同聲一哭云 
　　會府地址近年改爲昭忠祠舊有歷年征西征松討熊討狼陣亡官兵之靈位位現已悉行遷毁以消納先烈之靈 
　　此次追悼大會連日人衆擁擠秩序頗不整理八號女賓參觀之期會場内外小孩因被擠踏斃者二名傷者一名 
　　日前忽電傳黄克强先生吐血身故聞督軍已定期本月十四號（陰曆十九日）假會府地點開會追悼同日并追悼陳英士及海珠死難之湯覺頓王勰吉譚典虞諸先烈云 
[廣東之財窮於兵]  
　　廣東議員江秉乾日前提出建議咨請明定軍額案云竊吾粤連年旣困於水火之　災復困於兵盗之人禍元元愁苦而生計日微司農仰屋而財政不理天炎不測人禍宜紓長此兵盗相侵粤遑云治茲値大亂粗平瘡痍　目自以籌欵善後爲要圖伹籌有定之欵易籌無涯之欵難查前淸未年廣東除巡防營外陸軍定額爲一師兩旅其時成立僅一混成旅歲入二千餘萬已不見有餘入民國來改編陸軍額爲兩師一旅汲汲籌餉唯恐不遑自龍前督軍入粤將舊日陸軍解散於是濟軍之額漫無統計惟聞每月糜餉數在一百八十萬元是傾廣東之歲入僅足爲養兵之用地方政費百端羅掘固其所也近職廣東歳入經龍之誅求無厭旣逹四千餘萬亦未見明確之統計總之破壞粤省之治巡紊亂廣東之財政唯一病根在於軍無定額固無可諱言查本省現有軍數合桂軍警衛軍滇軍而計不下六七萬人尚有各路民軍待編者末由懸揣以勢成弩末之廣東何能供給此項莫大之軍隊乃中央尚無一定之明文省吏亦無一定之辦法日復一日月復一月恐終有不支之勢軍民交受其困兵匪輾轉相因廣東固成不治之症固家曷紆南顧之憂本員爲吾粤治巡前途計惟有咨請省長會商督軍究竟廣東陸軍應額編幾何警衛軍爲臨時淸鄉之和事竣應否裁遣永存之額若何明定確數每月需餉若干此外應歸裁汰之各軍爲數若干需遣散費若干省庫現在預算若干務使本會得知兵財二者統計有以考核盈絀之實數乃能從中設法商解紏紛軍民兩長官果能開誠布公與吾民相見本會亦應將不得已之苦衷勸告全省人民忍一時之痛苦勉籌鉅欵以銷隱患籍非然者以有限之財力養無限之軍隊而責粤民日填無窮之谿壑即幸而治軍有力不至窮蹙潰變粤省何日有望治之機粤民何時有安生之日云云 
[朱省長函查姓黄人]  
　　本月十六日廣東朱省長忽接外署省議會黄緘字樣之郵寄一函内稱子橋省長大人鈞座敬肅者日前獲諸鈞顔至深企仰乃曾幾何時而公政以賄成賣缺之事外間嘖有煩言敝處曾有人查悉底藴本員固愛公因爲忠告以警公如不翻然改悟敝會權責所在勿謂秦庭之無人也耑此忠告並叩勳安名具片十月十五日云云朱省長見之甚爲駭異而徧查封内並未見另有名片跡近匿名惟以外封署有省議會黄緘字樣不得不向議會查詢乃即致書省議會易議長略云卷查貴省會議員之姓黄者爲黄君金聲黄君許焜黄君蓉第黄君名香黄君逢堯黄君森然黄君汝楠未悉是否諸君致函漏附名片謹將原函附送敢請諸君詢屬何人手筆請將鄙人賣缺底藴詳悉具告是所企禱鄙人一無他長惟岳武穆所謂不愛錢三字差堪自信但來函旣言之鑿鑿未便因漏附名片之故遂弗采納思言也專此順候以台祉並盼賜覆該會如何答覆則尚未悉也 
[蕪湖快信]  
　　段總理代表齊俊卿刻由京漢車南下改乘江寛輪於二十二日到安慶與倪省長就商一切 
　　各省戒　令早經取消而蕪湖江干查船所仍然存在凡上下水輪船到　搭客乘划登岸必經該所檢查翻箱倒篋行人苦之刻經士紳吳怡生翟展成濮秋澄等公函請　廳即日撤消以安行旅 
　　倪省長前准部咨訓令三道尹查明現任知事試署一年期滿成績卓著者薦請實授刻擬覆除 
 
 
 

Page 7

 
 
淮泗道未經保薦外安慶道保無爲錢顯曾和縣幾景宋蕪湖道保廣德李萬基銅陵祝崧年太平龔豫奎石埭左海濤宣城金保權秋浦王人鵬寗國陳德慈 
　　蕪湖之易泰圩因關係宣南繁三縣水利前曾有人組織公司開墾此圩嗣經前任余碩平查敬吾兩縣知事禁阻在案刻聞又有邑紳多人向省議會請願實行開墾意在必達其目的云 
　　蕪湖基督聖公等敎會各敎民前日聚集千餘人開一公民大會商榷國敎之爭議曾上參衆兩議院電略云公民憲法請願團請求删除中華民國憲法案第十九條第二項國民敎育以孔子之道爲修身大本一條使不違背約法第二章第六條第七項人民有信敎之自由敬懇議决云云 
　　安武軍第一路統領馬聯甲前日由蕪出巡徽州兼佈置皖南呼縣冬防事件 
[蘇省會開會紀（芝香）]  
　　昨日（即二十四日）省議會開常會議長宣告已足法定人數遂開議第一件財政審查會修正關於本會職權意見書報告陳議員大猷動議電稿及意見書均須修正意見書中以省議會暫行法所謂命令指最高行政機關大總統所發命令而言一語尚有疑問卽下文引國務院官制第五六兩條國務院得發院令訓令指令諸權原皆根於約法然訓令指令關於執行委任事件者甚少亦有疑問須詳加討論記者按原文以省議會第十六條所稱命令爲指大總統命令而下文又謂大總統命令與國務院院令訓令指令皆根據於法律旣皆根於法律矣大總統之命令何以獨優於院令訓令指令非有法理上之論據不可原文無所說明不免矛盾陳議員之動議頗有見地討論結果卒於致國會電稿中增加二語而意見書則多數人主張不附電稿發送應即取消遂接議第二件内務審查會審查本會概算案報告衆謂已經審查會詳加研究遂通過次宣布縣會聯合會請復地方自治案某議員謂各級自治應一律請恢復董蔡各議員謂先請恢復縣自治或可邀准兩派爭執不下吳議員輔勳出爲調停電文申說各級自治理應一律恢復不得已則先請恢復縣自治議長問是否徑電國會各議員謂督軍省長業經脫卸在前此刻備一公文去亦不過仍照前議答覆於事實無裨遂一律贊成徑電參衆兩院次宣布財政審查會審查省長交議忙銀加徵附稅三角案聞說該案於審查時半官派議員主張永遠加徵民派反對甚力今財政報告措詞以追認之中含有拒絶以後不得加徵之意竟獲通過次宣布外沙分治案改爲建議案反對分治之陸議員家鼐自知失敗請假未到次宣布維持留日官費學生案審查規定六十名有人起而主張照舊案百名某議員謂俟經費有餘再行擴充遂照審查案表决接連議敎育案又五件皆無關重要次宣布戴議員等禁烟案三件許蘇氏陳大猷相繼發言此種事到今日地步關係對外問題未可輕議且洋土不銷烟自絶迹此種案認爲不成立提議人戴王仲三員起而反對之調停派乃主張付審查記者總三案合觀如設禁烟調查所等其策良善恐不得其人則大開敲索之門許陳所說亦有見地也次宣布警察案共六件五件付審查末一件陳延繹提議各縣警察項下雜捐造册送會備考案朱紹文大爲反對謂種種辦不到各議員謂有損項必有帳目有帳目鈔一分送核有何辦不到朱議員語塞議長付表决全體皆起立獨朱議員伏案不動 
　　致兩院原電附錄於下北京參衆兩院公鑒恢復自治案前由兩院建議政府迄未執行本會於上月儉日電懇兩院督促公布亦未奉覆查元二之際各省自治制大都以省單行法行之蘇省成立最早成績亦最優現値兩院審議根本大法普通法案暫難產出應請迅催政府將三年所公布之試行條例明令廢止一面電致各省回復固有之單行自治制以應急需如縣市鄉不能同時並舉或先恢復暫行縣制定期召集如謂舊制不能適用然國會法省會法均係舊制何獨於縣而靳之且値省會開會期内修正補救豈遂無法謹電陳情伏候裁覆蘇省議會印徑　 
　　按各級自治腚一律恢復斷無先復縣會之理乃議員諸君恐一律恢復之辦不到不得已而出此調停之說苦心誠不可没矣然以記者料之此調停之說仍恐辦不到耳前此省會曾以恢復自治電請兩院而兩院至今無覆音今之再電誠所謂知其無益而爲之者也敢告縣會諸君母憤憤使諸君今日而在國會或省會中者其亦必朿手就縛無策可展也哉 
地方通信 
[蘇州]  
　　吳縣啓征下忙吳縣公署於夏歷十月二十八日設櫃啓征本年熟田漕米及下忙銀兩其漕價每石收洋五元忙銀連附加稅每兩收洋兩元一角又帶征水利費每兩收洋兩角二分三釐忙漕兩項各帶收手數料每洋三分五釐以兩月爲限如逾限不完須照定價加十分之一業已出示布告矣 
　　通飭嚴禁賭博蘇常道尹王莘林會同鎭使守朱熙通飭各縣知事略云查賭博之害小則廢時失業大則蕩產傾家且賭爲盗源閑蕩則以此爲其羣聚則肆行刦掠近來蘇常太湖一帶盗案迭出甚至鄉鎭時有連刦巨案實屬駭人聽聞業經會商水警第二廳長大舉搜剿並由道令各該知事會督軍警實力查禁協剿在案現値新穀登場梟匪横行此等賭徒斷不能稍從寛假亟應實力查拿究辦以淸地方而戢匪患除會同布告嚴禁曁分行外合將布告令發仰該知事即便遵照分别張貼嚴拿從重懲辦以淸盗源仍將遵辦情形隨時呈報毋稍玩忽致干未便 
　　吳縣核給催租護照蘇城各收租棧前因派人乘船分赴各市鄉收取租米往往爲沿途水警釐卡檢查致稽行程上年由田業會禀請吳縣公署頒給護照以便經過警卡驗明放行本年又届收租之期已由田業會循例具禀請給免查護照業經孫少川知事准笤所請分别填給聞此項護照共計先後指給已有三百數十張每張均貼用印花稅一元 
[鎭江]  
　　辦理冬防之認眞鎭江爲華洋薈萃之區匪類易於托足且諭各區長巡官等認眞辦理冬防每晚必須親自率同所屬周歷嚴查客棧旅館尤應預爲取締現聞各區長均已遵照辦理更有警局内游巡保安偵緝等隊每晚繞于各街巷巡邏保衛亦其認眞 
　　匪徒搶刦傷人丹徒縣屬各鄉近月以來時有匪徒聚衆搶刦情事而破獲者則寥寥無聞前晚西南鄉大樹崗某姓家忽有匪徒二十餘人明火執仗衝門入内强索銀洋普逞凶用刀戳斃一人重傷三人事主不敢攫錄任其翻箱倒篋將衣物等件搶刧一空而去刻已　縣當緝必 
　　師長由寗返鎭駐鎭陸軍第十九師楊春　師長日前奉　副總統電召赴寗會議冬防事宜及關於一切庫事茲已公　遂於日昨午後三時許返鎭矣 
[揚州]  
　　禀請勘驗盗案江邑南鄉裴家莊地方農民裴懐良二十四日夜突來盗匪多人攫門入内施放鎗彈傷及裴之家屬並用火烽烙天明席捲而竄現裴已至縣報告請求派員履勘矣 
　　警察敎練所會議江都警察敎練所第八班學警現届畢業考試之期由劉所長與各敎員會商由二十七號起停課一星期俾資温習出月四日分科按日考試詳請縣公署派員監考一俟考竣舉行畢業後卽派區實地練習 
　　籌辦運署壽禮兩淮運使劉佑常司長之太夫人於舊曆十一月二十三日六十晋三設帨之辰現已籌備一切並由該署公同撰就事略以示表揚淮濡各商亦已先期特製壽序藉便慶祝矣 
[安慶]  
　　皖議會第二十九次常會紀事昨日省議會開第二十九次常會議員出席者六十一人議事科宣布外來函電（一）甘肅議會爲閉會後舉長駐議員電（二）旅滬同鄉會余誠格等爲霍守華私行開採繁昌鐵鑛罔法妄爲請議會將霍送交法庭懲辦公啓姚議員宏甲云本席提議取消太平山鑛約及追繳霍守華鑛照案事同一律請併案討論並云俟財政廳案卷調來交民政審查（三）省長咨交西門外工廠案（四）洪忠愷出獄歡迎會之傳單宣布畢議長即按議事日程宣布第一案提議取消宿縣游擊隊及附加稅案由提議人晋恆履說明理由後衆主張無須交審查逕將此案提交省長辦理表决多數第二案提議驗契勞積金案多數主張照原案結果交民財審查再討論第三案請議審查報告歙縣項世安等請議革除稅餐苛征案由審查說明理由有謂與本會議决抑勒洋價案稍有不符者有謂要修正者又有謂修改後再付表决者從後說多數第四案民政審查報告提議單級兩部小學敎員養成所案有主張在第一師範校附設小學　員講習科合併辦理者有主張不設就不設如設立即一縣一所以便私塾敎師就近學習者各議員爭論多時均無正當結果而會場内萬聲俱起秩序極亂後議長以數問題付表决贊成者均少數時已五點餘鐘遂散會 
　　阜陽縣之叛逆案安徽阜陽縣民風素稱强悍然大逆不道之事尚不數觀即或有之知事以考成攸關不敢據以上聞乃近年則大異曩昔茲述三案如下（一）阜陽縣屬近有會匪名爲硬肚又名中原道者假借符惑人開堂放票鄉愚之入會者甚多匪首以黄布纏頭腰朿黄帶手持刀棍現有百數十人盤踞於高集南不時往來於豫之息縣東之固城倉郭集趙集等處沿途揄刦猪販牛客肆無忌憚該處鄉民惡之聚衆拿捕乃竟率衆抗拒傷斃數人復經各鄉民團會集兜拿開鎗奮擊始將該匪等擊散分途逃竄途中遺有小黄包　一個内有小黄旗二面一書替天行道殺富濟貧一書興漢滅洋同何幼主并註有住址西南鄉驛口保字樣刻經該縣議紳吕擢恩等函告省長請飭縣拿辦以免擾害聞倪省長已飭令該縣宋知事查拿懲辦一面咨請豫省長會同拿辦（二）阜陽西北鄉有民人楊堂者素行不法横暴鄉里親族畏之如虎日前將某菜地賣於族人楊殿選其母聞而不准楊堂大怒竟敢以家中庫刀將母砍傷倒地其母年已七旬登時殞命比經鄰族多人將楊縛住送縣刻經知事詳請上憲按律懲辦矣（三）阜西有民人郝天祥與胞弟德祥分釁多年一日郝德祥憶及其兄曾借有桌椅等物令其子往索致起口角德祥遽以刀追殺其子適其兄天祥在門首阻攔詎德祥順手用刀將其兄腰部紥傷暈倒在地不移時卽亦殞命天祥之妻黨氏即赴縣報告知事立派衛隊將德祥拿獲供認不諱刻亦詳報上峰依法懲辦矣 
雜評一 
[古今兩東海之杖（一子）]  
　　太公處東海之濱聞文王作而興焉太公金匱杖之銘曰輔人無苟扶人無咎是前之東海之大老以杖扶輔周室者也今東海之大老亦以杖入京矣扶輔内閣有效矣其深得前東海無苟無咎之訓者歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[丁義華請防嗎啡害人]  
　　本埠各公益團體昨接萬國改良會會長丁義華君漾電略云鴉片毒害人盡知之鴉片精曰嗎啡其毒更烈敝敝迭接中外報告東三省銷路極暢南方各省近來時有發見因嗎啡質白如粉易於私運獲利甚優昨接英國禁烟會函稱哀典伯城年出嗎啡一萬數百兩多半轉售中國此物一經上癮不能擺脫除死方休爲害之烈甚於鴉片現在禁烟期迫不能再流此毒除電請各省督軍省長轉飭所屬嚴行搜查外諸公痌瘝在抱務速預防爲要云云 
[内務部注意警政]  
　　北京内務部以我國警察程度參差不齊且各省辦法未能統一亟應派員調查各省警政之成績並警察之程度令各縣設立警察傳習所以便養成人材擬先從江蘇入手已委定某君南下調查現悉該員已抵江寗日内當可蒞滬考察警政調查一切聞調查竣事後即須在滬設立警察傳習所一處云 
[造船所工匠業已開工]  
　　江南造船所巡警因搜查料物與工匠衝突互毆致全體工匠千餘名一律罷工等情已誌昨報茲悉該所劉總辦於是日（二十五號）午後肇禍之後立即傳齊各廠匠目曁該造船所之鄺副會辦等公開會議當以此事之釁端皆因排長李孔林對於工匠不分良莠一概搜查而起卽使欲加檢查應視形跡可疑者檢者之不得於工作未完之先任意在各匠之衣袋内摸索侮辱工匠未免太甚總之竊物者斷非工作之匠人故决定嗣後對於工匠搜查身畔一事即日取消各匠如需携料或往船隻作工者祗須持有本廠頭目之證據或總辦之條諭以免巡警致疑至於現在本所工作各匠均爲人格整齊之輩决無貪小情事自今以後各匠均有本所印照給執凡遇巡警詢問卽以印照與閱以免言語不通之誤會所有此次辦理不善之排長李孔林着卽開差以示懲戒其附和毆擊工匠之巡警亦應查明究辦全體工匠聞此議决辦法甚爲滿意現在劉總辦除出示通告外並飭各廠照常開工是以該所衆工匠已於昨日一律上工矣 
[縣議員聯合會第二次大會紀事]  
　　江蘇全省縣議員聯合會昨在也是園開第二次大會各縣議員之蒞會者爲武進段孟陶金訒軒上海董杰夫李味靑吳江費玄韞周家圻泰興留啓文江陰徐綬經薛榮衮費鴻聲丹徒吳瑞慶梁鴻卓松江葉理封金山葉心嚴張良朔吳縣蔣懋熙寳山錢南山邵涵倉鹽城逃士璜金壇虞廷銘銅山趙汝澄崑山杜仰韓金鳴伯江都姚蔭逹太倉張實孚姚壽衡常熟邵玉銓等於下午二時開會首由主席費玄韞宣言本會前項所定臨時約規幹事須達到目的方可卸責查恢復縣會問題前經省議會通過咨請省長轉達中央從速恢復嗣因政府久未發表故由本會請願國會提出責問日前接到國會蘇籍議員回電以一切基本法律均未議决普通法律更無暇及請願一層尚無效果况内務孫總長去職新任尚須有一番布置若俟憲法編定再定各級自治制度則縣會恢復無期現在各省來電均望縣會早日恢復故今日特開大會共謀進行請衆公議當由李味靑建議上次公推梁鴻卓赴省請願無效現應再舉代表晋京向國國請願俾得早日公布並擬推費玄韞蔣懋熙楊靜山三人爲代表主席以李君之議請衆公决得多數通過次李味靑起言本會幹事七人今舉三人爲晋京代表在會者僅餘四人開會時尚有未到若以一二人意見通告全體會員似於法律上言之未能成理應請加舉幹事公同擔負以免同貽誤經衆討論一過仍免加舉幹事惟惟費一層除將前次用欵公攤外此後用費由全體公認籌墊議畢遂散 
[四誌烟酒聯合會反對抵借美欵]  
　　全國烟酒聯合會昨日（星期日）本係常會之期旋於下午兩時續開臨時會首由主任宣布京師及各埠團體所來電函報告公賣抵押一案參議院亦已通過本會所發政府電報未曾得復目前如何辦法請公决正在提議間又接建帮來函内稱參院通過兩業商人急須設法對付萬不能以死不承認之口頭禪遂足爲挽救之方法敝業同人均主張全體貨物一概包運以冀暫蘇目前之困蓋政府旣不愛商我商人不得不自救云云當經公决致電在京代表團詢問究竟借欵有無挽救希望苛稅有無改革希望請速向政府詢明宗旨迅賜電復再籌最後對付之策繼由裘如邦起言我商人所對者不在借債而在以公賣二字爲抵押品使苛稅無改除之希望耳應併轉告代表向政府述明此意設政府置之不理是遺棄我烟酒兩業人民我烟酒兩業人民無絲毫生機之可望也等語經公决請代表一併據情轉達并公决電致衆議院催詢現在公賣稅旣經抵押則對於本會請願案是否尚有提議解决之意請其速復 
[絲綢機織業聯合會開會]  
　　江浙絲綢機織聯合會日前假錢江會館開成立大會後復於陰曆本月初一日假老閘普福星雲錦公所重行開便討論進行辦法蘇浙絲綢業各代表到會者計杭州湖州寗波南京蘇州鎭江盛澤丹陽等共三十餘人推蘇州代表汪星一報告應議各節略謂昨接國貨維持會函開奉滬海道尹轉到江蘇齊省長訓令接准浙省日咨開略謂繭行條例後經交會復壽修正仍以二十里爲限並無新條例茲查此項條例表面觀之雖以取銷分行然實際核之則推放倍蓰於以前設灶條文又無限制之規定近日迭接蘇州浙江各内地絲綢機織業意見書甚多觀其大略無非謂近年繭行林立絲織原料日見缺乏致工商交困生貨輸出無限實業有停輟之虞照現象而論不添繭灶尚無原料維持機織况蠶桑未可一時推廣何能突然加添繭灶反先遏絶工匠生計查浙省雖係單行章程然蘇州各屬絲織業人皆仰給浙絲現今蘇浙各絲織業紛紛呈請到會似不能不與力爭此事關係重要應請諸君討論各代表互相斟酌僉以先行電請浙省長暫緩執行並通電内務農商二部參衆兩院江蘇省長合力維持外再上請願書呼籲好經全體贊成立時擬成電稿拍發遂散會茲將原電錄後 
　　致北京參衆兩院曁内務農商兩部電浙江蘇州兩省爲中國產絲省份連年因繭行林立致原料缺乏工商輟業生貨輸出無限實業進行中阻茲浙省議會提議開放繭行改原有條例五十里一行爲二十里一行並無限制設灶之規定已議决通過由省長公布執行是江浙絲織原料勢將悉數輸出使兩省絲綢各業無立錐之地千百萬機織工匠生計頓絶惶恐殊甚懇請迅予挽救電止浙省暫緩執行保全工商命脉無任迫切待合之至 
　　致浙省吕省長電奉江蘇齊省長訓令駭悉浙省開放繭行議案已由省會改五十里一行爲二十里一行議决公布惶恐殊甚江浙兩省絲織原料連年正因供不敷求工商輟業况江蘇各屬久已仰給浙絲乃不爲織料留垂盡之餘步而爲繭行籌積極之進行區域推放旣倍蓰於以前設灶條文無限制之規定是使綢織原料勢將悉數輸出工業生計必至無立錐之地此事不獨浙江一省關係應請暫緩執行保全兩省千百萬工商生命無任迫切除電參衆兩院曁内務農商兩部江蘇省長外謹以電懇 
　　致南京齊省長電奉鈞署第一六六九號訓令駭悉（中與致吕省長電同從路）懇請轉大部迅賜挽回保全千百萬工商生命無任迫切除電兩院内務農商兩部及浙省長緩予執行外謹再電懇江浙絲綢機織聯合會全體叩 
[蔡柩寛廣尺寸之覆電]  
　　昨日本埠蔡公治喪事務所去電福岡詢問運柩船赴東應泊何處并以柩車此間决定以炮軍運送上陸電探蔡公靈柩寛廣尺寸以便裝置茲得蔣百里君覆電云電悉船來宜泊長崎柩頭部上寛二十五寸四分二下二十九寸四分一高三十五寸足部上寛二十二寸下二十六寸四分一高三十一寸四分一蓋底各長八十四寸均係英尺靈柩三十日到長崎震宥 
[接待岑春煊之凖備]  
　　前兩廣都司令岑春煊行將來滬以滬南圖書公司舊址爲行轅本埠軍警政各機關均已預備歡迎已紀前報茲聞岑都司令此次隨有衛隊四十名上海縣代理知事景毓華恐圖書公司内後進房屋不敷應用是以擬假西門外斜橋南徽寗會館餘屋爲衛隊駐紥之所昨已函商該會館董事一面將圖書公司後屋修飾一新並陳設各種器具凖備一切矣 
[黨首虧累問題之集議]  
　　黨人善後問題前經本埠官紳及各黨首領商定資遣回籍及彌補虧累兩種辦法所有資遣一節業經辦竣惟虧累問題迄無解决邇來天氣日寒年關日迫黨首盛碧潭夏爾鈞孫縱横闞鈞諸君因債權偪索無法可設爰於昨日下午在法租界新民里邀集諸黨首開會討論僉以虧累問題懸擱已久爲難情形各部相同自非籌有適當辦法不足以資解决當因時已薄暮議定另行定期開會詳議辦法云 
[華界電話局電線之宜換]  
　　本埠南市閘北浦東龍華等處華界境内之電話係由華界電話局辦理經理者爲陶鞠如曾與滬北租界電話公司迭次磋商接線迄未允准近聞華商電車公司查悉該電話局所設之電線僅用十二號粗之鉛絲裝置當以電話電線照例須用十號之銅絲方爲合用蓋因鉛絲性易銹爛之故且電車所用電線係用十二號紫銅絲以十九股併爲一條猶慮易損故再圍繞以油線外塗松香柏油康邦三種使其不易致斷今電話線僅用鉛絲設遇暴風與燈線車線同在馬路恐生碰線觸電之虞或斷下擱在車線之上亦甚危險自應急速改良故由電車公可於前日致函電話局陶總理請將話線照例改用十號紫銅線裝置以昭愼重 
[墳山路越貨傷人案續誌]  
　　墳山路重慶里一千三百十二號半門牌華子湘家被盗刦去値洋一百餘元之金鐲一只並被該盗等開鎗拒捕擊傷華之頭面及包車夫張阿三右乳旁逃逸當經報捕請緝未獲由捕將受傷人車送醫院醫治在案茲悉華頭面之傷漸見輕鬆惟張阿三之傷勢仍不輕減鎗珠尚未鉗出據醫生云　俟鎗珠鉗出後神色不變方保無碍云 
[包探追獲盗匪五誌]  
　　盗匪李阿五（即李老五）於本月十一號淸晨七時糾黨三人持械槍刦白克路聚興坊五百二十三號門牌烟酒公賣局局員沈英齋家財物經沈之飯司戚甫榮大聲喊捕並鳴警笛該盗等情虚逃出沿途開鎗拒捕致將威之左肩及行路之箍桶匠丁榮桂左腿擊傷李盗逃至新世界門首被新閘捕房包探錢壽生與其車夫劉阿三將李追獲搜出實彈手鎗繼由總巡捕房緝獲李之同黨姚永興一併解奉公共公廨諭着押候戚丁二人傷愈再核在案茲悉該二人所受鎗彈均經醫生設法鉗出傷勢日漸見輕已能自由行動大約一得期可望全愈惟尚有在逃同黨一人連日經捕房緝捕無蹤諒已遠遁矣 
[水警巡輪緝獲匪船]  
　　江蘇第二水警廳第四號淺水巡江小快輪吳巡員前日拖帶師船六只開往吳淞港各處巡緝午後五時半在周太僕廟附近港内查獲匪船一只匪徒王九臯朱陶陶楊炳奎劉四等六名並起出快鎗二枝子彈三排手鎗一枝單刀二把五色旗大小二面衣箱二只内有男女綢皮衣服數十件詰訊該匪王九臯等僅稱自崑山開來上海餘語狡展昨已將人贓一併解送水警第二廳訊辦矣 
[續誌泥城外拿獲盗匪]  
　　台州人袁阿三因在公共租界内糾黨搶刦業經新閘捕房包探周小弟緝獲解奉公公廨訊押候查在案茲悉前日袁帶回捕房後經捕頭詢知袁曾與在逃同黨某某等於上月二十六號夜持械搶刦韜朋路二十三號門牌楊文元烟紙店内大洋十二元小洋七百二十角銅元六千二百文諭令將袁嚴行管押並飭緝拿同黨併解公堂澈究 
[彩物引盗]  
　　閘北華界海家橋湖州會館於本月二十號曾假與黑龍江省義賑彩票開彩所給彩物均係珠玉古玩等類値價甚鉅宵小不知其事後已悉行移去竟於二十二日晚十二時糾集二十餘人明火執仗將該會館西首殯房邊竹籬打開蜂擁進内意圖行刦適爲更夫瞥見即鳴警笛該會館司事人等聞聲起而和之各匪知有警備始行逃逸並未失物事後經該會館董事沈聯芳據情陳報淞滬警察廳由徐廳長轉飭該管四區警署每晚派撥巡警數名前往該會館駐紥防護 
[國會議員頌祝工黨]  
　　本埠中華工黨自宣言恢復後各界人士贊成頗多茲聞工黨總部昨接參衆兩院議員吳涷張相文等來函略謂工黨復活下風逖聽不勝欣慰當今之世能注重民生事業實爲國家根本問題將來工業發達富國强民胥於是賴云並附致祝祠（一）形上曰道形下曰器百工所職詳考工記此義晦昧埀三千年工窳商惰識者病焉列强如環商戰困我急起直追惟工其可吳山蒼蒼滬水湯湯工黨無疆頌禱勿忘（二）周官六職工居其一商戰所資國有與立歐風東捲市舶爭漏巵不塞代鑿徒傷利益挽回在茲百業挈領提綱端資魁傑結大團體矢精進心臨風悵望用獻良箴 
[推廣鄂省蠶桑之提倡（續昨）]  
　　此外橡蠶之利如鄖陽施南舊府屬各縣所在皆能講究近來荆屬亦多漸知種橡果能加意研究力圖推廣生利似較江浙柘蠶爲厚本廳長亦有意振興昔仲弟壽鎬守施南時聽政之餘講求樹藝有縣紳尚質以橡蠶芻言進因其言頗可採潤飾付梓以資提倡一時風從首經附錄本廳月刋以廣其志茲特檢發俾資研究至來牘所稱江浙白色蠶種採辦到鄂養之數年仍復原色此物理無可改移等語所謂原色似以鄂省絲蠶多黄與金黄二種而於黄白並產之事實未加調查查鄂省白絲如中武鳳凰又圓靑圓各種早爲武漢勸業奬進會所奬許現時天門所出普通白絲其質亦良即所謂黄絲一經加以漂淨亦與白色者無異漂法尤甚簡便伹用鑛石灰少許和入水中卽得並非不可改移至所稱抽絲之細潔光匀種桑之肥潤充足皆由人力爲之誠爲名言至論然鄂產之絲並非不細不潔乃在不光不匀不匀之由在於繅絲之不得其法不光則由於繅絲之水本含有鹹質沙質而欲其澄淸又復加以明礬是以其色更不光亮鄂種之桑亦並非不肥潤充足乃在於修剪之法不得其宜以湖桑移種鄂省不伹無江淮枳橘之分而生長尤爲較速惟培壅之法江浙可用蠶沙淤泥或植物肥料鄂省土宜則須動物肥料方爲合用是又稍有區 
 
 
 

Page 11

 
 
别本廳長到鄂一年略知梗概因就所見所聞討論及之該總理協理等對於蠶桑富有經驗現又不分畛域於鄂省蠶桑有所推廣如能組織公司培桑育蠶或先設蠶桑試驗場以爲全鄂模範使官立之農業試驗場及各學校亦知競進事關振興實業本廳長深爲慰佩必當扶助進行至於來牘所稱助導滬埠絲廠至襄河内地廣設繭行以芿自知鋭進一節查鄂省牙稅章程於絲繭並未專則規定領帖行户亦祗有十二家光化沔陽天門三縣各得其四又皆絲繭並營該總理協理等旣擬廣爲勸導應卽發給牙稅章程俾得有所依據將來如果開設自必加以保護但繭行究係販運性質若能勸導滬埠絲廠合集資本在鄂另設一廠藉以提倡尤所深願綜閱所擬章程尚多可採惟凡事創始最難創始而使人民信服首在事實上詳細貫澈則一番純粹爲地方興利之意可以共白而無疑於壟斷之私矣本廳長在鄂言鄂以浙人而司鄂財政旣不敢以意輕重亦不敢自以爲是於該總協理等尤久所欽佩除抄錄原禀章程並照繪灶圖函交武漢商會議復核辦外希再切實考究妥議辦法本廳長有厚望焉此批章程曁圖存 
[同仁醫院五十週年紀念大會記]  
　　本埠虹口同仁醫院創立至今已閱五十寒暑前由該院董事部曁職員部議决擇定本月二十五日舉行五十週年紀念大會所有布置情形已兩誌本報前日適届開會之期先於下午二時至四時參觀醫院該醫院計有内症院外症院及門診　試驗室等各處門前遍紥鮮花柏枝並有童子軍二十餘人照料一切是日中西人士前往參觀者約有二百餘人均由該院中西醫士引領導觀一切如外科室解剖室在及内外眼耳口鼻兒童各科病房等布置井然有條不紊參觀者稱道不置至四時一刻假四川路靑年會殉道堂開會中西男女來賓約一千餘人首由主席聶其杰君致開會詞然後依照秩序單（一）同仁醫院創辦人吳虹鈺牧師致祝詞（二）音樂由某女士彈洋琴（三）名人演說由江蘇省美國主敎郭斐蔚岩用英語演說演詞從略)（四）音樂由某女士唱歌（五）來賓演說由上海楊交涉使演說略謂同仁醫院創立時由八十四元之捐欵借五元一室之房屋創立至今成一規模大備之醫院此非創辦人曁各大善士之熱心贊助曷克臻此惟查吾國人捐助該醫院之欵與美國善圵捐助者祗及五分之一然該院之所醫治者多係中國人每年達九萬人以上吾國人對之能無愧乎逆料將來赴該院求醫治者必年增一年而吾國人之捐助必須更爲踴躍方覺無愧然則該院之發達正未可限量云云（六）音樂由美國某君彈琴（七）院董演說由新普育堂主任陸伯鴻演說略謂舉辦慈善事業者犧牲金錢不求名譽而孶孶爲善者多由愛之一字專事於貧病者而能成慈善事業並云凡事一心做去無有不成故曰有志者事竟成將來同仁醫院照預定之擴充計畫一心做去無有不成云云（八）音樂由某西女士及某君唱歌畢當由主席宣告散會並請來賓茶點而散 
[水警派船駐防羅店]  
　　水警第二廳趙廳長近以梟匪結帮四處滋擾非在水路要隘派有師船常駐殊難肅淸茲查離滬三十餘里之羅店鎭地方爲由滬往來太倉嘉定南翔瀏河各處之水道要路且聞此次嘉定常熟等處擊敗之梟匪現在羅店鎭一帶出没應在該鎭河道派撥師船二艘常駐查緝故於昨日電令太倉水警第五分署長王壽良等速撥帥船各一艘駛往羅店駐防 
[濬浦局代工程師請假囘國]  
　　濬浦總局代理總工程莊生君日前向局長呈請辭職略謂敝工程師就任以來倐將二年現欲遄回瑞典珂里應請准予辭職等語業經局長核准於一九一七年一月起離差惟因海工程師現在回國囑其在瑞典工程隊中物色相當人才以補職務茲聞海工程師不日來滬想已遴選有人届期不致接替無人矣 
[紀徐警廳長之誕辰]  
　　前日（陰曆十月二十九日）爲淞滬警察廳長徐國樑四旬誕期在廳大開筵讌各屬員之祝壽者頗爲熱閙紳商學各界人士亦有往祝者昨日徐廳長特遣員分赴各界道謝 
[新閘橋堍倒斃男屍]  
　　新閘橋南堍前日倒斃無名男尸生具當爲該處地保查見立投地方廳請驗經林廳長委派沈檢察官毛檢驗員等前往相驗當驗得該尸年約三十餘歲形似苦力模樣委係因病身死並無别故填明尸格由堂棺殮發封厝壇候認 
[跌斃者二人]  
　　水作學徒康阿寳前在海寗路某作場内工作從高墜地受傷甚重經工頭舁送同仁醫院醫治無效延至昨日身死知照該工頭前往收殮又北四川路二千零五十三號某鞋子店夥某甲前日刷洗店内玻璃厨窗在扶梯上失足仆地暈去當送同仁醫院未幾氣絶斃命昨由其店主至院備棺成殮 
[馬車撞斃行人]  
　　馬夫岳富貴日前在法馬路駕車疾馳適有形似小工之某甲在路行走不及避讓被撞倒地旋即氣絶身死後由巡捕到來將馬夫追獲屍身車送輔元堂驗屍所禀請中西讞員蒞所檢驗驗得某甲委係輾傷胸部身死由堂備棺收殮昨由捕房將岳富貴解送法公廨請究岳供馳至該處馬忽驚躍一時收繮不及致肇此禍求宥聶讞員判二百元人銀並保俟十四天内查明某甲有無家屬再行核辦 
[查獲私土]  
　　土販汪金發即汪金坤等在外埠販土來滬私賣漁利已非一次前日又乘吕宋輪船來滬帶有私土百餘兩正欲携土上岸當爲水巡捕房查見即將人士拘獲解入水巡捕房經梅捕頭略詰一過判汪金發押送地檢廳訊辦烟土送關候燬 
[復訊武進拐案]  
　　常州人王泉郎在常州武進縣呈控公共租界勞合路德裕里雉妓院龜奴馮順榮與在逃之顧喜子等串拐伊妻吳氏等情曾經該縣知事准飭法警姚勤顧金來滬移提因該法警等並不投遞公文逕至馮處移提並向馮索賄洋十元被控捕房派探將姚顧二法警一併拘解公共公廨訊明判姚顧二法警各押西牢半年馮押候函請武進縣派員帶同證據來廨再核在案茲悉此案於前星期六由廨復訊即由來警偕原告王泉郎投訴王吳氏被顧喜子由犇牛誘拐來滬領至被告家内已被串賣無蹤等語訊之馮順榮延斐斯律師到堂代爲辯護否認串拐要求將案註銷經關讞員核供商之德師副領事判馮仍還押候下禮拜六再行訊核 
[拐婦候究]  
　　江北婦人王陳氏陳張氏前日串拐泥城外卡德路附近鄉民秀阿三（即宣阿三）之六歲男孩松奎圖賣被控捕房經七百二十二號華捕將該兩氏拘獲帶入捕房轉送送公共公廨由關讞員諭交官媒看客候解公堂訊究 
[江北婦人待領]  
　　江北婦人周孫氏近隨同鄉劉萬標孫蓮益孫順子等來滬前日在胡家木橋被該氏姐夫夏守餘遇見因疑劉等串拐扭控五區三分所轉解司法科經李科員質訊一過判劉等一併交保該氏送慈善團留養候氏夫周桂林來滬具領 
[不肖子賣妻爲娼]  
　　通州農民徐倉文於去年爲其子金餘娶妻潘氏年十九歳成婚後金餘不務正業於今年七月間携妻來申同居南碼頭與無賴沈三寳計議將妻賣與小東門外花烟間内爲娼得有身價洋一百六十元與沈在外花用上月徐蒼文來申探望伊媳找尋無着即向其子究詰金餘諉稱妻子被人誘拐乃父信以爲眞好托友人吴錫林等找尋不見後由吳查悉實被金餘與沈三寳串賣當卽報告其父找尋金餘不見爰將沈三寳尋獲扭控警廳轉送地方檢察廳經檢察官預審一過判沈收押候究原告着令退去候追作媳潘氏並金餘到案核辦 
[攫飾類誌]  
　　無賴羅金寳日前行至法馬路將婦人沈平氏頭上所戴之金挖耳强搶而逸該氏大聲喊捕當經巡捕將羅追獲抄出原贓一併帶入捕房昨解法公廨請究沈平氏投案聲訴前情羅認搶不諱聶讞員判羅金寳押兩個月以儆 
　　住居烏鎭路福德里之常州婦人孫任氏前日提抱週歲男孩出外買物孩耳上穿有金環一只被流氓徐銀生攫取而逸由四區崗警李奇發追獲抄出原贓解入區署聽候究辦 
　　搶匪王阿壽昨在武昌路刧奪行路婦人某氏之金圈一副而逸該氏高聲呼喊由四百七十號印捕到來帮同追獲抄出原贓解入捕房押候解堂訊辦 
[過犯圖劫] 　 
　　兪大金史永全於上星期六淸晨同在北海路徘徊圖刧行人財物被老閘捕房四百八十一號華捕查見一併拘入捕房奉飭轉解公共公廨請究經中西官訊知兪係遇犯判押西牢三年期滿仍逐出租界史押一年分别示儆 
[包車夫與華捕之齟齬]  
　　包車夫金阿三前日午後在河南路橋拖車不照工部局定章被總巡捕房一百十九號華捕所見上前詰問致相扭毆旋由六號華捕帮同將金拘入捕房禀明該車夫已逾所定時刻違章過橋往北向阻反遭行兇撕破號衣等情據該車夫供稱其主人前爲怡和洋行買辦現已辭歇因拖主人往北見有小車在前因之隨後該華捕阻止即行下橋被毆受傷等語捕頭以兩造各執禀奉中西廨員諭令該車夫存洋五元但出着邀其主人同投公共公廨聽候訊核 
[毆傷孕婦]  
　　住居南門外桑園地方之徐大東妻喬氏於前日至申在中道橋顧如生所開之木作内購買木柴因論價起釁顧偕學徒張阿妹將該氏拳足交加致喬氏腹孕受傷倒臥於地當由警察前來將顧張等一併拘獲連同原告并送一區三分署轉送地方檢察廳由檢察官提案預審之下驗得喬氏傷勢尚無大磚傳令其夫徐大東領回自行醫治顧如生張阿妹判令收押候喬氏傷愈再核 
[道署批示三則]  
　　滬海道公署昨發批示照錄於下 
　　崇明外沙公民倪華淸等禀爲崇明外沙設官分治環懇會同省委履勘由禀悉查此案經周前道尹派員會縣勘議詳復呈由省長咨部在案現在旣據聲稱内務部批准分治自應靜候部令辦理何得以報章風說之詞遽爾凟請所請暫勿庸議此批 
　　上海縣捆保張登咸呈董保扶同紊亂圖章請飭縣秉公辦理由呈悉投充地保果無所得則該民民何必稱貸而代人淸繳積欠其中究有何項隱情姑准飭縣查案辦理仰卽遵照此批 
　　奉賢縣鄉民陳士全呈爲受屈莫伸請再飭縣迅速辦結由呈悉候仰縣秉公辦結此批 
[冒牌兜售紅色補丸]  
　　法租界小東門外全球藥房主金怡如昨投法公廨控稱有邵祥雲李鴻生私冒本號辣克紅色補丸牌子在某藥房持僞藥兜售適被商人目見故此扭案並在陸連生印字館内抄出銅模及印成僞造嚴杜假冒之仿單數千張前商人困恐有人私造僞藥故於每盒内必置嚴杜假冒之仿單詎若輩亦用此仿單以僞亂眞求請訊究邵祥雲李鴻生同供實係某店主兪杏全囑民人等售與某藥房是實陸連生供日前有兪杏全前來托商人刋刻銅模刷印嚴杜假冒仿單先本拒絶後因兪言其弟亦在全球藥房爲夥商人信以爲眞故敢代爲刷印數千張祗取銅模資洋一百元印工尚未收取求察中西讞員判邵李兩人還押陸連生交保限交兪杏全到案再行核辦 
[新世界新到怪人]  
　　公共租界跑馬廳新世界游戲場近到有三怪人一小頭女聲浪極細約十一二歲頭帶二三歲小孩之帽一大手男子口操北音年約四旬手如股大節骱極多一無脚女約二十歲上身極肥胖下身平而無脚能盤槓轉盆演各種技藝最爲奇特天地之生人眞無奇不有也 
[氣候報告]  
（上海徐家滙天文臺） 
　　已過者之報告十一月二十五日日本境内反旋風如恒大陸低度趨近海濱台灣與山東之間旋風流行上海天氣晴暖午後五時以後有迷霧二十六日夜間霧氣未散　間天氣晦暗風之方向轉至西北氣壓漸升是日午後四時前二十四小時内上海温度至高六一三至低五六五去年同日至高五九至低三七四 
　　未來者之推測十一月二十六日午後四時三十分預測上海天氣晦而凉黄海及本區海濱北風頗勁 
雜評二 
[内務部與警政（訥）]  
　　一國政治之良否觀於警察而可知故警察足以代表全國政治之現象者也今内務部之現象如此則警政安得而不怠荒中國之内政前旣因帝制搗亂而停滯後又因部院爭潮而延宕以主持全國内政之孫總長與此爭潮相終始孫去而繼任之產生復遥遥無期然則内務部之整理警政又孰主持之而整理之乎内旣無主持之人則外省官吏之奉行亦必以敷衍了事故今日之所謂整理其爲一紙之空文可斷言也又不僅整理警政之一紙空文可斷言也嗚呼中國之内政 
來件 
[中華實業協會宣言書]  
　　嗚呼我風雨飄摇之民國胡爲而至斯耶應之曰實業不振民生彫敝精枯髓竭國魂將萎烏得而不至此嗟嗟我同胞四百兆固亦圓臚方趾具有腦筋而用任其若是不爲補救夫豈心餘力薄言易行艱耶曰是不然立國五稔革政者三羣目注射於政治社會事業藐乎後焉殊不知國由人羣而成若集大多數優秀份子以趨於政治一途置民生問題於不顧是猶植華者愛其花而不培其根萬無倖存之理西山日落時已晚矣急起直追吾人之責爰集同志草創是會願吾同胞集全力以趨於民生問題必如何而使吾同胞充足其企業之心如何而使吾同胞啓發其實業之機田園蕪兮誰爲歸耕寳藏晦兮誰爲興作市廛墟兮誰爲開闢嚮我父老伯叔諸姑姊妹盍興乎來 
[補錄命令]  
　　十一月十一日大總統令陸軍總長叚祺瑞呈請將王槐詩加陸軍步兵中校銜劉長海劉漢山陳文選徐廣獻于紹福程以學段廷香程鳴臯薛廣霖朱莊因黄絁嘏張志遠謝連捷婁金聲劉忠丹趙根善余蔭森林光榮楊周昌馬洪章李靑龍陳開第趙廷俊楊春和張玉祥高廣秀郜汝廉高法鑫孫耀齊楊得山曾廷柱智奎恩姜公弼喻毓藩均授爲陸軍步兵少校李永奎程毓珊均授爲陸軍騎兵少校李占魁李善德均授爲陸軍砲兵少校穆漢章張得勝郭之楨鄧家魁李得勝范春和劉棠宸勞仗光均加陸軍步兵少校銜曹希甦　陸軍騎兵少校銜賈宗發湯步瀛均加陸軍工兵少校銜劉中順謝淸華李愼修李培祥柴新增湯奎麟王毓湖李灼和葉魁升路貴臣胡得勝傅延祜陸德鑫王連淸項以培李百勝裴懐淸翠玉麒孔慶澄張英元任得祥孔憲瀛鄧世藩陶榮泉焦廣德王貴榮方墨林孫思周李俊傑均授爲陸軍步兵上尉並加陸軍步兵少校銜孔祥璘王升堂牛士德均授爲陸軍砲兵上尉並加陸軍砲兵少校銜周文質盧金標張元輔孟昭武劉明瑞廉桂林王殿魁梁毓棟姜顯宗孫玉文張繼德許鳳洲朱明玉楊玉麟賈連升孫楚翰劉宗錡孔繁瑞馬盛德談金榮楚萬勝王藎臣吳國明張春泉陳耀武吳成祥李銘石得泉李炳漢楊連勝田芝瑞黄運昇張振山周俊卿劉復興劉廣榮馬永順崔龍臣黄鳳岐楊殿甲王應格藍昌宏鄧錦雲張玉山劉得法李龍泉靳寳林張連淸劉景陽楊道傳李長楹曹德櫆王志高鴻基張紹忠蘇長生宣令傳徐德基劉震瀛均授爲陸軍步兵上尉金麟閣郭光明張淸海賈振標王鴻賓羅法章孫振魁楊建功劉占元張玉林孫澤豐均授爲陸軍炮兵上尉張鳳魁朱學棟均授爲陸軍工兵上尉陳永泰高得昇种名世劉占甲曹玉田韓朝科均授爲陸軍輺重兵上尉楊子平白恩成吳庚元段丙林胡金榮張永有均加陸軍步兵上尉銜李興魁張德儉均加陸軍輜重兵上尉銜劉毓德郭靑雲顧文彬黄成亮徐傳德聲洸段桂森平玉豪黄福勝史占魁王振淸楊爾學鍾錫麟方斌許義陞王懐遠馮治邦曹盛永范紹周孟廣隆趙平崑張南才李得成劉天祿孫奇峰馬兆海汪子厚廉仲淸張來如劉治平王國猷杜蘭田李永耀周址王松朋胡興魁虞景春趙福勝王虎山黄占魁余正湘張得勝傳兆甲韓作霖潘樹藩均授爲陸軍步兵中尉並加陸軍步兵上尉銜王常德授爲陸軍炮兵中尉并加陸軍砲兵上尉銜迮國民授爲陸軍工兵中尉并加陸軍工兵上尉銜孔憲德董錫麟劉鍾齡彭與傳祖松泉郭永和鮑玉山趙國棟李玉山襟丹璧衛本鑑李保柱王家鈺胡志永熊耀南鄭言明盧廣義王朝樑徐世華谷玉羣童慶鍾李山林任得勝劉慶和高蔭戴懐玉梁得山米新喜聶世馨劉宇祿張金堂孟廣成芮源灝張永善葛存秀康瑞蘭賈麟祥張殿卿馮飛虎王開山崔大成王文尉馬得魁范兆華張樹棠張玉田劉景和柴鳳舞王崇德李鳳鳴劉繼孟段昌元楊忠元劉世龍孟廣玉江瑞鍠王正黎張懐孟士傑楊殿臣王占魁宋傳海甄綬卿王文勝魏烱門致中張鳳翔王守謙殷同福陳培凱張慶元張勝魁劉鈞品貴林劉仲臣范同義顧守餘林鳳翔李玉田周彥彬馬驥材董壯圖　繼勛王福田曹立均范德雲蕭延勝金玉山陳世哲易斌閔萬印蔣振南張其祥齊玉山熊兆于樹華董玉麟張得陞楊登亭萬玉福劉得倫沙金才楊登山富經武和淸宇郭樹聲趙松普李榮春均授爲陸軍步兵中尉李明海李得勝均授爲陸軍騎兵中尉楊得功袁有文馬朝傑王振華周孝欽白慶喜婁振山均授爲陸軍炮兵中尉李文林胡宣興李占魁蔣如恒均授爲陸軍工兵中尉周含章石得玉張統緒段天盛李興榮馬得魁支善法曹鴻書馬炳焜孟榮栩士凌雲白雲鶴席得勝王泮林趙書升關元哲張福順張淸和王春升劉盛昌尚立營胡喜善王伯生盧振標翁祖彝馬廣勝魏登良宋振元王春和劉興和王國祥趙福銘劉祥林王玉盛謝德發殷慶海趙玉隆董書田曾埀勛周鴻瑞盧從海朱紹武王中州楊得奎陳萬章姜學曾霍增友郝順鄧連陛劉潤田陳同麟姜克明叚志文白靑山徐世錦陳學義王源增夏相富薛樹森高有德袁德山雷耀斗錫朗阿均授爲陸軍步兵少尉並加陸軍步兵中尉銜劉英斌王福增趙金勝均授爲陸軍砲兵少尉并加陸軍炮兵中尉銜劉升堂授爲陸軍工兵少尉並加陸軍工兵中尉銜賈鳳璋羅得魁李玉祥李順興樊磐廷均授爲陸軍輜重兵少尉并加陸軍輜重兵中尉銜徐鴻雁張金山康平管勤善顧榮泰馬殿元甄士端許嘉祥馬永雲師霜林王長慶楊鳳桐王立有李海山張鳳鳴鄧芝英郭鳳池姜公義王啓秀王培祥張少林張武奎曹永祥馬虎臣王廷襄授爲陸軍步兵少尉張萬田閻吉平均授爲陸軍騎兵少尉張學文授爲陸軍工兵少尉應照准此令 
十一月十八日大總統令希古賢給予四等嘉禾章此令 
又令　吳桐仁給予四等嘉禾章此令 
又令　孫家澤馬德昌給予四等文虎章景山馬文魁馬萬麟蔡文煥馬騰蛟彭礪金均給予五等文虎章董學史馬維楨均給予七等文虎章此令 
又令　駐庫領事署中俄會審員謝廓布蘭給予五等嘉禾章此令 
又令　　馬堯爾給予六等嘉禾章此令 
又令　王曾憲給予六等嘉禾章陳沂給予八等嘉禾章此令 
又令　馬鴻賓加陸軍中將銜吳攀桂授爲陸軍少將此令 
又令　李靜誠授爲陸軍少將並加陸軍中將銜此令 
又令　陸軍總長段祺瑞呈請授張承恩爲陸軍步兵少校馬忠倉加陸軍步兵中校銜授馬萬彪汪開基馬福有爲陸軍騎兵少校馬岱盧兆鋆馬負圖加陸軍步兵少校銜馬獻文加陸軍炮兵少校銜授馬玉良馬奮武爲陸軍步兵上尉授馬維彰魏毅賓爲陸軍炮兵上尉馬增福加陸軍騎兵上尉銜授馬炳麟白有才楊占魁楊秉廉馬忠良馬維良楊德祥王德俊爲陸軍步兵中尉授馬忠義爲陸軍騎兵中尉應照准此令 
又令　陸軍總長段祺瑞呈准吉林省長郭宗熙咨請以連仲補烏拉協領應照准此令 
又令　陸軍總長段祺瑞呈准正白旗滿洲都統貢桑諾爾布咨請以舒堃定雲陞補驍騎校應照准此令 
又令　陸軍總長段祺瑞呈准步軍統領江朝宗咨稱軍校陳奎勝放棄職守請予褫革等語陳奎勝著即褫職此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[咏海上時裝婦女（調寄黄鶯兒）] [  義律]  
　　（一）包腮領 
衫短袖偏高樣兒新兩面包分明一個花元寳聯排鋼牢依稀褲腰朶頤管住頭難掉最蹊蹺小陽天氣生出一圈毛 
　　（二）短膀衣 
纎臂異親生凍他些不肉疼衷衣露出長三寸淸風袖生單衫一層豈惟右袂遵先聖最新聞蠢姑嬉駡難見故鄉人（吳諺手長衣袖短誰見故鄉人） 
　　（三）　脚褲 
絲襪好風光兩蔴楷瘦又長穿標出售雲南䠙人稱俏裝儂驚異常漫猜犢鼻揮兒樣最情傷一雙氷筯温熨屬誰郎 
　　（四）踢足裙 
何必問綢羅鱉魚邊着地拖沿途買盡灰塵貨相携阿姑相隨阿奴走來絶妙皮毬步最含糊玻璃紗内能見一些無 
　　（五）牽情索 
微罪改輕刑警風流練用金牢牢擊住么麽頸相逢一驚寃魂顯靈伏宫來索華歆命最傷心佃田人到先向小門行（俗說當舗爲小門口田家） 
　　（六）庶醜鏡 
藍綠與茶靑式翻新覆碗形牢牢絆耳金絲緊無端臉心加些補釘眼光透處難通信最開心夏門侯氏差免現眞形 
　　（七）招尤袋 
長索軟銀包手提携步步嬌中藏多少錢和票流氓手毛伸來一撈大呼海呌抓强盗最心焦私書小照生了腿兒跑 
　　（八）撩人巾 
原料判絲紗賽絞鮹手自抓衝寒冒雪能招架風頭數他風情絶佳一般蛺蝶穿花下上包車只防兜住喊起一聲呀 
　　栩按黄鶯兒係南吕過曲句法平仄固有定格而近人所作往往任意顚倒不成腔調好繆蓮仙文章游戲中之登坑曲亦多不協之處義律君此作誠差强人意哉第七八闋輒以鄙意竄易原文聊助嗢噱諒爲作者所首肯也 
笑話 
　　某學子進校甚遲師問其故對曰『吾聞疾行先長者謂之不弟今途中之人皆長於我一身有半故後時也』 
　　敎員問其學子曰『英國在於何處乎』某學子對曰『在地理敎科書中第頁』 
　　敎員使學生覆述地圓之證有三某學生曰『書云然師云然我云然即三證也』 
　　裁縫爲醫生製衣不適體醫生欲其負更製之責裁縫曰『譬如先生醫人至死亦須臾醫之乎』醫生爲之默然[  樂鳴] （二） 
筆記 
[齊綠華] [  野鶴]  
曩在友人齋頭獲覩畫屏秋色圖一小幅設色雅澹風物翛然上題一絶亦工（惜已不復能憶）畫意詩情云可雙絶欵爲瘦春館主作五字苦不知其爲何如人詢之友亦莫之知日者茗譚于葉君寄廬余偶以此詢之葉矍然曰是可珍也因爲余觀述其人茲記之瘦春館主齊姓綠華其名淸道咸問人父某夙工六法綠華旣長日夕訓之無倦凡五載而綠華之畫以大成然怯弱甚刺繡釁餁之事非所知也逾年父母相繼歾家故貧僅恃某售畫之資以給至是大窘幾無以爲生僅依叔爲活初綠華與中表徐生好徐生家以貲雄性尤跌宕自喜作詩綿麗好效法温八义韓冬郎者綠華父迂謹自好性適相左故婚事久而靡成至是生亦適喪父見綠華荏弱無告乃禀於母氏願竟宿志以書抵綠華綠華忭喜過望允焉閱三載遂歸徐生又敎之吟詩朞年而大進自是每畫必題有詩然不輕作也又年餘竟以疫卒遺詩有瘦春館吟草一編如落紅庭院鳩啼雨深碧池塘鴨唼萍藥欄春盡黄蜂倦别院簾埀白燕飛均蒨麗和婉有晚唐風致者也其事人多不知葉君上世與徐有戚誼故能詳其事云（二） 
小說 
[言情小說妍媸鏡] [  常覺小蝶合譯天虚我生潤文]  
第十二章（二） 
　　時曼睞極欲引予言翟雪之事予不能耐乃繼亞琪而出坐於葡萄架下默念當日勞倫司亦曾與我並坐此間方以爲天下愛情唯鍾於我二人之身而今思之乃如夢也雖然天下至美滿事其始必有無數艱難撓阻前途唯賴其人堅守弗渝乃克有成厥狀正如泛舟於海忽爲大風横吹全賴握舵之人有以主持之也今吾亦在横風吹舵時矣正念間亞琪忽闌珊至倚其釣竿於肩爽然曰勞倫司不來矣來時願汝告彼謂吾先往釣魚不能待彼予頷之亞琪遂去實則予心所欲語勞倫司者猶不止此而勞倫司聞昨夜之事尤不知作何狀態吾固愛勞倫司然實畏其堅强之目光洞我心腑嗟乎吾愛吾豈因家難之故從此而失汝耶此時光陰過去長短至不一而驚盻亦靡定轉瞬之問日已過午予竟忘餐然勞倫司竟不至或者彼已先往謁見吾父予未知耶予念至此則以爲此料必也乃懶起入室方及階除忽又駐足而寸心乃大躍蓋室中已有一男子音吐方與曼睞笑語旣而聽之則又失望語者乃爲塔賓登笑者則曼睞而外尤有一人蓋嬧娜也予此時將入見乎抑避之乎正復猶豫顧已爲嬧娜所矚呼曰柰梨我見汝矣胡不入室予不得已乃入而嬧娜則展其笑容與予相抱爲禮曰柰梨吾聞汝昨夜冒雨歸故來省汝身體佳乎塔賓登亦曰昨日之雨直如傾盆密斯尚無恙乎嫿娜曰君面色殊不佳昨日殆受寒矣予强笑曰否塔賓登曰勞倫司亦無傷特苦其馬今竟跛矣予聞勞倫司無恙則心中頗慰顧以出之塔賓登口又似嘲諷則不禁大頳俯首無言曼睞似窺及予隱乃曰楷福少尉今日何以不來而菲雪先生亦不至嫿娜曰昨日大雨菲雪殊駭疑有意外直至勞倫司歸聞柰梨無恙乃始釋然予見嫿娜語及菲雪益覺無聊乃曳嫿娜衣袂曰此室殊沉悶吾人且向小圜散步如何 
 
 
 

Page 15

 
 
 [Ｇ> 
[瓣香廬驥製哮喘氣急丹救命之寶]  
人體百病莫苦於哮喘氣急之癥此丹乃本廬第一家創製行世牟利之徒相率效尤遍地皆是致使求藥之人無從辨別玉石良可概也考哮喘之癥皆從氣衰感寒邪而起此外亦有腎虛火不歸經陰虛金被火尅更有痰火鬰於中風寒來其外者當盛食時聲嘶氣促頑痰上壅甚至水漿不能下咽片刻不能安臥睜目喘吼旁人不忍目觀本廬創製此丹竭十載之心血經萬人之試驗有功卓著無病不廖早已馳名中外頌聲載道特將功用詳登各報俾海內病家採辦　痰哮水哮風哮鹹哮　氣喘痰褻久年不愈　體虛發喘汗出如雨　肺氣不宜痰火上壅　長夜咳嗽老年氣短　氣急多痰胸腹滿悶　痰　哮喘腎虛喘吼　以上諸癥無論新病久病老年少年男人婦人只要用白開水送服三錢迨藥性一到立見喘平氣順痰化咳止凡輕癥一瓶即愈重癥一料全痊且可永保斷根非如他家之藥服時稍好不服即發所可　日語也●大瓶二元附送止哮膏一貼小瓶一元一料六瓶五元不靈包退還銀上海盆湯弄甯波路口五開間門面崔氏瓣香廬總發行所啓●本廬分設天津北門東獅子胡同●長沙城內　道街●安廢軍暑西●杭州陳列所●京京下關大馬路●無錫北門外江陰巷●北京觀音寺街青雲閣商場 
[上原醫院]  
上原醫士在中國行道十月二年熟悉國人起居習慣且通華語診問病情更無隔膜之患凡內外科產科婦人科小兒科花柳病科經醫士治愈者無數有抱病求治者請至　虹口南潯路十七號　電話三○七○號 
[立愈小腸疝氣限三日永遠斷根]  
京都天寳齋○人患疝氣症○從速購試○立能脹平囊○可爲一刻而止矣○宜慎宜認○毋以自悮 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至從臥不安痛苦難忍速將此膏貼於膀胱之處立刻陰囊縮小氣鳴腫消極至三日包能漸根屢試屢驗白發百中倘若諸醫束手諸藥罔效請試立奏其功每張一元二角如內服第一靈驗疝氣丸雖數十年老病服丸一紏保可永遠不發真乃神藥濟世無雙每盒一元每料六盒五元每打十二盒洋十元由局函購當即回件不悮分鋪上海二馬路西鼎新里石庫門內便是○遠埠函購原班回件信力自給　 
京都天寶齋啓 
[老安少懷]  
金塔孫知事吳詠電君感激韋廉士大醫生紅色補丸之奇功 
幼少之裡血氣充足肌肉筋骨籍強壯有力因少年男子血氣足則精力強健矣閨發血氣足則容顏秀美壯丁血氣足則精神強　其所生子女得康壯有力美麗可觀待年老則精力就衰諸恙羲出每多痛苦矣是以調氣補血爲常人所必須刻不待緩者也韋廉士大醫生紅色補丸爲天下各處所公推之補血健腦之聖品也請觀甘蕭蘭州吳詠霓君之證據因精力就衰服此丸而獲強健其來示云 
啓者民國二年春余奉任命知甘肅金塔孫　三年春禁烟功令秦嚴余率領軍隊輕騎巡邏兩月以來疲於苯命知甘肅清而精神力不堪復支矣友人勸服紅色補丸一打及服完而精神百倍於往昔余女錄二嵗乏乳形容消瘦爰以所餘者服之不覺異常強壯此真中外有一無二之補藥也茲於以爲報特擬老安少懷區額聊促謝悃韋廉士大醫生紅色補丸會經治食不果食不果愈　血薄氣衰　諸虛百損　少年　傷　畫無能　風濕骨痛　胃不消化　干濕癬癩　皮膚諸患　山嵐瘴瘧　以及婦女疑難各症均見奇效凡經售西藥者均有出售直向上海四川路九十六號韋廉士醫生藥局函購每一瓶英洋一元五角每六瓶英洋八元無論近郵在內 
[如何治愈感冒傷風]  
傷鳳起初以潤腸利便爲最要次宜避風衣服溫暖傷風即見痊矣 
上海德華銀行買辦姜彰功先生韋廉士紅色清導丸適合余之體質其藥性和平服後毫無腹痛不舒之虞亦無損於腸胃消化余會患感冒傷風甚劇以致微有寒熱連服清導丸數次全愈甚速也如尊處無從購買韋廉士紅色清導丸請寄郵票大洋六角至上海四川路九十六號韋廉士醫生藥局原班郵呈一瓶郵力在內 
[浦口沿江永生洲地主均鑒]  
啓者凡我同人自置有永生洲地產以來莫不日盼發達今津浦通車已逾六載商埠之議徒託空言論者咸詬病於公家之未能組織建造而不知同人分處四方勢如散沙團體不結促進無人今浦口商埠事宜已簡　馮副總統爲督辦　溫欽甫先生爲會辦二公才德海內同欽政府畀以此事其愼重期望之意亦可槪見茲鄰洲如九洑洲柳洲均以組織團體預備三洲聯合全體機關謀地產之發達備官願之諮詢意良法美無逾於此我永生洲地處衝要更當急事進行今僅就在滬之同洲地主先行組織通訊處於上海鐵大橋東首北蘇州路三十四號洋房裕昌煤號樓上務祈全體業主速派代表至滬開會商訂章程事關利權幸勿放棄是爲至禱爲期甚迫立盼賜示 
[遺失浙路證券聲明]  
鄙人在津浦火車遺失皮匣一只內貯浙路未領八期本息證券二紙洋碼九千二百七十三號九千二百七十四號騎縫山字六千二百七十三號六千二百七十四號計各五百元今已向浙路股欵清算處備案掛失外倘有中外人拾得此券概作無效特此登報聲明尙有浙路豫紹峯名下號碼容查明後再行登報 
北京中英藥房蔣蕙生啓事 
[立止白濁丸]  
夫淋濁一定因酒濕熱毒而成或花柳場中傳染以致小便刺痛點滴不止步履艱難腫痛不堪大受其累服此丸立利消腫利便止濁定痛消火化毒去濕輕者一二瓶重者二三瓶可能包痊不但病除而且壯身健體誠治淋濁之妙藥也每盒洋一元八實化毒丹每瓶洋二元珍珠下疳巨大勝利每瓶洋七角專治楊梅結毒橫痃下疳等症下部腫爛服則立愈永無後患如不效驗原洋奉還確係第一靈驗可稱蓋世無雙 
[國債輯要出版]  
雲陽蔣士立編內分八章如中國國債之沿革軍事外債及賠欵外債最近中央外債地方外債中央內債地方內債鐵道及債欵中國國債與列強之關係　不備陳始末詳列表記誠傑作也精裝一冊定價一元五角　 
發行所　東京巖松堂　東條書店　上海中華書局　商務印書館　蘇州振新書社　成都探源公司　北京各大書坊 
[愛情深]  
人愛愛人我非妓女情之深淺各有關係世人眼光最注意者美麗也視人人視必具面部之雅觀爲第一標幟子之面部多鬚不雅男女對與鄙人並不見嫖渺者甚爲憾事閱報載上海法界霞飛路巡捕房隔壁拔毫公司出售拔毫藥水永保不出會託郵局江售洋二元函購藥水並器具照方自拔不覺痛苦業今兩月果不生出如此神奇不得不登報告多鬚者殷鑒北京湯鑫氏白 
[仙品馬寶治癡如神]  
京都天寶齊○眞正西藏馬寶專治文武痴癲迷必竅○試驗萬人○靈效如神○上海二馬路西鼎新里便是遠埠函購原班回件 
馬寶能有的眞經云治癡癲第一對癥本齊濱世存心不展千金採得異正以救世人其性能人心肝脾肺腎專治百藥罔效之症惟各種文武新舊癎狂發痴作果以及豬癎羊癎錯心失驚服之最有奇效雖籍醫束手危險分只須幾餘癎症無不立愈大凡染痴癎一症皆因痰遂心竅夏鬰驚恐痰滯胸鰒糊途不塑或事結于心或功名未成或兄色而痴或爲脫而癲致恐失魂落魄之症則自願自述大呼小呌弄文作武嘻笑怒悶染此之症受累顯窮世人如患此症者請旣試服經者五六分告痊重者一二錢斷根最奇者愈後永不復發誠天下第一除癲救命寶筏也　每分洋二元或購一錢照碼九扣另製天下馳名癲狂鎭心丸曾經試騐萬人效驗如神○雙料每粒一元○單料五角遠埠函購郵局妥速信力自給 
京都天寶齊啓 
[消痰五金]  
耑治風痰濕頑痰如膠中風不語痰火上炎胸膈滿悶嘔吐涎沬氣鬰痰述痰飮肺痿腥痰神昏癚語不省人事手足麻木兩目上視無論遠所近日痰喘咳失音氣急哮吼久咳成癆空咳嗽無痰痰中帶血及少年胃火上炎痰涎　盛小兒驚風癩　等症立見奇效真有起死回生之功斬將奪關之力　購顧者欲知祥細請閱方案須陽歷年明神農商標外埠函購請由郵兌洋郵票九折郵費在外可也 
○每大盒七付大洋一元二角○小盒三付大洋六角 
奉農商部立案　內務部化驗批准 
總分銷處上海英大馬路盆湯弄口萬利源號　英大馬路望平街口陳號　英大馬路畫錦裡南口振昌成　英大馬路實善街利順成號 
總經理處天津北門外大街京都同裕堂參茸藥店謹啓 
[業勤桑秧公司敬告蠶桑者]  
敝公司創設以來曆有八載推廣桑種已不下數百餘處無任欣幸況自歐戰以來意法兩國蠶絲頓減後無不仰給於中國之繭絲以致絲價日昂綢價日貴兩年內絲繭兩商均獲鉅利至數千餘萬故未蠶之區爭相購桑試種已有數省函問特提前開辦接洽本月內格外優待照貨價先收二成半定洋以答先惠諸君之雅意倘有未諳培壅之處仍可代雇老農起卦地栽種以盡敞公司推廣之徵意欲知詳章函索卽寄並代辦杭州蠶種製造場出品蠶種及餘杭多絲蠶種經理處移庽南石路日新里中華旅館王芹鉢啓 
[敬告蠶桑森林園藝者注意]  
本場爲推廣蠶桑振興森林園藝起見所售各種桑秧及樹木花草等秧共有數十類均能照章保活並附贈栽培方法先屆春種時期如蒙　賜顧宜早訂購備有章程種目函索須附郵票 
南京四象橋浙江會館內務本幼樹場　行所啓 
[治白濁當日見功]  
僕患五淋白濁之癥已數月於茲矣小便淋滴苦不勝言求醫服藥毫無寸效日夜沉唸床褥不啻九幽地獄幸承敝友指示上海河南路七號義商彭壽堂立止五淋白濁丸異常靈效比衆不同即購一瓶試之果然服丸之後頃刻痛止濁退行動如常不嬏日其患全愈面轉光潤早知有此妙品何必毀藥亂投枉受數月痛苦耶合亟登報俾衆咸知 
江陰許菊拜謝 
[信昌仁現銀收買珍珠鑽石]  
上海三馬路中美仁里對門專收各種精圓珍珠新光老光金剛鑽石上等　翠寶石等件出價特別從豐並發兌各種珍珠新光老光鑽石等件門莊零售照躉批發格外克己如蒙　賜顧無任歡迎此佈 
[上海滙豊銀行虹口分行廣告]  
啓者本行收足資本洋一千五百萬元公積英金値洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦廈門暹羅包帶維亞孟買加拉吉打吉隆北廣東福州漢口愛巴軸化神戶古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津青島北京橫濱其上海行與各地商往來暫存本行之銀及定期存欵等均請至本行面議代付本埠滙票并辦理銀行一切應辦事宜滙票可以滙至倫敦歐洲印度新舊金山美國中國東洋等處大通商碼頭特此佈聞　民國三年十一月十日 
[甘地加香皂及軟膏]  
使用法 
先用甘地加Cuticure香皂及熱水將皮膚傷處洗兆揩乾之後再用手指或繃帶敷以甘地加Curicura軟膏朝夕如是治法待傷處全愈而後止 
如照以上之法療治則凡皮膚奇療及　熱可以頃刻遏止濕疹發疹頭皮及他種之奇療而發熱之皮膚病不久即能全愈丘疹面皰及皮膚發紅而粗糙亦皆能不日消滅若用于頭皮則頭皮膚自去而頭髮復能生長自如蓋甘地加Curicura香皂及軟膏實為家宅內及育嬰房中必不可缺之衛生要品也如家索媽小樣請敎明信片于各地經售處即當寄奉不誤 
經售處　上海老德記藥房　廣州屈臣氏大藥房　香港屈臣氏大藥房 
製造者　美國巴斯頓　　德藥物公司 
[蓋世美容品的的嬌]  
此藥專治男女之面部之美不論黃黑烟容油氣瘡痕血點雀班白點晦痣連塗三夜均退淨美容之藥無過於此並治男女狐腋臭最爲奇驗出售以來已銷去萬餘料寄來謝函數千封據稱極有神靈非常贊美定價每料一元六料五元外埠函購立奉寄費不加 
上海東棋盤街鳴盛里對門厚豐祥號 
[久白濁]  
余患白濁五年身體無力皮肉如柴苦楚難談買得上海三馬路天外天小花園對過永壽大藥房汪家田名醫白濁丸變料一盒二元當日服下立見其功約七天果然痊愈至今七月未見有濁故而登報傳南翔李一新謝又　陳君誤人花柳尿管刺痛白濁淋漓不休買珠黃掃毒丸一盒二元白濁丸一元日夜服下而病亦痊癒張君白濁出血亦買珠珀白濁丸一元吃好 
[京都致和堂　戒烟茶葉香片]  
本堂之戒烟茶葉香片久已馳名遐邇皆知無論老癮新癮包可戒斷妙在戒時絕無辛苦胃口加增無他皆因泡製得法故耳近日烟禁森嚴時機已迫不趁早戒脫更待何時本主人為便利購戒諸君起見特托上海大馬路畫錦里橘香閣廣東藥丸號代理賜顧者請向該號購辦可也大盒一元小盒半元本號龍延戒烟丸批發克久老戒們近不主見里可本已 
[外國冬至好禮物]  
敝處新到手搖縫衣小樣器價洋八元并肢踏機器能縫衣能繡花機器堅固取價極廉每部計價洋五十八元并可教授用法不取教費若欲運往外埠不收運費又有機繡中堂屏條掛屏等各種品物極合贈送西人之冬至禮欲知惠詳細書或駕來上海英大馬路四七四號接洽不勝歡迎 
電話二七三六 
 

Page 16

 
 
   
 
 

Page 17

 
 
新自由談 
小說謎 
[偵探小說應徵續稿紙幣案（五孫千里）]  
　　少年愕然曰君昨伏暗陬窺我耶不然何巧合若此予友曰然則鉗與刃請借我一觀是否利者銹者少年探囊出其刃固一閃閃雪白之利器也又於書堆後叢紙中出其鉗固一日久不用鐵銹滿生之巨鉗也予曰如君言則門外足印何來曰此與案情無關偶然凑合耳夫此趾印其爲左足已無疑義觀其拇指特巨可爲健步之徵綜之不用右手而用左足可推想蹴者右手必攜重物故起左足踢之使開是以三指俱平禁指之不留痕跡固足勢所必然者也苟其志在排門行竊則痕跡又不如是矣故予斷爲送牛乳者所留曰何以知鐵鉗爲久置不用之物曰其理甚顯蓋鎖上遺有鐵銹也曰何以知履印爲緞鞋之印而猶新曰觀其式樣知爲時式之緞鞋至於新舊則由泥印之輕重斷之新者輕而浮舊者重而厚此印則線縫之印猶可辨識也曰何以梯上有印室中無印曰室中往來人多易爲湮滅梯上則人跡罕至故至今猶存也曰何以知其無指爪而右手小指又有之曰細察剔動未下之燭漬見其剔處成極小之半圓形知非拇指亦非食指三指必爲小指無疑苟有指爪則剔漬何必用小指因取少年之手曰華生試觀之當知予言之不謬予觀之果如予友所言乃續詢曰何以知其爲常佩之利刃曰篋之被劃處光滑無比厞鈍刀所能觀其厚薄闊狹知爲常佩之小刀予恍然曰聞君解釋如理紊絲君誠慧人不愧比擬歇洛克福爾摩斯也予友復謂少年曰然則紙幣安在速以授予少年貼肉取出則已少五元者二紙蓋爲村媪取去也少年揮淚謂予友曰予之名譽懸於君手保之毁之一任君便哽咽不止予友曰汝旣自省予烏不成人之美第汝此後改之可耳少年又曰然則何以覆家母曰母子情殷必能見恕盡情告之可也少年默然不應予友曰華生趣請夫人夫人應聲而入蓋鵠候門首久矣予友以紙幣授之并詳述其顚末夫人瞠目不言久之取紙幣之半贈予友曰儂今踐儂夫之言以半數爲酬予友却之曰予固好爲此非以圖利也旣承見惠請轉以與少君少君實需此也遂偕予興辭而出少年猶送至門首予友出時計謂它曰此時正十一點三刻尚未逾日昃也（二完） 
　　（栩評）細密周到舉證尤有充分理由結處藴藉有致照應原文乃如臨去秋波而用意尤足以儆世可作靑年鏡觀 
詞苑 
[月邊嬌題新自由談插畫之一（了餘）]  
　　簾隙蟾波乍捲起湘紋秋容如繡回頭試看驚鴻倩影輸與黄花娟秀薄羅衫袖恁禁得晚來凉透臉紅眉翠又半被西風吹瘦料是獨處郎惱人情思非關病酒紅欄一曲紗窗四面只伴月兒厮守吟蛩多事又報道黄昏時候者般憔悴怎敎人消受 
[疎簾淡月題新自由談插畫之一（放心）]  
　　溟濛淡月對一曲欄杆端整疑鏡儘可疎簾鈎起留光斜映一雙玉腕明於雪比花枝一般嬌靚蝦鬚方捲蟾蜍未見料無人影且莫道賓王獨詠看嬌弱身材佇立難定對此天香嫺娜那禁秋冷問他金粟前生事但不知可能猛省良宵岑寂爲生調護多愁多病 
　　右詞來稿作桂枝香按舊譜分南北詞用入聲韵則名桂枝香用去上聲韵則名疎簾淡月紅友詞律於後闋第七句下四字作仄仄平仄於第二三字不註可平可仄以爲本詞第三句前後兩闋均作抝句遂斷此句亦抝殊不知本詞前後兩闋字句正同伹於換頭處加三字逗耳試以前闋第七句證之即知此句不應作抝來稿於此句作可能猛省敬佩卓識惟第八句下作六字兩句似嫌未妥故代易爲四字三句（栩註） 
海外拾遺 
[三尺小屋（樵谷）]  
　　人民稠密之邦土地昻貴雖廣僅三四尺之狹衖（在二座房屋間）猶値千金荷蘭人往往以之爲室其至小者廣僅三尺介於二厚牆中高亦二三層下層惟置樓梯上數層爲家族棲息所雍雍穆穆各安其生雖有廣厦千問其樂亦莫是過云（二） 
[玟瑰鴿（樵谷）]  
　　意大利都城中每届春夏之交舉行玫瑰花賽會與會者競智鬭巧崇尚新奇有所謂玫瑰鴿者尤博衆人之懽先擇小摩托車一輛預製鴿形鐵架覆之僅露後輪架上下滿飾白玫瑰花掌車者衣白衣戴白帽匿身花中驟視之僅見白鴿緩行街中誠創舉也 
（二） 
[氷上電車（樵谷）]  
　　俄國潑屈耳加地方氣候嚴寒第届冬令點水皆冰鄰近納佛河竟成陸地平滑千里一白無際俄人智巧百出常於冰上敷設電車路駛行車輛以利行人迨春至寒退河冰且解則移之他往其利用廢物亦云當矣（二） 
彈詞 
[羅霄女俠第八回認姊（寄塵）]  
　　往事當年莫絮叨最難相遇在今朝當初是本來萍水相逢客頓變做生死恩情金石交只說道相遇風塵成好友誰識是嫡親姊妹是同胞如今携手同歸去何妨把恩怨重重一例抛我知道後娘遇盗無僥倖好呌我怨憤填胸也可消便是你陳家老叟非親伯更休得空向萍鄉走一遭恨只恨王媽賣君心很毒黄金千兩穩纏腰寃只寃娼家買你歸家去算把金錢水裏抛我要將不平世事都平理纔算是天下英雄世上豪 
　　阿靑道姊姊的話不錯後娘遇盗生死難知姊姊的宿恨也可勾消陳家本非親伯我也何苦相投若說王媽和娼家一段不平之事只須姊姊追將王媽逼他歸還原價便可了事從此後我便隨姊姊去豈不是好女俠客道我心也是如此今日暫且分别待我了却這事再行相見當時女俠客一嘯出門明日再來便說王媽的事已經如言辦理我二人便携手入山去罷阿靑聞言稱善携手出門一面唱着歌兒一面向雲山深處走去歌道 
　　山蒼蒼兮雲濛濛長歌歸去人兮樂無窮玩明月兮嘯淸風回首當年兮恩怨皆空 
　　山深深兮雲漫漫策馬歸去兮秋風寒露可飮兮霞可餐塵緣擺脫兮方知天地之寛（完） 
 
 
 

Page 18

 
 
   
 
