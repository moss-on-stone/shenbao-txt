# 1900 - 83 - 4909680

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論清盜源宜先禁賭]  
　　近來各處盜賊充斥閭閻受害官府被累就報中所紀有明火執仗者有白晝行刼者陸路則要奪行旅水路則乘船追截甚至擄人革贖毆差拒捕種種不法書不勝書有謂盜案之多皆由捕務之廢弛跴緝之不力以致盜膽愈大盜黨愈衆若果有案必破有破必懲則盜源自絕或曰人之爲盜要非本心無非廹於飢寒出此下策清盜之法宜倣西人或開礦或築路或製造多設工程則民有執業國無游民盜自不捕而絕余謂清盜之法捕務誠不能廢弛然卽使勤於緝捕而謂竟能絕盜之迹則猶未之敢信葢盜盡人可爲盜心一生王章不顧緝者自緝爲者自爲亦安能盡盜而緝之也至於以工程爲養民之計在西人固優爲之而中國此時則尚未迨蓋中國人民之多數倍於各國無論現在斷無如許工程卽有工程亦必人浮於事且工程亦不能盡使游民爲之當此國勢孱弱之際民力窮困之時而欲遽使地方無一盜之藏匿無一人之爲匪追古昔時夜不閉户路不拾遺之治恐非一朝一夕之事惟能先將害人易於爲盜之事除之卽不能盜風凈絕而爲盜者或可少乎大抵盜賊之起都因乎患貧而最易致貧者莫甚於賭博每見賭博者大或數萬數千小亦數百數十勝者皆視爲倘來之物以資其游蕩之費負者無不家爲之傾産爲之蕩甚之買妻鬻子褫及衣服無可爲計於是懦者爲竊强者爲盜盜有所得卽爲賭資賭有所失以盜爲本盜賭相循害遂無已故各省盜風以廣東爲最而賭風亦以廣東爲最昨有友人自粤東來談及廣東賭風向來不絕而今更明目張瞻除闈姓外以翻攤爲甚大曰銀俾輸贏皆以洋銀次曰錢牌則輸贏較小就省中而論何至數十百家向之懸牌曰某某館者今皆易爲某某餉館蓋因傅相蒞粤後倣闈姓之法收翻攤之費以濟餉需故若輩皆以餉館名前報曾紀廣東共抽翻攤費金每年七十萬兩其賭館之多勝負之鉅可想而知然此不過廣州一府翻攤一種若以外之各種賭博及外府之翻攤統計合省每年進出何止數千百萬是以省中幾乎隨處皆賭隨處皆盜往往人烟稠密之處行路者不敢携資化日光天無異荆棘此非賭盜相連之明証耶江浙賭風雖不如粤然邇來鹽梟光蛋横行於大江南北而各處賭風因之大甚賭風一盛而若輩羽黨日多賭爲盜藪確然無疑有謂若輩既以賭爲活若禁之過嚴恐更爲閭閻之害故傅相知翻攤之不能禁而故縱之亦弭盜之一法也不知賭而勝固可免其爲盜其如不能常勝何卽能常勝試問所負者其皆有銅山金穴耶故吾曰欲清盜源莫如禁賭不知當軸者以爲然焉否耶 
[諭旨恭錄]  
　　二月二十三日奉旨巡視南城事務著麟緒去欽此同日奉旨巡視北城事務著成昌去欽此同日奉旨巡視西城事務著彭述去欽此 
[暫緩交綏]  
　　華歷二月二十八日倫敦來電云英國自與阿非利加洲南境搭浪斯華列開釁以來軍士之陣亡及病斃者計共有一萬九千名邇者兩軍各無舉動卽偶有小戰事亦不過以偏師相攻並無大仗大約須俟一月後方能血薄肉接一决雌雄也惟搭將軍坐白業已因病逝世將軍年已七十久列戎行一旦騎鯨未免興蜀中無將之歎 
[屯溪設電]  
　　蕪湖訪事友人云前者電報局督辦盛杏蓀京卿議將電綫自浙江蘭溪接至徽州府屬屯溪鎭札委前辦蕪湖電局事宜之王叔英直刺查勘綫路兹直刺已由屯溪勘至大通計長八百餘里所需桿木就近採辦帶領工師匠役卽日開工所有屯局委員卽由本處紳士吳侍郎之胞姪某君承乏 
[籌餉不易]  
　　蕪湖訪事友人云去年剛子良相國親臨江南廣東兩省籌備餉需每省各得銀一百二三十萬皖省雖未勞擘畫朝旨亦飭一體裁節量力輸將蕪湖關已定歳解報効銀八千兩道憲吳觀察議由五關每歳各認繳銀一千兩其餘三千兩除由道憲捐廉外就所管保中項下悉心釐剔羅省掘鼠始克取盈籌欵之難於此可見 
[續江南商務總局章程]  
　　通商情一凡江寗上海各商業向有公所各公所董事除報明本局給諭外另立一總公所由本局舉總董六員各公所分舉一員常川駐所以便議事如各商業有妨礙不便之弊及推廣可興之利准報由總公所隨時來局陳明商辦一凡通商各埠及各州縣商業如有利弊隨時由各業公所董事條陳酌量移商各該管地方或禀商憲察奪施行○濬商源一凡江安西各州縣物産最旺何物最良廛市銷行何物最暢何物最貴由各地方官查明於行文後三個月内造册呈報以後按年冬季造報一次一凡江安西各州縣如有精巧工匠家傳專門藝術及以新意改良能抵外洋者由各州縣報明准戕所製器物呈送本局騐明詳請通商衙門給予奬牌咨呈總署存案並酌定專利年限一凡農植物産工作器皿合銷外埠而本處偏僻道路不便及衙胥卡役刁紳劣監需索規費准其報局查實以憑核奪一凡某處物産俣仿西法製造各項用物如製茶壓油紡紗打米造紙造糖洋鍼洋胰洋燭洋火之類各該處官紳商民報明查實准創議人承辦視物大小給予專利年限大者十年中六年小三年限内續辦者報明酌定查辦○合商力一凡各業皆應用在商包小商之法各立公所凡貨物牌號高低隨時由各公所董事會同各商及總公所總董評定價值漲落公議定奪不得任意擡價跌盤一凡能立公司創成一業抵制外洋須官保護者創立之始報明本局立案給予憑照隨時保護一凡創辦公司商業有關民生利益一時商力不足者報局查明地方官及刁紳劣監從中阻撓者准其隨時據實陳明本局以憑核辦一凡能立公司創成一業開通風氣抵制外洋者分别利益大小及資本多寡詳請商憲照章奏奬以資鼓勵以上所訂章程係本總局擬稿呈請督商憲批准施行但商務頭緒紛繁恐未詳盡嗣後或本總局有增補这處或各業商人條陳所見隨時斟酌續錄 
 
 

Page 2

 
 
[嚴查缺額]  
　　姑蘇訪事友來函云蘇垣某防營現經大憲札委王錦波遊戎有宏管帶遊戎奉札後於上月某日到差翌日查點兵數缺額不少遊戎大爲震怒諭令各哨官悉數補足不得缺少一人聞近已補至四十名之多連日投營効力者源源不絕現聞遊戎已據情禀知上憲請爲澈底根究是亦整頓營務之意也 
[示清盜源]  
　　揚州訪事友來函云邗上之充當地保者類皆無賴之徒欲求不庇賊不受賄不訛詐良懦不欺嚇鄉愚百不得一及犯事到官或紳宦送究南面者訊明斥革乃不旋踵而化名復充依然狐假虎威肆無忌憚江都縣湯邑尊有鑒於此特出示曉諭略謂本城自去臘迄今竊案甚多推原其故城廂若無窩頓之家該竊從何托足本縣現擬按照保甲清册不時親往抽查如有籍貫年貌人數不符或查有形跡可疑之人立卽提訊倘訊有窩匪銷贓情事定卽從嚴懲辦並將房屋發封入官至各坊地保人數甚衆其間奉公守法者固有然倚勢欺人藉端訛詐甚至與賊通氣分肥等事亦所難免應飭傳齊到署由本縣親加察看分别裁汰其相貌純謹辦公勤愼者仍舊當差其形迹狡獪而素有劣跡者立子斥革並准各坊居民鋪户公稟及另舉所知接充然不得挾嫌誣指致千咎戾說者謂邑尊此示誠得正本清源之道果能實力躬行其造福地方定匪淺　矣 
[緝獲海盜]  
　　廣州訪事人云上月十八日有貨船二艘在歸善平海洋面被盜行劫舟人自恃其勇與之格鬥傷盜數人嗣以衆寡懸殊卒爲所擄盜恨其戕及同類將船中人盡以白刃相加事爲大憲所知卽委安潤兵船劉守戎前往緝捕本月十四日守戎在平海大洲灣洋面巡緝見有盜船八艘刦得貨艇五艘鼓浪而來守戎立命兵船追捕放砲擊之盜懼棄船登岸水勇亦駕杉板登陸逐之生擒十八名傷斃三十餘名盜船及貨艇共十三艘一併解歸中協訊辦 
[清道章程]  
　　杭州訪事人云省垣辦理清道事宜由正任兩浙鹽運司兼署浙江臬司世廉訪籌銀五萬兩發商生息以作經費民間捐欵一概停收并札委史别駕悠祿總理其事以專責成上月二十四日爲開局之期别駕訂定章程懸諸局内其文曰一各巷約離二十間門面設立木箱一隻居民垃圾均裝入箱内不准隨地抛棄一大街上店　林立無可安放木箱者均於巷口空隙之處擇地安置必期無碍行人一瓦礫磚石及穢污之物并柴灰菜皮等物由各户自行抛入空塲不准盛於箱内恐易盈滿致他人無可傾倒一每日於卯未時候逐叚雇夫挑凈打掃清潔一各夫役如有偷惰不勤掃除者許民民赴局禀告以便斥革懲責并不准需索分文違者嚴辦一居民鋪户如有不遵定章者從重科罰 
[舉襄肇禍續述]  
　　紹興訪事友來函云會稽東鄉小臯埠鮑姓因舉襄肇禍本館已紀其事於報章兹悉此事初由城鄉紳士出爲排解無如鮑姓偏執已鑡堅請會稽縣飭差將小臯埠村前後按户拿人二十二日差役某甲至村中木橋頭沈某家聲勢洶洶大有欲得甘心之意沈係農家者流懼差如狼虎瞥見之下卽避入臥房其妻出而懇情謂丈夫傭耕度日不與他事且肇事之夜丈夫因探親留宿外家並不在塲今無辜株累若一朝捉將官裏去上有老母下有穉子必至皆成餓殍哀懇再三該差非但不允且敢入房窮搜沈一時情急縱身向窓外一躍不虞適墮河中妻見夫已落河斷無生理不覺痛憤交加潛入後房解帶自縊迨其姑入内探視已體冷如冰魂歸泉下矣差見已釀人命卽思兎脫鄰人咸抱不平將差扭住一面通知沈妻母家周姓并沿河探沈消息幸沈墮河後浮沈半里許卽經人救起尚無性命之憂聞妻自縊涙泣奔回一時聚而觀者密若堵牆有謂須赴紹興府署喊控者有謂將該差扭送會稽縣署者議論紛紛莫衷一是未知如何了結也 
[甬鄉火警]  
　　寗波訪事友人云日前西鄉望春橋某姓家不戒於火突兆焚如寗方局及西門外麗安會各水龍聞警馳往嗣見相距較遠遂中道折回約焚兩點鐘之久共燬房屋七八十間始得熄滅聞起火之由因某姓持洋油燈尋覓一錢偶不經心延及蚊帳傾刻上炎釀此巨禍吁世之貪小利而忘大害者尚其鑒諸 
[紹郡官塲紀事]  
　　紹興訪事友來函云曹娥江向係泥塘自去夏水漲决口經官紳創議改建石塘由塘董連紳經理其事省憲特委趙大令長川駐塘監工現在工程壯次完竣紹興府熊再青太守擬日内親臨江塘閱視是否工堅料實然後轉報省憲遴派委員騐收○浙江提督余瑞庭軍門本擬上月十八日由内河晉省越中文武員弁聞信後當卽預備迎迓詎候至二十日未見軍節降臨嗣探悉軍門因鎭海防營另有要公須先赴鎭海一行然後起程進省 
[磯春色]  
　　蕪湖訪事友人云蕪俗凡遇人之縊死者發引時必先向鄰晨門前用石灰畫一圈更於事後建醮禳解方可游行自如否則各家必多方阻撓習俗相沿殊不可解日前陡門巷雜貨店主查某之媳某氏因與姑勃谿遽效楊太眞馬嵬故事查遣人報知母家並倩錢神調停其事得免口舌之爭上月二十一日出殯鄰人以其不先咨照羣起爲難有用木石將街塞　者有以糞罐抛擲其棺者種種惡作劇揣其意大抵恐縊鬼之前往作崇耳愚人之愚一何可笑○上月二十四日清晨江口關門洲左近忽浮來無名男屍一具年約三十餘手足俱用繩捆縛頭面並受刀傷地保見之卽赴縣署禀報縣主張邑尊飭撈置江千親臨相騐塡明屍格備棺收殮發壇標誌以便屍屬認領特不知天網恢恢能使兇手疎而不漏否也 
[柳浪聞鶯]  
　　杭州訪事友云省城牙釐總局提調賀仲餘太守前奉局憲札委辦理蘭谿釐局其遺差委前署寗波府莊堅白太守人寳接辦本月二十四日莊太守由寍波來省禀到擇於二十七日到差○省城洋貨局總辦一差大憲委候補知府楊太守鍾義接辦平陽釐局總辦朱玉農大令其珣現奉總局憲札委調辦西興釐局俟接辦平陽局之方大令寳麟到差然後前往○卽用知縣蘇大令耀泉前奉藩憲惲菘耘方伯委解京餉本擬於上月二十左右起程嗣臬憲以大令入都之便委赴兵部請領火牌候辦公文是以遲至二十四日就道○求是書院所建工藝廠刻已竣工上月二十四日由防軍局憲委徐别駕光鑒騐收○錢塘縣屬泗鄉地方有新漲沙地大憲札飭舉辦升科本月二十五日由錢塘縣吳大令會同仁和塲大使沈鹺尹前往查勘丈量以便開辦○杭嘉湖道時蓬仙觀察於本月二十四日命駕出轅赴各塘查閱蓋因春潮盛漲塘路略受損傷擬估工興修以衛田園廬舍也○新後軍統領雷副戎芸桂於上月二十四日由泗安防次來省赴撫轅禀見劉景帥面陳要公旋於二十六日辭回防次 
[隋堤楊柳]  
　　掦州訪事友人云署兩江總督鹿滋帥欽奉光緒二十軖年十二月十九日上諭明年朕三旬壽辰允宜特開慶榜嘉惠士林著以二十六年庚子正科鄉試爲恩科鄉試次年辛丑爲恩科會試其庚子辛丑正科鄉會試著遞推至辛丑壬寅年舉行等因恭錄行司轉札各府飭屬欽遵揚州府沈碧香太守遵卽轉行所屬各縣一體遵照江都甘泉兩邑宰當卽出示署前俾多士爭自濯磨以副國家行慶施惠愼重掄材之至意○邗上無賴俗呼爲青皮往往挾刃行兇無惡不作有徐某者個中人也與賣薰肉之張某積有微嫌一日相約至皮市街某茶社評理一言不合各逞兇鋒徐黨宋小挺身出助正在扭結不解之際徐所私之某氏婦聞信馳至大呼救命隨將茶碗擊碎劙破其面猩紅點點染遍衣襟詭稱被張砍傷堅欲請官騐視遂互扭至大餅店門首宋陡生惡念由人叢中竄出奪取餅店廚刀向張猛砍傷及頭顱登時踣地觀者皆色然以駭宋大言曰大丈夫作事磊落光明我發之我自當之殺人償命夫復何詞時張之兄若弟先後奔至扶受傷者至縣署控訴行至 
 
 

Page 3

 
 
小東門適　泉縣周大令呵殿而來張昆季遂攔輿呼寃大令略問情由飭將一千人帶回推鞫知徐宋張皆非善類而宋更爲兇惡之尤乃命重責四百板宋忍痛不作一言大令怒曰爾果銅筋鐵骨耶責再重笞笞至七百板始俯首求饒大令以張雖受傷然素不安分未便從寛亦予笞責張兄不能預爲息事飭責五百板徐爲罪魁禍首量予薄懲然後分别覊禁聽候覆訊○兩淮運司江蓉舫都轉於上月中旬某日赴省謁見署督憲鹿滋帥禀陳要公兼送正任督憲劉峴帥行旌至二十二日回署屬下印委各員咸往禀見 
[懷柔遠人]  
　　代理上海縣篆之戴子邁明府接准川沙廳陳桓士司馬文開准南匯縣等縣轉奉巡撫部院札開據署浙江寗紹台道呈稱准英國領事來函有教士毛裕豐前往江蘇等省游歷申祈通飭等情據此札司行府札縣卽便轉移保護等因又奉到撫憲札開准兵部火票遞到總理衙門咨准美國康使來函有民人懷德赴江蘇等省游歷等因到本部院准此札司行府札縣卽便牒移松屬各廳縣一體妥爲保護等因又於同日奉到總督部堂札開准兵部火票遞到總理衙門咨准美國康使函稱本國教士和若瑟馬設立赴江蘇等省游歷咨請飭屬保護等因到本大臣准此札飭一體妥爲保護等因又於同日奉到總督部堂札准美國康使函稱有教士文登河領照赴福建等省游歷又奉巡撫部院札准美國康使函稱有教士葛犖赴江蘇等省游歷均飭咨請飭屬保護等因又奉到蘇州關道羅札准日本領事來函有商人都甲勘彌暹周籐策一兩名由蘇州前赴蘇省各府州縣等處游歷等因行府札縣卽便牒松屬各廳縣一體妥爲保護等因又奉巡撫部院札准美國康使函稱本國教士米爾璂任恩康家雅谷蕯飛鐵赴江蘇等省游歷同日又奉撫憲札開據署浙江寗紹台道李呈稱准英國領事來函有教士米誠之赴江蘇等處游歷又奉到督憲札開准湖廣總督部堂張咨據湖北漢黄德道監督江海關稅務岑春蓂呈准法國總領事照送本國商人威伯納多赴江西南昌江蘇南京等處游歷又於同日奉到撫憲札准湖廣總督張咨據湖北漢黄德道呈准日本國谷領事來函有外務留學生中畑榮由漢口赴江蘇等省游歷又奉到蘇州關道羅札准江海關咨接英國領事來函有本國商人格來格芬貴耶兩名由上海赴蘇州鎭江南京等處游歷咨請保護等因到道准此合就開單行府札縣卽便牒移松屬各廳州縣一律保護等因抄黏轉牒到府准此合就抄黏轉移爲此合移貴縣希煩查照轉移松屬各縣一體妥爲保護望切須移 
[冬防撤局]  
　　歷屇冬令南市各處例設冬防局詰奸禁暴保衛閭閻兹者春日載陽非若冰天雪地中宵小廹於飢寒時爲行旅之害故已一律照章撤局絕不聞吹篳篻聲於深夜時擾人春夢至大南門外粥廠亦已由道憲余晉珊觀察飭令停止矣 
[法界火警]  
　　前晚四點鐘時居民皆深入睡鄉忽聞捕房警鐘亂吼旋分五下知火起於法大馬路東首德銘里内五號門牌怡益隆海味雜貨行霎時光燄熊熊冐穿屋頂延燒同居之瑞記烟葉行及西鄰立餘復成森記各號並成記靛青行曹全吉宣紙行法界捕房皮帶車近在咫尺首先馳至急開自來水龍頭竭力澆灌俄而英美各洋龍及救火會西人俱風馳電掣而來帮同施救約歷一點鐘時始得熄滅共焚去樓房十餘幢起火之怡益隆有二人倉猝不及奔避葬身火窟腸流膓外慘不忍觀尚有二人蹤跡杳然今尚存亡莫卜事後包探將怡益隆號主潮州人莊勉之拘入捕房捕頭暫准交保出外將焚斃之二屍備棺收殮俟堂期解送公堂禀請讞員朱森庭明府訊究聞被災各户皆保有火險想保險行當必賠累難堪矣 
[禀究逼娼]  
　　去冬本邑紳士某投上海縣署呈請備案以杜逼娼當蒙批示逼良爲娼大于例禁如果蘇婦丁氏卽阿金　將買女素珍逼爲娼妓許再呈請提究兹者丁氏屢向某紳滋擾欲將素珍改名花翠紅仍作皮肉生涯某紳不允昨日復投縣禀請提究矣 
[惡鴇宜懲]  
　　小東門外法租界花烟館惡鴇王巧林虐斃烟妓小紅草草收殮經小紅之父往收身價尾找洋銀始悉其事控諸法界公廨拘獲人證解經讞員　森庭明府訊知此鴇前曾虐斃金寳鳳寳二妓至此已傷三命罪惡滔天飭吊火籖等各種兇器及小紅賣身據以便從嚴懲辦昨日明府蒞捕房提王鴇復訊詰以虐妓兇器何以至今尚不交出王鴇供小婦人因見案發怱怱藏匿竟已遺忘求恩寛宥訊至此包探將在王鴇家提獲之男女孩二口解案禀稱男名阿弟女名阿寳年均八歳合并陳明請爲訊核明府問王鴇此二孩從何處購來供稱此二孩曾出洋銀七十元購自平湖時方四歳至小婦人處已閱五年示鑒王桂林供小的前在城内九畝地當勇丁今已因事斥革與王巧林情同伉儷至其如何虐妓寳不知情蟻媒徐照之周德昌陳琬仁同供小紅前由其父田頁鬻爲烟妓確由小的等說合惟當時並未分肥亦不料此鴇遽置之死地今既犯案求大老爺照例嚴懲明府諭令一併還押著十鴇速將火籖及賣身據交案候核醫生戎萬春棺木鋪主周阿掌扛夫薛成立姑念尚無同謀情事從寛省釋事聞於法總領事白藻泰君以王鴇虐妓連斃三命暗無天日罪不容誅除由公堂備文移送上海縣署外並鑒於前者强姦大姐之粤人黄阿三送縣後反被從輕寛縱恐此案又蹈覆轍復函致蘇松太兵備道兼江海關監督余晉珊觀察請轉飭縣主務必重懲以儆效尤而保人命想此鴇罪惡貫盈　不能倖逃法網矣 
[預備解犯]  
　　昔年船户張金　泊舟本邑虞姬墩地方被盜搶劫後經拘獲此案從犯張安心高金在兩名訊有首犯在逃未獲上海縣詳奉上憲批飭監禁候質至今案懸十載首犯尚爲漏網之魚現奉上憲札飭先將兩犯解省勘招後發四千里充軍日後獲到首犯另行擬辦代理縣篆之戴明府奉文後已傳諭書差整備一切定於出月初押犯赴省 
[鹵莽誣竊]  
　　日前王榮生失去東洋車一輛徧尋不獲旋在馬路中見陸濟川所拉之車似係已物因向饒舌陸稱車係已置何得不分皂白誣人爲胠篋一流王疑團莫釋一味逞兇嗣由某號巡街捕見之拘入捕房捕頭令移解馬路工程局請總辦程雨村大令提訊王訴稱小的所失之車號數雖與此車不符然樣色極似是以疑爲已物巡捕禀稱某日有東洋車一輛在馬路中無人典守因遂帶回捕房大令命檢查號數則與　供相符王至此始知鹵莽引咎不遑大令嚴加申斥給予具領陸無干省釋 
[上海縣署瑣案]  
　　被盜請勘已紀昨報前晚襄讞委員吳端甫明府提訊地保吳金泉供稱永順昌南貨店係何鳴珂所開被劫時小的雖未目覩事後往看屬實何供監生夜宿店中近因售賣棉花存洋銀七百餘元存儲店内念七晚十一點鐘突有匪徒三十餘人從後門撞入洋銀盡被搶去並搶皮馬褂水烟袋等物監生與傭工陸元觀被匪用木棍打傷求勘陸元觀供在店内傭工餘語相同明府飭仵騐得何陸二人頭額受有木器鐵尺傷屬實飭　退去候戴明府會營詣勘○前日吳杏橋投縣報稱父親吳七觀爲姪孫吳作雲威逼自縊亦經吳明府提訊吳供作雲去秋將田七畝賣與父親及堂兄吳喬生計洋二百十元已付一百九十元地保陳月亭爲中方單未交近因作雲失竊串通地保誣父所爲朦報周浦汛官致父羞忿自縊叩求蒞騐並有該汛書辦寄陳保信二封呈電陳月亭供吳作雲矢竊並未誣及吳七觀吳因病瘋自縊吳喬生供叔父吳七觀卽順忠素無痴病實爲誣竊所致陳月亭勒令小的收殮尚未蓋棺求騐明府諭候騐明再核○奚增榮控殷咸生藉端擊毁門窓亦經吳明府提訊奚供本月十五日小的與母親妻子在田耕作至晚回家忽失去洋銀十一元未知何人竊去母親信口混駡詎有鄰居殷咸生指爲誣竊遂將小的門窓雜物搗毁求究殷供奚誣小的竊洋故與之理論明府以不應毁物判責二百板發改過所管押半年○鄭曹氏在爛泥渡巡防局控周土子搶物行兇由局送縣經吳明府提訊氏供丈夫在爛泥渡開設烟館現回廣東昨晚周土子來店吸烟小婦人以夜深却之周卽毆擊并搶去物件周供不敢行兇明府判責二百板枷號一月發爛泥渡示衆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[香船被竊]  
　　杭州訪事人云春光明媚婦女之佞佛者咸至天竺進香松本塲停泊進香船數十號中有蘇城某　　　　人裝飾華麗妖艶非當妙手空空兒見之以爲是易所謂誨淫誨盜也不取何待本月某日僞扮作香客僱舟停泊船旁至　　　　時潛將船窗挖開竊去金珠首飾約值二百餘金比及察知而賊船已不知所往次日報請巡防局查緝未識能珠還合浦　 
[上海巡局紀事]  
　　前晚十一點鐘時十六鋪巡防中局委員文斌臣二尹督率勇丁周巡各處行經大東門外如意　　　阿桃所開之魚行内有人作樗蒱之戲二尹立命拘拿各賭徒逃竄不及當塲拿獲馬林海徐秋林羅金泉榮茂坤等多人帶回局中研訊馬等知難遁飾俯首乞恩二尹乃命將馬榮羅三人各責五十板徐年未成丁從寛責手心五十下各交妥人保釋尚有爲　之董阿桃及徐長林林阿桃翁連連等著押候覆訊明確再行核辦○王春元向操布業稅居於大東門外張河浜左近前晚更魚三躍時突被梁上君子撬門而入竊去綢布衣服及水烟袋等犦乍晨開單報知十六鋪巡防中局請爲跴緝局　文斌臣二尹准之立傳捕役前往勘明緝獲嚴辦 
[英美租界公堂會訊案]  
　　英商新沙遜洋行前控房客顧宰臣積欠房租洋銀一百六十元屢索不還冀圖逃逸曾經讞員翁笠漁直刺飭差提顧到案押候嚴追兹由顧之妻王氏出爲料理故於前日午後又由班正領事蒞廨會訊沙遜行主投案訴稱顧於去年十月起至今年二月止共欠租洋一百六十元屢向索取置之不理故特控請嚴追今由顧之妻王氏代爲了理請卽將顧開釋直刺商之班君著將顧交西人帶出如不清還再行送案究追○康煥章偕某西人控汪壽春及其母陳氏串同二十五保二圖地保王士泉私拔界石强佔地基曾經訊供著將王保管押限七日理明今已逾限仍未清理爰於前日午後提案覆訊某西人投案供稱所有康煥章一千一百二十八號田單一紙由商人代注英册今被汪壽春串同地保王士泉卽阿大將界石拔去佔地二分有餘請爲訊追汪壽春臨訊未到由其母陳氏投案供稱此地實係小婦人之産並非向康佔踞請大老爺詣勘明白地保王士泉供康汪二姓之地本係毗連現二人均稱被佔究不知孰虚孰實直刺與班君互商之下著將陳氏交保函請上海縣帶同亭耆於初三日往勘 
[英美租界公堂瑣案]  
　　包探趙銀河拘解朱銀槎到案禀稱此人私配鎖匙竊取震泰絲棧湖絲值洋銀一百餘元經小的緝獲送究朱銀槎供有親戚沈堯堯前在該棧執事現已辭歇此絲係沈交小的托爲代售求察讞員翁笠漁直刺據情商之梅繙譯判令笞責二百板○包探張全林解周福生到案禀稱昨有北卡委員王仁安在新閘向鄉人勒捐周復助之爲虐故特一併解請研究周福生供係北瞳巡丁是日在局有事並未同往勒捐直刺著候禀明道憲再行訊核○包探張阿五解送馬夫羅馬子到案禀稱此人向在西人鉛門處服役近忽竊以馬鞭一條潜行逃逸爲特拘案請究鉛門投案請爲究辦直刺判責二百板○管理公和祥碼頭某西人扭送小工黄阿清到案禀稱此人竊取馬頭上舊鐵拘獲送究直刺判責二百板枷號五日○一百五十九號華捕解送竊賊王阿毛到案禀稱此人行竊西人美利泉衣服五件經小的緝獲人贓送案請究西人美利泉投案領贓直刺判責三百板管押三月 
[法租界捕房瑣案]  
　　羅金林包阿榮林明利何元發等前因聚衆賭博爲捕房拘獲解經讞員朱森庭明府訊供判押捕房半月昨已滿期著卽開釋○包探王長發前經明府訊供判枷半月昨已滿期命開枷笞責二百板斥釋○流氓張阿虎前因負欠怒債主催索反敢逞兇嚙去一指控經明府訊明昨日提案著重責一千板斥釋○張阿二誘拐同族張邱氏押入野鷄倡院經明府訊明昨日提案著責五百責斥釋○偷兒唐發富范富春張富泉李阿四經明府訊明昨日著將唐責六百板范責三百板張李各責一百板一并斥釋 
[美租界捕房紀事]  
　　昨日午後整容匠葉阿四行至吳淞路萬陽茶樓後面不知何故忽被小流氓圍住毆擊傷及頭顱血流被面始釋之去事後葉心不能甘卽投捕房聲訴捕頭允卽派探查拿行兇之人然後解送公堂禀請讞員翁笠漁直刺懲治昨日清晨小販楊萬興設攤於乍浦路三號洋房門首售賣各種貨物二十號三道西捕見之以其顯違租界章程立卽拘入捕房捕頭令押候解送公堂禀請究罰○前晚甬人蔣鴻羽行至西華德路突被流氓許阿四等圍住刼去身畔所藏洋銀數元揚長而逸蔣忿甚立投捕房據情聲訴請爲查緝捕頭允之○妙手空空兒黄秀來自三湘七澤間前晚混入外虹口某姓家竊取衣服正欲逃逸爲事主當塲拘獲扭送捕房捕頭令押候解送公堂禀請懲辦 
[二月分選單]  
　　小京官吏部司務嚴家熾江蘇監知州雲南寗州馬堃榮順天供知縣雲南富民費希齡江蘇監廣通孫延吉山東監四川鄰水秦達章浙江甲直隸阜平譚世杰四川監井陘蔡景雲江西監陝西山陽劉賡年湖南廕生直隸州同河南汝州亢長青湖北舉直隸州判廣東連州項文瑞江蘇拔州判山東高唐熊守先四州監河南禹州常世昌直隸增雲南南安王定清直隸舉縣丞江西新建熊汝舟湖北監吏目奏天義州王毓芸山東監巡檢廣西宣化莊紹南四川貴州貴陽朱文源順天俱監雲南尋甸聶炳蔚陝西附典史江西南豐鄭宗棨直隸增 
[金陵官報]  
　　二月二十一日藩臺恩見分省補用州判謝澤到上海　理問王肇鴻禀知由京起復繳照回省○二十二日正任來安縣于普源到卽辭上元縣縣丞魯厚堃禀知任事平鏡輪船馬儉餘到送陳統領軍火赴瓜洲回督轅牌示常州營中軍守備員缺本署部堂查有儘先守備朱正義堪以請補○二十三日兩首縣龍戴均禀知入塲開考文童巡檢余銳禀知縣丞盧由鈞病故典史饒騰芳到由京來到省督轅牌示東海營都司員缺本部堂查有補用都司陳金福堪以署理○二十四日駐滬分銷江南銀圓事宜卽選道嚴開第到見卽辭商務局候補道劉傳見代理上海縣戴運寅到見直隸州恩芳禀知接奉部覆准其起服回省○二十五日上海機器屇直隸候補道林志道到直隸州恩芳奉糧道委赴高寳汜水一帶公　卽辭上海會丈洋商租地事宜知縣朱枚到委署東海營都司陳金福謝委江南駐省提塘徐人驥參將胡兆有遊擊李泰世職陳金鑫仇祖賢巡檢朱士宜均奉示騐看江安輪船楊星田江平輪船楊春澤均辭赴湖北拖兵送瓜洲 
[蘇省官報]  
　　二月二十三日委署徐州府羅章由寗來禀到中西學堂提調知府田庚禀知二十四日在試院開考請補太湖同知程良驭禀辭赴海運津局差禀銷發審司差華亭縣王專丁來省禀謝調署元和縣事知縣鄺兆雷禀謝奉委發審局帮審卽日到差又劉怡禀謝奉委委辦上海貨捐局差卽辭並銷發審局及商務局文案差又徐清鎭禀辭赴海運津局差又胡榮禀知赴揚州見運憲卽辭又翁有成禀謝奉委督審局差○二十四日藩轅牌示照得署吳江縣汾湖司巡檢邱恩溥飭回吳江縣典史本任所遺員缺查有新班試用從九品楊夔福堪以委署委署徐州府羅禀辭赴任委署華亭縣林丙修卽辭赴任知縣吳樹橒禀知到牙厘局文案差同知銜試用在縣張應奎湖北人由寗來縣丞史久慶禀辭赴寗見制憲巡檢王登瀛禀謝委署震澤縣震澤司巡檢事照磨梅祖　由江陰沙洲差次專丁來省禀謝飭知換蘇差委○二十五日辦理上海閩廣貨捐並捕盜局候補同知倪啓佑由滬專丁來省禀謝一年期滿比較有盈奉飭留辦知縣吳熙禀謝委署南匯縣事又方臻峻由揚州來直州判俞錫疇禀知奉督憲調寗卽辭准補崇明縣崇海司巡檢魏程先禀知缷署武進縣小河司巡檢赴崇海司巡檢任府照磨孔憲猷由寗來 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十六年二月二十日京報全錄]  
　　宫門抄○諭旨二道錄前○護秦撫端奏爲揀員升補要缺同知摺○又奏甄别州縣片○桂撫黄奏爲遴員調補猺疆要缺知縣摺○杭織造誠奏爲報解戊戌年大運委員起程日期摺○齊撫袁奏委員接辦河工片○禮王奏爲遞補章京片○二月二十日工部鴻臚寺八旗兩翼值日無引見○孚琦謝授内閣學士恩○德公假滿請安○溥侗續假十日○召見軍機華金壽○○護理陝西巡撫布政使奴才端方跪奏爲揀員升補要缺同知以資治理恭摺仰祈聖鑒事竊查孝義廳同知張碩士終養開缺業將開缺日期及例不掣簽緣由咨部在案自應照例在外揀員調補查該廳地接南山五方雜處一切彈壓撫綏均關緊要非精明幹練之員不足以資治理奴才督同藩臬兩司細加覆覈現在通省簡缺同知應調候補應補及知州知縣卓異勞績循例應升各員非現居要缺卽人地未宜惟查有臨潼縣知縣施邵現年五十七歳浙江海寗州人由廪貢生遵例報捐知縣於江蘇海運案内出力保以知縣歸部儘先選用旋捐同知升銜光緒七年二月簽掣沔縣知縣十一月到省八年二月署理寳雞縣知縣十二月到沔縣任二年調補南鄭縣十三年大計卓異十四年調補臨潼縣知縣十二月調署咸寗縣知縣十一年兼署長安縣知縣十六年二月到臨潼縣任十九年報捐花翎二十三年甘肅西甯肅清案内出力保以直隸州知州在任候補該員練達精明辦事結實歷任各缺均無欠解錢糧積案展叅處分及盜刼已起四叅之案雖光緒二十一年六月内疎防越獄同逃案内得有留緝處分究屬公罪惟調缺請升與例稍有未符但缺居繁要人地實在相需例得據實陳明據署藩司升允署臬司李紹芬會詳前來合蕪仰懇天恩飭部核議准以臨潼縣知縣施劭陞補孝義廳要缺同知以資治理該員係知縣升補同知應俟奉准部覆照例給咨送部引見所遺臨潼縣知縣員缺係要缺容再另行請補合併聲明所有揀員升補要缺同知緣由謹會同署陝甘總督臣魏光燾恭摺具陳伏乞皇太后皇上聖鑒訓示謹奏奉硃批吏部議奏欽此○○端方片再前准部咨道府州縣無論何項勞績保歸候補人員到省子限一年察看才具分别補用等因歷經遵辦在案兹查有在任候補同知直隸州知州調補大荔　知縣尹昌齡在任候補直隸州知州岐山縣知縣紀佩候補知縣李裕勳均試看一年期滿例應甄别據署藩臬兩司會詳前來奴才查尹昌齡明體達用紀佩老成謹愼李裕勳心細才長該三員堪以繁缺同知直隸州知州曁繁缺知縣補用除履歷咨部外謹會同署陝甘總督臣魏光燾附片具陳伏乞聖鑒謹奏奉硃批吏部知道欽此○○廣西巡撫臣黄槐森跪奏爲猺疆要缺知縣需員揀選調補恭摺仰祈聖鑒事竊准部咨賀縣知縣褚興周准其升補鬱林直隷州知州部中坐於光緒二十五年八月二十九日行文按廣西照限一百日减半計算扣至十月三十日截缺所遺員缺係猺疆調補五年俸滿在任候升之缺例應由外揀員調補賀縣界連廣東湖南轄境遼闊猺獞雜處民刁俗焊素稱難治一切整飭撫綏緝捕巡防均關緊要非熟習明幹之員弗克勝任查定例州縣應調缺出俱令於現任人員揀選調補其任内如有承緝盜徵解錢糧已起降調參限者如因缺係繁要人地實在相需爲地擇人應令該督撫據實陳明吏部查明其　無各項不合例事故亦卽議准又調補州縣官員必須歷俸三年方准揀調以到任之日起扣至具題到部之日計算已滿三年堪勝繁　者議准又所保之員與例稍有未符亦必將該員不合例之處詳細聲叙專摺奏請各等語臣督同署藩司張廷燎署臬司瑞霖於内地現任知縣逐加遴選查有岑溪縣知縣盛鴻勳現年四十六歳廣東香山人由貢生於光緒二年正月在湖北恊黔捐局遵例報捐主事九月到部註册簽掣户部分山東司行走十月到司供職三年正月告假回籍措資五年二月在雲南滇捐局改捐知縣指分廣西試用五月回京銷假六年九月在京銅局遵例補交免保舉銀兩十月十五日蒙欽派大臣騐放十六日覆奏堪以發往奉旨依議欽此當卽呈請給假一月回籍修墓十月二十一日領照起程七年正月二十日到籍二月十九日修墓事竣起行六月二十日到省試用一年期滿甄别留省補用因關外官軍疉獲勝仗案内出力保奏請以本班儘先補用十一年八月二十一日奉旨依議欽此請補岑溪縣知縣奉部覆准於光緒二址一年三月二十六日到任試署一年期滿題請實授在案查該員才識明練勤政愛民歷俸已滿三年以之調補賀縣知縣實於猺疆要缺有裨該員在岑溪縣任内有經徵地丁錢糧未完例關降調之案惟人地實在相需例和詳細聲明專摺奏請據藩臬兩司具詳請奏前來相應籲懇天恩俯念員缺緊要人地相需准以岑溪縣知縣盛鴻勳調補賀縣知縣俾猺疆要缺收得人之效如蒙俞允該員係現任知縣調補知縣銜缺相當毋庸送部引見所遺岑溪縣知縣係内地腹俸選缺廣西現有應補人員應請扣留俟奉准部覆按班請補再該員奉行叅罰之案另行造册送部查核此外並無降罰住俸停升等案亦無已叅未奉部覆事件合併陳明理合會同兼署兩廣總督臣德壽恭摺具奏伏乞皇太后皇上聖鑒敕部核覆施行謹奏奉硃批吏部議奏欽此○○杭州織造奴才誠全跪奏爲報解戊戌年大運委員起程日期恭摺仰祈聖鑒事竊奴才衙門奉内務府户部傳派運務業經辦解至丁酉年大運止在案所有應辦戊戌年分運務經奴才查照奏准由牙釐局每月撥解大錢二萬串按照市價儘數易銀發購料物督飭工匠敬謹織辦業於光緒二十五年六月内先行赶運過上用縀綢紗三百十匹官用縀綢紗一百匹内用綢縐紡絲七百六十匹衣線二百斤細布一千匹部用縀綾紡絲八百五十匹如數分交騐收在案兹督飭工匠謹接辦得上用縀綢紗二百九十五匹官用縀綢紗一百匹内用綢縐紡絲七百匹衣線二百斤細布一千匹部用縀綾紡絲九百匹分别裝箱封固遴委妥員督同舍人於十一月二十八日令其領運自杭起至清江浦由陸解京赴内務府户部分投呈交統計戊戌年赶運大運兩次共辦解過縀紗綢縐紡絲四千十五匹衣線四百斤細布二千匹除將用過料工銀數遵照奏准减成新章另行核實造報循例具題並呈明内務府户部查照外所有報争戊戍年大運委員起程日期緣由理合恭摺具奏伏乞皇太后皇上聖鑒謹奏奉硃批該衙門知道欽此○○袁世凱片再委辦下游上叚河工候補知府徐世光經前撫臣毓賢保送引見現飭遵旨北上所遺該叚修防事宜查有委辦下游下叚河工候補道吳承恩久辦工程堪以就近暫行兼理委辦上游河工候補道朱慶元經臣調省所有上游工程責任繁重必須有么實耐勞之員督率承辦方免貽誤當已遴派委用道何昭然前往接辦以專責成均卽分别檄遵除咨部查照外謹附片陳明顀乞聖鑒謹奏奉硃批該部知道欽此○○禮親王等片查軍機章京吏部郎中王嘉禾奉旨補授廣東潮州府遺缺知府所遺章京一缺應以行走在前之户部主事李象寅遞補並添傳記名在前之禮部候補主事易貞在額外行走謹奏奉旨知道了欽此 
 
