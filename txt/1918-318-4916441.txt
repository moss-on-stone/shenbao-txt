# 1918 - 318 - 4916441

 

Page 1

 
 
   
 
 

Page 2

 
 
   
 
 

Page 3

 
 
時評 
[祝戰勝（二）（冷）]  
　　祝戰勝者不僅謂其勝之可祝也當思其所以勝之由以及所以祝之道蓋勝之由非他戰之國能協力同心而已而祝之道亦所以表示協力同心之結果也 
　　協力同心者結合團體之謂也中國人於結合團體一德夙所勿習今有此祝戰勝之一事以觀感之亦一好模範也 
[命令]  
十一朋二十日大總統令喬秉國邢同泰均晋給四 
等嘉禾章此令 
專電 
[北京電]  
　　駐法胡使急報美總統準下月十二到巴黎該國派出外交官七十人先由美法英意開一預備會因有軍隊問昁須先商妥再請各國代表列席我國代表與會絶無問題陸徵祥二十六决起程其名義俟各國發表我國亦卽發表（二十一日下午六鐘） 
[北京電]  
　　駐英施使報告我當然列席否則豈非永與德奧宣戰此爲英政府某公所言（二十一日下午六鐘） 
[北京電]  
　　十八日午後總統因各督軍將次回防特在公府四照堂設筵話别席間總統恐各督對於時局或有誤會言退兵命令雖已頒布但必使各該管地方長官籌有穩妥辦法乃能實行並言國會一層無論如何予必曲從諸位之意不肯輕言犧牲倪張等聆總統之言甚爲满意蓋北京新國會卽係各督軍之代表苟不碍及此點中央或和或否决不再生枝節府秘書長吳笈蓀欲昭信守將前日會議情形油印多份請各督簽名於上各執一份以爲此會之成績（二十日下午一鐘） 
[北京電]  
　　各督在京議撤兵手續先要求補欠餉但其賬多與財部不符因財部前所發者係作爲經常而各督收到均作爲臨時軍費故現欠經常月餉甚鉅現徐與商將原有兵與補充新招兵分别辦理内容秘密（二十日下午八鐘） 
[北京電]  
　　各督不日將出京 
（二十日下午八鐘） 
[北京電]  
　　各督於今晩（十八日）决定出京者有倪嗣冲閻錫山王占元趙倜等聞閻錫山由京綏鐵路專車至大同巡視雁門各屬然後再回太原（二十日下午一鐘） 
[北京電]  
　　今日衆院開會議更議程先選憲法起草員討論限制連記與無限制連記投票法爭持甚烈有欲自行退席者投票結果因票數與名剌不符無效重投有人提起休息互相爭鬧秩序甚亂嗣唱號投票畢宣告休息一面檢票再開會已不足法定數遂未報告而散（二十日下午八鐘） 
[北京電]  
　　燒燬烟土閣議决定後卽通知某使聞已贊成但據另報恐尚有尼抗 
（二十日下午八鐘） 
[北京電]  
　　財長張壽齡王揖唐等仍反對但政府已决定數日内提出（二十日下午八鐘） 
[北京電]  
　　薛大可託人向徐運動言辦一報係向各督集得股本甚鉅請徐捐開辦費徐未允（二十日下午八鐘） 
[北京電]  
　　陳樹落電據鳳翔魏團長張知事報稱川陜各敵聨合圍攻激戰已十六晝夜彈盡力竭危急萬分而葉荃又親率滇軍二十餘營來鳳聲勢浩大團長等迫不得已召集全體軍官會議决定暫與張鈁聨合抗拒滇軍懇密飭援軍速進此係佯與聨合萬不得已出此下策實爲目前救急之計務望萬勿懷疑等語查魏團長等佯與張鈁聨合夾攻滇軍此等計畫實屬萬不得已暫救目前一時之急除飭元柏香團長率隊前往相機行事外特陳（十九日下午十鐘） 
[北京電]  
　　馬福祥電前撥騎兵五營駐固原協防茲准陸洪濤電稱前方危急請調駐固各營速赴涇州靈台協助當飭該營飛速前往並另調數營赴固以厚後方兵力 
[杭州電]  
　　和平期成會馬日（二十一）開會公推蔡元康爲會長沈鈞業副之 
（二十一日下午十鐘） 
路透電 
[亞姆斯特丹電]  
　　伯林電稱外交總長索爾夫博士國務員及中央黨領袖歐士白格氏已被委開始媾和談判 
（十八日） 
[古本海琴電]  
　　柏林消息德艦隊第一批讓渡與協約國者爲無畏式戰艦巴彦號（約三○○○○）噸裝有十五寸口徑之砲八尊六寸口徑之砲十六尊一九一三年開造）格羅塞克費斯特號（二四○○○）噸裝有十二寸口徑之砲十尊六寸口徑之砲十四尊一九一四年造成）維廉皇太子號（二四七○○噸裝有十二寸口徑之砲十尊六寸口徑之砲十四尊一九一一年開造）瑪克格拉夫號（二四七○○噸裝有十二寸口徑之砲十尊六寸口徑之砲十四尊一九一一年開造）柯尼格亞爾白特號（二四七○○噸裝有十二寸口徑之砲十尊六寸口徑之砲十四尊一九一三年造成）凱撤林號（二四七○○噸裝有十二寸口徑之砲十尊六寸口徑之砲十四尊一九一三年造成）巡洋戰艦塞特里資號（二五○○○噸裝有十寸口徑之砲十尊六寸口徑之砲十二尊一九一三年造成）毛奇號（二三○○○噸裝有十一寸口徑之砲十尊六寸口徑之砲十二尊一九一一年造成）以上諸艦均於昨日駛離基爾港（十八日） 
[倫敦電]  
　　今議定德軍艦應於二十日在英國海面讓渡明日英國大艦隊駛出接受德軍艦之前英皇將親臨校閱（十八日） 
巴黎電 
　　今晩公報云法軍仍在前進敵軍委棄戰品甚夥内有火車頭自動車機件等物及軍火庫英法俄意被俘兵士數千人絡繹入法軍陣線其狀至爲可憐法軍已入薩白魯根·特勒士·摩爾漢巨法軍陣線已近新白里薩希與瑞士邊界間之來因河 
（十八日） 
[倫敦電]  
　　德國無線電報聲稱德政府已致抗議文於協約國與美國休戰條件大碍來因河左岸之經濟情况及其對於右岸之關係如此條件不予减輕則生存無望而過激黨主義定不免於發生德政府爲挽救計特提出下述之請求來恩河左岸須照常交通縱在軍隊佔據期内左岸與其他德境及外國問之經濟情况須完全照常德礦主須仍有在左岸採取煤礦等之權且可輸運礦産往來於來因河裝運船隻須在德國疆界内可自由行於來因河船隻須可自由行經洛特丹及海浜北海波羅的海以煤斤糧食等物接濟德國來因河左岸工業須照常進行以供德國之用被佔土地内鐵道須自由交通左岸須以電力供給右岸左岸被裁兵士可執軍役者雖穿戎裝須不得拘爲俘虜左岸軍民機關須照常辦公被佔土地内須不得任意徵發但爲維持佔地軍隊起見萬不得已始可徵發被佔土地内電話電報郵政須有自由之交通俾可與右岸及中立國通訊糧食須自由從來因河左岸運至右岸德國之舊疆界須仍視爲税關之疆界所有税項須由德員辦理抗議文又謂鐵路機車五千輛貨車十五萬輛之交出將使德國不能以食物接濟各城全國皆將患饑再封鎖令仍賡續實行東方尤甚將使鐵類等物不能由北運入以供德國實業之需並使德煤不能供給瑙威丹麥瑞典至是德國與瑙威等國不能獨立實業盡將停滯而北海與波羅的海之漁業亦將因之疲廢矣德政府曾諭斯巴德代表向協約國代表討論此項重要之請求但無效果以協約國代表無此全權也（十九日） 
[古本海琴電]  
　　柏林消息波蘭兵已佔據波森省並組織波蘭勞兵會管理當地事務柏林戍軍新司令向勞兵大會演說謂今無復舊革命之虞過激派在柏林鄉間擊掠者將嚴加懲治該大會决議招退伍之兵組織義勇衞隊保護生命財産並决議李勃克萊特氏如仍煽動軍隊則須逐出柏林伏瓦資報宣稱現有人羅致進步黨與國民自由黨組織中等社學共和黨 
[亞姆斯特丹電]  
　　柏林電稱愛倍爾氏發表文告謂决議儘速召集民選國會今已從事籌備大約明年一月可以舉行選舉現已從速預備船隻赴美載運允助之糧食（十八日） 
[古本海琴電]  
　　柏林電稱俄國勞兵會政府允以榖助德德國因協約國已允濟助拒而不受加塞爾勞兵會發表示文聲明特别保護興登堡大將興登堡現寓加塞爾（十九日） 
[倫敦電]  
　　美國公報云美第三軍佔據維爾登經過斯班柯爾·龍古容·康夫蘭開入龍維砲臺佔據白里愛（十八日） 
[倫敦電]  
　　法軍大本營路透訪員十八日電稱今俘虜入法者日有數千人以英人居多其顚沛之狀爲有生以來所未覩若輩多於三月間攻勢被俘者當亞爾薩斯與來因河一帶之軍營解散時德軍即釋所拘俘虜使求助於協約軍彼等步行五六十哩不等旣未給以糧食且未予以現資衣不蔽體靴已脱底且有赤足着木鞋者彼等以數百人爲一羣由德國兵弁押行德國兵弁同行數小時後卽不别而去加以氣候甚寒因凍餒死於道旁者實繁有徒餘生者勉强行抵法軍陣線法兵雖久經慘戰無所恐懼而一見若輩皆爲驚駭據稱德人待遇英俘尤爲殘酷呼以犬豕或加足踢或以槍柄施擊有英俘因腹飢患痢倒臥於地德兵舉槍擊之必待其復起從事工作始已因是而死者纍纍英俘患病者皆不許入醫院迨死而舁出草屋時德哨兵旁立笑視有患重痢乘夜匐伏而出以求援救者德哨兵視其婉轉而死路透訪員又稱今急宜通告愛倍爾施特满及其他袒護凱撤之社會黨謂英國對於此種惡信有懲治之權（十八日） 
[華盛頓電]  
　　官場宣稱威爾遜總統參與討論並解决和約之主點關此事必須與之會商彼之赴歐同行者有委員人等將列席大會爲美國代表威爾遜總統似將留駐歐洲俟媾和大會告竣後返國（十八日） 
[華盛頓電]  
　　據官場消息現有種種證據表示美國刻復發生袒德之文電鼓吹志在使其影響及於媾和條約且有運動使美國遺忘德國戰時之行爲者休戰條約簽定後政府曾拘禁德人數名世界各處德國代表現仍活動從事挑撥使人仇對協約國與美國駐墨德國大使愛克哈特氏於墨國半官報宣載種種煽惑人心之文件以離間墨美邦交（十八日） 
[倫敦電]  
　　下院議員彭森貝氏宣稱英人不應專爲激起俄國以抗過激黨起見而從事於軍事之措施外交部次官薛西爾答稱政府對此不能發擔保之言但政府不願於大戰結束之際使國家有重大之軍務惟過激黨獲罪英國雖用武力以圖報復亦不爲過甚云 
（十八日） 
[倫敦電]  
　　陸軍部聲稱今日軍事情勢尚未便解除動員惟實業建設所需之人從軍者可令退伍 
[倫敦電]  
　　路透電社得確實消息荷蘭大局已絶對安謐特拉爾斯特拉氏認承革命行動業已失敗荷民時有聚衆矢忠荷后之舉動（十九日） 
美國無線電 
[華盛頓電]  
　　現有裝載食物船二十萬噸位供給法國北部及比奥二國人民已開赴歐洲之途各船奉有密封之訓令先駛至支波羅陀及不列司拓爾海峽各口岸到後須候食物管理部總長霍佛氏之訓令再開往最後目的地（二十日） 
[華盛頓電]  
　　財政部今日公布第四次自由公債認購總額爲美金六十九億八千六百零四萬七千元各省募債區域所認之數均逾原定額數（二十日） 
[華盛頓電]  
　　工作統計局今日公布美國食物之零售價十月内較九月增百分之二其較去年一切物品之價值各增百分之十六再較比五年内平均之價其增百分之七十五（二十日） 
[華盛頓電]  
　　全國鐵路總管麥克愛多氏今日公布凡已退職之兵士乘車回鄉者車價應照平常每英里銀三分減爲二分原定條律兵士乘車每英里價銀三分半今特再減價可使彼等得有飯食之資睡眠地位及同樣之必需品（二十日） 
[華盛頓電]  
　　財政部頒布特許憑照准德人管理之保險公司仍以原有辦事員繼續營業因原議清理之舉現已取消各該公司已由敵人財産保管員接管并從事清理也（二十日） 
[舊金山電]  
　　（遲到）有中國男孩一千人自願作工以所獲工資美金五元捐與歐戰救濟會埢（十六日） 
[華盛頓電]  
　　戰時商業部今日宣布取銷禁止白金白利錠白利錠鐳錠（皆新發明之五金類）出口之例不日施行又罐頭菜蔬與各種菜乾除軍至大英國意大利法蘭西與比利時外需領執照可以出口云 
（二十日） 
[華盛頓電]  
　　美國男女幼孩之以辦尼與笛恩（美國金錢之輔幣）捐與美國紅十字會者足以供給亞親格耳（俄國北海之濱）學堂兒童二千二百人之午餐紅會報告俄國兒童大半係自内地逃來飲食不周故多患血枯症云（二十日） 
[華盛頓電]  
　　美國總郵政司今日宣布謂西部聨合電報與郵務電報自十二月一日起合併再美國海底電線全歸政府節制惟一切營業仍舊進行暫時無變動云（二十日） 
[紐約電]  
　　捷克新共和國第一任總統梅三里克氏今日啓程前往利物浦其女瓦爾格隨行氏擬先至白路格就職而後往蒞和平會議（二十日） 
[牛瓦林電]  
　　日本大阪郵船株式會社之巴拿馬丸今已行抵此問從此牛瓦林與日本間將常有輪船往返不絶云（二十日） 
　　附今日（二十一日）顧家宅無線電台未接到法國里昻電因上海天氣不佳之故 
中國特約電 
[廣州電]  
　　二十日國會開特别會討論和議據某重要議員云徐世昌不辭職終不允與之媾和因徐不爲合法總統也廣州政黨領袖頗不以位置武人爲媾和條件爲然無論南北武人終有必須淘汰之一日 
（十九日）路透電 
[北京電]  
　　中政府已照會英美使署謂前收買洋藥公所之存土一千二百箱决定銷燬查所買存土共一千六百箱内有四百箱業已銷去大約收買餘土之合同午將註廢此間屢得日人私運鴉片入閩之消息 
（二十日）大陸報 
[北京電]  
　　美芮使聲言已勸告廣州軍政府轉知粤川滇軍事當局以後粤之潮梅一帶與川之自流井等處鹽税勿再任意截用致紊財政而延内爭 
[北京電]  
　　總統語叚和議任李純等與西南接洽議定後由中央令行自無對等形跡 
[北京電]  
　　總統電促任可澄到滬參預熊希齡汪有齡唐紹儀章士釗等會議 
[北京電]  
　　外交當局以對德宣戰派遣華工供給軍實等理由向協約國商議增高中國列席歐會位置 
[杭州電]  
　　楊督電商參戰處請將由滬開閩之王永泉所部劃撥一團暫助甬防處覆已轉商參陸辦公處照准（以上二十一日）以上中孚通訊社電 
[北京電]  
　　今日開國務會議决議錢内閣同意案於明日提出議會閣員除陸軍財政兩部外餘均仍舊 
（二十一日） 
[廣東電]  
　　據廣東七十二行商報之厦門通信云該處附近南北兩軍從本月十日起互相交戰十四日廣東軍司令熊略攻擊秦警葆（譯音）部下北軍亘一晝夜之久十六日北軍退至裁天（譯音）地方其後北軍得增援隊又來襲南軍廣東軍賴甘國雄（譯音）及夏述唐軍之赴援與之應戰遂於十七日擊退北軍此時童葆暄部下之浙軍赴援北軍迨猛戰一晝夜浙軍及其增援軍向九津溪（譯音）方面退却秦警葆軍向樞陽（譯音）方面退却目下兩軍正在對峙中先是童葆喧已接受曩已降服南軍之沈兆英之使節而表示將歸入南方之態度不料忽然監禁該使節攻擊同安縣之閩軍遂至無端開此次之戰鬥云（二十日） 
[廣東電]  
　　昨日軍政府開政務會議討論對付徐世昌之停戰令之方法無結果而散會（二十日） 
[廣東電]  
　　湖南之程潛及汕頭之方聲濤兩司令均來電稱媾和尚早（二十日） 
[廣東電]  
　　本日國會討論對付徐世昌所發停戰令之方法（二十日） 
[東京電]  
　　今日東京市舉行對德休戰條約成立祝賀會招待列國公使大使等爲主賓及各省大臣與朝野貴顯紳士等有極盛大之典式及各種餘興旗行列提燈行列花電車花摩托車等全市熱鬧爲前所未有（二十日）以上東方通信社電 
[東京電]  
　　二十一日東京市所主唱舉行之戰捷大祝賀會預料來賓之參列者約可有六萬人又參加於該夜之提燈會者約可有十萬人（二十日） 
[東京電]  
　　憲政會派之各機關報皆主張推舉該會總理之加藤高明子爵爲講和特使（二十一日） 
[東京電]  
　　今日早朝起東京全市之千門萬戶張掛旗燈更飾以紅白斑爛之幕日比谷公園自朝起施放燄火以添市民之興又飾花電車及花摩托車遊行市不满都歡聲湧沸又今夜之提燈會特準行經宫城内故市民奉祝之誠彌益添興稱爲空前所無 
[東京電]  
　　昨電所報云對中國之電信借欵交付七百萬元之現金件係屬誤聞該借欵已協定交付以機具及外現品云（二十一日）以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京特别通信（靜觀）]  
　　時局雜說 
　　前日公府之會在東海則絶不承認爲會議但以實質言停戰撤防命令之頒布實由於此之結果各督軍於最終會議之後本應各自回防然自昨日某宅集議决定數項辦法而即日出京之說又不免稍形從緩各督對於新國會取銷之反對自以張倪爲最力曹亦頗示贊成張倪之說其他則半出隨聲附和現在安福一派之議員對於張倪各督雅意逢迎將來南北開議此問題必爲和平之大梗已可逆料在東海之意尚無絶對不能解散之意惟在己不肯一出諸口倘至事機成熟舊新兩會同時取銷亦復無所顧忌南京會議不日開幕當在此際確定也内閣問題又將提案各督軍欲行復止即以是故並有一部分要人殷殷攀留小駐數日亦此意也 
　　昨日之某宅集議外人不知其詳　　决定爲於犧牲新國會一層無論如何不能砂認　此議員謹公聞此消息皆欣然色喜以爲有此强有力之外援可以無懼安福部前有動摇之意者至是皆可安心靜氣前已入和平期成會經部停發津貼之議員日來亦多託人疏通情願復歸於亳安部要人决議對於此等出而復入之員分别考察視其人之意向以定許否現在歸來已經許可者頗多而欲歸不得者亦復不少也 
　　叚氏出洋游歷之說日前已有所聞茲又經其部下慫恿以爲此次參戰之主張幸告成功足增國家榮譽且因此與外國政治軍事各大家可增進一層親密當乘此歐戰初停之際歷聘各邦考察國勢聨絡要人以便將來有所發展叚亦頗然其說擬由日而美由美而歐惟一時行期尚未决定或者在陸子欣放洋之後出發亦未可知至叚所領參戰督辦已决意取銷惟敎導團則易以國防軍名目仍照前定計畫明春先編成四旅日前該團開學時叚氏曾親撰演說稿向衆演說歷述湘淮兩軍盛衰之陳跡其意以爲現在陸軍漸染暮氣不能不另編勁旅說者謂叚氏之意未嘗不善惟今昔情勢不同果欲於此時改良軍政應注意於國民敎育實行徵兵制度趕緊設法將舊有軍隊分期收呸以免殃民若不從根本着手仍欲追步數十年前曾李之後塵思以一家一派之軍隊左右全國勢力必將勞而無功不觀美國乎平昔並無軍備而一朝疆場有事可以出兵二百萬人歐戰最後之勝利仍由美人促成之我國陸軍近百萬而參戰以來出兵有幾此亦其明證矣 
　　收束軍隊一語東海日日言之不去口各督亦日日應之不去日然一問如何裁减如何辦理則無一人明决言之也近來庫空如洗軍餉已積欠三月幾乎有不能支持之勢而敎導團仍主擴張東海並有自練兩師之說惟其確否則不敢懸斷耳東海對姜桂題極器重以其所領舊式軍隊極擴悍亦極服從也現毅軍調來京師者已有四五營之多軍裝軍容均令人見之不生美感在戲館娼寮時常閙事警察亦熟視而無如何據聞毅軍内容組織極奇特軍士皆屬一縣人姜氏製有花名册死一兵則送冋原縣另補招一人來招兵時各村各圩之長負紹介之責任故毅軍中之老兵有年至五六十歲而未退伍者平日不講敎育不加操練東海獨以此等軍隊爲可取亦可異矣惟某報載東海將調毅軍入豫冀以扶植一種勢力則尚未徵實 
[東京通信（心危）]  
　　歐戰後日本在華經濟發展日盛一日觀其貿易統計與戰前較奚啻倍蓰中國原料之輸至日本者亦有增無减其實業家爲戰後之準備者均以吸收中國原料爲經濟政策偶閱西原龜藏新著之經濟立國策其中言日本之對華經濟政策宜改良中國所産原料列舉鐵棉花羊毛等以爲例日本所謂自給自足政策第一須開發中國富源云云其經濟界要人及學者議論咸歸一致戰後列强商戰漸起匪特日本一國而已我國年來勇於内訌經濟界之荒廢何堪設想豈將待外人之代我開發而坐享其利乎吾願國人三省之其實業家和田丰治於九月間爲收買上海之鴻源紗廠至滬並沿長江旅行考察據其談話云近來日人在華發展誠可驚駭二十五年前日商之在滬者僅郵船會社正金銀行兩家而現在日本有力之大會社支店數不下七十有餘僑民亦達一萬五千長江一帶漢口等處亦頗有起色此可見中日兩國經濟關係密切之事實曾一至桃冲鐵礦其地將來亦極有希望者此殊足爲日人發展賀惟現在對華經濟之要道與其言外交莫若言實行與其言資本鮮尠莫若言人材缺乏蓋須有專門人材辦專門事業各自放大其眼光勿跼　於兩國之關係竭力介紹中國生産物於世界市場如中國之棉紗業前途希望無窮者也第一需要極廣銷路自然發達第二中國工人具有技術上之素養第三中國所産棉花極富現在中國棉紗總計有百二十萬鍾之紡機而棉織品尚仰給於列國其需要之大寗不可驚耶棉花生産漸有增加之趨勢去歲七百萬擔今年可達九百萬擔以浙江爲第一其他山東河南陜西等近年頗見發達産額倍加此項棉花可紡二十支紗能事改良則銷路更暢無疑至中日兩國經濟關係日密頗希望有五千噸級以上之船定期航行若有十七節速力之船自日本馬關至上海僅二十四時貨物之或往或來於東京上海間者一次僅二晝夜而已此中日親善策之急務也云云 
　　日本所謂自給自足政策前已言之矣羊毛一項亦因歐戰影響澳淵來貨漸少其政府之拓殖局屢次研究設法自满蒙供給南满鐵道會社於飼養綿羊等亦已在實騐之中現在横濱實業家茂木惣兵術於羊毛供給曾有計畫以满蒙所産羊毛爲原料於南满設立一毛織物製造會社東京絹毛紡績會計亦欲利用满蒙羊毛均請願於關東都督府已得其許可由前列兩家及東洋拓殖會社南满鐵道會社等組織一满蒙毛織株式會社設本店於奉天吸收中國满蒙及内地羊毛以爲原料資本金一千萬元分二十萬股除前述四會社認股外由大阪方面同業認招二萬股則公衆募集發起人爲昆谷平左衞門·和田丰治·阿部幸之助等技師長則爲前千住製絨所長富有經騐者也並聞關東都督府於該會社成立之始與以補助藉示奬勵云云是满蒙之羊毛業又爲外人着先鞭矣 
　　前日徐樹錚氏抵東京車站日本軍界往迎者百餘人而憲兵警察星羅棋布保護甚嚴福田參謀次長親往迎迓並同至旅舍慰勞備至徐氏此次東來其使命爲觀日本秋操據其自言觀操之外尚須考察敎育且此行因國内將開督軍會議傾向和平彼爲主戰之人藉此避嫌云云日輿論界對於徐氏亦頗表示歡迎大阪每日新聞更著爲論說盛稱徐氏之有志敎育此亦關於吾國之一新聞也 
　　憲政會對於原内閣處於反對地位昨日憲政會三週年紀念大會其總栽加藤高明演說表明其對内閣之態度及宣述其政綱大致可紀者如次寺内内閣對華政策如借欵一事以信任西原某遂至支離滅裂不可收拾現原内閣成立後内田外相曾有聲明大致與前内閣方針反對知前内閣之非而改之誠所欣幸惟原氏曾列席於外交調查會明知其政策之謬而不努力反對誠不可解然今所宣言與憲政會之主張接近則可弗事追求矣目下歐戰將行告終德奧已無條件降服終自青島一役吾人恒有莫大之責任今惟望其和議之成行也當時過信德國兵力偉大者亦殊不乏人當大隈内閣參戰之始國中以政府方福煦上將及其參謀之攝影 
　　針爲慮者多矣而今始自知所黨之爲誤謬至至國前途或將共和世界民主主義漸盛或又恐釀成危險思想者然日本實爲君民共治之國列朝君之於民未嘗行暴虐之政故此亦可無慮也此次美國人奮然蹶起於西部戰場得使今日有講和之局者威爾遜總統之豐功偉烈誠萬世不能磨滅此蓋因正義人道而奮起者歟戰後經濟戰爭之激烈固不待言於戰時旣得之市場宜更加擴充物品宜更加改良價格宜更加低廉庶幾於世界得以立脚政友會之政綱於敎育改善一項　知多設學校則不可於旣存學校根本的改善亦深望政府之注意焉云云此憲政曾加藤總裁演說之大略也 
[歐戰和會與我國關係]  
　　外人消息此次歐洲平和會議第一幕爲解决歐洲問师因德國旣已屈服解决當爲較易第二則接議遠東問題各國關係複 
雜解决必覺其難但協商國中如英美等似已着手準備凡數年來中國與某國所發生之關係究　遠於如何程度皆已派人四出調查將來和平會議中或見新均勢主義之提出其結果如何乃與遠東未來形勢有至密切之關係也 
　　京津泰晤士報十九日載美國已特遣密使克氏來華調查我國内情爲將來和平會議中主張東亞問題之準備克氏現已抵京寓於東交民巷使館之内聞其來實受美總統威爾遜之命美總統之意以爲歐洲此次大戰爲人道而戰亦不啻爲懲罰强權而戰故於戰後企圖永久之和平而其第一義即欲取消從前强者對於弱者一切苛酷之條約我國亦世界孱國之一美總統以爲固當扶持惟不知我之果可扶持與否克氏遂有此行此固爲威總統之摯誼而我國前途之進退正於此時卜之矣 
　　同日該報又載我國於歐戰後應有之問題云歐戰旣平吾人當此有不可不研究之數問題在（一）膠濟鐵路膠濟鐵路者因曹州敎案而德國要求合辦鐵路亦一國恥之鐵路也該鐵路章程第一條（按是曹州敎案第二端第二欵應設立華商德商膠濟鐵路公司招集華人德人各股分先由德人暫時經理）觀此條數語實與克林德碑之國恥相似中國與外國合辦事業如開礦如修路如設立銀行如組織紗廠皆所極端贊成惟此膠濟鐵路不能與其他之中外合辦鐵路可比昔年日本之攻青島也以助協約國而驅逐德人且允以青島及所有山東權利還附中國之說在出師誓衆時已有明文則今日吾國收回事理上無可疑義况日本鑒於世界大局又平素主持中日親善之說原内閣之與吾國感情亦最洽即以退還庚子賠欵一事證之則必能引民國三年青島出師之前誓以還於中國即不然則吾國承認日本若千股分而爲中日合辦也亦無不可（二）庚子賠欵美國因重感情首先退讓而日本近日亦有議及退還庚子賠欵之事若德與奧當然無庚子賠欵之足云英法俄意當仁不讓亦未必靳此區區也（三）各種借欵總計不下四萬萬元軍事費（伊犁事件及善後費）借欵五百四十萬元中法戰事公債二百四十五萬八千元瑞記公債（甲午年賠日本之用（一千萬元英德公債德占六千一百九十九萬元第二次英德公債德占七千零一十一萬元庚子賠欵德占一萬三千五百一十萬元五國借欵德占五千萬元津浦鐵路德占四各九百萬元川漢路滇色路及其他各省之外債不計也又如電信借欵沙河借欵湖北水泥廠借欵吉林借欵等總計其數約在四萬萬元以上或由德華銀行或由瑞記捷成等半官半商之洋行以借欵雖此中借欵已陸續歸還者不少然而際此議和之際亦爲一種提出之條件（四）各地礦山井陘煤礦雞冠山（黑龍口）煤礦水口山煤礦永州煤礦與夫從前之中興萍鄉兩礦以上各礦未經實地調查或已無德國關係或尚有關係而未脱離者吾國民於此時不可不速爲注意者也 
[福煦上將之功績]  
　　十五日大陸報社論曰福煦上將在新歷史上不獨爲人類紀元以來超類拔萃之一人且亦世界賴其軍事學術愛國熱忱得以脱離千百年來殘暴黯武主義之一人吾人尤當紀念福煦永矢勿諼者則以其非爲個人權利而戰乃爲自由而作民政制勝專制之戰爭也此次勝利難能可貴福煦章大告成功足徵美國與協約國信託得人夫以世界之前途委諸一人一舉一動禍福隨之此豈輕易事哉福煦受此空前絶後之大委任得良將勇士而指揮之就職數月奏凱而歸誠可謂不負重託矣聚千百萬貔貅之衆散佈於各陣地或攻或守或進或退爲其總司令者統籌全局决定機宜其職責煩重若何可想而知其精力施用幾何又熟能估其程度哉當福煦受命視師之日正德軍攻勢發作之時阻其進取止其打擊已屬難事顧福煦之事業猶不僅此其尤足令人傾倒者則在决定時機大舉進攻以使協約國得於短少時間内獲完全之最後勝利也福煦上將之大舉始於七月中旬繼續施攻絶不稍懈敵人疲於奔命不遑休養遂一蹶而不復振福煦之功震鑠古今 
環球將歌功頌德又寗獨法國人士愛戴而已哉將來歷史必稱福煦爲决勝上將德國罪惡縱可忘懷而福煦之名則終古不滅矣 
[撤防聲中之和平會]  
　　政府頒令罷戰撤防同時分電有軍事省分飭令妥商撤兵辦法又分電西南方面聲述此旨昨聞各方面已有覆電到京李蘇督篠（十七日）電略謂銑（十六）電奉悉中央頒佈罷戰命令前方軍隊一律撤退不勝感佩查蘇省援贛軍隊統歸贛督指揮遵即逕電贛督互相辦法仍請政府指示一切又李閩督復電略稱奉電敬悉罷戰撤兵無任感佩惟閩防方在吃緊南軍仍在備戰應如何辦理之處仍請迅示遵行云云至西南方面據公府消息昨日已接滇督來電表示贊成罷戰撤防又廣州軍政府亦有復電對於撤退前方軍隊一節爲同意之表示但關於撤退軍隊之數目地點日期各節應由南北軍前方統兵將領自行議定辦理 
　　據軍界消息肖北山西四川奉天各處所派援陜軍隊日來正在向前開拔且已接戰自罷戰退兵之命令頒布後政府即有急電致援陜各路司令暫就原地駐守如彼軍聞釁即行痛擊否則宜稍靜候免生和局上障碍參陸處昨日又電該司令等現當彼此退兵之際在陜彼軍應尅日撤退至一定地點我軍亦酌量後退如仍不遵戎紀擾亂治安即望進兵痛擊勿稍姑容 
　　又據政府消息此次雙方退兵限於兩星期内辦理完竣退兵辦到之後即組織議和機關聞關於組織此項會議及派定議和委員尚須用正式命令發佈以昭愼重其委員人物平和期成會與政府方面曾有數次商榷平和期成會之意擬以熊秉三或梁士詒前往而政府方面則擬派汪大燮兩方意見尚未一致然結果或竟派熊氏前往也 
[期成會與統一會近訊]  
　　平和期成會平和期成會致廣州軍政府電云廣州軍政府各總裁鑒文軍轉達上海平和期成會馬良等來電諒已鑒及國民渴望和平萬方一致同人等奔走勸告力短心長迭經公函陳述中央當局確有和平誠意今歐戰旣停吾國鬩牆之爭尚未解决凡在國民引爲深恥平和初步總須雙方有實事之表現乃足示中外以决心頃本會會員徐君佛蘇上謁大總統確云撤兵明令即行公布深望尊處同聲相應使國民知此後永永弭兵止戈爲武德莫大焉至平和進行方法仍請速與秀山督軍商榷以歸一線本會謹當効耶許之役以盡匹夫之責鵠候示復俾有遵循熊希齡蔡元培等叩銑 
　　和平統一會和平統一會日前在後王公廠　部開發起會昨日復開茶話會規定會章到會者約三百餘人當推段少滄爲臨時主席处由王玉樹報告會章復經葛夢樸程克劉果王雙岐徐世一再三討論確定簡章十條列紀於下第一條本會定名爲和平統一會第二條本會以達到和平統一爲宗旨第三條本會應隨時以文字及其他方法策勵進行第四條凡贊成本會宗旨者經本會會員二人以上之介紹得爲本會會員第五條本會設會長一人副會長二人由本會會員推舉之第六條本會設評議若干人評議本會應行事件設幹事若干人分掌總務文書交際調查會計庶務各股事宜均由本會會員互選之第七條本會由會長於各股幹事中指定若干人爲各股駐會幹事第八條本會議事及辦事規則另定之第九條本會設總會於北京並於各省區設立分會第十條本簡章有未盡事宜經大會議决得隨時修改之 
[會議終了後之督軍]  
　　中央會議業已終了惟聞各督於一星期以内尚不能出京對於時局尚有種種之接洽其中與退兵一事亦極有關係各督與合肥頻頻交換意見和局能否即日實現尚是問題也 
　　各督軍以到京以來頗受軍政各界要人之歡讌現在時局問題商酌將畢不久啓行回任擬於日内擇期分讌各閣員政界要人及新國會議員以資話别 
　　中央慶祝大會現在着手籌辦茲聞各省慶祝大會亦定於二十八二十九三十三日舉行日昨在京各督軍均已拍電回省請各本省省長財政廳警察廳一律趕速籌備各督軍則定於二十八以前回省躬與慶祝惟晋督閻錫山因有要事昨日夜半十二點搭乘專車取道京張鐵路由大同府下車先回原籍省墓順便巡視晋北然後回省 
[最近内閣問題之形勢]  
　　内閣問題因財政總長無人同意案遂至延期提出據昨日消息財政一席又擬改提隴海路督辦施肇曾聞已得施氏之同意至施之人物數年來殊不甚與政派往還以財政與外交之關係言對英美較爲接近各派對之態度如何尚未判明 
　　又據日人消息安福俱樂部反對錢氏組閣東海方面爾來曾經與該派再三商榷其結果已稍見意思之疏通惟關於内務財政兩部人物尚有幾分異見東海方面希望初在推内務周學熙（一說周樹模）財政陸宗輿陸軍靳雲鵬其餘閣員概行留任然陸氏决不願長財政由此又改任周自齊氏而安福派則除靳氏陸軍外其餘留任均無異議獨對於二周則皆以爲不可故當道第三次又舍周自齊改爲錢氏之兼任而内務則擬王揖唐惟安福派依然不甚贊成於是組閣問題復陷頓挫之形勢日昨據某要人言錢氏與安福派尚未融洽安福之意欲將財政置諸自派之掌握雙方固執財政一席解决頗覺困難又内務一席王氏始初本懷此希望因紧近北方國會有暫有解散之說王氏頓反初欲衷仍留議長以待時機焉 
[安福派又議合肥組閣]  
　　近日北京安福派報紙極力鼓吹叚合肥參戰之功績昨該派議員王葆鋆等基此理由提出合肥四次組閣之建議云爲建議事蓋聞有外患者不顧内憂立殊勳者宜膺巨任查前段總理自加入協商國以來力排羣議獨任巨艱旣獲世界人道戰爭最後之勝利更得此 
 
 
 

Page 7

 
 
届國會最近民意之追認雖西南倡亂實因參戰而引起亦我國命脈實因參戰而幸存否則不與協商而與暴德我國今日之地位何堪設想此後根據參戰之殊勳增進國際之地位參與和議恢復國權非有光明磊落之責任内閣出現不但外交政策無始終貫澈之美即參戰權利亦無完全取得之望徒失千載一時之奇機而貽國家百年之大戚此外交關係不可不提出段總理者也轉顧内政宜擁護主權以統治全國不宜曲從少數而牽制大局是非先立中央之威信無以確地方之治安彼西南苟以國家爲前提當歛其權利私心一泯國内之爭執而圖國際之勝利其希望段前總理之組閣也當不讓於中央此内政關係不能不提出叚前總理者也據上陳外交内政之理由謹依法提出建議是否有當請付大會公决提出者王葆鋆張佐漢連署者李元晋汪鐵松吳得祿武繩緒魏福錫董寶麟孫孝宗敎德興金明川逯長增原恩瀛王沐身趙驥楊蔭喬魏調元黄秉義袁翼賀黻冕王毅符定一狄麟仁賈明善何霽峰岳維史作鑑 
[田應詔等致錢内閣電]  
　　希望息爭言和 
　　現駐湘西辰州一帶湖南靖國聨軍總司令田應詔張學濟胡瑛等前日聨名電致錢内閣請求弭兵電文如下近讀漾電仁人之言佩感無極吾國改革七年變亂頻仍今茲之後瘡痍愈深外患更劇想望和平之心固已無間西南惟視當道主持之方術何如耳早得一目奠安即外交上早得一日補救若遲遲不决精疲力盡熱亦不免於罷兵兵雖罷而國運去矣我公攬政於干戈擾攘之日以分際言繫濟危回刦之望無黨此敵彼之情欲息羣爭固宜疏通各方因勢利道尤當提綱絜領慷慨主持爲天下倡順民之情立國之紀熟敢不從邇來和平之聲日喧於途而停戰之命令未下弭亂之條約不聞虞詐無已猜嫌未釋雖有仁心仁德而實則不能及人猶治絲而棼之也比者歐戰將解其和平會議條件至有關係於吾國而遠東之風雲西藏之變亂尤汲汲不可終日區區之心惻然祇懼是以不揣冒昧直陳悃臆尚祈鑒原靖國聨軍湖南第一軍總司令兼湘西軍政長田應詔第二軍總司令兼湘西民政長張學濟第三軍總司令胡瑛第一軍副司令胡學伸同叩删（十五）印 
[財政部之新消息]  
　　閩直軍費之難籌曹錕所部九十兩月軍餉迭電催促財政部以無欵應付延未撥發日前曹氏來京復電向錢總理催促詞意頗爲激切錢特諭秘書廳備文催令財部迅將該項軍費尅期籌撥以便早日發放又閩督李厚基日前來電請即撥發該省積欠軍費一百萬元日昨財政部核議結果以庫空如洗籌借無着擬電覆候籌出再行滙發 
　　財政會議之要點財政部前日有文呈院係爲開財政會議事宜大致謂前因趁各督軍來京會議之便擬請開一財政會議業經呈邀核准曁經分電各省預先通知在案今各省督軍及代表來京者計有直魯豫卾奉吉黑晉等省刻擬俟軍事會議事竣即邀請各督軍及代表在部開會除本部司長一律列席外並將分别咨請農商交通税務鹽務等部處派員與會其會議要案宜分兩端（一）中央屬此範圍則擬討論維持辦法（一）地方屬此範圍則擬擴張税源收束地方解欵以上兩端及將來開會情形特先呈明備案一俟會終再行將經過情形及討論結果鈔錄詳呈鑒核分别别舉行當經錢總理批令於下星期從速舉辦 
　　財政部派員參預和議財政總長近因歐戰和議辦事處業已成立特派戰時會計處主任徐文蔚庫藏司司長李光啓充財政部全權代表赴該處參預一切七年短期公債訂期還本日昨財政部所轄之公債局將舉行七年短債還本辦法特發出通告一紙如下爲通告事查民國七年六釐短期公債第二次還本已定於十二月十日舉行抽籖所有本局此次繼續發行之前項公債及七年六釐公債自應於舉行抽籖前後暫行停募俾便劃清帳目整理票碼茲定於十二月五日起至十二月二十日止暫行停售自十二月二十一日起仍行繼續開募恐未週知特此通告 
[京華短簡]  
　　駐美公使顧少川昨電政府略謂吾國在歐戰告終之時毅然下令息爭以冀列席和平此中外所共慶惟辦理善後在在需欵府庫空虚焉能應付美總統曾有協助宣言此時中央倘亦有意於此即向該國直接表示東海關於軍民分治之政策以督軍不兼省長爲第一步目下將簡之各省長（一）安徽决以王郅隆承乏因王爲倪嗣冲之心腹（一）奉天史紀常爲張作霖原保人材俟東三省巡閱使署官制發布後即行簡任（一）山西省長田應璜亦爲中央與閻督同意擇定之人閻氏在晋一切民政計畫多出自田氏之手故即簡任此外山東有吳炳湘之說湖北有何佩瑢之說均未决定 
　　歐戰已終邊防形勢亦將略有變化參戰處前定出兵國防等計畫刻經東海交諭觀察形勢從緩辦理聞當局業將此項電報拍致主辦國防各機關一體查照駐海參崴林代將邵領事昨日均有專電呈報政府以協約各軍現已會商决定對於激派及德奧俘虜暫進進攻僅令各軍維持防線地點其應行收束事宜已各向本國政府請示訓誨再定辦法我國烂此究應如何請速籌備指示 
　　昨日陸軍部邀請在京之各省督軍與將領并各閣員及府院之秘書會宴席間并無一人演說故此會議可謂完全無政治氣味 
　　陸徵祥氏定於日内啓程隨員有嚴鶴舲與王卿士共五六人餘者尚未選定惟隨員徐兆熊已於昨日先行赴歐 
[美人借欵中國說]  
　　東方新聞社芝加哥通信云芝加哥大陸商業國家銀行副經理約瑟里納士氏近與基督科學雜誌之代表談論所傳美國將借欵於中國之說略云（中國將來應成爲世界最大出産國之一中國未開發之財源幾無限量人工及一切物皆然獨少金錢耳若一有金錢則其設備完全將爲世界任何他國所莫逮他國對於調集人工一層每有困難中國則人力充足俯拾即是故美國若貸資於中國定能開展中美兩國間之鉅大商業也）又言大陸商業國家銀行之阿保脱氏於兩年前爲芝加哥各銀行貸大借欵於中國曾赴中國從事愼密之調查其結果確信中國應付其債務之能力綽有餘裕里氏續云（曾有人言中國於善後大借欵之第一期付息未克照付此說實屬不確蓋該項借欵并未成熟此後亦尚需時日始克成熟也）又云（中國爲吾聨盟國之一份子故吾人對彼應加負一宗義務中國之工業足以助吾人戰勝者吾人應助其發逹之吾人當初借欵與中國時原覺該項借欵足以産出鉅大之實業而華人於此實業中得分佔一份乃吾人所欲也當前此芝加哥借欵發行之時特使公衆均得購買債票其目的蓋欲使美國人民對於中國政府發生良感并熟悉中國情形因而於將來較大借欵時更有興味）來氏深信目下之借欵應廣爲分配使投資者不限於一部分云 
[唐紹儀之和平談話]  
　　英文日本廣知報云唐紹儀君今晩由東京赴上海將爲中國南北議和之人物當中國第一次革命後南北媾和唐氏即爲袁世凱之代表故唐氏今日乃爲第二次之議和居間人矣數年以來唐氏屢被勸入政界堅辭不就彼所抱政見與南方相合現爲南方軍政府七總裁之一然軍政府屢請其赴廣州就職迄未允許唐氏之才能人所共知其姓氏最爲在華外人所稔悉者也廣知報代表曾訪問唐君茲紀其談話如下唐君云（和平乃中國所必須有之物而取得和平之惟一方法厥惟互相携手而不先立條件）唐君於不先立條件一語再三鄭重言之又云中國諸領袖已厭倦内爭假使吾人今日再斷斷於理諭或主義則軋轢將益甚吾人必須放大眼光彼此言歸於好雖犧牲個人希望與野心亦所不恤吾人苟具此精神則必使理論上之爭點待諸將來之解决並於各種問題必一一審慮周詳勿偏於一面若於此時必持理論爲標幟則惟有使任何調和會議歸於失敗并益擴分裂之範圍而已再各方對於調和會議必純以大局爲念知中國今日非恢復和平不可憲法問題祇可暫時擱置舊國會有議員八百人新國會有議員四百人曾有人提議兩國會應合併開會一致聨結者然此說實做不到蓋彼此之意見不同也又有提議將舊國會與新參議院保留作爲調和之條件者此亦難以實行至於南方承認新總統之說亦爲不能行之事蓋彼等必指總統爲非法産出者兩方之爭點甚多此不過其一端耳雖然北方所選總統可望南方承認者以徐世昌爲最宜故吾人應捐除意見使國家需要之和平得以實現斯乃最簡易之解决也）代表詢以各省武人專權一層唐君答云（吾人祗可暫時視彼等爲一種不能免之弊害但吾人應設法限制彼等使不克浮冒軍餉以期涓滴歸公此等食國家之祿者尤須認眞辦事或充地方警察或爲建築工程如造道路等南方派人必須放棄其主義上之主張中央政府權力必須鞏固而北京之應繼續爲都城亦無疑義也）唐君又追述袁世凱事謂袁氏於建設共和實有莫大之機會余當時曾勸其首先解散各省軍人彼時實行此事較爲容易惜乎袁氏頭腦傾向武力寗爲拿破崙而不願爲華盛頓不從吾言否則中國可以少受數年來之病苦也中國財政若得相當之管理足以維持中央政府并施行有利於人民之建設事業惜乎浪費無度濫借外債從事内戰飽私人之囊槖增公衆之負擔可哀也）又詢以地税問題唐君答云（中國土地必須重行估價并頒行新地税制此舉重極大且難行預計測量之費需一萬萬元余曾告袁世凱此欵雖鉏然用途正當并不虚擲蓋目下納税規則係數百年前之成法有許多土地已變爲河道或已不存正者而人民猶納地税迫於壓力不得不納而富紳等則往往擁數百萬畝之熟地不納分文之税以至富人愈富貧人愈貧即如余在本省享有祖傅土地至今納税然該地實已變爲河底不可得見矣反之如余欲得數百美好之熟地而不納税以余思之事亦不難總之中國抽税之法若不公平國家决不能興盛也余少年時曾在本省組一樹木公司資本一萬元股東皆本地人民當時種樹數萬株今已繁殖至四五百萬株利息甚重公司資本益大村民因而致富觀此一事可見中國苟行此種進步政策亦能收同一結果但有一條件厥爲和平耳余將於今晩起程赴上海或須至廣州亦未可知須俟到滬後再看情形而定也）（東方新聞社稿） 
[西安通信]  
　　西安目下秩序尚佳但從前之恐慌雖過而將來之恐慌未必不生時局變遷難以逆料近聞滇軍川軍來陜節節進取離此已不過二百里左右矣敎育一百自客冬警備軍變後一蹶不振上學期除敎會學校能積極進行外其餘各校全閉嗣設學校聨合會招集左近中學學生百餘人開課三閱月無欵繼續又復解散八月以來師範及各中學一律開學惜校舍半被軍隊駐紥故第一師範與單級師範之地點併合第一中學則與第三中學併合又以地方糜爛交通斷絶學生到校者較平時祗四分之一而今所籌之費又將告罄約半月後將有第三次之停頓陜西學生亦云苦矣然於此時尚有熱心孔敎之某某搜括錙銖集成鉅欵修理常年不開之廟（孔子聖誕等僅開一二日）而爲燕雀休憇之所殊令人莫名其妙也此外又有一事足徵陜西之未貧者即陳伯生督軍祖母鄧太夫人喪禮之盛是也出殯之前督軍公館鄰近廣列紙紥物品如四金剛獅子房屋車馬轎輛馬隊軍樂戲齣等皆係顔色紙所製十色五光幾成爲紙世界惟此紙世界中却有許多男女老少攢頭推背游觀紙物者非紙人也本月七號出殯運靈柩至南門外大雁塔旁儀仗頗盛内有徐總統所頒之匾額聨對尤爲生色送者所乘之騾車有七十餘輛之多亦云盛矣 
[魯省之剿匪消息]  
　　張署督自疊經政府電責乃親至各剿匪區域督戰一面懲戒失事長官一面犒賞得力軍隊今日（十六）自嶧縣來濟甯趕剿土匪惟該處土匪耳目便捷早已聞風遠颺並已由水道南下竄入嶧境方其乘船而下之日正張署督乘車北上之時蓋張署督來濟說已連傳三日乃遲遲不來而土匪已急入嶧境今土匪去而張督來參商相左抑何土匪之幸也 
另一消息云張署督自十三日由省出發黎明行抵泰安詢據該縣知事云股匪已被剿西竄嗣抵曲阜聞亦無大股土匪午抵濟甯據該縣金知事稱縣境運河西有湖泊一處現有匪徒數百盤踞當即面飭吳旅長何司令調隊兜剿兼令該縣預備船隻以圖進攻並面諭各縣知事經此痛剿之後清鄉之責即由各縣擔任倘再有匪徒發生惟縣知事是問是晩行抵滕縣訪聞縣境羊莊虎山兩處有匪甚夥當即調隊往剿擊斃二十餘人生擒三人又聞縣西昭陽及微山湖兩處有匪千餘復於十四日調隊前往飭縣備船二百水陸并進魯督電稱據陳旅成團長報稱悍匪傅苗子顧德林等率匪二十餘盤踞高唐清平交界處經成團長親率各營進剿斃二百餘擒數十又據曹州張使報稱派王營等在高唐寨剿斃數十名云云惟勝報雖屢傳而地方之匪禍如故也 
[杭州快信]  
　　高審廳推事郎國棟昨奉令與杭地審廳推事袁璜互相對調 
　　省城湖北帥公祠（金剛寺巷）光復後圈入官中現經同鄉但懋祺等呈請發還已交警務處核議 
　　縉雲縣屬警備隊哨長章明遠經梅統帶查悉有通匪情事並據郵局檢查獲得秘密函件已主張嚴究 
　　孝豐安吉兩屬聨合之山林警察原屬商辦前擬改歸官立飭該二縣妥議呈覆現因冬筍上市防護不容疎懈已先派勤務督察員倪遇立率保安隊二十名雇員一名馳往梅溪鎭駐紥俟兩月後再定辦法 
　　永嘉著匪趙得元羽黨趙得求趙洪珍金喜祿袁三姆四名現奉省令立予槍斃前日押赴西門外校場執行 
[南京快信]  
　　美總統特派柯蘭博士偕參贊巴爾穆氏於昨午由津乘專車抵寗李督齊省長在署公宴各國領事及軍界旅長以上政界道尹以上（現任）均列席席間柯蘭博士演說對於中美邦交極願兩國携手並希望中國首息内爭聨絡各派和衷共濟各盡其力爲大局謀實利庶中華民國得以恢復統一將來於國際會議上獲有相當位置云云散席後李督即偕齊省長同赴美領事署答拜聞柯蘭博士係美國鋼鐵大王與威爾遜總統交誼最摯此次來華實啣有重要使命 
　　林紹斐關寃鈞昨由滬電告李督准禡日航海赴粤 
　　省警廳長王桂林因事昨向軍民兩長請假赴津 
　　北派督軍近日亦紛電李督促盡力和議 
　　唐紹儀已由日歸國李督擬派某參議赴滬促其來甯協商時局 
地方通信 
[蘇州]  
　　飭查米榖存數吳縣知事温棟坡昨奉齊省長電令現在新榖登塲各商囤積榖米究有若干仰即轉行商會詳加考查彙列存榖存米數目限五日内呈送來署以憑考核等因温知事已於昨日函知總商會查照將榖米存數查明列表送縣以便轉呈 
　　警廳勸裝路燈蘇城各區警察署同奉崔怡庭廳長訓令略謂現在各街電燈異常昏暗僻靜地點又形稀少宵小得以潛藏巡邏因而難察每届冬令勸辦電燈向有成案惟勸募不得苛細或跡近强迫俟勸成數交各處市民公社或殷實商家經辦各分駐所不得涉手亦不得交付地保以資實際而免口實除分行外合行令仰該署長轉令所屬一體遵照辦理限十日内先將辦理情形具復 
　　商團之提燈會蘇城商團公會司令部近歐戰終結協約勝利特於二十日通告各支部召齊所部團員定於本月二十四日即夏曆十月二十一日舉行提燈以伸慶祝是日下午四時整隊王慶基公共體育場彙集出發游行街市 
　　官紳對於漕賦成色之爭執吾蘇向稱重賦之區每逢災荒減讓必較他處爲少去年吳秀之知事因漕賦成色八三與八五之爭官紳幾生意見後幸秋勘委員調和其間以八四减成决定今歲秋收又受螟害影響温知事特於前日邀集孔昭晉宋績成劉迓邠等紳董到署會議漕賦成色秋勘委員夏鴻翔擬以常錫兩邑爲比較按照九五六徵收宋孔諸紳則請以江邑所定八一二爲比較蓋因吳縣雖係甲等縣然螟害迭見　　與江邑同省選舉區至多較江邑略加因之頗有爭議云 
[南通]  
　　冬防中之竊盜案自周顧二大竊案後城廂軍警頗有特别戒嚴氣象詎前日餘東市張錫齡家半夜復被盜匪十餘人刦去衣服銀洋等物及現洋三百餘元並槍傷失主張錫齡張其蘭張三順張惠元等多名區長戴子藩聞警馳往查視畢即飛報警局轉呈縣署委派徐承審員敬塘乘輪馳往勘視矣 
　　新知事將到盧子衡知事奉省令調任太倉尚未交卸茲聞新任瞿知事鴻賓日内已派令某掾屬先行蒞通與縣署接洽一切視事之期當在十日以内 
[揚州]  
　　蓄水運鹽儀河（由三汊河至十二圩）河道窄狹每逢冬令潮水枯涸之際鹽船不能行駛現各商家集議於該處之西方寺鳩工高築一壩藉蓄河水以利運鹽聞業由鹽商會館呈請淮運使核准實行矣 
　　綢業發達之狀况綢業自秋以來營業極形發達惟做帳者居多聞宏興慶懋復等各號所放之帳已達二十萬左右　　新運使之掾屬新任兩淮鹽運使叚谷香於二十日晩委出秘書熊潤玉總務科長周之冕一等科員朱承綸朱兆華二等科員周樹鈞許德寛三等科員張鴻年姚振本署科員楊念忠喬復昌董鼎祺張庚身項以恒季守鈞貝敭鄭家綸陳錫疇 
[鎭江]  
　　派員查察冬防倪知事因冬防期屆昨特派員分赴高資御隆永固寳堰大港諫壁丹徒各鄉警所分别考察 
　　洋商請遷柴棚鎭郡荷花塘江千各洋油池左近前有柴棚數家堆柴甚夥經該洋商禀由該管領事照會丹徒縣知事飭令各柴棚遷移他處近又有無知小販在該處私設柴棚該商因再函請警察局飭令各柴販趕速遷移 
 
計畫曾由教育廳抄發縣署令轉令勸學所召集各市鄉學務委員討論辦法呈報核奪茲聞該廳以本邑尚未具報特催迅遵前令將討論辦法情形尅日呈報 
[南京]  
　　平和和談話會紀南京和平期成會昨日（二十日）下午二時開談話會歡迎錢崇固鄭爲成兩會長到會者瞿伯莊（尹昌衡代表）陶保晉（公推爲名譽會長）王潤身黄奎孫啓椿王馥芝楊成等四十餘人四時錢崇固蒞會首由王潤身報告經過情形并述目前急宜籌備者三端（一）請正副會長見軍民兩長詢問時局眞相（二）請提議大會日期（三）勸告南北當局文電是否拍電抑用快郵代電請公决次錢會長發表上述三項意見（一）李督軍對於妥協緊要關鍵未必肯透消息若無關秘密者已見報章無須再詢（二）現在各項手續尚無把握大會日期尚難擬定（三）致南北公電應用電報黄奎謂公電電稿已由文牘孫啓椿草就請兩會長至軍民兩署詢督軍省長意見如果合用再行發出衆贊成無異議旋公决二十四日再開談會籌備一切由王馥芝發散簡章宣告散會時已六點半 
[安慶]  
 
茶税自改設專局以來各局長祗圖收數之增加大肆壟斷之手叚甲地産茶不准赴乙地出賣乙地税局限制向甲地營運爾界彼疆互相攔截採茶之山民已受無窮之累而各局勇又復肆無忌憚四出搜查遇有鄉戶存茶即目之爲漏税不惟盡所有而沒收且又加數倍以處罰暗無天日呼籲無門至於私收門釐不塡税票串通賣放隱匿侵吞等弊雖已久懸厲禁而司扦朋比收税減折仍如故種種弊端言之疾首特擬整頓辦法數條提請公决 
　　籌辦公共體育塲皖教育廳長函知各學校命於體育一科須特别注重以期促進并擬創辦省立公共體育塲一所已先行聘請松江趙光紹爲籌備員一俟預算確定後即行開辦 
[寧波]  
　　函禁現洋運滬鄞縣公署致商會函云道尹奉省長寒電内開革現以後中行已運現欵百萬赴甬接濟茲據該行函稱甬埠錢莊收到現欵後有運滬牟利情事如果屬實是與救濟市面體恤商艱之宗旨大相違背仰即督縣嚴查示禁並傳諭商會遵照等因奉此查中行運現來甬原爲維持市面起見如果錢莊收到現欵有運滬牟利情事非但與官廳恤商本旨隱相背戾一旦現金枯竭必仍引起市而之恐慌殊於地方治安大有關碍奉電前因飭縣查禁具報等因到縣查甬埠現水飛升皆因錢業吸收現欵運滬牟利以致洋底空虚演成恐慌之象現如再有前項情事則此往彼來現洋永無充足之日與錢業歷次請求匯欵維持之宗旨大相剌謬除遵飭嚴查布告外相應函致貴會希即傳知錢業不准再以現欵運滬致千查究 
[漢口]  
　　枕捷之宴會與游行會十六日上午十一時代督何韻珊携副官一名隨從四名穿大禮服由文昌門乘楚義兵輪來漢從英界三碼頭起坡馬車至江漢關署鎭守使杜錫鈞警察廳長周際芸夏口知事侯小汀審檢廳長宋祥菼武漢稽查處長劉有才特别管理員冷少梅以及聨合會總商會漢口紅十字會會長馬剛侯王琴甫劉子敬等均在關署候駕依次握手入大廳休息三十分鐘許英領事即乘汽車而至法俄日美義各領事亦相繼到均由吳監督招待與何代督交相行禮坐談片刻即在酒廳陳列西式茶點延各領事及偕行繙譯宫用餐几席間矣語言歡至二時始别何代督亦從特别區一碼頭乘輪返省是日下午二時各國在漢水陸各營整隊至英界河街河關地址集齊督軍署音樂隊前導山河街順途而下直至日租界環繞至跑馬廠跑馬總會休息十餘分復從華景街至各租界旋繞一週始散是日觀者擁塞街心英法俄等租界下午六時禁止人力車往來華洋接壤之歆生路前後花樓均經該管警署加派警隊防守晩八時因租界人满由警察廳令行各要隘口警隊禁止往來歆生路前後花樓准上而不准下延至夜深十時前往江漢關慶祝之中外官紳復至市政管理局聚會由管理員冷少梅氏預備馬車四十輛同赴各租界游覽一週各洋商歡欣鼓無携帶中國鞭砲沿路燃放直至十一時始轉至特别區紛辭而去 
[濟南]  
　　日商收買小麥之由來日人在山東收買糧食經省會議員盧寳齡等提出質問於省署茲據答覆略云本年八月據駐濟日領事函稱本年小麥豐收請准解除禁令由青島輸出以調市價等語迭經本公署以本年入夏以來陰雨較多秋收未卜未便通令放弛函復去後准日領函稱所希望者不過准與收穫豐足之農民交易以增貴國利益而便商民經營等語經本公署以民食所關不能不力求審愼將來應即詳爲考查如果民食有餘再行呈請中央核辦函復在案又准日領函稱貴國農商部之調查及各種調查山東一省每年小麥産額約二百萬噸本年豐收之數比較每年增多四成約得八十萬噸請准輸出麥及麥粉三十萬噸於市况民食當無影響等語當經本公署查核東麥豐收尚屬實在情形電請國務院提交國務會議核復旋准院電案經國務會議决照准並准財政部電應由海關監督發照除徵出口税外麥及麥粉均應照章發照收費等因旋因東海關距青島遼遠電准財政部電復改由濟南交涉員辦理嗣據交涉員函陳已與日領商定以一百五十萬石（計十萬噸）爲出口額限麥一石重一百斤收照費二角五麥粉每包重五十磅收照費二角並於膠海關附設辦事處派委專員會同膠關查騐以資考核等情由本公署電部轉飭膠關在案云云 
[奉天]  
　　戰勝慶祝之游行會十七日下午一鐘半警政學報農商各界持協約各國旗幟或紅地慶祝會旗齊集於省議會到者約二千餘人議會院内一時人爲之满二鐘由省會起程首警界奏軍樂前行次政界次商界次學界農界省議會各有該會旗幟前導每人手持小旗路經省議會由三道街出大西關街由大西門入城經過四平街中街直赴省長公署沿途觀者甚衆三鐘餘至公署門首由省會李議長高呼歐洲戰勝萬歲羣衆和三呼畢當由李議長宣告散會遂各分途歸去 
[天津]  
 
提督率美國軍隊共分九隊（計千餘名）每隊持一協約國旗並有軍樂隊游行各租界及各領事署至十一時半到直隸省公署曹省長着大禮服率同闔城文武官員及各紳商警察廳張廳長率同署長署員均着制服在省公署二門恭迎衞隊軍樂隊列於左警察隊軍樂隊列於右美領事提督首先到署軍隊繼至該軍隊分九排行舉槍禮作慶賀樂督署警廳兩軍樂隊各作歡迎歌一次由交涉員代表省長致意由美提督下命令休息十分鐘曹省長派員招待並備茶點烟酒賓主歡悅異常全體合撮一影至十二時半美提督復下令原排變四人成隊出署各罼樂隊同時作樂頗極一時之盛 
雜評一 
[世界之福（默）]  
　　歐洲之戰停世界即轉禍而爲福試問今後世界可以得享和平之福曰協約國軍隊勇戰之賜也協約軍隊何以能收勇戰之果曰聨軍總帥指揮得宜之所致也然則今日協約國人之慶祝戰勝即不能不思及福煦上將之功矣 
　　中國古時之攻必克戰必勝者謂之福將上帝降生偉人以救世者謂之福星今之福煦其即當世之福將而救世之福星歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[共同祝勝第一日盛况]  
　　公共租界昨日爲協約國共同慶祝戰勝之第一日公共租界内自外大橋起至外洋涇橋止沿浦灌灘懸掛五色紙燈旗愛多亞路英法交界處設一高大之燈彩牌樓裝置凱旋門兩扇可以通行車馬南京路口與寧波路河南路口亦均裝有燈彩牌樓英總領事署前裝冬設冬青紥成之彩亭兩座中懸極大之寳星交涉公署英美會審公廨與駐滬各國領事衙門南京路議事廳跑馬廳内外以及各捕房均紥有松柏牌樓满掛燈旗而黄浦灘英國總會合羣長利美興日清三新怡和等各公司中國電報局招商輪船局别發台惟字林等各洋行滙豐有利麥加利台灣華比正金等各銀行滙中西旅館並南京路先施永安南洋兄弟烟草公司方九霞等銀樓與商號一律懸掛燈旗即德國總會德華銀行亦插有中國國旗慶祝清晨六句半鐘萬國義勇隊全體集於南京路議事廳由總司令督往賽馬廳内舉行校閱典禮至十一句三刻鐘中西人士各乘汽車馬車各揷協約國旗噸尾接踵至跑馬廳至午刻商團鳴砲施禮各西人咸集於大廳前行祈禱禮畢後有多數之童子軍各乘自由軍在各馬路分發慶祝戰勝傳單日本與英美法各學校男女學生先後至各國領事署祝賀迨至午後三時復分别整隊至泥城外賽馬場内各演陣式一過略憇片刻是時演放各種新奇烟火旋至三時半出發排隊游行而散入晩六時中國各學校學生舉行提燈會先後齊集於靜安寺路寰球學生會門前排隊起行 
　　學生遊行昨日午後三時各國學生先在跑馬廳聚集　遊行英大馬路一帶日本學生至大馬路口朝北往東和戲院觀戲英法美及中國學生　黄浦灘至福州路外國學生至新巡捕房看戲中國學生由福州路朝西至靜安寺路過寰球中國學生會至夏令派克園看戲并由交涉使署陳震東楊小堂二君欵給糖果自四時半起至六時止復山陳震東楊筱堂朱少屏三君率領游行　有蘇州東吳大學軍樂隊在前引導至福州路大操場時歡呼之聲震動天地此次游行時各校均異常整齊快樂 
　　計參預游行會者爲工部局男女公學漢壁理男女公學印人學校俄人學校聖芳濟學校聖約瑟學校虹口西洋女學校法公董局男女學校天主敎男女學校裘氏學堂日人學校華人學校復旦公學等共有學生三千五百人左右 
　　提燈會提燈會於昨晩六句鐘在靜安寺路中國寰球學生會齊集出發由西藏路走福州路轉折河南路愛多亞路法華民國路進西門出大東門仍走民國路回賽馬場散會今將提燈會各學校摘錄於下（一）智仁勇學校軍樂隊學生隊（二）護軍使署軍弁馬隊（三）復旦公學學生隊（四）愛國女學校學生隊（五）聖約翰大學校軍樂隊學生隊（六）童子軍（七）自由車隊（八）聖約翰學校花馬車花汽車（九）青年會童子軍軍喇樂叭隊（十）晏摩氏女氏學校學生隊（十一）精武體育會黷武紀念之燈車（十二）惠兒院軍樂隊（十三）東亞體育學校（十四）中國義務學校自由車隊（十五）中國青年體育會軍樂隊花燈汽車隊（十六）法文專修學校學生隊並紥成紀念牌燈上書梟雄安在共祝和平（十七）務實中學校學生隊（十八）東吳大學中學第二中學三校學生隊（十九）浦東中學校軍樂隊學生隊（二十）青年會自由車隊（二十一）南洋商業學校自由車隊（二十二）南洋商業專門學校汽隊（二十三）青年會日夜學校各種飛禽走獸魚蟬等花燈（二十四）青年會中學校汽車隊（二十五）青年會中學地球燈（二十六）麥倫書院學生隊（二十七）上海貧兒院童子軍第十五團（二十八）中法學校自由車隊學生隊（二十九）導智學校（三十）法文繙譯專科學校（三十一）敏求小學校（三十二）洋布商業會花燈（上書打破軍國主義撲滅武力强權）（三十三）清眞國民學校軍樂隊學生隊（唱歌）（三十四）閘北廣智商學校（三十五）國華學校軍樂學生隊（三十六）毓英學校（三十七）啓明學校（三十八）澄衷學校（三十九）南洋路礦學校自由車（四十）救國日報花燈（四十一）三餘英文學校（四十二）市北公學（四十三）育才學校（四十四）上海孤兒院學生隊（四十五）芳濟學校（四十六）青音隊（四十七）自由黨員會（四十八）益智學校（四十九）祥麟學校（五十）培德學校（五十一）明倫學校（五十二）復旦大學自由車（五十三）振新學校（五十四）承天英華學校（紥成紙城燈彩）（五十五）紹興旅滬學校（五十六）護軍使署軍樂隊（五十七）進益學校（五十八）閘北公義會貧民小學校（五十九）萃華學校（六十）廣肇同鄉會第一隊至第七隊（六十一）中華學校（六十二）震亞學校（六十三）廣州音樂隊（六十四）梨園伶人汽車扮演楚覇王項羽圍捆九里山戲劇一齣並書漢克强楚永慶昇平之紙燈（六十五）花馬車（六十六）交通部上海工業專門學校（六十七）淞滬警察軍樂隊（六十八）復旦公學汽車隊（六十九）日本工業學校學生隊童子軍汽車隊（七十）普益習藝所學生隊（七十一）毓賢學校學生隊唱歌（七十二）商務學校（七十三）務仁學校童子軍等各學校學生等約有萬餘人之多沿途高唱和平歌詞燃放花爆所經之處觀看之人密若牆堵擁擠異常甚爲熱鬧眞空前之盛舉云 
　　法租界法新老兩租界各機關各捕房各公司洋行均懸旗掛燈外法捕房偵探部全體人員在法大馬路聚寳茶樓紥成松柏牌樓上綴電燈並懸各式紙燈界内各行號店舖亦皆懸有中國國旗間有結彩懸燈者顧家宅公園内紥有電燈數千盞開演影戲以娱來賓捕頭深恐游人擁擠匪徒有乘隙攫物情事故諭飭各探捕嚴行巡察以衞行人 
　　法公廨停訊昨日爲法公廨訊案堂期因係慶賀歐戰功成之日故由中西讞員諭知各捕房停解案犯一期法工部局及各捕房辦事各職員亦皆停辦公務 
　　虹口昨日（二十一號）爲本埠中西官紳商學各界慶祝協約國得最後勝利之第一日虹口黄浦路美國領事館日本領事館葡萄牙領事署曁北蘇州路英美電車公司日本書信館日總會青年會日本居留民團日本本　寺楊樹浦上海第一二紗廠及怡和老公茂三新等絲紗廠瑞鎔等鐵廠門首均用松柏紥成牌樓並綴五色電燈或紥就中西文戰勝等字樣而英美電車公司特備電車兩輛並用五色電燈松柏紥成花車入晩　游各馬路所有西華德路百老匯路北蘇州路吳淞路文監師路北河南路北四川路武昌路天潼路漢壁禮路東鴨綠路禮查路等處之中西日本各商舖均一律懸掛燈旗同伸慶祝 
　　南市南市各商家此次咸興高采烈自昨日清晨爲始均已一律升旗懸燈吉祥弄錢業市場除已在門口高搭牌樓外其弄内亦遍懸燈旗縣商會亦佈置整齊並預備茶點歡迎來賓華商電車均揷以國旗往來坐客較平日尤爲擁擠莫不利市三倍南市浦江中各兵艦昨日正午同時鳴砲二十餘響日間升旗晩則懸燈並綴電燈其餘各項民船亦皆一律升旗懸燈至晩則萬蠧燈明光耀满目甚爲熱鬧滬南工巡捐局昨日起在門前懸以燈旗並用蒼松翠栢鮮花紥成慶祝戰勝四字之匾額各科司員均休息三天 
　　浦東浦東爛泥渡第九區救火會除於該三日内在會所門首懸掛燈旗外並於昨日選定會員三名將各項救火器具車輛整備一切並裝紥燈彩定於今日（二十二）下午四時身穿戎裝渡浦參與滬地救火會共同 
隊長杜澄甫昨日挑選精壯隊士五十名在隊内演習軍歌步伐定於二十三（星期六）上午八時一律武裝荷槍親自督隊渡浦齊集警廳以便參與游行 
　　官廳往領事署道賀昨日江蘇特派交涉員陳貽範與松滬護軍使代表馬懋勳滬海王道尹上海縣沈知事海軍總司令等均詣領袖比總領事公署慶賀當經比署慶賀當經比總領事欵待繼至協約國各領事公署道賀畢卽往跑馬廳參觀上海商團砲隊施禮砲畢始各分道而歸又聞聨鯨兵艦奉海軍藍總司令命遍懸旗燈並紥冬青松柏並令全行武裝艦長以下均御新禮服於晨駛赴黄浦灘同伸慶賀 
　　本城各機關本城行政司法軍警各機關及商學等各界定於本月廿一廿二廿三等日同伸慶祝各官廳署及各局所均停止辦公三日上海縣公署淞滬警察廳上海地方審檢廳一區警署與二區警署所屬各分所並滬城紅十字分會上海救火聨合會等各機關均懸燈結彩大小東門新老北門内外一帶大小各商號亦皆高扯五色國旂救火聨合會因明日舉行龍會故昨午如第一區第三區等已在各龍上裝紥燈彩先在中華路民國路一帶試行所裝燈彩無不爭奇鬭勝　　商團華隊公會特别通告工部局萬國商團華隊公會昨發特别通告云本公會於西曆十一月二十一二三號（即星期四五六日）爲歐戰勝利普天同慶之期今本會長特雇匠在門首高建柏樹牌樓一座横額以菊花紥成（萬國和平）字樣外加各色電燈燦爛奪目星期六晩全體隊員出發舉行提燈大會尾隨大　車一軸上綴五色電燈結成（公賀和平）四字鮮花圍繞花紋高懸中華國旗並加裝扮三國時關雲長單刀赴會聖蹟以表中華義勇氣象又會内特設各種餘興游戲等云云 
　　商會分送國旗總商會因滬北各商號同伸慶祝深恐旗幟未及周備是以由會中於昨日上午派員分爲六路至南京路福建路河南路浙江路福州路北京路等處調查商家各燈盞雖已預備而國旗不及購取者當場分送國旗每家一面俾成一律祝賀而免缺點並由該會預派招等員數人如各學堂學生排隊到會祝賀者當即在庶務室簽名後欵以茶點並聞該會昨共發出國旗六百餘面云 
　　明後日順序文滙報云星期五日慶祝順序如下午時至一時上海總會招待協約國領事團二時一刻平民遊行會分爲兩起汽車隊與花車隊沿北四川路北蘇州路外大橋黄浦灘而入法租界沿法大馬路轉至天主堂街入愛多亞路敏體尼蔭路霞飛路而至法公園馬車隊人力車隊步行隊從北蘇州路出發其路由如上述晩間電車公司之燈車至各大路遊行晩八時一刻青年會開慶祝大會大約協約國領事團與中國官場可望到會當平民遊行會經過黄浦灘時協約國各領事將集於南京路口之比領事署憑欄觀之星期六日之秩序如下午前十時半軍隊遊行會由跑馬場東大門出發沿南京路黄浦灘入法界經法大馬路折入天主堂街沿愛多亞路西藏路回至出發地點晩問電車公司之燈車遊行各大街九時提燈會集於愛多亞路入天主大街向東沿法大馬路黄浦灘而至南京路直赴跑馬場十一時跑馬場中大放熖火 
　　明日閘北提燈會路由閘北商學各界各段救火會慈善團等各機關定期二十二日晩間六時舉行提燈會慶祝世界和平茲將提燈會路由列下六句鐘各界齊集慈善團排隊出發由大統路朝北轉灣向西過共和路朝南經恒豐路向東經光復路至新閘橋朝北走大統路向東經新民路過烏鎭路轉灣至蒙古路走满洲路庫倫路向北過北西藏路新疆路經海寗路至北浙江路進華興路過順徵路朝東過北車站直達寳山路朝北過横濱橋至天通庵過江灣路朝南至寶山路向東走寶興路過北四川路朝東走虬港路至沈家灣朝南至老靶子路轉灣經北四川路朝西經虬港路直達寶山路口救火聨合會辦公處爲止分隊各散 
　　明日南市救火會游行路由上海救火聨合會前經開會議决除按照協約國公定日期在會所懸掛燈旗外先於二十二晩舉行水龍大會將各種救火車輛加紥燈綵於是晩六時齊集小南門中華路救火會會同出發遊行街市並於二十三晩加入英法工部局救火會遊行租界以資慶賀曾將遊行南市路由略誌本報茲悉該會以所定路由未免簡單特於日昨略事更改通告各區查照辦理茲將該會改正路由錄下由會出發朝西中華路往東進尚文路朝北由凝和路往西蓬萊路過縣公署由中華路往北進肇嘉路一直往北中華路往西寶帶路一直出方浜路朝北民國路一直往東走集水街朝南由馬路進董家渡一直中華略朝北經救火聨合會至肇嘉路口各散 
　　紅會設立臨時救傷處昨今明三日爲本埠游行提燈大會期中國紅十字會副會長沈仲禮深恐是數日内與會及參觀者有受病被傷種種危險除設臨時汽車救傷隊六起外並請童子軍百人爲紅十字初　救傷游行熱鬧之處加意巡邏如遇受傷中病者或送北京路紅十字會分醫院十六舖南市醫院或送徐家滙路總醫院或送二馬路紅十字會總辦事處並將橡皮病車託老巡捕房安設隨時車送傷者復由童子軍所設之臨時初級救傷處六處（一）中泥城橋新世界（二）大馬路議事廳（三）大馬路石路轉角（四）望平街口集成藥房（五）黄浦灘滙中飯店（六）黄浦濰大英老總會凡見各處紅十字會旗角上撓一結者卽知内有傷人即交汽車救傷隊飛送醫院救治並令各醫院醫生看護人加班駐院以謀公衆安寗云 
[法國决勝公債之昨訊]  
　　文滙報云法國决勝公債至今日（二十一日）午時止總其收入四千三百八十七萬九千七百八十佛郎各銀行决定延至二十二日午時截止 
[艦隊歐戰損失之調查]  
　　歐戰已停和平會議集會在即吾國政府以吾國亦協約之一所有參預和議及要求條件必須早爲調查完備於將來和議席上得據以要求昨日本埠海軍司令署接海軍部電令將歐戰發生迄今海軍艦隊所受之損失着分中立絶交宣戰三時期亟查詳報云云聞藍總司令已通令各屬趕即詳查呈報矣 
[建築依周塘路之條件]  
　　滬北工巡捐局因濬浦局補助經費建築依周塘頂馬路工程從楊樹浦之東華界起至吳淞藴藻浜止特商訂條件列下一自楊樹浦之東華界起至吳淞藴藻浜止滬北工巡捐局擔任在依周塘之頂築一四十尺闊之公共馬路以便通行車輛較吳淞水平線起點處高二十尺路旁斜坡爲一與一五之比此項馬路工程奉松滬護軍使諭派兵修築從開工日起以六個月完全告竣如因事拖延可展至一年以内竣工二濬浦局因建築此項馬路與將來沿浦塘岸及交通極有利益故爲輔助公益起見特捐銀二萬兩交與滬北工巡捐局收用三由高橋港對過起至吳淞鎭止其灘地除濬浦局所有吳淞道契地産即吳淞一號及英册四百九十號契地並有契業戶管轄者外其餘或在濬浦局範圍之内如因築路所需濬浦局願供給滬北工巡捐局隨意劃用並不取費四滬北工巡捐局建築馬路及新開港舊港橋梁兩座其工程按照適當合同圖樣辦理圖由工巡捐局制備今附於合同五濬浦局所捐助之欵應於合同簽定後一月先交銀一萬兩其餘一萬兩俟工程告竣時交付六滬北工巡捐局爲建築此項工程請濬浦局工程師隨時參觀如總工程師或其代表有所建議滬北工巡捐局可酌量照行該工程師等之建議並不取絲毫費用七該路築成後所有設警收捐安設自來水電燈凡涉及路政範圍之事完全屬於該管華人官員辦理八濬浦局職員如在該路車輛出入應一律免捐其免捐執照以二十紙爲限滬北工巡捐局局長曹有成見證人沈鏞錢允利上海濬浦總局局長陳貽範税務司威特理船廳米爾見證人總工程師海德生 
[唐紹儀抵滬]  
　　英文滬報云唐紹儀偕其夫人昨日午後自日返滬同來者爲胡漢民船到江岸時張耀曾張繼等皆在碼頭相迎聞唐胡二君明晨即將赴粤與南方要人相晤北京委員勸唐駐滬與聞和議但唐未與同志接洽以前未必有所舉動也唐爲軍政府總裁之一兼任財政云 
[美員來華考察之照料]  
　　江蘇特派交涉公署昨接外交部電略謂頃准電美外交部電本部現派委員葛賴痕田亞禮藍祐晋來華考察希通飭所屬保護等情特電即希妥爲照料云 
[關於江寛案之電稿]  
　　招商總局接北京招商局代表麥佐之來電云招商局董事會鑒商密諫篠三電奉悉開審展期事經向院部詳述不至誤會堅連謁府院瀝陳商局下情均蒙聽納主座意極殷拳並取譬於國宰之撫恤偏災以明此案之誼應償恤又謂審判係法庭手續國宰正擬振興實業商局此次無論勝訴敗訴政府均予恤償儘可到案等語至總揆所擬辦法一如張小翁銑電所云信堅號 
[總商會呈農部税處文]  
　　分運單貼用印花問題 
　　上海總商會呈北京農商部及税務處文云爲土貨分銷請領運單黏貼印花應請分别辦理於國税商情兩有裨益仰懇俯賜核咨准予批示事竊據紗廠聨合會中華國貨維持會旅滬商帮協會等函稱海關税務司佈告奉税務處令准財政部咨凡已完正税不再重徵之商貨請領分運單每張須貼印花税一元五角事類重徵有碍國貨推行各商帮各工廠聞之異常恐慌並迭接南昌九江蕪湖各客帮函電以停止裝貨爲請經邀集各帮領袖及國貨各工廠主任其同討論僉以國貨尚在萌芽之際且分運多屬零件其有每件成本不過數元者若遵令實行較重徵尤甚工商何以堪命當即電懇財政部農商部税務處免予實行惟茲事有碍國貨流行請痛陳困難以恤商艱並據上海各火柴廠燭皂廠紡織廠等紛紛來會聲稱僉以各廠爲推銷土貨挽救利權已呈請部處准照機制仿造洋貨例完納正税一道是各貨業經完税一道與完全免税不同印花税法關於人事證憑貼用印花條例第一條第三項免税單照貼印花一元五角係明明指免税之單照而言而已完正税之運單實不與焉請籲求部處免貼印花各等語並准蕪湖各商會函同前情據稱分運零件有每件成本不過數元確非虚語又所稱印花條例指免税之單照而言亦屬的理納税爲人民應負義務但使税法人情兩得其平商民决無格外要求之 
 
 
 

Page 11

 
 
理竊查麵粉運單民國三年十月間奉財政部核定五千包以上貼一元五角一百包以下二分一百包以上未满三百包四分五百包一角一千包二角三千包五角五千包一元通令遵辦在案其先麵粉運單亦按照人事證憑第一條第三項每張貼印花一元五角嗣以麵粉業力艱負擔瀝情籲懇因有奉部核定分等辦法現在該業遵照黏貼絶無怨言可見特平之道自洽輿情麵粉爲免税之品尚蒙大部體恤商艱分别等次黏貼印花則業已完納正税之各貨請領分運單似應分别辦理庶於國税商情兩有裨益合無仰懇鈞部鈞處俯賜察核給予咨請財政部俯念歐戰將了正推銷國貨杜絶舶來之候應如何分别辦理統乞咨准批示 
[王廷楨來滬]  
　　長江巡閱使王廷楨昨日由鎭乘滬寗車來滬即詣松滬護軍使署因盧使在京示回由馬參謀長接見聞係磋商某項要公云 
[援閩軍起程赴浙續誌]  
　　援閩軍第一混成旅所部步砲工程補充機關槍隊等各軍官兵現奉令由浙入閩其第二團各營官兵已於昨日（二十一日）先行出發乘火車赴杭已誌昨報茲悉第一團各營現定今夜（即二十二號）繼續開差赴杭惟砲兵一團因有砲架及竹槓各件尚在趕造是以暫緩作爲最後出發遲至本月二十八號一律開差離滬 
　　又一訪函云援閩軍隊已决定由龍華出發赴杭轉甬入閩商由滬杭甬鐵路自二十一日起開駛專車運送原定每日開駛兩次現改爲兩日開駛三次自前夜二時爲始由龍華裝運赴杭並探悉該軍隊所有軍需用品除槍枝外概不帶往現定每日由龍華車站裝運該軍用品來滬送往兵工廠存儲昨日（二十一日）已將第一第二第三等營及機關槍辑所用雜具等項均由龍華特撥箱車五輛裝運附掛於杭州來滬之早快車並有兵士數十名附搭此項箱車前來於十二時十分抵南站該兵士即將各項軍用材料卸却後此項空車即裝子彈等往龍華以便運杭 
[五誌馬立師路之越貨傷人案]  
　　馬立師路淡水路口三十一號門牌居戶王錫華家於本月十六號夜被盜刦失值洋六百餘元之金珠飾物現洋携贓臨逃時開槍示威流彈擊傷王之傭婦黄氏足骨當由該處站崗之六百二十五號華捕丁振槐聞警趕來追捕被盜拒捕開槍擊斃業經公共公解中西官相騐諭着屍妻丁張氏具結棺殮舉殯等情已迭誌本報茲悉當時各盜携贓逃逸出門之際向事主王錫華開放手槍兩響一彈擊中黄氏傭婦足骨一彈從王下身射過雖未轟傷然所穿之縐紗絲棉袍子已被灼燬一洞而新閘捕房捕頭對於此案非常注意日來從事偵查略有端倪聞某捕房之司閽華捕與此案似有關係該捕現已脱逃正在密飭中西探偵查證據並聞該兇盜匿跡法租界故昨日復飭中西探前往法捕房協同法探緝拿不知能否弋獲也 
[包探拘獲盜匪]  
　　法新租界白爾路四百零二號門牌德森昌雜貨店霞飛路一百三十三號門牌壽昌押店貝勒路三百四二二號門牌恒餘新雜貨店菜市路一號門牌同泰祥烟紙店等因戶於上月及本月間先後被匪首趙夏糾同黨羽搶刦去大小銀洋金銀衣飾等物經各事主報告捕房飭緝後由探目黄金榮張掌福包探韓邦達方福安程子卿偵知該匪匿跡之處前往拘捕當將趙夏及同黨吉大華子等擒獲抄出利刃器械解入捕房經捕頭嚴加盤詰趙等供認搶刦該四戶得贓後金銀首飾持往銀樓兌換現洋連同贓洋分用已盡難以交出等語捕頭諭令管押候詳細錄明供詞解堂重懲 
[古伯律師返國]  
　　文滙報云工部局副總董古柏筆師因病離滬今日乘日船返國云 
[催緝竊海底綫之逃犯]  
　　大北電報公司所設海底電線於本年七月間忽然損壞當派工頭張林松調查得在川沙縣境之白龍港口外迤東三四里洋面所設水線被剥去外面包圍之粗鐵絲長約二三海里當由該公司請駐滬英總領事函致交涉公署飭令川沙縣知事查緝一面報由公共捕房派探王長根馳往川沙等處海灘偵緝嗣經查悉係外海滾鈎捕魚船戶潘阿四（即揚州阿四）韓雙喜大麻子及崇明人薛天富楊掌炳等所竊將線售與川沙合慶鎭開設鐵舖之宋進才處爰即據情禀由捕房再請英領呈照會交涉公署分令川沙崇明二縣查拿竊線收贓各人一併嚴辦在案茲悉薛天富楊掌炳二人已由崇明縣公署緝獲現正押候追究惟船戶潘阿四等三人及收贓之宋進才尚未拿獲故昨又由交涉公署令飭川沙縣知事迅即跴緝竊線之在逃各犯務獲嚴辦 
[無線電臺工竣]  
　　海軍司令署前以辦公房屋不敷應用特呈由海軍部核准將署旁隙地建築房屋一所以備需用并擬屋上裝設無線電臺早經藍總司令飭電務課選派無線電生建造在案茲聞此項工程均已完竣業經藍總司令考察一過建設尚見周密試用亦屬靈通已呈報海軍部備案矣 
[浦東許警佐佈置冬防]  
　　浦東楊家渡三區一分駐所許益齋警佐連日會同巡官王澤民籌商布置冬防辦法决定除每夜加班巡邏外並於楊家渡老白渡張家浜各渡口曁小船帮草泥塘協太豐碼頭信昌典當門首等緊要處所一律加崗傳諭各長警遇有形跡可疑之人務須詳細盤詰檢查一面由該警佐巡官每夜分上下夜輪流下鄉督率抽查以資週密並出示取締轄境鄉村各茶肆不准容留流民賭博以弭隱患茲將許警佐發貼佈告錄下照得時届冬令地方防務吃緊茶肆聚衆場所不 
准留有流民賭爲盜之媒介尤宜切實查禁浦東地面遼闊宵小出沒無定本所巡查綦嚴犯法懲辦非輕務使匪類歛迹閭閻自獲安寗倘敢有意故違定即拘罰以儆 
[運兵加給路員薪水]  
　　滬杭甬鐵路因此次援閩軍隊由甯運滬計由滬甯杭甬兩路開駛軍事專事共計八次每次駛抵龍華均入午夜滬杭甬鐵路向無夜班人員故凡專車經過各站員司不免延長辦公時間茲悉該路車務總管爲體恤各站人員起見特准凡守夜員司按次加給全日薪水於本月份薪水一併發給現聞梵王渡徐家滙新龍華老龍華及上海南北等站昨已開單具函呈請核發矣 
[規定修整車輛之手續]  
　　滬杭甬鐵路以邇來載運兵士及裝運軍裝需用車輛頗多加以日來貨物擁擠待車尤殷本路車輛實屬不敷調遣而車輛損壞修理費時更多不便昨由該路各領袖曁稽查員等特開會議規定修整車輛之手續此後各站長見有車輛不適用者即於車邊一面粘貼待修字樣之紅票一面報告最近機務處總管飭匠騐看倘經工匠騐得該車輛損傷非送廠大修不可時則由該匠將待修字樣撕去另貼送機務處修理字樣之紅票隨時送廠以期迅速而免危險上項辦法議决後當即趕印紅票兩種即於本日通飭各站長遵照辦理矣 
[商會代表領咨之申明]  
　　上海總商會因大總統召集各省實業家開茶話會特舉定勞敬修祝蘭舫爲代表赴京與會業經省公署催促領咨入京等情已紀昨報茲悉勞敬修現適因事在京是以由該會電禀齊省長聲明俟祝代表到甯列席會谭可將咨文給祝代表代爲領取一面已由會中電京知會勞君在京等候與祝代表接洽以免往返跋涉 
[碾米業之持别大會]  
　　機器碾米廠同業因銀拆問題於昨日下午三時在總商會三層樓上開特别大會惟因昨爲慶賀戰勝之第一日各家到者稍遲延長至四時始開會南北兩董事張樂君錢貴三及評議員羅沁泉曾影毫謝忠信孫麗生朱安生蔣敬文鍾和林陳季秋曁同行到者三十七家開會後先由會董提議行家等向米客購定之米石所出棧單提貨斛出時每有錯誤事後推諉無從憑考請衆議定妥善辦法云云經衆公議决定嗣後斛貨即由斛米主家加蓋圈章以憑查考當即繕函知照仁榖公所轉知各米行一體照行繼又議現在市上銀根奇緊拆息飛漲外埠客貨押滙來滬入廠後一時不能售出延長期間則廠家所定之拆息暗貼受虧應提議加收經衆磋議後擬按照市面酌量增加雖贊成者多數惟未决定後遂議定下旬糠粞價散會時已鐘鳴六下 
 
四角五分半 
[皮商公會邀集開會]  
　　皮商公會昨致各帮董函云頃奉總商會函准本埠英商公會函開（中略）此次雜貨股聨合會開會一致公决請轉達皮商公會出函保證倘遇華商於皮革中攙和雜物該會應擔任裁判估定損失數目責令賠償等由事關改良出口土貨推廣海外貿易應先與該業商定妥法相應備函請即查照議復等因到會竊查歐戰旣將告終各國商務愈求發展自不待言今據英商公會函開如上所述吾業同人自應力求進步免受外人指摘茲特訂於本日開會討論務希届時蒞會爲荷 
[碎玻璃箱内查獲大土]  
　　滬寗火車站釐局扦巡前日在貨棧房碎玻璃箱内查獲大土二十只計重約八百餘兩當即禀報車務總管澈查此項碎玻璃從何埠運來以便從嚴究辦 
　　又函云昨日滬寗火車站有某轉運公司由寗運滬貨物數箱正卸貨問被上海税務公所駐北站分所所員查騐該貨物中帶有大土二十只詢據該公司稱係代客載運之貨現客不在滬等語當由該税務分所將貨扣留責令該公司將託運之客交出一面呈報税務公所核奪 
[學生會徵求團消息]  
　　寰球中國學生會昨日通告各隊略謂敬啓者本會第八次徵求會員團共分一十六隊計外埠三隊本埠十三隊期自十月一日始十一月底止查上星期各隊進行以錢君新之曁聶君管臣進步最速餘如李登輝君其分數雖不如錢聶二君之多然李隊多奮迅之士如畢靜謙羅泮輝林翥青諸君等徵求同志用力尤多豈願甘居人後而讓他人專美於前將來必有敏捷之手腕疾馳而前一决勝負又沈叔玉君與吳和士君宋銘黄君與許兆豐君朱友漁君與歐彬君及周靜涵君其現有分數皆相差不遠若沈輔倫劉大鈞孫粹存章元善朱子橋曾錫庚諸君彼此所差尤微倘在本星期内多徵幾分即能超乘越列移幟於前報願各隊諸君一鼓作氣急起直追毋貽後至之譏微特貴隊之榮實即本會之幸不勝跂望之至專此馳布順祝進步第八次徵求團分數報告第一隊（錢新之君隊）一一五七分第二隊（聶管臣君隊）一四三三分第三隊（朱友漁君隊）一四二分第四隊（宋銘黄君隊）一六八分第五隊（沈輔倫君隊）六五分第六隊（李登輝君隊）六○○分第七隊（吳和士君隊）一九九分第八隊（許兆豐君隊）三五一分第九隊（曹錫庚君隊）一二分第十隊（孫粹存君隊）六四分第十一隊（歐彬君隊）一三二分第十二隊（沈叔玉君隊）五三九分第十三隊（朱子橋君隊）三三分杭州隊（周靜涵君隊）一○四分天津隊（章元善君隊）六二分北京隊（劉大鈞君隊）六四分統計共得五千一百二十五分正此屆總隊長爲朱慶瀾 
[催解忙漕欵項]  
　　上海縣沈知事昨接財政廳胡廳長通電略謂近奉財政部電令各該縣欠繳糧忙欵項爲數甚鉅迅即分别查催彙總掃數清解等因沈知事除諭令各催征吏迅向各圖地保勒限嚴催外並令征收各櫃迅將陸續經征忙漕欵如數報解以便彙繳 
[緝私營長親緝私梟]  
　　蘇屬緝私第二營營長薛萬有昨據探報滬南塘口地方仍有私梟聚衆販鹽情事故於下午一時親自乗坐槍船赴塘口查緝日暮尚未返滬 
[王道尹父母壽辰之熱鬧]  
　　昨日（二十一號）爲滬海王道尹封翁左心及母薛太夫人八旬雙壽上海縣沈知事及公共公堂會審官關炯王崧生李修梅均到紳董陸文麓張煥斗朱葆三沈聨芳錢貴三交涉員代表秦銘直護軍使代表李鍾元警察廳長水警廳長温朝詒哈同姬佛陀等六十餘人均到一時車馬盈門自上午九時至二時絡繹不絶並有救濟會軍樂隊普益習藝所軍樂隊奏樂頗爲熱閙又海門趙知事占元金山詹知事亮疇寳山張知事允高南匯杜知事福堃奉賢孟知事廣悌太倉馮知事成崇明賴知事豐熙均到滬祝壽分寓孟淵振華等旅社 
[警廳招領女孩]  
　　江蘇淞滬警察廳昨發招領傳單云本廳今收有女孩一口將姓名等項開列於後仰該親屬速來認領切勿自誤計開 
（姓名）毛冬蘭（年歲）十二（住址）新街（衣服）藍格子布單衫紅柳條布棉袄蘆席紋布褲赤脚頭核辯子手捧磁碗内裝藕粉似有神經病（迷失地點）日暉橋（迷失月日）十一月十六日（留置處所）新普育堂（其他供述）母親作衣服爲業 
[鄉童擲石擊碎車窗]  
　　昨日由滬開杭之慢車由莘莊車站開出後突由鄉童將石子猛向列車擲擊當被擊碎二等客車窗門玻璃一塊惟搭客均未受傷迨車抵新橋車站時即由該車長報告站長立發電報通告車務處一面并飭派駐站路警前往偵查肇事之人務獲懲辦以維路務 
[爭挑旅客行李之衝突]  
　　新寗輪船旅客物件向由安旅公司派夫扛挑前日下午該輪船由粤東開駛來滬泊於浦東華通碼頭詎有陳桂生到輪干涉爭取旅客舖蓋行李當爲該公司夫役張三寶徐才太上前攔阻致起衝突陳即糾合多人行兇復將穢物塗於張徐二人頭面嗣經水巡捕到來將陳拘獲餘均逃散遂押送捕房梅捕頭飭將原被轉送地方廳經檢察官提案預審之下判陳收押候究張三寳等退去候示 
[夫婦判决離異]  
　　婦人金顧氏在公共公廨控夫金阿桃虐待請求斷離等情前日由廨傳訊先由原告代表律師上堂陳述案情並詰據金顧氏訴稱我於民國四年正月間由父母憑媒嫁與被告爲室過門後被告並不從事營業乏資度日迫我向吾母告貸不遂以致反目至三月間被告在滬西小沙渡路開設義通酒店因缺資本我將金飾與其抵押詎開市營業後被告仍日往外面賭博輸負回來强將我之衣服取去質洋因我不允彼用剪刀向我恐嚇圖刺喉間祗得任其取去且時常稍不遂意拳打足踢受苦不堪因此請求斷誰並據原告之母顧陸氏與隣人王朱氏分另上堂證明前情質之被告金阿桃不認行兇請求成全王襄讞得供商之美領丁君以被告夫婦惡感已深因判兩造離異婚據塗銷 
[冒取米糧之敗露]  
　　南市豆市街萬興米行前將米堆存浦東爛泥渡同昌福槽坊作場内不料陰曆本月十五日有人至十六舖同昌福酒行内冒取米三石逃逸昨日又有小車夫戴長吉持字條至該酒行冒取米石被行夥王清生察破當即留住知照萬興行執事夏壽熙前來將戴扭控第一區署詰據戴稱有不識姓名之人在大東門等候雇爲車運等語趙署長飭送警廳司法科訊究 
[候查賬目再訊]  
　　萬盛木行延代表律師在公共公廨控汪炳記不理貨洋一千一百五十六元三角一分一案前日由廨傳訊據原告代表律師上堂陳明案情並將往來賬簿呈案請追質之汪炳記供稱原告所控貨欵數目不符照我賬目核算祗欠原告洋五百餘元等語聶襄讞得供商之英卓副領事判將兩造賬據存案聽候本公堂派查賬員王梓康查明賬目再行訊核 
[竊取鐵廠舊鐵]  
　　甬人傳甫榮前晩闖至楊樹浦三十七號門牌瑞鎔鐵廠内竊取舊鐵逃出被包探楊阿泉查見將人贓拘入捕房押候解廨請辦 
[紅會與湘鄉知事往來函]  
　　紅十字會接湘鄉縣知事來函云承寄來棉衣一千件感荷鴻施無任馨禱惟敝縣兵燹水災相繼而至人民慘痛筆不盡書貴會衣被蒼生數萬災黎共欽生佛所賜寒衣不敷散給再請補寄五千件俾可支配發給敝知事爲民請命竟不以瑣瀆見棄也洪恩培謹啓該會當即覆函云來示敬悉屬再補寄棉衣五千件俾代發給等因具見台端愷悌慈祥爲民請命之至决但敝會對於湘賑除運往現欵及糧食外復運去棉衣二萬餘件悉歸湖南義賑會酌量情形妥爲支配貴邑如以災民衆多不敷散給之處請即就近逕與義賑會武筱航君接洽可也 
[誌謝]  
　　商務印書館東方雜誌第十五卷第十一號業已出版昨承惠贈一册書此誌謝 
雜評二 
[三日間之大慶祝（庸）]  
　　昨日以還本埠祝興之盛爲前此所未有無論中外人士其歡欣鼓舞之心理彼此皆同蓋此次之戰爲公理與暴力之戰其勝之也非以武力克之實公理與人道詘之所得者爲民治主義之發揚與世界永久和平之實現遠非尋常克敵奏凱可比武力之戰勝其歡樂也勝者有之公理與人道之戰勝則凡有生之倫所同慶也 
　　是故今茲之慶祝可謂全世界人類之大慶祝其盛也宜哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[非非理想譚] [  徐絜]  
　　五年冬予傭書寗波工業學校公餘多暇思想所及日譔筆紀一二則類多非生之想因顔之曰非非理想譚國人頭腦殊闕新奇之思想遂爲外人所詬病即著作一事匪摭綴舊說即迂腐泛論須知進化沮力此亦一大原因也今者人事倥偬唯日不足日記之作不復寘於思慮之筦此亦國人情性中毒之一證豈獨不佞爲然哉申報自由談主筆先生見國人之闕乏新穎思想也妥有思想日記之作予見而以爲先獲我心爰錄拙作數則就正有道高明宏達教而正之幸孰甚焉七年十一月十七夜非非子徐絜謹識 
老申報 
[夜行遇怪（見光緒十四年十二月初十日）]  
　　香山正紅旗營房有鳳某者素不畏鬼親友家有新喪停屍在室鳳某輙獨自坐守人遂目之爲膽大鳳現充城内洋槍隊隊官本月初七日自廠回家時已斜日西沉及出西直門即掌燈矣走至藍靛廠迤西維時幾及二　見前面有一鬼高約三尺粗若罈無頭無足混身黑毛中有二目其光炯炯在前摇擺而行緊行則亦緊緩行則亦緩約行二里許尚不相捨鳳大怒邁步向前將毛揪住此物啾啾作聲鳳益怒喝曰我與爾向無仇怨爾何攔路相逼之甚耶别人則懼爾我則何畏俟將爾挾至家中剥爾皮食爾肉庶快我意此物鳴益厲及至門首喊鳳妻開門鳳妻見其挾黑毛一大團問係何物鳳曰鬼也鳳妻大驚手中燈即墮地而熄此物之目益放光明鳳妻見之愈驚暈倒於地鳳急欲扶起臂力稍鬆但聞噭然一聲而此物遁矣鳳徧覓無跡大爲悔恨遂將妻扶入内室救治得醒據其隣人言目覩此事膽大鳳之稱洵不虚矣 
新拾遺 
[美國種西洋參法] [  費雲樓]  
　　人參出美國者曰西洋參近因我國需此頗多故彼邦種參之業至盛頃見美國科學雜誌載其種法特摘錄大要以爲介紹美國之發見人參（按人參學名Ranax出希臘文有全治之意英名Ginsene從華音也）在二百年前曩以中華需求之量歲有所增故從事種植者亦日見其多據此者言中國商人之購西洋參每磅出價美金九元左右不稍吝故種參半愛克（約華三畝數分）則得六七千元之收穫亦無難其利之溥可想見焉 
　　人參種子與他植物異收納後非經二年或年半不茁故庋貯頗不易而以保持濕潤爲尤難因過乾則枯過濕必腐也保藏之法不一通常以深一尺左右之箱底穿穴張銅絲網盛含濕之砂與種子交互重疊即先舖沙厚少許列置種子於基上旣满更覆砂一吵復置入種子如是交互敷疊至六七層乃蓋砂三吵而頂覆苔蘚藉保濕氣安箱於乾燥而遮蔭之地上備屋蓋以蔽光自可歷久不變 
按西洋參種法與高麗參無異譯者補述）自下種以至收穫必須歷時五歲種高麗參法本報曾詳細登載兹不重述以節篇幅但美國種參猶有獨特之法即當移植之際如無適當之地則以細膩肥土與濕砂相混鋪諸尋常地面而後移參種入效佳壤無異也 
參既成熟則掘起其根用管導水噴沬冲洗滌去泥垢陳諸通風而温喛之室徐待共乾至細根乾燥脆而易折時乃徐擦其皮但勿令有損並揀去質柔而輕者然後藏之以待沽 
常識 
[芭蕉盆栽法（三）] [  赤霞仙客]  
植物既經定植生機日益旺盛發育漸臻完全天然土壤中之養分决不足以饜其營養之費於是而施肥之問題以起大抵自定植後一個月爾後月須二三次肥料種類以油粕爲最適當但其他肥料亦非絶對不用者是宜相時而施之耳 
又古來有以是種供水栽用者於水盆内敷沙上盛以水六七月頃植之最適但於此有不可不注意者即是水經二三日後必更換一次蓋植物之根吸收養分無時或息而同時間内廢物排泄之作用亦並行不已此種廢物日增月盛彼植物在面積廣大之塲圃賴根部具有選擇吸取之特性尚可調劑規避今則囿處一隅不能越雷地半步而他適故積垢不去即足以制其死命凡水栽植物莫不皆然苟吾人不以爲無關重要而任意遷延則距栽植之旨不遠矣 
雜錄 
[世界小新聞]  
　　敎會在華勢力據最近調查駐華西國敎士約五千五百 
十七人禮拜堂及福音堂約七千○七十八處華人帮同傳道者一萬六千○五十七人華人受浸禮入教者二十六萬○六百六十六人入教共數有五十一萬一千一百四十二人云○[  元]  
　　放聲器與營業美國西部某菜館爲招徠生意起見特置絶大放聲器一架凡主顧點菜即由憊器傳報廚役聲聲唱來逺近畢集市利三倍云[  元]  
[文虎識略] [  會心]  
　　相傳潘文革之臣柬鄰有女窺臣已三年矣射總是玉關情及近人之魯提轄拳打鐘關西射不知者以爲爲肉也非德宗之鄙暗亦何從而用之射杞不足徵也妝罷低聲問夫壻畫眉深淺入時無射商容（古人名）是皆以摹神見長不拘拘於面底字義之相扣而一片靈機純屬天然脗合 
　　味鱸集中其卓有可傳者亦所在多有如聞甬道中屐齒聲甚厲射庾公之斯至汝視阿嬌好否射姑將以爲親孔子亦　其亡也而往拜之射立於虎之門外信陵君何以能竊魏王虎符身如在其左右魯仲連遺燕將書射聊與之謀綈袍戀戀有故人之意射非以干祿也曹孟德泛論天下英雄射其實體備於己帝嚴憚之若芒剌在背射光於前秦皇除逐客令射斯可以從改矣范增舉玦者三射臣固知王之不忍也請借前箸爲大王籌之射良不可雞人　旦射聞者莫不興起也運用典故籠罩全神而意趣躍然又在於言外得之詢佳搆也 
益智新畫[  紅鵑]  
（鴻鸞禧劇）像杜 
小說 
[社會小說倫敦燃犀錄（二）] [  雄倡]  
　　綜言之其姆醫生今已爲國中最精之盜各城鎭公堂皆有嚴符通緝其人語至此少停去其僞髭髯鞠躬甚恭復言曰區區即其姆醫生是也看護婦聞其前半段之言已度得八九至是乃亦無甚深駭仍侃侃言曰汝如是見待果何爲者少年置不對但曰其姆醫生之爲人汝雖未聞然昨夕居漢斯丹之勳爵威爾遜家遇盜事汝當聞之矣者護婦曰聞之蓋此時舉國中方盛傳其事此看護婦烏得不知蓋昨夕勳爵家有二盜排闥入刦去金銀器皿之及珠寳屬爲值逾五千鎊盜以贓物納入一市車中車之御者亦屬同黨方納贓時巡警忽至識其一盜曰抛生爲著名之劇賊犯案纍纍巡警及盜遂互搏甚力抛生出槍一彈直洞一巡士之臆復有一巡士力奪得抛生之槍亦創其胸然三盜卒以車同逸百偵莫得時看護婦復言曰茲事我今晨讀報已悉汝即此三盜中之一乎少年點首應曰然抛生者特爲我副而車之御者則即此間之居停今夕我車御者仍爲斯人汝今旣識吾隱我乃甚歉然汝言此爲駭鹿路當也此宅爲我一舊交所賃我與抛生居已三禮拜於茲謀刦此勳爵家居停曰李文世乃允爲我助其妻亦我素識汝不久當面其人彼夫婦歷曆咸審吾謀汝果已在報中見此刦案新聞者當知抛生爲一巡士創其胸我與李文世旣共扶掖此創人登車抛生以亡血逾度遂暈歸抵是間時彼知覺都泯後雖稍蘇然創甚欲起死而回生道惟去其胸間所受之槍彈始或有倖生之望吾固至願爲吾侣治創而又未敢别延一醫果延者或且此醫自報中所言形貌而辨識其人則吾計左矣然我不云乎我固醫也且精於醫者我固頗能爲治其創然我隻手又惡能爲役法當得一看護婦爲助而後句時門上忽有剥啄聲少年一手尚握槍擬看護婦更出一手轉鑰啓鍵門開然闢則李文世入矣入後仍掩扉鍤之乃曰我已還車於車行車中人初不一問今汝已一一爲此看護婦白其事乎少年醫盜曰我方語其事未竟李文世大聲曰然則趣竟其說少年醫盜乃復迴面看護婦言曰餘事汝當能揣知我旣定策將親爲抛生喬治則矯裝入城市得器械及一切應需之物今夕吾又以車造爾公所得汝載興俱歸汝今入我玄中矣今此屋中惟我及汝與李文世夫婦曁抛生共合五人而已爾公所中主婦但知汝赴鉛雪中一密司忒荀克蘭家乃不知此密司忒荀克蘭乃居於無何有之鄉我今若以一彈洞爾腦瘞之後圃中者誰則能究其跡而發其覆然吾雅不欲槍汝固無待言吾之誆誘汝至是者特欲吾治創時得汝爲助後此並爲抛生看護俟其創愈足移送諸其家乃已汝果領諾者决不加害爾身且厚待汝恣爾所欲惟不得自由耳俟抛生一愈即縱汝歸惟汝須矢誓不得背叛而舉發吾私 
[自由談之自由談] [  不冷]  
　　今日世界之上最多者何物曰旗是也自古以來未有各國人民同時慶祝如今日者房屋有旗各車有旗各人衣角有旗旗之用大矣哉 
　　四年以來最多者槍砲之聲所謂有聲近數日間最多者各國國旗之色所謂有色有聲有色此之謂歟 
 
 
 

Page 15

 
 
   
 
 

Page 16

 
 
   
 
