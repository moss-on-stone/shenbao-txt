# 1881 - 242 - 4903000

 

Page 1

 
 
[新印書畫出售]  
　　本齋近又用石印照相法印成朱子家調五尺中堂一幅係吳門潘君名芹涵所書筆力挺拔　　率更計每幅未裱者價洋二角綾成軸者價洋五角五分又任伯年先生所繪之著色米癲拜石蕉葉題詩撫松盤桓埧橋風雪四幅皆長五尺每幅未裱者價洋三角五分綾邊裱者價洋七角此四幅拆買合買均隨客便蓋拆買則可作中堂懸掛合買則可作大掛　也至畫法之神妙任君早馳名遠邇講丹青者靡不傾倒當無待本齋掄揚出售處仍照　例此布[  點石齋主人啓]  
[書派員駐津騐兌漕糧　諭旨後]  
　　恭讀七月十二日　諭旨倉場衙門奏招商局協運漕糧攙雜破碎過多等語特飭直隷總督飭令招商局於　運時酌分道員常川駐津認眞騐兌並著江蘇浙江巡撫責成　道嚴督辦漕委員在上海天津於招商局兌米時加意查察務令米色一律乾圓潔淨等諭因思海運之法原所以濟河運之窮元世八十餘年以海運為常明旣遷都乃定河運之策誠以漕粮自南而北為京師支給官俸散放兵餉之要需由江淮而入汶濟故道可循若舍內河而航外海於政體究有未宜故嘉靖中嘗因河決而改海運不久旋復其舊　國朝因之至道光季年始又有海運之議然使咸同不經兵亂舊日粮艘百未失一則海運亦止暫行數年斷不至相沿而至今日葢　嘉靖偶然一改之意也東南多故舊制盡湮旣以海運為便而又以輪船招商海道平安之故幾以為時局變遷不必拘拘於復古矣然所以執海運為策者豈非謂通商之局中外維持海疆又安輪帆　利若必復河運則事廢已久粮船杳無遺跡今製造船隻招慕運丁旣費且煩何從措手故不若以目前之成效為經久之遠圖也且河運動需時日待水放閘逗遛中途卽使時可暢　而船戶以夾帶客貨偷漏關稅為出息逐程舞弊雖欲趲趕而不能每歲自春徂秋必至九十月而通倉始可竣事而米色之　朽無從責成賠換自改海運則每歲三月放洋五月藏事期旣緊速成色又隹從前漕米上倉船中結成　塊起以鐵又而不能量以升斗者今則無是也然則海運之可以久行不亟亟議復河運者良以其成效實有過於昔耳乃今何以有攙雜破碎之　乎竊意漕糧一項上則漕督總其成中則糧道專其任下則衞所分其司起運有監視沿途　押護父兌有查騐若海運則委員更多省局干人滬局若干人豈猶不足以供使令者而顧令船中之舞弊至於攙雜破碎而不知之乎且繼畢二公所奏明方招商局協運之米則自滬裝載出洋安得不揀選圓淨之粒而肯雜以壞米耶每屇海運州洋蘇浙兩局委員分班到船監視而謂所裝之米若是將無辦此米者先已舞弊自肥抑各委員實與通同得受陋規而後若弗聞見歟吾是以奇之也况夫委員衆多在滬局者至船裝船而事已畢惟粮道及津局各員則在滬裝船之後陸續赴津候米到而公同監兌假如監兌之時察出米色之次壞何以為情也夫監兌者以船在路中慮有偷竊短缺也若言米色則由滬達津加以由津口撥入小河總計極遲不過七八日以七八日之程而謂米色卽至朽壞誠欺人之語也旣不至於朽壞攙雜破是明明有人偷換矣在滬裝船而卽已破碎其咎在買米者到津交倉而始尾破碎其弊在承運者此最易知之事惟粮道在滬在津均係親歴其事弊由誰作夫豈不明吾意招商局酌分一道員駐津騐兌仍無益於事也葢常川駐津安能知在滬裝船之米其成色果為何若卽令察出破碎亦徒見其彼此推諉而已且恐因此而轉以卸糧道之責也竊謂輪船協運漕糧近近以商貨減少水脚價銀在支開銷無有盈餘甚賴漕糧貼費以為獲利之大宗卽以之抵拔存局之官本旣以運費為津貼則米色之低昻卽該局之責成但使糧道在滬於裝船之時騐定米色若何到津監兌卽取之以相比較如有破碎等弊惟委員是問其沙船承運者亦令商家具結監兌之日一律查察可也何必使該局自派道員哉總之海運所以不遽復河運者以其省而速也省則可免糜費而速更不至朽壞荀如所奏是與不復河運之意相刺謬矣雖然　聖恩寬大但令補救將來自不追求往所以不卽查辦本屇攙雜之弊者豈故縱也竊願當斯任者以實心事處之可矣 
[電線修竣] ○前報曾言海中電線為風潮所壞而北路一條業巳修好刻閱西字報知厦門香港一路電線亦經修治完竣然則南北兩路仍可照舊傳音矣 
[中途壞機] ○怡和洋行之福和輪船於禮拜五開行由滬赴漢行至中途機器忽有操作不能行駛適該行之泰和輪船由漢回滬遇之於江隨帶之回滬於禮拜六抵埠大約須修治完竣方可啓行也 
[温州災信] ○招商局永寍輪船前赴温州滬已返滬言及本月初二初三兩日尚在温州該處風雨不減於本埠初四日情形其附近海邊地方潮水泛溢損壞地方房屋人口均不可勝數云 
[儲材得用] ○字林報載有天津來信云近日天津有幼童三十人習學英文專攻電線之學來擬分派各處陵路電線分局以資調用　亦儲材待用之意也 
[夫婦同縊] ○福州西字報載有福州城內夫婦同縊一事言之殊覺可慘緣該夫婦本有兒女三人一家團聚頗足為樂乃近來不數日間兒子先後凋謝芝蘭玉樹摧折無遺夫婦痛切不復聊生因卽在　邊同時自縊身死男子身畔遺有一信自言其同死之故如此聞者傷之 
[全村淪沒] ○去上海一百餘里地名石頭沙前遭風潮全村皆為埽蕩其屍浮黃浦而下不知凡幾關道憲聞知其事派一小火輪前往查騐至該處則舍宇全無悉成白地水內撈獲屍道約有二百餘具男女老幼不等緣為日已久屍身皆已膨脝腐爛云 
[武營操兵] ○浙撫大閱將屆是以寍波張軍門嚴飭各營逐日操演洋鎗線鎗先習步伍後演施放其步伍之整齊施放之純熟似較衞安勇洋鎗隊有過之無不及也軍容嚴肅鎗法捷器械旗幟亦極鮮明可見大吏之不忘武　整飭戎　也 
 
 

Page 2

 
 
[請客受累] ○紹興人張錦元以跟官致產數千金遂入業貿布於揚家在舊城落星街與江西人朱吉三者極投契未亦業布同舟共濟無詐無虞張妻芮氏朱　陳氏亦往來相得日前因落星街側設盂蘭盆會相傳極為熱閙朱家新城張妻遂接朱妻夜飲看會時朱母甫自江西平揚遂掛邀請飲畢皆出門候會朱母忽言腹痛急欲如厠相偕同返方入房母大呌一垢滿　亂滾衆婦女大驚急為灌救並遷隣醫診視醫云積熱暴發暑毒攻心囑以雪水等藥救治乃藥至而氣已絕面赤唇青口張目突手足指甲皆紫黑急覔張朱回家述其迫不及待之勢朱哭向張云不累兄請放心然遵宅乞借我治喪張首肯乃朱母之弟姪奔至大肆咆哮扭張索命並稱朱夫婦　謀藥死老母必欲報官相驗治罪以抵衆勸不息先是朱母顧氏本先是朱母顧氏本朱父繼配朱為前母所出顧性卞急朱能承順得以相安朱妻陳氏以夫婦在楊而母居江西難免物議勸朱迎養特倩顧之弟姪護送至揚其弟姪皆少年無賴今遇此變遂因風縱火大閙一夜張有店夥李某老而　者出為排角百計巧說始以八百金了其事並命張報官而由朱與二顧攔騐具結以杜後患云 
[戲語成眞] ○揚城西北兩門內外多六陳行緣西北鄉米榖雜糧出產甚多故市儈壟斷其利望衡對宇者大小約可百家而車行驢行挑脚行因以為利者不可數計有石王周三人者以擔負多力雄於衆前月念九日聚六七人小飲於天凝門外某米行門首棚下皆係挑夫彼此戯言汝妻不端汝妻多私互相取笑乃周妻微有姿道且是再醮陰疑焉次日故言將往淮上十日方歸携單衣雨具而出妻信之妻在前夫家時本有舊好名王回回自歸周後從未往來已隔絕上年矣是日忽過門口遇周妻一笑遂入內小坐知周遠出乃約定半夜來周本某營健勇自幼卽善超躍視茅檐小屋　如也是夜携刀升屋適見王回推門而入憤火中燒不覺失手刀從屋落王見半空飛下一切反身而逃周卽躍下拾刀急追已不知去向周素不識王其面目亦難指認只得回身砍妻妻大號四鄰奔集解救周歴述情形妻慟哭不認惟求死衆鄰公議任周出婦央某監生撰禀存案云 
[皖垣官報] ○藩轅牌示甯國胡樂巡檢缺委試用按司獄步瀛渦陽義門巡檢缺委試用未入周星伯婺源項林巡檢缺委分缺間補用典史耿錫晉均署理 
[小竊可惡] ○皖省城垣有內墻週圍數丈其更屋一所數年已經拆去詎料有小竊偷堞樓木料磚瓦變賣陸拆卸甚多漸至竊取內墻之石條今歲更竊墻磚各處倒塌不堪倘逢官憲閱城保捕不免受責矣 
[黎明坍屋] ○昨黎明時英租界寳善街靖安里東口之剃頭舖忽聞房屋有軋軋之聲店主與夥均各驚起幸房屋漸漸坍倒不致傷命惟甲乙兩移稍受微傷壓壞生財不少東間壁之京鞋鋪房屋亦被激動致其鞋架坍倒隨將貨物移出云 
[請催出貨案覆訊] ○昨報請催出貨一案玆悉被告實非順記乃係仁記昨千後陳太守會同德國副領事福察法覆訉元亨洋東同買辦鄭桂香投案禀稱前由仁記洋貨舖之陳仰軒定買雙人頭牌一品綠三千挺松鶴牌一千挺價均一兩零五分貨到後彼延不出貨催之則稱貨不符樣已人調處減價銀二分半彼仍不出今奉諭帶有兩種貨樣呈閱請為比較實無分別陳仰軒供原樣與後貨兩種染成布疋顏色確有深淡一併呈案陳太守　染成之布千　千色况有天時之分不作為証隨將原樣及元亨呈樣用水化開染筆點於白紙驗係一色陳又稱雙人頭牌之原樣馬口鐵匣用夏布封口今貨係封皮紙松鶴牌之原樣匣傍有金色外國字今貨無金字况我鋪係代客經手得利綦薄繼因貨不符樣客人不要是實並無推諉今情願貼還伊銀百兩退貨元亨洋人又稱所定係一品綠非匣上之裝式願價銀一兩零五分兹巳减價二分半吃虧銀百兩務求令彼出貨太守又間洋人曾收仁記定銀多少答稱因與交易已久素屬誠信是以未收定銀陳太寮與福君再四研詰兩造各執一詞隨商令各邀中西公正商人秉公酌議禀候核斷元亨行願邀魯麟洋行東及廣記行主仁記願邀謙興洋行及華人葉順忠云 
[浮屍述疑] ○禮拜六有人見黃浦江內浮一女屍衣服美麗似是大家裝束而雙灣則以繩縛之頸上亦繫以繩不知其因何致死也 
[控追米價案續訊] ○前報載華人祥麟在英刑司控追格里格侖輪船上西人那丁亨欠找米價一節禮拜六刑司傳到該船大副水手等質訊該大副供稱祥麟到船囑我寫那丁亨名字我不知為何事寫以與之至於船上水手販運米石則向無此例决不准行水手等亦言米包上船時時有之但俱係船中食米至那丁亨販米一節則全然不知亦並不見那丁亨在長有賣米之事而祥麟則言二十担米分作四十包以二十包裝在那丁亨住房內二十包則裝於他水手房中云那丁亨言我住房甚小管事同住如裝二十包米則床上亦無隙地豈能容之刑司乃命人前往該船察看那丁亨房中能容米若干俟查明禀覆冉為核斷 
[舵工溺斃] ○前日午後有某洋行之遊船駛至白大橋左近停泊舵工某甲正在拋錨適又一船駛過其篙工將篙點於遊船上船遂動搖至甲墮河經隣舟衆人撈救初無影蹤甲之胞弟將欲下水尋覔已為一魚船撈起然氣已垂絕惟見左足畧動當有觀看諸西人為送仁濟醫院旋聞救治莫及卽已斃命至駛過之船已不知去向矣 
[妓女尋死] ○前夜有烏某在西棋盤街新德興堂內妓女巧福處擺酒赴飲之客一名阿林喚東棋盤街聚街聚秀堂妓小十全侑酒巧福誤認為烏某相好頓然潑醋故指小十全言其美貌出色小十全謂爾我同行何以取笑阿林殊覺難堪深責巧福頗有惡言席散後巧福羞憤自服洋烟尋死經鴇覺施救藥憶不及隨鳴地保而烏某阿林等卽央人向巧福之夫講明備棺成殮了事聞巧福負債累不知如何料理也 
[控究殺馬] ○英國人哈味投該管之領事公館訴稱住居虹口二十三保十三圖內有良馬一匹放草不返馬夫找尋無着報由捕房包探緝得被人殺斃理於十圖地方之吳長春地基上求為查辦賈副領事據情照會陳太守請傳十三圖地保韓俟卿十圖地保張錫堂及地主吳長春等訊究昨午前已傳到諸人會審韓俊卿張錫堂吳長春伺供殺馬之事實不知情陳太守商之賈君限韓等三日內查明殺馬之人禀候核辦 
[失環查明] ○控失金環一案何阿才雖云情願賠償其實無力昨英公堂據包探康阿顧禀稱查得洪陶氏金環實係何阿才拋還手巾包時遺失而被經貧人華金榮拾去業將金環一只押洋四元二元已購衣服今拘華姓吊到金環并洋兩元請辦失主洪陶氏投案稱領陳太守飭將金環交洪陶氏收領起案之洋二元先行給還押舖餘二元着何阿才措繳給押舖外再行管押一月華金榮免究斥釋 
[私刑判罰] ○英公堂據華捕禀稱鄭永林竊木作內舊木板一塊被工人馬阿狗獲住人臟竟將鄭私行吊打繩痕宛然被我看見一併拘送請究鄭供因貧苦拾物度日至取此木板係作柴料詎被吊打馬供因作中屢經失竊故獲賊後他人教我吊打我實不知犯禁尚求施 
 
 

Page 3

 
 
　　恩陳太守騐得鄭永林兩手受有微傷以馬阿狗賊理應交捕不當私自吊打隨判罰洋一元給鄭養傷完結 
[湘靈名花十友] ○姚倩卿梅花清友　孫靄青海棠名友　金秀雲芍藥豓友　姚婉卿荷花凈友　周雅琴茉莉雅友　李迎子桂花仙友　朱蕊卿梔子禪友　李富林菊花佳友　曲江里張小寳瑞香殊友　東洋蘭田仙茶蘼韻友○聞之友也者友其德也德旣寓乎其人之才貌才與貌　無可睱疵而德全矣分見之各成一局合觀之宛在一家意其前身心皆慧業文人謫自上淸不　茵拂簾而誤墮溷中吾輩適與相遭則愛之旌之有數存焉昔曾端伯名十花為十友來滬上徜徉花業閱人多矣就平日所嘗招尋者錄之恰滿十人遂　端伯之友以配子熟知此十人得乾坤淸氣較多倚之舒憂娛悲銷壯心而延墓齒猶其迹也其助發性靈則如讀曠世不易見之奇書其開滌耳目恢張興象則如躋洞天臨福地邂逅不食烟火異人執裾而談八紘以外逸事移琴者入海始知送行者自崖而返司境也卽眞境也或聞子說而詫為南華寓言十則譬之飲水冷暖惟其自知耳子領畧十人風味蓋甚久不具述姑述一二槪其餘倩卿襟度蕭遠吐詞敏贍緑窗人靜往往面予温理舊曲四絃上指半帶琴聲喜臨晉唐小楷織手捉湘管寫蘭亦復國香盈紙其知予也加於人一等梅冠衆芳宜矣不謂阿蘭田仙裙屐風流似六朝人子嘗過其寓樓席地啜茗香溢齒牙少焉慿矮幾攤箋作草書贈予一聯東山絲竹中年韵西蜀淵雲大雅才急就之章典麗乃爾予竟被壓倒不能酬一字淵雲固如是乎十友外麗友一人則寳相花也疇昔與予周旋誼分不薄近聞澤雉　樊一飲　啄遼能自恣否追憶惘然果如西　曇花一現不復再現耶白香山不能忘情桓子野聞歌輒喚鬢絲禪榻風雨懷人是予近日情事祗青萍三尺銀　一點在旁知狀耳行且與十友約自今以往勿若天女散花粘衣不捨當似迦葉拈花視佛而笑文殊凈名默入不二法門無著天親更願世為兄弟至心廻向善果圓成其庶幾乎若夫　浮翠蟻燭照紅妝不少良朋頻　文讌滿堂兮美人芳菲兮襲子子雖不能盡友之而當場旣忍俊不禁設想卽雲鬟在側約略計之自葉蓉仙周素娥吳少琴陳小寳丁文珠金翠娥以下凡念餘人暇日將命龍鬚友疏其姓字評以傳之[  辛巳閏七夕湘靈館主二愛仙人書]  
[辛巳墓春六十述懷呈諸吟璮先生郢政並祈賜和] ○彈指光陰一甲周慿將往事溯從頭難中屢抱終天恨　先嚴歿于海氛時先慈歿于髪亂時　客裏頻遭溺水憂　長兄撑駕溺于海仲兄省試溺于江　壯志消磨堂構計　余于堂後　室數椽　老懷輾轉稻梁謀人生修短非無數笑我饑軀役未休　後天遭際類飄蓬每到生期感慨窮家為賤貧常作客身因愁病易成翁談心漸覺親知少聚首頻驚故舊空六十年來無一是只餘白髪暮春中　傲骨生成少俗緣青氈守拙度年年未恢事業光前裂敢望科名屬後輕薄世情誰假手紛繁家政獨仔肩同心幸有萊妻佐歴盡艱辛只自憐　休言晚景樂桑榆向累重重繫老軀弱女纔知勤紡織稚孫未角學之無檢搜詩卷留先澤　先嚴著有廉讓居稿　校閱方書為後圖　余輯有醫書待梓　愧我生涯何所恃只慿一硯當出租　忽忽年華又屇耆一生偃蹇詎堪思虛名不務慵求世傳食無功强作師黃卷拋殘容我懶青衫冷落怯人知蹉跎歲月羞稱老旅舘聊吟自壽詩[  引溪王煥京未定草]  
[光緒七年閏七月初一日京報全錄]  
　　宮門抄○上諭一道錄前發抄　旨四道○刑部文等　奏審明職官比例定擬摺子○豫撫涂　奏城尉因病出缺委員護理片○護黔撫林　奏請另建專祠夾片○直督李　奏請　賜頒匾額片○又　奏請　賜頒匾額片○又　奏對調廻避知縣摺子○將軍岐　奏挑選精壯添練馬隊片○閏七月初一日吏部翰林院正黃族値日吏部引　見六名兵部六名○廉前往　東陵請　訓○巴克坦布續假五日○內閣奏派騐放之王大臣　派出怡王萬青藜崇禮徐郙○吏部呈進月官卷○召見軍機○發抄　何璟等奏審明已革安溪令失察家丁詐贓案定擬並請開復原官處分奉　旨刑部議奏欽此○又候補守顏鐘軾期滿甄別奉　旨吏部知道欽此○勒方錡奏官員失察丁役滋事處分請飭部酌改奉　旨該部議奏欽此○岐元等奏新設康平縣各官廉俸等項請給實銀奉　旨着照所請該部知道欽此　○○刑部尚書臣文煜跪　奏為審明職官刁難領奉任意瀆禀被叅看管大臣寓所逞刁咆哮比例定擬具奏事光緒七年六月十七日內閣奉　上諭榮毓等奏防禦藉瘋逞刁請指革職治罪一摺鑲黃旂防禦多福前因刁難領奉任意瀆禀經榮毓等奏駿馬交部議處輒敢藉瘋逞刁闖進榮毓寓所咆哮兇橫實屬　于法紀多福着卽革職交刑部審明治罪以儆刁頑欽此旋經榮毓等抄錄原奏知照並派官弁將多福押解到部臣等遴泒司員詳加研鞫緣多福係鑲黃旂滿洲福珠哩佐領下人充當　孝陵本旂防禦伊父連升係該旗防禦　東陵官員俸銀向由守護大臣派員赴部支領光緒七年二月間榮毓等派翼長春霖赴京領俸多福向奉霖赴京領俸多福向春霖聲稱每年領俸均有短少此次如再短少槪不承領等語春霖回明榮毓等添派連升同往監察復因連升患病救撤卽經改派多福同往多福復具禀請加印務章京並請費均未批准旋於三月初三日多福帶領馬甲恩承等二名隨同春霖等赴京月初十日將奉銀領出十二日銷差嗣經總管翼長會同多福將俸銀平兌監放各包長短不長齊均經領去惟防禦烏爾庫濟英凱二分因短平未領多福將此二分送至毓寓所經親軍校松齡　諭令多福暫存候領多福又因前贉　費未給卽將俸銀二分當錢三百三十吊抵作盤費並將當票送交松齡轉呈當經榮毓飭領春霖將俸銀二分贖出給領多福復禀請將領俸事宜澈底查辦經榮毓等將多福及其父連升交部嚴議並將不能約束之該總管椿齡交部議處奉　旨允准五月二十九日輪應多福値班多福因被嚴議不能約束兵丁具禀赴榮毓寓所救撤値班差使並遞訴呈卽經派員接班將多福看管聽候部議六月十二日晚多福復至榮毓寓所欲救面見分訴松齡因多福係被押之員不應至宅卽向攔阻多福不服大聲分辨榮毓聞知恐係瘋迷飭令捆鎖帶走多福聲稱身係職官不能捆鎖又飭令摘去頂帽鎖押並傳到總管翼長等帶回看管旋據秦叅革職交部治罪嗣將多福押角到部查多福業經被叅看管何以復至榮毓寓所誠恐另有藉瘋逞刁情事復飭該司員詳加研訊據多福供稱委因被叅看管後在押所見該管大臣榮毓傳諭因馬甲恩承隨同革員各處遞禀撤去差使革職意欲　此分訴隨由押所潜至榮毓寓所求見被阻大聲分辨屬屬委無瘋迷病症亦無將松齡　跌情事覆鞫不移應卽擬結查例載刁徒直入衙門挾制官吏發近邊充軍等語此案已革防禦多福先因刁難情節本無寃枊復以不干已事輒至該管大臣寓所藉端求見伸訴不服攔阻咆哮兇橫實屬意存挾制惟寓所究與衙門有間自應比例量減間擬多福應比照刁徒直入衙門兵制管吏擬軍例上量減一等擬杖一百徒三年係職官從重發往軍臺効力贖罪案已訊明春霖恩承松齡均免提省累除防禦連升總管椿齡應由兵部分別嚴議之處外所有臣部審明定擬緣由謹恭摺具奏請　旨奉　旨已錄　○○河南巡撫臣　宗瀛跪　奏為城守尉因病出缺出缺請　旨簡員補放以重職守事竊據駐防滿營印務佐領福祜等禀報城守尉富保偶得署瀉病醫治罔效於光緒七年六月二十九日在署因病出缺等情臣現將城守尉印務檄委正紅旗滿洲佐領聯芳護理外所有城守尉員缺請　旨簡員補放以重職守臣謹　 
 
 

Page 4

 
 
　　摺附驛具　奏伏乞　皇太后　皇上聖鑒謹　奏軍機大臣奉　旨該衙門知道欽此　○○林肇元片　再原任貴州提督臣張文德於本年二月初十日因傷發身故經前撫臣岑毓英奏請　賜卹奉　上諭着加恩照提督例賜卹並將事跡宣付國史館准其附祀貴州省城曾璧光專祠以彰藎續等因欽此感　聖恩之高厚同此涕零報功德以馨香再陳民隱緣張文德初署提督之際全無一凈土龍里貴定巨賊潘明傑鼾睡榻旁為下遊逆苗屏蔽滋擾省垣朝不保夕前撫臣曾璧光商辦防剿深以為憂時臣與現任漕臣黎培敬總理糈局日與張文德籌計欲進兵則糧餉俱無不進兵則事勢日促黎培敬馨藏三千金臣亦因紳士候選知府謝寳書之力募米三千石掃而屬之張文德張文德感慨　師身冒失石五旬而兩城悉下於是軍威大震環省游奕之賊不敢逼視川楚援剿之軍亦因之大張苗疆務轉機實賴此舉而省垣登埤守城百姓辛苦十餘年亦至是始不事執干戈獲安袵席也厥後連克都勻進規八寨欲以偏師直搗苗巢為楚軍　應師以無糧夜潰身以殿後受傷光緒元年永　六洞苗變張文德疾馳平之夫而後苗疆始定核其在黔勳績不愧功及民生而秉性忠廉待人誠實與士卒同甘苦有儒將之風流出缺之時闔省官民莫不嘆惜且有聞而隕滋者前撫臣岑毓英請將張文德附祀曾璧光專祠特荷　恩命已彰激勸惟貴州省城曾璧光專祠乃蜀人黔官集資所建張文德楚人未便厠於其間且祠居狹隘亦實不能並容岑毓英所請附祀竊未足以申黔民崇德報功之意兹據在籍紳士道員冷超儒錢登選中書袁思　運同楊訓章教授莫庭芝周之冕等呈請奏建張文德專祠俾隆報享前來臣與張文德共事之久知紳民等感慕之誠謹敢會同督臣劉長佑據情申請可否籲懇　天恩飭准張文德另於貴州省城建立專祠之處伏候　逾格鴻慈伏祈　聖鑒訓示不勝感頌待　命之至謹　奏軍機大臣奉　旨着照所請欽此　○○李鴻章片　再據前署吳橋縣知縣馮　熙詳稱該縣城北　關帝　及城內　城隍廟素著靈　咸豐同治年間　捻各逆屢次撲犯皆蒙　神靈默佑轉危為安光緒三四年及今春地方亢旱均經官民詣廟祈禱甘霖普　禾麥有秋洵屬功德及民實深敬感據該縣官紳額請奏懇　賜頒匾額前來令無仰懇　天恩俯准頒發吳橋縣　關帝廟　城隍廟匾額各一方由臣轉發該縣祗領敬謹摹　縣挂以答　神庥而順輿情理合附片具陳伏乞　聖鑒訓示謹奏奉　旨已錄　○○李鴻章片　再據清苑縣知縣何庚生詳稱該縣鳥馬莊舊有　龍神廟前有古井一眼名曰龍潭每逢亢旱遠近紳民取水禱雨無不如響斯應光緒四年及今春省中官紳迭往　禱立市甘霖農田得以　足均屬功德及民實深敬感籲請奏懇　賜頒匾額並列入祀典前來合無仰懇　天恩俯准頒發清苑縣鳥馬庄　龍神廟匾額一方由臣轉發該縣祇領敬謹摹　懸挂並照例列入祀典由地方官春秋致祭以答　神庥而順輿情理合附片具陳伏乞　聖鑒訓示謹奏奉　旨已錄　○○大學士直　總督一等伯臣李鴻章跪　奏為知縣廻避原籍五百里以內揀員對調恭摺仰祈　聖鹽事竊據升任布政使任道鎔按察使方大湜詳稱望都縣知縣黃汝香山西平定州進士由翰林院庶吉士散館以知縣用意授今職光緒六年十一月十六日到任查知原籍至任所計程四百六十五里係　在五百里以內例應廻避於七年正月二十日稟報到司務會山西藩司飭據平定州查明屬實應卽揀員對調查有清河縣知縣司銘三山東蓬萊縣舉人由揀選知縣保舉分發直　州題署定縣知縣調署今職光緒六年七月初六日到任請與黃汝香互相對調等情前來臣查司銘三廉幹勳明堪以調署望都縣選抽知縣仍俟試署期滿另請實授所遺清河縣缺知縣卽以黃汝香調補與例均屬相符　缺相當毋庸送部引　見至司銘三任內並無審案徵糧緝盜已起降革叅限處分亦　罰俸案　除將程途里數清册咨部外理合恭摺具陳伏乞　皇太后皇上聖鑒勅部核覆謹　奏軍機大臣奉　旨吏部議奏欽此　○○岐元片　再前因　永陵　龍岡關係綦重經前署將軍崇厚將金州鳳凰城二處原練馬隊各裁二十名卽以此項餉乾由興京副都統挑練馬隊四十名派貴管帶出邊周巡等因奏明在案並以該處緝捕巡防非步隊所能得力向係酌撥馬隊在彼駐巡現因裁减錄營馬隊遣撤客兵所有馬隊不敷分撥該處前練馬隊四十名僅足守護　龍岡不能兼顧地方擬再由該處旗兵挑選精壯添練馬隊六十名併由該副都統督飭該恊領認眞訓練以專責成需餉乾照章由船規項下動支彚總造報理合附片具陳伏乞　聖鑒謹　奏軍機大臣奉　旨知道了欽此 
[蘇省撫轅事宜] ○接閏七月初八日正任鎭洋縣譚明經稟謝給咨回籍終養卽辭按經王永祁稟知奉委江北緝捕差卽辭　○初九日通判吳式晸稟知委松滬局角餉差 
[江督轅門抄] ○七月初六日候補道李家華清江回　通判朱世基解餉赴淮徐回　主簿吳向春稟知奉蘇織造委解甘肅俸緞差　○初七日貴州補用道鄧善燮稟辭赴吳淞　新選　應縣梁枚謝飭知赴任　○初八日同知倪文英辭赴廣東通判趙佑生　回江西　知縣方朗辭赴儀　　○初九日三品頂戴試用道邊葆誠到見蘇州來　署揚州府程誰都程儀洛　謝委　安徽候補道石階謝西征恊餉案內彚保二品銜奉部覆准　知州袁瑞麟　知明日吏治局監場　藩轅脾示揚州府知府何金壽病故遺缺查有試用知府程　洛堪以署理　○初十日署鹽城縣張振鐄卸事回　知縣周澄清大勝關厘捐來　葉懋本銷河工　回仍回洋務局　巡檢張子鐮奉河工局咨文回銷差　候補道韋煥事知考吏治局　運判楊永錫奉傳寫歴　知縣陳雲達禀謝冬防給酌委一次記二次　從九李　源禀知奉司飭知咨補甘泉縣邵伯司巡檢　主簿饒世德銷木厘緝　差回　○十一日知府陳衍洙起服到省　府經陸釗奉木釐局委辦西江口分卡差　○十二日署蘇松鎭吳安康到謝委　知府胡廷玉謝委厘捐局提調差　同知陳光烈禀知奉善後局委幫辦鐘山書院工程差　管帶威靖輪船徐長順來寗聽候差遣　管帶祥雲輪船李家泰湖北回又辭解餉卦揚　○十三日翰林院庶吉士　立鈞由京來　江西知府普維廷稟辭回江西直　州李興雲稟銷橋工差　知縣陳維新邵伯厘捐來　日之幹　浦文廟工程回　縣丞方澤醇稟知分寗　○十四江寗縣陸稟知赴鄉稽查客民烟戶　署蘇松鎭吳安康辭　○十五日知縣曾家　奉傳甄別　署泗州都司王化祥謝　　管帶測海輪船徐傳　湖口回　知府劉文棨同知吳恒均由蘇來　知縣黃本第請假赴江北措資　從九飭　埏知奉府委赴江浦六合公幹　管帶祥雲輪船李家泰解餉赴揚州回　管帶利川輪船袁至恭自蘇來　○十六日署揚州府程儀洛交缷厘捐局提調差　知府周兆　江北各屬查積榖回　知縣王之全奉臬司委赴江北緝捕差回　陳維新辭回邵伯厘捐　翰林院庶吉士丁　鈞辭行回凡徒　知府胡廷玉稟知到釐捐局提調差　知縣賀鏡如海州工程回　管帶慶雲輪船梁廷超　知蘇州上海回　○十八日壽春鎭郭寳昌到　知縣馬光勛蘇州來　道　趙謝　異　署揚州府程儀洛　任銷書局提調差　知縣王臻回寳　厘捐　候補道范志熙稟知到書局差　准補江寗布理問潘瑩州來　縣丞初鼎臣徐海提銀回　○十九日知府劉文棨　同知吳恒奉寗藩司委解固本　銀　管帶利川輪船袁致恭均辭回蘇　浙江同知吳文元到　○二十日寳應梁辭赴任　知縣曾家　奉傳考試　俞熙吳淞口騐來　同知邵稟辭　○二十一日知縣德印蘇州來　俞熙辭回吳淞口騐捐局 
[老德記傳髮水]  
此傅髮水係本行所始創者歴十五年在印度日本新嘉坡等處銷售日盛一日凡婦女髮上所用之油膠等物所有之美處此水兼而有之且無其　污諸弊用之頭皮亦甚爽快髮更易於生長頭層全無此係上等之料做成煎熬時亦甚留意 
上洋老德記 
ＴＨＥ 
ＬＡＯＵ　ＴＩ　ＫＥＥ　ＡＬＲ　ＷＡＬＥ 
Ａｕ　ｕｎｆ　　　　　　ｄ　ａｌｏｇａ　ｌ　ｐｐ　ｕｄｓｇｏ　ｔｏ　　　　　　Ｔｏ　　　ｔ，　ｃｍ·ｌｉｉｎｉｎｇ　ｉｈ　ｌｔ　　ｌｌｔｔ　ｏ　ｒ　　　ｒｔｊ　　ｏｆ　Ｆｒｎｉｒ　Ｇｒｏｎ　　，Ｗ　　ｂ　ａｄ　　　　ｔｏｒｏｔ· 
ＰＡ　　Ａ　　　　Ｏ　　Ｒ　ＯＲ 
ＬＬＥＷＥＬＬＹＮ　　　ＣＯ 
Ｃｈｏｈｒｉｏｌｉ，Ｃｏ· 
　ＨＡＮＯＩＩＡＩ· 
ＤＤ　　ＣＲＲＯ　　 
Ａ　　　　　　　　ｐｏｒｔｌｏｎ　ｔｏ　ｌｏ　ｐｏｎｒｏｄ　　　　　　　　　　　　　　　　　　 
　ｎｄ　ｂｏ　ｒｕｂｂｏｄｌｎｔｏ　ｔｈｏ　ｒｏｏｔｎ　ｏｌ　　　　　　　　　　　　· 
　　ＦＯ　ＰＯ　　ｎｄｏ　ｒｏｑｎｔｒｏｄｔｒ　　　 
用法將小些傅在頭上擦於髮根内 
油膠等都不須用 
若遇大病之後髮必脫落　用此水必有大效因此大　滋培於髮根髮若　　　　漸漸復原然内並無染色之物也若常用之果必使髮不落用亦甚爲潔凈且　亦極少其全無渣　故用時亦不必先爲摇動也上海一千八百七十六年十二月十四日上海大馬路老德記藥房吿白 
 
 

Page 5

 
 
   
 
 

Page 6

 
 
[帆船往長崎]  
茲有帆船一隻准於十三日開往長崎凡貴客欲搭裝貨物者請來本帳房面議可也此佈壳件行啓　 
[尋人]  
蔣門余氏父早亡母係浙江湖州府烏程縣西關外龍溪口人氏向在本處開設油貨店爲業膝下所生一子名呌廷標乳名寳生是於同治元年髮賊擾湖母子失散其年一十七歲至今辛巳年三十六歲由來杳無音信現在蔣門余氏仍在本地開店專望廷標回來母子相會完姻花燭不料至今信耗全無惟恐在外就業故特上申報佈吿各省　仁人君子倘有知其名姓者囑其歸家母子重逢骨肉團聚必當叩謝功莫大焉蔣門余氏叩托 
[必得呂宋票]  
英十月份票價隨大巿出售遠處信來原局帶回不誤望平街外國　對門必得啓 
[元發呂宋票]  
英十月呂宋票出售全張分半均可遠處代購原班回件不誤價格外公道貴客賜顧請至三芧閣橋北首鼎裕莊内 
[大有發財票]  
英十月票出售全張六元半張三元外埠信購原局回件不誤並收得彩紅票卽兌現洋開設棋盤街北首大有啓 
[元記洋行]  
英下月彩票出售每張六元半張亦可並收得彩票卽兌現洋遠處由局寄取至棋盤街北首天源洋行對門便是 
[杭城發財票]  
英九十月呂宋票出售每張六元分半亦可並收得彩票卽付現洋遠處賜顧請由局寄至杭城官巷口申昌號啓　 
[興記呂宋票]  
今有英十月呂宋票出售每張六元半張亦可遠處由信局寄購原班卽奉貴客賜顧請至大馬路抛球塲此佈　 
[壽州烟斗] 　 
今有壽州友人遊滬　有壽州各色諸式樣銅砂烟斗其堅靈大小各適所用而壽斗固係遠近馳名往有以假冐眞用者多被朦混斯則壽人壽斗貨眞價亷倘有愛用者可請至鄭家木橋北石路傍新悅來棧面訂　　 
[琴學友會]  
余來滬敎習琴學無分其地無論其人如可傳者雖婦人女子俱得敎授願者請來法馬路和　棧叙晤便是鶴軒氏啓 
[明鏡靈]  
異授管公演禽新法不報生庚能知八字父母兄弟妻財子祿富貴貧賤過去票來不對分文不取移寓寳善街甡記棧内　 
[秋季搢紳發售]  
文武八角秃文六角另附何義門讀書記二元月河精舍叢鈔一元二曾文正公奏議七種二元五請至上海二馬路味三堂或醉六堂購閱 
[撥轉曈神]  
浙寗奉邑任日章先生爲眼科第一凡遇内障瞳神反背久年鼜目只用神針一撥頃刻立愈復見天日余回寗親見其技百試百騐甚爲嘆服竊念滬上患此者最多醫皆束手稱爲痼疾遂成廢人寶屬可惜近聞先生適游滬上寓三馬路美華利不久復特回　余欲爲　者示回天之路固不惜小費聲聞遠近伏望仁人君子轉相流通將來手到功成晉目皆明方信余言之不謬也曉阮氏敬啓 
[眞晶眼鏡玉鐲大减價]  
茶晶一元晶二元玉鐲三元午時茶每元十合如假包换此晶養目辟風塵熱毒玉能鎭壓驚邪數物價賤益人金利源昌順隆啓　　 
[漢口水烟袋兼辦呂宋票]  
本號自運漢口提莊水烟袋出售此次貨色花草精細各樣俱全價亦公道並兼辦英九月呂宋票出售全張六元半張三元外埠信局寄奉開設棋盤街榮昌茶樓對過福昌昇啓 
[鴻福來呂宋發財票]  
本行出售英九月份票全張收洋六元半張亦中外埠分售請由信局寄買原班回件不悞上海寳善街信隆典當對門鴻福來謹啓 
[四彩獲利]  
英八月對號單巳到四彩五千零四十二號得洋一千元經本行售出茲有英九月十月票出售每票價洋六元此布棋盤街口獲利洋行啓　 
[輪船往東洋等處]  
啓者本行希魯西唛魯輪船於禮拜三卽閏七月十四日早九點鐘開行卦長崎西門舍革神户橫濱等處如各貴客要裝貨或搭客者請來本帳房訂定可也提單簽名於禮拜二下午四點鐘截止此佈閏七月初八日三菱公司啓 
[聲明]  
啓者棋盤西街五福押乃江黎二姓股開已於上年閉歇隨將生財鋪底頂售與福元仍開押業所有五福　本各銀兩已按數均還惟黎琇珊名下股份合同巳經遺失銷繳無由恐有人拾得持向各寳號抵押銀兩等弊用特聲明嗣後該合同單作爲廢紙無用此佈五福主人啓　　 
[永利呂宋票]  
出售英十月份票全張分半皆可賜顧由局寄購兼收逐月得彩紅票價格外克己棋盤街中 
[得來呂宋票]  
英十月份呂宋票每張六元分售亦可外埠客商由信局寄帶對號單到得彩諸君卽來覺洋開設二馬路望平街 
[利勝和呂宋票]  
英九月票出售每張六元分半亦可並收彩票貴客賜顧至大馬路抛球塲東首遠處信局購取無誤上海利勝和 
[尋黑小狗]  
今有全黑小狗一只左耳小有抓傷於初九日下午出外走失倘不　　　　送到本行賞洋二大元是實保寗行吿白 
[私拆信函]  
啓者蘇州天成棧内興　寳於前月底有票信一封交永義昶信局寄來小號者查此信爲該局私留　　　　　隆號來函確知永義昶之弊以後各路往來信件須交妥局寄帶更防拆换僞票也特此佈聞萬福來謹啓 
[辨明]  
今閱十一日　義昶聲明揑稱小號吃心太重五下　紅票還價九二之說此大謬也竊思小號與蘇州興隆號向來　易　　　　　亦有得彩俱格外公道兌足以冀曠充比此均無異議現有　號來函内詳該局延　弊之信請來一觀一分皂白萬　來啓　 
[新開乾亨]  
啓者本號於是月十一日起先行交易擇吉開張發兌各式自嗚鐘表玻璃燈鏡時新五彩絨氈各色花布一應俱全凡售鐘表立有保票蒙仕商賜顧價亷無欺開設在上洋棋盤街北首同芳茶居對面庶不致悞乾亨吿白　　 
[老德記百補鐵溍]  
夫鐵之爲物産目山中其質旣堅且重其性益血和陰醫　取用浩繁奏功甚速而中國醫家不諸格致工夫不明煆煉法製宜其相　如遺藥籠罕列也今本藥房探奇索隠知鐵之性　補血獨魁於是用格物之法不憚勤勞精求奥妙藥其氣味汰眞質楂再以極精極貴之品最佳最潔之泉藴　　酒名曰所浙　恆專治一切男婦血症無論勞傷失血咳　帶紅日　發熱癆瘵陰虧氣血並虧本元虚損心悸内　頭　怔忡以及婦女月經不調眞陰耗竭凡屬血虚皆能虧　此係西國名醫所創功効異常照法常飲自然氣體强健　食加增百病消除有益無損此酒在中華業巳各省馳名選邇戚羡賜顧者須認明本藥房招牌庶不致悞　每日三次每次半羹匙用開水送飯前服妙　　 
[尋兒]  
住浙江乍浦鎭於辛酉壬戌年失散文勲五官文杰六官文熊七官至今未回如在卽寄信上海小東門外福森春行王心三 
[新書發售]  
王氏金石粹編七元十萬卷樓叢書八元丁氏叢書一元四角西冷五布衣遺箸一元四角第一樓叢書并增兪樓雜箸右台仙館二種五元晉略三元白　兩漢金石記一元養一齋文集二元張溥歴代史論一元白紙一元半濳莊文集七角新修大清律例三元新繪十竹齋畫譜一元二角倣宋本千金方六元元本翼方四元縮本三才略二角新疆賦　角袖珍癸巳類稿二元上海三洋涇橋讀未樓啓 
[瑞和祥呂宋票]  
英九十月份票出售每張六元分半亦可遠處信來原局帶回不誤在大馬路抛球塲東首瑞祥茶號内啓 
[寍波新和順發財票]  
英九月十月呂宋票出售每張六元分　亦可並有大普　票每票計英洋四十元分買半張四開均可此佈 
[茶捐將停]  
茲本號代辦閩省茶捐請獎現聞部議定止仍候上論到日卽當止截　諸君有志顯揚趁此便宜望早來號報捐幸勿再延是禱粤東西榮巷香港上環上海法界同愼長啓　 
[湧記呂宋票]  
今英十月份票出售貴客賜顧由局寄購並收兌彩票卽付現产定票另識此佈上洋棋盤街北口湧記啓 
[呂宋票]  
英十月票出售每張六元半張照算兼收得彩票格外克巳賜顧祈至望平街長豐綢莊對門便是必發啓 
[寍波源號]  
英十月分呂宋票出售全張六元分售亦可兼收得彩票兌現貴客光顧請至江北岸認明居址招牌不誤 
[對號單]  
英八月份對號單巳到本號售出之要得彩甚多現有英九月十月票出售每票價洋六元專此布知棋盤街口寳生號啓 
[建昌生呂宋票]  
英九月呂宋票全張六元半張三元並收逐月得彩紅票貴客賜顧外埠由信局寄奉二馬路九章綢莊斜對門啓 
[得發呂宋票]  
英十月份發財票出售全張六元分半亦可並收得彩票付現外埠賜顧由局寄上洋抛球塲北首原班回件不誤 
[元號呂宋票號]  
本號暫移至三芧閣橋北恆大廣貨鋪内照售九十月票價如前分設漢口洋街新盛廣貨鋪内杭城大井巷衙牛堂藥　内便是元號行啓 
[呂宋發財票]  
英十月票全張六元半張三元並收彩票格外克己　賜顧者上洋請至英大馬路杭城大井巷遠埠函購卽奉不誤上洋悅來杭州德記同啓　 
[新開古今書籍舖]  
開設大馬路抛球塲北口坐東朝西門面各家登報之書俱皆全備如蒙惠顧者無不相宜先行交易擇日開張此佈傅是樓啓 
 
 

Page 7

 
 
[樂善堂藥房各種妙藥]  
本堂虔製各種丸散膏丹藥水俱係祖傳秘方揀選地道上等藥料濟世爲懹加意修合務期藥到病除同登壽域專望各方　紳商代爲售賣以廣銷路凡零售則定價劃一躉賣則减價亷　本堂不過只收回藥本工資而在代售者殊爲格外利潤如有　貴客願代售者批發章程另有仿單祈到本堂取閱若在遠所可由信局致書來問本堂卽日將仿單寄呈以便查閱所有照碼折扣等情形均列仿於仿單内若合尊意請速商議茲將各種藥名并價目開列于左光明精琦水專治眼胞紅腫白睛暴赤痛癢交迫澁滯難開羞明畏光迎風流涙視物不明夜眠多哆起坐昏花等症眞仙傳一家之靈藥也　 
千金保眞丹最能益精補髓添氣力壯筋骨久服百病　四肢强健元陽充固壽高消除多子眞海上仙方也 
聖惠戒煙丸務期能制煙毒而復元氣無論癮之新久輕重俱服此藥皆能戒斷兼治諸虚百損神效非常 
徐福玉壸丸此係東海徐眞人遺方最能壯元陽滋腎水專去上部之邪火而補下元之虚損服之功效莫測 
調經種玉丸專治婦人經水不調子宮虚冷久不受孕或滑胎半産等症服之自能生育並治婦人百病極效 
廣濟至寳丹專治時疫中暑霍亂吐瀉腹痛絞腸等一切痧症服之奏效如神夏天備急之藥莫蹽於此　　　　　　　　　　 
人參大補丸專治身體　弱精神疲倦或房勞過度下元虚損或久病初愈元氣未復等症服此最效　 
經騐截瘧丸專治諸般瘧疾無論久近輕重不拘陰瘧陽瘧隔日三日等症俱用此藥脫然全愈萬無一失 
産後養榮丸專治産後諸症丹體弱婦人之産後榮血不足衙氣失守精神疲倦或腹痛或頭痛其他神効服以知 
滋腎回春丸最能益精補　壯元陽滋腎水耑去上部邪火而治下元之虚損眞衙生種子兩全之靈藥也　 
日本寳丹專治時疫中暑霍亂吐瀉腹痛絞腸等一切痧症及頭痛眩暈猝倒不省人事或水土不服受瘴觸穢火傷割傷蟲毒等勝餘之神效不遑詳載　　　　　　　　　　 
神效消互丸專治楊梅瘡下疳便毒及一切花柳毒等症初時須用此藥除根永無結毒之患百試百騐幸勿輕視 
托裏消毒飲專治楊梅結毒經久不愈骨節疼痛或過服輕粉手脚攣痛百藥不效等症服之全愈無不神效 
四仙追蟲丸專治諸般蟲疾面色黃瘦飲食不進口吐清水有時腹痛發熱惡寒小兒疳積口鼻紅爛等症宜服之 
萬應玄　膏專治諸項風濕氣血凝滯骨節疼痛手脚冷痹及跌撲損傷等症貼此其痛立止應騐如神　　　　　 
神仙玉容膏專治冬天面皮　破手足凍瘡夏日汗斑及男婦年老面生縐絞紋等肌膚一切諸病俱用此塗擦神效　　　　　　　 
此外尙有滋腎回春丸補養丸不老長春丹頭痛卽愈膏神效疥癩藥暈船藥等藥品繁多不及備載倘蒙　紳商賜顧者請認明上海北巿河南路老巡捕房對面日本分出樂善堂藥房爲記庶不致悞此致東洋岸吟香謹啓 
[聲明]  
前月蘇州興隆號託敝局帶來呂宋票一紙得彩洋五十元當向萬福來兌取豈知萬福來要扣九二興隆號不肯折頭故向他家兌收實足寄蘇今萬福來不思自己吃心太重反謂敝局私拆信函爲特聲明質諸明理者當有以辯其是非也永義昶信局 
[發財票]  
本行出售英九月票每張收英洋六元半張收洋三元外埠分售仍由信局寄購卽付回件不悞三馬路發記呂宋票行 
[同發馥洋行]  
英九月呂宋票出售分半亦可並收彩票格外克己仕商賜顧請至二馬路南首便是再浙紹毛君竹香醫術精良寓小行方脉午起申止 
[新開洋貨號]  
開設法馬路紫來街東首朝北門面自運大呢哈喇羽毛花素洋布等貨發客如蒙惠顧其價格外公道先交易擇日開張此佈大　永號啓 
[售書]  
琴隠園詩詞集一元顧亭林文集八角濳莊文鈔五角兪蔭甫全集五元仿宋本管子二元兩漢金石　白紙三元敏果齋兵書七種五元鉛板詩韻合壁一元角山樓類腋一元六角趙氏水經注釋六元毛詩後箋六元上洋寳善街公順里望益山房啓 
[治内外痔効]  
凡痔瘡因濕熱停久薰蒸腸臟有脫肛不收有大便帶血其症不一其治則同故本房深知患痔每苦無　不惜工料熬成藥油久巳歐洲馳名千試萬應仕商賜顧者請至本藥房購取爲　上洋老德記藥房啓 
[普國呂宋國發財票]  
今有英十月份呂宋票出售每票洋六元又有大普國第二百八十會發財票出售仝號八張爲一票收英洋四十員分買半票四開八開均可以五員起碼此票得彩甚易每次開期及得彩數目詳列章程欲買者請至二馬路九章斜對門本行取閱可也富昌行啓 
[ＢＬＡＩＮ　　ＣＯ]  
茲本行自製英國頂上顔料其頭號藍二號藍之色格外鮮濃易於鎔化而清較比别家之藍色竟然倍勝價亦相宜瓶上乃有雙龍招牌爲記如有貴客欲購者請至本行面議可也此佈公道洋行啓 
[新開天泰洋行]  
啓者在法界太古碼頭新開天泰洋行高大棧房一座倘有各貨向本棧堆放如需用銀洋本行亦可抵押　息相宜兼有夾板船數隻隨時往來申江如　貴客裝運各埠貨物請至本帳房面議其水脚格外公道特此　聞行主吿白 
[呂宋票]  
英九月票如購全張半張皆可貴客光顧至上海老巡捕房北首九章綢莊對門便是老祥記洋行啓 
[秘本書籍出售]  
啓者歸安姚氏所刻各種書籍多人間罕見之本其大略載在書目答問向係本宅自行印送故流傳頗少茲本店印得數十部在於粤東雙門底翰墨園藏修堂姑蘇觀前綠潤堂武昌靑龍巷黎靑閣出售湖州托裕泰布店出信卽行寄上所有書目價値開列於左類篇四元集韻三元禮部韻略一元以上楝亭本漢隸字原三元　古閣本笠澤叢書五角說文解字繋傳三元祁刊宋本說文較議二元繆篆分韻一元古音諧一元五角邃雅堂文集二元邃雅堂學古綠一元五角漢印偶存附姚氏印存二元讀律心得一角唐人近體詩鈔四角 
[精製活命痧藥]  
本齋選料精工虔製救急痧藥八寳紅靈丹辟疫午時茶藿香正氣丸並監製各項蠟丸膏丹發售凡士商欲發善事者請來購取貨眞價甚公道廣東邇遐齋分設上洋英老巡捕房對門開張　 
[扶陽種子乾健丸]  
此丸專治男子先天不足房事太過以至陽事不舉腎元虚冷夢遺滑精夜溺頻多及年久便濁頭暈眼花神短胃弱四肢沉倦步履艱難甚　精枯　竭妻妾滿前久而不孕者將此丸每日早晚服三錢淡鹽湯送下戒食魚腥生冷則筋骨强健精氣充固益髓壯陽有轉老還童之妙助弱變强之功矣若能常服則受孕易如反掌何患後嗣乏人的確屢試屢騐予見此方有功於世不敢私秘但願知我早來斷無老翁乏嗣之　也每瓶重四兩寶價洋一元另有自製參茸大白鳳丸專治婦人調經勝藥每粒洋二角半　邇遐齋原鋪在廣東分設上洋英老巡捕房對門開張 
[新到妙藥]  
本藥房今有新到安神養血妙藥如經營過勞神魂不定以致夜不安　如服此藥則能高枕安睡更兼開胃　有百補鐵酒此酒非但補而有益治百體内損化生新血如四肢乏力精神耗散夢遺等情若服此藥無不見效每瓶各計洋一員特此佈知上海大馬路科發藥房啓　 
[吿白]  
啓者本行買賣各種銀票洋錢兼辦各項貿易以及借貸銀錢等事凡有來借者各貨可押取利格外相宜與前兌换銀行無涉老旗昌波利洋行謹啓 
[大普國皇發財票出售]  
今有　門國發財票出售此票巳做一百四十年之久公平稳當遠近無欺共收十萬號得彩五萬一千七百號之多每票扣實英洋四十元可看七次半票四開八開均或分售雖然開過三次二次對單近日可到現買之票還有六次可望每次得彩每次可來收洋换票第五六七次得彩更大所以在後買之票亦不吃虧另有華字仿單可來取閱今將每次頭彩列後　二次頭彩一萬五千元　三次頭彩二萬元　四次頭彩二萬五千元　五次頭彩三萬元　六次頭彩四萬元　七次頭彩念五萬元　又二彩十五萬元　三彩十萬元　四彩七萬五千元　五彩五萬元　六彩四萬元　七彩二張各得三萬元　八彩三張各得二萬五千元　九彩十張各得一萬五千元　十彩念張各得一萬元　其餘小彩不及細載以上得彩之洋均是茄門小洋合英洋每元二角五分如有得彩卽付現洋倘　貴客欲買者諸早來購　可也寗波漢口均有分行發賣此佈　上海和順洋行啓 
[四書文料大成]  
是書初二兩集閩中林孝亷所著類分千條有奇對偶典實俱備誠初學之津梁也每部十四本白紙實價七角竹紙六角寄上海二馬路味三堂新北門内醉六堂發售近有射利　刻亥豕魯魚誤人不少賜顧者認明本堂不誤 
[眞永記遷移]  
本號原店房子拆造今暫移三馬路老巡捕房北手九章綢緞莊隔三家交易倘有　貴客購票與及送信人等祈爲　移玉茲有英九月十月票出售請來購取爲盼本號只此一家并無分枝别處近日假永記甚多貴客賜顧請認明一點頭眞永記招牌庶不致悞永記啓　 
[益記發財票]  
本行出售英九月票全張收洋六元半張照價外埠分售請仍由局寄買原班回件不悞又備救解吞烟木棉　花敬送此佈上海二馬路老富棒幅舖隔壁益記洋行啓 
[空地召租]  
本行現有塡好之基地可以出租與人起造房屋該地坐落均好在新閘路近泥城河　如有　要租可來本行面議有恆洋行啓 
 
 

Page 8

 
 
[召盤]  
茲有法界大馬路吉祥街口萬年春烟館一所計共三樓三底并洋檯生財裝修燒烟傢伙一應俱全如有合意者凊來面議 
[呂宋票]  
今售英九月份票每張價洋六元半張三元貴客賜顧請由局寄購並兌收逐月彩票價格外克巳此佈棋盤街廣惠和啓 
[同發錩呂宋票]  
本行出售英九月份票全張收洋六元半張三元外埠分售照舊由信局寄買原班回件不誤上海三馬路慶和里對面同發錩洋行啓 
[和順呂宋票]  
今有英十月呂宋票出售每張洋六元半張亦可分　如欲買者請來購取寗波漢口均有和順分行發　此佈上海和順洋行啓 
[永吉呂宋票]  
今有英九十月票出售每票六元半票三元倘諸君賜顧請至棋盤街北外埠指明信局當班回件漢口在太古仁内恊記設售便是永吉洋行 
[太普票頭彩報喜]  
昨接公司船寄來茄門票二次對號單知本行售出第四萬三千九百四十八號得中頭彩茄門洋一萬五千元合英洋三千七百五十元係揚城鉅昶號内祝瑞翁所得已經將洋送去讀瑞翁來信初次試買隨得大彩乃瑞翁之鴻福也三次對單約念本三日可到此佈上海和順洋行啓 
[煤油躉棧]  
本行在浦東新造成鐵棧房耑躉煤油棧租極爲公道諸尊光顧祈屈駕到本帳房面議可也此佈七月十三日立德洋行謹白 
[萬利呂宋票]  
英十月份票價照大巿出售　貴客信顧務宜指明本號招牌原局帶奉兼收得彩紅票格外克已望平街外國墳對面萬利啓 
[寍波和潤恊記]  
英九十月份呂票出售全張六元零分亦可並收得彩票卽付現洋遠處賜顧由局寄江北岸仍在興記洋行内發賣無悞 
[百補固精丸]  
竊　人之所賴以生者曰精曰氣曰神三者而巳三者之中精之關繋最重精如一耗神氣亦隨之而　　將與鬼爲隣矣盖精足則目能視而足能步勞而麗　體成充積之可以實渾身之骨隨泄之可以傳無限之　斯衞生人之極宜愛惜若少年色慾過度　體弱操心每患夢遺滑精之症延之日久漸成虚癆深爲可憫今本藥房特採各處道地藥材不惜重價合成此藥名曰百補固精丸專治夢遺滑精每服一粒每天服三粒白湯送下連服數天自然病减體强飲食倍進精神爽健嗣續繁衍功効非常難以盡述凡士商賜顧者須認本藥房庶不致悞大馬路老德記藥房吿白 
[上洋大藥房吿白]  
啓者本藥房創設日久常有各欵上品藥料丸散膏丹發售兼有各等製煉藥材器具頂上好花露水各欵香梘影相藥水器皿電鍍金銀藥水器皿時樣什物亦常有香　屈臣氏大藥房精製馳名戒烟精粉補氣補血丸追風膏藥生髮香水肥皂疳積餅並各項膏丹丸散藥油藥水香水附賣不能盡綠諸尊光顧細認招牌庶不致悞鋪在第二十四號南京路開張上洋屈臣大藥房謹識 
[包戒洋烟斷癮藥]  
今有新到外國包戒洋烟藥粉每服英洋一元買藥粉六十包如烟癮一錢大每日服藥一包半三日後减半以後逐日减服减盡自能斷癮倘癮大者照上遞加服藥時用熱水亦可本藥房開設上洋大馬路東首已經多年今所售各藥皆係自運各山佳品公道濟世只此一家並無分出近有無恥之人假冐本行招牌將次藥銷售　　　　　 
以魚目混珠服之無益兼損　諸公貴體凡士商賜顧者須至本行認明招牌庶不致悞特此佈聞上海大馬路老德記藥房吿白 
[恊記呂宋票]  
英十月發財票出售每張六元半張亦可並設漢口馬王廟河街下第二家餘外别無分出如遠處由局寄購希指明本號信到卽奉祈細認圖章以杜假冐棋盤街北首 
[泰記呂宋票]  
今有英十月分發財票出售每張六元分售半票亦可貴客賜顧請來購取如遠處均由信局寄購原班卽奉開設棋盤街北口此佈 
[看書卽知戒烟法]  
此書蒙　克王爺賜章鑒定　倉塲督憲宗室鐘　曁　上海道憲沈　賜序最奇者服藥後腹中積滯烟油悉由毛孔而出故能除心癮愈百病增飮食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形卽係假藥另有狐騷臭藥每料一元三日除根　雀斑藥半元十日退消　髮癬藥六角半月重生　淋　癬等藥二角　瘧　痢　瀉　目疾等藥一角賜顧者送書一本上海只此一家金陵另有一鋪其餘各省各碼頭並無分鋪上海北門外吉祥街如意衖金陵城内土街口生生堂同啓 
[新設保險公司卽扣]  
一分之 
新設保險　司所有　中國貴各貨物銀兩等項往來槪可保險本行在中國貨易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟臺牛庄漢口九江鎭江一切等處倘有　貴客賜顧請至本行　議特此佈聞同治十三年六月吉日太古洋行謹啓　　　　 
[往長江客位價目]  
搭客每位上海至鎭江一元二角南京一元六角蕪湖二元七角大通三元二角安慶三元七角九江四元六角武穴四元九角漢口洋五元上海招商局太古行仝啓 
[英十月呂宋票]  
今有英十月發財票出售每張洋六元半票三元遠處欲買者寄信到取不悞棋盤街口榮昌茶樓内新記啓 
[寄售秘製止痛葯水]  
啓者本行現有大　國百里得　司醫生寄售秘製止痛藥水無論内外症應用如神立　見效内症如夏日發痧腹瀉瘧疾傷寒筋骨疼痛等外症如　火刀傷　瘡蛇蟲咬　等並皆　效此藥在世上行用巳五十年試過者摩不稱讚價又公道藥瓶外有中國字包紙治　　更可一目瞭然或買一瓶或買一箱均可隨便也上海大馬路晋隆洋行啓 
[弍彩誌喜]  
大普　第二次對號單己到本行售出二彩第七萬八千二百四十九號四開售與長發棧内　君又四開售與十六甫元成號半票　與漢口王合和號　得茄門洋八千元特此誌喜另有　大小彩者請來對號領洋换票或未得彩者毋須换票再望下次可也　售第三次之票全票英洋四十元或買半票四開八開均可并有英十月呂宋票出售每張六元本行只此一家并無分出别處廣豐洋啓 
[精刻本新書出售]  
袖珍白紙水經注一元六角硃批四六法海三元六朝文　一角五硃批列國　三元五角治浙成規二元環　地球新綠八角龍威秘書八元十國春秋二元白李氏君鑑四角寗都三魏集三元明季三編五角定菴文集五角上海抛球塲傅是樓啓 
[怡和隆呂宋票]  
今有英十月份呂宋票每張六元半張亦可外埠均託各信局寄賣以便買客往返代售局名前以登明今不贅述倘蒙賜顧請速至三洋涇橋三慶里購辦不悞怊和隆洋行啓 
[Ｊｏｈｎ·Ｂ　Ｌｏｙ·Ｗ　　Ｂｒｏｉｈｏ·大英靑坭出售]  
啓者茲藏　勃時里歪脫勃勒特司　厰在英國專門製煉上等靑坭行　極廣著名巳久其坭價甚便宜爲建屋造船及百工修造所必需之物允稱價亷物美常年貿易甚大今在中國惟託本行一家代行經理諸　紳商如欲定辦者斬賜信或移　玉至本行定議可也上海義記洋行謹啓 
[大英醫院再聲明]  
本院創製　司夫對晤壯陽酒歴有多年馳名中外近有無恥之徒效學　出不　愛臉妄言首創本院　與深　願購者自辨眞僞但泰西藥性甚猛　諸公諒亦洞察倘合者不善則受害不淺也誠恐因　院而悞　諸君貴體故不敢不吿也凡蒙　仕商賜顧須認明本院招牌庶不致悞向在外洋涇橋北堍第一家如托信局務請註明庶不受愚欺耳大英醫院謹啓　 
[機器軍械出售]  
啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有貴官紳應需各種各式祈至小行視樣面議價目格外公道特此佈聞同沼十三年六月日地亞士行啓　 
[泳記呂宋票]  
英十月票出售每張六元分半亦可茲恐魚目混珠故於票後今添三點兩字貴客信顧務宜指明九章斜對門并在漢口黃陂街太平巷間壁恆豫銀號内陳志海兄處照售餘外别無分設寄售祈細認圖章庶免假冐　　　 
[閏七月十二日錢洋行情並匯銀票列左]  
英　洋　　七錢三妥五釐八七五 
本　洋　　七錢九分六釐 
銀　拆　　一錢二分 
洋　拆　　一角八分七五 
貼　新　　二元五角 
卡　錢　　一百五十四千文 
衣　牌　　一百一百六十文　 
銀行現銀票五先令一辨士一二五 
六個月期票五先令一辨士七五　 
商人票六個月期五先令二辨士二五 
[閏七月十二日進口船禮拜一]  
漢口　　輪船　由長江　太古輪公司 
[十三日出口船禮拜二]  
上海　　輪船　晚往長江　太古公司　　 
江天　　又　　下午往寗波　招商局　 
[十四日出口船禮拜三]  
希魯西唛魯輪船早九點鐘時往東洋等處三菱公司 
時和　又　晚往汕剅厦門　　怡和啓 
惇信　又三點半鐘往寗波　　太古輪公司 
[十五日出口船禮拜四]  
漢口　輪船　晚往長江　　太古輪公司 
[十六日出口船禮拜五]  
華利　輪船　往長江等處　　麥邊啓 
 
