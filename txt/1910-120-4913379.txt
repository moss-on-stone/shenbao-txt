# 1910 - 120 - 4913379

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　三月二十九日召見軍機壽勳 
論說 
[論今日變亂之源及其補救之方（霖再續）]  
　　我國自與外人交通以來。於軍事上商業上所起之交涉。無不歸於失敗經屢次失敗之餘。彼以盛勢凌人。而我益處於退讓之地位。其於各項交涉。無不出以威嚇强迫之手叚者。猶顯而易見者耳。然其大病尚不在是。其足以制我死。命者。莫如吸我之脂膏。蓋歷次賠償之兵費。數實不資。於我國力已不無虧損。至甲午庚子兩役。賠欵之數。竟達數百兆。加以前次未經償淸之賠欵。以及自借之外債。分年攤還。爲數殊鉅。核計國家之歲出。每年撥解外人者。約占歲出全數之半。去而不返。可爲寒心。且出入口之貨價。又不足以相抵。入口之物。常數倍於出口之貨。每年以此而流入外洋之資財。亦不可勝數。積此二因。故國内之經濟界。遂日趨於恐慌。市塲間之泉幣日少。則百物之價。自必因之而日高。近年來物價之所以有增無減者。未始不由於此也。况全國之鐵路礦産。多爲外人所侵佔。或歸經管。或投鉅資。舉一國大宗生利之事業。全操諸外人之手。我惟得其唾餘。戸口日藩而生計日窘。有由來矣。且不止此也。現今每遇地方有亂。倘教堂商店有所損失。無不重索賠償。如此次湘省之變。其辦理善後事且最爲棘手者。卽各國教堂商店之損失賠償也。磋商復磋商。其數必在數十萬之間。湘省此次之變。元氣已覺大虧。今再加以多額之償金。是困之而又困也。且小民因生計不裕而暴動。反將因之而益窘。而亂機又將伏於此矣。此外力侵逼之爲今日變亂之源者四也。 
　　我國舊時之教育。約及於全體人民十分之二。餘均茫然無知。蠢如鹿豕。一若太古之遺民焉。對於國政民事。動多誤會疑慮之處。故國家雖有利國便民之設施。而人民每以爲蠹國殃民。致生怨恨而滋紛擾。蓋上下之間。情勢隔。閡非特因尊卑之分太。嚴亦因民智閉。塞無由宣達國家發政施令之用意故耳。自國家舉行新政。籌辦立憲以來。舉凡袪故謀新之政略。次第施行。人民少見多怪。遂多揣摩擬似之辭。往往其所主張之言論。有與事實大相違背者。以訛傳訛流布易廣。甚且變本加厲。别加駭人聽 
 
 
 

Page 4

 
 
聞之詞。則愚民無知。羣相詫異。種種浮言。尤因之而繁興。各標異說。多方煽惑。遂致擾亂地方之治安。如初次舉辦徵兵時。各地謠言。人異其辭。明理。者固一笑置之。而在無知之愚民。則據以爲信。故有因此而釀成風潮者。近來舉辦調查尸口。爲籌備憲政之要端。民政部限期竣事。各屬正在奉行。然因此而起風潮者。亦指不勝屈。小則聚衆滋事。大則毁學罷市。是未見其益而先受其害也但此不可責辦事者之草率亦不可咎人民之强暴。其大病實在於不知調查爲何意。并不知調查戸口爲何用耳。凡人昧。於實　。則啓猜疑。猜疑之甚。則起暴動。此乃事勢之所必然者。餘若興學禁烟等之新事業。輙引起愚民之反對者。亦因未知其命意之所在耳。蓋知其有利而仍反對之者。必無其事也。此民智閉塞之爲今日變亂之源者五也。（未完） 
譯稿 
[英皇愛德華第七事略]  
　　皇歸自愛爾蘭。得麗珠望公園之白宫爲私邸。蓋皇父欲令避世靜居。專心預備應試武科諸學也。皇得父督率。學業大進。其從游之師。皆當世名儒。其肄業之地。皆英倫名校。然皇得力處。則在平素之閱歷。皇父以學校功課。當輔以世界實際知識。而欲獲此知識。非游歷不爲功。皇得成爲今世博學之通儒。皇父之力也。世人謂世界爲皇之學校。洵非虛語。欲求深知英民性情及各國政治民俗如皇者。實鮮其人焉。皇讀書極刻苦。初讀書宫中。繼入愛定堡大學。習化學羅馬史近世史法律學。旁及法德拉丁文字。復以餘力練習武藝。繼乂入惡斯福大學。研究英倫史。後復肄業於堪布利支大學。加以歷年游歷。而皇之學業進境。乃絶塵而馳矣。皇未至愛定堡時。已遍游英倫愛爾蘭及大陸各處。出惡斯福大學後。復漫游坎拿大及北美洲。時一千八百六十年也。除澳洲南美外。凡隸英國管轄諸地。皇之足迹。靡不及焉。皇十八歲届成人之年。適於慶賀生辰之日。授職陸軍。同時復奉母書。殷殷教誨。情意誠摯。皇讀之感激涕零。後二年。皇作汗漫游至丹國。遇丹皇之女。契然相投。遂與訂婚。會皇父於是年冬見背。皇慟痛逾常。徘徊墓側。血涙被面見者莫不動容。皇父生平一舉一動。皆足爲皇矜式。今農刑遽失。皇之傷感爲何如耶。 
　　一八六二年九月。皇與亞力山大郡主正式約婚。明年三月結婚於喬治教堂。倫敦一埠。舉祝典者頗多。而歡迎亞力山大之禮。亦極一時之盛。使無皇父之喪。國民之愉樂。尚不知如何也。 
　　此後數年。伉儷純處樂境。一八六四年生克蘭倫斯公爵。一八六五年生太子喬治。卽今日之英皇也。一八六七年生費甫公爵夫人。一八六八年生維多利亞郡主。子女婆娑。樂境乃愈深矣。惟皇母傷夫之後。哀戚過甚。怠於理政。於是皇乃鞅掌元首諸務。以代母勞。故此數年。中皇躬之瘁。亦獨異於往日。未幾皇乃履生平未履之險境。其妃亦嘗生平未嘗之苦痛。蓋皇於一八七一年之冬。攖疾幾至不諱。埀三星期之久。是時國人咸爲沉痛。旣而病瘥。乃於一八七二年二月二十七號在聖保羅教堂舉行太子病瘥之公謝禮。以答上帝之孚佑。 
　　一八七四年。皇被舉爲英國共濟會社大總長。頗得會員歡。一八七五年。巡游印度。各處咸具無量之熱忱。歡迎其駕。皇所蒞之境。民衆無不虔誠加禮。印民前此順英。或存携貳之志。至此翕然帖服者。則實此游之功效也。印民對皇之感情。觀於喀爾喀脫土藩宣達之言。可見一斑。土藩嘗謂狄登泊洛皮痕君曰。乞告太子自今而後子民玉帛生命凡屬吾人所有者。悉爲太子物。於時各州郡王爭相以未來君主之禮。歡迎太子。開虛米亞之長特修康莊三十英里。以便皇駕。印毒亞大君獻物值英金五萬磅。拉化亞大君獻寳刀一柄。上飾綠玉值英金一萬二千磅。計皇適印所受獻品。總值英金五十萬磅有奇。 
　　皇爲太子時所盡國務。不能一一罄述。英俗公會開幕之禮。恒延太子執行。故皇堂英年之作爲。多屬文飾之務。蓋英國憲法。雖社會及博愛事業。亦不許太子肆力於斯。否則將貽施不正之勢力於政治之譏皇於此時不能大展其才者。實限於國之憲法。耳而皇之自明則非他人所能及。嘗曰。曷視余姪惟一少年耳。然身爲諸事之中心點。事無不出其命。而余則一事不許爲也。（未完） 
英皇愛德華第七遺像 
 
 

Page 5

 
 
專電 
[電一（北京）]  
　　攝政王擬於明日（初一）親至英公使館弔唁大喪並擬派振貝子或朗貝勒赴英弔奠 
[電二（北京）]  
　　京師王公大臣奉攝政王傳諭友邦有故應停止筵宴 
[電本（北京）]  
　　寄諭江督張人駿江北連遭荒歉該處梟匪素多最易滋事應妥籌振撫幷嚴飭地方文武隨時彈壓 
[電四（北京）]  
　　鄂督瑞湘撫楊又有電致外務部湘亂平定後英日兩國索僓損失爲數甚鉅請商該兩國公使從簡 
[電五（北京）]  
　　分科大學儀器圖書等須銀百五十萬咨請度支部照撥澤尚書大不謂然 
[電六（東京）]  
　　日本宫中定於西五月七月起至二十七日止爲英國皇帝持喪二十一天 
緊要新聞一 
[湘省官吏難免擔負賠欵新北京]  
　　外部擬令度支部　　籌撥賠欵一節曾誌前報今聞度支部澤尚書當湘亂後英日兩公使要求賠償損失之時曾向樞府聲明此項賠欵不得由部擔任應責成湘撫自行籌畫業由政府電飭鄂督瑞制軍署湘撫楊文鼎遵照辦理現因外部有責令預備欵項之說尚書又向政府聲明意見略謂部欵支絀不暇他顧此次賠欵若由部中擔任各省必任意廢弛有所恃而不恐况湘亂係由該省大吏不善撫恤釀成與部毫無干涉且部中　使出而擔認無非責令各省攤認籌撥目下淸理財政各省諮議局有干預財政之權倘羣起反對不特無濟於事且貽笑外人不若責成湘省大吏自行籌畫較爲正當政府皆韙其言 
旅奉湘人熊秉三京卿等前日又電致帝國報曁各同鄉京官云湘事稍靜善後宜籌前議淸理歷年米捐存欵及截留鹽欵辦賑須由京官聯名電致督撫幷公呈都察院代奏方有實際函另詳又此次係官激民變如有賠欵應照上海公堂例概令官賠湘中元氣大傷饑饉餘生决不能再加負担承認分文 
[湘省亂事餘聞]  
　　漢口訪函云岳州稅關長由岳州來電略謂寗鄉及益陽等處又有暴徒肇事日吉警部聞此消息已乘湘江丸起湘調查其避難來漢之村山副領事現得長沙平靖之報偕同林書記等亦己乘宇治軍艦赴湘長沙郵便局長根岸政造氏亦乘湘江丸返湘又得長沙特電云長沙秩序現已回復稅關已照常開關市面各商亦均如舊日淸汽船會社出張所均照常服職各地之郵便均已開通惟於郵局瘦首派有守備兵防範 
　　長沙人民現因巡撫岑春蓂僅行革職尚未滿意頗有暗殺之謠 
　　湘亂事起時在籍紳士王先謙等聯銜電請政府速將岑撫更換另派能員接署以安人心而岑撫去電則謂此次之變並非出于饑民之本意皆因舊紳王某等暗主使須請政府從嚴懲治等語聞岑中丞尚擬卽日赴京呈請都察院代奏 
　　南昌訪函云贛省禁運米穀出省各米船阻在湖口姑塘者不下十萬石米商一再函電商會以辦米在先禁米在後旣恐風波險惡復恐霉變腐敗力求代呈贛撫暫准運出一次以顧血本商會當爲轉呈去後馮中丞以湘省前請採辦賑米十萬石需用正急因籌一挹此注彼之策業於昨日函復畧云湖口姑塘聚集出江米船已飭張道元懋席守業馳赴湖口代湘收買卽用原船出江上駛似此辦法於船戸水脚無損卽與准其出口無異請卽轉致該商等遵照交兌决不令其喫虧均母固報爲要 
[膠沂鐵路决計官辦北京]  
　　郵傳部徐尚書以山東膠沂鐵路（由膠州至沂州）已於光緒三十四年由德贖回自辦但以路欵無著遲延兩載未能開工查該路贖回時議定五年内由中國築齊如逾期限德國仍有干涉之權似此宕延恐届期不能築成德人必乘便干涉是雖贖等於未贖此係主權所關不得不亟爲籌畫但魯省財政支絀商民興辦煙濰鐵路尚難卽日程功恐無餘力兼顧及此聞已决定今年午節後由官備欵修築云 
[濤邸考察軍政之行蹤北京]  
　　聞政府近接外洋來 
 
 

Page 6

 
 
電考察軍政大臣濤貝勒預計西五月十九號可抵法國二十七號卽赴德國又英國不願接待一事經政府向該國駐京公使交涉後茲聞政府已接駐英欽使李大臣來電略謂現據英廷擬定接待濤邸禮節與以前接待洵邸禮節一律以敦睦誼 
[滿蒙匪亂猖獗彚誌]  
　　外蒙古圖盟近有馬賊擾境勢甚猖獗庫倫防軍統帶鄭春田李兵往勦曾在札薩克崗登地面與馬賊交戰一次官兵死亡二十八名内有哨官一名哨長二名又受傷未死者十三名官兵亦擊死馬賊十餘名是日馬賊雖未大敗然已北竄庫倫辦事大臣三多又於初六日添兵四十名前往助勦現聞已抵山貝子地面該處貝子與匪結合先向商人索銀一萬八千兩許以不再搶掠詎照交後仍又大搶其死傷之兵均於初十日載運到庫一俟賊匪肅淸再行奏請恤欵聞其致敗之因一因軍器不利子藥用盡如待宣化鎭發下須再遲兩月方可再戰一爲蒙人所誤當交戰之際蒙人竟將馬兵之馬匹騎之遠竄云 
　　又熱河喇嘛廟一帶刻有鬍匪甚多日夜掠刦經宣化防兵前往勦捕被匪擊斃多名刻由昌圖府撥調北洋淮軍後路第八營前往宣化府勦捕已經管帶鄧嘉楨司馬帶領全營弁兵於十九乘火車過津直往宣化 
　　聞黑龍江公署近日亦接吉撫陳中丞密電山有亂匪數百人窟穴南滿各地現已濳入吉林迨吉省聞風派隊襲抄又由吉境竄入江境務祈江撫嚴密查拿勿使遁入他境致擾良民等語現江撫周中丞已密派巡防隊數股四處嚴密防維矣 
[山西財政虧空之鉅北京]  
　　山西財政監理官昨有電致度支部略謂現值籌辦預算之際該省財政虧耗竟達一百三十餘萬兩設非設法整頓則騰挪日見其多困難亦日見其甚究應如何挽回之處相應禀請核辦示遵 
[華僑電請派員考試卒業北京]  
　　學部昨接舊金山等處來電略稱華僑捐立兩等學堂將次卒業請部揀派熟悉學務人員前往考試並請將畢業後給予如何奬勵先行電示庶使華僑有所觀感各埠連袂興學實於國際不無小補云云 
[京師近事]  
　　駐京瑞典公使照會外務部云茲准敝國政府文稱第十一次地質萬國研究會倂附屬第二次農事地質萬國研究會已蒙本國君主允准定於本年八月十八號同在瑞京開會凡關於地質學與農事地質學之各緊要問題均於開會時竭力研究二十五號卽行閉會等語除各國已設有地理會或地質會或地質研究會均由該會直接照會請其遴派專員赴會外爲此照會貴大臣查照並望貴國届時遴派一員或數員到會是荷　 
　　前任署理稅務司現充稅務處顧問官英人裴式楷原議日間告假旋國刻因新舊兩任經手事繁仍須暫行留京月餘至五月初旬始可首途　　郵傳部開辦開徐海淸鐵道所調海局提調汪樹棠開局總取支單琳聞均不能應調因二人均爲他事所覊故也又所延廣工程司聞亦以事不到云 
　　憲政編查館王大臣因將來宣佈開設國會應先將憲法條文頒示人民週知故現飭該館編制局第一科將東西各立憲國憲法詳細譯成漢文以備編訂憲法時之參考 
　　前駐義錢念劬欽使曾將義國皇后愛麗那像片咨送來京經商部繡工科總教習余沈壽夫人仿樣絲繡一幅面部用絲至八色髮部用絲至五色針法均四面融成一片與原照片無毫髮異聞此繡像值價三千金磅全銀洋三萬四千元可謂針神能事前無古人矣 
時評 
[英皇愛德華第七駕崩唁言]  
　　憶昔德宗景皇帝升遐時英皇悲我國之忽搆變故曾以極懇摯之詞發電弔唁旅滬英官商亦均有以表示其哀敬乃曾幾何時而英皇亦以上賓聞矣我人念中英感情之敦厚歎兩國遭變之相同抒其哀思略伸吊唁我國家禮亦宜之 
　　嗚呼二十世紀以來世界之風雲亟矣六七强國之君主各挾其對外之政策爭雄長於全球而英皇愛德華第七卽位後雖其雄心勃勃以擴張商業勢力爲己任然其所挾之政策則恒注意於世界之平和以故主張激烈派之君主縱欲大張其高掌遠蹠之志而卒不能逕行其政策者亦英皇之政策有以牽制之而不盡美總統提倡平和之功也每讀西報紀英皇演說對華問題未嘗不以敦崇中英兩國睦誼爲言而殷殷焉希望中國之强盛憲政之進步卽此一端已足令我國之人民感念不置今者天禍英國喪此賢主其國中之人民歎傷悲悼不言可想卽隣國之與英友善者亦必怏怏不樂表其情感况我國德宗景皇帝賓天未久餘哀猶在而友國之君主條又龍馭追隨失我助力不更可歎悼也耶 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[陳賡虞再請諮議局速議梁誠叅案廣東]  
　　陳賡虞致諮議局函云上月鄙人致貴局一函蒙爲宣佈幷達龍參議建章足徵公誼惟鄙人函中主腦以公决梁誠參案剔除粤路積弊爲宗旨旨利於速議而不利於緩議者今爲時已久仍未見貴局有開特别會議明文誠恐梁使一經放洋卽參案無從查辦粤路公司之辦事人此後愈加膽大妄爲腐敗至於無可救藥勢必至以　悞粤路大局者乃影響及中國全局此事關繫甚鉅諸大君子見微知著想不河漢鄙言若待至九月貴局例會之時始行開議恐事機已失無可挽回伏乞貴局追憶鄙人前函急議則事或尚有可爲緩議則諸多延悞二語迅卽開特别會議公决宜否請於督部堂奏留梁誠待質勿令遽赴使任以爲粤路除弊興利之權輿卽爲貴局盡指陳利弊之責任至於高明所見或與儕衆不同如以爲别有辦法可不必開特别會議敢請將此中理由宣佈於衆或覆示鄙人俾得有所遵循 
[東省交涉記]  
　　鴨綠江修橋交涉經中日兩國訂結草約四條略記本報茲悉内容除吾國安東稅關得向安奉鐵路檢查稅品及木筏船隻碰損橋梁筏主船主不認賠償二條外尚有二大條件其一爲從鴨江中流畫分在西岸一半之橋梁待十五年後安奉路約滿期吾國可以一並買收其建築費若干届時由吾國派員估計其一依各國之通例關於國境汽車接軌之辦法欲由吾國主張將來至滿韓鐵路連絡業務恊定之際再行商議 
　　哈爾濱俄租界内往往有虐待華人之事近日近秦家崗俄官修葺衙署所有苦工人等倂未照約雇用每日派俄兵二十餘名沿街緝拿華僑貧民或三四十人或五六十人爲彼服役不惟不給工資少有怠慢卽百般毒打現華人等相率聞風逃竄此事已念餘日矣我華官猶置若罔聞何哉 
　　黑龍江省北邊塔爾巴幹達呼山並訥爾古納河等處層巒聳翠出産頗富山則有林木羊草之叢生水則魚蛤等水産之繁殖該三處雖爲中俄未淸之界而俄人頗欲據爲已國範圍之内華人一履該地輒起交涉殊非愼重邊防之意東督黑撫均有鑒於此日昨照會俄伊爾庫次克總督請派員會勘該三處國界以弭日後交涉華勘界官聞已派定呼倫道宋友梅觀察並邊務科長杜蔭田邊墾總卡官趙春芳等三人不日卽前往會勘 
　　俄國對於去冬吉江兩省六處禁糧出境問題要求賠償損失迭經爭執嗣俄人又自行核减最後仍索賠銀一百二十萬兩屢經外務部向駐京俄使據理抗爭聞公署昨准部電現已商准免我賠償 
[東京通信]  
[留學生之公憤]  
　　陽歷四月二十八日大和新聞及二十九日横濱貿易新報報知新聞東京每日新聞等報大書特書曰淸國留學生之公憤一則茲彚譯之以供衆覽淸國留學生監督田吳炤到任以來百弊叢生名譽奇劣淸國學生惡其無狀特集同志數百人於陽歷四月二十七日午後在東京牛込西五軒町淸國留學生會館大開會議開具十二大罪案特派代表黄某赴京禀控學部其罪狀中之最著者今略舉一二 
　　（一）會計科長夏循坦貪吝無度屢與書記員陳九君私將各省官費生藉端扣罰官費以充私囊（二）女學生中之佼好者夏必以補官費一語誘之故女學生中墮其術者甚（三）各處送考無論何校必有未試驗合格者三名保送蓋皆田監督之親族及知已也（四）學部定章非考入高等官校不爲補費而田之親族及邦人弟兄雖非高等亦爲補費頃者田住芝區夏住大森皆住極崇壯之邸宅日夜宣淫醜聲外溢日人擬卽驅逐云 
[留學生之怪狀]  
　　東京留學界腐敗達於極點淫盜拐騙無奇不有内地士大夫所不屑爲而不忍爲者乃盡形諸我留學界頃得印刷傳單一紙照錄於下旒頓首謹上訴於我所最敬最愛之廣東同鄉諸君請諸公費些須時間一讀旒之訴詞旒於前月念二日由粤省抵京卽寓小石川關口水道町禍因前月初到東人地生疎交遊極寡祇識中國書林前月某日託中國書林請其代買一自轉車至四月初六日再到中國書林適有一順德人羅森字貴博者在座伊云渠有一自轉車欲沽取價三十五元當卽引旒到一日人住宅内看是時旒見該車已無空氣車輪破壞極多不值三十五元羅森云此車甚好且支那留學生不用領鑑札似此年中可省數元如合意可先乘一二日便知此車是否破爛時旒因伊明治法科生必通達法律遂携車歸此四月初六事也翌日乘車到高田村爲警察干涉以無領鑑札例當罰旒初到東不識日語與彼律譚良久始幸免罰旒以車旣破壞又須領鑑札未免太貴幸未立約當送原車至中國書林（因看車時羅森曾云有事可交中國書林故也）迨午後四時羅森來云不用領鑑札因日本法律有優待留學生之條車已押與日人現日人不允收回要開交涉等語旒云車由閣下交易何與日人事時有陳君在座羅森乃語塞而去此初八事也不料十四日午前十時羅森帶一日人來謂是東京裁判所執逹吏盡將衣服及内子首飾金器取去似此兇惡無理藉勢外人凌辱同胞諸公素懷熱誠當爲旒代抱不平也茲訂五月一日開廣東同鄉在會於錦輝館届時務乞惠臨學界幸甚旒幸甚陸旒啓 
 
 

Page 11

 
 
分類新聞 
政界 
[札催各屢禀報辦理印花情形湖北]  
　　鄂省印花稅處司道札飭各屬文云湖北印花稅票前經本處詳奉批准分期推行並將各種印花派員分解各府轉發在案現查遠近各廳州縣開辦印花期限均已届滿其業經禀報辦理情形曁招選總發賣者固不乏人而未經禀報者亦復不少且有以地方僻遠風氣未開請緩者殊不知此項印花爲抵補洋土兩藥稅釐之案關係國家歲入限嚴責重但有進行查鄂省奉到部頒印花歷時已久其各屬辦理情形瞬届一律詳報誠恐各牧令以事屬創始不無稍涉觀望爲此合行札催札到卽便遵照迅將辦理印花情形據實禀報其未招有總發賣者亦卽迅速招充照章加結申司核發執照並報本處以憑查核 
[加征輪運洋士藥實行江寗]  
　　江督張制軍札寗蘇兩藩司文云准郵傳部咨船政司案呈滬寗鐵路定自西二月一號起凡洋藥土藥經由各該路火車裝運者其運費統按向章加倍征收如有意圖影射藏匿他項貨物之内者一經查出准將此項土藥連同貨物一倂充公第運輸之法水陸並進蘇省港　紛歧帆輪充斥若但加收車價而船脚聽其自爲於鐵路固有不利且恐於禁烟前途大有影響似宜轉飭商船公會曁内河小輪各公司等一律加收運脚等因查蘇寗常鎭一帶内河航路與滬寗鐵路平行亟宜聯絡一氣力杜趨避嗣後該内河小輪裝運洋藥土藥其運費應統按向章加倍徵收以肅烟禁而維路政相應咨行轉飭各屬一體遵照並希將辦理情形見復到部以憑核辦本部堂准此合就札行札到該司卽便轉飭所屬一體遵照辦理 
[撫院參事官舞弊揭曉杭州]  
　　舊冬金華東陽縣民人趙傳宗與同族爭繼具控撫院呈詞於十一月念一日投入詎禮科參事官李中（係增帥姻戚隨節來浙）别具宗旨延擱至本年正月十七日始行發房慮中座詰責率將十一月添改作十二月以圖朦混惟李參事到浙以來聲名甚大昏夜包苴人言籍籍曾經某巨紳密禀方擬查辦念六日增帥赴某處拜客又訪悉繼案舞弊各節回署後大發雷霆立傳該科錄事王蓮甫吊騐呈批簿據詰問舞弊情形該錄事供係參事所爲且各屬繼案捺擱索費亦不僅一次錄事等禀承辦公何敢舞弊增帥得供且憤且慚謂楚楚衣冠相交近二十年竟有此種不法行爲本部院一秉大公决無徧袒汝曹概赴臬署質訊可也當飭傳宣官將參事官李中坐理員王聯科錄事王蓮甫等一倂飭發臬司澈底訊究不料傳宣夏泰堦誤會憲意僅將王錄事一人送司發縣監禁致合署錄事大動公憤於本日下午聯合全體公禀大帥籲求澈底查辦以昭公允現聞增帥復專札候補縣楊德懋前赴臬署會同督審局秉公研訊矣 
[太康令陳請轉奏裁撤首縣河南]  
　　中國此次籌辦海軍通飭各省補助經費情形甚爲竭蹶日前豫屬太康令具禀撫院擬請奏請將附郭首縣一律裁去卽以知府兼攝如直隷州之制騰出知府公費撥作補助海軍之用吳中丞當以朝廷設官自有定制知府應否兼攝縣事改革官制時自有定章無待彊臣奏請遂未予轉奏去 
交涉 
[禁阻外人私購漢地鎭江]  
　　鎭關道劉襄孫觀察頃奉江督張制軍札開謂准外務部咨稱近來沿江各埠每有外國商人串通華人私購新漲之沙灘地畝惟此項灘地中國官應有自主之權應卽速飭地方官嚴行查禁並將華人嚴辦以免日後交涉等因准此合亟札行該關道查照辦理等因觀察奉文業於日昨分飭沿江各州縣遵辦矣 
[法人要求遲閉城門雲南]  
　　雲南省城城門向例每日天明開城日落閉城昨法國交涉委員忽照會交涉使云現在火車旣通萬商雲集城門閉站啓遲殊於商務有碍請改於南城每日早五點鐘啓門晚八點鐘掩門而不上鎖至十二點鐘五准落鎖當經交涉使詳奉督憲批准惟火車旣通門禁宜密夜深出入人多亦宜嚴防應加派得力稽查員弁兵役嚴定稽查賞罰章程並晚八點鐘後十二點鐘前在掩門時間應否准商民等普通出入或加以特别限制仰卽迅速會商巡警道巡防兵備處妥議辦理當經彼此議定每晚八點鐘後出城入城商人必須先領牌照届時到城詳騐方准通過以示限制 
軍界 
 
[提督推升軍統消息湖北]  
　　陸軍部定章一鎭爲統制二鎭爲軍統二十一混成恊定於本年編成第十一鎭歸陸軍第八鎭張虎臣統制兼統卽照陸軍部定章推升爲軍統所有陸軍第八鎭曁二十一混成協之大小軍官折扣薪俸亦俟編成第十一鎭再行定議聞有六月實行之說 
[改定緝捕輪船巡緝地點廣東]  
　　粤省内河緝捕各輪船前經厘定地叚飭令認眞巡緝現李水提以元和等十二輪原派地叚間有未洽特再更定巡緝地段以臻周密計元和輪船調巡横槎永安貝水靑岐思賢𣽸馬口西會輪船調巡都樂都城墟羅旁墟涌口保捷派歸猪頭山行營善遣西與調巡南石頭分水頭凉亭新造深圳沙路同濟派巡白沙烏涌塾頭大小纜淡水河樟棚一帶西建派巡波羅口鹿步滘南崗米塲中堂新塘一帶健銳調巡李家沙濠　三洪奇黄連西明調巡甘竹勒樓三漕共連三洪奇普安調巡容奇小黄團板沙尾李家沙西定調巡大石深涌三山　大尾二尾平洲口廣金調巡平海神泉甲子南澳一帶廣庚調巡廉欽一帶洋面 
[江北梟匪之復熾鎭江]  
　　現聞江北阜寗寳應兩縣交界之下蕩二溝一帶近有梟盜各匪復熾嘯聚該處搶刦滋擾勢頗猖獗居民異常驚惶已由地方官飛禀上憲請派兵隊馳往剿辦矣 
學務 
[增撫洞悉籌欵興學之弊竇浙江]  
　　嘉興平林學堂堂長唐念祖等以學欵不敷擬請抽提繭捐等情增中丞鑒於各屬因學捐起事風潮愼重其事遂批示云查近來籌欵興學動輙逕自來轅禀請非曰鄉民樂輸卽曰衆情允治迨一經批准卽羣起抵抗纒訟不休轉爲教育前途之阻碍該堂長等禀請援照餘賢小學抽收繭捐於賣戸所得繭價内每洋一元抽洋三厘等情究竟民間能否樂輸曾否禀縣立案仰提學司轉飭嘉興縣酌量地方情形禀復核辦 
[單級教授研究所變通辦理湖北]  
　　鄂省單級教授研究所第一班報名資格原限定省城現任初等小學堂教員及道府支郡師範最優 
 
 

Page 12

 
 
等畢業生至各州縣初等教員須於下次開辦時再由各屬申送乃蘄水初等教員王曾植急欲入所研究再四向學司懇求馬文宗因見該教員嚮學情殷已變通辦理飭交該所存記俟有缺額再行酌補 
實業 
[海寗絲販京控之糾纒杭州]  
　　海寗絲販張朱氏以硤石鎭絲商黄斌阻掯小領逼斃父子兩命激成京控往都察院核准咨解回浙轉發杭州府澈底訊究當由夏太守督同讞局傳集人証疊次研訊毫無確供而絲商運動某巨紳輦金七千元言之鑿鑿喧傳遐邇張朱氏復赴撫院攔輿伸寃謂官紳袒護絲商倡言運動並有某鎭商會出頭包庇將以一律罷市爲要挾等語當時奉撫憲温諭令退又以絲販小領關係商業究應如何辦理方稱平允札飭勸業道督飭妥議在案日前聞海甯州張牧具詳撫憲謂小販莫樂儒等上控絲商黄斌違章吞用知州疊奉憲飭一再會同硤石商務分會召集全體絲商秉公會議决擬仍照舊章每洋一元給發小領錢十二文内提警察捐一文凈給錢十一文應否准予立案照准等情聞增中丞以該州所議究竟是否平允仍札勸業道核議詳奪 
[梧屬分設桂全鐵路經理處廣西]  
　　梧州志太守通飭各屬文云奉撫憲電開據總辦桂全鐵路局胡道寒電禀稱迭據思恩余守來電以該屬所認桂全路股業已遵章繳欵而各屬分經理處尚多未禀報或立擬通飭速辦以裨路政等情查上年發起桂全鐵路商股僅據思恩余守飭屬勸集七萬八千七百股之多茲復遵章繳欵洵屬異常踴躍至各屬分經理處已否成立路股如何分認迄未據報應山該守丞牧督催所屬務將分經理處刻期成立勸集官紳商界認股若干並分别優先普通隨時電禀以憑飭局照發收據母得觀望撫效印等因奉此查梧郡議案研究會爲五屬紳民代表聲氣靈通招徠較易應卽作爲分經理處除照會該會知照外合就轉行迅將分經理處尅期成立以便互相聯絡廣勸官紳商界踴躍認股並將所認股數分别優先普通隨時電禀 
[續請撥給建築廣東别館經費廣東]  
　　南洋勸業會開幕伊邇所有粤省賽品自應趕緊起運以資陳賽惟前次所撥四成官股旣經撥充别館經費所餘無幾而運解賽品需欵尚多應請查照原案續撥欵項以濟要需前由勸業道禀准督憲請由藩運兩司關務處善後厘務兩局撥助官欵五萬元先提四成實銀二萬元作爲建造别館之用該欵經先後解道轉交廣東出品協會查收旋准出品恊會移請勸業道建築别館經費請全由官欵撥支以順商情等因現陳觀察據情詳請袁督札飭藩運二司曁關務處善後釐務二局查照前議各再續撥官股四成計共二萬元解交該道轉發該會以便赶緊預備尅期赴賽云 
雜記 
[飢民流離堪虞鎭江]  
　　上月二十七日鎭郡忽有淮徐飢民千餘人由常州到鎭鳩形鵠面情實堪憐羣詣五條街某善堂求賑該堂董事何君恐釀事端立請城守營參將劉參戎趕派弁兵前往彈壓慰以好言始行解散現經地方官按名散給錢米若干以示體恤一面雇舟裝送至清江然後遣散回籍其對岸瓜洲北五里鋪富戸王姓家囤積籼米數百石待價出售突爲經過飢民所知集衆奔往公議每斗給錢五百逼令悉數分散且聲言此係文明辦法倘靳不肯予當以搶刧從事王見衆勢洶洶莫可如何只得俯首聽命而已 
[留園蘭花堪賞蘇州]  
　　閶門外留園本係名勝之地二月間開蘭花會遊者極一時之盛惟以天值細雨未能盡興茲蓺蘭諸人又定初一初二續開夏蘭會如天雨則改初五初六兩日想届時必有一番雅興也 
[縣令縱差堪恨廣西]  
　　北流縣城外廣龍塘梁某因疫症流行挈眷避居於六麻墟北帝廟内適縣署親兵周四路經六麻墟會同差役數人逕往北帝廟内（因該廟前慣開賭）索收賭規瞥見梁某家眷不由分說肆行搜掠幷調戲婦女梁某馳往報局率同練勇捕拿周四等三人於三月初一由局綑解縣署究治詎邑令不知自反率以綑解兵役爲由將事主梁某監禁以洩其忿 
說苑 
[媿生叢錄（李詳）]  
　　王仲瞿烟霞萬古樓集墮入惡道。溯厥源流。不知所自。徒以驅遣史事易眩耳目。鄉曲獧子。歛袵交推。非其正也。仲瞿乾没甲科。佹得復失。遁而作此狡獪猖狂妄行。與其姨夫舒鐵雲沆　一氣。世有别裁僞體者。庶不河漢予言。最可駭異者。竇東臯許其西楚覇王廟碑。謂二千年無此作。但置仲　此文於二千年上。誰可附麗。竇本非南威。輕議涉媛。其時鼓盪仲瞿狂燄。使其沾沾自喜。皆此睢之罪也。 
　　邵二雲先生南都事略。錢少詹撰其墓誌箸之。唐端甫謂曾見有活字本。（見復堂日記） 
而唐以外。無有偁者。王益吾先生言馬端敏督兩江日。有人持此稿以獻。將付局刋行。會端敏遽卒。未果。稿亦不知爲何人所得。今聞藏洪琴西先生後人所。不知得一出否。 
　　王茀卿頌蔚言永樂大典。今存翰林院。祇八百餘册。傳聞英人購去儲博物院。（案謂庚申之變）見茀卿送黄公度參賛隨使英法詩自注。詩有云大典圖書淵。漁獵資來學。歲久漸淪蕪。往往山巖伏。頗聞倫敦城。稿尚盈兩屋。願君勤搜訪。寄我采遺目。 
探險錄 
[西藏考查記（續）]  
　　麻那薩羅華爾湖之探究薩杜列細河水源探險事畢。鄙人盤桓麻那薩羅華爾湖。考查湖水性質。用麻布製造划子。駛航湖上。測量水勢。據實地調查。麻那薩羅華爾湖直徑。三萬五千米突。最深處八十五米　。當測量之際。突起颶風。划子覆没。幾乎淹死。查麻。湖爲藏中三靈湖之一。風光明媚。山容莊嚴。眞靈山靈湖之神境。以故藏人膜拜麻湖周圍祈禱冥福者絡繹不絶。今日者回首麻湖。水光山色。超軼大千。神魂之飛越直逹十萬里矣。 
　　出印度河水源再過哥拉意斯山北進。越基里布共巴山。遂入前人未到之地。卽印度河水源也。藏人稱此地爲新基哥巴克。（印度河湧出噴口之義也）由此觀之。布拉摩布杜拉河與印度河。互挾喜馬拉亞山脉。東西流出鄙人發見此二大河水源。於地理學上貢献甚大。非自負也。由印度河水源向北東達北緯三十二度附近。多士人部落。外人至此者。實以鄙人爲始。且此地沙金出産極豐。每年由拉薩簡派藏官徵收沙金歸拉。獲利不少。再横斷杜蘭斯喜馬位亞山脉。轉入卞爾德克市。該市駐剳二刺史。有互相疾視冰炭不。容之勢。不但苞苴公行。挾持强　。宛然專制國之概。鄙人爲由此處與入藏地起見。請求入藏特權數次。該刺史概行不准。故改變旅程。回印度列市籌　入藏。遂編成旅行隊。勇氣直前以爲三入藏地之舉。 
　　三入藏地藏人甚惡久人入境。非有神助之探險家。决不能横行藏地。鄙人當第二次藏地旅行。半途回國豈易易哉。緣藏人拒斥入藏。監視甚嚴。鄙人進　維谷。於是免藏人猜視起見。逐揚言黑廷博十此次趣卞拉哥爾木坡出新疆省和　地方。遂入北京。以　藏人注意。且保新探險之秘密。且便再由列市啓程。爲迢遙萬里之長征也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[海内外華商聯合請開國會書（華商聯合會報社擬）]  
　　（此稿尚請海内外華商公團核定並公舉代表賫呈） 
　　呈爲國會未開人心思亂懇請收回成命俯鑒愚誠定國是卽以濟時艱籌大局卽以維商業事竊去歲十二月由各省諮議局恭遣議員孫洪伊等伏闕上書籲懇速開國會商等是時棲遲市井逖聽風聲念議員旣代表乎國民冀請願或幸邀乎天聽恭讀去臘二十日諭旨知召集國會一事朝廷自有權衡所兢兢加謹者不過慮地方籌備之未易完全與國民程度之未能劃一具見聖謨遠大憲政周詳商等何人敢行妄瀆顧嘗讀太史公語有云貧窮愁苦未嘗不呼天也疾痛慘怛未嘗不呼父母也人當至危極迫進退無所每不憚反覆呼籲於君父之前而君父亦從而諒其心者無他勢處於無可逃而情迫於不及待也今天下之禍變亟矣内憂外患紛至沓來國事日非人心瓦解商等思維再四知非國會無以通上下之情而使之萃非開國會無以挽危亡之局而卽於安謹就海内外之見聞與我國家之形勢引伸互證取其與國會有切要關係者爲我皇上覼陳之夫國會之設其制固不自今日始也古者太史陳詩以觀民風輶軒之採其權輿矣他若黄帝合宫之創虞舜總章之訪謀及庶人陳於洪範大事咨國著於周禮而孟子之論用舍也必證之以國人皆曰卽至天子之位亦以國人之朝覲謳歌訟獄爲斷此非國會議院之精意而何邇來東西各邦知憲政之不虛行而人心之未易固也凡有號稱文明政體殆無不以國會爲之樞紐者雖其間英美德法日本制度不同要其合舉國之人民而議政使各出其聰明才力以衞國而自衞則目的實無區别且夫積身而成家積家而成國積國而成天下以天下四萬萬人之衆性命之所付託財産之所積聚而欲以政府少數人之力一一給求而養育之其勢常有所不能且無論其限於勢也就使措置裕如然天下事待人謀者恒不如自爲謀者之周爲人謀者更不如聽人自爲謀者之切吾國積弱之故正惟人人倚賴於政府坐使政治之常識以閱歷少而不知漸進卽各人對於國家之觀念亦彼與此不相謀上與下不相應而政府乃不得已空負重大之責任也夫一國之盛衰强弱不在乎土地之廣狹戸口之多寡也其要素乃以國民之分合驗之國與民合則國家卽人民人民卽國家互相依倚互相聯屬而政府且立於最尊嚴最鞏固之地位矣國與民分則國家自國家人民自人民政府每行一事人民輒以爲不便於已而嫉之者且睨於其旁此而冀其出力以保國家而卽以自保出財以養國家而卽以自養也庸可得乎惟各國亦知其然也而乃以國會爲立國不二之方順而行之則富而强逆而制之則危而亂彼俄國之會黨波斯之覆轍土耳其之專制西班牙之内訌近因大勢之所趨亦亟圖召集議院恢張民權之舉自是歐亞兩洲之國蓋無無國會而自全於世界者矣我國歷代相傳閉關自守中央有集權之勢庶民高不議之風輓近以來海禁大通外界激刺而内外諸臣釜魚幕燕酣嬉自若以言内政則紊亂無序也自中央各部以至各省疆吏之權限往往獨行已意不相統攝人民有事官吏不及知也官吏有事人民不敢問也無提挈綱領之處但恃此三五人爲改革施行之張本平日則各分畛域及其有過又迭相推諉道旁築室迄無成算其有關於行政經費者則强取諸民以爲解决之地國民見無監督之權利遂幷其應盡之義務而棄之而國家之理亂已幾幾不在人民心目中矣此内政之失人心者一也（未完） 
本埠新聞 
[華僑寄贈可代糧食之天産品]  
　　南洋爪哇埠泗水中華商務總會會員葉元泰號東葉兆輝致上海商務總會總理周金箴觀察函云四月朔日江寗勸業會開會泗水各出品已於日昨裝運來滬敝號有夥友唐君天祿陳君元成回國趨聆大教一切尚祈格外埀拂是爲至禱詳細情形己由敝埠總商會介紹具牘奉塵矣茲不再贅惟此次運歸之貨内有包豐梗數千枝計三十八包運送南洋勸業會會塲分贈同胞者三十六包其餘兩包係浙江紹興府山會商會收下轉交孫端村又新學堂孫慶礽君收所有代運之費由山會商會奉繳孫君亦非素所認識惟接其來函諄諄囑辦此品係爲地方民食起見一片熱忱不可多得此次寄去之件亦係敝號奉贈蓋同爲公益何分畛域夙仰我公義俠爲懷不特商界倚爲長城卽地方亦賴保障中外咸欽企仰奚如今將包豐梗之可以代糧食緣由並栽法功用兩大端開呈瀏覽卽祈登報宣布以使祖國各省災民藉代粮食則功德無量矣 
[包豐栽法功用緣起]  
　　爪哇土産包豐一物煮熟食之較米麥尤爲耐饑且隨地可植不須灌溉生長旣易價值自廉此間土人終年藉以爲生活者不知凡幾百年前爪哇尚無此物繼逢島中歲歉餓莩載道始有老人將此物携來播種活人無算至今父老猶多能道此故事邇來吾國各省水旱之災幾至無歲蔑有每民食不足籌振彌艱鄙人心焉憂之匪伊朝夕茲者欣逢江寗第一次勸業會成立派友回國賽會之便爰將此物運歸敬贈同胞並將功用栽法詳細列後尚祈熱心志士携回廣種輾轉贈人以便栽植苟能日見發達他日爲内地民食之一助未可知也鄙人不禁韾香而鼎祝之（栽法）天風和暖之時將其枝梗截爲八寸長光景隨意插入土中露少須於地面初栽時或稍加灌溉不用肥料自能發生在爪哇則三個月卽可在土中取出其梗下之根有五六七枝不等此卽名爲包豐惟栽種時截短之枝梗須認明上下切不可顚倒插入是爲至要每種植一枝離開三尺光景（功用） 
用水煮熟卽可適口或晒乾切片可爲乾糧此外或蒸或煨或煮湯用糖用鹽莫不相宜製餅餌可以充飢煮鷄肉可佐盤飱磨紛可製各種糕餅與米粉無異荷蘭國之餅乾悉以此粉製造故近年運往歐洲各國幾成出口品之大宗貨物（磨粉法）磨粉之法先將包豐去皮用器將其肉擦爛加水調和用細密之布將其汁傾入布中布下置一器皿其汁自布孔濾出卽成爲粉待一二時之久其粉均凝結於噐皿之底於是將浮面之水傾去下面之粉細膩無匹惟從布中濾出不僅一次可盡其汁如布水乾可再加水攪和再三次四次不定總以瀘出之汁至一無膏液爲止其渣滓無用卽棄之 
 
 

Page 19

 
 
[華官弔唁英國大喪]  
　　滬道蔡觀察定於今日率同上海縣令曁英法兩讞員至三馬路紅禮拜堂弔唁英國大喪 
[務木女塾開運動會]  
　　西門外務本女學堂昨開春季運動會適 
值天氣晴霽到者甚衆茲將運動秩序錄下一開會二洋琴獨奏三運動會歌四啞鈴操第一部（中國式）五紡車（蘇格蘭式）六棍棒操第二部七球竿操第二部（中國式）八海濱九月影十徒手操第二部（中國式）十一棍棒操第二部十二蝶旋十三十二欄千十四徒手操（美國式）十五休息（五分鐘）十六洋琴獨奏十七手鼓操十八庭院微風十九曲午操（美國式）二十綠隂二十一啞鈴操（美國式）二十二學士舞二十三銅鈸操二十四花環二十五薙刀操二十六啞鈴操第二部（中國式）二十七各個操二十八ＣircawwianCircle二十九校歌三十閉會 
[英商冒騙保險費]  
　　英國某甲冒戤英京倫敦皇后屯田火險公司牌號在英租界南京路十七號洋房内開設火險公司並在杭州扇子巷設立分公司招請紹興人戚餘三爲買辦經理杭州保險事宜業已兜攬丁雲釗等向人房屋險銀一千五百兩茲經總巡捕房查悉飭派探目李星福與二十七號西探將該洋人拘解英臬司署迭經巡警廳經君訊悉前情並飭探查明該洋人並無分文儲蓄銀行實係冒騙判令拘留候請按察使班君親提訊斷並移請查提同事各華人到案訊究 
[取締小販之批詞]  
　　南市總工程局路政處前曾會同警務處查禁裡外馬路擺設攤担經紀前報茲有顧晋豐等各小販具禀到局求請通融昨奉批示云老馬路人貨車馬往來絡繹斷不容擺設貨攤致有阻碍卽揭普豐會館前亦不准設攤以淸道路此批 
[包探緝拿盜黨]  
　　夥刦浙江海鹽縣境澉浦鎭同福典舖盜匪周昌發之同黨徐廷甫匿居法界又徐成德李德勝兩盜匿跡城内昨由老閘捕房包探蔣文彬與一百七十九號西探協同前往將三盜先後緝獲分别寄押旋卽回訴捕頭請廨出票移提歸案訊辦又城内訪員報告云前日午後有華包探跟隨兩人進老北門走至穿心街地方巡警見而生疑隨將兩人攔住解送一路巡局訊知一名徐林福在身畔抄出鈔票洋四十二元表兩只金戒一只銀煙嘴一只一名李德勝在身畔抄出鈔票洋二十元英洋二元戒指一只小洋八角兩人仝供由海寗乘坐火車於昨日來滬並不爲匪餘語閃鑠旋據包探供稱徐林福李德勝實係著名盜魁在嘉湖一帶犯案三十餘起今由捕房先後捉到十七人供出徐等爲首故購綫密查小的在路上本欲拘拿因恐身藏洋砲故跟隨進城此時可否交付小的帶　英廨歸案訊辦德巡官不允判送縣署候示 
城内 
[目無尊長]  
　　鄭杏園與堂弟鄭金祿之母爭奪出路將氏推跌受傷由金祿抬至龍華巡局送縣請究田大令諭將杏園交值日差看管候訊 
[釁起鬩牆]  
　　龔矮子與許仲謀口角爭毆許妻李氏亦帮同助虐當由巡士拘至一路巡局審訊龔供與仲謀係同胞弟兄仲謀出繼許姓此次與弟口角弟媳亦出爲帮毆求究訊之許仲謀自知不合俯首無詞判許責四百板斥釋 
[屢次拆梢]  
　　流氓胡關保向吳福壽持刀拆梢已於二十日勒借洋一元繼又滋詐行兇由北五區崗巡扭獲解至一路巡局訊明屬實判責四百板押限交還一元始惟開釋 
[妓女澤配]  
　　東二區函送烟妓周金林卽陳周氏至一路巡局訊問周金林供年二十四歲江北阜寗縣人住陸套鎭北頭地方自幼許配於陳如山爲妻光緒三十二年由夫帶至上海賣於小東門外花烟間爲娼現因被鴇凌虐奔投案下求請超豁判送普育堂留養擇配 
[道批照錄]  
　　裕蘇官銀錢局禀批殳倫元承嗣殳蕉汀分受遺産自難置身事外對據縣詳移請杭嘉湖道飭提一面派委員前赴烏程縣守提未到據禀前情　再札催去委會縣查明辦理並嚴飭縣廨分别追究 
[官事]  
　　四川藩台札委候補通判于郊到申查案昨日到道禀見江南福山鎭總兵楊暮時　丁到道禀辭赴小羊山一帶巡緝南市 
[押追房捐]  
　　房捐局委員以浦東高家行廿二保廿四圖地保趙煥章欠繳上年冬月捐洋二十一元五角有奇又廿四保三圖地保王保羣欠繳捐洋一元四角零俱迭次抗傳不到昨特移請巡警局恊博解局送至工程局分别收押勒限繳淸並令具結以後不准拖欠 
[恊傳股東]  
　　英商怡和洋行在公共公廨呈控恊豐花莊主查仲康不交定貨一案因該行股東丁信齋許蓉芳均住南市昨由廨員寳大令派差持票至工程局恊傳去後嗣由差探查得丁信齋赴牛莊未返遂命許自行投廨備質 
[揑信訛詐]  
　　同益里醫生徐楚材被杜耀祖僞造某報館函恐嚇勒詐當被察破扭控工程局請究徐供信内云積善里梁姓欲登告白指爲庸醫悞死囑至該館一晤詰之杜供山西人父在杭州候補今在法界某茶肆遇一測字人屬將底稿代謄送至徐處是實陳裁判以冐驅可惡到責一百下押五天 
[被告抗斷]  
　　大碼頭大源草貨店執事程正銓前控鴻昇昌鞋店主顧洪基欠交皮價洋四百七十餘元經工程局訊判父保淸理昨又傳訊因顧抗斷不遵判卽移縣訊理 
[匪徒物]  
　　如意街凌炳文之母前日偕媳出外購物途遇匪徒三人上前搶取翠簪一支飛奔逃逸旋卽追獲張金龍一名送至工程局訊供不諱並稱贓由同黨林子　林阿根接去判戒責二百下押三禮拜 
閘北 
[串拐婦女]  
　　住居六十間之地方老嫗夏陳氏將婦人李阿五扭至四路一區控稱其媳樊氏向在絲廠做工前日被李　出一去不歸求請追究當經黄巡官提訊李供伊媳實由已革馬巡傅長生及流氓周小連生王雲慶等串拐逃逸　居法界小客棧内巡官得供後立派探捕等將各人拘獲訊明屬實判分别還押候解總局嚴行究辦 
[拐匪何往]  
　　朱任氏控剃頭匠尹炳全拐匿養女　周氏嗣由尹訪悉係被皮匠麻子拐往蘇　曾誌前報昨經四路一區黄正巡官移請蘇省警務公所將氏提到訊明判氏戒責二百下父其翁趙長榮先行領回候補提皮匠麻子到案再行究辦尹無十省釋 
[船戸兇横]  
　　船戸吳阿順史阿江在蘇州河内與撑木簰之趙阿海因互撞起釁吳史持稿戳傷趙之肚腹血流如注當由水巡捕拘解四路一區飭將受傷人竤院醫治二船戸收押候辦 
[拘獲賭徒]  
　　袁子香前晚紏人賭博被　巡查見將袁及吳大王兩三王阿六洪得新戴阿三等九人拘獲解入四路一區訊究判袁吳二王罰洋二元洪等五人從寛斥釋 
英租界 
[客棧失愼]  
　　昨晨五點餘鐘蕪湖路月桂里七十一號門牌新長春客棧起火延及比隣聊可居福興公兩客棧並楚　天陞棧屋頂共　樓屋八幢事後由探目張寳榮與十五號西探查得被焚三家均保火險富卽回 
 
 

Page 20

 
 
禀捕頭請爲核示 
[庽客失竊]  
　　翟春溥近由南洋携眷過滬庽居松江路全安客棧二號官房内昨忽失竊值洋二百七十餘元之珠飾各物報請捕房派探何正喜將形迹可疑之傭婦王張氏拘送公廨押候訊究 
[毆打庶母]  
　　漢口路五十九號勒喴藥房主吕靜齋之妾許田昨至老閘捕房控被吕子毆打捕頭准飭包探查核 
[冒取貨物]  
　　宋榮卿私刋滬南天香村茶食店圖章屢冋南京路同安茶居冒取茶食昨日又往冐取　該店查悉密報捕房派探沈阿岳將宋拘入押候解廨究辦 
[氣忿圖盡]  
　　婦人陳潘氏卽阿金姐向在老閘橋北唐家弄張姓家爲傭昨與姘夫口角吞烟圖盡當經隣人察悉將氏舁送醫院醫治行經河南路被總巡捕房三百九十六號印捕查見攔入捕房經捕頭詢明情由仍飭轉送仁濟醫院醫愈再核 
[瘋婦胡閙]  
　　婦人十惠芳近患瘋病昨在　　馬路胡閙由　拘送公廨留候訊核 
[捕頭逝世]  
　　新閘捕房二號副捕頭僕克於昨晨五點鐘因病逝世遺差已禀請卜總巡選派充捕 
[查獲原贓]  
　　四川路五十九號朱阿長家失竊綢衣等物昨由包探徐阿華查獲原贓吊存捕房候認 
[美租界]  
[小工慘斃]  
　　楊樹浦怡和紗廠修理房屋昨有小工某甲因搬運石料被石壓破頭顱傷重斃命當即報由捕房將屍車送騐屍所著保報縣請驗 
[車行索帳]  
　　新記浜路陳源記東洋車行主昨至捕房控被大利公司張秉記圖賴定製黄包車洋一千餘元捕頭因案關債務飭赴公堂禀控 
[賭徒惡鬥]  
　　昨有無賴瞿榮川等多人在海寗路高彩寳茶館内因賭起釁互相鬥毆瞿　受有刀傷當報捕房　頭允候查辦 
[不歡而散]  
　　前晚有一美艦兵投宿斐倫路一百廿七號廣東妓院昨晨因失去票洋廿元元報告捕房飭探將鴇婦吳氏逮案自願賠償斥釋免究 
[不顧公益]  
　　工部衞生局西人昨日查得老朱宅路十八十九等號哈爾賓路九百四十三九百四十四等號嘉興路一百五十九一百七十等號共十一戸均於門外堆積垃圾違犯定章報知捕房飭查各戸姓名請廨傳罰 
法租界 
[流氓敲詐]  
　　江北吕泗人馬方因原籍荒災不能度活將親生女兒帶至上海　入某姓家爲婢計得身價洋四十五元前日正欲附輪回籍詎被張阿大張阿龍馬大陸阿坤等偵知卽將馬軋入顧張氏小茶館内敲詐後由值堂人周榮章訴知包探將一干人拘送公堂訊明實情判張阿大枷號一月押捕房半年逐出租界馬陸等三人各押一禮押期滿一倂驅逐 
[責成婦人]  
　　撑駕煤炭船之甬人金安全上年憑阿才娘（卽張顧氏）大阿姊（卽陳李氏）爲媒娶再醮婦某氏爲妻會出身價洋一百五十元至今年二月間該氏逃去訪尋無著控經公堂將兩媒及曾經說合之葉鴻海一倂提訊兩氏供稱該氏係與氏姊偕逃前日往尋詎氏之姊夫亦避不見面判兩媒交保限十天將氏尋案鴻海無干開釋 
[仍被拘獲]  
　　流氓陸大意去年十月問偕同黨羽在金利源碼頭圖竊拒捕毆傷管碼頭印人當時陸卽逃去僅將同黨送廨懲辦近陸又潜入境内被該印人　見送捕解廨請究判押候查明案卷再行訊辦 
[串竊器具]  
　　張富貴朱海生串竊木匠張林生之器具報由包探緝獲解廨訊究判各押兩禮拜　給張領回 
[故態復萌]  
　　積竊王阿二曾經公堂懲辦近又入境圖　被探獲住送捕解廨請究王供以後不敢再來求因寛宥判枷號一月再押一月期滿逐出租界 
　　　　　　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[布告]  
[第二届臨時會報告]  
　　（一）收集議案五十一件督撫交令復議者二十件議員提議者二十件人民請議者十一件 
　　（二）人民請議案之結果提出者七案未提者四案 
　　（三）應行提議案四十七件督撫交令復議者二十件議員提議者二十件人民請議者七件 
　　（四）已經提議案四十三件督撫交令復議者二十件議員提議二十件人民請議三件 
　　（五）已經决議案四十二件督撫交令復議者二件議員提議者二件人民請議者二件 
　　（六）議而未决案一件人民請議一件 
　　（七）未及提議案四件人民請議四件 
　　案閉會　促右表不及將議題一一列入俟隨後再行詳晰報告辦事處識 
[劄復]  
[江督劄復蘇州司法研究所質部案]  
　　爲劄復事據諮議局呈查局章第二十六條載有諮議局於本省行政事件及會議廳議决事件如有疑問得呈請督撫批答等語本月十六日會議議决司法研究所質問案一件理合呈請照章批答等由並開呈清摺到本部堂據此查此案應札行蘇臬司逐條查明具復俟復到再行核明批答除咨明蘇撫部院並札行蘇臬司遵照外爲此劄復諮議局查照須至劄者 
[江督劄覆租界外民地買賣停轉道契案]  
　　爲劄復事據諮議局呈本月十九日會議議决租界外民地買賣停轉道契一案等由呈請裁奪前來查寳山地方本非通商口岸照約洋商不能在彼購置産業迨光緒二十五年辦理擴界時彼族欲一倂擴充經海關李升道竭力磋磨許以租地稅契之法界務始獲定議寳山租地之事磋商一年有餘二十六年十一月始經余升道之值此時局艱屯之會交涉事件日益繁難禀准通融辦理並經咨准總署核復有案目下時事多艱較前益甚從前業經允許之案勢難卽予取消惟諮議局所陳實爲保守主權起見應札飭江海關道轉飭寳山縣嗣後如在上寳毗連之處租用地畝務須查明並無侵佔盜賣以及别項情弊方准稅契不得藉口有約外通融之案不加查察任意塡給以致漫無限制是爲至要除分别咨行外爲此劄復諮議局查照須至劄者 
[議决案]  
[呈報覆議上届議决淮南鹽務三案請咨督辦酌核案]  
　　爲呈報覆議事件事上届議會議兩淮鹽務三案於本年二月初一日奉督部堂撫部院會劄以鹽務事宜新章須由督辦大臣主政交局覆議茲於三月十四日會議議决僉以上届議會固在未設督辦鹽政大臣以前卽此後之鹽務各事宜皆爲本省興草大政本局仍不能不議所有上届議决三案應請督部堂撫部院據情咨請督辦鹽政大臣酌核公布施行理合備文呈報爲此呈請督部堂撫部院裁奪施行 
[議案]  
[江都仙女鎭士紳請議禁米出口案（續）]  
　　且（春潮等）今日之請非望仙鎭一時之可以弛禁但求内地各處之禁絶私銷財盡民窮糧價飛漲漏巵不塞不局顚危此（春潮等）所以深杞憂而大聲呼籲也再仙鎭米捐較他處爲鉅刻今所售食米或以本境所出之米或至裏下河採運之米　由戚家至仙鎭每石報漕　二十七文台捐八十文（由裏下河出來之米例報樊興漕台捐各一道同治初年於戚家）設驗補局始則騐補留難繼則加報一道矣）若由顧家圩至仙鎭每石亦報漕捐二十七文台捐八十文又報孔家涵三江捐八十（顧家　其初亦是驗補局　孔家涵分卡卽可不報去歲又將顧家圩局屬樊興分卡兩處皆報與加無異）故近來商販均運往邵伯宜陵兩鎭邵伯不由戚家經過可以無捐宜陵僅報塘子廟捐二十七文同一食米而捐之輕重不同如此他處食米已貴仙鎭食米捐重而米貴更可知貴局有擔任地方之義務現值米糧奇漲民食維艱可否陳請上憲凡江北楊淮海等屬沿江沿海一律撥行禁止出口不得藉内地流通之名以濟其私又仙鎭米市停止已久所有漕台兩捐均已歸倂孔家涵而捐數名目分毫未减亦乞代爲請命暫免食米重複之捐將來如果米價平减弛禁出口再行照報庶民食來源可暢價不平而自平商民幸甚大局幸甚江都仙女鎭凌春潮等公上請議書請議人　凌春潮　王肇鼎　史恩官　王學裘　梅金臺　王　生　周寅　王景琦　關　樸　嚴紹曾　姚襄城　施鞠生　閔　淇　姜國珍　王振世　史華袞　介紹議員凌鴻壽　顧詠葵 
[記事]  
[二十六日議塲速記錄]  
　　張議長假仇副議長主席（蔣副議長有提議事件人議　席） 
　　公决增訂議事細則兩條（關於緊急動議條文見前報） 
　　十九號此兩條應行訂入細則惟可倂爲一條賛成人額數可照平常提議者加倍 
　　四十八號增訂兩條無非爲鄭重議案起見惟議事細則中或尚有修改處可於常年會前一並修改 
　　十九號現在緊急動議將賛成人數規定卽可加人 
　　三十七號比照二十八條賛成人數卽可以十八爲額 
　　一百二號此兩條專爲緊急動議而設惟原則第五條業有限制如但加此兩條增加賛成人數則與第五條議事認爲提議一條稍有抵觸是否並將五條修改今日决定人數後可否交法律審查會並行修改 
　　二十五號原則指全省緊急動議案現增訂之兩條係關一地方之事實 
　　四十八號不必交審查會原則亦不必更改先將此兩條作爲附條如有修改可歸入常年會前修改之 
　　議長請賛成者起立表决全體起立 
　　十三號言今日有禁燒鍋緊急動議案關係民食請先議 
　　四十八號今日第二案係淸查荒地係督撫交議案請將燒鍋案倂入第十案禁止米糧案後提議 
　　十九號緊急動議案决定卽行呈報似不在一二時之先後擬請議决淸查荒地案卽變更日表將第十案提前報告卽將緊急議案倂議賛成者數人 
議長請賛成十九號言者起立表决大多數起立 
 
 

Page 27

 
 
[宣布復議清查荒地案第二次審查報告]  
　　三十七號此案三次審查亦已衆無異議請讓長宣布表决 
　　議長請衆起立表决全體起立 
[宣禁止米糧出口並减免重捐案]  
　　一百十號述請議案之理由又及燒鍋案謂皆極應實行 
　　十九號頃凌君陳述與請議書實未密切視讀　書中似與緊急勸議無關前一層說及内地流通是非可禁之事至末節請减免兩捐此捐來源何如用處何如均未查明實與緊急動議非一性質 
　　四十四號此案尚有一情形因上下皆知仙女廟爲米麥出口大埠而不知此外衆小埠出口者實多現在須與呈報統請一律攔禁 
　　一百三號禁求出口固屬一時治標之計若使各口攔禁則有米之地尚無大害而無米之地又將如何究竟出口是指外洋抑内地流通當分别言之 
　　一百二號不如將此案由局改爲禁止運米出洋請大吏切實公布 
　　二十八號此案須加研究郎如通如一帶已由商會歷年清查决其必無出洋之事如不說明以公文嚴禁則内地又受其害矣 
專件 
[大同製蛋有限公司招股啓]  
　　二十世紀之世界合五大洲爲一大商戰塲長槍大㦸互相競爭優勝劣敗而國勢之貧富强弱隨之我國近年以來外貨日銷内財日絀金錢流出外洋幾不能以億兆計今欲挽回已失之權利非製造土貨力謀輸出不可然中國可以製造之土貨大抵已有人倡辦於先羣附於後而我又欲從而分其利其必不可獲大利也明矣上海王席二君有鑒於此爰於數年前發起蛋廠一業製造鮮蛋成爲定質行銷外洋以供各國飲料及製造品物之用蓋是業從未有人經營之者以故不數年間贏利綦厚論者每艶羡之而不知其無他術也不過取他人之所遺化無用爲有用而爭人先着耳謂予不信請以他項物産比例之譬如茶葉爲通商以來出口之大宗今則被印度錫蘭等所産之茶所侵佔業此者不若從前之暢旺而蛋廠則正在萌芽時代宜其欣欣向榮也湖絲牛皮棉花雜糧之屬爲我國日用所必須卽使有利可圖而民間因出口日多價值日昂或反受其間接致困之影響而鮮蛋則祇爲食品之附庸一經泡製遂成大業斯眞無窮之利也故際此競爭劇烈時代而欲謀一萬全之業以遺子孫舍此其奚由哉考海關貿易册近兩年中蛋黄蛋白裝運出洋者不下千萬擔於此可見外人信用之殷卽以見斯業利源之厚今僕等深悉此業之利權可以獨攬爰敢擔任發起擬招集股銀五十萬兩開創一極大之製蛋公司惟念我國商業每壞於同行排擠奪幟喧爭而外人恃其長袖轉得乘機操縱以收漁人之利茶商往事可爲殷鑒否則人自爲謀不相統一卽無排擠之事而情渙勢散其弊亦必受制於人均非久長之計故商之王度二君將原設之蛋廠十九處將來全數幷歸公司仿照外國脫辣司辦法聯合一氣以立基礎蓋旣能統一則外人自無從肆其操縱之手叚而基礎始能確立然後再加擴充於出蛋之區各設一廠務使全國所出鮮蛋胥歸公司承買並請大部給示於江蘇江西湖北湖南安徽河南山東七省出蛋地方准予專利如此則大權在握獲利更豐且從前出蛋之區每枚祇二三文今以設廠收買之故價　陡增間有增至七八文者是獲利者不僅公司且間接晋及於閭閻足國足民均有裨益利人利已斯爲大同吾聞外國有鋼鐵大王鐵道大王之稱將來斯業發逹名播中外雖謂之製蛋朋王可也竊願同志諸君共同組織而盡力經營之是爲啓簡章附後 
[初擬簡章]  
　　一本公司以合羣興業製造鮮蛋行銷外洋挽回利權爲宗旨 
　　一本公司命名爲大同製蛋股分有限公司 
　　一本公司股本額定銀五十萬兩分爲一萬股每股銀五十兩開辦之時先招一半計五千股合銀二十五萬兩日後擴充再行續招此二十五萬兩内已由發起人認定銀十二萬五千兩僅餘十二萬五千兩諸君欲購尚望從速 
　　一本公司股本官利按月一分官利之外如有盈餘酌提公積外作爲紅利以十三份分派股東得十份以三份爲各董事及總副理各廠執事及上海事務所諸同人酬勞 
　　一本公司每六個月結賬一次以正至六月七至十二月爲結賬之期二八月爲發給官利分派紅利之期 
　　一本公司成立後先立董事局組織一切章程公舉總副理兩人稽查三人董事五人會計兩人共十二人爲辦事之領袖各廠經理人非經董事局全體核核准總副理無權錄用其餘員司歸總副理節制去留 
　　一尋常報告議事每月一次報告六個月賬略每年兩次如遇特别大事隨時開會公議所有報告事件均印刷成書送備稽考 
　　一本公司禀請大部注册照商律股份有限公　辦理 
　　一本公司製出品爲從前所未有擬禀請農工商部准予專利 
　　一本公司於上海設立事務所後連大棧房一所以便辦理公　存積貨物 
　　一中國内地蛋廠不過念回家今本公司已商之王席二君擬將王席兩君所設在鎭江蕪湖九江漢口（二）揚州（二）興化（二）徐州（二）亳州上崗睢寗沙溝高郵窰灣靈璧台兒莊之十九廠將來悉數收買歸入公司其餘之廠亦當一律歸倂以一事權而期發達 
　　一本公司現由發起及認股者暫行經理招股及一切事宜一俟股分招足卽開正式大會公舉董事董率公司要政厘訂詳章 
小說 
[社會小說淸夜鐘（三十三）]  
　　第九回說妙義敷陳物理溯源流勸化痴聾 
　　且說。王半仙見姜曉岑說破機關。知道事情不好。三十六計。走爲上計。免得出醜當塲。便趁一個空。跑了出。去姜寡婦和衆人那裡留心。都在那裡眼睜睜的看着姜曉岑。依樣葫蘆的。把那張紙。點着了火放在碗内。也把碗往盆内一合。果然也是咕嚕嚕的一响。把盆内的水。統通吸了進去。衆人見了。都大驚小怪起來。只疑惑姜。曉岑和王半仙一般。也有仙傳的法 
 
 

Page 28

 
 
術。都目不轉眼的看着姜曉岑。覺得十分詫異。只見姜曉岑又自己走到病者身旁。取過一根牙筷。也照着王半仙的樣兒。撥了幾撥。果然也一般取。　幾個星來。和王半仙取出來的也是一樣的。一層白皮中間包着一個黑星。姜曉岑一手拿着。對着姜寡婦笑道何如。姜寡婦聽了。心上覺得還有些半疑半信。連忙回頭髮問王半仙時。誰知這個王半仙。早已逃之夭夭。不知逃往那裡去了。那裡有個王半仙的影兒。姜寡婦還只道他或者走到外面去了。便問着那班丫鬟僕婦道。方才的王半仙到那裡去了。衆人都回答不出來。姜曉岑冷笑道。還問他做什麽。方才他見我說破了他的機關。早已溜掉的了。我爲他並没有騙着什麽。所以我就放他去了。姜寡婦聽了。方才有些相信的意思。却究意不知道這個裡頭到底是什麽緣故。平空的碗裡頭。會吸進水去。又平空的會在眼睛裡頭。拿出星來呆呆的想不出這個道理。姜曉岑見了。明知道他的意思。索性和他說個明白道。這件事兒。在你們看起來。無緣無故的會吸進水去。又會取出星來。目然都覺得十分詫異。只要把這個裡頭的道理。講出來給你們聽一下子。你們自然就明白了。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
   
 
