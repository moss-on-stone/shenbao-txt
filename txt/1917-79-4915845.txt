# 1917 - 79 - 4915845

 

Page 1

 
 
   
 
 

Page 2

 
 
時評 
[第四步（冷）]  
　　對德行動第一步抗議矣第二步絶交矣第三步將謀宣戰矣雖然宣戰以後即爲此事之歸結耶將無第四步耶所謂第四步者果何事耶曾有人念及之否耶 
　　或曰今日尙未至第三步也罔論第四步雖然今日之第三步在當時未行第一步時早巳讦及之矣然則今日巳行第二步而竟不計第四步耶 
　　雖然第四步果爲何事耶論理旣有第三步决不能無第四步而論情第三步之後我料無一人巳在計念中者故我不能不提出第四步一語爲主任第一步第二步第三步者告也 
[命令]  
　　三月二十六日大總統令兼署内務總長范源濂呈請任命河南全省警務處處長丁翯兼省會警察廳廳長應照准此令 
[專電]  
　　北京電昨陸榮廷抵京寓將軍府五時入謁元首即留晚餐問答皆套語於政治尙未表示陸到站時議員候迎者甚衆 
　　北京電陸督軍昨日下午三時到京即赴府學胡同段宅四時半至公府謁元首五時辭出即駐將軍府今午元首請午餐細談要事元首又擬星期五開歡迎會邀全體閣員及各師旅長與議員政客等陪席陸與人談話論政惟以政府國會共同一致之意嚮爲從違陸隨員十六人衛隊六十名各報對陸皆叙廣西獨立之勳業以歡迎之惟交通系較冷靜 
　　北京電陸督今晨八時即以電話邀王芝祥偕赴段宅宴會 
　　北京電梁任公在津晤陸督軍約今日來京詳談 
　　北京電政府諮詢否决之同意案能提出否衆院今日將提起動議參院同時接政府咨巳列入星期四議程同意案非議案某某報均極鼓吹今日該案應可通過惟陸徵祥得通過否爲另一問題議員意見並未一致 
　　北京電今日政務評議會提出外交進行最後方策决定先融和上海等處反對意見不日即致電各方邀請來京會商一切 
　　北京電駐比汪使昨又有愼重加入之電陳内容未詳 
　　北京電楊增新昨電政府詳言加入則新疆回徒將與土耳其合同速新疆之亡 
　　北京電汪大燮定今晨由東歸國下月二日可至大連即乘南滿鐡路經奉天回京 
　　北京電昨憲法審議會因會員多往歡迎陸督軍不足法數拍照而散 
　　北京電連日華僑選舉均無結果一因閩粤兩省代表分配票數相持不下一因受浙江某買票事之影響 
　　北京電擬買烟土案已由財内兩部提出三種新計畫（一）設保管機關以各海關代理之（一）爲監督機關以各禁烟會及改良會充之（一）爲製藥機關由政府特派員辦理 
　　北京電外交後援會又將開會 
　　北京電國會擬通電俄新政府致賀民治進步 
　　北京電政府密籌沿海聯防策暫劃四區（甲）直魯（乙）奉吉（丙）蘇浙（丁）閩粤 
　　北京電段總理請恢復各省區軍事長官將軍名號元首尙未同意 
　　北京電内務長决范調任敎育長定蔡元培一說汪兆銘 
　　北京電陸部將統一砲位特電各省詳報名稱重量功用並令各製造局速將巳造未造砲式繪圖呈核 
　　北京電外次長定章祖申 
[外電]  
　　廣州電代理督軍譚浩明現巡閱虎門砲臺廣東常備軍現均聚集廣州駐北江之滇軍巳得餉糈兵士大慰德人游歷内地者均經招回（二十四日）路透電 
　　北京電中政府派員七人赴新疆蒙古安慰回蒙人民（二十七日） 
　　華盛頓電美船海爾登號之被沉衆又視爲暴行惟政府之行動不致因以轉速今日據政界消息謂瑞典政府現命其駐美公使摩里斯氏出而調和美德爭端聞調和之議發自柏林經德國外交家與瑞典外交部會商後始電逹摩氏華盛頓官員不允討論此事惟曾表明非德國改變政策不能承認調和之議 
（二十五日） 
　　愛爾巴索（美國）電聞墨總統加蘭柴定四月二日召集國會特别會集現信乃討論德國問題墨國現復有發生新革命之徵象（二十四日）以上德文電 
　　東京電中國特使汪大燮氏已如預定於今日午前出京首途歸國戶田二部長官以及其他官吏實業家等多至東京車站送行菊池式部官則陪同乘車送至神戶特使由神戶乘哈爾濱丸船向大連進發（二十七日） 
　　北京電廣東陸督軍及其隨員等至京大受各界歡迎陸督軍入京即先往謁段總理及黎總統然後入東四牌樓將軍府駐節段總理於今日招待陸督軍等黎總統亦於今夜開招待會陸督軍來京途中曾與張勳倪嗣冲兩氏會晤倪氏嘗對陸督軍述及不贊成政府之外交方針之意陸氏答謂余係軍人唯有靜待國會之解决服從政府之命令等語倪氏聞之頗有慚愧之色（二十七日） 
　　北京電總統府秘書長李開侁將有某省長之任命繼其後者聞爲夏壽康（二十七日） 
　　南京電英國公使館員調查鴉片不日來寗（二十七日） 
　　東京電紡績聯合會於二十六日在大阪開臨時大會以中國增加關稅與日本之殖産工業頗有關係就中與紡績業之盛衰尤有重大之關係因此决議反對現正接洽實行方法（二十七日） 
　　漢口電湖北省議會二十六日開參議院議員候補者三名之選舉會唯其結果未明（二十七日） 
　　漢口電漢口德國租界將倣天津之例易其名稱爲漢口特别區域（二十七日） 
　　漢口電日本鐡道院理事大藏男爵來華視察中國鐡道於二十六日乘坐京漢鐡道火車北上交通部特備專車並派部員隨行照料待遇極優（二十七日） 
　　北京電交通次長王黻煒氏等日本鐡道觀光團於今日下午八時啟行赴日（二十七日） 
 
 
 

Page 3

 
 
　　北京電外交總長伍廷芳氏今日第三次呈請辭職（二十七日） 
　　東京電日滿貨物連絡運貨日金俄貨換算率自二十五日以降暫定每日金百元申俄貨一百四十八羅布巳由東淸鐡道公司通知日本矣（二十七日） 
　　東京電法國政府現發布禁止一般外國品輸入令但必要之品經委員會審查後可照例外辦理（二十七日）以上東方通信社電 
[戰電]  
　　亞姆斯特丹電柏林中國公使巳請德政府以出境護照（二十六日） 
　　華盛頓電政府巳召集各州國民兵十四聯隊以便於戰端發生時保護各項工業威爾遜總統巳批准命令准將海軍將士自六萬二千人增至八萬七千人（二十六日） 
　　倫敦電巴拉勞氏今日在下議院宣稱政府重行展長國會會期議案將於二十七日提出又謂内閣現與海軍顧問審愼研究封鎖全問題對於今日政策主義之正當施行之實效深爲滿意由德傳來中立國人之紀載巳徵實此見云繼由郝浦氏宣稱英國現有德俘五萬五千三百九十七人奥俘十六人布俘七百六十三人土俘一萬五千五百十二人土俘之數大約少於實數甚巨（二十六日） 
　　倫敦電糧食部巳議定勸告人民節省糧食辦法由各處戰費貯蓄會擔認辦理市長亦擬開會演說並將設立問訊處（二十六日） 
　　倫敦電各鎭多自二十四日起開會募兵一星期昨日各敎堂亦均宣講勸告人民爲國服役（二十六日） 
　　巴黎電半官公報謂協約軍顯己進抵所謂興登堡防線現信該防線以聖康丹爲其中心點以北面之坎白萊南面之拉盎爲其輔助點協約軍之前現復有戰壕爲阻戰事逐漸劇烈惟德軍雖抵禦更猛而仍不能阻擋協約軍之衝擊蓋協約軍見克復之地均爲德軍大砲糜爛怒不可遏戰鬭益勇故也法軍現巳逼近聖康丹且截斷聖康丹至旭尼大路故得固守陣地（二十五日） 
　　倫敦電據亞姆斯特丹消息聲稱德皇因神經衰弱巳從醫士之言赴化姆堡靜養德首相曾往視之（二十五日）以上路透電 
　　柏林電德皇姪喀爾親王駕飛機於包勞恩一帶偵探敵軍未回吉凶難卜（二十二日）德文電 
[公電]  
　　安徽秋浦電報局來電各局均鑒安徽秋浦（即建德）今日設局通報謹聞秋浦叩宥 
　　汕頭電報局來電北京交通部各局均鑒汕廣今日先修通一線巳於下午一點半與廣局通電兆泰謹呈宥 
[俄新政府之内政與外交]  
　　路透電社接二十五日俄京電云英法意三國公使今日正式致敬臨時政府由英大使白氏首先向内閣各員申逹敬慕之忱俄外交總長米氏代表内閣全體答詞謝各使厚意並謂政府深信俄國必能踐行協約國之企望云俄國各工廠現施行每日工作八小時之新例並訂定定時外工作時間之辦法如主人與工人有不可解决之爭端則由中央公斷處秉公判斷革命發作後俄京被拘之人巳有三四千名之多今悉當革命之始有德國偵察多人乘邊防疏懈之際在瑞典與芬蘭間越過邊界塞洛宮戍兵開會時英使署陸軍隨員洛克斯大佐及其他協約國之軍官均往與會曾各詳述其本國陸軍之軍紀與將士互待之情形又二十六日俄京電云俄司法總長克倫斯基氏告客謂大局雖仍阽危伹彼信極危之一小時今巳過去今將儘速選舉議員組織國會惟女子選舉權因不及籌備尙未能實行工黨幹事會巳派員五人監督政府之行爲各處工廠均巳開工以應國防之急需路透電社謂俄國外交方面消息謂德軍進窺俄京之恐慌今日巳不若革命以前之甚且此事轉足使急進黨平心靜氣共負時艱無論如何德軍必難長驅直入蓋一路有甚鞏固之陣地多處爲阻故也至於糧食問題亦不足慮日者運抵基夫之糧食以二十四小時計之巳過二月份全月運抵之總數云前敵戰士之代表陸續抵京致書臨時政府申明願盡力疆場之意詞極誠摯如某聯隊之書曰戰事如不分勝負而止則俄國將永遠蒙辱新俄羅斯必不能爲隂謀詭計促其生命諸君旣擊敗内敵容吾人戰勝外寇云云此實俄國良好之現象也 
[德公使出京情形]  
　　德國公使辛慈氏巳於昨晚六點半鐘出京政府備有專車並早經派定人員護送曾紀前報茲悉德使行時吾國政界中人到站送别者有大總統府衛隊長蕭良臣指揮處司令徐邦傑步軍統領江朝宗及左右翼總兵京師警察總監吳炳湘陸軍次長傅良佐外交部政務司長王繼曾交通部僉事郭則洵等德館人員隨行者計有二十餘人在京德國商民男女赴站送行者爲數頗夥先是德使館内午前即見有馬車自動車出入頻繁至下午二時公使及其隨員之行李以馬車三輛由後門搬送至火車站五時行李車二輛二等客車二輛包車二輛頭等車二輛床車頭等膳車二等膳車守車共計十一輛編成一列車沿升降場而橫列至五時半警察第二隊之巡警五十名及步軍統領兵士四十名武裝入場以充警備迨六時德使館員及其眷屬等三五成羣驅馬車自動車而來六時十分辛公使始乘汽車急馳至車站而來我國外交部特派秘書一人憲兵四名與該公使同行以便沿途保護車站上臨時所派軍警甚衆警備極嚴送行者約二百餘人荷蘭公使及夫人皆往送行美使館館員亦有到者當此劍光帽影紛然映耀之間有外國婦人數名以花束見贈令人注目六時十五分辛慈公使由水門來至月台口雖微啓强帶霽色然令人一瞥知其面上有一點愁容彼時在場兵警齊行舉鎗禮辛公使與往送之内外人士握手表誠懇之謝意即隨書記官登頭等床車臨發車時公使再現身車上右手持帽與往送之士女交換最後之别語列車徐徐進行往送諸人舉帽以寫别離之情辛公使亦舉帽答謝漸行漸遠正六時三十分也辛慈公使等所乘之火車於九時十五分到天津中央車站警察隊百名在月台當警備之任德奥僑人老幼男女在站迎送者甚夥警察樂隊亦在站奏樂中國官紳在站送行者亦不少 
[梁任公發表外交意見]  
　　外交消息日來頗復沈寂外間因有疑政府外交方針改變者於是梁任公昨特致國際政務評議會書發表其主張書云宣戰宜即銜接决行鄙見所及别紙錄塵乞討論主持云云梁所發表之意見題爲絶交後之緊急問題並錄其原文如下 
　　宣戰問題一宣戰之必要疑宣戰之不必要者不過援美國爲例然我國情形與美不同之點有二其一美宣戰後立即實有戰事故不能不爲戰前之預備現在增加海軍費數萬萬卽爲此也故彼非俟預備略完時宜暫勿宣戰我則雖宣戰後仍無戰事故不必有所待其二美國境内無租界無領事裁判權其他一切與德國不平等之條約皆無之故爲現時計絶交不宣戰所以防範境内德人無憂竭蹶爲將來計雖舊條約繼續有效無甚喫虧我則非廢止條約不能得適當之法以範德僑蓋即領事裁判權一項巳無從撤消而此權旣存則吾對德僑無往而不生窒碍也爲將來計苟不宣戰則國交復續時舊條約效力亦復續我所負種種不正當之義務無由解除故宣戰後將來重締和約在我爲有利也要之經此交涉後對德感情巳傷即不宣戰亦豈能減德人之惡感故宜擇吾國所有利者毅然行之此非勉徇協商國之意蓋我之所以自處者實應如是也二宣戰之理由德人答覆之傲慢實蔑視我國家威嚴且最近復爲第二次宣言始終厲行潛艇戰略有意反抗我之忠告凡此皆絶交之理由亦即宣戰之理由也且遠東平和之局實自德占膠州一役始行破壞彼役之發生實德人蔑棄國際公法之第一步也似此蔑棄公法之國我國爲人類正義計爲自國過去所受之利害計皆宜奮起而懲治之宣戰之理由固甚堂堂正正也三宣戰之時期時期以速爲貴蓋吾絶交之理由即爲宣戰之理由旣如前述今若不趕緊銜接將來别覓宣戰之理由恐不可得蓋普通宣戰之慣例皆於兩國軍隊接觸衝突後行之我與德旣無接觸之事實且彼又决無先向我宣戰之事我自審若無宣戰之必要則長此終古旣認爲必要則無所躊躇也或謂須俟與協商國交換條件確定後乃可宣戰此大謬論我自爲人道爲公法爲國仇與德宣戰非有所偏愛偏憎於協約國與德奥之間也且國尤非以市道交也而何交換利益之可云至於改正關稅等事本國十餘年所希望久爲國際間之宿題我自選適當之時機與各國提議乘各友邦與我睦誼益敦之時吾認爲時機之適當耳此與宣戰截然爲兩事斷不容混爲一談也 
　　對奥問題旣對德宣戰對奥自當取同一態度卽如現在對德絶交而對奥維持現狀其危險實不可思議蓋德人種種隂謀至爲可畏證諸近日在美墨等國之行動實可驚心若有奥使館領事館奥租界爲其隂謀之府可危孰甚或曰美與奥不絶交我宜效之此大不然美無奥租界無奥人領事裁判權故可置奥於不間耳然則與奥絶交宣戰之程序如何曰奥亦曾以潛艇政策通告我駐使我今宜以最後通牒致奥令其撤銷限二十四小時答覆逾期即絶交宣戰並行可耳要之凡一政策須有澈底的主張若且前且却必至進退失據是在政府國會毅然决然鼓勇以赴之耳 
[議員發起電賀俄國會]  
　　俄國新政府成立巳正式通告各國聞我國政府巳致電駐俄劉公使命其調查俄國政界情形一俟眞相判明當即正式承認又聞國會議員方面有以爲俄國新政府旣巳完全成立各地秩序亦經恢復無論將來之國體决定爲民主爲君主總之此次革命足奠民主政治之基礎使人民得政治上之自由實爲世界之一大進步凡我國民皆深表歡迎故擬於日内發起用國會名義或用議員團名義致賀電於俄國之國會云 
[外長問題正式諮詢國會]  
　　段總理因欲從速解决外交總長問題特於前日邀請議員數十人到國務院商議决定提出諮詢案各節曾誌昨報茲聞政府昨日巳將此事正式諮詢國會其咨文先送衆議院略曰查國會組織法第十三條第二項一院否决之議案不得於同會期内再行提出等語但約法上規定議院之同意與議案顯有區别是否同意案一經否决亦不得再行提出相應遵照國會組織法第十四條諮詢貴院答復可也云云聞衆議院明日下午開會巳有人擬提出臨時動議先議此案以免遲擱 
[陸李之到京消息]  
　　今晨（二十六）一時京中得天津電話云陸督軍昨晚十時三十分由山東濟南乘專車北上准於今晨六時二十七分抵津大總統特派哈漢章黎澍先期赴津準備迎接直隷省長朱家寳及梁啟超等亦擬親赴車站歡迎此外政界諸人爲歡迎陸督軍赴津者甚夥日租界之德義樓殆已住滿聞陸督軍到津無甚躭擱大約本日卽可到京公府秘書長李開侁氏此次同陸督軍北來以陸督於南京蚌埠徐州天津等處均須小有勾留特先單獨來京面陳一切昨日午前十一時已到京下車即入府報告此次隨陸督北來一切經過情形并述陸督之意略謂生平未入京華本有觀光之願年來奔走戎行尤亟思小憇粤事委託譚君當可無慮若以譚素未當衝繁鉅任則譚陳對調决可保其相安云云陸督託先上呈到京時再申所請聞元首對於此事恐未便允其遽退也又元首見李氏時旣慰其風塵辛苦復請其早日入府辦事李氏頗表示遜謝之意并以陸督初到不可無人於其側幸與陸氏爲莫逆當爲盡嚮導之義務元首頗爲首肯轉語仍請夏秘書長暫代數俟日陸氏到京布置停妥後再請李君就職 
[南京快信]  
　　省議會選舉參議員第二次投票票匭有效無效因未奉到中央復電故尙未開匭禁烟會副會長安銘昨來寗謁馮副座聞仍爲收土案有所接洽　　任用道尹兪壽璋昨齊省長委爲會勘煙苗特派員 
　　德使辛慈氏今日（二十七日）可抵寗軍民兩署巳派軍警到站保護 
　　濟南德領貝斯昨過寗轉車赴滬 
　　無錫稅務所長梁玉書（卽省署前稅務科長）接事尙未數月被控巳有二十餘起聞齊省長現擬將梁與大勝關釐局長嚴保榮對調 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（十）（五）]  
　　非立賓之語言文字宗敎婚嫁喪葬風俗政治非立賓旣爲勇於改進之一少年其與吾國關係不惟其人民血統之混和且其國體相等壤地密接研究東方近世史者此爲必要之新材料矣故更樂叙余所見一般之狀况 
　　非島有語言無文字就其語言用羅馬字拼而成之西班牙旣握政權三百餘年於是其民競讀西班牙文習西班牙語美取而代之乃敎英語今公立各學校觸處皆張條告ＳＰＥＡＫＥＮＧＬＩＳＨ不准用一言一字非英語而一部分之華僑又操其牢不可破之閩廣語商店所用簿記皆華文自施行營業稅稽查者以不解華文大感不便勸用英文而華商不允即其土語亦多至十七八種此島與彼島不相通也較通行者亦有三種曰太加洛語ＬＡＧＡＬＯＹ曰維瑟耶語ＶＩＳＡＹＡ曰拍拍加語ＰＡＭＰＡＭＧＡ於是非島之文言乃龎雜至不可思議矣 
　　非島之家庭組織浸染歐風子娶婦後獨立門戶决無與父母同居者母老多依女不依子故重生女遺産之繼承以法律規定之三之一平均給其親生之子若女其一得自由給與某子或某女又其一得自由給與戚友此爲西班牙法律至今尙踵行之 
　　人民之婚嫁絶對自由男女交際極發逹自小學至大學皆男女同校乃若男女跳舞會各鄉村均有之余游露思班諾地方僅小小數十家村落亦有跳舞場黃昏時候琴聲間作男女携手褰裳以來可見其風俗之一斑矣女子出嫁徐前僅十五六歲今文明漸進大都展至二十一二歲甚有願與科學爲伴侶矢志終身不嫁者婚禮大都行於敎堂或法庭 
　　全島九百萬人口奉天主敎者六百萬奉耶穌敎者二百五十萬其餘奉回敎之五十萬人皆在南方蘇祿等島當西班牙時代基督舊敎勢力最大政敎不分僧侶之遭人民疾視者甚至乃致釀爲革命今敎育行政全權操於政府然舊敎所立學校猶不少而一般紳士每有寗送其子弟入此等學校者固緣篤信舊敎者多然亦别有兩原因其一舊敎會學校敎授用西班牙文其二則敎課偏重文科皆深合舊社會心理故也人旣死即葬舊時亦有公墓今政府於各市規定地點令叢葬之人死親友至其家笑談竟夜爲喪主解悲苦無舉哀者棺小如箱或以玻璃爲蓋可於葬前見死者之面死後須於二十四小時　送其棺至墓屋陳列死者愛玩之物弔者皆贈花圈臂圍黑紗此紗在持服最重之有人以一年爲期墓以塞門德土爲之或在屋中或在屋外此西班牙舊俗島民化之每年十月一日爲亡魂節子孫皆展其祖父之墓余游馬尼拉市之北邙碧草如茵綠隂匝地極幽寂蒼涼之致所謂公墓也鬭雞舊俗至今猶盛從前窮日力爲之今政府患其廢時失業也乃限於日曜日舉行各市鄉皆有鬭雞場通衢之上但見人抱一鷄往來如織余游八漲亭市僅有商店百家而鬭鷄場喧鬧如中國鄉村之演劇場車馬盈門門内外皆臨時攤物求售者魚肉蔬菜皆備其中廣場數百人環如堵牆初鬭握兩鷄之首使逼視之繼乃各拔其頸毛一撮而緊捉其首縱令他鷄啄其頸兩鷄各大怒乃縱之於場之中央初各呆立蓄勢愈蓄愈狠有持久至數十分鐘者於是一鷄氣漸懾他鷄直撲之氣懾者立遁而勝負分矣時但聞諠呼聲鼓掌聲賭錢之數每鷄自十圓以至百圓 
　　非島之政治從前全由美人掌之由總督各部總長組織委員會爲最高機關自去年八月瓊司氏獨立案通過於美國會於是立法權全歸於上下議院議員皆島民也然其議决案總督與美總統尙有否認權近年敎育銳進人才輩出大學校長及各部總長皆非島人本年全島敎員美人四百六十七較上年減二十一非島人一千三百九十較上年多一百二十其消長之數可知副總督兼敎育總長羅哈士氏告余如此氏亦非島人也 
[都門外交近訊]  
　　承認俄國待遇德奥 
　　駐京俄國公使庫逹攝夫氏日前曾將俄皇退位讓與麥克爾大公始末情形通告政府並聲明俄國新政府願維中俄曩日之親善邦交聞大總統以中俄邦交素篤而此次政變並無謀亂性質亟應提前承認以聯感情前日確將我政府正式承認俄國新政府所抱之宗旨密電駐俄公使劉人鏡徵詢俄新政府對華之態度俟得覆電始答覆俄公使此次俄國橷政府成立之後聞意大利首先承認我國遠處東亞未得劉使確實之報告故未能决定前曾致電劉使詳詢實情嗣又得俄國能告而在京協約各使極力要求是以我國巳於昨日作非正式之承認矣至於具體的國書之承認應俟俄新政府之通告到華再行遞去此乃外交慣例並無别意 
　　中德國交雖宣告斷絶聞政府爲取寛大之辦法所有旅華德人除外交官吏限期離境陸海軍員依法拘置外其一般商民仍准其照舊僑居所有德國在華之金融機關德華銀行並准其照舊營業據調查該銀行在華總分行共計七處係創立於一千八百八十九年其營業巳經歷二十八年資本金計銀七百五十萬兩又據軍界消息中德絶交後京津兩處之德國海陸軍人解除武裝巳被看管者其人數計北京方面海軍步隊十人軍醫二人海軍砲隊五十人海軍工程隊二十二人陸軍步隊三十六人軍醫二人陸軍砲隊四十一人陸軍工程隊十九人天津方面海軍步隊二十四人軍醫二人海軍砲隊三二七人海軍工程隊二十人陸軍一百十三人　　日昨上午關國務會議所討論者係對奥問題蓋奥與德爲聯盟國對於德國之潛航艇新宣言負同一責任旣於德實行斷絶外交關係則對於奥國所持何等政策固世人所甚注意之一事也惟開會後尙無結果是日下午駐京奥使訥色恩曾往迎賓館謁見外交總次長均未晤面由某參事代爲接見係關於探問中奥邦交事件茲紀其問答大要於後奥使問云奥國邦交斷絶與否與德有無連帶關係某參事答云中國與德絶交憤其潛艇戰策奥雖贊成其封鎖政策然中奥國交當仍和好如前又問云中國對於奥國究有若何之表示答云中國對奥全視美國對奥之熊度爲轉移中國若不加入戰團中奥邦交仍可始終維持又問云設中國單獨與德宣戰對奥將如何答云奥國若能始終以誠意待中國將來迫不得巳與德宣戰亦不與奥宣戰 
[西報論預算與軍費]  
　　字林報二十一日北京通訊云數日前段總理以民國五年預算提交衆院略有說明而政府財政之困難與國家擔荷之重負於此可略見一斑某議員質問陸軍經費何以增多一千萬元國家收入共爲四萬七千二百萬元陸軍經費一項何以竟逹一萬七千萬元之鉅總理答稱陸軍共有兵士七十餘萬人政府旣無遣散冗兵之餘資除暫留而外别無他法某議員又詢以有無解决此難題之計畫總理稱渠之裁兵計畫一時未能實行約須四五年方可辦完聞此言者咸爲之不懌中國之事往往破格逾出常規此豈非又一破格乖常之事乎陸軍七十餘萬人固所謂訓練有素軍械精良者然用以剿匪且力有未逮若用以衛國禦侮更非其所能再預算表所舉數目亦未必精確可恃送交國會之預算乃一紙綱目具備之公文出入相抵無盈無絀其與國家眞正財政有關猶廚司呈報女主人之逐日食物價單之與菜市中用度有關也預算係從各省所解淸册及中央政府檔册編製而成惟各省預算迭經特别潤色加列假設數目然後送京蓋各省收支眞相未便實告北京否則各省行政官員惟有仰給有名無實之養廉而巳此固不可能者也從實際言之此種預算未能予吾人以軍費擔負究竟幾何之了解又未言及政府積欠軍餉之數而吾人觀於預算中各項數目亦未能推知政府對於數十萬兵士何以苟不以極鉅代價購買其將來良善行爲則竟不敢解散若干傷財累民之贅疣以吾人所知某某數省且不奉行政府裁撤冗兵之訓令矣 
[衆院委員會請派員出席]  
　　參議院各委員會現因各案有須請政府派員出席者一爲法典委員會衆議院法典委員會定於本月二十七日上午十時開會審查鴉片及嗎啡治罪法案要求國務院派員出席以備質問巳於日昨由該院秘書廳函逹國務院一爲預算委員會衆議院預算委員會第二科定於明日（星期一）上午九時審查中央機關以及中央雜收入特函請財政部派員届時出席并請該部將民國四年年終各省關稅印花稅實收數報告書以及印花稅法與歷年烟酒稅稅率及淸理沙田辦法各鈔一分限二日内送院以備查考又同時要求農商部派員出席并携帶該部職員名額俸給表各直轄機關預算分册各省實業經費預算分册來院以備參考巳由該院秘書廳於日昨函逹農商部矣 
[英日兩領抗議鄂省稅務]  
　　日領請劃一鑛稅鄂省長前據漢口日領事函稱鄂省鑛物井稅向由輸出商繳納其課稅多視該鑛物所值若干但財政廳估價標準未照市價隨時改定往往與時價大相差異現在生銻一噸財廳估價六百元海關僅估價一百二十九兩相差之額至一與三之比例查財廳海關同爲貴國官署而估價竟相差若此不惟貴省長不可認爲適當即商人所受影響亦非淺鮮以後如市價大有變動時即請飭財政廳隨時改定務與海關一致云云王兼省長以此事與通商條約現行稅法均有重大關係特咨請農商部核示現接部復以日領請將鑛産稅改照海關所估出口稅價格雖與條例規定不符然就征稅之利便起見尙無畸重畸輕之弊當經咨商財政部復稱所擬征收礦稅以海關出口稅隨時所估之價格爲標準自係爲國課商情雙方兼顧辦法尙屬可行云云刻巳令行財廳轉行各征收局遵照 
　　英領請免稅退貨鄂交涉署昨准駐漢英總領事函開據英商太古怡和天祥怡隆等行禀稱本行等採辦土貨出口向來均由各華商將貨送至本行棧内看驗不好者退還詎近來各華商均云各項土貨來時巳在沿途釐局納稅所有退貨復被本埠釐卡重行抽稅實令華商大受虧損前曾呈請上憲免除重征未蒙允准以後實不敢再送貨驗看祗有請西商至華商行棧内看驗交收或買原包原件不加揀選等語本行竊查照此改變向來辦法大有不便且華西各商均皆受累而華商一貨兩稅尤欠公允理合連名呈懇轉商中華官廳將此重征辦法撤消倘釐局以後退貨無從辦别不妨由洋行出具退貨之據爲憑或另商善法等情查該商等所禀並無不合相應函逹請煩查照辦理吳交涉員以此事可否照准已爲轉咨財廳核辦矣 
[武昌電燈走火慘劇]  
　　武昌電燈公司名爲華商自辦實則與漢口西門子洋行頗有關係該公司總理朱芑臣聞即該行買辦其電廠之司機者亦屬德人其電機因裝燈太多馬力過足危險之事時有所見然社會上尙宋大受其害本月二十一日夜七點鐘時忽然城東一帶走電失火計自閱馬廠起經西廠口西大街黃龍寺後宰門弓箭街魏家巷至長街火巷沿途之電桿電線電繩俱見電流四射火光熊熊商店居民之裝有電燈者非趕將電門關閉燈泡即裂登時燃燒猶屬小事而觸遇電流之人且有性命之虞其時該處商民皆張皇失措不知電學之輩或用水澆或以手撲以致死傷多人火勢愈熾幸該公司於長街南樓前設有事務所有裝燈工匠趕往援救並以電話通知電廠關閉總機關不一刻鐘乃烟消火息警務處與警察各署聞警亦趕派消防游巡及預備各隊警　馳至阻斷交通分余彈壓逾刻餘鐘全城燈始復燃事後調查如劉永泰豆腐店魯姓水菓店胡壽昌雜貨店以及鄧義順錢玉福各舖房屋貨物多被電火灼傷觸電斃命者計有鷶一爲火巷口祥發鐡絲店前之警察因該店門首燈泡炸裂觸電致斃一爲梁姓婦居斜陽巷乘人力車過弓箭街適電火射至身上以手護之其指上戴有金約指遂引電而殭三爲黃龍寺兩廣會館間壁前湖北候補道陳春藻之夫人因室内電燈炸裂觸電而死四爲某舖學徒不知電力以手足撲踏殞命其被電火灼傷者則有十餘人或傷手指或焚頭髮尙無大礙惟胡壽昌雜貨店主之弟洪泰水菓店主之婦受傷較重巳送同仁醫院診治現省垣商民以電燈屢見危險皆由該公司辦理不善此次竟釀成慘劇死傷多命擬卽聯合要求賠償損失無恤死傷惟據該公司稱此次走電非電廠之過係由省垣現安設地底電話其電與燈線接觸而起爲公司所不料云另一函云昨曉七句鐘武昌電燈公司電線走火自西廠口至火巷一帶凡裝有電燈各戶莫不受其損害聞走火原因係火巷口向設有警察路燈一所電線破壞未及覺察加以馬力過足致將該處燈頭炸破電火四射電桿燃燬因之弓箭街西廠口一帶同受波及電火流射一般不明電學者或用水澆或以手撲以致電火愈熾損失愈大幸由鄧義順號主人趕赴該公司裝燈事務所請得機師數人前往援救各燈同時關閉始得烟銷火息惟通衢黑暗人心頗覺警擾幸其時火巷口至西廠口一帶警署巳加派警士照料並請警務處趕派警隊鎭懾得免意外事　調查損失如兩廣會館左鄰陳姓老嫗因電燈時明時暗立於燈下仰觀忽而燈泡炸裂遂觸電殞命又後宰門胡壽昌雜貨店主之弟於走電時右手三指適受電燒幸未傷命隨送同仁醫院診治又西大街姚宅亦幾兆焚如幸立即關閉電門未成巨災又多公祠張公館僕人石祥於關電門時被電將頭燒爛並傷指一隻又火巷口值班警士立在街中觸電倒地死生未卜又黄土坡楊姓因未關電門板壁被焚幾釀火患餘如劉永太豆腐店魯姓水菓店魯姓雜貨店以及鄧義順錢正福各舖戶或人被電火燒傷或房屋器具被焚均受極大損失現該公司以此次失愼實因檢點不週責無推諉擬即派人調查一切損失俟查明後與以相當賠償云 
[南昌通信]  
　　對德問題贛省李督軍戚省長對於中德絶交事件巳遵照内務陸軍兩部訂定臨時保護德人出境辦法如有情願僑居中國境内者則須一律檢查現將檢查指定地點及承辦機關分誌如下（一）省城由第六師師長會同豫章道尹曁警務處長辦理（一）九江由贛北鎭守使會同潯陽道尹曁九江關監督兼特派交涉員督率廳長縣知事辦理（一）贛西由鎭守使會同萍鄉縣知事督率警佐辦理（一）贛南由鎭守使會同贛南道尹督率縣知事警佐辦理（二）外屬由縣知事體察地方情形酌糧設立所有關於應行檢查辦法及一切手續悉遵陸軍部擬定之臨時檢查辦法辦理不另設機關應於縣署或警所及其他辦公處所附設之以節經費並令各將遵辦情形及成立日期從速呈報察核 
　　鐡路問題南潯鐡路公司客臘在交通銀行借洋一萬元又在臺灣銀行借銀二萬兩現因限期將届由公司函請戚省長於保息項下借洋四萬元經省長發交財廳核議茲聞財廳以保息不甚暢旺勢難墊付且此項保係備外債保息之用現又借撥巨欵似與原案不符惟據再四請求仍不能不稍予變通酌准撥借洋三千元昨已致函該公司查照派員具領矣 
　　查烟問題英使潘樂納到贛會勘烟苗先向吉安出發因吉安府屬如安福蓮花永新等縣爲向種烟苗之所而安福則以前任梁知事繼泰玩視政務廢弛禁令尤恐愚民有偷種情弊故於此處最爲注重也 
[皖省近事]  
　　警務處長易舉軒前因丁艱請假一月現巳届滿倪省長巳電促回任聞易將與省長由蚌埠同來財政廳長鄭鴻瑞來電准於二十五日由京南旋壽縣承審員李錫恩違法刑訊業經省長電飭淮泗道尹黄家傑嚴行查辦 
　　倪省長來電二十六日起行二十八日抵省政軍兩界巳預備至江干迎接 
　　蕪湖道尹電呈省長前繁昌三山鎭刦案巳經軍警在銅陵縣順安鎭將匪首夏老窩子拿獲歸案訊辦 
[杭州快信]  
　　高檢廳陶廳長以近日部電紛馳特令本廳主任書記官胡德麟錄事邵連英專司繙譯事宜并飭嚴守秘密 
　　楊督軍擴锍署址將佑聖觀巷湯團弄一帶吳小軒等十三戶屋地圈購（該地本係杭嚴衞屯地上年繳價承領）共給地價及拆費五千五百十六元有奇昨由財政廳如數撥交杭縣轉給限下月十五號止一律遷讓齊省長通令各屬嗣後如遇命案責成知事躬親檢驗依限造報 
　　昨行春季合祀關岳大典楊督軍派第一師長童保暄代表主祭（因喪服故）另派第二師長張載揚警務處夏超糾儀財政廳張厚璟第二旅長李煒章分獻 
 
 
 

Page 7

 
 
金華道尹沈鈞業昨辭赴任 
　　胡運司昨委劉璋署杜凟場知事 
　　省會二區三分署員鄭中奉警務處調充紹縣柯橋警佐遺缺暫委趙廉濤代理 
　　昨（二十六）夜八鐘江干海月橋下塘大火火頭陳早狗已拘獲 
[蘇高廳續審陳其美被殺案]  
　　江蘇高等審判廳於陽曆三月二十六號續審陳其美被人暗殺案是日證人李海秋王祖運等仍未報到（各證人巳三次不到）僅有許國霖宿振芳二犯所聘辯護律師潘承鍔秦聯奎報到午後四時開庭經刑庭長邱祖藩先提許國霖審訊許供此案上海地方廳之判决全憑法公廨供詞爲證據而眞正殺人之憑證絲毫無有竟將上訴人判處死刑未免寃屈請求庭長明察云云邱庭長再三盤詰許供仍如前又提宿振芳審訊宿供上訴人與陳其美並無關係且暗殺時宿亦不在場早經李海秋等各證人供證確鑿云云旋由潘律師起言此案上海地方廳之判决書中有種種誤點謂偵查許國霖之犯罪起意（一）因陳其美爲人甚惡（二）黨殺黨之關係（三）因陳其美與鈕永建有爭謀督軍事等等逐項考察無一有確鑿憑證者并言其爲敎唆爲共同爲實施等犯究其眞相亦徒以採取法公廨之供詞爲判决犯罪之標準憑何而成敎唆而成共同而成實施均不提及辯論良久次由秦律師將法公廨之供詞前後不符之點辯論一番經檢察官江忠章起立陳述謂本檢察官對於本案認爲許國霖宿振方二人之犯罪行爲確鑿聽候審判長依法判斷邱庭長亦宣告此案事實已明瞭今日爲辯論終結許國霖當庭聲稱檢察官發言并不提出證據僅言認爲犯罪確鑿則是無理可辯無寃可伸不如早死爲妙突然自將頭顱向庭中鐡欄桿上用力猛撞宿振芳亦隨聲呼寃經法警庭丁等齊向拖住攔阻庭長檢察官等突聞聲張不知何故各起立走出一時秩序稍股復經說明原委邱庭長復行入座向許宿二犯勸導一番並許其回監後提出理由書交律師轉呈聽候核辦即行退庭 
[江北雜聞]  
　　省公署所委查勘淮隂縣煙苗委員楊潤林頃巳抵浦將於日内下鄉察視 
　　淮隂縣三柯樹梁李氏因謀殺本夫經縣訊實　死詳由高等檢廳轉詳司法部復判照准趙知　巳於二十四日提犯執行絞决 
　　浦地喉症巳有發見惟不甚烈 
　　泗陽菸商控第六支棧菸經理趙某不給憑單　七區公賣分局長李崇鑒巳委把鎭芳往查淮隂知事趙邦彦召集各團體曁五市二鄉紳董於二十四日下午在縣署開全縣禁煙大會以謀進行 
　　　中浴堂以加價問題巳於二十二日起一律閉歇浦惠粥廠每年放至淸明現因經費無出巳於二十日起停止散放 
地方通信 
[南通]  
　　迎提匪首前由警局拘獲之萬老妖卽萬秉山押禁本縣監獄業巳多日現水警温廳長委員至通迎提該犯到蘇歸案訊辦盧縣長特派保安隊護送至港乘坐水警所屬之專輪開椗前往　　測繪古蹟餘東市到有周春容等二人未與警區接洽卽測繪全圖馬區員特傳訊問據稱係康南海所派當由該警區禀經警局委任戴典獄官前往調查並一面電詢南海聞巳得復電確係康派來測繪該處曹王墳古蹟聞擬設一實業公司云 
[蘇州]  
　　軍官旅費變通規定蘇常鎭守使接馮兼督訓令云查本署五年度下半年及六年度全年軍費預算經中央又復核減不敷甚鉅丁茲時局艱難旣不能從事追加自不得不設法撙節以期勉符預算原案至旅費一項查預算原案年支洋一萬三千五百餘元本年旅費除挪出八千元移作補充軍費外年僅有旅費七千元若仍照往年開支勢必不敷所用查各機關開報旅費有按筆記報銷者有按旅費規則者事實固有不同開支不無歧異在經費充裕時原可勿事苛求值此財政羅掘俱窮亟應採筆記報銷辦法變通規定俾資遵守令仰轉飭所屬一體遵行旅費變通規則如下一官佐出差旅費除有特别事故奉長官臨時指定按章報銷或筆記報銷者外其餘如奉派放餉及尋常出差均通用此項之規定如下列（甲）將官（同等軍佐一律）中少將每日三元宿膳零雜各費（乙）校官（同等軍佐一律）上中少校每日二元宿膳零雜各費（丙）尉官（同等軍佐一律）上中少尉每日一元宿膳零雜各費一單人旅行照章准帶弁兵或夫役一名例給每天二角但將官旅行如奉長官許可者不在此例一常例行旅應按交通情形里程遠近擬定來往日數以示限制例如由南京赴淸江去經兩日辦公一日來經兩日往來不過五日有時雇用民船不在此限由南京赴揚州吳淞去經一日辦公一日來經一日往來不過三日如因他項公務應按辦公日數支給旅費一差竣開報旅費時乘坐火車務須註明免票或半價不得按照全價開報以昭核實雇用輪船民船應據實開報一此項規定自令到日施行 
　　商團公會紀念會之討論蘇州商團公會日前開評議會時有人提議以本會成立至今已届十載自應籌商開十週紀念大會所需經費則本會現有餘存之欵儘可撥用旋有某君等反對以本會前淸時原係體育會至民國元年時始行改組爲商團公會迄今僅止五週若連體育會併計至今合爲十週未免失實且當此經費支絀之時此舉似可從緩雙方意見不同討論良久未能决定而散 
[無錫]  
　　知事被控之近訊去冬北鄉有王某之子人極頑　不受家庭約朿時時衝撞尊長伊父忿其忤逆扭來城中控諸縣署經楊知事開庭預審當庭判令責打手心數十下並大加申斥而去事後王某之子以民國法律自有程序知事不應於預審期内遽施刑罰心有不甘因於舊曆歲首援據法律控知事違法濫用刑訊於高等審廳由高廳傳案訊明確實按諸法律應受五等徒刑即備文呈請省長准予將該知事開缺聽候訊究當時楊適請假回籍尙未告旋有某君電速南下設法彌救但高庭持之頗堅故其位置岌岌可危 
　　第三師範將開運動會省立第三師範校長顧述之近以國民敎育時代學生對於體育允宜注意特定於四月一日開第五次運動大會 
[鎭江]  
　　保護德商小輪鎭關監督周嗣培丹徒知事章覲瀛於日昨同奉馮副總統訓令略謂政府與德絶交一切手續均從愼重辦理查鎭江德商利通仙河小輪公司之各小輪駛行揚鎭淸淮等處沿途地方各官一體仍舊保護許其營業毋得悮會致生意外云云周章奉飭後巳遵照辦理矣 
　　軍警保護德使駐京德國公使辛慈氏離京回國准於本月二十六日乘津浦車到寗轉搭滬寗車到滬陸軍楊師長周交涉員章知事甘警佐等得此消息均於是日午後齊集京畿嶺車站預備歡迎一面由當道派軍警多名赴站保護 
[揚州]  
　　知事記名道尹長江巡閱使張勳特保江都縣知事周光熊以道尹任用咨請中央交國務院存記現聞政府業已允准并由張巡閱使備文來揚知照矣 
　　偵探拿獲盜犯磚橋鎭朱家莊子紹庵去歲九月間被刦報縣至今盜犯尙未破獲茲由縣署偵探張炳文等於昨日（二十四）在鄉間拿獲王麻子一名巳解縣究辦 
　　基督主敎蒞揚美國聖公會江蘇主敎郭斐蔚於上星期六蒞揚星期日在東關街天恩堂内舉行按手禮宣講福音并於今日（二十五）在便益門美漢書院神在堂開會籌議陜西中華聖公會（中國人自立敎會）捐欵事宜聞本星期二卽須返滬 
　　揚關易員先聲揚關主任陳書田因上星期查關被辱呈請辭職茲悉鎭關監督周嗣培巳委前充總統府差遣趙幹卿接替不日即來揚視事聞陳有升任湖　鎭守使之說 
[寗波]  
　　專審員不爲威惕慈谿縣審檢所胡專審員昨復林知事函云案准貴公署函十九日接來函曾具電呈請省長核示辦法茲奉省長馬電内開電悉各屬審檢所現皆據電具報裁撤該縣豈能獨異仰仍遵照文電辦理具報毋任抗違等因奉此茲再定期本月二十二日接收民刑訴訟事宜相應函知貴專審員遵照馬電辦理以便具電呈報萬勿抗違是所盼切等由准此敝所以此次省長逕裁審檢所之命令似屬非法未便服從應候高審廳命令辦理等情函覆貴知事查照並兩次電呈高審（核示在案頃奉高審廳養電開電悉候另令飭遵等因奉此敝所現旣奉有高審廳電令更不容擅行卸職貴知事對於此項非非法之命令亦屬不容抗違希卽查照是所至盼云云亦專審員中之不爲威惕者也 
[杭州]  
　　參員選舉延會省議會於昨日（二十六）上午九時續選參議員候補當選人錢塘道尹王守恂警務處長夏超曁投票管理監察各員均於八時半到會齊省長乘坐大輿並率帶北洋警察於八點五十分蒞場即至官長休息室由省議長副議長曁紏察員等作陪仍以省議會議事廳爲選舉場各投票人携帶證書到所繳驗簽字者至十一時半僅九十九人不足法定人數遂由齊監督宣告延會卽定今日（二十七）上午九時起再行投票已通告各選舉人矣 
[安慶]  
　　皖北畜牧試驗場近况皖北鳳陽縣石門山農商部第三種畜牧試驗場設立未及二年而牧林墾三項頗爲發逹該場場長黃岐春特於上月晋京面謁農商部欲總長報告上年成績及本年計畫並奉諭由北京運回德國槐白楊柳柏橽等樹目下正在督工栽植又聞黄場長訂於植樹節日開畜牧講演會凡是日到會官紳均請植樹一株作爲紀念並藉以提倡植樹之風云 
雜評一 
[急進（一子）]  
　　美國之與德宣戰論所以復盛者因美商船迭被德潛艇擊沉也生命財産遭損失而人民因之激昻也然人民雖激昻而涉於交戰地位與否尙須視下月二號國會召集而後定故美之對德目前尙未能遽視爲急進也 
　　我國今何以亦主張急進乎主張急進者且不待條件之商妥而即欲與德宣戰其迫不得巳之情形將與美同乎大多數人民之心理亦與主張急進者一致乎請鄭重外交之電今尙未巳將何以解釋之乎以上種種在主張者必巳具有把握而政府當局之趨嚮果亦表同情乎 
　　是故中美兩國雖皆有與德宣戰之主張而將來究竟孰急孰緩有未能預言者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[俄領事宣布俄皇遜位]  
　　文滙報云駐滬俄總領事葛羅士君於二十六日下午五時在黃浦路公署召集會議宣讀俄皇與米恰爾大公遜位之官報旅滬俄人約三百名幾全與會此外尙有俄船波爾太伐號之水手若干人由俄總領事爲主席當其起立演說時衆皆鼓掌歡迎之葛君先述開會宗旨繼讀俄皇與大公之遜位文大公謂彼須受國民全體之選舉始願登位今暫以各權授予臨時政府云云葛君繼言新政府業巳成立與會諸君當竭力助之今國内不致有意外事變諸君當各照常辦事云云該會旋議决竭忠贊助新政府並以此意電告内閣總理伏夫伯爵外交總長米留柯夫君下院議長羅翔柯君電文擬就後有提議捐資輸助臨時政府者即經大衆贊成當場捐集盧布約六千元巳先行滙交俄京羅翔柯君會議將畢衆皆歡謝葛總領事並舉之於肩環室一周以示尊崇葛君亦答詞申謝且謂彼望臨時政府有利於國民有利於協約國並望戰爭早日獲勝後又宣布新政府巳得中政府之承認於是該會乃通過祝賀新政府勝利之决議案而散新俄領事署各室壁間原有之俄皇與其他貴人肖像今均除去 
[西報紀對德問題]  
　　文滙報云德使辛慈氏率其隨員等於今晨（二十七日）抵滬在滬寗車站休息約十分鐘卽轉赴吳淞抵淞時約八點一刻共德人三十七名内有男子二十五婦女九幼孩三皆由北方乘專車到寗本埠交涉署陳君特於二十六日往寗照料伴之來滬德使等夜半抵寗當即換車來滬二十七日淸晨七時半抵此在車站相接者頗不乏人中國海陸當道之代表亦與其列奉天德總領事韋特氏執特别護照附日船南來二十六日蒞滬暫庽客利西旅館其護照中註有與德使同船啟行字樣大約晨間巳在車站與德使等聯合同行矣本埠諸事進行頗速種種天然必須發生之問題刻正徐徐解决穩妥而能令人滿意二十六日法捕房收管德人之花園俱樂部聞法領事亦擬施行法租界内德人註册之辦法註册問題似稍淆混故本埠德人半在交涉署註册半在荷蘭領署註册但將來此事不難安排適當二十六晚間本埠有驚人之訛言而以法界爲尤甚實則因盜案誤傳耳盜案發生之地點距法租界當道近日收管之德文工醫學校相去不遠以致有德人改穿華服鎗傷安南巡捕之訛傳二十七日華字報甚至牽涉奈爾森其人謂爲與暗害安南巡捕事有關茲就調查所及確悉所傳德人攻擊一說實屬子虚至於安南巡捕一人之受傷乃爲挾帶火器之盜匪所擊此盜迄今猶未破獲本埠華人以爲北京將發表對德開戰之宣言惟中美兩國孰先對德宣戰此爲唯一之問題中國於進行最後一步之前其所顧慮之處當然較美國爲少但中國或尙欲待美國之宣佈然後再决進行亦未可知聞本埠德人刻正從速售脫産業四出物色購主蓋預料時事尙有更重大之發展也 
[德公使過滬紀]  
　　本埠官場前接京電得悉德國駐京公使辛慈氏於二十五日自京動身遵津浦滬寗兩鐡道南下等情迭誌前報茲悉辛使巳乘滬寗專車於昨晨七時四十分鐘抵滬文武各官均至滬北滬甯車站迎迓辛使並不下車即由原車直逹吳淞趁和蘭郵船回國 
　　又函云駐京德公使辛慈氏巳於昨日（二十七）抵滬陸軍段總長特令京師憲兵營營長陳興亞派憲兵八名陪送至滬辛慈氏蒞滬後該憲兵以德使巳由駐滬和蘭總領事羅斯在車站歡迎即將奉令沿途保護責任交代畢遂暫駐於閘北京畿憲兵第二連連部少憇即晚仍乘火車至甯渡江返京復命而所備新造審檢廳之德使行轅因德使不欲在滬久駐即往吳淞是以德使昨日並未在華官所備之行轅内駐足 
[公平待遇德人之布告]  
　　上海縣署昨發布告云本年三月二十一日奉江蘇督軍省長公署第三三二號訓令内開現准内務部陸軍部諫電開昨電業將保護德國僑民出境辦法曁在中國境内之德國商民敎士等保護辦法詳逹在案但中德間之外交關係斷絶係屬國際問題對於僑居之德國人民苟與現定因維持公安必要之各種辦法不相牴觸儘可使享完全之保護切盼通飭各該長官本此旨趣分别妥愼辦理並將此意曉諭本國人民對於德人待遇一切須取公平情度毋得有侮慢衝激之言行是爲至要等因准此合行令由該軍事政警各機關即便督飭所屬按照電内所開各節剴切布告曉諭軍民人等一體知悉除分行外仰即遵照此令等因奉此合亟布告仰軍民人等一體遵照毋違切切特此布告 
[法租界對於德僑之待遇]  
　　中德國交斷絶後對於僑居各處德國官民業經政府擬定辦法通飭取締在案現駐滬法總領事那君對此特致函外交部特派員朱兆莘略謂法租界内僑庽德人如有意外舉動希圖擾亂中國治安者本總領事當悉照中國取締方法行使職權合力協助以敦睦誼云 
　　旅居法租界内之德人業經捕房調查共有男婦六七十人昨日上午八時半該德人先後至法大馬路總巡捕房報明住址職務分别註册 
[國民禁烟會開會紀事]  
　　法租界白爾部路新民里國民禁烟大會事務所成立以來曾通電政府及參衆兩院各省省議會商會主張取消收買存土合同務使烟禁如約禁絶後迭經兩院繼續提出質問各省議會商會亦開會電請廢約政府對此問題尙未採納前晚該會又在該事務所集會討論僉謂收買存土辱國殃民政府置民意於不顧非力求貫澈主張不可當經議决貫澈主張辦法六種茲錄於下（一）公推代表晉京籲請政府請願國會並向總檢察廳起訴（二）分電各省議會商會及聯絡本埠各團體作一致之活動（三）分派演說團員分任各省會重要商埠演說反對收買存土之必要務使貫澈廢約禁絶之主張（四）調查收買存土内容之黑幕揭示全國（五）徵集全國國民對於貫澈主張之意見書（六）印刷反對收買存土之各項文件分送全國末後討論新民慈善戒烟醫院進行手續散會時巳十二下鐘矣 
[金銀進出口之調查報告]  
　　銀根鬆動商業賴以起色可見金融市面實爲貿易之樞紐是以將本埠各銀行及客帮進出口銀洋隨時郮查報告以期靈逝茲將數日内市面情况查明錄後上星期五客帮由大連灣裝來現洋二萬八千元滙豐銀行出口往威海衛元寳十箱計三萬兩星期六中國銀行由煙台裝來現洋一箱客帮天津裝來現洋一箱本星期一麥加利銀行天津裝來墨洋六十九箱計二十七萬元滙豐銀行香港裝來墨洋七箱計二萬七千元又出口往長江元寳三十一箱計十萬兩廣帮裝往香港金條三箱合銀六萬二千兩星期二（昨日）滙豐銀行又裝往長江元寳三十一箱計十萬兩又裝往大連灣元寳五箱計一萬六千兩廣帮裝往香港金條三箱合銀六萬兩 
[電燈公司定期開股東會]  
　　南市内地電燈公司與華商電車公司合併問題迄今籌議未决緣電燈公司用隂曆進出帳略均係銀數電車公司則用陽曆賬目槪係照洋數計算兩公司辦理不同之故惟此次爲節省費用起見故有與電車公司互相歸併之議然能否實行須待開股東會憑各股東公决爰定四月一日（即隂曆本月初十日）午後二時開股東大會昨巳準備交議手續以待報告各股東討論 
[懲治沈氏别墅刦案盜匪]  
　　法新租界辣斐德路四百五十三號門牌居人沈孟侯家置有别墅於本月一號及十二號半夜兩次被盜刦去依包帳子及火腿兩只打鳥鎗一支携贓而逸後經探目沈德福包探孫金利等在新租界唐家灣五十二號門牌内拘獲匪徒張錦生馬耀學高程戴周榮奎泗人抄出利刃一把及原贓一併解入捕房由捕頭阿而風西君錄明供詞昨解法公堂經讞員聶君會同法副領事德君升坐特别刑庭研訊先據傭婦龔孫氏聲稱是夜二點時該匪等先將所圍竹笆拆去後挖牆洞而入突出手鎗向婦人嚇禁聲張逼問藏銀之處然後將婦人及種花園之朱錦芳一併綑縛並將婦人耳上所戴金圈取下連同衣包打鳥鎗火腿携取而逸出門時祇開放手鎗一響今蒙獲案求請訊辦主人沈孟侯因有事出門故未到案候訊云云訊之朱錦芳禀詞與孫氏相同又據煤炭店主施金瑞投案聲稱商人住居該匪等附近時常被該匪等竊去什物今蒙抄出之贓物内有毯子一條確係商人之物求請給領詰之馬耀學供淮安人此事實收在逃之繆正殿起意糾同民人前往沈孟侯家搶刦是實高程戴張錦生周榮奎等均供亦由繆正殿糾同前往沈孟侯别墅内搶刦繆現匿何處實出不知中西讞員會判馬耀學押西牢五年高程戴押西牢四年張錦生周榮奎各押西牢三年期滿一併永遠逐出租界贓給原告領去 
[百頓路刦案七誌]  
　　美租界百頓路二十號門牌業廣公司買辦沈庭炳家被盜持械入内刦去值洋一千八百餘元之金飾現洋逃逸業經滙司捕房緝獲是案盜匪田阿根（卽姚阿三）王阿二（卽麻皮阿二）陳阿二（卽陳小川錢川郎等四人及與田等爲伍之坆山路十九號門牌小茶館主顧長逹並陶長發施財其孫恒山婦人朱王氏等共九名口一併拘解公共公廨訊供分别收押在案昨晨由廨復訊先由原告沈庭炳上堂禀稱隂曆二月十九日家有喜事至晚七時半突來盜匪五六人執有手鎗向我恐嚇我即開箱取洋五百六十元交與該盜等尙不滿意復捋取親戚婦女及妻子臂上金鐲而去當時心甚驚懼不敢向各盜正視故獲案各盜之面貌不能辨認惟查到之皮夾現洋確係原贓因現洋上蓋有圖章最易辨認等語繼由中西包探投訴田阿根等四盜巳在捕房供認請爲訊究訊之田阿根供稱是晚由小白眉毛小黃毛等邀往虹口賭博迨至原告門首伊等囑我在門外守候並未入内地刦所有皮夾内現洋係小黃毛交我代携是實詰之王阿二陳阿二錢川郎均不承認搶刦經會審員王肇之君核供商之美郭副領事判被告男女九人仍分别押候切實查明於下禮拜二再訊 
[租用日暉呢廠之呈文]  
　　總商會會長朱葆三日昨會同承租日暉織呢廠試辦毛絨之郭建侯具呈財政部文云爲擬租官廠試織呢絨以廣國貨而維實業事竊維國貨製造以毛織品爲最關緊要呢絨爲用尤廣未設專廠仰給他國漏巵甚鉅日暉呢廠創造伊始過事鋪張機軸獗窄專重光面細呢銷路窒滯大遭虧損現因債務紏葛機停日久坐視廢棄甚爲可惜民國四年曾由廷樹集合資本禀准大部曁江蘇省長借用日暉廠機仿造絨線試辦方始奉諭暫停靜候債權解决後再行飭遵現在此項債務經滬海道尹會同省委邀集各債權者妥議解决收歸國有大部維持實業對於該廠自必有提倡方法廷樹爲製造國貨起見推廣資本與佩珍等一再籌議聯合進行擬將該廠呢機租織絨線廷樹曾經試驗考求有素當必有成效之可觀一面考察該廠機械何者應修何者應添何者應行更易如果可攺織粗呢即行禀請鈞部按照公平價值承購接辦查該廠坐落滬西日暉港前逹黄浦後臨馬路東濱港口西通市廛爲租界往來龍華必經之道今若租織絨線旣可振興市面將來廠基價格即可加增而織呢計劃詳加妥議不難力圖改良倘再停止廠機勢必日益損壞我國鑒於日暉失敗誰復再投巨資組設呢廠妨害於實業前途影響絶大伏乞鈞部查照舊案酌定年限將該廠房屋機器俯准廷樹等先行試租以備改織絨線之用一俟布置就緖再行設法織造粗呢如此辦理日暉呢廠巍然獨存皆出自大部今日維持之力並求轉飭江蘇省長備案施行云云 
[車站查烟之限制]  
　　南車站近來有自稱禁煙公所調查員者三四人佩有該機關所給執照惟照内並無印信每日在月台上無分男女逐一搜檢旅客衣包且向咯客身畔搜摸據稱奉令檢查私帶烟土當爲江局長查悉以該機關旣須派員查禁烟土應先通函知照方可搜查乃該調查員任意搜查旅客行李又在女客身上詳細摸索殊不雅觀惟火車爲營業性質如此搜查誠恐旅客視爲畏途妨碍火車營業昨特飭令本部警察王巡官諭令各長警阻止該員等不得在月台上搜查如欲搜檢者必須確知其人果有私帶烟土祇可告知長警協同帶至警長房内當衆檢查以昭　重 
[致祭關岳紀]  
　　昨日舉行春季關岳祀典之期其一切祭品儀節業經上海縣遵照頒定規則督飭公欵公産經理處預爲謹敬備辦上午十時本邑文武各官齊集西門内關帝廟誠敬行禮主祭者爲盧護軍使以防守司令王如見陪之其東西兩廡配享則由王道尹朱特派員分别致祭秩序極爲肅靜 
[公共體育場開幕預紀]  
　　本邑公共體育場創設西門外婦孺醫院南首大吉路業巳落成各情已誌本報昨由上海縣敎育會會長吳懷疚賈季英致各市鄉經董函云敬啓者敝會前奉縣署委辦上海公共體育場現已落成擇於本月三十日即舊曆閏二月初八日星期五下午三時行開幕式敬請惠臨曷勝榮幸 
[部飭調查貧民工廠内容]  
　　閘北寳山路義品里劉啓彦易寅璋等發起創辦之中國貧民工廠已在該處組立事務所並在所中先行試辦縫工捲煙染織等工作公推仇理卿爲臨時總董陸濟川爲總經理並邀譚石屏等爲贊助曾於日前擬訂廠章吾請北京農商部立案並電懇政府撥給開辦及常年經費數萬元以便安揷貧民提倡工業在案昨日農商部特電令滬海道尹就近查復略謂該工廠所稱關係貧民生計國家富强查閱來呈簡章尙有條理果能推行盡致於國計民生不無裨益仰該道尹尅日派員切實查明呈復以憑核辦王道尹奉令後當即轉飭上海縣沈知事迅即派員詳加調查以憑核轉沈知事遵卽委派本署實業科科員汪思永馳往調查以便復候核轉 
[調查公所會館之部令]  
　　北京農商部查得各省工商業所組之公所或同業會館等每届選舉會長等事多未據情呈請地方長官轉詳立案殊與民國法例不符爰特分令各直省長官轉令各縣知事會同商會查明地方工商等同業合組之公所等其中所選會長會員若干人分别造册呈報詳部備案以資查考而符部定新章上海縣沈知事奉令後遵即函致南北商會切實調查以憑列表呈報 
[五年度農商統計之調查]  
　　上海縣沈知事昨飭各市鄉經董文云案奉省長 
 
 
 

Page 11

 
 
公署第一零六四號訓令案准農商部咨本部農商統計歷届通行遵辦在案現值五年度應行調查之期亟應賡續舉行以求精進藉驗民生之消長而資部政之措施咨請令屬遵行如限呈報彙轉等因令發各項調查表票簿到縣奉此除委員隨時催辦外合亟令發各表簿票仰該經董卽便查照會同農會迅將五年度關於農工商各事宜分别查照說明切實調查詳確填註如工廠含有公司性質者並須另填公司票務於十日内具復到縣以憑彙核轉報事關計政限期迫促萬勿如往届之遺漏遲誤是爲至要 
[開會歡送徐道尹]  
　　前任滬海道尹徐鶴仙自交卸後定於日内啟節前赴河東新任工商研究會會同國貨維持會訂於明日下午二時開歡送大會以誌去思茲將該兩會所發傳單錄下敬啓者滬海道道尹徐鶴仙先生自蒞任以來融洽輿情熱心提倡而於工商事宜尤屬盡力維持本會同人欽佩無旣此次奉命移節河東啓程在卽殊深感慨茲擇於三月二十九日星期四下午二時開會歡送藉伸感忱而誌紀念凡吾同人届時務望撥冗蒞會共伸景仰藉襄盛會萬祈早臨勿却是所至盼專此佈逹即頌日祉中華工商研究會國貨維持會同啓本會場設北浙江路晋康里南洋商業公學 
[縣署裁減人員]  
　　上海縣知事沈寳昌因迭奉省飭本届預算不敷甚鉅奉中央電令飭即核減經費等因沈知事奉飭後决定於四月一日起實行節省故於昨日將所轄各科再行裁減書記各一人並因煙酒牌照稅奉令歸併公賣所設征收機關自應裁撤除將裁減書記員飭知各科科長查照外並訓令征收烟酒牌照稅各辦事員遵照 
[流氓糾黨行兇]  
　　揚州流氓袁雙喜綽號虹口雙喜與王得生因賭起釁前日袁糾黨在福州路將王拖入弄内突出利刃在頭額頸項後背手臂腿際連戳八刀並用斧砍斷右臂王受傷倒地袁等即一哄逃逸旋經巡街捕查見因王尙存一息當即雇車送請仁濟醫院醫治回禀捕頭飭探向受傷人詢明協同西探往將袁雙喜拘獲押至昨晨解送公共公廨請究即由中西包探上堂禀明前情奉王襄讞商之美博副領事判袁押候原告傷愈並着補提帮兇人各人到案併究 
[書館工人罷工紀]  
　　寳山路商務印書館印刷所日前因停歇工人兩名致華文排字部與西書訂作部激動風潮要求將辭退人復用該所長以工人不應干涉所中用人行政之權始終堅持迄未允許因此罷工現在鉛印部及西文排字部各工人亦有被脅出廠者 
[工商研究會定期會議修訂會章]  
　　工商研究會昨通告各會員云本會定於本星期四晚間七時（隂曆閏二月初七）開全體會議討論修訂會章并籌備工商調查錄進行方法以及各項重要問題届時務請諸公撥冗惠臨俾得羣策羣力集思廣益以臻完善幸勿吝玉茲奉上本會會章草案一份請爲察閱如有未盡之處公同討論修正是幸云云 
[海上題襟館開會紀]  
　　四馬路三山會館隔壁海上題襟書畫會創設有年久爲名人薈萃之處辛亥以還萍蹤星散頓失舊觀今春同人等重行提倡公舉吳昌碩爲該會會長哈少夫王一亭爲會董適吳待秋由京來滬留駐會中日來各書畫名家如何詩孫黄旭初高笙伯程瑤笙葉指發沈墨仙胡郯卿伊峻齋王夢白王亦民胡伯翔嚴誦三徐竹賢諸君常川到會興到揮毫並由吳昌碩加以題句懸掛四壁任人登樓展覽不取分文洵雅集也 
[遠足旅行之别開生面]  
　　閘北救火會員鄧業成鄭洪斌鄭芳秋張觀泉諸君於上星期二晨八時由申起程科乘自由車沿滬寧路軌往蘇旅行途中經黄渡安亭均不暫駐至十二時十分在陸家浜站小憇午膳二十分鐘即行起步經崑山外跨塘各站而於三時抵蘇七小時間計行五十四英里一百零五橋遍遊蘇州名勝縱觀古跡暢覽市場旅宿一宵隔日回滬九時起步仍依原路而返於四時三十分鐘抵滬此行以車代步旅費較廉可謂遠足旅行者之别開生面矣 
[靑年會消息]  
　　上海中國靑年會近定舉行各事爲誌於下三月二十八號星期三晚八時請牙醫士高長順演說齒牙衛生三十一號生期六晚六時會員會餐會八時演最新影戲及文武幻術會餐費每位五角看影戲一併在内四月六號星期五旅行團乘滬杭甬早車出發赴杭游覽西湖名勝九號早車返滬會員欲挈眷同游者亦可聞該會巳向滬甯路局定有特别專車車資祗取半價云 
[南市喉症盛行]  
　　近日南市一帶喉症盛行有住居大南門外壕南四十一號陳姓之孩因前星期住居天燈弄之族人忽患喉症病殁該孩隨其家人前往送喪詎歸家後孩亦即染喉症一日數醫未見有效昨孩家又有男婦先後傳染勢更危重經鄰人囑其趕送醫院求治未識能保性命吾 
[漢口商會長赴杭]  
　　漢口總商會會長吳幹廷來滬調查實業經國貨維持會連日派員引導至各工廠參觀迭誌前報茲悉吳會長因上海各廠業巳調查完竣故於今日乘滬杭火車前往杭垣調查實業順道攬勝西湖勾留數日再行回滬返漢云 
[關讞員因病請假]  
　　公共公廨關正會審官昨日偶抱淸恙不能到廨理事業已延請西醫診治大約須調理數天始克蒞庭訊案云 
[工巡捐局對於爭渡之批示]  
　　南市及浦東二處老白渡碼頭八長渡義渡船因被江北婦女所駕盪槳划船等從旁爭拉渡客有擾行旅經義渡夫頭孫聚華具禀工巡捐總局請爲保護昨由朱局長批示云據禀巳悉仰仍遵照布告各守範圍毋得互相爭攬致干咎戾切切此批 
[引翔鄉新董接事]  
　　本邑此翔鄉鄉董一職因前董王銓運爲訟案牽涉由縣改委　鄉厚仁堂董事周文熾（字采臣）接充已誌前報茲悉周鄉董奉委後巳於昨日呈報縣署接任視事矣 
[九江逃婦歸案訊辦]  
　　住居小西門内善積里之婦人湯師氏名愛立近被伊夫在九江地方檢察廳起訴由該廳電致上海地檢廳派警將湯師氏拘案收押電復九江地檢廳請即派警來滬迎提等情已誌前報茲悉湯師氏能通中英文伊夫名湯子明係九江人向在該處充郵局揀信員二年前該氏背夫私逃湯因找尋無着巳置度外日前湯在局辦公見有一信仿彿伊妻筆跡遂禀明郵務司將信開拆始知該氏私逃之後與同鄉人傳裕卿賃屋於上海小西門内善積里此次因傅失就回九江故該氏致書與傳囑其携欵來滬詎事有湊巧此函竟落湯子明之手湯當時立投該處地檢廳控告由該廳派警將傅拘案收押茲該廳接上海復電立卽備文派警於昨乘輪抵申投廳禀請移提當由林檢察長准即將湯師氏由所提出交來警帶回九江歸案訊辦 
[誘逃案之敗露]  
　　靑浦縣金澤鎭人王福龍於上月間勾引鄰居二十二歲女子顧金寳來申姦宿當時被崗警見其形跡可疑拘送警署訊供後交王之親戚住居油車街之婁最亮保出王與該女暫居婁處該女自被王勾引來申後經人報知女父顧阿龍謂金寳實被王福龍誘逃顧卽至王福龍家尋王理論王妻吳氏以夫不在家遂約同親戚任緖英李榮慶等來申尋夫並顧金寳無着遂至婁最亮谊借宿不料王福龍與顧金寳尙住婁處彼此會面互相爭執婁見此情形始知來歷不明恐被拖累遂遣弟婁石愚報告一區警署將男婦一干人拘獲董警正以案關刑事立送警廳司法科備文轉送地方檢察廳請辦午後由檢察官提案預審一過判王福龍顧金寳分别收押候辦餘人退去 
　　又一訪函云靑浦人王福龍日前在籍誘拐女子顧金寳來滬匿居老閘地方旣而王將顧女挈領至西南鄉龍華遊玩適被該處崗警查見以其形跡可疑上前詰問王稱係夫婦該區警佐恐有别情飭覓的實舖保方准開釋王遂懇南市大東門外油車街瞽人樓某之弟若愚前往具保出外王與顧女遂居樓處嗣女父顧某偵悉女係王所拐立赴靑浦縣起訴經該縣張知事着王妻吳氏於五天内交到其夫訊究昨日王吳氏遂偕隣女寗緖英來申至樓處尋見　樓恐波累當將王及顧女一併扭控第一區署詰據顧金寳供年二十二歲尙未字人因在船上與王相遇偕同來申意欲覔戶幫傭等語當以事關誘拐飭送地方檢察廳訊究 
[查獲一羣拐匪]  
　　救濟會調查員趙再靑余杏　倪善昌等昨在怡和洋行開往汕頭等處之和生輪船上查獲江北拐匪胡桐生王克福鄭福根胡蒲才王壽禮拐婦李魏氏等拐得十五歲男孩寳根九歲男孩法坤七歲男孩小海又七歲男孩三囝等四名一併拘送地方廳請辦由檢察官預審一過判胡等男婦六犯分别收押候究各小孩發送該會留候家屬認領 
[覆訊枝枝節節之互控案]  
　　林時舒林張氏夫婦控醫生張杏林誘逃伊女月仙並被驅去銀洋而張杏林之妻朱氏亦控林時舒紏人行兇致被打傷墮胎各等情旋經地方審檢廳訊判處張杏林和誘罪監禁十一個月張奉判不服在原衙門上訴經該廳傳到新春棧主婦顧王氏到案證明林月仙實由張杏林領來住宿當以張上訴毫無理由控訴駁回而林時舒當時被張朱氏狀告被毆受傷發送醫院驗明受傷屬實亦已將林拘案收押候究昨日又經該廳提審林時舒邀請律師出庭辯護張朱氏亦投案伸訴一切問官諭飭林還押候示張朱氏斥退 
[逮獲通州拐案之經賣人]  
　　通州寡婦唐張氏之媳蘭英被王小榮拐逃該氏在通州縣署告發提到王小榮供稱由住居上海閘北之孫宏年經賣於某妓院爲娼得洋四十元等語故於前日由該署派探王壽帶同王小榮來滬投四區警署禀請派探將孫逮獲聽候移提歸案究辦 
[復訊武進縣之拐案]  
　　常州人李金林之女招弟被人拐賣與住居裏虹口一百四十六號門牌之工頭李榮桂爲妾被李偵悉控請武進縣知事派警持文來滬協同捕房將李榮桂與女及牽涉之鄭松元婦人陳李氏一併拘解公共公廨迭經訊供判女暫留救濟會李榮桂等均交人洋妥保候訊在案昨晨由廨復訊由武進縣來警將原告李金林送案備質即據李金林供稱伊女於民國四年八月二十八日被同鄉人周耀庭周陳氏誘拐來滬四出偵尋未獲去年由胞弟李秀林在重慶里二弄口見我女乘坐包車出外始探悉由工頭李榮桂價買爲妾是以控請武進縣知事移請將李等拘案請爲澈究訊之李榮桂延律師到堂代辯中西官核供判被告各人仍交原保候再復訊核辦 
[女拐匪復施故技]  
　　蘇州婦人王陳氏前犯拐賣婦女案經公共公堂訊明押辦期滿逐出租界在案詎氏前日又潛回租界串同在逃之阿大等在浙江路圖拐松江人許阿七之妻徐氏販賣因氏不願在途啼哭被總巡捕房包探李浩卿查見詢悉其情當將兩婦一併帶入捕房轉送公共公廨昨由官媒解案請究經中西官訊悉前情判王陳氏押女所九月期滿逐出租界許徐氏交其夫領回 
[拐匪又有拐案舉發]  
　　拐匪陸順根前犯拐案爲英租界包探偵獲解經公共公廨判押九月在案近有陸阿福投法公堂控稱於上年八月間有小孩亦被陸順根拐賣無蹤求請提訊故由法公廨飭探至英租界西牢將順根提案訊據供稱氏人於八月間在無錫原籍九月間來申豈能誘拐陸阿福之小孩等語判飭探前往無錫查明再核昨日包探梁大寳由錫返申仍往英租界將順根提案先據梁探禀稱查得陸順根於上年間在無錫家中將自己妹妹拐出售賣故八月間已在上海請核陸阿福聲稱順根於上年八月間時常至商人處購買花生給商人小孩吃食實係被拐無疑求請重辦詰之陸順根一味推諉中西官判陸順根押西牢一年先送英界照原斷執行期滿再行帶回禁押如能將小孩交出准予酌減刑期 
[煤炭店夥一再失妻]  
　　閘北共和路瑞豐煤炭店夥宋玉生之妻王氏於民國三年走失後由宋鴻生帮同尋回向玉生索去酬勞費四十元近該氏忽又私逃前日鴻生復來報信謂該氏現在老閘北唐家弄地方如欲尋回須出洋若干云云宋玉生將鴻生扭控四區警署押候究辦 
[冒牌混售呬噶藥草]  
　　老誠濟藥房倪伯恒投法公堂控稱商人查悉劉汝古家中藏有冒充本號之戒烟呬噶藥草在市混售欺朦客商報經捕房前往抄獲僞藥今特呈鑒求究詰之劉汝古稱此項僞藥實係住居英租界金隆街龔瑞記洋鐡店内之某姓持來囑商人代爲秤包實不知是冐牌求察判押候傳到人證再行核辦 
[船戶確係病斃]  
　　住居吳淞路三十五號門牌史耀福鞋店樓上之船戶顧阿堂前日忽患痢疾經友人王三郎見其病危雇車將顧送回吳淞原籍詎甫至萬陽橋茶館弄口顧巳氣絶被捕查見疑有别故將屍舁送驗屍所昨晨報請公共公廨中西官蒞所騐明顧阿堂委係因病身死當即填明屍格飭王三郎具結領屍備棺收殮 
[汽車碾斃老香工]  
　　美租界天后宮内之六十七歲香工蔡旺坤前日午後五時許至北河南路購物被汽車夫邊順標開駛之汽車撞倒碾傷太陽穴經巡街捕到來將受傷人車送醫院醫治無效身死當經捕房將屍舁入騐屍所報請公共公廨王　之襄讞會同英白副領事於昨午蒞所檢驗得蔡旺坤委係被汽車碾傷太陽穴身死當卽填明屍格復升座公案即據屍妻蔡唐氏投訴被撞情形求請伸雪詰之汽車夫邊順標供稱我昨日開車由南往北死者由西往東我即停車尙離開死者有五尺多路詎死者耳聾以致避讓不及求察中西官得供判蔡旺坤屍體交唐氏具結領回棺殮着邊順標酌給撫恤了案 
[無賴糾衆械鬭]  
　　無賴陳桂華向住浦東其昌棧現遷居居家石橋昨有流氓陸阿妙等向陳索詐不遂致起衝突各糾數十人手執器械互相鬭毆毆傷數人始各散去復相約下星期再决勝負事爲地方警察第六區湯區員得悉飭警查拿爲首肇事之人務獲解究 
[黃包車夫毆傷坐客]  
　　黃包車夫羅龍虎前日在四川路向坐客謝亭書爭加車資不遂行兇將謝毆傷由捕查見將羅拘入捕房昨解公共公廨請究經中西官訊供一過判羅押候原告傷愈於下禮拜二再訊 
[甫出囹圄又犯搶案]  
　　匪類陳阿慶前日午後在西藏路攫取婦人史李氏金挖耳圖逃經氏之同伴王寳生帮同追獲鳴捕拘入捕房昨解公共公廨請究經中西官訊明以陳甫經釋出又犯搶案實屬不法判押西牢年半期滿逐出租界 
[劣孩竊取巨贓]  
　　北四川路求志里九百六十九號門牌胡成高控孩子厲阿星竊取值洋三千元之金飾現洋逃逸昨由捕房將被告拘解公共公廨請究經中西官訊實姑念年幼從寛判押改良所習藝半年贓交原告領回 
[車站查獲竊犯]  
　　昨日午前十一時嘉興火車駛抵南站時三等客車内有乘客三人各携包裹一個倉皇下車形色甚爲慌張車站偵探丁順華以其可疑上前詰詢包内何物該三人言語支吾又係江北口音當即將包裹展開内係冬夏皮單男女衣服遂即解由鐡路警區經巡官王長慶訊據該三人供認姓王張兪此項衣包由姚江涇地方竊得意圖來滬售賣等語判令候送地方檢察廳訊辦 
[研訊局賭騙錢案]  
　　前在棋盤街開設某土棧之潮州人鄭信夫（即鄭學忠）控嘉定人蔡濟民南翔人高福章與張滙亭（即張桂亭）串同在逃之徐某等以兜售老印花小土爲由將伊誘至附近七十八號門牌報關行内設局賭錢騙去現洋八千餘元及莊票洋三千餘元等情業由總巡捕房中西探目將蔡高張三人先後拘解公共公堂訊判押候訂訊在案前日午後關讞員會同美領博君復訊由捕將蔡等三人解案先由捕房代表牛門律師與原告代表海德禮律師上堂陳述案情並稱被告等專靠賭博營生應請嚴懲繼由華探目王松濤上堂禀明拘捕情形並稱被告蔡濟民等在四馬路中華第一樓茶館内被捕時蔡已承認兩次收用原告現洋五千四百元並由蔡當場親筆書一字據載明各人所分數目察其所書字句均屬翻戲口氣稟畢將蔡所寫之字據呈案請察又據西探目海明惠上堂證明蔡等由王探目拘入捕房後由伊在寫字間詰問口供並將被告之供單呈案又據原告鄭信夫上堂供稱前在棋盤街開設土行於去年三月間關閉後在四川路開設恒和首飾店營業前年十一月間被告高福章來稱有前爲道憲之旗人陳阜東有老印花小土十箱寄存漢口意欲出售邀我至湘益公報關行内附設之義昌號内與陳面論土價我至該號時見蔡與徐實生在彼徐云陳前買此土每包祗洋二十餘元問我現價幾何我答每包約計二百四十元價可少減前日有數包樣子賣與法界某烟店每包祇售洋一百五十元惟我與蔡濟民每人每包須酬洋十元高每包五元云云訊至此因被告代表律師另有事故要求堂上改期中西官得供會商之下判被告等還押候明日午後再訊 
[母子爭奪膏店餘利]  
　　九江路正誠信烟膏店主婦李謝氏在公共公廨呈控李伯祥呑没故夫李玉堂遺産及歷年膏店盈餘一案前晨由廨復訊據原告代表律師上堂譯稱原告即被告之繼母原告之夫巳在廣東病故創設正誠信共資本洋八百元内原告八股被告一股巳於去年將店盤與他人開設計歷年盈餘約有三十餘萬元之巨應請飭令照股分派等語訊之被告李伯祥亦延律師到堂代辯中西官核判被告交保着於兩禮拜内將歷年細賬呈堂聽候訊核 
[木作頭欠欵後之手段]  
　　閘北長安路鼎豐鋸木廠經理顧椿庭前因木作頭薛耕記包造英大馬路市房央顧擔保並向該木廠交易木料刻該處房屋巳經完工除陸續付過數萬兩外尙欠鼎豐貨價八千餘兩薛以該廠所開價目太昻欲折去數千兩顧不允故在地方審判廳起訴並請將該作頭閘北作場内木料先行假扣押詎薛巳偵知原告所用手續故將作場改換洋商牌號迨審判廳派承發吏往封被洋商拒絶承發吏歸禀袁廳長祗得着落十一圖地保暫行看管 
[混用鉛質小洋]  
　　新閘威海衛路新大烟紙店夥施年華控閩人張阿二混用鉛質小洋昨由捕房將張拘解公共公廨請究經中西官訊供屬實判張押西牢一年期滿逐出租界抄出僞小洋四枚銷燬 
雜評二 
[幼年犯之處置（庸）]  
　　刑事政策之進化由懲戒主義而進於感化主義爲近世學者所公認故法治之國其刑必平而對於幼年之犯罪尤不採刑事處分蓋監獄制度卽使完善而聚多數作奸犯科之徒於一處終有製造罪惡之慮彼未成年之罪犯雖有犯罪行爲究未富於犯罪能力置之罪囚之中耳濡目染不啻養成其罪惡故法庭於此等罪犯往往減免其刑而别以行政處分爲相當之感化最近公共公堂判决楊常春厲阿星等案似皆採用此政策者也 
　　雖然幼年犯罪固未可與成人同論然觀於未成年者犯罪之多與其所犯情節之重實令人痛社會道德之日喪也 
[補錄命令]  
　　二月二十八日大總統令洛藏逹濟加輔國公銜此令　　又令兼署内務總長范源濂呈准河南省長田文烈咨請任命張履泰王方瀛朱紹雍爲省會警察廳警正應照准此令 
　　又令河南省長田文烈呈綜核屬吏分别舉劾等語河南財政廳廳長王荃本綜覈精嚴釐剔中飽維持紙幣利益地方開封道道尹葉濟河北道道尹范壽銘民望夙孚措施悉當汝陽道道尹陶炯照振刷有爲吏治一新均着傳令嘉奬河洛道道尹楊葆元捕務認眞地方安堵分發道尹楊承澤講求工藝敎養兼施均給四等嘉禾章信陽縣知事楊承孝政聲卓著判案勤明督隊緝匪萑苻歛迹該員係試署人員應准從優先予記名俟補實三年期滿後再行升用郾城縣知事李盛謨勤明篤實爲守兼優應准晋給六等嘉禾章淮陽縣知事鄧日瑺勤政愛民聽斷明决澠池縣知事王體陵精明强幹樸實耐勞靈寳縣知事尤樞精細明敏措置裕如濬縣知事吳寳煒操守謹嚴才猷練逹均給七等嘉禾章商邱縣知事孫金章永城縣知事徐家璞夏邑縣知事張三銓襄城縣知事許其寅潢川縣知事岳尙賢汝南縣知事李延祿新野縣知事林殿香臨汝縣知事戴光齡陜縣知事鍾汝廉榮縣知事呂相曾武安縣知事楊葆福温縣知事奎印旣據臚陳政續均着傳令嘉奬巳撤考城縣知事孫希賢疎於防範職守有乖前署葉縣知事李秉善聽斷無能違法任性均交高等文官懲戒委員會依法憑戒此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬設議員實利團宣言書] [  罪我]  
　　蓋聞最大魔力莫過於金錢極好機緣無逾於選舉千金擲土縱役鬼而何難三字書名自生財之有道故自參議員改選以來入賣票之團者爭說黄金走運攜入場之劵者從無白手空回代表人來民意無非生意求財卦卜議場權作商場運動門開爭將鹿逐脂膏肥潤總惹羊羶雖非盜賊之徒亦見財而心黑絶似龜奴之蜚爲愛鈔而眼紅曠觀他省莫不皆然惟我蘇人何能獨異且省會議員異常貧苦每月薪金數十塊難以安家當年花費數千元非無成本取償無自生活維艱若求遊學之資慚愧官非總長將索戰爭之費未曾名掛黨人待中彩於新華恨無儲蓄欲抽頭於大帥未作參謀縱令掘金焦木頭難開炭號倘敎販土土老兒又怕犯關白手求財是眞不易而惟此大開選舉可以攫得金錢天賜良緣人誇好事場中得意齊來選佛之場筆下超生不羡瘟官之筆漫笑有求必應錢可通神須知待賈而沽玉藏於櫝千金立致爭誇奇貨之居一票書成聊作賣身之契自是貨眞價實童叟無欺佇看水到渠成臚傳第一錢萬選居然當選博得頭銜窮措大不是終窮於今運轉好與華僑大賈同稱富足之人家不敎蘇省方言再上空頭之雅號一舉兩得利便奚如笑彼愚人有票不賣失金錢之妙用標正義之虚名怕解慳囊枉算是看財童子釀成難産翻怪他送子觀音不買催生之符終成畫餅論到安胎之藥無過榆錢此本團所爲趨重實利也若疑徒托空言則請試觀成績（一） 
家庭常識 
　　鞋拔之代替物可用手帕或布片爲之　　肌膚偶受灼傷可以醬油急塗其處即愈此法余屢試之頗效人家購置新鍋須先去其鐡銹法在鍋中焚草爲灰冷後去灰塗油於鍋復於竈内生微火將油烘乾而拭去之則鐡銹自去購膽礬（各藥肆均有出售）十文冲以沸水將鐡絲浸入其中數小時後取出擦之光彩煥發與紫銅絲無異 
　　破碎之燈罩及小粒之玻璃遺落地上頗難拾去可以棉花少許蘸水使濕掇拾而焚之 
　　衣服偶被漆汚可以火油滌之漆汚旣去然後更將衣服置透風處吹之則油迹亦退毫無痕跡 
　　蜈蜙咬傷前有以紅燭煤治之者今復有一法可取釜臍之灰敷患處剌痛立止似較前法爲簡便更有以鵞唾治之者亦效惟難取耳[  非我] （二） 
　　日用刀义時生鐡銹今得一法可將刀叉磨畢後塗以煤油就火上燻乾則可保長久不銹 
　　花之折枝先以火燃其折處然後養於瓶中則可經久不凋[  呆人] （二） 
瀛海瑣聞 
[無聲無影之徐柏林大飛艇] [  雲鶴]  
　　飛艇一物固戰時要具但疾駛之際聲浪甚高敵人聞之易於戒備且翱翔空際更易被狙繫故至今仍鮮駭人聽聞之殊功德人知其然也多方研究不遺餘力至於近頃竟能製成一種無聲無影之徐柏林式大飛艇定名Ｌ字第四十號（Ｌ－４０）其鼓風之輪構造特殊故可飛時無聲息且更有機器能速發烟霧圍擁艇身自下望之儼然雲霞而不知飛艇巳在當頭矣艇上並載大砲口徑之大尤勝尋常飛艇用砲曩在費特里喜莎芬（ＦＲＩＥＤＲＩＣＨＳＨＡＦＥＮ）地方舉行初次試用頗有成效第德人之願望雖償面世界人民之生命財産則隨武器之日精而益臻顚危矣（二） 
[落花生療肺之殊功] [  雲鶴]  
　　美國勃立威爾氏（ＤＲ．ＢＲＥＷＥＲ）近創落花生能療肺疾之論乍察之似難盡信然氏則確以此治癒二少婦之肺癆且知其更有治失眠症之能力氏謂服法至簡僅食鹽漬之落花生足矣惟彼治二少女之肺癆時更使吸入醋氣耳至其原理及服用良法則尙待發明現氏正竭力研究我知病肺之人不久當得回春良方矣（二） 
 
[畫謎之九]  
　　右畫謎請集六才五句限陽曆四月半截收四月底揭曉 
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第二章三月二十二日刋起 
　　予讀曰『森林中慘劇』『梅爾潘西者美人二三年前來此墾荒上禮拜所爲大樹壓斃頓時身死可哀也』予讀巳氣乃咽塞欲哭無淚其人仍夷然曰勿哭吾卽爲汝主施行遺囑之人故予獨令汝來此今汝可誦汝主人手書卽可明此事之底藴又曰若識汝故主之手跡耶予含淚應曰識之其人乃出一信果吾主人手筆也其辭曰『吾親愛之瓊司鑒我與汝常言及家庭歷史及吾所以出行之故今茲亦不復及但今有一事囑君則吾兄已不幸而死我亦將死君可冒我之名往領遺産區區此心蓋以至誠出之實猶不足以報汝德於萬一然亦天意有在不但汝我面似即頰癜亦同故君放亦前去必無人與君爲難唯老僕坦微生性耿介或不納君君可以將吾遺書先出示之彼必能聽承故主之命忠事吾友若使皇天鑒憐吾病得愈保其天年則此後受産亦當與君共之梅爾潘西書於病中』予讀巳疑信參半但此字跡實與故主梅爾似出一手乃反覆諦視不巳思得其破綻其人立攫去曰汝巳讀乎予曰讀矣曰此實汝主遺囑在理吾本可宣之律師但又多一波折且人死無證故特召汝至此與汝商榷今汝亦當諳我語矣予曰汝欲我助汝假冒耶其人曰何云假冒卽汝亦宜仰體故主之心汝今侍我爲主亦猶侍梅爾耳且此事亦無損於人汝允我則於汝且有大利汝亦何樂而不爲乃收其紙置裏衣袋中曰坦微吾儕今可同出散步使汝亦有思維之餘地予此時正欲早脫此窟則立應曰諾蓋欲乘間往告鮑德而其人竟巳先覺不任獨行與予挽臂出同向星橋直至草田之上乃始至止步其地曠僻無人其人忽曰坦微吾今但有二說告汝服我則生不服則死予時抗拒之力猶未盡頽則曰我不服者將如何其人無語徐徐出其手鎗倐抵予額曰動則立死安危憑汝一語嗟乎諸君凡人至危窘之時則亦不能無違心之事矧吾當時無抗拒力哉其人聞予允則立轉爲笑容曰坦微汝誠善知識者今而後吾儕當爲良友唯吾多疑且來自坎拿大好動嗜殺汝尙宜勤愼爲佳予時欲得命則無有不諾其人乃曰然則汝行矣明日吾即當來榆莊一切事唯汝是問予乃踉蹌上騎顧一至榆莊良心又不經勃發念吾此事實負故主其將告之鮑德乎嗟乎此事吾必告之鮑德矣旣决催驢向北忽聞有人自後冷聲曰坦微轉汝之轡予大駭回視則即僞梅爾也手中尙握手鎗予身乃不寒而粟其如何來吾不知但知吾命實巳懸其手中操縱由之抗亦無益故予特以此事記之於册至將來之結果則且待諸來者梅爾讀巳默然不知所答谷菲則吸其烟斗烟氣噴薄榮繞一室乃如濃霧（第二章完） 
長篇小說 
[絶塞奮椎記] [  野鶴]  
　　第十四回（六） 
　　到了五鼓時分柳娘果然遵他敎訓改穿了一套左襟寛袖的女冠粧更把平日形影不離的一柄短刃深深地納了袖裏隨着便試個隱身法鳥飛也似的去了不及半里早巳到了漢平們的寓所睜眼一瞧祗見一座高巍巍的樓房矗立在那扶疎綠樹中掩映着遠遠的燈光點綴參差非常若目四邊有屈屈曲曲的一道短牆矮得和槿扉相似祗不知那裏是進出的門首巡行了一回纔覔得了剛到進去忽的左邊起了一陣怪風那風冷得甚麽似的吹上面時簡直和半天裏落下冰塊一般柳娘當了禁不住喔唷一聲瑟瑟地打了多少的寒噤接着纎腕一顫連那手裏執着的短刃也砉的下墮了在這當兒那起風的場所又施出一道匹練般的奇光來映着半空裏朦朧的殘月越顯出千百道的怪影那影兒裏一個個似乎有蛟龍怪物在裏頭柳娘便失聲呌道這是我師的秘法從没有别人知道的你敢便是阿必哥兒師兄也說時遲那時快嘶的一響怪影忽然不見看那柳娘時早巳天可憐兒的拘結得肉包一般一動也都没有動了看官你知道這又有甚麽緣故原來阿必哥多那人雖則才技過人却也有一件大毛病那毛病便是貪財黷貨前天凌霞手捧着三百提赤灎灎的金條恭敬的了不得的親自壽了他便死心蹋地的爲他計畫那天寫的甚麽征塵錄便是黑夜裏計畫就的一路上不住的敎侍役們放出的也何非是子虚烏有的謠言祗要照應他自己阻棘不宜那話兒敎毓忠倆不致提起疑心 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之臺灣（二）]  
　　論臺灣征番事（見本報甲戍年三月初一日） 
　　前日記錄日本興師將於臺灣生番征討報讎華人聞之則不禁勃然駭異焉然追憶去年日本先外務大臣與本朝相議大局尙不出意計所及先是議經允許我國親自代爲興兵征治嗣復辭之而諉諸日本自治焉或以爲日本因部下之人有受虐於番人者當時積憤有沸然不可復忍之勢旣而靜思興師之耗費則其忿巳洩興兵之役將因此而寢其事矣特度衡如是彼旣不識東人之性又不逹該國現在之内勢也日本内怨通於一國也起怨實出於改舊維新一切苛政而藉詞在高麗臺灣二國人之肆辱縱虐也其朝廷原意欲安居容蓄而怨萌經時一發叛人雖幸得拔去根株而其朝亦逼於徇順輿情猶如法國昔日與普國尋戰以將民間貳意轉屬之於外事者卽日本於今時亦逼於外求紓怨之舉也非於臺灣求釁則於高麗下手今高攬得免而臺灣生番將被羅致矣夫臺灣一島雖分爲生番熟番熟番早歸入本朝版國而生番之處所亦隷在我朝之屬下焉近島雖崇山一帶其中分設華官駐紥其西焉而東境亦漸次以關遠地故本館前經說及此事云自行征辦雖不免於耗費然勝於讓他國以代行也茲日本之興師其意僅在報讎而巳乎抑或尙有他圖乎未可知也我朝先許以自征者不知另有何議是在下者何以揆測耳夫日本與我朝併踞臺灣其勢甚不相下矣然則是否與盟旣准履踵其地及於報讎之心巳僦仍亦須退師而不駐焉西字報有云日本朝廷其將通島侵凌攘奪亦非可測噫此何言也我大淸朝所自闢之疆土豈有一朝甘讓之於他國哉西人於此言不亦失於揆情度理乎量時審勢乎然則日本之駐兵於臺灣也巳有明徵矣所望盡心於國事者其不可袖手遠觀自貽伊戚也夫泰西之立規也遇邊境或鄰國爭戰之事未有不以重兵調發駐紥界内資觀望以備不虞也今聞其耗如此是役也彼旣巳擬定徵兵則我國將何以處焉前者相傳上海製造局所新造火輪大艦二只將擬出海游歷泰西諸國茲旣有臺灣之信則此船或可供當今勢急之需乎夫兵船之造本爲防不虞起見也未知管見有當於時事否耶 
[尊聞閣筆記]  
　　寧城守（見本報癸酉年閏六月二十日） 
　　寗波城守衙署在開明橋畔署有井泉一穴淸冽可飲旱天不乾橋邊店舖每取汲於是蓋有便民日用不之禁也有繆同興篾梳店之徒弟亦日日携桶往汲一日爲衙内旗牌禁阻該徒不服以爲我日日如是爾何忽阻我唇鎗舌劍大肆嘲譏城守魏君命從者好言撫慰該徒仍不服一味輕薄且云你係武官只好嚇嚇兵丁而巳我是百姓豈你所能管者况我又並不犯罪乎委氣忿巳極急傳伺候意將親送該徒至縣囑令究辦也乃口未閉而身忽倒即而視之氣巳絶矣 
[神話]  
　　夢（見本報甲戍年正月初十日） 
　　癸酉春仲某客舟次湘潭艤舟屢日時當春日花團似鏡草細於茵兩岸一河層樓高矗一日坐船頭樓上高捲湘簾露一垂髫女子晨粧巳竟手捧磁盤以脂餘粉澤傾棄河干四目交投盤爲墮地某蓋璧人也事畢解纜匆匆未遑問訊再過則桃花人面事巳全非某未受室中心藏之未嘗一日忘也鄂北有周大王廟者不知所祀何神每向祈夢靈驗如響某備牲牢往祭宿於廟以祈夢焉一夜心緖縈懷目不交睫睡且未成何有於夢次宵復爾因昨夜不成寐一就枕而鼾聲即作迷迷離離所歷之境漫難記憶所可想者荳棚花架旁臨小溪上架木橋折橋而東雙扉虚掩門内雜花生樹中有小沼白蓮開滿芬芳襲人隨步所之由廊而堂而房有綠鸚鵡架懸窗外見人驚喚某逡巡欲避已爲閨内驚覺大聲呼賊而反驚醒固蘧蘧夢也嗣就足跡所至物色夢境渺無所得某因兵燹已棄儒而賈夏季將之成都旅中小憇縱步遨遊由溪而橋而門門隙窺沼内白蓮盛開夢景歷歷在目急回步至荳棚架下遇一老者藉叩園主邦族則陳氏也亟以心上人爲問老者曰陳翁固有女但不言不笑如醉如癡病巳數閱月矣某歸庽籌思終夜翌日以醫理自作曹邱翁喜逆某入診閨闥内畫凡湘簾墨床筆架色色精絶女則病態支離愈娬媚瞪目視某固當日臨河樓上女也某固不省歧黄謬擬以方一服而愈某露求婚意翁以伯道無兒恃此女爲半子之靠某蓬梗中人未遽應允某去而女又病翁急追之使復診面贅焉 
[雜錄（續）（昨）]  
　　又有痧不即發藴釀毒氣直衝咽喉亦惟有蕩滌肺胃疏通三焦使邪從大小便出治喉之藥一忌風燥温升如荆芥防風葛根羗獨活柴胡桂枝芫荽觀音柳笋尖等一忌苦寒冰伏如芩連黄柏石膏知母犀角羚羊雪水金汁梨汁等一忌隂柔滋膩如熟地黨參黄芪麥冬玉竹白术阿膠等一忌酸澀收斂如五味子山茱鳥梅棗仁櫻桃核蒲萄乾靑菓等蓋治喉惟一之妙訣在使邪自上而下不使自下而上則喉症必日見輕鬆治方列左 
　　山梔三錢杏仁二錢金錢花三錢牛蒡子三錢連翹二錢通草一錢豆豉四錢枳實三錢人中黄三錢薄荷一錢五滑石三錢生甘草稍二錢鮮枇杷葉（去毛包）一片連鬚整葱二根童便一茶杯兌如天寒可酌加蘇葉少許姜一片小孩照此分量減半又吹喉散方 
　　生甘草五錢薄荷四錢海蛤壳五錢秋石四錢人中黄五錢金銀花五錢黑山梔三錢海浮石五錢寒水石四錢玄明粉五錢桔梗二錢天竺黄三錢棚砂五錢射干二錢靑黛三錢外加正號眞梅片二錢另研拌入 
　　右藥生矖不用火焙研極細末磁瓶收貯是症初起即内服煎劑外吹此散更妙 
　　栩按喉症往往誤於初起時用藥不愼則敗象立吾若不以初起時輕而忽之則療治固甚易也曩有白喉忌表抉徵一書雖托論於鬼神而於醫理藥理辨之甚明徐君立論問有相同故特加圈點以期病家醫生同注意焉 
 
 
 

Page 18

 
 
   
 
