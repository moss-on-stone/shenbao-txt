# 1882 - 121 - 4903237

 

Page 1

 
 
[論火油放火甚於引火]  
　　火油之爲物其性等於火藥近來民居舗戶往往因用火油燈而致兆焚如之禍官憲以爲不用火油民間本有點燈之物是以嚴禁前日藝隱人書告示後一篇辨之極詳蓋近來火油用塲煩多幾於無家不點故起火之處大抵由於火油民居起火之物非廚下柴炭未熄卽深夜燈火不吹或因烘物太燥而致於然着或緣燒煮小食而遺落於旁其於暑天則以紙捻醮燈油燒蚊於帳内一或不愼帳已被焚急切不能解救遂爾成災又如吸水旱烟者烟未灰燼遽行敲出吹落而其間引火之物草心破紙家家所有餘火抛入目不及見迨至烟焰既出始聞氣息撲滅不得其法往往因風而其勢轉甚之數者皆民間失火之由雖不盡缘於燈火而燈火亦實可以致禍然則不用火油由於燈火者十之四用火油由於火油者亦不過十之六今禁火油而不用設以證火未熄被風吹動旁及引火之物因而起火則將歸咎於燈而概行禁之乎推之凡用火之事皆可致火則將并火化而禁之乎故以爲與其禁火油不若今用火油者處處加謹而火患自不至於多也居家之道原須小心火燭苟無火油而以豆菜油點燈亦不容輕心以處之每届冬令官憲傳諭地保飭街上更夫鳴梆相警以冬今夜長民間或有停燈而作生計著一切造釀食物之店早起操作天未大明亦有點燈從事者其餘如烘籠脚爐等一不經心輙足貽禍故特示警焉可見火患之多原非火油之咎而仍爲用火油者之咎也惟近來各處類有放火之事若蘇州杭州寍波等處本館探事之友時有見聞録豈於報或於深夜警覺室中門外搜尋火種則有火油浸透之紙遺棄地上或火勢已忧更夫傳警救火者踵至於人叢之中瞥見形跡可疑之人經過於前覺其身有火油氣又或空屋之内而忽有火油箱存放其中種種情形似火患之多實由於放火而放火之具則莫非火油無論火油勢不能禁卽能禁之而民間之不買初不敵店舖之賣且店舖或因無人買之而居然不賣而他處無火油若通商地面又不得而禁之使存心放火之徒在别處購買火油以歸漸以濟放火之用此則官憲之所不知而不能禁者也夫挾仇放火事所希有亂離之際賊匪之所爲用以爲攻奪城池擄人劫財之聲勢平定之後計惟地廣人稀之處土客雜居賃田墾種積不相能一旦毆鬪彼此各自爲黨互相殘殺其視人之性命不足重輕曾何有於放火若城市熱鬧之中匪徒匿跡所希兾者富家之財相聚數十人明火持械而來事主苟有識見必聽其搶掠不與抗拒葢盜匪之志原非尃爲殺人若臨時激之則所携刀械極爲便捷因而有被殺被傷者民間雖有守望之助而實無捕獲之方不幸被搶亦惟呈報衙門候官飭緝如謂臨時與之相抗致爲戕害殊不解事之見矣故劫盜下鄕擄　則有之殺人則未也更何待於放火哉至若智能圖竊力難用强之小偷則穿窬白撞所志幾何更不足言也惟力不能搶而智又不能竊者則每乘城市失火之隙混跡火斱冒名搬物苟有多獲享用數年不能盡故常存幸災樂禍之心以失火爲得計也使民居店戶皆自謹愼防範失火無由彼其屬望徒然憗不則施其策意欲放火以遂其乘亂搶物之謀而又深知火油之性遇火卽燃較之設放火藥插香作引尤爲爽捷而且其價甚廉不必如購用火藥之于犯禁令是以樂於嘗試耳竊謂此等匪徒其事與劫盜有間而其情與劫盜無殊援盜案之例以痛加懲處亦不爲過乃火之已成者居民擾攘圖救不遑放火之人卽使混跡人叢亦難辨别而官憲又何從而知之吾以爲火油引火可以禁其不用而火油放火則不能禁其不賈觀於近日傳聞之事而益知禁用火油爲因噎廢食之一端矣安得使不用火油而并無火油放火之事哉 
[諭旨恭録]  
　　三月十二日奉上諭巡視西城御史莫勒賡額等奏拿獲盜犯出力司坊官紳懇請勵一摺着吏部議奏欽此 
[日高雜聞]  
　　前聞旅居高麗元山港之日本人因往内地遊歴致被土人毆斃兹悉死者係宗本願分寺之蓮元和尙因子西三月三十日同本國大倉銀行及三菱公司内夥共五人携帶洋鎗往内地打獵行至安邊地方途中忽逢大雨此王人均未携帶雨具意欲行過長橋暫向土屋躲避不意有是處土人二三百名散工回來見日人携帶洋鎗群皆驚異卽上前細詰日人等見來勢不良用好言相答謂我等此行實遊獵而來别無他意爾等不必動疑土人以人多勢衆不由分說竟將日人手内洋鎗奪去百般凌辱蓮元和尙見土人無禮太甚與之理說隨被用刀砍死其四人中有二人乘間逃去二人則身受重傷倒臥在地幸土人散去後得遇熟識之高麗商人舁回租界禀訴日國領事問明情由於翌日同至安邊地方驗明蓮元屍身着人將屍收殮送回日本刻下領事雖已照會該處地方官未識將來如何辦理也○在日本之高麗人云高國閔叅判自病愈後復將通商利弊問廷臣剴切開導故現在高國人疑信參半非復從前之固執不化矣惟叅判之族人閔台鎬官居判書遇事多循古制不喜紛更以致叅判時形掣肘各分黨羽幸閔叅判不辭苦口危言彼黨人得稍醒悟耳刻下叅判已决意通商不日遣使再至中東查考關稅事宜及交涉情形一俟略諳各務卽先開釜山元山二埠倘日後生意茂盛國人信服再開别口叅判現以爲治外必先治内故將六營兵丁之老弱者裁汰殆盡專留精壯者二營以爲將禦武衛軍着季景夏統領其兵丁皆教以西法陣式已請有日人朝夕教練并聞續泒武弁數名前往日京學習兵法云○長崎報云法國挖爾司兵船由香港開行來崎據該船云在港專候中美兩國兵船到來同往高麗商訂通商條約也○又云俄國傳教師某今欲在北海道設一教堂已禀明本國政府每年撥洋三萬元以爲經費又聞日本眞宗佛教甚恨外教蔓延故着各沙彌盡力勸化務使國人向此不向彼也 
[津沽近信]  
　　天津西人來信言鎭海兵輪船現在擬接李傅相南下向武昌奔喪然間須俟張振帥抵津接篆傳相方能　行初八日在津文武各官三百餘員咸往傅相行轅弔唁分三人一排按排向靈位行三叩首禮而出傅相匍匐哭泣哀毁特甚行轅綵色各物盡行撤去一色素淨其　從亦皆白衣冠上下人等皆有悽惋之狀但恐朝廷未必允傅相終制之請耳按李太夫人年登上夀子姓繁多現在者子四人一爵閣督一督部堂二觀察孫二十人已有一人蜚聲翰苑曾孫八人此外親丁尙有四百餘人是亦可謂備極人間之福矣又言美國兵船名沙答辣現在停泊烟台俟美水師提督式夫忒低烟當開　高麗中國亦擬派　船兩艘伴送式君至高故丁雨亭軍門亦在津聽候李傅相之 
 
 

Page 2

 
 
調遣也至於往高何事則尙未詳知大約係爲美高　商之事想去秋高麗使臣　華已與華官商議定局此事諒可妥貼也 
[京都賽馬]  
　　昨得北京消息言寓居北京之西人於初五日賽馬一天共跑八次其日天氣清朗惠風和煦中西觀者環如堵墻庽京西人大抵皆出觀看殊有萬人空巷之概停車約有一里之長而且分作數條停歇總理衙門有三大員亦親來看視傔從如雲並備有犒賞之物至午餐時三大員與西員等共食英國公使極道祝頌之詞以致謝總理衙門之大員而賽者益復興高采烈矣 
[新撫善政]  
　　蘇滬各局厘卡每遇商民繞越偷漏一經查獲無不照章重罰有自一二倍罰至十倍二十倍者此猶以貨值輕微之故若洋藥及貴重之品卽以原貨充公此項罰欵雖係按旬繳解總局然此中高下其手其弊殆不勝言眞厲民之政也刻奉衛靜瀾中丞嚴飭各釐局卡嗣後拿獲偷漏只准　章完厘不得率行加罰且永遠不准將貨物充公各卡員誠能仰體中丞德意則商民之受惠實多耳 
[議撤礮艇]  
　　聞督辦蘇省牙厘總局汪觀察擬請將轄下護卡礮船悉予裁撤或調防他處或徑行遣散每歲可節省經費銀九千餘兩論者謂近日梟販充斥僅此孤艇防獲猶不足恃若一經撤散此輩益肆行無忌且恐游勇無歸易於滋事想上游必有斟酌盡善之方也 
[茶市續報]  
　　前日報列兩湖江右各碼頭市鎭之茶莊數并略及今歲茶市情形兹復聞各號機已由山頭各將陸續寄到毛樣評其片張顔色汁水滋味條線均屬稱佳惟香氣則毛樣未經炙足未可憑也但近來天氣如此正山頭湧莊時候諒山戶必盡採下頭茶當已登塲可無他慮又聞看數處茶行情用亟登之據稱江右寍州於是月初四日山價三百五十兩至三百七十兩惟情月初天降黄沙彌漫如霧接連兩日始得放晴人謂茶遭此沙後其嫩緑之葉當必沾污恐將來顔色未免稍減也崇陽初八日之山價約有三等三百六十三百七十三百八十兩同日羊樓洞之山價三百八十至四百雲溪山價三百十三百二十至三百四十而止通山之毛尖山價在五百七八十兩之間其餘雖無確耗均可類推但今年之山價莊口較多早慮其有必昂之勢現以新舊山碼揆之縱高諒亦無多又聞桃源安化兩處茶市之湧比去年爲早各路茶葉到漢日期大約寍州在念三四日兩湖之安化桃源大帮在二十七八日其餘大帮當在出月初源源而來也至各處之秤規皆有舊章未能悉述惟閱者意會之 
[茶價紀聞]  
　　昨接江右來函據言今歲義寍州茶價初開秤時賈青計每觔一百八十文買乾計每斤三百三十文自是以後雖間日每斤或跌五文不等似此時價不齊將來頭春出山計并澆裏一切每箱血本總在紋銀三十四五兩云 
[天時致疾]  
　　南昌自本月初一日天時驟變以後時雨時晴時寒時暖如是者數日至初九則風雨交作屋瓦齊飛在室中一寒澈骨天時不正致滋疾病故近來患者不知凡幾雖無大兇險然聞諸醫家言亦非旦夕可弗藥者盖症候大率似瘧非瘧今日略愈明日又甚殊摸捉不着然則保身者能弗加意哉 
[福州近事]  
　　福州閩縣屬之蓮花潭距中岐鄉里許英國船塢卽在其側是處潭水最深常有旋溜一遇風來回勢更緊據舟子云水深約十餘丈舟行偶不經心多受其累夜行者尤宜留意月前水師營李叅戎舟覆身死未及數日連溺斃孩童兩人皆一時失足者潭畔建有一小廟蛋戶素向禱拜近以溺人過多凡船廠中員紳工匠輪船上諸色人等經過潭畔皆有戒心苟非要事輒繞道而行也○福州井樓門外之茶店于初一夜亥刻因焙茶遺火延及門板燒去舖尾一間災及鄰居石匠店一間幸近河溝街坊人衆共汲水撲滅不至燎原無煩文武員弁奔救亦不幸中之幸也春日多晴少雨火易爲災居家者尙其愼之于微哉○福州洋人春季賽馬每年俱在南校場開跑兹聞二月念四念五連日跑馬觀者如堵其彩雖不及上海洋人之鉅而千其數百其數者均有五六人亦足見場作戲之中均有拔幟奪標之志也 
[出殯盛儀]  
　　童春海太守恩寍之巨紳也於去臘致仕回籍年已耄耋而精神矍鑠望之者以爲神仙中人乃偶抱不懌遂於今正望日逝世兹悉於本月十五日出殯是日八點鐘時發引沿途之設祭者不計其數計其儀仗銜牌共有一百五十餘對刀斧手皂衣班提爐吹號又百餘人銘旌亭係前授陜甘總督曾帥所題亭前用鑾駕全副排班徐行雜以萬民傘障扇冲天棍及奉天誥命等又有勅亭誥命亭神亭香亭四座皆以鼓吹相從頂馬十數匹背負令箭炎牌等件緑呢魂轎前有勇丁二十餘名列隊護送紅緑材幰前有僧道各二十四人手執寳旙前導入後送喪女轎至三十餘乘之多是日觀者不下萬人天氣晴明不寒不熱故咸謂太守福壽雙全洵爲完人云 
[公禀辨寃]  
　　朱涇鎭詐姓於正月間從河内撈得衣服兩件不知何來時適該處有一浮屍或謂衣卽屍身之衣繼而保甲向許需索不遂卽赴縣禀報某處河内死屍爲許某所謀死現於其家搜得衣服兩件等語邑侯提許嚴鞫不服遂用大刑許某只得誣招後兇手爲鎭人訪得送縣又以夤緣得脫日前該鎭人呈遞公禀于府署代辨其寃太守已批交金山縣秉公研訊矣 
[賽馬紀餘]  
　　寓滬西商於十四五六日賽馬三天凡賽二十餘次其情形疊經列報茲悉諸西商餘興未　昨日又賽六次其間有二次係華人之爲馬夫者比賽午刻賽起計得彩者首次爲三保瀛二次爲順全隆三次爲魯意師諸西商暫憩吃點心及三點鐘馬夫比賽係勃來泰之馬夫小廣東奪錦第五次仍是西商相賽則海琛之馬出人頭地第六次又馬夫相賽因爲時已晚未悉勝者爲誰中西士女之往觀者仍屬熱閙跑馬廳前十分擁擠巡捕之彈厭照料甚爲周至云 
[鬥毆身死續述]  
　　昨報列鬥毆身死一節兹得其詳爲補述之聞甲係紹興人名邵長夀向爲洋行棧房堆貨者乙係寍人蔣姓向爲荳腐店生意數日前兩人在裏虹橋堍相值頑笑起見至於鬥毆蔣被邵推跌於階石上受傷當由巡捕舁送同仁醫院醫治邵自回去及次日醫生報捕房稱蔣傷勢甚重恐難醫治捕頭立飭拘邵管押前日蔣果在醫院身死捕房傳三圖地保報由莫邑尊帶同書役臨驗驗得蔣傷右腰及腎囊因傷弊命卽有屍叔某禀求自行收殮惟棺盖不釘容函招屍母到來邑尊准其所請隨飭差帶邵回署訊辦云 
[限令還洋]  
　　法界會審署據許開祥稱去年閏七月間馮永和向我借去錢十千文屢索不還已有口角經馮以唐太平頂開其老虎灶短交洋八元卽將此欵劃抵而我向唐索討亦無付給請追翁太守詰之馮永和所供情形與許同及訊唐太平則稱因馮永和少交檯子三只故扣付洋八元翁太守謂三只茶桌不值八元問唐向作何生意許稱唐係作薦頭者須俟妓女掉頭方有錢付翁太守着唐交保出外限令卽日還洋 
[禁押水手]  
　　昨英界會審公堂據三十六號西包探解到奥國鄰近之某島人飛利比稟稱是人向在英國帆船當水手屢次遁逃尋見後送回原船今又逃逸初寓虹口水手公所旋卽出外常逗遛靜安寺一帶昨向某商借擾因被報捕拘來該島於本埠向無領事官請爲酌辦當經中西官間供判將飛利比管押三月設有該島附近之輪船放洋卽行押令搭船回去云 
[夾私懲辦]  
　　本埠江海新關扦手洋人赴英界會番公堂稟稱關上扦手華人袁阿金在輪船上查得粤人韋某彭某夾帶硝磺三百斤 
 
 

Page 3

 
 
光景向彼吊取胆敢不給因招我同往彼尙取恃蠻抗拒當將韋彭二人及硝磺一併帶至捕房韋姓不知何許人彭則聞係該船買辦手下之人請辦韋彭同供在該船買辦名下帮夥我等惟携帶鞋子至硝磺乃鎗底起出者夏領事謂硝磺是中西士禁之物應請重辦陳太手判押韋一月罰彭洋三十元硝磺交捕房毁去 
[贋物付質]  
　　義生押舗夥朱仁甫投英界會審公堂控稱前有人將噴銀銅鐲來混押去錢二千四百文昨有顧寳祥又將照樣之鐲兩只付質盤問其來歷據云由王永林父伊代押卽將人贓交捕由捕獲王一併送案請辦銅鐲呈閱顧供如前詞王供鐲從友人處購來我並不知其爲銅質此友現無尋處陳太守判押王一月押顧半月該鋪先自誤收之銅鐲發還尙有兩只鐲毁滬上本有人專造僞物行騙嗣因屢經破案乃託人輾轉行騙凡鋪戶以及收買物件者幸勿貪便宜而致吃虧也 
[女孩待領]  
　　昨日法界會審公堂據捕房解到一女孩通事禀稱此孩昨日薄暮雇坐東洋車令車夫推來推去毫無定向被巡捕看見帶回捕房詢其姓名住址不答觀其情形似患瘋狀翁太守詢之該孩並無回答亦不肯下跪仍在堂上走來走去口中喃喃不知作何語包探嚴頌眉稟稱早上盤問據云名大囡今年十一歲住老北門内未言姓氏及問其家中有無父母初稱有老母繼又云父母俱無東洋車夫現在外邊翁太守復訊該女惟稱要回家去太守飭送普育堂暫爲安插待領又將車夫傳進訊據供稱名胡廷學該女孩在英界大馬路雇車嘱推到八仙橋及至又無住處太守卽著該車夫退去 [E>更正[題環游海國圖册]  
　　費城觀會美國剏設大會萃集天下物産辨媺惡察好尙各擴見聞與會者三十有七國會所繚木爲垣内建廣厦千萬閒幾無虚室分曹標目界畫復井然雲承樓閣日射旗旙熙來攘往林林總總來觀者日多至二十四萬人少亦不下二萬六閱朋乃止遊人如水向壑趨列市井井勝五都風雲會合并七國今日之盛古所無長廊廣厦縱横走一國一國看所有陸離光怪未爲奇要在利用能持久我今累月肆遨遊不專辨察兼諏謀支機片石安石榴如何也足傳千秋 
[飛莽馳車]  
　　飛莽名園也在費城廣幾二萬畝爲官民游憩之所碧草繁花如油如錦車經處隨其高下夾植喬松古栢若曲巷然樓臺池榭涉處成趣酒斾翻風飛橋越水驅車緑陰中就樹問徑引人入勝足以遣客懷逭酷暑矣繁花匝地樹參天接軫聨鑣路轉旋最是嬌憨誰氏女背人偷著一鞭先欲乞雲英一椀漿樓頭仙樂正鏗鏘畫輪馳入樹深處隔樹月華如水凉 
[重洋遇風]  
　　季秋之月自美國東渡大西洋遊英法諸邦洋面徑萬七百餘里舟行將及半忽颶母揚風鮫人拔浪驚濤直薄霄漢若千乘萬騎馳騁騰躍又若十百阿香推雷車行空際盡五畫夜僵臥憊甚初舟中皆謂必果鮫鯨腹矣旣風息浪平咸慶更生胥弗曰斯賴舟子之能也余姑曰然罡風日日吹不已魚龍百怪環舟起鷁首欲墜檣欲飛忽竟登天忽水底鄕味嘔盡無粒米目眩頭懸面如紙我生自負儒者勇際此顚危弗驚恐還從忱畔計行程更向船牕張眼孔似見馮夷跋浪來千乘萬騎喧春雷白浪如山挾舟去不省我身沉何處一朝風息川塗平滿船爾汝皆歡聲我把殘害蹶然起恨無劍斬滄溟鯨 
[危樓眺遠]  
　　英都城曰倫敦居人數十萬家名園數十處闤闠殷闐分青合翠有保羅教堂中矗一樓圓式高踰四十丈登臨縱目四顧七十里屋宇山河悉可指數而清曠之勝卻又莫可名言樓頭有孤鶴自具烟霄質樊籠久局促飛鳴告儔匹伏處海水深放情海水闊宇宙寄長嘯俯仰流光疾鳳伍不爾榮正好長羽翼雞羣不爾辱毁譽證虚實天風閬閬吹健翮摩秋月 
[海濵苦雨]  
　　袍次冒英國兵船廠也其地濱海巨艦容數百萬斤者多艘且有厚鐵製就者余至其處縱觀之雨驟至半天如墨張蓋行泥淖中莫可駐足原欲詳審其果如何彼蒼乃固欲秘之夫何言英國兵船廠厥名袍次冒萬斛一葉輕千里片時蹈横行及四海斯最攝其要風濤不足畏櫓槳奚用櫂機巧奪天工金火由人造工匠役千夫執藝罔喧噪我來匪遊觀正欲窮窔奥癡雲壓層空猛雨肆傾倒斯須不可留能無使儂懊海水飛天風劃然發清嘯 
[名園騁馬]  
　　法郎西都城西郭外有名園曰窪布倫林木叅天中有坦塗秋冬之交貴家富室士女喜馳騁其閒雲擁雙龍風翻八駿翩然其來嫣然以逝驚鴻飛燕又何足比喻然而衣香粉翠帽影鞭絲却怪底泥人故陶冶豪情結賞幽微者彌往焉翩然騎出五花文彼美腰肢總出羣半面廻時開杏靨四蹄翻處矗闌筋珊湖鞭影追風疾瓔絡衣痕向日分幾許少年裘焉客端應妬煞九霄帬 
[馬塞登舟]  
　　馬塞法國南鄙一大都會濱地中海有危樓高聳形勢雄壯商舶萃集滄溟一望無際樓船疑來自天外閒鷗翹翼異魚揚　沙輭草柔又别一景况余於此買舟東還我遊巴里城乃及法南鄙風景殊泥人庶幾江左比危樓挿重霄巨艦排濛汜帆檣乘雲來不知幾萬里頗動歸與情駕舟將東指笑語同行人我豈張騫似[  江寍李圭自題]  
[莫澹如交來普安堂經募第一次救命墩捐]  
　　耕心堂十五元季生氏十五元蔡鴻猷十元蔡光瓊王雲卿金相興慶豐成以上四戸各捐洋八元蔡光用許殷侯丁海官以上三戶各捐洋上元新合順蔡五以上兩戶各捐洋三元賴出觀黄郡記張鴻猷新合勝蔡憐趙乃文蔡德聰蔡向魁以上八捐各捐　兩孔黄繼　黄際助余志美劉延年賴綿宗余五知賴　武大成號江捷元由時清張清沂邱元郁賴朝琴林仁和江大田賴以沛瑞盛號復春號春振號聚　號合源號廖國蔡仕生蔡鴻臨以上口四戶各捐洋一元賴培淵黄龍晶黄玉友賴　泰賴廷燎賴三房江仰山塋源張心鏡張耀西魏仁美張德闰魏隆美源發發利新合益以上十六戶各捐洋五角黄禮和賴武以上兩戶各捐洋二角　明德賴明　賴淵亭陳煩賴進　賴明塗賴永昌賴永觀以上八戶各捐洋二角黄愛老黄慶源盧登和以上二戶各捐錢五百二十文英德老五日文賴勞謙四角劉兩老祭維坦蔡川澤蔡　藩蔡陳氏蔡吳氏蔡計氏以上七戶各捐錢二百文蕭清暉黄及老劉賀老高贑老劉海記劉進老蔡巽卿以上七戸各捐錢二百文無名氏錢一百零二文以上錢洋共合兌規銀九十九兩七錢二分昨由匯豐銀行劃來如數收訖 [X>蘇省撫轅抄　　三月十六日補用同知胡光祚引見回省到通判夏曾傳知縣程南金銷冬防並接辦夏防總巡差縣丞王惪甡熊嘉楨吳秉衡從九文煒秦兆勲湯瀛姚師釗徐銘勲均銷冬　段巡差縣丞方乃淦從九桐彬均閶胥門外翁在鎔禀知奉委夏防差理同吴恩植從九徐兆澐均中路張金寳東路接辦夏防差補用巡檢金錫候服滿回省到○十七日知縣俞德炤周孚先銷冬防接辦夏防總巡差朱江接辦西路夏防差從九王綬章辭赴彈壓魚花差 
 
 

Page 4

 
 
[浙省撫轅抄]  
　　三月十三日候補府梁銘樹禀知臬委寧波查案差牌示爲曉諭事照　時交夏令天氣漸體遵照持示○十四日選用中書向景清差辭赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年三月初六日京報全録]  
宫門抄○上諭一道録前○發抄旨四道○豫撫李奏爲遵旨查胆酌議覆奏摺○江督左奏爲委署知州片○又奏爲江蘇省情重盜犯就地正法章程尙難概議停止摺○護蘇撫譚奏捐田濟族請旨飭　立案片○大臣穆奏病請開缺摺○廣西撫慶奏爲察看知府片○三月初六日兵部太常寺太僕寺正白旗值日無引見○敬信謝署左翼前鋒統領　○克蒙額謝營新舊營房恩○直隷按察使剛毅請訓○豐伸泰誠勲預備召見○召見軍機剛毅豐伸泰誠勲○發抄裕祿奉會查皖豫交界地方情形請於葉家集等處移駐通判千總等員奉旨該部議奏欽此○張樹聲等奏試用道鍾懿蓉等期滿甄别奉旨吏部知道單一件片二件併發欽此○又大挑令鄭守昌期滿甄别奉旨覽欽此○又大挑令劉祖祺等期滿甄别奉旨覽欽此○○頭品頂戴河南巡撫臣李鶴年跪奏爲遵旨查明酌議覆奏恭摺仰祈聖鑒事窮臣於光緒八年正月初五日接准軍機大臣字寄奉上諭有人奏河南自疊遭兵燹更復運年奇荒士子轉徙流離以致不能應試欠考甚多等因欽此當卽分飭密查去後兹據陸續禀報並檢查卷宗由臣細加考核如原奏内稱學臣廖壽恒歲試各屬凡生員欠考在三次以上者一律斥革通省至以數千計等情卷查學臣廖壽恒歳試時以各學欠考生員歴年太久爲數過多每一府州至數百人不等先經涌飭各學逐一清查嚴催補考上年六月該學政接准禮部札開以生員欠考三次以外均應斥革定例綦嚴自軍興以來多未依限查辦或已咨革遲之旣久又復請爲　復近年軍務早平游學士子儘可回籍補考乃仍多欠考不補各該學政於咨革欠考之案事後仍復藉詞援請開復殊乖定制嗣後生員欠考三次者均應一律斥革報部概不准以游學未歸患病未痊爲詞矇請開復等因奏經奉旨欽遵札行到豫該學政遵照部札通籌辦理於飭催補考未到諸生内擇其欠考多至六次以外及十餘次者彚案於閏七月間照例逹部並咨報臣衙門有案統計九府四直隷州一百零三州縣兩鄉學共斤革文生四百三十七名武生一千一百零六名其久考未及六次者仍飭學催令呈明補考並無扣除有文原奏又稱將山東知縣周文冠鹽大使周文充江蘇庫大使鄒錫瑔戶部郎中王旭一併斥革並未報部似留開復之端一節查學臣咨部册内列有周文冠周文充王旭三名其鄒錫瑔一名不在册内各　員本應呈明出學或因在外集資捐職未能回籍呈報或托親友代呈輾轉遲悮自非有心玩違功令而學臣示據各學申報但知其爲欠考之生員不知其爲出仕之職官稽核欠次較多是以一律咨部此學臣查辦欠考之實在情形也至稱開復之費每人需銀十餘兩等語臣旣再三訪察復於各府州縣曁附郡首縣來省接見詢問學政聲名命稱廖壽恒廉謹公明按試各棚士論翕服關防約束甚嚴未聞有胥役舞弊情事且欠考生員對經咨部其餘並未先生扣除留待開復則非但該學政存心可白卽書吏等亦無從藉端需索衆論如斯似可　信此臣明查暗訪之實在情形也總之此次學臣查辦欠考本職分所當爲且係遵奉部札照例行事並無苛刻之處惟查豫省軍務雖平災區未復士子轉徙流離未能遵限赴試誠有如原奏所云者在學臣不得不申明定制逐漸清厘而朝廷嘉惠士林有加無已可否籲懇天恩俯念豫士遭值災荒之後飭部准　湖北成案將上年咨七又武各生概予開復出自逾格鴻施非臣下所敢擅擬其餘欠考未經核辦各生除由學臣督催補考久並請飭部核譏應如何明定限制札行學臣遵辦以示矜全而昭畫一所有遵旨查明覆奏並酌議緣由理合繕摺具陳伏乞皇太后皇上聖鑒訓示謹奏軍機大臣奉旨禮部議奏欽此○○左宗棠片再查接管卷内通州直隷州知州李春棠經前兵部右侍郎彭玉麟調營差遺除由該侍郎奏明外遺缺應卽委員接署以專責成查有准補海州直隷州知州松亭堪以接署據藩臬兩司會詳前督臣劉坤一未及具奏移交到臣謹會同護理江蘇巡撫臣譚鈞培附片陳明伏乞聖鑒謹奏軍機大臣奉旨知道了欽此○○大學士兩江總督臣左宗棠漕運總督臣周恒祺護理江蘇巡撫布政使臣譚鈞培跪奏爲江蘇省情重盜犯就地正法章程尙難概議停止恭摺仰祈聖鑒事竊准刑部咨御史胡隆洵奏請將盜案仍照舊例分别首從辦理一摺部議以欲復情有可原舊例莫若將就地正法章程先生停止應由各省體察情形議奏核辦等因具奏奉旨依議欽此欽遵咨行到臣卽經檄飭臬司移會淮徐二道體察議詳去後兹據署臬司郜雲鵠曁淮揚海道桂嵩慶徐州道程國熙先後議詳前來臣等查江蘇省各屬尋常搶刦並無迭劫兇暴重情案犯近年以來皆已遵循定例解省勘題聽候部覆辦理惟淮徐海三府州屬距省窵遠民情獷悍搶劫頻仍一經獲犯若不就地嚴懲非特輾轉解勘疏脫刼奪在在堪虞且被害之商民未得見其早日伏誅寃忿莫洩卽匪黨亦無所警愓難兾其猛省回頭其寍蘇常鎭等屬間有拿獲江洋巨盜游兵散勇積匪鹽梟實在兇暴衆著之犯於訊明禀報後亦批飭就地正法此又近年遵奉新章除尋常案犯外就地正法之情形也夫爲政首重安良而安良必先除暴江蘇濱臨江海口岸繁多華洋商賈輻輳雲集值此奸宄溷跡出没無常之時非縣一重典以嚴爲之防竊恐震懾無由轉致釀成隱患然所謂就地正法者亦必所獲之犯兇惡衆著由州縣審訊得實禀明督撫督撫批令該管道府覆加研鞫果屬確鑿始行批准照辦其稍涉疑似者或詳省覆審或監候待質是於嚴懲之中仍復愼益加愼並非輕視人命稍事刻核也擬請嗣後淮徐海三屬拿獲夥衆持械搶刦情重案犯如果審訊明確法無可貸仍照章解由該管道府就近審擬禀請就地正法其寍蘇各屬拿獲江洋巨盜游兵散勇積匪鹽梟亦仍照章辦理以遏亂萌而安良善一俟盜風稍息遊勇漸少再當概行請復舊制臣等往返商搉寔爲因時制宜辟以止辟綏靖地方起見謹會同恭摺具陳伏乞皇太后皇上聖鑒訓示謹奏軍機大臣奉旨刑部知道欽此○○譚鈞培片再據太倉州人州同銜潘炳南呈稱職故曾祖潘有豹躬勤耕讀誼篤宗支久置田園欲爲貧族代謀升斗無如田數式微未償素願故祖潘兆瑾故父五品贈職潘華文秉承遺訓竭力經管俱未能蕆事於生前諄囑纉成于身後職恪守三世遺言何敢因循惰誤惟有謹身節用以成先志兹將祖遺坐落本州不等則田五百三十二畝二分四厘二毫准值價銀二千四百三十六兩零捐作義田以瞻貧族並將坐落本州二十八都下七圖居字圩基地二畝四分絶契價銀一十二兩並另捐銀五百兩作爲建造莊屋之用所有歲收租息除完賦祭修等用外餘悉貼助族中孤寡貧乏者以資養瞻職力圖紹述勉慰先人不敢仰邀旌典第事關養瞻貧族誠恐日久廢弛呈請奏明立案等情前來臣查該職員潘炳南敬承遺訓念切敦宗捐五頃之膏腴俾九族以温飽洵屬令聞克繼任恤可風旣據聲稱不敢邀奬相應請旨勅部立案施行除飭取田號莊規各册結詳送核咨曁先咨明禮部查照外理合附片具陳伏乞聖鑒訓示謹奏軍機大臣奉旨該部知道欽此○○[  奴才穆騰阿跪奏爲] 假期已滿病仍未痊再行奏請開缺仰　聖鑒事竊奴才前因谈喘且兼腿疾一時不能就痊奏請開缺仰蒙皇太后皇上鴻慈賞假一個月調理毋庸開缺當卽恭摺叩謝天恩赶緊調治現届假期已滿痰喘雖輕而左腿傷痕尙屬疼痛起跪仍難據醫云奴才左腿係舊日鉛丸傷筋已成痼疾况年届七旬精力衰弱兼之近日連服潘散之藥氣血兩虧以致腿傷復發不時疼痛更恐藥力難以補救伏思奴才世沐國恩迭邀榮寵曷敢自棄但使力所能支萬不敢稍躭安逸自久生成惟奴才　傷幾成殘廢一時萬難就痊所管鑲黄旗蒙古都統曁神機營健銳營稽察七倉各差在在均關緊要又曷敢以病軀久曠職守再四熟思惟有籲懇皇太后皇上逾格天恩俯准開缺並請開去一切差使俾奴才得以竭力救治則未盡之殘軀皆聖德所造就也所有奴才假期已滿病仍未痊懇請開缺緣由謹披瀝實陳伏乞皇太后皇上聖鑒不勝悚愼待命之至謹奏奉旨已録○○慶裕片再前准部咨嗣後道府州縣無論何　勞績保舉歸入候補班人員令該督撫卽以此項人員到省之日起予限一年詳加察看奏明分别繁簡補用等因在案兹查有補用知府朱錦洲業已到省一年期滿據藩臬兩司詳請留省補用前來臣查補用知府朱錦洲才具明白辦事詳愼堪以繁缺補用應請留于廣西遇有缺出照例請補除將該員履歴送部外謹會同兩廣總督臣張樹聲附片陳明伏乞聖鑒訓示謹奏軍機大臣奉旨東部知道欽此 
 
 

Page 10

 
 
[光緒八年三月初七日京報全録]  
宫門抄○上諭兩道録前○直督李奏爲籌辦獻縣新河並修築堤工摺子○陜督譚奏爲委署道員缺摺子○晉撫張奏爲籌辦差徭並委署知州夾片○陜督譚奏爲同知試俸年滿請照例留任夾片○閩督何等奏爲揀員調補省會知縣摺子○二月初七日刑部都察院大理寺正紅旗值日無引見○岳林載鶴各假滿請安○知府承恩等謝恩○記名提督譚鴻聲謝恩○王麟神常灝預備召見○掌儀司奏初十日祭奉先殿劻貝勒行禮○召見軍機承恩王麟祥常灝○○大學士直隷總督一等伯臣李鴻章跪奏爲滹沱已復子牙故道應戕獻縣新河開寛以資汎漲暢洩並修築獻縣以下子牙河兩岸堤工用衞田廬現經籌定辦法恭摺仰祈聖鑒事竊上年十一月欽奉皇太后懿旨恭親王醇親王奏察看河工情節一摺此外應行修濳處所着李鴻章等查勘奏明辦理以興水利而裕民生等因欽此遵查滹沱河爲直省五大河之一向稱巨浸本由子牙河逹津歸海自同治七年由藁城北徙氾濫　流經晋州深澤深州安平饒陽灌入古羊河下穿獻縣肅寍河間任邱雄縣保定霸州大城境内而歸文安大　其藁城南人子牙河故道迭次查勘沙淤極深不能挽復而現行古羊河下游並無出路沿河州縣受害甚廣文安一帶久成澤國臣幾經設法籌度須於獻縣朱家口古羊河東岸另闢减河使其分歸子牙河前泒道員史克寛詳細察勘妥議卽於去春開工自朱家口起至子牙河止計長三址三里零平地挑挖口寛十一丈至十五丈底寛五丈至十二丈高處挖深一丈九尺最漥處挖深七尺於兩岸五六丈外出土堆築南北新堤底寛五六丈頂寛二丈二三尺高一丈三四尺地形極順深得吸川之勢夏間工竣開壩大溜東趨竟將原走古羊河之滹水全行奪入新河復歸子牙河故道古羊下游卽已斷流獻縣至文安九州縣頓除十餘年之積患卽獻縣以上州縣亦獲暢消之利實爲始念所不及官民同深慶幸已迭次奏蒙聖鑒在案惟原開獻縣新河本擬分减滹水未克展寛河身今旣奪滹沱全溜勢兼力猛誠慮水大難容復蹈舊轍必將新河加寛𢛞得暢洩而資經久又獻縣河間青縣靜海大城文安等六縣原有子牙河兩岸堤工五百餘里爲各縣田廬保障因滹沱北徙年久失修大半塌廢今滹水旣歸子牙故道必將通工重加修築庶免旁溢之虞復飭清河道史克寛天津道吳毓蘭候補知府惲桂孫等分投履勘妥細籌議據史克寛禀稱獻縣新河應就北面酌量開寛三四五六丈地勢高者挖深丈餘窪者挖深五六尺原出廢土離河五六丈今再於北面移出十丈除挖寛河身三四五六丈外河岸離堤尙有十丈之遠設遇訊漲出槽可使暢流仍以廢土爲堤與南岸之堤對峙其兩堤相去遠近較上游古羊下游子牙兩堤相等上下形勢聨絡一律計挑河移堤合土六十六萬餘方至原建李謝留鉢野廠三村橋座應拆修加長以免河寛橋窄阻扼水路其宋家房土壩係堵截滹水不復下趨古羊最關緊要應加高培厚並於宋家房之南新河頭之北酌添重壩俾資捍衛約共需方價料物雜用銀七萬兩又據吳毓蘭等稟稱獻縣以下子牙河岸堤工東岸自獻縣賈庄橋起歴河間大城青縣至靜海獨流鎭大橋當城止西岸自獻縣新河尾起歴河間大城至文安豐樂橋天津格淀堤止共合工長八萬五千三百六十四丈擬就原堤基址修築頂寛一丈二尺底五丈二尺高八尺青靜文大地勢較低之處應築頂寛一丈五尺至一丈八尺底寛五丈五尺至六丈三尺高八九尺其堤基逼近河身及無堤而祗有河唇之盧應展寛二三十丈築堤使溜勢舒展共計原堤舊土七十三萬餘方應加新土一百七十三萬餘方從前該堤本資民力協修今勸諭六縣紳民認修土一百十六萬餘方尙稱踴躍仍體察情形令以遠村補近村之不足此縣補彼縣之不足酌益劑虚通力合作其不敷土五十七萬餘方畫歸官辦並修築各叚缺口車道約需方價及險工椿料雜用銀七萬兩等情具禀前來臣查獻縣新河加開寛深則餘溜悉歸子牙故道下游九州縣可永除滹水之患子牙河堤加築完固則歲時督民修防沿河六縣可永獲保衛之益實於地方水利有裨直庫入不敷出平時難議大工今幸南省官紳前捐賑欵經臣節縮支放尙餘銀二十萬餘兩以之溱撥此項堤河及另摺奏辦之大清河下河東淀河工尙可敷用自應及時興辦已責成史克寛督辦加開滹沱新河工程吳敏蘭惲桂孫等督辦子牙河兩堤工程均於　前籌　布置現已春融卽令招集民夫分叚認眞工作務期妥速告成所需飭籌賑局照數撥給仍令撙節動支事竣照案彚開清單　奏　至此項堤河與東淀河道工程均關重要擬俟事竣將實在出力官紳查照河工章程擇尤酌懇恩施以昭激勸除咨呈恭親王醇親王查核外理合恭摺具陳此工關係新開河道並繪其圖說敬呈御覽伏乞皇太后皇上聖鑒訓示謹奏軍機大臣奉旨寛癸均悉着卽督飭各員　眞經理以期保衛地方所有出力官紳着准其於事竣後擇尤酌保圖留中該部知道欽此○○頭品　戴陜甘總督臣譚鍾麟跪奏爲委員署理甘肅平慶涇固化道員缺恭摺具陳仰祈聖鑒事竊據代理甘肅平凉縣知縣黄承基申稱　慶涇固化道鄭錫敞遣家丁稟報於光緒七年十二月二十日接到家信本生母王氏在直隷豐潤縣原籍病故例應丁憂等　臣接閱邸抄平慶涇固化道　缺吏部已開缺另選有人惟到省尙需時日鄭錫敞旣聞訃丁憂卽當回籍守制所遺員缺自應先生委員署理查有甘肅儘先補用道向邦倬　以委署除檄飭遵照並飭藩司照例詳請其顯外理合繕摺具陳伏乞皇太后皇上聖鑒訓　　奏軍機大臣奉旨知道了欽此○○張之洞片再晉省差徭最爲民病前工部右侍郎閻敬銘與前撫臣曾國荃剔獘攺　西南各路有驛州縣一湔績患惟省會陽曲縣東路平定州並所屬盂壽陽共三州縣南路靈石一縣此三路差累尤甚徒以役繁費　措手爲難未遑定譏經前撫臣衞榮光奏明議籌辦法在案臣履任後衛榮光與臣痛切言之竊思陽曲所治爲大吏親臨之區平定全　乃入疆問俗之始靈石蕞爾小縣地瘠而衝豈可擾累公行致令商旅相戒爲畏途殘黎日朘子苛政况同隅抱憾政亦非平極官速晝良規早蘇民困查候補知府馬丕瑶素有循聲前辦蒲絳減徭解州清丈諸事成効燦然當飭委赴靈石平定兩路察度核議勒限舉容其陽曲一路由臣督飭辦理如需用經費卽在善後餘欵動支惟平定州知州張彬到任後籌辦差徭事宜未中肯棨於目前此缺至甚　宜飭司將該員撤省查有准調絳州直隷州知州沈晉祥處事甚有條理堪以接署責令會同委員實力籌辦據藩臬兩司具詳前來理合附陳伏乞聖鑒謹奏軍機大臣奉旨知道了欽此○○譚鍾麟片再各省同通㻲事試俸年滿停選留任例應奏朝辦理兹查應夏府理事同知廷蔭於光緒二年八月二十三日到任扣至五年八月二十三日三年例限届滿據寧夏道府查明該丞自到任後於應辦旗民營漢交涉事件及總辦保甲局務均無貽悮實屬得力經署藩司李愼覆查該丞廷蔭才具諳練辦事認眞讀照例准　一任以資熟手等情具詳前來臣覆查無異相應請旨飭部核覆施行謹兩片陳明伏乞聖鑒訓示謹奏軍機大臣奉旨吏部知　欽此○○閩浙總督臣何璟福建巡撫臣岑毓英跪奏爲揀員調補省會知縣以資治理恭摺仰祈聖鑒事竊准部咨閩縣知縣候補同知直隷州知州彭鑿准確永春直隷州知州光緒七年閏七月初九日具奏奉旨依議欽此照例以奉旨後第五日行交按閩省照限八十日减半計算扣至八月二十四日作爲開缺日期歸八月分截缺所遺閩縣知縣係省會首邑冲煩疲難海疆兼四要缺日時有發審案伴以及兼辦通商事宜必須愼選明幹熟悉之員調補方克勝任臣等與藩臬兩司于通省知縣内逐加遴選非現居要缺卽人地未宜一時實乏堪調之員惟查有晉江縣知縣羅大佑年三十三歲江西德化縣舉人同治辛未料會試中式進士奉旨以知縣卽用簽　甘肅親老告近攺掣福建領照到省委署建安縣捐加同知升銜准補惠安縣未經至任丁父憂接丁祖父憂回籍服滿　復于光緒四年正月回省委署永安縣篆准補晉江縣知光緒七年八月十六日到任該員樸實勤愼振作有爲在閩年久熟習省會風土民情任内並無經徵錢糧處分以之調補閩縣知縣洵堪勝任惟該員係　士卽用人員到任與出缺同月歴俸未滿年限與例未符第人地實在相需現經檄飭照例捐免歴俸合無仰懇聖恩俯念省會首邑員缺竪要准以晋江縣知縣羅大佑調　閩　知　實於治理有裨如蒙俞允該員係現任知縣請調知縣銜缺相當庸送部引見併免核計叅罰所遺晉江縣調缺俟准部覆另行使員調據署藩司張夢元署臬司葉永元會詳前來除咨部查照外臣等謹合詞恭摺具陳伏乞皇太后后上聖鑒勅部議覆施行謹奏軍機大臣奉旨吏部議奏欽此 
 
