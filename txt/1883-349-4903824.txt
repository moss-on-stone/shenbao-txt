# 1883 - 349 - 4903824

 

Page 1

 
 
[國朝别裁詩出售] [  點石齋主人啓]  
　　長洲沈歸　尙書乾隆時輯有國朝别裁詩行世風格近宗三唐遠祖漢魏洵具正法眼藏惟現所流傳者祗有紅序本而黑序本久不復見今本　不惜重價購得黑序本之原板初印者用石印照相法縮成袖珍版樣而卷頁悉仍其舊至於筆畫之腴潤與原刻絲毫不爽每部計裝二套共十二本價　一元六角十一月初二日出書售處仍遵曩例此布 
[本齋告白] [  點石齋主人啓]  
　　古今圖欎集成早經購到惟日後開印就現在之屋舍機器均不敷用是以本齋於　近處新近　得曠地將卽另　日書館並信致外洋速購機器多　一俟屋宇造成機　運到立卽開工有願附股者務祈迅來預定此布 
[法人必有大舉于越南後說] [  金陵客來稿]  
　　昨貴報綜述法人目前在越南情形謂終必逞志而後快慮和好之局决裂中法之於越南難免如晉楚之交爭鄭者　析言之甚望劉軍勿爲所誑中國勿爲所惑等語誠洞見法人　腑繼而思之天下事有不盡然者孟子曰天時不如地利地利不如人和由今而觀人謀尤賴地勢地勢尤賴天心前此流丕獻策商民樂輸五百萬佛郎克爲伐虢之舉僉　利償百倍易猶反掌足徵人謀之狡而遠迨屢經黑旗挫衂糜餉喪師得不償失迄今仍難如其始念商民絶無怨悔復聞籌助佛郎克九百萬倍其軍資徐圖大舉志在不如其隠願不止益見人心之和且堅而其如天心之弗屬何自來順天者昌逆天者亡古今雖遠成敗可徵楚靈王投龜而呼曰是區區者而不予𢌿勇如項羽百戰百勝卒自刎於烏江夫道之不能逆取也如彼漢高昭烈季奴胥由布衣而王趙太祖黄袍加身前明高帝更不階寸土混一寰宇天意之可以順廬也如此法人不問天心之順逆乘越南孱弱自謂唾手可得席捲全越直窺滇粤視眈眈欲逐逐謀取礦産無窮美利詎料天早伏一劉永福於十數載以前而假手以遏法人於十數載之後哉而果也遏之俾不得逞其欲至是而天心可知矣且卽使無黑旗之起而相助或助焉而力不敵爲法所翦滅又安能必滇粤之兵力不足以禦侮竟聽客之所爲而任其貪得無厭取不禁而用不竭乎况舉中國之全力征調賦繕幾倍於法豈盡務爲寛大懷柔如允海上各國通商内地訂和約而釋爭修睦乎又况利之所在宜公不宜私法卽幸得逞其欲財益富勢益强有不爲萬國所忌羣起交攻若齊人取燕諸侯多謀伐之者乎乃利令智昏順逆之理旣昧於幾先成敗之機復闇於事後愈喪亡愈思洩其忿遂其謀吾恐天怒益甚公憤難逃不待中夏之全力並不煩滇粤之偏師一黑旂已足以了之昨報云師直爲壯曲爲老特綸事理之常非所語於人情之變究之人情雖善變終難勝天理之常法以逆理而敗又失在輕敵今則故未從容鎭辭　懈黑旗軍心與中國武備戒慎恐懼謀定後戰出其不意大舉興師有進無退幾足令談者色變聞者心驚爲黑　危　爲中國危不知法果定圖大舉勢必至欲退不能欲進不得或轉讓黑旗養精蓄銳長驅大進直越重洋一如越南爲　下之盟則曷若執順化條約就所佔富良江南境之地於東京海防河内等處加意整頓以固吾圉復省刑罰薄稅歛深耕易耨先立夫不拔之基然後待時而動見可而進目下姑遵曾襲侯所擬俾和好之如故告諸同盟明心跡之無他吾知中外友邦有共稱爲明哲之知幾豪傑之識時者矣何必恃爲歐洲雄武之國恐自失其體統慮人之指摘姗笑也哉更何必造言遷怒藉口問中國之罪絶他國之阻撓與外務大臣之避位波滑之自解兵柄夏文之意見不合舍去爲此徒勞無補之詐僞也哉且法人特始爲利所誘繼爲報怨計情有所不甘勢迫於難已耳獨不思孔子曰小不忍則亂大謀但圖一舉再舉弗虞一誤再誤况旣三戰三北鳥能十盪十决已矣願少安而毋躁矣書至此座有泰西人華人各持一說向子詰難爰濡毫諦聽泰西人曰子所言長黑旗銳氣滅大法威風侈陳順逆妄議成敗與昨報自相矛盾不經之臆說無稽之游談不足爲外人道也華人曰子旣正言以折之危詞以悚之復婉喻之以經營締造一若暫由終伸黑　久必爲其呑噬臥榻下不容他人鼾睡而大欲可如願相償者何爲法謀如是之周詳深遠也予聞之不禁啞然笑曰公等皆有心人也宜爲左右袒予何容心哉以予說爲然也視爲排難解紛之論也可以予說爲非也比諸蛙鳴厖吠之聲也亦可 
[上諭恭錄]  
　　十月二十二日奉上諭景壽奏病尙未痊懇請開缺一摺景壽着賞假兩个月安心調理毋庸開缺欽此同日奉上諭錫珍游百川奏職官互相禀揭請交部訊辦一摺據稱通州西中二倉帶班章京岳興等禀稱本月十六日由户部領得兵餉津貼銀兩眼同首領鳳山平兌分兩銀色查驗　符遲至十八日首領始行分放有尅扣情弊隨據該首領投遞禀單語涉支離等語事闗尅扣兵餉必須澈底根究通倉首領鳳山着暫行解任交刑部訊辦章京岳興等着一併聽候傳質欽此○二十四日奉上諭太常寺卿吳大澂尙未到任着吳廷芬署理太常寺少卿文碩現在出差着志元署理欽此同日奉上諭敬信現在請假户部右侍郎兼管錢法堂事務着崑岡兼署欽此同日奉上諭敬信現　請假左翼總兵着福錕署理欽此同日奉上諭廣壽奏因病懇請續假並請開要差各一摺廣壽着賞假二十日並准開去總管内務府大臣差使欽此同日奉上諭光祿寺少卿延茂奏特叅宗室騷擾賑廠請旨嚴禁拿辦並請飭量撥營兵彈壓各摺片據稱本月二十一日清河鎭地方突有宗室二人帶領悍奴在廠門肆擾並聲稱係宗室公載姓住秦公府等語着宗人府查明具奏嗣後各廠如有騷擾情事無論宗室及旗民人等卽着拿交各該衙門照例懲辦所請撥營兵憚壓　處着順天府酌核辦理欽此○二十五日奉上諭陳士杰奏黄水復漲漫溢齊東蒲台利津等處現籌賑撫一摺據稱九月二十八年十月初一等日風雨大作河水復漲霜清以後無異伏秋大汎濟陽齊東蒲台等處　埝均有冲决漫溢情事利津縣近海村庄淹斃人口甚衆業經委員分投拯救現飭趕緊賑撫等語東省屢遭水患災區甚廣此次節逾霜降又復漫溢爲災小民蕩析離居覽　實深憫惻着陳士杰飭属迅速查明被災户口認眞撫恤並將冲决隄埝趕緊堵築工賑　施以副朝廷軫念灾黎至意欽此 
[倫敦電音]  
　　前月三十日倫敦發來電音登諸字林西字報云法國集議籌備餉銀以資越南東京之用者業 
 
 

Page 2

 
 
經議院核准矣又云法兵部大臣言現有兵六千名業已整備可資征調也 
[都門近事]  
　　京師九月杪有賣梨小販某甲由得勝門入城當爲巡役拿獲以偷漏官稅將甲送交崇文門外稅務司經聨司榷家丁任姓者擅行提責梨販並將梨行店門封閉藉以索罰銀數百兩始行開釋嗣又有福建道員解煜卷屬來京携帶行李甚富亦爲稅務司任姓指爲包攬稅務勒罰銀二千兩經御史劉恩溥奏明於十月初二日奉旨飭該監督等嗣後按日分往該衙門嚴切稽察等語并着寳鋆閻敬銘歸人尙賢所奏一併確切查明妥議具奏欽此昨梨販等巳知此案派歸閻大司農查辦值公進署之期遂集衆於户部轅門羅跪道周齊嗚寃枉是日聚觀之人甚爲擁擠語言嘈雜喧聒人耳閻公當卽准理以善言遣衆然惡守門之役不爲阻止而聽其喧嘩也遂斥革門役四名或謂公馭民明恕馭吏刻嚴卽此窺見一斑想　案不難徹底根究也○崇文門外花兒巿大街固屬繁盛之處人烟稠密買賣衆多而行竊剪綹之輩亦易於混跡遠方來都之人偶不經心必有所失昨有山東陽信縣諸生趙某者年逾不惑係初次來京欲訪同鄉之在京者圖謀教習童蒙之館由沙窩門行至花兒巿羊肉口西將肩負行李置地面壁小遺轉瞬間行李已失所在張皇四顧遍尋無蹤嗣趙知被剪綹輩所竊遂詣該處官廳托爲尋覔官人見其貌不揚置之不理趙無奈投訴同鄉貴顯某公之門當卽遺　持片托該處司坊務爲尋回所失并飭城坊司汛於各該管地面遍貼告示嚴禁剪綹小竊倘有該處棍徒勾通若輩擾害行人或爲本地官人徇隠庇護者一經查出或被告發定行按律懲辦決不寛貸云云現京師剪綹輩俱各歛戢街巷感頌大有路不拾遺之概焉 
[鍋匠械鬥]  
　　近來天津鍋匠在河北河東兩次鬥毆而上月二十一晚又因向妓女訛錢毆傷數人先是紫竹林北有妓院十家每家每日鍋夥向徵錢五百文謂之大房錢自今年六月鍋夥星散此欵遂無人過問現在鍋夥復回欲循舊規然恐妓院之輕已也不得不先示以威而妓院有護花鈴某甲居城中與紫竹林相隔數里雖鞭之長不及馬腹甲有親串某乙住紫竹林廟内路見不平插言相勸而鍋夥久已目無餘子謂彼何人斯敢溷乃公事卽將乙驅回隨命其黨嚴陣以待乙不甘受辱且其同類皆係少年相率復仇到紫竹林北一出租界棍棒交加隨打倒數人但聞喧嚷聲勸解聲根棒　下如敗革聲鬧成一片幸得某丙覆傷重者身卜始無性命之憂乘間將受傷者負歸一人兩腿巳折一人兩臂不能屈伸餘尙有在地蹣跚者現聞兩造勢尙汹汹若不騐傷搆訟卽當率黨尋仇也 
[提道操兵]  
　　十月十九日浙江提督歐陽軍門操練本標六營兵丁是日各營游戎督率所部在大校塲伺候軍門于辰刻會同寍紹台兵備道瑞觀察駕臨演武廳各營營官叅見畢然後兵丁開操始操大小步陣及鴛鴦各陣次操洋鎗綫鎗又次操干盾矛㦸一一對壘未操雜技打靶均各精通純熟操至申刻始竣衆兵士皆奬賞有差 
[物貴民憂]  
　　甯郡邇來食物除米一項無一不貴如大荳往時每担一元五六角兹則售至二元三四角麥價亦長上二分猪肉每斤貴至一百七八十文尙有加無已台糠因來貨稀少故行情亦貴卽食鹽每斤亦貴至三十左右至錢巿更形竭蹶每洋一元祗換大錢一千一百三四十文且猶不能十足凈白制錢至當舖平時值十當五現以錢貴十不當三貧民恃質庫爲緩急相通至此更形掣肘錢源如是短缺加之百物騰貴民將何以爲生耶 
[與柩同沈]  
　　寗城大廟橋下醫生李某於本月二十日將葬親于西山先一日傍晚雇舟率領妻子女眷等人伴柩前往路過西鄉十三洞橋相近之港不料早有石料船沉没於此船被戮漏水已汩汩而入舟中之人倉皇大喊救命李某從睡夢中驚醒黑暗中不辨是河是岸一躍翻入水中餘皆得救無恙柩固落水李某亦與波臣爲伍吁可悲也已 
[白門近事]  
　　黄大宗師於上月二十六日辰刻坻旱西門馬頭旋卽導從入下江考棚城内文自中協以下均遞手板行衙參禮並次第接見各學教官考棚一帶車如流水馬如龍頗形執鬧也○南門城樓扃鑰綦嚴每年惟正月十六日從俗例准居民登玩一次此外從無敢彳　者前日清辰城上忽有一物抛擲於人叢中共相驚視則係一大雄雞尾毛無缺鮮血淋漓一時衆共驚訝莫解其適從何來遽集於此○金陵十三門惟南門與水西門尤當孔道非常擁擠前日有鄉人婦跨一黑驢得得而來已入門矣忽被一羣人將其御者隔而爲二前後使不相顧迨人旣散則此婦已跌在地石榴裙底蓮船猶雙雙在鐙上也時其夫亦肩行李赶到相與扶起急往覓驢已無蹤跡不得已置鞍於擔上相負而行婦徐捫腰中物則洋數元耳環手鐲數事皆已鳥有又不知何時掉入紅蘿蔔一枚夫婦二人羞與忿俱一路竊竊私語誦錦城雖云樂不如早還家二語不置○金陵向以冬賑爲仁政之一大端委員設局發粟開倉似乎以實心行實事矣究竟難民難星未滿辦理總不得法舊例下闗一廠南門外兩廠東闗頭一廠聞今歳徐屬大歉彼扶老携幼渡淮南來者視曩昔爲倍蓰上游睹此情形惻然軫念思擇要地增一二廠以補不足此體天地好生之德固應爾也然不知承辦者能不屯其膏否 
[皖垣官報]  
　　藩轅牌示准補英山縣典史陸庚豐盱眙縣典史丁嘉復奉部覆准應卽飭赴新任巢縣柘臬巡檢任炳飭卽仍回本任 
[團操復誌３]  
　　前月念五日本埠西商團練兵操演何君理代曾言集有多人則此次操後不復操演詎届期到者不滿百人故定期禮拜六再操乃昨日會操到者仍復如前故並未大操但畧爲敷衍而巳未識以後再操否也 
[曹錫榮解府續聞]  
　　包探曹錫榮解府情形已列前報兹悉上海縣批差業已回滬據聞解曹到府後卽行發縣監禁俟屍親及上海縣原差地保人等到齊集訊 
[邑尊騐屍]  
　　昨報列自縊身死一節兹悉邑尊於昨午前督同仵作書役人等前往相騐當據二圖地保申訴前因旋由忤作騐得該屍並非用細蔴繩係用弓絃自縊身死邑尊親騐無訛隨飭地保知照善堂備棺成殮發壇召認 
[捕頭更調]  
　　英界老巡捕房惠捕頭辭職赴高麗曾列前報兹悉虹口富捕頭現已調往老巡捕頭之職至虹口捕頭則以英界小巡捕房三號西捕壳魯接充矣 
[英界公堂瑣案]  
　　富捕頭稱昨由華捕在虹口地方查出粤人聚賭之處當派中西捕前往獲住賭徒二十三名其中一名因跳窓圖道跌傷左足舁送同仁醫院醫治今將二十二名及賭具并在賭台搜出之洋十餘元解案察得王阿生係爲首聚賭者鄭阿喜鄭阿四王阿二張阿六等八名係過犯賭博送案懲辦過者郭阿生李阿寳鄭阿雲等十三名亦皆當塲獲住者請爲分别懲辦王阿生供並非爲首聚賭係至賭處尋友借錢因我失業度日艱難之故鄭阿生等皆俯首無詞施繙譯官請將起案之洋先撥充醫院經費判罰爲首之王阿生洋五十元無力繳洋則枷號三个月鄭阿喜等八名共罰洋五十元無力繳洋則各枷二月郭阿生等十二名共罰洋五十元無力繳洋亦各荷枷二月賭犯均交捕房帶回由捕頭按名照派着繳黄太守照此判斷賭具存銷○王生大稱出租東洋車爲業被車夫袁文賢張阿慶積欠錢文向索無着反敢逞兇爲此 
 
 

Page 3

 
 
訴捕拘案袁張二人同供欠王租錢是實因生意清淡所致昨因伊定要索錢口角爭毆黄太守隨判袁張二人各押一月以儆 
[法界公堂瑣案]  
　　前報列原告陸三全控稱姪陸阿方被寍波同生誘拐在沈金山處尋到等情王司馬以莫同生曾向沈取用洋一元二角供係范阿六爲保人因着將范阿六傳詰法捕房將在抑之莫沈兩人解案原告陸三全亦投質王司馬詰問范阿六如何躭保據供向習成衣業現在小東門外開烟舘與莫同生向來認識伊在祥記碼頭做打包生意十日左右莫向沈取洋沈要保人因我店在沈之間壁故卽兠搭其領小兒之事初時不知迨後取洋時始悉亦不以爲意王司馬詰之莫同生據供住太平碼頭新太平街九月二十日在祥記碼頭見該兒失路餉其住處則茫然擬暫領囘家因仝居人說此兒已大恐有挖門閂情事因寄於客寓託人尋訪其家并曾帶領出外查訪無奈此兒年雖十歳尙不知家在何處　曾貼過招帋王司馬輾轉詰問莫沈兩人語多含糊王司馬又詰之沈金山該兒住在爾處已有四十天光景食用何來答稱同生將兒寄住每日飯食計錢四十文房資每天二十八文王司馬謂照此應由莫同生付爾錢文何反付伊洋一元兩角以范阿六爲保明係三人通同一氣意圖販賣莫同生尙嘵嘵置辨范阿六亦稱並不知情惟兜搭保付洋元而已法巡捕頭謂莫同生稱恐兒被匪人領去因此留住然在租界之中因何不報捕房卽使在祥記碼頭中國地界亦有地方衙門且善堂林立今莫同生各處皆不報將兒存放客寓中四十天其居心亦可概見王司馬　莫沈等均稱是做好事現在善堂經費支絀着草同生罰捐洋一百元沈金山罰捐洋五十元撥充善舉莫沈兩人同請從寛王司馬謂旣不願罰着將該兩人帶回捕房嚴比其如何引誘公堂笞責不足蔽辜當送縣照拐販例車辦范阿六姑着交保陸三全着退去○原告葛開章稱有皮衣統兩件託友帶回寍波友尙未曾下船故着學徒看守詎被陳阿榮竊去今已查到送案王司馬詰之陳阿榮據供前在江表輪船充當水手歇已匝月現住英租界大馬路同泰客寓内皮統兩件因新闗洋人查艙故該學徒託我收藏並非偷竊王司馬誥其物在何處答稱業巳當用洋七元其當票已抵於同泰寓内王司馬謂照此情節比偷竊更鹽着法包探帶同前往將當票取回吊到原贜并傳窩頓之客寓中人到案再爲酌核○法捕房解到漢口人項大發據法通事稱此人係十七號巡捕拘進因昨日在茶肆中稱人燒破其衣服因將其人拉住要賠洋五元并香燭服禮其人持衣服到過捕房捕頭着其且行回去待其索擾再來控訴王司馬詰之周桂全據供做荳腐店生意前日抱小兒到一枝春茶肆吃茶甫坐定前桌人卽稱我吃烟燒破伊衣服逼我賠償洋五元伊有多人同黨更要香燭等語然我方坐定且並不吃烟王司馬詰之項大發據稱伊將我藍布長夾襖燒破故呌伊補好王司馬詰間衣服何在項稱交與周桂全矣及詢周答稱伊將衣服交我我卽到捕房禀明伊等知道到捕房故於當晚爲其友人取去矣王司馬謂以不認識之人肯將衣服交其補好必無此理同吃茶者幾人答稱兩友皆漢口人王司馬着將項大發暫押寄信出外傳同吃茶之兩人到案再核 
[十月廿七日順天周小棠大京兆來書]  
　　少欽仁兄大人閣下前奉環章渥承鼎力特於集捐公所專爲順天勸收與山東兩濟感佩莫名滬上公忠愷悌諸君子均篤念援順而他處之力較分我公處於順更切也旋得叔和觀察電信知已收寄巨欵並棉衣丸藥電文自簡尙未知世兄可以卽臨自放當復以棉衣請交苕人兄濟文大饑寒之用兹奉手書更幸世兄之可親涖查放尤爲活我災黎無疆功德葢欵旣不易人更不易目下文大有苕兄武清有資紫諸公可以有　弟總以官賑尙浮必得善賑乃實也以寳坻　重尙未得人昨專馬到東迎請嚴佑翁未知能否卽臨且未知能否肯到寳坻並訪世兄可否卽來　災重之區孑遺造命今聞此信已覺我民之栩栩欲活也所有元寳百五十隻已存通永道庫候撥此項曹紋七千五百十三兩零准候世兄惠臨求其自查自放如佑兄能卽臨寳坻卽請世兄到香河或通州或永清佑兄如不卽臨順　欲賑青献文大等處必須求世兄到寳坻棉衣已備給寳坻八千件卽可由世兄酌提查放卽巳放完亦可另製備放丸藥可帶放並分給他處也佑之兄在申報見其先謀五萬帶來助賑且先借銀一萬兩杏兄百方俱設諸公之爲我畿輔蒼赤者可謂至矣聞之直欲效磕頭虫晨夕瞻拜不足喻其感謝之私也肅謝卽請台安臨頴萬叩愚弟周家楣頓首十月十七日 
[復順天周大京兆書]  
　　小棠尊兄大京兆大人閣下日前接到尊處電報知所解銀欵等項已邀察收飭存當具電覆諒蒙青照昨讀十七日鈞函聆悉種切猥以指臂微勞備叨嘉奬逾恒益深惶悚並以寳坻災勢尤重尙未得人嚴佑翁來否未定前日接兒子則敬來禀云素蒙垂睞極當趨赴台端稍効駑力惟奉中丞面諭留辦冬賑急切未便擅離倘順天人手實在不敷調遣敢祈函賜則敬自當禀明撫憲卽將經手事宜趕緊了手以便趨前俾效犬馬或先行提撥放給以紓燃眉伏乞尊裁是所至禱近來敝會館所收捐項逐日尙不斷空自十月以來覺捐户漸少而募勸人多鄰境災區旁流分注告撥紛紛昌以所集無多勢難分給并默權緩急輕重之宜自當以奇災重地爲尤急昨又湊解山東規元銀二千兩以應前月催索之需兹承諄諄諉委一俟集有成數卽當續解至前以期勉副仁懷於萬一耳專肅謹復敬請勛安伏希垂察不盡教弟施善昌頓首十月二十八日 
接錄上海陳家木橋金州礦局内順直山東等處賑捐公所經收十一月初一日第廿六單○祈求增壽人培記十員信記紙棧旴南勉力氏安厚記張錦盛郭鴻記胡書記六户各一員○莊滌梅求　家平安十五元莊永裕十五元于文彬爲母親保患十元乾泰典德昌典永義典信義典四户各六員羅子衡汪寳倫餘留記姜侯氏求平安四户各四員仁泰典裕康典宓也春雪餘記鮑藝　棲霞軒張雲槎七户各二員平陽氏温敦裕何仲泉求椿萱長茂鳳舉鴻軒廻峯平陽氏觀源六户各一元以上廿四户松江輔德堂經募合共洋一百元○劉泳彰保險費移賑四員溪北仁瑞堂一元○吳仁圃十元汪立齋汪友山各三元無名氏汪宏新無名氏汪晉卿德大號五户各一員以上八户安慶汪立齋吳仁圃經募合共洋廿一元内銅一員○上海電報局捐助八月初八發天津報費洋七員另五分 
接錄蘇州天庫前電局内順直山東沙洲賑捐公所經收十月廿三廿四日清單○廿三日筆耕主人由楊辛生來洋二員還心記洋五元蘇字塔圖三百八十號册延齡堂洋十元○廿四日張小軒先生來吳逢之爲先父資冥福洋十圓武肅後人求産婦嬰兒永獲康寗洋十元悔遲子洋五員恊和莊久大典合捐洋四員履康莊來衣字三十八號素寒了愛蓮書屋義興銅錫鋪萬　莊四户各二員周同福會源大記永泰蛋作不留名周幼記勤益莊昌盛莊萬春時記八户各一元朱振昌三元知不足陳心願未完先繳五員無名氏六員○再十九日清單京都吳　林農部來沙洲册欵蘇漕平二十八兩八錢係由京平足銀三十兩合來并脫去吳字合并聲[  原辦桃塢協賑同人啓]  
[上海北巿盆湯衖絲業會舘主施少欽經收順直山東江浙等處十月三十日第一百十八次賑捐清單]  
　　米山書屋舊主由蘇州鴻源局來洋十員海鹽求運通人顧雅卿祈諸事順遂由晝錦里源昌線鋪陳錫卿交來洋一員勾章和行者由慈溪趙守衡寄姚江廣大局來洋一員蘇城婁局由寳順局來洋一元○無名氏洋十元桃源復山子洋四員朱彬洪洋一元葉榮卿洋一元陳銘之洋一員陳子卿洋一員以上六户由玉山桃源復山子寄協泰局來琴岡主人洋四員悟幻山人洋一員上杭六齡童子羅隆官洋一員横雲山人洋一元蟾香女史洋一員以上五户由川沙心餘力絀人寄來 
[上海官銀號浙紹協賑收解公所十月廿六至三十經收第十二單]  
　　海州分司張鞠翁經募仁和張汝欽洋一百元又張體賢歸安章增慶兩户各十員仁和張清芬又張姒州兩户各兩員又張松緣歸安孫小浦兩户規銀各五十兩○袁閬香翁四十員又三批經募主儀移賑念員王蘭階李秋坪徐捷三潘越橋四户各十員循然彬然蕊芝蕊芬四户合十員朱維清田頴香魏佐鄉無名氏四户各四員沈書雲兩員無力子一員○蘇州黄公舘兩員○以上共收規銀一百兩洋二百五十五元 
[江督轅門抄]  
　　十月十九日將軍善辭行正任巡道德見辭赴北○二十日同知徐炳倬稟銷湘岸花碗崗差朱其煌禀知到北河口木厘差縣丞初鼎臣巡檢王 
[瑞生均奉委粥廠差]  
　　二十一日從九崔貞禀知奉委粥廠差○二十二日通判劉人僑到省○二十三日知府陳善禀知奉委會查崇明漁圑差辭通判汪臣洽奉調鎭江木 
 
 

Page 4

 
 
[釐並銷瓜州木釐差]  
　　二十四日候補道張銘堅禀知山東賑捐今日開局直隸州郭覲墀奉委邁臯橋保甲並騐收草鞋夾牌坊工程謝陶禀知赴滬查騐艇船工程○卄五日知府劉毓敏代辦學憲提調差知州謝國恩辭回滬庫大使孔廣瀛奉皖南茶釐局委差遣辭○廿六日學臺黄差帖請安署巡道趙禀謝委善後水利局差分省知府楊昌淦謝委蕪湖分銷差藩轅牌示新選蕭縣王敬修禀繳文憑到省自應飭赴新任准調補宿遷縣盧思誠准調補清和縣王肇震准補海州直隸州松亭准補沛縣唐紫封均巳奉部覆准自應飭赴新任 
[蘇省撫轅抄]  
　　十月二十九日候補同知金彭昭文海塘工次回吳恆禀知辭奉委赴江北公幹○三十日准補徐州府桂中行禀辭赴任分發江蘇試用道庫大使劉隆禮湖南人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月十九日京報全錄]  
　　官門抄○諭旨三道錄前○雲督岑等奏審明按例定擬摺子○皖撫裕奏審明按例定擬摺子○江撫潘奏甄别同知片○十月十九日户部通政司詹事府正藍旗值日無引見○劻貝勒載　各假滿請安○伯王請假十日○召見軍機○○雲貴　督臣岑毓英雲南巡撫臣唐烱跪奏爲興安縣越獄監犯業已限内緝獲就地正法禁卒人等審無賄縱情弊按例定擬恭摺仰祈聖鑒事竊查光緒七年八月間昭通土匪夘招詳等糾黨襲撲郡城卽經官軍剿捕將卯招詳等殄除耳黨撒二開在逃未獲本年二月十六日署昭通鎭總兵何秀林督同員并將撒二開設法緝獲到案當與署昭通府楊凌以應否解省審辦具禀請示一面將犯發署興安縣知縣孟蔭桂收禁該署縣派禁卒劉福李整看守於三月初一日奉委赴永善縣騐收城工出境詎是月初五日四更後風雨交作監犯撒二開乘間扭斷鎖鍊越獄逃走該禁卒劉福驚覺追捕無蹤報知該典史劉鳳山看明禀由該署縣趕回勘訊通報經臣毓英與前撫臣杜瑞聮會奏請旨將署興安縣事補用知縣孟蔭桂交部議處典史劉鳳山革職拿間將案提省飭委雲南府審辦卽據該府以行提人証需時詳咨展限又先據興安縣詳禁卒李整在監患病提禁醫調不效於三月十二日身死由昭通府委員騐訊通詳批飭歸入前案擬　嗣據署昭通鎭總兵何秀林禀派署鎭標右營守備林世臣等會同該前署興安縣孟蔭桂及　萆興安縣典史劉鳳山帶領兵役協同貴州郎岱地方文武於六月初六日將撒二開緝獲等情當以昭通距省遥遠恐有疏虞卽飭昭通府就近訊供禀辦旋據該署昭通府蕭鳳儀提犯撒二開訊認聽從夘招詳　逆滋事不諱錄供禀覆批飭將該犯撒二開就地正法梟示核入正案祥辦兹據署雲南府知府鄧華熙提集禁卒人等訊明議擬解由按祭使李德我覆訊具詳前來臣等覆加查　緣撒二開籍隸貴州威寍州劉福籍隸雲南興安縣充當該縣禁卒撒二開在外游蕩不務正業光緒七年八月間聽從夘招詳謀逆滋事卽於是月二十八日糾集匪徒一千餘人各執旂械　樸昭通府城當經昭通官軍圑練堵勦奮　將夘招詳等格斃該犯撒二開在逃未獲本年二月十六日署昭通鎭總兵何秀林等將撒二開設法緝獲到案以應否解省審辦具禀請示一面將犯飭發者興安縣孟陰桂收禁該署縣派禁卒劉福李整看守於三月初一日因公出境詎是月初五日夜四更後風雨交作監犯撒二開乘閭扭斷鎖鍊越獄脫逃禁卒劉福等驚　迫捕無蹤報知該典史劉鳳山看明禀由該署縣趕回勘訊通報經臣毓英與前撫臣杜瑞聮會奏請旨將署興安縣事補用知縣孟蔭桂交部議處典史劉鳳山革職　問將案提省飭委雲南府審　該禁卒李整因在監患病提禁　調不效　死委員騐訊通　又據　署縣孟蔭桂與已革典史劉鳳山會同營貝帶領兵役將撒二開緝獲具報當以昭通距省遥遠恐有疏虞卽飭昭通詂　近訊供禀辦旋據該署昭通府蕭鳳儀提犯訊認謀逆滋事不諱錄供禀覆批飭將該犯撒二開就地正法梟示核入正案詳辦兹據署雲南府知府鄧華熙提集禁卒人等訊明議擬解由按察使李德莪具詳前來臣等查此案撒二開先則聽從謀逆滋事於緝獲後旋在監越獄　逃實屬罪大惡極自應如所擬合依謀反但共謀者不分首從皆凌遲處死律凌遲處死業於取供後就地正法梟首示衆應毋庸議禁　劉福並不小心看管致監犯撒二開越獄脫逃雖犯己限内拿獲訊無賄縱情弊但犯非該禁卒自行捕得應仍按例　擬劉福合依監犯越獄脫逃如獄卒果孫依法看守一時疏忽偶致脫逃並無賄縱清弊審有確據者依律减囚罪二等治罪例於撒二開斬非上减二等擬杖一百徒三年定地折責充徒沈福於監犯越獄脫逃未能覺察應照不應重律擬杖八十折責發落禁卒李整業已病故隠與訊無凌虐之禁卒人等均母庸議該禁卒係提禁醫調病故管監職名應免開報己革管獄官興安縣典史劉鳳山疏脫非應擬凌遲處死己于四个月限内將犯恊獲　　例免其拿問仍革職有獄官前署興安縣事補用知縣孟蔭桂於監犯越獄時查係先期因公出境嗣于四个月限内己督拿獲犯應請免其議處所有恊獲隣省越獄凌遲要犯一名　叙職名係署貴州郎岱同知梁涗孔署貴州永安恊右營分防六枝汎事把總李裕隆柱應隨案　明是否允洽除全案供招咨部查照外謹合詞恭摺具奏伏乞皇太后皇上聖鑒勅部核覆施行謹奏車機大臣奉旨刑部議奏欽此○○頭品頂戴安徽巡撫臣裕祿跪奏爲續獲結夥反獄持械傷人案犯審明按例定擬恭　仰祈聖鑒事竊照毫州監犯李鈺蔥等結夥反獄持械拒傷禁役一案前經登時拿獲首夥各犯李鈺蔥等五名訊明懲辦尙有荒犯左鎖卽左澄雲一名在逃未獲嚴飭照例勤緝當將審辦緣由恭摺具奏在案嗣因白日限滿犯無弋獲飭將禁役人等訊明照例擬罪咨結一面飭取疏防職名叅處並迭飭嚴緝去後據經毫州吏　沈繼安派　丁役協同六安州兵役於光緒八年九月二十三日在於六安州属青山鎭地方將左鎖　左澄雲　獲就近送經六安州監禁由六安直隸州知州劉宗海移經署毫州知州張樹建派　提解歸案訊據該犯左鎖供認聽從巳獲正法之李鈺蔥等結夥持械　傷丁役脫逃各情不諱錄供詳報經臣批飭覆訊擬解兹據該州訊明議擬遞由司府解勘前來臣親提　鞫緣左鎖卽左澄雲籌隸河南淮寍縣光緒二年因在毫州毆傷胡三卽胡長德身死犯案審擬門毆殺人絞監侯律擬絞監候入於光緒四五六等年秋審緩决嗣恭逢光緒七年五月十四日恩　　部奏准减流尙未定地發配與前獲監斃正法之同監犯人李鈺蔥田蟒劉麻撓黄毛驢温狼均收禁州監東號光緒七年六月二十九日李鈺蔥與左鎖並田蟒等閒談言及身犯重罪意圖越獄脫逃恐防範緊巖難以脫身李鈺蔥起意反獄密向左鎖與田蟒等相商以時值月盡夜色昏黑不如糾台一同反打闖出禁卒不能攔　易於分路逃逸左鎖與田蟒等俱各允從約定夜間一齊動手禁卒與隔號犯人皆不知情日晚間獄官進監收封後李鈺蔥乘禁卒睡歇先自扭斷　銬喝令左鎖曲田蟒等亦各將鐐銬掙開扭斷鐵練　用鐵練差拆毁桌凳木脚一共六人齊聲喊打向外闖走禁卒家丁上前攔捕均被左鎖與李鈺蔥等拒傷當時何犯拒傷何人因人多　亂記憶不清各犯正在擁出監門衝路逃走經該吏目赶至會合城守及防軍弁兵一齊圍捕當將李鈺蔥出蟒劉麻撓黄毛驢温狼五犯摛獲左鎖卽乘亂獨自由城牆水溝扳折柱栅逸出連夜跑走日間躱藏僻處旋卽逃出州境央不識姓名薙頭人揘稱久病甫愈薙去頭髮求乞度日八年九月二十三日行　六安州屬青山鎭地方旣被毫州吏目沈繼安泒出　役協同六安州兵役將該犯拿獲就近解送六安州監禁由六安直隸州知州劉宗海移經署毫州知州張樹建派役提解歸案訊明錄供詳　批飭覆審擬解兹據該州覆訊擬　由府司解勘到臣提犯親訊據供前情不諱核與前獲各犯所供相同嚴訊當時何犯拒傷何人實因人多手亂記憶不清禁役人等委無知情賄縱情弊研鞫不移案無遁傭查例載罪囚結夥反獄持械傷人不論原犯罪名輕重悉照刦囚分别殺傷一例科罪又糾衆劫囚持械拒傷役卒者帮毆夥犯擬斬立决各等語此案左鎖係因鬥殺擬絞巳人秋　緩决三次恭逢恩旨部議奏准减　尙未發配之犯不知畏罪守法輒敢聽從同監犯人李鈺蔥商謀田蟒等結夥反獄持械拒傷丁役實屬貌法已極自應按例問擬左鎖　左澄雲應　州府司所擬合依罪囚結夥反　持械傷人不論原犯罪名輕重悉照刼囚分别殺傷一例科罪糾衆刦囚持械拒傷役卒者帮毆夥犯擬斬立决例擬斬立决照例剌字留禁省監該犯逃後訊無另犯不法及知情容留人家應與不識姓名薙頭人均毋庸　李鈺蔥等五犯先巳拿獲正扶禁卒人等　經訊明擬結毋庸再行置議此案監犯反獄管獄有獄各官應　處分經部議分别　留降留應侯查明限滿無過另行開　其疏防流北左鎖任逃四个月限滿未　　將管獄有獄各官　該管文武各員照例題叅今於二叅限内獲犯所有原叅疏防處分例得免議六安直隸州知州劉宗海拿獲隣境反獄人犯一名亦例應議叙均一併隨　聲明由部分别　例核　除供招咨部外所有審明定擬緣由謹恭摺具陳伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○潘霨片再准部咨嗣後道府州縣等官保歸候補班人員應於到省一年後察看考核分别補用等因歴經遵辦在案兹績保舉歸候補班補用同知續捐本班儘先彭道長試看一年期滿應行照章甄别據藩梟兩司詳請留省照例補用前來臣詳加察看勞績保舉歸候補班補用同知續捐本班儘先彭道長才具明晰堪以同知留於江西補用相應請旨留省照例補用謹會同大學士兩江督臣左宗棠附片具奏伏乞聖鑒謹奏軍機大臣奉旨吏部知道欽此 
 
