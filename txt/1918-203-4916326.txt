# 1918 - 203 - 4916326

 

Page 1

 
 
   
 
 

Page 2

 
 
時評 
[三督軍會議（冷）]  
　　張作霖至津與曹錕會議張懷芝亦至津與曹錕張作霖會議是曹錕張作霖張懷芝三人在津會議後時局又將受若何影響矣 
雖然我則以爲會議之結果無大關係也其無結果者十有八九其有結果而不能實行者十亦一二也何則蓋此三人之心者决非一心而所會而所議者不過敷衍塞責而已况又有政府中人參預其間更不能使之推誠相與也耶 
　　嗚呼督軍圑會議之情勢今亦有名無實矣 
[命令]  
　　七月二十八日大總統令兼署財政總長兼鹽務署督辦曹汝霖呈請任命秦中行爲兩浙下砂場知事曹毓齡爲崇明場知事趙沅爲黄灣場知事顧柏年爲仁和場知事廖敦五爲雙穗場知事胡在儒爲金山場知事高檀爲三江場知事錢方魯試署餘姚場知事均照准此令 
　　又令關國榮岳榮堃的邦獻均給予三等嘉禾章梁汝成錢永銘曾愼基劉炳炎倪思宏胡善登陳國棟均給予四等嘉禾章此令 
　　又令談荔孫給予三章文虎章錢宗滬袁大啓劉翼謝霖均給予四等文虎章此令 
[專電]  
　　北京電確息張作霖電政府言有密要軍事與曹商約來一星期不言入京奉事以參謀長張作相代拆代行按楊宇霆本爲奉參謀長現已換因楊與徐樹錚意見太深故（二十九日下午二鐘） 
　　北京電張懷芝電政府言聞張奉督來津芝亦赴津與會請令京奉車準備先入京而後到津今明可到時局上當有大變化（二十九日下午一鐘） 
　　北京電東省防務吃緊張孟鮑皆欲乘此添編軍隊昨徐樹錚丁錦等均赴津與張作霖會議亦與此有關張到津即訪曹談二小時現住安徽館不日來京（二十九日下午二鐘） 
　　北京電海軍添練陸戰隊案重提交明日閣議（二十九日下午三鐘） 
　　北京電蔡元培等發起請比國駐俄公使演說準星期日在公園開會（二十九日下午三鐘） 
　　北京電出兵實行波折因日美間尙未完全解决日美對我應商之事亦多（二十九日下午三鐘） 
　　香港電雷州已下莫督軍現準備進攻瓊州（二十九日下午二鐘） 
[外電]  
　　海參崴電此間市政選政定於今明兩日舉行一般人士大注意於此較盼望協約軍來助爲尤甚以目前情形而言地方需要全爲政治觀念所掩此次選舉不獨可决定此後十二個月海參崴行政之性質且可爲西比利亞各區人民政治趣向之氣壓表焉此中黨派約有十七各樹一幟各有所圖但將全體投票粗言之約分三派一爲社會黨一爲過激黨一爲立憲民政黨現有之議會以社會黨居多數候補市政議員中不乏過激黨員内有數人前爲却克軍拘捕今仍繫獄無論如何却克軍必不釋放之也選舉權係普及性質凡婦女年已及笄者皆有選舉權且有婦女爲候補議員者察其資格則有一婦人因夫爲兵士而得被選舉權其他候補議員有爲工人者有在學界者有在美國爲新聞撰述家者且有年方成丁之學生數人此次選舉之競爭即爲對敵兩政府互取攻勢之表徵霍爾瓦特將軍在此間報紙發表示文諭令各官員照常供職隨時 
 
 
 

Page 3

 
 
呈報霍氏政府按海參崴臨時政府爲市議會所承認而市議會則領事圑以非公式態度視爲當地事實上之當道也市議會遂因此高自標榜自命爲協約國承認之機關現英軍定於八月二日登岸却克軍於協約軍未到時已從事凖備以便他日進攻後貝爾加境日前則在尼古爾斯克北面以適當之守勢抵遏過激黨之軍隊常有所獲此間英領事奉命答覆臨時政府代理外交總長之詢問謂英政府之目的乃欲恢復俄國政治經濟之原狀驅逐俄境内之敵人並無干涉俄國内政之意又切實聲明英政府並無絲毫垂涎俄國土地之心云云 
　　（二十七日）字林報 
　　北京電張懷芝電告中央云因將與張作霖商議要務於昨晚由漢口北上張懷芝大約今日午後可以抵北京或由豐台赴天津曹錕徐樹錚田中玉等均在天津相會見更覺含有重大之意味也 
　　（二十九日） 
　　北京電當此新國會開會期日近一日之際最惹人注目之張作霖忽然進京且與曹錕等相會見可知對南政策彼等似視爲不甚重要目前相逼最急者爲選舉總統與副總統問題北洋派或將因此而全體一致亦未可知事果至此則人人心目中預料之督軍干涉選舉之舉即將從此開幕多數人士對於此等情形咸謂今後長江沿岸各督軍對於選舉問題將取如何之態度最堪注目云云 
　　（二十九日） 
　　北京電據衆議院籌備處長王印川之談話目下已到京之議員約有二百名擬俟再得百餘人卽行開會日期原定於下月十日但多數主張提早於六日行開院禮（二十九日） 
　　北京電天津來電張作霖率護衛兵三百名携帶機關槍二架於二十八日下午二鐘抵新車站受曹銀代表及各方面之歡迎下車後即赴莊景（譯音）花園與曹錕會面後又入安徽會館張擬於一兩日内進京云（二十九日） 
　　廣東電由福建侵入之北軍佔領大埔後自二十四日起始運動其前衛至三河壩距陳烱明基本據地之北方約三十華里之地點進出目下與陳軍之前衛正在對峙中此間得北軍來襲之急報即派應援軍以雷州攻圍之劉士陸軍二營於二十四日由雷州直接輸送往汕頭又劉軍所餘之二營亦於二十七日由雷州出發擬送往汕頭方面矣（二十八日） 
　　東京電岑春煊氏之少君岑心叔氏與夫人及其弟並伴從者數名於二十八日乘熊野丸抵神戸前往大阪矣 
　　（二十八日） 
　　東京電英國軍圑同志會即統一派及聯合派之院内圑體於二十四日爲如左之决議案本會以爲對於欲恢復俄國之秩序之黨派與以最有實效之援助其第一美善之手段祗有從海參崴沿西伯利亞鐵道進行之軍事行動故須向政府竭力陳說以日本及他聯合國之兵力實施如上所言之干涉手段實爲必不得已之舉動（二十八日） 
　　東京電加藤憲政會總裁於今日赴輕井澤（二十九日）　　東京電英國康腦脫殿下於二十七日安抵温哥華一 
　　（二十九日） 
　　東京電陸軍士官同相等官進級調動擬於二十九日發表聞有數百名之多（二十八日） 
　　東京電開戰以來至本年七月日本對於聯合各國政府貸付金額四億（此處電碼不明）七千七百九十萬九千元 
　　（二十八日） 
　　以上東方通信社電 
　　東京電西伯利亞政府外相列爾部氏寄稿於大阪毎日新聞曰聯合軍之來援固極當歡迎然若置我政府於背後不顧而率兵上陸實爲侵害主權此不合也又上岸後之聯合軍當與我軍共同動作另已有密接交涉此不待言也云云（二十九日） 
　　東京電此番日本東京帝國大學决定以八十萬元新建大講堂醫科大學亦决定增建敎室文科大學則望新添俄國研究科已編成豫算（二十九日） 
　　東京電對於上海巡捕與日僑糾葛事上海日僑民圑行政委員會所决議之意見書東京一般認爲處上海刻下情勢最穏健之要求（二十九日） 
　　東京電岑春煊子及瞿鴻律（譯音）二人將於來八月三日赴東聞係欲視察日本海運界之現狀云（二十九日） 
　　以上共同通信社電 
[戰電]  
　　倫敦電聞德主將於十九日下瑪恩河全陣線退軍命令大約至安特河或凡塞勒河止後復取銷是令殆因保全存積以取攻勢之大批戰品起見今凸隅狀况殊形紊亂惟德軍陣地尙未至不能支持之地位敵軍顯恐一旦退定不啻承認失敗則士氣將爲大挫今有一端可令協約軍滿意者德軍刻源源調其後備軍參與大戰今晚得最近消息德皇太子之後備軍幾已調空西歐全陣線之後備軍惟餘魯泊里區親王者尙未調用該親王進攻之象已不若一星期前之惹人注意 
　　（二十六日） 
　　巴黎電法國軍事專家多謂德皇太子之軍刻正準備守勢之大戰其地點大約在太特洛瓦高原新聞日報英軍陣線訪員曰吾人未聞敵軍攻勢之終局前途之事未可逆料佛蘭得斯省特爲尤甚英軍自大將至士卒皆淬厲以待前進命令當有一番大舉動云（二十六日） 
　　倫敦電今日下午法軍大本營路透訪員電稱德軍於十五日在瑪恩河與愛恩河間及芒太業特萊姆境取大攻勢所得之地今日已一無所餘匪特失其所得且於數地點退至其原陣線之外法軍已將佔守萊姆東面狹地一隅之敵軍逐退並克復泊吕萊村該處陣線幾全恢復十五日晨間之原狀法軍克復之地位多屬控制要點者（二十六日） 
　　巴黎電今日下午公報云昨晚法軍激戰後佔據芒土瓦爾村俘虜二百人獲機關鎗二十架稍南之哇爾希勒夏陀鎭亦入法軍之手法軍進至鎭東獲砲四尊昨日法軍在哇克河南岸俘虜數百人今晚公報云哇克河南岸僅有砲戰 
　　星期四晚法軍克復瑪恩河北岸泊勒宇維村與薩伐爾特田莊迫敵退至班松·哇基尼·維萊爾沙夏蒂倫之南邊昨日法軍在芒土瓦爾村及哇爾希勒夏陀村共俘虜七百人香巴業之法軍克復滿特瑪細區之全部分及舊日在該境之第一陣線法軍於此數役俘虜一千一百人獲機關鎗二百架砲七尊昨日法飛機擊落敵飛機七架英飛機擊落敵飛機十八架（二十六日） 
　　巴黎電今日下午公報云法軍進至瑪恩河右岸邦太班松之北法軍於香巴業薩尼倫山南面境内廣三基洛邁當之陣線前進一基洛邁當俘虜二百人内有軍官七員今晚公報云德軍前數日内受法軍及協約軍之壓逼力不能支今日沿瑪恩河北岸全陣線退走法軍緊迫其後衛今進抵白吕葉萊·維勒勒佛須菲勒·柯爾芒·巴細·格里尼·居伊塞萊·拉洛維勒·夏穆齊諸村法軍於瑪恩河右岸廓清廣闊之陣線在夏陀蒂愛里東北繼續前進十五基洛邁當有餘 
　　（二十七日） 
　　倫敦電今晚美軍公報云哇克河與瑪恩河間之敵軍抵禦力已窮協約軍正在追擊（二十八日） 
　　倫敦電德軍退走之消息爲福煦將軍取反攻勢以來最重大之事端蓋敵軍不啻已承認敗北也（二十八日） 
　　羅馬電意國公報云敵軍得援之後屢在塞米尼河庫細橋旁攻擊希圖逐走河濱之意軍均大受損失而退被俘者百人敵軍圖渡塞米尼河亦遭失敗（二十七日） 
　　倫敦電俄國無線電報云烏克蘭鐵路人員因德軍没收所存供路局需用之糧食已同盟罷工（二十七日） 
　　巴黎電小巴黎人報載稱日兵數隊已於數星期前在海參威登岸協助尼柯爾斯克之却克軍（二十七日） 
　　倫敦電俄國無線電報去二十六日彼得格勒共有虎列刺疫症一百十一起（二十七日） 
　　倫敦電路透電社得確實消息烏克蘭農民之起事聲勢極大現有携械精練之農民七萬五千人進攻德軍德軍已向基夫退走（二十八日） 
　　倫敦電製造軍火廠之工人若干名相率罷工政府宣稱各工人如不於二十九日前上工則須照軍役法律處置之 
　　（二十六日） 
　　倫敦電帝國戰爭大會正式會議業已告竣其結果甚可滿意（二十六日） 
　　華盛頓電陸軍總長巴克氏今日告參議院委員會美兵在法者已有一百二十五萬人預料本月内尙有三十萬人渡大西洋云（二十七日） 
　　倫敦電海軍部公報去武裝商巡船瑪摩拉號（一○五○九噸）於二十三日爲德潛艇擊沉船中員役失蹤者十人二十四日有英魚雷驅逐艦一艘觸礁沉没失十人 
　　（二十六日） 
　　倫敦電下院三讀通過處置敵人議案决定收歇倫敦德國銀行並禁於戰後五年内重行開辦（二十六日） 
　　倫敦電路透電社代表謁見頃由羅國歸抵倫敦之某軍官據稱羅國受德人之蹂躪其狀至慘羅國因參與戰爭失去八十萬人佔其戸口全數百分之十一羅俘現大受虐待軍官被迫敲石鋪路其爲布人所收管者往往被虐至死國内糧食現况至爲可怖饑荒即在目前而德人尙佔奪榖十二萬噸以供自用又佔奪十二萬八千噸以供布人之用國内實業破壞殆盡一切機器除油鑛内者外均爲德人折取而去現出口業已有百分之九十七入於德人之手（二十六日） 
要聞一 
[北京特别通信（一八二）（飄萍）]  
　　再記國防問題 
　　臨渴掘井之政府 
　　愚於前號通信曾就出兵問題與國防問題劃清界限加以研究以喚起國人之注意三日以來關於共同出兵海參崴事雖各國對我態度尙未完全判明（報載各國已正式表示尙非事實）旣經閣議决定派遣方法抽調人數應用軍需以專待出發時期之至吾人固不妨視爲業已告一段落惟西北國防問題則頭緒千端關係複雜連日之閣議皆與此項問題有關今午之國務例會對於此項問題之討論尤佔最長時間而比較目前最急者則出兵於滿洲里之問題是也 
　　據昨日齊齊哈爾之電告（日人方面消息）言滿洲里最近已陷於危險狀態僑居其地之日本婦女業於二十一日避往海拉爾又進逼滿洲里北方之俄過激派共有騎兵六千步兵三千内有德奥俘虜我國駐在該處之軍隊僅肯三千正竭力以防國境云云此種報告與中日關係大有影響惟觀於今日之閣議則已具體爲出兵滿洲里之討論要點如左 
　　（一）與日本提携問題自中日訂有軍事協定而後活用此項協定之說時見於日本外交家之口閣議之結果似以爲不得不提携者頗佔優勢也 
　　（二）兵數軍費問題派兵至滿洲里旣爲切要之圖其所定人數尙須秘密至軍費問題聞决定籌備二百萬元或將舊有軍隊改良或新練軍隊以便永久駐紥其二百萬元之欵仍將取之於日本 
　　（三）滿洲里以外之國防問題其地點尙須秘密惟業於此種地點頗注重單獨由我國自行防禦然進行則甚不易蓋假定派赴外蒙一帶兵士之衣食品皆須另製而單獨行動恐亦不成事實臨渴掘井無一是處藩籬之不盡撤者蓋幾希耳 
[國際的出兵]  
　　西比利亞問題之發展俄德單獨媾和以來西比利亞問題成爲協約國及日美外交之焦點我國關係之重大自不待言現列强雖已决定出兵海參崴援助乞克族通過西比利亞西部赴歐助戰實則此目的能否逹到在留之反過激派是否足以統一全局徵之目前形勢尙一疑問萬一各派内相摧殘德力侵盒愈緊則協約國出兵範圍不能不擴大而日本之乘機解决宿望更屬勢所必至今後形勢之推移胥視西比利亞政府各派態度以爲斷據某外人方面消息前日西比利亞兩政府首領霍爾瓦特與的爾貝爾曾聯名通電協約國及日美政府内容如何未能詳悉惟聞與西比利亞内政及國際地位大有關係又協約國此後在該方面應取之行徑亦經述及該電係由駐在協約國之俄公使轉逹我國方面亦接有此項通電該電旣係兩首領聯名所發則西比利亞兩政府當有統一之望列國出兵之目的或可逹到也 
　　海參崴之聯軍總司令此次列國共同出兵海參崴其行動範圍雖各有制限而出兵數目究不能全然一致目下形勢軍事上日本當然居首要之地位聞聯軍之總司令權協約國已决委託日本司令官美政府亦無異議惟輿論一部尙反對此舉又聞日本俟美國復文到後即當正式宣言並派兵出發日本派出之兵分爲兩路一爲海參崴方面與各國聯合行動一爲守護中東鐵路兵隊將集中哈爾濱一帶此項兵數聞頗不少而吾國最可注意者惟此一路也 
　　徐樹錚之條陳出兵問題發生時奉軍副司令徐樹錚密訪林公使一事已爲中外所注目聞徐對於出兵及中日軍約各問題曾有長篇之條陳徐前爲反對參戰之人此次已變易主張並力持更進一上解决中日軍事協定問題以示親鄰之意未知政府採用否 
　　我國軍隊之組織對於共同出兵我國决議出兵一混成圑所謂混成圑者爲步兵一營砲兵一連工兵一連機關鎗一連及所需工輜等隊人員計千餘名又附屬各項之支配已由參陸處參戰處提議（甲）輔助上事宜（一）隨行飛機（二）輸送隊伍（乙）保衛上事宜（一）外交野戰醫院（二）紅十字會（丙）形勢上事宜（一）斥堠及掩護隊（二）憲兵隊及武裝警察以上均在討論之中日内即可確定 
[二十七日之重要閣議]  
　　二十七日國務會議外交由陳籙次長代陸總長出席内務錢總長本擬昨日銷假自行出席嗣因政躬新瘥又感暑熱觸犯舊疾雖欲力疾從公勢不可能因仍囑于寶軒次長代表蒞議段總理蒞院時間在上午九點餘鐘其餘閣員則皆於十點鐘左右到院其中以曹兼財長蒞會議廳比較稍遲然各閣員列席齊全時亦尙未至十點三十五分也是日閣議首先議及臨時提出之各項密案據報告者所言一爲藏事問題一爲某項重要外交問題一爲出兵西比利亞問題中之未經解决問題一爲某項大借欵之進行問題然均關秘密知者均有應披露之義務故記者未便詳詢其他例案之較重要者（一）熊希齡兼南運河工程督辦案議决即日以令明發表（一）黑龍江財政廳因小洋價落請追加預算案（其數爲六千元）已議决交由財政部備案一面據情行文該財政廳遵照其餘則爲參陸處報告其所議决之籌備及其即應撥給之軍餉罼械各案任命官吏案亦曾經討論一次即行分别通過宣告散議之頃時計甫逹下午兩句有零尋由叚芝貴傅增湘兩總長入府呈報元首又外交總長陸徵祥出任瑞士特使及交通總長曹汝霖任外長一事閣議席上亦經提出討論衆以新國會不久成立届時閣員應另組織爲期不出一月正不必於此短促時期内重行改組徒多紛擾决定暫維原狀瑞士特使一席亦擬暫行擱置别一消息云是日議中尙有數案（一）吉林添設警備隊案吉省本請添三營由財政部約減經費該省即自行減去一營共添兩營昨已通過（二）烟酒公賣總局局長聞决定易人以丁乃揚接充即可發表（三）某某等處於軍事上添設通信機關（内容應秘密）至最關重要者則仍爲西北東北之國防問題討論時間最久如兵額軍費與外交上之關係均已决定辦法共同出兵海參崴問題則尙須與友邦磋商手續其中關係頗爲繁複並牽涉中日軍事協定問題 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東京通信（心危）]  
　　美國回答與日本出兵之關係 
　　美國銀圑復活說 
　　出兵問題之經過余前函已詳述之矣自十八日議定對美發通告後即於次日發送而美國至今尙未回答爲援助乞克軍而出兵於海參崴美國當無異議而日本政府所謂自主的出兵更派遣於東清鐵路沿線之舉美國果能無條件承諾與否尙爲一大疑問故目下其政府方面靜候回答而民間已不少抱疑懼之念者蓋美國對於俄國人民極表同情屢欲以物力援助之今兹之欲共同出兵於海參威者因乞克軍蹶起其目的在仇德故不吝援助之以聯絡其分離之勢（一在西部西伯利亞一在海參威）然後仍令乞克族之軍隊出動於西部戰場其最終目的爲助聯合軍也此美國所以初反對日本出兵而此番反有出兵之勸告其動機在此不可不知惟日本之出兵目的與美國本異其趣向日政府最初目的欲以自衛名義將動大兵於西伯利亞之野嗣後爲美國所反對卒未成行今美國來勸出兵遂藉此機會以自主的出兵與共同的出兵相提並論乃通告於美國稱欲澈底的援助乞克軍非出兵於東清沿線不可當外交調查會開議時日政府對於自主的出兵主張僅發通告本不欲得美國之回答此後藤外相所言繼爲原氏所反對遂不得不變更爲一種提議乃待美國之答復原氏質問苟美國仍表示反對態度則日本將中止乎抑將與美抗議而出兵乎外相言美國諒不致反對如此以觀日政府對於出兵頗抱樂觀而其民間政論家則得其反如國際法學家高橋作衛末廣重雄等博士莫不抱疑懼之觀念蓋恐美國一旦反對外交上又生一重障碍若日本不顧美國之態度而出兵於東清沿線則其勢有所不能徵諸以前之頓挫可以見矣若因美國之反對而中止則自主之何有故目下美國之回答實爲出兵問題之關鍵未可以忽諸者也 
該問題未决以前議論紛紜莫衷一是彼政府以秘密主義守其鎭靜態度而政府動摇之說亦時有所聞蓋寺内内閣成立之際設外交調查會所以分責任至今圓滿進行未生故障乃此次出兵問題政府之與黨政友會首起反對以致大規模之計畫化爲極小而一般觀察以爲政府政友之乖離薩派之蹶起政友憲政之接近似皆與現政府爲不利原敬氏曾有退出外交調查會之謡若美國回答未能如其政府所揣度則必將解决於調查會而該會委員反對者多數勢將與政府問難在今日之内閣已不免有瘡痍之嘆若政友會始終反對則政府行將摇動矣故美國回答後舍彼政府仍以少數出兵隠忍外政局或將有更變亦未可知也 
　　美國銀圑復活之議始於去年因大戰後能實行投資者厥惟美國日本雖有此資格而財力未雄英法等已有意欲使美復活但威爾遜前旣有脫退之宣言不願即表示其態度最近此間得華盛頓消息謂美政府通告於其銀行圑對於中國大借欵增額已表同意惟附以條件凡有中國未了之借欵一律取消以後由英美法日四國分擔云云是足證美國銀圑已有復活之意據云當美國宣告脫離關係之時彼實業界本不滿意去歲四國銀圑希望美國重復加入日本實業界亦表示贊成並托派美經濟委員目賀田勸誘美國銀圑加入此次駐華公使芮恩斯歸美後極言加入之利於是　育芝加哥銀圑屢請命於政府諒已運動成熟故有如是之結果焉惟日本興論界以爲美國之條件謂凡有未了借欵一律取消云云不無疑竇蓋此所謂凡有未了借欵者是否專指政治借欵而言乎抑含有其他經濟借欵之意味乎此一點疑問外一致無反對之意也 
[國防類聞]  
　　吉江邊防之要點吉黑邊防問題爲防止過激派與敵俘之反動起見自應爲適當之準備其滿洲里愛琿方面則責成鮑督其呢瑪口興凱湖松阿察河三岔口五站土字界牌琿春一帶則責成孟督故吉林長春間之軍隊遇必要時或需開往邊境前傳將以吉林軍隊當出兵之任者卽由於此 
　　吉督電陳邊防意見二十五日政府接到孟恩遠萬急電略云高旅長士儐電稱四國出兵海參崴其兵數約在三千人以上我國亦應出兵至兩圑之數此項軍隊若由吉省選派則請中央迅派相當兵額增駐哈爾濱哈埠現有陶旅（祥貴）步砲五營高旅（鳳城）步砲四營又有一統密火萬急電計七百四十八字聞係請政府對於出兵應尅期進行萬勿稽延時期免貽友邦之口實二十六日上午又有一極長電報致國務院及財政外交交通陸軍四部内係接到張松齡電後詳陳運兵赴邊之各軍隊動員計畫並謂中央軍之經由路線霍氏旣允由中東路經過則南滿路一段請向日使交涉俾早妥洽云云 
　　江省之邊防鮑督電呈政府云江防佈置近已略有端倪惟水雷局長黑省現無從羅致此項人才請飭海軍部遴派熟諳航務及軍事部員迅行來江承乏其事以固江防　　吉江中立態度之問題黑龍江督軍鮑貴卿電政府云頃據駐滿總司令電稱俄新黨與舊黨在馬堞子激戰相持五日舊黨勢較弱退至八十六號小站黨軍有意求我出兵助戰各等語除已電復該司令仍持中立態度嚴密防範勿滋疎虞外謹此馳陳云云又聞霍爾瓦特近日委由延吉領事就近募有俄人三千名擬假道吾國寗古塔乘坐火車前往該政府所在地日前特電請吉督允許轉飭放行吉督當以俄兵經過内地困難實多未便遽行擅准日昨因電京請示未審政府如何核覆惟我國目下旣已派兵援助新黨其結果必不能守絶對中立之態度但出兵尙未實行亦不便參加戰鬭而對於俄兵過境問題自當設法變通不能與前此之謝美諾夫繳裝問題並論此層諒當局已見及此也 
　　陳毅請防俄黨中央得庫倫辦事大員陳毅電略謂俄新黨擾亂邊境情勢甚惡庫屬尤宜嚴密防範免致疎虞擬請將察烏駐軍仍行調回庫防伏懇中央籌撥勁旅來庫以資協助而固邊疆等語又一報告陳都護以庫防現經察綏各軍擔任可保無虞惟騎兵缺乏對於遊弋偵探傳遞各事極其困難故電逹中央擬請准由庫恰就近添募騎兵兩營以資調並懇由中央擔任餉械 
　　藏番之警報甘肅西寗鎭守使電略謂探得土蘇逹巴噶（俗稱雪嶺）一帶有大宗藏番扮作商隊二百餘名結成一隊其舉動頗爲可慮除急電致伊犁川邊兩鎭守使嚴密防範外請示辦法又聞日來段宅中及參陸處連召蒙　院貢桑總裁會議對於維持藏邊辦法已有端倪並擬劃出戒嚴區域計金沙江瀾滄江阿羽子朋結拉巴塘裏塘以及川邊各土司打箭鑪等處大約今明日即可致電陳遐齡鎭守使陸興祺辦事長官迅速遵行又陳遐齡電稱川邊土司夷民多有不受藏番煽誘傾心内嚮者實屬深明大義應請准予豁免錢糧以昭激勸國務院已交蒙藏院核議辦理矣 
日本借欵與美國重入銀圑 
[問題]  
　　華盛頓二十四日電稱美國政府現已表决請假令中國取消凡未交付之借欵而由美英法日四國銀行平均分配則美國資本家即應借與中國其借欵之詳細辦法尙未籌妥但關於日美銀行家承受中國借欵問題美國已允與以保護掃除一切障碍并允英國等之道義的參加其投資金額當在五千萬元美金云云又一消息美國重行加入銀行圑已有决定之說現所磋商者卽日本單獨借欵中之未交者應否停止之一事是也因名義雖爲實業借欵事實上則皆用於軍費實爲政治借欵此問題解决頗難日内正在秘密籌議因日本國中亦有一部分反對其内閣之應戰借欵謂爲反不利於彼國之資本家者此實一重大問題也内容詳情今尙未便宣布日本方面則謂此問題確在發動之期然未有所决定亦未將條件提出磋商别一訊云現政府之借欵政策雖人民痛切反對仍在積極進行吉林森林借欵風潮起後曾作難數日但竭力疏通之結果吉奉黑三督軍已不發生大問題財政當局非常高興現又着手進行一最大之金幣借欵即以日本金票輸入以改中國爲金本位之危險政策確聞連日接洽甚忙前日東電所傳之章宗祥訪日本財政大臣即爲此事惟西原龜三以個人資格從事於借欵之運動故日本政府不之問現日本政府已將西原召回似無第二西原其人且倘與其財政當局接洽似不能不牽入四國銀圑之關係日政府亦難單獨行動則此訊恐非事實也 
[外交界消息]  
　　歡迎比使之演說會比國駐俄公使戴斯泰近抵北京先後於外交部英法公使館演說大受歡迎惟惜部署之中聽者仍爲少數戴公使兼文學政治社會三家之長以民黨之議員爲首先抵抗强權各國之代表又於意大利中立派有重要之爭辯卒得加入之同情於俄羅斯過激派有切要之忠告縱未見聽亦足爲紀念之歷史至歐戰之形勢比國之前途戴氏言之更較他人爲眞切今值在京似不可舍此機遇而不使多數之人覩其丰采聽其言論由是大戰中首先抗敵至可欽慕之比國之精神亦可表現於都人之腦中職此之故現由蔡子民君等發起邀集同志紀織公開演說會訂於本日午後四鐘在虎坊橋中先賢祠先討論組織演說會之法想不日即可實行 
　　羅馬敎皇遣使來華羅馬敎皇在國際上處特殊地位對於各國有派遣大使公使或敎務委員之權但不必相互交換有敎皇遣使某國而該國不遣使於敎皇之廷者有某國遣使於敎皇之廷而敎皇不遣使於該國者此次我國令駐西班牙公使兼敎廷公使則以交換使節爲條件因以前我國若發生敎案皆由法國公使輾轉交涉今旣與敎皇互相派使則以後敎案即由雙方公使向敎廷或我國政府直接辦理可以減少許多國際交涉聞敎廷使節已經確定不日起程蒞華法政府亦以親善　懷竭力贊助此事之解决云 
[公府消息]  
　　大總統政躬不適已閱多日兹聞元首政體經服藥調治後二十六日業見痊愈惟仍在内室靜養並披閱吉林漢口厦門南昌等處拍來要電飲食雖未復元然精神確已　鑠如昔二十七日可臨居仁堂辦公室辦事尙擬傳見某要人諮詢事件總統前派人在湯山築房僅爲退歸林下後專備消署之用頃又聞元首對於第二任大總統曾向某某三閣員宣言余再看守兩個多月印信即當卸責故刻下亦已預備交卸後之一切用品並在東華門外北池子購置某津鹽商民房一處正在磋商價值可望有成其房價爲三萬四五千元之譜經手人即府中某職員 
[雷州降伏與諸龍之舉動]  
　　開城前之危困狀况黄恩錫由雷州電致北京龍裕光云雷州食彈俱絶並有不保字樣龍體乾亦電京告急其電又有師老兵疲糧盡援絶勢難持久等語可徵其危迫之狀况矣今欲言雷州之攻守情形須知龍軍之情勢雷城守將爲黄恩　　　　沈三元等其軍士逹援兵統計約五千餘人其運輸之路三（一）自城面北由沈塘太平以逹廣州灣爲一路本月初沈塘一帶曾爲劉（志陸）林（虎）二軍所佔屢次進攻北城嗣爲龍軍所敗退向西北此路運輸得以不絶（二）由雷而東逹海旁一望平原無險可憑今爲永翔等船所駐東路遂絶（三）由雷而南經南興通徐聞此路尙爲龍軍所扼沈（鴻英）劉（志陸）各軍其所負之攻擊任務即擬攻其南城斷其通路而城内龍軍之防線亦分内外二重城之西南有砲台城外有當樓嗣該當樓爲敵軍砲毁則又退守街欄至雙溪口外之砲台亦爲龍軍所守犄角相應此雷城攻守之概况也月來林軍曾會合沈軍進奪南興進侵英利（距南興六十里爲往徐聞要路）海康南興要隘已被桂軍佔奪城北之劉林兩軍曾於夜深用全力猛攻北門外之砲台來勢極猛並暗掘地道圖將該台炸燬未逹目的而太平至雷城一路亦爲劉志陸所部堵截城内龍軍斷絶交通糧械俱竭故龍體乾電京　救其詞語之迫切如是 
　　投降之條件廣州得岸步來電云萬火急南寗陸巡帥廣州莫督軍鈞鑒雷城龍軍經我各軍猛攻勢窮請降祇求保全生命及恩餉兩月已於昨今兩日議妥妥訂手續三日内即可完全解决惟恩餉各項至少須五萬元萬懇巡帥電飭鬰林劉總司令劉軍需漏夜齎解以期迅速而應急用此欵應請督軍設法撥還以清手續鴻英虎炳宇志陸逹慶呈箇印（二十一） 
開城之詳情雷州龍軍與省軍相持二月餘迄未得下實緣守軍具决死之心攻者有顧惜犧牲之慮以故勞師二月餘而不能攻下况龍黨惑於滇人不能見容於粤桂軍降則不如戰死之說故能死守莫督以力取旣有不可其勢不能不利用其窮蹙機會作因勢利導之謀商令滇軍派出高級軍官赴雷設法入城以勢利誘導之雙方條件彼此亦已允從查龍軍條件中必須滇軍赴雷帶領出城否則寗願守至死絶乃止莫督據情前數日已令行滇軍三十三圑長楊益謙率領兵隊借用廣三路駁輪吉利等數艘開往雷州抵步後即行通知各司令停止圍攻由楊派員入城與各該龍軍接洽訂立日期出降雙方同時解嚴彼此互爲往來通問各軍兵士與龍軍熟者大不乏人而各軍官咸以龍軍鎗械素利各軍官長多欲利用之此次龍軍願降繳鎗約二千餘桿 
　　龍體乾入京後之舉動龍體乾於二十六日午十二時十分由天津來京抵東車站後即乘汽車赴米市胡同東夾道私寓龍體乾係振武軍雷瓊司令現因雷州不守特來京面陳並請龍上將早日返粤招集新舊振武軍分攻粤軍是日晨八點三十分龍運乾偕同督練官鄭英啓出京赴小站决定先就訓練成伍之新兵運往粤省以救危危先令第四路軍隊整備行裝定下星期内由小站開赴廣東據某軍官言該路新軍先至香港再往陽江附近會合舊振武軍分攻敵軍其第二第三兩路新軍八月中旬即可成軍 
　　雷州降伏後瓊州之戒嚴龍軍周沅日前率兵數百進攻瓊東營長楊錦堂率隊據隘迎擊周即敗走周沅改用方針乘廣元兵艦載軍數百擬由水路進攻瓊東正駛出海口外百里餘值統領黄明堂亦派兵乘廣金兵艦由徐聞率隊過海帮助義軍討龍窺見廣元游弋海口即時用砲轟擊廣元見勢不佳刻駛回海口躱避又改由慶路向瓊東進攻楊錦堂督隊堅守陵水俟黄統領軍隊一到卽行反攻納洪順坐困瓊城餉械異常支絀又無援兵可調祇死守海口現派出偵探隊數十名駐守海口與府城路口凡商民往來必盤詰查察如係操欽州話者必扣留商民驚恐商帮多停止辦貨居民遷徙絡繹秀英砲台大英山均加重兵駐守下緊急戒嚴之令一日數次云 
[西南軍府之政務會議]  
　　西南軍政府伍總裁以軍政府旣正式成立國民雖共知爲根據國法成立之政府惟對於各友邦未嘗爲一度之正式通告今政務會議將届開議此種通告友邦之手續自不能免因於岑總裁未赴桂之　關於此事特在督署與在粤各總裁及各方面要人開重要會議僉以此事關係重要而伍總裁名動中外因羣推伍總裁主稿並請領銜伍已允爲擔　現此正式通告已經擬就英漢各一份即日電逹各國政府原文頗長其大意如下段祺瑞自以非法解散國會與國民宣戰以來立密約借巨欵種種行爲於各恊約國絲毫無利也當時對德宣戰問題最後國會已多數允爲通過而段祺瑞則恐無所藉口以解散國會故對德宣戰問題之通過實爲段所大忌其處心蓋欲以之愚各協約國者媚各協約國也不然迄今一年對於宣戰問題試問有絲毫進行否耶可見段祺瑞明明藉對德宣戰問題欺蔽各協約國而實行其鞏固北洋派謀攫大總統之政策也西南護法各軍出而聲討正以固結各協約國之舊好甚望各協約國承認西南政府而有以補助之當不獨中華民國之大幸也 
　　軍政府地點擇定後即經積極布置聞其内容須於府内劃分各部各廳辦事處所需用地方不少故除撥用農林試驗場之辦事地方外並將場内之農林專門學校地點騰出方足以敷設置農林試驗場及農林專門學校旣須遷讓經於場内曠地另行蓋搭篷廠辦公惟農林學生共有三百餘人膳宿　篷廠尙未搭妥不能即時讓出因此各要人亦暫緩遷進至李烈鈞之駐省司令部原係設置農林試驗場内近經擇定遷往東堤二馬路八旗會館惟該館多歷年所頃正從事修葺以俟工程完竣方能遷徙故刻下雙方工程均加緊操作軍府之司員及雜役人等頃遷進府内者已有數十人分投辦事殊形忙碌據最近消息現各總裁及各代表已紛紛報到一俟岑春煊返粤政務會議即可正式開幕 
[舊國會將開正式會議]  
　　十九日廣東兩院議員開談話會是日　决各件國會恐全體議員不能週知復由參衆兩院照條分列通告同人其欵有四（一）推定各省招待員毎省參衆各一人擔任寄發本省遞補議員通知書及招待新近到粤諸同人於三日内舉齊報告到院（二）遞補議員歲費按照國會議員經費支給規則辦理（三）開議後對内　外應有正大之宣言及堂皇之議案由兩院同人及時準備（四）電催在滬同人速來此通告將發時適得褚輔成由滬電稱議員已足法定人數彼亦决於二十五日到粤云云 
　　國會正式開議之期已近當十九日談話會議决之第三款有開　後對内外應有正大之宣言及堂皇之議案由兩院同人及時準備之條是以唐寶　等五人發起具啓徵集兩院中富有政治學識並關　國事之議賆會商重要問題以爲大　開議之預備其文曰敬啓者國會開議在即所有目前一切政治重要問題亟應加以討諭以爲大會開議之預備務請台端於月之二十上日下午一時惠臨衆議院秘書廳會客廳會商一切交換意見無任企盼之至此請議祺唐實　禺鴻圖吕復陳則民王紹敖謹訂 
　　解職議員之遺缺自應由候補當選人依法遞補兹查衆議院各省候補當選人由其同鄉具證明書來院請補者不下三十餘人今特將已補者之省分及姓名列下直隸二名郭傳名莊懷廣奉天一名趙仲鵠吉林一名何曉川江蘇六名陳則民徐宗德劉欽謨周積芹丁善慶劉雲昭山東一名盧因培安徽一名吕蔭南江西三名孔昭堯李建民陳榮廣山西三名王家駒王維新温廷相河南一名陳廷颺湖南一名羅士霓湖北一名魯魚四川一名温翰楨福建五名唐登森者仁洪鴻儒賴德嘉楊山光浙江一名吕耀璣廣東二名李清源孔昭晟廣西二名梁英龍龍鶴齡蒙古一名白瑞 
[森林借欵之京聞]  
　　聞黑龍江代表梁范二君昨晨謁見農商田總長對於森林路礦借欵有極長之質問但措詞皆平心靜氣非如吉代表之高亢也田　長當亦從容答覆謂此次森林路礦段總理爲容納各方面意見起見已將約文大加修正僅以森林爲抵押將路礦删去將來苟至合辦時我三省人民仍可入股參預内幕蓋森林之主權則尙屬我惟兩代表言下似希望不必合辦未知將來能做到否也又聞吉省森林借欵問題政府因三省人民極端反對連日曾一再密議善後辦法頃據某要人言似已略有頭緒此項風潮不日可望平復其辦法係將合同聲明此項借欵限以森林爲抵押品其開採權仍屬諸我　國並擬於將來開採時設一公司准三省省議會自籌的欵加入股分參預一切以免猜疑云云　種辦法恐仍不　滿二省人民之意耳 
[吉林圑體爲借欵事上書新國會]  
 
 

Page 7

 
 
吉林圑體聯合會以林鑛借欵事關重大已函請各省協助力爭仍恐效　微薄因以新國會成立在即應再請新國會贊助否　已議定辦法一面推省議會議員四人入京聯將一面又上書國會文云林鑛借欵全國震驚吉黑旣實受其害奉省亦有唇齒之虞連電爭持代表呼　而政府仍無一　轉　勢成騎虎誓死力爭此事諸公亦在洞悉昨經聯合會議决最後辦法擬由我三省國會議員到京聯絡全國議員納爲一氣先向中央要求廢除借約倘無效果卽請一致抱定到院不出　之主義以作要求政府之後　并由本會委託趙議員逢作孫議員瞻原王議員省三王議賆蔭南到京與諸公接洽共籌進行并與本省代表面商辦法想諸公關懷桑梓對兹亡國借欵深知痛苦與俱倘中央堅持到底吾民之身家即歸喪亡身家旣亡權利何惜諸公素崇大義諒不以斯言爲河漢也勢危情憤急不擇言除吉省一切詳情由趙孫王王四公面告外特此同聲佈違佇候明敎云云此次新選出之國會議員趙驥等因吉林圑體聯合會反對林鑛借欵在处勾留不肯即赴京師兹聞趙驥孫意漙王沐身諸君昨接聯合會來函敦促迅速赴京聯合東三省各議員作爲後援後刻已决定即日到京務見總統總理痛陳利害以冀挽回 
[湘聞擷要]  
　　湘省正義報及大公報因載有馮玉祥在常德獨立之事經張督查悉令由警察廳將正義報查封並將全社員役拘去大公報則勒令暫行停板亦拘去社員馬某一人已詳前報現聞此案已將判决除大公報以情節較輕僅罰令停刋七日馬某准予保釋外正義報則擬撤消其執照並將其經理主筆發行等數人分别處以五等至四等有期徒刑其餘社員亦予釋放至該報之所以辦理較重聞係該報十八日所載除新聞外尙有常德不穏消息現已徵實之專電一條查電局並無此電當道以該報有意造謡此其確據謂非略予懲處不足以昭炯戒也 
　　湘省參員覆選已於二十日舉行二十一日開票其結果與外間所傳者僅有一人不同其姓名如下陳介劉冕執杜俞易順豫陳嘉言又衡陽道區所選之衆議員亦已揭曉當選者爲何海鳴符定一陳作章唐建儀等四人綜計湘省此次參衆兩院選舉研究系已歸失敗並聞選舉總監督張敬堯以各新選議員赴京在即特於二十三日在署内設筵祖餞 
　　衡山縣知事魯作霖具呈衡陽道尹云（上略）據各紳報稱南嶽山白雲嶺一帶綿亘三四十里山上小竹産生竹實其歧纍纍附近居民呼爲竹米羣聚擬採炊而代食約計産出二千餘石天念災黎出生異産理合檢同竹米賫呈鑒核（下略）按此項竹米色黑形圓長約二分許食之味甘美且富於粘着力誠異産也 
　　前任福建軍事廳長彭壽松曾被湘督以暗設機關圖謀不軌之罪名拿交軍政執法處科以一等有期徒刑十五年當時一般輿論以彭當被逮之時並未搜出何等證物而遽處以一等有期徒刑卽多有寃之者乃軍政執法處昨忽將彭壽松處决謂係奉有陸軍部電令彭前在閩曾犯殺人重罪經司法衙門宣告死刑在逃通緝有案此次又復圖謀不軌應即處以死刑云云說者謂彭氏之死頗與時局有關苟孫道仁不出京南下則彭氏當不至此蓋彭爲孫氏所倚重之人若不剷除恐終不免爲孫氏所用也 
[湖南軍事與長岳近况]  
　　湖南軍事在張督初意必欲一彭盡殲敵人使南人有復反矣之誠服方始罷兵然至今日亦自知其不可能頃據前敵從事慈善者言前敵軍隊有奔走千里轉戰數月尙未休息者有一戰而敗銳氣挫盡者有時敗時勝疲於進退者四五月來湘中雨水甚多戰區之民奔避已空所有溝洫未通水不能流無論道途山下均積水殆滿雖不下雨時亦泥濘路滑軍人運動至難尤苦者前方之戰溝亦滿積雨水兵士固守陣地不敢越雷池一步終日困於泥水中衣裳浸濕亦不得易當兹甚署一旦天晴則炎日當空地濕蒸起天署逼人兵士旣受署蒸又受濕潮雖不死亦病况湘西湘南之崇山峻嶺不滅蜀道往來跋涉均非北人所宜故五月以後軍人之病故及入院醫病者殆近萬人中國軍人向不講戰地衛生傳染至速以是病與時疫兼作死亡疾病益甚更有一事與北兵有妨碍者即北兵好食麥麪湘省爲産米之區麥麪絶少當此軍事時代地方蹂躪不堪人民空虚不伹米麥皆無即些徵之菜蔬亦寶如靈芝後路糧台僅運來漢口洋麪以爲充繼之用而北人又慣食人力製造之黑粗麥麪食洋麵以爲昧短力小食恒不飽又無生蒜生葱佐之此中無形痛苦殆無可言於是戰鬭能力亦因而暗減是以北軍此時作戰於天時地利人事均無所宜倘力驅前進必皆由疲病而轉入死亡不但　敗之兵無用即聲威大著之第三師至此亦成强弩之末勢不能穿魯　矣是以吳子玉之停戰無論其是否含有政治臭味有此天時地利人事之不適即戰亦敗故停戰之舉實迫於不得已也至於張曆之肅清湘省計畫原定以馮旅及張敬禹王正雅朱澤黄等三萬人敵田周張（學濟）以清湘西再以奉軍直軍蘇軍魯軍及自已之軍隊共十萬人以清湘南其計畫縷悉條分至詳且盡不知直軍停戰奉軍力弱魯蘇之軍皆無鬭志自有之軍隊僅可以擾害地方自開戰以來不聞第七師有絲毫之戰績雖在前敵不過助興而已湘西方面馮玉祥不戰朱王皆敗兵之將區區張敬禹胡能爲力且湘南方面各軍雖同一戰場而各異趣旨張敬堯不能指揮之張懷芝亦無調遣之魄力軍無統系烏能言戰張督又恃才負氣對於前敵諸軍不加禮貎故有不願爲力者湘省軍事在此時至爲複雜張督之戰心愈急而前敵乃愈緩雖非分道揚　似亦同床異夢矣湘督旣竭力於前敵對於自已管轄之區域絶不暇整頓以致伏莽四起滿目瘡痍其他各屬無論矣即長沙附近十五里内外亦時發生土匪搶刧之事人民被害者來省訴控如曰土匪尙可得辦理之比如曰兵士則决不能得好結果是以人民之寃無處可仲而匪土之惡行益著省垣之中表面上尙稱安靜無如謡言常起人心不安且兼有一二黨人時死於轅門鎗下不但人民不安即軍署中亦時懷危懼四尊機關鎗架於署門兩轅如臨大敵商人除洋商放心營業外國民則皆不敢故市面蕭條已極至於岳州則尤不堪言矣岳州當道除巴陵知縣丁春膏外餘則有范國璋駐防岳州瓦礫之場臨湘平江湘隂亦土匪　起軍人雜處其中可憐孑遺之民被擾不堪范氏專任剿匪以第八圑長曹樹桐爲總稽查尙稱得力然禦匪有方防兵無法該處爲鄂湘門戸各處軍隊往來難免有借盤纏尋花姑娘等事范軍見之不但不能逮捕且從而附和之前日忽有徒手狼狽不堪之北兵約八千人來岳或云係南方交來之俘虜或云係濱退之兵經前敵收其器械者觀其狼狽情形兩說皆近究不知其何屬也到岳之後人心惶惶謡言大起丁范不能鎭靜竟令閉城斷絶往來該兵四向索食後陸續運入臨湘而城門始開然已有三日擾矣 
[南潯路國有近聞]  
　　江西南潯鐵路國有經政府電促該路總理李　　坐辦張毅先後晉京籌議辦法並推定襲士材黄大壎程道存蕭大鴻四人爲股東代表赴京請願詎此次甫議國有即有南潯路延長路線至三都澳借欵之傳說此邦人士得悉此項消息頗爲注意因之襲黄程蕭四代表遲遲未行然南潯路已勢成騎虎倘不歸國有仍復商辦則外債纍纍無以爲繼故目下甚難解决也此次交通部所擬該路國有草案已由坐辦張毅轉寄董事局又電催代表刻日赴京籌商一切各董事連日會議研究所擬條件各要點（一）公2 
司所有股本不還現金仍作爲股本並停止官息所負各項債欵息欵由部擔認（一）保息捐稅仍舊徵收至還清借欵本息之日止（一）公司一切來往有契約爲證者仍繼續有效（一）公司歷年收支表册一切簿據及一切財産材料等項分别交由部派員驗收簽字（一）公司紅股一概無效不能認爲股本凡未經本部承認一切之欵項部不認償還之責（一）接收後由部審定路線設法延長以期發逹營業當以部擬條件苛虐一致否認公推程道存君起草另具條件交股東代表隨帶入都與部磋商所有要點（一）所有一切股欵均屬正股未付之息應爲息股要求由部給還現欵（一）公司所欠各項借欵息欵以及一切購買往來概由部擔任（一）保息稅捐貨捐要求一概停收以恤商民艱苦（一）正股息股請設股欵清理處由部派員會同股欵清理處所有收受部還欵項轉給各股東一切事宜由股欵清理處負責（一）延長路線設法展築一項路歸國有自屬大部處理當與南潯路國有條約無涉程蕭二代表凖以月内北上至襲士材黄大壎二君業已轉託旅京贛人閔荷生在京就近全權代表並决議關於以後一切接洽事項仍以董事局名義以省周折俟供表入京後如何磋商再行召集股東大會 
[蕪湖快信]  
　　攻粤安武軍現已編爲五支隊總指揮馬聯甲刻仍駐樟樹鎭第一支隊史俊珊之軍日昨已前進 
　　馬聯甲由皖出發曾帶餉三十萬刻又電倪督請再撥二十萬　　馬聯甲去皖後所有皖南鎭守使署軍政事宜已委任參謀長儲莘代拆代行聞儲已定半月駐安慶半月駐蕪湖現已於二十六日由省來蕪 
　　安武軍軍需處處長陳　章因前敵軍餉事由省乘利濟艦於二十六晚來蕪與中交兩銀行接洽次屢仍赴蚌埠 
　　皖北渦陽義門集地方土匪猖獗並擄去姜桂題之婿及紳商二十餘人勒贖該匪悉由豫境而來蕪湖道尹署昨接省電知渦境土匪業經駐毫毅軍擊潰地方秩序已漸恢復 
　　安徽省議會初選定八月一日舉行省垣警務處長劉道章日前以選舉總監督黄省長名義電召各縣知事晉省面授機宜大致謂此次各區組織新省議員必須審愼所舉之人不得違背公益維持會宗旨否則各知事負責亦可謂異聞矣 
　　繁昌桃冲裕繁公司之鐵鑛資本之豐富鑛質之優美甲於全皖由鑛山至获港江邊十五里鐵道早經工竣江邊碼頭蔓船萊已安置聞下月卽可候船出貨從此該縣貧民毎日可養活數千人矣 
[寗屬省會覆選之近訊]  
　　省會覆選期間原定八月一號舉行兹聞因票額尙未組織完備恐尅期不能投票致蹈參院覆選之前轍一股人遂主張改爲十號而據縣署某科長所言則謂决不改期究竟改期與否須視今日而定也在初選時希望覆選者祗江寗一部分已有十餘人之多厥後放棄者放棄歸併者歸併近祗有六七人如朱積祺鄭巽　大純龐振乾顧佩之黄奎徐堃錫宰藎臣等是也朱積祺據稱尙缺一票正在設法疏通鄭巽原有外票補助總可足額　大純已多至二十一票心定神安矣龐振乾亦足法定之數决不致落選顧佩之黄奎二人事實上雖已完備然恐或有變動至於徐　錫宰藎臣票額均不敷組織這幾日内能否奔走如願尙不可知外縣方面句曲屠宜厚可以繼續當選六合張嘉璈亦有希望江浦則姜某運動甚力高淳票現已四散此次江甯初選各票賣與外縣者計有十餘張外縣售與寗縣者亦有十餘張昨日縣署已將寗縣當選人證書及旅費六元發交地方辦事處分給希望覆選者大爲忙碌連日聯絡初選當選人各分圑體或藉酒館爲消遣或買扁舟以納凉秦淮兩岸燈火連天笙管繚耳莫非轎夫與乘客之足跡其熱鬧之景象直與前清科場時無異焉 
[南京快信]  
　　參陸處電李督徐州爲剿匪區域已電各省禁止派員到該區域招兵 
　　徐州鎭守使張文生電豐蕭碭山等縣匪衆業被擊散一俟匪孽肅清即回徐防 
　　第六師之二十二圑畢圑長電軍署已率所部開抵徐州 
　　太湖梟匪猖獗軍署電蘇常朱鎭守使水警趙廳長合力捕剿免致蔓延 
　　通海張鎭守使前日因公來省昨已回防 
　　第十九師長楊春普電司令部設贛縣第三圑開赴前方應援　　昨又有新振武軍千名由津浦車運抵浦口 
　　王巡閱副使昨在奏淮花舫中宴本省軍界要人 
　　旅寗吉人以森林借欵有損主權昨開同鄉會聯名電中央請廢約以保主權　　 
　　敎育廳長符鼎升委張倚充省立第十中學校校長 
　　省議會覆選期已迫聞又有涂某張某等六人加入競爭當選票價毎張昨已漲至二百四十元 
　　省署派汪鴻藻赴宜興溧陽武進等縣搜捕螟蟲 
地方通信 
[松江]  
　　防除螟蟲續志省長因松金兩縣今歲又發現螟蟲特委省署史科員來松籌商肅清方法經李潤之縣長邀請螟蟲考查圑普通圑員吳步蟾在縣署議决先在小西涇五厙兩鄉設局收買各情業志本報史委員原定二十七日赴金山查勘旋因螟蟲考查圑特别圑員尹叔平普通圑員顧吟香先後聞訊來縣遂在縣署續開會議决定先由史委員撰請淺近告示令各地保　往各該圖鳴鑼曉諭一面趕定收買辦法實行收買惟實業應對於收買一節原定專收卵塊並定卵塊二百粒價洋一角是日各考查圑員會議之結果僉謂現當農忙之際工資極昻實業廳所定之價似嫌過廉務須酌量增加俾收實效至化成之蛾遍散蟲子尤爲禍源亦須與成蟲一律收買收買方法或以兩計或以個計呈俟實業廳長核定施行史君金山之行現定二十九日啓程前往又螟蟲考查圑普通圑員吳步蟾近日撰印勸除螟蟲淺說携赴各市鄉散發曉以利害俾得實行防除並定防除辦法三條如下（一）將害稻拔除焚燬（二）用大盆盛水略滴火油盆中用竹架一個承燈一盞於靜夜移置田岸一面用長竹竿輕僕稻葉即有飛蛾來集燈旁可即隨手撲入不中令死（三）查視稻葉見有灰色斑點即係螟蟲卵塊務即連葉擴下用火燒　 
[無錫]  
　　楊知事出巡獲匪楊　　知事四近日盜刼紛起借水巡隊隊長湯飛率領巡船親往四鄉梭巡至懷下市行經　橋時見有異鄉日音之三人在途探望形跡可疑遂一併捕拿到船訊悉一名董玉榮一劉興有一張同知均精江北人隨即交由水巡解交縣署經王承審員訊問均供於上月來錫到鄉後與羅某等全開 
賭檯引人入賭餘語支吾王承審員　令押候再訊 
　　初選訴訟續紀　省議員初選當選發表後即有人控告當選人資格不合共同舞弊以及吸食鴉片等案共有十餘起兹悉告發吸烟案中之被告方搶元已由縣署票傳到案即送普仁醫院調驗三日昨已期滿出院執有該院診斷餘謂方掄元前曾吸食鴉片近旣戒絶現在騐無烟癮云云而方以無端被辱心有不甘卽呈請縣署請坐原告人以虚僞告發之罪楊知事尙未定有辦法此外多案尙無結果 
[鎭江]  
　　派員查勘要塞長江巡閱副使王廷楨以時局不靖特派于副官馳赴下游鎭澄淞等處查勘要塞以重江防鎭江一路要塞官弁得此消息已預備一切聞于定於日内蒞鎭 
　　鎭屬覆選　紀舊鎭屬省議員複選定於八月一日舉行現金壇溧陽　中丹陽各縣初選當選人均集鎭城昨今兩日在中華園嶺南春兩菜館宴會聞額定當選人十二名得十八票方可當選故票價今又奇漲云 
　　派員守提丁漕財政廳胡廳長近以各縣欠解丁漕一再電催均置不理而庫欵支絀急逾燃眉因特分派委員前往各縣守提倘不解欵不准銷差昨已派員三人分至鎭屬各縣守提矣 
[揚州]  
　　褒揚節婦江都趙蕖裳知事之庶祖母李氏十七歲過門十九歲守節迄今三十餘戰已合褒揚條例第一條第二欵現由儀徵上海泗陽縣三知事（均趙同鄉）保證呈請上峯褒揚矣 
　　承審驗屍江都邵伯水西鄉民婦胡薛氏在縣呈訴伊夫因細故被巫有德毆傷斃命請求驗勘即經趙知事委徐承審前往相驗 
[杭州]  
　　財政廳長回杭浙江財政廳長張道生前因封翁曁太夫人雙慶特向財政部請假回籍兹悉張已於二十四日由京動身到滬業於昨日（二十八）乘坐早班快車到杭州城站當由鄭科長派員率同衛隊四名赴站迎迓聞張廳長到廳後旋即詣省長公署銷差現已照常視事矣 
　　寗波錢業定期開市寗波商埠自錢業停市後金融呆滯商業殊受影響現洋進出暗搫仍有升水紹市滙水亦隨之而增高現聞錢業同行爲維持市面起見定於本月二十四日在公所集議善後辦法即於隂曆七月初一日正式開市其未開市以先各路暫停貿易 
[嘉興]  
　　檢定小學敎員近訊嘉興高小校及國民校敎員其係中學畢業或敎授三年以上經行政長官認爲確有成績傳予嘉奬者均得受無試驗檢定曾報名勸學所轉報檢定委員會經委員會審定合格者共計四十六人其餘各敎員由勸學所通知各校長尅日開單具報以便定期受試騐檢定現報名者共有三十餘人就中以城區校長敎員爲多其響區校長之報名及向無學識經騐者（如餘賢新篁等區某校等）已由學界中人提出質問書函請勸學所轉呈官廳核奪矣 
　　售絲洋被匪强刧嘉興西門外化字港鄉民黄勝德於二十八上午負絲六十餘兩入城求售共得洋二十九元迨至午後四時許返家途經西麗橋至三塔附近地方瞥見口操台音之匪徒三人先將黄某扭住遂即將其身畔之售絲洋二十九元盡數刦去即向苗田中飛奔而逸黄某四顧無人呼救莫應祗得痛哭流涕而返現悉已報知就近警所追緝矣 
[安慶]  
　　嚴禁妨害選舉黄省長聞本届省議會初選競爭甚烈竟有人結黨把持如不得逞設法破壞似此妨害選舉實屬有干法紀昨特通電六十縣知事果有前項事實發生即當嚴拿懲辦以維選政毋得稍涉徇延一面出示曉諭嚴行禁止 
　　宿松解來要犯昨日下午忽有軍隊數人荷鎗實彈押解罪犯二名一乘坐四人大轎年約三十餘身大且胖一坐抬籃年約二十餘均手鎖脚鐐隨後復有軍官乘輿押解直至安武軍第六路統部聞此二犯係宿松駐防軍隊捕解來省審訊案情頗關重大云 
　　太湖禀報水災太湖縣西鄉之大龍樹林等保日前陡發山洪蛟水所有各保圩堤冲潰田禾淹没損失甚鉅現由該縣知事勘明災情呈報省署黄省長以该絛蛟洪同時騾發該知事防護不力咎實難辭所有示破各圩仰还督董糾夫加意籌防並晚諭各圩民補種晚禾以資救濟 
　　馬華堤决口宿松縣屬之馬華堤界連江西之九江德化湖北这黄梅廣濟等縣日前該堤忽决口十餘丈淹没田禾廬舍不計其數現由該縣知事呈報省署省長以該堤爲三省公有前由三省籌欵修築用欵至數十萬之多此次竟使决口該知事平日疏於防護實咎無可辭已將該知事交水利局從嚴議處一面派員查辦 
[天津]  
　　關於預防水災之消息南運河近日水勢陡漲津埠炭　可危水災善後熊督辦以水勢日盛恐蹈去年覆轍已面請省長將趙連莊堵口扒開以洩水勢當由河務籌議處議决准如所擬已令天津警察廳及河務局遵照辦理以維大局又鄧善沽鹽　修築本極堅固頃因運河水漲灌入減河減河淤塞日甚水流不暢曹省長已令豐財場鹽知事會同天津警察廳召集民夫拆毁鹽槽以洩水勢隷省長公署布告云爲出地示嚴禁事照得各河堤岸實爲人民生命財産保障關係至爲重要乃沿河各處奸民以水勢漲發以鄰爲壑或以地多斥鹵意圖掛淤往往有竊扒堤岸情事查放不禍鄰律有明禁此等不法行爲本屬非無可逭况自上年洪水爲患比戸流離創鉅痛深言之猶有餘痛現在伏汛已届盛漲　臨亟應毖後懲前以固可防而弭氷患合行出示嚴禁仰沿河各處居民一體知悉嗣後如遇水漲倘有匪徒竊扒堤岸一經查獲卽行送縣訊明呈請核奪分别依法鎗决以昭炯戒决不姑息 
　　龍幂招兵之進行龍濟光前派委員鄭英啓招兵七百名赴小站訓練兹又派委員錢錫霖由山東招兵二千名已於前日仍赴小站現尙繼續招募聞擬招足兩混成旅之數即以鄭英啓錢錫霖爲旅長 
　　曹經略添募衛隊四省經略例曹仲珊現經參謀曹士溥前往大沽北塘設立招兵局添募衛兵六百名昨已通令天津縣知事出示佈竺赴局報名聽候試騐一俟募齊即行訓練 
[北京]  
　　近畿之大搶案京東香河縣屬劉宋鎭於本月十四日忽來馬賊二百餘名全係武裝闖入市街對於市中鄉民聲言不必恐懼吾輩之來志在搶掠商付舖汝輩無與隨即分據各街巷口並有十數人入據警局警察見勢兇湧當卽四散於是各匪肆意刦掠全鎭一空計搶去現洋二萬餘元現銀二千餘兩騾馬五六十四傷人數日搶畢之後迫令商民爲之運載各物以去按香河地在近畿去京不過百里而竟發現如此大帮馬匪白晝行刧近畿如此又何怪外省之羣盜如毛耶 
　　撥糧放振衡水災區衡水縣南北增家莊耿家莊等二十七村周圍百餘里忽遭冰雹熟麥摧殘秋禾擊壞災情頗重由該縣在事呈報京畿水災善後處請予撥欵賑撫聞已據情轉咨直隸省長查核辦理嗣該處又據大名道呈同前情復經委員前往查勘具報均屬實情熊督辦頗深惻念特撥發糶糧四萬斤令飭該縣備文齎赴津處具領運回查放 
　　獻縣災區設立師範講習所獻縣災後放賑地方寒士不願領食而又無力謀生情殊可憫經縣知事於籌設留養所内附設師範講習所期以三個月畢業共招取肄業生六十餘人所需經費一千二百餘元呈經水災善後處核准於前發放四五分災欵内酌挪應用餘欵亦經續發去後現在該所業已完全組設成立開課昨復由縣將該所訂立課目曁各敎員擔任敎程呈報立案以便各該生等畢業後得稍具資格經驗俾可自謀生計 
雜評一 
[張曹會晤]  
　　張曹之天津會晤外間雖有諸說然以總統問題爲最要特未知所謂總統者爲大總統乎抑副總統乎大總統雖曾一致推徐然徐不就者則將推舉何人乎副總統曹所欲也亦張所欲也徐若爲正則副亦段所欲也此外安知不更有欲得之人然則此正副總統問題今日誠奮力競爭之時矣蓋總統一而已而欲得者奚啻三五豈非將啓大紛擾之見端耶 
　　雖然督軍之干涉選舉總統不自今日始而今日之所謂干涉用意較前更進而愈有力焉此解决之所以益難情勢之愈見重大也嗚呼會晤之結身又將發生何種之變化耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[俄國名將之位置]  
　　英文滬報云二十九日上海接北京轉來哈爾濱專電據謂亞歷克錫夫將幂將被舉爲西比利亞協約軍之總司令按亞歷克錫夫將軍一九一五年曾爲尼古拉大公爵之參謀長乃俄國名將之一但係帝政派故在此時而有被任爲總司令之消息殊不能不令人驚訝設此說果成事實則協約國殆有贊成俄國恢復帝制之意焉 
[發展對外貿易之缺憾]  
　　近來航行美屬各公司船毎届開行裝運貨物異常擁擠昨晨太平洋輪船公司之伊葵杜號由滬開赴香港小吕宋等處船中所裝土貨甚多計香烟五百箱綠茶三百七十五箱其餘火腿雜糧等品亦頗不少聞今歲盛銷南洋各屬之土貨首推麵粉次爲火腿惜乎海舶極少故經理南洋華僑辦貨各公司頗覺困難是亦發展業外貿易之一大缺憾也 
　　英文滬報云太平洋輪船公司之船伊葵杜號抵滬後卸客四十五人並運來價值二百萬元之銀條三千條内有二千二百條送入滙豐銀行二十九日晨六時二十分該船離滬開赴香港小吕宋等處載客頗多 
[華茶貿易近訊]  
　　英文滬報云中國新茶上市本埠茶市日有大批買賣據專有云今歲收成較諸平時未必減少百分之二十然亦有人謂減收當有百分之三十大約執兩說而折中之則庶乎近之矣此季開盤市價較去歲毎擔高四兩目下售價仍較去年此日多二兩某茶行云日商刻欲壟斷市面此事未嘗不可成功但其他茶業中人則謂即以綠茶一項而言中國毎年出産逾二十萬擔依照目前市價計之爲數甚鉅其能具此資本以壟斷市面者殆未之有也聞裝運台灣茶之噸位某行獨佔其半果爾則壟斷台灣茶事或有之 
[商事案件理處辦法之磋商]  
　　駐滬交涉員陳安生昨日令行兩公廨文云案奉外交部訓令内開准司法部咨稱前據上海總商會呈稱滬上商民債務案件不論租界華均由司法官廳委託商會商事公斷處調處若調處不諧再行呈訴法庭並請轉行會審公廨凡遇華人控告華人民事債案一併遵照辦理等情查上海會審公廨其組織與法院雖異其性質與法院相同所有該廨管理華人控告華人之商事案件能否一律按照本部便同農商部修正之商事公斷處章程於起訴後斟酌情形委託商事公斷處調處請轉令駐滬交涉員行知會審公廨查照等因並附錄原咨前來合亟抄發仰即令知會審公廨委員遵照辦理一面知照駐滬領袖領事轉行該公廨陪審員遵照報部可也此令等因並抄件奉此除呈報並分行知照外合亟照錄部咨令仰該員即便遵照爲要 
[法郵船載送華工返國續誌]  
　　法國郵船日前抵埠運回做工期滿之華人一百五十九名内有十五名籍隸長江一帶即於當晚由捕房派探送登江輪啓行回籍尙有一百四十四名均係北方人導至大自鳴鐘捕房暫行住宿並給飲食聽候資遣在案兹悉捕房現已購就開往天津之船票一百四十四張分給各華工具領業於前晚由探捕護送上輪遣回原籍 
[跑馬場大加修理]  
　　字林報云上海跑馬場之泥地今將大加修理以六星期爲度去年雖經修理費洋六千元左右然仍常不適用一遇隂雨水不外洩故跑馬總會决定大修以期一勞永逸將全部地身加高十五英寸並導水入溝流至小浜地面鋪置碎石炭屑沙泥以便馳騁此次修費需二萬元云 
[第八區選舉訴訟辯論終結]  
　　省議會議員上海縣第八區選民諸鴻儒在上海地方審判廳控該區投票所秘理員監察員李恂顧鏡清何煥其朱則誠曹九思等十六人違法選舉營私舞弊等情前經該廳派員覆審各被告無人投質因此飭吏再傳示期陽曆二十九號再審在案昨已届期被告方面祗有李恂一人到案餘均未到至證人田玉豐李簣山張書乃等三人因前堂已經訊明昨日亦不傳案上午十時許該廳施霖推事官開第三庭研訊先據李恂上堂訴稱湖北人年四十六歲現在上海縣公署經辦房捐陽曆七月十日奉縣知事委派爲第八區選舉投票所管理員查第八區爲蒲淞市法華鄉等選民投票之所訊至此問官問曰該投票所管理員共有幾名答稱上人又問諸鴻儒等所訴投票所簽名簿上已死王南山王恪生張鎭潘少山胡湘帆等八人亦經簽名一經究竟如何答稱管理員是日在所只管當場投票及另外發生事故若王南山等諸人是否已死管理員並不知悉此次選舉未發通告單之前經各鄉圖董調查明確又經開過審查會手續周備至能告單先給經董轉給圖董發交各地保在鄉分發監察各員大半爲該鄉當地紳董管理員只知是日投票情形其餘違法舞弊並不知悉又問是日來所投票共有若干人答稱實到投票七千八百三十九票又問選舉開票之後該鄉當選者幾人答稱祗曹九思一人又問候補當選者有否答稱不知問官又命諸鴻儒上堂據諸訴稱本地人住虹橋鄉在冠華帽店執業又爲圖董此次選舉蒲淞市法華鄉等合組之第八區投票所怪象迭出有病故已久之王南山等多人列入通告單中簽名簿上尙有死者姓名若云調查時尙未身故則應餘剩空白票今一紙無多謂非作弊而何查已死王南山王恪生二人係在民之圖中其餘已死之張鎭等六人則在圖董李簣山張書乃田玉豐等圖内前堂已據張書乃等來案陳述應請堂上將此非法選舉推翻重行選舉云云又由原告律師出庭陳述一切並稱該鄉紳士朱壽朋現在北京政界中辦事是日第八區投票所亦有朱壽朋三字列於簽名簿上顯見此番選舉違法應請按照省議會議員選舉法第五十條規定辦理訊至此時已過午問官以爲辯論終結諭令兩造退去聽候送逹判詞 
[閩省添招新兵到滬]  
　　閩省李督軍近又派令副官何恩溥前往徐州等處添招新兵五千餘人送閩編制並飭不得濫招無賴遊匪等情已紀前報兹悉何副官現已招得八百餘名考驗合格前日令委楊營長押乘津浦火車到寗轉道滬寗於昨日早車駛抵龍華暫駐新操場内俟有赴閩商輪即當出發 
[少年被拘續紀]  
　　本城關帝廟中前日由偵探捕去衣服華麗之少年一人解往護軍使署等情已誌前報兹悉該少年姓王係南滙縣人因與黨案涉及嫌疑故被緝拿該縣紳士昨特具禀軍署聲明被拘者實非黨人請求交保省釋未知能邀准否 
[薛理生逮捕續聞]  
　　松滬護軍使署稽查員在某浴堂内拘獲薛理生一名指爲黨案嫌疑犯解送軍署押候訊核已紀前報兹聞薛之被拘實係偵探設計誘騙所致查薛自公共公堂釋出後業已安分惟一般偵探屢屢謀陷未得其隙後有某探夥與薛相識佯與親密並用甘言誘騙代彼薦入軍署充當探員薛信以爲眞日與接近獲案之晨謂已得稽查長核准邀往見面即可給照承充薛深信不疑遂同乘馬車至龍華軍署即被推入營倉云 
[接濟土匪鎗械之偵查]  
　　松滬盧護軍使昨接江蘇李督軍來電略謂近據諜報查得江北各土匪所用快鎗子彈皆係新式係往滬地某處購買由疲同黨設法偷運接濟請即飭屬嚴密偵查等語自應轉令所屬軍警對於輪埠火車嚴密防範並派探馳往所指地點詳細偵查有無將軍械賣於匪黨情事云云盧使接電後除飭令軍警一體偵查外並派稽查各員分投偵查以憑協緝務獲解究 
[匪徒白日搶刦]  
　　昨日午後五句餘鐘北海路立成烟紙店夥某甲携帶鈔票七十元至南京路浙江路口二百零八號門牌成茂小錢莊内兌換現洋解子不料正在掉換之際突來匪徒一名將甲放在櫃檯上之現洋四十元搶取往北飛逃經甲在後狂喊窮追至貴州路附近當被站崗華捕帮同攔獲拘入老閘捕房捕頭詰悉前情以該匪膽敢白晝搶刦實屬目無法紀諭着嚴行管押候解公共公廨訊辦 
[南車站路烟紙店被搶續誌]  
　　南車站路李泰興小烟紙店於二十七日早晨被匪搶刦已誌昨報兹悉是日上午八點二十分時有江北口音者三人同往該店二人在門外把風一人入内卽在賬檯上搶去銀角七枚銅元二百四十二枚携贓逃逸幸該店距離二區第三派出所甚近當由十九守望崗巡劉玉山聞警協同巡警劉正元翟同春等急往追拿卽在荒田内捕獲小福子陳二王三三人解回該派出所由巡長劉景順詰據小福子供認入内搶洋陳二王三同供在外望風不諱遂將該三匪一併解由二區警署轉送警廳司法科請辦 
[續誌北新涇巡警追獲匪徒]  
　　北新涇四區四分所長警在虹橋鎭追獲匪徒張文華即張振芳一名並鎗傷巡長等情已誌昨報昨經閘北司法科段科員提張研訊供認糾黨圖刦不諱當即派警解送淞滬警廳司法科懲辦 
[陸警協緝唯亭鎭刦案逸犯]  
　　淞滬警察廳徐廳長昨接江蘇水警第二廳第一區區長沈葆義呈稱竊查案奉江蘇水警第二廳電令開七月五日夜十時吳縣唯亭鎭突來汽油船一隻内載盜匪百餘名分執手鎗蜂擁至咸大當典搶刦一空並將駐汛該鎭第三區第十一隊第三分隊八號巡船連同鎗械一併奪去實屬駭人聽聞仰即飭屬不分畛域嚴緝　案贓盜務獲解究等因奉經通飭嚴緝去後昨據職區隊長沈兆榮王壽良等報告遴派探線馳赴浙江嘉興於十八日上午在嘉興火車站接班之飛鷹小輪上將是案汽油船老大陳常林捕獲並搜出金戒一只訊據供認聽從在上海某公司小輪上做鐵櫃現年二十八歲住洋涇東　口之徐根生說合與家住租界年約四十歲左右的大塊頭即台州人熊先生又馬三劉榮生及不知姓之疥癩瞎眼梅生等二十餘人分别坐汽油船搭火車前往會齊刦奪水警船械强搶典當事後由徐根生分給小的洋五十元不諱奪來洋鎗沉在泖塔河底等供復經帶犯赴泖塔地方撈獲洋鎗五桿解送來區提犯復審供與前同除將陳犯及洋鎗金戒一併呈解並仍飭隊長王壽良督同探弁趙坤榮張錦泉徐長林李得標等率帶眼線就上海南北市偵緝供出首盜徐根生及大塊頭即熊先生等務獲解究外理合具呈仰祈廳長俯賜鑒核飭屬查照並乞轉行一體協緝以杜漏綱實爲公便等情徐廳長據呈後立卽通傳所屬各區署所警正警佐等遵照轉飭所屬一體認眞協緝務獲解究 
　　昨日江蘇水警第二廳第一區署偵探趙坤榮李得標同投南市淞滬第一區警察署呈報有搶刦唯亭鎭咸大黄當之盜犯沈金寶并其妻陳氏均匿居大東門外大王廟附近永泰昌香煙店樓上已據眼線探明事實請卽撥派警探協助指拿等情趙墨林署長即令巡官王寶樹羅金堂率同巡長顧欣榮崗警李夢林王玉清等前往將光夫婦一併拘獲搜其室中並無證物當將男女兩人帶回署内詰問沈供嘉興人來滬已有三年前在嘉興開設小烟館至盜刦一事毫不知悉趙署長諭飭暫留候補傳二房理到來問明來歷再行核辦 
[路局聲明載運客貨之責任]  
　　滬寗滬杭兩路運貨新章業已實行兹悉該兩路對於客貨之責任亦已通告聲明照錄如下（甲）因天災戰禍大患或内亂等事而致貨物遺失損壞者本路概不負責（乙）若於註明運回之空箱或空包等内暗裝貨物遇有遺失損壞等情亦與本路無涉（丙）凡將貨物存貯本路註明憑條付貨或待人來取或托站長轉交者如有遺失損壞本路概不負責（丁）凡包件内有數種易於毁壞之物品而致彼此碰壞或傷損者亦與本路無涉（戊）如因桶劣篐鬆或桶罐之釬口不堅節頭不固而致漏洩或發酵者亦與本路無涉（已）無論運載何項貨物遇有意外阻滯以致遺失傷損概與本路無涉（庚）如貨物未經包紥完固致爲雨水侵損者亦與本路無涉（辛）如因關稅釐金或其他規定之稅項未經遵繳以致貨物遲滯或有遺失損傷等情亦與本路無小 
[滬杭甬路收用新幣]  
　　滬杭甬鐵路帳務總管米杜敦以新鑄銀角銅元業已通行銅元一枚作大洋一分銀元一角亦作大洋原爲劃一幣制起見不得抑價昨特通飭各站凡以新銀銅幣繳入客貨運脚及其他雜費者一覣照章收用以昭劃一而資疏通 
[路局人員之調動]  
　　滬寗滬杭甬編查科長嚴槐林調回滬寗文案遺缺以胡韞玉署理又滬寗繙譯處辦事員毛文鐘奉部令暫行調充技術委員會運輸股英文主任員又委派楊世鑄葉向榮充滬杭甬英文秘書處辦事員均經任局長分飭遵照滬寗滬杭甬車務總管韋燕前因事請假北上所有職務派兩路車務副總管李綽生代理現聞韋燕業於日前事竣回滬即日消假辦事 
[華僑有限公司開幕誌盛]  
　　爪哇島華僑李興廉陳金山蘇善地陳金安李錦龍等以推廣國貨挽回利權之宗旨集合鉅資在上海設一華僑有限公司請陳金安君任總經理楊清遠傅溪水爲經理開始營業已届半年國内各廠家出貨賴以輸往南洋者甚夥惟以總經理尙滯南洋經理楊清遠因挪用公欵虧負萬金由傅經理查出有起訴追究之事致開幕式延示舉行現楊之虧欵已由公堂判令清償訴訟各費亦由楊擔任而股東陳金山總經理陳金安等先後抵滬遂於前日（二十七）舉行開幕式晚間邀集本埠紳商學界在一品　設讌欵待到者百餘人頗極濟蹌之盛席間首由經理傅溪水代表公司宣布開辦情形曁半年來輸出國貨之概况此次由來寶律師賚美君愛國來國産公司王子均君南京曁南學校校長趙正平君三友實業社沈九成君寰球學生會總書記朱少屏君前南洋視學員汪鳳翔君勤益織襪廠何秋士君先後演說致頌大意均不外感謝該公司股東挽回祖國利權推廣國産銷路之厚最有關係趙君演說大旨第一謂上海商業表面雖覺繁盛實則危機四伏即就金融一端論二年來金銀出口超過入口甚鉅致銀根日緊斯事與歐戰固有關係而出口貨之不敵進口貨實爲一大原因今華僑公司諸股東能以海外贏得之資財爲祖國推廣出口貨旁及南洋土貨之進口亦直接當其任而不假手於外人其裨益我商業補助我金融者甚大第二本國工廠近年有日興之氣象上海工廠增加無論矣内地如無錫通州等處工廠亦日以多然工廠增加出品日富而銷路不廣則工廠將以同業之多而致擁擠不免礙工業之進步今華僑公司能多運國貨於國外即無異促工業無窮之進步第三海外華僑擁厚資者不一而足惜囊其資本返國以經營工商者除閩廣兩省外尙未推廣及於中部北部各處今華僑公司各股東皆屬華僑竟來上海營商實上海商場之福音前途營業發逹之時各埠華僑聞風興起相率歸來由一個公司而增至數十數百則市面上可增加數千百萬之資本其利益實溥及於商場云云朱君演說大意謂海外華僑數百萬有愛國思想者無不喜用國貨之理今華僑公司運國貨於國外不獨補助本國金融吸收外人利權實可使華僑減購外貨而少漏巵云云汪君演說大意謂國外華僑某會某圑名稱多矣特名實相副者良不多覯今華僑公司諸股東實眞正華僑而非假託華僑可比請大有主意云云至十一時後賓主盡歡始散云 
[華僑籌募粤賑之酬報]  
　　此次粤東水災待賑孔亟旋滬粤僑各圑體業已籌募鉅欵陸續滙粤分投散放兹悉某圑體近接粤籌賑處來電謂本届水災承新加坡華僑大實業家林義順在該處同濟醫院特設廣東不災籌賑處募集鉅欵滙粤救濟實屬熱心義舉愛護梓鄉自應詳請當道核明給奬以資鼓勵等語該圑體接電後當即代呈政府請求奬給勳章以酬其勞聞日内必可邀准揭曉云 
[工巡捐南局董事會紀事]  
　　滬南工巡捐局姚局長訂期二十九日（昨日）開董事會提議地方行政事宜已紀前報昨日午後三時開會名譽董事莫子經陸崧侯顧馨一等先後蒞局由姚局長與總務科長潘炳章奉工程科主任衛子山將提議各案與各董事磋商良久議决裏馬路已經派測繪員繪圖規劃路線嗣後路面須寛四丈如有不滿四丈者待兩旁房屋翻造時再行退讓足數又各處河港開挖淤泥雖爲利使水道起見惟動工開浚之初往往並不報請局中頒給執照亦有不妥以後必須取締開河挑泥均須豫先報局請領執照方許動工以上兩案當衆通過至六時散會 
[部派警政視察員來申]  
　　内務部特派僉事高君爲江蘇全省警政視察員業已由京至寗從事考察前日在寗事竣即於昨日附乘滬寗晚車抵申擬於今晨赴行政各公署晉謁後分往城廂及四鄉各警區實地調查以資考核 
[整頓短期牙證之取法]  
　　上海縣知事公署昨奉江蘇財政廳訓令云案照牙行登錄稅爲國稅收入大宗關係中央專欵至爲重要疊經文電交催飭令照章切實整頓實已舌敝唇焦墨枯管秃而尤以短期一項爲最應注意蓋短期牙證毎年捐換一次稍一放鬆則逾期不換任意拖延甚至廢證朦開一證數開無證私開名閉實開等弊接踵而起此本廳前令所謂稽查得力則弊革不力則弊生也但短期牙行甲年捐領若干乙年即應換捐若干逐月有表可憑不難考察果能按册勾稽凡下月到期應換之戸於前一月内開單追換實事求是勤愼督促則積弊不患不除稅欵即不患無起色之日惟各縣對於換領短證其認眞從事者固多而敷衍因循者亦尙不少察核太倉縣於塡送月報内附送短期牙戸換領登錄憑證簡明詳表及統計表可爲整頓辦法中之一要素合特油印頒發該縣查收認眞查擠按月隨同報告分表塡送以憑查核計有逐月長短期報告總表應卽免予塡送俾省手續仍遵一三三一號訓令趕將六月以前稅欵月表依限送辦以憑結不彙墼均毋片延致煩催提 
 
 
 

Page 11

 
 
[軍艦撞翻緝私巡船餘聞]  
　　緝私第二營之師船於隂曆本月初三日清晨在浦東关涇港出口適有通濟兵艦同時出口將該師船碰撞致師船上正兵楊榮華湯懷忠舵工夏益鳴等一併落水除楊榮華當場救起外其餘二人均遭溺斃楊受傷醫治未愈由該營長薛振中轉請第一區警察署趙署長代送紅十字會分醫院醫治不料楊傷勢頗劇已於昨晨在院病斃當飭十六舖地甲喬忠恊同艙長易延卿報請地方檢察廳相驗午後五時由夏檢察官與檢驗員蒞院驗得死者委係落水後患病身死經易艙長請求免予標封並願代爲棺殮檢察官令具切結存查 
[鎗彈起運往浙]  
　　浙省楊督軍近以所部各軍缺乏七米立九口徑鎗彈特飭軍械局蔡鼎彝來滬商請兵工廠撥發鎗彈一百萬顆及一切軍用零件業經兵工廠總辦於昨日配齊裝箱送至南車站裝纎箱車定於三十號（今日）上午慢車運杭以備撥濟軍用 
[五誌雙鳳園茶肆之血案]  
　　流氓高範根徐阿六陳阿毛等前在小東門外一枝春街雙鳳園茶館内用刀戳斃仇人周月仁經法租界捕房將高等三人拘獲連同血衣等解至法公堂驗訊明確當以案關人命判將高等押候備文移送内地法庭按律訊辦在案昨午由法公堂備齊公文飭派探捕將高等三犯押解地方廳即經檢察官提案預審一過判令分别收押候究 
[碼頭匪徒攫物行兇]  
　　昨晨招商局新銘輪船由天津來滬裝有蘋菓等物正在起卸時忽有碼頭匪徒孟阿三周少卿等上前攫取該輪夥友夏煥生邱世鶴見之向之喝阻若輩反將夏扭住行兇受傷當爲水巡捕房何探目查見將孟周二匪並夏連同證人邱世鶴等一併拘入捕房移送地檢廳請究 
[催緝挾資逃遁之京奉站長]  
　　江蘇交涉公署接外交部令云准交通部咨開京奉鐵路總站站長梁華述前於上年八月二十五日挾帶公欵八千餘元携同妻妾幼子潛行逃逸當經由局函請天津塘沽警廳查緝並經部電上海道尹令屬嚴拿在案業届一年迭經追究尙未緝獲事關重大未便任令逍遥亟應加緊嚴緝除咨行外相應附送照片兩張請轉令上海交涉員轉令查拿務獲解送法庭懲辦以重公帑而維法紀等因合亟令仰遵照云云昨陳交涉員已分函查緝矣 
[神州醫藥專門學校開辦之先聲]  
　　神州醫藥專門學校爲神州醫藥總會同志所創立前曾派代表進京二次請願已蒙敎育内務兩部特准備案其宗旨在培植吾國醫藥界人材期逹振興中醫中藥之目的近聞報名者非常踴躍不日即可滿額校舍亦已擇定麥根路四層樓洋房宏軒寛敞光線又足前有極大之操場一區可容二百餘人刻已從一布置一切定於九月一號開學 
[平湖同鄉會改選職員]  
　　昨日爲平湖旅滬同鄉會第六届覆選職員之期照最多數票額仍以前届之正會長張石君繼任兹將職員名單錄下正會長張石君副會長徐鶴笙林依中董事八人葛詞蔚胡戊鵠張逹卿陳晋軒陸彙泉馬驥良徐岷源張理卿評議員十六人蔣已春甘如瑛包壽伯胡蒓香王遠堂徐美士徐眉軒陸志青李鴻欽楊子英許奇松薛鶴籌潘子餘王文華何書農王酉卿備補評議員四人李榮欽陸琴舫張寅谷葛景伊名譽董事金籛孫陳菊山陸紀先書記員王叔民 
[頭腐公所請禁工帮罷工之縣批]  
　　城廂内外豆腐店工帮（名曰小行）前因要求店主（名曰大行）加增工資經該業公所司董顧裕生等邀齊雙方在公所集議准加工資和平解决已紀前報兹悉小行方面邇有業外人插入唆使復將聚衆罷工事爲大行聞悉卽經顧閱生等聯名具禀上海縣公署請求出示禁止昨由沈知事批示云呈悉據稱加價業已允洽何得再有聚衆滋擾情事應候將加價一節出示布告諭令各工人安分營業可也 
[異鄉人投浦圖盡]  
　　昨日天將黎明時有年約四十餘歲之河南人李啓明因流落申江乏資回籍奔赴北蘇州路三泰碼頭投河圖盡經四百零五號四百三十九號兩華捕瞥見急令舟子設法救起將李帶入捕房留候送請公堂核示 
[誘匿女子之追究]  
　　周浦人顧雨田勾引住居公共租界陳家浜王春華之女伽妹出外賃居閘北大統路安祥里口恊豐脚貨店樓上前日經女父偵悉報告四區崗警將顧及伽妹一併拘解司法科昨經段科員提訊以案關誘匿閨女判关地方檢察廳懲辦 
[男婦三人被人毆傷]  
　　崇明人王彩根不知與王寶生王文明王祝氏等有何仇隙突於昨日午後糾同在逃之某某等至愛爾近路弄内將王寶生等男婦三人兇毆受傷旋經包探金福壽查見將王彩根拘入捕房押候解廨請究 
[小孩揪扭之釁端]  
　　住居新記浜路之江北人張東來與同鄉人陶正順因小孩揪扭起釁在途打架被四百七十五號華捕查見以其違章將兩造一併帶入捕房捕頭飭各存洋保出聽候公堂傳訊 
[口角用武類誌]  
　　昨晨有徐品山在閘北某茶館啜茗忽與茶客岳廣仁馬桂林口角起釁互相兇毆旋由四區巡警到來一併拘案押候訊辦又小沙渡萬通糟坊夥馮世萬在租界内與朱祥寶口角用武由捕拘入戈登路捕房經捕頭詰得兩造均住華界派捕移回閘北第四區警署訊核 
[同族勿再吵鬧]  
　　住居北四川路一千六百七十八號門牌已故歐陽烈三之妻薛氏延代表律師在公共公廨刑事科控同族歐陽英來家吵鬧並乘間竊取銀器等情昨晨由捕將被告拘解公堂即據原告代表律師上堂陳明案情請究訊之被告供詞推諉中西官會商之下判被告具結以後不准再至原告處吵鬧如敢故違除提案懲辦再罰洋一百元充公 
[江北人毆打暗捕]  
　　江北人陳貴前晚在百頓路弄内徘徊窺探被四百六十號暗差華捕查見向之盤詰陳忽大怒遽將該捕兇毆並將號衣撕破旋仍被捕拘入捕房存洋保出昨經公共公堂傳訊之下問官以陳不應行兇判罰洋十元充公以儆 
[註銷持棍傷人之訴訟]  
　　住居厦門路八十三號門牌之吳仁卿前與張其弟口角起釁遽持鐵棍將張之頭額擊傷由捕車送醫院醫治一面將吳拘解公共公堂略加詰問判交二十五元人洋並保候張傷愈再行訊核在案昨晨由捕傳同原告將吳解廨復訊原告張其弟投訴被毆情形請究質之吳仁卿供稱並不行兇且原告由醫院出來後已向我索去洋一元請爲察核中西官以被告已給原告醫費遂判將案註銷 
[無賴逞兇傷人]  
　　住居法新租界寶安里之張阿標前晚行經敏體尼蔭路不知何故被無賴數人上前扭住肆行兇毆張受傷倒地後若輩卽行逃散旋由巡街捕聞悉到來將張車入捕房飭送醫院醫治一面仍令探捕查拿行兇人務獲訊究 
[洋行司賬捲逃之結果]  
　　某洋行經理陳某延代表律師在公共公廨刑事科控司賬嘉興人陳某於本年二月二十五號捲取賬洋八千九百五十五元逃匿松江地方等情業已由廨備文派探將被告移提到廨訊供判押候再復訊在案昨晨由捕將被告解送公堂經關讞員會同英卓副領事復訊原告陳某上堂由其代表律師詰據聲稱被告陸續私造僞房票冒名簽字向各房客收取租金洋數千元連同賬洋席捲而逃當時未經查悉後向各房客收取房金始行得悉是以控究質之被告供稱在原告處營業已三年有餘月俸八元我之家用等項全恃買賣房屋地産之中費小租等開支曾經原告允准在賬房内提取佣金七釐歷年經售楊樹浦及電燈公司所購之地應得中金計共四千七百六十五兩且曾介紹嘉興路寶山路七浦路之房屋田産及致遠街信昌隆之租地亦應得中金五六百元詎原告分文不給所有原告呈案之房票確係由我倩友人代爲簽字然此係暫時借用擬俟分得佣金後卽將是項虧空設法彌補請求明察中西官會商之下以私造僞房票冒名簽字應處監禁七年之罪今姑從寛判被告押西牢四年以儆 
[但認欠租不認避匿]  
　　收租人陳嚴園昨至法公堂控房客管潘氏虧欠租洋五十九元六角向索不付旋即避匿今始在途遇見扭案請追詰之潘氏供認欠租屬實惟曾由收租人囑令婦人遷移並非有意避匿請求寛限措繳判交人銀並保限七天内如數繳清 
[否認觸犯烟禁]  
　　法捕房捕頭偵悉法新租界居民夏雪青家私設烟具售賣燈吸當於前晚帶同包探前往夏家抄出煙鎗二支及他種烟具帶入捕房昨解法公堂訊究夏供此項煙鎗係前後樓房客之物民人不敢私賣燈吸求察判夏退去烟具銷毁 
[脚踏車不點車燈]  
　　無錫人張仁賢前晚乘自由車經過黄浦灘路未點車燈被一千一百四十號華捕查見以其違章將張帶入捕房存洋保出昨經公共公廨傳訊之下判張罰洋一元充公 
[劣孩約束宜嚴]  
　　劣孩卞柳福因被其父訓責逃出後在楊樹浦路韜朋路等處攫取左顔氏家小孩左林根耳上之金圈及林阿根之銀圈等物質洋化用兹被包探查獲吊出原贓昨晨傳同失主將卞孩解送公共公堂經中西官訊悉前情始念年幼無知從寛判交其父卞桂榮領回嚴加管束 
[再紀女子行竊之敗露]  
　　滬城道前街朱松溪（即朱樹滋）家查獲女竊賊一人拘送一區三分所訊辦已紀昨報兹悉該女姓王名阿寶年十八歲專在婚喪人家行竊此次被獲送局之後抄出銀水烟袋二隻灰色線春長衫一件又珍珠練一條計一百餘粒昨經該所焦警佐備文飭警將王阿寶並原贓傳同失主申送警察廳發交司法科訊得案關刑事乃命轉送地檢廳請辦並着失主自行赴廳投質旋經檢察官預審之下判王阿寶收押候究各贓暫存候失主到案具領 
[銀樓夥取友不端]  
　　某銀樓主陳正揚昨至法公堂控稱夥友某姓日前有事回籍特倩其友張雨才前來庖代數日詎被張陸續竊去紋銀十六兩四錢察悉後向之追究置之不理故此投案請求訊究詰之張供於竊取後借與朋友某甲一時難以措還求宥中西官判張押六禮拜以儆 
[無賴摸竊皮篋]  
　　無賴張金林前日在南京路摸竊行人毛耀波身畔皮夾骨有現洋六元正欲逃遁被毛察悉喚捕追獲拘入捕房昨解公共公堂經中西官訊供明確以張係過犯判押西牢一年半期滿逐出租界 
[買客乘間行竊]  
　　揚州人李幹臣前日至福建路一百七十五號門牌某衣莊以購買衣服爲由乘間竊取香雲紗衫褲一套圖遁適被店夥林慶才瞥見喚捕到來將李拘入捕房昨解公共公堂經中西官訊實判李押西牢四月贓給原告領去 
[巡捕拘獲人贓]  
　　清江人王老三前日闖入南京路惠羅公司内竊取木架等物逃出被一千一百六十號巡街捕查見連贓帶入捕房昨解公共公廨經中西官訊供一過判王押候查明有無他案再行核辦 
[偷竊航船衣物]  
　　浦東人楊桃桃昨日清晨偷竊北蘇州河某航船上之衣物等件携贓登岸被探沈崇禮查見當將人贓帶入捕房經捕頭詰得楊係過犯諭飭押候解送公堂訊辦 
[道尹公署批示兩則]  
　　秦鴻飛等呈爲遵批呈明請求另行提訊究換由據呈已悉候令奉賢縣知事澈查明確秉公核究具報此批 
　　崇明縣民霍筱梅呈爲案延六載受痛良深仰懇飭縣移轉上海地方廳審理以安懦業而維法紀由呈悉查訴訟移轉管轄係屬司法範圍依法應向高等審判機關請求核辦本公署未便受理仰即知照此批 
來件 
[上海華人網球比賽簡章]  
　　緣起網球爲夏日最宜之運動文明諸邦男女老幼無不乘此時間約伴到場合隊拍賽旣可以强筋骨增興味且於交誼上藉便聯絡感情是舉對於人生實大有裨益本青年會因特聯絡滬上各華人網球隊羣策羣力一致進行毎至秋間集合各圑體比賽一次俾由競爭而獲進步是華人網球比賽會設立之所由來焉 
　　會董蕭智吉醫士張嘉甫先生曹錫賡先生史家修先生刁信德醫士周錫三先生鄭讓于先生郝伯陽先生 
比賽項目計有四種（一）單獨比賽（二）成對比賽（三）男女合賽（四）美國賽法 
　　會費單獨比賽毎人洋一元成對比賽二人合洋二元男女合賽二人合洋二元美國賽法二人合洋二元 
報名處本埠四川路上海青年會總事務所或體育部均可 
　　注意報名時期至陽曆八月一號六時截止比賽先後之次序由會董以拈鬮法規定 
　　比賽時期自陽曆八月三號起至十七號爲止毎日三時起賽比賽地點開始與終結之兩次須在青年會運動場（即北四川路底東首）惟於中間數次得在他處舉行但須由董事指定 
　　奬品毎項第一中及第二名均有奬品惟來賓須過五組否則只奬第一名 
　　規則（一）比賽規則一律按照中國東方運動會章程辦理 
　　（二）預賽時以三局中獲得二局者爲勝至决賽時以五局中獲得三局者爲勝（美國賽法不在此例） 
　　（三）比賽先後之次序由會董規定預先佈告比賽員不得爭先落後若至時不到即以負者論 
　　（四）比賽時所用之球場除男女合賽一項外餘均得用沙地 
　附則如有關於此會各項問題請至四川路上海青年會體育部向郝伯陽先生詢問可也 
來函 
[勸業場來函]  
　　逕啓者閱貴報本月二十八日來函門載有勸業場之搶案一則查與事實不符全將當夜情形聲明如左二十一晚本場影戲場内有人相毆當時經人解勸而散相毆者其一想即係凌君惟凌君被毆後是否爲毆者奪去鈔票當時未據報告本場調查員本場豈能知其因爭毆而被奪鈔票之事且本場有常駐巡警凌君如果當時被奪鈔票何以不報告巡警至所稱爲本場執事名大實者（華生）將鈔洋搶去尤非事實本遘場執事從無大寶其人凌君豈能指鹿爲馬貿然將被奪鈔票之事誣加於本場執事之人凌君旣知其人名大寶又名華生本場執事則請凌君即日來場指明其人以憑送官究辦否則請凌君重行詳細調查本場執事是否實有大寶其人庶足以昭曲直至稱翌晚邀人與該場交涉有華某陳某者承認實有此人則請凌君來本場向賬房聲明情形與本場華某陳某對證庶本場是否有大寶其人不難水落石出也凌君所述事關本場名譽應請登入來函以昭實在勸業場啓 
雜評二 
[商人之缺憾（訥）]  
　　中國商人之普通缺憾第一在恐慌時期逆料前途將遭如何失敗迨至結果並不如預期之失敗則視爲大幸苟安而不思挽救焉此所以常失敗也第二在順利時期逆料前途將有若何希望迨至結果並無如預期之希望則又委爲命運灰心而不思再進焉此所以常無進步也歐戰以來予我振興國貨之機會者屢而皆坐失焉者即此二種之原因循環往復以誤之也其所以有此二種缺憾之原因者則以商人無進取精神無競爭毅力成之也今各國皆爲停戰後謀發展我商人其可再蹈前轍耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[扇賦] [  楓隱]  
　　某要人俗稱爲小扇子故有此賦 
　　炎帝權乘祝融威肆柳下風微趙盾日熾飲瓜不凉執冰仍暑牛訝角焚龍愁鱗煑當此之時有物出世其物惟何厥名扇子古今扇子其用不同古之扇子造化爭功龍皮却暑雉尾招風可障日赤可避塵紅易炎爲凉變夏成冬詩吟班女圖畫放翁孔明執之以郤敵鋒袁宏得之以揚仁風厥用甚廣悉數難終今之扇子逈與古異挑撥政爭簸弄詭計鼓浪掀風造言生事擾亂和平破壞法治如撥火棒如散瘟使遇之者病中之者死黎山老母秉性忠厚猿王旣殂正位元首九字眞言（謂不違法不怕死不蓋印九字）始終堅守四海望治相慶額手弊在组閣雜進新舊飯碗不均奪脚搶手如逐臭蠅如爭骨狗扇子乘此横肆擊掊煽動武人兵諫藉口金剛努目菩薩低首無計調停爲難左右二十六着上着惟走退隠津門煩惱不受馬二先生出身行伍績紹當熊系傳搏虎腹有甲兵胸藏城府坐鎭東南名高大樹梨花院冷榮陞首座北海賣魚西洋販土政策騎牆和戰首鼠停戰令頒督軍圑忤扇子煽之兵諫再舉蝴兵關敂蚌埠駕阻返斾還轅太阿倒付勢等贅旒形同守　采芝仙翁爲人爽直首贊共和成功討逆誤任匪人南北分裂王范傅周派臨前敵腿上毛生脚底油抹金面無光上書辭職黑白一枰消遣白日進退光明未爲大失扇子一揮内閣組織如　傀儡如弄嬰赤供被利用信彼擴掇爲殺同胞甘 
心賣國大借債約訂秘密如病中風如發狂易中外騰譏聲名狼藉辮子大帥盤據徐州坐列粉黛帳擁貔貅令摇山岳福享温　撲克打打徐士抽抽逍遥快樂卒歲優游扇子一摇復辟興謀雷張先驅康徐運籌遺老勸進孺子委裘江山百里正朔一週義師突起棄甲丢鍪腹心戈倒金蘭石投險哉豚尾危矣狗頭水瓶（荷蘭水瓶）急遯軍館潛投愛妾下堂生妻成仇難邀特赦永作拘囚英名一世盡付東流鬍子督軍鎖鑰北門閨中婦艶王氏亞筠知書識字逹武通文虎帳燭跋鴛被香薰畫眉樂事繼武先人扇子一拂特起　軍會議毒流（毒獨諧音）主盟天津騷鬍一勒域韯東隣臭鬍一翹兵逼都門三省巡閱畫餅空聞千秋遺臭比跡黄巾國會義員人民代表政見不同或違軌道吁聲四起武行全套墨盒蓋飛書包　倒椅子板機俱當鎗砲頭破血流大呼小呌六　俸銀一場胡鬧扇子　此舌鼓唇掉羣小乘機合謀推倒解散令下雙脚亂跳流離海上崎嶇粤嶠立法機關從此莫保武人專制益肆横暴南北軍人誼若兄弟汛地各歸尺籍同隷爾無我詐我無爾忌共和再造烽烟不起點卯應名吃糧没事闖闖寡門看看白戲日圖三餐夜謀一醉歸臥營　何等有趣扇子一振閱牆釁起動員令頒鬼門關抵砲彈雨飛鋒刃身寄退後有誅前進促死陷脰洞胸斷足折臂一將功成萬骨溝委縱免死亡亦成殘廢鉅賞空懸勳章莫覬追原禍首傷心曷已川湘商民性成愿慤國同中華種同五族黄蔡臂攘清袁踵覆渴望自由夢想幸福扇子一揚又起逐鹿帶刀劊子出氣部曲紛紛南下大肆魚肉迭陷名城無分石玉金谷成灰璇閨蒙辱甲第牢搜丁壯株戮兵燹所經荒蕪滿目饑犬連村人蹤空谷（醴陵大火後僅剩三人某委携欵至攸縣放賑不見人影伹見饑犬成羣均見各報）水咽蜀江雲愁衡嶽作俑伊誰同聲一哭嗟嗟扇子爾何怪傑爾面何堅爾心何黑嘘癘成山吹蜃蔽日一扇風生再扇火出三扇鼎沸四扇鬼泣獨人父母寡人妻妾孤人子女燬人家室大好河山爾賣絶之金甌鞏固爾分裂之國何爾負爾忍滅之民何爾仇爾不 
恤之康聖葵扇爾可比烈羅刹鐵扇爾堪與匹數爾之惡西江難滌論爾之罪罄竹難說咄咄扇子爾毋自滿秋風倐届炎氛將歛爾　已　爾罰莫逭拆爾扇骨裂爾扇面付之洪爐投之烈燄身化灰飛迹隨風散爾種盡絶爾類悉剗大　旣除民寃斯洗日月光明山海清晏萬歲千秋邦基乃奠（五） 
家庭常識 
[量身新法] [  薩劍華]  
　　將兩手向左右平直横伸自右手指端至左手指端長若干尺即知身亦長若干尺 
[花紅燒酒] [  黄華] 　　 
浸花紅食一二枚能止腹瀉 
[室女經閉] [  黄華]  
用　草三錢陳酒一鍾水煎服三劑如經仍未通再服三劑必通 
[屍臭] [  黄華] 　　聞死人臭氣心頭作惡若燒毛紙（卽稻草紙）熏之則胸懷自暢 
[治毒蚊咬法] [  孫堃堯] 　　 
用絲瓜葉一把搗汁以紫金錠磨水和之敷於傷處立愈 
[　治汗斑法] [  孫堃堯]  
　用櫻桃數十枚盛於玻璃瓶中候其爛用汁塗之數次卽愈 
[劃火柴] [  龍超] 　 
　凡劃火柴毎有將手内火柴引起全匣焚毁之患如劃時將匣内之火柴頭向裏而右手向外劃去自無此患或匣内之火柴頭向外而劃進内亦可（不受酬） 
集益錄 
[續答九十八間（乙）] [  左丹] 　 
　第二法欲製少量之苛性鈉時可用炭酸曹逹八分入於鐵鍋中加蒸　水八倍乃至十倍沸騰之次以新製生石灰三分蒸　水十分所製之石灰乳徐徐注入大約二十分鐘後取其上部清液入於試驗管滴入稀鹽酸泡沸時再加石灰乳煑沸之至不生泡沬即炭酸曹逹變成苛性曹逹之證停止煑沸放冷而靜定之其時之作用如下 
nA2co3+cb(oh)2=2noh+caco3 
　　炭酸曹逹石灰乳苛性鈉炭酸鈣 
　　其時所生之炭酸鈣可以製白堊沉澱於鍋底乃將其上部清液以吸液管移於别器此溶液謂之曹逹滷液再將此液蒸發濃厚逹吐氏八十度如上法製成之可也列覯上述製法知炭酸曹逹與苛性曹逹若從食鹽製之則可得多量之出産按食鹽之成分千差萬别無一定之分量要以含有盬化曹逹者爲上品而製造炭酸曹逹苛性曹逹時是以純粹而少含隔雜物者爲貴所謂小鹽味旣爲苦則成分中必多鎂質鹽　鹽化曹逹量比較爲少製造炭酸曹逹苛性曹逹時其産出量亦必較少可不言而預决也（完） 
詞話[  祖靖亞]  
　　臨川樂蓮裳孝廉喜爲奇麗之文兼工韻語鄉薦後屢不第槖筆江湖鬱鬱以殁才人偃蹇殊堪浩歎詞境朗秀幽蛸别具會心浪洶沙云歌罷酒顔紅船小江空仙仙衣袂惹輕風玉臂雲鬟波上影明月當中沙渚淡烟籠隔岸聞　流蘇羽帳夜香濃喚起侍兒敎瀹茗燈隕釵蟲 
短篇小說 
[警世短篇醇酒婦人] [  常覺]  
　　太平街一隅爲巴黎最繁盛之區入夜則華燈燦射眩人眸睫酒樓茗館絲竹競嗚如龍之車馬往來幾無隙地時有至高華之汽車徐行至街隅而至車中人髮白而色傲蓋俄國之親王高立甫也以嚴治虚無黨人殘酷無復人理爲輿論所攻擊不得已退休至此揮其造孽之錢遊宴無所不至惟常恐黨人復仇毎行輒以警吏自衛故於其時有一灰色之汽車亦即尾之而止王探首近窗流目四盼凛然發爲奇光王逾年耳順而顔色猶潤澤如嬰兒雙鬚上翹爛然如銀下類方巨爲狀似能忍者旣而四囑無所得則蹙額若殊不耐出表視之微語曰七時過矣彼人奈何弗至言未已覺車之左窗有彈指聲亟回首則有一明媚之女郎窺窗而笑王大悅亟招之以手扉啓女郎乃翩然入王笑不能自禁扶之共坐曰女郎能不爽約滋令人悅女郎曰我縫衣女耳得貴人約安得不踐王大悅笑曰女郎擅詞令哉然我貴卽爾貴耳吾輩知已之交何分彼此且女郎不名梅麗乎女郎哂曰佳哉知交乃不審其名耶昨爾於街頭尾我時不嘗告汝名裘媚耶王乃笑不能答）未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之囬頋 
四十年前之回顧 
[紀西人閱滬城之問答（見甲戍年十二月二十二日報）] 　　 
日前有西人初至滬上者遨遊城郭間因間某華人曰上海乃著名之區何城池卑小若此華人答曰上海雖爲中外互市之大馬頭著名海外然以中國論之則一千二百九十七縣中之一耳蓋第濱小縣城制度如此也若府城若省城若都城自愈上而愈大耳西人又問曰國家城門理宜嚴肅此固不分大小何齷齪擁擠　將門徑塞斷如東北各門之缸　堆與城齊行人無著足處何官員之不察耶答曰官員出入時行人退讓彼固不覺擁擠西人又曰吾聞中國東晉時有陶倪者以運甓稱賢豈今日之官憲希慕昔人故盈千累萬堆積成烟以習其勤耶答曰非也此缸　也但見其積也未見其運也西人又問曰然則以此邦爲萬國聚會之所故設此如缸如瓶者以壯觀瞻耶答曰中國以金玉爲責向不以缸　爲貴也蓋非壯觀之意也西人曰異哉旣非習勤又非壯觀何爲若是誠不可解答曰此乃業此者租地作貿易耳西人曰君家門口肯任人租賃乎國家城門誰敢出租豈堂堂官員亦貧此小利耶答曰此非大憲之意也西人曰大憲何不禁之答曰難言之矣查城濠以内例禁造屋上年造屋幾遍爲大憲所覺飭令全拆乃延至數月之久僅拆去其半當其造也不數日而成及其拆也如此之遲滯蓋令之不行不及利之能行也久矣西人曰信如君言惟有任其堆積擁擠而已矣久之又久人之欲遊上海者不將不得其門而入乎答曰或者有阻人莫入之用意吾儕小人實不得而知君海外人何必饒舌諺云各人自掃門前雪休管他家瓦上霜西人曰噫旣云各人自掃門前雪何貴國之城門前竟不自料理乎我聞中國又有諺云各顧門面君亦曾聞是說耶何爲此閉門推出之談也言未畢一客進曰尙有一端爲二公未論及者僕請補之月城爲關防鎖鑰要地今見新北門月城中忽開眼鏡店一家小東門則開腐干店烟桿攤各一家大東門則開書坊布經店似此咫尺關要之處何以任令居住擁坐長城者瞶瞶如是其他又何責焉 
　　上海自拆城後已不見此景象矣然内地各縣城之齷齪擁擠缸　纍纍高矗大都如是得弗爲四十年前之外人笑也 
四十年後之新世界 
[俄廢帝之下場]  
　　俄國廢帝尼古拉謫居西比利亞土波爾斯克以來鬱鬱寡歡髮已花白面容憔悴頽唐頗甚毎遇于女出外輒立窗前目逆而送之涙珠瑩然迨將奪哐而出則廻首彈之恐爲后與子女見而傷心也帝平居雖强自抑制然毎一廻念身身世雜思潮湧輒俯首繞室而行大有叩天天不語入地地無門之概帝嘗語其左右曰「余生終不能脫離樊籠余不以失昔威嚴爲恨而惟冀得歸克里米以圜藝了吾餘生耳﹂ 
　　帝室出流時携箱籠十五驟觀之若甚夥矣不知帝與妻兒都七人之服裝皆具於是此區區者寗能供久長之謫居而土波爾斯克地居僻壞添置無從帝女四人共僅有衣四襲至於珍賣飾品皆失於彼得格勒矣 
　　帝后性儆不能如帝之克已以故悽楚更甚其對於兒女也不加勸喻而惟終日嘮叨述其往事焉后所最懷惱者不能與人通訊卽外人寄與之一二函件亦經衛隊軍官審愼檢查 
　　帝女得隨意出遊雖曰不受監視然其出輒有警察微服尾行皇太子則無自由行動權非軍官多員偕行不能外出蓋革黨恐爲人刦以逃也皇太子體尙安健惟右足不良於行有水兵名台里滿柯者有偉力常隨左右以任保護聞嘗於　時一度脫太子於險云 
　　帝女之生活亦有足述者長公主哇爾加舉止至爲嚴　一望而知爲負有重憂者今以閒居無聊故任某軍醫院看護婦日役六小時次女曼麗今習縮寫術與打字法擬助父編纂私傳惟帝以心緒惡劣迄未作一字焉 
　　帝室之宅凡三層下層駐兵若干美其名曰禁衛隊餘二層計大小室各四最大者長僅五碼廣三碼帝與妻兒及女僕一男僕四分居之宅内無不管無電燈與煤氣燈無浴室家具寥寥至爲簡單寒天取煖唯賴土炕用水須由僕役自近處井中汲取之自窗外　無一悞目之景色故尼古拉夫婦居此不啻與人世隔離也附近有小寺夫婦偶往祈禱然亦須請准而往舍此無外出之機其出有軍官四員馬兵一隊監視之彼得格勒今日之握政者近嘗許帝毎星期至公共浴處一次然已視爲無上恩典矣 
　　本年春初勞兵會政府風聞帝有納賄下士圖逃等情乃嚴搜帝之全眷並薩拉土夫之敎長赫穆于氏前充帝傳令官之杜爾哥羅基親王因以發見謀逃之詳細計畫蓋擬於二月間實行也帝密藏之現金紙幣上千鎊亦經搜出於是政府乃决議遷帝於烏拉爾之愛加特林堡因遣紅旗罼一隊押帝眷自土波爾斯往途遇大雪道路盡没備歷艱險乘雪車以四星期之久始抵其地皇太子以體弱未行其姊二人不忍與離均留焉惟至春暖雪融時皆就其父母同居矣 
　　日者據俄國電傳烏拉爾議會以廢帝一日在則危機終潛伏乃决議鎗决之而請准中央行政會於本月十六日執行嗚科以赫赫之俄帝而竟遭此下場亦何貴乎爲帝皇哉 
　　外史氏曰俄帝以萬乘之尊降爲因徒而猶不保其生飲彈以殪人事無常嗚呼哀哉然當帝之在位也作威作福　晲一世順之者生逆之者死其遇人也刻則人之報也毒帝之不得善終良有以夫不然今世廢君尙有其人何皆至今無恙耶顧我觀世之權勢不及俄帝萬一偶幸得志而即恣睢其行者夥矣又烏足爲俄帝責哉 
譯叢 
　 
[老男少女結婚] 　 
美國白羅克林有珠寶商名哈特者年八十有八猶康健近與胡爾夫女士結婚於某會堂新婦偕母而至甚爲嬌怯蓋年僅十八耳 
　 
[犬之麵餅問題] 　 
英政府近以全國之犬消耗糧食甚夥當此缺糧之際不應容畜以奪人食財政大臣波拉勞氏本擬於四月間提出之預算案中建議重徵犬稅後從友人勸告而罷蓋如是則貧家之犬皆將供刀俎而富戸之犬勢必日多也政府繼乃改議於戰期内限制犬之繁殖凡耗巨欵研究多年曾經改良之犬種而與社會有益者給予執照而許繁殖以維持其種其他雜種而充玩物者皆在禁列今畜犬之人雖未受干涉惟供犬食之麵餅售罄後不復再製故爲犬主人者今後於犬食將大費躊躇云 
 
 
 

Page 18

 
 
   
 
