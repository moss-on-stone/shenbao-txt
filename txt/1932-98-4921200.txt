# 1932 - 98 - 4921200

 

Page 1

 
 
時評 
[論綏靖彬]  
　　多時藴釀之國難會議。今已於本月七日在洛陽開幕矣。原聘會員五百餘人。茲到會者纔百餘人。僅及三分之一。則斯會之不滿人意。從可覘知。斯會討論範圍。早經規定爲綏靖救災禦侮三項。不能逾越。吾人對於斯便之限制。亦不能認爲滿意。然而此綏靖救災禦侮三項。亦誠爲當前之大問題。故願分别貢陳所見。以供國人之商討。今請先言「綏靖」。 
今日之所謂「綏靖」。其最大目的。自爲共產黨紅軍。誠然。邇年以來。共黨勢力。已如火燎原。日益盛熾。一般人談虎色變。日怵於大禍之即在目前。然而共黨究何自而來乎。究何由而日益蔓延乎。此乃爲吾人所應探討之根本問題。不探其根因。而徒談「綏靖」。是正有類於「緣木而求魚」。今之談撲滅共黨者。曰應「斷絕赤匪思想言論與其出版物之流傳」。也日 
應「大舉圍剿根本撲滅」也。似是矣。而實則皆非。吾人認爲今日之共產黨。不同於明末張獻忠李自成等因綠會之流宼。彼有嚴密之組織。有共信之主義。有實行之政綱。而又有國際之背景。其產生。其擴大。非爲偶然。即如普通一般人所想像。共黨勢力之所以日益擴大爲。由於一般窮苦工農之盲從。然而彼窮苦之工農。究何從而來乎政治之黑暗。内亂之綿延。捐稅之榨壓。官吏之敲詐。豪紳之吸吮。於是而國民經濟日益凋敝。人民生計日益窮蹙。民無生路。自挺而走險。是孕育共產黨而且日益助長其勢力者。皆政治黑暗所致也。去年七月間。楊杏佛氏在「赤禍與中國之存亡」一文中。亦曾有言。「農民生計不能解决地方政治不能修明。雖無赤匪。國豈能久。而况土劣貪污窮困即爲赤禍之製造廠乎」此其言至足供吾人之長慮而深思 
共產主義。今已成爲一種根深蒂固之學說。世界各國皆可公開討論。其宣播。其流傳。固絕非斷絶其出版物。禁止其研究所可遏抑者也。假如一種學說。可以權力禁止而絕其流傳。則秦皇坑儒焚書。今世應無一人能識字矣。假如 
青年之思想。可以管朿而禁錮。則沙皇今應仍爲俄國之君主如日大舉園勦可以撲滅。則民不畏死峻罰刑。將安所施。去年數次園勦。動員數十萬大軍。成效如何。或者勦之結果。適爲助長其勢力之擴大何以軍隊之騷擾官吏之貪污。豪紳之誣陷。皆適爲淵驅魚爲叢驅雀也。 
以故吾人認爲今日之「匪」。絕非「勦」所可「滅」思想不可禁錮亦絶　　非禁錮所可阻遏。欲言「綏靖」必從澄清政政治建立適合大多數人民之利益之民主政治着手民主政治建立。由解决土地問題進而建設非資本主義 
之民生主義的社會。而後民乃得生。社會乃得繁榮。社會秩序乃能永久安定。除此而外吾人誠未見綏靖之道如其有之應亦不過殘民以逞耳 
[停戰會議大會延期]  
　　期限問題交國聯解决小組委員會繼續開會停戰會議暫行停開之說、已略誌昨日本報、迄至昨午、外交部情報司長張似旭奉命、正式通知英公使藍溥森、告以我方行政院長汪精衛、現正在洛陽、舉行國難會議、滬洛交通不便、政府訓令尚未到滬、停戰會議祗有暫行展期並請轉達日方等語、預定昨日下午三時、在英總領事館舉行之第十五次停戰會議遂未開成停戰會議、原擬展期一天、至今日再開惟今日是否照開仍屬未定、 
[大會延期原因]  
　　據本報記者所得非正式消息、停戰會議軍事小組會議、雖决定照常開會、但大會恐尚有數日之停頓、蓋大會撤結、在日軍完全撤退至一月二十八日前原防期限問、題終未得圓滿解决、我政府對於中日爭端之確定政策早已完全信賴國聯解决、即上海停戰會議、亦根據國聯議會三月四日之决議案進行、今國聯議會特别委員旣於昨日開會、則宜根據原來方針將此間爭議不决之日軍最後撤退期限問題仍交國聯方面處理、以冀得一公平之解决外交部長羅文幹、聞已訓令日内瓦顔惠慶代表、决定在國聯議會特别委員會開會時將此案提出故此間停戰會議再開日期、須視日内瓦方面形勢而定軍事小組委員會、在大會停頓期間、决定繼續進行 
[代表會勘地點]  
　　軍事小組委員、會昨日因江灣引翔等撤兵區之查勘其範圍及詳細地點之畫分、不如吳淞一帶之困難故中日雙方及友邦代表於上午九時、齊集英領署、預備出發時遂又臨時變更、中日友邦三方派代表四人出發視察、計我方派十九路軍秘書張益東·日方派參謀西村·副官黎岡·中立國方面派法軍事參贊彭那維泰四人分乘汽車三輛、經虹口出發赴江灣萬國體育塲至殷行鎭、然後再至引翔一帶視察至十二時許即歸、旋我代表向參謀長黃强報告據英參贊桑希爾談閘北方面不甚重要、如須視察、亦將派代表前往、各代表遇有困難時、全體代表再行出發、桑氏最後謂、渠爲中立國人、各地均以不偏爲本旨、故上次視察吳淞時日記者行至中途、亦被阻止折回云云、 
[小組昨晨會議]  
　　小組會議於昨日午後三時在英領署舉行、出席代表、我方黃强·郭德華·日方田代·西村·阿部·梶原·英參贊桑希爾·美參贊特萊斯台爾·法參贊彭那維泰·意參贊法拉鐵尼·討論浦東及蘇州河南之華軍駐防問題、且詢我方代表、日軍撤退時、在浦東及南市之華軍、是否須加以干涉、我方代表、即答以現所討論者、係日軍之撤退問題、而非中國之主權問題、此已離撤兵之基本原則甚遠、不能討論於是日代表與我方作長時間之辯論爭執頗久未能解决、至是遂爲友邦代表提出折衷辦法居中緩和但雙方對此種折衷辦法仍有激烈之辯論歷久未决、該會於五時廿分完畢、定今日午後三時、繼續討論、 
[着手起草方案]  
　　昨日小組會中、對於江灣引翔港兩地之日兵撤退區刻由美國出席代表起草規定區域線起草畢後再交中日雙方代表决定現該項方案正在着手進行中、 
[小組會議公報]  
　　軍事小組委員會昨晚公報云、日軍暫行退駐地點業由中立國代表視察完畢、且已由小組委員會同意、午後續開會議、討論中國軍隊防地、稍有進展、休會至明日下午三時再開、 
[上海停戰談判將移國聯辦理]  
　　顔移國聯辦理顔惠慶聲稱折衷辦法勢難接受國聯將考慮新建議國民新聞社十日日内瓦電云中國總代表顔惠慶今日聲稱渠將請國聯辦理中日爭執之十九委員會注意上海停戰談判未能實現國聯决議案内條件、並謂上星期六、上海所謂之折衷辦法、勢難接受、因其中未曾規定日軍實行退出中國境内之期限、因此渠意國聯勢將被迫考慮新建議云、 
[各團體代表昨謁郭泰祺]  
　　反對屈辱協定本埠中國學生救國會·中華民族自决會·中國青年救國會·華僑同志會等團體昨推代表沈祖儒·王志聖·燕金·張鵑聲·鄧次侯·李嶠峙·戴天道等、於昨日上午九時、赴外交辦事處携帶質問書面質郭代表幾點、㈠江灣閘北吳淞引翔四要區、爲何承認日軍佔據所謂六個有内地方情形恢復至平常交通狀態時完全撤退、此種欺騙愚弄人民之協定、郭代表何以接受並聞今日下午簽字、郭代表是否甘心賣國、㈡盛傳上海設立自由市、此項滅亡國土及剝奪我人民資格之消息、究竟難否、㈢浦東蘇州河以南我軍駐守情形與據兵談判轟無任何關係、日本無理提出詢問郭代表何以承允報告、在在屈辱投降、何如此無能、㈣上次晋謁郭代表時、提出凡暴日海陸空軍未完全撤退反對任何談判當時郭代表完全採納並表示如有困難時自願退位現聞即將簽定屈辱協定、郭代表何以戀位甘爲賣國工具乎等等、原擬面呈適郭代表因公外出、鵠候至十二時由情報司長張似旭代表報告、㈠本日下午會議停開、㈡滬案已呈請政府提出國聯解决、該代表等聞之氣憤萬分該代表等因無結果、遂出、 
[前方軍訊彚聞]  
　　蘇州十一日專電云、崑山難民回家者、有十之六七、太倉正面、祇有哨兵接觸、前方平靜、 
[日軍騷擾不堪]  
　　崑山十一日專電云日兵在岳王市勒令居民供給伙食並迫各商店開市改懸太陽旗居民多避日兵在市搜索 
蘇州十一日專電云岳王市敵軍、迫商店懸太陽旗並强迫民供給鷄蛋牛肉及用品、新塘市茜涇間敵百五十餘、築壕佈電網、該處小麥盡被日作馬料、田收已無望、 
[倫敦人士預測上海談判前途]  
　　路透社十一日倫敦電云上海中日談判之决裂、倫敦政界不甚驚異當局視中日雙方提出之要求、完全不能融合、幾可料定其必成僵局、惟料談判之决裂、不致使敵對行動復作、今料上海討論之不成功、唯有移至日内瓦討論、但日内瓦能否成功、亦不能預定也、日本之要求數種保障使引起此次戰爭之狀態、不致再見倫敦人士視爲非不公允政界則對於中國不接受、因以可令日軍卒能完全撤退之建議、頗以爲異、 
[川將任焯章捐銀慰勞]  
　　馮庸今日返平蘇州十一日專電云、川將任焯章電十九軍謂因環境關係、不克力效前驅、願同所屬、自四月份起、在應得養銀下月抽百分之五交中國銀行匯上、聊作犒慰云、十九軍已復函感謝但不願受其捐欵、崑山十一日專電云馮庸定十二日赴平、 
[公共租界納稅華人會昨開代表大會]  
　　虞洽卿等當選華董華委褚慧僧等當選執行委員議决重要議案共計四件公共租界納稅華人會、於昨日下午二時半、假香港路四號五樓銀行公會俱樂部、舉行二十一年第一次代表大會、選舉二十二年度出席工部局華董五人、華委六人曁該會執行委員二十七人、並討論重要議案茲紀詳情如下、 
[到會代表]  
　　上海市政府耿嘉基·外交部駐滬辦事處葉鴻續曁第十一屆代表虞洽卿·袁履登·張一塵·方椒伯·胡鳳翔·史量才·林康侯·徐寄廎·貝淞蓀·虞仲咸·汪維英·劉鴻生·徐新六·董振龍·鄔志豪·陳蔗青·奚玉書·孫秋屏·李馥蓀·陸費伯鴻·聞蘭亭·石芝坤·裴雲卿·沈田莘·陳蔚文·李伯涵·張橫海·鄭海若·竇耀庭·喬念椿·葉惠鈞·楊光量·蔡曉和·周松溪·倪顯庭·張梅庵·顧九如·錢承緒·余華龍·曹志功·徐永祚·袁近初·陳濟成·江一平·王劍鍔·陳炳輝·余玉卿·張汝霖·倪文卿·祝志純·王彬彦·成夑春·周轉章·楊湧潤·張益齋·張穉僧·朱蓉坪·徐文淵·潘志文·任矜　·許楷賢·等六十餘人、 
[開會情形]  
　　該會代表共計八十一人至下午二時三十分、到會代表六十一人已足法定人數即宣告開會公推徐寄廎爲大會臨時主席、秘書陶樂勤紀錄高臥生司機行禮如儀後、主席宣讀開會辭次工部局華董事華委員代表袁履登報告一年間經辦事件後由主席指定方椒伯、胡鳳翔·沈田莘·李伯涵·等四人爲檢票員、張一塵·袁近初·余華龍·曹志功·等四人爲唱票員該會工作人員高臥生·錢範蓀·等爲寫票員市政府耿嘉基·外交部駐滬辦事處葉鴻積監視檢騐結果華董事選舉票五十八張、華委員選舉票五十七票、内廢票一張執行委員選舉票五十八張、選舉舉討論重要議案、 
[主席致詞]  
　　主席徐寄廎致開會詞云、外交部駐辦事處代表市政府代表、諸位代表本屆之代表大會、與民國十七年之代表大　在本會歷史上與上海之事史上、有同樣之特别重要、十七年之代表大會爲本會史上第一次代表大會、其任務選舉第二屆董委、加入公共租界工部局、而造成市史上一新紀錄、本屆之代表大會、其任務則爲於法於理、之中維護上海爲日兵直接間接所破壞勢將絕滅之繁滎在現代獨立國家中、依法依理、本不應有租界之存在惟租界地位、旣非現在所成、則其歸還自應有過渡期間雖不能謂須數十年、然五年十年之期、亦或爲我人所容許、蓋劇變固不如演化也、與租界有關係之人士、於租界安全常慮爲人破壞、且積極阻止其破壞所以八十八年間、其中立能性確維持、吾人可深信外人方面甚至我邦人士、亦莫不以租界爲較爲安全之區域、惟自本年一月二十八日晚十一時二十五分起、迄於今、尚未一定之時、此種租界安全之信任心、完全被外來之軍隊所破壞、此外來之軍隊、非主權國之軍隊而爲與租界有關係之各國中之一國、即日本之軍隊此果非吾人所能料及恐更非日人外有關係之人士所爲推想而知從此可知世事無常、人事靡定、禍變常出於成見之外、不過在日人去年九一八日晚、藉辭用兵、龔我遼吉黑之後、上海方面、已寓亂機本會防微杜漸、一再函告工部局預爲防備吾人重要之證據、爲日軍曾以工部局拘留汹湧之日海軍陸戰隊之故而佔領虹口捕房經道歉了事是知日人對於租華董虞洽卿君 
　　界之地位顯無尊重之意則此次之租界爲作戰根據地、即使有關係國之防軍充分亦屬無能爲力、如其不信請讀費信惇總裁於租界中立性之說明、該說明謂、租界非國家、無主權故中立性之破壞、工部局不能負責、負責者係各有關係國之政府、此種說明、我人認爲極合法極合理尤極合事實、然而租界之事實如此、而所以維持安全之方法、如彼八十八年來之安全、能不被破壞者、實僥倖耳殊非人謀凡有關係之人士、迄今當能覺悟蓋租界之有關係者非止一國、設有一國在今日以租界爲作戰地、而工部局無力抵抗各有關係國之防軍、即使能力足以抵抗、在未奉本國政府之命令前、亦不敢動而各有關係國之政府、又以關係深淺親善各别且絕不願爲我國領土内彈丸之租界而與破壞者戰、如是推測租界之完全、誰可保證其不時有搖動之虞哉、由上述觀之、本屆之代表大會實負有重大之使命、吾人當竭盡智能、從法從理從事實、用和平奮門精神、謀所以維護安全、使垂盡之繁榮、不致再被破壞且謀所以復興之、道至於本會上屆重要工作、另有專科不再贅述、惟今有一悲痛報告即本會創造人之一項松茂、在歷來認爲安全區域中失蹤至今生死未卜、此外界内居民失蹤者被害者不知凡幾設在我中國行政管轄區内、有若此數之外僑失蹤、而或被害其受世界輿論之攻擊責備將何如哉、因此更足證明不論何地、軍閥之行動、任何文明人所不齒也、悲夫、 
華董袁履登君 
[董委報告]  
　　袁履登代表公共租界工部局全體中國董事委員報告云、同人等於去年四月十日、承上屆代表大會推選任上海公共租界工部局董事會董事及各委員會委員、一載於茲、任期告滿、今日欣逢二十一年度代表大會第一次會議之期、謹將一年來參與進行之局務、就其大者報告如下、一各行政委員會之分配與中國委員之增加、工部局所設之行政委員會其數年有增減、本屆委員會數凡十二中外委員之分配及人數、有如下述、財政委員會委員共七席、華人二席、由董事徐新六委員秦潤卿担任警務委員會、委員共五席華人二席由董事虞洽卿·委員陳霆銳·担任、工務委員會委員共六席華人二席、由董事袁履登、委員林康侯·担任、員司委員會委員共六席華人二席、由董事劉鴻生·委員李馥蓀·担任、公用事業委員會委員共六席華人二席、由董事胡孟嘉·委員藴齋·担任、衛生委員會委員共七席華人三席由董事劉鴻生·委員錢龍章·及醫師　　娥·担任交通委員會委員共六席、華人二席由委員吳藴齋·陳霆銳·担任學務委員會委員共九席華人四廣由董事袁履登·委員林康侯·及滬江大學校長劉湛恩·大夏大學副校長歐元懷·担任音樂委員會、歷年委員皆爲外人、本屆增華委一席一共計四席由國立音樂專科學校敎務主任黄今吾但任、圖書館委員會、歷年委員皆爲外人本屆增華委一席「共爲五席」中高務印書館總經　王　王担任電影搜查　　　　委員共八席華人二席本由夏牛惠珍及何德本担任、後夏女士何君因事辭戰由陳潘玉梅及朱博泉担任、房捐公斷委員會委員共五席華人一席、由上海房產公會　延芳担任此外因行政上之需要臨時增設之委員會有下列各種自來水案委員會委員共九席華人四席除原有公用事業委員胡孟嘉·吳藴齋·爲當然委員外、由當時滬寗滬杭甬鐵路管理局局長郭承恩、上海市公務局技正蕭慶雲·會同美國專家希爾·並其餘外籍委員四人任之、醫院委員會委員共十二席由醫師牛惠生、及顔福慶·担任醫師登記委員會委員共八席華人二席由醫師牛惠生徐乃禮担任、情報委員會、委員共七席華人二席由申報汪英賓·大陸報董顯光·担任、華人私立學校補助金委員會、該委員會爲學務委員會所議設專爲討論華人私立學校補助金之支配委員十席純爲華人、除學務委員林康侯·袁履登·劉湛恩歐元懷·爲當然委員外由敎育專家韋慤·廖世承·葛祖蘭·曹雲祥·及沈楊保康·夏牛惠珍·任之、觀上列各委員會之組織有顯著之點可以注意者、在華人參與市政之初、僅有董事三人委員六人今則董事增至五席、而委員則自六人而增至四十人不過除六席由本會公舉外均經華董推薦、由工部局聘請耳現工部局各委員會無不有華人參與、不得謂非明顯之進步、且爲中高級職位、亦逐漸選用華員第使此後國家政治修明市民不斷努力則華人董理市政之地位、與時俱進也、㈡高級華員之聘任與情報處之設立、工部局高級職員應遴選華人充任、不僅爲華居民一般之願望、亦實應時勢之需求、前年俸給委員會之報告書、曾提議在總辦處設會辦一人襄理局務董事會業已贊同、並派董事長麥克拿登總裁費信惇董事同本及洽卿·新大·等五人組特别委員會討論名稱職權及人選嗣經議决由華人任會辦外、增設市政顧問一員、亦由華人充任位在工部局有給職員之上、以備董事會不時之咨詢、人選决聘前上海臨時法院院長吳經熊任顧問、本會秘書何德奎任會辦經董事會核准照聘、六月一日就職兩君學識材幹、克孚衆望以充斯職、可稱得人、至其他各行政處、則提升現有華員招考華籍學習員俱已逐漸實施而華籍員、司儲蓄章程亦經財務處擬就採行、此外則工部局爲灌輸市政學識使居民了解局中行政情形、特依情報委員會之建議、設情報處聘英人塞爾爲主任、設中日專員各一人中國專員、由前外交部參事朱敏章君任之、再去年工部局公報年報皆已邏譯中文、市民稱便㈢華人敎育之設施本年聞關於華人敎育行政、其要者爲）一（補助華人私立學校由工部局年劃的欵凡界内華人私立中小學校辦理確有成績而經費困難者酌予補助之聘華敎育專家組委員會公議分配補助條例在草擬中不日當可實行、）二（推廣華人敎育、去年華學務委員所以擴充界内華人敎育計劃書、議自民國二十年起、八年内設華人小學十六所女子中學二所、其原則經董事會認可、第一年建築經費並經納稅人會核准女子中學一所、業於去秋成立、西區及東區小學校所正在建築中、至一九三二年内應增設小學二所已租好房屋、分春秋二季開辦並擬陸續購買地基爲永久校舍之用、此外則四華童公學敎員亦經增聘華人充任、並將逐漸改爲新制中學現界内共有華人小學四所·女中學一所·男中學四所·㈣華地產委員之增設工部局依地皮章程之規定、設地產委員三人、由工部局委任者一納稅西人會選出者一、外國業主選出者一任期一年、領有公費、工部局因該章程賦與之權將收用私人土地、充爲公　　地　　　　衛生設　及公共工程　如地主不　、或因給　　　有所爭　、則提交地產委員會　决之後送各關係國法庭執行之地產委員向爲西人去年董事會議决增加華　兩名分别代表納稅華人及中國業主、合西委員三人、共爲五人、惟地產委員之名額任務等　經地皮章程明文規定不能率爾變更、故董事會議决華委員之增設須以合法手續出之、現已由工部局擬照加入華董手續辦理、經本屆納稅人會通過中西當局核准後、即可發生法律上之効力、至華委員之產生、當由納稅華人會與房產公會各選其一以符定章租界内華人執有產業者頗多則斯舉亦尊重產權切實合作之一道也㈤費唐報告之告竣工部局前年聘南斐洲最高法院法官費唐氏來滬調查租界行政情形、爲期一年、草有報告書三册、去夏七月告竣、報告書中、對於上海史實搜集特富、各種現行制度、（如道契等）叙述亦詳而結論惜未能悉符華人之願望然其探討之勤工作之專亦更有足多、同人等以爲費氏之報告現在尚爲費氏一人之私言、即工部局之聘費氏亦僅爲顧問性質此不得不明白言之也）六（自來水加價案之審查經過、自來水加價案自工部局决聘中外專家審查自來水公司全部管理情形、並組自來水案委員會、以謀解决後告一段落、中國專家、爲滬寗鐵路局局長郭承恩·西專家爲美自來水工程師希爾、房產公會、並推上海市工部局技正蕭慶雲爲代表參加該會希爾報告、於去年十月十日發表、大要主張自來水公司資本、應以銀計算、匯兌之贏虧、應由公司負其責任、利息以八厘半華董徐新六君 
　　爲適當將來應改用水表計値至水價新率、已由工部局與自來水公司頂好經過情形、業在十二月十一日公報發表希氏報告尙未採用、其所估之銀兩資本、其大其小、於用户關係甚大、居民應詳爲研究也、㈦日軍侵犯租界中立性之抗議、一月二十八夜日軍自虹口向閘北進攻滬戰以起租界本爲中立性之區域、而日軍竟據以爲作戰根據地同人因於翌日向工部局及上海領袖領事克寗漢提出正式抗議、惟工部局警力僅足以維持治安不能以武力制止日軍之作戰行動而各國駐滬軍隊、又各有其國家政策在、故虹口一帶市政權力、横被侵佔幾亘兩月、我方軍隊、尊重租界中立性未曾有一兵一卒之侵入、工部局在滬戰月餘中宣告全市戒嚴、夜間斷絕交通、董事會逐日開會至最近始宣告解嚴焉、㈧舊捐率之維持工部局去年以金價高翔開支浩大、預算有難保均衡之勢本有加捐二厘之議、後各行政處厲行緊縮匯兌情形逐漸變好、而預算中經常支出與特别支出復重行分配、故至决算時、一九三一年度竟有餘欵三十五萬兩滬變以來、商業凋落、納稅人兵燹之餘、經濟能力大受打擊、工部局爲體恤人民艱難計、捐率决仍舊貫、一面厲行經濟政策、使一九三二年度預算、得保持其均衡此足爲諸君告慰者也、以上八事爲同人在職期間工部局施政之足述者、略舉顚末、報告諸君此外類多例行公事恕不贅述同人受納稅華人付託之重、凡地方幸福、所關合法權利所在無不黽勉以赴、藉效微勞、而仍愧無以副社會期望之殷、與諸君策勵之切、幸祈有以諒之、 
 
 

Page 2

 
 
   
 
 

Page 3

 
 
   
 
 

Page 4

 
 
[當選名單]  
　　（甲）當選工部局華董事者一·虞洽卿五十六票二·袁履登五十六票三·徐新六五十五票四·劉鴻生五十四票五胡孟嘉四十九票（乙）當選工部局華委員者一·林康侯五十四票二陳霆銳四十九票三·錢龍章四十七票四·貝淞蓀四十五票五·吳藴齋四十四票六郭順四十票（丙）當選執行委員者一·褚慧僧四十七票二·張一塵四十七票三·史量才四十六票四·王曉　四十六票五·余華龍四十六票六·徐寄廎四十四票七·沈田莘四十四票八·胡鳳翔四十四票九·曹志功四十二票十·王漢良四十一票十一·石芝坤四十一票十二·張横海四十一票十三·馮少山三十七票十四·裴雲卿三十五票十五·虞仲箴三十五票十六·陳蔗青三十五票十七·陳濟成三十五票十八·奚玉書三十一票十九·金潤庠三十一票二十·鄔志豪三十票二十一·王延松三十票二十二·聞蘭亭二十八票二十三·李伯涵二十八票二十四徐永祚二十八票二十五·汪維英二十七票二十六·董振龍二十五票二十七·袁近初二十四票）丁（當選候補執行委員者一·王劍鍔二十四票二屠開徵二十三票三·祁海客三十三票四·方椒伯二十票五·陸費伯鴻十九票六·成爕春十九票七·孫秋屏十九票八·葉惠鈞十八票·九錢承緒十八票（附註袁近初與王劍鍔爲同票係經主席抽籤决定華董劉鴻生君 
[議决各項]  
　　各項重要提案、經大會討論、議决如下、㈠再請市政府交涉、并授權工部局、速即向有關係國接洽自本年起工部局之地皮委員會加入中國委員二人案當由徐新六報告、向各方接洽經過、全體議决、通過㈡）甲（被成戰區之虹口一帶、其市政總捐、應請工部局豁免一季以示救濟案、（乙）市聯會虹口區分會提、巡捐安全區域至低限度豁免一季、虹口區應予豁免二季案合併討論議决、蘇州河以北巡捐、函工部局暫行停收其最後决定、及蘇州河以南巡捐、曁因受戰事影響所受損害賠償問題交執行委員會討論、㈢張梅庵提、納稅華人安全等五項問題、議决交執行委員會辦理㈣周輔章提、爲電燈公司新章程、至少每月須納三兩七錢五分、殊不合理請函工部局令該公司取消案議、决照辦、 
[通知當選]  
　　昨日代表大會散會後即分函當選董事委會云逕啟者本日代表大會票選虞洽卿·袁履登·徐新六·劉鴻生·胡孟嘉·爲民國二十一至二十二年度上海公共租界工部局董事林康侯·陳霆銳·錢龍章·貝淞蓀·吳藴齋·郭順·爲委員查執事爲當選人除分函外相應函請查照爲荷、 
[電外交部]  
　　昨電外交部報告、選出出席工部局董事委員云、南京外交部羅部長鈞鑒、本月納稅華人代表大會票選（人選同前）爲公共租界工部局本屆事、（董人選同所）爲委員特電奉達、敬希察核成案施行上海租界納稅會主席王曉籟徐寄廎　　　 
 [P函工部局 
　　昨函上海公共租界工部局總辦、通知本屆董事委員名單云、逕啟者、茲由納稅人代表大會選）人選同上（五君爲民國二十一年至二十二年度出席貴局董事、（人選同上）六君爲上述年度出席貴局之委員、租應檢同董委通訊處函達貴局查照爲荷、 
[電請備案]  
　　昨電洛陽國民政府行政院内政部財政部鎭江江蘇省政府、上海市政府、外交部駐滬辦事處陳述本屆新選董事委員云、本日納稅華人代表大會票選（人選同前）爲上海公共租界工部局本屆董事、（人選同前）爲委員特電奉達、敬乞察核備案、上海租界納稅華人會主席王曉籟徐寄廎叩眞印、 
[分函各界]  
　　昨分函上海市商會·曁公安社會敎育衛生工務財政土地等局及各重要團體報告新選工部局董事委員云、逕啟者、本日納稅人代表大會、票選（人選同前）五君爲本屆上海公共租界董事、（人選同前）六君爲委員、除分别呈函外租應函達、希煩查照爲荷、 
[召執委會]  
　　該會對於代表大會議决交執行委員會辦理之案件如巡捐等、爲當前最重要者、故特於最短期間、召集第十一屆第一次執行委員會、討論互選正副主席各一人及常務委員三人云、 
華董胡孟嘉君 
[日僑最畏抵貨]  
　　昨向日當局請願滬上日僑、自日本乘輪來滬者如上海丸長崎丸兩船每間兩日一到、恒有五六百名抵滬、虹口方面日人又大增、昨日在滬日僑、公推代表往見白川·重光·植田·野村·等請願、以九一八以來、日商受華人抵制日貨、損失至巨苟此次不永遠取消排貨、則日人在滬、殊無立足地、又提出將上海劃出作爲永久安全區、即不許中國駐紮軍隊、白川等已將此項請願書收受矣 
日軍一部份回國 
[日陸戰隊開㧞]  
　　日海軍特别陸戰隊第三四兩大隊、在前數目、由高橋鈴木兩隊長改組並在虹口列隊巡行後即準備歸國、昨日、特務艦鶴户·野島等兩艘、開到楊樹浦停在大阪碼頭後、昨午、陸戰隊從四川路出發、到楊樹浦上艦、而附屬兩大隊在前方作戰之曲射砲隊、由吉松中尉所統又交通隊由大槻所帶者、今亦一併開㧞歸國而陸戰隊之陣亡官兵之屍體昨亦隨隊運歸日本至下午二時兩　　　　十　　　　 
[日軍械服運滬]  
　　昨日、日本運送船阿蘇丸、與交趾丸、兩艘開來上海、裝到日本在滬陸軍第九與十四師團（名爲兩師團、實則内中尚有四師團五師 
團及八師團十二師團等之各一部、混合組成者）等兵士之夏季服用軍裝並軍馬食料及醫藥品等等、另有軍械一大批聞其中有爲戰時進攻、破壞戰壕之電綱等防禦物之新式錨車二十輛、並附彈藥等項、亦運到滬上昨日統在起卸中矣 
[日後備兵解隊]  
　　路透十一東京電云、今日日皇已准第十四師後備兵解隊、此項後備兵、乃本年二日間該師奉命開滬時召集者、聞因此舉將召回駐滬之兵數千名、並使服從内國之土兵若干解隊、 
[日參謀部派前田來滬]  
　　搜羅戰事材料日參謀本部爲鋪張勝利、派該部課長大佐前田侯爵來滬、會同業已到滬之該課課員若干名從事搜羅戰事紀載材料、以備編印上海戰史、昨晨前田已乘日輪靖國丸到滬云、 
[馮自由之庚電]  
　　馮自由致國府電云、洛陽國民黨中央執行委員會、國民政府諸委員公鑒、自九一八慘禍發生、國人咸歸咎於國民黨諸執政頻年内戰之結果、國民黨對於全國民之信用因之殆淪於破產、此實無庸爲諱竊以爲國民黨爲補救前失挽回信譽、立即實行三事、一遵照同盟會革命方略、限期六年、解除約法及建國大綱訓政時期之規定、宣布以民十六三月建都南京之日爲訓政開始、至民二十二四月爲止、期滿即取消訓政公佈憲法、程序爲從民國二十一年五月起限九個月内完成地方自治及起草憲法草案、一年内召集國民代表大會制定憲法產生憲法政府、二爲籌備憲政及應付國難起見應集中全國人才組織國防政府、并對於不違反三民主義之言論出版及結社自由、槪不限制以上所陳、務祈採納民國前途、及民黨信譽惟茲是賴幸垂察焉馮自由、庚、 
[陜西慰勞團來滬]  
　　此次暴日侵滬、我前綫忠勇將士奮勇抵抗、爲民族爭光、陜西民衆聞之、甚爲感佩、爲物質與精神上之援助起見、特由各團體各機關組織慰勞會收集慰勞品、公推白于玉·謝詳蔭·林左海·等前來、慰勞前方將士及後方傷兵、刻由杭來滬、正在接洽慰勞程序中、 
[全浙公會致市商會函]  
　　全浙公會致市商會函云逕啓者、暴日逞其武力迷夢、利用飛機戰艦唐克車炸彈大砲毒瓦斯烟幕彈、以殘殺我遼瀋及淞滬一帶人民、吾人手無寸鐵、唯有堅决永遠不用日貨、以爲唯一之武器、惟自抗日工作停頓、已有大宗日貨潛運進口、吾商業同人、應各本良心上之主張、互相監督、努力抵制、無論彼方如何利誘威脅、總以不妥洽之精神、一致抗拒、至中日停戰談判尤屬萬不可恃非俟日兵完全退出中國領土、决不與之合作、貴會筦握商業中樞、抗日夙具同情、業經成立經濟絕交委員會、愛國熱忱實所欽佩、應請繼續進行、尅日訂期開會、召集各同業公會、曉以切實利害各自勸告同業、切弗再進日貨如有陽奉陰違、一經查獲、即由各同業自訂懲戒辦法、嚴予制裁、如是、則商業可免紛擾、而抗日運動、亦可不致中輟、總之、國家或可有屈辱之條件、而人民則萬不可無奮鬥之精神時危勢迫、至希鑒察無任盼禱此致上海市商會、全浙公會謹啓、 
[北平請願代表抵滬]  
　　北平各抗日救國團體、爲反對政府外交推派凌昌炎君爲代表赴京向當局請願、並來滬聯絡滬上各團體擴大抗日工作、凌君已於日前抵京晋謁當局並於昨日由京來滬、 
[曁南大學在粤設校]  
　　天中學部均已開課鄭校長即將返滬國立曁南大學自戰事爆發因地處戰區離校回粤之同學、約三百餘人初擬借讀中山大學嗣以由滬赴粤之戰區各校學生要求借讀、竟逹千餘人、以致中大無法、容納該校鄭校長爲解决留粤學生學業起見、特於前月抽身南下、與中大鄒校長面商救濟辦法、當承鄒校長特許將中大敎與滿全球六小時奏效淋病聖藥梅濁尅星明人德國愛迪那博士 
　　梅濁尅星係德國戚彌鄧藥廠監製上海柯爾登洋行經理　及　　、　與護校大學部之兩現曁大已在廣州文肯略二十二號設立駐粤辦事處各項均已籌備就緒、定三月三十日至四月七日爲報名註册日期准於四月七日上課並爲救濟上海戰區各大學返粤失學同學起見兼收借讀生又該核以返粤中學生爲數不少、已商借市立師範學校校舍爲課室、自聘敎員、亦於四月九日正式上課聞該校廣州大學部學生有二百四十餘人、借讀生一百餘人中學部學生則有一百四十餘人、多係海外歸來之華僑學生又鄭校長因在粤處理分校校務各事均已就緒定本月十二日啟程返滬 
省市兩政府 
[江南塘工善後會成立]  
　　昨在市府開首次會議江蘇省政府與上海市政府、爲上年水災奇重江南各處塘堤被水冲毀甚多、特由兩政府會同組織塘工善後委員會聘任鈕惕生·穆藕初·張公權等二十三人爲委員於昨日下午三時、在市政府會議室舉行首次會議委員均出席會議省府方面到建設廳長　修甲·市府方面到秘書長俞鴻鈞·工務局長沈怡、討論關於塘工工程及塘工經費甚詳、均議有相當辦法茲將該會組織規則及委員名單、探錄如後、 
[善後委員會委員]  
　　　委員長鈕惕生·副委員長穆藕初·委員葉楚傖·張公權·陳光甫杜月笙黃涵之羅經猷·）上海市政府代表（金其堡林康侯·吳藴齋趙晋卿高爕洪保　袁希洛龐樹森朱子橋王一亭許貫三·（上海市政府工務局代表）鍾人傑·（上海市高橋區代表）唐承宗·（上海市吳淞區代表）金體乾·（江蘇省政府代表）徐驥·（江蘇建設廳代表） 
[委員會組織規則]  
　　）第一條（江蘇省與上海市爲通盤　劃江南塘工善後事宜起見設立江南塘工善後委員會（第二條）本會隸屬於江蘇省政府及上海市政府、受省市政府之指揮監督、）第三條（本會、委員以下列人員組織之、㈠江蘇省政府上海市政委派之代表各一人、㈡江蘇省建設廳及上海市工務局之代表各一人分别由省市政府委派之㈢塘工所在各縣及市區之人民代表各一人分别由省市政府延聘之㈣熱心公益之地方人士若干人由省市政府會同延聘之）第四條（本會設委員長副委員長各一人、由省市政府聘任之委員長缺席時由副委員長代行職權（第五條）本會之任務如左、㈠關於塘工計劃之審查事項、㈡關於塘工工程之監督事項、㈢關於塘工經費之籌措事項（第六條）本會因事務之需要得設秘書一人、事務員若干人由委員長陳明省市政府派充之、（第七條）本會委員均爲無給職但由遠地出席會議時得酌支舟車旅費專任秘畫及事務員得支俸給其薪額由委員長陳明省市政府核定之、、（第八條）本會辦公經費由省市政府各半擔任之）第九條（本會辦事細則另定之、）第十條（本會俟善後工程完竣即由省市政府宣告撤消、（第十一條）本組織規則如有未盡事宜、得由省市政府會商修正之、）第十三條　（本組織規則自江蘇省政府上海市政府會同公佈之日施行、 
[魏道明鄭毓秀等放洋]  
　　半年内偕王寵惠歸國鄭毓秀·魏道明·及王寵惠夫人·孔祥熙夫人宋靄齡女士等、同於昨日上午九時、乘意大利皇后號由滬放洋、前往新關碼頭送行者、有李石曾·楊肇熉·梁仁傑·沈家彝·周先覺應時·沈錫慶張嘯林·杜月笙數十人聞鄭毓秀博士等此次出國、係赴歐美各友邦作國際宣傳、大約半年之内、又偕出席海牙國際法庭之司法院長王寵惠博士一同歸國云、 
[禁止擅扣民船]  
　　十九路軍顧全交通體䘏民隱十九路軍總指揮部駐滬辦事處、以軍興以來、因輸送頻繁需用輪船、以充軍用、迭經託由上海市各局聯合辦事處代雇輪船駁船均發給相當船資伙食、以資維持、近查内地軍警、時有藉口擅扣輪船、以致商輪裹足舵工逃匿妨害交通、莫此爲甚長此不加糾正、不特有妨軍事動作、抑且杜絕民衆交通、近更有不肖警所藉此敲詐自肥、尤堪痛恨、業已函致江蘇省政府通飭各縣公安局及各分局、嗣後凡遇本軍船舶、應即查照放行對於民間船舶、尤不得擅自扣留云、 
[四團體函請催審吳案]  
　　請求主持公道中等學校敎職員聯合會·國民奮進會·上海女子中學·電影敎育會·等四團體因律師吳邁遭公安局非法毒打後雖經起訴地方法院、然遲遲未見有何表示、故特於昨日聯名致函地方法院及律師公會催詢其原文云敬啟者、吳邁律師自三月十二日被上海市公安局非法毒打致受重傷訴請貴院依法偵查、起訴在案、社會人士僉以此事可藉法律得一公正結論無如事歷許久貴院尚未有若何根究辦法未悉何故且該案輿憤不平事實俱在、惟貴院爲神聖司法機關豈職權不能行使、抑法律不能施及公安局之官吏耶今人英明究竟用特函請貴院主持公道實施治神精法、對於公安局之非法行爲、予以嚴重制裁、以保人權而慰衆望、臨書吩切、並希見復爲荷、此致上海地方法院、又致上海律師公會一函云、敬啟者報載貴會爲上海市公安局非法　辱吳邁律師事公推吳經議　聯奎伍守恭沈鈞儒·俞鍾駱·潘震亞·單毓華·七位律師進行告訴足徵貴會重視法治欽仰募名、惟事延許久、未蒙法院若何表示、豈以神聖之法律、竟不能施於公安局之官吏耶、令人至爲駭異查吳爲貴會會員應受貴會職權及國家法律之保障如此官吏横行法律不能生效而法院爲司法機關不能執行神聖法律、則所謂人權將何堪設想、用特函請貴會主持正義、本人無畏之精神、予以澈底追究也、並希見復爲荷、此致上海律師公會 
[太古成都輪擱礁]  
　　失事地在復州灣德安輪已往拖救英商太古公司成都輪自上海開赴牛莊、裝運荳子雜糧以便裝往汕頭等處、詎船到普蘭店海口地名復州灣、該輪即遇大霧、船身誤觸暗礁已遭擱阻無法出淺、經船主發出無線電求救信號、當由在航行途中之德安號輪接得一面電滬報告、一面即駛往復州灣拖救該輪矣、聞成都輪船底已微有損壞、現正在拖曳中、按成都輪載重三千三百十九噸、係行駛南北洋之臨時班云、 
[水災會副委員長辛普生爵士赴漢]  
　　國府救濟水災委員會副委員長兼總辦事處處長辛普生爵士、昨晚因公要乘輪赴漢辛氏原擬偕副監牧師約翰生今日赴江北視察運河區賑務、現約翰生由代理工賑處處長李協同往先至南通、轉赴阜寗·寳應·高郵·鎭江·一帶視察、該會工賑處處長席德炯、現正勘察沿江修堤工程、同行有揚子水利局總工程師史篤弼 
[中央銀行檢查報告]  
　　第一百二十一次中央銀行發行準備第一百二十一次檢查報告云、本會依據中央銀行條例第十五條之規定對於本行發行兌換劵準備金負檢查之責、茲於民國二十一年四月九日由王毅侯監事在本行發行局舉行第一百二十一次檢查用將檢查結果公告如左、（甲）兌換劵發行總額銀圓二千八百零七萬八千六百九十元内計銀圓劵二千五百三十五萬三千二百九十七元、輔幣劵二百七十七萬五千三百九十三元兌換劵準備金總額二千八百零七萬八千六百九十元、内計、現金準備銀圓、三千二百三十六萬五千四百十八元是項現金準備、計存本行發行庫一千九百三十一萬五千八百七十二元四角五分、存各埠分支行、一百三十八萬二千四百四十三元存同業一百六十六萬七千一百四十七元五角五分保證準備折合銀圓五百七十一萬三千二百七十二元）乙（ 
關金兌換劵發行總額三十七萬五千元關金兌 
換劵準備金總額三十七萬五千元是項準備金計美金十五萬元、存本埠同業以定價四○合關金如上數照中央銀行兌換劵章程第三條現金準備百分之六十、保證準備百分之四十、此次檢查結果現金超過六十分之數、保證不及四十分之數核與定章相符、特此報告、中華民國二十一年四月九日、中央銀行監事會、 
[四行發行準備報告]  
　　第一一九次四行準備庫係由鹽業金城中南大陸四銀行聯合設立、專辦發行中南銀行鈔票事宜、每星期公告一次、茲照錄上海準備庫二十一年四月十一 
日第一一九次公告如下鈔票流通額二千零八十萬零八千四百五十七元準備金總額二千零八十萬零八千四百五十七元、内計、現金準備一千三百三十五萬六千一百六十四元八角七分、保證準備七百四十五萬二千二百九十二元一角三分、 
[時事新報工潮昨訊]  
　　申報工友全體大會派報工友自動援助報界工會發出消息云、時事新報勞資雙方發生糾紛後已數誌本報、茲將昨日所得消息錄後 
[申報工友全體大會]  
自時事新報勞資雙方發　　 
生糾紛後雖經各方極力調解、卒無效果、申報工友、認爲時事新報資方有意破壞整個報界工 
會、理應一致起來援助、乃於昨日）十一日（下午二時召集該報工友全體大會討論對付該報方策茲將其議决各案照錄如下、㈠密、㈡密、㈢自動經濟援助案（决）通過、㈣密、㈤密、㈥散會派報工友自動援助派報工會自上次調停失敗、各工友聞悉之下、憤懣異常僉謂該報有意破壞報界工會、且聞組有某某送報公司陰謀破壞派報工會工人團體當以同在工人地位、决以實力援助、從昨日起、自動停販時事新報云、 
[名畫家來滬展覽]  
　　北平名畫家邱石　　　友朋之約、道經滬上頃聞將作品文件經當代名人吳鐵城·劉海粟·王一亭·劃釐隱馬超俊章行嚴趙叔擁王伯　諸先生之介紹定四月十六十七兩日　跑馬應白克路新功功德林二樓、舉行展覽、捐助災黎、邱氏在平從事藝術敎育十餘載、爲北平各大學名敎授、山水花鳥無不擅長、其畵精於鈎勒、力反粗獷之習、在現代畵界獨樹一幟其所取材如羅漢松·榆葉梅·太平花·西番蓮·棕樹·錢樹·之類均有獨得之妙、從未經人作過、尤工畫舊薇、 
有邱蓋薇之稱寸兼尺楮人爭寳之、届時各界參觀、必有一番盛况、又聞邱氏之友人蔡隱盦有珍異之照片多種亦同時在彼陳列、 
[緝私游巡隊保護魚汎]  
　　蘇五屬鹽務緝私江海巡隊隊長王士廎、自蒞任以來、對於緝務非常認眞、近以魚汎期内、恐有不肖之徒、藉敲詐擾害善良、特布告所屬、一體嚴緝、茲錄布告如下、爲布告事照得本隊責在緝私增裕收本隊長就任伊始、首以重廉潔袪積弊爲要旨第以本隊員兵衆多、廉潔自矢者固不乏人而藉故招搖者、亦在所難免茲屆漁汎之期誠恐有不肖行商、勾結員兵擾漁民以及濫用職權藉端苛罰情事、合行佈告、仰　色人等一體知悉須知各漁船如有夾帶私鹽一經本隊查出自當依法辦理不容藉端苛擾、而安漁業、自此示後、倘有前項情事發生、准許被害人指名告發定當從嚴查究决不姑寛、其各凜遵毋違此布、 
[通緝徐彦案中共犯]  
　　水巡隊中於上年因拘獲土販、當時由水巡隊隊長徐彦將土販賄縱所有大宗烟土則没呑、當爲督察處查獲該徐彦業經判决徒刑五年病死獄中、惟同案被告馬志雲·張雨亭·即張龍發·邢根大·沈連生·等現在依然逍遙法外、仍在警界辦事惟徐彦之家中、情實不甘、遂據情報告法院、業奉法院飭拘被告等無着、已諭令通緝、 
 
 

Page 5

 
 
[拘獲大批男女盜犯]  
　　計有十二名之多多半在旅館拿獲總巡捕房華總探長陸連奎、於本月九號、偵悉有大批盜黨、潛匿於湖北路蘇臺旅館一百五十八號房間内、遂督同華探長劉紹奎·湯堅·探目馮志銘·吳漢章·西探長謝門·等密往拘獲盜匪錢阿海一名并往湖北路安東旅館二百四十號房間、及法租界東自來火街三零三號華盛路同康里五十五號等處先後續獲同黨葉阿榮·包詠梅·苗一順·姚阿三（即小阿毛）·徐子卿·婦女沈阿大·包張民·潘阿媛·潘顧氏·并法租界萬花園妓女李愛媛·李小妹·等、共計男女十三名口、當在同康里姚阿三·潘阿媛·房内地板下、抄出手槍三支、子彈三十五粒一併帶入捕房、分别收押、昨晨解送第一特區法院刑一庭、據捕房律師汝葆彝陳述案情、謂因時間侷促捕房尚未詳細偵查故要求准將各被告覊押云云、經錢鴻業庭長向各被告質訊年歲·籍貫·一過諭令准予覊押、改期七天再訊、 
[夫妻嚇詐匪雙雙被拘]  
　　夫投函嚇詐索千金妻徘徊道左待錢來大通銀行職員張頌周、家住南市新新街二十七號、於本年三月間、突接匪黨投遞恐嚇信一封意圖索詐洋一千元、當經張據情投報市公安局請緝嗣因時局關係張頌周乃遷居法租界匪黨因不知張遷於何處、乃將恐嚇信改投至公共租界九江路六號張之辦事處信中略稱限於本月九號下午一時將欵封於信套内送至西藏路福州路口、有一縫窮婦人處、另繳小洋兩角等語、張乃投報市公安局派偵探佘茂隆於九號會同老閘捕房包探李述桂密往該處守候李探匿居附近天蟾茶樓洋臺上竊觀、移時、果見有縫窮婦江北人劉施氏徘徊窺望、若有所待、佘偵 
探乃上前將小洋兩角及信封内貯僞幣洋一百八十元交給氏接取向北而行、至西藏路漢口路口、即轉交與其夫劉恩洪探員遂突前將劉夫婦逮捕帶入捕房分别收押昨晨解送第一特區法院刑一庭、即據捕房律師汝葆彝起而詳述案情謂本案有一管轄問題緣被害人張頌周前往南市、自接到恐嚇信後即向市公安局報告辦理一切、嗣以戰事影響移居租界而匪徒亦改變方針、將信投至租界九江路、而所約接洽地點、又在租界内故此案貴院與地方法院均有受理之權、捕房方面初擬根據刑法三七○條第三欵及三一九條起訴茲爲謀公安局與捕房方面辦事上合作精神起見現捕房願放棄起訴權、對於移解一層亦不反對且願帮助公安局提出證據云云、繼據市公安局來員投案請求移解、詰之劉施氏劉恩洪供詞推諉否認與匪通同、經錢庭長核供諭劉恩洪·劉施氏·連同其十二歲女孩秀蘭、准交市公安局來員帶去、歸案訊辦並着補交公文到案備核、 
[曹家渡盜案破獲]  
　　盜匪張日進於前晚糾黨持械、前往滬西曹家渡後馬路立成里三號搶刦財物、正在翻箱倒篋之時、被該管六區公安局得悉、立派警探馳往兜拿當塲拘獲盜匪張日進一名、帶區供出餘盜及槍械藏匿處所復又派警按址前往續獲夥盜六名、並搜出白郎林手槍一支子彈八粒一併帶 
區、申解市公安局訊辦 
浦東老白渡　 
[流氓公開敲詐良民]  
　　張朝泉幾成癲癎向在十六舖春江茶樓附設油餅店老板江北人張朝泉、前日午後因事赴浦東老白渡訪友、身畔帶有銀元數枚及雙毫若干詎正行經高郵路織布廠五間頭地方突來形似流氓者五六人、不問情由、將張强拽至該處第五間屋内、聲稱奉局長之命、在此檢查匪類旣聞得張操江北口音、當即誣彼爲漢奸並百般恫嚇結果張身畔之銀餅及雙毫若干竟入若輩之囊張受驚之餘即時急返浦西歸家時幾成癲癎事後經人詳查、據云該處儼然成爲一種敲詐公開機關、受害者已不一而足爲首者聞係該處沈瑞芝小癟嘴方小如子·及小如喜子·等著名流氓、並聞警所已下令查拿懲辦以靖地方、 
[公共租界工部局衛生報告]  
　　傳染病統計四月九日中夜前一星期患病及死亡人數表 
症别外橋住在租界内及華人租界外工部局道路（人口約一○患病情形曾經報告三○五五四人） 
者人口約四四二患病經死亡四○人）報告者人數天花四四猩紅熱一一二白喉一四四腦膜炎四三癆病二二六二二傷寒一六三赤痢二白痢二脚氣二二七日熱病疹症二三五三一疔疽六一患各種病症一二五一七死亡人數 
[天氣報告]  
　　徐家匯天文臺昨日下午四時三十分氣象豫報云、揚子流域及此間海濱有霧或雨、山東海濱開霧、此間與東海之上有强烈旋風因低壓經過向東北東方進行之故黃海及渤海風、勢加勁而無定向又昨日下午三時前二十四小時内本埠氣温最高五七·二、最低五二·五、去年同日最高五一·四最低四八·二 
誌謝昨承武昌亞新地學社惠贈京滬地域形勢圖一幀謝謝 
[來函]  
　　敬啟者閱四日貴報載有治療腦膜炎一則謂以皂礬煆煉存性、（煆過變赤色）吹入鼻孔等情茲小兒適患流行性腦膜炎、（或謂結核性腦膜炎須先有肺病方能成立但流行結核俱係慢性腦膜炎）起時寒熱頭痛作嘔（因頭昏）、曾略現白㾦（或　因　汗　）現在已二十餘天牙請聚咬不能當　欽食右邊、半身不遂目白略紅、　神放大、 
口有滬沬、熱度不高似確爲慢性腦膜炎、諸警東手試將皂礬煆煉不能成爲赤色、只能變爲淡黃色、試之無効想係煆煉不得法故也、特專函奉懇、請將藥末設法見惠少許、或將他種治療方法見示、）略（胡叔明頓首四月七日、 
醫師瞿紹偉復函結核性腦膜炎·與流行性腦膜炎、原因不同症狀亦有不同之處必須詳細檢查、方能診斷確定、大抵結核性、者爲慢性流行性者爲急性結核性腦膜炎並非有肺結核而後發生、在治療上、現在尚無良好之法、流行性腦脊髓膜炎若能早期延有經騐之醫師治療尚有痊愈希望至於治療主要减低腦壓腦脊髓腔内注射本病血淸、其他如頭部用冰囊、維持心力遮蔽光線使室内黑暗、避去聲響、安靜患者等若已發見牙關緊咬不能言語瞳孔散大、口内流涎等症狀時、已少生命希望、並來函所云皂礬煆煉吹入鼻孔等情、係無識之談在學理上無若何之價値、切勿輕信、致誤生命、 
國内要電 
[國聯調查團在平研究條約]  
　　昨開全體會議中日代表列席辯論異常緊張　　（北平）國聯調查團十日下午三時半、在北京飯店開全體會議、中日代表均列席、討論條約問題雙方辯論頗多其緊張爲從前所未有、（十一日專電） 
　　）北平國（聯調查團今晨十時開會、至二時散、討論着手調查東北事宜下午二時至四時繼續開會、該團代表定明日訪張、詳詢東北一切情形、（十一日專電） 
[接見諳悉東北人員]  
　　（北平）調查團今晨十一時接見英美烟公司駐瀋經理康特、康於九一八事變適在瀋、對一切陳述甚詳下午四時接見東北礦務督辦王正黻王係王正廷胞弟、服務東北有年對東北情形、詳細報告、五時北寗路車務處長司梯爾往謁、報告日人破壞北寗路經過各代表埀詢甚詳、（十一日專電（ 
　　（北平）調查團改明晨接見民衆代表今晨九時、美代表麥考益赴美使館訪問十時返、飯未外出、（十一日專電） 
[民衆代表約期訪謁]  
　　（北平）平商會北平民衆救國聯會及東北學生抗日聨會均派代表接洽定期訪謁該團（十一日專電） 
[政府願派衛隊保護]  
　　（北平）顧維鈞代表今晨以書面送達國聯調查團午後又往訪問聲明中國代表之出關係根據國聯議决案爲國聯調查團充分履行義務如關係方面不能担保其安全則東省爲中國領土中政府願負派衛隊保護之責、）十一日專電（ 
[昨晚赴懷仁堂宴會]  
　　（北平）今晚八時張學良在懷仁堂宴調查團、到該團全體及日本吉田·澄田·矢野代辦與各要人、共中外來寳八十一人、（十一日專電） 
[張學良席上歡迎詞]  
　　（北平）今晚張學良在懷仁堂宴待國聯調查委員團張即席致詞曰李頓勳爵與調查委員團諸位先生、今日余以極大之歡欣對諸君作懇摯之歡迎余之歡迎諸君、因諸君代表根據國際合作與公道之原則所組成之世界團體該團體十二年來、於增進和平與安寧大著成績吾國人民、際此國難深戚之中、覩諸君之駕臨、尤爲歡忭蓋知友邦與國聯必能竭力以和平方法及啓示中日恢復公允榮譽的邦交之途徑、以解决兩國間爭端也、貴團事業之成功、即遠東和平之恢復此吾人皆知與世界和平大有關係者也、中國人民與世界文明各國相同、深信和平之切要、與戰爭之無益此固不必贅言者、職是之故、吾人對於日本在東北各省及沿海諸地如上海等處所作之武力侵略、及任意破壞、深致憤懣、自去年九月事變發生後、中國始終堅抱恪遵國聯會章所定義務之政策、不幸日本不顧國聯行政會屢次之决議、實行武力挑釁侵略中國之深謀的政策、中國爲國際和平與好意及對國家安全之天然願望所鼓動僅以自衛是圖、並一再告誡日本注意非戰公約與國聯會章之義務、蓋以其爲非戰公約之簽字國且爲國聯會員國也、余望我政府代表與諸君討論關於中日爭端之法律上與政治上各事故余於此、不欲再作討論、但擬請諸君注意根本數點、以作公允之考量、㈠東三省在歷史上政治上經濟上實爲中國整個之部分、東北居民爲有悠久歷史各種種民族之大集合體、彼等皆爲中華民國之自由的公民、就經濟而論、東北爲中國國家經濟上不可分裂之一部分就政治而論數世紀來在中國之發展中、曾佔重要部分故東北之在今日、全國四萬五千萬人民實視爲祖國重要之部分、正與山東江蘇廣東等省相同也彼指滿洲爲中國域外之部分、成全藉武力在東北設立非法之傀儡政府、實圖掩蔽土地侵略之野心、而志在違犯一九二二年華盛頓簽定之九國公約中規定主權獨立與夫土地行政完整諸原則也㈡吾國今正在一大變遷中外國觀察家隨地可覩社會上經濟上政治上顯著而眞正之變更、此項變更實爲重定結構以求新均勢之必要的後果、吾人覺中國之維新、將爲二十世紀之重要事件、正如十九世紀覩德國·意國·日本之興起、二十世紀將覩中國之興起、但在任何社會政治大改革之際、必多少有俶擾紊亂、如工業革命後之歐洲、一七八九九年後之法國、獨立與内戰後之美國、均有慘烈之騷亂、此皆斑斑可攷者也中國今日爲變遷中之國家、自不能逃英法美所遭歷史上之公律、且斷不能期其信宿即告成完美之政治秩序也、况中國幅員廣大、視歐洲全部與日本帝國併合之面積猶過之則其事業必更艱鉅中國户口據最近估計、超過歐洲全部之總數而國民黨運動、擬同時進行政治革命與社會工業文學革命、吾人希望中國之友邦與列强政府能體諒此種改革之偉大、吾人切信工作之活潑精神、實爲新世界一種新動力、可更鞏固世界之團結與世界之和平日本政治家有公然指中國國家不統一者、亦有指中國爲非新時代之國家者在吾人觀之此種言論實含有政治作用希圖掩蔽世人之目使不能覩中國經營之眞正力量也、㈢此次中日爭端之眞正原因實在中國經濟社會之進步與漸臻政治統一、而非在中國政府不良或社會停滯也、日本久抱宰割東三省之野心、一九一五年後尤爲顯著、日本恒以東三省之鐵路發展爲其宰割之工具、且竭力妨害吾人發展交通與天然利源、故鐵路問題實爲中日爭端第一主要原因、聞貴團主任李頓勳爵曾在南京演說、述及中國如此大國而缺乏鐵路與其他交通方法自難免遭遇困難云云、吾人在東三省已早鑒及此點、故近三十年或三十五年來、力圖擴張交通以便聯絡全國、保護邊陲並奠定國民之經濟幸福、 
自民國民立以後、東三省在社會與經濟建設上已大有進步、曾造成許多道路與鐵路曾開辦許多學校與文化機關曾設立許多工廠、曾開墾許多荒地近年來由中國内地徙居東三省之人民、歲逾百萬日本雖圖控制東北之經濟事業、然該地經濟與社會發展、多爲中國自已努力之結果、在政治上雖日本屢次告誡東北省當局勿與聞中國他部分之政治、然東北之參與中國政治之發展與統一、業已眞確而完全、因此實業與文化之進步及政治之漸臻統一、尤其爲余之與中央政府協力經營以求全國統一政策、及中央政府注重東北政治之政策而任余爲中國陸海空軍副司令、遂引起日本之仇視、卒乃以武力違法佔據東三省、張學良嗣請調查團以明達之意見、公正之精神解决中日爭端、蓋唯公允之解决始能維持兩國間之和平也、並允恊助調查團蒐集情報抒誠討論一切有關係之問題、末乃舉杯祝調查團團員健康、並偉大使命之成功）十一日路透社電（ 
[李頓代全團致答詞]  
　　（北平）李頓答張詞、國聯爲世界大戰後新興勢力對弱國强國均有保障、去年中日事件發生後、兩國對國聯皆甚信賴、相信中日糾紛、必有一公正解决、（十一日專電） 
[顧維鈞定明晚設宴]  
　　（北平）顧維鈞定十三日在鐵獅子胡同李宅宴調查團代表、）十一日專電（ 
　　（北平）朱光沐·周大文·湯國楨定明晚在懷仁堂、宴調查團中國代表、（十一日專電） 
[僞滿洲國致外部電原文]  
引起國聯各界惡劣印象　　（北平）滿洲僞國致羅外長佳電、已由電局退回不受、茲以某方面接得該電原文如下、以見其措詞之荒謬「中華民國外交部長羅文幹閣下台鑒、近據報告、貴國將派顧維鈞氏、偕同隨員隨同國聯調查團委員來滿等情、查我滿洲國係依三千萬民衆之公意驅逐軍閥建立崇高理想之新邦、對貴國極欲互修和好、如有代表或當道要人遠來自當以理歡迎邇來貴國任意宣傳、斥我爲僞國家誣我當局諸人爲叛逆以致我國民衆對貴國感情、異常激刺倘顧氏一行入境、難保毋與不逞之徒種種機會、爲將來雙方親善之阻碍、應請貴部長妥爲設法、勿使顧氏一行柬來、免滋意外、特此辭謝、請煩查照、諸希亮察、滿洲國外交部長謝介石佳」（十一日專電） 
　　（北平）調查團今接南京電、内容係僞國拒絕顧維鈞赴東北、該團日内即將原文寄往日内瓦（十一日專電） 
　　（北平）國聯調查團即將出關、遵照國聯議决、實地調查乃僞滿洲國外長謝介石、已於九日致電羅外長以該處人民激昻、難保有不逞之徒乘機對中國代表等人員、加以危害、釀成意外爲詞、拒絕中國代表同行出關顧代表得訊後、與調查團接洽適當應付辦法、一面外部提向國聯切實交涉、聞政府以滿洲方面旣有不逞之徒、意圖滋事則調查團及代表人員同行出關、其安全問題實有預先佈置必要、擬挑選精銳衛隊、護送前往、以免意外、（十一日專電） 
　　（日内瓦）滿洲僞政府之拒絕顧維鈞博士偕國聯調查團入滿已引起國聯各界極惡劣之印象、咸覺如固執此見、則又將造成一嚴重之局勢、李頓勳爵已電達國聯秘書處、謂若顧博士不能偕行、則渠不願赴滿、今料中國代表團將請國聯大會之特委員召集會議此事將於本星期杪提出於特委會果爾、則特委會或將對滿之態度取强硬之方針、衆信滿洲之態度實出於日本之授意、（十一日路透社電） 
　　（北平）國聯調查團發言人今晚語外報訪員、謂報載滿洲僞政府拒絕顧維鈞博士入滿一節微有不確蓋滿洲僞政府致南京之文、僅謂切願閣下設法勿使顧維鈞博士至滿云云、調查團不以此言爲拒絕顧博士入滿而僅視爲一種申請、其意中固知不能有效也、（十一日路透社電） 
國難會議决定共同禦侮原則 
[全國人民贊助政府實行]  
　　四次大會討論改革政治制度案（洛陽）國難會議十日上午九時、在洛陽西宫會塲舉行第二次會議、出席會員一四五、人及中委曁國府各院部會長官主席團王曉籟高一涵劉蘅靜童冠賢·臧啓芳、名譽主席章嘉呼圖克圖、主席劉蘅靜、秘書處主任褚民誼副主任彭學沛報告事項、㈠宣讀第一次會議紀錄㈡秘書處報告、甲·會員請假名單乙慰勞東北李杜·丁超·蘇漢章曁各將士電、㈢汪院長關於軍事外交財政之補充報告、 
討論事項、㈠共同禦係案、）本案經禦侮審查委員會審查認爲原案關係共同禦侮之最高原則、應請大會公决、）决議甲·凡侵害國家政治獨立及領土與行政完整之敵、政府應兼用武力與外交抵抗到底、有違上述原則之條約、槪不得簽訂乙·在政府努力實行上項原則之時期 
 
 

Page 6

 
 
　　内、全國人民不分黨派階級槪應盡最大之力量、贊助政府共同禦侮㈡國難期中外交方針案（本案係由會員所提關於外交方針之九案經禦侮審查委員會合併整理後提出、）决議積極聯絡主張正義·維持國聯盟約九國公約非戰公約之各友邦、以期獲得各國之同情並鞏固太平洋之永久和平十二時五分散會、）十日中央社電（ 
　　（洛陽）國難會議、十日下午二時在西宫會塲舉行第三次會議出席會員一四九人、中委十八人、及國府各院部會長官主席團王曉籟高一涵·劉蘅靜·童冠賢臧啓芳名譽主席章嘉呼圖克圖主席高一涵、秘書處主任褚民誼、副主任彭學沛主席報告主席團以爲本會議於閉會前應發表一莊重宣言、茲經推定陶希聖·李根源·楊端六·梅思平·蕭瑜王禮錫·蔣廷黻七會員爲本會議宣言起草員討論事項、政治制度改革案禦侮審查委員會報告審查經過五時散會、（十日中央社電） 
　　（北平）洛陽電十一晨四次大會討論改革政治制度案、通過、㈠政府應從速辦理地方自治、如期結朿訓政㈡設立中央民意機關、㈢國民代表會有預算决算國債之决議權、㈣代表會組織下午續議（十一日專電） 
　　（南京）徐佛蘇到京一度謁蔣談極久徐昨電洛國難會員李根源·王曉籟云弟南行時促、未及赴洛與會爲歉報載曉籟先生所談政見甚佩、救國精神全在朝野和衷愼定國本、打消國難、若能延長會期、提議憲政、多數會員必到、否則洛會因時促未决之案、如可移京續議、則物議自息、弟現由京下滬云、（十一日專電） 
　　（北平）洛陽電、十一上下午大會討論改革政治制度案、有主立即結朿訓政實施憲政、有主改組國府設國防政府、辯論雄偉、實爲大會最精彩之一幕、（十一日專電） 
　　（洛陽）國難會議今晨通過一議案、聲明政府必以武力或外交方法抵拒破壞中國政治土地或行政完整之任何國、决不簽定與上述原則相反之任何協定、全國人民不論是何黨派或階级級、應協力扶助政府、以拒外侮、（十日路透電） 
[國難會議慰勞東北義軍將士]  
　　（洛陽）國難會議慰勞東北義勇軍諸將士電云、探送東北義勇軍諸將士公鑒、日人挾其暴力破壞和平、佔我東北、僞設機關領土國權同遭蹂躪、諸君孤軍特起、捍衛邊城喋血銜鋒、百折不回義聲　播　情響應、足使敝人知吾民族堅强之意志、非威武所能奪、非利誘所能移、同人集會行都、共赴國難馳念我忠勇愛國之壯士、一致抒其無量之敬意、特電慰勞用示嘉佩、仍盼奮鬥到底、以爭民族生存、以博最後勝利國難會議印（十一日中央社電） 
　　（洛陽）國難會議慰勞李杜·丁超·蘇漢章·曁各將士電、原文云、）銜略（暴日以侵略野心、崇朝佔領我遼吉兩省凡有血氣切齒痛心、諸君倡率健兒、共抒忠憤義旗所指、迭復名區、足使敵人認識吾民族眞正之意識、决不爲人利用、同人敢以最誠懇之忱敬致慰勞努力奮鬥、雪恥爭存、是所厚望國難會議庚印、（十日中央社電） 
[救國軍内部加緊組織]  
與日軍隔海林站對峙　　（哈爾濱）救國軍嚴密組織、王德林劉萬魁分任正副總指揮、設總指揮部於寗安全軍分五路、第一路王德林第二路劉萬魁、第三路姜海山第四路張治邦、第五路李象山外一二路各附大刀隊數支隊、（十日專電） 
　　（哈爾濱）日關東軍第二師團部十一日移回哈埠、長谷旅團部設方正、天野旅團部設延壽、村井旅團部設烏吉密最近尚有一旅團開哈、至哈綏綫救國軍進展至高嶺子、與日熙軍隔海林站對峙尚未接觸、（十日專電） 
[俄技師駕日飛機遠逸]  
　　日憲兵在哈獲疑犯數名俄軍萬人集綏芬河邊界哈長綫俄人圖阻日軍運　　（哈爾濱）八日哈日飛機場單葉一架爲技師赤俄人駕駛、偷飛遠東、日機四起、追至綏芬未獲、九日因此事日憲兵獲得赤俄嫌疑犯數名、在密審中（十日專電）　　（哈爾濱）九日晨二時哈長綫東鐵松花江第二鐵橋、發現三甫特藥擬俟第十二列車自長開哈經過時轟炸橋樑但爲守橋兵發現召技師移去交通因阻七小時、事後查獲赤俄嫌疑犯二名猶未獲供、據聞係俄方軍事計畫積極特炸燬該橋、以阻日方軍運）十日專電（ 
　　（哈爾濱）九日俄飛機三十架坦克車十四部、砲步騎兵萬人抵綏芬河外（十日專電） 
　　（哈爾濱）赤俄國炸松花江鐵橋事、兩日中、日憲兵在南線陶賴昭捕去三十餘俄人、均東鐵路員已解長訊問十日日兵 
在江岸林中獲炸橋藥線長二里手槍一支、日軍防赤俄因此暴動兵士在哈及東鐵沿線特别戒嚴、（十一日專電） 
[二道溝日本警署被燬]  
　　（哈爾濱）延吉戰事轉二道溝、日警署被焚、戰事仍烈、咸鏡北道韓人倡亂、與救國軍呼應、日派大軍往剿）十日專電（ 
[馬占山之行蹝]  
　　（哈爾濱）傳馬占山已乘汽車轉奇乾入俄 
境將繞道來南、八日馬曾有電委程志遠爲黑全省警備司令代行職權、一般斷馬已不返黑垣、）十日專電（ 
[徐永昌談晋綏軍隊狀况]  
　　縮編後計十一二萬人　　（北平）徐永昌談、此次來平謁張擬勾留一週、外傳本人因病辭職說不確晋省 
軍隊共十四師、每師九團、後經張主任規定縮編每師改爲四團軍餉按八成發給、月撥百六十萬僅傅作義王靖國·李服膺·李生達等部均照四團縮編餘則仍爲六七團不等、兵每名餉七元以前除晋綏自籌百萬外、按月由張助三十萬相差甚鉅、李服膺來即催欠餉自三月份起晋綏軍餉改由并綏署發閻就職後裁駢枝機關重編舊有軍隊每師改六團刻晋綏軍隊共八個師三個獨立旅師長爲傳作義·王靖國李服膺李生達·楊效歐楊澄源·楊耀芳·孫楚·三旅長爲豐玉壐周原健·杜憲周·此次縮編又裁去三萬餘人、共十一二萬人、月餉减爲百六十萬除晋綏自籌百萬外、餘由中央協助、晋鈔仍無整頓辦法近每晋鈔二十元可換現洋一元、宋哲元·孫殿英兩部仍駐原防、餉由平綏署發、晋綏兩省府改組說本人尚無所聞、（十一日專電） 
[鄂新省府成立]  
　　夏斗寅等宣誓就職 
何成濬授印致訓詞敎界代表謁夏請願 
市長人選内定孔庚　　（漢口）鄂省府十一晨十時成立、主席夏斗寅、民廳長朱懷冰財廳長沈肇年、建廳長李書城、省委孔庚晏勛甫程汝懷、秘長楊在春、同時舉行宣誓就職禮、夏斗寅主席何成濬代表中央授印夏朱沈李分别受印行政院監誓員何成濬中央監誓員錢大鈞國府監誓員何奇陽相繼訓詞、方本仁·張難先喻育之·王世杰祝詞夏斗寅答詞散會當電中央報告就職情形、並舉行會議討論政務進行（十一日專電） 
　　（漢口）何成濬在省府訓詞、謂鄂經共黨一度竊政及内戰後土匪蜂起加以水災外患、一切均陷於絕境財政尤困難萬分、故中央對省府人選、非常愼重、各委均有能力有經騐、一定有良好辦法表現、同時望人民不可望治太過須擁護政府、共底於成、錢大鈞訓詞希望兩點、一負責清鄉、二從事禦侮何奇陽訓詞、希望黨政軍團結一致、分工合作、夏斗寅答詞、先代表全體致謝繼謂才力有限、現膺此重任深懼弗勝今後决秉承中央意 
旨與全省人民精誠合作使人民安居樂業政治得上軌道（十一日專電） 
　　（漢口）敎界十一日推代表向心葵等謁夏斗寅、對經費問題有所請願、夏答覆三點、㈠積欠敎費俟通盤籌劃、㈡政府無縮减敎費之意㈢以後分配經費不畸輕畸重、代表滿意辭去、（十一日專電） 
　　（漢口）省府十一日開第一次委員會議、討論四案、㈠通過就職備案電文、㈡敎廳黃廳長建中未到前由府秘長楊在春暫代廳務、㈢改組堤工經費保管委會、主席民財建三廳長爲當然委員加推程汝懷爲委員㈣徐源泉部在應城京山剿匪勤勞撥一萬元推程汝懷携往慰勞、市長人選未討論聞確内定孔庚、又財建兩廳十一日已分别接收、（十一日專電） 
[行都今日閱兵]  
　　（洛陽）此間定十二日上午十一時、在 
西宫大操場）即國難會議會塲前面（舉行閱兵典禮、邀請國難會議會員全體參加觀禮、）十一日中央社電（ 
[戴季陶辭院長未准]  
　　（南京）戴季陶辭考試院長職未准鈕永建有任考試院副院長說衆料副院長推定後戴或可撤回辭呈（十一日路透電） 
[賀耀組昨就參次]  
　　（南京）賀耀組十一日晨由蔣中正陪當局至參謀本部就次長職、（十一日專電） 
　　（南京）外息、英方已籌商京滬路當局及日方、於短期内先開南京眞茹間快車、每天一次、至全路通車則俟停戰協定簽字後實行）十一日專電（ 
 [P東省關員安挿問題 
　　（南京）總稅務司　樂和、以東省各海關被迫離職人員、一時恐難繼續服務已電各員赴滬報到、以便計劃安置（十一日中央社電） 
[鐵部維護京杭行旅]  
　　（南京）鐵部以滬變後京杭旅客多改取京杭國道汽車往來、十一日特咨請軍部及蘇省府飭沿路軍警妥爲維護以策安全、（十一日中央社電） 
[馮玉祥電甘乃光問疾]  
　　（北平）馮玉祥由泰安電甘乃光、慰問病况、）十一日專電（ 
[韓復榘電蔣伯誠闢謠]  
　　（北平）某外報記者前發電稱魯省截留國稅、與某某派合作某最高當局并於演說中、闡明此向種意等語京平兩地一度盛傳、韓復榘眞電蔣中正氏表蔣伯誠闢謠、謂當此外患日深之時焉有喪心病狂之舉、）十一日專電（ 
[蘭州西門外築飛機塲]  
　　（北平）蘭州電、蘭州西門外羅家塲築飛機塲舉蘭縣長監修十五日前可落成、（十一日專電） 
[汪榮寳宅藏書被竊]  
　　（北平）東四八條胡同三十號汪榮寳宅、被竊去珍貴書籍五千册、多係坊間罕見之物價値甚昻、）十一日專電（ 
[冀省民生銀行成立]  
　　（天津）冀省民生銀行總行十一日成立、民政廳長王玉科行開幕禮並假六國飯店招待各界來賓該行不久即發行紙幣 
）十一日專電（ 
[津日商裕大廠復業]  
　　（天津）日商裕大紗廠十一日復業僅募集工人四百餘名）十一日專電（ 
[晉省將劃十四防區]  
　　（太原）閻十一晨紀念週報告、决㈠設全省監察委會、澄清吏治、㈡設晋綏軍整理委會、委長由本人兼並劃全省爲十四防區、每區駐軍一團實行剿匪云、（十一日專電） 
[晋省銀行職員舞弊]  
　　（太原）省行内部職員連年舞弊、達數百萬、當局决查辦、晋民擬組請願團、澈查剗除貧汚、（十一日專電） 
[濟南一中發生學潮]  
　　（濟南）省立一中學生爲要求續放春假未准、遂罷課宣言驅逐校長孫維嶽當被開除學籍十二人十日敎廳派員偕校長勸令出校、督學馬汝梅被毆傷今敎廳令該校奉韓諭放假三日再定期召集開課（十一日專電） 
[魯民生銀行選舉董監]  
　　濟南）民生銀行民股董監今在財廳選舉、歷城趙回源·文登叢芳山·魚台繆瑞堂·臨沂王家瑞·鄆城徐漢銘·即墨劉民生·惠民張汝湘當選董事秦安劃廷筠·益都徐永祚·荏平周茂筠當選監察以上均該縣財政長、（十一日專電） 
[日艦八雲赴勞山演習]  
　　（青島）日艦八雲號十一日晨九時半赴勞山灣演習水戰（十一日專電） 
[何鍵派隊開宜章]  
　　（香港）何鍵派隊開宜章攻陳鐵堅趙自新兩叛部粤軍陳章部亦進抵坪石堵擊、（十一日專電） 
[國府聘何東爲顧問]  
　　（香港）路透社今日探悉、四月九日乘英公司船赴歐之何東爵士、現由國民政府聘爲顧問、行政院長汪精衛已從洛陽電致何東、（十一日路透電） 
[粤擬發行國防公債]  
　　（香港）粤擬提前十六日發行國防公債事後呈報中央追認、（十一日專電） 
[赤匪由上杭竄龍巖]  
　　（福州）赤匪集中長汀、由上杭竄龍巖入漳張貞部隊在大小池與接觸張電省告急劉師亦有同樣報告、（十一日專電 
[湘省敎費問題解决]  
　　（長沙）湘敎育經費問題已經解决各校自十一日起、一律復課）十一日專電（ 
[韓後勤補蘇省委缺]  
　　（鎮江）蘇省委羅良鑑奉簡調皖民廳長、遺缺行院簡韓後勤補充省府無改組訊、（十一日專電） 
[莊崧甫談導淮程序]  
　　（鎮江）莊崧甫談、導淮程序先從入海工程着手、路綫循黃河故道、（十一日） 
[魯滌平吕苾籌進京]  
　　（杭州）浙主席魯滌平民廳長吕苾籌　十一奉中央電召晨由京杭國道赴京面陳財政防務情形（十一日專電） 
[閩匪擾浙邊景寗泰順]  
　　（杭州）閩匪何金標擾浙邊景寗泰順省府調保案隊兩團往剿）十一日專電（ 
國外要電 
[興登堡連任德總統]  
　　二次投票結果超過希特勒六百萬票國社黨仍保持有力政黨對普魯士邦選舉抱奮望　　路透十一日柏林電興登堡復被選爲德總統其所獲之票數比國家社會黨領袖希特协約多六百萬票共產黨候選人塞爾曼獲票尚不及興登堡票五分之一九日夜間共產黨與國家社會黨迭起衝突、有共產黨一人被擊斃警察拘獲二百人、但太半旋被釋出昨日氣候陰晦投票者增多因許多人抛棄其赴鄉游憇之約也、除武裝警察在街巡邏及工人區域懸掛紅旗外、柏林城中呈尋常星期景象投票處晚六時閉門選舉之最後正式結果現尙未公佈、但在昨夜十時許、已知興登堡獲、有絕對之多數據非正式消息各人所得結果如下興登堡一九·三七六七·六八八票、希特勒一三·四一九·六○三票塞爾曼三·七○五八九八票此次興登堡所獲之大勝利出其擁護者預料之外但希特勒得全票數三分之一、故國家社會黨仍爲堅有力之政黨彼等對於四月二十四日普魯士諸非議會之選舉、抱有奮望、 
連任德總統之興登堡　 
[哈瓦斯十日柏林電]  
　　　德國總統競選據今晚九時揭曉之一部份結果則所得之印象如下、但須加以種種保留大抵興登堡所得票數較前略减而希特勒之票數則較三月十三日爲多此種印象如能證實、則此次興希兩人數票之相差當不 
致如前此之甚、又東普魯士方面投票結果似與興登堡不利、 
[興登堡發表宣言]  
　　誓以超黨態度服務國家希望全國團結挽回厄運　　哈瓦斯十一日柏林電興登堡向德國民衆發表宣言稱、「全謹守誓言將以超越各黨之態度、大公無私之精神與堅决果敢之意志、盡余責任、余將使德國外交上恢復自由平等之地位、對内則求全國聯合、以圖振作、君等其息爭乎、蓋惟精誠之團結、方能拯救國家之運命也」云、 
[白魯寗照常留職]  
　　國民十一日柏林電今晨德總理白魯寗慶賀興登堡總統當選連任之後、照例提出内閣辭呈當由總統退回辭呈、囑令照常供職、 
[各派報紙之論評]  
　　國民十一日柏林電德總統興登堡當選連任後、今日政府派報紙咸欣賀成功、但同時對於國家社會黨能增加巨額票數、目下已有全國選民百分之三十七爲其後盾、成爲德國最有力之政黨不無畏慮意但民主黨機關報柏林日報則稱此次大多數選民選舉興登堡、所以表示其决意、不容政府輕事更張、企圖以國家爲試騐此乃本屆選舉最顯著之敎訓社會黨之前進報則稱、此次選舉足證國家社會黨在合法運動之　終不能柄政、請政府盡力防範其企圖以非法手段奪取政權、反對派報紙則稱、興登堡之當選僅因國人私淑其人格起見、在政治上無重要意味、保守派之晨報稱、興登堡所得票數内、至少有三分之一係反對黨人所投同時又稱、希特勒所得票數亦不能全謂國家社會黨人所投、因有許多選民不贊成現行制度、故投希特勒票、藉以間接表示實非改從軍國主義之國家社會黨也、國家社會黨報紙則認在不足一月内獲得新選民二百萬人、可謂該黨一大勝利云、 
[世界目光集注日内瓦]  
　　殘暴戰具有取締必要試觀軍縮會結果如何路透十一日倫敦電今後數星期中世人目光、又將集注於日内瓦、各國政治家行將集於該處、以謀銷釋各國所抱之不安全觀念問題中之最重要者爲軍縮會議、一般人以爲各國大都瀕於破產之境、而集有多金之二國亦以金多而不能用爲苦故各國當可迅速成立一種協定、以削减國防經費而撥動貿易輪軸、軍縮會議之初期、已發現世人對於殘暴戰具如爆炸機坦克車·大砲·毒氣等之厭惡、頃據華盛頓消息、如各國廢除潛艇則美國擬作廢除爆炸機之提議、按各國之不肯捨棄潛艇者、以法日兩國爲最議長漢德森在休會期中、勸各代表提出取締最殘惡戰器之詳細計劃俟會議復開時、各項計劃即須交總務委員會着手辦理、華盛頓製就一表、以示歐洲諸國預算表中償還美債與軍備經費之百分比、觀此數字、則歐洲貧民之如何爲不安全魔鬼所侮弄、亦從可知已、表中數字如下、 
還債百分比軍備百分比 
意國○六二五·四法國二·二四二一·九英國四·二一四·○比國二·○一一○·三獨德國用於還債者較用於軍備者爲多其百分比爲還債二二○四軍備一一六、 
[日本逞暴未已]  
　　適足促進美俄聯盟雷台克著文致警告 
美俄政治領袖會晤期不遠英前内相痛斥國聯之無能　　國民十日菒斯科電蘇俄政治界與經濟界現認美國務卿史汀生至日内瓦後、或有與蘇俄外交委員李維諾夫晤談之可能、以爲美國必認蘇俄爲解决遠東時局之一重要份子、即兩政治家非正式之會晤、亦極有產生重要結果之可能共黨著名領袖雷台克、今日在共黨機關報伊斯維斯的亞報發表一文間接警告日本、倘欲攻擊蘇俄則將迫俄人與美國聯盟荀蘇俄相合則日本難免大敗、雷氏聲稱倘有人向蘇俄挑釁、則蘇俄將向資本主義國家之不致損及其利益、與侵犯其境土者謀締暫時之聯盟云云、文中暗示美國天然爲蘇俄緩急時所資爲與援之國家、並力言美國國内對日惡感日增有與蘇俄聯結之可能最後又稱日本爲自保計唯有與亞洲民族友誼合作云、 
　　路透十日倫敦電前内務大臣克萊恩今日在波資茅演說、斥責各國一面非難中日間之爭執、一面以軍火接濟交戰國並謂國聯如對於侵略國、發表較若干政治家認爲必要者更直率之言論、則於事當更爲有益、渠希望國聯將來於已經查明確有暴行時、對於暴行者不復表示温和云、 
 
 

Page 7

 
 
[日臨時閣議討論對滿政策]  
　　日聯十一日東京電政府爲審議對滿政策起見、本日上午特召開臨時閣議、犬養首相及全體閣員出席、愼重協議有五小時之久、先由首相外相及陸相詳細說明滿洲僞國建設之經過·外交關係·產業政策·鐵路問題關稅問題借欵問題、及日滿國防關係等種種重要問題、藏相及各大臣對此各項均有質問、所管大臣與之應答、最後决定日本對滿洲僞國之根本方針、至下午四時許始散會、 
[東省獨立問題]  
　　日事業界與軍界意見相左前者祇顧私利後者别有懷抱　　路透七日東京通訊日軍在東三省發難之初、日本全國各界對於陸軍一致贊助、但在今日、則事業界與軍界意見歧異、已成公開秘密、事業界前之贊助軍人者、因覺除使張學良輩了解日本忍耐業已罄竭外、别無可使之尊重日本在東三省權利之方法、張旣不能自動履行其義務、則唯有以武力使之覺悟前非或易以能履行義務之人耳事業界所需求者厥爲根據條約而得各種權利之保障、及於生命財產安全相當擔保下、可以經營工商業之和平穩定的狀况而已、事業界所期望於陸軍而予以援助者在此、雖有多人對於東三省自治政府表友誼於日本者之成立、認爲足以應其需要但對於東三省宣佈獨立之意見則似不贊成、因其可引起國外誤會也、日政府縱有不與聞東省獨立之誠意但日本私人以及　七軍人、確在東省獨立中有甚重要之參加、此爲無可諱言者事業界以爲事實如此、國外難免誤會、此與軍界意見參差之點一、資本家欲覔取東省讓與權、並發展其市塲、以推銷國内工業之出品而軍界則别有懷抱、欲以東省爲日本人民過剩之尾閭、察軍界之意、似以爲彼等犧牲赤血而換得者應由日本民衆受益而不能由少數資本爱支配、此事業界與軍界意見參差之點二、日本移民東省在事實上能否作到、極爲可疑、惟軍界之從民衆受益方面着想而不欲使資本家自肥、此事亦殊有關係、軍界誠有可指摘之處、但其系念民衆、則爲資本家與政客所難能、日本政客與資本家之一派向來祇顧私利、致政黨政府現漸爲國人所輕視、反對資本主義之趨勢今漸蔓延於各處者、非無因也軍人於此表同情於平民、因是日本現有之棒喝式運動、乃有特殊意味軍界反對以資本家開拓東三省、並反對以南滿鐵路總裁及關東總縣督等要職、爲黨派政治之質物、凡此皆須從日本棒喝式趨勢之觀察點研究之庶可見其眞相也、 
[太平洋游歷團抵日]  
　　日聯十一日横濱電美國麥迪遜輪船公司新船瑪利波塞號（一萬九千噸）本日正午抵此該輪乘客均係太平洋游歷團體、共二百三十人、在此停泊五日、漫游日本各地名勝將於十五日開往檀香山、 
[公電]  
　　緬甸來電上海申報轉中央黨部國民政府鈞鑒和會須限滿滬日軍同時撤退賠償我損失、否則勿簽和約、並望急速討伐滿洲僞府、緬甸華僑救國總會 
要聞 
[東京朝日新聞論日本外交形勢]  
　　英法不致膛利於日之行動惟慮美國與聯盟中之各小國本月六日東京朝日新聞時評論日本之外交形勢云目下滿洲上海等極東問題、除上海已着手停戰交涉形勢雖比較的安靜、但聯盟依然固執適用規約第十五條、對於我方（日本）留保態度並不轉變、故五月間召集總會局面恐難樂觀則吾人對於今日關係各國之實際外交之將來、究竟有利於日本與否、不可不加以注意、因照此次新任駐法長岡大使之報告、法首相泰狄歐、已表明不致不利日本、法旣有利於日而法原爲國際聯盟之臺柱且對德國、力維凡爾賽條約之尊重因此不得不用强硬手段、如此法對我國在華行動、自可諒解、次爲英國英自去年十月選舉統一黨之勢力增大而三派聯合内閣、勢已動搖、將來統一黨得勢自當有利於我國雖然在聯盟占多數之小國目下極力反對日本、加以加拿大亞羅蘭特等英國屬邦、亦表示反日的態度而英帝國之外交權屬邦本有參加之權故雖英本國親日、深恐因屬邦反對、必受絕大的影響其中尤可注意者即美國國務卿史汀生之赴日内瓦訪問歐洲各國一事、彼雖名義上專爲軍縮會議與德意志等中歐問題、然對於極東問題尤爲注意故彼之赴歐、必與英法等强國協議中日問題、究意如何變化尚難預卜是以上時之我國外交實爲國家之重大關鍵、特對於小國之理論派非難「日本以滿洲紛爭案件不委於和平手段解决」我國急應特别聲明、否則未來之紛糾、愈難解决也、 
[粤省金融界之波動]  
　　鉅大銀號忽倒閉八九家中央紙幣受影響致低折廣州通信粤省金融界近日忽生大變動、其原因則以滬戰影響商業凋敝銀根週轉不靈銀號遂首蒙其害查最先倒閉者、有廣州市之寳華銀號合德銀號該兩銀號係楊某所經營、計欠負外債達百萬元、所有產業、經被債權標封以俟變賣償還債權人、至平日與該兩銀號有銀錢往來之銀號、因此亦多有受牽累者且近日財政廳又實行取締銀號發放收條一時銀業行銀根、愈形短絀而市民存放現金於各銀號者、鑒於寳華合德之猝然倒閉、咸有戒心、紛紛向各銀號提回儲金各銀號又無以應、於是繼續倒閉者、復有大隆綿祥錦祥厚祥鉅益匯祥東祥各號、以上各號亦撻欠外債百餘萬元影響所及銀業行當即召集會議、討論辦法以維持存欵人對銀號之信仰以免市民將現金移存外國銀行、因對於已倒閉之銀號擬公推市商會出而清理詎此議尚未實現、而省立銀行（即從前中央銀行）亦發生擠兌現象、蓋各銀號所收之存欵旣被存欵者提回、乃不得不將平日所存之中央紙幣携往省、立銀行兌回現欵、以便給回存欵人、因此省立銀行門前、自本月一日起、在門外擠兌者日凡百餘人、聞省立銀行每日約兌出現金數萬元詎銀業中狡獪分子、又乘機操縱低折故二日起市面一元中央紙幣竟低 
折、至九成、四日省銀行擠兌愈甚故中央紙幣價値、一再低跌至八成八市上雖無明盤交易、然商店則將貨物抬高價格以避去低折中央紙幣之名、市上甚有對中央紙幣不甚樂用者頃財政當局、已宣稱設法維持矣、（四月五日） 
[地方消息]  
　　松江日機來滬杭鐵路一帶偵察自停戰以來、可謂連繵不斷而每日經過本邑時間、輒在上午八九時許似有規定、初時民衆頗爲驚恐、以是稍有身家而膽怯者、紛遷滬上藉租界爲護符、迨日久見慣漸不爲怪矣、惟近三日來機駛松時間似已提早昨）九日（晨六時即聞軋軋之聲、且飛行甚低仰視之殆如離屋面約數丈之距離故能隱見該機號碼 
自由談 
[六十無名烈十傳] [  蘧常]  
　　烏乎。自海上軍興以來。將士之死者多矣。未有如蕰藻浜一役。决死者六十輩赴死之烈也。六十輩者。隸十九軍。多粤籍。不能詳其名氏。今歲二月。倭旣屢敗不獲逞。十三日。復驅五千餘衆誓必死。犯我蕰藻浜之陳壘。勢如摧山排海。呼聲動天地。數里之内。血肉橫飛。我軍苦戰。自已達申未已。勢瀕危。六十輩者大忿。慷慨請决死各纏大爆彈環其胸背及四體。並以火油濡上下衣分伍潛入敵陣。突仆地搪掌。彈齊發。骨肉皆糜碎賊出不意。當者亦糜碎。遠近相應。倉卒中。賊以爲大軍襲至。遂大潰。我軍乘勢逐北。十餘里而後止。浜水爲之不流。後十餘日。復有四十輩以此法破江灣之賊軍數千。 
王蘧常日。昔人有言日。殺一賊而死。足自償。死無恨。殺二賊而死。則爲國立功矣。况諸烈士之什伯於此者乎。吾知諸烈士其身雖死。其志彌樂而無所恨。獨念泯泯無所償而受死者爲可恨也。無所償 
而受死牛馬也。而世唯牛馬死之是求。不知殺賊以自償也。哀哉。 
[人不如狗] [  鸚哥]  
南通張謇曾謂「人不如狗」說這名話是有着後述的一個原因的。 
某洋行買辦。原籍是如皐人。某日曾携其愛犬由滬回如皐家去看看家裹的人。那時他的妻子因丈夫多年未歸。已經姘上一個本地的漢子。度他們甜蜜的生活。他們的情愛黨然也高速度的升漲到火熱一團。當然女的丈夫回家是必得要破壞他們的好夢。斷送他們至於悲苦孤寂的地步。於是他倆就把心狠一狠把女的才夫謀殺了把屍體埋葬在鄰近的地下。但是死人的愛狗却還活着。並且終天對着警察署哭。打它它也不走。於是警察很奇怪。便跟着它走幾步。這狗是受過高深訓練的。看見有人跟着。於是它便領路。一直領到死屍葬埋的地方。用它的脚挖土。終於把死屍挖了出來。一件謀殺案才得破案。張謇知道這狗的義行。立刻請它坐綠呢轎子。並且大做其文章。大意都是講「人不如狗」。並且贈它一匾云。「愧我不如。」這自然已經是舊話。而今之漢奸。比此狗何如。 
[滴點] [  萍]  
試問外侮這麽厲害，眼看即將亡國滅種，一個人祗要不是良心死透，血冷透，如何還肯懷私心，拉軍隊，拓自已勢力，爭個人地位？馮玉祥氏說這幾名句大澈大悟的話，把歷來新舊軍閥造孽作辭的表裹，說得痛快淋漓，在現役軍人中，也還差强人意。全國軍事領袖們，要是眞誠愛國衛民，對此數語，應下一番深長省察的功夫，而立刻表現「精誠團結，共赴國難」的一顆赤心！ 
坐而言不如起而行！希望練兵數十年堅部，開赴前線殺敵！倘如安居泰山之巔，清唱高調，究屬無濟於事，即使眞的生病，也當排除萬難，力疾從公。要知國難急如火燒眉毛，不是軍人們逍遙遊的時期了。）（ 
[滬戰與軍器）六（] [  一臧]  
至義和團事變。八國聯軍進京。青鋼砲被日本奪去幾尊。他們遂仿造青銅七纏野山砲。甲午之戰。受日本野山砲的威脅。損失很大。自此以後。歐美各國。都傾力改良製造高射砲。日俄大戰。日本已創製有阪式野山砲。與二十八纒榴彈砲。因此旅順大連方面。都爲砲火所蹂躪？一八九七年。法國發明砲身後坐式野砲。其後因科學進步。關於砲口制退機。砲身自緊法。自由交換式。内管法等。逐漸改革完善。恰這時無熔劑火藥也發明。於是軍器上的變革。大有一日千里之勢。而射發的速度。砲架的構造。觀測機關的精巧。尤不可以言語形容了 
這回上海大戰。日軍所用的砲。有野砲中的坦克車砲。步兵砲。野砲。山砲。騎兵砲。輕榴彈砲。野戰重砲。與特種砲中的迫擊砲。高射砲。機關砲。遠程射砲等十餘種。被我軍俘獲的。以迫擊砲野砲坦克車砲爲最多。上列各砲的口徑。小自七緾。大至五十二緾。其射程的距離。單說野砲一種。能達一萬四千米突。中等口徑的砲。能達幾萬米突。至於遠程射砲。更不必說了。 
歐洲大戰時候。德國攻擊巴黎的時候有一種裴泰Belta砲。口徑不過二十一緾。砲彈重量百二十　。可以射達百二十粁(二十七里以上)的距離一秒鐘的初速廣爲千六百米突彈路的最高。點能高射到二十八粁(即九里半)的空中。當時法國上下莫不心驚膽裂。到了大戰末期。德軍有裴爾泰砲七門。聽說在十年間。德國又新造了極厲害的砲。現在他們秘而不宣。萬一世界大戰再發。自然出現於世。最近法國也製造一種遠程射砲。可以射達百八十粁(四十里左右)這種利器。逐年的進步。使人類的命運。隨之而愈形不安了。 
[戎馬雙樓記（三二）] [  求幸福齋主人]  
第四回婚約逼人來游移自擾宼氛掠地去釁始重開若在平時。本來這種事是全由先父經管。用不着我去問。只因出了這塲重大變故。家產蕩然。我在外邊所需要的費用。來源斷絕。才想起先父從前提起過。大奎叔所經理的那份買賣。多一半的本錢是我們的。再加上這兩天手頭正窘。故而寫信去請他匯錢。不想他竟藉此賴賬。根本要吃没我這筆僅存的財產。其實不論這個合夥領東的關係。單講叔侄的情誼。看我目前這樣不幸。他就慷慨與我一些補助。又待何妨。何况我這筆費用。是向來由他那裹撥慣的。一旦咬住牙不肯承認。在情理上他也未必講得通。果然。他就預占脚步。反在信上說我從來已挪欠了他的欵項不少。如今償還無望。勢難再借。乾脆請我往後要自尋獨立的生活。别再倚賴他這個叔叔。旣占了我了便宜。還須受他一頓敎訓。我這眞是寃苦透了。說罷。兩眼潮濕着只不住的暗暗埀涙。魏卓謀一壁將信接過來翻開細看。一壁聽安玉田那樣悲憤塡膺的告訴。不由也歛住了詼諧的本色。將信放下來長嘆着道。你這位堂叔眞不是個人。你還不知道你家裹這回的大岔子。實是他招惹上的完全受了他的害呢。不然。牛黑風雖是個萬惡的竿子頭。郤與你家無寃無仇。又何致於平白地就下這種毒手。我原先也不清楚這番内情。只因今早也接著家鄉一封信。是梅村梅子柯寫來的。他又是你那堂房小兄弟玉源的娘舅。事後玉源幸得無恙。的。但又怕傳聞失實。說出來徒傷你　叔侄的感情。安玉田聽到這裹。便急急追問道。如今你總已明白我與他無情義可言了。有什麽特别内情。就請你快說罷。欲知魏卓謀究說出些什麽來。下回自有分解。 
 
 

Page 8

 
 
商業新聞 
[金融金市狀態平庸]  
　　不過十兩零差度昨標金稍有變遷晨漲繼跌終則平庸金日不過七兩零差度至銀市續跌當即見挺旋後外匯似鬆賣者猶勤遂轉下乘午時復趨和緩後市無甚榮辱、僅計三兩餘盤頭惟某銀行仍有購進現貨而各號以大連帮賣出頭寸廣帮及現貨號家則進人心平平今將前後市經過詳况記後 
　　開盤加起五兩三早間五月份開盤即加五兩三錢爲七百零八兩半、大條銀及銀價俱跌八分之一惟聞私電反長四分之一、繼由零九兩跌至零四兩半大德成恒餘初即買進惟志豐永義豐永恒餘復出、旋由同太昌等來進回大二兩餘、爲七百零六兩八錢殆匯市大連帮向結現美金三十一元六二五後三井出五月八一二五又進六月三十二元係美銀公司售出、至九點三十分英金開出勿更美金則加一二五、乃軋大匯兌故又降至零四兩至零四兩五錢、所有内部美金銀行互做本月三十一元七五、元茂永大德成售出、當退至零三兩零户等來進將近十點時爲零四兩七錢繼則下游華比出六月三十二元又福興永元亨大康及大連帮等均售立跌二兩餘、僅計零二兩復以麥行等吸七月英金八便土零六二五、更由乾昌祥同太昌裕和益豐等上塲追進、即行抬高三兩六七錢十一點五十餘分爲零五兩七錢並由孟買來進六月份英金價計八便士零六二五、以此市况復穩也、俄頃退去一兩餘、爲零四兩二錢至十一點後裕和等買進、拉上二兩十一點三刻爲零六兩三錢嗣後義豐永等售出又貶落二兩餘爲零三兩七錢午收零三兩九錢、揭價改爲七百六十八兩計撳六十四兩至六十六兩午收六十四兩 
　　午後十分平穩後市開盤零四兩繼有四五錢上下、大連帮賣出遂套進美金、惟志豐永乾昌祥等買進當又漲爲零四兩八錢嗣後美金似鬆、計遠期三十二元三七五匯豐出七月份三十二元零六二五檯面上大連帮及大德成福餘恒餘均出、乃價貶去三兩直至三點時爲零一兩八錢旋後某銀行乂吸現金四五百條價爲七百兩、係由恒興大德成同豐恒等售出因之抵進期貨故價一跳三兩餘至三點五十餘分爲零五兩二錢不意大連帮繼續售出又義豐永大德成等隨亦脫手故又抑小三兩零四點十分爲零二兩、頃刻同豐恒盈豐恒恒興又進重又好起二兩四點二十餘分爲零四兩、迨四點三十分收市零二兩九錢瞬息又抬至零四兩外市况複雜不易捉摸、比上週六照掛牌而言僅降三錢按全日最大零九兩最小零一兩八錢計有七兩二錢上下、揭價計撳六十三四兩至六十四五兩登賬六百九十八兩至七百零四兩補水六百九十八兩至九十七兩赤條計加四兩二五 
　　大連帮賣出頭寸、檯面上交易統計、大德成·乾昌祥·裕和·益豐均進志豐永·元茂永·恒餘·元亨·義豐永·福泰亨·日昌·協興永·天康均出午後乾昌祥·志豐永·元茂永·同豐恒·大德成·恒興·裕和·盈豐恒均進順利·萬興·福餘·恒餘·義豐永·鴻康永均出源泰元春·申康等出入不一至於同豐恒·恒興·盈豐恒等因賣出現貨遂抵進期貨大連帮售出乃套進匯票云 
[匯市英平美鬆]  
　　昨星期一、海外銀市向例無電至匯豐掛牌各匯略有更動、美金加一二五爲卅一元二五、因英美匯兌回漲故耳、印和各加二五、德匯加半元、法郎加三元、惟英金勿動仍爲一先令七便士七五香港及坡匯亦無升縮殆内艦如英金甚平、美金比上週六略長○六二五、各銀行交易尚屬不懈計英金約成交七八萬鎊、金業中稍售、 
孟買則進各行對做者不寂、又美金共有六七十萬元大連帮扒進近期遂大套出金子、美銀公　亦稍售出迨午後金帮略爲賣出遠期、而金市趨勢平定、是以匯市亦爲站住之勢、 
英匯内盤全日未有軒輊、掉期亦僅○六二五自早開賣出價一先令八便士至○六二五、買價○六二五至一二五麥行進六月○六二五、又進七月同價住友亦同價進七月美豐出六月○六二五）孟買單（住友與華比互做七月八便　士午收平平下午德華出上海進互做八月○六二五麥行出和豐進對做七月○六二五、上海與匯豐互做現期○六二五、收市出價仍爲八便士至○六二五買價○六二五至一二五、 
　　美匯内盤祇以一二五伸縮近掉遠期差二五自早市賣出價卅一元六二五買價七五遠期出價七五至卅二元○六二五華比大英互做四月六二五華比麥行又出現六二五（大連帮進）麥行出五月八一二五）福餘進（安達出五月同價（宏利進）住友進七月卅二元○六二五三井出五月八一二五又進五六月八七五至卅二元（美公司出）荷蘭三井大通對做四月七五、華比出六月卅元（元成永進）、三井進七月一二五、美豐華比互做五月八七五、午收出價七五進價八七五遠期出價卅二元買價一二五、下午華比出現六八七五、（大連帮進、）又進十月卅二元三七五、（馬立司掮客出、）匯豐進七月一二五（元興永出）匯豐與住友互做七月○六二五麥行進七月一二五（元茂永出、）收市近期出價卅一元七五遠期卅二元、買價均照加一二五、又掛牌一元合銀三兩二錢云、 
厘市開十年來之新低價 
[七錢零五釐二毫半]  
　　昨日洋釐仍復偱序徐跌而晨市已較前午跌去七毫半爲七錢零六釐二毫半、午市居然續跌一釐爲七錢零五釐二毫半、兩市之遞跌差額共有一釐七毫半、之多、人心之贏弱、槪可想見而長此以往、滬埠釐市前途將何以堪、查此項七零五二五之新低價爲最近十年中所未有誠空前之奇峯也做出匯劃票欵早市四十五萬五千、鈔票四萬五千支單三萬午市匯劃票欵八十七萬五千、鈔票五千銀行進出兩市一百零五萬、銀拆市價昨則反昻四分形勢稍堅、早市及午市同爲一錢六分劃頭加水六分拆票交易一百四十餘萬、銀行收解消息計洋户往來收解七八十萬、銀欵收解外商四百六十餘萬、華商三百 
八十餘萬、匯兌收解八十餘萬、押匯欵五十餘萬電匯四十餘萬、貨欵華洋共一百二三十萬、關稅欵收入六十餘萬劃頭欵洋一百七十餘萬、銀二百四十餘萬錢莊洋公單五百三十餘萬、銀公單收解三千七百餘萬小錢莊交易四十餘萬、江南小洋兩市俱無交易市價一律勿更計爲六錢一分五釐廣東小洋早市六錢一分七釐七毫半、午市六錢一分七釐半易早市七萬五千角、午市四萬角銅元放長一千五百文爲四百十二千五百文、 
[厘跌内幕面面觀]  
主因一斑商業範圍緊縮茶汎放欵中止現洋需用大退長江來源湧到最近兩星期中、申厘步趨退縮、跌風雖不謂驟、而其逐日下墜結數誠足驚人、就此兩星期中而論、差額已達一分以上、究其致跌之由、外界僅知其來源孔多、其實尚有隱衷爲外界所未明瞭者也其隱衷維何厥爲下述之情形、 
記者爲厘跌頗關滬市影響、作種種之採訪始得其隱衷底藴、其中最大主因、㈠係滬埠商業範圍縮小之故、查從前租界雖爲商業中心點其毘連之閘北南市、與乎鄰近之南翔松江眞茹等等小鎭都市、商業用運之散處現洋、本屬甚多、近以該各處戰事發生、紛紛集中滬埠、㈡目前茶汎登塲、洋用本極浩繁、金融界存底、大都備此時發動沇暢者、今旣爲時局而中止放欵、則此種用洋之茶汎當然寗失交臂、不敢貿然冒險、一任久儲不放、㈢銀行方面、自戰變後、不肯儘量供給鈔票用途、因之流通减少而貨需不繁、用塲自稀市塲買賣、仍屬於流通對現　碼有增無减是亦一原因焉、㈣各埠及長江流域前日有來源湧到早已爲外、界所明瞭者但去冒雖未完全斷絕究屬出口不多、綜上四端宜其價格江河日下、 
[紗花廠方對紗價極端遷就]  
　　積厚銷呆前途悲觀棉紗現貨市情、極其悲觀以時局迷離人心異常惶慮而金融奇緊、各帮毫無興奮之狀、實需大爲冷靜賣價愈跌愈烈大有江河日下之槪、查其原因謂各廠工作日漸恢復出數有增加之望、此春銷之際受戰事影事響均告絕跡至於内地經濟狀况愈感困難、所以二十支紗多數直向滬上運銷、足見市面之暗澹無神矣查滬埠存貨囤積漸厚、照實際上觀測現紗前途仍有趨跌之虞、故廠方對於紗價極願遷就脫售、查前日各帮買去統計四百包行情跌五錢及一兩外、客帮秦皇島進一百八十包廣東進四十包汕頭進三十二包、内地進十四包、漢口進十包寗波進五包、同行中進一百○五包、申新廠開出十六支人鐘紗一百八十包、價一百六十五兩五錢至二錢半云、 
[申新續辦原棉]  
　　棉市平穩、但趨勢狀况依然軟化因外棉情形疲軟、人心仍難振作、而紗銷呆滯、廠方對於採辦原料一層、心氣甚懈、所以實需成交尚鮮、惟各路來源依然凋敝故賣價尚能維持聞申新廠頗有進量、今日購定印棉五百件茲將售開之盤錄左、 
興亨花三二·五○申新廠進五○○件即裝送廠 
[印英棉業週訉]  
　　孟買上週市價、隨美棉疲軟四五月期僅有二千二百包交貨、惟多頭市面因國外消息不利亦紛紛失望了結、目下此間跌價較利物浦爲甚因之孟買利物浦間之差價益巨出口需　要有復活希望、出口商在内地購買白羅溪南方到貨因市價步跌、棉農囤積、惟不久到貨又將擁至康泰有雨、略受微損惟大部棉花、均已採取附錄上週統計如下、（單位千包） 
　　一九三一年一九三二年九月一日起收數累計二五一三一二四九週末現存九六三六四八九月一日起出口累計一七○九六五八輸往歐洲四三五九七輸往中國二三五一五八輸往日本一○二四三七七其他各地一五二六　　利物浦上週現需靜寂期貨方面因銀價關係、投機家咸有戒心、美棉田減少數量較一般人之預測爲少、因之引起大衆抛賣、但週末時因賣户過多、反因補空而堅、同時日本及孟買亦有購進、埃及棉全隨美棉爲上落惟大部份係投機交易、 
[中日進美棉量見增]  
　　日本再行禁金出口後、預測美棉輸入必增其後果續有購進則前有存棉漸見用去、查去年八月一日以後日本購進棉花、計一百五十六萬九千九百零二包、與去年同期之七十一萬六千三百零四包、相比增加八十五萬三千五百九十八包、增半額以上中國所購美棉較日本之增加率爲大、二月二十七日以前所購入、計八十八萬三千七百六十九包、與去年同期之二十四萬六千六百七十六包、相比增六十三萬七千零九十三 
包、達三倍以上云、 
[糧食浦江米市受天雨影響]  
　　滬南昨日天雨連綿西路來源三四號、早晨做開同豐太鴻盛二家薄稻北粳各　二角、眞特别貨暗盤開出十五元半、昨因小雨不止、全市停斛一天、但做開之貨明日天晴均可開斛、至北市亦因天雨、均未開斛云、 
[洋米有大額軍需去化]  
　　長江帮法路甚暢昨日洋米市况、突見旺暢因有大額軍需去化外、長江帮如漢口及南京崇明各路本街内地鄉莊等客户均有消化市面因此極形活動行情亦有望好之象、統市成交小絞米九千餘包、價九元六角半至九元五角二分次至九元三角八分敏黨米三百包、價九元八角半、一號西貢米二百包、價十元零九角期貨仍無新交易統市只有回範貨三百噸、係四月份價四兩六錢三分云、 
[現粉與洋麥漲跌各趨]  
　　昨日洋麥報漲六七解惟粉市反見疲落因上週末有大多頭回出人心望小且有洋麥抵埠故晨間期現各粉均小去一分以上繼因北帮實消又旺而報載蘇俄在車購訂大批現粉且廠家存粉不多不肯放出以是人心回好現粉綠兵船又大至二兩零七分期貨五月份仍至二兩零 
八分二五云、 
[糖市糖市交易岑寂]  
　　太古糖略有成交昨日糖市產區電訊無到公會市塲劃盤依然沉寂、荷糖二十四號粗砂白喊價十三兩一錢毫無問題磨細砂白十三兩一錢半交易亦寥蓋以日來各處走銷轉懈故市形漸覺平定但人氣尙屬堅太古糖塲上交易略見活動B嘜十六兩二錢DY嘜十五兩錢半HM嘜十三兩六錢HX嘜十四兩六錢需要尙盛趨勢頗俏號盤等市則均岑寂異常云、 
[疋頭開水美雨布跌進四兩關]  
　　單面開水美雨衣布爾來正值暢銷之際今爲時局與銀根關係、市銷反呆致市盤節續跌按去歲該種開水美雨衣布最高售過四兩七錢半最低爲四兩四錢今春開盤亦爲四兩四錢榮泰·德記·洪盛·好華·寗豐·泰和·正昌一律同價後减售四兩二錢半尚無人問訊上週復跌賤一錢昨又跌至四兩進關大多數均喊售三兩九錢半時適天雨因之略有成交共計開出十餘箱、然實際祗售三兩八錢七分半、 
[絲茶無錫存絲悉數運滬]  
　　自國軍退守崑山後日機時至蘇錫一帶飛翔、致人心恐惶、各商店亦不敢多積存貨、查無錫爲我國著名蠶絲區域絲廠雖均停工、而存棧之絲蠶價値不貲除大部分已預期裝滬外、近數日中又有白廠絲三百餘包、車運至鎭江轉交長江班輪運滬、錫棧存絲日内可望裝清云、 
[歐美絲電仍鮮轉滬]  
　　昨日本埠洋莊絲市仍趨呆滯上週中歐美各莊發往海外之白廠經電報昨晨尚無轉滬華洋雙方類均觀望不前昨祗愼餘進黃廠經十五包中和進白乾經二十包價仍平定云 
[五金·英鋼板步步鬆動]  
　　英鋼板新近交易雖雖見活動惟到貨過多、人心不佳致行情大有每况愈下之槪刻市二厘半每擔售八兩七錢半分六兩三錢七厘半六兩二錢、一分五兩五錢分半以上均祗售五兩二錢半、查邇來交易以半分七厘半爲最熱閙、其購辦者則係青島天津諸帮居多面長江一帶則亦有走動云、 
 
 

Page 9

 
 
谈言 
[馬占山與香烟金·]  
昨天我看見周君瘦鵑，把馬占山造像打碎的一段趣話，我便想起了所見的一件事實·　 
我的亭子間，賃在法租界，天天早上坐十七路無軌電車，到公司去辦公，到晚間回來·這是我風雨無阻固定的一種勞工生活·一日電車經過大世界附近，忽見一堵粉壁上，發見一個很大的廣告，廣告上面畫一位年約五十左右的一位將軍·立馬横刀，英氣勃勃，大有不可一世之槪，上面題着馬占山香烟幾個大字· 
其時馬占山正在嫩江，昻昻溪等處，與日人血戰，慷慨激昻，奮勇殺敵，國内外憂國之士·莫不解囊捐助·函電慰勞·該香烟公司景慕馬占山大名，亦應運而生的出子一種馬占山牌香烟·聞此種香烟，一時異常風行，正可說一名是名利雙收了· 
不意近日這個很大的香烟廣告，忽然不見，依舊是一堵粉壁，而在白粉的中間，還隱隱露着馬占山一種可憐的印像，似乎表演着我實在無顔，對不起國人的樣子，我想該公司所以取消這香烟的綠故亦，是與周君打碎馬占山造像一樣地憤激，因此馬占山倒霉，連香烟也倒霉· 
我想起了這樣一段事實，便發生一種感想，同是一個人，同是馬占山，先後的時間還不及三月。爲什麽昔的馬占山，使人崇拜，使人做造像，使人出香烟留爲紀念，曾幾何時，造像打碎，香烟取消，令人十分痛恨吐駡，古人說不能流芳千古，孰若遺臭萬年，乃馬占山於二三月間把「流名千古」與「遺臭萬年」的兩件大事，一齊做盡，原是一椿奇聞· 
馬占山旣有流芳千古的價值，何以舍之不爲，而爲此遺臭萬年的事，世人莫不替馬占山可惜·或日·馬占山本是綠林豪客，無所謂流芳與不流芳，當時抗日，亦不過激於一時義憤·偶而出此·世人崇拜馬占山，本來是受馬占山的欺騙，這話也是很有見地，倘使正眞曉得義憤的人，决不會變節如是的迅速· 
我的見解，却不如此，　馬占山雖是綠林豪客，但是他的義氣雖不能激發於永久，尚能激發於一時到底馬占山尚有一些義憤可取，尚有一時可以激發·我引領北望，見坐擁兵權而操不抵抗主義者，其血已冷盡，并且没有這一時，更没有方法可以去激發·試問比較馬占山何如· 
大　文藝 
[滬戰哀白蕉]  
一馬降，三省失，不抵抗，禍乃烈，田中執政昭和初，大陸遺策謀貫澈，碩鼠逐逐竟無厭，又向江南圖囊括，敵艦如鯨啣尾來，要塞之砲成廢鐵，戰雲攘攘一月寒，不夜城頭天如漆，噫嘻賊氣一何驕，誇謂攻城月可掇，糾糾三將軍，聞言怒難遏，拔劍斫地吼如獅，蕞爾么麽爾何物，今日之事無他言，寗爲玉碎不瓦全，别妻揮手上馬去，民族生存唯向前，深宵傳令出虎幃，槍如聨珠砲如雷，疎鐘不語簫聲咽，昏夜漫漫飛劫灰，廬舍爲墟火半天，血流漂杵欲紫泥，一以當十聲勢闊，前仆後繼敵氣奪，敵機如鶻鶻時落，敵艦如鯨鯨身裂，利器疇言烟幕彈，渡河渡河盡魚斃，一戰先捷蕰藻浜，再戰又見捷江灣，三戰三捷廟行鎭，敵屍不收堆如山，又須十萬劍横磨，碧眼胡兒驚則那，十九軍非埀辮比，青白旗豈黃龍科，昔言華軍善屈服，此日方知昔言訛，嗚呼認仇作父當時任宰割，不屈男兒今日有南八，如何後援意不至，坐使蝦夷逞豕突，全師總感將軍威，謀國何人眞咄咄，不見蝦夷重洋隔，源源增援來倐忽，嗚呼援兵援兵，如何聞聲不見臨，抵抗抵抗，中樞何曾有决心，和戎自古誤大計，秦庭哭訴羞喑喑，狐裘蒙茸國三公，洛陽冠蓋徒淫淫，君不聞壯士沙塲爲國殤，臨死高呼中華民國萬歲聲，君不見後方折臂斷足衆勇士，創口未廖奮起欲從征， 
[避地南郡徐英]  
避地今何地愁居滬海邊九封寗豹隱四字盡狼烟𥬹者同根豆人爭賣國錢託身無處所吟望一潛然 
[朝會南郡徐英]  
朝會平戎策同聲一片降庸臣終誤國多難孰興邦外侮積威刦内爭鼎力扛誰憐岳少保血涙滿荒江 
[平野聞遼東警訊作南郡徐英]  
平野清秋一望開中原鞾鼓正喧豗碧雲征雁行行去黃葉西風故故催已見龍蛇爭鄭闕况聞麋鹿上蘇臺吾生如有昇平日儻待天荒地變來 
[愴然南郡徐英]  
愴然一望是金陵憂國何人解廢興危幕已傾仍燕舞巖城待墜尚狐憑東封自供羣兒戲西哭誰爲七日矜遙指九原如可作諸公豈獨愧孫登大衆科学 
[木材造肉的發明庶民]  
木材造内，說來大家不以爲是神話就以爲是吹牛，其實都不是，這是一件科學上千眞萬確的事實，如不信，聽我道來·· 
當歐戰時，德國困於協約國的封鎖，從前仰給於外國的原料，特别是食料立告缺乏，於是國内的科學家，發狂似的爭先恐後來發明自製原料以濟要需，例如缺乏樹膠製造車胎等等之用，化學家就從一種不飽和的炭水化合物Isopren製出一種與樹膠相似的物質來代替了,　甘油不但製造炸藥之用,也有人藉細菌作用從澱粉裹製出甘油補充了,等等,只有營養料中之三大重要原素,澱粉質,脂肪質,蛋白質,　科學家爲想另外發理這三種物質的來源,不知費了幾許心力,終究因爲這個問題不能解决,國内食糧缺乏打了敗戰, 
在那時,即一九一六年,海得堡的化學家Bergius白鳩斯氏也是研究這個問題之一，經他十四年的苦心思索和實地試騐，到一九三十年，硬把這問題實際解决了，即當時哄動全世的「白鳩斯的木材造肉的發明」是也 
法用廉價木料或木削，浸於濃鹽酸内，經一定時間後，木材内所含三分二的纖微質完全變爲糖質，再用眞空蒸溜法將鹽酸原量柝出，以備二次之用，其次析出糖與少量醋酸，最後所餘佔全量三分一的物質Lignin可作燃料， 
如此製出的糖，成本極廉，用以養猪，在較短的期内，就可長得肥而且大，將猪殺了，脂肪與蛋白質兩個問題，都可同時解决， 
這個木材造肉的發明，曾經普魯士政府一度的試騐，成績非常之好，遂由普魯士的農林部長史台格提出議會討論，可惜在這尋不著出路的世界經濟恐慌情形裹，如白鳩斯木材造肉的方法實現，農民破產的更要不可思議的加多，恐將釀成農民的暴動，遂不爲當道所採納，被蘇俄以巨資把這木材造肉的專利法買去了， 
一九三一年春，白鳩斯曾到蘇俄督造工廠，想不久的將來，美利堅的凍肉與豚脂，將不能再獨佔全世消塲吧，按白鳩斯敎授，因發明石炭取煤油與木材造肉二法，得了一九三一年全世界的諾貝爾獎金的榮譽 
隨　談談 
[一個傷兵的死吾]  
這一天上午，我偕弟妹們將所有儲金買了些餅乾和襪子去慰問我忠勇奮鬥爲國捐軀的戰士。這種工作使我們感受無限的愉快，因爲這樣可以使我們出於眞誠的「愛」得貢獻於我民族最有覺悟而勇敢的壯士之前。 
在紅十字會之一隅，從前是門診處，而今變爲我傷兵們的病室了。因爲醫院的病床不敷應用，於是我們受傷的兄弟們只得蓆地而臥了。我們都爲此凄慘的情景而傷心，尤其是我的小弟弟簡直流出涙來。我們慚愧的將所有的禮物分獻給他們，然而他們那種熱忱的感謝眞使我要感慚大哭。 
他們的身體之一部或幾部裹扎着白色的綳帶，並染着點滴的血迹斑爛。他們有的在痛苦的呻吟着，有的在興奮的和同伴們談着殺敵的經過。忽然一陣慘痛的呼號起於屋裹最暗處，簡直使人不忍卒聞，於是我便匍伏的尋着聲音跑去，我遇着他的眼光在我身上悲哀的掃射。我撫摩着他，我哀憐着他，我想用我的嘴去吮盡他的痛苦，我切齒痛恨日帝國主義所加諸我們的殘暴。不久一個年輕的女看護拿了一袋冰來，慈藹的爲他敷在他的痛處。然而這並不能使他安靜。仍是那樣嘶着喉音狂號，於是我那可愛的妹妹便伏下身去以小手摩着他的臉無言的勉强對他苦笑，許久，她始終吐出一口嗚咽的哭聲。 
「你受了傷，你··不能··呌喊的呀！····」 
於是那重傷的戰士便弛緩的伸出手來緊緊的握着我妹妹的雙手許久，他搖着頭凄楚的說·· 
「啊丨我家裹也正有一個像你這樣的可愛的·······小·····妹妹的呢丨」兩粒豆大的涙珠同時流下。其後我說··（未完） 
東西南北 
[一角洋鈿小妮]  
老早就動過了心，想去龍華看一看桃花，今天才得如願。 
雖然不是前清的秀才，怕兵是一樣的。以前提起龍華，不知受了什麽影響地帶些懼意··現在又把他當作「夾岸桃花」的仙境。横直都是想像的，要看了才能知道。 
在灰塵烟氣中奔走了許多的路，總算到了龍華。那時，天已經晚來了，心裹跳盪得非常利害，恨不得把風光一口氣呑在眼裹·，最初，是决定向龍華寺的大殿走去。 
廟是看夠了的，没有什麽希罕。很有此摩登小姐在佛前膜拜，一如即「巴巴頭」的小脚婆婆一樣。 
廟旁的園子裹有攝電影的，一位武俠明星很吃力地在抱起另一位女角，當即把被抱的人搬不起來的時候，攝影機是停住了聲音。 
蜂擁着看攝電影的人，溝邊，樹上，任是怎樣都不能禁止他們的喧嘩，隨着「殺砍」的動作亂吼着。 
廟裹是團過了一遍，除了殿前有兩株凋零的桃花外，一切都不如我先所猜想的。 
很興會地跑到對街的塔中，一個人在那裹攔着，旁邊還有一位武裝的警士，他這樣地帶着訽問式的說道··「一角洋鈿。」 
我們退到街心裹仰望塔上，彷佛那塔上的人是用了「一角洋鈿」在向我們顯 
示驕傲。 
桃花還是没有看到，問了問人，才知道附近有個五色桃花園的，跑去的時候，賣票的伸着手，「一角洋缳！」 
戴着失望歸來，爲人們買回去的桃花，散落些瓣兒在地面上。也不知是美人面上掉下來的胭粉·，也不知是殷紅的血斑也不知那兒的幻象。 
風好似還嘘送着聲音，耳邊是「一角洋鈿」「一角洋鈿」地响着。 
四，　一○· 
[市塲訊]  
周樂山君課文名著作家周樂山君，近應青年之要求，特訂一函授課文例，分高中初三級，初級敎授商業信札，普通文字，每季祇收四元，商界人士咸認爲補習之好機會，紛紛報名入學，聞尚有學額二十餘名，章程可向勞勃生路致和里三十三號索取， 
 
 

Page 10

 
 
   
 
 

Page 11

 
 
   
 
 

Page 12

 
 
   
 
