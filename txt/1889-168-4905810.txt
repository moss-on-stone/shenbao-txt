# 1889 - 168 - 4905810

 

Page 1

 
 
[招請金陵訪事友人] [  申報館主人啓]  
　　本館向用金陵訪事友人近已自行告辭現擬在金陵另請友人採訪新聞有願俯就卽希先示新聞數則並書明住址寄交本館以憑採澤台意者卽當專函奉訂不合意者來函恕不作答以免煩瑣特此布聞 
[精印三層本佩文韶府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛如爭先恐後可見揷架累累宜居不宜行船唇馬腹之提擕終以靈便者爲可貴今本齋率由舊章仍印三層本取原書整貢發裱不經割裂何從舛誤而又加意校警加工精印每頁領行字無論多少書縫中備載無遺檢之卽得分本從薄書腦從寛分裝廿四本分四套定碼洋廿元准六月初一日出書如欲躉購格外從廉想海内文人需用此書者必以先額爲快也特此佈聞伏惟雅鑒 
[出售俞曲園太史時文告白] [  點石齋主人啓]  
　　德淸俞曲園太史經術文章久爲士林山　去葴偶成時又二十篇每篇用意無不精絶洵足羽翼經傳裨補汪　而股法句法仍種合時下墨　况寄點石齋銷售每本價洋三角想諸君子有意揣摩者自當先覩爲快也此佈 
[點石齋售書啓略]  
　　經䇿通纂○是書蒐羅宏富取用不　購此應試可咄　辦然門徑非由霏　臨躉　是張皇　置案頭隨翻隨讀則臨用之獲　更多而人　我　矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文學○　文一萬五千首其中向無陳作而特搆者不下萬首新頴美俻無踰於此碼洋八元○五鳳樓試帖○得詩一萬二千首慶靈土飯槪不闌人碼洋二元○御纂七經先印五經○直行宋字精校精印碼洋八元○廣治　略○采輯史事有體有用洵經世必　之書碼洋一元其餘種類繁多不能　戴本埠外埠俱有分鋪士商就近購取可也此佈 
[募勇開山以實邊防論]  
　　今天下安危輕重之勢奚在乎在乎講求邊防而巳矣國家自通商以後數十年來置兵輪創海軍凡所以勵精圖治者固已不遺餘力然而草野有志之士盱衡當世私心竊計躊躇而尙未滿志惴惴焉若有餘慮常欲上書陳說不憚爲危言讜論以聳當局之聽使之防患於未然而謀出於萬全者寗將以口舌爭名哉盖亦操勝算於胸中非漫然無所見而云然矣吾嘗默觀允下之時勢不重東南而重西北西北與俄接壞以形勢而言盖根本重地咽喉要害之區而國家門户之所在也然道理遼遠籌畫有所不及故百餘年來任其荒蕪不治道路崎嶇猶是洪荒未闢地不産五穀民不曉耕牧芻糧皆仰給於腹裹或歴數百里無居民一望悲風朔雪寒心銷骨而已非有崇山峻嶺懸崖絶壑可以爲金城湯池之固者　非有膏腴沃饒可稱爲天府之富者也非有精兵勁卒可以禦外侮扼衝要收先聲奪人之威者也夫以根本重地咽喉要害之區國家門户之所在曾無藩籬之限保障之謀豈所以安磐石而固苞桑哉然則邊防之講求又曷可緩哉夫邊防不可緩矣而其所以講求邊防也奈何曰從來謀國是者莫先於富强强莫先於富富莫先於開墾以中國之大土寺之廣山澤之利未盡開闢者可勝道哉觀於漠河金礦而有明騐矣溯漠河金礦自奏准開辦以來李秋亭觀察躬膺督理奔馳南北竭蹶經營於去冬携帶員司北往入山開工現聞金沙出數甚旺雖大效尙俟異日而目前固確有把握憶觀察之在天津上海招徠礦股購備機器外間議論紛紜莫不爲觀察危謂近年開辦之礦地不一地人不一人除開平煤礦現已得利餘皆一敗塗地或搘持危局漠河遠在窮荒開辦之始夫豈易易况地接於俄阻撓必多掣肘難免經費難籌其難辦有十倍於他處者然自觀察視事以來早與俄員修詞通好商於事先故司員礦丁之往來公文貨物之遞送無不道出於俄復與恭振帥上下恊和禀商諸事無不見允則所謂阻撓而掣肘者無啼虞矣經費一節經北洋奏明暫借商欵十萬江省撥借三萬津滬股分約集數萬統計亦有十數萬金出日旺卽可廣銷雖股分不集亦易於籌撥則所謂經費難籌者雖可慮而亦無足慮矣夫以觀察之老成練逹措置裕如辦理一切井井有條吾知其必有效也雖然當兹荒蕪初闢締造伊始在在均須布置妥當權不外奪然後惟我之所欲爲而無隔閡焉今也俄肯假道則司員往來貨物遞送可以道行而無礙俄不假道卽裹足而莫敢前進事旣開創斷難半途而廢是俄人得操我之進退而我反無以主之斯何異倒持太阿而授人以柄不待識者而知其不可矣故非自備輪隻不足以資控驭礦丁類皆無業游民持械好鬭良莠雜處易滋事端去歲江省各屬歉收民食維艱自開金廠結隊赴漠河者絡繹於道礦丁日聚日衆滿三五千防護爲難而廠中馬步隊勇祗有一百五十名設一旦礦丁不守法度其爲禍何堪設想故非多募勇丁不足以資彈壓想此二者當局早巳籌之熟而計之審無煩鄙人之過慮也矣且夫若美之新金山英之舊金山俄之悉畢爾其先亦荒裔窮島人跡罕至惟日事開採不畏難而苟安以日以年迄今遂成都會而國以之富兵以之强漠河雖屬絶域而得觀察之宏才大略智深慮遠不憚艱辛以規畫於其間安知不與之並駕齊驅乎異日者地日以闢艮日以聚向所稱居民鮮少荒裔窮島者一變而爲人烟稠密冠蓋會萃之鄉然後自燕京直抵東省呼吸相通可以收指臂之效而無鞭長莫及之憂國家之彊圉於是焉固强隣之窺伺卽於是焉息未始不於此礦基之邊防之要蓋莫過於此者執政者得吾說而存之以經營從事於此不十年必有成效可賭斯國家萬世之利也 
[嶺南淸話]  
　　南海大冲鄉有盜黨數十人各持軍械入鄉行刦幸鄉中設有練勇防守極嚴勇與盜格鬥多時盜匪受傷者甚衆紛紛退散鄉人恐其懐恨報復於是赴省禀報大憲請飭地方官兵實力緝捕以靖後患○拐匪江阿檀江才貴二人平日拐人出洋惡跡昭著前日又拐得數人欲附輪船前往香港爲李芷香大令所聞督率勇丁下船查緝當將該匪緝獲解至縣署審辦至被拐之人皆係鄉曲愚民毫無知識現蒙大令留養營中俟其親屬到營取保具領該拐匪離人骨肉絶人宗嗣實屬罪不容誅今果被擒可見天網恢恢疏而不漏也○機房之中彩花金彩兩行前因細故微嫌竟至械鬥結怨日深目下更形猖獗每日三五成羣互相尋殺人命日有數起半月以來並不報官以致官憲無由查禁聞兩行皆在香港澳門招集匪類前來助鬥每人每日工洋半元倘損傷斃命另僱他人以承其充然此等匪類以助鬥爲名以搶刦發財爲實近日上西關一帶盜劫頻聞居民驚擾異常幾至夜不安寢西關四廟有紳士孔某目覩 
 
 

Page 2

 
 
情景竊用隱憂爰與二三故老商曰若不禀官懲辦禍伊胡底詎此言一出已爲若輩所聞旋有多人伏於門外欲得孔某而甘心幸孔某察覺微服潛遁得免於難嗣後街隣人等畏之如虎不敢舉發其事西關汛官耳目最近豈無聞見而亦置之度外眞令人不可解也○王芝輪别駕奉委某厘廠分辦差操守淸廉辦事勤愼日前在廠病故大憲見其身张蕭條殊屬可憫遂賞給銀一百兩飭令該家屬取具同鄉官印結來局請領以示格外矜卹○前日大雨滂沱貢院席舍冲塌數間業經大憲委員勘明飭近興修矣○新城保甲委員現屆期滿臬憲札委補用鹽大使唐鹺尹華封前往接辦○十一日由部頒到恩詔各大憲皆詣日近亭恭迎旋在萬壽宮宣讀各大憲跪聆畢望闕叩頭然後排道回署士民之往觀扶老携幼極形擁擠○初九日考廣府南海番禺三學生員有甲乙兩生欲代人操刀冀獲蠅頭之利學憲見其擅越坐號形跡可疑飭差提上大堂搜其身畔果有文稿顯係作鎗無疑間其與何人代作堅不認承學憲大怒喝令掌責十下迨放牌時發交提調官審辦○雷瓊道朱亮生觀察前固患病請假開缺來省就醫現巳喜占勿藥觀察以瓊州水圭異宜不願回任巳由制軍札委督辦營務處云○城内雅荷塘某甲家道雖不充裕而衣食尙未闕之其妻頗善操持甲得無内顧憂然甲素性好賭前日其妻歸母家甲將物質錢作孤注詎料五木無靈全軍盡覆自忖無顔見妻遂赴河干投水自盡幸有打魚船拯救得慶生還因賭喪命時有所聞安得賢有司嚴行禁絶哉○東門外棠下鄉有農人某甲事母至孝人無間言一日在田間操作方畢荷耡而歸將及門忽風雨驟至雷電交作霹靂一聲竟將甲擊斃一時遠近傳聞觀者如堵咸謂甲竭力耕田共爲子職乃亦遭天譴誠不解其故云○南海某鄉路有陳某在外貿易滿載而歸匪徒偵知遂於前夜糾夥行刦明火執仗凶惡異常陳某鳴鑼號救練勇聞聲排隊齊出將盜匪重重圍住該盜等進退維谷適鄉中有一土地廟遂走入廟内縱火焚燒登時火光熊熊上沖霄漢練勇見火光惶急無措盜等遂乘機脫逃所幸火卽撲滅不至成災云○署南海縣丞彭二尹驄孫捐升知縣巳將縣丞印務交卸矣 
[皖事雜綴]  
　　皖垣有某甲者年甫三十餘楚北人也現在某信局爲夥十五日該局主令其赴河沿洋棚接取信袋行至小南門地方卸肩暫息另有銀信一封約銀數兩放於石坡上起身時怱怱忘却經城守某君拾得甲回局檢點之下始知失去銀信惶急異常忙至小南門一路尋覓某君見其神色知爲尋物者遂向詰間甲據實以對某君憐之將銀如數交還甲乃轉悲爲喜再三稱謝而去回局後又備禮伸謝某君堅辭不受拾遺不取古之人有行之者某君亦猶行古之道歟○鹽城人某姓賃居省城内三步兩家橋歴有年所以開設烟館爲生呑雲吐霧之中一家數口咸俾賴焉家有童養媳年甫二八平日翁姑約東過嚴月之十六日媳因事出外良久不歸遍尋無跡現在遍張招紙謂有人收留者謝錢四千文知風報信者謝錢二千文未知尙能完璧歸趙否○安徽學憲錢穉菴文宗前擬十八日起節赴廬巳紀報章兹因六屬武童較昔約多一倍因是校試之時未能從速竣事文宗遂攺期廿二日起馬道出鳩江由内河赴廬州考試廬郡各屬士子摩厲以須可以一展所長矣○新授安徽穎州府鳳韻笙太守林由部領憑於十六日行抵省垣當卽乘輿晉城赴各大憲衙門稟到并呈繳文憑想不日卽當履新也○調署太平府本任徽州府春笑山太守岫於十七日行抵省城聞太守此次到省因有要公面禀各大憲少作勾留卽行回署○新選安徽池太同知承司馬厚由滬乘坐輪船於十七日淸晨抵書 
[彝陵瑣聞]  
　　康湖縣斯明府考試文童於五月初八日終覆旋卽發貼正案本欲於十二日接考武童因省中掛牌斯明府巳調簾官因此武試須俟後任官接辦矣○宜地以五月十五爲大端陽節年年熱閙本年自五月十一日起每日有龍船在河下比賽紅龍淡靑龍黃龍大小鳥龍紛紛不一所扯之旗與本船之色一律十三四日尤覺興高采烈數十里内紅男緑女扶老携幼來看勝會者不知凡幾岸上鞭爆之聲震耳欲聾又值彝陵船在宜灣泊亦燃鞭爆以助豪興斯役也一種喜事之人向城内外鋪户民居捐寫錢文以作此無益之舉其數正自不少若以此充賑欵不大愈於作無益以害有益耶○斯明府奉調簾差其署理東湖縣者聞係許秦兆明府不日卽可接印許明府現因固陵輪船行川之事在宜訂議約章六七年前曾署東湖篆務此次重臨舊地可謂駕輕就熟矣○宜昌紳士樊君正祥者筮仕陜西其夫人在任病故靈柩回籍時城内各官均往奠祭内外營兵亦爲之站隊燃鎗以伸敬意洵足爲里閭族黨之榮矣○前城内外自被回祿後街面所蓋房屋現巳煥然一新南門内之卡房亦已重新蓋造惟後街之席户人家未能復舊以官府出示不准再盖茅屋故也 
[女閭絶跡]  
　　九江土風兵燹後民困未舒娼寮中人跡罕到間有一二敗草殘花隨風飄至者都被官憲驅逐以去自通商以來武漢蘇杭各處遊妓紛至沓來每藉商寓客棧爲藏垢納污之地始猶藏形匿影繼乃獻技揚名由是繁華子弟貿易豪商相與賦冶春之詩入迷香之洞流連忘返貽害何窮九江府曹朗川太守訪悉以上各節卽飭德化縣金明府出示嚴禁現巳一律驅膛出境苟能持之有恒則淫媟之風何患不能永息太守眞不愧良二千石哉 
[恭迎匾額]  
　　九江德化縣城隍神素著靈異歴年以來地方如遇旱乾一經祈禱無不立沛甘霖以蘇民困洵所謂至諴感神有求必應也上年經前任德化縣鍾明府曁現任金明府據實詳請各大憲奏請勅加封號旋奉上諭飭部議奏加封城隍尊號並御賜湓城保障匾額一方以酬神佑五月二十日德化縣金雨卿明府率同紳者恭迎匾額儀仗輝煌鼓樂雜奏匾額用八人舁行在潯城内外遊歴一周始敬謹懸掛神座前官紳齊集拈香衣冠濟濟頗極一時之盛 
[神山夕照]  
　　本月十九日爲署蕪關道孫樹人觀察之德配設帨良辰屬下各員俱製就多儀衣冠叩祝觀察槪行辭却僅留職名諸公子資雇梨園子弟在花廳演劇氍毺貼地袍笏滿堂日永慈幃其樂無極○今春大憲札委黃少梁少尉灝管解蕪湖關京餉晉京投納兹巳遄回鳩水禀見孫樹人觀察銷差觀察委令接辦淸弋關稅務少尉棒檄之下當卽筮日登程○浙江衢州府西安縣絞犯黃有栽解省秋審中途脫逃禀經大憲通飭緝拿並關移隣封一體代行捉拿孫樹人觀察奉文卽札下各屬飭捕緝查○山東奇災籌賑孔亟蕪湖保甲局員某君見滬上所刊災民圖裱成卷軸督同各鋪團保挨户指視災情勸捐飯乾鍋焦如能每日願捐一斤卽於册上蓋一紅戳按旬由團保彚收送局轉運上海解赴災區散放似此仁心仁術樂善好施食報當無涯涘也○邇有一種竊賊白日混跡市廛掉包剪綹一至黑夜則匿跡閭巷踰墻穴壁手叚極高以致店鋪櫃檯及行人中途失物人家時有所聞想爲民父母者必設法以隱弭其患也 
[縣示照錄]  
　　南匯縣爲出示曉論事照得本縣蒞任以來巳兩閱寒暑矣平時親歴各鄉鎭採訪民俗體察輿情凡利之所存弊之所在相與紳耆輩詳細討論奮志興除然雖懐淸源正本之愚誠仍未覩默化潛移之實效此皆才庸德薄齊導無由淸夜以思彌自負疚幸蒙上憲軫念民瘼訓迪多方如護撫憲黃先後頒發簡明律例服制罪名圖息訟歌示使吾民不犯刑章各修倫紀不聽唆訟各保家財猶諄諄諭曰風俗果貴善培教化必先蒙養發下小學集解弟子職集解分給義塾講讀所以警覺提撕無微不至勤求上理旨遠意深凡我士庶宜如何仰體上憲求治之心曲諒本縣望治之意父詔兄勉師勸友規革薄從忠歸眞返樸豈不美哉本縣深維道有先後法有勸懲欲與吾民更新預爲我民除害若訟棍若地痞皆有害於我民者也或懲創之或禁錮之治其巳然亦卽杜其未然又查我南邑僻處海隅附近塲灶小民貧苦無依肩挑背負藉易升斗之粟由來巳久情亦可原因地制宜但得循規蹈矩自可相安於無事乃一害於鹽快之需索再害於巡船之騷擾更加以外來匪徒内地光 
 
 

Page 3

 
 
旦從中影射肆其憑陵嗟我窮黎其何以堪是以本縣到任之初首先裁革鹽快所爲殷殷致慮者松江批騐所船隻耳忽蒙署臬憲朱洞燭其奸嚴禁該所巡船不准游弋内河以免匪棍假冒滋事内源旣淸外流自絶吾民數十年隱患一旦革除無非朱臬憲以民心爲心淸釐積弊有以致之也且蒙咨商統領浙捕丁道廉調撥土守備康南充當浙四鹽捕營四號哨官駐紥閘港緝私與緝盜並行飭令會縣妥籌辦理查王守備熟悉情形緝捕奮勤本縣遂與商定利民而不擾民者約略有五一南邑大小各鎭皆請實力梭巡遇事彈壓前巳囑其會商就地紳董庶幾聲氣聨絡克恊輿情一各鄉鎭安分貧民肩挑背負藉資餬口者免拿並不收取規費以示矜恤一村莊小户設有私巢由王守備查明會同本縣親自查辦以昭詳愼鹺綱一遇有東帮私販冐充大巡勒索路規由王守備隨事會商本縣立拿嚴懲一遇外來光旦鎗船駛入内河槪由王守備實力驅逐並會縣查拿以期弊絶根株此外移行營汛巡典勿拿食鹽以擾民勿收鹽規以累民爾小民亦應激發天良潔身自愛倘或勾結私梟越境重販則法令具在斷難曲恕本縣忝爲司牧感各大憲之知遇敢不兢兢業業竭力圖維用使比户相安村尨無吠還愿吾民毋作奸而犯科毋傷倫而敗紀毋以細故而逞忿涉訟毋背正道而紛志歧趨士則閉户潛修工則居肆成事農勤畎畝賈安市廛庶幾俗尙敦龎風成郅治不負上憲時雨之化尤本縣所私心竊幸者也其各勉旃特示 
[靈輀回粤]  
　　招商局總辦陳茇南觀察仙逝後靈柩暂寄新閘西首廣肇山莊其公子於昨午後二點鐘時扶柩回粤預備銜牌執事僧道淸音香亭銘旌容亭又有一亭中置活雞一頭以四人舁之此外則有滬軍營洋槍隊并西樂一班頂馬數人官紳執紼而送者極形濟濟孝子在幃中匍匐啜泣眷屬之乘輿相送者亦復不少從英租界大馬路經過本埠官紳及招商局中人均借保安善堂設祭迤逦向東南至法租界在小東門外金利源碼頭下商局輪船回粤沿途觀者均嘖嘖稱羡云 
[解犯赴松]  
　　幼童陸順全轟斃胡姓幼童訊押候擬早登前報前晚經裴邑尊升堂訊供令在供單上盖印指模卽飭還押昨由原差解赴松江府訊勘 
[交保釋放]  
　　彭根有因閙屍塲逮案訊責枷號曾登前報前日有同鄉人金子貞投案具保邑尊准令保去赶卽回籍不准逗留 
[體恤押犯]  
　　現交夏令上海縣待質所自新所及内外監官媒處所覊人犯未免沾染時症裴邑尊諭令提牢管押書差嚴囑夫役掃除潔凈俾免穢氣薰蒸易致疾病體恤下情可謂無微不至兹有縣署招房書辦陸夢麟募到愛有堂董黎君捐施痧藥并紅靈丹一千餘瓶分送各所遇有痧症隨時給發此亦方便之一　也 
[嚴辦地棍]  
　　地棍曹全全混名萬高頭素爲地方之害控案纍纍兹有網船户湯三官控曹糾黨將船硬拉至浦東勒索重賄叩求提案究辦裴邑尊准詞卽飭捕役柴樛帶同夥役四處緝拿曹聞風避匿昨日柴往浦東北蔡地方將曹拘解到案經邑尊升堂訊究曹俯首求恩邑尊以曹怙惡不悛若不嚴懲不足以儆效尤而靖地方喝令鞭背一千二百下釘鐐柳號交捕役帶往該處遊街示衆柴樛緝捕出力將積案惡棍立拘到案着賞給錢五千文以示奬勵柴領賞帶曹而退 
[女堂蕃結]  
　　女堂倌朱傅氏紀愛寳徐阿銀蔣阿秀陸吳氏李費氏紀傳氏等經英公堂訊供送縣前晚經裴邑尊升堂訊究傅氏稱小婦人係長洲縣人丈夫朱阿和巳故實因貧苦不能度日來申帮傭餬口愛寳稱橫涇人許字周姓爲室尙未過門阿銀稱吳縣人丈夫徐和尙巳故貧苦難以度日來申帮傭阿秀稱住居老北門内家中祗有父親貧窘萬分吳氏稱橫塘人丈夫陸金寳在家耕種姑在棋盤街帮傭小婦人來申尋姑費氏稱吳縣人夫故無依惟求恩宥紀傳氏稱長洲縣人丈夫落魄不能贍養不得巳在烟館帮傭邑尊訊究之下判將朱傅氏徐阿銀蔣阿秀三名發堂婚配餘人押候遞解回籍 
[包探告退續述]  
　　前報列包探告退一節兹聞該包探康阿順實因麥總巡捕頭嫌其承緝不力向之申斥該包探因自行辭退云 
[尙無端倪]  
　　昨報列查究失箱一節兹悉寳係南順泰報關行之事昨據經理報關之德國人投案訴稱當時遣夥繆申寳出店蔡應高將紬四箱報關裝船不知如何失去四箱請爲訊究司帳人周亨初稱李光卿卽李光勤是東家囑我投案訴明前情包探顧阿六秦少卿及差役皆禀明帶車夫李阿二與行竊夾被之呂少卿到二擺渡地方李阿二曾供雇車人將四開洋一個向南貨店兌錢給伊車力四十文然後換車裝紬而去及問該店夥則稱逐日兌洋買貨者甚多殊難指認又查附近各店鋪均不知情蔡太守以此案尙無端倪諭周亨初可將繆申寳蔡應高保去俟查明再核周稱此事須間明東家李光勤稱我不能專主太守飭將繆蔡二人及李阿二呂少卿仍行管押王成羅卽范森羅仍交原保 
[范婦呑烟]  
　　王關寳之妻王劉氏因案覊押法捕房昨晚八點鐘時呑食烟泡人卽暈去由包探禀明捕頭送往仁濟醫館救治吐出烟泡八九個始得無事 
[英界公堂瑣案]  
　　黃晉卿稱上海人年三十七歲向在虹口開京貨店兒子名小狗今年十六歲不務　業日事遊蕩甚致養馬逐日乘馬閒遊屢經訓斥置若罔聞將伊鎖在家中用鑽在身徧刺伊仍不知攺悔不得巳報明捕房將兒子拘案請爲　押所有飯資情願照數償還俟其攺悔再請開釋黃小狗俯首求恩蔡太守准將黃小狗管押隨時察看一俟悔悟前非再傳黃晉卿具領○包探唐寳榮稱陸金全在方寳記鷄毛行内行竊雞毛五担每担值洋五元將陸拘獲供明賣在西門外某甲家奉飭協同該處巡防局差查拿不料所指地方房屋翻造甲巳遷往他處無從查拿聞甲祗收買白斤陸金全押在捕房通同三人掘洞私逃今先獲住陸金全送案方寳記稱賊旣獲案無從吊贓請爲發落陸金全供掘洞私逃實係在押之鮑子仁起意蔡太守判陸金全管押三個月期滿笞責二百板○李福觀稱開小木匠店前有人來租住每月出錢三百文兹又有人來與我尋釁昨又被伊毆傷由捕拘案請爲騐傷究辦李江泉供開車寓我有友人欲至伊處躭擱由我與伊言定巳付錢三百文閱日伊來辭却故與理論索還錢文並　别故一百五十九號華捕禀見李江泉毆打李福觀是實蔡太守判李江泉管押十四天以儆○五十七號華捕稱昨見揑粉人陳阿松在蒲桃殻内揑製春宮爲此拘案粉春宮呈案陳阿松供泰州人年五十七歲以後不敢違禁蔡太守飭將陳阿松押候備文遞解回籍物件銷毁 
[法界公堂瑣案]  
　　劉鴉頭稱是外國墳山紅房子内更夫前數日曾失鴨食盆一隻廿二日又失短衫一件昨日十一點鐘有湯金龍從籬巴扒進喊赶被逸至下午七點鐘又來因卽獲住送案請懲質之湯金龍俟是崇明人年二十三歲十六日患病至廿一日臥床不起昨日至西門因走錯路遂被獲住不敢竊物葛同轉謂旣係走錯路何以在籬巴扒進着枷號二禮拜以儆○包探解金利源碼頭行竊檀香之張阿榮請訊張供寍波人年三十六歲向在碼頭作糧米小工昨有扛捧夫扛檀香一担有一枝遺落在地因卽拾起被扛棒頭誣指行竊官問扛棒頭是何名字答稱不知官着押候查明再核○包探王榮培禀稱昨有東洋車夫在鄭家木橋經過被孩子王小和子李猪羅王金生等搶錢一百五十文獲案請懲據王小和子供江北人年十六歲家中尙有祖母住在十六鋪兄弟三人我最長八年前被父母逐出行乞度日昨搶東洋車上錢一百二十文官謂恐是一百五十文答稱只有一百二十文搶到後三人各得二十文餘均被旁人分去官謂是爾所搶何以分與旁人答稱不分則欲打 
 
 

Page 4

 
 
我李猪羅供本地人六歲失怙七歲失恃流落在外官問住在何處答住鄭家木橋官調是亦以天地爲幕席者也問搶錢何人動手答是王小和予先搶問錢曾分到否答分得二十文我等三人共六十文尙餘五十文有十餘人均分質之王金生供蘇州人年十四歲父母早亡流爲乞丐搶錢亦曾分用葛同轉以若輩白畫肆搶此風斷不可長判將王小和子王金生各掌頰二百下李猪羅年紀稍長着責一百下枷號一月期滿釋放○十四號西捕失去銅領圈及洋鎗一枝因將侍者吳阿木及同行侍者陳長順送案請訊據陳長順供十九歲寍波人雖與吳阿木同行然各有職司失竊之率實不知情質之吳阿木供上海人年十九歲在十四號西捕處當待者前八九日東家囑我到家取衣由東家娘交我我卽交與東家並未說起少物官問領圈曾見過否答見一次是銅物現巳失去說是金質此等物不能換錢竊之何用問洋槍曾竊否答洋槍是軍火何敢竊取况生意人竊物以致無人肯用大老爺只管細查如係我竊情願重辦包探王榮培禀洋鎗放在皮袋中同轉着將二人押候再核○廣東番禺縣人黃桂全欠祥記洋貨行銀兩一案昨日祥記號遣夥朱某遞禀求追質之黃桂全供與往來結欠銀二百九十三兩三錢前蒙斷令分四期還淸因托　古齋書局書禀四紙詎伊尙嫌太遲又將我扭送案下且朱曾荐一人爲我司帳用空洋二十元我並未提起朱某稱起初交易時收過六十七元後又收過十四兩八錢如此延宕吃虧不起况黃欲逃逸求請斷令一併歸償同轉謂爾等生意人太覺精明旣分四期歸還亦非延宕着黃桂全仍立期票四紙二紙以二十天爲期二紙以十五天爲期與原告同去立票兩造遵諭而退○王關寳一案巳詳前報昨據原告金寳包薛氏二人投案候示官令造立册子核辦金寳稱人心不齊且夥計時有調動碍難立册求請開恩同轉隨諭册子免立惟不准凌虐妓女金寳稱斷不敢凌虐如大老爺訪有此事卽請重辦遂退去 
[路斃可憐]  
　　前日小東門外十六鋪濵灘地方某雜貨行後門首有一乞丐倒斃接連三日屍橫路上穢臭不堪延至第四日始由輔元堂備棺收殮竊思路斃之人向由地方報堂收殮理壇待領裴邑尊恐其中或有身死不明因飭地甲報縣訪明以定檢騐與否然後飭堂中收殮固屬仁心仁政乃稽遲時日一至於此際此天時炎熱穢氣薰蒸行人一經觸染最易成病噫是誰之過歟 
[藥粉誌效]  
　　前日承中西大藥房以德國保鮮藥粉見貺其做單略謂不論猪牛魚鴨等肉以此粉如法糁之歴久可不變味當此時逢溽暑治庖者每有饐餲之虞曷不稍用些微一爲嘗試俾知此粉之靈妙無窮乎 
[鉅欵助賑]  
　　頃接蕪湖縣王字春明府萬甡函悉奉撫憲諭續勸各帮商董集捐洋一千元合規元七百四十九兩三錢九分四釐另何芑仲善士詒孫惠函由天順祥來湘平銀四百兩合規元四百二十一兩四錢委解山東蒙闓澤之涵濡胥蘇困苦沐廉泉之灌漑悉出成全共荷斡旋同深銘感[  上海北市絲業會館籌賑公所愚弟施善昌謹誌]  
[節省筵資助賑]  
　　啓者兹接本埠陳和興南貨茶食寳號來函云四月底開張承各友賜賀本擬答席奉謝因念山東災荒甚急特將席資洋四十元移助賑捐爲各友造福等語又交來漢口慶雲銀樓節省端節酒筵費洋五元移助賑欵願求闔店平安云云敝同人拜誦之下具見大善長仁心及物每食不忘節口腹之資種福田之果定必生涯勃發獲報無窮謹登報端以揚仁風[  上海四馬路文報局賑所啓]  
[急救服生土生烟方靈騐無比]  
　　硼砂二錢鴨蛋靑兩個和隂陽水調服不致烟化醉入臟腑再服蔾蘆根二錢生大黃一錢五分川黃連一錢五分飛滑石一錢生甘草一錢用水煎服服後卽吐倘吐過甚用生葱頭沖水服之卽愈此方傳自外洋特爲抄錄仁人君子謹記活人口頭功德造福無窮也[  馬相如錄]  
[蘇省撫轅抄]  
　　五月十八日候補同知王用龢解餉赴金陵回並禀知奉委發審局差袁保基禀辭奉委解甘餉差委署震澤縣平望司巡檢文濬禀辭赴任試用縣丞唐鶴臯服痊回省禀到○十九日巡檢畢世英禀知丁本生父憂○二十日分發浙江大挑試用知縣柳商賢吳縣人由京來卽辭赴浙江○廿一日調署荆溪縣張渚司巡檢正任宜興縣鍾溪司巡檢夏文熾禀到禀謝調署縣丞徐家修服闋回省禀到指分江蘇試用巡檢鍾壽康浙江人由京驗看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[熟籌緩急不約而同]  
　　榴火齊明蒲觴互酌天中節屆其樂何如廼有對此良辰不忍言樂而爲災域共分其憂者　　觀述以勸世焉珠家角同和典移端午節筵充賑洋十元無名氏洋四元富陽通義典洋八元平陵泰豐典洋七元吳瑞蓀翁募四逹錦豐諸友洋十元豐泰莊衆友洋十圓恒遠諸同人由廣源糖行來洋十二圓海陵衡泰典洋十圓惠泰莊洋十圓蘇胥恒泰典銅洋十圓南市泰生愼號銅洋六圓盛澤昌盛典洋十元豐泰莊衆友洋十元生　和洋四元姑蘇徐添盛洋二元恒農典衆友洋四元松江通惠號洋五元吳瑞蓀翁募松江廣大綢緞號洋四元梅里許瑞記同入洋三元委解山東以仁人熟籌緩急曲子幹旋角黍臚陳粒粒胥由夫辛苦心花競放涓涓漸底乎充盈一舉焉而兩美畢臻三復焉而同聲相應巳[  上海北市絲業會館籌賑公所愚弟施善昌謹詰]  
[虹口鐡馬路天后宮前廣育堂今將各善士樂助四月分捐數開登於左]  
　　唐茂枝六元陳善亭五元葉成忠吳渭川各四元徐棣山黃佐卿朱寳珊譚幹臣闕鳳書王欣儒吳春池吳榮波各兩元周蓮塘張金和各一元莊源大兆記各六角楊榮山復太恊興各五角洪記廣生各二角五分何立昌二角徐雲岩錢一千文生太錢二千四百文許春榮先生經募洋　衆商號三個月捐錢廿八千六百五十文○總共計洋四十元零四角錢三千零五十文○又收諸大善士樂助建造善堂捐數謹以附登唐茂枝續助銀一百兩葉成忠助丈八仝木三百枝廣實記助大瓦片五千張陳承德堂助洋五十元錢坤裕助洋五十元徐棣山助洋五十圓陶鳳山助洋十圓梁蟾記助洋十五元黃根記助洋三元總共計銀一伯兩洋一伯七十八圓丈八仝木三伯枝蝴蝶瓦片五千張又收諸善士樂助施醫給藥捐數謹以附登李光琴五十元徐棣山五十元王許氏五十元鍾藹堂按月助洋十元徐俊良每月助洋一元陳虚齋按月助洋一元 
 
 
