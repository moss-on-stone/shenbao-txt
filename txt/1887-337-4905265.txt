# 1887 - 337 - 4905265

 

Page 1

 
 
[電報新書出售] [  申報啓]  
　　中國電報傳遞信息務須按照電碼方無訛誤是以電局刻有成書四逺出售俾發電信者得有遵循惟是銷場甚繁前所　者早經售罄現在重　照印裝訂竣工仍託本舘代　逺近諸君欲購者祈向本舘及各外埠申昌書畫室並經理申報人價買可也 
[石印士女屏條出售]  
　　是條爲沈心海先生所繪身材則脩短合度眉目朝嫵媚　人或坐或立或背影或半面縱筆所之自然生動樹石花丹補景具備稱堂四條定介三角着色六角襪裱成一元上海南北申昌發售各外埠申昌亦可就近購取此佈 
[石印古事比發售] [  點石齋啓]  
　　古事比一書爲國初方田伯先生所著閣百詩徽君奇賞之每舉一事必上下千古求其偶以相比附計五十二卷目爲一日七十六其分門列目較之各種類書獨爲詳晰欲用何典卽於何門中求之怪怪奇奇如披秘　卽如身體門有云堯眉八彩　僖司馬馬卿亦眉八彩　祖　角唐　亦曰角竇憲鳶肩馬周駱賓王亦鳶肩班定逺虎頭燕頷包拯亦虎頭燕頷司馬懿狼顧周嵩亦狼顧而形同者事不仝人不可以皮相也　云略　　槩可見一班凡駢四儷六之文人刻翠裁紅之賦手得此一偏可以用之不竭惜原原板久佚書肆罕覯今德蕉主人出其家齋原本託本局石印字跡必求工整校對不厭精詳洵爲藝林鴻寳裝成六本卽日發兌如蒙賜顧請至本齋帳房及三馬路逢源里愼記書號零售每部三　向　北申昌并各書坊各埠申昌購取躉售格外從廉所印無多幸勿遲誤此佈 
[廣梨園助賑說]  
　　昨報登梨園助賑一則謂新丹桂戲園准於二十八日日間演戲一天盡以戲資捐助河南賑欵并勸樂善　施者於是日結伴往觀旣可娛目賞心又可隂行其德盖一舉而數善備焉又聞天仙園伶人戴天林憫災黎之蕩析離居無衣無食特邀集同班子弟各解腰纒慨充豫賑一俟集有成數卽當送往賑局彚解災區夫河南之灾巨矣河南之民亦幾不聊生矣他省之災或苦旱或苦水雖極流離顚沛宛轉溝渠而苦旱者甘澍一施苦水者横潦一恨卽可復我邦族依然鑿并耕田受灾旣在於一時災退即元氣易復獨至豫省而數年前曾遭亢旱赤地者幾千里洊錢　二三年甚至艸根樹皮民皆食盡偶一倒斃彼行道者且分其肢體以充飢近幸天意漸回雨暘時若小民熙熙皥皥如登春臺不料河决鄭州驀遭淹没重罹困厄幾如雪上加霜彼蒼者天豈　欲斯民之靡有孑遣而後快然意滿乎况水災之苦更甚於旱災旱災由漸而來尚可綢繆未雨或預謀夫旨蓄或轉徙於他方雖有死亡尚可偶留夫碩果水災則一瀉十里猝不及防屋宇田疇盡行湮没往往家人婦子方在睡夢之中而洪濤一掀悉數葬江魚之腹嗚呼噫嘻言念及斯雖具鐵石心腸能無慘然下淚歟顧籌賑諸公亦己幾費心力矣從前如晉如豫告災之始各省皆物力豐盈是以數十百萬金資不難源源接濟至山左順直己如三鼓氣竭不能踴躍爭先然猶可集腋成裘零星補綴下而至於此次豫灾賑欵則由一而再由再而三雖極筆舌卒瘏恐終難集成巨項蓋亦幾類强弩之末卽魯縞亦不能穿矣而乃逺近聞風青蚨慨擲盈千累萬依然顀自浹旬歴觀電報局與昌棧絲業會館高易洋行所登本報清單誠可謂廣結善緣不遺餘力說者上自王公卿相下逮富商巨賈墨客文人咸能通大義發慈悲故一聞諸善士之孤詣苦心即各竭己力以襄助耳由是言之將何解於梨園助振之事夫人而至優伶其品卑矣其類下矣不特王公卿相不屑與之並駕齊驅卽欲與墨客文人富商巨賈分庭抗禮略分言情其勢亦斷乎不可彼其人亦惟知以色藝娛人目歌管悅人耳而己烏足以深明道理惻隱爲懷乃亦慨念飢黎解囊飲助聚沙成塔廣種福田然則彼卽所助無多以視王公卿相富商巨賈墨客文人累萬盈千慷慨一擲者不尢難能而可貴　醴泉無根芝艸無源孰謂優孟衣冠皆無足重輕之輩耶雖然僕竊尚欲推廣其義焉夫丹桂之戲資僅一日耳天仙之集欵亦僅一次耳或數十元或百餘元終不能胥千萬災民咸得果腹請爲借箸再於戯園内籌一長久之方按戲園除起碼外凡坐包廂止桌椅位邊廂者類皆有瓜子點心瓜子或尚可藉以消閒點心則具文而己斷無人食故在看客咸視此項爲可有可無而園主則積少成多每日所費者不少約計每客需青蚨十餘翼每園日得客五百人所費己有六七千綜計滬北四戲園日可積二十餘千之譜今請將此項裁去出資以助賑捐則一月之内總可得錢數百千在看客斷不因無瓜子點心爲之裹足或且見園主好行其德相約結隊來觀則園主不費分文而灾民可因之活命隂功草大夫亦何憚而不爲耶或曰戲園中之當茶房者每日薪工無幾惟向園主包辦點心瓜子得錢爲餬口之費一旦裁而去之茶房將何從餬口則亦有一法焉如每客十文者酌提四五文給茶房餘則盡行充賑然則於茶房仍無所損何至退有後言且不但戲園己也推而至於茶寮烟館雖無瓜子花生之可省不　每椀每匣酌量加錢一二文滬北一隅烟館茶寮多至千百處每日亦可得數十千其欵誠不爲不巨或又疑烟館　寮之主斷無好人倘藉此向客加錢私入己槖以多報少實際全無豈非令助賑者徒存善願乎則應之曰是不然彼開設烟館茶寮者托業雖微豈必天良之盡昧救災如救火烏忍私飽慳囊卽曰事或有之而私肥者十之四五助賑者十之五六則卽此十之五六災民亦受惠良多矣不大愈於見死不救之輩乎因觀梨園助賑事而推廣言之然耶否耶試質之籌賑諸君子 
[烟館難禁]  
　　州縣治里甲之設由來久矣其名不一或曰地保或曰總甲或曰保正皆具卯名于官金陵則曰地甲隨所役之地叚直隸保甲分局通上下之隔閡察户口之良莠其關係實非淺鮮故地甲之善者分局每優待之使之倡率閭閻而不以閭閻爲几上之肉使之勸導里黨而不令里黨其敗羣之羊因是地甲稍稍侵分局之權而作威福甚或太阿倒持抗懦夫之令則曰舊章不可不遵蔽俗吏之明則曰人言不可不畏而且獻一策以爲清源　一條以爲剔弊卽如近日局示有謂小户人家租屋必由的保鴉片烟館開張必有互保等諭立法非不詳盡　問所謂的保互保者有公正紳衿爲之援引乎無非地甲上下其物而己刻下冬防嚴密尤恐匪類藏匿爲奸因於烟間更加梳櫛俾無處蝨於褌游魚于釜之事適江寍縣陶大令於某夜三鼓後經巡某段親覩有一宅坐者臥者約十餘鎗横也竹燈爍於星默念此中必有隱爲之作護符者次日遂禀明保甲總局請飭各分局一體設法諭禁紛紛莫衷一是明敏者　之過急和易者失之過寛而地甲又懼失其衣食之源多方以阻竟成築室道謀付之無可如何而後己論者謂南叚陳大令 
 
 

Page 2

 
 
於烟間獨得汲黯治淮南之法緣該段業此者己歴年所一家仰此爲生涯勢成末路必勒令改圖勢必吹伍員之簫托鄭和之鉢實所不忍差到後因細詢其大小口數分别載明於約嗣自每夕二鼓後卽息燈關門不准容留一人在内吸烟如查有違約情弊卽子枷號封閉日間如不滋事不問跟隨巡役一概不准需索令初行有以身試法者知大令必臨其地預伏垣隙以伺而留妻子應門烟客不知也睹大令猝至欲趨避大令止之曰毋恐可聽吾言乃跪其妻子於前訓之曰爾等業烟者無非爲餬其口耳我不忍絶爾等餬口之路故定爲二更息燈在我原不爲刻薄乃爾竟敢先衆抗違是何意見立命交出家主于是衆烟客代爲跪求始罷責然至今無一人敢背約束者近各段以當禁與不必禁兩　彼此推訐者己匝月地甲於常例外又添派此次保護之費謂行止賴伊一言愚民多信之委員口沬未乾而地甲慾壑己飽矣因陳大令所轄之段無此更張故亦無此需索或曰是不盡然烟館本犯禁之事曾文正公原止准其售膏並未准其開燈因噎廢食豈得爲奉行者之過激故地甲反以陳大令爲迂者有之噫此不知時務者也試問今之烟館果能禁絶乎如能禁絶則天下不少屠伯何不聞先我而痛剿其根株可見多此一擾適爲地甲生財計耳苟得如陳大令之辦法猶不失爲王道也 
[釀成大獄]  
　　客有自淝上至白下者據稱該處有某紳素豪邁喜營宮室堂上可坐千人食堂下可建十丈旗仰頤氣者遂爲求高材以接厦謀沃壤以連塍不數年擁地多頃性雖侈然不過如黨太尉要一副金眼睛猶不若趙武靈王之一變而爲蠻靴帕首　紳有公子風流自喜夏則著輕羅白袷携俟僕策怒馬出入楊柳門巷冬則披王恭之鶴氅趁雪花如掌閒眺茅茨籬落間問梅花消息因是小家碧玉咸傾慕其丰姿綽約人人願爲肉屏風充下陳而不得公子竊自幸衞叔寳之未被人看殺也每歳公子下鄉收租一次今秋公子莅某鄉　鄉久小雨公子慮　人之告歉也早厲色以待少頃有某佃持稿禾跪階下求公子飭幹僕勘其田中龜坼狀公子怒曰果若是則爾爲此莊逋負之魁天命治以莊法佃聞言匍伏而出越日又浼同莊數十佃同爲之請公子拳揮脚踢且勒同來者按租額之多寡分别攤賠衆各唯唯不敢可否一語佃知衆户爲己受屈將來又不免償意外之租乃泣告衆人願以一死塞責衆苦無策相顧唏嘘此佃卽獨詣公子所公子方效漢高祖擁戚夫人於膝上爲笑樂忽見有闌入者不勝其忿舉手擲以木機中佃顱佃倒於地公子曰惡奴圖賴此風烏可長亟下堦踢以靴尖氣頓絶時門外聞其事而來觀者己無慮數百人聞佃己死卽一鬨入内公子猶命家人用武衆曰頃刻有官來此事豈止用武者緣該處距城不逺苦主己擊鼓喊寃官帶仵作人等夤夜至其地公子見官至尚傲慢不爲禮且佯命從者問官以來意官曰我亦不知來意但百姓以人命爲重爾主人明白便了公子反駡曰七品官耳不值與我家閽人抗禮語未了官便問閽人爲誰旁有趨而上者官曰爾旣看門我只能以閽人相待立命用刑按下笞二百板官意原欲藉以釋衆怒耳不料在屍塲以有傷無傷相持竟日官見衆意非可以調停了事者乃親自檢騐允有致命傷七處塡入屍格衆始跪送官府進成並面請官派差役多人在本屋將公子監守如任脫逃卽問監者以死罪衆又恐公子爲韓信之走水上軍商派多人圍繞其宅一日公子欲進城差曰官法如爐公子如竟去下役惟有以頸血濺公子衣于五步之内耳餘不敢聞公子曰今日方知獄吏之尊也嗣聞官己據實通詳所管各上司臬司尚有重加研詰之說官以萬目昭彰寸心公正正古人所謂南山可移此案斷不可易者本官何敢欺百姓故民間紛紛謂本官雖係曰面書生却不愧黑面御史大約斷不以一紙干駁易其不磷不湼之初心也刻下金陵有傳說其將問抵者又謂其實係悞傷不至問抵者日内正由府縣推訊尚未解省如何訊結容俟續報 
[邗水寒鱗]  
　　揚州來信云張屺堂廉訪由滬乘江裕輪船於二十二日下午行抵鎭江當卽換坐民船於二十三日黎明駛抵瓜洲江口揚郡文武印委各員弁紛紛前往遞呈手版請安廉訪小駐片時卽起節前往白下屈計憲駕過楊約在月杪矣○二十三日傍晚有高郵等州縣解到犯人十三名口内有女犯二其一年甚穉又一少年男犯身軀雄壯足上雖釘雙鐐行走仍異常迅捷當由管解差役押送邑署暫寄縣監一宿翌日黎明起解赴省 
[漢市異聞]  
　　近有川省某營官僱船裝運靈柩三具迤邐入楚行過楚境某厘局巡丁疑柩中當是私貨必欲開看送柩者再三分辯而局員執意不能及開看柩中果是屍骸並無所謂私貨于是送柩者大怒一時圍而觀者不可勝數咸抱不平旋經人調處令局員穿孝服在柩前叩頭致祭並出營葬費一千二百緡始得寢事此一事也○又夏間漢口洋街馬廠漲水之際黄陂人在此洗澡嗣後查失竹籬不少疑及是人因而拿禁捕房倔强不依又被巡捕責打至次日殞命當經漢陽林明府相騐後飭屍母具結完案現聞有屍族中邀集多人爲其伸寃向臬署告准移文到江漢關道憲處三次照會英領事請交出此案中巡捕兩人漢陽縣亦出火籖拘拿而捕房止允交出巡捕速去速回不允押候聽辦道憲現將情形禀明上憲再行定奪云 
[杭州近事]  
　　仁和縣差倪某之子己入邑庠而青青子衿不無佻達偶見張姓舊貨店中有一女孩貌頗美麗因在街上任情調戯女年甫十二歸而哭訴諸母母訴諸倪妻倪妻舐犢情深不怪子之行止不端反將女母斥辱女母無奈隱忍而歸至晚二更時倪子復約同數人至舊貨店尋釁擒女母而痛毆之該店對門梅花庵爲下城總巡趙明府查夜公所女母奔往喊寃明府立飭局差巡丁到店拘人倪等始紛紛逃散惟一錢姓成衣匠逃至仙林橋見栅門己鎖遂避諸橋堍下局差跟蹤而至成衣匠暗中拾石塊擊之致傷局差之臂一時巡丁咸集立將成衣匠獲住次日禀明督辦鄒觀察觀察怒甚立刻禀知蕭廉訪飭仁和縣提訊高大令提到舊貨店母女并倪子當堂訊問判倪子重責手心一百下發學看管俟請憲示遵辦成衣匠笞責一百板枷號該處示衆舊貨店母女當堂釋放回家竊謂倪旣充公役則身家己不清白其子烏得身入黌門女母旣遭倪妻斥辱而歸不復與倪子爲難倪子何以又糾　兇毆一个悶葫蘆殊難打破且俟訪事人續報再當詳細登入報章○滿營由北至南河道久不疏濬淤墊不堪日前恭問松軍憲商諸衞靜帥議欲乘冬令水乾及時挑鑿靜帥以庫鈔支絀無款可籌遂派楚軍營勇承濬於本月十一日爲始自南至北大河小港一律興挑計自閙市口延齡門直至井字樓拱宸門約有五里以有支河數處刻己畚挶齋施矣 
[鴛湖碎語]  
　　嘉興來信云北門外中街某姓瞽子積得賣卦資頗有小康之目雇用女傭二一己老邁一年約而立二十三日之晚夜己半矣全家盡入睡鄉忽聞老媪睡夢中驚醒大聲疾呼闔家惶急問以有事媪云黑暗中有人睡上床來是以驚喊耳家人急持燈尋覓瞽子摸得其人竭力撳住呼家人持火照之則係中年男子一時驚動左右鄰居相將赶到將其人吊起舉棍擊之其人自認係剃髮匠在中街蒲鞋弄口店内爲夥與中年女傭有染約定夜半來此不料暗中悞登老媪之床云云隨卽放下至翌晨送交該店主店主向某服禮始了該女傭亦辭歇歸家○宗太守每晚易服微行週巡各處并挨次查點各烟館夥友一晚查至北碼頭某姻間點得照門牌多出一人太守怒甚卽欲將其人帶回訊究有某弁禀稱其人確係館主親戚由鄉間入城時晚不及回鄉是以暫住一夜太守始允釋放 
[蕪湖雜紀]  
　　日前廣德州解來盜犯六名聞上半年在該處藉運販爲名向某鄉某姓購定松木若干翌晨將洋交楚至晚卽三五成羣毁門而入仍將原洋搶去嗣經獲案訊出眞情及經徽寍池太廣道雙錫五觀察升堂提訊自晨至戌各犯皆言語支吾其首犯供稱只分得青蚨數百翼從犯一名自認得贓較多觀察擬將該二犯發回飭州尊訊明詳解其餘四犯則交蕪湖縣收禁○有甲乙兩人在廣德州爭充丐頭以致 
 
 

Page 3

 
 
互毆乙被甲用刀戳斃讞定之後偕盜犯同解來蕪雙觀察提訊之下供稱實係傷斃並未持刀現亦一併收禁○吉祥寺下首二街有某甲開設小店一日正與二三知己作摴蒱戲驀聞叩門聲甚厲甲胆怯急奔内室以被蒙其頭面於有諸少年排闥而入諸般訛索甲無奈倩八排解書給憑票一紙現洋數元衆始紛紛而散翌日甲商請王某代爲洩忿王本虎而冠者諸少年懼甚卽將前夜所索之洋及票一并付還○旱魃爲虐農民皆憂心如熒廿二清晨谷風習習密布隂雲農民翹首彼蒼咸喜甘霖將沛至己初大風忽自西北來仍將魚鱗吹散及槐隂卓午依然杲日當空矣 
[皖江雁影]  
　　十月初一日道家謂之下元皖垣自是日起各善局各善堂廣延僧道施放燄口賑濟孤魂鐃鈸丁東聲响互荅不但無祀鬼雄同嘗甘露味卽黄冠緇服者亦不愁香積廚空矣○皖垣苦旱迄今六月未沛甘霖不特春苗無可播種兼之疫癘蜂起時有死亡聯仙蘅太守惄然憂之涓吉月之十六日設壇龍王城隍等廟朝夕虔詣拈香并先期飭范映泉明府曉示民問禁止屠宰想至諴感神定卜及時雨下也○皖省城垣年久失修漸形頽圯　法之輩時時竊取磚石潛售與人前經藩憲籌欵興修頗形鞏固不料邇來又有偷竊城磚之事爲成守營馬子臯都戎訪知出　嚴行禁止略謂城墻係爲捍禦而設豈容匪人時時倫竊日前經營兵獲送偷竊城磚之賊潮世慶嚴懲枷號示衆在案兹示仰軍民人等知悉並責成各叚地保實力梭巡如再有任意偷竊及猪隻踐踏等事許該民人立即禀報提究若知而隱匿不報者一經被獲併送有司衙門照例懲治各宜凛遵切切特示 
[吳中紀事]  
　　蘇州閶門外戯園本祇金桂大觀兩家前月又開一寳鳳茶園於是鼎足而立生意以大觀爲最盛寳鳳次之金桂又次之蓋大觀脚色最爲整齊花旦亦多自劉均喜小桂林去後生意頓衰適寳鳳以重價聘武生賽活猴花旦佛動心到園開演逺近爭先快覩坐客幾妙滿座園主因之利市三倍而金桂大觀兩家絶無過而問者雖大爲跌價看者仍復寥寥此以見嗜好之各有不同也○設桶勸捐最爲籌賑之妙法蓋捐册之募出於勸導設桶之募純係自然捐册不可以遍及而桶則合雅俗而共知曩牛豫省旱荒蘇城由安節局善士創設木桶百餘具各鄉鎭聞風興起相率仿行數月之間所得捐欵不下數千金此皆載在豫賑徵信錄者彰彰可考近日鄭州决口吳市欵少籌賑諸君煞費經營不遺餘方上海陳竹坪善士以木桶一具交蘇城恒孚銀樓之顏君子賡安置於觀東大街迄十日而開視卽得賑洋十餘元安節局董事徐君子春聞之知人之可以勸也爰取舊存木桶六七具略加修治繪圖貼說安置於熱閙地方零錢碎銀日有捐擲竟有見其圖說徬徨泣下而以整封成數之洋不署姓名擲於桶中者此雖由聖天子節帑助賑己飢己溺賢大吏籌欵協濟畛域不分故能使草野小民聞風觀感使疎財仗義之心激發於不自知然亦可見十室之邑必有忠信不容以不肖之心待人值此黄河潰决工賑浩繁將伯頻呼之際各處籌賑善士盍亦仿而行之 
[東藩紀要]  
　　統領北洋水師丁禹亭軍門由威海帶領定逺鎭逺濟逺三鐵甲及楊威超勇二快船威逺康濟二練船出巡洋面於本月初二日過仁川軍門赴領事署中小駐旋以致逺等新船己由新加坡開行將次駛到香港故於初五日天明時率領各鐵艦駛往香港○仁川領事洪君子八月中旬奉　赴天津九月二十三日乘敦賀丸回仁川隨赴漢城銷差刻己回署矣○華商貨物向由日本郵船會社裝連邇來所　綢貨往往被竊統計值洋二千元之普經各商禀請領事照會日人飭令賠償尚未了結刻下華商公　　禀　領事轉　北洋大臣派招商局輪船來往仁川并願包水脚每年一萬元未知北洋大臣允准否也○日本清輝兵船主河原奉海部調帶神户船廠新造之太和兵船所遣清輝兵船另派海軍少佐田尻前來接帶河原交卸後卽乘肥後丸船馳赴神户○入冬以來朝鮮人放火刦財之案層見疉由本月初七夜二點鐘時商署左近華商所設三合興字號忽兆焚如號中有夥三人皆山東籍夢中驚覺火己封門逃避不遑均及于難事後查悉共燬貨銀三千餘金是晚又有匪徒放火四五處幸卽知覺隨卽撲滅現由袁商憲照會朝鮮政府四仕密拿未知能破案否○本月十一日日本清輝兵船有一水師官病斃至翌午抬赴墳山安葬各領事署均下半旗以誌哀該船水師兵排隊送至墳山祭奠旣畢然後整隊由海關碼頭下船韓人之駐足而觀者殊爲熱閙云 
[直刺來申]  
　　正任太倉州莫善徵直刺於前日買棹來滬小泊蘇州河鐵路大橋邊隨乘輿赴道轅謁見龔觀察復至上海縣署與裴邑尊晤談良久隨回舟次暫駐行旌 
[拜會西員]  
　　上海縣裴邑尊莅任伊始適有期服未經拜會駐滬各國領事刻己百日期爱於日前傳諭洋務書辦定於昨今兩日會同英界讞員蔡太守分往拜會以敦中外輯睦之誼 
[掃除毒霧]  
　　日前正任南匯縣袁海觀明府自滬公幹回南行經北蔡鎭東南兪家橋地方見該處小烟館甚多不無匪類溷跡遂傳地保諭令一律勒閉以靖地方而保良善該保唯唯隨諭令各烟館立卽閉歇 
[洋油宜愼]  
　　英界四馬路中紳園烟館於前夜九點鐘時下堂所懸之洋油燈忽然火光熊熊勢將爆裂有烟客見之立時大呼堂倌名阿松卽行奔至見玻璃己通紅燈亦炙手可熱遂卽捧下將火吹滅其時烟客己有受驚逃出者並以見洋油燈之不可不愼也 
[扭控欠銀]  
　　寍波人王守良於去年十月在陸家宅橋南首開設通源糖行至今年八月該行閉歇挈眷潛回計欠莊銀三千五百兩現在復來滬爲元裕源記嘉惠恒康震吉等五錢莊所知遂昨晨各遣莊夥扭王投縣禀請訊追裴邑尊着候訊供核辦 
[情同放鴒]  
　　江灣鎭人某甲因家中清苦難以度日托某乙將所生年四歳之子過繼於英租界西國飯店管事之某丙立有過繼文書給甲洋十元爲乳餅資旋由甲同地保及族長等約丙至綺園烟館甲謂丙曰族長等以我不應賣子向我問責我再三辯論不能見諒乞將過繼文書交閱便可明白丙允之將書交甲輾轉過手忽被人取之而遁丙向甲理說又有人勸丙再出洋二十元竟立賣契丙覩此情形知事不妙願空費洋十枚還孩了事按此與白鴒雖異而情則同也 
[法界捕房瑣案]  
　　郎松盛石阿東扭許永朝至案控被李阿才盜賣客貨及英法兩公堂訊理情形疉登前報蔡太守訊得有蓮子十六籍賣在法界永安街瑞記雜貨行因之派差至法公廨請卽吊贓王雁臣司馬派包探恊差至瑞記查問果有其事因將該行司帳陳順鶴買客倪品香一併拘押并將帳簿取到昨晨英公堂差役遞呈信票司馬閱竟提訊陳倪兩人俱供貨由倪買來出洋一百八十餘元司馬着包探李雲發帶瑞記行夥及來差往道生等四家吊到蓮子十六箱送交英公堂歸案辦理○昨報列銀洋轇轕一案王司馬臨捕房提徐順金研詰徐供承包謝大老爺所造艇船由董錫全卽桂芳經手收錢付帳均由伊專主即所用司帳湯友德亦是伊荐先時小的與土得桂合做卽使需洋一元亦須向湯支取至謝處之銀亦由董往收故實不知究竟欠銀多少司馬謂爾旣不經手鈒錢何由虧空字條期銀四千五百八十兩何以由爾藉給答稱糾會卽是虧空字條因謝大老爺將赴京引見董欲向找銀兩囑小的寫一字條向之領銀後賞銀六百二十兩由伊收去卽初次領銀二千兩董亦借用銀一千兩還過二百兩另加利十兩後尚欠銀八百兩如何不收入帳現要清楚須湯到來湯現在蘇州但人是董所荐來卽現今在 
 
 

Page 4

 
 
蘇亦由董荐須由伊喚來結帳後倘短少若干願甘照數繳出司馬着將徐還押諭包探曰如原告來時卽行知照可也○洋藥局巡丁金東雲訪知太古北京輪船抵滬有夾帶私土等情因於前日之晚帶同夥伴在碼頭伺候夜間立在萬安樓門首該棧管門人李阿昌不知何故遽爾毆擊致金傷及頭顱同入捕房一一禀訴昨日金復投案禀訴前情王司馬着包探將李傳案李供是夜並無燈火問伊不應故卽駡伊並不毆擊司馬着將李交萬安樓保去如逢傳喚立卽到案 
　　夢畹生偕補枝桐蓀游徐園主人爲之合印一照園林人物點綴生新韻事韻人洵稱合璧徵題及僕爲占二絶句應之質諸畫中人其亦 
[不嫌唐突否]  
　　慘緑華年美玉姿歳寒三友訂心知披圖幸睹春風面媿乏中郎絶妙詞小憇園林境最幽騷人韻事足傳流百花祠外花開日還乞招携續舊遊[  徐園百花祠香尉懴情稿]  
[游九仙山]  
　　登雲臺頂當風立仙袂飄飄欲上天難得一秋閒日月更逢如畫好山川大千世界歸形内百萬人家到眼前跌宕吟懷消不盡夕陽紅出冶峯顚[  意琴室主]  
[敬祝紫詮王丈六十生辰兩律錄請高昌寒食生政刊]  
　　五通六秩敞賓筵薄暖輕寒小雪前此老中華居國士其才上界謪神仙抱懷後樂先憂志聯結剬詩緝頌緣剛值芙蓉紅吐艷煌煌南極一星縣鯫生尚未識荆州姓氏如雷與耳謀曼倩詼諧頂傾四座虞卿著作並千秋經過世上滄桑變府仰人間中子周願附門墻桃李末爲公海屋賦添籌[  嘉定曹孔昭稿生呈稿]  
[恭祝紫詮詞丈先生開七大慶七截四章錄呈高昌寒食生曁霧裏看花客同正]  
　　客裏稱觴十月天嶺梅花供畫堂前傾城士女紛紜至畢集先生祝嘏筵中天南極一星輝龍馬精神世所稀從　杖鄉兼杖國丹鉛事業媲黄扉門墻桃李樂栽培繼起河汾教授才料得東南名下士一時共進萬年杯名山著作等身高粤海歸來興更豪他日盍簪申浦上詞壇倡和接盧敖華亭後學石振聲友梅拜草 
[奉贈小樓主人即希詞壇一政]  
　　姑息爲名害實兼曾將痛語下鍼矻君曾著愛子害子論一年忝擁皋皮座猶恐師嚴父不嚴果然卓識異尋常也有燕山教子方五桂三槐原不讓晉公手澤萬年長[  止可室主人養孫氏未是草]  
[俚言二律奉祝弢園先生六秩大慶卽希郢政]  
　　丁亥小春初四日先生剛慶六旬時滬濱故舊齊傾酒海内才人各獻詩舉世有誰比肩立著書不朽寸心知登堂我亦申嵩祝願把黄金鑄牧之昔聞鼓櫂賦清游破浪曾經五大洲蠻觸戰爭編外紀先生者有普法戰紀螺桑形勢掌中收庸知才大攖時忌合便歸休臥故邱一席名山天位置百年歳月自悠悠[  常熟弟衞鑄生甫拜草]  
[蘇省撫轅抄]  
　　二十四日藩轅牌示照得常熟縣知縣李福沂調省遺缺查有補用同知郭元昌堪以署理於本月二十七日清晨來轅給札赴任候補同知惠榮禀知分蘇差委署荆溪縣張渚司巡檢于瑞麟禀謝奉飭赴任縣丞趙雲悼禀知交卸代理崑山縣典史事改掣江蘇儘先前補用縣丞孫文英浙江人禀到○二十五日郭元昌禀知奉委署理常熟縣事知州銜分發江蘇候補班儘先補用知縣陳思詔四川人禀到咨補震澤縣平望司巡檢兪龍盤禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局示照登]  
　　督辦野三關土稅總局卽補府正堂魯卽補清軍府侯爲出示剴切曉諭事照得野三關爲土藥入楚要隘施宜所屬亦　係產土之區從前土藥稅課向在沙市徵收前奉撫憲遵照部章將沙市原設之局移設野三關地方出示曉諭在案所有土藥商販報稅之後持有本局護照運往各處除在口岸售銷仍照章完納落地厘金外凡經過鄂省關卡均一律騐票放行是一稅之後並不再稅煌煌示　何等彰明業經本總局遵即於九月十三日改在勸農亭地方關局徵收凡往來過客兌換銀錢以及置有食宿諸凡較易實爲便商起見該商販等愼勿懷疑觀望倘有　路並行運至沙市漢口等處一經拿獲勢必以繞越偷漏科蜀未免牽累無辜殊堪憐憫至施宜一帶前傳言本有兼收百貨厘稅者尤爲無稽之　本總局專收土稅一項百貨　稅臺不與閱合行出示曉諭該商販人等一體知悉各宜懷遵無貽後悔切切特示 
[邗江官報]  
　　十月十五日福都轉由袁浦回轅十六日安豐竊談鹺尹抵揚十七日吕鹺尹瑩揚鹺尹洊熙貝委儀河工彈壓差十八日梅鹺尹文沂銷順清河卡十九日王鹺尹與晉委皖岸　遣二十日北掣錢司馬抵揚公幹 
[戒焚屍設]  
　　律例掘人墳墓見棺者杖一百流三千里　楨見屍及焚屍抛屍者皆斬監候誠以死者以入土爲安莫慘於焚棄也咸　庚申年余從戎吳越駐防海昌巡查鄉鎭　路遇人衆劈棺焚屍殘肢碎骨檢入罎内惨不忍見心疑死者犯何大辟致遭死後焚化之慘又不經官府主治慮有隱情　就其年老者間之答曰因死者之子貧不能葬吾等衆人皆係鄰友故相助焚化耳余間其言不覺髮指嘗千以　例開棺焚屍罪　處斬勸其此後遇有貧難管葬者只可助其掩理不可助人焚化身蹈大避之罪衆皆駭亳唯唯余復駐足視之見其將罎　　水邊而散又蘭其故曰此吾鄉風俗焚屍後或將骨　棄　水濱日久不漂入河又指橋下繩懸篾筐上蓋紅布者曰或將骨殖用絲綿包　幾入篾筐以繩繫筐　於水上日久繩斷亦墮入河名爲水葬余曰噫嘻骨罎入水般隻往來篙櫓抵觸焉有不碎者及篾筐墮入河内骨沈淤泥之中恁食而蛇攅之是何異投骨深山任其猥吞而獸噬哉嗚呼慘矣是雖秦越之仇簪尚不忍爲此己甚之舉而乃親友助之子自戕之耶此種　僞不知始於何時非得賢有司曉諭　禁猶慮錮習難除所望本鄉明　之士廣爲開導禀請官府剴切示禁並勸人集貲多置義塜遇有貧難　親者務　其親鄰　助　至近處義　　一三尺深之穴掩而埋之旣免暴露之患不犯斬監之條并使死者入土得安亦可返氣福蔭於子孫詩曰行有死人尚戒殣之謂非仁人君子所宜用其心哉作戒焚尸說[  昨非氏未定草]  
[壽筵移賑]  
　　啓者本年冬月十八日爲施少欽封翁花甲壽辰接其世兄紫卿司馬京曰來函云往歳己蒙親友厚　　經　領代　賑濟感謝盛情今奉嚴命嗣後如惠隆儀謹當原壁歸趙本欲設席奉酬因念豫皖災黎待哺嗷嗷爱節稱觴之費移作賑欵之需肇麟謹同弟肇英則行則敬肇信虔備英洋一百元送呈貴處彚解豫皖聊表微忱特恐逺道故舊未及周知並懇登諸報章藉鳴謝悃幸蒙鍳及云爾上海陳家木橋電局豫繼賑處同人公啓 
　　周小紅詞史自辛己一别於兹六年矣今夏南旋相逢滬上天台重到風物依然緑酒金樽前歡如夢昨還自邗江作平原十日留　繆未久駕　旋歸率賦斷章用誌雲泥鴻爪云耳錄呈諸大吟壇教正○歸帆重訪薛濤家月暈烟痕映絳紗笑說素心人到也怪來昨夜結燈花緑窓悄寂月黄昏香裊金猊酒半温記取一燈雙照虚隅隅清話也銷魂琵琶一曲怨情多彈出商聲喚奈何我是天涯淪落客當筵愁聽懊儂歌香霧空濛襲彩裳綺羅叢裏壓羣芳穠華易惹封姨妒願乞金鈴護海棠 
　　贈蘭雲館林芝香詞史并叙詞史雲間　質風韵天然年可二十許一種靜箋秀之氣迥殊凡豔知善識字卓爾不羣其蕊宮仙子後身耶僑寓滬北同安里室中陳設精潔無塵意余一見傾心良緣非偶因以蘭雲館欵其居復成六絶句歸之不須欵絮里蘭因聊以誌雪泥　 
[爪云爾]  
　　芝圃風清詩夢凉延秋人在鬱金堂搴簾一笑嬌無那始信慶中國有香芝蘭毓秀靜含芳玉立亭亭雅亦莊願向石　裙下拜底須有尉號司香芝雲明麗春如語花雨繽紛夜未央自是天然好丰致紅塵小謫杜蘭香芝室聽歌韵繞梁月華凉處艷飛觴憶從解佩江臯後又占秋風桂子香芝嚴閱彩理華妝消受風情說楚狂萍海記添新閨事生花筆妙字生香第一枝木犀香吟舘主赴蘇余作句贈行屬詞史善之芝草芬清襲佩裳情天今許署仙鄉書生有福寍非艷粉黛叢留翰墨香意琴室主爲書蘭雲館横額小陽中浣蓮花峯下舊遊人綺禪庵主草 
[閩中雜感]  
　　莽蕩西風裏閩游眼界開五絃揮手别一劍逐秋來紅樹皆圖畫黄花正酒杯悠悠懷古意吟上越王臺西甌濱海國東越古閩邦山坐雄烏石潮奔怒馬江海氛今宛息民氣舊難降熱念消何日縱横血一腔百年形勝地憑眺感蒼茫海接新歌市山圍古戰塲元勳開第宅丞相有祠堂俯仰思今昔疏林又夕陽歳月從容鎭風雷慷慨行理財謀裕國拓土尚談兵四境日無事萬山秋有聲喜聞閩海外别築受降城 
[西湖雜詠]  
　　玉泉寺觀魚冉疉前韻自昔魚傳五色形清漣寺裏躍清汵寺額爲清連禪林珍珠玉比山泉水寺有珍珠泉卽細雨泉畜魚者爲玉泉翡翠鱗誇御翰亭御題魚有翡翠者今則惟紅白黄黑四色矣地脉温凉因序候天章璀璨仰雲屏老僧指點方饒舌惆悵斜陽未久停○雨中與楚生同登藩署四照樓春日連隂屐齒停游蹤猶未暢西泠三潭月印勞虚想四照樓高目渺冥草長雨中滋淺碧山飛雲外露遥青何當共泛平湖棹重醉臨流舊酒亭○孤山堤通山外水橋接水中山水闊山偏繞山孤水又環梅疎横水上鶴去放山間淺水梅猶影空山鶴不還四山青不斷中有一山孤逺繞高低岫平分裏外湖梅斜臨水影谷應隔谿呼放鶴亭邊能空谷傳聲　放鶴亭空在斯人世己無 
[意琴室主將之八閩賦詩留别敬步元均卽以贈行]  
　　東勞西燕動人憂話别同登玳瑁樓余與香尉先期他往蒙君設餞寫盡繁華江管艷收將風月賀囊留閒情應寄梅花塢塢在福州藤山得意回思桂子秋君登壬午鄉榜此去揚帆天水闊高吟快向八閩游眞名士本百無憂蹤跡歌樓又酒樓蓮祉吟朋愁　散六月二十四日雅集徐園祝荷花生日今忽散若晨星春江詩卷喜長留梅花香煖羅浮夢君善寫梅蒲席風高驛路秋遥想藤山山下過昻頭笑與白雲遊養疴何計可消憂鎭日編詩强坐樓臨行忽以病阻載道驪歌愁裏聽凌霄劍氣匣中留才雄斯世稱三絶君擅詩書畫誼忝同年紀兩秋壬午乙酉兩科與君家均有年誼贏得春江聲應集羡君海上不虚遊征塵千里有誰憂慰藉詩贏涵碧樓涵碧林湘君女史亦以詩贈行歇浦烟花春夢幻河陽桃李舊名留生多傲骨難諧世訴到離衷易感秋他日鵬程應奮翮春風得意上林遊○又卽席口占一律作别奈如何開樽一放歌風塵同感慨歳月愧蹉跎握手言難盡分襟淚更多明朝挂帆去相憶隔山河 
[上海三馬路與昌恊賑公所陳竹坪經收山東直隸河南賑捐九月廿五日第八百十六次清單]  
　　普濟册晋甡庄交來江西鹽法道長署中無名氏等洋十一元○又册休寗黄森玉先生經募吳孫氏洋十一元吳黄氏許汪氏黄許氏三户各洋二元勉力氏洋一元以上五户共洋十六元○又册項文奎洋二角憑福保趙錦祥各洋一角趙玉麟錢二百文王德惠趙秀英朱彩靜王云龍趙文蛟趙大栢羅連大七户各錢一百以上十一户共洋四角錢一千以上俱不取票○作善降祥册梅里金源興布庄募補不足賓下來二户合洋一元又康字册金源興衆友月規洋一元以上二册共洋二元○魏佈德爲匹弟延載五十冥壽以保冥福萍六元虞成愷未病速愈洋一元寗波江東永慶子寄京有心無力逐日扣串積成洋一元○○另收河南賑○洋布衆商諸量十續募第四次新同孚洋行洋一百元又末士西門規銀五十兩義源洋行規銀一百兩茂生洋行洋二百元耶松洋行洋一百元信和洋行洋一百裕昌洋行一百元義源洋行帳房規銀七十三兩二錢新同孚帳房十五元茂生蘇房十五元裕昌帳房十元信和棧房二元以上十二户共洋六百四十二元規銀二百廿三兩二錢○祥字册耶松帳房經募少恩生求妻病减輕十元陳豫豐洋五元張瑞昌洋三元鄥盈香張祥華各一元譚裕生五角徐福元何士亭力棉子林三户各二角以上九户共洋廿一元一角○又册常熟德成號求無名字一元鄧回興錢三百無名氏程體仁吳德泰各錢二百無名氏錢一百九十無名氏許彤夫德記不留名　永盛李步記不留名林漸卿周如榮劉雲章十户各錢一百以上十六户共洋三元○又册朱家閣善號來無名氏洋一元不留名朱芸閣各四百不留名思義堂義順昌各三百李東橋沈春泉馬久隆趙和桐倪春林繩厚堂陸鏡清隱名氏不留潘萬記汪光裕鮑松堂十二户各二百繆春和金無名唐聯峰無名字不留名王咸記金無名鄙吝生不留名九户各一百無力子盡心氏不留名各五十以上三十共合洋三元○又册梅里金源興布庄經募源興豐長燫各五角又銘恩册壽萱堂隱心氏各一元梅伯廉錢一百以上二册共三元錢一百○葭洲書屋洋一百元鄭登豐號交來蔣樹滋求闔家平安三十元新北門外西城河浜衆姓公醮餘資移賑十六元八角平安氏洋五元李許氏洋五元申報舘帳房交來褚罰欵洋一元七角半洪華封銅洋一元汪仰周求病速愈二元隱名氏洋十元福緣十元無名氏三元○普濟册湖北坼州榮昇來吉慶堂培　堂守拙氏三户共來平銀三兩申批見規銀三兩另五分一厘○又册杭州三接子來崇德堂洋一元釋平子二角吳三接子不會吟詩主發壽堂力簿山人無名氏積皆氏無名氏索陸氏十八户各一角以上廿户共三元○銘恩册郭榮和二角銅洋一元無名氏一元一角○又册清江公積堂續募求安氏十元不書名洋五元忠貞堂一元同心堂二元以上四户共洋十八員○又册杭州項曰錦一圓又募有心無力人一圓存心人秋裳記各五角以上四户共三元○又册湖洲沈若臣先生寄來張耐三沈害洲沈若臣三户各錢三百無名氏沈傳湖連茹荀延子閔可琴不列名各錢二百李芝青錢一百五十汪雨琴隱名氏汪海舫胡潮浦不書名六户各錢一百以上十六户共洋二元虚對二個○蘇州顏子賡潛士寄來藴經書屋十元慈東陸德和求妻金氏病痊五元無錫陸右豐酒行銅洋五元嘉郡天一號芮元中一圓以上共英洋八百九十九元規銀二百念六兩二錢五分一厘銅洋七員小洋十九角半虚對洋二個錢一百○○本日共收英洋九百三十六元規銀二百念六兩二錢五分一厘銅洋七元虚對洋二個小洋廿三角半錢一千一百文合併聲明 
 
 

Page 10

 
 
[上海四馬路高易公舘内籌賑所秋坪經收直順山東十月初一至初六等日賑欵清單]  
　　初一日通裕局交來康册江隂章琴記錢二百重記河以居沙椿記汪大椿香子藝游齋曹崑記劉寳記各錢一百合來一元○沈天和局來巴子和二元王派之吳忠濟春升汪永益王承餘堂各一元源豐恆公和各錢六百奚緯卿周佩珩朱振夫朱實之錢潤之王義和丁春泰義泰和陳同泰各錢五百王義記錢四百周永昌益元公泰安仁堂隆興泰通子豐恆茂各錢三百周萬春元興王怡茂陳鴻飛各錢二百共洋七元錢九千　洋九員○全盛局交來察角倪翼卿洋一元○全盛局交來平湖同裕庄募鄭陳氏一元隱名戚仰堂唐炳奎各三角六敏先一角共二元○沈天和局交來救灾免灾單宿邑馬受田無名氏汝南郡百忍堂各錢一千章雪岑無名氏嚴恆泰三槐堂桂試經德堂永德堂各錢五百章子僕三百共捐錢七千八百伸來洋七元○通裕局交來康册常册虚容　堂　胎產平安十元○○初二日救灾免灾單鄭燮陽一角翁烺卿翥鴻軒主各錢二百金朱子一百五十彭城衆子朱澄安朱傅堂朱張鑠各錢一百合來一元○直隸朱錦文錢一千五百○○初三日漢口茶業公所寄來福册不留名錢四千伸洋三員八角○○初四日景　鎭宏康庄募壽册康册各一扣王氏無名氏十二户合三員六角無民氏十二户合二員四角黄　　民氏十二户　一員三角梁厚生宏康庄泰和質鋪元順庄黄松亭王景山王樹望堂各一圓共十四員三角○恊泰典衆友廿員○順成局交來康册　石悟非生一員○全盛局　　杭　　　　　人十員○又　來兼字册浙江錢邑　窰護軍旗募郭馨山一員秦理堂馮奎卿各半員彭位列王勝泰李秀文陳蘭　　二角五分熊春補郭蒲霖各二角張順餘王子衡東長發陳歴昇丁朝熙徐殿邦各一角共洋四員○○初五日恊慶號　倁湘稽山鶴樵募靈字册十金相生子爲求室人病愈延壽助　　　一百兩張張　心堂銀四錢共伸來規　一百　五兩九錢二分○詹清瑞洋三員○通裕局交　無錫王源來募册救灾免灾單王宗瀚王傅核各三員王傅琮二員不書名一員共九員○○初六日通港厘局王劍雲大令募康册王盛德堂三賀姚記一員儉福女史錢八百老洪鹽倉任記各錢六百生記九記李記營記蘆記絲漁記狠山各　五　長橋一百四十共　洋四員錢六千二百四十伸洋六員共來十員○○以上六日統共收規元一百零五兩九錢二分英洋一百一十三員一角錢一千五百文 
[上海北市絲業會舘籌賑公所施少欽經收山東順直河南賑捐十月初三日一千五百四十次清單]  
　　陳洪記善士由陳子美兄交來洋一百元劉朱氏求平安二十元不登　六元必知堂由浙寗和泰局來五元無名氏五員未登名五員馬塘趙清臣節儉續助由如臬恊興昌局來五元吳子性四元唐葉封求病卽痊先助由南匯寳順局來一元元昌永各友一員城内幼科金子香求病愈延等一元宦遊台郡人祈合家康泰由浙寗福潤局來銅洋二元○周浦河南孟氏洋一元又募無名氏河南仲記一元兪春才顧全記陳欣記王子瑞陳留伯氏王户各二角彭城郡王仁記姚娃徐姓陸墨記姚棣記嚴梅君華蓮汀姚少梅傅秋濤十户各一角共十七户由日生局來洋四元○不留名極手　五員又慶手又吉手各三員大倫之樂四元共四户由維揚慶茂福號寄乾昌局來洋十五元○蕪湖姚少海由太古晋局來洋二貴○拯急同情益字册第一萬二百九十五號無名氏洋一元○又一子二百五號漢興裕洋五員吳竹軒二元張澍淇一元○又六千五百三十九號同豐號少不濟事人洋二元○又六千五百三十六號蘇門陳氏在竈神前叩求兒子平安還願準四元由浙寗蘇謙泰寄全全盛局來○又七百八十七號勉力子募同人洋十元銅洋十一洋○又一千五百八十三號兪振記顧德記陳文記川户各洋二角免疾氏四角四户合來洋一元○又一萬一千二百九十號不留名洋二元無名氏錢九百十五文王昆義一百文三户由松江恊源局來洋三元○又一千六百五十七號怡雲洋一元者心　力人勉力爲善人合一元○又二千四百七十二號源恆隆募汪王錢查郭五客人各洋二角無名氏二角又八千四百　十九號又寡黄陳經三客人各二角余吉辰無名氏各二角隱心氏五角共十二户合　三元○又一千五　三十五號無名務本　洋四元○又一千五百十五號晋甡莊　省浮費柳溪士各錢四百文宋少卿有福有壽延母益壽三户各二百文增福增壽求眼明人保佑聰明省紹興酒聰敏人無力量省點心錢人隨便勤儉人無名氏避家悔無名氏避悔士手脚輕健省高梁酒兩人同賑十六户各一百　勉力人五十文有心人四十五文共二十三户合來洋三元○又一萬一千二百十六號恊洋二元小靈山舘銅洋四元紅映樓佩實書屋薛德居三户各銅洋二元景薛堂德馨堂各銅洋一元七户由松江汪恊原局來洋二元銅洋十二元○又四千四百十二號鎭江無名氏洋二元○又一千二百五十八號霞漳王振宗燕北金惟善合洋二員○河南賑桐溪叟病愈八分趕卽宗愿再求全愈洋三百元春華祥隆泰昌爲隣居失愼幸獲平安兹將醮費并酬謝諸友席資移助五十元浙江寗波慈谿縣童善士印建爲妻病求速愈　惠泰莊來五十元王福記由太倉陸頌笙寄致大局來五元姚心翁爲五十生辰壽儀移助四元殳山横子爲大兒印奎求病速愈由硤石大有恆畢心粹寄永和局來四元直村塞素子祈病速愈由江灣德和局來一元存仁堂兪一元唐鳴濤許愿善堂撥僵一元爲善同心室衆友省蟹資撥助一元○壽記洋一百元仁記一百元二户由蘇垣　君硯翁託惠泰莊來○曾三善堂洋五元八角厚德堂四元無名氏二元樹德堂二記各一元張伍彩賀劉梁記四角壽福堂二角朱敬臣宋永勝陳坤源賀熊朱芳記五户各一角易李張盛王記錢四百三十　緣汲堂曾炳林陳敏齋三户各三百文胡記莫各氏各二百文黄紫廷一百八十二文黄桂廷王桂林劉舜卿惺堂劉平堦劉記屈芳臣庭記張桂林賀池源范友桂萬怡堂李俊泉十三户各一百文共三十三户由愼餘交來洋十八元○查藎卿募不書名洋二元樂善屈偶然子鶴旦建記梓蔭軒愛日居五户各一元思齊書屋錢五百二十文滌非生五百文共八户由海鹽恊源局來洋八元○金陵同人募無名氏錢六百文蔡玉臬程衍慶堂榮春堂張正鑫徐義鑫恊和順仙玉池上　興李學雲陳邁山十户各二百文無名氏一百六十文項王　許姓項沈氏存誠堂汪三槐堂王樹滋堂周思紹堂江忠和堂永順堂馬李九如洪興發黄萬興李懦生仁興復興王芹生朱子馨李金寳懋德堂沈十九户各一百文吳之英洪汝　恆和太和四户各六十文姚奎華四十廣德堂耿子年四十文王綬榮洋二元共三十八户由老福興局來英洋三元本洋三元○漢鎭江漢關盧文江善士募鄒姓洋四元普和　記又江　三户各三元唐姓祥記公泰洋行渝莊祥發源五户各二元　岡余玉生葉倬雲求病愈茹古山房種芝軒廣興源劉祥無名氏同心堂　記文記吉華室雪梅軒桂祈齊無名氏明嘉有永利貞黎貢三十八户各一元陳華亭五角治和渝洋洋行無名氏吳登瀛吳明泗全是正樹積堂無名氏郭和亭傅篤齋奎耀堂十户　錢一千文誰覺世務造完空手去那　轉輪仍是赤身來任灾道兆松堂愛蓮堂無名氏用經堂王三槐張謙甫柴振林王仰山十一户各五百文無名氏二户各五百文彭松山無名氏昆陵莊柳染堂無名氏謝義發六　　三百文王鑑明吳兆義劉德儀陳喜祥張質彬五户各二百文江維山姚太解貴傳經堂四户各一百文共六十六户由北京輪船來洋六十元 
 
 
 

Page 11

 
 
   
 
 

Page 12

 
 
   
 
