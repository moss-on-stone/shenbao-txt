# 1912 - 240 - 4914205

 

Page 1

 
 
社論 
[敬告選舉人（續）（芙）]  
　　夫一國用人之權在專制之國則操諸君王親貴在立憲之國除去取司法之官而外則皆操諸國民故在立憲之國選舉得當則全國得其人選舉失當則全國不得其人用人之得失關乎一國之治亂興亡而用人則係乎選舉選舉則係乎選舉人是立憲國之治亂興亡皆在乎選舉人而巳吾民國初立臨時政府中人皆非民之所選是以今日之用非其人非吾選舉人之過也然日後之用非其人則選舉人不能辭其咎矣蓋此後一切立法行政之人非選舉人之所直接選出者必選舉人所間接選出者也今者國會省會議員皆將次選舉焉國會議員爲中央立法行政之人所自出其關係之大自不待言然國會之參議院議員係省議員所選舉選舉省議員之得失即足以卜參議院議員人才之多寡故省議員之選舉亦不可以忽吾國今日之國勢己如是强弱興亡在此一舉吾選舉人其留之意哉 
余前曾謂吾國非得眞才則難以自强眞才云者必兼有學術經騐信用毅力四者吾國而果有此眞才耶則吾選舉人不可以挾私見而不之舉也即無此全備之眞才亦必平心而擇才之較備者與其取無信用者不若取無毅力者與其取無毅力者不若取無經騐者行政之人經驗信　毅力重於學術立法之人則以學術爲重行政之人活潑爲要靜細次之立法之人靜細爲要活潑不必也吾選舉人爲國擇賢如必不能得全備之眞才而擇有所長者其取捨之際不可不於此而稍加意也吾國晚近來徒尚虚浮取口辯於靜細二字久己忽之故每創辦一事輙因立法不精細以致弊端百出終於失敗失法律之定關係至巨若循此以往不得靜且謹者研究於立法之先則其害將不可收拾是豈立國之道哉故余不敢不以是敬告吾國之選舉人 
　　國勢日衰須才孔亟吾國前途賴乎國會議員者一若大廈之於棟樑選舉國會議員之宜愼重無可疑也然人才衆多則得人易人才缺乏則得人難吾國今日之人才雖不能謂無實未得謂多也值此人才難得之秋又限於地域黨界以及恩怨之見參議院議員每省不過十人衆議院議員須八十萬户口始得選舉一人是在户口繁盛之省須合三縣而出議員二名若在地廣人稀之省則須合數縣而始出一名况複選之區大者兼數府州之地小亦包括六七縣之地恐非前清之逹官豪宦交游素廣者於複選之時斷難當選試問彼前清之逹官豪宦果皆堪任今日振興中國之職　乎此次選舉當以得人而鞏固民國爲前提　人則國政之進步自速非但第二次革命之說自可以消磨於無形即彼沿習前清時代種種腐敗之官吏亦將胆怯而不敢爲故今日而欲求選舉之得人莫若人人於選舉之時破除黨見不計恩怨以鞏固民國爲目的而取各黨之共同政策爲要務也不然前門拒虎後門進狼可畏孰甚余又不敢不以是敬告吾國之選舉人 
來稿 
[楊廷燮鐵路政策之請願書]  
　　竊維文明之發育專賴交通交通之機關基本鐵路鐵路之致盛視夫體察情勢本末輕重不誤其權衡抱一定之方針求秩序之手續眼光旁射全局腦力傾注始終然後能發展國力增進幸福我國開辦鐵路由原始時代一進而爲各國爭攬敷設權借欵承辦時代再進而爲畫分幹線鑒借欵損權各省收回自辦時代三進而爲商辦延悞大借外欵幹路收爲國有與小民爭利時代政策横施茫無條理於是人民不忍以財政關係之路權委諸精神喪失之政府愈壓制而人心愈離海内憤怨革命風潮因之而起所謂壓力重則拒力生熱汁凝則火山爆專制極則民權伸自然之理今者民國成立政府組織百度維新萬端待理而交通一部斷不能舊劇重演必須有鬍生扮作天官以作開臺氣象第就現在之情形己往之覆轍而定將來之方針造端必期宏大始足饜天下之人心規畫必極精詳庶可收交通之實效查各國决定鐵路政策所根據者一國家政體二社會經濟三臨時軍事今我國鐵路亦請於三方面事實觀察之 
（甲）國家政體中華數千年專制古國一躍而進於共和人民之程度不齊社會之趨向不一雖與美國政尚共和事同一律而美國鐵路權利多歸民有我國今日之民力旣有所不能欲如德法意比日各國全歸國有卽有民辦者而營業全歸政府以昭劃一然共和宣布政體各殊亦有所不可 
（乙）社會經濟我國前清時代政務紛更利源之外溢賠款之担任官吏之中飽早己民窮財盡無可設法况賠欵未清加以借欵及至今日革命收束之時兵餉政費兩不能支欲取之於民而無可取不得己出於借債之一途是舊債之利息未清新債之數目漸積縱當道者竭力振興講求生利無如緩不濟急何然長此以往債台高築能平和維持不爲埃及波蘭之覆轍則我國之大幸否則必有與各國中之雄出於戰爭之一日方足解决此問題而競存於世界是國民財力不充不能歸諸民有當此時勢又不能不速爲建築以求全國貫通 
（丙）臨時軍事兵機　息百變非有至速之鐵路難馭至變之兵機中國幅員廣漠姑無論列强環峙一旦有警運兵運餉朝發夕至我國内部兵力雖强阻礙甚多不足以濟風掣電馳之急不待接戰而勝敗已判是故軍隊之効力與其運動力相成正比例運動力增加則其効力愈顯著歐洲兵家以鐵路之發明置諸火藥發明之上位或稱爲兵器之大王其價值可想見準斯以談中國今後經營鐵路之政策厥可推矣 
　　夫鐵路之性質大别分爲二種一曰政略鐵路一曰營利鐵路政略鐵路則爲政略上之必要無論工程如何艱鉅資本如何困乏必不因此困難而中止以其爲國家之生存發逹上大有關係營利鐵路則不然計工程之難易商務之盛衰資本之多寡路成後獲利如何操奇計贏然後興工開辦更就我國原分四大幹線研究之 
（一）中央縱貫綫起目蒙古下逹九龍以北京爲行政中樞漢口爲通商要點 
（二）東部縱貫綫起自滿洲而直隸山東江蘇而浙江閩粤以上海爲中樞以天津廣州爲左右翼（三）北部横貫綫本以膠濟爲起點爲德人敷設乃開商務於海州以徐海路爲起點入潼關越甘肅逕逹伊犂與中央亞細亞鐵路相接 
（四）中部横貫綫　自滬寗西溯武漢入四川之沃野逹雲南之奧區與西伯利亞鐵路成一　行綫 
四大幹路之中已成之路大半皆在東南而西北絶少（未完） 
要件 
[參議院議决省議會議員選舉法（續）]  
　　第二節當選無效　　第八十四條凡有左列各欵情事爲當選無效 
一不願應選二死亡三被選舉資格不符經審判廳確定者四當選票數不實經審判確定者 
　　第八十五條當選無效時証書己給發者應令繳還並將姓名及其緣由宣示 
　　第八十六當選無效應以各該區候補當選人遞補之 
　　第三節改選及補選 
　　第八十七條改選於每届選舉年限行之 
選舉無效時應於該選舉區舉行改選 
　　第八十八條補選於議員缺額該選舉區無候補當選人時行之 
　　第八十九條關於改選及補選舉項均依本法之規定行之　　第五章選舉訴訟 
　　第九十條選舉人確認辦舉選舉人員有舞弊及其他違背法令行爲得自選舉日起初選於五日内向地方審判廳起訴　選十日内向高等審判廳起訴未設審判廳之處得向相當受理訴訟之官署起訴 
　　第九十一條選舉人確認當選人資格不符或票數不實者得依前條之規定起訴 
　　第九十二條落選人確認所得票數應當選而未與選或候補當選人確認名次有錯誤者得依第八十八條之規定起訴 
 
 
 

Page 2

 
 
第九十三條選舉訴訟事件應先於各種訴訟事件審判之　　第六章罰則 
第九十四條關於選舉之犯罪依刑律處斷 
第九十五條初選當選人巳受選舉旅費不於選舉日期到覆選區投票者除追繳旅費外加倍罰金 
　　第七章附則 
第九十六條本法施行細則以命令定之 
第九十七條第一届選舉日期以敎令定之 
第九十八條本法所定關於選舉事項之日期於第一届選舉及嗣後臨時選舉得由本省行政長官酌量情形更定之（完） 
命令 
[九月六日臨時大總統命令]  
　　兹按照衆議院議員選舉法第三條制定衆議院議員選舉日期令公布之一各省及蒙古西藏青海議員選舉日期均依本令行之前項規定遇有必要情形得由初覆選舉監督或本管地方行政長官呈報選舉總監督或選舉監督酌量延期但至長以十日爲限選舉總監督或選舉監督决定延期後呈報於内務部二初選舉於中華民國元年十二月初十日舉行三覆選舉於中華民國二年正月初十日舉行四籌備日期與選舉日期有關係者以内務部令定之海軍總長劉冠雄呈請任命李鼎新李和林葆懌吳振南爲參事曾兆麟劉華式吳　禮吕德元施作霖爲司長應照准工商總　劉揆一呈請任命洪翼昇陳其殷爲參事胡國樑袁思亮張嘉森梅尉南爲秘書施弼陳傳胡鄭禮文徐家楣余煥東張軼歐張景光劉謙爲技政王祖邵林大閱單鎭屠振　常運衡李漢丞吳在章李倬陳承修林先民廖世綸文琦高近宸郭宗瀚諸翔賀之才關文彬俞鑅王治昌周典李澂陳循塏錢永銘郝樹基顧德鄰余懷清謝淵爲僉事應照准 
任命何宗蓮兼署察哈爾副都統任命欒駿聲爲吉林高等審判廳長此令 
專電 
[北京電]  
　　昨日國務院爲借欵事　　開特别會議仍未解决 
[北京電]  
　　孫中山今日赴張家口語叚總長云尚有對於軍事上之鄙見未盡發表俟回京後當與公等熟商 
[北京電]  
　　奉省曾運軍火兵隊赴蒙接濟戰事日領事藉口中立不肯裝運嗣經交涉司極力磋商始允裝載惟須將軍裝卸下另行擱置 
[北京電]  
　　陸總理定於明日（七號）銷假惟病尚未全愈 
[北京電]  
　　交通部發行新郵票印五色國旗另有紀念票兩種一印袁總統像一印孫中山像 
[南京電]  
　　程都督昨接冷遹電徐境土匪猖獗當飭洪承點加派砲兵一營前往助勦 
[南京電]  
　　程都督示諭嗣後民刑訴訟直赴各級審判廳勿再來府越控 
[南京電]  
　　昨日胡瑛過寧午宴都督府當晚赴滬 
[南京電]  
　　黄克强電招張光　赴滬隨同北上 
[南京電]  
　　駐寗美領事丁家立赴白帶河考察要政不日起程 
[杭州電]  
　　青紅帮之國民共進會今日成立到五千餘人舉闕麟書爲正會長金富有屠小雲爲副 
特約路透電 
[北京電]  
　　孫中山君已於今晨（初六日）九時乘專車赴張家口車站結綵恭送如儀預料火車於十一點三十分鐘可抵南口孫君擬於該處下車往遊明陵繼再乘睡車登程夜半可抵張家口孫君擬於星期一日返京 
[北京電]  
　　昨日孫君在外交部開會歡迎政界各員時據言政府不可再以臨時政府名之俾可早得外人承認又力主施行開放門户政策及籌募外債振興礦產商業 
[北京電]  
　　民口報載有論說譏笑孫中山遷都之議 
[北京電]  
　　省議會議員選舉法與衆議院議員選舉法頗爲相同其所加入最要之一條爲承攬本省工程之人及承攬本省工程之公司辦事人停止其被選舉權 
[北京電]  
　　旅居新疆迪化府之甘肅同鄕會電告政府謂彼等曾組織愛國會己於八月十八日成立捐集洋七千元 
[北京電]  
　　新加坡華僑商會己匯洋五萬元協濟中央政府 
[北京電]  
　　駐京日本使署職員定期本月十三日於明治皇帝御像前舉行最後之敬禮 
[長沙電]  
　　王芝祥辦理遣散軍隊頗爲得法 
[長沙電]  
　　城中己嚴厲實行禁烟章程躉售零售煙膏均在禁止之例 
[長沙電]  
　　資江水勢氾濫湘水亦盛漲 
[長沙電]  
　　米榖收成預料可得平均收十成之七 
[長沙電]  
　　南洋商業公司（譯意）己與電燈公司合併新公司資本已較前加增一倍南洋商業公司實佔三分之二現正與鐵路局商議售電事宜 
[香港電]  
　　有英國兵官兩員率印兵二十名乘金山輪船由港前往廣東沙面譯電 
[北京電]  
　　孫中山君今日（初六日）己赴張家口擬於初十日回京昨夜孫君開會歡迎政界各員及其餘有聲望之華人孫君當時曾發動人聽聞之演說力主施行開放門户政策利用外國貲本聘用外國顧問並工程司因中國非借外人助力難求進步也 
[栢林電]  
　　法國各報現仍鼓動反對德國近來非難之言幾於日日登載此極易證明其爲反對運動之一端今巴黎時報復載有聖彼德堡電音謂中國借欵交涉之中止必須歸咎於德國銀行德國某官報力駁此說謂六國銀行團對於中國借欵意見完全一致此後六國政府除今銀行團所訂之借歀外其他銀行承攬之借欵一律均不贊助云 
[青島電]  
　　亨利親王昨日（初四日）抵此私游曾赴某某數處回憶前次至青島時之情形頗起興會今日己啓程赴日本月二十五日前後可回本島擬赴上海游歷五日再至青島詳察一切 
[倫敦電]  
　　美國爭辯謂沿海航業專利權操於美人之手故來往沿海各口岸之船隻准其自由通過巴拉瑪運河實與外人無所損碍云云英國外務部大臣巳致書鈕開塞爾商會力駁此說謂照此辦法則運河入稅必致减少勢必以普通貿易補此損失云 
[倫敦電]  
　　英國陸軍大操仍接續進行昨夜兩軍在温特沙宫周圍澈夜交戰並在街道互行擊射今日有馬隊渡散姆士河追擊敵軍騎馬之軍隊 
[栢林電]  
　　瑞士陸軍大操今晨四時復行開始德皇及總統並外國各軍官黎明六時均出外閱看德皇處於某山攻軍陣綫幾盡在目旋兩軍激戰頗現行色德皇此時曾游閱各處並與南斐洲防軍總司令皮叶司將軍用英語互談甚久 
[倫敦電]  
　　匈加利陸軍大操時有一汽球以兵士百名執其繩索忽爲大風所揭衆兵因力不能勝一齊釋手惟有三兵牢握不放故爲曳至空中約四百尺之高因力盡釋手墮地登時殞命 
[倫敦電]  
　　英國海軍部將於本年十一月間興造世界最大之戰艦一艘該艦將有排水量三萬噸長七百英尺每小時行二十九海里裝配十四寸口徑之大砲若干尊 
[倫敦電]  
　　英國會社宣讀之文最奇者爲斯沙愛拂博士演詞豫望可以人力製造生命據稱近經研究知有生命與無生命之物質其分别不若從前意料之甚二者均支配於同一公律卵生之生命其構造體並不複雜必有一日能心化學品代其質料惟時之遲早未定耳 
[倫敦電]  
　　巴爾幹之大局復有不靖之象布爾茄利亞國民仍有主戰之運動恐内閣終將被逼以從輿論布爾茄利亞欲土國善待馬其頓之基督敎民現信此舉已求俄國表述同情 
[湯其厄爾電]  
　　法國統領决意進兵至買拉開虚雖被拘之法人猶未釋放然巳不能顧之聞僞王愛爾希巴現己漸失衆望 
公電 
[社會黨致北京參議院電]  
　　北京參議院各報館鑒民意報言論激烈監督政府乃法人侵奪自田妄行摧抑辱我實甚此中究竟何人主使望主持清議質問政府明白查辦并向法人嚴重交涉以保　權以重與論社會黨本部魚 
[程督致參議院再請更正電]  
　　北京參議院鑒江蘇鎭洋舊縣治係與太倉同城前清早議裁併本年五月間曾將江蘇新定六十縣名稱及前後析合情形一併呈報内務部在案日前奉政府公報　大總統公布衆議院議員覆選區表江蘇第二區内多列鎭洋縣三字而吳縣旺語漏列太湖靖湖兩廳字樣太倉縣註語漏列鎭洋縣字樣節經電請國務院更正兹查國務院續送到表内仍未更正江蘇現正開始調查選舉人資格恐淆觀聽合亟電請貴院查照更止咨請政府迅即公布施行盼切江　都督程德全東印 
[清江警務局何健電]  
　　本日清江商界因關捐罷市健與淮關沈監督接洽將商貨運到一律開市地方安靖知關　注特電聞江電 
要聞一 
[參議院質問交通内務兩部]  
　　司徒穎質問交通部腐敗（一）交通事業最忌隔閡交通部久己成立而路電等業猶南北各界畛域紛歧未能統一各省代表磋商至今尚無正當解决辦法（二）交通事業電政爲先前清時上海電政局積弊極深材料工程種種浮冒不勝枚舉黎副總統湖北交通司等曾屬電力斥查現在電政司長仍以電政局材料總管充當使昔之盤踞於局者今直盤踞於司非惟與黎副總統原電之意不符且更大拂輿論兩湖等省甚至倡議電政獨立誠於電政統一前途大有妨碍（三）欵項處職掌全部度支責任至重前清時該處積弊甚大如花紅回用種種名目暗耗公帑不可數計民國成立似宜力清積弊乃至今未聞有若何整頓以上數端僅舉其大者請卽轉咨交通部迅賜答覆 
[侯延爽質問内務總長違法引渡]  
　　查近日各報載本月七號城内巡警捕去朝鮮人五名曹煜白永華李瑢根金永極吳重煥係因朝鮮民黨有暗殺日本公爵桂太郎之謀該五人迹涉嫌疑日本領事來文請求内務部卽將該五人捕交日領事日内由大連民政署派員押赴韓京查五人内曹煜已於前清宣統三年二月初三日入順天大興縣籍白永華已於宣統三年七月初三日入奉天省奉天府籍内務部此舉其不可解處有五今日國際法上各國間有犯人提交之舉謂某國人在其國内犯罪後逃至外國該外國搜求該犯提交該國其要件有二一其人爲外國人二犯罪地爲外國地今曹煜白永華旣入中國籍非外國人可知身在中國犯罪處非日本可知交犯之件無一而備内務部貿然捕拿喪權辱國孰甚於是此不可解者一也由上所言曹煜等案件斷非交犯原則所可適用卽令曹煜白永華以入籍後之中國人資格在外國犯罪逃來考國際法上交犯之原則有三例外本國人不交一也政治犯不交二也軍事犯不交三也曹煜等之有罪無罪尚不可知即令有罪亦以本國人而兼政治犯按之國際法斷不應提交此不可解者二也考中日行船通商條約第二十四欵日本人在中國犯罪或逃亡負債者潛往中國内地或潛匿中國官民房屋或船上一經日本領事照請即將該犯交出此次交犯之舉如適用此條文則其理尤不可通曹煜白永華旣非日本人根本上不能引用此欵卽令爲日本人亦應問所犯者爲何罪當日訂通商條約者不將各項罪名列舉己屬失著即令所有罪名無所不包然國際法中政治犯不提交之原則萬不能打破條約權利具在而政府不知保持此不可解者三也犯人之應否提交以罪之有無爲斷卽通商條約中二十四欵亦早規定然英國主義由裁判所判斷其請求之當否法國主義由檢事調查大總統裁可其所以如此者無非保持主權尊重人命而己朝鮮人入籍日繁有徒蓋有所不得己而託庇於吾國法律之下也今於入籍之國民以内務總長一人之意擅徇外人請求試問國家保民之意安在懷遠之意又安在此不可解者四也且提交犯人之舉常於國境行之因提交國之版圖内萬不容有他國人爲警察上之行動此交犯時之原則也曹煜等旣久居北京有罪無罪日人何得而知之其必有秘密偵探潛入内地可知即此一端日人己大犯吾主權今不以詰問日人反擅徇其請而佐成其不法此不可解者五也以上各條本議員於政府所爲竊有所不解謹述各端即乞答覆 
[中央將實行司法獨立]  
　　大理院長章宗祥自彼命後即大行整頓院務以備開庭並嚴訂該院法官資格以期司法得人惟以民國初立無可依據法律雖大總統有前清法律與民國不相抵觸者仍准援用之令然司法獨立之事可否由大總統命令規定尚是另一問題且該令亦未詳細分别故姓咨請司法部頒定暫行條例分别何者可援用何者不可援用俾法官有所遵守一面設立律師及新聞記者各席於該院 
[法制局人員之編纂忙]  
　　大總統對於評政院非常注意前曾飭國務院將該院應行籌備事宜從速辦理但以國務院會議遲緩之故至猶未議及聞日昨國務院又接總統府秘書廳片交奉大總統諭飭法制局即日將評政院官制擬訂經由國務會議咨交參議院公决 
聞大總統屢催法制局將民國之重要法律迅速編竣交國務院以便提出刻已編竣者（甲）法院編制法（乙）法院編制施行法（丙）户籍法（丁）律師法（戊）文官懲戒法尚未編竣者（一）登記法（二）民法（三）商法（四）刑法（五）司法官保障懲戒法 
[中國銀行取消原因]  
　　不過易中國爲國家前熊總長掌財政時曾設中國銀行爲國家銀行任吳鼎昌爲監督巳於上月一日開業兹聞周總長對於該行之辦法甚不滿意日昨已下令將該銀行取消在部另設國家銀行籌備事務所派金邦平爲總辦孫多森爲會辦並批中國銀行監督吳鼎昌辭職呈云國家銀行造端宏大現設之京津滬三處不過爲兌換紙幣暫時流通市面濟急起見並不能謂之完全成立現在國家銀行籌辦之事尚多除另設籌辦國家銀行事務所派員籌畫外該監督應一面主持現設各行事宜一面仍帮同籌畫所請辭職之處應毋庸議 
[財政部風潮再誌]  
　　總長不敢到部財政部員司發表後羣情憤怒業誌前報聞日昨到部辦事者　新任之參事股長等數人而己其餘到部者甚屬寥寥且均係欲質問總長而來者聞該員等所持之理由以周總長此次將舊設之籌備處名義取消而又新設數股委任股長科長科員等若謂根據官制而財政部官制尚未咨交議院公决且其中並無此類名目若謂係臨時機關則從前之籌備處即係臨時機關似不應取消臨時機關而又設立臨時機關此等不遵法律非騾非馬之命令則員司當然無遵守之義務且財政部係國家行政機關不得以個人之意見而可以隨意蹂躪必欲一見總長質問此中理由惟周總長昨未到部該員等擬俟日後到部必當逹質問之目的云 
[海關收回之主動力]  
　　財政總長周學熙現擬實行徵收貨物稅用比例法以物價之多寡定累進之數目然徵收物稅當自海關始非収回海關則稅入必難期劃一惟須補助郵政費用於外交上亦頗有關係特按照官制通則第二條事涉二部以上者得咨請國務會議之約法辦理故昨巳將海關收回利益及交涉爲難之處 
 
 
 

Page 3

 
 
詳說原委咨請國務院會議 
[今日尚有總理衙門耶]  
　　蒙藏統一政治改良會對於蒙古各旗之文扎以總理衙門自居惹起各旗之反對察哈爾蒙古總管前曾電致國務院蒙藏聨合會詢問蒙藏統一政治改良會何以用總理衙門名義對待蒙古各旗當經國務院令蒙藏事務局質問該會令其從速答覆迄今爲日巳久該會仍未答覆日昨蒙藏聨合會會長阿穆爾靈圭又具呈國務院請轉令該會赶緊答覆以便轉告察哈爾蒙古總管聞該會對此答覆頗覺爲難云 
[革命紀念會之發起]  
　　日前由張繼陳家鼎田桐黎尙雯等發起以十年來同盟會友及去歲起事出力各員刻下或入政黨或分作數團特與孫中山商議組織一革命紀念會會中組織之内容凡政黨上事概不涉及專調查從前革命黨人遺物及其事蹟並集合同事諸人在各起事地方立紀念碑用誌不朽現在簽名入會者甚形踴躍聞袁大總統亦甚贊成已由同盟會中捐欵萬元不日即行成立 
[孫中山之各種政見]  
　　關於内閣問題袁總統以陸總理决計辭職勢難挽回欲用趙秉鈞恐不得參議院之同意欲提出宋敎仁則非政黨内閣不可於是問計於中山先生中山初唯唯固請之則曰國家本無政黨内閣之必要但各視乎其時時而宜乎政黨内閣則政黨之時而不必政黨内閣則超然之今之時宜政黨内閣歟抑超然歟請君裁奪之可也 
[關於軍隊問題]  
　　據確切消息孫中山先生曾與袁大總統談及融和南北軍隊感情問題孫主張舉行秋操開軍界協會一次以定救國方針按此條與前電互異 
[關於蒙藏問題]  
　　袁總統近因蒙藏問題棘手特問計於先生先生謂此次蒙藏叛離逹賴活佛實爲禍首若能廣收人心施以恩澤則不難立平倘以兵力從事蒙藏人民愚昧無知勢必至反激其外嚮牽連外交則途益危而事愈棘手矣 
[關於借欵問題]  
　　日前袁總統與孫先生磋商要政談及借欵事宜大總統謂國人對於借欵問題多不滿意現在借欵己經决裂先生之意以爲如何孫先生謂目下財政困難勞不能不出於借欵之一途但用途宜加詳審數目不可太多現大借欵己决裂其影響於國内必有以下之數端（一）各省自由借欵恐引起外人無窮之干涉（二）地方自由借欵中央失其統馭能力財政愈覺擾亂（三）中央財政困難則或恃鹽稅等爲補苴對於内外之信用不易確立（四）中央恃地方恊濟則必撙節行政經費人才必不願入新政府中云 
蒙亂最近之詳報 
[貢桑諾爾布之報告]  
　　蒙藏事務局總裁貢桑諾爾布到京後於二十九謁見袁總統晤談兩小時首先報告内蒙情形謂本旗雖尚安謐而其他各旗因庫倫派人煽惑實有蠢蠢欲動之勢其察哈爾一帶雖己嚴加防範然尚不敷分布袁詢以處理蒙藏辦法則答稱首當施以恩澤喻以利害不當盡以兵力從事並謂對於蒙藏目前情狀其辦法己籌有梗槪日内當遞呈請奪次談及孫中山劃定興修蒙藏邊域路線辦法貢氏極爲贊成且謂我國非此不能致富五族文化非此不能輸通列强窺伺非此不能消除云云並聞貢氏擬於星期六日至石大人胡同迎賓館訪孫中山磋商蒙藏問題 
[伊克明安公之覆命]  
　　黑督宋小濂電稱前派往札賚特旗宣慰之伊克明安公現己回黑據稱札旗雖巳獨立然自知其軍力不足餉　不繼其中正餒經伊再三開導亦頗有海意現已允派專員來黑接洽矣 
[贊巴勒訥爾布之電文]  
　　赤峯州西翁牛特旗郡王贊巴勒訥爾布頃電政府據稱奉天都督現派兵隊駐紥赤峯未知是何用意自庫倫獨立各蒙旗響應後派兵防禦亦屬當然但須察其是否有蠢動消息未可一律視之本旗向係贊成共和毫無異志忽被 
嫌疑以致闔旗驚懼等語政府立即電復謂赤峰爲東盟要地派兵駐紥實爲防邊並保護該旗起見絶非疑及該旗旣該郡王以爲闔旗驚懼即電趙督飭該軍隊另擇要地駐紥可卽傳諭闔旗免致誤會 
[時評一（默）]  
　　前聞有勸袁總統加入國民黨者己屬奇事今又有勸袁總統加入兩黨者則奇之乂奇夫黨員之加入以其黨義合也黨見同也共和黨素隱然奉袁爲黨首而袁亦隱然默認之特未正式表示耳是袁與共和黨之黨義合黨見同固世人所共知者也今乃以黨義不合黨見不同之國民黨而忽亦勸其加入彼黨豈非奇事然猶可曰國民黨爲將來欲取强有力之政府故而不惜出其敏捷之手叚以利用之袁爲將來自己之地位故而不惜變其從前之宗旨以遷就之亦未可知至若以雙方加入之說進者則有何意兩方加入即兩相抵消與不入無異欲雙方見好必至兩不見好則加入較不入爲尤害世界各國之政黨從未有以一人而兼任黨義不合黨見不同之兩黨首者又未有以一總統而加入黨義不合黨見不同之兩政黨者况我國之行政部本取法國之内閣制總統不與内閣同負責任然則總統之入黨不入黨無關於兩方之政策而必欲以雙跨黨騎牆派之名詞奉諸大總統此又何爲者或曰某某等爲今日表表人物必不提出此不成問題之奇論意者其訪員傳聞之誤歟果爾則記者之論爲多事矣 
小說 
[無名罪人（八十七）（無名）]  
　　看官聽說無名罪人豈是苦樂與人殊到了這至苦之境他眞個一絲不動心呢其實賓是無名罪人的心也和别人一樣只因他爲這事失望己極至於心灰心灰之極而至於冷冷之極而至於凍臂之於水冷極至凍成冰於是風波不起寂然如死而反覺安詳無比矣無名罪人自知犯此嫌疑之罪斷無能雪之時亦無能雪之人與能雪之理因此斷然斷念悉去一切妄想泰然自若而但俟死刑之至到了這日己是宣告死刑後十五日了心中自想大槪上控不能成立又想便是成立也是徒延時日絲毫無用的想時正值牢卒送了一杯冷水進來便用手巾沾了的水將全身拭抹了一回覺得甚是爽快揩抹之後取了飯來吃過了早飯又是危然獨坐起來忽然聽得房外脚步身響心中又是算計每日巡查官查監總在下午一二點鐘如何今日郤在上午了大概總是上控不成今日便要行刑了倘然能彀眞如此也算了我這一生了正在這樣想只聽那脚聲愈走愈近到了自己的房門口果然立住了接着便聽得用那鑰匙在鎖孔裏塞了進來接着將門開了無名罪人抬頭一看果是不差是那每日來的典獄官無名罪人悠然道現在不是便要執行死刑了麽甚好甚好便送我出去行刑罷 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[青田全城被淹]  
　　　處大水情形己紀前報兹又接杭函云處州府屢　水雲和松陽遂昌四縣位在青田上游計程約百八十里景甯至青約百五十里另關一港此次五屬之水由兩港奔騰下注勢若建瓴青田地處下游首當其衝凡此兩港百八十里沿岸村落如七都玉岩等村約計七八十處每處烟灶多者三四千户少亦五六百户　遭巨刧冲刷不留　瓦己足駭人聞聽及本月一二等日水過青田宜洩不及　將該縣全城淹没更無雉堞可尋城廂人口十萬餘幸免者僅千人中之二三其餘服物器具鷄犬牛羊均各漂流入海房屋田　槩成瓦礫該邑水程至温州百二十里數小時之問浮尸蔽江而下設法打撈百餘具内有二三人微有生機救甦後哭述遭難慘狀並云是日葉知事適赴離城九十里之楊村勘案隨行四十餘人幸免及　其餘人民及知事眷屬均遭溺斃四號青田旅省同鄕接到温州急電羣情惶駭卽晚假迎　旅館開會協商立電府城探詢又因電線阻斷消息不通而該知事及地方　體亦無隻字告警咸信全城覆没之說爲不虚當於是晨公舉代表晋謁都督面陳警報大意要求加急電飭永嘉知事就近查探至旁晚六時聞尚未得確耗云 
[徐匪意圖大舉之警報]  
　　冷師長遹由徐州致程督電云疊據各屬探山東擊退之匪竄入銅殷各境與徐匪結合數逹二千餘人快鎗俱備意圖大舉民情惶懼謡言四起若不急與撲滅後患不堪設想敝師分駐各處擬調集合擊士民遮道堅不放軠勢極危急懇速飭洪師長撥調得力步隊一團並前電懇請加派砲兵一營刻日拔隊來徐以資協力助勦毋任跂禱程都督己知照洪承點師長尅日拔隊前往援救矣 
[鎭人追悼熊烈士]  
　　安慶起義熊烈士成基之靈櫬己於九月三日午後三時由汽車運至鎭江暫厝金山鎭郡各界中人咸往致祭素車白馬絡繹於途次日軍政商學各界假金山河曹園開會追悼以表哀忱而慰忠魂迨上午九時各界來賓陸續至園入座鐘鳴十時駐鎭十六師顧忠琛師長曁兩旅長率領軍官兵士到園分班行追悼禮次則政警商學各界及女界來賓行禮商團特撰祭文田書記薛君曜廷宣讀哀感動人有涙下者十二時開會推顧師長主席報告熊烈士生平歷史及被禍情　次由趙君挹山李君竟成等相繼演說大致謂烈士犧牲性命造成共和民國我等當此之時須竭力保存民國方能慰烈士之魂於地下等語顧師長亦親撰祭文當場宣讀男女來賓約計千人至一時後大奏軍樂散會三時各團體恭送靈櫬由金山河登舟回揚州平山堂安塟觀者塞途洵屬一時之盛 
[松人預備取消共和共進會]  
　　舊時青紅兩　羽翼繁多松江張某思約若輩於　律範圍乃創立共和共進會冀若輩漸趨正軌並嚴訂不准散放票布開堂授徒以限制之詎前日嘉禾縣來有散放票布之人經該會知而力阻未放一票立即出境方謂可以漸收效果矣詎金山縣又有人假該會名義大放票布事爲張某查知乃飛促徐愚亭等來郡告以本會冀青紅幫人遷善改過故有斯舉今反借以號召徒黨貽禍地方民國首重法律不容如是不法爰限兩星期内將所有己售未售之票布一例收回并將其板劈燬前日上海總機關部派郭某到松聲　欲設立支部携有　長殷某之委任狀又經張某　詰數語揮令出境而各鄕己有設立分部者現定本月十號假舊軍政府署　大會籌議儘力取締以免肇禍而黄前留守亦函致張某以該會品類不齊請予即日取消以正人心有見此項票布者謂上書此票到處可以保護如犯法律可作無效等語可知若輩之難語　自由結　也 
[滁州又受虚驚]  
　　滁州城内於前月二十八號傍晚時突有兵士數十人齊擁至北門大街石獅子口一帶其時人聲嘈雜秩序大亂站崗巡士因倉猝間不及詳查原因驟然鳴哨大呼滁州又兵變矣率其同類逃避無蹤一時各舖户魄散魂飛一律閉門罷市以避其鋒約半小時始悉各兵士中有某某與四牌樓孫姓之女結不解緣因爭風起釁遨集同營與之尋釁實非搶刧商民也當由營長郭君寅皋親自上街彈壓勒令諸兵士立時歸隊於是人心始定 
[粤敎育司提倡聾啞敎育]  
　　粤都督諭敎育司云照部咨調查及提倡聾啞敎育文云爲諭知事八月廿七日據敎育部咨准駐義吳代表函稱去年閏六月羅馬舉行聾啞敎育會曾准前清外務部來咨派員前往與會兹將該會議决各條另摺開呈備案復據該會會長來函調查我國組織聾啞學堂情形應請大部開示以便轉復等因到部查聾啞敎育爲特别敎育之一足令不具之人咸享文明自食其力人道國計所裨匪鮮故各國於此日有進步惟在我國尚屬權輿相應將該會議决各條鈔錄咨送貴都督希即轉飭敎育司一而相機提倡使與普通敎育均形發逹一面詳加調查倘已設有此項學校無論公立私立報告本部以便函復實　公誼附條件等由據此合行諭知貴可即便遵照辦理此諭 
　　附萬國聾啞研究會議决條欵羅馬於千九百十一年八月念二念三念四日　萬國聾啞大會其會議題目先由辦事處通告會員開會後卽將擬成之說帖當衆演說洋洋洒洒必詳必精當經大衆討論付諸公决除演說各稿另印專書以備參考尚未工竣外兹先將議决各條譯錄如下（一）聾啞之强迫敎育此題由西班牙聾啞學堂監督伍雷洛君及羅馬聾啞會會長米喀羅尼君發揮題目詳細敷陳經衆議决如下本會擬請各聾啞專門敎育實行强迫（二）聾啞之病狀及靈性此題由義國掌敎費勒黎君發揮題旨詳細敷陳經衆議决如下本題擬請各國聾啞學校之敎員須與專治耳病之醫生研究靈性之通儒相輔而行和衷共濟以定方針而施敎育（三）聾啞應享法律上之權利此題由醫學博士亞篤命齊君發揮題旨詳細敷陳經衆議决如下本會擬請法律專員設一審查公會凡聾啞得授新法敎育後應享法律上應有之權利爲之規定（向來西國視聾啞爲廢人不得享法律上應有之權利如選舉權及被舉權等現旣有新法敎育能使聾者不聾啞者不啞應與常人平等視故設此議案）（四）協助聾啞窮民此題由巴黎官立聾啞學堂視學員多隆君發揮題旨詳細敷陳經衆議决如下　會盼祝各國於聾啞學校之外添設保護聾啞會以便助以資財得於敎育知育繼續進行（五）按照聾啞之身分及天姿使知學一相宜之術藝工業及公衆職司此題由巴黎聾啞雜誌主筆聾啞人客依耶君及義國折拿瓦聾啞會代表聾啞人烏命哥君發揮題旨詳細敷陳經衆議决如下本會承認能言之聾人可隨意選擇各種技藝工作及職業但深祝聾啞學校按照學生天姿敎以手工爲宗旨大凡聾啞者農人之子居多故尤諄屬各校敎以農業圃業園業等種種之便利藝植以上諸題討論議决後本會副會長發爾哥尼君復建議於文明各國創設天下聾啞合衆會亦經全體通過 
張振武案與參議院 
[日學士評論參議院]  
　　日本學士佐藤知恭君昨偕該國領事往　黎公縱談中國改革之事論及張振武案極不以參議院爲然略謂貴國承滿清凋敝之後肇造共和國政非以　賞　亂不足以保社會安寕今張氏　　不軌幾　覆民國之典型是實執政　者神其用刑之時也苟可以强制執行而弭民國之禍則安可猶豫乎然則張氏之伏法誰謂不中機宜哉何物參議院獨鼓弄唇舌囂張不巳其輕率好事或草爲質問書或提起彈參案亦何昧於事之甚也今日民國政府雖丁創業之際然亦不乏眞才而竟無一成功可以紀錄者參議院阻撓之過也吾敢斷之曰參議院者羣盲之淵藪也末又忠告黎公不可因小受挫折卽萌退志務與民國相終始言次唏嘘久之黎公亦極嘆息云 
[王國棟勸參議員]  
　　張振武契友王國棟君（現充鄂軍醫務長）致書鄂參議員劉成禺等力主和平函云（上略）張君己死此時縱極辯共無罪亦不能收覆水於盆内卽令堅持到底議院解散黎公去位内閣辭職然與死者無絲毫之裨益竊恐根本一摇而輿圖行將變色矣現在瓜分之議己明目張胆會議於英若吾國再稍有變亂前途尚堪問乎伏望諸公顧全大局以國爲重但期能聨合同志要求袁黎二公准與張君建立銅像入祀忠烈專祠宜付史館爲之立傳則功旣昭著罪尙何有如此辦法庶於死者生者兩有所益前者黎公通告己宣言避位并再三罪己噬臍之悔追己無及近聞我省軍商各界紛電詰問貴院彈參之不當同室操戈甚非民國之福弟與張君交游誼摯桑梓情切豈敢於友骨未寒即背初志實以大局危險一髮千鈞稍縱卽逝張君有靈當亦願諸公從此罷手而以弟言爲深是也 
[漳州劉司令勦匪受傷]  
　　泉州土匪未靖而漳州詔安土匪又復十分猖獗官兵兩次進攻均被設伏擊敗致死傷官兵不少日昨漳州司令劉恭畏君親統大兵進剿又被匪擊死十二營第一哨正哨官一員兵士二十餘名劉司令亦足受彈傷甚重不得巳退營電省請兵並電飭廈門再撥兵隊助勦唯廈門日前己派一營往助刻又需派兵續發云 
[閩都督革除陋規]  
　　閩都督府民政司交通司軍務司日昨會示云　據閩候長連商船代表劉茂盛曾雲利陳精林敏利等禀閩安文武口兵役巧立名目勒索花紅乾水等種種陋規並藉山東南北船原有掛驗金名色向猫艣船影射混收張巡檢更用專制手段勒傳船夥意圖强迫差役横將船商公所家私器具盡行打毁乞准重申禁令從嚴究辦等情禀奉都督批示文武口兵役索取陋規此等惡習業己革除並由司出示通告何以該巡檢仍藉辭縱役勒索規費殊屬不遵命令仰交通司迅卽查明核辦一面曾同申禁切切此批粘抄並發等因奉此查文武口索取陋規强取乾水大爲航業之害光復後業經本交通司先後出示嚴禁並經本軍務司令飭革除在案乃現據各船商禀報閩安文武口仍有巧立名目勒索花紅乾水各種陋規詞果非虚大屬藐玩除將所控勒傳强迫縱差　毁各節另行查究嚴懲外相應由司會同重申出示剴切嚴禁嗣後無論何種船隻進出口岸或經過停泊寄錠時槪不准文武口員弁兵差人等擅立名目向該船商索取花紅規禮及年節敬土地福乾水貨一切陋規亦不准藉端留難任意阻滯倘敢故違一經覺察或被告發屬實官弁則立行撤參查究兵役胥保人等則按律嚴懲决不寬貸至各文武口所收掛驗金一項雖由來己久問有巳經提充地方公益諸用究之公私夾雜難保無不實不盡等情弊况此等規費旣非維正之供取之有　政體徒擾民生尤非民國時代所宜有若不統行禁革則各種流弊勢必緣此而生亟應一併永遠革除以絶根株總之自今以後文武口對於船户絲毫皆不得索取各船户亦不得因陋規己除抗不遵章聽候查驗如違均干查究以重功令而卹民艱除呈報都督並通行文武各官廳一體遵辦外爲此示仰各文武口兵差胥保及各　商人等一體遵照勿稍玩違自罹法網切切特示 
　　又厦　訪函云　厦沿海各口關卡林立滿清時代凡台灣温州甯波山東生庄　貸　進口均須完納文武口費以及洋常各關水汎厘金等費　　　進口小者約須納費八百餘元大者千五百餘元　爲莫　粃　光復後早經都督諭飭裁革　案詎日前天津船進閩口時該處張巡檢仍派差役收費勒索多端當經商會轉禀都督除將張撤任嚴　外並出示曉諭以惠商民 
[陜西禁烟之偉舉]  
　　鴉片自入中華後人民被害何可勝計近陜西都督以民國成立誓不欲留此污點惟愚民玩法恐仍狃前清故習特擬大張示諭按全省一千三百萬户每十户及不滿十户者均發告示一張以供人人傳覽倘此後再有不遵者乃始按律懲辦現聞印刷告示時須刋大板十副用工役八十名日夜不停需紙二十八萬四千張有四丈之立方積六百里之延長綫刷印用松墨六百斤印色用胭脂五百兩輸送告示需有大車二十四輛健騾五十六頭此等渙汗大號之告示實爲從古所不多見示 
地方通信貴州 
[總監問題]  
　　省官制總監問題簡任選任各省主張不一奉直汴魯等省主張選任吉林武昌等省主張　任其電文來省議會時曾經迭次開會討論均未表决口昨午後一時開會提出討論卒仍主張簡任並推某君擬　一俟　就當衆通過卽行拍發矣　　開鑿烏江　烏江爲黔省最長且大之江横貫大定遵義貴陽平越石阡思南各府向來多有主張開鑿者徒以資本無着且無人接手故竟屢託空談近聞商務總會協理徐君屏臣意在實行擬招集股本開鑿業經矚舟子整頓小舟擬由烏江渡沿河東下實地調查究竟需費若干俟查竣後再行着手云 
[苗民請願]  
　　滿清官吏苛待苗人最酷以致積怨成仇時生暴動如黄平州之苗民旣年納制錢八百千文代作夫役矣而上官過境之夫以及修路修城修船各役不惟不免且加甚焉苗人不堪其擾特舉其族之在庠者雷吳諸人入省禀懇委員勘辦改爲秋粮甘照八百千錢之數加倍上納以冀永免一切雜役云 
江西 
[憲兵開學]  
　　憲兵司令官廖君伯琅呈准都督飭司放欵開辦憲兵講習所招生上課以爲養成憲兵資格維持軍紀於九月一號開學經廖司公恭請李督及彭總監程萬歐陽旅長武劉旅長世均余旅長鶴松何參謀處長文斌軍務司長陳澤霈講武堂長夏之麒警視總監吳照軒蒞所觀禮午後一時摇鈴集合唱歡迎都督歌宣讀訓詞及該長官訓詞首由都督登臺演說繼由各長官演說均能發揚宗旨鼓勵精神嗣行三鞠躬禮互相敬禮唱開學歌遂行散會 
[市肆虚驚]  
　　洗馬池爲南昌最繁富之街道大業林立於九月一號午間有甲乙兩人騎馬過街撞倒都督府某顧問官以致發怒當諭馬弁將騎馬兩人喝下用手鎗連舉三嚮將馬擊斃横倒街心一班舖户聞有槍聲連嚮在邇恐係變亂驚惶萬狀預備閉市嗣得原委始行照常交易 
[捉車從軍]  
　　李都督前委護衛軍司令官將李作舟督帶援鄂兩營改編二旅第四團陸續拔隊往駐撫州建昌兩府地方扼要分紮嚴防閩邊匪徒業經頒發關防遵陸起行以致一般軍人紛向城　内外拘捉小車其有不願供差者或遭毆打或將所載貨物掀之於地强蠻拉去甚至鄕人之人城推糞者推榖趕市者亦將榖袋糞桶擲諸市中以致鄕民畏兵如虎不敢入城故近日市中之榖暫停售賣　中之糞流溢街衢若再遲數日城内人民將有絶粒之虞淹鼻而過矣 
湖北 
[淫官被控]  
　　財政司長潘祖裕　嗜冶遊當去秋起義後即與張用江之長女玉娃有　繼竟納作　室然玉娃早經許字於黄長盛之子今正由黄偵悉卽邀原媒柳張二人與女父理論用江無辭答復委託木主堂張某從中調處由潘　錢一百四十千文給黄作另娶資黄怒不允訴於都督民政兩府現己經黎劉二公派員查辦矣 
[漢泉近訊]  
　　漢口　界内人力事夫聚衆罷工一事連日由各團體雙方磋商延至二號由漢口商會總協理及夏口縣警視廳向英領事和平商酌英領法磊斯君允與洋務局委員及夏口縣會銜示論車夫酌减租費不得聚衆罷工故各車夫己於二號行車矣租界内房屋現亦一律加收房租各房客亦有與房主爲難情事亦巳由商界維持雙方會調和和平解决矣近日漢上天氣炎熱穢氣薰蒸華界居民已多有　疫者 
蘇州 
[設局防疫]  
　　夏秋以來疫氣流行或上吐下瀉或指羅全癟而以西路一帶爲尤甚每日必死數人目下正在盛行之時現有商團第三支部副幹事葉君留生與趙君杏生等擬在道前街一帶創辦防疫局延聘中西醫士駐局隨時施救當卽籌措　欵數百元並禀明吳縣民政長宗君及蘇城巡警總局石君均允　　資助並經葉趙二君商之天賜莊美國醫士柏樂文君柏君聞之概然允許並有　習西法之醫士願建亭君亦願同盡義務逐日蒞局常川醫治己公議商借舊日按察使經歷衙署爲開辦防疫之所己向鄭提法司處面商一俟房屋借到卽當擇期開辦 
[優待軍人]  
　　陸軍部以軍人乘坐火車自應頒發半價票以示優待業經商請交通部訂定半價火車票分發各省軍隊應用蘇軍政司接到此項半價票後當卽電詢滬甯鐵路局鍾君以此項車票何日寔行旋接鍾君文耀復電以陸軍部新訂半價現欵執照敝局前奉交通部飭知通用惟未奉頒發樣張無憑查對己於本月望日禀請交通部咨取樣張俟頒到後　可通飭各站實行 
[軍官無賴]  
　　江陰江防水師第三標一營管帶蘇保和前曾姦佔朱皮匠之妻復欲謀害本夫未成近又恃勢强搶江陰民人陳宗貴之妻陳唐氏姦佔爲妻昨經陳宗貴等具禀都督府瀝陳該管帶蘇保和販私横行强搶民婦種種劣跡求請飭縣嚴究懲辦並追出陳唐氏給領完聚等語未識程都督若何辦理也 
松江 
[土豪交保]  
　　松江土豪張葆培案判决後卽委托律師赴蘇上控松郡官廳派警將張信張鶴昌王秉鎰由小輪併解至省刻聞張己在高級檢察廳存銀二千元保出矣 
[時評二]  
　　各國駐京公使以近日國際局面將有起人興味之變動故均巳迅速回京據西報所推測所謂局面變動者即中國已預備承認銀行家所要求之條件而急將開議借款問題也記者殊不謂然夫銀行家所要求之條件最要者爲監督財政此而承認孰不可承認吾知中政府需欵雖急必不爲此顯抗民意之舉意者其另有特别之變動乎自西北蒙藏之風雲起而各國對付我國之方針已爲一變外交團之協商政治家之抗議試檢東西報紙了如指掌嗚呼外國人之興味起而我國人之興味索然盡矣 
本埠新聞 
[江蘇都督與虞洽卿君往來電文]  
　　爲製造局財政事 
　　程都督電虞洽卿君鑒製造局財政總理請執事暫予担任勉力維持頃並電陸軍部查照矣程德全支 
[虞君復電]  
　　南京程都督鑒支電敬悉製造局財政總理謬承埀委詎敢推辭惟自念駑劣前奉委清理滬軍財政尚不敢擔任况兹事較重若不量力度德必致辜負盛心務懇另委賢員擔任此事至德力所能爲無不勉圖報稱正不必拘名義也和德叩支 
[程都督第二電]  
　　虞洽卿君鑒執事維持至爲紉佩務祈暫任該局財政總理幸勿固辭程德全支 
[虞君第二復電]  
　　程都督鑒第二支電敬悉製造局財政總理德並非推諉實力難兼顧再懇另委賢員和德叩歌 
[提議開闢馬路]  
　　閘北南市商團軍警本係手臂相連奈因中隔租界禁止携帶軍器遇有警報必須渡過浦江種種週折頗爲不便現由議員龔子範君提議擬於龍華西北隅開闢馬路一條直逹閘北以期南北交通便利遇警可互相救護云 
[限期造送選舉人名册]  
　　上海民政長昨接江蘇都督通電云奉大總統令各縣衆議院議員初選舉人名册統限本年十月初十日以前一律造成方可憑此分配各縣初選當選人名額執行選舉事宜限期至迫關係至重本都督府已另頒選舉人名册格式編造說明書各該民政長奉到後迅即照式刋印尅日調查依限造繳名册萬勿遲延仍將遵辦情形隨時電呈查考凡不通電信之縣由附近各縣轉遞知照 
[中區地方捐亦將實行]  
　　中區地方捐早經前議會於前年預算案内公决照東南西三區一律辦理乃遷延至今仍未實行不特財政上隱受損失即商店居户有捐有不捐亦甚不公平現經議員王引才君提議經衆議决請董事會即日宣布限一月後一律收取地方捐其不能應付者給予免票惟須停止公民選舉權 
[商團聨絡警界之先聲]  
　　上海市政廳董事會總董陸文麓君以本届秋季議事會開會提　滬上商團均能出力防護惟查公共租界之義勇隊與警界聨絡一氣其總司令一席歸捕頭兼任所有出防經濟由公家佽助辦法尤盡善盡美華界商團自應仿辦故於昨日下午四時在市政廳邊集軍警兩界官長及上海縣民政長縣議會議長與商團公會總司令又各業商團會長保安團團長等開談話會徵集意見然後交議事會議决施行 
[工團開會預告]  
　　求新廠主朱子堯君商團司令朱少沂君組織之第一工人商團定於陽曆九月十五號即陰曆八月初五日開成立大會並於是日在會塲上限一小時内由該工團各員建搭鐵質大橋一座立刻上橋行走業已柬請軍警政各界届期蒞會叅觀 
 
 
 

Page 7

 
 
[報告减領薪餉之確數]  
　　滬防全軍李統領所部之砲隊滬軍等營及第一二四五六七八等營又鈞和祥安兩兵輪各管帶均因軍餉奇絀自願减薪經紀前報兹悉各該營長業己將願减薪餉實數分别報告統計每月可省洋三千六百餘元昨李總領巳呈報蘇都督查核矣 
[王家寺被盜搶刧]  
　　本邑西鄕廿九保三圖王滿泗橋西首有王家寺一所向由僧人經管近有該處著名無賴王阿囝馬阿二等爲首糾衆在該寺附近搭檯演唱花鼓淫戲該圖董保以其敗壞風俗勒令拆檯停止王阿囝疑是該寺住持福琴暗中唆使即糾衆前往將該寺圍墻拆毁數丈福琴心不甘服正與王馬等交涉詎前晚三更時忽有强盜十餘人明火執杖進内將福琴與香伙等先後綑縛嚇禁聲張然後翻箱倒篋刦去銀洋衣服等物昨日午後該僧開明失單投赴上海地方檢察廳具訴張廳長立飭法警往傳該圖地保來案一面派員定於今日下鄕勘騐 
[展緩拆城完工之期限]  
　　城濠路工事務所潘工程師昨日通告各工頭云查得各工程均屬異常延緩雖因城根租户延擱之故而各工頭亦有稽忽之咎本科長爲早竣工程起見曾經婉商各工頭加工趕辦然細核目下工程情形似難照前章於陽曆十月底完工爲此略改前約展限至陰曆十月底一律完工以示通融辦理體恤工艱之意倘到期仍不竣事須照第十三條罰欵章程實行辦理特此變通前約定於初七日晨傳集合工頭到所簽字 
[保存坑厠之抗議]  
　　新北門越城現因築路砌溝即須拆除但該處係繁盛之區行人頗衆潘工程師擬將振武臺旁城墻先行拆通以便行人出入免向老北門繞道惟該處有一坑厠係保產會會員衛吉甫之產每月出息頗鉅今聞工程司將欲填平卽於昨晨約同各會友在城濠事務所大開談判莫子經君及潘工程師等以便利行人起見與之婉商未知能就範否 
[中華法政大學開學紀盛]  
　　上海地方爲交通利便之區故文明輸入爲得風氣之先近十年來學堂林立各科學亦逐有進境自支年光復推倒專制共躋共和三欲分立以符國制各省各地行政司法各機關均己次第成立而上海之司法機關尤視他處爲前提乃上海地方審判廳長黄君慶瀾猶歉然未足不欲以故步自封爰發宏願將使人人有法律知識以爲嘉禾之生必先播　上海雖一隅地而華洋雜處對内對外之觀念最易感發人之心思必使人人研究法學庶幾有以自防亦卽爲將來收回治外法權之根據今年春同志有民國法律學校之設黄君慮不能普及也因獨肩鉅任創辦中華大學先開法律專科又以願學者衆或爲職務所覊須日入後方能從事請習者爲特設夜班以貺同志所有組織經費均由黄君一人擔任延聘敎員皆一時法律敎育專家如陳君英狄君梁孫謝君健沈君鴻金君鴻翔趙君恒默喇君一　潘君承諤鄭君禮　類皆留學東瀛知名譽世其名譽校長又延唐蔚芝先生文治主持壇坫巳於昨日午前十時在新閘本校正式行開學典禮由唐先生文治演說法理淵源略謂前清中國法政學之不發逹由於學部之不提倡其不提倡之故大概恐惹起革命思想現在民國肇興盡除扞格欲養成共和國民資格當以法政學爲最要就現在時勢而論尤以國際公法及民律爲吾輩必須注意之點云云又謂爲法貴在實用不可徒尚空言反復推倒最後以注重道德再三勉勵聞者肅然次由狄梁孫先生演說道德法律關係次又謝健先生演說本校開辦宗旨及將來效用次又黄君涵之演說國爲民國不可不有完全法學以爲國家之補助并對於學員宣示盻望熱忱相繼演說時問約閱二小時之久來賓學員校門之車馬雜杳可謂盛極一時矣該校校長一席由各職員公推黄君　任總計學員爲數巳逹一百五十人四方來者猶未有己并聞己在司法敎育兩部註冊一經畢業即可應高等文官法官律師各項考試異日法學鉅子莘莘莪莪可預卜與日本之早稻田大學力軌云 
[通令購閱軍學報]  
　　陸軍第三十二旅趙旅長組織軍學報己誌前報兹由江蘇都督通令各師旅略謂據三十二旅旅長趙念伯呈稱軍國人民資格當以擴充學識爲最要兹先集合同志組織軍事書報社月出軍學報一冊並延聘東西各國及本國精習陸軍學有根底者編譯各級兵書按期發行以餉軍界現由念伯首先籌措一千元另行商請十六師顧師長三十一旅張旅長丹徒縣張民政長籌集股份用資開辦兹軍事書報社定期九月一號宣告成立各項電報亦同時出版謹將該社章程三十份呈請鑒核准予立案並請分行所屬各師旅曁各武學堂一體知照俟第一期軍學報出版再檢樣本數百份呈請飭送各師自師長以下排長以上其武學堂自堂長以下隊長以上分别取覽令其按月如數認銷一面懇祈都督分咨各行省都督轉行各該軍隊曁武學堂等查收備覽隨時將認銷數目咨復以便照送惟此項書報不得由各埠書局翻印出售以維版權並乞咨呈陸軍部備案等情除指令據呈及章程均悉該旅長鳩集同志創辦軍事書報社自應准予立案並准通飭各軍隊購閱惟仍應聽其自行認銷所請飭令認銷一節碍難照准外合行訓令各該師長等一體購閱藉補敎育之所不及 
[尚賢堂再講孔敎]  
　　法界寳昌路石牌樓尚賢堂曾於前禮拜日請理學博士陳煥章君演講孔敎是一宗敎經紀前報兹聞下禮拜日卽九月八號下午五句鐘仍請陳君主講題爲論中國今日當昌明孔敎想届時必又有精闢之語足資研究也 
[江蘇敎育會定期開職員會]  
　　江蘇敎育行政會議己定九月二十日開始按照章程第八條總會應具意見書送都督府采擇交議兹已奉程都督行文徵取爰定本月十五日午後一時開臨時職員會集議一切 
[司令部有言在前]  
　　閘北光復軍司務長文錦灝積欠戴奕志貨欵不理由戴禀奉該軍司令部李統領批示云據禀已悉本軍官兵不下數千員名故凡駐紮地方早經出示曉諭商民嚴禁賖欠該商與司務長文錦灝交易欠給之時有無担保之人應由該商自向理結未便率准代追仰即知照 
[維持國貨之熱度]  
　　陰歷念六晚八句鐘中華國貨維持會宣講部假中旺弄錢江會館開第七次宣講會請江確生陸蔚臣周子敬諸君及工黨領袖劉徐沈諸君神州女學校張昭漢舒蕙楨二女士到會演說并籌商女界進行方法備有女賓席想熱心國貨者必聨袂偕往也 
[李統領薦舉屬官]  
　　滬防全軍李統領以己散學生隊行長范欽翰辦事勤愼堪以任用業巳呈奉程都督指令略謂該管學生隊旣經遣散所報各節辦理均甚妥善自應照准該隊行長范欽翰一員備歷辛勞着令暫充本府屬官以示體卹等語李統領奉令後昨己給文飭令范行長赴寧投効矣 
[律師爭辯之激烈]  
　　李藻與蔣鎭邦股開同協茂糖行被蔣透支洋四千四百餘元圖賴不還控奉地方審判廳傳集原被公開辯論原告延秦聨奎律師蔣延狄梁孫律師到庭辯護兩造供詞各執被告律師稱原告李姓亦透支洋七千二百餘元蔣祗透支四千四百餘元何得起訴李供透支七千四百餘元實有其事被告律師又云李旣透支何得隱瞞不理須令一併交出秦律師云此案辯論之初被告律師云李透支洋七千二百餘元李云實透支七千二百餘元己爲承認之憑証何謂不理且當時李蔣股開糖行時一切存欵等項由李經手故所欠債户均向李索取是以起訴李欵可無庸併交被告律師又與爭辯秦律師云貴律師雖精法律於商情尚有所未悉致有此無價值之辯論承審推事以兩造均係股東旣各認透支此案不難卽了候再邀到協成裕泰兩户訊明判决 
[王玉峰來滬獻技]  
　　北京王玉峰之絃技素負盛名滬上樂樂軒同人與之有舊延致來南定於陰曆七月二十六晚七時假座張園奏技想届時中西士女之往聽者必實繁有徒也 
[不吸捲煙會開會豫誌]  
　　不吸捲烟進行會自去年秋末組織以來編印白話畫圖流布各省開會宣講感移多人近又鑒於社會積習未盡湔除更進一籌　集同志多人隨路勸化每兩二人一組備有警鐘水瓶布囊戒條漿糊等物按期出發以開内地各處社會敎育之先現按照第二次付刊新章定於本月八號卽舊曆七月念七日在小南門城内救火聨合會大會場内舉行年會並公舉職員聞救火聨合會會長毛子堅力予賛成並己函告各會員蒞會協力幫助藉免民　巨大之損失 
[銅匠毆斃同業]  
　　西門内曹家橋銅作伙王六被同業胡仙才欠洋一元屢索無着舊曆七月念三夜王又催索口角用武胡即取作内燒紅之鐵鏟燙傷王之右面頰並毆傷各處延至前晚身死卽有人協同念二舖地甲出爲勸和正欲棺殮適被該處西區巡警查悉報告警務所立飭長警前往將兇犯胡仙才拘送地方檢察廳並請相驗昨午張廳長委陸檢察官帶同檢驗吏蒞場相騐據該銅作全　夥友供訴是日胡仙才雖與王六爭執我等祗見王六行兇不見胡仙才還手此次王因發病身死是實並據尸親張某投稱我在滬防營當兵與死者係是表弟兄此次王六實因被胡毆傷致死求究陸君即飭相驗當據報稱驗赴王六除而上燙傷不計外其右太陽穴受鐵器傷一處　　致　　君令卽收殮俟冋署後將胡提案訊辦 
[王伽島被誣之憤懣]  
　　沈錫民周侍辰等以蘇人王伽島君於去年武漢起義之後因有胡漢民君等在滬發起决死團志願贊成卽召集同志預備北伐後因陽夏危急由副總統電召援鄂旋以南北聨和宣布停戰奉黎副總統改爲憲兵王君卽辭職返滬不預外事詎日前忽有皖人方履平函致各報污衊王君冐充編輯訪員閱之甚爲詑異爰於前日代爲邀集同志在張園集議公决呈請會審公堂懸賞查緝方履浃到案懲究賠償名譽一面吊查方之原信核對字跡以便澈究 
[巡士姦拐婦女]  
　　汪錦明投閘北裁判所控告八區巡士許實成奸拐伊妻周氏昨經孫所長集訊汪供曾與許同居上月曾見許在妻房内本欲送區請辦因由該區巡長等一再懇情令許遷往他處遂卽隱忍詎未幾妻與所生孩子被其誘匿無蹤旋經友人在六十間地方尋獲小孩妻子不知逃往何處求究訊之許寳成一味推賴判移交警務所請究並着汪趕邀見証到案聽候復訊 
[召領被拐小孩]  
　　地方檢察廳昨出示諭云爲出示招領事本月二號准鄞縣縣檢事廳監督檢事張咨開案於八月二十六日由江北警署在德裕輪船查獲大批販賣人口計男女小孩共六十七名口解送本廳人骨十八名巳給親屬具領此外尚有四十九名口暫發保良局留養招領外備文請煩查照揭示以便該家族等來鄞報領等因到廳准此合行出示招領爲此示仰該族人等知悉爾等如有小孩被拐出外者查照後開姓名年歲籍貫相符應即赴鄞報領母稍觀望自誤切切特示計開張阿二年十二歲浦東人滕阿坤年十三歲紹興人胡二福年十二歲紹興人林耀華年八歲温州人陸阿才年十一歲紹興人陸阿全年十二歲紹興人王阿章年十一歳梁湖人毛孟常年十歲山東人魏煥根年十歲青口人戴洪武年七歲紹興人陸茂榮年九歲杭州人張阿友年十歲浦東人王阿米年七歲蕭山人陸阿毛年十歲紹興人陳永福年八歲蕭山人胡和尚年七歲杭州人胡阿全年十二歲杭州人胡阿祥年十歲杭州人李炳榮年十二歲蘇州人王阿滕年十二歲無錫人袁阿召年七歲杭州人陳阿毛年八歲紹興人朱錢貴年十歲湖西人陳阿興年六歲杭州人沈阿太年十歲紹興人年陶小全子年九歲南京人林水成年九歲杭州人阿多年六歲紹興人方阿翠年十歲餘姚人翠阿年五歲紹興人陳連三年八歲湖南人任癸年七歲紹興人祥興年八歲杭州人安官年六歲安徽人倪百令年七歲紹興人張炳錦年六歲新　人女孩如意施金茂年九歲新昌人女孩朱文奎年八歲紹興人女孩王杏雲年七歲縣人無名女孩九口 
瑣聞城内 
[地方審判廳刑庭批示]  
　　吳蔡氏呈訴不服判决聲明上訴狀批此案本廳判決陳阿毛張阿毛等各罰金八十元並各賠償撫卹金一百元等因在卷兹據該氏提出抗告狀内所以不服之理由實與原判諸多不符合行明白批示該氏如仍以原判爲不服仰即根據本案判決主文再行提出聲明書狀以憑按律辦理可也 
[地方檢察廳批示]  
　　葉順祥訴束氏等受累難堪請求提究由批訴悉束氏旣係雉妓難安家室不問可知該民貪一時之　　娶之爲妾數年受累夫復何尤且察所訴情形即使屬實按諸刑律亦無罪可科本廳何能率予傳究至請求離異一層　屬民事範圍着逕赴審判廳呈訴可也 
南市 
[選舉區董]  
　　本届秋季議事會開會提議市區域各區區長刻己任滿應再另行公舉己由議長預請董事會每區各舉董事五人先行開報名　定於本月九號卽星期一下午五時在市政廳投票選舉區董於五人内舉定一人辦事現董事會巳允准照案執行矣 
[商團進步]  
　　本邑各業商團業巳先後成立商團公會總司令以參照陸軍部行軍章程尚少工程隊一隊囑由第一工業商團担任組織刻己練習純熟定陰曆八月初五日在商團公會操場會同紙業商團一體開操 
[航船誤事]  
　　舊曆七月初十日滬南鼎泰草貨店遣司張金祥送牛皮一件至公義馬頭袁阿大所駕之南匯航船帶至南邑季恒生號交納不料久未收到該號來信催促鼎泰執事即訽據張金祥指認當時交於李丁氏航船上之夥友姚阿桃收取迨向追問該船推諉初十日不在上海遂致口角張嗚捕扭該氏至南區控追李丁氏堅執如前惟願幫同查緝區員命交保出外着總船目連錦堂詳細訪查禀復核示 
[乘隙竊洋]  
　　泰記船局送信人范崇祺於陰曆七月念二承送客信洋銀四百二十八元小洋二百四十角至久大和布號行經洪生碼頭范在路旁小溲忽被流氓乘隙將洋竊去范卽報告東區查緝未獲現又懸賞訪尋未知能破獲否 
[船户慣技]  
　　浦東祥生船廠内某洋人前晚　寗波人李華所駕之杉板船過渡迨至中流忽停船强索洋一元該洋人即報新關水巡船將李獲住旋由新關上某洋人認出曾於某日亦被留難當即解至市政廳由陳裁判訊實判禁押六月以儆 
閘北 
[不擔責任]  
　　泰興木行控吳福林不還木料價銀一百七十餘兩昨經孫所長傳保人何立坤到案復訊據吳供此項價銀應歸童生記料理判交保候查明再核 
[交保理處]  
　　徐錦堂控陸巧生抵單不贖一案昨經孫所長傳保人徐金生中證談長生到案復訊一過判陸交保限一月理處 
[勿再延宕]  
　　馬陳氏控張陳氏不理抵欵洋一千二百元並私將抵地圖售等情昨經孫所長傳訊一過判被告交保限一月取贖如再逾限地歸原告執業 
公共租界 
[補傳人証]  
　　張協先在公共公廨控告胞姪張進泉串同劣保沈芹香盜賣祖遺地產一案前日午後由王襄讞會同英康副領事傳訊原告代表費信惇律師上堂請究據原告供稱此項地產於前清光緒十一年間分炊時由故父派歸商人嗣因被告之父欲揀近處之地故將單契互調致被盜賣求追並由張義乾張蘭舟上堂証明訊之張進泉延德雷司羅禮士兩律師沈芹香延沃沛律師代爲辯護中西官會商之下判張沈兩被告各交五千兩人銀並保候補傳人証於下禮拜二再訊 
[展限遷讓]  
　　英商搿來生控王阿虎佔地不讓曾經公堂判令原告給償遷讓費洋一千五百元限三個月遷讓在案兹被告延不遵遷復經原告禀　昨又傳案請究關讞員商之英康副領判王再限三天遷讓如違提究 
[索償損失]  
　　英商杏咪牛奶棚控徐長耕承辦花子餅攙雜屑致牛食後有病請追虧損銀六百兩並索還存洋等情昨由捕房將徐傳至公堂略訊一過判令交保候訊 
[各執一詞]  
　　楊樹浦亞西亞火油棧碼頭更夫印度人台白生偕証麥迪生控修理德律風工匠王阿二王阿三各持鐵棍行兇昨由捕房將兩王拘解公堂請究兩造均由洋東上堂代辯據原告印人供稱因阻止被告吸食香烟被毆受傷訊之兩王偕劉阿巧供稱實因該印人用褻言調笑向之理論反被木棍繫傷中西官以供詞各執判兩王各存五十元交保候傳齊見証質明再核 
[秘密烟寮]  
　　張和卿張阿四魏永泉陳阿林在北河南路三百八十四號門牌蕭王氏家私吸洋烟被捕房查悉昨將張等四人與蕭王氏連同烟具一併拘解公堂訊供屬實判王氏罰洋二十元無洋改押女所三禮拜張等四人各罰洋十元無洋改押兩禮拜烟具銷燬 
[攫取金飾]  
　　章徐氏控流氓莊阿二在蓬路德興里弄内攫取金押髮昨由捕房解廨請究原告偕見証蔡廷才上堂訢明前情質之莊供認不諱判押西牢半年期滿逐出租界流氓陳炳在愛而近路攫取陳李氏金押髮由探查獲昨解公堂訊供狡賴判押候查明再訊 
[看守嚴密]  
　　張松海私將洋烟帶入男押所内又婦人王小妹將食物送入女所均被看守巡捕查獲昨解公堂訊明判張押三天王婦斥釋 
[相約逃逸]  
　　北四川路三十號住户陳長林控車夫陳阿三誘令婢女鳳吉竊取金戒同逃昨由捕房將阿三與婢一併拘解公堂訊供不諱判分别各押七天示儆 
[小叔無禮]  
　　章鳳山因無故毆傷伊嫂章陳氏被控昨由捕房解送公堂訊實以章不應行兇着押三禮拜以儆 
[無權訊判]  
　　吳金郎控高金生摸竊銀表昨由捕房將高拘解堂經王襄讞會同英哲　譯官訊知高係過犯本公堂有權訊辦惟在天后宫内庭竊取該處本在租界範圍之内未便遽行判决諭帶回捕房候高明核辦 
[違章受罰]  
　　顧連生陳阿二均未向工部局　照在租界内出售牛奶殺捕房查悉一併拘解公堂判各存洋五十元交保候示在案昨經中西官復訊以顧所售牛奶巳經西醫驗明攙水着罰洋四十元充公否則改押一月陳罰洋十元或押十天 
[游船失火]  
　　昨日傍晚蘇州河自來水橋河畔所泊之西人游船不知何來火種突兆焚如即經捕房皮帶車馳往澆息僅艙面稍受損傷 
[日人强姦]  
　　日本人某甲前晚闖入鴨綠路廿三號廣東妓院將妓女陳阿鳳扭住强姦該妓大聲叫喊甲竟拔刀恐嚇適某西捕巡經該處聞聲入内始棄刀逃逸旋由該西捕歸稟捕頭飭探查辦 
[翠娥飛去]  
　　趙念椿住天憧路一百四十四號其妻魏氏名翠娥忽於前晚逃逸昨報捕房請爲查緝 
[拐逃妓女]  
　　粤鴇羅陳氏在密勒路三百六十一號開設妓院昨報捕房云被流氓周阿富拐逃妓女一口名桂彩請爲查究 
[收殮路斃]  
　　昨日楊子路洋棧旁有形似小工之某甲倒斃於地由棧中人報告捕房捕頭立飭地保查明收殮 
法租界 
[蟻棍宜究]  
　　毛陳氏前控女伶吳三寳將其妹陳老四誘往哈爾濱價賣與人曾經公堂提訊供詞支吾判令收押候查在案兹捕房又將天津人張竹青拘廨訊究吳供在四月間遇見張竹青稱是丹桂戲園東家願黄婦人及陳氏之妹老四並張之女學徒二人至哈爾濱詎抵彼處卽被串賣與人老四身價三百五十元婦人身價一百五十元兩人共合五百元婦人幸有相熟之汪家班娘姨設法贖出始得回滬老四因無洋不能來申查張竹青並無營業係是天津著名蟻棍南邊女子被人拐往北洋俱伊經手務求嚴究俾雪沉冤訊之張狡賴不認判一併收押候查明再訊 
[太不近情]  
　　自來水公司洋人控楊順記木作場虧欠自來水費三月計銀四十八兩昨日由廨提訊楊供向來水價每月不滿十兩現忽加增惟商人作場内用人祇有十餘人用水决無如此之巨求鑒聶讞員判令退去候查明再核 
[舉目無親]  
　　男孩張小五子係鎭江人上身無衣下穿花布單褲因在輪船遊玩悞搭來申登岸哭泣由巡街捕送請公堂核示孩供原籍並無女母祗有親族聶讞員判留養捕房如無人認領再行送往輪船令其回籍 
[限期料理]  
　　首善堂收租人前控莊文彬虧欠房金及草帽邊價洋經公堂提訊判將房錢交保料理所有草帽邊價洋着兩造對明帳目再行核斷昨原告又投案求追判限七天料理 
[時評三]  
　　中山先生鐵路政策其南路將由南海以逹川藏而繞至天山以南記者敢請先生索性築至天山之巓天山爲地球著名高山記者將登天山而左右顧左顧兩蒙之波波右望拉薩之風雲更願先生築至天上去記者游滬懶了將暢游天宫並問間老天中國之命運究竟何如 
　　所慮者西人說壞話謂山脈陡列道路崎嶇不能横貫而過也 
專件 
[政府宣布張振武之罪狀（續）]  
　　至京後復有蒙古調查員之命非念始績兾挽將來乃未往調查先要求發鉅欵設專局且未奉委命以前先在漢私設屯墾所己逾兩月月索千餘元此欵始終未止嗣以大總統禾允所請潛行歸鄂密令逆黨方維勾結己革管帶李忠義及正法軍界祝制六滕亞綱江光國謝玉山劉起沛朱振　江有貴黄翊生曁漢口土匪頭目王金標等分設機關密謀起事並另舉標統八人伊爲原動查當時名册確有其名並據滕亞綱等供稱三四月間與張振武祝制六江光國黄義生等在黄鶴樓組織第一宜講所以鼓動人心爲宗旨後因宣講無大勢力故取消該所另行組織以改革政治爲名某某等爲武昌分首領某某等爲漢口分首領前曾在嘉賓樓開會一次待語此外牽涉多人並及政黨不能宣布鈞咨謂非惟關係湖北安危且關係全國安危者誠如尊諭查當時張振武在嘉賓樓開會明目張膽道路皆知且暗煽義勇團長梅占　將一營增加兩營誘令石龍川往聨領事團許事成以外交司長爲報酬該員等不爲所動謀遂無成梅石二員現在可証元洪念其黨羽衆多恐摇全局當將名册當衆焚燬祝滕江正法王金標係漢口排隊頭目解至安陸正法劉朱暫予監禁旋卽將劉釋放其餘概不根究始保安靖乃張振武因機關破壞移恨孫武復密遣黨羽四十人分途暗殺當時軍界復開會議欲施張振武死刑元洪始終矜全投鼠忌器力勸赴京嚍金四千乃未經浹句蠱據偵探報告伊以委命未下復圖歸鄂密遣黨羽預歸布置復查悉函阻將校團不得退伍此函現存杜軍統處把持恫嚇抗不解散意欲何居軍民皇皇奔走相告且前次所購機關鎗彈除湖北實收外近據藍都督報告來鄂收到接濟之品尚匿交機關槍二枝子彈十萬顆私藏利械圖謀不軌尤爲叵測此皆張振武罪狀之大略也此外前後種種不法更僕難終凡此諸端或檔案具在或實地可查元洪爲保全治安起見實屬　無可忍因召集軍官在都督府開軍法會議宣告死刑依鄂軍暫行刑令第五十一條共同實施犯罪其行爲同等均爲正犯决定張方均爲正犯依第五十七條凡結黨暴動爲反亂罪首犯處死刑又同謀指揮衆人處死刑决定張方應處死刑依第三十九條一人犯有數罪在未經確定判决前而同發覺者爲俱發罪如有宣告死刑者不執行他刑决定張振武應處死刑依第二十六條凡宣告確定後於左揭期限内未受執行者則因時効消滅其執行權死刑限三十年决定張方死刑時効尚未消滅當卽電請大總統立予正法毒蛇螯手壯士斷腕危機陷足猛虎决蹯固勢不得不出此者也顧或有謂殺非其地殺非其時殺非其道者責以法理夫復何辭然此中委曲尚有萬不獲己之苦衷武昌當革命之餘丁裁兵之會地勢衝繁軍心浮動振武暗握重兵潜伏租界據偵探報告皆謂振武暗託某國人保護如事敗當作國事犯干涉一經逮捕即召干戈旣痛生靈更釀交涉操切僨事誰尸其咎况北京爲民國首都萬流仰鏡初非鄰省更異敵邦明正典刑昭示天下揆諸名義似尚無妨此不獲己者一振武席軍務長之餘燄憑將校團之淫威取精用宏根深蒂固投鼠忌器人莫敢攖捲土重來擁兵如故狼子野心更無紀極前此以往殺旣不敢後此以往殺更不能千里毫厘稍縱即逝失此不圖噬臍何及况謀叛民國之犯果有確據隨時皆可掩捕此不獲已者二振武分遣黨羽密布機關屬奸謀敗露應命赴京更懷疑懼居則佩刀盈室出則荷鎗載途京鄂之使不絶於軌心機叵測消息靈通一電遥飛全團立變聨電請求舉兵要挾雖有國典亦無所施况振武現參軍政遥領兵權繩以軍法泃爲允當且北京軍事裁判尚無完法尚中軍法會議尤非一朝人証昭彰手續完備詢謀僉同刑名决定始敢出此此不獲巳者三元洪再四躊躇不得不從權辦理揆諸事實固屬必然按諸法律亦無大戾此中委曲當爲天下所共諒等因准此相應轉行答覆即希貴院查照可也 
來函 
[招商局股東鄭崇禮等致維持會函（續）]  
　　一商局股東爲整頓局務起見故决議另組新公司旣無洋股參入則商業航權仍歸華人掌握舊股東或收票價或附新股仍可利益同霑所不願者辦事人等不能如前舞弊耳今貴會於局内辦事人等擅取花紅通提公積種種不法視若無覩徒張大其詞一則曰維持招商航業再則曰專保股東利權試問航業之不振利權之旁落孰有甚於今日辦事人等之明目張胆把持局務者乎應請貴會答復者三也 
　　一商局股票額數四萬然歷次股東大會從未有過二萬股者此次張園特别大會董事布告辦法三條一曰用洋人經理贊成者四十七權二曰招商包租贊成者六千六百五十五權三曰另組新公司贊成者一萬七千四百八十二權是日股東到場合計竟有二萬四千一百八十四權之多爲向所未見今貴會通告所稱此次大會關繫甚巨與尋常股東會議不同又稱專在上海一埠掛號外埠不另設機關列名發起八人俱在上海周金箴施子英爲商局董事傅筱庵亦董事局之查帳員此外莊得之諸人旣認股東當日張園大會亦必在贊成之列查商股公司凡事自應以股東之多數取决現在貴會名爲股東維持究竟會中發起之股東實佔招商局股分若干權能否溢出張園開會之權數請公布花名清單毋濫毋冐以憑各股東切實關查應請貴會答復者四也 
　　一商局自官督而復盛宣懷藉官權而罔商利遂成最大之股東植黨營私腐敗已極前年股東爭回商辦公司註册立案公舉董事以資整頓已非辦事人所願此次逼勒董事提給花紅公積數至百萬之巨復敢登報聲言全體辦事人不承認董事凡屬股東誰不髮指乃貴會以股東名義發起維持袒庇辦事人爲之電告政府重開大會選舉董事函致辦事人照常辦事交通部遂垂機干預聞將派員與貴會接治擬給年息四十萬招商局即收歸國有貴會以維持自命言行相背是何居心應請貴會答復者五也以上五端如貴會不卽時答復則是貴會之成立適爲股東之公敵非維持股東之權利實維持辦事人之弊賣應請將股東維持會名稱取銷改稱招商局辦事人維持會方爲名副其實愚直之言幸弗見責統希登報示復是所至盼專此敬請台安招商局股東鄭崇禮五石如楊從之等同頓九十五 
 
 

Page 8

 
 
   
 
 

Page 9

 
 
[申報第三張]  
　　中華民國元年西曆一千九百十二年九月七日星期六舊曆壬子七月廿六日共三張 
自由談 
游戲文章 
[乞兒上大總統書] [  瘦蝶]  
　　大總統先生鈞鑒杭一大功震耀寰宇新猷所布萬姓臚歡乞兒生長艸萊家無擔石在昔危邦自晦隱於丐流側聞民國聿興尊重人道力行平等改組共和乞食之餘乃亦投袂而起艸就振興民國策十二條以效献曝之忱不憚跋涉轉徙來京踵府面呈藉以仰瞻丰采快聆言論詎意往返三次俱爲衛隊所阻區區寸誠卒不得逹竊思旣稱平等則自大總統以至國民皆當破除階級視同一律乞兒非中華民國之一分子耶何以不能握手階前享平等之權利如以乞兒爲執業卑陋不齒於人類則抛却籃棒便是公民或以爲名譽玷辱則奴婢猶且取銷乞兒何難光復或大總統之身分自高鄙乞兒而不見乎則豈有約法初頒即自背共和之旨抑乞兒有開罪處乎則策固未上更何從觸犯雷霆紛起疑團莫明其理中心惶悚寢食難安用是特肅寸牋瀝陳一切尚乞於治國之暇明以敎我敬上 
鈍根曰乞兒何人閱者試猜之 
[說趣] [  立三]  
　　尋花問柳有趣染得楊梅滿身無趣吊膀軋姘有趣偏遇着仙人跳無趣花天酒地有趣債臺高築無趣約友出游有趣忽遇大雨無趣閙新房有趣主人生厭下逐客令無趣叉麻雀有趣忽一人因事告退無趣富翁納妾有趣戴綠頭巾無趣看自由談有趣忽被他人借去無趣投稿有趣不見登出無趣 
尊聞閣詞選 
[旅申雜感六章] [  爾焱]  
　　疏簾掩映怯西風多少情懷落葉中心印未刓堅若石脚根無綫　如　三秋風月迷離鹿萬里河山偃蹇鴻詞鼓歌鐘寥落盡閒　獨唱大江東 
桃花流水三千里明月春風廿四橋如此乾坤成畫本且將茗煮話清宵少年意氣横磨劍末路功名乞食蕭醉向申江同訪舊十年香夢竟迢迢 
　華過去都成幻到眼輕抛不自知漫許東皇爲管領可憐風信太淹　僵蠶未死絲　縛杜字傷春夜更悲花是落紅紅是涙愁多怕讀少陵時 
南轅北轍老風麝怎耐經年僕僕身車馬催殘千里夢江山送盡六朝人年華錦瑟抛將盡世界黄金鑄不成月白風清如此夜讓他獨占一枝春 
一曲清歌聊自娛秋高月冷雁聲枯客中時酒消岑寂刧後衣冠亦麗都救世久諳耶氏敎憂天同笑杞人愚夜凉黯對團圓鏡如此頭顱媿也無 
浮海重來作浪遊萬方多難此登樓美人勢利誰青眼季子勳名感白頭春滿瓊臺香滿座花爲詞史月爲儔南朝金粉無今古萬紫千紅一覽收 
 
[參議院之將來] [  鈍根画諷]  
心直口快 
　　澆愁集載文昌與財帛司鬭文昌口吐珠璣金光燦爛瞥然一擊財帛司承以臉鏗然作聲宛若不覺乂擊又如之數擊皆然文昌驚曰臉何厚也不知此臉比諸候選總理則何如 
承認民國問題歸咎於袁總統不能遵從民意致無良好政治致稽承認時期吾聞之熟矣中山偉人旣能擘畫將來又能維持現狀各駐使謁見之時有得睹光儀親聆偉論眼福耳福實逹高度等語然則欲要求各國之承認也在中山一言耳不然各駐使之言直諛詞耳非摯語也而喃喃夢囈之某報猶靦顏以告人曰夢中人聽聽我直謂某報大夢未醒耳[  熱廬]  
　　以男女平權之故竟至大發雌威掌擊男子唐女士未免無情 
然以一弱女子而能以武力對待一將次上任之内閣總理且能使被責者俯首帖耳失其抵抗力足見女士魄力不弱噫女界有此英雌行見女權發逹勢將駕男子而上之尚何平權之足云哉 
以妓女而知維持國貨挽回利權彼某履西裝自命熱心之新人物對之有愧色否 
　　自共和告成以來日入吾眼簾觸吾耳鼓者兵變也黨爭也蒙藏風雲也瓜分惡耗也内憂外患紛至杳來固有心人所痛哭流涕者也乃叅議院諸公均不之顧惟於張方之死則彈劾政府解散議院齗齗焉爭之不己吁奇矣 
一般民賊在滿清時代吸盡民脂民膏營華屋蓄美姬幸民軍起義多將若輩財產充公固屬大快人心之舉乃曾幾何時而藉口總統保護人民財產命令啟封矣發還矣於是前之狼奔鼠竄銷聲匿跡者重現頭角安然作富家翁矣間或展其運動妙手張牙舞爪施其故技矣嗚呼倒行逆施一至於此無怪貪婪者之接踵而起也探本索源吾實不能爲今日之政府恕[  立三]  
革命之後國家變得越窮了革命革命革命之後人民道德越壞了革命革命革命之後國債借得越多了革命革命革命之後政治方針越亂了革命革命革命之後做官　想越熱了革命革命革命之後百姓生計越促了革命革命革命之後兵匪搶刧越盛了革命革命革命之後瓜分之說越　了[  甘草生]  
劇談 
[文丑之正宗] [  隱仙]  
文丑之類三一冠帶二儒巾三褐衣而己冠帶類爲九錫公之程咬金審人頭之湯表貝等是儒巾類爲羣英會之蔣幹烏龍院之張文遠等是褐衣類者普通丑角之謂也三類中以冠帶儒巾實與褐衣迥别蓋褐衣之身叚純乎游戲冠帶儒巾宜乎冠冕褐衣之說白竟以俗語道之冠帶儒巾當以科白演之褐衣之場步絶無拘定之規則冠帶儒巾確有應守之範圍然則以身段說白場步論之褐衣之與冠帶儒巾夫固判若兩途矣故文丑一門唯冠帶儒巾二類爲難褐衣則盡人能之不足道也今以文丑而求傑出之人才但論笑語解頣令人發噱者實屈指不勝更僕難終而必須談笑自若神情畢肖莫不出於自然者幾粲若晨星曾於燕京得三人焉卽王長林羅壽山趙仙舫是也餘於滬濱瀋陽各得一人一名何金壽一名陳雙喜己耳以上五人均爲文丑之上乘而亦伶界不可多得之才也 
[紀王玉峯] [  虎癡]  
　　虎癡去年在京聞藝師王玉峰名樓擬往觀均以事左後值武昌起義偕來諸友紛紛南旋虎癡以事未了獨留星期日玉峰照例在三慶園登檯甫入座正彈敎子一劇鼓板胡索以及生旦唱白無不從十指上得來閉目細聽凡唱句道白字字合拍絲絲入扣一字不苟一板不脫繼復彈黑風怕一劇銅琶鐵板聲若洪鐘終則佐以洋樂衆音雜奏而以一足觸檯板作大鼓聲惟妙惟肖嘆觀止也出京後每一回思以不獲再聆爲憾項聞友人錢君述及由閘北陳君等邀請玉峰來滬有假味蒓園彈演之說爲之踊躍三百然余聞玉峯能演生旦凈角等劇一百餘齣且能描慕諸名角聲調無不神似余知滬人士之熱度必較楊小樓劉鴻聲等登檯時更增十倍也 
小說 
[寓言新劇蝸牛角傳奇（四）] [  嘉定二我]  
　　第三齣贈美 
（旦手執小旦上） 
（商調）（金絡索）生愁破鏡差怎論明珠價誰到荒臺再拾鴛鴦瓦家鄕何處是暮雲遮枉自題詩哭壽沙香閨幾慣經戎馬驀忽地風捲含胎荳蔲花眞堪訝全家生死各天涯那時節說甚良家便做良家潑殘生怎留得在兵戈下 
　　鬢光釵影愧鬚眉趁樣新裝油壁歸夙　前生未償得背人啼哭聲人歡奴家蘇娘小字小青幼擅殊姿長隨塵網清門弱質竟墮烟花（旦嘆科）此中時日惟以眼涙洗而巳（旦向小旦沉思科）妹妹我與你是同病相憐　海姻緣何時得了試問秋　何處寄可憐紅粉爲情牽 
（前腔）風煙過歲華一旦歸鴇媽斷梗心倩若箇把蛾眉畫敎坊脂共粉幾曾加愁的是鶯花殘老怯口鴉最無奈韓郎客邸家緣薄兀的不别上江船配販茶傳臚罷倚門私聽涙如麻這些時君看宫花妾似墻花婚姻事道的个眞和詐 
　　咳自古　紅顏多薄命才子哭　　（旦轉想　）是了痴心女子負心漢也是平常所有的事到今日阿 
（五更轉）慘桂英憑誰嫁俊王生歸路遐險些兒海神廟裏指着名兒罵他時只曉得金縷紅綃管甚麽龍門雁塔誰知道松柏下曾結就同心把崑崙妙手雲端掛只欠他一騎黄衫急裝飛馬（未完） 
 
 
 

Page 10

 
 
   
 
