# 1934 - 140 - 4908657

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄橫雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空茲復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有欲　史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[新印本草備要醫方集解告成] [  圖書集成局伐啓]  
　　本草備要一書爲休寗汪訒菴先生所輯舉金石草木禽獸鱗介之入藥品者别其性質攷其功用徵引繁博詳盡無遺後附湯頭歌訣一編尤爲習醫者所不可不讀首冠圖説亦頗筆墨精工披覽之餘殊覺爽心豁目茲由掃葉山房書肆倩本局排以大字用佳紙精墨印成每部三册碼洋六角醫方集解亦先生所箸向推童氏刊本爲最精稿茲又得武進名醫費晉卿先生評點益覺應有盡有無美不臻每部亦三册碼洋六角是二書也珠聨璧合久已名噪醫林世有欲種杏成林者盍各購置案頭爲簡練揣摩之助乎 
[與客論鹽梟事]  
　　客有問於執筆人曰近閲貴報刦盜之案層見疉出廿二日報中又紀私梟猖獗一則據蘇州訪事人函云江蘇緝捕之事廢弛已久自李殖亭軍門被議陳叅戎接統後卽會同飛划營胡豐齋都戎帶領健兒於各處支河港口時出梭巡著名梟匪之被獲者指不勝屈以故私梟恨入骨髓今年正月間被匪搶去槍船三艘三月間陳統領隨趙中丞出轅大閲梟匪佘秃子施老窩子復在松江之白鵝涇地方搶奪槍船七艘並軍裝器械等四月初旬又將留防震澤緝私快船刦去六艘刻聞木瀆蠡里均有匿名揭帖語無忌憚未便錄登云云報中又紀梟匪搶賭一則據松江訪事人云有自崑山靑浦交界之地來者述及本月中旬彼處支廠集賭劉盤龍一流人呼朋引類各駕扁舟一葉羣泊於附近河干詎被梟匪偵知率衆分乘小艇蜂擁而來將各賭船任意刼掠並入賭塲將錢洋各物搶奪一空賭徒中强有力者與之爭奪皆遭毒毆竟有因傷斃命者聞所擄之舟或釋回或扣留待贖云云統觀兩則梟匪竟敢如此無法無天豈緝捕之不力耶抑若輩之眞不能緝捕而使之根株斷絶耶曰朝廷旣以捕盜責之員弁理直氣壯豈有不能緝捕之理若輩雖甚强橫豈有一無忌憚之情無如積重難返養成頑梗欲求一旦剿除良非易易一則因兵力炎不足緝私之船勢不能連帮巡察而若輩信息通靈一呼百應聞之老於江湖者云每見私梟之船連檣而駛多至數十號類皆亡命之徒且備有軍器巡船遇此往往置之不見不聞或有俟其遠去而始開槍放砲以示窮追者且有探悉私船將過反遠遠躱避者此據其大夥而言若遇小販則聲威復振矣此間緝捕之兵猶之北方之鑣局旅客長途或有携帶銀兩恐爲響馬所刦無不雇鑣局之車沿途護送延請鑣師以備禦盜説者以鑣師皆具男兒好身手不啻百人敵千人敵故緑林豪客一見鑣旗望風而遁在途鮮有失事者殊不知鑣局與各處響馬皆通聲氣每年皆有餽送故一見鑣旗卽不纒擾非眞響馬之不敵鑣師也故往往有不入響馬之黨者卽遇鑣車亦必一試其技鑣師有時爲其所窘故不得不爲此掩耳盜鈴之舉若緝捕者之於鹽梟亦猶是焉耳大夥之梟匪雖與緝捕者有聲氣之可通然無不彼此心照故可相安於無事若認眞辦理必致爲困獸之鬥竊恐兵勇反非其敵也客曰然則何爲此次贍敢搶刦槍船不能相安於無事耶曰此尚非大夥之鹽梟故緝捕者屢有捉獲若輩遂銜之刺骨致有是舉若大夥之鹽梟緝捕者恐不敢攖其鋒然尚可謂緝捕之認眞故與若輩結仇否則任其自來自去亦不致生事也然則鹽梟比盜賊爲更難捕治矣曰鹽梟亦盜賊耳有鹽之時護鹽以抗官無鹽之時避官以行刦且其婦女皆能執械從事罔顧性命若欲一概剿除必至釀成大禍現在之鹽梟大半皆游勇附和其間專事打刦並非眞正私販也自裁兵撤餉以來名爲歸農其實皆散處四方爲閭閻之害前日淞防營因撤勇譁譟後地方官復會查逗留之勇約有二百餘人吳淞一鎭集游勇之逗留者尚如此之多别處不問可知特不查而不知耳倘能先將游勇淸查俾皆歸里亦可分鹽梟之勢然後再整頓緝私自易爲力説者謂鹽法之弊流至今日歴朝賢士大夫無不各抒議論總之欲除私販宜减官價官價一輕則私鹽自無處銷售私鹽滯銷則私販自絶可以不緝而自戢矣未始非正本淸源之一法也然事關大局更張非易須俟當軸之整頓鹽法者非草茅所敢擬議也客旣去乃詮次所論以弁之報端 
[土希停戰]  
　　本月二十一日倫敦來電云土耳其允准乙比羅司及跌殺梨二處與希臘人焦戰十七日以待各大國出而議和 
[俄使抵津]  
　　俄國異姓王爵吳克氏由滬上取道津門入都報聘本報已屢記之矣昨日天津采訪友人來書云本月十七日吳克氏乘招商局特備之海宴輪船抵塘沽六十二刻乘火車至津北洋大臣王夔石制軍率同屬下各官迎於車站旣接見卽導以督轅親兵小隊入水師營務處行臺河之兩岸陸軍站隊鳴虔水師砲艇數艘則泊於老龍頭以次升枹渡口及水師營務處大門外伶人奏西樂其聲嗚嗚然誠可謂迎之致敬以有禮矣次日辰刻吳克氏報謁制軍及各司道十九日制軍於北洋醫學堂二十日卽遵陸入都總署飭宛平縣預備各差由火車站直至南西門外綿長十數里錦天繡地務極輝煌 
[火藥肇災]  
　　安慶訪事人函云本月十七日亥刻居人皆已就寢忽聞轟然一聲從睡夢中驚醒急起視之遙見東方一抹濃烟直衝雲漢雖人聲鼎沸而無熊熊之光少頃漸靜正深不解次晨道路喧傳東門火藥庫失愼卽往視之知實係東門鷺鷥橋老火藥局不戒於火突肇飛災詢問致禍之由緣是處本月二庫爲各營存放軍裝火藥之所一庫有弁兵防守一庫則祗儲各物闃其無人近日大憲飭將二庫攺建鑄造銀圓局業已興工將軍裝器械移置他處其中敗木斷椽以及癈彈鉛鐵火箭噴筒等存積極多連日正在搬運有近處居民劉練二姓者見之垂涎各於夜間越墻而入意圖竊取不知若何肇禍霹靂一聲遠近皆震猶幸火藥不多祗毁偏屋一間練某則因灼傷奔回家中半日卽斃劉杳無蹤影初疑畏罪潛逃詎料後於崩墻之下尋見屍首赤體無衣皮膚焦裂血肉狼藉睹之慘然然盜取軍火罪在不赦上憲以劉與練業乙慘亡免予追究准其家屬收殮聞者咸謂二人雖遭慘死然亦自取之咎也 
[勸令歸農]  
　　揚州采訪友人云兩江總督劉峴莊制軍欽奉諭旨裁撤所屬各防營勇丁深恐被撤者到處逗留滋生事故特頌發告示分投張挂俾若輩見之豁然覺悟次第歸農其文曰爲諭飭散勇回籍安分以保身家事照得游勇逗留滋事軍法難容本部堂欽奉諭旨裁遣兵勇原所以省度支亦所以節民力所有各勇應得正餉從寛截 
 
 

Page 2

 
 
至四月中旬止分别籍之遠近另加恩餉兩月並派兵輪船送回原籍是朝廷體恤戎行不爲不至且各勇久勞在外豈無故士之思應亦樂於回里以與骨肉完聚况有此恩餉得以耕種貿易未始不可以謀生計乃近聞各勇仍有逗留此間將來腰纏耗盡必致流落異鄉欲歸不得且沿江一帶常有匪徒溷跡本部堂已分飭各屬嚴密查拿各該散勇旣介在疑似之間恐不免株連之禍曷若及早回里以享平安本部堂以該勇等係先爲朝廷効力之人意在始終保全故不惜諄諄勸誠爲此諭仰各該散勇等一體凛遵務各赶緊回籍安分營生毋再逗留滋事致干法網自示之後倘敢故違一經犯法定卽嚴拿重辦决不稍貸其各凛遵毋貽後悔特示 
[鐵路文言]  
　　天津采訪友人云某日直隷總督北洋大臣王夔帥會同湖廣總督張香帥太常寺少卿鐵路督辦盛杏蓀少常出示曰案據辦理鐵路總公司天津分局黃道建筦張道振棨詳稱津榆鐵路奉文併歸總公司經理一切均按商務規條津榆鐵路欠洋債甚鉅按期籌還從前官路原由户部每年發欵二十萬兩以充籌還洋欵曁養路修路等項以後歸總公司户部己停籌還洋欵養路修路等費均恃車價所入以資支應該道所議此後運送各營官弁兵勇軍械糧餉馬匹及中外官員坐車等項均按車行章程概收全價隨帶行李車轎不收價不得過多至遇軍務振務應用調兵軍械放振車輛隨時請示酌量遵辦仰各車站長倘有兵丁不遵功令恃强滋閙送究禀辦 
[監司履任]  
　　鎭江休訪友人云本月十七日淸晨新署常鎭通海道曾經郛觀察丙熙自金陵起節用小火輪船帶官舫順流而下午後四點鐘時卽駛抵京口下碇義渡碼頭寳蓋山新兵各營列隊江干槍砲齊鳴如霆之震俄而副都統吉統制叅將鄭叅戎以次登舟拜會署鎭江府饒太守丹徒縣王大令亦具手版禀安觀察接見之餘命駕至道署拜會正任呂鏡宇觀察晤談半晌旋示期十八日午時接篆凌晨所屬文武各官均整肅衣冠詣道轅伺候吉時旣届觀察朝服而出行三跪九叩禮謝恩旋行拜印之禮升坐大堂受屬下各員叅見至呂觀察交卸後擇吉二十六日赴姑蘇謁見趙展如中丞然後至滬江附輪船北上 
[統領易人]  
　　浙江訪事人函云嘉防水師係浙西巡鹽枹勇前由嘉興恊副將費協戎兼統去臘恊戎逝世所有統領一差經廖中丞札委嘉興府宗子材太守庖代刻下太守以府署公事較繁而統領有巡哨之勞鹽捕有緝私之責深恐不暇兼顧再三禀辭現已由中丞攺委寅字營統飿馮軍門兆金接统以專責成矣 
[重校鹽誌]  
　　揚州采訪友人云兩淮鹽法誌前經大憲委候補道王觀察定安督同某某諸鹺尹悉心修纂兩更裘葛始得編訂成書旋用端楷繕成恭呈御覽至今春禮部又將原本發出其中繆誤之處籖註至千餘條由督鹽憲劉峴莊制軍轉發到邗檄飭兩淮鹽運使江蓉舫都轉加另派熟鹺政各員逐欵校正都轉隨遴委鄭鞠雲分轉琦爲總校陳鹺尹鳳書馮鹺尹步逵爲分校設局舊城鹽義倉悉心釐訂不知何日始告成功也 
[板與迎養]  
　　杭州訪事人函云惲菘耘方伯之太夫人由珂里就養來杭本月初九日接到嘉興府電音知已舟抵禾郡仁錢二縣卽命辦差人等在城内萬安橋伺候至初十日酉刻舟至下馬頭因天晚不及過壩卽在彼處下碇防軍局特派砲船護衛次日入城舟泊萬安橋方伯先已在彼恭候及抵埠後隨登舟請娄卽排齊全副執事迎請太夫人入署 
[錢販宜懲]  
　　天津采訪友人云河東某換錢局私販小錢經本叚保甲局員拿獲解送總局請懲總局憲發交天津縣訊理縣为熊大令提掌櫃宋瑞林推鞫供稱鑄匪周盛和販賣私錢能包送至局小人與之交易已兩欠矣昨日友人任某託小人潛購私錢八千五百文小人卽令同事白某送往不料被保甲局丁役覷破以致一鼓成禽周已聞風遠颺小人尚求大老爺寛宥大令飭暫行管押限三日内將周送案以便按律嚴懲 
[人販宜懲]  
　　漢口采訪友人云今春川鄂交界之巴東一帶饑饉洊臻飢民鬻女賣男哭聲載道漢口五方雜處莠民密若繁星相約携帶銀圓前往販賣人家好兒女一入若輩之手女則售歸微院男則淪爲優伶墮溷飄茵終無結果所冀地方官沿途嚴緝庶鬼賦伎倆不敢公然行之於光天化日中乎 
[鹽梟恣橫]  
　　松江采訪友人云某日鹽捕營管帶姚君所轄某哨弁率同巡船五六號至江浙交界之某村巡哨適與鹽梟船相遇一鼓作氣奮力窮追無如鹽梟千百成羣哨弁力不能敵以致失去巡船五號傷斃巡勇一名事爲姚君所聞不覺赫然震怒擬集大隊往剿想一經薙獮不難聚而殲旃也 
[擬建鹽倉]  
　　揚州訪事友人函云淮北網鹽與淮南票鹽情形稍異有所謂湖販者彷彿淮南岸商每届開網湖販卽將買定之鹽捆載登舟由洪澤湖運至正陽關銷售照章依次輪賣然往往泊守經旬甚至數月之久始得卸空兹聞正陽關督銷總辦沈觀察以鹽舶艤棹湖濵船衆人多良莠不一旣滋事之堪慮復風波之可虞擬於岸上仿照淮南十二玗辦法建立鹽倉俾船抵埠時卽起運入倉緩圖挨賣無須泊守以待一時間者咸曰此誠商民兩便之舉也惟建倉經費甚鉅急切不易籌措因特於某日函召海分司徐分轉前往與之面商至由淸江浦以抵西壩雖途桯祗七八里之遙然舟楫不通皆係旱道是以淮南派往領運北鹽委員鹽船駛抵淸江臧家碼頭卽止須另雇簿笨車或長耳公由西壩捆鹽負載上船跋涉往還旣多縻費鹽顆亦不無抛撒兹聞徐分轉關心時事查得臧家碼頭本有舊鹽河一道直達塲池因年久淤平擬躬往履勘如尋獲故道當卽設法挑濬説才謂此舉若成非惟可省許多周折且官與民皆受益匪淺矣 
[東甌茶市]  
　　温州訪事人函云東甌茶市亦商務之一大宗本年自正二月間天多雨雪氣候嚴寒山深霧重之區所謂一旗一槍者皆凍難甲坼淸明日放晴後開霽兩旬直至下澣始有杏雨沾衣滿望茶芽句萌悉逢無奈天氣仍冷以致出茶無多操苦荈業者咸因客歲折本前車可鑒視若畏途且以山價奇貴採辦者甚屬寥寥惟裕成茶棧長袖善舞今年購有焙茶機器來甌想機焙得法色香味三者均勝定當爲甌茶首屈一指也 
[邗江若雨]  
　　揚州采訪友人云本月初五日箕伯揚威矅靈匿影凄風苦雨鎭日不休迨十一夜大雨如注閲四晝夜檐溜聲潺潺不絶大街小巷積水成渠興教寺巷及東嶽廟前水皆沒踝教塲中作各項小負販者無從餬口相與仰屋興嗟氣候亦轉而峭寒靜坐斗室中非棉衣不可稍疎調攝卽疾孢河魚瞻望四郊外宿雲如墨中麥浪翻靑尚未見黃雲片片聞之老農云如蒼蒼者再不放晴恐新秧亦將浸壞矣 
[績棉獲利]  
　　中國自與日本議和後准以機器製造土貨於是紡織之局到處繁興某商在無錫設局績棉牓曰業勤蓋取昌黎進學解業精於勤之意自勉而兼以勉人也行之一年頗能獲利今登告白於本報後幅令各股東持摺支息銀此亦中國收回權利之一端也故特表而出之 
[西湖漁唱]  
　　杭州訪事人函云杭巡道衙署年久失修屋宇破落現由防軍局候補巡檢崇少尹照估勘工程以便擇日開工修葺藩署土榖祠亦須修整委候補從九景少尹學湘督工已於初五日破土矣○浙省振興西學特設求是書院考選生徒三十名送院肄習延請教習指授每名月給飯食雜用洋五元朔望兩試優給花紅俾得專心致志儲爲有用之才上憲恐諸生若博而不專未免徒勞無益擬命勤加學習以期 
 
 

Page 3

 
 
　　求精無須兼攻舉業以免分心倘能造就有成則從此進身有偕較科目爲更捷矣○杭有吳某者住居候潮門向在江干駕舟爲業有子十　　媒聘定徐氏女爲養媳女年十一不能操作而吳妻兇悍異常稍不遂意輒以鞭撻從事本月十五日吳妻因欲往佛寺拈香淸晨命作炊比婦起身炊尚未熟婦以爲故意延遲大加詈駡女略爲辯白卽舉灶下火又作當頭之棒喝一時血流如注暈倒在地鄰右皆鶆看視未免嘖有煩言婦遂遷怒於諸鄰以致各抱不平將婦痛打一番以警其後○浙江餘杭縣已革舉人楊乃武素工刀筆光緒初年因葛畢氏謀斃本夫葛品連一案牽連及楊幾罹大辟經其妻二次京控提歸刑部覆審始得平反僅以所爲不端革去功名遞解回籍迄今二十餘年初時尚知歛迹近則故智復萌時或扛帮訟事杭州府林迪臣太守訪拿訟師以楊爲首業經解省審訊後卽發遷善所拘禁以示薄懲而楊妻以徐季和學憲爲其夫癸酉科座師具禀申訴冀爲援手學憲亦素知楊之所爲將原禀批斥不准所請○紹興恊歸標學習雲騎尉鍾毓淸虞再舉二世職現届期滿來杭赴院禀到請候考騐給咨送部引見旋奉撫憲示期四月二十日備帶弓馬至本署箭道委中軍趙叅戎考騐 
[上海官塲紀事]  
　　出使英義比三國大臣龔仰蘧星使瓜期已届交卸回華上海縣黃愛棠大令接奉電音遂於昨日飭辦差人役在某碼頭准備迎迓○日前淮安關監督文榷使伸因公來滬昨日午後一點鐘時命駕入城赴上海縣署拜會黃愛棠大令飭家丁擋駕 
[田户籲恩]  
　　浦東楊家渡陸家渡等處數十年前浦岸漸漸坍卸其時固始劉松巖中丞方綰上海縣篆憫鄉人貧苦遂將坍卸之地申請免糧邇來年復一年逐漸漲復前署兩江總督張香濤制軍奏請開辦升科委許闐仙太守來滬設局勘丈遇有無單之地照升科章程一律估價召買現查得楊家渡陸家渡等處沿灘田地均無單契糧串擬卽一律充公本月二十一日鄉婦一百餘人執香至西門内劉公祠叩拜然後赴上海縣署籲恩黃愛棠大令諭令明白補詞呈候核奪二十二日各鄉婦繕就禀詞呈縣大令傳點升堂飭差役傳各家長到案婦女一槪不准入内二十三圖地保楊顯華投案禀訴情形隨有朱阿榮王海全張佛其張七寳張金保張六貴陳阿慶陳福健陳海全奚才寳全海沈掌掌等人環跪堂十同訴稱小的等世居楊家渡陸家渡等處前者沿攤田地逐年坍卸同治五年蒙劉大人體恤民艱詳准一律免糧小的等感激鴻恩不淺歴年來小的等或駕舟或務農稍有積儲得以在灘上建造房屋不料升科局憲許大人丈量之後竟賣與日本商人屢次前來建立石碑爲界前日突有多人按户關照不日當將房屋拆盡如敢延宕定當送案請懲小的等田地已蒙劉大人奏准免糧許大人何得貿然賣去若被將房屋拆去小的等將至何處棲身無可如何祗得叩大老爺作主大令問爾等田地有無憑據答稱已蒙奏免完糧故無田單收執大令謂許大人奉前兩江總督張大人委辦此事爾等旣無田單收執例應估價出售本縣曾爲爾等與許大人密商許大人以督憲大人札諭不敢有違懇商再三始允在是處另擇空地若干任爾等建屋其費由得主酌給朱等同稱小的等有祖墳在不能移去大令正在婉言開導各鄉婦一擁而上羅唣不堪大令飭楊保驅逐出外諭令將朱等年歲住址逐加查間詳細造冊呈案再行核奪中有陳阿土者被輿夫周阿龍張阿新將轎扛觸破頭顱各鄉婦見而不服一擁入内吵鬧不休大令聞之重復升堂傳　供稱小婦人等奉諭出外被周張兩輿夫兇毆并將陳頭顱擊破大令飭仵作騐得陳略受微傷喝令將周張各笞責三百板旋有陳之岳母奚張氏坌息而來悞將大門撞落大令大怒曰本縣法堂之上爾瞻敢如此無禮乎著卽拖下掌頰氏見勢不妙一味求恩大令遂從寛免責 
[獄囚交鬨]  
　　前日上海縣獄中所覊犯人宋正標與陸阿大胡阿東諸犯打架禁卒邢棟喝阻不依遂據情禀知典史蔡季卿少尉少尉飭提研詰宋犯供稱犯人係湖北某邑人因犯命案蒙縣主黃大老爺收入獄中陸向小謔言小的置之不理明胡忽助之肆虐致肇釁端陸胡二犯同供稱犯人等均本邑浦東三林塘鎭人光緖二十年因幇同已正法之吳妙林謀斃吳沈氏之夫吳錫華經黃大老爺訊明覊禁在獄安分自守不敢爲非少尉喝令從重笞責三犯一再苦求少尉遂命加上堅重之手銬還禁獄中諭以如再紛爭定當嚴辦 
[自願酌捐]  
　　小車加捐一事英美租界工部局董允江海關道劉觀察移咨緩至西歴七月一號卽華六月初二日起每輛加捐錢六百文兹法總領事閲某西報有道憲體卹民艱願如數代給等語乃飭捕頭轉飭包探查明確實嗣據覆稱並無代捐之事惟衆小車夫自願每輛酌加錢一百文環求匕憲與西人商酌未知此事尚須續議否 
[發落展期]  
　　昨禮拜一係法界捕房發落之期適因日本領事小田君至江海關道劉康俟觀察處拜會讞員鄭大令接奉道憲札諭令赴泥城外洋務總局陪侍爰飭丁咨照捕房暫停發落一期 
[上海縣署瑣案]  
　　閔行鎭人錢萬選控朱阿吉謀吞産業前經蔣剌史訊問前日飭提覆訊錢供年三十有五向在閔行鎭書院中充當司事胞弟自幼至母舅朱姓家爲螟蛉子娶妻黃氏胞弟有遺田七十餘畝向由母舅經管母舅於去年故世今年正月十二日是處地保喚令小的前去言弟婦欲將各項租田帳對明不料忽有朱阿吉等誣小的與弟婦有私致被捆綁毆打詐去洋十二元由張雲壽過付朱等尚不肯罷竟欲勒出洋四百元方能了事心有不甘是以投案控告朱黃氏供年二十有八丈夫朱炳章是錢萬選之胞弟爲朱姓螟蛉敌姓朱小婦人嫁後已有多年並無子女曾撫趙家橋人江姓之子爲嗣年甫十二丈夫於光緖十三年故世遺有田七十餘畝向由朱小春經管去年小春故世今年正月小婦人令夫兄前來淸理帳目被朱阿吉等將夫兄捆綁穢言誣衊小婦人亦被毆打朱阿吉朱阿玉朱阿和均係姪孫如此不法深堪駭異朱阿狗是夫弟是日毆打亦在其内朱阿告供年十七今年正月二十二日晚間聞人言錢萬選與黃氏姦宿錢素行無賴不安本分今又誣控小的霸産求請明察張阿虎朱阿和同供錢萬選實與黃氏有私致犯衆怒朱阿狗供錢萬選引誘黃氏姦宿求爲訊斷張雲壽供是地保錢萬選被伊等綑綁小的目覩所付洋十二元由小的交與沈惟輝轉付朱太田供稱文生現爲河工董事今年正月廿二日錢萬選被人綑綁經人喚文生前往將錢萬選放下所有洋十二元由文生付與張雲壽朱利生供是朱姓族長黃氏向來安分實被錢萬選引誘成姦正月廿二日小的目覩錢萬選與黃氏臥在一牀致犯衆怒將伊綑綁經朱太田解勸始各了事不料反投案下誣控吞産求請明察黃良士供小的亦是地保朱阿吉等將錢萬選綑綁是實並無訛詐情事求察剌史謂朱等曰錢萬選與黃氏有姦爾等應投案控告不應私行綑綁著將朱阿吉等各責二百板並將錢萬選黃氏交的實人具保出外飭原差往閔行鎭詳加查訪錢與黃氏究竟有無姦宿情事禀覆候核旋謂錢曰如查得確有姦情則將爾加等治罪錢唯唯而退○李宜彬控趙曉峯圖佔地基由蔣刺史升堂訊問李供監生係寳山縣人向爲米業憑謝少卿周生賢爲中價買姚慶全房屋計洋七百元立契後邀同失主點交房屋遂立石爲界當點交時有坑基一方亦在其内不料被趙將界石拔去意圖吞佔向説不依反肆兇橫是以控案請斷蔡永康供是八圖地保李等爲佔坑基一事小的已經勸過無奈各不允從以致涉訟求恩訊斷趙曉峯供本地人年三十歲向爲米業並無圖佔坑厠之事姚慶全供小的房屋去年價賣與李實有坑基一方契上亦曾載明謝少卿供李所買房屋實有坑基周生賢供與謝略同刺史著李家彬酌給洋二十元與趙具領趙將坑基讓出具結呈案 
[上海巡局瑣案]  
　　小東門外鹹瓜街源記藥材行出店人某甲將穢物傾棄路旁昨日午後巡勇見之帶往十六鋪巡防北局禀訴一切局員楊二尹建珍判罰小洋銀二角○前日南市楊家渡恒興茶食店中人將灰土堆積路隅淸潔局打埽夫不肯挑除店中賄以小洋銀兩角始於昨日帶去適經巡差查悉將打掃夫拘至十六鋪巡防北局請懲局員楊二尹研詰之下判令笞責五十板諭以嗣後如再舞弊得贿全經察出 
 
 

Page 4

 
 
定予重懲○大南門外桑園街美國教士設立淸心書院招集中國幼童教以泰西語言文字前日鄰居小孩潘阿新擅至院中吵閙門丁喝阻不依院主薛恩培飭人持名片拘送二十三七鋪巡防局請爲究辦局員姚殿卿二尹升座訊問潘孩供年一有十四是日偶至院内閒遊並無滋閙之事二尹判責手心一百下交其父帶回管束 
[法界捕房紀事]  
　　甲乙丙丁四人向在金利源碼頭充當小工偶以暇晷至小東門外某酒肆沽飮忽因言語不合口角爭毆毁去盆盌等物値錢數百文繼又至某茶館鬥茗仗麴生之勢大肆喧譁擊毁檯桌盌盞値錢一千餘文茶館主令巡捕拘獲三人送入捕房捕頭詢問之下著如數賠償俟繳到賠錢一并釋放○有某甲者秒不知係何處人偶浦灘憑眺鈕扣上掛有對時表一枚小竊某乙見其高視闊步頗有獃狀疑爲可欺遂肆其探囊手叚不意爲甲所覺當塲拘獲鳴捕送入捕房捕頭命押候解案究訊 
[美界捕房紀事]  
　　前日下午時小竊某甲在老公茂棧竊得木板數塊負至中途經二百九十八號華捕拘入捕房捕頭令押候解送英界公堂訊究○前日傍晚東洋車夫某甲拉車至楊樹浦橋西首不知如何違犯租界章程爲四百五十二號華捕所見拘解捕房黎副捕頭罰出小洋數角釋之使出○楊樹浦挑泥小工某甲前日工作時偶貪小利順手竊取某棧房内木料若干爲二百六十號華捕所見拿送捕房捕頭著押候解送英界公堂訊辦○嘉定人朱某向以販賣線帶爲業昨晨要楊樹浦一帶沿途兠賣七十二號印度捕見之以其違章拘至捕房請辦朱一再苦求黎捕頭乃命罰洋若干釋之使去○昨日寗波小工王阿四在虹口公和祥碼頭工作乘間竊取零星物件爲管碼頭西人所見扭交四百三十四號華捕解送捕房捕頭飭包探倪順泉查明核辦○寗波人錢金生附某輪船至滬前日在法界招商局寍波碼頭登岸帶有火食籃一隻喚坐小車至虹口天潼路某新衣店及下車時錢忽稱籃内有鷹餅三十餘枚業已失去遂扭車夫至捕房捕頭派包探竇如海舏查旋據查明錢自登岸乘車至店交卸並未遠醀所控失洋碍難憑信捕頭頷之遂將兩造一併斥釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探沈金隆禀稱賊犯王小慶李芝龍渾身華服宛然富家子弟大搖大撥至老介福綢莊慶雲銀樓吉羊樓箋扇店借購物爲由乘選剔時竊取醬色花縀銀飾牙骨扇人見其翩翩風度不莑其以雞鳴狗盜爲生者兹經小的查獲吊出各贓告知捕頭解案請究各失主遣人投案領贓王供稱小的係浙江杭州府屬某邑人有戚串行仕於福建此次欲赴閩中路經上海囊資已盡不得已而學作穿窬李供稱小的係安徽某邑人屠别駕據情商諸薩副領事然後判令各笞責一百板管押一月期滿後分别遞解回籍原贓給還各失主○包探秦少卿禀稱賊犯胡小右前曾屢次破獲解請大老爺懲辦後遞解回籍今又來滬竊取洋涇浜長發客棧内某客所携綢布各衣及零星器物報捕後捕頭遣小的緝獲吊出原贓送案請究長發客棧主某甲遣夥某乙投案訴稱此人竊取棧中物件已數次矣務求大老爺格外重懲胡供稱小的　鎭江府屬丹徒縣人賊名已著無計自新此次如荷恩寛以後寗死不再犯事矣别駕判令笞責二百板枷號一月期滿後管押五月然後遞　　藉贓給還失主○包探何瑞福禀稱前日流氓范金生至蘇州河畔向柴船户韓阿虎强索洋銀九圓甫隔一日又向强借九圓韓不依竟出利　恐嚇經一百三十七號巡街華捕拘獲帶入捕房捕頭令小的解案請究韓投案訴稱當范被拘時曾向小的大言曰他日釋歸爾須留意如此　悍小的烏熊抵禦可否求大老爺免辦俾不致與小的結成不解之仇范供稱小的係浦東人别駕判令笞責四百板管押一年○賊犯張仁培　經懲辦怙惡不悛今又竊取陳雲峯家衣服十餘件經包探陳阿九緝獲帶入捕房昨晨捕頭令解案請辦陳投案訴稱日前此人撬開小的家後 
門潛入内室竊去各衣今旣吊出原贓叩求給領張供稱小的流落他鄉一無依賴自知身冐不　尚祈俯賜哀矜别駕判令笞責二百板枷號一月○包探石金榮禀稱浙江寗波府屬某邑人盛才忠生有一女日前被歹人誘去尋訪無蹝報捕後捕頭令小的在平阿二家查獲平言如欲領去須付房飯資共洋銀五圓小的如數付之平又將此女藏移他處故特拘入捕房告知捕頭解請究辦盛投案請追女兒平供盛女現已被人領去矣别駕著押令交出○包探施奎江禀稱昨日歹人朱錦山行至楊樹捕見有一印度人得得而來遂攫其頭上紅布并褫取其衣經印度人扭入捕房今者捕頭令小的解送案下印度人投案申訴前情並請懲辦朱供稱小的係本邑人與印度人素識昨日互相戲謔並非有意獲取　賜恩寛别駕判令管押三禮拜○包探孔阿才禀稱賊犯謝富平竊取泥城橋迤西某姓家銅脚爐等物報捕後捕頭遣小的緝獲人贓送案請究　供稱小的係本邑人偶起貪心以致犯竊自知該死叩求筆下超生别駕判令笞責一百板贓存捕房待領○包探顧阿六禀稱賊犯戴　柯竊取董阿五家布衣兩件報捕後捕頭遺小的緝獲人贓解請訊究董投案領贓戴供稱小的並非賊黨中人祗以流落滬江飢腸轆轆不得已而乘機竊物思易錢以圖一飽尚求大老爺憐而宥之别駕判令笞責五十板贓給還失主○包探黃四福禀稱賊犯王桂榮竊取楊阿四家綢衣四件　捕後捕頭令小的緝獲人贓送案請究楊投案領贓王供稱小的確曾行竊不敢狡賴惟求開一綫之恩别駕判令笞責五十板贓給還失主○水巡捕唐　榮解各客棧違章接客之薛阿坤瞿阿海張阿毛至案禀稱小的見伊等于某輪船進口未經繫纜時卽猱升而上接取客人因特拘　究罰薛供稱小的在大方棧爲夥瞿供稱小的在老椿記棧爲夥張供稱小的在泰安棧爲夥别駕判令各罰棧主洋銀五圓以爲爭先鬥捷者儆○前者朝鮮國人韓致敬控華人卲俊德圖賴洋銀八百圓别駕訊得其中有開店時所用三百圓爰判令各認一半將卲押繳六百五十圓昨日卲將洋銀如數繳案請飭韓將六月十八日還洋銀五百圓之約票給還韓訴稱前次檢呈之約票旅人交丁役收藏不料伊漫不經心致途中被匪人竊去卲稱韓狡猾異常若不將據交還恐有後患職員與兒子均在朝鮮營業倘日後又生枝節將若之何韓稱旅人願出收淸票别駕曰爾旣出收淸票須再補詞備案洋銀暫存俟備案後方能給領 
[金陵官報]  
　　四月十九日　轅牌示　補句容縣王友桂又碭山縣陳誠又睢寗縣馮舉騏均應卽簡赴新任　臺松見海州鹽運分司徐紹垣見辭主簿何聨芳到見湖南來叩謝　選道　牧謝委鎭江關帮辦正任沭陽縣王之全赴蘇見撫憲　安輪船黃友勝辭送常鎭道曾　在○二十日遊尊胡昌瑞謝委署提標前營遊擊同知鄭孝胥　示甄别知縣葉懋　裂交卸　頭籚捐回又黃喬崧到湖北來靑山營守備許和生謝委署平　營都司祥雲　船李家齋到由滬回前長崎西文繙譯浙江同知　士穎到上海來江寗縣趙禀知任事署江寍縣胡禀知交卸 
[江西官報]  
　　二月二十日准補龍泉縣何品玉缷署龍南縣事淸理交代回石守謙由吉南贛一帶化　回王濟中往鄱陽提案同知倉爾楨往長江催運直隸州緖成禀　拔委一次行知道庫范德基往存　　麗人犯王選齡總巡秋審人犯許　蔡金俱秋審日　禀差宗璠主崧回李　龍南回俱銷辦保甲○二十二日石城縣張善鐸缷辦二　口卡回山東丁憂平　縣楊德成由上海來江投女典史吳文荃南豐籌縣催地丁回劉廷瑞禀謝新海防遇缺　補用知縣免試用行知委署新喻水北司吳言　查未在省繳委以汪學淸署理○二十三日侯補府徐元霖缷辦饒州分局回吳城同知蔣啓昌缷事回永豐縣丞衛炳　瑞金縣坐　湖南長沙縣丞楊衍昌俱騐看濮　懋委讞局帮審曾局選文揚藻俱辦新建保甲 
[粤東官報]  
　　　轅牌示　德州江村司巡檢缺委試用從九孔廣鏡署理新寗縣敎諭缺攺委敎諭翁羽　署理番禹縣知縣缺詳請以東莞縣知縣劉秉奎調補杳山縣知縣缺詳　以長樂縣知縣蔣　慶調補揭陽縣知縣缺詳請文昌縣知縣李樹聲　補遂溪縣縣丞缺以侯補府經陳嵩壽詳補崖州永寗司巡檢缺請以候補徢九榮耀詳補乳源縣與史缺詳　試用典史施士圻署理廣州府經歴缺請以新海防經　遇缺先用府經龍國　詳補 
[邗江官報]  
　　四月十一日新選如臯縣　大令儒紳由省捧檄過掦州履新任馮鹺尹步達委分校鹽法諸　鹺尹奏　委臨浦局孫鹺尹振豫委二江營卡陳鹺尹鳳鈞委　轅監印程鹺尹廷夑由　北來○十二日金沙塲陳鹺尹皓謝委調署臨興　　○十三日夏鹺尹徵銷金陵餉差程鹺尉瀚等同辭赴浦押運北監李鹺尹鋆起復回淮禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月十二日京報全錄]  
　　宮門抄○諭旨三道錄前○閩督邊奏爲委員督解部撥京餉各欵片○大臣崇奏爲整頓烏里雅蘇台市廛片○江撫德奏委員兼署篆摺○又奏爲江西各紳商息借商欵准照新海防例請奬摺○川督鹿奏爲調署知縣摺○四月十二日户部通政司詹事府廂黃旗　日宗人府引見五名兵部三十二名○端王等軍政覆命○倫貝子啓俟耆齡各假滿請安○懷塔布請假五日○普齡請假十日○成公籲假十五日○芬車續假五日○大額駙秀吉常明各續假十日○褚成博桂年預備召見○召見軍機褚成愽桂年○皇上明日辦事後至頣和園皇太后前請安後駐蹕○○邊寳泉片再光緖二十二年分福建省部撥各欵京餉業經委員督商匯解三十萬兩具奏在案兹再籌解户部茶税一萬兩東北防費一萬兩添撥税釐一萬兩洋藥厘金一萬兩籌備需餉一萬兩查照痋海關批解京餉成案飭令號商照章籌墊進京投納於三月初十日起程據部釐善後兩局司道具詳前來除分咨外謹附片具陳伏乞聖鑒謹奏奉硃批該衙門知道欽此○○覺羅崇歡片再烏里雅蘇台商民雖屬無多而藐視王法不守本分積習甚深推原其故蓋因先年係屬軍營體制於地面公事不甚經意爲之上者又祗圖商家有値月輪差之便所有市面大小事件遂一任商家主持甚至私立傳牌紏衆議事始而所傳不過應差之事久則變而爲聚衆之權前將軍福濟額勒和布任内均有聚衆抗官之案此風至今迄未革除前摺所陳兩店設立平秤原爲取其公平以免居奇壟斷惟近年商買稍多每月私設平秤高檯市價私相交易以愚蒙民者去年兩店遞呈求爲整頓以歸畫一所呈尚未批下而人情洶洶幾於兩店相鬥奴才等體查情形積重難返操之過急恐滋事端遂將呈嗣壓擱未批今年二月因城工將次告竣城之南北兩河泛溢無常有籌欵修堤辦法原欲藉此卽將市面整頓蓋因官中一經抽用自有稽查卽高抬市價私相交易等弊卽可革除當此出示曉諭時限以五日具呈聲覆願則遵辦否則説出道理再爲核酌後闔街遞上公呈不答所問專告兩店打用炎非欲將店裁撤任各商自爲主持遞此呈時卽將私立傳牌拿出四處紏合意在抗官毁店經奴才等飭令兵部出示曉諭先將小本客販與各色手藝人等解散後復查拿爲首起意之人當堂責懲傳齊各商諭以聚衆之非始皆輪服叩頭求恕並願籌出馱銀以修兩河堤岸此辦理籌欵修河之實在情形也夫地方公事必須官出一令民樂從之始爲順手令以必不可綏之工籌此絶非從刻之欵而衆商挾嫌藉詞毁店欲壞比百餘年之舊章及至懲辦聚衆始葉然於王法之不可不遵情願籌欵助工此項工程若經官辦日久必有煩言且留此長欵亦難免後來者提爲私用反生許多枝節現　將此欵擇商號十家經理工程亦歸商辦一俟堤岸修成卽行停止輸納至聚衆爲首之人本應繩以堂法姑念愚民無知皆歴任漫不經意有以釀成此次若果認眞辦理未免近於不教之誅現已重責示懲並將傳牌銷燬出示永遠禁止街市商家所立之病亦由官中爲始住持街内向有官聽一座查係道光年間衆商禀請派爲彈壓者而所用之巡役更夫又皆爲商家私雇官私參辦體統毫無現將私役革退另派官兵充當令其稍有管轄之責始成局面店中平秤官貼印花示禁私設犯者有罰經此一番教誡聚衆風氣庶可革除而市面亦賴以整頓矣至値月輪差之例實爲民累旣已出示在先亦應聲明一併革除奴才等仰承恩命緝撫邊陲凡於民情風氣所關曷敢不求整頓謹將辦理原由附片具陳伏乞聖鑒謹奏奉硃批該衙門知道欽此○○頭品頂戴江西巡撫臣德壽跪奏爲委員兼署臬司印務恭摺仰祈聖鑒事竊照署按　使事鹽法道裕昆在署任内病故經臣另行恭疏具題所有臬司篆務新任臬司張紹華尚未到省先行委員接管查有督糧道劉汝翼穩　勤明堪以兼署除檄飭遵照外臣謹會同兩江總督臣劉坤一恭摺具奏伏乞皇上聖鑒再所遺鹽法兼巡瑞袁臨道係衝繁二項相兼中缺查裕昆係銓選來江此次病故遺缺江西現有應補人員應請扣留外補除咨吏部核覆外合併陳明謹奏奉硃批吏部知道欽此○○頭品頂戴江西巡撫牙德壽跪奏爲江西各紳商報効息借商欵准照新海防例給奬列爲第二次開單懇恩奬叙以昭激勸恭摺具奏仰祈聖鑒事竊查前准户部咨議覆臣奏職員張福田朱　元等報効息借商欵本利銀二千八十四兩請照新海防例給奬實官並准移奬子弟以後如有情殷報効借款本息者亦惟一律辦理一摺光緖二十二年正月初八日具奏奉旨依議欽此抄錄垢奏移咨到臣當經行司轉行遵照嗣因各商户一聞給奬之信咸懷報効之忱均各紛紛請奬到司復由藩司詳經奏奉硃批户部知道欽此旋准户部咨此項捐輸造册咨部請奬時應將各户報効本息銀兩數目分晰聲叙以憑查核等因均經行司遵照今據布政使翁曾桂詳稱查江西息借商欵准照新海防例給奬業將自光緖二十二年七月初三日起至九月底止疉據職員張福田等紳商各户開明履歴呈請報効照章給奬實官等項共計繳回大票本銀十八萬七千二百兩初二期息銀五千二十九兩七錢五分七厘補繳現銀一百九十一兩四分三厘通共計奬實銀一十九萬二千四百二十兩八錢列爲第一次造具請奬淸册詳蒙奏咨奬叙在案兹自光緖二十二年十月初一日起截至十二月底止續據朱紫陽堂等紳商各户先後呈請報効本息開明覆歴照章補繳飯照銀兩請奬各項實官花樣虚銜封典貢監等項匶一百八十五名繳回大票本銀五萬一千八百兩其息銀均以二期爲止内除領訖者不計外共繳到應領初二兩期息銀二千六十一兩五錢九分一釐隨補現銀四十六兩六錢九分總共銀五萬二千九百八兩二錢核與所請奬叙均屬相符惟查江西息借商欵共己解過部庫兑收銀二十三萬九千兩今各紳商公悉皆情願繳票請奬並未歸還本息洵屬急公好義共體時艱卽經仿照前次辦法不足者令其補繳現銀卽以所補之欵找給呈票有餘各户裒多益寡使各户不致虧折除繳到本息各票塗銷外實存現銀四十六兩六錢九釐彚同初次請奬補繳現銀一併積儲司庫另行解兑所有江西各紳商報効借欵准照新海防例給奬合將各捐生年貎籍貫履歴三代造具淸册列爲二次詳請奏咨奬叙並請將副實收咨送户部並咨吏部國子監塡發執照來江轉給等情並來臣覆加查核報効銀數及請叙實官花樣虚銜封典貢監與例章均屬相符合無仰懇天恩俯准分别奬叙以昭激勸除將淸册副實收送部查核外理合恭摺具奏並繕淸單敬呈御覽伏乞皇上聖鑒飭部核覆施行謹奏奉硃批户部議奏單併發欽此○○頭品頂戴四川總督臣鹿傳霖跪奏　知縣人地各有相宜請旨對調以資治理恭摺仰祈聖鑒事竊照知縣爲親民之官必須量材器使俾人地各得其宜方足以資治理臣與　臬兩司隨時留　察晉查重慶府屬榮昌縣係專煩　缺惟地居川東民多健訟近年更多民敎交涉事件頗稱難治現任知縣劉維翰年五十三歲直隸景州　貢中式光緒己卯科順天鄉試舉人癸未科會試進士殿試三甲朝考三等奉旨以知縣用簽掣四川九年十一月到省捐本班儘先補用題補令職十七年十二月十六日到任加捐同知升銜該員撲實無華惟於是缺不甚相宜查有龍安翠屬彰明縣高晉年年四十歲係貴州貴筑縣人由附貢生報捐知縣指分四川試用加捐同知升銜復捐分缺簡補用免試用於光緖十六年十月到省題補今職十九年二月二十四日到任該員精明幹練現調署雙流縣知縣遇事整頓頗著成效以之調補榮昌縣知縣人地相宜所　彰明縣知縣缺係無字簡缺事簡民樸治理較易卽以　昌縣知縣劉維翰調補可期勝任該員等各任均無降革留任展叅案件及未結詞訟在五十起以上丞緝盜刼五起以上經徹錢糧不及七分其餘因公處分例免核計據灌　同司會詳請奏前來合無卸懇天恩俯准以彰明縣知縣高晉年與榮昌縣知縣劉維翰互相對調俾人地各得其宜於吏治地方均有裨益該員等各由選缺調補選缺銜　相當毋　送部引見合併聲明除咨部外理合恭摺具陳伏乞皇上聖鑒訓示奏奉硃批吏部麟奏欽此 
 
