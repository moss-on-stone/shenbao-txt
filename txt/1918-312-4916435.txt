# 1918 - 312 - 4916435

 

Page 1

 
 
   
 
 

Page 2

 
 
時評 
[停戰之比較（冷）]  
　　歐洲停戰之消息布而中外欣祝世人之觀感無不激揚發烈視爲莫大之事中國停戰之消息布而聞之者均視爲無足輕重此其故何耶 
　　此非僅大與小之比也又有三因焉其一中國之停戰其未停戰之前固未嘗力戰也其二中國之停戰其停戰以後未必其眞能和也其三中國之停戰本爲分内之事其戰原不必戰也此三者適與歐洲停戰之結果相反故停戰之消息雖同而人心之輕重亦相反也 
專電 
　　北京電政府以大總統名義致英美日國電云中華國民聞德國承認休戰條件欣悅無旣從此公理與自由得以顯明我協約國軍隊已獲最後之勝利本大總統爲代表本國政府曁國民敬以誠摯之意向貴大總統貴大皇帝表逹賀忱再和平會議不日卽將召集我兩國之代表仍得共同維持自由公理曁世界公道此則本大總統所深信不疑者也又致法葡巴西比義國電云值茲德國請求訂立停戰條約之際本大總統敬以誠摯之意向貴大總統貴大君主及貴國高尚果毅之國民表達賀忱此爲公理人道最後之勝利不日我和議大會仍當基本公理人道我兩國代表得以親密愛助尤爲本大總統所欣覩者也（十五日下午六鐘） 
 
 
 

Page 3

 
 
　　北京電昨北京各校男女生三萬餘人爲歐戰協濟會事行空前之大集會午時齊集天安門會塲各用軍樂隊排隊步行東交民巷曁繁盛街市友邦人士甚爲歡迎後復折回會場開演說會蔡元培主席首美公使演說英公使法公使曁梁士詒代表及靑年會總幹事格達葉玉虎等七人相繼演說畢同聲三呼萬歲而散（十五日下午六鐘） 
　　北京電督軍會議十時起徐親述外交情形餘由錢報告十二時卽散惟張曹等數人在府至下午四時未散各督當面聲言順應世界大勢服從總統命令（十五日下午八鐘） 
　　北京電停戰令喧傳已下（十五日下午八鐘） 
　　北京電確息督軍會議結果停戰令名義改爲撤防以示本無所戰該令明晨决下（十五日下午九鐘） 
　　北京電于寳軒對余言和平統一會與其成不同之處期成會至雙方和平而止統一則尚須研究和平後統一方法其分子不拘於議員外交方面人物亦多但並非政黨昨已推五人起草不日開成立大會云此會與徐關係較深（十五日下午六鐘） 
　　北京電錢兼財政事仍不定内閣未提出（十五日下午八鐘） 
　　北京電安福開會要求各督保護新國會（十五日下午八鐘） 
　　北京電盧克斯奉派到滬查德華銀行事（十五日下午八鐘） 
　　北京電據聟工局發表歐戰以來華人之罹潛艇難者計僑工五百四十三名水手一百九名（十五日下午六鐘） 
　　杭州電銑日各界舉行歐 
戰慶祝在公園集合列隊遊行正午鳴砲二十一響輪車放汽全城鳴鐘（十五日下午十鐘） 
路透電 
　　倫敦電德國無線官電報聲稱新國民政府業已集會内有社會多數黨員愛倍爾氏藍慈堡氏社會獨立黨員哈斯氏狄特滿氏巴斯氏各部總長各助以社會黨兩員多數黨與獨立黨各一愛倍爾氏與哈斯氏皆爲政治内閣領袖 
　　柏林有忠於皇室之軍官若干員抗拒新政府卽經鎭壓平靜人民現皆安分守已偶有刦掠者均經嚴加懲治興登堡上將仍駐大本營與新政府意見一致（十一日） 
　　亞姆斯特丹電柏林勞兵會出示正式宣布德國今爲社會主義之民國且謂德國人民之受政府朦蔽歷有年所今幸好高務大之黷武主義卒已土崩瓦解凡無勞兵會之處其防兵應卽組織兵會鄉間農民則當組織農會又謂革命之最後目的乃在使民生所需爲社會所公有此舉必可不用脅迫而成事實云云（十二日） 
　　倫敦電法國以無線電報致德軍大本營謂協約軍大本營今日派西斯特朗陸軍少佐偕其他軍官三員赴斯巴（德軍大本營所在）地點（十二日） 
　　古本海琴電維也納消息奥皇加爾業已遜位外交大臣亞特勒氐逝世（十二日） 
　　亞姆斯特丹電奥皇遜位詔中謂彼之遜位乃爲不欲妨礙國民自由發展起見（十二日） 
　　亞姆斯特丹電據官中宣稱德前皇維廉已抵荷蘭境荷蘭外交部代表已赴瑪斯特里區討論前皇駐荷之臨時規則稍緩對於該問題將有最後之决議（十一日） 
　　亞姆斯特丹電德前皇等之抵荷分乘二列車另有火車載摩托車十輛及其他諸物提特報得確實消息德皇在大本營聆休戰條件後决計出奔且深斥總司令之欺君某將以出奔將喪失英名爲諫德皇置之不顧興登堡乃獻議以福爾根漢將軍同行（十二日） 
　　亞姆斯特丹電伐特倫報載稱德皇太子星期日圖越荷蘭邊界時與防兵交閧之際身中槍彈（十二日） 
　　古本海琴電柏林消息衆於公主宫中搜出電報知德皇室曾謀由前敵調兵回國遏制革命（十二日） 
　　亞姆斯特丹電德前皇已抵瑪爾恩現寓亞美朗琴邸邸主爲彭汀克伯爵漠特爾斯白拉特報載稱比境白凡爾洛營有德兵數千人樹紅旗攻擊擁護皇室之另一軍隊保皇之軍隊戰敗後携槍砲逃至荷邊紅荷兵解除武裝盎凡爾戌軍騷亂頗甚（十二日） 
　　古本海琴電德國波資丹城之勞兵會現保護新皇宫故德后與其子女得以安居其内（十三日） 
　　倫敦電德太子之蹤跡仍屬疑團頃得電信謂已於星期二日行抵荷蘭之愛斯登轉赴瑪斯特里區特入居森堡總督邸（十四日） 
　　倫敦電德國無線電報聲稱索爾夫氏已電致美國國務卿藍辛氏謂休戰條約旣已簽定德政府請威爾遜總統籌備和議又謂爲從速進行計請先討論和局草約之訂定何處開會何時開議敢請示知德政府鑒於饑饉之危迫故急盼和議立卽開始云（十三日） 
　　倫敦電英國財政大臣波拉勞氏在下院提出請准撥兵費七百兆鎊之動議案謂豫料支出當可减少但戰爭今果終止則解除動員所需之若干費用必須由此欵撥付且爲運食物至歐洲起見需費尤多在十月十九日以前之二百零二百英國平均費用每日爲英金六百六十三萬八千鎊在十月十九日英國借與協約國之欵共爲一千四百六十四兆鎊而借與藩屬者爲二百十八兆鎊統計借與俄國之欵爲五百六十三兆鎊借與法國者四百二十五兆鎊借與意國者三百四十五兆鎊借與他國者一百二十七兆鎊英國外債不逾一千兆鎊此層吾人尚易擔負奂國前途唯賴人工與資本如何聯絡進行耳英國在戰局中所擔負之部分較世界任何國家所行者爲大（衆歡呼）試觀各藩屬與印度試觀印度軍隊傾覆土國之事績及藩屬之出力彼等非爲祖國而戰乃爲帝國而戰彼等之重視帝國亦猶吾人也彼等雖遠在海外而仍出兵而其兵士亦殊忠勇（衆）歡呼）波拉勞氏繼言祖國在戰局中出力之偉大及其財政上之大成績又謂海軍封鎖使德國生活之基礎完全破壞海軍在戰局中已盡其制勝之職務英國人民於極慘黯時代中具有堅忍不撓之精神最近兩年來陸軍之所爲未有較吾人陸軍爲更大者吾人以大代價而獲有勝利也（衆歡呼）（十二日） 
　　倫敦電德公報云興登堡通告德軍謂仍居總司令之職俾可引導兵士回國不致擾亂秩序與紀律希望將士仍盡其職云（十三日） 
　　亞姆斯特丹電德政府中之獨立社會黨現要求將負延長戰爭之責者如海軍要人□比士氏等與祖國黨領袖克那沛氏等交國家裁判柏林勞兵會宣稱東西兩軍之德軍總司令已允服從勞兵會之命令盎凡爾已設有兵會中立國人之抵荷蘭者謂比京戍兵叛變殺死軍官數員（十三日） 
　　亞姆斯特丹電柏林電稱愛倍爾氏宣布社會多數黨與社會獨立黨之黨爭業已終止逹姆斯太特電稱希斯大公已受看管（十二日） 
　　古本海琴電有人見普魯士亨利親王居於希萊斯維格省之愛根福邸該邸爲該省公爵之産業亨利親王自稱彼傾向革命（十四日） 
　　巴黎電法國官場無綫電報告知德國謂雙方陸軍間所可磋商者厥爲關於定期爆發之地雷及他種危險品等事至於其他問題則各國休戰委員不久將集議於斯巴以討論之協約國之陸軍不許與聞也（十三日） 
　　柯佛電塞國正式詆責布兵於休戰後在塞國有意搶㨿之行爲全國所有之牲畜與食物皆被刦一空凡可携運之物皆被取去雖居民之衣服亦不倖免（十三日） 
　　亞姆斯特丹電亞爾薩斯勞蘭之下院已改爲國民議會（十三日） 
　　古本海琴電柏林電稱社會黨委員會已電致瑞典社會黨抗議封鎖之賡續請其將抗議文通告各國（十三日） 
　　亞姆斯特丹電佛蘭克費消息勞兵會現控制一切公共處所皆經置有衞兵杜塞爾杜夫電稱勞兵會懇請人民維持秩序如有危及生命財産者須受懲罰並禁止罷工亨堡電商業復行開始當地政務由勞兵會治理居民安堵如常荷蘭邊界之德防兵均棄械而逃邊界全然無備德軍官逃入荷境者已有數百人之多德前皇出奔消息傳說紛紜莫衷一是一謂皇與太子及興登堡上將現覊禁於愛細登車站附近之火車中以候荷政府之决議一謂皇欲赴英軍陣線投降爲革命軍所阻又有一說謂皇乘摩托車馳過荷邊爲荷衞兵所阻請命於荷政府（十二日） 
　　倫敦電德國無線官電報勸請德國各商船開往最近之口岸（十二日） 
　　倫敦電法國無線官電報聲稱協約軍總司令將許德軍退讓比利時盧森堡亞爾薩斯勞蘭之期限展長一日連原定之十四日共爲十五日其他休戰條件目下不能修改（十三日） 
　　巴黎電法國東歐戰報云休戰條約實行之前英法軍曾渡多瑙河入伐亞乞亞境與羅軍會合（十二日） 
　　亞姆斯特丹電聞亨美郵船公司總理巴林氏得悉休戰條件之内容後卽於亨堡事務室自盡而死（十二日） 
　　亞姆斯特丹電伏瓦資報載稱勞兵會已廢薩克遜王第一第二議院及國務員現與勞兵會提携辦事以待根據男女普及選舉權所組織之國會成立柏林勞兵會通過决議案主張與俄國過激黨賡續外交關係哇爾登堡大公之被廢業已徵實克拉哥成立之波蘭幹事部出示裁廢攝政院社會多數黨員希爾斯區氏被任爲柏林警務長（十二日） 
　　倫敦電德報評論休戰條件對於時局甚抱悲觀有謂條件可怖者有謂政府除承認外無他法者柏林日報謂條件絶對無人道該報對於讓與砲臺船隻等事尚無異詞惟最不滿意於鐵路車輛之交出以爲德國之内現急需此也（十三日） 
　　古本海琴電柏林電稱勞兵會取消戒嚴令及檢查法並布告大赦政治犯又規定自明年一月一日起每日工作時間不得逾八小時德帥興登堡出示謂德政府因敵軍人衆與國傾覆經濟困難故不得不接受嚴厲之休戰條件但吾人不屈不撓今脫離與敵人世界相持四年之戰局云云（十三日） 
　　瑪德里電西班牙京城及巴斯洛拉頗爲不靖柯特斯地方殊爲擾攘下院議員數人抨擊君主政　（十三日） 
　　蘇里克電荷政府現與罷工者會商如停止罷工則政府允撤退軍隊（十三日） 
　　海牙電首相在下院演說懇請國民守法自制政府現正設法解除國民之困難所發麵包口糧行將增加各船已邀准赴東印度載脂肪與其他産品至荷國民愼勿自擾若然必致秩序大亂而受饑患云（十三日） 
　　亞姆斯特丹電荷蘭社會黨特羅斯特拉氏演說謂荷蘭社會黨之黨訓爲（非無政府之革命）特氏並抨擊俄國過激黨之恣睢妄爲荷蘭社會黨之行事將安靜而猛厲今定星期六日星期日開社會黨大會制定革命之權力解决於全國組織勞兵會及一高等勞兵會問題此事如能解决則勞兵會將卽在荷蘭操至高之權云（十三日） 
　　倫敦電官場宣布英倫與威爾斯各大城之居氏上星期染流行病而死者共七千五百六十人内有三千九百六十八人死於倫敦（十三日） 
　　本恩電瑞士各處開始罷工但無騷亂軍隊業已召出郵政電政稅關人員雖準備贊助工人之要求目下尚未罷工工人之要求内有依據均派之基礎重行選舉國會並按各黨實力重行選舉聯邦議會修改憲法擴張國民權利戰爭時所募之債應向有大入款者徵稅以償還之諸欵（十二日） 
　　本恩電總統在聯邦議會討論工黨領袖之要求曾重行聲明聯邦議會擬卽施行改革之意志工黨運動之機關部設於哇爾丹府政已將過激黨委員團逐出邊界哇爾丹之領袖則欲正式承認之（十三日） 
法國無線電 
　　里昂電瑞士京城消息目前所得德國唯一之消息厥爲胡爾夫電社（德）（國著名電社）所供給對於德國現狀殊難下確切之判斷所可知者則爲德國舊時行政人員仍留職且不特包括各行政機關顧問而言卽政府自身之人員亦仍留任索爾夫博士繼續署名於德國致協約國之外交文件陸軍大臣司溪照將軍亦留任高德大佐且以司溪煦將軍之同意被任爲帝國解除動員局局長此項任命係由愛倍爾氏及赫斯氏署名興登堡亦始終在職德國各銀行總理繼續留任據柏林所傳消息嗣後大臣之名稱將改爲國民委員國家政務分配如下愛倍爾氏主管内政及軍政赫斯氏主管外交及殖民地事務狄脫芒氏主管解除動員及司法藍慈堡氏主管報紙及新聞事務巴資氏主管社會問題（十四日） 
　　里昂電華盛頓消息威爾遜總統自接德首相之申請書後業已答覆予德國人民以新保證允許接濟糧食食物及各種助力以救其危急惟美總統要求德國人民須維持德國之公衆秩序並公正分配食物（十四日） 
　　里昂電亞姆斯特丹消息關於德廢皇太子之各種謠傳消息矛盾無從證實或傳德廢皇太子已被戕或傳已遁至瑞士或傳已行抵荷蘭最近消息據稱德廢皇太子已越過荷蘭境現與德皇同居 
　　里昂電法國海軍部發布通告如下法國艦隊由海軍中將阿梅氏統率於本月十三日下碇君士坦丁計鐵甲艦狄特洛號彌拉泊號伏爾尼亞號公正號鐵甲巡洋艦彌溪勒號勒南號其餘尚有滅漁雷艇六艘（十四日） 
　　里昂電據君士坦丁消息土耳其靑年黨領袖數人其中以恩伏氏塔拉脫氏奇瑪爾氏爲最著現已遁去三氏被人告發侵吞黨中基金（十四日） 
美國無線電 
[舊金山電]  
　　舊金山中國總領事周新之在重要銀行家與商人之前演說戰後之遠東商業其言曰歐戰以前德國之利益與商業在東方已頗發達但今日德國利益必將完全喪失蓋吾人已使德人不得在中國經商故今美國應在遠東從事商業以爲德人之繼中國旣未受歐戰之大影響其在今日確處一重大地位得以天然物産之羡餘及低廉之人工供給協約諸國藉以交換協約諸國之扶助經濟美國在臘丁美洲諸邦（卽南美各國）之國外商業範圍極大而於遠東却尚未注意敝人甚望美國自今日始從事於太平洋彼岸之商業庶幾於戰後商業發達之競爭場中得佔一相黨地位云云（十四日） 
　　華盛頓電（惠伯）商律（刻已批准施行）之宗旨專爲增進美國進出口之國外商業該商律之利益凡美商所在之國均能享用之該律之規定無非准美商各團體聯合一氣不惜人力與財力在各國營業而已此外若爲他國出口商人所未享之利益則不在其列緣該律之本意在廢棄從前美商所受之限制而得與他國進出口商人立於同等之地位也（惠白）商律係將（休門）商律加以修正而成蓋休門律爲一種國内法律其目的在禁止貿易上之結合以免制此律者意中所慮之壟斷行爲與作弊耳然（休門）商律恒有出於預料外之影響以致有益之事業反受阻力今欲補救此弊卽惠伯商律之惟一目的查當歐戰未開之前德國所有協同動作之商業機關如今之惠伯律所許美人組織者共有六百所日本亦有同一之機關就吾人所知除美國外他國均未有禁阻此項機關者也（惠伯）商律祇能加惠於外國銷耗之公衆其効用在能使美商在國外市場得與他國之出口商競爭此等外國出口商人或曾享專賣權利亦未可知今惠伯商律旣能減輕美國出口商之費用又能使彼等出賣與分配之機關得簡便組織之並能增加彼等欠欵之機會是則凡與美國貿易往來之國咸能受其裨益再照該律之規定凡小資本家之無力擔負在外國分設機關之經費者可以聯合出賣商貨且凡從前外國買貨人除用高價之外不能向美國出品人取得貨物者今亦能藉此律而與美國多數出品人接洽也或曰惠伯律之作意在便利壟斷之人此說實無研究之價值蓋正惟大商家乃不需惠伯律所供給之協助與便利因此等大商家在外國市場恒能以低於本國市價之價售其貨物而獲大利益也（十四日） 
 
 
 

Page 4

 
 
   
 
 

Page 5

 
 
   
 
 

Page 6

 
 
中國特約電 
　　北京電今日國務院贊成徐總統任陸徵祥爲歐洲議和會正使顧維鈞嚴鶴齡胡維德高爾謙爲參贊之建議（十四日） 
　　香港電限制商船向中國電站施用無線電信之辦法現已註銷（十四日） 
　　香港電香港立法會與公民大會皆集議擬定電稿致賀英皇昨日香港俱樂部早餐後捐集瞽人院經費逾一萬元股票交易所大爲活動各種股票皆有人過問内有數種已大漲價（十四日） 
　　海參崴電哇姆斯克七日電稱西比利亞政府發表宣言書謂西比利亞卒已得統一之政府惟俄國今處過激黨衡軛之下受難未已且爲德人與無約束之俄國罪犯肆行虐待西比利亞政府今已得有保證一俟政治風潮已過卽當予西比利亞以自治權故爲公共利益計取消七月問布告獨立文而將治權交與全俄政府今日政府命令宣布將予外國銀行在遠東西比利亞營業權利惟此種銀行須派一代表至哇姆斯克親自呈請政府云（十三日）　　以上路透電 
　　北京電今日參議院開會决議於三十日兩院聯合開休戰條約簽押祝賀會有人提出動議請政府發布南北停戰命令因預備分送議員之印刷品不齊遂改於下次開會時討論今日衆議院决議發勝利之祝電於英美法各國（十五日） 
　　北京電徐總統於今日督軍會議散會後電告李純云開平和會議之地點一任在野諸君協議選擇南北當事者均不表示主張（十五日） 
　　北京電段祺瑞建議令李純來京徐總統允之 
　　北京電本日開國務會議决議派陸徵祥赴歐洲與駐法比意等六國公使在巴黎會同預備參與媾和會議事宜（十四日） 
　　北京電據安福俱樂部某領袖之談話云政府不口將對於國會提出錢出閣同意案大約可望通過閣員除靳雲鵬長陸軍陸宗輿長財政汪大燮長外交外餘均不動（十五日） 
　　北京電今日上午十時各督軍及督軍之代表與各部總長共三十三人在總統府會議對南和平問題由錢總理說明南方首領今已有和平之誠意及爲謀南北統一計因武力解决之困難現擬改用妥洽手段之理由倪嗣冲曹錕等質問南方現在已否一致當由錢總理說明彼等之主戰者已由陸榮廷岑春煊擔任疏通意見且此等主戰者多無實力云云在座諸人乃一致表决服從中央政府之命繼又討論參與歐洲媾和會議問題（十五日） 
　　東京電據東京朝日新聞計算此次歐洲大戰爭之戰費總數爲三千八百八十萬萬元（十四日） 
　　以上東方通信社電 
　　東京電日本於講和準備會議决定派珍田駐英大使爲正使而以松井駐法大使爲副使而至正式之講和會議時將更派有力之使臣云 
　　東京電日本信州之大地震現雖尚未息然危險之時已去 
　　東京電北京來電報有設立國際委員會以監視中國之議云云茲已查悉事實無根 
　　東京電黑龍江結冰 
　　東京電對於日本借欵停止之此時報與美國間有新借欵之議云云某熟於時局者就此語曰此事乃當然所必至此妥協之所以須速成也 
　　以上共同通訊社十五日電 
　　北京電元首採衆議將允龍濟光辭職仍以陸榮廷巡閱兩廣俾可切實斡旋和局 
　　北京電曹錕允（删）日到京參與府議 
　　北京電元首以抽裁兵隊爲善後大借欵必要用途之一諭院知會參陸處迅擬抽裁概數備與各督商行 
　　北京電張勳凂張作霖孟恩遠代懇徐總統給還財産張孟允候曹錕到京聯請 
　　北京電期成會熊（希齡）蔡（元培）兩會長電唐紹儀内渡後來京商决時局 
　　北京電新派文官甄用委員會委員鹽務署參事張茂炯丁憂由財部呈請改派 
　　北京電徐樹錚所辦之正志學校昨接徐電現正在東京參觀各大學校預備回國後增辦大學預備科以上中孚通訊社十五日電 
公電 
　　歐戰協濟會中國直隷籌欵部來電大總統國務院各部總次長參衆兩院省議會總商會各報館轉各團體鑒兩電諒逹星期一美領於戈登堂開歐戰協濟會除友邦學紳各界外曹省長邊議長孫仲英先生及本埠學紳各界均與會議當場宣佈吾省認籌二十五萬元至敝部經費另籌星期三游行大會午前各協約國軍隊游行全埠商店住戸均懸燈結采並鳴炸砲各街另懸各友邦國微午後二鐘集合各界二萬餘人分隊出發游行編列次序號數幾如軍隊約分十一團每團一千八百人每人各報小旗問有各協約國小旗　於肩上共十一團團名卽以協約國國名分之每團頭一大綢旗用該國國旗爲每團軍旗各協約國均有其團次序則以加入協約之先後排列唱歌作樂結隊游行全埠各界停止辦公與慶賀新年同游行到各租界均鳴砲歡迎塡街塞巷無分老幼婦女喜慶交加歡呼鼓舞同賀昇平洵空前之盛舉殊堪告慰貴省進行如何尤深繫念務希賜覆歐戰協濟會中國直隸籌欵會寒 
要聞 
[北京特别通信（二一八）（飄萍）]  
　　十一月十三日 
歐戰議和與我國 
　　歐洲停戰條約於十一日上午簽字我國昨接英國國電曰大中華民國大總統閣下現在對德停戰條約業經簽字此次協約國爲公道自由而戰得獲最後之勝利朕謹以誠擊賀忱貢諸貴大總統之前並祈代致貴國國民爲荷喬治（十一月十二日到） 
　　歐洲停戰條約簽字之說十一日晚間美國使館無線電已有此項消息十二日而完全證實約商國旣獲最大之勝利旅京協商國民之歡呼萬歲其快樂乃至莫可名狀我國外交部旣預備慶祝公府亦將再開游園之會商店一律懸旗銀行概行休息東交民巷一帶電燈結綵燦爛光明吾人途遇協商國民莫不手舞足蹈欣欣然有喜色此協商勝利後北京之光景 
　　歐洲旣已停戰緊接停戰而起之問題卽爲議和我國對於議和之地位及其準備國民人人皆有研究貢戲之責任政府頃接巴黎電告言議和將有平和預備會請政府先酌派就近列席之人並速簡赴歐專使内閣依預定之計畫卽先電令胡維德赴會而特派外交總長陸徵祥爲赴歐專使催陸君卽日起程聞陸君於今日（十三） 
先行赴滬候船赴法北京重要報紙皆鄭重揭載評論以送之希望其能尊重友邦之誠意採納國民之輿情爲世界永久平和之助立收回國家主權之功爲國家計爲個人計皆建功立業千載一時之會 
　　論此次歐洲戰績我國以言論機關不健全政府又秘密而不宣示之故幾令僑工在法之光榮湮没而無所見雖然事實所在友邦自有公論每見西人自歐陸戰地來者莫不贊歎華工在法之成績謂以勞働力輔助戰事實卽戰鬬力之一部國民當知同胞之在法者已逾十五萬五千餘人其勞力結果之偉大所以影響於歐戰者决非尋常可比聞僑工局已以全案彚送外交部將華工人數姓名及遇潛行艇禍害之人數姓名地點時日船名等皆已列有統計陸外長携帶赴法預備提出於和平會議僑工在法之光榮卽今後國家之光榮也 
歐洲議和問題旣與我國有重大密切之關係我國民决難漠然置之對於世界應有一種公正遠大之表示茲據北京新聞編譯社之所發表係集合各方之主張宣布國民對於世界問題意趣之綱領其言極可注意聞在京歐美新聞記者均已以此介紹於各國新聞茲錄其所發表者如下歐戰和議卽日開始此次和議之結果不僅解决歐洲各國關係問題應將世界上各國所有糾紛問題從茲一掃使此次歐洲戰事爲世界最後一次之戰爭我國國民際此時會對於世界應表示公平之主張對於本國有挽回權利之義務本社因此問題以數日之力歷訪在野各方要人與國民團體首領及曾與外交界有關係者討論此項問題今綜合其意見則對於歐洲方面如君士坦丁堡應完全允許俄國之自由出入以免今後又因俄國出海問題而惹起紛爭至如比利時塞爾維與法蘭西等應完全恢復其戰爭以前之狀態波斯波蘭等國之應扶助其完全獨立我國不可無此種公平誠懇之表示對於本國方面可分戰前戰後言之凡戰爭以前所訂一切不平等之條約亟應提出改正戰爭以後所發生者如靑島問題山東鐵路問題中東鐵路問題皆應堅持收回主權之主張是在國民之一致努力督促政府以免時機一過又成今後遠東擾亂之導線發生比今次歐戰尤爲可慘可怖之戰爭各國爲維持世界永久平和起見自應竭力予以好意之援助云云 
　　該社之所列者不過根本大意其詳細研究聞尚須徵求全國國民之意見而以山東各種問題爲最關重要之故山東人民已有奮起之消息聞對於靑島及鐵道問題等皆不日提出意見督促政府對外發言必達目的而後已今後國民外交之活動乃至可注意之事實亦我國國民進步之特徵與機會也 
[北京之歐戰祝勝聲]  
　　自德國接受休戰條件正式簽字之電傳佈至京我國及協商方面以歐洲維持正義之大戰已告厥成功非常欣喜日來慶祝之聲洋洋溢耳茲爲分紀如下 
　　我國方面政府因歐戰告終德人已正式降伏特由内務部通電各省長官及各商會一律揭旗慶祝京師警察廳昨日上午十一時飭内外城各區署派遣巡官長警將戰勝德國之捷音傳告商民人等知悉幷令卽日起懸旂致賀三日商民遂紛紛高揭國旗張燈結綵五光十色輝煌耀目全城街市頓呈一種興高彩烈之景况而前門外之繁盛區域倍形熱閙東海昨日特派大禮官黄開文偕同外交陳次長分赴協商各使館申表賀意一面並與錢總理商定擬於十六日在公府特開慶賀協商國戰勝之游園會邀請協商國各公使及各公使夫人與各協商國旅京之重要人物與會歡宴是日京中各處均比照國慶日辦法點綴誌賀各公署機關亦均放假一二日所有應行典禮現在在審訂中又教育總長傅增湘昨令京師各學校於十四日（星期四）休假半日諸生會操遊行參與慶祝歐戰協濟會爲協商軍士謀幸福之盛舉闔城學子異常熱心預計會操者當不下一萬五千人經行之途現尚未定大約將在長安街附近地點建築一台以備協商各國駐京公使及中外要人閱操之所至時京師大中小學校校長將宴會於歐戰協濟會總事務所（崇文門大街協和醫學校内）由北京國立大學校校長蔡元培主席討論協濟歐戰之事京漢鐵路局局長王景春美公使芮恩施及美國中國醫學部幹事中國歐戰協濟會會長顧君皆將演說協商方面在京協商國官紳自得敵人降伏之訊東交民巷各使館各銀行除升旂結彩外各國衞兵等皆整隊奏樂出游其得意歐騰狀况爲筆墨所不能形容晚間中法實業銀行滙豐銀行麥加利銀行道勝銀行正金銀行門前皆以各色電燈裝飾彩景點綴慶賀光怪陸離爭奇鬬異其盛况洵爲罕覩英國公使朱邇典昨晚九時十五分在使館開茶話會招待北京俱樂部員以表賀意法國軍隊昨夜在交民巷一帶爲提燈行列法國民乘自動車追隨其後異常熱閙日本僑民定於十五日在大和俱樂部集齊舉行提燈行列赴協商國各公使館高唱萬歲以表祝賀之意意大利公使館前日開祝賀會將意軍在戰場實况所照影片在平安電影公開招請在京各公使館員暢叙餘興有唱歌樂隊舞蹈數回其最令人驚歎者爲法國兵着中國武戲衣服演中國戲唱二黄西皮而和之以音樂器其演舞殊令中外人驚服當夜場内以協商各國國旗爲飾至十二時散會場外燃放爆竹客之多數尚集於六國飯店盡歡公使團十二日午前十一時在英使館特開會議討論戰勝祝賀决定十四日（星期四）在本京舉行祝賀會以示歡忭是日各國軍隊均整齊隊伍巡行市中十五日協商國及美國在西安門北天主教北堂仿舊教儀式舉行戰捷告祭協商國外交團及軍人一同參拜□噠門大街美國福音堂以新教儀式亦施行告祭又協商國各銀行今日起停止辦公三日聞十三十四兩日乃慶祝協約國戰勝十五日爲慶祝比王萬壽云 
[天津租界中之慶祝聲]  
　　津埠協約紳商慶祝戰功告成興高彩烈昨日英法租界各公司洋行除銀行外均放假紳商一律懸旗結綵各大通衢觀者如堵所有汽車馬車均揭協約國旗游藝會於午刻接待協約紳商來賓之多爲向來所未有美國軍隊輪流高唱國歌每唱一次來賓拍掌歡呼聲聞於外英國署總領事演說歡迎來賓之意詞極單簡並謂繼續慶祝三日以表歡悅之忱今日（十三）於上午八時舉行協約聯軍大操日本駐津提督爲總指揮官英法美日中國五國軍隊聯合舉行於八時齊集於意俄租界交界處之彼得堡街齊集後開始游行有日本騎兵中國馬巡各多各隨同防衞經過之路綫由意界啓隊經過特别第二區（舊奥界）金湯橋至東馬路南行過日本租界旭街法界英界至大操場軍隊面總指揮之帳幄而立幄前排列協約國旗軍隊於十時自右而起分向國旗行禮并唱國歌協約軍官於九鐘三十分齊集操場軍隊向國旗行禮後并向協約軍官行禮然後開始大操至十鐘三十分操畢各軍隊聽候本國軍官之命令十一鐘耶穌教徒在戈登堂舉行謝禱會午刻法國紳商在法國球房接待協約及中立國之來賓下午九鐘英國紳商在戈登堂開跳舞會接待協約及中立國之來賓明日上午十一鐘天主教徒在大禮拜堂開謝禱會下午三鐘在平安電影公司設茶點接待協約國旅津幼童 
　　又據北京順天時報所得十二日天津消息昨夜德國降服之電報逹至本地之外人間後卽繫威以庫杜利耶公園之大鐘以報告一般人民同時各工場亦大鳴汽笛歡騰之聲充溢於英法各租界爆竹之聲亦隨在可聞天津俱樂部（亞司奪亞旅館）（戈登旅館）法國消防隊法國俱樂部俱爲中心會集之所秘庫多利亞馬路之法國西街亦異常繁盛各家門首均高揭國旗各國官民及美國代理公使等是時多集會於哥露多波路尼開聯合軍慰問會議意大利租界適逢該國祝賀萬壽節之際尤爲擁擠不堪日本租界各處均燃爆竹揭國旗以表慶祝之意司令官邸飾以紅白之提燈駐津軍隊全部出動以喇叭爲前導整隊至司令官邸前高唱萬歲午前三時始行歸營舊德租界之軍人銅像因美國人等之麕集遂爾傾倒樹立美國旗及其他之國旗銅像之首己搬至天津俱樂部銅像之體則搬至法國俱樂部各租界内紛馳裝飾之汽車執旗行列音樂隊等均極沓雜今晨以來各租界之聯合國全體官民均忙於祝賀之準備各外國銀行亦擬於十三十四兩日休業以表慶祝之意當傾倒舊德租界軍人銅像之際中國巡警本馳至該處擬從事制止嗣見羣勢洶洶卽行退去而附近各商店之玻璃窗子均紛紛打碎云 
[僑法華工與美國人之互助（巴黎通信）]  
　　近來在法華工已逹十五萬人左右對於協約國作戰事業深資臂助而多數華工與美國軍隊互相提携成效卓著尤足值吾人之記錄而報告於國内也 
　　軍興之初已有無數華人與英法軍士同在法境從事軍工其僑居北部者約有十萬散在各地者亦逾四千在奇此項華人大半由中國北部中部而來其所以樂蒞斯邦者或以工資之豐厚或出於冒險之勇心或覺悟此次戰爭於將來人類歷史上必有大影響不可不出一分子之力以輔助之者更有學子俊彦亦甘舍其本業而從事軍器之製造房屋之鳩庀道途之修築與夫舟車中之上下貨物皆直接間接於協約軍大有裨益者 
　　然華工與美人之間必須彼此理解情感相孚方能生互助之效而服務華工之靑年會尤應雙方融洽其最感痛苦者卽爲言語不通故靑年會必須先選略解華語之幹事以逹其意並爲華工謀種種便益以悅其心查華工在營舍中居住每舍百人得資甚不薄衣食住均爲華式惟美人欲解華工之所言或欲使其了解乃爲一極困難之事例如有某華工操作甚勤一旦因其眼有疾病故爲妥置暗室以保其目乃送入衞兵所俾其調攝彼不解美人之說明而疑爲嫌其工作隋劣因情意隔閡而激起衝突此其一例也 
　　華工中頗有受英美教育並本國教育者然大多數則不辨之無甚或不能自書其名工作時問每日下午五時半爲止自該時起至十時睡寢其間尚有四五小時彼等無所事事則袖手徜徉於鄉村郊野以消光隂或則往賭場或則往酒肆沾染惡習深可危也靑年會所辦事業先在培養華工之身體健康故備茶水飲食概爲華人之所嗜設有中國食品公司所賣者如鹹魚鹹内胡桃杏柿菓餅乾茶點等物及茶壺洋燈烟管烟絲藥材筆墨錢袋鋸錐等均係國産凡思慮所及人生必需各品殆無不備英法美軍官等爲謀華工之增進活潑發展體質起見靑年會幹事曾介紹西式競技運動於華工之問極受歡迎而野球尤爲若輩所好云上述中國食品公司之中房屋宏敞華工於暇時輒讀書閱報其中或觀影戲唱歌遊娛等事聞某店中設有中國劇場排演華劇亦有中國樂器華工親任其事其中有一風甚惹彼等注意以其異式而作奇聲也 
　　其外有種種智育事業以最簡明之法教授之使不感枯索先使其明悉此次戰爭之原理與夫彼等之所以從事於此爲如何關係重要更有一難問題則勉令若輩通信寄欵於其家是已當初或以爲彼等必有餘欵寄家後知彼等始終未嘗有消息寄家寄欵更無論矣自靑年會成立以來卽爲設滙劃機關以是寄至中國之欵項每月平均有二千七百三十元之譜於是在華之百餘家屬均仰贍濟矣今日華工儲蓄心之富大有蒸蒸日上之勢少數華工能解法語並努力習學英語靑年會已爲開班教授並特聘中國教員授以中文並請附近營所之法兵教授法語此外又有歷史地理數學等科目又設有聖經班以誘導啓迪其靈性焉 
　　綜上觀之華工得身心上種種裨益因之對於軍工成績甚著此外更有一顯彰之大利則戰後華工必將陸續返國而至内地成爲一大有用之國民爲家人友朋親戚等所重視而爲一鄉村之領袖人物可無疑也抑歐戰告終工業必大發逹現在統率華工之技師等届時返華關濬中國工業之天源以樹國家富庶之基其關係誠匪淺鮮也 
[擬議中之南北議和會]  
　　南北組織議和大會以解决時局已成爲勢所必然政府對於議和地點擬採取在野各要人之意見聞張季直熊秉三等均主張以上海爲最宜北京如能贊同西南當亦不致反對聞錢代總理近接陸武鳴岑西林等來電業已分别再去复電大致對於南北共開議和會議一節似屬可行並謂中央除希望南北統一外並無條件無論事實法理總期折衷至當方保永久平和 
　　政府昨電南京李督軍轉致西南查詢西南軍隊究有若干及其駐地統率者何人逐一詳復以爲兩軍正式停戰之預備如不在查復之列者當以土匪　另行剿辦 
　　據政界消息已來京之各督軍對於召集議和大會尚無異議至議和時一切條件亦盡由中央主持各省擬不參預將來和議情形卽由中央分别通告以表示服從之意又據接近政府之某政客告人謂新舊兩國會近日趨勢同時自行解散之說日見有力現在政府及在野方面主張約有三說（一）兩會合併以議憲法（二）兩會解散從各省省議會中互選議員以改約法（三）兩會皆以閉會之形式自行取消另依舊法召集正式國會三說中果採何說目下尚未確定又各督對於新國會並無堅執必須保存之說 
[閣議與督軍會議]  
　　與解决時局有關 
　　星期二之國務會議十二日星期二國務例會錢代總理到院較早諸國務員除陸軍總長未到外其餘均於上午九點左右先後到齊旋卽開議所有列入議程各案均未議及僅將各方面所致中央關於時局之和平文電討論爲時頗久决定照各方面要求擇一適中地點開一和平會議惟地點一時尚難决定至正式開議時期須俟周某（有謂爲周道剛但恐不確）在四川方面聯絡有結果回電到京任可澄由黔經由桂粤滬回至北京後再行舉行一面拍電致蘇督及張季直告明此項情形一面電催周任早日回京此外對於歐戰結果之預備亦提出略行討論但尚未議至具體辦法至派使問題亦曾互相斟酌並議及祝賀協約國戰勝禮節正午十二時餘宣告散會由錢代總理陸外交曹財政同時入府報告另一消息昨日閣議一切例案並未議及先行傳觀陸榮廷前日到京之要電其中對於中央議和調停南北各節措詞立意格外謙遜各閣員非常欣慰以爲和局可望成立遂由錢代理曹總長等入府請示東海及錢氏回至國務院後卽拍致南京李督軍要電兩道囑其轉致張南通及衡州譚組庵兩氏 
　　星期五之督軍會議東海自接見各督後對於時局略有表示惟尚無具體接洽聞極盼曹仲珊來京因軍費問題等曹皆居最大部分然迄昨日止曹氏仍無來訊公府因擇十五日（星期五）召集各督及其代表在府開一會議接洽關於時局之各種具體問題（一）對於大局（二）對於軍隊（三）對於軍費（四）對於地方治安皆一一提出討論至會議一次或尚須連續數次刻尚未定其形式則爲談話會不取正式之布置又聞東海以湘閩黑陜等省督軍因事不來俱派有代表在京特於前日傳諭秘書廳發出請帖訂十三日下午六時在公府設讌讌請各該省代表詢問各督一切意見 
[美報之陜西油礦譚]  
　　大陸報九日北京通訊略云德人井陘礦産讓與日人之說現據北京日使署與天津日領署宣稱謂不知有此交易此外尚有一事亦爲人注意者則爲陜西礦産事件數星期前日本某報曾載有下述之新聞曰聞日本石油公司二家已决計派技士赴中國陜西省調查石油礦産情形陜西爲産油省分人所共知此兩公司挺獲取該省採油權因日本産油漸見稀少故也云云 
 
 
 

Page 7

 
 
查日本石油公司兩家營業尚廣已合設中日實業公司於北京之西城並已聘定技士住於北京一俟秦省匪氛稍戢卽將請中國發給護照前往調查近且不耐久待日向中國當道曉舌若其護照一經批准則不待秦事平靖卽須出發矣日技士中有無地質學家今尚未知大約中日實業公司擬利用美孚油行前所測繪之圖故卽無地質學家亦屬無碍因無須繪草圖也該公司之資本全由日人供給其額不詳但必甚鉅華人方面頗有疑慮蓋恐該公司之目的不僅爲油井已也 
[關於西南之議和消息]  
　　軍政府通電云瀘州探投唐行勞唐總裁貴陽劉督軍鈞鑒蓂公卅申電如公冬電均奉悉錢能訓漾日通電此問並未接到無從答復惟西南護法之舉純屬法律問題若先就事實談判置法律於後圖將何以共白於天下蓂公藎慮深表贊同同人本此方針進行不懈特佈心腹希垂鑒焉政務會議歌印 
　　桂林消息云駐湘北軍第三師長吳佩孚現派代表吳道南由衡州兼程繞道來桂據稱吳師長刻爲重要政略有待商榷而又非函電所能詳故特派其遄赴武鳴謁見總裁陸榮廷面陳一切一時政界中人聆此消息以爲吳師長願與西南携手態度近已日趨鮮明茲復遴派專使謁見陸氏有所陳請當與和議前途大有關係也 
[舊國會之憲法會議]  
　　廣東憲法審議會原訂十一月五日開會因是日四川省全體議員赴軍政府籌商川省事件未能出席致不足三分二以上之數依法宣告延會今因地方制度一章中之要點祇餘七條不速開會審議恐憲法制成多延時日故參衆兩院又訂今日（八日）開憲法審議會業已發出通告矣劉産等提出促成制憲案云同人集會於茲無一人不欲速制憲法而卒不能開憲法會議者以參議院人數不足也參院人數不足之故以第二屆議員以爲本身之任期已滿多裹足不前也同人主張開臨時會之原因亦含有藉以招致此等議員之意而至今來者仍屬寥寥長此以往將終無制憲之期然則非明開第三屆常會召集第三屆議員則别無正當辦法反對此主張者有二說其一謂三屆常會於明年七月三十日止倘至明年七月護法尚未竟功而新選舉不能舉行必陷於無國會其一謂三屆議員所來多少迄無把握如開第三屆常會則已來之任滿議員勢必退席而三屆議員所來不多則結果正相同此二說之顧慮雖周到而非無救濟之法蓋第一說之顧慮應於憲法中明白之規定（遇非常政變不能舉行新）選舉時舊國會不得解除責任）之條文此等規定非爲護法政府謀一時之保障實國家百年應有之防範現現在比利時法蘭西或全國領土或領土之一部分爲人佔領不能執行新選舉惟有將舊國會延長之一法此不可掩之事實也至第二說實不成問題查第三届議員總額爲八十餘人第二屆任滿議員應退席者不過三十人而三届議員已經來粤者十餘人駐滬以不便來爲憾者甚不少如宣布開第三届常會幷派人招致之則能足開憲法會議之人數可以斷言且任滿議員不必於開三屆常會之日卽行退席查民國元年臨時參議院制臨時約法之時正各省省議會選舉之參議員與督軍派定之參議員行交替之際當時以約法事大恐人數不足曾决議俟新選議員到院各該省之舊議員始退席臨時約法與憲法等先例可援自無不合則斷無人數不足之憂無疑也應特提出左之數事以爲促成制憲之案（一）預布開第三届常會日期（二）任滿之參議員俟新參議員到院後始退席（三）分派招待員於各省區招致遞補議員（四）每星期開審議會三次（五）嚴行請假缺席取締規則以上數事爲促成速制憲法辦法可執行無礙應特提出請大衆公决吕復提出憲法會議規則改正草案云國會南來後從事制憲計已開審議會六次其中因人數不足以致延曾者已四次矣其故固由於請假缺席者過多亦由於憲法會議規則關於審議會應有之規定闕而不詳以致屬於審議會中之請假闕席懲罰等事均無適當之處置較之兩院常會反爲放任加以兩院同人數載顚運意氣不免銷沮因而有日久玩生之象欲求整飭維持之道不能不就憲法會議規則疏漏之處加以補充不揣愚妄謹就憲法會議規則提出修正條文七條是否有當敬祈公决第四十七條審議會每星期開會三次原四十七條改爲四十八條以下遞推第五十一條議員非因奔喪或重病經有醫院或醫生出具診斷書蓋章證明者請假不得逾一星期第五十二條除前條所規定者外凡泛言因事或因病請假者每一次减發歲費十元第五十三條議員每闕席一次罰扣歲費二十元第五十四條議員已經出席未經聲明請假受議長之許可逕行退席者以闕席論第五十五條凡闕席之議員及其應受之處分由議長於開會之次日刋登公報宣佈原五十條改爲五十六條以下遞推原五十三條文内第四十九條及第五十條字樣改爲第五十條及第五十六條字樣第六十二條本章所規定審議會應適用之原第五十六條改爲六十三條以下遞推 
[江西發起和平期成會]  
　　自中央頒布希望和平命令京津方面熊秉三等卽集合在野要人組織和平期成會各省多接踵而起惟本省迄今尚寂然無聞頃官産處長黄象熙以省紳資格於今日（十日）午前十二時特假蕭公廟新創之公餘俱樂部開談話會到者約百餘人首由黄發言略謂鄙人今天邀約諸君賁臨者因近見報載在野各要人已在北京組織和平期成會不但鄙人私心愉快諒亦爲諸君所贊同惟和平二字雖爲國家前途好消息但非羣策羣力萬衆一心不足以收效果故今天請諸君到此擬就本省紳商學界名義發起和平期成分會以盡國民天職至於研究進行手續鄙人擬先推定代表向各團體接洽徵求意見如能贊成卽以個人名義聯合發起諸君以爲如何衆一致贊成並當場推定向各團體接洽代表黄象熙擔任商會張耀辰擔任教育會辛壽恒擔任省農會彭慶增擔任省議會周桂薰擔任合羣社曁自治促進會警察學會余乃濟擔任法界黄秉鉞匡世德擔任讜言社及報界一俟各代表分頭向各團體接洽回報後卽行定期開成立大會以策進行 
[蘇省欵之機關問題]  
　　省長與省議會之意見 
　　蘇議會之劃分省欵主管機關案齊省長已咨覆到會認爲母庸分立機關其措詞云准貴會咨送劃分省欵主管機關議案到署當經令行財政廳查復去後茲據呈稱查江蘇銀行成立最早自民國三年中國銀行設置後通令六十縣知事劃分國省兩稅分别繳納迨交通銀行同辦金庫事宜又遵照部令按中七交三辦法計成分配此專指國稅而言至省稅則完全屬於省行蓋廳署對於省稅問題每慮各縣希圖便利未畫分淸早已一再誥誡並責令設有糾誤應由原解機關提出劃還最近如吳縣等處劃撥水警廳餉因正稅不敷請將附稅凑撥當以界限未可混淆嚴詞駁斥案牘具在可爲省欵並無挹注國欵之明證惟淮海兩屬境内省行尚未分設各該縣距離較遠間有以省稅暫解金庫者旣免危險又節運費在事實上不能不姑予通融然廳署酌盈齋虛仍隨時將普育五堂第一醫院曁留日學生等項省欵應支經費改向金庫撥放誠以事實上有窒礙者祇得在手續上斡旋之此現行劃分各種手續之大概情形也奉令前因理合遵限聲復具文呈請鑒核辦理等情前來查本省主管財政機關雖隨官制爲移轉而實際對於國家地方兩稅劃分明晣旣無挹注亦未混合在原案另設機關固爲發展省事業起見顧全省至大庶政至繁必財務無枯窘之虞斯事業有發達之望是則目前辦法不在機關之應否分設而在整頓之是否得宜現正詳訂劃一整理規則於收欵則分别按旬按月列册報告於放欵則分别經常臨時定期支發仍於月終將收支及餘存數自彚列公布一面由本署添派專員詳加稽校該員薪水卽有本公署經費項下開支母庸動撥省欵似此辦理實與原議案之本旨殊途同歸非僅爲節省經費計也除俟擬定各種方式另行函送外相應先行咨復貴會查照 
[南京快信]  
　　歐戰協濟會南京籌欵部已成立昨日商會特開會籌議一切商界籌欵部事務所暫設夫子廟自治辦事處江蘇和平期成會由省議員張援等發起已擬訂簡章公推沈惟賢爲正會長孔昭晋爲副會長盧瀚蔭張援吳福康孫儆王鴻藻孫劍虹等爲各部主任幹事昨已通電各省報告成立會址暫設堂子巷 
　　奉張作霖垸倪嗣冲吉孟恩遠鄂王占元贛陳光遠聯電李督稱和議事實略可退讓威信不可受損請本此旨積極進行 
　　長江巡閱副使王廷楨代表東海致祭楊士琦昨由滬事畢回寗（以上十四日） 
　　十二日李督接中央通告慶祝歐戰勝利電後卽派謝傅安温世珍蒞駐寗各領事署代表慶賀十三日各領事至軍署答謝由李督備宴留飲齊省長兪道尹曹交涉員蔡政廳長胡財廳長何參謀長齊鎭守使王警廳長相陪主賓異常歡忻各領事幷希望我國早日和平至下午四時始散 
　　各界自昨日起均懸旗慶祝協約國最後勝利軍署今日上午十時開戰勝慶祝大會通城文武齊參與典禮行體畢李督赴小營舉行閱兵式學界擬舉行提燈會慶賀歐戰勝捷大典各機關各學校均放假三日官商銀行亦均休業全城人人興高彩烈 
　　歐戰協濟會南京籌欵部定今日下午二時在花牌樓靑年會開籌欵大會李督齊省長均擬親自蒞會演說以表敬愛友邦義舉之眞誠各機關人員將按月薪扣二十分之一捐助歐戰協濟會 
李督昨電岑西林陸武鳴請電示西南軍隊確數以便呈報中央備核 
　　軍署參謀長何恩溥已出京回寗李督改派蔡和林就近代表參與督軍會議 
　　唐紹儀已由日起程回國李督擬派鄢諮議赴滬迎唐來寗面商和局 
　　和平其成會代表谷鍾秀日内卽乘津浦車南下李督諭副官處派員招待 
　　省城發生兩和平期成會同時成立一舉錢崇固爲會長一舉沈惟賢爲會長 
　　本城報界發起之南京和平期成會定本月十八日假花牌樓靑年會開成立大會省議員發起之江蘇和平期成會早已成立刻正聯絡各省一致進行 
　　今日實行冬防戒嚴條例各通衢崗警均實彈荷槍守望以重冬防 
　　魯省議會電蘇議會請頒自治制度希卽一致主張全國和平聯合會電蘇議會請迅推代表到會協議一切又順直省議會電請積極募集鉅欵捐助歐戰協濟會又山西省議會來電贊同民意調和時局 
　　江寗鐵路火車十二日下午由江口向中正街開駛途中失愼烈火燄燄直至丁家橋車站始行撲滅計燒裝載紙張貨車一列肇禍原因大約係乘客誤擲煙頭之故然已無從查究聞該管理局局長李文濱大受省長申斥有撤差消息（以上十五日） 
地方通信 
[蘇州歐戰終結之慶賀]  
　　蘇城軍警政法各機關同奉南京軍民兩長以歐戰終結協約國得最後勝利電令於十三日起懸旗三日以伸慶祝所有大小各商店亦由商會通告一律懸旗　 
[裁减鹽警之調查]  
　　日前鹽務署派員會同松江稽核所日員三本白郎氏來蘇視察駐蘇緝私第六營營務并考查防地日員以蘇錫一帶六七八三營防線區域須另行支配並擬將蘇屬緝私十七營併減二營此項計劃已呈請運使呈部核辦嗣經宋統領得悉以現當冬防期内巡查區域水路綿長太湖遼闊平日查緝布置尚且不敷倘再裁併何能防剿私販電呈運使力爭奉令候派員到蘇實地調查再核現駐蘇緝私第六營蔡營長又奉宋統領令速將所屬防區親自察閱並發繪防線詳細地圖令將重要緊要治安各地註明及列叙應派巡船士卒數目送署察核 
[松江教育行政會議紀詳]  
　　十日勸學所長張彬士召集各學委各勸學在該所開教育行政會議除八區學委外縣署第三科主任顧稼軒科員袁王兩縣視學倪伯英均列席是日議决案錄下（一件遵教育廳令籌議職業教育計盡進行案）議决甲項補習科辦法應由勸學員會同學務委員調查本區學務情形經濟狀况指定校所酌量附設在城市學校當然注重商工兩種商業教材應練習珠算簿記及辨銀元等法並設販賣部以實習之至工業教材先從圖盡手工兩科入手在鄉村學校注重農業應設農業補習科先授以農事必要之智識而以學校園藝爲實習使已畢業生及與畢業生有同等學力者共同入校補智乙項職業補習學校辦法擬於各該項學校委託校長分别試辦俟辦有成效再行設法推廣（一件續行無試騐）檢定領塡書紙並前經檢定合格教員應繳許可狀費限期案）議决應由各勸學員催各本人於十一月三十日以前一律塡報彚送（一件勸學所擬定關於勸學員及學務委員職權）並支給公費等事項提出通過各案）（一）勸學員區域職務之分配第一區學務委員吳驤兼勸學員及第三區勸學事務第三區學務委員倪世昌兼勸學員及所務第五區學務委員　中和兼勸學員及第六區勸學事務第七區學務委員金光耀兼勸學員及第八區勸學事務第二區學務委員沈起鵬兼臨時勸學員專任本區職務第四區學務委員差企章兼臨時勸學員專任本區職務（二）勸學員執行職務應遵照勸學所規程第六條並施行細則第三條之規定（三）特設學務委員區域關於經費規畫及調製預算决算發給各小學學欵應由勸學員會同各該區學務委員辦理（四）各市鄉學欵由勸學員向勸學所具領（五）勸學員查核各學區小學得彼此相互執行（六）勸學員執行勸學職務應遵照施行細則第三條之規定述爲勸學日記報由勸學所轉呈縣署（七）勸學員及學務委員支給公費辦法自十一月分起遵照省令辦理 
[電飭慶祝歐戰成功]  
　　本邑軍隊及縣署均於本日奉到督軍省長電令飭卽懸旗慶祝協約國之戰勝當卽轉令所屬各機關一律於十四日起懸旗慶賀並於是日停止辦公一天松江市立各校聞訊後亦均於十四日午後休課半日惟縣立各校及省立稱三中校因未接到通知故仍照常授課 
[安慶議員與崗警之衝突]  
　　皖垣夜間崗警對於往來行人如無口令概不准通行日前有某議員夜深返寓崗警向問口令某議員大怒謂我係省議員何來口令常時頗起衝突嗣某議員謁見黄省長謂議員夜間往來不能與平民一律受警察之盤詰黄省長當卽再三安慰謂應由議會自製特别徽章發給各議員佩帶當令知警察廳傳諭各區署及城門稽查嗣後如有身佩議員特别徽章者不得干涉云 
[杭州歐戰成功之慶賀]  
　　德國承認停戰條消息到杭後各機關各團體各商店一律高懸國旗五日省公署及教育廳接教育部電京外大小學校應自本月十四日放假三日以誌慶祝教育廳已通知各學校一體照辦十四晚省教育會函致本城 
教育廳通知奉教育部電開云云卽在廳開臨時校長會議决定於十六日下午六時在平海路省教育會開慶祝大會届時請貴校率領學生蒞場公同致慶並希約備各色紙燈携帶來 
十五日起務請貴校推職員二大來會協辦一切云十三日下城天漢洲橋天主堂以歐戰和平成功報到由上海善士陸伯鴻親自敦請軍政地方官長到堂宴會督軍代表張鏡如省長代表馮仲賢道尹沈卓梧交涉署長王省三全浙烟酒局長朱壽丞杭縣知事景毓華中國銀行總理蔡谷淸上海求新廠主任朱志堯浙江省議會陳若瑟及本堂主人謝君安東與中西司鐸等觥籌交錯並由軍樂隊發中華國歌及法國革命歌云 
[協濟歐戰之進行]  
　　省公署咨省議會云准國務院電開美國靑年會等募金協濟各國兵隊華工由美公使介紹前來蒙主座提倡並邀集要人擔任發起尊處亦由領美事敦請倡辦務希與該領接洽約同官紳商學一律辦理以期集成鉅欵稍盡協商義務等因准此查協濟歐戰事關國際義舉直隷由省議會議决動撥省欵十萬元江蘇由省議會議决動撥省欵十五萬元浙省紳民對於協約各國向表熱忱亟應　成此舉除會同督軍分勸官紳商學各界竭力捐募外所有動撥省欵數目應請責議會議决見復施行再此項協濟之欵須本月十八目前截數由中央通告美使幷希提前議决合倂聲明軍民兩長又函杭州寗波兩總商會云准國務院陽電云云事關國際各省先已籌辦浙省未便獨後除軍政各界分認捐募外希類邀集紳商各界量力認捐並通函各商會一體募捐以襄盛　是爲至盼 
[省議會之現狀]  
　　十三日省議會議會開會其日程上仍列選舉審議長及各股審查員一時開會出席議員逹一百零二人振鈴入席後由姜恂如動議謂歐戰協濟會問題各省如直隷江蘇等已經積極進行本席意見本會應仿照他省辦法休會三天以便協商一切秦炳漢起言贊成姜說周書發言謂歌戰協濟會果屬當務之急但本會選舉亦非細事理當先將選舉告竣然後討論歐戰協濟會事件各議員聞言未置可否議長卽報告日程主張先開選舉會陳鍾祺發言謂頃間姜秦二君動議尚未結果何以忽開選舉會宋吉成起言謂歐戰協濟會事件據北京來電期限甚短而籌備不易急則治標先應討論協濟會事件並將此事列入本日議事日程王廉發言謂本席對於選舉會及歐戰協濟會兩問題皆係分内之事均贊成但孰先孰後應以多數意見爲標準議長命書記分選舉票（其時）議員已陸續缺席）周書以在席人數不足法定遂聲請議長改開談話會胡炳旒黄解同時起言謂兩問題旣不成立更無開談話會之必要本席亦報告缺席各議員遂一関而散 
雜評 
[蘇省會之兩和平會（默）]  
　　今日各地之紛紛發起和平會所以表示各地人民愛和平之心也而我江蘇之江寗爲尤甚焉 
　　以一省議會而有新舊兩議長分領之兩和平會同時報告成立同時發表通電非以示和平熱度之過人耶 
　　雖然以我思之希望和平之實際卽希望南北消弭意見也能消弭南北意見而後能統一而後能享和平之幸福蓋此國内極大之戰禍擾攘至於如是者無非由當日一念之意見而起故我望我國内和平尤望江蘇省議會之消弭意見而先自和平 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四誌慶祝戰功告成之盛况]  
　　歐洲大戰結束協約國得最後勝利連日歡呼慶祝情形到處皆是均已詳紀本報茲將昨日所得慶祝消息分紀於下 
[今晚之提燈會]  
　　寰球中國學生會因世界和平有成於今晚六時聯合本埠各學校舉行提燈大會以伸慶祝聞與會者有聖瑪利亞女書院南洋公學約翰復旦兩大學及南洋路礦學校靑年會中學浦東中學華童公學麥倫書院寰球中國學生會日夜校等數十校學生與各學校之馬隊護軍使署警察廳孤兒院貧兒院婦孺救濟會閘北慈善團惠兒院及各學校之軍樂隊國旗隊汽車隊爆竹隊童子軍隊學生隊並有各界名人着禮服隨行茲將路由錄下由寰球中國學生會出發朝東由西藏路朝西經四馬路河南路愛多亞路進老西門出大東門朝北進小東門出新北門由四川路折入四馬路仍至跑馬廳散隊云今日上午十時各大學仍在寰球中國學生會商議提燈會籌備情形有願加入者可卽去報名燈盞亦可由該會代辦（每盞銀六分） 
[各西報之紀載]  
　　十四日午後本埠協約國領署各代表齊集公共租界工部局議事室會商慶祝事宜當場舉定幹事委員决定以十一月二十一丶二十二丶二三丶共三日（卽星期四五六）爲本埠慶祝之期詳細辦法俟後宣佈英文滬云各協約國領事在工部局議定十一月二十一日二十二日二十三日慶祝典禮之辦法略如下述二十一日午時舉行露天之宗教禱祝禮或在室内舉行午後招待協約國兒童招待之處在戸外或在戸内視是日天時而定如在戸内則爲影戲如在戸外改爲游戲晚間出提燈由跑馬場出發經南京路至黄浦灘穿法租界折回路馬場並放燄火二十二日午後平民游行會（詳細辦法俟後宣佈）路由如上述二十三日協約國在滬兵干警察等在跑馬場大操此層大約午前舉行此三日内協約國人之房屋皆懸旂點綴夜間掛燈務使上海滿城旗幟遍街燈火協約國商舖至少須懸旗一面至於裝置特别燈牌之辦法將由幹事會籌議之每日午時上海團練隊將鳴砲致賀文匯報云十七日午後四時半美人歌會在滙中旅館舉行慶祝協約國勝利禮時聖約翰大學校長卜舫濟氏將有演說屆時美國按察使商務委員美總領事美商會等總董皆將列席於演壇滙中旅館之大餐室將懸旂結綵並置有音樂隊云字林報云星期日本埠三馬路大禮拜堂於午前十一時舉行感謝上蒼禮凡從陣地回來之將士願往參預者可先向英領署報名以便留座文滙報又云美人日内擬在德人總會開跳舞宴會現已佈置一切協約國領事已許其假用此項房屋云 
[交涉署之開會]  
　　駐滬交涉公署會同上海總商會各團體機關於今日（十六號） 
在署舉行歡祝大會連日漏夜佈置結綵懸旗並預備招待來賓昨日陳交涉員接悉各協約國及軍艦等舉行慶祝於是帶同繙譯陳世光分往本埠協約各國領事署道賀並赴各軍艦致賀各領事均表示歡迎去 
[護軍使之宴客]  
　　松滬護軍使定於本月十六日（今日）假駐滬交涉公署設筵柬請本埠協約國各總領事屆時並派海陸軍警前往交涉署守衞 
[各軍隊之閱操]  
　　步兵第十九旅旅長兼防守司令長王如見定於十六日（今日）上午九時傳集所部第三十七八兩團各該管三營各抽官兵一連會齊龍華大操場内舉行閱兵禮式又第二十旅旅長兼吳淞口要塞司令榮道一定十六日上午督同步兵第三十九四十兩團張鄭二團長傳齊各該營官長士兵會集淞口獅子林操場舉行閱兵又駐滬各軍隊長官昨令該管各員准於十六日自舉行閱兵式事畢後應令各士兵放假一日官長各停止辦公一天 
[各學校之歐忭]  
　　上海縣教育會勸學所通告各學校云敬啓者歐戰告終黷武主義消滅啓世界承平之局開大同進化之機凡在國民亟應祝賀茲通告各學校於十一月十五日起先懸國旂三日以誌賀忱一面預備游行租界一帶長示國民對外之同情其舉行日期俟定再告此頌日社（附啓）訂於十一月十六日下午四時會商辦法請貴校職員到會爲盼霞飛路南洋路礦工業專門學校昨日（十五日）下午在該校大禮堂特開歐戰和平慶祝大會先校長教員演說繼各級學生表演學藝末復高呼萬歲三聲夜間操場校門各處滿懸五色彩燈並燃放燄火爆竹連續有二時之久云中華同義義務學校昨日開慶祝大會門前交叉國旗禮堂滿張五色燈綵遍懸協約國旗上午十時校長陸胡雄飛曁全體教職員向國旗行禮各學生戎裝行舉槍禮歡呼協約國萬歲和平萬歲繼由校長教職員演說德皇失敗降服從茲世界永久和平不再有擾亂之舉云云法租界巨籟逹路中華育英國民義務學校全體學生除停課三日懸旗掛燈外更由校長曁教職員等發起慶賀特聘名手糊紥各種燈彩如寰球和平空中飛艇等均精細逼眞巧妙盡緻聞不日告竣卽將參與下星期四日之中西各機關聯合提燈會中醬園弄滬北尚德公學昨日開世界和平慶祝會學生百餘人聚集一堂首由汪校長報告開會理由次由教員黄滌之演說略謂歐戰連年窮兵黷武不知廢却多少頭顱多少金錢所爭者平和耳迺者德皇退位歐戰停目我人之目的旣達能不額手稱慶乎本校開會慶祝所以誌不忘也次由教職員般遂生等輪流演說再次全體學生高呼世界和平萬歲者三乃搖鈴散會又澄衷學堂教職員率領學生於昨晚提燈週行租界沿途並高唱慶祝歌 
[各商家之情形]  
　　南北市各商界均由南北兩商會通知一體升旗南京華商電車公司除已在各車輛插以國旗慶賀外更須預備燈車綴以五色電燈鮮花等類俟滬北商學各界舉行提燈會時實行祝賀南北市錢業同行及北市各國銀行均於十六號（今日）休業一天 
[火車站之點綴]  
　　滬寗滬杭甬鐵路中西人員曾於前日共同攝影以留紀念昨日該路管理局任局長接交通部來電略謂協約國現與德國休戰條件已經簽字仰卽通飭全路大小各站一律懸旗誌慶等因任局長當卽通電各站遵照辦理並飭上海北站站長於車站前門高懸萬國旗綴以五色電燈多盞本日及十八日各職員皆休息惟列車仍照常行駛云 
[法租界之佈置]  
　　法工部局總辦總董等集議以此次協約國勝利爲亘古未有之舉僅僅懸旗不足以彰慶幸須當懸燈故於昨日諭令各工人在顧家宅公園及各機關各捕房黄浦灘等處竪立木杆懸掛燈彩並紥電燈以便定期慶祝 
[西牢開釋囚犯]  
　　法公堂會審讞員聶君 
法副領事德君以協約國全得勝利德 
國完全降服除懸旗慶賀外西牢中各押犯亦須加以恩恤故聶德兩君曾同至西牢由管牢捕頭呈上各押犯名山擇其情罪較輕及平日勤愼作工在牢守法者開釋一百二十餘名 
[勒令德華大班遷讓]  
　　吾國對德宣戰後本埠德華銀行歸我國玫 
府派員保管淸理賬目惟該行大班德人韋氏仍居在内茲悉外交部特派駐滬交涉員陳貽範君曁駐滬領事團於前日接到協約國與德國休戰簽字之公電後昨特咨行公共公廨關讞員轉請英美總巡麥高雲君飭派西捕兩名前往該行傳諭韋氏將行務交代華官尅日遷讓云 
[歐戰協濟會今日大會]  
　　今日午後四時歐戰協濟會在公共租界大馬路議事廳開大會邀請男女官紳商學各界領袖到會商議結束辦法有比國駐京公使達司脫里君靑年會全國協會總幹事余日章君上海總商會正副會長各國領事各界代表演說護軍使署警察廳及各機關軍樂隊助興童子軍亦到場招待屆時必有一番盛况也 
　　此次歐戰協濟會在華募集捐欵寰球中國學生會及靑年會全國協會製有優勝旂以備將來贈與募捐最多之三校曾誌本報茲悉上海學校方面除復旦大學認捐一千餘元之外靑年會學校今日亦向寰球學生會報告約翰大學及約翰靑年會聖瑪利亞女書院正在進行亦有報告到學生會認捐二千元商會會長朱葆三君亦已認捐二萬五千元外埠已認者除南京二十萬天津二十五萬廣東五萬外茲又有中央政府電認五萬元江西認二萬元河南認六萬元杭州認三萬五千元武昌認十萬零五千元 
　　又江海關監督上海稅務所長接財政部通電云歐戰影響波及全球是以我國與協商各國爲共同作戰之舉並與美國取一致之行動今美國威大總統以協濟各國軍隊及前敵華工之用魏任美國靑年會等七團體募捐美金一千七百兆元幷電託中國靑年會在華籌募由美公使介紹前來我大總統慨念協約各國軍士與我國僑工備列行間者連年勞苦軫切如傷現已首先提倡並集重要諸人擔任發起組織進行本部特此通電各省財政廳關監督稅務監督鹽運使榷運局印花稅分處烟酒公賣局淸理官産處造幣廠等一體遵照務卽分籌欵項人數以多爲是捐欵不拘多少隨意樂輸總期集腋成裘不特昭示我袍澤提携之意卽我國民對於協商國應盡之義務亦可藉以表示於全球其在商埠有美領事駐紥地點者幷希與該領事接洽約同官紳商學各界一律辦理電到卽將辦理情形先行電復幷將收集欵項隨時陸續解交以憑轉撥該會滙寄是爲至要 
　　軍警各界前接江蘇李督軍電令以歐戰告終所以歐戰協濟會募欵一事亟應量力擔任輔助等因曾經　令分别擔認在案茲各機關又奉省公署電令前因遵卽飭屬一體擔任籌欵以盡協約國之義務云 
　　又歐戰協濟會傳單云歐戰協濟人道事業吾國人應協濟之故何在一戰地人道事業之種類（一）爲前敵軍人（二）爲俘虜（三）爲華工及他國工人（四）爲退伍兵士保全其人格休健其身體安慰其心靈照拂其行動教善兼施法良意美二次次吾國之協濟歐戰事業係出自美國之請求美國我素來之友邦也良友之請求將如何應之三美國所請求於吾國者其數僅居總額千七百分之一足見其請求不在金錢而在吾國人之情請與精神 
　　四美國非對於僑居我國之西人而請求乃對我國請求非對於我政府而請求乃對我國國民請求我國民對之應作何種表示五且此次美國並非請求實係試騐我國魂之存在與否我國民尚有生命及精神否尚有協力同心之一種精神上的結合否此三者我國前途存亡之大關鍵六此次請求之來實吾國民千載一時之機會（甲）表示我國敦睦友誼尊重人道酷愛和平慷慨好義之美德（乙）彰顯我國有永存不滅之特性與前途光明之希望然則吾邦人君子盍速興起！速表示！！速捐助！！！ 
[猶太人與歐戰協濟會]  
　　猶太教公益會與其他六大團體之在戰地扶助兵士其目的有二（一）盡服務於聯軍之義務（二）供給猶太兵士之必需品此會之設在一九一七年夏間其主旨卽爲融洽猶太人與美之感情其最要之職務在爲戰地軍士謀幸福反德育斯會領袖現有一百九十三人教士有五十人監督五人斯會且設有辦事員養成所以四星期爲畢業期限畢業後則派往戰地服務或三人爲一組或五人爲一組卽禮拜日亦有聖經班與祈禱會昔時斯會幷無獨立會所現則已建成者有五處已在建造中而未成功者有十五所猶太人之在海陸軍内者將及九萬人如至年終當可再增四五千人目下辦事處有百五十處其接近練習兵之軍營者有百處與戰士服務團共同工作幷在法國設立董事部以籌總會及分部進行之方法云 
[法國决勝公債之昨訊]  
　　此次法國募集决勝公債成績極佳計至昨日（十五號）爲止總數共達三千六百九十八萬六千四百佛郎其中華人購買者計爲二百八十九萬七千佛郎前本定於本月二十四日截止現因公債業已逾額擬提前至本月二十日截止茲將各銀行募集之數錄左東方滙理銀行二四六五九六○○佛郎中法實業銀行六·二二·○○○佛郎華俄道勝銀行四·三二二·○○○佛郎滙豐銀行一·一五四·八○○佛郎中國丶銀行一二八·○○○佛郎 
[實行調查歐戰之損害]  
　　上海總商會曁縣商會前曾接到農商部令調查歐戰時期内所有中國人民受直接或間接種種損失如生命財産船雙貨物等類頒發表式飭令分别照表塡註明確彚案詳報等因經該兩會遵照辦理在案茲因歐戰告終前項事宜亟應淸查造報是以由總商會將部頒表式刷印轉函各業董將當時所有受害損失一切情形分類查明照塡並須開明年歲籍貫職業等卽日送會以憑彚總詳報云 
[歡迎克蘭氏之預備]  
　　文滙報云美總統威爾遜之至友克蘭氏現在北京由美使芮恩施招待定於二十日左右由京抵滬美人商會已預先佈置招待事宜而中國商會美國大學俱樂部寰球學生會等亦皆籌備聯合開會歡迎云 
[法輪船明日起程回國]  
　　英文滬報云法蘭西輪船公司之保羅勒加號定於星期日午時十二時一刻由滬直接開赴馬賽口岸載有上海行客二百五十餘人立興洋行之主人與在上海演說戰中比國情形之比使達斯脫里氏等皆乘此船回國云 
[法國帆船失愼續誌]  
　　法商隆茂洋行經理之大號汽油夾板船在楊樹浦對江浦東和豐鐵廠船塢修理工竣停泊該廠碼頭忽於前日（十四）上午七時失愼已誌本報茲悉該船自上午起火直燒至下午火勢尚未熄滅經英軍艦駛近船邊發砲數次先後計二十餘響使其沉没至夜半始漸漸下沉火勢得熄而濃烟密布餘燼猶熾當由西商救火隊及江海關救火小輪在場竭力灌救至昨午始各散回該船經此巨創内部機器雜物焚燬一空損失甚巨事後由海關水巡捕房梅捕頭飭探調查起火緣因以憑核辦 
[一星期來之金融調查]  
　　近因協約國戰勝本埠中外政紳商學各界慶賀又値西商秋季賽馬之期是以各銀行各洋行均休業半天各外國銀行祇有東方來大條四十七條洋二十萬元惟中交等銀行來往於漢口天津烟台曁南京等埠者絡繹不絶茲將本月十一日至昨日止銀洋往來數目錄下（星期一）中國銀行從南京裝來新幣八萬元交通銀行亦來新幣十六萬元又杭州來洋二十萬元花旗銀行裝赴漢口寳銀二十萬兩交通銀行裝往漢口寳銀六萬兩洋十萬元又裝南京去寳銀六萬兩中國銀行亦裝去銀六萬兩（星期二）大德昌銀號從廣東來洋十萬元滙豐裝赴天津寳銀五十萬兩正金銀行亦裝去銀三十萬兩中交兩銀行各裝南京去寳銀六萬兩（星期三）交通銀行由南京來洋八萬元又裝往銀六萬兩中國亦裝去銀六萬兩（星期四）交通中國兩銀行各裝南京去寳銀六萬兩客帮裝烟台去銀七萬兩洋六萬元又裝天津去洋四十萬元各壯裝甯波去洋二十萬元（星期五）交通銀行由南京來洋四萬元又裝去銀六萬兩又裝天津去銀三十萬兩洋三十萬元中國裝往南京去銀六萬兩東方銀行由花旗輪船公司儎來大條銀四十七條又批沙洋二十萬元 
　　自十二日迄今國幣與墨洋之價漸漸回小因來源旺用度稀且銀拆難小之故昨日午後收盤爲七錢二分七釐 
　　銀拆自十一日至昨日上午止逐日七錢緣一船華商做投機營業者預料歐戰將逹和平之目的先令必縮東滙必增欲趁此時機圖獲大利故買進本月份及十二月份東洋滙票甚夥詎料邇來滬地銀根緊促各錢莊咸抱穩健主義縮小範圍且十三號大條銀價雖縮去七五而鎊價由匯豐維持自十一號改縮一辦士計五先令至今未曾變動東洋滙水昨日反跌小二五計四錢五分以致做投機營業者均力不能逮前昨兩日紛紛賣出約日幣六七十萬元昨日午前尚有日商解與華商之花衣銀欵約三十萬兩各埠電滙來滬之銀兩亦有四十餘萬兩有此種種原因所以午後之銀拆頓覺鬆動計三錢三分 
　　本月份標金之價自大條銀價縮小之日最大開過二百三十八兩嗣因各銀行東洋出多進少滙水亦小去二分鎊價勿動故金價頻跌昨日午刻收盤爲 
 
 
 

Page 11

 
 
二百二十六兩四錢現貨赤條因市上銀根奇緊且各銀行均不肖做押欵三日問每條跌去銀十兩之外以致恒孚與銀樓同行之飾金昨已跌至三十九元 
　　今日（十六日）係慶賀協約國戰勝及和平之日各銀行及海關各洋行全日慶祝所以一週間銀行查倉提前登錄於下麥加利存銀一百十二萬洋一百十四萬滙豐存銀四百七十一萬洋一百六十五萬大條銀四條德華存銀五十一萬正金存銀一百九十九萬洋七十一萬道勝存銀一百十五萬洋二十萬通商存銀三十萬洋五十萬東方存銀二百三十八萬洋五十四萬大條銀四十七條花旗存銀四十六萬洋六十二萬大條銀五條華比存銀二十八萬洋三十萬嗬囒存銀二十二萬洋八十五萬中國存銀八十九萬洋二百三十四萬台灣存銀六十六萬洋四十五萬住友存銀七十四萬洋五萬各錢莊存銀三十萬洋六十七萬交通存銀五十九萬洋六十八萬有利存銀二十五萬洋十二萬三井存銀二十三萬洋五萬三菱存銀十四萬洋五萬朝鮮存銀三十九萬洋十三萬中法存銀八十三萬洋三十六萬總計存銀一千八百十四萬洋一千一百三十九萬大條銀五十六條較上屆（九日）調查時少存銀一百九十二萬洋亦少存二十四萬大條銀則多存四十七條尚有華商興業聚興誠滙業浙江地方中華商業四明永亨金城中孚廣東鹽業大德昌等銀行所存銀洋不在其内 
[鐵路兩站十月份收數]  
　　滬寗杭甬兩路聯運以來營業頗見發逹惟運出之貨仍以南站爲多數茲悉十月份上海南站收入貨欵計洋九千八百餘元所運係洋廣雜貨水菓洋紗鹹魚等件約裝三十噸車四十輛上海北站十月份收入貨欵約計四百餘元所運皆係雜貨至於客票收入十月份上海南站計洋二萬餘元上海北站一萬九千餘元則亦不相上下耳 
[盧護軍使回滬之迎迓]  
　　松滬護軍使盧永祥日前赴京謁見徐總統並參預督軍會議現已事畢起程南返並先期電滬查照使署接電後經馬參謀長委某副官馳往寧垣渡江赴浦口迎迓云 
[閩督派員購辦棉軍衣]  
　　閩省李督軍因時屆冬令所部各屬軍隊需用棉衣故於前日派軍需員來滬分向承製軍衣各舖定購長短套棉衣數千件限日製竣是以近日各舖趕製此項棉衣甚爲忙碌 
[江浙會防梟盜]  
　　本埠軍警機關均接李督軍電飭略謂據浙省軍民兩本埠軍警機關均接李督軍電飭略謂據浙省軍民兩長會電稱頃接内外水警兩廳報告近來江浙毘連交界處所時有梟盜爲患當經派隊剿捕除緝獲盜魁梁雲龍等解省重懲外餘匪均竄逃隣境各港潛匿若不會同隣境軍警兜剿並於交界加派巡船駐防攔截不足以絶匪蹤自應詳請電商蘇省軍民兩長實行通令與浙毘連各屬軍警對於交界處所嚴加防護以免竄擾而安航旅等情前來杳近來時值冬防緊要之際豈容匪盜横行擾碍商旅自應電請通飭各屬水陸軍警於毘連浙境交界各要隘加派軍警協力防範等因自應准照分電松滬護軍使曁外海内河水上兩警廳淞滬警察廳一體查照轉飭與浙境毘連所屬各軍警自卽日起於江浙交界各要隘加派軍警嚴密愼防母稍疎忽等因軍警兩機關當卽分飭各屬一體查照辦理故内河水警二廳一專署長沈葆義已於昨日選派槍划小輪駛往南黄浦向江浙交界防範矣 
[孟警佐愼重冬防]  
　　閘北五區一分所虬港橋爲華租交界之處虬港路北四川路一帶各國僑民麕集該分所署員孟荃蓀自奉徐廳長令飭籌備冬防後對於以上各地點格外注意除每晚添派雙崗遇形跡可疑之人實行檢查並飭巡邏長警分段出巡外復親率巡官輪流稽查以察勤惰 
[調艦保護軍火]  
　　海軍藍總司令以龍華對岸爲軍械火藥存儲之所關係重要值此冬防期内防範自宜嚴愼故於昨日調聯鯨軍艦駛往保護 
[建安艦由甯回滬]  
　　建安砲艦在南京遊巡事竣於前日開駛回滬椗泊南黄浦聽候海軍藍總司令調遣 
[李女士創設線廠續誌]  
　　江蘇女子師範學校教員李秀貞女士發起設立線廠已紀前報茲悉李女士現已籌有的欵十萬元尚擬招股四十萬元已在浦東董家渡購買基地四畝有零雇由工頭陳裕記承攬建造廠屋一切機器亦已向某洋行訂定將來到滬卽在房屋工竣時候滬上紳士如陸伯鴻穆抒齋朱葆三陸松侯錢貴三等皆贊成斯舉願爲竭力帮助云 
[碱業公會議决加價]  
　　上海碱業公會昨日遍發通告邀在會同人開臨時會議到會者計同業十五家首由會長石榕夫報告開會宗旨略謂近來貨物來源稀少上海存貨無多乘此時機擬卽加價云云經各同業討論之下議决每擔加價五錢議畢散會 
[兩工巡捐局收稅問題]  
　　滬北工巡捐局長曹履冰前因建築依周塘馬路工程預算不敷擬於滬南工巡捐局所徵一切稅欵項下將四六份分配者改爲各半對派或南北兩局各自徵收分權辦理當經滬南工巡捐局姚石蓀局長邀集本局名譽董事會議之下以南工巡捐局所負公債尚未淸償且南北兩局劃分時卽以南局得六份北局得四份據情詳奉盧護軍使省長道尹等核准試辦在案現試辦未經期滿未便更改卽行拒却旋曹局長又屢商姚局長仍以前項問題請爲籌畫姚局長乃於上月末日與各董重行會議良久仍未結果聞此舉現正從事磋商云 
[傳染時症之預防]  
　　英美工部局衞生處西員以邇來時症流行醫治稍不得當輙有性命之危推原其故良緣滬上屋小人多收拾不能淸潔所致以故連日派令工頭督率小工多名分赴愛爾近路海甯路馥康里渭安坊等一帶挨戸澆洒藥水粉刷牆壁俾免傳染時症而保公衆衞生 
[寗波同鄉會之茶話會]  
　　甯波同鄉會事務所遷移至河南路抛球場三百六十四號布置完竣於昨日下午二時邀請各職董到會參觀特開茶話會到會者會長張讓三錢逹三及康錫章陳蓉館樂葆庭方濬年沈佩蘭陳景塘袁明山厲汝雄盛不華趙擷金屠景三吕耀庭陸維鏞陸愛伯方椒伯諸君並提議新會所内前經議决徵法甯波圖畫書籍藏儲會内以供流覽而保文物應推定主任專司其事當公推葛虞臣虞含章袁明山賀寀唐江北溟諸君爲圖書館主任辦理徵求圖書事務並推陳蓉館陸愛伯二君爲理事布置一切務期於會所落成之前辦理完全俾開幕時得以陳列其徵求章程公推袁明山起草並擬徧請七邑名流爲名譽贊成員協助進行至五時始各興辭而散 
[紹興同鄉會徵求會員]  
　　前晚（星期四）紹興同鄉會假座一枝香會議徵求會員到者朱子橋田時霖宋漢章魏淸濤徐乾麟孫鐵卿裴雲卿曹慕管等數十餘人當場議决共分十五隊分頭徵求預定徵額三千人會員區爲二種甲種年納五元乙種二元查紹興七邑旅滬同鄉不下十餘萬人聞繼續入會者甚爲踴躍云 
[火油傾入井中之判罪]  
　　邑人張忠順控傭婦潘余氏深夜將火油一箱傾入井中意存不良請爲究懲一案曾經上海地方檢察廳一再提案研訊並傳到薦頭徐雙全及張所指作證之傭婦裴徐氏等至案預訊明確判徐雙全裴徐氏等交保潘余氏押候起訴審判廳公判在案昨午該廳趙毓璜推事官會同李檢察官開庭飭提潘余氏至案略詰一過以潘余氏意圖傷害他人之所爲罪已成立姑念女流無知從寛判令監禁二個月以儆 
[南洋公學賽球紀]  
　　時届冬令滬上各校多舉行比賽足球茲將近日徐家匯工業專門寧校（卽南洋公學）比賽足球消息錄後十月十九日與跑馬廳上海足球隊比賽南洋勝四球上海球隊勝一球 
　　十月二十六日與聖芳濟球隊比賽南洋全勝四球十月二十七日南洋乙部與猶太球隊比賽各勝二球十一月二日與上海西人跑馬會球隊比賽各勝三球十一月十六日（卽今日）下午三點半南洋公學在該校草場約定與美孚洋行球隊比賽十一月十七日（明日）下午三點鐘南洋乙部約定惠洛斯球隊比賽云 
[日華小學懇談會紀事]  
　　市立旦華學校於昨日懇談會家族來者百餘人上午展覽成績幷由校長教員詳述訓練教授情形分贈訓練實說一册下午表寅學藝俱極純熟 
[滬江大學推廣格致部消息]  
滬江大學自去年籌得巨欵興建一切擴充規模如增購校基建造宿舍健生房等已載各報茲又議於格致部份極力推廣擬另造科學館廣置理化儀器是項設施約計五萬金現該校理化學主任　佩禮新由美國返華曾經在美向各處勸募已得某慈善家認捐一萬元又浸禮會亦許撥三萬元惟必須在中國添募一萬元以資補助現正計劃籌募手續各教職員頗形忙碌云 
[廳委守提忙漕旬報單]  
　　上海縣知事署近接江蘇財政廳令略謂各縣經征忙漕應將銀米各數按月按旬查塡旬報簡單送廳查核前因朱據一律送齊疉經文電嚴催在案乃迄今日久各縣仍未送到實屬疲玩已極亟應委員守提以免再有延誤除卽委員多人分往各縣嚴催守提外令仰該知事一體遵照 
[公平鞋帽莊先行交易]  
　　浙江路五雲日昇樓轉角公平鞋帽莊係楊某組織業已裝修洋式門面整備大批貨品定於明日先行交易放盤兩星期凡購各式之鞋每雙減洋兩角外加贈優美絨包長城香烟等品 
[江灣之戰勝祈禱]  
　　十五日上午十時半江灣聖保羅堂舉行特别祈禱感謝歐戰告成由中國老牧師吳虹玉君主禱云 
[已閉米行房屋成爲賭窟]  
　　南京洪生碼頭長和泰米行於今秋倒閉後經各債權人聯名陳請縣商會追理並因該行各夥均已四散故由債權人派人看守房屋詎近有人在内賭博爲第一區警察署趙署長訪悉特於昨日上午十時派盧巡官帶同長警密徃查察内有牌九麻雀共四五裏聚集數十人當以多係生意中人顧全體面僅令其散局乃有向爲□客之顧宗和出而向巡官挺撞遂將顧拘住並將在内售賣食物及藉此索取錢文之朱阿明周阿二葉阿五與司閽人王寳福等連同桌上搜獲現洋七元鈔票洋三元小洋四十角銅元若干枚一併解署由趙署長問明顧挺撞巡官判罰洋十五元朱周葉三人分别拘留王寳福因已年老不予究罰斥卽退去起案之鈔洋等一倂充公賭俱銷毁 
[破布頭船内夾藏鐵板]  
　　浦東三區崗警徐耀庭昨在浦東陸家渡口見一划船裝載破布頭二梱分量甚重形跡可疑當卽喝令停泊上船打開檢視詎内藏鐵板三百餘斤向詢來歷不能指明故將該划夫朱阿四拘解至署押候澈究 
[醫藥會定期選舉]  
　　中華醫藥聯合會今又屆選舉之期現瀝該會同人定於本月十五日晚六時開全體大會重行選舉正副會長及議長議董並推舉各職員等聞開會地點仍借英租界大馬路保安堂云 
[烟紙店失竊鉅數銅圓]  
　　小南門外大街瑞豐烟紙店前夜天未破曉時被□撬開□門入内將所儲之銅元一百八十千文竊取逃逸昨晨覺察後報告該管一區三分駐所（水仙宫）請爲追緝該警佐劉某據情詳報淞滬警察廳長立飭偵緝隊隊士前往勘明形跡然後查緝 
[爲外甥女代抱不平]  
　　大南門口老虎灶主婦夏李氏之外甥女趙氏嫁與西王家蔡桂庭之子阿二爲室生有子女三人邇因阿二不顧家用妻趙氏與兒女等不顧趙氏等衣食無着前往夏李氏處哭李氏頗抱不平乃於昨晨至蔡家理說蔡桂庭以夏李氏不來家滋擾致起衝突蔡將夏李氏推跌倒地該氏年已近花卽將仆地受傷等詞喚警將蔡桂庭拘入一區三分所轉送海地方檢察廳請究 
[小工被人毆傷]  
　　滬寗鐵路北中興玻璃廠小工□祥前日不知因何被同伴昌善陳宇藩張文宣等毆傷頭部流血不止由四區巡警一拘入區署聽候核辦 
[婦人扭控蕩子]  
　　閘北龔家宅居婦劉葛氏昨扭其子錫林至五區二分所控錫林年已成人不務正業專事游蕩屢經訓誡怙過不悛請懲戒經牛署員預訊一過判解司法科核辦 
[醉漢沿途胡閙]  
　　江北人王何二昨在虹口狄思威路一帶酒醉胡閙並將行龐士品扭住行兇致被鳴由一千二百八十二號華捕將王入捕房押候酒醒解廨訊究 
[車夫運油逃逸之追究]  
　　錫昌號主尤祖其昨至法公堂控稱小車夫郭阿熙向在商人店中載運貨物日前着郭往棧中裝運價值八十四元之油六罈至店中詎郭一去不返嗣後商人着人至江北找尋無着用去川資不少至今始在申拘獲請求訊究並請追還貨價詰之郭供民人因虧欠周緒春之銀洋是日推車經過新閘地方與周緒春遇見向民人索取舊欠故將油放在周處暫抵詎被周私自售去民人乏資賠償無奈沈逸求寡周緒春供由民人將油寄藏顧大家不知如何被顧大售去是實顧大由伊妻顧唐氏代到聲稱丈夫已於八月間回籍油由周車來暫寄爲日未久卽行車去餘言支吾中西官判郭押西牢三月周押二月顧唐氏罰洋十元充公外再賠還原告洋八十四元以儆 
[車夫失竊黄包車]  
　　王阿福昨至法公堂控李士柯租去黄包車一輛詎被失去扭案請求訊追李士柯供民人是日拉車至黄浦灘至厠所内大便不料被人乘隙將車竊去迨至民人出外時見已逃逸無蹤後民人回至公司訴知王阿福卽將民人扭案實情無力賠償求宥聶讞員以李並無避匿情事刑事案不能成立着卽註銷准予原告民事起訴訊追 
[婦人吞烟圖盡獲救]  
紹興婦人王張氏住居老閘東唐家衖二十七號門牌屋内近因失被其夫王裕林毒打背人潛購阿芙蓉膏吞服圗盡幸經隣人察悉報捕派探將氏車送仁濟醫院醫愈昨晨傳同王裕林將氏解送公共公堂請訊據王裕林供稱王張氏係我髮妻因不守婦道是以略爲訓斥等語詰之張氏供因丈夫將我逐出後非但不顧贍養又迭次將我毆打是以忿不欲生吞烟圖盡云云中西官得供判氏開釋諭後不得輕生 
[雉妓强曳行人]  
　　雉妓陶素貞前晚在南京路强曳行人被七百九十五號華捕查見以其違章將陶妓拘入捕房昨解公共公堂經中西官訊實判罰洋三元充公 
[被告交保候訊]  
　　孟阿囝在公共公廨控宋桂咸不將伊故交孟三囝在日之抵産放贖等情昨由探將宋傳至公堂經中西官訊判交保候訊 
[瘋子送交棲流所]  
　　湯生福前日因神經病復發在虹口吳淞路一帶胡閙山捕查見向阻不服遂鳴由一百六十四號一百十二號中西兩捕到來將湯拘入捕房昨解公共公堂經中西官訊得揚語無倫次因判送交棲流所醫治再核 
[扭控房東誘逃妻子]  
　　揚州人李金龍向在滬城侯家路某皮鞋店爲夥其妻于氏年二十一歲賃居閘北婦人吳卞氏家李居店時多回家時少來吳卞氏與伊十五歲女兒雙喜牽引李于氏學符金寳姘識舊曆本月初一日符將于氏領出另行覔屋居住前日李金龍前往吳卞氏家探望妻子不見當向卞氏詢問該氏支吾以對李知爲卞氏等誘逃遂喚警到來將吳卞氏吳雙喜母女拘入四區二分所並將符金寳補提到案經署員訊得案涉刑事備女申送警察廳昨日轉送地方　下午經檢察官提案預審之下判吳卞氏吳雙喜母女與符金寳分别收押李金龍退去聽候追究李于氏到案再訊 
[私售鴉片之抄獲]  
　　客民王銀江邇在浦東花園石橋私售洋烟爲三區劉巡官訪悉於前晚密飭長警前往抄出烟具全副將人證倂解至署曾警正略詰之下於昨判解警廳司法科訊辦 
[過犯竊取呢大衣]  
　　余者生在北四川路二百八十一號門牌羅釗家竊取值洋十餘元之呢大衣一件圖逃被包探蔣阿林查見將人贓拘入捕房昨解公共公堂經中西官訊實以余係過犯因判管押西牢一年半期滿逐出租界贓交原告領去 
[挖掘後門圖竊]  
　　甬人王小弟前晚在蓬路五百六十七號門牌何阿吉家後門挖洞圖竊被一千三百八十四號華捕查見將王拘入捕房昨解公共公堂經中西官訊實判王押西牢九個月示儆 
[碼頭匪徒攫取網籃]  
　　浦東陸家渡日商東安洋棧司事某甲昨日傍晚擬束裝回籍將行李置於更房旁不料被碼頭菲徒乘間攫去網籃一只内有銀洋衣服等物約值五六十元嗣由該棧經理因報三區一分駐所請求飭緝贓匪務獲解究 
[流氓誘賭攫洋]  
　　南潯人吳佐卿在某絲廠爲出店前日行經北蘇州路有渡氓王阿根等在該處擺設三四賭攤誘吳賭博將其身帶銀洋三元攫去由吳鳴警到來拘獲王阿根一名解入閘北四區警署押候訊辦 
[竊賊當場被獲]  
　　寗波婦人劉虞氏家居滬城九畝地邇來迭遭失竊前晚又被竊賊吳三挖門入内行竊紅木插鏡並衣服等件正擬携贓出外爲該氏覺察呼救該竊竟敢行凶旋由巡警到來將該　吳三連贓押送二區一分所於昨傳到原告併送地檢廳訊辦 
[行竊與收贓並儆]  
　　無賴將恒芝串黨在楊樹浦路電燈公司棧房内竊取舊鐵十四塊消贓與華記路賣舊貨之俞四寳被該公司西人查悉報由捕房飭探將蔣與兪一併拘獲昨解公共公堂請　經中西官訊供屬實判蔣與兪各押西牢一年以儆 
[摸竊押禁一年]  
　　摸袋賊安徽人陳有淸前日在福建路摸竊忻和　身畔皮夾一雙内儲現洋携贓飛逃被忻訴知包探馮兆繭將陳追獲拘入捕房昨解公共公堂經中西官訊實判陳押西牢一年半期滿逐出租界 
[扒手判押一月]  
　　竊賊趙金生日前在法租界小東門地方摸竊陳阿訓身畔皮夾内所藏銀洋被陳察悉喚捕將趙連贓帶入捕房昨解法公堂請究先據原告禀明前情詰之趙金生供實情貧苦無奈行此不法求宥中西官判趙押西牢一月以儆　給原告領去 
[竊棉被判押七天]  
　　某棧主吳候助至法公堂控竊賊張利德前晚前來借寓至天甫黎明時竊去棉被一條而逸報捕後經包探將張拘獲吊出原贓請求訊究詰之張供認行竊不諱中西官判押七天　　原告領去 
[淞滬警察廳批示三則]  
[虞德鏞批]  
　　呈單均悉查該民住室被竊貴重皮衣前據該管警所呈報後業已通令協緝並飭區上緊查拿在案查追贓緝竊本警察責成候再派探勘明跴緝可也此批 
[陳萬隆批]  
　　呈悉准候給示保護此批 
[徐祝三批]  
　　呈悉准卽來廳具領可也此批 
[誌謝]  
　　商務印書館學生雜誌第五卷第十一號現已出版昨承見贈一册書此誌謝 
雜評二 
[戰後損失（訥）]  
　　調查戰後損失部令已見數月矣而今尚未着手實行是亦可見國人不注意於戰後之一證也 
　　夫以我國所受之損失與他協約國較則損失誠屬區區特使關於戰後之各問題而事事如調查損失之悠忽則損失不可計數矣此我國人不可不預爲慮及者也 
　　是故我人處此歐戰告終之世界對於應盡之義務務當力盡如歐戰協濟會之踴躍是也對於應得之權利亦不能放棄如研究議和席上提出之各問題是也義務權利分明爲人然爲國亦然 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
談原 
[我之調和說] [  濟航]  
　　自民國以來有一次戰爭卽有一次調和夫調和固善也特調和云者乃使雙方各得其所五雀六燕銖兩停匀也　之於色紅者自紅綠者自綠一經調和紅者綠者皆失其固有之色而另現一種顔色也醫之於味酸者曰酸辛者曰辛一經調和酸者辛者皆失其固有之味而另成一種滋味也如貌爲主和口是心非亦儕於和平者之列是猶化學家所謂物理的變化而非化學的變化蓋其形式雖變而實質仍未變也雖調和庸有濟乎吾且拭目以觀今之調和者 
老申報 
[中途遇盜（見光緒十四年十一月初七日）]  
　　本月朔日傍晚揚州馬市口牌坊巷内有一老叟臥地呻吟面貌似非乞丐而衣服甚形襤褸身旁鮮血一灘涔涔然由左手袖内淋下蓋手腕已斷矣好事者上前詰問叟瞠目良久泣告曰吾程姓安徽歙縣城外程家花園人家有恒産上月携幼孫擬至姑蘇茶葉店算帳行至中途孫忽因病夭折吾遂遵陸踽踽獨行二十六晚二鼓行至一處據聞名三江營迎面驀來二人將吾包裏行囊硬行搶去吾與之撑鉅彼卽舉刀砍來致左腕受傷欲脫左腿亦被踢傷比時吾已昏暈倒地須臾甦醒身上衣袴不知何時又被剥去天明正在寒痛交加幸遇一嫗飲我熱水又給我破衣藉以蔽體現擬回里不圖行至此問腿腕皆疼痛欲絶不能前進行將塡於溝壑矣吾死不足道第家中尚不知悉爲可痛耳言至此放聲大哭圍而觀者咸不禁爲之酸鼻旋有好善者給以刀傷藥絮襖褲令其速覔同鄉告貸回里叟道謝蹣跚而去噫光天化日之下匪盜倡狂如此乃嘆行路之難不僅蜀道爲然也 
新拾遺 
[協約國文字鼓吹之新法] [  箴]  
　　酉境聯軍於戰事稍寂之區常用一種槍枝向敵壕發射炸彈第此炸彈不能傷人蓋彈内所含者僅爲鼓吹之印刷品耳德兵拾而讀之可知大勢之趨向與時事之是非焉若距離過遠非槍彈所能及則聯軍置有氣球兩種一以布爲之一以紙爲之布製氣球可載印刷品二十磅置有機關每隔十五分鐘印刷品輒自氣球墜下分八十次始完此種氣球可違至德奥兩京凡德奥政府所禁載之文字遂得爲德奥人民所見紙製氣球形式較小作用則同百英里之距離内常用之上述各具皆於午前三時至五時施用之以其時德軍官監視兵士不及周備也如前任駐英德大使李哲諾斯基氏之秘密紀錄穆洛恩博士之關件德軍死傷之表册德國内容之眞相等文字皆由此傳至敵地聯軍所俘德兵其衣袋中常藏有此種印刷品足徵德兵固展讀之也今德奥革命皇室推翻兵民一致傾向共和殆協約國鼓吹之文字有以致之歟 
常識 
[除蚊簡法二則] [  元]  
　　據實地試騐室之四周苟無積潦孑孓無從孵化入夏可無蚊類惟有時每生於溝間不易除去惟有略費工料將室内外隂溝特築二道每隔一星期更迭輪用則孑孓不得水必無從化蚊矣 
　　又據科學考察蚊類偏喜紅色猩紅之物見之卽飛附其上至若黄色則惡之特甚避之惟恐不速據云蚁類目光頗極銳利卽在黑夜猶能辨别各色故寢衣帳被苟俱製以黄色足使白舄退避三舍至蠅類則專趨白光不喜紅藍黄綠雜色故於此有一除蠅簡法卽將窗户配置顔色玻璃而留其一方便通空氣如是室外之蠅見室内映出各色卽不飛入卽在室内者亦不耐久處由空穴飛出矣 
雜錄 
[豫園隨筆] [  楊若生]  
　　甬人陳四十者操划舟業往來朱涇楓涇兩鎭間已歷年數爲人誠樸和藹商界信任之本年隂曆七月十二日下午由楓返朱舟中乘客四二男子一婦人一女童行抵羅家堰距埠僅半里矣詎大風倐起雷雨交作舟遂覆時風雨急他舟無敢往救者四十識水性素習泅急命其姪保護郵政袋而己則入水救客先後救起者三人惟一男子尚浮沉巨浪中四十心不忍復奮身入水客不知水中救人法手握四十頸項不稍釋四十力掙不能脫遂共死里人嘉其義擬集資建一紀念碑以旌其義勇云 
　　鍾筱亭順直人善交遊光緒初嘗訪舊於白門道經滬瀆適德州李生勁南病滯旅舍與語歎曰奇士奇士竟困頓塵土耶遂共寢處調護惟謹未幾生病革索筆作家盡恨不及終養老母涕咽謂筱亭曰生平心事百不一伸天乎已矣倘埋道旁乞書德州李勁南不瞑目之柩語已而逝雙眸炯然筱亭曰四海一家誰非兄弟骨肉弗面也何恫况有兩弟一兒親養有託毋戚 
戚然生喉聞砉然有聲目漸瞑匿尸二日抵虎邱稱貸營棺衾手浴　殮權厝僧舍郵告乃父踰旬而至舉其柩弗前遲明筱亨持酒來哭送乃舉環寺而觀者嘖嘖歎曰不意今人中得見古人也 
[醒園詩鐘談] [  翟醒園]  
　　詩鐘有以新頴擅長者有以冷峭擅長者亦有以香艶擅長者南溟君有琴香閣詩鐘之作佳句甚夥若鶴頂小寒云小苑春深鶯語滑寒江秋早雁飛遲小靑丰貌雙圖畫寒素家風一布袍分詠西施盤香云五湖烟水迷春色一　雲霞捧玉輪絶世笑顰驚雁落九重文篆作螺旋滕王閣白菊云一篇序就乘風客十里香迷送酒人畫棟珠簾留暮雨霜鍪銀甲戰秋風子安遣韵存遐想元亮家風本澹妝湖由千里邀靑眼風陽重落賞素心文　云秋風　苑揮毫處落日平陽射獵時險句横拖紅勒帛芳型遍印墨西哥一檄賓王曾討武三年尚父竟興周越國大夫悲烏兎吳中覊客憶　　鳳頂梅雪云梅開庾嶺吟詩日雪滿梁園作賦時梅鹽誰試調業手雪月羣推作賦才此皆工於新頴又小寒云小橋一角秋聞笛寒戍三邊夜弄笳小苑春深朝撲蝶寒山秋冷夜聞鵑小渚雙鳬浮水去寒江一鴈帶秋飛西施盤香云響□廊空春有恨博山鑪冷月留形滕王閣白菊云暮雨一簾收望眼冷雲三徑寫秋心依然極浦生秋水幾處疏籬護冷雲此工於冷峭又云整飭容儀三學步燒殘心字九迴腸佳士芬留瓊玉盞美人家住苧蘿村載從范□春無主舞罷楊妃麝作塵此工於香艶總之以上所錄錦心繡口詞極玲瓏極文人游戲之能事非率爾操觚者所敢望其項背也 
益智新畫 
　　盆景　（休寗陳禹門） 
　　松　像否　（不受酬） 
小說 
[參觀西比利亞大獄記] [  佚名]  
　　俄人處理罪犯之法在我人觀之每以爲殘暴不合人道然一經目繫始知傳述之訛唯有一事予所不能已於言者則俄人對待政治犯是也吾書非言政治然亦不妨參以己見俄國政體固爲專制平民貴族之界分之綦嚴職是之故實使人民程度不能促進然換言之固猶愈於暴民政治也黨人必欲以炸彈手槍逹其破壞之目的政府捕而治之猶不爲過惟其中不乏靑年之士正黨發展其學業思想之時代偶以發表政見爲政府放之至西比利亞監禁五年或十年此實俄政府之大錯此輩大率乳臭未乾乃使背井離鄉荒廢學業令予太息不置予曾詢此輩何罪而至此僉謂政府遇事摧毁人之思想自由此外無他怨艾獄中政治犯與普通犯分居政治犯准與人通信閱書報唯不准涉及政事而已此輩出獄後亦不回其故鄉散居西比利亞各村鎭間所幸是間需人作工處甚多此輩恒能自給故予於西比利亞時所接見者舍官吏外凡屬文人學士什之八九實爲出獄之政治犯也普通罪犯覊禁木栅之内栅置鐵門此輩身頎碩貌兇悍望而知爲不安分者外罩大衣不論犯人身材式樣大小一律狀至可哂見吾人俱起立招呼及面獄長一犯則　縷愬其困苦深怪待之不以其道另一犯愬遭同室人之凌侮一犯則愬其大衣被同室之人撕而破之及究同室之人知因大衣不稱其身自撕破之其愬獄長冀卸罪於他人也 
　　予出入獄中從未見獄吏對待犯人有威脅刑驅之狀及入工場則見犯人方製衣裳靴鞋及各種什物製成後售之當地故伊爾庫資克人所需傢具全由此工場所供給犯人所居之室必置有十字架備犯人對之懺悔而予於一廳事之中見回教徒二百方聚集行祈禱禮此輩都從波斯阿富汗以及蒙古邊界所捕獲者也獄中逢星期五令犯人休息祈禱又有一廳事則爲猶太教徒祈禱之處猶太教徒每逢星期六祈禱故獄中一星期中祈禱之日實分三起星期五回教徒星期六猶太教徒耶穌教徒則星期日也予於獄中行經猶太教徒面前突有一人操英語向予曰先生君自英國至乎予視其人矮如侏儒頷下髭髯森森如戟嗟夫讀者予自入西比利亞以來聞吾英方言此爲第一次不禁感喟因問此人曰汝自何處來曰自搿拉斯哥予曰汝至此幾何時矣其人笑曰居此須十年六年之後始得出此也予曰然則汝爲何國人英吉利人歟抑蘇格蘭人抑俄羅斯人抑猶太人其人又作傻笑曰吾實不能自辨吾父爲猶太人在愛丁堡爲旅館之經理而吾母則蘇格蘭人也吾初擬往加萊今至此西比利亞吾亦不自知其所以然也而予探悉此人實因於支票之上冒簽他人名姓因獲監禁之罪予詢獄長曰獄中亦有消遺之所乎在予初意以爲獄中誠無虐待罪犯之事至於消遣之所恐来必備也而獄長卽導予入一室 
[自由談之自由談] [  元]  
　　歐戰前敵救死　傷看護病卒厥惟靑紅二會靑曰靑年會紅曰紅十字會 
　　長江沿岸騷擾行旅則有兩帮曰靑帮曰紅帮 
　　嗚呼同此靑紅賢不肖之相去何啻霄壤 
 
 
 

Page 15

 
 
   
 
 

Page 16

 
 
   
 
