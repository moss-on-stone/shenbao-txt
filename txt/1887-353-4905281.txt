# 1887 - 353 - 4905281

 

Page 1

 
 
[新印明季稗史彚編出售] [  圖書集成印書局主人啓]  
　　是書皆紀明季遺開軼事書凡十六種憂慾　　流離播遷作者殆不勝故宫禾黍之　乎取而讀之可以消睡　可以　醉暌因重付剞　　　　六本校對精詳紙張潔白定於十三日出書每都碼洋七角本埠南北申昌外埠申昌及經售申報　均可向購　蠆善者請至申報舘帳　　　 
[新印明季北略南略出售] [  圖書集成印書局主人啓]  
　　是書係錫山計用　先生所著北略紀明季北都事自挺擊紅丸以至思陵殉屬太子播遷流寇稿張羣奸蜂起無不歴歴如繪南略紀南都事　　藩南渡閣都北行滇粤流離孫李搆釁異聞瑣事一一筆之於書修正史者盖嘗有取焉本局因重印以公向好校對則精細異常紙色亦潔白無比共訂十本每部碼洋一元二角定十三日出書賜顧者請向本埠南北申昌外埠申昌及經售申報處購取如欲蠆售可至申報舘帳房面議此飾 
[石印六朝文絜] [  點石齋代啓]  
　　是書海昌許　林先生璉評選文旣雅　諸體咸備又爲其手書原本體仿歐陽率更剛健秀逸精妙無比正月出書以後本齋業登報端各處銷售不脛而走刻下存書無幾諸君子欲覩善本　卽速購爲盼每部洋七角寄售南北申昌本埠各書坊均有此佈　 
[論鄭州河工宜速不宜遲]  
黄河爲中國一大漏巵諺云修不了黄河誠以河水濆湧横决其勢迅疾猛摯如疾雷之不及掩耳論者遂以爲此非人力所能爲夫旣曰非人力所能爲則亦惟有聽之于天委之於命其泛濫潰決傷斃人畜淹没廬舍或冲没數邑浸淫幾省一切皆坐以待之不必更展一籌又何事皇皇然入告又何事汲汲然籌欵又何事紛紛然議堵放如許大員管治其事也乎天下事無論輕重無論大小一委之於天則天地間可以無人古語云天定者勝人人定亦可勝天自禹旣没繼緒無人商室五遷但知避河之患而初不知尋禹舊蹟而一施疏瀹至漢時集宜防塞瓠子爾　去古已遠水之故道已多湮没凡其所以施治者不過後人以意爲之未必合乎禹之見也然漢武躬往騐工三公皆身負薪　日而决口已塞雖曰濟一時之急未足爲萬世法而其施工則固猶極認眞奏效則固猶極神速也今者鄭州决口至今已三閱月矣奏報以後深宫宵旰寢饋不安先爲救急之法則立卽發帑截漕以期活人然後議籌欵　開捐國家不憚心力爲民防害其意固甚切矣簡放欽差至再至三必求得人而理爲一勞永逸之計然此三閱月中欽差則陸續如到卽奏調之各員亦且徘徊觀望而不卽赴工卽赴工矣而其如何籌度作何開辦仍尚議不能决未見　倪旁觀之人不禁爲之心頭火發夫以河患近年本重在北而不重在南山東直隸頻年决口卽今年亦尚有數處潰决者近則已報合　矣東撫張朗齋中丞知此次河流旁决由鄭州而漸趙於南故山東河道多有涸出將來鄭口旣堵則河水恐復趨齊魯　此不可不爲未雨綢繆之計以故悉心籌畫高視遠矚謀及未然聞○購辦挖泥機器船先事挑挖　河道深寛水來　　斯不至有横决泛溢之患朗帥於此可謂知幾其神者矣彼未然者猶且視爲當然而急急然爲之則當然者又孰敢視爲未然而徐徐焉應之顧中國之積弊第一在於因循刻下河决之後其水本當一瀉直下今則水勢之下也甚緩淮揚高實與夫壽春等處尚未卽遭其魚之禍而水之下也日則行而夜則止大約下流之水皆匯在洪澤　近日湖水繼長增高已有岌岌可危之勢特以冬日烈烈絶無小雨微雪故水之漲也　助無　則其盛也緩人見其緩也遂作得過且過之計而不知緩在冬者急在春桃花浪漲卽非决口之處尚恐不免水患　謂如此大决下游諸處其尚可以設想也乎黄河之汛有三春曰桃汛夏曰伏汛秋曰霜降汛至霜降汛既過克保安瀾則河工諸員莫不欣欣然有喜色伏汛　大尚不至常爲民患惟桃花汛最爲利害蓋春間雨水方興水勢有　且西北高山中積雪凝冰　春融化自上下下大有高屋建　之勢潛滋暗長者不必論卽大溜冰排隨流直下其勢尤不可以禁遏故辦河工者所畏在此此時尚在冬令水流不急若一至春水方盛之時尚能濡遲若此乎及此時而迂緩從事不能速籌良策卽刻舉辦應堵者堵應疏者疏盡力施功及時敷治未及交春而克奏膚功則明年下游之民命尚有　保抑或再遲則恐將不及矣夫河工之所需者欵耳朝廷念此事不可稍緩須臾凡有臣工入告但有裨於河　者無不立予施行知開辦捐輪雖足以濟巨欵而或恐緩不濟急因飭部庫及各處藩庫關庫苟有可撥之欵先行撥解以濟要需約計所需之欵六百萬已籌得五百餘萬矣旣有此巨欵則卽不難興此巨工辦理河工諸大員以及所屬各官務當早事圖維悉心計畫謀定而後舉舉則必期其速試觀東南各善士之義　諸欵亦係先行借墊而後隨時歸欵蓋早一日放賑則早救一日之民命若必待捐資旣集而後解往則將索之於枯魚之肆矣僕嘗謂南邊義賑其數不菲若移此以開河工之先似亦一策然而災民苟無此賑欵必將轉乎溝壑雖曰君子務其大者遠者而坐視其死而不之救又安忍出此而彼辦河工者若不及早奏功則明春水漲時横决直盪其所害之性命當有數倍於目前者矣杞入之憂曷其有極 
[東報瑣述]  
　　西歴十二月九號倫敦來電德國皇太子身體壯健侍醫治其瘍毒可卜全愈十七日東京來電伊藤大山兩大臣巡視各地方巳畢今午二點鐘到横濱旋卽回京 
[領事德政]  
　　駐紥長崎理事蔡伯昻明府涖任以來除修好睦　之外保護商民無不周至今届瓜代之期所有寓東之三江福建廣東三帮紳商恭具萬民傘一頂其文曰澤被崎陽又德政牌四扇堂匾一塊具文曰慈愛廉明擇於本月初九日辰刻用金鼓等敬送至署與送者十八人皆衣冠濟楚見者　之明府接見各紳商時深致　讓爲備盃酒以謝神户理事徐乳羔明府平素辦公之餘與紳商時通欵曲不以官塲模樣示人此次聞明府將解任若失慈父母因同具萬民傘三頂及禮物酒席已於上月下浣恭送入署明府亦以酒答之 
[閩中雜摭]  
　　　　　　　　　下渡大嶺頂有某甲向在洋行服役有女年方八齡前日被同里某乙引至附近高奶廟戯臺上竟欲强奸幸得挣脫女歸訴父母甲忿不能平據情控於閩署王吉人大令檢騐之下現己飭差查覆閩人聞此事者傳爲笑柄○某甲管帶北洋兵船數年以來家計日有起色去年遭親喪在西關外梅亭山向高家買地一區爲葬親計附近有薛家墓遂有薛朗朗者藉閩俗有花紅陋習向之勒索甲不肯出錢朗遂串出族長薛三良以甲佔地盜買爲詞赴縣控告墓佃高鴻銓亦具禀極陳新賣之地在薛界之外并將朗之私意揭破聞侯官縣業已准理矣○福建徽信局現 
 
 

Page 2

 
 
已稱辦該局仍設藩署中攝理其事係布都事蘇君永昭云○福州銀價日低一日每元番票只值錢一千零三十文查係城内外錢鋪互相盤支以致銀價有减無增各鋪家向行家交易概用現銀至期亦當以銀抵還值此銀價日下莫不相顧而哭現在稍有竿頭日上之勢○自洋藥稅厘併徵後凡開張烟館者無從買私土相與改絃更張另立旗幟城内外新開者不下千數百家比之米鋪更多且新開各處屋宇旣極華麗器具又其精良門異矜奇窮工極巧每家貲本須千金由是以呼吸烟霞爲事者相率趨之益覺樂此不疲矣○福州花會前當熱閙時經閩候兩邑尊出城拿辦在後此風稍戢現西南關外花會首又厚賄各衙門差捕兵弁依然在深山峻嶺之中開塲掛巴城内無賴之徒又從而羽翼之代爲收字俗呼爲小巴係每日傍晚時子女丁男於小巷通衢互相問訊至夜闌人靜則相率入廟求籖祈夢風俗之壞至此已極藉非賢父母振刷精神認眞拿辦轉瞬隆冬小民其能相與困餓乎 
[慈城火災]  
　　月之初八日戌刻慈谿小西門内韓家弄口張姓不戒於火紅光高燭霄漢警鑼亂鳴雖有水龍竭力施救無如火勢甚猛一時難以撲滅約焚一點鐘時共燬去大厦一進幸四面均有高墻故未殃及四隣也 
[查拏游勇]  
　　寗郡各客棧本不准逗遛游勇昨由縣署前縉紳客棧查出湖南游勇十名當經趙舜臣邑尊簽提到案發差管押再行發落奈該勇皆桀驚不馴不肯身入押所差卽帶回面禀邑尊大怒飭差釘鐐收禁俟詳請提道各憲後查明該勇來歴再行核辦 
[箔市漲跌]  
　　杭垣錫箔通行南北各省月前每百塊漲至一百二十餘元自後箔價飛騰不數日間竟漲至三十元以上於是各箔鋪畫夜併力攅赶出貨以冀冬至節前得以多售頂盤且售洋亦可作節下開銷詎至冬至價又驟跌至二十元各鋪赶貨已成均謂此番跌價係是殺節節後價必昻貴故貲本厚實者均囤積不售貲本微薄者因須節下開銷將貨暫行押洋冀節後得售高價因是紙花每担亦减價半元頁子每焙亦减價兩元云 
[潯水錦鱗]  
　　九江一帶今年或遇水潦或被旱災飢饉薦臻現值隆冬南北兩岸哀鴻徧野凍餒堪憐地方文武各官關心民瘼擬籌欵賑濟又因龍開河泊船碼頭潮泥淤塞亦宜趕緊疏通以便商民德化縣鍾明府會同保甲局員嚴龍開河厘局委員崔小池厘局委員曾洋委員彭王兩君詣龍開河一帶勘估工程欲招民夫濬河以工代賑果能醵欵興工救災便商兩得其宜也○醴溪有晉昌榮茶莊於光緒七年荒閉後遺失匯票一紙計銀百兩後入熊某之手屢向晉昌榮夥歐陽討取歐陽以店主倒帳店夥無代償之理置之不理熊因砌詞控縣經鍾明府批駁熊計竊又將匯票交孤老院旋有老民多人往歐陽家强討毆人碎物蹂躪不堪鄰右無不側目現經歐陽詣縣署呈訴鍾明府必有以處之也 
[朝鮮近事]  
　　高人性淫交接無度物類亦然鷄十月猶育雛日婦爲人服役按月租價數元亦寫算日則守門户夜則薦枕席機密之事無不入其胸中恐不免於後患○漢城東北隅十月初二日夜分大火燒燬華屋十餘間○松都土產海參爲最今歲尤豐收價甚廉　華商多不到其處○鮮猪兩耳竪立形如鼠其行甚速土人每鑿耳以巨繩繫之放諸野○高地銅錢甚少銀每兩換錢四百餘文洋每元換錢二百餘文高人買華商貨物無論錢項多寡皆以紙冩期票誑騙之端恐自此始矣○民多僞詐雖常相往來之人無不被竊什物設局誑騙○高地借錢十分起利若中國富商遷於東土不數載定能獲利億萬也○十六日十一點鐘國王見德使早四點鐘聚集文武百官又招見各國欽差絡繹相見不知議何機密○是夜街市有一婦啼哭聲甚悽慘提燈覓之忽不見○朝鮮所產藥材甚多本艸以川爲上彼卽以川名本草以廣爲上彼卽以廣名故華人販藥多不得利○初六夜火焚華商四處相隔半里許三家燬傷房屋貨物一家玉石俱焚燒斃三命屍成灰燼次日領事官往騐拘執三家執事嚴究與土人有無私釁○是夜火燒至第二家奔道署求水龍尚未發下致又燒及兩家亦可慘也○高人崔姓者在道署爲通事睡至半夜忽有十餘人持刀奔入向伊索銀苦哀得免○向來朝城無更漏以鐘鳴爲號路斷行人各街巷有兵勇把守今則依然鳴鐘兵勇任意遊玩一夜行人不斷連夜署中更鼓不絶各隊整頓器械道憲不遑假寐○初八日道署下諭云初九初十恭逢皇太后萬壽飭令各華商鋪户張燈懸彩○華人有造角燈者在王宫修造王見之甚喜○初九日夜道署張燈懸彩鼓樂喧嘩宴會各國欽差使其瞻中國威儀○華人小本營生者至外道販賣雜貨鮮人見其有錢哄然奪去拘執送署控以某欵官卽押解内渡○朝鮮雖與各國通商而所到貨物惟中華日本至港亦有稅宫收納稅銀及賣時當地鮮人復索稅項使華商來貨盖用其戳記有鮮人至華店買貨署卽代索戳記錢文華商如此日商則不然○華商各店櫃夥自相輪流打更看守房屋夜不安眠以防焚身之禍○桑局培植得力極其茂盛葉大如盤王甚喜擬添人數十名以備來春育蠶之用○日本銅錢流行較勝於中華更作銀錢鈔上書洋銀幾元通行天下則是持片紙而出換金銀以歸及鈔票還鄉獲利可數十倍且逢水而傷逢火而傷兌　則作九二折用者多致吃虧○平陽道離漢城五百里土產甚厚南門外卽可泊船王議定稅務官員將開通商海口○鮮人李姓買賣營生被漢城府役拘住署中問其有無訟事僅閱一日費錢四十餘千始得免○廿二日大雨滂沱溝澮皆盈如伏中天氣○漢城巨商罷市鮮民多有不敢買華商物者聞華商將告於官○朝鮮辣椒甚多男女老少無不嗜之比中國人之食鹽加倍○王與美國欽差甚形愜意常相往來通商事務皆取决焉○黄海道產烏金價值甚昻惜華商不識未能購辦○三韓所產舍利子洵美且多圓潤而明令人可愛中華不數覩○朝鮮大街寛四丈小本營生者於街心置竹木蓋小屋一間安放貨物夜宿於内一夜狂風大作小屋高起尺許旣明則皆移徙他處矣 
[姑蘇巷語]  
　　吳中久不得雨農田待澤孔殷前經首府魁太守督令長元吳三首縣設壇祈禱已登前報迄今半月僅於初七夜得細雨兩三陣次日晴朗如故河水旣乾并泉亦涸大憲痌瘝在抱爰於初十日起禁止屠宰改設於元都觀之三淸殿内求雨是晨蘇撫憲崧中丞命駕出轅率領司道首縣各官竭誠䖍禱爲民請命想蒼蒼者必有瑞雪甘霖以慰我三吳士庶也○屠宰耕牛久士例禁從前蘇城牛肉攤絶無僅有卽有一二不逞之徒陽奉陰違亦惟於黄昏僻地小試其技從未有明目張胆視禁令如弁髦如今日之甚者蘇省例於冬令由府憲查照例案示禁一次出示之後官不之聞差不之查若輩遂依然攤賣城廂内外遍地皆是竟有在轅左右公然攤賣宰殺耕牛日不知凡幾張紀堂廉訪深痛惡之正擬出示嚴禁適奉奏調河工此議中止現在天時亢旱災象已成或者上天有好生之德安知非以屠宰耕牛之故上千天怒隱示當雨不雨當雪不雪之意乎倘官憲赫然震怒出示禁止雷厲風行設法訪拿一經獲案卽照屠宰耕牛例治以應得之罪或訪照林文忠公成法設局收養令民於來年春作時將牛贖回是一舉而兩得然乎否乎敢以告之當軸者 
[道憲勘工]  
　　昨晨道憲龔觀察偕　右營陳鈺卿叅戎松海防同知劉乙笙司馬上海縣裴浩亭大令總巡　蓮士直剌傳守戎及城内各鋪巡防局員等至豫園後門五老峯前降輿步行查勘所濬之黑橋浜并新北門所築之大陰溝曁候家浜等處各官詳閱一週隨各　騶而返 
[西董答拜]  
　　昨晨十點鐘時法工部局總董式佈薩君首董白臘波君法總巡捕頭備德禄君各乘藍呢四人　進城答拜上海縣裴浩亭大令前導有華捕十二名均穿號衣號帽至縣署大令亦以禮接見聚談片刻興辭而出於此益見中西之輯睦矣又聞英美德日本四國領事亦於前日入城答拜大令云 
[福案送縣]  
　　前報紀小東門内老永成棉綢莊夥畢友士控施瑞生倪炳杰等託言吳大人要辦棉綢二十四疋送往儀和棧復在春園 
 
 

Page 3

 
 
烟館交下畢石孫列名有永成圖章之支銀票核與本莊圖章不符情同誑騙一案經蔡太守禀候道憲核示兹奉道憲批飭提吳訊究太守卽飭差協同包探往提吳忠勝於昨午前覆訊該包探禀稱先往告知該處巡防局鄧都戎并知照地保齊到吳家吳女言如許人來欲强搶乎及巡防局欲派勇吳始有投案吳稱職員名雲奎係總兵記名提督因欲進京順道來滬有票向買棉紬並無不合太守　旣稱記名提督部照何在答稱現在家中已被臺撫劉爵帥叅革太守謂票已騐明僞造可見朋串誑騙如是眞票可向該綢莊收銀何必串人以買紬爲名令旣送綢又誘莊夥至烟館硬將僞票抵價現奉道憲諭當照例懲辦且道憲查明爾乃冒職之官招謡撞騙吳稱大老爺非但不能辦我卽道憲亦不奈我何太守又問畢及施倪各供如前太守問倪爾欠吳銀否爾與吳如何相識答稱並未欠吳銀前吳在天津帶忠字管時與之相識太守又問此票究從何來如何交吳答稱有友人交我吳言可以收銀因此交彼太守謂吳曰爾曾遞禀詞言倪欠爾銀五十兩故將此票交收今已問明倪未欠爾銀尚有何說吳又稱倪妻欠我銀太守又謂爾串人騙到棉綢卽行質洋總難逃朋串誘騙之罪飭將吳送縣施倪二人并棉綢仍交捕房俟再禀道候示 
[重懲拐販]  
　　前有洋涇鎭人丁阿炳控丁李氏顧阿桂將侄女周丁氏誘拐一節經帮審之陳伯葵明府飭將該氏及顧押令交人前日該氏將周丁氏交案經裴邑尊升堂集訊丁伸訴前情叩求將周丁氏給領丁氏稱前遭誘至船上小婦人欲上岸回家顧不許遂開行至湖州欲賣與鄉人爲妻小婦人不顧伊等仍將小婦人寄於鄉間而回上海現在情願隨叔回去仍歸夫家李氏并顧阿桂俯首求愿邑尊飭將丁氏交阿炳領回顧笞二百板枷號三個月知悔釋放李氏着鎖禁在公生明牌坊下示衆後再行懲辦以爲拐販者儆 
[和尚罰鍰]  
　　昨報列着令繳洋一節所有南市紫霞殿住持僧福來經裴邑尊質訊之下以該僧旣到此等地方不守淸規已可概見本應嚴辦姑從寛罰令繳洋五十元予限三日其洋概充善舉人交十六鋪地甲帶回昨報漏未叙入兹特補録 
[英界公堂瑣案]  
　　包探顧阿六稱據錦名洋行經收房租之葉子雲投捕房訴被蔡雲州葉阿才等毆打拘拿蔡葉送案葉子雲供在錦名洋行經收房租因松風閣茶館南首有空地三畝零洋東出有召租字樣不料小本營生及唱書人均集空摥洋東以有干碍命買辦　我前往驅逐詎被蔡雲州等毆打右頰受傷經管房屋之田海秋供與同蔡雲州供曾在空都說大書葉阿才是帮我者葉子雲來言每攤要收錢二十文共約四十攤皆不肯出錢致與口角並未毆伊葉阿才供在蔡名下帮夥葉子雲又稱空塲上立有禁止擺攤大小便等牌如何可以擺攤更無向收錢文之理且我遭毆時蔡葉亦均行兇致被拉碎衣服蔡太守騐得葉子雲受傷甚輕商之易繙譯押令蔡雲州葉阿才交保具以後不再設攤說書結始准開釋○傳雲良稱開老虎灶有陳來順吃茶不給錢向索遭毆門牙將落幸遇巡捕拘陳送案陳來順供爲小工向伊暫欠不依致相口角蔡太守飭陳來順交保具以後不再與傳尋釁結准釋違則惟保是問○包探李錦堂稱沈明山買得邢坤寳之田地中有賭攤捕頭飭傳沈邢送案請究沈供我買邢之田地惟墳墓不在其内前幾天有人擺睹攤不知邢知否邢供不敢租地與開賭之人我不知擺賭攤事蔡太守飭將邢坤寳暫押再行飭傳該處地保到案再訊○蔣心發稱開小飯店王　興來吃飯計錢一百七十餘文不付堂倌陳阿　向索王竟逞凶毁壞椀盞以致飯客皆　共受虧洋二元之數爲此報捕拘王尚有王開福係不相干涉者陳阿狗供與同王桂興供醉後誤事王開福供我往買菜見伊等爭執巡捕至誤被拘拿蔡太守判將王桂福管押着賠毁物王開福無十斥釋○前報包探唐淸山拘租屋開賭之王雲甫蔡太守飭押候查明一節昨復解案鉛捕頭禀查明虹口廣東街租屋開賭者的係王雲甫卽王雲初王雲初稱販買衣裳爲業有押鋪可証不敢聚賭蔡太守謂業經捕頭訪明豈容狡賴判將王雲初發捕房管押六個月期滿送縣○包探顧阿六稱倪學全投捕房訴被王阿根冐取衣服向索恃蠻爲此拘王吊贓送案倪供前在保民兵輪爲水手與王同事曾寄家信銀洋由王帶與我妻詎被冐取號褂及我回知之向索反向我饒舌我告知包探拘王卽在身畔搜出押票吊得原贓王阿根供詞支吾押鋪夥請追押本洋一元錢二百文蔡太守飭將號褂給倪領去王押令將押本繳案再行發落 
[法捕房瑣事]  
　　華人顧尚新能通法語每遇公司船等抵埠時顧卽上船買賣物件兼可代銷貨物因此積有餘資在徐家匯地方建造房屋卽於隙地中蓄雞鴨等物日前被人竊去鴛鴦六十四隻料是就近之人竊去卽往棋盤街小菜攤及野味店關照如有人來賣鴛鴦當可通報昨晨果有徐家匯人携鴛鴦十二隻求售該鋪報信於顧立時赶到將人贓一併送法捕房押候解案○法包探於前晚見小竊手携輪船上所用之鐵栅里有二十餘斤當卽扣住連贓解入捕房據該竊供認竊武昌輪船之物捕頭以失主未曾知悉著將該竊　押候訊○某甲住八仙橋地方欠某婦錢一百文屢索無應前日相遇于途婦攔住索欠甲身無半文婦言無錢祗好剥衣甲謂破衣不值錢婦又言衣雖破而囫圇褲須剥下甲曰汝欲剥則竟剥耳於是路人駐足觀看愈聚愈多有聞言而掩口胡盧者有好事之某乙一聞剥褲之說卽謂婦人豈有剥男子之褲者遂出塲硬阻婦本無下塲卽遷怒於乙乙本選事之流兩不相讓而巡街捕適至婦卽將乙交捕拘入捕房昨晨解歸大捕房乙仍不服捕頭以事甚細微本當釋放因乙倔强性成出言挺撞因着暫押以候解案 
[照録河南省城籌賑局致各省官紳告災書]  
　　林泉棲止山斗遥暌每仰福星莫名祝露恭維大公祖大人蕃祉駢臻藎猷篤祜本文章爲經濟彝山之棠蔭常新宏德業於勳華虞陛之芝書疉沛泰鴻翼運鼎象耳占某等鳩莫能藏駒驚虚度所幸年歲豊稔正好偷閒不期河伯肆威石　出險洶湧漲懸河之勢奪溜南趨哀呼聽振地之聲痛心西顧淹没者隨波逐浪幸生者啼　號寒高目時艱悵處澤鴻之境蓬心滋感益　轍　之憂所望義粟仁漿救蒼生於舊部仍俟深恩厚澤登赤子於春臺年斯時駿惠所頒俾鴻嗷之　免聽他日鱗塍起頌矢雀報於私衷羣思大力以解推用積同聲而呼籲專此布懇敬請勛安翹盼福音不備部民倉景愉劉毓楠謹肅○鄉台大人閣下叨居梓末久企芝儀洄溯之私與時俱積敬維升猷日上泰祉雲蒸萬家頌保障之勛九陛荷絲綸之寵鶯柯指晉鳬藻心乾弟等願遂初衣毫無善狀棲遲林下幸鳩拙之粗安悵望陸沉忽鯨濤之告警本年八月十三日鄭汛十堡之石橋黄河决口由中牟尉氏扶溝西華一帶下注東南沿河各州縣民舍田園俱爲澤國此次災區之廣實近歲所未經是以宸慮焦勞首頒巨帑憲懷愷惻倡集多金並有江蘇善士嚴君作霖携帶重資越疆助賑同鄉盧藝　漕帥捐銀二千兩以爲之倡原謂天灾之洊至全憑人力之挽回無如待　孔殷較然眉而更急所需甚鉅望集腋之可成夙諗義篤鄉閭情深施濟爰同聲而呼籲乞量力以解推倘蒙義粟仁漿俾鴻嗷之得免行看淪肌浹髓沾駿惠子無窮矣臨穎不勝急切待命之至肅箋布懇敬請勛安翹盼福音不備倉景愉劉毓楠孫欽昻張鴻遠張棨丁雲翰王希會路傳甲同頓首○右告災通函二件一上曾官豫省現摧外省者一致同鄉現官外省者均因鄭州告災後發册告募由驛遞寄深恐馬遞貽誤懇登貴報以冀鑒及垂慈除俟欵册收到再行奉聞外合將遞寄各直省官銜名姓開陳於後盛京將軍慶兩江總督曾廣東巡撫吳安徽巡撫陳江西巡撫德山東巡撫張江甯藩台許湖南臬台豫前河南巡撫邊前山東巡撫任前河南巡撫李前河南巡撫鹿浙江巡撫衛湖北學台張漕運總督盧督辦旅順營務處宋記名提督萬統領嵩武軍王江西藩台李廣西藩台馬山東　台福兩淮運台福曹州鎭台趙湖南辰沅永靖道何象山安徽鳳頴六泗道王介艇四川候補道丁价藩山東候補道張虞箴湖北粮台鄔筱山直隸候補道袁子久廣西平樂府趙藹臣羅川縣汪煥墀馬平縣胡昌祖陜西醴泉縣張鳳歧盩厔縣劉　蘭華州趙聿灝鄠縣張鴻儒紫陽縣衛錫恩延長縣王鎔金甘肅河州縣李裕澤化平川直隸廳張彥篤敦煌縣張祥會雲南羅次縣王秉鑑哈密州高倬吾四川彭縣吳 
 
 

Page 4

 
 
銘齋貴州施秉縣吳鏡澄廣東英德縣周芳圃直隸安肅縣葉常　淸豐縣毛羽豐成安縣張敏源定興縣張諧之玉田縣馮卓三遷安縣牛昶煦無極縣原恩楹懷柔縣姬桂南大名府分府李蔭梧亦城縣許憬天津分府朱豫復保定縣趙浚阜平縣張守元福建閩縣趙玉農浙江平湖縣吳佑孫泰順縣劉紹芬烏程縣徐振翰山西榆社縣吳錫田武鄉縣吳葵之夏縣張建功臨縣胡鑑斗曲沃縣薛元釗靈石縣視裕寧鄉縣王啓綸崞縣吳錫田山東夏津縣田子栗壽張縣曹隆亭鄆縣劉驤臣恩縣朱布齋莘縣曹榕荏平縣倉雋臣招遠縣孫常春藩庫廳張鼎銘湖北沙洋州水利分府王廷選黄安縣陶大夏鄖縣藩福蔭崇陽縣陳繪白廣濟縣王方田湖南攸縣張曙初瀘溪縣梁華林慈利縣程桐安徽泗州方瑞蘭宿州何敬甫廣德州張一峯東流縣王聚奎江蘇吳縣陳汝欽長洲縣土樹棻 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[江官報]  
　　初六日李鹺尹前鍾委仙鎭冬防差初七日分發大使陳聨礽禀到初八日長至節各官禀賀許分轉開文銷解京餉差初九日福都轉由蘇回轅鹽捕營曾都戎辭赴下河公幹 
長至前二日與夢畹生至華衆會適高昌寒食生偕半人晚霞生亦至相與瀹茗淸談繼承半人招飲中和園因成七律一章以鳴謝悃録 
[請桂丈夢畹兩吟宗教政並乞半人晚霞生玉和]  
　　紅燈影裏綺筵開拇戰豪拚倒玉杯是日與高昌寒食生晚霞生猜拳三戰三北何幸遭逢神契合更欣倜儻盡奇才花光座對桐枝弱謂桐蓀時亦在座桐蓀一病浹旬今已喜占勿藥丰姿依然酒氣香浮竹葉醅相約明朝聊報李諸君應許破寒來[  鶴沙斗酒聽生郁周張文彬未是艸]  
[恭祝王紫詮先生花甲大慶呈請霧裏看花客高昌寒食生曁諸大吟壇同政]  
　　天生美質最神聰神道髫齡擬賦工疑是子安身再世詞曹才調孰如公禀資沈毅智深中瑞氣呈顔　盎同纔信老聃能養性人間德行孰如公等身著述擅神通羣策群材各自雄待得伏生年九十滿門桃李孰如公壽名傳頌冠江東岐嶷魁梧物望隆比似馬援還矍鑠耄年精力孰如公[  莘溪閒農鄭子梅拜艸]  
[送陳君子駿南歸呈桂笙先生大人吟斧正]  
　　蓐收苦戰金方伏落葉蕭蕭風滿屋霜天鼓角接海氛誤我年華感髀肉細柳營門落横時同客何子文軍門幕中軍中號令同秋　倚馬誰揮露布文作檄才推孔璋速米顚甘拜石爲兄俯視餘子眞碌碌酒酣斫地興何豪詩壇旗鼓聊角逐斯世無人莫我知肯把形骸勞案牘秋風頓起蒓鱸思眷戀故人猶再宿我留君去悲如何潰岸夕陽人影獨燕從北去雁南飛余明春　作京都之游文通别賦何堪讀[  草草寄廬主人謝塤榖罄宜待焚草]  
[徐園十敬次懴情侍者元韵録請鴻印軒主洎懴情侍者同政並索鶴沙斗酒聽生和]  
　　秋光一色燦如霞送酒人來菊正花比地淸　原絶俗依稀風景是陶家○桂窟梐樹何年手自艷堆金粟凈無埃他時若向蟾宫折定約嫦娥笑語來○竹徑琅玕倚徧聽松濤瑣碎父　緑四　掠地淸風秋已到時聲韵　蕭騷○梅喦疎影參差月滿苔懼仙底事下瑶臺多情惟有林和靖儘許閒人索笑來○柳堤泛櫂波明風小撥經橈楊柳依依入望遥片簫聲來隔岸引人淸興譜絃么○畫橋垂唼花穿錦鱗把垂釣閒依白石磯一笑悠然塵慮息錯疑我亦漸忘機○寄樓聽雨廉懴淸韵引詩魂側耳猶持酒一尊寄語尋芳郊外客沾濡花草盡大恩○草堂春宴靑衫紅粉集華堂泛泛不浮夜月光都道春情濃似酒大家斟酌壽東皇○長廊覓句騷壇樹幟盡名家筆燦文通夢裏花吟到無題詩入妙渾忘月已上窓紗○曲榭觀魚風光不異武陵溪小　斜賜畫檻西莫道池中小英物化龍猶得掃鯨鯢苕溪蓮室主烺甫周炳城稿於海上 
[上海陳家木橋電報總局豫皖賑處十一月十旬一至初五上收解淸單]  
　　文册文報局規限一千四百八十三兩七錢八分三厘○救册太湖救生總局周松如來第七批味根堂一元詠笙氏四印堂行安子范劉氏吕沈氏挑潭居士無名氏汪陳氏合捐一千四百文陸德安二百文○蘇册安節局第三批徐子春募鄒程氏五百馬佩珊十元義大桶林記七元劫餘生二元無名氏一元四百文銀三錢六分彭城藉四百人和震記桶海門聚隆二元無名氏五元承德堂二元又二元不公子一元足子病洋二元與補江二元四百無名氏一千七百七十三鴻翥　桶希泰居士二元知非子一元無名氏二元又一千脩梅主人病洋一元得見齋桶無名氏一元九百七十太和堂桶徐陳二元再讓堂五元無名氏二元一千七百八十柏年長桶杜國禮三　陳若記一元徐福禄一元無力人五百無名人五元一千五百八十松茂室桶有心無力人銅年十一元又錢一百勉力叟一元小如意一元無名氏三元八百無力氏對開一個人和震記桶濟陽益記宣遠堂對開各一個賦梅書屋二十元實在無力一元一百七十三文徽恆襄熒醮六元又二百三十二吳廣成十元無力子一元知足氏一元織簾書屋十元方鼎三古玉衡四百無力氏三元對開一個又八百八十二源記板號桶有心乏力人二千五十文無名氏四百五十富德敬一百義大烟號桶必世後成珍珠廿四粒變價十五元德薄子二元無名氏一元二百彭城藉六百仁濟局來懷德堂十元東野人三省堂欽鳳紫薇各一元種善局來復初堂吳四元陳補生孫曼記樂德　淸懷堂各一元朱梅生來韓怡記嚴許記嚴徐記各一元無名氏一元一百文錢壽記二百文沈千富一百　養拙三百六十黄叔梅來祈安子十元李慶餘五元鄒程氏五百馬佩山十元贄儀三錢沈竹山來恆裕永昌通無名瑞和祥各一元邵豐記五百文無名氏二百文無名氏三百文顧宣之來逸居齋三百文共合一百八十九元銅洋廿二元對開二个銀六　六分錢一百四十四文王夢仙募盛澤絲業　善書屋元和順各十元張忠運淸和梓記淸和少記各五元一林道人四元王馥棠三元吳翥先二元五十四元蘇電報局第六批一百九十四元○直册紫竹林電局第二批梯雲山舘黄五十元補不足齋光世堂張各十元知足子莫釐漁隱各六元仁德堂吳六皆吉齋各五元筠蔭書屋郭蓉舫光世堂張　哲加養亷堂趙各四元怡慶堂梅花居士省吾居樹德堂探杏舘　竹小隱各三元壽康堂鄧雲生各二元怡怡堂命安書屋有心無力無名氏黄桂榮各一元無名氏五角七分合規銀一百兩洋三元朱翼甫觀察代友寄豫賑規銀五十二兩五錢九分二厘黄花農觀察募隨緣子爲親資冥福三十兩王希祥一千文無名氏邑溪僧各一千五百文劉升金升佟祥謝升劉長禄狄升各五百文陳高　李馬氏余陳氏金楊氏商尚氏吕展臣王仁民王振江高祥李靑李劉劉氏王錫齡藏成藏順徐大發葉以山齊萬成陳喜陳泰佟吳氏各一百文合規銀三十六兩二錢四厘京都全芸軒第五批來顧景棠劉子誠募無名氏五十兩求安氏保安氏各四十兩京兆郡平安存心氏各廿兩祈安氏十兩徐雲五四兩五河舫得安氏各二兩　宅一兩合規銀二百十五兩六錢九分又第六批天順祥募董子餘二十兩無名氏三　隱名氏一兩五錢閏瑞　劉　侯廣裕號各二兩守拙氏謝麗　無名氏二户李階平各一兩朱　五錢無名氏廿吊王麗泉劉竹溪張午駿各十吊宋少周曹鳳勳張廣豐董尚相相壽同李倬仁王養陳各五吊王財廣五吊合規銀四十三兩三錢四分肅寗署募記正堂李十兩　慶　十兩二　寗縣千文肅寗翊經書院生童四兩四十千文孔桂坡六兩謙益當福裕成銀號布店孔廣延各五兩王珍四兩張殿甲三兩李鏡心李藤趙如錫各一兩五錢陳承綸西百尺堂陳氏苗受同王庚長孫景周各一兩五錢孫子鈞錢億蘭行素堂金劉烈文耿甲三各二兩肅寗縣右堂吳一兩　王氏二百文合一百七十元○杭　隱名求　人二十元宋樹滋來第三批吳少琴二元又第四次馬献臣募吳貞木吳季葵各十元濮川强增子六元務本堂　元愼餘堂程珊道人各　元世德堂李瞿鬯軒湯叔子悅研主人各五角合三十二元○綏册太倉繆衡來第九批楊菊　亦韓兩君募濟茂當啓　堂各五元郁郭裕三元顧經德張東昇朱積善經業堂周隱名氏洪棫亭壽萱堂碧山堂各二元隆茂許　卿楊仲良同義昌瞿笙祚　禮堂施王餘慶華眉壽　至元陸　義堂各一元錢守卿餘德堂楊英茂陸秀亭東山雲氏周子安錢成甫陸彩亭李候各五角味無味齋乙靑室寄鷗舫吟栒室禮　軒桂意軒灌花農平江覊客婁山舊舍隱韓居各一角無名氏七百李元興陵海氏各五百無名氏三百徐心畬生日室苕翠山房周天甡各二百文竹溪氏一百念文無名氏一百文又綏字册五户十三元八户十四元二十户四元七户元一户二元九户七元五角合四十七元五百十文又第十批陽羡徐芝記五元又第十一批溧陽　學正堂楊募萱堂楊二十元陳嘉禾堂十員高密後裔四員崇孝堂潘光德堂陳泰豐典鑒棧裕豐典寶昌典蔣啓堂泰豐典二户裕豐典寶泰典楊敦厚堂各二同壬吉典二户一止齋映雪堂孫德源三益正心堂不書名林松亭德豐莊實泰典各一員無名氏曹承德堂各銅洋一員徐裕大李幹卿同豐莊吳慶泰徐博經堂同慶裕隆茂昶恆和泰狄紫恆黄　吉各五角合八十四員銅洋二員　此稿未完 
 
 
 

Page 12

 
 
   
 
