# 1921 - 291 - 4917486

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[反乎時勢（冷）]  
　　順時勢者未必即爲萬全然而反時者斷不能圖一徼倖試觀此次加爾返國再圖復辟而卒至於失敗其說可証也 
　　是故由是而推在此數年之中世界無論何國决不能藉兵隊之武力以取勝於人何也以反乎今日之時勢故也復由是而推中國今日武人之力雖强武人之行雖暴然斷不能以武力平定中國而成其私願何也亦以反乎今日之時勢故也 
　　時勢云者非近時人趨時之時與權勢之勢蓋其來有原其應有節其關係非一事一物一朝一夕所造成而其爲力雖天下至堅至銳者所不能抗 
[專電]  
　　北京電　魯案起草已竣今日閣議將討論徐諭外長各省來電措詞不諒覆文宜早交付同時公布如施顧兩使覆電到後卽可送出惟近來胡維德來電均抄日報卽如日政府訓令全權六條早登日本十三後各報胡使二十日方電京（二十五日下午一鐘） 
　　北京電　二十五日午美使偕裴克訪外長盼顏赴美并謂首席代表若以法學深邃之王院長固好但究以現任高等行政官爲宜 
　　北京電　昨午俄代表阿洛夫訪外部晤劉鏡人談俄赴美代表假道俄官發護照商約問題因顧使主綜合歐俄亞俄兩政府意見然後磋議具體通商今庫恰未交正可稍待故俄員雖催而政府主意已拿定予觀測吾國政策以商約促其交還蒙古而彼則以蒙在彼手較易操縱商約雙方不接近點在此（二十五日下午一鐘） 
　　北京電　捷克政府訓令駐日捷使以全權與吾訂結商約政府訓電胡維德在東京就近談判 
　　北京電　朝鮮法學博士李麗民著太平洋會與朝鮮一書分送駐京歐美使館（二十五日下午一鐘） 
　　北京電　顧維鈞本月十三過法訪前總理謂吾法對太議無希望利益始終以調人地位臨之中國事當協助法全權秉此主義渡美 
　　北京電　陳籙覆部電法外部復艾斯達事繁未便離職赴美聘金卽滙還（二十五日下午一鐘） 
　　北京電　京軍警餉敬日（二十四）發係由特種財產提二十八萬 
　　北京電　吴佩孚召集北方同志及各省代表定十一月中會集保定共商國家根本計劃又聞吴語某代表兩湖使署不設立予惟有仍回洛陽吾行吾素（二十五日下午五鐘） 
　　北京電　吴佩孚函某名流謂上海國是會議如能召集甚好但各商會省議會不像爲國家做事模樣無已則敬輿之廬山會議實爲解决時局一條活路然明知國是難救如醫病然萬不能因危險而廢藥此外如有比廬議較好的解决時局辦法佩願承敎（二十五日下午九鐘） 
　　北京電　某要人力勸張紹曾取消廬議贊成明年在上海開國是會議此種辦法聞已得浙盧蘇齊同意（二十五日下午五鐘） 
　　北京電　吴佩孚蕭耀南會派沈子良入京與院部接洽鄂省善後又吴佩孚趙恒惕會派梅馨入京陳鄂湘聯防拒粤事務（二十五日下午九鐘） 
　　北京電　德州兵工廠下月起添夜工（二十五日下午一鐘） 
　　北京電　吴佩孚呈府我軍一在長樂一在汨羅與湘軍隔河而守并將直魯豫鄂各軍駐地列報（一）直軍第十二混旅駐汨羅（二）湖北第四旅駐新堤（三）豫軍第八混旅及第一混旅駐蒲圻一帶（四）魯軍第一混旅·鄂第二旅·直第十三混旅駐羊樓洞（五）直第十四混旅駐汀泗橋及咸寗鮎魚套鐵路沿線（六）鄂暫編第二旅駐崇陽（七）鄂二十一混旅駐新堤金口一帶（八）魯第二旅駐城陵磯（九）第八師駐沙市石首（十）二十四師四十七旅駐藕池口（十一）四十八旅第九師第八師各一部駐宜昌（二十五日上午十鐘） 
　　北京電　從前邊防軍裁撤後設立清理處因財部欠邊防軍一百三十餘萬尙未還故清理處亦迄未撤月開支五千元蔡以費絀擬請撤消（二十五日上午十鐘） 
　　北京電　閣議决定災區督軍兼賑務督辦又振務處條例敎令公布又武昌關督任范之杰鄂烟酒局長任黄永熙（二十五日下午九鐘） 
　　北京電　交部派陸家鼐赴日遞信省調查電信會計事項陸夢熊祝賀事竣二十九回國（二十五日下午九鐘） 
　　北京電　港探電孫赴梧伍代理不辦一事伍曾言黷武非計宜先固兩廣實聯川滇然後北伐若縱驕圖湘恐北方陰謀又將買收反復份子謂動兵須策健全 
　　北京電　敎部咨農部蔡元培所擬在法國組技術傳習所業由部提國務會議决每年助十萬元期限兩年請查照（二十五日上午十鐘） 
 
 

Page 8

 
 
　　北京電　港電贛陳有代表李某到港言陳意如張勳入贛彼决不負抵抗南方責任李已赴滬 
　　北京電　公府外交委員會撤銷後文卷昨已一律送外部 
　　北京電　蘇督長懇取消烟酒借欵　　北京電　吴俊陞請廢濱黑合同改官商合辦派董士恩入京面陳意見（二十五日下午九鐘） 
　　北京電　宋小濓保郭福錦爲東路華副處長（二十五日下午一鐘） 
　　天津電　曹錕與田中玉會商添濟北鎭守使以曹鍈充任 
　　天津電　天津交易所營業止有本所股票一項票價由四十六元跌至三十一元（以上二十六日下午十一鐘） 
　　北京電　天津稅關公表上海霍亂消滅由申到津船隻停騐 
　　天津電　李士偉今日晋京因潘復將有實任財長說李擬請東海准予辭職以避賢路 
　　天津電　奉軍率新招軍隊由津赴察哈爾（以上二十五日上午九鐘） 
　　漢口電　吴敬（二十四）夜七時由新牆抵岳定有（二十五）返省沿途於羊樓蒲圻等處視察防務大約寢（二十六） 
方到省有晨蕭加派參謀阮肇文副官李濟綱同劉派陳諮議往岳迎候 
　　漢口電　馬濟葛豪敬晚由湘同車到鄂當謁蕭談時局 
　　漢口電　聞李烈鈞部前鋒已抵永州粤軍已出韶關張福來與吴商定調羊樓峒靳旅赴岳增防靳須得政府核准始允開㧞 
　　漢口電　省議會敬電我國太會四代表關於妨害我國主權務據理力争國民誓爲後盾 
　　漢口電　杜錫鈞由寗乘江華輪敬晨返漢（以上二十五日下午五鐘） 
　　無錫電　二十四日夜北門外大橋下九豐麥粉批發處被盜刦損失未詳廠司老二刀傷身死兇未獲（二十五日上午九鐘） 
[公電]  
　　南京來電　申報鑒蘇省不幸議會於根本上演出金錢運動使江蘇之尊嚴省議會變成議員鬭毆之塲醜態百出騰笑中外此人所共知亦人所共憤也南北張議長之爭其眞相吾人雖不得而知然其中各有黑幕顯而易見我輩學生對茲敗類議會自應有正誼之主張在寗同學以見聞較切尤屬義憤塡胸前閱二十二日申報載南京學生聯合會會長沈慶成通電係沈君慶成個人拍發後閱二十三日新聞報載有南京學生聯合會决於二十四日全體游行向軍民兩長請願轉達政府解散蘇省議會敝校等學生以議會固屬不良而軍民長官及政府均無解散之權是以關於游行一事敝校等槪未參與所望江蘇父老兄弟對於議會一致對付而伸民意則蘇省幸甚南京學生聯合會幸甚國立南京高等師範學生會會長周錫麒張伸周夑歐全國水利局河海工程專門學校學生會會長雷鴻基王漢忠敬 
世界路透電 
[加爾復辟失敗記]  
　　二十四日貝爾格勒電　南斯拉哥政府决議召集大軍現已調兵集於匈國邊界 
　　二十四日匈京電　攝政員郝齊海軍大將宣告全國陸軍謂今唯攝政員能許移權與匈王加爾第四惟如目下實行此舉則即國家覆亡之謂故望國軍仍謹遵攝政員之命令 
　　二十四日巴黎電　大使會議得有消息匈國大局更見危急加爾氏之大軍現向京城進發罕有抵抗之者　　二十四日維也納電　加爾氏之軍幾全被圍就擒者頗多加爾氏與其衛兵匆遽登車逃至柯摩恩匈政府宣稱加爾氏無增厚兵力之望故似不致再有戰事政府要求加爾氏無條件降服拘禁匈國以待協約國之决議並令作最後之遜位匈政府又命軍事裁判所審訊加爾氏之陸軍與政治顧問 
　　二十四日倫敦電　匈京最近消息謂加爾氏之軍在柯摩恩大敗委棄加爾氏與裴太氏與國軍二人現留於土蒂斯邸由兵隊防守之此說尙未見官塲明文 
　　二十四日倫敦電　倫敦接匈京官塲電稱昨晚匈總理通告英使謂大局漸有進步加爾氏之軍已大遭挫衂現距京更遠國軍陸續馳抵可望包圍加爾氏之黨人政府覺今急宜逐加爾氏出境但切欲知異日擒獲加爾氏應遣往何處匈京現嚴加巡邏但頗安靜 
　　二十四日匈京電　萊奇將軍已受征服加爾氏全權 
　　二十四日巴黎電　外間有加爾氏之舉變乃由意國擁 
護瑪格雅族政策所歆動之說意大使署已切實否認匈意兩國間訂有恢復加爾氏皇位之條約意國亦未加入反對其他列强之任何條約 
　　二十四日巴黎電　大使會議已命駐匈京協約國代表照會匈政府請宣布加爾氏之廢位並拘而逐之否則如發生後果協約國不負責任 
　　二十五日匈京電　安特拉細伯爵已就逮政府並下諭拘捕臨時政府其餘各員匈政府與協約國及三小協約代表現正討論處置加爾氏之辦法 
[英愛和議延會]  
　　二十四日倫敦電　今日下院議員台維森氏請政府注意於新芬黨領袖伐勒拉氏致敎皇之電報並質問政府在此情形下是否仍擬進行英愛會議首相喬治氏答稱此電業已見之在談判進行之中而發表此電實爲重大之挑戰行爲政府對於電文中所牽涉各問題之地位業已表明不願退讓並依任何其他之根據則英愛會議不能進行 
　　二十四日倫敦電　英愛全體會議已延會由首相建議指派委員會首相與張伯倫氏充英代表委員會曾討論規定愛爾蘭代表願依以繼續進行會議之條件 
[美國鐵路罷工開始]  
　　二十四日芝加哥電　鐵路勞工局宣稱罷工風潮現頗有挽回希望 
　　二十四日桑安土尼亞電　勞工領袖宣稱國際大北鐵路之工人已完全罷工惟鐵路辦事員稱客車仍照常開駛貨車亦將復開罷工者所棄之職務已有人代爲之 
[華府會議之各國]  
　　二十五日華盛頓電　據鹿島丸發出無線電報稱共同通訊社訪電探悉華府會議日本建議之基礎爲願維持自衛之海軍其力以能抵拔任何海軍國所能派至遠東之海軍爲度 
　　二十四日倫敦電　貝爾福氏及參與華府會議之英國代表團秘書朱邇典爵士亦在内定十一月二日由利物浦乘法蘭西皇后輪船赴圭比克 
[國外魯案記聞]  
　　二十四日倫敦電　泰晤士報紀日本關於魯案覆中政府之覺書事於日本所持之爭議不加討論因中國目下南北分裂之情勢就國際外交觀察點而論殊覺虚幻且信列强會集於華盛頓時中日兩國必能就更遠之觀察點視該爭端非僅屬地方利益之衝突而因特别權利之糾紛而起實爲一較大問題之一部分其解决兩國實有同等之關係也 
　　二十四日美國堪薩斯電　中國駐美公使施肇基今日在此演說謂中國所求於太平洋會議者僅爲保存其國家存在之權中國欲以公道及照美國開放門户之政策解决魯案 
[香港之蓄婢制]  
　　二十四日倫敦電　殖民部次官胡德氏今日在下院答議員穆萊氏之質問謂政府已令香港總督具報可否派委員會調查香港蓄婢制俟接到港督報告後政府當考慮對於此事應行之善法賣女爲娼乃婦女保護法所嚴禁中國對於蓄婢問題旣覺未能立法對付之人之反對香港施行禁止蓄婢法者似以此爲理由 
[印度之鋼]  
　　二十四日倫敦電　印度比哈與哇里薩將設大鋼廠每年可製鋼五十萬噸鐵條七十五萬噸現信印度能產世界最廉之鋼鐵 
[各國近事記]  
　　二十四日比京電　波蘭使署稱據白成來電德國自衛兵現凖備趨入上西萊西亞公民大會區域之西部已向阿德爾外之波人村鎭開砲轟擊法兵一隊與此德兵接戰奪獲軍械不少並殺死一人生擒二人 
　　二十四日巴黎電　現有兩車由柏林駛來裝載値十二萬萬佛郎之證劵以作賠欵法銀行已接收之 
　　二十四日倫敦電　發明橡皮車胎之鄧祿浦氏病殁 
　　二十四日墨西哥電　拉門德氏已啓程返紐約關於抵債墨西哥外債之談判顯已失敗 
　　二十四日倫敦電　外相克松貴族今日午後在外交部接見中國公使顧維鈞博士 
太平洋路透電 
[日本之黨爭]  
　　二十四日名古屋電　今日此間復有暴動羣衆搗毁市長新築華美之住宅因渠乃政友會會員也市長時適外出羣衆於是擁至名古屋電燈廠而重損之因該廠乃政友會之產且與警察衝突聞無受重傷者 
　　二十五日名古屋電　昨夜此間復有暴動與警察衝突多次聞當道有宣布戒嚴令之說 
　　按昨日二十三日海參崴電紀憲政會會員與政友會會員衝突事海參崴實係名古屋誤 
[日俄之交涉]  
　　二十四日東京電　路透電社得確實消息日政府决議無論大連會議結果如何西比利亞駐兵决將撤回陸軍省聲稱此决議今惟候内閣之正式行動聞保護日僑事將聽西比利亞臨時政府主持前没收之俄國軍械子彈均將交還俟内閣核准後即將照會俄當道 
[歐美來客記]  
　　二十五日香港電　泰晤士報主人北嚴貴族今日午後行抵香港 
　　二十五日神户電　ＥmpireState雄邦輪船載美國商界游行團於今日午後開往上海 
國外要聞 
[南洋通訊（不才）（九月二十四日）]  
　　註册問題之最近情勢 
記者前次通訊述註册問題中之各方情形截至本月十日其間紀檳榔嶼事情一節内有中華台山二校敎員九人被該地華民政務司控告事現查該案已經了結當該案在法庭開審時華民政務司爲原告控該敎員等不往註册擅自授課又言官員前往視學該敎員等絶不接待有所詢問亦置不答其目無官長情形亦應處罰以警效尤該敎員等起而答辯謂註册問題尙未解决當然不往履行至於官吏來校參觀敎員等因課業繁重不暇招待並無藐視意思法官判决各敎員罰銀五元原告華民政務司嫌處罰太輕一再申辯但亦無效至檳城各校聯合會對於此事本亦不服擬請律師上訴惟慮别生枝節碍及大局是以旋亦作罷即照數代繳罰欵了事至新加坡方面事情當在本月之初曾因官廳迫令註册勢甚嚴緊故具一公稟託本國駐星伍領事代呈英督請求再展期限靜候倫敦政府解决及至本月十四日新加坡我國領事接到英督覆文不允展期乃即通告敎育總會等原文如下「逕啓者本月六日准本坡敎育總會函送各校總理校長簽名蓋印呈遞坡督公函一件當經本館代送去後茲准輔政司照復開奉督憲諭學校註册條例自奉理藩部實行命令後經照分刋各報通諭周知而貴國顧公使聞亦有電囑代表勿庸起程之說該案旣明確解决而代表仍復進行督憲不能不視爲詫異倘華民方面再有此舉動均屬無益深望貴領事勸導阻止等因到館相應抄錄譯出全文函送貴會（下略）中華民國十年九月十七日駐新加坡總領事啓」附抄件「大英國海峽殖民地輔政司占爲照復事案准本年九月六日來照轉送華僑敎育會呈遞督憲公函一件當經照復收到在案茲奉督憲諭學校註册條例自奉理藩部大臣核定實行命令後經照分刋本屬地各華字報紙通諭周知華界人民全體諒必一體知悉即貴國駐英顧公使聞亦有電囑令爲此條例赴英代表二人勿庸起程之說惟電到太遲未能阻止參閱上開各節該案旣經明確解决而代表仍復進行是以不能不視爲詫異倘華民方面再有此種舉動均屬無益深望貴總領事勸導阻止爲盼須至照會者右照會大中華民國駐新加坡總領事西曆一九二一年九月十四日」自此以後註册問題之情勢似更形緊迫矣而第四次七州府（即英屬南洋馬來聯邦及海峽殖民地）代表聯合會議本因檳榔嶼敎員被控事件發起召集者至此更有急開之必要於是新加坡敎育總會即定期十八晚開會分電各地催派人員赴會及期新加坡·麻六甲·檳榔嶼·芙蓉·雪蘭莪·彭亨六州均有代表出席霹靂一州則因該處華民政務司催令註册格外嚴緊學校皆已停閉故未派代表至該會所有議决案件大槪如下（一）議决各華校儘九月以内一律停課　避官廳强迫註册靜候總代表交涉（二）議决各校停課後捐欵照常徵收學生分爲幾組或十幾組每組十四人另行分租房屋分上下午兩班上課由原敎員擔任功課薪水照舊發給但學校經費如確係十分困難者可由該校董事敎員互相磋商酌量减少然最低限度不得過百分之五十至敎員有欲回國者可由學校發給回國二等船票川資（按十四人以下之學校照敎育條例不認爲學校可不註册）（三）議决總代表應用經費先將各州前認之欵於十月五號以内匯交新加坡敎育總會轉去（四）議决請求修改條例事先電詢總代表意見得覆再議（五）議决調查在交涉進行中不表示一致態度者之姓名事略（即不表示反對註册條例并在交涉期内即履行該條例而開學授課之校董敎職員姓名事略）預備將來送交國内外宣佈其辦法由七州敎育會組織調查部調查之再由七州調查部組織審查部於新加坡敎育總會中審議表决倘各州代表届時不克到會可用通訊法取决之各調查部限在九月内成立成立後即報告敎育總會無論如何每週并須將調查所得情形報告敎育總會一次（按該案提議者爲雪蘭莪州之學生本爲尊孔學校之王志超而發）（六）議决現在要求當地官廳無條件註册（七）議决致總代表電文一件電曰「現通過一律停課以候交涉如不能達到豁免目的即請要求照青年會辦法無條件註册最後可議修改特聞并請代懇顧使援助」七州聯合會議會中當議决第一條時新加坡代表起而聲請云「本處敎育界有中學涂開與派及道南某某派等態度之不一致素來著名故本條所議决之同盟停課應請六州對於本處各校另行再加勸告庶可收效」云云衆贊成及閉會時各代表又議决本次所有各議决案槪不公佈所有議案由各代表返州口傳云云至於刻下在倫敦請願之鍾吴二代表交涉進行已至若何程度則不得而知據其二十一日來電則謂「敎育條例英外部前經拒絶華使交涉决定實行茲因敎育員被控並有人前往請願故英外部準華使復提磋商懇速將被控情形詳報星伍領事轉電顧使此間積極進行請候結果轉各州勿登報」云云而同日新加坡英屬華僑敎育總會則已被官廳勒封但職員並未傳去後事如何須待續報現各州敎育界所忙者則在籌開非常學校（十四人學校）事件矣（按此通信當登在十月四日通信之前因接到稍遲特補錄之） 
國内要聞 
[太議代表與顏外長]  
　　顏外長因魯案問題國内無人主持遂定不赴美出席所有首席代表前傳以顧維鈞充任昨聞已决定施氏因此次太平洋會議在美開會施以駐美公使在美日久熟悉彼土情形以充任首席代表於國際上又較爲體面且六日發表派遣代表之命令席次係施顧王伍今若以顧充任首席又當變更命令以施充任首席可省此種麻煩故昨日遂有决定施氏之訊至顧施間之意見政府現託周自齊赴美善爲調理囑以國事爲重至外傳王寵惠有退出華府會議代表團之說並非事實現王氏將自歐洲赴美就職顧維鈞將於二十五號由英啓程周自齊將於二十五號由滬赴美前日周氏已出京乘津浦通車赴滬聞顏氏又聘王正廷孫寳琦蔡元培爲籌備處高等顧問前晚（二十二）在部宴請籌備處各高等顧問席間討論一切甚詳又聞外交部連日得各方面對於太平洋會之提案總括内容不外左記九項以二十一條爲最多茲舉其議案之多少分别列左可以知所先後矣（一）二十一條（二）魯案（三）經濟問題（此問題所含最多）（四）撤消勢力勢範問題（五）撤消租界租借地領事裁判權問題（六）撤退外國駐屯軍問題（七）撤消客郵問題（八）退還庚子賠欵問題（九）肅清烟禁問題 
 
 

Page 9

 
 
   
 
 

Page 10

 
 
國内要聞二 
[北京通信（一士）]  
　　蘇人在湖廣館之大會　幹事制也要閙　　北京同鄕會　南京省議會　遙遙相對江蘇旅京同鄕會自去年十月二十四日在湖廣會館開成立大會以來轉瞬已閱一年照章應改選幹事今日（二十三日）下午二時復假湖廣館開常年大會到四百餘人推定張一麐爲主席張氏即席略稱同鄕老輩很多今推一麐爲主席實在不敢當但旣承諸位公推也只好勉强擔任我們同鄕會成立已一年其中有優點可說的就是不設會長用幹事制所有幹事一切平等照普通說幹事旣多必不能負責辦事但是同人中熱心踴躍做事的人很多對於經費亦很能節省不過說起成績實在是慚愧的很即以一麐個人論去京多日未能到會辦事此次回京不久又要南去希望諸位同鄕此次改選幹事不必仍推舊人總求能辦事能負責之人當選方可期會務之發達至關於會務一方面之經過事實可請顧名君報告關於出席自治聯合會一方面之經過事實可請張煊君報告語畢顧名登壇首述同鄕會成立之原因實爲廢督裁兵自治三大事件一年以來毫無效果此是本會很慚愧的對於本省很可惋惜的不過因有此種活　居然能促成各省區自治聯合會至今尙留得一種空談也可算得是慰情聊勝總希望同鄕熱心之士能再接再厲做去至關於文書可分成三種（一）爲南京機工毆辱議員事（二）選舉册報冒濫事（三）爲省憲問題皆本本省父老兄弟之公意或發電函嚴詰當局或特組委員會從事草擬雖成績無可言但關於文書一方却算有一點事實此外還有皖督駐京辦事處職員撞斃常州某君由會去函力爭又最近組織水災籌振會由會中同人發起皆是本年一年來所做的事可以向諸位同鄕報告的云云繼爲張煊報告先行聲明關於廢督裁兵自治三事一年以來奔走呼號毫無一點成效次叙述各省區自治聯合會之緣起與夫蘇鄂兩省代表發起聯絡之經過其分條報告者（一）對於蘇皖兩省督軍請願撤銷卒歸無效（二）三省巡閱使及巡閱副使之不能成立非運動之效乃因軍閥自身之牴觸（三）帮助鄰省活動者如湖北省長問題及督軍問題總算略有一點成效末復述内務部召集地方行政會議時聯合會代表出力各情形語甫畢即有郭某劉某提起不滿於該會之意見而斯時主席業已宣布選舉幹事郭劉所言大意謂通告太遲且不普徧會　辦事毫無成績主張暫緩選舉瞿某反對之鍾某起亦反對雙方爭持頗烈主席一再申言通知不能徧發之故並自認會中辦理不善無如雙方爭議仍不相下致樓下樓上互出惡聲秩序大亂嗣經人調停乃復就座主席乃又向衆演說請大家捐除意見維持秩序並報告會中辦事困難情形以極誠懇的態度希望大家各本望江蘇好的心理從事討論劉某起言謂今日主張共分兩派一主張延期選舉一主張即時選舉不妨表决凌某起述同鄕會成立前後之歷史與辦事之困難以緩緩改善與籌辦賑務兩事希望於此後之同鄕會葉某主張增加幹事各額以資調停蓋照去年先例除十一屬各選五人外復有十五人係由衆公推者現主張將十五人之名額擴充但討論及此又發生修改章程問題於是衆口咻咻紛擾特甚斯時有人提議應以甲乙兩方主張付表决者主席允之惟以人衆易紛亂表决之際起立舉手均覺不便主席提議分登樓與不登樓兩組衆贊成於是原在樓上之人同時降階第一次表决謂不贊成即日選舉者請登樓結果登樓者無人而紛拏乃彌甚不得已又行第二次反正表决謂贊成即日選舉者請登樓可即在樓上書票選舉斯時登樓之人佔多數少數不登樓者大呼我等散會散會羣向樓上之人施以嚴詰而樓上之人亦報以惡聲於是手指口詈樓上樓下頗有其人一時秩序大亂呼打打打之聲不絶於耳主席一再大聲急呼謂樓上之人萬小可再開口一方則向階中呌囂之人施以緩和之詞色惟雙方感情激盪百脈僨張其勢幾不可遏警察入塲亦無法維持在階中之人並有抛擲板櫈打倒壇上桌椅奪鈴搖而高抛者而樓上之人則書票者書票會商者會商各屬各聚集於所預行指定之地聲言我們投票選舉不管他們事至此樓下之人乃愈覺難忍紛亂益不可遏主席無法乃向彼宣言謂今日投票無效京此散會改日再說但樓上之人又不謂然斯時在樓下不主即日選舉者一聞主席之言乃紛紛鼓掌一鬨而散臨行並言我們將在外待着打他者一塲大會至是遂告一段落惟各屬選舉票已寫好者計有蘇寗松常鎭揚淮徐海九處（其未寫者有太通兩屬）均不肯認爲無效暫由庶務員保管斯時李家鋻適到會遂由張一麐介紹於衆聲稱同人未散可改開談話會請李先生主席但李於以前事多未接洽會塲又人言龐雜議論多時毫無結果由張一麐登壇聲明改日再開舊會幹事會議定辦法今日可就此散會同人始各散去時已五時四十分矣（二十三日夜） 
[靳閣銷假後之借欵聲]  
　　靳翼青此次銷假實因曹張吴曾有聯銜勸挽之電到京大意以時局變化外交吃緊對内對外不可無人主持至財政困難疆吏具有同情容當設法匡救應請先行視事徐圖應付電末并聲明所有舊欠各軍餉欵儘可暫緩籌還惟此後按月軍餉仍應責成財陸兩部共同設法撥付等語此電係十八晚到京靳氏以曹張旣有財政同情之言當不至再來索欵而同時吴佩孚亦有一篠電到京力勸以大局爲重勿遽求退俾可進行川湘之和議以竟全功靳氏鑒於三氏勸駕誠意遂即銷假視事但連日對於財政問題依然毫無辦法而保定奉天方面復均有索欵之電張電係請發奉軍協餉四十萬曹電係轉據鄂督蕭耀南之請謂駐鄂客軍紛索欠餉請將八月份欠餉二十萬元曁九月份四十三萬元即日一并撥匯靳氏接電後頗感困難聞日來正積極進行借欵惟因外商條件嚴酷一時不能成立現由潘復向國内銀行團磋商擬訂一大借欵其數爲一千五百萬元由中交懋業鹽業新華商業等及上海某信託公司分擔一俟抵押品商定本星期内可以簽字 
[國際律師協會在京開會記]  
　　國際律師協會發起於菲律賓之律師原定以東半球諸國爲範圍故加入者祗有中美日三國其宗旨在聯絡國際感情交換意見以促法律之進步定每年開會一次去歲開第一次大會於日本我國律師之赴會者數十人日本招待極爲周到本年在我國首都開會此項大會旣含國際性質經費所需自須仰諸政府之補助事前由董司法商諸國務會議預備補助經費五萬元現祗領到一萬其不敷之數則由我國律師公推之臨時會長汪有齡及諸重要律師先行籌墊所有外國律師及外省來京之律師旅費一切均由會中供給往來火車則由交部給以免票一依日本去歲招待成例此次與會之律師中國約有三百人而外國來者則日本七十八人朝鮮二十一人菲律賓九人美國四人俄國五人日本律師如花井原嘉道諸氏皆爲日本最有名望之律師而律師中並有美國女律師二人俄國女律師一人此則更爲東方所僅見者昨日（二十三）上午十時該會假中央公園社穩壇天殿開第一次正式會議會員到會者約有數百人均按次就座由本届國際律師協會會長汪有齡主席當由汪請前届國際律師協會會長日本松島博士報告經過情形松島博士遂就講臺報告大致謂去歲國際律師協會在日本開成立會時鄙人被推爲會長照章程規定當每次會議宣告閉會時會長職務即當解除惟以當時决議第一次正式會議在中國開會而中國諸事毫未預備故鄙人不得不暫行代理職務惟於此一年之中共　進行事務堪爲諸君告者即鄙人此次赴美廣爲游說擬將國際律師協會普徧全球但據鄙人個人私見本會章程其第三第八兩條容有未妥之處如能提出修正俾其盡善　美是爲至幸松島報告畢即由會長汪有齡演說大致謂無論何種事業均有國界觀念存於其中因此即不能共同研究反存一彼此傾軋之心惟律師事務則否蓋律師係爲保障人權而發絶未聞甲國律師事業發達而於乙國不利者因此無國界之視念則當然有協同研究之必要云次由司法總長董康代表靳總理朗讀祝詞並將渠自已預先印成之祝詞業經分散與會各人者復朗讀一遍再次由小幡日使·潘昌煦代理大理院長·汪爔芝總檢察長相繼致祝詞畢又由日本律師原嘉道·菲列賓律師亞伯羅·美國律師哈的根·相繼演說然後同至院中其拍一照以爲紀念撮影畢即散會時已下午一時乃偕至西車站赴市政公所之午宴各國律師計到者百餘人中國方面律師爲汪有齡林行規鄧鎔等二十餘人公所方面爲齊耀珊督辦·殷鴻壽會辦·馬德恩坐辦·乃唐吴沈三處長等十餘人入席後首由齊督辦演說謂本年欣逢國際律師協會在北京開會集列邦法學之碩彥靳國際主義之精進討蒐研審黎庶利賴固不謹交換智識聯絡感情已也本督辦兼管市政代表市民極表歡忭之忱蓋律師制度所以保障人民之權利亦以救法律之偏與市政爲謀羣衆之實益補官治之罅漏其策事功雖殊其圖樂利則同且自人民幸福社會公安觀之均爲近世紀學術思想進步之特徵他日國際交相親密法律益趨同化五洲人類熙熙皥皥胥無畛域大同盛治於焉發軔本督辦今日得親敎益不勝榮幸願諸君共進一觴以預祝云云當由沈處長譯成英語來賓咸鼓掌次由日本律師協會會長增田島六一郎致答詞又菲列賓律師某君及美國律假洛喬君演說略謂律師係以保護人權爲天職而於市政市民均有間接之關係吾人深望中國市政之日益發達中國與各國之交誼日益親密云云賓主一堂雍雍怡怡談笑甚歡直至二時餘始散會午餐後所有中外律師紛紛各自往觀文華武英三殿及古物陳列所等晚間七點鐘在中央公園來今雨軒受中國律師協會之招待今日（二十四）國際各律師同遊農事試騐場司法總長在試騐場暢觀樓招待午餐午後入城參觀京師第一監獄及法院晚爲靳總理在外交部大樓夜宴明日上午臨司法講習所講演會正午大理院潘代理院長在東方飯店招待下午爲總統府園遊會晚爲銀行公會招待此次與會之各律師以地方而言雖名目紛繁然以國際而論則實祇有中日美三國而已蓋菲律濱原屬美國朝鮮屬於日人俄律師來自哈爾濱之特别區域實隸於我國法權之下事實上爲我國之律師故在今日會中不承認其有國際資格獨非律濱雖隷屬於美然向許自治故會中承認其有國際資格朝鮮律師見菲律賓律師之情形亦欲以朝鮮律師協會名義要求如非律濱之例與以承認而日本律師不允當彼等由奉來京時北京派有專人前往迎接而朝鮮律師代表不願與日本律師同車要求另開一車以便乘坐抵京後即發生國籍問題在朝鮮人謂此事旣無國界關係當然可以從民族上分别朝鮮當然算一種民族即當然可用朝鮮字樣本擬將此案提出會議討論以解决之後復恐因此發生枝節遂行擱置因此其他議案亦即未能提出討論惟聞明年第二次總會地點則已由本届中外律師議决在非律賓之馬尼刺首都舉行云 
[俄新黨佔據烏里雅蘇台]  
　　烏里雅蘇台自被俄舊當佔據後新疆當局屢圖規復迄未得手乃聞某方面昨接新督楊增新效日來電謂該城現又落新黨之手與庫恰經過事實相同原電略云據外蒙偵探報告本年五月内有投入俄舊黨之蒙古人不連子將軍由大庫倫逃至烏里雅蘇台帶領俄舊黨兵三百餘名蒙古兵五百餘名横行各屬苛虐蒙民並將蒙古　目名節代者殺害蒙古頭目人人切齒羣將不連子殺死以報前仇事爲盤據巴吐爾公地方之俄舊黨所聞又將該處大頭目大喇嘛等屠殺三十餘名并在老不更庫倫拿去扎薩克喇嘛巴爾伯等槍斃銀錢財物被搶一空於是蒙人與舊黨大相反目乃派人與新黨聯絡將舊黨悉數驅逐出境現烏里雅蘇台諸事均歸俄新黨主持城中尙有中國商民五六百人貨物財產約値數百萬困苦顚連異常狼狽應請設法援救等語查烏城舊黨雖去新黨又來核其情形與庫恰經過事實相同除飭沿邊各軍嚴防舊黨西竄滋擾外務懇迅示機宜以資應付 
[鄂高師經費解决]  
　　武昌高師經費年餘無着學生奔走呼籲久無結果此次來京請願始由敎育部提出閣議指定湖北烟酒稅爲該校經費一面特派部員高鐵民晋謁吴佩孚請其查照閣議立予施行迭經口舌爭執文電往返現已將經費問題大　解决如無變卦該校經費風潮似可告一結束茲將敎育部最近去電及高部員篒日覆電照錄於左（一）敎部致高部員電宜昌吴巡閱使轉敎育部特派員高鐵民君准蕭督軍劉省長洽日電稱鄂省烟酒稅已指還川路公司借欵又月撥軍費二萬元高師經費委實無從撥給請轉商交部仍暫在京漢路收入項下按月支撥一俟明年川路借欵還清再行由烟酒稅項下照撥以符原案等因當經國務院覆電謂京漢路南段收入前經抵撥軍費三百萬元已無餘數撥充高師學欵務望勉爲其難無論如何請就烟酒稅項下設法匀撥以後即有困難亦可另籌救濟等語查路欵撥充高師經費迭經交部聲明萬難承認現旣由閣議議决指撥烟酒稅欵設有變更必至横生枝節解决愈難務希轉呈吴巡閱使電商蕭劉兩長無論如何困難仍請查照巧日閣議轉飭烟酒稅局立予遵行並將接洽情形迅即電覆是爲至要敎育部養（二）高部員覆電北京敎育部次長鈞鑒巧電悉武昌高師經費由烟酒稅撥稅已面商吴使核准日内回漢再行詳陳高丕基叩養 
[奉天軍事會議之外訊]  
　　張作霖將與日人締結協定　　世界新聞社譯字林報十二日哈爾濱通信云奉天軍事會議已聞兩星期尙未閉會斷然因黑龍江吴督軍直至四號方到奉列席之故會議中果已有决定之案者亦至今秘不宣布惟據可靠消息張作霖與日本軍事當局間之談判現正在進行中外間盛傳駐在伯力及沿哈爾濱以東中東鐵路一帶之日軍如果撤退則遠東共和國之軍隊將來至鐵路區域之内由此可見奉天會議實與住居北滿之人大有關係據云張作霖現又允擔任恢復外蒙治安秩序之責任彼是否自以爲勝任乃别一問題彼第覺彼若不爲將有他人爲之則於彼不利耳然一經擔任此事即須防守數千俄里之邊界以抵制俄人之侵入彼旣與日本素來親密則此時與日人締一軍事協約使日人助其防俄實意中事據云關東都督及朝鮮軍事總司令現均派有代表在奉天即係與張作霖商訂關於保護東三省邊界之軍事協約據非正式宣言此約共含兩大部一部係關係共同行動以防禦外軍之越境一部則關於政治犯之引渡在張作霖意中此種自衛方法自屬必要而在日人亦大有利益蓋遠東共和國軍隊而在滿洲或蒙古境内决非日人所願也至於引渡政治犯尤於日人有利此約一訂凡逃入中國境内之高麗革命黨人等日人皆可要求捕拿日人預料東部西比利亞全部統一後俄人韓人必在中俄交界處之琿春大肆赤色運動以其主義傳入高麗此乃日本所最懼也 
[蕪湖快信]  
　　安徽財政困難遠於極點上年舊債應還者約二百萬本年水災各縣局稅收已甚减色全省重要釐金大半被武人佔去派代表充之解欵聽其自由能夠上比較者十難得一據個中人計算今年收入當短去二百萬元去今兩年所借中交兩行之欵旣不能還而今年年終更非二百萬元不能支持稅產旣已抵押罄盡中交兩行恐無磋商餘地矣 
　　張文生前指令財政廳委任陳在鑅就當塗縣屬和尙港江面設局抽收民船運往下游之米捐致全皖人民大起反對刻張文生派參議吴振黄來蕪向各方面疏通聞亦無效 
　　安徽艦隊統領王平階連合滬商承包安徽災賑獎劵聞許省長尙未核准 
　　蕪湖工廠近兩年來已開設多家養活男女工人約數千計東門外舊有貧民習藝所地方士紳前日在縣署集議公决停辦所屋餘欵併歸育嬰堂接收俾將來添辦育嬰分堂之用 
　　安徽共六十三縣第三届省議會發生選舉訴訟者計有四十四縣 
　　孫毓筠已就蕪湖東門外省立第二農校國文修身兩課敎員職務已於二十三日由滬來蕪 
[蘇議會爭長與學潮]  
　　蘇議會爭長風潮迄未解决致引起學生之干涉一昨曾大打出手今日（二十四日）復遊行示威午後一時由公共演講廳出發號稱三千實數五百餘排頭手持大白旗一方上書解散議會四字餘人手執國旗或三角小白旗各一面計分三隊一隊向省公署推代表三十人請見省長王省長出見學生即質問何故代議會禁止旁聽王答謂根據省議會暫行法第三十一條「省議會之會議公開之但依省行政長官之要求或議員之提議經多數可决者得禁止旁聽」現在多數議員爲避危險計提議及此這是法律學生又質問警察何故猛力推人并且打人王答謂諸位猛力前進警察勢不得不猛力阻止署長等因此事難辦願向我辭職打人一節我確不信學生又質問議會開會已二十餘日尙未能舉出議長要此何爲不如解散王答謂諸位不去鬧就可以舉出於是在内學生大憤在外學生大譁王始終抱定勸阻主義遂不得要領而散一隊向督軍公署軍署隨用電話詢省署如何辦法故亦用勸阻手段一隊往省議會是日議員到者僅十餘人大會未開學生亦遂無所舉動相率散去當遊行時分發油印品一種大致謂金陵俱樂部設有浚治長江討論會係北張以江蘇作抵押借美金五千萬指爲賣省證據惟該油印品上並無署名似匿名揭帖晚間有議員多人恐因此風潮愈鬧愈大不可收拾已面請省長必須切實根究云另一函云蘇議會自二十一日毆傷學生後次日即無形停頓臨時主席王詠梅於二十二日即送一假條至會書明自二十四日起至二十七日止請假三日而二十三日午後又發通知二十四日選舉議長（按王詠梅因伊孫娶婦已於二十二日回金壇）今日下午議員到會約三十人簽到者不過十餘人隨到隨去至四時餘各校學生舉代表到會警衛因禁止傍聽命令尙未取消仍不准入内學生大譁後由秘書出外告以今日議員到會者少並未開會諸君可以請回學生堅欲入内謂無論開會不開會我輩旣被推到此不能將目的達到何以回報大衆秘書知不可阻遂請其魚　而入學生到會後登樓入旁聽席候至五時議員散盡始去本日各校學生全體結隊遊行計分兩大隊在四師及體育塲集合一隊沿途講演至軍民兩署請願解散議會一隊沿途講演至省議會要求議員停會皆手執打破金錢選舉小旗金陵俱樂部及中正街旅館中各議員半皆避匿今晚省議會又發通知二十五日選舉議長不知届時又呈何等現象也 
　　此外有以學生家屬張謹業等名義致快函於本館并錄如下（一）上海申報館轉江蘇省議員朱紹文先生鑒執事以會内競爭之故近日煽誘各校學生用爲武器驅之前敵荒時廢學其事尙小設不幸發生衝突傷身流血學生親受執事則安坐而享其成青年何辜罹此茶 
 
 

Page 11

 
 
毒人孰不愛其子弟執事果有絲毫人心平旦自思亦應内疚某等栽培子弟負笈金陵事非易易尙望執事大發慈心别求競爭之道俾某等子弟專心於學藉保安全感德無旣除請各校校長禁止告假及訓誡兒輩不許出校外特此告哀伏祈矜鑒旅寗學生家屬張謹業等公叩有（二）申報館請轉南京各學校校長鑒某等栽培子弟就學貴校原冀專力課業造成有用人才刻聞省會議員朱紹文等以會内競爭之故誘惑舉生游行干涉尋釁毆打此種行爲不特荒廢功課抑且危及生命貴校負家庭委託之責應請嚴行禁止學生出校免生意外不勝禱切除分别講誡兒輩外特此奉懇伏祈鑒察旅寧學生家屬張謹業等以叩有 
[蘇州之敎育界消息]  
　　女敎員爲敎育犧牲省立第二女子師範附屬小學敎員毛慧雲女士熱心敎授富有研究心得任職四載頗有聲譽兼爲江蘇全省師範附屬小學聯合會書記更著勞績二十二日美國孟祿博士到蘇女士陪同赴陸軍第二師六團參觀軍工敎育至葑門外燈草橋下車覆墮河經第二師軍士等奮勇拯救起岸又經名醫施救無效即晚身故孟祿博士陶知行博士朱琛甫師長均到校致祭翌日出殯全體學生整隊哭送又聞敎育會及男女兩師範及景海女子職業中學等將擇日開會追悼　　孟祿博士到蘇紀　孟祿博士於二十一日偕同陶知行惠而斯兩博士北高王卓然先生等由寗抵蘇當由各校代表金伯行黄竹銘楊衛玉王振之施仁天吴研因敎育會長龔賡禹勸學所長潘振霄諸君到站歡迎下榻於鐵路飯店當日下午參觀省立醫院游覽留園等處即晚男女師範及敎育會女子職業中學等公宴博士於女子職業中學之校園推楊衛玉先生爲主席席間又討論敎育問題翌日上午參觀男女兩師範學校及附屬小學極爲稱許正午在女師範演講初等敎育問題敎育界到省八百餘人仍由楊衛玉先生主席下午偕同赴陸軍第二師參觀軍隊職業敎育即晚到滬 
　　另一消息云星期六孟羅博士在蘇州女師範演講後星期日由敎育界在留園歡讌博士迨至席散即由蘇常鎭守使朱琛甫邀請參觀蘇軍第二師第六團士兵公餘工廠乃於馬路上雇喚馬車四部分别乘坐第一部爲朱使與孟祿博士第二部爲偕同孟祿來蘇之陶知行惠而斯兩博士及北高敎職員王卓然三人第三部則爲蘇州各校代表第四部係西女士三人及女師附屬小學敎員毛慧雲女士等車行至相近第六團之燈草橋地方適該處街道狹窄且沿河道而第四部馬車上祗有一小馬夫扯韁偶偏遂致連馬及車同落河中孟祿博士立即聲稱有人能救起一人賞洋百元當由該處之火油公司中人羣行入河先將西女士三人救起最後救起者即爲毛慧雲女士無如爲時已久業已氣絶身死救起之三西女士當時立由第六團軍醫診治再請范補程助診均即全愈無恙按毛慧雲女士係武進人在蘇女學界服務多年故蘇地各女校之敎職員及學生等莫不悼傷當即由人電知毛女士家屬翌日有毛女士之兄二人來蘇在校收殮孟祿博士陶知行博士朱鎭守便均到校致祭昨日出殯由該校全體學生整隊哭送聞敎育會及男女兩師範及景海女子職業中學等擬擇日開會追悼云 
[杭州快信]  
　　省議會今日（二十五）開會議事日程列第二號計省立貧民工廠章程草案改良手工造紙塲擬變通預算改購機械等案共十起又聞懲戒金錢議長沈鈞業案現由龔某平某出作調人可望打消 
　　公民趙見微高介陳臯羅騷等赴法院呈控嘉善長興安吉孝豐四縣初選監督選舉舞弊杭地番廳訂期下月五日開庭審訊由民二庭長韓照承審公函各知事如期到案備質 
　　軍警衝突案警佐戈錫麟本已撤差委楊永熙接替現經衆商保留業已收回成命另候辦法一區署長調天台縣知事李蔭梧予記大過兩次 
　　今日（二十五）盧督壽辰沈省長曁在省文此往賀一槪擋駕總統府秘書金梁昨來杭謁兩長有所商榷庽泗水坊橋五號 
　　安徽第一中校四年級生旅行團約四十餘人昨晚車由敎員譚聲丙戴曾錫等偕同來杭參觀各校 
　　省農會新闢之餘杭鷄籠山第一林塲主任吴庶農現就蕪湖農桑學校敎員職務所遺主任已改聘餘杭縣農會會長章崧甫充任 
　　各界組織水災義振游藝會今日（二十五）賃西湖大世界開幕以七日爲期聞其賃價前四日每日四百五十元後三日每日三百五十元共二千八百五十元另有雜項開支及贈品費用非賴各界踴躍捐輸恐災民未必獲實惠 
地方通信 
[松江]  
　　更委楓涇所長　楓涇鎭警察分所沈所長係前任代理知事沈廷琦之侄奉命受任時曾一度被地方人士之拒絶雖勉强視事乃地方上迄未平貼茲經新任温知事委令高飲孫前往接代惟高到楓時沈即避赴嘉興經高遣人追回始得接辦交代 
　　造報荒區災册　今歲入秋以後風雨爲災洪水泛濫各地低田完全被淹災情較重之楓涇·五厙·泗涇·天馬山·莘莊·　興各鄕曾先後呈縣報荒惟縣署以低田雖均被淹高田則收成極佳故有不辦荒政之意即被淹之楓涇·五厙兩鄕自治委員亦以高田收穫較多差足彌補損失故亦决不辦荒惟泗涇·天馬山莘莊等鄕以災情甚重由自治委員酌造荒册以備呈報 
[蘇州]  
　　水警舉辦冬防　江蘇水警廳趙會鵬廳長以本年秋雨成災米珠薪桂窮民生計愈艱走險堪虞兼以伏荞徧地險象環生特通令所屬各區提前舉辦冬防嚴密戒備加意偵防各區奉令後已於本月二十日起實行舉辦並援　成案訂定辦法咨行各鄰縣定期會哨以昭周密 
[無錫]  
　　北門外之命盜案　無錫北門外大橋下財神衖口九豐麵粉公司批發處二十四日夜間兩點左右有人叩門廠司楊老二臥在門傍在夢中聞聲疑是熟人未及細詢即在被中扒出赤身啓門詎盜匪五六人一擁而入老二見非廠中人即大聲呼喚該盜見其聲張即出利刀亂刺老二一人與之抵抗寡不敵衆卒被刺中肚腹脛喉部手指等處傷重身死倒在地板血流遍地肚腸漏出慘不忍覩其他廠夥廠司均臥在後進未曾知覺盜見無人抗拒即在外賬房搜刦在木箱中刦去鈔票七八百元現洋銀角等數百元搜畢即棄刀在地（形是殺猪刀）用洋面盆摘水洗手後而逃待後理夫巡夜敲鑼過此見門半啓疑係失竊即推門用火一照見一人赤身仰臥地上血肉糢糊大驚失色即報告崗警轉報警察分駐所斯時該廠得悉亦立赴警區口頭報告該所巡官沈鎭國適於二十三日請假赴寗當由代理之第一分所巡官童俊芝率警前往履騐一面飭警看守門户並派警分頭捕捉無知盜已去遠未待天明即赴縣署報告該圖地保吴嘉禾亦赴縣報騐趙知事得報立帶檢騐吏發隊到塲相騐諭令將楊老二屍身收殮當與該廠協理唐保謙君略談數語即回縣署立飭水陸警隊緝兇限期破案說者該廠批發處在北門外大橋下最熱鬧之區竟出此重案殊爲地方治安危也 
　　警備隊開拔來錫　駐常警備隊奉調來錫一節數誌本報茲悉該軍已於前日同常開拔來錫分駐舊無錫縣署及現縣公署其統帶官爲段海定君趙知事即於是晚在署設宴爲段統帶接風 
[鎭江]  
　　組織義賑協會　王省長以鎭屬各縣洪水爲災特通電各知事組織義賑協會並限於十日内一律成立所有災民户册限二十日内造成並令將辦理情形具報以憑核辦 
　　查獲大批烟土　鎭江海關華洋各扦巡等於日昨午後五時在某下水輪船搜檢遠禁物品當在該輪貨艙間内搜獲大土紅土甚夥聞此項烟土値價萬餘金當因帶土之人已潛匿無蹤由海關扦巡將搜獲烟土解送海關請究 
　　黄荳逐步看漲　鎭屬各縣所產黄荳素稱豐旺今庚因天時不正收成最佳者每畝祗收二三斗以致市價步漲昨日開盤丹揚新黄荳每石七元左右後市尙有提高之勢聞各油廠已派人四出故價搜買矣 
[揚州]  
　　核准輪運　淮北垣商開泰程同裕等前具情呈請運使輪運淮北濟南鹽即經轉詳鹽務署察核昨奉電知輪運鹽斤已准如所請咨稅務處飭關騐放矣仰即知照云云丁司長當即據電轉飭該商遵辦矣 
　　請換巡官　丁家伙紳民陶善夫以該鎭警察分駐所巡官陳熙久矌職責轉　冬令盜匪堪虞遂具呈王知事請予遴委賢員接充以重警政 
[南京]  
　　江蘇義務敎育期成會近訊　淮揚道調查員費璞黛君調查報告江都縣施行義務敎育辦法前由勸學所奉到廳令後已擬定推行程序於一學區内先行分區着手辦理自江蘇義務敎育期成會江都支會設立後正擬積極進行籌訂辦法適値大水成災不免發生障碍以致調查事宜尙未實行目今情形擬在城　先辦惟預計師資支配校址種種計畫非錢莫舉其籌欵方法約分三種（一）縣署有案未經實行者如登錄附稅及茶捐（二）就原有捐項應加釐頓者如屠宰附稅及肉捐（三）正在接洽籌議者如食鹽特捐以上一二兩項已由支會建議縣署尙未得確實之示復至現在所籌之欵只能維持現狀須俟明年秋收有望乃可作推廣之計畫也 
[嘉興]  
　　小車不准再添　嘉興小車公司已有通益雙利翼輪同利等四公司每日行駛小車九十輛以便行旅現陶某張某等又欲添設公司增聞車輛呈縣核奪汪知事據呈後以禾邑街道狡窄現行車輛已嫌具多曾由王前知事通令以後不准再設致妨路政在案已批令仍照原案辦理不准再設以免紛爭 
　　示禁盜斫墳樹　嘉興四鄕每有一般地痞盜斫墳樹翻掘墳墓忍令屍棺暴露疊經被掘墳墓後裔具呈縣署請求拘究現汪知事已令各警所轉飭長警嚴行查禁矣 
來函 
[定遠公民來函]  
　　申報館鈞鑒　本月廿一日夜十二鐘皖新安武軍駐防定遠縣城内者譁變鳴槍放火搶刦東西兩門一百餘家槍斃王姓孤子一名傷者二十餘人尤以王姓彭姓謝姓施姓爲最慘變軍現仍盤距城内某等奔馳臨蚌哀求長官至今未得要領竊查定遠數次兵火之餘又當水災之後復遭此刦慘不堪言况且六月間駐定之營長韋發恩即以軍中因陰雨無食勢將有變之言威逼地方沿門上捐共籌米麥一千數百石柴草四十萬斤足供該營一年之食是定遠地方對於韋某不爲不厚乃搶刦之後該營長僅令少數變兵西發其餘仍住城中欲爲要挾之計以保其位定遠何幸慘遭此刦不得已惶迫上訴長官猶不欲聞謹述大略乞登　中爲叩安徽定遠縣公民同叩二十四日 
雜評一 
[無法解决（默）]  
　　蘇議會中各挾一張以相持固無法解决即主張兩張除外别有一第三者出而組織則兩派又將爲第三者爭是兩張除外仍不足以解决即進而從調停者主張廢議長制然議長雖廢必有主席則兩派又將爲主席爭是廢議長制亦不足以解决學生參與將以助解决也乃非特不足以解决且以引起學生之内爭公民干涉亦以求解决也乃非特不足以解决且以助長兩派之聲勢欲求解决於軍民兩長　北京政府而軍民兩長與北京政府固無解决之權無其權而强行之又豈非一大笑話然則今日之蘇議會無論從何方面着想固皆無法解决無法解决奈何惟有聽其自訌而已自訌之力盡或可望其自行解决即不然訌滿六十日亦可不解决而自解决雖然其如蘇議會之體面何 
　　或曰中國國是之無法解决與愈解决而愈糾紛大抵皆然也蘇議會其全國之小影歟 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[七省商會代表歡宴各界記]  
　　昨晚六時滇·陜·豫·閩·湘·皖·浙·七省商會代表假座大東旅社歡宴各界人士到者如聶雲台·秦潤卿·蘇　生·馬玉　·嚴直方·王紹賢·王顯華君等約百餘人生由湖　商會代表向瑞琨·與浙江商會代表王薌泉二君致詞時　隔室歌樂大作淆亂聽聞在座者頗以爲憾向君之言　意爲最近得北京消息聞靳閣主　（一）武力統一國事（二）　案直接交涉請大衆嚴密注意王君謂此次商會代表來滬開會深蒙各界人士之誠懇欵待及指敎非常感謝今夕一堂歡聚樂也何如次由聶雲臺君演說略謂國事消息無一足令人不憂悚者慨痛慨痛明日商會聯合會尙須開會吾人雖當再詳細討論之然今宵恐大家即未必能高枕而　矣欲言外交當知内政尤當熟審民俗吾國近來奢侈之風日長日用品固喜用舶來物奢侈品尤樂用之即以　　言竟非咖啡白蘭地不歡殊可痛怪此後深願國人竭力節儉多生利母分利鄙人昔游泰西諸邦如德國人之奮勵刻苦諸情形深深印於腦海中未敢須臾忘也代表諸君返梓後願益發展實業努力進行鄙人願同勉旃次由馬玉山君演說略謂承茲歡宴欣感欣感聶君所謂崇儉與興實業二者誠爲救國要圖此次商會開聯合會所議均極切要深願此後實行方面得斯會之憑藉益收美滿之效果豈非至幸更進言之凡事利益未均尙易有仗義直言者反是則危險無量以此理推察吾國與世界之關係吾人應益慄慄有戒心矣次由毛子堅君演說略謂鄙人服務救火會中願即述救火會事諸君言節儉鄙意各事可儉惟對於救火會不可儉也各省之救火會狀况未知如何竊願乘此機會請諸君一注意發展之承惠今夕之宴謹謝次由王紹賢君演說略謂本月二十三日承京師山東湖北江西四川由西商會代表諸君邀宴今夕復承七省代表惠招感謝感謝鄙意此次全國商會聯合會開會結果至佳惟對於各處華僑之商會未能相約參與會議似誠爲一大憾事鄙人在日本二十餘年目擊種種傷心事近甫因中華國民製糖公司事回國服務竊願下届商會開會時聯合各處華僑商會一致舉行此事在日本已有前例蓋日本商會開聯合會固聯合各處商會尤特别召集在吾國之日僑商會代表其處心積慮爲何如想代表諸君與邦人君子細思之應受重大之戟剌也更望吾國各處商會皆附設或另設（一）共同化騐所（二）工商介紹所二者之功用無窮度亦諸君之所樂許也次由王介安君演說請國人竭力注意提倡國貨母貽五分鐘熱度之譏又由王顯華君演說請國人注意外人之購吾國地皮語意均極切實至十時許乃散 
[北京外交聯合會代表之談話]  
　　北京各團體國民外交聯合會　現在先後加入者計七十餘團體現該會代表陸續抵滬者擬在滬組織全國國民外交大會已抵滬者有羅正緯向乃祺羅正誼張季鸞朱寳三黄鎭槃（以上二君由全國和平聯合會推出）王紹鍳鄭洪年蕭治品徐汝梅杜含草　葆珍孫燕貽等二十餘人本館記者於昨日午後至東亞旅館（該會在滬通訊處）訪問該會代表羅君達存（正緯）向君北翔（乃祺）羅君健天（正誼）等談及該會組織之情形極爲詳盡據稱該會首由敎育界發起曾在中央公園水榭開籌備會數次至第三次開會時推舉羅正緯莊庶管李景龢林幾等起草章程旋在舊簾子胡同該會事務所開第四次籌備會將章程議决并定在滬組織全國國民外交大會當時推舉向乃祺黄霄九劉陽生等爲通電起草員該會自是完全成立其後開會代表會議多次其主持最力者爲反對魯案直接交涉此案政府當局爲聯絡日本借欵計本已决定直接交涉旋因該會全體一致反對并經第一次代表羅正緯何玉書李景龢史熙敬等第二次代表王家襄　協萬羅正誼吴鼎昌等第三次代表蔡元培李石曾張耀曾李治東王家襄張魯泉等迫令拒絶并聲稱政府若不採納國民公意國民必取最後之手段對付政府云云政府知民意激昂難於違反始有第一次之拒駁書刻正審查各團體關於太平洋會議範圍内之各提案一面預備提出全國國民外交大會一面貢獻華府代表以供採擇該會事事公開事事公决團體多而且大無論何人不僅不能操縱把持並不能獨持異議以犯嫌疑且互相監督互相維持純粹以國民公意决定一切如果推廣及於全國國民之眞精神亦不難於實現云云 
　　聯合通信社云北京各團體外交聯合會代表羅正誼向乃祺羅正緯已於前日到滬昨日始向各團體接洽先至總商會與會長聶雲台接洽繼至外交商榷會接洽下午外交商榷會委員張靜廬至東亞旋館談話甚久茲記其要點云魯案日本提出之二次節略内有「嗣後復由中國政府當局開示中國方面關於日本問題之解决案其後復非正式表示與帝國政府進行商議之意向一等語乃根據靳雲鵬於中國顧問坂西中將回日時靳雲鵬開示具體條約之意見書一份囑彼交於日外交部而發至所以提出第二節略者乃北京各團體代表於第一節略到時向外交部要求於逐條駁覆之外尙須嚴厲的根本駁覆不謂外交部以覆書交靳雲鵬閱時靳竟將根本駁覆文字塗去囑外部另作一段塡上遂致藕斷絲聯而第二次節略又至矣（二）顏惠慶之不就太平洋代表首席之原因曾於各團體代表前說明苦衷並視各種秘密文書因政府旣有與日直接交涉之决心而國民則竭力反對之左右爲難即至太平洋會議時將何以措詞其結果亦惟有失敗而已且尙有種種不可告人之答覆於是遂决意不去（三）外間頗傳北京外交聯合會乃係李景和所操縱此說有妨會務進行不能不辯查李景和與楊天驥同爲外交後援會之代表此會雖與政府有關係然同爲五十餘團體之一萬無此等能力不過係根據會章照到會名册次序輪流任一度之主席而已今李亦爲代表之一不日可到（四）此次組成全國外交聯合會之意第一爲反對魯案直接交涉蓋吾人曾宣言如果政府行使直接交涉者則全國國民與政府脱離關係第二爲預備太平洋會議中國方面提案此提案北京各團體皆有提出由聯合會經過第一次審查將來預備提交全國大會通過（五）北京代表人數曾經會議决定由每團體派一人至滬約在五十人之左右今日到者爲蕭治品王肇鏊二君尙有先來滬及曾任敎育會代表留滬者十餘人以後絡續有到云云 
[旅滬閩人力爭金門島]  
　　恐被日人佔據 
　　國聞通信社云昨日下午八時本埠閩商公所遍邀旅滬福建同鄕開緊急會議到者六十餘人由林建侯主席即請厦門代表報告略謂日領擬圖佔據金門島即爲將來侵入閩境地步閩人爲拱衛桑梓計履霜堅冰不可不嚴重辦理茲聞日人佔據該島計畫有二第一由籍隷日本人之台灣人至金門地方挑起釁端俾日人藉口防衛遂其侵佔第二多派便衣日警潛入金門擾亂地方故該島居民現已略受苦痛特遣代表赴厦求援惟一地方力恐猶未足應請各處福建同鄕共起力爭云云報告畢討論許久結果分爲辦法二種（一）電厦門交涉員與日領嚴重交涉（二）電外交部與日使嚴重交涉至十一時始散 
[美商團明日抵滬中美官商籌備歡迎]  
　　北美舊金山商業考察團團員一百七十五人在日本神户遊歷四日昨晨八時已首途來滬太平洋郵船公司現接電報謂該團所乘之帝邦號准定明日（二十七）抵申將停泊於招商局北棧碼頭該團决定留滬七天再往南洋西貢約需十天 
大陸報云舊金山商會代表團定二十五日乘花旗輪船公司之帝邦號抵滬美國官商及中國總商會等現　　歡迎之計團員共有一百三十五人　帝邦號抵横濱時日人招待團員甚爲慇懃團員中有一部份擬在東京等處游覽數日已由横濱乘火車赴神户故二十五日到滬者尙非團員全體大約游日之團員遲數日即須到滬帝邦號抵埠時期遲早未能預定因是二十四日未能决定迎迓來賓之切實辦法惟美國官商與中國商界將派代表於帝邦號抵岸時登輪歡迎此後尙有宴會招待等事隨後佈置團員留滬約有數日團員中有擬留滬數日然後赴北京等處游歷者游畢再赴馬尼剌香港團長爲愛士堡氏乃鉛銅公司董事及某銀行董事團中分化學·漆·玻璃·油部·進出口貨品部保險·財政·產業部皮·木·絲部機器五金部醫學科學部運輸部等每部有一部長團員分隸之以便分頭接洽云 
[孟羅博士昨日離滬]  
　　美國哥崙比大學師範科敎務長孟羅博士於昨日乘沙提尼亞船離滬前赴廣州該處不日將舉行全國敎育會議博士或將出席該會云 
[葡領所得本國消息]  
　　革命後新内閣出現　各閣員皆專門人材 
　　本埠葡萄牙總領事署昨接北京葡使電開「葡萄牙共和國大總統認葡國關於經濟財政及外交政策諸根本問題亟須解决已准安東尼葛來喬内閣辭職並决於各政黨之外選出各部行政專門人才享有政府人民及海陸軍之堅决贊助者組織新内閣此與國民願望相適合之新内閣就其組織及目的言眞可謂爲一國民的政府閣員名單如下内務總長柯爾和大佐（餘略）新内閣成立後將立即整頓各部行政事務力主節减政費黽勉從公各盡厥職務於國民公衆有益新内閣將從速决定賦稅及海關稅問題將調劑國家公共生活及市政上之需要與希望將解决官吏冗濫之問題將决定對内對外之政治經濟政策訂定條約立予施行將實行國家京畿及殖民地之糧食供給計劃並將重行編制海陸軍以應國家之需要」 
[冠蓋往來葡公使周顧問]  
　　日昨上午駐京葡公使兼領袖公使符離德乘英國郵船赴香港轉澳門辦理澳門交涉事宜許交涉員特派陳科長世光代表到新關碼頭致送 
　　派赴太平洋會議高等顧問周自齊於昨午四時許至新關頭碼乘渡船至吴淞提督公司銀邦號郵船放洋許交涉員陳科長楊秘書等均往碼頭歡送 
[全國商會聯合會第十二次開會紀]  
　　通過者八案　留於今日討論者二案 
　　付審查者一案 
　　昨日下午三時全國商會聯合會在總商會議事應開第十二次大會到會有十一省代表四十七人正議長聶雲臺君因事請假由副議長蔡輔卿君主席本應按照議程開議嗣因「第一案」所得稅報告油印未竣先議「第二案」加貼印花稅案王介安謂可不必討論當然照審查報告通過蘇民生謂今日下午已有電發出王湘泉請將電文朗誦遂由書記長宣讀電文云「財政部農商部鈞鑒漾日大會議决簿摺當票加貼印花違背民元稅法一致否認乞通令各省萬勿勒加以免反響全國商會聯合會叩有」又電云「各省省長印花稅分處鑒漾日大會議决部令簿摺當票加貼印花違背民元稅法一致否認乞通令所屬萬勿勒加以免反響全國商會聯合會有」汪文燦謂宜將議决案代電各省一致辦理衆無異議接議「第三案」統一烟酒稅則案沈沅主張照審查案通過趙督雍附議主席付表决通過復議「第四案」改用銀元本位案由鮑執之報告審查大意主席謂不用銀元爲本位受虧頗大即就漢口而論極感苦痛蘇民生謂可要求政府根據前頒幣制統一條例尅日實行不必另生枝節姜少廷附議王義甫謂可一面呈請政府實行一面備函與銀行公會設法協助並分函各省商會一律遵辦張小宋主張與錢業商辦潘文生沈沅袁抬齋均有討論蘇民生謂可分兩種辦法（一）請政府實行統一幣　（二）勸導各省錢店商議洋價銀價平計辦法主席以蘇說付表决通過議至此蔡輔卿因須赴水災急振會議事請蘇民生主席衆贊成遂改由蘇君主席續議「第一案」所得稅案衆以此案已經三讀無討論請以三讀案付表决結果通過（三讀案附後）後議「第五案」禁止彩票案沈沅主張除由政府禁止外須由各省商會協助官廳切實勸禁以達禁絶目的汪文燦附議主席付表决通過復議「第六案」確定本聯合會開會地點及聘常駐人員案張小宋謂可無大討論惟本席以爲最先宜組織總事務所幹事會蘇民生謂此事本席今日亦有提案明日當可提交大會可否將此案擱置至明日併案討論衆贊成主席付表决通過又議「第七案」商團組織法草案袁治齊謂商團以職員團員組織實有爲難之處主席主張暫將此案保留汪文燦謂最好付審查於明日大會報告主席付表决通過遂由主席指定鮑執之·汪潤之·袁治齊·楊子春·趙叔雍·姜少廷·毛安卿·爲審查員接議「第八案」劃一牙帖捐稅案鮑執之歷述牙帖積弊情形主張規定一定佣金並於等則種類加以考查結果照審查原案稍爲修改表决通過「第九案」因審查報告印刷未竣改於明日討論復議「第十案」修正商會法案係請修正商會法第二十四條及第四條第二項二種均未討論即照審查原案「大致呈請政府刻日修正未經修正以前由各地商會照各地習慣辦理並得暫照現行法酌量情形先行改組」通過末議「第十一案」取締輕質銅元案議决發電政府云「北京大總統國務院財政部幣制局鈞鑒輕質銅元擾亂金融影響民生爲害最烈各省商民一再籲請停鑄未見實行現在錢價日落危險堪虞除由我商民自行分别輕重外務乞通令各省督軍省長凡輕質銅元及十文以上銅元尅日停鑄並懇重申私鑄及減輕重量私運進口各條例以維金融而救民生全國商會聯合會」議畢散會今日（二十六）晨十時仍開審查會下午二時開大會討論畢即行閉會禮 
　　所得稅審查報告三讀　本月二十四日大會交付所得稅審查報告三讀案議决援照江蘇省事務所請議全案内否認所得稅案一件經本聯合會議决通過仍執前議呈請政府從緩施行並將議决辦法通告全國一致進行交幹事會會同原審查員起草合將草案兩件電稿一件分别報告大會敬請公决（附電稿如下）「各省事務所轉各總商會商會鑒茲將本届臨時大會議决否認所得稅案公布之希查照辦理爲荷全國商會聯合會」又電稿云「北京大總統國務院財政部農商部鈞鑒本日大會議决所得稅案非俟釐金裁撤軍額大减經合法國會修正通過後不得實行乞通電停止詳情另呈全國商會聯合會」計附議案（一）由本會通電各省事務所轉行各總商會商會以舊府屬爲範圍組織舊某屬各商會聯合辦事處專辦關於否認所得稅一案事以期全國一致辦法仿浙江安吉縣商會意見書原案附寄（一）各該縣知事如有故違民意强制執行發生派警騷擾拘押商民情事甘爲商民公敵者應即由當地商會報告各本屬聯合辦事處電告該知事原籍地方商會宣佈其虐民罪狀取消其公民資格謀相當之對付並報告本會上海總事務所如該知事一向寄居他埠並電告其寄居所在地之商會一致進行（附呈文）爲錄案呈請事本届臨時大會全國商會聯合會·江蘇省事務所請議否認所得稅原案一件杭州總商會·四川重慶總商會·鎭江商會·儀徵縣商會·山西太原總商會·漢口總商會·安吉縣商會·提議否認所得稅案經大會交付審查三讀通過仍執江蘇省事務所否認所得稅案前議呈請大部准照敝曾提議七條次第見諸實行不獨所得稅可以推行盡利而國家財政方不致破產之虞否則變相之所得稅無益於國有害於民大部更何必出此下策也茲將本聯合會議决否認緣由縷請鑒核准予緩辦以免發生反響臨呈母任迫切待命之至謹呈幹事會起草員馬炎文審查會審查員蘇民生·王義甫·周茂如·鮑友恪·王肇素·王分安·王薌泉·徐子樹·汪文燦 
[銀緊停鑄銀圓電公私兩利之道]  
　　上海總商會致北京幣制局南京杭州造幣廠電云滬市近日銀根緊逼拆息奇昻全市恐慌達於極點推原其故一由於出口貨物停滯一由於新創金融事業較多以致市上現銀存底枯竭爲急則治標之計惟有請飭（應請）蘇浙兩省造幣廠（貴廠）暫將銀元停鑄十日免致滬市現銀繼續流出益呈危象現在洋價已跌至七錢一分五釐爲造幣廠自身計似亦以暫行停鑄爲是事關滬市安危迫請施行仍盼電覆上海總商會有 
[省令解散一商後之昨聞]  
　　家屬呈敎育部文　學生呈省長文 
北京敎育部長鈞鑒謹呈者施模等近接江蘇省立商業學校通知書是校因敎廳更委不合格之校長相持結果竟將全校學生三百五十九人一律解散囑各家屬立時領回聞命之下震駭莫名夫爲校擇人不爲人擇校敎廳之責權也栽培子弟入學從師父兄之義務也未有爲敎廳而因一私人摧殘全校者亦未有爲父兄面忍令子弟失學默無一言者校長資格載在章程新委代理校長陸規亮係宏文師範肄業萬難勝任子弟請求不爲無理伏查此事始末全由敎廳第一科長朱鶴臯一人弄權撤換校長在胡廳長請假期内解散全校又在胡廳長丁憂期内鶴臯年少氣浮心術險狠以一人之私而朦混省長買弄廳長摧殘省校任用私人不顧清議出其兇辣手段忍令數百青年羣陷於失學之死地揆之法理詎得謂平夙仰大部樂育爲懷主持公道伏祈轉令省長飭廳持平辦理并將朱鶴臯立時撤退以維省校而惠青年則我三百餘之家屬咸拜仁人之賜矣臨穎主臣不勝迫切待命之至謹呈江蘇省立商校學生家屬施模黄里千屈怡翁范清一李子鈞馬百生陳東蓀張熊等三百餘家同叩 
　　南京王省長鈞鑒敎廳委任不合格校長來長商校生等以切身利害關係曾對敎廳有所表示旋敎廳以新校長有特别關係堅持不允併因前校長剴切訓導生等無可如何如新校長到校亦只得聽之而已蓋深悉官廳權威所在不得不屈服也乃於二十二日校中突接敎廳第一科長朱鶴臯以代廳長名義宣告解散截止公費殊堪髮指查生等前次反對之後新校長併未有到校之表示生等亦無反對之行爲今何原委突然解散生等均江蘇子弟父兄有納稅之義務子弟有讀書之權利彼何人斯膽敢勒令生等永不讀書政同始皇焚書虐似張湯腹腓共和時代生等决不敢承認即令軍警來校生等効死不去查朱鶴臯以一佻撻少年花天酒地毫無敎育界人格朦混省長受摧殘敎育之惡名江蘇父老實深惜之生等年青前途讀書無望同一死焉所有碍難遵奉非法命令之處披瀝苦衷電呈省長鑒核示遵謹呈江蘇省立第一商業學校全體學生三百五十九人同叩 
[一商校友會之議决案]  
　　南市小南門省立第一商業學校校友會前晚在該校舉行緊急會議到會者歷届畢業生朱華德·蔣夢芸·戈振庭·周步濓·王濟民·瞿根榮·吴重光·陳玉書等三百四十餘人潘潤夫主席由蔣夢芸·朱華德·戈振庭·周步濓等相繼演說末討論辦法七條一致遵守議决而散其議决辦法列　（一）堅拒陸規亮到校如官廳以武力來解散則一方誓死力拒一方求外界公論援助（二）要求專門人才爲校長非達到目的不止（三）請舊敎職員維持校務照舊上課（四）推舉代表分向各敎育機關及其他團體請願協助（五）分發宣言書詳陳學閥把持敎育之黑幕根本推翻某敎育機關（六）上書及派代表向省議會請願提出彈劾（七）向全國敎育會聯合會請願并宣佈某某等之罪狀使全國敎育界羣棄之上列各項議决後業已分途進行矣 
[蘇議會爭長潮之忠告]  
　　楊而墨暫離議席　扶正誼派擊金錢派 
江蘇省議會南匯籍議員楊而墨前日發出「暫時脫離議席之宣言」云同會諸公公鑒金錢選舉證據鑿鑿初猶冀其悔禍故不厭與之相持今旣悍然不顧志在必成鄙意徒爾紛擾於事無補不如聽其自然不幸金錢議長呱呱墮地提出證據正式起訴請目隗始即或法律亦以金錢勢力而失效尙有與論爲之制裁一息尙存誓不稍退放下屠刀回頭是岸及今覺悟事尙可爲否則同歸於盡無殊自殺事所必至理有固然是用暫告避席以觀其後楊而墨印十月二十四日　申報館鑒頃致江蘇省議員朱紹文張福增電文曰南京省議會朱德軒張季高諸先生鑒公等力守正誼打破金錢選舉議長爲我蘇三千萬人民爭人格曷深欽感尙祈作最後之奮鬥勿爲惡勢力所壓迫慕等不敏當誓死爲公等後援巨大犧牲在所不惜除電陳外并一面擬集合全省在滬公民組織法團亟謀對待方法務使我三千萬人格不致因此損失凈盡各縣旅滬公民阮慕伯戴天球徐畏三袁玉堂周冰等七十四人叩 
[中東路將開始聯運]  
　　聞此次交通部中東路南滿路及團有鐵路各代表會議之結果上海漢口北京天津及其餘各鐵路重要車站於明年正月一日起均出售哈爾濱滿洲里齊齊哈爾及中東路其餘各站之聯運客票云 
[航業消息彙紀]  
　　明日到滬之太平洋公司帝邦號由舊金山裝來大條銀八百二十六條計中行四十條匯與銀行一百四十七條道勝銀行二百五十九條滙豐銀行三百八十條尙有來貨一千五百噸該輪於十一月三日開赴香港星加坡時上海唯三等客票尙可出售云 
　　昨日太古公司之奉天號由天津裝來銀子十一箱計三萬三千兩而招商局之新豐號今日開往烟台本埠有現洋十六箱計八萬元運云又怡和洋行之財生號今日赴汕港粤亦有銀子三箱計一萬兩裝至香港云 
　　美政府在本埠江南造船廠建造之第三輪東方號自本月一號離滬開還舊金山後一二日内即可安抵北美矣 
　　太古公司之奉天號此次由烟津還申星期日晨本可進口惟該輪於烟台啓椗時該處驟起狂風日夜不息經過四十八小時後始能開駛故至昨日始抵上海其他各輪船之受風浪阻滯者頗多但無意外發生云 
　　藍烟囱公司現爲應時勢需要起見將前派中歐間之乙級搭客商輪取消此後往來中英班均派頭等船行駛故船票價改定一律矣 
　　福來洋行因廢止西雅圖航路已先後交還美航部兩輪俟此次開出之西亞拿淮號一輪來滬卸除各貨後便即停航斯路 
　　此次日郵社之伊預丸赴歐洲日本有外交官多人赴德法各使館如佐籐正三·右田保·大野正孝·八卷加根藏等均往柏林大使館辦事又有派赴巴黎使館者有織田萬須·上日良木·岩永勝典等三人又有朝鮮人　裕日係派赴馬賽領署見習尙有松山金次郎係派赴星加坡領署此外有吾國聘用之稅務司員勃蘭痕克ＰＢlank昨亦乘此輪還法矣 
[路局職員求加房費之續呈]  
　　要求與主任職員一律待遇 
滬寗滬杭甬鐵路局局長任小山自本年六月回任後爲優待辦事員起見凡月薪在一百元以上者槪予增給房金七月份起核發當時未及百元月薪之辦事員曾於八月問聯名禀呈局長請予一體照加房金事隔月餘 
 
 

Page 15

 
 
未見批復茲經各該員兩次開會討論辦法議决無論如何非達目的不止其第一步辦法再以公呈向上峯催詢並述月薪較少者之苦况與夫事應一律之理由即於昨日繕呈矣原呈略錄如下竊職等前以滬上房租昻貴無力維持曾於本年八月間公禀懇求局長援照各處主任職員成例酌給房費藉維生計遞呈以來未蒙批示羣情惶惑萬分竊念職等與各處主任職員日爲公家辦事同屬僑庽滬濱當此房租增加無已所感困苦莫不僉同仍薪金較多之職員已蒙照准而薪金微薄之職員尙抱向隅夙仰局長處事公平當能一視同仁俯賜維持者也（中略）查總局辦事員役以及站員車員道工等但經公家撥給宿舍以示體恤惟職等呼籲再三未蒙批示羣情惶惑實非筆墨所能宣爰除再行函請各主管領袖轉達下情　特再具禀環請局長將職等前情援案酌給房金一案迅賜批准以慰羣望而維生計實爲公便戴德上呈禀中由兩路機務車務工務材料帳務等處職員簽名計達二百四十餘人 
[勞工與職員之衝突]  
　　英美烟公司廠罷工　日華紗廠罷工 
浦東陸家嘴英美烟公司新廠機車間男工機匠前日因與管工華人張某衝突於昨日起同盟罷工全體男女工人因機車間停頓不能工作全部停工云 
浦東陸家嘴日商日華紗廠（即鴻源舊址）粗紗間女工前日因與繙繹華人朱某衝突相率罷工等情茲悉該廠罷工風潮尙未平息聞日人宣言如該女工等再不上工即將另行招人承乏而該女工等此次罷工亦無重大要求惟在希望廠中稍加優待並斥退少數不良之監工云 
[安徽學生旅行團往來記]  
　　安徽省立第一中學旅行團昨日到滬至林蔭路江蘇省敎育會參觀當由該會派員招待一切人數約二百餘人 
　　又安徽省立第四師範學生旅行團二十六人於昨日由滬乘滬寗路快車赴寗轉乘江輪返皖 
[鑽寳石之大竊案]  
　　重共五百八十餘克勒 
　　西人拿文携有大宗鑽石寳石寄庽客利西飯店内至本月十三號上午十二時及下午一時之間突被人從其手提皮夾中竊去九包據拿文報告捕房之失單而觀則知其價値實屬不資計被竊大小鑽石四十七粒共重八十克勒有奇内有一粒之重量超過十克勒以上其他所失各種寳石重量共計五百八十餘克勒是以拿文心殊痛惜冀重賞之下或者能將人贓破獲故特限一足年懸賞購緝禀准總巡捕房刑事稽查處於日昨發出賞格文告首段述明失物數目重量次謂如有能於西曆一千九百二十二年十月十三號以前將行竊之人拿獲解由會審公堂訊實者准由失主給予賞洋二千元若能在同此期限内查獲原贓者則按照所獲贓物估價以百分之五充賞云云不卜能否如期破案合浦還珠耳 
[最近川商在滬營業槪况]  
　　略有活動 
自川鄂用兵以來長江上游宜昌漢口間航線受阻斷絶交通爲時已久近日旅滬川帮客商棉紗及疋頭等略有活動旬日來接該處電報航路業已恢復惟中途無保兵險之機關是以各輪船往來皆懸掛英日美等國洋旗如白木民船兵匪（該處巫山峽有土匪卽名袍哥匪）均有刦掠情事下水亦大略相同此間川商辦貨尙不胃口惟目下銀根甚緊故所購棉紗亦僅五六百包疋頭等貨亦較往時爲遜總因兵燹未靖現雙方各退守險要隘口商業尙難冋復原狀此間長江各輪開裝川貨亦有旬日但該處現届江水續退惟至漢口掉換淺水輪船轉往大約至多至十月底輪船不能再行惟白木船可行然危險殊甚因是對於川帮之生意目下尙可樂觀嗣後恐難暢旺也 
[滬杭車運來現洋]  
　　滬杭甬鐵路昨日（二十五）由杭來滬之一百○三號早快車在杭州造幣廠裝來新幣十二萬元分裝念四箱係上海日夜銀行六萬元中交兩銀行各二萬元鹽業銀行二萬元均運抵上海南站卸車分别送交矣 
[銀洋市况之報告]  
　　金融通訊社二十五日報告云近數日來洋價已遂步趨向低小今日早市七錢一分四釐八毫七五較昨跌二毫五午市又跌至七錢一分四釐五洋市受銀拆抬高影響已無回漲之勢至各埠來源仍以南京杭州二埠爲多昨今建帮亦有到洋說者謂銀拆果不能見鬆洋價或當跌至七錢一分以内也 
　　銀拆早午市仍七錢市面奇緊日來洋商銀行已限制減少抵做押欵之額故市面異常恐慌昨日有鹽餘欵解出數十萬兩但規模甚微此間盛傳有現欵三百萬兩提出尙非事實云 
[棉花最近之市况交易殊少]  
花衣被前次風潮損害後新貨登場亦殊寂寞緣賣空者已不敢出手非有實貨實賣不敢胃險也南市各花行秤收本花表面價雖仍在四十一元至四十二元而暗中重量已緊緣廠家及洋行洋架子祗十兩稍零可售也各紗廠除客花略有成交外本花交易殊少昨有三新廠購進常陰花二千餘包價三十七兩又楊厘花衣五百包價三十六兩五錢 
[近週中之紗花市况]  
　　棉紗　近因九月底將届本埠銀根緊急故紗市頗形疲軟蓋各紗號之銀根不裕者大都廉價早求脫售之故客帮因鑒於市價漲落不一是以亦少購辦綜本週中成交極少現貨紗開出者不過數百包客帮辦貨者惟天津漢口江西牛莊野鷄等帮稍有辦去四川帮辦去二十支紗數百包故市面趨勢呆疲已極大阪三品紗市自上星期來已稍見疲本週據大阪來電價格有漲有跌結果則較上週無上落計最近價十月期三百零五元十一月期二百八十九元九十仙十二月期二百八十元一月期二百七十三元九十仙二月期二百七十元四十仙三月期二百六十九元九十仙本埠日紗市價略鬆兩許開出亦頗稀少小包紗因銀根緊急各鄕銷胃呆疲故市面亦蕭條異常價隨大包俱見跌落總之目下紗市之弱完全係受銀根緊急之影響說者謂非待九月底後市况難見活動也 
　　棉花　花市邇來頗見活動價格因天氣放晴略見鬆動本週來各紗廠交易雖不大然價格較上週又見稍跌計通花市價三十五兩陜花火機三十一兩餘寗波花三十一兩近數日中無甚交易總之市况平平無足紀述也紐約棉市較上週稍好數角計最近價十二月期十八元三角三月期十八元五月期十八元半現貨十八元八角云 
[霞飛路開槍傷人案六誌]  
　　巴維志已醫愈　確由買賣軍火而起 
大陸報云前在霞飛路住宅中與日人横井互毆致受槍傷之歐人巴維志在廣慈醫院經法醫士療治現已漸愈兩星期後可望出院其與日人爭鬭之原因聞與私售軍火有關兩造對法捕所供之詞各有異同巴維志稱日人不予警告遽開槍轟擊而日人横井則謂巴維志自行擊傷據巴維志云渠是日午前往日本郵局附近之横井家中欲買一德國製之自動手槍即毛瑟式槍付價洋二百五十三元但同時發生是否眞正德貨之問題日人堅稱確係德貨乃渠邀日人至霞飛路家中擬以一眞正毛瑟式手槍及其商標示之遂各乘人力車到庽相率登樓渠取案上之裝彈手槍示之不意適在此時日人即忽然開槍而日人於紛擾中並自擊傷左手云云而據横井云則二人登樓後巴維志擬奪其物並持裝彈之槍相恫嚇渠與之對抗卒將槍奪下云云法捕房以此種槍枝付以二百五十三元之代價未免太貴巴維志答稱渠不難轉售得洋三百元就上語觀之二人之買賣軍火已無疑義近來長江上游不靖華人出大價收買槍械凡私售小槍械者無不大獲其利故巴維志所稱手槍一枝可售洋三百元一節殆不誣也至於法捕房對此二人將提出何種控訴今尙未悉云 
[法租界防務加嚴盤問行人查察客錢]  
　　法捕房特别機關探目黄金榮邦達程子卿方福林包探王德奎偵悉有大帮盜匪匿居在公共租界滿庭坊某客棧内曾在界内犯有盜案故禀明西探長脫雷沙克君於前晚同投英捕房禀明前情派探協同前往該棧内拘獲操崇明江北等處口音之盜匪十三名並抄出白郎林手槍一支一併帶回法捕房詰據該匪等供認在法界搶刦某姓等數家不諱諭令一併管押聽候補緝同黨到案再行解堂訊辦法總巡費沃禮君以邇來界内盜案疊出防務須當加嚴故傳諭中西各探每至晚間各帶實彈手槍分往新老兩租界嚴行梭巡檢查行人有無身藏危險品物如遇形跡可疑之人加意盤問如言語支吾者立即帶入捕房查究一面又恐匪徒匿居客棧故又飭派幹探每晚十二點時後至各客棧内詳細查察以清匪踪 
[過山砲修竣運保共七尊裝六十三箱]  
　　直隷曹巡閱使前運存上海兵工廠修理之七生五過山砲七尊現已修復於昨日（二十五）由押運員申志林向上海兵工廠督同搬運至上海南車站共裝六十三箱裝鐵蓬車一輛於下午一時半由上海南站開往龍華車掛出至上海北站由滬寗路火車運往南京轉赴保定交納 
[中華義勇軍考取新隊員]  
　　萬國義勇軍中華隊第十六週年添招新兵曾於本年五月間開操由宋陳劉郝諸排長敎練步代射擊各科迄今已六閱月矣本月上旬經該隊代理正隊長徐通浩召集各排長棚長在南京路議事廳分操練射擊華文體育英文宗旨各科分别考騐成績頗優及格者三十四人已於上星期六（二十二日）在總司令部簽約服務並給領軍裝等件茲將錄取新隊員姓名如下陳升階·梁鼎銘·錢弼良·鄭益滋·劉桂棠·包偉爾·陳志田·周志昇·沈樑才·王瑞甫·顧報中·任專甫·周冰心·張衷一·陸鈞培·洪星垣·徐洪章·張叔雄·朱春林·周禎瑞·李輔政·劉文麓·張靜之·華志高·王孝章·趙勇昭·陳文濤·汪春淦·邵梀臣·俞壽潛·張善德·喬崧生·姚均和·張亮吉 
[栽贓誣控僞造銀幣之押儆]  
　　阿姪陷害嬸母 
福建人徐秉誠　因誣指黄阿四在北京路鴻興里八百七十二號屋内私鑄僞銀幣由捕房將徐與牽涉之陳阿榮先後獲解公共公廨押候查明澈究在案昨由捕房傳同案證徐洪氏及氏子徐金英將被告兩人押解至公廨第一刑庭即據老閘捕房一百二十五號西探與華探陸根生相繼上堂禀稱被告徐禀誠至捕房報告　黄阿四與其嬸母徐洪氏在北京路八百七十二號屋内私鑄僞銀幣當往調查旋在定堂内查見小皮箱一只訽據徐洪氏聲稱　明日是伊壽辰該皮箱内係其姪（即被告徐秉誠）所餽壽儀因無鎻匙未能開看遂去其鎖　開見内有製造僞洋之電粉藥水器具等物及僞洋三元·僞小洋七十八枚即將該皮箱與徐帶入捕房向徐詳詢口供徐即實訴伊一向讀書此事實因嬸母逐其叔　與黄阿四姘識彼因攸關顏面曾投函各報館　該皮箱出洋三元八角買來僞洋與製造僞洋之器具等出洋四元　向住居法租界之陳阿榮所買欲設計圖害嬸母與黄阿四爲叔洩忿禀訴至此將徐親筆供單呈案請察並據徐洪氏偕子徐金英到堂講明前情　據陳阿榮供稱因徐囑令代買鴉片烟覓死不與代買　並未將製造僞洋之器具及僞洋賣與徐秉誠訊之徐秉誠供稱實因嬸母逐叔　外與黄河四姘識關於讀書人顏而是以設計圖害此項製造僞洋之器具與僞洋係在法租界茶館内向另一同鄕人所買並非向陳阿榮買來關　員核供商之美丁副領事以徐秉誠所供其嬸母不　一層毫無證據惟不應設計抛贓圖害判押西牢二年期滿逐出租界陳阿榮訊無干涉閉釋所有製造僞洋之器具及人小僞洋一併銷燬 
[兩會聯合舉行歌舞大會預誌]  
　　中華音樂會····精武體育會 
中華音樂會精武體育會訂於陽曆十一月二號三號晚聯合在南京路議事廳ＴownHall舉行中西音樂歌唱舞蹈大會聞所定節目極有精采爲該會等同人多年研究所得之藝術中有中國曲調用泰西樂器奏演者有泰西曲調用中國樂器奏演者并有詼諧歌劇及滑稽跳舞鳳舞蝶舞蜜蜂舞各種舞蹈内滑稽跳舞鳳舞兩種乃取拳術之動作結構而成和之以中國音樂允稱創作其餘節目亦皆一時之選届時參觀者當能一新耳目也 
[求是學校最近消息]  
　　法租界巨籟達路求是學校自上半年開紀念會後一切辦法日臻完備日夜科男女學生亦逐漸發達往參觀者皆能遒之茲悉該校近由陶雪生君等發起組織一社會童子團其宗旨爲防範男女兒童受社會之惡影響補助家庭敎育與學校敎育之不及藉此社交引起愛羣之心三育兼培入團凡男女兒童年在七歲以上十六歲以下不論貧富讀書與否均可加入不收團費集會每星期至少一次於放假日舉行之茲將該團規則錄之於下（一）不駡人（二）不謊言（三）不打架（四）不吸烟（五）不飲酒（六）不賭博（七）不偷竊（八）不逃學（九）尊長上（十）愛兄弟（十一）學勤儉（十二）護生物聞該團備有詳細章程不限何人均可往索取云 
　　前歐洲和會代表王正廷博士以本埠巨籟達路求是學校爲陶雪生君獨創分日夜科男女兼收近將計畫自建校舍特於前日題（誠愛）匾額一方以資鼓勵又本埠總商會會長聶雲台君以該校由陶雪生君獨辦三年編輯三週紀念册將近出版亦特題（加惠青年）四字以資獎勵王君之匾額聶君之題詞均派基督敎救國會賴豐燕君親送該校云 
[儉德儲蓄會勸導會消息]  
　　儉德儲蓄會勸導會於前日（二十四日）第三次結分下午六時前各隊紛紛繳入至六時止統計各隊第三期成績其結果第一爲夏應庚之白馬隊得五百七十分加二十分連前共一千零八十分第二爲洪賢鈁之居庸隊得五百二十分加十五分連前共一千零十五分第三爲徐鐵臣之偏關隊得四百六十分加十分連前共五百六十分總計已得一萬一千餘分聞明日下午六時總結分數各隊員之競爭較前日更烈云 
[報關公所開會紀]  
　　南北市報關公所於昨午後在甬和公評議部内開會由評議長周靜齋報告開會宗旨略謂石董辭問題自接協董石芝坤君之辭職書同人莫名惶悚但石董整理本所日見進行成績卓著現値與革之際諸賴石董碩畫遽萌退志殊出同人意表應請公决經衆討論决由評議部全體備函極力挽留聞石董以衆意難却允爲留任云 
[孤兒院工藝之發達]  
　　上海孤兒院創設十有餘載所製籐器價廉物美夙負盛名近又添辦皮工製有旅行用之西式皮箱皮包梳頭箱首飾箱及賬夾錢袋等品發行所設在英大馬路新世界南部對過品料精工式樣新巧堪與舶來品並駕齊驅而價則較廉數倍京津一帶極爲暢銷並有大批出口運銷外洋據聞該所不圖厚利但望貨物暢銷僅求收入餘利足以養成孤兒工藝使能自立云 
[證劵物品交易所金銀部將次營業]  
　　經紀人共一百二十二人 
上海證劵物品交易所金銀部交易將次在市塲營業該部經紀人亦已確定昨由該所在市塲揭示云本所金銀買賣不日即將開始交易所有向本所提出志願書欲爲經紀人者共一百二十二人均經本所承認内計專營者七十人兼營者五十二人茲將姓名列後特此通告計開吴錦慶楊善榮周啓英顧紹營樂秀梁王柔遠胡潤齋張仲英彭祖恩王曉和夏鈞德陶桂禪陳賓鴻葉鈺如謝梅邨蔡連生陳慶裘俞彭壽周伯勳朱景伯楊鼎甫徐汝楨李安綏王增才鄭萃堂陳馥卿席雲生張梅舫費汝明嚴　鋆傅聲茂周頌西戚子棠劉漁門童祖賡朱斐章趙世箴沈懷卿顧企韓穆志靜管季延李伯勤胡錫安鈕鏞堂穆子寬唐玉笙陶曾亮張汝霖田鑑寳毛葉方沈鑫章黄組珟袁　香王荇琯周德慶李行仁梁詠梅王懷忠差祖望胡澄蔣王樂平朱鶴年姚潤生姚寳甫劉鶴亭凌鳳威李希文胡筠秋趙增齡孔蘭芳以上均以專營者計七十人張繼芳項甘伯朱守梅陳冕卿李志方鄭壽芝毛鑑清吴惠卿陳蔚青薛潤生秦待時李志壯　錫潘洪庭蔭洪善强王鼎元邵玉書洪邦懷樓敬森徐永炎曹曉耕李寳庭顧文耀金益芝董驊卿吴梅岑張秉三李步青祝伊才陸竹　郭冀如侯慧吾馬乙棠孫天孫陳果夫楊河清凌祝眉張柏蔭　蔭希姚文興趙任甫黄撲伯陳子雲慮舲蓀張硯耕周漁笙許松濤胡志賢邵　岐　祖賢盛鶴齡袁禮文以上均兼營者計五十二人 
[縣商會催繳義務戲資]  
　　上海縣商會前函各業代表並勸代銷義務戲劵若干張所得劵資悉充本省災振已紀前報茲因是項振欵關係要需不能久待昨日由會函催各該業代表迅將前項戲券券資先行墊繳彙齊送會以便撥解籌振所藉救災黎云 
[大統路展放拆屋]  
　　滬北工巡捐局長許人俊昨發第二號布告云案照大統路市而繁盛而路面狹窄前經本局測勘規定列入預籌放寬各馬路案内呈奉軍使令准照辦並出示布告在案茲經本局長察勘各馬路情形以該路交通最繁車輛最多應於最狹之處先行放寬路面以杜危險查得該路南首有王姓屋十二間公平洋行屋十四間三益公司屋六間項茂記屋六間王長記屋六間錢恒泰屋一間均須拆讓又迤北銜接之共和新路鐵道邊南首有民屋四五間阻礙交通亦應一併拆讓爲此布告各該業主自本年十一月一日起限三個月内一律拆讓須知寬放路面實爲便利交通杜防危險起見各該業主務須如限遵辦母得藉詞遲廷切切特此布告 
[飭遷路線中之墳墓]  
　　滬南工巡捐局長姚石蓀查得滬杭車站迤南至製造局一帶之馬路現將放寬路線曾飭路政工程處派員丈勘繪圖呈請上級官廳備查在案茲因該路動工在即所有劃入路線以内之民間阻碍之墳墓等均未拆盡是以飭傳二十五保十四圖等各地保到局諭令速催各該墳主趕將墳墓遷移以便興工築路母再違延 
[吃湯包命案三誌苦主請仲雪被告仍否認]  
　　張善官在五福路仁興茶館吃茶旋向周中興所開點心店喚取湯包與周伙楊明　冲突兇毆身死由警將張拘獲連同茶館主婦方吴氏函送地檢廳訊供收押該氏交保遂經張檢察官沈檢騐員等前往騐得已死楊明良委係受傷後跌仆氣閉而死判令屍屬自行棺殮在案昨午又奉諭將屍母楊唐氏屍叔楊永寳及周中興方吴氏等一干人證先後傳到檢廳午後張檢察官升座提同在押之張善官到案研訊據楊唐氏供稱寗波人兒子楊明良今年二十歲小婦人靠其過活今遭慘死要求伸雪質之張犯一味否認問官判還押餘人斥退 
　　尙有本埠新聞等轉入後頁 
雜評二 
[認定範圍（旡用）]  
　　凡人作事如作文然須認定題目之範圍庶可成爲佳搆如果題外作文用力多而成功少結果恒與最初之希望適得其反 
　　省立一商校長問題記者得三種感想方學生拒絶校長焉希望當局另易校長以鳥則擇木木豈能擇鳥學生旣表惡感於校長矣無寗易一相當人員往事易解决比省令不准陸校長辭職而以解散爲最後之手段焉則惱羞變怒往往而然學生求學而來於任用校長本無干涉之權布望其爲較和平的最後表示以資收朿如各走極端終致學生蒙其大不利今省令解散一商矣當局處分不無過慶嘗希望敎育家起而維持一面收回成命一面誥誡學生勿越軌範則此事仍可圓滿解决乃官廳方面如何吾未聞知而學生窮無所告激於一時之氣往往牽涉多端記者以爲學生求學也解散學校弗克求學是爲學生所最苦故對於解散命令而爲懇摯之籲請可對於任用校長向官廳陳述希望之條件亦無不可此外即不應問所謂學閥焉某機關焉是枝節焉横生不得學生天眞一片原無所用心而伺隙而動者難保不乘機以起投學生之所好而濟其私牽動全局意見糾結敎育界之所損恐視解散一校爲尤甚太不合算此吾所以有認定範圍之說也 
 
 

Page 16

 
 
本埠新聞二 
[催繳宰牛捐]  
　　滬南工巡捐局姚石蓀局長現因局中動支浩繁正値公欵奇絀之秋業已加意整頓催促認稅各商迅將所欠稅欵從速措繳以期撥濟公用茲查認繳宰牛稅之商人婁祥興所欠九十兩月稅欵迄未繳呈來局昨特令知稅務主任傳諭該商務於即日將稅欵悉數繳楚母再違延云 
[淞滬火車撞傷鄕人]  
　　昨日（二十五日）淞滬鐵路由淞開滬之車駛至江灣車站相近有一鄕人被車撞傷常由該車將傷人帶至滬上鐵路醫院醫治 
[醋瓶碰碎頭顱五十一歲老婦之騷勁]  
　　賴　碼頭成衣店主王阿弟向與五十一歲婦人顧施氏姘識邇來王别有所好以致該氏頓含醋意於前日與王冲突被王擊破頭額流血不止由警將雙方拘送一區一分署轉送地檢廳經檢察官提訊之下判王收押該氏着回去自醫候示 
[姘婦控告相應不理清官難斷此種事]  
　　寡婦王曹氏南京人住閘北新民路前日扭鄰居揚州婦人朱張氏至四區控稱婦人自前夫故世後與金苗生姘識已一載有餘不料金串同朱張氏之夫成衣匠朱老四邀婦人出外游玩乘間將家中金飾衣服席捲一空請爲究追經顏署長質訊之下被告供因該氏與金吵鬧拆姘婦人曾從中解勸並無串同金苗生捲取衣飾情事奉判原告所訴理由不甚充足斥退不理 
[騙案原告自請撤銷惟仍存洋一千元作保]  
　　美商愼昌洋行控粤人黄國斌在廣東地方用欺詐手段騙去洋八千四百八十八元七角二分由捕將黄獲解公共公廨訊交二千元舖保　訊昨晨復由捕房將黄解廨即據原告代表律師上堂譯稱本案眞相已經被告供明故原告不欲以刑事控告惟須令其仍交原保聽候質證中西官核供援筆判曰准原告律師請求將案註銷着被告暫存洋一千元保出候訊 
[搭客帶土發覺兩則陳明初傅星輝]  
　　瑞安小輪來往崇滬等處昨午正當開行之際適水巡雙房探捕到來調查旋查見搭客陳明初形狀慌張跡甚可疑在其所帶行李中抄獲烟土九十六兩 
　　又來往南滙坦石橋一帶之小輪上由水巡隊巡警上輪查見傅星輝私帶烟土三十餘兩以上兩起均奉諭將人證移送地檢廳訊辦 
[烟犯分别押罰]  
　　廣東人陳明在虹口武昌路九百四十八號屋内私售洋烟經該管捕房包探劉幹泉查悉於前日將陳及烟客李阿惠麥阿福吴阿康鄭祥吴佳王余陳合梁李等拘獲連同烟具帶回收押昨解公共公堂由李襄讞會同美約副領事訊實判决陳明押西牢一月餘人各罰洋三元充公烟具銷燬 
　　清浦人曹阿四·本邑人金連生·同在浙江路鼎豐里一百五十八號屋内開設燕子窠前日被老閘捕房副捕頭麥拐與包探陳桂　協往查獲當將曹金兩人與烟客吴春福狄亦新沈福慶婦人張王氏等男女二十一人連同烟具一併帶入捕房着將曹金二人收押餘人准各存洋二十元保出昨由公共公廨提案訊明以曹金二人破壞烟禁判各押西牢二月餘人到案者罰洋三元保出不到者保洋充公烟具銷燬又紹興人高阿開在福建路六百七十四號屋内私設烟間亦經麥副捕頭與包探居阿巧協往查獲當將陳與吃烟人潘連生張長華金永林高林寳連同烟具一併帶入捕房昨解公共公廨經中西官訊實判高阿開押西牢二月餘人到案者罰洋三元不到者保洋充公烟具銷燬 
[公共公廨訊案彙錄]  
　　昨日公共公廨民四庭上午由俞襄讞會同英包副領事訊理沈昶記訴鄧振羣婚烟糾葛案結果展期三禮拜續訊下午由俞襄讞會同日副領事由中訊理（一）黄月再訴顧清和不理擔保唐春生賒欠木料價洋案結果　會商堂諭宣佈（二）徐文華訴顧清和不理擔保唐春生借去支票洋三百元案結果同上（三）吴長桂訴吴俊生地產糾葛案結果同上（四）維大染坊延甘維　律師訴陶維珍濫放賬目案結果改期再訊 
[法公堂審刑事案彙錄]  
　　拐案　法租界王大法之女於上年十二月間被人拐賣於公共租界天后宫橋粤人吴姓爲婢計身價洋七十八元今被原告得悉報告捕房飭探將拐匪王阿二王阿福婦人陳王氏牽涉人張陸氏及女孩一併帶入捕房昨解法公堂請究先由王大法禀明被拐情形求究王阿二供女孩實由丁麻子領來聲稱女父患病將死欲將女兒出售托民人代覓主顧由民人轉托阿福介紹售與粤人民人祗分用洋二元王阿福供民人開設老虎灶女孩由王阿二陳王氏兩人領來托民人轉售與吴姓是實婦人陳王氏供認拐賣女孩不諱張陸氏供婦人與王等均不相識中西讞員判王氏押西牢三年王阿二王阿福各押一年以儆陸氏無干開釋女孩交原告領去 
　　烟案　法捕房探目沈德福偵悉鄭家木橋街永康里内周一新丁少蘭開設之兩家旅館私售洋烟兼設烟具容人燈吃前晚禀明西探偕同前往抄出烟土烟膏等物甚夥一併帶入捕房諭令交保昨日傳至法公堂請究先由西探禀明前情詰之周等供認私售洋烟不諱官判周丁兩人各罰洋一百元充公以儆烟土没收 
　　賭案　法捕房探目徐阿東包探張渭泉黄守謙偵悉有王榮章在維爾蒙路組織花曾機關誘人賭博前日稟明西探前往抄出花會字據帶入捕房諭令交保昨日傳至法公堂請究詰之王供認私設聽筒中西官判罰洋三十元充公以儆 
[誌謝]  
　　昨承商務印書館惠贈第三一六期「英語週刊」及第八卷第十號「學生雜誌」各一册又銀行週報社惠贈第二百二十一號「銀行週報」一册誌此併謝 
　　校勘記　昨報載恊和祥之搶案一則查賬恰之賬字誤爲賭字合爲校正 
中華職業敎育社通訊 
　　社址　上海西門外方斜路三四八號 
[英倫之補習敎育]  
　　補習敎育有兩種作用一爲欲就職業者施以相當之職業敎練一爲已有職業者施以應用之職業敎練故補習敎育實爲職業敎育中最重要之一部分今西方各國無不極爲注重至有定爲强迫制者美國亦有二十三州特爲補習敎育制定一種法律其職業敎育局近且特派潘透生夫人赴歐考察以爲借鏡夫人抵英倫與其敎育局長談及此項敎育先有一報告茲撮譯之 
　　英國補習敎育成立於飛休敎育案此案通過於一九一八年規定各地方應興辦補習敎育其進行方法須呈報敎育局强迫十四歲至十六歲間兒童一律應在補習學校每年修業二百八十小時俟試辦滿七年再將補習敎育期限延長至四年即至兒童十八歲爲止 
　　補習敎育經費　由國家與地方分任收費甚廉倫敦郡議會規定十三週爲一節每節五先令收費小所以貧者亦能入學亦有不收費者其所以收費之故則以人之常情謂不出錢者爲無價値今規定納費亦所以使其知此項敎育確有價値耳 
　　辦理之權在倫敦地方則歸郡議會會中設一委員會合會内外人員組織之委員中又須有婦女三人此輩婦女類極活動 
　　倫敦所設施之主要補習敎育機關爲中央學校專收不能升學之十一歲兒童課以特别功課目的在使其至十四歲出校時即能就業又有日間補習班凡十四歲以上兒童一律强迫入學本定二年今敎育委員會改爲一年即至十五歲爲止倫敦所屬各區亦多有設强迫補習學校者其敎員與校長均固定惟學生無定每週上課十節分兒童爲五組每組受課兩節達到效能上一定標準給予就業證書至補習學校之師資大槪養成於倫敦東部之某專門學校此校特設一科專事敎育此項敎員以爲專門敎員不適用於補習學校工藝功課亦應由正敎員專授而在敎十四歲之兒童爲要故此校預備之敎員並受數學英文地理等科敎授法之敎練希望其能敎工藝亦能敎普通功課也 
來函 
[第一區救火會來函]  
　　敬啓者頃閱本日各日報新聞欄内載有滬城廟東街恒順紙店主劉某昨日央媒聘定假附近第一區救火會三層樓上設筵請客坍樓傷人一則查恒順店主劉君眞康爲敝會會員昨日爲其兩公郎同日定親因家内屋宇狹窄是以特借敝會會所後面餘屋二樓上設筵七席來賓大半會員詎該樓擱栅大料忽遭中損樓板隨從而下致有四人跌受微傷業送上海醫院醫治其餘幸均無恙並不知各報所載受傷人之多數及有性命之虞亦非在會所三層樓上所設七席更無數十席之多也敬祈貴報登入來函更正以昭核實專　敬　撲安上海第一區救火會謹啓十月二十五日 
[贈送保肺止咳神藥]  
　　咳嗽最傷神痰沫皆精液留之喉作癢迫之肺破裂日久城肺癆亂吐損公德雜居易傳染最好早收拾 
　　此險惡症無論新久皆宜趁早治愈 
　　今有保肺止咳立效神藥奉贈輕者一服見功重者二三服立效開水調服受寒重者用　湯調服並面告平時衛生要道不取費 
　　贈藥處提籃橋東首華德路高郎橋東面德大里八百零一號内發藥時間每日下午一句鐘至兩句鐘事忙過時恕不候 
公布欄 
[江蘇高等審判廳]  
　　民庭判决　張青兒與金庚等爲繼產涉訟控訴一案（判决主文）本案控訴駁回本審訟費歸控訴人負擔孫黄氏與黄序東因水巷涉訟上告一案（判决主文）本案發還江寗地方審判廳迅予更爲審判（以上十月二十五號） 
　　批示　崔芷園呈爲上海廳執行廳和記一案裁斷不公請鑒核由呈及爾　均悉查第三人對於强制執行之不動產有權利者得向執行審判廳對債權人提起異調之訴在民事訴訟規則第五十四條已有明文規定該具呈人之地上權契約是否有效係屬實體法上問題自應依照上開規定向上海地方審判廳另行起訴本廳覆核原卷曾批該民訴由裁判上解决不得速認該地上權已爲該具呈人所取得於法並無不合該民並未遵批辦理徒以違背職務侵害利益爲理由聲明抗議顯關誤會原裁斷書駁回抗議尙無不合至前項異議之訴當審判未確定前應否停止執行應由該審判廳斟酌情形辦理亦爲上開規則第五十四條第二項所明定該具呈人對於本案不動產之地上權旣有爭執仰逕拘上海地方審判廳依半分别請求可也鈔件存此批（以上十月二十五號） 
[江蘇高等檢察廳]  
　　批示　申凌氏據訴已悉查此案卷宗業經發運泰縣知事補作判詞在案仰候卷到再行核　此批何家楨狀悉查此案旣經原縣批明案關基地糾葛應以民事起訴一俟產權解决物懽自有歸宿母得率以刑事混控在案是本案顯係一種却下處分依法祗能聲請再議何得遽請迴避及移轉管轄茲據所訴姑候調卷查閱再行核奪此批吴邦甲狀悉查此案同級審判廳依法判决尙無不合所請提起上告之處應母庸議此批劉金鐸狀悉候令催泰興縣知事送卷到再行核辦此批倪丹山狀悉准將原卷呈送總檢察廳核辦此批周善安周崔氏據訴已悉候同級審判廳移卷過廳再行核奪此批左小弟請求提案質訊呈遞一狀王徐氏對於趙壽山　被控辯訴呈遞一狀趙厚興陳述被害情形呈遞一狀以上三狀業經本廳查閱函送同級審判廳核辦仰即知照此示（以上十月二十五號） 
[淞滬警察廳]  
　　批示　一件王濟川韓慶才等呈請寛限緩遷由批　呈已悉查該處草栅旣碍衛生復亦易肇火患租界捕房噴有煩言况本廳並奉護軍使署一再飭知是以特飭該管警區勒令遷移並由本廳出示曉諭限至本月底上一律遷凈在案該民人等應即遵照示諭依限遷移不得　詞延岩致干未便切切此批 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　此外數種大抵舊本之上加一新年號論其形式則戰前印刷似較悅目論其内容極多不完全不適用處青年學子每貪其卷册之多或若干頁圖畫之精美而一一盡購之不知此種消耗無形中損失甚鉅此爲一般讀書人不能免之通病我中國人須知凡事不能適於實用即以金錢付諸流水書籍過多便增行旅携帶之苦若以若干頁圖畫之美而竟即購不適用之字典一册則何不逕購一幅彩印之名畫反覺較有價値乎一時之迷誤每不能自解此篇字典之喻不過其一端耳我中國人須知處此金錢缺乏之世界列强各國戰後人心已與戰前大異小處耗費積之即成不可追悔之大損失正不獨對於繁華處所宜注意即正當之費用亦宜審愼此皆經騐之談爲舊時代人物意料所未及也（十五）爲兼備各種雜書之大店如聖彌顯街三十號之LibrairieAttinger即其例證之一巴黎出版界最占勢力者實無過於合益大書肆LibrairieHacbette一家此家除發行各種書報「合益年曆」AlmanachHachette（其中關於法國内情圖表並列前一年事尤見詳盡若稱之爲「法國年鑑」亦無不可）各地旅行指南及代表一切法國歷史上生活上種種性格之册籍外并經理各報館發送早報等事其本店建築之宏麗其工廠地盤之擴大可比爲中國上海之商務印書館其專發行外國文典籍之解疑氏Garnier一家可比之爲日本東京之「丸善」法蘭西各書籍惟此兩家商標即在法國以外亦能見之其魄力雄偉可想但巴黎現時出版界之銷沈及出版物紙質之異常陋劣法律書店門可羅雀完善美備之大辭書竟不可得均足令人慨然興嘆即智力亦然富麗悅目者除時裝雜誌外有時反屬若干年前之舊版書察其情况似尙不若我東隣之日本矣 
筆記 
[鬥勇記（上）] [  西雲]  
　　髫齡在鄕時嘗聞有何師父者不知其名以授技爲業門徒數十人皆健勇善鬭故人咸呼之曰何師父何貌魁梧奇偉力可搏虎飄遙江湖無室家之好一日忽不見人都以爲械鬭而死絶跡十年亦恝然忘之矣月前返里見一皤髮老叟大奇諦視之始知即幼時所見之何師父也因叩其何往渠掀髯長嘆曰先是後海有甲乙二鄕械鬭連年死人相枕藉勝負莫能决甲鄕耳余名進巨金爲壽延余充先鋒余毅然壤軍械罕見鬭者悉用刀棒劍矛戈戟之屬尤善者統用盾俗稱曰籐牌盾内有横木荷盾者左手挿横木右手執刀滾地而進狀若球轉别有兩人執戟從旁轉之行迅疾莫可比擬雖距十丈遙風馳電掣轉瞬已至其前敵人猝不及防盾起刀落即爲所殺是時乙鄕善用盾者衆甲鄕恒苦之何至衆聚籌議防盾之策余笑曰盾奚足懼余將盡斬之衆且信且疑何軍器與衆異夙善用一九齒釘鈀以鐵鋸之重六十帥徒往當時窮鄕僻餘斤舉之若拾芥鬭時執釘爬前立門徒及鄕人各挾刀戟環余後敵人之盾滾地至二戟繼進疾若矢鄕人惶遽失色余植立不動盾驟至急以釘爬猛擊之釘爬齒深陷入盾寸有許隨舉釘爬挈盾向空擲盾下人不及逃隨盾俱起擲墜陣後鄕人刀戟齊下立死前盾已矣後盾又至復以釘爬齒横掃之亦盡陷於釘爬齒不能拔釘爬頓緣戟幹以進倐即及其身執戟者思棄戟而遁門徒急躍前斬之由是日殺數十人死者無算乙鄕善用盾者幾盡死於釘爬下 
劇談 
[歌塲諧評] [  舍予]  
　　亦舞臺之（諸葛亮招親）因諸葛先生與黄小姐夫妻分散一走漢臯一返春明大好親事竟被大舞臺做去亦舞臺以有親不招甚非善計替以慶奎代以小楊月樓小楊雖無不可而高老板則抱定不招親主義不能移其志故祗擒孟獲而已終不能恰臺主之心也若夫臺主之意以爲做雖由北伐艱舍備嘗風雲又起 
　　他做親還自我招乃於漢口招來白牡丹於北京招來王又宸日内均可到申行見該臺重整招親旗鼓復聯秦晋之歡惟黄承彥（何月山）自婿女出亡不無積思成疾雖於天蟾救阿斗飛眞义然已病不能興遂不得不以楊瑞亭承乏老丈人矣他日開演吾知觀者對此必將引爲缺憾又宸雖可博得一妻美譽而玉英父面變而幾似夫婿之兄（瑞亭面長有諸葛子瑜之徽）白牡丹或又不免多父之譏矣 
雜錄 
[麗湘閣雜掇] [  陳家慶]  
　　蘭史詞人貽余飛素閣遺詩一册幽曲纎峭感人肺腑余最喜其千古蛾眉招衆嫉美人心事易離騷及譜入詩人新畫本落花時節一微吟等句極詩人之能事誠閨閣之奇才已夫人蓋南海潘飛聲蘭史先生之德配也天情開朗逸思雕華七襄製天女之章十索步丁娘之作文有椒花之頌詩成詠絮之篇珠堤月麗讀史論騷飛素樓高拈題鬥韻曾幾何時而乃青春短命紫玉成烟余欲起蒼穹而問矣余有題飛素閣遺稿數絶云慧業瑤天證夙因冰輪皎潔認前身美人心事離騷怨妙句爭傳筆有神十二瓊樓賦遠思唾珠咳玉有新詞華年錦瑟渾如夢凄絶羅浮夜月時泡影　花信可哀人天回首惜斯才珠堤夜月明如水應有詞魂入夢來 
恨生南國人瘦西風似水芳華又近秋暮愁箋照水怨笛呼風此日高樓獨添悵惘感茫茫之塵世極渺渺兮余懷因塡滿庭芳一闋初學塡詞未知門徑閱者得母笑儂乎詞云 
　　語如烟蟲鳴似雨晚風吹夢高樓玲瓏瑤月扶影掛簾鈎極目湘雲萬里正荻花飛雪三秋相思意悄難成寐愁煞白蘋洲悠悠傷往事天涯人遠腸斷江頭倚翠袖天寒清淚長流怕聽靈簫寫怨消不盡别緒離憂江鄕裏水雲縹緲何處更盟鷗 
小說 
[劇賊胠篋記（三十三）] [  一圭]  
　　（五）血案 
　　我連忙攔阻他道你這樣高聲大呌不怕被他聽見麽辣弗里司起初不響劃上一根火柴只纔說道你莫害怕他不能聽見說時就站起身來用方纔劃的火柴點上煤氣燈說也奇怪我們借這燈光見擺得躺在地板上原來已經死了他滿頭的灰色頭髮因爲沾染了他的鮮血就結成一個大餅靠近他的身旁有一柄鐵又被燈光映着發出閃閃的光來火爐架上放着一架鐘還聲音滴滴的走動我見了這情形就低聲說道燈光我們方纔看見的那燈光辣弗里司聽了我這話瞪眼望着我道是呀我已忘却這件事了我想方纔那燈光定然從這裏射出去的我道距離的時候很短我想這凶手必然不及逃出或者還躱在樓上也未可知辣弗里司道倘他果然還躱在樓上我們不難搜他出來我們就上樓罷於是我們就拾級登樓樓上共有三個房門第一道門開了還有間後房房裏僅有一張床第二道門裏面更是一無所有第三道門却是鎖着辣弗里司點上迴廊裏的煤氣燈一手左懷裏掏出手槍道他定然躱在這裏面上次我們撬開那學堂裏的藏書樓所用的法子你還記得麽我們仍然用那老法子定可成功他說時就施展出本領來果然不多一會那門就開了廻廊裏的燈光直射到房裏眞個站着一個人辣弗里司就高聲喊道甲克勞脫房裏的那人就低低答道原來是你原來是你們兩個人辣弗里司你這是甚麽意思呢辣弗里司道你先把你所做的事說給我聽我再告訴你甲克道我所做的事呀我不曾做甚麽事呀甲克嘴裏雖是這般說但他的胸前沾了不少的血跡明明是他殺人的憑據 
餘瀋[  吴秉恬]  
　　傳云皮之不存毛將焉傅故憑權藉勢之人一旦失其所依其情狀即不啻喪家之狗况今日之據有權勢者能力亦甚弱根基亦甚淺是其已身已等於傅皮之毛吾因得下一轉語曰皮之不存毛將焉傅毛之不存傅於毛者又將焉傅也 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[關夫子] [  老圃]  
　　關羽而稱夫子奇聞也王夫之識小錄謂主考本稱舉主萬曆以後稱老師崇禎末年稱夫子關羽之稱夫子蓋亦自崇禎始也關羽爲三國名將以曹操之善用兵乃至議徙許都以避其銳宜諸葛亮稱爲絶倫超羣但古來名將如關羽者甚多而關羽獨爲婦孺所稱則小說標榜之力自三國演義風行世俗幾不知有陳壽三國志則不學之過也江表傳稱羽好左氏傳諷誦略皆上口則羽本非經師稱武將爲夫子與民國官僚稱袁世凱段祺瑞爲老師何異今人動稱關公顯聖此雖根於小說然不始於三國演義隋世已於荆州玉泉寺見靈跡五代時蜀王令趙忠義畫關將軍起玉泉寺圖見益州名畫錄知五代時已盛行關像宋崇寧時帝勅天師張虚靖召關羽破蚩亢復鹽池見靈遂封崇寧眞君明永樂時北征雅失理經闊濼海斡難河勒銘禽巫山每見神前驅如關公其馬白凱還居民言有白馬立正陽門殿至暮汗出乃制崇祀五月十三日祭萬曆四十二年乃遣司禮李恩捧旒袍封大帝關羽之稱帝自此始此極可笑萬曆之位號亦不過於帝而封人爲帝寗非妄自尊大但吕洞賓封帝君嘉靖時已行之爲帝者以帝封人蓋自明始考帝之本義爲天帝王者自稱已覺不倫况封人乎此類事直同兒戲皆由讀小說過孰乃演成小說中之行事但三國演義所載雖不見正史者亦往往有來歷如正史但言羽斬顏良演義并言斬文醜或疑虚造然洪邁容齋二筆言羽手殺顏良文醜則宋時有此說也 
經濟 
[水災後余之經濟談] [  維塤]  
　　余家清貧薄有田產以敎授爲業所入之薪爲仰事俯蓄之資年歲豐亨尙可敷衍今歲入秋以來霪雨爲災余之田產盡成澤國無秋收之望即校中薪水一層亦將受影響預算來年經濟界大受恐慌今擬節流數則以補不足（一）余每餐後吸紙烟一枝習以爲常自被災後紙烟革除始則無聊三四日後亦不覺其苦（二）余平日敎務覊身無暇入市吸茶星期日早恒約同事茶叙略用點心友人謂我曰禮拜茶今亦停止（三）余酷嗜小說月定二份今與同事各定一份互相借閱小說旣不少看經濟减少一半此三則余於個人經濟可省則省耳 
　　個人經濟如上所述至於家庭間亦擬節省數則（一）余子女三人均在高小肄業放學歸家每人給銅元二枚以爲餅餌之需今則因没田關係减去一半（二）家中常用女僕一人月費工飯五元今已辭退另雇短工按時來家襄助雜務月給工資五百文所省甚鉅（三）余家恒吸糺茶濕氣頗重有碍衛生今服開水旣省茶資又合衛生一舉而兩得也前後六則每年約省金錢一百七十千雖無濟於事亦不無小補耳鄙意來年成熟照常節用即以所節之錢儲蓄銀行作爲兒女婚嫁讀書之資想不難達我之目的也（乙種酬） 
道德 
[良心破產錄] [  萬鈞]  
　　年來商人道德一落千丈莫不塵羹仁義土飯忠信各以詐僞相競嗚呼良心之爲何謹將親歷目睹者略誌一二於下顏曰良心破產錄所以誌傷也 
　　金鷄納霜爲治瘧疾之聖藥來自非洲其味甚苦西國製藥家遂製爲丸藥外裹以糖衣名曰金鷄納霜丸無難忍之苦味而有同等治瘧之功用故用者便之惟價極昻每瓶一百粒售價在二元以外吾國㚥商遂異想天開在滬西設廠專製美其名曰國貨曰新發明金鷄納霜之代用品並廉其値每千粒祇售三元餘用者不察以其廉也紛向該廠定製某也十萬粒某也百萬粒某也千萬粒該公司竟如三陰道上有應接不暇之勢惟自此藥出現後不第無藥到病除之效病者以遷延失治之故每有因是而死者好事者以化學法分析之竟大失望羣與該廠交涉而廠亦尋閉聞主廠事者竟獲利至十數萬元之多云現上海大小各藥房及醫生之稍有時譽者莫不受騙前日余在某藥房購藥時渠願以六角一千粒之代價勸余購買嗚呼商人之道德旣已掃地以盡國貨之信用亦將爲若輩完全斷送矣 
　　疳積糖亦名寳塔糖爲治小兒疳積及有蟲病者之物糖内含有山道年故極見神效近山道年之代價每磅已漲至三百餘元㚥商之製造此物者爲减輕成本起見多將山道年除去小兒服之不第無效每有以藥石亂投而致戕生者可嘅也 
　　臭藥水亦名粗製石炭酸夏日灑於庭除及溝洫中能殺滅微生物收辟瘟除疫之效故中人以上之家莫不購致每年銷數價頗不資惟此物雖微吾國人尙未有能製造者乃奸商不思效法他國從根本上着想以挽回利權多於原液攙入白水及松香等物以牟厚利原貨旣淡功用遂弱他日疫氛蔓延時必將不可收拾也夫藥品關係於生命甚大業此者不知整頓而反以僞物欺人草管人命其肉尙足食乎揭而出之以告當世（乙種酬） 
[西方格言（二○六）] [  謝介子靈譯]  
　　設驕傲亦爲學術世不將愈多博士耶（意大利諺） 
　　人之鄰皆可作鏡觀（英吉利諺） 
 
 

Page 22

 
 
　　　播種少收穫（意大利諺） 
　　風雲之後生請朗（英吉利諺） 
　　寧早三小時母遲一分鐘（莎士比亞）（Ｓhakospoare 
　　罪惡莫劣於汚蔑眞理（約翰孫）（Johnson） 
　　人皆自視其銅錢如金（德丹諺） 
　　醜婦靚妝其醜愈甚（英吉利諺） 
　　奢靡之敵即莫過於奢靡（法蘭西諺） 
　　誤用之聰明實爲危險之兵器（英吉利諺） 
中國社会學家中彥以下的社会研究紅青幚學 
法制 
[民律認許自助之理由] [  迺頌]  
　　民律對於自助行爲不爲違法與刑律對於緊急防衛不爲犯罪其性質雖各不同而其保護私權之目的則一也蓋人類於法令限制内雖可自由行使私權然行使之際或招相對人之反抗國家爰特定設備以保護之謂之法助然事起倉卒之際僅藉法助以云保護實有所未盡故近世各國多於一定範圍内認許人民之自助我國民律草案第三一五條亦有明文規定凡因自助而押收破壞毁損他人物件或拘束有逃走嫌疑之義務人或屏除其抵抗之行爲者不爲侵權行爲大理院亦有認許自助之判决例蓋所以貫澈保護私權之主旨也或謂私法上之關係均屬平等苟私權有危害時可以請求官署保護若許私人得以自行强制則不特社會秩序因以擾亂而國家機關亦同虚設矣不知國家之設備必不能十分完密當時機危逼稍縱即逝之時若必經訴訟之程序要求官署保護則輾轉需時權利已陷於危險或竟不可保當斯時也若不有自助之權則法律保護私權之目的詎可得而遠耶此民律草案所以採最新立法例認人民有自助之權而此次修訂法律館亦命題徵求海内意見藉作將來修訂法律之標凖也（乙種酬） 
衞生 
[人類食物之成分（下）] [  周禾]  
　　（已）瓜類 
　　（一）黄瓜水九六·六蛋白質○·九脂肪○·一炭水化物二·○纎維無礦物質○·四 
　　（二）香瓜水九○·四蛋白質一·○脂肪○·三炭水化物六·五纎維一·一礦物質○·七 
　　（三）南瓜水九○·二蛋白質○·六脂肪○·二炭水化物六·一纎維二·一礦物質○·八 
　　（四）西瓜水九四·八蛋白質○·二脂肪無炭水化物四·七纎維○·一礦物質○·二 
　　（五）冬瓜水九七·四蛋白質○·三脂肪無炭水化物一·七纎維○·四礦物質○·二 
　　（庚）果類 
　　（一）藕水八五·四蛋白質一·七脂肪○·一炭水化物一○·九纎維○·八礦物質一·一 
　　（二）百合水六九·六三蛋白質三·三四脂肪○·一一炭水化物二四·一五纎維一·四二礦物質一·三五 
　　（三）蘋果水八四·六蛋白質○·四脂肪○·五炭水化物一四·二礦物質○·三 
　　（四）桃水八九·四蛋白質○·七脂肪○·一炭水化物九·四礦物質○·四 
　　（五）梅水七八·四蛋白質一·○脂肪○·二炭水化物二○·○礦物質○·五 
　　（六）李水七九·八蛋白質○·九脂肪○·八炭水化物一七·九礦物質○·六 
　　（七）杏水八六·九蛋白質○·八脂肪○·二炭水化物一一·六礦物質○·五 
　　（八）甘蔗水七一·○蛋白質一·○炭水化物一八·○纎維九·五礦物質○·五 
　　（九）香蕉水七五·三蛋白質一·○炭水化物○·九脂肪二二·○礦物質○·八 
　　（辛）乳類 
　　（一）牛乳水八七·一七蛋白質二·五六脂肪三·六四炭水化物四·八八礦物質○·七五 
　　（二）牛油水一一·○蛋白質一·○脂肪八五·○炭水化物無礦物質三·○ 
　　（三）雞蛋水七三·七蛋白質一二·六脂肪一二·一炭水化物○·六礦物質一·○ 
　　（四）鴨蛋水七五·四蛋白質一二·九脂肪一○·三炭水化物○·八礦物質○·六（乙種酬） 
　　上海 
　　棋盤街 
　　文明書局 
　　廿年紀念大廉價 
　　滿實洋三元贈送十一年日歷一組或日記一本 
　　印就大張廉價書目函索卽寄 
 
