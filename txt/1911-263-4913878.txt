# 1911 - 263 - 4913878

 

Page 1

 
 
   
 
 

Page 2

 
 
   
 
 

Page 3

 
 
[宮門抄]  
　　八月初四日召見内閣總協理大臣濤貝勒朗貝勒陸鍾琦楊樞榮凱 
評論 
[世界近時最大事件（無名）]  
　　世界近時之最大事件。除中國四川之亂事外。英國則有罷工事件法國德國。則有摩洛哥事件。西班牙國則有工黨事件。德法比瑞諸國亦有食貴與工黨事件。俄國則有刺殺首相事件。日本亦有社會黨入軍隊事件。各國之人民。多爲富豪權力所迫。漸至不能忍受。而有反决之勢。夫豈近時以來。各國人民。均喜擾亂治安。反對政府哉亦以大勢所趨。不得已之故耳。 
大勢維何。生計與知識二者是也生計不迫。則心知其非。而身猶得以苟且容忍。知識未備。則身雖受苦。而心猶得以旦夕偷安。若至身心俱困。而猶不知羣起求改革者此蓋必無之事也。方今世界生齒日繁。教育又日漸發達。供給人生之所需。不能大增於昔日。而在上處置國事之徒。尙欲以昔日之法驅遺之。是使人民身處不能不反對之地。遂以横决而不可收拾也夫四川之亂。爭股本爲生計。爭權利爲知識。各國罷工之事。迫於生計者半。不平資本家與政府之壓迫。出於知識者亦半。暗殺之事。表面實爲國政之不平。全出於知識而裡面實因國政不平。影響及於人民之財產。故又出於生計也。是故袁項城對於川亂之條陳。有須從本根上解决。而羅斯福對於罷工事。亦有開會研究之說。其主意已中棨肯。特未知所謂本根所謂研究者何如耳。 
[專電]  
　　成都離城五六里地方民圑仍聚結未散不與官軍接仗官兵亦不開槍祇禁阻其撲近城垣 
　　成都城圍有復合之說因邊軍已入城防守城外空虚之故 
　　川民探得趙督電奏語多誣枉人心愈憤罷課罷市風潮簡州叙州等十數州縣蔓延殆遍且多自練民圑以防官軍干涉勢甚岌岌　　（以上重慶） 
　　法制院參議林炳章迎合盛宣懷意旨新編郵部收回四省鐵路始末記内述張文襄原訂合同如何失利郵尙爭囘如何盡力且謂部臣簽押出於奉旨不能毀約係顧外交語多附會盛大悅已趕印二千部用匿名法分送中外各報館及四省同鄉官以爲卸罪之計 
　　永平秋操以那王充慰勞大臣定八月二十五日起節前赴操地 
　　政府議决内務府改皇族院宗人府仿日本制度改宮内省設正副大臣各一員另設正副烏布各一百缺　　　　（以上北京） 
[譯電]  
　　四國借款之各代表已在栢林德華銀行事務所開會將中國改革幣制事宜及應如何實行改革之辦法訂定合同該借款暫不發行　　　　　　（倫敦） 
　　據巴黎電稱法政府對於駐德法國大使與德國外務部大臣交換之意見書並無重要之更動且承認在卽今豫料法國殖民地報章將反對以法國孔戈土地之一部分讓與德國惟此事不致礙及交涉　　　　　　　　（栢林） 
　　據栢林官塲聲稱法德交涉關於摩洛哥一方面之事務己訂定條约尙有細事數端未經議結然殊無關重要償地問題不日可望議决德國外務大臣將於今夜（初三日）宴待駐德法國大使届時外務部各員均將蒞止 
　　土耳其阿達那省强逼意大利女童一人歸依回教一案若再延宕不結意國大約將派軍艦開往該省之美西那港 
　　據君士坦丁電稱土國脫里帕里省軍隊向歸總督指揮土政府今從民意另简薩洛里卡陸軍軍圑參謀長番扶齊陸軍大佐接統據意大利消息土耳其全國各地大有排意之狀意政府現已命軍艦兩艘預備一切如意大利屬地有危則即開往西雷里 
　　摩洛哥曼里那周圍各部落目下大爲騷擾時與西班牙軍隊爲難前月二十九日復乘夜攻入曼里那之南西軍被殺者八人受傷者四十八人内有士官多員 
　　英國培爾法斯脫地方國民聚衆反對内國治制與會者十萬人均由各處乘特别車趕到者領袖演說者爲卡生君謂厄爾斯脫門從未承認内國治制彼等今皆豫備如有不虞則即自行管理名分上應管之地 
　　據哇太樺電稱坎拿大今將退任之首相勞利安君宣稱彼將仍任國會自由黨之領袖政府擬於星期一日會集擬儘速告退以便總督葛雷卸任與康諾脫公爵 
　　據聖彼德堡電稱財政大臣柯柯齊夫已實授内閣總理大臣 
　　據美國鈕桀賽電稱阿琴汀超等奪雷諾脫式戰艦摩里洛號已在該處下水該艦有排水量二萬七千噸每小時能行二十二海里半 
　　　　　　　（以上倫敦） 
 
 

Page 4

 
 
要聞一 
[川路滴滴血（七）]  
　　此次川省亂事全由趙督激成早已衆口一詞茲據川友函示趙督十五日通電各屬原文其時川亂猶未顯著而電中已有拿獲首要軍法從事等語則川中亂事謂爲趙督激成已有確證茲將電文照錄於下以告天下同胞 
　　鎭道府廳州縣各防營統領鑒省城保路同志會藉口保路圖謀不軌本督部堂業將各首要按名拿獲其餘脅從均予免罪自新現在省城地方一律安堵爲此電仰各該地方官遵照曉諭各屬人民罷市者一律開市罷課者一律開課一體照常安分守業如敢再行聚衆開會抗糧抗捐藉口保路希圖不軌即予嚴拿究辦倘敢抗拒准照軍法從事並聞有學生回縣欲練民圑如有此事并將該學生拿辦所有辦事得力兵警員紳均准給予優賞仍將遵照情形電覆至於路事本督部堂必予電請朝廷俯順輿情必不使川人稍受損失並即曉諭其不通電之處由該管府廳州縣將此電專差馳寄督咸 
　　京函云二十五日政府有密電致各直省督撫將軍及各邊藩辦事參贊大臣茲探悉其内容略謂四川亂黨宣布獨立叛跡顯然且有推舉統領連合苗民布散逆書煽惑各省乘機起事之風說殊屬駭人聽聞著即嚴飭所屬一體查緝并出示曉諭軍民不得誤信謠言自取誅戮 
　　前日鄂督瑞莘儒又有電致内閣謂現在資州至成都道路已通雖電線一時不能修理完竣信差巳日日通行惟資州一带糖工仍聚衆未散數在萬人以上幸無暴動情事成都城圍已解亂民四散防營尙稱得力省城可保無慮 
　　又重慶來電謂趙督眷屬於十六日由署旁小門潛逃雖經亂民衝散現已覓出下落并非全眷殉難所有居留成都等處之外人亦並無受害情事　　又聞叙州府地方平時即爲盜賊出没之地此次亂事一起山盜與土匪乘機起事意欲佔據城池幸防守甚嚴城池至今未破惟各匪現尙屯聚城外勢甚危迫故外間有失守之謠　　又聞成都城内自二十三日即平靖無事各城門由官兵把守省城各官署照舊辦公沿街黏貼告示勦匪安民保路同志會事務所已經由警道封閉派人把守 
　　郵部接二十五日川電謂川省東南一带尙無亂耗二十六日川電謂省城圍已解平靜如常二十七日駐京英公使接成都英人由資州來電謂趙爾豐調來邊防軍二千名即日開仗斃人民甚多現已解圍城内照常開市前因兵力太單祇敷防守不能出城决戰邊防軍到後方出接仗云 
　　端方奉命入川前請借用英國兵輪以便迅速起行奉旨申飭聞端早知朝旨必不允行不過藉此以爲不能迅速到川之話柄耳現尙在宜昌其行程日期表訂於九月初二日到川慶總理那協理聞之頗滋不悅並謂其實係有意規避云 
　　岑雲帥調龍濟光一說已誌前報茲聞其原奏係請飭龍濟光選撥精壯編成兩營乘坐江輪速赴宜昌駐紥俟臣到川後查看情形再行分别調用並謂如龍濟光一時暫難離粤即請飭碣石鎭總兵吳達祥妥爲带領至糧餉軍需應用若干尙難預定惟有懇請飭下度部源源接濟云云此奏巳抄交度部核議 
　　又粤函云岑前督此次赴川電調潮州府陳召棠知州朱紘知府褚光宗及文武等十餘員電由張督轉飭速行束裝來滬惟各員現署優缺及優差者甚多未悉能否前往并聞張督以現充督署總稽核田駿豐係岑舊部素爲岑所倚重辦事亦極精能特派田駿豐立速往滬並挑選得力差官二十人隨同前往聽候遣用已於上月廿八日啟行尙有卸任巡警李道原籍滇南面乃父若母均寓四川重慶現李道因接家電知城都失守重慶戒嚴故交卸後趕即遄回四川寄籍惟李道係岑前督最賞識之人此番回籍諒必能有所贊助也　　又鄂函云成都東門已被趙督派馬隊衝開城内尙平靖每日開門運水進城兩次惟西南北三門尙有多人圍守未散 
　　又南湖砲隊因川省風潮甚爲激烈鄂省步馬軍隊奉調過半而砲隊尙無出防眞耗外間傅聞有謂砲隊將開一隊者有謂將開一營者以是各營隊官日内籌畫操練無一不是研究行軍事宜其意似恐出防諭下未能應選者然且聞二營中隊隊官柳柏順上月二十六日傅集各棚正自會談謂此次出防各棚正副目兵有不願前往者可條陳留守及條陳時竟無一人不願前往幾無留守之人湖北軍隊有如此精神甚爲可喜惟國家養兵 
 
 

Page 5

 
 
乃爲戕殺同胞之用亦可哀耳　　又陸軍三十二標護送端午帥入川直抵夔關該關路甚險隘大部隊伍前進頗形困難日昨董管带卓泉致電該標標統略謂川人齊集夔關阻住我軍前進惟並無暴動情形 
　　又陸軍八鎭入川標營行至宜昌探得先期入川三十二標消息沿途罷市米糧殊屬難買各營管带擬派妥員至湖南辦米搬運入川以便源源接濟　　三十一標曾統带廣大由宜昌致張軍門電云該標於二十四日抵沙市換輪上駛二十五日下午六時抵宜昌起岸二十六日雇搭民船西上舟子皆以灘凶石惡水浩流急爲辭不肯裝載僅雇得行划卅七隻輸運接濟故各官兵均由陸路進發然山高嶺峻崎嶇難行每日行程不過三十里須歷二月之久方抵成都古云蜀道難信然 
　　又聞川省爭路風潮雖已相持半月而人民堅强之氣並未稍减現在成都府屬十餘州縣及叙資綿三廳州屬俱有土匪乘機滋事其安分良民恐將來大軍一至玉石俱焚抛家逃難者已不一而足鄂垣各憲疊接警報恐已派之數營兵力不足又令三十標整備一俟保定軍抵鄂即拔隊起程云 
[張人駿請簡漢將軍]  
　　日前内閣承宣廳接到江督張人駿密電一件探係條陳嗣後各省將軍出缺仿照八旗都統變通辦法亦准酌保漢員請旨簡放聞華世奎已於昨日將原電呈請閣臣核奪並聞徐那兩協理亦甚贊同此議 
[俄人實行干涉蒙務矣]  
　　蒙古各盟近因我國政府在該地舉行新政意有不欲多方阻撓并密派人往俄京游說意欲俄人出而干涉已得俄政府之許可聞俄政府已有電致駐京廓使囑向我政府交涉故日前俄廓使有照會至外務部不允我國在蒙地創辦新政按蒙地爲我藩屬在該地創辦新政亦係我國之内政俄國實無權干涉不知外務部如何答復又外蒙古一带自恰克圖至庫倫其間共有八台每台必有俄人一二名藉學蒙語爲名雜居其間日則荷槍出獵夜則與蒙人閒談觀其舉動頗似軍人且其所居之蒙古包内除軍械外并有測量繪圖等器械此種情形即庫倫以内之各台站亦間或有之居心叵測殊可疑慮另函云俄公使向外務部宣言反對我國在蒙一切改革事宜其意頗堅茲聞俄國並反對我國駐兵蒙古如不立予撤退則我國在該處駐兵若干俄人亦必派兵若干前往駐紥以便維持現狀云云現外務部對於此 
項難題大有躊躇之色 
[製造寶星亦須留學耶]  
　　自内閣印鑄局設立以來外務部已將製造寶星一事移交該局職掌現因外部咨催寶星該局局長特請内閣大臣電致駐奥公使沈瑞麟謂奥國素精製造寶星擬派學生來奥學習不知奥國有無相當之地旋得沈使回電謂與該國工部商妥允由我國選派學生入奥京工科大學堂專習製造寶星之法惟派來學生不可過多須於西歷十一月趕到以便正月開學入堂内閣當將此電交印鑄局照辦局長昨特商之盛大臣請撥交通傅習所高等德文學生數人前往 
小說 
[無名罪人（四十三無名）]  
　　黑兒道正爲你不是偵探。所以請你去探。倘然你是個偵探。那探得的。也不過是那無名犯人。犯罪的証據。丁再探不出不犯罪的證據小侯爵道雖是如此。我終究不曾做過偵探的人。要我去探。將如何下手。黑兒道這個倒還容易。第一樣便從檢事官未婚妻。那邊去探犯人的品貌。雖說婦人家。歡喜他的多。但是像這婦人的當時昏了過去。事後又託人替他想法。這也愛惜的太過了。我看這婦人。必然和犯人有關係或者便是這婦人以前的情夫。都未可知。所以我想便要到那愛梅老人處。探他消息。第二樣便從烏得被殺的那家客棧裡去探。我看那家客棧裡的主人。也不是個好人最可疑心的。便是方纔審問時。問他正午來訪烏得的人。是否便是這犯人。管事說不像這犯人。客棧主人說。正是這人。我記得淸淸楚楚的大凡作証的人。我見得多了。總有些糢糊疑心的樣子。斷没有這般决斷的。小侯爵道。難道是他謀死的。黑兒。道這也未可知或者謀死烏得的人和他有關係。他便坐實了這犯人。罪名。便好將那眞的犯人放過了小侯爵道。想來這主人。受了謀害。那人的賄賂的黑兒道這都未可知。也都不能斷定。我要請你去。偵探的。便是這個你須自去住在那客棧中。細細。看那棧主的舉動。以及。管事僕人和那進出的人或在無意。之中探出了。絶好的證。據來也是當有的事。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[粤路電書一束]  
　　密查保路會内容日昨張督接政府密電川事緊急恐粤響應飭令密防張督接電深恐香港保路會藉端響應特派員前往密查知確與川省聯同一氣當一面派員往港密查内容一面電京請示辦法旋准覆電以川事業已諭派岑春煊督兵搜辦粤省自應預爲密防嚴拿爲首之人懲辦仍不得過事張皇致滋紛擾 
　　解散路事集會粤督張鳴岐昨特密電政府以川路風潮影響已及粤省調查各圑體頗有聯合鼓動之意嚴密防範無濟於事請示辦法閣臣交郵部知道後又密電來粤大略以川事緊急誠恐各省響應則大局不可收拾粤省人心浮動盜賊素多更恐革黨從中煽惑乘機而起亟應預早防範以備不虞如有因路事集會者應即速行解散免釀事端 
　　商量收路辦法四川因收路閙事郵部深恐影響及粤二次電詢並飭嚴密防範昨張督以細察粤路股東雖有　　掯阻而明白宣諭因勢利導斷不致有劇烈風潮苟能照足十成股票妥速收還自可消融於無形之間云云聞端大臣昨亦爲粤路收股事致張督電云四川亂事已成現正督兵入川𠞰撫收股辦法若因延待日久恐生枝節應請督飭勸業道議擬辦法隨時密電本大臣及郵傅部磋商辦理總期無虧商股資本不致激動風潮爲主腦方副 
朝諭收股之本意 
[沙民閙租風潮再誌]  
　　紹興山陰後海地方沙民藉荒鬧租情形已詳昨報昨又得一訪函足以補前函所不及用再錄之於下山會蕭三縣沙民衆多　者因淸丈牧地之故屢次閙事亦此輩爲之也此次念九日之變鳴鑼聚衆聲勢洶洶用腰布作爲旗幟分隊而來大聲疾呼曰免租免租首從該處巨紳戚家入手前門堅守不易打破改從後門攻入逼寫免租票强取現洋五十白米數担而去繼至西塘下馮紳家因帳友李某不識風頭仍以收租時手段對付沙民恃衆逞强盡情搗毀損失不貲卒之仍逼寫免租票强索現洋百元飽餐晚膳一頓而去時已入夜衆聚至眞武殿内瓜分敲詐之現洋復因分贜不均自相毆打一塲而散越日初一復分作四五班每班三四百人不等一班到夾灶村地方向富家趙姓滋擾二班到黨山地方向富家許魯二姓滋擾又有一班於午後到白洋地方向各富户滋擾一律均出免租票給以現洋始得散去聞此次爲禍沙民其中亦頗有善良者全爲人所迫脅而來謂如有人先敢反對先將反對者開刀云云以故雖在良善亦不得不一同偕往 
[浙洋嚴查食米漏海之規畫]  
　　浙撫增中丞奉准海軍部電咨案據蘇撫程奏請派艦巡緝各省海口截拿私運米糧一案業奉諭允飭下海軍部專派北洋兵艦舞鳳湖鷹保民湖鵬及南洋艦隊海籌海容等六艘分巡南北洋長江閩粤等口洋面惟船少不敷分佈仍電諭浙閩廣三省督撫就近飭令所轄水師嚴密截拿各等情到院除已轉飭藩司及各海關道遵辦外昨日復飭浙洋水師沈統領選派幹練將弁督带小兵輪並加派扮商巡船十艘尅日出海會同温台兩洋水師嚴密搜捕以維民食而安大局 
[皖鄂贛聯界宣防之呼籲]  
　　皖鄂贛京官張美玉等聯銜呈請都察院代奏文云職等分𨽻皖之宿松望江鄂之廣濟黄梅江西之德化彭澤等縣地形窢下號稱澤國自湖北田家鎭下盤塘地方起歷廣濟黄梅宿松德化彭澤等縣下至安徽望江縣界止共長三百四十餘里及七八十里或五六十里三四十里不等外江内湖　地突出袤長如鳥張翼自明臣康 
茂才於沿江建築高隄以禦江漲内湖之水導於望江縣迤東出江濱江居民咸歌樂利歷明迄今 
迭遭傾塌道光末葉連年大水黄梅縣屬之姚叚以下隄基或坍入江心或洗刷殆盡雖屢經修建但至宿松之馬家港而止自馬家港以下直抵望江縣界之華陽江計長八九十里全無收束江水横灌入湖所在田廬疊被淹没小民蕩析離居蓋六　年於茲矣决策宣防事難再緩職等眷念桑梓謹會同估計此段堤工合夫役土方等費約需十萬餘金若以民力助之當可節省其半三省分任每省多則二萬金少則萬餘金全工卽可告竣嗣後澤國安澜一歲豐收四縣民居完纳丁漕雜稅卽可抵還前欵利國利民莫便於此爲此合詞仰懇代奏叩乞天恩飭下三省督撫臣遴委廉幹員紳切實勘估籌給官欵官民合国大舉興 
 
 

Page 11

 
 
修俾小民永去昏墊之危共登仁壽之域 
[新疆籌設墾荒大公司]  
　　新疆巡撫袁大化奏稱新疆居西北上遊地大物博自古爲農牧之國其間皮革旃罽之材金玉銅鐵丹砂之藏瑰瑋繁富不事殫紀即如官荒一宗自迪化以西精河以東草湖葦灘彌望無慮千萬頃而南疆及東路村落蕭條荒凉滿目大致相同雖有沃土棄同石田屯政不修利何由闢臣實惜之現與司道籌議墊發庫欵疏濬溝渠以興水利盡地力無如工費浩繁庫儲奇絀限於財力未能擴充欲仿照東三省辦法曾招集南洋華僑設立公司墾礦兼營雖各認有巨股而道途遼遠曠日需時又非急切所能收效臣昕夕焦慮求所爲疏通提倡之方以期逐漸經營推行盡利查奉天大凌河天一公司興辦墾牧成效昭著新疆商民固陋風氣未開驟難啓導及此擬略仿其意先飭在新文武各員有能獨力開荒千頃至數千頃或獨力或集股創辦大公司資本數萬至數十萬以上無論墾牧礦工確有成績者均准專摺奏請分别獎叙並破除服官省分不准置買產業之例以資鼓勵而廣招徠由臣督同司道體察情形擬訂辦法及獎勵章程奏咨立案俾昭愼重七月二十六日奉硃批著照所請認眞籌辦並著妥擬章程具奏該衙門知道欽此 
[澳門防務種種]  
　　電詢派兵防守情形陸軍部 
日昨有電來粤謂迭接粤紳及廣東同鄉京官函電均謂香山灣仔地方與澳門接近守禦空虚民情恐驚等情究竟灣仔地方有無派兵防守布置是否周妥應由粤督會同龍鎭統酌度地方形勢派兵駐紥以靖民心而固藩籬並將辦理情形電覆察核 
　　預備駐紥五營兵廠張督以前山地方爲沿海要衝現在僅得一營兵力單薄不敷分布非添派軍隊前往塡紥不足以資鎭懾初擬二十前後實行拔隊起程後因該處兵廠未能竣七連日分往石岐新會等處購辦葵蓬竹篾等物限月内搭起由龍統制親带砲步兵士各兩營合原有一營共成五營届時分佈駐紥地點連日鎭部辦理軍備甚爲忙碌大約日間定必起程矣 
　　力爭勿撤巡防營隊香山縣各鄉代表張朝紳等上督院禀云葡人違約浚海民心憤激蒙派新軍來前駐衛萬姓歡呼衆心稍爲安靜不料近復喧傅二十六營巡防隊抽調四棚移駐别境各鄉聞耗復起驚疑查二十六營巡防隊向紥灣仔前山一带地方係爲界務而設今當界務緊急新軍且奉調前來而原有之巡防隊反調往别處適足啟人民疑慮無怪謠言之日熾也尙祈俯念界務之危急迅賜檄飭該營員弁勿得擅行調遣庶邊境可保而人心賴安抑更有請者現在澳門米價飛漲次米每元十三斤全澳震驚倘無接濟不出旬日定生變亂灣仔與澳門僅隔一河澳若變亂則灣仔地方勢遭糜爛而灣仔以外一带各鄉亦被波連固不獨營勇萬難調撥倘無新軍駐紥難以圖存生等　衡時局爲此聯乞恩准迅賜電飭前山蔣協統立派新軍駐衛灣仔一带以防不測地方幸甚大局幸其 
　　前山建築砲台近聞上月念一日前山同知莊允懿與紳士韋廷芳黄福元親往灣仔北山嶺等處相度地方形勢擇阨要處以便建築砲台聞日間將請張督辦理建 
築云 
[海軍部注意粤省海防]  
　　電防干預西江捕權粤省香順一带近來時有匪徒隠伏河堤桑基放槍轟擊船隻以圖搶刧惟洋輪未聞有被刧情事詎日昨海軍部有電來粤謂風聞英人有以粤東近來不靖西江一带海盜尤形猖獗擬派兵船干預西江緝捕之事希飭緝捕船隻常川遊弋西江一带認眞巡緝以免外人口實聞大吏昨已札行廣州協及兵輪分統嚴飭水陸營勇加意巡緝西江以靖河道 
　　調查寄泊珠江兵艦海軍部爲全國海軍統一之機關凡沿江沿海各省時有外國兵艦進口寄泊其國名船名種類及所配兵力一切自應切實調查隨時咨報查考茲聞該部刊有表式函 
寄到粤略謂所有寄泊珠江一带之各國兵艦其國名船名種類噸數人數及該船管带姓名現泊處所照表塡註每月定期朔望寄部查考并聞大吏已飭兵輪分統即速調查明確照來表式塡報云 
[長春不靖紀聞]  
　　海賊長春河北驛二十中國里地方日昨有漁入取蟹船數隻正在取蟹之時突被海賊襲擊掠奪而去該地警務公所聞信赶緊派巡警尾追而海賊已查無蹤跡聞此地聚有海賊數百名出没無常并有匪黨濳入其中云 
　　陸賊長春復州一带賊匪暴 
 
 

Page 12

 
 
動長春道急禀趙督請派軍勦辦趙督以該地與關東州接隣恐釀成國際交涉乃特派二十鎭之步兵騎兵砲兵各三百名並發訓令謂該軍此去宜速將賊匪平定勿任其竄入關東州致釀交涉且命各地方軍隊皆爲出師之準備云 
廣東 
[馮如不復爲中國用矣]  
　　中國飛行家馮如自回粤試演後頗爲政府重視乃因庫欵困難不能撥欵製造祇得復回美國自謀營業張督乃電詢軍諮府核辦現接軍諮府覆電　馮生應否准其回美應 
由貴督主持飭遵 
[大盜與巡警劇戰]  
　　廣州河南龍導鶴鳴五苍黄姓七月下旬接有打單匪函謂不照辦當於二十五晚光顧等語該宅當即報明警區及營汛届時密派兵勇前往防範并預將細軟小孩隔往别處是晚兵警守候至三鼓以爲匪不敢至漸漸散去詎十二點鐘忽有匪百二三十人駕船由白鶴洲涌邊聚龍橋登岸該處有巡警莊金泉陳堂二人站守被匪將陳頭部打傷與莊金泉一并縛於橋下約二三十人留守涌口其　八九十人分爲數隊直向鶴鳴六苍進行適遇巡警黄桂芳開鎗將黄轟斃隨由鶴鳴五苍二十四號吳宅後門撞開冲入復由吳屋内推開横門穿過二十六號黄宅刦掠一空擄去吳觀銘九歲小兒吳鉅太一日十四歲小僮潘　一口事主吳觀銘與一友亦略受微傷當時巡警與附近保安勇出援在龍導新街彼此劇戰被匪鎗斃保安營什長林冬一名傷巡兵二名更練一名東四區所巡官崔焌右手亦受鎗傷甚重自三鼓戰至四鼓卒被匪徒携贜逸去聞此役匪黨亦被兵警鎗斃三名傷十六名翌日即有檢察廳危廳長到場踏勘其受傷警勇則由河南紅十字會賛育善社救治聞該匪係河南李燈筒黨羽素爲地方隠患者刻下居民大爲恐慌 
[新購緝捕兵輪一艘]  
　　張督以廣東海防緊要緝捕輪扒各船雖已遍布海面大都各守地叚若一抽調該叚即難兼防特飭魏瀚購造緝捕大輪一艘配置齊全名曰廣乾其購船欵項已由藩司移送魏瀚查收矣 
湖北 
[歡迎美國海軍提督]  
　　美國海軍提督毛克特伯爵於七月二十六 
日晚由滬乘該國軍艦到漢由駐漢美領事照會江漢關道齊耀珊觀察電禀督憲准於二十七日早八點鐘至院拜謁莘帥立傅武承啓官陸采芝通告駐省各兵輪預備迎迓並由張軍門飭派二十九標一營前隊至織布局碼頭站隊歡迎以盡邦誼並派督轅馬車二乘至碼頭侍候該提督於早七句半鐘由漢渡鄂駐泊江岸經司道各憲迎至布局内茗談片刻即偕隨員等乘馬車上院甫抵督轅莘帥當命衛隊一排武裝站隊親出迎迓美員下車後隨行脫冠握手禮入洋花廳茗坐一小時即行辭别莘帥隨於九句半鐘親至該艦回拜接見如禮並聞該提督因川路風潮激烈該國旅川士商甚多　至宜昌一行未知確否 
安微 
[警道取締客棧]  
　　皖垣客棧已有四十餘家近年添開旅舘寄宿舍等名目亦復不少其間藏垢納污殊難根究現巡警道全觀察有鑒於茲密派偵探嚴飭各區官逐夜挨棧梭巡絡續查出三泰三元佛照樓等棧或因犯賭或因收留來歷不明皆處以重罰一時各棧莫不慄慄凛遵云 
[錢業又起恐慌]  
　　皖垣自同康庄倒閉後各莊大受影響内惟其昌祥春祥昌信孚等號尙能支持市面餘皆外强中乾而尤以西門之程怡昌爲最甚日來紛提存欵將蹈同康覆轍該莊東程某前充和州德聲賬席曾吞蝕巨欵七千餘金後經告發被押多方擺脫始將吞款作本今果大失信用蓋亦悖出之道也 
江西 
[法官養成所之困難]  
　　贛垣自開辦法官養成所曁監獄專修科後迭經考取員生三百餘人而繳費上課者只有五十餘人張法使頗爲焦灼頃特牌示補考須先繳半年學費計龍洋十五元方准錄取亦可見其經濟之困難矣 
[馬獻廷危矣]  
　　工程局委員馬令献廷承辦高等學堂工程營私獲利旋即捐升道班致爲匠頭周胡茂等聯名至撫院上控馮撫大爲震怒札飭三司會查帳目不免含混爰電調馬令到省訊問　馬令諉過司事馬祚勛由王學司札委慶大令豐將馬司事催提到　預備送廳訊辦一般混帳將有水落石出之日矣 
浙江 
[寗紹路線之成績]  
　　浙路寗紹叚自鄞邑傅家道頭起經慈谿至桐下浦與紹接界路線用地共計二千九百四十五畝零其間車站五首傅家道頭次章橋鎭三洪塘鎭四慈谿五丈亭鎭共計用地六百九十六畝零白沙材料廠雞冠山石宕共計有地六百七十六畝統共用地四千三百十八畝七分零開購以來鄉民帖服領價踴躍現巳給訖　册亦一律完竣已於七月二十九日撤局至工程土方早畢橋工己陸續告竣現正趕舖鐵軌建築乘車塲年内即可開車 
[慈谿北鄉開荒]  
　　慈谿北鄉出產以棉花爲大宗自閏月十六日風潮大作沿海塗地盡被冲没己成歉收七月初又霪雨半月木棉正值開花愈加霉爛腐落一無收成該處農民因此度日愈難日前已聚集多人羣至鳴鶴塲署縣署連續報荒　一般游手之徒乘此混雜其間以致日來人數愈聚愈衆少則數百人多則數千人每日擁至各殷實家滋擾求食稍不遂意動輙搗毀器具至念六日竟聚至萬人蜂擁至沈師橋沈受庭家搗毀尤甚幾至室無完器並將所畜之鷄鴨悉被拿殺即以椅桌等物劈爲柴料有老酒三十餘　亦均爲若輩敲碎恣飮如此藉口閙荒擾亂治安若不早籌善策後患恐不堪設想也 
松江 
[官紳歡迎楊俊帥]  
　　調任陜撫楊俊卿中丞其官春僑居松城自交缷湘撫篆後已於日前蒞滬即　來松一行連日本城文武官紳紛紛至束站迎迓惟節麾因事留滬未能即時蒞松大約日内即可到郡小住數日即當赴陜履新也 
[發起義振支會]  
　　本年蘇屬水荒甚劇茲由楊紳了公與西教士步惠亷君發起華洋義振分會　任捐欵再行勸募　定本月初九日在嶽　太虚亭演說想届時舌本生蓮人心感動捐欵必當踴躍也 
[鎗斃著名梟匪]  
　　飛划營日前鎗斃要匪一名業由華亭沈令派委捕　往驗回縣報告知所斃者名倪懷金爲伏法梟魁喬三名下之悍目疊刦華境王階陞家金境曹海波家贜物由飛划領　沈兆榮鹽捕隊官王升發隨同眼線至甸山東南要犯鍾阿水家捕拿倪鐘先已越窗奔逃發鎗擊之倪中彈而仆鍾仍逸去 
[南匯互選自治員]  
　　南匯自治公所業於七月二十七及八月初一兩日互選職員茲將選舉職員開列於下　長黄炳圶副　長陸望瀛參事員秦始基黄廷珍潘光澤　德鈺　源本傅恭弼候補參事員　德銊張仁庠錢瑞　奚在茲張之彝孫兆福議員趙仁惠胡照朱衣貴張耀新陳一桂戴龍光顧開棟孫學勤童英奚世楠棄滋華顧籓 
[淸談] [  東吳]  
　　百姓無故殺人。必以生命爲抵償。所謂殺人償命也。惟官員殺人。則可以官職相抵。不必累及生命。且其官職大者。其所抵之人數亦多。雖數千百寃魂。沈埋號泣於泉壞之下。而享宮室妻妾之奉者。仍安然爲太平之民也。則宜乎嗜殺者之視民如草芥矣。 
　　地方官聽訟則寃殺。督撫辦亂事則濫殺。哀我同胞其幸而免於桁楊刀鋸之下者幾希矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日上海天晴 
　　菲列賓羣島東之颶風漸向西北進行 
　　是日中國海濱有常變方向之微風 
本埠新聞 
[岑宮保啓節記]  
　　西林岑宮保奉旨入川平亂定期起節各情已誌前報茲悉宮保已於昨晚搭乘江寛輪船今日黎明起椗赴鄂俟與瑞督晤商機宜然後入川本埠官塲自滬道以次及閘北騎巡隊咸往法界金利源碼頭恭送 
[農工商部札農會總理文]  
　　爲札委事案查本部奏定農會章程第三條内開農務分會派總理一員應於該會董中公舉禀部札派等語歷經辦理在案現在江蘇上海縣設立農務分會該附貢生朱開甲旣經由衆公舉爲該分會總理自應准予派充以資經理合行札飭札到該總理即便遵照所有該縣境内農務應辦事宜務卽按照所擬簡章實力推行遇事與各會董悉心商酌妥籌辦理俾農業日臻起色實有厚望焉圖記式樣併發 
[催送蠶桑女學生]  
　　農工商務局轉札上海縣文略云案照省城籌辦女子蠶桑學校業經詳准先就上海桂墅里蠶業學校開辦札行各屬選送合格女子依限於本年七月初一日以前到堂肄業在案現在已逾開學之期學生報名人數無多　轉札催立遵前發章程務速選送學生即日到堂肄業 
[宣講中央教育會議案]  
　　昨日上海教育會遣人徧送各會員傅單文云本届中央教育會議决各案能否一一實行尙未可必然旣成爲一時之輿論亦吾人所急欲知之者其議案雖經各報登載但煩碎未易記憶是以本會會同勸學所特於本月十一日開會請沈信卿黄韌之楊月如賈季英四君宣講一切沈君備有講義底稿扼要提綱頗便檢查合行奉布伏維公鑒 
[簡易識字學塾不應兼收學齡兒童]  
　　蘇提學司轉行上海縣文奉撫憲程札開准學部咨照得學生受教因年齡長幼而領悟記憶各有不同按照學生年齡施相當教育方克奏效簡易識字學塾章程内載簡易識字學塾專爲年長失學及年幼家貧無力就學者而設原以此項學塾招收年長失學學生最爲合法其因地方貧苦祇設有此項學塾尙未籌設初等小學者爲學齡兒童計與其坐待初等小學而佻逹貽譏不如暫行入塾以資造就不過一時權宜辦法並於上年將簡易識字學塾係爲年長失學而設不過爲初等小學之補助各省辦學人員應將初等小學妥速辦理不得避重就輕各節分電各省遵照在案近查各省仍有輕視初等小學專以簡易識字學塾敷衍塞責而入塾學生又以學齡兒童居其多數輕重倒置尙復成何事體查本部奏定普及教育分别最要次要辦法淸單將擬訂試辦義務教育章程歸入最要一類本年亟應切實籌畫非將學齡兒童應入何項學堂嚴切規定不足以淸統系而免紛歧併於義務教育不無障礙應自本年下學期始凡簡易識字學塾招收學生專以年長失學爲限至學齡兒童仍應入初等小學肄業其未設初等小學之鄉僻地方併應趕速籌辦以廣造就相應咨行貴撫查照行知提學司轉飭遵照辦理可也等因到本撫院准此札司轉行遵照辦理 
[米價平減之好消息]  
　　本邑自米價飛漲以來民心惶惑曾經商會董事與米董及滬道劉觀察上海縣田大令切實主持嚴禁私販出口並照會自治公所紳董在各路採辦米粮來滬接濟并在商船會館開辦平價局該紳等派人隨時調查米價祇准平减不許私漲以維民食以故滬上米糧已次第流通米價亦因之驟跌逐日鬆减昨聞米市中開盤應售高白破米每石十元左右周浦新粳九元次者七元七八角高洋秈米八元有零次秈米七元較之前日之市面已跌減六七角之譜從此滬地米源旣旺米價不難恢復觀一般貧民聞此消息莫不額手稱慶矣 
[陳良玉明府之好義]  
　　南市裁判所正裁判官陳良玉明府之嗣君近得麟兒明府本擬作湯餅之會旋念江浙兩省近時災荒告急心目惻然爰將親友賀金洋一百四十元積助江浙義振以救災黎 
[寶讞員上滬道節略（爲陸惠生暗殺案）]  
　　敬略者竊於宣統二年十二月十一日據職員陸惠生來廨遞禀控告顧棣三蓄心騙局揑帳吞銀等情當即批准飭傅嗣准英領來函請爲拘提當以業經批准飭傅函復在案嗣於十二月二十七日據顧棣三遵傅投案當即交保候訊旋准瑙威領事來函以顧係瑙商信亨洋行用人請照章觀審等因即排號挨次訂訊並准商務總會來函以陸惠生將扯毁合同黏糊誣控迹近訛詐請爲秉公訊結等因本年三月初一初五十二等日經知縣與會訊之英康副領事觀審之瑙威副領事屢次審訊據顧棣三呈閱祥茂洋行招股章程以證明並非欺騙並據供稱所收定銀一萬兩陸惠生託定股份中途商退言明認貼退股虧損銀二千兩並陸續支用銀五千二百五十兩有流水帳簿登記可憑尙餘二千七百五十兩出立期票二紙已由陸惠生收執並將合同註銷不料陸惠 
 
 

Page 19

 
 
生在字簍内將扯碎合同竊去來案誣控等因質之陸惠生供稱合同確已扯碎在顧之字簍内檢來期票確已收受惟並未支用銀五千二百五十兩係顧揑造等語知縣當以顧棣三旣經呈閱祥茂洋行招股章程並非欺騙刑事案自應註銷至定銀糾葛合同旣已扯碎不能作爲有效陸惠生旣已收受期票足爲案已結算之明證亦不能再行翻悔惟公司並未成立遽行承認退股虧損亦欠公允因於三月廿三日草擬堂諭即與英瑙兩領事會同商酌判令顧棣三將所出期票到期照付外再將所貼虧損銀二千兩退還原告以昭公允正在酌定宣布間忽准瑙威領事函稱陸惠生在各報徧登告白痛詆瑙商用人顧棣三誆騙尙有運動費等語乃指公堂而言請將陸惠生提案訊究等因復准日本領事函以顧棣三係日商佐籐用人陸惠生登報廣告誣稱誆騙毀損日商用人名譽請爲傅訊等因復准商務總會移稱事關毁壞會員名譽請爲查照核辦等因當即飭傅陸惠生到案交保排號挨次訂期觀審所有陸惠生控告顧棣三堂諭旣經陸惠生登報毁壞顧棣三名譽經瑙日兩領事函請訊究自應俟訊明後一併宣布迨至六月二十七日挨次到號應行訂訊因將擬定堂諭發房繕正以備當堂宣布詎被廨書洩漏致被各報先行登出知縣即行嚴切查究並於廨書洩漏陳逸卿上控堂諭案内聲明在案瑙日兩商控告陸惠生毁壞用人名譽之案六月廿七列號原訂六月三十日訊問詎日商原告適不在申而被告陸惠生所延律師又無暇到堂請爲改期以致尙未訊結而陸惠生即被捕房查明鎗傷廨幕一案陸係主使正兇逮案訊究連日大陸西字報竟登載陸在捕房供稱因前案公堂受賄是以懷恨等語知縣伏查會審案件與尋常訊案不同必須中西官詳細研究會商允洽始能宣布堂諭往往訊閱數月始行宣布事所常有上年曾有英商控告陸惠生一案訊定之後堂諭磋磨至九閱月之久始行宣布陸惠生何以並未嫌遲今陸惠生控人之案竟以堂諭遲延藉口運動案卷人證俱在究竟有無弊竇不難澈底淸查庶幾水落石出除另文自行禀請憲台派員秉公澈查外理合將陸顧控案詳細略陳伏乞憲台鑒核備攷 
[承明府審判亂倫案之可觀]  
　　浦東人沈春山喊控蟻棍韓咸林誘庇伊之姪孫沈順發與伊寡弟媳沈唐氏通姦亂倫等情將韓扭送裁判所轉移到縣交差候訊在茶肆中又被韓毆傷詳情已紀前報前晚經縣署帮審承明府升座花廳提集一千人証研訊先據沈春山供稱年五十九歲亡弟在世生有子女各一與弟媳沈唐氏素尙相安詎被蟻棍韓咸林誘荐姪孫沈順發帮弟媳做工嗣竟通姦儼如夫婦去年十月間韓咸林勸我收價未允彼等又挽族長沈龍山圖董薛景齋持洋二十元又來勸我收價勒寫筆據仍拒絶之又云亡弟之子年幼所有田產恐被姦夫蕩婦抵賣向論反遭伊等毆辱情急投控乃韓威林等敢於衙前又將小的毆傷叩求騐究質之沈唐氏供年二十九歲夫故三年遺有男女各一男七歲女五歲遺下田地五畝計單六張一畞半之二張抵於劉董事處得洋二十元又二畝之二張由母親手抵洋四十元又一畞半二張抵在潘董事處被沈春山沈毛囡私行贖去去年六月二十日向論反遭吊打受傷後經圖董及韓咸林等勸伊出洋十六元貼償婦人養傷費伊卽誣指婦人與沈順發通姦情事實被沈春山沈毛囡圖謀田產挾恨朦控明府詰問曰爾與沈順發如何稱呼唐氏含糊不答詰之韓咸林供與沈唐氏略同不敢逞兇云云又詰沈順發供並無姦情惟今七月二十六日沈春山二子沈榮華擅割沈唐氏田内之花稻向阻懷恨誣攀質之沈榮華供並未擅割花稻詰之沈毛囡供父親祝山曾爲沈唐氏之夫穿教應得分田一畝半等語又詰金錫林卽金錫華供稱韓咸林沈順發來挽小的去勸岳丈沈春山收身價未允又詰沈夢榮供叔母沈唐氏與沈順發通姦之事村中人盡知又詰沈龍山供去年十月初二日眼見沈唐氏家買肉辦酒欲與沈順發并親托吾去勸沈春山收價春山不許互相爭閙由顧老三到來勸散訊之圖董薛景齋供韓咸林等曾來挽吾出塲勸沈春山收身價經春山不允故未并親我有同族薛如貴之媳顧氏有二女亦被韓咸林誘賣明府得供諭謂薛景齋曰爾充圖董休管閑事薛如貴之案不干爾事插身興訟本應重辦姑念年邁逾格從寛判具改過切結存查又諭沈春山曰姑念今受微傷免予深究判與沈龍山沈毛囡沈夢榮沈榮華沈唐氏沈順發金錫林韓咸林等均另具改過安分各結存查沈春日沈榮華父子不服堅請將沈唐氏田單存案候子長大具領明府怒曰爾要保全沈唐氏之產令爾將伊田單贖回方是眞心保全存案否則不准干預喝令收押沈春山父子俯首求恩姑准免押仍飭具結一併斥釋完案 
[瘴熱症可高枕無憂矣]  
　　近數月來各處均患水災然水退之後往往有種瘴熱症發現蓋動植各物水浸過久一旦受日薰蒸將發一種邪氣觸之者輙發是種病症寶威藥行有鑒於此特製一種大寳來的金雞納霜爲是症之惟一良藥夙已風行海内有藥到春回之妙時當秋令陰雨過久有罹是症者盍先嘗之 
[法文書館開校參觀式]  
　　法文書館在新租界寶昌路落造新屋遷入後旋卽散放暑假茲又屬招生徒於昨日開校淸晨總領事喇君亦挈同夫人輩及副領事等乘坐馬車前往參觀當田麥總巡飭派馬差西捕在車前後護衞至十點三十分鐘始行回署 
[中西學堂特開佈道大會]  
　　崑山路中西書院係美國耶教監 
 
 

Page 20

 
 
理公會所設現改爲中西學堂茲悉該學堂監督某司鐸現在運動塲蓋造茅棚一所於初十日起特開佈道大會每日下午三時至五時晚間七時至九時宣揚聖道至十七日爲止云 
[假票出糖之糾葛]  
　　英商太古公司在法公堂控告新閘大順公南貨店夥陳金生將假莊票出糖等情經法讞員聶司馬與法副領事訊係英商原告昨特派探將陳解送公共公堂請究原告代表羅鏡律師譯訴前情請追訊之陳延博易帮辦律師辯稱被告將計銀二百七十二兩一錢八分之久大莊票付與公司内沈姓曾出糖三十包詎沈將承大莊計銀二百六十兩之假票付與公司内現沈已逃逸至久大莊票被告已經關照止付並非被告將假票出貨應請察核寳讞員核供會商英康副領事諭陳仍带回法捕房着於禮拜五再行解訊 
[巡捕挾嫌誣控之結果]  
　　老閘捕房八百五十號華捕控譚思成無嵯行兇等情由廨訊判譚存捕房洋五元交保候查明再訊在案昨奉公堂復訊據包探錢壽生禀稱此事實係該捕調戲章公館内婢女雲蘭所致該婢曾在捕房内供明被該華捕誘至貴州路老虎灶樓上奸過二次譚見而向斥致與該捕扭毆應請鑒核據雲蘭投訴情形與錢探禀相同並由章公館傭婦陳張氏鄧周氏等上堂證明前情寶讞員會商英康副領事判譚開釋着將八百五十號華捕带回捕房斥革後再行解堂訊究 
瑣聞 
[城内]  
　　夫兄不許弟婦改嫁○丁陳氏投縣喊控夫伯王桂生覇阻等情經縣署帮審承明府升座花廳提訊據供浦東人今年二十五歲前嫁王永康爲妻未滿一年夫已棄世守寡迄今將届六年七月二十六日係由公公王洪生作主將小婦人改醮與丁長元當得身價洋六十元詎知夫伯王桂生横生枝節希圖分肥未遂被伊出頭覇阻詰以如何改醮答稱少吃少用明府得供以其一面之詞未便准信候查再核 
　　　失足成千古恨○老北門蕩婦胡朱氏之姘夫張龍生日事游蕩專與流氓下　嫖賭致將該氏衣飾私　化用屢誡不悛近欲將氏價賣爲娼扭控一路五區送請一區由德區長轉送到縣該氏忽然患痧倒悶在地當由值日差禀明田大令奉諭交十二舗地甲保回詎至氏家門口不及醫治該氏已經氣絶身死矣 
　　人命非兒戲○寗波小孩陳友德年祇八歲前日在頭壩相近河邊捉蟚蜞失足落河身死由捕將屍舁送虰口斐倫路騐屍所内飭令二十三保二圖地保孟士楨報請上海縣相驗昨日下午三句鐘田大令带同刑仵人等蒞所即據屍之繼父莊誠恩投求免騐自行收殮回籍大令准之飭令具　存查 
　　道批六則○周承桂禀批此案前據紙廠股東代表李近仁等具禀當以此次股本前經本道提代表師維記股東掛號約近八萬已經據以判定就八萬之數攤計此外如實有未掛號者係由自誤不能於判定後希圖照攤行縣飭遵在案所請應毋庸議樊葆鏡等禀批此案前據自治公所李總董來禀業經批縣出示曉諭茲據具禀前情仰上海縣會同李總董查議飭遵具報禀抄發周杞榮等禀批據禀陶沙塲公所東邊空地所築矮墻有碍路政公益是否屬實能否准其開通仰上海縣前往勘明會商提右營飭遵具復繪圖並發黄作琴禀批此案兩造訊供如何仰會審官寳令錄案具復察核抄黏並發吳錫樓禀批旣已備價贖回豈有延不交單之理來禀是否屬實仰南匯縣查明飭傅中保理結毋任纏訟抄黏並　管俊禀批此項塘田旣係分叚定價給有聯單爲憑詎容越佔究係如何紏葛何以　縣飭提久不解訊顯有情弊仰崇明縣速即比提集証訊明秉公究斷具報毋任玩延切切 
　　道轅記事○浦東總巡兼上海二路巡警區長游靖戎通判禀知奉岑宮保命隨節前赴四川調遣學師杜学謙遣　到道禀請期服假二十一天 
　　竊衣賊拘留五天○一路三區解送竊賊朱采康一名至一區分局經德區長升訊朱供稱在十九舗談家弄叚董張家竊得衣服三件被崗巡查獲带至三區轉送案下區長判朱認竊不諱着拘留五天 
　　拆拆姘姘太輕易○一路二區解送胡朱氏張仲生至一區分局經德區長升訊胡朱氏供稱被張由原籍拐出到申現在欲將小婦人售賣與花烟間内故此情急扭究張仲生供與朱氏姘識有之並無拐賣情事現愿拆開德區長以案關誘拐着送縣署核辦 
[南市]  
　　虐打病徒○　城老北門内王雙成水煙袋店學徒通州人顧元年十八歲近因患病被師責打濳逃出外前日在南市王家碼頭迷路被四十六號巡士見而带至自治公所經警法當值員奉飭留候家屬認領 
　　牛羊老班被控○公共租界義豐錢莊主何德鑑投裁判所控西門外羊尾橋公記牛羊行主沈阿虎去年至今結欠往來銀三百四十九兩有零延不理處經陳裁判傅訊沈供祇欠洋一百四十餘元况已付過洋七十元僅少五十元惟内有長記一户支元甡莊票洋三百二十五元據該莊云未收到去秋父故時並未遺囑故未得悉此欵之事判沈交保予限三天趕向元甡莊查明再核 
　　糞頭尙欠米欵○向爲米業之陳雨亭投控糞頭宣雲林前因代人借去洋二百元除還关數外其餘之欵迄未付楚請追經陳借判硏訊供該欵原係往來米欵陳欲移作裁欵起息况已付過五十元求察奉判酌還洋七十元着交保出外限本月底先繳十元餘限九月至年底四期各還十五元完案 
　　蔴袋店主討黄魚欠○　南永恆泰蔴袋店主孫璇耀隨同伊父孫阿泉扭杭州永盛公司股東趙秋官至裁判所控稱前將黄魚賣給該公司當時付來支滬上某錢莊票洋三百五十元迄令尙未收到屢催支吾請爲追理趙供該欵係由同股之陳阿連所欠况孫阿泉前在杭州討欠抱病即代借川資送回不料反被扭案陳裁判命原告將趙带出自赴杭省追索 
[閘北]  
　　前姘夫控後姘夫○蕩婦王周氏前與開泰客棧茶房吳文卿姘識多年近又與丢一匪徒東毛林有染賃居閘北前日被吳尋見將該氏及毛一併扭八四路分局控告經　區長質訊一過氏供尙有本夫在南市某洋行爲出店問官以吳毛二人均　無恥分别斥釋周氏還押候傅其夫到案給予領回管束 
　　糞權問題○淸潔局司事劉福興投四路分局控鄉民楊阿大王同興私挑境内之糞向論恃蠻等情經蕭區長提案質訊判楊拘留三天王交保出外自向淸潔局理處 
　　借九千還三元○譚松松扭尤小林至四路分局控稱前在南京被尤欠去錢九千文屢討無着請追經蕭區長質訊　實判尤繳洋三元給譚具領了案 
　　專等瞎說○東洋車夫楊永　向法界蔡瞎子租車一輛積欠車租數日致相口角由四路四區崗巡　見一併拘局張區官諭送分局經蕭區長研訊之下判楊還押候傅蔡瞎子到案再核 
[英租界]  
　　串賣女孩○周建臣控王德山劉二龍陸春梅與婦人戴邱氏陳王氏串拐伊家十四歲女兒英小價賣浦東瀾泥渡某鄉人一案昨由捕房將一干人証解廨復訊詎有張壽山將香烟送與陸春梅當被巡捕查見一併解案請究奉判張押一禮拜示儆訊各人仍供詞推諉着仍分别還押候移提人証再訊　　私留煙客○江北人胡阿三因在虹口老街路一百八十七號屋内私設烟榻容留梁阿四趙念春丁竹兒朱有裕高奎興等吃食鴉片被十二號西捕查獲昨將各人併解公堂訊明判胡押两禮拜餘人各押三天烟具銷燬 
　　私收煤價○何元正控何桂芳私收煤價 
 
 

Page 21

 
 
洋一百另五元等情昨由捕房將被告拘案請究經中西官訊係錢債紏葛以原告不應爲刑事案控告判將被告開釋着原告另行補禀案歸晚堂訊理 
　　不還盈餘○楊聲雷控陶全金不還造屋盈餘銀兩昨由捕房將陶傅案奉判過堂候訊 
　　背夫私逃○婦人朱陸氏私逃出外與江阿寳姘識匿居西藏路被本夫朱金桂偵悉報捕解送公堂請究訊據陸氏供朱係姘夫曾令婦人爲娼因遭　虐故隨朱姓狎客是實訊之朱供係正式婚娶有庚帖媒証可憑據江投訴各情與氏略同王襄讞會商英翰副領事判江交保朱與陸氏亦分别交保着朱邀媒証到堂再行訊核 
　　逃媳涉訟○沈朱氏之女阿彩由氏許與甬人姚　林家爲養媳因遭虐待逃出在南市迷途業經自治公所訊留在案詎姚以女被朱氏拐匿等情控由捕房拘氏解奉公堂訊悉前情判氏父保着姚自投自治所領女候禮拜三再行訊核 
　　少女迷途○女孩呂少囡因在南京路迷途因捕送廨收留昨由官媒解訊據供年十歲南京人於二月間來滬因被虐待逃出不知住處官判送幼女所留養 
　　狎客情痴○乍浦路粤　鄭阿桂欲從狎客盧善餘被龜　阻止前晚鄭妓與盧同時吞煙圖盡經盧友察覺密報捕房派捕將男女送請醫院救愈於昨併解公堂訊悉前情官以不應吞烟恐嚇判鄭妓發棲流所盧斥退 
[美租界]  
　　小孩失足○前日傍晚有住居西華得河之小孩陳德友在中虹橋畔玩嬉失足落　致遭溺斃昨已撈獲屍體報告捕房着地保報縣請驗由屍親莊仁恆投案求免自行棺殮 
　　頭目受累○新記浜路八十二號王徐氏報稱丈夫王榮萬在某輪船爲水手頭目前日有名阿鶴者在船工作失足落河而死今其家屬來家滋閙捕頭諭令退去候查 
　　銅洋紏葛○王品章昨以銅洋一枚向嘉興路某雜貨店兌錢被店夥察破致起衝突由一百九十一號捕併送捕房房捕頭詢　故意從寛斥釋 
[法租界]  
　　公堂停訊○昨期法公堂訊案因中西官别有要公無暇會審故暫停一期 
　　西人家失火○龍江路某西人住宅内前晚忽然失火由賓昌路新警鐘鳴鐘告警各水龍會友聞警立即驅車前往得即救息未釀巨灾 
[海上閒談] [  鈍根]  
　　房屋有房東。又有二房東。已屬可異。乃今之婦人。旣有本夫。又有二本夫。不更奇耶。閘北蕩婦周氏。初嫁本夫王某。次得姘夫吳某。又次得姘夫毛某。吳以毛之不應姘婦也。乃扭毛至警局控告。儼然以本夫自居。一若二房東之可以干涉房客也者。上海地方。無奇不有。安知他日不以二本夫之名目。通行爲例 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[都察院奏釐訂現行法規派員編纂摺]  
　　奏爲遵旨釐訂現行法規謹照章派員編纂恭摺具陳仰祈聖鑒事竊閏六月二十九日欽有諭旨内閣奏請飭各衙門編纂現行法規並釐訂具奏辦法繕車呈覽一摺着依議欽此本月初二日由官報刊布原摺並規定章程十五條恭讀之下莫名欽佩查臣衙門自光緒三十二年釐定官制後職掌旣多變通責任尤形嚴重是年九月十一日迭奉上諭諄諄以愼遴選嚴考成激揚風憲整飭臺綱爲急務訓示周至不啻三令五申臣衙門遵卽會同軍機大臣等妥訂規條並臚陳一切事宜先後奏准各在案嗣於三十四年八月十八日又奏准續修臺規自光緒十五年起至三十四年止所有節次變通作爲現行事例者統以三十二年釐定各條爲斷謂之正編其業經裁改而事關掌故者仍依舊編次另爲一帙謂之附編現皆纂輯完竣恭繕黄册一俟繕畢即行進呈惟竊思現修臺規以光緒三十四年爲限宣統法令尙待敬謹續編且臺規與法規體例不同意旨亦異臺規分門輯錄訓典章奏按年彚纂意在求詳法規摘叙辦法列爲條文其原案聲叙理由之處槪從删節意在摘要現在法規章程旣經奏定自應於臺規之外照章另編法規與各衙門事歸一律以便遵行臣等於恭奉諭旨接准閣章後已酌派給事中御史各員就臣衙門現行主管各事務逐類分條敬謹編纂俟有編成之件再照章咨送内閣法制院審查至臣等此次陳奏只係申明編纂理由嗣後隨時釐訂如有應行條奏之件亦即查照内閣規定辦法臚列條欵分别奏咨以符體例所有遵旨釐訂現行法規派員編纂緣由謹恭摺陳明伏乞皇上聖鑒謹奏宣統三年七月二十日欽奉諭旨都察院奏遵旨釐訂現行法規照章派員編纂一摺知道了欽此 
專件 
[留東四川同鄉會反對國有鐵道意見書（續）]  
　　鐵道國有定爲政策非政府所揭櫫以告天下者耶違背此政策者格殺無論非政府所宣告以嚇吾民者耶夫政策云者與天經異與地義異與教條異與法律異其主義爲一人或數人所抱持其行事爲一圑人或一地方人所承認政治昌明之國政黨林立逐鹿之士各挾一說以自重窮而在下則以要結齊民之歡心達而在　則以增進國家之利益此政策之善者也然而敵黨反對之一部分之人之不利者反對之其次政策之不善者則敵黨反對之大部分人反對之浸假而全國人反對之此立憲國之内閣所以傾覆變換相隨屬亦可見政策者本隨人心時勢爲流轉而無所神聖不可侵犯者在也今鐵道國有者盛宣懷一人之政策也或盛與其同謀者數人之政策也自此政策發布以來四省鼎沸反對之聲囂然海内外此政策之善否抑又可知於是壓之以雷霆萬鈞之力申之以格殺無論之諭推其意似中國民可盡而此政策必不可不行者則是盛宣懷之政策其果尊於天經地義教條法律耶或曰盛宣懷敢以一人之私意推倒先朝兩宮之諭旨其心寗復知有君父者責以專恣暴戾勿亦放飯流歠而問無齒决之類耶曰專制之世僉壬當國其憂在一人吾儕小人誠不煩越草莾而憂魏闕今非立憲之世耶憲法雖未發布而内閣總理國務大臣諸名詞固已出見政黨雖未成立而權務政策諸名目固已出見設自此以往當道諸公苟有所設施不問其事之利害唯以政策二字嬲吾民以必行違之則殺格勿論則吾民之死於政策二字下者疇復知其紀極耶盖使郵傅部大臣而負副署之責任即不容有違背政策格殺勿論之諭使郵傅部大臣不負副署之責任而唯借上諭之尊嚴以行其政策之顢頇則政策二字適成立憲之惡果而世人所倡僞立憲不若眞專制者非過言矣且一政策之成非徒其名具而已必前有所囑以道其機後有所期以竟其用中間復脈絡貫通條理分明而後舉而措之可以有功日本之收鐵道爲國有也乘甲午戰後之盛氣謀國民經濟之鞏固將遷其民間經營鐵道之資本以經營三韓也德之收鐵道之爲國有也利用其勝法之賠款也其目光若炬瞻言百里誠非今之從政者所敢望乃若法若奥若瑞若比莫不刻期數十年行之以漸若司儂仰屋財用告乏則有旣收之路賣還民間以紓一時之困窮圖他日之補苴者初未聞表揚一幟肓進直前悍然不顧其他者也今之中國有何特别事故陷鐵道以不得不國有之運者乎其國有之利果可含蓋一切而數省人之身命財產皆將爲之犧牲乎其粤漢川漢京漢數鐵道果遂足舉國有之實乎其六百萬磅之外債果足以造所收之路而無不足將來鐵道所獲之贏果足以償外債之本利而有餘乎數者無一成算而漫號曰政策政策則所謂政策者適成爲盛氏利已之政策賣國之政策而已夫利已之政策與賣國之政策固無强吾民承認之權能彰彰明矣 
數年以前國人畏外債如蛇蝎聞外債之名則變色相告誓死不承蘇杭甬乃東南數百里路線耳聞政府將以外債築之海内外同胞奮臂大呼力爭自辦下至　夫走卒娼優乞丐之子莫不節一食之費以助工役卒定民辦之局此其聲實并茂亮猶在吾國民記臆中也數年以來不完全之外債說流布民間其爲說也甚簡曰以外債營生產事業則利以外債營不生產事業則害於是實業振興費千萬磅鐵道費六百萬磅政府乃得利用其說大開借債之衢矣默念此事若在數年前民間之攻擊政府者當如何而今不爾者得勿以鐵道固生產事業外債爲無害耶夫論外債之利害不當以所營事業之性質爲斷當以其事業所生之實利足以償負債之本利與否爲斷卽不能直接取償於此方亦必他方間接所生之利出入相償而後可吾聞他國之借外債也（實則但有公債非將亡之國無如中國之借外債者也）非將其用款之途與還債之法同時提出於議會則無望其成立而吾國之借外債也但有用途而　還法即以借款修路論京奉京漢非藉外資以成者耶滊車甫通小利甫見則渴政費者往焉飽私嚢者往焉曾無一錢爲還償之用今日所與之債事前旣無豫算覆轍又可測知償期旣迫則惟有頭會箕歛盡民血以奉饕狼否則計無復之唯有借債還債之一法夫割肉補瘡與飮酖止渴豈可長久不出於破產將安出耶然政府諸公則有辭以自解矣曰吾條約無抵押明文雖破產其影響不及鐵路則嘗觀於是約矣用資購材旣以委之外 
 
 

Page 27

 
 
人用人經理復須商之工程師雖不抵押而實權所餘幾何抑四國資本家之投擲巨金而不恤者豈誠致信於五百數十萬之抵押之釐捐其心固以爲欵若不還路固在也是以有借欵未清不得以鐵道及收入抵押他人之約設使前途不幸果有所謂破產之事但見釐捐將隨鐵道以去不見鐵道得以釐捐代亡要之有清償之方雖以鐵道抵押而無害無清償之方雖不以鐵道抵押而鐵道終無苟全之理矣吾民不椎魯若蝯蜼豈遂易紿若是哉政府愚民之術則又曰租股雜捐爲害已甚今皆蠲除惠民不已多耶雖然使政府能無以他名還取於民以償外債則是誠惠政耳不然以租股雜捐出財其財固存以償外債出財財乃終往直接出財以造路政祇出其本間接出財以還債而造路乃并其利而出之此不謂之朘我以陪隣不可也然此猶就外債之實用於鐵路者言之耳今政府濫用之弊復有出人意表者前此甲午庚子之賠欵仰外資以自救而復侵蝕其餘者無論矣最近四國借債一千萬磅專爲振興實業及改革弊制之用煌煌明諭分區有切而東三省防疫費二百萬得移用之近日報章相傅有割若干爲軍費之說余取余求莫可究詰非度相師夷然不怪在私旣得中漁之潤進在公可供無藝之揮霍同人居東竊見日本各報睹吾國一外債成立無不齊口爲吾國執政諸公及外國資本家慶成功者蓋識其隠也况此次借債主以賣國是業之盛宣懷督以吞賑不怍之端方無異投肉於餓虎之蹊雖四國資本家旁制其肘安知不利其濫費以圖滋殖其借之也甚易而還之也甚難則外債之禍豈有涯耶總上所言就國有論國有已非今日中國所宜况加以外債之害行以今之執政詩曰其何能淑載胥及溺吾人所不敢附和此政策者誠自惜蟻子之命不欲牽帥俱盡非懼於非常之原故與政府爲難也 
雖然政府尙有一說足以間執反對者之口則曰商辦鐵路曠日無功國家需路甚急揠苗助長蓋非得已則且問政府民辦鐵路即曠日持久能謂民間財力遂不能成此路乎雖專横如政府諸公恐不能下此斷語民辦旣有成期則所爭者不在鐵路之成否而在成期之遲速夫以數年速成之利易累世外債之害雖三尺童子知其誤矣然此猶曰徒以空言相　歫耳則且言其實際夫民辦鐵路之無功一由於辦法之不善一由於資本之未充而辦法之不善又足爲資本未充之原因同人川人也請就川路言川路自錫督奏定自辦之時督辦管理統由官派厥後商辦局定官權尙在三總理雖皆川人然非仕官京朝爲達官者莫能爲也商人雖趨權慕勢知官可貴一涉財利則畏官吏如蝗蛭不敢與之共事以同人所知吾鄉某富賈者寗投資於外省之蘇杭甬鐵道而不願附股於桑梓之川漢鐵道此其故可思矣計川路已收之股一千二三百萬中自由股才居十之二三此十之二三中率多素封之家動於急公好義之私而非出於殖產營利之念其認鐵道爲大利所在斥財以求贏者蓋無幾也此其咎不獨由於民智未開公司信用未充不足以廣招徠亦居其半轉言之則川人流動企業之資固有徴集餘地在也租股雖占前此股欵之大宗逐年遞减至今已成强砮之末吾民即含辛茹苦不辭負擔其不能恃以集事甚明夫言抵抗國有抵抗外債要皆歸墟於吾民之力能自辦而後可則改良公司組織使成完全商辦以勸自由之股其第一義也徒恃商股猶懼不足則尙有一籌欵之法在此法昔曾聞諸鄉老本非同人創見請得代言之以備採擇可乎吾鄉公共財產多買田宅爲母財而歲取所穫以爲用雖時價或殊盈縮不同計其利率未有過於六釐者今計一縣中所有學田三費册費等公產以最抵率平均換算每縣不下十餘萬金此田疇林數之地旱乾不時收獲旣無一定加以佃户抵賴局紳上下其手實爲白弊叢生之府方今新政繁興需財旣多而此地方行政與教育公費坐以無一定之預算亦謀國者所望而却步者也爲今之計莫若以不動產變爲動產投之以生利取息之途若以全蜀公田癹入鐵道作資本則二三千萬立集每年由確實銀行擔保六釐利息取其利以供公費於辦公無絲毫之損而於鐵道有邱山之益其他利便可計而言鐵道利息確實不若田禾有旱乾水濕之虞一也富人益田是務不知商業利用此法得化死資爲活資二也以公產爲股本擇公正紳耆爲股東鐵道無獨占之虞合於國有眞義三也 
　　如尙不足各會館所有田地仍照此辦法復可得數千萬且使路成一增成効漸著入股者必衆川路全數八千萬之數安見遂必不可籌而以川人身命財產所係之鐵道聽地人攫之而去哉至以附股與還股利害此國有以後事同人不認國有故不復及蓋使國有局定大錯已成將附股耶路成後猶爲我有與否尙不可知遑論利贏將還股卽政府今日安有此力將又仰給於外債其卒徒使吾民多一重負擔而已嗚呼國民數年前之昭信股票今日南洋勸業會之商股利息非煌煌然見之諭旨即背德食言以負吾窮無所告之民耶前此者吾嘗聞之國人皆曰官不與民爭利吾民雖出重賦捐妻賣子以償公家然尙曰民間事業他無與爭吾民有力尙可起而圖之而今則何如矣一事業之輿不曰官辦則曰國有不然則寗拱手以奏之外人若吾民有一線生機得安食以長養子孫者皆不與吾政府所持政策相容嗚呼國民政府所謂政策者食人政策也試觀今日之事始則籍國有以奪吾路線繼則誘以計而換取其股票再進則風潮巳息亦移其消滅昭信股票南洋勸業會股利息之故智舉而施之耳鳴呼吾儕小民誠不欲妄議政策然而財政監督之聲日聒於耳衣食生活之困日迫於身政府諸公尙復殘忍凶酷格殺無論以期其必行是誠忍之無可忍矣故舍積極的集欵自辦以拒國有與外資外無適而可者也抑同人尙有欲言者虁成一段不在借款條約之中幹路國有旣無過借款之一法門政府憚於反抗之力或不難割此段以與川人保路會之願力當以聯合四省保存全路爲歸不當以自完其境爲足也又聞端方之對湘鄂不外攬結一二有力紳士爲釜底抽薪計兩省表面旣就安靖將移其全力以向蜀矣吾蜀紳士多持正之士當不甘爲端方門下走狗即有其人吾民當視爲内究鳴鼓攻之豈能視一二之馬首爲進退令彼人得行其計哉吾聞巴蜀之民古稱輕俠好義况重之以自衞保路會諸公勉哉自愛凡我國人有匹夫之責者盍興乎來　　（完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[捕虎者言（愛）]  
　　中國之地多虎患。攷其來歷。皆由沙魚化成爲多。山間產出爲少。沿海各地之山君。莫非皆從海上來也。客有游於兩浙東西者。見鄉間父老皆有愁恨之色客異而詢之父老曰。子遠來。無怪不知也。此間深山有虎患。小而露爪。大而生翼官長不捕。鄉人謀捕之。請命於官官曰。捕者不得過五人。捕者不得携火器。屢捕而爲虎所傷。近且禁言有虎患。因無人捕矣。而虎因此日衆。勢將咆哮於城市。其奈之何先生高明必將有以教我也。客曰官之限此二事者。其意云何。父老曰。官意以衆衆多者。恐假禦虎以抗。專制之政府也。携火器者。恐持利器以殺不德之官吏也。客曰噫異哉。此虎殆官所養以食人者也鄉人聞言而驚曰。客胡爲乎出此言。客曰官之不捕。者是懼虎。也旣懼之。復抑勒其民而不與虎爭。是縛人以投虎也。且專制果美何懼民之反抗。是自認專制之非是矣官吏果良。何懼民之聚殲。是自認官吏之不德矣。然官吏之爲此計蓋不久災將及其身矣。夫虎豈知官與民乎。其形迹稍異者。以官居則宮室。出則兵衞耳。一旦權勢全失。徒步而行。虎遇之必不能以官長目之矣。有不同作倀鬼也乎。觀高麗人之懼虎。致同歸於盡。益可以憬然悟矣。 
[賦得滑頭大少爺得爺字五言八韻（侍仙外史）]  
　　一到青樓地。居然大少爺。頭頭皆是滑。念念莫非邪。時式裝衣帽。閒遊棄室家。野雞曾欲打。麻雀慣常又。不厭耽鴉片。還欣坐馬車。尊稱同蔭襲。作事太浮誇嫖帳如山積。行蹤似水賒。此身眞快活。來往盡烟花。 
[花叢種子銘（仿陋室銘）]  
　　叢不在深有花則名。子不在多。有種則靈。斯是花叢。曲院留馨。誤人頭至白。媚妓眼垂靑。揮霍不數年居然成一丁。可以拉胡琴。讀嫖經有惡搗之爲母。如鳥龜之象形生患楊梅瘡。死污牡丹亭。花神云。何種之有。 
海外奇談 
[少婦露腿被罰（掩耳）]  
　　巴黎有一少婦。名瑪利。年可二十歲。在黑利手工學堂肄業。一日星期。瑪利作日本女裝遊行於康司德花園外。其長襟爲風吹開。露出粉腿。適巡士經過見之。欲罰以一百五十法郎。其夫洛脫爾出而伸辯。謂此非人之罪。實風之罪然卒罰二十法郎了事。 
[避孕惡習]  
　　法國最近統計册載法人之無子者。有一百八十萬四千七百十人其餘僅有一子者。亦有三百萬三千一百零五人云。 
[人壽進化]  
　　巴黎著名醫學家司篤利賓所調查法人之壽。在百年以前。平均得壽三十歲。自一千八百七十六年至一千八百八十年。則增長至四十歲。自一千八百九十六年。至一千九百零二年。則增長至四十四歲今此十年以來。平均計之。得壽四十七八歲。是則衞生與科學進步之效騐也。 
[打掃火車之機器（欽）]  
　　火車座位間。每易積聚塵埃。以致搭客之厭。現有蘇格蘭某公司。新製一打掃機。每小時能收吸空氣四萬方尺。每次能打掃火車十輛第人祇須。一人照料巳足。凡　最污穢之車能於三分鐘内。變爲潔凈。殊爲省時節工之良器也。 
纏綿悱惻 
[此身（俶髠）]  
　　大千世界一微塵。更向微塵蝨此身。何必了生還了死。本來非假亦非眞。恒沙情器聽天演。萬物陰陽轉化鈞。六幕沈沈凝妙境。苦論空色亦痴人。 
[孽影]  
　　沈憂鬱怒未曾開。孽影幢幢挂眼來。瀉酒難尋澆恨地。黄金易築斷頭臺。劇憐短骨爭貓犬。遑惜高樓没草萊。人海風波多變幻。過江庚信不勝哀。 
[有挽]  
　　食舊豐腴身世寛。忽然感疾太無端。可憐紅淚凝遺囑。却賸黄金送蓋棺。餼廩科名漂昔夢。孤孀形影弔秋寒。平生朋友兼姻婭。挽句吟成　肺肝。 
[人世]  
　　人世榮枯轉磨看。幾回姜怨幾回歡。方矜晨鳥偎春暖。忽歎秋蟬噤露寒。娱夢樓臺徒一瞥。駴魂波浪却千端。旁觀冷眼眞多感。欲縱狂情亦復難。 
瞎費心思 
[戲名對（續初一日）] [  廬二童子]  
　　鳳凰山。三娘教子。滑頭夫人鴛鴦樓。四郎探母。野蠻公子 
 
 

Page 35

 
 
廬花蕩。鴻鶩天禧。狀元認子柳林池。龍鳳呈祥。皮匠殺妻七星廟。水淹龐德。舉鼎觀畫五雷陣。火燒曹操。打棍出箱黄金臺。元帥代馬白水灘。牧童放牛九更天。和尙打野鷄六月雪。大姐捉强盜。 
[古今巧對（瞻廬）]  
　　大畜革離。（隔籬）觀小畜家人臨困。（睏）渙。（喚）同人。 
松下圍棋。松子每隨棋子落柳邊垂釣。柳絲常伴釣絲懸。 
人曾爲僧。人弗可以成佛。女卑爲婢。女又不妨爲奴。 
一個美人映月。人間天上兩嬋娟　五百羅漢渡江。岸畔波心千佛子。 
　　醉漢騎驢。顚頭簸腦算酒帳。梢公搖櫓。打恭作揖討船錢。 
兩鏡懸窗。一女梳頭三對面孤燈挂壁。二人作揖四躬身。 
虞美人穿。紅繡鞋。月下行來步步嬌。水仙子持聖玉簫。風前吹出聲聲慢。 
　　重瞳項羽重瞳舜。祇有二人九尺曹交九尺湯。尙多四寸。 
日月兩輪天地眼。詩書萬卷聖人心。 
[編輯餘談（特公）]  
　　近年來女子服飾。咸尙窄小。致衣服與皮膚緊合。胖者臀肉豐隆。瘦者肩骨聳立。此與衞生大有關係他處猶可。而胸前最爲有害。　中俗與西俗大殊。婦女胸前。咸以平坦爲美。然女子胸前。固天然隆起者也。今以衣服。窄小之故。乃不得不以幅巾束而平之。致呼吸不暢血氣不和。積久焉有不病者哉。近見西報載有與此有關之瑣事一則。用特譯載於下。以爲女界同胞之勸告焉。 
　　巴克君者。荷蘭薩泊米爾某銀行之董事也。其女巴克小姐。年十九矣。返寓杜里區旅館。晚膳後登樓取書。及返室。呼吸大促無何卽溘逝於睡椅之上。後經醫者騐屍。據謂其死因衣鈕過緊。壓及心肺復於膳後肚腹膨脹之際受悶所致云。 
　　夫鈕緊之害。尙若此。况乎終日以幅巾緊束胸前哉。改良服飾。轉移風氣。是不得不望諸女界開通之君子。 
[戲攷吳下健兒]  
　　駡閻羅。亦汪筱儂所編。宋康王南 
渡。秦檜夫婦。專權誤國。誣害岳武穆父子於風波亭。有書生胡迪者負氣至閻羅像前。痛哭謾駡。恨天道之昏昏。責陰曹之夢夢。筱儂去胡迪。駡閻時。義憤之氣。溢于言表搥胸頓足。寃訴不已痛責之。痛責不已謾駡之。借題發揮。滿腹牢骚盡情吐出。汪本傷心人。以傷心人演傷心戲。宜其如此之沉痛悲壯也。後其魂被冥王勾至陰司。責其侮慢之無　謂數皆前定。善恶報應。只在遲早耳。胡與冥王搶白一塲唱工純用急板義憤之氣戇直之槪。至死不懈。王囑鬼卒導至地獄。觀秦檜夫婦。已受冥刑。不久慘死。復觀武穆王父子。已登上界。安享淸福。胡氣稍平。王乃送之還陽此劇雖近迷信。而能洩人抑鬰。爲忠良吐氣。大快人心。其用意亦有足多者矣。 
小說 
[短篇小說孝子盜鈍根]  
　　昔有名士。性豁達。不拘小節。以進士出爲魯省某縣令。邑故多盗。名士下車後。即竭力治盜。頗有所獲。一日捕得盜目張姓。貌温厚儒。雅舉止言語都不類盜。令怪而。詢其家世。則曰小人先世業儒。父京秀才。耿介絶俗。以潦倒死。小人幼時父命讀書。頗不頑鈍。嘗勗小人曰。書中自有黄金屋。勿以眼前貧困。遽輟所業也。小人雖領命。然竊疑父雙鬢已斑。而未嘗得一官。知讀書非必可以療貧。父歿後。慨然棄書就商。苦無資本。則稍稍販鹽以自活。未幾官中緝私。將得小人而甘心。小人竊憤天產之物。供人負販無所謂私。朝廷乃與小民爭利。而又横加之罪。小人何甘乃舍鹽而販他物。又苦於關稅逐節抽釐。區區資本。虧折殆盡。乃歎市儈生活。非莽男兒所爲。不得已奉寡毌入山。古洞爲屋。折枝爲門。小人日事漁獵。以供甘旨乃漁獵不可必得。而山林又禁樵採。正窘迫間。適有村中貧寠子弟十餘人來投。并以白梃生涯爲勸。小人思是亦忼爽事。欣然從之第相約不。取民財。有宦囊豐。盈者過。此則必截取其三而返其七焉。以是。鄉里咸稱小人之義。安知盜小民者官不必嚴捕。而刦宦囊者。每易罹法綱也。小人今被捕。死亦分内事無所悲所。歉然者八旬老母。不得終養。耳言次淚下如雨令亦爲之惻然。乃飭役拘毌須臾母至。部下十餘人亦。隨來。令未及詢母已涕泣自陳曰。小兒以。我故爲盜。我實朝廷之罪人也。猛以首觸地而死。張見母死亦抱屍。一慟而絶。令驚悼出位。揮淚欷。歔覺胸中有百千塊壘。坌湧而起。不覺長歎一聲。盡釋衆盜。并爲張氏母子擇。地營葬。立碑墓旁。援筆親題曰。孝子張某之墓。一時遠近閧傅高令之義。然自是盜風日熾。有所捕鞫。非曰家有老母。卽曰難供甘旨。令明知其僞。欲重懲之。顧一念張某。輒復欷。歔不忍致之死地。上司嚴詞督責。斥爲誨盜令亦無以自解挂冠夜遁。不知所終。 
 
 

Page 36

 
 
   
 
