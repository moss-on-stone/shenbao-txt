# 1899 - 37 - 4909275

 

Page 1

 
 
[勸募山東急振] [  申報館協振所謹啓]  
　　天災迭告飢饉洊臻江北淮徐海各屬及江陰靖江等處乞振之書急於星火籌振者正苦點金乏術仰屋興嗟不料山東又黄水爲災漫决提埝數十口被淹至三十餘州縣災情甚重徧地哀鴻漂汩流離傷心慘目東撫張漢仙大中丞關心民瘼特委秦子丹司馬齎書至滬分投各協振所囑爲籌集巨資解往散放竊懸東省頻年水患民困未蘇今乃虐肆陽侯較前更甚又値此西風蕭瑟刺骨砭肌凍餓交加坐　待斃吾懠幸生樂國卒歲有資尚冀各發仁心同襄義舉善囊共解多寡隨心俾此數千萬苟延殘喘之災民不至盡塡溝壑是則本館所馨香禱祝以求者爾肅此佈陳伏維德鑒 
[外臺秘要出售] [  圖書集成局啓]  
　　是書爲唐王剌史壽所輯刺史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之於前明程敬通先生刋印於後岐黄家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校讐詳愼現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓曁漢口鴻文須記湖北省城煥文書局發售此佈 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜已空篋笥茲又　付手民　前益爲精美每部四十八本分裝六套實價洋銀六圓又景岳全書爲明張介賓先生所箸立論精卓　著宗之每部二十四本分裝　套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[弭兵說]  
邇者俄羅斯欲興弭兵之會俾環毬諸國永戢干戈一時草偃風從諸國皆樂從其事本報亦曾譯錄會中布啓　望此此 
舉之告成顧或乃竊竊然疑之謂俄係虎狼之國豈眞有志於弭兵其意蓋欲諸國人其彀中不復留心於武備彼乃得十年生聚十年教訓養精蓄銳所向無前以期混一寰區如羅馬昔年故事此其心之叵測幾令人防不勝防或又曰俄久欲爲盟長於亞細亞洲特憚於英法德諸國之虎視眈眈而日本近在咫尺間尤易稱兵以拒故創爲是會使諸國　守弭兵之議不敢顯然發難於亞東任彼鶚瞬廌瞵視中國爲釜中之魚碪上之肉耳執筆人曰之二說者似　似矣　皆未深窺俄人設會之本心夫弭兵會固不自俄人始矣昔者英國憫時之士澄觀世變深懼戰禍之猝興於是立說　書謂他國若有違言宜請局外友邦判决是非勿遽以兵戈從事此後如與友邦訂約必耇增入一條其意若曰凡我　國異日苟有齟齬必延他國秉公剖斷不可先逞兵威庶足以玉帛易戎衣　成宇宙太和之氣　有　　　　　　　而久之遂儼成萬國公法中之定例是說也濫　於英之傳教士今則諸國多偉其議　無有異　　　　中人　約日期擇地開會一次初會於法之巴黎繼會於英之　敦意之羅馬其後巴西與銀國爭邊地由總統　其　　法典荷蘭爭阿非利加濵海地由瑞士著名之甲乙内三律師調停英美二國因獵人在杯泠海崍捕獺事幾成不解之仇後亦援會例以釋怨修好凡若此者久已成效昭彰於是法人𢵫栗那里氏更　琚太珮大放厥词謂宜合荷比瑞丹英諸國同申盟誓永戢兵戎然則是會也今雖興自俄人而從前已有先爲之創者俄蓋恐他國出爲盟主已卽攤時落後故不得不猝然而起宏宣誥誡布昭信義於寰區使他國從而和之仍復推俄人爲盟主然則旣有此會於中國果利乎不利乎曰我中國何不利之有今者英人雖以持盈保泰爲心然暗中仍與趾高氣掦之日人互相　　日本外　與中國　友誼其心實欲雄長於亞細亞洲德與法忌之其助俄索返遼東豈眞欲以遼東返中國哉特　欲　日本之　　　　侈然逞其雄心耳俄則素以中國爲魚肉其貨旅須口索大連灣明知其所作爲見惡於英日　國人特如　之　見有可乘之機卽不禁涎垂吻外逆料英日一旦養成兵力必互相聨合起而抗之故此時决計弭兵　已得之利　可以安坐而享夫使英日果與俄抗必在中國海上起兵烽中國卽不與乎其間亦不免如集矢之鵠今得　行此　或　　　時安謐免致殃及池魚而安得謂爲中國之不利耶雖然備豫不虞古之善政我中國及此各國弭兵之　正　　　　武銳意振興先開商利以藏富於民民旣富則國自强未雨綢繆外侮庶無從而入使竟恃有此弭兵之　不復加　　戎行異時海上風波突然而作至此而欲徒手以禦悔之亦已太遲唉嗟何及哉於是作弭兵說以告當　之留意　　及欲致　　　 
[本館接奉電音]  
　　昨日上午京師飛電傳來上諭一道敬謹譯登○十二月二十四日奉○上諭黄槐森奏請將武弁懲處等語管帶鬱林防營留粤補用游擊蔣錫魁管帶龍州防營總兵銜留愼補用副將何元鳳管帶南寗　營游擊銜儘先補用都司劉得封前因鬱匪滋事防守多疏未能親往助剿實屬畏葸瞻怯均著卽行革職以示懲　　部知道欽此 
[鄂垣計典]  
　　湖北訪事人云三載考績爲國家激揚大典本年輪値大計之期署藩憲瞿　甫方伯會同署臬憲岑馥莊廉訪破除情面將現任各官嚴加考核分别舉劾開造淸册呈請督憲張香濤制軍核定本月十八日列榜曉示計保薦官十員安襄鄖荊兵備道朱其煊安陸府知府史書靑咸寗縣知縣陳樹楠本任棗陽縣知縣李九江應城縣知縣高培蘭歸州知州趙振聲本任利川縣知縣黄世崇按察司經歴吕炳南本任蒲圻縣港口　檢葉根新竹山縣教諭陳作賓六法官六員浮躁官一員宜昌府同知史從鑑不謹官二員本任漢陽縣蔡甸巡檢　森本任長陽縣教諭王世材年老官三員本任麻城縣鵝籠巡檢殷廷瑜本任黄安縣典史陳炳基來鳳縣典史張聨魁 
[留守抵省]  
　　金陵訪事友人云署理江寗將軍毓留守賢將次抵省由護理軍篆之額統制派旗官兩員前赴淸江迎迓留守以原任將軍靈枢尚在署中其瀛眷亦未出署因傳諭另備行轅本月十九日憲節將臨八旗官弁咸謂旱西門外接官廳前鵠候及午刻憲舟由小炎輪船帶至官碼頭前停泊各官咸詣舟次呈遞手本禀安留守接見有差未幾卽命駕至行轅駐節 
[甘藩過卾]  
　　湖北訪事友人云本月十八日甘肅布政使岑雲階方伯秉節抵鄂府縣各官咸往迎迓方伯係原任雲貴總督岑文襄公之喆嗣與現署湖北按察使岑馥莊廉訪爲昆季行是以暫駐臬署連日赴督署禀謁張香師並拜會司道府縣各官聞須俟來歲春初然後起程赴任也 
 
 

Page 2

 
 
[日官芳躅]  
　　金陵訪事友人云日本駐滬總領事官小田切富卿君萬壽之助於本月十九日貓晴轉午時由滬乘某輪船抵省先赴洋務局拜謁總辦黄芝生觀察由觀察引至督轅與劉峴帥茗談良久然後興辭未幾峴帥卽命駕報謁次日復在署盛設華筵殷勤欵待中外輯睦其道固宜如此也 
[恩周柔遠]  
　　安慶訪事友人云邇來各屬民教不和之案層見疉出辦理深爲棘撫憲鄧中丞先事預防因念皖北鳳潁等處均有教堂當兹災歉頻仍飢民蜂起難保無匪徒乘機滋閙上貽君父之憂爰嚴飭各屬地方官妥爲保護以安遠人而免周折一面咨照各教堂傳教士力爲防範俾若輩無隙可乘是亦未雨綢繆之道也 
[照登劉峴帥奏摺]  
　　奏爲遵旨確查據實覆陳恭摺仰祈聖鑒事竊臣承准軍機大臣字寄光緖二十四年八月初二日奉上諭有人奏𤁋陳江浙米價昻貴民間困苦情形一摺據稱去年以來米價日昻近竟至十元以外府縣籌辦平糶敷衍塞責民間米價迄未能平嗷嗷待哺等語江南米價奇貴現在新榖尚未登穫貧民乏食情殊可憫著劉坤一奎俊迅卽設法妥籌接濟以恤窮黎至原奏所稱運米出洋屢禁不絶皆由蘇松太道蔡鈞暗中庇護分肥發給護照一日之内至八九十起之多其爲通同奸商販運無疑所奏是否屬實著該督撫卽行秉公確查據實叅奏毋稍徇玩原摺著鈔給閱看等因欽此前江蘇撫臣奎俊業已交卸起程當經臣坤一札飭江寗江蘇兩藩司確节查明妥籌接濟一面密飭江蘇候補道沈敦和候補知府許寳書將蘇松太道蔡鈞被叅各節按照原奏嚴密訪查兹據各該司道等先後禀覆前來臣等逐加察核如原奏府縣籌辦平糶以礙於收漕阻撓延宕敷衍塞責聞實辦者不過數縣一節查蘇省自上年田禾歉收冬末春初米價逐漸加漲異常昻貴當卽飭屬嚴禁米糧私運出口以免缺乏之虞至五六月間靑黄不接市肆亦復居奇價値有增無减貧民迫於生計加以匪徒從中煽惑以致聚衆搶米之案層見迭出前據各該府縣禀報卽經飛檄會同營汛嚴行究辦以期懲一儆百一面籌借欵項派員分赴江西湖南等省採購米石派　輪船拖運於省垣地方設局减價出糶並奏准無論官商前赴上江運米但有江蘇省護照槪免稅釐至七月十五日爲止以輕成本而恤民艱復通飭各屬各就存儲榖石及積榖錢文察度地方情形分别酌提設局散放碾米平糶各該州縣或碾動倉榖或另行添購均據禀報有案自經　辦之後糧價漸次平定惟吳江震澤二縣據紳董王家鼎等以城鄉積米較多尚可支持禀准緩辦係屬因地制宜又以太湖廳同知趙毓忠辦事無方於設局平糶未能先事豫籌由司詳請撤任旋以甄别案内奏叅革職此外均係實力籌辦尚無阻撓延宕敷衍塞責情事至原奏所稱民間急於自謀遂併内地往來亦皆禁遏村僻鄉鎭竟有懸價而無從得食等語當初禁運米出口之時鄉間容有誤會節經出示切實開導内地　已照常販運村鎭居民尚不至無從購食現在新榖登塲米價平减民情一律安謐此本年夏間米價踴貴妥籌接濟及州縣辦理平糶之實在情形也又原奏本年七月間松江府屬因外來購米船隻過多鄉民起與爲難幾成事變府縣馳往勘騐各船皆有蘇松太道護照多至八九十張一節查上海向產木棉出米無多不敷民食素賴商販運濟統計城廂内外南北兩市每月約需米五千數百石本年四月各處缺米價値日昻五月初間又復飛漲蘇松太道蔡鈞督同上海縣飭查南北市存米僅數百石不敷半月之糧情形岌岌不可終日倘不設法補救難保不生事端於是刊刷護照一千五百張每張刊定以一百石爲限由道鈐印發縣持發米業司董三泰生泰裕昌長義行等交各米商分赴無錫金匱常熟昭又華亭婁縣等處購米回滬接濟當時共計運到米九萬一千四百石用過護照几百一十四張均已繳銷其尚未繳銷之護照五百八十六張除破損一張外共應運米五萬八千五百石因其時内地米糧奉准流通各路米商源源而來價已漸减各商遂觀望不前是以未經運齊所有未收之照並由該商董等陸續催繳該委員沈敦和等復至松江明查暗訪該處官紳僉稱上海赴松採米以五月間爲最盛至多之時一日誠有七八十起當時該處紳董禀縣諭禁曾經華亭婁縣禀請蘇松太道阻止嗣經該道批飭妥籌每縣以一萬石爲度定以限制民情尚安並無多民爲難釀變由官彈壓遏糶截留之事又原奏蔡釣暗中庇護分肥通同奸商販米出洋一節查上海出口貨物均須先赴江海關稅務司處報騐然後放行如果有大批米石載運出洋無論關道有無照會均難飛越卽如本年三月初旬招商局廣利輪船裝米赴粤江海關因聞有私運之說寗遣人僞爲搭客以覘虚實及該輪駛抵香港違章起米七十包令罰銀二百兩可見稅務司查禁米石尚屬認眞該委員沈敦和等前赴江海關署稅務司戴樂爾處詳細查詢據云本年自正月起至六月底止除禁運各日不計外共出口米十二萬四千三百八十四石此項米石皆係廣東天津寍波厦門四處至急之需用輪裝運指抵各口按船可稽當時悉憑道署紅函照章完稅騐放此外實無由道給照載運出口之米查核洋文關册亦屬相符此蘇松太道蔡鈞被叅各節分别查明之實在情形也臣等伏查江蘇省素爲產米之區本省食用而外直隸廣東閩浙等省向賴蘇米接濟本年夏間米價奇貴上海漲至每石十元江寍蘇州等屬亦漲至五六元七八元不等爲從來所未見去歲縱有災歉亦何遽至於此　察市情詳稽輿論多歸咎於運米出洋第海關稽查甚嚴委屬無從偷運訪聞有奸商於鹽城等處沿海小口私用容米百餘石之船乘夜裝運駛至山東等處海灘攺裝衛船逕向朝鮮仁川口對渡再行裝輪轉運東洋實爲米糧一大漏巵業經臣等嚴飭沿海各州縣實力查拿不准顆粒外溢如有前項情弊一經拿獲立將船米充公並治以應得之罪各該州縣倘敢奉行不力亦卽隨時叅劾斷不稍存姑息其直隸等省購辦蘇米事關鄰省要　詎有遏糶之理惟經由海道不得不設法嚴查以杜影射並已電咨各省嗣後無論軍米商米由輪船裝運者以咨文護照爲憑責成海　查騐放行由釣船裝運者均歸鎭江關塡給三聨保單限期起運呈繳如此立法較嚴庶幾奸儈無所施其伎倆務期内地照常流通外運認眞禁絶以仰副聖主垂念民食之至意產蘇松太道蔡鈞被叅各節現經查明並無不合應請毋庸置議所有遵旨確查各緣由謹合詞恭摺覆陳伏乞　皇太后皇上聖鑒謹奏 
[揚城火警]  
　　揚州訪事人來函云本月十七日傍晚時揚州舊城西門大街某姓所開雜貨店内不戒於火突兆焚如祝融氏左衛右突銳不可當居人赶急鳴　告警各叚洋龍水龍如飛而至汲水狂噴歴半時許始熄滅計燬雜貨鋪醬園等三家其餘各户雖未殃及然已受驚矣當火熾時地方文武各官均到塲彈壓故尚無匪徒乘機搶掠等事 
[浙省官傷紀事]  
　　杭州訪事友人云拱宸橋分巡委員候補從九品徐少尹宗藻現奉臬憲札委調赴平橋石山監收石子及彈　　　遺分巡一差委試用巡檢任少尹汝镛接辦○前者紹興府屬之蕭山縣境鄉民爭奪沙地致釀命鞌臬憲札委候補縣王大令衡前往　　　　事竣回省卽奉藩憲札委署寗海縣篆本月十五日大令赴轅謝委○十七日藩司惲方伯牌示云杭州府照磨缺委試用按察司　　　　　　州府教授委大挑教職朱毓琇遂昌縣訓導委大挑教職趙守成蕭山縣教諭委試用訓導兪桂彬泰順縣教諭委候補訓導王國珍　　　　　委舉人就職教諭孫壽芝署理○省垣舉辦淸道事宜由臬憲委可甲提調郭太守辦理太守飭三城總　各　地叚無　大街小巷均　　　　潔并曉諭居民毋許堆積垃圾想從此蕩平道路當不虞蕪穢　行矣○上三叚保甲冬防委員王少尹塏現奉藩憲委署常山縣典史遺差委　補縣丞汪二尹壽祺接辦○仙居縣承襲輕車都尉馬世職錫侯現奉撫憲示期十二月十八日來轅聽候考紟是　馬世職到署廖中丞委中軍管叅戎代騐以便給咨送部引見 
[白下官塲紀事]  
　　金陵訪事友人云本月二十日午時爲封印吉期文自署藩司胡芸臺方伯武自　中王恊戎友圭以下大小員弁齊 
 
 

Page 3

 
 
集兩江督轅属恭伺候待吉時旣届峴帥朝服而出望闕行三跪九叩禮然後封篆退入後堂更換公服而出升堂受賀屬下官弁俟　　始各回署次第封篆如儀○本月二十二日爲兩江督憲劉峴帥七旬華誕汾陽勳業潞國精神屬下官民咸望之如泰山北斗先期十日外府文武之彈冠于于而來者已相屬於道蘇松太兵備道蔡和甫觀察亦於十七日棨戟遙臨 
[吳苑冰花]  
　　蘇州訪事友人云　墅關附近之社村廟中供偶像人皆呼曰新少爺不知何所取義廟祝王小毛及殷某杜某等數人藉神簧鼓自稱能看香頭爲人治病被其惑者不各凡幾有張姓者家居省城元妙觀左近其夫外出家中祗妾某氏撫育一子朋前子忽患病諸醫束手氏驚慌無措悞信傭婦言召王巫之妻來家看治巫謂疾尚可爲也然非得番佛五十尊不能奏效氏惑之悉索所有得洋二十枚不足則以房契一紙作抵巫取之而去越日而予竟夭殤迨張聞信歸家聞其事勃然大怒責巫返趙璧巫不認王謂事誠有之然非得洋銀三十枚不能使房契珠還合浦也張以人財兩失忿恨交加具禀赴長洲縣署控請究追汪大令以左道惑人深堪痛惡准詞飭差將王等拘案從嚴究辦○崑山汛弁周把戎兆麟前因誣指協隆槽坊執事施敬邦私買營基石片由新陽縣主蘇大令提訊薄懲施引以爲大辱愧悔交加漸成癲癎其妻若予銜之刺骨偕至省垣投各憲轅上控蘇大令知事難隱匿將始末緣由申詳臬署臬憲朱廉訪詳加披閱以此案周把戎詐贓誣攀法不容恕遂批飭撤任詳請撫憲叅革以儆官邪○本月十六日傍晚時有甲乙二人由靑陽地聨袂而回甫入盤門馬夫四五輩以欵叚進甲乙謂安步當車意亦良適惡用此錦韀玉勒爲遂掉頭不顧若輩尾隨其後行至禪光搭附近四顧無人蜂擁而上攫取洋傘搭連袋及洋銀三元八角飛步奔逃甲乙以衆寡不敵未敢窮追惟有徒呼負負而已宵小横行幾致荊天棘地寄語行人尚其預爲防範哉 
[雲間臘鼓]  
　　松江訪事友人云淮徐飢民遠出獵食時有桀黠之徒恃衆婪索擾害鄉民附郭一帶雖有逗留未去者尚覺安靜西南鄉去城稍遠若輩遂横行無忌所至之處脅令地甲斂取錢米猶以未能滿願不肯遠引高飛傳聞金山縣境竟有恣行强暴姦惡不法者猶憶數年前飢民陸寳樹在泗涇附近强姦某鄉婦被獲到官科以斬立决之罪梟首示衆國法何等森嚴乃竟有接武而起者是眞愍不畏死者歟○各省鼓鑄大小龍銀原以補制錢之不足也乃奸商往往多方挑剔除廣東湖北兩省所鑄通行各屬外餘如安徽及本省所鑄凡無戊戌兩字者堅不收用至北洋福建臺灣等處所鑄則更屏之惟恐不速有偶爾收儲者幾視同廢物濮紫泉太守有鑒於此擬出示曉諭飭令一體流行有不遵者倍其罰故邇來各錢店已稍稍通融不似前之過爲抑勤矣○南匯民人孫某前因誤傷人命入禁獄中某日解府訊勘後經里鄰親族遞呈公禀聲稱孫某家貧親老侍養無人懇網開三面准予留養以遂烏私太守見其詞意肫摯傳訊諸人飭各具結擬卽詳請上憲核奪未知能邀允准否也 
[停騐漕米]  
　　前日江蘇海運滬局總辦張子虞太守傳諭各經頭雇船往各縣裝運漕米來滬派委騐收解兌兹届歲杪例須停運故自　十七日起一律停止至明年正月再行開兌 
[示恤商艱]  
　　滬上爲通商大埠典質各鋪密比如林從前凡遇吊贓必責令失主償本免利立法本極周妥後忽攺章將質鋪歧視一經吊贓本利倛失卽有贓物之無人認領者亦須拍賣充公以致各商受虧非淺江海關道憲蔡和甫觀察恤商便民善政卓著維持商務獨具精心適全信等質鋪二十六家聨名具禀前英界公廨讞員張賡三直刺詳請立案凡遇吊贓典質一律辦理觀察批淮後札飭英法兩界公廨一體出示曉諭仁心善政遐邇同欽昨日署理英界公廨讞員鄭瀚生大令出示曉諭云欽加同各銜卽補縣正堂署理上海英美租界會審分府兼洋務局提調鄭爲給示曉諭事本年十二月十六日奉蘇松太道憲蔡札開據質商全信等二十六户聨名禀稱竊商等仿照典業輕利便民開設英法美租界數十年來遵照工部局定章除四季捐外另認業捐與典業一律爲他業所無是以從前租界章程凡遇竊案吊贓免利償本此西例最重商家因典質等認捐較重格外保護之至意近年以來不知因何漸全無論竊盜賒騙誑借倒帳親丁傭人裁縫虧空私取等類將物來質一經原主投報將贓吊去不償原本甚至有贓而無失主認領者如此以來業等受累虧本莫可言狀無非從前有章無案難於垂久故典業等已禀請督憲新定章程凡眞正竊贓著令失主償本免利其誑騙等類本非竊贓飭著本利全償其無主之贓仍還原商領去待贖至公至正立案昭然惟業等旣認各捐與典無殊而保護不得與典同沾不但向隅抑亦受虧實甚於是公同集議瓌求張前會審憲會商准照典業一體辦理章程已善而立案未奉明文恐蹈從前有章無案之弊難垂久遠兹已推行數月並無窒碍相應禀請核准立案並飭會審公堂一體給示俾得永遠遵行等情查此案先據前英會審委員張牧詳道有案兹旣據禀推行數月並無窒碍應卽准予立案俾垂久遠除批示並分行外札飭遵昭辦理一面給示曉諭等因奉此查此案前據該質商全信等以前情具禀到廨業經張前分府會商核准詳請道憲立案在案兹奉前因除遵辦外合行給示曉諭爲此示仰諸色人等一體遵照嗣後凡遇眞正竊贓准由各該失主免利償本取贖如並非眞贓實犯應備齊本利取贖以安商業其各凛遵毋違特示 
[法界團操]  
　　前者法界公董局首董永興洋行主罷倫君曾設團一百餘人以資保衛立法井然足與英界團兵嫓美自罷倫君回國後繼其任者遵行弗替昨日淸晨八點鐘時在大自鳴鐘前隙地上重加操演紀律嚴肅步代整齊蓋亦安不忘危之意也 
[嚴緝匪類]  
　　年關在邇宵小繁興若輩窮極無聊往往沿涂攫物法界捕頭訪知其事面囑各包探每日帶領夥役分叚查緝以懲兇暴而安善良 
[南市火警]  
　　昨晚八點三刻鐘時南市老太平弄南首裏馬路錦記江北鷄鴨客寓内因煮晚餐遺火積薪中移時火勢上熾冐穿屋頂急卽鳴鑼報警該處大王廟鎭安會大東門外保安會兩架洋龍飛馳而至汲水澆灌移時始熄僅焚去柴房半間十六鋪巡防局曁滬軍營勇丁均到塲彈壓 
[美界火警]  
　　昨日之晚六下一刻時美界漢璧理路忽報火災捕房旣擊警鐘救火會西人咸驅水龍往救越二刻許火勢漸衰惟昏黑中雖有探捕梭巡而衢路紛歧未免人多於蟻訪事人悉心偵察終難得其細情容俟明日探明再錄可也 
[英界晚堂瑣案]  
　　潮州人楊文榖控陸晉甫租屋悔議前晚讞員鄭瀚生大令情帮審委員劉穆庭二尹提訊楊供令夏五月某日由袁錦康爲中向陸租得四馬路樓房兩幢開設乾泰土棧先付頂首洋銀一百元言定每月房租七十六元以六年爲期立有議單註明如小的娒議罰去頂首陸姓悔議貼還小的遷費不意至上月某日陸忽囑小的遷移小的向袁理論袁與陸串通一味恃蠻無可理喩小的無奈遷往他處今將議單呈電叩求公斷陸高氏供蘇州人丈夫晉甫向業衣莊楊向小婦人所租之屋前年由復新園主租下轉租與小婦人刻下復新園主虧欠逃避屋主勒令小婦人遷徙小婦人因與楊商議並非丈夫反覆無常袁所供與陸高氏略同二尹謂楊旣與陸訂立議單著陸貼還遷費洋銀五十元隨將袁陸二人交人保釋○陳兪氏控高寳姐積欠貼票洋銀經劉二尹提訊陳兪氏供蘇州人丈夫陳金文被高寳姐欠去貼票洋銀五十元慺索不還叩乞究追高寳姐供在小久安里妓院傭工陳姓之欵係丈夫與陳金文所借小婦人並不各情二尹著交官媒看管候補提其夫到案訊奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惠州試事]  
　　廣州訪事人云廣東提督學政張師宗按試惠州示期十二月十四日行香放告十五日考各屬生員經古十六日考各屬文童經古十七日各屬生員歲考十八日考歸善文童二十日考博羅長寗二縣文童二十二日考河源永安海豐陸豐三縣文童二十四日考龍川連平和平三縣文童 
[團練局示]  
　　廣東訪事人云省垣創設團練總局譚制軍札委水師提督何軍門長淸綜理其事軍門奉札之下卽出示曉諭云案准兩廣部堂譚咨開團練前奉上諭嚴飭舉行當經恭錄札行迅速籌辦在案兹本部堂將籌辦情形先行具奏咨會查照希卽與各鄉局紳將團練事宜妥速辦理務須切實舉行勿任敷衍了事經費應如何籌措并卽妥議章程咨覆核辦等因到本軍門准此查團練一事所以守望相助保衛閭里卽古者寓兵於農之遺意也我粤民團夙著忠義同仇敵愾中外咸欽際兹時事多艱世風日降内訌未靖外侮頻仍卽如夏間西省容縣北流陸川等縣土匪倡亂徴兵籌餉甫就肅淸近又有新安會匪聚衆滋擾之事若不亟籌保衛將何以禦强暴而安善良惟是從前辦理團練或因剿匪或因海防祗求取效於一時事竣卽行裁撤現擬作思患預防之計爲久安長治之謀尤宜實力奉行籌策盡善以補兵力之不逮以爲經久之良圖廣屬民物殷富商賈輻湊本軍門現當患預防勇督辦淸鄉戢暴詰奸自有專責而况忝同桑梓勞瘁奚辭欲衆志之成城必綢繆於未雨除札行地方文武曁照諭各縣城鄉總紳一體欽遵查照迅速會同妥議章程刻日開辦外誠恐商民人等未及赒知合行出示曉諭爲此示諭廣屬各邑紳商士庶人等一體知悉爾等或鄉田同井或貿易經商各有身家各安生業同處海疆之要地皆爲盛世之良氓須知官之衛民不如民之自衛務當乘此辦理淸鄉之際實力舉行團練愼勿意存觀望藉故遷延總期有勇知方折衝禦侮異時收號召之功本軍門有厚望焉各宜凛遵毋違特示 
[黄鶴仙蹝]  
　　武昌訪事人云督憲張香帥前就署之左右隙地開築馬路不久卽崎嶇凹凸有碍車行香帥頗滋不悅現飭工程隊勇丁赶緊修築務於年内一律竣工○本年市面蕭條各項生涯大爲減色以致店錄之倒閉者時有所聞自秋間有慶雜貨行無端停歇後效尤者接踵而興本月初旬某日陳增泰亦偃旗息鼓虧欠至八萬餘金之鉅說者謂虧倒本不得已之舉乃近日類多有力之家故作狡獪大爲市面之害安得地方官早爲設法維持耶○省城繅絲局由官開設嗣以經理不得其人歸浙中某巨商包辦迄今數年未沾利益現聞已轉租與某西人接辦想須别有一番整頓矣 
[神女珠光]  
　　前日漢口訪事友人馳書相告云近日鄂省紡紗局所出之紗銷塲頗旺需棉孔亟業經委員赴黄孝等縣採購正如韓信將兵多多益善是亦可見獲利之豐矣歲聿云暮宵小業生漢陽城廂内外竊案繁多居民交相戒備枕席難安有緝捕之責者何縱弛若是耶○湘中因制錢不足地方紳士禀請官憲禁止出境乃日久禁弛往往流行鄰省以致有周轉不靈之慮本年冬間彼處紳商仍持前議禀請撫憲禁阻聞已批准施行矣 
[上海縣署瑣案]  
　　前者山渭元控稱父親瑞泉被武生徐純孝攺寫田契掯不放贖以致氣忿自縊縣主王大令騐明訊供在案前晚飭提覆訊山供父親曾將田三畝二分抵與徐處被徐揑造絶契恃强呑没致父親氣忿自縊叩求究辦徐供確係杜絶已經過户完糧並非虚揑求鑒地保　迪君供屍子無力成殮由小的代買棺木計洋十六元現尚無地埋葬停厝田中大令謂察閱契據確已　緣姑念屍予無地埋葬著徐讓贖一半並償地保代買棺價十六元具結呈案○英界公堂讞員鄭瀚生大令移送蟻媒謝李氏等一干人到縣昨經帮審委員馬明府提集嚴訊張玉山供楓涇人十月某日由謝李氏執柯娶孀婦詹張氏爲妻曾付身價洋八十元柯儀洋三十二元甫及數日忽氏兄帶一小孩來家云係氏前夫所生之子小的卽入市買物欵之詎料回家時已相率逃逸小的追蹝來滬在三馬路將張氏尋獲扭控英界公廨蒙鄭大老爺送案求究詹張氏供本地人丈夫於四月某日病故旋被鄰居　李氏騙　楓涇欲賣與張玉山爲妻小婦人不甘失節哭泣不休故仍送回上海謝李氏供並未爲媒且與張氏素不相識明府謂謝李氏一味刁賴顯係蟻媒串通逃匿無疑遂飭將兩婦交官媒管押再行嚴訊核辦○黄嚴氏控夫弟黄丫頭挑唆霸屋昨經王大令親提嚴訊氏供夫故多年兩子尚糼住屋被鄰居失愼延燒因向公公求給屋棲身夫弟了頭唆使不給復央夫叔黄阿九商勸亦不允從叩求恩斷黄阿九供曾勸胞兄分屋已有允意嗣被伊子了頭挑唆霸阻是實大令著黄阿九傳諭爾兄分屋三間與媳居住如違禀覆當提了頭究辦○揚州人周五前向江北划船索取陋規被淮揚公所董事解縣訊押有案前晚帮審委員馬明府提案覆訊周叩求恩宥明府判令荷校一月發十六鋪犯事處示衆期滿責釋 
[上海巡局紀事]  
　　上月初七日南市生義馬頭新泰木行失去木料七株事後經行中執事人報知十六鋪巡防南局昨由汛捕兪德拘獲形跡可疑之董獃子童小獃子二人解送至局局員鍾偉臣二尹升座研訊同供小的等皆係泰州人旣而董又供稱前見童小獃子將木排撑去童供小的並未竊木二尹喝令各笞五百板交汛捕帶去遊街示衆三日候期滿再行訊究○前晚王家馬頭仁和源茶葉店被妙手空空兒穴隙而入竊去洋銀四十元小洋銀八十四角錢十五千及天靑縀棉馬褂二件次晨店主開明失單報請十六鋪巡防南局查緝局員鍾偉臣二尹卽飭捕役赶緊跴緝務獲究懲 
[英界公廨紀事]  
　　二馬路長泰客棧主陳福生串同張和尚誘朱陳氏之媳何氏來申圖賣事經朱陳氏察知投控上海縣署縣主王大令照會公廨請移提懲辦昨日讞員鄭瀚生大令接閱來文派差趙祥將陳拘拿送縣歸案訊供○有沈棠者自稱有職人員投公廨控稱前由書畫報館主人黄曉秋延司館務騙去押櫃洋銀三百元圖賴不還叩求追繳讞員鄭大令飭差將黄提案押候訊追○甬人徐文述投公廨控稱前與孫少卿合造房屋孫欠銀不還請爲追給讞員鄭瀚生大令諭令兩造各邀公正人核算細帳禀復核奪嗣經徐孫二人倩木業董事及公正人在土地祠詳加結算云孫欠徐銀六千七百餘兩孫堅不承認董事一再理勸孫仍不依乃告之原差徐升據情禀復鄭大令飭將孫管押候傳原告復訊 
[美界捕房紀事]  
　　昨晨西華德路美華里甬人某甲家所豢之雞忽飛上屋頂鄰人王某見之以爲不祥升屋搤斃甲怒與王口角以致揮拳適爲四百零六號華捕所見一併拘入捕房押候解送公堂禀請究辦○昨日積竊王巧生竊得衣服若干件携之而逸適爲巡街捕所見拘入捕房押候解送公堂禀請訊究○昨日偷兒趙阿弟混入蘇州河畔某駁船上竊取衣服經事主拘獲扭入捕房押候解送公堂禀請訊辦○前夜賊犯江寳生至斐倫路鴻源木行竊取衣被旋由某包探查獲扭入捕房押候解送公堂禀請究辦○甬人鮑金德姜冬林在北河南路某酒肆沽飲忽起釁端大肆毆擊鮑力不能敵致被擊傷額角血流滿面適爲　街華捕所見一并拘送捕房捕頭騐得鮑傷勢尚輕令姜給予小洋銀數角作養傷費從寛釋出 
 
 

Page 10

 
 
[江西官報]  
　　工部郎中崔來臨親拜各縣林向滋解漕折進京陳克愼解南字營餉往金稜並請領金陵軍裝直隸州緒成委辦都昌卡署萬安武索司陳潤林　事回朱嘉霖由淸江催漕折回指分從九龔廷猷沈受之由京起服俱繳照何祉嘉由廣昌辦保甲回王蔭珍接辦寳昌内巡大挑陜西試用縣羅光鼎回南城籍贛縣彭繼昆引見事畢回省應飭回本任州判汪文黼解漕折進京張仕逵往鉛山催兵米吳慶恩由宜春催减平回李自怡由奉新催减平回指分從九程振機典史錢承蔭俱繳照户部七品小京官饒芝　由緊回臨川籍候補縣馬振儀由湖口勘災回汪鴻由金陵解自强軍餉回徐嘉霖由撫州查牙帖回郭立朝往玉山公幹州判丁毓瑾禀謝本班儘先補用行知大挑知縣紀　蔭指分　九吳祖昌俱繳照姜寳綸由峽江催减平回程仁漢由金谿王言綸由南城俱催漕折回雷熙賢由上饒催屯糧回陳福鈞往贛縣催兵米王文炳禀辭分缺先補用行知翰林院編　吳庭芝回湖口籍指分知縣舒龍夔繳照江蘇通判吳淸鑑由蘇來省刑部主事郭景象由金陵來省章乃正由豐城勘修堤工回縣丞許聨桂留辦寳昌局外巡章葆樹山廣信候　回陳同弼由雩都催减平回新選鄱陽石門司陳桂森繳照縣丞吳鴻翥委往撫州建昌等府勸辦淮徐海賑捐新昌候選敎職李家楨禀謝考騐户部主事程式穀由京回新建籍　軍統領譚文秀往吉安查哨通判楊鴻翥委解漕折進京洪子煃缷代辦任岐厘卡回分發河南知府李翊煌由豫來省回臨川籍江蘇知縣游毅之由蘇來省採辦米石指分知縣陳兪繳照石守謙委往浮梁曾審案件典史姚聨第由高安催漕折回沈鴻勛由萍鄉催减平回安福埠田司劉肇唐俸滿來省准補玉山典史李林飭赴新任撫州營額外鍾聲遠斥　　缺查有前閱兵案内存記該營馬兵袁步瀾堪拔補 
[邗江官報]  
　　十二月十二日通分司凌分轉樹模由省公幹回張鹺尹克勛由姜埝卡來揚○十三日前署掘港場龔鹺尹缷事回淮許鹺尹承守委四浦掣騐華鹺尹淦委　外九十兩叚巡查○十四日何鹺尹脩鑑銷蘇州餉差○十五日朱分轉之稱甘分轉樹勳均由差次來王鹺尹同慶委黄橋卡許鹺尉承守辭赴四浦○十六日多鹺尹褘辭解京　起程許鹺尹懋賞銷界溝卡張鹺尹克勛銷姜埝許鹺尹誦敦銷沈家渡差同日牌示繆鹺尹延祉黄鹺尹振宗等十三員甄别 
[指囷風高]  
　　臘鼓聲中　聿云暮敝堂照章於施粥外更須添給米票以爲貧民卒歲之資日來正在籌欵接濟乃蒙無名氏求慈親病愈慨助白米十八石七斗五升又無　　求母康健文卽彭庚易養易成助施粥洋三十元韓山曦善士洋廿五元葉培根洋十八元葉趙氏洋廿元劉氏求嗣早陰麟兒洋三十二元求保平安人洋十元佐記保平安洋　　樂善可風孝思不匱康强逢吉指日俟之可矣同日奉到錢和尚兄交來李隱名樂助山東賑洋五十元金鰲靑雲軒元五十兩合併聲明上海六馬路仁濟善堂董事嚴信厚　成忠楊廷杲黄宗憲施則敬劉芬謹誌 
 
 
