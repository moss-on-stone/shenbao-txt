# 1892 - 247 - 4906964

 

Page 1

 
 
[招請鎭江訪事人] [  申報館主人啓]  
　　本館派駐鎭江訪事人業已分手現須招請十人在鎭江採訪新聞如願俯就乞先寄時事數則並開明姓名住址寄交本館以憑揀擇合意者專函奉訂否則概不作答以免煩瑣祈諒之 
[新印永慶昇平告成] [  圖書集成局啓]  
　　是書爲京師京名士所著歴記我朝毉滅會匪故事其中富名將之英毅狂寇之披猖妖道之淫邪畸人之高潔雖不脫章回小說窠臼然要皆惟妙惟肖曲曲傳神眞化工之筆也外省向無乔本兹本局用新式活字板排就印以賽連紙分釘六本裝潢古雅讎校精詳核定每部碼洋四角卽日出售諸君子欲於酒後茶餘藉資消遣者請臨三馬路申報館帳房及各處申昌或經售申報處購取可也 
[錄上虞縣開講鄉約禀批系之以論]  
　　高昌寒食生方閉門養疴適有郵筒來自故鄉啓而視之則言虞邑開講鄉約事並禀學憲禀稿學憲批詞宣講章程啓式各一通湖郡仁濟堂鄉約總局章程一本讀竟不禁以手加額吾鄉庶有多乎其禀詞曰上虞積善堂董事陳渭等謹禀大人閣下敬禀者竊思治平之道教化爲先鄉約之舉昉自周禮上世遒人木鐸遍歴郊原故能民俗敦龎治臻上理也我國家教養之隆超越前古伏讀光緒十七年八月初八日　上諭命詞臣繙譯世祖章皇帝勸善要言頒行各直省翻刻通飭府州縣學官宣講鄉約聖諭煌煌必已一道同風遵行寰宇第縣境地方百里恐官長或未能到處躬親鄉民又因遠隔堂階罕聞聲教是以宣講之設似乎鄉重於城便聞憲臺前撫皖疆時曾附片奏請江蘇碵彦至皖省宣講鄉約有多聞一日之善言卽培植一日之善氣等疏德之流行頌遍海内紳等籍隸虞封僑寓滬瀆上好仁而下好義爰偕同志數人集資延請本籍齒德咸備學行兼優之郡學生徐覲陽就上虞北鄉於七月初一日起試講鄉約以兾推廣合邑講期除朔望詣城隨學師會講請益外餘分三六九日在鄉間各村鎭輪流宣講以仰副大人有教無類發聾振瞶之至意惟御製勸善要言一書體制隆重坊肆並無售本可否仰乞憲恩再行頒賜一部飭遞上虞縣轉發該庠生徐覲陽敬謹祗領道德齊禮宣布皇仁並求檄飭縣學會同出示俾得家喻戶曉實爲德便云云欽命二品頂戴宗人府丞堂提督浙江全省學政陳批據禀各情均悉論語子游爲武城宰章朱注公事如飲射讀法之類古之讀法今之宣講也賢士大夫深念世道凌遲仰體朝廷德意創舉兹事洵堪佩仰惟此事必須經費乃能持久而期其效禀内尚未籌及至御製勸善要言板在書局候行局員再行刷印數分發去并檄飭該縣學可也徐生尚未接見不識其人旣任兹事亦澹臺子之志也勉力爲之是所厚望先隨文發書數册卽交徐生以爲何如可據所見禀覆湖州姚紳鑑身任此事者有年刻有章程今亦發去十本與同志者商之再此事重大應仍分禀院司道府衙門存案此缴快誦一過知學憲極以此舉爲鄭重而虞邑之毅然行之實足以爲闔郡之先聲也函内尊開講之日邑尊儲公親臨講壇衣冠敬聽近來開講數期聽者頗衆深足以資觀感夫遒人木鐸祗行於孟春一年一度尚足以資激勸况以勸善懲惡之言頻頻講說小民雖愚其有不點頑石之頭者乎湖郡在浙西以光緒十二年創行此事迄今已六年頗有效騐而浙東則未之前聞今者虞邑倡之於前各邑必且和之於後紹郡不乏巨紳大族碵士端人當必有聞風興起者聞虞邑延講一人到處宣講計一年修金舟楫以及一切用度所需亦止二百金則紹郡各紳糾集尚屬易事地大則需人亦多地大亦集資較易倘能由郡督飭各縣由縣敦請各鄉绅董陸續舉辦誠有如陳學憲所言多聞一日之善言卽培植一日之善氣假如有人意中欲作一壞事偶然聽講鄉約言言入耳語語警心有不覺有動於中而截然中止者又如有人存一善心尚未見諸行事偶然聽講鄉約因而有所觸發立卽舉行是鄉約之講其所以挽回風俗補救人心維持世道實在於無形之惠而其效騐則固有捷於桴鼓者已吾深幸虞邑之先行此事吾尤望吾邑之踵行此事吾更望吾郡之遍行此事推而廣之由郡及省由一省以及各省盈天下皆勸善之言卽盈天下皆有善而無惡矣然而非有督率不可非有遵行之人不可躊躇四顧不禁跂予望之 
[上林秋景]  
　　宗人府爲知照事所有題准期滿左翼宗室官學教習謝烺一員本府於光緒十八年閏六月二十四日帶領引見奉旨期滿左翼宗室官學教習謝烺樞著以知縣用欽此欽遵到府相應知照吏部查照辦理○吏部爲咨取事所有稽察左翼宗學大學士恩承現已病故所出稽察左翼宗學大臣一缺照例咨取各部院一二品滿堂官奏請派充相應咨行貴部卽將滿堂銜開送並查明有無兼充稽察左右翼宗學一併卽日聲覆過部以憑奏派○新簡四川按察使文廉訪光現由陜西交卸遵旨入都陛見已於初一日進京暫假地安門内關帝廟歇宿赶備安摺二分膳牌一隻於初三日子刻賫赴西苍門交由奏事處分呈文廉訪卽於寅正趨詣西苑旋由樞垣發出傳單文光第二起入見上於勤政殿詢以隴右要務廉訪條奏如儀退出南海乘輿回宅午後往諸當道處禀安○醕賢親王神牌奉入饗殿欽派大臣前往將事迭綴前報兹聞醕賢親王神牌修飾已竣舁送園寢偏殿暫奉派翰林官一員内閣中書一員於初三日吉時敬謹於偏殿内神牌上恭書清漢文字欽派福李兩大臣朝服向神牌行一跪三叩禮畢嗣王載濤向神牌行禮奉入饗殿安設龕座太常寺官贊禮讀文嗣王行禮樂止獻徹典禮告成欽派大臣旋京覆命自本年七月十五日中元節起按節由嗣王行致祭以垂永久○廂曰漢芬署副都統車於本月初五日辰刻在東安門内南池子正白旗侍衛教塲挑補廂曰漢固山領催三缺馬甲七缺敖爾七缺養育兵七缺已由該日房傳知各該佐領下應挑人等是日赴該處預備挑缺莫悮○新簡福建興泉永遺缺道耀子久觀察恒係蒙古正黃旂人由理藩院正郎外抉雲南迤南道旋丁父憂開缺回旗終制客冬服滿起復由吏部帶領引見奉旨以外用適福建興泉永道缺出上以該道員缺緊要命閩督於通省道員揀員調補所遺員缺卽以耀觀察簡畀屈指重陽節前當可携眷首途矣○會典館文移處收掌官倭恒額等謹禀爲禀聞事本館現又續纂得會典十卷請總裁中堂大人於本月初五日到館閱書理合禀聞○管理正黃旗滿洲都統和碩禮親王爲咨行事印房呈稱本旗現出公中佐領一缺應行咨取三四五品京堂翰詹科道侍讀中員外郎及頭二三等侍衛冠軍使雲麾使治儀止鎭國輔國奉國將軍 
 
 

Page 2

 
 
前鋒叅領侍衛正副委護軍叅領並鳥槍護軍叅領翼尉恊尉副尉步軍校等與本旗應放人員一同揀選相應咨行各衙門卽將前項應送人員保送一二員卽日開送銜名到旂以憑訂期揀選○恩露圃相國仙逝已綴前報兹悉相國靈柩暫停宅中僅二十有一日旋於七月十三日發引一切飾終事宜概從儉約蓋相國於病篤時親爲囑付者也宅中搭布棚一座召僧衆十有一人唪經三日薨後戚友贈送番經禪經各三日合計只九日耳儉德高風一時無兩○内閣典籍廳爲片交事前准禮部移會請撰擬已故原任戶部尚書董恂祭文一道等因前來兹將祭文撰就爲此片交貴部卽日派員持片赴閣飿取○禮部示頭傳八旗官學候補教習韋其謙二傳八旂候補教習張擇限三日内親身赴部騐到並携帶筆墨以備填寫親供當堂覈對律跡毋違特示 
[北通州紀事]  
　　順天府府丞李丞憲考試文童事竣於閏月二十九日在鼓樓甕洞黏貼長案七月初一日丞憲牌示考試二十四屬武童馬箭屆期在南倉箭道支搭彩棚辰刻丞憲排導而至燃砲升座武童挨次馳馬但見弓彎滿月箭似流星兩旁觀者人山人海異常擁擠有某縣武童因三箭未中下馬赴丞憲案前報名目瞪口噤面如土色姓名俱不能報恐不免擯諸孫山外矣聞丞憲牌示於初二三四五日考試武童步箭初七六八日考試武童硬弓刀石定於十一日發武童長案十二日拜客起馬回京○順天學政李仲約宗師定於七月二十二日由京起馬按臨通州○督運江北河運漕糧馬植軒觀察於七月初六日到通謁見倉憲是日江北第一起第二起河運漕糧報到初七日倉憲提騐江北第一起漕糧初八日因雨未騐初九日提騐江北第二起漕糧初十日提騐江北第三起漕糧江蘇河運襄辦李子中司馬亦於是日報到○南街小店有甲乙二人因索債細故陡起爭端甲以老拳從事悮傷乙之要害登時殞命當由地保報案適孫直刺公出委程少尉代騐飭屍親將屍先殮兇手釘鐐收禁聽候嚴訊○東關某丙前與某丁鬥毆扭赴琴堂覊抑多時旋經和事老出爲排解在鼓樓後關帝廟肆筵設席並邀六班歌妓在席前曼　度曲紅衿翠帶飄拂如仙高踞座上者顧而樂之猜拳行令其樂陶陶由是二人之嫌盡釋始以獄訟者乃竟終以飲食歟○楊觀察涖任以來於地方善舉無不次第興修近以學署内明倫堂墻壁傾頽樑棟剥落不足以壯觀瞻於是慨捐廉俸大加修葺閱兩月而工程報竣頓覺氣象一新矣○客冬關外熱河一帶土匪蜂起因該處尚未設立電桿文報頗形阻滯近接盛杏孫觀察來文自通州城内撒珠胡同起往北直至熱河添設官絲子局札委惲二尹子基辦理由津至通州借用商局線桿添設一線專逹津通之信通州歸商局管理此後傳消遞息轉瞬可通不復慮信音隔閡矣○南關三義廟正殿供奉劉關張三人神像山左人每年必集資演戲今屆雇京都義順和班演戲四日廟規極嚴戲臺前後巡風者百餘人不准喝采喧譁聽戲者均安靜無譁極形嚴肅○土壩州同傅别駕廷祺於上月二十四日接印任事○入秋以來雨澤愆期晚禾菜蔬漸形枯槁本月初七八二日大雨滂沱農田沾足想秋麥當可及時播種也 
[揚城火警]  
　　本月十七日午刻揚城瓊花觀街東首田家巷口某姓家因午炊不愼遂致赤焰狂飛赶急鳴鉦告警勢已不可響邇名善堂水龍如飛而至四面澆灌萬道銀泉從空直瀉祝融氏始捲旗息鼓而去計燬烟袋作某醫室等店面居家瓦屋草房共約六七家内有賣豆腐之某甲正擬飯罷入市管生不意速罹是厄倉猝逃生半絲寸木皆未搶出最爲凄慘當火熾時府縣各憲以及保甲營汛各官均鳴騶莅止指麾彈壓並飭差役在隘口禁阻閒人擁擠俾肩水運物者可以暢行無阻照料極爲周到至起火之家或謂烟袋作或謂某住家傳說紛紜莫衷一是俟有續聞再錄 
[鎭江火警]  
　　鎭江草巷後一帶多係小經紀人結茅棲止一望如林中元後一日某氏子二十初度親隣登堂祝嘏熱閙異常亭午時餉客以麫正在竭力肆應紛紛擾擾而灶下遺薪火星亂迸蓬蓬勃勃燃及紙窗竹屋時値久晴之後竹木枯燥加以風伯助威殊覺不可嚮邇赶卽鳴鐘報警各水龍星馳而至將迤西一帶瓦屋保護得慶完全而毗連之草屋五家已罹刼灰矣慘哉 
[失火傷人]  
　　七月十五夜三更時寍波周宿渡地方大火光焰熙熊上燭霄漢但聞警鑼聲鏜然城内水龍因道遠不能往救均於半途折回約焚一點餘鐘時共燬去房屋六七十間燒斃女孩一口耕牛一頭嗚呼慘矣 
[甬東氣候]  
　　寍波官憲以亢旱日久中晚二禾大半枯槁深恐有礙秋成特於十三日爲始設壇天寍寺每日早晚二次步行默禱是日黎明西南方黑雲如墨大有雨意日未臨午果見雨師稅駕下午又得雨一陣入晚雷聲隆隆電光閃閃俄而簷溜如繩片刻卽止十四日乍隂乍晴晚間又得大雨自十五日後北風怒號細雨灑道江中巨浪拍岸滔天越日凉風送爽細雨霑衣四鄉田疇咸得潤澤惟尚未十分霑足須俟河水漲滿舟楫暢行然後撤壇開宰也近日天氣頓凉日間可穿單衣夜間可擁薄衾所謂一番風雨一番寒信非虛語也 
[寍郡辨志精舍秋季課題]  
　　漢學閏月詔王門終月解小雅其周德之衰說叔孫婼不殺鬷異論○宋學審幾論孟子明則動矣未變也顔子動則變矣未化也試舉其言以實之人倫不及師說○史學兼掌故袁襄愍論書國語後海軍賦擬古不限韻○天文兼算學百年中最熱最寒之歳各九次與日面黑班多少相應論矩度儀器測地莫捷於圖算說問里名有爲天官書所不載者如鞠星棟星密宮積京之類能推其說歟○輿地釋交趾名義擅弓成人之成或作郕或作鄭辨問大戴禮易本命篇地東西爲緯南北爲經與天度經緯不同何歟○詞章秋聲賦不限韵漢雲臺二十八將叙贊擬江文通清思詩五首 
[袁江雜錄]  
　　清河縣翁邑侯之女公子於雙星渡河之後一日出閣壻家爲管理豐濟倉之沈别駕冰清玉潔佳話斯傳已○去秋收成稍歉以致人皆有幸災樂禍之心卽柴草亦奇貨是居不肯出售刻下新草正當刈穫遂將陳草極力售錢市價每擔减去錢四十文然購者尚不能踴躍也○初一日黃昏時大風怒發漕憲署前所立旗竿登時摧折大河兩岸揭去茅屋多不可以僂指終有一渡船放乎中流纜斷而覆漂流半里許幸有别船鈎住諸人始得更生○鎭著街某烟館失愼幸逢天雨未致燎原只焚草屋一椽隨卽告熄事後某官提火頭責以軍棍二十飭縣驅逐出境不准再開○清淮中營步隊於皖北靈璧境内搜獲劇盗陳家富陳家成女盗吳二姐三名口押解至清江浦禀經漕憲飭交縣中監禁有見之者謂女貌甚健壯無殊梁山泊之一丈青乃家富之妻善使雙刀行步如飛雖捷足者亦難追獲今始得罹法網意者其惡貫已盈歟 
[靈隱晚鐘]  
　　浙江金衢嚴道鮑觀察於本月十二日奉護理巡撫劉中丞飭赴新任觀察遂趨轅稟謝起程○杭州省會諸員已就兩處設壇祈雨一在吳山城隍廟一在宗陽宮昕夕拈香亦可謂致誠致慤矣而昊蒼靳澤依然涓滴全無本月十五日艮山門外鄉民迎關帝塑像入城祈地甘澍神前有一人持青竹枝灑水至吳山海會寺駐神輿云須俟大沛甘霖始送回廟内夫關帝浩氣貫天地信而奉之宜也然與屏翳氏何關而竟舁之禱雨乎愚民之愚一何可笑或曰是非欲祈雨實欲藉此以便後來賴祖耳若是則其愚亦不可及矣 
[浙省官報]  
　　七十月一日牌示仰試用典史宋榮清知悉於本月十二日來轅聽候本護院騐看毋違特示學臺陳拜會藩司黃嘉湖道宗俱進見運司惠差人禀安候補道任差人禀安杭協林中協曰統領劉杭府陳四營都守保甲提調沈杭同知孟仁錢二縣總巡蔡黃賀李葉軍裝局徐分巡陳俱禀安處州府趙禀見禀辭赴任候補府楊道洽禀知收到新造舳板飛划已將長龍調近改換同知蔡增光禀見通判金遵祖平陽厘局專丁來省禀謝飭知留辦半年知州李圭仁和縣伍錢塘縣朱天台縣吳俱禀見餘杭縣蔡禀見叩辭赴任前泰順縣金鴻霄叩見大挑縣 
 
 

Page 3

 
 
范澤漙由嘉善回省禀到叩見銷差候補縣黃秉鈞禀見銷復催龍游短解奏銷銀數差卽日又繳銀一千兩陳爲鑑禀見太平縣典史項沅禀銷艮山門稽查差叩見藩照磨費禀安叩謝候補巡檢嵇金弧禀見縣丞張國年禀謝若裏局留辦一年記功一次 
[金陵官報]  
　　七月十五日辦武穴製騐鹽釐候補道郭慶藩禀辭赴局通判鄭鏞奉洋火藥局委赴徐州採辦礦硝回運判龍澤鈞揚州來正任甘泉縣劉沛霖山揚交代算清回洪湖營都司劉東林禀到邵承灝奉委赴高郵泰州公幹卽辭朱公純奉委北十二三叚保甲分局卽日到差管帶護軍營朱公遠叩謝記功巡檢王培瑞禀謝奉江寍府札委代理句容縣縣丞事指分江蘇試用府經歴張桂鼎由京來到省十六日候補道胡家禎稟在飭知請補江南鹽巡道委署江南瓜洲鎭謝濬畬淞北協劉長春投提臺文請咨赴引帶親軍事前營前江隂協田明山均禀到庫大使謝鈞到奉行知廣西邊防出力保布庫大使仍留原省補用叩謝藩轅牌示江寍府龍江大使前經請以本班儘先前補用府稅課大使吳啓堃咨署現以奉部復准自應飭令赴任 
[西樵凉汛]  
　　廣東鶴山縣蔣小卿大令定權被紳士控指某大憲大憲委候補府薛子光太守馳往查辦太守旋查得大令並無實在劣迹而紳士於鄉局内私設刑具拷掠良民藉端勒索實屬不合遂據情回省禀覆大憲開之赫然震怒批飭傳該紳士到案訊明嚴治紳士同此消息卽將鄉局撤毁紛紛逃匿說者謂此局自開設以來魚肉鄉民無惡不作一旦毁去未始非地方之福也○徐花農學憲將次按臨廣州府屬各邑士子紛至沓來三街六巷間生意頓形暢旺聞一日有某縣生童數人雇船行至半海被風所撼沈溺波心幸賴隣舟救援諸人得有生還之望惟一童未諳水性致溺斃其中亦可哀矣○本月初三日午後雨師稅駕風伯揚威俄而霹靂一聲人皆不及掩耳霽後聞人言泮塘二度橋某姓婦被雷擊斃聞此婦平日長齋繡佛並無過失不知阿香氏何故而不肯輕恕也有精於格物者聞之曰是殆悮觸電氣阿香果何爲而必殛之哉○南海縣屬大晚鄉某姓被匪明火持械行刦傾箱倒篋搜括靡遺臨去時復放槍數響以示聲威聞所失爲數甚多業已投縣報案矣 
[縱勇殃民]  
　　廣東友人來信云老城巡防營勇向由候補道劉觀察統帶前月觀察因病而殂所遺勇丁由大憲委李芷香大令兼帶一日有一勇丁持破衣一領向四牌樓同泰押店强質洋銀數元店夥不依以致彼此爭執勇丁膽敢拔刀亂舞將店夥砍傷十餘處鮮血淋漓氣息如絲奄奄待斃隣里見而大怒將勇丁擒拿解縣並舁店夥赴縣署訴請騐傷大令聞之不責勇丁之恣意行兇反謂被民誣害親到縣署請將此勇釋歸勇丁恃有護符益無忌憚越日復到押店辱駡聲言任爾控告其奈我何押店主以大令縱勇殃民勢難忍受遂邀集當伡行主就會館商議擬聨名禀諸憲轅又聞某日當押行各商齊赴撫轅禀訴剛大中丞將禀閱畢隨卽擲還未知何故也 
[巨匪解省]  
　　會匪龍松年拿獲後解至安慶訊辦已紀前報兹接安慶訪事人信云委辦皖南牙厘局兼辦保甲事宜安徽候補道袁愉生觀察前次疉獲會匪嚴詰爲首者何人據匪徒供稱爲首者係龍松年湖南寍鄉縣人盤踞長江一帶節制浙閩等處羽黨此人最有本領殊不易獲觀察得供後旋卽懸賞購緝并移知鄰縣大張賞格謂無論軍民人等如能拿獲眞正匪首龍松年到案嚴鞫不誤卽賞紋銀一千兩决不食言於是水陸兵勇無不盡心緝訪迄今已閱數月日前經湖口水師杉板兵丁在小姑山緝獲旋卽解至蕪湖經袁觀察詰訊該匪供認不諱遂飭釘鐐收禁卽於十三日由蕪湖乘招商局之江永輪船護解啓程十四日清晨抵皖先一夕由撫標中軍米海秋叅戎帶領親軍小隊四十名至南門外躉船靜候及輪船抵岸將該匪押過躉船叅戎諭飭兵丁備肩輿一乘將該匪舁入城中兵丁持械前後擁護叅戎乘輿在後督解極形鄭重進大南門上天然居走四牌樓三牌樓迤邐至撫署箭道演武廳禀請中丞派員審訊中丞旋飭文武營務處在箭道内局門提訊閱三點鐘之久始退堂令兵丁協同差役解至司監收禁該匪髮甚短年約五十餘身短面黃瘦似有阿芙蓉癖想訊明後卽當明正典刑以快人心也 
[皖中瑣紀]  
　　皖垣高井頭地方某公館於十四日走失一女年僅十四遍尋無跡遂在各處大張招帖謂有知風報信因而尋獲者當謝洋三十元未知能珠還合浦否也○近來各處街道汚穢不堪臭氣薰蒸觸之易生疾病首縣包伯琴明府遂遍黏告示責成各處地保傳諭各鋪戶逐日挨次打掃永遠遵行不得稍有懈怠此可見明府遇事整頓無微不至也 
[預備供張]  
　　新簡湖南巡撫吳清帥將次由津來滬上海縣黃愛棠大令特於昨日派辦差家丁以及差役人等往天津碼頭伺候並在滬北廣肇公所預備行轅 
[派員襄讞]  
　　上海縣黃愛棠大令公務紛煩未暇兼顧遂禀明聶觀察札委前吳淞釣船局委員竇奠高明府帮審案牘前晚大令在署盛設華筵謂竇明府飲讌並請糧廳水利廳捕廳等作陪水陸紛陳盡歡而散 
[枉費貲財]  
　　每至中元令節各業舉行盂蘭勝會前夜有城廂内相兠套店舉行盂蘭會經過英租界石路一帶鐃鈸喧闐幢幡飄颭並聞石路中衣莊以各色紙製成單夾棉綢縐衣服以及僧衣道服巡捕衣無一不備幾可亂眞誠不知於意云何也 
[牽涉多人]  
　　屈松亭卽闕松亭又名阿四金與姘婦馮氏涉訟一節屢詳前報昨晨葛同轉蒞八仙橋捕房時飭將馮氏帶案覆訊問開花烟館之鴇婦二阿姐是否阿四金之姑母供稱是謂爾可將前日所供言語再說一遍馮氏稱小婦人於十七歳時嫁與謝金泉爲妻謝在阿四金所開紅木作内當木工無力顧家我於廿四歳時往杭州朱公館傭工阿四金串通姑母至杭州誘騙小婦人來滬又在謝金泉處播弄是非使結髮夫妻分離兩處當由丈夫之母舅來說謂謝金泉無办養贍妻室情願退休惟須償還娶費其時小婦人囊槖蕭然當懇母親馮趙氏向親串家措借洋七十元以了其事謝金泉當立筆據准將小婦人由我母領歸撫養問阿四金從中播弄是非爾何以深信不疑供稱伊等將小婦人誘至城中安仁橋用脚鐐手銬恐嚇小婦人畏懼遂任伊等所爲問此次因何被阿四金送案供稱被送時未番緣由聞阿四金現有好訟之人助伊行虐代寫禀詞揑情朦控所有禀稿昨晚在押所中被巡問所見問爾有子女否供稱現有三歳女孩一口旋據包探郁庭湘禀稱奉諭飭查開花烟館之長子二阿姐卽張闕氏業經拿獲送案候質同轉問阿四金是爾何人供稱係姪兒惟伊家中事小婦人均不干涉同轉諭令馮氏將二阿姐以前所作之事從直質對馮氏仍照前供當堂直說二阿姐嘵嘵置辯不肯承認旋據馮氏之母馮趙氏邀同經勸之　文卿並住居東興里内之轉租房東朱步章等到案同轉訊問之下薛禀稱向在玉器公所中販賣玉器藉牟微利馮氏時來掮賣貨物致與認識問爾知馮氏與阿四金是否姘識抑係花燭夫妻馮氏與阿四金吵閙何人令爾經勸供稱伊等細情小的不得而知惟伊賒欠玉器物件日久不還向伊索取據云玉器包被阿四金扣住不肯交還是以帮同解勸令馮氏每月貼阿四金洋銀十元問爾之玉器可曾取回供稱已由阿四金交還問包内可有别人之物供稱掮販玉器各客皆有貨物其中難免無别客之物問朱步章曰爾爲轉租房東知馮氏與阿四金之事否供稱伊等於三月間來租屋宇每月租洋三元伊等早出暮歸有時稍有口角小的未便向伊詢問同轉飭帶在押之陸寳堂到案問阿四金令爾繕禀作何用處陸初時不認繼供代抄禀稿不過申訴情由同轉謂阿四金作事荒唐爾不知自犯何案反敢在押所中帮訟陸一再求恩同轉喝令掌責一百下還押又問馮氏曰爾與本夫離異有何作証筆據何在供稱本夫之母舅曾央任年旭阿九等爲中所寫筆據現被阿四金藏匿同轉又傳楊子山到案訊問供稱流氓徐阿金等供明是晚打失扇子事確有之惟班指等物未見同轉著退出候將一干人解公堂核辦令包探郁廷湘帶同馮氏全英界自來夾行 
 
 

Page 4

 
 
遴同阿九到案質核 
[縣案彚錄]  
　　寡婦方吳氏投上海縣訴稱係本邑人家住治下西南鄉馬橋地方向以紡織爲生丈夫去世多時遺下子女年尚幼穉上月間有十八保四十一圖地保何二泉至小婦人處圖姦小婦人正色拒絶不料何因此懷恨時時尋釁至本月十七日小婦人令外甥李孝慈往北橋收取房租回時天色已晚小婦人留伊晚膳忽由何二泉紏同金和尚等破門而入誣指李與小婦人犯姦當將李綑缚揚言須出洋銀一百五十元方可了事否則不肯干休小婦人因此情急來案呈控求請提究以全名節黃愛棠大令准詞飭提到案於前晚升堂提訊方吳氏　抱呈吳吉投案伸訴前情吳吉訴稱方吳氏係小的之姊是以到案作抱何二泉供稱係本邑人現充十八保四十一圖地保素來安分不敢滋事方吳氏家有一子日前與曹長根之子口角李孝慈出頭硬霸以致衆隣不服將李綑縳小的並無捉姦勒索情事求請明鑒大令研詰至再原被執定前供大令以方吳氏與何二泉所供各執著退去靜候補提金和尚等到案訊辦○章子卿之姪女章弟子被章長元串賣未成卽被法包探拘送公堂葛同轉著送縣訊辦黃大令提訊之下押候備文遞解此爲前報所已紀前日大令將文備齊飭令原差押解起程章子卿章弟子均遞回如皋縣章長元解回鎭江原籍○楊喬氏卽蘭英背夫逃逸與潘秀卿姘識避匿高橋地方適有王松桃控顧福生等串誘髮妻顧氏卽蘭英一案遂有錢老保作爲眼綫領王往認王悮認楊喬氏爲顧氏由差提案王始認明錯悮黃大令提訊之下判將楊喬氏等交保候示前報已紀之矣前日楊喬氏之夫楊修　投上海縣訴稱髮妻喬氏不守婦道迭次逃逸此次屢尋不見現悉已在案下爲此來案具領自行管束大令著候批示○本年三月間鹽捕營解送拉匿胡姓船隻之滿小土子王長林二人至縣請辦當經前任袁海觀大令訊供之下割將滿釘鐐收禁王則收所此已詳列前報前晚黃大令升堂飭提滿士至案順供滿王同供小的等原藉廬州府同在鹽捕營當勇本年二月十七日有孔某與尤姓糾合小的等行竊胡姓小船一隻售與鎭江相近地方共得洋銀四十五元按名分派小的等旋被拘案叩求明鑒大令飭將土釘鐐與滿分别收禁外監聽候備又解府 
[英界公堂瑣案]  
　　包探顧阿六禀稱盤記棧出店章金龍扭送行竊身鳴鐘之胡竹品至捕房盤問胡竹口卽胡小古前曾犯竊今先解案請將胡帶回捕房查問有無别案再行解沑章金龍訴稱在盤記棧爲出店見胡竹品闖入客房行竊自鳴鐘當卽拘獲交捕送案胡竹品供係安徽人原姓汪名榮章至該棧尋友不敢犯竊宋二尹飭將胡竹品帶回捕房查明有無别案禀候覆訊○包探王阿二禀稱倪阿大家失竊銅器等件查被顧坤寳行竊拘獲人贓送案請辦倪阿大求請領贓顧坤寳供稱貪小竊物惟求施恩宋二尹判顧坤寳笞責一百板贓給失主領去○鄒錦山訴稱在路行走與韓阿福碰撞兩相口角被伊擊破頭顱由捕拘案求請騐傷究辦韓阿福供向業銅匠行路時與鄒誤碰原出無心伊自碰傷頭顱與人無尤宋二尹騐得鄒錦山受傷甚輕惟韓阿福究不應逞蠻念係手藝人判罰洋一元給鄒錦山養傷○包探何瑞福禀稱去年八月間有鄭寳蓮投捕房報稱在東洋車上遺失赤金廿五條當時查訪無蹤今有人言浦東南匯縣人康尚金吞没金條禀奉派差趙金給文同往南匯縣衙門投遞後由眼線指拿拘獲康尚金盤問之下始知與金條一案不涉伊於三月間在滬拖車有坐客遺下英洋一百八十元迄今祗剩七十五元當卽交出尚有九十七元已借與同鄉人又用去八元當將此情禀明南匯縣差提借洋之人訊追康及現洋七十五元帶回滬上捕房查有許公館内客人魏姓坐車失洋原報二百元與康所供情形相同惟數目稍有不符已往許公館報信知照失主魏姓投案質訊今將康尚金並現洋七十五元解案差役趙金供與同康尚金卽康長金供係南匯縣人向在滬上彵東洋車度日於三月間有坐客遺忘銀洋並無赤金已將實情告知包探所禀是實宋二尹飭將康尚金卽康長金及洋交該包探帶回捕房俟魏姓到案再行質訊○包探張九意禀稱昨見幼孩顧福春獨自在路遊行情有可疑盤問之下知係背師逃遁爲此送請安挿顧福春供係江灣人年十四歳父親名金新母親早已去世在董家渡王阿四所開箍桶店習業時被師父責打懼而逃逸宋二尹飭將顧福春管留俟差傳其父到案再行發落○包探張九意稟稱馬炳臣等投捕房報失棉被兩條指明陸長松行竊吊到原贓送案馬炳臣陳瑞堂同供在同文書局描字借在陸長松房屋所有房租已透付洋三角我等日間到局描字晚間回去知被竊去棉被報捕吊贓送案並請追還透　房租陸長松供因巡捕捐催促甚急妻已出外無從措辦將房客棉被暫借與　本已說明如今惟求恩典宋二尹謂陸長松不應擅取房客棉被典押判押五日以示薄懲贓給失主分别認領○陳大榮訴稱在工部局打掃垃圾至傅阿大門口嫌我打掃不清致　口角爭論之餘被伊擊傷頭面并將掃帚奪去是以交捕送案傅阿大供因伊打掃垃圾濺汚身上故與理論宋　尹騐得陳大榮受傷甚輕惟傅阿大究不應絀故逞凶判押五日以昭炯戒 
[正字]  
　　昨日本報後幅所登名畫助振告曰新昌人參號轉交句交悮見　劉君固不多見句見悮交合爲校正 
[鉅欵助振]  
　　啓者本年順直各屬慘被水災億萬飢黎嗷嗷待哺則敬奉閣爵憲札飭到申勸辦賑捐業經刊刻捐山函懇各省好善官紳共濟時艱解囊慨助兹蒙厚德堂善長助規銀三千兩永康　善長助規銀二千兩　城葉詠濤善長助規銀二百四十一兩四錢存厚堂善長由徐石如先生交來助規銀二百四十五兩四錢三分同德堂善長助洋八百三十三元樂安氏善長助洋一百元南通州無名氏善長助洋五十元則敬先後祗領不禁與畿境災黎同深感篆除按戶填給印收并查明應奬何項禀請照章核辦外謹登報鳴謝伏祈公鑒七月十九日上海北市絲業會館籌辦順直振捐滬局施則敬子英甫頓首謹啓 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[發引誌盛]  
　　奉恩鎭國公桂豐仙逝已錄前報兹聞七月初二日爲簽引之期　舁引魂旛一座以四十八人舁之駱駝二對彦者皆穿緑馬衣白𩥮馬八匹每匹以一人牽之背負銀鈎長竿白邊紅心上綉金行龍大門旗一對雲螺　蓋花　魚常　八寳鎗八對大紅門繖金棍緑包馬四匹皷吹一部立臥瓜鉞斧聞槊天蹬掌飾金執事八對鑲紅旗旗槍八竿紅　兩層大懸一　劊子手四人偃月刀三尖兩刃刀青龍刀各一對令旂令箭各二紅青兩色日月龍鳳扇各一對黃色綢綉金龍旂一對　棍一對鼓吹一部棍爐一對中持黃雲縀金　曲柄織一柄後有八人找　黃龍亭一座内奉敕軸其後則紫絆緑呢大轎一乘紫絆方輛車一輛坐馬一匹四人緑呢隢轎一乘前有金紅　一柄旁列穿孝小僮棒弓張負箭筩跨儀刀各二人後則有紅色日照　一柄大杠以八十人夫舁之上蓋杏紅金寸蟒棺罩杠前穿孝幼童二十四人兩翼隨行手托雲盤上置朝冠朝珠荷苞手巾鐘表古玩等物沿途舉哀後擁大刀長戟銀錘銀槊　排廂紅旂槍二竿廂紅三尖大龍纛一杆執纛者乘馬爲殿由穿堂門本府起杠沿西單西四牌樓經馬市橋出阜放門迤邐抵甘池口園　以安窀穸 
[邗江官報]  
　　十二日江西項都戎世雄解餉來十三日黃大令蒙治來揚公幹唐鹺尹　由泰州來十四日陳分轉康委鄂岸差遣吳分轉用賓解京餉起程十五日新委泰壩鹽擊府任分轉禀知赴任黃大令裳治公幹回省柯鹺尹鈺由三波河來十六日湖北胡叅戎兆有解鹽課銀到揚宣分轉兆熊委湘岸聽差 
 
 
 

Page 10

 
 
   
 
 

Page 11

 
 
　　同孚行 
　　瑞昌行 
　　恊隆行 
　　天祥行 
　　錦隆行 
　　巧月十七日上海各茶市行情列左 
　　恊隆行 
　　恊行行 
 
 

Page 12

 
 
   
 
