# 1921 - 18 - 4917213

 

Page 1

 
 
   
 
 

Page 2

 
 
   
 
 

Page 3

 
 
時評 
[借債之新名色（老圃）]  
　　飛行機無線電爲近世文明之利器中國若見而慕之當以提倡學術裁培此種人才爲第一步以自集國資興辦此種實業爲第二步若旣乞靈於外人之才又乞靈於外人之財是特爲外人籌擴充之法非爲本國謀福利之法也 
　　奄奄待斃之餓夫斷無餘錢購金石碑帖名人書畫若借錢而購此類古董恐餓夫不暇及此奄奄槁餓之政府斷無餘錢購飛行機無線電臺若借錢而購此類文明之利器恐破產之政府亦不暇及此 
　　旦今日之事無一不操於武人之掌握飛行機無線電皆於軍事有關雖聲明不供軍用一旦督軍内訌督軍以强力用之抗議之效力亦至薄弱猶之鐵路車兩亦本非供軍人之用然督軍競事刦奪車兩乃不敷用此次購車借欵其名曰購車似與軍事無關然一旦苟得車兩奉直各督軍又必大肆搶刦或爲一方所把持皆未可知也 
　　要之吾儕國民視借債如飮酖毒北京官僚視借債如服仙丹非爲折扣即爲挪用起死回生悉由於此故借欵二字之上無論加以何種名色不過朝三暮四之術所以愚衆狙也 
[命令]  
　　一月十七日大總統令兼署陸軍總長靳雲鵬呈請將戴鴻逵孫秀岐穆中和于克昌加陸軍騎兵中校銜均照准此令 
[專電一]  
　　北京電年關財政據財長云無辦法非千萬不過門（十八日下午一鐘） 
　　北京電借欵三筆昨今在接洽中（一）東陵森林與英商談借五百萬合辦製材公司并設造紙廠（二）浦口南京間江面浮橋與美商談墊欵因長江水急不造鐵橋故（三）漢口開封天津濟南五萬錠大紗廠合辦權昨與某國談墊欵此外印花票向華銀行抵押欵各行以承購車輛公債無欵辦此拒之（十八日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電周潘爲準備年關開銷决由鹽署發行一千萬特種庫劵以鹽餘擔保昨已徵取外團同意（十八日下午一鐘） 
　　北京電新銀團借欵草合同業經四國代表呈由四國公使决定將於明日送達外部（十八日下午一鐘） 
　　北京電東陵森林借欵草合同修正爲五百萬利九釐期五年實交九六先付墊欵百萬英商不願出墊欵（十八日下午一鐘） 
　　北京電財部籌借欵各銀行要求利息二分三九五扣算現尚無辦法（十八日下午二鐘） 
　　北京電印刷局奉密令印一千萬美金國庫劵必係借欵用（十八日下午一鐘） 
　北京電京漢路年内尚缺五十六萬向部請領而部向路索二十五萬事出兩難（十八日下午一鐘） 
　　北京電張作霖電催交通部速將蘇路應付股欵滙來扣歸奉省年關用（十八日下午一鐘） 
　　北京電日來海陸軍紛向財部索欠均言陰曆年關餉不發淸倘激成變不負責任（十八日下午九鐘） 
　　北京電駐贛張宗昌部以中央久不發餉要求就地籌欵靳已允徐大不謂然（十八日下午二鐘） 
　　北京電陜義賑會派西人希賢遜生二名到交部索賑謂北五省加收路電費應分羹於陜災區 
（十八日下午一鐘） 
　　北京電院部復新省議會及回王等電謂中華礦業公司探新疆油礦合同第五條載調查時因他故或遭意外障碍政府不負賠償之責今新民反對正可據以駁覆探旣不成合辦當然打消（十八日下午一鐘） 
　　北京電琿春交涉日提節略四條外尚有正式公文今夜可到外部聞賠償要求二百餘萬而吾國因日兵蹂躪亦損失二百餘萬雙方允組損失委員會複查（十八日下午一鐘） 
　　北京電派赴滇黔川湘接洽之專員均有報告到京稱與各方先從疏通入手頗形順利現正進行第二步爲條件上之磋商故徐靳對統一前途日來又抱樂觀（十八日上午九鐘） 
　　北京電學務局對北師主根本改造故於敎職員聯合會所提條件不能容納（十八日上午九鐘） 
　　北京電豫省會電請宣佈淸孟合同（十八日下午一鐘） 
　　北京電勸業銀行亦將取得代理國庫權（十八日下午一鐘） 
　　北京電閣議各省財廳兼收所得稅費用增加預算開放銻礦免稅三年均通過（十八日下午四鐘） 
　　北京電川邊劉贊庭自稱滇川西邊總司令由滇領到軍服萬套子彈百萬招漢夷官兵圖大舉並派南康喇嘛宣慰西藏陳遐齡三電告急政府無欵不理（十八日下午一鐘） 
　　北京電陜陳對川事表示中立川劉擬退陜境將不納（十八日下午四鐘） 
　　北京電川電熊已入成都劉已出亡（十八日下午一鐘） 
　　北京電陜電陳樹藩對於劉存厚已宣告中立（十八日下午二鐘） 
　　北京電財部電鄭焯返汴淸算交代詞極嚴厲（十八日下午四鐘） 
　　天津電省會巧（十八）電曹吳嚴懲被看管十一師旅長魏淸和（十八日下午十鐘） 
　　天津電藍建樞巧（十八）謁東海陳述（一）緩設海疆防禦使（二）海軍區俟艦隊編成再劃分（三）添軍額增經費請速核准（十八日下午十鐘） 
　　漢口電外傳恩施宣恩來鳳咸豐利川五縣南軍已均被民團驅逐藍現僅有建始鶴峯兩邑（十八日下午六鐘） 
　　漢口電楚善議員陳紹龍楊伯燾翁舉安巧（十八）赴京接洽省長繼任問題（十八日下午六鐘） 
　　漢口電陳介巧（十八）午到漢（十八日下午六鐘） 
　　漢口電孫傳芳鹽（十四）電馬團長收降敵旅長孫煒團長陳雄官兵約五百名已送宜收容又寒（十四）電據穆團報稱敵大部在靑泥壩另有數股盤踞老村拐子坪等處職團三兩營於文（十二）早分途合攻又據馬團報稱敵軍退花果坪（十八日下午六鐘） 
　　香港電省會舉鍾聲爲臨時議長（十八日下午七鐘） 
　　香港電軍府准加兩院經費二萬七千（十八日下午七鐘） 
　　香港電總商會認借軍餉百萬現祗交三十餘萬財廳因欵絀由今日起派員向各認借商店追缴（十八日下午七鐘） 
　　香港電某有力軍界大反對選總統已向國會示意勿舉（十八日下午七鐘） 
　　香港電豫章艦昨因事由省欲繞道赴黄埔爲虎門砲台見疑欲開砲轟擊經豫章探悉轉回省乃免（十八日下午七鐘） 
世界路透電 
[法京所得之德國消息]  
　　十七日巴黎電現信蒲洛親王將爲德國候選總统民黨允加輔助社會黨則將竭力反對如查勝利則彼以德國維持秣馬厲兵之政策爲慮者益覺信而有徵矣 
　　十七日巴黎電德國著名著作家哈登氏近於其所發行之雜誌中發表對於上西萊西亞問題之意見謂公民大會之結果如不利於普魯士則德人將施行武力之干涉今有武裝摩托車一隊豫備越過邊界駛入上西萊西亞境 
　　十七日巴黎電賠償委員會德代表及比京專家大會德總代表白格滿氏今日以德國答覆四十一條質問書電達巴黎此項質問乃協約國專家於比京大會延會前提出者 
[巴黎總揆大會之展期]  
　　十七日倫敦電協約國總揆在巴黎之大會展期一月二十四日舉行大約將以三四日畢之比意兩國總揆將否與會今尚未定如不與會將以外相爲代此次並不邀德人與會 
　　十七日倫敦電路透社探悉協約國總揆之巴黎大會擬專談德國解除軍備與賠償問題及對土和約（法國亟欲討論之）或須涉及奥國瓦解之危險英人各界之意解除軍備事當不難商得同意賠償問題則不致能得最後解决大約此次不外乎交換意見而已英法兩國固當决定該問題目下能進行至若何地步但英國之意非俟續得德國方面之消息不能有切實之解决該問題非僅關於協約國之所欲得者且關於協約國之所能得者至於對土和約則土耳其之地位今殊混沌土政府派往與國民黨領袖基瑪爾調處之伊才特皮其委員團今行蹤杳然原期事畢後可於十二月杪離安哥拉現信渠必仍在基爲爾處小亞細亞之戰局今已可謂絶對安穩希臘軍刻扼守陣地並於數地點展廣陣線所可注意者康斯丹丁能否不藉協約國之助力而進行作戰耳如力能出此則迫令希軍退讓士麥那將不成問題惟希臘之財力能否供給大軍獨擋一面則尚屬疑問也邇來消息漸佳英國對希態度不得不出以謹愼蓋英國願靜觀發展至爲詳盡而後審斷彼於對土解决所常持 
之地位有無改變之理由也 
[愛爾蘭之和與亂]  
　　十七日倫敦電近傳愛爾蘭新芬黨總統台伐勒拉方草擬宣言書而可因以啓和平之門路台氏兹已致書杜白林市尹謂吾人存在今岌岌可危請同心同德以應付危局 
　　十八日倫敦電包圍杜白林之軍隊佔據三十六小時後業已撤退 
　　十六日倫敦電昨晚柯克發生亂事先有警察二人由賽球塲歸來被人攻擊致皆受傷武裝警兵乃乘摩托車前往彈壓全夜槍聲不止死人若干内有關員一婦女二平民四 
[波斯與英俄之關係]  
　　十七日倫敦電倫敦波斯官員未接波王遜位電音昨日德黑蘭來電並未云及有政變情事與波斯有關之各界均不信波王遜位之說據政界消息波王並未遜位現且組織一强有力之内閣以固國防惟據路透社探悉波斯大局殊爲阽危波斯人迄未批准英波條约且欲與勞農政府訂約以抵制英國俄波條約雖尚未簽字但此約不啻將波斯讓交勞農政府蓋按照約中條件俄軍可隨時攻入波斯也波斯人亦知與勞農政府訂約無益可獲但以前途爲慮故不得不結好於莫斯科耳英軍不久將退出波斯北部惟波斯南部通近英境未必能容過激黨之干涉也 
[美國禁酒成績]  
　　十七日華盛頓電内國稅務員維廉士氏報告第一年禁酒成績頗具樂觀據謂禁酒法之厲行尚稱滿意惟酒徒之犯法者一時不能除之綜計是年共逮捕二萬四千四百六十九人並在邊界拘獲無執照運酒之摩托車千餘輛 
　　十六日華盛頓電禁酒法實行後第一年成績之統計表載稱美國人民銷耗標準强度之蒸溜酒四千一百萬加倫餘五千一百萬加倫存於政府給照之貨棧中計一年中毁酒十二萬三千加倫並毁去蒸酒器九千三百具然違法製酒者仍有一萬四千所計棧捐與罰欵所入共逾美金二千三百萬元 
[各國近事記]  
　　十八日印度台里電印度政府因戰爭已告終止財政氣象不佳將於後三個月内解散印度騎兵约十二聯隊印度步兵三十餘聯隊政府現正考慮彌補預算缺乏之方法預算案因滙兌低落商業被滯缺乏甚巨 
　　十七日巴黎電意國加維格里亞將軍現因達倫齊哇氏將離阜姆達之舊部則早已開離故下分於今日午後一時開啓海上之封鎖明晨九時開啓陸地之封鎖 
　　十八日倫敦電前柏林電傳奥政府不日擬將行政權交與協約國賠償委員會一節兹倫敦維也納電報謂奥總理對於財政現狀微具樂觀據現象觀之奥政府尚可支持一月 
　　十七日君士坦丁電國民黨宣稱已在愛斯基希爾西北擊敗希軍而重創之希軍現沿廣闊之陣線退走被俘者八百人 
　　十六日加州佛萊斯諾電此問日僑商業與居住地方在最近三日内失火五次查有被人縱火痕跡某日商之貨棧損毁最巨 
　　十八日紐約電紐約時報華盛頓訪員電稱哈定就總統任後即將召集列强大會討論縮減軍備及建設國際法庭專事裁判國際爭端 
　　十七日華盛頓電衆院議員福拉尼刻正在瑪里盎與被選總統哈定會商要務據稱總統將於五月四日召集國會特别會議 
　　十七日華盛頓電國會决議將陸軍名額減至十七萬五千人兩院將同時進行此項計畫按目下陸軍名額爲二十五萬人參議員費蘭以日本方面伏有危險立說反對裁減陸軍其他演說者則謂日本與美國互相友好且日本目下之經濟地位决不能戰勝美國 
　　十七日華盛頓電稅則議案已經過參院財政股員會不日將交參院核議 
　　十七日倫敦電政府决議不造巨艦之說實屬不確海軍工程分股員會對於此事尚未有决議 
[海外之中國事]  
　　十八日倫敦電利物浦麫粉廠家聞糧食部不允發給麫粉輸往中歐之護照須領護照者搭用中國麫粉若干始允照發衆意大爲憤懣聞英國現存有中國麫粉十萬噸因存儲過久多已變爲惡劣之品 
　　十八日倫敦電京漢鐵路黄河新橋之圖樣及說明書已寄到倫敦中國使署凡承攬工程者均可前往閱視太平洋路透電 
[遠東美日交涉]  
　　十八日北京電今日午後日使署牒致美使署謂日政府决議於下月取銷外人在南滿鐵路須領護照之條例之一關東租借地不在此列日使署且將以此事通告外交團 
　　十七日東京電藍登遇害案迄今尚無詳報日本各報對於此事不輕發議論惟衆意以爲該哨兵僅屬盡其職守情有可原此間軍事當道深信美國軍事當道對於此事將據廣大之見不以此爲日本對美國問題而以此爲哨兵對一不相識者之問題 
[中俄談判之中斷]  
　　十八日北京電中政府與優林之非正式談判近完全停頓後優林申請繼續開議中政府覆稱須得關於西比利亞華僑生命財產之切實保證始能續議優林即將中政府之牒文退還此舉不啻取銷關於前項保證之約言及與中政府斷絶非正式之關係也 
[中日近事記]  
　　十八日北京電列名銀行團之各國公使今日議定牒文以銀行團之成立正式照會中政府 
　　十七日東京電海軍當道决定在横須賀建造最大式之飛機將聘英國工程師及機師二十人專辦此舉 
國内要聞 
[北京通信（生公）]  
　　某當局之選舉談國會選舉爲期已近一般有議員熱者羣從各省來京謀於中央得特别助力於是金台中西燕台各大旅館東方長安各飯店有人滿之患而各當局則更門限爲穿大都失意者多得意者少於是異說紛起某方面擬收熟貨某方面擬新組織某政團已有辦法某政團尚在猶夷之說滿京都人和一辭莫明其妙記者於昨日訪某當局詢以政府對於選舉之態度及各方面情形其言多有足供吾人參考者特錄之（問）外傳政储因新選舉辦理困難各省未必能一致因有恢復舊國會或新國會之說此言信乎答政府方面絶無此意此殆新舊國會中期望恢復者之所造也新國會多安福分子爲國民所深惡痛絶政储於彼何愛而必自反其命令以受朝三暮四之譏至舊國會則雖在法律上較新國會爲有根據然時效已過萬無永遠繼續之理且舊國會之成績國人多已覩之時南時北甚至不惜與安福聯絡以人格言較新國會亦五十步與百步耳恢復之豈遂足滿人民意耶我國在國際聯盟方面地位雖已增高而各國時以統一相勸免卽在内國不統一亦無以爲治南方之所藉口者護法耳其所護者舊選舉法與約法耳今根據舊選舉法選舉議員則南方失所藉口而南北統一可期且民國成立已十年而國家根本法尚未成中間多經變亂固亦一原因然前兩屆國會亦不能不負其責政府希望憲法之早成果何愛於彼而恢復之乎（問）外傳選舉有緩辦之說信乎答現各省已在進行無緩辦說政府希望新國會之成甚切此非私意乃公意也君試思有監督者與無監督者孰有利於政府然國會不成南北依然對持戰旣無錢和又不可互相猜忌旣不能裁兵而餉源告匱賦稅增加人民益苦此情勢豈可久者故希望國會不成或緩成者其主張實不利於國謀便私圖者之偏見也政储决不主之（問）此次國會果可有成否答現雖有人破壞然不辦選舉實助南北兩當局者此紛亂情形旣不能持久在人民當然宜望其成而政府則亦深望其成者刻湖南廣西貴州皆已贊成辦理省分旣多當然可成縱有一二省不辦亦無害於大局（問）外傳政府對於此次選舉擬取放任主義聽人民自由競爭或謂政府方面將有所布置此說孰是答所謂聽人民自由競爭之說吾個人意見不敢表示贊同如人民果能自由競爭固吾所望也無奈政府放任其結果仍爲一黨派所操縱試問此黨派在國會占大多數是否即將組織政府旣組政府該黨是否卽爲政府黨此與政府干預者何異政府中人當然有所組織各國皆有政府黨此固不必諱言者吾以爲與其以聽人民自由競爭欺人而陰復組織不如公開之爲愈（問）政府究擬如何組織究以何者爲表率答政府之意希望兩種人當選一爲國中之優秀分子於學問道德上足多者將來加入國會可期以其學造成憲法監督或指導政府與共進於善一種爲實業家中國實業不發達游民多流爲匪前此實業家與政府中人不聯絡凡與政府有交涉輒爲政客從中播弄而辦實業者反受損失因此莫敢放手從事於實業以後實業家倘能與政府聯絡爲之興其利而去其害以鼓勵實業則實業自益發達富者亦皆樂於投資實業旣興游民自少而社會金融亦日裕但現在政府方面實以實力關係尚無具體辦法然無論如何决不如安福部之以重金購買經濟情况可爲證也至於歷次不滿人意之舊議員雖多有願爲馮婦者政府亦殊不願違反民意以助之也（問）外傳政府方面某系擬如何布置某人擬如何辦法究竟有無其事否答此係臆度之辭此時有之亦未免太早計吾意政府方面宜一致宜公開不分派系各舉所卸以爲某可期其入國會者得大衆同意然後與以精神上或他方面之援助視政府之力如何而爲之不主分辦但此時尚無力耳（問）此事在君以爲當否答政府中人予當選人以援助固不當爲之者實有罪然欲使國會善良而蒙罪實爲公而得罪或亦可見諒於人且社會如果能良善其所推選皆屬優秀分子則政府亦可不必干預人民而果能眞正推舉其所欲舉之代表而不爲金錢與勢力所動則金錢勢力亦無可用而選舉乃可上軌道此固吾人所深望而不得者即以山東言人民對於初選已有購票之惡習初選當選卽需用數百金今國家旣無巨金而人民方面當然亦鮮出數萬金以運動議員者屆時初選旣出複選所獲或不能如其所費又不能不選則下屆金錢運動之風或可稍弭南方有監督選舉團如果能切實辦法亦可稍弭金錢運動之風而優秀分子可以多產出吾對之甚表同情但願其不爲一黨派所利用耳至於精神上之援助則豈惟政府中人即人民對於其所信任之人而予以助力亦常有事也何害 
 
 

Page 7

 
 
[北京通信（靜觀）]  
　　在京舊議員之活動第一屆國會議員之在京者目前尚有二百餘人卽通常所謂舊國會議員是也舊國會議員等前以對於政府承認舊選法重組新國會之令發生法律上疑義曾假虎坊橋湖廣會館開過大會一次當時同人意氣極爲激昻並經推定代表十人籌備一切惟自斯會以後無聲無臭者又經過若子時說者謂彼等高調雖唱而政府不理亦無能爲力况留滯都門各有職務或已名登仕版或正掛銜局會月領數百元之薪金生活所關不無顧忌是以一會旣畢繼起頗難但一考實際則彼等雖未大張旗鼓賡續開會而暗中集合固時時有之計自去年十一月二十日湖廣會館大會而後迄今五十餘日集議殆不下十餘次其地點皆在西城中原煤礦公司事務所該處係由王家襄所商借因王曾爲舊國會議長現正任中原公司督辦也會議之際人數無多不出傳單不設會場不推主席自由集合隨便發言而其討論之要點則爲如何恢復舊會與繼續制憲問題年前並擬發出宣言書一通表示其所持意見起草之人早經推定且聞業已脫稿第以時機未到經同人詳加核議主張暫緩發表又聞中間有數次集會時曾突來警察數人入内質問頗露干涉之意可知政府對於此事未嘗不注意及之惟彼等旣無開會形式又無出軌言論警察亦無可如何此爲以前經過之情形近來該議員等見新選舉進行遲滯且各省當局中亦有人倡緩辦之說認爲時機將至爰議進行辦法决定先從聯合曾在新國會中之舊議員入手共策進行一則人數衆多可以擴大其聲勢二則新國會議員之資格藉此可以無形消滅日前議定之後已由在京舊議員各就本省推出三人專任聯合之役一俟接洽妥善卽當定期開會仍用第一屆國會同人新年懇親會名義以示不含何等政治作用而實際則專討論恢復舊會與繼續制憲之問題預料此次會議之後必有一種表示也 
　　在京舊國會議員於日前會議决定發出傳單定期本月十六日下午一時開餐會於中央公園水榭傳單中即以第一屆國會議員懇親爲會爲名下署同人公啓四字今日（十六日）下午一時有半在京舊議員車馬雜沓陸續戾止計其總數約及一百七八十人席係西餐入座之後無分賓主其中舊國會議員之曾在新國會從前一向未預議而今始入會者約有四十餘人又舊議員而現在官吏今仍以議員之資格來會者亦不少坐定首由王源翰（皖人）起立發言略謂今年民國十年大家能在此地開懇親會一堂聚首感舊思今可算是盛事亦可算是幸事從前新舊法系之爭久久持而不决今幸政府有統一一令對於舊選法旣完全認其有效則法系之爭可以告一結束惟現在统一仍是一句空言實際上遺是南北分立我們大家應當努力促進統一之局促進之法何在即在於依據法律大家來自由集會此種自由集會之國會當然是統一的國會國中旣有統一的國會則國家當然可以完全統一就實在情形言衆議員任期三年我們祗開過兩屆常會依法尚有一屆常會參議員第一屆改選之議員其資格亦無論如何不能打消且衆議院議員任期三年在第三年内本要舉行選舉可知選舉是一事吾們集會又是一事兩不相妨照民國五年前例開會期在八月吾們集會而後尚有七個多月的期間一方可以行使職業一方可以趁此制定憲法憲法旣成則全國政治有所依據當何患统一之局不成糾紛之局不解有益於國自不待言目下所希望於諸同人者有兩事一則對於未周知此事之同人亟宜與之商榷以期一致進行二則對於不甚同意之人亟宜極力爲之疏解云云演說甫畢而王家襄適來將入門同人羣起鼓掌謂議長來了王氏入座即言因有事躭擱來遲一點極爲抱歉旋問剛才是那位先生發表意見遂由陳明鑑（豫人）略述王源翰之言以告之王遂繼而發言略謂吾們同人去年旣開過懇親會一次今年乃又開懇親會一次一堂歡樂可知國會雖遭兩次解散而團體的精神並不因之解散此眞是最可慶慰的事希望大家繼今以往努力堅守前志將來即開吾們理想中之國會不必再開懇親會吾們要開理想國會的原因一是爲竟吾們憲法未成之功二是爲始終維持法律上的系統有此兩種目的又有極充分的理由當然前途必有達到目的之一日願諸君靜以待時旣不要灰心又不要操切云云演說旣畢同人復鼓掌認爲滿意餐事旣完遂各分散 
[北京師範易長風潮擴大（野雲）]  
　　北京師範學校因學務局批准校長陸鋆辭呈另委本局課員王維藩繼任遂發生留舊拒新風潮當時預料其結果以爲舊者不能留新者不能就雙方遷就必有第三者出而任代理之役如去年高師故事而孰知事竟不然蓋王維藩者秉北方人剛强不撓之質又新進富冒險性恃局長張謹有堅持到底之宣言科長王道元有决不讓步之表示多方凑合遂不問前途有無荆棘冒險一行當王氏十日上午行將赴校之際即由學務局以電話通知該校謂王新校長今日到校乃電話甫傳而鼓噪者已起初猶沙中偶語繼遂徧相邀約未幾而王之車已抵校門矣坐甫定即有學生代表十餘人要求見新校長質問何以貿然到校王據理以答學生語稍憨王亦以憨語對之斯時圍立於門外者已有學生一百五六十人人多嘴雜間不免有激烈之詞王見勢不佳遂當衆聲明謂諸君旣不容我則我當回局繳命言畢即携帽而去學生於其去也却無甚非禮舉動此爲當時實在情形王旣回到鐵匠胡同學務局辦公室内滿面緋紅大聲連呼「豈有此理」不止旋即見局長科長詳述北師學生圍逐情形憤激之餘不免略將分量加重於是張謹王道元亦同時拍案大怒謂「那還了得」乃一面下停辦北師之訓令一面並下令解除該校敎員六人職務蓋該局所指定之六人皆認爲有鼓動風潮之嫌疑也令文辦好隨即由張氏懐稿赴敎育部謁見范靜笙詳述一切范無異說乃遂公布局命到校後敎員及學生當然益憤旋開大會籌議對付方法决定不服從學務局停辦學校開除敎員之命令一面通電全國一面由該校學生乞援於北京學生聯合會現聞已得聯合會允許决定以全體名義上書敎育部詳述所以拒絶新校長之理由其在敎員一方面除照常上課外並擬全體聯名上書府院部請查辦張謹目爲違法無禮摧殘敎育學務局見停辦之令不生效力也因又登報通告學生家長瀝述學生暴行受人指使不得已暫將學校停辦請各家長速將學生招回乃學務局通告甫出面該校亦同時致函學生家長其措詞正與針鋒相對略謂校長問題惹起風潮敎員學生共同參與而學務局用種種離間壓迫手段以摧殘敎員學生之人格前日竟以非法命令停辦學校開除敎員同人誓不承認仍照常上課學生並無越軌行動云云現在距局令下後已有五日雙方仍在相持之中頃聞北京小學以上敎職員聯合會有出任調停之說其結果或仍如高師故事由第三者代理以息此風潮亦未可知也附該校全體敎職員通函各省敎育會省議會各報館各學校公鑒本校原直轄於敎育部民國六年改隷京師學務局校長陸鋆原係部委學務局以非其私人多方挑剔使陸不安於位迫而辭職學生敎職員前後公推代表詣局請其慰留局長不察遽派局員王維藩接充校長全體學生以王某聲譽學術不孚衆望一致拒絶局長張謹遽下令將本校停辦並將學級主任敎員四人學監二人非法解職勒令即日離校似此蔑視敎員摧殘敎育實爲中外所未有京師首善之區敎育界竟演此怪劇觀瞻所擊舉國之羞務乞主持公道爲幸北京師範學校全體敎職員公啓 
[閩人請設厦門交涉員]  
　　厦門爲五口商埠之一商務繁盛外人坌集但向不設交涉專員凡外交事件皆由厦門海關監督兼理此次閩人各團體代表因抗爭日人在厦設警事曾向外交當局說明厦門須專設交涉使之理由外交當局亦認有特設專員之必要聞十五日下午福建旅京各縣聨合會代表楊慶霖蔡震東旅京福建學生聯合會代表張永榮彭炳卯旅滬福建同鄉會代表林肇宏廖立峯又因此事謁見外交顔總長由熊秘書代爲接見先將閩督李厚基復電交各代表傳閱並謂在厦專設交涉使理由本極充足可以提出閣議但經費問題須先有着落請貴省各團體先與李督商定經費然後提出閣議當能通過該代表謂交涉使爲鈞部直轄機關鈞部旣認在厦有特設交涉使之必要當卽提出閣議期早實行免誤外交要務至經費一節閩省每年不正當開銷不知凡幾寗吝此萬餘元之欵致必須特設之交涉使署竟付缺如乎敝會等固當設法向閩省署及省議會請其列入預算而鈞部亦須再電李督仍主必須特設專員使其畫定欵項雙方並進似更有效熊秘書遂入見顔總長出謂總長允爲先與財政部商妥電閩然後提出閣議較易實行該行表等又問鈞部曾允電閩交涉員將日人在厦設警一案能否切實撤消從速報告未知已否接得復電熊秘書答謂福州交涉員尚無復電俟有復電再爲通知該代表等遂辭出茲將閩人三團體上外部原函及 
李厚基復外部電並錄於下（閩團體致外部函）敬啓者厦門對外交涉向無專責敝會等爲國家計爲桑梓計議請設厦門交涉專員謹將理由爲鈞部陳之（一）國際上必要厦門爲重要商埠各國商僑輻輳艦舶往來國際交涉日益頻繁非設專員將多貽誤（二）地理上必要厦門爲閩南門户與臺灣僅隔衣帶水日商臺民錯處其間往往藉端生事小則擾害地方大則牽動全局非設專員無以應變（三）政治上必要厦門前由厦海關監督兼理交涉海關人員未必長於外交且職務極繁勢難兼顧非設專員孰專職責（四）事實上必要厦門自民國五年以來日領署屢擬設警幾經抗議野心未戢而浪人利用臺籍無賴庇賭包烟略無忌憚任之不可禁之不能輒復資爲口實以濟其越俎代庖之計凌轢國權莫此爲甚非設專員必難防杜竊查我國外交棘手無非未收回領事裁判權所致補苴塞漏端在交涉員之分設厦門外交海關兼理亦歲費萬元果設專員依福州交涉署之預算二萬元可資應付較一歲出入不過萬元即由閩省國家稅項下撥充滄海一粟其誰靳此政府更焉可吝財政之所微而蔑外交之所重敝會等内順鄉議外衡國勢敢懇鈞部准予提出閣議核辦施行實紉公誼肅此聯請外交總長鈞鑒旅京福建學生聯合會福建旅京各縣聯合會旅滬福建同鄉會（李厚基覆電）外交總長鑒中密陽電敬悉閩省厦門交涉員向以厦門海關監督兼任辦理尚無貽誤大部如以特設爲然自係愼重外交起見亦無特别窒碍情形查厦交署屬海關監督兼任時年祇預算四千一百餘元若改特設機關比較福建交涉署年支經費二萬三千餘元計應增加一萬九千餘元兼以原擬變賣交涉公所及會審公堂另行建築交涉署並監督署若使劃分爲二即關監督并須另建專署而交涉署亦須籌備開辦各費事關預算究應如何辦理請惟大部主持爲荷謹覆李厚基元印 
[外交團代庫倫俄僑要求]  
　　駐京西班牙領袖公使前以庫倫華軍虐待俄僑向外交部提出質問要求滿意之答覆政府接據該照會後卽電陳毅詳細查復一面並由參陸處密飭駐庫調查員吳桂森協同調查（聞陳毅電復謂並無虐待俄人等事）惟聞使團方面於上列質問之外並提出要求八欵其致外交部之照會略云據庫倫來京可信託之外人所言僑居該處俄人可慘之情形列下有由塔城承化寺科多烏里雅蘇台唐努烏梁海等處避難之俄僑一百五十餘名仍在庫倫監獄被拘非但未宣告所犯罪狀且並未審訊監獄中黑暗濕潮甚爲狹小地板爐火均不設備室窄人多僅有坐處而無臥處現庫倫　候極冷寒暑表降至二十五度每日每人僅得燒餅二枚及半温不潔之水二碗不許出外動作便溺均在監内衆人手足凍傷者更有多人染喉症及疫症各病在庫倫之俄僑及俄前總領事館之職員屢向華官商請進監探視送給衣食華官竟不允許又商請自費在監内設備爐火亦不允准據華官自稱監中情况逐漸可以改良乃久之竟不實行日前傳聞華官將監中俄僑十六名於本年十一月二十二日槍斃嗣經調查果爲事實惟該十六人中尚餘俄醫喜莫諾夫一名現仍拘監内第一次攻擊庫倫數日後華官通知俄領使館全體職員離去領館此項命令爲武官或兵士傳知限二十四小時照辦旋華兵竟佔據領館該館員有無去處置之不顧領館所有公物以及私產數部均被該兵等扣留絲毫不准運出使館職員半移於蒙古金礦公司半移於外人額羅森房舍兩三户僅得一小屋居之本年十一月十六日陳鎭撫使發給護照准其赴京至十二月二日始給汽車放行該領館產業悉交付俄人來福羅夫保管當華兵佔據領館時並未給予物件淸單及收據其後遂任便抛置且佔據俄國官產以後並將俄界私產亦佔據大半不顧俄人於嚴冬之際何以生活其褚高兩軍長之兵搶掠約有十二天之久非但白晝即夜亦入俄人之房任意搶掠並孩童衣物亦被持去且以槍械恫嚇俄人同時有前領館職員謝立可布拉尼噶馬其喀齊庚達可福等三人衣物被搶俄僑惶恐不敢出門現食物來源已斷情勢更爲紛擾華官又暗爲禁止不准將白麵售與俄人雖能私購少許其價極昻貴目下庫倫已宣布戒嚴致南北之麵均不能運往華官將俄僑所存之米麵開列淸單並所有俄商店之食物亦均徵發以上所列俄僑在庫倫之情形已呈明外交團本領銜公使曁各國公使閱悉之餘深爲詫異應請貴署總長注意此項特别重要且對於中國名譽極有關係之事並請將下列數端轉令照辦（甲）准俄紳士直接與監中俄僑來往以便供給俄僑衣食等項緣華官前所供給者均被華蒙看守人扣留（乙）將所拘之俄僑移於暖室有病者送往醫院由華官出資（丙）監中俄僑應給以足用食品並禁給汚水須與淸茶（丁）從速審訊凡無辜立即釋放（戊）准其在院中動作每日至少二次並許其放厠（己）因糧食缺乏之故應准俄僑離去庫倫任便往赴他處（庚）取消禁止售糧與俄人之令並不得將俄人所存糧米開列淸單或行徵發（辛）俄醫喜莫諾夫係槍斃十六人案中惟一之證人恐致有性命之虞應立即釋放以上各節相應照會貴署總長查照兹本領銜公使曁各國公使深冀貴署總長從速滿足示復以昭人道 
[意軍火運奉說]  
　　大陸報十七日北京電云前充意使署隨員之孚拉爾達氏甫以非官場資格歸來而有責任方面適有報告謂意國軍火一批已入葫蘆島運交奉督張作霖 
[廣州通信（平）]  
　　軍府改組問題與湘贛自軍政府重組以來已及一月其組織大綱尚未决定當時對於名稱齗齗爭辨或謂聯省政府或謂民國政府或謂仍稱軍政府其實在此猶豫時期猶有磋商和議之意故上海和會未撤其中實有隱情也乃遷延日久和議殊無進步軍府爲大局計爲自身計均不得不决定方法以謀發展近來議員抵粤者源源不絶以省區言之在十四省以上以人數言之已二百餘人若言正式國會雖不能足法定人數而非常國會則人數已足現已定十五號開第一次非常會議兩院之秘書廳先已成立議員提議之案已紛紛發表據諸議員意見以爲此後對外對内對敵諸問題非組織政府無以正中外之觀聽挽國家之危亡俟非常會議開會後將以軍政府改爲民國政府合議制改爲獨裁制總裁改爲總統其總统之當選即孫中山也至產出之方式多主提决議案聞其内容（一）軍府組織廢止（二）選舉總統之必要（三）付託總統全權（四）政府組織由大總統定之大總統由非常會議出席議員投票過半數選舉之該决議案詞極單簡主稿者爲議員陳家鼎兩院署名者極多其議案之大略如下（一）國無元首人誰適從北庭假借名義欺罔中外全國擾攘大亂靡止同人感於時勢之要求經歷年之苦痛當此非常大變亟應由非常會議速選大總統付以全權責以戡定大亂（二）中華民國政府應由大總統以全權組織之其組織另以條例訂之（三）從前軍府組織大綱一概廢止將來此議案由公决後執行俟南都局面煥然一新然後再圖發展其發展之次序湘贛尤爲注意點援桂之舉固無異議然桂省力量有限决不足爲患於粤陸榮廷現雖野心勃勃組織粤邊防務督辦行署又派馬濟等五路寇粤第此種計畫以財政支絀亦决不能實現而粤省已聯絡桂省同志會從其内部發動大帮炸彈經已秘密運入傳聞四號夜桂省兵工廠已被人用炸彈焚炸死傷工人無算將來此種事發生恐尚源源不絶故援桂先待桂人自動俟其内鬨發生然後粤人起而援之可以不費大力今日所須籌備者惟對於湘贛二省耳李烈鈞自滇黔回師被阻於湘兵事業已發生粤省斷無漠視之理而湘省自相殘殺仇視程潛舊部程到粤後軍府曾欲授以陸軍部次長極爲倚重而周震麟到粤亦有非常任務且湘人在粤軍界上尤有實權此次粤軍返粤湘籍將領不下二十餘人第二師爲洪兆麟所統全師皆屬湘人子弟故因湘局糾紛未解曾於九號召集旅粤各軍官及湘籍國會議員在湖南會館開第二次會議籌畫援救辦法湘籍各軍官由洪兆麟尹驥李炳榮羅兆雄謝文炳李雲復胡洪卿等曁统領二十七人復具呈陳總司令請將舊欠軍餉淸發以爲援湘費用其呈詞謂某等鄉籍正陷於水深火熱之中桑梓關係何忍坐視其危羣擬整率師干揮戈返里掃除兇孽以達湘人治湘之精神云云頗聞湘籍軍官此舉將來必可實見蓋湘人慣於從軍其旅粤各軍鑒於粤人治粤從前身臨前敵之粤軍尚多解散則爲客軍者自不能不預籌歸路一俟援湘軍費有着隨時皆可成行至於對贛方面亦已籌有辦法贛軍總指揮已由政務會議通過將委任鄧文煇充當鄧爲江西人於贛省情形最爲熟悉且贛軍李名揚一部尚駐在贛邊許崇智一軍駐在韶關此皆可爲得力之援助也 
　　尚有要聞二及地方通信轉入後頁 
雜評一 
[南北舊議員（默）]  
　　民國國會兩次解散後進步研究等議員棄甲曳兵寂無聲息而民黨議員大張旗鼓於廣東是謂民黨舊議員興盛時代迨政學系露頭角與民黨議員破裂於是民黨議員亦棄甲曳兵轉徙滬渝而政系議員獨攬議會之權是謂政系舊議員興盛時代迨粤軍回粤政系議員以大樹已倒又棄甲曳兵而栖皇無定之民黨議員於是又重集廣州整頓旗鼓預備恢復其興盛時代之門面斯時乃有久無聲息之進步研究等議員忽大活動於北京收拾同類聯絡他系冀恢復舊會以與廣州民黨之非常國會對抗斯時又有新會安福系之議員伏匿京中伺隙面動冀效舊議員之成法而代興是舊議員繁植於此汚濁政治中生生不滅傳遞無窮變化又不可測將來在民國史上必成一種不可方物之特色矣 
 
 

Page 8

 
 
國内要聞二 
[蘇議會被毁案預審紀]  
　　機工搗毁議會毆傷議員案地檢廳尚在偵查日前續由司法警察拘獲陶學恕張玉林劉宗保等三名昨日（十七）下午三時又傳原被告到庭預訊警廳派武裝警察二百名到廳彈壓非當事人概不許入内原告到有議員郝應泰孔昭晋錢銘銓黄次山職員到有章士毅章鑑黄端履陸秉鈞及守衛長楊夏汾被告到有緞業董事魏家驥黄月軒于本埰龔鏡湖（張質夫未到）等四人及嫌疑兇手陳小烏李承明陶學恕陶學忠等四名三點甘分開庭因案尚在偵查禁止旁聽陳小烏由守衛長楊夏汾證明當時確在塲指揮毆人陶學恕由議員錢銘銓認定當日在丁家橋地方呼機工將毆傷各議員拖往緞業公所陳小烏李承明語言支吾陶學恕祗供到會請願堅不承認行兇檢察官諭將陳小烏李承明張玉林等三名拘押陶學恕陶學忠等交保改日再訊宣告退庭旋據司法警察報告廳外集有機工二千餘人聲言不可將陳李等拘押須即時交保釋放經緞業董事龔鏡湖魏家驥黄月軒于本埰等一再勸慰謂今日檢察官已下諭不好即日收回明日决具保由四董事負責大衆始散 
[南京快信]  
　　省議會昨日（十七）下午三時開特别審查會審查省公債案聞審查結果報告主張不募債准許財廳將大生股票二百餘萬出賣整理本省財政今日（十八）延長會期一天下午一時開大會六時卽行閉會式 
　　軍民兩長昨午在省署公宴省議員列席者一百三十餘人席間談話頗歡三時始散席 
　　江北各商會定陰曆正月二十日在通州總商會集會開江北商會聯合會昨已發出通告籌備一切進行江西省敎育會來電閣議停辦中央學會參議院選舉請力爭山西省農會來電統一會議請加入農商敎育會敎育廳昨派員赴滬促錢崇威來寗就法校長職 
　　省署昨令省警廳嚴行禁賭並聞王省長已令上海縣知事將工部局禁娼辦法抄寄一份預備繼續禁娼 
　　浙盧永祥派諮議劉漢鄂王占元派諮議鄧琦來寗謁齊督有所接洽 
　　邳縣匪患猖獗齊督昨電徐州陳鎭守迅派得力軍隊往剿以安地方 
地方通信 
[松江]  
　　敎育會呈控前知事縣敎育會會長倪世昌等以前任松江縣知事李恩露侵蝕公欵列欵呈請王省長查辦（一）該知事經征民國三年忙潽附稅報數核與糧櫃繳縣數目少報百六十五元六角一厘（二）民國五年忙漕附稅又較糧櫃繳數少報百三十一元一分二釐（三）經征三年至六年忙漕滯納罰金違反省議會議决案將留充地方用途之一半分文不發即核算該知事解省收證與糧櫃繳縣數目三年忙銀則少解四百九十二元一角九分四釐五年漕糧又少解六十五元五角八釐（四）該知事經征四釐忙漕經收費每年收入達二萬五千餘元調查支出糧櫃公費與解欵滙費外每年至少有數千元之盈餘依據省會議决案應將餘欵撥作地方公益之用今該知事歷任六年餘欵數萬從無分文撥還迭經呈請公佈用途反批斥無宣示必要專斷侵吞荒謬已極（五）經征地方公欵應分别市鄉公佈前經各法團議决兼謝周兩知事呈省立案今該知事仍含混開報以便營私應勒令分别公佈總上各欵俱應查追法究徒以該知事與齊省長有戚誼雖經地方人士迭次呈控終未澈究今省長夙號賢明决不致敷衍了　也 
　　五庫稅所注意私運五庫稅務所文所長通飭各分卡愼重米禁大致謂松江毘連浙省水道紛歧米商極易私運各分卡等遇有自東而西之運米船隻應注意米商姓氏運往地點及有無執照尤應注意船户是否熟識來往各卡是否專運米石如遇形跡可疑尤須派船尾探勿被奸商漏網文所長并因袁家窩六吊灣九里菴等處不在該所範團之内咨請縣署派警協查 
　　欵產董事辭職之縣批本縣公欵公產管理處各董以省議會議决之欵產處條例已咨請省長通令各縣實行特於上月杪提出總辭職書昨經郭縣長批云此項地方欵產管理法旣經省會議决奉令公布本邑當然遵照辦理據呈前情仰候召集推舉管理之人接手經管其未經舉定以前所有該靈職事仍應由該董等完全負責 
[蘇州]  
　　財政廳整頓稅收蘇州稅務所長崔宗瀛接奉財政廳長訓令以現當公欵支絀之際所有稅收亟宜整頓查上年比較有虧無盈今屆應如何悉心謀畫以裕稅收云云崔所奉文後立即函請各業認商代表趕將應解稅欵提前墊解以便轉解其有認商之將次期滿者行將加增稅額如有觀望定行撤銷收回由所逕行征收以重國課一面派員分赴各卡巡察嚴查弊竇以資懲儆　　新建商場之近狀蘇坦開門馬路坍屋塲空地有日新公司建築大商場經商人胡繡章等（因前次胡發起組設勸業塲被商會阻止）函致商會質問該公司内幕一節茲悉日新公司近日已着手興工規模似甚宏大聞當該公司發軔之初係有滬人潘紫香等在内布置集股各事旋因入股者少又有沈滌生其人出面以同姓之蘇人某巨商名義繼續進行约集發起人十三人每人各認股五千元其餘另行募集須滿二十萬元爲定額惟聞股欵大率未繳現在營造工程之木料係向齊門外震生裕木行賒欠而來該欵屢催未付該號擬赴縣訴追又有某公民等具呈警廳吳縣請查該公司曾否依法立案廳縣已令商會調查復辦 
　　警廳長愼重冬防蘇州警察廳長李明遠因迭據稽查員報告各區分駐所巡官每有擅離職守情事値此冬防吃緊之際官長如此何能表率長警故於前晚十二時便服出胥門查崗直至天明始山間門進城回廳是夜間區長警察署長袁季梅亦單身親往各分駐所抽查巡邏於天明回署聞李廳長尚須賡續出巡藉資整頓 
[無錫]  
　　知事嘉奬小學校長縣屬北上鄉共計有鄉立國民學校七處私立安氏熙春學校一處合計學生三百餘名去年底山縣視學張杏村視察完竣後將各校狀况呈報縣署現趙雪岑知事已將評語　給該鄉學務委員轉致各校矣聞傳令嘉奬者爲第一學校級任敎員浦君實第四學校校長兪志隱第六學校校長高蔭亭云 
[鎭江]  
　　嚴禁奇裝異服鎭郡後街各妓女近多身着長袍頭帶男帽似此炫異爭奇實屬有傷風化聞警察局張局長因奉王省長准内務部通令禁止除出示飭保鳴鑼通知外另令各區署轉飭崗警遇有穿着前項衣服者一律帶署罰辦 
　　保送自治學員江寗開辦道自治講習所曾經令行所屬各縣保送學員一節茲聞徒邑士紳如戴生文君楊士馴君郭泰來君蔣公智君等八人先後開送履歷到縣刻已一併備文保送矣 
[揚州]  
　　處置　官控案江都警察所巡查主任惲匡岑素有嗜好經黄敬之等指控由縣委虎雲湘查復核辦昨兼警所長王知事已據該委呈復以惲吃烟無確切證據惟坐領厚薪難免遭人物議遂將惲薪資減去十元月給三十元又據周憲章郵控警察第二分駐所一等巡官朱覲南違法判斷第三分駐所巡官黄昌森擅專職務等情惟來禀旣無店保又無呈控人住址恐係挾嫌情事特批令遵程序控訴始可受理 
　　鄉民呈報盗案江都縣署因據天伏洲唐家鄉民王大興呈報伊家於十一日夜遭盗打刦財物衣飾請予勘騐緝追等情復據新洲鄉警察分駐所巡官胡紹安報同前情除委陳警佐履勘飭探晒緝贓盗外誠恐盗匪遠颺特咨請丹徒泰縣儀徵高郵四縣一體協緝矣 
　　查獲大批銅元江都縣署前准商會轉濟南場鹽商會之請出示查禁銅元入境以免各商受其影響兹有多子街益源錢莊在皖省官廳請到護照由該處運來銅元三萬串將抵揚之先爲濟南製盥裕通公司經理吳霈生所查悉報告商會請縣核辦現警察第五分駐所已將此項銅元查獲各商僉以該莊故違禁令擬公開大會處置矣 
[嘉興]  
　　呈報選民總數嘉興省會初選選民總數早經汪初選監督具報到省嗣由省吏電令核實折減重行具報在案現時隔多日未據具報而衆院初選又轉瞬即屆疉經省吏催報現悉省會選民總數業已分别減折實計三十六萬元九千九百七十四人由汪監督電報總監督備查其衆院選民三十六萬九千九百四十二人亦於同日報省轉報大部查核矣 
[廣西]  
　　柳州大火廣西柳州沙街某商店日前不知因何失愼致兆焚如火燄旣熾又値風力甚猛延燒約有十點鐘之久始行救熄計由沙街起至水筏止被焚舖户約千間有奇且聞燒斃數人亦云慘矣 
專件 
[中國航空事業略史（贛）]  
　　千九百二十年春舫空事務處由英航空部借用航空軍上校何爾德爲技術員期限二年 
　　千九百十九年秋以後關於管理航空機關有二一直轄於國務院一直隷於交通部至千九百二十年夏直皖戰起安福黨失敗後隷於交通部之航空機關遂卽取消餘存之航空事務處一切規模因事屬初創規畫增進迄無已日處長丁錦總司一切事務直隷於内閣總理該處現在組織如下（甲）總務科分四股其職掌如左（一）文書股掌典守關防收發文件譯電事項（二）庶務股掌舫空處公物保管購置及守衛風紀事項（三）醫藥股掌醫生管理分配事項并指揮醫務人員（四）執法股掌航空人員適用軍法裁判事項（乙）軍事科分三股其職掌如左（一）謀略股掌審擬航空軍章制計畫及人員任免遷調賞卹警衛調遣事項（二）航站股掌籌建管理各飛行區航站并航務報告事項（三）編查股掌蒐集航空章制圖書編纂書報統計事項（丙）訓育科分二股其職掌如左（一）育才股掌審訂航空課程養成人材事項并考覈航空敎練所事項（二）校軍股掌航空軍訓練演習計畫監督服務及校閱事項（丁）機械科分二股其職掌如左（一）審檢股掌檢騐機械材料審定工程設計製圖事項（二）保管股掌機械材料存儲收發事項（戊）經理科分二股其職掌如左（一）出納股掌欵項保管收支調撥預算决算帳册事項（二）採辦股掌採購飛機所需材料物品事項（己）輔業科分二股其職掌如左（一）製圖股掌空中測圖照相印製保管事項（二）通運股掌空中運輸通信事項 
　　以上各科股之組織純係臨時制宜將來飛航事業發逹後增進擴充在所不免也 
　　千九百二十年夏直皖戰起航空進行因爲阻滯近日在北京四北十英里河河之處設立一新航空總站學校工廠飛行隊等俱集於此敎育一門尤精益求精昔日已經畢業之駕駛員近復益加訓練新生敎練課程亦取最新之法 
　　中國京滬航綫擬於千九百二十一年夏問試辦并擬是年秋間再擴充别一航綫巴黎航空條約中國已經簽字凡關於各種施行規則現已審定妥協不日卽爲公布總之航空處對於商用飛航已極力進行不遺餘力也（完） 
 
 

Page 9

 
 
   
 
 

Page 10

 
 
本埠新聞 
[卡爾登聚餐會之飛行事業談]  
　　政府决定先辦京滬航空線　　預料五月一日可開始飛行昨日聯太平洋會與航空俱樂部在卡爾登飯店開聚餐會到者約一百二十人由北京航空處英人何爾德上校演講中國飛行事略謂余由英政府借與中政府以助中國航空事業之發展計在北京已將及九月余今日以兩種資格發言第一爲中政府之僱員第二爲航空界之熱心家甚願到會諸君忘却余之圖籍與余之不幸軍事訓練余今將以中國北方航空界最近發展先爲諸君述之然後再略告今夏擬辦京滬問航空事業之詳情在一九一三年以前曾有飛行家數人如法人環龍華人厲汝燕·馮如·譚根與某俄人等自行試飛頗引起一般人注意參謀部因此乃於一九一三年在南苑開辦航空學校聘法人助理之置有高得隆式雙翼飛機十二架與必要之修理廠校中有法國駕駛師與機械師各二人雖歐戰時航空材料接濟維艱然學校養成駕駛人才百人其所受之學業爲戰前飛行之程度而學校對於飛機亦愼重維持之故在一九二○年尚有飛機多架仍可飛行也此項飛機在歐戰時曾參與國内數處之戰事一九一九年中國與英商行兩家締結購買飛機之合同交通部之航空處丁士源購買亨利佩利廠大飛機六架而隷於國務院之航空處丁錦向費克斯廠購買試練用與商用之飛機約一百五十架並與之立約延聘安設飛機與訓練飛行之人員又得英金五十萬鎊之借欵以備設立飛行場所之需自一九一九年秋起航空處有二一隷國務院一屬交通部互相傾軋但一九二○年夏安福失敗後交通部所屬之航空處遂被取銷所有航空事宜概歸丁錦所辦之航空處辦理直接隷屬國務院不受各部節制丁錦脫離陸軍部專辦航空處辦事淸正頗爲中外人所稱譽此後能否進行無阻尚難逆覩一九二○年航空處曾經過困難時代吾甚望今後不復有此困難去年秋間中國唯一之航空訓練場爲兵士所佔據所有飛行材料悉在口岸扣留而財政又復糾葛接濟全斷余在此時爲之失望但丁錦則似不爲此所優也秋後時局漸定南苑飛行重行飛始刻在北京西北淸河地方設立完全新式之飛行訓練站而得勝督軍所取去之飛機今已有見還者想其餘飛機亦當可收回也中國今已簽定國際航空公約所擬實施規則大都業已審定行將公佈大半材料今已到京妥愼收存機械有在夏季暴露於碼頭致稍受損毁者但此僅爲一小部份耳中國駕駛員尚未受深造之訓練然不乏可造之人才在此年底定可有許多訓練完善之駕駛員機械員亦可望養成但須愼加訓練也中政府已决定因政治與財政理由今未能舉辦海陸軍之飛行隊故將專注其力以發展官辦之商用航空事業此舉於開放國家亦大有價値英法美興辦海陸軍之飛行隊所費不少中國若能以任何一國興辦軍事飛行隊之費十分之一用於商用航空業則中國全境不久即可以航空路線互相迅速啣接矣設中國與他國宣戰則任何利器凡有軍用價値者當然將被收用故有戰事之際商用飛機勢必改爲軍用飛機但中政储之意欲設法務使商用飛機不與内訌稍有牽涉政府已因種種原因决定先開辦京滬航空線如在此路獲有經濟上效果再行開辦其他航空路線京滬綫因有鐵路之競爭獲利難豐但亦因有鐵路而辦理較易飛機固甚可恃然萬一機械不靈郵件行客可移交鐵路裝運而不致大感困難加以地勢平坦京滬兩處各有觀象臺且有鐵路與運河供駕駛員之指導故此路飛行尤屬相宜預料五月一日當可開始飛行以余觀察或有延遲須展緩開行日期者厥爲上海因吾人欲在上海覓一相當之停機塲頻覺不易也兹將草定之暫行航空時間表宣佈於後 
地名理數　由　京　　至　滬　　　　　　由滬至京 
　　　　　　　到開　　　　　　　　　　　　到開 
北京　　　　　　　　　　　　上午五時三十分　　　　下午六時 
天津　七五上午六時二十六分　上午六時四十五分　　　下午四時二十一分　下午五時 
濟南　一七○上午八時五十一分上午（換）十時（機）　下午一時十五分下午二時（換）十五分（機） 
徐州　一八○下午十二時十五分下午十二時四十五分　　上午十時三十分上午十一時 
南京　一八○下午三時　　　　下午三時（換）四十五分（機）上午七時四十五分上午八時（換）十五分（機） 
上海　一八○下午六時　　　　　　　　　　　　　　　上午五時三十分 
每逢星期日星期三日星期五日由北京飛往上海每逢星期二日星期四日星期六日由上海飛往北京飛機停駐所設有食肆及候機客室交通部長與郵政督辦現竭力贊助航空事業之發展其收費辦法現雖尚未有最後之决定但大概或如下述「信件」尋常郵費外加特别航空郵費每件一角五分（信重二十格蘭姆）加快收發「新聞紙」與信件同惟每件重五十格蘭姆「包件」較普通包件三倍其費擬與稅關接洽在停機場查騐以便加快遞發「乘客」每英里收費二角五分初辦時暫不載客因去夏戰事之影響訓練計畫致多延擱故華人駕駛員尚未敷應用現聘用極有經騐之外國駕駛員暫承其乏沿途除有收交郵件之停機站六處外並擬設臨時停機站八處如屬必要將來尚可添設（中政府現將公佈關於此事之必要規則此外尚有許多問題如乘客保險等事今尚在考慮中今有一語爲諸君告者航空處經費不允且係新創尚望諸君體念其艱京滬線乃一大試騐就其距離言殆可謂世界中之最長航空路線其成敗有賴於沿途各埠商人使此路有成效則其他路線亦可陸續開辦如南京杭州路三小時可達成都北京路與成都漢口路俱各一日可達將來或用水面飛機往來香港上海間一日可達尤爲 
便利諸君注意於中國幸福尚望諸君子此事業以財政上與精神上之援助余料前途困難尚多但以諸君之助力定可戰勝之也 
[一年來各公司航業之調查]  
　　續日本郵船會社該公司之歐美路線已紀昨報兹再將其他各路查紀如次（七）濠洲線（即澳大利亞）亦從横濱·神户·長崎·等處出發所經之地均各處羣島而以新金山之曼爾勃倫Melboume爲終止地該路向爲三輪往來今仍以日光丸NikkoM.丹後丸TangoM.安藝丸AkiM.三輪駛行（八）印度線係經行横濱·神户·門司·香港·星加坡·檳榔嶼·仰光·至喀爾喀特爲止迴航亦至上海此線原爲烏帽子丸YeboshiM.孟買丸讚岐丸SanukiM.仰貢丸四輪行走在上年三月内初則加入長野丸NaganoM.至秋間又派神瑞丸及十月與十一月内復相繼加添武豐丸·神盛丸·廣通丸等共九輪行駛其中之武豐丸神盛丸兩輪有時亦兼往紐約但此路各船以運貨爲主與定期郵輪稍有不同（九）孟買線此路由神户·門司出發先至上海再往香港·馬剌甲·經哥倫布以達孟買其定期班輪爲天津丸·仁昌丸·蘭貢丸·捉擇丸YetorfuM.等四輪在去冬亦加有臨時貨輪兩艘此路之船舶與印度班輪時有互相輪流分駛也（十）日本南洋印度綫該路經駛八打威·三寳壟泗水·至印度而迴航則直到上海本爲泰安丸吉林丸遠江丸TotomiM.三輪行駛今亦加添一艘規定爲四輪矣（十一）印美線航駛馬得里斯取道蘇彝士河波脫賽特至紐約爲止初爲錫蘭丸讚岐丸（該輪兼行中印日本班）等四輪在上年九月初加入寳蘭丸一艘十一月下旬又派富潤丸故刻已指定六輪往來此路矣（十二）紐絲綸綫此路爲去年新增航路之一將從本年起先派一輪往來（十三）中日綫别爲（甲）（乙）兩路（甲）大阪神户至上海路現航者爲筑後丸ChikukgoM.八幡丸YowataM.山城丸YamashiroM.近江丸omiM.四輪每一週往來一次兼駛門司（乙）横濱上海路兼航名古屋長崎等處今爲春日丸KasugaM.和歌浦丸WakanouraM.竹島丸TakeshimaM.三輪往來行駛（十四）北支那綫係往來大連·大沾·仁川·鎭南浦·牛莊·等處亦别爲支路四處（甲）横濱至大沾爲高砂丸TakasagoM.花咲丸HanasakaM.兩輪去冬加添濟州丸SaishiuM.一輪現有三船往來（乙）西韓路經釜山新義大連者原爲櫻島丸去冬十一月二十八日又加平安丸一輪（丙）大阪至天津現係相模丸SagamiM.一船行駛（丁）大阪牛莊一路因北方河凍故暫時在集航中定本年三月一號派輪行駛（十五）大阪靑島線其定期班輪原祗西京丸SaikaiM.一輪於去年九月中旬起添加臨時班兩輪一名營口丸YeikoM·一名淡路丸AwajiM.均兼至天津也（十六）大阪漢口班（十七）名古屋上海班均在休航之中因之中日一路現在該公司又派有臨時班輪三艘一名五洋丸一爲三河丸MikawaM.一係新瀉丸NiigataM.亦均在去年增出云現在上海方面之中日航輪幾盡爲該公司一家所派而現航從日本直接至中國班除停駛各路之外已近有二十艘之多也 
　　昨日航業調查中之半岡丸半橋丸之半字實係豐字之誤附此校正 
[葡萄牙遠東航業之發展]  
　　字林報云葡萄牙國現已開辦新航業公司備置商船往來於葡京與遠東之間按月開行一次刻已佈置妥善並委定各口岸經理人其第一艘業已在途駛赴東方上海之經理人爲北京路十一號紹和洋行該公司所有船隻皆係歐戰發作時泊於葡國口岸之德船後由葡政府没收曾經英政府借用戰後交還現共有十九艘其第一艘於一月六日由葡京出發開赴上海者載重五千六百八十九噸乃最大商輪之一（原名皇太）號今改名葵里門號 
[美軍艦之行動]  
　　大陸報云美國巡艦紐鄂倫斯號向泊上海爲長江美艦隊之座艦定於十八日午前六時開出吳淞往迎美艦隊總司令格里夫斯與調查海參崴藍登遇害案之委員俾總司令等可換坐該艦直接赴海參崴而總司令等原坐之愛里歐號驅逐艦則將駛入吳淞云 
[海工程師改港計畫之志願]  
　　浚浦局總工程師海德生前將上海港口將來進步之報告譯本六册送與江蘇特派交涉員許秋颿查核其函中末述此項技術之解决現尚未定須俟明年年終由本局印刷宣佈又謂此項解决係得之於著名專家歷久經精細之考慮伊原由全世界特選而出抱不偏不願之志願以冀爲中國獲美滿之效果然地方上之發展無論如何完備而於全商埠極端複雜之技術上及商務上之需要則未經慮及之也兹附之港口報告以見本局籌備此項問題之大概及彌於全國之利益願閱者注意及之云云 
[開闢吳淞商埠之昨訊]  
　　開闢吳淞商埠事宜業經張督辦擇定水警廳署爲商埠籌備公署定陰曆明年正月初五日舉行商埠開辦禮茲聞吳淞沿江一帶灘地原係劃入浚浦局路線範圍此次開闢商埠乃經張督辦聘請浚浦局總工程師海德生爲顧問現商埠局關於開闢馬路與經界權限關係業已函商浚浦局派員訂期履勘云 
[江蘇公民監視選舉團呈文]  
　　條陳整頓選政意見江蘇公民監視選舉團成立以來未及兩月各地之繼起組織者日見其多茲得該團第二次常會議决之呈請省長整頓選政文照錄如後呈爲謹陳整頓選政意見三條懇請採擇事竊公民等前因本省歷屆辦理選舉種種舞弊曾組織江蘇公民監選舉團將見聞所及瀝陳梗概並擬具宣言簡章呈請備案在案查光復以來選舉之所以不良大半利用選舉法及選舉法施行細則各條可以影戤謹再將意見所及條舉如左一調查之法似宜加密也緣近來辦理調查之人大半欲自謀初選當選或係欲謀者之羽黨故往往並不調查而任意開列以致於選舉人之年齡資格住址錯誤者有之分名號爲兩人者有之至僞造空名者尤爲多數公民等竊維衆議院議員·及省議會議員選舉法所列選舉人之資格凡四除小學以上畢業及與小學以上畢業相當資格係屬少數且不易妄填外所有僞造者大致均填年納直接稅二元以上或五百元以上不動產使人於表面上無可究詰其實凡納直接稅者皆有收據如忙漕串票 
之類似宜令其粘入調查册内若據上非本人之名應註明與本人之關係凡有不動產者必有騐契或官契似宜令調查員於驗看後詳註騐契或官契號數產數於册以徵實在使無從蹈空影戤又查選舉人名册住址一欄因無一定寫法故向來祗填某市或某鄉其範圍或數里或數十里不等面積旣廣即本市鄉人亦莫能盡悉其確址及有無其人以後似宜於某市或某鄉下詳注某街某巷或某村某莊第幾號門牌以便覆查且可使辦理者無從將空名任意安揷一換票之倏似宜廢除也查元年公布參議院議决之衆議院及省議會議員選舉法本規定投票人每名祗領投票紙一張及大總統制定施法細則始有投票人因錯誤汚損投票紙及封筒時得請求換給之條於是監督之發票數不能以人數爲限辦理選舉人得私自取出甲票換入乙票而以取出之票遵照細則列入汚殘餘紙内並可預先取出預備換給之空白票若干紙雇人填寫及大衆投畢後封匭時躉裝入内一面在投票簿示到者之下爲之簽字以符票數緣欲謀初選當選而作弊者大半先謀充監察員或先串通管理員監察員故一切手續旣可爲所欲爲而又均能如法若將換票之條廢除則躉投抽換之弊自可減少一糾弊之人似不宜限制也查本屆各縣調查選民册中發現弊竇者已有多起而初選監督對於地方公民舉發之公呈往往堅執選舉法第二十七條祇許本人可以呈請更正其他均認爲不合法斥不受理其實册中之名大半虚造旣無其人何來本人與其照選舉訴訟各條求補救於事後或致連累多人選舉無效徒耗許多手續費用不若任人舉發於事前更正較易可否酌定辦法通行各縣以杜初選監督之推諉以上三條倘蒙採擇施行俾舞弊之人無從施影戤法律之伎倆而糾舉之人不致受不許告發之限止庶積弊或有擴淸之望江蘇全省幸甚謹呈江蘇省長王江蘇公民監視選舉團總幹事袁希洛 
[提倡童子軍敎育之呈文]  
　　請將組織童子軍經費列入學校預算江蘇省敎育會爲提倡童子軍敎育呈王省長文云呈爲請通令各縣知事准各學校組織童子軍經費列入學校預算以利進行敬祈鑒核事竊維童子軍敎育之主旨在靑年爲訓練高尚之人格在社會爲造就優秀之分子在國家爲養成健全之公民補助學校敎育之不逮文明先進各國莫不盡力推行久著成效吾國自民國以來始漸漸提倡本省各學校童子軍之組織始於四年至六年六月由敝會發起組織中華民國江蘇童子軍聯合會爲全省之總會凡各縣童子軍團均經由總會考騐註册以資統一四年以來積極提倡统計已經總會考騐註册得二百五十六團七千七百餘人各縣次第進行尚能奮勉惟是考騐所及精神與形式間未能盡臻完美此皆因經費支絀有以致之蓋童子軍之訓練課程至爲精密設備不完即練習方面未易應手現在各團之組織一切服裝大半由入團者自行置辦其設備費因各學校預算從前未列此項名目多賴私人捐助略爲購置未免苟簡故就目前情形觀察其業經組織進行者或恐未能維持永久亦有志願組織無從着手者八九兩年中華民國江蘇童子軍聯合會大會已迭據各團請爲轉請公家補助前來敝會爲鄭重起見兩年以來詳加考查時至今日知非有公欵補助將難繼續推行而已成立各團因經費不足簡陋從事精神亦難於振奮查歐美各國學校童子軍多係支給公欵辦理若美國則並經一千九百十六年國會議决爲國家事業可見此項敎育之重要吾國興辦童子軍甫見萌芽尤賴公家補助盡力提倡期與各國並駕齊驅現値編製十年度預算之時爲此備文陳請省長鑒核敬祈通令各縣知事轉令各該縣學校准自十年度始將組織童子軍經費由各校酌列預算以利推行實爲公使謹呈江蘇省長王 
[調查閩學生被捕事之報告書]  
　　各路商界總聯合會前據新閘九路渥北六路兩商界聯合會提出議案請開會設法共同營救被捕之福建學生劉開祥等九人曾經總聯合會議决先委託委員三人 
從各方面調查入手該會委員王宗藩亦係閩籍兹從福建同鄉會調查所得特具報告書請該會從速進行原函節錄如下宗藩日昨至福建同鄉會調查被拘之閩學生九人其中有一陳國瑞係廣東人現已聯合廣肇公所共同營救准星期四下午二時在四馬路三山會館討論辦法又據福建同鄉會所調查之事實如次九學生此次來滬是爲抵制劣貨事此九人是最熱忱者因現在閩省當局者多欲搆陷加害故特來滬謀生活孰意離閩即爲速禍之機殊爲可歎此九人初來寓居租界因有王兗者欲行其誘騙之術爲之輔助者爲一高某引九人到華界將近一星期之久此九人因生活之路未能如意議决回閩詎於是日被捕九人中有一希昻者即王兗之兄高某之内弟此王兗與高某喪心害理可謂極天壤間最惡劣而無人格者矣悉福建同鄉會極願聯合本會爲之帮助營救意欲請本會於星期四參與討論并贊成本會之先與地方檢察廳接洽調查而後討論最良之救法但事貴神速遲或有礙云云 
[最近洋莊成交出口之絲經]  
　　近日以來廠絲市面雖仍滯呆然較之去的上年臘之時則已有起色之象最近英洋洋莊廠絲灰經沔陽黄絲七里絲高牌等均有採辦出洋絲價尚好惟廠絲俱係特别粗條份十六八起至二十八三十止兹據絲商消息最近成交之各種絲類詳細如左 
　　廠絲特别粗條份 
牌號　　　　　　　擔數　　開價　　　　　買進洋行久成牌新式廠絲　　一○○　八百八十兩　　美鷹洋行藍龍牌復摇廠絲　　一○○　　　九百兩　　信孚洋行美女牌復摇廠絲　　　二○　八百八十兩　　未詳美莊天來龍牌復摇新式廠絲四○　八百八十兩　　又鐵樹牌廠絲　　　　　二○　七百八十兩　　又愛取麥　　　　　　　四○　八百五十兩　　又天昌牌　　　　　　　三○　　　八百兩　　又現貨雜牌　　　　五六十擔　七百五十兩　　又灰經日塔葵花等牌　　　　三百七十八兩　　又七里絲高牌　一○○餘擔　八百三十兩至六百七八十兩　又沔陽黄絲　　　　七八擔　四百三十兩至三百七十五兩　美大故近日以來廠絲已稍活勤　且絲廠因不能維持曾電政府乞援撥欵維持現已部令許可大約撥欵一百五十萬兩陰曆年内卽可得欵故各絲廠大有回復閣車之望云 
　　又據某專辦華絲出口洋行報告最近一星期一月十日至十六日華絲成交之色數及價格如左（此類報告用以考察市面注重價格方面例如兩洋行同時進同牌之絲買價相等則只錄一家）十日星期一有連納洋行辦日塔牌頭二號十包價每三七零兩三井洋行辦葵花牌頭二號十包價每三七零兩景昌洋行辦水仙花牌丁頭特等號二十包價每八一零兩又雪山牌丁頭特等號二十包價每八一零雨白頭洋行辦黄查把牌十包價每五零零兩三井洋行辦雙象牌頭號十包價每三七五兩又日塔牌五包價每三七五兩岩井洋行辦財童牌二十包價每三六二五兩景昌洋行辦天台牌三十包價每七九零兩松文洋行辦鵲梅牌十包價每三七五兩三星洋行辦過盆牌中貨二十包價每四五零兩又用摇粗經十八包價每六零零兩十一日星期二三井洋行辦天來龍牌三十包價每八九五兩又久成次貨四十包價每八五五兩達昌洋行辦美女牌丁頭號二十包價每八九五兩又天來龍牌二十包價每八九五兩信孚洋行辦冬龍牌一百包價每八零零兩連納洋行辦冬龍牌二十包價每七九零兩又日鹿牌二十包價每八零五兩又天文台牌二十包價每七九零兩惇信洋行辦天來龍牌二十包價每八九五兩星期三四無市十四日星期五松文洋行辦雀梅牌十包價每三七五兩又三獅牌十包價每三七五兩星期六無市 
[院電偵緝王徐二禍首]  
　　松滬何護軍使頃接國務院電云據報王徐二犯目下確在上海某租界潛居日來屢見蹤跡惟觀其行動甚爲詭秘卽速設法緝捕等因何使奉電後已令稽查員注意訪緝矣 
[爛泥渡大火紀]  
　　浦東爛泥渡鎭前晚（十七）夜半一時許祥泰烟紙店失愼登時冒穿屋頂火熱燎原延燒鄰居店舗六十餘家住户二十餘家燬屋百數十幢當火熾時該鎭救火會全體會員急驅皮帶車到塲至兩點半後公共租界救火會亦渡江助救共同竭力灌救直至天明始行撲滅該鎭救火會員姜文德被房屋坍下壓傷足部勢頗沉重昨延醫診治而三區警署曾署長·巡官李鶴鳴·夏柱庭等督率長警到場彈壓帮同施救事後由曾署長飭傳祥泰經理沈寳文略詰一過即飭送警廳司法科發落又聞祥泰有學徒二名因跳窗逃出致遭跌傷所有被災各店牌號彚錄如下祥泰烟紙店金吉順南貨店朱源興碗店稻香村榮記剃頭店景恒茂粥店東升南貨店長興館麫店顧同盛肉莊大茂糟坊第一樓茶館丁永成洋貨店如　春麫店黄福記雜糧號德大祥洋貨店仁泰米店日新昌酒行陸稿薦順興館飯店裕隆糟坊洽興烟紙店東升陽火腿店錢永興肉莊華義泰酒店同泰烟紙店坤記剃頭店天一堂藥店大興羊肉店郵政支局老三陽茶食店徐富泉荳腐店萬全堂酒店黄榮昌新衣店四閣樓茶館劉順興鐘錶店鞋子店裁縫店柴炭店袁毛毛地貨行合和館飯店木成水菓店打桶店姜順興彈花店新泉裁縫店阿大南貨店石灰行劉姓醫室等按浦東爛泥渡屢遭火災去年一月十七日夜亦遭大火計燬七十餘家今年是日又逢是厄雖會逢其適然亦奇矣 
[奉賢鹽警槍斃鄉民案近訊]  
　　滬海道屬奉賢縣境袁浦場鹽警緝私槍斃鄉民姚阿金鄉童陳秋生兩名經賴知事咨由袁浦場汪知事將肇事鹽警韓淸文徐萬仁送案訊辦情形曾誌前報兹聞此案經賴知事迭次研訊并特别調查案情咨請該場汪知事將鹽警副官趙俊臣顧玉成駱如德王星樓等歸案質訊乃有松江鹽運副使乃稽核所洋員船津文雄等咨請該縣非但不允將趙等送案且須將在押之韓徐兩鹽警釋放云云賴知事頗以爲難昨特電請王省長及江蘇高等廳聲請移轉管轄或依法辦理請示祗遵云 
[逆倫案已移送法庭訊辦]  
　　浦東三林塘鎭張萬興米店主張鑫生被朱紹生控其商通閔行鎭醫生朱健臣施用毒藥將父駕雲毒斃投上海縣警察所告發奉諭往拘張已逃逸祇將健臣獲案連同紹生一併訊押俟張獲案再核在案兹悉此案昨 
 
 

Page 11

 
 
午已由縣公署備文飭探將朱紹生朱健臣移送地檢廳究辦午後奉檢察官提案審供之下判兩朱收押候辦 
[兩匪判解護軍使署訊辦]  
　　陽曆去年除夕專查特别事件之中西探目在新閘路查獲身藏實彈手槍一支·殺牛刀一柄·包袱一個·之阜寗人王一鳴丁錦雲解經公共公廨命押候查明有無犯案再行訊核等情已誌前報兹由該中西探目等調查得王丁兩人對於虹口西華德路三百八十三四號門牌天華銀樓於去年十月三十一號夜被盗匪四人侵入刦失價値三千四百五十元之金戒一百零一隻·銀鐲一百餘隻·及其他本件金銀飾物臨逃開槍彈傷隔壁江永豐米店出店胡銀華腹部一案頗有關係因於昨晨傳同人證將該兩人解至第二刑庭請究先由特别西探長壳羅香上堂禀明偵查本案及兩被告已在捕房供認夥刦該銀樓財物不諱各情遂將手槍·利刀·包袱·曆捕房所錄供詞單逐一呈察次由西探麥克納司禀明是晚與羣探巡至新閘路見兩被告在途徘徊因即向詰其中一人情虚關逃故遂搜其身畔手槍係在王身畔抄出利刀包袱則係從丁身畔抄出云云又由滙山捕房十六號西探亨格林上堂禀稱天華被刦後我即往調查在該銀樓内檢得彈壳數枚該彈大小號數均與王一鳴之手槍相符云云又由特别華探目陳雲忠鍾星南分别上堂禀稱因界内時出搶案奉捕頭諭每晚出外搜檢行人有無撓　危險物品十二月三十一號下午五句餘鐘在新閘路查獲兩被告身懼槍刀遂拘入捕房至一月一號始行盤問口供五號譯成西文當盤供之時由西探目親自盤詰我等皆站在側並無何積威迫所供之詞全係被告自願說出云云又據天華銀樓經理戚炳發投訴遭刦時目覩被告王一鳴執手槍在門口把風後開槍三響致流彈傷及胡銀華而丁錦雲係入店行刦者曾見其將練條八根交付與王云云並據證人李明松到案證明丁身藏之刀係彼等被捕前七八天山王向伊購買得價八角云云而江永豐米店亦遣夥徐蘭亭上堂聲明出店胡銀華受流彈之傷三處至今猶有微痛因行動不便今未到案云云至此王一鳴之代表律師乃向以上各人逐一盤駁一過遂稱捕房控告王一鳴槍擊米店出店並無確實證據不能照三百七十三條刑律科罪敝律師之意欲請堂上根據三百七十條刑律科以三等有期徒刑云云李襄謹乃向被告反覆詰訊而王堅稱西華路之刦案係被迫在捕房供認問丁便知手槍係友人囑爲帶至曹家渡船上並非已物云云丁錦雲初亦不肯供認行刦之事嗣始稱與王及在逃二人往刦云云李君得供與美約副領事磋商之下判曰兩被告一併押候錄供備文詳解護軍使署按律懲治如果訊無證據仍請送回本廨發落 
[城内穿心河橋之盗案]  
　　城内穿心河橋北首一百零一號門牌盛韻甫家突於前晚（十七日）六點時來盗匪五人内有二人身穿元布棉袍餘均短衣執持手槍叩門入内先將傭婦鍾李氏撳倒即以胡椒塞入該傭婦口内使其不能出聲遂由穿棉袍之二匪囑令短衣盗匪三人把門二匪登樓適有盛之親戚韓林氏站立客堂樓房内首匪即出示手槍假作射擊之狀立將該氏所帶方九霞牌號金鐲一對計重二兩二錢一併捋下旋入盛妻林氏臥房圖刦幸林氏先已避往房外沿街洋檯上狂呼盗刦該盗等始怱怱逃逸所捋金鐲一對因急於奔逃落下一只事後由該事主拾起二區一分駐所馬警佐聞悉立率長警往勘警廳偵探周根瑞昨亦往該事主家查勘一週立即四處訪緝據云該盗等均操本地口音形似流氓云 
[最近之糖市]  
　　近旬日來糖貨市而日有變遷上月初業此者預料產地之價有步跌之勢豈知我國舊曆年關需糖甚巨各行存滬之貨均已銷罄　數天車糖陸續到申價又漲銀二錢枝赤因貨身高低不一其價亦無準率昨日太古現貨開出者四温半十三兩六錢四温二五十三兩四錢三温半十二兩九錢嗬白十三兩東白三温半十二兩八錢四温十三兩一錢新枝赤十兩零八錢至十兩零五錢夾靑赤十兩零四錢至十兩零二錢嗬囒赤十兩零七八錢依路赤無現貨三號吕靑八兩一錢四號吕靑七兩九錢軟吕靑六兩六錢觀此情形年内糖價恐難鬆動也 
[鷄鴨蛋漲價原因]  
　　蛋黄蛋白洋莊向有購辦本年夏秋之間洋莊銷路停滯近據出口行家消息謂現有某國洋商派人四出收買如九江蕪湖等處向來每元可購七十枚者今則已漲至每元六十枚本埠四鄉被收後市上鷄鴨蛋優亦驟然增漲前得每洋六十餘枚今亦祇五十餘枚零售每枚須二十文左右緣食糧大貴各路鄉間之蓄鷄鴨者較昔年減缺之故也 
[景昌公司絲市報告]  
　　中美新聞社譯景昌華絲出口公司報告云「日本絲市」謡傳外國出口商已在横濱折價買絲某某方面對於此種交易之結果略感不安至帝國絲公司對於新水（譯音）頭號絲如何厲行其日金一千五百元之定價今尚不可知也「上海市面」中國機器絲市面已有轉機存户漸有觀望之傾向惟陰曆年關將近中號及特别大號之存户均急謀脫貨至特别大號則市價殊昻七里絲略有交易係本地日商行家買去土色絲亦有日商買去小批價頗高市價如下中國機器絲特别大號銀一千兩特别號九百兩中號八百兩七里改良絲上號八百兩市號七百七十兩土色絲上號三百七十兩市號三百四十兩 
[所得稅事在必行之縣函]  
　　上海縣商會昨接沈知事函云逕啓者案奉財政廳訓令開奉財政部訓令本部籌辦所得稅節經令行各財政廳長認眞辦理在案惟各省議會商會曾因吉林省議會·南京總商會通電協爭間有附和電達中央請暫緩辦第按其所主張殊多誤會之點當經本部分别電復開曉茲將此項往復要旨摘示如下（一）議者以所得稅條例未經國會議决因指施行此稅爲違法一說本部查該條例於民國三年公布之時雖未經國會議决然民國五年六月二十九日奉大總統令凡法令除經明令廢止外一切仍舊等因當時國會業已規復未嘗正式建議廢止當然承認有效法理顯然無可非議且現行稅法如契稅條例鹽稅條例等皆係民國三四年間以敎育頒布其餘章制類此者亦多所得稅事同一律未便謂爲無效（二）議者又以現下施行此稅西南各省尚有未能普及者爲言查同一稅法而施行地有先後不同各國具有先例亦不獨所得稅爲然自未便以全國徵收一時未能普及爲藉口（三）或謂近年兵戈擾攘災祲頻仍商業凋敝所得稅未可遽行等語查各國施行所得稅多始於國家多故之時豈　瘡痍滿目而商業獨不商敝乎蓋以所得稅係徵諸享有純益之人與虧耗折閱之營業毫無關係本部前訂先行徵收稅目内凡普通商店除應據其獲有贏利外並以其有二萬元以上之賣本爲前提始行課稅尤與凋敝之商業無關（四）或者又謂民國以來稅捐重疊民力已殫查現世旣無採用單稅制度之國稅捐重疊自係必然之勢且所得稅定率本極輕微又以資產及純益爲標準自難統以民力已殫爲藉口（五）若謂現在自治尚未實行亦與所得稅之施行無礙蓋所得稅係屬國稅地方自治並無直接之關係（六）至謂登記法未經頒行恐於調查不免糾紛此亦不然蓋登記法之曾否施行不過與調查所得稅略有便利之處然本部現訂辦法已於稽徵力求簡易商人通例第七條内載商人每年須將本年貨物·產業·器具·以及人欠欠人欵目盤查一次造册備存又現行公司律第一百零七條内載董事局每年務須督率總司理等將公司帳目詳細結算造具年報每年至少一次各等語是官署據册而稽或令其認報自免糾紛（七）有　現行稅目係以法人爲單位致欠公允者查本部前訂先徵稅目五項係以官吏薪公之所得爲首列不獨藉資提倡亦以比年新潮日大而直接稅之負擔官商獨鮮身受未足以劑社會經濟之平故細民小販務使不損錙銖達官富商亦僅祗取涓滴並非以法人爲單位以上各節均係本部分别批答各省議會商會之大概情形自應開示各廳長以資接洽至所得稅各國皆視爲大宗稅源吾國創辦伊始期在將來之發達十一月二十三日又經國務會議議决將此稅用途劃定成數所收稅欵除徵收及奬勵各費後再行分配以七成爲振興敎育之用三成爲提倡實業之用其敎育經費另由敎育部酌分辦理國家敎育與補助地方敎育成數等因事關保育要政該廳長等務須力策進行以立基礎而興良稅並將該省籌備情形報部以便依限開徵是爲至要除分行外令仰該廳長遵照辦理可也等因奉此查所得稅前奉部令節經前兪廳長轉行各縣遵辦並將全年稅收約數填表具報在案現在徵收期間已屆亟應速辦以策進行除分行外令仰該知事遵照辦理等因到縣詳繹部令所得稅事在必行現將通告發貼並奉令將全年約數填表具報所有調查估計方法應請貴會協助辦理並希迅賜見復以便會商辦法具報不勝盼荷 
[外洋輪船進出口行程]  
　　昨日福來洋行之西極賽普號貨輪WestJessup由美國西雅圖經日本神户來申運來進口貨僅有零星洋貨三百餘噸定明日開往小吕宋尚有從美國紐約來華之倫克士探Lancasler號昨日接來電將抵日本船上裝有到中國之進口貨四千數百噸均係香烟五金等物二十二號或可到滬又有從新金山開來之西開霞號WestCajoot現亦得電報在二月一二號亦可到申又怡泰洋行經理格林公司之格林愛特號Clcnade本定二十四日抵此昨得該輪在星加坡來電報告須於二十六號來申又格林泰來號二十七日可到上海格林厦門號二月二日可至滬又有大阪商船會社之阿拉純安丸ArixzonaMaru係從西雅圖温哥武等處來滬已於昨日進口定明日開赴美國先往大連横濱又有往來紐約上海之阿茂埃丸AmurMaru兼駛新金山一路現已於日本開出不日亦須到滬尚有阿剌巴丸ArabiaMaru自本月八日在申開出後今日已到横濱將於出月匹號至西雅圖又英國郵船公司之貨船蘭希埃Lahore自盎凡爾開出後十七日抵檳榔嶼將於二十四號從星加坡開駛來申又有法郵船巴勒介號現往日本大抵二十七號還申二十八日開赴馬賽該輪仍停泊於黄浦碼頭云 
[國内輪船出口貨之調查]  
　　（烟津）招商局之飛鯨輪船自去年十二月中旬至耶松船廠修理後至昨日業已出廠定本日广往烟臺昨在上海報裝出口貨有麫粉六千包銅元三百箱桐油二百十桶銀子兩箱藥材三十一件香煙五十二箱紙頭一百八十四件洋布上布一百五十八件 
小竹一百件牛皮十三件水菓七十二簍雜貨二百零四件（福州）又該局之福州班輪新濟號亦定今日開出昨日裝出之貨有麫粉一萬零五百包餅豆九千五百件黄豆一千三百五十包白米九百六十六包白蔴三百二十四件皮油三百五十桶洋布二百零七件白糖一百五十包舊鐵十五擔桑種五十三札水菓二百七十簍元寳五箱雜貨五百七十一件（長江）昨日三北公司之德興號輪船裝往南京有火柴梗一百包茶葉五箱裝往鎭江有茶葉十二箱火柴五十箱雜貨七件裝往蕪湖有石頭一百十五塊洋燭五十箱火柴五十箱鋼鐵一百三十二件洋釘十五桶玻璃二十箱白糖氷糖三百四十七包魷魚二十四包烤皮九十八件檀香一百六十六件裝往漢口計笋乾二百件土酒六十壜西瓜子一百二十包火柴二十件燈罩四十箱九江貨中有小白鐵一百件笋乾二十七件鏹水三箱釘鐵板一百五十一件海帶菜二百十包桂圓乾五十五箱鋼鐵五百四十五件白糖五百九十五包餘爲雜貨同日又有太古公司之安慶輪船裝出白糖六千包包糖一千三百包蕉葵扇四百件雜貨八百件（寗波）昨日招商局之江天號在申裝甬之出口貨共皮油六十簍杏仁五件甘草藥材二十四件沙籐二百七十八件烤皮二百十七件煙梗十九件紅米二十包靑藤一百十二件牛骨三百包紅皮五梱餘爲雜貨（港粤）太古公司之天津輪船向係爲各路線中臨時派駛之預備船此次調行至申開駛廣東香港班昨日該輪由靑島來申裝來進口貨僅有絲頭草邊七十八件玻璃料二十六箱銀子六箱餘無他物至昨日裝儎港粤之出口貨計有蓮汾四千包襄餅二千件花生浦五百簍花生仁一千包菜餅六百件餘爲鹹魚雜貨 
[奉化水災善後消息]  
　　旅滬奉化水災善後會捐集賑欵約共一萬元業經旅滬同鄉會員於昨日開會討論辦法當將捐欵酌量分配函知道尹知事及各鄉自治員其函如下謹啓者同人等前以本縣各鄉今年疊遭水災禾稼漂没收穫無望田塘冲坍後患靡窮逖聽之餘不忍坐視爰集同鄉之旅滬者組織水災善後會分頭募捐聊盡棉薄並公推莊崧老蒞奉勘災一面函請各鄉熱心諸公共策進行藉資補救不圖本年滬上市况蕭條銀根奇緊竭力籌募僅得捐欵一萬元而據莊崧老報告致災原因全由發源之山森林太少水難停蓄下流溪河淤塞過甚水不暢行欲圖根本解决必非培養森林疏浚河道不可今以此區區之捐數而欲改良大而且難之工程不惟掛一漏萬無濟於事抑且待賑孔殷不容或緩同人等再三商榷計無可施姑擇其事之至要而急應舉辦者條議如下（未完） 
[淞滬糧食維持會之通告]  
　　淞滬糧食維持會前開成立大會已誌報端兹該發又發通告兩則略錄如下（通告一）敬啓者本會兹有特别事務多件訂本月十九日（今日）（星期三）下午一時在浙江路商界聯合會本會事務所開緊急議討論務乞貴處或推派代表或屆時親臨與議敝會專盡義務並不募助臨頴　勝溷切盼切之至（通告二）敬再啓者本會深荷熱心義務之士贊助於本月十五日開成立大會惟公决以陰曆十二月初十日函告本會代表姓名爲選舉截止期兹有大盛地產公司明强學校滬北公學閘北慈善團閘北商業公會義德堂粉麫公所吳淞商會百老滙路四馬路唐家弄新閘路愛克界滬北六路北五區諸大團體曁大商號先後函允加入本會誠恐遍請未週致有稍欠完善之憾兹特再展期至十二月十五日（星期日）爲止尚希熱心之士迅速開示代表姓名詳細住址函寄浙江路（三五六）本會事務所俾早印名册面資選舉至紉公誼 
[國民大會代表會議彚誌]  
　　國民大會策進會各省區代表連日假廣肇公所集議兹將逐日議决事件彚誌於下（十六日）主席霍守華報告皖代表蔡子屏因接急電父故奔喪返皖由黄一淸全權代表畢繼提出皖代表所提國民大會組織法案魯代表李郁廷謂現在出席不過十省膺不能議　組織法閩代表陳文總附議主張第二屆集會再議主席以繼議付表决多數次提出皖代表主張設總籌備會案滬代表唐豪謂昨日認籌備會爲時期未至則總籌備問題當然不成立魯代表李部庭主張設各省區聯合辦事處於上海主席付表决多數當推李郁廷唐豪張靜廬三君起草聯合辦事處簡章遂散會（十七日）主席霍守華提出各省區聯合　章草案由起草員逐條說明經衆討論詳加修改通過 
[領事團增選公廨陪審官]  
　　駐滬領事團因公共公廨受理之華人民事訴訟案陪審者祗有英美兩國副領事每日（除星期外）上下午輪流承値不無辛勞亟應增選一員以資休息故特選派葡萄牙國副領事爲午後公廨審理華人民事訟案之陪審官昨日下午當選之葡萄副領事其禱斯君已蒞廨陪審矣 
[意總領事宴客預誌]  
　　駐滬意國總領事昨日函致護軍使交涉員滬海道尹等各公署略謂兹訂於本月十九號晚在署設筵恭請屆時光顧云云聞何護軍使許交涉員等均已去函准時赴宴云 
[信局船遇盗案之近訊]  
　　本埠日生實順兩信局在浦東尖口廟地方被盗搶刦巨贓一案迭經大團紳商呈請嚴緝迄未破獲賠償問題亦未解决昨復由大團商業聯合會吳增理等呈南滙縣知事文云爲久不破獲呈請嚴飭跴緝以維商業事竊本鎭日生寳順兩信局船被盗攫贓嫌疑業經該局及被損各户並本會等先後呈請嚴緝在案迄今多日尚未破獲現在陰曆年關伊邇商家例將所欠申號貨欵一律歸淸以昭信用繼續交易但此案一日不破獲被刦銀洋一日不解决即被損各户與申號之賬一日不能結果明歲往來勢將停頓影響商業實非淺鮮况盗膽愈大商情愈危茫茫前途何堪設想商號等痛癢切膚爲敢瀝情呈請鈞鑒恩賜嚴飭警隊趕緊跴緝勒限獲究一面傳集信局執事及被損各户將被刦銀洋暫先解决俾可結賬以靖地方而維商業無任公感謹呈 
[勒斃寡媳案移縣訊辦]  
　　淞滬警察第六區查獲民人趙福榮因口角勒斃寡媳趙周氏一案移送寳山縣署釘鐐管押昨由馮知事呈報高等廳擬辦云 
[汽車肇禍兩起]  
　　一死一傷　　寓居公共租界温州路日新里六百八十號門牌之紹興人十四歲男童沈貴全昨日下午四時在北京路福建路口行走被三千五百零六號汽車撞倒右足受傷當由老閘捕房三百七十六號華捕瞥見前來阻止汽車開行押令汽車夫扶受傷人入汽車載送仁濟醫院醫治旋即帶該汽車夫入捕房禀候捕頭發落又有某西人於昨日下午六時許駕駛一千三百十三號汽車行經外白渡橋堍撞倒一年約三十許之江北人受傷甚重不省人事即經老巡捕房二百十四號印度捕到來抄錄汽車號碼及西人姓氏另雇車送受傷人投仁濟醫院及抵院已傷重斃命當由該捕回捕房稟明捕頭飭捕將屍車送斐倫路騐屍所候今日報請公堂相騐 
[救火車撞斃學徒之相驗]  
　　前日竹行碼頭萬豐煙唐起火時各區救火會　警各　救火器具馳往施救當時一區救火會汽車從大碼頭直街往東至老馬路口轉灣朝南又有第六區救火會第二汽車亦從東首馳往該處大碼頭嘴角轉灣往南兩汽車在途疾馳旋因六區汽車用大轉灣駛在前面一區汽車用小轉灣駛在後面於轉灣之際地位逼窄致一區救火汽車誤撞於源隆昌洋貨店柱脚致損及櫉倉内所儲各貨及玻璃窗等又有十餘歲男孩佇立路旁誤被一區救火汽車撞於腰際登時仆地俄即受傷身死由崗警報告第一區警察署飭十六舖地甲報請地方檢察廳相騐在案兹聞事後由裕元牛皮店司賬羅仲抒認明死者係其學徒名周耀梅年十四歲南滙人家有父母住居浦東三林塘地方旋報知尸父周寳初同母王氏昨晨來申報請地檢廳相騐午後二時由廳委檢察官偕檢騐員蒞場相騐由一區警署巡官在彼照料先據地甲稟明前情後由尸父周寳初投稱年四十五歲祗生一子且係四房兼祧此次突被救火汽車撞跌身死請求伸雪當經檢騐員騐得死者周身靑色腰部尤甚委係軋傷内腑要害斃命當即填明尸格諭令尸父趕緊備棺收殮並據源隆昌店夥呈上被撞損壞各貨淸單請追損失等語問官諭令自赴地方審判廳訴追騐畢即行回廳呈復當肇事時由警將該汽車夫吳榮大帶入第一區警署暫留後由該區救火會主任將吳保回候示趙着長准如所請即交該區帶回故未送應歸案聞尸父周寳初痛子情切要求一千元撫卹並聞該區等已將肇事地點繪圖呈請地檢廳察核　 
[相騐縊斃男子]  
　　有一無名男子在新龍華車站東首金家宅兪阿根樹上縊斃由二十六保十四圖地保趙友山投廳報騐已紀本種兹悉地方廳昨委張檢察官毛檢騐員等蒞塲騐得死者年約三十餘歲身着黑布長衫内襯柳條布短衫元布夾褲　前懸有白布肚兜周身並無别故判由堂棺殮 
[煙紙店被搶]  
　　鐵路北普安坊口乾振康煙紙店前晚十時被匪五六人闖入店堂内刦去現洋數十元由樂東明報告四區經偵緝隊郝隊長往勘一週詢明盗匪而貌飭隊士着手跴緝務獲解辦 
[煙紙店失愼之科罰]  
　　前日（十七）傍晚時滬南竹行碼頭萬變烟店樓上遺火床褥烟火迷騰幾致成災幸即設法救熄已　昨輟昨日已由該管第一區一分所傳到該店主蔣廷宰執事人趙中奎訊據供稱無心失火等語牛署員飭趙繳呈罰洋三元充公示儆 
[尋見被拐小孩之衝突]  
　　江北人吳輻金王大固吳之小孩被拐在虹口狄思威路胡田奎家尋見疑胡誘拐致起衝突在遂扭毆被九百七十一號巡街捕查見以若輩不應在馬路打架違章因將兩造一併拘入捕房稟明捕頭飭將吳等押候解送公堂訊核 
[定靛糾葛案之續審]  
　　德昶潤顔料號主邱渭卿於陽曆前年十一月間向美商瑞裕洋行定購靛靑一千五百桶去年貨到邱出去二百三十六桶以其質地不佳餘貨不出雙方遂起交涉訟於美商亦亦未解决故該洋行投公共公廨起訴要求判令邱渭卿賠償損失美金二十三萬六千七百十七元五角前次傳訊因原告方面人證未齊諭候改期再訊在案昨經張襄讞會同美副領事丁君升座續審先由原告代表律師向美商會代理會長堯洛氏詰據譯稱本案兩造前當同到商會委員會公斷處請求公斷去年九月十七號由委員會審奩雙方定貨之意義公同討論表决即由公正人下判决書着德昶潤履行原訂合同其時被告方面有祝洪山者表示反對言至此被告代表律師起稱按照法律如下級公堂訊問之案而經上級公堂再審者則無傳下級公堂原審之法官至上級公堂質證之必 
要故對於現在之見證可毋牖訊問口供言畢仍由原告代表律師繼續向堯洛氏盤問當時公斷本案之經過情形畢將公斷書呈察而被告律師亦照例向該證人駁詰一過遂由原告洋洋行西人白郎上堂證明被告德昶潤號主邱渭卿於前年十一月二十二號定購靛靑一千五百桶去年三月二十七號致函通知被告定貨四月間可以到滬及貨到後被告祗出去二百三十六桶餘貨則推諉質地不佳延不照約出淸但此貨係從法國裝來到滬時亦經化學家騐過且化騐之際被告方面有人到場目覩云云並將化騐單呈察又由化學專家堯爾得上堂證明伊會將瑞裕洋行於七月四號到滬之靛靑三百四十桶内提出三十四桶詳爲化騐得每桶質地皆有八成二十一分至四十分之間而重量間有縮短者然其成色則增故统計比較無甚損失云云又由化學專家杜潑勒上堂證明伊前在敦敦化學會爲會員去年由美商會函請化騐靛靑當將靛靑三四桶每桶取出十分之一如法化騐得質地並不惡劣有騐單呈察云云復由被告律師向一原告兩證人盤駁之下問官宣諭退庭展期續訊 
[控追德商舊欠之傳訊]  
　　寳昌洋行延普萊梅律師爲代表投法公堂控稱原告於數年前代德商美最時洋行在鎭江地方建造蛋廠致被虧欠打樣費銀一萬一千九百除兩旋因該行解散經德華銀行爲之淸理嗣又將欵轉存上海中國銀行代理原告迄今尚未收回此欵應請回中國銀行訊追等語中國銀行由副經理嚴成德到案聲稱德華銀行前實由中國銀行代理現今此欵及賬目均各移交洋人羅克司淸理對於中國銀行已經完全脫離關係至於原告有無此欵並不得知應請堂上着原告向羅克司直接追欵云云中西讞員曾商之下判退去聽候覆訊核奪 
[定貨糾葛案聽候宣判]  
　　洽大煤炭號前與陳祖英定貨糾葛經法公堂判着洽大賠償陳損失等欵洋三千元後洽大經理朱嘉祥聲稱此案實洽大女東囑令具控商人不負責任等語旋即傳到洽大女東董盛氏供稱洽大號實係婦人故夫所開經公堂諭着檢察處查明該氏是否係洽大女東候覆到再核在案昨又傳訊先由原告律師稱現由檢察處查得該氏實係洽大女東應請向氏訊追被告普來梅律師稱此案旣是朱嘉祥具控請求堂上仍照堂斷向朱追償中西讞員判各退去聽候宣判飭遵 
[昨日公共公廨訊案紀]  
　　昨晨公共公廨民四庭由兪襄讞會同英包副領事訊理萬豐康號訴泰隆莊扣留烟葉案「結果」改期續訊 
　　又午後民四庭山兪襄讞會同葡副輟事其君訊理（一）周幸林訴任阿發欠欵案兩造不到「結果」改期再訊（二）兪錦芳訴婦人傅袁氏欠欵案「結果」原告不到將案註銷被告開釋（三）林東生訴費春榮借洋五十元案訊明原告並非債權人「結果」本案註銷着陳王氏另行具訴（四）婦人梁王氏訴楊氏借洋案「結果」改期審訊（五）陸吉甫訴房客錢華卿羅安裕欠租案「結果」着錢還洋十七元限七天内遷移並傳羅到案再訊 
雜評二 
[勢在必行（訥）]  
　　在政府必實行之事人民不必反對之則共事尚可轉圜也在人民必反對之事政府或不必實行之則其事亦可磋商也若在政府必實行而在人民必反對則相持相激非至决裂而無結果不止 
　　今之所得稅政府所持種種必行之理由在人民視之皆以爲可不必行者也以其事業在所必辦而必行則不得此稅豈遂無法以進行其事業以其命令威信所係而必行則不取消此稅豈遂即足以維持其威信此皆人民所視爲不必者也况乎政府必實行而人民必反對則事業之阻礙更若何威信之不能維持更若何亦當熟思而審慮之然而政府不計也人民之必反對亦所不顧也毅然决然以號令全國曰勢在必行 
公布欄 
[上海地方審判廳]  
　　批示▲一件費克明狀請給領由狀悉查本案業據陳康泉提起上告所請應從緩議此批▲一件張林生狀請執行由狀悉已限令陸怡如迅速查明周王氏之地坐落及四至來廳呈候核辦仰即知照此批▲一件康靜儂狀請執行由狀悉查本案旣據主參加人康吉生提起控訴應俟控訴審判决確定時再予核辦此批▲一件黄阿毛狀請執行由狀悉本案業據張　林　起上告所請應從緩議此批▲一件徐尚亭狀領欵洋由狀悉查爾所繳各欵並無餘額所請未便照准此批▲一件蔣　鑣狀請執行由狀悉已派吏執行矣此批▲一件周曙生狀請執行由狀悉候派吏執行此批▲一件陸沈氏狀請發還保證金由狀悉已據陸倪氏提起控訴矣仰即知照此批▲一件沈仁溪狀領簿據由准領此批▲一件李謀道狀交拍賣費由准交此批▲一件吳慶林狀領欵洋由准領此批▲一件葉玉珊狀領欵洋由准領此批▲一件王月亨等狀領欵洋由准領此批▲一件沈仁溪狀領證據及保護金由准領此批▲一件王松生等狀領欵洋由准領此批▲一件夏其章狀請交保釋放由着覓殷實店保具狀聽候核此批▲一件包氏狀請執行由悉着即來壓候給此批▲一件李謀道狀領洋據由准領此批▲一件張志仁狀請函縣啓封由狀悉准即函縣啓封發還該氏管業此批以上一月十五日 
[上海地方檢察廳]  
　　批示▲沈川福爾與岳母朱老太因養女巧雲糾葛前次批明向同級廳請求毋庸再凟至爾傷痕經騐明　屬輕微是否被朱阿巧所致應候案訊明後再行核辦此批▲何朝嶽查爾鋪蓋一件於宣判日期交爾具領矣至稱郝張二人行李被海關扣留旣未解送來廳應自向海關請求所請照會發還之處碍難照准此批▲李順峰狀悉陳連生犯和姦罪業經本廳起訴所請礙難照准此批▲陳坤全狀悉本案業已查明當庭諭知不起訴在卷仰即知照此批▲李漢銀狀悉事不關已毋庸多凟此批▲兪福根狀悉候傳案訊究此批以上一月十七日 
[滬海道尹公署]  
　　批示▲一件南滙縣民吳生海呈爲流氓拆毁　蹟盗賣公物請求令縣嚴行提案押追由據呈流氓薛書圃拆毁古蹟盗賣肥已等情如果屬實究爲不法仰南滙縣知事迅速澈查明確依法核究具報此批▲一件南滙縣民李應和呈爲揑名充保延不澈究請求調令南滙縣知事迅予提訊以脫福根由呈悉查此案前經令縣查復察奪在案迄已日久未據呈復殊屬玩延據呈前情仰南滙縣知事迅速澈查明晣秉公核究具報毋再迎延此批 
[滬南工巡捐局]  
　　批示▲一件渡夫頭陳坤寳等呈爲渡口爭軋請求禁止由呈悉已出示布告飭各渡夫遵照取締章程不得爭攬生事疲玩誤公並諭令　舶所傳知遵辦矣該渡船等如能勤謹奉公各幫船自無從踰越攬奪仰即傳諭一體遵照毋得違章干究此批▲一件楊少山等呈爲請承包高昌廟一帶肥料由呈及粘章均悉查高昌廟一帶地跨三圖淸潔事宜向由各該圖農民挨倒縷捕人民呈請認捐包辯均與鄉農生計攸關批斥在案該民等所里事　一　礙難照准此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記（十八）] [  中實]  
　　其餘細節不外「謙恭」二字言之徒佔篇幅兹舉此一二十日内種種軼話爲我邦人約略陳述其有足資觀摩之處未始無舉一反三之應效也一爲比君主之轉敗爲勝雖藉天助而其本人性格確有異平尋常之處聞其平時服御嘗變更對人態度亦隨之而俱變見官吏則君主之威嚴也見平民則如同胞之相親樂若見文學家美術家之往訪則脫略一如同輩矣又極富研究性凡事不從耳食之談而務本崇實嘗親履深淵察視礦窟乂嘗於抵南美後便服往街市任貧民苦力輩歡擁於後其考察巴西之陸軍學校曾於某晨乘該校停課休息時忽焉命駕前往此皆足以表示其精警處二爲巴西當代偉人馬牙纛氏IrinenNachado之豪舉馬氏於比君后登艦欲行時乘飛艇於空中散花誌歡送蓋以見其本國科學上之能力也三爲汽車御者受領比后二等勳章之奇遇比后游聖寳羅城時一夕偶於起晚餐盛會前失去明珠五粒一時内外喧傳而汽車夫即夕於車中尋得上之比后比后大喜乃有不次之賞而巴西人民程度亦於是而得所表見此又無形而爲外交作用之一矣 
筆記 
[脫輹小紀（三）] [  慕丁指嚴]  
　　蘭屢戒之不悛比試週家人已檢點晬盤矣適余婢阿鳳來喚鐵娘入局長齡方乳乃從手中奪之去兒驚而啼自是暗種病根夜寐驚悖旋患乳積病寒熱頻頻鐵娘絶不以爲慮徵逐雀局如故蘭憂心如焚延醫調理雖痊然瘠弱日甚常與藥裹爲伴矣不半月復患痧藥石無靈竟以不起鐵娘始大慟悔已晚矣然苟知痛改前非覆車來軫奚難補救而鐵娘無此毅力也未及數月事過情遷故態復萌呼朋嘯侣一如曩昔且以排遣愁懐爲解益加甚焉米翁媪素畏事恐訓媳無效反貽子憂亦惟守痴聾之古訓以姑息爲無事而已狎比匪人在男子且足喪德婦女而暱淫嫗浪婢朝夕聚博有不變本加厲者耶鐵娘非惟不悔過且侈心一萌不可收拾勢使然也有林嫗者工諂媚善應酬販珠寳爲業往來蘇滬間出入富商巨賈宅中魚目之混誰發其覆以故所入不資范氏尤信其甘言蜜語視之若戚屬一日嫗手持巨珠寸餘粒示鐵娘曰此希世之寳市價須二千番吾因汝故止取値千四百番可耳某姓已允千六百吾未之許也今特留此以享令娘焉盼以後之惠顧耳鐵娘聆之大悅急納囊中俟林去即向蘭索欵蘭思値過巨點金乏術無力應付沉吟良久乃慰之曰余業所入不過數十金日用尚恐不敷翁媪老矣仰事多慚何忍更求增益况邇來舶貨鎊金變幻百出市情一蹶不振吾家不致破產亦云幸矣卿居閨中罔識生計之艱難固無足怪予力所能爲必不撓阻前月投機事業又遭失敗卿所知也故卿可已則已不可已亦須俟明歳得某處會金定當助卿卿勿憂也鐵聞言以爲欺己嬌嗔佯誶喧擾百端蘭默然乃託言往某處貸欵拂袖而出 
詩錄 
[綠蕚吟爲歌者綠牡丹作] [  沈禹鐘]  
　　江城日夜聞絲竹繁欽不耐情蕭索已向霓裳賦牡丹（白牡丹初來時余爲賦牡丹詞刋在時報）又嘔心肝吟綠蕚綠郎善舞復能歌緩歌曼舞何綽約姱容嬛態自天成遂敎四座消魂魄登塲一曲行雲旋江風駘蕩飄筝弦驚喜鶯簧正雛唱如珠好韵落吟邊忽然古耳感新聲移情母乃同成連靑娥老去何戡死徵歌到汝感纒綿開顔平視足儀態是何緣由成相對誰知不是女兒身妝就千人萬人愛灼若芙蕖出淥波氣吹蘭蕙芳謦欬神光離合難髣髴况乃明眸更善睞回頭一顧欲傾城淺笑輕顰無限情腰肢一搦玲瓏絶翩𦒘舞態掌中輕飄飄羅袂臨風舉峨峨雲髻雜花明凌波徽步踐文履環珮風翻扣素瓊有時背立銀鐙畔花蕊愁兼阿灰怨歛容輙惹海雲瞑沈吟每觸江花嘆凄馨自爾由天授啼妝腸斷搴羅幔傳神阿堵爾何才即論優孟應無判當歌忽憶九疑山行藏識破認朱顔若非小謫定游戲郎當舞袖向人間羊家化作梨園社（眞誥載古仙人綠萼華自言棕影山光巴西首都之馥朗明沾浦 
是九疑山中得道女羅郁也相傳晉穆帝時夜降羊權家） 
滄桑演出笙歌酣歌聲起處每心醉萬人空巷不知還嗟余骯髒汨塵俗垂淚行歌感寥落愁邊小分接芳時破夢衝寒看不足何必梅花向北枝摩挱已豁幽禪目惜取當前綠意殷心兵陣起摩便腹曲終意結峯靑處盪氣　腸事苦譽矜持不賦比紅兒抽毫喜續韓家句况聞腕底孕精靈落筆羅浮千萬樹（綠牡丹能寫梅花）不須别擅長生訣鏡中從此春長住 
　　此詩曩於拙作綠意中偶揭其題初意即日草就詎知數日來塵務鞅掌文債復麕集遂致擱置今讀野驢本月六日霓裳新話督促頗殷爰撥冗足成之急冩寄瘦鵑所愧江才已盡筆陣無功野驢見之將問我何也禹鐘識 
新聞拾遺 
[車夫還金] [  心田]  
　　寗垣黄六拉車度日人呼爲黄侉子以其性爽直也昨夕有某商主由店乘其車返家移時方悉懐中錢夾不翼而飛度必遺於車中乃亟出尋所乘之車已不知去向惟有徒呼悔氣而已黄六拉某商主至家後即匆匆拉其空車至街頭取火燃車燈並整理坐墊忽於車箱之旁得一皮夾知是某商主所失檢視之内貯有鈔票洋三十元黄六得之甚喜轉念我雖困乏取人之財以爲已有實屬不義不如送還遂造某商主之門告以來意如其所失當即與之某 
商主正懊喪不置聞之大喜心感其德酬以番餅五枚卒不受而去 
[　醉漢鬧事] [  丕承]  
　昨晚十句鐘因至北火車站接客忽聞軋票處有吵鬧聲乃往觀之見有一專在該站充接客職務之職員某甲因飲酒過度與人尋事以西語駡人俄頃站長聞聲而來見甲狀大不謂然且旁又有外人觀看故勸其至寫字間休息片刻詎甲反將站長毆打意欲拍去其帽該站長至是始大怒乃將其掌頰一下並命鐵路巡警扭至所中不知其事若何了結也 
小說 
[社會小說衆醉獨醒（二五○）] [  瞻廬]  
　　第四十回作壯游臨别贈言演怪劇旁觀側目 
　　還有一層我那玉兒外甥不日暑假畢業便要回來我和他許久不曾會面這番他要回蘇我又赴鄂東勞西燕實在耿耿於心可憐他遭逢不偶碰着這頑父囂母强訂那柳氏的惡姻緣他寫給我的信字裏行間多抱着一種悲觀我也曾盈篇累牘用着許多說話百般的勸慰他不知他肯聽不肯聽他是個有志氣有思想的孩子對於專制家庭難怪他滿腔悲憤這番歸家一定要生出許多變幻然而父子天性宜接近不宜離散宜調和不宜挑撥從前的一般愚孝果然不合中道時下的昌言非孝也是矯枉過正你們遇見玉兒時須得把我的意思曲折傳達呌他放開懐抱休得過分懊惱消磨了凌雲壯志他若在家氣悶便呌他常到新村來走走也好蕩滌煩慮他和華女士本有交誼華女士的姪兒又和他同學他到新村華女士一定異常歡迎總而言之他是個很有用的好靑年須把自己身體看得鄭重無論家庭怎樣腐敗他又不靠着家庭生活大丈夫海闊天空都可建功立業何苦做那家庭的犧牲我只望他把自身戰勝魔難不望他把魔難戰勝自身言盡於此你們反覆講給他聽便是了朱氏和慧姑聽此吩咐一一允諾比及相送出門自有一種黯然銷魂的態度江文通一篇别賦早已描寫盡致編書的不必人云亦云浪費筆墨子才動身以後慧姑因畢業在即常住在學校裏面預備開會的功課校長安子虚女士深悉慧姑是全校的翹楚人品也好口才也好中學的根抵也好科學的程度也好（四好學生遠勝於三好先生）所以畢業會的節目單裏面凡屬重要演講都署了陸慧姑的名字慧姑　素有好勝的性質便也承諾不辭所以開會前的一切預備他比着别人要添加幾倍的忙碌并且别人預備演講無非做那敎員的應聲蟲敎員怎麽講他們也怎麽講只要把那演稿讀個爛熟屆時跳上講壇便好滔滔汨汨口若懸河欺騙來賓的耳朶 
自由談之自由談 
[記昨日所見] [  鵑]  
　　昨在城西見有老丐伏地乞錢作聲甚悲視其人年鬢可七十許髮髯如雪心地慈祥者咸擲一銅元而去然甚寥寥也予覩狀心爲惻然念此老人其有子乎脫有子者則奈何不加贍養而令暮年人求乞於外設或無子則社會中亦應思所以安揷之道勿令其長此乞食卒填溝壑中也 
　　嗟乎此亦人生悲劇之一暮耳 
 
 

Page 15

 
 
   
 
 

Page 16

 
 
常識 
常評 
[不潔] [  老圃]  
　　近聞旅英華人因治家不潔受驅逐出境之裁判華人以不潔受人厭惡蓋數見不鮮向者檀香山焚燬華僑居屋其事至慘吾圖人當能記憶美國大都皆有所謂支那城者輒目爲藏垢納汚之所平心論之歐美人歧視他族固不免過當而華人不潔之俗亦實有授人口實之處爲華人計但當勵行衛生淸潔之法一雪此恥不必責他人也 
　　世界民族凡號稱不潔者皆不能建設强國中國人爲優異之民族而以不潔稱國勢亦孱焉不可終日猶太人爲優異之民族而以不潔稱至今不能建設國家試游於日本之窮鄉僻壤其鄉人雖貧苦亦皆整潔此其俗不始於變法以後乃知治生之潔與不潔與其國之强與不强有密切之關係此雖奇談然徵之實例固歷歷不爽此其故可深長思也 
　　所謂不潔者無他也不過置物失其所當置之地而已世界上無不潔之物無可厭之物無無用之物乃若有之不過置之不得其法如白紙染黑點人謂之汚點然以黑爲染料則惟恐其不黑肥料塗於人身人皆掩鼻而遇若置於田中則使瘠土成沃壤乃知世所謂不潔者非實有此物不過置物不得其所故無論一个人一民族苟不能配置各物秩然有條者必有其特别之弱點故不能自强職此故也 
　　由个人之修身齊家而推之治國其理亦同以今日中國言之人皆惡兵然實由置兵不得其方使置兵於工廠使之作工人有惡工者乎又人皆惡政客冗官然實由置政客冗官不得其方使置政客冗官於商店使之作夥計人有惡夥計者乎一言以蔽之仍即吾所謂不潔之界說置物去其所當置之地而已故曰世界無無用之物亦無無用之人有道之世化無用爲有用無道之世耗有用爲無用 
家庭常識 
[婚姻問題與道德經濟問題] [  蔡俊夫]  
　　我國舊行制度歷來習慣以及先儒學說莫不視婚姻之結合與離異爲一種道德的問題今世界之新學說則不然其論婚姻之結合與離異也謂爲不生道德問題而皆歸束於經濟視男女兩方經濟之能力定其可以離異與否戀愛自由離異自由之說鄙人於是種哲理毫未研究不敢置一辭獨是靜觀我國現狀以爲卑之母高論竊願根據舊思想從事新改革權爲一時維繫之方讀者亦以爲然乎請述其詞婚姻之結合與離異我國人是否眞實認爲道德問題此爲我之疑問如果以爲道德也則第一當婚姻結合之始男女　方須互有美滿之情感否則憑媒結合硬使雙方終身以之不得稍有異議此種强迫行爲不能視爲應守之道德也第二婚姻之事爲人道始基非可如貨物之偶爾購置偶爾廢棄偶爾掉換也凡事當愼於始圖其終中道棄捐非至不得已寗忍出此此固講道德者所應注意也第三男女婚姻爲一種情愛的結合情愛宜專不宜分女子不宜多夫男子亦何可多妻一夫一妻之制當視爲獨善第四不幸中道死别男子可以續娶女子亦可再醮此種貞節問題硬奪人生幸福允宜打破又婚姻問題之關於經濟者男女非有獨立自活之能力不宜締婚姻世間夫婦所有情愛往往爲金錢所割斷致占脫輻或且下堂求去否亦爲終身之累男女幸福雙雙被奪男子不能自立者愼勿締姻以累其妻女子不能自立者亦勿締姻以累其夫男女均謀經濟之獨立而又濟之以雙方之道德則男女間一切不平等悉可革除完全以至高尚至純潔之情愛結爲夫婦吾祝其但有百年之偕老而無一朝之訣絶也（乙種酬） 
商業常識 
[怎麽呌做商人] [  嚴琮]  
　　試問諸君怎麽呌做商人有一人答道馬路兩旁店裏的人就是呌做商人又問道商人要怎樣纔能立足在商塲上他就不能答了我今天要解决這個問題就是第一要有學識第二要有道德現在分開了說下去 
　　（一）學識商人的學識也可以分作兩項第一項是基本的學識第二項是特殊的學識什麽呌做基本的學識呢就是讀寫算三種的本領是了没有這三種本領决不能做商人就是做商人也不過隨隨便便聽人指揮的奴役罷了什麽呌做特殊的學識呢買賣的方法嗎商品的美惡嗎都不是的因爲這兩種學問不是商人也懂得的那麽特殊的學識到底是什麽呢就是商業簿記呀商業歷史呀商業地理呀商法呀外國語呀都是商人的特殊學識此外如經濟學呀統計學呀拿來補助學識的狠多狠我所以這兩種學識商人不可不學的呢 
　　（二）道德人生在世界上没有一個人不靠道德維持生命的所以商人更加要注重道德商人的道德有四（一）誠實不欺（二）治事宜勤（三）持躬宜儉（四）温和恭敬這幾項不過最要緊的罷了倘然不誠實雖有精美的貨物也不足使人相信了姦僞的行爲不過一時的倖獲到了後來没有不失敗的道理現在世界上的商人没有這兩種學問不能算完全的商人呢（未蓋章） 
道德叢話 
[西方格言（九○）] [  謝介子選譯]  
　　污濁之空氣殺人如刀（施密斯）AngugSmith 
怒者不能見眞理（德意志諺） 
　　患難恒能致福（英吉利諺） 
　　食慾因食而生（法蘭西與意大利諺） 
　　率爾而答者所知恒淺（英吉利諺） 
　　彼乘馬而覓馬（俄羅斯諺） 
　　不進即退（英吉利諺） 
　　一舟以用二錨爲最佳（拉丁諺） 
　　大壽可榮（英吉利諺） 
　　學藝爲權力（讓泛蘿）Longfellow 
衛生 
[植物與衛生之關係] [  高立三]  
　　（甲）關於營養者 
　　（一）米縠蕃茹荳類中所含之澱粉蛋白質等爲人類生活上主要之營養素而麥麵更有治脚氣病之功用 
　　（二）菓品中如花紅海棠果梨等含有適量之舉酸故於飯後略食少些能助消化而淸腸胃 
　　（三）蔬瓜菜類含有甜糖及鐵質能增補人體血液故蔬食有長生之說此說雖難於達到然能以蔬菜和肉類混食爲益已不淺矣 
　　（乙）關於呼吸及娛樂者 
　　（一）植物在日間藉日光之力能吸收空氣中之炭酸氣而吐出氱氣人類則必需吸入氱氣而吐出炭酸氣故植物實變化濁氣使人常得淸氣之接濟而獲呼吸舒暢血液淸潔之益農人多健全身體其理由此故家庭中宜備盆栽花草 
[軍隊根本没有存在的理由]  
　　市街旁所以宜植纓桃棕柳等樹市鎭上所以應闢公共花園也 
　　（二）花草樹木供人玩賞足以怡悅心神增人生之樂趣有益衛生自不待言故泰西各國市鎭上咸注重公園中之種植使勞動貧户每日工作之暇得娛樂園景以調節其疲勞也我國通商各埠雖亦有公園然其設備上或限於地方狹窄或偏於房屋太多而缺少種植殊爲缺憾 
　　（丙）關於醫藥者 
　　（一）我國藥材大半係取諸植物其治病之功不勝枚舉而其治氣虚衰弱之藥厥功尤偉蓋遠出於金石藥材之上萬萬也 
　　（二）按樹能免瘧疾爲現代醫藥上所公認據實地調查凡美國種植桉樹之地竟無瘧疾發生故近來桉樹種植口行推廣我國寗波仙樂園亦曾提倡種植此樹矣 
　　（三）浮萍草及除蟲菊焙乾燻之能滅害人之蚊故蚊蟲香即以此爲製造原料也（乙種酬） 
法制 
[正當防衛汪自修]  
　　（甲）正當防衛之要件 
　　正當防衛者對於現在不正之侵害而出於防衛自已或他人之權利之行爲也此種行爲在刑律上不爲罪（新刑律第十五條）其要件有四苟缺其一刑律上卽治以罪深恐無知之徒易滋誤會致罹法網茲特條單於後 
　　（一）須有不正之侵害故雖受侵害而其侵害非出於不正即不得有防衛權例如司法警察逮捕罪人被捕者不得以身體被侵害而防衛之 
　　（二）須爲現在現在者謂現有侵害之意思又有侵害之行爲也故對於過去及將來之侵害皆無防衛權例如甲欲殺之甫入室因驚人而逸去則乙不得於事後而殺甲又如丙素知丁爲竊盗而現在并未侵害丙則丙不能謂將來必被侵害而先捕之也 
　　（三）要防衛自已或他人之權利防衛權利不問爲他人爲自已皆可例如旅行中見人被刦而護衛之爲法律所許蓋所以奬進義俠也 
　　（四）不可超過必要之程度防衛方法超過必要之程度是以暴易暴仍屬不法行爲例如小兒偷採瓜果嚴加呼斥即可驅去若濫加殺傷是超過必要之程度刑律即治以罪也　　（乙）正當防衛之排除例 
　　（一）因不正之行爲而自招暴行者不得爲正當防衛以侵害之行爲雖出於不正究由自已之行爲不正而致之故無正當防衛權 
　　（二）對於尊親屬無正當防衛權（刑律補充條例第一條）（乙種酬） 
軍人常識 
[記提督某公言] [  鄭悛]  
　　遜淸之季松江提督某公寛慈仁厚治軍數十年從未妄殺一人妄撻一卒部屬有悞犯者必親加訊問反覆訓導使之自悔雖下卒亦如之部下多有感泣者以故公統轄水陸軍隊數十營而軍紀凜然駐防各地之兵尤能遵守範圍未聞有恃勢横行欺壓商民等事間有一二不肖在外偶與商民爲難同伴者必戒之曰吾輩軍人不宜與商民爭曲直有累軍門盛德良將手下無劣兵信然公嘗與余言曰爲將之道首在愛民尤貴愛兵我能愛民則民亦必愛我而兼愛我之兵我能愛兵則兵亦必愛我而兼愛我所愛之民故善將兵者必民與兵兼愛愛兵而不愛民則失之偏非大丈夫也余自哨官以至今日生長軍間垂四十年即秉愛兵愛民之志未嘗稍失其後每升一官必自勵曰母忘初志行之數十年不敢少怠余今老矣旦暮行將就木余此四十年中一日不忘愛兵愛民之心亦將與余身而俱亡然余深願余身未亡之先謹以余平日所行之心敬告我國之统兵人員曰願母狎近優倡以保尊嚴之人格願母仗恃兵力以逞拂亂之行爲願母尅扣軍糧以肥一己之私橐願母揑報度支以糜國庫之餉銀願母忍辱戀棧以阻賢人之仕路願母貪功媚外甘爲賣國之罪奴此余自爲軍官以來便不敢犯所願與天下同志共勉之也云云今淸社已屋公亦身歸道山繼公而起能行公之志者何人乎嗟乎國事蜩螗豺虎孔多老成凋謝徒悲云何使天假公以年目擊時艱視彼武人之所爲又未知晈碎銀牙幾許也「公生平不善怒雖遇不平事僅切齒痛恨」（乙種酬） 
 
