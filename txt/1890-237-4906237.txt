# 1890 - 237 - 4906237

 

Page 1

 
 
[勸募順直山左急振啓] [  申報館協所同人拜]  
　賑　賑順直山左洪水爲災自四月迄今一片汪洋數千里盡成澤國災民遍地轉徒死亡男女屍骸蔽江而下其幸而不死者當此炎威似火坐　日中　氣薰蒸易于昏暈加以飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷概輸金今兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作　降祥福報可操左券已 
[二百三十五號畫報告白] [  點石齋啓]  
　　日前本埠飛龍島有某西人待自行車經過欲從後面拉住致受重傷何其愚也他若樵者之還金獲報軍憲之執法無私或遭雷殛以暴奸或演氣毬而遇險或野人擭人而食或童子見熊而驚更有福州某委員遣人代查水災已則以水潑身淋漓盡致僞爲涉水之證赴轅禀覆可爲今之巧於掩飾者冩照後仍附閨媛圖說准于十六日出售此佈 
[西人論中英日時勢]  
泰西列國之爲治非徒恃乎練兵講武設邊備整海防製戰艦精火器徵稅賦通貨財廣物産以著富强之效而已也其治國尤以民心爲本俯順輿情備采衆論卽善於收拾民心之明證而使之與國本默相維繋嗚呼此三代以上之所由隆也豈能以海外而𢷤之哉近時英有士人講求經濟之學者歲恒一會凡兵農刑賞無不悉心考察其論囚人之數謂我國决獄之多莫如一千八百四十二年道路之間赭衣滿目至四十九年迄於五十五年獄訟稍清每年鞫讞中數約二萬七千四白九十九人五十六年至六十年每年中數爲一萬八千四十五人七十年至七十五年每年中數爲一萬五千四百四十七人近今益復减少以七十五年與四十二年相較英之居民百中加四十一囚數百中减六十六有心世道者觀於獄訟之清推知風俗之美而君相明刑弼教三十餘年易俗移風乃得臻斯盛世也又謂邇時　牘犯奸者少犯殺者多無隂險之行有剛勇之氣閭閻之風甯狂毋鄙然殺戮之慘有傷大和欲暴厲潛消必廣設學校變化其氣質涵養具心性無形之斧鉞遠勝有象之桁楊且市廛之間杯酒起釁曰刃相讐者殆無虚日推原其故産自中人以下所居皆狹隘卑淺呢酒家之窓明几凈酒緑燈紅遂願醉鄉終老樂飲於市竟爾忘歸倚醉逞兇類皆坐是執政者宜奠厥民居俾屋宇完好退食家居無狹窄之嫌有倫常之樂又何必舍家雞而愛野鶩哉由是觀之英之所以教化其民者固在乎正本探原也所謂厚風俗正人心者胥繋於此矣乃中國之求富强者徒耀外觀豈非舍本而逐末也哉有瑞士國智士者曾代策中西時事洋洋千百言雖論高近迂而語多扼要其言曰中國之尚製造者期於船堅砲利而已講訓練者期於步伐止齊而已製造也訓練也縱使造其精微亦非務本之政也夫欲禁西商勿來何如使其自不願來考中國幅員得地球十之一民數居三之一民人廣則用物宏游惰多則成物尠所成之數不敵所用之數物以稀而貴木朽蛀生西商得而乘之以漁其利以機器代人工速而易成廉而易售爲中國計莫如因其利而順導之仿用機器廣織造之源增易稅額均中西之利前年奥增德國入口之布稅意增德商入口之酒稅土商便市價平關課饒一舉而三善備焉中國胡不踵而行之他國倘嘖有煩言有奥意之例在如是數年則中國自享其利西商不得而爭之昔之捙之不去者今恐復招之不來矣尚何口岸彼求邊防我慮哉若夫練兵製器節用愛人是從來冶國之經非今日中西之務也其言如是亦有見哉我嘗謂西國不畏我兵力之强而畏我商務之旺商務旺則足以奪其利彼貨之來中國者皆我之所固有彼必不能得善價和貨之往彼國者本輕而售賤則彼之販運必不能厚有所獲年復一年彼當裹足之弗遑豈尚能　揚跋扈哉雖然和約不可不酌更也稅則不可不重疋也否則彼有以把持之矣若因循而不改事事在彼之牢籠挾制中則中國日貧西國日當一旦主人枯槁客自棄去而中國受害深矣夫日本東灜之一小國耳其初與泰西通商也國法幾爲之一變倣傚西法崇尚西學盡棄其制度典章而惟泰西之是務甚至宫室服御飲食之微無不是則是傚舉國若狂旁觀者客譏其外强中稿民窮財匱幾於國不可以爲國然而近數年來所造之器日精所出之貨日多種植制作蒸蒸日上壹志於除弊興利惟務實事求是毋論其他卽如洋關槯收税務租界　立巡丁皆以已國之人爲之西人莫敢誰何卽此兩端已勝於中國矣將來西人通商其地旅居境中必援泰西之例歸於治下當亦非難堂堂中國以十　之地白倍之衆何反甘於因循自域哉此誠旨所不解已或者曰否否我嘗以中華日本兩國之時勢權之而知其故矣兩國皆仿製泰西推華則以次變通日則驟然玫革其遲速爲不同耳日本近十年中變改多矣昔則君　虚器今則臣謝重權效法西洋創立議院設電線以通報開輪路以行車章服儀文盡除其舊泱泱乎霸國之風也中國之爲政也善思愼始圖終未能遽革僅通商教戰兩途略具西洋大概他非所聞也然中國大莫與京中西首出其變法雖遲已勝於東灜之速　諸十丈偉徘徊瞻顧徐徐而行彼小丈夫狂奔盡氣欲出其前終莫之及非惟高出東洋抑且遠勝西國其輪船雖由漸而增而西商已膛目而驚視矣兵器雖新舊相參而西人已企望而生畏矣况煤鐵之礦將議開採輪車之路將議創興以濬利源以操勝券地産富饒事未半而功已倍矣按此乃英人所論之詞譯作華文者不免於此有諛詞馬推西人之心多揚日而抑中今乃作此平心之論其非出自本意可知嗚呼日本何嘗肯與中國聯脣齒輔車之誼哉其於侵臺灣縣琉球已屢肆其憑凌特成中朝以大度包容之耳不然釁端早自此開矣日人不以我爲德反以我爲弱斯則我所無可如何者也必也中英日協力同心以興亞洲則勢力可均而俄豈猶敢東向哉 
[諭旨恭錄]  
　　七月初六日奉上諭御史劉綸襄奏殿廷考試請嚴除積弊一摺廷試爲掄才大典閱卷大臣宜如何秉公校閱期於無濫無遺若如所奏近來殿廷考試流弊漸多頗滋物議亟應嚴行整頓嗣後派出之閱卷大臣等務當悉心詳閱遇有詩賦失音出韻及引用舛錯點畫遺落者一律簽出不准擬取前列其分閱木入已手之卷並不准檢尋移置致滋弊端如有校閱章率應簽不簽者經朕看出定當予以懲處至呈遞詩片與科塲暗通關節者無異倘有此等情弊一經發覺　行分别嚴懲讀卷閱卷大臣均係朝廷特簡諒不敢有心欺罔該御史請欽派王公監試之 
 
 

Page 2

 
 
處着毋庸議其所稱本科殿試一甲二名進士文廷式策内閭面二字讀卷大臣並未簽出着派崑岡調取原卷查明據實覆秦另片奏近來崇尚說文試卷中往往攙寫篆書易啓揣摩迎合之習等語考試文卷不准書寫卦畫篆字例有明條嗣後鄉會試卷如有違式書寫各項變體難字者卽着照科塲條例認眞辦理其殿廷考試倘似此違式者亦着一律懲辦以肅功令該部知道欽此同日奉上諭倉塲衙門順天府奏請叩撥通州粥廠賑米一摺本年通州一帶地方被水成災貧民衆多所有王恕園等處粥廠着加恩賞給粟米八百石並加賞賑米二千二百石卽由現在騐收兩湖採買之秈米内支給分撥各廠煮粥散放以惠窮黎餘着照所議辦理該部知道欽此同日奉上諭御史劉綸襄奏吏部與内閣遇有補選缺出往往移前挪後勾結營　此次侍讀缺出遲至一百四十餘始行帶領引見懸缺待人情弊顯然請飭將遲擱之司官嚴叅等語着吏部堂官確切查明據實覆奏欽此○初七王奉上諭湖北安襄鄖荆道員缺着朱其煊補授欽此同日奉上諭王文韶等奏土族戕官踞城立時撲縅請將出力員紳奬勵一摺雲南鎭康州土族刁老五本年四月間勾結外匪將土知州刁間錦圖殺斃盤踞土城經永昌府知府鄒馨蘭督同官紳調　圑勇馳往剿辦擒獲賍首刁老五正法梟示並陣斬黨多外當將土城克復地方安謐辦理尚爲妥速在事出力官紳着准其擇尤保奬毋許冐濫該部知道欽此同日奉硃批徐會澧補授詹事府少詹事欽此 
[星使觀會]  
　　駐德欽差洪文卿星使由德國商務公會會董與美最時行主美最時相請赴字來門地方看商務公會於西歴七月十三日帶同叅贊　員等前往至則會董與美最時迎接禮數其恭引星使遍遊各處内有一間均設中國物件觀畢設宴盡歡而散蓋以前從無此盛也星使見所設中國貨物甚爲有益謂從此可望中國與德國商務日增云 
[燕市餘談]  
　　京反函稱永定河漫决東趨永定右安二門悉成澤國迤西看舟村一帶亦皆洪水横流居民見水中有似龍非龍似黿非黿者遂皆敬爇心香紛紛叩禱并竭　摒擋集資演戯右安門外及草橋一帶亦爭先報賽自六月二十八日起連演四晝夜豐臺十數村繼之噫愚民無知易於簧鼓旣遭離亂復喪貲財不知父母斯民者亦將有以禁止否耶○初五日甫黎明有一無名男子衣服今甚整齊躺臥東安門月城内值班官兵見而叱逐置若罔開趨前撫之早已體冷如冰魂歸泉府本欲報請臨騐復恐無端受累遂赶緊舁入房内購棺裝入倩隂陽生立榜舁出城外掩埋 
[壟斷可恨]  
　　上月初旬津郡被水成災李傅相念切民艱當卽具摺乞恩仰蒙皇上撥帑截漕以拯被災黎庶傅相又以北方非産米之區如聽江南禁米出口則北地有艱食之嘆因奏請弛禁並招商免稅以廣招徠上月中旬仰蒙俞允立卽電致南洋大臣轉電蕪關上海各關道招商辦理一時米石源源運北價雖不增然亦不貶上籼每石仍售洋五元有零至於乾酒每斤向售津錢百文自初五日恭奉上諭御史崇齡奏災區甚廣請停燒鍋以蘇民困著直隸總督順天府府尹嚴飭各屬停止燒鍋一年以平粮價而濟貧民欽此初八日邸報到津初九日酒價驟長每斤至一百八十文或二百文不等雖麴秀才之聲價頓增於閭閻尚無大碍然何以一禁燒鍋酒價遂加倍蓗而米石招商免稅其價仍不少損豈不上辜憲恩下妨民食耶奸商不顧大局壟斷居奇深堪痛恨 
[津水續述]  
　　天津各河决口次第合龍惟楊柳青口門最寛大溜横趨頗形棘手傅相諭飭盛軍管勇恊同村夫通力合作盛軍總統賈制壇軍門當督兩成隊伍馳赴該村從事畚挶又盛軍總統衛達三軍門奉飭督帶勇丁赴鹹水沽卜揚碼頭决堤一百二十丈以洩上游水勢俾由海河入海月初楊柳青業已合龍　楊碼頭亦已工竣盛軍隊伍一律回營小站盛車緣屯種稻田遍開溝洫並開河道以裕水源六月初二日水與堤平赶緊打埝而水亦增高浩瀚奔騰倘一潰决不特稻田输成巨浸且恐軍裝營壨一概飄没無存軍籍中人至有泣下者嗣得反風始獲無恙痛定思痛猶覺心悸胆怯云 
[誘拐未成]  
　　有庖人某工易牙之術傭於天津西門内任家胡同之陳姓家其主人以州縣需次津沽垷爲大憲入幕賓陳姓家於初六夜不戒於火延及凉棚霎時拉朽摧枯光熊熊上燭霄漢地方鳴鑼報警水會咸集拆通火路得未延燒當水會未來家人棼如亂絲火勢不可嚮邇主人有竈下婢當及笄之年擅如花之貎向與庖人見面無猜是夜乘忙亂時誘同逃逸欲出北門門卒以形跡可疑盤詰來蹝去跡某以陳公館之庖人對門卒瞿然曰非坐落任家胡同頃間失火者耶曰然曰若此則不能任汝來去自如矣禀於門吏將庖人及婢一併扣留連夜將婢送歸陳姓翌日送廚人到縣聽憑發落東風有意欲送花飛流水無情偏留春住庖人之不幸實則主人之幸也 
[蕪城秋眺]  
　　揚州教塲街北牌樓一帶各店舖以日前鵝頸項灣失火雖受驚嚇俱得轉危爲安未始非神靈默佑遂相約糾資招雇梨園於本月初三四等日在馬神廟演戯三臺以答神庥班中皆係名角歌喉嘹喨袍笏鮮明雖當烈日中依舊人山人海肩摩趾錯汗臭薰蒸聞有一少年體素孱弱被擠於人叢中進退維艱氣悶欲絶嗣經人扶掖回家旋卽斃命又一小孩在母懷中吸乳因受熱不起手足抽搐而斃噫支胡床鋪竹簟輕摇小扇猶虞觸暑　因欲飽眼福不畏酷吏之威卒致喪厥性命甚不值得○馬市口閙市也日前上燈時有某店主瞥見一人手携小孩拉扯而行孩痛哭口中喃喃聽不分明察其情似不肯前進店主甚疑上前盤阻孩曰吾姓某住運司街父開某店因出購糖不得忽來此人云我有糖可隨我來買將我引至此間手上銀釧項内索鎖均被取去云云時圍觀者如堵墻急回視其人已不知何時遁去立倩人送信孩家須臾孩父至相見之下喜形於色盖該店僅此一七歲子見其不面已令人尋覓今旣得見將子提抱於懷向該店及衆人再三道謝而去說者謂設非此子在路喊哭則一粒明珠又入匪人之手矣險哉○北河下有某姓小孩患病需用活蝦蟆無從尋覓適有年約十三四歲之窶人子在旁曰吾至城河浜俯拾卽是汝能酬我數十文否某姓曰果有卽百文亦不吝子遂另約一孩欣然同往不料城外大河正值漲潮子急於尋覓不防失足墜水同往之孩驚逸回家告知其母母往設法撈起腹已膨朜體冷於氷矣雖曰貪利　致然亦慘矣○時節已交處暑酷熱倍於三伏邗上居民患急痧斃命者日有所聞最可駭者北柳巷一帶三日中患痧斃命多至七人内有一婦早起理妝畢忽呼腹痛旋因小孩啼哭復登榻喂乳移時孩仍啼哭不止姑聞而詈之曰黄粱纔熟又入華胥盍竟從此長睡耶一面詈一面趨抱小孩視婦則已氣息全無香消玉殞矣觀此益信人生之如朝露也吁可畏栽○邗上某氏婦年將不惑素患瘋癲鎭日徜徉街市時或濃妝艷抺作態裝嬌時或藍縷衣衫袒胸露背喜怒不測言語無倫日前忽衣薄棉絮袄夏布裙手提木桶至灣子街某油店以青蚨數枚欲購油一桶該店不允婦强取而去沿途滴瀝渾身上下盡染油汚行至燈艸行某酒店聣視良久突然奔入曰爾家佳釀甚多可假吾一浴言畢卽於酒缸旁解去布裙脫卸絮袄該店大譁急令店中婦女將裙代繋然後由衆人拖出其時行人皆駐足而觀有唾其面者有敬以老拳者七手八脚婦若不知痛楚者然躺臥街心高唱各種小曲移時始向東奔去據聞婦在各街滋閙已有數日各店皆畏之而無可如何有知其底藴者謂此婦本青樓名妓從良後魚水甚歡不料未及一年良人逝世婦鬱鬱不樂竟成瘋疾初尚禁錮在家不准外出近年家人相繼亡故無人約束任其出外滋擾或曰似此無理取閙各店未免受累有安良之責者曷若將　　禁於矜殘局或棲流所中俾終其天年亦未始非保衛閭閻之一道也 
 
 

Page 3

 
 
[月湖凉魄]  
　　甯波來信云慈谿陳紳被盜行刼報案由捕拿獲盜犯四名有董姓者未經刑訊斃獄中又某甲向業縫紉經人保釋此外董松金董松寳二犯爲昆季行松寳業已招認畫供松金膂力過人前任秦邑尊連訊數堂雖用極刑堅不吐實因之押解到府本月初三四等日胡太守疉經訊鞫狡執如前意者其眞愍不畏死者歟○天時不正疫氣流行好事者向城鄉各行號斂錢雇無賴秃奴設壇月湖關帝殿定自初五日爲始建醵禳瘟初四日連降甘霖暑氣漸消疫癘因之稍减彼中人附會其說咸稱我神有靈不知酒肉游僧有何功行而能使瘟氣避舍民慶來蘇乎亦徒以供若輩嫖賭霞烟之費已耳○上月某日有盜行刼奉化滕某家報縣之後立卽履勘緝拿某日由隣封鄞縣獲一形蹟可疑之人訊係此案盗犯報明甯波府移歸奉化疉經刑訊未得端倪滕遂赴道上控不知吳觀察若何批示也○上月某夜有賊至鄞江橋附近鮑家磡鮑某家行竊所失約值洋銀一百五十餘元至本月初賊竟敢　原贓在鄞江橋求售因之拿獲兩名捆送鄞縣聞係著名積竊徐邑尊訊供之下喝令重責一千板尚不肯招承發差管押○語云不服藥爲中醫蓋以今之自命爲名醫猶往往悮人性命餘子更碌碌無技大都皆屠伯一流人故寗使聽其自痊不敢輕投藥餌也乃寍人則異是病者每不信醫而信巫以致耿陽桑田之徒咸得揑鬼裝神藉肥腰槖湖西某甲偶爾小極某巫願以婆羅門包治甲悮信之不料病反增劇遂致不起其妻痛夫情切恨巫之巧言哄騙也邀至家内毆辱一番復以穢物塞口中曰此亦術家禁制汝可親嘗之巫不敢爭抱頭鼠竄而去 
[嚴禁烟寮]  
　　楚人多癖嗜阿芙蓉烟館如林幾不可以數計太抵皆納汚藏垢齷齪不堪問其屋則板扉也問其鋪則蘆席也問其槍斗則蛋殼與毛竹也入其室者無不鳩形鵠面氣息奄奄羅兩峯鬼趣圖未必能描摹情致此等汚穢世界漢口最多漢陽次之琥昌又次之日來漢陽縣朱邑尊遍貼告條一律禁止其文曰烟館勒限半月掃地盡數禁滅違限立卽查拿封屋治罪按律其旁註明自初一日起限至月半止想經此雷厲風行烏雲洞中當一掃積年毒瘴矣 
[救生宜急]  
　　昨有宜昌友人郵來一函云宜昌上通巫峽怪石嵯峨險阻非常前蒙當道於䕫宜設救生局局設委員置備行船沿途梭巡護救洵爲善政惟日久玩生往往水惡風急正在危險之際不知紅船所在六月初三日暴風對江冲出划船覆者廿餘隻人皆滿江漂流慘不忍覩民船不敢去救而絶不見紅船蹝跡只得聽其淹没面無如何痛心疾首無可控訴云云噫洵如是則設局置船何爲也哉所願司其事者有則改之無則加勉庶無負創設救生局之苦心焉耳 
[令節停公]  
　　昨爲中元令節上海縣陸大令循例停辦公事一天 
[定期北上]  
　　新授廣東巡撫前出使英法等國大臣劉芝田星使持節來滬已登前報兹悉星使定於十七日乘招商局新裕輪船赴都陛見前昨兩日星使乘輿入城至各衙門辭行 
[細故輕生]  
　　本城虹橋南首有蘇人某甲向爲小本營生家有一母昨日上午因失去衣服一件甲母疑子偷竊甲忿不欲生私購洋烟呑服直至下午二點鐘時其母知覺急請某姓施救未知能無恙否 
[拆姘送縣]  
　　前晚英公堂解送拆姘頭爭執之陳清如俞品山及王氏等三名至縣當經值日差禀明陸大令奉飭分别收管候訊核辦 
[蜰蟲肇禍]  
　　賣水菓人某甲在法租界地火公司左近僦得宋姓樓房一幢將樓底轉賃與姑蘇婦人某氏前晚十點鐘時某氏因被蜰蟲所噬寢不成眠遂擎洋油燈就帪中搜捕不隄防火焚及帪其勢炎炎一轉瞬間沿及被褥以致濃烟滿屋目眯難開該氏並不呼號反將門窓緊閉幸鄰右偵知有警破扉而入汲水灌之始得火滅烟消安然無事少焉某號巡街捕聞知其事將該氏拘入捕房捕頭訓斥數言卽予開釋昨日屋主以其不知謹愼限兩日内連甲一併遷移 
[英界公堂瑣案]  
　　王品香訴稱原籍寗波現在治下日挑擔賣餛飩以餬口晚則與同鄉賣餛飩人沈春陽同居胡家宅嗣沈患病而亡孑然一身並無親屬遺下餛飩擔三副值洋銀七八元平日出租與人稍收賃值死後棕殮之資無從設法不得已代懇四明公所給以棺木並央隣婦某氏墊出洋銀四元置辦衣服冥鏹言明俟將担售去悉數歸還旋有邵友生言願償洋銀四元將担挑去又有沈徒王鍚榮亦願償洋取担小的以此担實值七八元且除隣婦墊欵之外小的亦墊出舁棺等費是以向彼言無論何人欲得此担須付洋銀七元邵執定四元小的言無此便宜之物時邵足穿釘靴驀將小的一踢以致腹下受傷爲此報捕拘拿送請究辦捕頭稱曾送王至某醫院騐明受有微傷尚無大碍邵供稱沈病劇時曾託小的將擔售洋四元爲棺殮之費洎死後王自願代向四明公所乞棺成殮並未費錢小的仍願付洋四元將担挑去王出霸阻故與忿爭並未踢傷尚求明鑒鍚榮訴稱沈係小的之師担應歸小的收受所用諸費亦由小的照償蔡太守以邵不應逞凶姑先管押五天以爲之儆待押期旣滿再將此擔斷給何人○二百六十七號華捕禀稱母親瞿張氏年已七旬昨日因事出門突被朱錫堂所拽煤車撞倒碾碎左足踝現在仁濟醫院敷治苦於無人服事醫生云雖不致有性命之憂然恐老年人受苦不起小的之意苟能醫愈不與深求今特告知捕頭拘朱送案朱供稱小的係寍波人在生泰煤炭行當出店昨日小的在前拉車同事人在後推送悮撞老婦足受微傷現已托人至醫院服事矣該煤炭行夥某甲投案候示蔡太守察得朱本有目疾如何可拽貨車且出店旣有二人何不使朱在後推送今此婦不知尚能愈與否未便將朱交保飭管押十四天視該婦傷勢如何再行核辦○副捕頭稱某號西捕途見丁阿炳手持蒲包内貯烟膏十六匣形跡可疑因帶至捕房告知管門華捕轉告三道頭值班捕頭暫行管押并在身畔搜出洋銀若干内有二元騐係銅質又皮夾袋一枚中儲零物嗣詢得烟膏在廣　烟膏鋪買來隨將丁關釋銅洋存候送案餘物發還丁稱皮袋内尚有金約指一枚忽然失去查問三道頭西捕及某華捕均稱並無此物丁雖言不必杳究然事關捕房聲名不得不送案請究如果跡涉疑似可傅中西諸捕到來質証丁供訴前因并稱並不向之堅索祗言曾憶及尚有金約指不知遺忘何　蔡太守謂丁旣不堅向捕房索還無庸深究遂將烟膏洋銀皮夾袋發還銅洋存候鎔毁○顧阿林闖入粤人彭傑林家竊取鍚燭臺銅茶壺拘獲人贓送押捕房轉送到案彭遣傭婦某氏領贓顧供稱小的初次犯竊尚乞開恩蔡太守判令笞貴一百板贓交該傭婦領去○公信洋行買辦朱仙根畜鳥二頭忽飛至比鄰某西人家前往捉還忽與西傭陸順富口角以致報捕拘陸解送公堂包探秦少卿歴禀情由並將鳥置諸籠中呈案請騐陸供稱小的傭於某西人處先見有鳥飛來旋由買辦來捕兩相悮會致啓爭端蔡太守以釁起細微且原告並未到案將陸順富開釋鳥交該包探帶回 
[法界捕房記事]  
　　偷兒某甲掩入護城河畔某乙鋪中竊得短衫及洋傘各一店夥某丙知覺當將人贓送入捕房○小孩某丁向鄰舍某棧房挖取窓上玻璃司棧人某戊見之獲送捕房管押○江北人某已混入某庚家樓上庚見之扭至某辛所開茶館中評理兩相口角以致揮拳驀飛一茶椀鏗然落叶粉碎虚空遂由茶博士壬癸二人扭送捕房聲請押辦 
[助賑摭要]  
　　直東罹災後各户困憊情形屢奉籌賑諸君子函述聞之寒心睹之酸鼻所賴仁人慷慨佽助俾慶重生同深感激再康氏　 
 
 

Page 4

 
 
洋五百元五柳閨裔洋五百元由秣陵過客代友父來信和裕號洋五十元陳文青泉爲尊人疾求速愈洋一百元洞庭隱名氏求尊人病卽愈洋一百元江西建昌縣樓杏春明府爲次令郎祈病速痊銀一百兩五分批見規元一百四兩九錢六分九釐池陽光裕太原氏由三晋源來九三八平銀一百兩合規元一百零六兩九錢委解災區喬梓之間爲欠伸而互相種德簪纓之族念光裕而亟事敦仁捐資則大衍聿符濟世奚求共曉署欵則再康悉羡救時不冀或揚卽身處深閨亦心憐災户藉增觀感用特表彰[  上海北市絲業會舘籌賑公所施善昌謹誌]  
[上海文報局順直山東收解處接烟臺東海關道盛杏蓀觀察來書]  
　　少欽心如詠南子美蕃甫承中蓮珊子萱仁兄大人閣下頃奉六月廿七公函敬悉一一承寄東賑第二十一批規銀六千兩治病符一包純陽正氣丸一萬二千二百三十服午時茶一萬二千九百六十塊計六件又另文批解皖賑核奬加成收損第五批規銀七千三百五十九兩六錢均已如數照收謹爲東民先行叩謝東省五月望後汛漲之大隂雨之久山水之驟幾至無可措手齊河高家套口門愈刷愈寛黄水直灌至禹城東北又到武定兩路入海北岸一片汪洋急賑只放饝饝而已本年東省水災最重如東平州運河之堤漫開之處戴村壩汶水長至一丈二尺運河西岸堤雖未開而北有黄河大堤東有運河之堤　鄆兩縣之坡水全匯積於東平一州之地被災約有十之八已由司局派人查放官賑蒲臺齊河之民本在水中一無生機今春遷民之議不成以致伏汛一漲又復流離四散求賑甚急　州高傅樂壽四縣自五月初六日起至六月初六止大雨匝月小清河各處决口施子英兄今春督修之洱河亦决口五十餘丈昨日接羊角溝海口委員何魯生急電禀稱高博樂壽沿河災情較往年尤甚近來扶老槜幼紛紛搭關東船出口已有三白餘家奇慘萬狀求恩設法拯救等語現在義紳均不在東已據謝綏翁報謝佩孜兄帶放賑熟手初八動身來烟嚴佑翁報韓仲萬兄由揚鎭招得熟手五六人初十動身來烟俟兩君到後儗卽禀明中丞分馳南北兩岸擇其必要餓死者救一人是一人今年順直各省放災山東之災數見不鮮雖呼籲亦無人肯應其實連年被災之蒼生必更苦於一時被災之赤子弟向於賑務不敢稍分畛域然亦不忍不實告左右現在省城司局只能籌款辦工而弟亦已一籌莫展謝韓兩君到來亦只有此次尊處寄來　一萬三千三白餘兩　數帶去弟或勉力冉捐數千金以後不知如何措手聞上海各捐不甚暢旺尊處現定順直東三處分解不遺齊　已屬感激萬分但求諸君子有以教之辛甚譸甚此請台安不一愚弟盛宣懷頓首七月初九日 
[集腋成裘]  
　　昨日本舘協振所接得漢口郭家巷生記茶棧惠函略言展閱勸募順直山東急振册知北方水患懷山襄陵黎庶顚連朝不保暮因廣爲勸募集得鷹洋一百元由老福興信局寄上云云首山迢遞慘聞呼癸以啼飢心地慈祥不憚重申而請命此其痌瘝在抱利濟爲懷較之古人家量貸民麥舟助友誠有過之無不及矣謹陳節略以表謝忱所有各捐户台銜當再詳列清單之内 
[奇方濟世]  
　　本草曰馬矢卽馬通赤馬亦可用能止血解毒曷仙翁肘後方治卒中邪惡霍亂吐痢不止孫眞人千金梅師方治吐血衄血不止經騐方治絞腸痧腹痛欲死者俱煎湯或絞汁服之神效又備急方治赤白久痢燒灰冲服奇騐此係凌嘉六先生傅授有需此者請向拔維晏洋行帪房吳小圃處乞取可也又承以銀餅十枚交本協振所助賑合併聲叙以誌高誼 
[饋樂鳴謝]  
　　本埠近日疫症盛行患此者每以不得良樂爲憾昨承文章綢庄送來救急痧如意樂水十瓶此亦利濟之一端也故樂得而詰之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[丹陽邑尊劉公德政記]  
　　陽也自旱荒以後民生凋敝地方不靖幸遇邑尊劉伯符明府官印德麟自上年六月到任後訪拿著名土棍儘法懲治水禁水夫需索船户錢文屢　睹棍責逐流娼裁革陋規力除科派於是閭閻交頌地方一清公之除弊也如此陽　地當衝劇前此盜竊頗多公乃整頓　防編查　甲無案不破有犯　懲並稽查佃種客民擒獲哥老會願目夏大本寺搜出僞印盟票又盤獲湖北匪船餘黨聞風遠颺治安有術消患　形公之珥盜也如此吾邑民風質樸何氣好爭兵燹後或爭地基或爭溝洫詞訟疉起轇輵不清公作息訟試言簡意賅刊刻分送並拿辦踆訟反坐裁誣凡受累者無不稱快案無人小隨到隨審隨番隨結以故胥役無從舞弊情虚不敢妄控犴獄塵封訟庭花落公之息訟也如此蠶桑灌溉之利邑尊尤爲關心本年出資購買桑秧　萬本散給農民並於附城沿河添植桃柳松柏數千株教民廣種烏桖雞樹又於九龍溝解囊創造風車每車可灌白畞漸有仿口與民謀邕其利甚溥至於　挑河建橋　重修祀典廟宇百廢俱興不可殫述公之興利也如此簿書之暇課士爲先邑尊於鳴鳳書院講求　課清理洲租禀叅膏火捐廉　奬父於朔望添設詩字小課文風蒸蒸日上故縣試尤稱得入他如籌欵主息增廣賓興重刊鄉賢葛倉公陳少陽遺書題詠雲陽八景及地方忠節孝義事蹟提倡風雅嘉惠士林公之愛士也如此教養兼施務求有濟我邑尊下車伊始創立講書堂延聘衿耆逐日講說善書以牖　鄉民聽者甚衆禀設官醫局選擇良醫按症施送方樂以療治貧病活甚多薄月親赴育嬰堂省視嬰兒肥瘠隆冬則設粥廠施棉衣實心實力仁政仁聲固宜禱兩祈晴如響斯應公之愛民也如此事無巨細必躬必親有裨地方毅然立辦公蒞任甫經一年善政懿有更僕難數闔邑歡聲載道有送匾對牌傘者然曷足以言報恩古人有去思碑其必有不能已於言者乎凡入陽邑之境者咸能樂道之非一鄉一邑之私言也雖借宼一年難邀異數而歌功頌德實出至誠有脚陽春再來何日爰記德政梗概以詰不忘云爾[  丹陽闔邑土民公頌]  
[送藥救疫]  
　　時届秋令瘟疫流行往往不及救治者苦無靈捷之藥今得西醫急救　亂吐瀉良方用各汁匀配台成樂藥水遇有急症每用十滴開水冲服小兒减半孕婦勿忌外虹口老順記本號備合施　誠恐遠處未獲周知倘能惻隱之心者照方向英國藥房配合施送功德無量[  滬上葉成忠啓]  
 
 
 

Page 10

 
 
   
 
 

Page 11

 
 
[光緒十六年七月初六日京報全錄]  
　　宫門抄○諭旨三道錄前○發抄硃批五道○順天府潘等奏請改派大員片○將軍裕等奏援案保護要工摺○閩督卞　奏委解各欵京餉摺○將軍豐奏長孫一品廕生咨部帶領引見片○又奏援案借欵修房摺○閩督卞等奏揀補海外新設首縣要缺知縣摺○七月初六日兵部太常寺太僕寺正白旗值日無引見○執河都統德福請訓○恒壽謝授江西吉南贑寗道恩○延秀祁世長各續假十日○宗人府奏改派致祭陵寢派出鄭土博公○召見軍機德福恒壽○發抄文逹奏縀綢委員解京日期奉硃批該衙門知道欽此○張曜奏帮工守隄不力文武摘頂奉硃批李清和等均着摘去頂戴該撫務當飭屬赶緊修築毋稍疏虞圖留覺欽此○又酌派可員來京練　河務奉硃批着照所請工部知道欽此○劉　祺奏毓銘署歸綏道奉硃批吏部知道欽此○又知縣林步高期滿奉硃批吏部知道欽此○○臣潘祖蔭臣陳彞跪奏爲恭請改派事竊臣等前因近畿水災奏冡允准在於六門外六鎭添設粥廠並欽派京堂大員彈壓監放兹查胡隆洵一員因病出缺爲此仰懇天恩改派一員謹據實奏聞謹奏奉旨已錄○○奴才裕祿綿宜跪奏爲盛京大内清寗宫等處要工情形較重疑請援案保護以昭愼重恭摺仰祈聖鑒事竊據内務府堂圖記佐領聯善等禀稱盛京大内各處工程因年久失修間有滲漏情形敬謹查勘清寗宫五間琉璃瓦片走鉛脫節後檐飛椽𡮦朽損折墜落宫内後坡全行浸滲水濕敬典閣樓房三間琉璃瓦片脫節四圍飛檐𡮦朽閣内並有水滲之處崇謨閣樓房三間琉璃瓦片走錯脫節四圍飛檐𡮦朽後簷損折脫落閣内水濕浸滲門窻扇油飾爆裂各情又查文溯閣黒琉璃瓦樓六間頂樓後坡瓦片走錯勾滴損壞飛簷脫落椽望檩木間有𡮦朽前坡灰皮酥鹻瓦片走錯勾滴不齊飛簷椽望𡮦朽棚壁脱落二層樓後坡勾滴損壞瓦片走錯飛簷墜落椽望𡮦朽前坡灰梗酥鹻勾滴不齊瓦片閒有走錯椽望　朽棚壁脫落門窓隔壁間有損壞前後堦石走錯以上各樓閣油飾爆裂滲漏情形均屬較重等情禀報前來奴才等會同恭詣清寗宫等處敬謹詳細查勘均與該員等所報情形相符伏查清寗宫内係供奉神櫃佛亭敬典閣内係供奉聖容玉牒崇謨閣内係尊藏寔錄聖訓文溯閣内係尊藏四庫全書各處均關緊要旣有滲漏損壞情形自應隨時修理以昭愼重奴才等隨查照光緒七年十一年保護飛龍閣等處成　撙　核實估計約需實銀九千八百八十七兩五錢七分先由盛京户部撥給内務府赶緊動工除俟工竣咨報京内務府核銷外所有援案保護要工緣由理合恭摺具奏伏乞皇上聖鑒謹奏奉硃批該衙門知道欽此○○頭品頂戴閩浙總督臣卞寳第跪奏爲匯解各款京餉委員起程日期恭摺仰祈聖鑒事竊照光緒十六年分部撥内務府茶稅京餉銀五萬兩户部茶稅京餉銀二十萬兩固本京餉銀每月五千兩當飭司局籌解先已籌備内務府茶稅銀一萬五千兩户部茶稅銀二萬兩固本銀一萬五千兩委令候補通判丁策勳督同號商匯解赴京投納經臣具奏在案兹再籌解内務府茶稅京餉銀一萬五千兩户部茶稅京餉銀二萬兩固本京餉銀一萬五千兩委令候補直隸州知州周傅輝督同號商如數籌墊進京投納該員定於本年五月二十日起程仍俟報到上庫日期再行由閩提款發還據福建稅厘善後兩局司道具詳前來除分咨查照外臣謹恭摺具奏伏乞皇上聖鑒謹奏奉硃批該衙門知道欽此○○豐紳片再奴才豐紳前在黑龍江將軍任内於光緒元年恭逢覃恩賞給奴才長孫祥順一品蔭生因未及歲祗領兵部廕照存查嗣因祥順隨任讀書並帮理家務曾經附片奏請暫緩一二年再行引見於光緒十四年九月二十日奉旨看照所請兵部知道欽此欽遵在案伏思祥順現年二十七歲精力强壯滿漢文理尚能粗通正可及時報効兼之展限期滿未便再事遷延委因祥順報損貢生理合咨送吏部帶領引見應如何賞賜差使之處恩典出自逾格鴻施除咨吏兵部外謹附片奏聞伏乞聖鑒謹奏奉硃批該部知道欽此○○奴才豐紳致麟承綬跪奏爲江寍京口駐防八旗官兵衙署兵房年久失修坍塌情形甚重援案借支半分修房銀兩赶緊修理以資棲止而示體恤恭摺仰祈聖鑒事竊奴才等江京兩防協領積忠等呈稱兩防官兵署房自兵燹後同治四六等年陸續興建迄已二十餘年歴被風雨摧殘各座房屋屢有傾圯前由將軍希元等奏請借支官兵半分房銀將坍塌署房擇要修理所借銀兩在於該官兵等應領俸餉内公作四年扣還於光緒七年九月二十七日奉旨着照所請該部知道欽此所借銀兩截至光緒十二年春間如數扣還歸款在案查此項署房實因款少工鉅僅止擇要估修其未經修者續行倒塌復於是年四月並蒙專摺奏請援案借修當經户部議令官員准供四分之一等禀稱工大費少不敷修葺且兵丁住房傾圯情形更甚轉致無款興修未免向隅是以未經領修現在又歴四年各旗署房倒壞落架者不堪數計續坍情形日甚一日官兵露宿堪虞若不赶緊興修　難收拾必致動項修理似欲撙節而轉糜費再四思維萬分焦灼呈請奏明援案借支官兵半分修房銀兩俾得擇要興修等情禀請前來奴才等伏查江寗京口城池濵臨大江地勢低窪潮濕過重又兼連年雨水甚多各處官署兵房掾柱𡮦朽墻垣倒塌頭停滲漏磚瓦破碎是此項工程萬難緩待查例載各省駐防官兵署房如年久失修倒塌准其借支一年俸餉修理其所借銀兩在於該官兵等應領俸餉内分作八年扣還如前經扣清不准再借等語奴才等當卽親往各處逐一查勘均與該協領等所報情形相符且此項借　係該官兵等俸餉銀兩扣還於庫款毫無出入奴才等往返函商惟有仰懇天恩俯念駐防官兵困苦所領俸餉　敷糊口修理署房工程實屬無欵可等仍援案借支江寗現有官兵半分修房銀三萬三千六百四十六兩京口官兵半分修銀二萬二千四百八十兩以　及早赶爲修理俾得捿身自所至所借銀兩援照前案分作四年在於該官兵等俸餉内扣還歸款應俟命下之日奴才等卽欽遵辦與所有援案借款修房緣由謹會同兩江督臣曾國荃江穌撫臣剛毅合詞恭摺具奏伏乞皇上聖鑒謹奏奉硃批着照所請該部知道欽此○○頭品頂戴閩浙總督臣卞寳第太子少保兵部尚書福建臺灣巡撫一等男臣劉銘傅跪奏爲揀員借補海外新設首縣要缺知縣恭摺仰祈聖鑒事竊准吏部咨調四項要缺福建臺灣縣知縣添設光緒十五年十月初七日奉旨等因應以奉旨第五日行文起扣至十一月二十二日作爲開缺日期應歸十一月分截缺業於十二月分截缺案内補報咨部在案所有臺灣縣知縣係新設省曾首邑衝繁疲難兼四調缺現當　省之初規畫經營百凡草創伊始厥賴得人而理臣等督同司道於閩省現任候補知縣及應升班内逐加遴選非現居要缺卽人地未宜一時實乏堪調堪補堪升之員要缺未便久懸計惟於别項班内　行揀員借補查有現代台灣縣事留閩候補班前先補用通判黄承乙年四十歲浙不餘姚縣廪貢生遵籌餉例捐通判指分江蘇試用並損免保舉續加損知府銜由京領照於光緒五年九月二十九日到省試用期滿甄别留省補用十年委辦營務處轉運台灣餉械在事出力保奏請歸候補班前先補用十一年正月二十日奉旨着照所請奬勵該部知道欽此委署松江府川沙廰同知辦理上海洋務出力保俟補缺後以直隸州仍留原省前先補用經部議駁十四年飭調來台奏留差遣委代台灣縣知縣十四年十二月十九日任事旋經奏留福建台灣仍歸原班照例補用十五年四月十七日奉硃批着照所請吏部知道欽此遵章補繳離省指省銀兩十五年七月二十日經部給照發領並由吏部於十五年九月二十日行文知照飭司註册序補詳咨在案臣等會查得該員黄承乙才具開展辦事勤敏委代斯缺年餘以來勵精圖治於建省諸大端事宜經營展布業已大有規模若以台灣縣係省會首邑例非正途知縣本班不補致使得力之員不克盡其未竟之才實不免爲地方可惜卽台灣省新設知縣雖經臣等前有奏准變通補署章程該員黄承乙以通判借補知縣核與新章亦有不符惟該員不識優長成效已晣况台灣縣係新設初補人員旣人地實在相需合無奏懇聖慈俯念新設員缺緊要准以補用通判黄承乙借補台灣縣知縣俾資得力出自特恩臣等係爲地擇人起見如蒙俞允該員係由候補通判借補知縣並請毋庸送部引見惟係初任人員應令試署期滿另請實授並免核計叅罰據台灣司道會詳前來臣謹合詞具奏伏乞皇上聖鑒訓示勅部施行謹奏奉硃批着照所請吏部知道欽此 
 
 

Page 12

 
 
[光緒十六年七月初七日京報全錄]  
宫門抄○諭旨三道錄前○發抄硃批六道○直督李奏天津等處雨水過大災象已成籌欵急撫摺○又奏永定河漫口分别叅辦並自請議處摺○東撫張奏飛飭員弁防河片○粤督李奏本届防城歲科試仍附棚考試片○又奏請開復同知片○七月初七日刑部都　院大理寺正紅旂值日無引見○奕年假滿請安○掌儀司奏实九日祭奉先殿河員勒行禮○倉塲奏漕船五日回空○召見軍機○發抄恩艮奏武列河大石壩被水冲塌奉硃批知道了卽着迅籌修復毋稍延誤欽此○曾國荃奉畢化成借補守備奉硃批兵部議奏欽此○又守備盛殿揚對調奉硃批兵部議奏欽此○又馬海曙調補寳山令奉硃批吏部議奏軍併發欽此○張煦奏校閱管伍奉硃批兵部知道欽此○裕德奏歲試情形奉硃批知道了欽此○○大學士直隸總督一等伯臣李鴻章　奏爲天津等處地方雨水過大災象已成現在籌損撥欵辦理急撫恭摺仰祈聖鑒事竊直省自入夏後雨澤愆期旋經數次得雨地脉霑　秋成本有可望五月二十一日以後隂雨淋漓水勢逐漸增長窪區被淹各河均出險工迭飭將積水設法疏消河堤認眞搶謢詎自二十九日起至六月初六日大雨狂風連宵達旦山水奔騰而下勢若建瓴各河盛漲驚濤駭浪高過堤顚永定河兩岸並南北運河大清河及任邱千里堤先後漫溢多口上下數百里間一片汪洋有平地水深二丈餘者廬舍民田盡成澤國人口牲畜淹斃　多滿目秋禾悉遭漂反實爲數十年來所未有天津爲九河尾閭地本低窪加以東風鼓浪海潮倒灌水難宣洩城外練軍營壘並機器製造各局皆在洪波巨浸之中官暑民房多有坍塌驛道均被阻斷各路電線亦多摧折文報消息不通省城西南各郡情形如何尚未可知第就近津一帶而論民間廬舍本多用土砌築雨淋日久酥裂不堪一經受入洪濤無不墻傾屋圯小民或倚樹營巢呼船渡救或挈家登陸遷避無方顚沛流離悽慘萬狀幾于目不忍覩耳不忍問臣奉職無狀致遭沴戾愧疚之餘莫名悚懼現在立秋節近縱　開霽放晴赶消積潦亦祗能補種蕎麥等類現仍陰雲密布雨意尚濃如再霪霖不已更屬不堪設想窮民生計維艱來津就食者衆必須先辦急撫　濟目前臣率同可道府縣竭力倡捐並諄勸紳商集資助賑多設廠棚散放餓粥以資存活祗以頻年災歉捐務已成弩末直省又係缺額之區難籌鉅欵惟急撫要需刻下容緩不得不設法　湊已飭由藩庫湊撥銀三萬兩長蘆連庫撥銀二萬兩保定練餉局撥銀一萬兩遴派廉幹之員分投被水較重各處會同地方官查明擇要核實賑濟以仰副聖主軫念災黎痌瘝在抱至意除檄飭被永各州縣查明災歉分數禀報到日再行彚核具奏並俟永定河道將漫口詳細情形禀到專摺奏叅外所有天津等處雨水過大災象已成籌捐撥欵辦理急撫緣由理合恭摺由驛馳陳伏乞皇上聖鑒訓示謹奏奉硃批知道了所撥銀六萬兩卽着飭屬核實散放毋稍延緩並將永定河漫口及各州縣災歉情形一併速查具奏欽此○○大學士直隸總督一等伯臣李鴻章跪奏爲永定河水勢異漲漫溢成口分别叅辦並自請議處恭摺仰祈聖鑒事竊本年自五月二十一日起隂雨淋漓晝夜不息河水逐漸增漲迭飭各河道認眞防險搶護兹據永定河道萬培因禀稱五月二十八日以後連日大雨如注直晉山永建瓴而下河水陡漲二丈三尺八寸浩瀚奔騰異常洶湧以致南北兩岸各工或沉陷　叚或坍潰堤身險工迭出均經督飭廰汛員弁無分雨夜竭力搶護漸就平穩惟南三之九號北上之二號北二上汛之五號走埽漫水情形甚爲危險當飭分投搶辦設法救護因大溜冲激拍岸盈堤坐灣自復漫水赶飭密拄枊株跑買土料撒手搶辦多方抵禦乃河水續漲高出堤頂數尺北上汛二號溜成横河萬分危急該道仍飭拚命搶護無如風狂雨大黑夜之間人力難施初五日子刻漫口七八十丈業已奪溜其下游南三九號並北二上汎五號雖先經漫水已成旱口禀請叅辦前來臣查永定河身久經淤高兩堤全係浮沙汛漲本易潰漫必須改河築隄方可安流順軌祗以巨費難籌民情不頃謹能隨時重力修濬本年伏凡未交叩直連旬大雨河水異漲高過隄頁以致漫益成口雖回黑夜風狂雨驟人力難施但旣失事咎無可辭應請旨將汎員武清縣縣丞張映辰革職留工効力廳員石景山同知竇延馨革職留任以示懲儆永定河道萬培因統轄全河疎於防範一併革職留任臣督率無方並請旨交部議處現在正值伏汎霪霖不止上游各隄仍嚴飭竭力防護毋得再有疎虞並將漫口赶緊盤築裹頭以防續塌由臣遴派妥員前往詳細勘估籌辦並設法撥欵濟用至此次漫口之水分爲二股其大溜經黄村禮賢鎭等處由東安縣境歸入鳳河又分由馬家鋪正國寺等付至通州馬駒橋入武清縣境被淹村莊已會商府尹臣一體確查撫恤所有永定河漫口分别叅辦緣由理合恭摺由驛具陳伏乞皇上聖鑒訓示謹奏奉硃批另有旨欽此○○張曜片开臣頃接東河督臣許振褘電信豫省河水於初二日陡漲三尺有餘正在駐工搶險知會預防等語臣聞聽之下倍深焦灼刻卽飛飭沿河員弁加意防守務保無虞謹附片具陳伏乞聖鑒謹奏奉硃批知道了欽此○○李瀚章片再前據廣東欽州紳士陳懷經等以該州考棚業經造竣考費亦已豫籌請奏咨按臨考試等情呈經批司核議詳辦去後兹據署廣東布政使王之春會同署按察使王景賢核明詳請具奏前來臣查欽州直隸州並所屬新設防城縣歲科兩試前因建置考棚等事諸多不便奏請暫附廉州考棚應試今該紳陳懷經等旣將考棚造竣並已籌備考費自應准如所請辦理惟查廉州府屬向係歲科併考學臣現將按臨廉州所有本届欽州及所屬防城縣歲科兩考應仍附廉州府棚考試俟下届再由學臣按臨欽州考棚將該州及防城縣歲科兩試併考以順輿情而符定制除咨禮部查照外謹會同廣東學政臣樊恭煦附片具陳伏乞聖鑒謹奏奉硃批禮部知道欽此○○李瀚章等片再准吏部據咨已革廣東佛岡廰直隸同知朱兆槐呈稱光緒四年二月　土匪滋事當即號召鄉圑一律撃退除格斃外生擒一百七名首犯亦卽弋獲均經解省訊辦經前兩廣總督劉坤一等以該革員值官兵未到之先召　撃賊具兒平日居官民情愛戴請革職留任以觀後效奉部議照野賊苗蠻擾害地主例革職在案謹閱本年三月十六日恩詔内載自同治元年以來曾經任用現已革職官員除大計貪贓及居官不職以至失守城池各員外若有事係寃枉被革果有才力堪用者在京聽候該衙門在外聽該督撫查明詳開緣由奏明請旨等因欽此革員自揣年力尚强不甘廢葉現因遊幕在京取具同鄉京官印結就近具呈查辦施行等因前來查該革員被議革職之案有無冤枉及是否才力堪用本部無憑查核所請碍難照准其所呈各節是否與恩詔條欵相符應聽該督撫查明辦理具奏等因前來當經轉行司局查明妥議詳辦兹據署廣東按察使王景賢會同署布政使王之春善後局司道詳稱並據該革員朱兆槐具禀到司聲明光緒十年恭逢皇太后五旬萬壽來京祝嘏奉旨賞給原銜頂戴等情本司道等伏查已革佛岡廰同知朱兆槐於光緒四年二月二十日因鄰境清遠縣逸盜歐就起　黨闌入廳城該革員於賊初入城時督率兵民保守街道與之相持一面號召鄉團於五日内將賊撃退衙署倉庫及監獄印信均無毁失事後復獲犯多名並將首匪歐就起於一月内拿獲分别懲辦由司詳奉奏咨旋准吏部議覆將該革員朱兆槐照野賊苗蠻櫌害地方攻陷城寨例議以革職等因行司飭遵在案兹恭逢光緒十五年三月十六日恩詔查辦廢員奉准吏部咨據該革員朱兆槐具呈咨行司道查辦查該革員朱兆槐前在佛岡廰任内經鄰境逸盜闌入廰城當經督率兵民號召鄉團於五日内將賊撃退復於一月内將首匪歐就起拿獲解省訊明正法雖屬疎忽於前尚知愧奮於後且該革員年力尚强才堪起用其獲咎並非大計貪贓及居官不職核與恩詒條欵相符似應准其查辦詳請具奏前來臣等覆核無異相應請旨可否將已革前任廣東佛岡廳同知朱兆槐准予開復以昭激勸除咨移部科外謹合詞附片具陳伏乞聖鑒訓示謹奏奉硃批着照所請該部知道欽此 
 
