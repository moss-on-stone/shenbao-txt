# 1908 - 66 - 4912613

 

Page 1

 
 
   
 
 

Page 2

 
 
[上諭]  
　　二月初十日奉 
　　上諭甘肅新疆阿克蘇鎭總兵員缺著查春華補授欽此 
　　上諭向來問刑衙門承審案件完結各有定限乃近來官吏積習於訟獄一事罕能實心淸理或聽信胥役票傳多人或怠惰安逸傳案不訊或識見昏憒聽斷無才或瞻顧不斷靜待和息以致覊累甚多結案甚少無罪者瘐斃牽累者破家冤慘情狀不忍覩聞爲民牧者誰非來自民間設身處地何以堪此即使不能懍遵例限亦豈盡泯天良卽如大理院承審春阿氏一案現已延至年餘尚未斷結京師如此外省可知方今朝廷體恤民瘼修訂法律正岌岌以恤刑保民爲務若此等舊例所有之事尚不能實力奉行更何望其剗除弊根一新吏治乎特此剴切嚴諭法部大理院曁各省督撫著即通飭所屬各員凡有自理曁承審上控京控案件均須隨到隨訊虚衷研鞫秉公定斷務令案限結淸嚴定考核勸懲之法京師大理院審判官有外省有司衙門並發審督審各局必須擇惻怛明决之員使充此任經此次通諭之後倘仍疲玩不悛殘民以逞一經被人叅劾控告除將承審之員從嚴懲辦外定將該堂官督撫一併懲處斷不姑寛欽此 
代論 
[滬杭甬鐵路借欵合同（續）]  
　　第八欵此借欵本利中國國家承認全還若所收此路進欵並關内外鐵路（新奉至遼河以東一段不在其内）餘利不敷全還本利之數郵傳部奏明由中國國家設法以别項欵項補之按期交付銀行淸還本利 
　　第九欵此借欵以關内外鐵路（新奉至遼河以東一段不在其内）餘利作保此項餘利内先提付光緖二十四年八月二十五日（西歷一千八百九十八年十月十號）所訂借欵事同内載應還本利之數次即用以付還此項借欵本利除付還光緖二十四年八月二十五日（西歷同上）借欵本利外須俟提出若干撥存滙豐銀行足敷此次借欵下期付還半年本利之用始准將此項餘利提作他用 
　　第十欵此借欵全數准公司印發債其數目由公司酌定其式樣由公司商同郵傳部或其所委之人或中國駐英出使大臣酌定債票用中英文刊雕郵傳部所派之人所簽之押及其關防均摹刻於上以省其逐張親自畫押之煩惟中國駐英出使大臣於債票發售之前須逐張蓋印並其所簽之押摹刊於其上以示中國國家允准及承認發售此項債票該公司駐倫敦代表人亦在債票上簽押作爲發售債票經理人如債票遺失或被損壞即按照原數補發惟須先由失票人向公司並中國駐英出使大臣証明立案并須由公司向失票人取具切實擔保凡補發債票之費均由請補發票者付給如中國國家及或公司因補發債票受損請發債票者須按照保結即行賠補 
　　第十一欵所有此借欵之債票息票以及收付各欵在借欵期内不納中國各樣厘稅 
　　第十二欵所有借欵招帖以及付利還本一切詳細辦法未經本合同詳載者由公司會商中國駐倫敦出使大臣酌定俟此合同簽字後即准公司出此借欵招帖中國國家飭知駐倫敦出使大臣遇有應會同辦理之事與公司協同酌辦並將此借欵招帖簽字 
　　第十三欵此借欵作一次出售債票俟此合同簽字後從速出售不得 
 
 
 

Page 3

 
 
延過十二個月外其價值係按照虚數九三折（即每百磅實交九十三磅）交付中國國家此項債票由公司在英國及在中國招人購買中國人與歐洲人一律辦理若中國國家定購自應儘先照給但須於未發出借欵招帖之前定購 
　　第十四欵借欵進項或在中國或在倫敦交付匯豐銀行歸入郵傳部存欵項下至交付此欵係按照購票章程内所載購票人交付銀數日期辦理其在倫敦所存之欵按常年四厘給發利息在中國所存之欵按照該銀行之息率給息或作來往或作定期嗣後酌定銀行將借欵所進凈數曁生發之利息存放聽候郵傳部或其所派之人提用凡提用欵項若過二萬磅之數應於用欵前十日知照銀行借欵進項按照建造鐵路工程所需隨時提用由郵傳部或其所派之人出支取憑單向匯豐銀行支取並須將所提用之欵另單聲明緣由及給發工程所需之價值在中國所需欵項開支費用可由郵傳部自定向滙豐銀行由倫敦滙至上海所匯之欵存放該銀行聽候爲鐵路事提用每年年終結帳後郵傳部將鐵路支收帳目及行車進欵用中英文刊印以便任人取閱 
　　第十五欵設若建造鐵路時借欵所進凈數並生發之利息不敷造至完備以及裝配所需其不敷之數先由中國可提之欵提付以免延誤建造工程如仍有不敷之數則向公司續借洋欵其利息並條欵仍照現時之合同辦理公司由售出債票之實價内扣留五釐半售票費用（即每百磅扣留五磅十先公）其餘儘數交與中國國家若鐵路造成後借欵項下尚有餘存此項未用之欵聽候郵傳部提用或用以付還此借欵之利息或用以裝配或用以建造並裝配於此路有益之枝路均可 
　　第十六欵此借欵出售債票招帖未經發刊之先如有關繫政治或銀市意外之事中國國家現在市面之債票價值因之有碍以致此次借欵未能按章辦理准公司展期緩辦惟所展之期由立此合同之日起不得過十八個月若在限内債票仍未售完即將此合同作廢所有按照第三欵内載公司所墊之欵並其利息由中國國家付還但概不給别項酬金　　第十七欵此鐵路建造工程以及管理一切之權全歸中國國家辦理建造工程之時郵傳部或令此路總辦選派英總工程司一人此人須素有名望之工程專家或在英國選擇該總工程司須聽命於總辦或總辦他往所派之代辦其平日行爲須敬重總辦其聘用總工程司合同條欵由郵傳部或令此路總辦訂定至鐵路上派用專門人員分派各該員應辦各事以及辭退各該員應由總辦或總辦他往所派之代辦與總工程司商酌辦理遇有彼此意見不合由郵傳部判斷判定後彼此均不得異言工程造竣後中國國家用一總工程司料理此總工程司在借欵期内須爲英國籍之人 
　　第十八欵造路期内公司作爲此鐵路經理購買須由外洋運來各材料機器什物之人所有購買此項緊要材料由總辦招人投票若所購之材料貨物係來自外洋者無論或投票或定單該經理人須以鐵路最相宜之價購買惟定購材料及支取費用非經總辦核准不能照行造路期内公司旣爲此路經理之人應得三萬五千磅作爲酬勞此路造成一半時付給一半惟自簽押之日起不得逾十八個月之期其餘一半俟全路告竣即行付給按照此借欵公司及其經理人所有應當代此路盡力各事如建造此路裝配此路所辦各種物件應得一切用銀均包括此項酬費之内倘按照第十五欵續辦借欵仍應按照續借之數目比照上列辦理另給公司用銀以爲料理造路一切酬費公司旣得此項用銀自應代爲監購鐵路所需建造裝配各外洋材料此等材料須在於公共市塲擇其價值最廉質料佳善合用者購買英國所製貨物若質料及價值與他國所製者相同應先儘由英國購買總辦如欲在中國或在外國招他人經理購買各項外洋材料以爲更覺合宜者可以有權照辦惟用銀仍照上文所詳包用給該經理人所有買貨單及騐單均呈總辦查核所有各項回用扣頭均歸還人鐵路項下所有該經理人購買各材料須有製造廠原賣單並驗單爲據該經理除得上文所詳用銀外不再給用銀惟遇有僱用工程顧問人員待顧問或在外洋考驗材料之時郵傳部或其所委之人須由鐵路項下提給薪水中國貨物及經在中國製造之材料若質料價值與英國或他國材料相同自應先儘購買以鼓勵中國工藝購買中國材料不給用銀全路造竣後借欵未還淸之前如購買外洋材料應先儘向公司經理購買其辦法章程嗣後彼此商酌辦理 
　　第十九欵本合同内所言之鐵路將來或以爲有益或以爲必需建造枝路由中國國家以中國欵項自行修造如須用外國資本則先儘公司商辦 
　　第二十欵按照光緖二十四年九月初一日（西歷一千八百九十八年十月十五號）訂立之草合同内載提餘利十分之二給公司作擔任酬勞今免提給餘利改由發售此借欵債票項内提六萬七千五百磅給公司以代之其提留之法按照借欵招帖所登買票人交付銀數日期照攤核算辦理如續辦借欵即不再給抵換餘利之欵 
　　第二十一欵每年除付借欵本利外郵傳部將本年所收鐵路凈進欵盈餘足敷交付來年到期借欵利息之數在上海存放滙豐銀行所存放 
 
 

Page 4

 
 
之欵按照市面情形隨時與銀行商定利息 
　　第二十二欵公司可將本合同應有之權利及責任全行或分别交與他英國公司或總辦或代理人接辦或再轉交代辦其接辦代辦均須郵傳部核准 
　　第二十三欵本合同係遵光緖年月日上諭簽定已由外務部用公文照會英國駐北京出使大臣 
　　第二十四欵本合同繕寫華英文各五分中國國家存三分公司存二分如有繙譯文字可疑之處以英文爲準 
[時評]  
　　或曰。蘇浙路之結果如此。政府以秘密手叚出之。彼代表未之知也。然而外郵兩部之原奏則固曰與兩省紳士之意見亦合。所謂紳士者。即京官與代表也。是代表未嘗不知之明証也。 
　　或曰。蘇浙路之結果如此。政府以强硬手段出之。彼代表力爭而不得也然而原奏又曰。代表到部閱檔後。知甚爲難。已不再反對。是代表未嘗力爭之明証也。 
　　或曰。代表固嘗力爭矣。彼郵外兩部特飾辭以妄上耳。夫爭而不得亦容或有之事。然何以不電告公司。蘇路公司詰問代表之電曰。此等緊要關鍵。諸老從未提及。是又擅自承認之明証也。 
　　或曰。代表固嘗電商公司矣。彼公司或藉此以缷責耳。夫公司當此人民紛紛詰責之時。欲藉此一電以缷責於代表。其用心當不若是。使公司而果有此意。則爲代表者豈肯代擔此重大之咎。而必與公司力辦。以自白於江浙人民也可知。記者姑勿論。且拭目以觀代表之覆電。 
　　記者草此竟。而代表之覆電適至。玩其語意。是明明前知者也。是不必力爭者也。是不必電告公司者也。是諸代表苦心磋磨而和者也。我江浙人方謂此合同之遺恨萬古而不料諸代表反謂一無遺恨。此中妙用殆非淺識者所能測。我江浙人所應焚香禮拜而三謝者也惟國有非國有。誠爲合同以外之問題。然亦豈非代表應擔任之問題耶。外部嘗謂江浙人民。尚多隔膜今代表亦曰隔膜。何代表與外部之口脗。竟如出一孔。（默） 
專電 
[電一（北京）]  
　　鹿紹請訓慈宮温慰數言有年老遠行不辭勞怨實深矜念事竢速回等諭鹿准十三日紹准十五日出京 
[電二（北京）]  
　　御史孫培元奏奸商囤米壟斷官吏平糶加價病民實甚奉旨順天府府尹郵尚陳璧知道 
[電三（北京）]  
　　俾壽奏東盛和案誤於口口廷寄徐世昌楊士驤查辦 
[電四（北京）]  
　　俾壽奏滇省事急錫督託病圖缷當日有旨電寄錫良 
[電五（北京）]  
　　盛宣懷離任赴滬出某某二樞臣意 
[電六（北京）]  
　　各省覆奏幣制已齊俟度量衡定准實行後再議開鑄 
[電七（北京）]  
　　閩督松壽請假奉旨准假一月 
[電八（北京）]  
　　慶邸面奏五子與孫寳琦第二女結婚 
緊要新聞 
[滬杭甬借欵近聞]  
　　代表致蘇董事局電佳電悉合同不滿意處甚多尊處所指乃皆隔膜（甲）欵由部借不稱國家却稱何物至於是國有非國有乃合同以外情事奏摺及片已明言路歸商辦乃商民承領存欵章程又嚴密定之自謂可無遺恨（乙）分派辭退乃指專門人員（丙）關内外鐵路餘利本緣此路進欵不敷而後作保至二十一欵之提存匯豐僅指下期應還之本息而言且上俱冠以所收二字乃謂部所應收滬杭甬存欵之本息此二字實苦心磋磨而得靑 
　　蘇董事局復代表電靑電悉存欵章程諸老嚴密定之拭目待觀未見章程奏稿佳電容有隔膜之處請速將奏稿及章程全稿電示聨合會電亦已另逹 
 
 

Page 5

 
 
　　蘇浙聨合董事會電初三所寄合同稿各報亦已登載衆論頗不平蓋此係外郵兩部與銀公司所訂合同其一切虧耗在郵部如何擔認應俟郵部與兩公司訂明章程發布後方能瞭然又前接來電謂奏案内商辦之意甚明此項奏稿及郵部章程全文請速電示以釋羣疑又請轉外郵兩部合同稿與諭旨借欵造路分爲兩事及袁宮保完全商辦之意均不能符第十七欵輿論尤譁此路總辦兩公司即公同舉定報部仍受總協理之命令謹先聲明蒸 
蘇浙防匪彚聞 
[松府疉訊王革弁紀詳]  
　　初八日松府戚太守提已革鹽捕左營帮帶王泰和即王四胖子至署研訊通梟濟匪各情王供與夏竹林確係親戚惟公私分途素來不相聞問是夜復提夏竹林之妻李氏對質亦稱犯婦自去年上船至今未見與王往來太守問爾能放鎗確否李氏稱無此力量至四鼓方退初九日太守復委華婁張劉兩大令及府署發審沈大令至署會審判王鞭背數百下王叫苦連天惟願速死訊畢仍飭釘鐐改押華獄至王妻夏氏煙癮甚大（即夏竹林之妹）現已遠颺其妾王蕭氏於初八傍晚解松收押華署衣箱三隻内藏男女衣服首飾等類均點驗收儲庫中初九下午亦提至府署與王質訊因其言語支吾掌頰數百下是夜太守恐供詞外洩當時屏去兩縣從人並深閉共廳門故他人無從聽審云 
[電飭酌定姜軍營地]  
　　江督端午帥前日電致駐杭吳統領駐松蕭統帶松府戚太守云現在官兵勦辦梟匪雖迭次獲勝而匪黨尚衆出没靡常松江地方遼闊僅止步隊一營兵力尚嫌單薄現飭駐紥高寳一帶之姜管帶所部步隊一營馳往松江會同合力防勦仍聽瑞方伯節制調遣以符奏案惟駐紥何處方足以扼要隘而資聨絡速由戚太守蕭統帶查明酌定 
[浙撫電詢嘉防情形]  
　　浙撫馮中丞以嘉防各軍未將佈置情形禀報特電致徐統領云嘉防重要責無旁貸刻想大局布置已定各管帶均任責成卽電復 
[西報載二辰丸與英無涉]  
　　字林報載初九日紐約電云英國外務部聲言二辰丸之事不在英日盟約範圍之内故英國無可干涉之理由同日東京電云朝日新聞載北京英外交官忠告中國外部謂辰丸案最得宜之辦法當一面允許日人之要求一面中淸有關係之各國會同議商嚴加監督私運軍火之事日本對於此舉當盡其道義上之助力聞此間有數法家謂外務省對於二辰丸事其果不利用此英日盟約以自便與否亦一大疑問也 
 
 
 

Page 6

 
 
   
 
 

Page 7

 
 
G> 
[（羣仙茶園）]  
十一夜戲大減價正廳每位三角 
小銀仙　大賜福郭鳳雲花永寳　准演（蘆）林坡筱蘇僊　三疑計小連奎　壯元譜郭少娥　滑油山金　處小春穆郭鳳仙　雙包案　（五鼠）閙東京王雅琴小蓉仙　崔子　（弑）齊君小蘭芬王鴻仙　煩演　硃砂痣 
[天仙茶園]  
十壹夜正廳三角特煩雙齣好戲　 
白牡丹　替天報仇金牡丹　崔子弑君趙小廉小孟七萬盞燈　王祥雲　紳商煩　（女烈）要人頭趙春奎　合捉放曹李長勝　演代住店李春利筱榮祥　煩演　白馬坡　斬顏良萬盞燈小孟七趙小廉九月仙　官長演演　（大少爺）脚蹩　拉東洋車 
[春桂春記茶園]  
張榮奎　盤河大戰金香玉　孝感動天水仙花　小二過年十三紅　煩金剛廟趙春庭周寳奎譚月明雲中燕七仙旦孫劍芬　大四杰許奎官　李福祥村筱桂芬　硃砂紅痣劉鴻昇　奇寃巧報沈韻秋小桃花劉廷玉　佘塘關　（繼業招親）七星廟 
[（丹桂茶園）]  
二月十一夜特煩名角雙齣好戲 
毛仲琪　龍爭虎鬥馮志奎　月下訪袍夏月潤張順來　李祥　（麟）盤腸大戰小子和　紅娘佳期七盞燈潘月樵　小雙（鳳）　汴梁殺宮 
孫菊仙　桑園寄子夏月潤小子和夏月珊七盞燈孫菊仙　新紮玲瓏異樣燈彩新戲　（四斗牛宮）　與衆大不同 
[（開丹鳳茶園）]  
十一夜减價正廳二角拿手好戲 
王寳寳　孟津河金鳳山　沙陀國賽蘭英　空城計洪秀奎　萬翠娟　北在思南胡寳玉　五百兩小奎官小子和　煩演黑風神怕小桂芬　浣沙計月月仙　蘆中人陸菊芬　雙冠誥鳳　處　搜　孤賽蘭奎　救　孤 
[丹桂茶園聲明]  
小連生　今名　潘月樵 
[群仙茶園]  
二月初七夜起戲名角一齊登檯 
夜戲大減價　每位　正廳三角 
[禮拜五拍賣]  
魯意師摩洋行始創自同治十三年即英一千八百七十四年 
准於今日十一點鐘在新關棧房拍賣橘子三十餘桶肉皮四百數十斤鹹魚三百七十餘斤糖菓六百餘斤荳油三百九十五斤鹹羅卜九百四十斤蝦醬七十餘斤蝦米六十斤蘿果干七十五斤一應水果等貨不計此佈 
魯意師摩洋行啓 
[禮拜五拍賣　輪船機噐]  
魯意師摩洋行始創自同治十三年即英一千八百七十四年 
准於十一日下午二點半在江南製造局船廠拍賣招商局海疋輪船一應船上機器爐子烟囱棠干爐子並缷下紫銅黃銅傢生一應生熟鐵等物拍後限三禮拜出清各買客欲看詳細請至該廠觀看可也此佈 
魯意師摩洋行啓 
[禮拜五拍賣　寳和洋行]  
准於十一日下午三點鐘在本棧拍賣席法布花標布紅酒白蘭地爲司格皮酒酸菓辣醬油返茄沙水吃食舊鐵面盆洗口杯茶壺五色漆逢布洋針香皂條頭皂加倫子紐扣鐵鎖香水皮　鉛絲洋布標布以及另物不計此佈 
[壳件洋行　禮拜五拍賣]  
准於本月十一日上午十點半鐘在浦東開平棧房內拍賣石叻烏木二百零六枝計重七百九十一担四十三斤届期十點鐘務請　貴客駕臨美最時碼頭仝趁小輪前往面拍特此佈聞 
[禮拜五拍賣　瑞和洋行]  
准於十一日二點一刻在二馬路同孚棧拍賣　淡水小漬同孚花其四英哥斜文四五百包限一禮拜出清特此預聞拍後再至本棧拍賣各貨 
[禮拜五拍賣　長樂洋行]  
准於十一日上午九點半鐘在泥城外四十四號內拍賣油木書樓間大菜間臥房浴盆間廚房間洋琴畫鏡烹銀噐一切木噐什物不計此佈 
[禮拜五拍賣　瑞和洋行　公平華記公信貨不限價]  
准於十一日二點半鐘在本棧拍賣公平三磅半至八磅人虎彩童鹤龍鳳火鷄白童鶴紅標三十箱華記菊花玫瑰花三人平果花牌雙菊花狐頭藍蛇菊羊頭菊花美人絲光羽綢咪吔色新花洋縐紗公信十二磅十三磅十四磅十五磅市布官船六美八仙絲光元羽綢狀元及第色水雲緞金龍虎漂洋標藍五象官誥漂布八美船海棠格色花羽綢公和管鮑分金彩邊絲光元羽綢三井白 
地雙京印標地亞士壽星　標洋紅花布裕興尺印度十支至念支天主堂綠雙官新中國人彩美人雙鳳大班五龍東洋雙喜四季大發棉紗五十餘包餘貨不計此佈 
[壳件洋行　禮拜五拍賣　茂生本棧底貨准於本月十一日上午十點半鐘在三馬路茂生洋行棧內拍賣軟薄海南皮數十担火油爐鐵火爐汀頭食物洋酒顏料油漆礦砂鐵床打字機器各色紙頭花旗木椅花磚舊木料餘物甚多不及細另登拍賣內届期務請駕臨該處面拍特此聞佈 
[禮拜五拍賣　寳和洋行]  
准於十一日上午十點鐘在浦東瀾泥渡大最時棧房內拍賣芝蔴一百餘件烟葉荳數十件小麥數十件　貴客欲拍者屆時在法界美最時碼頭同趁小火輪往該處面拍可也拍後現銀即日出清此佈 
[禮拜五六拍賣　木噐生財什物　長樂洋行]  
准於十一十二兩日上午十點鐘下午二點半鐘在洋涇浜三洋涇橋西首汪萃利木器店內拍賣上等木噐三扒酒架人菜檯椅書樓式房間式大廚衣架面湯檯寫字檯大小銀箱印字架各式銀噐名色磁噐玻璃噐磁浴盆大小地占檯布門簾各式緞子絲絨數　銅床鐵床火爐鏡千里鏡照相鏡凡石鐘屏風籐椅以及廚檯廚窗自來火燈一切生財木噐什物名色名目甚多不及細告拍後當付定洋限即日出清此佈 
長樂洋行啓 
[禮拜六拍賣　稍清紙頭]  
魯意師摩洋行始創自同治十三年即英一千八百七十四年 
淮於十二日上午十一點鐘在一號圓明園路本行棧內拍賣稍漬各種黃白紙頭一百數十包拍後當即出清此佈　魯意師摩行啓 
[（奉諭）禮拜六拍賣　白相船　瑞和洋行]  
准於十二日十二點鐘在英大馬路碼頭拍賣已故拔維晏洋人之白 
相船一只此佈 
[禮拜六拍賣　瑞和洋行]  
准於十二日十點鐘在靶子　第十二號住宅內拍賣大菜間臥房廚房洋琴鳥　木鳥一應另星什物不計此佈 
[禮拜六拍賣]  
啓者禮拜六即十二日十點鐘在本棧不限價拍賣各色海馬牛牌鵝牌龍牌黃馬褂獅牌無牌等呢各種八仙七星旗女福壽母子利帀獨占繡女等洋紅標此次仍照老式　禮拜五天票出清到期必須墊銀母得推諉特此聲明　義記洋行啓 
[禮拜一拍賣　上等木噐全銅床]  
魯意師摩洋行始創自同治十三年即英一千八百七十四年 
准於十四日十點鐘在本行拍賣油木房間色書樓色三扒大菜檯洒架火爐鏡書廚古董廚一景檯銀器廚寫字檯打字檯花綢大椅沙法洋琴屏風頂上大小高柱方柱　甸全銅床花旗摺椅摺檯小人車小人椅茶檯布金花大菜色茶色狄克生牌刀义更銀器矾石鐘玻罩鐘大小鋼板洋畫油畫鏡銅落地燈檯燈一應擺式甚多不計如欲看者望前兩天來看可也此佈　魯意師摩洋行啓� 
[禮拜一拍賣　倍發公司]  
准於十四日二點半鐘本公司拍賣稍漬老牌牛奶六十箱各色食物四十餘箱口琴五箱鞋墨二箱絲襪香水數十打象口杯食籃零皮什物不計此佈 
[奉諭　禮拜一拍賣　拔維晏古董　瑞和洋行]  
准於十四日上午十點鐘在四川路四十二號已故拔維晏住宅內拍賣貴重古董數百件計康熙磁器銅噐景泰窰雕漆器古畫等花名甚多不及細載如各客欲拍者祈於先二日至該宅內面看可也此佈 
[禮拜一拍賣]  
啓者於十四日在本棧房拍賣軟硬漿三磅半至六磅財星照彩美人五路財神綠美人人樹牌各種洋紅縹等貨不計此佈 
老公茂洋行 
[禮拜二拍賣　長樂洋行]  
准於十五日上午九點半鐘在虹口黃浦路四十二號粵國公館住宅內拍賣上等木器書樓間大菜間臥房間寫字間廚房間另有金山大馬二只四輪轎車一部四輪　皮馬車一部以及大號銀箱手鎗各種　酒脚踏車一切上等木器另星什物不　此佈長樂洋行啓 
[禮拜二拍賣　上等金鋼鑽首飾　寳和洋行]  
准於十五日上午十點鐘在本行拍賣奉道勝銀行並無限價金鋼鑽別針戒子金表香烟盒子表練手鐲耳捲如各客欲看者請至小行可也特此佈白 
[（併股聲名）]  
茲者協和昌義記衣莊南北兩店原係袁高兩姓合股開設刻因袁姓另謀他業愿將名下所得二店股份一齊歸併與高姓獨開所有役銀當由中証交收清楚立據過割自併之後任憑高姓改加德記開張以後生意盈虧槪與袁姓絲毫不涉恐未週知特比佈聞協和昌德記衣莊南北號告白 
[遺失收據]  
今遺失浙路甬屬招股處第九號全繳收據一支計拾股共洋五拾元業向前途言明作廢特此登報聲明 
戴祖繩謹啓 
[（失票聲明）]  
日前收孔文全兄天成號票一帋第廿七號票　十元正二月三十日期該票向前徒說明掛失永作廢紙無用特此登報　洪人和白]  
 
 

Page 8

 
 
   
 
 

Page 9

 
 
   
 
 

Page 10

 
 
要件 
[度支部釐定各銀行則例（一續）]  
　　第十五條度支部特奏派監理官二人監理大淸銀行一切事務監理官應隨時檢查大淸銀行之票據現金有一切帳簿監理官得出席於股東總會及其他一切會議陳述意見但不得加入議决數度支部視爲應行查核時可隨時派員會同監理官查核大淸銀行一切事務 
　　第十六條正監督副監督分行總辦以五年爲一任理事以四年爲一任監事以三年爲一任分行總辦理事監事如辦事妥愼均可再受舉派正副監督分行總辦任事期内不得兼他項重要官職理事監事任事期内不得兼他銀行公司事務員 
　　第十七條總分各行須造營業資財切實報告由總行呈送度支部查核 
　　第十八條大淸銀行每半年結帳一次將總分各行營業資財及半年行中情形由總行編輯彚報度支部查核每年總結賬一次除開支行中薪水各種營業費及股票長年六釐官息外至少提一成爲公積此公積欵項除塡補資本虧耗及官息不足外不得支用 
　　第十九條每年定期在京師總行開股東會議一次惟須入股註册在一個月以前並須於會前三日持股票赴總行報名者方得與議凡會議應於一個月前以郵函分寄並登日報通知各股東臨時有重要事項必須會議時須招集臨時股東總會監事全員或股東五十人以上陳明議事宗旨請求會議者亦得招集臨時總會 
　　第二十條大淸銀行應照本則例之旨自定詳細章程呈請度支部核准章程有應行改動之處須開股東總會决議呈准度支部施行 
　　第二十一條大淸銀行如經度支部及職員並股東總會查明本銀折閱過半卽應將營業停止仍須議定辦理結賬人員俟將各欠賬目收付淸楚所餘本銀按股分給各股東方准閉歇 
　　第二十二條正副監宣分行總辦理事等員如有故違此項則例或不遵守權限致有損壞行中營業事項者經度支部查明輕則分别處罰重則奏明撤換行中所受損失仍着該員賠繳或經股東三分之二决議亦得呈請度支部查明奏換 
　　第二十三條本則例於奏定後三個月施行 
　　第二十四條本則例如有應行修改之處隨時斟酌情形奏明辦理 
　　銀行通行則例 
　　第一條凡開設店鋪經營左列之事業無論用何店名牌號總稱之爲銀行皆有遵守本則例之義務一各種期票滙票之貼現二短期拆息三經理存欵四放出欵項五買賣生金生銀六兌換銀錢七代爲收取公司銀行商家所發票據八發行各種期票滙票九發行市面通用銀錢票紙幣法律未經頒布以前官設商立各行號均得暫時發行市面通用銀錢票但官設行號每月須將發行數目及準備數目按期咨報度支部查核度支部並應隨時派員前往稽查 
　　第二條凡欲創立銀行者或獨出資本或按照公司辦法合資集股均須預定資本總額取具殷實商號保結呈由地方官查騐轉報度支部核准註册方可開辦凡銀行應行呈報事件除呈請地方官轉報外并須徑呈度支部以便稽核凡銀行開辦須預將年月日禀報所在地方官轉報度支部 
　　第三條　凡欲開設銀行省須將左開事項呈報一行號招牌二設立本行分行地方三資本若干四或獨資或合名或合資應呈報姓名籍貫住址員名若係招股公司除上開事項外須將集股章程及發起人辦事人姓名藉貫員數住址並分别有限無限一律呈報 
　　第四條凡開設銀行須遵照本則例自定詳細章程呈報度支部核准如有變更亦應一律呈核 
　　第五條凡銀行每半年須詳造該行所有財産目錄及出入對照表呈送度部查核如有特别事故應由度支部泒員前往檢查各項簿册憑單現欵并其經營生意之實在情形此外各項貿易事業公家概不干預如官有藉端需索等情准該行呈禀度支部查明從嚴叅辦 
　　第六條凡銀行每年結賬後須造具出入對照表詳列出入欵項總數登報聲明或以他法布告俾衆周知 
　　第七條銀行營業之時刻以午前八點起午後四點止但因營業情形而欲變通者亦可 
　　第八條銀行如逢星期及營業地方之休息日均得停業其不欲停業者聽若有不得已之事故而欲例外停業者須禀准地方官登載報紙或以他法布告俾衆周知 
　　第九條凡經核准註册各銀行如有危險情形准其詳具理由呈所在地方官報明度支部轉飭地方官詳查營業之實况與將來之希望如果係一時不能周轉並非實在虧空准飭就近大淸銀行商借欵項或實力担保免致有意外之虞 
　　第十條凡銀行或個人營業改爲公司辦法或原係公司變爲個人營業或欲變更其公司之制度或欲與他公司合併等事均應查照第二條辦理 
　　第十一條銀行如有不遵守第五條所定報告檢查及第六條所定布告或雖受檢查而有隱匿或雖經報告布告而其中有含混等弊一經查出由度支部酌量情節輕重科以至少五兩多至千兩之罰欵 
　　第十二條以前各處商設票莊銀號錢莊等各項貿易凡有銀行怯質即宜遵守此項則例其遵例註册者度支部即優加保護其未註册者統限三年均應一體註册倘限滿仍未註册者不得再行經理滙兌存放一切官欵 
　　第十三條各省官辦之行號或官商合辦之行號統限於本則例奏定後六個月内報部註册一切均應遵守本則例辦理如過期不註册者科以至少五百兩之罰欵每遲六個月罰欵照加 
　　第十四條官辦行號每省會商埠只准設立一所如有必需另行設立時須與度支部協商或會奏請旨辦理各種官立銀行欲設立分行時凡已有大淸銀行分行地方須先儘該分行作爲代理 
　　第十五條凡銀行或因折閱或有别項事故情願歇業者應舉定辦理結賬人禀報地方官將存欠賬目計算淸楚照商律辦理地方官具錄事由速報度支部查核不得遲延並一面由該行自行禀報度支部查核 
[附則]  
　　凡只兌換銀錢無銀行之性質者本則例施行後均作爲銀錢兌換所免其註册各種特别銀行除遵照特别專例外其有專例所未及者均按照本則例辦理本則例即於奏准三個月後施行本則例如有應行修改之處隨時斟酌奏明辦理（未完） 
分類新聞政界 
[試辦自治研究會廣東]  
　　粤督批嘉應州鄒直牧禀云地方自治固爲立憲基礎民政要端然非明於學理則舉行難免窒碍設會研究洵屬當務之急仰布政司會同學臬二司轉飭該州遵照即飭令該職等試辦俟辦有端倪再行由州詳請咨部立案（子） 
[管押舞弊書差蘇州]  
　　海州人金禮去冬因案赴臬轅上控迄未奉批日前又以臬差劉友琴匿批不掛書吏唐炳之舞弊索賄等詞控奉蘇臬陸申甫廉訪飭將該書差發押長洲縣并飭宗令傳同原告秉公質訊詳候核辦（間） 
[交涉]  
[山西福公司第一批繳欵天津]  
　　山西商務局總辦劉觀察保晉公司渠觀察向山西票號籌借償欵正月二十日劉觀察親自到津將各 
 
 

Page 11

 
 
號之欵統交滙豐銀行由滙豐銀行代福公司總董英人梁恪思接收第一批贖欵銀一百三十七萬五千兩當經發給收單證書聞劉觀察繳欵事畢已由津回京（望） 
[禀結天主敎民損失案江西]  
　　崇義縣境内天主敎案經該縣諭令邑紳楊哲頴黄有洪等前往南康與天主堂司鐸安文思和衷商議共賠撫卹毫洋四萬二千毫折合大洋四千元作爲縣境天主敎敎民被燬被拆房屋以及損失店舖財貨器具衣物等件無論已控未控已報未報一併了結公同議定立約經紳禀覆由縣查照原議與安司鐸於三十三年十二月廿八日換立約據並議定滋事要犯由地方官拿辦與敎堂敎民無涉日後查出敎民原失物件均歸官紳變價抵償挪欵敎堂敎民不得過問亦不得向滋事各犯及犯族追論生事以期民敎永遠相安當繕議約兩紙蓋印簽字以一紙存縣以一紙交这司鐸收執三十三年内先付毫洋五千毫其餘三萬七千毫議俟三十四年春夏二季分限淸交另立期票交執爲據現據劉令昌言將此項議結緣由禀陳各憲察核（見） 
[外部飭查寳星式樣北京]  
　　日昨外部各堂官交諭丞參曁諸逹拉密等應將各國寳星式樣彚查完備倘有未全卽行電知出洋使臣繕錄送部以憑釐定（望） 
[英領注意中外詞訟漢口]  
　　駐漢英總領事法磊斯君以本署收受中英人民交涉禀詞深恐聽差人等需索規費特出示曉諭嗣後如有投遞禀詞被丁役阻攔可逕由郵局寄呈書明住址即予批辦（水） 
軍界 
[左衛軍調回京師北京]  
　　直隸提督馬玉崑奏武衛左軍十營調回近畿訓練摺略謂崑源所統十營自上年間開赴江省商由該省撫臣程德全擇定呼蘭綏化兩府扼要分紥該處爲江省東南衝途土地膏腴人物繁庶向爲蒙馬各賊所覬覦此出彼没飄忽無定且呼蘭境鄰哈爾濱尤易藪奸經崑源督率各營相機防剿往往與賊追逐數百里或千里之外夏則泥濘載途冬則冰雪撲面各營將士均能上下一心不辭况瘁故地面得以漸就治安所有歷次剿匪情形業經崑源隨時咨報該省督撫臣查核有案迨臘月中旬以後東三省督臣徐世昌所派奉軍陸續到江接防比由崑源電商奴才酌定遵將武衛左軍馬步砲隊十營凱撤回直自本年正月十一日起至十七日止分七起乘坐火車遵軌入關日内業已全行報到飭在近畿一帶塡紥加意訓練以仰副聖主振武圖强之至意正月二十八日奉硃批知道了（望） 
[議設陸軍探險隊武昌]  
　　鄂督以湖北新練陸軍惟探險隊尚未編配特札飭張統制彪迅速編練以備臨陣之用（今） 
[札委營務處總辦揚州]  
　　汪魯門觀察詠沂現由江北提督王聘帥以其才識優長委充淮海營務處總辦汪奉札後即於日昨到差（木） 
學務 
[頒發學校統知簿湖北]  
　　湖北高提學日前刊有學校統知簿頒發各學堂按式塡寫以便隨時稽考俾免曠課等弊（甲） 
[考驗敎員塾師廣東]  
　　揭陽縣甄别敎員塾師各節業經攷選列榜揭示在案現何大令以復核各卷仍不免有爛言誤字設有搶替一經發給文憑難保無謬種流傳貽誤將來之慮定期二月初七日再行面試優等中等各生初八日面試次等各生均於給憑時當堂試以國文一叚如果文理不符臨點不到卽行扣除並示諭各攷生屆期務於黎明携帶筆硯備具相片赴縣聽候傳見考驗（子） 
[請加船捐撥充學費蘇州]  
　　蘇鄉木瀆鎭石屑捐前由顧紳禀准第船一艘捐錢三百文撥充本鎭及金山二處學堂經費現因金山學堂擴充學額經費不敷又由學董金其章禀請吳縣擬每船加捐錢二百文小船每艘捐錢一百文當經金令批如不病商姑准照辦（命） 
實業 
[咨明川漢鐵路借欵之謡傳湖北]  
　　鄂督趙次帥接郵傳部咨開路政司案呈據川漢鐵路公司駐京總理喬樹枬呈稱奉部咨開川漢鐵路近日外間謡傳有人在各處議借外欵情事是否確係實情查照見復等因查川路集股籌辦經前督憲錫妥定章程據實奏明招收官商股份以民間之財辦民間之事開辦以來切實經理官民合力刻意觀成實無招集外股假欵外人之事懇咨明外務部民政部及各省督撫以弭事端等情前來查此案旣據該總理呈明實無議集外股及假欵外人情事自未便任令棍徒造謡冒騙致滋事端除咨明外務部民政部川督并行知内外城總廳一體查察外相應咨明貴督查照辦理并轉飭地方官一體查察可也（子） 
[錢江行輪再誌杭州]  
　　錢塘江行駛小輪一事近三年來紳商之禀請試辦者多至十餘起地方官類皆援案批駁去冬又有職商樓君等約同志數人週歷沿江各鎭測量調查繪圖貼說詳述種種利便並經某巨紳面商當道力請暫予試辦聞馮中丞已擬批准諭飭農工商及洋務兩局確查速復現聞自錢江至諸曁一路水道略有窒碍擬即帶同前測各工師再行勘測（亢） 
[江督注重實業之一斑南京]  
　　江督札飭江南實業學堂略謂查籽種試騐於農塲効益甚大於民生關係亦重佳種旣多出産自富去年英義奥等國各欽使咨送籽種各件曾經札發該堂如法試驗在案所有洋文表册該堂監督田道均已覓人繙譯編次成册呈由本部堂核定此件應亦從速譯成以便彚齊付印其所需德銀五十馬克應由該堂匯寄歸墊以淸欵目除分行外合亟札飭該堂遵照辦理（商） 
[禀辦探礦學堂武昌]  
　　湖北礦政調查局專辦孫海寰主政日前具禀鄂督請設一探礦學堂延聘東西礦學家敎授探礦各法凡有集資呈請開採者無論何省人士均准承辦業奉趙次帥批准飭即會商總會辦查照部章辦理（音） 
 
 

Page 12

 
 
[咨飭三省舉辦實業南京]  
　　江督咨蘇皖贛三撫曁江北提督文云竊照勸辦實業爲今日切要之圖從前官商情形每多隔閡抑勒阻撓之弊在所不免以致商業不振進步難期現各省次第添設勸業道原爲提倡商情注重實業起見凡我官商必須仰體朝廷良法美意合力維持務一淸前此隔閡之積習庶不至有名無實本部堂親歷各國深爲研究各國勸商之辦法擬即採取參酌分别編定奏明立案以爲實行勸業之根據嗣後凡紳商人等有在兩江境内設立公司者或開採各項礦産或製造各項貨物均可就近報告本處商會或地方官查明所定公司規則及創業辦法但與津商不相違背即轉報各本省商務總局或勸業道通詳省憲呈由本部堂咨部立案本部堂自當隨時查照各國勸商辦法維持扶助惟力是視以期官商聨爲一氣庶幾實業振興著有成效應即由寗蘇皖贛各商務局移行各商會曁各該地方官一體遵照辦理（商） 
[擬辦革站轉運公司鎭江]  
　　滬寗鐵路自鎭至寗一帶軌道將次完工定西四月一號行開車禮現聞有人擬在車站附近組織一轉運公司專爲車站招徠客貨代爲轉運並報納關稅等事未知公司能准如所請否（射） 
雜記 
[新定官學界相見名稱武昌]  
　　鄂省各州縣勸學視學各員與地方官相見向無一定禮節文件往來亦無定制現由高學司訂定新章凡學員係本省人仍沿舊例稱父台自稱治晚外省人稱州縣官爲總長自稱晚生學堂行文州縣用移文州縣行文學堂用照會昨已通飭一體遵照矣（音） 
[愛琿築城之巨欵黑龎江]  
　　愛琿城自遭庚子亂後盡成邱墟現欲重修前年將圖式妥繪并各修城門一座在城外挑挖護城之土濠築土城長六里一分城之中心修築鐘鼓樓一座共計三層第一層穿通四家第二層爲鼓樓第三層爲鐘樓又謂之望火樓以上工程共估工料洋銀十三萬元其包工者爲本地富商陳連陞云（東） 
[呈請奏奬逼姦自盡之貞女南京]  
　　徐州府沛縣李大令寳田詳各大憲畧云光緖三十三年七月初八日據縣屬泗二上下里地保雷祥報稱李堂庄民人張文苓投稱本月初六日夜三更時分伊在地内看守高梁伊妻張桂氏在廚房睡歇伊女換姐獨自在堂住宿莊鄰甄富喜推開笆門進院復掇堂屋門入室伊女驚起查問甄富喜即拉撳强姦伊女抵拒哭喊伊妻及鄰婦甄楊氏聞聲赶往救護甄富喜當即逃逸詢問伊女未被姦污哭泣不止伊妻同甄楊氏用言勸慰詎伊女羞忿莫釋即於黎明時自縊身死等語往看屬實報候詣驗緝究等情並據屍父張文苓同報到縣據此查屍所離城五里隨即飭差偵緝一面輕輿减從帶領刑仵穩婆前詣該處勘得已死張換姐屍身（中略）委係自縊身死報畢親驗無異詰據屍毋張桂氏穩婆劉氏回稱換姐委係處女並未被污當塲塡格屍飭棺殮取領連同仵穩各結附卷縊帶標封帶回儲庫（口供略）等供據此當將驗訊大略情形遵章通禀在案迭經加差懸賞緝拿甄富喜未獲查已死張換姐以靑年弱女猝遭强暴羞忿莫釋捐軀明志洵屬貞烈可嘉姦匪甄富喜飭緝未獲應請先行奏請旌表聽本家自行建坊並照例於節孝祠内設位以維風化而慰幽魂云云督憲已批飭蘇臬司即飭上緊勒差分投嚴拿該犯並移鄰封州縣一體協緝所請先行奏明旌表之處並由該司酌核詳辦（小） 
[省城盜案數見杭州]  
　　自開春以來杭城附近商民被盜夥刦者多至五六起如艮山門外江干西湖長橋等處大半左近均駐有防軍警察者初七日傍晚淸波門吊橋邊某姓家又被劇盜十餘人明火執仗搜括一空而去臨行時猶鳴鎗數聲以示從容或云當時城堞上之柝擊聲相聞猶歷歷云（亢） 
[華令蒞驗梟屍北京]  
　　前日鹽捕前營勇丁捕梟時有一梟失足墮入海濱淹斃事後經人認明匪名孔四報由華亭張大令馳往相驗該梟小腹有鎗彈擦傷痕飭塡屍格遂由地保收殮（公） 
[諭禁鄉民亂抛磚石蘇州]  
　　滬錫鐵路火車經過各處常有鄉民小孩抛磚擲石擊碎車上玻璃窗已不計次數現由管理處王施二君函請各州縣傳諭各處董保查禁併謂嗣後如有前項情事除照價賠償外從嚴罰辦現長元吳三縣已諭地甲傳知各鄉民一體遵照（間） 
[西商組織屠獸塲漢口]  
　　德商某甲現在漢上德租界内組織一屠獸塲用新法宰殺牛羊以供各國人食品（今） 
[短篇小說說夢] [  广]  
　　春寒料峭。擁被欲僵。苦慮煎心。憂思若痗。恍惚間忽至一處。崇墉如鯽。坦道如坻。乃一極繁麗之市場。惟舉目四顧。不見一人影。余心不覺大疑。我身果猶在人間世乎。曷爲而有斯現象也。正徬徨間。陡聞嗚嗚二聲。一火車直衝而過。車上司機者。收票者。皆虎虎有英氣。車過約十分鐘。又有一大羣人。被髮狂奔而前。老的少的。哭的笑的。嘈雜之聲。喧成一片。窺其皇遽之狀。若欲追及前車者然。最後有四五人。面色略從容。手内各持一紙。上書今日開會有志速來數字。余想這一羣人。必定與前車有些關繫的。不然。難道皆是獃子。敢與這火車比賽脚力麽。余一面想。　一面不知不覺。跟着他們前進。行未數步。忽有一座高大洋房。遮住去路。余就順脚走了進去。只見方纔一羣人。已先在那裏。黑壓壓的擠滿了一屋子。那手持紙條的四五人。卻立在一個高台上。口中正在念念有詞。余側耳一聽。又像是中國話。又像是英國話。竟一點聽不出道理來。心中有些不耐煩。回身就走。不意一出大門。景象大異。左邊是一條長江。江内泊著一隻極大官舫。右邊岸上爬著二三百個苦工樣子的人。在那裏涕泣跪拜。余倒不覺希奇起來。這一隻官舫。也没甚希罕。爲什麽要對他跪拜呢。難道這隻船是五路財神的座船。他們多在那裏接財神麽（未完） 
淸談 
[泖浦四太郎]  
[代表]  
　　慷慨激昻。擊案流涕者。代表入京時之狀態也。而今竟何如。承認八字。七字半不肯承認者。今八字何在也。卽七字半亦何在也。臨江送别。數逾萬人。口血未乾。遽忘宗旨。苟其人心沿在。何以見父老於江東。 
[附代表之牌銜]  
　　進京之牌銜 
　　奉旨商辦不認借欵。 
　　出京之牌銜。 
　　奉旨官辦承認借欵。 
 
 

Page 13

 
 
   
 
 

Page 14

 
 
[橫濱正金銀行上海分行新行鈔票洋圓]  
謹啓者本行資本金洋一千四百萬元公積金洋一千三百七十萬元分行設在英國倫敦法國里昻美國紐約舊金山布哇香港孟買東京神戶長崎韓城仁川釜山等名都大區諸有交通以及中國上海漢口天津牛莊北京烟台大連旅順鐵嶺奉天安東縣等處亦歷有年所專辦銀行應有一切交易無不克己招接存欵更竭誠實久蒙　中國達官巨賈交相稱許本行格外精心硏究接應　惠顧現由總行刋到　新式存單以及相與往來支解簿解均用華文專備中國　士商樂取便易瞭然通曉　惠臨者之用爲特佈告仰祈　俯鑒如欲存欵在橫濱本行者半年期息五厘長年期息六厘如存欵期滿准在橫濱支取金洋上海取銀亦可橫濱存取核算則以日本金錢交付隨時註明定價如在上海則以寶銀交付庶幾市面先令上落貴客毫無耗損可昭平允如欲存在上海分行者常年期息五厘半年期息四厘半三個月三釐半平日往來二釐半以副交厚同文之來誼其餘匯票押匯承接週到有美悉臻如蒙　惠顧請至本行面議可也 
橫濱正金銀行上海分行經理人長鋒郎謹 
[有此靈藥何必憂愁不論內外庤瘡包可連蒂脫落永遠斷根]  
十人九痔患者苦之遍清名醫亦皆束手蓋未得實驗良方故也本藥房主人家傳獨秘奇方製成痔瘡痔漏消管斷根丸純用貴重藥品故能功效立見治愈之人不知凡幾萬口同聲咸爲讃美無論痛痔癢痔血痔膿痔濕痔虛痔爛痔惡痔或管長數寸或生管成漏痛癢難當或膿血淋漓坐臥不安行走不便如患痔瘡之人有此靈藥不論如何危重之症速將此丸服之立能補虛療漏化塊止痛祛癢去濕消管生肌包可連蒂脫落雖十念年老痔多則連服一料包可永遠斷根不再復發遍天下之痔瘡藥無有出其右者如不神效加倍罰銀每瓶洋一元每料洋五元倘若外痔極重極險再搽本藥房八寳化痔仙丹搽之不過四五天立見收功神効無匹每瓶實洋一元雙料加倍收功更速靈驗非常　上海英大馬路盆湯弄普益大藥房主人獨秘 
[海摩琳補血聖藥]  
此歐西醫學博士新發明之眞正王道第一補血聖藥能補血輪血汁非向行之補血各藥可比且較鐵質等藥容易消化融和有病者培元補虛無病者每年益壽洵能濟先後天之不足施用己久應效如神　一補老年氣血兩虧者　一補小孩虛怯不足者　一補男子酒色傷身者　一補男女憂勞過度者　一補男女氣鬱成病者　一補婦女生產耗血者　每瓶定價洋一元半每打十五元　上海英租界三馬路良濟藥房監制 
[繪圖四書便蒙課本]  
學堂章程注重讀經所以培根柢而崇德育是編義宗朱注辭取淺顯便於講解易於領悟附以精圖期在鼔引學童之興趣而增長其腦力學堂講授最爲適用　南洋官書局啓 
[開聖帝君明聖經]  
當此時艱以挽化人心起發忠君愛國强種最爲根本特選精工繕印大板减價發售以廣流傳　上海寳善齋點石齋江左書林飛鴻閣發行 
[武學部書局書籍分發行所上海南洋官書局　學部新編印行學堂應用各種教科書]  
初等小學修身敎科書　第一册　銅元四枚初等小學修身敎授書　第一册　五　分初等小學修身敎科書　第二册　銅元四枚初等小學修身敎授書　第二册　銅元四枚初等小學修身大挂圖　二十册　一元三角初等小學國文敎科書　第一册　八　分初等小學國文敎授書　第一册　一角三分初等小學國文敎科書　第二册　一　角初等小學國文敎授書　第二册　一角五分初等小學國文敎科書　第三册　銅元九枚初等小學國文敎授書　第三册　銅元十四初等小學國文敎科書　第四册　銅元十枚初等小學國文敎授書　第四册　一角四分初等小學國文敎科書　第五册初等小學國文敎授書　第五册初等小學習字帖　第一册　銅元八枚初等小學習字帖　第二册　銅元二枚初等小學習字帖　第三册　洋二分初等小學習字帖　第四册　洋　二　分初等小學手工敎授書　第一二册　銅元各八枚初等小學手工敎授書　第三册　洋　六　分第一册　銅元八枚初等小學圖畫敎科書　第一册　銅元四枚初等小學圖畫敎授書　第一册　銅元十八枚初等小學算術敎授書　第二册　銅元十八枚初等小學算術敎授書　第一册　銅元九枚初等小學體操敎授書　第一册　洋一角二分初等小學樂歌敎科書　第一册　銅元九枚高等小學農業敎科書　一册　洋三角五分本國中等敎科地理志　二册　七　角近世物理學敎科書　一册　一　元形學課本　五册　八　角質學課本　四册　一　元力學課本　一册　四　角割錐術課本　一册　四　角兒童矯弊論　一册　四角五分農術要理　一册　二角五分經學講義　一册　三角五分學校改良論　一册二　角中國通史　一册　二　角中國史學通論　三册　九　角學校制度　一册　三角五分中國礦產志鐵路簡明表　一册　四　角民種學　一册　五　角實驗學校行政法　四册　一元六角新體歐洲敎育史要　一册　四　角非常國際法論　一册　三　角印度志　一册　銅元九十枚印度新志　一册　二　角滿洲財力論　一册　五　角歐米敎育觀　一册　二　角拿破崙本紀　四册　一元八角輿地講義　一册　二　角明治小學敎育沿革　一册　五　角分發行所　上海　南京　江西　漢口　廣東　南洋官書局同啓 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（三十七）]  
　　華特恩遽疾聲應之曰。君欲知凶手之姓氏乎。即彼二十。九號之庽客。言未已。逆旅主人已大驚。力摇其首。而謂華特恩曰。否否。君誤矣。彼白慕蘭方與勃雷有嫁娶之約。何爲而欲謀斃之耶。且白慕蘭自彼日夜間。得勃雷君爲人擊斃之凶信。藴結成疾。今尚未能大愈。殺人者決非彼。决非彼。華特恩曰。君勿爾。君以爲白。慕蘭決非殺人之凶手。吾亦安能决此女伶。必爲殺人之凶手者。第白慕蘭旣與勃雷相愛。又十七號之夜。勃雷忽與之口角。出門之後。即爲人鎗斃。充吾之意。白慕蘭之對於此案。必爲案中有關係之一人。特案中情事。或有不可告人之隱情。或有無從逆料之現狀。以致一刻之間。演此殺人之活劇。吾將出吾鈎稽之手段。以恫嚇此臥病之女伶。苟此白慕蘭對於此案。有一毫之關涉者。必令其據實直陳而後已。逆旅主人聞此。意至不願。然又不敢肆其阻隔之伎倆。但委婉其語意。以告華特恩曰。白慕蘭人至温婉。决非殺人之凶手。吾敢保其對於此案。絶無一毫之關係。華特恩聞逆旅主人之語。不即答。有頃乃謂之曰。吾爲子爵夫人辯護。已證明子爵夫人之無罪。吾對於此案。有偵緝凶手之權。今請君偕至二十九號之門外。以細察白慕蘭之舉動。逆旅主人聞華特恩之語。度無從爲白慕蘭解脫。立闔其吻。遽偕華特恩同行。至二十九號之門外。立止其步。指謂華特恩曰。此卽白慕蘭之庽室。君欲入者請自入之。華特恩不語。潛立二十九號之門外。聽察室内之舉動。三十分鐘。室内尚寂然無聲。華特恩不能忍。力推其門。縱步。而入。引其銳利之目光。以視此室内之人。見所謂白慕蘭者。方舉兩手自掩其目。蜷坐案側之椅中。不言不動。似有絶大之苦痛。藴結於心房之中而不能一快其宣洩者。見華特恩倏忽入室。遽大愕。冷然起立。謂華特恩曰。君何人。何以無故入人之室。華特恩見此女子之狀態。自念我胡以冒昧至。是無毫髮之證據。而欲指彼爲殺人之凶手。此胡可者。計不如姑以大言詐之。思至此乃大聲謂之曰。我皇家律師華物恩格雷。無故曷敢擅入密司之室　。今我之所以竟敢擅入者。蓋爲八月十七號之夜。勃雷君被人鎗斃之事也。 
本埠新聞要事 
[基督敎除烟會函電彚錄]  
　　致英國上議院議長電上海城廂内外所有煙館已於西歷千九百零七年六月間盡行禁閉乞貴議院大運感力將上海公共租办所有烟館從速屏除餘俟信詳 
　　又函上海公共租界售烟之户約有一千六百家在城廂内外售烟各户早經禁閉中國政府竭力設法欲將鴉片毒害盡行驅除所辦各事諒在貴議院洞鑒之中今在下簽名者籲求大議長垂憐務懇於租界禁烟之事共表同情免致我民所愛之國淪胥以敗若得大議長設法維持而有此事周全一切在大議長固樹一萬古不朽之令名即中國之基督徒亦均頌禱感激於靡旣矣 
　　致美國外務大臣路君電上海城廂内外所有烟舘已于西歷千九百零七年六月間盡行禁閉今上海納捐西人議會定西三月二十號亦提議租界禁煙事乞貴大臣竭力設法使上海租界烟館從速屏除 
　　致納捐人議事會會長函今爲上海租界禁烟事據工部提議貴議會應議决定之第六條云自西七月一號起吊銷租界烟館執照四分之一以後次第照减至二年止或能早日施行等語工部局擬此敝同人亦不勝感激惟提議期限二年此中弊惡何堪設想上海租界共曉然爲文明之地似不宜獨留瑕玷乃鴉片之害一日不絶即於納捐議事人之名譽有關爲此特請貴議會將工部局提議吊銷煙館執照之期限改短從速實行爲禱 
　　致租界中國紳商函上海租界華人地産均轉道契託洋商挂號如馬立師高易哈華托亞金生司各脫等經理紳商産業甚多因之得納捐西人議會選舉之權者亦多故請中國紳商將上海租界禁烟之事於西三月二十號之前各告該洋商請爲竭力贊成從速屏除 
[淞口建造無線電報房]  
　　海軍統領薩軍門現與江督商定在淞口獅子林砲台左側建造無綫電報房一所業已由督練公所繪就圖式連日招人工作頗形忙碌聞承辦者係德國某洋行云 
[英國兵艦聚集淞口]  
　　英國派至中國之各巡艦現須更調是以各艦咸至淞口三夾水停泊以待命令其新派來華者一名羅而阿脫裝載水兵六百名不日卽可抵淞 
[查覆西人鎗斃鄉民情形]  
　　西人海利之子鎗斃李趨生一案茲經縣差查明禀覆謂是日該西人在西溝附近打鳥有槍子一粒誤傷李趨生因此口角當時該西人已允給洋兩元因無現洋囑至火油池領取趨生不允欲奪收洋鎗作抵西人不與互相爭奪以致誤觸機關擊傷要 
 
 

Page 19

 
 
害等情昨日李大令即飭原差傳屍父李保保到案聽候轉送道轅求請商議卹欵 
[浙江糧道將次來滬]  
　　浙江粮道李菊農觀察現由杭垣赴蘇公幹日内尚須來滬驗兌新漕昨海運局已預備迎迓 
[不准上控關書舞弊]  
　　海關舍人馮錫麟等前在道署禀控海關總科朱子文舞弊擾商曾由梁觀察批斥不准茲馮等擬赴省上控又經觀察訪悉特傳馮到案發房看管候傳齊人証再行訊辦 
[請撥軍火]  
　　浙西鹽捕營人員朱廷燎龔先耀等奉諭駐紥漕涇地方緝捕梟匪茲因缺少軍火就近禀請滬道移商製造局總辦照撥 
[添造馬路開工]  
　　南市新馬頭王家嘴角外郎家橋等處改築馬路昨已動工限四个月完工 
[偵探緝獲盜犯]  
　　閘北巡警局偵探科長前日率同探弁在浦東楊家渡緝獲行刼揚州仙女廟某姓家之首盜曹老四即曹勝友一名當即解交二路二區警局收押一面回局禀明汪總辦帶回押候訊辦 
[强盜持械搶刼]  
　　新閘威海路三百五十號門牌瞿阿榮家前晚二點餘鐘突來盜匪十餘人持械撞門入内刼去金飾等物值贓甚鉅迨事主報知捕房該盜等逃逸無蹤矣 
𤨏事 
[城内]  
　　何謂公費○前晚有維揚人十餘名擁至縣署禀稱現有朱春甫者不知何許人自稱維揚帮董事向維揚人每人每月勒出錢一百文名曰公費小的等以其口出大言不敢與較惟食力之人不堪剥削環求飭禁等語李大令諭令退去靜候核辦 
　　大開賭場○本埠西鄉二十八保頭圖地方各小茶肆近來徧設賭場抽頭漁利地保得賄庇縱並不禀報現經局董顧某查知已函請李大令飭差查禁矣 
　　拐賣婦女○海門人楊銀扣因妻秦氏被逃偕表弟陸瑞山尋至南滙六灶地方得悉秦氏被戴掌朝等賣於該處張某爲妾前日戴至滬城被楊遇見扭至警局送縣李大令提訊楊供訴前情訊之戴供楊妻實由汪某拐至南滙在小的家借宿七天後由老白頭等賣於張姓小的祗得洋五元求宥判戴收押楊退去候再質審 
　　懲辦逆子○蔡阿林將住屋門窗變賣伊母陸氏向之喝阻反被推跌由北蔡訊官將阿林送縣判重責四百板枷頭門一月核辦　　流氓荷枷○流氓周阿虎行兇索詐經縣署判押在案昨又由李大令提案判責六百板枷號二月再行察辦 
　　押限交贓○成衣匠任子卿竊縣署上房衣服昨由李大令提訊判掌頰五十下押限五天交齊餘贓再核 
　　官事○兩江儘先守備劉光明昨至道署禀見營口稅局委員顧庭懋禀辭回營松海防同知秦錫鎭請假二天英公廨帮審王斯沅禀請病假三天太陽廟巡局員朱大昌續請病假二天淸丈灘地局文案蔣國斌禀知由寗來滬 
[南市]  
　　誥誡巡士○總工程局警務處昨出條諭云查各巡目巡士於上差時往往不遵章程將衣帽任意叢雜殊失嚴肅之道嗣後務各整齊著巡目知照如有隱庇不遵查出記過　　傳諭地甲○總工程局孫裁判昨傳十二圖及二十三七舖十六舖各地甲到局諭令嗣後倘逢本局及南區傳喚公事務各隨傳隨到不得遠離貽悞 
　　寓客被窘○合興里長春客棧主婦陳張氏扭控寓客馮殿臣欠棧資飯食洋六元經工程局孫明府訊判還洋將舖蓋贖回 
　　船户欠洋○茂興石灰行主吳旭齋扭控船户姜益昌欠洋五十餘元經工程局陳叅軍訊判先還二十元餘限三月抄還楚 
　　領回小木○小車失吳其高將小木一百十一枝堆於路中由巡士拘至工程局旋由范永記報稱此木係在晋茂和木行購來因不合用車回退還判覔保領去 
　　吞没墊欵○吳仲君扭俞惠泉至工程局控被吞没墊洋一百卅五元判邀原中理處 
[閘北]  
　　獲賊○孫兆豐竊宋琴香家燭台並竊殷姓東洋車一輛昨由巡士查獲解至警局判責三百板發押拘留所贓交失主具領 
　　賴債○張朱氏被車夫袁阿二欠洋三元昨向索取反被逞蠻由氏訴知巡士拘入四路一區警局訊判交保限月底歸淸 
　　偷鷄○楊福寳竊鷄一只經巡士拘獲傑至警局判責二百板收押 
[英租界]  
　　會訊串竊洋緞案○德商公和祥洋行控陳榮生陸晋明串竊洋緞二十箱昨由公廨寳讞員會同德師副領事復訊原告延高易帮辦瓊司律師投稱看棧人陸晋明前堂已供認串竊贓消於源大莊經理人張彩霞現張在逃副經理費金發想亦知情應請將源大生財拍賣再行訊辦陳榮生延穆安素律師投稱費金發與陸晋明張彩霞等串合請將費訊追費延費烈律師稱此案公和祥洋東囑令買辦賠償是以將費牽入其實費並不知情現張彩霞旣已逃逸應請先辦竊賊中西官判費交原保陳陸還押訂於禮拜六再訊 
　　復訊不交　砂案○英商惇餘洋行經理馬海延郝門律師控李炳章担保劉漢卿收去定銀二千五百兩不交　砂一案昨由公廨王襄讞與英巴副領事復訊郝門律師稱此案昨已訴明請爲追償被告禮明律師稱惇餘洋行向劉漢卿定購　砂五十噸係洋人海司登經理現劉與海司登均未到堂應請察核中西官判令退去候明日傳齊人証再訊 
　　是否縱火○芝罘路第六十六號火腿店前晚起火延燒房屋陸間昨由中西探將店主戴成芝夥友王阿香解廨請究先據西探馬克濤禀稱該店於禮拜日放火未成昨晚又復放火請爲嚴辦旋由被害鄰人劉年七劉胡氏李桂卿徐阿仁錢周氏謝王氏徐田氏等投案供稱戴因生意淸淡於初六日放火經小的等救息昨晚忽又縱火求究訊之戴供此店資本千元係與虹口杜德興股開保險已有二年昨晚樓上劉姓起火店中火腿彩蛋等所失甚鉅求鑒王阿香供與戴同判戴還押候往勘再訊 
　　疑案解縣○匪人嚴子廷並形跡可疑之李永興由送捕房包探拘獲迭次解廨訊供不認昨晨復訊判押送上海縣訊明嚴辦 
　　局騙又見○汪小善誘陳阿秦至申商總會局賭騙洋五百餘元經公廨判押在案詎該總會又有賭徒王君甫誘人局賭昨由捕房將王解廨並提汪小善質訊判一併押候查明再訊 
　　馬夫罰洋○馬夫杜顯光駕車不愼將張寳生撞倒碾傷由捕解請公廨復訊經中西宮以張受傷頗重判令賠償養傷費洋五十元再核 
　　查獲賊贓○福州路捕房副捕頭木突生被竊銀噐多件緝賊未獲昨由十五號西探在法租界某當舖查獲原贓銀盆一隻銀瓶一口當即帶回候核 
　　攔路搶刦一○流氓吳阿福紏黨在盆湯弄刦取趙季友衣服金戒經趙報探緝獲並將形跡可疑之張金榮一併解廨請究張供吳與麻皮蘭生小阿四等搶刦小的並不在内訊之吳供不承認判押候提到同黨再訊　　攔路搶刦二○楊姚氏控流氓華天生在馬立師路附近搶取金挖耳授於同黨田探朱阿巧將華拘獲解廨訊供不認判押候查明再訊 
　　攔路搶刦三○張大玉搶取張范氏狐皮雪衣由包探米順查獲解廨訊供不諱判押捕房三月期滿逐出租界 
　　攔路搶刦四○婦人陸氏昨在河南路九江路附近被匪搶去金挖耳一支捕頭得報後卽飭各包探逐夜分往香粉弄松江路寗波路等處偏僻地方嚴密查拿以保治安 
　　公堂瑣案○王阿慶竊王阿四衣服押三禮拜孫金標竊薛阿福棉被押兩禮拜張阿福竊菜刀押十天張阿五竊翁阿四焑搶押一禮拜袁阿龍圖竊丁梅生衣物攝影逐出陸阿根竊歐陽祥籐椅押二禮拜王阿二許阿大在芝罘路火揚搶洋布押三禮拜七次過犯陳谷餘潜來租界押西牢半年期滿再行逐出 
[美租界]  
　　馬夫欺車夫○某領事馬夫李前金在西華得路將塌車夫苗桂才鞭傷左目血流不止由捕拘入捕房飭將苗送至醫院求治李由其主人保出俟苗傷痊核辦 
　　僞票換眞銀○昨有人以同德莊五十兩僞票向天潼路徐姓銀樓騙去銀餘值洋三十四元余持僞票至捕房控告即飭探查緝　　西捕升西控○楊樹浦捕房將嘉興路八十三號西探調去總巡即將一百十五號西捕拔充包探在嘉興路捕房辦事 
　　小兒走失○舟山路二十號門牌應佳來家走失五歲男孩報請捕房查緝 
　　小兒潑傷○粤人梁阿龍將開水潑傷梁陳氏家之三歲幼孩由捕拘押孩送醫院求治 
[法租界]  
　　第四次會訊洋棧縱火案○新開河浜鈞昌洋棧失火一案昨又由法廨中西官會訊捕房將棧司倪紀生客人毛慶來及原訊一干人証解案官問倪曰棧房鑰匙究有幾柄何人執管帳簿共有若干本是否　去倪稱 
 
 

Page 20

 
 
小的在棧專管堆貨帳簿由司帳李鴻賓經管小的並不顧問惟鑰匙祗有一枚由小的執管晨去晚歸均隨身携帶夜間住宿棧主鄭子雲家起火之日鄭在外看戲至十一點鐘回來小的已睡翌晨始與鄭見面帳簿是否焚燬實不知情求鑒質之李供與前同又問萬昌森號主袁慶正究竟該棧存貨共有若干袁稱存有藥材值銀三千二百兩保險五千兩毛慶來亦稱有價值數百兩之洋刀洋酒保險五百兩寄於該棧李恒記供寄存該棧麻袋值價六百兩保險一千兩旋經鄭延之柏爾德逹貝拿兩律師及各保險行代表開逹律師互相伸辯中西官判鄭倪毛袁李分别交原保退去朱世恩李鴻賓汪秀甫還押候下禮拜二再訊 
　　試行電車○捕房麥總巡昨因界内試行電車特飭探捕前往照料該電車西至法國總會花園前東至日暉港南至石牌樓爲止國外新聞 
[德王書信問題餘記]  
　　初九日倫敦電云柏林地方大概見英政府及反對黨在議院討議德王書信一事其所持辦法極形快慰故大衆均以爲此事已經了結英王愛德華曾親自遺書於德王談論此事惟内容未悉據稱德王接讀後甚爲喜悅云 
[西班牙王行蹤]  
　　初九日倫敦電云西班牙國王愛芬沙已抵巴塞羅那城地方人民多歡迎之 
[得不償失]  
　　神户西報倫敦電云英國與暹羅官吏現方議訂條約大矣將以甘蘭丹與屈林格紐二處地方劃讓於英而英則以某地之治外法權讓還暹羅云 
[特國自治之難]  
　　神户西報倫敦電云南斐特國旣得准許自治自由黨甚爲歡欣惟其政治制度未見成效内閣諸人不能恊和共事據太晤士報所紀特國農民在特京會議情形演說者大多譏誚現政府巴塞大將謂其不甚注意公共事務且不足以代表人民之志願較之昔時之古魯格大將實已遠遜云以上譯字林報 
[英王向德王道歉]  
　　初九日栢林電云英皇愛德華曾致函德王謂渠甚不以泰晤士報之舉動爲然蓋其宗旨直欲使英德二國間重起軋轢云 
[荷蘭政府之政策]  
　　初九日栢林電云荷蘭國新内閣已將所定政策呈於議院其中大略情形如下（一）塡塞瑞豆海之議作罷（二）决計擴張陸軍（三）改良海濱防護事宜（四）設立國家籌防議會（五）裁減建造軍艦之計劃 
[巴爾幹半島鐵路方略]  
　　初九日栢林電云塞維亞國政府欲建築鐵路自丹尼孛江經土爾基而逹亞屈來的海業將此路方略呈交土爾基政府許可此事亞托孟銀行從中經營甚力云 
[駐德英使更易]  
　　初九日栢林電云駐栢林英公使蒞任已十餘載現將告退英政府已簡放現任摩洛哥英使羅綏接任 
[英國礦灾續聞]  
　　初十日倫敦電云英國斐敏濱地方享斯第煤礦穴内火災施救者見無可爲力一切希望均已抛棄現查得之屍已有十三口 
[意國外相之宣言]  
　　初十日倫敦電云意國外務大臣鐵托尼在議院宣言馬基敦之改革問題當以鐵路計劃爲最要之點又謂歐洲和局有瓦解之危實係無稽之談以上譯文滙報 
調查 
[日本輸出棉布價額國别表]  
國　　　名　　明治三十八年　　明治三十九年　　明治四十年　淸　　　　　四，六○六，七九一，元　八，一六一，三五一，元　七，四四九，○三一，元韓　　　　　　五，三三五，○，二○　　五，○一○，四七六　　　六，三八五，九四二香　　　港　　一，○八七，一四三　　　一，三九五，三三二　　　一，○八三，四九四小　呂　宋　　三一，六九二　　　　　　　一一○，○三八　　　　　　四一六，○七五俄領亞細亞　　八六，七五二　　　　　　　四六五，六○八　　　　　　三三三，○三三英領殖民地　　一○二，三五七　　　　　　一○五，二二八　　　　　　一五九，○○二櫝　香　山　　七五，四○三　　　　　　　九九，八七三　　　　　　　一○一，八四七美　　　　　　一二二，六八四　　　　　　七九，二一七　　　　　　　九三，四六七印　　　度　　四五，八五七　　　　　　　四○，五八八　　　　　　　四五，三九七奥斯逹利亞　　一八，四九五　　　　　　　三四，四○四　　　　　　　三二，一九五英　　　　　　一五，六三三　　　　　　　三○，六七○　　　　　　　三○，九六九德　　　　　　一二，四六一　　　　　　　一四，七九○　　　　　　　二五，二九六法　　　　　　　九，五九○　　　　　　　八，二一三　　　　　　　　一三，九三六加　拿　大　　　八，六○六　　　　　　　九，○六三　　　　　　　　七，九二二其　他　國　　　三三，六○○　　　　　　五三，○九二　　　　　　　一六六，四九一總　　　計　一一，四九二，○八四　一五，六一七，九四二　一六，三四四，○九七按日本輪出綿布中國居其全額之半明治三十九年卽光緖三十二年突增至八百萬元者實以大連灣進口無稅成本輕而價格兼且當抵制美貨之時故改用日貨耳中國西北各省急宜厚集資本設織布廠一可杜塞日美之漏巵一可推廣朝鮮之消路朝鮮年用日布有六萬元之價額東南各省凡出布之處亟宜改良貨品以期抵制旣輯右表附貢管見以備實業家之採擇 
[報告]  
　　北京户部銀行代收正月十六日至三十日國民捐共庫平銀一萬三千五百七十八兩四錢又龍圓二元 
謝贈 
[謝贈]  
　　洋商貝拍跑馬跳浜原定初五日舉行茲因是日天雨改於十二日昨承華商跑馬總會惠贈入場劵四紙書此誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
