# 1916 - 97 - 4915503

 

Page 1

 
 
遊記 
[羗海雜誌（三）生入]  
邊方畜產　多而用之亦甚費疾病不用醫藥輒禱神椎牛屠羊輒十百計婚嫁禮物喪事來弔但驅牛羊成羣若布帛米菽日用之物恒以牲畜　商家估價交易常人一餐之味恣烹炙非牛羊不　每歲　之何可勝數頭蹄滿郊血膋塗野骨角毛鞹委積如山　人情易其所多視同棄物馬駝佳產著名於世估客驅而成羣販以出境四時不絶於途番境行程以馬爲足雖婦人小子亦有坐馬駄馬數匹未有徒步而行者牛羊且資以採乳一飲一食藉爲養命之源羊與駝又剪取氄毛衣服居處上覆下藉皆需乎此其剪毛歲分三期夏月不剪冬天毛氄最厚（已成材者爲絨未成材者爲氄）其價倍於常時飢食其肉渴飲其酪寒衣其皮驅資其用因畜之多而用之遂奢因用之費而畜之愈多所出之皮毛遂爲輸出物之一大宗凡羊皮之產於西陲者曰西口皮輕煖豐潤勝於北口所人而寗夏所造灘皮尤爲珍貴以乳製之一裘之價至百餘金其次則大毛二毛平毛羔皮價亦以次遞殺最粗者曰老羊皮上與次者成裘材製呢羽粗者可兼造粗細之氈　獨是皮裘製法甘不如陜陜省皮業聚於涇陽甘省皮業聚於寗夏平番甘省自製者工拙法疏銷於本省者居多出境者半係生貨必經涇陽工匠以法柔而熟之而後成美材獲重價從前涇陽一邑皮場繁盛甲於天下說者謂羊裘一種歲入殆千餘萬四十年來日蹙　削至今　面一落千丈歲入不過二十餘萬昔之巨商今成小販無多數資本以辦上等最精之貨灘皮又亡其製法商販無可居之奇相率裹足無他有西商爲之梗也 
 
 
 

Page 2

 
 
時評 
[袖手旁觀（冷）]  
　　所謂人心之力量者不必其人人反抗也激烈者起而反抗平和者袖手旁觀而其力量亦已表示矣 
　　中國之政府非所謂數年來盡力組成之强有力政府乎今之反抗者不過三數省而已方之全國不過十之一也其强其力宜其依然在也然而細觀情狀其支絀之情形已見此其故何耶無他所謂反抗者不過三數省而所謂袖手旁觀者遍國而是也無反抗者則袖手旁觀者無力量可見有反抗者則袖觀其和平可謂至矣然而其力量尙且可以發生甚矣人心之作用大也 
[命令]  
　　四月十日政事堂奉策令朱登五給予三等嘉禾章此令 
　　又令特任張勳兼署督理安徽軍務此令 
　　又令特任倪嗣冲爲長江巡閱副使此令 
專電 
[北京電]  
　　海軍總長劉冠雄奉命南下調駐滬第十師防粤七日上午甫登車出京忽被總統召回聞政府因廣東已宣告獨立諭劉暫緩前往 
[北京電]  
　　政府因近畿防務空虚前派人赴直魯預三省招兵茲已招足一萬二千人編成兩派將任陸軍中將張錫元少將吳佩蘭充任旅長 
[瀘州電]  
　　陳將軍特派與蔡鍔接洽專員雷颷已到瀘州將赴大洲驛與蔡鍔相見川中中央各軍自限消帝制申令頒布後軍士已無鬭志又聞張曹之軍意見極不相能八師李長泰到川後又不歸節制如川中軍士瓦解地方立見糜爛 
[北京電]  
　　雷震春將辦全國將校聨合社今日請陸參兩部人員會議辦法不日宣告居立惟有一部份軍人以雷震春當社長多不願意 
[南昌電]  
　　李將軍以兩廣獨立江西不能無事又添招新兵二旅以資鎭壓聞此項新兵開辦費約十萬元之譜 
[北京電]  
　　敎育部擬訂獎章條例十二條章分四等式取賁卦 
[北京電]  
　　俄皇贈給孫寳琦等勳章准其收受佩帶 
[北京電]  
　　内陸交三部會同稅務處擬定軍警用輪船簡章批准照行 
[北京電]  
　　淮揚鎭守使定簡馬玉仁 
[北京電]  
　　政府昨接蘇鄂皖浙閩軍巡會銜密電條陳維護國本批交各部核閱作爲會議時參攷 
[北京電]  
　　昨午在懷仁堂召見粤京官梁敦彥梁士詒葉恭綽麥秩嚴麥信堅徐紹楨等詢問甚久敦彥請回粤一行調查眞相 
[北京電]  
　　張勳在魯募成新軍一營開赴太平駐防 
[北京電]  
　　現各省電達中央緊要消息一律改用無線電 
[北京電]  
　　電飭張勳從緩率師赴湘 
譯電 
[成都電]  
　　陳宦所派之議和專員今日可望行抵永寗蔡鍔已允停戰一月專員所奉之訓令内容未詳大約總統問題當由各方面在北京解决聞陳宦自信永寗和約定可磋議有成三日午後土匪攻撃蒲江縣防兵聞風遠颺匪遂入城擄搶衙署鹽局當舖當晚即出城他去官軍包團邛州困匪於城内蒲江邛州之敎士皆未被擾匪請英敎士維白斯特氏（澳人）出與官兵調停官兵恐一經交戰害及平民允匪出城匪挾維白斯特氏與俱行十五里但官兵中途狙撃匪之主隊殺死四百人後入城搜殺逃回之匪（六日）路透電 
[北京電]  
　　應在廣州交付之鹽稅餘欵洋一百萬元仍在外國銀行家之手（十一日） 
[北京電]  
　　中國政界聞南軍因俄日子訂秘約故不反對項城仍居總統位以待召集國會解决總統問題（十一日） 
[北京電]  
　　政事堂探問伍廷芳唐紹儀願否參與南北議和談判（十一日） 
[北京電]  
　　政事堂决議恢復省議會已命司法總長草擬新制（十一日） 
[北京電]  
　　北京日人各界否認俄日條約業已訂定之說因内有詳則尙須續商該約最重要之一節乃日本得在中國自由行動（十一日）以上德文電 
東方通信社電（日本人組織） 
[北京電]  
　　北京政府向禁各報揭載南方事變之眞相且自帝制取消之後頻以妥協調停休戰中立等平和解决之說以聳聽聞因用種種之方法及形式製造電報及記事使各報館廣爲流布其實護國軍之勢力日益廣大今確證一般人民已漸判明是以最近北京種種謠言紛起官民均甚不安中國從來習慣新帝登極軍隊有給恩餉三月之舉政府前嘗預告一部份之軍隊許以發給恩餉今者帝制取消此項恩餉發給與否不明因之各軍隊中甚多不平如拱衛軍一部份之兵變全爲此因故有特别關係之軍隊及有不穩形勢之軍隊均給相當之恩餉以防兵變於未然惟未受恩餉之軍隊聞悉甚不平其處置各地軍隊亦然如主張帝制最力安徽軍隊之一部以在北京之模範團及拱衛軍旣蒙恩給安徽軍竟無分配甚憤慨其不公目下北京政府財政之窮迫此種恩餉究難遍給因此惹起兵變殊爲可慮而同時北京政界之裏面亦有危險之暗潮此尤官民不安重大之因也（十一日） 
[北京電]  
　　成都電云四川將軍陳宦與蔡鍔間之交涉業已妥協四川省不久亦將宣言獨立（十一日） 
[北京電]  
　　廣東電云龍濟光鑒於四圍之情勢知究難保都督之地位四五日前將欵五十萬元存入德華銀行故當地一般人對此皆以龍將逃走（十一日） 
[北京電]  
　　廣東電云廣西都督陸榮廷與梁啓超預定一兩日内同入廣東又廣東獨立之後一般人民反對袁氏之意甚爲强烈（十一日） 
[東京電]  
　　日本政府因有日俄兩國成立協約爲確保中國之平和日本可取自由行動等之報道紛傳中國各地故特嚴重聲明事實無根如維持平和日本可取自由行動云云爲實際問題萬不能有之事所謂日俄協約亦想像所不及其實日本對現在時局之態度係與列國共同貫徹嚴正中立之主義云（十一日） 
[北京電]  
　　袁氏因欲保持大總統之地位有不妨讓與列强重大利權之意其對日本則由某要人爲介提供意外重大之利權以誘之惟一般在留之日本人皆確信日本政府斷不爲斯利權問題所眩惑云（十一日） 
[東京電]  
　　四鄭鐵道募集公債應募者甚爲踴躍僅東京一處應募之額已達五百萬元合諸全國逾額必甚巨云（十一日） 
[東京電]  
　　東洋汽船公司地洋丸船失事今以安洋丸代之（十一日） 
[東京電]  
　　在廣島灣練習發射水雷扶桑艦上有一水雷爆發死者一人重傷二人餘無損害（十一日） 
[東京電]  
　　故江藤新平氏以下前原桐野等九人因維新有功今日蒙追贈正四位乃至從五位（十一日） 
[東京電]  
　　四月上旬日本外國貿易輸出超過二百萬元（十一日） 
[東京電]  
　　日本橫濱正金銀以外四國銀行團交付鹽稅餘欵一事想係四國政府訓令通達以前交付（十一日） 
戰電 
[其一（英人路透電）]  
[巴黎電]  
　　德軍自三月初旬進步中止停攻凡爾登後乃在末斯河兩岸各處進攻毫無間斷九日在廣二十基洛邁當之陣線大舉猛攻法軍抵禦甚勇此次德軍先散攻而後總攻故無實在之價値而損失則甚重大自三月八日起至四月八日止戰事進行未止末斯河左岸僅二十五日至二十八日無步軍戰事過此之後德軍在化柯爾村與瑪蘭柯爾村境從事猛攻雖能攻入破壞之二村所得不償所失三月二十九日法軍奮勇施撃奪獲亞伏柯爾叢林及該處砲壘之一部分敵軍回攻者不能逐走法軍法軍且得在叢林東南部擴張陣地更右白桑柯爾境之法軍久守前鋒陣線及屢敗敵軍加以重創後施計夜攻佔據亞伏柯爾陣線三○四山及摩爾化末與庫米愛萊之陣地敵軍繼乃從事猛攻處處失利僅能佔據二九五山北坡之前鋒戰壕一道德軍於四月一日二日在末斯河右岸以流火連攻三次均未得利德軍以兵兩師團餘續攻杜哇芒至伏村之陣線初曾逼退第一道陣線之法兵入至加伊萊特叢林法軍旋於三日回攻獲勝重佔伏村兩部且將敵軍逐至加伊萊特叢林北面陣線及伏村泥坑北面法軍在杜哇芒砲台西南二面交通戰壕以炸彈作戰續獲進步法軍雖受敵軍回攻但仍固守陣線四月四日德公報謂三日無事可報實則戰事逐漸利於法軍（十日） 
[巴黎電]  
　　今日下午公報云德軍在凡爾登境所取之攻勢今爲第五十日夜間德軍從事猛轟而尤注重死人山昨日德軍在死人山大受損失一節業已徵實德軍屢次猛攻輒被撃退故僅能攻入二九五山第一道戰壕線五百碼法軍俘敵若士人是夜末斯河東岸某小叢林有激烈之戰事法軍在杜哇芒南面得有進步華愛佛及末斯河高原下之各村砲火甚厲昨日德軍在凡爾登境廣二十餘基洛邁當之陣線取總攻勢所得不償所失因法軍陣前敵兵死屍堆積甚夥也（十日） 
[巴黎電]  
　　半官報云德軍沿廣七英里之戰地以重兵攻撃法軍由亞伏柯爾至庫米愛萊之陣線交戰終日死傷甚衆始終未破法軍之抵抗力德軍力攻凡爾登共四十八日其結果不過德軍大敗而已（十日） 
[彼得格勒電]  
　　土軍在黑海濱進攻志在奪回加拉第爾右岸阻止俄軍進逼特里比崇特該地有一大路通歐新干故能援助沿該陣線退走之土軍俄軍在加拉第爾所得之進步乃由越過非常艱險之山路所致該路有爲土海軍側撃之虞特里比崇特乃按照新法設防故甚鞏固（十日） 
[倫敦電]  
　　英法兩國國會議員在倫敦開第一次之會議今日英皇有歡迎法議員之演說詞極警動略謂法議員此來乃表示兩國團結之友誼英人製造軍火之事業如何奮發英人悲痛法國北境困苦之同情如何深切英人景仰法人忠勇之熱忱如何誠摰英人繼續作戰以除後患之决心如何堅定法議員定自見之英與法共事戰場以爭自由與世界之和平終必獲勝以達此正誼之目的云（十日） 
[亞姆斯特丹電]  
　　上星期六日德國國會中頗有狂激之氣象德政府不許各報登登載是日會議之報告（十日） 
[亞姆斯特丹電]  
　　荷蘭船堪本甘號與克拉加道號定於星期三日由北面航線開往爪哇（十日） 
[佛魯興電]  
　　荷蘭與英倫之航業今已恢復（十日） 
[倫敦電]  
　　瑞典禁止錳塊出境（十日） 
[倫敦電]  
　　今日首相愛士葵在下院稱政府請澳相休斯氏爲英帝國政府之一代表赴巴黎經濟大會甚望休斯氏能允此請（十日） 
[倫敦電]  
　　商船約思號與英商船東城號（四三四一噸）皆被沉約思號水夫遇救（十日） 
[倫敦電]  
　　商船錫克威資賀爾號（四七七七噸）被沉水夫三人失蹤格倫那芒號（二八八八噸） 
亦被沉　　　　　（十日） 
[倫敦電]  
　　英商船柴夫拉號（三五七八噸）被沉（十日） 
[彼得格勒電]  
　　官場稱俄驅逐艦斯特羅奇號在醫院船葡萄牙號被撃之處附近與一潛艇相撞（十日） 
 
 
 

Page 3

 
 
[倫敦電]  
　　瑙威商船沙克里斯特號（九九七噸）已被撃沉水夫遇求（十日） 
[倫敦電]  
　　今日陸軍副大臣丹倫特在下院稱美索波太亞英司令湯興特將軍曾否答覆英皇詢問士氣之電彼未曾知之（十日） 
[華盛頓電]  
　　東部共和黨領袖七十五人聨名發表意見書主張舉前國務卿羅特氏爲候補　統（十日） 
　　其二（德人文報專電） 
[柏林電]  
　　德軍大本營宣布公報如下 
　　八日德軍在末斯河左岸佔據化柯爾南面法軍之扼要地點爾處台爾米特山脊廣二基洛邁當餘之法軍陣地全入德軍之手今晨敵軍希圖回攻未成德軍損失頗微敵軍則大受損失德軍復俘軍官十五員未傷之兵六百九十九人内有一九一六年級之預備兵若干末斯河兩岸高地及華愛佛平原有活動之砲戰伏斯巨松台爾拉區南面有德兵一枝隊攻入法軍陣綫凸點守兵就俘者二十一人餘均喪命敵軍戰壕則被炸毁（西境戰况）昨日俄軍僅攻撃拉洛區湖南面陣綫一小部分殊易敗之（東境戰况） 
　　九日東西境戰局均未變動 
[維也納電]  
　　奥軍大本營宣布公報云 
　　七日伊林森沙河陣綫意軍砲隊頗活動戈爾資橋端復爲重砲隊轟撃意飛機以炸彈擲撃亞台爾斯堡未有效果鐵洛爾陣綫有小戰近數日内意軍在洛區柯菲爾奪獲山脊但爲奥軍奪回是役奥軍俘敵一百零二人内有軍官二員並獲機關槍兩枝意軍在蘇加拉山谷北面進攻大受損失而退意軍在萊特洛進攻者亦失利土拉爾山隘北面意軍新築之戰壕數道已爲地雷炸毁（奥意戰况） 
　　八日杜白杜前鋒地道之意兵已被逐走奥軍奪獲米爾士里佛南面之意軍陣地俘敵四十三人獲機關槍一枝鐵洛爾陣綫意砲隊頗活動里伐西尤甚洛琪太南坡地道之敵兵一枝隊爲奥軍回攻逐出奥軍先後在洛區柯菲　俘軍官三員兵一百五十人其餘意兵均死於短兵戰事奥國海陸飛機一隊攻撃加薩蕯及聖喬治洛加拉車站頗獲效果有飛機三架低降抛擲炸彈未飛回（奥意戰况） 
[君士坦丁電]  
　　土軍大本營九日公報云土軍總陣地東面四基洛邁當之前鋒戰壕因底格里斯河氾濫致　淹毁故土軍大部分已於四月四日離棄該陣地而留兵約兩中隊守之敵軍不知土軍退離之原因發砲轟撃一小時繼以三旅之衆進攻土兵因衆寡不敵乃退走然仍以槍刺炸彈抵禦數小時卒乃退至總陣地同時底格里斯河右岸土防隊亦巡至總陣地土軍曾見敵軍陷入濕田死者甚衆四月六日敵軍分數處進至土軍總陣地相距八百邁當施撃土軍回攻逼敵東退二基洛邁當委棄死傷甚多是役敵兵捐失約一千五百人土軍損失較輕四月七日僅有砲戰高加索之俄軍在土軍中央進攻失利土軍回攻後逐走佔據土軍陣地之敵軍敵鐵甲艦一艘轟撃士麥拿烏爾拉西北之海濱爲土軍砲隊撃中三次乃失其戰鬭力爲另一鐵甲艦拖去 
公電 
[華僑聨合會電]  
　　北京前大總統袁公鑒公帝　自爲身犯國法雖自取消已失總資統格人民已不公認公猶戀戀不去引起兵爭全國塗炭海外僑衆日接外人旣不堪國家體面之辱内顧祖國尤不勝水深火熱之憂函電紛來皆不認公仍爲代表國家之元首請速退職以免辱國殃民全國幸甚僑界幸甚華僑聨合會眞 
要聞一 
[廣東獨立之原因（廣州特約員）]  
　　龍濟光三慌三動 
　　廣西獨立後時勢雖云緊急然龍濟光之態度似尙堅定也迨潮汕欽廉相繼獨立陸榮廷有率兵東下（聞有二十餘營已向臨賀嶺盡頭處東進）消息而龍心爲之一慌潮汕欽廉獨立外各地黨人進行益力請派兵及報告起事暴動者紛起而龍心爲之再慌聞中央派兵來粤信地方紳民大爲激昻加以近日以來省城如靖遠街西堤東堤等處炸彈屢見虚驚屢契各商店早已紛紛歇業不成市面（雖屢由官廳勸諭復業而關閉如故）昨復有大帮黨軍來省之謠而龍心爲之三慌 
　　其時復有加以動之者龍覲光來電勸老弟觀察時勢宣布獨立而龍心爲之一動潮汕等處獨立後莫團長擎宇于道尹蔭棠任知事祖安等紛紛電勸表同情剴切曉以利害而龍心爲之再動迨聞北軍來粤信地方各紳商相繼晋謁哀懇保全治安與中央脫離關係而龍心爲之三動說者謂此三慌動即爲促起廣東獨立之大原因云 
[潮欽獨立之狀况（廣州特約員）]  
　　粤省黨人反對帝制百折不撓旬日間潮欽相繼獨立其事已迭登前報茲有從潮欽回省者　　事較詳述錄如下 
　　潮汕方面交通利便於港滬消息最爲靈通自前年以來有少年再造黨乃黃虞石等秘密組織以聨合綠林運動軍隊爲主旨潮州點會最多故該黨早廣爲容納及桂事發生黨中急進者主從速進行其起事之初特召集敢死者七十餘人轟轟烈烈遽成獨立要不可謂非奇事也當三月二十六號黨人數十人在府城舉事各着軍衣奏軍樂假稱鎭守使營勇從别處拔隊回城先着人持一公函作爲鎭守使致潮安縣與之借考栅駐紥潮安縣知事秦恩述不允令其往舊鎭台署駐紥黨軍布署略定乃一齊擁入潮安縣署是時縣中已略知其非官軍矣縣署游撃隊擎槍實彈以相對待黨軍猛攻撃斃游撃隊二人由是長驅直入遂執獲縣知事秦恩述鎖而禁之迨秦降服乃令其出示安民並迫同出游到各警區收繳槍枝是時並大放獄囚於是徒衆寖多槍械亦略敷用然此究屬臨時集合之衆不甚足恃乃遣人說陸軍團長莫擎宇莫氏於事前曾許爲聨合欣然允從乃公推爲護國軍潮梅總司令莫旣贊成復由莫致電鎭守使馬存發並遣人說其同意馬不允特派朱瑞華藍某兩分統及營長馬開映率隊數百人往攻甫至楓溪詎知朱藍兩分統已早受軍動此時亦贊成共和軍馬開映不允繳械遂被轟斃馬存發聞耗再派團長陳德新營長馬騰驤督隊三百餘人再進詎知陳德新又早受運動所率三百餘人未變者僅三十餘人馬騰驤乃急回告馬存發計無所出乃率眷逃入海籌兵艦而汕頭亦遂繼潮府而獨立此番獨立之速而且易固由於黨軍平日之善於運動然運動之得手亦有緣因一由於馬存發平日與潮安縣知事秦恩述蓄有意見秦之性情甚剛愎曾與馬約縣城之内游撃隊力足保護不必陸軍駐紥而馬亦視縣城若化外故此次黨人假冒官軍借地秦尙鬧排子欲堅拒之而不虞其已闖入署中彼游撃隊竟譁然星散矣一由於馬存發驕貪素著平日大言不慚刻待將士其部下久已離心朱藍兩分統者前任鎭守使吳祥達之舊部老年警衛軍之統領也當馬接吳任時曾欲撤朱藍二氏差後因納有厚禮始得安於其位然平常每月發餉均多端尅扣其部下極爲不堪故此次殺馬開映者即朱瑞華大凌辱雲南人者亦朱瑞華蓋所以報之也馬存發在濟軍中素負驍勇之名乃今狼狽至此聲名固墜地矣然黨軍此次得手較易而所收之綠林與朱藍所統之警衛軍兵無紀律恣意報仇聲名亦不免稍減此則怕望於黨軍以後當謹愼從事者也 
　　欽廉方面鎭守使隆世儲則駐在廉州道尹馮相榮則駐在欽州而發動者則以馮相榮爲始相榮爲馮子材之子名將之後前時馮子材在西省爲提督辦理邊防馮相榮曾追隨戎幕之中後又服官西省多年故與岑西林陸武緣交誼最深处辛亥而後馮相榮在欽州握兵權凡五年於茲其中尙多子材舊部頗能綏靖地方自帝制發生黨人黃明堂在欽邊屢圖舉事皆未甚得手迨西省獨立陸都曾函勸馮相榮贊同馮氏慨然允許廉欽唇齒相依馮旣允許隆氏亦爲附從故廉欽同時宣布獨立廉欽爲兩廣交界要地但獨立而後究嫌兵備空虚故致電與桂協商已由陸都督派桂軍十營往欽廉防守昨已由　起行矣以地勢而論欽廉較潮汕關係尤要故現在民黨兵備亦視欽廉爲着要倘北軍南下其交戰之事亦必注意於欽廉一帶矣 
　　隆世儲電廣西都督府略云自滇軍倡義西南相繼響應某雖武人亦民國肇造一分子敢不統率三軍以隨諸君子之後本日宣告獨立順從民意業去欽廉鎭守使職改就安邊都護使以後一切進行機宜隨盼示遵整飭軍旅願搗黃龍臨電不盡依依 
[南京快信]  
　　廣東獨立馮將軍連日在軍署開軍事會議駐泊下關某軍艦今晨得黃埔應瑞軍艦無線電述應瑞旋和海容通濟永翔五艦在廣東附和獨立事略有舉動 
　　海軍雷電學校軍官班已舉行畢業式昨（十日）全體赴滬由海道至烟台練習槍砲 
　　齊使有調奉巡按之說遺缺財廳長胡翔林有望 
　　馮將軍致中央電多代達南軍心曲京報所載殊非事實 
　　昨晚（十日）得徐州私人電張勳督皖（仍駐節徐州）倪嗣冲將調鄂王占元將調湘湯薌銘有解職消息 
　　定定武軍將再撥三營赴皖 
　　倪嗣冲之眷屬昨由蚌埠來寗聞倪出征眷屬將回阜陽原籍 
　　中央派甘旭來寗勸募公債 
　　印花稅將設專局江蘇全省分爲三區每區轄二十縣 
　　財廳接中央電催解三月分協濟欵 
編輯餘談 
[救國救民（飄萍）]  
　　救國救民最美之名詞也運用救國救民之美名以致國不可救民不可救又最奇之因果也國不可救民不可救更欲盡放其救國救民之手段使之益不可救焉則何如稍歛其救國救民之熱　以不救救之之爲愈耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[廣東獨立後之川湘前路]  
　　外間昨傳某三省將軍巡按使先後致電中央略係報告各該省醖釀中之危險情形並言如再一二星期中央仍無正當辦法彼等即無力鎭懾云云茲探悉内容所謂三省者一爲廣東昨已宣告獨立一爲四川陳二菴將軍來電已與滇軍議和息戰已露將獨立之態度一爲湘省湯將軍沈巡按使密電堅請速决退位問題公布明令以示大公並請擔任北省軍隊之安寗秩序是以爲此問題特開密議討論政見繼又屢開會議研求種種方針惟列議席之重要人物其大半意見則以川湘兩省刻下之形勢頗屬危險此際政府非迅速設法積極防維則兩省或不久將相繼宣布獨立亦未可知惟是川省北軍戰鬭力已失後援又無勁旅可供驅遣川軍素不可靠黨人與散兵土匪徧地皆是以言防維正自無從着手湘省黔軍雖有一部分移動而桂軍已迫永衡粤東布置完畢瞬且有大隊桂粤聨軍向湘進行其維持之難殆亦與川相伯仲也又據旅京蜀人之私函云自瀘州失而合江危矣合江距瀘百里之遙據長江之下游南軍現刻攻撃猛烈佔領合江之旭照瀉茶蹟亭佛陰壩先市密溪瀉等處守城之兵概是北軍雖有三營之衆不敢迎敵士卒聞風喪膽晝夜私逃者不可勝數長官束手無策此城命運蓋甚岌岌也 
[粤警與退位問題之關係]  
　　對待方法之籌擬公府消息政府自七日上午接到廣東獨立電報各要人莫不憂形於色惶恐萬狀蓋該省獨立後第一財政上之收入驟然減却一大宗次爲地理上之關係珠江流域省分幾已全去即全國形勢已去大半中國明淸以來軍事之得失皆視廣東之從違而定今廣東旣去不啻南軍已佔全國優勢故由主座立即召集各要人會議有主張派人向龍將軍說項者有主張劃地而守索性與南軍對峙而治者然終無妥善對待之法惟另說謂龍氏非竟忘情於中央者其所以獨立於中殆有權變故政府中人表面上雖張皇而内中固猶望龍氏從中爲中央盡力以爲南軍進行之障礙故於悲觀之中尙較前次廣西宣布獨立時略有把握又聞公府中自昨前兩日（七日八日）以後曾連召緊急軍事密議三次所議之件係派大員赴粤宣慰手續及籌劃江西福建湖南湖北等省嚴加戒備種種辦法並聞已派定奮威將軍丁槐爲廣東宣慰使明後日即起程前往 
　　議組政府之計畫據某要津處消息中央政府於八日上午曾接蔡乃煌凌福彭等自香港來電一道密陳廣東龍濟光張鳴岐宣告獨立情形並另陳雲貴廣西三省現在電商該省預定星期一日（十日）各派代表齊集粤垣特開聨合大會議大致爲中央如不實行退位該四省即妥議組織内閣成立政府召集國會各事並其他對待中央之計畫聞是日下午居仁堂會議即將提出討論又據駐京某國公使館人云南軍方面當廣東未宣布獨立以前早已預定設立新政府於廣東省城之計畫廣州刻旣獨立不逾兩星期南軍領袖諸人定將齊集廣東組織共和政府至此時必向列强正式通牒要求承認新民國政府縱使列邦或未肯輕於承認然基於保護其自國僑民及商業權利起見亦或認南軍爲交戰團體將必成爲事實云云 
　　預備退位之傳聞政府近因粤省龍濟光張鳴岐已徇該省各界請求亦步廣西後塵宣告獨立大局異常緊急業於七日下午特召軍事會議討論對付政策尙未議有要領曾特派步軍統領江朝宗震威將軍雷震春往商黎　總統詣府會議並詢及總統退位代理職權等問題未經允諾八日午前復特派内史監阮忠樞並楊士琦同詣東廠胡同再行申明前議候黎公之答覆聞是日當局者已有電話親請黎公即日詣府蒞議並聞當局之意擬於退位前先自頒布五項命令一恢復臨時約法之申令二宣慰軍隊共保保安之告令三召集臨時國會及元首請假之告令四照約法宣示暫由副總統代行職權並特派臨時襄理國務軍政特任徐叚分任之策令五南北和議之事項五項之中共計九道惟現在時局瞬息萬變此項預擬政策有無變更尙待會議取决 
　　今後適宜之政策駐京某外交官語人云曩者中國政府某要人關於廣東向背如何曾揚言當局者極推重廣東龍將軍之勸告始斷然取消帝政龍將軍心中亦深感當局者之虚懷寛大能納忠言想龍將軍在任之間萬無廣東宣布獨立之舉等語孰知今也龍振武竟明目張膽向中外各國宣布獨立矣歷來吾輩外人對於袁項城恒以東亞第一流政治家視之然自滇事突發以來觀其畫策竟無一成功是以知項城縱具拔山之志然而時已不利故莫如之何矣大勢所趨法國奈翁亦難抗禦况其下焉者乎竊料當今如袁公者嗣後所應採用之適宜政策恐將不出於負責退位之外也云云 
[丁義華上書請退位]  
　　帝制取消全國人心猶未稍形安定而廣東獨立且於此時局岌岌之頃正式宣布於是各省人士旅外華僑紛紛電致中央請求退位茲聞美人丁義華昨亦爲退位問題上書總統其文云日前拜讀取消帝制之命令具見爲國熱忱無任欽佩人心天命兩無所違惟義華近窺大勢確有不能已於言者迫於情篤敢爲鈞座進一忠告古今中外其所以爲國本者厥爲民心故中國　有民心所向即天意所歸殷鑒不遠良用悚然以近日人民心理固深望於和平常此茶毒小民何辜帝制發生之始實由於誤聽羣小遂演此烈劇於大好神州以　下天　　明百虞中有此一失幸非始終被愚宸衷獨斷毅然改絃雖云不晚然政府居一國最高地位威信無存民心已失欲以一紙取消帝制之文章化除億兆國民之疑意正恐禍猶未艾也値此一髮千鈞如無果斷其危險當日益加甚授强鄰以侵略之機智者如公當不出此義華雖係美人然以居華年久深愛中國實不願中國或有滅亡故希望早日和平之心切心切則不覺其言之直但近來調查民心十九不以政府此次舉動爲然蓋以旣失信用於國民後此一切措施將亦視爲無覩萬方有罪罪在朕躬我公仁聖當不自諱有淸攝政辛亥退讓及今不失其尊榮明哲保身要亦無人譏笑前攝政之聰不及於執事者遠甚彼亦不忍以小民生命財產爲洩私憤置大局於不顧者也今事急矣四面楚歌我公尙未盡悉爲今之計莫如暫效前淸攝政之所爲而我公辛亥首建民國之功當百世不泯寒翁失馬安知非福倘胸存意見希冀萬一吾恐南方政府成立各國認爲正式團體更不易綽綽有餘裕也機可失况黎宋卿近在京師繼承重託似尙不致無人俟將來立法院更選之時又安知局面不爲一變耶區區寸衷謹供芻蕘聊盡友誼望三思 
[時局關鍵中之官吏行動]  
　　各省態度之密查徐國務獀卿昨於政事堂分致各省長電一道聞其内容均係對於時局上勸告之語大致爲責令各負維持地方秩序之責任以待大局之解决不得有絲毫之疎虞及他項之意見其中云當以國家爲前提不得以個人爲前提須從大局前途利害上著想不得以私人一偏意見上著想云云並聞初七日政府當局又派專員分赴蘇閩贛湘鄂浙等省秘密　查所派之各員銜名及所調查之事均甚秘密其原因蓋以各省疆吏對於國事意見每不一致不時有跡涉於偏助南方之處故特派此項專員詳密偵查以便確定相當辦法 
　　官吏南下之未已南軍預定之計畫已着着進行而中央局勢日形岌岌刻聞某要人知大勢所趨遂於日前暗將私欵二千萬兩寄存於匯豐銀行財界某巨公亦支出巨欵暗中匯交南中某某有力者此外席捲其現銀重寳運往天津上海等處並令其家眷微服離京南下者亦時有所聞昨日内城某巷有陸軍部司員毛姓者於前夜雇備運煤大車十數輛裝載衣箱傢具等欲送至車站當被該處警士勸其安居勿徙毛之家人乃向警士聲明曰走的是姨太太我們太太並不走警士答曰你們太太不走甚是明白就是姨太太也請别走毛家四警士如此阻止只好忍氣將行李再搬入宅内此其一端也 
　　張勳入京之所聞自帝制發生迄至取消以來長江巡閱使張勳旣未極端贊成於先亦未極端反對於後政府際此與南軍交綏之時屢去電令其來京以便面商機要而張氏亦因私事必須進京一行故於日前由津浦專車來京已於昨日抵站當時步軍統領江宇澄等率領游撃隊到站歡迎張氏下車後即赴南池民子私寓聞擬明日即入公府謁見　陳一切另說則謂張氏已派遣衛兵將其行轅隨帶之眷屬等由徐州運送北上昨日本可抵京因在天津稍有勾留故須俟兩三日後始能到京至張則並未親自來京云兩說未知孰是 
[湘西軍事之經過（長沙特别通信）]  
　　湘省西路一帶如晃縣洪江辰谿麻陽黔陽等縣雖經黔軍先後佔領究不聞有若何之激戰大抵皆棄城自潰方黔軍之侵入也其時北兵尙未開行到湘各該處防軍並不知黔軍之將至一旦聞警正如霹靂一聲心膽俱碎無不望風而逃以致少數（黔軍佔據洪江僅三十餘人）黔軍如入無人之境迨北軍前後抵湘除曹司令錕張司令敬堯李司令長泰分途入川外惟馬司令繼增駐紥常德將以防禦湘西進攻黔省乃所部兵士初至此間已形勞瘁又以道路崎嶇艱於行履要求長官暫不開行馬司令亦以該處道　及其形勢均不甚熟習故即按兵不動暫令分駐常德及辰州附近而各兵士又以軍紀不嚴對於所駐地方不免任意騒擾屢爲紳民所控告馬司令曾經懲辦一二非但此風未息且更難約束聞在浦市辰谿等處對於敎堂亦小有滋鬧致各敎士函電紛馳謂馬司令縱兵鬧事當道亦紛紛電責馬司令迫於無何積憂成疾某日傍晚忽在行轅暴卒（或謂服毒或謂以手鎗自斃）迨旅長周文炳奉令升任師長欲重申紀律尅日進兵然黔軍亦已陸續增至無法抵禦矣 
[鄂省戒嚴緊急中之火]  
　　鄂省王將軍於本月四日以來一連三天召集各師旅團長官署秘密會議聞係爲中央徵集某項大計之意見而於鄂中防務亦極爲中央所注重業由統率處規定嚴防黨人在武漢軍動各辦法特合議切實履行故日來防務嚴上加嚴凡屬警備區域日夜均放密集步哨巡緝隊伍絡繹如梭王將軍並以武漢日有火災殊屬奇異　未捕獲縱火 
正犯然疑必有人暗縱本署爲軍事樞紐允恐黨人生心爰命衛隊雜役等將署中救火龍各項置備齊全預先演習純熟並飭警務處消防隊技士來署敎導撲救方法又飭該消防隊亦整備齊全分班出巡乃七日上午天未明時將軍署前王府口正街某廣貨店忽然失火延燒鄰近店舖内有燄火花砲舖存積鞭砲甚多劈拍與隆隆之聲不絶將軍署中人聞聲大警立以電話分途告警居民亦大爲恐慌迨後查悉原因警魂稍定然各處軍警悉列隊荷鎗而至排密若堵牆各善堂水龍亦齊來灌救後悉僅焚燒商店七八家其在下風逼近火場之北洋第二師司令部模範監獄陸軍工作廠均未殃及聞當時駐紥漢口之第二十師長范國璋亦倉皇帶隊趕至火後齊往軍署禀安問警聞省垣之火方息而漢陽鸚鵡洲楊泗廟附近某棚户又肇火災時値南風甚猛火勢猖獗一霎那間火頭多至七八處鸚鵡洲幾成赤壁水近而救者得力伹仍燒去三千餘家俱係藉木業謀生之小户大商家尙鮮損失查武昌白沙洲木帮旣遭火災茲漢陽又罹巨刦可謂禍不單行矣總計旬日間武漢貧民被火者先後約及萬家官紳籌振至爲忙碌聞前夜漢口土壋地方曾獲一縱火未成之犯現尙未聞懲辦其最可憫者一般受災之貧民經商會善堂散發蘆蓆搭棚俾令暂爲棲止日昨忽又被大風半遭吹折捲失當風未息時該貧民恐又肇火患皆不敢舉火爲炊可憐狀况令人目不忍暏 
[湖北之黨人情形]  
　　陸軍審判處原爲軍人軍屬犯罪之裁判所近則成爲審訊黨人之機關所有各文武官署偵探調查捕獲之黨人莫不向該處解送軍法監罪囚什九係黨人刻因和局未定黨人拚命圖鄂此仆彼起獲案者近又有十餘人致該處忙碌異常研訊供詞夜以繼日惟其案情極守秘密在事員司兵役均不准稍有洩漏處决人犯亦不宣布罪狀故外間鮮知其詳祇見日有人處死刑而已該處衛隊均係鄂人現當道未知何故頗存疑忌已飭該處長挑選北洋第二師部屬精兵另編一隊一俟編成原有者必歸解散聞最近陸軍審判處訊得黨人供詞云有大批同志及重要黨人某某等多匿漢口日租界内更　姓名以備乘機起事業由該處長將情形禀明王將軍請駐漢日領事瀨川君於六日午刻來署會商華探在日界查緝黨人辦法特未知有無效果耳 
[叙府在北軍手中之狀况（成都通信）]  
　　三月十三號自中喜場到叙之輪子船一隻方駛至觀音巖距城十餘　灘水湍急正値中流岸上陸軍喝令停泊檢查船中人未聞陸軍即向空開鎗乘客聞聲震驚皆起立船遂側下竟遭沉没登時救起者約四十餘人船中實共有八十餘人 
　　宜賓雖戒嚴中而城門已照常開啟惟出入盤詰綦嚴各城門均有兵檢查又恐居民藏有滇軍軍械極搜索滋擾不堪人民苦之 
　　北人習慣食麵此次入城後即逼令城内各麵房各囤户限期將存貨盡數磅往北門陜西館兵站以供軍用而民食之缺否不顧也 
　　鈞天舞台主人李璧臣當滇軍入城時會宴熊克武於家近於三月十號被北軍捕去槍斃於弔黃樓時馮旅長駐紥催戈山 
　　瀘縣戰事劇烈傷兵衆多西醫唐君於二月二十一號携藥乘舟至納溪縣設臨時醫院於福音堂中數日後函告叙城諸西人以事　　人復有人前往助理聞該地傷兵五百　人　　兵已隨往永寗醫院亦撤退矣 
　　宜　此時官立中校及高初兩等　子師範各學堂均未開課蓋道途尙不能　　　　　　　　　負笈來城也惟基督敎福音堂所設　　　　　各校仍照常開課而女校較爲發達 
　　宜城當兵禍後滿目瘡痍各種商業　　衰落商店之門多有關閉者蓋門雖啓　　　　　　關閉無異惟茶館及各種食品之肆極爲　　　　一般軍人之枉顧也 
[述蘇垣三長官同時辭職原因]  
　　現當地方警備防務緊急之時乃　生三長官同時辭職之舉頗足引起各界之注意然而木有本水有源斯事亦有種種之原因爰將　　　誌如下 
　　殷道尹現任蘇常道道尹殷鴻　所授　官本係陸軍中將當馮宣武爲江淮宣撫使隨軍　下　　　軍政執法處長民國二年九月内澄台郭以廉團兵變　　　　處長輕騎冒險竟能將砲兵遣散郭某槍斃遂由馮督簡保鎭守蘇州仍兼全省軍正執法處長　　水警總廳長盧世儀編練之蘇防六營改選一團歸蘇州鎭守使直轄其餘駐蘇各軍隊亦有統率之權（此乃第一任蘇州鎭守使時）嗣　　官制頒布鎭守使取消改任殷使道尹殷於當時本不願任乃經韓前使馮上將兩方苦　　勉爲其難上年冬於裁改道署經費時提出　　書有六次之多甚至面謁齊使陳說掣　　　竟　聲淚俱下齊使遂會商馮督一方面仍　　　　職一方面電請添設蘇常鎭守使缺　　　　藉慰其去志是時蘇州紳士聨電攀挽　　　　事警察廳長憲兵營長又赴省求勸回蘇　　　本年一月十九號蘇常鎭守使署組　成立同立内部職員悉係各軍隊與道公署人員兼差（　　　　　六係禁衛軍第四團團附參謀係憲兵營長王萃華　　　　　竹銘副官長係軍署副官吳映臣餘均道公署人員）　　兵　三營禁衛軍第四團駐蘇一二兩營　　臨時調遣外並無直轄軍隊毫無實權迭　　步軍一團直隸部下總難實行且殷殷於　　　　所願其素志須有兵權者此次因蘇　　　負責集於一身調遣諸多掣肘乃於本　六日電請開去鎭守使道尹兩職仍專任　　　　　執法處長此其辭職之原因也現聞軍巡兩署已　員來蘇切實慰留暫給靜養假半月矣 
　　孫知事吳縣知事孫少川　　　耽長孫寳琦之介弟自蒞斯任以來警務全　委於一等警佐馬少山行政事權委第二　　　王同甫司法各事則任承審員陳慶垓周　　　某等辦理學務亦全由宋少績主持故有　行知事之稱至所屬二十七市鄕之警務上年　　　　視察員熊開先視察報告除滸關第一　　　　　元及車坊郭巷三處辦理尙有可觀外其　各市鄕種種腐 
 
 
 

Page 7

 
 
敗不堪遂將提出二成之附加稅取消須將來俟有成效卓著時方能提作經費是以現在之鄕警經經均當地籌欵上年曾有各鄕董禀告省公署請澈查各警官放縱巡警擾民情事旋委崔鳳舞警廳長查辦崔以揑名挾訐覆省了事孫亦禀請辭職未果此次齊使見報載有該知事終日酷嗜撲克一擲千金之說密令殷道尹察查孫亦稍有所聞遂不安於位故藉母老病重乞休侍養爲言上詳殷道尹轉報齊使聞有准假派委軍政執法處法官補用知事謝寳華兼攝縣篆之說 
　　崔廳長前次警察廳衛生科長沙某與司法科長謝竇華因在閻門久華樓酒後失言還廳互相毆打一案廳長崔怡庭調處未當殷道尹意此次盤門二馬路（　本租界）馬路工程局委員馬龍眉（即馬季良）辭職赴京另有他就經崔怡庭批准後遺缺即飭閶胥盤警正董輔臣兼任將工程局歸馬路區管轄藉資撙節經費所有該局之收捐權限劃歸善長巷内收捐處經理詳報道尹公署殷使以工程局　頓整路政之專設機關自應仍舊直接警廳馬路收捐歷來由該局辦理成案可稽且在日本租界觀瞻所關未便改歸區隸縮小範園即使更張亦應先行詳候批示迺今於歸併後報明未免失諸擅專當電召催廳長至署面諭崔亦反覆辯難殷使更爲不悅拂袖入内崔廳長退歸本廳後立即詳請齊使准予辭職一面飭科預曾交代手續惟省使尙未批答也 
地方通信 
[蘇州]  
　　西山迎賽天后會洞庭西山天后宮廟在前淸時每年春間俗有迎神賽會之舉耗費頗鉅光復後以破除迷信業已停賽日前有西山人鄒偉仁（現充浙江水警分署長駐防西山西面江浙交界處）發起復行賽會當先助洋二百元爲倡於是合山紳商相率解囊慨助頓成鉅欵正在籌備一切詎鄒偉仁因率同師船梭巡至夾浦地方被梟匪攻撃奪去鎗船二號當以責任所在焦急異常無暇顧及賽會之事遂宣布停賽乃不數日鄒所蓄之愛馬忽然病斃鄒以爲此馬之斃或因賽會停頓致遭神譴故又重申前議决計迎賽擇定陰曆三月十二起至十六日止賽會五天目下正在籌備各事並已商之警區派彈壓以免滋事 
　　洗浴失蹤之疑案昨日蘇垣養育巷太平橋有轎夫胡代鋆年已五十七歲於下午一時許由閶門抬籐轎回家後即沽高梁酒數十文囑妻燙煖俟洗浴後再飲遂匆匆赴太平橋南堍日新浴堂内洗浴其時祗午後二時許浴堂内尙無他客詎胡入池後久不出外未幾浴客雜遝而來堂倌亦不在意直至鐘鳴七時許家中不見其回來由其子至該浴堂詢問曾否來浴堂倌始行覺悟見衣履猶在當時因浴客衆多向其子僞言已經出堂一面至其家中告知謂伊一人入池後未見出來吾等以生意忙碌不遑記憶今見衣履尙在不知何往等語胡妻聞之哭訴西區警察第三分所擬與該浴堂交涉當經巡官勸喩尙未控告惟胡果没死池中何以無屍體發見故一時傳爲奇聞 
　　禁止警察濫用職權吳縣公署接齊巡按使通飭略謂近聞各屬警察每藉捉拿烟賭任意科罰似此濫用職權亟　切實禁止各該縣知事對於警務負有完全監督之責應即認眞督察不准再有前項情事并飭呼警察官吏是有科罰欵項均隨時呈送警察事務所　交該縣知事公署　收妥爲存儲以備支配正當用途各警察官不得擅自支用仍將違警處罰案件按月册報本公署查核云云孫知事接文後已轉飭所屬十三警察分所長一體遵照矣 
　　紀城内鉅竊案城内申衙前潘濟之家於前晚三更時被賊挖洞入室竊去紅皮箱一隻内儲衣服金珠飾物等件開啓大門而逸次晨潘家查得所失各物値價甚鉅立即開出失單報告警區及警廳縣知事偵探隊一體追緝一面將贓單刷印分發城内外各當舖查察原贓以期速破 
　　公社選舉揭曉婁門外婁江市民公社現届第六次選舉職吳之期日昨開票潘瑞靑得七十八票當選爲正社長顧珍儒得六十六票當選爲副社長其餘得票在六十以内之顧子省彭子昌沈幼卿陳佑申等十八人當選爲評議文牘庶務等各職員業由該社通告各人請分别擔任矣 
[松江]  
　　賣買鎗支之被獲住居西門外之張開元前會充投松軍政府當時有快鎗一桿子彈九十九粒因賃居警署南首馮子受家即寄存馮處近有湘人子受學禮欲將此鎗支收買言定價洋二十元特托張秋山往取由馮檢出正擬交付爲駐松探訪員訪悉拘馮子受張秋山至執法處轉送縣署張開元馮學禮　耗逸去本日縣署派法警郎錫慶李壽生設法將馮學禮誘獲並獲牽涉之徐得勝到案研訊分别管押惟張開元仍未緝獲 
　　偵獲販運鉛角之匪徒鉛角混入市廛貽患匪淺大抵由匪徒在　鑄就販運來松經窩家轉販入浙昨經警探在車站捕獲販匪周阿五一名起出鉛角甚多同黨數人知風逃逸遂將周解局請辦 
　　鄕人觸電斃命南門外打鐵桥鄕人某甲年祗三十餘昨日下午行經稻田適雷雨大作突然觸電身斃檢其身畔滿儲銅元本日城中人聞風往觀者絡繹不絶 
　　謠言中之搬場多近日時局岌岌松地軍警雖加意巡邏現狀尙覺安堵然謠言頗盛影響漸及紳富搬遷者極多而於塔橋秀野橋一帶更甚前晚末班火車往東時松地人士之携眷赴申者尤爲擁擠 
[揚州]  
　　獲匪起解赴常駐揚混成旅第一百五十一團陳瑞麟團長前於郡城西山拿獲著匪劉四猴子等三名當即報由張旅長電致常州江蘇警備隊第一團張岐山團長特派團副官陳君於是昨來楊迎提即由團部於初六日將該犯三名點交起解赴常並派弁護送過江以昭愼重 
　　函請整頓路燈揚州軍警會議事務所刻以郡城路燈自改用電泡後機器馬力不足以致燈光黯淡不及火油燈之明瞭且費用亦較他處爲鉅特由縣公署函致振明公司囑其加意整頓以便行人 
[南通]  
　　總商會總理無人通崇海泰商會總理劉桂馨逝世後由四十二商會各派代表來通公舉張退菴君繼任爲總理張以現任農會會長事務繁冗實難兼顧故又經商會電請前浙江財政司長王丹揆君來通擔任至今尙未就職聞各商會代表現已將選　張君等情形電禀巡按使轉詳農商部核准矣 
　　殘廢院竊案破獲日前殘廢院被竊一案該區陸區長查緝晚久未能破獲特禀請辭職茲經新任邱區長將此案之眞相查破並購線在金沙拿獲竊賊陸三一名送縣懲辦 
[杭州]  
　　九號大風雨之損失前數日天氣炎熱幾如初夏時令至前日（九號）下午五時大風四起頓覺淸涼繼而大雨滂沱溝滄皆盈自城站至新市場一帶馬路塵埃飛揚市招憧擾電話線多有絞亂一時不能傳遞沿路電燈泡亦有爲風撃落者如城站金衡莊等處電燈熄滅至一小時之久又水利委員會厨房及菜市橋火燒地　垣均被大風吹倒幸未傷人並聞風浪正劇時錢塘江上之義渡局懸掛紅旗暫停對渡是時有末次渡江船正駛至江心不能傍岸幾遭傾覆搭客均相顧失色大呌救命幸老大竭力把持抛錨停泊始免於禍同時小裏山附近有柴一船不及收帆竟至沉没據老於農事者云此種烈風暴雨於春耕大受影響云 
[湖北]  
　　天門縣之搶案天門縣屬之觀音湖畔江何氏所營客店内某日偶至數客携帶鉅金云係汪洪興行夥代人領運者夜半突有匪徒數十人各持武器劈門入門大肆搶刧夥衆齊力抵禦多攖賊刃旋即席捲所有呼嘯而去事後經該客檢查失贓計失去紋銀六千六百兩官票一萬三千張其他銀元貨物尙未得其確數遂開列失單除在縣禀訴外昨並來省赴軍巡二署禀請主持當由警備隊中區司令梅永貴派員查明被刧情形通令所屬警備隊士從嚴查緝並將查明情形詳報巡按使查該現巡按使亦已飭令高等廳嚴飭天門縣知事先將勘驗情形具報并咨飭全省協同嚴緝案内贓盜矣 
[山東]  
　　靑島最近之謠言靑島新報載稱近日靑島居民因有革黨在東起事消息頗爲恐慌其傳述之謠言不一而足或謂市内之某公館爲革軍之根據地現革黨並於膠濟路沿線設山東護國軍機關以爲起事之計畫又有謂定於本月十日舉事云云查此風說之起不無原因日前由靑島赴濟南之中國人名劉美玉者至濟南站時密探見其形跡可疑當即逮捕送於將軍府軍法課研訊在懐中搜出山東護國軍委任狀一紙短搶一支彈丸五十餘粒鈔票百餘元現已監禁因此各處謠言遂喧傳一時云 
雜評一（一子） 
　　人無論何等亦祗欲博愛國之名耳旣不能猛厲前進爲積極之愛國則惟有退讓賢路博消極之愛國外人勸告退位曰偉人必能愛國曰較淸室更爲廣大之愛國然則愛國之名得矣尙何樂而不爲 
　　愛國與否於何見之於負責任與否見之不負責之退位則其退位也已不知有國矣負責之退位雖退位而尙顧國家故欲全愛國之名者必爲負責之退位 
　　楊度旣有畢士麥之覇才又自比於周公是兼王覇之才於一笛矣兼此王覇之才而尙無力回天則此天眞不可回矣 
　　龍浪光陳宦段芝貴爲中央最心腹之人龍旣獨立陳與滇協商而段又傳言與陸通氣則心腹將盡離矣 
　　王覇之才窮心腹之人去大勢何如哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
北軍十二師南下之煩勞 
　　江蘇人民之自衛邑紳姚文枬等近聞第十二師及某旅新募之兵紛紛南下因鑒於川湘擾累情形電懇馮上將軍急電止派並函請滬寗鐵路管理局暫緩裝運北兵來滬靜候馮上將軍切商解决茲接滬寗路局復函云昨奉公函敬聆種切想見諸君維持地方思深慮遠敝路　運兵隊關係軍務進止之權本屬不由自主此次裝運第十二師前奉部電按日分配列車陸續運滬計至今日止敝路業已運到三列奉函前因正在籌擬間適奉部電飭自第七列起暫緩出發頃又接南京許站長電稱轉奉陳督練示已商准馮上將軍將已抵寗應裝第四列車之兵隊候令再行等語是則業已到滬之三列車兵隊不能中止其餘幸經奉令緩運足以稍紓厪慮相應具函奉復請爲察照轉致署名諸君順頌公祺又聞江蘇公已唐文治等前日亦因此事聨電宣武上將軍請爲電京止派北軍南下茲已接到馮上將軍覆電大致以該紳等維持地方大局殊　嘉許來電所請各節俟即據情電京磋商　　浙江大吏之負責旅滬浙人因北軍赴粤不成轉而移浙電請該省將軍巡按設法阻止電稿已載昨報茲將所得覆電續錄於下寗波同鄕會速轉虞洽卿田時霖毛安甫三君曁同鄕諸君鑒蒸電悉浙省並未奉到此項行知報載諒屬不確現已電京詢問得復再行奉告鄙人等保衛桑梓責無旁貸望轉致同鄕幸各安心勿滋疑慮朱瑞屈映光蒸 
　　旅滬浙人之公電浙江將軍巡按使鎭守使葉師長徐王司令童葉周旅長曁各營團連長公鑒報載北兵無端入浙不獨輕侮浙人將置諸公於何地浙人不甘受川湘之慘刧諸公豈肯讓桂粤之專美吾浙爲川湘爲桂粤責在諸公請善圖之兪鳳韶許　殷汝驪周玨杜師業蒸 
　　步兵一營之離滬陸軍第十二師所部步兵第二十三旅第四十五團一二兩營前因第十師急須赴粤調至滬上接防業已抵滬暫駐閘北嗣因粤省宣布獨立該省海口虎門炮台已爲粤兵防守是以第十師軍隊不能赴粤奉電仍駐滬地防守所有此次調滬之第十二師步兵兩營前日已接北京來電着即離滬故於昨晨（十一號）先派一營乘坐滬寗火車往寗尙有一營亦將離滬惟此二營官兵均着在浦口暫駐另候命令云 
[黃浦江頭之風之風聲鶴唳]  
　　前夜並無動靜淞滬護軍使署於本月十日據偵探報告黨人曾向宋張黃五首領定於即晚十時率領黨徒分爲三隊一隊進攻製造局一隊進攻閘北一隊進攻徐家滙先毁電話電燈縱火焚燒官署搶奪軍警器械縱放監所各犯起事獨立等語楊護軍使得報後立飭所屬軍警一體整裝實彈嚴爲戒備各要道均派軍警駐防巡查軍警各署前入晚六時即阻絶交通直至昨晨天明無事始行撤防英法租界各捕房是日亦加派警探在交界處嚴行防堵華界商民是日搬移物件至租界者比前數日更多淞滬警察廳恐人心因此慌亂特飭各警區署派出長警廣爲勸導囑勿無事自擾無如言者諄諄聽者藐藐遷避者仍紛紛不絶 
　　鬍子也來發騒昨日（十一）午午後各機關得悉現有紅鬍子八百名潛伏滬地已與黨人聨絡擔任於起事時首先衝鋒業由上海防守司令部傳知水軍警每日自下午六時以後至天明爲止各長官不得擅離職守所有兵士警察派定之崗位防所亦不得擅離所帶子彈須先以一排裝入鎗内得有號令立時射撃一面由憲兵營營長張輔漢分派憲兵馳往南市十六舖外灘及滬西徐家匯附近之華界並斜橋至龍華曁閘北火車站華洋交界一帶携帶手鎗嚴密梭巡以輔防軍之不逮另一訪函云淞滬警廳長徐君訪悉近有黨人通同鬍匪扮作苦力混入江浙兩省煽誘軍隊並散佈謠言約期起事沿途經過之處每持危險物品肆行恐嚇殊與地方治安有碍曾經飭知水陸呼警區一體嚴查在案旋據偵探密報此項鬍匪狙伏四鄕專事誘脅並乘機搶刦等情爰特移咨上海縣知事轉飭四鄕地方警察所嚴密查緝昨又飭知水陸各警隊加意查察如有鬍匪蹤跡着即來廳報告以便密拿一面函請滬寗兩鐵路局長轉諭各站警察注意偵查母任混跡 
　　商議維持治安上海沈知事以日來滬上風聲鶴唳人心惶惶不但有碍治安於市面亦呈險象除繕發告示勸諭人民愼勿輕信謠言外並訂期十二日（今日）下午二時邀集地方紳董就本署會議辦法共策安全又聞松滬護軍使楊君昨晨曾片邀沈知事到署詢問地方情形沈知事答以維持辦法密議良久始行回署 
　　警廳發給賞欵淞滬第二區第三分駐所余警佐會於八號晚間查知黨人在徐家滙地方狙伏田中希圖抛擲炸彈攻撃警所當場督率長警四出追拿捕獲周某一名搜出炸彈手鎗等件立即押解警廳預審轉解護軍使署軍法科研曾現聞徐廳長以余警佐截獲黨人異常出力業已發給賞洋一百元並飭知所屬各區署隊務各注意如能獲到重要黨人亦即破格優獎云 
[通濟艦在粤被攻之風說]  
　　昨聞有人傳說此次粤省獨立時適海軍右司令饒懷文駕乘通濟練習艦駛往粤東因其不遽允從致起衝突立卽開砲轟撃以致通濟艦船身受損饒司令乘隙避去傳聞如是未知確否姑誌之容再探報 
[匪徒冒托黨人續誌]  
　　湖南人李桂堂易建侯張和泰與甬人戴金山同在福州路（即四馬路）桂香樓茶居啜茗被總巡捕房探目李星福與二十七號西探目等查見以其形跡可疑一併帶入捕房當在李身畔搜出手鎗並在易處抄獲鎗珠及前淸巡警文憑因據供稱已聚黨多人預備佔奪閘北天保里警局起事業經捕房查明奉等所供不實押候解究在案昨晨由總巡捕房派令中西各捕將李等四人押解公共公廨謂究即據中西探目上堂禀明前情並稱李等均係匪類請爲澈究經兪代襄讞商之美别副領事判被告四人帶回捕房候查明有無他案於下禮拜二解訊 
[偵探設計圖賞之失敗]  
　　安東人宋之平因身懷實彈手鎗在公共租界馬霍路徘徊被老閘捕房中西包探查獲搜出手鎗解送公共公廨訊供據稱與住居法租界文德里之趙子舟王季川黃玉功劉開銀張萃安等圖刦業將趙等五人移提到廨分别押候查明訊究在案昨晨由兪代襄讞會同美别副領事在樓上公堂研訊據一號西探與包探王寳生投訴查得趙等五人均係民黨並未犯有刦案宋之平係偵探佯爲民黨與趙等相識刺探黨中消息擬將趙等誘往閘北拘捕宋已在捕房供明據稱如云趙等係是黨人捕房定不往拘故指爲盜黨冀圖併解護軍使署彼即可省釋且可邀賞言至此將所錄中西文供單令繙譯當堂宣讀一過即向宋之平詰問據稱第一次光復時在鎭江當兵至民國四年祖母病故告假回籍後至是年十一月間復至鎭江二十一團統領處求差由洗永林介紹來滬充當偵探住居南陽里曾經捕房在該里内破獲黨人四名我表面僞爲黨人故與法界文德里陳裕根等相識擔任在閘北招募民兵二百名是以邀趙等同往察看所招兵士希圖在彼將伊等拘捕不意途經租界被拿因恐聲明後捕房不肯協助故指趙等爲盜手鎗係陳裕根所給爲防身之用是實中西官以宋身懷手鎗有違租界定章且誣良爲盜朦蔽公堂並圖邀賞不法已極應照誣盜反坐例判宋押西牢二年手鎗充公趙子舟等五人仍送回法公堂發落 
[六馬路發生刦案]  
　　昨晚九時許六馬路第七十七號現任駐俄公使劉士希及同居之金松泉家被盜六人入内將劉婦之鑽戒一只寳戒二只珠圈一付及金婦手上金鐲一付現洋三十元與皮包等物刧取潛逃聞一盜爲捕拿獲拘入捕房云又一訪員報告昨晚英租界六馬路福康里金姓家突被盜匪多人持槍由後門蜂擁入内行刦當有巡捕巡邏經過急鳴警笛由附近站崗巡捕五人聞警奔至帮同兜捕該盜等見勢不佳紛紛向法界逃逸後由法租界包探在同福路某理髪店門口拘獲一人押解捕房候訊 
[强盜嚇人之假手鎗]  
　　匪徒王小三子張子高王洪元各帶洋鐵皮所做之假手鎗圖搶法新租界安納金路三十號門牌祥茂押店未成被探目沈德福包探楊振富孫駿禮金九林拘獲由捕房問明李梅路正仁押店菜市街公和押店之搶案亦係王等所爲當於昨日解送法公堂由沈探目將僞手鎗三支呈案請鑒正仁店夥蔡志琴投稱三月二十三號晚上被王小三子張子高等搶去大小洋銀四十元公和店夥耿乃康稱於三月十八號晚上被匪四人搶去大小銀洋二十餘元當時　慌殊甚各匪面貎未經認明難以指出訊之王三子供由邱四鬚子張三鬚子起意糾同民人先後兩次搶刦正仁公和兩押店事後　用洋一元七角僞手鎗亦由邱四給於民人現邱張逃匿何處實不知悉張子高供亦係邱等邀同前往僞鎗由邱給發先後搶刧正仁公和兩押店分用洋八角是實王洪元供正仁公和並未同搶日前邱約民人往搶祥茂押店未成即被包探拘獲中西官會商之下判王小三子張子高各押五年王洪元押四年期滿一併逐出租界 
[浙商對於印花稅之怨懟]  
　　全國商會聨合會浙省事務所致上海總事務所函云接奉大函並承附錄財政部爲印花稅案咨文一件祗悉種切查前次會議提出印花稅議案經大會討論審查結果分别應貼不應貼兩項俱屬實在况各商號對於銀錢之收付最爲愼重凡可以作憑證者無不依法購貼藉資保護庶日後設有糾葛得以發生法律上之效力至貼用與否於事寳無何等關係若發票發貨票錢業計數單等項不過一時暫記與銀錢收據性質確有區别今財政部不准所禀必强迫貼用則平日所視爲最有益之良稅者至是轉因苛細煩瑣漸生怨望迭據各商面陳情形請爲維持前來爰特函請貴總事務所徵求各省意見再行力爭以尊國稅而恤商艱實糿公誼 
[計論裁釐加稅之利弊]  
　　天津總商會會長葉登榜卞蔭　諸君以政府現正籌備裁釐加稅擬通函全國商會條陳利弊茲將葉君等致全國商會聨合會總事務所一函錄下查嫠卡征稅無實利於國家之收益商人則有留難之困累最貴捷速之商業往往因此致失機宜虧折資本國家反自枮其稅源種種情形於國於商兩無所利是裁釐併關之案理宜實行以益商民而裕國稅實無可從緩在此案之提議陳請者久已痛言釐卡之弊炳然昭著即中央握財樞者亦以裁釐爲宜懸案至今迄未實行尙在籌辦之中此中利害商人嘗試最深關切至密當茲進行之際似須由我商人切實討論預備中央諮詢促其進行以爲條陳之資料事關商業相應函致貴總事務所查照通知全國各商會各自邀集各商人共同討論對於此中利弊條舉由貴總事務所蒐集彚案以資進行而除積弊至紉公誼 
[米價何可再漲]  
　　本　南北市米業近因時局不靖銀根緊急生意頗爲淸淡惟最近五日内每石米價已漲起五六角據該業中人云照現市情形觀之此後市價尙有增無減至端午節前後或漲至九元左右亦未可知調查滬地各囤户上年冬間每石以七元餘收入之米其總數應有二萬五千石日下尙無顆粒售出蓋均希望此後米價日有增加故居爲奇貨云　 
[洋貨業亦難獲利]  
　　近來先令價格逐步加長昨日開盤竟增至二先令十辦士二五凡商界中之購辦洋貨（如疋頭等類）以先令結價者遇此機會本可獲利惟因時局危急金融艱窘客帮生意甚爲淸淡故仍難獲益云 
[南洋公司開幕之輝煌]  
　　南洋兄弟烟草公司在滬設立以來營業日形發　尤以自收鐘喜鵲兩烟大爲社會歡迎頗有求過於供之勢該公司原定前月開幕嗣因門面電燈有數千盞之多一時未易陳設現已陸續裝妥决定十三日開幕届時璀璨耀目誠足爲國貨生色也 
[魯豐紗廠訂購機器]  
　　我國紗業近頗發達各地企業家組織紗廠接踵而起新近又有山東魯豐紗廠之組設其主任潘君業於前日到滬遍往各廠參觀一切業已訂購機器聞該廠錠數約在一萬六千左右云 
[丹陽旅滬同鄉會第一次開會]  
　　丹陽旅滬同鄕於陰曆初七日假座愛而近路紗業公所開第一次同鄕全體大會三時音樂齊鳴首由正會長劉景文報告開會宗旨總務員孫瑞康詳述會務情形丹陽商會特派代表郭履生君致祝辭張詒甫君代會長致答詞施有恒朱伯華賀亦凡王參三諸君相繼演說是日到會者數逾千人全體攝影以留紀念散會時已鐘鳴七下矣 
[尙賢堂演說孔敎補誌]  
　　尙賢堂中外敎務聨合會於九日下午開會由王聲敷君演說對於孟子所稱眞宰之解釋原文頗長茲節述其大要如下推原人類之始與夫生人所需之原料曁陰陽造化之奇雖格致家無難知其原質然究不能知其原質之何自而來則宇宙之必有眞宰無論何種何敎自必深信無疑第恒人忽焉不察則亦習而忘之本演說題其内容至爲廣大亦極精微推究至極聖門達天知命窮理盡性之功均不外此按各敎之稱眞宰皆有一定名詞如耶敎之稱上帝稱天父稱主回敎之稱眞主皆是孔敎經典如學庸論語其對於眞宰之名稱大約渾言之爲天切指之爲上帝專言其功用則爲命孟子直接孔子之道統故所著孟子七篇所稱亦不外是然要以稱天爲最多稱命次之稱上帝又次之孟子之稱天所以視稱命稱上帝爲多者以稱命之有定不如稱天之活潑稱上帝之落於迹象不如稱天之較爲渾含且孔孟稱天本有二義有有象之天有無象之天如今夫天又天之高也斯類皆爲有象之天若無象之天則微特孟子所稱十九皆屬之即四子書之講性命而涉及於天者亦莫不然蓋基督敎言上帝之處如以孔敎言之無一而非天云云 
[慈谿採運賑米]  
　　海關施監督昨奉齊巡按使第一五三五號飭開准浙江巡按使咨開據會稽道道尹梁建章詳稱竊據慈谿縣知事詳稱據公民吳作賢葉鴻年韓景利陳鼎年沈延祺稟稱竊慈邑北鄕自去秋二次風潮花地淹没民不聊生業蒙頒發公帑放賑在案茲承寓日紳商吳君作　加惠鄕里憐切民瘼特捐英洋五千元又在籍各紳亦踴躍捐輸以爲放賑之助日來欵已彚齊擬由賢等公派妥友遄往江蘇無錫採運賑米一千五百石俾得按名給放誠恐關局沿途阻難爲此環求知事轉詳會稽道尹發給護照三紙每紙計採運米五百石由賢等具領凡遇關局得以隨時放行事速而費廉使飢民咸沾實惠以全賑務而維民命無任待命之至等情到縣據此伏查慈邑風災上年業蒙鈞尹並上海寗波義賑會撥欵散放在案茲由僑商吳君作鍈特捐鉅欵並由在籍各紳共同捐助具見急公好義良堪欽佩除批示外理合具文詳請察核俯賜發給護照三紙每紙運米五百石俾便轉發前往購軍實爲公便等情據此道尹竊以爲赴蘇採米地屬隔省由道給發護照沿途仍不免阻礙合請鈞使迅予察核發給護照三紙俾便購運實深公感等情查該縣上年猝遇風災災情重大曾經本巡按使電請發帑並捐集欵項派委專員妥爲賑撫各在案現在旣由該紳等捐籌鉅欵擬赴無錫採辦賑米運回散放係屬顧念民食救濟災黎起見且與部咨變通米糧禁例尙復相符除由本公署塡給護字第一百八十五至一百八十七號護照三紙批發該道尹轉給外相應咨請貴使轉飭經過各海關局卡一體驗放至紉公誼等因准此查蘇省三年秋間水災綦重四年間同被風災民食甚虞不給是以本省米穀除軍米漕米外均未放行出省惟浙省慈谿慘遭災饉　關賑濟且需米無多應即轉予放行此後浙省續辦賑米應仍另行設法至别省購運除咨復曁分行外合飭該監督即便分别咨飭遵照所遇前項賑米過境時驗明擔數與照相符即便放行以維賑務 
[城隍廟興工修葺]  
　　本邑城隍廟自頭門至大殿以及兩　房屋前因年久失修由各會首與該廟住持羽士禀准上海縣沈知事大加修葺所需經費由各會首分别擔任日來該廟工程正在進行所有頭門至大殿等處已斷絕交通矣 
[調查學童之簡示]  
　　上海縣知事公署昨出六言告示一通照錄如下照得調查學童係奉省使飭遵專爲推廣學校並無派捐等因子弟必須識字勉爲他日良民此係父兄義務勿暪年歲生辰幸勿稍滋誤會謠言盡屬非眞調查委員到日亟宜和　相親諭爾地方父老其各一體遵循 
[實行代拆房屋]  
　　上海縣署舊址由工巡捐局勘明改築馬路興建市房其所劃之路線擬從葡萄弄入手開工所有阻碍路工之房屋前已由局與是處代表會議訂期拆讓在案嗣因逾限展期半月刻又届滿仍未拆除故由朱局長移咨警廳定於今日起飭工程處帶同工匠前往代拆如有抗阻准由警察干涉 
[便條何用印花]  
　　前日下午有甲乙兩人似係木匠在大東門附近央測字者寫一字條付給銅元三枚字條上書子亭兄鑒日前承許借洋十元今嘗應用見字可否擲交來友帶下應用等語甲乙正欲取去適有巡警在旁目覩以此條有十元之價値責令購貼印花稅二分甲等不知印花稅爲何物當有旁人代爲伸辯謂此條送去商借有無尙難逆料且並非契約無粘貼印花之必要該警復將字條再三察視方始給還縱之使去 
[新郎裝束之奇特]  
　　滬城楊家橋某姓女子曾許字滬北自來水橋某姓爲室擇定前日成婚午後新郎循俗詣坤宅行謁岳禮該新郎身穿禮服頭戴禮帽胸襟插一鮮花禮帽邊插一極大絨球頗似水滸傳中之武松乘坐馬車道經西門沿馬路往南擬進小西門該處軍警見此裝束疑爲黨人即將車攔阻向之盤詰當經隨從者爲之辯明該軍警不予深究惟將所插花球扯下使去 
[地方廳提訊盜匪]  
　　盜匪彭昭川趙正元倪紹英王六等前在元芳路開鎗行刧烟紙店銀洋茲經公共公堂解至護軍使署研訊明確除將彭等三犯執行鎗决外其王六一犯姑念在外把風事後祇得贓洋三角遂從寛發往地方審檢廳訊明律辦昨日午後由該廳趙刑庭長會同賀檢察官開庭提王至案研詰王俯首求恩賀君當庭起訴謂按照懲治盜匪法第二條辦理其罪極重今姑寛以五十四條減等處斷請爲公判云云趙君遂判還押聽候宣判 
[包探被人兇毆]  
　　張根榮葛金根等多人前晚在北四川路華洋交界處聚談被北四川路捕房包探楊承榮查見上前詰問詎張等不服竟將楊探拖入華界兇毆經閘北巡警查見一併帶入警區詢明將張葛二人送至捕房昨解公共公廨經中西官訊明判葛罰洋二十元張罰洋十元一併充公無洋按照罰欵每元改押二天 
[禁押擲包匪徒]  
　　匪徒李金章吳正祥及許阿四因在湖北路弄内用擲包術騙取金國華衣服被金報告捕房派探將李等三人拘押昨解公共公廨經中西官質訊明白以許無干省釋判李押西牢年半吳押半年分别示儆 
[偵獲串竊金飾之傭婦]  
　　老北門内鄭俊卿家傭婦陸趙氏串竊其　値洋　百七十元之金飾逃匿公共租界被淞滬警察廳偵探王　卿偵悉昨日恊同捕房將氏緝獲旋解公共公廨請究王探偕原告上堂證明前情中西官判氏交王探帶回歸案訊辦 
[攫取鈔票類誌]  
　　匪徒張阿六王阿二因在北蘇州路串搶河南路某烟紙店學徒徐永祥之鈔票十五元圖逃由捕追獲昨解公共公廨經中西官會訊屬實判張押西牢二年王押半年期滿均逐出租界又陳興華控陶福林葉阿毛在楊樹浦茂興街糾黨行兇攫取日本鈔票洋二十餘元昨由捕房將陶葉二人拘解公共公廨經中西官略訊一過判被告各交五百元人洋並保候訊 
[過犯屢次潛回]  
　　流氓張扣紅張和前因糾黨在虹口斐倫路串攫日本人某甲値洋二十元之夾金表練等物報捕飭探周耀廷將兩砦拘解公共公堂訊實判各押西牢兩個月在案茲經捕房續獲同黨李德貴（即劉德貴）一名前日午後解送公堂由王肇之麥讞會同日副領事西田畊一君訊供不認以李係三次過犯驅逐出界陽敢 
 
 
 

Page 11

 
 
潛回殊屬愍不畏不判押西牢四個月以儆期滿再行逐出租界 
[串竊香烟]  
　　向業輪船生意之通州人夏阿二因與海寗路是商東亞公司内侍者甬人柳生發串竊該公司値洋三百二十八元之香烟八箱在虹口某烟紙店内消售被裕興公司内用人胡茂良察悉報由捕房飭探將夏拘獲解至公共公廨訊押候補提同黨再核在案前日午後由捕將柳生發提獲與夏併解公堂經王襄讞與日領西田君研訊明晣判夏押西牢一月柳從寛斥釋 
[非輭騙即硬搶]  
　　流氓張榮茂等時在新閘橋東沿河烏鎭路華洋交界處擺設三四賭攤勾誘行人入局賭博此種賭具可以推動（俗呼倒棺材）鄕愚無知往往受其迷惑傾囊剝衣亦所不惜前日有婦人馮周氏經過該處被若輩糾令賭博乘間搶去鈔票五元現洋再元該氏高聲叫喊張卽奔逃被四區崗警攔獲解入警署押候究辦 
[總會聚賭抽頭]  
　　粤人李楚善因在北江西路三十九號屋内私設總會聚賭抽頭被捕房查悉昨將李傳至公共公廨經中西官訊明判罰洋五十元充公無洋改押六禮拜 
[花會害人不淺]  
　　住居華記路寳華里之邵楊氏因買花會輸去多金昨經氏夫邵某訓責一番氏即購服洋烟　盡被邵察知送往同仁醫院請爲救治 
[駐京葡使蒞滬]  
　　駐京葡國公　巴德赫君因有要公於前日來申寓該圖領事署聞一俟公畢即須返京 
[鄉民呈驗方單]  
　　鄕民韓炳生因造屋越佔英商泰利洋行基地被控由公共公堂飭探傳案判交五百元人洋舖保候傳地保到堂證明再核在案前日午後由廨提訊原告西人延代表律師上堂請究並由見證陳玉麟投案訴明被告佔地等情質之韓炳生供稱此地實係已產並不越佔有方單呈察王崧生襄讞與英副領事康君會判被告仍交原保候改期再訊 
[索償名譽損失]  
　　顧某在公共公廨控金肖公登報誣蔑請追名譽損失一案昨日上午由王襄讞會同英卓副領事升座民廷研訊據原告代表梅吉言徫師上堂聲稱原告在海州辦理鹽務官廳給有護照因被許姓歇夥私取駁票十張分給被告被告於去年六月十六號登報誣衊不但有碍名譽且受損失請爲訊究訊之被告亦延律師到堂辯護中西官以此事發生内地判令將案註銷被告開釋 
[繳欵可不傳訊]  
　　良濟藥房延蒲石律師代表至法公堂禀稱良濟前控東裕公司不遵公斷抗不繳欵業已奉飭傳訊今被告已將欵繳淸請求免傳銷案所有堂費請堂上着令被告擔認中西官准如所請辦理 
[雲玉捲逃案之辯論]  
　　英界寗波路某綢莊股東杭州人宋端操在公共公廨呈控伊妾楊雲玉（即前在浙江路日新里爲娼之雲玉居）在杭垣捲取値洋一萬元之金珠飾物潛逃業已由廨將被告傳案諭交一萬元人洋並保候訊在案昨日傳訊原告延高易律師上堂代表聲稱原告於西曆一九一四年十月問出洋一千九百元納被告爲妾當由被告之母楊袁氏出立字據初居滬上於今年正月間由原告之母帶回杭州原籍居住詎至上月二十七號原告接伊母杭州來電謂被告捲取萬金飾物潛逃當即派人分往車站輪埠守候無着遂出賞格登報找尋並報請警署查緝業已提案應請訊究並將賣身據失單及被告之母所出收條呈案請察繼由原告投案由高易律師與被告代表禮明律師詰據供明前情並稱所有鑽戒等物均我價買有發票可查實因被告有孕故遷往杭州原籍俟分娩後仍須來滬此次母親在籍建水陸道場帶被告同去嗣母又另赴一廟拈香因其　孕不便未令同往致被乘隙捲逃所有存摺兩扣我欲被告安心居杭故給伊執管計洋六千元書明不取本利該存摺亦被取去訊之被告由禮明律師代爲辯稱被告係滬上名妓查原告所存字據旣非正式婚書又未經被告本人簽字當與原告同處時被告帶有値洋四千元之金飾各物去年歲杪原告另開之兆新綢莊輾轉不靈曾向被告高借現欵該號現已閉歇原告出有存摺兩扣此次被告來滬後被告之母即被人用硝　水潑於頭面等處受傷頗疑原告所爲已報請捕房派探至原告寓所調查况被告係在妓院有孕查中國法律價買婢妾例有專條辯論至此因時已過午關讞員商之美領郭君宣諭退庭判被告仍交原保候再訂期研訊 
[不認誘拐]  
　　瞿楊氏至法公堂控稱男孩長生在木作内學業被李昭發誘拐今由捕房查獲求請訊究長生供上月二十日被作場内所用之厨夫李昭發領往吳淞住宿七天復又帶回上海意欲回家即被包探拘獲是實李供民人有事往吳淞長生畏習手藝回家恐被伊母責打定欲隨民人同往民人事畢携回上海正欲送伊回家即被包探拘獲並無拐帶之事求宥聶讞員判李開釋長生交伊母領回管束 
[失主遇見騙子]  
　　閘北大統路宏源祥洋鐵店主許萬坤昨扭戚廣玉至四區警署控稱日前戚來店騙去洋鐵烟盒二千六百只迨經覺察已被兎脫今日在途遇見請爲究辦當經姜警正質訊戚不承認判暫押候查 
[船廠捉獲竊賊]  
　　浦東和豐船廠近來時常失竊材料昨晨復有竊賊金淸貴姜冲之混入廠内竊得銅鐵等圈正欲携贓逸出爲司閽盧鳳江並印度巡丁歇哥等人贓並獲指交水巡捕房轉送地方檢察廳訊辦 
[地保禀請驗屍]  
　　本邑二十二保五十一圖地保昨午至上海地方檢察廳具報楊樹浦附近麵粉廠後面途中今晨倒斃無名男尸一口形狀大有可疑查無尸屬爲此報請相驗林廳長諭候派員驗明核奪 
[日人酒醉妄爲]  
　　日本商輪管事日人某甲前日傍晚乘醉在狄思威路以石塊擲　行人被美捕房日本偵探丸三查見喝阻不服喚同巡街印捕拘入捕房押辦後另有兩日人至該捕房聲稱該商輪即欲開出懇求從寛釋放捕頭准之 
[滬海道尹公署批示照錄]  
　　上海縣二十七保四圖梱民金玉亭等禀爲地保馬良進等盜賣墳地請求檄縣移送法庭嚴辦由禀粘均悉仰上海縣知事查案移送法庭按律懲辦此批副禀發 
[工巡捐局批示二則]  
　　商人潘仁康姚秋生禀請開設雲外樓由禀悉該商等擬在民國路開設雲外樓屋頂花園旣據經警察廳核准給照應如所請開設所有應繳捐欵着該商等來局面議定奪母違切切此批執照一紙暫存 
　　商人唐錦標禀請開設天仙舞台由禀悉該商人擬在十六舖新舞台舊址集資開設天仙舞台以興市面並禀警察廳給照應予照准仰即遵章來局繳費領照並恪遵取締規則母得違背切切此批 
[氣候報告(上海徐家滙天文臺氣測候報告)]  
　　已過者之報告四月十日反旋風復成於中國中部黃河流域之低度行往北直隸灣關係較大該處因以發生西烈風十一日晴凉風微弱來自東南十一日下午四時前二十四小時内上海氣候温度至高六七八至低四六二去年同日至高七二四至低五九二 
　　未來者之預測十一日下午四時三十分預測天晴海賓一帶復起冬信風 
雜評二 
[局勢與人心（訥）]  
　　中央之兵止者止開回者開回人心宜可稍安矣然而仍未安也全國之局勢未定則全國人心難安一省之局勢未定則一省人心難安上海一地謠言屢起戒備屢嚴則一埠之人心難安 
　　雖然今日之局勢亦至易定也一念之决即可以定全國之人心也一定而無不定即一安而無不安故事若甚難而其實甚易惟此所謂一念者非至局勢至不定人心至为安之時不易决也故事若甚易而其實甚難 
來函 
[中華慈善協會啓事]  
　　近聞有無恥之徒專在本埠借本會名義向各舖户勸募捐欵受其愚者甚夥昨據商界中人來會報告故特登報聲明如有此項情事望即扭送該管官廳懲辦以儆假冒而重善舉 
　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[廢物利用談] [  瘦蝶]  
　　共和復活帝制取銷種種特製物品不又適用於現時代矣然製造之費頗屬不資一概棄置未免可惜記者不敏籌得廢物利用之法貢諸當世或稍裨益於公私各界乎 
　　一請願書勸進表請願書與勸進表近已退還立法院有銷燬之說然此種吉羊文字著者旣費心血繕者又勞腕力若果消滅未免可惜宜用西法影印上石訂成巨册由各書局發行蓋文字淵茂旣可供文學家之揣摩楷江工整尤足爲臨池之規範詎不較付之一炬爲愈耶 
　　一新國旗帝國殀亡新國旗自不適用可將已製成者改爲炕墊或椅墊以備各界購用庶此嶄新之國旗常得飽嘗新味較湖北某工廠以所裂之旗售於鞋作爲墊脚之用法尤善焉 
　　一朝笏牙笏木笏均經製就即轉售於道敎亦萬不能銷罄惟有將牙竹笏改作麻雀牌吾　　風素熾必可暢銷獲利至木笏可爲竈　之扒灰板之用 
　　一玉壐玉壐早經琢就可移贈張元旭天師爲嚇鬼符籙上之鈐印 
　　一印刷品印有洪憲元年之公文簿據之紙類品存積旣多銷售無望惟有大跌其價作爲坑票發賣以供出恭之要需 
　　一御座皇帝旣不實現御座遂致擱起此四十萬元之寳座可送入大叢林改作如來寳座俾善男信女來瞻禮者觀之可悟萬事皆空之旨鑾儀衛全副鹵簿亦可照此辦法 
　　一冕旋袞服皇冕龍袍亦成廢物可售於各舞台爲化裝皇帝之用 
麈餘觚剩 
[春水相干室拾雋] [  鵷雛]  
賽淥江 
　　醴陵傳鈍艮詩文高健接武定盦曩有紅薇咸舊記之作余從宋子痴萍許微知其事鈍艮眞知情諦者也茲又見其　爲賽淥江傳尤可喜海内倚聲家倘爲譜之傳奇當不讓玉茗還魂專美耳文云賽淥江者醴陵女不知誰氏少隨母淪落爲土倡以色傾一縣故名某生者新舉於鄕文名藉甚女故有才藝通書記見生相與暮悅要之白首久之生有桂林之行將行謂女曰吾有婦在室又行急不能汝携姑俟之必謀取汝女諾生遂行時女母已死不復有所迫乃爲閉門計賃居一複室深自避匿游客罕覩其面以是家益落恃　籢飾衣服自給念生遠涉不常有書至每自傷哭泣或常數月　至於憂　　　但日飲酒爲醉忘而已雖鄰嫗素與往　聞其語也會生亦落手　人或　　女於生　且絶慮目是生書益不至女自分見棄不復欲事人益酖飲一　率盡汾酒二斤病益劇適有生舊僕將之生所告於女許爲通其意女以爲難然不無萬一冀生迎已乃以綠染薑鹽漬而曝乾之爲大裹使僕雜生家物以進生得之果疑問僕僕曰此曬綠薑也生悟爲女所爲急馳書至未至而女死死之日移寄戚家貧無餘物某少年爲醵十金歛葬之遺一女大類某生旋亦天死論曰余喜徵鄕國舊聞以爲賤如倡盜容有可紀而當世士大夫或不與焉若此女者雖失身卑賤抑於時論然能以一死許所知甘棄絶而不變一節足取其猶異夫人人之所爲歟 
自由談屑[  鵷雛]  
　　名實相附而相背者也將以務實則不靳靳於名將以騖名則實之存也亦僅矣騖名之道維何古人騖名則刻書籍今人之騖名在打電報 
　　星星之火薪盡猶燃非一旦夕可已也故不刈其根而斧枝葉旦旦伐之而春來用榮其表雖喪其本自完耳 
小說一 
[俠情小說漢恩士傳（續）] [  小草]  
　　漢恩士於斯時爲計甚得自謂達小巷時可以誇示鄰里其中心之愉快幾如三軍司令者凱旋而入國門行未幾馬忽止足不前漢恩士引韁使行而馬不聽令仍兀立如故漢恩士憶及贈騎者臨歧之囑言遂以膝膝　　馬初不爲意繼乃突然狂奔絶塵而馳漢恩士不知所爲手足幾無所措懼而伏於鞍背漢恩士之顱與馬耳相距甚近馬馳行之迅爲平時所不常有瞬息已逾三咪而漢恩士筋疲力實盡不能支遂復大聲呼救馬聞呼亦奇駭顚頓更甚漢恩士遂自馬背下墜跌入道旁溝中馬尙前馳不息適有牧者牽一母牛行歌而來見有人堕騎以爲肇禍思欲趨前救援而相離又遠亦無如之何也正設想間溜韁之馬倐已至前牧者稍偏以避其鋒而馬亦低首嚙草不再前行牧者乃掩身而至馬旁拾韁於手携一牛一馬向漢恩士堕處而行於是漢恩士已自汚泥中拔足而起佇立道旁狀甚委頓迨牧者至前漢恩士貿然向牧者曰凡吾人乘騎偶然失足殊亦不能以爲笑柄度君意亦復如是也牧者曰固也惟君體會受損否漢恩士曰無之牧者曰君騎在是請仍歸君掌握漢恩士曰彼不善我我亦惡彼言次先視馬作恨狀繼視牧者之牛頗露愛羡之色牧者曰無論何若騎終當還君也漢恩曰以馬易牛何如牧者曰若然：：：：：漢因士曰如承允我我心甚洽君可母疑牧者細較牛馬之肥瘠已乃以牛授漢恩士曰謹如　命言已牧者即乘馬揚長去馬行甚迅瞬息已杳漢恩士目送之旣乃牽牛緩緩而行 
小說二 
[俠情小說紅蘩蕗别傳] [  天虚我生]  
　　第二十八章（續） 
　　嘉蓓生則法國王祚或可不斬否則蒲爾彭子孫從此式微矣吾愛汝其壯而膽母負我所囑當知法蘭西王儲之安危全在於汝手中之一紙至於我則自有法出獄汝可母慮夫人凄然曰嗟乎柏爾西汝奈何視此孺子鄭重至是至不恤以已性命與之相易汝當知安特魯諸人孰非倚君爲中流之柱君如一旦不諱則法國前途亦將不救是君一人實關係二十人之性命此中輕重君亦宜少加權衡白拉根内曰吾愛汝何必抱此杞憂吾居此間多不過十日耳當不致瘐死獄中以我體質論遑論十日即加我以百日之磨折者我亦尙能受之故卿可無慮但見太子安者我出獄矣夫人見白拉根内語氣堅决無可爲語默然有頃垂首至臆彼蓋深知白拉根内之爲人堅毅不撓凡所爲事類必直前無退即使死神當前亦不少屈今其志旣定則雖有儀秦之舌亦不可挽矣則惟婉詢之曰然則救太子之法奈何白拉根内聞語回首外瞻見諸守兵方於隔室酣博絶勿留意乃低聲曰在理吾早欲引嘉蓓至英倫顧其一般舊臣僉欲引其儲君入奥以奥爲其外家也今吾致安特魯信中即言所以偕太子入奥之法法之與奥現勢已成水火防守至嚴若欲逕往勢必有所不能故爲今計但能先至荷蘭然後繞道入奥雖其途稍迂而危險則較少荷蘭有城曰澹而夫其中有法國遺臣頗忠王室有曰龍鐸夫者即可寓其家彼必能設策以奉太子入奥白拉根内言至此忽止微微太息蓋彼七日以來未嘗交睫精神實已頽喪惟當馬克格尼爾之前乃不得不强自振作今以絮語旣久遂亦不覺疲罷乃默然久之始曰馬克格尼爾彼海龍者僅許吾儕以半小時之相見今所餘晷刻已僅吾當爲汝一言亞猛之事矣夫人顰蹙曰君言亞猛益足令我心碎蓋此番之事亞猛實爲禍端吾乃深自悲恨不應有此孽弟以舊重累吾夫並及安特魯諸人白拉根内曰卿當恕彼蓋彼此次之事完全爲情崇凡少年而爲受情所崇雖有過失亦當恕之今亞猛亦如是也夫人曰但亞猛近來實已不知流落何處安特魯已將各監獄名册查遍乃仍不見其名白拉根内微笑曰汝儕但覔得白浪琪者即得亞猛矣夫人急曰琦尼白浪琪郎嗟乎其人實爲祻水也安特魯雖隱不告我然我實已知之亞猛以戀白浪琪之故遂致違抗領袖命令演成此局白拉根内曰此汝不能責白浪琪蓋白浪琪者實曾加福於亞猛之身須知亞猛苟無白浪琪之庇護亦已早入獄中矣彼欲報德不自惜其身竟投羅網然而白浪琪今者已爲吾人引之出獄安然在聖裘奶矣 
 
 
 

Page 15

 
 
   
 
 

Page 16

 
 
   
 
