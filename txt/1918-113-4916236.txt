# 1918 - 113 - 4916236

 

Page 1

 
 
   
 
 

Page 2

 
 
時評 
[讓步（冷）]  
　　一方讓步無益也今日京電載陸榮廷氏因外交急迫願讓步言和其殆所謂一方讓步者非耶 
西南之言願和者不自今日始矣亦不止陸榮廷氏一人矣然而卒不得度和者一方讓步故也蓋一方讓步彼一方方求進步之不暇也命攻粤軍之司令計平蜀之方略又有進逼湘省南軍之舉動此果與讓步而願和之義能相融洽乎人盡知其不能也 
　　雖然主戰派今日其揚言之點旣作戰與南方求和雙方並進安知陸氏此言亦即揚言中一種之作用耶若然更難論其事之當不矣 
[專電]  
　　北京電　商會聯合會四代表昨謁外部知中日交涉將移外部又請將華茶禁止由西伯利亞鐵路出口事向協商國嚴重交涉外部允爲磋商以免茶商損失（三十日下午三鐘） 
　　北京電　農商總長田對商會聯合會代表度戰禍延長商民受困當竭力設法求進和平（三十日下午三鐘） 
　　北京電　陸榮廷以外交關係表示願對北方讓步（三十日下午三鐘） 
　　北京電　主戰派一面揚言段南行作戰計畫成功一面又言西南將就範圍但除肅清湘境外對粤川均無具體辦法可見主戰前途困難（三十日下午三鐘） 
　　北京電　今日閣議軍事外交及王汝賢陳光遠復官等案（三十日下午三鐘） 
　　北京電　段昨謁馮報告南行經過及中日交涉案辦法决定以條件提出外部審查但一說又謂因某方面阻止仍須由軍事方面决定（三十日下午三鐘） 
　　北京電　政府將任李厚基爲援粤司令童保暄爲副（三十日下午三鐘） 
　　北京電　參戰處據協約國公使密告敵僑行動（甲）用鬍匪蒙匪毀中東路（乙）助在俄德奥俘逃入華境（丙）損害各國在華商務（丁）煽惑回民（戊）揑造戰况（己）私運鴉片（庚）破壞安寗因即通電各省嚴防（三十日上午十三鐘） 
　　北京電　段命滬盧護使抽調第十師一部分援閩省盧以轄地防務不敷支配辭現又去電續商尚未得復（三十日上午十二鐘） 
　　北京電　甘督電告四川敵軍擬入陜襲甘武都等縣又有川潰兵勾結土匪竄擾懇照迭請留欵撥械各電飭部迅予核准（三十日上午十二鐘） 
　　北京電　汴督請留烟酒稅財部碍難答復（三十日上午十二鐘） 
　　北京電　日使昨謁外部稱奉彼政府命擬作南北調人先從運動北派入手訂五月三日南下由漢而寗而滬歸途並視察山東往返約三星期云云頃外部已咨交部預備專車並通電各地方官妥爲招待惟據外息日使此行爲解釋共同提案内容兼調查腹地財政狀况（三十日上午十二鐘） 
香港電　此間二馬路二號第三層樓某煤鑛公司忽發爆炸據逃出者聲稱該公司經理奉李烈鈞命秘製炸彈用以攻龍因不愼而炸死數人傷二十餘人（二十九日下午六鐘） 
[外電]  
　　北京電　兹悉凱爾君被釋之條件爲三匪首免加追究且入豫軍充兵弁目下三人尚在豫省第一混成旅旅長衛隊中當差該旅長即與匪黨談判開釋凱爾君者也（二十九日） 
　　北京電　據福州消息李督軍民乘某軍艦赴厦門指揮攻粤戰事（二十九日）以上路透電 
　　哈爾濱電　過激黨禁止駛行黑龍江之汽船開入松花江過激黨已在海蘭泡沿江設防保護該鎭以防水路攻擊愛琿與薩哈蘭之華兵已增加步砲隊華兵亦在松花江口嚴加戒備蓋恐武裝俄船在滿洲境内或水面施行暴舉也　據哈巴羅夫斯克最近消息德奥俘虜多人現乘阿穆爾鐵路火車西發西比利亞東部各鎭可靠消息自日兵支隊在海參崴登岸後過激黨對待日僑之態度突然轉惡日僑恐遭不測紛紛東下（二十九日） 
　　哈爾濱電　中東鐵路因長春南滿鐵路堆貨場現無餘隙故不收運往長春之貨以致大豆出口暫爲停止今若以貨取道海參崴運出則鐵路運費民漲七倍且該港貨船甚缺勢必暫存貨棧而棧租亦非常昂貴如由水道運至尼柯萊夫斯克則因海關禁止出口及過激黨之態度又不能行故出口貿易商今實無法可以謀利中東鐵路運費之高漲日人亦受影響故南滿鐵路公司已與中東鐵路公司磋商減輕運費（二十九日）以上字林報 
　　北京電　政府今日（二十九日）對於張敬堯前日所致之電報覆電云衡陽旣已克復敵勢益見孤立黨迅速繼續進攻回復湖南全省等語（二十九日） 
　　北京電　政府對於四川雲南似欲實行徹底的討伐現正籌畫聞將任命徐樹錚爲川滇黔三省宣撫使云（二十九日） 
　　北京電　在京之霍爾瓦特將軍爲對抗過激派起見與中國政府交涉意欲在哈爾濱設置護國衛法軍團又擬在哈爾濱建設反過激派政府請求中國政府之贊成中國政府不然其請惟允設立臨時政府伹以西比利亞之秩序恢復後須移至俄領内爲條件（二十九日） 
　　北京電　段總理於今日（二十九日）午前開臨時閣議討論對南之重要方針又午後五時謁見馮總統報告南巡之結果（二十九日） 
　　北京電　此問接有報告云湖南之南軍乘北軍第二路士氣頽唐之機急以兵三十營陷攸縣繼復占據醴陵將長沙萍鄉間之交通截斷株萍鐵路局長亦有相同之報告電致交通部（三十日） 
　　北京電　政府似已内定任命張作霖爲東三省巡閱使不日即發表其公署將設於長春（三十日） 
　　漢口電　徐樹錚仍住漢口目下與王督軍協議將在軍糧城之奉天軍司令部移至漢口（二十九日） 
　　漢口電　岳州方面之粤漢鐵道工事告竣武昌長沙間現已全通矣（二十九日） 
　　東京電　松方侯爵今日覲見日皇列席於内大臣府會議（三十日） 
　　東京電　山縣公爵將於五月十五日回東京（三十日） 
　　東京電　中國南部電氣博覧會視察團於二十九晚抵東京入東京車站霍脫爾今日上午歷訪中國公使館日本外務省遞信省下午參觀電氣博覧會（三十日） 
　　東京電　本日之大阪每日新聞對於將離日本之北京記者團揭載如下之言論以示臨别贈言之意其詞曰此次日本朝野之歡迎北京記者團於形迹上或有所未至而於誠意上實無有缺　吾人所以特置重於記者團之來游者以團中多知名之士就於兩國國交上大有所期待也回想歷來兩國間屢見感情支吾之現象其原因多由於在華外人之離間日本常因此而受多大之瘡痍同時一部外之中國人士亦不免有挾猜疑心以誤解日本者可慨歎兹請更進而言曰眞正之親善不容稍挾疑慮此非專以一已爲本位之利已說苟平心思念中日之利益與東亞之平和者無論何人莫不主持此說也云云（三十日） 
　　東京電　三菱合資會社現擬改組設立資本金一千五百萬元之三菱商事株式會社與資本金五千萬元之三菱礦業株式會社從五月一日起開始營業（三十日） 
　　東京電　在地中海行動之日本艦隊戰死者之紀念碑已建設於馬爾太島（三十日） 
　　東京電　今日接到公電稱西伯利亞伊爾庫斯克日本副領事杉野氏無恙（三十日）以上東方通信社電 
　　東京電　中國南方之電氣博覧會觀光團昨夜抵東京受各實業家之歡迎自今起將赴各處巡覧（三十日） 
　　東京電　後藤外務大臣堅持妥協南北之方針林公使或者召返亦正難料現已預計床次小幡有吉等諸有力者爲其後任之候補（三十日） 
　　東京電　據時事新報所報香港氣象台長克拉克斯頓氏就汕頭之大地震詳細發表其所觀測而於日本帝國之大學之大森博士十一年前所著書中之預言恰中大加嘆賞（三十日） 
　　東京電　對於俄之復辟問題據日本之熟諳俄國内情者觀測殆因有德之後援然一般槪不期其能成功（三十日） 
　　東京電　日本煤油會社特派技師長赴墨西哥視察油田（三十日） 
　　東京電　西伯利亞德奥俘虜已許其自由行動故與俄婦締婚者甚多漸感受過激派主義已無歸本國之心又刻在俄京集有德奥俘虜數萬又在莫斯科開大會爲種種激烈决議德國深慮此種情勢雖向俄政府要求送還然俘虜皆莫肯回國德政府亦認强制彼等返　之無益故最近僅要求其將健全份子送還其俄外和所承認之德俘交換委員已赴西伯利亞待領歸德俘（三十日）以上共同通信社電 
[戰電]  
　　倫敦電　今晚海格將軍報稱今日下午敵軍在洛克附近發展攻擊　他處僅有限於一區之戰事　英斥堠隊在維萊爾白勒同勒附近俘有敵兵　敵軍猛轟伊泊爾境英軍陣地昨因有霧無天空戰事英軍擊落敵飛機一架（二十八日） 
　　倫敦電　今晨海格將軍報稱昨日所報敵軍在洛克附近進攻一役爲英軍所敗今晨敵軍以重炸彈及煤氣砲彈在美特蘭至扶爾末齊勒全陣線轟擊現正以步兵進攻　自斯加泊河至蘭斯一帶及奇文希與尼泊森林間夜間敵砲隊甚爲活動．昨夜英軍奪回二十六夜間所失防營一座俘敵五十人獲機關鎗三架　英軍在亞爾貝爾與勒維勒維太塞二村南面襲敵俘若干人獲機關鎗四架（二十九日） 
　　巴黎電　今晚公報云維萊爾白勒同勒村吕斯河及洛瓦容西敵砲隊轟擊甚烈（二十八日） 
　　巴黎電　　官公報云法軍陣線已北展至維萊爾白勒同勒南境戰局已轉危爲安北境戰局亦時時有進步（二十八日） 
　　倫敦電　星期末日前敵傳來之消息顯足令人興奮德軍在康美爾獲勝後賴英法軍并力抵抗未能深入敵軍且稍後退損失之重甚至過於攻擊康美爾山一役洛克之法軍與扶爾末齊勒之英軍戰鬭之勇無以復加二地雖無一處可稱防線要點然經此抵禦足碾敵軍包圍之行動敵軍此舉似在攻擊第二行高地也敵軍因未能將英軍由奇文希逐至亞拉故决計以全力北攻以取海濱　路透訪員謂今無論敵軍是否　由正面攻取堅守之小山或以包攻之行動取之然所付價值必甚重大今有種種證據表明該境戰事日後必甚劇烈德軍現正調集新師至於砲力則雙方皆已大增轟擊道路村莊山岡之舉動進行不已伊泊爾鎭中落下煤氣砲彈甚夥　倫敦評論戰事者以協約軍或將委棄伊泊爾鎭殊爲扼腕但謂該鎭應否扼守總司令福煦將軍自有定見就戰爭經過之情形觀之德國决難達其速勝之日　　戰必延過夏秋二季云泰晤士報乃不輕抱樂觀者亦謂現信如德軍第一次長驅直進之攻勞不致再見大戰必延至日久决不能如興登堡與魯登杜夫計畫之迅速云（二十九日） 
　　瑞典京電電　社會黨代表今日謁見芬蘭白旗軍公使格里班堡氏以斯坎狄拉維亞半島三國名義要求白旗軍停止虐害紅旗軍被俘兵士格氏不允代達此項請求指爲空前之干涉另有代表謁見德使德使允留意此事（二十八日） 
　　倫敦電　昨日土國公報云土軍佔據加爾斯鎭獲砲六十六尊及戰品甚夥（二十八日） 
　　倫敦電　俄京久無電來路透電社訪員近曾發來多電最近者爲二十三日所發並未云及瑞典京城所傳俄國復辟之謠言惟瑞典俄人各界皆料德國或將出此路透訪員來電紀芬蘭白旗軍與紅旗軍惡戰情形火車數輛滿載紅旗軍死傷兵士由特里哇基駛抵京城京城與芬蘭維波格之交通已被截斷俄軍奉命抵禦芬蘭之兵越過俄邊　國民委員已命解除柯爾斯克與克里米二省軍隊之武裝　西比利亞臨時政府在北滿洲發表宣言書促速與協約國定穩固之關係俄國未設固定之政府前宜容遠東外兵入西比利亞云（二十九日） 
　　倫敦電　每日新聞洛特丹訪員電稱荷國大局搖動二十四小時後卒屈服德國砂石不日將照常運輸荷政府且將發表一經濟條約此約殊有利於德德國復將迫令荷國供給已成貨品以易德之原料云（二十九日） 
　　亞姆斯特丹電　德國之向荷蘭提出要求使荷蘭政局爲之不寗但目下大局似有進步協約國亦深知荷蘭處境之困難不致有以窘之海牙英使今晨會謁見荷國外交大臣（二十八日） 
　　巴黎電　協約國海軍會議業已蕆事此次會有重要决議志在使協約國海軍對於戰務更爲親切而歸一致（二十八日） 
　　登扣克電　法國新造載重一萬九千噸之最大商船已安然下水德人斷以種種方法毀其工作均未獲效（二十八日） 
　　亞姆斯特丹電　佛蘭克費特報維也納訪員聲稱日耳曼黨 
 
 

Page 3

 
 
現力謀運動反對奥皇將請國會通過奥國對外政策必須依據德國聯盟之决議案（二十七日） 
　　里斯本電　巴斯君已依普及選舉制受選爲葡萄牙總統（二十八日） 
　　倫敦電　軍械大臣下令禁止於國内外私售各種錫質非領執照不得用錫製造物品（二十七日） 
　　倫敦電　銀市星期報告謂照目下之市價在美以金洋一元購銀一淨温司運至此間除去運費與保險等費外尚可獲利故將來銀價非有意外事變漲落必有限云（二十五日） 
　　巴西京城電　政府下令將横濱巴西領事署改爲二等總領事署並於上海等處設立領事署又設事考查團及擴大領事職務以期發展對外貿易及開闢巴西物品之銷路（二十八日） 
　　倫敦電　今日下院開議時議員柯林士氏問及上年十月十一月間由倫敦私運入滬之鴉片貝爾福氏答稱當時領取執照者稱有漂白粉一批運往上海故即照給並未疑及有揑報情事稅關亦未於檢查時發見疑點云（二十五日） 
要聞 
[關於漢口會議之京聞]  
　　漢口會議之結果關係極大現仍在秘密中但據某政客之談話則漢口會議不外兩事其一和戰問題其二總統問題總理主戰而曹張之意傾向息戰此爲段總理南下之大原因無容諱言經此次接洽不過交換意見决議進行和戰之手續一面仍規定先戰後和之局面以暫得保持段内閣之威嚴而已至曹張對於北方近狀之誤會必從旁極力解釋並由段總理出頭擔保此種種曹張或可渙然冰釋照計而行矣至總統問題决定由何機關選出並藉此北洋派要人會合之機會討論誰屬之問題而當時段總理必深自撝謙慷慨宣言不任下届總統以明素志而免誤會且自實際上論之現在所謂强有力之内閣固饒有展布之餘地段總理果欲盡瘁國事亦確然當選總統之必要也此一度之漢口會議早已埋伏將來數月之政象矣以上皆某君之見解而據某社漢口電所探得之漢口會議决議與以上所推測亦大致相同該社消息云二十六日漢口電稱段總理二十四日在漢口開會議列席者爲王占元曹錕張懷芝趙倜葉恭綽吳鼎昌徐樹錚及各省代表等議决事項如左一征南問題鄂西及湘南必須肅清湘南方面仍由曹錕張懷芝共同作戰以克復衡山衡州爲主鄂西方面令徐樹錚會同吳光新廓清省境以斷南軍再舉之念然後再言議和其對於川粤仍照以前所定之計畫進行若西南依然反抗則斷然進擊二國會問題新國會召集需時故擬在正副總統選舉期以前由各省電請中央令臨時參議院代行之但段祺瑞自無大總統之野心仍主張馮國璋再選云云此亦一較可信之消息也 
[二十七日之中央政紀]  
　　公府情形　大總統二十七日下午一時至居仁堂辦公室披覧例行文件二時延見惲公孚介紹之殖邊銀行協理員張維鏞新疆殖邊銀行行長兼股東代表劉文龍奉天殖邊銀行行長股東代表岳樹聲二時三十分見海軍總長劉資頴司法總長朱淵博諮詢本日國務會議經過情形三時十分傳見軍事顧問青木中將四時見果威將軍靳雲鵬四時二十七分見察哈爾都統田中玉五時十分田都統始作辭出府又閱要電一件五時半遂歸内宅休息又聞馮總統因二十六日接見法公使精神頗形勞頓是日到辦公室下午二時左右其時曾召張仲仁秘書長密談時事良久三時以後接見報告閣議情形之閣員四時接見方立之秘書長五時以後始退入内室張仲仁秘書長因前日請假半日故是日到廳時間較早下午七時以後始退回私宅 
　　國務會議　二十七日國務例會錢幹臣主席於上午九時三十分左右首先到院届時各部總長尚無到者錢主席遂至總理辦公室披閱文電十一時各部總長到齊照常開議首由方立之秘書長報告段總理最近之來電次由曹潤田總長報告江寛輪船撞沉詳情後始按照日程開議將湘軍奬案及籌撥各路軍餉案照例通過時已十二時一刻休息就午餐餐畢由段香岩總長報告參陸處所議决之各項軍事計劃全體閣員均無甚討論惟所擬定閩軍攻粤計劃多數主張俟段總理抵京後再電覆閩督最後曾决定普通官吏案多件及民國七年六釐公債條例一件因條文過長討論時間較久一說謂是日閣議無多正式議案外交總長陸子欣請假未到由次長陳籙出席報告某項外交要案咸謂必須段總理回後方可取决故無結果又海軍部提出之擴張兵艦戰備案及海上捕獲審檢所條例之誤點結果則决定追加附帶條文又聞是日所議之案均係臨時提出有七八件之多而議决者僅有四件（一）海軍部請欵添配各艦軍火案（一）外交部提議某項邊事問題案（二）財政部籌定撥發前敵軍費案（一）鹽務署核議王督軍請没收川鹽案參陸處報告議定軍事進行各問題如衡陽克復後之繼續進攻計劃宜昌緊急援應計劃攻粤進兵計劃各案報告後閣員無異議卽行通過至海軍部提出添配各艦軍火案議决先行設法籌欵然後添置又鹽務署核議湖北王督請没收川鹽案議决暫行扣留俟川局平定再行核辦云 
　　參陸會議　參陸辦公處二十七日上午九時曾召集重要會議一次到會者爲靳翼青將軍段香岩總長廕午樓總長陸秀山次長張博齋次長師嵐峰處長等十餘人由靳將軍主席首由靳翼青將軍報告陳贛督克復南雄詳情一致主張覆電嘉奬有謂陳督前因獨倡和議所受之處分現時應即撤消前案以明賞詞全體對此均無甚異議次將李厚基電陳反守爲攻之計劃提出討論聞其討論之結果由段陸軍總長報告閣議决定俟段總理二十八日回京後再行電覆閩督其他對於川陜軍事問題亦曾約略討論然均無甚結果即行散會又據某要人云東三省巡閱使明令將頒是日參陸處已將該巡閱公署編制草案擬訂就緒計設十處曰總務參謀副官軍務軍需軍醫糧秣機要密電營務此外又另設四科曰文牘會計庶務收發聞規模依照長江巡閱使公署組織其權限與前清東三省總督衙門相仿又聞參陸辦公處是日散會之後由專電處致陳秀峯督軍要電一件除對於攻克南雄情形特加奬勵外并囑其仍飭前敵乘勝速進以期早下韶州是日又有一重要計畫電致駐香港之參軍李鍾岳令其携此計畫謁見龍濟光即照籌畫軍事進行辦法聞内容爲敵軍以重兵進駐潮梅粤西勢必空虚令龍軍可乘機直搗廣州則於戰事前途裨益匪淺末謂械彈已電李督就近撥付並有龍使勞苦功高之激勵語 
[政界中之近聞種種]  
　　贛軍捷報　自贛軍渡大庾嶺後南雄方面連日發生激戰據某交通機關所得贛省電訊略謂南北兩軍逼近南雄後自二十三日起即發生激戰至二十四日南軍因子彈缺乏擬反戰爲守以待援軍北軍乃乘勢猛力進攻南軍即向南雄城北退却至二十五日黎明北軍即有一部分入城於本日上午九時左右完全佔領南雄南軍則分途竄入翁源韶州一帶並駐軍界嶺以爲第二路之防禦云云另一報告則謂陳贛督昨二十七日有電到京亦係報告北軍於二十五日上午攻克南雄但云南軍已向江口（地名）一帶竄潰現已派兵乘勢進剿等語國務院二十七日傍晚亦接陳贛督電告據前敵總指揮電稱我軍於二十五日完全佔領南雄現正進攻界林據政府中某要人言贛督陳光遠前被褫官特以應各方面之干請嗣經曹錕王占元張懷芝張敬堯四督軍聯銜電保中 
央即已有意開復因事尚未發表昨參陸辦公處接到陳督克復南雄報告後比即送往元首披閱後謂該督此次督率有方收功甚速擬即日將其原官實行開復以示優奬俟總理到京後即可以明令發表 
　　閩粤軍報　政府接福建督軍李厚基來電據稱敵人聞我軍進攻忽於大埔饒平等處增援更於南澳海口發現敵艦廣海福安寳璧三艘已令海陸各軍嚴爲防範不致發生他虞聞龍濟光自兵敗之後現正預備捲土重來昨政府接龍來電略謂現在軍需浩繁欵項支絀即政府接濟亦不敷用擬自行借欵二百萬以備緊急之需至此抵押利息等項必當妥愼從事務請照准云云聞政府已將此事交國務會議討論矣 
　　川陜近訊　政府接劉存厚最近由廣元來電内容略謂民軍東下虚張聲勢實則於夔萬取守勢以精悍部隊分三路圖犯秦隴中路爲石青陽南路吕超北路顔德荃現以廣昭爲目的地猛力進攻云云昨又接劉存厚號電略謂接鍾師長急報綿陽已開戰等情懇促援軍隨護餉彈兼程入川并飭吳總司令急趨夔萬云云又聞管金聚迭次奉令援川迄今尚停兵未進外間頗有不穩之傳說惟據政界人言管軍素稱穩健始終以保衛地方爲前提川滇聯軍數次聯絡均被堅决拒絶特因陜省西南一帶刻有胡景翼招集潰散軍隊萬餘人倡言獨立勢甚猖狂將與西安接近陳督軍與劉鎭華省長之軍隊力量尚微恐不足以資堵禦故堅留管軍在省藉助聲援就陜省近時情形觀之管軍實不可輕離一步也 
　　譚陸會晤　譚組菴因希望和平起見奔走兩粤據香港方面礦實消息謂譚氏已於十九日行抵武鳴與陸榮廷會晤力陳南北和議爲今日唯一要圖邊患方急外侮頻仍設兄弟以小忿而久事鬩牆使漁人袖手而從旁收利則今日兩方之所爭適以齎糧資寇耳陸以譚言屬實意亦有願趨和平之表示即由譚君致電南京李秀山督軍請李督向北軍方面再行疏通以期南北兵爭早日彌息其電中措辭極爲懇切大略與譚勸陸榮廷之意旨相同 
[江寛被撞之西報消息]  
　　英文楚報紀江寛輪船失事詳情略云今悉江寛輪船實爲楚材砲船撞沉喪失生命甚多船中之中國水手茶房人等及買辦處辦事員共一百六十人中國搭客共有五百人迄今查明遇救者僅約一百五十人外國職員現信共失三員一爲船長康萊氏一爲二機師亞力山大氏一爲三機師（希臘人）大餐間搭客數人初意業已溺斃者今知無恙可謂僥倖江寛被撞情形遇救船員迄未宣佈蓋有所不敢也惟據記者所聞江寛被撞成兩段五分鐘内即沉未及放下救生艇楚材亦受重傷故即駛至江邊聞亦傷數人叚總理仍乘楚泰繼續下駛段氏此次南行眞屬不幸吾人深望其抵京之前勿再發生禍事漢口一帶之人對於段氏極爲憤恨不僅因江寛慘被撞沉之故且因其近在咫尺熟視船客落水而不設法援救也據遇救者云落水之人泅赴楚泰乃砲艦兵士以刺刀驅逐之不容其近船也江寛某客述當時情狀其言曰八時五分余登艙面遙望漢口見江寛已行至美孚油池余即入艙預計約需半小時可抵漢口未及坐下倐聞汽笛聲余復登艙面察視何事見楚材砲船迎頭而來江寛擬傍江岸而行以避之乃楚材向江岸而行江寛遂變其航路向外而行距楚材亦向外駛來船頭直對江寛其勢甚猛余即奔入取救生圈並警告他客余言未畢楚材已撞入江寛右舷船長猶擬駛赴江邊或淺灘處但船似已不能前進矣楚材見肇禍後立即退後並未放下救生艇亦未設法援救船客江寛之救生艇未及放下後聞水及艙面時始曳出一救生艇外客三人與中國客若干乘之而去余能泅水向江岸泅行未及半途爲福中公司小輪救起當余登岸時江寛船尾尚在水面之上船客多聚於彼救余之小輪續往施救大約救出十五人或二十人云云 
　　大陸報二十七日漢口通訊云星期四晨江寛在漢口下游十里爲楚材撞沉船上外客皆已遇救船長與二三機師想已溺斃華人死數今尚未能估計楚材不理會江寛汽肇撞入江寛右舷上部江水湧入不及駛靠江邊救生艇之放下者僅有一艘而楚材竟未放船施救江寛於五分鐘内沉没漢口接此消息後美孚亞細亞兩油行與福中公司皆派小輪往救船客之遇救皆漢口汽船與小輪之力也 
[西報論阪谷將來之去就]  
　　字林報二十五日北京通訊云阪谷在京大引起華人之推測政府欲畀以財政顧問一席阪谷則去就未决在表面上阪谷似欲游歷中國考察情形然後方可决定就職與否但在實際上中國情形無論如何皆未必與阪谷之去就有關蓋阪谷去就之標準不在中國治亂若何而在事權之有無政府延聘外人爲顧問幾同裝飾品藉壯觀瞻若阪谷則不願僅擁此虚銜如無實權則不爲中國用也阪谷來京之原因試略述政府與銀行團間之關係即可得更確切之解釋政府向銀行團提議第二次善後大借欵已一年有餘惟從未說明需欵幾何用於何途以爲何爲抵而銀行團則以願討論政府任何建議爲答雙方進行止於此境今日事勢仍然如是第在此一年中發生數事夏間政府窘迫萬分欲得小借欵以資周轉日本極願助以財力於是銀行團允由日本各銀行籌墊一千萬元爲將來大借欵之墊欵以是時大借欵之磋商猶在進行中也未幾梁啓超建議改良幣制關於此舉之大借欵遂喧傳一時日人頗注意此事聞曾允籌借欵但須以地稅爲抵而地稅制度須由日人改革之惟中國未表同意銀行團則僅稱改革幣制苟有明白之計畫銀行團願研究之此後善後大借欵一變而爲幣制大借欵十二月間日銀行係銀行團許可又以一千萬萬借與中國此爲將來幣制大借欵之墊日人對於改革幣制之問題進行頗力且曾墊欵兩次故於幣制問題關係尤深銀行團及爲銀行團後援之各政府似皆承認是阪谷乃來京矣阪谷於日本改革幣政採用金本位各事始終與聞曾任大藏省大臣爲品學兼優之士故其資格足以擔任改革中國幣制之重責日政府以此人物借與中國可謂不吝其最優之幣制專家矣中國當即以財政顧問附有關於幣制特别職務之席奉諸阪谷阪谷擬先從磋議二千萬元借欵入手將所得之數合成金元存於日本以作儲集黄金之始基俾可不久採用金本位此種計畫足見阪谷欲透澈改革積極辦理吾人前抱之意見以爲先當求幣制統一然後方可進行者今竟爲阪谷一筆抺倒日本確先規定金本位後始統一幣制惟當時日本情形與今日中國情形逈乎不同卽以最顯著者言之當時日政府有完全統治權而中國今日則幾無政府可言亦不易得能統治全國之政府但幣制問題乃專家事也中國宜否於目前採用金本位有財政家數人所持意見與阪谷不同此則吾人所欲附述於此者也中國報紙極注意於阪谷謂阪谷不獨欲改革幣制且欲全握中國財政之管理權並解釋阪谷之建議指爲日本要求之一消息靈通之士對於此點咸抱不安深以中國財政不能獨立爲慮就記者所知阪谷建議僅關於幣制改革及與幣制密切有關之事如歸併中交兩行合爲一國家銀行以恢復其信用之類是也惟事之眞相究竟如何雙方皆守非常之秘密適以增人之疑阪谷與政府皆未發表明白之宣言以釋羣疑而息輿論誠不幸也有一事顯明無疑者阪谷必欲得行政權始允就顧問職苟無此權無甯家居蓋改革幣制之基礎在造幣廠及儲集金以預備鈔票之兌現而此儲集金决不能由糊塗政府任意取用凡幣制專家欲改革中國幣制而又無權以施行籌備兌現保護儲金之辦法則終必歸於失敗但中國不願犧牲太甚頃聞大借欵與顧問等事皆已輟議以中國不肯以阪谷所欲得之權給予阪谷也第若謂此事已從此終止則不免失諸鹵莽蓋中政府財政之困難已達極點較前尤甚大半省分及全體軍人莫不伸手乞錢如無巨欵以應付之則督軍團之政策必不能行情勢如是故無論代價幾何政府終將使阪谷獲其所求而去也 
[邊警之最近消息]  
　　駐防滿洲里警備司令張煥相現以國防吃緊須與督軍磋商特於二十一日由滿回省軍界均至齊昻車站歡迎當即禀見鮑督在軍署立開軍事會議駐防黑河之陸軍第三旅鄂旅長雙全因籌辦國防事前並不預先電請督軍指示擅自籌備以致措置失機擬即調省以巴凌雲總司令兼任旅長兹聞巴總司令到黑後仍電請留鄂爲旅長聞已電准須受總司令節制　鮑督軍以江省處處與俄接壤當此俄亂未息地方吃緊之時稍或疎虞恐有不測特電令蘿北漠河黑河璦琿各縣軍警認眞預防如措置失宜定予嚴厲處分黑河對岸俄佈拉戈月申斯克二十餘里山上山下約有砲台二十餘座砲壘百餘處我境甚爲空虚不足自衛現又有俄黨猖獗德奥俘虜又有東來消息故擬定在黑河建築砲台三座業令巴總司令凌雲繪圖送省以便擇地建築 
　　海參崴華領事邵恒濬於十八日電致外部稱得東海濱省省長通告新舊派戰機已迫三四日内必有大變局已將領事署重要文件移至海容艦一面與林艦長會商救濟僑民又稱俄過激派政府對於列强陸戰隊並不畏懼時圖抵抗等語 
吉林孟督軍哿日致政府密電稱吉省外交軍事日亟需用餉彈浩繁懇將前電所請軍費五十萬元快鎗一萬枝迅速撥給勿再折發以維危狀 
　　黑督鮑貴卿昨密電政府報告黑河滿洲里等處邊防異常緊急請即調派軍隊援助並指示防禦辦法云云聞元首披閱後比即諭交參陸辦公處電請總理指示 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津商會聯合會開會七誌] 　　 
　　全國商會聯合會於二十七日下午二時半振鈴開會由副會長楊木森主席報告會員出席者四十一人按照第三次大會議事日程開議續議二十六日之議事日程第三案維持紙幣案由提議者綏遠總商會代表報告畢表决付審查起立者多數通過適有會員聶家楷臨時動議爲政府辦理七年公債應請求於平政院未判决以前暫停辦理案擬變更日程提前核議衆贊成聶君即登台報告略謂查因政府辦理七年短期公債事項曾經本會兩次呈請政府明白宣示辦法奉到批示未得眞正確實之表示其後京師總商會向平政院提起訴訟旣已受理四川事務所提議參加訴訟亦經本會通過轉呈平政院在卷現在爲日已久尚未見判决之明文連日以來報紙喧傳政府擬加募長期公債與此項短期公債搭售又復傳政府擬此項短期公債以半現半鈔募集者謂爲純屬誤傳則各報登載已非一次謂爲事實則平政院旣已停止執行之案想政府當不致於平政院未判决以前遽行辦理擬請由本會呈請政府於平政院未判决前暫停辦理以示尊重行政裁判之實而服全國商民之望云當有會員安迪生胡炳堃李堪賴恩培等先後報告關於該案内幕之眞相並其中種種之弊竇且主張打消高啟運主張免去審查執行阻其發行胡炳堃王益保聶家楷等均主張交付審查繼由主席宣布表决付審查起立者大多數通過第四案維持中交紙幣案由提議人山西代表渠本澄報告表决付審查主席宣布將第五案陳述土布豁免釐稅三年一案晉省徵收機關仍舊徵稅請呈請依案實行以維布業案併入前案審查衆贊成第六案爲鎭海商會與柴橋鎭商會劃分區域請解决案由提議者鎭海商會代表報告畢表决時付審查第七案請政府向俄交涉將扣留華商財産及銀行存欵發還案由提議者庫倫商會代表報告胡炳堃主張付審查表决起立者大多數通過繼議當日之議事日程第一案請政府速頒債務訴訟辦法案由四川代表胡報告畢研究多時免付審查歸一讀會核議由一讀會討論終結表决修正文字執行時已四時主席宣布閉會 
[漢口會議之結果]  
　　段芝泉總理於二十五日離漢軍政兩界前往歡送者不下數百人惟段氏先擬直接乘京漢車北上嗣因有他項要政須往南京一行遂改道由金陵轉浦口北上因於是日下午五句鐘楚材兵艦下駛段合肥此次南來除河南督軍趙周人同行外餘如湖南張敬堯江蘇李純江西陳光遠均以防務吃緊不能分身祗各遣代表前來參與會議而二路總司令山東督軍張懷芝氏則於二十四日上午由株抵鄂即於是日下午至漢晋謁段氏而全國哄傳之漢口會議是否即於是日開會以當局嚴守秘密無從探悉惟合肥則已於二十五日下午三點鐘由劉家廟登楚材兵輪下駛矣由起程之神速以窺測之則張子志氏一來漢上諸問題自已迎刃而解而總理此行之得收圓滿效果又可想見矣 
　　段總理南下各要人連扇至漢列席於特别會議其所議之四項問題曾紀前報兹復將此四項問題會議之結果繼續披露於下一直督曹仲珊辭宣撫使職問題議决照准二魯督張子志辭第二司令職問題議决以湘中戰事所向有功刻正極力進行以達到平定全湘之目的遂一致主張由中央拍電挽留三長江各省督軍更動問題前長江各督軍曾屢次向中央辭職並傳中央有更動長江督軍之說但此刻長江形勢難以遽易生手遂議决各督暫不更動四軍民分治問題以戎馬頻仍軍書旁午各省省長由督軍兼任者實佔多數不免顧此失彼故議决實行軍民分治以上四端旣已解决故段總理遂於二十五日離漢也 
[續紀江寛撞沉詳情]  
　　漢口通訊云招商局之江寛輪船於二十五日夜十句鐘由滬上駛來漢行至丹水池江面忽與楚材兵輪相撞頓時沉没以除損失貨物不計外各艙搭客千餘名只救起十分之二誠莫大慘聞也二十六日赤十字救護隊已往撈起浮尸多具矣又一函云招商局江寛上水輪船二十五夜九點鐘時行至諶家磯適楚材兵艦下駛因大雨避讓不及攔腰撞斷全船沉没該船工人以及乘客約八百餘人幸有美孚火油棧小火輪兩隻前往撈救得生者約二百餘人其餘均無下落至乘客被難者姓名及損失俟查明再誌再該船於是日六鐘時在武穴上因大霧停輪二小時以故遲到又一函云二十五號傍晚江寛商輪由下遊滿載客貨來漢行近諶家磯時細雨濛濛夜色昏昏值楚泰兵輪行經彼處偶不經意砰訇一聲遂演沉没之慘劇幸美孚裝載煤油之輪聞警往救搭客一小部分得慶更生餘均罹斯刦矣聞該兵艦斜撞入江寛前段故江寛僅五分鐘即行沉没搭客溺死約六七百人據該船茶房水手等云當楚材撞入時若停輪施救則人客可完全救至兵輪上不意該兵輪忽即掉轉江寛遂致脫離沉没又云幸我等以好言安慰衆客令其安坐待救我等始得脫險不然衆客亂竄爭相搶攘我等亦同入水晶宫矣又云該船西人及買辦等均已得救華人搭客之遇救者不及十分之一又云衆客於遇險時爭上兵輪逃命兵輪上忽然駛去無法援救被難搭客亦云兵輪前部陷入江寛時若停輪施救必可救出多數人生命不意該兵輪急擺脫江寛遂致立時沉没有一客係美孚洋行夥友與同伴三人自九江來同時落水伊得遇救其二人不知下落有一婦人自云係前湖北省長吕調元家作針線者隨省長之夫人公子少奶奶及孫少爺等共九人來漢今諸人皆不知下落又前招商局管棧程敬亭氏靈柩回籍後其家屬亦附江寛回漢聞其夫人及其長子及諸孫等均罹是刦唯長媳及一孫並次子夫婦遇救得免又中國銀行收稅處某君携眷來漢一家六口僅一人遇救按以上情形皆二十六日在招商局碼頭詢諸江寛茶房水手及被難獲救諸客而得者並謂出事後搭客爭上兵輪逃命乃兵輪上忽開鎗亂擊斃數人餘遂不敢向上云云是說記者不敢信然言者不止一人嗚呼使果所言而確尚安有人道哉 
[北軍佔領衡陽之戰况]  
　　聞第二路各軍於攻克攸縣以後乘勢進擊草市羅山等處先後均爲北軍佔領隨又分途進取以安武軍一部任攻安仁及後方警備之責魯贛兩軍則合力　襲茶陵以爲包抄衡山地步惟茶陵方面之南軍軍力尚屬不弱除有馬濟所部之桂軍四營計約　千人外又有湘軍一千餘人故當魯贛兩軍進攻之時抵戰極力特以軍火不濟不能持久而張之傑旅長進戰又力是以茶陵於巧日復爲北軍完全佔領旋由魯軍乘夜進城安民贛軍則以一部直進追擊餘敵一部趨赴安仁方面與安武軍聯合進向安仁正方進戰亦頗激烈至直軍第三師於佔領花石進向白果市紅羅廟朱橋一帶攻擊後南軍敗退之餘士氣不復振作兼之正面防禦陣地之護湘關又爲蕭耀南旅長完全佔領護持旣失深恐陷於重圍因更無心抵禦致朱橋白果市渣江紅羅廟石壩福田舖大花橋新橋等處遂於十七十八十九二十等日次第爲第三師佔領維時第五混成旅又經佔領衡山一部南軍乃向衡陽方面退却北軍現尚擬乘勢進擊以清全湘再若永豐方面則自田樹勳旅長節節進偪後業由五里牌棗樹坪一帶乘勝取進永豐比時南軍羣向寳慶退却田旅長遂將永豐完全佔領現則更向寳慶進攻惟永寳相距雖僅六十餘里然因南軍恃有界巓之險戰守均極盡力田旅突擊數次皆未得手又聞軍署消息第三師師長吳子玉將衡山佔領之後即將後路軍隊調集前方吳師長卽率軍前進行至越衡山四十餘里之某地與南軍相遇遂起激戰南軍相持兩小時之久即向衡陽退却吳師并力前追由二十二晚至二十三午後行六十餘里追抵衡陽包抄衡陽三面始以砲火轟城繼以馬隊衝鋒亂南軍陣地吳師長指動全部部隊猛力攻擊南軍遂難困守由西門敗退向零陵方面逃去衡陽遂於二十三日下午五時完全克復頃據軍界消息曹司令之意直軍戰事即以佔領衡陽爲終止擬令吳司令班師回真不復再進矣 
[京津治河消息]  
　　魯議挖河　南運河至三岔河口河道裁測取直計畫於二十七日下午四時紳商等仍在警察廳内開討論會紳商代表均認負擔墊欵計算額已達四十萬元之譜其辦法已均逐細表决楊敬林主張自公布之日起所有業户無論領地領欵一律聲明以資分别發給而領欵後限五日遷移期便積極進行復討論許久至六時餘閉會 
　　補助辦法　水災善後熊督辦以去年直隸大水各縣河流冲決隄岸殘闕者所在皆是今年春工雖經政府撥欵修理然爲數有限其實係正河經流關係全局者始准請領至各縣义河支流僅係一隅利害者槪不許請領只得就地籌欵惟值此災患之餘十室九空籌措亦甚爲難兹特擬定借欵補助辦法凡各縣疏濬河道修築堤防如實係無力籌欵可令縣提出擔保由水災善後處向銀行借款日後由地方紳民或受益人籌欵歸還如此辦法於官民兩有裨益昨已訓令各縣查照辦理矣 
　　委派人員　全省警務處處長楊以德現以河工開挖在即昨已委派捕盜管帶吳兆廷充玄家院監理河務並派稽查華恩桐楊清由爲芥園婁家院委員昨已到差任事云 
　　河務會議　直隸津海道道尹姒錫章日昨下午二鐘在河務局約集大清河工警長冉凌雲北南運河工警長姚彤章子牙河工警長李寳森均齊集會議河務進行事宜 
[奉天軍事紀要]  
　　奉軍楊隣葛參謀長已於二十四日晚車回奉兹聞楊氏此次歸奉係報告天津奥界總司令部及漢口九江兩分司令部近日佈置狀况如下徐又錚參預會議各事外其餘尚有關於前敵情事又聞憲兵營營長王鐵錚氏日前奉張督之命入關整理軍中風紀其憲兵已配置妥協亦於前晚回奉面謁張督張述陳督因關内軍隊調撥往返須先預備特委宋顧問景齋赴軍糧城一蕃辦理矣 
　　張督以南下軍隊水土是否合宜與衛生頗有關係特委軍醫課課員白雲章氏爲奉軍總司令部軍醫處處長於昨日携帶藥品十二箱赴津總司令部接洽後即南下至漢口信陽等處料理奉軍衛生事宜 
　　二十七師馬二十七團第二營於日内整備行裝出發聞係開赴關内預備作戰一說聞係勦匪並據可靠消息其最後之說爲確中央政府現與張督有應磋商之事乃委派顧問劉桐軒氏來奉辦理於日昨到奉即行謁見張督談叙一切其下榻之地不在興業銀行即係陸軍二十七師軍人俱樂部而安徽倪丹忱氏亦派參謀長劉璧臣來奉下榻於軍人俱樂部 
　　奉軍南下均在漢口附近一帶集中而副司令徐又錚氏擬在漢口召集各員開一軍事會議其重要之問題即係奉軍援川粤各種計畫一俟會議完畢始行進兵 
　　日昨下午二點鐘在省各師旅團長及其他重要人員特在陸軍二十七師辦公處開一軍事大會議所磋商者一整頓軍隊二保守地面並其他各項軍事其新成旅之第一二兩旅已完全出發第三旅前曾入關一部分兹聞其餘各軍士及第四旅繼續南下目的地則爲信陽鄭州各地其開拔之日期於一二日内即可實行 
　　陸軍二十七師百六團副軍需官郭恩綸聞有另差撤去本職所遺之缺由張督委定陳嘉林充任又該師騎兵團副官喬香閣撤差以司務長王世臣升任又砲兵團團附吳文田氏奉督軍令升任本團第三營營長所遺一席委炮團第三營金連長接充現已任事 
　　混成第六旅旅長王良臣以近日派赴各縣招兵員陸續帶領新兵來省均下寨大小東兩關各棧店寄居若全旅盡數到省寳屬不便特呈請軍長另覔營案當以小東門外軍士團舊址遺出堪以暫居故日昨王旅長已將所部新兵均令移寨該處矣 
　　江省鮑督軍前派員來奉招兵一旅現已完全足額刻正在省垣齊集約二三日中即行率領返江其隨行人員則爲該省警務處長張仁及騎兵團長李榮等 
[奉天最近之金融譚]  
　　張督以奉省受歐戰影響物價奇昻銀根緊迫暫行停兌以資疏通已得在奉各國僑商贊同於二十四日由外交署正式照會各國領事由本日起無論中外人士一律實行停止兌現 
　　奉幣停兌用以出省似覺窒礙現當局爲疏能起見特諭令銀行團利用滙兌劵之行使凡京津滬各大埠滙兌均可用滙兌劵行使一面由政府允許在各地通用一方由該處支行預備底欵聯合國家銀行換與各大埠通行之貨幣以免商民虧累 
　　市面金融之高低應須立一標準前因過於雜亂由錢業公所每日議訂一定市行呈明官署各處隨時漲落不敢公然上下其手乃一般錢業經紀希鬭漁利不顧市面恐慌任意顚倒已由張督面諭軍警長官及稽查偵探嗣後如查有顚倒市行偷運現貨抑壓國幣者一律嚴重懲辦以資儆戒 
　　張督於二十二日召集王財政廳長史政務廳長中國交通官銀號各行長及鹽運使金鼎勳等在公署開財政會議聞所議事件爲添招軍隊之餉糈計南下奉軍之臨時費虧短一百七八十萬行政費數月未放亦積欠二十餘萬加以夏季應償之外債到期須須之地方公債利息爲數甚巨無法籌措除擬向各銀行借墊外並擬提用鹽欵五十萬以應急需 
[江省通河巡警之譁變]  
　　黑龍江之小白龍騷扰樺川一帶及江北各縣後經李團長招降派爲連長曾誌本報該處居民以白龍歸降後匪燄已熄可以高枕無憂不料本月中旬江省通河縣有巡警二十餘人因縣署衛兵衝突知事辦理不洽於十二日全數譁變並刧鎗械子彈而逸縣知事聞警調軍追捕已無及矣聞此股變警臨行搶掠數處次日聚至五六十人之多陸軍追擊後即向吉省方正所屬大羅拉密地方逃去並推王姓巡長爲領袖王有七米里快鎗二十餘枝子彈五六千粒刻黑省陸軍已通知吉省陸軍合團兜剿矣 
[西南改組軍政府之近聞]  
　　軍政府組織修正案自經提出社會各方面非常注意兹聞該案經大會交審查會審查後極力向各方面疏通並徵求意見刻以各方面情形俱已明晰且時機日形緊迫特於二十二日開第四次審查會聞其結果業已表决贊成修正惟二讀會多數以條文 
不無應修改之處復由該會委員長羅家衡通告於二十五日開第六次審查會似此軍府改組一節可望成爲事實矣兹將褚議員輔成等所提出之修正案揭載如下　修正中華民國軍政府組織大綱修正案　第一條中華民國軍政府以護法各省各軍爲基礎於政府不能成立期内依本大綱之規定對内對外執行政務　第二條軍政府職權如左一關於和戰事件二辦理共同外交訂立契約三監督共同財政辦理内外公債之募件四裁决省與省之爭議事件五關於承認議法省區軍隊之加入事件六關於統籌軍備及計　作戰事件但關於人民有負擔之契約内外公債之募集及和平條件之提出須經國會非常會議之同意或追認關於前項第一欵第四欵第六欵所載事件各省各軍派出之代表得參預政務會議　第三條軍政府以由國會非常會議所選出之政務總裁七人組織政務會議行使其職權政務會議時以第一次選出之政務總裁爲主席　第四條軍政府設立左列各部直隸政務會議外交部内政部財政部參謀部陸軍部海軍部交通部司法部　第五條各部設部長一人由政務會議推任或特任之　第六條政務總裁有事故時得委托部長一人代理之　第七條政務總裁得兼其他職務　第八條凡關於政務之文書由政務總裁連署公布之　第九條軍政府設秘書廳參軍處總務處秉承主席政務總裁辦理府内一切事務　第十條護法各省自主政府之職權一仍其舊但現隸北京政府之機關各省不能直接管轄者軍政府得派員接管（附則）　第十一條本大綱自宣布之日施行　第十二條本大綱至政府依法成立時廢止　第十三條本大綱經此修正後所有軍政府前辦一切事宜仍繼續辦理提出者褚輔成彭建標 
[粤省軍務之近况]  
　　漢軍總司令李根源奉委督辦粤湘贛防務後連日蒐討軍實趕速出發赴韶昨經軍署飭令財政廳撥付現欵十萬元並由硝磺官局解到現欵八萬元以便撥充軍餉聞李督辦迭接韶關急電數通以北江方面防務異常危急特連日在軍署開秘密會議聞李總司令意見以高州現已克復前敵討龍各軍兵力甚充足敷佈置擬將討龍之得勝滇軍抽調一部前往扼守韶關聞已商准李烈鈞先將某旅調回省城親率出發又聞李總司令日昨致唐聯軍總司令電云前奉鈞電以楊晋署理第三師師長率領尅日援湘仰見鈞座顧全大局至意藻林當即恪遵命令準備交代惟北敵由贛進犯（中略）藻林統率三師歷有年所衆志旣一指揮尤爲便捷際兹大敵當前似未便臨陣易將進卿亦以事機危迫未敢遞行接管致悞戎機請爲電懇鈞座仍飭藻林照舊任職勉力擔任防禦俾得迅趕戎機大局幸甚根源皓亥印　又楊晋勗張開儒函云木欣仁兄惠鑒頃奉莫督軍轉到唐督軍東電開現委鄭開文接替駐粤第三師師長未到任以前委揚晋暫行代理着率領援湘等因弟以爲時局艱危苟利於國何卹頂踵但藻林軍長功高望重夙所欽服橒庸若弟豈能肩替况當此北庭阻兵犯我粤疆正宜駕輕就熟靖國定難將帥爲三軍司令尤不能臨陣更易生手聞命之下業經電請唐督軍收回成命並請印公代爲電辭此時惟有望藻林貫澈素抱戮力殺賊固我牧圉則弟亦與有榮施矣祈將此意代達爲感專此敬頌台綏惟照不一弟楊晋謹啓惟莫督方面現正在力勸楊氏擔任（楊字毅東滇人）聞莫督昨日會見楊後當以楊對於龍軍内幕情形極爲熟悉且典軍日久曉鬯戎機特請出肩討龍重任以繼李根源調司令之後（李司令現經調任邊防督辦）積極進行未知楊氏究復如何也至龍軍方面自高陽失敗後軍無鬭志省軍所至聞風潰降故電白收復爲時不過數句鐘現龍軍多逃回雷州死據遂溪昨李總指揮以省軍此次追擊龍軍連日不息轉戰數縣連克各城應予休養一二天以固戰力查龍軍連日竄回雷屬遂溪者不少故特電請海軍林總長拍發無線電令飛飭永豐永羞兩艦不分晝夜於海南峽東西扼守無論何項船艘駛過均應檢查以杜殘軍偷運回瓊林總長據電已如擬電令永豐砲艦嚴密駐巡雷州之白沙至瓊屬之木瀾口以斷其偷運要道其永翔砲艦則令駐巡邵州頭并監視臨高角觀此則龍氏已陷絶地矣 
[杭州快信]  
　　中央來電報告叚總理已於儉日回京楊軍督亦發電慰問 
　　上海盧護軍使昨來密電一通聞係關於南京會議問題 
　　陸軍部咨請通緝張勳代表鄒凌瀚謂有運動西南圖謀不軌情事已飭屬一體嚴密緝拿 
　　教育部來咨嗣後留學經費内鎊價盈餘之欵應留爲派遣學校職教員出洋考察研究等費已令教育廳查照（按此案現正交議會提議） 
　　前慈谿知事林覲光對於内務部催造編查户口案卸任時延不申送玩誤要公昨奉省長令飭特記大過三次以示懲戒 
　　仁和場鹽警長盛靜安沁日督警赴三江口緝私警弁李雲青擅離汛地梟匪在江心對抗淹斃警目盛友弟袁運使聞報震怒已密派妥員馳往查辦 
　　兩浙緝私帮統夏鳴臯昨呈報督軍自十四日出巡各屬地面尚形安謐業於二十七日公畢回防 
　　新登警佐華稷與商會會長程世邨互揭案飭查屬實昨已奉令撤差 
　　齊省長昨訓令各縣知事凡遇更調期間一切限辦要公槪須結清手續如敢違抗嚴處不貸 
　　軍民兩署各職員辦公時間自今日（一號）始一律延長改訂上午七鐘起至下午五鐘止 
[南京快信]  
　　曹錕王占元張敬堯密電各省督軍省長商 
 
 

Page 7

 
 
聯電中央請召集臨時參議院代行團會職權舉行大選舉聞李督齊省長已允列名 
　　李督齊省长特派護送段總理北上之代表孔慶塘高毓彤昨來電報告段於勘日下午七時抵京 
　　聞軍署前日軍事會議决定出兵一旅助贛攻粤 
　　倪嗣冲集中蚌埠之安武軍仍未開拔援閩聞倪尚在觀望 
　　贛督陳光遠來電報告王旅（餘慶）於徑日完全佔領南雄 
　　軍署主任副官李登科昨由閩回寗即謁李督報告五省聯防會議經過情形 
　　王巡閱副使以移兵徐州頗多困難昨渡江與李督協商目前仍由張文生負剿匪責任 
　　聞施從濱所部一旅張懷芝决撤回魯省剿匪 
　　魯張樹元電李督魯境匪勢稍殺現有大股潰散竄入蘇境乞派隊嚴爲防堵 
　　省議會昨電中央反對中日新交涉 
　　省議會正副議長沈惟賢錢崇固昨均來省籌備臨時會開會一切進行事宜 
　　省署委史樹璋赴常熟李鵕聲赴太倉杜芳赴崑山吳鵬赴武進黄德光赴金壇黄葆奇赴江都范家祺赴江隂王濟清赴吳江抽查衆議院議員初選舉人名册 
　　前日捕獲謀刺段氏之嫌疑犯經軍法處迭訊數次聞仍無切實口供 
　　李督特派駐京代表韓德銘昨又由寗乘車北上 
　　奉張作霖派來之代表單世傑謁李督後今日晨已乘輪赴贛 
　　浙齊耀珊派杭關監督沈爾昌來寗代表謁叚總理昨事竣回杭 
地方通信 
[蘇州]  
　　催徵短期牙稅　吳縣公署昨奉江蘇財政廳訓令略謂短期牙行應徵稅率甚屬微少每年僅徵一次惟刁玩行户輒有匿不領帖情事殊與國稅有關特刋印布告發縣按叚張貼吳知事奉文後即遵照辦理 
　　常熟盜犯提回審辦　常熟任陽鎭被匪搶刦十七家一案業經該縣警察隊長吕文標會同吳江水巡隊周如霖等至蘇州吳江等處緝獲匪犯小方三張明山羅雙喜芮金標饒得富董正興朱新安七名並起獲洋鎗三桿及贓物各件先解吳江縣收審現已由常熟張知事給文吕文標至吳江縣署將各犯提回常熟歸案訊辦 
　　會議開闢水關　蘇垣開闢胥門水關一事早經縣議會决定所需經費在縣附加稅内支用迨後有人反對事遂停頓日前經蘇紳宋銘勳孔昭晋等上說帖於縣公署道養市民公社亦具禀均以非開闢水關無以利水道請從速實行縣知事則令市董汪炯之邀集各市民公社會商辦理乃各公社商民等意見不能一致汪炯之君遂復縣請示經吳秀芝知事於四月二十六號召集各紳各市民公社代表至縣會議是日到者潘紳祖謙吳紳蔭培尤紳先甲潘紳灝芬宋紳銘勳孔紳昭晋汪董恩錦等及觀前金閶臨平道養胥江等十餘公社代表三十餘人會同吳秀芝知事開議各紳商中意見不一或有主張開水關者或有主張開涵洞者或有主張僅開城中河道者宋紳謂無論開水關或開涵洞其城河皆須開挑疏通水道故開河一節今日毋須討論所應討論者闢水關與涵洞二問題今日可將此二問題表决潘紳灝芬頗爲反對以事關重大未便即予表决迨後經衆議定聘請水利專門人員察看水道斟酌開闢水關之利害然後再行開會公同决定當即舉定代表宋銘勳宋友裴丁春之季小松四人届時會同水利專員測勘辦理議畢散會時已傍晚矣 
　　救火聯合會舉定會長　蘇垣救火聯合會現届更選職員之期業經分别設匭投票選舉日昨在珠明寺事務所内開票貝哉安君得一百零四票當選爲正會長毛子堅君得一百零五票宋績臣君得八十七票均當選爲副會長其餘各項職員亦均分别選定矣 
[無錫]  
　　巡官濫用非刑　警察第一分所巡官董世榮爲楊知事自吉林携來之親信人物惟到錫未久迭釀風潮如看白戲打戲館等豪舉數見不鮮日前有過某者帶領婦女在蘇臺旅館住宿爲長警查出解所覊押拘留所翌日過某之友名蔣毓卿者到所探望循例由巡士引至拘留所前與過某談話當時有巡士向蔣索取規費蔣不允巡士則驅令外出不准與過接談蔣不甘服大起衝突旋爲董巡官聞悉出而詰問蔣在氣憤之際未免言不擇詞致觸董怒喝令衆巡士將蔣之衣褲剝下資打軍棍數百下以致兩臂及腿間皮破血流血肉横飛並被收押拘留所内嗣爲蔣之友人所知函告該分所侯警佐始得釋放而蔣以體面商人並無過犯遭此大辱心實不甘隨即具狀向縣署司法正式起訴當經王承審員驗明傷痕准予傳案訊辦蔣復恐楊知事庇護所私不能秉公辦理已向蘇州高等廳提起訴訟一面邀集紳商各界聯名電禀省長請求嚴懲矣 
　　拘留所果如是耶　日昨光復門外吉祥橋畔有婦人席地而坐哭聲甚慘崗警及路人詢之據云伊夫名李阿妹在某客棧爲侍者因住客走失一孩誣指阿妹所拐復有冒名律師某帮同訴縣將李阿妹押入拘留所以貧苦無錢行賄爲看管拘留所巡士用種種私刑晝則嘴棍脚鐐手銬夜間令睡在狹床上備受各種毒刑因此致病及至保出阿妹已奄奄一息行未敷步即倒斃於縣署照壁之下楊知事恐被上官追究勒逼阿妹之妻書立免驗狀使屍屬不得控告云云該婦手中執有阿妹自拘留所寫出書信種種非刑詳載無遺聞者莫不酸鼻 
[鎭江]  
　　江寛之遭難者　江寛商輪撞沉鎭江某公司買辦及某號莊客二人均搭該輪赴漢不知下落其餘商界中之有銀貨在船者爲數亦鉅云 
　　英艦過鎭　日昨有英國兵艦一艘由滬駛抵京口下椗江心該艦統帶某君於午後舍舟登岸拜會駐鎭各西官暢談良久興辭而出聞小住數日即須開往上游云 
　　擬創模範桑園　鎭紳王君對於實業一途竭力提倡近擬在南門外九里山購地多畝定買桑秧一萬株創辦一模範桑園現已呈請實業廳備案矣將來成立之後輔助於蠶農前途决非淺鮮也 
　　派查運河水利　水利協會在省討論進行方法昨特派顧君得龍由寗過鎭前赴江北調查運河及歸江十壩情形云 
[揚州]  
　　陳旅長回宿過杭　宿遷防軍七十四旅長陳調元現由省回防於昨日經過揚州駐揚憲兵分連長張惠民特率隊士在鈔關外河干迎送 
　　汜水郵局易人　寳應汜水鎭二等郵局長湯起繁現因人地不宜經寗垣郵政司撤回另調寗垣支局長沈永康前往接替以資辦理 
　　營長磋商公務　清江西壩緝私水師第五營長單文華自駐紥以來私梟賴以歛跡現因籌劃緝務特於二十八日來揚謁見劉統領磋商辦法聞稍事勾留卽回返防地　　教育會推選職員　本邑第一區市教育會於昨日下午假圖書館召集會員推選職員計是日蒞會會員曁非會員約二百餘人用記名投票以多數表决縣視學李伯樵爲監匭結果湯滸北戚素秋爲正副會長戚雲奇周勤伯張少秋吳品三等十三人爲評議員 
　　警董互爭挖泥費　邵伯警察局經費收入向有南塘挖泥船行報繳挖泥費年計一百千文（該塘泥率爲下河農人購去沃田）現邵水周市警察區員湯麓以塘外隸屬該區爭執此項經費雙方具呈縣署辦理嗣又有該鎭紳董嚴建侯等公禀縣署擬取消挖泥行另保人民管理其事每年收入移作河工經費以息警區互相爭執 
　　知事考察警學務　江都縣知事趙蕖棠於二十九日親往瓜洲一帶考察警學務現時狀况以資整頓署中公事暫由王承審代行職權 
[嘉興]  
　　高小經費暫予補助之指令　嘉興勸學所長莫其瀾因學欵支絀將縣立各校經費減折支配各校長以學年未終曾於日前邀同省縣視學曁教育科長在所集議决議於暑假前暫予變通第一高小校商業學校每月補助洋二十五元第二高小校縣立女高小每月補助洋五十元藉資維持當由莫所長呈請縣知事核示昨奉張　事指令云呈悉查去秋時遭災歉致本届學欵因之短絀甚鉅乃嗣後征收盈虧又漫無把握本難照准旣據該所長代呈各校收縮困難均屬實在此次姑准暫予補助暑假後學年開始時務令各校照表辦理倘再藉詞延不實行將來表外溢支之欵應歸各校校長設法自籌公欵内斷難再行補助仰即轉致各校長知照現由莫所長已轉知各該校長遵照矣 
　　請求撫恤之縣批　嘉興縣前監獄署長陸武因積勞成疾在職病故曾由其妻趙氏呈請張知事照例撥欵撫恤兹奉張知事批云查閱來呈核與文官恤金第五條相符惟受過懲戒與否本署無案可稽候轉呈高等審檢廳核示可也 
[寗波]  
　　和豐紗廠股東會紀事　寗波和豐紗廠二十八日午後二時假寗波總商會開第十一届股東常會計到會者四千四百八十六股三千五百七十一權公推朱葆三君爲臨時議長經理顧君出席報告略謂去年營業上春花紗進出尚稱得利嗣因花價奇昻花紗倒置不得已於四月底停車待時迨新花登場價漸平和於八月二十日繼續開車十月間復受甬變影響銷略呆滯幸存花充足賴以獲利監察人陳子損君報告略謂本届共丈毛洋四十一萬餘元除提存公積折舊併支銷官利花紅外淨丈股東紅利二十萬另二千五百餘元云股東盛省傳君提議減少董事輿金經各股東討論照向章減少二百元徐鏞笙君提議根據上届股東常會酬報顧經理一事本届營業發達獲利三十一萬自應踐言等語經謝蘅牕陳子損盛省傳三君歷述副經理熱心毅力勞苦功高使本廠危而復安得有今日歷年因公賠貼所費不資自壬子年營業獲利續添紗錠打折舊虧不下三十餘萬元犧牲辦事人應得利益毫不計較歷年雖議酬報未肯收受意在鞏固廠基謙挹之懷皆股東所澈知不如改易報酬名義由股東贈與二萬元作爲津貼俾償歷年因公被累之欵較爲切實衆股東全體起立贊成顧經理向衆道謝又提議保全本廠營業另闢第二廠事件本届股東應得紅利二十萬元本擬分給因保全本廠營業擬購買通久源舊廠故决議不分另給産業股劵定每股四十元共應塡給二十四萬元除本届紅利二十萬元外不敷之欵向上届盈餘結剩項下再撥四萬元是項股劵每年計息八釐不論公司盈虧永遠照給對於售進通久源事由董事經理合謀進行事成開會報告不成發書通告仍將本届應得紅利二十萬定期發給又表决變更董事選舉章程以甲乙二票投筒表决多數議决修改本公司章程第二十一條爲董事連舉得連任散會時已六旬鐘云 
　　援閩軍二次出發　寗波援閩軍隊第一批由童師長陳團長先後督率各軍士乘泰順輪開赴甌江轉批廈門登陸兹聞第二批軍士約二千餘人爲第三四兩團及第八團各營隊二十七日上午十一時又由團長伍文淵君及楊團長等督率仍乘由甌開駛回甬之泰順輪出發臨行時由團長令各軍士排隊站立沿江馬路遂隊點名挨次上輪軍紀甚爲整肅云 
[杭州]  
　　浙省議會之兩電　其一致北京大總統國務院電云萬急日本秘密條件非常嚴酷如果屬實亡國慘禍即在目前請速嚴行拒絶以保主權而安民心如何辦法盼卽電復浙江省議會叩艶其二致各省督軍省長省議會電云萬急日本秘密條件非常嚴酷如果屬實亡國慘禍即在目前除電中央拒絶外請速協電力爭以保主權盼卽電復浙江省議會叩艶 
　　省議會常會紀事　省議會昨日下午一時開會議員出席九十四人由秦副議長主席張立動議張廷霖周錫經兩議員辭職事件請變更議事日程提前付議陳鍾琪云這兩案今日　得到毋庸變更議事日程衆然　說葉景僖動議中日秘密條件於民國前途大有防害應電請中央力爭主席云此事已由葉君曁秘書長擬就電稿請大會閱看當將原電修正通過即議免科省稅罰金案委員說明理由姚祖範云本案與本會議决滯納罰金移辦積榖案有連帶關係請付審查衆贊成遂付財政股審查次議留學經費金鎊盈餘辦法案主席云原案並無辦法應否由本會草定委員云辦法現已擬定不日須送交貴會主席云辦法應即交來以便併付審查鄭凝云本案議題成立請付審查遂付庶政股審查次議裁撤貧民習藝所招商改組工廠案姚祖範說明習藝所實不足以救濟貧民自應一律裁撤即將各所基本金招商改組工廠是否請公决僉以習藝所與工廠性質不同不能根本打消祗可求事實上設法改良主席云本案旣無贊成應打消之接議張議員廷霖辭職事件毛蒙正云可與周議員錫經辭職事件併付審查衆贊成次議浙省五年度省地方歳出入决算書委員說明收支大槪陳鍾琪云各機關收支賬目均須吊查以資稽核衆贊成遂付財政股審查次議設置省立模範通俗教育講演所案林卓何紹韓王兆基均贊成本案主旨在提倡社會教育應予成立遂付庶　股審查次議優良小學教員奬勵條例案無討論付庶政股審查次議發還劉果敏公祠將秋女俠木主移入忠烈祠案委員說明理由討論結果付法律庶政兩股聯合審查次議咨請整頓金融革除杭紹甬現水案何勤業說明錢業壟斷金融高抬現水有妨市面應請官廳革除各席討論分贊成反對兩派當由主席付表决計起立者六十二人多數付財政股審查議畢散會　昨日上午九時省議會開各股審查會選舉正副股長開票結果法律股當選正股長陳樹基副股長盛邦彦庶政興革股正股長錢宗翰副股長顧宗况建議股正股長李傑副股長俞玉書財政股因不足法定人數於下午一時續選開票結果何勤業當選爲副股長開定今日上午開决算審查會 
[武昌]  
　　江漢道尹之更調　段總理來漢聞江漢道尹趙鶴欽氏曾於謁見時當而辭職段先亦慰留嗣因趙氏去志甚堅遂即允許并聞繼趙之任者爲荆南張履春氏係某督軍向段總理所力保者繼張之任者爲孫振家氏至趙氏辭職之原因或謂係欲調京及改任他項職務以免作此閑官云 
　　籌備選舉之着手　武昌縣署因前届選政經費共一萬三千串現在省署規定僅數千串揆諸實際實難支配故一再向省署陳說始批准實支實銷二十五日王知事特委童德鴻爲選舉事務所主任准於二十六日着手開辦蓋各縣均已積極進行武昌首縣不能再緩也至開辦經費現已籌得三千串 
　　屠宰稅員新委任　武昌縣全屬屠宰稅向由候補知事伍本熾承辦迄已三年之久稅欵收數亦有起色近聞武昌知事王繩高到任對此經理一席頗屬意於北鄉紳士熊雯青現聞已經飭委定於五月一日接事 
　　武長路湘局職員　武長路開車期邇所有湘局職員刻經總局支配調查如後　一局員唐德萱（武局副局長兼領）文牘吳務義洋文主任吳遵瀛庶務易佩芝書記胡世琳黄應瀾辦事員文斐黄大章姚寳生謝宗惠　二洋員司賬洋員正管布郎（英國北東鐵路公司辦事係由該國魯澤復特專門學校畢業學生（帮洋賬員潘爾生）（英國人上海中西公論西報經理寗波各火險洋行經理）洋賬房股長朱光辦事股員二十五員　三工程總工程司喀克斯（南澳斯達利亞人）正工程司惠廉思（英國人）洋文秘書高爾登（英國人）繙繹員曾賢何崑年洋文書記楊爽庵雷震黄華文書記金錫瓚闕念慈學習繙繹鄺　吳敬張翼道圖繪員周惠雲張恩鏡江培鎔趙洪勳徐永炘金夀清摹圖員馮芳洲屠福初 
專件 
[民國七年六釐短期公債條例]  
　　第一條政府爲歸還中國交通兩銀行欠欵及補助該兩行之整備金起見發行短期公債以四千八百萬元爲額定名曰民國七年六釐短期公債 
　　第二條此項公債利率定爲按年六釐 
　　第三條此項公債每年付息兩次上半年付息定爲六月三十日下半年付息定爲十二月三十一日 
　　第四條此項公債自民國七年一月起用抽籖法分五年償還每年抽籖兩次每次抽還總額十分之一即四百八十萬元至民國十一年十二月爲止全數償清　前項抽籖於每年六月十日及十二月十日在北京執行其抽籖辦法另以部令定之 
　　第五條此項公債還本付息由財政部指定每月延期賠欵項下按照附表所列每年應付本息總額交由公償局轉交總稅務局存儲指定之銀行於還本付息到期之前一個月分交中國交通兩銀行備付 
　　第六條此項公債按照票面價格發售不折不扣 
　　第七條此項公債票面槪不記名 
　　第八條此項公債票面定爲四種如左（一）十元（二）百元（三）千元（四）萬元 
　　第九條此項公債之債票及息票得自償本付息到期之日起除海關稅外用以完納一切租稅及代其他種種現欵之用 
　　第十條此項公債得爲銀行之保證準備金 
　　第十一條此項公債得隨意買賣抵押其他公務上須交納保證金時得作爲擔保品 
　　第十二條經理此項債票人員對於此項債票如有損毀信用之行爲依照妨害内債信用懲罰令分别懲罰 
　　第十三條每届還本付息十五日以前由財政部呈請大總統特派審計院審計官二員稽查此項債欵賬目並檢騐還本付息之欵每届抽籖還本之時亦由審計院審計官會同財政部長官監視一切 
　　第十四條本條例自公布日施行 
雜評 
[各遂所欲（默）]  
　　張敬堯督湘已遂其所欲者也張作霖將巡閱東三省徐樹錚將巡閱滇黔川張懷芝將巡閱湘鄂曹錕不動其督直之地位而予吳佩孚以較高之位置是主戰之人皆將遂其所欲以去此外向不主戰之長江三督近已决議不更動而陳光遠且以從主戰派之後得開復其褫職之處分亦所以遂其欲也當局果能使全國人人各遂所欲則國家可立見太平其次能使各派有力人物各遂所欲而不起傾軋亦可苟安一時然而今日所謂各遂所欲者僅已派之各爭其所欲者耳爭之者得遂所欲以去不爭者又將見可欲而來然則欲遂人之欲以求免於爭不其難歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[小販求免加捐之風潮]  
　　公共租界各小販因工部局捐務處擬於五月一號起每月加捐一元均以際此米珠薪桂按月納捐洋兩元已屬力有未逮設再加增殊與生計有礙故特集衆會議要求工部局華董朱葆珊設法維持並公禀滬海道尹陳交涉員向該局西董磋商免加未有頭緒兹該小販等因加捐之期已届要求免加之目的尚未達到故於昨晨聚集數百人蜂擁至美租界北西藏路北福建路兩衛生分所將玻璃窗雜物等件擊毀殆盡始各一鬨而散迨該管捕房捕頭聞警立飭通班中西探捕馳往彈壓時各小販等業經散去該探捕祇將形跡可疑之某甲一名拘入捕房經捕頭略詰口供諭着將甲押候查明解廨請究 
　　另一訪函云公共租界各項小販菜攤工部局决定於五月一號起實行加收捐照費已提前宣布詎各小販以近來米珠薪桂糊口維艱一經加捐不堪擔負故於二十八九兩日已聚衆集議對待辦法各捕房預有所聞因未有何種舉動並不先事張惶乃前日已有人向廣西路跑馬廳一帶居民宣告明日起各項菜蔬食物停止營業不能購買等語昨日爲陽曆四月月底上午十時收攤後各小販遂互相團結或數十人或百餘人分赴北福建路及致遠街西藏路等工部局衛生處滋鬧人多手雜見物便毀而尤以致遠街之衛生處蹂躪尤甚各小販外又有匪徒混入生事擁至樓上寫字間搗毀檯椅玻璃窗器具等物當有該處一百號站崗印捕及某號印捕聞警前往彈壓被若輩打失警笛時表並撕破號衣及頭上紅布衛生處出店俞怡德亦被毆打受傷捕房聞警立傳電話分知各捕房戒備並派中西探捕四出驅逐拘拿首要當場拘獲三名帶回捕房拘留候究 
　　又一訪函云公共租界各小菜場所設各小菜攤自英美工部局納捐各西董會議决定於陽曆五月一日起加增攤捐後業已通傳知照各攤户因近來生計艱難曾經集衆奔赴總商會請求朱葆三會長出而維持朱會長允代設法轉商除商請某律師擬繕西文正式信函由會長請工部局各西董懇求暫緩加增外一面親向各董正在極力磋商尚未解决詎各小販等知實行之期已届迫不及待遂於昨晨有一部份菜販實行停業手持扁擔圍集於東新橋愛多亞路空地上並唆使餘衆停業後爲捕房所聞恐擾禍端立派探捕馳往分投彈壓並趕爲驅散法捕房亦派探捕在界邊彈壓以免滋事云 
　　又滙報云上海售果小販步人力車夫之後塵於今晨罷工稍作暴動幸即爲巡捕鎭壓安靜僅微傷衛生處分局苦力一人今日暴動發生原因聞爲工部局議將小販執照捐自二元增至三元所致晨間九時左右有小販三四百人會集愛德華第七路租界方面老閘某空地巡捕聞信馳遞呈詞一上總巡一上衛生處主任反對將售果小販執照捐自二元增至三元上總巡之呈詞由管理老閘捕房之員接收另一呈詞則囑小販領袖送至河南路工部局衛生處衆乃從命而往行至福建路忽有數人止而攻擊附近衛生處分局搗毀器具數事傷及局中所用苦力一人後由巡捕解散其最出力者爲衛生處檢查西員瓊司及印捕一人老閘捕房旋亦派捕到場鎭壓故衆乃未敢逞蠻登時四散聞小販領袖並未參與暴動彼等且不以此舉爲然當暴動之際仍赴河南路衛生處以呈詞遞交當事員彼等之上呈詞必有苦衷工部局自當加以考慮本日售果小販皆未從事營業豫料不致再有事變縱有事變巡捕房與團練隊皆已嚴加戒備亦不足慮也 
[江寛輪船失事五紀]  
　　招商局之江寛輪船於本月二十五號晚在漢口下游被楚材兵輪撞沉後雖電報迭次往返究竟損失人命財産若干因相隔二千餘里一時無從探實前日太古洋行安慶輪船抵滬（係由漢二十六號下駛者）江寛船員及搭客家屬均往該輪碼頭守候及至傍泊碼頭始悉江寛被救各人尚不及附搭該輪須於二十七號江裕下水始有實在因此各該家屬扶老携老又懸望一宵昨日江裕抵滬各該家屬等先在招商局探聽到船時刻後即在碼頭守候午後一時江裕抛錨椗泊旣定遂爭先登船探視計被救得慶生還者除在漢口登岸外來滬六十餘人内有在船充當水手茶房及賬房中人亦有搭客得救回滬均身衣單薄衫褲履襪不全一時各家屬見面悲喜交集惟内有未歸各人之家屬尋覓不見頓現一種悲慘之狀經江裕船買辦袁仲蔚及船員等向之安慰謂尚有留鄂及他船救起多人俟江新江華等船陸續載回或尚能有會叙之望云云人意始各散去有李某由申赴湖北荆縣縣知事任所亦尚無下落至於此次江寛被撞情形言人人殊據外人方面傳述皆謂段總理東下時據探報江寛在九江上駛時附有間諜以致碰撞云云然確否未敢遽信也 
　　又函云招商局江寛輪船在漢口下游十餘里地方被楚材兵艦撞沉後現悉該輪司賬人孫守伯係上海人家住南市小南門口此次孫之家屬感悉孫已遇難經其胞兄孫小亭挈同弟婦前往失事處所探問虚實旋由其家接得孫守伯來函述明當時撞沉該輪人紛紛落水約歷半時許幸遇亞細亞火油船駛來施救得慶更生並聲明不日即可回滬等語惟伊兄則已在中途未悉確情也 
　　字林報云招商局昨晨接到快信報告江寛輪失事情形據云船被撞爲兩段六分鐘沉没其爲完全喪失殆無疑義楚材撞入其中部且左右旋轉促其速沉失事地點在美孚第二油池之對面距漢口約三英里聞江寛已落於八十英尺之深水中僅露桅桿於水上大約此項桅桿後將轟除之雖在深水但距岸不遠故有中國船客多人由小船救起船長與二三機師迄無下落 
　　湖北旅滬同鄉會致招商總局函云諸位先生公鑒逕啓者夏曆月之十五日漢口某兵輪撞沉江寛輪船一節噩耗傳來旅滬同人極形震悼據報載該輪駛近漢口遭此慘劇吾鄂生命財産定居多數究竟如何肇禍將來應向何方面要求撫卹賠之處統希貴局調查確實核定辦法即行宣布差　存亡當不獨敝同人等啣感已也臨楮悲憤不盡欲言耑此哀鳴敬頌公綏 
[臚陳救濟茶商辦法]  
　　上海總商會呈復江蘇實業廳長函云徑復者本年四月二十三日接准大函以奉省長公署訓令准農商部電開比年華茶外銷阻滯金融奇窘茶商生計困難本年茶市在即希速設法救濟以維茶業等因准此合行令仰該廳迅速核議維持辦法呈復酌奪此令等因轉函到會以近年華茶受困之原因在於外銷之不暢目前維持辦法自以弛禁爲第一要義迭經電陳政府在案此外如何爲治標之策如何爲根本之圖上海茶業會館爲茶商總機關事關切已必能確切指陳當即函致該會館核議去後復稱接奉大函遵卽邀集茶商到館討論僉認爲目前應籲政府維持厥有數項實爲刻不容緩一我國出口華茶總額得一百三十餘萬箱約值價銀二千餘萬俄國實佔銷數十分之八今我國下令禁止運俄實屬自絶茶商生計各産地茶商多有停業觀望翹待解禁方敢入山採辦亟應仰求政府速即宣布解除運往俄國茶禁以維華茶銷路誠有如鈞函所諭目前維持辦法自以弛禁爲第一要義者也一則華茶因歐戰期内船隻稀少貨積不銷應請由政府設法遴派華船酌助航費自裝華貨直駛外洋以冀源源輸出庶不致華茶商人專仰洋商鼻息一茶商連年虧折金融周轉良艱固在部電炤鑒之中擬請政府飭下國家銀行對於茶商通融接濟以拯一時之急如蒙照准應再由各茶商自與銀行接洽詳訂滙放歸還辦法以期互利此旣無損於國帑且可實惠及商救濟茶商之法似爲較實可行者也一洋茶如印度錫蘭爪哇等處率皆出口無稅日本雖稅亦極輕微獨華茶稅率綦重當此茶業凋敝已極之時亟應少輕華商擔負以爭一旦之命應請凡有産地正附稅過境釐捐曁各苛稅又海關出口稅通免征收以輕華茶成本萬一出口正稅不能邀免則一切附加及中途釐捐各種惡稅應予罷免以冀少紓商力至於根本圖維辦法容俟續議再陳等情查該會館所陳四端確爲目前救濟最要之策茶業之盛衰於國内金融關係甚大當此存亡絶續之交非予實力維持不足以資挽救相應據情奉復即祈貴所查照轉呈爲荷 
[運商公會對付加稅之通啓]  
　　旅滬長江上游糧食運商公會昨發通啟云江蘇改釐爲稅一案已定於五月一日（即三月二十一日）實行聞下關鐵路釐捐對於米糧一項每包須加抽一角之多病商病民已達極點現經各業全體要求上海總商會電呈北京大總統國務院曁財政農商各部並南京省長財政廳請求仍照舊章辦理（原電已紀上月二十七日本報）以恤商艱凡我運米商人務望稍安毋躁靜候解决照示遵行惟在京批未奉以前不妨暫緩轉運免受朦蔽事關運商切膚利害其各注意爲盼此啓 
[稅所長勸令各商照常運貨]  
　　上海稅務總公所高所長因五月一日（今日）奉令實行蘇省增加稅率嗣據商會轉呈各業反對加稅情形力請詳廳轉懇電陳大部維持商困仍照舊徵收前來當經據情電呈在案兹因訪聞各業不達目的將有輟業停運之議現此案期間雖届而省中尚未有切實指令頒布是以勸令各業商董務須轉勸各商業照常流通運貨暫行照舊徵收切勿輟業停運一俟奉到省令自有相當之解决云云 
[無錫稅所仍徵布稅]  
　　土布免釐三年一事因蘇省各屬稅所間有違背徵稅曾經該業代表疊請商會電呈力爭在案兹該業公所按無錫啟成布號來函略謂該處稅所仍行留難勒捐每件徵收洋一角六分雖由各該運布船户陳明下情請爲邀免何如該所終以未奉明文爲詞仍須照數繳稅方得釋放云云並寄遞稅票到滬該所代表接函後已併案彙呈財廳請示辦理矣 
[美國鎔售銀幣議案之通過]  
　　字林報云據路透電社二十三日華盛頓電稱政府所提出鎔售銀幣三百五十兆元一案已由衆院通過今惟待威爾遜總統批准實行云云按此舉談論已逾一年美國國庫存有銀幣四百兆元幾與一年所産銀數相埒今所提出之議案規定鎔售三百五十兆元大半將供印度之用惟此欵或不必鎔化蓋可如銀條運至印度或其他造幣廠鎔化也該案並規定許美政府以每温司美金一元之價購入同量之銀（大約乃向美國出産家購之）致銀價因以大漲自四月二十六日起倫敦銀價常定於四十九便士又四分之一此與美國之銀價加以經過大西洋之運費與保險費相埒大批之銀一經吸收與市面有何影響尚難預言大約銀價仍將如豆麥然受制於供求之公律也 
[經售美國自由借欵計數]  
　　美國第三次自由借欵發行後本埠協約國各銀行皆爲經售中外人士購者頗衆昨爲截止日計算共售出美金洋六十萬八千七百元此外尚有漢口售出者約美金八萬五千元北京售出者約美金二萬五千元 
[日本造紙協會議加紙價]  
　　字林報云日本造紙協會之造紙廠代表近集議於東京討論紙張加價問題當决定造紙廠不可締結互相增價之契約但至出産之費較前增多不得不加價以顧成本時則造紙廠可以互增紙價並議定擴充産額限制出口以期維持市面而免紙價日高衆料日本紙價將增高百分之五至百分之十云 
[無業德人之拘訊]  
　　公共工部局敵僑註册所查得僑居吳淞路一千四百十四號門牌之德國人羅格司（譯音）無業營生終日遊蕩形殊可疑以故知照捕房密飭一百十三號西探將該德人於昨拘解公共公堂請示經開讞員與美博副領事略詰數語諭令羅格司押候備文詳解護軍使署核辦 
[浙督軍請撥軍械]  
　　滬南兵工廠總辦謝邦清昨接浙省楊督軍電略謂浙省援閩軍隊業已次第出發應需鎗彈務須配足始克應敵除由該廠長解到第一批鎗彈三千箱當即轉解童部收納外特　嗣後尚望源源撥解以應軍需云云謝廠長接電後以各省請領子彈在在緊要故已飭鎗彈主任趕速督工承造矣 
[兵工廠紀事兩則]  
　　陸軍部前飭上海兵工廠將造成過山陸路兩種快炮查明解部以便分撥軍用曾誌前報兹經滬廠總辦謝錦章檢出試驗合度之過山砲十七尊陸路跑砲四尊機關鎗兩架手鎗一百餘枝並配該二種砲上之砲彈一萬餘箱特向路局加配鐵篴車輛十餘部於昨日送至南站裝儎運寗以便渡江仍裝火車解京交納一面又派造砲之工師三四名恊同赴京俾便指點砲上各種機關云 
　　上海兵工廠邇因製造軍用皮件需用皮料故由謝總辦向某洋行定購雷根皮一千磅此料産自英國業已運到　交該廠配製矣 
[車站搬送行李費之規定]  
　　滬寗鐵路車站外脚夫運送行李上車下車每件照章祇給銅元一枚而現時習慣每件已給以銅元兩枚詎該脚夫等仍貪得無厭往往例外需索致客商嗑有煩言事爲交通部所聞昨已令飭該路迅將規定章程知搬送行李一件祇給銅元一枚等語用黑板白漆標明竪立於行李房辦公桌上俾上下車客一望而知以免脚夫需索如再有任意違章例外要求者准其扭送車務處從嚴懲處自此項定章實行後外脚夫等對於車客已不復如前之强硬需索客商咸稱便利云 
[公共公廨開訊小田鷄]  
　　盜匪通州人劉阿慶（混名小田鷄）因於去年七月間先後串同已由老閘捕房獲解公堂訊辦之李阿四及在逃之小牛等持械夥刦虹口乍浦路二百七十一號四百十七號門牌洪德昌黄永永兩烟紙店内現洋鈔票分贓逃匿法租界被法捕房緝獲經美捕房西探目利扶同華探目王四福包探薛正昌偵知禀明捕頭投請法捕房將劉提回昨解公共公堂請究經中西官訊據中西探禀明前情並稱查該被告尚有夥刦有恒路三號洋房日本人家財物情事因判劉匪押候禮拜六日領堂期解究 
[陸軍部否認美國紅會在華設立分會]  
　　中國紅十字會接陸軍部公函云逕啓者准外交部咨開准美芮使函開現在美國紅十字會擬在中國設立分會此等辦法非欲侵犯中國紅十字會所應爲之事其宗旨不過因襄助美國戰事賑濟而設等因查美使所請旣聲明非欲侵犯中國紅十字會等語似可照准除分咨外相應先行咨請貴部查照見復以憑辦理等因到部當經咨復外交部阻止在案除分咨外相應鈔錄咨稿函達貴會查照可也二月二十八日 
　　陸軍部咨外交部文　爲咨行事准咨開（見上）相應先行咨請貴部查照見復以憑辦理等因查中國紅十字會業已成立有年分設多處對於各種慈善事業歷經竭力辦理美國如辦戰時賑濟當可酌量襄助且外人在中國設立紅十字分會向無先例民國五年日本欲在龍口設立赤十字社曾經阻止有案此次美國所請情事相同似亦未便照准除函紅十字會並分咨外相應咨復貴部查照辦理可也 
[職業教育社年會預紀]  
　　中華職業教育社舉行第一届年會曾誌本報兹復探悉確定五月五日舉行會場假本埠西門外江蘇省教育會午後一時開會其秩序一報告二提議三講演四辯論五學生表演六展覧陳列品七茶點七時在上海公共體育場聚餐餐畢續演幻燈音樂以助興味各校職業教育成績品已紛紛送至省教育會種種布置正在預備云 
 
 

Page 11

 
 
[第二部選舉人資格之解釋]  
　　上海縣公署昨接省長有電開頃接中央選舉會第二部選舉監督調電開准江西省長電詢第二部所列資格人員是否僅以在藉者爲限抑在京在外省者均應查報又曾任特任官一項如前清文武大員是否在内等語查第二部所列資格人員其委託外省調查者應各就其住在地無論本籍外藉均應查報至曾任特任官一項應以民國曾任特任官者爲限除電復外特此電達查照等因准此仰即查照辦理爲要 
[路員儲蓄之籌擬]  
　　滬寗滬杭甬路局前奉交通部路政司函送道清路局員司儲蓄章程飭爲仿辦等因業經任局長分行各科徵求意見以便酌量辦理聞各科員司對於儲蓄殊表同情但僅限以總務一處至其他車務工程各方面人數衆多一時恐未易遵辦任局長擬即於本年七月分起擬訂儲蓄專章呈部核定實行日内已將草章籌議大致與道清相仿而尤形利便云 
[炮兵遷駐新營房]  
　　陸軍第四師砲兵第四團團部及該團之砲兵第二營官兵向駐滬軍營舊址兹因該址由業主收回擬改建紡織廠及小菜場是以該砲兵團另在高昌廟老砲隊營之操場基内啓建新房一百二十餘間業經一併工竣所有電話線電燈等項亦皆置備完全故由該團長與第二營梁營長於昨日飭令部下各官佐士兵將軍用物件遷入高昌廟新造營房辦公矣 
[盜匪解送檢廳訊辦]  
　　地方警察第六分所巡警前在姜家橋附近拿獲身藏兇刀二把並麻繩等物之盜匪孫順中王阿虎陳阿根王興元陳阿春等五名申送警察事務所發科訊得若輩曾聚衆在高橋鎭行刦孫順中之叔母金銀衣飾等物判令一併押候查明再核在案兹悉此案業經司法科派探調查若輩均係不法匪徒案涉刑事乃於昨午備文加派探警將孫順中等五犯連同兇器押送地方檢察廳請爲訊辦 
[擬建川南輪埠碼頭]  
　　滬南董家渡一帶自有南滙川沙等處小輪停泊以來行李往來日益繁夥惟是處並無適當碼頭以致行人上落諸多不便前經浦東同人會籌議擬建公共碼頭一所嗣以欵無所出迄未實行兹由川沙商人張裕田發起重提前議商請該邑商會會長陸連溪與南滙商會及旅滬同人會等各方面籌商辦法擬集欵建築活絡碼頭一所現正着手籌欵規畫進行一俟就緒即當向工巡捐局接洽以便開工 
[青年會今晚續講通俗教育]  
　　四川路青年會定於今晚（五月一日）八句鐘開會員交誼會敦請吳稚暉君續講通俗教育問題並演彩色活動影戲以助清興凡係該會會員届時均可入座 
[南通醫校學生參觀寳隆醫院紀]  
　　南通醫學專門學校三年級師生組織參觀團由寗而蘇而滬參觀各地醫院學校前晚抵步由該校前醫院院監黄勝白君導入寳隆醫院參觀病理試驗室病理藏府儲藏室病理講堂藏書樓藏圖室等皆由德國大學教授病理學博士費希爾氏指示講演一切繼入微生物試驗室試畜飼養室衛生化驗室及微生物學實習室皆由陳一龍醫生指講及臨時試驗一切繼由李占南博士引入Ｘ光室電光浴室指示各種Ｘ光照片并當場演試Ｘ光繼參觀手術室施診室眼科室并陳列各種驗目器械由各醫生實地試騐講解繼由孔逸塵醫生導入外科病房趙松橋醫生導入内科病房汪仲言醫生導入皮膚花柳病房皆按床講說末復參觀女病房産科室看護室等外科病房中有已愈之腸胃接合手術皮膚科病房中有已治愈之傳染性濕壞疽以及女病房有已治愈之極重流行性腦脊髓膜炎最爲該校學生所注意繼入解剖講堂時已下午三鐘故各解剖標本及解剖室等均不及參觀當由該校沈主任致謝詞賓主對立行禮而别 
[商校之歡迎會]  
　　新閳麥根路中華商業專門學校前日（星期六）開會歡迎銀行科主任博恩君及其夫人先由校長嚴俊超報告開會宗旨畢博君即登台演說銀行與社會金融之關係並詳述近年海上銀行界情狀其後中西教員如麥柯赫華德杜秋聲朱介孫及華蜜登女士等相繼演說畢合攝一影以留紀念 
[德醫學會歡迎南通醫校師生紀]  
　　昨日中華德醫學會在雅叙園正廳張筵歡迎南通醫學專門學校師生賓主共四十餘人席間由中華德醫學會會長江逢治博士致歡迎詞略謂南通醫校學生向以樸誠勤學著譽國中今得相聚一堂實深榮幸該校主任及一部分教員皆爲德醫是諸君與本會同人實出一泒深願自今一聚永相提携共圖發展云云即由該校主任沈堯階離席致答詞略謂此次率領學生來滬深蒙母校諸師友熱誠招待感激非常又承諸同人設席贈言可見兩校精神已深團結今夕之會深望與會諸君勿視爲團結之終點而視爲提携之初基幸甚幸甚其餘德醫學會黄鳴鵠南通醫校趙鑄皆有演說并當場交換名刺賓主盡歡而散 
[美術學校之旅行寫生]  
　　西門外白雲觀圖畫美術學校因第四班學生畢業在邇於今日下午由劉海粟君率同各生赴西湖野外寫生用直觀的教授庶　業後得以觸類旁觀潛心研究云 
[開辦通俗夜校]  
　　愷自邇路中華高等小學校爲普及教育起見特設通俗夜夜由該校教員黄滌之汪馥沅席子堅等分任義務學費一槪不收所授科目爲修身國文國語珠算尺牘五項凡年長失學有志上進者盍速前往肄業乎 
[愚國將開遊藝會]  
　　少年宣講園附辦童子負販團因開辦經費不敷得本埠愚園主人之贊助允將該園於陽曆五月五日（隂曆三月二十五日）假與該團開會一天除該園原有景緻及動物諸項外並聘林繼青編唱時事灘簧胡夀慶文武戲法並請新劇家劍雲倩影鵑魂玉亭夢夢慶祥憨憨天行韜庵問我無悶通衢蝶魂諸人會演警世新劇社會鐘以娛來賓林胡二君灌簧戲法均盡義務誠熱心社會事業也聞紳商軍政各界莫不踴躍購劵云 
[廣肇公所保存孤寡産業之會議]  
　　廣肇公所昨據廣益號報告歐陽烈遺産現經公堂判决由廨抄錄堂諭送請公所會議應允收管等情當經邀集各董於午後開會將堂諭當衆宣述云本案原告前存廣益號之欵現因該親族歐陽恩等全體到堂反對歐陽洗氏提去化用本公堂認爲該親屬人等反對有理由准將該欵洋三千五百元改交廣肇公所保存十二年俟該氏兩子長大到案請領至該存欵之利息應着該公所從豐按月給付歐陽洗氏母子三人收領以度生活着該親族歐陽恩等公繳本案律費銀一百兩完案等因卽經該公所董事公議以矜孤卹寡義所當盡一俟將欵交到即遵堂諭辦理妥爲保存議畢散會已鐘鳴五下矣 
[花國百美圖出版]  
　　二馬路跑馬廳生生美術公司發行之花國百美圖搜羅近日名妓系以題詞紙張潔白裝釘精良本定二月底出版因手續過繁一再延遞現聞已於本月十五日出版往購者爭先恐後云 
[第四次農商統計書出版]  
　　農商部辦理農商統計歷經出版頒行現在第四次農商統計又經編印成書留心國内實業者盍往購之 
[蘇路開車十週紀念會紀事]  
　　滬杭甬鐵路爲商辦之蘇浙兩路合併而成以蘇路言自戊申年三月二十日開車以來迄已十載始也全路辦事人員悉係鐵路學堂畢業生今則該學生等猶得在路辦事者已寥若晨星矣撫今追昔不無感慨故由該路在滬同人於昨日下午借座都益處開十週紀念會並全體攝影以誌不忘在座者有車務處之繆鏞樓劉升如李企胡張玉衡周伯英機務處之秦澄甫賬務處之承玉書陶神州趙鞏召宋貽于上海南站汪佩青裴士密居善安李蔡孫錢雄陳季良上海北站王戟秋陳友夔等十數人觥籌交錯盡歡而散 
[關炯之夀辰預誌]  
　　舊曆三月二十三日爲公共公廨正會審官關烱之君四旬夀辰滬北總商會總協理朱葆三沈聯芳等發起合送夀屏銀爵公份以伸慶祝現設收禮代辦處於白克路二號洋房並假哈同花園爲公祝地點想届時必有一番熱閙也 
[給發升孚輪船之執照]  
　　江海關監督公署近接江蘇省公署令云案准交通部咨開前准浙江省長咨開三北輪埠公司增置升孚火輪一艘推廣航路添加股本檢同原送各種文件咨請查核等因本部當以該公司升孚輪船前據禀稱租與開灤煤礦局運煤等語經部指令江海關監督轉飭該局註册領照迄未據報令催該監督查明該輪現歸何人行駛飭令呈部領照去後兹據該監督呈稱遵即轉稅務司查明具復據三北輪埠公司升孚輪船前租與開灤煤礦局行駛現經收回自用因未議定航線故尚未呈請給照刻將航線議定備具呈式函送轉呈註册給照等因理合將送到呈式呈請察核等語到部查該輪行駛航線夏秋二季起上海訖漢口天津經過鎭江南京蕪湖九江牛莊烟台等處冬春二季由上海至福州汕頭廣東香港新加坡仰光日本海參崴等處除由本部註册塡就執照一紙發交該監督轉給承領曁訓令各監督查照外相應咨請查照云云馮監督業已通知三北公司承領矣 
[郵局新定收信送信辦法]  
　　北京路中國郵政總局現定提早送信辦法凡置有信箱者其半夜來信皆於次晨七時送交而午前七時到滬之南京火車帶來各郵件皆於午前九時送交有欲安置信箱者可函告北京路郵務副長每年預繳費六元該總局又展長收信時間凡尋常信件與快信皆可於夜半前送局俾交次晨頭班火車或輪船寄出本埠信件如於夜半時送局卽可於次晨送交收信之人總局發售郵票之時間亦展至夜半爲止總局此舉誠爲便利再本埠洋文信件因郵差不識外國文字故郵政局須用譯員於洋文信上譯華文地址以致多費時間如發洋文信件者能將收信人住址添註華文於信面之上則旣可省時且可免誤送矣 
[郵務局招考通告]  
　　上海郵務管理局長李齊君昨發通告略謂本局招考郵務人員每年係五十一兩月爲考期際此考期將届凡願應考望速開具姓名住址並貼印花一角投遞本局以便記入報名册云 
[烏里雅蘇臺郵局開辦日期]  
　　本埠各機關均接江蘇省長訓令云案准交通部咨開據郵政總局呈稱據直隸郵務管理局報稱烏里雅蘇臺郵局已於四月一日開辦計庫烏路班兩端第一次互發之郵件可於本月五日施行等情前來相應咨請查照等因准此除分行外合行令仰該口知照此令 
[創設施材會]  
　　虹口華記路普濟善堂自民國元年創辦以來逐日上下午施診給藥不取分文惠及貧病不少近該堂董陸文中君以虹口幅旣廣貧户繁多每見貧乏人家病斃之人陳屍簷下乏資收殮殊屬可慘爰特邀集同志提議創辦施材會定名聯益其辦法不問何人不分畛域經會員調查確實即行直接施材洵可謂澤及枯骨矣 
[大統路火警之追究]  
　　閘北大統路崇義西里北隔壁第三十七八號門牌永豐鹹肉店樓上稻柴堆内於前晚三句餘鐘突然起火經住居該里之陸虎莊瞥見立即報告對面第一段救火會開放自來水澆救得卽撲滅當衆鄰居帮救時第三十六號之賀興記理髮店緊閉前後門如無聞見衆鄰居因其保有火險嘖有頗言詎理髮店夥張某聞而大怒與住居該里之常州人陸阿連大起衝突互相扭毆傷及陸之頭部由四區崗警一併拘入區署余署長查得永豐亦保火險店主夏松甫徽州人現不在滬並將經理岳關福傳案候訊昨日該處鄰居公泰米店源申生錫箔莊等公禀警署聲稱理髮店主賀天保房租已欠數月疑點甚多應請澈查究辦云云余署員諭候調查明晰再行核辦 
[身藏紅土之科罰]  
　　皖人黄大花前日身藏紅土一磅經過山西路被包探顧阿根查獲以其違章將黄連土帶入捕房昨解公共公堂請究經中西官訊供明確判黄罰洋五十元充公無洋改押二月以儆 
[註銷定土糾葛案]  
　　波斯商德建洋行控郭漁舟買賣大土不交定貨請追損失銀二十一萬一千二百六十八兩又土價銀一萬三千五百九十兩及歷年利息等情昨晨經俞襄讞會同俄領事格君升座復訊兩造各延律師到堂辯論之下經中西官磋商良久判曰訊得此案原告控被告定土紏葛本公堂研究合同及各種證據認爲賣空買空性質應即將案註銷 
[索詐與帶土均應究辦]  
　　陳友德昨在北市購得烟土一包密藏身畔行至新開河被迭次犯案之劉德海等三人自稱爲警察廳偵探將陳阻住搜查向之拆稍洋二十元陳不服與之爭執當爲巡警查悉前往將陳劉二人連同證物拘獲其餘二人乘間逸去遂押送一區二分駐所由王金山警佐訊得劉德海冒探索詐陳友德私帶烟土均應究辦當卽諭令備文一併移送地方檢察廳訊究 
[成衣匠偵獲逃妻]  
　　住居西門内舊道前街六號門牌成衣匠須阿梅之妻陸氏年十九歳三月初一日携同所生三歳女孩大新逃逸須疑係妻父陸錦銓妻母陸徐氏等藏匿遂投警廳具禀控訴在案兹悉此案現經須偵悉其妻與女實被前在伊處爲夥之潘子季誘逃避匿浦東陸家渡乃於昨晨投報三區警署由解警正飭警馳往將該氏母女及潘分别拘案略訊一過申送地方檢察廳訊究 
[寳貝墮河身死續誌]  
　　鹽城人張龍福偕同伊妹寳貝駕舟駛經西北鄉曹家渡被侯根大之糞船碰撞以致寳貝墮河溺斃等情已誌昨報昨午據水巡隊將張龍福侯根大函送地方廳午後經檢察官預審之下判侯收押張出外趕緊打撈寳貝屍身再行核辦 
[婢與妓留養擇配]  
　　北京路六百五十一號門牌陸姓家婢女王巧林因屢被主母凌虐不堪其苦逃入濟良所又廣東路二百二十八號門牌花烟間妓女劉天福亦被惡鴇虐待脅逼應客不願潛出奔入濟良所求援昨由所董將兩女併送公堂請訊據王女供稱在陸姓家爲婢近由主母逼我學習彈唱被其百般毒打云云質之劉妓供稱迭遭惡鴇凌虐勒令應客不願爲娼要求超豁中西官得供判王劉兩女均發濟良所留養擇配 
[攫取珠花被獲]  
　　匪類邱東來前日在廣西路攫取婦人陳羅氏值洋一百元之珠花一朶圖逃被包探沈阿岳追獲昨解公共公堂經中西官訊判押候查明訊辦 
[攔刦金圈被獲]  
　　甬人奚德寳糾黨在北四川路某弄内攔刦婦人王徐氏耳上所戴值洋六元之金圈一副圖逃經氏大聲喊捕由三百四十九號華捕帮同追獲帶入捕房禀明捕頭押候解送公堂訊懲 
[基地糾葛之辯論]  
　　唐志甫與譚輯夫因侵佔基地糾葛涉訟於地方審判應前經訊明判决唐不服提起上訴昨午該廳各推事官特開合議庭審理唐供本地人今年五十六歳爲鹹肉莊生理世居小南門城門口我家祖遺房地昔年三房分派我名下得二分七釐五毫歷年照數納糧其餘爲唐裕香唐桂生所完納住屋四址東至濮家西至林姓近來屋後之地被譚侵佔前奉判决不服爲此上訴求察問官問曰可有單契供稱單契全無只有糧串爲證左近鄰人如朱卞氏朱小　等均可邀來作證求鑒當據該證人等訴稱是處基地歷來只知爲唐姓業産後來有無出賣我等不得而知又據譚供年三十歳爲北貨行生理此項基地與唐姓毗連且有單據爲證前經呈案證明今日民人亦邀吳粹卿趙信三等來案作證刻在庭外候示供畢又將一切單據呈驗訊至此兩造所延律師皆出庭辯護良久問官以爲時已晚即諭辯論中止一併退去聽候再核 
[巡警毆人之具控]  
　　昨有婦人方翁氏具呈警廳略云本月二十二日氏在西門内關帝廟禮懴追薦先人迨事畢已在深夜一點餘鐘矣氏子立成立信均年幼同坐人力車回法界同富里住宅詎行至民國路外國墳山地方有二區一分駐所第十八守望所巡警上前干涉以二人同車有違警章立成不得已下車步行立信仍坐原車拉行豈知該巡警不問情由將立信脚踢兩下又將鎗柄痛擊幸由法界華捕見而勸阻始得放行當時因小事忍辱不料立信連日背脇疼痛嘔血便紅迄已數天尚未平復伏思巡警爲保護人民而設豈可以區區小事逞意兇毆况氏子均係年幼學生何堪受此摧殘貽害終身本早呈控因時在深夜未悉巡警號數素仰貴廳長痛恨打人不啻三令五申爲特具呈請祈查明慾辦以儆效尤庶居民不致再受若輩蹂躪不勝待命云云 
[索欵擊破頭顱]  
　　住居閘北梅園路銘慶里之徐林山前日扭王幹臣至四區二分所控稱因向幹臣之子索討會欵三十三角無着反被毆破頭顱受傷甚重請爲究辦昨由趙署員轉解司法科押候訊辦 
[脚踏車撞傷小孩]  
　　前日有王文有之八歳子志成在途行走被張仲林所乘之脚踏車撞傷足骨當由崗巡拘解閘北四區一分所轉解司法科經段科員訊問一過者張給王養傷費洋兩元了案 
[迷路男孩待領]  
　　男孩方培芳身穿紅花洋布單衫白洋布襯衫灰色柳條布開襠夾袴内襯白洋布單袴藍白格子布袴腰蒲鞋頭鞋子白絲襪和尚頭秃頭無帽在法新租界地方迷途啼哭爲捕查見帶入捕房昨送法公堂請示詰據供稱丹陽人年十歳於日前在原籍地方隨姐姐來申在途失散餘言含糊中西官判送堂留養候領 
[錢債案候傳人證覆訊]  
　　義大水木作主陸少蘭延代表范伯良律師在英公廨控要匠作頭閔錦泉不還貨價洋六百十元零六角五分九釐等情前日午後由廨提訊原告代表范伯良律師上堂譯稱被告於去年夏曆十月份止結欠貨價洋六百十元零六角五分九釐嗣向索取被告付支票洋三百元届期向收無着今將賑據呈堂請追質之被告亦延代表賚美律師到堂辯護並稱原告控數不符照被告核算尚該洋一百零三元去年十二月二十六日預備交付因原告不願收取定欲涉訟云云繼由兩造律師互相辯駁良久關讞員核供判候傳集人證到案復訊再核 
[懲儆刑事各犯之宣判]  
　　昨日午後地方審判廳刑庭長端木棻會同李素軒檢察官開庭飭提刑事各案犯到案宣判當判殺人犯吳寳和監禁五年放火犯陳阿二監禁三年私帶烟土四小包洋烟九十二盒土皮二包之周阿濤罰洋一百五二元私帶洋烟三十盒烟土一兩一錢之張海根罰洋五十元行竊祥生廠四塊鐵板之竊賊鍾小扣子拘役十五天分别示儆 
[房租限三天歸還]  
　　收租人朱效俊昨至法公堂控房客陳國生虧欠租洋三十六元除收外尚欠洋十六元向索不付請求訊追陳傳不到案中西官判限被告於三天歸還違干未便 
[押店收當賊贓之懲罰]  
　　積竊朱洪元前在英租界竊取某姓家金戒數只持至法租界豐裕公和萬康永夀等各押店質洋化用現爲英公廨包探將朱拘獲供出金戒質在法界故於昨日由英探將朱帶至法公堂禀明前情並稱當各失主報緝之時由捕房開明失單送交各押店不准收押今該押店明知賊贓有意收押違犯章程請究中西官判吊案金戒准交英探帶去各押店不應故意收押來歷不明之物着各罰洋二元充公示儆 
[介紹書家]  
　　興化陳錫侯君善書法尤工漢隸平日不輕以書示人故海内知者甚鮮頃到滬寄寓四馬路新鹿鳴旅館聞不日有旅杭之行如有欲求墨寳者本館營業部可代收轉 
雜評二 
[滬商之呼籲]  
　　嗚呼中國稅法之弊千萬言不能盡之矣而其大要在取稅無一定之標凖算法繁雜而不公平又不存體恤商民之心一意以搜括爲快苟可以多取諸民者則無不曲盡其剝削之手段不問民力者何品類若何而但曰較他國輕也輕也殊不知民力與取稅之種類亦有密切關係民力充實之國於食鹽米麥等人生必需之品即取稅偶有輕重無大影響於民貧弱之國取稅稍有不均商民已感痛苦况乎我國旣無以助民生産之發達而又以煩苛之稅法阻遏之無謂之戰事蹂躪之幾何不令國家癆瘵以斃耶吾所以觀於滬上各商之呼籲而不禁爲中國前途憂也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[技士之弊] [  徐勵吾]  
　　光復後各縣署中之員役名目雖與前清不同而其所司之事所作之弊則與前清無異且或加甚焉惟技士則非前清之工房所改乃光復後新增之一員以備案件關於專門學術知事不能明辨而使之代爲鑒察者其立意非不善也無如膺是席者多由知事瞻徇薦者情面而來其無專門學術而濫竽充數僅善於作弊者無論矣即有專門學術者其作弊亦與各員役等是亦今日縣署中新增一作弊之人才也兹試藉百弊叢談而揭明之夫技士之職務在於贊助知事辦公時化驗新奇之物質測量繁賾之地址推算浩大之工程者也今則斯民憂亂憂貧之不暇能從容精研實業創造新物呈請知事化驗轉詳上憲立案專利者絶少（如其有之則非運動不爲核准轉呈）惟有測量地址推算工程兩事有時借重於技士地址之須測量者如蘆洲柴由鹽灘田畝塘壩摹壙房基各項民間或因侵佔而爭訟則非照契紙所載之丈尺而測量之不能清工程之須推算者如濬河造梁修城築路以及修補倉廪收拾古蹟各事非照深淺大小長短廣狹各形式而推算之不能准技士受知事之委託亦出其素所熟悉勾股弧三角平方長方立方各術測量而推算之繪圖列表報告以盡職可矣乃據吾之所聞多有藉職務而作弊者其測量地址所得尺丈之數也雖不敢改多爲少改少爲多以致訟者上控復查而露破綻然當丈量繪草圖時對於理直而必勝訴者必以此圖不易繪回署後須照此草圖之尺丈斟酌復算爲辭又或故指奇零灣曲不易測量之地面謂此方尺丈尚恐不准愚者聞其說則必恐其改此眞尺丈之數而隱來納賄矣智者聞其言雖知其不敢改此眞尺丈之數意在索賄恐其繪圖報告延宕日期案難速結亦必隱來納賄矣斯民之勢力最微膽量又小又誰敢聽之而不納賄俟其改眞尺丈之數訴其索賄不遂而出此哉其推算工程所得之數目也則必先故減去十分之二以示工頭工頭見之則必納賄而求增納賄少則增工程之數少納賄多則增工程之數多以補足前所減十分之二爲止其所以如此先減後增者非惟爲一已得賄計兼爲賬房折扣（縣公署賬房遇此等出欵俱九五扣）計且使工頭樂於餽送計也譬如值一千元之工程賬房九五折扣則餘九百五十元技士得賄五十元則餘九百元合計不過十分之一耳而必先減去十分之二然後補足者使工頭亦得此十分之二中二分之一之工價而樂得納此十分之一之賄金也作弊計算之精面面俱到洵不愧爲技士矣然而工價九折則土木質料外强中乾勢所必至又烏能歸咎於工頭哉嗟乎吾書至此不禁憫念吾民矣夫今日之爲技士者大都學校畢業而精於理化算術者也學校之經費皆吾民之脂膏濾之以培植人才望其學成出而問世以福吾民者也今乃藉職務而作弊若是尚何望哉尚何望哉六 
家庭常識 
[簡便防疫器] [  半佛]  
　即以新潔手帕一方先浸於硼酸水中絞乾風燥用時摺疊數層卽以掩口鼻部但巾上宜加記認毋使方纔向外之一面轉而向内反致直接吸受再洗時亦宜用硼酸水巾白如常並無藥氣 
集益錄 
[答九十三問]  
　乾餾石炭即得煤氣煤氣供給燃燒外其所存之煤黑油（Coal　tar）若施以種種手術則藥品也染料也皆得造出難稱副産其利實豐前日集益錄中已略言及之即乾鑛時分輕油中油重油Ａnthraceno　oil '及Ｐitch。五部分是也更以此五部分而利用之又可製出無數極有用之物品今旣承下問敢不盡其所知伸說如下但掛一漏萬或有未詳盡處仍望高明匡正俾符集思廣益之本旨則幸甚 
　　一偏蘇里（Benzol）又稱盆純（Ｂenzene）爲蒸餾煤黑油時第一部餾得之液體即輕油之主成分是也其分子式爲（C６Ｈ６）。此種液體能屈折光線無色澄明有爽快之芳香零度時凍結八十度以上則沸騰不溶於水而溶解於酒精以脫　囉仿謨等又能溶解脂肪彈性橡皮樹脂硫黄樟腦碘燐等故稱爲有機性溶劑其他用途亦廣備述如下（甲）以盆純有溶解脂肪之性質故衣服上沾濡油漬用棉花醮盆純少許拭布面上油漬自能消失但有腐蝕纎維質之性故拭布後宜掛衣服於通風之所待盆純揮發殆盡方可收藏藥房中所售之油漬藥水即盆純也有種器皿重積油垢不能洗淨時以盆純洗之即能洗脫也（乙）硝基偏蘇里之製造硝基偏蘇里（Ｎilro 'benzol）一稱人造苦扁桃油因其有類似苦扁桃油之香味香水石鹼之製造時皆用之爲香料焉但有毒性不可以供食用製造時即取强硝酸與濃硫酸等量混合使成温液乃於此液中滴入偏蘇里一時起劇烈作用發赤煙少時卽生成油狀赤色液以數倍之水洗之該液不溶而殘留此卽人造苦扁桃油是也（未完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷下　第四十一章（四） 
　　勞雷蹙額曰此殆老人昔日致之以備不虞者然今老人已癎又焉用此卡登搖首曰否當知吾人得此效力實大唯汝之通行證亦尚在乎曰在卡登曰然則吾亦有一紙并以付汝言時果於懷中出其證劵並老人一紙付之勞雷曰此二紙并汝一劵均煩汝爲寳藏蓋吾明日當往獄中探視湯訥已有白莎爲我内應事當可成但老人之家亦不能久留巴黎蓋吾頃自聖安東街酒肆中來耳聞若濟議和禍將連及其母女也勞雷曰噫此事確乎卡登曰烏得不確蓋老人書中所言慘死之二人即爲馬丹竇瑪齊之兄若姊故此仇切齒誓必報復而又恨老人之不附已且并遷怒及之須知今世已無公理一任此輩雌黄但一啓其口者即同歸於盡矣故汝明日可携曼萊家屬駕車待於銀行門外不問吾事果能得手與否必於九句鐘至至卽上車汝可引車立奔出關通行證俱在汝手當無所阻亦不必問吾所事果如何也勞雷時方撫慰老人耳聆卡登閃鑠之詞乃不解曰此果何意卡登曰汝勿問我但記此事實繫曼萊一家之命運待汝歸國之時自能了然於卡登之妙用矣勞雷乃捧卡登之手緊握之曰小友但願汝言非虚湯訥夫婦重圓固不敢望但得此父女三人無恙而出境者吾亦感謝不盡矣卡登曰謝汝今老人居此亦非策願汝扶之返寓并告露蒔但謂老人身有危險故必明日出關毋及湯訥則曼萊之心固甚願與湯訥同死也勞雷曰諾遂扶老人起老人方呻吟除痛苦之聲每步屢廻其首此狀絶似十數年前初出竇瑪齊酒肆時也卡登欲行又呼勞雷曰丈吾所言者汝當一一牢記勞雷曰記之卡登曰然則明日九時必駕車待於銀行門次候吾一至驅車立發曰唯君不至者吾不發也卡登曰然吾之護照已授於君故吾性命亦卽托付於君矣勞雷曰知之卡登乃助勞雷扶老人下樓送至其家卡登仍不入目送勞雷扃門而進乃背手仰望樓窗見室中燈火尚明中有娉婷人影似方背燈而泣卡登喟然曰嗟乎上帝願汝加之以福一切災難我寗爲之替也（第四十一章完） 
 
 
 

Page 15

 
 
   
 
 

Page 16

 
 
   
 
