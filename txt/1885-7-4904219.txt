# 1885 - 7 - 4904219

 

Page 1

 
 
[第二十五號畫報出售] [  申報館主人啓]  
　　吳清帥每日清晨必於營中箭道燃放手鎗數十響無不一一中靶文武通才爲近今所罕覯劉淵亭一武夫耳因其有志自新力禦外侮朝廷特　提督銜以示激勸而劉淵亭亦感激涕零誓與諸將奮勉殺賊亦血性男予也兩圖俱編入此二十五號畵報進於十六日出售淞隱漫錄一畫餘卷一之十圖十說外由十六號畵報附送至此次二十五號畫報止又得十圖十說是爲卷二之終仍附畵報之末按號分送閱者鑒之此布 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[法事答問]  
　　客有問於予曰今日法人之力絀矣法人之技窮矣越南東京之兵屢爲岑王諸帥所挫衂殲其驍將殄其强兵奪共舟車輜重無月不戰無戰不克掃塵滅迹幾於靡有孑遺卽其佔據基隆之師亦且虛張聲勢不能收尺寸之功從前詡詡　大言不慚曰我封口矣我封口矣然亦祗兵船十數艘游弅海面肆其鴟張鱷噬而己兵船日减游奕日疎今則帆舶兵輪出入無忌口且不能封何有於戰惟在洪波駭浪之中擄掠商船取其食物以兾殘喘苟延而己我中國於此時正　一鼓作氣激勵我士卒滅此朝食以大快中國十八省食毛踐土之人心而乃今日築砲臺明日購軍械遷延時日濡滯遲留若鎭定又若遲疑若持重又若畏葸子固留心時事者請言其所以然之故首子曰子之言似矣而猶未確切事情也今夫法大國也亦强國也其兵雖凋殘而猶可以添調其餉雖奇絀而猶可以籌備就目前而論狡兎之窟幾覆鼯鼠之技己窮似不難一皷成擒驅之使出然我苟貿貿然與之一戰恐彼族急則反噬捨命與爭中原逐鹿不知鹿死誰手雖我之兵士足以勝彼我之糗糧足以勝彼我之天時地利又足以勝彼而倉卒之師安保其動出萬全乎歴觀西字各日報一則曰法人添兵若干萬再則曰法人籌餉若干萬且實其事曰兵船己抵新加坡己抵越南東京然眦徒托空言毫無實據人方笑法人之言大而夸徒以恐嚇中國爲事我則獨謂爲不盡然以斐利之很鷙堅忍而又濟之以捷給之才狡詐之性其奏法廷也必曰中國將士若何勇敢中國形勢若何險阻我必以全力加之方可得手否則數載之經營勢必棄之一旦其揚言於議院也必曰中國地大物博利賴無窮我苟成師而出有以讋懾其心則他日賠餉賠銀數千萬之金貲不難唾手而得法之軍民惑於利害之說信其巧令之言勢必於無可籌畫之中盡心籌畫其兵可借之屬地其餉可斂之民間則添兵添餉目前祗托之空言安知日後不見之實事故中國於此事不求其速惟求其愼不求功成一旦惟求計出萬全夫豈肯貿焉一試以爭勝負不可必之數哉雖然子之說亦未嘗無見也日下日高之事羣以爲法人所指使法廷知中國不肯輕乘藩籬必將以援救台灣之師移指三韓不能與法奮力攻擊故添兵之舉尙在遲遲我行不知我中國之救台灣必用水師救高麗則須陸師若東京之師屢屢得手正在勢如破竹之時且水陸異宜道里遥隔不能以日高有事遂卽改而之高此時乘法人之不及防備時乃芻茭修我矛戟先將粢臺北圻次第恢復法人欲顧東京則臺圍可不攻而自解臺圍旣解然後併力東京淨掃敵氛不特河内海防等處可次第奏功卽西貢一隅亦不難長驅直入使還我前代藩封是則審愼之餘不能不濟之以迅速若仍今日備器悈明日募勇丁曠日持久三思後行恐明春北河一開法又以兵船數艘游弈於大沽旅順間將我軍又多一層顧慮而法之精銳一至不能如今日之易於拉朽摧枯矣客曰子言若此然觀當事之意果欲敵愾同仇戮力疆塲使法人無有噍類乎抑仍願以玉帛易干戈俔俔伈伈　保目前之安乎則鳳之曰聖謨洋洋固明明謂誓掃邊氛斷不欲權濟目前仍遵福祿諸所定和約矣若當事之意則自有深謀遠慮在牖下書生不在其位不謀其政豈所能窺見萬一乎無己請書今日之語以觀後效也可 
[本舘接奉電音]  
　　昨得北京友人來電内有十一月十六日諭旨四道敬謹譯登○十一月十六日奉旨徐會灃着轉補翰林院侍讀陸潤庠補授翰林院侍講欽此同日奉上　盧士杰奏宗人府府丞吳廷芬懇請開缺在籍營葬據情代奏等語吳廷芬着准其開缺欽此同日奉上諭御史張廷燎奏豫省州縣揑災侵蝕錢糧亟宜認眞糾查一摺據稱豫省各州縣催徵不力銀必揑報災區禀請緩征將所報災區　完錢糧歸入私槖甚至勾通差書改換征冊緘交藩署書吏舞弊分肥等語錢糧爲雍正之供自應涓　歸公豈容絲毫弊混若如所奏各情蠹國病民莫此爲甚着鹿傳霖認眞稽查嚴杜弊端如有前項情事卽將該州縣從嚴叅辦倘竟漫無開查一經奏叅得實定將該撫一併懲處並着各直省督撫一體嚴查力杜揑飾侵蝕等獘以重庫欵欽此同日奉上諭御史張廷燎奏各省州縣征收止雜錢糧請飭嚴定章程年清年欵等語著戸部議奏欽此 
[倫敦電音]  
　　昨日本館接到倫敦發來電報云法國巳議定派兵六千名赴東京矣按中國大兵雲集關外蠢兹法人勞師遠涉何足畏哉 
[東京軍信]  
　　本館東京飭事人本月十二日由海防發來郵筒云久未發信實以無甚要事之故惟前有兩小輪船爲海盜所刼法人調兵四百名由河内至東廣一路查緝並未遇見海盜亦未見有華兵乃轉輪而回近日稍有舉動十月二十九日有法兵一隊數十人在外巡邏忽被華軍所圍該處離陸南一點半鐘路程有法兵一名突圍出奔告法帥隨卽調兵往攻華兵卽退法兵己死二十五人其餘均經救出本月初八日又聞華兵圍攻東廣法帥止欲調兵往援旋又得信謂華兵二萬五千人在離陸南九里之處奮攻其時輪船之在海防者共有六艘法人悉租以裝兵定以三个月爲期前往救援大約必有一塲大戰法國新兵聞將次可到當益加熱閙矣十月十一月間東京巿面甚佳米商來往甚衆刻下法人又將以輪船裝兵則生意當又减色也 
[徒勞無益]  
　　香港西字報云有法兵官由東京來港談及法人攻東京一事以爲東京之地不啻石田毫無利 
 
 

Page 2

 
 
益不解我國何以勞兵費餉力爭此土該處地瘠民稀所謂礦苗等物俱無所見惟紅河沿邊之地稍有所用其餘俱屬荒蕪滿目郎甲至諒山一帶有烟戸三千此外則人烟絶少正不知奮力以奪其地者其意究竟何居也觀該兵官此言則法人之從事於東京其爲不滿人意可知矣 
[傳單姑錄]  
　　文匯報阼日傳發單張云接到前日河内發來電報稱十八日有華兵六千名往攻法軍攻至一點鐘之久華兵力怯而退十九日尼輅禮也統兵攻奪華兵駐紥之梅北地方遂爲法兵所踞該處有砲臺八座所有槍砲及克虜伯砲兩排　糧食篷帳悉爲法人所有華兵退而北走其死者亦不及舁回約計有六百名光景云該報所言如此按前接粤西及滇中來信均言官軍頗得手法人自顧不暇何至以六千之衆爲其所敗其爲風聞不實可知姑錄之以符新聞體例而己 
[臺厦近聞]  
　　本月十四日有掛鼎金號内地商船一艘由台灣笨港至厦門據稱法人因探悉吳春波總戎帶兵援台之信特派兵船在澎湖台灣南北一帶洋面日夜巡羅肆其戮擊之計見有華船一概開砲轟擊日來渡台之船己被擊沈三艘擊壞一艘聞一係何厝鄉某號一係厦門洪本部某號一係馬葬廳某號擊壞之船先被法人搜查並無軍裝等年僅有貨物而己卽由法船帶至淡水放回該船死二人傷一人由淡水冩信交鼎全號船帶厦諄囑厦船不必冒險往臺此乃確信也統計各船上人溺水死者己近百餘人商民何辜罹此慘禍甚哉法人之殘暴也幸吳總鎭己安抵臺陽　雖多方偵伺亦無如之何○厦防分府篆省中巳委丁軔臣司馬署理司馬係丁雨生中丞胞姪前署馬巷廳篆卓著政聲督辦　防於厦城風俗民情悉心採訪此次重臨鷺　當拭目以觀新政焉○前陜西藩司沈吉田方伯於十七日到厦　㝢三山館客棧　係左中堂奏派渡台帮辦劉省帥營務處在厦候船東渡提道憲海防分府各官均至行轅拜會○平安輪船裝載淮軍過澎湖於十六日午後回厦據稱臺南安平打狗二口皆無法船停泊其船惟在洋面游巡刼掠中國商漁船隻云○近來商民謡傳基隆之東金保里港口己爲法人佔據該處直逹淡水距台北府城僅有三十里中間並無炮臺阻隔法人若佔金保里則台北府防務甚爲吃緊等語按此說與前報所譯淡水西信相符○昨有人自臺南至澎湖搭平安輪船來厦據稱近來廣東香港澳門南澳汕頭厦門泉州福州各處商船過臺灣者皆載洋藥而來以致貨多價賤現在每箱僅售洋六百七八十元較之厦門洋藥約賤十餘元物極必反貨多必賤涉險圖利者曷不思之於早也以上錄厦門訪事人本月十八日所發信 
[韓城述事]  
　　有友從三韓郵示近事二則雖屬零星瑣碎實足補前報之所未詳因卽照錄右方以資衆覽第軍情瞬息千變目下事情諒又與前日逈異閱者視爲明日黃花可也○華營戍守朝鮮原爲保護藩屬潬壓亂黨起見乃高國君臣近以中法兵連不解頗懷疑貳又爲他國所愚弄視中國爲不可恃漸　背叛之心十月十七日晚亂人起事日人即進據士宫以收漁人之利華軍隨與開仗保護藩王近　華營孤處異邦待援孔亟由帶兵大員遴派紀大令雨農内渡請兵矣○十九日華軍與日兵開仗後將日兵逐出城外城中不准容一人舉國之人痛恨日兵皆登陴協守以壯華軍聲勢國王暫居華營國之人有舉義旗以與日兵爲敵者有裹餱糧以爲華軍前驅者師直爲壯勝負可立分也薄人於險果何益乎 
[條陳高事]  
　　前歲日高事起我朝懷柔藩服不忍令其宗祐顚危特命吳筱軒軍門前在設兵戌守迄今三載中外相安甲申春筱帥奉調囘駐金州朝鮮僅留三營嗣筱帥在金病故戌朝之兵力遂單鮮朝君臣又爲日本所惑頗有厭惡我軍之意此次高廷有變日人乘機煽亂我軍勢弱日望奥援河間紀東甫通判久客三韓熟悉時事日前早就條陳八則擬上李相友人錄稿見示因卽排列報端諸君子志切時艱其亦先睹爲快乎一壬午之亂由於國王乾綱不振背父　聽婦言胸無主持信任宵小不量力度德引進東洋而民心不悅以致變起倉猝今東洋肆無忌憚據王宫殺大臣挾虜國王王妃可謂引虎人堂自貽僥戚一去年該國臣民有來華保還太公者不得謂非忠義之士而其國婦人孺子言及太公無不深思而流涕可知太公之得民矣及將來保之　遞回該　國王竟恨而鴆之是　父也天下豈有無父之國哉我朝聲其罪而廢之擇立賢王方足以定社稷而禦外侮一前此亂黨擅人王宫由於太公不能約束其子我擒而拘之原無不可然太公初與國土意見不合祇以不願引進東洋之故其所持甚正不過以非常之變咎無可辭不得不加之以罪今國王與東洋通商之害巴經畢見乘此機會赦太公歸國令其收拾人心助我討賊光明正大　無前後矛盾之嫌而我旣加以非常之恩伊必感奮而有非常之報及鋒而用可收臂助也一日本與朝鮮通商本懷叵測故太公與國人皆惡之祇以國王王妃及在朝數執政　于日本能使該國富强可與中國並駕之說　地結黨交通頗有異志今所殺者皆知尊天朝之人我若放歸太公遂討東洋凡爲朝民自必歡　雷動附太公以助我成功一　聞國王王妃己落日人之手微特民不可一日無君卽我軍之所謂保護者亦無從着手權宜之計惟有太公爲國王父素得民心無論日人如同挾國王以令其下而以父臨子名正言順大義照然一我軍孤懸海外進退皆無所依杜兵旣取啓釁後路必有奸謀此　日中竟不知如何形狀而天寒阻海援應甚難惟有籲懇　相捒發大軍水陸並進十日爲期庶足以振天威而解倒懸一俄人久有窺伺朝鮮之意日人頗有仗恃法人之心今日本橫行朝鮮擅榖輕犯　興問罪之師助以朝鮮兵力破之必矣日兵旣破一則可絶俄人之覬觎一　可翦法人之羽翼一馬山浦爲我軍登岸之所而荒沙野草山路崎嶇距王京百八十里兵行不易此次援師似宜直抵仁川通商口岸據而守之不但我軍進攻較易卽日人之續至者亦不得任意仕入棋爭先耆豈肯輕易讓人 
[銀行逼倒]  
　　日本著名之大銀行名九三者開設大坂下并分莊於朝鮮長崎西京各埠共十餘處數年前集殷五十萬元四方匯兌金銀從　貽悮且與各國商家往來甚廣各　存項多至百有餘萬不期此次朝鮮變起日廷發兵派船洋銀飛漲内外國人均生疑懼一日之内向該銀行收取洋銀十五萬元之多該行未經預俻不免運悼不靈二十五日下午大坂正庄　各債主逼倒於是西京等處各分莊亦於二十六日閉歇所欠數目甚鉅間該行金銀漲落吃虧不少將來各分莊亦應一律攤派清理並聞寓日華商亦有被該行倒進者當此生理艱難復遭意外之事不知日後作何了結也 
[漕帥抵鎭]  
　　孫漕帥奉命前赴蘇滬杳辦事件一節己列前報兹得吳友來函悉蘇省官塲於二十日午後三下鐘時接京口夾電云孫文帥駕己抵鎭卽晚屐輪夾蘇云 
[相府壻]  
　　合肥相國介弟李穉荃觀察瀛眷僑居蕪湖下水門外河沿雕樑畫閣金碧煇煌不數長安第宅行人見之每嘖嘖稱道不置觀察之次女公子嬪於前任直隸津河兵備道吳觀察之公子名鼎本年十月　徐頌閣侍郎按試合肥公子以第四人入泮簪　舊澤片藻新香句是乘龍忕婿遂於十六日行嘉　焉除尋黨儀仗外銜牌有四十餘對如欽差全權大臣南洋北洋大臣太子太傅文華殿大學士賞戴雙眼花翎一等肅毅伯直隸兩江總督部堂兵部尙書都察院左副都御史紫禁城　馬湖廣四川總督部堂兄弟總督伯姪翰林等牌是日吳公子詣 
 
 

Page 3

 
 
甥館出西門經長街計前導旗鑼傘扇駕提爐及銜牌二十餘對並有大學士親兵春字營蕪米營護衛兵勇數十名輿前並有頂馬數對翎頂翹然儀　肅若公子端坐綵呢　轎藍頂掛珠貂褂蟒䘩年約二十左右顧視端嚴丰姿秀慧誠翩翩濁世之佳公子也官紳之趨賀者車馬絡繹冠盖如雲道旁觀者蟻聚蜂屯莫不詫爲天上神仙非人間所有也 
[一日四災]  
　　鄂省十月以來未嘗有雨江水盡涸百物乾枯回祿之災在所不免初十日晨五點鐘後聞洋街尾叚罪大智門内十大家地方蘆柴園子被匪徒縱火登時烈焰橫飛蔓延無際自北而南連及花炮店烟店酒飯店剃頭店共十有餘家通鎭水龍咸來灌救　立時撲滅少選聞黃陂街瞿家巷内某川綢莊樓上亦呼失火幸人多水便得以應手而滅不致成災向晚復聞某處火警計一日而有四處之多居家可不格外留意哉 
[都下雜聞]  
　　李某者僑寓京師其父現任江西某郡太守今夏到任九十月交李父由素識之河南人吕姓處滙寄銀三千兩吕寓京城歸德會館供雜職與李同作狎邪遊兩人貌似膠膝中懷冰炭因多銜怨而李父不之知也遂誤以重大事託之吕　不良意將私吞李財李持信索銀數四吕以未曾匯來爲辭李悟其意乃要結素識之痞棍多人持械往吕寓毆吕值吕出未歸不得遇繼吕聞知遂潛赴北城城憲處禀訴李尋釁羣毆傷毁多物且有李等匿迹於蔡家胡同某煙館中城憲立派北城練男五六人往捕李等及舅至煙館捕人竟被毆打傷重者三人此卽前所朝烟館毆人之案兹訪得其緣起如此○十月二十日黎明前門西甕洞有一男屍年三十許衣棉　襖尙整潔不似乞丐疑爲病死者當由官役報中城兵馬司次日指皲往驗則屍身腎囊之下有踢傷一處不得殮埋遂於廿五日請五城會騐○五城城憲内城步軍統領衙門皆傳諭稽察保甲門牌以防窩藏匪盜夜間又有令各鋪戸張桂燈籠於門俟巡察者至比戸各持小鑼一面敲打迨其旣去然後滅燈歇鑼申令雖嚴究似具文而己○欽派江西查辦事件之崇公綺隨帶司員三人皆戸部司官一鍾員外郎英一楊主事廷傳一曹主事榕其廖侍郎壽恒所帶司員皆刑部中人云○前報涿州某家姊妹二人從館師私奔以火焚居之案繼聞女之父母皆被同里救出未死館師逸走女被里人趕回被父母逼死或謂母係繼母故不甚爲之護惜云○十月二十三日戸部山東司主事繹勤入署在司堂上衣冠楚楚忽得瘋疾口廿涎沬遺穢公堂復自作言語諸多醜熊旁觀驚咤急喚差役及其侍從人攙扶出署登車而去○崇文門稅課司恪遵新任監督堂諭製造木牌告示五方將各行納稅例價分類編列詳刊牌上不日告成卽懸挂大門之旁俾客商納稅者一覽了然遵例報納以杜牙行吏胥之蔽自經此次整頓庶幾弊絶風清商販永無遺累矣 
[穗石要談]  
　　官場傳說德國有一大員名萬里長城原藉中土幼在德國學習技藝前德法購兵時迭著戰功保至提督之職刻德廷見中朝需才孔亟保薦來華朝廷感其厚意令統帶夾板船六艘德兵百餘名皆改作華裝本擬來粤効用嗣彭雪帥以粤東將材林立飭其改赴東京由北洋撥兵數營歸其統領軍餉器械悉由德廷借給我朝厚澤深仁友邦共鑒故法人恣肆無不代切綢繆彼法聞之當亦廢然思返矣○番攤賭欵擬　正餉抽收一事前經登報兹聞北議創於鄧安邦鎭軍緣制軍向鎭軍籌餉鎭車謂勸捐則民力己窮抽厘則民生日敝於萬無設法之中籌一良法惟番攤賭欵規費甚鉅移作軍餉不無少補制軍見時勢如此遂允從權辦理但武弁衙門清苦居多向藉陋規爲津貼此議若成則擬官繳四成其餘六成仍派回各衙門云○南關珠光里妓藪也畫棟雲飛珠簾雨捲青屢蕩婦列屋而居粤中人以迷香洞目之初六挽某娼寮不戒于火致兆焚如妓之有客留宿者雙宿雙飛方效花閭蛺蝶一間警起倉卒奔逃竟有不掛一絲作唐宫大體雙故事者某家鴇母恐妓爲匪人擄去將門緊閉不放之行頃刻火勢燎原盡成焦土男女十餘人同付一炬次日將屍骸檢出焦頭爛額慘不忍觀不知平日之選夢花叢憐卿憐我者覩兹慘狀當若何之痛澈心脾也計焚去房屋六間陽侯卽霽威而去又同日北門直街藥師菴因焙荼失愼延燒廚房各尼手足無措長跪　前求鈍法爾詎十八阿羅漢祗能坐冷山門扯開笑口任爾叩頭如搗蒜終不肯叱退吳回後得街隣竭力救護不致成灾然亦險矣○昨報　山火藥局焚毁一節兹查悉該局人員共有四百餘名適先一日係長至節各人告假回家故僅百餘人慘罹斯刼亦不幸中之幸也大憲聞知殊深憫惻擬將平日出力各員酌量撫卹云○初八日有營兵數名在魁　賭館索規不遂互相鬥毆各人手持軍械勢極披　街隣疑其搶掠也鳴金關閘扭獲數人送縣審訉該管官見兵弁招摇恐被叅劾力求縣令寛容縣令不允將滋事各勇轉解臬司聞從嚴究治以儆效尤云 
[城塲回祿]  
　　循環報稱南海邑西樵官山墟舖月毗連望衡對宇凡屬墟期抱布貿絲者絡繹不絶兹聞初十夜四更時候是處某店失愼遂致燎原延燒左右鄰舍及墟内鋪戸約　百二十餘間燒去貨物諒亦不貲矣 
[憲示照登]  
　　欽加二品銜江地分巡蘇松太道兼辦兩江營務處邵爲剴切曉論事本年十一月初九日接總理江南天主教事務主教倪來函天主教專以勸人行善原爲普世萬國公教凡屬教民亦無非以奉國法守教規爲本分近因中法一事不知者率以天主教爲法教甚至有以通同法人干預軍情等情信口揑誣汚衊教民欲遂肥己之私忍作害人之計天良盡喪奸險堪虞本主教固知當道自有權衡斷不致爲彼擺弄第恐一倡百和人心鴟張釀成地方之害函請示禁并飭縣訪拿一面詳請南洋通商大臣通飭所屬各地方官查照光緒十年七月初七日欽奉上諭一體加意保護以靖地方而安民教等因到道查此案前奏憲札光緒十年七月初七日上諭法國官商教民有願留内地安分守業者一律保衛等因欽此卽經轉行欽遵並由道　切曉諭在案在教華民巡居執業同屬朝廷赤子毫無畛域之分屢奉恩綸妥爲保護倘有不法之徒造言誣陷藉端訛詐等弊定卽嚴拿究懲除詳請督撫憲通飭查辦並行縣訪拿外合再出示曉諭爲此示仰軍民人等一體遵照母違特示光緒十年十一月十三日示 
[黃大宗師招覆青浦縣新生案]  
　　徐公脩朱斯芾葉理封葉其章許其榮金詠橊方德尊孫承基陳元茅陳承樹劉清藩孟作舟柴錫田方信寅葉元勳盛元亮王寳元俞熿潘仁謙沈祖慶莊則嘉黃堂張家鎭胡世杰戴貴珩俞光宗施拱辰撥府二名唐綸陳金鑾佾生三名張心根丁夢松金福涵 
[婚儀誌盛]  
　　昨爲莫邑尊之三公子合巹吉期十點鐘時排導赴求志書院李公舘迎親時沿途觀者人海人山途爲之塞計前有高燈清道旂對鑼肅靜廻避牌高郵州正堂上元縣正堂六合縣正堂懷甯縣正堂兼理松江府海防分府特授上海縣正堂通州直隸州正堂江甯縣正堂等銜牌後有軍健萬民傘清音腰鑼大樂宫樂紅傘及劊子手親兵各四名頂馬一匹　箭兩副護勇八名親人乘大紅呢八人轎於一點鐘時簇擁至署在三堂上行交拜禮一時賓客滿庭笙　盈耳文自邵道憲武自陳叅府以下各員皆公服叩賀云 
[一産三孩]  
　　本埠南巿陸家浜左近某老虎灶主婦孕逾十月尙未誕生其夫初疑爲臌脹延醫調治詎服藥後日積月累腹益膨朜至 
 
 

Page 4

 
 
日前己逾十二月忽腹中大痛產下　男少頃又産一女今巳七日母子俱安然無恙亦一寄也 
[險遭回祿]  
　　某甲住虹口頭壩老街以挑糞爲業前夜在樓上晚炊旁置一火油木箱炊畢有事他往遺火未熄飛落油箱霎時火星四射烟燄滿空隣居舖戸驚惶無措均各收拾閉門幸經旁人極力撲救未兆焚如亦云幸矣 
[誣姦控縣]  
　　妻虹口東北鄉四十圖地方趙姓婦現年逾不惑顔色巳凋而月下花間猶不免濮上桑間之事素與趙南寳有私近忽壞孕趙與曹佛生向有嫌隙曹己鬚髮蒼然趙恐曹　其覆乃串通婦之夫弟趙福桂地保殷俊明並閣老殿住持曹生生誣　曹與婦私將曹　入殿中私行吊打曹生生佯　解勸令佛生出洋一百四十元了事當付現洋十元方始釋下佛生寃戴覆盆隨於前日赴縣喊控莫邑尊飭明　　呈以憑提究想明鏡高懸不難水　石出也 
[誣竊可惡]  
　　前日本城邑廟花園内寳北人某甲冋攤上購買膝鐲一鄉人在旁閒觀甲去而復來詢賣藤鐲人頃間鄉人何往答稱不知轉詰其何故問伊則稱腰間帶有洋一元被其攫去贒藤鐲人答以園中雖多扒竊但此鄉人斷非胠篋者流移時某甲尋見鄉人遍搜身畔並無現洋勢欲用武事爲四舖團勇所見謂捉賊捉贓　何人斯竟敢平白地誣陷好人於是衆人不服意欲將甲辱毆該勇仍用言喝　始各散歸 
[屍子領棺]  
　　前報列龔阿慶吞烟自盡一節當經莫邑尊騐明後飭卽棺殮並將一千人証交保在案前日屍子龔小信投縣呈請領棺邑尊俯如所請飭具切結附案 
[勒限回籍]  
　　粤人郭象賢向在洋藥局辦公近因事停歇歸怨總辦某君胆敢赴縣具呈攻訐總辦經前任黎邑尊查明揑誣着保戮人將郭交案押候嚴辦前日經莫邑尊訊得郎誣控屬實本應重辦姑　郭再四求恩從寛發落飭卽覔保限三日内赶緊回籍不准逗進上海云 
[抗傳宜責]  
　　本埠南巿二十三二十七二舖設有巡防局局員每夜帶勇巡查必由地甲引路前夜兩舖地甲俱抗傳不到局員大怒飭勇往拘將二十三舖地甲笞責六百板二十七舖地甲笞責四百板以儆 
[悞拘准保]  
　　前報所載流氓在蘭芳里打花烟館一案除將五人送縣辦理外尙有李德順一人據供載缸甏等貨到申船停新閘南之新橋是以翁太守着法包探帶李前去查明有無其事昨據法包探孫寳生禀稱該處果有窰貨船詰詢相符今傳到一人請訊翁太守着傳進據李雲堂供湖北人載貨到申賣與老北門外缸甏店李德明是船上夥伴因吃烟被捉實不與彼等認識翁太守謂旣有認識之缸甏店卽着該店來保 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[逸犯就獲]  
　　前報法捕房逸犯一節法包探偵知滬北江灣鎭有失主獲到竊賊兩人該逸犯亦在其内因趕到該處將兩人帶叵經法捕頭詰得逸犯陳榮榮洪阿坤等逃出後至天通庵遇見同夥顧阿宗欵留烟飯當夜至殷家巷偷雞四隻賣與熟肉店被失主知覺追捕陳榮榮乘間復逸故將顧阿宗等兩人帶回解案翁太守詰訊之下顧阿宗照前供認并稱陳榮榮前次逸走曾到吳淞偷竊土店因與相識今偷之雞賣得錢七百餘文業己用罄翁太守著交捕管押嚴辦 
[庸中佼佼]  
　　閔行鎭人某中曾娶某妓爲妾賃屋英租界石路地方儼然爲逆旅主人撫一螟蛉女年及笄矣妾與浦東人某乙有染甲知之謂妾曰爾有外緣我不爾禁請從此逝母溷乃公事也妾大喜擬挈女往乙家雇舟運物旣畢喚女下舟女泣告曰兒蒙父母豢養無異親生今母與父絶兒與父則義未絶也倘隨母到乙家謂他人父兒實不願必欲相强有死而己妾不敢逼遂聽之賢哉女也誠庸中之佼佼者矣醴泉無根芝草無源觀於此而益信 
[法界公堂瑣案]  
　　前報天祥行洋人偕收租人鄔雪林控追新復泰烟館欠房租一案昨日傳到孫芝卿徐芝溪詁問孫稱房租從四月初十日起至六月　店閉後卽去關照房租算到七月初九日止結欠洋一百六十四元收租人於七月初三來貼召租併派人看守房屋因生財未曾搬出伊房亦無租客至飯店樓面兩間乃向飯店租下每月出洋九元交與飯店從六月二十六日起至對月應出洋九元後因　帳多認半个月計洋四元五角共該洋十三元五角飯店亦欠租金故當面劃與收租人然己付到八月十一矣在後飯店中人逃逸與我不干並無虧欠四百多元翁太守詰之收租人曾有主顧來租否曾貼召租否答稱未貼召租亦無人來租太守見其禀中算至十二月初十爲止故欠洋如許之多隨與于繙譯官商酌謂伊等店己閉歇若令照價付租未免吃虧但生財等物尙在屋内亦不能不出租金富照原定租價减半繳租兩不吃虧于君亦以爲然該洋人亦願遵斷惟内有拆動墻壁窮櫺請飭照舊　理翁太守着孫徐二人照斷問何日繳洋據徐稱本己定期拍賣後被止仕　在又要登告白招人拍賣勢必多緩幾天太守諭限禮拜將洋繳案○洋人阿三控董茂恒一案昨日復訊董呈繳恒德廢票二張計銀五百七十二兩另有洋票兩紙係十二月初一二等日期乃德豐　成兩莊計洋八十元翁太守詰伊所繳之洋票其能收到與否尙難懸揣汝今有三起案究竟繳在何起董稱繳在四百九十兩一起内太守謂洋八十元約銀六十兩光景尙少四百三十兩着於下期繳案不然嚴比恒德廢票尙有十張并洋票兩張亦於下期呈案隨將廢票三張交恒德　沈某領去洋票兩張交給洋人阿三前往照對如前途有周折着卽飭保將董交案押追○復昌恒棧夥盛順之控四川人彭炸卽王炳華一案昨據盛到案携呈圖章兩包約有木戮二三十个呈騐並稱均是彭物翁太守見内有聚豐盛廣順通記德順祥等記號詰共此等店在何處答稱均是職員店號翁太守謂爾有若干本資開店如許之多隨問前呈之匯票曾對過否據法包探禀稱小東門和記之票伊曾領到一店據云並無此事想英界亦是如此故不曾去翁太守復詰盛順之伊是洪止茂荐來洪處可問過否答稱己問過據稱不曾荐伊冩信與東人要舖盖一副并硬借洋元太守謂本分府曾經查訪知伊作事大都如此恐交不出銀兩伊要舖盖乃要做第二篇文章着將彭之物件好爲收拾不可失去因着盛順之退出太守謂彭曰看爾冩信與崔桂坪爾之情態己現乃尙稱職員銀票可假職員恐未必眞著仍交捕管押再查旨無别案 
[英界公堂瑣案]  
　　前由包探陸阿長秦少卿緝獲撞竊之粤人鄭開生劉阿表馬金揚王阿青及窩贓之婦董彩等解案黃太守飭將董彩暫交官媒鄭開生等着該包探帶叵細查各贓傳同失主再行解訊各情己列前報昨據該包探將鄭開生等解案并稱伊等除向店鋪混竊外當到輪船竊取客商之物今己吊到金表金飾衣物等件失主係日本輪船之大副及店鋪等共有四戸均己傳案太守商之易繙繹判鄭劉馬王等發捕房各押六月贓給各失主分領○李小旺者甯人也曾與周范氏拚識近因角口李忿持刀砍落手指三只捕房聞之飭捕將李與該氏一併帶至捕房轉送李至仁濟醫院一面將該氏解案太守飭將該氏交保俟李小旺傷痊投案再行訊斷○華捕解送爭毆之李新增李方月請訊李新增供甯人爲縫工因胞弟李方月常向我借錢昨又行兇由捕拘案并稱伊曾立過筆據今特呈閱李方月供　因失業所致黃太守謂爾旣立不再向兄糾纒之據豈容再向滋擾本當懲辦姑念同胞從寛開釋筆據發還李新增○毛吉人控張雁海在門口小便訴捕拘案黃太守判張管押兩天以示薄懲 
 
 
 

Page 10

 
 
[光緒十年十一月初四日京報全祿]  
　　宫門抄○發抄旨四道○川督丁奏遵旨刊刷鹽法志告成摺○又奏恭報各州縣報灾情形摺○又奏搜捕各匪懲辦片○浙撫劉奏修築各工緣由摺○黔撫李奏叅革世職片○豫撫鹿奏委署知縣片○大臣錫奏委署守備片○十一月初四日兵部太常寺太僕寺人旂兩翼值日無引見○莊王等因伊子賞翎縀謝恩○麟書等各謝授署缺恩○崑岡假滿請安○恩全續假數日○兵部奏派點騐軍器之王大臣派出莊王怡王惠王慶王澂貝勒謨貝子六額駙恩中堂○召見軍機○發抄鹿傅霖奏新蔡令吳文蔚赴任奉旨吏部知道欽此○又永城營守備高金甲衛輝營守備周占魁對調奉旨兵部議奏欽此○又請將距籍在五百里以内之歸德鎭左營遊擊虞清元暫行留任奉旨兵部議奏欽此○番鼎新奏新安令柳恩慶留省差遣奉旨吏部知道欽此○○太子少保頭品頂戴四川總督臣丁寳禎跪奏爲遵旨刊刷四川鹽法志告成恭　仰祈聖鑒事竊查川省鹽務因向無鹽法志以致官吏商民漫無遵守任意紊亂百弊叢生至不可收拾前經臣奏明纂集鹽法志並敬謹繕册恭呈御覽經部核議具奏奉旨依議欽此欽遵當經轉行遵照去後兹據鹽茶道崧蕃總辦鹽務候補道夏旹會詳遵即飭委候補知縣錢保墉余恩鴻勤愼校刋現己刷印成本詳請奏咨立案等情前來臣覆加核閱尙無舛錯字書亦屬端詳分别咨送部科並各省查照外理合恭摺具陳伏乞皇太后皇上聖鑒謹奏軍機大臣奉旨該部知道欽此○○丁寳禎片再據署江北廳同知賀霨蒼稟報閏五月二十日廳屬舒家河地方冰雹大降山水陡發居民遷避不及田地房屋橋梁多被冲毁淹斃男女十二丁口又據署巫山縣知縣熊廷杰禀報五月二十五日縣屬抱龍河馬坪等處風雨交作繼以冰雹約有兩時之久包谷秧苗多被打毁人口尙無損傷又據署射洪縣知縣洪錫彛禀報閏五月初四日夜大雨滂沱連宵逹旦縣屬承安塲河水驟發沿河居民房屋多被冲塌　斃男女十二丁口又據黃元縣知縣張渌禀報該縣旺倉壩地方閏五月十一十二等日連朝大雨山水陡張民房田地微有冲刷淹斃男女十丁口又據署蓬州知州溎溥禀報閏五月初五日酉時起至初六日卯時止狂風暴雨江水漲發沿河少地多被冲刷幸未溺斃人口又據署雅安縣知縣楊作霖禀　六月十六日該縣刁壩鄉大雨如注山水陡漲冲刷民房四十一戸淹斃男女丁口一十五人又據天全州知州黃桂滋禀報六月十六日州屬曹家壩地方河水陡漲冲毁民房六十六家淹斃男女十七丁口又據署彭縣知縣耿世偉禀報該縣六月初九十七等日關口河新興塲兩處河水驟發冲毁舖房五十餘家淹斃男女六丁口又據隣水縣知縣周望禀報閏五月初十日辰刻西路鐔子壩風雨交作雜以冰雹山糧禾苗多被打毁人口房屋均無損傷又據署逹縣知縣余上富禀報六月十六日西北鄉白衣菴塲不戒於火延燒街房一百三十家燒斃男女四丁口又據署廣安州知州邢錫晉禀報五月二十九日午刻州城東關外不戒於火延燒草房四十八家又據資陽縣知縣金學獻禀報六月十七日辰刻該縣東關外失火延燒民房二百一十間燒斃男丁一名又據南溪縣知縣雷爾卿禀報五月二十八日午刻普惠寺地方失火延燒民房二十餘間燒斃幼孩一名又據署萬縣知縣何遠慶禀報五月初六日午後西門外公瓦溪地方不戒於火延燒民房二百五十一間　斃老婦一口均經各該地方官督同居民隨時撲滅並未延及衙署官房經各該州縣先後禀報前來臣查被災各州縣江北廳淹斃男女十二丁口射洪縣淹斃男女十二丁口廣元縣淹斃男女十丁口雅安縣淹斃男女十五丁口天全州淹斃男女十七丁口彭縣奄斃男女六丁口逹縣燒斃男女四丁口資陽縣燒斃男丁一名南溪縣燒斃幼孩一名萬縣燒斃老婦一口其餘並無傷損人口之事雖據各該州縣地方官先行捐兼撫恤誠恐尙有遺漏復經臣分别委員馳往會同勘查確寔禀報當經批飭江北廳在於重慶厘局撥銀三百兩巫山縣由夔州厘局撥錢四百千射洪縣由省厘局撥銀四十兩廣元縣由廣元厘局撥錢二百三十千蓬州在於順慶厘局撥銀三百兩雅安縣在於省厘局撥錢一百二十四千天全州由省厘局撥銀二百兩彭縣在於省厘局撥錢三百千鄰水縣由省厘局撥銀三百兩逹縣在於省厘項下撥銀二百兩廣安州由順慶厘局撥錢六十千資陽縣由　州厘局撥錢八百五十千南溪縣在於成綿道士厘項下撥銀四十兩萬縣在於該縣鹽局撥錢三百五十千分别被灾輕重按戸撒給務使實惠均霑至被毁田禾己分飭赶緊補種民房橋梁亦令赶修完好勿任一夫失所以廣皇仁所有江北等廳州縣禀報被水火雹灾業己分籌撫恤緣由謹附片陳明伏乞聖鑒謹奏車機大臣奉旨覽奏殊堪憫惻着該督飭令地方官妥籌撫恤毋任失所欽此○○丁寳楨片再正繕摺間接據管帶壽字長勝等營官丁鴻臣郝錦富劉功化及邛州知州李玉宣禀報九月初二三日丁鴻臣等跟探匪跡追捕繞至邛州高塲地方始行追及該匪胆敢抗拒丁鴻臣等督飭弁勇奮勇剿擊立斃匪犯四十餘名生擒悍匪楊洪林謝登熺等二十五名斬獲首級十餘顆奪獲器械多件並將匪首楊紅中卽時擒獲其餘零匪均拚死由過江堰山頂四散逃匿丁鴻臣等隨分隊窮搜以期悉數殲除不留餘孽臣現飭將生擒首夥各匪解交邛州審明禀辦並飛飭各州縣一體會督團保實力搜捕用期凈盡謹附片具奏伏乞聖鑒訓示謹奏軍機大臣奉旨知道了卽著該督飭屬將己獲各匪訊明起事確情按律懲辦仍飭該營官及各州縣一體會同搜捕餘匪毋任一名漏網欽此○○頭品頂戴浙江巡撫臣劉秉璋跪奏爲浙省光緒七年分修築西中東三塘限外埽坦石坦各工段落字號高寛丈尺做法銀數彙繕清單恭摺奏祈聖鑒事竊光緒七年春霉之間雨水過多山水常發加之潮汐旺盛以致三防柴埽多有冲損不料夏秋海潮益猛七月十九二十等日尤異常洶湧且遇東南風狂搧助勢迭浪層波奔騰捲擄勢如摧山倒峽又將柴埽坦水各工冲損坍卸旣經擇要估辦先將修築埽工柴工柴壩盤頭裹頭五壩工叚字號高寛丈尺銀數開單具奏並聲明尙有修葺掃坦石坦及大龍頭工程另取清單核辦在案查七年分大汛冲損埽坦石坦各工經現任杭嘉湖道豐紳恭先後督同該營廳備履勘得西塘自李家汎西鳳字號起至翁家汎冬字號止間共埽坦工長二百十三丈又中塘自翁家汎第字號起至戴家汎詩字號止間共埽坦工長四百七丈又東塘自戴家汎福字號起至尖山汛卽字號止間共頭二層修塊坦水工長六百三十一丈五尺又頭二層塊石坦水工長一百七十九丈又塊石單層田水工長二十八丈又埽坦工長一百文四尺以上各工或龍木激斷柴樁潑卸或條石掀起關樁激斷塊石漂失並旦坍深顯露塘根情形最險亟應分别趕修以護塘脚其埽田仍令查照歴屇成案估辦至於坦水蓋面條石雖己掀尙　損壞均可抵用惟樁木塊石大半激斷漂失儘力打撈僅數四成抵用由該管廳俻先後撙節估報統約估需工料銀五萬一千餘兩均經該道核　估數飭令承辦所需工料銀兩請於光緒七年歲額厘金曁生息項下分别動支核扣部平等欵給辦　竣飭委杭州府赴工騐收結覆在案兹據布政使德馨杭嘉湖道豐紳泰飭據各工員將承辦工段字號丈尺做法銀數開摺核門會詳前來臣覆查無異除飭取册結圖說另行題銷外理合繥單荬摺具奏伏乞皇太后皇上聖鑒勅部查照施行謹奉軍機大中奉旨該部知道單併發欽此○○李用清片再　據黃平州和州梁宗輝黃平營都司張振瀛禀稱竊查署理黃　營千總　騎尉世職姜永福向屠戸石玉順等賒取猪肉不給肉價該屠戸向其索討反行逞兇控經該州等傳者告誡令將肉價付還詎該千　固執不聽未便姑容等情揭由前撫臣林肇元咨部斥革嗣准部覆應令奏明辦理等因臣查姜永福不給屠戸肉價反敢逞兇寔屬欺壓平民貪鄙不職相應請旨將雲騎尉世職姜永福卽行斥革以儆官邪除咨部查照外謹會同雲貴總督臣岑毓英貴州提督臣羅孝連合詞附片具陳伏乞聖鑒訓示謹奏軍機大臣奉旨着照所請兵部知道欽此○○鹿傳霖片再輝縣知縣潘江撤省察看所遺該縣印務應卽遴員接署以重職守查有孟津縣知縣李錪勤愼耐勞盡心民事堪以調署據藩臬兩可查明該員任内並無盜刦己起四叅及錢粮有關降革處分詳請具奏前來除批飭檄遵外理合附片具陳伏乞聖鑒謹奏車機大臣奉旨吏部知道欽此○○錫綸片再據署理綏靖城守右營守備補用遊擊谷得先禀稱舊疾喘嗽本年入夏以來日漸增劇雖經設法醫治總無功効伏思病軀委頓誠恐誤公禀請開去差使給假離營回籍就醫倘得痊愈再來防營當差等情據此當經奴才派員查騐屬實自應照准該員所遺城守右營守備一缺查有卽補遊擊花翎儘先都司艾漢章當差穏練熟習營伍堪以派委接署除飭遵照曁將艾漢章履歴送部查照外理合附片具陳伏乞聖鑒謹奏軍機大臣奉旨兵部知道欽此 
 
