# 1919 - 183 - 4916663

 

Page 1

 
 
   
 
 

Page 2

 
 
   
 
 

Page 3

 
 
時評 
[南北和議之動機（冷）]  
　　南北和議又有動機之說以各種之情形證之或者確也雖然所謂動機者大概僅知有和而不知所以和之道依然猶如前次也 
何則所以阻碍和議之條件未决所以阻碍和議之人未去譬之航海實無羅針雖有前進之心而無指歸之地我仍料其盤桓於汪洋萬頃中而已 
命令 
　　七月四日大總統令　陸軍總長靳雲鵬呈陸軍第三混成旅步兵第二團團長郝得志因病懇請辭職郝得志准免本職此令 
　　又令　張林爲陸軍第三混成旅步兵第二團團長此令 
七月七日大總統令　陸軍總長靳雲鵬呈准管理外火器營事務長官王懷慶咨請以永寛補委護軍參領應照准此令 
　　又令　陸軍總長靳雲鵬呈准黑龍江督軍鮑貴卿咨請以于多三補協　應照准此令 
專電 
　　北京電　對外布告已脫稿全文二百餘字先述不簽經過情形次聲明中國尊重友邦以大同爲準一切徐商辦法勸國民先持鎭定（九日下午六鐘） 
　　北京電　外交委員會對布告仍主頒發惟文字再加修正移付閣議取决（九日下午二鐘） 
　　北京電　倪嗣冲電和約未簽有無辦法近日人心浮動乞示方略（九日下午六鐘） 
　　北京電　組閣完全停頓東海擬先從統一南北進行遣人勸朱並電陸岑唐等以外交緊急勸各舍成見（九日下午六鐘） 
　　北京電　徐樹錚保朱深組閣但段尚未同意（九日下午二鐘） 
　　北京電　吉督更換引起反動院頃電孟恩遠責令負責（九日下午二鐘） 
　　北京電　吉省軍隊聞易督信大爲憤慨駐長春吉軍已派兵監視金融機關人心惶恐來電請維持（九日上午十鐘） 
　　北京電　孟恩遠允即交卸並約東所部（九日下午六鐘） 
　　北京電　黑省實行分治另簡省長尚未確定（九日下午六鐘） 
　　北京電　吉省長亦將更動 
（九日下午二鐘） 
　　北京電　徐樹錚以西北屯墾名義向某國訂借二千萬 
（九日下午二鐘） 
　　北京電　滬議確有動機北代表全體準備南下昨晚政界要人相偕赴津與朱總代表有所商榷（九日下午二鐘） 
　　北京電　上月鹽餘二百四十八萬已由銀團交付府（九日下午二鐘） 
　　北京電　意國有人來華販售軍械係以戰後賸器出售 
（九日下午六鐘） 
　　北京電　美軍六百餘被激黨圍困美已調隊往援（八日下午四鐘） 
　　北京電　烏梁海總管巴彦巴達稱海人三百已將俄人包圍擊退俄人現圖恢復請迅撥軍隊接濟槍械（八日下午四鐘） 
　　北京電　宋支隊在蘇城附近被激黨圍攻退駐千溝子現又退至紇可多屋蘇城附近（八日下午四鐘） 
　　北京電　姜都統電奉派協防烏珠穆沁以所部無餘兵可撥請中央加派國防軍赴防 
　　北京電　楊增新電奉派協防察罕通古以兵力素單無隊可調請另撥（八日下午四鐘） 
各通信社電 
　　華盛頓電　中國之拒絕簽約此間人士交口稱讚國務部遠東事務科主任維廉氏嘗充巴黎美國代表團之顧問名望甚高今稱美國必須予堅拒侵略其國土之人以至高之褒詞　美國參議院擬力爲中國搏爭權利現信美國之輿情乃在要求日本提出關於交還山東之保障　共和黨參議員提議以山東事務爲彼等注意之焦點並將力逼公布和會討論該問題之經過情形　參議員翰森氏在紐約美狄森路花圜向極大之羣衆演說謂山東問題之决議實固定專斷者對於數百兆人之要求並密合不正當之惡意的兼併云（三日）華北明星報電 
　　北京電　徐世昌面囑龔心湛擔負謀和責任　　北京電　今晨許寶蘅銜徐命赴津勸朱啓鈐回京　　北京電　安福派協議仍須請政府勸田文烈出組内閣 
　　北京電　段祺瑞確赴天津原因複雜（以上八日）　　以上平和通信社電 
　　北京電　巴黎電四國會議已解散現組十代表會議擔任解决和會未結問題 
　　北京電　陸使電關於奥約及國際聯盟事卽須進行乞電軍政府阻王伍勿遽離歐　南首領電請中央加派伍朝樞爲國際聯盟會代表 
　　北京電　意公使定眞日回國　　北京電　郭宗熙辭吉省長職聞可照准　　北京電　汴議會電觀音堂至潼關路有日人包辦說乞取銷（以上八日） 
　　北京電　蔡元培允回校長任　　北京電　嗎啡治罪加重修正案即提交國會　　北京電　唐繼堯電與熊克武同出一師援助川邊陳遐齡 
　　北京電　吉林軍隊電詰調動孟督原因政府去電解釋 
　　北京電　南斐州將設領事（以上九日） 
　　以上中華通信社電 
　　北京電　周閣經段竭力疏通安福已有轉圜意咨文明日可交國會　周亦已允聲明閣員不動惟須通過後方肯來京 
　　北京電　徐以各會團來電所言均溢出範圍對於政府人員任意攻擊殊足妨礙政治進行昨特電諭各省長官對於各種集會從嚴取締 
　　北京電　院電陸徵祥催詢善後辦法并囑對奥約簽字（以上八日） 
　　北京電　各省催促和議電甚多龔向徐商總代表問題徐囑先促朱來京再定 
　　北京電　松江公民電詰松靑電車公司有外股嫌疑交部以中國電車事業甫在萌芽亟宜奬勸來電是否屬實未便遽信電令蘇實業廳查覆 
　　蚌埠電　倪督接趙豫督電提議直魯蘇皖豫五省聯防辦法當覆電贊成并電蘇魯兩督籌商進行方法　　南昌電　議會與學界惡感極深議會彈劾敎應長學界尤不滿意擬通電宣布議員罪狀請求解散議會　　南昌電　傳聞戚省長將去職以丁乃揚繼任　　香港電　粤派以要求伍廷芳長粤六次請願均未奉允憤懣已極擬再爲七次請願如仍不達目的即罷币抵制（以上九日）　以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
公電 
　　北京學生聯合會通電　全國學生聯合會各省學生聯合會各報館各團體鑒政府陽日通電禁止抵制日貨及排外舉動用意殊不可解國民從無排外舉動抵制日貨爲提倡國貨至計萬不可因此阻撓務望力遵原議積極進行北京學生聯合會即靑 
法國無線電 
　　八日里昻電　五國會議於今日午後集議由克勒滿沙氏主席對奥和約問題亦列入議事程序中關於財政條疑業已考慮自今以往和約中所佔優勝之點厥爲奥匈帝國之奥人不特應負戰前之債務即戰事中奥匈合邦所訂結之一切借疑奥人亦應一律擔負捷克斯拉夫其和國曾提出抗議此項間題恐將重行考慮土地問題已有具體之解决協約國最高會議將重行集議預料對奥利約之第二及最後部份將於本星期末之前交與聖石門之奥國代表團其日期大約爲星期五日午親予以限期十五日俾奥國代表得考慮和約中之條欵蒂土尼氏將於今晨赴羅瑪與意王會議定星期四日晚或星期五日晨遄返巴黎 
　　八日里昻電　德國興登堡上將致書福煦上將稱彼當代德前皇威廉二世委身於協約國及共同作戰國之權下 
　　八日里昻電　法國衆院於星期一日下午開會批准參院移交之選舉改革案該案規定以縣聯名投票替代州聯名投票云 
路透電 
[德約簽後之和局]  
　　八日巴黎電　高等議會昨日開會議决答覆奥國近請容其加入國際聯盟之牒文　意國代表蒂土尼氏夏洛尼亞氏費拉尼氏今晨由巴黎回羅馬擬與意皇會商蒂氏到巴黎後之談判問題 
　　四日巴黎電　泰狄歐氏評論國際聯盟之責任謂今必須以協約國國際和平議會代以前之戰爭議會蓋此次大戰已令各協約國之專門家彼此接晤故舊時之外交制度必須廢除云 
　　八日維也納電　各報討論和約謂英美兩國現爲數百兆人之主宰及所集各國之裁判員對於執拗之人民有權杜絕其糧食宣布其經濟死刑工黨各報承認英國與其他協約國不欲興戎之證據此次戰爭發源於維也納寶無可疑 
[德前皇審判問題]  
　　四日倫敦電　德前皇將在倫敦審訊一節發表之後外間對於審訊之手續紛起猜測豫料荷蘭不致拒絕引渡之請求蓋請求者不啻爲文明世界之全部也　每日郵報謂德前皇將由英船載至英倫囿禁塔内　選擇裁判官尚需時日且須候日本裁判官由日抵歐　德前皇特殊罪狀大約爲破壞比利時與盧森堡之中立但不致宣告死刑大約將判决終身幽禁德前皇可自擇辯護士惟所控罪狀範圍不廣法庭不致允許召集許多證人藉圖延長審期大約美國裁判官將爲主席 
　　四日倫敦電　路透電社探悉致荷蘭請引渡德前皇之牒文署名者將有二十二或二十三國 
　　四日倫敦電　路透電社探悉海軍部現開列德國海軍官員七十人之曾在海上犯罪須加審訊者前海軍大臣竇比士氏亦在内該名表將提交審查違背戰時法律與習慣一切行爲之委員會 
　　三日亞姆斯特丹電　荷蘭某大員語電聞報代表謂引渡德前皇問題純屬司法性質他日將按關此種問題之法律與條約審查引渡之要求如要求果合理則管理亞米朗琴之烏特里區法庭須聽德前皇訴述一切而於十四日内以法庭之决議報告政府於是政府將定最後之决議電聞報宣稱荷政府是否將允引渡德前皇極不可定 
　　四日巴黎電　法國各報評論協約國决議在倫敦由協約國合組之法庭審判德前皇一事殊爲滿意 
[俄國之過激戰記]  
　　四日倫敦電　路透電社得悉北俄英軍開始撤退至該處結氷之時除志願團外將無英兵留駐者　高加索英軍亦將撤退聞政府早有此意 
　　四日倫敦電　愛沙尼亞公報云愛沙尼亞軍艦佔據特維拉河口之波爾特拉斯砲臺追擊德船數艘内有四艘已被擒獲　里加鎭現東西北三面受攻陣線愈逼愈緊　 
　　四日倫敦電　台尼金將軍於六月二十六日激戰後佔據柴里新鎭俘敵獲戰利品甚多 
　　一日華盛頓電　國務部警告俄國勞兵政府不得因没收所謂過激黨駐美大使之文件而有報復舉動 
[各國近事記]  
　　四日丹京電　愛沙尼亞與德兵之休戰條約經協約國之調處已於七月三日簽定規定德軍應速離里特倫里加之德兵與波羅的國民兵限七月五日退盡　　三日羅馬電　意國波洛業等處因糧食昻貴發生騷亂刧掠商店死傷數人 
　　四日倫敦電　工黨提出婦女解放議案今日已由下院以一百票對八十五票三讀通過政府反對無效　　一日華盛頓電　國會休會至七月八日此爲停止爭論國際聯盟規約至和約提交國會核准時之證 
　　三日巴黎電　維維亞民氏在衆院聲稱彼個人並不反對法國與敎廷恢復外交關係 
　　四日巴黎電　克勒滿沙氏聲稱法國檢查郵電至和約由美英德政府核准時爲止 
　　三日丹京電　興登堡上將已於今日免除德國陸軍統帥職德總理曾電謝其勞績 
　　三日華盛頓電　陸軍部命於九月三十日解除動員保留承平時之兵額其數約二十三萬人 
　　四日里瑪電　秘魯京城發生革命總統與閣員均被拘禁 
　　三日巴黎電　巴黎商家聯合向政府抗議禁止旅客漫游 
國内要聞 
[不簽德約後之徬徨]  
　　我國拒絕簽字後迄已旬日而政府對此善後辦法如何尚茫然不可捉摸聞連日府院會議結果僅發一電聲明未簽勸令鎭靜至頒發布告一層日來無何等進展據政府中消息該布告遲滯之原因因政府與新國會關於手續上尚未擬妥政府意擬由國會建議請政府發表而新國會則請政府决定後提交國會徵求同意雙方俱在推諉因此遂無形擱置云 
日昨東京電訊傳有我政府令巴黎專使追加簽字之說路透社亦有此項類同之消息惟政府方面則否認茲事據某當局云政府自接到拒絕簽字之電報後曾經公府會議及上星期閣議一次關於不簽字後之辦法及態度雖尚無宣布之自由但無再令簽字之說據某使館云聞政府又有訓電巴黎專使令速簽字之說乃往詢國務院某君據云訓令簽字實有此說惟須爲有條件之簽字其條件須由各國擔保於最短期内由日本交還靑島然日使於有條件之簽字絕不承認公府昨日（七日）召集外交會議列席者有外交委員會委員長汪大燮及外交委員會各委員等所討論者大約即係此事 
姜桂題電云歐洲和約各國業經簽字我國因保留靑島問題未經簽字查不簽字之舉係因各方面反對不能不有所商榷惟請願團體知以意氣爭執於本國强弱及前途利害並未加意若因不簽字之關係致將有利益之條件完全抛棄將用何策以濟其後又有何策必能使日本將靑島交還以上各節曾否籌有辦法以爲政府後盾倘仍毫無布置只知要求是專與政府爲難並無對外實力長此拖延竊恐中國終爲各國所處分耳桂題年近八旬從戎六十年飽經世變對於存亡大計不忍不言擬請由政府通電各省徵集意見以爲先行簽字徐圖補救地步是否有當尚希鈞裁云云此電之出於何種授意固顯然也 
前晚陸使自法京來電云王正廷伍朝樞刻以和約簽字業已拒絕擬即遄返廣東向軍政府報告一切但此時閣於奥約及國際聯盟事項諸待進行倘該員等遽先歸國殊非所宜乞卽電軍政府請其迅行電阻勿令離歐惟又據巴黎一日來電云中國代表雖拒絕簽押和約然彼等仍參與和會之會議現專候北京訓令 
中美通信社消息云七月三日華盛頓專電云自歐洲和約中國單獨不簽字之訊傳至美洲後頓引起大多數美人之同情表示極端之贊美内務部專管關於遠東問題之委員名惠霖姆者此次亦爲美國和會專使之顧問對於中國專使拒絕簽字之决心大爲稱揚謂此等勇敢之專使毅力拒絕不公平之和約實屬難能云又參議院議員現極注意此事正研究協助中國之辦法使日本將膠州完全交還中國民主黨尤爲激昻又有參議員喬姆氏在紐約馬特森公圜當衆演說稱許中國拒絕簽字之適當謂此次和約對於山東間題之處置朱當不啻　暴虐之罪惡及不公允之譏刺完全由日人負之云又云六月四日華盛頓通信云　利福尼亞參議員喬森氏近發表意見對於國際聨盟事深致不滿之意謂近來國際秘密外交實爲造成種種罪惡之媒介國際聯盟亦爲國際秘密外交之一種結合如和平條約中之以山東與日本一事可見一斑矣故若英若法若意若日其間外交莫不有秘密之關係致造成今日之結果我美國威爾遜大總統雖以主張公理排斥强權爲宗旨然對於此次意國之侵略政策已表示反對則對於日本之侵略由東亦不可不加以反對又我國之加入協約爲反對德人之無人道滅公理也今乃置不公允之山東問題於不顧而貿然簽字則棄中國也有是理乎當和會初開時日本專取緘默狀熊乃議至山東問題突然活躍即佔勝利此中關係不言可喻故吾人欲使公理大明於世非打破國際之秘密外交不可云 
[安福系之内閣問題]  
　　自再提周少樸之說起段已表示贊成公府一面疏通安福議員一面决將周任總理咨文提出此項咨文前日已署名蓋印存在院内安福派聞之大起反對乃有兩議長之通電昨日（七日）安福派數十人往責龔代理龔不得巳入謁再行辭職東海言可不必辭我亦甚厭倦俟同時下臺何如此雖不成事實而周之總理咨文竟擱在院中不敢提出矣段之主張周少樸組閣與安福派之魚電極端反對明明使東海爲難龔代理旣達安福部之意東海無法只得暫緩然東海之意非周樹模不提當日會議時安福部人先問何以不提田煥庭繼謂即田煥庭不幹則段督辦自出亦無不可至昨日而安福部更進一層謂照現在情形不如去請廣州軍政府到北京來蓋明知奉令承敎亦未必能保其地位索性鬧一個暢快耳 
周樹模組閣咨文之將提出也安福部大起恐慌太平湖因此又開緊急會議羣以周本爲彼派所反對之人萬一周閣組成於彼殊多不利蓋彼派近因改組内部大有分裂之虞且旣有段之主張議員中未必無徇段意者恐一提出或竟通過亦未可知於是决定三項辦法）一（向合肥陳說利害請其勿主張（二）嚴責龔謂汝亦係安福一派人何以不先將此消息報告本部逕行備辦提出咨文（三）由兩議長出名致電各省督軍冀得外援以遂其排周之目的云 
安福派報紙則謂周之不提出乃元首尊重國會意見之表示謂龔代總理昨晨面謁元首以國會多數議員曾經開會討論贊成田文烈組閣不贊成周出山業巳表决總統謂予旣徵求議員意見當然俯從輿情决不提出俟擬出要人再行徵求意見王議長昨將此事報告於幹事會聞者甚感佩又發表王議長之談話大致與魚電同末云國務院已准備咨文提出吾人極爲疑慮以爲大總統旣徵求意見於先多數旣贊成田而反對周何以大總統必欲提出吾等已經表决少數之人强求同意或曰政府硬行提出如國會否决便解散國會將從前唾罵國民黨者睡罵安福部加之以搗亂之名歸之以阻礙内閣之過則天下之罪惡皆議員當之吾人以爲政府如要此等舉動莫如將約法上之同意權用命令取消之否則旣曰同意便難强迫加强迫横來則吾人犧牲地位在所不辭矣總之吾人之不贊成周樹模恐蹈錢内閣之覆轍再貽元首以深慮也 
議員毆打一節地方檢察廳收到袁榮叟刑事訴訟狀後以此事難於着手昨日曾向兩方　停議員方面亦謂以和平解决爲宜正竭力疏通將來或不至破裂或謂已令錢豫等向袁榮叟服禮了事查袁傷痕係眼鏡片刮破面皮見血四肢無傷背部胸部皆無傷有但三日之靜養便可復元連日安福系議員在太平湖及安福胡同開會昨日下午六時又開幹事聨席會議兩院議長均列席今日（八日）下午四時又將在太平湖開全體大會 
兩院延會兩月至下月十二號期滿聞届期一准閉會下月十號開一茶話會好閉會一說謂不俟至下月即將閉會云 
[政府與民意之背馳]  
　　日昨政府致各省區通電大致謂現在歐會德約已拒絕簽字此後外交尚不知如何變化政府正籌商不簽字後之辦法近聞各省抵制日貨排斥外人之舉動日甚一日殊屬非是務望各該長官剴切曉諭萬勿有排外舉動徒傷他國感情於事無益卽中日邦交亦應仍前待遇倘奸人煽惑務須嚴密偵查分别懲辦以遏亂萌而安地方又專爲各處抵制日貨事於魚日通電各省區軍民長官略謂山東問題發生以來各省民情異常激動陸專使等鑒於國情拒絕簽字外交局勢因此必生極大變化自宜統籌全局亟謀補救近聞各省排斥日貨甚盛務希切實勸阻倘有奸人勾煽應責成軍警實力制止云云按政府之發此電一因日使屢有責言一因恐風潮　大致惹起重大交涉故不得已而出此但提倡國貨不用外貨本屬人民自由且所謂奸人勾煽云云者實隨時隨事可加人民以此等莫須有之罪名將來軍警果以武力制止時竊恐激成絕大事變有出人意計之外者政府不可不察也 
各界聯合會通電攻擊新國會及安福派後昨日國務院電致天津曹省長及上海盧護軍使略云近日報載各界聯合會江日通電各省各會及各報館破壞國會士涉政團煽惑人心激起内亂查國會爲國家立法機關政團爲約法所許該會即有所見應於法律範圍内發表意思今竟通電意圖破壞並干涉他人結社之自由舉動旣陷過激法律實所不容應嚴行取締依法起訴此則又以政府之威力爲安福系之護符且反對安福系即可指爲過激黨彼固不知過激黨之究爲何物然因此必有人於不知不覺間蒙過激黨之嫌疑者矣國務院前因山東各團體又派代表來京曾致電魯省軍民長官令其曉諭各界日昨接到張樹元沈銘昌覆電稱支電奉悉由左學界因靑島膠徐順濟各問題爭持不已鼓動農商各界風潮激烈日甚一日務懇中央對於學商各界重申命令開誠曉諭並將此次巴黎和約不能保留未經簽字及政府切電專使籌補救辦法各等因一一披露一面仍由樹元等竭力維持以期地方秩序安謐如當庶免波及外交不堪收拾迫切續陳伏乞鑒核施行不勝屏營待命之至 
[奉吉不穩之形勢]  
　　東省巡閱使張作霖早有統一東省軍政之計畫惟吉督孟恩遠每事製肘未得滿意現調孟恩遠爲將軍由鮑孫分别調署鮑孫均爲張氏腹心則張氏之滿意可知東省此後軍政旣由張氏統一張部素以勇悍稱將來東北邉患已成尾大不掉之勢昨日（七日）上午張來電云駐守奉吉交界一帶之奉天軍隊已命於日内相機開入吉省即暫時分駐吉林長春哈爾濱等三處鮑軍已派十九混成旅預備開入吉省 
政府此次更動孟督係採納某派之計畫在孟氏極願内用但其部下高士儐裴其勳陶祥貴私培珍等必生極大之阻力張使早巳准備一切公府爲防範吉省發生暴動起見前夜（六日）曾致孟惠威電大要謂執事内調務須剴切曉諭所部官佐士卒勿稍誤會倘有法外行動執事須負全責對於高士儐亦有誥誡之詞 
昨日正午接吉林軍界高士儐等來長電一件以政府更動孟督軍有何理由致嚴厲之質問請政府明白答復等語有傳說吉林宣布獨立者政府中人雖尚否認然亦不爲無因 
長春消息吉林陸軍第一旅長誠明二日夜到長春三日往訪現在治療中之陶祥貴中將除問疾外於軍事問題有所密議並聞日前由東清沿線調到長春之軍隊二日即有二連餘開往雙陽駐紥三日高士儐旅長之部下一營五百名則由哈爾濱開到長春卽入南　營垣駐屯 
[傅敎次長與某記者談話]  
　　中美通信社消息云傳敎育次長近與某記者談及此次學潮事云學生在社會之地位爲最高尚其秉質亦最純潔故常能識風氣之先而爲之創導此次學生舉動當爲政府所諒解也學校生徒須養成自治習慣由各個自行檢束爲至要歐戰以後各國將出全力以整頓工商事業工商之戰爭將益劇烈部中敎育方針擬於職業敎育方面加以注重使社會游民逐漸減少其關係當非淺尠又對於挽留蔡子民校長問題除希望蔡氏早日到校視事外别無他法云云 
[反對籌邊使]  
　　蒙古王公聯合會自治外蒙旅京同鄉會爲西北籌邊使官制各致蒙古議員一函併錄於下（一）蒙古王公聯合會函云逕啓者據公報載西北籌邊使官制案業經政府提交院議查該官制内容外問無由深悉惟按西北義意似包括蒙藏而言範圍旣廣未知界限如何規定其所有職權與各盟旗行政權限有無衝突之處執事代表民意於桑梓之事尤必關切異常尚希格外審核總期該項官制與蒙藏固有利權兩無抵觸藉免窒礙而便實行是所企禱專肅順頌議祺（二）自治外蒙旅京同鄉會函云逕啓者昨閱報載西北籌邊使官制案業經政府提交兩院會議查是項官制内容包括蒙藏範圍甚廣外問無從深知其所有職權與内外蒙旗行政權限是否抵觸且於蒙藏固有利權有無窒礙想執事代表民意桑梓之事益必關切綦重總希格外審查周詳俾期是項官制與蒙藏利權兩有裨益藉便實行至爲禱企 
陳毅恩華李恒嚴式超等於昨日（七日）上午有聯銜長電到京大要係對於籌邊使與都護使權限上發生疑問如都護使佐理員受籌邊使之節制等等並謂請先將毅等罷斥以免將來辦事掣肘 
段祺瑞徐樹錚及安福系方面以拒絕歐約簽字幾將參戰前功一併棄去昨晚在府學胡同段宅密議結果所有防邊政策及出兵防邊事宜在拒約期内擬從緩進行徐樹錚有辭職意亦與此事有關惟據庫倫陳都護使昨電援庫軍先鋒隊第一混成支隊已於歌日抵庫當命李隊長率所部赴後營子駐防云 
[京華短簡]  
　　公府爲東三省事件恐長江三督軍有所悮會特派秘書陳彦昌於昨夜（六日）赴鄂由贛而蘇向王陳李三督軍詳述一切並請其致電孟將軍勸令來京供職 
段祺瑞於日前（六日）晚車出京赴津其赴津之原因傳說不一聞在津須勾留數日 
錢前總理派前内務次長于志昻赴寗與李督接洽一切于於昨早（七日）六時乘京奉車往津俟與朱總代表作一度之談　卽行南下公府諮議趙慶華亦奉命赴津 
鹽務稽核總所函四國銀行團代表錫麗爾略謂五月分放回中國政府鹽餘欵内暫捉幾元一百四十四萬四百二十四兩匀撥存於上海四國銀行團指定之銀行備還廣東四川雲南三省就近提支各欵以重信用張宗昌電稱該部新軍第一團全部奉調回魯已於七月七日由醴陸分三次開拔經由長岳京漢各路北上 
[湘團體表示意見之會議]  
　　湘省敎育會總商會省農會工界報界基督敎聯合會基督敎靑年會曁長沙敎育會縣農會各團體於昨三日下午二時各推代表共數十人假座省敎育會開會由敎育會長陳潤霖主席報告近日屢接上海各團體函電關於對内對外各問題請一致表示民意今日開會即爲討論此事尚望各抒意見以便表示云云繼經各代表互相討論對於拒絕歐約簽字取消新國會查辦安福俱樂部各端均一致贊成本擬即時拍發通電因各代表中有須取得各該團體多數同意始能署名者遂决定由各該團體迅開會議决定應取之態度於次日上午報告以便聯銜通電此外又决定兩事（一）通電程式對克政府爲請願對各省　體爲　言二（决定設一聯合機關暫定名爲湖南公團聯合會俟開說立會時再行確定現對各省通電已拍出其文如下　省議會敎育會農會商會轉各團體各報館均鑒外交失敗舉國殷憂罷課罷市罷工民氣激昻未知的届因之可以興國逆之甚於防川政府昧於輿情僅免二三僉壬不圖拔本清源何以　四萬萬人民之望追原禍始外交失敗以二十一條爲遠因以濟順高徐鐵路合同爲先導曹章不過鷹犬内幕尚有主謀新國會對於簽字問題前後反覆梗塞和議攘奪政權擾亂金融置國是於不顧惟一己之私利是圖就中以安福系議員尤爲恣無忌憚罪大惡極查新國會之産出胎於臨時參議院選舉法根本已不合法何可稱爲立法機關鹿蒙虎皮騰笑中外况選舉之際賄賣公行有口皆碑更失國民信仰全國和平聯合會爲全國眞正民意所託近通電全國不承認新國會允爲定論湘人等義憤同深除電請政府速自警省外特聯合各界組織湖南各公團聯合會一以挽回國權解散新國會誅逐安福系爲幟志正誼所樹人具同心應請各地即速組織此項眞正民意結合之團體爲外交之後援寒國賊之肝膽如政府不能容納國人之請求新國會不能急速解散則是甘心與國人爲敵國人亟當自决於罷課罷市罷工之後已屬罷無可罷則惟有出於最後之對付存亡繼絶間不容髮自求多福惟國人實圖利之湖南省敎育會省農會總商會工界各行行董會長沙縣敎育會長沙縣農會長沙城敎育會長沙基督敎靑年會基督徒聯合會湖南日報館大公報館同叩歌　北京大總統國務院參衆兩院曁各省各督軍省長各團體均鑒自外交失敗内和不成國民根本覺悟盡歸咎於安福派該派有外交可恃有武力可憑勢燄薰天莫余敢毒國人甯不知之畏之而顧相率請求懲治之者實痛入骨髓忍無可忍耳夫國不可賣而該派盡賣國之能民不可殘而該派專殘民以逞至於寡廉鮮恥種種惡劣事實尤爲舉世所羞稱在稍知自愛者方且聞其聲以爲污耳見其狀以爲污目鄙夷之使不得比於人數亦安肯與之共謀國是夫使若輩而可與謀國則秦檜賈似道之徒可以存宋王振魏忠賢之徒可以存明矣應請大總統將該派俱樂部立即封禁并將該派所盤踞之新國會令其即時自行解散以謝天下國是或有轉旋之望敬進逆耳之言并求同聲之應湖南省議會叩江印 
[武漢學生會與拒約]  
　　國務院冬日來電宣布歐約拒絕簽字務達保留山東目的並已由院妥籌善後事宜云云武漢學生聯合會接此拒約之確息卽於三日晚俟追悼會閉幕後由駐會幹事部召集各代表開會討論對於拒絕簽字一舉皆表示滿意全場鼓掌并高呼民國萬歲聲如雷震遂决定拍電巴黎慰間各專使其電文如左　巴黎中國書和委員陸顧王伍胡魏各專使鑒全約否簽國人同佩務希持以毅力始終不渝保全國土實賴羣公敝會誓爲後盾武漢學生聯合會叩支印 
[川滇黔俱進會報告成立]  
　　川滇黔俱進會通電云前以國勢危疑憂患未已川滇黔三省託於護法政府之下極關重要而三省結合尚乏十分密切之精神故同人等在渝發起川滇黔俱進會以謀三省永久之結合促共同利益之發展曾經通電三省軍政長官均獲一致贊同茲於本月養日開正式大會宣佈成立公推顧品珍余際唐袁祖銘三君爲會長總會會所設於重慶五福街我三省唇齒相依安危夙共值風雨飄搖之際爲同舟其濟之謀諸公關懷大局睠念時艱應如何進行尚望詳加指示俾三省同心協力共濟顚危庶幾早息糾紛大局始有和平之望敬佈愚忱佇候明敎川滇黔俱進會發起人顧品珍趙又新但𢡟辛余際唐袁祖銘呂超黄復生石靑揚顔德基慮師諦張羣李郁生李肇甫胡瑛章顯漢孫鏡清張治祥胡國樑朱之洪梅際邭曾道杜濃劉　張尚羣王雨農潘江田景興李燦王鼎元張共　賀源　黄登岱吳駿英鄭賢書楊霖温仁椿汪德薰陳德驥王光鼎熊成章等同　 
 
 

Page 7

 
 
[重慶遊行警告大會紀]  
　　六月三號渝城學界舉行游行警告大會大時在打槍壩集合出發巴縣中校川東師校先至列隊於南隅前樹校旗人執小白旗一方上書還我靑島速息内爭誓雪國恥勸用國貨一致對外等字約百餘種少頃各校繼至先至者俟其立定奏樂擊掌歡迎小學生亦步伐整齊藹然可敬陸續到十餘校有渡江而來者有越嶺而來者十一時半有一執國旗者鳴笛大呼各代表集合蓋　學生團幹事長徐君星耀也（徐萬源人爲川師第七班生）繼由服白色制服者發言云今日吾輩旣爲有秩序之動作即不可無所預備第一宜定進行次序隨議定以中學居前小學附後殿以川東師範驉縣中校第二宜定散佈傳單之辦法隨照預約每校派二人充散佈專員（發言者爲楊君璿玉係聯合中校學生）傳單計八種中有簽字不簽字不問題最爲重要楊君又宣佈云吾人須保持大國民態度本日游行時如遇日人或日商行家不得爲慢侮之行爲即在道　　重慶川東救國團遊行警告會攝影 
　　民國八年六月五日重慶商務日報館攝 
　　攝影地點在重慶總商會附近 
旁譏諷亦宜一笑置之江北中　最後至十一時半出發前導以川東學生救國團游行警告大會旗次聯合縣立中學次廣益中學小學次商業中學次甲種工業次江北中學高小校次光國德智啓明明倫依仁昭武開智達育巴縣縣立高小校次川東師校次則求精中學巴縣中校中西英年會補習學校小兒院泰邑學校共二十校千五百餘人最後則一大國旗上書臨時加入公民游行警告大會尾隨者數百人上桂香閣十一時四十分過美領事署右折至五福宫五十二分過英領署越四分過法領署至愛仁堂前經繡璧街金紫門儲奇門三牌坊新豐銜十二時半至道公署隊少停舉代表徐君楊君謁道尹陳述意見由值日排長延全隊進署前後壩均滿至四十五分代表出宣達請願滿意大概後始整隊出發一時十五分轉過街樓抵木牌坊五十分抵中營街口隊滯停不進蓋前方已抵鎭署矣代表晉謁後各隊佇立於外俟之談話　乃始啓行至商業場口按預令集合　眞照像館攝影留渝民愛國之紀念於時小旗飄揚警笛三吹軍樂齊奏徐君乃起呼曰還我靑島衆和之再呼曰懲辦國賊衆同聲應三呼曰不還不簽字衆又慷慨和之聲涙愈高響震屋瓦小學生則每呼必高躍觀者亦隨呼有痛哭失聲者二時五十分整隊散附錄學生團通電如下　北京大總統國務院參衆兩院中等以上學校學生聯合會救國團外交協會四川會館總商會各報館廣東軍政府政務會議參衆兩院各學校各省督軍省長各都統護軍使各鎭守使各師旅長各省議會各敎育會各商會各學校各報館均鑒重慶各學校對於靑島交涉案傷國權之不振憤民賊之未除前已　電力爭在案茲於江日（三號）舉行游行警告會計各官私立學校及各國敎會公立學校學生到者二千餘人人執一旗旗上大書保山東主權誅賣國賊等字秩序井然經過各官署推舉代表晉謁請其通電一致主張又以公函通告駐渝各國領事署望依據公理逕電各國公使轉遠各國政府在法京議和席上從旁援助是日觀者塞逾莫不勃然感憤甚有大呼救國者痛哭失聲者人心如此而政府必縱容民賊曹汝霖章宗祥輩使至今猶得倖逃法網媚外以自結誠不解國家是何政策當軸是何居心望政府速伸乾斷宣佈曹章等與日人勾結罪狀明正極刑一面電飭巴黎議和中國專使對於和約正文涉及日人繼續德人在靑島曁山東利權部分萬勿簽字早日促成南北和議一致對外以伸法紀而保國權無任迫切待命之至四川川東學生救國團叩支印 
[紀漳州之追悼大會]  
　　漳州紳商學農各界於六月二十八號上午在公園開追悼北京學生郭欽光周瑞琦徐曰哲三烈士大會先期通函各機關局所各學校各團體徵求輓聯祭文誄詞均於前一日先後送到會塲計八百餘對自早晨八鐘各界人士陸續到場至九鐘時已到萬餘人幸有此廣闊之公園方能容之園之中央搭一檯中懸三君之　像環以花圈兩旁滿懸誄詞及輓聯畫像前設香案桌陳列各項祭品十時開會奏軍樂由主席北京大學生唐　學氏報告開會原由宣讀郭周徐三君歷史畢主祭及贊禮執事依序站立浙軍師長陳肇英爲主祭高等審判廳長鄭豐稔爲贊禮舉行祭禮各界向畫像前行三鞠躬禮唱追悼歌畢由陳師長登臺演說次方聲濤之代表楊團長演說又次鄭豐稔演說又次省立第八中學生盧富文演說又次十人團代表鄭楊二氏演說又次小學敎員張某演說各人演說時聽者肅靜無譁多形悲慘之色時尚有人欲登臺演說因天油然作雲遂奏軍樂閉會撮影而散時已十二點半矣 
[南潯車燒毁棉紗案]  
　　九江通濟轉運公司頗有加入外股之嫌惟南潯路只有該公司一家故各報關棧仍照常交運前日萬安泰生昌和等報關後有洋紗九十餘件交通濟公司運省經該公司搬運上車並將車盒封閉原擬次日起運乃夜深忽見車内起火一時救之不及焚燬殆盡約值洋二萬餘元起火原因尚未查悉現聞貨主擬向通濟公司嚴重交涉勒令賠償并聞潯埠報關棧二十四家有聯合另組轉運公司之說又據南昌來信云聞昨晚三句鐘時九江龍開河南兩岸紅光燭天當時見者均以爲係居民失愼心頗惶急迨至黎明乃知係南潯路貨車走火緣本省由上海陸續辦來棉紗共一百十三件於昨日（三日）由萬安太報關行交貨五十五件生昌和報關行交貨四十八件經通濟轉運棧交南潯路運省下午提紗上火車貨盒於四點鐘封盒原擬於今日起運乃時當深夜三鐘忽見紗内烟霧迷漫紗臭不可聞未幾即烈熖飛騰火光照耀滿江龍河兩岸之人均惶急搶救天曙查點計實燒去九十件計值價二萬四千元未經燒壞者二十三件起置兩岸惟車盒封固完密實不知火所自來據一般人傳言係因上貨時有人於無心時棄置紙烟頭在内因而延燒又一說謂係工人偷紗度日或者此次偷紗過多不能彌縫故一舉焚之以省糾葛未識確否今日本城已電報關行清查紗號牌名以便向通濟公司及南潯鐵路公司嚴重交涉勒令賠償又聞此案已成一大交涉將來貨商必提起訴訟責成通濟公司賠償而通濟以搬貨上車及封儲種種手續鐵路公司皆派有專員管理自應由鐵路公司擔負賠償之責將來三方面之訴訟究不知如何結果該紗係夜深三點鐘起火燒至五點鐘始息當火起時使鐵路公司聞警立派水龍往救或多派警察施援必不致全盤焚燬乃當火起時有人急報該公司請其趕救詎待至天明無人作主水龍亦卒不至即車頭亦遲至一鐘之久始行開來該紗適在中列前後尚有數車車中小工見車頭及水龍不至不得已以人力將前後列車折卸推開以故未波及他車否則所焚者必不止此數矣茲將該車所焚之棉紗由何報關棧所報出及何商號之物共焚若干件詳紀如下（一）萬安泰所報出祥隆五件全焚　曾際芳四十件焚三十八件存二件　林鴻興十件焚四件存六件（二）黄翰如所報出中孚厚三件全焚（三）西合泰所報出億源瑞二件全焚（四）生昌和所報出信義祥十五件焚十四件存一件　福利厚十件焚九件存一件　王百齡十三件焚六件存七件　仁昌祥十件焚四件存六件（五）胡記樣所報出紅紗十件未焚（六）義善仁所報出瑞昌隆五件未焚以上該車共計裝紗一百十五件共焚去九十件約合價實洋二萬二千五六百元 
今日某紗業得潯店報告云當日裝紗之車是本屏車計裝紗九十件後一繫鐵屏車一輛裝紗二十四件起後本屏車已全部燒去僅剩車底未燒其棉紗餘燼則堆積龍河站傍次日潯報關行會議謂交貨完畢提單交單均已蓋有關印報關行已無責任可言向路局交涉要求賠償路局則謂自有辦法云云時各商以路局旣如此說似允負賠償責任但得此報告前曾致函通濟公司略謂昨晚貨車焚燬深爲駭異惟貨車何等重要車站何等重地更夫巡夜警察保衛何致火起乃竟聽其焚燬視商貨如草芥是何理由云云後接通濟覆函知路局竟欲以道歉二字了事於是乃大鳴不平擬即連同吉贛撫建各屬假南昌總商會開商業大會與路局嚴重交涉倘路局不允賠償將來恐不免有一場訴訟也 
[九江近事]  
　　商學兩界合組國貨維持會籌辦巳久前日始假同春堂開成立會並選舉職員嗣因兩界中有人意見不合遂分而爲二商界於當日選舉郭步靑爲正會長陳國祥周汝鹽爲副會長其會所設城外錢業公所學界亦正在積極進行擬訂日開成立會 
聞潯埠前於罷市時某當道曾以有人煽惑搆亂電省請兵旋得覆電謂事前旣不能防範臨時又倉皇失措九江駐有省防軍又有十二師克兵協助不得謂之兵力單弱（原電有第恐兵力單薄語）且無大股匪徒何得自起驚慌云云迨開市時省防第四團某軍官及其兵士擊斃行人夏高起僅以恤金和解並不按法懲辦陳督聞之大不謂然當密派省垣戒嚴司令官岳兆麟來潯調查謂此案非實行辦罪不足以肅軍紀日前傅道尹晋省聞聞係解釋一切並與商解决辦法 
[皖省近事]  
　　近旬以來霪雨連綿山洪驟發各縣大小圩堤冲潰被災者甚多茲蕪湖萬頃圩亦潰决田畝淹没約三分之二又涇縣之馬頭鎭郎溪縣之郎邑坐圩金鎖圩廬江縣之東南兩鄉各圩均被洪水冲塌已成澤國各該縣紛紛呈報災情省署已委員前往查勘蓋今歲雨水非常浩大爲近年來所未有也 
皖省聖公會靑年會組織救亡十人團業已成立擬派專員往各鄉演講路途以五十里或百里爲一人循環演講俾鄉民農夫得受感化啓發知識獲益實非淺矣省敎育會昨日（七日）常會討論建議來字洲改革案由委員唐甲三報告丈量該洲一切情形後復討論宿縣敎育會來函稱該縣知事移挪屠捐改歸警察有礙敎育進行案至四時散會 
省垣各小學校現奉敎育廳令對於署假期内上午一律令各生受課半日以資温習各校均已遵照辦理 
省立圖書館已由敎育廳收回自辦並將内部從新改組大事整頓以故精神上較勝於前 
[齊耀琳反對運漕第三電]  
　　政府開辦漕運所定招商承運辦法齊省長表示反對業於冬日電令各道縣曁各關卡在漕運局原訂章程八條未修改前不能發生效力並致電財政部漕運局條陳意見四種請予斟酌辦理不謂部局仍不容納齊氏所請遽招京師米商鄒鏡泉曲廷獻分往蘇浙兩省採運齊省長大不滿意特再電各關監督查照冬電辦理不准放行其文如下　關監督覽准財政部咨據漕運局咨呈以京師米商鄒鏡泉擬赴上海嘉興兩處各採運大米二千石曲廷戲擬赴浙江嘉興採運大米一千五百石並赴無錫採運大米五百石由海道運洋轉運北京開具採連及經行各地點呈由漕運局發給護照按照招商承運章程第五條辦法由部咨行稅務處令行稅務司轉令各關　照查騐相符即予放行請查照等因查前准財政部咨送漕運局暫行章程八條當經本省長詳加查核認爲有應斟酌者數端電部另行籌畫並於冬日電各該監督遵照在案在辦法未經解决本署未經飭知照辦以前無論何省米商來蘇採運大米均應查照本署冬電辦理仰即遵照省長齊虞印 
[南京快信]  
　　國務院日前電各省徵求外交意見李督齊省長昨會銜復電請向各國聲明中國不簽字理由如各國能保證交還靑島中國即補行簽字 
李督日前電東海請速提出繼任總理應付外交昨接徐復電决提周組閣當可通過 
總商會昨召各業董到會討論國貨劃一價目辦法以杜暗中加價 
贛烟酒公賣局長蔡國哭奉陳光遠命來寗接洽時局業於昨午乘津浦車入京 
鈕傳善因腦病復發昨乘輪赴九江牯牛嶺就醫 
李督派赴各屬宣慰軍隊之蕭良臣郝得志已於昨日事畢回寗 
昨有日本兵艦野分松風白雪三　由滬開來松風白雪兩艘未停輪即上駛野分停泊下關江中 
新任駐寗日領事沿津氏昨日尚未抵寗 
[杭州快信]  
　　省城近又發現一種流行症以小孩爲最多朝觸夕斃死亡相繼狀類紅疹下城一帶尤甚 
浙江醫藥學會定期十二日起假省敎育會開五年度常會十二至十四日爲各縣代表講演學術十五日報告會務十六日講演普通衛生 
敎育部本届選派留學生浙江取錄三名所有治裝費及出國川資每人計七百元祈速匯部 
省立織物整理模範工廠甫於前月成立現經廠長鄭銜華擬定技師勤惰奬懲章程呈省長曁實業廳備案今日（九號）爲屬督劉夫人六句晉一壽誕傳鳳舞第一兩臺坤伶入署演劇惟不設壽堂拒絕叩祝僚屬餽儀不收 
高審廳昨委曾師孔充永嘉第一高審分廳推事蔣子亞充桐廬縣承審員 
地方通信 
[松江]  
　　呈阻松靑電車　泗涇鎭純以松靑電車行將由泗經過特呈部反對呈稱爲松靑電車貽患喪權迫求萬勿立案以緝鉅禍事頃閱報載靑浦松江上海三縣紳商林祖潛等發起創辦松靑電車公司呈請鈞部立案等語披閱之餘羣情惶駭按該電車路線經過之處泗涇亦在其内將來損害農田斥毁廬墓種種事變勢必相逼而來泗涇鄉各界人士以事關切膚之痛莫不震恐萬分且聞該公司暗中竟有洋股攙人似此開門揖盜墮落主權恐日後路樓所至即兵權所至貽害地方更非淺鮮現當該公司組織之始正是利害關頭種福種禍祗在片時除呈請本省省長及道尹外謹特不揣冒味迫切上陳籲謂鈞部俯順與情勿予立案以保主權而弭後患不騰屏營急切之至護呈交通部曾具呈人李脩則連署人張錫鬯吳　仁沈煜　　回籍學生會之合併　中等以上學校回籍學生會舊有三起自張應良等一會併入東部後東西兩會成對峙　勢本月七日上午九時兩會復假樂恩堂開會合併先由東部會長姜家漢報告合併理由並通讀章程次來賓防守司令部代表牛鴻翔西敎士步惠廉紳士李芑香等相繼演說牛君謂此會光明正大惟希諸君勿逾範圍步君謂欲救中國須崇道德切不可涉於過激李君謂少年作事知是非不知利害故事易成及至老壯則是非心爲利害心所戰勝故作事恒私而不公云云及至散會已在下午二時矣 
　　商業聯合會之成立　恒和與當聯合前因罷市風潮宣告脫離商會之商號三十九家發起商業聯合會爲改組平民式商會之預備於七日下午假商會開成立會各商家之委派代表簽名列席者一百七十三人一致宣言不承認原有商會即時推定代表三十八人適符商會職員人數將來如果商會實行改組　正副會長及評議十六人幹事二十人統由此三十八人互選定之又該會因八日公共體育場開各界聯合會另推周鶴雲繆其清沈伯桂錢仲生郭子樓等爲總代表以便届時赴會接治茲將是日推定之各業代表錄下周子庚沈伯桂（綢洋貨）郭子樓孔伸文王佐廷葉思賢（衣莊）曹履夷錢仲生（絲線）張慶泉陸伯舟余薪傳陳汝舟（藥）周鶴雲張紀堂（南貨）胡松壽徐炳南（京廣貨）黄幼梅陳雪卿陳季增（烟紙）姚恂畬宋麗江沈晋甫張稚若（米麫）趙子芳（金）舒葆三（錢）　梅圃張秉君（槽坊醬園）程濤聲（典）程仲年李光照（染）繆其清（蓆紗）唐志敏（鞋）賈翰臣方屏甫（顔料煤油）王少秋（煤炭）鍾雲山張利生（香）陳文熊（帽） 
　　聯合會開會怀形　商學各界於八日午後一時在公共體育塲開各界聯合會到會團體有回籍學生聯合會學生聯合會商界聯合會基督敎國團十人團以及男女各校代表約千餘人先由發起報告宗旨謂將集國民全力協助政府提倡國貨施用有記名票選舉會長商界聯合會總代表繆其清得五十七票當選爲正會長公民代表楊了公得三十四票東吳第四分校敎員李二我得三十三票各當選爲副會長時已下午六時遂宣告散會 
　　姦殺案解縣懲辦　泗涇鎭向業划船之紹興人錢某被其妻錢王氏之姦夫南京人楊富貴用刀戳傷腰部勢極危殆業已送往上海醫治姦夫己被逃去錢王氏則由泗涇　局拘詢明確後已於昨日解縣收押依法懲辦 
[蘇州]  
　　令辦體育講習會　吳縣公署昨奉敎育廳訓令略謂各縣體育狀况迭據體育視察員報告敎授旣多謬誤設備亦矢完善應由縣轉飭勸學所於暑假期内在公共體育塲或相當之學校内籌設體育講習會令各小學體育敎員入會聽講其講習時期約兩星期每日以四小時爲率共講演員可就南京高等師範學校體育專修科及省敎育會體育傳習所畢業生中延聘擔任等因温知事奉令後即轉行勸學所杳照辦理 
　　遺老回蘇掃墓　前清遺老蘇紳吳郁生自光復後即遷居靑島後居北京前日山京返蘇寓大儒共吳直卿家連日各紳如曹福元潘祖謙劉傳福等紛紛設宴與吳共話桑麻日昨吳君雇船赴蘇鄉羊山獅子山等處掃墓聞不日即須北去云 
　　警官備金之實行　警察廳接奉省令略謂頃奉部咨以敬察官吏退職後尚無撫　之規定故擬仿照郵政儲金辦法規定警察官吏儲金章程定於八月一日實行凡月俸滿十元以上者每月令儲俸額二十分之一二年後雖即在職亦退還其積額三分之一至其儲金利率爲普通儲金利率一倍半核給等因崔廳長已轉令所屬各官一體遵照 
　　范女士赴美留學　西花橋巷范紳端信之女公子承俊係蘇垣某敎會學校醫科畢業生今春從美國紅十字會赴西伯利亞海參崴等處服務數月現已返蘇本月五日巳赴吳縣公署領到補助學費洋二千元赴美留學日内即須束裝啓程赴滬乘中國郵船啓程云 
[南滙]  
　　知事又被查辦　南滙杜知事前以朦撤勸學所長被控近呈復省長有勸學所長確無朋分公産情事等語則前日之朦請撤任已經徵實敎育界朱叔源等一百三十七人之公呈業奉敎育部咨省查辦聞省長訓令道署經沈護道尹令委高君蒞南查辦矣 
[鎭江]  
　　籌設小學敎員講習會　丹徒勸學所自接到省令酌辦暑假小學教員講習會後勸學所長道宜之即交縣敎育行政會議討論議决遵令辦理單級敎授講習會當由縣敎育會長夏啓泰籌辦現已著手進行並巳請定陳某主講一俟組織就緒即行開講矣 
[揚州]  
　　鳳凰壩崩塌　連日陰雨連綿江潮泛漲東鄉之鳳凰壩遭水衝刷崩塌數丈業由該管壩夫呈報運使派員查勘　 
　　女校演劇　揚州女子公學學生爲捐助學生聯合會及貧兒負販團經費於七日下午三時在本校扮演新劇一日先期由該校刷印入場劵分向各處銷售每劵三角專供女賓概不招待男客是日雖倐雨倐晴而來賓甚形踴躍塲中秩序及檢收票均山聯合會學生擔任開幕之先由商業學校國樂隊奏樂發起人郭堅忍演說劇名（女界　）共分十六幕　美漢八中學生亦將繼起云 
　　香汛之演講　城外觀音山現届香期燒香者絡繹於途學生聯合會利用此時機組織特别講演團兩國於七日起分午前午後在於該處講演 
　　反對報買官地　瓜洲水警廳之操塲現由中興煤礦公司在省報買備爲屯煤之用經軍署委派揚州台營官地事務所長舒厚禮丈明界址交與管業該鎭商民以界址牽涉民地而農人又以煤水傷損田禾羣起反對向商農會要求取消　由該會公函縣署申訴 
[嘉興]  
　　舉行聯合畢業式　嘉興城北鴛湖月洲塘灣　湖城東等七國民學校四年級生修業期滿遵章舉行畢業試騐現已完竣於昨日在城中敎育講演廳舉行聯合畢業式共計畢業生七十餘人由各校長敎員依次施勉勵語並由縣視學給憑未即攝影以留紀念 
　　時疫盛行　嘉興近日發現一種痢疾狀甚危險初起時身體發熱飲食少進並有多數因熱發狂以致殞命者此症東鄉一帶爲最盛現已蔓延至城中并以三十歲以上爲最多故各醫生近日求診者頗多各藥業亦莫不利市三倍 
[海寧]  
　　爲陸宗興勒碑　睦宗　免職後海寗公民大會議决爲陸勒碑於邑廟前及北門城外海塘鎭海塔下三處碑約五尺餘長文曰賣國賊陸宗輿六大字兩邊并書民國八年六月海寗公民團立等字已於日前竪立日來觀者人由人海途爲之塞雜評一 
[吉林之反抗起矣（默）]  
　　今日軍閥派之夢想仍欲把持固有之勢力而擴張之欲擴張固有之勢力不得不將異己者盡力排除故此次吉林之易督所以成張作霖統一三省之志願亦即所以達軍閥派統一武力之志願也雖然軍閥派在今日果能達此夢想乎當此人心厭棄時即在一無勢力之人欲無端加以强迫猶將奮起而反抗况乎孟氏雖葸弱尚有其一部分之勢力在耶吉軍之起而嗚不平固意計中事地方人民無端供彼蹂躪遭其茶毒又意計中事然而軍閥之作威愈横則摧倒之期愈近此蓋事理之所必然者國人其拭目以俟之哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於取締出版之紀載]  
　　書業報紙聯合會廣告　今日上海報紙印刷所聯合會在大陸字林兩西報登一致各納稅西人之廣告其文如下　上海納稅人公鑒今日諸君被請决定一關於上海前途有根本重要之問題諸君必須表示意見上海租界之報紙究竟應享自由抑應受控制工部局遭公衆反對之怒潮勢將失敗乃於最後之時將原提之附律條件修改並减輕然其根本一端則並未移動卽彼有欲使一切報紙一切印刷所及一切散布消息之物皆受其執照之管理是已如此則一切報紙依然在工部局章程約束之下也此項問題吾人祖先於數世紀前巳經力爭結果則决定報紙應享自由吾人以出版爲業爲自己利益計實應首先阻止含有煽亂及暗昧性質之印刷品之傳布然欲達此目的必須以一種不危害數百年來報紙自由之保證之方法達之如斯之方法必須愼重討論愼重起草今諸君對於此次工部局欲藉口取得大權之新附律祗餘一日之光陰可以研究須知此律不合時宜於租界之治安報紙之利益及君等納稅人與投票人之地位均屬不利目下諸君尚有一機會可以將此問題詳加考慮吾人敢警告諸君諸君之責任在投票反對此附律望諸君於今午十二時十五分赴會時即依此責任行之 
　　中國美人商會函　本星期工部局公報載七月八日中國美人商會致工部局總董一函文曰中國美人商會與中國美人公會代表美國在華大多數利益與人民者其議董已開聯合會議一致通過議案如下（本會議贊成一種有理由合法之管理以取締煽惑出版品但不能贊助加入工部局附律之現有修正文因此文與美國主義相反且因其不能達到提案之本旨也）本會議又一致議决請工部局將此函刋登於工部局公報並以函稿一份送交上海各報尚希注意爲荷中國美人商會書記波威爾啓　中國美人商會與中國美人公會八日函致字林報略謂茲以致工部局函稿一份附函送上請查閱如欲刋登報端儘可發表查兩會所通過之議案係指六月二十六日工部局公報所載之工部局原議如工部局於十日納捐人會議以前將原議修改則兩會之意此項修改之提案宜於請納捐人票决以前寛予時日佈告於衆云云 
　　字林報社論　略云工部局星期一會議所决定取締出版之議案今巳見諸報端自取締說起輿論譁然於是原議加入第三十四條附律中之十九字一變而成另一附律字句繁多幾佔報紙一欄地位字林報對於此次新章誠不願驟然指斥故吹毛求疵非所樂爲惟提案本文雖覺詳密仍露草率痕跡試略舉言之文内有一印刷品載有公共新聞消息或事件者）一語此種界說顯然縮小範圍而提案本旨則在儘量放大範圍換言之文内僅言新聞消息事件而漏脫評論其實各種煽惑出版品中最足取憎者厥爲評論雖執照條例第六欵似將所漏脫者包括於内但律師之智者不難據條文以爭致使起訴人感受困難也再條例第七欵亦復詞句草率吾人不能眞切了解其意如謂（不安靖時）工部局可立即封閉違法之出版所則在尋常時工部局自必先向法庭請求封閉二者之間顯有分别乃議案文中於此分别不着多字而（無論任其他何種情形之下）一句顯係令人費解再何時爲（不安靖時）何種文字爲（煽惑性質）亦復大堪置辯二者皆意見問題非行政機關所能定其界說者他日遇此案件被告律師定執此以詰難矣執照條例中有一條頗爲愼重規定凡此條例必經領事團批准始可實行就此觀之工部局今不啻告納捐人曰此乃吾人所認爲有益於良好秩序所必需之計畫君等可贊成之或不贊成之領事團則未必贊成之但吾人若不舉吾人所視爲必要者而直陳之則吾人身爲公僕未免溺職矣此爲工部局所取直截了當之態度但殊使人處於窘境蓋領事團之不予同意無待　言如納捐人亦不予贊同則頗似對工部局議董投不信任票如納捐人竟予通過則是以工部局與納捐人聯合之力而與領事團相抗雖從前已有此種情形將來仍必不免但在此激昻時日租界機關中殊不宜呈此决裂之象且在此時日工部局竟因此重要事伯遭怒言之辯發與反對之投票尤非所宜果爾則工部局之威儀將喪失矣字林報此言非反對出版所註册之主義依照英國法律印刷人之名姓必明白刋載於其所發行者之上否則每份處罰英金五鎊上海大可援行之蓋工部局於行政方面確有權力不足之處也今吾人所反對此附律者則在其提出之形式與精神緣此中不乏漏隙可起爭論足打銷工部局之旨趣且華人對於工部局之宗旨難免不生誤會此案提出恐適促起其澈昻耳此案形式雖已修改然吾人不以爲十日會議可通過之其結果恐此案將永遠打銷其寶此案如經各方面代表所組合之委員會平心靜氣審愼編擬之未嘗不是有益之計畫夫於最後五分鐘撤回原議或不爲世界中最有趣之一事但兩害相權擇其輕者則寗願撤回原案而不願堅持付表决也 
　　大陸報社論　略云工部局爲一致反對聲浪所迫乃修改其箝制上海中外報館之初議此種修改直無異自認其錯新議案雖略减其極可憎惡之氣概然其根本主義仍然存在報館仍須領照工部局固限定其封閉外人報館之權非在該報館國籍公堂起訴後不能永遠封閉之但工部局縱立卽起訴至少亦需二三日之久而在多事時代此二三日者正爲報館必須發言之時並爲一般人民正望報館紀載事實發揮言論俾可决定自己意見之時且報館非飯店可比報館苟停刋一日則其所損失者不僅爲一日之收入也又條例規定巡捕有自由出入毫無限制之權無須報館所屬領事之許可換言之一遇有事時如日前華人表示之類則巡捕妈可檢查新聞此種計畫乃大陸報所不能承認者苟此附律果屬必要果能有效以保障治安則大陸報誠可稍減其反對之嚴厲程度但懲治報館之違法者上海已有機關何必多此枝節且領照辦法縱極周密亦不能阻煽亂品之發見於租界此層大陸報前已言之今仍不妨一再言之引爲反對新案之理由也工部局今始修改原議已嫌太晚凡有關係者與納捐人現距十日會議之時僅有二十四小時不克詳細研究此附律而討論之如此重要問題何可加以倉促之判决苟此問題從長研究或覺不致與報館利益相　觸則將來另行開會未嘗不可通過之但非二十四小時内所能忽促爲之者也故目前僅有一種穩善辦法即打銷此附律耳 
[蔡孑民已允北返]  
　　蔡校長來電　上海全國學生聯合會北京中等以上學校學生聯合會北京大學學生幹事部公鑒僕出京以後宿疾屢發本擬藉此息肩迺疊接函電並由方楊朱許蔣李熊狄諸君代表備述諸君雅意重以各方面責望之殷似不容堅持初志惟深望諸君亦能推愛僕之心有所覺悟否則敎育前途必生障礙非特僕難辭咎諸君亦與有責焉元培佳 
　　挽留蔡校長代表致北京學生聯合會電　北京大學轉學生聯合會鑒報載大學校長易人消息駭極飛鼎前與各代表到杭已得蔡公允許北返政府反汗必有奸人利用祈嚴重質問速籌對待鼎再赴杭飛留總會熊夢飛狄福叩靑 
　　全國學生聯合會致政府電　北京國務院敎育部鑒報載大學校長易人駭極憤極蔡先生經各方代表苦勸已允病愈北返更易之說顯係奸人作祟學生早有與蔡公共去留之宣言决不舍善人而就有恒者也祈速電催公回任以維敎育基礎全國學生聯合會叩靑 
[吳佩孚贊成除安福部]  
　　和平聯合會接衡州吳師長函云和平聯合會諸公鑒貴會漾電詞嚴義正如皎日之光摘奸發伏等照妖之鏡循誦之餘曷勝傾佩查安福俱樂部乘機藉勢攘竊政權數年以來剝百姓之脂膏不嫌刮骨釀四方之禍亂慘殺同胞此次南北糾紛猶復樂禍幸災陰謀詭計障碍和平破壞統一申江會議組成國人聞風引領冀彼盪垢滌瑕同好棄惡協謀對外挽救危機是以懲辦禍首之條早有人提議而國人隱忍尚留餘地者欲觀其後效也詎意衛律野心但知逢迎外寇秦檜陰險不惜割棄中原歐會簽字則極力主張外人軍火則隨時輸入勢力日求伸張僨務任意加增一面言和一面攻擊以致會議一停再停皆彼黨梗塞之故也言念及此切齒痛心頃復勾串湘南程潛謀爲擾亂幸天奪之魄粤軍馬司令捕獲好謀陸鴻達搜出密碼電本及電稿函信多件交法庭研訊據供係奉段僞令運動程潛起事直言不諱該程潛情虚又因所部軍人深明大義不表贊同巳於六月二十九日潛逃矣嗟乎不去慶父魯難未已豺狼當道狐鼠相依願我國人同伸義憤攘除奸兇勿使黄金燦爛之大中華斷送於少數内奸之手國家幸甚人民幸甚吳佩孕拜啓七月二日 
[預備慶祝法國紀念]  
　　十四日爲法國共和成立紀念日本埠商界各團體因法國爲歐洲大共和國與美洲之美利堅同與我中國國體相同爲眞正親善之友邦四日美國獨立紀念我華人旣已竭誠慶祝茲對法國紀念亦宜有所表示故巳有多數團體通告會員從事籌備矣 
[天賜莊女醫校七届畢業紀]  
　　蘇詶天賜莊醫院所設之女醫學堂自創建以來成績優美女生畢業者巳有七次其第一次在一九○九年今年爲第七次畢業之期業於六月二十五號舉行畢業式頒發證書計畢業女生爲張梅嶺關柔嫣曾志春鍾淑貞關柔婉等五人張女士係張集成君之弟三女　　蘇州天賜莊女醫學堂第七届畢業攝影 
　　Dr.A.M.Wong（黄瓊仙醫士）Dr.Polk（卜吉生醫士）MissLove（愛小姐）Dr.Fearn（裴　德醫士）Dr.Polk（卜明　醫士）Dr.Park（栢樂文醫士）關婉柔曾春志張嶺梅關嫣柔鍾貞淑 
公子前在上海中西女塾肄業今於畢業後將赴杭州保俶塔醫院任事鍾女士前在上海清心女塾肄業關女士柔嫣前在上海麥倫女學肄業現擬赴長沙任事曾女士前在蘇州景海女學肄業現擬赴嘉興醫院任事關女士柔婉前亦在麥倫女學肄業現將往江陰醫院任事此五人者均於去年往海參崴爲紅十字會服務者也至於該女醫學校第一次在一九○九年之畢業生戴美麗女士及一九一六年之畢業生范承清女士均已於上期乘中國郵船公司之中國號前往美國再入高等女醫學校其在一九一四年之畢業生陶嗽石女士亦將於七月間赴美國再入醫校聞張女醫士言在此一二年之間於上海當可設女子高等醫學堂一所以冀　揚吾國女醫界之曙光云 
[商業公團行將遷移]  
　　河南路商業以團聯合會因團體加入日多原租會舍實不敷用頃聞該會人云現已看定江西路與愛多亞路二處大屋俟各團代表　議通過後卽行遷移云 
[各團體電請維持民食]  
　　取消潛運　停運軍米　查禁出洋 
北京大總統國務院南京督軍省長鈞鑒滬市米價大漲人心浮動加之暴雨兼旬不止預料秋收無望益起恐慌日來譁傳奸人方以規復漕運並購辦軍米爲名暗中販米前往日本博取嬴餘以供安福部之黨費衆怒所積必至横决各團體公同集議惟有請政府從速明令取消漕運并暫行停運軍米一面切實查禁出洋以維民食而絕亂源迫切候命江蘇省敎育會上海縣商會上海縣敎育會寰球中國學生會華僑聯合會上海基督敎聯合會歐美同學會上海救火聯合會中華職業敎育社佳 
[昨日米價又漲]  
　　昨日米價又漲蓋内地蘇常同錫各處因霉雨連綿水漲過岸田禾大受損失早已預料收成折減且米船經　過河岸莫鄉人恐誤入田問攔阻不許經行是以昨日南北兩市各處到船寥寥人心恐慌閘北高貨機白米每石已漲至八元零五分仁榖堂南市董事張樂君北市董事錢貴三已會同南帮公所董事嚴少泉將現下河下船貨及碾米廠各棧房存米計有若干入手調查並嚴杜奸商囤積私運以免乏食據一般人推測米價或將漲至九元云 
[農民望晴孔殷]  
　　近日天雨連綿潮汛又漲致各鄉田苗均嫌雨水太多秧已受傷發黄四鄉農民望晴甚殷 
[盎斯金昨已抵淞]  
　　匯豐銀行抛出路貨盎斯金四百餘條迭詳本報昨得消息此項盎斯金由花旗輸船載來該輪已抵吳淞口今（十日）可以駁連進口公共總巡捕房麥總巡届時將派中西探捕至新關碼頭照料 
[關於提倡國貨之消息]  
　　汕頭徵求國貨　上海縣商會接汕頭華僑工業聯合會潮循支會國貨陳列所籌辦處函略謂吾國外交失敗舍振興國貨何以圖存汕頭乃惠潮梅之通衢劣貨充斥於市因是敝會同人於本會附設國貨陳列所蒐羅陳列以備採購者得以辨别擬就簡章徵求土産卽日陳列使購者涇渭立分出品者可爲介紹惟敝會蟄處一隅見聞鄙陋素諗貴都人士早倡實業製造精良執事愛國愛羣名孚遐邇用特函請鼎力贊勸以策進行並附簡章及說明書各一朿呈核乞代向國貨出品家勸告協助惠贈貨品到所陳列藉以指迷而資參考並懇轉知貴屬各機關查照是所切禱尚希時賜方針以劻不逮爲幸甚　又該會正會長麥潤深副會長梁榮開梁達士函云再啓者敝會籌辦伊始手續紛煩尤幸熱心諸公慨助提携漸臻粗備但蟄處偏隅見聞不廣素　貴都實業最興工廠林立每欲通候徵求出品陳列惜住址未知郵遞無從深以爲憾特將函件彙呈尊處敬祈飭查代致藉得惠贈陳列皆賴諸公之賜也 
　　報關公所開會　昨日南北市報關公所開會適值大雨到者數十家首由所董徐菊如報告北公所範圍内之恒泰報關行迭次私裝日船由敝公所調查員查得切實證據告知該公所董置之不理其中敝公所有許多爲難請衆討論當經會議之下僉謂此事應函致該董尤森庭限日切實答復如再不　再决第二步辦法經衆贊成茲錄原函如下　謹啓者吾業職司代客報關自抵制發生南北兩公所一致行動議以不報日發不裝日船不用日幣三項爲抵制範圍當由貴公所先行開會議决如有不肖奸商破壞議案議决罰銀五百兩並派定調查員若干人專司查察登報宣布情事足見先生愛國熱忱表示决心以盡國民天職實屬令人欽佩嗣於七月四日即陰曆六月七日據敝所調查員報告新開河恒泰報關行主張炳生代永安街同安里元記號（辦貨朱哲甫）報裝開往大阪之日輪八幡丸内載五掊子二十六件該貨江裕進口（３３同）　提單四十八號轉口大阪八幡丸（關單第三百三十八號）查明確實因思該報關行係屬貴公所範圍敝所未便越俎干涉爲特據情報告台端請主持發落旋悉貴公所將該貨扣留一面邀集全體同業開會公决迨至結果僅罰銀五十兩了事已與定章違背减取十成之一頗駭聽聞詎一波未平一波又起今又有人來報告該行主張炳生於本月七統用該行自己報單報裝日輪近江丸五棓子十四件（關單三百六十號）敝所得悉之後當即轉報台端仍請先生照章發落不料再四催請而先生屢以無暇爲辭其貨色早已裝去先生至今仍然不理實屬令人不解或者先生與該行有密切之關係有意延宕實有難言之隱然五分鐘熱度早已貽笑外人先生具此態度豈竟甘心反對全國國民不心理而爲破壞抵制之公敵乎况本業抵制之舉動先生創之於前敝所謹遵明示隨之於後如是觀之適成敝所實行抵制而貴公所可以晏然而獲無窮之利也用敢不揣冒昧瀝陳事實願先生明以敎我臨穎不勝翹企之至再應給恒泰名下報告人之賞銀希請照章惠給爲要 
[川商貨物被竊之函請維持]  
　　旅滬川商以由太古輪船裝寄貨物到宜僅限三日提裝以致偷竊貨物之事層見疊出昨由該帮函請商帮協會轉商申太古公司設法維持原函錄下　敬啓者據旅滬川商馬裕隆等號函開昨接宜昌公電内述太古公司棧房偷竊客貨不一而足與之交涉卒不達其賠償目的以後貨物望勿再裝該公司船隻云云揆厥原因緣該公司於貨物進棧之後僅負責三日逾期即不認賠償而商等寄貨多半託人在宜代爲轉運往往等候上行船隻不及報運亦有時貨到而人尚未抵宜者提報騐裝手續繁多斷非三日間所能竣事他公司皆以十日爲限故得從容展布各項弊端因之減少而太古僅訂以三日之限不啻授該棧以偷竊之術殊與體卹客商方面絕未涉想不卜此項短期章程是否太古申公司所訂抑係宜棧自行訂定也商等與太古公司共事多年感情素洽若竟行拒絕裝運實非商等之本願夙稔我協會與該公司向稱友善爲此函懇轉達該公司援照他公司於進棧貨物一委限期十日取提並速函取締宜棧經管貨物之人不得任意被人偷竊客貨以重商人血本等情到會查川商運貨到宜轉運赴渝非他埠隨時可以有船載運可比進棧貨物三日之後即不負責無怪其偷竊日多宜埠經手之人電止報裝貴公司船隻原爲過激之談而駐滬之各該商所請仿照他公司十日之限並非無理要求而且可防止偷竊之重患想貴公司與川商共事多年且航務商務皆互有維持之誼用特據情代陳務希准如所請則各該商受專爲無盡也 
[國民愛會儲金興業宣言]  
　　國民愛國會會負奚楚明通告全國父老宣言書云今國事危險端賴我國民自救自救之方有二一聯合羣力共禦外侮二儲金興業挽回利權之二者最關切要凡我國民人人所當盡職不容放棄楚明乃國民之一份子亦當竭我棉力盡我心思追隨諸君之後期收合力之效因鑒朝鮮之亡國其先國民少團結力乏愛國心之故所以楚明勉力捐資有國民愛國會之發起與儲金興業之首先提議幸我同胞愛國熱心較鄙人爲尤切遂有各界團體接踵相繼之提倡籌劃集欵贖路之方針足徵我國人心未死大有可爲然而儲金之法貴乎統一對於用途亦須明白否則各地所議彼此歧異收效即難依本會討論之結果與證諸各大團體之議决（請閱七月六日本埠各報新聞）皆以取消高徐濟順鐵路草約之墊欵責成一般私訂人破産償還爲最正當之辦法則我國民此次之儲金當然謀我國民發展生産上種種事業爲不易之至理况今日之同胞人人醒悟個個决心正我國民聚欵興業之絕好時機此我國民所不可不研究而加注意者也至於入手辦法首當聯合各界團體開一代表會議公决儲金章程然後由各界團體代表之中再行推舉有名望有實力之公正辦事人組織全國國民儲金興業總機關於上海再行通電全國各大商埠組織儲金興業分機關於各處互相聯絡一致進行庶幾可以收統一之良效一切辦事細則亦須另行規定以資互相督察務除弊害俟額定之數籌足即行組織中華國民興業銀行於各商埠爲國民舉辦種種應興實業之金融機關所有各地儲金人民即爲此銀行股東（此銀行應辦手續請閱六日本埠申新二報鄭立三君廣告所舉頗詳）苟能如是辦理積極進行實爲我國民謀自救之第一良法亦爲抵制日貨從根本上挽回利權之要圖楚明鄙聘無知此種議論不識可供我父老有討論之價值否如荷國人以爲然則三請速行時乎不再努力進行民國幸甚國民幸甚 
[江陰公團贊成興業儲金電]  
　　（其一）上海申報館轉時報新聞時事新各報館曁全國商學農工各團體鑒貴報載鄭君立三興業儲金辦法確係救國根本計畫敝會等極表贊同現已分途廣爲勸儲擔任籌集一萬元聊盡綿力敬希全國同胞急起直追共圖挽救江陰全縣鄉敎育會聯合會四鄉學董公會東南鄉學社縣立乙種農業學校縣立女子高等小學校縣立第三高等小學交同啓 
（其二）上海申報館轉新聞時報時事新各報館曁商學農工各團體鑒貴報登載鄭君立三儲金興業商榷書誠爲我國根本圖存之計敝會正苦無由提倡倘能全國一致亟起直追國貨自然充塞敝會同人不敢稍息仔肩准先認集儲金二萬元以爲倡助一俟定有辦法印有證劵即行交兌特先電達江陰商會曁各業全體公叩齊 
[遷關與商輪公會無碍]  
　　滬南商輪公會前因南市江海常關遷移吳淞問題請縣商會轉函常關稅司查詢常關遷移吳淞將南關改爲分關是否確實請即見復等因茲聞該會現接常關副稅務司魏君復函略謂本關遷改計畫與滬南商輪公會報關事宜並無阻碍請爲查照轉知云云 
[三誌覆船之慘劇]  
　　立興公司之湖班小輪立昌號被石子船在閔行相近杜家廟撞沉已兩誌本報茲經該公司連日雇駁船四艘日夜打撈前後計獲屍身十七具除已由屍親認領外昨日該公司雇照相館携帶機器前往陳尸處將各屍身攝拍照片後將屍棺殮厝放一面將照片帶往湖州及上海公司輪埠懸掛召認領棺 
[瑞典領事北上]  
　　江蘇特派交涉公署昨接瑞典總領事何德門來函略謂本總領事因公北上所有本署日行公事現委副領事伊爾代理事務相應函達即希查照云云 
[美艦隊司令擢升中將]  
　　文匯報云昨日本埠接華盛頓電知美國駐亞艦隊總司令羅傑士氏已擢陞海軍中將按美國海軍中僅有海軍中將三員 
[哈同夫婦赴杭避暑]  
　　哈同偕其夫人迦陵向滬杭鐵路定備頭等花車一輛於昨日（九日）由梵王渡車站附上午七點五十一分 
 
 

Page 11

 
 
之快車赴杭哈同夫人在杭之西湖置有園亭此行係前往避暑故隨帶僕役人等約十餘名行裝頗盛 
[鐵路局長赴杭]  
　　滬寗杭甬兩路管理局長任小山於昨日（九日）下午由北站乘坐花車附二點五十分特别快車赴杭公幹約勾留二日即須返滬 
[閩軍官解犯過滬]  
　　閩浙援粤副司令部副官郭相時現奉李閩督軍令押送人犯孫海樵蔣榮生等十一名（聞均係軍人）由閩率領護兵二十餘名乘輪於昨日抵滬卽乘午後三點時快車解往杭州訊辦 
[仁濟堂滙欵賑濟爪哇華僑]  
　　上海仁濟善堂昨致楊交涉員函云啓者荷屬爪哇火山崩裂死傷甚衆華僑尤多敝堂同人分屬同胞萬難坐視本月五日已集全體董事開會籌劃僉以被災華僑待興孔亟募欵進行緩難濟急即日表决於本堂所存經費項下撥助千元並由列席會議各董捐認二千元合共三千元一面仍録情登報勸募以資接濟現議先匯二千元餘容收齊續匯正核辦間又接上海出口各業公會函開南洋爪哇火山崩裂僑庽華人傷亡無數敝人會置備捐册代向本會同人及蛋廠公會同人勸募蒙諸君熱心集有成數兹聞貴善堂日内匯欵至爪哇用特墊湊全成千元送請併匯嗣後再有捐欵續請匯寄等因業由敝堂先撥二千元連同出口各業公會一千元交由荷蘭銀行照市合計荷幣銀六千八百七十盾電匯駐爪哇巴城總領事署代收備放外兹特備函呈請貴交涉員電咨駐紥巴城本國總領事官請其查收就近轉飭公正華僑機關具領擇尤散放以解倒懸即希查照見復爲荷 
[規復吳縣地方審檢廳消息]  
　　各省初級審檢廳自民國三年五月間因司法經費支絀一併裁撤其第一審初級案件歸併縣知事兼理後省垣及商埠各設地方審檢廳一所審理第二審上訴案件滬寗兩地方廳受理全省六十縣上訴案事務較繁而各縣人民對於上訴案傳審日期遠道往返頗感不便現司法部已議决改良司法分年籌備於九年度起先行規復舊府屬地方廳蘇省高等審判廳林廳長擬將蘇州府屬吳縣地方審檢廳先行規復俾蘇州府屬上訴人民得以就近上訴爲各省恢復府屬地方廳之先導已具呈司法部請示聞已奉到部覆核准不日即見明文云 
[閘北銘慶里發生仇殺案]  
　　閘北梅園路銘慶里三十四號居户李吉康鹽城人拉車爲業與同居之陳學連不知有何仇隙前晚一時許陳突出利刃將李之右乳旁猛刺一下李受傷倒地流血不止傷及内腑旋即氣絶陳見旋鉅禍即行逃逸嗣由二房東徐連山並同居之丁忠奎及吳大等聞聲往救早已不及徐等立即報告崗警飛報四區二分所飭警兜拿兇犯未獲遂將徐連山並丁吳二人及該兇犯之妻丁氏等一併拘解到署略詰一過諭飭暫押昨晨飭該處二十七保十一圖地保瞿梅生投報地方檢察廳請騐下午檢廳梅廳長委員檢察官檢騐員等蒞場騐得已死李吉康委係生前被人戳傷要害身死塡明屍格判由該地保代爲棺殮即返廳據情禀復俟該警署將牽涉各人解案訊明緝兇究辦 
[水警偵探移提盜黨]  
　　青浦縣屬小蒸鎭東首樓里鄉民沈姓家於本年陰曆五月二十四被盜糾黨持械刦失金銀飾物衣服鉅贓業由派駐該處之水警緝獲沈阿龍一名訊據供出同黨苗阿毛（即紹興阿毛）已分贓逃往上海因即備文飭令警探李德標帶同眼線朱杏濤來滬偵知苗匿跡虹口某小飯店遂投文公共公廨請出牌票發交匯司捕房特派華探奚德安協往按址將苗拘獲昨解公共公堂由俞襄讞會同英包副領事預審終結判苗阿毛交給來探帶去歸案訊核 
[花船户謊報盜案三誌]  
　　浦東大團鎭協泰豐花行所雇裝花船停泊魯家匯地方船户監守自盜銀洋三千元謊報請緝等情兩誌本報兹悉該船户係塘橋人朱姓當夜船夥三人携贓洋逃遁船主勢不能逃故翌晨報告就近水警謂夜半突來劇盜十餘人登舟搶刦云云水警胡排長前往勘騐當以情節不符將燒飯人一名獲案研詰始得眞相當在該船鋪蓋内搜出現洋一千四百七十七元其餘已被船夥等携帶逃遁遂將船扣留將船主朱某拘解南橋沈署長處訊辦 
[大團鎭發起暑期學友社]  
　　浦東大團鎭肄業外埠各學生現因暑假旋里見工商聯合會對於提倡國貨成績頗佳但無宣講團之組織一般人民不能啓其蒙蔽乃發起暑期學友五九社組織宣講團招集團鄉學友於前日假盛寳訓堂内宅開成立會公推馬蝶醒爲主席先通過社則然後選職員兹將選定職員曁社員及本日議决事件録左　正社長馬蝶醒　副社長馬峙雄　文牘書記員盛炎飛董蓮汀盛楚蘭　會計員盛漢銘　幹事員盛劍虹吳軌循盛漢珍盛君撰　社員盛夢醒韓鴻洲吳宗杰吳宗英吳俠盧謝凝遠徐忠諤盛鐵梅盛建謨曹守廉梁宗奇　贊助員盛叔平　議决事件（一）本社對於本鄉各團體須互派代表連絡共謀進行事件（二）宣講團每四人爲一組擇鎭鄉熱鬧地點揚旗摇鈴登高宣講從粗淺顯明之處入手（三）調查事項請由工商會擔任本社居輔佐之地位 
[將有雙股線廠出現]  
　　恒豐紗廠主聶雲台君對於紡織一事經騐頗豐近發起大中華紡織股份公司擬集股本銀一百六十萬兩專紡雙線細紗以供社會之急需現正在從事進行云 
[上海學生聯合會紀事]  
　　九日（星期三）上午新十時上海學生聯合會評議部開特别會部長病假書記朱敏章主席議决該會對於全國學生聯合會改立章程之方針並定該會之旗先由會長交幹事部擬出顔色及形式再交評議部通過亞細亞火油公司前曾函告上海學生會云其公司係英人産業近中國有數處因誤會抵制請爲解釋後經學生會派人調查確爲英人産業當卽爲作通告送登各報聲明現該公司又將抵制之地點開交學生會學生會已通函其地之學生會及商會解釋抵制之誤會並請其通告各界以全邦交 
各業認欵籌備廢約 
[北市衣業]  
　　北市衣業同志會同人於八日午後四時在公共體育場聽朱念祖君演説救國認歎籌備廢約以其確係目前最要辦法爰於昨晚邀集同志認欵廢約全體贊同兹將報告認額數目列后　竇成萃豈德泰元裕四衣莊鄔志豪三百額魏量泉二十額沈倫寳十額朱槿生十額董鈞堂五額董學林五額高德奎四額胡潤甫四額孫正鳳四額主錫元四額王培生四額馮仁友四額吳錫山四額胡心齋三額陸成康三額康允林三額徐泉卿三額陳仲津三額邱仲玉三額孫張坤三額孫賢彪三額陳瑞祥三額吳雅卿三額潘德範三額張迪生三額張子康三額范良發三額貝金林二額林友財二額湯雲生二額吳吉仁二額朱啓林二額周晋川二額張鴻卿二額張斌臣二額沈孝蘭二額朱金才二額張永生二額楊忠全二額徐恨倭二額孫永清二額邵春年二額潘根華二額陸立標二額林連卿二額許如明二額李茂生二額汪灶田二額丁雲卿二額以上四百六十四額　堃記衣莊查文桂二百額張坤生六額馬增榮四額丁金培四額尹金林四額毛鑑潮四額金子良二額黄桂生二額蔣永源二額葉雲超二額以上二百三十額　信餘衣莊杜聲揚十額黄和笙十額諸同友二十額以上四十額　一豐衣莊諸同友五十額　裕昌衣莊諸同友五十額　久大衣莊諸同友二十額　宏昌衣莊傳新發十額　泰和衣莊十額曹葵翔十額朱春蓀四額王菊泉二額朱信良二額林炳棠二額楊少卿二額徐良欽二額周榮華二額汪祝修二額葉少椿二額錢三囡二額程生元一額凌錫文一額徐月桂一額以上四十五額　公義衣莊傳芳逢一百額蘆世玉二額黄善生二額李瑞春二額劉念先三額虞根榮二額張義鎭二額陳明生二額朱思喬二額沈蔭伯二額嚴魯康二額徐雲處二額王少伯二額董賡元二額章錫梧二額以上一百二十八額 
[履業]  
　　履業同人亦有認欵之舉特録認欵人數如下（南京路）三進號四十額張韻生四十額駱煥章五十額孫子雲十額穆松溪十額周培元十額楊如彪八額周雪鈴六額蔡士甫六額陳起廷六額殷建安四額殷東昇四額包吉庭四額曾星元四額豐慶年四額傳保珍四額許長根四額陶洪保四額王喜壽四額趙興四額劉德全四額練鳳翔三額彭錫成三額朱杏榮二額范春榮二額左有禄二額劉玉魁二額鄒鏞堃二額薛年保二額王俊發二額胡士榮二額任君二額劉梧生二額孫書考二額孫有璋二額譚兆根二額維新號四十額陳宏規一百額解壽彭十額匡恒裕十額王午生六額劉錦章二額姚鴻鈞六額季久元四額何友春二額陳佩　二額梁友裕二額朱國泰二額王恒芳二額王鳳卿二額姚正仁一額吳榮兒一額曹發祥一額袁鑽之一額朱嘉俊一額嚴老三一額譚正規一額余方恒一額翟漢有一額蔣裕發一額蔣潮海十額梁春林十額步瀛號五十額駱履之四十額吳茂庭二十額王蕚樓十額任錦雲十額褚靜生十額張桂生四額傳炳生四額黄福元二額張述之三額張從明二額黄子連二額徐均賢二額黄萬禮二額徐桂臣二額鄒松庭二額趙阿七四額朱三九四額高鴻春四額吳正祥四額朱錫奎二額唐連生二額孫文燦二額鄭金泉一額北美華四十額魏天湄二十額王聲揚十額袁克昌十額殷象義十額魏桂卿四額吳欽璋四額吳有餘四額郭曉雲四額裘才官二額夏傳喜二額馬禄三六額蔣名祥二額朱萬之二額戴德明二額張天保二額王春景二額朱全生二額殷阿三二額張錫春二額金銀生二額張世祥二額左春林二額陳月軒二額瀛洲號四十額莊壽卿二額江惠林二十額徐悌仁二額王伯平十額卞坦亭四額四子波二額姜厚成二額夏茂裕二額靳容軒二額陳裕仁二額駱鴻儒二額石鳳岐一額黄瑞安一額東文祥十額進步號三十額楊承泉十額王鑑泉二額徐君賜二額魏彩連二額　如山二額尙子安二額王慕韓二額麟章號胡德安十額以上共一千零十四額江金福八額福興同人一百額（鐵馬路）應雲山四額蔣岳林二額金日慶一額王竹亭一額宫恩揮一額基忠山一額殷榮華號一額夏德華一額（新閘）同福昌同人二十額周祥生二額杜智先二額林智水二額張惠明二額李錦生六額（南市）老　基同人二十六額老得利同人十額（城内）巢子亭十額夏錫昌一額（晝錦里）薛敬泉十額王永發二額（小東門内）大慶祥同人三額寳源詳同人三十額以上二百七十三額總共一千二百八十七額並聞欵限半日收足存儲銀行除待續登 
[估依業續認數]  
　　合太新記衣莊女主東十額趙寳生四額樂俊玉兩額周益甫二額吳變蒙兩額于培卿二額尤來臣兩額以上計二十四額　估衣業掮客王昌年十額唐文忠五額何再生四額季炳士四額孫潤初兩額金杏生二額吕景波二額王瑞林二額沈熙炳四額以上計三五額 
[先施保險公司函]  
　　謹啓者外交失敗風雲日緊各界爭先籌備救國儲金吾保險同業安敢袖手似貞等均屬國民一份子天下興亡匹夫有責所借日金合華幣不過二萬萬元之　吾國保險同業不下數千人　有天職時不可失皮之不存毛將安附國而將亡家於何有韓民之前車可鑒集腋成裏憑良心上主張著手幸求危險業同志速速儲金以救一線生機庶可救政府還欵廢約聯合國際同盟爲後盾尙希同業諸君表示同情國家幸甚保險同志幸甚先施保險置業有限公司滬局總經理羅似貞掬誠敬告 
[趙祥茂洋貨號]  
　　閘北趙祥茂洋貨號店主鏡若邇見各報 
新聞欄内刊登籌欵救國希望回贖高徐順濟鐵路亦願認定一百額計大洋五十元俟政府確有一定廢約之日如數繳出儲欵以待云 
各學校消息併紀 
[廣肇義學]  
　　上海廣肇公所設立之廣肇義學由第一校至第八校及半夜義學昨日上午十時（九日）在廣肇醫院大堂行署假休業禮學生會集約共一千三百二十人首由監理馮少山報告次監理温欽甫致訓詞公所董事鄧文海給奬上海十三團童子軍（即義學所辦）維持秩序學生行敬禮唱國恥歌禮畢茶會而散 
[勵君公學]  
　　馬立師勵羣公學於昨日上午行暑假休業禮首由吳右雲報告本學期之經過下學期推廣學額並於國民科添招半費生以期敎育普及次校長吳吳山訓詞並言五七以來諸生愛國運動頗具熱心然於學業不無荒廢鄙人本擬延長自修時間庶可共相研究因義務工商一時學校開課在即是以於今日放假惟望諸生逐日到校擔任義務敎員之暇仍可補習一二時庶免怠蓋後由敎員余百慶演説行師生暫别禮散會 
[明眞學鹇]  
　　馬立師新馬德里口明眞學校於七月八日放暑假即於是日行高初兩等男女諸生學業禮畢業者高等爲曹祖蔭許秀珍曾建勳初等爲胡順義徐凉生陸子斌而考分最優得金牌奬賞者則爲曹祖蔭黄秀雲得銀牌奬賞者則爲許秀珍朱紅玉劉文英徐閔生該校因罷課風潮諸生課程不無稍受影響特設半日學堂爲暑假後之補習不論本校他校諸生皆可來校肄業現因校務發達益加擴充下學期改爲中學云 
[縣立第一高小]  
　　本城老學前上海縣立第一高等小學校 
校長爲潘寳書有敎員二十九人分任授課學生總數七百人本年暑假期依照勸學所規定時期陽歷七月二十一日舉行並行第十五次畢業武此次畢業生三十四人八月二十五開課 
[中華女子公學]  
　　虹口東唐家弄聚寳里中華女子公學定夏曆六月十四日行暑假休業禮陳列成績任人參觀校長朱堯臣以女生日衆校舍不數已添　校舍願備擴充并開暑假補習科以資研究定十七日開課中西女校各學生前往報名已二十餘人 
[競秀女學]  
　　北浙江路承吉里競秀女學校開辦九載今歲學生更多昨日（八日）行暑假休業及畢業禮下午二時開會首由校長報告是届經過狀况並請俞宗周收師演説大致勉勗學生勤儉誠實繼由學生唱歌後給發畢業證書及槳品與各生考核分數單並攝影以留紀念下學期　添設琴學一科定於閏七月初三日開學上課 
[毓賢學校]  
　　愛文義路毓賢學校昨日下午四時舉行暑假休業式開會後由該校附屬女學敎員李允中女士奏琴學生唱校歌歌歇由校長推舉梅繩武代表報告校務概况次由校長應　君訓詞敎職員周氷心金行素殷李意蘭桂佐才李允中諸君勉詞及來賓楊鶴年梅頌先二君演説次校長給奬次敎員殷李君奏琴學生唱休業歌並答謝來賓末由校長率同敎職員及全體學生等行謁聖及師生暫别禮畢茶點而散晚間並有敎職員聚餐會討論下學期進行事宜 
[香烟廠近日之營業]  
　　甬商王佐卿於前數年間創辦振勝烟廠其所出之中國牌金鼎牌等香烟久爲社會歡迎自山東問題發生後同胞愛國心切均有愛用國貨之决心該廠所出之中國金鼎等各牌香烟行銷日廣 
[車行營業發達]  
　　英商鄧禄普洋行之橡皮車輪胎銷行滬上已久自歸南京路同昌脚踏車行經理後營業更大今同昌行又新發明自造一種特别自由汽車或坐一人或坐雙人及新式包車等花式繁多社會頗歡迎云 
[七年度牙税催報結束]  
　　上海縣沈知事昨接江蘇財政廳快郵代電云各縣知事覽查牙行登録税應以每年六月底爲結束造報之期前經通令有案刻已八年七月乃爲八年度開始所有六月底以前收存税銀應限半月内分月塡表掃解作爲七年度結束造報一面將八年度税務接續會委警頓每逢月終塡表解送均毋違延致煩委提切切廳印 
[高橋旅滬同鄉會舉定職員]  
　　高橋旅滬同響會昨在滬南浦東公所開大會舉定職員如下　會長沈健侯　副會長黄星階沈景周　會董李誠夫陸鴻卿陸雲階張耀周周瑞庭謝秉衡張雲史沈桐叔辛祝齡鮑彦之范亮卿陸省三孫士元　交際員徐企平黄頌孚徐文照馬伯林黄桂種張仰與鄰聽泉陳筱村辛苑香潘衍庭　庶務員沈紫純張西林俞文榮印雨泉王頌昇印漁村　會計員孫荆山　書記員萬曉潭鍾孟傳 
[合興機器製造廠開董事會]  
　　南市滬杭車站東首合興機器製造廠組織公司擴張營業等情已誌前報兹悉該公司於初十日下午三時假座機廠街申大麵粉公司開臨時董事會董事五人監察人二人全體到會首由監察人高馥蓀袁宗耀報告監查舊廠機器生財生貨存料及四五兩月營業狀况繼由董事公推錢錦華爲總理而錢總理以廠中事務紛繁一人不能兼顧必須得人分任故復推定舊廠工務主任錢自高商務主任吳忠紀爲協理莊允生爲總務舊廠司帳朱超然爲銀錢帳房後復討論租地契據股票百散時已鐘鳴六下矣 
[川沙新知事接任]  
　　新任川沙知事賴豐熙號葆忱福建侯官縣人定於本月十日（今日）接篆隨帶人員二十餘人任查黎青爲縣警佐徐亞伯爲第三科長其餘暫不更動 
[神州醫院籌備施診給藥]  
　　本埠神州醫藥總會前已賃定牯嶺路十八號洋房開辦醫院診察所日來正事籌備聞已舉定余伯陶顔伯卿徐小圃朱少坡吳菊舫諸君及神州醫藥專門學校各敎員輪期分擔診務並送給藥品 
[脚踏車行施送藥品]  
　　南京路同昌脚踏車行主諸同生以現值夏令疾病較多特以上品重料配合各種痧藥喉症藥等施送無論何號向索須蓋圖章即可給付 
[七星樓忽然坍塌]  
　　滬城新北門内城門口原有義井七口名曰七星井自前年冬季改建市樓房三幢即租開徽州菜館牌號七星樓樓上三間樓下一間均爲該樓所用尙餘門面二間租與萬豐祥象牙店永發祥眼鏡店營業前晚九時半七星樓正當收市之際萬豐祥永發祥兩店樓上屋頂忽然坍下七星樓堂倌並吃客二人不及奔跑均被磚瓦樑木壓傷頭而手足等處萬豐祥等兩店雖在樓下幸未波及一時人聲鼎沸該處崗巡念報一區二分所飭派長警將受傷三人雇車送往紅十字會醫治所受之傷輕重不一昨日七星樓等三家均停止營業一俟修理竣工再行開張惟該房屋建造祗一年有餘即遭坍塌自係工料惡劣之故故各租户將與房主交涉云 
[請修恒豐路一帶馬路]  
　　閘北恒豐路一帶馬路年久失修近更霉雨連綿路中石料已盡遭冲去行人於泥淖中往來殊苦不便昨由該處各絲廠具函滬北工巡捐局請速招工興修以利交通 
[請究糾衆毆人之公役]  
　　現充縣公署之汽車夫樓金川於前晚八時許糾同縣警佐所部巡士楊永安及無賴流氓數十人暗集於楊家橋二區第二派出所第九守望崗將李庸祥毆傷嗣由巡警到來始各逸去利日李之祖母陸氏以縣署服務公役糾衆行兇亟應請究是以呈請縣警佐署嚴查澈究矣 
[公共捕房通緝謝健忠]  
　　公共租界總巡捕房昨日派探持通緝單云南市第一區警署聲請查照派警協助其單云爲緝拿事照得謝健忠一名廣東番禺人向爲珠寳店夥年二十三歲身高約五尺七寸身重約一百四十鎊鵝蛋臉眼黑而大近光常戴眼鏡髮黑有光澤自左邊分開中等身材面容清白前往北河南路一百七十七號及乍浦路二百十九號爲因在永安公司内竊取股票計價值洋一千元以赴杭州爲辭偕同伊妻逃匿無蹤業由會審公廨出票拘拿在案因此合行通緝仰諸色人等一體知悉如有知其下落者請即報告總巡捕房總巡可也 
[汽車撞傷皖人]  
　　昨日下午有某號汽車駛經南京路撞倒安徽人張承結身受重傷經老閘捕房一千二百十九號華捕瞥見當即前來抄録汽車號數另雇車送受傷人往醫院醫治一面據實呈報捕頭查核 
[老嫗跌破頭顱]  
　　住居閘北長安路怡興里二弄之本地徐姓老嫗前日在後樓曬台上曬晾衣服因天雨日久曬台上已生莓苔失足滑倒墜落後弄石板上磕破頭顱傷勢甚重該嫗並無子嗣平日依婿女爲活當由其婿舁送醫院療治 
[拐子自投羅綱]  
　　住居西門外萬生橋附近婦人沈葛氏之媳朱氏於四年前被人拐逃兹經該氏查悉朱氏實被蟻棍吳老三引誘出外價賣於是知照朱氏之兄朱少卿帮同訪查前日下午吳老三至沈葛氏家中報告謂爾家走失之媳婦朱氏現已有下落惟須出找尋費洋七十元等語葛氏佯稱一時無此鉅欵須出外籌措遂出外將朱少卿喚到向吳詰問伊妹所在吳言語支吾遂鳴警拘入二區警署訊押昨晨傳到沈葛氏朱少卿連同吳老三等函送地方廳經檢察官提案預審之下判吳收押限交沈朱氏到案再行訊究沈葛氏等退去候示 
[供認誘拐女子]  
　　住居法新租界地方朱耀章之十七歲女兒朱金弟於本月初五晚被夥計陳得寳誘拐偕逃並捲去現洋十餘元及衣服等物當經事主報告捕房請緝在案現爲包探王榮生偵悉陳將該女孩藏匿在東新橋街某客棧内當即前往將陳及女孩一併拘獲帶入捕房詰據陳得寳供認誘拐女子不諱諭令管押聽候解堂訊辦 
[混用銅洋之押儆]  
　　田生海洪先達兩人日前以銅質僞洋到法租界某輪船上混用敵爲包探查見將田洪兩人一併拘獲抄出銅洋十餘元帶入捕房昨解法公堂請究先據該探上堂禀明前情詰之田洪兩人同供此項僞洋實係民人等在船上拾來不敢施用餘供支吾中西官判田押西牢四月洪押三月抄案之洋一併銷毁 
[被告傳案交保]  
　　永餘泰號在公共公廨呈報吳柏善欠銀二千一百五十六兩八錢又洋五元又黄興記控趙鏞記短交貨物浮收貨價洋二百四十元又楊沁香控僧人春泉違背堂諭延不立契等案昨由捕房將被告各人併傳到案中西官諭令分别交保候訊 
[婦人投河遇救]  
　　寗波婦人洪田氏前日下午在北蘇州路投河被一千三百六＆ 
十九號巡街華捕瞥見救起送留公共公廨昨由官媒帶案經中西官訊據該氏供稱因與丈夫爭執是以輕生並無他故堂上判令斥釋並諭嗣後不得再有此項自戕舉動 
[指控攫表不實]  
　　寗波人陳阿根（又名陳心根）王阿慶及其他兩人於前日下午與同鄉人朱永才在楊樹浦路一千二百零二號門牌華勝樓茶館内啜茗口角衝突後朱往該管捕房指控陳等糾衆拆梢不遂攫去值洋二十五元之手表等情昨晨由探陳金揚與西探目柏生傳同人證將陳王兩被告拘解公共公堂先由捕頭凌處上堂禀稱此案查係原告乘坐脚踏車在途將被告及服碰污以致起釁云云原告朱永才延律師到堂以尙有兩被告未曾提案請求改期堂上不准遂由中西包探分别禀明據原告報告後調查情形並由朱永才偕證王順昌投訴被告糾衆行兇拆梢洋一百元不遂將手表攫去要求懲究詰據陳王兩被告皆供互起口角實有其事並無拆梢等情又由被告方而證人朱寳裕及華勝茶樓堂倌吳賓來相繼到堂證明目覩兩造前來吃茶並未打架等詞中西官核供以原告指控不實判將案註銷被告省釋 
[過犯復來之押儆]  
　　鎭江人陸金生前日在愛爾近路徘徊觀望被滙司捕房包探奚德安查見以期形跡可疑帶入捕房詢悉係已經因案逐出租界之過犯因即收押昨展解經公共公堂中西官訊悉前情判陸押西牢三月期滿再遂出境 
[和尚行竊皮鞋]  
　　貧僧竹林前晚潛入滬西靜安寺路二百零九號門牌靜安寺捕房一百五十五號三道頭西捕家内竊得值洋十二元之皮鞋一雙携贓逃出適被該西捕撞見當將人贓一併帶入捕房昨晨解送公共公廨請究經中西官訊實判竹林押西牢一月贓交原告　回 
[扒手禁押半年]  
　　張阿二前日串黨在廣東路摸竊李海田袋内皮夾現洋當被李察悉唤捕將張追獲昨解公共公廨經中西官訊供屬實判張押西牢半年示儆 
[攫取拷網馬甲]  
　　通州人張阿二在虹口東西華路向周義新拆梢不遂將周手中所携之拷綢馬甲一件攫取圖逃經周大聲喊　由一百零九號印捕與華捕王少廷查見帮同將張追獲帶入捕房押候查明解廨訊究 
[淞滬警察廳批示兩則]  
　　夏長鑑批　呈悉查五月二十四日據五區三分所呈解李榮昌扭訴爾夫婦縱容爾子夏大立子夏小二子加以暴行一案前來即經飭科預審訊據兩造所供情形爾夫婦當時並未在塲從寛免議惟爾夏大立子夏小二子確有加暴行爲業經分别首從按照違警謂法第五十條第一項規定分别處以拘留罰金以示懲儆各在案至爾子夏大立子爲李榮昌贊婚言明贍養二老在先自應履行成約即使將媳領回並非葉置不顧亦應善言相商何將砌詞興訟且李榮昌勒女不准爾領屬於民事問題不涉警權範圍尤無飭傳給領之理所請着母庸議仰即知照 
　　陳虹生批　據呈被盜情形殊堪駭異查本案前據該管警所呈報後業經指令限日嚴緝並通令協拿緝盜追　本警察應盡之天職應再從嚴飭催可也 
[誌謝]  
　　昨承銀行週報社惠贈第一百零六期銀行週報兩册又博濟藥房贈四　半夏汗一樹神油各一瓶書此併謝 
來函 
[敬告同胞]  
　　敬啓者本月十四號乃法國民主紀念慶祝之期無論工商學界務宜點燈掛旗表示頌詞一律慶祝以表協約同情之誼蓋法國自與我中國通商以來格外親善且對於我國民早經保護無遺我國民當預爲準備慶祝一切曷勝幸甚恐未週知特此通告　中國國民一份子敬啓 
雜評二 
[商會與商人（邠）]  
　　昨日報載工商團體感於花邊公所立案之難而致慨於部章之不便其不便固事實也今之商會商人中之貴族耳豈屑與平民爲伍蓋官爲貴族而商爲平民固爲一般習慣所承認者商會則商之接近官者也故對於官則欿然自處於平民而對於其他之商人則儼然目居於貴族方且媚官傲商之不暇又奚暇爲瑣瑣小商謀利便哉抑官之有賴乎商會亦曰遇事得所把握而已民散役衆而不可理則惟地保夫頭是問苟商會而能勝地保夫頭之任足矣其能爲工商謀便利與否官又奚暇問哉今欲謀所以變更之誠急務也 
雖然顧名思義商會豈他人物哉惟有商乃有會商固會之主人也惟曩者之商不措意於會一旦有賴於會乃悵然不得其門而入明是主人乃徬徨爲門外漢耳我故謂商會之不良非立法之不良也奉行者之失其本意也亦非當事者之皆不良也組織之失其平衡也商人自己之事商人當自謀之乞靈於官則仍囿於習慣矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係張季直先生手書 
新談 
[旅美觀察談（百三四）] [  一之]  
　　美國國慶節之大遊行會舍法英兩國外各國服裝均有其不容忽視之一種特色希臘之水女神飄飄欲仙令人想念洛妃凌波之態其幽艶處實足自顯其一國之古文明譬彼春秋佳日晴旭麗天法英之美猶見一道光輝普被於雲淡風輕之下誠哉其可愛也希臘之美猶彼清漪明翠臨水多風密蔭交枝日光不易透露深靜淵樓大足令人怡養心情故就其不同之點而論法英女裝如滄海日如赤城霞希臘女裝彷彿廬山之瀑布耳由此可見一國文明無論其新舊之程度若何在在均得有所表見正不必放言高論過作大而無當之廬空計畫以亂人耳目也 
舍上述之三國而外若意大利服之鮮艶若此利時服之鮮明若荷蘭服之明淨均足於世界各國女界中别呈一種之異彩也若愛爾蘭之圓高帽别　雅趣若塞爾維亞之道家裝潇灑出塵若日本古代之騎士與平民異常古樸若某國金鈴低護舉步郎當之令人咄咄稱奇又皆足以自異於各國之男子服也獨我中國處此標新炫異之絕好良會而獨不能稍以東亞古文明與彼歐美各大邦人士相見誠一至可太息痛恨之憾事也我國新學人才對本邦各界人士處處均假標新炫異以自鳴高而於應新應異之時反覺茫然不知所措數典忘祖欺人者適以自欺此誠我華國民性之一大弱點不徒新時代人才敎育之足令人抱絕大之悲觀而已 
新拾遺 
[世界大發明家愛狄生之生活（下）] [  俊時]  
　　愛氏生日試騐時間佔十九小時之多至發明告成之際竟至二十一小時眠時止三四小時飲食取時數分鐘而已七少年初與同事休息少而工作久皆不能堪疲乏而疾者有之厥後相處漸久遂亦習憤成自然矣愛氏食量甚狹至工作極忙之時所進尤少每日食時凡四次而所食不及常人之半愛氏嘗言（凡人往往過食故良雖少未嘗有不足之虞降苦工外四五盎司之食物爲人一日之營養綽然而有餘矣）尤有奇者愛氏食量雖小而一日不可無牛肉嘗告人曰（我若不食牛肉我之理想計書俱無所用矣） 
愛氏之助手七少年其勤敏亦過常人凡在試騐室中愛氏爲規　進行方略指示途徑七人從事於試騐一切結果紀錄甚詳畢事後吾愛氏校正焉愛氏臥時平常皆在試騐室中撮衣爲枕後以撮衣費時始備枕以代某月愛氏工作在試騐室月餘不歸夫人親自到試騐室邀之歸愛氏始允從焉 
總愛氏之發明其經營類皆爲人類全體之幸福而非爲一國一省之利益或一級一種人之使利愛氏於發明電燈之前嘗自負向人曰（我將使此黑暗世界化爲光明之域）其意氣之盛可謂壯哉又愛氏結婚之日爲某日十時至時禮拜堂中新婦牧師及觀禮者皆已蒞止而愛氏獨遲遲不臨至十一時始自試騐室踽踽而至謂人曰（余今日結婚我幾忘之矣）愛氏攝生之道約而易其所自持而所以韶人者亦以此其大要如下 
酒類及富於極烈激刺性者不食飲咖啡亦當和之以多水及牛乳 
愼勿過食以校腸胃蓋百病之源過食爲多也 
空氣務須新鮮流通光線務須充足適當 
寢前而食易致積滯宜力避之 
作事須有興趣若覺所事漸少興趣速易之免廢時間於烏有蓋無興味之作事鮮有能成功者也（完） 
雜錄 
[海外拾珍錄] [  蘭]  
　　女無賴　英國薩爾福城中有女子蘇珊惠爾生者年少貌美幼即喪父母流於邪僻日從無賴子遊不自檢束蓋亦儼然一女無賴矣兩年中以酒醉及擾亂治安罪捉將官裹去前後計一百五十四次之多其最近一次適在新年中被執入警署謔浪笑傲揚揚若無事當入法庭受鞫時歡然就罪人之席磬折謂法官麥金遜曰願君新年樂也麥氏不之理判繫獄一月以　　中西塾生演劇攝影（在大英戲院） 
　　劇中人　 
　　1劇場經理（糊塗）2（任性）34（酒饜）5（謙和）6（模範）78（美麗）9（微笑）101112（靑年）13（嬛娜）14劇場經理（囂張）　　演者 
　　徐有容王信恩錢萃格孫錦纎俞巖竹施美珍俞素靑黄倩儀徐有踪朱葆筠 
　　（女子）第二幕之前劇場經理與是幕之演者全體會齊攝影 
儆女則嫣然作微笑曰佳佳吾果不即死者終得自由耳遂高歌哀爾繭俚曲隨警察入獄以去　 
皮紙牌　歐美人士百事咸尚新奇即日用之物亦多自出心裁以炫示其特别有以人皮爲書而者有以骷髏爲墨壺者不一而足法國某君有紙牌一組以人皮製成名貴無匹聞此皮得之阿拍希羣島奇洛尼馬酋長身上適成一組堅韌耐用遠勝於尋常紙牌然當呼盧喝雉時或有酋長幽靈憑附其上不將惡作劇耶一笑 
怪迷信　法國孟德庇利城之皮伊爾鍾中有一西班牙婦人曰瑪麗李維居西米南爾街一日忽起迷信謂有鬼物附其身日夕作崇以致精神委頓沈沈不樂宜碎去爲佳因以衣浸火油被之身上縱火焚之以爲鬼遇火必逃初不自覺其身之非金剛不壞身也其夫固愚闇信以爲眞火旣然竟體皆受灼婦痛而大號亟褫其衣願以被創甚劇已奄奄欲斃矣 
小說 
[潛艇歷險記（四）] [  翠岑譯]  
　　然旣有二人則雖直告甚爲R十九號之艇員亦不懼其能頑抗意决遂曰甚佳墨歇請君引導主人遂啓火爐之門抽一然火之木柴移以燃一鑄鐵製之油燈且曰吾之試騐室在地下今以無燭且以當道不能繼續維持電力供給之故吾乃不得不用此久棄之燈然此燈亦已足用光明儘足佐吾化騐君等請隨吾行三人遂啓步經一石板之室克洛司的維區揭起一暗淡而厚重之門帷帷内藏一密户色與壁同户即在廣闊樓梯之下下通地室户啓熱空氣突烈上騰因知此卜平司基大街之十九號屋設備甚周故雖在地窖亦皆温暖主人以燈下燭石梯之級囑二人曰請君等留意是處外客鮮有知者吾友之至吾試騐室者至少否則余又何不設於光亮便易之處乎諾愛爾頷之曰君言然也言時自念此時吾在汝後汝縱欲施奸許將無能遁吾之拳石梯十五級旣盡三人入一平而隧道諾愛爾以手捫石壁壁殊温暖知壁外必有火爐烘之時燈光忽滅克洛司的維區呼曰可惡哉吾抱歉深矣二君請恕之顧二君亦有火柴乎諾愛爾聞語見俄人似甚急促則信其實爲偶然必非詐計遂答曰吾有吾有隨去其手套解去厚呢外衣之鈕出一銀製之火柴匣伸手向前曰墨歇火柴在此旣數秒鐘諾愛爾以爲俄人方暗中摸索而不得也則更呼曰噫君何在耶火柴在此忽聞有譏嘲之答聲發自頂上曰鄙人在是鹵莽之笨驢汝今被囚矣今而後汝當自悔無充分之保證而妄預人事之非矣聲絕砰然一響一巨重之石板　於原位諾愛爾至是始知被給而禁錮於秘密房屋之石寶中矣 
[自由談之自由談] [  不冷]  
　　中外親善談二　以前中外人士之所謂交際者不過典禮宴會時之相見或會塲上照例之應酬語斷不能傳達兩方之眞意者也故余謂最要者兩方之有關係人或有識見人暇時常作私人之談話至有事時互相商酌以通意見如是則可少許多無謂之舉動而親善之原即在是矣 
 
 

Page 15

 
 
   
 
 

Page 16

 
 
   
 
