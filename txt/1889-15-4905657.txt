# 1889 - 15 - 4905657

 

Page 1

 
 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册　帙繁重携帶良緣學者　數年之心思未易得　全豹本舘覔得初印善本先將年譜大事記家書家訓榮哀錄五種用新鑄铅字排成印以雪白連史紙校讐詳細每部裝訂十一本價洋八角請向本埠南北申昌及各埠申昌購取均可此啓 
[續印三層本佩文韻府告白] [  點石齋主人啓]  
　　是書　印三層本向寫本齋所特創當時頗有以式不雅觀爲言者然而購者紛如爭先恐後可見揷架累累宜居不宜行船唇禺腹之提携終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁領行字無論多少書縫中備載無遺檢之卽得分本從薄書腦從寛異時定價又必從亷年内一準出書想明年需用此書者必先覩爲快也先此佈聞伏惟雅鑒 
[論當修築塗路行以工代賑法]  
　　近今十數年來水旱洊臻災荒迭至始而晉豫告飢赤地千里繼而直東被水澤國汪洋民人蕩析離居罔知底止朝廷軫念痌瘝憂勞宵旰官紳士庶助賑勸捐不遺餘力多方羅掘其法將窮東南之財力亦且竭矣然俄而河南鄭州决口又見告矣大溜直　下游居民田廬盡被淹没所幸今年春水不漲淮徐之間得保無恙堵塞决口雖合龍有期而大功猶未告竣也北方奉直一帶水又驟發遭其冲刷者幾有其魚之歎觀奉直水災圖鐵石人亦爲之下涙今年山東亦患旱荒晥北江南亦然被難災民飄流轉徙嗚呼天災流行國家代有貴在盡人事以挽天心法在豫備於平時而補救於臨事如以工代賑亦其一也否則徒恃捐輸賑濟終無已時施貲者倦矣而待救者方亟又將奈何以工代賑之法如築堤岸濬河道修塗路皆是也今試就山東一省言之自烟臺至省垣皆取道於陸遵海而行由登萊靑三府以達於濟南計程千二百里歴時十有一日自通商以來率以此爲通衢大道文書驛遞無不由之余自九月中從烟臺至濟南蓋由此路自烟臺始發至芝水十五里自芝水至岡由亦十五里由岡由至古峴村爲福山縣盡境由古峴至黃縣凡一百四十里山路崎嶇坐車則顚簸眩暈欹側不定往往有傾覆之虞乘馬則尖石礙蹄時虞隕越有時巨石如磐蹲於當路致阻行人車行必迂直以避之想自開闢以來未經鑿治者自出黃縣界其路較平直開廣然時有高下登降亦殊費力一路童山伏流甚無足觀途中所見黃土築墻白茅盖屋蘆簾帋窓土炕瓦檠氣象之荒索風景之陋劣爲生平所未見居民所食粗糲不堪麫粉中皆雜以泥沙偶不經意而嚼之必至裂齒穿齦眞可謂之塵羹土飯矣其寒所蓄鮮一日之蓋藏一遇荒歉無　其鋌而走險轉輾他方不能一日安於厥居也所經如黃縣灘縣鄒平章邱皆號劇邑然不能敵兩方之一鎭自萊州府以往昔年水發之時行者恒病涉焉章邱沃壤半陷水中往時稱爲富庶者今已衰矣湖山堡外山而内湖水多瀦蓄可資灌漑余所經歴不下千餘里居民之勤於耕植者未之見也惟近水諸處則裁種麥與高粱而已采畦頭畛則所罕覩吾不解春秋之世所稱沮溺耦耕何篠丈人植杖而芸則尙勤於農事也晉卻克一戰勝齊欲使齊之封内盡東其畝賓媚人答以我疆我理南東其畝以盡土宜則尙講講洫也晉之逐齊軍也其兵車三周華不注則其時道里之坦蕩可知齊宣王欲觀於轉儛朝儛遵海而南放乎琅琊以比於先王之遊觀則其時車行之軌道當不至於顚蹶可知豈以古者司空以時平易道路時加興築故勝於今時歟余之往也由烟臺以達濟垣余之歸也由濟垣以達袁浦路亦千里而遙一則自南而北一則自北而南遠近亦適相等蓋幾環山左之東西兩境矣袁浦一途爲公車北上者所必由冠蓋之往來商賈之經行固孔道焉路固稍坦然至泰安兩日之程山石犖确車行轣轆亦非順軌過此則一雨之後泥濘陷足車殆馬煩令人興歎竊謂此二路皆宜修葺目今哀鴻遍於中澤流離載道所見皆是前者豫省附近歎记前至福山縣乞食者亦復不少當事者自必妥爲安揷然與其使無事而食飽飯以嬯何如驅之就役以成有用之功我出厥貲彼盡其力只需當事者鼓勵督率之則事無不舉矣况乎修路塗平道里亦王政之一端而良有司之專責也入其疆田野闢道塗治則其人必盡心於民事而母忝於其職自古法不行地方官以此爲迂務惟知催科列上考而已何者爲撫字彼不知也何者爲教養彼亦不知也上雖有令率以弁髦祝之自比於五日京兆一切委之於胥吏而已遑論乎救荒之政哉彼平日讀書稽古自命非輕以功利爲不足言以要荒爲不足道豈知東洋雖蕞爾島國而其國中道路平坦正直車行其上其去若駛雖窮鄉僻壤亦復如是兩行咸植松檜以表道俾行人有所憇息余由東京以至日光山御車者如行所無事未嘗不歎其逸也西洋各國則更無論已卽其所謂租界者其平時修治道路爲何如無論乘車乘馬安穩異常夕間燈火輝煌無須秉燭行者稱便以租界所入之錢悉用之於租界彼無所私焉使他人處此乾没侵漁以自肥其囊槖者不知凡幾矣諸省告荒以來西人亦相率勸捐實力行賑竊謂古者善法不如以工代賑　就養之飢民修平道里俾具畚擗而從事按人數而給以工食不至無事縻餉是或一道歟 
[本館接奉電音]  
　　昨接在京友人發來電音有本月十二日上諭兩道敬謹譯登○十二月十二日奉上諭長蘆鹽運使員缺着額勒精額補授欽此同日奉上諭太常寺奏請派署卿缺等語太常寺少卿着溥顯署理欽此 
[東省渭息]  
　　烟臺西人來信云該處於初三日得雪寒威漸緊東省災民流離失所者約有一百五十萬之多值此嚴寒漸不平靜竟有滋事將教門房屋毁壤者未知將來作何收拾來信所言如此深望地方官早爲處置庶幾億萬災民不致鋌而走險則幸甚矣 
[南閩寒鴈]  
　　新任福建學憲烏文宗拉布前經上憲委學轅文巡捕華君承棨往前途迎接文宗業於本月初七日到閩是日文武各官均出郭恭迓文旌旋卽晉城暫駐北門皇華館前任陳桂生學使聞卽於月之中旬起程入都覆命○閩中冬操已紀前報兹聞制軍以鎗砲爲近今急務令各武員於騎射之外兼考鎗砲唯現任協鎭各員准予邀免制軍親往東嶽嶺閱看時旌旗蔽日金鼓喧天執事文武皆往站班甚爲整肅○府前街愼源小錢鋪席捲倒閉已登前報聞當日倒閉後持票而來者昔不空手而返其强有力之徒爭先搬搶致將全店霎時拆毁一空人聲鼎沸制軍查知以此風斷不可長嚴飭地方有司認眞拿辦嗣侯官縣差探知該店東林金水蹤跡卽會同府差等三十餘人至下道某剃頭店中時林正在薙髮爲差等弋獲卽時綑送府堂林詭稱姓陳名亦水盖欲以口音相同兾可蒙混也并稱該店係許亦官所開票約倒六百餘千官子以薄懲喝令拘禁監追再行詳辦聞者快之○著名地棍林八八翁金金在南 
 
 

Page 2

 
 
臺上下洲一帶魚肉平民已非一日有漁民甲乙丙丁等四人與林翁二人夙有嫌怨有日二人糾集多人將甲等擒去閉於妙峯寺中私刑拷打並造柴靴數具約重數十斤使甲等穿之只可站立不可稍移寸步十分苦楚具意蓋爲勒贖地步也甲等家屬到海防廰喊控唐司馬准詞籖差并會府差前往協拿及到該處則見寺門緊閉差緣梯而入立解甲等之縳而拘二人解府據供係著名地棍在押脫逃之齊提提唆使勒贖云云府尊遂出票籖拿齊提提到案再行懲辦 
[幼女全貞]  
　　金陵某貴公子近日新置簉室其女入門後見堂上鋪設輝煌大爲託異聲言何故誘我至此旁有告以現爲公子小星女聞之大慟誓不願從自言乃北京人某貴胄親女乳名雪梅現年十四歲當七歲時乳母送入方先生書房上學被其拐交匪人帶至四川賣與某姓爲之纒足嗣其家以兒女衆多轉送某姓帶回蘇州復由某姓交與范姓帶到湖州輾轉而至杭州今年四月間杭主人帶來江寗因我欲尋短見主人送我住於某皮匠處苟延殘生我本世家之女豈肯降爲賤役更不願爲人接但求回家重見親人斯償素願非然者有死而已並云某邸係屬母舅上有伯叔同胞四人伊寄與胞叔爲女有詰其姓氏者則云隱約姓彭被拐時年尙幼穉不能記實矣某公子聞該女所述隱情不忍强納商之同人送入淸節堂暫留安置一面由樂善者函致京都訪其家屬云細察該女所言似是宦裔彼柔弱幼女備歴凶頑蹂躪不失其貞其志誠覺可敬可嘉惟願其家屬見之速行來南接回團聚庶乎其完此貞操歟 
[鄮山樵詁]  
　　寗波南鄉銅盆浦邊某在某兵船爲鐵工錘之鑿之日積月累稍有蓄儲遂於今年新建住房家眷尙未喬遷屋内只儲榖米一夜忽有盜黨十餘人各持刺棍毁門而入看守人出外鳴鑼報警　村羣往兠拿盜登屋揭瓦擲之衆皆畏懼不敢近盜旋將所堆榖米搶刦一空次晨看守者赴郡向邊告知未悉報案否也○寍波土語呼無業流氓爲空手帮帮中分爲三等上等者專在妓寮烟館索取陋規中等則假造首飾同當鋪質錢稍不留心卽中其術降而下之祗以假貨混售每見鄉人之可欺者輙持物告之曰此甚貴重我在路拾得今願以賤價售之鄉人貪得便宜卽爲所誆時將歲暮此帮人所在皆然安得賢有司嚴禁而痛懲之 
[鄂垣官報]  
　　十一月廿三日委辦安陸船厘局候補縣洪鍚爵赴兩院禀亂候補縣聨均奉臬憲委赴德安帮同淸理案件赴兩院禀知湖南補用縣傅楨解長江經費銀兩來省禀到二十四日藩轅牌示監利縣典史事務詳委江陵縣虎渡口巡檢陶楷調署江陵縣虎渡口巡檢事務詳委棗陽縣平林店主簿曹本元代理棗陽縣平林店主簿事務詳委試用縣丞熊鍈署理二十五日陜甘制台楊石帥赴兩院拜會貴州正主考蒯拜會辭行雲南正主考龎到省自雲南來請假回籍赴兩院親拜蒲圻縣劉翰翔赴兩院禀謝遵賑捐例報捐三品銜花翎候補縣丞童寅奉襄陽府解秋季洋藥厘金來省禀到候補道庫大使張德溥起服來省禀到廿六日本任漢陽縣典史錢寳書卸蔡甸巡檢事回省赴兩院禀到候補通判劉本樾胡子斌俱解第十批京餉赴京本任京山縣張麟定赴兩院禀知遵江蘇皖賑捐案内加捐知府升銜奉到實收湖南衡州恊馬協戎禀辭赴任藩憲牌示房縣知縣員缺飭新選之歐陽烜赴任應山縣平靖關巡檢員缺詳請以鄭工新班遇缺先補用巡檢魏光瀛枝江縣江口巡檢員缺詳請以海防新班先補用巡檢周祚康俱咨補二十七日候補縣湯炳堃奉撫憲委辦牙厘總局文案禀謝二十八日繙譯官筆帖式榮興奉委解荆州米折銀兩赴兩院禀見知謝按經歴張嘉畹奉委牙厘總局專辦文案差赴兩院禀知謝廣濟縣馬口巡檢和雲漢奉飭千調署蘄水縣巴河巡檢事赴兩院禀謝 
[邗江官報]  
　　十二月初四日洲司巡檢馬二尹尹聲駿來揚公幹初五日揚州府陳太守赴淸江謁見新漕帥面陳要公初六日角斜塲劉鹺尹禀知回署 
[維揚紀事]  
　　甘泉西北鄉亢旱成災經邑宰一再籌商振撫目下雖有成議而車薪杯水爲數甚微當此氷雪連天北風凛冽災民旣凍且餒幾難殘喘苟延邑宰遂出示催繳捐資一面先開南門積榖倉及新城羊巷紳董義倉分投散放示期本月初三日報名以便按名　發連日鳩形鵠面者瑟縮而來莫不歡欣而去聞大口各給榖二斗錢二百文小口半之此爲第一次開賑明正尙擬續放第不知捐欵能源源而來否也○前四川按察使方子箴廉訪文章勛業彪炳寰區暮年軒冕情疏以病乞免慕平山花月之勝因桱梅鶴於二十四橋邊酒盞詩　藉娛晚景本年某月遽痛騎箕靈輀暫厝天寍寺中擇定本月初九日扶回定遠原籍是日辰刻發引執事儀仗斬然一新柩用龍頭獨楨舁以三十二人執紼者不可以數計經安定書院迤邐至彩衣街南北柳巷多子街左衛街出徐凝門登舟馮頭上亦車馬雷轟冠盖雲集殊熱閙也 
[冒認父母]  
　　昨有友人郵來一稿云出常州東門二十餘里許有兪家村焉村民兪老三之姪小名浩喜咸豐庚申粤逆之亂被擄無蹤事隔二十餘年咸以爲必死於鋒鏑矣今年十一月初忽有操安徽口音者問訊而至自言卽浩喜被擄後投誠某大帥保有職銜某相國器之妻以姪女生子三人長者刻已十四歲好學能文意欲歸宗應試親族以其語音頓異面貌全非試詰以田園里居坆塋桑梓及何年逃亡何年被擄對答如流一一符合然猶疑信叅半也及睹老三驀抱持而痛器纒綿悱惻見者傷心遂信以爲眞留宿家中飲之食之無分彼此越數日有友人交下洋銀三十餘元老三令浩喜收藏浩喜卽於是日走不知所之視藏洋已烏有乃知其爲匪類預期探知兪之家世冐認爲父肆其胠篋之謀也嗟乎天下事無非是假因貪區區三十元之銀物而竟謂他人父不顧忝顔然則世間果尙有眞實事乎哉嗟乎 
[除惡務盡]  
　　香港日報云現任臬憲王廉訪明幹廉能稔悉粤中惡習故下車伊始便立一興利除弊之心思盡芟粤垣積弊所有去暴安良之處無不認眞實力行之言出法隨吏胥無敢欺罔卽嚴禁白鴿票一事數日間已拘禁凈盡可想見雷厲風行近雖蒙督憲奏委榮署藩篆交卸在卽猶孜孜以爲吾民除害爲懷知廉訪之欲種福於吾粤民久矣四大宼流民恃黨横行搔擾紳富已蒙憲諭嚴禁並爲酌定給賞章程曉示在案此外之搔擾於婚喪喜慶之門者惟瘋疾强丐與本地花子頭目其欺壓良懦橫索無饜之處吾人久已患之地方官又均慵於察核故若輩得以横索無忌蓋以爲人莫如之何也廉訪察及此亟行出示嚴禁以期除惡務盡良懦乂安兹恭錄憲諭於左欽加二品銜廣東提刑按察司使土爲嚴禁强乞以安良懦事照得四大宼丐徒業經出示嚴禁並定給賞章程在案再查有非四大宼其擾民與四大宼無異者如花子麻瘋之類而麻瘋爲尤甚人家有喜慶事惡討不遂則聚集殘疾之人坐臥主人廳堂任意汚穢以挾之人家有喪葬事則先到門索討及葬期復至山塲需索尤甚未滿其慾則臥於穴中以遲主人卜葬之時種種惡習難以枚舉從前省城旣設有麻諷瞽目養濟各院並給有口粮現在復有棲流所安置貧民之法無微不至何得再容爾等横行以至良懦不安更有一等丏徒於更深夜靜時沿街行乞在人家門隙内窺探難保非爲盜賊眼線以後乞人自申時以後除瞽目幼孩外餘皆不准夜間行乞合行出示曉諭爲此示仰軍民各色人等一體知悉凡遇紅白事於此等焉徒倣照四大宼例給賞不准多索分文亦不准三五成羣登門惡討並不准夜間引類呼朋向人强乞倘敢故違許主家就近報明保甲叚員居鄉者報知地保立卽拿辦如查係何院丐徒抑係花子卽分别將麻瘋瞽目養濟各院曁花子頭人一律嚴懲本司除惡安良言出法隨决不姑寛毋違特示 
[巨盜娶婦]  
　　匪徒玩法藐官輕覷緝捕公然打單强刦出入肆無忌憚人皆欲得而甘心之已屬頑梗膽玩近且有於懸賞購緝之下地方兵　方且伺察而欲擒之乃竟敢設席肆筵如平民之鼓樂娶婦而不懼營开之緝捕者是誠愍不畏死者也順德縣屬馬　鄉有盜馮亞芹者 
 
 

Page 3

 
 
著名之巨匪也地方官正懸重賞嚴密緝拿該匪胆敢於上月廿二日高搭彩棚鼓樂迎娶聚匪黨至四十餘席酗酒喧呶鄉人惻目該處緝捕李千戎聞之陰訪得其請酒名單知著匪多會於其中卽暗率勁勇伺其入席時擁至捕之奈匪耳目衆多消息早爲所聞已預時暫匿後岡避之迨李率勇掩至一匪不獲嘆恨而返詎李等散後匪黨仍敢聚集暢飲如前整備火器迎敵飲至三鼓後勇等亦不復至匪黨遂大醉而散是役也匪黨聚至四十餘席之多李千戎雖率勁旅而來恐亦難與匪敵盜賊之猖獗如此非認眞跴緝逐漸捕誅其奚能爲閭閻除害也哉錄香港報 
[閩省官報]  
　　十一月二十七日南臺主簿鄭之麟卸事二十八日委署峯市縣丞鄭之麟禀辭赴任同知張重颺卸閩安厘金謝委厦防同知事巡檢李自新自京到二十九日知縣李麟瑞起服到省三十日候補道楊正儀奉委赴東嶽嶺閱看世職候補各項人員鎗礮十二月初一日都司葉世嵩禀謝奏補中營都司初二日同知鄒舒宇禀謝辦理水口厘金 
[上官場紀事]  
　　十二月初六日掘港塲納課銀九百餘兩初七日胡鹺尉坤蘇州解餉回揚初八日鄭分轉琦委運轅發審差是日史蓮叔太守之女公子于歸闔城官紳咸往道賀 
[柴房失火]  
　　前晚三鼓時上海縣署後花草浜某姓家廚屋忽然失火隣人均在睡夢中驚慌無措亟忙取水灌澆幸卽熄滅惟燬去柴屋一椽其起火之由咸疑匪徒所縱云 
[地甲受笞]  
　　署理上海縣右堂錢少尉於本月初八日接受鈐記署中應辦各差各鋪地甲均遷延遲悞少尉大怒飭傳頭四等鋪地甲到案笞責一百板勒令赶緊妥辦 
[上海縣署瑣案]  
　　源裕等莊控山左客荆之㴻虧欠莊銀一案前經裴邑尊提訊押追前晚帮審委員陳伯葵明府升堂訊比荆一再求寛明府諭令赶緊措繳如延嚴比○凌思增控龔春橋圖吞貨銀前晚帮審委員陳明府提案訊追龔叩求寛限明府謂目下年關伊邇不能再事玩延限十日内繳銀違干嚴比○懋昌庄成熙控葉子敬洪梅齋串誑票銀一案迭紀報端前晚裴邑尊升堂訊鞫葉洪同求交保出外淸理邑尊飭將葉還押洪交保諭令赶卽淸理明白○陳錢氏控族姪阿大盤踞滋事前晚裴邑尊庭訊之下陳錢氏稱阿大不務正業日事遊蕩時向小婦人索錢滋擾叩乞究懲邑尊諭令檢呈家譜候傳阿大質訊 
[英界公堂瑣案]  
　　包探陳阿九禀稱十月初石路篾作店失火延及左右對面各店鋪其時萃芳園烟館雖未殃及而怱心之際失去自鳴鐘烟膏缸今在朱慶豐處起到原贓惟缸内烟膏所存無幾烟館夥莫根紀叩請領贓朱供寗波人向在某洋行當出店前由友人阿寳將鐘及缸暫寄缸内烟膏伊已挑去日前小的有事往南市閱數日回家知阿寳有輪船生意早已出洋不知輪船何名目下何往更未卜何時可到蔡太守飭將起案之贓先交莫領朱交人取保着交阿寳到案候訊否則惟朱是問○包探陳阿九禀稱侯阿曾投捕房報稱住在元豐客棧突被陳阿五拉去致失袋内洋銀一元洋刀一柄繼又報失洋五元及拘陳詰問言在某處看守巷門侯往探望疑其圖竊跟至客棧盤詰情由旋有王氏言侯係規矩人願爲擔保不知伊事後如何又投捕房報失洋銀侯供實被伊等拉去致失洋五元王氏稱侯確是規矩人失洋之事小婦人不得而知客棧夥稱小的見侯被人拉去及回來並未言及失洋之事陳供訴前因蔡太守以侯所報不符未便准理陳擅自拉人生事殊屬不是今姑從寛釋令退出○包探秦少卿禀稱周阿富報失棉被三條查獲積竊袁天寳詰得前曾遞解回籍後又來滬犯竊棉被已質洋一元錢五百文今特吊贓送案錢洋未經用去周請領贓袁供浙江寍波府屬象山縣人以後不敢再犯尚乞施恩蔡太守判笞責百板仍行遞籍贓父周領錢洋給還質　○包探秦少卿禀稱昨日小的見葉雲卿手持大秤三枝圖售形跡可疑盤詰來源言親戚在大東門外開大祥秤店借錢不遂乘間取秤葉供認前情蔡太守飭連秤交差知照地保查明失主給領并問明是否親戚禀覆核辦○西教士某訴稱帶有皮包内英字教書五十本僱坐朱根郎東洋車及下車付給車資朱疑包内必值錢之物當卽拉車脫逃由捕阻獲人贓送案請究朱供伊自己遺在車上蔡太守判管押七天贓父西教士領去○楊成山訴稱向以丹靑餬口張寳生言有人欲購畵幅遂取畫十二軸同送至興仁里口伊囑在外稍待豈知竟一去不來尋覓無蹤報知巡捕獲張吊畫送案包探秦少卿禀稱小的拘張盤詰言畫已質洋三元今特吊畫送案并在張身畔搜出秘戯圖張供小的代楊售畫欠洋九元已立票據洋仍無着致被投報捕房質鋪夥請追質本蔡太守飭楊領畫退去押令張繳出質本洋三元再押十四天以科其私售春宮之罪○包探江阿三禀稱竊犯曾阿裕專竊輪船物件疉經送案懲責今又在某輪船行竊皮衣二件經失主追獲人贓失主陳泰李高寅同稱被竊皮衣獲交包探曾俯首求恩蔡太守判發捕房管押一年贓交失主領去 
[法界捕房瑣案]  
　　米店夥某甲扭浦左六灶鎭槽坊主至捕房備捕頭問因何事米店夥稱放出米洋一百三十四元慺索不歸店主謂我不用心向索疑我侵用我無奈囑伊至店對明伊不肯一日允同到店行至中途伊又逃逸今得途遇是以扭交槽坊主自認欠洋并言實因被人拖欠是以不能周轉現已託人調處矣捕頭着將槽坊主暫押謂米店夥曰伊家如有人來爾卽來此申訴可也○前晚有流氓多人在小東門外横街口某茶肆中軋住船戶某甲據云詐洋三元甲不允卽被若輩拳打脚踢鮮血直流迨巡街捕至衆人各鳥獸散當時拘住一人言是銅匠捕頭着押候解案○吉祥街口公館馬路野荸薺茶食店虧倒一案曾詳前報據云欠天主堂房租五月每月租銀二十五兩核共一百二十五兩矣屋中物件祗值銀十數兩所欠某西人銀洋内有一起計三十六元票據上蓋印鼎興圖章楊洪瑞具名王司馬問楊阿全供稱洪瑞是小的之叔父現在虹口開店司馬着包探帶往拘拿昨經拘到捕頭着押候解案○八仙橋附近車主某甲扭某乙至捕房訴稱是人將車輛租去六天杳無蹤影今得路遇是以扭來乙稱車輛轉租與人其人已不知去向捕頭着甲將乙帶出同往尋車倘三日内尋不到再爲送案可也○公館馬路西首森興飯店堂倌某甲扭某乙至捕房訴稱伊欲硬借錢文乙稱堂倌曾欠我錢二百文向之索取何謂硬借捕頭以乙胡閙着押一天 
[來信照登]  
　　謹啓者昨承廣帮各業樂助常捐彚數送到用請開明以供均鑒計開全亨麥桂潤堂悅生棧各捐洋十元華彰廣祥合譚同興各捐洋五元麥業卿老悅生各捐洋四元廣發源利昇聨和各捐洋二元致寳長茂泰隆昌耀記華昌永春堂陳子楷機器造紙局瑞祥順成合益合昌廣豐安昌高隆泰安和祥同芒怡珍福興均益廣興祥寳泰廣芝館屈臣氏合發同興廣福和梁愷悌隆棧譚瑞泰廣昌隆接元堂日升一家春杏花樓大來榮鄭福蘭堂蓉鏡軒公泰建昌生廣誠信中華園廣利亨陸俊記同春堂邇遐齋延春閣鹿芝館潤寳齋各捐洋一元廣衡隆公昌萬利廣生堂順源長隆廣吉祥瞧記悅昌盛昇利和泰廣萬源興合合記坤發源廣昌興隆發廣益怡昌泰公盛匯安店廣利隆馮順記梁天興福安金玉雄昌萬和榮記遠昌人和堂凌昌隆同珍廣益泰廣同亨生和堂廣發阜昌義香居廣興和利亨東興三益濟和堂永益義益萬益馥蘭廣萬盛同益生奇珍樓永義源廣成昌泰隆祥源永發泰盛益昌萬長春榮記海利各捐洋五角葉吉軒捐洋二角半以上共捐洋一百三十八元七角五分另又吳秀翁捐洋三十元石鋕相助米十五石銘心推解幸分夏屋之光鼓腹優游同被春臺之樂功眞無量報豈有涯謹此申聞以誌心感棲流公所司事謹啓 
[閨媛助賑]  
　　竊維奉省億萬餘生凍餓交迫言念及此不禁感慨太息敝所疊解鉅欵散放災黎不免有向隅之泣止苦肆應乏策幸蒙 
 
 

Page 4

 
 
平湖椿蔭女士助洋六十元又賑餘氏三十元閨門淑德勃發善心曷勝感佩除彚錄旬單外先此鳴謝上海四馬路奉災協賑公所同人謹啓十二月十三日 
[高易振所第八十九次淸單更正]  
　　十二月十三日所登淸單福州裕昌行來捐共申洋銀一百四十一兩三錢三分折規元一百三十九兩九錢五分漏登一百二字理合補正 
[雪牕悶坐偶閱坡老長歌不禁棖觸率和其韻以攄鬱抑之懷錄呈霧裏看花客大吟壇哂政]  
　　漫聽那百舌黃鳥緡蠻弄巧一霎時罷春光血啼成杜鵑紅閙漫天飛絮逞顚狂輕薄桃花留不住韶華好瞷幾番雪趁風威憑藉那許多白佔無人婦猶憶得昔年時蓬門辭巷課兒曹不自覺霜侵兩鬢容埀槁少彊天没長衰存彼無醒邯鄲枕上誇榮耀豈不見嬴秦氏築長城皇稱始國兼并旋被他一炬阿房焦土地如今聚散浮萍水上　眠鷗夢穩無驚覺造化笑人愚空做弄無窮圈套問誰教閂上鐵門關不堤防報施有天知道[  窪樽逸叟漫稿]  
[後秀詞三]  
　　小玉樓怪底髫年絶技工横刀躍馬獨稱雄蠻靴着地輕無迹秀色深含殺氣中○小玉琴惆悵余郎别幾春眼中身恍畫中身芳名試喚關情甚聊把新人當舊人○小玉鳳蠻腰素口擅風流牙板淸歌吐韻柔恍似碧桃花下立聽他好鳥語啁啾太痴戲筆 
[勸賑歌錄請海内諸大善士鑒政]  
　　哀鴻滿地鳴嗷嗷災民性命輕鴻毛鄭州河决禍吏慘拍天巨浸波滔滔頻年各省告災急　齊晉豫及皖北力籌賑濟多善人地廣民稠給衣食衣食所借安有餘得不償失多向隅朝廷發帑亦幾竭閭閻移粟難再輸滬上儼然一都會樂善好施此種最千貫萬貫不絶書衆擎易舉實修賴無乃天道未　回水災之後復旱災鎭揚相繼告乞糴田無顆粒成蒿萊協賑諸君頓棘手安得良圖可持久多方勸募費苦心極意經營慮掣肘我嘗嘆息心悲傷一臂之力聊解囊杯水車薪亦何濟斯民何辜罹凶荒此情此景不忍道願祝天心悔禍早更將苦口勸諸君黃金非寳善爲寳人生儲蓄不在多散財積德　大和但得心田可耕種子孫食報理豈訛諸君莫道我饒舌飢溺情懷同一轍所求共發菩提心莫使災民肝胆裂[  甬東小樓主人拙稿時戊子嘉平月八]  
[與高太痴夜話錄呈高昌寒食生斧政]  
　　與君相對一樽酒正好梅花開幾枝話到三更猶未睡打牕風雨又催詩方外泊舟未定草 
[見雪]  
　　世界紛紛玉作堆紅爐煖酒醉新醅可恰寥落江干客裘敝身寒只自哀[  平初二愛蓮仙侶呵凍稿]  
[初五復雪偶成一律]  
　　一片花飛絮滿大紅泥緑酒且流連回思昨夜聨詩筆作承　華仙侶過訪已料今朝凍硯田幸得寒梅消暇日還將瑞雪證豐年敲冰煮茗閒愁了俚句何妨信手拈[  愛蓮仙侶脫稿]  
[上海三馬路與昌恊賑公所陳竹坪經收河南皖北奉直揚鎭賑捐十一月廿七八日第一千二百三十一二次淸單]  
　　鄭泰隆寳號來○鄭松善士求三子病卽轉機洋二十元金堂許公百齡冥壽經懺移賑洋十元山東祈壽十元祖朝卿遺資八元香記錢二千金鐘浩羔食錢一千文無名氏四元太倉娼東敬善生爲父冥壽懺資移賑洋六元○杭州無名氏銅洋五元南　沈琴如光生醫金助賑四伯文陳篤卿先生醫金賑洋一元五角補祝黃壽洋一元○杭江千厘局來塔山得言氏嚴小松各四元江山船二元○免災單徐啓福四元萬渭水鮑洋壽姜中發三氏各二元胡少卿周錫高張召春余敬庸華埠船五戶各一元又單貿生碧羅海山陳何順熊大本四戶各二元共來洋三十元時當佑見銅質二枚○上格册超卓人無名氏令本二元○免災單杭省慶餘號來步瀛四元○又册徐州來養怡室二元無名氏王象曾各一千丈又册養怡室一千秋綺杆五百共來洋二元紋銀二兩申規銀二兩一錢另二厘○丹陽册吾省氏一元有求必應氏蔭餘書屋各五角共洋二元元又册寡主人一元○又册恊源蘇局友梅源發經募有心無力人一元七角潘洋古堂敬塡堂悔元發三戶各五角孫榮枝吉祥軒各三角隱名氏等四戶各二角王祥觀等四戶各一角共洋五元○慈雲册蔚泰厚票號宋子晋先生無名氏十戶各二千合來規銀十三兩二錢九釐○又册金陵武原沈寄養浦居士二角蔣出仙等四戶各二百合來洋一元○又册高郵丁鏡齋善士續愼行堂二元合眷三口求平安三元又節省放生魚節省屆内燈油資又節婦王胡氏求平安三戶各一元完　歸趙子感謝兩元求冥福太爺大太兩元節婦吳李氏求康泰一元共來十三元鐘册太倉王開五十愿又募謙益堂邵乙洋省吾堂小春别野各五愿○黔閒人工愿徐式加二十一戶各一愿合到洋五元錢二伯新册湖州鈕承頴寓薦溪寄來王小夫蓮福張緝安唐可生小彰主人各五百求志居陸雅山唐松森張緝庵○何松軒五戶各四百臥處居士二人各三伯柳葵卿七人各二伯共洋六元錢三伯廿文○二天共收英洋一伯七十二元規元十五兩三錢九分二厘銅洋七元小洋五角錢三千九伯廿交○合併聲明○○本月十一日所登三馬路陳與昌恊賑公所十一月十三日淸單内有壽康莊交來嘉興無名氏大善士係助英洋二伯元悞書一伯元又脫去丹陽恊大經募增等陳善十四戶共洋三元三角○以上二欵均因書悞茲特更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
