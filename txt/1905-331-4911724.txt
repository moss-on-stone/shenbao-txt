# 1905 - 331 - 4911724

 

Page 1

 
 
[續滿洲之輸入貿易譯時事新報]  
　　對於各國通商之關係前記從外國及香港輸入營口之價額爲五百人十五萬餘海關兩今列記其重要之國及價額如下 
香港二八二七三六八 
日本二四六六○○二 
俄屬滿洲一七九一九六 
歐洲大陸一三二○六四 
美國一一○八五○一 
韓國六三五三九 
英國四六八四二 
俄迭薩二五○○○ 
英領亞美利加二三四 
據前表直接與外國通商上之關係最密接者爲香港次之爲日本此外如俄領滿洲歐洲大陸及美國等其數不甚多此因在營口之商權多握於支那人之手外國産貨物之大部分自上海香港天津等各處供給故其與貿易對手國之買價額以無精確之統計不能表示之輸入於滿洲重要品之供給以美國爲第一（多棉布石油麥粉）比之於日本産品不過百分之七三内外云 
 
 
 

Page 2

 
 
[輸入貨物之運輸别]  
　　運輸之方法隨於貨物之種類而異今在營口之汽船及帆船輸入貨物之種類試略言之汽船輸入者以棉布類占第一位次之爲棉紗此外砂糖類南京布石油金屬類石炭毛織物海産物紙卷烟草燐寸紙類及農産物雜貨又次之此等物品除絹織物茶二品外悉爲外國産品帆船輸入者以土布占第一位次之爲紙類此外海産物砂糖類米麥粉等除石油及麥粉外餘悉中國産品而因航運業之發逹與鐵道之延長支那帆船雖似有逐年衰退之勢然實際則清國沿岸貨物之輸送在外國産品則賴汽船内國産品之大部分則仍賴帆船 
附記此外輸入於營口之阿片及食鹽二品以從陸運歸鈔關管理其阿片從吉林産出食鹽從蓋平縣内之道溝二道溝礦窟藍旗廠紅旗廠等處産出 
[通禍貿易]  
凡輸入於甲港之貨物其目的在更輸送於乙港者此等外國産品載於通商條約謂之通過品不納税少數之貨物爲避辦理煩雜而納輸入税者亦不少天津比營口結冰之期稍遲解冰稍早故輸入滿洲之通過品自天津出關外鐵路經溝帮子送於新民屯從此由陸路車運向於奉天及吉林地方者不少觀往年之總額有六十三萬三千六百五十八海關兩之多其中占大部分者爲美國産生金巾其次爲日本産燐寸 
[營口之輸入重要品]  
　　占滿洲需用品之最多額者爲棉布次之爲精紗其他百萬兩以上二百萬兩以下者爲紙類砂糖類絹織物三種五十萬以上百萬兩以下者爲石炭海産物小麥綠茶鐵路材料石油等十萬兩以上五十萬兩以下者爲米陶磁器烟草類等棉布爲滿洲輸入品中之大宗當光緒二十九年已逹於一千七百三十七萬一千七百十九兩之多對於營口輸入貿易總額約占百分之四十五大都爲美産及南清産 
[停止檢查滿約電信事]  
　　初六日北京電云中國政府曾以滿約會議事關緊要凡報舘往來電信之中有關滿約問題者咸須檢查兹有人以太平時代不應有此條例使往來多所不便己於初四日停止實行譯字林報 
[日使因病改遲會議滿約]  
　　初六日北京電云小村男爵因稍受風寒起居不適故第九次會議改於今日舉行譯字林報 
[追紀第二次會議滿約情形北京]  
　　十月二十七日第二次中日兩國大臣會議滿約慶邸首先提議束清鐵路一事當經隨員等呈上東清鐵路圖表日使小村云東清鐵路係俄國修造日俄訂立和約俄國已將此路全讓與日本敞國大皇帝對於此路極爲注重慶邸云此路雖爲俄國所造然係中國與俄同築者當時中國曾派總辦同俄國督造且軌道在敝國境内其鐵路中所有中國權限應歸中國辦理小村云此事本大臣未敢認允慶邸復云敝國兩宫對於此路必須商酌贖回所有贖欵務請減讓小村謂此路在敝國本以兵力佔領所費不貲隨又會議設立遼東半島總督及各領事至議及税務一節擬設專員慶邸及諸大臣稍加駁議又議及入口貨物並商務一切小村要求仿照德國現在山東地方條約辦理均未認允此後稍停各大臣遂回署（日） 
[會議滿約限制人數京師]  
　　日本小村大使自到京後朝廷已欽派慶王袁宫保瞿尙書爲議約大臣并派參贊隨員數人現已開議數次惟與小村大使直接者口慶袁瞿三大臣及唐小川侍郎楊杏城參議五人而已其餘如朱寳奎陶大均以下諸隨員皆降一等如有關係磋商之事則條陳三大臣再行轉商小村大使不能逕行直接蓋由小村主意此次議約與議大臣不得過五人因防其龐雜也惟彼此所議各條非常秘密云（光） 
[豫擬滿約成立後提議事件京師]  
　　政府議俟中日東三省定約後尙須提議四事（一）卽中日議約（二）中俄議約（三）中英之約卽關藏約（四）重訂中俄恰克圖交界之約或曰第二與第四爲一事（月） 
[江蘇同鄉京官公啓]  
　　（爲會議滬寗鐵路事）敬啓者思永等前遞滬甯鐵路公呈業於本月二十一日由商部代奏奉諭旨商部奏滬寗鐵路請飭嚴切查明一摺滬寗鐵路督辦盛宣懷辦理不善著改派唐紹儀妥籌辦理欽此現由商部恭錄諭旨鈔錄原單片照會前來兹定於三十日午後三時至五時在江蘇會館齊集恭閲并商以後辦法務祈早臨黄思永等同啓（吕） 
[盛宣懷滯鄂原因武昌]  
　　盛杏蓀宫保因病滯鄂己志前報兹悉盛並無大病惟因寗滬鐵路問題巷形棘手而漢陽鐵廠張宫保又與之齟齬心緒頗爲惡劣故擬日内赴萍鄉一行藉查礦爲名以避滬卾両事云（文） 
[津鎭鐵路請急籌欵以便廢約京師]  
　　日前外務部以津鎭鐵路廢約事咨覆商部大致仍以北洋先就本省妥籌的欵爲要務如果欵項籌定我卽一面自辦一面與英德兩公司磋商不難逹其目的請卽傳知該省官紳趕緊籌欵再行核辦（光） 
[京津鐵路添設車站京師]  
　　京津鐵路原修雙軌前因庚子亂後改爲單軌刻下行車過多時有悮點之事議添車站二處以備來往錯車之川一設在楊邨落垡中間張莊一在郎坊安定中間萬莊現經工程司派工多人興修又自新車站南首修造鉛房五間預備新浮橋鈔關分局遷移該處以便盤查火車來往貨物之用尙未工竣（月） 
[電請江西鐵路仍歸李有棻經理江西]  
　　日前江西士紳電禀商部請飭將李厚禧包辦鐵路工程一事卽行作廢仍歸總理李有棻經理以一事權（光） 
 
 

Page 3

 
 
 [H第三版 
[英德美電報公司在淞滬鐵路旁埋陸地電綫吳淞]  
　　由滬至張華浜所建電房業已工竣美國之綫須接至寳山城東門外江灘卽在彼處下水出佘山口連日雇工百人再山張華浜沿鐵道接埋至炮台灣再轉而沿海塘埋至寳城東門外並經美領事咨請滬道轉飭寳山縣在海灘租與基地一方以便建造電房數間並飭地方官立案隨時保護以重電政（右） 
[廣東總商會上粤督禀（爲法人虐待華工事）]  
　　敬禀者光緒三十一年十月二十日接到郵遞越南海防商人寗函一件詳陳法人建築鐵路虐待華工情形求爲轉禀宫保設法挽救等情到會某等細核原函所稱法人種種苛待及華工困頓流離幾如覽鄭俠之圖令人心惻而所謂鐵路遲成一日則滇境得一日之安其言尤爲深痛某等竊謂法人涎我南疆已非朝夕今建築滇越鐵路雖不敢遽謂其包藏禍心然草菅我國民生以遂其好大喜功之政見則較之成渠病秦之計尤爲險鷙而著明彼海外華僑猶且千里馳書惓懷祖國某某等旣得其報告何敢壅於上聞爲此具禀并將該商原函鈔呈鈞鑒伏念宫保公忠體國愷悌愛人凡對外交力籌全局前覆美領事文理直詞嚴外人折服今倘欲施挽救在宫保自有權衡伏乞俯念民命可矜以慈航拯苦之仁爲曲突徙薪之計電咨外部設法拒絶以活流民而維大局不勝大幸肅禀祗叩崇安伏乞垂鑒（寒） 
[飭禁德兵演放槍砲北京]  
　　日前外務部照會駐京德國公使略謂近聞貴國兵丁自九月迄今仍不時在泡子河演放鎗砲實因附近皇城殊多不便務請轉爲禁阻云（師） 
[會議考察政治館章程北京]  
　　政務處王大臣會議開辦考察政治館章程其大致仿照國史會典各舘斟酌損益辦理添設提調纂修譯書校對等官惟保奬經費較爲從優（師） 
[修改法律將成]  
　　初七日北京電云政府前議修改法律現在報律已經脱稿俟各省官吏審定後再行奏准施行至募集公債法及版權法律亦將次就緒商業法律正與德法兩國各官妥商刑法一則亦已將次决議譯字林報 
[膠州税關章程定期實行]  
　　初六日北京電云駐華德公使與税關總理羅堡黑脱君已於今日將膠州之税關章程簽押定於西歷明正初一日實行譯德文報 
[商部擬奏頒報律京師]  
　　商部修訂報律現已脱稿呈堂又經侍郎顧康民等詳核其應須删改之處俟日内更正妥協卽當缮摺入奏並請刋刻頒發（龍） 
[振貝子擬在北京賽會京師]  
　　振貝子與商部各堂官會商擬俟本部陳列所開辦後驗明各省製造土産貨物如有精奇特色之件當於明年奏請在北京開辦賽會事宜照會各國派員到京赴賽其章程悉照美比等國辦理慶親王於此舉亦頗以爲然（師） 
[擬派武職出洋學操京師]  
　　日昨練兵處王大臣擬通咨各省督撫查明年力精壯之候補總兵副參等官每省保送四五員出具切實考語以便分派東西洋學習陸海軍操法待回國後除撥派各營訓練新軍外其餘量才授缺以重武備（師） 
[總辦禀請出洋考察警務蘇州]  
　　蘇省警察總辦陳觀察瑜具禀撫院略云警察一事非親歷考查不足以得奥竅擬赴日本國及内地各省考查辦法經撫憲陸春帥批示照准陳觀察奉批後卽將局務移交朱廷勱觀察接管日内當束裝啓程（基） 
[查辦連州教案各員將次回省]  
　　初七日香港電云查辦連州敎案各員因美領事欲於各員起程回省之前須將亂黨之罪先行擬定故各委員業己電禀請示約計起程之期當在本月十四日左右譯文匯報 
[紀刑部監犯越獄原因京師]  
　　十月二十七日之夜一點鐘刑部北所監犯相率越獄有獄卒二名受傷經内城工巡局喚同各叚巡捕齊集追獲並飛飭正陽東華各門緊閉防守車馬行要槪禁來往彼時異常戒嚴旋幸將逃犯盡數緝拿無一漏網者聞其原因刑部北所監犯自改刑律後槪行開缷鎖銬因是獄卒稽察甚緊且又時被欺凌久已蓄志脱逃遂於是晚一點鐘罪犯六十餘名羣起譁噪同時越獄外間傳説匪黨劫獄係屬訛傳（火） 
[鄂督批駁盛昌頣禀拿各報訪事武昌]  
　　德安府盛昌頣因上海各報登載安陸縣吳星映禀揭十欵大觸私憤而又無從追究來歷目前思得一法禀請鄂督咨逹江督照會上海各領事嚴飭各報館將各埠訪事姓名住址一律交出以便查究張督以所禀事屬難行隨卽批駁（文） 
[蘇省京沽滬局海運各員名單蘇州]  
　　本年海運派委省局各員已記前報兹將京沽滬局各員錄下京沽局總辦知府胡玉瀛會辦知府陳綸張壽鏞同知萬立鋭提調知縣宋乃謙錢國銜差遣各員通判張兆桂顔緝期知縣金乙麒唐鶴年魏本立程開吳鄧雲卿謝商衡汪廣生郝炳麟鍾蓀霍鎔炳吳昌鼎金承熙直州同曹樹培陳方墉直州判王寳基府經江煥實黄桂仙縣丞施衍慶吳翯皋朱承基春暉朱景藩章承銘張善蒸丁尙廣德章周寳珍陳觀武朱汝潤照磨鄧澤鑾道庫大使方光紹巡檢蔡濟桂典史齊巽滬局總辦知府吳觀樂松海防同知秦錫鎭上海縣汪懋琨會辦知府沈泗孫戴文佐差遣各員同知樊炳煦劉恩田朱蔚然直隸州陳德球張有埰通判戴祖治知府秦基華德森陳廷楨張篤鼐姚昌頣汪龍標韓宗潮府經孫福年府照 
 
 

Page 4

 
 
磨劉承裕趙士元汪嘉穗濮子澄樊恭振縣丞蔡鏡瑩李苑林李代銓（基） 
[那桐有晉端揆消息北京]  
　　日前慶邸議及外務部尙書那桐老成持重頗能贊襄政務所有内閣大學士裕德之缺將來卽請以那桐升授（師） 
[未經覆試舉人准免覆試北京]  
　　日前禮部奏准刑部咨稱據本部學習郎中張緝光呈稱係湖南善化縣人中式光緒庚子辛丑併科順天鄉試舉人又據舉人錢詵槃呈稱係江蘇鎭洋人中式光緒庚子辛丑併科順天鄉試舉人均因事故未經覆試先後呈請酌核辦理等因到部今科舉已停覆試無期可否飭令該舉人隨時在部補考抑或仰邀特恩免其覆試之處出自聖裁奉旨著免其覆試欽此（容） 
[粤省又鑄新錢廣東]  
　　粤省近年錢局日鑄銅圓不下數十萬枚然紛紛外運以致江蘇等省錢價驟跌而粤省錢價日昻現大吏維持圜法特仿照香港鑄一文一錢文式照舊錢孔作月形聞己鑄得數百枚呈大吏騐看惟目下銅片告罄核准後再當鑄行云（寒） 
[擬造新式當百銅元天津　]  
　　北洋銀元局總辦周緝之觀察學熙近擬添造當五十及當百之銅元以補當十銅元之不足其花樣仿照漢代古錢鼎刀形式篆文花邊極爲精細聞業己詳准北洋大臣想不久當開鑄行用惟是小民雖愚而於銀錢計算甚精價浮於值豈能行使莫狃於銅元一時之利而遂多方以罔利也（陽） 
[銅元鑄造之擴充湖南]  
　　湘省南城外銅元新局自五月開辦後因大號棧器不甚合用退還上海向洋行斢換故該局銅元鑄出不多旋因添招夜班而工匠又漸次諳熟因之出數日夥聞現在每日可出一百五六十萬枚兹因所斢機器於日前陸續運到正待裝配並擬將夜班改爲通夜班尙須續招藝徒以爲將來擴充之豫備云（初） 
[駐比楊欽使上學務處論各省留學學費亟應妥籌辦法書]  
　　立政首在儲材儲材必資遊學故去年夏秋間兩上封事其中定學費一節尤不憚覼縷陳之實非瑣也實有見於各省留學紛擾百端其故皆由爭費特摺中未便昌言致爲學界詬病查鄂蘇派生以鉅欵付監督不加限制到東後羣起而爭多多益善監督不得己而徇其請兆鋆亦知勢成積重驟減爲難摺中所定學費務取其寛卽以在比鄂生論畏兆鋆代定每生月三百三十佛郎以視南洋公學生月僅一百二十五佛郎者豐嗇相懸而鄂生猶懷怨望以爲不足此無他以留德法諸生其數尙不止此欲援例也各省財力不同而彼以爲同一留學豈容優絀頓殊於是蜀生亦欲援照鄂例爭之彌烈至蜀督數次嚴電欲撤一人而不能半年後南洋公學生亦援請增費本少而增亦尙有説而本多者更復齗齗不已以致鄂蜀蘇三監督因諸生爭費尋釁先後辭差而去卽謂諸生排擯之也亦可惟湘省諸生本解法文始至歲定五百金尋習專門酌增三百金最爲得當耳至兆鋆二次所上比費較廉請飭各省派生一摺所定一千六百佛郎實與比文部言明歸其經理卽如比國武備大學堂例可住宿房膳修金歲亦僅一千六百佛郎查各國稍分奢儉而學費則太致相同兆鋆兩參末議渥蒙俞允事屬爲公用意當能共諒乃生等居恒爭費輒藉口於學資昻貴自兆鋆八月一摺刷印通行各省主持學務者漸得眞情實不啻爲留學者摘隱發覆且愈彰其爭費之無謂坐是毁謗紛腾幾以兆鋆爲集矢之的一再登報信口雌黄先見於正月十四口口日報後見於五月初一二美國之大同報離奇荒誕不足置辯此等横逆之來皆封章摘發之故在兆鋆不以衆謗遽墜其術特恐此後談學務者引以爲戒一味見好於學生彼則有挾而求此則無求不應而學界仍承其障蔽後患方長憂心如擣敢以區區之愚瀝陳鈞聽抑兆鋆尤有請者從前派此學生往往突至久居逆旅耗費徒增昨晤比文部爲言學生來比請先數月以名數告以便預籌學舍則一到卽可入學已專電外務部轉逹左右矣尤乞尊處飛咨各省務令愼選純篤學生切忌浮躁并令該生父兄妥覔的保面具切結先告以學費祗有此數不得求增到比後一入學堂不得聽人煽或希冀分居犯者停費遣回嚴追從前學費等語至在歐畱學必有脅唆新生爭多之舉乞於各省定派時由鈞處頒一嚴諭戒飭一切二者缺一不可此兆鋆目擊身歷逆料必出於此與其一閧而散虚耗川資貽笑外邦曷若約法於先之爲愈尊處爲學務樞紐用敢直貢所見倘蒙賜敎督以所不及感甚禱甚（陽） 
[滿洲日司令官囘國]  
　　初七日東京電云日本滿洲兵之總司令長大山元帥及各副中將皆皆陸續回國約本月十三日以前可以回抵東京 
[聖彼得堡之亂狀]  
　　初六日倫敦路透電云防護西魯宫之衞兵及官吏若干已被拘獲謡傳有太公爵某在聖彼得堡創議反對俄皇衞兵及官吏之結黨謀亂者爲數甚夥惟太公爵是否與該黨聯事頗難决定官塲傳言西魯宫之近狀頗覺危險衞兵等皆不肯服從俄皇之旨聖彼得堡街衢中哥薩克兵之成羣結隊者不知凡幾因知俄國全境之哥薩克兵皆已起亂聖彼得堡之電線機關已全行斷絶外間傳言有人擬欲行剌俄皇惟官場則深諱之 
[俄國亂有關法國商業]  
　　初六日倫敦路透電云俄國内亂之勢已有損及法京巴黎之商業公所虧耗頗鉅市面大爲减色法國担任之俄國國債票共英金五百兆磅現在頗爲憂慮 
[西班牙建設新内閣]  
　　初六日栢林電云西斑牙之新内閣已由司庫大臣馬勒脱君建成譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　 
[江寗商務局總辦劉世珩會議廣銷銅元禀江寗]  
　　敬禀者昨奉憲臺面諭以現今需欵孔亟約計部中指提之欵以曁新政所需之費爲數至鉅無不恃此　元餘利以及售價兩項以爲周轉應付之用而現在銅元價值日落銷行日滯運轉欠靈若再不及早綢繆將來必至無所措手飭由職道會商司道等速籌補救分飭各屬領運分銷以期推廣銷路等因奉聆之下遵卽比日會同一再詳切籌議昨已於晉謁帥座時略陳憲聽在案職道伏惟現在銅元運銷之路各省皆經部飭互相攔禁則今日本省欲爲擴張銷路之計自當於本境寗屬各府州縣以内以謀分銷普及之法惟查外省銷路如奉天營口烟臺山東現今錢價祗每兩合制錢一千一二百文左右是以紛紛外運而各省亦因此遂落價故攔禁之由來若使互相轉運外價必可均平内價亦不致跌落此不攔禁之益也至寗屬轄境凡爲府四爲廳一爲直隸州二爲州二爲縣三十各屬商市盛衰旣不相同而錢價漲落又互相歧異且此民川應需之額數尤有不能一致之情此時卽先勒定數目一律通飭領運分銷則於各屬情形旣有參差不齊卽於將來銷行之事亦多慮滋意外流弊職道擬於斯時會同司道先行電飭各府州縣令將各該地近日銀錢市價分别開報然後詳諮熟悉於各屬情形者相其高下分别其等級再憑其等級以定其運銷之數酌定以後再行分飭各該府廳州縣此後卽各遵酌定之數由本局陸續派銷旣可平外縣之價而又得顧省城之原設銅元局鑄數不敷並可搭配本局鈔票准本局派員會同地方官就地勸諭殷實商户代辦限期解欵歸繳其距省局近者由省局發兑距各分局近者卽由各分局轉發並令此後按旬開報市價以昭核實未完 
[蘇撫續委銅元新廠各賆蘇州]  
　　候補巡檢丁三在巡綽從九趙之棨春餅光邊廠從九葉以耕稽查工匠從九朱士模差遣按經歷金述丹印花廠各員奉札後卽禀謝到差（榮） 
[委派警察總辦蘇州]  
　　蘇撫陸春帥以朝廷注重巡警特設專部各省警察自應認眞整頓現在甫經設立學堂必須委派明幹大員總理其事期收實效查有候補道朱廷勵堪以派委警察局總辦因會同朱署臬司認眞整頓切實辦理已於十一月初三日札委遵照矣（榮） 
[松江火警松江]  
　　上月底貢院對河井　弄口符鶴生家失愼並焚斃婢女一口初三日晨西門外石潤橋西堍徐照源茶食店又告火災聞肇事之由因老嫗畏寒通夜擁爐爐翻焚被燃及床帳驚覺呼救已苦不及計焚去東鄰日新銀樓及某熟肉店至恒和提莊而止西鄰則鼎豐南貨店祥泰源烟膏店至某姓空屋而止下岸則西止於陸永順紙店東止於義泰源顔料店其中燬去麫坊燈籠店益興醃肉店薙髮店二家百歲坊小弄内殃及剃髮店烟燈浴堂等家事後被災各家以徐照源自店主作古後由劉姓租開與吊橋堍興祿爲一家故均至興祿滋閙滿堂雜坐不下三十餘人（鳳） 
[四標兵士戲弄督隊官鎭江]  
　　駐鎭四標官長如非湘人之所謂老軍務者蒞差後每難安適兹有畢業陸師學生某君來爲督隊官兵士見其并無辫髮始各譁笑繼復上前脱其操帽以觀其頂某君因跡近戲弄則平時標統毫無營規可知爰卽辭差上省向督練公所禀訴（止） 
[銅元總辦回湘長沙]  
　　前任衡州府裕蓉屏太守慶原充湘省銅元新局提調自前總辦金仍珠觀察還辭差出洋後卽以太守升充總辦旋因太守入京引見又赴湖北商辦要公直至十月二十四日始行回省三日後入局視事（初） 
[日員游歷到湘長沙]  
　　日前有日本學員數十人游　來湘抵省後卽赴嶽麓山遊覽至高等學堂參觀由該學堂監督　各執事歡迎道觀一切並引至體操塲令各學生全班操演聞日員大加贊賞云（美） 
[追索焚燬小輪賠欵長沙]  
　　長沙專行湘潭之楚功小火輪於月前在湘潭失愼焚燬迄今已逾一月聞該輪係由長沙合記公司楊某向漢口仁記公司租來原擬行走常德嗣經楊某轉租湯陳二姓改行湘潭先是合記公司在漢口訂立合同載明倘遇不測賠價銀三千兩被焚後仁記卽派人來湘索取賠費合記再三延約至今未付旋由仁記探聞湯陳二姓己出二千數百金與合記私自了結故現在仁記主人邀同的保褚某來湘向合記索賠甚急（初） 
[委員未獲正犯記過兩次蘇州]  
　　前緝捕委員夏鳴皋在浦東拿獲著名巨梟魏家元解省後經蘇州府許太守督同襄讞委員在發審局造次研訊該犯供稱姓魏名家雲家元係遠房族兄併供認在浦東販私設賭等事餘均含糊太守通禀各憲請示批辦現聞上憲以所獲並非正兇夏委員有意朦混擬記大過二次（首） 
[永禁浮收粮價紹興]  
　　越郡南漕折價各書役向多浮冐迭經示禁在案邇又由夏紳等聯名投府禀陳當奉熊再青太守准予給示勒石民間投完南米折價本有定章每石收錢五千文並無紳民及新舊之别不准額外多取自示之後如庫櫃各房巧立名目任意浮索准由納户指控聽候究辦次不寛貸（才） 
[黄河鐵道工程撤局開封]  
　　京漢鐵道工程在黄河北岸者曾由豫委孫鍾祥觀察設局經理兹以橋工告竣可以行車工程一項己畢乃事遂奉飭將局撤去（字） 
[文告維新武昌]  
　　新學日昌官塲亦受影響昨漢口警察局示愼火燭文告其中注意之句皆用大字區别洵從來未見者（文） 
[鄂省各書院舊生尙未派盡武昌]  
　　前者鄂督與紀某商議將前兩湖經心江漢三書院舊生一律派赴日本分别學科學習雖已選派多人然散居僻縣諸生近日聞風來省者亦尚不少約略計之尙有三分之一未派也（文） 
[張督派學海軍意見武昌]  
　　自日本准收中國學生學習海軍後由練兵處咨行章程到鄂聞鄂督對某大員云學習海軍自應遵章照辦惟專門駕駛尤宜多派以便將來湖北兵輪造齊或免再借才異地云（文） 
[楚報案尙無消息武昌]  
　　楚報主筆筆某被拘武昌府監近已一月并未見動靜亦不審訊聞招待又極周到殊不知命意之所在也（文） 
[福州]  
　　福防廳吕文起太尊原擬請假晉京引見所遺防篆上憲己委張仲華太守接署兹各國領事以太尊辦理交涉之事頗爲妥洽因有借宼之請故上憲遂諭令從緩入覲故目下仍暫行留任云○督署左近有鐘表店主某甲中年失偶繼娶某氏素不相能前日因查點物件忽然缺少詢知係被借與外家付諸長生庫中詰責之下反唇相稽甲忿極順手取修鐘小刀猛戮悮傷喉旁微有血出氏羞憤之下將房門關閉遂服毒而斃及甲聞知急救已不可及申見肇禍遽奔投河中以圖自盡幸救得免氏之家屬聞報咸來理論將鳴之官嗣經親族出爲調停除將殯殮衣衾格外從厚更送其岳母養老銀四百五十一元事遂得息（是） 
 
 

Page 10

 
 
 [H第十版 
[甯波]  
　　甯郡月湖書院前由張紳美翊等禀准寗府喻庶三太守改作師範學堂籌集公欵將書院改造日前太守飭令工匠人等將月湖書院房舍拆毁重行築造聞須費約九千數百元○有朝鮮國捕魚人二十二名猝被風災以致墮海幸卽爲人救起日前由定海廳遞送鄞縣縣主高大令給發口糧川資飭差送至輪船逕往滬江然後再返本國（豈） 
[上海絲業會館籌賑公所施子英經收各處水災賑捐九月十三至廿九日第一百六十六次清單]  
　　十三日皖南平陽氏爲堂上求福洋五十元顧緝庭觀察募助原棉衣一百件炒米粉十五桶○十四日明賈氏洋五十元高郵丁玉　募汪銘甫廿元太倉留賓軒龍洋十元高郵丁玉軒募錢塘勉力子孫師台手代不留名求事安三户各英洋五元○十五日江南銀銅元局潘奉督憲諭勸令各員司匠徒等將花紅項下提助龍洋二千元武穴錢業同人由成大義荳麥行來龍洋十二元又王在兹存耕堂養性胡松英江德銘三合氏龍洋四元英洋二元又黄培元雪龍洋二元○十六日道署應子守募東武百一山房洋六十元又西河氏朗記四元蕭叔記十元○十七日溧陽史本植求家慈增壽洋廿一元湖北候補知縣張小唐大令與黄佐卿先生有舊代佐公邀冥福廿元○十八日兩江制台續助由道署來規元九千八百八十兩陳氷玉洋十元賈奚卿由震昌來十元新衣褲三十五套蘇州海宏坊陶宅舊棉衣七件○十九日抵制暴虐華工人求天佑華人勿吃洋烟人惡小脚無益有害人洋二百五十元蔣韾山一百元周畊泉爲又得孫蒙親友賜儀移助五十元無名氏十元胡泰敎房二元銅洋二元○廿二日王謝氏洋三十元謝樹德嵩記孫伯仲三户各廿元義記十元　隱名十求病速愈廿四元○培元堂主人洋五百元青蓮室主人一百五十元吳調卿六十元餘慶堂四十元吉慶堂三十五元垂遠堂三十元百子堂廿五元壽康堂培元堂呼廿元合記耐冬室主人各十元共十一户合洋九百元南市陳原舊棉夾衣一百十七件○廿三日江蘇京官陸總憲諸公京平足銀一千兩合規元一千零三十兩周張氏祈病速愈洋十元旌邑汪念祖棉衣五元古夥程餘慶堂四元王樂峰劉耀棠汪共相三户各二元蘇州體仁善堂募棉衣褲三千九百五十件蘇州丁經翁善士原棉衣褲四百套蘇州仁和莊倪錫疇經募大小原棉衣褲一千五百件棉胎二百五十條　子一百條帽子襪子十餘件○廿四日愼餘堂汪洋五十元同善氏廿二元硯坡氏十元弇西贅民氏廿元金竺山莊廿元○廿六日松江俞道生求病速愈洋十元巢金氏二元株涇商賢子彭銅洋一元○張堰黄叔丞經募錢世德堂洋廿元宋蘭生沈義盛各十五元不留名十元敦本堂陳恆太徐雨青三户各五元元茂二元延陵子不留名于求仁三户各一元無名氏原棉衣四百件○廿七日高郵丁玉軒募不留名城手求病愈洋三十元又郝伯祥龍洋二元又木道隆易德成各英洋十元登用甫十元景德鎭無名氏二元○廿八日新聞報館恊賑所洋三千元内銅洋十元對開洋一元銅大洋八百十七元銅小洋一千四百七十六角雜錢五百文砂錢十二千文鑛金押髮一支環墜二個小珠一粒白米票五斗又規元二千兩碎銀二包銅大洋一千二百三十九元銅小洋五千六百六十九角砂錢四千四百文廢銅當十三十五個無名氏由姚亷泉來洋十三元漢口敦實善堂男女新棉衣五百件○廿九日景德鎭無名氏洋二元周記二元種德主人舊棉衣六件○九月份共收規元三萬五千二百四十六兩六錢二分八釐洋一萬零一百五十三元扯七二六五合規元七千三百七十六兩一錢五分四釐龍洋三千二百八十八元對開洋一元扯七一八合規元二千三百六十一兩一錢四分三釐小洋一千二百廿四角半扯六七九合規元八十三兩一錢四分三釐錢廿二千一百四十文作一四合規元十五兩八錢一分四釐以上共收規元四萬五千零八十二兩八錢八分二厘銅大洋二千一百廿三元銅小洋七千一百七十九角鍍金押髮一支環墜二個小珠一粒砂錢十六千四百文廢銅當十三十五個碎銀兩包雜錢五百文所收米票五斗男女新棉衣五百件原棉衣褲四百套又五千九百七十三件棉貽二百五十條蓆一百條帽襪十餘件所有米衣棉胎蓆帽襪等統己陸續解訖連前共收規元四十九萬六千五百十九兩七錢零二釐銅洋四千零廿八元二角 
[上海北市絲業會館籌賑公所施子英經收各處水災賑捐九月初一至十二日第一百六十五次清單]  
　　初一日無錫唐錫晉善士經辦陜賑餘欵洋二百八十八元一角七分四厘七二六合規元二百零九兩二錢一分四釐漢口鄧紀常規銀二百兩王謙盛洋二元雷汲安原棉衣褲三百套蘇州順康莊洪少圃經募棉衣二百廿件棉褲七十條○初二日中外日報館英洋一千三百三十一元龍洋三十八元小洋一百七十二角半銅洋廿八元錢一百八十文湖州歸安沈祠祚求病速愈洋二百元知足亭倪十元景鎭道生號三元銅洋三元○初三日不留名助棉衣賑米規元五百兩石方洛洋一百元張雲錦觀察龍洋三十元梅清室主人英洋十元周仕沅子懋德懋功懋昭龍洋十元财泳源英洋六元孫金模五元同壽姑愛姑英洋三元龍洋一元○蘇省救生善會募程炳仁龍洋二百五十元陳嘉猷積善堂程惇善三户各五十元安定室程增錡程本珠三户各廿元程吳氏源豐永濟大棧顧姓豫康莊諸友王子安程壽貞八户各五元共十五户合龍洋五百元楊叔英新棉衣四十四件新棉褲四十四條○初四日章鶴記規元九兩七錢歐陽氏洋十元聶管記十元萬椿號銅元十五千銅洋一元銅小洋廿三角凌保安小洋一百角朱興發十角無名氏三角連生二角○初五日兩江制台撥助規元二萬兩錢清塲徐曉秋鹺尹爲兒病痊將歷年積存俸銀移助求康强逢吉眷口平安由元大亨來洋三百元清芬樓主助横沙一百元又助鴨窩沙一百元東海寄居人廿元武穴朱宗謙十元○初六日王錫坤筵資十五元○初七日蘇裕大盧少棠先生經募三十户共洋二千一百五十三元小洋六百角錢四千文馮蔭松洋四十元許姓十元韓少樵求父病速愈十元漢口惠滋善堂新棉衣七百件○初八日苕霓穎川氏求父母康寗合家平安十元常州蔚豐莊李湘華龍洋一元小洋十角○初九日聶德記規元三百兩吳興福記求病速愈洋一百元蘇城江深甫由寳順莊來一百元張秀記舊棉衣十三件○初十日求病速愈人洋廿元常熟昌盛五元無力人二元六一居士張棉衣欵四元泗安孫成昌知非人求闔宅平安小洋八十角○安徽陸學詩李務之各英洋一元葉功邁陶鏡江陶正誠三户各龍洋一元葛應賢龍洋一元銅洋一元伍彭齡龍洋一元銅洋一元五雲氏英洋一元銅洋一元陳世洲英洋一元銅洋一元宋清儀五角合錢四百六十文宋宏京林炳輝汪春燕三户各銅洋一元共十三户合洋九元銅洋七元錢四百六十文退思軒主人新棉衣褲五百套○十一日江蘇藩憲濮由道署來庫平銀一千兩培德堂洋一百元太倉無名氏龍洋二元無名氏求子妻女病痊英洋一元○十一日通州徐秋谷洋三百元又原棉衣二百件張近記儲粹菴合銀廿兩批見規元廿一兩七錢一分四釐俞立誠募景巢記由江寛來龍洋十六元又俞有恆龍洋十元銅洋九元又俞張記龍洋二元新　遠客子繳舊願英洋十元萃豐莊求合店平安十元湖州隱名氏二元銅洋三元○福康莊來蘇省救生善會經募第二次隱名氏龍洋一百元退補氏曹五十元玉蘭花館廿五元鄒永興彭城孝思不匱女士求母病速愈汪鑒記汪餘慶堂四户各廿元無名氏十五元朱仁記吳崇儉堂徐姓汪慶記凌霄書屋五户各十元無名氏龍洋八元銅洋二元吳興耀成七元勉行之六元潘歲可棧許嚴誠善孟合記長春老人不書名氏無名氏補過子朱吳吉昌求安氏無名氏鄒陳合記秋澗記瑞記顧子選劉煥記王復興程有權徐秀棫草米水田慶泰宏求合店諸友平安劉西記陳崔書海州葛永昌衆記黄寳傳無名氏程鑑記程秋記無名氏汪味秋汪寅賓鄭燕記薛愼記薛逸記濮念祖劉椿伸玉三十六户各五元青蓮閣張雙成五元月中桂吳哲維五元張秉中椿記各三元信都劉氏許仲欽各二元玉帶研齋二元五角潘門朱氏二元五角惜隂主人求腹瀉早愈龍洋二元銅元五百文曹錦聚銅洋二元銅元一千文錢一千文老正六潘鑑堂小洋一百角無名氏小洋五十角銅小洋十一角共六十四户合龍洋五百四十八元小洋一百六十角銅大洋三元銅小洋十一角銅元一千五百文錢一千文○江寛船來通州黄中和堂洋二元又募吳四照堂讓德堂各二元周錫辰培蘭室各一元體厚軒黄海清黄紹曾修竹齋四户各五角共九户合洋八元小洋廿角○又周子英經募徐善章隱名氏卜記定遠堂無名氏敬之寄廬主人順壽張孔傳七户各洋一元愛蓮堂聞風軒合一元三善堂程十一角仁記同人十角寸心氏袁萬興各五角田啓雲保留耕堂滿華堂吳耀卿臧世承丁昌仁陸陳七户各四角周金印福新各三角胡佩榮二角共廿二户合洋八元小洋六十七角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
 [H第三張第十七版 
[委署州縣蘇州]  
　　署蘇藩陸升甫方伯以太倉州知州謝陶撤省察看遺缺以長洲縣蘇品仁代理遞遺長洲縣缺以卽用知縣陳景韶代理又金壇縣知縣吕慶堂撤省察看遺缺以卽用知縣胡調元酌委署理業經詳明院憲分别札委遵照矣（業） 
[嚴懲造謡鎭江]  
　　鎭郡某徵兵上省後有人往告其母云汝子已無故被殺於是其母日抱不安及見子告假回鎭不禁喜出望外其子詢以謡言何來母謂卽鄰近成衣匠親告予者其子爰扭匠交由徵兵局莊管帶函請丹徒縣枷號遊城示衆爲造謡者戒（言） 
[滬江官事]  
　　江西候補道陶仲彝觀察在銘滬軍營統領龍葆珊鎭軍鎭國昨日均至上海縣署拜會○新委二十三七鋪巡局委員楊聘侯二尹建珍昨詣縣署禀知十一日到差○調辦北新涇巡局委員汪晉嶠二尹鳴謙昨詣縣署禀知到差○提標中營參將何雪門參戎由京引見回滬又本城提標右營參府周子安叅戎由京引見南下並赴金陵謁見江督亦於昨日回申均到道轅拜會（近） 
[札委海軍幇統]  
　　南北洋海軍總統薩軍門近因整頓水師之際兼辦船塢公務紛繁頗難兼顧故禀請南北洋大臣派員幇辦一切刻奉核准札飭崇明鎭總兵徐輔臣總戎爲海軍幫統已於前日下札矣（欣） 
[招集水師練軍]  
　　保氏兵輪管帶李叅戎奉南北洋海軍總統薩軍門飭往浙江舟山招集水師練軍業已招就十九名於昨日回申禀覆（欣） 
[北鄉盜案]  
　　前晚引翔港北陸家宅鄉民陸姓家被盜十餘人明火執仗破門而入劫去衣服首飾甚多並刃傷事主二人而逸昨晨報由該處巡局並協保報縣請勘（古） 
[虧負吞烟]  
　　滬南中華樓茶館執事應茂堂因做金磅先令虧負銀數千金無計彌缝前晚吞烟斃命當經知照家屬棺殮（欣） 
[委訊逆子]  
　　甘吉昌投道轅控子桂生違忤一案昨日道憲另有要公札委籌防局委員魏純塢明府審訊供詞明日續錄（近） 
[英界火警紀餘]  
　　報紀前晚鄭家木橋北首石路火警一則兹悉起火者爲新合順客棧在文富齋刻字店樓上延燒南鄰金大隆剪刀店倪心田測字店樓面又比鄰和記土棧尙有文源齋帋店雖未殃及帋貨俱遭水漬共焚去房屋六幢（見） 
[法界小火]  
　　前晚三點鐘時法新租界泰山路八十二號門牌某姓家失火幸由及帶車趕緊救熄僅燬樓房三幢（居） 
[上海縣案]  
　　閔行釐卡移解逃捐船户王阿根至縣請訊王供在雲龍紗廠船上爲夥上月曾裝子花四船由小輪拖帶逃越閔行卞捐本月復往閔行裝花到卡完釐詎被將船貨扣畱移解案下花係坐庄李克生與掮客杜姓向恒豐價買求察大令判押候移請該卡查明核辦○又訊陸吳氏扭追陸本泉借洋一案氏供本年五月借洋五十元言明半月卽還未立借據索至本年端節將裝運萬通醬園醬渣之經摺一扣誑稱存摺據云摺上有洋一百元有意欺騙央人觀看始知爲此扭案求追質之陸狡賴不認大令判押候比追○又訊西局解案之俞阿三供髮妻王氏去年被案下鑼夫頭張天福拐去姦佔現經尋獲扭局解案求請究辦王氏供去冬幫工染病與張租房上月姦生一子有病未愈詰之張供詞含糊大令判張掌頰一百下王氏有病免責交夫具領俟三歲後交張領養○又訊斧砍木匠陶阿三身死之兇犯俞愛山順供無異判印指摹還禁解府候勘（近） 
[總工程局瑣案]  
　　施家弄李雲生卽阿林因違忤其母由母舅喚巡士至家拘解總工程局請究奉諭押候訊奪○晋泰米行棧内拘獲竊棉被之吳阿二解局請究由副裁判員陳二尹判鎖示三天押改過局兩月○高阿大小金生在法界十六鋪捕房後面串竊姚姓考籃一只被姚追至新馬路由六十五號巡士將高拘獲解訊陳二尹判高牧押候拘到小金生訊辦○胡阿三在永裕碼頭竊崇明人朱才郎食籃一只被四號巡士拘獲解究陳二尹判銷示一天押七天（欣） 
[八訊誣控拆稍牽涉通匪案]  
　　昨日上午英繙譯寳君蒞廨會同關絅之司馬八訊錢毛毛控朱海郎王毛毛應桂韾誣控拆梢牽涉通匪一案先由原告律師穆安素傳訊包探王長桂曰爾於錢毛毛拆梢之案尙記憶否王稱記得穆律師因令自始至終將案情供述一遍王供三十號晚九點半鐘應桂馨玉捕房報稱錢毛毛向伊船夥王妙紅拆梢洋一百十四元現在祥園烟館吸烟三道頭西捕詰伊事情實否不實例須反坐應稱實有其事小的卽偕八十一號西探同至祥園拘拿詎錢並不在彼由王妙紅答稱給予洋十四元未取而去明日再來小的與西探回至捕房次早訴知頭目晚間十點鐘後應又來報錢在祥園始往拘獲其時烟盤内有洋十元錢毛毛不認拆梢謂與伊等挾有夙嫌設計圖害彼時同入捕房之人係錢與王妙紅應桂馨三人三道捕頭訊供之下將錢管押應又指稱尙有朱海郎於五月二十八日在南市中華樓茶館拆梢去洋一百二十八元明日亦當投控次日卽十一月一號應偕王朱二人一早復至捕房將錢解廨是實供畢愛律師逐細駁詰一過均與前同穆律師又傳二號三道西捕訊問是晚錢等至捕房之事與王供語相同又詰見証潘子甫供向在南市開鐘表店常至祥園吸煙是晚親見應陸等將錢送入捕房未見拆梢之事知有不實故願爲到案作証愛律師問何人喚爾至堂潘稱穆律師著人來喚並無虚言訊至此中西官相約退堂訂禮拜四上午九點鐘再訊（見） 
[英美公廨早堂案]  
　　包探石金榮解泳源泰昌兩興肆執事主子明張國元禀稱收當竊贜天青呢往查諱匿遣章請究王張延律師費烈譯稱先由探夥往查内有芝蔴呢三十餘碼並無質票故由學徒倪其根回稱並無此物迨後包探持票往吊立卽交出别無他意襄讞金大令商之英德副領事以王張二人失察判各罰洋十元○梅金法毆傷馬夫葉文仁昨由捕房解請覆訊見証王阿法供是日梅持車棍將葉毆打是實大令判押捕房五天○英商信康洋行控掮客傅正絡定購洋紗不出昨日傳案請訊大令判還押捕房候禮拜四午後訊斷○江隂人汪星鈺在李紹榮店中爲徒竊洋三百元來滬遇甘炳科張長松冒稱包探詐去洋五十元甘受酬謝洋三十元爲包探陸恊庭拿獲解侒李遣店夥程南生投案請領吊案之洋一百九十餘元大令判汪押捕房半年甘張各押西牢九月贓洋給領○迷路女孩孫阿二由捕送廨判發幼女所留養在案昨經孩父孫文之投案請領詎料阿二供稱因被婆婆毆打不願回家大令判仍發幼女所畱養候示○通州福興典前月被盜報經州尊勘緝未獲兹由各差在新閘地方瞥見盜首衞子宏當卽報知包探李星福拿獲解究大令判押送上海縣轉遞通州歸案訊辦○張阿桂與二百五十七號印租扭打爲捕拘入捕房解究張之洋東投案請保大令判准保去俟禮拜三送訊○迷路女孩謝桂寳由捕送入濟良所昨日解請安插謝供母在蘇州將小女子童養與人因此來滬大令判交所帶回准由其母具領○騙子王如德前日至匯豐銀行 
 
 

Page 18

 
 
併稱永豐莊執事向支銀五十兩由匯豐洋人察破報探拘究大令以王係過犯判押捕房半年惟據供現患瘋病飭由醫生驗明再奪○開鞋店之劉恒慶劉恒桂李芝青劉芝林殷德生等因鄰人葛吉泰縱火害人投報捕房拘獲解究大令判一併還押候禮拜三再訊○史久榮向中庸洋行定貨不出經洋東控請傳案大令判林交的保候訂期會訊（見） 
[法租界公堂案]  
　　萬安樓客棧主黎甫臣恊昌糖棧主應定和恒興泰打句店主鍾恒甫廣悦興打包店主莫若流等昨日傳案詰訊起火緣由先經三十四號華捕禀稱是晚目見火係廣悦興所起太古巡丁亦稱確見廣悦興肇災黎供小的向居樓上得知樓下火起急入廣悦興店觀着火勢甚猛店中已無一人鍾供小的之店開在廣悦興裏面實係該店起火應供商入棧中晚間無人在内故不知何家起火質之莫堅供火係後面燒出陳明府商之蘇繙譯判莫管押黎等交保候查明再核○又訊新開河源昌海味行彚記煙葉行失火一案源昌行主葉鴻英彚記行主王學秀互推起火不肯承認明府一再駁詰兩人各熱如前因判仍照原斷葉罰銀六百兩王罰銀二百四十兩將銀存堂候查明何人起火除罰銀外再加重罰並非起火之家將銀發還了案○船户陸阿周陸永生控唐寳山虧欠裝力洋七百元奉訊交保不理反將永生扭控英廨管押唐因另案逃逸由阿周投廨請傳保人陸咸生判令理處在案昨日阿周又求將永生移回並向保人訊追控銀明储判咸生繳洋三百元再將永生提回核辦○葛其勲控與俞桂生合開染坊被俞私盤與陳福根吞没股本洋八十元一案昨日葛又投案求追陳阿富供桂生現匿何處須彼到堂方可清理明府以陳迭次抗諭判押候追洋核奪（居） 
[美租界捕房事]  
　　施信才將僞銀飾至西華德路祺興押店質錢爲店夥察知鳴捕扭入捕房捕頭訊得施係受愚從寛開程○某西人飲酒過醉乘張阿福東洋車至百老匯路不名一錢反將洋刀戮傷頭背由捕拘入捕房押候解送該管領事訊辦○潘阿大竊布衣服多件由探陳洪德拘入捕房押候送辦○無賴高阿三陸全順在西華德路互扭至捕房控訴捕頭以均非善類飭各押乞丐牢一宵○二百八十九號捕昨巡至華特路見有孩屍一具馳報捕房飭傳地保掩理（古） 
[來函]  
[振武宗社書記員報告]  
　　浙江龍游學堂敎員詹暽來函云僕幼承家君之訓曰中國有三大毒一時女二　足三雅片三毒不去中國不足以圖存今時文毒已去纒足毒亦不久而曰潔所陷吾同胞而未己者則雅片之毒也今公爲發起禁烟從此人人脱離苦海較之拒約關係尤鉅麟來敢承公志任敝邵振武支社發起人以盡義務兹收立誓不吸雅片者錄呈登册計開詹燐來周潤芝葉師藴孔憲菼全家毛雲鵬毛雲鵠龔時富余紹宋徐　翰繙永禧鄭永祚周緯綸龔允吳榮鈵等十一人龍游縣等小學全體學生三十人○山隂吳慶辰函願擔任廣勸○上海唐作懦力勸同學羅元章徐寳聲莫志高金逹曾宋濤陳發元尤逹冲等七人永不吸烟並轉勸親友○涌東張家橋求志小學敎員奚念　勸全校學生陸益良楊裕昌等三十人終身不吸 
 
 
 

Page 19

 
 
相附益歷年銖積寸累置田千畞莊房一所事未舉辦齎志以終宗濂秉承先志謹將所遺田畝綜計一千一畝三分三厘四毫七絲六忽莊房一所約值價銀萬兩有奇現擬仿照宋賢范仲淹義莊規章建莊瞻族田房單據收支簿籍歸建莊本支擇賢經管每年田租所入自七世祖紹雍以下子孫貧無生計者照章匀給撫恤孤婺婚喪助費完賦祭掃等因如有盈餘仍以添置田産歸入義莊擴充善舉興辦蒙學敎養族中子弟惟事關闔族餈賴誠恐年久後人不能遵宗成規致有廢墜除將田房單據註明義莊公産呈縣蓋印以杜盜賣情弊外循例呈請奏咨立案等情前來臣查士民捐資赡族銀在千兩以上者例得仰懇旌奬今該紳楊宗濂遵承先志捐田建莊赡族洵屬前徽克繼任卹可風惟該紳係三品大員與尋常士民有間其應如何給奬之處合無仰懇天恩敕部核議施行除飭查造田號莊規各册結詳送核咨曁先抄奏咨明禮部查照外理合援照新章改題爲奏附片具陳伏乞聖鑒謹奏奉硃批禮部議奏欽此 
宫門抄七月初七日吏部翰林院正黄旗值日吏部引見七十一名户部四名國子監二名鹿傳霖因賞伊父專祠匾額謝恩橚貝子琦侯各假滿請安徐中堂續假二十日志公續假十日召見軍機袁勵準 
兩江總督周等奏爲長江水師吳城營左哨都司各缺遴員請補摺 
頭品頂戴兵部尙書銜署理兩江總督山東巡撫臣周馥長江水師提督臣程文炳跪奏爲長江水師吳城營左哨都司各缺遴員請補恭摺仰祈聖鑒事竊長江水師守備以上各缺向係揀員開單會奏請補歷經辦理在案兹查有吳城營左哨都司鄧汪席臣等所遺各缺由臣文炳遴選歷練營伍熟諳水師之員會商擬補計請升補都司王文明等四員核與定章均屬相符理合開列清單恭呈御覽合撫仰懇天恩俯賜照准如蒙俞允所有請癍都司王文明前于補守備案内引見未滿三年今請升補都司照例母　送部應請敕部頒給札付以昭信守請升守備李善慶曹昭貴王仁楷等三員俟部覆至日由臣馥分别給咨送部引見以符定制除飭取各該員履歴咨部查核外謹會同江蘇巡撫臣陸元鼎安徽巡撫臣誠勲江西巡撫臣胡廷幹合詞恭摺具奏伏乞皇太后皇上聖鑒訓示謹奏奉硃批兵部議奏單併發欽此 
陜西巡撫曹奏爲請補知府以資表率而重地方摺 
陜西巡撫臣曹鴻勛跪奏爲請補知府以資表率而重地方恭摺仰祈聖鑒事竊查鳳翔府知府傳世煒於光緒三十一年三月二十八日在任丁憂應以丁憂本日作爲開缺日期歸三月分截缺係簡缺是月分知府丁憂一項僅止斯缺母庸掣簽業將開缺日期及母庸掣簽緣由咨部在案自應照例請補查例載各省道府如係奉旨命往或督撫題明留於該省候補者無論應題應調應選之缺准該督撫先儘酌量補用又各省道府同知直隸州通判知州遇有丁憂選缺出時將候補班前與候補正班均由該督撫酌量請補又新章自道府以及佐貳雜職無論何項到班輪補以五缺計算爲一週又新章道府等官如遇選缺出時除坐補原缺裁缺卽用廻避卽用新選新補之留省另補均照例先儘請補外其餘無論何項到班先將曾任實缺丁憂服滿分發人員儘數請補均不積各項班次之缺各等語查上次延安府知府缺出業經歸部銓選在案今鳳翔府知府一缺係歸選後第一次缺出查坐補原缺等項例應先儘請補之曾任實缺丁憂服滿分發候候及鄭工新班遇缺先等項均無人應以在任遇缺卽補知府署西安府知府正任商州直隸州知州尹昌齡請補該員現年三十七歲四川華陽縣廩生中式光绪戊子科舉人壬辰科貢士欽點翰林院庶吉士二十年散館奉旨以知縣卽用欽此吏部帶領引見奉旨補授陜西白河縣知縣領憑到省二十一年四月二十四日到任二十二年經護撫臣張汝梅奏保賢員傳旨嘉奬二十三年調署長安縣知縣二十四年經升任撫臣魏光燾于遵旨保荐人材案内列保奉硃批交軍機處存記四月調署渭南縣知縣十月調補大荔縣知縣保荐卓異二十五年經升任撫臣魏光燾以拿獲藉名仇敎匪犯出力保奏請以同知直隸州知州在任候補奉硃批著照所請該部知道欽此遵山東振捐例報捐花翎二十六年經護撫臣端方奏保賢員傳旨嘉奬是年四月調署咸寗縣事請補商州直隸州知州七月委署延安府知府二十七年四月初八日引見奉旨著准其補授欽此八月二十日到商州任二十八年經升任撫臣升允奏保賢員傳旨嘉奬復因上年辦賑出力請以知府在任遇缺卽補請加三品銜奉硃批著照所請欽此二十九年十二月委署鳳翔府知府三十年十月調署西安府知府十一月初十日到任業經期滿加考甄别堪以繁缺知府補用在案據布政使樊增祥查得該員孝弟而慈果藝以逹以之請補鳳翔府知府與例相符堪以勝任署按察使唐承烈到任未及三月例不加考會詳請奏前來臣覆核無異惟甫經到任照例亦不加考合無仰懇天恩俯准以該員尹昌齡補授鳳翔府知府以資表率而重地方如蒙俞九該員係以知府在任候補之員應俟部覆核准卽行給咨送部引見至所遺商州直隸州知州係要缺陜省現有應補人員俟尹昌齡准補部覆至日再行請補合併陳明除咨吏部外謹會同陜甘總督奴才崧蕃恭摺具陳伏乞皇太后皇上聖鑒敕部核覆謹奏奉硃批吏部議奏欽此 
宫門抄七月初八日户部宗人府正白旗值日無引見克王百日孝滿請安順天學政陸寳忠請訓廣東學政于式枚請訓裁缺江淮巡撫恩壽到京請安倫貝子請假五日釗公續假五日岐公續假十五日吏部呈進秋季搢紳宗人府奏派正進補進王六班派出濤貝勒植公召見軍機于式枚恩壽 
科布多辦事大臣錫奏爲續調差遣人員懇恩敕部立案摺 
頭品頂戴副都統銜科布多辦事大臣奴才錫恒跪奏爲續調差遣人員懇恩敕部立案恭摺仰祈聖鑒事竊奴才蒙恩將　科布多辦事大臣駐紥阿爾泰山舉凡内輯外和關繫均極緊要加以幅愪遼闊諸務繁頣差委乏人殊難爲治奴才前經奏調伊犂總督札拉豐阿等四員除札接豐阿業已蒙恩簡放額魯特領隊大臣刑部員外郎岳福咨回原衙門當差另片陳請 
 
 

Page 20

 
 
外現查在營奏調人員僅有邰守正左淇二員奴才前在張家口途次曾經函召數員或現有要差或不耐邊遠勞苦應召而至者惟有縣丞銜監生徐乃成熊思棣邰整武備學生黄仁愷等四員到營嗣於科布多起程時咨調筆帖式興文候補筆帖式特合春逹瑞英順四員暫隨奴才俾辦清蒙事務惟查創辦伊始百度待興僅此數員實不數用奴才現抵新疆迭經與撫臣潘效蘇藩司吳引孫互商由新疆酌調具有一長能耐勞苦者數員帶赴阿爾泰山聽候差遣委用藉收指臂之助至以後辦理蒙哈事務擬照烏科兩城成案酌減人數由綏遠城咨取通曉滿蒙文字官兵十人專赴阿爾泰作爲定額一切年滿咨留升階補缺章程亦均照烏科兩城定例辦理所有續調差遣人員合無仰懇天恩俯准咨部立案實出格外鴻慈再奴才現已將阿爾泰應商事宜與撫緊潘效蘇藩司吳引孫妥細籌商奴才于拜發此摺後卽由新疆起程前進合併陳明伏乞皇太后皇上聖鑒訓示謹奏奉硃批該部知道欽此 
宫門抄七月初九日禮部太常寺正紅旗值日無引見薩廉假滿請安濤貝勒謝正進王六班恩連順因伊子以文職用謝恩候補道劉矞祺等謝恩王金鎔預備召見睿王續假王日良泰請假十日召視軍機王金鎔 
[福州將軍崇奏爲甄别唐省不職各員據實參劾摺]  
　　尚書銜福州將軍兼署閩浙總督奴才宗室崇善跪奏爲甄别庸劣不職各昌據實參劾恭摺仰祈聖鑒事竊維爲治之道首在得人方今時局艱難民生困苦尤賴大小文武各員砥礪廉隅各盡厥職欲修内政必先整飭官常奴才兼攝閩浙督篆於文武各昌賢否隨時才察凡有才堪任使之員無不量能擢用其庸劣不職者應卽分卽參劾未便稍涉姑容兹查有福建厦防華洋同知黄樹鉁才欠開展不堪煩劇福建候補同知俞鴻嗜好甚深性情委瑣福建延平府上洋通判戎陳猷身膺痼疾政治多疏福建試用通判劉金成性情佻逹素好嬉遊福建試用通判彭壽松行止乖謬遇事生風前署福建屏南縣候補知縣韓沐之信任丁胥事權旁落前署福建同安縣候補知縣劉威捕務廢弛擅挪公欵福建候補知縣方昭恩性躭嗜好難期振作福建上杭縣知縣謝翌雯性情迂執短於聽斷福建試用縣丞陳閏昌嗜賭營私罔知自愛福建福寍左營遊擊陳念祖營務廢弛辦事糊塗前署浙江太平營參將候補參將楊熙春縱兵滋事民怨沸騰浙江樂清協都司何見龍居心巧詐貪鄙妄爲浙江太平營守備楊雲生營務廢弛温無紀律相應請旨將俞鴻戎陳猷劉金成彭壽松韓沐之劉威方昭恩陳閏昌陳念祖楊熙春何見龍楊雲生一併革職黄樹鉁開缺另補謝翌雯文理尙優請以敎職歸部銓選以肅官方所有甄别庸劣不職各員緣由是否有當謹恭摺具陳伏乞皇太后皇上聖鑒訓示再此次參劾文武各缺閩浙均有應補人員應請扣留外補合併陳明謹奏奉硃批另有旨欽此 
兩江總督周奏爲長江水師各營光緒二十八年分官兵俸餉等項銀兩分欵報銷摺 
頭品頂戴兵部尙書銜署理両江總督山東巡撫臣周馥跪奏爲長江水師各營光緒二十八年分官兵俸餉等項銀兩分欵報銷恭摺仰祈聖鑒事竊查長江水師設立在兩江境内者十四營歲需俸餉米折等項銀兩前經奏定章程酌留江西之湖口安徽之大通江蘇之瓜州等三處厘卡每年每卡各提銀十六萬兩又自同治八年爲始因船廠工料及製造火藥添設親兵飛划經費不敷先後加撥江西湖口釐卡銀一萬兩皖南茶厘局銀一萬兩江蘇安徽釐卡銀各五千兩共銀五十一萬兩按年解歸江南鹽巡道庫支發歷經按年報銷至光緒二十七年止在案兹據署江南鹽巡道潘學祖詳稱光緒二十八年正月起至十二月底止共收江蘇安徽江西三省應解到二十八年分及補解二十七年分餉項共銀三十八萬八千一百九十兩零又舊管存銀十萬一千四百餘兩計共銀四十八萬九千五百九十餘兩内支發長江水師提湖瓜三標十四營經制官弁兵書廉俸薪蔬糧餉米折親兵口糧皮紙大香折價飛划津貼並金陵湖口兩船廠造修戰船工料及製辦洋火藥經費共銀四十四萬九千兩零内除動撥申平欵庫平銀三萬一千七百兩各實動正項厘銀四十一萬七千三百兩零仍存銀七萬二千二百九十餘両内劃照應扣二十八年各營小建銀四千八百四十餘兩計正欵共存庫平銀六萬七千四百五十餘兩又扣建項下二十八年分扣存銀四千八百四十餘兩舊管存銀一萬六千六百五十餘兩計共存銀二萬一千五百両零内除支發長江十四營三年更換號衣價銀四千六百六十四兩外共實存小建銀一萬六千八百三十餘兩又截曠項下扣收各營解繳二十八年湘平銀一百七十餘兩舊管存銀五千一百八十餘兩共實存截曠湘平銀五千三百五十餘兩以上三欵所存銀兩各遵會議條欵尙爲長江水師各營以後閏月及釐局撥欵不敷之用等情詳請具奏前來臣覆核收支各欵均係照例支給委無浮冒兹謹繕具清單恭呈御覽仰懇天恩敕部照數核銷除將送到清册分咨户兵兩部外理合會同江蘇撫臣陸元鼎安徽撫臣誠勲江西撫臣胡廷幹長江水師提督臣程文炳恭摺具陳伏乞皇太后皇上聖鑒謹奏奉硃批該部知道單併發欽此 
宫門抄七月初十日兵部太僕寺廂白旗值日兩翼引見二十一名堃公假滿請安植公謝補進王六班恩召見軍機那中堂 
陜甘總督崧奏爲續報靖遠等處被災地方應徵銀糧分别蠲緩以紓民力摺 
頭品頂戴調補閩浙總督陜甘總督奴才崧蕃跪奏爲續報靖遠等處被災地方應徵銀糧分别蠲緩以紓民力恭摺仰祈聖鑒事竊查甘肅三十年夏秋被雹各廳州縣應行蠲緩銀糧草束分數均經先後奏報在案兹據藩司何福堃詳稱查上年被災案内聲請補報之金縣鎭番縣撫彝廳應俟圖册覆到再行核辦肅州洮州廳寗靈廳現已覆勘造具圖册另案詳請新理至靖遠西固州同平羅縣三處已據該管道府覆勘結報被水淹漫成災地六分至十分不等共應蠲正銀一百四十四兩八分耗銀二十一兩六錢一分五釐正糧一千二百四十七石五斗三升九合八勺耗糧一百八十七石一斗三升九合八勺耗糧一百八十七石一斗三升一合草一百六十九束二分八釐應徽正額八十八兩三錢八分七釐耗銀一十三両二錢五分七釐正糧七百八十八百四斗九升 
 
