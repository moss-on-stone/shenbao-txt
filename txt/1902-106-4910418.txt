# 1902 - 106 - 4910418

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登竊黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之十皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[閱報紀捐納重開概而論之]  
　　今之策時務者莫不曰中國之弊在乎中飽而中飽之弊在乎不能整飭官常原乎官常不能整飭之故皆由雜流並進仕途擁擠捐納之開害之也如欲正其本清其源固莫如先停捐納停止捐納其利有三夫捐納之中雖非皆無可用之才然慕勢梯榮欲藉此以謀什一之利者當居其十之八九焉若輩一入仕途僅思肥已遑問國事民事耶在朝廷欲益度支而爲此萬不得已之舉致地方爲之瘠白姓受其害所得者毫未所失者無窮通盤籌算有捐無益使停捐納國家雖少一項進欵而可免無數剝削一利也捐納之輩或藉祖父餘資不思力學素乏簿書錢榖之才僅爲車馬炫赫之計甚至不識一丁衣冠傀儡少年躁進其不僨事者鮮矣或窮無聊賴羅雀掘鼠而爲孤注之一擲苟其不存搜括之計亦何樂而爲此或商賈積有餘資頓萌顯揚之念試問其胸中有何經濟非但無益於國而終年聽鼓或因此敗產傾家使無捐納則人皆思力學奚敢僥倖於功名人皆安本業奚至遽生其妄想是停捐可以勵人才二利也傳曰惟名與器不可以假人自捐納開而名器之濫至於此極甚至朝爲輿者夕卽儕於士夫貴賤等差無可區别風俗之壞實始於此是停捐可以挽風俗三利也利弊之關繫如此之大捐又安可以不停耶乃自拳匪事後朝廷慨國事之不振由於人才人才之不興由於風俗欲整頓而挽回之於是特頒停止捐納實官之詔薄海人心爲之一振以爲從此人才可勵風俗可敦仕途可肅矣有過爲之慮者則謂現在度支竭蹶雖經停止恐難保永久不開而鄙意能停一年國家卽收一年之利除一年之弊卽難保其不能永久或能遲至四五年或八九年以爲永停之漸初不料其事不旋踵而卽欲復開在籌欵者亦出於萬不得已然於政令不啻朝行夕攺非但無以取信國中恐尚貽笑於外人奈何昨報紀武昌友人來函云近聞直招募練軍需欵甚殷署督憲袁慰庭宮保造膝瀝陳請降旨仍開捐例蒙特旨俞允本月某日鄂省某捐局接奉電飭不曰即當照例開收聞此項捐輸名曰直善後捐一切仍循照振捐舊制惟四品以上實官原收銀四成者今加收一成須按五成上兌云云觀此則此間雖未見明詔而鄂省已奉電飭不日開收各省想必照辦雖爲練軍起見權濟目前恐從此一開又如江河之日下不可遏抑矣說者又謂人才之振興究不在乎捐納况現在當振興學校講求實學將來所用必視乎所習苟無實學卽僥倖一官亦不過爲聽鼓之備員斷不能膺重任捐納雖開庸何傷果如斯言則是朝廷仍不重捐納特爲收捐起見則何如但責輸捐之爲愈而何必以官與之耶且人若知捐納之不重又誰肯納貲耶使循舊例加成捐納即可握篆吾知營利之輩又將起而收什一之利人才何以興風俗何以正仕途何以淸且聞停捐之時逾限被駁者不知凡幾今又開收將何以處被駁之人哉總之捐納弊政也停止美舉也袁慰帥不知何以出此其殆大醕而不免小疵是不能不爲袁帥惜矣 
[電傳行在宮門抄]  
　　昨日午刻京師友人專電告知本館云三月十二日皇上召見軍機大臣及李堂本日並無明發上諭 
[照譯英文七日報所登中俄議訂滿洲條約全文]  
　　中俄和約本館已由和文譯出登諸本月初四日報端兹者天津七日報又登有英文約章雖意義大略相同而字句頗多歧異譯登於報閱者叅酌觀之可也約共四條其一日淸國須承認保護滿洲鐵路并工程司員及居住滿洲之俄人又淸國極力承認一千八百九十六年築造鐵路約内所載各欵其第五欵尤須注意照辦其二日俄國因中國承辦以上各欵如别國無租礙卽將滿洲交還中國自簽約算起六個月内將駐盛京省自長城至遼江中間之俄兵退出再六個月内將驻盛京省餘軍並驻吉林省之軍盡行退出再六個月内其駐三省并極北邊界之俄軍亦行退出如第二六個月内若各國將天津交還俄國卽將牛莊交還該處俄兵全行退出其三日因華軍曾攻俄人故以後清國在滿洲增减軍隊必須先與俄兵部相商至增兵之故亦須講明淸國須在滿洲駐若干馬步軍隊足以保護俄人使國家太平及防剿賊匪也待俄軍退盡後淸國如欲在與俄境接連邊界上加添戍軍亦宜先告知俄國因俄國亦必在邊界加添戍兵致兩國兵力不相上下 
 
 

Page 2

 
 
而兩國俱須多用軍費也其四日俄國應允將山海關牛莊鐵路交還而清國須極力保護此條鐵路終不請别國辦理或保護之又淸國須仍照一千八百九十八年所論此條鐵路擬辦情形辦理又須保守英俄於一千八百九十九年爲此條鐵路所訂之約内條欵淸國不准别國佔用俄國所歸還之鐵路不論何叚如清國嗣後若將滿洲鐵路添長或築枝路必先與俄國相商營口之橋并山海關鐵路拖尾有修攺等事亦須先與俄國相商又清國今知俄國因保護鐵路費去多金淸國於一千九百一年與各國訂約時其大賠欵内並無干涉此費故淸國須認賠還此費賠欵之多少待日後再議此約淸俄全權大臣今已簽字然尙須寄至本國請政府於三月内允准簽字爲妥此約係用清俄法三國文字如約内有訛譯之處則全憑法文爲證畫約人俄欽使雷薩爾全權慶王王文韶 
[啓行志盛]  
　　京師公報云振貝子奉命赴英修致賀之禮涓吉本月初四日啓行淸晨火車站官廳中候送使節者文武官員多不可以僂指數王公大臣内有醇親王那琴軒侍郎胡雲楣侍郎及姜軍門桂題慶觀察文山洋員則英使薩道義曰使内田警務學堂監督川島正金銀行理事鍋倉以及各國使館中叅贊各員共二十餘人車站兩旁護以兵卒計左右兩翼警巡巡捕約二百餘名五城練勇約五十餘名神機營武衛軍約一百餘名袁軍步隊約一百餘名戈戟如林威嚴整肅少頃貝子乘輿而至各兵隊軍樂齊鳴王公大臣皆步出官廳相迓貝子降輿握手略與周旋旋率同隨員陶杏南太守等八人齊登花車衆皆拱手作别惟聞軍樂覆奏汽管作嗚嗚聲而車已如飛而去矣有深知其事者謂貝子定於本日至塘沽乘某輪船南下由滬赴英國致賀迨禮畢繞道日本一游然後秉節而返云 
[汰吏文言]  
　　天津直報云本月某日吏部出示曉諭大旨謂上年迭奉諭旨令各衙門裁汰書吏　募書手亟宜欽遵辦理現時本部已將舊日書吏陸續裁汰酌留書手分派各司處當差以供繕寫每處叧擇勤愼者派允承發書手數名所有繕寫書手歸其約束以專責成一切稿案槪不假手並飭司務廳隨時認眞訪查務絶弊端如仍有在外招搖撞騙等情仰卽詢明某司某處書手指名呈控本部一經究實除將該書手立卽懲辦外倂將該司處承發書手革退倘承發書手有前項情弊更當從重嚴懲决不寛貸兹將現充承發書手姓名開列榜示俾衆周知經此次出示之後該承發書手等愼勿以身試法自貽伊戚其赴部投供帶領引見及京外選補各缺人員亦勿甘受撞騙也切切特示計開文選司承發書手二十六名都吏科徐煥都書科趙德昌印管處王之銓求賢科紀銘勳茹寳頤唐斌郁涵開設科謝芳俞寳凝陳焜汪乃賡缺科嚴焜册庫朱文葵陳世寛朱寳光俞琦陶坤李昶陞調科五運昌典吏科葉楨憑科王潤枝題稿房陳彬筆帖式科蔣文輝奏章科祝煥章相濟溱張寳林考功司承發書手十名都吏科沈竣齊火房汪雲卿印管處丁坤山東甲程鶴年陳慶祺江南甲陶澤王文鑑北直甲倪瑞玉陳祖鑫廣東甲薛鏞稽勳司承發書手五名都吏科冀昌馨八旂科黃硯墀山西科張彤山東科徐文卿陜西科劉煥文騐封司承發書手五名都吏科張廷楷京官科錢樹常外官科王家厚徐國棟内考科邢士芬司務廳承發書手七名朝科馬春芳收發科韓寳昌承發科王方南王宗德趙仁平祖蔭劉樸督催所馬鈺徐榮光稽俸廳倪動以上共書手五十六名如有將所收内外文書及一切稿案私行携回寓所弄文威嚇繕寫信函肆行招搖撞騙者仰卽按名指控究懲今將告示發給各客店廟宇會館門首黏貼以防騙術 
[入覲有期]  
　　金陵訪事人云去冬兩江總督兼南洋通商大臣劉峴莊宮太保欽奉上諭著於開河後入都陛見嗣有人奏稱南洋交涉紛繁非威望素著之大員不足以資坐鎮且宮太保年衰多病若令關山遠涉殊非聖朝優待老臣之心迨入新春宮太保時患怔忡因奏請賞溊調理至邇日始告痊爰具摺陳請陛見並薦二賢自代一爲現任江蘇巡撫恩藝棠中丞前任江寗藩司時曾代理南洋及兩江任内事宜歴試諸艱毫無貽悞一爲現任安徽巡撫聶促芳中丞兩江情形均所熟悉請於兩撫臣中簡畀一人署理江督兼管南洋通商事宜原擬卽日登程惟因中丞將於本中出省大蒐遂定期二十六日由江寗秉節北上 
[蘇撫恩請]  
　　准已故大學士建立專祠摺○頭品頂戴江蘇巡撫臣恩壽跪奏爲已故大學士臣功德在民追崇遺愛籲懇建祠以隆報饗據情代陳恭摺仰祈聖鑒事竊江蘇在籍紳士前奉天府府丞朱以增翰林院侍講鄒福保刑部郎中潘祖年分省補用知府潘祖廉等呈稱竊維崇德報功廼朝廷之特典明禋聿祀爲士庶之愚忱考文序於畿疆猶得詩歌輪奐紀前勳於吳下允宜禮尙馨香查原任大學士伯爵直總督臣李鴻章豐功偉業焜耀寰區懋績嘉謨震爍今古此無待紳等殫述者獨念其前之撫蘇也溯自咸豐十年粤匪南竄蘇城淪陷東南郡縣相繼不守防兵四潰賊燄披猖故督臣奉命撫蘇統兵援救維時大江以南僅存五城而上海闤闠殷盛尤爲髮逆所窺倂力來攻麕集城下旌旗徧野烽火連天故督臣督率諸軍出奇制勝賊兵恣肆此卻彼前李鴻章慷慨誓師力不稍卻來擊馳援凡大小數十百戰靡不身先士卒拔銳披堅且尤以四江口一役爲功之最偉當諸逆横江奔突而來孤軍深入岌岌可危以一身犯難膝行於槍林彈雨之中俾衆志成城奮力於九死一生之際手刃賊目大呼繼進諸軍無不以一當十是役也賊壘爲平擒斬無算潰逃落水江爲不流此爲東征第一大捷亦爲中興第一轉機遂得次第收復奉賢柘林金山南匯川沙靑浦嘉定常熟太倉崑山諸州縣衛城六月降吳江八月復江陰爰檄諸營進規省會其時賊鋒雖挫賊衆猶夥招集精銳築壘堅持我兵單薄未能合圍故督臣以賊已窮蹙雖寡衆之勢殊而王師之氣壯必當滅此朝食督單益力内賊出拒外賊來攻我軍分應晝夜不懈首逆李秀成見勢不支潛率殘匪潰圍北去而水陸各軍因之銜尾環城攻撲猛擊十月賊首郜雲官等以城來降李鴻章熟籌决計受其降而駢誅之全軍告捷遂復省垣卽時籌辦善後事宜尤屬繊悉靡遺撫流亡搜餘孽謀生計濬餉原使斯民出水火而登袵席是故督臣之武功卓越大造於蘇者非淺鮮也嗣後轉戰而前收復常州等十餘城全境肅清民乃復業蘇省錢糧甲於天下而蘇松太二府一州尤甲於通省糧漕之重承平猶難措納矧當蹂躪之餘瘡痍滿目徧野荆榛按額征收其何能逮因披瀝疏陳爲民請命蠲减緩征頓使鋒鏑孑遺歸來恐後漸復舊觀祇今耕鑿之穫刈懋遷之蕃庶又實故督臣之文藻抒誠上格天心下蒙實惠也綜計其生平功業彪炳邁古超今自有國史可稽撫庸紳等贅述第就其撫蘇時戰功善政尤屬感戴難忘追緬前徽咸爲隕涕上年欽奉懿旨京師及立功省分均准建立專祠已得仰邀曠典而蘇省爲故督臣身經百戰之地兆庶蒙惠尤深未薦蘋蘩何隆報饗爰懇轉奏大於蘇州省城建立專祠列入祀典由地方官春秋致祭所需經費就地措籌庶仰副聖朝褒功之盛典藉以伸部民食德之微忱　情呈請具奏前來臣維已故大學士李鴻章身兼將相勳業昭然遠懷近綏憂勞盡瘁且其忠誠謀勇濟變匡時早邀聖明洞鑒已荷特沛恩施惟念其前撫蘇時正值東南危 
 
 

Page 3

 
 
急該故督臣督師救援身經百戰逆賊爲之殲滅全境爲之肅清卒使疆土奠安民生再衆而鷁減漕糧尤爲恤民至計經文緯武卓絶一時緬往　之韜鈐證今兹之愛慕歴時久而彌切入民深而莫忘洵堪史册埀勳允符捍禦祀例兹該紳等追崇遺愛詞出至誠合無仰懇天恩俯准將已故大學士臣李鴻章在蘇單功事蹟宣付國史館立傳並准於蘇省建立專祠列入祀典由地方官春秋致祭以彰藎績而順輿情出自鴻慈除分咨查照外謹會伺兩江督臣劉坤一恭摺陳請伏乞皇太后皇上聖鑒訓示謹奏奉硃批著照所請該衙門知道欽此 
[萑苻不靖]  
　　武昌采訪友人云近年各省裁撤營勇其中以籍湘楚者爲多若輩强悍性成不甘雌伏往往逗留武漢滋生事端邇來各處宼盜繁興獲而鞫之半係湘中游勇本月某日南湖李家橋連出劫案三起並有拒傷事主情事是處距鄂省僅四五里雖經報官偵緝迄未成禽貽害閭閻伊於胡底未知有緝捕之責者亦有所聞否出 
[鄂垣命案]  
　　武昌訪事友人云上月某日有某甲者貿然至鄂省斗級營街長發客棧借宿不知因何與棧主婦口角次日卽溘然長逝家屬聞信詣棧擬卽備棺收殮嗣聞同棧客某乙述及前情遂奔赴江夏縣禀訴縣主陳介庵大令以案關人命親詣棧中察騐仵作報稱委係因病身死並無傷痕大令離座親視一周諭令備棺收殮將原告及棧主婦某氏見證某乙一倂帶回研訊 
[津郡官塲紀事]  
　　天津直報云欽命赴倫敦恭賀英皇加冕之振員子由京起程於本月初四日午後乘八十二號花車抵塘沽渡上某輪船前赴滬江以便航海而往○天津道張觀察蓮芬在京公畢於本月初四日清晨乘火車至津假寓河北公館○本月初四日合肥李文忠公次子仲彭觀察之夫人挈其親屬由滬乘飛鯨輪船抵大沽旋即乘火車北上○宋祝三宮保之靈柩經公子扶回原籍本月初四日由京附火車抵塘沽航海南下 
[甌郡官塲紀事]  
　　温州訪事人云調署歸安縣朱厚齋大令懋清交卸泰順縣篆務後涓吉本月初三日携眷附招商局普濟輪船赴滬以便折往歸安履新○甌海關委員金詠莪大令國棟曁顧叅軍綬珊現奉道憲委赴江蘇採辦米糧已於本月初三日附普濟輪船起徎矣 
[觚梭旭日]  
　　聞之京師友人云三月初六日皇太后皇上祗謁東陵所有值班曁隨扈之王公大臣護軍叅領均穿蟒袍内侍人等均穿花衣以昭嚴肅○禮部爲曉諭事本部具奏換戴凉帽日期一摺是日奏事處口傳奉旨著於三月二十日換戴凉帽欽此爲此示仰軍民人等一體欽遵毋得違悞特示○京師管學大臣張冶秋尙書擇定城之西北隅空地豫備建造大學堂其地廣袤約十餘里與圓明園相距非遙大約歴二三年方可告蕆 
[貝子啓行]  
　　昨日上午十一點鐘時江蘇巡撫恩藝棠中丞詣振貝子行邸拜謁午後貝子遣叅贊梁觀察赴各處投刺辭行二點鐘時滬軍營勇道轅親兵奇兵營勇提標右營兵砲隊營勇皆由統帶率同列隊自北洋務局迤邐達泥城橋鐘鳴三點叅隨各員先至法界招商局金利源碼頭乘鈞和兵艦往吳淞口外越三刻英弁某君派馬隊十三名總巡捕頭派印度馬捕九名齊集行邸外中丞及蘇松太兵備道袁海觀觀察以下文武各員先往英國郵船公司碼頭伺候英美租界各捕頭派出中西巡捕約四五百名由北洋務局排列至浦灘捕頭則戎服伂刀在碼頭上鵠立貝子於四點鐘時由行邸乘紫韁雙馬車至碼頭登開辦小輪船前出使日本大臣李木齋星使商稅大臣盛杏蓀宮保呂鏡宇大司空及在滬衆紳商均以禮恭送逾二十五分展輪出口觀察偕上海縣汪瑤庭大令及江海關裴稅司送至吳淞 
[中丞起節]  
　　江蘇巡撫恩藝棠大中丞蒞滬數日邇因振貝子已起節出洋遂定於今日上午自新閘大王廟碼頭登舟前往松江校閱各營伍 
[催繳房捐]  
　　去年上海縣主汪瑤庭大令奉大憲札文援照江寗章程會同顔凝閣明府在滬開辦行棧鋪戶房捐諭令各戶將本年正二三月認定之捐先行措繳各戶奉諭後迄今多日遵繳者殊屬寥寥爰飭差保肩牌鳴鑼四出催取昨日復傳令南市十六鉞鋪地甲裘鎭到縣諭話 
[飭查寺院]  
　　上海縣汪瑤庭大令自奉諭旨將寺院攺作學堂業將本城張家弄小天竺菴攺設啓蒙學堂派董經辦兹又訪聞老北門内九畝地靑蓮菴前院住持僧悅能引誘山家園某氏婦到菴姦宿致被附近流氓滋閙因飭差役地甲查明禀覆如果屬實亦擬將姦僧驅逐攺設學堂 
[示清街道]  
　　保甲總巡朱森庭明府以刻下時疫流行諭令居民各將街道溝渠掃除淸潔並飭挑糞夫於糞桶上加以木蓋以免穢氣薰蒸昨已出有簡明告示嚴切曉諭矣 
[掩骼埋胔]  
　　邇者上海縣主汪瑤庭大令訪悉本邑城廂内外荒僻之處每有無主屍棺暴露於風日中以致穢氣薰烝最易酿成疫癘爰函請同仁輔元堂董事曹寄耘查明各叚地方如有屍棺損壞者赶緊將骨殖掩埋昨日曹董在十六鋪王家壇查獲敗棺兩具已飭人瘞諸荒阡矣 
[儲憲謁客]  
　　江蘇督糧道羅少耕儲憲由省來滬已紀報端前日午前儲憲命駕赴南市商船公所拜會漕運董事王介眉部郎部郎謙不敢當飭丁擋駕 
[涓吉到差]  
　　本邑南市二十三七鋪巡防局員邱友林二尹因事經蘇松太兵備道袁海觀觀察撤差所遺局務調委十六鋪巡防北局姚榖蓀二尹辦理擇吉本月十六日到差 
[捕頭回滬]  
　　南市捕頭王經年於上月某日赴直保定府禀見署理直總督袁慰庭宮保遞呈巡警章程兹已事畢由天津乘招商局　濟輪船回滬於昨日午前抵埠 
[英美租界公堂會訊案]  
　　英商台惟洋行某西人投本管總領事署控華人何桂生將地永遠租出延不遷墳等情領事據情函致公廨讞員張　樞司馬飭差將何提案傳同地甲孟慶祥及原業主周寳榮訂於昨晨會同英繙譯官某君研訊何延律師侯魯公聲辯司馬商之偉君限七日内將墳一律遷去著西人貼償遷費洋銀五十元如逾限不遷卽著售主自行遷葬 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　吳應章控瞿金松掘毁祖墳前晚縣主汪瑤庭大令升堂研訊地保嚴仲清禀瞿金松於去年將地永遠租與某洋人時由嚴耕餘充當地保小的並未干預至今年始由洋人請換道契并命小的蓋戳陳阿春供租地之事小的曾爲中人吳應章有祖遺三十六三十七兩號田單兩紙每單計地四畝四分二釐一毫當將三十七號一地留出墳地二分交族人吳鳳山執管尙餘四畝二分有奇賣與曹二和尙曹又轉賣與瞿金松之父去年央小的爲中永遠租與洋人墳地二分亦在其内共得洋银三百元地上有墳兩穴議定遷葬後始得收清租價其地與三十六號毗連中間有一墳墓近來不知被何人掘毁吳鳳山所供與陳相同吳應章供三十六號之地係小的產業祖墳在三十七號地上被瞿金松盜掘求提訊辦大令曰本縣訪知爾卽吳秀芳究竟此墳如何被掘吳因耳聾倩其姪占魁代供祖墳大半在三址六號地上兩地中間隔一田岸被掘處半在三十七號縣差禀稱瞿金松現未到案太令諭令退去著陳阿春往洋人處取到瞿金松所書租契察閱四址並提瞿到案復訊○二十三七鋪巡防局員某君移送周仁龍控倪金發開設老虎灶有違行規一案到縣大令研訊之下周供小的在草鞋灣開設老處灶已歴多年同業立有規條如欲新開必須相離四十家倪竟於小的佐近開設聞合成十三股與股者均係流氓以老虎灶爲名開塲聚賭紊亂行規叩求核斷倪供小的係無錫人向業鐵匠今因失業故開老虎灶以博蠅頭距周所開處約二十餘家並未紊亂行規叩求明鑒周供倪素爲流氓今開老虎灶並不入行大令查得倪前曾犯案受責因飭交人保出押令閉歇如敢不遵嚴究不貸 
[南市捕房紀事]  
　　昨日清晨王阿慶葉福生二人肩負鹽兩包行經南市馬路中二十三號巡街捕向詢來歴言語支吾因之拘入捕房捕頭命押候轉解馬路工程局禀請總辦翁子文太守訊究○日前四川人高仁安由長江上游某處附某輪船來滬倉卒中失去鋪蓋衣服昨日開具失單投捕房報請緝查捕頭允之 
[英美租界公堂瑣案]  
　　鄉人杜阿四行至楊樹浦被流氓奚佛來唐小富等藉端尋釁用刀戳傷腰際旋經包探劉森堂將奚拘住解案請訊讞員張柄樞司馬著帶回捕房押候緝唐質訊○倫兒李蘭芳在某戲館門首向吳錫齋身畔竊取銀表一枚經包探趙銀河拘解請究司馬判責三百板遞回原籍○流氓趙阿毛張星觀無端將謝金大兇敺被巡街捕拘入捕房捕頭令某包探解案請訊司馬判各責五百板押捕房三月○吳巧君竊取鍾菊泉家烟槍十五枝經包探趙銀河拘解請究司馬判責四百板管押三月○秦阿弟竊取某西人家玻璃窓被某包探拘案請究司馬判責五百板遞回原籍○前者誠記洋棧執事人以工人徐小章杜懷銀串竊點銅鍚投報捕房捕頭令某包探將徐杜拘獲解案司馬諭令押候提到保人追還贓物昨日復由包探解案禀請訊供徐供稱點銅錫由棧内唐先生囑小的等竊取售得洋銀八十元如數交唐叩求鑒宥唐供小的係棧内股東並無此事實被徐杜誣攀司馬判將徐杜各責五百板管押五年○顧光雪竊取朱昆家棉紗十二包被某包探拘解請究司馬判責三百板押捕房一月○馬夫朱阿生拉韁不愼將某甲撞仆於途被巡街捕拘解請究司馬判罰洋銀十五元○積竊黃胡子不知在何處竊得銅錢十餘千經包探張阿五石錦滎拘解請究司馬判責三百板管押二月○日前賭棍馬梅堂胡怡安糾令王興洲局賭騙去洋銀七百餘元由包探李某查知拘解請究馬等一味狡賴司馬著押候查明再核 
[法租界捕房紀事]  
　　竊犯徐桂和於去年十一月某日案發經某包探解奉讞員杜枝園大令訊供笞責發攺過所監禁昨己期滿由局員送回捕房捕頭令解送公堂禀請核示 
[美租界捕房紀事]  
　　裏虹口胡家木橋一帶已歸入新闢公共租界近日工部局董傳諭捕頭令巡捕將河内所泊江北船一律驅使他往○小竊陳阿連行竊穿河浜李姓家衣服二件適爲某包探所見拘入捕房捕頭令押候解送公堂禀請讞員張柄樞司馬訊明懲辦○昨日高阿其馬仁法二人因索欠起釁在武昌路扭毆巡街捕見之一倂拘入捕房捕頭令管押一天以儆 
[皖省官報]  
　　二月二十七八日缷辦倒湖厘卡建德縣李長郁到指芬安徽試用巡檢周克昌到湖北人藩轅監印府經王槐森知奉委收發文件差候補同知吳乃斌知奉賑捐局委赴含山公幹知縣方維濬到開復赴引回從九文兆蘭知奉委河工差主簿龔先炳巡檢朱紱均知奉委河工彈壓差二十九日長江提督程文炳到指分安徽試用道劉樹屏到江蘇人號葆良府經鄭爲霖到江蘇人建德縣李長郁辭代理全椒縣鄭思賢到候補直隸州王大慶知奉委辦灣沚厘卡知縣孫頣年奉委發審局副辦按司獄魏邦華知奉委解屯折銀赴江甯三月初一日代理全椒縣鄭思賢謝奉撫憲行知保以直隸州在任補用候補同知吳乃斌辭赴含山公幹布經廳董仰舒辭赴和州監修圩工巡檢蕭廷鵠到由六安差遣回章復祖知接查東門城差李華銷知查東門城差初二日牌示大挑知縣陳世南請補潛山縣指分安徽試用府經梁希文到湖北人候補同知王壽堃到由銅陵監圩工回直隸州英華知過班知府仍歸原省補用並辭赴引初三四日指分安徽分缺先補用巡檢陸紹基到江蘇人候補縣梁昌駿辭赴引並銷洋務局差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年二月二十八日京報全錄]  
　　宮門抄諭旨均錄前○再續前摺 
是則新軍旣攺以後臣尤不能不望朝廷時時有以申儆之也至槍械叅差最爲軍營大弊無如晉省局存槍械本少新式尤少現存大宗槍械只單響毛瑟槍三千餘桿九響毛瑟槍三千餘桿其中銹壞雖多尙能修理擬卽發給常備續備兩軍暫時應用俟籌有的欵再當向江鄂兩廠定製新式鎗枝砲位亦只以鄂廠所造之三生七口徑快砲爲多擬卽發給砲隊應用其兩軍常年所需軍火工料銀兩及工程隊所需材料價值擬歸入製造項下叧案辦理是以未經估計合倂陳明所有遵旨覆陳攺練常備續備等軍酌擬兵制餉章曁裁汰兵勇攺設官缺各緣由理合恭摺繕單具奏伏乞皇太后皇上聖鑒訓示謹奏奉硃批著政務處會同各該部核議具奏單二件倂發欽此謹將酌擬山西常備續備軍營制餉章曁局所經費雜支欵目繕具清單恭呈御覽計開常備軍步隊一旗營制餉章管帶旗官一員管轄三哨月支薪水銀五十兩公費銀一百兩不扣建文案委員一員月支薪水銀二十兩不扣建號兵六名每名月支餉銀五兩五錢護兵八名每名月支餉銀四兩五錢長夫十名每名月支餉銀三兩上項護兵長夫歸管帶官因公役使此外正兵雖因公亦不得役使一人以免曠操哨官三員中左右哨各一員每員管轄六棚各月支薪水銀二十兩公費銀十兩不扣建哨長六員每哨二員一領排頭一押排尾各月支薪水銀十五兩不扣建書識三名每哨一名各月支薪水銀六兩護兵十二名每哨四名各月支餉銀五兩五錢長夫十二名每哨四名各月支餉銀三兩上項護兵長夫　哨官哨長因公役使此外正夫雖因公亦不得役使一人督排哨長一員帮辦旗官一切雜務月支薪水銀十五兩不扣建正兵目十八名每名月支餉銀五兩五錢副兵目十八名每名月支餉銀五兩正兵二百一十六名每名月支餉銀四兩五錢十四人爲一棚每棚伙夫一名十八棚共十八名每名月支餉銀三兩三錢每棚長夫二名十八棚共三十六名每名月支餉銀三兩各棚長夫以備征調時搬運輜重並備兵丁出缺時挑補平日仍須赴操塲隨同操練以上管帶官一員哨官三員哨長七員兵目正兵二百五十二名文案委員一員書識三名號兵六名護兵二十名伙夫十八名長夫五十八名共計三百六十九員名大建月支銀一千九百兩零四錢小建月支銀一千八百四十九兩一錢二分八釐每大建月支銀一萬五千二百零三兩三錢小建月支銀一萬四千七百九十三兩七錢六分常備軍砲隊一旗營制餉章砲隊弁兵目事繁責重又須兵學精熟者充選故薪餉加優管帶旗官一員管轄三哨月支薪乾銀八十兩公費銀一百兩不扣建文案委員一員月支薪水銀二十兩不扣建號兵六名每名月支餉銀五兩五錢護兵八名每名月支餉銀四兩五錢長夫十名每名月支餉銀三兩哨官三員中左右哨各一員每員管轄六棚各月支薪水銀二十兩公費馬乾銀二十兩不扣建哨長九員每哨三員各月支薪乾銀二十四兩不扣建每員各管礮位二尊一哨六尊三哨共十八尊書識三名每哨一名各月支薪水銀六兩護兵十八名每哨六名各月支餉銀四兩五錢長夫十八名每哨六名各月支餉銀三兩管查礮馬哨長一員月支薪乾銀二十四兩不扣建每砲用馬五匹騎馬五匹共一百八十匹每馬三匹用夫一名共六十名各月支餉銀三兩三錢現擬用三生七快砲是以只需馬一百八十匹將來若攺用重砲或增練重砲隊馬匹尙須增加正兵目十八名每名月支餉銀六兩五錢副兵目十八名每名月支餉銀六兩正兵二百一十六名每名月餉銀四兩八錢十四人爲一棚每棚伙夫一名十八棚共十八名每名月支餉銀三兩三錢每棚長夫二名十八棚共三十六名每名月支餉銀三兩砲馬一百八十匹每匹月支餧養銀四兩五錢砲位十八尊每尊月支擦砲油胰洋漆棉布等費銀五兩以上管帶官一員哨官三員哨長十員兵目正兵二百五十二名文案委員一員書識三名號兵六名護兵二十六名伙夫十八名長夫六十四名馬夫六十名共計四百四十四員名連同砲費馬乾大建月支銀三千三百三十九兩二錢小建月支銀三千二百四十六兩五錢六分兩旗大建月共支銀六千六百七十八兩四錢小建月共支銀六千四百九十三兩一錢二分常備軍馬隊一旗營制餉章管帶旗官兼中哨哨官一員管轄三哨月薪水銀五十兩公費銀八十兩不扣建文案委員一員月支薪水銀二十兩不扣建號兵四名每名月支餉乾銀十一兩護兵四名每名月支餉乾銀九兩長夫六名每名月支餉銀三兩哨官二員左右哨各一員每哨管轄四棚每員月支薪水銀二十兩公費銀十兩不扣建哨長三員中左右哨各一員每員月支薪乾銀二十兩不扣建書識三名每哨一名各月支薪乾銀十一兩護兵六名每哨二名各月支餉乾銀九兩長夫十二名每哨四名各月支餉銀三兩正兵目十二名每名月支餉乾銀十一兩副兵目十二名每名月支餉乾銀十兩正兵九十六名每名月支餉乾銀九兩十人爲一棚每棚伙夫一名十二棚共十二名每名月支餉銀三兩三錢長夫二名十二棚共二十四名每名月支餉銀三兩以上管帶官一員哨官二員哨長三員兵目正兵一百二十名文案委員一員書識三名號兵四名護兵十名伙夫十二名長夫四十二名共計一百九十八員名大建月支銀一千七百一十八兩六錢小建月支銀一千六百七十兩三錢一分三釐四旗大建月菜支銀六千八百七十四兩四錢小建月共支銀六千六百八十一兩二錢五分二釐常備軍工程隊一旗營制餉章管帶旗宫一員月支薪水銀八十兩公費銀一百兩不扣建文案委員一員月支薪水銀二十兩不扣建號兵四名每名月支餉銀五兩五錢護兵六名每名月支餉銀四兩五錢長夫十名每名月支餉銀三兩橋梁司哨官一員月支薪水銀二十兩公費銀二十兩不扣建哨長一員月支薪水銀二十兩不扣建書識一名月支薪水銀六兩護兵二名每名月支餉銀四兩五錢長夫四名每名月支餉銀三兩木工兵兩棚正兵目二名每名月支餉銀八兩副兵目二名每名月支餉銀六兩五錢正兵十六名每名月支餉銀六兩伙夫二名每名月支餉銀三兩三錢鐵工兵一棚正兵目一名月支餉銀八兩正兵九名每名月支餉銀六兩伙夫一名月支餉銀三兩三錢繩工兵一棚正兵目一名月支餉銀六兩五錢正兵九名每名月支餉銀五兩五錢伙夫一名月支餉銀三兩三錢水工兵一棚正兵目一名月支餉銀七兩副兵目一名月支餉銀六兩正兵八名每名月支餉銀五兩伙夫一名月支餉銀三兩三錢地壘司哨官一員月支薪水銀二十兩公費銀二十兩不扣建哨長一員月支薪水銀二十兩不扣建書識一名月支薪水銀六兩護兵二名每名月支餉銀四兩五錢長夫四名每名月支餉銀三兩築工兵二棚正兵目二名每名月支餉銀八兩副兵目二名每名月支餉銀六兩五錢正兵十六名每名月支餉銀六兩伙夫二名每名月支餉銀三兩三錢石工兵一棚正兵目一名月支餉銀八兩正兵九名每名月支餉銀六兩伙夫一名月支餉銀三兩三錢筐工兵一棚正兵目一名月支餉銀六兩五錢正兵九名每名月支餉銀五兩五錢伙夫一名月支餉銀三兩三錢土工兵一棚正兵目一名月支餉銀五兩五錢正兵九名每名月支餉銀四兩五錢伙夫一名月支餉銀三兩三錢土夫四十名每名月支餉銀三兩電雷司哨官一員月支薪水銀二十兩公費銀二十兩不扣建哨長一員月支薪水銀二十兩不扣建管雷司事三名每名月支薪水銀十六兩不扣建書識一名月支薪水銀六兩護兵二名每名月支餉銀四兩五錢長夫四名每名月支餉銀三兩雷兵二棚正兵目二名每名月支餉銀九兩副兵目二名每名月支餉銀七兩正兵十六名每名月支餉銀六兩伙夫二名每名月支餉銀三兩三錢[  此摺仍未畢]  
 
