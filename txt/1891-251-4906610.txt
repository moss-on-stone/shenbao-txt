# 1891 - 251 - 4906610

 

Page 1

 
 
[訪事訂定] [  申報館啟]  
　　本館招請鎭江訪事人現已訂定恐遠方逖聽尚未周知或勞下問恃此奉布卽希垂鑒 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼韋絶類之才平揖公卿展抒素抱名動一時是編特緒餘耳烏足以窺全約然其中清言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[奇疾懲淫說]  
　　及門某生在滬北某善堂施醫一日遇余爲余談一奇疾云有少年某甲年僅二十餘患水張延生視之見其自足至腹腫漲異常臍突出者寸許問其病起何日則屈指計之不過二十日上身尚未腫到診其脈則浮而脫根視其所服諸方則滬上各醫已無不延到皆束手無策生疑其既係水腫何以未及二十日而腫漲至如是之驟且按之以手則腫處凹下良久始復其爲水漲顯然而脈象何至浮而無根因詢其病從何起則云先係濁症三五日後濁稍止身乃漸腫至今猶小便常痛也生知此病爲漁色所致决不能治婉辭欲出病家固要之務請開方不得已勉開一方囑之云服藥後能大瀉則尚有救否則不能逾一七期矣迨服藥竟不瀉再來　則辭以無法詞另延高明當越五日遂死其父止此子痛不欲生與其母坐屍旁而器之慟忽見有蟲蠕蠕自屍鼻中出長尺有咫其父知殺其子者必此虫也恨極取而剖其腹則虫腹内有小虫無數云生曰惜　診視之時未能識其爲虫症而投之藥焉余曰虫症亦易知乎生曰易知但虫症從未有身同水漲者且人身之虫其足以爲害者亦正有數絶未聞有如是之大而且長而且腹中藴如許小虫此則遍查醫書絶無一見以故歴遍諸醫俱未能悉由今思之其人之病起於濁是因漁色所致决然無疑其人品不甚高其所漁獵者大都亦非高品無論烟妓野雞以及鹹水妹兼容并包精粗不擇當必有毒中於其中然毒門中亦未見有此症安得起和緩而問之余曰以愚意度之此非病也乃中蠱毒耳夫其人性好漁色因漁色而受毒致病則其毒之發也亦必由漸而來何至若此之暴自病至死不過二十餘日何其速也此必有意中人與之訂期立約而厥後偶然忘之而不知富已投以蠱毒至此則如期而發故其速如此也蠱之宇義則蟲在血上爲曾經製煉之象易曰出下風女惑男謂之蠱極邊烟瘴之地往往有此邪術而娼妓輩尤習之每以此挾制客入使之不得不來盖蠱之法不一有所謂金蠶蠱者有所謂蝦蟆蠱者有所謂魚蠱者有所謂蛇蠱者大抵不離乎毒虫之類以此煉成蠱毒或置之菜内或投之茶中一下咽喉卽成蠱疾甚有客知此中弊病瀕行時不食一物而出妓則撒嬌撒痴握筆請書一後會日期客吮筆則蠱已下矣其毒心毒計竟有　於蛇蝎者此等風氣苗疆最多兩粤邊境亦有之滬上則未之前聞屯顧時至今日豔幟依舊高張閂前半多冷落不但無從前之闊客并亦無從前之常客上也者尚可勉强支持下也者竟無處求生活於是思所以媚客者千方百計而卒無良法因以蠱術行乎茯間客中其蠱則不得不受其挾制勢必至於身財兩盡而後已若此種風氣漸行於滬上則爲大老官者不且爲之寒心乎聞下蠱者必與客有交情乃下此毒手若非實事求是不過塲面應酬必不至此然滬上下等之妓誰非乘虚從實者若此風一開恐從此風流　藪皆將視之爲香粉地獄矣生曰諒哉是言令人茅塞頓開矣先但疑爲虫症故猶自愧其見之不早然虫症多緩寳未有如是之速者且亦未聞有如此之虫今聞下蠱之說不覺恍然大悟夫此人好色不擇色而漁之斯不擇蠱而中之然因此人之死而好色者或聞而知戒焉則其人雖死亦足以警世矣請以此言問世何如余曰諾 
[西清寄語]  
　　西珠市口某姓家一日晨起見東面墻壁挖一圓洞檢點衣物首飾則已不翼而飛約值銀二三百兩或謂其家有養女年已破瓜送舊迎新倚作錢樹子此次養女與某客有噬臂盟欲爲天長地久之計遂席捲所有星夜偕遁挖洞而出盖裝點情形掩人耳目耳然乎不然乎請還質之當局者○騾馬市大街天順長錢店關閉後掌櫃徐月縷赴北城滿漢察院前呈請批准於七月十九日挑封大開門戸發付票仔銀錢自朝至暮阿堵物爲之一空依然關閉大約須待下次城期再行措辦銀錢擇日發放也○崇文門正副監督當新舊交卸之際貨物報稅仍照向章擬定自七月廿五日起至八月初三日止减讓對成銀兩商販一聞此信紛紛運貨多在通州一帶軘積待此數日内不分晝夜魚貫而進以圖利市○今秋雨水調匀近畿一帶早榖豐收三農望慰不料邇日東南一帶地氣蒸濕遂出蝗蟲幸蔓延尚不甚廣或可立時撲滅也 
[日皇好弄]  
　　西字報稱現在日斯巴尼亞國皇年僅五歲國中一切改事均由太后主張皇惟日在園中種植花木而己太皇太后知其所好在此與以小水龍一架俾使於灌溉皇甚愛之一日太后宴羣臣於禁内百官皆盛服來朝皇見一老將軍服最都麗呼與看花將軍方左右顧而歎賞不置皇私將水龍機關捩動頓如白雨跳珠渾身濺濕將軍乃敢怒而不敢言𠴰然而去皇又引駐紥奥國欽差之子某看來如法戲之衣亦濕逡不能入座旋爲太后　知以皇雖幼年而不可不加以教訓卽着某君爲師以兾隨時啓迪庶幾悔悟於將來也 
[皖撫大閱]  
　　皖撫憲沈仲復中丞諏吉月之初八日詣東門外五里廟大教塲校演練車馬步各營先期札飭統領宋　珍軍門轉飭各營主諭令哨弁督率各兵丁至日齊赴大教塲聽候校閱軍門奉札後旋卽飭知一是届期黎明時仲帥排導出轅鳴騶前往沿江一帶細板鳴砲迎迓隆隆之聲不絶於耳臨塲至帥臺陳設牲　恭祭帥旗畢隨卽升座命中軍官米海秋叅戎傳令開操先閱陣圖絶看打鎗復演洋操步伐齊整紀律森嚴仲帥頗深嘉評犒賞有差閱畢鐘鳴已十二下矣中丞旋卽返旆 
[重建學宫]  
　　太平府城自去年九月火藥局轟炸之後民間景象蕭條其有藏鏹者急延工匠修葺尚不難卽復舊觀貧乏者編草結茅亦足以聊蔽風雨所有大南門縣學宫及城東文昌殿俱關礼典今年春間已由邑尊會同紳 
 
 

Page 2

 
 
士集欵重建並由水師營伍捐出巨資津貼修造初夏卽經規畫由某紳督理估勘工程除舊料資用外實需添銀一萬餘兩集有成數卽於五月間開工掃除瓦礫畚挶經營未幾有水師武弁偶至工所冷眼旁觀照式細算謂祗須五千餘金已可集事並歴指該紳弊竇面陳於史太守之前太守太公無我立將該紳撤委並大張告示着地方指告弊端一面卽委該弁爲總董經手建造經之營之悉依舊制刻下工程已有其大半約明春卽可告成從此棟宇巍峨外觀有耀妥神靈而隆報饗足爲闔邑增光而創始者之勤勞亦誠不可没矣 
[教案續聞]  
　　蕪湖教案議辦情形悉載前報目下當道主見須將山地償欵分作兩起而教士不允是以依然延擱本月初一日王俸二大令復至堂中談論此事謂前此之議原因貴司鐸有總署南洋俱經議准之說是以頷允乃電禀去後又不謂然豈貴堂自誤乎教士言比時僅說曉道誰曾言已經議准試思既准又何須令貴縣來辦明府又云事已如此多辨亦屬無益今請將山與欵分作兩起想可允洽也教士稱須作一案否則不須議也明府言不能作主須候禀商大憲再論兩邊言詞恐有舛訛乃令記室在旁銓次繕寫畫押各執其一此初一日議論情形也初五日帮辦委員張庚三大令獨自到堂婉商移時教士仍無轉機遂謂既然如此多延亦屬無謂想不日大憲總須定局飭委到堂速行　結也教士含笑首肯而别至督憲所委會辦之蔡觀察由皖逕赴白門後於七月廿九日回蕪琴裝乍卸又接閩浙大府來電催令前赴觀察乃於月之初五日乘坐江裕輪船而去以後如何俟有所聞再錄 
[匪首成擒]  
　　沿長江上下爲會匪出没之所前日繁昌縣知縣查有匪首何老小匿在和悅洲地方禀請大通督銷局委員丁觀察葆元就近查拿觀察立飭弁勇攔截洲頭將何老小拘住尚有黄金標曾老五兩名聞聲兎脫觀察以奉差鹽綱未便推鞫而又悉該匪手下人多深恐截刦隨委大通司周巡檢乘常平官輪船押解該匪至蕪湖歸案訊辦於初六日下午抵埠當經道憲飭發蕪湖縣暫監待訊有見者謂該犯年約三旬身軀雄偉登岸時桎梏被體尚不改其兇獰氣象洵渠魁也又前此由滬解去之高輔青現已由縣訊過一堂因其現患筋骨掣搐之病形體痿憊故未動刑飭俟少愈再訊 
[秦淮秋月]  
　　某甲捐納海防郎中僑寓金陵頗諳拳勇與寄名提督某乙訂交有年彼此往還可稱莫逆眷屬亦不避忌非第如劉備之爲座上客直是郗生之作幕中賓前日偶因細故忽爾口舌相爭身手相搏兩不相下乙妻某氏從旁窺伺見其夫將有敗北之勢遂挺身直出陽作謝女之解圍隂作梁媛之助戰娘子軍一鼓作氣奮勇不衰某甲幾爲所窘喧闐擾攘戰鬥多時甲忽蹈其瑕一腿飛來適中夫人要害頃刻玉山傾頽呼之不應扶之不起奄奄者祗一息而已越夕氣阻而殁某乙當將某甲綰住請上元縣陳仰山明府相騐聞有解紛者從中調處未識能免雀鼠之爭否○承恩寺前新開粤東茶館几案明净器具精良凡江左儒冠莫不于于而來咀嚼嶺南風味昨有頴州府士子四五人擇一雅室箕踞而座細點名茶恣其飲啖瀕行共計青蚨三百餘翼該考生不肯遽破慳囊故爾先發制人借端起釁謂價目太昻顯係誑騙異鄕之客非但一文不與尚挽住博士之手較論是非畫地指天良久始散俄而復反引類呼朋赳赳者約七八輩登樓一呼吠聲如豹手中搶得木棍如哥舒翰半叚鎗前後左右旋轉如風將保險燈着衣鏡自鳴鐘紛紛擊碎座上客恐爲殃及各抽身遁去店中人負荆請罪讠士子不依定欲鳴官請究後經解事者出爲調處願貼考費洋六元爲諸先生壽始轉怒爲喜相視一笑而去 
[運河啓壩]  
　　揚屬運河歸江十壩每逢水小則閉蓄水以利舟行水大則啓洩水以保堤工此定例也現聞洪湖盛漲連日運河因之繼長增高東西兩提出水僅露數尺當道會議遂於本月某日將璧虎一霸啓放俾可洩水歸江初三四日揚河水勢因又落二尺餘云 
[閩中試事]  
　　福建學政沈叔眉宗師辦理錄遺時有壽寗　附生龔振聲臨塲抱病挽同邑郭生拱坊頂冐入塲臨點接卷時經本學教官面指此生係郭拱坊非襲振聲也學憲詰問再三郭吐露眞情學憲大怒當場叱退一面懸牌將郭龔二生革去衣頂以爲不遵功令者戒○有拔貢知縣周姓詣學憲前禀請送考經學憲批示略言從前本有臨期告假不得與考之案且爾在外省有無署缺一埘無從知悉碍難准考周聆之未免㗳焉若喪○謄錄書手例由各縣派人供差無如各縣書因路途遥遠憚於跋涉每托坐省長班雇人頂冐含糊塞責而文人之寒窘者輙冐謄錄之名向各考生攬卷入塲代謄其價高低不等竟有舉人及丁憂廪貢生混跡其間私改墨卷斃竇百出卞制軍知此風斷不可長諭飭内提調龍觀察會同内監試陳儲憲剴切曉諭并傳到各縣謄錄書手嚴加申飭不准有科名之人頂冐入塲違者重處不貸按謄錄之弊各處皆有苟能雷厲風行從嚴整頓於事洵非小補也○福防廳李司馬於初三日入闈開辦内供給初四日卞制軍親至貢院巡閱一周各官以次站班及制軍回轅内提調龍觀察内監試陳儲憲飭令各委員往西廊號口用紅簽加封昭鄭重也○謄錄所右閂業已塞閉新開之門應由監試閂口經過勇丁數棚駐紥其間閒人不得闖進矣○本月初一日瞿殷二主試晉城城中文武各官循例出西城迎恩亭迎接各官恭請聖安　始以次入坐有頃二主試入城直抵皇華館傾城士庶以望見顏色爲幸者頗有接踵駢肩之勢也 
[船政紀聞]  
　　甲申之役爲法所賺喪師失利大小戰艦沈没甚多軍械之入水亦復不少雖經設局打撈然濁浪滔滔碧海珊瑚尚未盡歸鐵網上年有連玉者因入水泳泅見海底有大砲赴官禀報情願雇工撈起蒙官批准竭數日之力終未能出深淵而登高岸現有某甲將此砲撈置岸側告知善後局詳請派員前往騐明有無損壞以便優給奬賞○船政之興始於左文襄沈文肅二公創千古未有之奇裕中國自强之計信乎非常之事必待非常之人而後舉也左沈二公經營草創時實倚洋人日意克爲左右手日君辦事實心任勞任怨二公嘉之曾上章力保日君在閩娶良家女爲妻生一子二女婚嫁粗完向平願了日君遂回國一行未幾作古其夫人病殁甬江哲嗣年已及冠慨椿萱之凋謝顧形影以自憐前學堂教習邁君念舊情深拯危誼重禀明督憲准其入堂肄習西法已於上月底擔囊而至同學諸生遥溯淵源待之有加禮焉○馬江之役殉難弁兵至千數百人之多和議既成檢拾殘骸壘土爲寈每當天隂月黑時聞鬼哭聲啾啾地方官憫死事者之魂無所依也遂建昭忠祠於山簏春秋致祭中元節管帶健丁營范君號召同袍醵集多金在昭忠祠諷經超度并在破廟中供目連尊者　傀儡戯自初一日起迄初三日止鐃鈸喧天香烟匝地城鄕士女絡繹偕來極一時之盛○船政局新招學生百二十人經卞制軍考取後分撥前後各學堂肄業迄今已數月矣制軍擇於七月廿六日親詣船署在二堂花廳出題考試花碍影動始次第交卷所取藝童均在舞久舞象之年盖年幼則易於教誨也覆考日見有年符而立者制軍知爲南郭先生一流人麾之使去○前後學堂學生每年三節均須考校所謂大考也列前三名者不但優加奬賞並增薪水以示激勵此次聞定於本月初六日考試前學堂十二日考試後學堂想諸生砥礪有素當有如毛遂之脫頴而出者○後學堂洋教習於今年八月間期滿卞制軍聽其辭館教習一席刻尚虚左以待也○船塢廠委員吳司馬煥其稽查委員沈司馬翊清現奉卞制軍批准帶領學生赴法國肄業惟起程日期現尚未定云 
[秀英亭談屑]  
　　皖垣候補員某甲設庽錢牌樓其夫人某氏風流跌蕩顧影自憐故雖三九韶光而雨意雲　不减三五少年時也凡侍用家丁無不染子公之鼎者有某學究設帳其家功課極其綿密内有學生某姓子年方弱冠貎比蓮花某夫人見之欲令效張六郎入控鶴監故事而苦於無隙可乘乃使貼身侍女暗中牽引少年人血氣未定堅不自持遂爲入榖英雄夜去明來匪伊朝夕一日其父來見子形容俊俏出落 
 
 

Page 3

 
 
得精神别樣的風流知其中必有蹺蹊爲喚之回家以爲從此蕭郎可如陌路矣詎某夫人情不自禁頻遣蜂媒蝶使暗遞消息月下花前依舊盟山誓海雙宿雙飛而某姓子情竇既開未免得隴望蜀時背夫人向私街小巷問柳尋花夫人未之知也一日某姓子來鬱鬱不樂問其故則以阮囊羞澀對夫人乃脫臂上金條脫令其質錢使用某欣然持去質得洋蚨七十五翼而夫人處竟爾絶迹矣夫人飭家丁四處尋找於月之初八日在近和祥客棧門首撞見迅卽告知夫人夫人親身自往將某一把拖回公舘沿途觀者不知原委愈聚愈衆某子之父聞之跟蹤而至謂既定爾婁豬盍歸吾艾豭一面鳴保詰問想此事必當和解不至出意外之醜也○皖垣有等不法玩童每到深秋之際搜捕蟋　入市售錢有識者評定甲乙每枚值錢數百文數千文不等各處廬舍墻根被其挖脚翻磚幾同穿穴甚至夜靜更深猶有燃火捕捉者安廬道丁觀察訪悉情由深爲痛恨遂遍黏曉諭并札飭查叚委員嚴查禁阻自後如有違者卽提重懲若玩童故意藐法卽提該父兄究治以爲不訓子弟者戒刻下茅檐居民得以安枕咸感觀察之恩於不置云 
[瑁湖放棹]  
　　松郡華陽橋鎭爲布莊叢集之所收買布疋者大都在一二里之遥賃一門面每晨飭夥前往設攤估值謂之出莊其錢皆係掣票給與賣客向本莊領取習俗相沿鄕愚信從有徐某者西關外人强仕年華家道中落專挾詐術以賺人財物至再至三前月間曾哄得普照寺南某姓白米五石枝節業生經其親串調停了事不移時旋萌故智覷覦該鎭布巿情形於月初每日清晨租定雙板橋堍某嫗門面擺莊收布每疋價值較他處略增二三十文鄕愚貪得蠅頭微利未及炊許已售下廿餘端隨卽寫就錢票若干張塡明某莊給領該莊固堂皇冠冕者各賣戸深信勿疑陸續領去諸布客去後徐便給嫗房金三五十文將布收拾一包肩荷南行時值大雨初收鄕間尚成澤國遂折入小路繞道西北各賣戸持票往取始知贋鼎及赶回雙板橋則人物俱杳詢之鄰右皆謂其向南行去奮力窮追不遇而返有識得廬山眞面者述其姓氏里居始各恍然大悟越二日在竹竿匯地方遇徐於途拘而索取徐理屈詞窮茫無以應詰其究竟則謂廿疋已質諸長生庫餘俱躉售花費一空嗣經亭長出爲排解令徐出洋四元派給各戸其事始寢○西郊錢涇橋弄内某姓熟食鋪主於月前患病身故其子某甲延羽士誦經超度蕆事之後甲吝惜小費將一切經堂親與店夥某乙送去扛至急水匯河干爭先喚渡詎該渡船與石灰船相撞致甲立足不穩跌入波心石灰船上人不思援救揚帆而遁適某鄕人駕一葉扁舟銜尾而進見之急將甲由水晶宫裏提出則將軍之腹早已膨　如五石瓠設法施救迄無效騐乙吃此大驚神昏意亂反謂甲之死實由小舟碰　所致遂將鄕人扭住堅不釋手鄕人百喙莫解嗣經魯仲連其人多方排解令出洋數元始得瓦解冰消云 
[江西官報]  
　　知縣劉泰龢禀謝拔委一次並加級紀錄吳忠謙由進賢提案回省縣丞葛聘廷照料撫州府朱彝義照料臨江府照磨徐景琦未入楊炳照料南康府王官駿照料南昌府黄德祐照料饒州府翟秉鈞照料南安府吳之雋照料九江府王義正照料寗都州俱各士子入闈沈志沂督率入闈黄濟吳啓典畢榮泗俱封閉謄錄歡陽卿東路點名照料栅欄李如松東文塲巡綽章森韓經衡西文塲巡綽李師端丁父憂姜兆崧頭門外督率士子陳宏丁往都昌辦保甲瑞州府同知局愼樞患病開缺以李桐輪委署理石城典史羅詩元據報丁憂以易紹先署理准補長寗新坪司衞銑飭赴新任 
[私運軍裝]  
　　致遠輪船於上禮拜六由香港到滬船中載有軍裝甚多被海關查出按海關向例凡船隻裝載違禁之物例應拍賣充公此次查出軍裝不知如何辦理惟當會匪蠢動之時不可不從嚴整頓以杜接濟也 
[火樹奇觀]  
　　滬上之有飛龍島原欲便及時行樂者皆有游目騁懷之致其中除行樂圈外并有放槍打木刻小孩德律風傳聲器諸玩物其旁更有日本名優登塲奏技魚龍曼衍游人一入其中如在山隂道上應接不暇誠冶游之别調海國之勝區也自今晚起更放廣東烟火百戲雜陳之下又極銀花火樹之觀不夜城開長春國啓寄語俊游伴侣盍乘此風清月白時同駕輕車藉抒雅興乎 
[訊明自盡]  
　　前報紀滬城黑橋地方朱記生吞烟自盡云云兹悉死者實姓胡名開壽袁海觀大令聞人言藉藉卽於前日飭差將　妻胡范氏屍叔胡芳水屍弟胡開金妻父范阿鰲隣人陸阿福陳阿四及北三鋪地甲瞿愼等一併傳提到案晚間大令升堂提訊胡范氏供稱籍隷寗波今年二十歲丈夫胡開壽今年三十一歲向以販魚度日平日素喜賭博每賭必輸虧欠各魚行錢或十餘千或二三十千不等本月初五日丈夫有錢五百文存放家中小婦人卽將此錢給付房租丈夫回家以小婦人不應將錢擅自付給不問情由奮拳毆打小婦人避回母家不知丈夫如何出外私吞洋烟竟自回家迨小婦人知悉赶回施救無效而斃並無别故求請明察胡芳水供稱侄兒開壽因中秋伊邇負欠纍纍無從設法彌補以致自盡胡開金范阿鰲所供相同鄰人陸阿福陳阿四同供小的等與胡開壽爲隣開壽實係吞烟身死叩求鑒察地甲瞿愼禀稱小的查得胡開壽係自行吞服洋烟斃命並無别情大令得供以胡開壽既係自吞洋烟身死於人無尤卽着胡范氏胡芳永胡關金范阿鰲等分别具結備查 
[相騐監斃]  
　　僧人高一飛在監病斃由上海縣袁大令詳報松江府恩詩農太守札委婁縣張邑尊來滬相騐已紀前報昨晨張邑尊乘舟行抵西門外日暉港當卽停橈乘輿入城至縣署内監既卄座研訊刑書禁卒人等供稱並無凌虐情事邑尊遂命件作檢騐旋卽喝報騐得委係因病身死並無别故邑尊離座親視屬實卽着棺殮發封邑尊遂升堂循例排衙畢命駕回舟赴松禀覆 
[相騐溺斃]  
　　昨報列女屍報騐一則前日晚堂由袁大令提訊廿六保廿六圖地保許坤華投案禀稱昨日下午小的聞人言及河中有女屍一口赶往看視係陳金和之母現在陳亦投案叩求傳訊大令命陳至案陳供青浦縣人本月初間鄰人魏姓之妾二娘娘欲回母家不諳路徑囑小的伴送不料魏妻孫氏糾合多人以小的誘拐婦女爲名將小的拉至空房肆意毆打小的之母汪氏一聞消息焦急異常迅來探視被孫氏等攔阻後不知何以溺斃河中求恩伸冤大令問屍身可曾撈起答稱尚未撈起訊至此魏孫氏亦投案訴稱丈夫名添安於今夏病故遺下小婦人及二娘娘等本年五月廿八日六月三十日二次被陳金和竊去洋四百元前日又將二娘娘誘拐衣服首飾盡被掷去後得遇見向伊追問不知伊母如何溺死大令得供着退去候騐昨日上午大令帶同仵作書役人等前入相騐餘情尚俟續錄 
[英界公堂案牘]  
　　包探黄四福稱夏錢氏携得白紡綢花邊女衫二件紡綢女褲一條至偷雞橋地方興隆質店質錢櫃夥王阿二疑其來歴不明祗肯質洋二元該婦不允而去旋察得衣袖間染有墨漬復携至該質店理論該質店一味持蠻經該婦喚捕將王拘入解案請究染漬之衣呈閱夏王氏供因有急需向親戚家借得衣褲三件質錢使用該店夥祗肯當二元後加至三元小婦人不允持衣回家詎衣袖間染有墨漬與之理論不服求請明察好捕頭稱昨日拘王至捕房後囑包探前去關照該店以洋十元至捕房作抵將王保出今日至公堂質訊該店置若罔聞挺押捕房不知是何意見王阿二供該婦來質衣時小的正在吃飯還渠統扯每件二元渠云共質二元實是悞會旋有某甲指案稱係該店執事包探來關照時適小的不在店中並非有意挺押求請恩斷蔡太守商之富副領事着將墨漬女衫交該執事取回胰去墨漬交與該婦並諭王嗣後務當格外留神免得再生事端王叩謝而去○包探何瑞福稱陶阿三紏同龔阿全王阿金向蘇州航船戸陳伯榮詐錢不遂胆敢將船櫓掮去陳報捕後經小的查明櫓藏于老閘北首刻已取回用特送案請究陳伯榮供撐蘇州航船日前由蘇開來申時有陶阿三要趁船因無船資願 
 
 

Page 4

 
 
作工抵償小的因船上本有夥伴六人儘够工作陶言之再三勉强應允迨抵申時陶卽颺去至初九日陶邀同龔王二八前來要算帳據說全班計錢七百文半班須三百五十文纏擾不休小的被累不過已給錢三百五十文龔王尚不滿意將小的短衫剝去昨又來將大櫓取去　經包探查回求請究辦蔡太守得供後訊之龔王陶三人一味倔强好捕頭稱龔王二人慣在船上拆梢太守訊得龔王實非安分之輩未便姑寛判枷示七天發犯事地方示衆陶阿三不應糾人纒擾事雖由陶而起然並未逞兇着從寛管押七天俟期滿後一併遞回原籍○更上一層樓茶烟館司帳人楊大福偕同堂倌王阿大聲稱昨晚九點鐘時有丁王俞三客來吸烟與賣京貨人吳春山爭鬧旋至用武吳寡不敵衆致被打倒在地其時正值上市之時一聞聲鬧茶客烟客疑爲火燭紛紛逃避一時人多手雜失去水烟袋十八支連銅盆等約值洋四十餘元當卽開單報捕經捕房將丁主俞拘案請究質之吳春山供賣京貨度日王姓要買銅盤價已還妥後爲丁姓所珇以致生意不成與之理論丁卽大駡不休我亦回駡一聲伊等三人竟將我毒打倒地身已受傷丁王俞供與賣京貨人口角則有之並未將伊毆打且該茶館亦不致失物如許之多蔡太守得供後將丁王俞先行申斥候核○四十三號巡捕稱王阿四馬車在途疾馳有違定章拘案請究蔡太守訊得王係興隆車行之夥幸未生事着從寛罰洋三元○包探顧阿六稱周協源烟館報失烟槍一枝據稱值洋八元經小的查得爲倪雙慶所竊吊得原贓呈案請究倪認竊不諱蔡太守着押倪十四天○包探陳阿九稱積賊張榮郎甫經遞籍昨又來申適被小的撞見搜其身畔有竊贓銀控耳簪一支仁大當票一帋計洋二元又衣票一紙計四百又張供此贓竊自海門地方太守着派差送至海門交該管官訊辦○屠榮耀稱日前途遇東洋車夫手持熊瞻一個信一封據云係車客遺落者小的以洋二元購歸實係贋鼎亦置之不究不謂昨日又遇此夫又欲賣熊瞻與小的爲此鳴捕送案據包探唐寳榮稱經小的在該車夫寓内搜得圖書信仵假熊膽並查得信係測字人徐志桂所寫一併拘案質之該車夫供王阿二蘇　人下次决不敢再做假虎邱矣徐志桂供每信一封取錢五十文原屬不該求請恩施蔡太守商之富副領事判將王阿二荷枷七天徐志桂管　七天期滿均遞解回籍○虹口某茶館博士任阿萬禀　居阿三傅阿四陳得寳同來啜茗不知何事起釁爭毆致打毁物件值洋三元二角請究蔡太守問因何而起屠等稱向作薙髮匠餘供爾推我卸一味搪塞太守問茶博士曰爾等究爲何事爾須實說方可斷償物件如不實供本分府碍難斷賠茶博士答稱不知太守判將屠傅陳三人各押七天茶館請追之物置之不理 
[法捕房瑣事]  
　　某西人前晚持鷹洋一枚向法界三洋涇橋堍某錢庄兌換小洋庄夥取洋入内轉瞬卽云洋係銅質不可行用該西人疑被庄夥掉換當卽鳴捕將庄夥某甲送入捕房捕頭以該錢庄常常生事着押候解案請究○偷兒某甲前日在小東門外登樓萬里春啜茗乘人不備竊取水烟袋一支潛行出外逈被包探夥瞥見拘獲人贓送捕管押○乞兒竊得木頭一株深夜在法　界行走適被巡街捕看見拉獲人贓送入捕房管押 
[鉅欵施衣]  
　　謹啓者頃奉到朱葆三仁翁交來洋五百元係友亭大善士代友求病速愈囑爲代置棉衣解往山東以救災民云云甫届中秋令節正多士攀桂得意之際念及三冬　冷與災民推衣禦寒之謀非具大慈大悲之量救苦救難之心何能計及於此其間無量功德早邀神鑒不惟病魔潛蹤勿藥更占有喜隂德耳鳴　福定徵無疆祇領之餘欽佩靡既請列報瑞藉頌生佛上海六馬路仁濟善堂籌賑公所施善昌謹誌 
[江督轅門抄]  
　　八月初四日　補道魏嘉齡譚信榘均謝委曾辦金陵善後局郭慶　倪文英胡廷玉均謝委會辦江南籌防局○初七日通判崔炳榮奉飭銷停委叩謝知州陸銑謝委北十五叚保甲差○初八日知縣羅忠灝禀知到通濟門外保甲兼稽查城門差○初九日縣丞陳金錫交卸　甸騐補厘捐差回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南海秋濤]  
　　將軍繼述堂留守六年　滿入京述職渥承恩命仍回本任由京乘輪南下現已行抵香港隨傳電報知初二日由港來省初三早登岸届期省中各憲例須前往迎接並恭請聖安南番兩邑宰卽飭差役將日近亭洒掃虔潔以便各憲行禮○撫憲劉大中丞於初六日入闈監臨所有一切上控案件自初三日起暫行停告業已牌示轅門通飭屬下紳民一體遵照○科期在卽塲中應用各物經科塲應採辦齊備貢院内外早已修整完固粉飾一新昨日司道各大憲復會同前往看視以昭愼重○前月廿七日係督憲李筱帥懸弧令誕在城文武官員紛紛赴轅叩祝旌旗夾道車馬如雲頗極一時之盛聞此次屬員餽送禮物一概不受亮節高風誠足令人欽佩矣○大角等處砲臺兵房日前被風雨所撼半多傾圮守臺將官據實禀知大憲昨日大憲委候補縣杜燕侯大令馳往估勘工料雇匠興修○某甲東莞人在香港貿易　有餘貲日前由港來省有某營弁與甲素識稔知甲寡弱可欺希圖勒詐於是紏率無賴多人假扮營兵俟甲登岸時誣指爲盜强行擄去帶至五仙門某緝捕館中私刑拷打幾致斃命幸得某善堂代爲出首白諸大憲聞大憲已將某弁逮案懲治矣○西關曾二巷黄姓住宅前月廿八晚初更時突有匪徒五六人奪門而入手持利刃多方恐嚇將細軟物件搜括一空呼嘯而散所失約值百餘金現已報捕追贓未知能獲案否 
[邗江官報]  
　　初五日承豐壩鄭分轉震到揚方鹺尹鏳委六漫閘差王鹾尹富貴委四浦掣騐差李鹺尹德增委草埝閘緝私初六日分發運判許承宗禀到 
[示禁冒充]  
　　揚城爲水陸通衢五方雜處人烟稠密良莠不齊近因有人冐充保甲總局中人在外招摇撞騙爲總辦趙觀察所訪聞立出告示一通高懸街市略謂本道三莅維揚辦理保甲事必親裁權無旁落所延幕友皆係端人正士無不自愛乃近聞有人冐充本局幕友親族並悉其口操閩音在外招摇撞騙無所不爲本應提究第不忍不教而誅用先出示曉諭爲此示仰郡城諸色人等知悉倘再有不肖之徒冐充本局幕友親族在外撞騙准被害者將其扭送來局或指名控訴定卽立提嚴究不貸 
 
 
 

Page 10

 
 
   
 
