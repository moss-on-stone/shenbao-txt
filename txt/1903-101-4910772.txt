# 1903 - 101 - 4910772

 

Page 1

 
 
[正通志出書并發售新編九通全書目錄啓] [  集成謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書　　　集檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無　漏提　挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有　購取者　於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六　　　　　　主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華　　　　　　之　鈔　　　　　行私　雅記凡爲總目二十二分門百三十二每門各系子目條分縷析開卷瞭然舊章新政依類比附西政　　　奏定　行者　　　　　　　　遺方今崇尙實學朝野上下　究心經世之務官書卷帙繁重購寘匪易私集事言龐雜抉摘尤難是編總裒　書采輯精要而芟　　每條注明原書出處無政增易一字讀者執偏見全張端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[閱申報屢見紀箔價翔貴率筆書此]  
　　近年以來各省物價自綢縀布匹米麥魚肉蔬果凡民間適口之需章身之具無一不異常翔貴較之從前有加數成者有增倍蓰者小民雖窘於貲亦不得不勉强購置良由非此固不足以免飢寒便起居也然亦有其物非生人之必需而富貴貧賤無不踴躍爭購者則莫如祭祀所用之錫箔攷錫箔一物暢行於江浙間業此者多浙之杭紹寗三府人明都穆都公談纂云洪武中山西張姓者多異術以其鄕人不善金箔常往杭州學以授之鄕人因呼爲金箔張兪曲園茶香室叢抄載其事引爲今杭人業錫箔之証據可知有明民間祭祀用箔其風已盛故遠方賈客不惜跋涉數千里得其秘術歸授鄕人特不知今三晉之間其風氣猶相沿不變否至紙錢之說行之自唐案唐書王嶼傳云漢以來葬者皆有　錢後里俗稍以紙翦錢爲鬼事開元二十六年嶼爲祠祭使始用之　祓祭祀范傳正謂惟顏魯公眞卿張司業參家祭不用紙錢王建寒食行云三日無火燒紙錢紙錢那得到黃泉又徐凝詩云惟有縣前蘇小墓無人送與紙錢灰此皆唐時行紙錢之證而宋歐陽修氏謂其事始於五代又都元敬聽雨訂談亦謂金銀　錠及錢始於五代又引淸異錄載周世宗發引之日金銀錢寶皆寓以形而　泉大若盞口其印文黃日泉臺上寳白曰冥游亞寶宋僧　世法苑珠林又謂紙錢起於殷長史更不知何本宋錢　水不燒楷呂南公爲文頌之　康節祭祀　　錢伊用先生見而　　　曰亦明器之義觀此可知古時皆以眞錢納諸墓中後人雙通其意翦紙爲錢樣以火焚之行之旣久又以其樸而不華改用錫箔折疉作寶銀之形至今日而焚化紙錢者轉覺寥寥矣夫以人之在世飢需食寒需衣故白　朱提皆爲人世不可少之物若旣魂歸冥漠則形神寂滅於阿堵物亦復何須故昔之聖賢教人惟　祭祀之必潔必　而從不聞有焚化冥資之事若顏魯公張司業錢若水諸人之不燒格　尤傳之記載以爲美譚是知江浙間之盛行焚燒紙箔者乃流俗之相沿非明達之所取然苟使價不甚貴俾鄕愚之輩藉此以寄其哀感之思於事亦無所損乃兹則箔價之貴較之前數年而不啻有數倍之增彼負販者流終日所得衣食猶且難周更何必爲此無益之事或曰民間於歲時伏　薦其時食而外又焚化冥鐵以表不忘祖宗之誠若子所言是導人入於澆漓之俗也奚其可不知祭而豐不如養之薄古人遺訓最爲確切不移今甕牖繩樞之子平日於父母之前箕帚耰鋤動加詬誶果誰能口腹是奉廿旨無缺乏之虞迄乎風木旣悲則焚化冥資多多益善亦有平日親友之間並不能稍盡通財之羲及一旦委化則咸循俗例餽以冥錢使彼九原有知當亦有昔日思汝一個不得之感世事虚浮大都類此一言道破不亦啞然失笑乎吾願當世明理之君子思顏魯公張司業錢若水之所爲而不必效流俗之以虚僞相尙也 
[宫門抄]  
　　三月初七日吏部翰林院鑲紅旗値日無引見海公普公各假滿請安植公等謝佩帶印鑰恩大額駙等謝署缺恩候補道馬賡元謝恩瞿鴻錫王廷銓孫梃預備召見掌儀司奏三月十五十八日祭奉先殿橚貝子行禮召見軍機及瞿鴻錫王廷銓孫挺皇上於明日寅初至先農壇行耕耤禮禮畢還宫詣皇太后前請安用膳畢辰刻起鑾至馬家堡黃幄小坐等候跪接皇太后然後乘火車至西陵行禮後駐蹕行宫辦事○初八日壽耆謝署户部右侍郎恩色楞額等查看紅椿覆命定成查禮覆命袁世凱周浩馬玉崑楊士驤請安馬玉崑呈進果品點心載潤全榮慶福張士翰李安堂伺候召見召見軍機及載潤全榮慶福皇太后皇上於本日午後一點三刻至良各莊行宫駐蹕 
[美整海軍]  
　　美京華励頓某日報云今年美國大總統大整水師務使成地球上第一海軍雄國又以各師船中烯放大砲法尙未精通飭駛赴墨西哥操演并愼選砲師三人監視須在彼處操演三月然後駛回 
[荒洲奇旱]  
　　徐家匯匯報云上年澳削尼亞全洲苦旱家畜之不育而死者毛羽兩族何止八百萬其中馬死六萬一千四百七十六匹牛死三十九萬八千二百九十八頭羊死一千七百三十九萬九千一百八十八頭其最旱之處名新撒司哀耳當西歴一千八百九十一年彼處民人所牧之羊有五千零八萬之多明年次第倒斃僅存三千六百萬頭又明年始增至四千萬頭乃是年亢旱旋又次第例斃祗剩二千六百五十萬頭蓋澳洲全境生涯以采金牧羊爲主乃因旱旣太甚民間籽軸全空市面大爲减色卽出口之貨亦甚寥寥云註澳削尼亞卽澳大利亞華人呼爲新金山 
 
 

Page 2

 
 
[慶賀韓王]  
　　高麗京城來電云今歲　王舉行　　後四十年慶典中朝並不特簡使臣惟　玣駐韓大臣許星使台身如期致賀西歴四月七號卽華歴三月十二日星使欽承電旨卽向韓政府告知觀此是前者駐京韓使電奏韓延謂中朝有特派親王之舉未足信以爲眞矣 
[儀仗返京]  
　　聞之京師友人云本月初九日皇上奉皇太后祗謁西陵恭行敷土禮畢鑾輿返駐保定簡閱大操所有隨扈各儀仗已於十一日返京計黃罩車數十輛 
[派習戎機]  
　　徐家匯匯報云去年中國各省督撫奉旨遴派學生出洋以資造就嗣以諸生紛紛至日本此外歐美各國均以資斧太費道路太遠籌欵艱難且文字語言學習亦非易易以故往者殊覺寥寥今者湖廣總督張香帥查得出洋學生中習爲水陸將校者最少曠觀各國水師以英爲最陸師以德爲最著欲分派前往留心學習因於署任兩江時就江南水師學堂中選取畢業生之曾習英文者八名派往英國水師學堂以四人習管輪四人習駕駛歲需經費二萬餘金又選陸師學堂曾習德文之畢業生八名派往德國陸師學堂分習槍砲步骑工程各項經費亦須二萬餘金定以三年後回華任事 
[激勵戎行]  
　　金陵訪事友人云兩江督標候補各員上自副參下逮額外旁及騎都雲騎恩騎等尉與夫武生之投効者向章每月一次試放洋槍能五槍中紅心者列特等中三槍者一等屢列特等者除照　奬賞外遇有缺出卽予拔委以奬其能各將弁遂爭自濯磨技日精進不料近年委補各缺多不以此爲憑以致武備漸形廢弛新任兩江總督魏午莊制軍有見於此傳諭將各弁務必講求技藝每次月課如能全中五槍連列特等三次自當儘先拔委是亦激勵戎行之道也 
[易名曠典]  
　　聞之在京友人云巡撫銜原任湖南按察使傅中丞鼐前蒙賞銀治葬賜祭一次准入湖南名宦祠兹又據在籍紳士龍侍郎湛霖約會同鄕諸紳耆以該員功德在民歴久彌篤等情具呈撫轅請撫憲兪　軒大中丞奏請加恩予謚以順輿情刻已奉旨兪允矣 
[湘撫啓行]  
　　聞之湖北友人云簡授湖南巡撫趙大中丞行抵鄂垣征驂小駐隨於本月十二日渡江往漢口拜會英國領事官某君然後登昌和輪船馳赴湘中履任 
[委署監司]  
　　鎭江訪事人云常鎮通海道兼鎮江海關監督長久山觀察因病出缺所遺篆務經兩江總督南洋通商大臣魏午帥檄委江蘇候補道郭月樓觀察道直署理聞觀察於一二日内卽可蒞潤履新以故丹徒縣洪鷺汀大令已派辦差丁役預備供張矣 
[四川總督岑制軍奏設成都勸工局摺]  
　　頭品頂戴署理四川總督廣東巡撫臣岑春煊跪奏爲成都創立勸工局酌擬試辦章程恭摺仰祈聖鑒事竊維智國惟學富國惟商而民之性有不近乎學商之力有必資乎物而特以銷納豫備之者工也百年以來泰西諸邦之所以藉實業以進質其理想藉製造以横絶其懋遷者亦工也其議中國而有歆羡之意推崇之意者亦曰物產之豐民質之巧可以工卽可以智卽可以富而就今日中國以論乎勸工之急蓋自其深遠者言之固將以擴識固將以開源而自其切近者言之實所以養民實所以靖亂則工也者固今日中國之所當務而以四川生材之衆生人之衆尤非急務乎工則其材之衆者旣廢之久而歸於腐朽而人之衆者亦遊之久而轉爲盜賊臣自到任以來每歴衢市未嘗不幸其民之廣而時見其　瘠枯槁衣袴不完往往羣聚而遊於市者尤不敢不惻惻以憐其窮而栗栗於不教不養之無以善其後當卽札委成都府知府沈秉堃速覓妥地創立工局旋據該府禀稱查有寳川局附近官地可以修建卽飭督工撥欵於去年十一月初三日動工本年正月初七日落成臣卽於次　親往騐工總爲地十畝爲屋一百二十餘間統中之曰四川通省勸工局而區其内爲四一曰工藝廠專以加精四川已有之工藝擴充四种未有之工藝其宗旨主乎勵工一曰副廠專以收納窮民遊民教以尋常可存活之工藝其宗旨主於教工以養民一曰遷善所專以拘留輕罪人犯督以粗淺之工藝使其有可以自存不復爲不肖其宗旨主乎教工以遷善一曰養病院則以療養本局之有病者而凡儲貨發貨售貨列貨之所工棚食尝盝湢之所皆備凡可容八百人其爲費六千九百餘兩平均學徒及遷善者更番之數每四月一卒業計歲可教二千四百人並據該府擬呈勸工章程七覆加研覈尙屬詳備有條已令擇吉開局歲需經費將來工藝有成可卽以其息支給先於官運局暫行借發萬金俾得開辦惟念創辦之始其規模旣稍近乎大其綜覈必加致其詳而求勸督並用之術尤必嚴慈兼備之才前已檄委沈秉堃總辦局務而該員現因駐渝日本領事商請派員親往該國博覽商會業已附奏派令該員赴東必秋中乃能返蜀一時難得代爲總辦之人現擬先就遷善所副廠試行開辦一面飭令該府選派本地靈巧匠數人赴東研究東洋可學有利之工藝並於歸途招雇東南能以新法製造之工匠數人及擇購機器數種回川其時始開工藝廠　則由淺而深以漸牖斯民之智一則待人而舉以徐圖組織之精微臣菲質仰辱天恩畀之鉅任時懼無以自盡其萬一之職竊爲四川本末之計非開辦警察無以戢民使之不致爲辭而非勸興工藝亦無以養民使其自不爲亂故於二者雖不敢確操成算而亦不敢稍以爲緩圖所有成都創設勸工局緣由理合繕具章程恭摺具奏伏乞皇太后皇上聖鑒訓示謹奏二月二十九日奉硃批知道了著即認眞辦理以期教養有成單併發欽此後附單開章程容俟明日續錄 
[江西教案賠欵清單]  
　　徐家匯匯報云前年江西奸民羣起閙教事平之後天主耶穌兩教中所索賠欵計南昌錢千千文南康洋銀一各七百五十圓進賢錢七百八十五千九百文洋銀七百五十圓元新喻洋銀五百五十圓新昌錢四百八十三千文鄱陽洋銀一千七百五十圓元上高錢一各各文浮梁洋銀二千五百圓豐城洋銀二千圓安仕洋銀一千八百圓臨川洋銀一千五百圓廬陵洋銀一千八百圓金溪洋銀二千圓吉水洋銀六百三十五圓南城洋銀一千一百圓泰和洋銀一千一百九十二圓南豐洋銀一各六百六十七圓信豐洋銀一千一百二十五圓新城洋銀一百五十圓高安洋銀二千圓安遠洋銀七百圓計共錢三千二百六十八各九百文洋銀二萬五千九百七十四圓尙未悉大吏准一一允從否也 
[請闢新門]  
　　聞之鎭江友人云郡治銀山門一帶街道隘窄官中欲令兩旁鋪户讓地若千而事極爲難以故屢思築路行車乞不能就今者某洋員請於大吏自蒜山以下租界中本有之馬路起展至招商碼頭將河道塡塞以通荷花塘大路　在北固山側開一城門名之曰新北門直達第一樓街與五條街聨貫此處多係荒地房屋寥寥當與百姓無碍特未知大吏意見如何也 
[巡警設局]  
　　廣州訪事友人云粤省舉行巡警將老城保甲九叚改爲五分局共中育貢坊關帝廟爲第一　惠愛十约曾家祠爲第二 
 
 

Page 3

 
 
局龍藏街舊羊城外館爲第三局德宣街爲第四局飛來觀音廟爲第五局每局撥駐巡警勇二百名 
[地不愛寶]  
　　廣州訪事友人云廣東新會縣朱羅李三姓素推殷户縣屬木郎鄕有尹祥者向在南洋開辦錫礦客歲　得一大紅寶石約重十餘斤西人見之願以百萬元購去尹索至二百萬元 
[甬江米市]  
　　寗波訪事友人云前者郡城各米行因鎭江開斛尙無定期以致壟斷居奇市價驟然昂貴嗣以漢口之米陸續來此兼之各處米商不日亦將齊集箇中人遂不敢堅求善價刻下上等白米每石僅售洋銀五元七八角較前已减去四角有奇數米而炊者無不喜形於色矣 
[甬江决盜]  
　　寗波訪事人云鄞縣西鄕十字港裕昇當鋪被盜行劫報經縣主黃菊友大令飭捕緝獲盜匪四名訊明口供收禁獄中申詳大憲本月十二日奉到回批著先將甲乙二盜就地正法大令爰柬請城守營守備項守戎到署飭差由獄提出二盜騐明正身如法綑綁督同提轅所派步兵二十名押赴南門外法塲梟首示衆尙有丙丁二犯候再核辦 
[鄂省官塲紀事]  
　　武昌訪事友人云前者湖北商務局總辦喜仲泉觀察禀商兼督端午橋帥請給咨出洋游歴午帥許之旣而觀察以太夫人年已七旬仰體親心擬卽中止遂禀請藩司瞿賡甫方伯將情代達午帥准將咨文繳銷○黃岡縣知縣寶子年大令於去歲過道班今春來省禀到兼督端午帥委令會辦牙釐局務所遺縣篆由藩司賡甫方伯委雙松如大令署理○崇陽縣知縣王繼三大令因案撤任所遺員缺由藩憲瞿方伯委試用同知王司馬考繩署理○牙釐局文案委員陶童叔大令現奉藩憲瞿方伯委署公安縣篆所遺文案一差兼督端午帥札委楊葆初大令接辦 
[甬郡官塲紀事]  
　　甯波訪事人云寗波府高嶼卿太守已過道班遺缺經上憲奏請以喩太守兆蕃補授迄今尙未奉到部覆而高太守急於交卸上憲爰委葆太守謙暫行代理近日署中書吏已整備赴省迎迓大約本月下浣卽可到甬履新矣○甬東司巡檢翟少尹現經上憲撤差遺缺委鄞江司巡檢徐少尹璧華署理涓吉本月初八日接鈐視事遞遺鄞江司鈐務由寗波府高嶼卿太守委張少尹代理○日前某二尹由省垣押解新製槍彈及火藥若干箱來甬禀見浙江提督呂　生軍門軍門令發軍裝局妥爲存儲以濟軍用 
[松郡官塲紀事]  
　　松江訪事友人云提標中營參將張華垣參戎現經江南提督李壽亭軍門保升准補江甯城守營副將所遺中營參將員缺札委福山鎭掘港營游擊現署福山中軍張冠庭游戎來松署理○本月某日提標左營守備蘇守戎樹棠與趙千戎渭川譚千戎國泰領港船哨弁李君提標右營水師千總杜千戎因事經軍門撤任○提轅巡捕鄭仲安千戎升署左營守備所遺巡捕一差軍門以中營千總李靜甫千戎補充 
[京華記勝]  
　　聞之京師友人云貴州卽結銀多於他省祗以知縣論已需九百金可謂巨矣頃同鄕官議於九百兩之外加收二成如是則需一千二百兩矣不知捐生能免不避重就輕改籍他省否○日前順天府出示曉諭大略謂刻下各行經紀缺出如有人願承充者須浼殷實鋪來府報名當堂具結○南横街圓通觀施粥廠向正月杪截止今歲司其事者見靑黃不接小民困苦不堪因之展限一月頃又展限一月於四月初一日始停放○近日市中所用之錢每一千文中約有小錢百餘又貧苦小民受害不淺現經該管官出示曉諭一律不准使用倘或不遵一經查知定卽從嚴究辦 
[保定述聞]  
　　聞之保定友人云省城行宫於鑾輿未蒞之先由各委員鋪陳一切禁止閒雜人等入内遊觀並檄調常備軍巡警隊在牆外支搭窩棚以資巡守蓋亦愼重大差之意也○本月某日洵貝勒由京乘火車　省在城文武官員俱赴車站迎迓貝勒隨乘肩輿進城暫駐局胡同行邸 
[商請緝匪]  
　　本邑浦東保甲總巡謝岳松明府訪悉上寳兩邑交界之高橋鎭近有外來梟匪勾結本地棍徒盤踞滋擾殊爲閭閻之害因於前日親赴寶山縣署拜會縣主面商緝捕機宜越日回滬隨復直道轅謁見蘇松太兵備道憲袁海觀觀察禀陳一切 
[求免蒞]  
　　滬南老白渡林義生米行失去花販沈某所奇洋銀一千元控請上海縣主汪瑤庭大令定期履勘嗣行主林某赴縣求免昨日大令飭　將失竊情形繪圖貼說呈候騐明以憑核辦 
[邑宰騐屍]  
　　天津人劉長慶向在四新橋左近開設鞋店昨日清晨呑服洋烟斃於丁公橋畔倪田英所開踏布坊外坊主見之投報法界捕房捕頭令包探協同地保投報上海縣署午後縣主汪瑤庭大令帶同刑仵人等呵殿臨塲屍妻劉傅氏投案聲稱丈夫前與離伶三盞燈之妻某氏同居時氏尙未成婚後不知因何反目背夫潛逃三盞燈誣指丈夫誘匿報捕緝拿丈夫情急出外不歸呑烟自盡求因免騐俾小婦人自行棺殮掩埋大令准之飭具自行棺殮切結然後鳴騶入城 
[上海官塲紀事]  
　　昨日前溧陽縣知縣曹明府文昭因公來滬命駕至上海縣署拜會縣主汪瑤庭大令大令延入花暢談良久而别○滬北天通菴巡防局員張杏農二尹刻已卸差昨赴道轅謁見道憲袁海觀觀察○洋商租地會丈局委員陳楚生貨捐局委員曾煦齋兩明府均於昨詣縣署拜會縣主汪大令 
[讞員赴省]  
　　昨晚英美租界公廨讞員張柄樞司馬乘某輪船赴金陵謁見新任兩江總督兼南洋通商大臣魏午莊制軍小作勾留卽須返滬 
[美租界捕房紀事]  
　　虹口沈家灣左近工部局儲有石片爲鋪砌街道所需邇日敲石諸工人索加工資相率停工挾制事爲捕頭所知特於昨日令包探倪順泉朱桂生查明爲首之人以便解送公堂禀請讞員張柄樞司馬核辦○昨日甬人某甲雇李阿賢小車載米五斗由英界至虹口西華备路中途李忽脫逃後在吳淞路尋見則米已不知所之遂扭交四百五十一號巡街捕送入捕房捕頭令賞還米價洋銀從寛斥釋○昨日清晨跑灘賊劉阿榮潛入蘇州河畔某姓航船上竊取衣服携之登岸適爲某號巡街華捕所見拘入捕房捕頭令押候解送公堂禀請讞員張柄樞司馬訊辦 
[來信節登]  
　　昨日英界新鼎陞棧來信云前日貴報英美租界晚堂宁内有新鼎陞棧主徐有林串竊衣服等情實則徐所開者係鼎升 
棧與新鼎陞棧無干請錄報端以昭核實 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日趙朱氏投縣署控陳汝炳等侵用公欵向索被毆等情至晚縣主汪瑤庭大令升堂訊究氏供故夫趙雲林向充案下錢糧櫃書派在閔行收漕法冬病故後欠繳錢一千餘千由小婦人典賣妝奩如數繳楚惟查得所雇櫃夥五人均侵呑公欵計陳汝炳欠錢一千七百餘千唐炎泉欠七百餘千張子雲欠五百餘千施連生欠四百餘千程英樾欠一百餘千向之索取初則遊約繼竟逞蠻曾央總書龔幼椿具禀請追日久未蒙淸理昨日小婦人親往各家索取伊等不念前情反將小婦人兇毆且被椎仆於地爲特𤁋忱禀訴請騐傷痕大令著卽退去候飭總書查明核斷○朱炳川控朱周氏糾人兇毆等情大令提氏質訊氏供夫故多年祗生一女贅童阿大爲壻去冬賣去墳地六分九釐得洋銀二千元遠族朱炳川欲將伊孫嗣與小婦人爲孫小婦人不允伊因砌詞妄控今呈宗圖請閱朱供小的與朱周氏之夫係從堂弟兄應由小的之孫承繼朱周氏偏愛女婿堅不允從小的亦有宗圖呈閱大令察得朱孫與朱周氏已出服顯係覬𧢢所得地價而起著具呈甘結以後不再妄爭○前有陳長氏者控張敬銘顧二卿串賣墳地等情大令訊供未結前晚飭提復訊顧供張托小的將墳地賣與戴雲舟得洋銀六百元先付四百元内有古墓未遷故留二百元未付張供是地係祖姑母陳張氏家祖墳小的與之商妥於出售後將墳遷去惟古墓不敢擅動致被戴扣留洋銀二百元現願將地贖回仍交氏管業大令准之將張顧交妥人保出料理 
[馬路工程局瑣案]  
　　前日施大郎扭龔阿三全捕房訴稱妻子徐氏被伊誘匿捕頭令轉解馬路工程局總辦翁子文太守倩襄讞委員黃衡堂二尹研訊施供小的係海門人年三十有四向操酒業前者妻子徐氏忽然失去今始偵知被龔誘逃遂往龔處尋見扭案請懲氏供小婦人年三十有三丈夫失業已久無可謀生囑小婦人出上傭工小婦人與龔素不相識並未隨伊私逃求恩明鑒龔供小的年二十有八在萬成二米行爲車夫並未將徐氏誘逃旋有曹全生者投案聲稱小的曾與施产好某日目見龔與徐氏在某酒肆同飲迨本月初六日尋回旋又被龔誘去尹飭各交人保出聽俟查明核辦○沈阿仁竊得某姓家布裙一條携至某押鋪求質被包探黃量海查見拘入捕房轉解工程局黃二尹研訊之下判責一百板驅逐出境不准逗留贓存候失主具領○慶豐紙店夥徐惠根投捕房訴稱去年十二月某日將錫箔二十塊表心紙三塊送交某航船寄至某處倉卒間悞送黃文祥船上今向索還不肯承認請卽拘黃送局究追捕頭令水巡捕將黃拘解工程局黃二尹向之研訊黃抵賴不承因命交人保出聽候查明實在情由然後訊供判斷 
[英美租界公堂瑣案]  
　　水巡捕黃鶴齡解張成蓮金囝到案禀稱伊等二人在浦中撈獲榮記報關行所失棉紗上海縣十九圖地保朱伯全知之勒索洋銀六十元後榮記行中人允出酬資商令將紗歸還伊等不允私自保得洋銀一百三十元報由小的連朱拿獲并查得金囝之弟亦與聞其事今已脫逃請爲訊奪金囡供小的撈獲此項棉紗十六包弟撈獲十四民均倩張售去其餘已被水巡捕吊案矣朱供小的不敢索詐讞員張柄樞司馬商之英總領事署迪繙譯官著一併管押限一禮拜内將所售紗價如數繳案○包探竇如海解流氓王明生劉錦章張五九到案禀稱伊等三人伺於馬产師洋行房屋左近見繅絲女工高金鳳高金珠乘倪阿和所御小車迤邐而來向之調戲倪略與爭論遞被毆傷腰肋報由小的拿獲將倪送入某醫院療治今特送案禀請究懲司馬判各責四百板枷一月期滿之後分别遞解回籍○包探顧福其解閩人吳阿順陳福康郭天其林阿陪到案禀稱伊等四人皆杉板船户昨與湖北帮朱元大錢阿洪爭傍碼頭由吳爲首行兇報經小的拘獲送請究懲司馬判將吳責三百板枷號兩禮拜餘人從寛斥釋○包探徐阿華解吳錢榮到案禀稱此人前已犯案三次今又行竊陸炳章家衣物報經小的拘獲送請究懲司馬判責四百板押捕房半年然後遞解回籍 
[法租界捕房瑣案]  
　　挑夫李阿四串同甲乙二流氓在招商局金利源馬頭攫取途人所佩對時表被捕拘獲解請訊懲讞員孫建臣大令著重責四百板仍將甲乙緝拿○常熟人潘全福年十二歲被匪徒誘拐來滬巡街捕覷破帶回捕房昨日解請大令訊供著留候家中人認領隨有錢隆生者投案稱小的係潘之戚串請准將潘領回大令命潘認明交錢帶去送歸其家○江北人陳王堪拆去新拓租界中竹笆被巡街捕拘獲解請大令訊明判令枷號一禮拜期滿責釋○小竊鍾阿狗在小東門外行竊鹹魚被捕拘獲解案請懲大令署重責三百板 
[金陵官報]  
　　三月十一日新授安徽徽甯道童德章到見候補道徐乃光調補徐州府齊蘭均辭赴蘇見撫憲知縣張銘謝委調辦龍蟠里火藥周差畢培先奉蘇糧道委海運差辭十二日都統額會壽春鎭宋朝儒到内閣中書饒智先到同知沈文孫補寫履歴十三日督轅牌示江寗城守參將章宗瀚參劾遺缺本部堂查提中營叅將張郁秝堪以署理福山鎭王幼山到知縣桂步瀛禀知起服回知分省從九周銘湖南來都司趙鶴松由籍來府經歴吳鼎雲禀知知州周桂馨下母憂十四日安徽知府黃霽由京來知縣趙錫昌典史丁駿章均由京來守備張永慶湖北來日本駐寗總辦商務天野恭太郎帮辦商務池部政次均見 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光都二十九年三月初八日京報全錄]  
　　宫門抄諭旨均錄正張○署江督張奏爲核銷金陵洋火藥局加造火藥支用欵項摺○大臣壽等奏保送司員生童考經濟特科摺○護贑撫柯奏江西省開辦巡警兼設警務學堂摺○又奏爲江西常備續備等軍酌量裁减改編並各軍文案教習暫行撤回停派摺太子少保頭品頂戴署理兩江總督湖廣總督臣張之洞跪奏爲金陵洋火藥局加造火藥用過銀兩造册報鋯恭摺仰祈聖鑒事竊查接管卷内光緒二十六年秋間江南辦理防務增募勇營因庫存火藥無多恐有缺乏之虞經前督臣劉坤一飭令金陵製造洋火藥局加造洋火藥十五萬磅所需料工經費並增開北廠碾盤機器及各廠添置器具等項估計銀一萬一千三百兩奏明動發在案兹據委辦該局江蘇候補道楊慕　詳稱查加造火藥增開北廠添置器具需用一切料物悉與洋商交易時値中外有事洋行格外居奇一應價値均係核實支給計自光緒二十六年八月二十一日加造開工起截至二十七年四月二十日工竣止共造成槍砲粗細各種洋火藥十五萬四千磅舊管無項新收江南籌防局撥欵湘平折合庫平銀二萬五百五十三兩有奇開除各欵遵照部議報銷章程各歸各部核銷計應歸户部核銷庫平銀二千六百九十一兩有奇兵部核銷庫平銀九百十八兩有奇工部核銷庫平銀一萬六各九百四十三兩有奇統共請　庫平銀二萬五百五十三兩有奇均屬實用實銷並無浮冐所有加造火藥收支各欵造具總數各册詳請奏咨等情移交前來臣覆核無異除將淸册分别咨送外務部曁户部兵部工部查核外理合會同江蘇巡撫臣恩壽恭摺具陳伏乞皇太后皇上聖鑒敕部核銷施行謹奏奉硃批該部知道欽此奴才壽全奎瑛堃岫跪奏爲保送司員生童考經濟特科恭摺具陳仰祈聖鑒事光緒二十七年四月十七日欽奉慈禧端佑康頤昭邓莊誠壽恭欽獻崇熙皇太后懿旨爲政之道首在得人况値時局帖危尤應破格求才以資治理允宜敬遵成憲照博學鴻詞科例開經濟特科本届會試前舉行其有志慮忠純規模閎遠學問淹通洞曉中外時務者並各部院堂官及各省督撫學政出具考語卽行人薦並著政務處大臣擬定考試章程請旨辦理等因欽此又六月初四日御史陳秉崧奏保薦經濟特科請飭破除夤緣積習一摺復奉上諭著各部院堂官及各省督撫學政於保送時虚心採訪果係望素孚確有實學者方准保奏等因欽此奴才等恭讀之下欽佩莫名仰見朝廷逾格求才敬崇實學之至意奴才等隨將所屬官員人等愼加體察細心採訪查有孝陵禮部員外郎榮賞留心時務器識宏遠定東陵禮部員外郎慶珍積有實學才具開展牛員馬世正内務府童生達純品學廉正淹通經史均堪備經濟特科之考伏候命下之日奴才卽將該員生等各年貌履歴造具清册咨送政務處查核辦理所有保送司員生童備考緣由理合恭摺具奏伏乞皇太后皇上聖鑒謹奏奉硃批所請著毋庸議欽此 
護理江西巡撫布政使臣柯逢時跪奏爲江西開辦巡警兼設警務學堂謹將大槪情形恭摺具陳仰祈聖鑒事竊前奉光緒二十八年九月十六日上諭袁世凱奏定警務章程著各省仿照辦理等因欽此當經臣附片奏請將九江道瑞徴調署臬司辦理巡警在案該署司到任後考求法則詳定章程據報於二十九年正月初八日設局開辦臣維警察之設在東西洋各國多以爲立國之根本其規制互有詳略而要以保安行政司法三者爲宗中國保甲營汛久成具文警察一軍誠爲亟務顧必先有其保安之實而後可以通上下之情如果以警察爲官吏之耳目舉一方之人心風俗民間之日用飲食良楛美惡無不周知一一爲之制防爲之化導患日以去利曰以興内政之修詎不由此惟事當創始畫一爲難現已由該署司於城内設立總局别設四分局陸續考取合格學生六百四十二名先設警務學堂派委文武教習令在事人員與考取學生皆入其中分途講肄中有官紳子弟文武生童願與考者一律收羅以開風氣卒業以後分布城廂内外凡緝匪禁奸衞生查户淸道開溝救火防疫之事悉以屬之俟省城辦有端緒卽派員分赴九江贑州漸次推行各府州縣其員弁均由學堂派撥以資熟手計小城所需各局及學堂經費每月約共用銀五千餘兩開辦製造之費尙不在内已飭藩司暫行借撥將來核實造報作正開銷應懇天恩飭部立案至緑營弁兵習氣太重窳敝不堪實與警察之意相背上年裁兵案内曾經前兩江督臣劉坤一撫臣李興銳奏請將裁存之兵改爲警察臣察看情形未敢稍爲遷就不得不另行召募以期名實相符除裁兵加餉一案現與署督臣往返電商再定切實辦法並將開辦警察章程咨送政務處户部兵部查核外謹會同署兩江總督臣張之洞合詞恭摺具陳伏乞皇太后皇上聖鑒訓示謹奏奉硃批政務處户兵二部知道片併發欽此護理江西巡撫布政使臣柯逢時跪奏爲江西常備續備等軍酌量裁减改編並各軍文案教習暫行撤回停派恭摺仰祈聖鑒事竊江西防營前由撫臣李興銳酌定軍制改爲常備續備等軍於光緒二十八年三月初一日編立成軍派定統領營官先後奏明在案伏查原定常備一軍續備四軍每軍一各五百員名共七千五百員名以通省幅員之遼闊山川这修阻用之分布巡防實屬萬難减少推綜五軍薪餉以及應用軍火等項每年餉需銀四十餘萬兩江西自二十六年因拳匪之亂添勇甚難爲比例此次所定軍需餉較二十五年以前抵除裁撤各師節省餉項每年尙增銀十餘萬兩本省司庫久已　不敷出近年以來水旱頻仍支絀情形較前益甚不得不於一切用欵力求節省　資挹注且各軍本由舊有防營湊集而成雖經嚴加淘汰而孱弱游惰之輩尙不免雜其間經臣與營務處司道再三籌酌惟駐记贛等屬之續備後軍五營弁勇尙稱精壯該處毗連閩粤伏莽濳藏山徑紛歧未能裁减議將此外四軍分别挑選各裁一營仍留四營勻撥原紥各處鎮守彈壓已於二十八年九月底將續備前左兩軍各一營十一月底將常備中軍續備右軍各一營一律裁撤遣散各給恩餉一月以示體恤其九江鎭所統新勁一營原議調歸西路作爲續備左軍中營今查該處久駐九江情形較熟且皆駐守砲臺未便更動應卽編入續備前軍作爲前營仍駐城其前軍分駐饒州之後營撥歸續備右軍爲左營右埠分駐義寗州之後營距統領駐之廣信府城道途過遠難於遙制改爲左軍左營以期聲勢聯絡愼固邊防至各軍原設文案係仿古叅軍之制兼責令稽查缺額加餉等弊用意正操無如一時候補文員中能諳悉兵事贊畫戎機者頗難其選而其職分與各統領將校旣非等夷又無統屬當事者或彼此齟齬循謹者但緘默苟容於軍政無甚裨益又各營教習訓練洋操原爲必不可少查外洋大小將弁無不由學堂出身教練之事卽以官兵任之故號令整齊指揮如意今歧而爲二隔閡殊多計自成軍以來已逾半載勇丁操演漸臻爛熟新委哨弁均能訓練教習一項暫可不設惟常備中軍酌留教習一員以供測繪此外各軍文案各營敎習先後撤回營中文牘由各統領自延幕友襄理不復委派江西現設武備學堂已飭該總辦於教練各項技藝兵法而外並將管領士卒之法加意講求將來學業有成卽又派充哨弁哨長拔其尤者再入學堂練習遞拔爲營官叅謀等任庶得將士一心不致與外洋軍制貌合神雜臣仍當督率統領營各官認眞操練並隨時嚴密稽查如有缺額扣餉等弊立卽從嚴叅辦務期兵歸實用餉不虚糜以仰副聖主整飭其行之至意所有常備續備等軍分别裁留改編並裁撤文案教習各緣由除咨政務處曁户兵工各部查照外理合會同署兩江督臣張之洞恭摺具陳伏乞皇太后皇上聖鑒訓　謹奏奉硃批知道了仍著認眞操練隨時稽查期收實效欽此 
 
