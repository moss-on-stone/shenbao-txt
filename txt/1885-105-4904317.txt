# 1885 - 105 - 4904317

 

Page 1

 
 
[三十六號畵報出售] [  申報舘主人蓮啓]  
　　本年二月間内廷挑選宫女以備上用曾於去臘見諸日報茲倩名手撫繒是圖以供衆覽其畵譜兩圖一爲沙君山春所繪一爲管君　安所繒筆致輕倩宜古宜今列入此次三十六虎畵報之首准於初六日出售畵報仍然九圖後附淞隱浸錄圖說一則閱者鑒此布 
[縮印精選大題文彚告白] [  點石齋主人啓]  
　　本齋去年敦請諸名家精選四書大題文彚業巳登諸報章現巳選峻共得佳文一萬五千篇製局則無縫天衣設色則翻新花樣典麗矞皇精華畢　可謂無題不備無美不臻近今罕有其匹習舉業者若家置一編朝夕揣摩何患不破壁飛去現於四月中出書分訂十二本外加夾板其價格外從亷如有躉售者速來面議遲則恐捷足者先得也此佈 
[請繳第二批古今圖書集成股銀] [  申報舘點石齋主人啓]  
　　本齋於前年　倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手橈鑄字模然後開印至今計已印成數百本雖未裝訂而書之式　字之精湛極爲雅觀諸君儘可先來彼覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀　每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交淸切勿遲延悞工是所禱盼再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見巿面欠佳且此書亦身本重大遂仍印一千五百部以符原議合併附聞 
[遊味蒓園記]  
　　光緒十一年歲在乙酉上已後二日倉山舊主折柬邀余游味蒓園是日曉起雨絲風片大有淸塵灑道之意俄而濕雲漸捲晨㬢微逗和暢之氣撲人眉宇乃命駕并挈陸小紅眉史及其靑衣連鑣共往至則園主人殷勤晉接入内稍憩諸同人亦至童鷗居士以足疾不良於行乘筍輿遍歴園亭余獨與霧裏看花客携手同行園大二十餘畝小憩處爲樓三楹樓南向樓外有軒一望空闊曠　豁目春草初芽芊綿無際行其上茸茸然若履茵席回顧見花房三四處皆以琉璃爲之其中奇花異草羅列殆滿多外洋種不能備悉其名但覺光怪陸離絢爛奪目而已兩旁皆有曲徑由徑而入左右竹樹靑葱翠潤欲滴以鐵網蓄家禽山雞以及珍鳥於其中飛鳴自得迤邐　一茅亭中置磁几石磴樸雅無塵俗氣亭以外則一泓淸水活潑潑地春風微吹作　縠紋水之中有峯兀峙望之若海上三神山亭旁繫一小艇余以不能使船如馬深以不得一試舟楫爲恨霧裏看花客顧謂余曰昨日我先來此陸月舫詞史同其侍兒曾操舟於此園主親爲捩舵直從彼岸度板橋泛乎中流不異於吳王採蓮之涇惜子未及見之也余聞其語悵然若有所失再行數步果見一橋欄上皆金銀藤小立橋上廻望軒外諸人若渺乎在霄漢惟聞童鷗居士與天南遯叟談詩笑聲烈烈不辨其語忽　望對面小徑中若有人行一似白衣送酒者轉瞬卽不見盖曲折逶迤故忽隱忽現也更前行又得一橋與前之板橋相望曹子建銅雀臺賦所謂攬二橋於東南若長空之螮蝀殆無以異是復尋徑登假山磴石崚嶒或如龍之臥或如虎之踞如兎起如鶻落皆躍躍有生氣升其巔則有東洋板屋一區樸素整潔室中以席貼地淨無可唾室之四面窗櫺亦以東洋紙糊之潔白明凈窗以外卽花蹊循蹊行扶蘇掩映香氣撲鼻蹊外繚以麂眼籬極目窺望則町畦縱横惜今年春寒料峭雨水太多豆莢菜花尙未盡發否則尤足引人入勝過花蹊復得一亭窻明几凈其旁有蒔花者數人正在抱甕灌園乃下亭復尋小徑仍返適纔小憇之處則倉山舊主南湖外史與朱君岳生已先後畢至相與誦童鷗居士之詩笑語讙然縷馨仙史最後至主人命酒共酌陸月舫小舫兩詞史曁陸小紅眉史皆侍焉酒行數巡倉山舊主言及此園之緣起始知是園本係西人之産該西人向以代造花園爲業無論何處園囿一經點綴卽生面别開而是園則該西人造以自娛者集諸園之大成經營締造尤極慘淡故其佳妙更出于衆園之上滬上中西各家所有名園不下數十百處然無能出其右者迨骸西人倦遊返國經錫山張叔和觀察向之購得以爲奉養太夫人之地觀察於公餘之暇日侍太夫人在園中遊目騁懷舞老萊之衣上金萱之壽太夫人顧而樂之今太夫人棄養觀察欲回籍守制且覩此園益不勝風木之悲擬棄此而去雖名園易主不顧也倉山舊主知而惜之因進言於觀察以爲太夫人靈爽式憑何忍棄如敝屣因勸開園聽人遊覽一則使舊業不致終棄一則使名園不致終閟一舉而兩得誠良策也觀察從之遂以莫春之月爲開園之期而我輩亦得以一擴眼界余因嘆觀察之孝思誠有如詩所云永錫爾類者焉夫天生此名勝之地又得名人手筆位置咸宜苟非有克享淸福之人烏足以當之太夫人頤養此園已歴年所春朝秋夕憑眺登臨無異於身在蓬萊挹琪花瑶草之秀享交梨火棗之奉孝子賢婦融融然洩洩然承顔順旨於庭闈之中其樂固非常人所能及今雖返駕瑶池不復戀人間勝境而遊此園者猶得想像其當年謂某花某草太夫人所培養也某亭某屋太夫人所憇息也樓之上奥室閎邃太夫人坐臥之處也樓以下軒窗四逹太夫人瞻眺之方也小徑曲折太夫人曾　婢以行也池水淸漣太夫人曾登舟以渡也凡園中之一草一木一磴一几草不有太夫人之手澤遊園之人慕之羡之歎之賞之而太夫人爲不死矣而觀察之所以奉其太夫人者亦足以矜式於後矣但謂是園之勝景無雙名區第一猶小之乎視此園也酒闌人散作别言歸高昌寒食生援筆記之如此至於吟咏藻繪則有同遊諸君子在鄙人謝不敏焉 
[閩事電信]  
　　昨得閩省來電知臺灣各口前爲法人封阻者刻已弛封商船往來如常云 
[日約撮要]  
　　昨報列李傳相與日本伊藤公使議立和約一事兹得官塲友人手示悉是約已於本月初四日議定大旨謂中日兩國駐紥高麗之兵定期四閱月後各自撤回伊藤君隨於初五日返斾東瀛矣 
[兵端可弭]  
　　西字報載有倫敦電信云英俄兩國大約可以言和不復以兵戎相見矣 
 
 

Page 2

 
 
[西人辭職]  
　　西字報言甬江兵輪船上之西人近有數名辭職而去或有爲炮手者不知其何意也 
[營口紀要]  
　　正任盖平縣徐璵齋大令古越會稽人由軍功得保知縣生性鯁直不避權貴前年因事被黜民皆寃之近爲李傳相所特賞委辦奉吉兩省金礦並監督電報局務頒給總辦兩省礦務總局關防一顆特飭普濟官輪船專送大令至營官内已抵埠矣○二月二十三日妥士威輪船開赴烟臺有山東人二百八九十名各向該輪帳房出銀八錢五分購買客票詎抵烟後西人復索船資示以票西人言此係僞物急覓帳房已杳無蹤影矣大盜不操戈矛其該帳房之謂歟○奉錦山海道博觀察僊逝後大憲檄委廣藹堂觀察接任是缺觀察自今正履新後暫借西海關爲行轅飭匠將署屋粉飾一新　定二月二十六日吉時入署屬下文武員弁曁本邑紳商咸往叩賀衣冠濟楚可謂大觀○營地自開河以來已逾匝月共到沙船三十三艘寗船十餘艘南船約五十艘因恐法人刼掠均不敢載物出口日前沙寗兩帮會議俟海口輪船出口時派人回南探訪信息再定行止云○怡和禪臣兩洋行會議在營口合開一新行總辦該兩行船事如有兩行可攬載之貨務必竭力吹嘘業已貨定福興洋行舊房脩飾開辦矣○前報述甯人沈迺亭診治領港西人甘立一事兹悉該西人實名流川近沈又治愈一西女該女年逾瓜破天癸未通父母恐其成癆瘵之疾延沈按脉立方沈命取獅毛白雄雞煮而食之病立愈沈之名乃益噪 
[榮任烏臺]  
　　陞任臬憲九江督糧道嵩廉訪崑特擢山西按察使一事本舘已得電傳上諭恭列報端兹悉本月初二日廉訪接有喜信屬下文武各員及本署書役人等手版爭投紛紛叩賀衣冠濟楚盛極一時按廉訪歴任劇煩循名卓著頌聲載道幾于有口皆碑今兹豸繡榮膺猷宣古晉旌旄北上時當有向春水潯江攀轅臥轍者矣 
[西江新語]  
　　聞萬載縣於日前奉到部定新章當卽由李谷士明府出示曉諭一律遵行内開剃髮匠轎夫樂工皆永不准捐考車夫舟子皆十年不准捐考餘照向例辦理此示一出剃髮店卽閉歇殆盡明府傳諭地保謂該店果自願改業當飭縣中另招外府剃匠承開該匠等不得自悔否則着卽照舊開張次日各店皆遵諭仍理故業亦閒有改業者其轎夫樂工車夫舟子人等亦不少改弦易轍風傳因某處剃髮店妄攀華族門首懸一狀元及第匾額京官嫌其褻瀆也遂奏請不准捐考以致波及其餘云○南昌府賀幼黼太守之夫人前日壽終署内太守卽向大憲請期服假二十七天殮殯如禮聞太守於喪禮極爲儉樸無異寒素家風夫以累葉簪纓一門貴顯而敦崇古處不肯趨時如此彼尋常百姓家自待奢豪暴殄天物待人苛刻不拔一毛者亦知折福於冥冥中否耶○前署鹽道喬觀察之女公子于二月二十七日于歸朱姓朱係安徽籍在江右業鹽因卽寄居迎娶儀仗倍極奢華較古之諸侯爛其盈門者且有過之無不及云 
[同知出缺]  
　　漢皋信云漢皋淸軍府張藕芳司馬開運蒞任以來循聲卓著近因慶太守丁艱奉憲委兼理漢陽府印務前月中澣赴漢川一帶公幹於月杪回署旋又以舉行勸農之禮渡河詣郡公畢回漢乃赴關憲之宴又赴升字營統領之宴酒纔數巡忽作嘔吐迨回署而病作翳治不及疾終内署一面照例禀請大憲委員署理其印信則由漢陽縣劉邑尊帶去存庫云 
[淞口紀聞]  
　　昨報列阻止法船一節兹悉前日十二點鐘威靖兵船上洋人又駕小火船至銅沙洋面偵探見法船已開去數艘祇存四艘仍在大戢山蛇山一帶游弋並未停輪惟聞鎭海口外忽有七艘佔泊諒卽由銅沙駛去之船也該洋人遂於四點鐘時回報防營防營亦於是時接得邵觀察夾函謂此事已照會俄法二領事令其設法阻止入口旋准覆稱法船雖在海面游弋决不遽入吳淞云云惟議和尙在將成未成之時該船出沒無常决無好意各防營須加意嚴防未便稍牛懈怠也○淞口民團統歸紳耆督帶東西兩局徹夜巡邏前晚東局團長與起艙帮某甲紛爭遂糾同該局團丁擁至同福樓茶肆評論甲寡不敵衆右絀左支正在無可奈何之時適某乙路過將甲喚回旋經局紳朱孝廉等聞知以其糾衆鬧事殊屬不成體統擬將爲首之人送懲以儆云 
[名字正悞]  
　　法使巴德　脫偕北京繼譯微君天津繙譯祁君乘海定輪船北上等情已列前報兹悉有人見其名片實巴特納三字其弟爲法公使之叅賛官名巴得諾自去年迄今亦居滬上刻和議漸有端倪故巴得諾君亦定於禮拜五卽本月十一日附輪北上矣 
[滬事瑣拾]  
　　前　下午外虹橋港口有各貨船乘潮駛入爭先恐後突有碼頭船悞撞米船兩相口角卒至打架紛紛墮河如蜻蜓之點水幸經隣船竭力勸解始得寢息○昨日虹口捕房派捕送　病犯至同仁醫院詢係向阿直現年三十八歲浙江鎭海縣人○虹口順泰碼頭至公和祥碼頭一帶木碼頭上年重加修換現在并將纜樁及欄杆重加油漆丹堊一新○小東門至大東門一帶地方小車往來不絶於途昨日上午忽有馬兩匹飛奔向南撞　小車二輛有一女跌傷頭額鼻破血流旁人不平代爲追赶不知此馬由何處逸出也 
[捉護賭窠]  
　　西包探頭麥根偕華包探王阿二禀稱昨夜查得虹口三官堂附近有人聚賭抽頭遂督同中西捕往拿至時各賭徒皆圖逃逸當卽獲住三十五名訊知陳德明蔡小狗賀長發戚維見周如洪五人爲首陳連寳王毛頭蔣世倫汪亦振蔣阿岳陳阿才徐阿全吳元生王大生張阿中陳小春潘金寳王阿仁傳仁德張阿洪趙阿幅陳忠義等三十名均在局與賭陳忠義圖遁跌傷并獲得賭具銀洋金戒時辰表等物一併送案各人均俯首求恩黄太守商之易繙譯判將爲首之五名各罰洋十元違則管押一月與賭之二十九名各罰洋五元違則管押半月陳忠義頭顱已受傷從寛免罰卽子開釋起案各物内酌提銀洋賞給出力之包探巡捕餘均充公 
[避債無臺]  
　　蔡順興燭店倒虧一案疊列前報昨日翁太守問案時又有男婦十九人投訴太守着將所有憑據一併呈案并逐尸訊明親爲登記監生胡善鼎上堂遞禀太守問爾可是胡培記答稱培記係父親今日未到蔡炳生曾將樓房十七幢平屋十三間抵去洋五百元現已轉抵與高易洋人得洋四百元一切憑據均在洋人手内太守問抵與洋人之憑據係何人出名答稱胡姓出名但究係蔡炳生之事太守謂現今淸理者係蔡抵與胡之事胡姓轉抵洋人應得胡姓理楚與蔡不涉况現祗詰查蔡之欠項若干至如何歸償則爲時尙早胡稱抵與洋人之時蔡亦知道我等均淸淸白白之事太守謂誰人不是淸淸白白之欵爾且退去細思又傳文昌莊夥傳文長問話傳稱蔡將樓房二十一幢之地租保險各單抵銀七百兩太守謂蔡實屬荒唐旣將房屋抵與黄泰隆何又抵與文昌莊難道有兩套憑據乎蔡稱黄處祗抄房屋號數章東帆呈上憑據稱蔡借去洋一百元係李少卿陳錦華作中陳李氏稱蔡向主婦借去洋一百元主人不便上堂特遣小婦人到案魏沈氏稱蔡借去洋五十元周慶福稱蔡借去洋二百元計金寳稱蔡借去洋一百五十元俞子餘稱小的代吳大盛米行將洋四百五十元借與蔡姓陳思盛稱蔡借去洋四百元除收淨欠三百五十元據蔡稱此項去年已還過五十九元現祗欠三百四十一元徐姓婦稱代陳經手被蔡借去洋一百五十元另自巳名下會項洋五十元鄭蔭培稱代馬金氏被借去洋兩次共計二百元許洪全呈零星借票共結欠二百元徐魏氏請追會洋八十八元包瑞洪請追會洋八十七元八角陳仁記請追會洋一百十元朱王氏請追會洋七十六元某姓稱有心平和尙被蔡借洋二百元借票由心平收執現往杭州 
 
 

Page 3

 
 
陳明榮請追去年地租洋七十元又今年春季洋三十元蔡稱尙有借某某小姐等五戶均不便到案現託吳姓老人在外太守着傳進呈上摺子四扣借據一紙計蘭小姐洋五十元王許氏洋一百元吳彩記洋一百元郁陸氏洋一百元金鳳洋一百元太守登記畢揮令各戶退去候示又謂蔡爾除房屋外尙須將現銀若干交出以便分攤蔡稱實在無從措辦太守着仍交原保 
[文人無行]  
　　上海縣學生員陳德晉偕弟德坤投縣控稱族人陳麗生藉端滋擾將我推墜河中幾遭不測不得巳備情控訴叩求提案嚴懲莫邑尊准詞飭提去後前日下午由帮審委員王司馬升堂集訊二陳供訴前因陳麗生供前夏由德坤央陳勝華作中借去錢七十千文言明按月一分起息至今本利分文無着前日向彼索取非但置之不理反敢串同伊兄德晉誣控逞兇借據呈驗原中亦已邀同來案請卽傳問情由司馬飭傳勝華上堂據供德坤向麗生借錢確由小的介紹無如德坤恃衿圖賴串同伊兄出頭揑詞誣控至麗生實無滋擾情事司馬廉得其情謂陳德晉曰爾旣身列膠庠豈可若是不端遂飭責手心二十下復謂德坤究竟有無借欵答稱確曾借貸麗生錢七十千向商緩日歸還麗生硬欲索取以致口角紛爭未敢圖賴司馬謂旣非圖賴何必揑誣飭卽押候赶緊將錢繳案德晉發學看管勝華麗生一併斥退 
[互毆送局]  
　　前日午後有甲乙二人在小東門内肆毆旋卽扭赴巡防東局局憲升堂提訊甲稱姓周名阿林前在朱阿二所開繩索店内爲夥積欠工資十餘元後朱因事挈家遠遁工資分毫無着刻因途遇向索詎朱非徒不理反敢逞蠻因此扭案請追乙卽朱阿二訴稱同在本城桂鐸弄開設繩索店嗣於光緒九年分接充八鋪甲夥遂將店託阿林管理詎伊乘我不備誘匿我妻今日途遇向索反稱欠伊工洋爲此扭請究追局員以兩造各執一詞碍難定斷卽飭通持片送入巡防總局經馮刺史略詰緣由諭令朱補遞禀詞以憑核辦周飭甲看管候訊 
[私釋賭徒]  
　　昨報列捉賭未獲一節嗣經該局委員某君查悉是晚實當場獲住賭棍三人扭至中途忽爾釋去此中曲折大有可疑因飭將該地甲及勇丁等傳案限三日内獲交犯事各人違于嚴比云 
[瑣案彚登]  
　　朱福根偕妻周氏并一啞男手携挑水桶遞禀聲稱爲土行生意住老八仙橋文和里啞子係傭工昨飭挑水被老虎灶主劉阿四霸住水橋不許挑汲致將水桶擊壞該傭亦被痛打我妻聞信出外又被伊夫婦兩人按住攢毆身上衣服踏　脚　劉亦遞禀訴稱並非不許挑水實因伊欠我錢文向索肇　翁太守　朱何人欠伊錢文答稱有爲乳嫗者與彼曾有錢文來往太守謂卽係索錢何致打架着將劉交捕帶回管押俟朱妻傷勢如同再爲核辦隨諭劉妻出外先將水桶賠償○前報列袁阿勝及妻戚氏控張厚銀欠錢逞兇一案翁太守查得袁戚氏逞兇掌張之頰反敢誣控張等行兇遂卽嚴行申斥并著將張之衣服繳案昨日堂期袁仍偕妻到案携到張之棉襖並稱張去年何以不來索錢直至今日向索太守謂爾去年爲何不還伊錢延至如今反云不夾索　張初到案卽認有租被錢文並不胡賴爾可將應找錢文交案袁卽當堂遵繳太守着張領去又謂袁汝妻前因紹興婦人欠洋五元涉訟公堂該婦陸續繳過洋三元尙少兩元着將借票繳案詎所呈實係假票兩元亦不來領人亦不到諒將眞票藏起以爲日後再索地步實屬凶悍異常爾今可先行具結備案烕氏着掌頰四十下以儆將來○小東門外飯店主陳阿寳訴稱十點鐘時有輪船水手五人來店吃飯吃至一點鐘之久該錢二百八十八文竟借端生事聲言菜　不好舉碗砸傷店夥流血滿身因卽報捕獲到兩人其三人已乘間逸去受傷人送入仁濟醫館血衣血褲呈騐旋有婦人朱徐氏訴稱兒子長庚年二十四歲在飯店爲夥今被彼等砸傷送在醫院伊父自病惟靠此子養家求請作主翁太守詰訊解案之胡子來張小根二人據供在廣利輪船爲水手現從香港到申至該店吃飯時已有三人先在並不相識我與伊拼桌共食伊等爭吵我等惟在旁解勸不料飯店中人　將我等拘押太守謂爾等可知該三人亦是廣利船水手否張偶露口風胡卽接口稱並非同船之人太守窺見情形謂張業已供認何必狡展不承着將二人交捕　回管　俟朱傷勢如何再行核辦○前報列刮破招牌一事昨經翁太守研訊原告夏阿根偕妻楊氏到案先據阿根供稱小的本在鄕下耕田妻在小東門外開新協盛烟館自母亡後我亦在店今被　阿二將招牌刮壞因之送案請懲太守問烟館於何時開設資本從何得來潘素來相識否如何將爾招牌刮壞夏楊氏供稱烟館開自去年四月十七日將嫁時衣服質錢并向夫之兩友人借得洋三十元作爲資本潘本在協順祥烟舘爲夥我夫前去吸烟因之相識後知小婦人亦開烟舘意欲拼股小婦人囑其出洋五十元招牌卽可寫合記潘無洋因寫寳記蓋我名玉寳也夏又稱本來關在外洋行街現移至十六舖橋西首豆腐店樓上我回浦東三林塘掃墓返申始行遷去詎潘卽來吵鬧且將招牌刮壞太守詰問潘阿二據供與伊私識已閱七年前曾拆開後知我在淸芬堂爲夥復與往來所趁錢文均交伊收管後開新協盛資本均由我出招牌亦由我做現伊又與巡防局什長周德勝相識欲將我拆開我以招牌由我所做故特將牌字刮去太守問爾出洋開店有何憑據答稱當時情好甚深是以未立憑據總共費錢四十餘千有摺子及欠洋筆據呈案太守見借據上係潘楊氏出面因着將潘夏二人帶出隨詰該氏爾店究係何人開設與潘相識有若干年答稱伊在我店中爲堂倌並不私識至據上名字是伊胡亂寫成欺我目不識字太守謂爾之名聲久已藉藉人口奚容狡　今旣不承祗得將店斷給與潘收管遂着傳潘等再詰謂潘現該烟舘准爾收管然犯姦之罪例所宜懲着笞責八十板夏楊氏連次犯案且不知廉恥亦着掌頰八十下夏阿根縱妻放蕩著爲管押 
[英界公堂瑣案]  
　　包探孔長生禀稱張趙氏投捕房報失衣服銀洋戒指等物旋由小的緝獲竊犯李和尙姚阿壽二人當卽起到原贜惟銀戒已被押錢五百文今始吊得押舖夥則尙未到案該氏申訴前中李認竊求恩姚稱並不串竊惟曾代李將銀戒質錢黄太守判各挿一月贜交該氏領去○妓傭楊梅氏訴稱曾與甯妓代掮帶擋洋五十元旋卽調往他家臨去言明先還二十元餘三十元出立期票須俟端節冉還至昨日該妓忽嗾陳德裕至我處吵鬧聲言須折還二十元定欲索回禀據爲此報由捕房包探拘陳送案票據呈閱陳供並未至該氏處索據吵鬧實因該氏堅向該妓索取現洋該妓無力由其母央我說明仍照前議到節照付該妓亦上堂供與陳同包探楊阿炳禀稱該氏原允到期收洋實由陳向索票據圖賴銀洋以致爭執黄太守謂陳事不于己挿身肇事顯見非安分之徒判押五天以示薄懲票據發還該氏俟到期回索可也○大馬路中巿仁大當舖主余霞卿控稱昨丁起駿汝茂康持有本舖質票共約當本八十千交洋七十五元取贖衣物鋪夥察得票係僞物當將眞票比較確有不同且查票上衣物日期號數鋪中並未受當因將二人及僞票贖本一併交捕今蒙送案爲此投質附呈　票求請比較不難立見眞僞丁遞禀聲稱金陵上元縣監生向爲綢綾生理在籍時有親戚金雲溪在茶肆中出洋二十元向不識姓名人買得上海仁大當票六紙我於本月初來滬託我代贖抵滬後監生寓二擢渡楷記棧昨令茶房汝茂康同往取贖當交洋七十五元當夥言票係假造意必金貪小受騙因向該舖說明來源不料舖夥卽將我二人交捕送案汝供是楷記棧茶房昨丁客令我同往取物黄太守商諸易繙譯謂丁備有如許銀洋往贖衣物决非已造僞票且票旣僞造鋪夥定必根查殊　丁實不知其僞所稱親戚金姓受愚事屬可信爰將僞票塗銷銀洋給還丁收一并斥退　巡捕解送因賭爭毆之一起人請爲究辦毛子山祝阿二顧阿桂胡阿旺余阿明等同供皆在洋行生理偶因鬥牌口角致被巡捕拘案黄太守商之易細譚判各罰洋兩元撥充醫院經費以儆○巡捕解送索錢爭毆之沈才照余阿三二人請訊沈供被余借洋十元還過若干尙欠本利洋四元向索 
 
 

Page 4

 
 
無着以致在路爭毆余供曾娶烟妓爲室因爲妓時借沈印子洋十元已還八元嗣我祇肯補還本洋兩元沈定要索取本利四元致與爭執黄太守以沈余均不應在路滋擾判各罰四開洋一枚索欠一節着自調停 
[輪船來滬日期]  
　　怡和洋行福生輪船昨晚五點鐘由香港開行來滬 
[儒醫助賑二月廿七日起至三月初六日止第三旬淸單]  
　　孟河馬培之名醫高弟子江雯靑先生精理内外大小方脉門診每號一百文出診每號四百文第三旬門診内症看三十一號外症看五號出診看三號以上均到敝會舘掛號共併成角洋八元錢四千文歸山東春賑登報奉聞[  上海籌賑公所施少欽謹啓]  
[浙省撫轅抄]  
　　二月二十九日知縣朱其恕管解京餉回省禀到從九品趙承恩禀知藩司委署臨平務大使禀安叩謝○三月初一日熊志方台郡公幹回省禀知厘捐局委紹郡牙帖差禀見卽辭羅嘉穱禀知本日接辦湖墅船局差○初二日杭道宋差人禀辭赴塘工正任臨海縣前署龍游縣薛贊襄交缷龍遊縣事來省禀到 
[蘇省撫轅抄]  
　　初四日藩轅管示照得署理吳江縣知縣申保齡病故遺缺查有候補知縣陳炳秦堪以飭委署理陳令未到任以前仍由震澤縣知縣趙昌言暫行兼理○初五日藩轅牌示照得寳山縣知縣張東瀛丁憂遺缺查有卽用知縣葛慶同堪以酌補 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[錄臺灣道劉奏陳法船封口疏]  
　　奏爲法人違背公法虚聲封禁臺灣口岸專礙通商請先咨明各國理論恭摺仰祈聖鑒事竊本年九月初九日奉督辦提臣劉銘傳行知法船定於九月初五日封禁全臺海口旋接法將文稱封禁臺灣海口由南西北東至外國名呌普安得島麥爲止等情到臣伏查法人無禮索詐背約開兵擾害通商殘虐百姓實爲公法所不容應亦各國所不齒我朝廷篤交柔遠屢示寛容而法人愈肆驕横不自改悔業經明降諭旨布告中外並嚴飭各省地方文武保護和好各國商民卽法人安分願留者亦在保護之列中國於法人可謂仁至義盡至不得已而接戰仍孜孜以保護通商爲先絶不議及封口者無非顧全各國通商起見不忍以法國之故貽累我和好各國也兹法人突稱封口查萬國公法本有戰國封堵敵國海口之例局外各國原不能禁惟論法人今日情形其不合公法不應封口者五不應封而准封有礙各國今後通商者亦五不能不先請咨明各國一爲理論查公法例載交戰師出有名者謂義戰若違背公法卽謂不義之戰局外諸國例得辯問法人始則無理侵我屬國繼則無理樸我防營反索我賠欵又先攻我基隆及福州船廠迨基隆滬尾敗後又分船擾及臺南安平旂後二口猶復冐昧侈談封禁試問封口先憑義戰戰且不義口何由封臺灣原止提出基滬安旗四口留與各友國通商各國行棧林立獨無法國商人法果理直兵强專欲奪佔臺地則臺澎沿海四千餘里無處不可登岸所建城池無處不可進攻乃法兵到處畏縮偏於各國通商不過二三十里之口岸肆行騷擾可知法人固不能得利臺灣特陷害各國通商耳其不合義戰封口之例一又例載軍旅虐待居民擄搶燒殺姦污婦女毁壞房屋及一切殘忍之事皆爲戰例所嚴禁并載陸路交戰有散兵刦掠必以之爲强盜等語今法人佔基弁兵姦擄燒殺無惡不爲甚將該婦女孩童擄入兵船有百數十名之多又在南北海面假稽查之名截刼民船魚米什物擄掠民人此等暴行實同强盜尙何配爲敵國而公然封口乎其不合戰例封口之例二又例載城池地方被戰者圍困局外者不得與之貿易封港亦同一例今法兵聲言攻臺不能爲竟日岸戰與我中兵爭尺寸土僅竊踞我所自棄之基降偏隅隔離城池遠甚何謂圍困抑知公法必待圍困而後准封口者原以敵國軍機糧草缺乏必仰濟於通商戰國始乘勝封口以困之使速求和故局外各國廿受禁商之損而莫違今臺灣兵精粮足器械裕如已非法兵所敢近犯卽再徴兵全臺義民百萬素習刀鎗一聞君父之仇隨呼隨應靡不裏糧坐甲誓與仇宼不共戴天一切軍需就地取用不　並無須求助外人是困之無可困速和轉速戰也法人封口果何爲者其不全圍困封口之例三又例載戰國徒以出示禁絶往來則非實力封堵與祇派數船在洋面梭巡而無定所者亦不作封堵論今臺灣沿海商民船隻四通八逹若實力封堵非有累百兵船不能法艦犯臺統計不過十餘艘其游弋臺南安旗二口者僅一二艘時去時來渺無定所其不合實力封堵之例四又例載封堵敵國口岸其勢衰弱而不實力辦理卽作爲廢他又載師敗歸爲廢紙今法人一敗於基再敗於滬屢北於臺南並不敢登岸交兵其衰弱已可概見各國應卽作爲廢他法人何得靦然封禁徒礙通商其不合實力辦理之例五此五者皆法人自外於公法原不應有封口之舉而於各國通商有五礙者祗得更申其說如通商口岸教堂洋行貨物商民所在甚多素由中國竭力保護今法兵偏欲攻犯商岸作爲戰塲彼此鎗砲相加更何能分辨某國某行某人勢必至互有燬傷保護不及其各國受害商民自應向法國理賠不與中國相干卽中國受害之處亦應取償於法因法人違例擅禁偏擾商岸其碍一通商交涉所欠洋行各欵向由地方官提追今商岸封禁原欠商民皆藉口於生計已絶草能歸還且有遷徙他處官中無可提追者勢不能不概從緩辦其碍二通商以洋藥爲大宗臺灣每年進口洋藥售銀計在四五百萬兩法人封口洋藥不通曾經紳耆公請從權劃出官庄准民自種鶯粟照例納稅助餉無碍民地五穀免眙洋銀漏巵言本有理事又爲公地方官自應准如所請將來鶯粟廣種洋藥勢必禁銷其碍三中國各省通商口岸甚我若盡如臺灣法人僅以數船虚聲便聽封禁則何口不可虚言示封恐各口商民均有坐困之虞大爲通商之害其碍四各國派撥兵船保護商民原係公法正辦今法船突來封港中國官照例嚴禁探水引港接濟有犯立斬各國兵船自不得與法船往來同泊一處以避嫌疑而免誤傷惟護船離岸太遠保護難周若泊岸太近法兵犯及近岸中兵必儘力開砲抵擊恐有鎗砲誤傷均不得歸咎中兵其碍五法人於公法旣有五違於各國通商又有五碍要皆於中國無損中國原不値與辯祗以臣歴奉保護友國商民之恩旨今法人逞兵臺灣專擾商岸倘各國未能執公法以全通商之區臺官亦祗能照戰例稍謝保護之責非不設法保護而勢有礙難不得不先以直告法兵現踞基隆基口原許封禁此外各口應否一概聽其虚言示封及應否專攻通商口岸以全友邦之處應請旨飭令總理衙門咨明通商和好各國以申公論而顧大局至法人竄擾臺灣形同盜賊臣責在守土惟有拚此微軀隨督辦臣協同在事文武率我義兵義民專待法人登岸與之决一勝負若輪船砲臺早經禀陳多不足恃臺防並不藉此爲短長他非所敢知也彼法人傳教互巿在所必絶萬無縱宼枉和之理早知廷議嚴切臣民一心亦無俟微臣瀆陳所有微臣按照公法請咨各國理論緣由是否有當伏祈皇太后皇上聖鑒訓示施行再臣曾將摺内情由面與駐臺各國領事官剴切辯明勿任法人違例封口以保通商據云事關重大必候國命未便擅阻等語合併陳明謹奏 
　　右奏稿於去冬由厦門友寄來惜爲殷洪喬一流人失去昨又由厦寄至囑爲登報爰卽照錄但中法現已修和此疏至今日始登未免如明日 
[黄花矣] [  本館附識]  
　　正月初旬予偶經上海學宫有感於今之秀才輒爲一詩附刊申報謂是冷澹生活荒江老屋中必有起而和予者月杪果得瑣蛣生由杭州寄予一書并和予元韻及自賦感懷各一首其才過予十倍其詩加人一等蓋天下有心人抑卽古之傷心人也至是時時有一瑣蛣生在予胸臆閒將俟荷花生日訪君西湖先拈此篇寄呈教鑒更望嗣音○吟毫替寫秀才眞不染靑衿半點塵廣厦大裘同此願荒江老屋有斯人文章果帶山林氣坎　偏纏疢疾身萬頃藕花舟一葉浮家當結水仙鄰[  乙酉三月童鷗居士李士棻作於滬寓]  
　　寄和李芊仙先生過上海學宫詩元韵詩序大旨借途中携楮帛禱叢祠者起興而責秀才輩無有叩杏壇而致瓣香之虔者是爲飲水忘源推之先憂後樂如范文正乃能踐秀才之實且云天下不少老秀才荒江老屋中必有起而和之者今撲並不秀才而亦不忌秀才且又深慕乎眞秀才遂越秀才之爼借秀才之箸和成二律惟先生足當莊子是大秀才之稱幸惠教焉○楮帛紛紛請禱來人情都望福門開身能履正思文正心更憐才勝子才上善最宜方以水高言不啻殷其雷寂寥蕭寺愁難破日取名章讀樂回○感懷用芋翁韵寄求正句閱世深時虎可馴未堪親處好相親炎凉總是栽培我逆順都爲供養人㘭滴固宜膠芥子長江不礙轉飛輪微塵能建寳王刹何必桃源更問津焦陽末學瑣蛣生初稿 
[乙酉三月五日偕弢園佩甫昕伯桂笙子茀翔甫岳生游張叔和觀察味蒓園首成二律乞同人和作]  
　　烟波小築近黄灘士女來游聳異觀五里恰當蕭寺半由園至靜安寺僅五里一園堪賦碩人寛水心山活三神似屋角花稠萬錦攅上下蜂房迷戶牗幾疑身入大槐安○南湖外史高三絶思以丹靑壽此園楊佩甫兄謂宜分景爲圖按圖題句如輞川詩畫韓序能令盤谷重裴詩和共輞川存季鷹鄕味鱸魚膾司馬風懷犢鼻褌自笑蜀中家立壁莵裘何日築江村Z>童鷗居士李士棻初稿 
[上海絲業會舘籌賑公所施少欽經收山東賑捐三月初二三日第六百十九二十次淸單]  
　　休邑胡勉之求保祖母及全家消灾淸吉六元璜涇曹齒德堂求夙恙卽痊移藥資五元古歙胡雲明求保伯父及全家消灾淸吉四元丁惇裕堂爲吟書姑久病求痊二元昭文碧桃山房主人祈保平安如意酬愿一元周浦高攀桂求足疾愈平安一元○純泰莊募昌册二千四十一號洋六元爛印三元虚對開一元○高郵丁鏡齋經收第十七次吳菓金募錢四千五百文合來洋四元素懷饑溺人經募昌字七百九十一號册愛蓮堂八元求可知齋敦經余琴記三戶各四元不留名同濟堂不留名春風講舍銀海珠光二茂山房銅柱軒似鷗舘沁梅書屋福蔭山房隨遇齋叢桂山房十二戶各一元琴記待月主人知非子鉄目居士洗紅居士音茂堂臥綠軒補硯齋安拙生九戶各半元又募昌字七百九十二號册周子儒王子雲湯星軺陳秋舫陳子和伍子介六戶各二元王叙勛培德堂王芹生富蔡氏孝先張氏曾子寛藩署衆鏕師思味廬守拙居九戶各一元蓮記梅記藝香室食硯齋延齡氏五戶各元馮氏錢五百文趙梁記五百文府署劉姓礬姓隨鶴齋王逢春田邦申南湖釣隱六戶各四百文桐蔭書屋張織記二戶各三百文枕山書屋半耕居安瀾主人寄生廬張朱姓王姓徐逹之七戶各二百文周奎氏無名氏周良洲無名氏徐廷臣無名氏周姓無名氏八戶各一百文又募昌字七百九十三號册仁和堂十二元有來子四元一齡童子程趙慎齋曹少賡百忍堂培杏堂無名氏倚桂書屋含章堂吟香舘九戶各二元劉濟臣梧月書屋傳經書屋樂善居士世耕書屋彭記包培卿沈吟槎夢蘭堂麟趾堂盡心人十一戶各一元無力子銅洋一元以上共三册合來洋一百零五元銅洋一元錢六千二百文○松江廣大號募昌字一萬九百七十號册瑞芝書屋二元心記二元謙吉堂汪一元菊記馥記蟾記庚記瀹記愼記六戶各四開一元以上九戶合來洋五元四開六元○湖北興國州牙釐總局未君則蘧募昌册一萬一千九百八十五號興國釐局四串文耘谷主人二串文朱則蘧二串五百念八文無名氏一串文宋丙錕一串文陳月波一串文匏繫子一串文董福曾張庶　鄭玉書王秋舲友記曹榕森徐誠甫楊丙坤八戶各五百文以上十五戶合來九八五平銀十兩零一錢三分以上初二日○顧景臯董懷玉繆嘉麟繆金水康守志周宗正吕繼和七戶合助洋十二元二酉主人十元王鴻藻求病速愈十元朱沈氏求病速愈續助六元瑞泰王紀沅節移喬遷酒席資四元求母平安合家免灾人五元宏度氏二元梁顧氏續助三四月捐愿一元○鷗海新關李希程募昌册一萬五千二百廿五號十元原册未來滬電報局代發濟寗解賑銀電報費計五元四角六分以上初三日 
 
