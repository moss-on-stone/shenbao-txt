# 1909 - 296 - 4913198

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章九月十七日内閣奉 
　　上諭貴州布政使着沈瑜慶補授欽此 
　　上諭貴州按察使着文徵補授欽此 
　　上諭廣西巡撫張鳴岐前得降二級留任處分着加恩開復欽此軍機大臣署名奕劻世續鹿傳霖那桐戴鴻慈 
　　宫門抄九月十七日召見軍機于式枚沈祖燕 
交旨 
　　九月十一日軍機大臣欽奉 
　　諭旨此次陸軍貴胄學堂畢業之成全恩厚福估祥富兌錦煜貴善鐸錫明溥琳毓逖著交專司訓練禁衛軍大臣酌量委用欽此 
論說 
[論籌辦審判廳之必要（雨）]  
　　中國數千年來學刑名者以吏爲師周内深文援引附會習以爲常求所謂如張釋之于定國俾天下無寃民者已不數數覯而何論司法獨立之制度與夫審判合議之妙用如彼西國者乎况乎社會之情形變遷無常閭閻之事故奇幻百出而决獄之吏又舞文弄法以益其病宜其法疎於敝網寃沉於九淵也我朝訂有大清律例固較之往昔似爲完密然援引附會入人於罪則否今始如一邱之貉是乃專制之國理所同然無足深怪持天下之平而洗良民之寃勢必在司法獨立之後司法獨立又必在審判廳成立之後矣何則審判廳設立則事由獨任職有專歸整理訟事之基於以立焉夫審判廳之成立必以養成審判人才爲第一義此婦豎之所同知本不俟吾之喋喋於其間然有衆人之所易忽一不注意則將有審判獨立之名無審判獨立之實而大禍隨之不解者此固不可不察也兹揭其大要有下列之數端 
　　一訟費規定問題中國古無訟費之名也然而投牒之小民因以傾其家或破其産者有之矣此無他官吏之徵求役胥之需索不飽其慾壑不止也各國則不然其聽訟也非不明課訟費以防健訟之弊而小民不聞有怨咨之聲葢各國規定訟費其所課乃限于訟費而中國不規定訟費其所課轉得借訟費之名以爲無限之誅求此明定訟費雖有似於虐民而實則愛民籌辦審判廳者所當注意也 
　　一刑訊停止問題東西各國之審理訟事也重在搜尋證據而不在用刑訊讞葢執證據以斷獄則千刑律者雖着辦難亦不能置喙於其間 
罪狀可不鞫而服若用嚴刑以懾之則何求而不得雖理直者亦將以榜掠之隨其後而爲所誣服其强暴不法者轉得以一時之認痛遁於法外决獄之不得其平莫此爲甚故審理訟事者尚多法邏察搜證據以實其罪不得用嚴刑驅迫之也 
　　一刑民事分理問題各國訟例分訴訟法爲民事刑事二部各司其事不相統屬中國古來不聞有民事刑事之名稱一切訟獄悉歸地方官之掌握不特形式上不分部而治且遇有訟事其性質之異同與案情之輕重亦漫不加察一以官勢凌辱之殊不知作姦者流固無寛待之理若因錢債細故而涉及訟庭亦豈可以待盜賊者待之耶故中國審判廳之設立民事與刑事當援各國成例分部以理之 
　　一新舊律參酌問題刑法之作用非服仇主義而懲戒主義也故東西各國之文明法律恒寓與其殺不辜寗失不經之意審判官於酌用刑律之時不依犯罪之時期爲採用新舊法之標凖而以適用之便宜爲採用新舊法之標準新法輕於舊法舍舊而圖新固也卽舊法輕於新法亦當適用舊法以减輕其罪仁民愛物此理自同司審判者當新舊叅用以示 
 
 
 

Page 4

 
 
哀矜而亦當熟諳新舊各律以資研究 
　　凡此數者實審判廳籌備上所不可缺之問題也禁姦暴鋤頑梗良民得所棲止貪吏無由横行凡所以平訟獄而息紛爭者將於是乎在籌辦審判廳者安得不先事而經營之耶嗚呼訟制之壞垂數千載覆盆之下沉寃良多審判廳成立之日即訟制改良之一大紀念日也不禁拭目俟之 
專電 
[電一（北京）]  
　　聞外部電致駐日公使探問日政府於伊藤薨逝後有無續派人員來東攷察之事 
[電二（北京）]  
　　陸軍部奏孝欽顯皇后梓宮奉移陸軍小學學生曁一六兩鎭兵弁均在關廟恭送 
[電三（北京）]  
　　鐵尚書考試陸軍游學畢業生規則極嚴應試者有難色 
[電四（東京）]  
　　漢城電稱韓國亂民蜂起陽歷十月二十九日夜在京釜鐵路伊院驛攻擊官衙並縱火燒毁暴動者三百餘人 
[電五（東京）]  
　　伊藤公爵國葬禮定於陽歷十一月五日在日比谷公園舉行葬地定在大井村恩賜館之旁地約千五百坪 
　　恩賜館者日皇所賜伊藤公爵之館也該館舊在宫城内日皇因伊藤等編訂日本憲法故於前年將該館賜與伊藤以爲紀念伊藤乃移建於大井村名爲恩賜館 
[電六（東京）]  
　　日本外務大臣每年於陽歷十一月三日夜舉行舞蹈會今年因伊藤公爵薨逝改延會期届時亦祇開晚餐會略存形式 
[電七（東京）]  
　　日本文部省訓令全國各學校於伊籐公爵國葬日一律訓話關於伊籐之勳功歷史 
[公電（北京）]  
　　申報館轉各報館都察院代遞江蘇舉人張毓英等補救銅圓條呈奉硃批着度支部議奏 
緊要新聞一 
[伊藤被刺詳情三誌]  
　　字林報載十四日大連訪函云昨晚此間兩次接伊籐公爵被刺消息惟殊簡略據稱公爵行抵哈爾濱火車站時爲韓人鎗擊彈中腹部一小時後即行氣絶駐哈爾濱日本總領事胸中亦受重傷南滿洲鐵路公司理事田中之足踝亦被擊碎並傷公爵之秘書官一員南滿洲鐵路公司總裁中村僥倖逃脫並未受傷刺客韓人四名即經當塲拘獲本地報章因被當道嚴禁自由紀載故今晨並無詳情登出民間情形極爲安靖今晨十點三十分鐘有專車 
　　伊籐遺骸抵此儀仗雖簡殊令觀者生感道旁駐觀者爲數頗衆前行導以軍號後隨日本步兵一隊再後則有四兵舁箯輿一乘上覆白氈蓋卽公爵之遺骸輿之左右有看護婦虛爲護侍蓋因公爵薨逝未經日皇宣布故猶不能作爲棄絶人世中村君及其餘各理事行於箯輿之前其他海陸軍官員各國領事則隨行其後沿路頗爲肅靜旣乃停輿於大和旅館以候今日下午某巡洋艦抵埠載送回日此間輿論咸謂哈爾濱東清鐵路總長華伐士中將及俄國鐵路官員將得保護不力之處分又聞伊籐公爵此次赴哈係爲商議將東清鐵路之一叚讓與南滿洲鐵路公司一事云十六日東京電云韓皇擬贈日洋三萬圓以助伊籐公爵葬費哈爾濱　附近之處拘獲刺客羽黨共有三十名外務部大臣小村已命將所獲各犯由關東總督審訊首相桂太郎宣言擬繼行伊籐推廣文化之政策 
　　文滙報載十六日北京電云此間聞日政府將續派大員以繼伊籐與俄國財政大臣磋商政務消息異常注意那相即赴日本使署探問該事並未得有實在消息故中政府已諭駐日公使向日政府訊問其主意所在 
[三省鐵路借欵仍舊辦理北京]  
　　外郵兩部與英法德美四國代表會議粤漢川三省鐵路借欵畢宜一切悉仍張相之舊故此案不久便能解决并聞該欵由郵部擔任且於約中註明所借欵項不得用於兩湖外之鐵路果爾則挽回之說蓋其難矣 
[法律大臣奏請釐訂秋審條欵北京]  
　　脩訂法律大臣片奏秋審條欵一書係乾隆三十二年及四十九年刑部兩次纂定原與刑律相輔而行蓋據律例以定罪名卽因罪名以定矜緩情實法至善也特歷時旣久例文疊經修改條欵仍沿用至今其原訂子目四十條大半不能槩括况此次修訂現行刑律一切罪名等次較從前多有輕重之分則將來核辦秋讞事宜自非明示遵循不足免分歧而袪疑誤臣等公同商酌擬請將秋審條欵按照現行刑律逐加釐正藉爲亭此之資似於法政不無裨益如蒙兪允仍由臣等知照法部會同妥愼辦理八月二十九日奉旨已錄 
[續誌端午帥在京情形北京]  
　　直督端午帥晋京紀事已載昨報現悉十一日詣乾清宫跪安時蒙攝政王召見垂詢要政甚多 
 
 

Page 5

 
 
自上午七點鐘至十點半鐘之久始行退出其奏陳事宜（一）陵　沿路查勘情形（一）直隸担任海軍開辦經費並常年經費届期當勉力籌足（一）直隸將來選定海軍軍港位置事宜並與陸軍部會商修築砲台辦法又商定陸軍部使陸軍與北洋艦隊聯絡一氣（一）直省開辦諮議局與督署會議情形又謂諮議局卽地方自治主體宜與總督劃清權限官民連絡舉辦奏陳均極詳細蒙攝政王温諭而退聞午帥此日進内係穿行裝服色云 
又　直督端午帥此次到京先往東陵查閱皇差路境旋回豐潤縣近唐山地方一行卽當返津後月底再行來京恭辦奏移差務 
[樞臣奏保梁鼎芬確聞北京]  
　　梁鼎芬起用消息屢紀本報現聞軍機王大臣慶親王等擬有封摺一件日内具奏該摺内容係請起用開缺卾臬梁鼎芬由慶邸領銜奏保又聞昨晨慶邸曾將此事面奏已蒙攝政允准日内卽當召見 
[學部頒發留學生分數文憑北京]  
　　此次考試留學畢業生除取列最優等優等中等各生業經名列榜上外其餘分數在五十分以上者尚有胡國臣周仁銳沈復胡承吉彭祖庚李照松王作棟謝正權賈錫祿郁應和程鵬年杜俊升蕭瀚倪啟瑞邱延舉趙宋卿馬柱田宗龍黃鎭磐周柏年周寳鑾盛時林翔唐時功黃昌驥康熊兆周韋德等二十九名現學部諭飭該生等於十一日到部領取分數文憑 
[紳辦千倉師範之部駁北京]  
　　前任江督端奏皖紳捐辦千倉帥範學校懇恩敕部立案一摺現由學部覆奏略云原摺内稱據安徽教育會會長二品頂戴江蘇候補道李宗棠呈稱職紳世居皖北服官江南現擬就江寗省城賃屋設立千倉帥範學校注重中國文學及與地歷史算術各科學先設簡易科二年畢業遞設初級師範優級帥範悉遵奏定章程辦理等情當飭寗學司查明詳稱該校現設簡易科以後添設初級優級等科次第秩然與部章符合自應據情奏請敕部立案等語竊查該紳李宗棠以獨力捐辦千倉師範學堂洵屬急公好義卓然可風惟臣部奏定師範奬勵章程初級簡易科必須由官設立年限在二年以上成績優著者方准給奬上年旅京豫學堂師範簡易科畢業請奬因非官立學堂曾經京師督學局駁覆在案千倉簡易師範事同一律所請將來畢業後給奬一節碍難照准據該紳原呈内稱簡易科畢業後尚將遞設初級優級師範等語是該紳志願甚宏初非安於小就查臣部前次辦理廣東敎忠初級師範學堂畢業成案以該堂係屬紳辦歸提學使管轄一切教授管理抣恪遵定章辦理當經臣部核准比照官立學堂畢業奏請奬勵在案千倉師範學堂與敎忠學堂同屬紳辦如果簡易科畢業後接辦初級師範完全科妥訂章程送部核准備案後將來畢業應准照官立初級師範學堂奬章辦理以昭激勸至優級師範無諭爲本科或爲選科定章每省止設一所均應由官高立以收統一教育之效該紳所請接辦優級師範一節應勿庸議八月二十九日奉旨依議 
[戴軍機賛成粤省禁賭北京]  
　　粤省紳商聯合各京官集議禁賭迭紀本報兹聞戴軍機鴻慈亦接該省紳商來函略謂粤省連年盜賊縱横實係賭風遺害現袁督有意禁賭望電致袁督早日禁絶免致爲害日深如恐此項捐欵無出某等情願担任云云聞戴軍機已於初八日早十鐘前電致袁督此事或能有成也 
[喇嘛呈請代奏恭送梓宫北京]  
　　理藩部奏據喇嘛印務處呈報本年九月二十七日孝欽顯皇后梓宫奉移山陵各部院文武大員理應前往恭送本印務處掌印章嘉呼圖克圖現在請假出口尚未到京卑護印扎薩克喇嘛羅布藏貢噶懇請帶領喇嘛四名文字僧衆二十四名前往恭送所有應用車馬齋食等項由各廟喇嘛得木奇等情願報効呈請由部代奏等因前來恭查宣統元年三月十二日德宗景皇帝梓宫奉移山陵經臣部於本年二月初二日代奏章嘉呼圖克圖帶領喇嘛恭送德宗景皇帝梓宫諷誦經咒一摺奉旨章嘉呼圖克圖著每日帶領喇嘛四名在梓宫前諷經欽此欽遵在案此次該護印扎薩克喇嘛羅布藏貢噶呈請恭　梓宫亦屬出於至誠應否照准伏候聖裁云云聞已奉旨依議議矣 
[京師近事]  
　　大學堂建築分科大學校舍現與日本工師某訂立合同該工師承允年内一律告成昨日已由度支部將建築分科大學經費發給該堂祗領計先付銀五萬兩日内即將動工 
　　郵傳部徐尚書面諭專辦粤漢鐵路事宜梁士詒將開辦章程内載工竣通車年限及收入商股數目逐細研究并飭梁君極力維持認眞除獘其前派之曾君則仍留會辦鄂境川漢鐵路事宜云 
　　法部署尚書紹正堂以各省所收屬縣罰金准其酌提一半留作各該縣公用一半解部充作經費　特通咨各省略云此項罰金應遵照部章辦理判罰後榜示通衢以免不肖官吏侵蝕舞獘每月收數由縣按月申報按察使司彙報本部至於所罰欵項每年分四季解京交納 
　　鹿芝軒相國曾在政府提議禁煙事宜謂京城市面各洋藥局私售烟膏者日多一日若非設立官膏局點派巡警認眞監售殊難抵制私售等語諸樞臣皆然其言聞於下月中旬鹿相國當奏請實行開辦官膏 
　　文華殿内之書庫現經内務府盤查書籍發現天生成木質人一個用 
 
 

Page 6

 
 
錦匣貯藏五官肢體皆備外用黃殿袱包裹上書庫神莫動四字各王大臣等咸往該庫查看蓋係前明之物然究不知該木人歷史如何也 
　　北洋造幣廠十足現銀甚爲缺乏現由長蘆連庫借用三十萬兩以便鑄造銀幣 
　　各省應行籌備第二届憲政事宜業經各督撫將籌備情形先後專摺具奏現學部復將由第三年至第九年各省逐年應行籌備學務各事宜遵照前次諭旨擬定詳細辦法編列表册通咨各省督　查照遵行按年籌備 
　　美國駐東使署海軍武員西亞君日昨晉京即由署理公使弗列查君偕同赴外部會商要公 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[海城鬍匪近又猖獗遼陽]  
　　東省鬍匪屢撲屢起久未平定近聞海城縣屬又有鬍匪七百餘名結夥横行到處搶刦勢甚披猖地方官不能彈壓聞已電致省中請兵防剿矣 
[浙商跪香求免警捐詳聞杭州]  
　　杭州省垣各商人因加抽警捐跪香求免已紀前報專電兹得詳函云十五日上午合城商界聯集數千人齊往撫署跪香叩求蠲免當經增中丞飭仁錢兩縣善爲勸諭詎仁邑尊蘇大令竟將各商原禀擲還不閱於是商情愈形激烈擁擠喧譁不堪言狀時衆中有某店夥一人挨受重傷蘇大令亦一時不能回署遂揩各商同赴商會由潘赤文總理再三勸導大令亦允將受傷之人送院醫治並將商家困苦情形允再陳明撫憲衆始解散下午中丞牌示衆商略云浙省各府州縣辦理巡警半皆出自商捐省城爲各府州縣表率豈可讓美於列郡前所謂比照房捐者不過以房租之多寡視商業之衰旺以定繳捐之數目立意極爲公允所繳原係巡警捐並非房捐之外再加房捐各該商毋得誤會仰巡警道杭州府督飭仁錢二縣仍遵照前批主客各半一律繳捐如十元之房租約計所繳巡警捐每月不過五角主客分認僅各出二角五分其小本經紀生意最下者尚在免繳之列事極細微不可吝此區區自蹈抗捐重咎各該商等不乏明理之人毋得受人愚弄率行來轅禀凟云云未知衆商能仰體憲意合 
[粤督電陳購回東沙島情形廣東]  
　　粤督致外務部電稱東沙島交涉一事由魏道自前月初旬至今與日人磋議三次現將收購該島事項議妥三事擬照所訂議結一面由善後局籌資撥給交付並另委妥員前往會同接收兹將定議事項大略電陳鈞鑒一東沙島務照原議由粤省收回管轄自行興闢一東沙島物業由粤省收購自訂議交價後該島原雇臺日工人一律離去該島另由粤省自派專員督率工師工人接辦一指定收購之樓房塲廠運道工程物件等由粤省備價十六萬元向日商購回訂期一次交清其在該島折毁廟宇及漁民散失産業除訂明現存房舍照數給還不再索修費其餘散失無着之産業應照給賠償公共産業費二萬元私家産業費一萬元該費即在購價内扣除 
[直隸諮議局之近狀天津]  
　　直隸諮議局自八月十六日經直督召集臨時會至月底止此半月中各議員煞費經營共擬全局辦事章程三百數十條自九月初一日開正式會以來每日逐條復加　究現已議决通過聞自十二日起開議督憲交卜之議案及諮議各事件云諮議局組織委員會已紀前報兹悉財政委員會長爲仇翰垣理事三名爲李搢榮張錫光丁宗嶧又各委員劉丕承等共十九人法律委員會長爲籍忠寅理事二名爲于邦華崔謹又委員王法勤劉春霖等共九人庶政委員會長爲張銘勳理事三名爲高俊浵王邦屏高書官又委員　啟宗等共十九人 
　　十一日下午一鐘直隸諮議局議員會同直紳假東馬路宣講所開憲政研究會到者百數十人首由諮議局議員孫君洪伊報告開會宗旨略　諮議局現已成立而我國民憲政知識異常薄弱將來開國會實行立憲進行恐多觀望是以憲政研究會不能不速行組織云云後由議員于君邦華演說大略相同當即公舉組合員永平七屬地方自治會長諮議局副議長谷太史芝瑞本邑鹽商王君紹蓮議員王君法勤孫君洪伊等二十四人孫君洪伊當塲提議籌畫經費辦法擬請各議員由旅居費項下各捐銀十兩首由平泉州議員張君退菴認可大衆隨即贊成立籌經費一千五百七十兩辦事處則假河北三條石直隸地方自治研究總所其籌進行辦法 
分類新聞政界 
[委員查勘各屬荒産杭州]  
　　浙藩顔方伯以浙省田賦迄未復額溯自承平至今已歷四十餘年生齒日繁開闢日廣宜無未墾之荒上而杭嘉湖紹衢嚴六府屬所報原荒各産頃畝爲數尚復不少比年以來　諮博訪大抵燹後各屬鱗册蕩然失於清理任由土客自報承糧匿熟作荒以多報少相率欺隱莫可究詰遂使國家固有之賦歷年虧耗於無形自非澈底清查不足以分荒熟而昭實在當此時艱欵絀籌餉萬難各州縣宜如何力維大局自顧考成豈容因清理不易任聽蒙蔽長此請蠲致虧正賦兹届秋成應即由司委員分往各府會同各地方官確切查勘所有前報荒田内有成熟匿報者不咎旣往先令和盤托出各年沙淤石　亦應一律禀報復額不准缺誤倘敢仍沿舊習扶同飾混一經查實定將印委各員一體嚴叅或有莊保把持堅不實報亦即提省嚴辦現特飭　會同印官周歷各鄉勘明上年報荒各田地如有墾復隱匿不報者責令和盤托出不咎旣往務於本年一律報明復額倘荒蕪田産實未開復　令分年認墾先行造册送候詳咨一面仍查明鄉村都圍坐落土名頃　 
 
 

Page 11

 
 
分數妥議招墾清理章程繪圖造册送司以便具詳請奏該印委務須破除情面認眞查勘核實開報倘敢扶揑及並不親詣勘查一經復勘訪實定即一併叅辦愼毋嘗試 
[開辦度量權衡局之佈置蘇州]  
　　蘇撫瑞中丞昨准江縣來文以農工商部籌辦畫一度量權衡事宜業已設立製造用噐工廠蘇省度量權衡局應設於何處迅即核定見復等情瑞中丞查蘇省度量權衡局自應仿照江寗辦法附設蘇藩司衙門以藩司爲局長日昨已札司設局並飭妥議辦事章程詳候核明奏咨立案現悉陸方伯已於十六日設局開辦并委署内文案候選同知汪駿孫爲該局提調現正妥議章程以便詳咨核奪 
[監理官整頓錢糧積弊政見武昌]  
　　湖北監理官程京卿刻以各屬丁漕上下忙串向有定額惟房書舞弊每註錢糧票上數目其字非草非篆係屬自揑暗記以便任意苛算使人無從查核久已成爲習慣特會商陳制軍由司通飭各屬以後於錢糧票面須註明應完若干折合若干一律正書勿得再作暗記以杜中飽而紓民力 
軍界 
[船政局被災之警報福建]  
　　馬江船政衙門甫經修葺費用五六千元不意於初一二兩日突遭颶風署内全座瓦片漂零又兩學堂書院圍墻層樓各廠所亭子東西兩廊大半傾圯健丁營幾如瓦礫之塲各洋樓亦無不墻崩壁倒署前旗杆全行折斷大松樹兩株爲風拔起飛越過山自初一晚至初二晚廚房不能舉火在工人等俱枵腹以待稿房内存儲案卷被雨淋濕潰爛雖檢亦不完全業經楊提調將船廠受災各情禀報松督察奪辦理矣 
[札飭嘉湖兩防嚴拿盜匪杭州]  
　　浙撫日昨札飭嘉湖兩防文云嘉湖一帶近來盜風日熾搶刦之案層見迭出而尤以長興秀水等縣爲最多頃閱報紙本月初二日夜秀水昭二庄伏字圩地方復有連刦李有庭等十餘家拒傷事主縱火延燒情事必非無因該管文武平日捕務廢弛殊堪痛恨秋收在即戶有蓋藏正匪徒欲逞之際應飭嘉防湖防各督帶督飭各管帶會同各地方官嚴拿懲辦以懾匪胆而保治安札飭立即轉飭限文到半月内務將各案贓盜悉獲究報逾限不獲或再另出重案定即撤參不貸 
[改委保商緝私營統領武昌]  
　　湘省毗連川黔一帶時有大帮土商持械闖關偷稅又有土匪搶刦商民前經駐鄂督辦土稅柯遜菴侍郎會同卾督湘撫奏設保商緝私營兩營派委湖南候補知府吳太守本植充當統領現因查得吳守有侵天稅捐情事柯侍郎特電令銷差改派湘省南西兩路巡防隊統領陳斌生兼統飭令認顚整頓毋越權限 
[札飭續備兵回標會操鎭江]  
　　鎭江府屬各防營刻奉兩江督練公所兵備處札略謂本處詳調續備兵操演查定章操一月此次减爲半月以示體恤業奉督憲批准變通仍發一月全餉等因黏奉札飭傳知該兵士限於十月十五日一律各回原標聽候操演 
學務 
[創辦簡易識字學塾續誌蘇州]  
　　蘇垣簡易識字學塾前經代辦初等小學孔主政昭晉遵飭籌辦各情已紀前報兹悉此項簡字學塾業經釐訂章程先在城内東南西北中五路設立五所就年内辦成十所兹將所訂簡章錄下（一學額）每塾學生五十人（一程度）年長失學與夫寒畯子弟已届學齡不能入初等小學者（一科目）修身識字習字珠算（一鐘點）每日五小時（一年限）畢業年限分三類第一類三年第二類二年第三類一年 
[家政講習所開幕天津]  
　　直隸提學使傅文宗之太夫人創設家政講習所一處專以家政衞生國文珠算等科學敎授宦家婦女業已組織完備於九月初四日開學一時聞風而至者有百餘人之多 
[金壇女師範成立鎭江]  
　　鎭屬金壇縣幼女學堂前經提學核准附設女師範學堂所有各科敎員均盡義務現已將課程劃定廣告招生并擇定二十五日開校云 
[部飭具報學界籌備情形河南]  
　　汴學孔文宗現奉部電以省城優級師範中學實業並各屬初級師範城鎭鄉兩等小學應速依限設齊所有師範普通實業專門四項學堂宜各按九年籌備事宜分類列表具報業已通飭各屬遵章辦理矣 
實業 
[勸業會通會運魚方法南京]  
　　南洋勸業會事務所通告各屬文云各處天産水族必多養魚之方或未能盡善遠道運送不免爲難兹由本會調查員郭君鳳鳴開具養魚方法三項堪以查照辦理郭君精研漁業曾歷歐美所開方法必切實可行用特另紙印成分别通告即希查應辦理（一）轉運活魚噐具大小式様不等或用木爲之或用鉛板製造均可惟轉運路遠無論輪船火車總宜魚小噐大小多勤換使魚多得養氣爲要天熱時須用雙格噐具面挖小孔上格藏魚下格藏洋以免損壞（二）酒製魚類魚出水後即用火酒浸好集儲罎内或鉛板箱均可俟運到到塲時另用玻璃瓶分裝（三）製造魚具模型無定法　視所用噐具如何照様縮小若干分即可 
[松郡延長物産會期松江]  
　　松郡物産會現因各處欲觀者衆連日天雨致阻跡遂公决延長會期俟二十一日女賓觀止後從二十二日起至二十五日止再放男賓參觀期四天 
[重古鎭組織商會分所松江]  
　　青浦縣東北鄉重北鄉重古鎭係米麥　花出産之區商業素稱興盛兹由汪銘伊徐變濤强聯生等諸君發起　織商務分所於本月十一日假座時敏學堂開會商界到者約百餘人　學兩界亦蒞會贊助午後一時開會先由許君士廷宣布開會宗旨繼由朱君頌莪演說保衛利權及給合團體之關擊末由汪君銘伊演說從　 
 
 

Page 12

 
 
商情渙散之原因及此後商務發逹之希望聞者鼓掌旋各書名簽押振鈴散會時已薄暮矣 
[陶業學堂經費之困難江西]  
　　江西磁業公司總理康特璋舍人現在饒州經營新廠已經落成所創辦之陶業學堂刻正添招生徒分爲兩等其有中學預科及小學畢業者則爲陶業學堂之選未入學堂者則併入公司專學職工因辦法趨重實用經費又須增加該堂經濟毫無憑藉全由康君獨力籌畫困苦情形當可想見惟磁業爲贛省最大出品尚望江西大吏竭力提倡俾其永久成立則陶業前途之發逹可預期也 
雜記 
[直督維持博覽院之一班天津]  
　　北京農試騐塲附設博覽院所有珍禽異獸爲直督端午帥所捐助者居其多數現經該院監督等陸續擴充增購外洋動物約値五六萬金因經費不繼又函請午帥量爲捐助聞已允再助三千金俾得集腋成裘云 
[銅元充斥之貽毒鎭江]  
　　鎭江丹陽一帶邇來銅元充斥錢價日跌洋價日漲各業紛紛共議抵制之策相率同盟演劇或改洋碼或增貨價並聲明洋價禁止擡高欠帳一概停止生計日艱於此見之矣 
[押犯脫逃之糾葛蘇州]  
　　蘇垣吳縣待質公所内收管之汪祿卿一名於本月初間在所脫逃聞汪係誑騙閶門某商鉅欵被某商赴農工商局控告經局中裁判員判定發回原籍丹徒縣監禁五年已經上詳奉撫憲核准日内卽將收禁起解詎汪得悉情形乘間脫逃原告某商以縣中不早收監疑有别故擬卽赴各憲轅控告矣 
[司事誤良爲娼之荒唐杭州]  
　　海寗州峽石鎭南卡某司事時有藉端索詐之事商民恨之重陽日大醉之後乘興尋花問柳至方便衖内途遇某業董家眷誤以爲土娼也出言調戲之該家眷驚而却走避至案識之蕭姓家轉瞬間某司事即隨之而入出言無狀醉態可掬酒興愈狂乃飭人喚到巡士始扶之而出事後各業董代抱不平齊至總局理論據局中人云委員孫太守已晋省矣 
[卾屬水災辦振近狀湖北]  
　　湖北因水災缺糧奏准在天津保定一帶採運玉米所有火車運費亦經奏准减免在案兹陳制軍准郵部來電謂運振免費上年順直曾有成案惟事關路欵應由尊處將需用糧米名色數目及採購地方裝運次數期限散糧處所先行商定奏明立案以昭愼重一面祈將委員銜名人數起程日期並獲照式様一百張咨送本部以便通飭各站云云當經陳制軍電復謂現派委吳令炳奎王令家積馳往津保一帶採買玉米擬一大萬石爲限分批運鄂此項雜粮係撥付漢陽府荆州府安陸府所屬被災最重各州縣設局平糶此濟民食以後如須添購當再隨時電聞並飭委員赴部面禀一切護照式様已飭振局刷印寄呈請通飭各站遵照次日陳制軍又電致郵部謂鄂省派委吳令炳奎等赴津保採購玉米昨奉旨以一萬五千石爲限災區振糶並舉需糧甚重現在糧已購齊卽須分批由火車運漢照章减收半價祈带電飭各車站委員照辦俾免委員久候遲誤至禱旋接該部覆電以前准來電已飭各路局按照半價收費嗣因聽候尊處發來護照式様轉發兩局核對始行開運昨奉來咨嗣將護照札發照辦並據吳令來總局面稱初二三起運等情似非路局延誤希電飭吳令等遵照又陳制軍以本年濱臨江漢各州縣被水成災錢糧短收進欵日絀查隄查振委員絡繹且須籌辦新政在在需資支絀情形已可想見查向例出差委員省局不發川資者各屬有因致送贐敬一項原以州縣錢漕平餘較多略加分潤亦聊憲僚友之誼現在錢價日落大非昔比自顧不遑何暇及人誠恐籌賑局派委查勘隄工各員收受嶒贐情事曾面諭該局司道諄囑奉委查災各員不准收受分文一面發給川資使敷夫馬船支之費經過各地方由州縣妥爲照料而已 
清談 
[伊籐之彈]  
　　伊籐氏之爲朝鮮統監也韓人之大辱也積三數年亡國之涙掬其孤忠之血誠迸而發之於一彈白烟一縷而全球震驚爲暗殺史上放一異彩嗚呼韓國可以亡矣 
　　吾知此彈一出而凡類於朝鮮任人宰割而吞聲飲恨以　苟安者聞之必之驚魄動而不能安枕吾知此彈一出而凡類於日本之堅持進取主義者聞之必惕然有所警省蠭蠆有毒而况乎國怨毒之於人甚矣世之主張强權者愼勿謂弱國之無人也盍三思之 
[敬告議員]  
　　諮議局議場者非從前之會課場也不必人人皆有一萹好文字也如必人人備一議案則議題有限必致大同小異疊牀架屋徒增一番通讀提議之手續而浪費議事之光隂而已爲議員者亟應注意於三數重要之議案而共同研究之兾達爲民請命之目的而止勿再以瑣瑣碎碎無謂之議案進也且勿以題外之枝節在會場上作無謂之辨駁也 
雜著 
[明夷草（錄國粹學報）]  
　　無心爲咸有心爲感未接物則虛遇物則感精往神來有親可久如物之有觀慮有感動有感化皆從眞處流通即不謀而而氣類猶相呼召今有頑冥不靈之人白首如新實未知此點眞處 
　　大壯大者壯也剛以動故壯天下惟埋　　氣壯然非先自體認非禮弗履未易語此　小人用壯君子亦有用罔之時須看盂子　然之氣方可語剛動故壯 
　　文王之化始自關睢而後世之亂繇晨牝　闈人家之第一要也故家人父子兄弟未　皆正而先從利女貞始可不畏哉然閑有家則悔亡嗃嗃則悔厲吉悅以動歸妹則永　知敝焉是在敎家者言有物而行有恆一　不苟而已 
　　險在前見險能止爲蹇服聖人之明哲險　動動而免乎險爲解服聖人之才諝然　矣在蹇只曰反身修德省躬之道也在解則　赦過宥罪救世之心也蹇則反修解則赦　正聖人吉凶與民同患虔虔之至意 
　　凡人忿懥中别有一天地只見其是不是其非也慾火中别有一天地只甘其迷不圖其醒也顔子一生只是不遷怒不貳過學者下手功夫懲忿窒慾便臻不遠之復至係益贈曰見善則遷有過則改損益之大大象克　其要已 
　　君子與小人君子常居其詘故以五君子决一小人曰揚王庭孚號有厲吉自邑猶曰不利即戎聖人如此其鄭重也今之君子特　太過嫉之无容激成黨禍亦不讀易之禍 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[報告書]  
　　江蘇諮議局財政審查會報告書（限制銅元案） 
　　九月初七日奉議長交到制台交議限制銅圓案節次開會審查所議各節公推孫君啓椿汪君秉忠凌君文淵周君樹年協同擬稿照錄如下 
　　伏查制台提出限制銅圓議案分治本治標二說謹將已内開各理由分别審查如左 
　　一嚴禁私鑄犯則重懲私鑄種類極多凡本省私鑄宜責成州縣嚴禁外來私鑄宜責成各關卡嚴禁雖大利所在犯文網者難絶其萌然法令所關不容寛弛應請實行 
　　一限制數目限制數目有二議一限制鼓鑄委員口述現已停鑄無庸置議惟裕寗裕蘇等局銅元紙幣亦應一律停發一限制流行必須確知本省民間流行銅元之實數設有財政機關以統馭之始可無過不及如光緒三十四年春京師錢價低落官發帑藏收買銅元以爲維持能否倣行權操自上 
　　一使銀錢有一定之價値按此說係指畫定銀錢比價而言價有貴賤錢之比價賤則民間物價必因以日貴有碍生計比價景則外來銅元必灌輸本省宜兼治標之說行之免生他弊 
　　一元滿用元角滿用角其畸零不成角數者始以銅元爲補助之品按此說即畫定比價後兼定法償之意也法償旣定則大宗銅圓無從輸入實爲不限制之限制與畫定比價之說並行較爲完密 
　　綜觀四說前二說雖曰治本亦近治標後二說之第四說雖係治標惟與第三說並行又近治本行前二說雖可救獘補偏行後二說庶幾清源正本然審查員一得之愚竊謂供求相應價格相當自無流獘今銅元之實値如是充斥又如彼驟定法償公家並無兌換之所大宗銅圓將何所歸據此推測假宜速設兌換之所方可實施一面仍當仰求政府迅定幣制幣制旣定則舉國大同不待枝枝節節爲之而累年所受銅圓弊害一旦擴清實於國計民生大有裨益若何答復大府之處應請議長通知議會公决施行 
議案 
[江蘇諮議局議案]  
　　撫委員演說改訂釐金征收方法今日奉撫憲命來會陳說意見議案第七欵議改訂釐金征收方法查蘇省釐金向分蘇州松滬兩總局兩局所收釐金除抵賠欵二百萬外近年先後奉撥陵工海軍經費新舊軍餉浚浦經費學堂各局所開支並新政用欵合計每年已入不敷出約短二十餘萬部派撥欵絡繹而至尚不在内凡支解之項均已銀計而征收方法蘇滬兩局除牙帖廠紗沙船名項大宗貨物落地捐向章收銀絲繭等項向章收洋此外各水卡百貨米糧以及上海落地捐米粮窰貨等項向章均以錢計向以銀洋計者解欵並無折耗以錢計者收錢解銀虧耗日鉅無可籌補於是銀元銅元分成搭收洋價市價不無叅差蘇局五成收錢五成收洋洋價每元作一千文以所收五成之錢按現在市價扯平折算每元合錢一千一百六十文若以銅圓市價計之僅短一百數十文滬局錢欵凡屬落地大宗多由認商總繳水卡内米糧棉花兩項均以錢計惟有水卡貨捐三成收錢七成收洋洋價以滬市制錢銅圓兩項之價扯平核計每圓合錢一千二百六十文若以銅圓市價計之亦尚短數十文此項洋餘蘇局每年約得銀九萬餘兩從前一千六百餘文易銀一兩規須一千九百六七十文而以五成之錢易作銀欵每年約有四十五六萬暗虧亦有九萬餘兩卽藉洋價之餘以補易銀之虧僅足相抵滬局以錢易銀爲數更多暗虧約有十萬餘兩而洋餘一項僅有水卡貨捐上成收洋洋價又較市僅短數十文每年祇得錢二萬四千餘串以補易銀之虧更屬不敷在商家一方面不免以抑勒洋價爲言在公家一方面但期彌補易銀暗虧而猶不足此誠征收方法之不善也且查捐則本以値百抽五爲率蘇省各釐局均在咸同年間設立彼時物價尚平即據以規定捐則嗣以商情艱困除統捐總捐落地各貨外又將各水卡貨捐改爲五成抽收將貨物折半兩担作一担計算捐章照舊是向之以値百抽五爲率者不啻改以値百抽二五爲率米糧一項原定捐則本較貨捐爲輕又恐販運出口與民食有妨仍收十成按石核計迨今物價逐步增高而捐則尚仍其舊以現時貨價計之大率不及値百抽二五者居多加以兩担折一担計算種種弊混由此而生此又征收方法之不善也度支各欵均以銀計而捐則以銀洋錢三項分定致以錢易銀虧耗甚鉅原定捐則又不隨時價估計修改是規定於國家法律本屬完善徒以征收方法諸未周密致多困難現議將錢數改爲洋數庶可整齊劃一並擬重定捐則將各水卡貨捐减爲四成米捐减爲八成此實撫憲體恤商艱之深意並爲征收方法切實改良某等奉命來會陳說謹舉梗概以備計論 
　　綢緞時價每觔平均約洋十圓左右經過蘇滬各卡共捐銀二錢三分六釐合値百抽三釐五 
　　糙米時價每石約四圓七八角經過蘇滬各卡共捐錢二百四十五文合値百抽四釐四 
　　棉花時價每百觔約錢四十千左右合蘇滬統捐共捐錢六百文合値百抽一釐五 
　　廠紗時價每包約銀一百十一兩産地總捐一兩八錢合値百抽一釐六 
　　以上均係照章應十成抽收之貨現今捐則尚不及値百抽五其餘各貨大率類此 
　　凌鴻壽整頓積穀議案 
　　稽穀一項專爲救荒各州縣往往任意挪用揑欵報銷以致鉅欵虛糜以民之錢仍不得爲民之用深可駭欵擬自宣統元年爲始將各州縣現在積穀項下查明究竟實存若干嗣後一概不得私自動撥以昭愼重 
　　王錫爵等整頓頓田賦議案 
　　田賦積弊所在虧國帑病民生奸黠取巧者十之三書吏中飽者十之七隱匿正供一邑多則萬金少亦數千金弊之著者一在田粮不符一在災熟混雜若於秋災實行履勘隨時榜示歉區田數戶名賦率使册書不得上下其手則弊自除矣 
 
 

Page 19

 
 
　　張延壽提議案三條 
　　一議督促各廳州縣依限設立簡易識字學塾并仿刋暫用課本以備應用而利推行 
　　一議援照蘇屬成案提撥帶徵積穀補助地方敎育經費 
　　一釐金積弊太深亟宜改禀統捐以裕餉糈而惠商民 
　　顧詠葵補救江北水利議案 
　　湖河泛溢之害自明迄今淮揚當其地者二百餘年自咸豐初元黃河北徙斯時若復淮故道下河一帶何至歳抱其魚之患無如往事難追復淮一舉非旦夕所能集事欲紓下河燃眉之急補救江北運河其急圖也 
　　一挑濬運河運河於乾隆元年嘉慶十五年倡議挑濬爲部臣駁罷因彼時黃淮合流運河濬深恐黃水倒灌今河患北徙無此慮矣而河底高墊容水無多每年遇險僅議加高子埝水行地上崩潰堪虞必然之勢也加以小輪往來激浪衝刷隄根之泥坍入河底因而隄頂反寛隄根反窄至沿途抛棄煤澤尤害河之小焉者耳 
　　一培修西隄西隄自左文襄大修後復經沈文肅於臨湖一而抛砌碎石使浪不蝕土隄身穩固歷年旣久碎石爲湖浪掣卸殆盡因而土工日形殘缺隄工總局每届歳修僅僅補苴東隄不遑西顧而高郵以南西隄尤卑薄可危光緒三十三年及今年湖水盛漲皆温西隄直趨運河致東隄倍形吃緊治河之臣倉府臨工見勢無可挽惟知有開放郵南各壩一法下河淺没所弗顧也三十二年蒯道臨工曾議培修估價三十萬以遷轉未及行今年吳道臨工亦以西隄險要禀請上憲加修蓋西陽鞏固湖浪不致撞掣東隄郵南各壩方易保守此補救第一要義萬不可緩者也（未完） 
本埠新聞 
[滬道批准分售彩票之周密]  
　　滬道蔡觀察批上海公益地産實業公司職商王賡詩禀云據呈彩票式様已悉所請分銷各處省埠應准如禀辦理候分别移行以便一律銷售惟查該公司所造房屋下連基地係屬華界内地必須登報聲明無論中外商民人等得彩受産仍歸華官管轄免碍主權而滋流弊此批 
[南洋勸業會集議建築情形]  
　　張督以南洋勸業會工程原係上海董事會經手特派陳蘭薰觀察到滬邀同副會長董事等十餘人於昨日下午二時在董事會集議承包勸業會工程之張裕泰亦在座首先提議完工日期陳觀察言督憲之意謂會期應否展限以工程能否縮短期限爲斷旋據張裕泰面稱各館院如農業院工業院敎育館美術館機械館通運館水産館武備館衞生館公議廳辦事處東方叅考館西方參考館以及各房舍之裡面準於今年臘月内一律完工如年底不能完工自應罰扣原價其各館院之表面粉飾則須於明年二月内一律完竣聞張督與董事會之意亦主張不展期云 
[釐局司事吞欵之眞相]  
　　淞滬釐捐局札發吞没公欵之司事蔡玉堂趙巨川到縣已誌昨報昨日由縣提訊蔡供此欵共計銀五千餘兩錢一千二百千均係順元莊票已交趙巨川趙供欵於三月間收到付與鴻德莊該莊即行倒閉司事已賠繳銀四千兩乞鑒判蔡交保趙收押限速繳清 
[譚紹璋不知下落]  
　　山東羅提學司咨滬道蔡觀察文云八月二十二日准山東法政學堂咨開本堂前請教員譚紹璋係湖南善化縣人自七月初一起程來東當坐敦義輪船到漢至今一月有餘不知下落非有暴病即遇一切危險之事生死均不可知煩請貴司轉咨上海道請飭差役分往船埠客寓各處詳細查詢俾得知有確耗以便寄信伊家從速收領爲此相應將該員年貌開具清單咨送貴司請煩查照施行等因到司准此查該教員由家起身此處尚無的耗迄今兩月尚未到東上海爲必經之路爲此合資貴道請煩飭查下落見復施行譚紹璋身高而瘦面黑而方年四十七八行李不詳何物但其中有茶葉一斤川東菜四斤於七月初一由長沙省城内喻家巷譚懷安堂動身坐敦義輪船 
[小販聚衆乞恩]  
　　昨晨有小販四百餘人各執長香一炷擁至公共公廨寳讞員卽與會審西官德師副領事同至堦下詢問情由各小販答稱小的等向在租界内挑賣水菓菜蔬等物經過新閘每被該處捕房拘罰小的等小本營生不堪其累務求恩施中西官諭令各散靜候與工部局會商核辦各小販均遵諭而退 
[僞造鈔票案犯定罪]  
　　江路清阮黃生張中山梁德桂李阿榮沈阿堂李阿大等七人在浙江鄞縣境内向都成廟僧人孫道增租賃房屋購辦機器私造某銀行鈔票帶至滬上希圖混用即被總巡捕房探目李星福包探周志仁將各人先後緝獲昨將阮黃生之父阮四榮一併解至公共公堂請究先據李探禀稱江等在寗波都成廟内私造假鈔票來滬圖用當經查悉現將江等九人一併提獲並將所造假票及機器等悉行抄出外面並無一紙案犯亦無遺漏請爲訊究質之江等各人均直認不諱並稱所造之票均已獲案並無一紙用出務求恩宥寳讞員商之西官判爲首之江路清阮黃生各押西牢五年張中山押四年阮四榮姑寛開釋餘犯各押三年所有抄獲假票悉行銷燬 
[救火聯合會開會紀事]  
　　城廂内外救火聯合會前晚七時開第三年第一次常會請蘇筠尚君講演計是晚到會者約八十餘人蘇君謂各處救火社前散而今聚進步極速但赴救之時不妨仍散似宜分定區域逐社擔任免得人多手雜反致擁擠暇時宜將德育智育體育加意研究聞者喜掌旣由毛予孯君報告接到商學補習會來函謂須招集速成體操班毛君并云張園勸業塲開幕時擬煩各社仍照出品所之例布置消防衆皆贊成旋由各聯員舉定庶務員城内外六人冷予薌沈吉甫許紹奎張小園劉愼康夏書林後又公議謂城内寄售煤油各店雖經屢次拘罰而違章者仍不一而足議定將前李故令示諭印刷分貼仍飭地甲逐戶取結送縣存查違者重罰各會員又以現在將交冬令所有各處支搭凉棚擬即函請一路巡警分局飭令拆除並由各會友於明年分勸各處換用布篷以免肇禍議至此時已鐘鳴十下遂散會 
[日領預備祝嘏]  
　　陽歷十一月三日卽華歷九月二十一日爲日 
 
 

Page 20

 
 
本國皇萬壽天長節駐滬署理總館事松岡君定於是日上午十點鐘至十一點半鐘在黃浦路總領事館預備慶賀並於是晚九句半鐘假虹口禮查飯館設筵宴會聞所分請帖有五百餘份之多云 
[鄉董請派防兵]  
　　漕河涇區董唐錫瑞等十滬道禀云二十六保漕河涇區管轄鎭市六圖分十二其地北境逼近寳昌徐家滙兩路東有龍華馬路及製藥局廠五方雜處良莠不齊並有滬嘉鐵路綿亘中間近日航路交通行人尤形絡繹僻壤變爲孔道以致盜賊流氓横行無忌上年以來搶刦之案如長橋之裴永昌梅家弄之張祥記漕河涇之張信和朱家巷之陸恒源龍華之陳豐記坟山在保内者共有五起此外宵小偷竊之事層見疊出居民惶恐枕席難安亟思維持保護之法援照鄰鎭七寳莘莊華涇徐家匯等處酌派營勇駐防以資巡緝董等託隸棠疆事同一律轉瞬冬防將届用特仰懇憲恩可否就近移請滬軍統領酌派數名保衞地方不勝感幸再龍華現經高昌廟製造局分派警察管理可否將前升憲原派龍華之防勇移駐漕河涇統乞俯賜察核等語昨奉蔡觀察批云據禀家保安地方起見能否將龍華之防勇移駐漕河涇候分行龍華巡局及滬軍營管帶查明具復 
[浦牧舟除帽荷枷]  
　　棉花騐水局巡丁查見湯雲祥代邵家樓鄉民錢姓出售棉花七包確有攙水情獘當囑挑夫陸阿和挑往局中復騐酌罰詎經過湯之繼父浦牧舟門首被浦將花奪去旋即由扃拘送到縣訊究浦供詞支吾田大令飭將浦之大帽除去判令枷號一月發公義碼頭示衆湯從寛申斥不准再售攙水棉花與陸阿和一併釋 
[城内]  
鄉民攔輿○鄉民湯如山上控陳念曾串揑絶契硬吞活田一案曾由滬道蔡觀察札縣飭提秉公訊究詎陳避匿不到復托某董禀請吊回信票昨日被湯查悉立即到縣攔輿遞禀請速提究大令准之 
　　追還借欵○寡婦曹顧氏控地保盛星卿等不還借欵昨日由縣提訊飭將盛已經繳案之洋一百元交氏具領著再另償息洋二十元限五天交氏收領 
　　如何理處○嚴幼山等控劉鶴梅侵吞萬隆酒坊股本一案昨日由縣復肁劉堅求移送商商查理縣令准之判文差候示 
　　官事○候補道虞和德吉林補用同知周豫仁蘇防飛划水師第五營前哨哨官杜文銓昨均到道拜謁 
[南市]  
　　難兄難弟○南市天發客棧主朱松林朱開文弟兄近被浦吏各商民赴蘇撫衙門星控該棧窩留匪類並謂松林與伏法巨棍范高頭之黨羽聲氣交通開文在北市專爲翻戲當奉瑞中丞批准札由閘北巡警總辦汪觀察飭探先將朱開文拘獲解訊在案前晚又由工程局偵探在該棧内將朱松林拘獲解回局中留候訊明轉解警局訊辦 
　　把持停工○旱烟業公所司事劉聖和昨扭刨烟作工人戎開標至工程局控稱被戎先赴崇明江北等埠晙令同業工人加增工錢停刨要挾又在本埠南北市各烟作唆令一律停工甚至强奪烟刨請爲嚴究等情奉飭將戎管押諭令該公所補詞察核 
　　尋獲逃妾○向爲洋貨業之殷鴻泉價買老白渡開泰隆烟膏店主婦崇明二阿姐之女王氏爲妾娶回朱久即被二阿姐之姘夫江北人季福海誘姦拐若殷即具控工程局查緝未獲昨日殷在高昌廟附近將妾尋獲扭交該處巡防局送至南區即由區長飭探押送回家不准再逃 
　　改製警服○總工程局警務處各級巡長巡士冬季警服刻由局董仿照北洋式様製就元色呢新服綴以黃色　線昨已分别發給並移知西南區警務處一體更換 
[閘北]  
　　希圖諉卸○元大木行李鴻元控祥茂店主趙書田不理担保貨銀已誌前報前日顧春記趙書田二人又復具禀置辯昨奉黃正巡官批示略云該商所出之保單旣云已經作廢何不邀人註銷或即當官立案顯見欲圖諉卸實屬狡猾已極飭顧赴速將元大賬項理清趙押候核奪 
　　藉斷絲連○寡婦李徐氏與李阿大姘識五年已生一女日前被該氏嬸母將氏及女賣與竹匠吳家慶李尚不知其情昨因天寒送衣至叉袋角在某茶館與氏會而略談數語詎被吳撞見以致互相扭毆當由巡士拘入四路四區移送一區經黃正巡官訊明判李責五百板具結斥釋 
[英租界]  
　　追償貨價○德商利康洋行控毛實卿莊仁齋等騙貨一案昨由捕房解廨復訊判毛等押限兩禮拜將價繳案如違擬辦 
　　銷燬毒針○梁阿才爲李候仁趙文彬張阿松等代打嗎啡毒針被工部局衞生西人查見一併拘入捕房昨解公堂請究判梁押一月嗎啡針銷燬李等三人送棲流所醫治　　姦情敗露○唐阿四與倪桂喜之妻傅氏奸宿前晚被倪捉獲一併送入捕房昨解公堂訊究判唐押捕房兩月氏押女所兩月期滿交其夫領回管束 
　　串放白鴿○曹炳卿控潘文光徐陳氏大丫頭等串放白鴿昨日由探將各人查獲解至公堂請究判一併押候交出山黨及所騙之洋六十元到案於下禮拜六再核 
　　控告逆子○楊桃桃控告伊子大毛違忤不孝昨由捕房解送公堂訊明判押一月 
　　驅逐搶匪○周連生因搶周陳氏小孩銀鐲由廨判押三月在案昨屆期滿解案請示判帶回捕房拍照逐出 
　　小孩流落○小孩李阿方迷路由捕送廨請訊據供寗波人年十四歳來滬找尋父親李小寳不遇等語判送棲流所候懸牌召領 
　　淫棍情虛○流氓張連發調戲婦人朱江氏並將氏乳旁揑傷被控捕房存洋五元保出昨由廨集訊張情虛不到判將保洋充公 
　　僞造小洋○黃阿祥控唐阿仁混用鉛質小洋昨日由探解廨經中西官訊明判唐押一禮拜小洋銷燬 
　　僅還質劵○陳金林即陳子卿混名滑頭小陳近因騙取席王氏及妓傭周薛氏等金飾由探查獲拘押捕房在案昨日解廨復訊供認不諱判陳押六禮拜當票交還原告著自行贖取 
　　竊賊何多○賈裕興陳德興等二十五人環探戴金生陳瑞福鄔阿和鄭谷大張才榮楊長法王妙法陳榮生童日正錢阿榮等串竊衣飾各物共値洋二千餘元由探孫岳廷將窩贓之小客棧主孫順生一併查獲解廨判押在案昨由捕房將戴等十一人解請寳讞員與德師副領事復訊明晰判將吊獲各贓交各原告先行認領戴等押候核辦 
[美租界]  
　　茶館聚賭○捕房查得裏虹口街三百七十八號吳阿二及海寗路四百六十九號李和尚又九百零三號陳阿堂三小茶肆有抽頭聚賭情事昨特請廨出單傳案訊罰 
　　木已成舟○陳金松前定蔡增全之女爲室尚未過門陳忽於前日邀同媒人將女騙至家内成親蔡亦紏人將女刦回要求聘禮陳即報知捕房飭探將蔡父女拘入捕頭以業已成婚著陳將蔡女領回完聚 
　　男女互毆○彭陳氏昨與王阿金索欠互毆由捕並送捕房捕頭以事屬錢債飭氏赴廨控告 
　　毫無証據○蔡煥文昨在火車站雇三千零四十一號東洋車裝載行李失去衣服數十件鳴捕將該車夫拘入捕房經捕頭詢無証據斥不准理 
　　走失女孩○新記浜路任連章家昨晨　失六歳女孩一口找尋無著任即報知捕房飭探訪查 
[法租界]  
　　公堂停訊○昨日法公堂訊案因會審官頋寳君隨同新簡駐華欽使馬格利君出外拜客停訊一期 
　　更換警服○捕房麥總巡以現在天氣漸寒所有夜　中西各捕署於前日起換穿冬季號衣日差仍服夏季號衣暫緩更換 
　　嚴查客棧○捕房麥總巡以同春樓街東新橋菜市街沿洋涇浜等處客棧林立恐有藏垢納汚情事昨特傳諭各探於每日黎明時分往客該處小客棧嚴加密查以清匪類 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　十三日記 
　　議長宣布議塲通告五則一對於日表所載議題有反對或贊成之意見預先報告者請以會議日之先一日下午八時爲限一臨時發言無論質疑及贊成反之發言者俱應報明某號有某某意見請議長之許可一書記應注意於臨時提出動議之贊成人數其贊成人亦須依次報號一表决時須俟議長點明可决數再點明否决數然後起立者復坐一開會後收劵處止簽名不收名片遲到議員外片應自交議長席 
　　書記長宣讀制台批准議事細則文 
　　議長宣告嗣後學務特别審查事件當另立特别審查會與會期相終始即審查以後學務等事 
　　議長請起立表决全體贊或 
　　議長問此審查會應用公舉抑用委任 
　　十三號言請定額數議長答先定公舉及委任辦法 
　　决議用委任法 
　　三號言學務一項各屬不同應請長各屬委任一人 
　　十號贊同 
　　九十七號言學務審查係審查已交議案抑通查各屬學務情形 
　　四十七號言額數亦請議長先定請公同討論增减議長方約十三人 
　　四十七言此項審查係審議案並非通查八府三州之學務情形如每屬一人則與他項審查會辦法太不相同現旣有人提議各屬一人先當决定是否成立然後再宣告人數九十七號贊同 
　　議長言是否各屬一人仍請公决 
　　八十二號言此等大問題似宣告各屬一人 
　　四十八號言學務審查旣與法律請議等同與會期相終始似不宜有各屬一人之跡又學務審查大約關於教育經費及自治經費則財政審查旣有十九人是特别審查亦不妨寛定人數 
　　議長言現當先决是否各屬一人贊成各屬一人者請起立先成者二十九人少數否决 
　　議長又請决額數（已定十三人） 
　　五號言學務審查與財政同爲重要應與財政審查員同額議長請贊成十三人者起立贊成者四十五人多數 
　　四十八號言特别審查員是否可兼他項審查員 
　　議長言如前布議案可以兼委 
　　四十七號言四十八號旣提出是否可兼任仙項因學務審查員係特别審查雖與會期爲終始實有常任審查性質應請公决是否兼任又應請議長將委任人名宣布 
　　議長言特别審查員得兼他項現在已成定則且宣布委任人名 
姚文枬黃炎培陶保晋梁菼丁祖蔭潘鴻鼎許鼎霖陶惟坻沙元炳汪秉忠兪　復屠　寛吳佐清 
　　梁君潘君問已任學務公所職員是否應予廻避 
　　九十七號又言除現在已有學務議案外陸續交到議案是否一律交此會審查 
　　議長答統交此會 
　　宣布周虎臣提出救荒平糶案 
　　周君陳述在案之理由（另稿） 
　　議長言發言表八十六號有贊成之意請即陳述 
　　八十六號言救荒平糶當以積穀爲先然積穀一事亦不易言皆由於米糧出口爲害出口宜禁 
　　九十七號言米糧出口以淮城海州之贛榆及揚州興化東台等爲多且大率託名内地流通藉此出口今當查海淮揚三屬出口情形然後言禁止出口 
　　一百十號言江北江南同有出口之弊當衆注意一律清查 
　　九十七號言出口當連出省出海同行禁止 
　　十七號言向來出口本有三聯單辦法而弊竇即自此生 
　　九十一號言禁止出口是又一問題江北江堰海屬最爲大宗藉名江海流通他日必定一限制鄰省稽查因直接出口易查而間接出口難查也議長言周君四策注意救荒平糶現時討論專在出口現當决是否交審查會 
　　十七號言平糶均可贊成惟出口一條當交審查 
　　議長言如贊成交審查者請起表决全體贊成 
　　遂决議交財政法律會同審查 
　　宣布唐鄜昇提出革除徵收積穀弊案 
　　唐君陳述右案之理由（另稿） 
　　八十六號言櫃書舞弊各處皆然自銅元流弊兼滋擾累然尚有格外需索如一串紙竟漲至五十餘文者 
　　一百十號言錢糧弊竇罄竹難書其舞弊之法有所謂穿靴戴帽者此猶其小者又以剔荒徵熟之故而種種作弄即從此出大率以荒作熟故現在整頓即每年災區亦當清查宣示庶使官紳吏胥均無作弊之地又有借國家蠲免而中飽者報災在前而恩諭至災區業戶早已完納者故其弊更難清釐現在諮議局成立若提議及此先除實弊民間方能得實惠矣十七號言現當先查戶口及田畝方可盡除前弊 
　　一百十二號言請先將方君王君兩人議案提前發布再行計論多數釐成 
　　宣布方瑜提出改良征收案 
　　方君陳述改良征收與唐君意見相同可併請討論 
　　宣布王錫爵提出整頓田賦案 
　　王君陳述田賦整頓之理由略謂淮屬積弊甚深因糧田不符有田無糧有糧無田故常不能清理卽農民亦且不知究屬誰主者故可請地方官切諭農民呈報方可除糧田不符之弊前在山東見徵收之前先宣示何 
 
 

Page 27

 
 
圖何主回田者然後開徵似覺弊無從生 
　　八十六號言改良征收係極重問題至做災賣災亦是各地皆有又地方之鰥寡孤獨原有寛免者亦爲吏胥侵奪故做災賣災等不能免也故改良征收當今不可稍缓之事又整頓田賦亦國課大計至謂被災之區須各履勘亦是不刋之論 
　　九十二號言現有清查從收積弊剔除中飽使民受實惠即爲地方自治之張本 
　　十七號言將來富家稅必當實行現可由自治團體先倣行徵收今粮戶所得稅徵收十之幾成則民更受其惠矣 
　　一百十號言釐金前爲商辦現尚爲官收去若錢糧欲關地方自治團體上徑徵收極宜注意 
　　議長言此三議案當併案修正贊成者請起立全體贊成 
　　議决交財政法律會同審查修正（未完） 
國外新聞 
[土皇出游之創聞]  
　　十六日倫敦電云土皇近出游小亞西亞伊斯米特大受民間歡迎返君士坦丁時英國海軍少將干伯爾率艦十七艘一路護送抵京時土民皆高呼歡迎同日柏靈電云土皇由伊斯米特回京時曾言愛萊托利安鐵路可爲土爾其近十年來文化上最大之工程云 
[英簡南斐總督]  
　　十六日倫敦電云内務部大臣格蘭斯登君已簡爲南斐洲總督 
[英派專研究離婚律]  
　　十六日倫敦電云英國已派專員詳查離婚律情形 
[希臘海軍革命風潮]  
　　十六日倫敦電云希臘電云希臘京城雅典電稱有海軍大尉名鐵配爾杜斯率兵三百名占據薩拉米之海軍軍庫守庫者絶不抗禦雅典聞此消息大爲震動海軍署現已以重兵防衞十七日倫敦電云據雅典電稱薩拉米之舉實由海軍次級士官抵死要求嚴厲之改革所致現有滅魚雷艇八艘已受命於鐵配爾杜其大尉其餘艦隊恐皆將附從革命因若輩皆有讎視陸軍之心也防營各軍皆宣言願聽長官號令馳驅疆塲革命軍昨日下午初由野戰砲隊及滅魚雷艇發砲攻擊互戰二十分鐘之久戰後即開議交涉鐵配爾杜斯大尉要求於二十四點鐘内簡之爲海軍部大臣以便總司海軍改革各事否則將以滅魚雷艇轟擊其餘各艦外問咸信該大尉係受他人主使云 
[德國要求摩國償債]  
　　十七日倫敦電云德國要求摩洛哥速將所欠德人債欵立卽償清 
[德皇嘉待中國官員]  
　　又載同日栢靈電云德皇諭將軍事敎育教授各法盡示中國現在留德各員 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
