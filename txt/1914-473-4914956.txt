# 1914 - 473 - 4914956

 

Page 1

 
 
遵記 
[羗海雜誌（三）（十）（四）（生入）]  
　　松筠綏邊紀略曰紅敎最尊者爲藍迦呼圖克圖即元帝師帕斯巴之後也宗喀巴初亦學經於薩　廟本出一源及學成乃自立宗余詢薩迦呼圖克圖其經典悉同黄敎其僧亦無眷屬惟薩迦胡土克圖有妻室僅朔望相見祗爲生子傳衣鉢其經典皆來自大西天大西天有巴特瑪薩本巴瓦者唐時到藏傳敎爲紅敎之祖青海蒙古及巴塘裏塘番衆凡崇信黄敎者亦皆敬薩迦如逹賴班禪蓋紅黄二敎本同其近日邪術之紅敎乃紅敎之末流非薩迦廟之本宗也其與黄敎異者一則衣冠異色二則咒語稍别三則傳子與轉生不同如斯而已 
　　紅敎僧無眷屬之說今昔不同賀爾加族百戸名桑立尖本者蓄長髮爲僧又有紅牌（百長之類）數人是日亦着僧衣冠雜於僧徒之列此數人者皆有眷屬者也余因詢鄉導通事咸稱惟藏地紅敎不敢公然娶妻青海紅敎無一不有眷屬且有同居寺内者至衣冠亦無甚區别平時所着俗服概與黄敎同黄敎本出於紅敎其袍色尙紅者不忘本也紅敎亦屈服黄敎其袿亦用黄者尊其敎也惟帽色各表其敎派紅黄二色不混 
[上下郭密番地大略]  
　　地界東南一帶均界黄河東北界貴德西寧境北至索羅格山即太雪山接于布录地西北至巴燕諾爾一帶接輝特旗地西南至郭密香卡接綽羅斯地西至恰布恰河接和碩特南左翼旗地自西南至東北斜長一百八十里寛八十餘里至二十里不等周圍約四百餘里位置在西寗西南一百二十里青海東南百里 
　　山川黄河自西南和碩特南左翼旗地流入境合恰布恰河入貴德界 
　　地勢下郭密地盡溝厓雜以鹵斥田土無幾上郭密山無峻嶺水多甘流地畝沃衍無比官馬浪馬瓦羣加毛四堂毎堂周二三十里尤屬古來膏腴之地遐邇皆艶稱之無水處亦能作旱田田不列畔或方或長作爲塊段毎塊有下五石籽種者水旱熟地約二萬二千餘畝 
　　物産隆陽葉隆江拉（江拉山有二一在戈壁西面一即此）諸山鑛産有煤鐵金銀由沿邊漢民立約開採納稅於西寗鎭遵兩寗鎭派有巡兵保護惟採法不良未見發逹有白石粉可代皂銷路最暢恰布恰河現有金砂其榖有燕麥寗稞黍菽包榖有一種紅稻米甚粗糙漢人呼爲川稻其雜稼有大豆黄豆豌豆白芝蔴其蔬蓏有蘿蔔青椒萵苣芋韮葱蒜芥匏楊芋（楊芋似芋而大皮薄土人食之以當雜糧相傳楊遇春督甘時歲饑兵卒掘得此種賴以不飢遂飭民間廣爲種植因名）蔴菇遍山皆是味鮮美甲於他處年由川商收販藥類多大黄某草枸杞餘亦種類極繁下郭密沿山森林茂盛上郭密沿河一帶亦喬木萬章隂翳蔽日牛羊蕃衍下郭密産馬且有良者犀黄麝香産多而價賤溪溝皆有魚黄河所産之鯉大而肥初冬漢人捕之運銷邊邑名氷魚歲爲大宗工品自皮毛以外有氈毯毛布有湩酒乳糖係番民所造有川酒係漢民所造郭密抵内地最富之大縣而物産之珍貴猶有過之 
　　天氣秋季草木尙帶青色衣絮已足禦寒晝午夜深寒暑不致過差惟高山深壑皆有積雪寒瘴頗盛 
　　人民本族番民一千五百餘戸其餘漢番二千餘戸亦有蒙古人大約在百戸以外生番挿帳者未詳 
　　朶讓千戸亦來郭密大莊僧衣官帽秩祗四品而戴珊瑚頂詢之乃其父曾率番兵隨大軍勦回匪以積功加至二品職銜准其世襲勳榮者也初見狀甚倨傲不允具結余方計無所出而猝遇千百戸械鬭之事初千戸毎年至上郭密一理獄訟去歲千戸蒞此從人擊斃莊民之犬而適傷其尻番俗犬爲貴衆畜次之人爲輕拒而擊之者有其道焉傷其首則主人無辭傷其尻必謀償命蓋傷其首者人畏其噬而逆擊之也傷其尻者犬已捨人而人追擊之也此斷番案者必明其例此處番狗因傷尻至死莊民不服聚衆交閧亦斃千戸從馬一千戸宿憾未消今來所審各案不問兩造曲直盡行鎖押將借此以報復莊民乃大動公憤紏集數十百人突然刦獄千戸閉門拒敵幾爲飛彈所中跳而免從者斃一人重傷者數人馬匹概被搶掠時方晌晨余距千戸住處僅里許聞鎗聲隆隆早令軍士戒嚴頃之莊民驅羣馬還内有一彪然空羣者毛純黑雙瞳如金則千戸之乘騎名駿也民各席捲所有偕眷屬驅牲畜携鍋帳望西奔散來稿 
[敬告國人（再）（續）（東需）]  
　　一小民失業春衆當亟設各種工廠以安　之而使從事於生利也各省内地貧氓失業何處蔑有　者塡溝壑張着爲盜賊失業之人多則生利之人寡人業之人多則害　之事繁小則敗　善良風裕如賣淫賭博詐僞欺飾之事生大則擾亂治安竊盜日熾聚而爲患土匪亂黨由是而成勾結潰兵隂通叛逆星星之火可以燎原白　前車堪後殷鑒今通商大埠皆受歐洲戰禍之影響工廠停歇　運無貨其間小工苦力失業而嬉者即上海一隅奚啻數萬合而計之其人數之衆令人驚駭夫使此林林總總之愚氓一旦失其衣食之源迫以飢寒賦以齊力其不聚而爲亂者鮮矣各地商會首當維持其事設法安插以弭禍亂之萌其安挿之法仍無易記者前項所述亟設各種工廠製造各種土貨國人旣無貨品匱乏之虞貧氓亦免束手待斃之厄且能消弭隠患振興國貨一舉數得計莫良於是矣今日　荷維持商務之責以及有保障治安之職務者其亦計畫及此乎 
　　一當國際匯兌停滯之秋國家行政經費不藉外債爲挹注不得已募集内國公債吾國人宜亟起應募以紓國難也我國自辛亥軍興贛寗變起兩年以來瘡痍滿目元氣凋殘國家財政孔艱幸借入外資得以稍稍補助藉免捉襟見肘之景象今因奥塞告警歐洲大陸皆捲入戰爭之漩渦各國金融旣難分其餘潤列强均勢且將失其平衡我國丁此時艱不獨有財政竭蹶之處抑且有國本飄摇之慮政府乃不得已返而謀諸國人乘歐洲多故之秋作未雨綢繆之計於是有募集内國公債一千六百萬之舉夫國家者即國民集合而成者也國民之於國家存亡興共休戚相關歐洲國民方肝腦塗地各謀保衛其國家豈我國民能忍視我國家瀕於危難而不恊力挽救之乎况夫國家募集内債爲歐亞各國之通例國紓其難民藏其富行之而善其利甚溥苟内債可恃則飲酖止渴之外資永不再借蓋專恃外資以爲國家行政經費則未有不破産而亡其國者波蘭埃及可爲殷鑒且此次内國公債年限旣短發行機關尤極完備其利一名爲九四除去第一期奬金實交銀八十八元價值低廉而利息且較銀行長期存欵爲優其利二指定京漢鐵道餘欵還付本銀擔保確實無虞耗折其利三另指的欵按月撥交外國銀行存儲以備付息其利四債票息票可以完納一切租稅及代其他種種現欵之用其利五國民苟能踴躍應募則上可以補助國家之財政下可以調劑社會之金融其利六以故北京上海各地人士皆開會提倡熱心贊助尙望多數國民起而協助以盡國民之天職是則愛國者所有事也 
　　以上數端略舉其重要者言之餘若愼重外交勿使他國勢力伺隙攫張於我國鎭壓内亂勿使亂黨猝發乘間顚覆我邦基其尤要者當於斯時提倡實業陶鑄人才以爲他日富强之基礎昔美利堅建國之初適法國拿破崙横行歐土流血經年而美國以遠處新陸外應世變内蓄國力生聚敎養以致今日之富强吾國共和初建時代適歐洲有亘古罕見之戰禍而吾國以局外中立之資格非所謂國家　暇之時耶及是時明其政刑保其國土愼勿失此良好之機會也 
 
 
 

Page 2

 
 
時評 
[戰地區域（冷）]  
　　戰地區域者戰爭時及戰爭以後中國對外糾葛之一大原因也德使之抗議已爭之再三而日軍之超越區域與否又爲今日口舌最多之一端 
　　夫眞正之戰地區域在中國土地以外耳中國不與人開戰即中國以内安有戰地之可言即讓一步言之在青島耳攻擊之目的在青島則戰地即在青島耳中國完全自管之土地以内决無所謂戰地也 
　　嗚呼戰地與非戰地旣可變移則區域與非區域更唯强力之是視矣尙何言哉 
戰事要電 
[其一（本館特電）]  
　　北京電昨日政界已喧傳日兵侵進濰縣佔車站超越區域今日順天時報專電二十六日軍六百抵濰此外尙有多數軍將向某方面進行卽墨高密已不通電電機被日兵佔日支隊由昌邑行抵飲馬池日人在萊域安置大小營業日軍用手票有一元五角兩種膠縣商會代設兌換所毎元兌錢一千現已通行 
　　濟南電二十一日膠濟火車在高密被日軍截留二十二以後往東之車祇到濰河爲止 
　　濟南電濰縣東面車站職員均在車内辦事以備有事時卽向西開駛 
　　濟南電日軍大隊悉赴平度萊州以北駐兵甚少 
　　濟南電二十四日日軍一連由平度到昌邑孤馬莊 
　　濟南電平度漸有秩序縣官仍出辦事惟各城門仍被日軍把守搜查甚嚴 
[其二（英人特約路透電）]  
　　東京電據官中宣稱日兵於二十六日起陸攻青島之邊境目下仍在交綏之中日兵損失迄今惟知死者三人傷者十二人接續死傷之數今尙未悉飛機仍於青島之上偵察一切頗爲順利無一被損（二十七日） 
　　巴黎電據公報宣稱勞蘭及伏斯巨之敵軍似已減少前曾逐退我軍先鋒哨兵之數分隊已爲我軍預備隊擊敗（二十六日） 
　　巴黎電據公報宣稱左翼在松姆河及哇瓦斯河間之戰事進行極爲激烈我軍已在哇瓦斯河及蘇瓦松間稍得進步中軍大局並未變動敵軍曾渡過末斯河惟我軍取攻勢後已將敵軍逐過該河更南之我軍仍在逐步進攻德國第十四軍圑已受重創敗退（二十六日） 
　　倫敦電公報局宣稱全陣線之敵軍頗形活動曾猛攻數次均經擊退敵軍死亡甚衆（二十六日） 
　　巴黎電今晚七時公報謂法國前進之軍其左翼在洛瓦容西北地方者與人數較多之敵軍相遇法軍乃不得不稍退旋得援軍卽奮力復取攻擊此戰非常激烈中軍仍舊無事敵軍在右翼因被南錫杜爾兩處兵士所攻勢漸不支向吕泊特瑪退走末斯河上流仍有戰事德軍已抵聖米葉爾但未能渡越末斯河（二十五日） 
　　倫敦電俄軍已佔據通克拉柯鐵路之里台斯沙站及泊里齊米塞爾南北之二要塞（二十六日） 
　　倫敦電公報局宣稱海軍部今夜發表英國護甲巡洋艦三艘沉没情形曰據得救之海軍長官聲稱亞巴克號任巡邏之責其沉固爲尋常不測之禍和格號及克萊雪號二艦之沉則因停機拯救亞巴克號之將士故易受海底濳行艇接續攻擊最近海軍戰務發展種種新奇之狀况故審察之誤可加原諒惟今不得不有所聲明以爲海軍將來之戒者嗣後凡隊中之艦苟有一艘在水雷區域受傷者或有爲海底濳行艇攻擊之虞者則其情形與交綏時相同而聽令失戰鬭力之艦設法自救之例可以施諸此處惟須以無線電令小軍艦環近受損之艦我海軍苟與敵大戰之後而失軍官六十員兵一千四百人則亦不足爲憾所可惜者未戰而傷失此數耳然將士之紀律勇敢及慷慨就死之精神並不因未遇大戰而稍減也巡洋艦之責任爲吾人控制海面極要之一部分諸將士今爲國捐軀其榮耀與死于大戰者不稍異也亞巴克號晨間六點二十五分鐘被擊和格號及克萊雪號見亞巴克號勢將下沉卽派艇救之迨諸艇滿載亞巴克號將士而回和格號亦被擊其受傷處顯在軍裝庫上克萊雪號於三百碼外望見之立即發砲並開足汽機前進以撞海底濳行艇砲手長確言曾擊沉海底濳行艇一艘惟某軍官以爲擊中者乃一浮木艙面之人以爲已中海底濳行艇大聲歡呼克萊雪號於是運動圖救和格號及亞巴克號而是時又發見一現象敵艇於五百碼外發一魚雷其來路顯明可見擊中克萊雪號之右舷第二魚雷未中第三魚雷在第一魚雷中後三十分鐘内發出擊中汽鍋室該艦乃於上午七點五十五分鐘沉没三艦沉没時間甚短亞巴克號三十五分鐘克萊雪號四十五分鐘和格號僅五分鐘耳 
（二十五日） 
　　哈爾濱電彼得洛格勒電社發表烏特薩來電謂官塲宣稱土國情况必須解釋以免誤會土爾其全處於德國勢力及其壓力之下故對於俄國或將有仇敵之舉動觀其備戰即可知其用意土國艦隊確能出現於黑海以期在俄境或烏特薩遣兵登岸然居民可勿庸驚恐因俄國黑海艦隊較土國艦隊爲更强也俄艦隊刻已佈置妥協以窺動靜土國如不得海上之覇權决不能派兵登岸其種種計畫必不能成二十四日塞國舊京電稱敵軍冀以大隊兵士力佔塞舊京左近騷河中之兩島塞軍擊毁敵軍兩大隊並將兩島佔據晚間塞軍以重砲轟擊塞姆林外敵人砲台使其失回擊力塞舊京砲轟三日所受損傷值塞幣二千萬餘枚（合英金十萬磅）並死傷多人（二十六日） 
　　開浦唐電南斐防軍九月十九日安然佔據斐洲西南部羅特里慈灣之鎭（二十六日） 
　　倫敦電愛爾蘭首府德白林市長邸今日開徵兵大會英首相愛斯奎士君蒞會演說義勇隊五百人荷槍歡迎不能入會者數千人愛斯奎士君謂僕來請忠愛之愛爾蘭踐行其職務以衛公共之利益以昭國際之大信以盡扶弱抑强之義務愛爾蘭烏可於此保全弱小之邦於自由戰爭中猶豫而不急爲扶助乎帝國最高尙之人民業已紛來投効僕甚望愛爾蘭義勇隊迅速慷慨組織大隊加入吉青納貴爵之第二軍云繼由賴特芒君起立演說謂不列顚民政主義已予愛爾蘭以自治之權利愛爾蘭於榮譽上自應與帝國其他自治地方並立於陣前若不列顚海陸軍之屏障一旦爲敵人移去則愛爾蘭之自由將於二十四小時内消滅吾知愛爾蘭必樂於分負此艱鉅云（二十六日） 
　　倫敦電亞拉伯愛登保護領土之酋王等均順効忠英皇及祈禱聯軍接續勝利（二十六日） 
[其三（德人德文報專電）]  
　　紐約電法國戰線一帶之大戰仍在進行之中惟各處德軍現正乘勝進攻屢次擊退法軍且衝破凡爾登與杜爾間之炮台防線在聖米葉爾附近渡越未斯河德國中軍現安穏逐漸擊敗法國軍圑德軍右翼已將沿哇瓦斯河之法軍逐退十五基洛密逹佔據聖康丹 
（二十六日） 
[其四（美人大陸報專電）]  
　　廣州電今日接香港消息大英公司郵船台爾太號雖已改爲醫院船定期出發已有四次豫期將隨尼爾郵船所載之康華爾兵隊同赴歐洲迄今尙未啓椗日本巡洋艦日進號及俄羅斯皇后號同於昨日囘港（）二十六日 
[專電]  
　　北京電段總長前日在將軍府（舊鹽政署）與蔡蔣張那四將軍及參軍陸錦等會商該府開幕一切辦法自早九時至十二時始散 
　　北京電聞陸軍模範隊即日籌行開辦所調辦理該隊人員如陳光遠王汝賢等均已到京 
　　北京電陸軍第六師前年平贛亂時開赴江西現已人馬不齊其留存一旅由張敬堯率領勦辦白狼死傷亦復不少聞該旅已奉命編成完全一師不日招募 
　　奉天電大連前有大帮黨人匿居廣源大順大成聚盛等客棧其數有六七百人之多現由日政府驅逐出境 
　　開封電毅軍此次於勦匪出力案内官長得保陞級者有三十人之多 
要聞一 
[華德日報之法境戰事談]  
　　今日紐約來電報告境之戰况者僅有兩條而且甚簡略一謂德軍右翼已加厚兵力一謂法軍統帥處甚形窘迫現在時令尙和暖而法國非洲黑頭軍已必須遣回非洲蓋以黑頭軍無宜於歐洲冬季之征衣也也按現在法境之戰爭其勢已沈靜本報曾屢言之再者十年以前日俄在奉天交戰時今日小鬨於是明日復小戰於彼今日曰俄勝明日曰日勝如此循環爭鬥者多日而各自固守其塹壕之地勢仍然相持不下終久至一黨有覆没之敗站立不住方始遁逃而有勝負之分諒閱者於其時之情形尙多能追憶勿庸贅述而今在法國德軍與聯軍介乎烏斯與末斯兩流域之間勝負未决相持不下之狀態則亦猶如昔日俄在奉天之情形也至於英之路透電法之哈華電雖有長篇電報叙述彼地之情形亦只能令人一觀彈程之遠近耳蓋其所稱某地某地者多鄉僻小邨之名在本埠通用地圖上縱令耗費終日之 
 
 
 

Page 3

 
 
　　光隂亦雞得其一　而其於勝負無關重要亦大可想見焉據法人自稱彼軍對敵德軍右翼是有進步而德軍左翼大獲勝利即法國來電亦已承認確有其事於是可見聯軍無論在何處必未得有非常之勝利矣此乃就英法一黨之言而論其間戰况不過如是而已然德國方面之情形若證之以所經驗者及如德文新報之專電陸續所報告者則誠良佳也 
　　若論來電第二條所報告之關係則只能約略言其梗概然凡於一千八百七十年曾在德國見有所俘虜之法國土耳其式之兵隊（即非洲軍）者凡憶其人可憐可悲之狀態如因身患肺炎病以及其他種病症思家心重動輒痛哭流涙以致無論用之何地全不能誠心誠意治事者則於此次之事亦可思過半矣而所謂因無冬衣必須遣回其原籍者乃故作欺人之談以遮人眼目也如其不信試間現時已届冬令乎吾必曰未也然則爾今旣非冬令野外亦未見有雪花飛無至於屋中野外更無凍冰之說又何必當今秋氣清爽之際即急急送遣回籍哉於是可想法人所以送回其黑頭軍者亦必有故矣噫豈非洲境内出有變端乎曰唯唯按凡由彼處所來之消息法人一概嚴守秘密深恐暴露所以欲知其間大局之詳情殊屬困難也幸有美國報紙披露各種消息俾世人得知摩洛哥境内絶不能安然太平無事蓋摩洛哥人亦深悉現在歐洲大舞台所演之劇如何故歐戰開幕後摩洛哥人亦即相繼而起手執干戈與向來專用壓力於彼等之法人相搏爭也然則彼地不亦當急需阿爾吉與圖泥斯之非洲圑乎 
[日本報之青島戰事]  
　　大陸報載日本日日新聞十九日濟南電云日人因中國當道嚴密之干涉以致濰縣以東不能前往遂有責言謂與中政府新近限定青島戰地之宜言相抵觸蓋濰縣實在戰地内也中央新聞二十一日北京電云濟南消息膠州至青島之電線已爲日軍割斷膠州高密華人對於日軍感情頗好並於日人購買軍需時予以極之便利畢業於早稻田明治等大學之中國少年多人現爲日軍及華人間之通譯即墨高密之中立事務所已移至萊陽及安橋（譯音）因該兩處已有戰爭影響故也日軍佔有膠州即墨高密後即將其地德國敎士派兵送往濟南前聞蔭昌爲德人載至青島兹悉蔭昌實在濟南 
時事新聞二十日烟台電云青島於山東將軍嚴重抗議後始允華人出境有體面之華人現都逃出租地之外留者惟有少數看守夫役而已 
　　時事新聞二十日濟南電云十三日有奥國水兵八十三人德婦二人由濟南乘車開赴青島清晨五時車至膠州時日兵已佔該處鐵路乃上車檢查奥兵皆着便服僞稱爲紅十字會會員高懸紅十字旗欲仍前進日兵不准令其下車告以若違命令冀赴青島定遭槍斃云德婦則聽其前往日兵當時未曾拘留奥人因不知其爲水兵也高密至膠州之火車刻已停駛德兵在鐵路上守衛甚嚴青島偵察隊首領在車站遇有可疑之華人親自逐一盤詰高密之西有德國男子三十婦孺二十十四日有騎兵若干出現於高密但現在未見其蹤跡十七日早晨有德人三華二十携帶鐵路工程器械從膠州方面乘機車而至高密大約因膠州城已被日軍所佔故將鐵路毁壞而後來此當將高密車站候車之人驅散緊閉其門站前之電報機及重要文件等類皆取置機車中後乃向西疾駛而去 
　　又二十一日濟南電云膠濟鐵路總理經中國中立局委員李君之介紹與日本騎兵司令會議一次其宗旨乃欲與日軍定利用鐵路之調停辦法中國當道發出訓令謂交戰國如有破壞中國中立情事當以武力阻之袁總統發洋兩萬元以犒濰縣等處之兵中國政府受德人之唆使不准交戰國人穿越中立境地而入戰地並不尊重其所發之合法護照德國破壞中國中立利用鐵路裝運戰具兵士今日軍甫佔得一部份鐵路中國便有此舉蓋欲以保全中立之美名而干涉日軍之行動也 
[山東戰區之實况（一）（仲遠）]  
　　本館特派員九月二十四日自濰縣發 
　　記者由膠濟車至濰縣前途路線旣已不通而迤東各縣處處水災泥濘頗甚又值日軍過境車馬難覓一二日内不能出發兹先將所得最近確實消息彙錄一紙先行寄上餘俟赴戰地後再當陸續調查報告 
　　日軍由龍口一帶上岸雖有二三萬人之多因雨水過甚道路難行實在開往戰地者不過卽墨六七千人膠州三四千人高密則直至前日（二十一日）始到四五十名之哨兵而已前傳日兵在卽墨所屬之金家口地方登岸及與德兵業已正式開戰之說俱不確實蓋此次日本軍隊悉由山東半島北面之龍口海廟島等處登岸以拊膠澳之背其正面僅有封港之舉並無作戰行爲現在大兵未集不過十八號兩軍前哨在流亭互相衝突各傷斃數人而已日軍作戰計劃似側重膠澳東部之青島方面故自龍口登陸經過萊州平度後不趨高密而趨卽墨陸軍統將神尾現設總司令部於平度大兵皆集其處正在修治道路陸續南下聞日軍初上岸時頗守紀律途遇我國軍隊舉鎗致敬後來到者漸多人類甚雜（傳說日軍中頗有我國人在内有一部分軍隊由東三省調來者帶關東小土數百皆携有手鎗與大隊離開時即肆行搶刦）遂不免有騷擾之事在龍口附近鄉村因强取駱子鄉民王姓稍有吝惜之意即被日兵鎗斃平度鄉民王運基及顔姓亦因阻止取物被日軍殺死其餘種種自由行動更難枚舉聞平度知事係一極舊官僚不知交涉爲何物致被日軍拘禁有謂其業經逃避者以致衙署爲日軍佔據城門亦被把守全邑塗炭慘不忍言（頃聞膠州難民傳說縣城亦被日軍把守只准入城不許出城糧食已斷全城皆將餓死云云）聞龍口沙河萊州平度劉家莊一帶大兵經過地方民間房屋多被兵佔據老弱皆被逐出少壯則迫令服挑負塡道諸役言語不通甚至有被毆傷至廢或槍斃者以致十室九空村里爲墟今年入秋以後青州萊州一帶霪雨爲災禾稼多被損傷記者親見濰縣東北附近濰河一帶積水至今未退秋收已無可望小民何辜旣遭兵禍復值天災聞政府已發欵數萬金赶辦急賑惟來日方長所望海内各大善士多集鉅欵廣爲散放俾一方人民不致盡轉溝壑也濰縣現有第十師師長張樹元率大兵駐紥地方尙安惟人民鑒於掖縣平度之事不免驚惶耳濰縣以東鐵路橋梁雖被損壞火車仍設法開行前日膠濟車在高密被日軍扣留故昨日東行車只抵濰河坊子車站已撤執事人員均在車内辦公以備事急時卽行西駛云 
雜評一 
[戰事盲談（二十二）（無名）]  
　　前數日法境之戰事無大舉動而俄奥間之戰事則如火如荼也至近兩日來俄國之軍報亦僅攻某堡取某地而已其冷淡亦與法境無異而戰外之國若土耳也意大利也日　日傳言將加入戰事而持重不發亦不似初開戰時投入戰局之各國人心殆有厭戰之機矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[濟南消息]  
　　（一）坊子此間報紙載濰縣電稱二十一日喧傳日軍千餘人日由膠州至哥蘭莊於是坊子居民頗現恐慌之象二十二日坊子居民忽又驚相告曰日軍至矣則皆擾亂不知所爲及午後十二鐘坊子車站票房之執役人員及其家眷並該地居居紛紛作遷徙之計特開專車赴濰預備西行又坊子車站上之照路汽燈並零星物件亦皆摘帶車上二十三日早探聞日軍行抵南流（按南流距濰四十餘里）又一消息謂二十二日午刻已有日軍十餘名抵坊子惟未見有若何舉動 
　　（二）高密九月二十二日上午有日軍步兵一隊開赴高密縣城内由知事王逹委侯蔭昌（留日大學畢業）與日軍官接洽該步隊即開往電局郵局鐵路車站查視一切是日下午全隊離高密開赴膠州日軍抵膠後毎日有數十人放哨到高密車站地界巡邏一小時卽回膠州 
　　（三）卽墨有自戰地來者據言日兵已分三路進攻期會於李村大約須俟日本過山砲運到時始有大戰現膠卽兩面登岸者約五六千名又聞日兵在勞山海灣登岸後於本月十八日在卽墨東三十里萬谷坊攻擊敵兵德兵嚴據炮台用機關砲回擊 
　　（四）青島德人近組織捕獲審檢所於青島以博士柯邇遜爲所長據聞該氏於日本明治二三年時曾受聘於日本司法部後即辭職回國者 
[青島戰聲中之京訊]  
　　劃清萊州戰線預聞萊州劃爲交戰區域在政府通告各國之公文僅概括用萊州字樣而舊時萊州府轄縣有七如能縮小一份則該處居民即受一份之賜日前政府以體察近日情形萊州戰區似可再行申明劃清地域聞山東現在警備地界與實行劃爲戰線之地方係由龍口起逹金家口東邊之五河口成一弧線由濰縣東境迤邐逹萊州與青州交界之泊兒村王家台灣成一弧綫以後若能不生變動濰縣等處尙可保全否則亦將捲入旋渦因濰縣亦屬萊境也聞政府劃清之界限亦即依現在實情爲根據然觀現情濰縣已不免矣 
　　再頒魯省戰事電令中央對於山東地方甚形注意除特派專員前往辦理中立事宜外復電該省指示一切日前山東靳將軍及蔡巡按使有緊急密電到京請示對付戰地事宜辦法當經中立處呈請核示飭遵昨已電復示知略謂交戰地無論發現如何狀態切不可鹵莽從事然亦不得隠匿應先由本地仍遵前令設法辦理如實無解决即電報中央辦理 
　　濰濟鐵路保管傳聞自德日在青島開戰所有膠濟鐵路除已交劃入戰區域一部外而其由濰縣至濟南一段由我國暫行保管俟該戰事終結後再議處分方法業經交戰國雙方認可由政府實行辦理在案唯關於此鐵路保管責任由普通之事理言之應歸交通部唯政府以該鐵路接近交戰地域護防衛及執行檢查在在均需軍隊已帶軍用鐵路性質而此保管權以移歸陸軍部較爲得力業飭陸軍部遵辦聞陸軍部除指派各軍隊分配駐紥外並卽即日派部員在濟南設管理臨時出張所以便爲各事務之處理云 
　　遣派精通外語軍官沿交戰地帶中立警備線之中國軍隊因接近外國軍隊時發生臨時交涉營中非有熟悉日德英等國語言文字中下級軍官不可故日前靳將軍曾來電請調此項軍官現聞參謀陸軍海軍三部已選得精通日德英等國語言文字中下級軍官二十餘員即派往山東交靳將軍差遣調用 
　　封鎖戰地米榖電令本年農田已届秋收之際昨聞政事堂有電致山東蔡巡按使大致謂農田秋收已届其劃入戰區各縣雖有一部分被水淹没地勢稍高者仍可照當豐收應嚴飭各該縣知事於割收時務須認眞監察列明數目暫時封鎖非得允可不能提取以免農民貪圖微利轉售外人破壞中立是爲至要 
　　中日交涉主張和平昨日（二十三日）英文北 
京日報載稱中立辦事處現開會議討論青島之情形總統爲保遠東和平起見對於山東所發見日本種種不合之舉動仍主張和平交涉至關於日兵滋擾居民一節已由外交總長向日使館交涉據日置公使答覆謂彼巳分電該國政府及日軍統帥轉飭日兵不得有此項舉動矣至佔奪龍口海關一事亦爲日人不合之舉動日軍官逼迫關員離開該關雖經朱委員抗爭亦屬無效後來關員無法祗能携帶堅要文卷而離龍口云云 
[中立問題之鱗爪]  
　　辦理中立各道之指定曾理中立事務除已責成各省巡按使在省城組織中立事務分所外其道尹駐在地視爲必要時亦應組織中立機關聞現由政、 
事堂與中立處商妥指定應設中立機關之各道探誌於左直隷保定道奉天東邊道吉林濱江道黑龍江黑河道山東膠東道河南河北道山西冀寗道江蘇金陵道滬海道蘇常道安徽蕪湖道江西贛南道福建厦門道浙江會稽道湖北江漢道湖南湘江道陜西漢中道甘肅渭川道新疆喀什噶爾道四川東川道西川道廣東瓊崖道廣西鎭南道雲南蒙自道貴州鎭遠道 
　　傳敎師數目之調查外交部消息日來陵續接到奉天等六省巡按使咨稱該省現有各國傳敎師數目（一）奉天二十三名（二）江蘇五十二名（三）山東十三名（四）安徽六名（五）廣東二十二名（六）江西十名其他名省尙未咨報到部 
[戰聲中之東三省]  
　吉林之俄署駐吉俄領事署原有黄牌隊一隊計一十餘人係從俄領事指揮辦理投遞公文保護衙署各差而設近來該國政府訓令以此項黄牌隊頗稱勇悍特飭如數調赴濱江俄總領事部下支配他項要差或相機調赴戰地至在吉俄領事署則以新募之兵塡駐聞昨已到省 
　　長春之俄兵長春自歐戰發生以來人心恐惶謡言四起經官埸一再曉諭禁造流言商民尙安乃近因俄兵迭次下鄉巡行以致民心又起驚惶查鄉巡第六區開原堡屯一帶刻有俄官率紅牌馬隊十五六名沿村調查井泉多寡房間數目村落名稱均行登記手册聞於本月十八號夜八鐘時該兵突到王姓家乞宿未允遂越牆而入宿住一夜次早即開拔北往 
　　哈長之俄車中東鐵路公司現已出有布告凡在各路往來之搭客必須遵守該公司所定章程如經過松花江牡丹江嫩江等處之鐵橋時將車門銷閉不准由窗外視及在車内任意行動倘有不遵者即罰以俄洋五百元或拘禁三月至走路行人由鐵路經過者不准停步倘有故意違犯者准護路兵以槍械驅逐云云 
　　長春二道溝俄站中東火車近因歐戰緊急交通因而滯塞以致貨物堆積故俄站長特電哈爾濱商務部指示辦法兹接來電令各商家如有存貨十車者毎日准裝貨三車惟南貨臺毎日以八車爲度北貨臺以十三車爲限倘私行多裝即照違章將貨存留以重車規云云業於本月十九號實行矣 
　　奉天之軍港奉天連山灣地方極爲險要乃天然之軍港故張將軍前特派員調查籌欵建築刻因青島戰事發生影響所及暫行停止進行昨聞軍署接海軍部劉總長來電謂現在對此軍港極應注意特派科員許繼祥定日内來奉調查一切以便即日籌畫進行 
[漢口之中日外交紀]  
　　漢口商務因歐戰停滯市面蕭條進出口貨寥寥惟日本尙有大批貨物往來乃近日忽有人密向商界傳說謂日本攻擊青島軍隊山吾龍口萊州登陸實爲破壞中立吾政府雖經聲明於後將該處劃爲戰爭區域而德國不諒吾之苦心謂吾有袒日軍行動戰後須賠其損失吾輩國民如不籌抵抗日軍之所爲愈足使德有所藉口故在今日萬不能不抵制日貨云云此等傳說雖有所聞然尙無集會演說者昨駐漢日本領事乃即據此風說向交涉員詰問請其注意丁交涉員士源以商界斷無此種舉動此必破壞之徒欲利用時機挑起外釁以便促成其内亂不可不嚴爲查禁除告知商會領袖切囑各商勿爲所惑外並自出示飭警察廳加意密緝嚴拿懲辦以保邦交又聞日領事瀨川錢之助氏聞此謡說恐有礙商務并欲交親中國報界免生中日隔聞特囑漢口和文日報社主任岡西門君於前日在日界三好館開中日報界懇親會岡氏爲主席瀨川領事亦親到會漢口報界到者有中西報楊幼菴國民新報李華堂諸君岡君演說略謂瀨川領事係新到任適值膠澳惡潮貴國人對於敝國不免懷疑今日借此一席酬酢俾中日報界不隔聲氣並介紹該國領事與中國報館記者相見以誠於是疏者以親親者益親從此一切捕風捉影之揣測無自而作二國邦交從兹愈睦繼由日領演說略謂中日毎因言語不通諸多隔閡即不免多所猜疑中日本同種同文以後希望兩方均出之以信凡有隔閡務望互相責問當由李華堂君代表致答謝略謂岡君盛宴頗爲可感貴領事一番希望尤爲中肯惟當此世界潮流之際日本以保恃東亞和平爲宗旨中日同文同種願兩國國民共守此旨尤希望貴國之始終守此宗旨云云讌畢乃散 
[蒙事大會中之三要件]  
　　歐洲戰雲變態政府亟亟於中立事宜今有一種問題亦爲現時所極應注意者其惟蒙事乎汽笛一聲畢專使出京矣莊嚴璀燦恰克圖開會矣於是昨日（二十三）春藕齋有蒙事大會之出現有關係人物如貢桑諾爾布熙彦孫寶琦曹汝霖及蒙事顧問數輩皆出席首由貢桑總裁述明開會宗旨遂傳觀三項要件（一）外交部關於修正協約之意見書（二）駐俄劉人鏡公使指明協約緊要關鍵之來電（三）畢桂芳專使提出條件之報告傳觀畢即討論大體有主張准外蒙獨立惟須特訂專約以繩之者有主張不准外蒙獨立僅予活佛以特别榮耀者以此時俄國用兵自顧不暇儘可提出嚴厲條件以保全我完全土地者又有以此時我國提出條件雖稍退讓能速恊約成立視爲極好機會者各人主張旣屬不一宗旨亦有别抱故解决甚難嗣主席特宣布繼開秘密茶話解决對於蒙事方針極爲緊要未便宣布兹節錄三項要件内容如左　　外部提出意見提出修正各條列下（）一（第二條中俄蒙人民自由買賣概不納稅（一）第六條凡中俄蒙人民租賃土地應按照中國民法辦理（一）第七條蒙古境内森林礦産漁業俄人不得佔有（一）第八條蒙古欲在俄國邊境設立領事非經中國許可不能發生效力（一）第九條俄人不得要求蒙古指撥土地惟領事館不在此限（一）第十一條俄人如依據第十條設立驛站以便運輸貨物蒙古不得供給馬匹駱駝（一）第十三條俄人在蒙輸送物件無論水陸皆有自由之權應删去（一）第十四條俄人如需牧場無論短期均須照牧場租賃便辦理 
　　劉使來電大旨據劉公使來電之要旨係指明該協約内有一事我政府可以認辦去當能獲勝大致謂該約某條俄人在蒙如有私人債務及以箇人而借給蒙古國家者概與國家無涉云云我國可乘此時際將此條取消所有債務概由中國擔負聞俄蒙直接借入不過三千餘萬盧布苟能交涉得宜不難取消獨立等語 
　　畢使報告揭要畢專使在恰克圖會議所提出新約各條件錄其緊要者（一）中國允外蒙古獨立惟不許外兵入境（一）蒙古如與他國訂約不得違碍此約（一）外蒙地方中俄人貿易受同等之待遇（一）允俄國在庫倫烏里雅蘇台科布多烏梁海四處設領事（一）俄國在外蒙不得强索駝馬不給雇用價值（一）允俄人在外蒙有打獵捕魚之權（一）中國在外蒙有各種實業權 
[北京槍斃黨人之宣布]  
　　昨（二十三軍政執法處出示宣告鎗斃人犯之罪狀曰爲宣告事照得案據本處偵探密報有破壞亂黨在京津等處組織鐵血偵查圑機關意圖破壞大局擾亂治安等情當飭先後捕獲程家檉（即大鬍子）陳世祥（即陳蓉初）劉永順（即劉子立）闕鴻藻（即曲耀龍）饒石頑（即饒智元）等五名並由拱衛軍探訪公所續獲龔覺菴一名分别搜獲證據多種即經本處連日暫員查明證據詳細訊得饒石頑爲胡瑛岳丈劉永順爲饒石頑叔丈陳世祥龔覺菴均爲饒石頑門生陳世祥劉永順龔覺菴均與饒石頑同住一處陳世祥久充鬍匪熟悉口外情形與程家檉計盡擬借招撫鬍匪騙政府鉅欵以便購買鎗炮引匪進關從中起事嗣由程家檉條陳政府未蒙准行改變方針織鐵血偵查圑公舉程家檉爲北京正部長李猶龍爲副部長徐樹人爲天津正部長曲耀龍爲副部長龔覺菴擔任聯絡下等社會作爲内應欲乘歐洲戰事實行起事先派陳世祥赴東洋與胡世維柏文蔚白逾桓接洽運取綠氣炸彈轟擊公府用毒藥置入自來水管並籌欵項向東省購辦軍械散給鬍匪一俟事起即引鬍匪入燕京推倒政府陳世祥八月二十八日出京在天津勾留改名馬騫與曾醒吾周復生龔固吳鏞山陳同徐樹人闕鴻藻李猶龍劉永順等在日界妓館秘密會議程家檉囑饒石頑作書催陳世祥迅速赴東限定二十日回京另有要差陳世祥派劉永順向程索取川資程以無欵令向他處挪借將來由程力還並遣劉永順代作復書檢閱搜出各函亦均與供詞相同當即獲程家檉出白逾桓改名吉田勇由長崎致程兩函探聽政府消息及詢京津國風日報同黨住址其爲久蓄逆謀已無疑義隔别研訊亦無異詞當兹時局阽危維持尙且不暇何忍再事破壞該犯等同屬國民竟敢包藏禍心謀亂大局設一旦隂謀將遂非特國家前途不堪設想即全城生靈亦遭塗炭此等狠子野心若不嚴加懲辦勢必流毒社會貽害全局程家檉等六犯應按照内亂罪處以死刑以昭烱戒而清亂源除提各犯正身押赴刑場鎗斃外特此宣告 
[報紙不受刑律制裁之呈請]  
　　北京報界同志會禀内務部文云禀爲報紙不受刑律制裁請分别咨行聲明執行報律之法定機關以免紛歧而重條例事本年四月二日蒙大總統頒布報紙條例三十五條在報紙爲人民代表固不可逾越範圍在官廳乃糙政機關亦應負遵守義務數月以來京内各報紙一律受警察廳之拘束已成法律上之習慣乃京外各報紙仍多有受法外之干涉旣非國家尊重法令之心亦乖大部維持輿論之意京外官廳非法取締報紙時有所聞本會接到安慶民　報之詳細報告不勝駭異該報登載是否違法另爲一問題然製裁之法固明明有報紙條例執行報紙條例之機關又明明有警察廳豈有以報館資格而受他種法令他項機關制裁之理法令之權限旣覺蕩然無存中央之威信何以昭示内外伏念大部仰承大總統德意爲執行報紙條例之綜核機關擬懇分别咨明大理院總檢察廳並京外各官署嗣後取締報紙除報紙條例外不應適用他種法令亦不應紊亂執行此項條例之機關是否有常敬候裁酌伏乞垂鑒謹禀 
[雲南之歐戰影響]  
　　大錫之滯銷雲南個舊錫廠雖未逹極端發逹而毎年所出亦能值銀二千餘萬兩故能養活砂丁四五十萬人自今年以來先因錫價大跌銷路阻滯商業已不活動詎自歐戰發生該處大錫全數停滯而居個之廣商已全數回籍無人辦錫運赴香港銷售因此大錫毫無銷路廠商砂丁生機斷絶幾致瓦解後雖經滇省籌銀二十餘萬解往救急然亦不能濟事現聞二十餘萬之欵未及半月即已用盡而砂丁仍然無以爲生故已非常危險云 
　　茶葉之停運雲南人民本賴栽種洋藥而迤南之思茅普洱威遠緬寗元江各屬又係以種植茶葉爲生約計毎年出數亦能值銀五六百萬養活人民不少而此項茶葉雖内地銷路尙好然仍多半運往香港出售方得善價現自歐戰發生香港商務大滯來電囑暫停運因此茶葉一項又不能活動現聞迤南各屬經濟亦非常恐慌也 
　　洋貨之漲價雲南工業向無出産民間所用各物均係由外洋運來者故舶來品觸目皆是而業洋貨店者不下千數百家向來利率亦厚乃自歐戰發生洋貨卽不輸入故市而舶來品雖非常漲價而營洋貨店者亦云不能活動是可慨矣 
　　米價之高貴雲南山多原少故良田無幾毎年所出榖米不能敷食在昔本賴附近州縣運來銷售近自滇越路通多半由炎車購運越南之米前來添售近因歐戰發生越南禁米出口因此滇省米價騰漲現毎米一石需價洋八元有奇云 
　　交通之阻滯雲南自法人修通滇越鐵路後凡來往之人均係取道海道至洒内搭車赴愼因此交能尙稱便利近自歐戰發生以後由滇至海防雖毎日仍開客車而由海防赴香港則盤查甚嚴不易越過因引交通不免阻滯 
[滇省之灾異譚]  
　　滇南之不灾雲南鹽豐縣爲滇南産鹽第一最旺區域即原名白鹽并地方是也人烟旣旺商務尤大現聞軍民兩府接白井督煎總辦來電云二十四日午後大雨洪水陡漲冲决河堤沿岸居民鹽房井口低窪處被淹成災當即會派兵警救護一時水勢汹湧全署三院均被横流灌入後層天并深二三尺大堂以下頭二門外深至六七八九尺丈餘不等屋宇牆垣崩折傾頽頭二門售鹽公局兵練房屯鹽公所舊時監獄差房同時傾覆惟五井鹽倉地勢略高尙未灌入得以保存僅將是日擺列鹽倉及公所堆存之破濫鹽概行淹化各科卷宗亦 
 
 
 

Page 7

 
 
多淹壞各監犯緣牆而出均未逃逸其晚水勢稍退當將監犯帶赴警局管押隨派兵警駐守倉局各要地并於街面通夜梭巡以防不虞次晨水消會同勘明冲壞河岸計一百一十餘丈滷并被淹十口民房鹽房被淹百餘家傾倒者二十餘戸當時幸各兵警得力泅水救濟僅淹斃力夫一名器物牲畜漂没無數附近田畝亦多被冲目擊災傷實深悚惻除將被災人民擇地安集分别振濟被淹井口飭速洶出供煎并請委員勘修籌賑以恤災黎云云又聞騰越廰之南甸地方田疇甚多近亦因雨水太多河流暴漲所有已栽禾苗全被冲毁矣 
　　大理之怪症雲南大理府近日忽然發現一種奇症初起時患者覺鼻孔中無故生蠱蟲形頗似馬蝗粘貼鼻喉之間痛癢難耐欲吐不出欲咽不下未幾則蠱深入頭部即不能救藥而死先是僅一農民忽染此症醫者以爲因飲水誤食馬蝗所致未疑爲奇症之發生也久之日漸傳染遂至蔓延城中患者甚衆死者已多諸醫束手不知此症之所由來現有將死體考騐者其法以藥末吹入鼻中使蠱爬出猶能蠕蠕然動云 
[川省學務近况]  
　　奬勵各學校川省陳巡按使就各省視學查報各區辦有成績之公私立各小學校分别成績酌給奬金以引起辦學者之興趣兹將應得奬金各校錄下江津縣之聚奎兩等小學宜賓中區縣立女子師範附設兩等小學各奬三百元新津縣立模範初小學樂至三台崇慶縣立模範初小學各奬二百元安岳縣立女子兩等小學中江城區羅氏祠私立初小學蓬溪縣立第一第二模範初小學各奬銀一百五十元雙流縣女子初小學高縣城區縣立文昌宫初小學開縣城區私立模範初小學南充縣立女子師範（附設兩小學及蒙養院）筠連城區縣立（西北）關小學琪縣縣立模範初小學南川城區第一初小學梁山城區初小學酉陽城區模範初小學青神青江公立模範初小學自貢地方新壋區梁高山初小學各奬一百元並飭各廳縣視學有應奬勵者着速飭知該校校長遵照分别詳報備查 
　　停辦各學校敎育部湯總長咨四川巡按使文云准本年六月念九日咨陳並送省内私立專門學校現狀表一件到部查表内所開通省法政學校成都法政學校上升法政學校全川法政學校堯光寺法政學校紅布街法政學校小關廟法政學校及體育學校大率有名無實來文擬一律飭令停止辦法實爲至當即希切實施行再省外各私立學校現在視察未竣應請查照本部上年十一月念二日咨文辦理是爲至要 
[地方通信鎭江]  
　　鎭江 
　　催領烟牌酒照前財政部飭行開辦烟酒牌照鎭郡烟酒業商遵章領取者固不乏人而觀望不前者尚居多數昨丹徒縣署奉財政廳來文嚴催飭將所有未領牌照及售烟酒之戸勒令歇業示罰故劉知事又復出示勸諭限即遵章領照如再延緩定行懲罰 
　　鎭地防務加嚴鎭江施鎭守使以近日謡言紛起謂有黨人乘機密謀三次革命特諭飭所屬軍隊認眞嚴防並添派兵士在四城門查察遇有乘坐竹與及擔負箱籠等件必須詳細檢閱毎晚七點鐘時即將城門關閉無論何入非有重大事件一概不准出入 
[揚州]  
　　公債票辦法續誌江都謝知事於日昨邀集在城紳士陳重慶等在縣署開會勸購内國公債票該紳士等互相推諉兹特擬定按糧田分派之法毎田百畝購買公債十元千畝購買公債百元其餘以此類推惟該田不及百畝應在豁免之列昨（廿三日）謝知事特派糧差羅春等十人分赴各鄉調查各富戸田畝數目以憑核奪 
　　鄉區籌辦小學江邑曹王市之謝家橋地方商務繁盛人烟亦夥自民國成立以來舉辦警察圑練聯莊會獨學校尙付缺如現經該區學務委員錢慕棠與該處紳商籌定欵項先組織一初等小學校刻已就緒推舉乙種師範畢業生王起鳳爲校長詳請縣署委任進行 
　　查獲遣散兵士揚城警察各分區前奉縣知事飭查裁汰兵士逗遛郡城未曾回籍者查明具復昨警察事務所准該管分區詳送殷寶貴馬拱才二名形跡可疑應行質訊後資遣回籍 
[杭州]  
龍圓已定爲本位浙江財政廳長函致杭總商略以前奉財政部電各省銀元亟應改良劃一爲實行新幣基礎現國幣新模尙未製成暫由後幣總分各廠專造北洋銀元各省以北洋銀元爲本位各銀元准一律搭用即遵照辦理等因查浙省向以英洋爲本位致龍洋必須貼水現在旣奉部電以北洋銀元爲本位江南湖北廣東各銀元准一律搭用是徵收賦稅銀元之本位旣以龍元爲定官廳提倡於前國家銀行輔助官廳斷不能再將英洋龍洋任意歧視致商民無所適從其辦法應即從中國分銀行准人民以龍洋易換鈔票爲推行標準浙江銀行興業銀行同隷於浙省範圍並宜一律辦理所有二銀行鈔票進出均即以龍元爲本位英洋一律並用不得稍有區别庶幾風聲所播國幣得以推行藉副大部統一幣制之意云云 
[南京]  
　　賠欵又復停頓寗垣商民損失賠償問題千迴百折至日内而始有發欵之期查此次損失通知書由主任調查擔任各段另由主任雇用數人帮同散給毎段共支薪資洋八十元詎各主任希圖薪資豐厚雇用人數甚少以致散給數日仍未告竣兼之散給通知書内所載損失數目與各戸所報之數多不相符人民紛紛呈請補給更多一番手續據聞此項望穿秋水之賠償恐節前尙難發給云 
　　聲明外交之責任刻中央以蘇省濱臨江海交涉極繁值此中立期内尤不可稍有疏忽特派唐寶鍔來寗襄辦一切乃昨復電致齊使飭令此後該省外交事項雖經中央派員襄辦所有完全責任仍歸該巡按使切實擔任不得稍有推諉云云 
　　巡按使愼重祀典齊巡按以隂曆八月初九日爲秋季丁祭之期昨特飭蔣財政廳長俞政務廳長王警察廳長以及各科科長齊於是日恭至文廟行祭分司籩豆樂器等項以重祀典 
[安慶]  
　　懲辦不法探員皖省探訪局局長王志網昨據稽查先後報告該局探員方耀亭始以在外敲詐繼以兇毆逼命當經查訊明確昨特詳奉將軍批示云該探員方耀亭敲詐民財因姦逼命殊屬目無法紀本應立置重興惟查詐索之欵爲數無多威逼人命尙未致死且歷辦要案不無微勞足錄着即格外減輕處以九年監禁交懷寗縣監獄執行以儆不法 
　　查勘各縣水災情形皖北各屬近年以來水旱相繼匪禍頻仍加以本年午季風雹　蝗災情見不一見倪巡按正擬派員賑撫詎日前又大雨傾盆數盡夜一時平地水深數尺田廬頓成澤國聞水源由濉河泛濫繞淮泗西北而來淹斃人民無數近日紛紛告災者如泗縣天長靈璧鳳陽懷遠渦陽蒙城毫縣壽州六安英山霍山十二縣均環叩援救昨聞倪巡按已據情電逹中央并委員十二人分往被灾各縣查勘飭令隨時電呈又聞舒城縣亦於日前陡患蛟水致將城之四面冲毁三面人民多陷於澤國財政廳龔廳長特委萬全圩工程委員吳子清馳往調查災情以便撥欵修理以工代賑云 
[武昌]  
　　開闢商場說鄂省官有地皮以武勝門外營坊口一帶爲最高價值面積一萬餘方濱江臨河對峙漢口租界爲絶好商場張南皮曾倡修於前省議會續議於後旋因乏欵中輟現財政農商二部因川粤漢鐵路湘鄂段總站設在該地將來商務繁盛已無欵義特擬改歸部辦速開商場昨已會委僉合易鎭斌蕭必明來鄂直向巡按磋商俟辦法議妥即行撥欵動工 
　　籌措政費紀鄂省軍政費自厲行減政以來已較元二兩年支額縮少過半毎月額活支并計僅八十萬左右今因歐戰稅捐收入減少中央恊欵急不可緩即八十萬内外亦頗費躊躇轉瞬十月份散放薪餉期届財政廳不能不預爲籌劃已將各屬收入先期催解來省分别支配又於二十二日請官錢局督辦高松如造幣廠長文定祥到廳磋商撥借官票銅元搭放以免臨時竭蹶 
[天津]  
　　直隷知事之更動巡按使署近日所更調之知事如下署藻城縣知事徐慶隆調省遺缺委牛照藻署理署定興縣知事高蘊杰調省遺缺委吳昌曜署理署高陽縣知事查美咸調省遺缺委孟巖署理署深縣知事劉培極調省遺缺委黄瑞勦署理署柏鄉縣知事劉乃晟調省遺缺委張曾啓署理署陽原縣知事仇翰垣調省遺缺委陸麟紱署理署靜海縣知事李鴻文因病辭職遺缺委楊嘉午署理 
　　禁止奥界淫戲警察廳牌示云案據公民曹鈞等禀以奥界晏樂茶園演唱蹦蹦淫戲懇請查禁等情當經本廳咨請交涉公署照會奥領事查照嚴禁在案兹准交涉公署咨復以現准奥領事函復此戲業於本年八月六日由本租界局禁演等因准此合行牌示仰公民曹鈞等一體知照 
雜評二 
[嗚呼公債（默）]  
　　公債開募之始一呼而千六百萬元立應政府交口稱之曰國民能愛國也即提倡者亦曰我民尙有良心也財政當局且欲迎機爲第二次之募集然而今日之現象果何如耶省攤派於各縣各縣不敢辭也乃攤之各機關於是商界之無力者小學校之支絀者亦不能免而怨聲起矣對於平民甚且按糧田攤派并派糧差四出調查其狀態無異徵糧催賦又如騐契之恐被隠匿如此强勒將近於騷擾尙得謂之捐耶 
　　夫至今日而發行公債誰得議其非者然其手段如此則人民寒心矣尙遑論信用之有無哉嗚呼公債 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[禁阻外人測繪沿海形勢]  
　　馮上將軍接統率辦事處函謂據探報稱近日江浙沿海灘地方屢見有某國洋人携帶測繪器具私自測量沿海各港口形勢等語查洋人測繪中國領土地圖照章應得禁阻且現值歐戰期内交戰國人民更不得測繪我中立國形勢以免違背中立條規現旣查有外人測量江浙沿海各港地圖情事亟應飭查禁阻除分函浙將軍署飭屬查禁外希外海水警轉飭各巡洋艦如有洋人在於海灘測繪地圖等情着卽禁阻倘不服從即將繪圖器具扣留送候預備交涉等因昨聞馮上將軍除飭行江蘇水警第一廳遵辦外並飭駐滬海軍司令部轉飭巡洋各軍艦一體禁阻 
[禁阻招工出洋]  
　　近有自稱姓董者寗波口音所約四旬左右帶同夥伴二三人至川沙縣境沿海灘等處廣招鄉民許給重利聲稱奉某國官長命令雇人往哈爾濱等處工作毎人月給俸洋數十元不等如有願往者先交半俸等語一時無知愚民爲利所惑無不爭先恐後簽名願往董又聲稱以二十五人爲一起須招至二三十起云云現在一起已經足額事爲該處紳董查悉派人調查董受何國官長命令詎董不肯直言該紳董以招工出洋有違條約遂禀請縣知事除先行禁阻外並詳請滬海道尹照會領袖領事查明禁阻以符約章 
[米占元炸彈案三誌]  
　　張阿三並無關係江寗駐滬偵探長米占元於二十二號午後在公共租界芝罘路被人抛擲炸彈幸未擊中惟馬夫倪榮才等略受微傷當時由捕拘獲形跡可疑之蛇皮阿三（即張阿三）解奉公共公廨中西官以案關抛擲炸彈須詳細研訊諭着押候查明澈究在案兹悉老閘捕房捕頭查得張係探夥與其蟒婦赁居新閘路和樂里是日午後由新閘乘電車至芝罘路附近某銅匠店内取洋十元因倉卒下車致被拘獲與抛擲炸彈案並無關係故於前日傳米探員至捕房將張帶出令米辨認面貎即據米稱伹聞其名未見其人與彼並無仇隙言畢退出捕頭仍飭將張押候解送公廨訊核 
　　陳煊劍驅逐出界住居法新租界之皖人陳煊劍因行蹤詭秘爲老閘捕房捕頭查悉恐於　寗駐滬偵探員米占元被人抛擲炸彈案有關飭探將陳拘押候研詰口供解廨訊究各情已誌昨報兹悉前日亦經捕頭將陳帶至寫字間詳細研詰良久與此案毫無頭緒惟查陳係黨人若容留境内恐被擾害治安遂飭中西包探立即將陳押送至雲南路西新橋着往法租界不准再來如違拘究不貸 
　　米探長懸賞偵兇米探長自被人抛擲炸彈圖害未成後即請捕房飭派印捕與暗差華捕各一名常川在鴻興里住宅附近巡邏即有事出入亦多帶從人以資防衛並聞米探對人言曰黨魁黄興陳其美等深惡其在滬破壞黨中大局愿出萬金密令安徽紹興兩帮死士將其暗殺此次未被謀害亦可謂韋矣並言如能將此次抛擲炸彈之人拘獲愿出洋千元爲酬云 
[通用北洋銀幣之障礙]  
　　北京財政部前因北洋銀幣行使南方各省毎多折扣而以上海爲最曾經飭知江蘇巡按使轉飭滬海道尹通飭所屬縣知事等出示曉論一律通用不准折扣在案兹經滬上商董某君查察市間流行使用之北省銀元頗不劃一其分兩大相參差甚至有毎元僅重六錢六七分者實與原定幣制毎枚重七錢二分者大相懸殊若一律流行使用商界不無暗受虧損是以將此種最低之北洋銀幣送請中國銀行查看並說明好徒私相仿造鑄此輕幣在市行用商家毎受其欺實於中國幣制前途大有障碍若不嚴查整頓信用恐難持久請將此種僞造銀幣呈送財政部察驗明確澈查嚴究云 
[糖北貨業之認購公債數]  
　　内國六釐公債票事宜經南商會向各商業切實籌勸認購各情迭詳前報兹悉南市糖北貨業亦擔任認購洋五千元認定後即日將欵措繳呈報南商會總協理轉呈駐滬經理處查照 
[交通部統一郵務之計畫]  
　　中央交通部爲劃一郵務起見擬將各外國書信館郵便局收回自辦等情曾誌前報兹聞此舉迄未實行日前交通部特派本部主事何某來滬調查情形俟回京後再行磋議聞此次部中計畫不但收回各外國郵便卽各民信局亦在規畫之内以謀郵務上之統一云 
[通緝鹽城縣刧案盜匪]  
　　滬海道尹曁淞滬警廳長上海縣知事接江蘇巡按使公署通飭文云爲飭知事據鹽城縣知事詳稱本年八月二十七日據縣屬樓岡市江家莊鄉約江善昌江同仁報稱本年八月二十五日即隂曆七月初五日傍晚時分突有盜匪數十人乘舟登岸即放快鎗子彈如雨居民遠竄約等雖鳴鑼護救無如人莫敢近匪等分投搜刧約莊雜貨舖戸陶源泰江湧源源泰昌陳宏泰四家雜貨布疋等物京貨張永泰染坊夏永興張順源肉店江小康磨坊江虎臣銀舖何萬友居民江雲青江子明等同時被刧並拒傷事主江湧源之弟如綬匪等上船逃逸無蹤粘呈失單票請勘驗緝追等情據此並據各事主投報前來即經邱前知事正虁飭派警務長施濟前詣履勘未據勘復卸事知事到任接准移交據警務長繪圖詳報到署勘得西鄉江家莊地方有南北大河一道東通鹽河西逹馬沿莊河東岸莊上有南北街道一條街東街西係事主陶源泰等家舖面據事主陶源泰指稱舊曆本月初五日傍晚時分突來盜匪數十人各持快鎗分投各家搜刧錢洋衣飾等件上船逃逸江如綬等受有微傷匪逃無蹤等語查勘各家均有翻亂情形勘畢繪圖隨飭檢驗吏騐得江如綬左後脇有鐵器傷一處微青色又騐得宋長清左胎膊有鐵器傷一處微青色騐畢開單附卷飭醫調治務痊訊據事主陶源泰陳宏泰夏永興張順源江小康源泰昌何萬友江雲青江虎臣江子明江湧源張永泰等稱民等均在本莊開店生理或居戸人家八月二十五日即舊曆七月初五日傍晚時分突有盜匪數十人各持快鎗分投民等各家店内搜刧錢洋衣飾等件上船逃逸因匪勢洶洶不敢捕拿今蒙查勘只求飭緝盜匪究辦等語鄉約江善昌江同仁供亦相同知事查此股盜匪聚衆數十人之多執持槍械連叝十餘家拒傷事主實屬兇暴昭著斷難任其漏網除勒限飭緝並咨會營鄰一體恊拿並分詳外所有勘騐情形理合繪圖詳請通飭恊緝等情據此除批示外合亟飭行該道尹知事廳長圑長仰即遵照一體恊緝務獲究辦此飭 
[印度人攔路刦物]  
　　僑居新閘白克路修德里六百六十七號門牌費姓之家丁謝阿九前晚八句餘鐘由鎭江乘坐滬寗火車回申喚坐黄包車將到門首突有印度人白土生（譯音攔截嚇禁聲張遂被刧去皮夾一只内儲有大洋二十元銅元十千銀表一只圖逃經謝狂呼救命被司閽人得悉鳴得巡街捕到來帮同將印人白土生追獲拘入捕房捕頭略詰一過飭即收押候禮拜一（即今日）解送英臬使署訊究 
[浦東上川交界之盜案]  
　　浦東上川交界之曹家油車附近曹茂堂家於二十三號夜半被盜匪撬門入内刧去銀洋衣飾等物數頗不貲事後由事主曹茂堂將盜遺鐵扒鐵鑿各兇器開單報告川沙縣知事飭勘查緝一面復投東溝步兵第三營營部報請查緝贓盜 
[驗勘蒲淞市盜案]  
　　本邑蒲淞市洋漕鎭西市三十保五圖圖董諸修棟家於二十五號夜半被盜搶刦失贓數千金並被盜匪用力砍傷諸嫂諸曹氏前日諸修棟恊同該圖地保陸正卿投報地方檢察廳請求騐勘等情已紀昨報兹悉地方廳汪檢察長得報後以一二月之間遞出盜刦拒傷事主之案竟有四五起之多若不上緊嚴緝贓盜按律嚴懲不足以寒匪膽故於昨晨委派宗雲亭檢察官帶同錄事並沈檢騐員法警徐懷寶汪樹槐等乘車下鄉前赴諸家騐勘一面移請淞滬警察廳長徐輔洲君地方警察長景毓華君請派警嚴緝贓盜並又諭飭本廳全體法警購線緝拿務獲解究 
[鎭守使治盜之嚴厲]  
　　搶刧本邑張姓案内盜犯顧杏生張擊林陸金林黄木生等四犯曾由上海地方檢廳詳解鎭守使署訊辦在案兹悉鄭鎭守使以近日上海縣境刧掠案件層見疊出皆由所獲盜犯毎毎飾詞狡賴間官因並無確供從寛飭釋以致邇來匪胆愈大搶案愈多自今以後如有獲案盜犯必須從嚴研鞠勿任遊供開釋致逃法網故特飭行軍法科着將此次上海檢廳解送之盜犯顧杏生等四犯務須嚴加研訊一經供認從重懲辦以弭盜風 
[偵探又有黨人煽亂之報告]  
　　江寗馮上將軍據寗蘇兩處偵探報告黨首韓恢近造代表林雲海胡春生分往寗蘇一帶希圖煽亂聞該代表係由上海秘密機關派出請通飭協拿等語馮君昨已飭行滬上軍政各機關一體協緝矣 
[發現炸彈後之偵查嚴密]  
　　英美捕房代理總巡張生君以近日公共租界内兩次發現炸彈有碍公衆安寗已通諭各捕房捕頭轉飭中西探捕一體留心偵緝在案兹悉美捕房捕頭奉諭後以轄境遼闊地多僻靜除日夜躬往查察　並飭二十一號西探卜羅斯脫毎晚率同通班中西包探携帶手鎗分段徹夜巡邏以資保衛 
[西北鄉圖董會議設防]  
　　本邑西北鄉二十九保三十圖北新涇諸翟鎭等處各圖圖董以近來各鄉迭出盜案並有擄人勒贖等事雖有巡警設區駐防無出没亟宜設法籌防故於前日邀齊各董會商議决聯名具禀縣知事警察檢察各廳請求將巡警改良或添設警區以資防衛 
[關於驗契之文告]  
　　三十元以下之契改收一元一角 
　　上海縣知事接江蘇財政廳通飭文云爲飭發事照得騐契展限又滿未驗者尙多並聞民間有因三十元以下契價祇收註册費不收紙價往往揑造改短避重就輕殊於收入大有妨礙兹奉財政部電飭自十月一日起至十二月末日止凡三十元以下契價改收一元一角以杜取巧三十元以上之契仍照九月分詳定加收辦法收一元八角七分等因除分行外合發告示飭知該縣即便遵照分貼曉諭一面聖眞查催務期立集鉅欵解濟急需母稍鬆懈是爲至要再各縣有因防範併契短納情弊先經詳定辦法收數相仿者應准循舊理併即知服此飭 
　　附錄告示江蘇財政廳爲出示曉諭事照得驗契展限又已届期查核各縣收數仍未大旺推求其故皆因三十元以下契價祗收註册費不收紙價民間貪圖便宜往往揑造改短避重就輕致於收入大有妨礙兹奉財政部電飭自陽曆十月一日起至十二月末日止凡三十元以下契價改收一元一角以杜取巧三十元以上之契仍照九月分本廳詳定加收辦法收一元八角七分等因除通飭各縣知事認眞查催並詳巡按使曁函司法官廳遇有訴訟契據照章辦理外合亟出示曉諭爲此示仰各業戸一體知悉須知此變通定章係爲杜弊起見所有前清白契仍准免稅民國白契仍稅百分之五典契循舊免稅僅此價值三十元以下之契納費一元一角辦理本屬從寛務於限内踴躍呈驗母再延匿致干重罰切切特示 
[旅滬浙人之國債熱]  
　　浙江籌募内國公債駐滬分經理處昨晚在四馬路一枝香西餐館會議張詠霓廳長亦在座旅滬浙人到者均熱心購募共計認定二十二萬元亦可見浙人愛國之熱忱矣 
[學生會歡迎新會員開會紀]  
　　寰球國學生會於前晚開歡迎新會員會由李登輝郭承惠楊心一余日章朱成章歐陽剛朱天一董壽慈楊仲馨徐紉蓀諸君等介紹新舊會員彼此相見會長鍾紫垣君因公赴浙未曾蒞會由副會長王正廷君登壇演說大略請西諺云一束之木不易斷所以人貴合華吾國人祗富於對已思想而薄於社會思想本會合羣力以謀國家社會之利益冀望甚大此次徵求成績逹於五千餘分之多皆由郭君承惠楊君心一及諸同人之熱誠毅力邁等超倫今日開歡迎新會員會洵極一時之盛甚願此後新舊同志合羣策羣力以光大我本會不特同人受福抑且中國前途咸蒙利益云云全體鼓掌繼以郭女士洋琴獨奏次李登耀夫人奏琴曁邱夫人梁女士合唱次鄒志齊史文欽孫卿雲三君奏中國音樂次蕭凌何陳四夫人曁蕭智吉高恩養沈慈仁曾毓芳四君同唱西歌復有李君松泉變幻新戲術觀者咸嘆爲神奇會畢又欵以茶點而散 
[郵務局寄往外洋明信片價值之佈告]  
　　上海郵務管理局局長魯士君昨發第二二八號布告云照得寄往外洋各國之明信片毎張售價四分又連答復之明信片毎張售價八分現在本局曁管轄郵務區内緊要各支局均有發售此佈 
[自來水公司改埋水管]  
　　内地自來水公司查得西門外放生局至小菜場一帶所埋自來水管窄小出水不暢用戸不便故擬自砲隊營隔壁公司門口起經滬杭車站由新馬路過放生局旁之利涉橋至務本女學西之小菜場附近爲止長約一千丈左右加埋十八寸口徑大號水管已於昨日飭匠開工安設因此望道橋至製造局之馬路被其阻斷車馬暫不通行 
[副巡官回國從戎]  
　　公共總巡捕房印捕副巡官兼譯員之英人克來才君本隷軍籍兹届任職期滿禀准張代總巡交卸職務回國從戎業已束裝就道矣 
[土棍抽頭聚賭]  
　　川沙縣境小沙地方近有土棍夏楚卿葉瑞宗糾集私梟暗藏快鎗三四十桿邇因秋收成熟在沿海灘小市鎭搭蓋草房抽頭聚賭明目張胆毫無顧忌現爲駐浦第三營訪聞已飭偵探密往查緝矣 
[查禁鬥蟋蟀與開花會]  
　　聚鬥蟋蟀久干例禁兹聞有等不肖探夥串同流氓在虹口小菜場附近僻靜之處設場聚鬥蟋蟀輸贏頗鉅又聞粤帮賭棍老鎗阿榮老廣東等在北四川路華洋变界處開設花會賭博專令一般年老婦人在該處一帶誘人往賭兹爲美捕房捕頭偵悉業已諭飭中西包探密往查究矣 
[水偵探查獲拐匪]  
　　昨日水巡捕房偵探在某輪船上拘獲拐匪汪春濤拐婦王楊氏張翁氏以及被拐男女小孩四名口禀奉捕頭一併解送地方檢察廳汪廳長諭飭將汪春濤等分别收押聽候訊究各小孩暫爲留養召屬認領 
[扭控拐匪]  
　　前日有彭網春扭著名拐匪陳德標至四區二分署控稱伊有一女被陳拐賣經該分署將案移送檢察分庭預訊後判陳收押候解地方檢察廳訊辦 
[宏茂昌案又訊一堂]  
　　宏茂昌襪店主陳履昌與韓榮源弟兄互爭牌號一案奉高等廳發回就近查明商會是否理結復訊等因現已由會函復到廳（原函附後）前日由地方審廳民庭王推事官審理原告陳履昌因病未到由律師秦聯奎代表陳述被告韓榮源冒註商標在前清光緒十八年榮源之父茂春並未入襪業公所竟以司事名目朦領告示且此案早經商會理結此次由會復到韓何得揑誣朦訴纒訟不休請求堂上治韓冒註商標之罪至十八年分朦領之示諭亦乞吊銷各等語訊之韓一味强辯審判官遂諭俟原告陳履昌自行到案再行復訊核奪 
　　附錄商會覆函上海地方審判廳接上海總商會公函云接奉大函内開案據陳履昌不服第一初級廳判决韓榮源訴冒充牌號一案函請查明見復以便核明訊奪等情查此案於前清宣統元年九月十三日由會理勸業經兩造簽字承認嗣韓榮源忽中途變計藉詞控廨三次不准至第四次始由公廨移會理處當經本會調查陳店已遵理除去老字改去天官商標似無從再行理處據情復廨復准公廨函索本會理案原簿察騐兩造簽字去後陳履昌又復函稱韓榮源在公堂供稱理案簿爲僞造等語到會當經本會函廨聲明當時理案情形並請斥其荒誣纒訟之各在案准函前因理合備函奉復將當時理處問答另紙錄呈即希查照爲荷 
[腿業衝突之餘波]  
　　本埠南北市火腿同業萬春瑞等四十餘家公舉胡祥鈺爲積善堂腿業公所董事旋因浙帮張瑞年等反對在縣知事署禀控並禀奉鎭守使署飭縣查明積善堂腿業公所爲浙微各業共有業聶述甫等多人聯名赴地方檢察廳訴稱有浙金人戴章濟蔡老英等擅將供奉腿業公所長生會内之徽丹寗各帮同業先輩及情經汪廳長准詞傳訊並有目見燬位之浙人徐效彬堂夫阿根到庭證明戴等劈燬情形昨由檢察官復傳被告戴章清蔡老英到案略訊數語以戴等劈燬徽丹各帮之牌位證據確鑿判將戴章清蔡老英收押候起訴審判廳核辦 
[華僑合衆水火保險公司之進行]  
　　泗涇路六號華僑合衆水火保險公司自開幕以來營業頗爲發逹兹悉該公司總理黄少泉君與水險理事趙子君火險理事林瑞書二君規劃進行不遺餘力現福州温州寗波杭州漢口等處均分設公司尙有南洋各島亦擬陸續分設兹將各分公司主持人姓氏探紀於下福州分公司司理郭伯華經理陸紹清温州分公司司理翁芷佩經理陳啓剛漢口分公司司理邱后銘經理俞承謨寗波代理周衡甫祝桂芬吳聯唐杭州代理郭卿雲 
[慈善報定期出版]  
　　牯嶺路務實學校讀書儲蓄會創辦之慈善報毎月出一册毎册售銅元五枚捐作各項善舉之用其辦事人均盡義務訂於隂曆八月杪出版聞該校認定一千册中西商務學校認五百册又有交際員徐緘若朱維民二君各認一百册其餘各圑體各學校認購者亦甚踴躍云 
[飭拿誣良毆人之凶徒]  
　　浦東二十二保四十三圖嘴角浪地方向在漢口爲皮鞋生意之丁阿煥前在地方檢察廳禀控被奚阿林等庻良爲竊糾衆毆傷一案曾奉賀檢察官騐明丁阿煥受傷屬實判令自醫一面禀請汪檢察長核示在案汪君據禀後以奚阿林等膽敢砌詞誣良又敢糾同朱掌全奚金山陸炳炳等六人行凶毆人實屬凶横故於昨日飭法警張澄青等持文下鄉按名拘拿到案訊辦並着傳同該原竺到案候質 
[閘北烟土案]  
　　閘北檢察分庭前日將訊實之烟土各犯分别起訴經孫推事開庭判决黄小大帶丸藥十瓶罰洋一百元戴如唐帶戒烟膏五兩罰洋一百五十元黄瑞章帶土五包烟泡六個罰洋六十元彭渭高帶土九錢罰洋十五元龐如林帶土三兩半罰洋五十元王孫新帶土數包罰洋三百五十元顧小桂帶土十四兩罰洋一百八十元殷銘三帶土十一兩罰洋一百元陸仁帶土一兩罰洋三十元馮寶山帶烟具罰洋八元王大帶土八兩罰洋一百元金成林帶土十七兩罰洋二十元趙成彬帶丸藥免罰開釋 
　　前日五區崗巡又查獲煙土犯浦彩榮許鴻吉金福慶徐金林顧阿二汪德順等六名當抄出膏土藥丸共計五十餘兩一併移送檢察分庭押候訊辦 
[匪徒圖刦被獲]  
　　代理法總銘石維也君前因新租界格洛克路喇格納路等處迭出搶刧之案曾諭各探捕嚴行巡防並揀選幹探六名帶同暗差捕二十餘名分往新租界一帶嚴密查緝在案前晚探目沈德福帶同包探楊振富巡至長浜路時果見有匪徒阜寗人劉某陳某兩人手持手鎗欲圖搶刧該探等當即上前拘獲解入捕房捕頭飭令管押聽候澈究 
[流氓搶物行兇]  
　　趙仁根投法公堂控稱商人手持貨物一包行經新租界有小流氓陳交交上前强搶商人向伊奪取被陳用鐵鎚擊傷頭頂報捕拘案求請騐傷訊辦陳供實係同伴某甲所爲小民雖則在場並未行兇求宥判押四月期滿逐出租界 
[黑種婦打傷華捕]  
　　前晚有一黑種婦人在蓬路南潯路口毆打華捕受傷該捕歸禀捕頭飭送同仁醫院醫治候查 
[洋人與洋人之交易糾葛]  
　　無領事管束之洋人阿慶阿吉西前投法公堂控瑪物勞馬抵前來交易去象皮膏粉若干簡計價洋一百二十四元向收不付求追瑪洋人稱當時言明係美國上等之貨詎係次貨故欲退回將價洋扣付是實奉判將貨估看是否次貨再核在案今已察得實非次貨故傳到原被判判限七天交洋一百二十四元 
[賬簿忽無圖章之可疑]  
　　作頭沈昌記投法公堂控稱與同業沈茂堂合包造屋工程完工後虧本甚大茂堂應認虧本銀若干兩詎置之不理故求訊追茂堂供因昌記之帳均係揑造由公所估價此項工程非但不虧反可盈餘銀二千兩故此公所亦難理勸有公正郭翰卿可證判着昌記將帳簿交出同公正人到案質訊核辦今郭到案禀稱前者兩沈合包工程時所有帳簿均蓋回章今昌記交出之帳簿並無圖章實非原簿雖經查察亦難水落石出而昌記堅稱實係原簿判郭爲公正人限一月將帳核算明白禀候訊斷如查出沈昌記尙有别本帳簿藏匿准予具禀到案前往吊取 
[冒名欺騙之判罰]  
　　奚周氏前投法公堂控稱丈夫在日有田售與沈錫金計價銀一千六百三十兩洋二百元除收外尙少銀四百十兩洋一百元請追訊之沈供此項田價核計合洋二千三百三十三元於上年十月間曾將洋二千二百五十元交與中人顧鴻飛顧桂福收去由顧等出立收條有陳少棠爲收洋中保可證今被顧等吞用洋五百元故亦控請向顧等訊追奉訊屬實判顧等人銀兩保限交在案昨日顧等倩某律師函致公堂申辯並交洋二百五十元又冒原告之名遞一禀詞朦混希圖完案當被聶讞員察出當堂諭曰汝等前欺奚周氏女流沈錫金鄉愚將洋吞用今又膽敢冒名欺騙公堂實屬目無法紀判顧鴻飛顧桂福陳少棠各罰洋二十元所少洋二百五十元一併管押限交 
[拘獲虧賬潛逃之米店夥]  
　　日前某米店主投捕房報稱被夥張某用虧賬欵潛逃請究捕頭即禀請公堂出票派探沈阿炳於昨日將張逮獲押候解廨訊究 
[前姦夫糾衆捉姦之不合]  
　　女子陳勝男家住曹家渡前與王厚生姘識近來又姘徐華根前日被王偵知糾集多人擁至姦所將男女雙雙捉獲舁送女父陳 
 
 
 

Page 11

 
 
銀堂處詎女父不受由四區四分　　悉一併拘　檢察分廳預訊之下因王並非女之視屬不合糾衆拿姦判令收押候辦該女傳到其父諭令領回管束 
[押産准予債主管業]  
　　信成銀行在公共公廨控寶裕公司不理押欵一案前日上午由聶襄讞會同英領卓君升座民庭傳訊據原告代表律師上堂譯稱請將被告所押之地産第六千六百八十七號道契給諭歸原告管業中西官准予給諭管業 
[傳票誤註住址之擔誤]  
　　山渭濱控周文舫不理欠銀一案因原告兩次堂訊不到奉判將案註鎗在案詎前日上午原告忽投廨聲請飭追中西官詰其因何兩次堂訊不到據稱未奉傳喚不知傳訊日期故而未到堂上諭謂曾飭探捕知照何謂未奉傳喚旋據專管傳提事宜之西探禀稱實因傳票上誤註原告住址以致無從傳喚之悞中西官得禀諭山退去准再飭傳被告到案訊核 
[好律師聲請出特别傳單]  
　　但文帮辦好卜魯律師於前日上午投廨聲稱有一人向工部局廕接包造房屋轉包與一人此項房屋業已竣工直接包造之人在此一二日間可向工部局領取造價而轉包之人被其欠去造價洋一千餘元屢向索取無着亦不知其住處故延敝律師代表請追惟知其毎日下午必至南京路某茶肆啜茗是以聲請堂上出一特别傳單傳其到案訊追前由敝律師函致工部局請將造價銀緩付該局尙未答復云云中西官得供諭候會商再核 
[公共公堂瑣案]  
　　福康毛巾皮鞋店經理程培卿因私收客賬洋元經該店主查悉具禀公共公廨准飭捕房於前日派探將程傳至公堂請示判交保候訊 
　　唐溢川控唐梁記嚴瑞州等不理欠欵一案前日上午亦經中西官傳訊即據探捕禀稱此事兩造已經理明原告禀求銷案等語中西官准判將案註銷 
雜評三訥（訥） 
[北洋銀元]  
　　統一國幣之聲喧閙已久調查又調查磋議又磋議而始有幣制新條例之頒布頒布久之而僅有以北洋銀元爲本位之舉此種苟且計畫雖諉爲新模未成亦實由財力之不足國人固宜深諒惟銀色重量須當一律若濫鑄此成色低劣分兩參差之銀元而强令通用祗圖中央一時之利而不顧商民永久之害則其計甚左今各省方紛紛出示不准歧視而上海之商界已起有責言矣信用一失不可復挽財政當局盍速圖之 
專件 
[關於巴拿馬賽會之要牘]  
　　籌備巴拿馬賽會事務局由京遷移來滬後所有一切往來文件均由中央轉發到滬核辦兹局長陳蘭熏君接農商部發到巴拿馬賽會總理上袁大總統函及農商部總長答書並該會通告彙紀於下 
　　巴拿馬賽會總理上大總統函逕啓者貴圖委員朱庭祺頃束裝圖圖朱君前奉令派來桑港已經數月對於此次博覽大會之要皆并各國赴賽之情形均已諳悉兹因朱君回國之便附呈此函敝總理對於親　中華共和國之人民特表親愛懇切之意凡貴國出品人及參觀人員敝總理皆極表歡迎者也此致中華民國大總統巴拿馬賽會總理摩阿啓 
　　農商總長覆摩阿總理函逕啓者頃接貴總理呈大總統函貴總理對於敝國之出品人及參觀人員極表歡迎高情厚誼紉佩無旣本總長深願乘此機會藉逹雅意目前敝國人民頗願參與此次博覽大會之盛興各工商圑精密之預備亦已就緒此次博覽大會之影響將使兩國商務上關係愈形密切並使中美二大共和國之邦交愈形敦睦此則本總長所可預必者也此復巴拿馬賽會總局總理 
　　巴拿馬賽會總局總理摩阿通告逕啓者本會開會日期謡傳有因歐洲戰爭行將展期一節今兹特明白宣布决不展期 
　　歐洲戰爭有謂極有影響於商務敎育者有謂本曾經費亦當蒙其影響者今由本會悉心研究並無關係 
　　巴拿馬博覽大會仍照前定日期於一千九百十五年二月二十號開會逆計至開會之期本會一切布置必當燦然大備在今日賽會事務之設備成就者已百分之九十而强故無論事變如何决不足以阻尼吾人預定之計畫也 
　　顧在懷疑善慮之士猶有持議展期一年者然就此項論調細爲研究解析之實大半由恐懼心釀成故恒覺事務之游移無定本會今可通告内外賽會事務至今日已無容其疑慮無論歐洲時局如何决無妨於賽會之成績更有就事實言須展期者然决不如本會預定計畫之穏健周密也 
　　本會開會日期仍照前日所定本會之成立實無絲毫疑義歐洲交戰各國並無一國咨逹本會退出所定會場基法意二國且通知本會預備赴賽情形並無更變 
　　就合衆國國内出品人言之歐洲戰事較爲有益實足鼓勵美國製造家廣徵精良物品乘此機會擴張南美東方及坎拿大之銷路也 
　　徵諸各專門家之意見若歐洲戰事延長則届開會之期西方及遠東人民赴桑港觀覽者必將愈見踴躍吾人之責任對於吾國國民對於赴賽各國及出品人務希繼續進行吾人預定之計畫就目前情形言之已近收獲效果之時期吾人努力進行當使此次博覽大會爲歷史上最壯麗最完備之賽會而已總理摩阿啓 
來件 
[李佳白博士論限制戰區之先例譯九月二十七日大陸報]  
　　日軍旣由龍口登陸復通過中立領土以攻青島之後在萬國公法中旣無條文可援自不得不援日俄旅順之役以爲先例由是而有明文之公法於以廢置而無明文之事實乃以推行且由是而一千九百十四年之過舉乃可以盡諉諸一千九百零四年之已事矣故對於今兹青島日德之戰吾人要不可不即昔年日俄旅順之爭以研究其有無可以援引之點也 
　　按一千九百年庚子之役俄兵乘機侵佔東三省城邑鐵道并踞牛莊營口沿海一帶之口岸而有之北向以圖高麗以迄於一千九百零四年日俄之役故當時東三省主權中國久已被奪於俄迨日俄戰起日兵除海戰外一面登陸以攻旅順之背其所佔地乃爲一千八百九十四年中國之租借與俄者一面則由高麗過鴨綠江節節進取以交戰於奉省之南當日俄戰　旣開彼時中國政府乃按例宣布中立未幾而美國爲保持中國之和平與權利計於一千九百零四年二月十二日約會各國共保中國之中立并定日俄兩國之戰區以東三省爲限日人有記載是役之歷史者亦謂日俄開戰後日曾警告中國須嚴守中立未幾而美國乃向日俄提議謂兩國戰區應以平時俄所已佔者爲限云云美國自有此提議後各國皆承認之惟德國聲明須經俄國承認彼方承認然其時俄已盡佔三省自無不承認之理日本亦一致依允中國遂亦聲明承認以遼河以東爲戰區其後日本雖欲擴其戰線至遼河以西然自謂不經俄國之同意彼亦無必然之志也當時日本公使之駐北京者先曾致文於外務部略謂（旣爲中立國必有中立國應負之責必使交戰國尊重其中立而不敢犯且必籌一切當之辦法以防止交戰國之略爲嘗試故中國除對於東三省已劃爲戰區外當嚴守各地之中立並嚴防他項之侵犯云）日兵自攻陷旅順大連後乃與數十萬之俄兵大戰於奉省以南美總統羅斯弗於是乃居間調處由兩國各派全權大臣會議停戰而日俄之和約以成 
　　吾人於兹欲即十年前日俄交戰時之情况以觀察其與目前英日諸國聯軍攻擊青島之舉有無歧異之轍焉（一）萬國公法中所載中立國之責任與權利其可評論之例甚多原有未經各國之確定者（三）公法所載中立各條内有一條已由一九零七年海牙和平會之審定採入十二章之約法内而爲各國所承認者即爲交戰國應禁止其軍火行李通過於中立領土之明文自此新例確定而一二百年前交戰國兩方之軍需皆得任便通過中立領土之舊例遂已於此廢止矣（三）此外中立條例之經和平會審定者乃爲禁止交戰國之兵艦停泊於中立口岸越二十四小時之限按此項條例與前一次在日俄戰爭時同經各國認爲應行遵守之例則在今日自應有同一之恪守也（四）查前日兵攻擊旅順大連時並無侵犯中國中立之事固其所據爲進攻者皆爲前六年俄國之租借地今日攻青島故亦無需用租借線以外地之必要也（五）日俄之戰劃遼東爲戰區因其地已久爲俄兵所佔故且俄雖處於被擊之地位而對於兹議亦願贊成若德在山東則除青島外並無侵佔至龍口之事且當中國未經宣布劃定戰區以前亦不聞有此等之舉動也（六）劃遼東爲戰區兹議實發自美美爲當時中立國且未定議以前曾經通告而得各國之贊同若今日之事則第風聞出於恊約國一方面之密商耳（七）劃遼東爲戰區日俄得同等之利益若今之劃定戰區則爲利於日而無益於德假使日猶執德可爲同一利用之說是不過開玩笑而已（八）遼東劃區之布告在俄旣佔三省以後而在日未於三省開戰以前若今之龍口萊州則在日早已蓄有佔據之志且德於青島惟憑租借線爲防守也（九）遼東劃區日俄兩方皆不抗議今德日之役在日則爲滿意而德回中國抗議者已四五處中國屢次之答覆所以表明其不得已之故殊多爲難之情（十）日俄之役中國對於東三省無法以止日俄之交鬨阻之旣力有未能允之實萬不獲已蓋其時三省之主權已完全不屬於虽國若今兹之事則殊無放棄公法條例之理由要不必恝置萬國公定之明文而援不能守完全中立之創例也總之戰事之延及中國乃可免而非不得已若日之攻青島亦然故若英若日若德固當竭力以合助中國之中立而不可使有劃定戰區事之發現其在中國一方面即使交戰國有破壞强逼之舉亦仍當嚴守中立爲再三之抗議以使天下共聞若旣經抗議而彼仍强硬執行自可以不任其咎矣蓋遼東之劃戰區中國實不獲已若夫今日之事中國仍能盡其本分以蘄合乎公法則自不致遭若何之損害也 
 
 
 

Page 12

 
 
   
 
 

Page 13

 
 
自由談 
游戲文章 
[極鬼傳] [  痴翁]  
　　極鬼極國之極民也累世鍾極氣故其祖若父無一不極形極狀極裏極夾及傳至極鬼又稱爲極中之極焉極鬼之生也其父若母極力以構成之縱極汗滿身極屁連環極尿直流極痾迸出不顧也故極鬼之得極氣也獨厚方極鬼極力掙出極戸時極氣冲九霄極味聞百里有望氣者謂是南極仙翁下降父見之而喜曰我家極門之寗馨兒也他日發極而擄人財産情極而佔人玉帛極術克紹極力彌大必此子也吾等有極福焉于是合家哈哈作極笑極鬼生數歲即從極精遊深得極中三昧故其出也内不穿襯衫下不穿褌褲外披一老僧之破衲儼然摇擺于通衢然極相仍不能掩也一日見富家子酣睡道旁極鬼即展其極力扮其極臉猴形極狀而施其極手段行其極法術富家子醒而與之爭則極鬼面紅耳漲而發極矣發極之不已也又倒地打滾而猴極矣猴極之不已也益以狂呼呌跳詐死訛活而情極矣富家子見其極無人相極無人理遂任其極取極求而不顧自是之後極鬼即擺極架子撑極場面出而與人極力周旋事事以極賣極極佔優勢未幾極鬼又來富家子之門恩重吃甜頭極敲富家子竹槓鄰有狠鬼者深嫉之乃與之鬥於富家之門極鬼極喊極呌極撞極滾狠色雖狠亦無如何而遁然而富家又受其累矣距此事約數月西村械鬥事起極鬼聞之跳至一丈高曰我今可以出極風頭矣遂質脚布典破襪以壯極勢先訛富家之資並得隂鬼之援不日以作極戰云 
　　當代太公史贊曰極鬼誠極矣然受其極累者其極不將與極鬼之極相捋耶使受其極累者而亦變爲極鬼則極鬼遇極鬼將無物可極矣極鬼又何樂爲極鬼哉　 
劇談 
[民興社之俠女伶] [  鈍根]  
　　是劇情節爲侯爵趙某前妻生子志言續娶生子志功女春稚侯　年老妻女謀以志功龔爵位承財産志言聞之慍與家人趙升設計誣志功盜賣軍用地圖使外國人某登門該志功僞爲續付價銀也者臨行遺一皮夾内有志功收銀字據且蓋圖章侯爵見之大怒立逐志功出不知志功圖章爲志言竊得而揑造收據者也志功旣被逐惘惘無所之途遇女伶林劍粉醉倒於途志功　而護之因此感激林爲代償債務遂締因緣志功匿林處逾年志言在家偶與趙升談前事爲志功妻所聞訴於翁搜志言身得志功圖章悟前事爲詐大怒下志言於獄志言殺獄卒逃出適遇志功夫婦於道欲并殺之志功夫婦跪而泣求念手足之情志言愧悔自殺爵位財産遂屬志功林劍粉携于歸焉 
　　二十五夜天知演志言隂賊險狠活似奸雄言語之間含有一種怨望是蓋暗寫骨肉之禍其咎不盡在志言也世之嬖後妻而疎冢子者觀此可發猛省 
　　幻身演志功吐屬不凡泣誦曹子建煑豆燃箕之句聞者多爲動容 
　　儂影演林劍粉亦倜儻亦纏綿民興女劇員中可推此豸爲巨擘矣第一夜演芙蓉屏衆已交口稱許然猶有三分澀滯今兹乃能純順自然三日之間抑何進步之速耶觀其廻眸一笑逸態横飛直是此中老手初出臺者焉能至此惟遇美一幕出場太早志功第十圖允代 
　　與狂生暢論時林劍粉立橋上摇擺不定幾半小時不將墮河中耶 
　　蟄民演張大狂身分畢肖議論奇關亦非尋常所及 
　　天厄演老僕哭諫志言一場急激誠懇且能引經據典亦是上乘脚色 
　　嘯恨演志功妻凄楚可憐惟當志言縛殺志功時在旁袖手而哭稍覺不合宜上前拚命遮護或解志功之縛或扳志言之刀直至聲嘶力竭被志言推倒而後止 
　　敎戲一幕諸女子俱能唱幾聲舊戲亦多可取石痴演張瞎子離奇怪誕令人解頤與林劍粉途遇劍粉忽哭忽笑痴態可憐瞎子若離若合傖鄙可嗤予謂此幕可稱全劇中之野狐禪 
　　連日觀民興劇情節好爲離奇布景不憚煩難觀者固皆悅目稱快然平易近情之劇亦不可不一演也 
　　俠女伶劇情節予亦稍有疑問趙志言旣陷志功何不毁圖章以滅迹乃猶携之身畔卒致敗露志言奸雄不宜有此質之編者以爲然否 
小說 
[花木蘭傳奇] [  天虚我生]  
　　第十齣允代（續） 
　　爹爹要知道兒心衷呵 
　　（前腔）圖溫飽承歡笑那更望花冠和紫誥鏡臺兒不願留溫嶠慚愧把人靠算榮華直是水中泡枉與奉箕箒 
（外）哈哈這也言之太甚唉兒吓你生小未嘗離我膝下忽爾遠走天涯敎爲父的怎忍放你前去耶旦爹爹 
　　（黄鐘）（獅子序）宜譬解莫心焦假如兒當日早中途折夭怕爹爹傷感更甚今朝便若是做男孩兒年少敢不要别鄉土上河橋跨征鞍拜辭年老爹爹可只當我女兒呵 
　　從今是秦臺弄玉嫁去吹簫 
　　（外笑介）倒也比方的是但只你可曾解得點兵謀將略并那鞍馬弓刀（旦）兒已略知一二（外）爲父不信要你演與爲父的一觀可能使得（旦）孩兒領命（外）如此你便慢慢地改扮起來待爲父的去着你兄弟把弓馬預備在後園等你（旦）爹爹先請（外）兒吓 
（太平歌）怕多年寢閣鐵鏽滿金刀怪道是昨夜龍文鐙畔嘯又聽得明駝廐下揚髯叫雕弓竹箭應枯槁俺爲你端整錦雲弢製備玉華袍（下）（旦唱） 
　　（賞宫花）迴身欲笑把牢愁撇九霄把鸞釵先丢掉把環珥盡勾銷我做男兒應確肖那何郎原粉面那沈約亦纖腰 
　　（小旦捧冠服上）姐姐冠服在此爹爹着我便請改裝起來（旦）有勞妹子（當場更衣介）（小旦背唱） 
　　（降黄龍）看他卸下雲翹把一個金冠勒髮雉尾雙挑羅裾乍解着宫袍剛稱身腰偷瞧他雙波歛笑猛抬頭蹙起眉梢放嬌喉一聲呼哨險把我個弱魂驚掉 
　　（旦）裝束停當了妹子可同往後園一走（小旦）姐姐請（旦同下） 
　　（評）姐弟正議代父從軍花弧已經聽見筆法何等簡捷不則又必關陳一切費事極矣當場易裝其搬　法最爲好看惜無名伶能爲木蘭吾讀此書不啻觀劇木蘭對其父仍是女孩兒家口吻絶不作劍拔弩張氣象下文所謂孩兒在爹爹面前不敢胡謊也獨其父竟一口允許絶不爲怪老驥伏櫪志在千里想見壯歲英雄有此女不可無此父且坦然聽之絶不慮有他變則是知子莫若父有此父不負有此女矣 
[家庭小說嫣紅刧（八續）] [  常覺小蝶合譯天虚我生潤文]  
　　嫣紅曰吾父之歡迎先生吾敢預爲吾父表示言時意態殷然蓋嫣紅之心初以爲好禮倍登者衣冠楚楚有類貴紳必不甘於淡泊今聞其語則不禁起愛敬之心好禮倍登曰吾人已失怙恃終鮮兄弟撫躬自省可謂子然一身復無親族蓋吾人所有親族中之一人已割棄而不聞問者久矣故吾嘗思凡人而有良好之親屬處美滿之家庭其幸福正不知何似耳言時流盼以視嫣紅嫣紅方於案頭弄針黹蓋爲摩格來得補完其履乃聞斯語置針黹於膝顧好禮倍登而顰蹙曰若使吾人而處先生之地不知憔悴將如何矣好禮倍登曰尊府親屬有幾人耶嫣紅屈其指曰阿父阿母而下予爲長摩格來得最幼而小福郎昔司與勞倍得則介乎我與摩格來得二人之間今日爲吾妹摩格來得校中舉行修業之日故挈吾弟勞倍得往觀其盛矣嫣紅之言此者明知學校中事初與好禮倍登無涉顧已順口言之則復續曰予本偕往以阿母病劇乃不敢離好禮倍登乃微笑曰然則密司太梯亦以爲失望否歟嫣紅乃低頭不語意謂苟承之者不豈爲客所笑然其心中誠以爲失望也頃之曰離我病母而往嬉戲於心亦殊弗安母寗失此時機然吾以爲來日方長正不必爭此一日耳好禮倍登聞此婉約之言乃私忖曰此誠好女郎也吾人乃無此等姊妹嫣紅又曰摩格來得於音樂圖畫性極相近吾父吾母深望其將來能爲有名之保姆故其所習乃專於此吾父歲入甚微吾儕皆爲之累深足以貽老人之憂故吾人亦謂摩格來得果成爲良保姆者亦大幸事矣好禮倍登曰然則密司太梯亦學保姆否耶讀者諸君須知此等發問凡人當之莫不以爲唐突然在好禮倍登初無褻慢之心而天眞爛漫之嫣紅尤復絶弗介意則應之曰吾人豈能爲保姆哉吾人除縫紉烹飪而外一無所學要之惟跳舞一門然使法語亦認爲一種學科者則吾於所謂科學得其二矣好禮倍登曰以吾人視密司太梯之舉止竊敢信爲深受敎育者嫣紅曰吾父之敎養吾儕實爲至盡惟吾賦性至鈍雖嘗稍稍涉獵於文字之學而僅能於臘丁文略識其途徑言次忽又自歛已而曰吾殊不願以此自承於先生之前耳好禮倍登以爲異曰是何心哉嫣紅曰夫以小兒女而習臘丁文豈不爲通人所竊笑且吾未嘗專習弟聞吾父輿密司脫愛克敦嘗以臘丁文授小福郎昔司耳熟而非面命要之不得其眞言時下女進曰密司嫣紅主母醒矣嫣紅乃置針黹於案以手移燭奴使穏乃始亭亭起立向好禮倍登致歉而進則密司脫太梯已於此時歸矣（未完） 
 
 
 

Page 14

 
 
   
 
