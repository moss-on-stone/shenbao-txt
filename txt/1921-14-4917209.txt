# 1921 - 14 - 4917209

 

Page 1

 
 
   
 
 

Page 2

 
 
   
 
 

Page 3

 
 
時評 
[猜疑猶豫（冷）]  
　　凡人無眞識見眞精神者决不敢眞擔負而一切所行之事類皆瞻前顧後心神不寗但以遷延敷衍爲惟一之手段而已今之政府中人即若是也 
凡遇相爭其惟一之方法曰調停凡遇反對其惟一之方法曰疏通凡遇請行之事其惟一之方法曰審愼凡遇請禁之事其惟一之方法曰從緩凡遇責間之事其惟一之方法曰待查凡遇催促之事其惟一之方法曰尙非其時或曰正在進退凡此諸態一言以蔽之曰不敢直言曰否又不肯直言曰可而已其所以致此之由猜疑之心與猶豫之念其所以成此之故料事無眞識見與辦事無眞精神 
命令 
　　一月十三日大總統令迭據陜西督軍陳樹藩署省長劉鎭華甘肅省長兼署督軍張廣建等呈報各該省地震被災情形此次西北地震陜甘兩省災情綦重　報陜省所屬邠長乾麟汧隴鳳岐洛鄜等縣甘省平涼涇川靈台慶陽固原鎭原華亭隆德等縣災情最重城郭房屋傾坍無算傷斃人民牲畜極多時值嚴冬餞寒交迫蕩析流離殊深憫惻前經　撥帑銀令由内務部賑務處會商各該省長官分别飭屬妥爲撫恤特慮該兩省區域過廣保惠未周亟應寛籌振撫以期普紓民困著由各該省長官就近督飭所屬先行籌集欵項趕辦急賑安輯流亡母令失所一面傳集士紳將地方善後事宜悉力籌維隨時舉辦長吏盡一分心力卽災黎減一分痛苦各該管長官職責所在其各認眞措理仍將籌辦詳情呈報察核此令 
又令任命歐陽武爲將軍府將軍此令 
又令任命熊賓爲湖北襄陽道首尹此令 
又令雷務晋給三等嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
北京電　前日閣議討論參事會問題謂恐啓聯省自治之風特電各省區愼重考慮勿輕允准 
　　　　　（十三日下午三鐘） 
北京電　政府因王士珍請裁蘇皖 
贛巡閱特電徵曹張意見 
　　　　（十二日下午二鐘）　　　　　　 
北京電　徐電丁乃揚囑電勸陸榮 
廷勿辭（十二日下午二鐘） 
北京電　胡使電日政府表示中東路如改中日共同管理軍事協定可卽廢止（十三日下午七鐘） 
北京電　奉張電告擬派關某赴日交涉廢止協定（十三日下午二鐘） 
北京電　中日軍事協定確有撤銷之動機惟某方仍提某項要求作交換條件現已訓令某使與我政府商訂換文（十四日下午四鐘） 
北京電　日使約定今日是午赴外部議延琿交涉（十二日下午二鐘） 
北京電　政府處分甘事辦法（一）認張馬之爭不含權利與種族關係應先解除誤點（二）維持中央威信勸令各員各就所任（三）隴上各路軍隊派員前往安慰（十三日下午三鐘） 
北京電　政府與湘互派使命接洽已將就緒擬任趙督湘以閻相文爲長岳護軍使（十三日下午一鐘） 
北京電　奉張電反對保留舊參院及給舊議員一年歲費並請將經濟調查局解散（十二日下午二鐘） 
北京電　徐儗派劉體乾赴川調查 
眞相（十三日下午三鐘） 
北京電　寗夏公民趙仲麟等電謂 
張督派隊掣寗夏乞查辦並催蔡到任（十二日下午二鐘） 
北京電　電催蔡成勳來京 
　　　　（十二日下午二鐘） 
北京電　吉電鮑督與某使發生意見又將提出辭職（十三日下午七鐘） 
北京電　吉鮑電告以定銀號作擔保向正金借日金百萬專充軍餉另由商會借百萬救濟巿面 
（十四日下午四鐘） 
北京電　鮑貴卿答復技術部詹氏電云條件悉但軍隊現巳撤回當無顧慮二三兩條正合護路天職照辦統一軍權一項鄙人赴奉商巡使後再定至護路軍檢查行旅不得認爲干涉應請反詰日代表前月日軍扣留行車至十二小時之久是否干涉行車望明白答復（十四日下午二鐘） 
北京電　技術部代長詹氏致函吾 
代表謂日長尾言中國軍隊在北嶺子一面坡干涉行車等語查中國軍隊騷擾達於極點本部須得中國保證（一）護路軍須由護路長官統一節制（二）禁軍隊干涉行車（三）違令嚴懲否則認中國無保護東路能力另訂辦法等語按一面坡北嶺子干涉行車係張作霖子張學良所率之衛隊旅 
（十四日下午二鐘） 
北京電　陳毅電俄匪圖謀反攻庫防又形危急請撥子彈並催後方援軍急進又張景惠電敵分三路來攻現銀溝地方正在激戰 
（十四日下午四鐘） 
北京電夏貽霆電巴西受排日影 
響將實行排亞洲人華僑旅巴數十萬人若遭排擠國體有關經探詢巴政府意見請示應付 
（十三日下午七鐘） 
北京電　陸洪濤電因地震道阻尙未赴任（十三日下午一鐘） 
北京電敎部設專門以上視察員派委員秦汾等七人（十三日下午一鐘） 
北京電甘同鄉向府院要求賑災借欵撥若干給甘賑（十三日下午一鐘） 
北京電敎部擬設全國敎育調查會延袁希濤主持（十三日下午一鐘） 
北京電敎職員總辭職提案經范敎長派徐秘書到會聲述苦衷現巳暫行取消（十四日下午五鐘） 
北京電蔡儒楷運動贛長將成熟（十三日下午三鐘） 
北京電　電令贛陳迅將萍鄉永寗大庾劃爲贛西緊要區域加派重兵設防（十四日下午四鐘） 
北京電藍建樞答閩同鄉所傳李督添募軍隊抵押船局皆非事實（十三日下午三鐘） 
北京電京商界請將京鈔截用期展遲一月（十三日下午三鐘） 
北京電　章士釗日内渡歐 
（十二日下午二鐘） 
北京電　小段藉父喪名求奉張我請特赦（十四日下午一鐘） 
北京電　外部電施肇基請派館員就近代表倫敦萬國工業品賽會 
（十四日下午二鐘） 
北京電　施使電告起程赴美就任　　　　（十四日下午四鐘） 
北京電　英使前訪外長要求履行粤省與英商合辦煤礦成約外長答現在中央命令尙未施行於廣東應俟統一再議（十四日下午二鐘） 
北京電　南洋華僑因英國頒布敎育苛例抗爭無效派余女士代表來京昨謁外顔提出三項要求（一）請部電駐英公使向英政府嚴重交涉以撤廢該學校註册條例爲目的（二）速電南洋殖民政府請其暫緩施行該條例（三）速電駐新加坡領事及敎育總會安慰華僑勿起恐慌並戒勿爲激烈行動外長對一三兩項已允照辦惟第二項以不合外交程度未便許可現余决向外部繼續請求並求各團體協助（十四日下午四鐘） 
北京電　中美接洽上海設一千邁爾大無線電站聞係四百萬美金期限十年管理人用華人并無附帶約束（十四日下午二鐘） 
北京電　元（十三）日閣議公表外（一）鄭 
州借欵中止張鳳台請行奬劵籌欵否决（二）吉林海林造紙廠收歸國有交部核議（三）意國米郎賽會費定四萬元（四）湘省北附因譚延闓來函願出洋不願返湘故條件又有更動已電西林勸譚回湘得覆再議（十四日下午二鐘） 
北京電　閣議修正縣知事審理訴訟暫行章程第三十一條第四十條由敎令公布（十四日下午四鐘） 
漢口電　夏已於十二日將省公署移往武昌（十四日下午四鐘） 
漢口電王督擬以造幣廠餘利擔保發行地方公債二百萬院元日（十三）覆准（十四日下午四鐘） 
漢口電　陳介來電准銑（十六）抵漢皓（十九）接篆（十四日下午四鐘） 
漢口電　傳聞鄂西藍軍巳越大支坪抵野上關距宜昌城僅二百里（十四日下午四鐘） 
蕪湖電蕪關接稅務處元（十三）日電賑捐一成暫緩開徵（十四日下午二鐘） 
香港電　省會元（十三）開臨時會陳烱明演說詞多訓勉（十四日下午七鐘） 
香港電　軍府函報界否認賣瓊島（十四日下午七鐘） 
香港電　昨軍府接劉顯世由滇來電已在滇就總裁職（十四日下午七鐘） 
香港電　兩院文（十二）開聯合會組審查委員會共二十一人審查議員附逆標準（一）通電破壞憲法會議者（二）通電誣伍捲逃者（三）曾任岑政府各職者（四）僭兩院秘廳各職者（五）提案補選僞總裁者（六）曾領滇路費復回粤者（十四日下午七鐘） 
滁州電殷恭先寒日（十四）自京抵蚌　　　　　（十四日下午一鐘） 
滁州電　新安武軍中央允年認餉百二十萬元改編三混成旅二混成團不足應由皖自籌但一五加徵八分米釐以反對者多難實現籌法尙未定（十四日下午一鐘） 
世界路透電 
[法國改革内閣之原因]  
十四日倫敦電　法總理萊矩氏之倒原因頗多衆常視萊矩氏爲米勒蘭氏與白里安氏南强有力者間之緩衝人米氏被選總統後白里安氏可保得總理之席詎米總統以畀萊氏致招人嫉忌一般人士復責萊氏過於徇從英國意見關於厲行凡爾塞和約等事尤不能保全法國利益德國之託故延宕衆院議員之大多數甚不爲然且急望早得賠償以抒法國財政之窘迫故反對萊氏之聲乃愈唱愈高新内閣如抱絶硬政策能否增進或疎遠英法之交誼此次視日後之事實决之 
十三日巴黎電小巴黎人報載稱米勒闌總統極欲迅速清滅内閣風潮聞白里安氏或維維亞尼氏有外交總長之望普恩賚氏將任財政總長陸軍總長仍爲旅倍爾蒂氏 
[奥國之危機]  
十四日倫敦電　奥國時局頗令人憂慮共産黨因生活價昂捐稅太苛在維也納集衆示威　示威者揚言擬攻擊城中旅館食肆恐將發生重大事變郵務用人已罷工要求增加工資 
[藍登大尉遇害案]  
十四日華盛頓電　海軍大將格里夫斯氏由滬致電國務部謂彼今不必赴海參崴調查藍登大尉之遇害情形 
格里夫斯氏另一電報謂海參崴日兵司令已下令禁止巡哨兵阻難美人駐美日使已向代理國務卿表示日政府對於此案之歉忱該使曾接電報内稱槍擊藍登大尉之日兵甚爲愚魯將逮交軍法裁判所判罪此種發展已趨嚮息事方面 
[印度之荒與亂]  
十四日倫敦電　印度官場消息印度食物大缺孟買境内已有荒象農事多因雨少而減色海德拉巴省自去年起荒象巳成受賑者共有七萬七千人 
十三日印度魯克諾電　本月七日萊巴列里　發生騷亂羣衆集於監獄周圍攻擊警察警察開槍轟擊死四人傷五人自閙事至今共死九人傷十二人 
[希土戰事記]  
十四日倫敦電路透電社自希臘使署探悉希政府接士麥那無線電稱希軍奮力進攻擊散敵兵三師擒獲敵將一員 
[墨國之内戰]  
十三日墨國愛爾巴索電　前總統克蘭柴氏部下之末圭亞將軍近由獄釋出旋舉兵抗拒政府與政府軍戰於墨國中部聖路易波土西地方不勝而逃 
[法國解散勞工總聯合會]  
十三日巴黎電懲戒法庭已下諭解散勞工總聯合會且以約翰氏等領袖五人曾於去年五月間鐵路罷工之際煽惑國家生活必要之實業同與罷工判罰佛郎百枚並付訟費法庭並命清售聯合會之産業 
[各國近事記]  
十三日美國士比加電基督敎傳導報記者希爾倫氏接駐華美使克蘭氏海電謂本年華北災情之重爲中華歷史上所未有每日死者輒有萬人 
十四日華盛頓電移民局宣稱不日將取道舊金由押解中國水夫四十人出境此輩皆係在大西洋濱由英船逃下者 
十三日華盛頓電衆議院前否决撥欵一萬萬元充 
厲行禁酒法經費今日議决撥欵七百十萬元 
十三日倫敦電全國路工聯合會幹事部已拒絶政府減短工作時間之議十三日巴黎電　遠東方面所傳法國某某數銀行倒閉之謡言已由當事者切實否認 
太平洋路透電 
[中國路事類記]  
十四日北京電　鐵路購車借欵今日午後簽定債額六百萬元利率八釐價格九五折扣一釐擔保京漢路未抵借外債之一部收入　中國銀行家現派人查驗所繳之車輛 
十四日北京電　聞交通部擬於五月間間始粤漢路之株衡段工程現已員測量 
[日兵槍斃美員交涉]  
十三日東京電　聞陸軍省關於美國藍登大尉在海參崴遇害案於未查明實情以前不欲發表任傳言論該案刻正由陸軍當道從事澈查 
[中東鐵路之停車論]  
十四日北京電　據中東鐵路旅客言滿洲里車站仍未通車北京人士頗注意此事不悉斷絶交通之理由聞係宋小濂之意中國防兵之駐於滿洲里以外若干英里者僅用騾車裝輸食物據過激黨方面消息滿洲里之不通車乃中東路俄國舊黨之謀過激黨並引謝軍現駐海參崴故通至海參崴之鐵路絶無留難一事以實其言其實中國在滿洲里斷絶交通於己毫無所得徒引人責其偏袒並使邊界兩面之華人感受不便耳尤有進者赤塔德奥俘兵中國本會同協約國遣回歐洲茲因鐵路中阻遣回事宜遂告停頓德奥俘兵乃有餓斃之危險一般輿論以爲斷絶交通必别有作用亟宜調查今車不通行已届一月宋小濂從未言其理由亦未向政府報告原因中東路技術部日本代表對於華兵稽查車貨一事已提出抗議謂華兵無干涉車務之權宋小濂已將此事報北京與舉天 
[東俄近事記]  
十四日海參崴電日本憲兵司令照會俄員謂近來俄人圖以金銀輸運出口而不報告日憲兵部嗣後運者須向憲兵部領取護照報明數額用途及運往地點且須經俄員許可 
十四日海參崴電伯力消息該處選舉之結果共産黨得四席社會革命黨得五席民主黨得一席十四日海參崴電此間巳接各方面徵兵命令有自赤塔發出者有由莫斯科直接發出者濱海省無日兵控制之各處刻正實行此項命令 
國内要聞 
[北京通信（生公）]  
　　　　借欵近狀與選舉問題 
　　中央財政奇窘陰曆年關難度此吾儕人民之觀察也而財　某當局則對之甚抱樂觀謂年關預備刻已籌劃大概可以安然度過蓋年關之困難與否實視財政當局能對付軍人與否以爲衡武人之中最難對付者首推張曹財總財次之於張某財次之於曹皆有特别感情者則在此年關難度之時曹張當然不至逼迫太甚祗須有國内小借欵若干以應付其他方面而年關即可安然度過故現時所傳某某借欵者並非用之於年關其内幕實含有凖備下届選舉意味其一即爲烟酒備欵烟酒借欵非正式之借欵而爲墊欵由烟酒署仁英美烟公司合辦一烟廠而准許英美烟公司以營業上之利益殷本號稱千萬英美烟公司擔任半數張小松初曾竭力於此後經各方面反對烟酒署乃一面陽爲否誌一面陰與某總長等合力進行遂於外問喧傳談判破裂之時暗行簽字賑災借欸京報載已於十號簽字者實即烟酒墊欵簽字之誤據張氏之意擬以四百萬助某當局辦選舉五十萬爲烟廠籌辦費五十萬爲烟酒銀行籌辦費其結果卒爲某總長所奪未能聽其支配張氏頗爲懊喪現雖墊欵成立而張氏意興索然不復如設計進行時之得意矣 
　　賑災借欵京中本喧傳已於十日簽字實則已告破裂破裂之原因實爲政客中參預此借欵者過多因而互生暗潮因本國人間之暗潮互相在外人方而挑撥於是外人亦受傳染而發生暗潮而此項借欵遂致擱淺現雖　謀進行然陰曆年關以内未必即能成立而有欵到手也 
 
 

Page 7

 
 
　　此時借欵中之可期有成者尙有滄石借欵此借欵之債主爲中英公司該公司之性質據外間傳言中國方面之股本多半帶有日本性質此項借欵實際上實爲日英合借而欵則出自日人初與交通部接洽交部婉詞却之謂滄石工程費自有工賑欵在現時不必借重外資異日苟有需借之處再商未晚該公司旣不成於交通部乃轉其目光於某巡閱由張吳二人爲介聞刻已兩方同意簽字之期雖未確定然當巳不遠借欵全額 
爲一千萬元簽字日可預交三百萬利率八釐回扣九二抵押品外傳係直隸全省公産惟範太廣恐不類也借成之後則用於選舉而某某二系迺有中分該欵爲某巡閱效力之說交部對於此項借欵反對頗力惟在此武人爲政之日恐亦未必能阻止耳 
[中國之航空問題]  
　　字林報十日北京通訊云去夏張作霖没收南苑飛機移往奉天致使中國航空業前途頓呈黑暗氣象不獨航空學校大遭頓挫司機人與機匠之訓練亦復中止即航空業之將來發展似不免失敗於軍閥之手矣第事有轉機出人意外參謀部與交通部前皆與聞航空事者後皆不復過問於是軍閥勢力稍去而新組織之航空處得有民事性質依照該所預定計畫今年五六月間京滬飛行事業當可成立參贊其計畫者爲英人賀特氏其人爲英國皇家飛行隊軍官經騐頗裕苟無外來之阻撓想此計劃届時定可實現茲欲明航空事業之發展不可不先言兩年來中政府訂購飛機之合同中國初　英國裴式廠立約規定供給裴式大飛機六架並予該廠以將來供給飛機之優先權輿論以其跡近專權頗非議之未幾維克維米機飛渡大西洋中政府乃向維克廠定購維米機百架輿論又復大譁蓋以中國購此飛機决不能正當用之徒增對歐債欵一百八十萬鎊且英政府旣與他國約定不以軍用品輸入中國若准英廠以百架飛機可供軍用者運華則直破壞成約也一般技術家亦謂無長期之訓練何能飛行遽以百架飛機裝運中國荒謬甚矣合同中所載在倫敦募集　債提五十萬鎊交與中國以充辦理航空事業之經費一節亦復受人抨擊以爲中政府將移　欵於他種用途日人借欸可爲前車之鑒按維克合同確有令人反對之點但後出修改今可謂爲穩妥面有利於中國　克廠取銷維米飛機百架之供給俱允以更大飛機及訓練機各若干架售與中國並組織中外查賬委員會稽核英金五十萬鎊之用途而英使署復向中政府取得保護不得以英廠所供給之飛機用於軍事並催促中政府進行其商業上航空事業之議因是政府乃有京滬　從速開辦航空業之决議矣 
張作霖旣攫取南苑飛機以去因外交界責難後卒送還四架飛機須有相當人才始可裝配完備駕駛自如張今所得者不過一部份機件旣無從配置附屬件亦無從羅致人才也維克廠機件大半於去夏政潮正烈時運至津滬暫時扣留今則多已到京故南苑又有活潑氣象天空翱翔幾無日無之惜駕駛人之訓練 
荒曠甚久而裝配機件又復費時頗多伹原議之計劃今可不致停頓質言之張作霖之舉勸反使中國航空事業得立於更穩健之地位焉京滬飛行之說定爲人所樂聞有人以爲京滬間巳有鐵路交通此舉似成贅旒要知當局所以主張飛行於京滬之間者乃亟欲顯明航空事業之可推行於全國耳京滬旣有鐵路則飛機可遵路線而行設遇不得不落下時亦可使行客郵件等少感困苦且京滬間無高山阻隔飛行自較　路爲易况沿京滬路線已覓得數處便於停機之曠地京滬又各有觀象台天空氣候變遷易得報告此外尙有便利處卽航空路線旣以鐵路線與電報線爲依據則飛機上無綫電報暫可不置是已當道計及上述諸點故擇定京滬爲中國航空事業之發端蓋其最大目的乃在證明航空爲穩而且速之交通具也迨國人信用後航空事業可逐漸推廣矣京滬路線擬分三站㈠自京至濟南二百四十五哩㈡自濟南至南京三百六十哩㈢自南京至上海一百八十哩共爲七百八十五哩天津徐州兩處亦將停機以便裝卸行客與郵件以上各處皆置停機場並備有機匠沿途復設臨時停機站八處儲置煤油並通電線以備意外之需由京到滬連停機時間在内共費九小時中國駕駛人才因張作霖之爲難一時未及趕緊練成故需借才外國今已聘定歐美專家職期一年現正起程來華計建置停機場等費約需洋十六萬五千元每月各項開支需四萬元如是京滬間每日可用飛機六架每月往來飛行二十四次依此計算行客郵件如皆載足則每月收入可得九萬八千元當飛行之初當然不能作收足之想但據當道意見開辦之初收入當可抵開支也初期不載行客俟按期飛行證明穩妥可恃後方擬載客客費每哩二角二分由京至滬約須二百元如人以此爲貴則價格可减小大約試辦期内每星期飛行三次面非每日一次所以減輕開支也此爲目前所擬辦法之大綱以交通不足之中國發展航空事業固一要圖也 
[賑災借欵停頓之外訊]  
　　華北明星報云賑災借欵四百萬本於昨日（十日）可希望簽訂後以監督用途一層未能解决致又攔淺起初中國政府提議增加關稅百分之十以十二個月爲期要求各國贊成當時有數國以賑濟災民爲念即以無條件應允之但各國之與中國貿易有關係者主張旣欲增收關稅則須監督其借欵之用途此說一出於是外交團咸無異議並提議實行增收關稅之期須延遲一月常以本年二月十六爲開始之日據聞中國政府當時亦已允准至於監督用途問題又在雙方磋商中也蓋外交團方面以爲借欵雖由英美法日四國擔任而增收關稅則各國皆有關係按中國本定之宗旨監督會計委員會派華人六名外人二名充任之以討論借欵用途曾將此事商諸外交團而外交團答覆則主張該會由外人六名華人六名組織之津滬賑災會代表亦當在人因　滬二埠商民受增加關稅之影響較多當然有充任該會代表之權利以使其深悉所借之欵皆用之於賑災事宜並非入官僚之私囊中國接到此項答覆後又函致外交團謂監督會計委員會原定額員太少須增加若干以華人九名外人七名組織之津滬各代表不在　内而外人九名之中至少有一人現任中國政府事務參當時外交團有一部分人接到此函後以爲中國所提議者雖不能使人滿意然爲賑濟災民計姑且容納而又一部份則謂非得到相當之監督權利不能簽訂以前數日之情形觀之銀行團漸露贊成之意願將監督用途問題作爲附件而先預備進行雙方簽字同時外交團曾求中國政府答覆實行增收關稅之日期昨日外交團有正式通知謂中國答覆實行增收之期仍照前議如此則實行之期當在本月十六並監督用途僅限於駐京之監督會計委員會因此之故實行簽約又不能見諸事實也且各大埠對於增收關稅有關係之商人一　贊助外交團所提出之各條件並曾由滬派華人六名及外人一名赴京迫請各國駐京公使萬勿收受中國之提議簽約之不能成爲事實未始不由於此據聞振災借欵現外交團與中政府正在商議中之條約如左（甲）數目四百萬元（乙）利息百分之八（兩）折扣無）（丁）兌換費每千元五元至各種簽訂借欵手續均在預備之際惟實行簽約尙有阻礙因外交團於組織監督會計委員問題與中國政府猶未融洽中國方面則主張監督會計委員會以十八人組織中外各居九人並其責任僅可以檢查振災事務局所報告之帳目而外交團方面則緊持該會以十六人組織之中外各居半數並有監督其借欵之用途之權不能僅　以檢查其帳目了之也 
[庫防緊急續訊]  
庫防危急情形迭誌　報聞陳擊昨有兩電抵京催 
請餉其一略云俄　盤踞庫東强招蒙兵裹脅日衆迭據確報該黨决定陰曆内反攻庫叨此間兵單力絀務懇速飭一團尅日來庫協助防剿並轉促後方各援隊一律集中叨林合力堵擊軍情日急惟乞指示機宜以資遵守其二略謂前因年關難度各處索餉急如星火迭懇籌撥迄未奉復而商銀各號挪借已空實屬無法應付加以俄匪復圖再逞防務日緊一日若再延不發餉恐軍心摇動内潰堪虞　電財廳長龍驤面陳詳狀外務請速籌巨欵尅日滙庫否則事變發生　難負責特電陳明云云 
　　日前褚其祥來電報告攻擊情形並請速撥餉項以充軍餉茲聞政府昨日復電謂俄匪去而復返卽希嚴　戒備已致電張司令相機應援中央對於庫軍餉項認爲要項已飭部急籌云云聞政府對於此項軍餉决定於日内先籌五萬元滙寄 
　　庫倫距京窵遠當茲軍事倥偬消息傳達每苦滯　該處無線電台前被蹂躪刻下亟待修整昨由京中派洋工程司羅寳森華工程司楊友古前往修理惟該工程司要求派兵保護始敢前往聞巳由部致電援庫總事令部請卽實行保護該員等前往 
[日艦擊毁我國風船案眞相]  
　　日本軍艦在廟街附近擊毁我國利川號風般事件外交部於上年末始牒致日使署提出交涉尙未得覆此案我國方面被斃者計卅餘人事體重大我國民極應注意茲節錄利川艦長林文壽呈江防司令部文如下以見眞相去年六月二日清晨派帆纜中士陳德威率武裝水兵林傳譯王仙官任民惠陳國治等督護庸工四十四名乘大木船一艘往五通山取柴距麻蓋約三十華里下午三時取柴而歸中途聞上游砲聲隆隆因早暄傳日兵將至欵係日兵舉動遂高懸國旗兩面下錨停泊不動以免冒進致生誤會未幾魚貫而至者果皆日本兵艦及載兵船視彼旭日旗至爲明朗該船等鳴鼓而下惟軍艦四艘徘徊不至有頃一艦開動約距一華里　發硫黃實彈轟擊共約八九發六七發平中船身當發頭砲時該水兵並傭工等手揚國旗以示非他日艦不顧傭工多羣聚艙中故死傷甚衆士兵中三人受傷皆不暇　槍泅水逃散停砲後水兵陳國治仍泅取繪械水淺船高船雖破尙巍立江中國旗亦尙懸桅上適值日艦亦派一舢板來察視一日兵能操華語其帽帶彷佛有「舞鶴」字樣陳國治告以原委該日兵唯唯即檢取吾兵之遺槍一枝而去四日清晨張領事派譯員于天申會同輪機正喻俊光前往日艦「思客瓦爾號」交涉請准我即日派船往救因據三日逃歸之水兵云尙有未受重傷及受重傷而未死者十餘人早救尙可得生否則不免凍餓而死乃該艦長官拒之謂戒嚴三日無論何國船隻均不能通行不獲已五日始派輪往至則見破木船已付一炬燒船情形據逃同傭工趙明洪姜　芝述稱砲擊該船時彼等跳入水中事後復行上船第三日由廟街來一中國小船　該二人遂求該船將其帶到麻蓋彼時有日本小火輪一隻相距不遠當伊等附船開行走不遠時見沉船見烟卽認眞看望見係日本輪船上穿黑衣服之兵手拿火油放火將風船燬燒船時見國旗尙在桅上云云此次總計擊燬木船一隻計值俄鈔十五萬魯布添買繩索等一萬六千四百除魯布　死傭工三四十人重傷一人其餘均陸續自歸或遇救而還又失去毛瑟槍二枝内有一枝即係當日被日兵取去者又子彈一百六十粒剌刀兩把等　艦隊長　六月二日上午有日本小砲艇一艘由上游駛到靠近我艦日本軍官陸軍少佐竹本　吉海軍大尉阪　　波該艇長等三員到艦面詢廟街當日戰事情形木艦長　對該軍官　我艦有大風船一隻在下游距此十餘俄里之五通山地方裝柴上有水兵並傭工數十人貴軍見　請爲留意萬勿誤會施擊該軍官等當卽允諾乃當　下午日艦隊駛赴廟街途中竟將該利川艦所派懸旗停泊之運柴風船擊燬曾將詳細情形函請本　駐廟街張領事嚴重交涉旋　張領事面稱此案已向日本領事提出交涉等語又據廟街商會函訴前情懇請核辦等情應請向日本公使提出交涉等因並據前駐廟街張副領事將此案情形呈報前來查本國風船前往五通山運柴遇日本軍艦旣係懸掛國旗又巳下錨停泊且事前又經陳艦長面告日本軍官艦長等注意自無誤會之理乃日本軍艦於距離華船一華里之近地點無故將懸掛國旗之本國風船用實彈轟擊致船上傭工死者至三十四名之多而船身以及船内物品均燬損無餘是此案情形甚爲重大日本政府自應負責（下略） 
[甘肅督潮漸平靜]  
　　甘肅易督風潮昨據政界方面消息巳漸告平靜政府先於六日接張廣建來電謂本圖卸責現奉召回京深感總統曲予成全擬即日就道九日馬福祥亦來電謂巳預備交代並屬馬鴻賓謹愼　事謹陳感激微忱同日馬鴻賓來電謂當禀承新督軍勉圖報稱同日陸洪濤自平凉來電謂奉命護督辭不得請自應遵令赴省惟平凉蘭州間地震之後山崩道阻已派隊先往修復俟道通即行云云綜合以上各電觀之陸洪濤惟張廣建之命是聽張之本意希望調楊增新督甘政府以新疆重要未允所請張或不能滿意但現旣來電致謝報告起程張無問題陸亦當然無問題馬氏諸人惟馬福祥是聽馬福祥旣交卸馬鴻賓旣肯服從新督軍則馬氏諸人亦無問題而外間紛傳陸馬開戰說當可不至發生惟聞甘肅各界自得張廣建更動消息即行籌備與張清算七年消耗公欵之辦法欲令張將自民國三年至九年之收支總目詳造清册從速公佈否則即將張氏扣留 
不令離甘省議會方面亦將該省敎育警察兩項用欵要求張氏清算並宣言張如不將各項賬目算清　誓不准其生出甘境故目前甘省雖不至有戰事發生而張廣建能否安然離省則尙不可知也 
[更易北師校長之反響]  
　　北師全體學生於侵日（十二）發出快郵代電云北京蔣夢麐張仲仁天津嚴範孫張伯苓南京郭鴻聲黃任之 
南通張季直上海陳獨秀吳稚暉學生聯合總會北京學生聯合會及本國各大敎育家諸先生各省敎育會省議會學生會各報館各團體均鑒本校前校長本爲部派學務局恨之剌骨顚倒黑白　言指摘乃敎育部覆查 
毫無微詞於是陸校長始能支持至四年之久然學務局吞併本校之心仍無或已去年年假前先派王道元王維藩來校視察王維藩爲小學視察員竟至師範視察其野心已可概見陸校長適於此時辭職學生等七上呈文挽留無效始終用壓制欺瞞手段對付學生復以迅雷不及掩耳之勢派王維藩爲繼任校長學生等誓不承認其理由已詳第十次宣言本月十日王某居然到校接代當經學生等婉言勸阻王並言諸君旣不承認祗好辭職言猶在耳並無不規則之舉動豈知學務局野心未遂翌日竟非法解除敎職員又無理由的停辦北京師範敎職員人格何等高尙學生等拒王理由何等正大舉動何等文明當此廿世紀光天化日之下首善之區學務局竟爲位置私人不惜犧牲敎職員之人格不惜犧牲二百學子之學業以遂其攫取北師之私慾荒謬蔑加倒行逆施一至此極實屬敎育界未有之厄運學務局顯係摧殘敎育輕視學生今日且以武裝警察强迫交代矣區區學務局竟出此等卑劣手段其勢燄咄咄逼人素仰諸先生貴團體重視育當不坐視其任意摧殘望諸君貴團體主持正義鼎力維持以打破敎育界莫大之黑暗則北師幸甚中國敎育前途幸甚臨電　然不勝迫切待命之至惟諸君貴團體哀協鑒之 
[南軍騷動中之鄂西形勢]  
藍天蔚自得吸收黎（天才）張（矩廉）兩部軍隊合組鄂豫聯軍後軍力頗臻雄厚惟以所轄區域僅施南七屬　瘠民貧餉需不給即其部下將領亦不甘長此坐困思於鄂西再圖一步之發展迭經在施鶴會議擬聯絡李烈鈞所部滇軍分圖湘鄂使王占元不能兼顧至攻鄂計畫外傳擬分三路左路由建始進攻大支坪規取宜昌中路由鶴峯進逼長楊右路山由鶴峯南境直窺長樂議旣定迺於一日拂曉駐建始之屈春塵即率其所部一團進窺巴東吳醒漢之第三師亦同時由鶴峯與北軍挑釁屈團行抵大支坪即與北軍第一防線穆恩棠一團相遇接火數小時不支而退吳部亦被北軍第八師戰敗南軍糧秣不敷械彈不濟兼以軍士均屬烏合遇敵而敗亦固其所惟藍氏雖受此挫折並不因是灰其雄心規畫軍事頗爲積極向駐湘西常德津巿鎭前湖北靖國軍第二梯團長張學濟近忽率其所部遄退鄂西其是否爲藍之召來尙不可知但若一至鄂而與藍合是不啻爲虎傅翼不可輕侮因是王督接到前方探報　電孫傳芳趙榮華相機防範又令駐在南湖毛軍一團赴宜增防並飭王都慶親往巴歸布置一切如南軍侵越防線則認爲匪軍以武力對待北軍防範旣若是嚴密湘西滇軍近又失敗藍氏縱雄心勃勃恐未必即能逞志惟藍氏近傳檄四處廣散謡言際斯陰曆年關殊易摇動巿面此則最可慮者也 
[劉顯世到滇]  
　　貴州劉前督顯世自貴州政變起後頗抱悲觀乃作知難而退之計解職下野近擬將眷屬託寄雲南然後往外游歷於前日特電致滇唐略云八年闊别離緒彌深世退歸後擬出外游歷准於十二月十七八日率眷赴滇請飭沿途保護云云唐隨復電稱删電欣悉駕將蒞滇曷勝忭躍惟此間迭致各電商請速就總裁藉以坐鎭黔西均未得覆不知已否達覽茲旣棨戟遥臨正可面商一切已飛飭沿途文武妥爲歡迎並就滇垣預備行臺候敬矣劉得覆電後即偕弟顯潛携眷並警備游擊隊八百餘人由黃草壩起程於本月二十六日到滇之宜良縣午後改搭滇越車抵省是日唐聯帥及各機關人員均齊至車站歡迎並紥松柏彩亭及牌樓數座略資點綴由車站至金馬坊大馬路兩旁整立軍隊數千人劉下車後行歡迎禮畢由佽飛軍軍樂隊爲前導一直入城上五華山（即聯軍司令部）小憇午後四鐘接入唐聯帥公館駐節 
尙有要聞二及地方通信轉入後頁 
雜評一 
[豫財廳交代糾葛感言（默）]  
　　從前各省之掌財政者多外省人外省人以與服官之省非痛癢相關故每任意把持不容地方顧問債則濫借弊則百出或侵蝕以自肥或挪移以媚上搜括羅掘無所不至於是地方之人忍無可忍乃起而主張用本省人若蘇若魯若豫等省皆已辦到者也 
　　惟以理論之地方之人不能以辦到本省人掌財政而遽視爲責任已盡對於前廳長之一篇糊塗賬應加澈底清查如果發現不實之證據則應責令賠償如豫省今日之追究揑撥槍價案亦地方人分内之事也對於新廳長善後之政策應共同商榷必得一維持方法而後已如財政上確有爲難而地方人不予贊助任其獨當艱鉅則雖本省人亦必因無法負擔而以一走了之如以廳長爲本省人而事事信任之以爲委託有人一切可不與　則雖本省人亦難保不有任意妄爲之舉放任結果或與外省人掌財政同亦未可知吾故謂地方人不能以爭到本省人而遂以爲責日已盡也 
 
 

Page 8

 
 
國内要聞一 
[豫財廳交代中之糾葛]  
　　河南財政困難已達極點豫人之關心時局者莫不注意及此然以財政廳一席素爲外省人把持如蔣楙熙王荃本鄭焯等迭掌財權豫人不得問津雖省義會辦理預算决算百方限制究不過紙上空談與實際毫無裨益本年張鳳臺徇豫人之請將財政一席畀之陳善同以陳在前清時頗有直名爲桑梓所屬望也當時聞中央有不贊成陳成之說張向豫人宣言謂「此事如不能邀中央允准余唯有以去就爭之耳」云云其能度之堅决如此及明令發表後鄭焯調赴江蘇烟酒專賣局任所有交代事宜交其親信某辦理豫人知鄭對於公欵手續不清以爲陳氏接任撤底　查必能發現弊竇遲至三月之久仍寂然無聞豫人甚失望乃未幾而揑支槍價一案發覺矣 
查槍價一項係從前參謀處收買槍械豫泉官錢局代爲保存之欵嗣因豫泉改組參謀處責成財政廳代償當時蔣楙熙答以「俟清理處將豫泉賬目結算完竣若省庫果欠該局之欵當卽照扣」蔣氏雖有此言然數年迄未照撥及鄭焯長財政有張積德者充該廳制用科科長卽以前卷告鄭鄭大喜於民國九年四月在金庫提用金庫劵兩萬元並囑主管人員王恩煦編造支出計算書時揑稱補還槍價列入二月份報部至九月中旬鄭氏交卸前　日復將庶務處所存各種雜欵萬餘元盡入私囊仍以歸還參謀處槍價爲名列入八月份報部此乃經過之詳細情形地 
　　陳善同接任後即囑親信人員明於財政者認眞考覈卽極細微之事亦必調閱前後卷宗一一核對　最後竟於交代册軍事費中發現此三萬餘元之侵蝕内幕時鄭焯巳赴江蘇新任將當日經手之張積德暫行管押於賜封縣署張本一前清藩司之房書慣於作弊供職財廳歷有年所陳氏查得此案卷宗時以係張某主稿面詢情形張又力爲鄭洗刷不肯吐實羣疑張　鄭分肥故先行看管以免遠颺 
　　此案於前月二十六日發覺陳善同卽電陳府院財部并電詢鄭焯二十七日鄭即來一覆電略謂「接讀來電不勝駭異究竟如何僞造公文侵吞公欵自己亦莫名其妙電文簡略難得其詳特派全租謀面謁台端商酌辦法並飭員赴浙勒令王恩煦回汴對質」云云王爲鄭親信之人刻下全祖謀業已抵汴兩日下榻於金台旅館分謁張省長陳廳長謂豫人如願含糊了結全某願代鄭墊繳此欵若必欲澈底根究則非王恩煦到案不可當軸尙未有明白表示聞全某巳於九日赴京自此事發生後豫人以鄭在任時賄賣釐稅局差缺物議沸騰現正搜求證據預備舉發云 
[鄂王督統一兩湖之時機]  
　　湘省軍隊性質複雜從表面上觀察自以趙派勢力爲稍厚然程潛掌綰湘省軍符巳歷數載各師旅中無不有其舊部此次該派之激烈者雖被趙　殺戮而其勢力尙未完全消滅故自上月二十四日喋血慘劇後湘局仍不能屹然安堵趙恒惕亦知其勢力不能籠罩全局乃一面爲防止程黨復活之方略一面爲取消自主之進行王督因欲完成其巡閱兩湖之職權亦樂爲湘局斡旋前已轉達條件於中央並力保趙爲湘　昨十日公府侍從武官劉嗣鏞奉命來鄂晋謁王督密談甚久惟以關防嚴密不易探其底藴但中央此時方熱心於統一對於湘省來歸萬無拒絶理且有王鄂督與有吳副使斡旋必能見諸實際惟必須商榷者僅善後條件與湘省官吏耳至湘省最近局勢似又稍有變化滇軍雖不敢進攻亦未完全退出湘境湘西林修梅又大活動常　因之大震至長岳間程系餘孽仍在伺釁而動省垣　聞槍聲據某方面消息長沙近日又入於恐怖中葉聞鑫　嚴司令前日在某處搜獲李仲麟之戚黨馮某並謀亂證據多種湘東李部其尙未被遣散者亦蠢蠢思動此消息確否尙不可知但證以昨日長沙以上之電不通武長路由湘至鄂之車未到則湘中之非無事已了然也王督近以中央之囑託與吳副使協商對於湘事决不再爲消極之自守如趙恒惕果至不能應付時卽以閻相文所部二十師與寇英傑步兵第二旅入駐湘境協同平亂並調駐圻麻第二混成旅之一團開往蒲通以厚兵力業於前昨兩日陸續過省前往矣 
[粤財政上之悲觀]  
桂系私賣礦産經過談莫榮新楊永泰等私將廣東全省公産及賦稅押借外國銀行巨欵已見各報日前香港西報忽又登載莫榮新張錦芳以粤省各煤礦利權向英商借欵一百萬元事茲再探訪始知該項借欵合同巳經莫張及探礦公司代表英人魯伊加素岑伯銘等於民國九年四月二十三日簽字作實復由莫楊於同年八月二日將所有權利轉與華英合辦公司及此次軍政府再造遂由外交部長伍廷芳及交涉員李錦綸向駐沙面英領事及英商魯伊加素聲明此事未經軍政府及廣東人民同意當然作爲無效等語於是此合同遂卽根本取　現此煤礦合同全又已披露於粤報矣 
中行職員停止辦公說中國銀行自停止營業後發出紙幣日益低跌一般商民多深盼中行自身酌定辦法與官商合力共策進行乃向該行調查其内部情形極爲冷寂　某　員云中　現在已處於無法維持之地位因基本金全部已迭被軍閥　奪凈盡現下龍濟光及桂系人員旣已離粤中行實無法可以向其追還借欵而現下省政府又擊言不負責任不履行前政府之債務則此項借欵將永久無歸還之期中行雖欲復業亦無從着手祗有委之無可如何而已目下行長貝祖詒巳將一切情形電達北京中國銀行請示辦法并詢總行有無維持計劃即請電復遵辦至未妥定辦法以前所有粤行全體員司均已停止辦公停止營業持絶對的放任主義矣 
[江蘇商會聯合會近訊]  
　　江蘇商會聯合會委員會今日（十一日）到上海南京兩總商會·及上海無錫寳應鎭江宿遷各縣商會代表已逾三分二開會處理未結各案下午三點財政廳長嚴家熾·因日前約定今日到會出席討論附加賑捐問題届時到會嚴廳長提出音見如下㈠包認之說能否有望㈡如不信任政府可浱人監督用途㈢募賑多者得以奬勵酬勞㈣賑捐由貨稅附加辦法確未盡善即捨法律而言究必須另定辦法㈤蘇省爲全國觀瞻所繫設有阻滯他省皆然災民失此四百萬之賑捐關係亦甚重要各委員分别答辯第一項本屬省數代表當時同廳談及作爲研究資料之一旣經大會全體以此項强制加征於法律事實均有不合一致否决當然以少數服從多數包認之說已無形消滅第二項信任不信任非一朝夕所可造成政府信用久經墮落此時又何能有挽回之法第三項廳長言未了委員即羣起責難謂助賑本出於各個人之樂輸如委員個人雖願助賑若干 
然决不忍以慈善之心起獲奬之念何况藉募他人之欵而傅自己之美名其心更不堪問官廳方面或有欲征得大賑欵獲太奬章之心亦未可知第四項征募不並行政府如不允取消一成附加絶無良好之方法商民惟有一概停止應募恐將來災民所失者不止此四百萬元矣第五項此次商民對於北地賑捐異常踴躍舉蘇省已募者三百餘萬計之商居大半僷今政府偏欲非法加征是政府有意負商民並非商民負政府亦非商民不願募賑實政府强迫加征引起反感有以致之若謂恐江蘇一省牽及全國殊不知强權易施公理難强如果全國盡助江蘇主張卽可見江蘇商民所持之理合乎全國商民所持之公理研究結果嚴廳長願以商人之意轉達中央倘政府果能採納民意毅然收回成命取消加征商會方面决計協助廳長極力勸募敢斷言於一年之内當不僅六十餘萬已也散會時已六點鐘矣 
地方通信 
[楊州]  
郵務局擴充郵路揚州二等郵務局長沈承霈前於北鄉繁鎭（ 
公道橋）（黃珏橋）（西來菴）（三里菴）（槐子橋）（司徒廟）（方家菴）（裔家集）等處擴充郵路添設郊外信櫃具文呈請南京管理局轉詳交通部核准於昨日指令該局遵照聞該局長再擬於西鄉一帶添組郊外跑差云 
遴委運銷局長高淳溧陽句容三岸運銷局長實缺經文運使遴委蘇毓　承乏已於十三日禀辭赴差供職 
審杳選民資格江都省會初選舉監督王知事近以第一區（城鄉巿）選民册已據主任調查委員呈報計二萬三千五百七十一人誠恐有濫塡資格情事特函請士紳王藥仙林恩浩朱明中吳山等擔任按段審查以昭愼重 
[鎭江]  
通令保護商船瓜州水上警察趙署長以陰曆年關將届爲各商店結東賑欵之期所轄各河道貨船往來勢必較平日繁盛惟恐有匪徒覬觎發生攔刦情事昨特通令大港丹徒諫壁都天廟荷花池各該管駐汛師船會同當地團警遇有商船過境應加意保護不得稍涉疏懈致違職守 
第六中學開會歡送校長省立第六中學校校長蔣省　奉　攷察歐美敎育該校職敎員等設宴公餞一節茲悉本月十日復　歡送大會於上午九時職敎員學生全體齊集禮堂首由程指雲報告開會宗旨次歸杏書代表職敎員宣讀頌詞學生朱康侯王景　代表學生宣讀頌詞畢次馮叔如鎭慈勗吳紹驤金驤龍須戒己 
陸滋勇吳養涵等相繼致詞大致希望校長攷察歐美最新敎育以偦餉國人語語懇切次學生李則陳楊希曾等以國語相繼演說異常動聽次校長答詞宣布攷察方針（一）敎育與國政（二）敎育與社會（三）敎育與自治（四）敎育與實業（五）吸收文化·及革新敎育諸端次程指雲致紀念贈品畢遂宣告散散午間聚餐午後音樂及楊雲伯之幻術等各種餘興晚間又演活動寫眞興高采烈頗極一時之盛翌日全體整隊往車站歡送並合攝一影以誌紀念 
[嘉興]  
蒸骨檢騐續聞嘉興鳳喈橋紹興客民洪阿六於云年六月間死後經屍妻洪張氏屍兄李阿天一再呈訴官廳謂係高全友毆斃嗣由縣署兩次派員赴鄉相騐係屬無傷業經屍屬呈控到省由省指派檢騐員馮英才蒞嘉於十二日將洪阿六全副屍骨在縣署大堂前當衆洗淨以便蒸骨檢騐情形已誌昨報茲因屍骨未曾洗完故於十三日午正起繼續洗騐至三時許洗畢遂依法將屍骨入鍋蒸騐結果確係無傷汪知事遂將原告大加申斥一面將屍骨固封由原被告簽字存案現此案之眞相由汪知事當衆說明略謂洪阿六欠高全友桑葉洋五元嗣因兩造糾葛致起紛爭事後洪仍將洋如數還高迨時隔半月洪遂身死至洪死後始由屍屬呈報到縣謂係被毆身死現此案已相騐多次如此細微案件閙至若是重大彼婦女無知其中必有主使之人本知事定當切實根究傳案懲以儆刁風 
 
 

Page 9

 
 
   
 
 

Page 10

 
 
本埠新聞 
[電請恢復自治]  
　　上海巿公民姚文枬等電云北京大總統國務院内務部鈞鑒上海南巿地方自治在前清時舉辦最早十年成績至今在人耳目自取銷自治後路工衛生等要政日就苟簡一與租界比較彌覺相形見絀現奉明令恢復自治上海巿爲中外觀膽所繫本巿納稅公民羣議首先恢復爲内地倡請令行上海工巡捐局速將該　關及一切地方欵産卷宗妥交本巿公正士紳接管卽日辦理選舉以順民意上海巿公民姚文枬沈恩孚穆湘瑶陸文麓姚曾綬姚福同王震賈豐臻凌紀椿毛經疇沈惟燿楊逸王引才吳寳地同叩寒 
　　本縣公民吳履平等前日電致省長要求收還上海閘北兩巿自治欵産其原電如下南京省長鈞鑒上海所設之工巡捐局爲袁前總統取銷自治時以巿公所改組行政官廳辦理地方事宜諸多聖閡現在自治恢復轉瞬實行江密吳縣已將自治欵産還諸地方同隸軿幪豈能獨異乃何護軍使偏恃異議應請鈞座迅咨護軍使查照江甯吳縣成例將上海閘北兩巿所有自治欵産即日發還以慰民望迫切上陳無任馨禱上海縣公民吳履平叩元又電南京省議會轉黃議員炎培鑒 
發還上海閘北兩巿自治欵産一案台端已提出緊急動議此事關係地方自治前途非達到目的萬難中止請竭力進行再接再厲梓鄉同人願爲後盾吳雇平等元 
[間北水電廠官商合辦議案]  
　　省議會一月十三日收到省長交義上海閘北水軍廠改歸官商合辦案其原文如下爲咨請事據財政廳廳長嚴家熾呈稱竊據上海閘北各商劉樹森榮宗錦沈鏞等呈稱竊上海閘北水電廠自移　省有以後資本缺乏 
因循敷衍不加整理致有水濁燈闇之事商業居民兩受其累而其尤背人民之心理者則莫如租電傳賣一事杳閘北係屬華界居留人士各存愛護國土之心故凡百商業逐漸建設遍於閘北一帶該廠水電並名實則有水而無電所用供給用戶之電氣悉向租界工部局電氣處租用復加價以剝削商民不爲永久自立之謀而作苟且乞鄰之舉本屬非計祇以屬於省有營業相沿至今無從過事苛求現在居戶日增工廠棒立該廠所租電氣已覺不敷燃點况工部局之電廠電力在租界中尙自供不應求設一旦合同期滿停止接電不獨閘北商民同處於黑暗世界而各種工廠亦將因之停頓伏思水電事業關係地方綦鉅欲求發達應計安全該廠開辦迄今習於固陋以電氣言則有上述之危險以水量言則池管裝置新舊粗細不等以致出水混濁每遇火患水力不足難資救濟地方嘖有煩言且該廠歷年積餘之欵留作擴充之費者巳爲省中提充别用是該廠之整頓更無希望商等工廠資産多數在於閘北統觀地方情形水電現狀羣以後患堪虞憂心如擣用是公同集議詳細調查按閘北現在居戶人口及工廠數目計算照該廠現有水量約須增加一倍約二百四十萬加倫所有添機等費約需銀四十萬元而電氣一項則非自行購機發電不可照現時閘北所用電氣計算約須五千某羅華脫此項購機建廠等費至少需銀一百二十萬元總計擴充水電兩項費用共需銀一百六十萬元事關地方前途思患　防不得不縷陳顚末合詞上陳擬懇廳長俯念閘北地方重要水電爲居民工商日用所需准如所請速籌的欵一而會商實業廳確定擴充計畫以利進行倘省欵一時難籌茲　又急切難緩擬請將該廠訂爲官商合辦只須有妥善辦法則商等爲地方計爲資産工廠計亦當合力投資以期早觀厥成應如何辦理之處伏希批示祗遵再該廠屬於省有營業範圍如蒙核定辦法並乞呈請省長咨交省議會議决施行合併陳　等情　此查上海閘北一帶居戶日增工廠林立水電兩項需用旣多該廠供不應求斷非現狀所能維持據請擴充整頓應地方之需要便居民之日用辦理似不容緩惟省地方欵均有預算規定該廠按年應還大倉洋行借欵刻未全行凊償前項擴充費用數至一百六十萬元之鉅省庫斷難獨任自以官商合辦爲宜第官股應增幾何先須指定欵目列入預算庶執行有所依據而擴充廠務事屬變更省有營業亦須經議會核議據呈前情除批示外理合呈請轉咨省議曾議决公布遵行實爲公便並據閘北水軍廠廠長湯文鎭摺呈竊查本廠營業事項分水電兩宗關於電之方面經單前廠長與英工部局續訂合同自民國八年七月八日起按照合同條件由工部局饋軍以五年爲最短期限期限届滿以後如非於十二月以前由任何一方面先行函知本合同仍繼續有效廠長自當查照此項合同繼續辦理體察閘北情形商務　漸發達用電之戶亦逐漸增多廠長到差伊始即與工部局洋員妥爲接治此後凡用電新戶悉由廠分送及從前由工部局直接送電各戶並由廠逐漸收回以保主權此對於電之方面着手整頓之大概情形也至關於水一方面職廠每日供給地方用水胥賴池沙清濾池内沙層愈厚則出水愈清而速通常沙層應有四尺之厚方屬合宜廠長到差後詳查廠内大小沙池六口因使用旣久沙層損耗亟應添購新沙以備淘洗並查沙濾池現雖增至六口而用戶增多仍有供不應求之勢緣閘北以三十萬人民計算儘有不用電之戶斷無不用水之人勢非另築沙池並掉換口徑較粗輸送之水管不足以應急需按建築沙池酌換水管所需之欵約須三萬兩之譜均經列入預算擬即着手進行以嶺水源而免地方靑難總之本廠爲營業性質辦理得法不難日新月異如單前廠長任内六年下届盈餘二萬一百三十六元七年上届盈餘一萬五千零六元下届盈餘一萬四千七百四十六元八年届盈餘一萬七千二百四十七元七月初一至十一月二十日盈餘一萬三千九十四元　蔣廠長接事自十一月二十一日起至十二月底止盈餘一萬二千九百七十四元九年上届盈餘八萬七千四百二十元下届計算尙未竤到約計盈餘亦與上届相仿是本廠經各廠長整頓以來查有盈餘並無虧耗事實俱在斑斑可考此廠長調查所得之實在情形也各等情據此相應依據省議會暫行法第十六條之規定咨請貴會交議公决此咨 
[航空事務消息]  
　　北京航空處前擬航空計畫中其設航空站十七處於該十七處總分各站設定路綫藉　根　繼因經濟關係改定暫於天津保定奉天漢口上海等七處設立總分站以期實行開辦業已派員　下調查一切惟聞該處擇定上海總站應設於吳淞老鼠沙又因老鼠沙向係淤灘由浚浦局塡泥成地其權屬於浚浦局曾由該處向浚浦局商讓詎浚浦局海工程師須留該沙爲己用曾代該處勘定老鼠沙隔壁之地最爲適用詎因面積窄小不甚合宜現聞浚浦局續又勘定楊思鄉地方頗爲合用現正與該接洽一俟勘地委員抵滬即須會勘云 
　　大陸報云航空處顧問賀特大佐偕航空處軍務科長鄭鴻於昨晨抵滬聯太平洋會及航空俱樂部定期下星期二日正午在卡爾登開聚餐會邀賀特氏演說演說後將討論一切賀特氏此行乃謀開辦京滬間之載客與郵件航空事務而擠於本年夏季告成此舉賀特氏將演說航空處所辦航空事業及京滬間天空航行之詳情賀特氏昨曾謁見交涉員許君磋函在滬置飛機場事今晨曾赴浦東觀看飛機場地址 
[袁觀瀾講演歐美敎育]  
　　江蘇省敎育會昨日下午二時請前敎育次長袁觀瀾君講演考察歐美敎育狀况兼送别賈季英袁叔畲　蔣省　蔣拱宸吳福康諸君赴歐考察敎育是日到會聽　者甚形擁擠首由主席黃任之君報告開會要旨即由袁君起而講演歐美敎育情形分爲十一項（一）國民敎育（二）師範敎育（三）中等敎育（四）　　敎育（五高　專門敎育（六）學校訓育概况（七）敎授概况（八）　育）九）女子敎育（十）特殊敎育（十一）社會敎育末復述勃工儉學生在法狀况所講各國敎育實况洋洋灑灑詳博無遺計歴四小時之久始畢後由主席致詞道謝並報告接續歡送賈袁諸君赴歐美考察敎育藉此請諸君發表意見當由賈君代表演說此行之宗旨後又由袁君發表意見勸到會諸君及在座學生對於公民監視選舉團須協力進行務達打破金錢勢力運動之自的云云聽者均鼓掌表示同意迨散會已六時半矣 
[江蘇公民監視選舉團消息]  
　　江蘇公民監視選舉團昨發通告云江蘇公民監視選舉團謹以至誠坦白之忱正告於全省各界公民曁各縣監視選舉團團員曰同人不敏對於此省議會及國會選舉一本良心竭力監視區區爲公衆犧牲之微忱度爲邦人士所共鑒惟是弊害發生在所難防萬一　維私見軼軌以趨假監視之名陰使其賄賂脅迫之伎倆則功效未收罪尤叢集不特遺　監視團全體之羞益將張選舉黑暗之幕是大背同人發起之初心同人等因是大懼爰特不憚繁瑣揭　本團鮮明之態度恪守之信條願我各界公民相與監督及各地監視團員之相與實踐也一不自爲議員二不爲初選當選人三不爲人運動當選四不强迫人之選舉五不受賄賂六不得有其他行爲不得歧異九凡違反以上各項之一欵或數欵者經各地公民舉發由本團謂查後確有實證宣佈其名於報紙并加以嚴重之對待 
[協隆洋行買辦何曰埮自戕]  
　　福州路江西路口協隆洋行買辦何曰埮紹興人今年三十六歲充該行買辦已有八九年平日熱心公益商界中極有聲譽乃因墊欵過鉅聞有二十六萬之多近因舊曆年關將届先將産業典質七萬攤付各莊尙少十九萬餘元一時無法調度各莊又近不及待竟向坐索一時進退維谷遽萌短見竟於前日（十三日）下午四時餘在海寗路泰萊里本寓用手槍自擊腦際登時倒地家人聞耗立即車送醫院求治當經西醫察得腦壳已碎無可救藥當卽拒却不收仍以原車送回延至昨晨二時二十五分在寓斃命遂飭人投保捕房一面知照行中洋東等核辦現定於今日大殮明日發引遺有二子一女長子年僅十三歲聞者莫不惜之茲將各錢莊往欵項探錄如下信元一萬三千一百兩晋安九千九百兩房餘八千三百四十兩致和七千八百五十兩振泰四千六百九十兩兆豐四千七百六十兩益豐四千九百九十兩益康四千二百十兩志豐四千八百五十兩信成四千三百二十兩恒興四千四百四十兩益大四千六百五十兩元甡三千八百八十兩永豐三千五百九十兩寳豐七千八百九十兩衡通三千五百兩同豐三千四百六十兩滋康三千二百二十兩信孚三千五百六十兩瑞昶三千三百五十兩謙成三千二百二十兩元盛三千五百六十兩光裕三千七百五十兩祥裕三千一百六十兩福源三千五百六十兩寳昶三千三百兩大成二千九百八十兩泰康三千四百五十兩正和二千三百三十兩廣豐二千四百十兩同餘二千九百九十兩潤餘二千三百四十兩永亨二千五百三十兩聚康千零四十兩均昌二千五百十兩茂豐二千六百三十兩渭源二千一百七十兩德興一千九百七十兩　盛一千八百六十兩恒隆二千三百五十兩怡大一千六百二十兩合豐一千二百兩長和一千一百九十兩義生八百六十兩源裕九百四十兩仁亨六百三十兩長源一百五十兩 
[國民大會策進會代表會議錄]  
　　國民大會策進會各省區代表昨日午後三時開會到者八區閩代表盧心啓四病函毛頴生代浙東代表汪訂笙因事函任矜蘋代届時振鈴開會主席霍守華宣稱今日議案係按收到先後爲序首提出皖代表議案（一）統一名稱主席稱此問題現在提出者有三區皖主張用籌備贛主張統一不指定閩主張用策進上冠某某地址應先請皖代表說明皖代表蔡子屏謂各省區各）地已成立者用策字促字協字或商榷促成等字名旣各殊進行上實不便利所以主張改爲籌備二字以歸一致伹亦不認籌備二字爲確定浙代表張靜廬謂籌備字樣本席認爲尙非其時因本會尙在策促之時期籌備巳人實現似不甚妥主張用現在原名閩代表毛頴生贊同張說主張策進冠以某某地　嗣以主張策進者多皖代表仍有堅執滬代表唐豪謂宗旨統一名稱可不必拘致　紛擾魯代表李郁廷謂籌備字樣旣認爲時期不到名稱問題不妨暫行擱議羅店代表龐子賢謂旣集議一度應確定一統一名稱主席謂現討論分三層（一）籌備（二）策進上冠以地名（三）原名先以原名付表决（三區）少數時會場對於字面復有爭執照章休息五分鐘四時五分第二次入席主席宣稱統一名稱問題關係甚大現擬暫擱俟大家詳細研究再行提出討論諸君以爲如何皖代表反對堅　付表决討論移時復生爭執閩代表陳文總謂所有主張不妨表 
决嗣復發生提案附議問題結果主席先以『提案無附議無連署可否付表决』付表决多數贊成可付表决 
主席再以皖代表主張籌備字樣表决少數至是已届六時遂散會 
[一年來各公司航業之調查（十）（三）]  
（二十）怡和洋行之輪船分國内與外海兩路其行駛滬港京津漢口間之輪船係Indo-ChinaS.N.Co;屬香港印華公司之船舶至往來外海班者則亦别爲兩路一爲愛蘭梅勃克奈爾公司EHerman　＆　BucknallS.S.Co;一爲美滿公司American　＆　Manchurien　Line一 
爲萬國輪船公司InternationalS.Co;等三家然現在行駛者則以美滿與愛蘭梅兩公司之船隻爲多惟愛蘭梅之輪船其進口貨固由怡和經辦但來申後之裝運出口貨物則由三井洋行經理至於兩公司經行之航路彼此各不相同其美滿公司之船則進口時均從美國之紐約開出經巴拿馬或波士登蘇彝士河至日本海爲止來華以後卽不還美國便逕往歐洲取道香港星加坡錫蘭而以倫敦盎凡爾及荷國之落得登三埠爲終止之點去年美滿公司之往駛中美歐洲者有加利福會Charifon　Hall哈威會HowuckHall嘉存倍Katharnba 
忙托號Motopp等四輪而愛梅公司各輪則專航中 
美路綫亦以紐約爲開出之主埠而到申以後須赴星加坡大連香港小呂宋及基隆等埠至迴航綫則均至紐約然其中亦分巴拿馬蘇彝士與波士登三路上年派駛遠東之船有哥倫布城坎沙號Knnnsas羅馬號腦威城鄂倫城City　of　Oran鄧扣克城City　of　Dunkirk 
林肯城及納布爾思城City　of　Noples瑞士號鮑明海城Birmingham　City弗郎西城City　of　hiorence 
及格蘭城City　of　Agra倍隆福挺號Bloemfoatien等十三艘其中格蘭城與弗郎西城兩輪均在太平洋之水脚減收後始行加入而本年間聞尙有四艘四輪加航遠東其中有福利號Toyle一輪現在已早開出大抵在本月下旬可至上海預定出月中旬開往歐洲而至荷蘭國之落得登云尙有本年第一次開華之基德Kentu 
cky慶台哈號Kandahar均係上年之十二月下旬派出　一則從紐鄂倫來申一係巴拿馬來滬大都壛在本月月杪左右可到上海也 
（二十一）新其昌洋行Shewan　Tomes＆　Co;在中國 
經理之商輪本有美亞汽船公司AmeericnnAsiatic 
S.S.Co;及菲律濱汽船公司東亞菲利加公司Orien 
tal　Afrecan　Line等路至現在則僅有皇子輪船Prince 
Line一路以往來東亞其行駛航路則來自美國之紐約抵滬後兼往香港小呂宋星加坡又赴大連靑島推迴航則分駛巴拿馬與波士登兩處亦有經蘇彝河者去年該公司派來王子號輪船先有斯拉夫王子Slavie 
Prince雪爾脫克王子Celtic　Prince（即歐維巴古族） 
波斯王子PcrsiaPrince基爾克王子Gnelic　Prince 
等四艘後又加派條頓王子Gathic　Prince德斯康王 
子Tuscan　Priuce幕烈休王子Morcsh　Prince等三 
輪故刻有七船往來中美其德斯康王子號現在大連即日可聞來上海已定十七號還美而雪爾脫克王子號　早經停泊在滬大扺至本月二十五日亦將開　美國矣 
[外洋輪船之近訊]  
　　太古經理藍烟囱公司之行駛中美航路商輪提開利亞號Dencolion自去年十月十七號從紐約開駛還申原定本月十號可以到滬現聞因在中途運貨稽遲故須二月初旬始可來滬裝貨赴歐也又有該公司新建出廠之曼穹號Mnchaon已於本月十一號在香港開出直往亨 
堡矣又有前日來申之孟託號刻俟卸清上海貨後卽在此一二日中開赴日本横濱又有列埃脫號Laerta　自利物溥開出以後昨得來電該輪在二十二日可抵上海來申後卽開往烟台塘沽及大連一帶卸裝各貨又有花旗郵船公司之新郵船帝邦號昨得美國總公司來電該輪已定本年五月十四開始開行來滬大抵在六月初旬便可至中國行駛矣 
[造船所請付各艦艇修費]  
　　江南造船所承修之海軍各艦艇修費及代添配之各項機件等費自上年秋開至年終爲止共有十餘萬元該所所長劉冠南因海軍部經費支絀積欠未付現届陰曆年關各商號均須清算賬目是以劉所長特開清單函請海軍總司令公署請速給付以清手續云云代理總司令杜錫珪接函從當即轉電北京請蓋總司令就 
近向海軍部領取以便給付而資周轉 
[土布業之遠慮]  
　　本埠南北巿土布業專做客帮生意者共有三十餘家大都各有牌號各銷各路莊口其中以啓成玉林大成祥生泰周一大恒乾仁晉昌等數家爲銷場最大前以長江一帶及天津烟台山西兩廣兩湖各處莊口銷路甚巨嗣因洋盛行該業布疋大受影響今年因各處提倡國貨故各項布疋在夏秋兩季銷場頓旺惟該業中具有商業常識者如啓成玉周一大等明知此次旺銷實因時勢使然若非設法改良出品必難恃久故特乘此時機監選原料寛放尺碼加工精染所出京灰淺灰毛監各種土布大爲各界所歡迎故國内各埠銷場輰旺外而南洋一帶星加坡小呂宋等埠均有躉欵匯來預訂大宗貨品運往銷售綜計每月必有五六萬金統巿合計爲數頗巨惟近因滙水上下太甚水脚關稅增加無巳 
故十月到今銷路頓減據該業中稱南洋土布雖已銷通惟必須再將門面尺碼放寛始今該埠需用不然終難與東西洋各品競爭故近來正在設法改良機織以維銷場云 
[洋布巿面之近訊]  
　　本埠疋頭巿面自陽曆新年後已有轉機茲悉近週以來現象仍極看好北帮客莊均有採辦故成交之數額頗不少四川方面因政局已有昇平之望故川商邇來亦有購貨總之新年後之洋布巿面與去年歲除時已大不相同四川爲洋布暢銷之區荀該埠之訂貨能源源不絶巿面可望繼續良好也至於天津方面則近六閱月來已乏訂貨近旬以來該帮亦似有　買之意此亦出人 
意料之事於巿面之裨益殊屬非淺惟需要增加價格是否能漲起則亦屬一另外之問題月前巿價已跌落遠在成本之外所希望進口商及華商在此巿面有起色之時能竭力維持巿價使不在成本之下也聞華商洋布公會現已着手議加布價矣各項花色中白色巿布需要尙旺惟俱係投機之性質蓋預測舊曆新年之後白布價將漲起故紛紛購進也且有幾種上等牌號其售價竟較他貨爲廉白布需要激增實原於此故價格甚爲高昂原色巿布亦因需要之旺盛價亦走趨堅定其中分量重者更好十二磅布聞在上月時早已銷塲頗廣毫無呆滯之狀云泰西緞及羽綢則交易不多價格未有起色看勢非迨舊曆新年之後難望其好也絲光布成交雖亦不多然巿面頗形堅定英國曼鳩斯得之巿面據最近電訊傳報謂巿面仍無生氣惟美棉價已漲起殊爲 
滿意之影象耳羊棉之最近巿價每磅九辦士百分四三較之去 
年十二月份最低之價格約已漲起一辦士餘云 
[交通部覆淞滬糧食維持會電]  
　　上海淞滬糧食維持會鑒陷日代電悉本部辦理賑務限至陽曆三月底止按照條例凡屬平糶　有鐵路運費只可減價貴會辦理平糶即希查照公布條例辦理可也電照另函發特復北京交通部問 
[本星期印紗日紗進出口調查]  
　　本星期（十三日止）中印紗無進口日紗計八千二百零七擔自元月迄今進口總數印紗計三十萬零九千五百零八擔（去年同時計四十二萬二千二百三十三擔　） 
日紗計十八萬一千　百二十擔（去年同時計八萬九十五百六十六擔）運往各埠者計南京印紗二百零二擔日紗六百三十九擔蕪湖日紗一百十四擔九江印紗七十六擔日紗七十七擔漢口印紗六十一擔日紗一千三百十八擔烟台印紗三十擔天津日紗三千一百二十九擔香港印紗四十五擔日紗一千零三十三擔本　印紗四百五十擔日紗一百五十擔共餘别處印紗十百擔而寗波鎭江宜昌重慶膠州牛莊盡州福州諸埠本週中印日紗俱無運往近來羅比匯價日跌印紗進口稀 
本星期止本埠存紗有印紗四萬八千五百九十二擔　去年十五日止計一萬六千二百五十擔）日紗計七萬一千二百二十三擔（去年十五日止計二萬一千零二十九擔） 
[厚餘當舖被刦]  
　　西虬口北浙江咱新署南首一百四十八號門牌厚除當舖於前　八句餘鐘正在閉門時　有匪徒某甲手持圍巾一條入内求質當夥以此種物件向不收當婉言却之詎甲突出手槍嚇禁聲張號召乙丙二匪闖入櫃檯内將櫃檯抽屜及寫票檯上之現洋二百數十元悉數搶取復擬入内搜刮飾物之際適當夥某姓自外面歸在外扣門甚急甲等疑有探捕到來始倉　從　凹遞去迨　管涵司捕房捕頭聞警立飭通班中西包探馳往追拿　匪已携贓遠去該探等遂向該　夥詳詢各匪即貌服式被刦情形向　捕房通知各捕房中西探捕人等一體留心偵緝矣 
[警廳取締薦頭店之布告]  
　　淞滬警察廳布告云爲布告事照得本埠薦頭店一業星羅棋布各街巿觸目皆是業此者人類頗雜甚有以薦頭業爲名藉此而窩藏拐盜者以致申通　工盜竊拐騙之事時有發生自非從　取締不足以保治安而維風化茲經本廳長釐訂取締規則十六條除通令各警區一體遵辦外爲此布告並聞列取締規則於　仰境内各薦頭業一體遵照辦理如敢抗違定予封閉不貸地方居民人等並仰一體遵辦切切特此布告計開傭工介紹業取締規則第一條本規則所稱傭工介紹業係指本埠引薦男女僕役之薦頭店而言第二條凡以介紹傭工寫營業者須依左列之規定呈報該管警區轉呈本廳俟核准發給執照方准營業並附繳照費一元印花稅一元（一）姓名（如營業者係婦女須開列姓氏並註明其夫或其子姓名及其職業）（二）年歲（三） 
籍貫（四）住址（營業者如不住介紹業所在地而另有住所　並須分别註明）（五）保證（須有兩家妥實店保寫立保證書　存該管警區其店保所負之責任如左）（一）辭保　業者素行端正（二）擔保營業者遵守本取締規則在本規則施行前所開之各傭工介紹業均須依上列之規定補行呈報聽候核發執照以便營業其應繳照費及印花稅額與上項同第三條傭工借紹業如有遷移或因死亡而由其家屬或他人繼續營業者·仍須遵照第二條之規定重行呈報　k換給執照如歇業應將執照繳銷第四條本廳所發執照須懸掛室内人所易見之處此種執照並不得買賣抵押頂替或贈給他人第五條　傭工介紹業對於傭工人非知其來歷而有確實之保護人不得爲之引薦（保護人應寫立保證書交傭工介紹業收執）其曾因劣跡退工之人亦同第六條傭工介紹業應備循環登紀籌兩本將託其引薦之已上工未上工各傭工人依左例之規定詳細寫人登記簿内按旬送呈後管繁區查核（一）姓名或姓氏（二）年歲（三）籍貫（四） 
親屬（五）住址（如寄住介紹業店内者尤應註明（六）以前曾在何處傭工因何退工（七）保證人姓名年歲籍貫住址職業（八）某年月日引薦至某處某號門牌某宅傭工（夫上工時此項從　）（九）退工日期及原因（未退工時此項從　）第七條傭工介紹業與備三聯式介紹證書將所介紹之傭工人姓名或姓氏籍　年歲寫人介紹證書内由傭工介紹人畫抑蓋戳一聯交傭工人一聯交雇主一聯傭工介紹人自行收留介紹證書應貼印花　分在本規則施行前所有傭工介紹業引薦之傭工人一律按照上項之規定補寫介紹證書並依第六條之規定寫入登記簿内第八條傭工人退工時須由雇主將退工原因告明原傭工介紹人註入原給傭工人之介紹證書上但不得無故誣　第九條傭工介紹　之禁例如左（一）不得容留匪人及窩贓聚賭 
 
 

Page 11

 
 
二）不得誘迫婦女暗娼賣奸及媒合容止之行爲（三）不得爲買賣典押人口之介紹及爲買賣典押主（四）不得串通傭工人爲竊盜拐騙之行爲及受雇主賄託誘迫傭工婦女爲壞節之行爲（五）其他一切非法行爲第十條傭工人旣經傭工介紹人引薦上工一切行爲悉由傭工介紹人擔負完全責任如傭工人有不法行爲均惟原傭工介紹人是問其在試工期内雖尙未塡寫介紹證書傭工介紹人所負責任亦同第十一條傭工介紹業對於雇主傭工收取酬資均照本地習慣公平收取不得分外需索第十二條雇主與傭工人或留或退均由雇主與傭工人自主原傭工介紹人不得向雙方有所勉强第十三條引薦乳媪除照雇主與受雇人雙方商訂之權利義務外餘均依本規則辦理 
第十四條雇主自川傭工如未經傭工介紹人引薦傭工介紹人不得干涉第十五條各警區對於註管境内各傭工介紹業隨時查察如有違犯本取締規則者立時解送本廳輕則按照違警律究辦重則轉送法庭依法處理並吊銷執照取銷營業第十六條本規則自公布日實行中華民國十年一月十四日廳長徐國樑 
[章炳麟覆重慶劉但電]  
　　重慶劉總司令兼轉但軍長鑒讀庚電知諸公不汗僞命力圖自治脫離南北無所偏黨風聲皎然不勝欣舞川省爲長江上源襟帶六省自湖南先言自治而貴省以高屋建瓴之勢應於上游風聲所播東被海堧此後下江各省豈甘後人遠效吳蜀之同盟近復辛亥之原狀則非特川省一方之福而我揚子江人皆被其賜矣敬電馳賀惟希亮察章炳麟寒 
[友華銀行銀巿報告]  
　　中美新聞社譯友華銀行十四日報告云昨日倫敦銀行近期跌一先令八便士遠期跌一先令四便士紐約價跌至六五又八分之七倫敦紐約滙價漲至三七四半此間定價與昨同惟金圓漲至七三又四分之一巿况較鬆動倫敦昨日之跌價因無人購進之故 
[各言面之籌賑聲]  
華洋義賑會華洋義賑會前推定陸伯鴻沈田莘張竟成等代表往各省接洽賑務於上年十二月廿六夜出發廿七晚到徐州二十八日下午到開封二十九日下午到洛陽三十日上午至鄭州三十一日上午到衛煇本年一月一日到正定同日晚到保定三日上午到北京六日晚到天津九日下午到滄洲十日上午到南皮同日下午到泊頭同日晚到濟南於十四日上午回滬計經過直魯豫三省云 
商界籌賑協會上海商界籌賑協會昨日下午二時開會比時到者十一人公推鄔挺生主席先由主席報告此次北上調查於賑情形計已撥出山東河南陜西山西直隸浙江各一萬及河南另撥五萬元外計撥　佛敎會者近九萬元並承商學政各界協同散放成續頗有可觀前次議决南洋烟草公司名下每箱香烟抽助洋五元以五個月爲限照四千箱計算每月計洋二萬元過數照抽預算現已超過原數故除公司名下撥助十萬元外該公司另在豐台及河南許州兩處設施粥廠收留災民各廠每日賴以生活者數千人皆本會委託由南洋分公司直接辦理該欵不在二十萬之内際此氣候嚴寒災民同居泥室旣不覺寒冷又無疾病之患深　可慰云云主席報告畢宋誠彰提議本會所募捐欵以及經過事實應造徵信錄報告一切手續鄔志豪提議公推俞國珍宋誠彰辦理此事以專責任錢雨嵐提議凡熱心本會者如新世界等應贈紀念物以示熱誠衆贊成照辦議畢宣佈散會中國濟生會中國濟生會昨接榮陽縣籌辦賑糶處武城縣知事張鴻烈商務會長李宗賢省議會議員陳應旗漢中道尹楚偉經巧電云榮邑自入春以來久經亢旱麥收不及十分之一穀竟籽粒無存敝邑素號瘠區向恃農業爲生活别無其他物産少資補救丁茲奇歉何以閙存綜計災民五十萬以上饑寒交迫情實　憐雖迭經隴海鐵路届曁滬上慈善團體分别賑糶而車薪杯水鮮克有濟現值大雪無衣無食死者相望夙仰諸君胞與爲懐　痌在抱仁風所被寒谷春回以敝邑災情如是之巨如是之衆即之當無不惻然憐憫者爲此號懇台端速施補救倘蒙准允大沛甘霖則早到一日即多存活數命謹代災黎　頓首以謝廣仁善堂魯湘豫義振會廣仁善堂魯湘豫義振會除接臨清劉鶴莊來函云夢公會長鑒近日開放各鄉振錢每戶搭放紅　五十斤照原本每斤銅元六枚扣算餘尾找錢俟各　放畢接放城　附近一帶約　初當可一律告竣昨奉電示春振擬改爲一律放糧當具復電務在臘初辦齊存棧俾正月陸續運屯德州一經開河即行分運屈計時期二月半當可抵臨並擬開查春振随查隨放一半即無須另放急振俟查畢翻頭再放爲災民計亦覺前後皆可顧金惟由德至臨潮水不到惟恃冬令雨雪益源遲則恐春旱則河流枯竭陸運維艱災區牲口十不存一必致有誤放期關係人命故辦振不可不提足精神一刻不能放鬆一線不可疏忽昔曾有人　密查某某災區謂看不出災象　須得如此方是義振做到好處今日尙有四十餘年之義振一線未斷然亦幸矣亦可危矣尙乞我會長諸公維持此不絶如縷之義振培植後起人材我國人民幸甚伏思昔日我創辦義振之諸公多已靈歸天上聞遐之言或有點頭微笑成竟感　涕零遐狂　論王此亦不覺淚下矣 
奉化水災善後會旅滬奉化水災善後會缅接頃奉禽孝鄉蔣賜侯等來書報告災况及懇贈撥濟欵其原函云旅滬奉化水災善後會諸先生鈞鑒啓者此間吾奉邑禽孝鄉調查急賑事當由王泰生沅天成各派一人自十五日向外村出發本擬從速函告災情然調查頗費手續是以遲遲始於二十六晚調查者乃乘雪旋里歷十一日經過大小村落三十餘處後以連天雨雪其災地困苦實難言狀茲以其所述約略言之以告同鄉諸父老之前禽孝之北雪由五岙等處緣山岙而居者實繁有徒率以力食儲無儋石儘恃日常肩挑所得資以爲生本年米價驟漲經二度風水風水之後霪雨連鄉縱民耐勞苦無可作之處雜植蒔蔬摧拆早盡德覓草根樹皮難得一飽相持數月困苦莫名本月十五聞貴會有此義舉調查　到牽衣載道咸頌再生乙德肉骨之恩哀聲嗷嗷慘不忍聞調查者覩此狀况鼓勇進行冀得早日完其調查俾可早日施賑但以災情之重災民之多敢乞本凍餒之情可能再酌派若干以紓其冰冷饑焚之困則受賜更無窮矣謹懇我鄉父老商酌行之不勝迫切之至奉化禽孝鄉錫侯毛宗昌毛立望毛文灼同啓 
[三林塘發現逆倫案]  
　　浦東三林塘鎭張萬興米店主張駕雲已於去年陰曆十二月二十九日身死迄今將届一載詎近來該鄉盛傳張死實遭伊子鑫生毒斃等語惟以事關逆倫故亦無人究問茲有朱紹生者刻投上海縣警察事務所具詞告發並牽涉行使毒藥之醫生朱健臣等多人警察所熊生任據禀後立派探警下鄉協同該鄉五分所地方警局長警往拿詎鑫生已聞風避匿無踪該探警又至閔行鎭協同一分所地方警局各長警於昨晨前往將朱健臣拿獲立乘小輪押解事務所奉飭收押朱紹生交保着在外候訊母得遠離 
[杭州電告國民大會策進會成立]  
　　申報轉各團體鑒杭州國民大會策進會於元日成立舉達瑞琦罵代表參與上海省區代表會議定先自來滬朱定一唐豪元 
[奉天敎育參觀團離滬]  
　　奉天敎育參觀團四十八人參觀已畢均於昨日晚乘滬寗路夜班快　赴無錫參觀矣 
[寰球會今日之歡送會]  
　　靜安寺路五十一號寰球中國學生會定於今日午後三時開會歡送粤漢鐵路局長顔季餘博士及江蘇敎育考察團賈季英袁俶畲蔣拱辰蔣省庵吳之安君等及官私費留美學生并歡迎新自歐洲考察敎育回國之前敎育部次長袁觀瀾先生聞已分别柬邀并函請各會員蒞會共襄斯舉想届時必有一番盛况云 
[南京號今日到滬]  
　　寰球中國學生會游學招待部消息云中國郵船「南京」號准期十六日放洋今日船可到滬凡乘斯船出發者須於午後二時半往二馬路中國郵船公司重行查騐身體聞該部業於昨日通知赴美語君矣 
[靑年會介紹科消息]  
　　四川路靑年會介紹科近有本埠某機關託聘兼通法文之打字員一員又本埠某公司招請兜銷員數人又寗波某學校欲聘基督敎徒兼大學畢業之格致英文敎員一員又北京某君延訂中西貫通之繙譯一員月修在一百五十元左右其餘亦均可從豐聞該科接函後現尙未得相當人材若具有上列資格者均可逕投該科請爲介紹云 
[靑年會今晚之同樂會]  
　　今明（星期六）八時靑年會舉行新年第二次同樂大會先期由美國覔得實業活動寫眞及滑稽電影共有百餘套之多特定於今晚首先開演十套如種植萍果種糖釣魚打油法國製磁鍊燒鋼　等等皆足爲有志實業者之良導師另有滑稽戲片如不要嚇了孩子及立才游海之怪狀尤足令人捧腹該會爲促進實業起見入座券祇售二角會員減半交換劵同會員例收費此種影片實爲最近實業界之模範有志實業及欲先覩爲快者務各早往以免向隅云 
[兒童娱樂會預誌]  
　　南巿　益社鑒於社會不良之娱樂爲易於汨没兒童之天能擬於陰曆正月初開兒童娱樂曾數天聞有講演參觀遊戲運動閱書等種種之娱樂藉以端正兒童之志趨俾不陷入社會不良娱樂之一途殊爲實施通俗敎育者之所宜取法刻由該社幹事等組織一兒童娱樂籌備會並請蔣倜卿張石麟金尙志鮑周詩俞元爵諸君曁應美烈湯郭秀娟丁項馥稱七鮑月娥諸女士等籌議一切討論進行云 
[浦東中學近訊]  
　　浦東中學定章凡在校肄業滿二年以止畢業後考入北京北洋清華南洋唐山等五大學者年予津貼百元赴歐美留學者年貼三百元以資鼓勵名額國内六名國外四名茲聞自今歲起考入同濟正科者亦得津貼云該校學生此次考入南洋上院揷班者甚衆畢業生如徐炳勳趙富鑫均揷入電機科孫志鴻揷入鐵路管理科而五年級未畢業而考入土本鐵路二科者爲數甚多總共　取十名云 
[奉賢警學界演擬助賑]  
　　開急賑游藝會有新劇灘　蘇灘幻術等八種入塲劵每張售錢四十文共售十六千四百文又該校職敎員扮演濟公活佛拐拐拐新劇觀者非常擁擠售門票二十元零又有奉城管避巡士假該校演誰先死賣花成親新劇又一高學生假該校演割肉還債破除迷信售得券資十八元觀劇劵甲等一角乙等六十劇　内汽油燈係由徐聘卿捐助連數夜所得券資儘數助賑 
[東吳講學會今日兩部决勝]  
　　東吳大學第二中學校講學會定今日上午八時舉行兩部中之故事决勝由部長周世勳葉鵬年二君選派講員十名「彫龍部」王慈鶴林錫芳任振南張元良杜保康「揮　部」羅得生陶明得嚴智桐杜受祿毛德溢請趙敵七俞紫峰徐少范三先生爲評判員其餘中英文演說定下星期六决勝云 
[通如崇海旅滬同鄉會籌建會館]  
　　通如崇海旅滬同鄉會自張退庵君就正會長後於前月間會議决除已購盧家灣基地外年内各縣先集洋五千元合成二萬元以備興工建築會館刻聞南通海門均巳足數如臯崇明亦已在積極照行年内均可如數交足并聞立案公牘不日亦可　呈各分署矣 
[浦東花業公會選定總董]  
　　浦東花業公會於一月十三日邀集董事陳星槎張義甫張文彬姚嘉生胡雲翹等互選秦介侯爲總董黃譜蘅爲副總董别定就職日期再行邀集並研究整理棉花花衣分清火機小機各做牌號規定正號副號勸勿攙水照巿定價禁止偷竊另開大會公議辦法等各問題至下午五時而散 
[紗業公會選舉紀]  
　　漢口路紗業公會正會長聞蘭亭副會長陸竹坪賈玉田曁各職員現屆一年任滿特於昨日下午三時開會複選到會者二百餘人開會後投票選舉結果正會長聞蘭亭得十五票副會長金錫之得十一票項惠卿得十票當選爲正副會長並舉定評議員九人陸竹坪賈玉田吳惠除匡仲謀毛鑑卿周漁笙汪景庭沈伯琴張蕙史會計員二人項華卿祝書叔書記二人陸頌芳張麗生調查員四人徐蓉生陳馥菖張鑫三韓蘭舫散會時已五下鐘矣 
[馮祥光北上]  
　　駐墨西哥代理公使馮祥光等五人於昨日晚乘滬寗路花車附掛由十一點鐘開行之夜班快車赴寗北上矣 
[通商銀行添設分行]  
　　中國通商銀行洋經理麥卸爾君現因營業發達僅有舊行一所不敷發展爰特議定於虹口乍浦路天潼路口八號洋房内添設通商銀行分行一所華買辦一席由舊行買辦傅筱菴派王君前往擔任現已佈置就序約在下月初旬即行間幕營業云 
[東方紗廠兼辦織布事業]  
　　楊樹浦路東方紗廠主任英商埃拿（譯音）因逐年　廠營業甚爲發達且廠前餘地甚多特於明年擴充織布事業即由安利洋行向本國名廠訂購織布機器四百四十五部限期裝運來申此間由營造作頭陶桂記承攬建造廠星工程昨日已由工部局奩給營造執照一紙到廠故即由作頭打笆破土即行動工約計明年夏秋間方能竣工開織云 
[電飭水警認眞冬防]  
　　内河外海水警各區長前日接奉江蘇水警趙　長快郵代電内開各區長游緝隊長覽本屆冬防業於十一月十日開始舉辦所有一切辦法仍照舊曆上年成案分别辦理除呈請督軍省長分令各陸軍警備隊循章就近分防各鄉鎭擇要駐紮協力防維共謀安謐曁分行外合亟電飭轉令所屬一體遵照妥爲辦理要知本届冬防較之上年尤爲吃緊各該員警務須振刷精神嚴密防範萬勿稍涉鬆懈貽誤地方攷成攸關各宜自勉併仰轉飭遵照一面將遵辦情形及布置辦法報候查核等固第一區沈區長奉電後立即分令各隊切實奉行矣 
[部電查報藍靛産額價格]  
　　滬　道尹公署昨接實業廳公函以前奉農商部電將各縣種植藍靛佔地畝數并平均價格逐項塡報以資參攷曾經函行在案現已逾期未據查報到廳相應函達希轉飭各縣查照前令尅日塡報以憑彚轉 
[派定試用司機巡查員]  
　　滬杭甬鐵路機務總管孫嘉祿以全路司機衆多而車房主任職務較繁督察或有未週特於即日起加派司機巡查一人專隨　車巡查一切以資督察茲查司機王三辦事認眞人亦謹愼飭即派爲試用司機巡查員已令即日任事矣 
[趙局長委充督署諮議員]  
　　滬寗杭甬兩路管理局長趙檖由氏昨奉江蘇齊督軍委任令派充江蘇督軍公署諮議員月支公費二百元飭即遵照云云趙局長奉委後常即喜專畢謝委並分别呈報外尙擬乘車赴寗晉謁謂督軍而謝云 
[路員察勘莫干山]  
　　滬杭甬鐵路上年底設備莫干山冬秀管業日下已告結果昨夜該路車務代理總管楊先芬帮總管倪兆春帶同莫干山辦事員周某等乘坐花車一掛於夜快車赴杭今晨由杭赴拱宸橋轉輪　赴莫干山察勘改良一切準星期日返滬云 
[修理被撞貨車]  
　　滬杭鐵路拱墅段貨列車於昨日　至艮山門車站時因添車輛機行過速致將一○五一號貨車碰鈎撞斷一時不能掛駛常經站務巡查得悉立飭司機人暫用保險鏈條緊住附掛該列　中之後部送往閘口機廠修理當時幸被撞係空車故未損傷貨物即經站長據情呈報車務總管察核矣 
[警廳令造檢查印花罰欵表册]  
　　淞滬警察廳長徐國樑查得上屆科季印花稅大檢查一事已於上月間實行檢查在案所有各區署所經辦協查各管境内商舖之不合法簿摺契據查出當塲帶回照章科罰在案惟前項罰欵數目并受罰之各商牌號姓氏均應專件另行造册詳報來廳以便核明轉詳外仍候切實榜示分别周知此次未據造報者因有少數尙需檢查以致遲滯爰特通令各該署所警正佐遵照趕將經辦大檢查印花稅之成績並民間受罰之戶名與罰金數目分别造報以憑查核彚總轉詳均母違延云云 
[縣署催繳錢糧]  
　　上海縣沈知事以本署所征門攤錢糧與忙銀事同一律此次啓征之從並不照章投概完納殊屬玩違昨特令飭各圖保甲等限於十日内一律催繳母再玩延云云 
[煙酒第六分棧之接替]  
　　江蘇二區烟酒事務局長季新益前據第六分棧主任王募棠辦期届滿請商會轉陳願年繳八千元稅額繼續承辦等情旋被新商章行三願許該局津貼洋二千元並年繳稅額七千八百五十元已奉核准照辦雙方忽起爭執旋據業董出爲勸導得以和平解决由章聘王萼生爲主任經理分棧事宜巳將舊商一切手續結束預備移交接替矣 
[城内花草浜火警]  
　　昨日下午一時許滬城花草浜舊址有餘里内第一石庫門某姓家因煮午膳不愼遺火積薪旋即火發時適北風怒吼勢甚猛烈救火會鐘樓鳴鐘告警經各區救火會皮帶車到塲灌救約焚一時許共燬樓平房四五間一區二分署警局王警佐已飭警往傳火首候究矣 
[山西路柴炭店失火]  
　　昨午前十一時五十三分山西路一二八號與一二九號柴炭店失火因樓上儲存柴炭故火勢頗熾經中央救火隊施救後未幾即熄損失有限隔鄰一二七號棉花店　該柴炭店及一三○　布店樓上俱被焚毁 
[新閘橋堍火警]  
　　新閘橋北堍悅泰磚灰行前晚三句餘鐘突兆焚如延燒西首德盛公同豐裕等各米行共計樓房七八幢由各叚救火會到場救熄由　橋崗警將悅泰學徒張關桃逮捕解入四區經顔署長研訊之下因該徒對於起火情形均稱不知判令交保候提店主金鼎侯並調查曾否保險再行核辦 
[昨日公共公廨訊案紀]  
　　昨晨公共公廨民四庭由張襄讞會同美丁副領事訊理（一）美商吉士洋行稟請派員清理北浙江路全泰祥洋貨字號倒欠華洋各商賬欵案該號東夥均已棄店脫逃店内所存貨物現由洋貨公會保管是以原告洋行代表律師到廨請求結果登報十四天限被告到案如逾限不到即派戎慶範爲理賬員一面諭令洋貨公會將被告店中存貨不得移動（二）郁葆靑訴董成謀不　靛靑價欵並借銀二千一百十餘兩案被告不到原告代表律師要求缺席判决結果改期再核（三）寡婦林陳氏請求給諭准予執管其故夫之遣産案因其過房子廷律師到堂反對結果改期七天再核（ 
四）周雲濤訴羽士善清不還地價洋五千一百元案兩造律師因交保問題到堂辦論一過結果被告交一千元舖保候訊（五）林寳和訴李伯川袁銀福欠洋六百五十六元案結果原被臨訊均不到案註銷（六）張福濤訴錢根大不還借洋五百元案被告否認結果改期一禮拜再訊（七）張澐記訴張塘取去滙票七紙不還案結果原告旣經登報聲明任廢准予備案 
　　又午後民四庭由俞襄讞會同美約副領事訊理（一）胡裕記訴潘榮記陳培記薛匡記錢綬記違背合股收繭合同請追股本洋八千元案此案未發生之前被告薛匡記將絲繭向鴻祥錢莊抵押銀三萬五千兩自胡起訴後由胡之律師稟准公廨給諭該莊於本案未訊結之前該項絲繭不准移動茲該莊延律師到堂聲明受抵時經過手續均係合法故該莊實已取得所有權請將前發禁諭取消云原告及薛匡記除外之各被告代表律師均到堂反對該莊請求而薛匡記之律師則到堂贊成該莊請求結果鴻祥莊代表律師請求撤銷前諭等語本公堂認爲有理准將前發鴻祥莊之諭單撤銷潘榮記陳培記限於七天内到案具結隨傳隨到聽候排審（二）馮子靜稟請給諭准予執管其故父馮春津之遺産事結果准照來稿登申新兩報十四天如無人反對准予給諭執管（ 
三（吳天氏訴其夫吳金彪抛棄請求斷案結果准原告代表律師之請着被告吳金彪到案具結嗣後不准虐待原告准予提前排審（四）楊永林請求破産案結果改期一禮拜着將賬簿呈案再核 
[失竊古玩案之結果]  
　　閘北華界居人隡富林奚阿六因將虹口海寧路三千二百二十六號門牌日本人家失竊價值四百二十元之古玩携至廣東路怡園茶樓託由古華掮客寗波人周吉甫兜售被失主得悉報告滙司　　捕房飭探將周拘解公共公廨命押候移提陸奚二人到案飢究在案昨晨捕房提同陸奚二人連周併解至廨由失主上堂證明失竊察出原贓各節詰之陸供係向奚購買奚供伊業舊貨銅香爐係收來託陸轉售等語而周延律師辯稱周業掮客對於此項賣買祇從中介紹云云並由某古玩舖上堂證明係祇買銅香爐一件除物未買云云陸襄讞核供商之英赫副領事以陸奚二人均係過犯判押西牢各一年期滿逐出租界周開釋起案贓物交失主領去 
[澆水馬車夫慘斃]  
　　公共工部局澆水馬車馬夫蔡金於昨午後駕馳澆水車沿途洒水至楊樹浦路因所駕之馬陡聞電車踏鈴聲驚躍致水車羊角撞人拖車之後牢不可拔該水車遂披電車拖去數丈車夫蔡　從車上跌下磕傷頭部等處頓時傷重殞命當經巡街捕查見立命電車停止將水車羊角退出送回工部局棧房回稟捕頭派探將尸舁人斐倫路騐尸所聽候相　再核 
[棉花航船撞翻]  
　　向泊南巿生義碼頭之王家航船專行　浦東馬雪墩及上海等處昨日由浦東開來經過嚴家關卡出白蓮涇搶潮惟因所裝棉花六十八包輕重不匀致駛至浦江中誤撞於停泊之金德泰沙船尾致船即傾覆舟子小春生陸阿巧二人均跌入浦江入水由布船王金由救起惟陸阿巧至周家渡方獲遇救然已凍僵經船主王金奎送入醫院醫治一面派人打撈花衣云 
[控族孫拐匿女子]  
　　寳山孟家橋鄉人宗明堂前日扭其族孫宗信卿至四區三分所控 
稱民女阿毛現年二十歲今年四月間曾被信卿拐逃出外嗣經尋回因顔而攸關並未告發近女已千歸某姓未滿半月又被信卿誘逃藏匿請爲究追經藍署員質訊之下據信卿供認阿毛由伊領往上海與其友郭阿毛同住法租界洋涇浜華興客棧云云奉判轉解司法科核辦 
[豆腐店違章發封]  
　　大南門吊橋南首近有諸夢熊在彼開設荳腐店有　同業定章經喬慶甫等聯名投上海縣公署稟控沈知事飭吏往查屬實稟復到署諭令發封去後詎諸恃蠻抗違阻止發封事爲沈君得悉昨午加派催征吏協同一區三分署長警前往將該店即時封閉復將諸帶回公署候究 
[警署拘押竊匪]  
　　南巿第一區警察署趙署長連日派撥便衣長警在各碼頭拘捕竊匪聞已拘獲二十餘名均常塲預審明確飭着分别禁押俟陰　年關過後至明春元宵節始准省釋並規定禁室内不准喧擾更派巡警日夜輪流看守如有患病者一經報告即送紅十字會南巿醫院醫治 
[誌謝]  
　　昨承商務印書館贈敎育雜誌第十二卷十二號小說月報第十一卷十二號各一册又中孚銀行贈日記簿三本蘇瑞生丸散藥號贈月份牌四幀又靑年會贈同樂會入座券二紙均此謝謝 
雜評二 
[上海之自治（訥）]  
　　自治必先有辦法然今日之辦法中央方召開地方行
政會議待各省派員赴京而後會議會議之後又須經
若干手續則辦法之公布遥遥个知何日也 
自治必先有經費然從前之經費各地早已挪用罄盡
欲另籌的欵而各省財政之窮又如出一轍則欲經費 之有着又遥遥不知何日也 
如此情勢而欲待官力以希望自治則自治之恢復安
有希望故今日地方人士而果熱心自治者惟有就已
成之辦法固有之欵産而盡力自謀之向之辦有基礎
者就其基礎而擴張之自治乃得早日　現上海自治
之成績素著基礎尙在情勢又與各地不同則今日力
謀恢復以爲全國倡誠地方人士之第一要圖也 
公布欄 
[江蘇高等審判廳]  
　　民庭判决（民一庭）一件陸盛逢與陸久洲爲　繼糾葛控　一案判决王文）本案控訴駁回控訴審訟費及前上告訟費歸控訴人負擔一件沈閔鑑輿沈榮卿爲基地涉訟上告一案（判决主文）本件上告駁回上告訟費歸上告人負擔一件包步卿與黃圖慶爲基地涉訟上告一案（判决主文）木件上告駁回上告訟費由上告人負擔一件潘樹由與潘　全爲田畝糾葛上告一案（判决主文）本件上告駁回上告訟費由上告人負擔一件劉松虎　周庚方爲債欵涉訟聲請窒礙一案（决定主文）本件准予復撤銷控訴前訴訟程度候讀得審判一件方文明爲值務涉訟不服江寗地方審判廳之决定及批示聲明抗告一案（决定主文）本件抗告駁回訟費由抗告人負擔一件蕪洪泰等爲基　涉訟對於本廳駁回聲請之决定聲明抗告一案（决定主文）本件抗告不合法駁回一件瞿孫氏與瞿沈氏爲　嗣涉訟控訴一案（判决主文）本件控訴駁回控訴審訴費歸控訴入負　一件呂國楨與昌樹　爲基地涉訟上告一案（判决主文）本件上告駁回上告訟費由上告人負擔一件徐道生與陳士潘爲米欵涉訟上告一案（判决主文）本件上告駁回上告審訟費歸上告人負擔一件黃兆瑢與　陳氏爲偵務　訟上告一案（判决主文）原判關於租息及訟費部分在銷發還江寗地方審判廳迅予更爲窬判其餘上告駁回（民二庭）一件王　生與朱子園等爲田産及錢債涉訟控訴一案（判决主文）原判關於　爭田及　租息又互換田單之部分撤銷本案繫爭田類七十石六斗　歸蠻生所的朱子　所借王贊生之六十畝零田單着即返還王贊生關於租息之　帶控訴駁回本案訟費歸朱子　朱王氏負擔一件徐裕由吳徐吳氏等爲　産涉訟控訴一案（判决主文）本案控訴駁回控訴　訟費　控訴人負擔一件　法明與楊應龍爲續田涉訟上告一案（判决主文）本案上告駁回上告　訟費歸上告人負擔以上一月十一日 
[上海地方檢察廳]  
批示朱成才狀悉值查核奪此批示劉銀昌　　案巳　　所　　毋　議此批胡陸氏狀悉案經偵查明　一併起訴在案所請　　庸議此批高永康狀悉案已起訴私訴部分廳向同級　請求可也此批韓周氏狀悉已於周榮祥狀内明白批示仰併知照此批奚　　狀悉事不干已毋庸揷訴此批許張氏仍照前批辦理無庸多凟此批湯王氏案已執行　　准保此批許張氏候傳訊核辦此批汪介　　悉　　案訊　此悉正　桂候依法辦理　庸揷凟此批陸潤卿狀悉仰即來廳候　此批王　處狀悉候偵查明確再行核奪此批以上一月十二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[旅東雜感] [  若渠]  
　　子初來東京偶行巿肆其間最惹人注意者莫書肆若矣每一大學之四周或聚人最多之處相比連者幾盡爲書肆至人跡稍稀處亦必數十步一書肆也肆中陳列者新舊皆有之歐美東方書籍錯雜其間一任觀者選購始於予就學海上治歐洲文學購求西籍往往不得以故歐洲文化運動頗形隔膜東京有丸善西籍店舉歐美最近出版之書靡不次第卽到而日人迻譯者亦極速往往此月新到而下月已有譯本以視中國轉譯日人數十年前之譯本相去幾何 
美術一類書籍予亦最注意者日人固有之著作與譯本不下千種我國美術之新譯著甚少雖有二三種亦多迻譯日本數十年前之著作時代上之不合不問也工人於歐美科學書籍已云完備近來刻意運進美術書籍定價極貴每一閧而盡此足見其美術思想之發達矣 
　　日人通漢文者甚衆若學畢業生俱能閱我國古典籍而我國之古典籍日人翻版者恐已及十之七八又以科學方法整理而重編者亦頗多日人之治中國哲學將我國經史百家之學必悉心參究絲毫不苟就予所見於老子莊子陽明之學各持一說多所發明北大故敎授楊昌濟云胡適之之哲學史大綱好在以科學方法整理舊學日人所著杜甫與彌爾敦Milton英國十六世紀之大詩人）有我國人所勿能者誠哉是言蓋知杜甫者不知彌爾敦知彌爾敦者不知杜甫之爲杜甫也 
筆記 
[笑聲記（四）] [  旣澄]  
　　須臾吾友復入以許君書授余余茲爲記書辭已不能盡憶乃略括其意而擬之書曰辱寄示知拳拳之意猶未釋然把簡低徊重襟汗漬沈思紆結莫知所云夫君不棄我我距忘君所爲經歲沈吟終成决絶者亦以揆情度勢更無兩善之謀也略陳幽意惟君圖之吾家貧長幼十有四人惟吾父是仰始吾之結君也自以爲廣譽豐貲囊中物耳貧富之階甯終限我迄夫輟學營生而長圖大念乃黯然盡而吾父窥吾兩人意亦誡吾曰徐氏豪家非偶也壻之且有覬觎奩媵之羞且膏梁文繡中人亦匪能甘吾家　淡薄者兒自愼之母遺來日悔焉嗟乎　父之心亦吾之心也吾弟妹日長成矣吾責日益重吾乃决然自絶其婚娶念雖不得君心憤意危然而境實爲之吾且奈之何也娶君而使君仰給於母家者吾恥之若使君宛轉牛衣悽迴陋巷則縱君不以爲嫌夫吾亦奚樂也且吾父母不樂婿我於朱門矣君父母亦寗樂妻君於蓬戶耶雨失其宜誠不若同杜嚮日之心各承長老之意以崇朝之樂易終身之安君亦當辨其得失寗我獨賢哉掬誠上告惟自愛衛無謂爲吾戚戚也余讀書旣面吾友曰此君天性肫摯吾所見少年人未有能及之者後此事又如何世褀曰此書發建明遂去滬温游如故避慧荃者慧荃雖鬱鬱然亦不欲重違吾丈意遂委其姻事於吾丈吾丈與吾父習不以我爲辱而吾遂靦然作慧荃夫嗣建明亦乘父命反湖州娶田家女慧荃謂女劬作得家人心建明亦歡愛之不自憾其非偶也言至是侍女入言鄭夫人反余舉書授世祺世祺匿之而鄭夫人入矣笑曰君二人酌猶未竟耶世祺又醉矣世祺亦笑曰然我醉樂也余聞二人笑聲則默然思曰使我而友許建明則亦安見我不聞其伉儷之笑聲者天下惟心安理得者則男女居室無地不能得笑聲而彼之輕世恣志自放於言情者笑聲亦何在也（終） 
劇談 
[東籬軒雜綴] [  柳遺]  
　　余於月前曾一至都門聽楊小樓三日戲一恶虎村一挑華車一長板坡其佳妙之點祗能以神乎其神四字贈之彼賣腿專家不研求戲情者又安可望其項背哉同園花衫黃潤卿一意學梅殊貽刻鵠之譏者則純係學力未至不可勉强也余於綠伶旣抱有無窮之希望自不能不爲澈底之忠告勤爾所學母趨時母務名我知綠社二字必能大放光明也數千里外衰病之餘綠伶其果能鑒及之而不河漢斯言否實所厚望也已 
 
[民國之生活　　]  
諧著 
[李義山詩續箋（下）] [  鴛誰]  
　　曰射紗牕風撼扉香羅揜盡春事違迴廊四合揜寂寞碧鸚
鵡對紅薔薇箋曰日也風也指外交與軍政也今日之　政府院同受没趣同事張羅故常有對語密議之時斯二
老者殆如鸚鵡能言薔薇剌手已 
地險悠悠天險長金陵王氣應瑶光休誇此地分天下只得
徐妃半世妝箋曰政府方以王聘老領三省巡期平閱
内部勢力一方急與南方言統一而王旣不應命往金陵
統一亦成虚話故天下仍分而此僅爲徐妃半面妝也 
君到臨邛問酒墟近來還有長卿無金徽郤是無情物不許
文君憶故夫箋曰此政府急定川局之情也發表劉熊
官職期其取消自主勿更附南金徽指勳位也 
扇風淅瀝簟流離萬里南雲滯所思守道瀆秋還寂寞葉丹　菭碧閉門時箋曰小扇之逃某公頓足歎曰天下從此
多事矣簟流離言其夢寐不安也傳小扇附南尙在迷離
恍怳之中嚴令各處守緝則賊去關門也 
新聞拾遺 
[悍婦] [  幻夢]  
寗邑北城呂某丹陽人性極懦弱生平有季常之懼妻凌氏奇悍無倫常尋事虐呂非詬　百端即鞭撻從事呂輒屏息穀觫不敢出一辭率以爲常日前婦復借端啓釁大發獅吼竟將呂按諸地而痛毆之呂不勝痛楚哀鳴乞免婦若未之聞痛毆益力直至氣盡力衰始已而呂則挺然僵臥宛轉呻吟蓋不能動彈矣悍婦之悍眞可畏也 
[瘋僧] [  筆花]  
新閘路新康里昨日忽來一瘋僧衣衫襤樓蓬　赤足手摇破芭蕉扇向大盡「唱戲募化」四字沿途向人求乞口中大唱空城計三娘敎子抑揚頓挫頗堪勤聽一時觀者如堵皆紛紛投以銅元不片刻已囊中飽滿稱謝而去 
小說 
[社會小說衆醉獨醒（二四七）] [  瞻廬]  
　　第三十九回拍胸脯閨闥審新郎打脚背街坊騎醉漢婆子道我們太太替小姐打幹畢業旣是和老爺鬭氣老爺怎樣幹太太也要怎樣幹大少爺的報單旣然鏜鏜的報到柳姓府上好小姐的報單也可鏜鏜的報到劉姓府上好在有現成的報房不必另去找尋少爺的報單上面寫着令坦少大人的稱呼小姐的報單上面也可寫着令媳少太太的稱呼他那邊的報鑼敲得響你這裏的報鑼敲得更響還有一樁事設席請客的當兒須得備着梅紅全柬請我們的伍師爺赴席他替小姐出了一番力須得請他南面高坐小姐親敬他幾杯酒謝謝這位好伍師爺（肉麻）横竪一切開銷都有我們太太包場舅太太不費一草一木落得替小姐闊這一闊小賓娘子一一答應彼此又說了些閑話婆子告辭起身蹒跚着脚步回去覆命這時天色將晚巿面上的電燈都放了光婆子脚亂步忙越要快走越走不快好容易穿過一條熱閙的街道正待踅入小巷冷不備轉角小酒店裏衝出一個醉漢酒氣熏天跌跌撞撞的出來婆子趕忙閃避雖不曾被他撞倒說時遲婆子皺着眉蹙着口哭喪着臉一疊聲的喚那唷那唷那時快一件亮晶晶光油油圓溜溜冷冰冰的東西猛向那婆子的脚背上着着實實的打子一下列位這是什麽東西原來是一顆精光滑溜的鐵彈丸那人從酒店裏撞將出來的當兒手裏正盤弄着兩顆鐵丸婆子閃得快那兩顆鐵丸吃這一碰早有一顆從那人手裏掉下不偏不倚正打在步履蹒跚的脚背上婆子本來跑不快經這一打痛徹心髓嘴裏不住唷唷唷早痛出了一身冷汗趕忙撅着臀傴着腰伸手撫摹這隻痛脚一顆落地的鐵丸早已骨碌碌的滾在婆子背後那個醉漢東倒西歪的轉到婆子背後拾取鐵丸畢竟多飲了酒醉眼迷離手裏又没有把握鐵丸拾到了重又落地骨碌碌的直向婆子胯下滾去趕忙向前去搶郤不料脚底一滑拜佛般的伏在街心和那地皮接吻 
自由談之自由談 
[記昨日所見] [  鵑]  
　　昨日天忽晴朗而氣候又嚴寒風來如銛刃砭骨人雖襲重裘猶蹙頞呼冷弗已若甚怨天之苦人者其在陰雨之天雨脚如繩出入彈感不便則復相與怨天一陰一晴不能如人意乃動遭怨咨天眞難乎其爲天矣雖然人事亦如是豈獨天哉 
 
 

Page 15

 
 
   
 
 

Page 16

 
 
常識 
常評 
[饑民與饑官] [  老圃]  
　　有饑民有饑官今北方各省嗷嗷待哺者饑民也財政廳及所屬釐卡借加徵之名之横歛者饑官也饑民如哀鴻饑官如饑虎饑民之欲易饜饑官之壑難塡 
　　饑民當使之飽饑官當聽其餓死加　實行饑官飽矣而饑民之餓死如故臣朔饑欲死侏儒飽欲死吾聞之也君子周急不繼富　　終日不事工作無所益於人但有乞於人謂之呌化子做官不事工作無所利於民但知取於民謂之呌化官今日出告示明日出告示無非呌化之聲今日宴商董明日請鄉董無非呌化之事苛罰强捐爲强横之呌化運動疏通爲乞憐之呌化此之謂饑官 
　　每年作盂蘭勝會布施一切餓鬼尙有餓鬼爲祟每年納各 
種苛稅布施一切饑官尙有饑官爲祟任是深山更深處也應無計避征徭此五季之詩也誦之有餘痛焉 
國民常識 
[打破希望心] [  劉謙]  
　　打破希望心這句話在表面看去似乎有點不合道理因爲凡屬一個人無論作件什麽事總有他的目的所在要想達到他的目的就不能不抱一種希望是希望心之由來原因人之目的而發生的旣然是爲着目的而生姑無論他的所抱的目的如何能否達得到總是引起人類向上前進的一種心理我國人在這個『委靡不振』的時代正宜去提倡鼓吹爲什麽反要把他來打破呢這個疑問我恐怕讀者諸君一定會發生的不過據我看來話雖不錯却未免把「希望心」三字誤會太深何解呢因爲通常所謂之「希望心」總是對人而言並不是對己而言是自己對於某事不能解决時發生的心理並不是因自己不能解决自求解决的心理惟其對人而言所以只是望人來帮他解决把自己一方面却忘其所以然這種心理顯係是怠惰心依賴心畏縮心之别名要想作個純粹自立的國民就不可不把他來打破你試看那些抱無窮希望的人每每弄到後來無一個不是由希望而至於失望更由失望而至於失敗其希望心愈抱得大其失敗亦愈大『亡國敗家』『身敗名裂』以及種種不堪設想的事没有不由於希望心三字所致的這種事實無論團體或個人在在可以證明不過我國人『習焉不察』遂於無形之中不知受了這希望心三字多少的痛苦呢現在我請舉兩件最近的時事供大家看看 
㈠山東問題不是我國外交上一件大事嗎在去年「巴黎和會」的時候就希望威爾遜以正義人道來主持今年「國際聯盟會」開會的時候我國又欲提出聯盟會希望世界各國以公道來裁判忙得顧公使東也去合縱西也去連横結果還是没有提出可知自己不能自助但希望他國來帮助總是靠不住的這個問題將來的成敗雖不可逆料但是在過去的歷史看來巳經是兩次希望而兩次失望了我國人如再不想法子去自决依舊只管去希望他國來帮我維持我恐怕終究有由失望而至失敗的日子 
㈡現在各省的自治熱閙得非常高興什麽「同鄉會」什麽「各省區自治聯合會」函電紛馳廢督裁兵的聲浪時時傳於耳鼓然考其實在的情形就是今天不是這省的代表到府院去請願明天就是那省的代表到府院去質問總是眼巴巴的望着政府去設法進行而於根本上的自治事業却不去做所以弄到現在自治還没自治各省的督軍和兵士還是不能廢不能裁的不惟督不能廢兵不能裁反於督軍之上還添了一個什麽巡閱使於原有兵額之外還擴充某某團爲旅某某旅爲師這不是與人民所希望的目的適得其反嗎所以要希望現在的政府來辦自治和廢督裁兵雖不是『與虎謀皮』却無異『南轅北轍』終是達不到目的的 
　　上面兩件事都是眼前因希望心而失敗的人人知道無可諱言但是像這一類的事我也不過舉兩個最明顯的例罷了其實社會上還多得很如舊家庭中間的上下依賴心巿塲上的投機心都是抱着莫大的希望把各個人的目治本能和正經事業却丢在一邊無怪乎游民日多社會上的生活狀况亦日趨於困難呢然則國家的外交失敗人民的自治閙不成社會上的失業之人多無一件不是因爲池抱着希望他國他人的心理自己却甘居於畏縮無能的地位的原故國民呀你想作個純粹自立的國民嗎請趕快去自决奮鬭用着斬釘截鐵的手段打破一切的希望心（乙種酬） 
社會常識 
[禁止娼妓之善後] [  金娱]  
　　上海人士有鑒於花柳病之流行建議禁止娼妓用意非不良善然余以爲猶非根本之論也蓋滬人士但知娼妓之爲害而務期剷除之以爲社會益不知娼妓之所以爲娼妓者亦非得已也彼豈眞無羞惡之心而甘自墮落作皮肉生涯或亦必爲衣食所迫而出此也明矣故今之建議禁止者必先有以善其後不然誠恐一旦實行表面上雖或能禁絶而於實際上反添一重黑幕曷以故娼家旣經取締勢不能再於社會上營業若是則數千百流離無告之女子進旣不能插身於社會謀其他營業以求温館於是退而重理舊業爲秘密之賣淫此固吾人意料中事雖欲禁之而無可禁矣 
爲整本清源計一方面從事取締一方面廣設濟良所將流離無告之娼妓盡容納其中然後敎之工敎之讀俾皆有正當之學識職業能立足於社會以自謀衣食則非特爲社會剷除毒根抑且爲妓女爭回人格苟或良莠不齊智愚不一則可效法學校中畢業考試因其優劣以定去留總使側身於社會者皆具自食能力不致再蹈前愆則娼妓自絶跡於社會矣管見所及不知熱心謀社會利益諸明達以爲如何（乙種酬） 
衛生 
[牛乳之缺點及其補救法] [  黃鵠]  
　　牛乳之作爲飲料至今日幾乎中西一例矣然牛乳每有因他種之變化失其佳良之特點而轉陷於不適於飲用之列危及衛生害殊不尠是因牛乳之成分中其　素有機物及燐酸石灰最適於細菌之發育牛乳之帶酸味者即因細菌從空中落下或因不潔而泥入如是牛乳中所含之乳糖遂發酵而生乳酸終至乳白質凝固故呈腐敗而帶酸味也（間有因牛體乳房之病或其他種種细菌之作用而帶苦味發粘或現赤靑黃等色）即或不帶酸味而凡牛乳之混入細菌者對於吾人之營養上甚有妨碍其細菌之無害者雖可不問但如病原的細菌之直接混入牛乳或自外部混入牛乳終至害及人體則萬難忽視但牛乳自榨取後至於飲 
[國民外交眞長城光駿]  
　　用其間無論如何注意厲行清潔放置低温檢查乳牛之身體終不免有細菌混入之虞故吾人對於牛乳中所含污物及病毒等無論或貯或飲皆不能不用消毒法以處置之消毒法以加熱法爲最適當而加熱法中尤以下述之二法爲最佳即㈠取牛乳密閉　器内加以攝氏寒署表六十至七十度之温約十五至三十分鐘後速放冷而貯之㈡取牛乳密閉於磁製之罐内置於有蓋之釜中加水於釜用火蒸至半小時以上之久則病菌卽可完全殺滅如能置於蒸氣裝置中通水蒸氣而熱之則更善也（乙種酬） 
經濟 
[報販談賣報的利益] [  隱]  
　　余生長南京從十三歲起就看報紙計算已經十四年了都是那沈姓報販送的我昨天問他賣報的利益他對我說得狠爲詳細（下爲報販談） 
我（沈姓報販自稱下倣此）專賣上海報每天取申報新聞報時報新申報時事新報五　共七十份資本約一元六角每月計四十八元 
我的送報法計分六種 
㈠當日留報看我當天的留報計三十份每份每月價一元共計入三十元 
㈡當日走報看我當天的走報計二十二份第二天早上收回報紙每份每月價半元共計入十一元 
㈢當日閱報我挨家把報送過後回家吃晚飯到七點鍾我就夾剩下的十八份報到夫子廟各茶舫給吃茶的人閱看有給銅元一枚有給銅元二枚不等天晴每晚可賺三四角天陰祇得一二角每月平均計算可入八元 
㈣隔日留報看我隔日的留報計二十八份價目每份六角七角不等約其入十八元㈤隔日走報看我隔日的走報計五份每份每月價二角共計入一元㈥舊報紙我每天取七十份報照上五法送後剩下舊報紙十二份每月可售五元五角（申新兩報每月約重五斤每斤可售一角 
　　我每月總共入七十三元五角除去資本四十八元實賺二十五元五角我一家五人的衣食同兩個小孩的讀書費全靠這賣報我當初攙賣的時候遇着雨雪狠覺痛苦現在弄慣也不覺得困難了 
　　我的大兒十二歲小兒十歲預備春暖的時候呌他們兩人每天放學歸來去批發幾份報呌賣呌賣賺的錢就做他讀書費那麽我手中就可寛裕了呵呵···明天會 
　　上面是沈姓報販談的話這麽看起來世間没有没飯吃的人也没有没事做的閒人了唉這般没飯吃的貧人没有事的閒人不過是他們自己偷懶怕勞苦罷了（乙種酬） 
道德叢話 
[差不多] [  潘望]  
　　「差不多」這三字我們常常說的非但口頭說并且現在白話文裏也時時有得看見我們說了聽了見了似乎很平常很並通的但是不知因爲這三個字毛病出得不少哩你看我們中國人不論做什麽事不肯切切實實去研究個澈底祗要「差不多」糊糊塗塗算完了所以每一樁事做到七八分就丢掉唉「差不多」「差不多」不過差得不多罷了並不曾完全對呀 
　　中國在世界上可算得一個開化極先的國家到現在四千餘年但是社會上一切事特總是没有多大進步須知開化早是無用的要是有進步纔得立足在世界上像埃及與希臘二國開化還要比我早因爲没有進步能力所以埃及已經亡掉了希臘也衰弱了那麽再看看現在的東西各國他們開化較我遲然而竟是『一日千里』『蒸蒸日上』不要說和我『差不多』簡直差得像『南轅北轍』哩唉我們設使再這樣糊糊塗塗的過去做事祗要『差不多』不求進步恐怕不久要步埃及的後塵還趕不上希臘呢 
　　那麽我們要想立足在世界上一定要求進步要求進步我們對於做事須『一絲不苟』追求個究竟做到足十分爲止我希望以後這『差不多』三字不再聽得不再見得永永消滅纔是（乙種酬） 
 
