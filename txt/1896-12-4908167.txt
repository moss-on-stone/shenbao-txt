# 1896 - 12 - 4908167

 

Page 1

 
 
[新印治標庸言] [  點石齋啓]  
　　未署箸者姓名於政事財用洋洋萬言蓋按中日和約後局勢統籌變計窮理盡言於因應權宜之中窥見本末知所先後以求已求原爲體以自運自卑爲用似是有心人非同横議變更侈言功利也裝訂一本實洋一角半上海點石齋古香閣醉六堂寄售 
[石印賦學聯珠出售] [  點石齋啓]  
　　上虞小帆先生以錦心繡口之才工駢四儷六之學是書爲其所編輯其中苞括宇宙總攬人物登賈誼之堂人相如之室分門别類取精　腴嘗之虞廷慶雲色皆備五豐城寳氣光必成雙固已極穿珠綴玉之觀摘艷薰香之美矣誠使家置一編按類鄩繹則誇壯麗者無鳳頭　肚之嫌學駢偶老免鶴膝蜂腰之誚眞操觚家益智之　饋貧之糧也兹已印成每部四本碼洋四角卽日出售賜顧者請向棋盤街本分局購取可也 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康蔝朝○南巡至吳家以書献深當○上意尋○命　院校勘置之○南薰殿於是流布日遠然肆間坊板未免魯魚亥豕之誚本本局覔得原刻精本用新式鉛字以潔白連四紙印成裝訂二十本出售每部碼洋三元欲買者請向蕪湖文苑山房及本埠博文書局購取可也此佈 
[華人長於商務説]  
　　今之談商務者輙謂西人獨精於握算持籌矣或則羡日本之能以兵力佐商人今且開埠於蘇杭各内地矣僕則獨以爲不然夫西人之精於經商固已日本之通商各内地亦已訂立約章凡百商人無不躍躍欲試而亦知我華人之牽車服賈者固有高出尋常萬萬者乎華人向不知經商於海外惟是就各省設肆營運以博蠅頭自西人航海而來大開商市資財饒裕局面輝煌未及數十年而華人已盡得其中粤竅漸而就滬上啓絲茶之利漸而遠赴南洋新加坡庇能暹羅葛羅吧麻六甲火奴魯魯諸處開闢市塲漸而新舊金山古巴秘魯亦逐一有華商之車轍馬迹兹且中西混一誼若一家以有易無不分畛域至於日本之長崎神户大坂横濵東京及箱館新潟夷港等埠則近在咫尺華商益便於襥被而往是以貿易日漸繁興而西人之挾貲至我華者雖皆面團團類富家翁然合通商二十一口岸計之其數仍寥寥無幾卽日人多挈伴而至而所販者祗零星雜貨未及我華商之服賈海外者貲本每致數百萬之多由是以觀凡華人之爲商者其術不更優於西人乎而更何論夫日本乎今者日本戰勝之後與李傳相在下之關立約欲在蘇杭等處通商傅相無可如何唯唯應命在日人志高意滿必以爲從此中華内地之利皆在日人掌握之中矣殊不知日人租界尙未訂成所有興高采烈之諸日商刻尙徘徊觀望而華商之家貲饒裕者先已在杭州等處將地畝購置建造廠屋豫備繅繭紡紗百千萬貲財咄嗟立辦蘇垣更有商務公司之設以去年息借之欵攺作公司成本不足則復招股以附益之一切事宜官弗過問惟舉紳宦巨商以爲領袖如有轇轕則官可爲之保護維持刻已訂立章程逐漸開辦我知内地商務從此日上蒸蒸迨至日商步我後塵而諸華商早已利權獨攬彼日商尙有何利之可圖乎原日商之所以遲遲者彼　見我朝庫欵不充時時稱貸洋債諒民間亦未必蓋藏素裕勢不能商局大興故不妨姑緩須臾徐爲布置耳　亦知我皇明聖久已藏富於民故朝廷雖不能帑藏充盈民庶則大有富可敵國者乘此風氣大開之日師彼之成法卽以奪彼之利源不特日人當自嘆弗如卽泰西亦可永塞漏巵不復虞銀錢之流出豈非商務之獨著優長者歟而僕尤望官吏之善爲保衛焉泰西定制凡本國出口之貨海關抽税從輕偏於他國入口貨重榷之俾本國之貨成本旣賤易於銷售外邦而他國貨加上税銀其價較貴則購者必少可以絶其來源至烟酒則有損於人其税必倍之且數倍之使民間不易購以吸飲中國獨反是外洋來貨只收正半之税不復抽厘金及落地捐土貨則遇卡抽厘逢關納税且更任卡丁巡役肆意留難無怪商人詈爲厲民不肯留心於贸易之道若夫烟酒二物謂爲西人日用所需憑任捆載而來全不收一文半文之税嘻日本一海島小邦事事倣效西法用能使國日以富兵日以强我中國不但鄙西法而不從更反其道以行之不復顧商賈之怨咨交作此所以商務不能起色坐視外人之攘奪我生涯也今旣於内地設立繅繭紡　諸廠日漸推陳出新由是而駛輪船開鐵路舉凡西法之有益於民生國計者以次振興商業之隆立而可待所望當軸者悉心籌畫抒商力保商權首將税厘重訂新章不使我民獨抱向隅反聽外人之便宜占盡而又與各國外部及出使大臣商定添收入口烟酒之税以符各國章程庶幾華商得以盡其所長以與西人爭利而日本更瞠乎在後不能牟利於内地各埠頭乎海曲鯫生不禁翹跂望之已 
[諭旨恭錄]  
　　十一月十三日奉上諭前兵部左侍郎師曾由内務府司員洊升卿貳補授總管内務府大臣辦事諳練克勤厥職前因患病准其開缺並賞食全俸兹聞溘逝軫惜殊深加恩賞給陀羅經被晉贈太了太保銜照尙書例賜卹任内一切處分悉予開復應得卹典該衙門查例具奏欽此同日奉上諭劉樹堂奏寍陵縣署被搶管解官項銀兩請將地方文武員弁先行議處等語本年九月間盜匪直入寍陵縣署將委員管解官欵刼去當時格斃賊匪二名奪獲原銀六百餘兩而在逃贓賊迄今一無弋獲實屬罔知振作寍陵縣知縣汪鈞澤寍陵汛把總史占元均著先行交部議處餘著照所議辦理該部知道欽此○十四日奉旨湖北沔陽衛掌印守備著胡占鰲捕授欽此 
[英電譯登]  
　　搭浪蘇阿利事前已著爲論説列之報端本月二十六日倫敦來電大略謂陳生戰敗之後耡亞利斯普克謀叛之人刻已平定所携軍器悉數繳呈搭浪蘇阿利人擄去之陳生及所率巡捕等人已由搭浪蘇阿利民主允交還好望角總督惟陳生及英國所設阿非利加公司主則永不准居阿非利加更令阿非利加公司償搭浪蘇阿利銀若干先期英國所派捕船擬往阿非利加由帶拉哥灣調兵登岸意以隄防德人兹葡萄牙政　已知此事遂下令不許英德之兵在此渡登云 
[錄厦客述臺灣事]  
　　臺灣百姓殺斃日人前已據東西報譯登報簡矣昨日厦門采訪友人來書云科麽沙輪舟於十一月二十四日由淡水回厦帶有旅居淡水及臺北府城各茶棧夥信函略謂西歴十二月三十一號臺灣内山宜蘭等處百姓約集數十人仇殺日本官商其時臺北府所駐日本兵祗三四百名力不能支退守城内迨西歴正月一號日官電致澎湖調得兵船數號載兵二三千名至淡水救援卽將百姓却退百姓皆避至内山生番境内而各鄉村老幼婦女則反大受災殃雞棲無地亦慘矣哉 
[飭議南漕]  
　　户部遵議胡芸楣廉訪前所陳之十條内折南漕以節經費一條正與南省督撫往返電商原擬 
 
 

Page 2

 
 
攺折六成解米四成尙未議准之際兹復因國子監司業瑞洵奏稱攤折南漕利益甚多經軍機大臣將原奏交户部速議具奏刻户部已擬定奏稿於十三日覆奏南漕攺折一節仍請飭下兩江總督張香濤制軍迅速籌議可否准行明白覆奏至該司業所稱在天津河間永平遵化四府州多水之區營治稻田一節其能否舉行并請飭下直隷總督王夔石制軍酌度地方情形奏明辦理云 
[革紳藐法]  
　　廣東采訪友人云革紳劉學詢卽劉問芻前被言官彈劾復經受其荼毒者聯名控諸憲轅督憲札委候補道林訪西觀察賀峒會同藩臬兩司秉公審辦某日觀察在營務處飭傳原被對質劉革紳抗傳不到且口出大言謂營務處只可訊鞫罪犯不能審及職官且我係二品大員觀察品級與之平等若僅觀察一人提訊實所不甘殊不知觀察係督憲札委專訊此案之大員劉革紳膽敢蔑視憲章妄自尊大其平日魚肉鄉里倚勢横行已可想見矣聞督憲訪知惡跡確實已諭令各司道務須訊出實情照例嚴辦云 
[閩中火警]  
　　福建采訪友人云福州省垣東關外半里許某姓家失於謹愼致肇火災延燒民居數十家始經救滅至事在何日未及函知采訪者之過也 
[粤東火警]  
　　廣州采訪友人云南關木排頭黄姓宅於本月十九晚因煎茶失火立致上炎烟燄狂飛目爲之瞇幸遠近水龍馳救約歴半時許卽將回祿神戰敗而回僅焚去房屋一間並未波及鄰里 
[甌東火警]  
　　温州采訪友人云本月十三日未刻郡城東門外鮓魚巷潭某姓貨棧突兆焚如警鑼四鳴水龍畢集文武員弁均親臨彈壓火塲迨事後訪之始悉是晨棧中方運進白糖數百件併台客購存之漿烟及江西磁碗約值三千餘金迨火發皆付之一炬誠可惜也 
[京江火警]  
　　鎭江采訪友人云北門外黄家村鄉民大半誅茅作屋編竹成籬對宇望衡約有二十餘户本月二十五夜更魚三躍蝶夢初回忽聞鳴鑼報警聲披衣視之但見毒霧濃烟彌漫空際嗣探悉火起於成姓草屋中斯時北風甚狂大有跋扈飛揚之勢祝融氏左衝左突鋭不可當是處並無水龍救火者祗藉木桶汲水澆灌迨城内各水龍聞信馳至而茅屋三户已變刼灰矣查起火之由咸謂是夜成邀集鄰右數人作葉子戲至夜半飢腸轆轆遂至廚下作餐遺火積薪中漸漸延燒致釀燎原之禍賭博之害可勝言哉 
[汛弁獲盜]  
　　天津訪事友人云剪徑之案不竊發於黄昏時候卽於路僻人稀不意白日昭昭而又在通衢大道竟行奏手雖曰迫於飢寒亦可見該賊之肆無忌彈矣旋卽被獲亦所謂天奪其魄耳劉家碼頭在天津城西去城二十餘里該處有四維染坊其夥之籍山右者於十一月初五日約伴歸家統共二十餘人徒步而行資雇二把手車推運行李中有三人押行一車在前餘落後時約九點餘鐘過劉家碼頭不三五里光景突遇三人要截去路攀開雙管手鎗轟著事王一人面目全黑車夫委車蹲伏兩人與受傷者先後同逃賊卽拔刀砍開鋪蓋包裏繩索擇取銀兩衣物負之向前而逸事主三人祗得回竄擬告汛弁跟追詎回至劉家碼頭適值天津道李觀察到彼騐收河工汛弁在旁伺候當向輿前跪訴觀察立飭汛弁迅追務獲而又恐該弁一人一騎汛兵無騎碍難驟及該賊終莫成擒爰飭跟馬借給該管兵丁卽就鹽卡掣取戈矛亟前追捕將至韓家澍遠見兩人負重從村後奔走至則人影全無翹首前途亦無蹤跡該處有王姓墳塋一座饒有樹木雖當冬令木葉雖脱然連接草堆亦足蔽匿兵弁下馬究問墳丁據供有兩人繞經墳後不知去向果就草　内搜獲兩賊並贓解禀道憲訊供據稱同夥三人行刦係衡水以及附近州縣人前從衡水受雇拉縴至津時適招勇遂隷軍籍現經遣散飢寒交迫流而爲盜然係初犯尙乞開恩並供己獲兩人一姓王一姓馬在逃則姓蔡道憲飭事主認係原贓惟贓銀計共一百五十兩現獲一百兩尙少五十兩鋪蓋一束料由未獲之一犯携逸道憲當飭送縣訊辦餘贓併逸犯一併務獲追取給領時僅日之方中耳使非得遇李觀察在此該賊已鴻飛冥冥又從何處篡取耶吾爲該事主幸又爲有緝捕之責者 
[甬試八志]  
　　寗波采訪友人云程稻村太守二覆鄞慈奉鎭四縣文童案於本月二十一日頒發計鄞縣招覆二百五十七名慈谿八十二名奉鎭各一百一十二名示期二十三日三覆兹將案中前列姓名錄下鄞縣袁覃周運謙林植三張壽鏞郭敦勳童詩諧吳祥麟周宗鎬陳冕瑞張壽鎬詹守綸張紹騫郭澄郭星煥茅雲瑞凌信源金琅王瑋桑包陳受謙張傳鋐張顯清江宙永湯秉哲周錫侯周宗濓陸延康詹壽慈林崇熙李士英曹爾章王文鼎江振麟沈家芬鄭仰僑施兆瀚馮哲仁柴錫金郭佑清勵繼唐俞毋襄陳文江謝晉陸賢濤顧人楷李芳年張琴余清樾慈谿虞祖舜周兆熊趙家藩盛燦英馮保謙鄭世璘必起濵葉秉成孫師燾周冕潘日均柳韶成葉秉良蔣敏道李桂芬陳士達鄭啓瑞洪承訓宓起瀚王履中奉化蔣紹　商和聲宋榮卿吳崇祿鄔敬永鄔岱年李信均竺景崧王秉文孫球環張肇脩鄔斐章張賛清張詠霓莊椿瑞張斆包芝堂周賓竺蔭清毛其䎖鎭海周崇錫倪承燦林景翰沈壽祺王鴻庠鄭　唐鶴峯王丕謨倪譽燕林萬楷張丙旭施慶祥夏祖舜王子藩林鼎元胡覲勳劉承本鍾觀誥金吳黼周蔭祺至二十三日太守舉行三覆點名旣畢逐一命題計鄞縣内塲文題我將見楚王外塲人有言至于禹慈谿内場文題我將見秦王外塲人有言伊尹以割烹奉化内塲文題秦楚之王悦子利外塲或謂孔子于衛鎭海内塲文題秦楚之王悦于仁義外塲或曰百里奚自鬻詩題堂號賦得不知誰是謪仙才得才字五言八韻望雪釀雪憶梅尋梅各七律一首四明山心漢隷歌不作者聽作一首者聽招寳山望梅歌外塲賦得南檐納日冬天暖得檐字五言八韻餘題同上通塲性理論題賢才輔則天下治論 
[殺姦自首]  
　　津城西關旅店林立其上等者爲仕宦行臺中下等者旅庽客商並貧人家小中有楊家店蓋客寓之下乘者也寓居王用典不知何許人携妻劉氏同住店中除縫紉外蓋藉不龜手之藥澣衣以餬口者初五日晚被王殺傷身死並斃萬姓一人據王投保以殺姦報案天津縣委廉相騐塡格錄供委廉嚴大令愼重人命恐有别情仍將王用典帶案訊究以期無枉無縱云 
[禾中瑣記]  
　　嘉興縣劉邑尊之女公子受聘與李府公子擇吉本月廿四日吉期署中懸燈結彩陳設一新在郡文武大小印委各官以及外五縣並在城紳董闔署内外六房書吏通班差役等咸各具賀儀以申慶賀聞佳壻已早來禾今復雇備官舫泊官碼頭暫寓舟中明日設全副儀仗往迎入署就署中行合卺禮○廿二日秀水縣開倉聞卽於當日起限收漕嘉興縣十八日開倉後牌示於廿二日起限聞外五縣亦先後一律開辦也○北門外秀成橋相近有沙永公棧係閩浙篆笋帮客所建每年冬間該客雲集時必供奉天上聖母傳班演戲數日以答神庥約計前演以來停止已十餘年直至上年是月該客雲集始傳戲首定期就棧前搭臺演戲兩日此次仍循上年之例卽日傳班開演殿上已懸燈結彩陳設一新矣○郡廟亦有洪福班敬演神戲係煤炭業敬演聞因該業於各行號店鋪以及居家往來交易者每至年終相送大炭團名曰歡喜團備居家除夕燒入灶内俟元旦以取隔年之火爲有餘之兆又送長條炭爲除夕封門後置門旁之用年年相送若爲成例近因不能徧送索取者多返生口舌是以邀集同業議定一律禁止集資演戲是後如有私相贈送者察出必議罰也 
[營口紀聞]  
　　據訪事人云十月二十三日宋部兩營到一營紥牛家屯一營住益祥店道委直隷候補縣丞榮少農二尹到二十四日晚山海關道廷觀察進埠以前住日本廿四聯隊長之王姓房屋爲行館卽在舊同知署南首二十八日余道臺回營各營隊伍迎於郊外護從有馬步親兵等隊一時軍容荼火旗幟如雲進出鳴砲不圖今日復見漢官威儀是日各鋪户套粟行使銀市七吊五百三十合大錢一千二百零五文十一月初一日余道臺福太守起程回省聞金州旅順日本兵定東歴十二月二十三號卽中歴十一月初八日退清此次省委各廳州縣上憲每省發給銀五百兩因兵燹之餘地方清苦格外體恤營口官塲擬添設棲流所以養貧民資善堂赶製棉襖清查貧户共九千餘名口果能實事求 
 
 

Page 3

 
 
　　　　無　矣 
[蘆溝霜雁]  
　　京都訪事友函云刻聞蘆溝橋左右附近地址價值驟昻每地一畝值須白金四五十兩多至百餘兩不等蓋因鐵路已定該處乃第一要站故購地造屋者紛至沓來查該處爲永定河岸遍地石子寸草不生其地平時一文不值兹忽數倍於沃壤可見滄海桑田世界遞變眞出人意想之外○前門外王皮胡同某妓院冬月初突來與某妓相識熟客某甲宿於院中次早妓醒見甲僵臥被中屍冷如氷大譁報官初八日經五城司官會騐仵役之語叅差不一或謂陽脱致斃或云服毒自盡迄無定議甲家居後門外向係充當書吏其家人聞仵有駢服毒者益嘵嘵不休刻屍身已殮尙未釘封不日還須重騐云○十一月初八日琉璃廠西門一鄉人推黄土一小車一兒挽車在前突遇一騾車於途擠翻小車土筐墜地鄉人不防被土筐軋傷其腿不能起立騾車飛奔逸去兒追之竟不及○冬月初九日西四牌樓其賭局中忽來十七齡童子以刀自割拇指置案上作賭資賭局中飽以老拳繼以木棒兩腿幾至骨折筋斷童子面不更色似無少痛楚者口中猶喃喃漫駡某甲亦棍徒中翹楚也見其强項在旁喝采近前爲之遮攔羣毆者始駐手甲向童子伸巨擘稱之並喚車載之使去 
[閩中雜記]  
　　福州采訪友人云水口釐局一差上憲委倪峯泉司馬辦理司馬捧檄之下於本月二十日啓行○貢生唐境之等聯名赴督轅　南臺賭逞强拒捕新橋玉記賭塲失愼延燒各事邊潤帥察閲所禀批云據禀賭塲至於數十家之多甚將邱守備强擄叱辱由廳押放何以該文武等默無一詞轉由該生等具禀卽仰福臬司核檄查明具覆一面示禁嚴拿務獲究辦毋任縱延○前侯官縣所用門丁鄭鳴鑾因案被人告發迨張廉訪飭屬捕拿訊辦而鄭已聞風遠颺矣 
[委督河工]  
　　滬軍營某哨哨弁陳都戎嘉謨向駐徐家匯防衛教堂刻因開濬蒲肇河經上海縣黄大令禀明道憲札委都戎就近督理都戎奉札後於前日入城詣道轅謁見觀察旋至縣署拜會黄大令晤商良久然後興辭 
[嚴防匪類]  
　　日前吳淞口厘捐局委員宋明府函致上海縣内開卡設周太僕廟地居僻野四無居鄰現值隆冬深恐匪徒竊發而其地茶寮烟館密比如林難保無游勇宵小匿跡本卡爲各分卡銀錢總匯之所設有疎虞之處咎實難辭請卽曉諭居民嗣後每夜於二鼓後行人須一律提燈如有形跡可疑者定卽查拿懲辦黄大令准如所請擬卽出示查禁一面飭差將遊勇匪類概行驅逐出境不准逗遛 
[美界火災]  
　　寗波人某甲販賣火油爲業賃居美界西華德路同仁里第一千二百四十七號屋内未知其姓名衆咸以火油癩痢呼之昨晨五點鐘披屋中有火油十五箱忽然火起癩痢從夢中驚覺早已冒穿屋頂無可施救捕房急鳴警鐘皮帶車首先馳至竭力灌救應手得息祗焚去披屋一椽英法二界水龍車均於中道折回事後捕頭派包探將癩痢拿至捕房立卽解送英公堂請訊究 
[撞斷筒練]  
　　有船名恒安著裝載木料來自福建於昨晨七點鐘駛至浦江陸家嘴之北首適其時水勢甚緊舟子力不能支適有新關差船名專條船者停泊是處船旁有浮筒一具猝被撞斷鐵練筒卽浮蕩而去差船立將恒安扣住令其將鐵練撈起仍繫原處大約需費三十圓左右方得如式刻下尙未調停妥貼也 
[輕生遇救]  
　　縫工張某携妻賃居虹口西華德路王家宅地方前日下午與妻口角甚致毆打妻氣忿交加暗購烟膏吞服迨至九點半鐘毒發呻吟張始驚駭雇人舁送同仁女醫院求治經女醫生如法施救得以保全性命 
[上海縣署瑣案]  
　　山東人唐翰卿向在南市登豐棧内恒祥山東雜貨字號執事結欠元泰等錢莊往來銀一萬三千七百九十兩各債主紛紛投縣控追黄大令提案訊供發收待質公所押繳前晚帮審委員曹荃生明府飭差帶比唐供稱現已央人向原告婉商三日内定來銷案明府曰爾所供是否實情答稱是實情明府令還押再寛限三天如五天内原告不來定卽從嚴血比○前者道轅書吏龔心如控妻弟袁維瀛盤踞滋擾黄大令訊供之下將袁收押待質公所前日袁在所中滋閙看役朱論據情入禀前晚曹明府提案訊問袁供稱小的不敢滋閙實係被誣明府申斥再三諭令以後務當安分守已○昨報紀捕役夥鋼义阿三與朱周氏有姦經本夫捉獲送縣前晚曹明府升坐花廳提訊本夫朱祥林訴稱小的是鎭江人年三十有五向住治下西門内凈室庵浜製鞋底爲業周氏結褵至今已一十八載生男女六口刻下僅存三男小的時時出外傭工不意妻子淫戝性成與鋼义阿三私相結識近日小的頗有知覺是以於前晚驀地回家叩户經小孩開入阿三突從房中出持一小凳擲擊小的用手攔住手上有傷隨提便壺當頭猛擊始得獲住送案叩乞嚴懲朱周兵供稱小婦人係蘇州人年三十有三當十五歲時嫁朱爲室不敢犯姦明府曰阿三如何在爾房中爾夫當塲捉獲何用抵賴耶答稱小婦人於七月内買伊脚桶計小洋銀三角今來索取故在房中明府叱曰必是應用錢文故將脚桶出售豈有七月内所賣直至前晚始來索錢乎喝令掌頰五十下氏始供認有姦且稱自五月内起不記次數阿三供稱小的姓王本地人旋假作呻吟語不成聲一若傷勢甚重也者明府飭仵作騐得頭額擊破滿身血污右手亦有微傷遂判令將朱夫婦交人保出阿三自行醫治痊後再行訊辦 
[英廨晚堂瑣案]  
　　乾昌吕宋票店夥紀理山控掮客吳文記積欠吕宋票價洋銀九十二圓向之索償竟將僞　搪塞屠别駕飭提至案問供紀訴稱小的家住湖州向在治下棋盤街乾昌吕宋票店爲夥前者吳向小的賖去吕宋票十二張計洋銀九十二圓言明將票售去卽可歸欵迄今爲日已久迭次催索一再游移日前始付下期票一紙届期往收始知票係僞繕與論逞蠻扭乞訊究吳供稱小的係廣東人掮售吕宋票欠紀洋銀屬實因小的賖出各票一時難以收取價銀以致延宕迄今務求格外寛限容小的赶緊歸楚决不再延别駕著出外向紀料理毋再肇訟○本邑人陶廟發訴稱小的之妻陳氏不守婦道與寗波人鍾阿記私姘屢次潛逃且已姦生一子前晚别駕升堂訊究陶訴稱妻子陳氏前次逃脱後經小的扭控案下蒙大老爺判令小的領回管束未及數月復乘間逃出兹始查得在楊樹浦紡紗局附近與鍾賃屋同居昨日前往尋見叱令回家鍾竟敢出頭霸阻不得已訴知巡捕拘案求懲陳氏供稱丈夫不務正業家中衣食不周小婦人是以至楊樹浦附近某紡紗局做工嗣因患病不能工作無處棲身遂與鍾同居私相姦宿業已生有一子今旣由丈夫尋獲情願同回鍾供稱小的向在楊樹浦附近某紡紗局當小工前者陳氏患病無歸小的見而憫之收留在家及病痊小的確與私姘生有一子尙在襁褓中今奉訊明叩求恩宥别駕將陳氏交陶具領回家嚴加管　鍾著具以後不再容留來歴不明之婦女切結存查 
[英界公堂瑣案]  
　　包探沈金隆禀稱住居中和里之李幼仙失去票銀二萬三千兩報捕後經小的查得昨日有徐回　同陳錫周至楊慶和　樓兑金臂釧二對付銀票一紙計銀六百兩委係李姓所失原票因將徐拘獲送究李幼仙遣司帳許甘卿投案供稱李幼仙係傅相之從子監生在彼爲司帳失票之事不知細情惟昨晚有李保林者曾經調處將所失之銀票金锔等件先送來數張現在尙少票二千三百兩求爲追究慶和銀樓夥投案稱昨有徐回春與一人同坐馬車來店購兑金鋦兩對付下萬利莊票一紙計六百兩找給洋銀四十二元當時曾至該莊照對允可付銀故而將金鋦照給不料至午後忽稱票係李四大人所失今請將金鋦發還質之徐回春供係候補知縣與李幼仙素不認識昨有陳錫周邀坐馬車同至楊慶和購兑金鋦其餘細情均不知曉惟知陳與李素來交好且曾合夥營生職員被拘後曾有長江水師之李振標出爲調處可否容交保出外找尋陳錫　到案别駕據情商之佛繙譯判將徐押交陳錫周陳保林到案再核起案之物分别給領○張勝華係南匯縣之 
 
 

Page 4

 
 
汛　　與小竊鍾梅生同在虹口將銀飾多件付質經包探張阿五以其情節可疑當卽拘入捕房昨晨解案鍾供所竊銀飾尙是初次求鑒張供代鍾質物實因不知是竊贓求恩别駕得供判將鍾梅生張勝華各責一百板遞解南匯○剪綹賊徐茂生昨在虹口小　市扒竊買菜人身畔之　表一枚適經張包探拘獲送究徐供寗波人實因窮苦無奈行竊實是初次求爲鑒核别駕判令笞責五十板以儆○包探石金榮禀稱王福生在某洋人處當車夫前日至洋人處算取工洋忽被侍者李阿月誣指行竊扭入捕房嗣經小的往查實無行竊情事而李則二年前曾經竊物懲辦爲此送案請究李阿月供車夫王福生昨來洋人處算取工洋小的適因有事上樓及至事畢而下則所有棉襖一件已經失去尙有洋東之子目睹被王取去質之王福生供被誣指曾經捕房查明叩求恩典别駕得供以李不應誣指竊物判押一天以示薄懲○昨有流氓羅毐祥强到織布局間玩管門人以其時常入内調戲婦女攔住不許不料羅竟糾約多人將管門人毆打嗣經執事陳松柏將羅扭獲昨晨送案請究質之羅老祥供在繅絲廠工作因欲至織布局遊玩致與管門人口角以後不敢求恩别駕判笞五十板○包探黄四福禀稱經金林李鳳亭二人專慣掉換洋銀昨日又以鉛餅十餘枚將俞竹甫之洋銀掉去報捕後經小的拘獲送究俞投案申訴前情質之經金林李鳳亭同供湖北人此項鉛餅係購作籌碼之用不敢掉換洋銀叩求恩典别駕判令笞責一百板遞解回籍 
[美捕房二則]  
　　王國順周林彪二寗人昨日清晨竊得松板數塊負至同文書局之後爲包探石金榮查獲拘至捕房押候查明失主然後送　訊辦○吕宋人某甲將東洋車夫陸小金戳傷胸際經四百零六號華捕將甲拿獲禁押捕房陸送至同仁醫院療治均列前報昨晨捕頭派包探倪順泉協同二十三號西探將甲解送至吕宋公館請領事究辦未聞如何發落 
[同仁社來信照登]  
　　敝處救吞洋烟吐藥承四方樂善代送索不取資已有年矣向例冬殘必按埠出寄誠以年關來偪因細故而捐生者不免多於干日惟邇來拓地較廣居户較繁若仍循曩例寄有不勝寄者敬告四方凡經送完者望年内及早向上海南市鐵貓弄口裕記棧内廣泰號賜書索取仍照章不取分文誠恐未能盡悉用請列報以聞 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[喜出望外]  
　　杭有某生者家境艱難食指繁多壬辰年連遭喪　　　　　　　　　無可設法遂於十二月間孑身而行不知所　　年春間由餘杭寄一信函與其族叔云某自出門後本擬在大關之外從三　大夫遊後爲善士搭救現已安置一處尙可餬口惟萬念皆空　　再顧家事未葬各柩託爲料理等語自接此信後家人以爲必係看　紅塵削　爲僧矣乃於本年十月間有客自越中來云及生當出門後　　投水爲布客所救同至餘杭又欲出家爲他人勸阻於是攺易姓名在外處館現在越中某姓家教讀主賓頗爲相得久之始露眞名主人　　　家伊不肯從故託爲報信請由家中人往彼相勸家人喜出望外遂同客赴越相見現已偕之而歸也 
[法公堂案]  
　　二十六號西捕鋼絲脚踏車一輛在途行駛爲掮客傅士榮包車撞壞輪軸控經鄭大令訊供飭令修整如不能修　　　賠償　　拜六堂期鄭大令會同祁繙譯升座該捕將原車解堂請騐聲稱此車在外國定造上海不能修理請斷賠傅士榮供由北往南在天　堂街轉角小的車輛應走左邊該捕横衝直撞車夫不及避讓大仅以此意逹之祁君該捕亦操西語向問官伸訴大令飭探問明車夫旋據　　據該車夫云撞在左邊大令謂照此情形理應賠償傅又供該捕前在捕房供認只值銀八十兩大令與祁君會商著將撞壞之車交傅帶回賠　一百兩傅遵斷如數呈繳壞車給予帶回○蔡明長控乾大利茶葉店主方素廷圖　　洋一百元經大令提到店夥方　餘押交方素廷兹因　不交案又將方妻顧氏拘押捕房昨日堂期解請研訊方顧氏供丈夫方素廷出外找尋胡臘梅未回現在禁押之方關餘並非店夥實被　拘此禀由夫姪方開順所出方旋投案禀稱在乾大利爲司帳店主係小的之叔利源執事胡臘梅懇小的代出票洋一百元並未來店照過大令　出票須先告知店主無論照與不照現已出票不能不付方顧氏供姪子年幼無知求恩大令著將方顧氏方開順一併押候缴洋釋放○德　里　　竹布店主翁萬昌偕店　白啓生投案禀稱廿三日晚上失去竹布二十尺計長一百丈鑰匙交與店司陶長明且臥在貨箱上向伊根究一　支吾送案請訊白啓生供同爲店司廿四日晨起見箱釐已開查檢失竊陶長明時未出去不知如何走失包探禀稱該店後璧有洞可以　出裏而一無形跡陶明供與方同臥東丁榻上鑰題匙仍在小的身畔大令謂爾旣受領鑰匙理應同爾根究翁又禀伊先在德順祥爲夥時常進出定有可疑大令謂爾亦不得以摸棱語誣人陶來何人薦保答稱七月間由大興昌薦來大令謂著押候追比原告斥退王錫　　張　　　收　　一案迭經大令訊供交保出外理處兹因延不清理昨日堂期王投案求追大令著保將張交案張扶病上堂仍求　限大令謂　兄張阿六　　爾冒收客欵本委准爾交保何以延不　理王又禀實被收去洋一百九十五元包探禀奉諭帶同出外清理一味胡閙大令著押候廨　　錫　斥退○包探禀稱積竊王金生竊取各家贓物在身畔抄出當票六張解案請訊質之王金生認竊不諱大令著押候吊贓傅先主具　王金生　笞二百板○包探禀稱陳馬氏奉諭送普育堂留養戒烟伊云烟不能戒堂董不肯收留因此退回解案請示陳馬氏供幼時有病父母過於愛惜以致成隠大令謂女身何堪吸烟卽欲回家亦不能食著仍送堂待戒絶烟隠交其夫領回 
[蘇州官報]  
　　十一月十三日庚寅翰林吳懷清解行回籍同知周文燾銷假通判金兆熊禀銷抽查高湻　水句容等縣保甲差並請感冒假三天知縣　　　禀　　　李筠禀謝飭知十九年分海運案内蒙保補缺後以直隷　用都守仁禀知奉委催提華婁漕項差卽辭林任堦請感冒假五天郭寅　展假一天絲丞陳　銜禀謝飭知十九年分海運案内蒙保補缺後以知縣用主簿葉葆齡禀銷閶胥門外編查保甲差巡檢汪述曾禀辭回瀏河釐　陳　眉禀銷江北措資假未人汪懷禀謝飭知十八年分　運保　水　加六品銜代辦太湖水師且前營補用都司劉祥吉禀知出巡回卽辭赴太湖一帶巡防家人禀報江蘇候補知縣陳偉傑於十二日午時病故蘇　金　　十三日　　將上谕　　示定於十一月十六日補考十日分在省候補同通州縣直隷州州同州判各員月課○十四日上海縣前金　縣王昭文縣李崑山縣諸新陽縣蘇五位均禀到　　眇　　辭管帶撫標事前營候補知縣竇　山由黄渡來禀謝飭知讞局結案十二起蒙給奬勵班拔委署事一次知縣蔣子蕃禀知由南匯覆丈觀濤　院　地回陳香　　知山江北　　回辦理太湖水師支應局候選直州判魏允恭請感冒假三天縣丞劉芳　禀知奉委海運津局差未入煊禀知閶門水關差家人禀報家主江蘇候補知府　錫批　　　　　十二日酉時病故於十四日已時大殮○十五日首府桐請感冒假二天上海縣黄金匮縣王常熟縣朱昭文縣酏崑山縣諸新陽縣蘇均禀辭通判陳鎬由常昭海口　　來正任　錫縣吳觀樂展假五天知縣董寳善禀知赴太倉等縣催辦志　朱家壞銷上海綢捐局差並請感冒假十天劉坦禀知奉委催提上海南匯　項差卽辭　復興　　知奉赴　　兑差陳鳳蔚請假三天林毓菁請假一天直州同樊恭壽禀知奉委解海運輕竇銀兩差理問陳祖惠由嘉定保甲來知縣周清溱補缺後以同知直隷州用汪國奎加一級紀　　次華德森加四品銜蘇州府照磨湯毓　在任以縣丞補用縣丞張　　俟得知縣加同知銜沈爾楨補缺後以知縣用均禀謝奉飭千九年分海　案内保奬調署吳　司　檢　啓佑委署光福司巡檢王澍干均禀辭赴任正任白茆司巡檢倪錫慶請假赴孟河就醫巡檢沈恩湛禀謝委署平望司巡檢事葛綬靑禀知奉委赴青　川沙催兑差輔國楨禀　奉委海運管解鐵斛差迎謝飭知海防案内記功二次項兆騮禀知遵海防例加捐局主簿仍歸愿省補用指分江蘇試用縣丞陸嘉翰浙江人禀到統帶浙西内　　私各營遊　陳光全由浙江四辦理太湖水師營務　安徽卽補府李松榮由松江回帮帶飛划營都司胡昌寳由平望一帶查哨回臬轅牌示本月分候補佐雜月課於二十一二十二兩日　試 
[江西官報]  
　　十月二十日興國縣蕭鋆缷事清理交代回候補府股崇光禀銷期服假同知徐樹鉁往臨江公幹洪範解固本銀進京新選都昌縣錢鴻　由京來江禀到係浙江甲子舉人趙峻驗收江軍砲船王之楨由山東賑捐奬加同知銜張樹芬係浙江人典史焦　係安徽人俱繳照道庫沈光訓由廣昌回府經沈紹濂由鄱陽回僕　回峽江回碍暫營由新城回晏　嚴由上饒回蔣景福由鉛山回羅饒蓉由高安回　悌雲由貴奚回許子銓許聯桂孫壽齡錢林年竇樹敏俱辦南昌粥　馮晉昌陳　韶王樹森何　年劉承訓黄錫祜俱辦新建粥　王遐齡按查廣内保甲指分典史杜倬淦禀到係安徽人○二十二日補用府但培良由萬安公幹回同知陳正笏解四批漕折進京分　補用縣王萬育係浙江　貢生試用縣沈秉權係浙江人從九汪興鑑係安徽人俱繳照州判胡宗俊禀謝拔委一次本班儘先補用行知府經彭祖荃由南城催雜欵回首樹　由瑞洪緝私卡夾省廬陵固江司桂汝金據　病故以候補典史楊傳煦署理委署屋子典史童寳昌無力赴任以候補縣丞張樹芬署理 
 
 
 

Page 10

 
 
   
 
 

Page 11

 
 
[光緒二十一年十一月十一日京報全錄]  
　　官門抄○諭旨二道錄前○東撫李奏請免東綱加價並免另行籌欵摺○直督王奏籌濟貧民片○　軍裕奏開復總兵請暫緩送部引見片○又奏審明宗室聽從開設花會按例定擬摺○總兵吳奏報接篆日期摺○將軍　奏調員差遣片○十一月十一日工部鴻臚寺八旗兩翼值日工部引見十二名錢法堂一名理藩院五名正藍蒙七名兩翼十九名○　假滿請安○熙貝勒　　五日○海緒續假十日○召見軍機懷塔布堃岫皇上明日用膳辦事後至南海皇太后前　　畢還宫○○降二級留任又降二級留任山東巡撫臣李秉衡跪奏爲東綱疲累已深商民交困仍懇恩准寛免　　並免　行籌款以示體恤恭　　　　聖鑒事竊臣於光緒二十一年六月初十日承准軍機大臣字寄六月初六日奉上諭户部奏需餉孔殷謹將辦理情形一摺　　所陳鹽斤加價妥速籌辦等因欽此咨行到臣查户部條陳單開沿海防軍未能裁撤仍擬通　　省每鹽一斤一律加制錢二　　　商藉口滯銷不肯普行加價必須照應加之數另行籌出等因當經分飭轉行欽遵籌辦伏念　　加價充餉出於萬不得已部　　　度支籌餉是其專責而東省民困商疲久邀聖明洞鑒上年編修張百熙條奏部議通行每片　　二文以佐軍需經臣體　　　　　與兩淮川廣等省迥不相侔專摺奏懇恩免欽奉硃批著照所請户部知道欽此欽遵行　　案值此時事多艱庫帑　　　　内外臣工苟有餉源可開敢不盡心竭力以期稍補涓埃惟東綱自兵燹以後元氣至今未復　　　流東趨濵河州縣　致　　　　民多蕩析户鮮蓋藏今夏河决爲患下游吕家窪漫溢成口冲毁鹽難九十餘副一時規復不　　　　水冲者亦多　雨水　　　　　絀異常現雖設注借運能否源源按濟尙無把握而航海採　轉　爲難粮價騰昻脚價加　　之往年所費不啻倍蓰商　　　　　計較錙銖扣稱短斤小民已　受其害設再增長二文　價災歉餘生何以堪此儻因加價　　　令各商照應開之數每　　　　　亦復窒礙難支尤非上年可比上年報効餉需跟十萬兩　分　年攤扣現已一年扣　無　　　　之　　此可見今黄流　　　　歉收再欲　其所難各商計無　出必仍取贏於鹽斤之中短斤與加價相同不取於民從何　注　　官引愈滯私販愈繁　　　　　礙大局中餉源愈開而愈空無　軍需引票日積而日累轉妨　　委係實在情形並非　口　　　鹽　司詳據引票官　　　　併奏免前來合無仰懇天恩俯念綱疲累已深商民父困仍准寛免加價並免另行籌欵　示體惟出自逾格鴻慈　　　　　外理合恭摺具陳伏乞皇上聖鑒謹奏奉硃批户部議奏欽此○○王文韶片再　　省城西關每届冬令　　　　　赡窮　本年各　貧民來省就食者尙多自應照章籌辦已委員查核户口極貧大口每日給米三合小口减半其　非極餐　　　　　　　量爲調劑大口日給米合小口减半卽於十月十五日起分門開設按五日散放一次所需米石在於採買賑米項　　　　　役薪工　米　費由藩　　撥據者藩司朱靖旬詳請具奉　來除飭　督委員核實妥　　　户部查照外理合附片　　　　　　鑒謹奏奉硃批户部知道欽此○○裕祿片再總兵孫　寅前於攻　連山　分　嶺案内當經奴才會同宋　　　　　奬勵於光緒二十一年五月二五日欽奉上諭已革總兵孫顯寅著賞　勇號仍以總兵交　機處記各請旨簡放等　　　　　恭錄轉飭遵照在案兹准兵部咨行開復總兵孫顯寅應卽出具考語給咨送部引見以符定章等因查該總兵統帶盛　　　　　　慶鎭總兵吕本元駐紥大高嶺一帶與鳳凰城地界毗連現在嶺防猶關緊要該總兵等督率各營籌備防守深資得力應　　　　　顯寅暫緩送部俟隊伍撤回再行給咨赴部引見以重防務理合附片具陳伏乞聖鑒謹奏奉旨著照所請欽此　　　　　　祿跪奏爲審明宗室聽從開設花會按例定擬恭摺具陳仰祈聖鑒事竊查前據署鐵　縣知縣禀報會同路記遴　　　　　　宗室奕三卽奕太聽從在逃民人耿洛五開設花會照博當塲起獲賭具連犯解省呈請飭審等情一案當經批飭發審處集　　　兹據該處委員審明議擬具詳前來奴才詳加覆鞫緣奕三　奕太係左翼止白旗恩常佐領下宗室與盛京内務府不記　　　下人王殿合鐵嶺縣民人張文漢均莊農度日素與在逃民人耿洛五認　光緒二十年十月初八日耿洛五因貧起意開設花　　　　　及王合張文漢等入會開局奕三等允從是日耿洛五存有舊買不知姓名人賭具會盔　　會簽等件在景家荒村外　　　　　殿合與張文漢等輪流抱盔摇會並在塲帮收錢文言明每日各分局利東錢一吊招集村屯不識姓名多人在局壓會每　　　　　東錢一二十吊輸赢不等十二月二十六日晌午時已獲之孫景合朱寳喜王才等與不認識姓名多人趨至壓會經鐵嶺縣知縣訪問知會旂營遴派兵役前往緝拿耿洛五乘隙逃逸將奕三等連賭具一併拿獲禀送來省當飭交發審處委員提集研訊據各供悉前情不諱按例議擬具詳覆鞫不移案無遁飾查例載閩省拿獲花會案犯訊將夥同開設之犯照販賣賭具爲首例杖一百流二千里共在塲　收錢文等犯均照爲從杖一百徒三年仍各盡賭博本法於開設花會處所先行枷號兩個月滿月定地發配被誘入會之人俱枷號三個月杖一百又律載斷罪無正條援引他律比附定擬宗室則例内載宗室犯罪按刑律科斷初次犯流二千里者折圈禁一年六個月加責三十板又應加罪者以月計算折圈禁空房二月抵免枷號一月又例載宗室犯案到官審明照例定擬罪在軍流以上者仍奏明請旨各等語此案宗室奕三卽奕太聽從在逃民人耿洛五夥同開設花花賭局抽分局利殊屬不法自應按例問擬宗室奕三卽奕太應比依閩省拿獲花會案犯訊明夥同開設之犯照販賣賭具爲首杖一百流二千里例擬杖一百流二千里仍盡賭博本法於開設花會處所先行枷號兩個月係宗室仍照宗室初次犯流二千里者折圈禁一年六個月盡賭博本法枷號兩個月折圈禁四個月共折圈禁一年十個月於空房鎖禁加責三十板照例定擬奏請飭下刑部會同宗人府核覆辦理王殿合張文漢聽從糾約輪流抱盔摇會在塲幫收錢文圖分局利亦屬不法王殿合應銷除本身旗檔與張文漢均比依在塲帮收錢文等犯均照爲從杖一百徒三年例擬各杖一百徒三年仍盡賭博本法於開設花會處所先行枷號兩個月滿日定地充徒到配折　拘役王才朱寳喜孫景合訊係被誘入會俱照被誘入會之人枷號三個月杖一百例各擬枷號三個月杖一百滿日折責發落失察該犯等開設花會之鐵嶺旗民地譧官事前雖失於覺察惟一經訪聞卽行獲送應免叅處該犯等爲匪之鄉保人等業飭該界傳　照例責懲係公罪　其革役起獲賭具案結銷毁逸犯耿洛五等仍飭嚴拿獲日另結除供招咨送刑部曁宗人府外所有審明定擬緣由理合恭摺其陳伏乞皇上聖鑒敕會同宗人府核覆施行謹奏奉硃批該衙門議奏欽此○○記名提督調補直隷通永鎭總兵利勇巴圖魯奴才吳宏洛跪奏爲恭報奴才接任鎭篆日期叩謝天恩恭摺仰祈聖鑒事竊奴才於八月十五日接奉北洋大臣直隷總督臣王文韶照會内開光緒二十一年八月初六日准兵部咨開内閣奉上諭直隷通永鎭總兵著吳宏洛調補等因欽此欽遵恭錄知照前來奴才駐兵新河距北塘甚近北塘卽通永鎭防營駐紥之所常於十月初三日由新河馳赴北塘據調補正定鎭總兵吳育仁派委署鎭標中軍遊擊黄懋澄將道字一千五百四十八號通永鎭總兵關防一顆並文卷册籍齎送前來當卽恭設香案望　叩頭謝恩祗領任事伏念奴才久戍津防涓埃無報前此秉麾腹地已叨逾分之榮今兹移鎭海疆益切非才之懼計時甫經兩　　寵命迭拜九天自顧何人悚惶無旣查通永扼關津之要總兵統轄六營兩協幅員遼闊職任匪輕現在軍務稍平舉凡選將練兵籌防善後均須切　講求奴才惟有益矢愼勤力圖振作遇有緊要事件隨時禀商督臣悉心弳理冀効駑駖之力藉免隕越之虞所有奴才感激榮幸下沈並接篆任事日期理合恭摺叩謝天恩伏乞皇上聖鑒謹奏奉硃批知道了欽此○○依克唐阿片再開復副都統前任金州副都統連順前在宋慶軍營辦理營務於六月間因差到奉接電丁憂業經就近請裕祿代奏給假百日回旗穿孝奉旨允准在案查該事都統久歴戎行於奉省情形亦巷熟習現值防務需人該副都統不日假滿合無仰懇天恩准奴才調赴軍營差遣以資臂助出自鴻慈是否有當　附片具陳伏乞聖鑒謹奏奉硃批著照所請欽此 
 
 

Page 12

 
 
[光緒二十一年十一月十二日京報全錄]  
　　宫門抄○蘇撫趙奏叅革道員片○將軍長奏保舉人才片○總兵陳奏報接印日期摺○蘇撫趙　　　　　　　　　　能得力緣由片○江撫德奏委解土樂税厘銀兩片○陜督楊奏揀員調補知縣摺○蘇撫趙奏請建坊旌表片○十一月十一日内務府國子監侍衛處值日無引見○清鋭謝授内閣學士恩○唐景崇謝稽察中書科恩○良培　假十日○恩　恩　各續假十日○掌儀司奏十五日祭奉先殿載振行禮○召見軍機皇上明日卯正二刻至壽皇殿行●○○趙舒翹片再候補道韓慶雲於上年冬間倡議招募梟匪爲海靖三營倉猝成軍額數不足又無紀律而眞正梟黨應募者少　聚游手時時逃營爲害地方前撫臣奎俊去任已悉其弊奏明俟臣到任遣撤臣責飭韓慶雲如散勇稍滋事端定惟該道是問並優給費用始平安竣事正當遣撤之時欽奉上諭有人奏江浙盜風日熾交臣與者兩江督臣張之洞浙江撫臣廖壽豐會商恊緝等因查原奏内有營官綽號孫長子上年七月在震澤爭賭械鬭傷人一節臣查孫長子卽盛長子本係匪首攺名盛永福保至都司爲海靖左營　帶官一經飭拿恐該道散營棘手卽諭該道轉飭盛長子緝拿者名匪首施老窩子許其立功贖罪以示覇縻該道謂盛長子係營官孔德升所保斷不致走脱又謂盛長子之惡名皆其妻盛蔡氏所爲查盛蔡氏賣藝出身廣收徒黨坐地分贓今年六月率衆出省爭霸賭塲實係女中光棍當諭營縣將盛蔡氏設法拿獲並有同時被獲之丁敬輔發交臬司審辦該署臬司胡家楨聽信韓慶雲反覆之言並不澈究屢求將丁敬輔釋放臣未允許旋於丁敬輔行李内搜獲在海靖營拜盟結會摺帖各件確係安清道友匪黨人咸謂韓慶雲扶養梟匪以自固重臣亦未敢遽信而韓慶雲自失海靖營統領後意殊怏怏造謡生事居心叵測應請旨將候補道韓慶雲暫行革職容臣察看盛長子能將施老窩子拿獲再行奏明請旨辦理倘借緝匪爲名濳行避匿自應責令韓慶雲交案以憑叅辦理合附片具奏伏乞聖鑒訓示謹奏奉硃批着照所請欽此○○長順片再花翎同知用委用知州吳瞻菁前以揀選知縣隨督辦山東海防廣東水師提督吳長慶出力得保知州自揀發吉林後充當讞局委員並歴派要差頗能審斷持平實事求是委署賓州廳同知培植士子舉辦保團整飭風俗均有政績可稽而尤難得者勤求民隠輿情愛戴遠近　然曾經奴才於光緒十八年附片奏明堪備循良之　奉旨嘉奬上年奴才承命赴奉剿倭因該員熟悉營務調赴前敵一切進止戰守其計晝亦頗合機宜現值時局孔艱欽奉上諭飭令臣工保薦人才吳瞻箐到省六年奴才深悉其才識明通體用兼備處事精細纎悉不遺洵爲有用之才未敢壅於上　可否仰懇天恩俯准花翎同知用委用知州吳瞻菁俟行營經手事件辦竣送部引見如何錄用之處出自聖裁奴才爲荐舉人才起見是否有當謹附片具奏伏乞聖鑒訓示謹奏奉硃批著照所請吏部知道欽此○○江南蘇松鎭總兵奴才陳　跪奏爲恭報奴才接印日期叩謝天恩仰祈聖鑒事竊奴才欽承恩命補授江南蘇松鎭總兵遵奉批旨入都陛見本年八月初六日到京仰蒙召見二次跪聆聖訓欽感莫名陛辭出都於九月二十八日行抵江寗謁見署兩江督臣張之洞旋奉照會飭赴新任十月十二日抵崇明縣城准署蘇松鎭總兵王衍慶委兼署中軍遊擊曹廣榮將蘇松鎭總兵關防一顆並旗騰文卷等項齎送前來當卽恭設香案望闕叩頭謝恩祗領任事伏念奴才嶺南駑質知識庸愚仰沐殊榮摧膺方鎭查蘇松本繁盛之區總兵　專閫之任地衝江海帆檣輪船雲集風馳舉凡緝盜衛民整軍經武在均關緊要奴才自維　昧深懼弗勝惟有恪遵訓誨勉竭愚誠遇事禀陳督撫提臣實力虚心認整飭總期地方洋面均各靖謐以冀仰答高厚鴻慈於萬一所有奴才接印日期並感激下忱除恭疏暫報　外謹繕摺叩謝天恩伏乞皇上聖鑒事竊奏奉硃批知道了欽此○○趙舒翹片再正法盜犯内有葉萬　一名其弟　萬林同時被　亦係匪類因作眼綫之夥盜陳光金伍發開不肯指實從寛遞回河南光山縣原籍其母葉黄氏及其大兄葉萬年來蘇願保葉萬林回浙江寄籍求勿遞回河南該署臬司胡家楨偏信謡言向葉黄氏等追問葉萬春有無冤枉又委員四出查訪言人人殊當此激勵戎　　　正在得手之際忽生此波折殊出意外該署司知發而不能收若任令延宕勢必拿盜者灰心作盜者得意　繫地方安危　非淺鮮臣以該署司交卸在卽添派糧道陸元鼎候補道朱之椿督同首府縣等向在案之夥盜陳光金等推問已將葉萬春曾充營勇聽從上盜各情取有確供應俟實任新臬司　承潞到任再飭會同研訊細情以成信讞理合附片陳明伏乞聖鑒訓示謹奏奉硃批知道了欽此○○德壽片　查前准户部咨具奏海軍經費攺歸部庫分别劃撥提解一摺單一分奉旨依議欽此計原奏内開現在海軍衙門奏明暫行停撤所有各省關往釐金洋税洋藥　釐等項奉撥海軍經費統令自本年爲始按照户部單開欵目攺解部庫另欵存儲專購辦船械之用報解經費前　海軍衙門奏定搭解一分飯銀今旣攺解部庫應請將一分飯銀免其搭解又各省土樂税厘均自去年起行令全數解部每年由部　匀撥　三十萬兩交内務府奉宸苑兑收作爲歲修等工之用等因經前撫臣德馨行司轉移遵照辦理兹據　藩司翁曾桂詳　查江西省自光緒十七年起至十九年止各局卡徵收土藥税厘及九江關帶徵土藥税銀業已先後由司交委搭解前赴海軍衙門兑收隨時詳　奏報在案兹准牙厘總局將光緒二十年正月起至十二月底止江西各局卡徵收土藥税厘並九江關　徵土藥税銀共庫平銀八千五百四十七兩五錢七分八釐如數移解到庫兑收發給便員搭解今查有大挑知縣李祥和管解京餉之使遵將前項土藥税厘　兩查照部咨傾化元寳如數發給該員搭解於二十一年九月十三日起行由陸路前赴户部交收等情詳請奏咨前來臣覆核無異除咨户部外所有交委搭解二十年分土藥税厘銀兩緣由理合附片陳明伏乞聖鑒謹奏奉硃批户部知道欽此○○太子太保頭品頂戴革職留任陜甘總督臣楊昌濬跪奏爲揀員調補知縣要缺以裨地方恭摺仰祈聖鑒事竊據廿　布政使　　　察使裕神會詳　廿肅海　縣知縣惠福遇害業已裁缺報部所遺係繁疲難三項要缺例應在外揀調查定例州縣應調缺出俱令於現任人員内揀選調補等語今海城縣知縣係繁疲難三項要缺回漢雜居風俗强勁况當叛逆戕官之後更需精明强　之員方足以資整飭該司等在於通省現任人員内逐加　選惟查有渭源縣知縣劉藜光年五十歲雲南昆明縣人由進士　用知縣籖掣甘肅光緒二年到省是年補授通渭縣知縣嗣丁母憂　滿起復仍發原省以知縣歸候補班補用嗣經補授渭源縣知縣十七年十月初九日到任查該員才具明幹振作有爲在甘有年雖履任偏僻而才堪治繁以之調補海城縣知縣實堪勝任會詳請奏前來臣查劉　光才識穏練民事盡心仰懇天恩俯准以渭源縣知縣劉黎光調補海城縣知縣期於地方有裨如蒙俞允銜缺相當毋庸送部引見該員並無叅罰案件謹恭摺具陳伏乞皇上聖鑒訓示至所遺渭源縣知縣員缺係簡缺甘肅現有應補人員應請扣留外補合併聲明謹奏奉硃批吏部議奏欽此○○趙舒　片再據前藩司鄧華熙臬司胡家楨會詳據太倉州詳據鎭洋縣詳稱該縣人已故同知銜候選通判朱長熠於光緒十四年在劉河鎭創設集善堂辦理育嬰義塾惜字施棺掩埋等項善舉建造堂房工料共用錢一千二百五十吊零又置田一百二十七畝九分五厘計價錢一千五百三十五千零共捐錢二千七百八十五千零折合庫平銀一千八百二十三兩零均係該職員獨力捐辦總計各項欵合銀千兩以上例得諭旨建坊旌表據職員施肇熙等取具　鄰親族切結禀經該州縣以事關善舉不忍聽其湮没詳由藩臬二司會詳請奏前來臣查定例士民人等養恤孤貧銀五千兩以上者請旨建坊給予樂善好施字樣等語今已故職員朱長熠捐辦各善舉惠周桑梓好善可風核其銀數係在一千兩以上例得專案具奏相應請旨將鎭洋縣已故同知銜候選通判朱長熠建坊旌表以維風化除咨禮部查照外理合會同署兩江總督臣張之洞附片具陳伏乞聖鑒訓示謹奏奉硃批著照所請禮部知道欽此 
 
 

Page 13

 
 
[光緒二十一年十一月十三日京報全錄]  
　　宫門抄○諭旨四道錄前○直督王奏臬司因病出缺請旨開放摺○又奏擬補遊擊摺○又奏揀員借補守備片○又奏揀補都悮片○江撫德奏各營更換管帶及調防移駐　所片○直督王奏請開副將底缺片○又奏請將嵩武軍四營併歸東撫節制片○閩督邊奏飭道員赴任片○倉塲衙門奏請仍照原保給奬片○十一月十三日理藩院鑾儀衛光祿寺鑲黄旗值日無引見○大客駙玉書者齡明桂各續假五日○户部奏派管理三庫事務派出許應騤○侍衛處奏派口外賜奠派出松溥○師曾遞　摺○召見軍機敬信○○直隷總督臣王文韶跪奏爲臬司因病出缺請旨簡放恭摺仰祈　聖鑒事竊據省城司道詳報署理藩司實任臬司宋靖旬於本年十月十九日因病出缺請具奏等情臣查臬司員缺緊要應請旨簡放以重職守所遺藩司篆務本應另行委員接署惟安徽藩司于蔭霖業已請訓出京王廉交卸後卽可到任所遺直隷藩司篆務不必轉輾委署致多周折查現署臬司福建按察使季邦楨才明識遽熟悉情形應飭暫行兼署藩司篆務仍照會辦各局處事務以專責成除檄飭遵照外理合恭摺由驛其　奏伏乞皇上聖鑒訓示謹奏奉硃批另有旨欽此○○直隷總督臣王文韶跪奏爲擬補遊擊員缺以實營伍恭摺仰祈聖鑒事竊准兵部咨天津鎭標大沽恊前右營遊擊李瑞因距籍在伍百里以内例應廻避逾限不調照章開缺應另揀合例應升人員請補等因兹查有天津鎭大沽恊後有營都司李忠純年四下七歲江南銅山縣人由世龔雲騎尉勦辦捻匪出力歴保儘先都司奏留直隷借補河間恊右營守備調補天津鎭標右營守備升補今職光緒十四年六月領受部札該員年力正强辦事穏練歴俸已滿亦無違礙事故以之升補大沽恊前右營遊擊員缺實　勝任與例相符應請准其升補以裨營伍除飭　履　咨部外理合會同直隷提督臣聶士成恭摺具陳伏乞皇上聖鑒敕部核覆再所遣大沽恊後右營都司員缺直隷現有應補人員應請留歸外補合併聲明謹奏奉硃比兵部議奏欽此○○王文韶片再天津鎭標景州營守備任文德於光緒二十一年九月初六日在任因病出缺應請敕部開缺所遺景州營守備員缺汛地遼闊毗連東省緝捕巡防均關緊要非精明幹練之員强克勝任查有花翎遊擊銜儘先都司戴兆祥年四十四歲江蘇上元縣人由武童投効　營隨剿髮　各逆迭著戰功歴保儘先都司奏留直隷補用嗣因海防出力保加遊擊銜該員辦事勤能熟習營務以之借補景州營守備員缺實堪勝任亦與例章限制相符應請准其借補以裨營伍除飭取任文德病故委驗各結並戴兆祥出身履歴咨部外理合會同直隷提臣聶士成附片具陳伏乞聖鑒敕部核覆謹奏奉硃批兵部議奏欽此○○王文韶片再准兵部咨大沽恊中右營都司員缺應用騎都尉世職人員谷潤田郝清森旣係應補之員照章不准聲叙過班所請以大沽恊後左營守備龔金鰲升補核與定章不符應另揀世職人員　補等因自應遵照辦理臣查名次在前之騎都尉世職谷潤田年四十四歲直隷鉅鹿縣人因該員故父副將銜山西澤州營叅將谷景昌於同治六年在吉州龍王岩禦賊打仗陣亡經部議給騎都尉世職准以　員承龔同治十二年十一月到標學習期滿考騐給咨赴部經欽派王大臣騐放發回本省以都司補用於光緒二年十二月十六日覆奏奉旨依議欽此該員年力正强營務亦熟以之補授大沽恊中右營都司員缺核與例　相符除飭取履歴咨部外理合會同直隷提督臣聶士成附片具陳伏乞聖鑒勅部核覆再騎都尉世職于鳴謙已於勦辦熱河教匪案内保歸儘无叅將亦未考過期滿例不准補合併聲明謹奏奉硃批兵部議奏欽此○○德壽片再查案准兵部咨光緒十五年十月二十八日欽奉上諭各省設立防營如有　換管帶員弁或移紥他處並著隨時奏聞等因欽此欽遵辦理在案兹查統帶江軍水師提督銜兩江記名簡放總兵譚文秀據報丁母憂於光緒二十一年四月二十日交卸所遺統帶江軍水師事務經前撫臣德馨札委前安徽寍國府知府林載亨暫行代辦於四月二十日接管又統帶九江鎭標選鋒左右兩營並新勁龍虎等營及節制湖口砲隊營事務現歸兩江記名總兵署九江鎭總兵宋聲平接管又委辦駐洋後路繼台江西候補道蔣松齡據報於光緒二十一年四月十一日丁父憂所遺後路糧台事務經前撫臣德馨飭令　辦營務處之江四候補知府陸錫康妥協兼辦又剛字後營調撥弁勇兩哨赴　州府　紥歸總兵銜臣標右營候補叅將補缺後補用　將周國王管帶於光緒二十一年四月初六日由龍泉縣拔隊起程初七甘抵贛州府分紥城頭及天竺山等處巡防又前派駐防江蘇上海縣　之振武軍後營弁勇調回江西省城駐紥歸記名堪勝提鎭准補臣標右營遊擊王國權管帶於光緒二十一年五月十三日由滬起程閏五月初二初三等日先後到省現在江西城内外駐紥防守又駐紥省城内外之親兵前管弁勇調赴　平安仁餘干等虞駐防　記名而放總兵張祖恩管帶於光緒二十一年五月二十六日由省拔隊起程五月二十八日及閏五月初一初二等日先後行抵批平安仁餘千等處分駐巡防又派樂平之親兵後營中哨弁勇調回饒州府駐紥歸該營哨弁　光補用游擊徐錦春管帶於光緒二十一年六月月初六日由樂平拔隊起程初十日到饒州府駐紥巡防又管帶南安練兵事務兼署江西南安　叅將詹鴻竇於光緒二十一年六月二十七日交卸南安管叅將印務所遺管帶南安營練兵事務歸現署江西南安營叅將吳世修於六月二十七日接管又督　軍裝所管帶駐勇委員候補知府邵夢善另有差委於光緒二十一年七月初一日交卸所遺督辦軍裝所管帶壯勇事務歸候補知府孫祖　於七月初一日接辦又前統江軍水師提督銜兩江記叶簡放總兵譚文秀經前撫臣德　仍委統帶江軍水師軍務於光緒二十一年七月十九日接管所有暫帶江軍水師統領前安徽寗國府知府林載亨於七月十九日交卸據　後總局司道彚詳請奏前來所有魯　更　管帶銜名及調防移駐處所緣由理合附片陳明伏乞聖鑒謹奏奉硃批該部知道欽此○○王文韶片再開州恊副將卞得祥前由總兵銜儘先副將委統山海關防營扼守砲臺光緒十七年奏補開州恊副將嗣因勛辦熱河教匪全　　清出力保奏以提督總兵交軍機處記名簡放上年五月經前督臣李鴻章奏委護理直隷提督篆務措置裕如本年二月交缷提篆仍統領正定練軍祥字馬步水雷各營駐紥榆關該員老成諳練果敢有爲堪勝提鎭之任應請開去開州恊副將底缺歸　督總兵班次恭候簡用以符體制除飭　履歴咨部外理合會同直隷提督臣聶十成附片具陳伏乞聖鑒勅部查照再所遺開州協　將員缺直隷現有　　人員應請留歸外捕謹奏奉硃批著照所請該部知道欽此○○王文韶片再陜西漢中鎭總兵　金彪所部　　軍　　駐防烟　光緒十七年九月經前北洋大臣李鴻章奏請併歸山東撫臣節制欽奉上諭烟台距津較近有　海防著仍　前　由李鴻章督同孫金彪實力操防毋稍懈弛等因欽此欽遵在案查嵩武四營本係　　防軍前因調　　臺　辦　防攺　北洋　管烟台地屬東省距　千　餘里防務一切深恐無從遥制况該軍向食豫餉近經部議攺由東　若不歸本省節制亦覺事　不一應　將該四營以後併歸山東撫臣節制仍由臣兼轄凡軍營事件該統領就近禀請撫臣指示辦理其海防事宜並報臣隨時相　　辦現　山東撫臣李　　　商　見相同除飭遵外謹附片陳明伏乞聖鑒謹奏奉硃批知道了欽此○○　　　片再新授福建興泉永道周運　　劉省應卽飭赴新任供職以專責成除檄飭遵照外理合附片陳明伏乞聖鑒　奏奉硃批知道了欽此○○倉塲衙門　内查有舉人候選教諭王　請　選缺　在任以知縣不　雙　月　用訓　　慶森請俟選缺　以　升之缺升用嗣准吏部覈覆按照捐案年月檢查並無其名應令詳　查明覆　並將該二員原捐　　　　再行核辦當經行知　後兹據該二員禀稱王樾係天津　人由已卯科舉人於光緒十九年　月在户部遵新海防例第十九卯報捐四項教職在案領　　照業經吏部註册騐訖張慶森係　州　生於光緒十三年十一月初四日　　工例在部庫　捐　生加捐　　遇缺先選用經户部於是月十九日核准發給執照在　業　吏部註册　訖各　　　　查王　張　　　　　　　　　　　　　　　仍照原保給　　合附片陳明伏乞聖鑒飭議　行謹奏奉旨已錄 
 
 

Page 14

 
 
[光緒二十一年十一月十四日京報全錄]  
　　宫門抄○　　　　　　　　諭撫　奏查明　季分委署各缺人員摺○　　　　辦籌餉　捐第二次請奬　○又奏恊　　　　　　　　　　　　　　　奏委解京銅起程日期摺○又奏　　　省銅本銀數片○大臣　等奏遵飭各臺　選　　交　　○御史　　　　各省現任人員勿輕調署片○十一月十四日吏部翰林院正黄旗值日宗人府引見十九名氏部二十　五名翰林院一名錄黄　三名兩翼十六名○繡貝子崇光貴賢慶福各假滿請安○博迪蘇由籍回京請安○許　　謝　　　恩○盛京刑部侍鄭英煦到京請安○遷公續假十五日○嵩山續假五日○侍衛處奏派揀選侍衛派出那王麟中　　　　塔布啓秀○吏部奏派考試現任筆帖式派出清鋭堃岫鳳鳴○又奏派搜檢之王大臣派出鄭王熙敬陳學棻　　田志　○　奏派彈壓副都統派出明秀召見軍機徐樹銘英煦皇上明日用膳辦事後至南海皇太后前請安畢　　○○頭品　戴貴州巡撫奴才嵩崑跪奏爲本年夏季分調委現任人員署理别缺並無候補委用試用人員委署有人之缺恭摺伸祈聖鑒　　竊查前准都咨凡調署竇缺州縣佐雜不得逾十分之二並將因何調署緣由及委署若干員按季造册咨報又咸豐十一年十一月　十三日奉上諭嗣後各省州縣無論奏調委署代理著每届三月彚奏一次由吏部嚴行查覈如有違例更調等弊卽將該督　　　分别叅奏欽此又准部咨候補委用人員除委署無人之缺及暫時代理無庸核計外如委署有人之缺擬請州縣與佐　分計各不得逾十分之一以示限制又州縣佐雜實缺人員調署比照委署定章各不得逾十分之一以示區别各等因歴經遵辦在　兹查光緒　　十一年夏季分調委現任人員署别缺者知縣二員佐雜二員候補委用試用人員除實缺調署别　缺及甫經准補因案撤省察　　假迎親回省就醫所遺各缺不計外並無委署有人之缺據藩司唐樹森造册具詳前來奴才覆查無異除册分送部糾外謹恭　　　伏乞皇上聖鑒謹奏奉硃批吏部知道欽此○○頭品頂戴江西巡撫臣德壽跪奏爲江西勸辦籌餉新　第二次　　　單懇恩奬叙以昭激勸恭摺仰祈聖鑒事竊照案准户部咨議覆劉坤一奏籌餉各條一摺光緒二十年十月十二日具奏奉旨依議欽此計原奏原開如有紳富捐銀至一萬兩以上者准專摺奏請特恩奬叙其在一萬兩以下者准照新　防　　　　　　　封興曁移奬子弟並通行各該督撫體察情形仿照辦理一俟集有成數赶緊報部分别留用備撥嗣接准户部咨議　　　　　　奏請變　收　銀數四品以上按籌餉例四成實銀上兑五品以下按籌餉例三成實銀上兑及現任　升人員准捐道府一　　　　十年十二月二十七日具奏奉旨依議欽此又接准户部咨議覆署兩江督臣張之洞奏江省籌餉捐輸請仍照原定　程准　　　一摺光緒二十一年六月二十日具奏奉旨依議欽此原奏内開勸諭紳富捐資本爲辦防之用現在各項捐輸應酌　停止　　　捐銀鉅萬仍准收捐外其餘零星報効銀兩一律停收至已捐未奬之欵准其仍照上年奏案奬給實官維各省造册請奬應於此次　到一月内咨來得任意　逾或率請展限致干駁詰各等因到前撫臣德馨當經轉行遵照辦理兹據署布政使翁曾杜　稱查前項　餉　　江西省遵於光緒二十一年二月初四日開捐業將開捐之日起至三月初三日止共收捐銀一千三百二十兩八錢列爲　　次詳請奏咨請奬在案今旣奉文停捐自應遵限截止計自光緒二十一年三月初四日起截至八月初八日停捐止共收報捐　　加級封典　監等項計一百一十名按照定章分别减成共折收實銀八千六百六十六兩四錢悉數另欵存儲聽候撥解除分别　發實收給領外合將江西籌餉新捐第二次截數請奬各捐生姓名年貌籍貫履歴三代造具清册詳請奏咨奬叙並請副實收咨　户部塡發執照來江　給等情前來臣復加查覈所捐銀數及請叙職銜加級封典貢監等項均與例章相符合無仰懇天恩俯准分别奬叙以昭激勸除將清册副實收送部外理合恭摺具陳並繕清單敬呈御覽伏乞皇上聖鑒勅部覈覆施行　奏奉硃批户部議奏單併發欽此○○德壽片再查前准户部咨議覆漕運總督奏添募兩營請由江西湖北湖南等省恊濟餉銀一摺光緒二十年九月三十日具奏奉旨依議欽此鈔錄原奏飛咨遵照計單内開漕督添募兩營奏請由江相湖北湖南三省漕項徽存欵内　令各省每月各提撥銀二千兩按月由商號匯解係屬查照成案辦理旣據聲明清江待餉孔亟自應照案議准又接准署漕運督臣鄧華　咨同前由飭令遵照部咨自二十年十月起刻日照數匯解以濟餉需各等因業經行據籌撥二十年十月起至二十一年正月出　餉銀八千兩交商號匯解赴淮兑收嗣因商號不肯承匯又經攺委袁州衛千總陳鴻春等領解自二十一年二月起連閏至六月止共　餉銀一萬二千兩赴淮先後交收詳經前撫臣德馨分别奏咨各在案兹據督糧道劉汝翼詳稱現於道庫續收漕項項下動撥銀六千兩作爲光緒二十一年七月起至九月止三個月恊濟清惟勇餉遴委南昌衛守備李薪田領解於本年九月十五日起程前赴漕運總督臣松椿清江行署先投交納詳請奏咨等情前來臣覆核無異除咨部曁漕運總督臣查照外所有籌撥光緒二十一年七月起至九月止　濟清淮勇餉銀六千兩交委領解起程日期緣由理合附片陳明伏乞聖鑒謹奏奉硃批户部知道欽此○○三品頂戴督辦雲南續務臣唐炯跪奏爲委解十五起二批京銅運員考語及起程日期恭摺仰祈聖鑒事竊前據雲南布政使岑毓　詳稱十五起二批京銅現當起運自應遴員委解准糧儲道英奎轉據署雲南府知府興祿申稱查有同知銜補用知縣時鴻文老成練　熟習銅務堪以委運由道覆查該員走勤能年富力强加考咨司該布政使查騐屬實詳請委解前來臣覆加查看核與考語相符業經遵照定章先行咨部在案兹據兼署布政使湯壽銘詳據該運員禀報於光緒二十一年十一月二十五日自滇起程臣已檄飭　緊赴瀘　銅雇船開運毋得耽延並委員鈐結及隨解樣銅俟該運員到瀘兑收禀報並同另行專咨報部合併　明所有委解十五起二批京銅　員考語及起程日期除咨部查照外謹會同雲貴總督兼署雲南巡撫臣崧蕃恭摺具陳伏乞皇上聖鑒　奏奉硃批户部知道欽此○○唐炯片再據布政使岑毓寳詳稱天順祥商號匯解到湖北銅本銀二萬兩於七月初九日飭庫騐收訖理合附片具陳伏乞聖鑒謹奏奉硃批户部知道欽此○○奴才　銘吉陞阿跪奏爲遵旨先行嚴飭所屬各台遇有軍營文報迅　接　遞　稍貽誤恭摺　奏仲祈聖鑒事竊奴才等於本年十月二十三日辰刻承准軍機大臣　寄光緒二十一年十月二十三日奉上諭現在甘肅回匪猖獗軍事方殷所有軍營文報關繫戎機迭送不容遲緩著崇歡志鋭魁福額勒春惡銘吉陞阿體　　古台站情形設法整頓並嚴飭各台遇有軍營文報等件務當迅速援遞毋得稍有貽誤將此由百里各諭令知之欽此遵旨寄信前來奴才等欽遵之下除體察奴才所屬阿勒春軍台四十四台站情形設法整頓外遵卽先行嚴飭軍台四叚叅　　轉飭各該台官弁遇有甘肅軍營文報一經到台立卽火速飛遞不得稍有遲延以重戎機而免貽誤仍嚴飭張家口賽爾烏蘇管站部員等凡遇軍營文○等件隨時確查總期無誤庶於軍事有裨並分咨西北各城將軍大臣一體欽遵辦理所有遵旨先行嚴飭所屬各台　有軍營文報迅速接遞毋梋貽誤緣由理合恭摺覆奏伏乞皇上聖鑒謹奏奉硃批知道欽此○○御史陳其　片　　各省現任官員調署别缺旣多情弊亦碍考成前以實缺人員不令到任曾經御史鄭思賀奏陳奉旨通行在案及臣聞各省　爲故常相沿無攺往往以缺分之優劣爲屬吏之遷移更調頻煩幾若傳舍其中實心辦事者未始舞無人而到任或半年或一年遽行交卸亦何能展其所長臣考循吏之盛莫如兩漢如汲黯黄霸卓茂等大率久於其位與民相習故能政績卓然如攺此任意更調無　地方之利弊無由周知且存五日京兆之心難保無舞弊營私之處夫以無人之缺而委員署理亦謂地方事務非官不能治耳若此　　已選補有人則一邑一官自應責之使治治而果善留之可也治而不善撤之可也乃必紛紛互調其意何居相應請旨飭下各督撫力矯時弊勿以調缺而調劑私人庶有職守人員各顧考成而於吏治民生均有裨益謹附片具陳伏乞聖鑒謹奏奉旨已錄　 
 
