# 1911 - 115 - 4913730

 

Page 1

 
 
   
 
 

Page 2

 
 
上諭 
　　監國攝政王鈐章四月初三日内閣奉 
上諭山東濟東泰武臨道員缺著熙臣補授欽此軍機大臣署名奕　劻毓朗那桐徐世昌 
宫門抄四月初三日召見軍機施肇基伍連德 
論說 
[减政主義（再續）]  
才力不充也。則去其旁騖之精神。財力不濟也。則汰其繁雜之費用。推陷廓清而後。乃就當先之急務。立一定之範圍。刻意勵行。堅持勿懈。减政主義。豈無政主義之謂哉。豈使政府伴食於朝堂。委蛇於寮署。而無所事事之謂哉。蓋將以此。揭憲政之外幕。以顯其光榮。抉官僚之假面。以清其神氣。三方面使政府有所資以措手。一方面使政府無所籍以藏身。必塗澤之政治。旣淘汰無遺。庶眞正之政治。有發現之日。則减政主義之賜矣。 
今姑持减政主義以觀現在之政治。其不屬於憲政範圍以内者。可置勿論。就屬於憲政範圍以内而言。而使吾人感其事之無益。覺其費之可省者。亦所在有之。就其重要者。略述一二。郵傳部之糜費。農工商部之虚設。論者嘖嘖。豈盡無因。若夫民政以警察之費爲鉅。然我國警察制度。摹擬他國。似夫適合於我國之情勢。蓋各國人民。皆麕聚於巿。五方雜處。奸宄百出。又復車馬喧闐。時虞危險。故有巿街警察之制。我國一二大都會繁盛之區。固可仿而行之。乃各府縣之城治巿集。亦復於數十武之内。植立武裝之巡士。甚至鄕村之間。亦間有之。其費甚繁。其益殊少。若改革之使任司法警察等事以稍適於用。則全國之内。所節必多。（予非謂巡警可廢也惟不可使其終日植立而無所事事耳）至學部管理敎育。事事必就繩墨。畢業奬勵。綜核尤嚴。各省學務公所及各縣勸學所。以稽核名册。計算分數。費時殊甚。然此等繁密條例之結果。必礙學問之發逹。兹不暇詳說其理由。但思科舉時代之學問所以不能發逹者。非爲功令所縛束乎。今學部之條例仿之科舉而更甚矣。爲敎育前途計。實不可不大加减削者也。類此事實。勢不能一一枚舉。今者新官制將頒行。新内閣將成立。减政之方針。當於此時握定。立法於簡。其後可繁。立法於繁。後雖簡之。而欵已糜。弊已甚矣。 
今更持减政主義以論將來之官制。舊日之六部。今增爲十二部矣。就行政之統系觀之。則吏部可裁。而歸其一部分之事務於内閣。禮部可裁。而并其一部分之事務於内務府。已爲世論所公認。其他各部。以他國之繁複政治之形式比較之。似亦不可减少。然家政治。在精神而不在形式。况憲政初行之日。形式何必求備乎。日本之持减政主義者。主張廢止文部省農商務省警視廳及樞密院。（參考日本中央公論二十二卷一號增田氏論文）我中國今日。亦可酌採其說。凡屬内務行政。殆可合爲一 
 
 
 

Page 3

 
 
部。或將交通行政。分設一部。而其餘之敎育行政。農工商行政。不必另設專部蓋敎育實業等事。全賴社會之自謀。國家僅任提倡檢查之責。其直接自辦之事本少也。如是。則國家行政。但分外交爲一部分軍事爲一部或二部。分財政爲一部。分司法爲一部。分内務爲一部或二部。至藩屬事務。今尚不得不設專部。以是計之。則設六部或八部足矣。其他中央官廳。除審計院。行政裁判所。大理院。以外。（内務府不在政治範圍以内故不列入）一切皆可裁撤。至地方官制。各省設一行政官廳。置長官一人。分設數科。其下設廳州。縣一級。置行政官一人。書記一二人。足矣。（除司法官外）一切司道府及同通佐雜。皆可裁撤。兵在精而不在多。官吏亦然。今日之政治。所以紛煩糾雜者。正因官吏太多。彼此以文牘往還。以消日力所謂（紙張天下）是也。此等事務。皆在官與官之間。與吾民無與。吾民之所須於國家者。除對外而求其捍衛國境。對内而求其緝除暴亂。此外則訟獄之事。不可不仰官廳裁判。賦稅之欵。不可不向官廳輸納而已。所謂刑名錢榖而已矣。吾望吾政府編訂官制之時。勿僅存官多治事之見。而當慮及官多生事之害也。 
總之减政主義者。各國社會上之新傾向也。我國政治上之舊經騐也。實行憲政之前提也。救濟財政之良法卩我邦人君子。勿以此爲反對新政者之常談。則幸甚矣。 
專電 
[電一（廣州）]  
聞粤督前數日曾接匿名函謂革命黨首已抵省城不日戕官焚署等語張制軍以其跡近恫嚇恐一聲張反被摇惑故但飭各文武嚴密防範不意果有念九日之事 
[電二（廣州）]  
粤亂已定獲匪何衍鴻密訊多次自認主謀惟不肯供同黨姓名 
[電三（北京）]  
廣州亂事樞府接粤督電告頗怪該省文武不能先事預防現將通電各省格外愼防以免革黨生心 
[電四（北京）]  
新東督趙爾巽因與樞部籌商練兵開墾移民各政仍無的欵可撥故東行尚無期 
[電五（温州）]  
電燈事鄭榮卿與洋商擅訂草約商會集議槪不承認 
[電六（福建）]  
各報館鑒閩預算成立閩諮議局 
緊要新聞一 
[汪使今日始嚇醒耶]  
　　然恐噬臍無及矣 
駐日欽使汪大燮回京後即蒙監國召見汪使痛陳某國對待中國之手段不日將有大舉一切均已預備沿途進兵路綫亦均詳勘無遺語極沈痛聲淚俱下約歷三小時始行退出聞汪使此次回國抱有絕大政見惟關係甚巨須與各樞老商妥方敢入奏故此次召見僅將某國陰謀約略面奏并未呈遞摺件但聞所擬摺稿計分三大項中有請揀聲望較著之大員分赴各國聯合藉以抵制某國等語并聞召對時監國異常嘉納退出後復赴外部向各堂密陳某國種種意外舉動關防異常嚴密丞參以下均不准囘堂畫稿頃有友人謁見汪使探問某國外交方針究屬如何且吾公此次回京無論中外各界異常注目究有何荋要政汪使垂首不語者久之謂吾國國勢旣如此孱弱而各國對待中國情形又如此激烈危迫之狀業己通國皆知無煩鄙人多贅又詢以何日回任則云此後外交勢必日形棘手若貪圖祿位敷衍辦事必誤大避一俟諸事商妥擬即請假回藉不再出山云 
另一訪函云此次汪大燮突然回國各國駐京外交官咸疑其必有秘密重大事件與政府面商者故莫不異常注意十八日該使到京時各使舘公派軍樂赴車站迎迓優禮逾於尋常翌日復設筵接風欵洽深談汪答拜時在日使舘晚餐爲時尤久據聞汪使此來確係奉政府密電一爲詢商關於滿洲之某項重要事件一爲籌議締制學界辦法云 
[嗚呼瓜分之說又來矣]  
　　不必信其有此事寗可防其有此心 
各國全權大使在巴黎會議瓜分中國已經三次第一次不得其詳第二次卽各報所傳載者兹北京某報又得外洋消息謂第三次會議略有變局前議長江一帶統歸英國現議江南歸英江北歸德前議除東三省外僅以福建歸日本而日本以利益太少現議加入浙江前議留河南陜西兩省爲中國完全領土現議祗留陜西一省與中國此事主張最力者爲向來號 
 
 

Page 4

 
 
稱與我極親愛之某國其反對最力者則爲美奥意等國美國反對之理由則以此刻取之雖易但旣分之後各國接觸太近易生利害衝突轉恐得不償失兩說相持不下擬俟本年西歷九月開萬國平和會提出議案公决云 
按瓜分謡傳已由外部分電各省更正謂係子虚而外間復傳此說則其事當未必確實但中國國勢危若纍卵語云毌恃人之不來恃我有以備之此等事誠不必信其有而亦寗可防其有此則願與全國上下共謀自衛以圖自存者也因再誌之以告國民 
[廣州革黨心尚未死]  
　　安得一鼓而殲之 
文匯報載初一日香港電云此次廣州之亂似有革黨中之離叛者先己通報粤督謂孫逸仙已抵廣州擬轟炸督署故各官均早事戒備當日亂事甫起城門卽閉軍隊把守之輪船現已開行西門今日略啓數小時初三日香港電云昨日下午廣東復有亂事此次係在佛山暴發有革命黨約百人左右往攻該鎭旋經當地文武官員擊退初三日倫敦電云據栢林電稱德國砲艇伊爾的斯已奉命由香港開往廣州初二日倫敦電云據華盛頓電稱美國砲艇維爾明頓亦奉命由香港開往廣州以護美人 
[政府大借外債案通過]  
　　不待資政院嚕　矣近日政府盛唱利用外債舉辦新政之議内外大臣中如洵濤朗三貝勒那鄒盛廕四大臣趙錫陳瑞數督撫均表賛成惟度支部澤尚書向持愼重主義不甚贊同近因預算案不敷太鉅除借外債别無濟急良策而又有某尚書從旁鼓扇遂亦認可兹聞前四國借欵（即粤漢鐵路借欵）確巳成議有即日簽字消息又聞大借欵一萬萬元簽訂合同後刻正電商各省分認付息抵欵云 
[各議員不能辭其責]  
　　國民代表之謂何 
此次請開臨時會其手續理由本極正確與院章并無不合之處奈政府意旨深閉固拒不准召集而議員中又强半持消極主義以爲一請之後責任旣盡開與不開是在政府議員不負其責故自上書之後明知無効而於最後對待之方法毫無準備若以一紙之請求搪塞國民耳目者兹聞前日在津紳民曾開一會議研究此事衆議以爲借億萬以上之外債可以不交會議則此後資政院直無絲毫之効力議員若不力爭是議員放棄天職有負委託擬卽一面直接詰問本省资政院議員陳說利害一面通告各省各團體同時發電詰問各該省在京之議員己得多數同意擬定日内卽將通告各省矣 
自世續任資政院總裁後事無大小一一咸請命於各大軍機而後承其意旨以宣示於各議員從不敢稍有增損此次議員要求臨時會之陳請書經李家駒函商辦法世由西陵駐班處復函云請俟回京與樞垣諸老面商再定准駁故旬餘以來杳無消息各議員失望異常咸謂世雖中堂然出身内務府旗其對於諸親貴向不敢有一語之駁辨　臨時會一事已决然無望因各樞臣本反對此事面世則事事秉承樞命决不敢獨斷獨行云 
憲政實進會自成立之後進行甚銳此次對於臨時會問題主張尤力刻又由發起諸人四出吸收會員以冀擴張勢力聞陳樹楷君此次到津卽專爲運動會中事務云 
諮議局聯合會上年集會於京師公議定爲每年舉行一次惟舊年會期係六月延長至七月各諮議局議員閉會後遄回原籍應本省諮議局常年會爲期太促今年因外交内政種種急迫情形資政院議員又有臨時會之請因提前於四月間開會現在各省均已推定代表尅日直都都中累接函電知四川赴會者爲副議長蕭君湘湖北赴會者爲議長湯君化龍副議長張君國溶江蘇赴會者爲馬君良皆知名健者蕭君己行抵宜昌湯君張君儘月杪到京馬君在上海不日亦卽趕程北上矣 
[督撫反對預算案無效]  
　　慢慢地再想法子罷本年預算案經資政院核定後各省督撫因不能自由活動反對者甚多由直隸倡首不肯承認浙江繼之其餘各省則皆觀望事勢而行日前度支部各堂及丞參等大開會議研究此事僉此事萬不能遷就蓋此端一開則去年預算必全歸無効是以對於直督之摺業已嚴詞駁覆現聞浙撫之摺亦已駁覆至於該督撫等所謂必不能减之欵以及部文未到以前所支之欵將來准其另行核實造册咨送會議政務處俟本年資政院開會時再行提議追加 
 
 

Page 5

 
 
[各督撫電爭公費之結果]  
　　究竟督撫手臂長東督之電奏前東督錫清帥電奏云查上年資政院會議期内聞夺省行政經費核减其鉅盧有窒碍因電商度支部總督公費尚可照减餘請維持等語迄未接准部覆前於資政院議决京外各官公費一案欽奉一諭着俟編訂官俸章程時候旨施行自應欽遵辦理惟資政院册表於司道以下各員公費删减過甚實於用人行政竭蹶滋多各省情形相同自不能不聯銜聲請以備憲政編杳館編訂官俸章程時折衷立理庶異日不至同一爲難此係爲大局起見其督撫公費原未計及是以未經互商卽上年電部照减之議亦係良個人之見現經接准部文督撫公費應奏明立案所有東三省總督公費良任内應自接到部文之日起查照資政院核减之數辦理至各省督撫公費曾否電部認减無從懸揣當由各督撫自行斟酌情形分别奏咨立案 
鄂督之通電鄂督瑞莘帥前請樞府代奏略謂錫良奏奉省總督公費照資政院核减之數辦理此係該督一人之見未能槪令各省從同並有就令將二十二省悉照核减之數曾理所省甚微仍無補於預算毫末等語現悉該督奉旨後又通電各省督撫云督撫公費按照清理財政章程本應由政務處籌議是以前次聯奏未經叙入似不能包括在内兹經度支部奏請飭下奏明立案默許旣所不能聯奏亦有未可當經澂將難以再减詳叙理由電請軍機處代奏於本日承准軍機處電開奉旨瑞澂電奏瀝陳各省督撫政務至繁責成至重所有公費應否暫照部定預算數目抑或由政務處照章另行籌議等因各省督撫公費著暫照部定預算數目辦理所有京外各官公費應俟釐訂官俸章程時再行請旨欽定該衙門知道欽此除鈔奏咨送外先恭錄電聞 
[改革順天官制之紛議]  
　　又是議論多而成功少改革順天官制問題現又提起惟各王大臣意見極爲紛歧有主持改爲知府體制歸直督直轄府署各廳及四路同知槪行裁撤者有仍持前議改設巡撫劃宣化承德兩府隸之升治中糧廳爲丞叅以重首都而厚王畿之勢力者迭議未决大約主縮小者爲憲政俯舘各王大臣主擴展者爲政務處某中堂等數人頃又聞將與直督陳筱石咨商云 
[東省墾荒練兵兩大策]  
　　言之匪艱行之維艱 
東督趙次珊前日謝恩時面請飭部添練陸軍已誌前報現趙督巳與陸軍部廕大臣軍諮處濤邸會商濤蔭均極贊成而皆以經費不給爲慮趙督謂前在東省時深悉東省官荒土味肥饒借未開闢現擬即將此項官荒槪行開放以充擴張軍備之用雖不能應目不要需然財源旣樹即可逐漸挪移歸補濤廕頗然其議後又評隲東省統兵大員賢否廕大臣極言第二十鎭統制張紹曾精諸軍事足勝大任云 
次帥又於日昨往訪農工商部尚書倫貝子晤談良久倫語之曰東三省地方商務爲日俄兩國强奪殆盡該處商民旣乏普通知識一時自難語競爭至於農業則爲吾國數千年所恃以立國者該省荒地旣多農業尤素不講求目前辦法莫妙從移民墾荒入手藉保吾國固有之利祗須辦理得人將來於種種方面上實有莫大之利益今之論者多偏重在擴張軍備一邊實則中國實力旣不足以抗兩國不如就實業上内外協力共謀整頓進行之策庶多興一分利權卽可多得一分主權語極切要次帥深表同意并謂將來到任每一切設施全賴大部力與維持方可收内外一致之效倫答以此後關於實業各項可爲三省助力者部中惟力是視次帥稱謝而退 
[西報譯要]  
日本派員調查中國絲巿文匯報載初一日東京電云日本代議士武籐金吉奉政府之命赴華調查生絲貿易狀况定期西五月四號由東京啟程先至京津後至南方各口岸 
東報評論中國内閣新制又載初一日東京電云東京某報評論中國内閣新制謂所訂章程效力頗小將來結果必致不利云 
松花江設立衛生局又載初二日栢林電云松花江已設立衛生局由中俄官員會同管理 
[京師近事]  
外務部近因華洋奸商潛往外國購辦洋鹽私連來華販賣漁利殊與中國利權有碍前日分咨各省略謂洋鹽運入内地殊碍中國食鹽銷路 
 
 

Page 6

 
 
應卽實力查禁刻由本部議定禁運洋鹽約章請飭各關道遵照辦理（一）外國洋鹽無論多少數目一槪不准運入中華省地（二）外國洋鹽無論中外官員並華洋人等購爲自已食用一槪不准進口（三）外國洋鹽嗣後裝運來華責任關卡嚴行查禁（四）外國洋鹽倘有華洋奸商購運進口凡遇查出送交地方官衙門將洋鹽充公連購運人等一併究懲農尚倫貝子日前在部檢閱熱河承德府西碾子金礦面積圖表及試辦章程三十餘條甚爲欣賞當與各堂會商礦業一端本部有提倡維持之責該礦金質甚佳辦法亦尚妥善惟資本過少恐難收實效擬卽商同新任熱河都統溥仲潞設法維持以濬利源 
京漢鐵路總辦鄭清濂近有更動之說聞共原因爲前日晋謁盛宫保時盛詢以該路弊竇叢生之故鄭無以對盛大不滿意諭令迅行詳造表册報部核奪鄭因之頗不自安又京張總辦一係詹天佑兼差今該部己將詹差開除以司員鄭誠接辦又京漢會辦劉鏡人經東三省督撫奏准試署吉林西北路道即日缷差郵部已派直隸候補道孫鍾祥接充會辦郵部交能傳習所簡易班畢業多日未派一差昨始奉堂諭將其中最優等優等者四十名派往京奉鐵路惟須先至天津鐵路總局練習三月月給食宿費八元俟三月期滿再行擇其才可造就者分派各站 
交通銀行前已奏派周克寛爲總理陸宗輿爲協理聞郵部之意以周曾任東三省銀行總辦巿面情形較爲熟悉而陸又向充該行稽查故得派爲總恊理但一切實權則仍操自帮理巢鳳崗一人之手總協理不過有共名耳故日來交通銀行一切大事皆由巢鳳崗直接禀命於盛尚書云 
商尚倫貝子與各堂司提議京内外商號近來屢有閉歇南北各省同受影響而行政官吏旣不能維持於前又不知妥謀善後一有摇動即行封閉殊與保商主義顯相背馳現在修訂商律破産律尚未告竣急宜將調騐資本産業限制紙幣臨時查帳等辦法詳細規定以期完善至封閉一節實無此辦法務當改革以保公平 
軍諮處日前會議今年禁衛軍第六鎭會操已指定永平山海關内一帶爲戰地預算需銀一百九十餘萬特咨行度支部請先事籌措以免臨時製肘 
新授廣州副都統文泰謝恩時監國面諭廣東賭風漸次禁絕難保不無愚民擾亂地方治安加以地方濱海匪黨出沒無常潛伏内地肆意煽惑故有孚琦被鎗之慘汝與誠勲到任後須會同督臣妥籌善法安插貧民緝捕匪類毌使餘　復生文唯唯而退 
鹽政處提調晏安瀾於上月十九日嫁女娶媳且自已做壽一時賀客盈門塗爲之塞夫壽喜同日亦屬平常而婚嫁之同時並舉頗爲罕事說者謂晏節省支出而收入增加二倍眞不愧爲度支部人材云 
時評 
其一 
近日流行一種新發明之欺民術。内足以遂一已之私。外足以結鄰國之懽。而仍不至見拒於一般不解事之百姓。爲今之計。莫有過於此者。 
借債外人之利也。然亦未始非我之利。而無如有堅持不借者爭路風潮。愈激愈。厲自有移借開海之說出。而兩浙人士莫不鼓舞懽忭。感戴大部之維持不置。 
辦礦。原訂之約也。一旦而欲要求廢之。不亦戞戞乎其難者。然而民氣可畏。人言宜恤。而外人之堅執尤可懼。自有移修鐵路之說出。而三迤人士。又將蹈德詠仁。以爲督部之厚我厚。我是眞能生死而肉骨者。 
然而銀公司之債權自若也。吾不知開海民人。其對此感情奚似。然而隆興公司之債權仍自若也。吾不知滇桂民人。其對此感情又奚似。 
其二 
我國政府。向不談邊事。自日俄互爭滿洲。英法進窺滇桂。始皇皇然知西北東南之可慮。今日會議。明日會議。嗚呼。不其晚耶。防邊之道。重地理尤重武力試問我國之邊備何如。熟悉邊境地理者何人。臨事而。調兵遣將。鑿山開道。則主客之勢倒置矣。歷來邊境交涉。其失敗如出一轍。何爲者歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫嚴禁各屬濫押之手續]  
　　方之者固不憚諄諄矣蘇撫程中丞通飭各屬文云本撫院下車以來惟日孜孜恐民隠之不得上逹故凡一切呈禀如有關於地方利害隨時分别飭查爲思患預防之計寗信其有不敢遽置爲無際此審判廳尚未徧設各該地方牧令責無六貸宜如何實事求是於奉文以後推究案情或錄確供或取質證實則懲究虚則省釋乃近閱各處禀牘於此等札發案件含糊禀復經本撫院指明疑竇駁還復訊則輙置之高擱有延至數月不復一字者於是到案之人無端覊押拖累非淺夫禁錮爲已定罪名之一種自數月以至數年在已定罪者尚須權衡其輕重今因案覊押者本爲暫時之拘留或係被告或係質証均爲未經定罪之人故祗屬於看守所而不屬於監獄以示别於罪犯也乃罪犯禁錮則尚有期而非罪犯之覊押則幾無期揆諸新舊刑律皆所不許夫旣爲罪犯於法宜禁錮文明獄制尚須曲加調護而不使受法外之刑乃風聞江蘇各處看守所有名待質所者有名候審所者有名館歇者有名下宿處者有直名班館者一舖之費累百盈千一飯之恩朝不知暮私行出外則有費親屬探視亦有費一旦省釋則更有茶酒等費其私行嚇詐者尤時有所聞一人覊押累及全家一日覊押如待卒歲各牧令思之其何以自安而各牧令對於各覊押者則尚振振有詞也不曰案關上控須待研求即曰人證未齊未便開釋似己然果實在研求則何說之詞本撫院札發之件各牧令果秉公持平或是或非或虚或實本撫院初無成見各牧令儘可據以直陳所慮研求本屬宕詞人證終未弋獲而到案者已受以上諸苦是大負本撫院求治之初心不特長揑陷傾軋之風月爲彼黑暗之覊押多網利之路也今與各牧令約凡覊押之人爲拘留未定罪犯者而設本與罪犯有别無論人民起訴抑或上司札發到案之後有切實環保者交保否則暫行覊押大約可分爲一二被人告密或指名上控訊查尚舞證據百原告亦未到案質訊者一被人告發或扳引不能指實審訊亦無確供者此指情節較重者而言然覊押之時至多不得過一月其取保者聽過期則將控案注銷至於案内人証如同居鄰右之類此則萬無覊押之理各牧令隨到隨審審畢當堂遣回以省拖累官長能盡一分之心即小民多受一分之益固不可輕縱以巿惠亦斷不容鍜鍊以爲工並將本撫院到任以來所有札發案件已結未結有無覊押之人照上開各條辦法限文到十日内開具手摺並各該廳州縣監獄及看守所舊日情形及是否改良一併詳細開列禀候核奪此不在尋常月報之内本撫院仍當一面派查以覘治績倘仍有前項情弊定卽從嚴叅處其改良監獄看守所應如何次第進行詳訂章程尤爲新刑律施行之必要蓋縱有極文明之裁判而已定罪者處以不文明之監獄未定罪者處以更不文明之看守所變甲而不變乙於事仍屬無當應由提法司移會審判廳妥切籌擬辦理一併詳候核辦 
[湘省風聲鶴唳之一斑]  
　　豈亦所謂有備無患者歟湘省各大憲自聞廣州將軍被剌以來莫不日夜嚴防深恐殃及蓋自南洲華容滋事後僉謂係瀏醴餘匪所煽惑該處旣稍平靜難保不竄入省城加以民間謡諑四起云省城本有江湖飛賊多人並有大刀會頭目亦於近日來省相機起事甚有謂所來飛賊俱升屋踰墻毫無聲息某晚城内某道員公館果有被竊之事門未啓而銀錢服飾等物早己不翼而飛於是官界之恐懼尤較勝於民家恐廣州慘劇復開演於湘中撫院司道内署皆使人荷鎗巡防書夜不息並由撫院派委文武員弁多人手持大令督同兵勇竟夜出外巡查遇有形跡可疑之人即行拿交首縣審訊因撫院近日連接樞府及民政部密電謂據偵探隊禀稱天津革黨曾電各省同黨約四月齊集某省意圖起事務乞飭司道嚴密訪拿勿使漏網日昨楊俊卿中丞特札南路巡防隊統領張部郎其鍠以南路地近粤東現在該省匪黨聞有竄入湖南情事仰即認眞嚴防密行查訪以固邊境旋經部郎禀覆謂該處近尚安謐憲台籌畫周詳莫名欽佩惟訪查匪跡之員旣須通曉粤語又須熟習戎行請以候補知縣蔣令炤隨同赴營辦事撫院亦以蔣令在粤歷充巡海隊管帶熟習匪黨情形因即准如所請於日昨札委該員前往矣 
[勘測滇桂路線往來要電]  
　　我亦聞之屢矣告成究在何年 
雲南廣西兩省合籌之滇桂鐵路前經滇督奏准巳由郵部派羅道道國瑞賀郎中良橒分赴滇桂分勘兹將羅道與滇督會商往來要電錄左 
羅道致滇督電竊查滇省廣南以西峯巒重轉幽險難通僻 
 
 

Page 11

 
 
處萬山商務稀少於此造路得少失多倘使追蹤大道南繞開化則線又遥遠職道證以輿圖參以聞見統盤審度擬由百色走西林或西隆繞黔省興義境而過滇之羅平或平彝等處然後西向入桂如此則地勢旣稍平衍路綫亦較直捷而所經各地方物産聞亦繁盛此路貫通脉絡所有滇省東北一帶精華皆可全數吸收即彼此相形亦較優勝職道不日間先赴西林西隆一帶審看情形伏求憲台電咨黔撫憲賜檢黔省輿圖數份迅寄百色以備印證而定從違管見當否仰祈訓示祗遵職道國瑞謹禀元滇督覆羅道電元電悉廣南西界線路旣幽險難通其所經行亦少商賈貴道擬由百色走西林或西隆繞黔省興義境過滇之羅平或平彝等處西向入省規畫詳審應由酌辦連日考證輿圖參酌衆論僉謂入平彝境經曲靖府城以逹楊林較羅平遠約百里而道路平坦施工或易楊林至曲靖一叚可爲滇蜀路基礎等語似亦足備采擇黔省詳細地圖已電咨黔撫電檢數份逕寄百色矣羲敬印 
分類新聞 
政界 
[派員調查自治之標準鎭江]  
　　李前晋司馬現奉蘇撫檄委赴鎭調查自治一切進行事宜司馬業於日昨乘車蒞鎭暫駐行旌其調查方法錄左（甲）已成立自治地方一議事會議員董事會職員及鄕董鄕佐之大槪一自治公所房屋係用何種公産並其來歷（乙）未成立自治地方一籌備紳董名譽一事務所設立地方係用何種公産並其來歷一調查戸口有無困難情形一土著客民有無不能融洽情形一境内有無匪類潛伏 
[湘諮議局定期召集臨時會長沙]  
　　湘撫楊中丞前據諮議局呈以宣統三年預算行政經費一案頭緒極爲繁複擬於四月初一日召集臨時會已得本局議員三分之二贊成會期以二十日爲率等情當經楊撫核准惟以該局定章無論召集臨時或常年會議均應先一月内電知各議員以便届時到省而現在距開會之期甚爲迫促應即改爲初十爲開幕之期除電咨資政院及憲政編查館照外並於日昨劄覆該局知照 
[贛官場對預算案之惶恐江西]  
　　贛省各衙門局所學堂現因度支部及資政院覈定贛省宣統三年國家預算經費一案行文到江裁减頗鉅以致行政各費不敷之處已逹極點經馮中丞會商司道與財政監理官預備四月朔日實行傳符預算惟各處以八折减薪及裁撤者實居多數現巡警道衙門所轄巡警官長業經决定自四月朔起八折發薪以致近來官塲皆持消極主義將來新政恐難按期舉行云 
[國民禁烟分會織之詳情杭州]  
　　杭州國民禁烟分會此次由議員褚君輔成發起訂期初二日下午假座蒲塲巷速記傳習所開組織會十一府代表到者四十七人入席後公推張君傳保爲臨時議長陶君慧斧爲臨時書記議决大綱如右（一）正副會長表决俟成立大會時公同選舉（二）先舉監時幹事每府各一員當舉出杭屬梁有立嘉屬褚輔成湖屬潘澄鑑寗屬馮丙然紹屬徐維則台屬陳士幹金屬宋吉成衢屬鄭永禧嚴屬王秉融温屬王理孚處屬劉耀東十一員（三）另在各府内地添舉幹事一人以便通訊（四）凡爲會員者均負調查專責（五）大會成立臨時幹事統兼評議專責（六）會所由臨時幹事規定（七）經費先由發起籌墊（八）外務部擅准英使要求准加土稅革除牌照捐破壞禁烟大局公决電部力爭以廢約爲目的（九）擬公函致國民禁烟總會要求速飭各省一律組織分會（十）聯合内地熱心禁烟士紳令拍小影公舉代表赶海牙和平會請願禁烟當塲並擬致外部電稿文云鴉片條約萬不可續英使請加稅停捐意在破壞烟禁並乞力拒浙省國民禁烟會褚輔成等十一府代表公叩冬 
軍界 
[贛河水警拿賭釀禍紀事南昌]  
　　贛省内河巡警左軍所帶巡警砲船向在章江門外上下游一帶水面巡邏原定辦法極爲嚴密現因該軍統領崔鶴業經馮星岩中丞調往廣信府接充巡防隊右路統領事務所遺水師統領由院派委吳管帶攸濟接代適值巡警道陸觀察長佑驅逐流娼一般揚州妓女均皆雇船水面生活仍樹艷幟而水師巡警官兵人格不甚高尚更趁驅娼之際藉水師巡警名義狂嫖不休並欲起意訛詐商船忽於三月念七日夜間有臨江府茶商泊船章門正在預備竹戰適一班水警探得消息蜂擁上船紛紛拿賭有一年老者情急異常投水自盡船客衆多極爲慌亂遂將水警捆送城外巡警下一區究辦以抄搶商船逼令投水自盡爲詞該屍身次晨始行撈獲請官相騐塡格備案惟巡警道以案情重大飭一併移送審判廳按律訊辦而左軍官佐均多嫖娼以致該營空洞無人出此大禍乏人接應馮撫大爲震怒嗣經吳代統攸濟上院謁見申斥不見諭令赶辦公文呈院核辦以故近日該軍官兵異常畏罪云 
[岳防統領晋省禀商要公長沙]  
　　岳州府屬之巴陵臨湘兩縣因榖米昻貴皆紛紛禀請邑尊禁阻出境旋以兩縣奸商皆不免私行運出竟至彼此聚衆械鬥當經轉保飛報巴陵縣梁大令臨湘縣吳大令會請東路巡防隊統領袁軍門分派營兵馳往彈壓袁軍門以軍隊分駐各處不敷分布除立飭兩營前往彈壓外並於日昨來省面謁撫院請將中路巡防隊兩營開赴岳城駐紥以資鎭懾並聞此次軍門晋省尚有特别要公與撫院密談二小時之久惟關防極嚴外人無從懸揣云 
學務 
[鄂省敎育成績留蘇之紀念湖北]  
　　鄂省敎育品物成績豐富去歲運往南洋賽會得奬者十餘種旋因蘇省創辦敎育陳　館蘇撫咨准鄂督於閉會後將湖北館敎育品物一併捐送蘇省陳列在案蘇撫程雪帥特將該館圖式内容拍照小影數十張題跋數語署名於左昨已咨送來鄂由王文宗分送各學堂以作紀念 
[]  
 
[]  
 
 

Page 12

 
 
[湘省高等學堂歡迎監督長沙]  
　　湘省高等學堂監督黎君微丞 
因事告退經學司吳子修學使允准並照會前任該堂監督陳君兆戣仍行接辦聞程君先在該堂時辦理甚爲合宜故此次再行接辦各學生甚爲欣悅擬於到差之時即行開會歡迎云 
實業 
[州紳電請撥欵籌辦實業之結果廣東]  
　　張督昨札勸業道云案據羅定州德義菁莪兩公局陳炳甲黄駕鳴電禀稱近因州内水旱盜賊連年非速興實業恐難善後查本州蘇士驥同義當定案罰欵共三千八百員廣肇羅王道擬提五成移撥肇慶州内貧瘠籌辦實業苦無欵項懇請恩准飭州全數撥充伏候鈞裁等情到本督院據此查此事究係如何實情未據具報所請將前項罰欵全數撥充該州興辦實業能否照准應由廣肇羅道核明轉飭遵照具報除飭廣肇羅道遵照外合就札飭該道查照 
[僑商發明水力汽船之妙用廣州]  
　　三水謝端興幼在香港紅勘船廠學習多年復在大吕宋馬打威及亞里近裝造鐵甲艦十餘年兹新發明一種水力汽船爲泰西各國所未有不用煤力可能駕駛輕便及由水力中壓出風力該船内容置貯水櫃二個並有機關可免船身傾側之虞全以汽秤爲主腦波紋力爲輔並新發明之車輪四個通行之車輪二個爲輔本身波紋力之用如開行時先用人力將水櫃之水注滿隨將汽喉開放使水下墜車輪受壓力震盪自然活動聞四十尺之船可容坐水力三噸一小時約行八海里現擬禀請勸業道存案專利集股試辦云 
雜記 
[烟員調騐彚誌蘇州]  
　　蘇省新軍協部執法官丁憂典史孫濟川候補知縣施衍慶昭文縣典史楊爵修三員前曾吸食洋烟業經戒斷具結調所騐明由同鄕出具保結在案近日上憲風聞該三員近有復吸情事特飭調所復騐昨經禁烟公所禁制科長謝太守傳同該三員進所監騐矣 
[總董集會瑣談鎭江]  
　　鎭城自治總董吳澤民君因近年虧空頗形拮据蒙選總董後特請各紳帮忙擬按照集會法每股五百兩視交誼之深淺財力之厚薄倩各人量力帮助竭力張羅俾得周轉刻聞允許者城内茅陳曹陶各一股城外晋源莊帮一股同泰陳子英幫一股此外某蛋廠王君允至上海後幫忙十股聞吳君日内亦須赴申以期必成云 
[和尚斃命慘狀鎭江]  
　　江北海州某寺因州官勸捐學務巨欵住持僧某堅執不從致被該州牧從重笞責某僧情急於日前買舟到鎭詣金山江蘇僧敎育會伸訴求爲昭雪詎因受創甚重忽於昨日斃命該寺敎育會長隨至丹徒縣呈報請騐文大令即帶同仵作前往檢騐屬實飭令收殮一面備文至海州查詢究竟矣 
[盛傳聯姻佳話江西]  
　　郵傳部尚書盛宫保有一姪女幼無父母由宫保撫養成人日前經人說合與江西勸業道傳春官爲媳定於上月二十九日行禮成婚郵尚恃派姪公子將新婦送贛借寓開明電燈公司洋式樓房爲坤宅男家請程君時燡女家請毛君祖模執柯當二十八日女家送奩極爲闊綽所有物品聞值二萬餘元二十九日行完婚禮由傳宅備轎新婦前列執事牌匾等項共三百餘人一時頗爲熱閙 
[雜著]  
國民會進行策略（續） 
甲尚武主策 
每省設一團練學校各城鄕鎭分設一團練學校以爲民兵之基 
理由。團練一事。爲國家美備之制。顧歷年旣久。廢弛莫舉。今若驟舉團練。必有數弊。不可不先爲考究者。 
一奉行故事等諸舊日保甲 
二一時風起不諳辦理之法不求永久 
之道半途潰折勞民傷財且碍及他處團練前途 
三武風驟興人皆競起致失正業四敎者訓馭無方學者淺嘗自得激爲　動排外 
五甚者劣紳濫竽假公濟私耗創地方經費 
六即以上數弊皆免而各省城鄕不盡舉辦東練一團西立一校四五年後全國地方恐尚不及半仍無濟於振武救亡 
七即全國各城鄕一致興辦面訓練各歧程度懸殊以自禦盜賊或有餘以當外宼强敵則不足仍未全收其效惟以團練之。用寓之以學校之法。自省。以至城鄕。系統有歸。身臂俱使。不三數年。隠然成。一大强國。而上數者之弊皆免矣。 
或謂民問自立校練兵。恐政府不許。其事警告書中。論之已詳。然有一至簡至切之語。爲吾國民告曰。吾國非立憲之時乎。其事非救亡之要乎。蒸蒸者民。有天賦之權理。堂堂者人。有自衛生命財産之義務。何至畏縮掣顧。效妾婦態。吾每痛恨近日民氣。遠不及前數年。欲舉一事。欲發一論。輒曰畏政府畏政府。浸以成習。勢必至　一事不辦。一言不發。以底於亡。更何論立憲哉。今日之事。惴惴而生也。不如其死。苟政府不許。合各省議員。去就爭之。各省大紳。婉切動之。各省人民。　巿拒租以救。之亦未見政府敢。出其數。年前之故。智悍然不顧。興獄。搆禍也。夫團。練縱不爲。救亡計。亦爲。吾界累。代民。間自。衛之制。矧又。假學校而整齊節。制之。政府安。得曰。吾寗。贈之外人。而必不令民自衛。但恐吾國民自猥自賤。不自力圖之耳。（未完） 
說苑 
[王孫秘事]  
龔定庵詞。有瑶台第一層一闋。詠某王孫事。某侍衛爲之序詞旨凄豔似六朝小說序云。某王孫者家城中。珠規玉炬。不苟言笑。某氏女。亦貴家也。解詞翰以中表相見。綦相慕重。杏兒者女侍婢也。語其主曰王孫所謂都爾敦風古。阿思哈發都。都爾敦風古者。清語言。風骨殊。異阿思。哈發都者。言聰明絕特也。言之再三。女不應。然裨宇。閒固心許之矣。未幾王孫。　家難。女家薄之。求昏。拒不許。兩家兒女。皆病一夕天大。雪杏私。召王孫。王孫衣雲鼠裘。至杏曰矣爲脫裘徑擁之女帳中。女方寢。驚寤。申禮防。自持王孫曰來省病耳。吾亦。不敢爲。非禮。也杏但聞絮語逹旦聲。晨送之去。王孫以。頳　巾納女枕畔。女不知也。嗣是不復。相見。旬餘。王孫夢女執巾。問曰此。君物耶。曰然寤而女訃至。知杏兒已取。巾佐歛矣。王孫尋亦鬱。鬱卒。此嘉慶丙寅丁卯閒事。越辛未予序之如此。而乞浙龔君爲詞以傳之。其詞云。無分同生偏。共死。天長恨較長。風災不到。月明難曉。雲誓天旁。偶然淪謫處。感俊語小玉聰狂。人間世。便居然願作。薄命鴛鴦。幽香。蘭言半枕。歡期抵過八千塲。今生巳矣。玉釵鬟缷。翠釧肌涼。賴紅巾入夢。夢說别有仙鄕。渺何方。向瓊樓翠宇。萬古攜將。 
子謂此事頗可傳。如有曹雪。芹其人者。取此事。演爲平話。而以。乾嘉兩。朝八十五年朝野。秘事。緯之。其聲價不在。石頭記下。 
 [ 
 
 

Page 13

 
 
[ 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽痿神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昻貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世盖本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悞犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟請留心假冐須認明藥紙包上有驥雲氏肖像五開間門面方是的眞每兩實洋二元每料一斤收工本洋念八元雙料治老年久痿每盒五元○遷設上海○盆湯衖過絲業會館寗波路口五開間門面　瓣香廬總發行所驥雲氏啓製藥所仍在北京路根德里内照常交易外埠來信須寫明寗波路第一百十五號批發格外克已如無消路包可退還 
[青春不老]  
天下同病者鑒○囊承厚惠頒來彭壽堂如意丸酒兩種欣領况味頗覺精神驟長日漸增加泛應各項層疊不疲花天酒地之塲豪情勝概其樂靡窮俯仰自用是恃歡爲珍寳恆向上海抛球場南首河南路廣東彭壽堂絡續購取以爲家常應用之需老妻穉姬令服該堂鷄血滕夢熊丹由此爕陰理陽太和保合生機暢達萌牙日繁首尾將及三年而各房弄璋弄瓦纒綿不絶今復有懷六甲者數人他日門楣之盛竟於閣下所贈丸酒發之然則有該堂丸酒天下必無孤苦零丁致膝下無兒之歎矣閣下論之當復以爲何如雖然藥力固極其妙而老夫轉厭其煩呼笑歌啼接應不暇紅情綠意將有爲是而致淡者閣下其誚我寡情否耶惟念置此身於世界豈可令其痿弱不可堪狀如病夫欲振一刻之精神而不得僕信該堂丸酒實爲補身第一聖品故仍不忍舍置依然吞丸飮酒無稍間斷年近五旬而齒不落髮不斑者皆此丸酒力也　省欽同硯兄雅鑒　弟懋源拜上 
[戒烟諸君注意湏知槍上戒烟膏]  
本藥房得諸大名醫秘方修合美髯衞生槍上戒烟膏發行以來全球馳名如紳商各界被受烟累據云多方採服僅是代癮不能戒除惟本藥房槍上戒烟膏竟照是法服戒實有仙機之妙按八卦神數之推類一届六十四天儘可離槍絶此烟念如戒後復吃者祇因不握烟槍心癮難除久年老癮烟漬癮蟲勢必充滿臟腑致癮發時坐臥不安於臟腑呼吸之時癮蟲之口向上受接烟味癮過後倦伏腸胃如吃烟人即此神清氣爽操作舒服興高采烈此皆癮蟲之爲患是膏有殺蟲絶癮之能力斷無復吃之思想獨用此膏亦可法泡進斗呼吸與烟無異眞所神仙莫識其妙如有毒質天神共鑒服法另詳仿單大盒一元　起碼五錢大洋五角　批發代售定價克已開設上洋盆湯弄北新街即無錫路金業公所對面文政玉記藥局謹啓 
[京都天寳齋毒門聖藥經騐良方除病妥速花栁無憂]  
京都天寳齋藥房○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用眞正犀黄珠粉血珀極品上藥泡製煉成專治男女楊梅結毒横痃下疳小便皮破腫爛一切毒門無論初久起染包可限日痊愈如請醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春復發四肢酸痛甚則鼻塌髮秃紅班起點皆緣毒藴經絡且必染妻絶子其害非淺餘毒未凈其害不休此賣藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒絶盡凡極重極危之症服藥一料立可全愈價雖略貴而效足值當可掃盡骨内一切毒氣且能生育無害屢試屢驗必發必中輕者五天重者旬日除根如用倒提丸輕粉升藥雷殛火梵凡有染此毒者雖諸醫束手危險萬分請嘗試之方知本藥房方眞藥靈之功　每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節即搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元鋪在上海二馬路中市西鼎新里石庫門内便是遠埠託郵政局購寄信局作弊難靠 
[泰昌滿衣提莊遷移石路設櫃擇念八開張]  
本莊向在法界永康里自印當貨專做批發已歷有年今遷石路三馬路石庫門面内莊仍做批發櫃上平價發售先行交易以來凡蒙紳商各界賜顧無不咸稱克已今擇本月廿八日開張每兩大洋一元絲毫無讓貨價不合退貨還洋精製男女特别新衣貨選精良花色美備兼辦海陸軍服此佈 
[脫離苦海]  
僕患痔瘡之症已四月於兹矣延醫服藥其患不休呼號牀褥如陷九幽地獄不但坐臥轉側痛楚難忍且廢時失業損失許多利益天下悲慘之境莫此爲甚今購　上海望平街大隆藥房三十六種斷根丹及除痔蘇格萊花内服外治僅閱三日其病果然全愈如此靈速之藥世所罕見眞令人每飯不忘者矣　滬西靜安寺路黄鶴笙拜上 
[遺失莊票]  
今遺失宏大莊票一紙第八千六百五十四號四月初五期銀三百十七兩另四分巳向該莊止付望　中外各寳號切勿收用特此登申新二報聲明　　　豫昌祥記告白 
[一補有十年之功]  
廣東彭壽堂始創參茸芝术海狗腎補血生精如意丸功效說此丸純是精液煉成故丸小力大服少勝多一補有十年之功○郵票不收 
今天下補劑多矣怪誕離奇不可究結惟此丸乃本堂獨創奇方純採山海生物腦髓精血及各種强身壯體補料用特别新法泡製以化學提其精液煉成合天下滋補各藥均無如此丸之製精補妙者故力大效速每次只服一粒足抵無數補品與市上冐名仿售每服多至數錢者眞有天淵之别用以補益全體其功不可思議雖極虚極弱之人試服旬日頓覺神完氣足變爲勇健强壯之鐵漢若少年服之則精血愈充腎氣愈壯五臟百脉無積弱之患豈特健陽廣嗣而已哉五十年來治愈陽痿虚損各症不可勝數如不見信請試確實功效方知不謬耳凡人色慾過度每患陽痿不舉精稀易洩舉不堅久洩而不射等症一服此丸則精水濃温所生子嗣個個强健其效一凡腎氣虧損之人每致遺精淋濁夜溺頻多等症一服此丸不特腎關煖健保不夜洩且步遠數十里不覺氣緊其效二又先天不足之人面色必黄肌肉必瘦但服此丸七日面色必轉紅潤肌肉必加重數斤其效三又如衰老之人每患耳聾目花行動艱難一服此丸則耳爲之聰目爲之明毫無龍鍾態狀其效四更有最明之確證凡血枯精竭老年白髮之人但能連服一月則精血充足鬚髮漸變黑色其效五他如婦女久患白帶經水或淡或黄甚或乾血成癆一服此丸則經水變紅諸患立愈常服則按月調匀生育繁盛其效六是皆最確最實之功效萬無一失是丸專增人身之精血以滋養臟腑臟腑健旺故能助筋發力壯全體腦氣種種奇妙誠非尋常補劑可及凡服别項補藥不效者一服此丸血液驟足精神頓旺若能常服不斷可保永無疾病增壽數紀專治命門火衰色傷陽痿自汗盜汗骨蒸潮熱心煩頭眩耳鳴目花下元虚冷精薄如水腰酸腿軟夜不安精無夢亦遺口乾舌燥虚咳嗽紅脾運不健小便短促大解艱澀脚重作腫面黄色浮肚腹膨脹癱瘓麻木等症無不立愈每瓶二元每料念瓶三十六元大瓶加倍單料减半另外有參茸芝术寐海狗精如意酒並服補益尤峻大瓶四元小瓶二元雙料加倍功力更速外貼煖腎固精膏尤妙每對二元四角眞正海狗腎每條十元　上海抛球塲南首彭壽堂啓 
[上海華安人壽總公司催繳保費廣告]  
總公司開辦以來章程改良利益優厚非特南洋羣島所歡迎即各内地生意推廣日見發達兹告惠保諸君至期未繳保費請速賜寄本總公司如逾限日久必得又須醫生重復驗體如體質合格方可開復重保故逾限久諸多週折如内地諸君照期巳繳各分公司或經手人尚祈信致本總公司詢明有否收到以防各處遲匯最好莫若直寄總公司自爲更妥併請來信詳明住處及門牌號數俾可復信至第二三年及以後之保費尤關緊要務請注意本公司在黄浦灘六號 
[民政部化騐註册驗消烟積戒煙隂陽天罡丹]  
此丹售世二十餘年專戒洋烟毒性外驗立消衣服手指老烟積内能掃清臟腑烟虫痰垢服戒十餘日試烟呼嘔嗆嗅烟氣臭兼治無癮男女痰喘濁帶瀉痢肝胃諸症雖高年戒烟照常辦事保無他患奈奸徒私造僞藥在各埠害人諸君購丹須照仿刻驗丹眞僞三法當面試驗陽丹調和烟内臭舌無味受潮水不生霉是眞總局蘇州顏家巷上海小東門内振大昌廣東濠畔街恆益寗波餘和祥逺埠欲經售來信批發周金釗掃烟堂啓]  
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[俄國陸軍部大臣赴東]  
　　初二日倫敦電云據聖彼德堡電稱俄國陸軍部大臣蘇夐里洛夫將軍己起程前往遠東按該將軍赴西比利亞巡查之後尚須赴海參威一行 
[英員病故]  
　　初二日倫敦電云前充駐廣州領事之曼斯飛爾特君業巳病故 
[俄國對於防疫之蜚語]  
　　初二日倫敦電云據聖彼德堡電稱兹接奉天來電謂萬國防疫大會各國代表正欲討論重要問題卽被中國醫生出而反對 
譯者按中國醫生對於防疫一事固己深感各國之熱心贊助今之有所反對者必其所謂重要問題有不利中國之處耳 
[德太子將游俄京]  
　　初二日倫敦電云德國皇太子將於西五月中旬往謁俄皇太子妃仍同行初一日栢林電云俄皇曾請德國皇太子於游歷遠東後回國之時過俄稍往若干日詎意太子中道罷游故今决意偕妃於西五月間赴俄以踐曩約並將代傳德皇賀俄皇生辰之祝詞云 
[摩洛哥軍事近報]  
　　初一日倫敦電云巴黎電稱外務部大臣克魯宓君宣稱據最近消息白納芒將軍所統之馬哈拉軍完全無恙現離番士城約十二英里外間所傳白納芒將軍業已遇害之說殊不足信卡薩白郎卡縱隊併日進發已抵離番士城五十英里之某處 
同日柏林電云西班牙政府如見法國占據拉巴脫則擬占據摩洛哥之拉拉墟法國政府巳切實申明法國擬以薩萊爲拒敵番士之行軍根據地並非拉巴脫云（按薩萊非通商口岸）初二日倫敦電云據湯其愛爾電稱白納芒將軍已統率馬哈拉大軍於西四月二十六號行抵番士城 
[越南總督將任外交官]  
　　初一日柏林電云越南總督克洛皮開斯基君告假回國寓於巴黎聞不復回原任將改充外交官云 
[英國新式巡洋艦下水]  
　　初二日倫敦電云英國超等奪雷諾脫式巡洋戰艦泊林賽司勞葉爾號已在排茄港下水該艦載重二萬三千三百六十噸裝有十三寸半口徑大砲十二尊 
[運載鐵路材料船觸礁]  
　　初二日東京電云英國汽船印佛萊斯克裝載鐵路碼頭材料二千噸由鈕約開往日本在斐洲瑪才姆畢克觸礁該船之失事使日本於恢復鐵路交通之舉大受影響 
[汽車速力不及飛船]  
　　初二日東京電云馬爾斯君在東京附近乘復葉飛船駛於空中汽車均不能追及之（以上譯字林報） 
本埠新聞 
[外務部札滬道文]  
　　新訂禁運嗎啡章程爲札飭事照得各屬每有奸商在外洋訂購嗎啡私運進口意圖漁利販賣查嗎啡一物私運來華本係有干例禁應行文各省查辦業由本部於西歷一千九百十一年四月十三號即華歷本年三月十五日起一律禁限。來華時卽新訂嚴查章程除照會各國公使及稅務處飭遵並移行外合亟札飭該道卽便遵章辦理勿違此札計抄章程 
一自一千九百十一年四月十三號即華歷本年三月十五日起凡有華洋各人一槪禁止在中國製造嗎啡及剌嗎啡藥針等器具除領有執照之外國葳生及外國藥舖准照以後所列辦法將嗎啡並剌嗎啡各等器具運入中國外其餘華洋各人一槪禁止輸運進口 
二凡領有執照之外國醫生欲將嗎啡及剌嗎啡各等器具輸運進口應在本國領事署具立切結聲明欲運若干估值若干從何處來用何法起運即如由某輪船或鐵路或郵政局運進並保此藥及器具專爲療病之用或該醫生自行施用或爲某醫院專用即禀該管領事務將此項切結抄送經過海關存查由貨主照章報請海關完稅發給放行憑照准其起岸 
三凡有以上兩條將嗎啡及剌嗎啡之各等器具輸運進口後或用或賣不遵所立之切結辦理責任海關隨時查察 
四凡有嗎啡及剌嗎啡各等器具未領海關發給之憑照擅行起岸者著海關將貨充公 
五凡有嗎啡及剌嗎啡各等器具照以上所列之章程輸運進口卽照值百抽五徴稅 
六凡有於一千九百十一年四月十三號即華歷本年三月十五日以前在外國已經起運赴中國之嗎啡以及剌嗎啡各等器具可准於一千九百十一年四月十三號即華歷本年三月十五日以後運進中國責任各海關隨案核其程途遠近酌定期限期内仍准照舊章起岸惟起岸之嗎啡須照新改章程納稅不在减少之例所有需用之切結應由貨主報請經過海關發給憑照以便運行 
[外部亦知自保主權耶]  
　　躬自薄同而厚責於人 
外務部電致滬道略謂各屬地方官辦理交涉要案大都敷衍了事凡有地畝租與洋商至有割讓等事之時則尤種種失敗不一而足 
[]  
 
 

Page 19

 
 
嗣後遇有洋商侵佔華界之案自應切實禁阻無論租借割讓以及沿邊交界各地如果未援原定界址而有含混侵佔之事均須責任該管地方官就近照會領事據約爭辯以保主權所有查繪地圖仍着該道於每年春秋兩季送呈本部以便查核 
[中美合組大報社]  
　　是　球學生會之能力也 
近有美國文人米辣君在滬組織一大報館期與字林西報頡頏鬥勝並與上海寰球學生會聯合進行體面華人入股甚衆所集資本現在己有十萬兩前出使美國大臣伍廷芳及滬寗鐵路總辦鍾文耀聞亦均有股份云 
[敎育聯合會第三日開會紀略]  
　　初三日下午二時各省敎育總會聯合會繼續開會議决章程十三條主席沈信卿君按照議事秩序請各代表報告各本會歷年辦事槪要廣西代表龔惠仁君江西代表梁曉村君安徽代表吳季白君先後報告各本會成立年月及歷年辦事之狀况迨三君報告畢時巳六時遂宣告休會初四日下午二時仍接續開會 
[查封陳逸卿戴嘉寳私産]  
　　竊恐陳戴二人之酬勞不止一成 
正元謙餘兆康三錢莊曾於去年同時倒欠華洋各商鉅欵雖經滬道飭廨將陳逸卿戴嘉寳等提案押追迄無眉目兹由寳讞員與專理倒欠案之關烱之太守一再磋商以此案應以查封陳等私産爲第一要義如果有人代爲藏匿首先呈報或知藏匿處所報請查明發封者將來變價若干自當提出一成以酬其勞如仍代匿不報查出併究除據情禀詳滬道核示外昨己出示曉諭矣 
[暹羅嗣君過滬]  
　　暹羅嗣君闢森洛克公爵奉國君之命赴英申賀英皇加冕於星期六日道出滬上在禮查旅館稍住旋於晚間搭船赴漢擬赴北京一游俟往日本小游後再由北京取道西比利亞前赴英倫 
[亞西亞輪船觸礁餘聞]  
　　本埠花旗輪船經理人於星期六日接 
[四誌王竹卿與暗殺案之關係]  
　　匯四捕房包探楊掌生查獲身帶槍彈之匪徒王竹卿徐應長（卽李應祥）兩名詢知王與金琴孫暗殺一安似有關係禀奉公共公廨中西官將王之二房東捉老鼠阿香之姘婦阿玉（即陳李氏）移提到廨收押候究在案昨由楊探將關於是案之見證趙安祥陳阿標徐阿六等一併解案請爲訊究經孫襄讞會商英康副領事判將一干人證還押候禮拜五午後二時半開特别公堂研鞫 
[山東會館對於同鄕之冷觀]  
　　金琴孫遇仇被害案内之嫌疑犯山東人王三迭經縣廨訊無確供釋出後因無川資回籍在虹口某小客棧内吞烟圖盡復經捕房將王拘送公堂訊明奉判派差送請山東會館安插去後嗣因該會館不允收納僅給川資洋一元着令自行回籍爰由原差將王帶回昨又解廨請示經孫襄廨商之英領着即加給洋一元開釋論令自謀生計 
[男女混雜之賭博]  
　　過犯王阿根王慶前晚糾合賭徒李阿滿陳張貴鄭阿連梁阿玉干添好陳阿生歐得全陳阿三及婦人陳程氏等在虹口源昌路八十三號屋内聚賭抽頭被捕房偵悉卽飭中西包探前往將各人一併拘獲昨解公堂訊明判王阿根先行枷示三天再押西牢九月王慶押一月期滿均逐出租界餘人各押兩天賭具銷燬 
[地保賄縱逃婦四誌]  
　　滬西金司徒廟附近二十七圖地保徐蘭亭之夥徐連生因得賄縱放榮惠春之逃妻黄氏被榮控奉南巿裁判所派差協探將連生拘解公共公堂判交來差帶回訊辦在案昨又由捕房將榮妻黄氏及姘夫朱金華一併解送公堂經德襄讞會同英翰副領事略訊一過亦即交差帶回歸案訊辦 
[是誠不近人情]  
　　浦東三林塘董事湯學釗即藴齋前因硬佔王燠地基由縣斷令按照時價如數給還嗣湯又具禀擬照舊價付給經田大令批斥不准在案兹悉王燠昨又投縣禀稱商人所置之地被該劣董佔去二分四釐六毫前奉堂訊以湯身爲地方董事不應爲富不仁鵲巢鳩佔斷令照時值價銀一千二百三十兩給還了案蓋憲台體念成功不廢之意已屬格外通融乃猶不感悟仍欲顯出劣董硬佔手叚僅僅允給四十年前極賤之地價殊屬不近人情爲再陳求提訊當堂斷給以儆刁狡云云聞田大令已准如所請矣 
[鄕自治分所選舉董事]  
　　西南鄕漕河涇梅家弄鄕自治分所選舉總協董一事因各議員互訐吃烟分别調騐以致遲未舉行昨日始行投票到者甚多當選人如下總董梅蕚鄕佐史恩及議董唐祖瀛協董張秀峯 
[商團聯合會收捐報告]  
　　全國商團聯合會承海内同胞傾囊資助屢紀前報兹將近日所收捐欵錄下甘肅高等學堂畢業生孟智深楊鴻仙捐洋二元浦東中學堂監學錢劍秋捐洋五元又學生錢昌裔捐洋二元王根盛菁王𤇺龔源灝沈德培孫吉祿盛華徐日堃各捐一元錢惟乾捐洋六角 
[廣志學校之發逹]  
　　公立廣志兩等小學校爲南海吳研人徴君創立造就粤人子弟夙著效騐校董慮君偉昌歲助私財至千金以上熱心毅力鄕人敬佩吳君逝世後即被舉爲該校校長敎務長杜君眉叔管敎均極認眞校務日見發逹頃因生徒衆多由同德里遷居愛爾近路均益里校舍尤爲寛敞適宜並聞視學員吳君亮欽報告樊學使奉批奬以成績華美改筆亦甚注意規則嚴整云 
[西商賽馬初誌]  
　　昨爲旅滬西商春季賽馬之第一日計賽十次第一次二十馬强生代怡和洋行勝黑衣黑帽黄馬第二次十三馬利逹代新裕泰勝白衣藍帽白馬第三次十九馬祥茂小白格爾代潑來勝粉紅衣帽黄馬第四次十馬利逹代新裕泰勝白衣藍帽灰色馬 
[]  
 
 

Page 20

 
 
第五次十七馬克來特代老裕泰客人勝紅衣黑帽花馬第六次十九馬西人羅代華底洋人勝黄衣藍帽黄馬第七次十馬匯利代麥邊洋行勝白衣藍帽白馬第八次八馬大搿立司代小庫子勝紅衣黑帽黄馬第九次十馬祥茂小白格爾代潑來勝粉紅衣帽白馬第十次十三馬祥茂小白格爾代麥搿利搿勝紅衣黑帽黄馬 
[房客請减房租]  
　　南巿老馬路德明里一帶房屋係寗波戴姓之産昨由租戸源盛等號公函房主略云號商等租借寳房歷有年所從未向尊處商减房金但歷來營業雖難尚可勉强敷衍乃自去秋以來巿面恐慌百業凋弊故於去冬曾向貴經租帳房請代商减現在已隔數月未减分文用敢專函台端懇求减讓不勝切禱 
[男伶調戲女伶]  
　　湖北路大富貴髦兒戲園女伶江汝金控男伶趙雲飛陸德喜鮑小休到園觀劇任意調笑昨由捕房將趙等三伶傳至公共公廨訊明屬實判各罰洋五元充公 
[城内]  
大閙浴堂○薙髮匠張永祥昨至新北門内福佑路五鳳池浴堂内浴身嗣忽失去單袴一條向值堂人王雙喜查問不服反被揪扭並由司帳田竹堂等多人帮同毆傷旋由旁人代喚崗巡進内將田王二人及受傷之張永祥拘解東二區送至一路警局轉解到縣即奉襄讞承明府升訊張供訴前情請爲究辦田王同供並不行兇明府謂傷痕具在何得抵賴田王又供張坐在廂房内應由值廂房之堂倌小才子經管即被毆打亦由小才子及浴客等動手小的等實未肆毆明府飭仵驗得張受傷頗重着即送請上海醫院醫治田王二人押候補提小才子及帮兇人等到案併究 
變産還償○施王氏在縣控告瞿紹裘將虹橋南首小白栅口房屋抵借洋六百元久催不贖奉准飭提去後旋又有沈永壽投案附控謂瞿已將此項房屋向伊抵去洋三百元延不理贖業奉提集訊斷將瞿交保限贖在案詎瞿抗不遵諭昨又提訊瞿將該屋方單繳案求請斷結沈永壽供此屋出抵兩姓難以分執求飭備價回贖施王氏因事未到判瞿交差將單持出臠樝分還限五天理楚如違比追 
騷擾已久○著名流氓吳阿新昨日約同五六人至西門内某飯店大嚼而去不名一錢該店某甲不允吳將手中所提之畫眉鳥籠作抵甲仍不允吳即動蠻嗣由崗巡帶至西四區經喬副巡官訊知吳等均係著名流氓曾經前局員訪拿未獲著即移送一區請爲重辦 
道批四則○寗犖之禀批李成顒鍋莊與該商等定貨交易旣歷由李輝東經手出信所有結欠貨欵自應惟李是問據稱李輝東此次來申屬討屬推情殊不合但該欠欵除扣還外僅祇一千一百三十餘兩應念彼此交往有年再行以理向索倘仍推諉即行各檢原信連同帳據逕赴日本總領事署禀請傳案追理可也着即知照　堃禀批此案前據該縣詳復業已批飭催理在案現又據該商具禀前情究竟所控匿契一節是否情實以及哈培基控追欠欵應歸何人清還詹綬庭有無串通情獘仰上海縣再予傳集一干人証逐一研究明確秉公斷結具報毋任訟延切切抄黏併發張金華禀批前禀批廨傳集澈究迄未復到現據該民具禀前情仰會審官寳令再行切商德領事飭傳集訊究斷以昭公允而免寃抑仍將商辦情形具復核奪毋延順利等禀批此案現又奉農工商部札行轉行該廨遵辦據禀前情仰會審官寳令速遵前後札飭辦理毋再寛延 
道轅記事○署理南洋巡洋艦隊統領揚勇巴圖魯吳應科補用知府陳昌年署理崑山縣知縣孫慶候補府照磨汪自立昨均到道拜會禀見 
[南巿]  
偷竊龍頭○内地自來水公司查得南巿各弄内所裝之自來水龍頭時常被人私行竊去昨特函致裁判所即由裁判員移請警務處撥派長警嚴密查察並移西南兩區一體照辦 
無根之言○前晚九點餘鐘城内居民喧傳南巿新舞台戲館隔璧某店舖失愼竟將警笛狂吹告警迨由救火會　車往救則毫無蹤影云 
船戸爭鬥○王家碼頭駁船戸朱丫頭近與萬聚碼頭同業人陳金海陳毛郎等爭奪三泰荳米行裝運貨物各紏多人互相格鬥昨由裁判所提訊由行夥羅觀成即虎卿及該碼頭夫頭陸佛林總管帮朱坤投質供明向由朱丫頭承裝現忽更改小的等曾經勸過質之朱丫頭周阿二等十二人所供相同湯裁判以朱不應紏衆滋閙着罰洋六角然後併交朱坤帶出妥爲理處禀復察奪 
馬夫肇禍○前晚八點餘鐘桂記馬車行車馬車載客至新舞台前下車後馬忽驚躍狂奔該馬夫不能控制致將大生紗廠司帳周玉笥及五十六號巡士李鴻瑞先後撞倒車輪均從腰間碾過受傷甚重幸由巡長等帮同扣住將馬夫俞正定連同受傷人解至裁判所昨經湯裁判研訊因李巡士已送醫院醫治未能投質判留候查明該巡士傷勢如何再行核奪 
私賣貨物○法租界洋行街及南巿各處之糠北貨業鼎裕生大同茂等二十六戸昨均派人至裁判所控稱曾由羅潤之介紹與嘉興義昌號客黄荔卿李敬益往來購貨去年被欠銀四千五百二十兩避不出理現經查知被黄串同船戸郁少卿王祥生等三船於中途將貨變賣以致義昌號無貨可收今已將諉判郁扭案謂爲追究訊之郁供詞推交保限三天尋交黄李二人來案訊奪　交埠頭看管 
油價漸鬆○新記船號祝履祥萬年順及鎭康號之胡福興朱興發和長春等各沙船於今春由滬裝布至牛莊換裝黄荳荳油荳餅等貨前昨兩日均已駛回用小輪拖帶進口尚有全帮船亦陸續可到故昨日荳油巿價已跌落銀一兩之譜聞將來尚可逐步鬆動云 
[閘北]  
縣令相屍○柴販顧雲卿在夏家弄沈小和家售柴喘病復發猝然斃命已記昨報前日下午上海縣田大令帶同刑仵書投人等蒞塲相驗先由地主沈小和鄰証蔣正福錢阿福等禀明情由旋據仵作喝報委係病死並無别故查無屍屬在滬飭保報堂收殮發壇候領 
木匠行竊○木匠徐掌全徐關關日前在西街王姚氏家修理房屋乘間在該氏房内竊取金戒銀洋二百餘元迨氏覺察徐等已不知去向氏即投報四路分局請緝　將二徐緝獲經蕭正巡官提案質訊二徐狡不承認判分别收押查明再核 
押追衣服○高四忠至四路分局控告方老三於去年代弟爲媒已謝洋十四元復被借去衣服三件屢討不還等情昨經蕭正巡官集訊一過判方押追 
勒遷菜攤○新閘橋堍各菜攤污穢道路阻碍交通屢由四路分局諭飭遷入菜塲或附近弄内抗不遵辦昨又由蕭正巡官諭飭當番各長警傳諭各販戸勒令遷移如違准即拘局分别懲罰 
[英租界]  
難免寃誣○盜黨吳毛毛因夥刦江陰夏昌繭行主夏鑄及震澤縣境余季氏家衣飾各贓逃匿虹口被美捕房包探查獲解奉公堂訊供收　在案昨日復由捕房將吳解廨復訊仍無確供判押候分别函詢江陰震澤兩縣俟復到再核 
情節離奇○新閘居民陳增祥前晚酒醉自持菜刀砍傷反投捕房控被妻弟戳傷富經捕頭飭將陳車送仁濟醫院醫治昨奉公堂傳訊據陳妻吳氏偕見証沈金奎等上堂証明陳醉後用刀自砍受傷情形中西官以陳尚在醫院着各退去候傷愈再核 
原是母女○租界居民傳得睡　妻周氏 
 
 

Page 21

 
 
被周王氏誘匿南匯縣境由傳控奉該縣賴大令訊明因傳不愿領回即派差役將兩氏送廨請爲發落昨由官媒將氏解奉中西官訊明周王氏係傳妻之生母判仍一併押候傳利生到案訊奉 
不理墊欵○李性生因不理竺景生墊銀被控昨由公廨傳案判令交差候晚堂訊理探夥欺詐○探夥王小弟向吳陳氏以代尋逃媳爲由騙洋兩元兹破該氏控奉捕房於昨日解送公堂訊明判王押七天示儆 
揑詞誣控○翁王氏欠趙袁氏洋十三元不還向緊口角王氏反投捕房控被袁氏拐賣昨由捕房將兩氏解廨訊明中西官以翁王氏不應誣控着押女所七天袁氏開釋 
混用銅洋○金京生向趙寳田混用銅洋當被察出扭入捕房並在金身畔抄出僞洋七元於昨日解送公堂訊明判金押一月僞洋銷燬 
屢戒不悛○葉才生控六次過犯陶和尚和竊衣物昨由捕房將陶拘解公堂訊明判押西牢一年期滿再行逐出 
小孩迷路○男孩章茂忠任炳生女孩王小紅均因不辨路徑由捕送留公廨昨晨傳案盤詰章防供年十二歲原籍江西流落在滬任孩供年十歲家居新閘附近王女供年十歲住居西門判章孩送江西會館安揷任孩交其外祖母李任氏領回王女送棲流所留養候核 
貧不欲生○粤人歐陽子健在天潼路吞烟圖盡由捕查見帶入捕房醫愈昨送公堂　訊據供因失業無聊所致判送廣肇公所安插 
償還醫費○塌車夫史栢生因拖車不愼將龔阿五之足骨撞傷被捕拘獲昨解公堂請究判史給原告醫費洋五元再押三天 
流氓拆梢○張愼卿控陸毛毛拆捐洋六元昨由撞房解廨經中西官訊明判陸押一月示儆 
人証未齊○住居青浦路之日本人大活控孫阿福周春生串竊值洋六十八元之衣物昨由捕房將孫周二人拘解公堂請究判押候提齊人証由訊 
查究起火○前日傍晚新閘路太平坊里内第一千一百二十九號空屋與毗連之一千一百二十八號康允南家披屋内同時火發即經救火會赶往澆息未肇巨灾事後捕房恐有别情即飭中西包探前往查勘 
燈彩煇煌○南京路二十三號門牌雙龍洋行專售寳石眼鏡時計等物開設以來頗爲中外紳商所信任昨爲該行二十五年周年之期故特懸燈結彩以爲紀念中西賀客亦車馬盈門云 
[美租界]  
因何起釁○住居漢璧禮路磨坊橋三百零一號之陳張氏昨投捕房報稱丈夫陳阿二前晚被王福生紏集多人蜂擁來家毆傷甚重請爲查辦捕頭准之 
尋獲逃妻○陳阿龍之妻朱氏日前背夫私逃昨由陳在愛爾考克路尋見扭控捕房捕頭諭陳領回管束 
車夫逞兇○住居西華得路二十六號之陶阿榮昨投捕房控被小車夫阿七紏衆肆毆致傷手臂捕頭諭送同仁醫院療治再核男女無恥○蕩婦袁阿鳳昨與姘夫陳阿亭在途互毆扭控捕房經捕頭詢知因拆姘起釁男女均屬無恥一併斥退 
流氓兇横○鄧永樓昨報捕房稱被流氓張阿庭紏同多人挾嫌尋釁蜂毆受傷捕頭諭令退去聽候查辦 
[法租界]  
欺騙小孩○徐錫堂投廨控稱小的在田工作家中祇有六歲男孩一口詎有收買紙錠灰之姚金華張三和二人來家將所儲錠灰三斤取去給予小孩銅元三枚實屬有意欺騙是以報捕拘案請爲究辦訊之張等同供一時貪小求恩寛宥判將錠灰銅元各自收回當堂開釋 
事不干已○某號安南捕前日拘解人犯至捕房行經陳三元所擺之膏藥攤前陳即上前干涉硬欲經放該捕斥其多事　又挺捕並將板櫈擊傷該捕頭額旋被送捕解廨請辦聶司馬以陳不應插身多事判押捕房一月示儆 
懲辦竊賊○天主堂昨遣王蘭生投廨控稱俞羅生行竊堂中舖蓋蚊帳及窓帘布等物報由包探緝獲連同收贓之周桂生一併解案請究堂經聶司馬查得俞係過犯未便輕恕判枷號一月押半年周罰洋兩元充公故態復萌○菜巿街老虎灶主邵阿根屢次犯賭經公堂懲罰有案兹又故態復萌由捕查知傳解公廨請究聶司馬以邵不知悛改到罰洋五元充公 
包探獲賊○積竊陸雲生已由英公堂騙逐出境兹又匿跡法界行竊陳桂初家衣物由探查獲解廨請辦判枷一月押二月期滿逐出界外 
海上閒談 
昨日西商賽馬。天氣晴朗。寒燠適宜。誠及時行樂之日也。但吾中國則警耗頻傳。邊烽四起。有心人方憂勞之不暇。安有心緒。 
以樂人之樂耶。然而跑馬場以外之圍而觀者。仍人頭鑽聚。擁擠不堪。泥城橋胡家宅一帶之紥彩馬車。亦仍興高彩烈。不亞曩昔。其殆以他人之酒杯澆自己之塊壘耶。何懵懵之至於斯也。 
我聞上海人之所謂表表者。男則蕩析家産不知惜。女則喪失名節不知羞。以個人之身家。且不能自保。又安望其有愛國心哉。嗚呼。可歎。 
 
 
 

Page 22

 
 
   
 
 

Page 23

 
 
[請爲自來血及紅血補丸下列之功用　自來血]  
三月十五日起起至四月十五日止此一月内爲本藥房之紀念期凡于紀念期内購自來血一瓶者贈紀念劵一張購一打者贈劵一打應得之贈品有值洋一二百元者有值洋數角者不等請詳閱　紀念告白贈品欄中便知珍貴 
紅血補丸乃由西國新到功佳妙循例發行之初加倍贈送以便各界試服凡購一瓶者贈送一瓶如購一打者亦贈送一打 
五洲大藥房主人鑒敬啓者去春内子產後失調乳清且漏異常瘦弱正醫藥維艱之際適甘溪商會會董吳怡和信號主耀堂君購有大瓶自來血姑分半打試服未及三瓶前症頓减接次服完乳汁濃固精神倍增於以信　貴藥房自來血誠補血强種之聖劑也是冬余患寒症幾危蒙徽醫孫君錫誥回春妙手立起沉疴據稱操勞過度氣血大虧非服自來血不爲功因趕購小瓶自來血一打惟時老母因余病過慮項右多年所患似瘰非瘰突然腫大抽痛漸至喉際氣悶煩亦因孫醫言服自來血不及七日而腫消過半余母子均獲强盛木本水源難忘　盛德兹乘託吳君購藥之便特叙原委以誌感謝再衛生指南保証書各寄數本郵遞江西廣信府上饒縣甘溪鎭八房塲衙門交收爲禱耑此卽請　春安 
甘溪鎭八房塲署崔振聲頓首 
自來血價目大小瓶二元一元二角每打二十元十二元託局函購原班回件諸公光顧請認明全球老牌商標每瓶附有值洋一角之認眞劵一張五彩保証書一本新增瓦楞紙一層方爲的眞注意注意 
　總發行所上海四馬路老捕房對門五洲大藥房抄登 
[新出紅血補丸]  
雅圖士醫生秘方　倫敦伊文大葯廠定製　總發行所上海五洲大葯房 
新出普通補品雅士紅血補丸服法仿單 
謹遵雅圖士醫士秘方特向西國伊文台根大藥廠定製運華名曰紅血補丸凡血薄色白者服之血色轉紅而體力日健其他如心跳氣喘胃呆便閉臟腑軟弱四肢乏力神經不安夜夢遺精滑洩小便頻促陽衰腎虧耳鳴目眩骨節酸痛手足浮腫癆咳多痰以及婦女白帶白淫痛經冷經或前或後滴漏不息經閉經停乾血癆症等患服之均得大效每飯吞服一丸日服三次開水送下四十歳以上者每次加吞一丸五歳以下每日午後吞服一丸每日一次今將耑治各症開列于左 
一治小兒骨軟先天不足疳積童癆等患每日午後吞服一丸連服旬日功效立顯　一治婦女血氣不和小產胎滑肌色枯瘦肝陽上升腹脹腰酸頭暈頭脹耳嗚眼花子宮虚冷胸懷鬱悶脚底疼痛等患連服一月諸病漸消每飯後吞服一丸如病久或年老者吞服二丸日服三次開水送下　一治中年後天失調房勞過度腎虧陽痿精冷血衰面色黄瘦精神困憊四肢疲軟胃碍便燥黄胆瘧疾等患每飯後吞服一丸開水送下日服三次服至旬日功效必顯　一治老年人血氣消耗精神困頓無論何症均可常服每日飯後吞服二丸日服三次開水送下　每瓶洋一元五角打洋十五元 
總發行所上海四馬路五洲大藥房託局函購原班回件各埠分藥房均有發售 
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[陸瑞清致各省敎育總會聯合會意見書（續）]  
(擬改高等學堂爲大學議) 
我國則不然小學則初等四年高等四年中學五年高等三年大學則法政科醫科四年自餘各科均三年統計學年自初等小學以至大學畢業至少須十九年多則二十年以七歲入學計之必俟至二十七歲而學始成然大學甫畢業出而應用未必卽勝任愉快也實習者必二三年若而人者年己三十矣曠觀内國兵疫洊至水旱頻仍滿目悽凉何忍坐視且生活程度之增高金融機關之失敗向之富者降爲貧貧者幾無聊賴矧乎宼氛甚惡羽電横馳俄迫伊犁英據片馬法逼蒙自見今駐英法兩劉使電告政府（三月八日北京電）各國在法京大開密議商酌瓜分中國之割據範圍規畫已定因美國反對致延日期嗟呼無論各國之密議實行與否而我國數年以内無往非娵呰鶉火之歲可預言也需才之孔亟爲何如乎而造就人才之道可視歐美亞各强國遲之七八年或五六年或二三年之久乎爲目前計旣不躐等以求亦不故延時日更非襲取外洋學制以變亂我國己成之學級而惟實事求是準内國見時之學程與外國相頡頏節縮數年而於事實有益無損者其惟中學以上大學以下之高等學堂三年期限乎 
我國初等小學四年可暫定爲義務敎育（義務敎育之年限以多爲貴然當俟國民生計漸裕斟酌遞加且當遞减高小及中學年限）高等小學可爲中學之預備科中學即爲大學專門之預備科中學畢業逕入大學三年或（法政及醫科）四年畢業如是則學生自初小至大學畢業十六年多至十七年而已節此三年其於學界前途固大有裨益者也 
或者謂我國學程不能與歐美並駕齊驅節此三年於學問前途恐多缺陷不知我國之中學畢業者據奏定章程算學物理化學史地外國語等程度畢業之後逕入西洋大學已足游刃有餘如郵傳部上海高等實業學堂（卽南洋公學）丁未年高等專門商科畢業生派遺出洋逕入美國ＵＮＩＶＥＲＯＩＴＹＯＦＰＥＮＮＳＹＬＶＡＮＩＡ本薛佛義大學第三年級己酉年中學五年級畢業生考取留美逕入ＹＡＬＥＵＮＩＶＥＲＳＩＴＹ咸而及ＯＯＬＵＭＢＩＡ哥倫比亞大學者數人庚戍年高等專門鐵路科畢業生派遺英國有逕入ＧＬＡＳＧＯＷＵＮＩＶＥＲＡＩＴＹ辨拉斯大學第三年級者是我國高等畢業可入英美大學三年級中學畢業可入英美大學初年級知我之高等卽彼之大學程度我之中學課程卽可直接彼國大學課程之明證也至于中學未畢業之學生急於進取考取北洋大學者歷歷可指一校如是他校可知何弗節此三年之高等以免青年之浪擲光陰乎顧或疑郵部高實學程之高爲他校所不及者不知此校本遵學部奏定章程者也他校何弗一律遵章以收學制統一之利乎 
或又慮我國人之研究彼國科學也必先通其文字學校中之略多年限者爲讀文字計是亦應循之階級必不得已之舉也曰此爲理想上應有之問題今則旣經實騐證之課程旣如此騐之實事又如彼明效大騐章章可考何必拘定章時之理想而不憑數年來之事實乎且也歐洲各國凡英人赴法法人赴德德人赴英赴比彼此互相求學者實繁有徒亦皆讀外國文字者也何以年限不加也日晒之研究西洋科學也與我國同而其年限祗十七年而已我國何以必俟至十九二十年限也此眞急索解人不得者也鄙意擬籲請學部代奉撤去高等節縮年級以中學畢業生直接大學堂成效可稽初非躐等於國民學問程度生計問題大有裨益者也管見如是質之敎育大家然乎否乎 
來件 
[鎭江府紳士尹克昌呈滬道稟（續）]  
一原判違背訴訟手續法也夫訴訟手續上級審之判决命令決定皆有覊束下級審之權本案迭奉前今兩院憲宣示電咨批札均謂非職紳私債而前上海道蔡迭次批示均云案巳查明借欵屬實延不清理惟有拍賣歸償舍此别無辦法又於宣統二年由道出示派壳件洋行拍賣均係按照商律第二十九條欠帳辦法又於二年十月二十六日由大公祖牌示限馬文卿等於十日内投審逾限註銷乃馬文卿於十一月二十六日到縣翻案原判决全行抹殺各上級衙門之裁判遵此以行是確定判决永無執行力而下級裁判所之裁判可不受上級裁判之覊束從此司法威信掃地盡矣此因違背訴訟手續不服之理由也現奉帥座批飭移大公祖親訊職紳自維前因量淺才疏遺禍吾國實業前途大局此時但求無害第三者之債權除對於馬文卿外可不堅持刑律之規定擴張私訴賠償損害之請求伏乞俯念該廠欠項均係信義銀行各債主之存項碍難准馬文卿等賴債纏訟迅賜公判施行所有馬文卿應得刑律上罪名及應受民事上賠償損害各欵另行開列呈核 
計馬文卿應得刑律上罪名如左二 
律載誣告人徒流罪者加三等反坐馬文卿控職紳吞股匿帳係告費用受寄財産罪名查刑律載凡告言人罪一個月不到案聽審拿獲反坐本案馬文卿纏訟半載迄未到案自應按費用受寄財産徒罪二年半上加三等反坐爲流二千五百里馬文卿係損職名例載舉人進士貢監生以及有頂戴官犯罪分别咨革除名犯該徒流以上收所工作應請將馬文卿咨革除名仍收所工作八年 
計馬文卿應得民事上賠償被害人損失如左 
謹遵憲政編查館奏定審判廳管轄案件試辦章程第三條及法部奏定審判章程第四十七條開列賠償損害清單 
計開 
利息損害項下利息（由宣統元年八月至三年三月止計二十個月照一分二釐計算）共計九八元四萬一千七百六十兩 
機器房産路工橋梁磚瓦木料損　項下因馬文卿纏訟二年以致所招新股復行退出開辦無日機器房産各項損毁恐難復用自應核實佔計勒賠一機器誘損賠補約計九八元一萬五千兩一房屋機墩水池賠補約計元四千兩一路工橋梁磚瓦木料（因江潮　刷）約計元二千兩 
訟費項下一郵電告白約計元五百兩一司友四人薪工每二十兩計元八百八十兩 
（照道憲牌示批提日起計十一個月）一司友茶房等川資旅費計元四百兩一夥食雜用約計元二百兩一茶房二名更夫四名雜役二名工飯約計元四百四十兩（每名每月工飯四兩） 
 
 

Page 27

 
 
以上三項統計九八元六萬五千一百八十兩應飭馬文卿如數賠償至職紳個人損失姑不索賠單内所開之索賠銀數卽請詳報作爲該廠開辦修理一切公費職紳不取分文仍俟還清信義欠數後再議該廠股東與信義銀行分配日後利譽辦法庶該廠股東及信義銀行兩無損失以保中國實業大局以維法律伏乞迅賜開庭公 
小說 
[言情小說投海孤兒（六十二）]  
迭克司端詳審視。喜極而噤。馬利亞一見愛力森及沙遜。則一一與之接手。凄然言曰。吾乃累及二君。吾心至歉。愛力森鞠躬。以口親馬利。亞之腕。馬利亞色忽大頳。縮回其手。嘿然不語。迭克司旁觀。則怒不可抑。愛力森殊不之顧。鞠躬謂馬利亞曰。密司恕我無禮。此遭蓋與密司爲最後之相逢矣。吾不自謹愼。乃爲奸人所誘。命也。吾死固無懼。第不能力護密司。出此傖人之手。吾已慚悔至於無地。而密司尚云累我。則直今我無顔以對密司矣。馬利亞慘然曰。二公英雄。幸勿引咎至於如是。吾之不幸。累及他人。吾咎重矣。今吾已與迭克司約。俟舟至紐約。卽請二公棄舟登岸。决不傷害。即吾父亦將於紐約登岸。至我者馬利亞語至此。聲咽於喉。哽不能語。愛力淼乍見迭克司得意之態。已蓄疑弗釋。至是始立悟其事。乃大驚曰。詎密司嫁此。愛力森語甫及半。乃悟其不應言此。亦格格不能出口。馬利亞慨然曰。密司脫愛力森。君勿慮我。我如是而行。於理滋當。以我薄命之人。累及局外之英雄。罹於危網。則吾心萬不能忍。二公苟念我者。請二公勿復顧我。以趣行爲當。離此兇濁之地。亦大佳事。吾之一身。固己淪於苦阨之中。然得君脫險。吾心樂也。二公行矣。行再相見語己。又執愛力森之手。婉婉言曰。密司脫愛力森。君舍死拯我。吾心至感。今願上帝佑君。又向沙遜鞠躬曰。密司脫沙遜。吾之感君。與密司脫愛力森同也。至二公拯我之惠。吾永銘之中心。苟以眼淚爲酬恩之具。後此之日月。亦僅有掬其清涙。深念義俠之英雄。當百無聊賴之頃。時時追憶前事。用以消其悲慨之懷。亦足爲感恩之記念。且人生世上。特不過數十年之光陰。卽使快意萬端。極盡生人之幸福。迨其死也。電光石火。一瞬皆空。所謂快意者安在。所謂幸福者又安在。何如寳此精神。歸諸天上。永永不滅。其境甘也。果至彼時者。則吾與二。君决有相見之望。矣 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
