# 1888 - 132 - 4905416

 

Page 1

 
 
[新印曾文正公書札出售] [  申報舘啓]  
　　曾文正公勛業文章彪炳寰宇觥觥大集久付棗梨本舘前將向未刊出之家書一種印行海内鴻儒爭先購致兹又經景賢書屋覓得公之書札以新鑄鉛字印成中皆致名公鉅卿之函或講戎機或關理學或詳漕政或考鹺綱要皆確切精詳原原本本而校對之心細印釘之工良尤爲有美　臻衆目共賞計二十七卷都二千八百四十一首又續鈔六卷都二百九十二首現已出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[石印典制駢儷集成出書] [  點石齋主人代啓]  
　　海昌查孝廉典制駢儷集成一書足以嘉惠藝林名下無虚言中有物分門析類囊括三才溯本尋源網羅萬卷運典則翦裁尙巧擷秀　華隷事面組織彌工儷紅妃白洵乎摇筆散珠動墨横錦邉孝先之腹笥虞伯施之秘書不得專美於前矣閒採名家制義中雋語二比四比無非經藉之腴史册之秘精義貫串光采陸離信手拈來字字鍊補天之石從頭讀去言言鏗擲地之金誠場屋中之如意珠操觚家之饋貧糧也兹已印出部分五卷訂成兩册計洋七角在北申昌文瑞樓發售此啓 
[鄭工幸有成效書此誌喜]  
　　自去年鄭州决口人心惶惶大溜直趨江北皖省均形吃緊朝廷軫念時艱發帑截漕議蠲議賑而於河工一節尤注意殷拳不惜重費由部臣議定估量工費六百萬金簡派大員認眞督辦各大員亦能仰體宸衷竭誠籌辦凡有熟於河務諸員無不紛紛調取以資臂助而旁人惄焉憂之深恐時日稽遲一交今春桃花浪漲人力無所　其技雖嗷嗷待哺者尙賴有東南諸善士竭蹶募捐源源接濟而大工究不能相助爲理問開口之處寛約十餘里深處或至十餘丈其勢斷難堵築一經上游水盛湍急波迅盪决長驅下游咸受其害第一淮揚鹽塲必至漂没東南財賦從此蕩然有心時事者寤寐不安憂心如擣有自該處來者輙詢以近日情形若何而述者復言人人殊不能取信悠悠蒼天曷其有極不得不爲之扼腕咨嗟兹復有人述及李蘭蓀大宗伯李子和總河倪豹臣中丞和衷共濟力救時艱厥功有甚偉者蓋以赶辦大工料少時促不能不酌擬變通辦法爲併工節料之計維時桃汛屇臨水勢日旺東西兩　在在均形吃緊東壩名爲東正壩當時進占卽係順溜深水撑擋工料人力倍艱復遇連日大風溜勢側注埽前立見搜淘水深至三丈有餘新進第九占陡形蟄矮倘非卽速添運工料一律搶廂勢必前功盡棄帑項虚糜諸大憲不辭勞瘁盡力督辦始獲臻於穏固此東壩二月間之情形也西壩名曰西挑壩進至二十占接近大河邊溜緊靠壩前深至三丈三四尺二月十二十三兩日狂風鼓浪河勢逐節裹闈挑壩全行著溜此時情形最爲岌岌幸於壩上預飭廂做護　乃不致有搜根之患蓋水勢湍激　湧無常嚙堤鑽孔銳不可當相傳黄河决口時有無數水蛇向堤下亂啄堤根被嚙上重下輕立卽　然而倒老於河工者言之鑿鑿今旣不患此則工程自形穏固然究因風浪過大新進二十一占隨廂隨蟄無從措手於是爲不得已之舉懸賞鼓勵兵夫於風沙迷目之中併力跟廂幸保無慮以後連日晴霽人夫照　工作計自三月初九日起截至二十五日爲止節節併工時時勤督東正壩續得二十六丈四尺連前所做共成七十二丈西挑壩亦續得四十六丈七尺連前所做共得一百五十丈邊婦土壩同時分路跟進一律盤壓堅整似此工程穏固督飭認眞則合龍之期或當不遠惟此後風水日長水力漸强廂埽進占一切倍形費手諸大員竭力催儧計日程工於迅速之中倍昭愼重之意旣不敢因循以誤事亦不敢草率以圖功進一占必期得一占之益現在仍一面嚴飭辦料各員多方設法購收以廣招徠而資要用此次物料前此曾聞有被焚之信云所費殊屬不貲而河工要需無料卽不能動工故於物料最屬緊要而辦料之中已不乏上下其手從中漁利刻下辦河工諸員勤愼奉公者固不乏其人而不肖之員亦不免濫竽其間故辦料難而用人尤難經此次諸大員整躬以率或不至有此等情弊則工程不難從速告藏也至估挑引河工程原估長二千丈寛八十丈續經諸大員親臨履勘改爲長二千五百丈寛六十丈　分九十一叚按上下兩截挑挖先從下截五十一叚挑起以下計四十叚自上年十一月十六日開工至今年二月二十日爲止三月之中各段紛紛報竣大都以出土之多寡考委員之殿最賞信罰必因此人心思奮總理官先行查勘並無墊　貼坡偷减丈尺各情弊目下接挑上截五十叚同溝綫等工分别劃派仍留引河頭三十丈歸於臨時搶挑其餘各段均勒限挑挖務於壩工前一律報竣然後諸大員再親臨騐收似此認眞辦理則鄭工合龍之期或者尙不需多日而下游如江蘇如安徽各處均可幸免其魚下民之幸實國家如天之福也余旣聞此消息回憶前時屢論鄭工深恐合龍無期不勝杞人之憂自覺井蛙之見爰振筆記此爲之狂喜不置引滿三大白 
[本館接奉電音]  
　　昨接京友發來電音有本月初七日諭旨三道敬謹譯登○四月初七日奉旨西安將軍員缺着尙宗瑞補授欽此同日奉旨奕謨着補授内大臣欽此同日奉硃筆裕德補授内閣學士兼禮部侍郎銜欽此 
[都門紀事]  
　　神機營議以三海圍墻工程將竣駐蹕伊邇擬派捷勝精銳四字威遠洋槍步隊左右翼繞崎拾槍隊八漢排槍隊左右翼幼丁隊等八隊分派在三海朱車住宿按一月一換由檔房立轉牌一面輪流遞推該隊出派營總一員章京隊官隊長隊兵二百三十員名仍按五日一班自隊官以上每員日支飯食銀一錢二分隊長隊兵每名日支飯食銀八分自隊長以上由官製備紅青褂各一件給領靴帽先令該兵等自備呈騐仍俟春秋兩季照協巡章程放給靴帽銀兩所有派在三海之隊一切差操暫行停止若遇移操在苑接班之隊前期由苑進城自四月初六日起因捷勝兩隊在苑駐　卽由精字威遠步隊作爲頭班其餘各隊挨次輪流周而復始八旗滿蒙漢二十四固山槍營練兵抽調練兵亦照此派班住宿計每日住宿官兵約有七百八十餘員名所以資拱衛也○傳聞鄭州工次存儲稭料廠内於月初不戒於火幸經勇丁分投搶救得以撲滅未成燎原之勢僅焚去稭料數垜房宇數間李蘭蓀星使等雷霆大發擬將該廠李委員馨等數人嚴行懲處以爲未能預防者戒○客有來自保陽者謂保定府駐防旗營兵丁生計維艱差操勤苦城守尉以旗兵向例支領月餉放給八成實銀二成制錢自咸豐初年停鑄後卽將制錢折銀支放現在京師 
 
 

Page 2

 
 
兵丁自本年二月起搭放制錢駐防旗營事同一律可否將二成制錢勿庸折銀仍照舊章搭放二成制錢以示體恤且寳直錢局開鑄數月卽可就近撥發以便散放等語咨商直隷總督核奪諒合肥相國尙須入告九重也○初一日午後由内傳出成貴妃刻已薨逝應卽奉柩暫安吉祥所一切應行事宜均交内務府會同工部循例承辦並傳步軍統領派撥八旗汲筒官兵守護○八旗抽調練兵自去春二月起已歴年餘不日由該專操等禀請王爺鈞奪○前門外迤南半壁街地方有某估衣局之夥某甲於三月二十間行至冰窖廠迎面來一人將甲踼倒攫其銀鈔二兩五錢錢鈔數百串而去迨甲爬起東望西看已無蹤影甲記得所失銀鈔爲珠巿口某烟鋪所出因將遇刦情節告之至次午果有一人持鈔取銀當被該鋪夥扭交中東坊署該坊差役先爲究詰據此人供稱素在小觀地方妓館傭工卽京師所謂撈毛也適有一生客入妓舘吸烟因交此鈔令往烟鋪取銀藉抵烟資此外槪不知情然此客尙在妓館何妨一同往捕於是差役四五人各持器械蜂擁而去不料被此客遥見從短墻爬出縱身遠竄諸役恐難於銷差遂將該妓舘男女多人鎖帶坊署未知如何辦理○國子監於三月二十八日考試漢算學生聞考者約有三百餘名題爲算數一端同乎敬授人時爾諸生有稍明術業者抒所見以備拔取此次塲規寅時領卷未時完場次日發榜共取二百餘名 
[高事雜譯]  
　　日本新聞記高麗瑣事巨細兼收兹擇其於大局有關者譯登數則於左朝鮮京城至釜山電線已於四月三號開工就釜山幸町松源亭舊跡設辦理事務所其綫卽由此通西町本願寺越伏兵山雙嶽出草梁繞東萊府大邱山山上亦設一局工匠頭目爲英人哈離哈子課司○上月二十四號韓京信云有一朝鮮人在王宫第一閂正攝衣冠坐於芻藁上陳一赤絹大幅裏藏謹封書詰之無聲蓋已絶食而斃矣異哉○朝鮮政府議置海軍先聘日本士官井上海軍少佐赴元山巡察○閔應植向來最有權力目下辭兵曹判書之職專任内務督辦其兵曹一缺以前營使禮曹判書閔泳煥接署○上月十七號午後九點鐘時韓京北方大火烟焰冲天廣大正院全付一炬直至十二點鐘始熄○韓王本定于十八號行幸永禧殿因火災延至二十日始與世子偕臨 
[甬上雜聞]  
　　鄭州决口各處設局開捐寍波近奉浙撫札飭遂邀請各富紳分爲上中下三等捐助郡中不乏好善士殷實之家諒必樂於從事也○各機坊近因生涯微薄聚集百餘人至府署環求免捐胡太守不允衆人固請不已始准小戶槪行寛免大戶則仍照舊候照會清街濬河局紳董並諭機坊柱首查明妥議辦理衆始遵諭而退○有一老嫗年已花甲無夫無子窮苦不堪辛苦半生積得數十金寄存比隣某甲處月取子錢焉甲以烟館爲生涯平日專恃他人之財權其子母勝則與以息負則婉詞却之如是者已年餘矣一日嫗索之急甲遂以白眼相加嫗不能堪赴縣控告未悉賢父母能准理否也 
[紡織成功]  
　前見外國新聞紙知去年所售之紗價銀有數千萬兩可見紗布兩種外洋久擅其利滬上織布舊局近來重議興辦房屋已於本月初四日破土修造所有紡織新局各項俱備業已先行開工聞俟舊局清理明白卽可合兩局而爲一利權當自我操誠爲當今之一大貿易也惟唐泉伯觀察因經營金陵鑄錢局事龔仲仁觀察亦因厘局事覊身致張依仁觀察望眼欲穿遲至昨初四日方得齊集開用新局關防備文開報并聞新舊兩局需用男女華人約一千數百名是則此局一開彼無數食力之人又得添一啖飯處矣豈不美哉 
[琵琶盛會]  
　　一曲鴖絃最足引人入勝海上不乏知音而此舉幾同廣陵散則以陽春白雪曲高而和寡也昨見西園主人登告白於本報後在園内開設琵琶勝會邀請陳君子俊及雅擅四絃者以今日起每日開彈縱人入聽直至五月初十而止想遊目騁懷之餘更足以賞心悅耳雅人深致不禁心嚮往之矣 
[火未成災]  
　　英租界會審衙門斜對面之九江里底有空房一所於前夜十點鐘時忽然火起幸諸鄰人知覺知照巡街捕同到空房取水撲滅細察情形火從下起樓板已燒一孔設再延遲片刻便已不堪設想此火諒是匪人所種也又前日精晨城内虹橋南首艾家弄口某姓所開彈棉花店因劃自來火遺火棉花堆裏霎時火勢飛騰經鄰人帮同用水潑息何幸如之 
[縣案併錄]  
　　丐鬥一案屢紀報章兹由上海縣捕役柴樛派夥在金山縣地方緝得金寳老四并蓬頭阿貴蹤跡遂禀求夏明府派撥海勇協拿該兩丐聞風逃避至浙江平湖縣界該捕夥等一路跴緝該兩丐復逃回南匯縣杜家巷地方爲該捕夥等所獲於前日押解來滬解請裴邑尊訊明邑尊以該兩丐係著名兇狠之徒諭令柴捕預備砲船護解太倉州辦理○前報列徐銀福控姚子庭將姘婦領去一節前日經裴邑尊傳到地保徐子良并姚及本夫徐阿春該姘婦等集訊銀福訴稱長子四歲幼子兩歲無人撫育王氏稱小婦人因丈夫失業無依故在某洋行爲女傭隨由三阿姊爲媒與銀福同居業經七載生有兩予每月有錢寄與姑姑丈夫落魄多時今忽欲領小婦人回家阿春稱小的娶該氏生有一女後因失業致妻在某洋行爲傭不料與銀福姘識一去無蹤今由姊夫姚子庭尋見交與地甲叩求給領姚衣冠上堂稱武生在斜橋地方尋見妻弟婦是以領交地保徐稱伊等轇輵小的並不知悉惟當日姚曾將該婦領來旋卽領去邑尊謂該婦與銀福相依七載本夫阿春何以不見不聞直至今日方由姚尋見領交地保其中難保無不實不盡之處惟姚旣將該婦交與地保自應來案禀訴何致使銀福控告其恃武生　覇不問可知喝令將姚掌頰四十下發學看管阿春發待質所暫押王氏交官媒看管候覆訊察斷○昨報列浦東人某甲扭控湖北人某乙一節兹悉甲乃陳載堂乙爲鄧海青前晚經裴邑尊集訊陳稱小的在長春棧爲接客鄧在别棧兠攬客商今晨鄧約小的至大東門外飲茶伊預約多人在彼等候小的不察致被剌傷頭顱鄧稱小的在泰安棧接客陳奪小的所攬之客欲與論理反遭毆傷茶館主婦徐劉氏稱今晨陳先來飲茶鄧繼至喚陳至閂首不知因何毆打旋見陳頭破血淋事因爭奪生意挾怨起見地甲所禀略同泰安棧中人投案禀稱鄧當接客之役時常闖禍業已停歇邑尊　得陳傷屬實鄧並無傷痕乃飭家丁入内取傷藥給陳命其敷治鄧喝責二百板荷枷發十六鋪示衆俟陳傷痊再行訊辦餘人飭退○前報徐阿銀控吳阿方誘逃再醮婦唐尤氏一案經裴邑尊將吳責押着交尤氏前晚徐投案稱願將吳保出同往蘇鄉找尋尤氏邑尊俯准所請着將吳交徐保去并令過堂具結 
[英界公堂瑣案]  
　　前報毛阿茅控遭瞿子賢糾人至吳淞圖詐一節兹由寳山縣差送地保郭小弟到堂經蔡太守覆訊毛阿茅供本邑人現在平和洋行爲工頭前被瞿子賢借去洋二十元已收還十七元尙少三元向索無着又於新正月間瞿言挑頭邀我同往睹博我未允從瞿以我阻繞逼我認償洋二十元我置不理瞿因此挾怨於前月十七日清晨七點鐘時在梅家巷法昌行東首突被拖到船上載至吳淞張見春家將我掌頰二下言除去三元要找洋十七元又將我押到吳淞鎭凌雲閣烟館時我之妻父張全元托瞿美郎同地保郭小弟到來初言須要現洋繼允瞿美郎擔保始得回里擔保之洋已付十四元張全元供因知女婿被拖故托瞿美郎同去在凌雲閣烟館相遇瞿子賢供爲工頭與毛同業前借伊洋清還後伊借我洋二十元向索支吾曾到伊家告知伊母伊妻均言不管毛以我不應告知伊家不肯還洋然洋由我代借來屢向催索毛言吳淞有人欠伊銀洋可以同索我故與同往並無拖拉之事及到吳淞毛之妻父托瞿美郎擔保後已收洋十四元郭小弟供爲寳山縣三十二圖地保有瞿老大卽瞿美郎來言毛在上海被瞿子賢拖到此間囑查下落旋知毛瞿等均在凌雲閣烟館同去見面况瞿將毛寄在三十三圖 
 
 

Page 3

 
 
内並非我之圖中惟據瞿言向毛索洋我曾言旣在上海借洋瓜葛何致到此饒舌後來伊等言明担保付洋我不干涉今奉大老爺備文到本官處派差移解小的到案均是實話張全元又稱初見郭小弟時言須還洋可以見毛繼懇担保郭小弟又稱並無此言平和洋行西人亦投案請辦瞿子賢太守謂兩造控欠均無憑據惟瞿子賢胆敢紏衆拔毛到吳淞不法已極地保郭小弟不得庇護瞿子賢當將實情直訴向可從寛否則請寳山縣葛大老爺從嚴辦爾郭小弟答稱諒必瞿子賢拖毛至吳淞否則其妻父等何致尋來太守又謂此事本分府早經訪明因賭起釁隨商之賈副領事判笞瞿子賢二百板再發捕房管押三个月賈君謂毛與瞿賭錢起釁毛亦有不是之處太守又向毛等申斥并諭郭小弟爾恐瞿子賢挾怨不肯直訴當明白具禀郭小弟唯唯而退○前報江北人王硯生與潮州人蕭阿隷租房失物擾釁一節昨由捕房將一起人送案陸金亦投案訴稱江北人曾與王硯生將租下之房轉租與陳阿良後租與蕭阿隷我實不知開茶館之傅許氏請追毁物洋十二元又茶錢四百餘文王硯生供我之房屋由陸金爲中轉租與陳阿良後我被叔控告管押出外時我樓上之銅釣等件已失去查被蕭阿隷撬門之故特向理論缺少之件值錢七千餘文蕭供初由陳阿良租王之房後由陳盤頂與我已向王言連樓上併租已付房租旋因有人挖租房屋王不將物移開爲此推開板壁况我同鄉之受傷者三人蕭金卿陳金晉余照生同供是潮州人均受傷陳陽春周阿來葛阿其李百川蕭阿有等五人同供我等亦潮州人事與我等無干陸茂蘭供開車寓與王同鄉前日潮州人毆王時我勸阻被毆受傷王又稱伊等潮州人甚多蕭阿隷又稱如果我多伊少何以潮州人受傷者多太守謂論理蕭阿隷總不應擅自撬門隨判蕭同陳陽春等六人押令各繳洋三元酌賠茶舘毁物蕭金卿陳金晉余照生等雖已受傷咎由自取一併斥釋陸茂蘭俟判繳之洋交案酌給養傷該氏及王硯生斥退候示○前報朱萬興木作中木匠陳阿生控被小工頭劉才福毆傷一節昨據包探顧阿六禀稱陳阿生不願到西醫院自行延醫冶傷劉才福仍執前詞太守判將劉才福管押一月以儆○包探王阿二稱東洋車夫于榮榮於四日前夜間推酒醉西人張海雲在車後帮推知西人身畔有洋推至荒塲摸去洋四元于張分贓不匀兩相爭執由我查問尙存洋二元半此外惟潘王扣分洋二角并于置辦衣服用去若干今特一併送案銀洋呈案現未查明西人是誰于榮榮供西人醉後自給我洋張海雲供我未得洋潘王扣供于欠我洋二角還我並非分肥潘高扣供我是潘之胞弟事與我不涉蔡太守商之賈副領事判于榮榮管押三禮拜張海雲管押二禮拜潘王扣管押七天潘高扣開釋起案之洋存捕房給還失主○唐宋金稱我女私逃現知被陳景山誘領報捕拘案陳景山供伊女情願隨我並非誘領蔡太守得供之下飭將陳景山押令交女到案再行覆訊○粤婦王氏卽阿方稱傭婦抱我三歲之孩喚坐馬洪仙之東洋車過自來水橋翻車跌仆傭婦受傷甚重孩子微傷由捕拘馬送案爲此投案申訴馬供租方長有之東洋車上橋下橋時無力扣住以致跌仆方長有上堂求保馬洪仙蔡太守問該氏受傷人曾否送西醫院答稱現在醫傷太守隨准方長有具保馬洪仙俟受傷人投案再訊○前報恊順莊之蔣紀生信誠庄之張壽山控楊春濤混用銅洋一節昨據蔣紀生供楊已挽人出面認償可否求恩寛免楊春濤供已央人與蔣言明乞恩開釋太守謂混用銅洋害人不淺殊難輕縱判楊春濤發捕房管押一月起案之銅洋存候劈毁鎔化提銀撥充善舉 
[法捕房瑣案]  
　　昨晨王司馬蒞法捕房提在押之南京人王耀堂卽金堂研詰據供當日晚間由南往北爲時較晚司馬逐加研詰王稱從小東門往南大關前尋友時已十二點鐘押票中皮褂夾袄袍子等均是已物到空房時在早上七點鐘實在花烟舘中玩耍一夜王司馬謂十二點鐘斷無尋友之理着掌頰二十下問押票究竟何用王含糊以對據法包探禀稱聞蘭芳里某花烟館中曾有住客竊衣之事司馬着傳花烟舘中人來俄頃有楊周氏投案認明失衣之夕確係王住司馬詰王可曾到伊家答稱曾在伊家玩耍用過洋三十餘元衣服並未倫過司馬問楊周氏妓是何名答稱名金寳以前不知王曾否來過十四晚却來住宿所失衣服有失單在捕房司馬着楊周氏退去謂王於二月間連棕毯都當去二月初一日又將被質錢三月間安有許多物件必是偷來王供請傳張義興劉春山等到案自然明白司馬着拉下重責二百板復據供稱父親現在松江衣服是父親所給司馬謂實屬混帳張義興是店號抑人名答稱義興是店號伊名張兆元住新閘馬路司馬着將王金堂還押備片着包探至新閘巡防局馬大老爺處請深勇恊同地甲傳張兆元到案問話少頃又據包探禀稱查得王金堂曾在捕房對面泰豐客寓住過尙有鞋籃一隻馬鞭一根王司馬着傳該寓夥徐老八到據訴稱王在去年十二月中旬住過數天本年二月間亦住過三月初復來住三天鞋籃呈案檢點之下祗有破衣二件洋鐵盆洋鐵盒等并手版一個寫藍翎把總王某等字又信二三封是韓學仁并胡海雲等所寄另有手摺一個抄就操演各式陣圖據供胡海雲是信局主如無錢時住張處司馬着徐退去王還押物存捕房○前日捕房拘獲露天賭徒一人搭連袋一隻錢五百文據其人供稱住在城内路過被捉備捕頭着押候解案○大自鳴鐘東首某洋貨店主某甲送伊姪到捕房訴稱姪在店爲學徒不安本分第一次偷洋五十元到蘇州去花消殆盡第二次又偷洋到江北去又來挽人說情遂又進店現在又蹈前轍因之停歇前日將火油一瓶擲進瓶卽打碎火油滿地濺及别夥衣服送請懲辦備捕頭着押候解案○前晚有人至南誠信開燈堂倌携鎗取烟後反身去泡茶其人卽搶鎗從後門逃逸堂倌立卽追赶拉回鎗已不知去向據稱丢在弄内持火查看依然烏有因將其人送入捕房以候解訊○前報列小東門外義順祥烟館張阿福吳丫頭兩人押交小妹一節昨晨王司馬問小妹爲何不到張供小妹已到鄉間請將小的發落司馬卽將張阿福責二百板與吳丫頭一併送縣○前報列沈萬喜周長生兩人控太古昌廚司朱阿九欠錢一節昨據沈周兩人投案稱朱所欠錢已由伊友如數交到求爲銷案司馬卽將朱阿九釋放○前報列拘獲行竊錫茶壺之孫春山昨日提案孫供稱在鄭家木橋北首成衣店内偷來第一日向伊借不肯故於次日竊來司馬着將茶壺存捕房孫春山掌頰四十下釋放 
[施送膏藥]  
　　廣東紅毛墜金膏向聞治一切無名腫毒極有效騐惟遠莫能致病者每爲之扼腕兹悉本埠寳善街東首成德泰茶葉店曁大有陞靛行有粤商施送此眞好行其德也爰樂得而誌之 
[上海陳家木橋電報總豫皖賑捐處接孫嶼芝先生中牟來信]  
　　杏蓀竹坪少欽蕃甫心如詠南蓮珊綏之諸善長大人閣下二月十八日發七號公信由賑撫局遞想已登鑒抵牟以後又發過二月十六日弟等與各友分路下鄉之電想亦鑒及中牟水患十倍西華現在水勢雖覺稍退反不如去秋水盛之時船可抵岸半乾半濕或淤或泥非駝背而行卽赤足而過稍不經意鞋襪陷淖愈踏愈深弟傾跌數次幸皆無恙諸同人頻陷泥中烤火烘衣仍復查戶踴躍情形已可槪見所奇者危迫之時皆能化險爲夷卽如弟前月廿二日查戶船歸將近城垣陡起大風逆流而行昏黑莫辨忽見紅燈隠現舟卽向之而行及登岸而燈忽不見此中似有神導也查戶之法無論水路崎嶇淤泥壅阻村民苟可往來無不巡歴殆遍四鄉災民照縣署所開之單除乾地不查外共計三百五十餘莊無村不到無戶不查每村先查册子多少預約錢文若干到彼再查分上中下三等給票大口一千文小口减半孤苦極貧婦女年老者倍給一律辦法人心頗爲安靜幸天時晴霽半月已爲查竣上已日放錢起三天告竣大小口計一萬九千一百十八口另給沿路殘疾貧士極苦錢四百六十四千五百文合放錢一萬九千五百八十二千五百又當此青黄不接民不聊生之時得此一賑窮檐蔀屋可延兩三月之殘命恩同再造諸善長之功德爲無窮矣潘振翁究於何時到汴弟半年以來日在風霜冰雪中過轉瞬酷暑殘軀斷難支持一俟振翁到來交代清楚定作歸期矣手肅恭請均安弟孫傳鳸頓首三月初七日第八號 
 
 

Page 4

 
 
[玉蘭吟社第二集送岸吟香先生遊夏口調寄小重山]  
　　人去湘臯莫雨時送行詩不做做新詞一春花事過將離江波靜君可也能知　　環珮是耶非莫將紅豆子療相思九疑峯頂白雲飛歸須早海上故人期[  高昌寒食生]  
[江督轅門抄]  
　　三月二十九日分省直隸州聯興俄國回卽辭赴都藩轅牌示江安糧道倉庫大使員缺前以唐檍年咨補現已奉准部覆自應飭赴新任○三十日通判李宗似奉司委解淮餉○四月初一日藩轅牌示沐陽縣丞張瀛調省差委遺缺以請補斯缺之熊慶祥先行代理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[  光緖十四年四月初二日京報全錄]  
　　宫門抄○諭旨三道錄前○雲督岑奏爲揀員請補要缺知府摺○大臣定奏爲大員因病請假派員接署摺○將軍錫奏爲分界出力各員開單請奬摺○又奏飭善後局委勘興修各城工程片○陜督劉奏委署城守員缺片○四月初二日工部鴻臚寺八旂兩翼值日吏部引見二十四名戶部十五名兵部四名工部七名詹事府一名正白滿五名正紅漢二名廂白滿五名廂藍滿一名廂藍蒙一名廂藍漢十一名火器營十二名兩翼二十名○德慶續假十日○召見軍機烏拉布廖壽恒謙光奕功○皇上明日卯正升中和殿看板畢還宫辦事後出乾清門後左門太和門午門大清門正陽門進壇門入齋宫已初預備○○雲貴總督臣岑毓英雲南巡撫臣譚鈞培跪奏爲揀員請補極邊要缺知府以裨地方恭摺具陳仰祈聖鑒事竊臣等接准吏部咨所有應歸光緒十三年十一月分由外揀選扣留外補各缺開單知照序補可也計單開極邊題最要缺雲南開化府知府鄧在鏞開缺以道員用十一月十六日奉旨等因應照例以奉旨後五日作爲部中行文日期照限减半計算扣至光緒十四年正月十五日五十五日限滿應歸正月底截缺該府係極邊要缺毋庸簽掣業將截缺日期咨部在案查定例各省知府如係奉旨命往或督撫題明留於該省候補者均無論應題應調應選之缺令該督撫酌量才具擇其人地相宜者悉准先儘補用又奏定章程内開道府直隸州知州同知通判遇題調要缺酌量以候補人員請補時應先儘記名分發人員酌量請補如果實係人地不宜始准聲叙以各項候補人員請補各等語今開化地處極邊與越南接壤漢夷雜處一切控馭撫綏最關緊要加以現辦邊防必須精明幹練熟習邊務夷情之員方克勝任臣等督飭藩臬兩司於通省應行陞調人員内逐加遴選非現居要缺卽人地未宜其候補班内並無記名分發人員實無堪以調補之員惟於各項候補人員内查有鹽運使銜軍功候補班補用知府蔡信義現年五十一歲湖南長沙府善化縣人由文童於咸豐六年投効湖北軍營因剿賊出力保奏咸豐七年十月初七日奉上諭着以從九品不論雙單月選用欽此又於克復湖北黄安麻城等處出力保奏八年八月二十九日奉上諭着免選本班以縣丞不論雙單月選用欽此又於楚軍回援安徽宿大等處出力保奏九年七月二十二日奉上諭着免選本班以知縣不論雙單月遇缺卽選並賞加知州銜欽此又於楚軍征　夾擊越捻各匪案内出力保奏十年四月初八日奉上諭着賞戴花翎欽此又於隨同楚軍克復湖北來鳳縣城出力保奏同治二年正月十九日奉上諭着俟選缺後以直隷州知州卽補欽此又於克復貴州天柱縣城出力保奏三年二月初五日奉上諭着賞換花翎欽此十一年五月選授雲南師宗縣知縣六月初五日蒙欽派王大臣騐放初六日覆奏奉旨依議欽此領憑赴滇同治十二年七月十二日到任調署蒙自縣知縣缷事因先經攻克開化府屬大窩子等處出力保奏光緖元年十一月初五日奉上諭補用直隸州知州師宗縣知縣蔡信義着開缺俟補　隸州知州後以知府儘先補用先換頂戴欽此委署騰越同知缷事五年六月給咨北上途次聞訃丁母憂回籍守制又因先經剿辦雲南蠻夷土教各匪在事出力保奏請免補本班以知府仍留雲南補用光緒六年七月初十日奉旨着照所請奬勵該部知道欽此給咨離營服闋起復由籍請咨赴京光緒八年五月二十五日蒙欽派王大臣騐放堪以照例用二十六日覆奏奉旨依議欽此領照起程光緒九年二月十三日到滇試用期滿業經甄别留省補用委署麗江府知府卸事於克復越南廣威府不拔縣運籌餉械採辦糧米出力案内請加鹽運使銜光緒十二年十一月十四日具奏奉旨依議欽此現在滇省營務兼冡自轉運局經臣等以該員才識宏通綜核精密於光緒十三年十二月十九日附片奏請嘉免在案該臬司到任未及三月例不出考藩司查該員品端才裕治事精明熟習邊地夷情並無叅罰案件以之請補開化府知府實属人地相宜洵堪勝任與例亦符據雲南布政使曾紀鳳按察使鄧華熙會詳請奏前來臣等覆查該員蔡信義才識明敏爲守兼優以之請補開化府知府實屬人地相宜與例亦符合無仰懇天恩俯念極邊要缺准以蔡信義請補開化府知府實於地方有裨如蒙　俞允該員係候補知府請補知府銜缺相當毋庸送部引　見所有揀員請補極邊要缺知府緣由謹合詞恭摺具陳伏乞皇太后皇上聖鑒勅部議覆施行謹奏奉硃批吏部議奏欽此○○奴才定安跪奏爲總統大員因病請假擬先派員接署恭摺具奏仰祈聖鑒事竊奴才接據總統齊字營練軍御前侍衛正白旗蒙古副都統特爾慶阿呈稱前因感受風寒牽動打仗所受傷痕及潮濕舊疾並時舉發動作維艱延醫診治非旦夕所可就痊練兵事關緊要誠恐貽誤擬請給假兩个月並請派員接統等情當經派委營務處委員查騐屬實查特爾慶阿旣經患病不能操兵自應請旨賞假兩个月俾得安心調理惟奴才甫抵黑龍江齊字營練軍一切尙須整頓總統有督率全軍之責未便虚懸應另派員接署以專責成查有該營帮統二品頂戴乾清門頭等侍衛鈕楞額管轄嚴明堪以接署其所遺帮統一差查有營務翼長前呼蘭副都統博棟阿實心任事堪以遞署仍令兼管翼長之事除分檄飭遵外所有總統患病請假派員接署緣由理合恭摺具陳伏乞皇太后皇上聖鑒謹奏奉硃批知道了欽此○○錫綸片再竊照光緒十二年九月二十七日准吏部咨開前分界大臣長順前伊犁將軍金順先後遵保分界出力各員開單請奬奉旨覈議按照異常勞績分别准駁具奏奉旨依議欽此欽遵咨照前來奴才遵卽摘錄原單分别行查攺奬轉飭聲覆以憑覈辦兹據各員先後稟覆造報前來奴才覆加酌覈除行查何項候補何人保奏何時奉旨之錢炳煐胡虞已據該員造具出身履歴咨部查照辦理外所有不符奏定章程另覈請奬之藍翎卽補知縣錢炳煥原保請換花翎並給正五品封典藍翎卽選知縣任步春原保加同知銜並換花翎同知銜分省補用知縣駱恩綬原保免補本班以直隷州知州仍分發省分歸候補班前遇缺儘先補用並戴花翎俊秀劉宗向原保以巡檢歸部不論雙單月遇缺前先卽選並戴藍翎文童張學颺李章銳原保俱請以典史歸部不論雙單月遇缺儘先前卽選並戴藍翎查該員等原保加銜官階俱經覈准註册應將請戴花翎並藍翎一併遵照攺奬擬請將錢炳煐改爲免補本班以直隷州知州留原省歸候補班前遇缺儘先卽補加知府銜任步春擬請改爲補知縣後以直隷州知州在任候補駱恩綬擬請改加知府銜劉宗向張學颺李章銳俱擬改加六品銜以示鼓勵出自逾格鴻施其餘行查改奬各員俟查覆到日隨時奏咨辦理是否有當謹附片具陳伏乞聖鑒謹奏奉硃批吏部議奏欽此○○錫綸片再伊犂九城兵燹後俱經頽塌並有毁爲平地者前任將軍金順請欵擇要興築俱經金順先後陳明在案奴才蒞任後察看新修惠遠大城僅有城身半多拆裂坍卸形勝毫無難資控扼亦經奴才具陳在案富擬擇地改建方期堅久惟綏定瞻德兩城工程完竣拱宸禾竣各工亦經派員接修另摺具陳查綏定城距闥勒奇山口僅數十呈當華蒙各商往來通　稍形繁庶該城本爲伊犁總兵駐紥之處衙署倉庫毫無一存公順富日暫就民房以爲行署十分湫隘殊不足以壯觀瞻現擬就總兵衙署暫作將軍辦公之所俟改建一律完竣後將軍仍駐惠遠大城其餘各城及各文武員弁衙署亦當次第興修規復舊制惟總兵衙署僅存基址奴才前飭善後局委員勘估籌欵興修規模悉照舊制已於上年七月初八日開工據善後局委員呈請奏咨前來奴才覆查無異合無籲懇天恩飭部立案除飭將丈尺做法估計清册咨部查照並俟工程完竣再將動用兩購辦物料詳細造册咨部核銷外謹附片具陳伏乞聖鑒謹奏奉硃批該部知道欽此○○劉錦棠片再臣前奏請設新疆省城城守營步隊營官副將員缺業准部臣議覆奉旨允准欽遵在案亟應委員署理以專責成臣查有頭品頂戴題奏提督額騰額巴圖魯曾松明老成穏練曉暢戎機堪以委署除給委並先行刊給木質關防祇領啓用外謹會同陜甘總督臣譚鍾麟附片具陳伏乞聖鑒謹奏奉硃批兵部知道欽此 
 
 

Page 10

 
 
[接錄大清國大西洋國和好商條約]  
　　第十八欵一大西洋國船隻在大清國轄下海洋地方有被强盜搶刼者地方官一經聞報卽行設法查追拿辦如能追得贓物交領事官給還原主第十九欵一大西洋國船隻有在大清國　海地方碰壞擱淺或遭風等事該口地方官查知卽設法妥爲照料　交就近領事官查收以昭睦誼第二十欵一大西洋國商船應納鈔課各按船牌可載若干噸而納一百五十噸以上每噸納鈔銀四錢一百五十噸正及一百五十噸以下每噸納鈔銀一錢旣納鈔後監督官給發執照開明船鈔完納第二十一欵一輸稅期候進口貨於起載時出口貨於洛貨時各行按納第二十二欵一大西洋國船主一進通商各口欲將貨物在該口但卸幾分卽以所卸多寡照教納稅其餘貨物欲帶往别口卸者其稅銀亦在别口輸納第二十三欵一大西洋國貨船進口並未開艙欲行他往者限二日之内出口卽不徵收船鈔倘逾二日之限卽須全數輸納此外船隻出進口時並無應交費項凡船進口一到之時卽　報明以備查核如於二日時刻内　報照例罰辦第二十四欵一大西洋國商人在各口自用艇隻連帶客人行李書信食物及例不納稅之物毋庸完鈔倘帶例應完稅之貨則每四個月一次完鈔每噸一錢第二十五欵一大西洋國船隻欲進各口聽其僱覔引水之人完清稅務之後亦可僱覔引水之人帶其出口第二十六欵一大西洋國船隻甫臨近口監督官派委員弁丁役看守或在西洋船或在本艇隨便居住其需用經費由關支發惟於船主并該管船商處不得私受毫釐倘有收受查出分别所取之數多寡懲治第二十七欵一大西洋國船隻進口限一日内該船主將船牌艙口單各件交領事官卽於次日通知監督官并將船名及押載噸數裝何貨物之處照會監督官以憑查驗如過限期該船主并未報明領事官每日罰銀五十兩惟所罰之數總不逾二百兩以外至其艙口單内須將所載貨物詳細開明如有漏報揑報者船主應罰銀五百兩倘係筆誤卽在遞貨單之日改正者可不罰銀第二十八欵一監督官接到領事官詳細照會後卽發開艙單倘船主未領開艙單擅行下貨卽罰銀五戶兩并將所下貨物全行入官第二十九欵一大西洋國商人上貨下貨總須先領監督官准單如違卽將貨物一併入官第三十欵一各船不准私行撥貨如有互相撥貨者必須先由監督官處發給准單方准動撥違者卽將該貨全行入官第三十一欵一各船完清稅餉之後方准發給紅單領事官接到紅單始行發回船牌等件准共出口第三十二欵一至稅則所載按價若干抽稅若干倘海關驗貨人役與大西洋國商人不能平定其價卽須各邀客商二三人前來驗貨客商内有願出價銀若干買此貨者卽以所出最高之價爲此貨之價式　致收稅不公第三十三欵一凡納稅實按觔兩秤計先除皮包粉飾等料以凈貨輕車爲準至有連皮過秤除皮核算之貨卽若茶葉一項倘海關人役與大西洋國商人意見不同卽於每百箱内聽關役揀出若于箱大西洋國商人亦揀出若干箱先以一箱連皮過秤得若干觔再秤其皮得若干觔除皮算之卽可得每箱實在觔數其餘貨物凡係有包皮者均可准此類推儻再理論不明大西洋國商人赴領事官報知情節由領事官通知　督官商量酌辦惟必於此日禀報遲則不爲辦理此項尙未論定之貨監督官暫緩塡簿免致後難更易須伊秉公覈斷明晰再爲登塡第三十四欵一大西洋國貨物如因受潮濕以致價低減者應行按價減稅倘大西洋國商人與關吏理論價值未定則照按價抽稅條内之法辦理第三十五欵一大西洋國商人運洋貨進口旣經納清稅課者凡欲改運别口售賣須禀明領事官轉報監督官委員驗明實係原包原貨查與底簿相符並未拆動抽換卽照數塡入牌照發給該商收執一面行文别口海關查照仍俟該船進口查驗符合卽准開廣出售免其重納稅課如查有影射夾帶情事貨罰入官至或欲將該貨運出外國亦應一律聲禀海關監督驗明發給存票一紙　日不論進口出口之貨均可　作已納稅餉之據至於外國所産粮食大西洋國船裝載進口未經起卸仍欲運赴他處槪無禁阻第三十六欵一大清國各口收稅官員凡不嚴防偷漏之法均應相度機宜隨時便宜設法辦理以杜弊端第三十七欵一凡約内載明大西洋國商民何者當罰何者充公入官等項均係歸於大清國充公與别國無涉第三十八欵一大西洋國貨物在通商不論何口旣已按例輸納進口正稅倘欲自入内地販運者應照各國現定章程辦理其在内地買土貨販運出口或前赴長江各口或欲運往外國亦俱照各國現定章程辦理大清國各關書役人等如有不遵條例詐取規費者由大清國照例究治倘有多收稅餉查明實係誤收者由大清國隨時酌辦第三十九欵一通商各口分設浮椿號船塔表望樓由領事官與地方官會同酌視建造第四十欵一稅課銀兩由大西洋國商人交官設銀號或紋銀或洋錢按照道光二十三年在廣東所定各様成色交納第四十一欵一秤碼丈尺均按照粤海關部頒定式由各監督在各口送交領事官以昭畫一第四十二欵一大西洋國船隻只准在通商各口處所出入貿易除第十九欵所議未能防範之事外如有在别處沿海地方入口或私行買賣者卽將船貨一併入官第四十三欵一凡船隻由通商各口前往别口並澳門地方該船主禀明海關監督給發執照自是日起以四閱月爲期毋庸輸納船鈔第四十四款一大西洋國商船如查有涉走私情弊卽將該走私之貨無論何項何價全數查抄入官仍俟該商船賑目清楚後嚴行驅逐不准在港口貿易第四十五欵一大清國大西洋國交犯一節除中國犯罪民人有逃至澳門地方潛匿有由兩廣總督照曾澳門總督卽由澳門總督仍照向來辦法查獲交出外其通商各口岸有犯罪華民逃匿大西洋國寓所及船上者一經中國地方官照會領事官卽行查獲交出其大西洋國犯罪之人有逃匿中國地方者一經大西洋國官員照會中國地方官亦卽查獲交出均不得遲延袒庇第四十六欵一此次新定稅則並通商各欵日後彼此兩國冉欲重修以十年爲限期滿須於六個月之前先行知照酌量更改若彼此未曾先期聲明更改則稅課仍照前章完納復俟十年再行更改以後均照此限此式辦理永行弗替第四十七欵一在大清國地方所有大西洋國屬民互控案件不論人産皆歸大西洋國官審辦第四十八欵一大清國人如有欺凌擾害大西洋國人者由大西洋國官知照大清國地方官按大清國律例自行懲辦大西洋國人如有欺凌擾害大清國人者亦由大清國官知照大西洋國領事官按大西洋國律例懲辦第四十九欵一大清國人有欠大西洋國人債務不償或潛逃行避者中國官必須認眞嚴行查拿加果係帳據確鑿力能賠繳者務須追繳大西洋國人有欠大清國人債務不償者大西洋國領事官亦一體追繳但不論是何情形兩國均不保償民人欠項第五十欵一大西洋國人每有赴訴地方官其禀呈皆由領事官轉遞領事官卽將禀风情詞查核適理妥當隨卽轉遞否則更正或發還大清國人有禀赴領事官呈遞亦先報地方官一體辦理第五十一欵一大西洋國民人如有控告大清國民人事件應先赴領事官衙門遞禀領事官查核其情節須力爲勸和息訟大清國民人如有赴領事官衙門控告大西洋國人者領事官亦應查核其情節力爲勸息若有不能勸息者應由大清國地方官與領事官會同審辦各按本國之律例公平訊斷第五十二欵一天主聖教原以勸人行善爲本自後凡有傳授習學者一體全獲保護其安分無過者大清國官不得苛待禁阻第五十三欵一各國議立和約原係漢洋文字惟因欲防嗣後有辯論之處兹查英國文字中外人多熟悉是以此次所定之和約以及本和約所附之專約均以中國文大西洋國文曁英國文三國文字譯出繕寫畫押六紙每國文字二紙均屬同意倘遇有大西洋國文與中國又有未妥協之處則以英文解明所有之疑第五十四欵一所有現議定之和約並所附之專約俟大清國大皇帝大西洋國大君主兩國御筆批准則在天津彼此卽早互換後再行刊刻通行使兩國官民咸知遵守現經兩國欽派大臣將漢文英文西洋文條約章程各二分校對無訛親筆畫押鈐用關防以昭信守光緒十三年十月十七日西曆一千八百八十七年十二月初一日大清國特派管理總理各國事務衙門多羅慶郡王總理各國事務衙門大臣工部左侍郎孫大西洋國特派欽差駐紥中國便宜行事大臣羅○會議專約大清國大皇帝特派欽差便宜行事大臣管理總理各國事務衙門多羅慶郡王總理各國事務衙門大臣工部左侍郎孫大西洋國大君主待派欽差駐紥中國便宜行事全權大臣羅爲議立專約現因於光緒十三年十月十七日兩國經已議定和好通商條約第四欵載明彼此必須議立專約以便略定如何設法協助中國徵收由澳門出口運往中國各海口洋藥之稅釐是以兩國便宜行事大臣互相定議專約三欵臚列於左第一欵大西洋國應允頒行律例一條以爲飭令澳門洋藥生意必須遵循後列之規例一除洋藥裝滿箱之外其餘零星碎件不准運入澳門二大西洋國應簡派官員一員在澳門以爲督理查緝出口入口之洋藥所有載運洋藥入口一經到澳須立卽報知督理官衙門三所有運入澳門之洋樂如欲由此船搬過彼船或由船而起上岸抑或運入棧房或由此棧而搬至彼棧又或將該洋藥轉運出口均須先到督理官衙門領取准照方准搬運四所有澳門出口入口洋藥之商人應有登記簿而該簿之格式係由官酌定發給其所有運入口之洋藥應照依官給予之格式將該洋藥賣出若干箱或賣與何人抑或運往何處以及在鋪内存有若干箱均須據實逐一註明簿内五除承充澳門洋藥之商人及領牌照售賣零星洋樂之人外無論何人均不准收存不足一箱之生洋藥六此律例頒行之後必須詳細定立章程俾令各人在澳門遵守至於該章程應與香港辦理此項之章程相同第二欵所有澳門出口前往中國各海口之洋藥必須到督理洋藥衙門領取准照一面由該衙門官員立 
 
 

Page 11

 
 
將轉運出口之准照轉致供北關稅務司辦理第三欵大清國與大西洋國嗣後如欲將此專約之條欵更改必須兩國會議允行方可隨時删更右載專約於大清國光緒十三年十月十七日大西洋國西曆一千八百八十七年十二月初　日兩國所派欽差便宜行事大臣在京都親各畫押鈐用關防以昭信守大清國特派管理總理各國事務衙門多羅慶郡王總理各國事務衙門大臣工部左侍郎孫大西洋國特派欽差駐紥中國便宜行事大臣羅○互换條約文憑大清國大皇布特派　欽差大臣太子太傅文華殿大學士北洋通商大臣會辦海軍事務直隸總督一等肅毅伯爵李大西洋國大君主特派欽差駐劄中國便宜行事大臣羅沙爲公立文憑事案照於光緒十三年十月十七日兩國大臣在北京議定畫押和好逋商條約並另定專約附於本約之後論及如何設法協助徵收洋藥稅項一節等欵已經彼此奏明欽奏御筆批准特派欽差大臣彼此互换今日兩國欽差大臣在天津公所會晤各將所秦上諭公同較閱俱屬妥善特將該和好通商條約及附專約原本公同較閱明晰互相交换卽將兩國以漢文英文西洋文謄錄之文憑陸分每文貳分畫押蓋印各執壹分存據俾昭信守須至文憑者大清光緒十四年三月十八日西歴一千八百八十八年四月二十八日大清國特派欽差大臣李大西洋國特派欽差大臣羅 
[墨寳助賑]  
　　黔關趙仲瑩　撰以炯前由楚北書來楹聯一百副寄四馬路蕙風閣望平街松雲樓兩處經售前月已經售畢潤資陸續繳賑昨又寄來四十五副仍托兩處經收每聯洋一元購者祈速因殿撰入都行旌將抵滬上以便諸君補欵[  楚南琴鶴山房主人代啓]  
[助賑摭要]  
　　澤國汪洋不絶籲呼之慘鄉閭求乞端憑蠲賑之資江右清江縣　鵬翔善士爲尊堂宴太夫人七旬大慶奉命將設筵資移助求保康健洋五十元湖南常德府臨順昌花號求水陸平安洋二十元均由公大莊來怡怡書屋善士求子洋一百元鄂省杏花天公寓古鎬京羅浮吏隠洋三百元張子盤翁求令媳胎産平安諸事順遂由朱少梅翁來洋五十元嘉郡復源紙棧募秀水愼德堂劉求哲嗣病痊身健洋五十元天水太原女史求久病速痊洋一百元天水丙寅生求嗣延宗奉令祖母命助賑洋一百元天水己已生求嗣延宗奉令祖母命助賑洋一百元蘇城東師蔣胡龔三姓經勸陳鳳庭翁代募洋一百元坤記善士保子平安洋二百元通州戴楚材翁由梁謹臣翁來洋一百元顧雲錦王愼旃翁七十壽辰蒙戚友祝禮答筵資移助代爲造福洋四十元海寗無名氏求次女病速愈洋五十元寗波隠名氏洋七十元蘇州丁經笙觀祭募丁門土氏善女求保七令郎乃江上進讀書洋一百元又求保九令郎乃元雞胸魚背流痰外症收功速愈洋一百元　門陸氏善女求保夫乃嘉痧疹濕痰發熱　症速愈洋二百元三戶由泰源莊來蘇州復昌鱸鄉舊主求尊人病速愈由安孚莊來洋二百元容解災區種德多方定叶康疆之吉霑恩逾格聿臚熙皞之歡而家庭之閭有求必應出門有慶水陸敉平厚惠及人竊爲之稱頌弗置矣上海北巿絲業會館籌賑公所少欽施善昌謹誌 
[  懹黄芝生太守]  
　　才望如君獨冠時拊循察斷足兼司文强慱學超流輩权度澄懷係我師特著勲華傅不朽好憑詩酒訂相知天涯何意音書隔幸錫　章慰遠也[  甬東小樓主人拜稿]  
[  玉蘭吟社第二集送日本岸出吟香先生之夏口卽希諸大吟增斧正]  
　　宇宙茫茫一逆旅曷分畛域任去留有書縱目觀有山乘興遊書豈三墳僅五典山非五岳但十洲吟　先生得此意琴書滿載辭江樓析簡語别玉蘭社一觴一詠皆名流送君行借君酒問君游蹤指夏口乘槎我亦慕張騫恨不　將犯牛斗臨歧各依依詩情似楊柳欲别木别計鷗程三五月明能歸否[  海上忘機客張兆熊待定草]  
[  春柳四首錄一用干漁洋秋柳韵答秋丞次山作卽乞正刊]  
　　一度春風一斷魂閒看柳色到黄昏乍垂舞態禁風力已觸愁懷怨黛痕帶雨難分芳艸路含烟并入杏花村長亭别後無多日旖旎柔情許細論○保秋丞以重到申江感懷之作見示率成一律以和卽依原韵載酒江湖日行蹤半似烟浮生同舞燕客况憶啼鵑大度疑觀海豪情欲問天與君多聚首文字締因緣○春雨連朝頗動吟興客窓閒坐卽景賦此拉雜戎篇不計詩之工拙也春雨連朝下郊原緑意生千村塵半洗一枕夢難成深巷迷新燕高林囀曉鶯忽驚紅紫徧旅思動江城屈指清明過隄邊翠色盈碧拈垂柳重紅濺落花輕鳩喚江南徧驄馳郭北迎送君南浦路遥望玉樓晴[  寄鴻生雋侯宣增豪]  
[謹次思泉外舅病起口占原韻]  
　　山水陶眞性怡然道積躬堂　緜愛百林下滿和風頤養與天適閒愁隨疾攻九峯城北靜清福正無窮○旅感疉前韻我笑轅駒瘁艱辛備厥躬萬山催落日一騎走東風往事不堪問昨非猶可攻昻昻致千里有志豈終窮○道出禹城謁夏王廟冉疉前韻千古仰　烈八年勞帝躬漯川湮故意禹廟肅靈風北顧嗷鴻集南趨怒馬攻聖人今復起宵旰恤民窮○臨邑旅居三疉前韻夕陽茅店裏聊以息吾躬破屋一　酒中宵四璧風塵心隨漏靜客悶借詩攻曉策向前路誰云斯道窮南沙薇史王保奭書上時客武定試院 
[上海三馬路與昌恊賑公所陳竹坪經順有山東河南皖北賑捐十二月廿五日第九百零四次清單]  
　　陳桂林二元怡怡居士銅三元○另收南賑○本發水灾圖册紹興柯橋延愛富六必堂募恆記恆裕各五元無石氏針番天各四元敎讀人湊數各一元以上共二十元○又册不留名求保父病速愈五元○又册惇五氏怡悅氏無名氏三戶各五角無名氏錢五百宋茂檢二百無名氏一百六十以上共二元錢三百○又册譚長興代募四戶六角銅洋一元錢四百○又册靖江鹽棧二元無名氏銅洋三元○又册揚州湘記土棧代募十戶共三元○又册蘇州永成祥來十五戶共二元○又册江西徐慧生經乾豐酒店裕成錢店聚盛祥無名氏四戶各二元永盛錢店兩求免灾各一元以上共六元○行道有福册六吉樓箋扇號交來隠名氏共三十元山隂何丙齋耶溪魚叟半霖吏三戶各十元會稽封海昌沈合十元吳興沈汝南周東海徐毗陵石曹典晉五戶各四元無名氏在元楚北潘阜城於新蔡袁三戶各二元山隂孫一元　上共一百元○又册蘇州許澡身吳思正錫慶補過氏四戶各一元花溪主人銀五錢四分○又册蕪湖信和號來四戶一元錢二百○又册漢口鼎豐鹽吳紹梁募蔣春茂二千王濟修汪聲楊愛日書屋無名氏愛石山房六戶各一千有名氏吳華臣少舫氏汪靜波程壽山六戶各五伯以上共十元○又册源生號交來夷門售遊客杯水車薪聊盡我心三戶合三元○普濟册源大洋貨號來嘉定朱少卿先生經募十八戶共三元四伯八十○蕪湖胡十樵先生瀆來瀂港保甲萎員蔡恩厚二尹經募瀂港大關十元又交來鼎泰兩江品三經募王錦章子廉復順和江品四戶各一元林慶餘翟含章王錦生益盛昌王蘭卿宋開泰閔誠菴裕生尙榮懋九戶各五角泰昌二伯以上共洋八元虚對洋一個錢二伯○清江謙裕號來田至德五千羅菁華一千五伯合來洋六元銀一錢九合青浦學署來慶餼生六元○唐卓光因母病全愈完愿十元何記三元柴元海爲先父冥壽將懺資移助五元謝春華二元張三德銅洋一元劉少溪二元江眞甫一元談任翁交來朱增清前因胞兄增瀚患病許助四元鳳芝求妻産後平安一元源來錢四伯靖江仁豫莊五元○以上共收河南賑洋二伯廿七元銅洋五元虚對一個小洋六角錢一千九百八十低銀七錢三分○本日共收英洋二伯廿九元銅洋八元虚對一個小洋六　錢一千九伯八十低銀七錢三分合併申明 
[上海北巿絲業會舘籌賑公所施少欽經收河南皖北賑捐丁十二月廿九三十日第一千六百廿五六次清單]  
　　錢桂壽求保母親長健洋二元穎川無名氏四元求利平安二　金陵陳紹堂求保産婦乳多體健小兒卻病延年廿元汕頭子升氏四元楷記棧來四川寶興隆規元廿兩吳文記洋廿元梁寶鑑奉慈命節省年費廿元　溪程勤泰募余愼德堂二元求是齋主人二元榮觀求永保平安由徐石翁來六十元徐石翁　善便行三角半泳昌升奉善便行九元六角半顧氏五元安定心記二元菱湖孫士逹爲母祖氏病求速愈康泰田乾泰成號來廿元來束愈人一元○湘省小吳門李子藩一元家慶家寶各五角勗齋三角遠青家俊家順三戶各二角岑光連一角共八戶合洋三元○黄敬金爲姪病求請亂方服謝愿一元黄承慶求病速愈愼餘堂合二元求名居士安雅詩人孫虎臣病愈生　善老人五戶各二角藝香居士平安子承慶誠三戶各一角王鎭昌錢六百黄敬瀛六六居士各四百文共十四戶合洋四元三角錢三百八十○淮城志傑堂盧洋三元禮耕堂　無名氏任慶綬苟燕　愼思堂濟陽氏六戶各錢一百共七戶合洋二元曹銀四錢以上廿九日○白沙老人洋二元姜春孫求耳後毒速愈二元頴川陳五元金陵王聚昌還心愿四十元張漢卿省年費三元銅洋二元衡泰廿一元四角吳縣徐煥廷續助求合門平安五元衢城天福堂合店○學生起師酒筵資助由馮存仁來四元朱太太求戊子年永保平安一元徐石士求戊子年合宅永保平安三元義昌懋十元朱景星二元倪繼令一元○福州裕昌洋行英藹樓招商局來普安堂王子芸募調署大田縣不書名番廿元潘岱卿求妻高氏分娩平安六元不書名四元粤東茶陽何二元福建陸路提標後營都間府邱太太喜助不書名林景文田天槐范魁中鄭志尙福建良興司酬心愿七戶各一元葉應棠喜助錢四百文共十二戶合規元廿三兩六六分以上三十日 
[上海三馬路與昌恊賑公所陳竹坪經收順直山東河南皖北賑捐丁亥十二月廿六日第九百零五次清單]  
　　水灾圖册如憂子銅洋一元○另收河南賑○水災圖册無名氏一元○又册龍游安成號來孫正甫林雲閣各一元不書各七角士宜五角吳玉衡四角汪慶祥畢杆元各三角七戶共來洋四元○又册温州玉環廳署覺因道人續募壽萱堂三戶各十元共來三十元○又册清江張寓寄來清江同人節省消寒曾錢十四千蕭謙益堂五千嚴書種堂一千張留餘堂八百文以上合來洋二十元○又册清江西壩公積堂續來不留名五元怡怡堂兩元買物餘五角同心居士兩元永　莊一元五戶共來洋十元零五角○又册宿遷同藥堂募李鼎元十千鮑世德堂五百共十千五百又普濟册陳雋齋等六戶各一千又五戶各五百以上兩册共合來洋十八元○又册安慶司號來古皖子愿二元又普濟册不書　了愿一元又重請發棠册古皖無名氏一元以上三册共來洋四元○救命二摺温州乾泰糖行來張高森二元五角温和恭爛板洋一元五角各一角又五戶各二百以上十三戶共來洋洋四元爛板洋一元○銘恩册丁裕大花行來南長太二元張恆順一元渚連氏四角餘慶氏三角四戶各二角五戶各一角以上十三戶共來洋五元○水灾圖册義和信號交來田華亭無名氏程馥清三戶各一元又救圖册恭壽堂八伯廿文無名氏五百高錫五陳仲詩各四伯于海仙氏三伯留餘堂無名氏玉芝堂三戶各二百友于堂一百又保命延生册心願氏六元以上三册共洋十二元○祥字册吕元美衣號來補敬齋軒銀二兩書策氏二十淮郡嘉隂堂讓德堂吳習靜齋許三戶各一千朱方記八百六十許升記許壽遐種楊主人三戶各五百九戶合來曹平銀二兩洋七元○救灾圖册金陵無名氏來心印一元○有福册通州姚泰興一元○水災圖抵甯波乾茂土棧來張明德堂二元鄒和隆一元共來三元○銘恩册申報館錢昕翁交來杭城香雪居主人一元○有福册盤記棧交來三戶合一元○盡心子一元○馮廣福堂六元○豐水赤金鋪十八元七角○靈册海門來無名氏一元○畢稚琛求父母康健一元○福經堂　勝好保合家平安三元○醉仙堂一元○有福册軍餉口孫大爺各一千合來二元○無懷氏四元○靈林粗識文字女錢四伯○以上共收河南賑洋一伯五十九元銀二兩小洋十二角花洋一元錢四伯○本日共收洋一百五十九元銀二兩小洋十二角花洋一元銅洋一元錢四戶合併聲明 
 
 

Page 12

 
 
   
 
 

Page 13

 
 
   
 
 

Page 14

 
 
   
 
