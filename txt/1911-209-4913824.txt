# 1911 - 209 - 4913824

 

Page 1

 
 
   
 
 

Page 2

 
 
 [L上諭> 
　　閏六月初七日内閣奉上諭甘肅布政使陳燦着開缺另候簡用欽此 
上諭世增着調補甘肅布政使雲南布政使着高而謙補授欽此 
上諭施肇基着轉補外務部左丞外務部右丞着曾述棨補授陳懋鼎着補外務部左叅議外務部右叅議着顔惠慶補授欽此 
上諭昨據盛宣懷奏皖省無爲州等處水災赶放急賑各節當經諭令該大臣等寛籌欵項源源接濟妥爲撫恤並着兩江總督江蘇巡撫派員分别查勘茲據張人駿等電奏本年五六月間大雨時行江潮暴發皖省濱江沿河各屬災情奇重等語覽奏實深憫惻加恩着賞給帑銀五萬兩由度支部給發着該督撫等迅速派員前往災區核實散放務令實惠均沾母任失所用副朝廷軫念災黎之至意餘着照所請辦理該部知道欽此 
上諭前據大理院奏職官夥謀誆騙得贓恃符狡展請旨分别革職解任當經諭令將法部候補主事明安泰即行革職副都統霍倫泰先行解任一併歸案訊辦茲據奏稱審明按例定擬等語霍倫泰身爲大員明安泰在司法衙門供職宜如何束身自愛恪守官箴乃因貪圖寇李氏財産設謀誆騙銀物先後至六千餘兩之多並有將寇李氏關禁家内揑寫借字逼令畫押情事迨法部具奏之後仍敢夥謀詐騙贓款纍纍其種種不法情形實屬罪無可逭解任正紅旗漢軍副都統霍倫泰着即行革職與伊弟已革法部候補主事明安泰均着發往巴藏効力贖罪餘均照所議辦理其在逃之錫恆錫珍等着民政部步軍統領衙門順天府一體嚴拿歸案訊辦以肅國紀而儆官邪該衙門知道欽此監國攝政干鈐章奕劻那桐徐世昌署名 
閏六月初八日内閣奉 
旨正紅旗漢軍副都統著陳寳琛補授欽此監國攝政王鈐章奕劻那桐徐世昌署名 
宫門抄 
閏六月初七日召見内閣總協理大臣吳炯 
初八日召見内閣總協理大臣高而謙德蔭 
交旨 
　　閏六月初二日欽奉諭旨都察院奏代遞浙江乍浦駐防協領杉梁條陳清厘地畝開闢利源呈一件着該部議奏欽此又奉 
諭旨都察院奏已革直隷候補知州前署密雲縣知縣陳雄藩被參寃抑抄咨呈覽一摺陳雄藩着交内閣帶領引見欽此 
初三日欽奉 
諭旨貝勒載洵等奏謹陳現修崇陵工程情形一摺知道了又片奏工程緊要匠夫人等如有罷工滋鬧棈事擬查明首要交地方官從重懲辦等語着議欽此又奉 
諭旨法部奏京師地方審判廳審明交拿人犯按律定擬一摺着依議欽此 
論說 
[論吾國重振海軍問題（嘉）（言）]  
吾國東南面海西北亘大陸。今規畫大勢者。固宜海陸軍並練。然欲兩者同時而進行。非籌有大宗之鉅款不爲功。故此問題政府雖屢有所提議而終阻於財政之困難。不聞見諸措施。日前所計畫。如組成艦隊添設學堂。建築砲艇。籌畫經濟。即以海軍而言。各省雖分别擔任。而匯解往往衍期。有時乞貸於度支部。該部亦必與之爲難。而洵邸遂爲之灰心（見初三日本報緊要新聞）云。雖然。今日財政之不足。不在軍費之不足也。何以故。今日海陸軍。固未成立故也。若吾國財政而長此混淆紊亂。縱無重振海陸軍之大舉。則吾國之財政。可斷其不特無充裕之時。終必有破産之一日。此非記者一人之私言。而按諸今日之情勢以準諸將來。實有不可逃避者也。使明乎此理。以論列此問題。財政之不足。則其斷案。不在軍費。而固在度支部。蓋度支部者。爲整理財政之一機關。是故今日度支部而能整理財政。則雖重振海陸軍。一時並舉。尙不虞其不給而矧僅海軍爲今日鞏。固國防上最不可。少之武裝。而即左支右絀竟不能着手。遽爾灰心短氣也乎。吾姑以日本論。日本之治台灣。以吾國國土比例之。奚翅二十倍於台灣台灣歲入可八千餘萬。則吾國歲入當可入千餘兆而不止。乃吾國曾不及其幾分之一（吾國僅得一萬萬三千餘萬）此非不善整理財政之過哉。夫前此目論者。輒以軍政之準備。恒以爲不生産的消費。而反對之而不知處今日危亡之時。代非重振海軍。固不可以立國。而 
 
 
 

Page 3

 
 
財政之不足。實整。理財政者之不得其人。不可以因此而誤國家整軍經武之謀謨也。觀今日各國支出之軍費。有足令人怵然而驚駴者。英國占國費百分之三十八。德國占國費百分之三十四。法國占國費百分之三十一。俄國占國費百分之四十四。而日本亦占國費百分之二十六。據此而論。然則今日吾國歲入。即以一萬萬三千餘萬之數。易地以處之。其支出軍費。亦當達四千餘萬矣。而往歲度支部所立預算表。軍費實占總額三分之一之鉅。不得謂之過耗矣。此非吾値此民生困窮之日。而爲此不切時勢之言也。以吾國廣土衆民。而以患貧聞。則不善整理財政者之咎實不能辭也。倘能舉全國之財賦。有崛起理而董之者。亦安有至今日無一輻之輪。一丸之火。與列强相見於太平洋上者歟。今度支部。非不謂整理財政爲要務。然其入手。非增加租稅。其道固無由。而起視國民之負擔力。則又不勝。而欲發展國民之經濟。以裕稅源。是則非該部之責焉矣。然有任補助奬勵之方者。緣交通未便。而民智尙陋僿。企業之觀念甚薄。弱雖富於天産物。終不能開發。是則又非農工商部之責焉矣。而郵部與學部。又無一不與之有連帶之關係焉。嗚。嘑吾於是不得不嘆。今日吾國之内閣。雖設而不。能施大政之總。綱以統一行政之作用。朝廷即欲發憤圖强。而欲政之克舉者。終亦難矣。吾見夫各懷成見。自便私圖。一政之議。則聚訟累月。一事之。舉則彼我互咎。固不特今之重振海。軍關於經濟問題。而澤公。與洵邸之爲難已噫。 
要件 
[御史陳善同奏内閣初立宜剔羣弊敬陳管見六端請飭核議摺]  
奏爲内閣初立。宜剔羣弊。以𢡟新猷。敬陳管見六端請飭核議。恭摺仰祈聖鑒事。竊内閣官制。業已頒布施行。臣以爲此特其形式耳。形式。旣已更張。而精神之地。因仍如舊。雖變猶之不變。非以求治適以取擾而已。方茲。改革之始。正宜乘此朝氣。力求振作。咸與維新。乃足以起沈痼而規上理。以臣愚見所及。竊謂此時有應規畫者六端請爲我皇上條晰陳之。 
一行政之責任宜大小臣工公同擔負也立憲國制度。各部行政大臣。同負國務責任。與内閣總理大臣。直接辦事。副大臣則專理本部主管事宜。其餘局長各官。皆有專辦之事自大臣以至判任官均明定分任規則。事雖有大小之殊。其爲各負責任則一。無推諉牽率之病有衆擎共濟之功。法至善也。漢唐宋之制。自宰相尙侍以至郎員。均各異掌。亦卽此意現在各衙門辦事。上驕下謟權限不分。由來已久。新設各署尤爲紊亂司官大都遷就取悅不能自舉其職事無鉅細均由堂官標到畫行。每日案牘塡委。高幾盈尺。雖窮各堂官一日之力。尙恐有不能翻閱一周者。但能略記。事由。便已共驚能手。而乃准駁可否。取决須臾草草周旋彼此不。過三數鐘便即散去。徒令堂官精力。半銷磨於循例之官書。司官歲月。多虚擲於回堂畫稿。應對奔走。而事務之陰受其病者。殆不可勝計矣。長此不改。安能日起有功。謂宜由内閣參考各國官吏辦事細則。詳定專章。將各衙門主管事務。分最要次要尋常三等。最要者各該大臣主之。次要者副大臣主之。尋常者局長或司長以下主之。分别明定責任。屬之副大臣者。大臣不得侵越。屬之局長或司長以下者。大臣副大臣均不得侵越。但各分類摘叙事由。按旬列表。報告於大臣副大臣查閱而已。如此則精神各有專注。時日不至虚糜。尊者領其要。有商榷之餘閒。卑者任其詳。無委卸之故習。一舉而。數善備焉矣。二公牘之程式宜改歸簡易也中國現行公牘程式。沿自前明。非宋元以上舊制也。每一例行公事。數語了了者。往往至於連篇累簡。撰擬者。繕寫者。核判者。閱畫者。皆厭苦之。而無可如何。承辦之員。據爲秘。傳局外視之。非習久而用熟。幾莫識其竅要之所在。故每一呈堂。狡黠堂官。但予照標。付之　。閱其謹愿者尋覽愈久。惶惑愈深。必轉詢之承辦者而後能解。抑亦。不便甚矣。此等程式。其初多出書吏之手。繁冗𤨏碎。無益於事。祗以便舞文。弄法之用。而銷耗日力。虚糜紙筆。增置冗員。猶其小者。昔人有例吏利三者相因之說。誠不誣也。近雖裁汰書吏。改用錄事書記。然程式不更。繁縟如故。終無以利應付。謂宜由内閣遴派通曉古今政典之員。將一切文牘格式。參酌宋元以前遺制。悉加改定。總以簡賅明白爲主。頒行内外各衙門。恪謹遵守。母得自爲歧異至向來通行文牘。一起嘗多至百餘件。尤爲勞費。亦應參用各國例。按日編號。登載官報中。視道里遠近。分定周知期間。似亦省事敏政之一道也。三法令必求實行也中國政書。夙稱完備。而實行者十無一二。自豫備立憲以來。凡館部奏進法令。明諭頒行。至爲嚴重。而内外衙門。或巧爲通融。或諉諸暫緩。無非畏難苟安之習慣。甚至背法之事。即出自立法之人。貌合神。離百變其說。其局外之熟視無覩。悍然不顧者。更何責也。夫國恃法以立。今日處新舊遞嬗之交。舊法旣破除凈盡。蕩然無復一線之存。而所謂新法者。乃徒託之空文無一能要諸實踐。是一切規程。皆成虚飾。舉國上下。同處於無法之中。危莫危於此矣。臣以爲立法之始。不可不審。而一經頒定。要在必行。方不至有名無實。宜由内閣嚴督各衙門。嗣後所有頒布法令。除於事實果有妨礙。許其聲請變通外。務必痛蠲錮習。實事求是。其奉行不力。及有意抗延 
 
 

Page 4

 
 
者。並於官規中嚴定懲戒專章。以杜玩愒而課成績。（未完） 
專電 
[電一（北京）]  
攝政王諭令慶内閣切囑法制院將新官制編訂完善母加暫行字樣 
[電二（北京）]  
内閣一等僉事缺已議定廳局院共設二十名 
[電三（北京）]  
内閣咨行大學堂監督劉廷琛内閣遷至大學堂事係奏准刻下政事殷繁廳局散居呼應遲滯請察情速讓即日答覆 
[電四（北京）]  
新簡滇藩高而謙擬派兼充勘界大臣昨已電諭滇督將中英界務新舊案卷檢齊俟高抵滇妥商勘辦 
[電五（北京）]  
電寄陜甘晋三省督撫沿邊開墾事宜着督飭所屬妥爲招撫隨時會商綏遠將軍母稍苛刻 
[電六（北京）]  
浙撫增韞奏預算案内軍費不敷五萬請追加 
[電七（北京）]  
外務部議奏請准釋回秦錫圭奉旨准其釋回 
[電八（東京）]  
日本遞信省爲日清兩國間之交通利便及商業增大將開始締結兩郵便之交替條約 
[公電（漢口）]  
各報鑒敝報昨夕封禁拘總理乞伸公論大江報叩 
[公電（太平）]  
各報鑒横山蛟起梗北鄉盡成澤國淹斃十餘人現江潮日漲西南圩堤吃緊全縣恐慌當塗城鎭鄉自治所 
緊要新聞一 
[中朝交涉之一束]  
中俄改約專使陸徵祥早已行抵俄京向俄政府提出改正案要求協商聞俄政府以光緒七年中俄條約必待至八月方爲期滿延不開議聞陸專使已率同參贊王廣圻等暫赴和蘭使任俟八月再赴俄京云又聞俄外部近擬組織一特别會議處外部大臣總其事工商部代表協議之俄外交界之宗旨在仍以千八百八十一年之約爲根據所更易者惟實有碍兩國之利益者耳據俄政府意將來在伊犁塔爾巴哈台喀土喀爾及烏魯密等城自由貿易權允讓以値百抽五稅則納稅然中國政府所要求則在臨俄之蒙古各處專賣權俄政府仍擬遵照一千八百八十一年條約辦理又聞上月伊犁有俄偵探四十餘人潛在挪勒德山口測地經守備兵衝散搜獲地圖數册圖中注明日後俄人攻伊犁進兵之路用硃色綫明分爲三路又獲兵丁册一帙詳註所招華人充作俄兵之姓名住址年歲中墨駐美張蔭棠星使日前有電到京略謂此次到墨親查華僑被害情形共計十三省三十四埠斃命三百二十三人財産損失實數尙未查全唯放賑不宜延擱萊苑被害最慘所以親往查勘撫慰使墨廷知我政府重視此事並派員分投各埠放賑一面查勘證據以備交涉奈華僑不明事勢願望甚奢現該國新舊黨勢力未定償卹正宜速辦遲緩恐生他變以致案結無期云云又聞張使赴墨後於中歷六月初八日覲見墨西哥總統談論至三鐘之久總統向張使道歉不置所有華僑被難家屬及遭受損失者已允與以充分之賠償張使請其通電各處官吏以後務令盡力保護勿使再受擾害總統應允並託其向中國皇帝備述愧悚之意云 
中英中國向英政府提議收回威海衞爲公共軍港一事外間喧傳已久當英國租借此地時在十二年前具目的雖在以威海衞爲在北中國之適當軍港並保護在附近之英國商務但威海衞以西尙有數商埠在威海衞已不能爲保護商務之用欲作爲軍港在日俄戰爭以前亦未見其爲重要地位不過作爲東洋艦隊避暑之地耳此次果退還於中國實於英國權利毫無損失但須保留使用劉公島及港内領水之權並要求以他方面之特權補償之其目的物大約在片馬云 
中日各國駐屯兵隊現於七月滿期日前外部已向各國使署陳述要求撤退之意英美兩國已有允意然以當時拳匪之亂日本出力最多此事亦須先問日本之意嚮以便取决隨即行 
 
 

Page 5

 
 
文日外部叩其意見聞日本之意謂觀中國現下之形勢將來難保不再有拳匪之變亂此數年之所以安靜無事者特以有駐屯軍在非清國人民之進化亦非清國兵力之足以鎭攝使全部撤退則以後難保必無變故云云各國聞此言皆懷疑慮不欲遽行撤通矣 
[内外官制不能同時發表]  
京内官制現已編訂就緒前日法制院已將此項官制送呈總協理大臣一俟核定卽可奏請宣布聞本月十五日以前大約可以發表惟外官制雖已入手編訂而東直江鄂滇五督意見參差往復電商頗費時日總協理大臣擬於本月之内即將此項官制大致定稿各省如有意見須儘月内電致法制院以便斟酌損益並將此情電達五督一體知照但京官制旣已編訂妥協不便久爲延宕擬先將京官制發表外官制俟編定之後再行公布 
[再誌振貝子赴英之激刺]  
振貝子此次由英回國大不暢快初一日覆命召見時力陳國勢危弱極不受外人之歡迎幸此次同行之海軍艦尙能高竪龍旗飄揚於大西洋海岸各國使臣猶有驚佩之色中國體面尙能保全云云又力陳海軍亟宜振興以禦外侮而揚國威監國頗然其說 
又聞振貝子此次赴英賀冕位次旣卑而一切待遇又甚平平頗引爲痛尽之事其隨員邵福瀛尤爲憤激因將髮辫剪除並改穿西服立於稠人廣衆之中獨得優待聞日前赴某君讌會談及此事竟至涙下云 
[魏景桐開缺之眞相]  
桂藩魏景桐此次開缺係爲去年廣西土膏一案魏藩初爲張鳴岐傀壘厥後雖經該省諮議局力抗並由資政院助力而結果則禁止土膏仍舊展限桂紳因此怨魏刺骨日與反對魏自知不容近乃呈請沈撫代奏開缺然聞原呈中尙多戀棧之詞大旨謂因病須請假一年懇請暫行開缺假滿尙當泥首宫門赴闕請安力圖自効等語亦可憐矣 
[中央敎育會之怪狀]  
中央敎育會事屬創辦籌備之件未能十分完全固意中事也然其缺略疎忽之點竟有閙成笑柄者亦非希望成立此會者所及料前日學部交議軍國民敎育議案曾叙宣統二年十二月 
某日本部具奏籌擬軍國民敎育一摺奉旨依議欽此當宣讀之後部員恩永春即登台說明此案爲編擬時之錯誤蓋本部前曾會同陸軍部具奏關於此項問題之摺確非本部直接上奏且原摺亦非專指文學堂云云旋復由部員高閬仙登台力駁恩說謂本部年前確有是奏原案無誤迨至到部詢問各司實無此項奏牘仍爲編擬之錯噫學部以如許精明幹練之員費數月之光陰僅成交議之案九件而其中尙有若是之錯誤不知其腦筋何屬也 
會塲建築曾聚多數部員悉心討論始定辦法該塲之頂棚係爲人字形愈上愈銳迨告成後試騐演說時則發言聲辯論聲以至步履唾吐之聲無不爲銳尖頂槅所攝于是聲浪嘈雜雖有師曠之聰亦莫能辯旋又覓請工師設法改良據工師云非改建平頂萬難合用後由各部員竭其平日研究物理之種種心得始購得白布百餘疋將議場頂堋幔成平面式然布疋不能隔絶聲浪故至今每至開議時秩序稍亂則發言之聲仍令人莫能分辯 
中央敎育會會員除學部人員外另由學部臨時特派三十員以便諮詢與各司有關係之議案近因臨時派員多不到會外間遂謂學部因會塲狹隘先爲特派員設二十人座位後又减至十人故特派員以座位與人數不符相率裹足此或另爲汪　因惟據個中人云當特派員未派之前部中人員曾因要求加派臨時派員在部中大起交涉及經堂官派出又有多人恐在議塲出醜不願到會故刻下臨時派員到會者甚少云 
[中央敎育會第七次大會紀]  
初三日上午八時四十五分中央敎育會開第七次會議會長及張副會長均請假由傅副會長代理到會者一百二十五人當未開議時汪君龍光謂本員昨日未到而昨日通過之案乃不少本員所提議之緩停出身奬勵實有道理且以活動之眼光觀之請議長另行提議時會員中有請議長按議事日表開議者會長遂宣告開議即由辦事官報告提議案二十一件繼讀審查試辦義務敎育案報告書顧君棟臣登臺說明審查主旨會長宣告以義務敎育章程付再讀王君祖訓以本日議事日表無再讀字樣起詰而會員多數贊成再讀遂由辦事官朗讀施行前籌備大綱及義務敎員章程籌備大綱及章程第一條均無異議第二條汪君龍光謂以滿六周歲之次日起至滿十四周歲止一語義務敎育僅有四年則何以必曰十四周歲而不曰十周歲須修正陳君敬第謂學齡 
 
 

Page 6

 
 
與學年有别汪會員之言誤混爲一林君棨亦起而解釋本條條文是學齡非學年會長問有三人以上贊成否無應者遂接讀第三條第一第二項無異議及第三項有謂恐生雇主之嫌惡而害學齡兒童之生計者并及買僕問題請修正會長問有三人以上贊成否亦無應者遂接讀第四條無異議第五條王君祖訓問敎會學堂亦爲學齡兒童所應入之學堂否陳君寳泉答以經官廳立案者爲限第六條王君景禧謂本員對於學齡兒童在家塾或私塾就學者不得視爲已受義務敎育數語無異議其下但書云云應改作小注或删除或改正得多數贊成修正高君步瀛王君用舟王君祖訓羅君振玉皆謂或私塾三字不能成立宜删去而陳君寳泉則謂初辦義務敎育不能不兼籌並顧王君祖訓又謂陳會員所言不甚明瞭辨論間黄君炎培起言本條條文本員主張全行删去於是恩君華沈君亮棨吳君鼎昌陳君寳泉紛起陳述意見而沈君爭論尤力沈君恩孚謂本員主張删去但書時已十時三十分矣會長宣告休息（未完） 
[京師近事]  
前日陸陳伊三帝師同被召見聞係關於今上典學課程及逐日講授時刻監國以今上尙在冲齡陳義不可太高擬先從孟子入手惟須將每章每節編成講義務以清顯明瞭爲主又須按切時事不涉膚廓至授課鐘點暫定每日以四小時爲度云 
上月三十日漢口巡警道有電到京報告漢口新優任文毅等率帶十餘人到京該優等藉演唱新戲爲名私傳黨會煽惑人心經已嚴加驅逐膽敢率黨來京請爲查禁先此瑞督亦已有電請民政部注意恐任等到京後即須驅逐云 
自鄂直各省軍事參議官簡派後江南各省多未發表於是各省人員多紛紛來京運動而尤以南洋爲最蓋局面甚宏而利益亦太也楊晟沈尙濂現均無效故希冀者接踵而至卽向無名望之陶駿保亦來京運動想有志者事竟成也 
此次分部之留學生到部時多裝假辫亦有秃頭不裝辫不著靴僅穿長衫昻然上堂者往往爲堂官所異聞度支部日前有吳某到部謁見堂官卽如此裝束澤大臣深不謂然旋將司長訓斥謂不應任其無禮乃爾昨又有晏某初到該部狀亦如之爲司長所阻乃未上堂蓋欲入彀中固宜稍諳體制也 
日前奉諭陜西延安府知府着王聞長補授王原係吏部攷功司郎中上年截取奉旨以簡缺知府用而新得叙官局科長者向例截取分繁缺簡缺兩種其以簡缺用者莫不引爲晦氣蓋因其才不見重往往有終身廢棄者此次内閣改定新章凡簡缺人員一律開單候簡故王以簡缺人員得補繁缺聞簡缺中人可望續放者正尙不少其欣幸可知矣 
時評 
[其一]  
或謂中國新政。多變其名而不變其實。如新内閣中之舊大臣是也。吾謂中國新政。間亦變其實而仍其名。如學生之得奬爲翰林舉人等出身是也。 
夫名者。實之代表也。翰林舉人貢廪增附等名目。適用於已廢之科舉。而非可以代表今日學生之學業者。學部不察。沿用至今。視爲牢籠學生家族之具。徒令社會心理。日役役於作官之妄想。而經營實業之精神。因以墮落。國家。前途。甚可危也。 
中央敎育會第六次大會。决議停止舉貢等出身而另立學位章程。善哉此舉。足以維名實而正人心。奈何唐大臣恐阻學務進步而緩其實行哉。 
雖然。唐大臣之所謂進步。其意祗求學生人數之加多。他非所計耳 
[其二]  
國家養兵。不難於處常而難於處變。不難於徵集而難於遺散。江寗第九鎭徐統制知其然。故擬於寗垣組織兵工廠。爲數千退伍之新軍。學習各項工藝之所。無事則資爲生計。有事。則便於調遣。誠治安之大本也。吾望其早得實行。吾望各鎭皆仿其法。吾望資本家樂輸鉅欵。助其經費。上以報國。下以保家。即自爲計。不亦良得乎。 
[其三]  
異哉。一陳寳琛也。忽而晉撫。忽而帝師。又忽而漢軍副都統。其以陳爲保障繭絲之良才歟。則何不令其逕赴晉陽新任。一展致君澤民之素抱耶。其以陳爲誠意正心之大儒歟。則何又畀以漢軍副都統。使之鈐束八旗包衣之子弟。耶 
記者曰。一月三遷。而陳寳琛之結果如此。誠哉朝廷之用人。非草茅所能測矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[日俄又調查滿洲實業矣]  
　　我進一步人亦進一步自四國借款告成後提撥若干興辦東三省墾礦森林畜牧航業日俄兩國聞信大驚凡關於滿洲之事業無不悉心研以圖競爭保已有之利權茲聞有俄國鐵路董事塞爾特夫氏等數員並日本農商務省農務局長下岡等相繼來東考查鐵路及農業等事宜業已將安東一帶調查竣事於日前到奉約小住數日即分赴吉江哈爾賓北滿等處以次考查未知我三省實業家相形之下作如何之策云 
[庫倫收回礦局之隱衷]  
　　也是防微杜漸之辦法庫倫礦務總局地接俄領事署房屋百餘間週圍六七里現該局以經費支絀擬欲售與俄人此時若不備價收回竟爲俄領事署所佔併則將來必肆意擴充致起交涉庫倫辦事大臣三六橋當與監旗等商籌備價購歸官有惟必須用款十萬俄鈔查庫倫本無大宗入欵一時實難籌措擬由稅釐項下每年提用二萬分五年還清而該稅釐項下應解各欵則暫行緩解現已由三大臣電請外度兩部核示遵辦矣 
[皖江大水災情三誌]  
繁昌繁昌保大圩潰决後日前馮大臣查賑來蕪面諭關道趙觀察墊欵一千兩購辦樁木蘆蓆麻袋派南路巡防營统領李葆林參戎親率兵士一百名前往督救行將堵塞初四夜忽又倒决三丈餘初五日李參戎繁昌縣朱檉權蕪湖縣朱繡封兩大令道委唐伯華少尹等均來蕪商禀關道趙觀察特飭添購樁木等件再往搶救務達目的李參戎與朱大令唐少尹携帶樁木等件並在租界借有打樁機器一架於當晚七時仍坐元利小輪前赴繁昌茲將關道電禀馮大臣朱撫院原電錄下頃繁蕪朱令李統領等面述保大圩决口今日可合昨夜四更忽又冲潰三丈餘前江電早慮及此洞燭機先莫名欽服伏念該圩旣築又决工難欵鉅且悚且愧已加購樁料仍請李統領會同各印委妥爲堵築矣知注謹聞職道上達徵 
貴池貴池水災由蕪關道趙觀蔡接皖撫朱中丞電後初三日即派收發委員侯來濱大令前往查勘而貴池縣令日昨亦具禀關道報告水灾情形略謂東三保之合興同慶復興下三保長樂普渡天成等圩潰溢數處江水冲入内河縱横灌注彌望汪洋秧苗多被淹没至湖内圩雖未决低處被淹情形亦復相同其濱臨大江之同樂圩亦甚危險各洲董保多集人夫晝夜防守搶護一面督飭業户人等將被冲破各圩實力堵築其低處積水赶緊設法車戽以期涸後補種俟查明房屋人口有無損傷并嗣後雨水圩堤情形隨時禀告等情當經趙觀察批云據禀已悉已遵撫憲電飭就近委侯令來濱前往該縣會查各圩督同堵築並另札飭知矣仰即遵照辦理母得疏懈 
和州和州入夏後因江水漲加以屢次大雨不圩多被淹没保大圩爲一州巨圩前次二十七年無爲水災時亦遭冲破今年不幸無爲九連圩破决巢湖水又外漫由含山直瀉保大圩適當其衝雖經該州魏直牧籌款購備椿木督飭圩民極竭力防護無如水力過大不能抵禦已於二十九日全圩潰决小民蕩析離居深堪憫惻上海華洋義賑會員陳葆青王伯南兩君日前赴無爲散放急賑已於初五日回蕪擬於初六日同赴和州查勘該處被災情形矣 
無爲無爲自五里壩潰决後災民多至三四十萬其餘外出覓食者羣以蕪埠距該州甚近紛然麕集朱撫深恐擾及巿面電飭關道速行設法資遣回籍就賑無任逗遛他徙並告知災民該州已放急賑官紳會辦且有華洋義賑會備四萬磅麵包到州散放等因并以無爲災民回籍就賑免得在外流離資遣想需欵無多卽就地籌募並告李統領派兵押送上船後即囑水師押送到州無令聚衆滋閙爲要辦理情形隨時電告趙觀察已錄電照會商務總會皖南義賑公所城自治公所設法籌款並移會李統領札飭警務公所各派兵警押送以免滋事關道併廣發六言告示文云無爲五里卑壩决牽動上下九連嗟爾被災民庶屋盧田禾被淹紛紛來蕪被難枵腹露宿堪憐欽憲籌撥鉅款先後馳派委員刻又躬親查勘施放乾糧銀錢爾等流離在外終日覓食爲艱何如回鄉就賑水退尙可補種切勿稽留遲滯辜負上憲恩全諭爾災民男女其各凛遵勿延 
[詳紀游學監督對待學生之蠻横態度]  
　　初不料胡子靖亦竟如此留日山口高等商業學校全體學生散學一節已詳前報茲悉學生全體公决不回山口而胡元倓力主勒令仍回本校彼此相持至今月餘前日該生代表李震東賀治寰何文鑫林紹楠等特赴使署面謁監督當蒙胡傳見李等詰問交涉情形胡曰有何交涉李等曰監督已赴日本文部省否胡曰天酷熱没有功夫李等曰監督已禀告學部否胡曰這亦不煩禀告學部李等曰然則監督究竟是何主意胡曰爾等速回本校否則一律開除官費而已爾要知在日本留學文部省命令是不可不從的學生無論已就是我胡元倓也是不能不從的今文部省要爾等回本校 
 
 

Page 11

 
 
我没有别法李等曰學生等苟可忍耐萬不願自暴自棄全體散學區區苦心尙求察諒胡笑謂李等曰我主意已確定如不囘本校只有斥革官費最爲省事我想爾等絶大本領不過在報上做篇文章罵我一二次然老胡是不怕駡的且我已有意見徧告中國報館爾等雖有好文章恐報館亦未必肯登我看不如且回校罷代表出署報告全體皆謂胡監督如此頑固非全體同赴使館要求辦法不可乃於陽歷七月二十四日下午四時排隊入署時胡元倓正在樓上手持團扇搖擺而下忽見人衆急奔上樓立飭館員傳諭學生不准野蠻全體同聲應曰諸君勿慌我等此來是表明八十人心志此次散學出於自然非强迫的今擬辦法三條呈請施行無論明先生從與不從我等都是感激焉有野蠻之理館員曰諸君旣肯文明請將辦法開來衆人乃遵命開出遞交館員（一）八十一寗犧牲官費决不冋山口（二）如轉校無望即請解除山口指定條約並令現未退學者一同退學以崇國體（三）或解約或革費請從速了結胡監督閱畢仍命館嗣傳諭衆人曰廢約事須與欽使共商之惟汪使現已往伊香保避暑不在使館諸君請於本月二十八日星期五來署聽取回音可也衆遂散歸庽所 
分類新聞政界 
[節减宣統四年國家行政經費辦法杭州]  
　　度支部於上月二十三日電致浙撫酌减宣統四年國家行政經費預算經增中丞傳集各司道開會議廳參事科公同核議分别擬减酌减全裁三項辦法茲經中座電復度支部云漾電謹悉承商减四年預算一節撫署員弁薪餉擬减一千五百兩會議廳經費照减統計處蘇轄五屬浙轄十一府地廣事賾用人較多今擬酌减二成各署心紅及各縣撥補孤課均全裁籌備米價遵歸漕欵專册運署衞兵護庫重要津貼甲商及鹽務局卡經費巡費各釐卡經費均難遽减幕職處經費管庫財政公所司道分科額支杭寗道公費撫藩運司道至各縣役食均與官制官規相同查籌備清單外官制及官規本年頒布施行則是項預算必隨之變更此時即虚擬裁節届時仍不適用况所列各欵均照三年預算並無增加擬請仍其舊俟各官改置俸糈核定自歸統一其詳細理由另行咨達增印 
[移查宣統二年底結存欵項蘇州]  
　　蘇省清理財政局移各署局所營隊學堂文云案准移送宣統二年冬季報告册實在項下列存銀兩杳此項存欵即部頒預算册式内所列之上年餘存金照章應作宣統三年入欵本年續奉度支部頒發宣統三年預算案實行簡章第十條内開各省文武大小各衙門至宣統二年底止所有上年餘存金應提出另存編訂專册報部查核等因上年冬季報告結存之數自應遵章辦理合亟移會查照希卽復查確實數目務於文到三日内復局彚辦云 
[陸升藩去任之小紀念蘇州]  
　　蘇省升藩陸中丞以盛澤釐局候補同知吳琪同里釐局候補知縣楊贄同二員均按季比較連次盈餘各記大功一次又委候補同知杜祖培接辦上海鐵路釐局差又委候補知縣沈爾楨接辦車坊釐局差已分别飭遵矣 
外交 
[英敎士願售莫千山房屋杭州]  
　　西湖寳石山官紳交涉經年費盡心力幸已收回定約而費去銀錢實已不少至湖州莫干山前經諮議局連類提議迄仍未達收回之目的乃杭總商會日前接到莫干山英敎士慕向榮君英文函件謂願將自造洋房數間出售如有貴國紳商學欲得此屋者儘可領看議價等語不識該會如何辦理也 
[日兵槍斃華民之交涉奉天] 　　 
　　陶家屯農民杜金祥無故被日本護路兵放鎗身死一案現交涉司以駐奉日領藉詞推諉遂派界約科員李大鈞君前往長春面與駐長日領直接談判會議數次據理力爭該領毫不退讓以致並未定有何等辦法現聞該員回奉將會議時問答一切錄摺呈請督憲核示機宜再與商辦 
[洋商擬在葫蘆島租地奉天]  
　　葫蘆島自行開埠通商建築堤岸巳在該島設立開埠局派員經理一切工程茲聞美商美孚煤油行擬向該島租地四五十畝以便建築棧房開造油池之用呈經美總領事函詢該埠租地章程並擬先行允其租用或將地址留存以期獨占利益矣 
軍界 
[瑞制軍派員會勘砲台武昌]  
　　海軍處以興復海軍實以修築砲台爲基礎查長江各省水師砲台朽壞不堪刻特派演科員沈小溪觀察及陸軍部科員志元等來鄂查勘各路砲台險要地形昨由莘帥札派水師陳得龍統領隨同部員前往會勘並繪具詳圖以憑復部 
[已革軍官之不准開復杭州]  
　　增中丞日前據陸軍部咨開以據陸軍步隊第四十一協統領官楊善德禀稱前混成協參軍官協軍校陶允謙酗酒折抗業經禀請撤差咨部斥革茲據該革員禀呈自悔可否援例開復予以自新據情咨部查照核辦等因茲悉奉部復文略謂查該革員陶允謙前在第一鎭候差丁憂請假回浙假滿並不回鎭在浙鑽營嗣於宣統元年正月准貴撫咨該革員浮躁乖張酗酒放蕩當經本部將該員斥革追繳劄付執照咨復貴撫並通知各省不准任用在案所請援例開復之處碍難照准 
[裁併陸軍小學之消息杭州]  
　　陸軍部現因新政繁興庫欵奇絀現將各省陸軍小學校盡行裁併浙省頭班各生業於去歲畢業於文科一門尙須深造故擬將已畢業未畢業各生概送南洋陸軍中學堂肄業聞嗣後招生則歸併閩省辦理以節糜費矣 
學務 
[蠶桑女學收回官辦之手續浙江]  
　　撫憲增中丞前據提學司詳浙省創興女校經費支絀擬於運庫籌撥銀三千兩以濟急需等因當經 
 
 

Page 12

 
 
咨行度支部查核旋准咨復該省女校現有幾處是何名目並每處應補銀若干并與預算案内應支之欵有無窒礙詳細聲復以憑核辦卽經行知提學司查復去後茲悉袁文宗詳稱查現在辦理新政必以實業爲先而浙省蠶桑尤爲女工特色中等蠶桑男校已由省立而女學僅由樓氏私立一校經費旣屬不敷辦理亦未盡善籌思再三祗有收回官辦之一法此項請撥三千兩原擬支配該校經費或有盈餘卽分别撥爲他校助欵惟本年預算案始於五月公布施行向來該校所有運庫撥助欵四百兩亦已删裁移抵他項其勢岌岌收回一節更難再緩而此時底欵毫無復經核實佔計非有三千兩不足以資辦理擬請即定案爲省立女子蠶桑學堂常費至蠶桑一項非有化學器具不足以圖進步該校舊日設備未能完全預計收回之時必在下學期内本年之常費三千兩尙有多餘並擬作爲此項設備費用以臻完好無負憲台提倡敎育之至意若預算一節部章本已籌有的款准予追加之規定并俟本年諮議局常會時交議當無窒礙奉准前因理合詳祈咨復云 
實業 
[蘇省電話公司委員經辦蘇州]  
　　蘇省電話公司近日漸見發達官商裝設者甚多公司中呈務較繁必須派得力人員專管期無貽誤現經農務局王觀察特札委候補縣丞諸以壯前往經辦諸二尹奉札後隨即謝委到差 
[揚郡制錢缺乏之小恐慌揚州]  
　　揚城自銅元通行以來制錢異常缺乏街巿零找多係小錢或有信義較著舖户則烙印錢籌以便通用業已習爲慣常相安無事忽於日前街巿有人徧佈揭帖稱自閏月初六日起小錢一律對折行使下書同業公議其實各舖户並無此議以故初六日街巿大爲恐慌紛紛研究刋此揭帖之人並擬在商會開會以免釀成絶大風潮云 
[銻業董事禀請協查私砂長沙]  
　　湘省銻業公會董事梁大令光瑾等前因近來奸商多有夾運私砂出口情事曾具禀藩司請予札飭各釐卡代爲稽查黄藩以所禀與定章不符經據情批駁現在梁紳等復商同本會紳董籌定辦法於各釐卡近旁另佃房屋專派司事稽查如遇有不服稽查或夾入百貨中希圖私運之處即請各釐卡司巡等帮同辦理爲之聲援聞已禀由藩司批准札飭湘鄉益陽常德各釐局一體遵照矣雜記 
[警局私刑案含糊了結蘇州]  
　　蘇垣東路巡警分區日前移解陳春泉姦騙昭生之妻方顧氏一案至地方檢察廳起訴該廳以查騐方顧氏背上已受有木器傷痕退還該局自行審理各情已記前報茲悉此事業結前巡警道汪觀察飭派司法科員暗行查訪明確並親提人證訊據方昭生供稱其妻顧氏被陳春泉誘騙至馬路客棧姦宿已經三次此次始行扭　其顧氏背上木器傷實係伊所責打質之顧氏陳春泉供皆相符旋由觀察詳請將該區長記過仍將全案人證再送地方檢察廳適又有王木匠在該廳控告陳春泉拐騙其媳一案乃該廳并不准理僅將方顧氏一案畧訊即行判結人證全釋不解何故 
[婢女毒打後投河自盡蘇州]  
　　蘇垣城内小倉口某姓公館内買有十二齡女孩作婢該婢自到該公館後屢遭毒打不堪其苦某姓係候補人員近日已得差使出門前日該婢女不知如何又觸怒女主人竟遭毒打該婢遍體受傷遂於晚間私自逃出即在對面河埠投河殞命至次早該處鄰居轎夫人等看見撈起屍身送至某公館内即由巡警報請地方檢察廳立刻派員帶同穩婆到來騐明屍身飭令棺殮此事不知如何了結也 
紀事 
[典禮院人物考]  
掌院李殿林山西人。翰林。歷充浙江江蘇學政。裁缺侍郎。補都統。爲人廉靜寡。欲短於任事。郵傳部尙書陳璧褫職。監國欲得潔清自守之員。以爲矜式。被命署郵傳部尙書數月。代陸潤庠爲吏部尙書。旋代徐世昌爲協辦大學士。新内閣發表。改翰林院大學士。吏部裁撤。補今職。 
副掌院郭曾炘福建人。巡撫郭栢蔭之子。進士。庶常改主事。考充軍機章京。至領班章京。直樞垣。熟諳掌故。以太常寺卿歷署侍郎。以憂歸。服闋。補郵傳部左丞。署郵傳部侍郎。調署禮部侍郎。爲人長厚圓通。頗嫻文學。長記誦。 
學士毓隆宗室翰林。尙書溥良之子。歷充試差。 
溥善宗室進士。尙書溥良之弟。。官閣學罣吏議去官。宣統初政。起用廢員圈出復官。署農工商部侍郎。 
楊佩璋河南人。翰林歷充試差。爲人謹厚。李聯芳陜西人。翰林資格甚深。 
許澤新貴州人。翰林。本年由侍讀學士升閣學。摺楷甚工。 
英緜京旗人。由禮部司員遞升右丞。 
劉果河南人。由禮部司員升右丞。在禮。部資勞最深。被舉河南鐵路總理。。頗有幹才 
易貞河南人。禮部司員。考充軍機章京。資格甚深。遇事無可無不可。以同鄉袁軍機之力。得三品領班新内閣成立。被汰（未完） 
雜錄 
[葉名琛軼事]  
葉名琛以封疆大吏。淪爲異國俘虜。辱國甚矣。其　虜以第稼狀况。雖間有談者。然大都語焉不詳。頃見粤人某君筆記一篇。記葉在。孟加臘事甚悉。謂得自一老翁。從外洋歸來爲人口停者。其言必可信也。記曰。咸豐中。葉英兵宼粤東。城陷英人索葉名琛甚急。卒得之於左都統署之八角亭。遂　置大轎中。冠帶翎頂如平時。登觀音山度飛橋踰城出。薄暮挾入杉板。携睛輪船。抵香港居數月。復由香港送往印度之孟加臘。囚於鎭海樓上。以洋兵十餘名守之。不許　雷池一步。即葉之從　。每出入必根問。每由外致食物。必檢視乃予之食。葉之從者四人。一名藍　。武巡捕也。一櫛工薛姓。忘其名其二人。則供雜役之蠢僕耳。葉於每膳後。必挾書卷。偃臥胡牀。其容若甚戚。洋人有欲面葉者。必重賂守兵。乃得入視。其入視之時。間爲限絶速。逾限則賂又倍之。惟雖索賂。而來見　者。日仍數十起。葉初以客至。必起與周旋。旣而以爲煩。亦聽之不迎亦不送也。中國人有見葉者。輙辱詈之。葉亦不怒。且就問故國情形甚悉。若深悔其前非者。有粤人武姓。入見葉遽出短鎗轟擊之。洋兵奔救乃免。自是華人遂嚴禁不得入。英皇以葉獨居無偶。頗憐之。每以葉之起居肥　爲問。故洋官每五日。必倩著名美術家。圖繪葉之狀貌。以報英皇。及香港上海洋官。繪時極久不得離坐。葉甚以爲苦。然不敢不從。惟於是時。則誦吕祖經以目遣。洋人不解其語。以爲高唱愛國歌。不忘故土。故亦聽之。葉於誦經之暇。必每日親作書畫。以應洋人之請。下欵輒書漢陽名琛作數字。藍璸力勸。不可自題姓名。乃闕之。洋人。固求。則易書海上蘇武四字逾二年。藍璸以病卒。葉愈寡歡。亦漸寢疾。洋人使醫治之。然葉不信西醫。寗死不肯服藥。洋官强之。　服少許。亦無效。遂以咸豐八年三月丁丑。日卒。英人歛以鐵棺松櫬。傅以水銀。歸其喪葉嗜詩。所作極多。故並歸其詩稿云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[蘇撫咨度支農工商部文]  
　　爲查封李氏産業事江蘇巡撫爲咨明事據蘇州布政使陸鍾琦稱竊奉札准農工商部咨據本部議員李厚祐禀稱惇元堂産業與李厚礽分析已久並李厚礽推産變價立有推據經上海商會加蓋關防中證議董遵章簽押證據確鑿並非規避寄頓等情抄呈推據禀請咨復據此相應抄錄原禀推據咨行貴撫飭屬辦理等因准此查此案續據李濂等抄呈推押各據具禀到院即經詳晰批示並據藩司錄摺詳咨度支部農工商部立案准咨前因抄黏札司查案辦理具復等因到司奉此查此案前據李濂等抄錄推據等件具呈到司當經本司明晰批示並照錄推押各據開摺詳請咨部查照各在案茲奉前因察核李議員原禀各節僅以李革守厚礽推産在先爲惇元堂産業作爲股分有限公司未曾列名之辯護無論蔡前道電部駁斥未予註册案牘具在彰彰可考即以該革守推産而論明明聲明承辦裕蘇局事務所有發莊生息之欵因巿面銀根較緊各莊欠裕蘇之欵不能應期照解礽身當其任不得不籌墊官欵以資解付等語似此破産急公該革守絶未具禀聲明此外亦無片牘足資考證本司從何憑信日檢閱簿册該革守但有虧挪爲數至鉅所謂籌墊之欵安在據稱交由商會轉交裕蘇有案可稽終當以有無此欵爲歸宿若朝甫收入夕已挪移收入者虚挪移者實縱累鉅萬亦復誰欺該議員一再辯訴前後所持理由所引證據祗以商會備案一事爲中堅要知蔡前道電部一案正因商會或爲所蒙當經專電取銷未予註册該族旣未接續陳明商會亦示代爲辯正迄已事隔兩年何能以李族私人之證劵遽奪滬道前電之效力案關公欵仍應遵照憲飭查案辦理理合具文詳乞轉咨度支部農工商部查考等情到本撫院據此查此案昨准大部咨又經札司行遵照在案合先咨達貴部請煩杳照施行 
[施典章之下塲如是]  
　　魂歸蜀道難四川鐵路公司駐滬經理施典章曾將公欵銀四十餘萬兩存於滬北正元　莊嗣因該莊等相繼倒閉以致公欵無着經各股東電禀蘇撫程中丞札飭蔡前道轉飭公共公廨於去年九月間將施傳案押限清理在案詎施忽於前日夜半在牀呻吟面色頓變經其伴侍家丁王升覺察往邀家屬到廨看視並請商董陳潤夫君商明寳讞員轉禀滬道舁回醫治旋經西醫柯西君騐明腦筋血絡已經爆裂無法可施旋即身死滬道劉觀察得報後以事關虧欠公欵爲數尤鉅卽委上海縣田大令蒞廨會商辦法一面詳報卜台請爲核示 
[商會新訂理案辦法]  
　　商務總會通告各業云本會理案有禀定專章十條奉行數年往往原被各執案懸莫結殊非本會息事寗人之意現擬變通辦法凡有錢債紏葛各遞節略或由地方官移會後於本會議董十九位中田兩造各請一位爲公正人先詣本會簽字承認所請議董之評定即將案中詳細情形各向公止人據實聲訴然後訂期齊集本會互商解决如兩造公正人各持一解卽由總協理於常會日請各議董折中議决一經公决之後兩造皆須遵議不得翻異業於本年五月間由本會全體議董公决照議施行（簽字單式附列於後） 
今有與爲糾葛願請議董爲公正人並承認所請議董爲公正人遵章聽憑兩造公正人議決各貳言理合簽名於後即請貴會函請理處爲幸 
宣統年月日 
[四誌醫生謀害人命之駭聞]  
　　醫生徐仲魯謀斃吳順生卽浦順生詳情屢誌前報茲悉徐仲魯前曾盜賣吳姓墳地得價後將自已住宅翻造三層樓房屋因揮霍過甚周轉不靈巳於宣統二年夏間托婦人沈唐氏及曹仲甫等爲中向郭鳳記借洋一千二百元言明每月一分一釐五毫起息並將所執二十五保五圖得字圩第七十二號業户徐炳麟則田劃出一分原單三分糧串並邵永興等兩户之租摺租契計每月租金十六元四角嗣又向郭鳳記加借二百元共一千四百元自借之後本利無着刻下各房客均已搬去郭鳳記急向沈唐氏催討而徐在獄中置之不睬沈唐氏欲將房屋作抵又以吳順生之棺停厝徐宅諸多不便現已奔赴縣署遞禀控訴矣又聞徐宅門首自出事後時常有人探望咸欲進内一窺藏匿屍身之處所而地甲巡士則竭力阻之偶有掩入屋内者出語人曰匿屍之井係在次間墻壁之下井口小一半砌在墻内上舖地板平日於此處置一衣厨云云現在徐宅前後門已由縣發貼封條矣 
[鄧總書可望保全]  
　　公共公廨總稿書鄧爾如近因洩漏要公被滬道劉觀察訪悉札飭廨員送道候訊己紀前報茲悉劉觀察已於前日札委發審員承明府到轅提訊明府諭曰邇來公廨公事時被爾等得資洩漏以致西官屢有責言實堪痛恨况陳逸卿之堂諭中西官尙未核准 
 
 

Page 19

 
 
接着打　　　　　　而報上已經宣佈爾爲總書何能辭咎鄧供稱陳逸卿堂諭係於本月初一日發房是日各報已經登載不涉書辦之事至於尋常公務如何洩漏書辦未便禀明明府曰爾不說明卽由爾担其責任到此地步爾能始終包庇乎鄧始供稱本廨房科中有招書楊叔才席春華二人兼爲報館訪事此外尙有陳某趙某等數人平日亦有將公事洩漏情事明府得供判鄧發押上海縣候禀請道憲核示辦理現聞鄧已托人在外多方運動其總書一缺大約可望保全 
[禁約凶横小販]  
　　上海縣田大令昨發示諭云爲出示嚴禁事奉道憲函諭開據高等實業學堂畢業生項鎭方函稱上海南巿大達碼頭之閔行小輪有小菓小販上船兜賣論價不合竟敢下艙强搶錢文逞兇謾罵　出示嚴禁各小販以後上船强賣並照會自治公所辦理等情除函致自治公所總董查核外抄函飭即示禁俾安行旅等因奉此合行出示嚴禁爲此示仰小販人等知悉自示之後母許再有前項强搶逞兇情事倘敢故違定予提案嚴懲不貸其各凛遵母違切切特示 
[搜獲賭棍贓證]  
　　塘山路附近張家灣人賭棍張榮榮被盜供攀飭拿未獲祗搜出貴重贓物并將鄰婦徐氏解廨訊押己紀本報茲悉此次密拿原因實由行刧引翔港某姓家盜匪桂國村供辭内有盜黨榮榮、 
之名因由提籃橋捕房九號西捕頭督同八十六百零一兩號西探並華探徐申慶等馳往密拿詎已聞風逃逸當於張宅内搜出後膛槍一支各種逼碼多匣銅帽多種金鑲鐲金頸練各一事金押髮三支金戒十餘只現洋二百餘元銅元二萬餘枚並各　賭具甚多惟搜查時不知如何有逼碼數匣忽失所在捕頭以搜出賭具金飾及違禁物件旣如此之多其爲不安本分無疑除將徐氏及搜獲各件帶回解究并派中西探捕駐守該賭棍家外仍密飭中西探將該賭棍嚴拿務獲并聞尙有同黨多名亦須一律拿辦母任漏網云 
[徐慶慶果非賭棍耶]  
　　虹口著名賭棍徐慶慶（即大網長）前經道縣訪拿未獲茲因與陳金大等口角扭入捕房轉解公堂押候查辦在案昨經德襄讞會同英貝繙譯官復訊徐供小的並非賭棍道縣訪拿者另有其人求恩鑒宥中西官會商之下判徐暫行交保候查 
[幾釀命案]  
　　鎭江鴨販王長發同妻李氏僑居滬南高昌廟旁李氏前因欠江安兵輪火夫閩人陳福金買布找洋六角五分乂欠肉價五百文前晚由陳踵門索欠氏適外出被王所刧陳卽邀吃講茶謂王造言汚衊陳妻朱氏任意勒索當被拘解南區區長以細事不理飭俟李氏回家付錢了事不意陳至夜半糾同山東人八九人登門將王拖出强用蔴繩捆住抛於南馬頭迤南浦畔昨晨有人經過始聞喊救之聲立告七十七號巡士救起送至南區即有閩人陳寳記投稱在某小輪爲役今晨見王被人棄諸浦浜幸未潮漲不致淹斃求請查究旋由區長提陳及陳妻朱氏到案訊供抵賴遂一併移解裁判所拘留候訊 
[曾廣祥自刎受傷]  
　　浦東總巡游别駕昨日午後派差抬送目刎受傷人曾廣祥及原告周升元到縣當由田大令飭忤騐得曾咽喉下刀傷一處左腿刀傷一處均有血汚大令諭飭將周收押候訊 
[城内]  
局批照錄○一路一區德區長批惜米公所禀云據禀鄭福生霸屋圖詐地甲担保不催請訊等情究竟情形若何候飭傳案訊奪可也此批 
道轅紀事○北洋畢業科翰林楊卓昨至道轅謝步翰林汪洵拜會江蘇候補通判陳希藩補用知府王克誠知州畢兆熊昨均到道禀見 
[南巿]  
一翦雙鵰○滬南新春福客棧茶房陳阿桃昨投南巿裁判所報稱本月初二日有截髮西裝華人周某挈同女子仇志香徐大新來棧借住官房兩間至初五日周忽出外不歸被欠房飯代賬等洋十餘元後詰兩女均言住居滬北與周途遇誘至新舞台觀劇後同來借寓等語請爲察究當經由所派探提到兩女由陳裁判研訊仇女供年十八歲寗波人家住新閘肇慶里與徐大新同在某絲廠爲女工因出外買物遇見不相識之周姓自言在客利西飯店當侍者約同來南餘供與陳略同徐女供年十七歲揚州人家住陳家橋陳裁判核得該棧所呈循環簿僅註周而不及兩女顯有不實不盡之事當判陳押限交周訊究並提棧主馬某來案嚴究兩女暫留旣旋由仇女之父阿紹赴案領歸徐女仍留候家屬認領 
當堂拆姘○敎民陳雨聽前娶敎外蘇州寡婦余朱氏爲室成婚九年生過三孩旋因該氏另與大達碼頭小工崇明人顧金生姘識陳亦故縱不究近因氏久出不歸往領又不願隨歸陳乃大怒爰將男女一併扭控裁判所經湯裁判訊據氏供年三十五歲因後夫吸烟以致家用不敷時遭虐待是以借居顧處醫病求鑒顧供與朱氏私識有之惟陳之家用每由小的供給判顧戒責一百下不准再往該氏責五十下候函送浦東敎堂安插陳無恥已甚當堂申斥始退 
禁止便溺○昨日城自治公所警務處發出通告云查得小東門外迤北城根舖户住家每每隨意向浜口大小便不特河道汚穢有碍衞生抑且對浜居户行人男女絡繹見之亦不雅觀爲此通告禁止嗣後不得再向浜内隨意大小便如敢故違定行飭巡拘罰不稍寛假各宜遵依是爲至要 
[閘北]  
巡警總局　詞○寡婦趙陶氏禀批此案已發縣訊辦該氏着即投縣聽候傳質勿庸多凟 
催繳押款○瞿芝林前在總局控陳靜山不理押款銀三千餘兩判交保限理在案刻因逾限日久前日瞿復投案請追昨經陳裁判傳到陳之保人姚寳壽略訊判限三天將陳交案違千未便 
請追股本○任世銓投總局控稱前由石栢生馬相生紏身股開元興泰木行詎石馬股本分文未繳反被支去銀二日餘兩不遠請追經陳裁判集訊一過因原被供詞各執判發上海縣訊斷 
不服判斷○李元德偕馬惟良控媳母王李氏將女英鸞另許與周慶華得財禮洋三十元一案迭記前報昨經陳裁判覆訊判李馬償還周之聘禮王女准予給領因未遵斷着將氏及女押候再核 
[英租界]  
尙能獨立○温州人丁金華年二十歲向在三馬路九號某洋行爲出店前晚附乘二十九號電車至黄浦灘下車不愼跌仆地上被車輪船傷左足當由巡街捕查見將丁車入捕房轉仁濟醫院醫浥當經醫生驗得足骨已斷將足截下惟雖無性命之虞已終成殘廢矣 
尙須補償○英商興業公司控羅堃甫不理押欵銀五千兩去年經公當訊明判地歸原告拍賣如不足數仍責令被告照償在案茲悉此項契地已由魯意斯摩洋行經手拍賣因所得之欵不足抵數故昨由原告代表聖文律師到廨聲訴請飭被告與錢姓保人補償銀四千一百三十四兩寳讞員商之英翰副領事准予傳案訊核 
祇可押逐○英商羅白臣控地販葉薇生不理抵欵曾經公堂訊有欺騙情事改歸刑 
 
 

Page 20

 
 
事案件辦理判葉改押捕房聽候核奪一面准由原告管業在案茲因葉母佔居不讓以致原告不能管業故昨日復倩代表律師博易投廨譯訴前情請爲押逐中西官諭候查核 
各執一詞○陳小毛與陸三元在廨互控一案昨由捕房先將陳傳至公廨訊據供稱妻子奚氏被陸姦佔請爲究辦中西官以陸亦曾具禀聲明憑媒價娶遂判陳交保候傳陸到堂質訊 
招領男孩○浦東男孩明翔年六歲因不辨路徑由捕帶入捕房昨送公堂盤詰據供母已去世父在家内判暫留本廨候懸牌招領 
大惠烟鈔○李阿二賃居虹口嘉興路附近因私設烟榻容留小工曹阿二李卜林王阿二顧阿三等吸烟被捕查獲昨將各人併解公堂訊實判各罰洋五元充公如無力繳洋改押五天烟具銷燬 
原告自誤○許陳　控孔繁瑞孔繁玉孔陳氏串拐十七歲女兒阿素一案昨經公堂復訊孔等仍不供認且原告屢傳不到遂判將案註銷 
是乃老賊○費雲州等控謝茂華竊取衣物由探將謝查獲昨解公堂訊知謝係過犯判押西牢九月期滿逐出租界 
不認竊車○劉花珍控張阿福竊取黄包車昨由捕房將張拘解公堂訊供不認判押候查明於禮拜五訊辦 
姦拐販賣○羅芝香奸拐山東女子江阿毛來滬押入雲南路胡彩寳雉妓院内爲娼旋又將女誘往崇明賣與鄉人施占香爲妻江女不久逃回復與羅同居　施與胡鴇偵悉報捕將羅與女一併拘解公堂分别收押在案昨經德襄讞會同英貝繙譯官訊供屬實判羅押西牢二年江阿毛發棲流所擇配施與胡鴇所出之身價一併不追斥退 
流氓攫物○流氓孫阿法在山西路攫取孫陳系金挖耳被探查獲昨解公堂訊實判孫押兩月示儆 
巡捕獲賊李阿七將虹口靶子路四十七號某西人家玻璃窗擊碎竊取値洋四十元之報時鐘一架破捕查獲昨解公堂訊實判李押六禮拜 
何能勝任○馬夫周寳成因將病馬駕車被一百六十四號西捕查獲昨解公堂訊明判周罰洋五元充公馬送醫院醫治 
無端　兇○電車公司賣票人張銀漢控胡金法苗阿玉無端行兇昨由捕房將二人解至公堂訊明判胡押五天苗押兩天示儆怙惡不悛○陳周氏等五户控過犯王立文竊取衣物由捕查獲昨解公堂訊實判王押西牢九月期滿驅逐出境又過犯李阿根胡桂興陳阿榮均因復來租界由探查獲昨日併解公堂訊明判李押半年胡陳各押三月期滿均再逐出 
[美租界]  
電車闖禍○前午後四十四號電車行經西華德路兆豐路口撞跌秦陳氏六歲女孩　傷頭足等處由西捕帶入捕房轉送同仁醫院敷治再核 
汽車肇事○小工張阿全昨在北蘇州路掮送鐵件被汽車撞跌傷及手足由五百六十三號捕送入捕房轉送同仁醫院求治欺騙小防孩○墨克登路柴店主傅其川之五歲男孩昨被匪徒將銀項圈騙去傅即報由捕房飭探查緝 
疑竊被拘○粤人楊恩昨雇徐福慶肩荷莨綢多疋沿途求售事後檢點失去二疋欵係徐竊鳴捕拘入捕房奉飭押候查核 
[法租界]  
始終不認○朱文奎前控袁阿大串拐小孩經公堂屢訊不供以致挺押半年尙未結案茲又傳同原告質訊朱稱商人之子確被袁串黨楊德寳楊小四子等帶往厦門價賣得洋一百五十元業經訪明確實並不寃誣求察質之袁仍執前供聶司馬商之顧副領事判袁交保候核 
重辦積竊○積竊張阿寳張金桂毛阿法等屢經公堂懲辦詎仍匿跡境内串竊所得之贓俱由沈阿毛舊貨攤收買茲爲包探偵悉一併緝獲解廨訊實判各枷一月期滿後金桂押年半阿寳押八月毛阿法押半年一併驅逐出境沈阿毛從寛罰洋五元充公 
男婦扭毆○江北婦人林苗氏前日與同鄉人徐大爭奪舖板互相揪扭旁人以徐不應扭毆婦人羣起攅毆致徐受傷當由捕房飭送醫院醫治一面將氏解廨請究氏供借住徐處並無親屬在滬判暫送堂候受傷人醫愈再核 
失孩有着○吳瑞寳之男孩被隣人陳阿慶夫婦拐匿後逃避無蹤控經公堂飭將陳之妻母苗潘氏拘案判令交保限交其婿到案訊追茲陳知事不妙私倩回黨至失孩之家告知該孩下落俾即往領原告當即禀明捕房協探前往將孩提案核辦 
[海上閒談]  
今日官塲之腐敗。下至婦孺。無不深惡而鄙棄之。其不足效法審矣。顧商界之人。猶歆羡之而摹仿之。 
自銀行公司。以逮各號經理人。凡資本稍雄者。無不以交接官塲爲榮寵。遇戚友喜慶。非紅頂花翎。便藍頂晶頂矣。以日夜權子母。計較七錢三分釐毫絲忽。儼然衣服塵都。意氣揚揚。商而官矣。 
至官之惡習。商無不濡染之。折閱倒閉。乃層出而不窮。商人乎。勿再染官氣。何至與官同其腐敗。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[有喴錶行廣告]  
十二有喴正號銀跳底　有喴　九有喴正號　有喴 
本行開設名廠在四回士埠已經七十餘年專造各式金銀時表機器堅固貨美價廉早蒙　紳商學界稱頌　貴客賜顧者請認明表売内有此種式樣之印者便是眞有喴牌無悮如表売内有月光式樣雜色戳記者皆是冒牌本行現下新到各式異樣公司表甚夥以及銀銅鐵等馬捫表開面等表數十種賜顧者請到本行看樣可也並售船上所用各種儀器以及學堂所用測量等器具俱各全備價目格外克已以廣招徠分行設在北京天津上海等處此啓總批發行所在英大馬路一號永昌洋行代理經理人包君大昌處接洽可也 
[山得爾彌地]  
此山得爾彌地藥丸為治五淋二濁最見捷效之藥盖如照法服之無論久新輕重痛而且腫只湏两日痛除腫退濁止淋通再服五天一共七日定可除根保無復發故泰西各國諸醫無不謂之濁淋聖藥中國通商各口一縂藥房亦無不樂爲代售以愈沉疴惟　賜顧者湏知此藥惟法國彌地一家所製方秘不傳名馳天下故扵每丸藥上有印　記者庻非假冐至其服法初服每點鐘一丸至两晝夜盡若不間斷無不淋通濁止腫退痛除如是每天再服四丸至滿七日定可除根永不復發但於服藥之日必湏靜養毋使勞動忌食性熱之物更忌房事 
[始創第一眞正靛靑]  
每桶一百斤 
本行開設中國數十餘年自運德國Ｂ　ＮＥ拔地沙顏料名廠老牌眞正靛靑運銷中國各省馳名皆其信用已久較廣靛勝加十倍價亷物美與衆不同色極鮮艷永不變色　貴　賜顧認明桶上有愛禮司洋行獅馬老牌爲記庶不致悮惟上海一埠久蒙各坊信用今特設分銷處如蒙　光顧請至分銷處面議其價無不克已以廣招徠特此聲明上海愛禮司洋靛分銷處三馬路東鼎新德昶潤寳善街榮吉里瑞泰　總行上海愛禮司洋行　分設天津愛禮司洋行寗波美益洋行 
P>元泰精製洋裝處 
本號專製各國洋裝官商禮服常服水陸軍衣迄今四十餘年矣茲聞我國軍學商界有倡興剪髮易服之舉本號不惜巨資採辦各國名廠應時花色呢絨衣料聘請高等裁剪研究按季新奇欵式工精物美凡禮冠便帽硬領汗衫花素線毛織襪貼身毛線襪衫褲皮行李箱梳粧具等一切洋裝冬夏應用之物無不齊備倘蒙　諸君光顧請認明上海二洋涇橋南首三層樓洋房元泰啓 
[京都天寶齋嫩面玉容散]  
此散治男女面上油膩黑氣烟色酒刺雀斑　晦等患每晨搽擦自然嬌嫩滋潤淸秀眞頓顏妙品也每瓶大洋二角每洋照拆六瓶雙料每瓶四角每洋三瓶　分上海二馬路中市西鼎新里口 
[自來火公司廣告]  
引擎用之煤氣减價 
引擎用煤氣向來較之用他燃料爲省今因招徠生意起見再特别减價茲將價目列下 
每月用二萬立方尺以下者每千立方尺一元四角 
每月用二萬立方尺以上者每千立方尺一元三角七分半 
每月用三萬立方尺以上者每千立方尺一元三角半 
每月用四萬立方尺以上者每千立方尺一元三角二分半 
每月用五萬立方尺以上者每千立方尺一元三角 
如再多自當特别再减 
[煤氣引擎今裝費分文不取]  
向章欲裝置引擎本公司欲特别取費今則分文不取茲將引擎租價列下 
Ｈ字一匹半馬力　按月租價銀二兩七錢半 
Ｊ字三匹馬力　按月租價銀三兩 
Ｋ字四匹半馬力　按月租價銀四兩五錢 
Ｌ字六匹半馬力　按月租價銀五兩 
Ｍ字九匹半馬力　按月租價銀六兩 
Ｎ字十二匹馬力　按月租價銀七兩五錢 
Ｏ字十五匹半馬力　按月租價銀十兩 
Ｐ字十八匹半馬力　按月租價銀十二兩　○如欲需更大馬力者請問本公司工程司可也　上海西藏路五號自來火公司啟 
[高德洋行]  
行設上海英大馬路三十六號 
夫目力不佳者須向光學專家騐治大約以合光白片爲居多而於天時炎熱之際尤宜戴合光之顏色眼鏡以養目力而護眼光諸色之中鄙人研究茶綠與淡黄色爲最妙故刻已運到大宗以備貴客擇選無論病式托力克灣形鏡已或平面片子均能新製其功效之巨早片膾炙人口即目無配亦宜配戴以上各種顏色平片以遮陽光此佈　費德雷醫生啓 
 
 

Page 25

 
 
   
 
 

Page 26

 
 
專件一 
[中央敎育會會員提議案]  
　　擬請明定全國敎育宗旨及變更初等小學初級師範女子學校之 
辦法 
一擬以眞實勞苦四字明定爲全國敎育宗旨各省敎育程度之不齊風俗習慣之互異雖曰人才缺乏經濟困難然負敎育之責任者往往不知從根本上着想實施正確之方僅爲舍本农末之謀以假義虚名相競尙老成之士深中科名餘毒就社會齷齪心理而敷衍因循新進之士又復競逐於聲華利祿之途新知識之所得雖多舊道德之淪亡殆盡遂使莘莘學子養成一種驕惰逸樂之風此敎育之前途危亡之機也今欲破一切虚僞之習惟有以曰眞曰實二字救藥之欲挽一時怠逸之風惟有以曰勞曰苦二字鞭策之陸子曰眞實者虚假之藥西哲曰勞苦者幸福之母擬請卽此眞實勞苦四字定爲全國敎育宗旨俾從事敎育者以身作則一言一動無不尙眞尙實朝斯夕斯無不習勞耐苦父兄詔其子弟敎員勉其生徒不謊人母自欺尙眞之謂也棄虚榮求實用尙實之謂也勤作業重體育習勞之謂也甘粗糲困學業耐苦之謂也人人具有眞實勞苦之精神自足養成眞正國民之資格敎育前途其庶幾乎 
一擬變通初等小學學科及改訂敎科書各省辦學之人嘗有貪奬勵之虚名不知注重初等小學而徑辦高等小學及中學者卽有知小學之當注重而又格於部章之種種不合兒童心理致小學之成效難期茲擬變通辦法數條列左（一）修身科宜注重實踐不僅每週講授敎科書一二課即可爲畢乃事也（甲）宜用談話法卽本週之事實爲談話之資料凡尙眞尙實之旨習勞耐苦之思無不寓訓練於談話之中（乙）宜用作法凡尊敬師長之禮酬酢友朋之節以及家庭學校社會中揖讓進退之文無不可於敎室内實習之此均修身實踐之方也（一）樂歌科宜定爲必修科目也蓋初等小學之體操游戲等科與樂歌有聯關之作用故敎授體操游戲等科之時非樂歌不足以鼓舞兒童之興趣部章以樂歌爲隨意科致小學訓育諸多窒碍所以初等小學非列樂歌一科爲必修科不可（一）圖畫及手工科宜並列爲必修科也手工爲實業敎育之初步圖畫與手工又有關聯之作用一則練習手眼養成勤勞之習慣一則練習心思熟諳形體之觀念二者均有益於兒童之心能以其兩科時必審愼周詳觀物不苟而其事又爲兒童所樂於從事故列爲必修科將來小學畢業旣可爲生計上之預備乂可爲入藝徒學堂及各種實業學堂之基本也（一）講經讀經科宜删除也經傳之微言奥義斷非小學兒童之心理所能領會徒耗腦力無補心性此從事敎育者之公言也部頒新章雖已减去小學一二年級之講經讀經然三四年級之講經讀經亦應一律删除或曰以孝經論語曲禮之切實易行者編入修身課本中似亦不合修身科敎材之用故直截言之初等小學之講經讀經非一律删除不可（一）小學敎科書須研究兒童心理而編輯之部編小學各書雖亦有可用之本然按之敎育原則及敎授實騐每多不甚適宜之處卽如部編小學國文敎科書每有字句之增長前後太速意義之增高淺深不貫所取敎材少直觀的所舉事實少應用的其文法較深之處在今日年長之生徒或尙可暫爲應用倘將來小學生徒劃定入學年齡則現行之敎科書必當重新編輯務求淺顯易明酌定前後增加之字數以合學齡兒童之應用審愼改訂正不防至再至三也 
一擬振頓初級師範之辦法小學欲求完全效果非有完全師範出身之良敎師不足以收小學之效故初級師範不得不注重辦理茲擬變通辦法數條列左（一）師範監督必須嚴定資格也蓋一校之良否全視監督之賢否爲衡倘以不明敎育之人任師範監督則所延聘之敎員敎授管理合法與否無由而知學生成績必無可觀播種不良效騐何在此師範監督所以必嚴定資格使富有敎育經騐之人任之提綱挈領庶有豸乎（一）各省初級師範不必每縣設置一所也目部章頒行每縣設一初級師範之制江蘇全省僅有初級師範七所江西全省僅有五所然則每府一所尙不能遍設安望一縣之財力能各設一所耶竊謂與其每縣各設一所不如核數府之財力酌道路之遠近指定相當之點每省共設若干所由各省提學使主持之俟將來地方財力較裕小學較多敎員果不敷用再議增設（一）師範生實地練習敎授必編敎授草案管理必編管理日誌也師範生之實地敎授往往任意爲之旣無敎案之可稽而實地管理之練習又付闕如茲擬凡爲師範生届畢業之年度在附屬小學練習敎授無論多級單級必編敎授草案先期交監督及本科敎員以備臨時考核敎授之優劣練習管理亦在附屬小學分在管理各記日誌以徵有無心得是皆爲監督者所宜注意者也 
一擬改良女子敎育之辦法家庭敎育爲學校敎育之前驅欲小學生徒之發達必先培母敎基母敎旣嫻子女自無不學之患矣故提倡女學尤爲敎育根本之所在茲擬辦法數條列左（一）女子普通敎育（甲）各省女學正在萌芽使不早定其宗旨矯正其歧趨則女學前途至爲可危今擬定女學宗旨以養成賢母良妻爲的不必好高務遠無裨實用（乙）一校有一校之訓辭女學當以勤樸肅潔四字爲校訓力戒奢華怠惰之風以立家庭敎育之礎（丙）母科宜注重家政簿記裁縫烹飪等科而以文學美術音樂等爲輔（丁）校中制服宜即家常之裙服定冬夏兩種服色加以特制徽章且應用土布爲之不必用洋布洋紗等更定新奇之式（一）女子師範敎育（甲）女子師範與男子師範辦法不同主要之科目與設施之方法各有異點宗旨當以養成敎師及幼稚園保姆爲的故科學之知識不必高遠品性陶成必不可忽也（乙）學科宜以敎育學敎授法管理法保姆學國文算術圖畫手工游戲樂歌爲必修科而以敎育史敎育制度史地理科等爲輔至剌繡一科尤爲中國女子固有之美術然須先有圖畫知識而後剌繡之成績乃生動可觀（丙）師範生届畢業年度亦宜在女子小學實地練習敎授管理之方編輯敎授草案及管理日誌而女子師範之監督尤當察核其優劣而詳細批評之也（丁）師範生畢業後應在本校附屬幼稚園實習保姆一以騐所學之能否應 
 
 

Page 27

 
 
用一以盡義務應盡之職守實地之練習旣綽有餘裕則將來出校後之任務必能成良好之女敎員矣提議者會員侯鴻艦寓前孫公園錫金會館 
國外新聞 
[俄使干涉波斯用人權]  
　　初七日倫敦電云據德黑蘭電稱波斯政府聘用印度陸軍中之斯托克司少佐創設國庫及憲兵隊俄國駐波公使極露反對之意謂擬要求波政府再用俄員一人以均勢力云 
[英國政界爭端續聞]  
　　初七日倫敦電云國會議案須過西八月八號始能在下議院開議藍思唐君致書康泊唐伯爵謂己力勸助彼之人於國會議案退回下議院時不得投票决之彼亦决不與政府投票云各報謂藍思唐君之書與下議院之緩議諸議案頗有關係其意殆欲逼政府限制增錫貴族云今夜下議院將開私宴以欵哇特里斯君現望藉此重行聯合統一黨兩隊之著名議員均將與宴 
[英國海軍見習生被誣得直]  
　　初七日倫敦電云阿乞希君（前爲海軍高等學校士官見習生因被指竊物革逐出校旣而上控得直） 
致書各報謂海軍部已遵麥賽貴族之判斷賠償其訟費損失英金七千一百二十磅（以上譯字林報） 
[英俄不欲干涉波斯廢王舉動]  
　　初八日倫敦電云據德黑蘭電稱英俄兩國公使以同式照會致波政府聲明彼等嘗屢勸廢王不可豫聞政事今廢王旣在波斯國境之内彼等未便干涉云 
[摩洛哥問題續聞]  
　　初七日柏林電云德相及外務部大臣與德皇會談摩洛哥問題意見全同外務部大虑已復與駐德法國大使開議交涉法國各報所載豫備軍事及駐德法使所稱德皇於摩洛哥問題殊爲冷淡一節巳經法政府聲明並無其事柏林聞之殊爲滿意 
[土耳其路政近事]  
　　初七日栢林電云土京君士查丁已簽定一築造鐵路條約准以利權數處讓與法國少年土耳其政府與巴黎資本家之交際由此恢復 
[斐洲小國稅關之禍端]  
　　初七日柏林電云阿皮西利亞稅關之中忽然爆炸震毁房屋多所 
[德皇奬賞防疫人員]  
　　初七日柏林電云膠州防疫政務早經輿論稱許近由德皇下諭以謝在事出力之人員並賞賜勲章多枚 
[日本郵船私烟被獲]  
　　日本郵船美洲丸於前月六號由中日口岸開抵舊金山即有關吏登輪搜查旋在水桶之中搜出大批鴉片値價美金洋二萬七干圓（以上譯匯報） 
小說 
[言情小說投海孤兒（八十）]  
弗倫富士聞之大怒曰。汝不願嫁貫介子弟。抑願嫁彼下流之乞丐耶。此吾决不之許。語時。愛力森趨進曰。丈勿妄言。吾雖爲水手。然以力自食。非下流之乞丐。彼不務生業。一無所能。徒以媚道誘人。攫人巨産。而謀害人之生命者。始名爲下流乞丐。以吾輩較之。直高出萬倍矣。吾之來此。非有意毁壞女公子之名譽。特女公子招我使來。不敢不至。今丈旣云云。則吾别矣。弗倫富士聞之。瞠目噤口。喑不能聲。愛力森旣向弗倫富士鞠躬。復向馬利亞曰。密司富士。幸自珍重。吾今行矣。能與鄙人執手乎。馬利亞怏然無言。出其素手。與之把握。直步送愛力森至於門外。蹙其雙眉。悵然欲哭。謂愛力森曰。老父病中怒盛。君萬勿見罪。吾知君後此不肯再來。君苟不棄者。請於星期三及星期日。至愛華司德街之公園俟我。我尙有語告君也。愛力森俯親其手曰。上帝降福於君。君爲安琪拉吾敢不遵命。讀者諸公。試思此等命令。决無一人敢與抵抗。但有奉令維謹而己。即令著者當之。亦且踴躍奔赴。不遑暇食也 
迭克司旣至倫敦。即立至弗倫富士許。弗倫富士見之大驚。迭克司獰笑曰。君以吾爲死矣。今日之來。决爲君所不料。弗倫富士木然良久。始出一語曰。君何日至此。迭克司曰。吾昨日始至。今且言吾輩交涉之事。女公子安乎。弗倫富士聞迭克司言。知其尙欲與馬利亞結婚此時弗倫富士之心。非復前此改過之弗倫富士矣。心房之中。已爲貪念堵塞。無復餘地。私念馬利亞苟嫁迭克司者。亦未始非佳。惟迭克司爲富人。馬利亞挾産嫁之。於已殊無所利。思極。遂生貪得之心。遽與迭克司附耳作語。語細不可辨。迭克司且聽且轉其首。意態甚得。馬昨亞者。於迭克司未來之先。已偕威耳出吸空氣。及返。始聞侍者言密司脫富士適方見客。馬利亞濳至客室之外覘之。則迭克司也。面貌略瘠。而兇頑之狀。無改其故。馬利亞見之大駭。驟退數武。幾欲顚仆於地。已而馬利亞神定。乃復大怒。縱步遽入。憤然謂迭克司曰。先生。汝何故來此。迭克司藹然起立。向之鞠躬。且曰。密司無恙。吾之來此。蓋爲問訊密司。且與尊甫有秘密之語。無他事也。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
 [P任錫汾等爲清理義善源等號賬款事呈部院文（續）> 
職道等扼要綜核頭緒極爲繁重𤨏碎而辦事祗此數人職處並併設於源豐潤號内無非爲各該號東節省虚縻實事求是起見錢業習慣開支近並摹仿洋行銀行形似其勢遽難盡行改革其實自應量爲撙節前據津號抄送直隸勸業天津兩道核示規條現已分飭仿辦並飭仿公典月總向章各號按月造送收付清帳一併稽核可了者卽爲了結亦隱示號夥以防閑實即收束歸結之正辦其餘未盡事宜按職道錫汾清理源豐潤號成規分别仿辦較可有條不紊逐步進行自當次第以程功非類遷延之爲役現所最爲難而最應注重者中國各埠商務大局現已漸成産多銀少之情勢周轉畧有不靈成敗卽可立判各該號皆坐此失其産又有號東自産各號號産欠户押産之别並有往來浮欠銀數銀期多寡長短之分近自滬埠遠至各埠並及各省内地何止千頭萬緒因應略未合宜卽激風潮地方多所騷累巿面卽以動搖各該號於本年二月二十一日以後即蒙部院憲司道分别委員查辦收産自爲愼重公欵維持商務起見乃往復未見飛蚨而訛誤多傳巿虎各該號旣先不相謀内地民間誤解破産新例如李氏在皖省之青草塥黄泥河等處公典藉端焚搶視若固然漸及蘇省桃源縣衆興蛋廠遂費各該地方印委核辦之手近並波及溧陽高淳東壩錢業恐慌已由職道等檄會各該官紳並加函請爲設法疏解又如衡豐號東桂氏淮鹽票業號夥自忘分際幾有一産兩抵之歧楊州梅氏深夜忽毁其家其奉委而不諳收産之法及查辦而或有誤會者舉不勝言紛紜糾葛毫無補裨號東徒多意外損失地方之影響難堪職道等疊次接據報告如此其尙未報告者何堪設想竊念財盡民窮現狀江皖告災情形仰體鈞慈倍難緘默曾於本月初四日肅具豪電懇請此後如再委員擬請飭知職處或請電飭總期互相接洽免再歧誤此則不僅爲該號計谅蒙部院憲垂察飭行該號應解山東省賠欵潘道盛年等來滬催收已閱三月朱前藩司其煊高年遠道跋涉往來滬號本票其初華洋商約尙分執積漸已將盡入洋商之手並洋商存款一切逼迫情狀屢經電稟部院並蒙轉電會商現蒙郵傳部憲電示通融辦法遵當縷晰具禀並候江海關將豐裕案據合同遵飭錄送到日平心核擬分别請示遵行以濟現最爲難之急均容另牘籲陳總之偏執易乖欲速不達準酌其間厥惟情理該號各欵無論公私皆應理還若論失敗之由尙未可盡歸咎於各該經理其號東自更無咎可歸而李氏桂氏號東均先不惜破産再按經理揭報帳目請爲追欠還款舊例新章均無可議席氏號東亦表同情苦於實無自産可破其禀訴苦憂急攸關義號内容根柢據禀附呈備案職道等與各號東督飭各該經理各勤職務一其事權有可竭之力無不勉竭有可盡之心尤當曲盡相期貫注精神屏除意氣劑平巿政補助時艱伏冀憲台鑒察訓示俾有遵循而免隕越所有呈明清理義善源等號辦法緣由除分呈外理合會同江甯勸業李道呈乞憲台俯賜察核訓示祗遵須至呈者 
爲附呈事案據義善源股東席志前家屬孀婦席嚴氏率同寡媳吳氏親子元亨元鼎瀝情禀稱氏籍隸蘇州府吳縣洞庭東山今改隸太湖廳光緒十二年父母憑媒嫁與同山席氏號志前爲繼室志前先娶朱氏生子元海娶於同山吳氏氏于歸席氏生子元亨元鼎現尙習業未成志前向習商業歷辦上海信義洋行帳房略積餘資股開槽坊金店均卽虧耗閉歇光緒二十一年四月由鎭江人焦樂山等介紹與合肥人李仲衡合資開設義善源號志前出資本銀一萬兩交焦樂山等經理訂立合同並議明號事由志前主持是年冬月又續訂合同志前加增資本一萬兩以備添設鎭漢等處枝號所得盈餘統歸上海根號仍由焦樂山經理志前主持二十四年十二月志前在上海恒慶里寄庽因病身　號事始歸李氏主持志前前妻所出長子元海經管家務立有義善源憑摺交存氏手按月向號支欵給用光緒三十一年分五月元海因病身故喪費及氏家一切不時要需均憑摺向號支取均仍照付二十九年正月焦樂山出號丁价侯接理號務一切照常至本年正月間尙憑摺至號支取月款歷年支取銀洋數目號有賬簿氏家有憑摺揭至辛亥正月分止共欠規元銀八萬六千四百二十三兩一錢一分八釐均屬實在二月二十一日號經停閉氏與寡媳吳氏及親子元亨元鼎等在原籍聞信惶駭無措旋經焦樂山等專差來告號事現蒙大憲特委憲台清理李氏號東已有代表前來商辦照例破産聽候核辦氏故夫席志前亦係股東究擬如何傳諭速來茲遵飭到滬檢呈合同兩個其憑摺現有庚子至甲辰一個戊申至辛亥一個其餘實已檢尋無着一併呈乞憲台彚核清理惟氏家上無片瓦下無立錐先因號可依賴在滬賃庽居住後因過度艱難回山賃屋極意節省仍極艱難今年二月之後已將衣飾家具變賣殆盡此次來滬川費已經借貸亦將不給此實在無産可破苦情來日方長如何過度不得不急切陳明實屬毫無隱匿寄頓虚飾有親鄰里族可証氏等自覺愧對故夫於九原同爲號東李氏歷年相待優厚氏等非同草木感激亦無可名言現號事究應如何清理歸結擬求憲台就詢李氏號東酌辦氏等一切斷無異議至氏等無可過度苦况如蒙憲台逾格矜全出自高厚生成之賜仰望雲天曷勝惶恐盼禱之至再義善源合資開設祗有根號枝號其號名間有義源義善長等類現聞已經憲台核作義字號辦理自係統一正辦又聞江海關豐裕官銀號與號糾葛合同具在並無此事此豐裕官銀號無論是否李氏如何拼股總與義善源號無涉氏等不敢承認合併聲明等情並呈合同兩紙憑摺兩扣據此除將合同憑摺存案核辦就詢其親鄰里族並據在滬山帮同業籲所言均與相同實無不自産可破無須再爲行查取結致滋騷累一面婉切批復並行太湖廳備案仍飭該氏自赴該廳衙門具禀備案外理合據情附呈仰祈憲台俯賜察核備案施行須至附呈者 
 
 
 

Page 35

 
 
   
 
 

Page 36

 
 
   
 
