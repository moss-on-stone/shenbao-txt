# 1890 - 252 - 4906252

 

Page 1

 
 
[二十四史第一次出書吿白] [  圖書集成局啓]  
　　本局所印二十四史墨必選擇上品紙則一律用雪白連史略不參差本可早日吿成祇以精益求精不免稍延時日兹已排成二十餘史第一次先出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如找足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史舊五代史遼史金史計九史第三次至本年十一月終可出宋史明史計兩史現在尙有股票出售至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層瀟　皇朝各直省地　十三　　　史策案大題觀海初二集小題觀海大題文府小題文府試帖三萬　試帖五鳳樓試帖宗海經餘必謂八　手札元　　成增補角山樓先正事略○本齋種類繁多不及備　擇其尤者登報以供海内文人賞鋻價當格外從　卽希光願爲盼營盧一在三　　　報舘東隔壁又設分局在二馬路橫街三層樓紅墻洋房内此佈 
[答客間臺基案]  
　　星期多暇有客造尊聞閣而問焉曰今者松江老太婆臺基已破獲矣上臺基之郁謝二犯亦已逮案待懲矣雖日報體裁凡事之尙未讞成者不得肊爲之斷然陸大令風行雷厲疾惡如仇明知該二犯兇惡著名斷不任其漏稱不知將科以何罪庶足蔽厥辜乎則應之曰律例亦至不一矣試卽刑律犯姦例而約言之凡和姦杖八十有夫者杖九十刁姦不論有夫無夫杖一百强姦已成者絞監候未成者杖一百流三千里强姦十二歲以下幼女雖和亦以强論若媒合容止人在家犯姦者减犯人一等輪姦審實照光棍例分别首從定擬此則盡人皆暁無須縷析言之者此外如雞姦則引誘幼童矯揉造作故律以絞監候不得與他項姦罪同科𡃤嘛和尙犯姦則　已五藴皆空仍復宣淫無忌按之情理尤不容寛故倘行强卽照光棍律辦理至職官則身居民上自當行表　坊乃身雖廁於縉紳行實同夫犬彘不得援官吏宿娼杖八十之律稍予從寛故必革職杖一百的决始得以略示剏懲然使有人焉爲之掩盖彌縫則淫惡之徒仍得逃夫嚴譴官雖風厲難免有失出之端故律又有得受財物挺身架護者照窩　例治罪一條誠以名節網常婦女所重一朝被誘後悔莫追故淫律如此其嚴淫罰如此其重也今日者若何定案固難懸揣而知然開臺基者不一人上臺基者亦不一輩而獨郁謝二犯之是獲安知非該二犯淫兇之極惡貫已盈故冥冥中假手焉以正其罪大令素稱剛止夫安肯杜法以徇情哉客曰若是則大令固必欲嚴辦矣敢問何爲任其交保且僅限三日何以歴十數日仍不拘提豈故意延遲俾案情漸漸懈弛乎曰是不然當該二犯求保時謝以母病爲詞郁則假稱吞服生烟以動大令之憐憫究之謝母固　然康健郁亦並未毒發身亡殆自知罪無可逃　授意於黨惡之徒散佈流言使聞者驚心動魄大令君予也君子可欺以其方能無偶然被欺准令保釋回家不卽催提歸案乎且人之論此事者咸謂郁謝二犯被松江　太婆所悞自宜將松江老太婆重辦而郁謝稍稍從輕我則以爲松江老太婆實恃郁謝作護身符始敢肆無忌憚故郁謝爲首惡而松江老太婆次之彼郁謝平日假裝身分儼若達官趾高氣揚欺凌懠輩松江老太婆固見之已慣知之已深默忖倚之若泰山當不憂有人欺侮以故明目張膽顧忌全無頻年不義之財飽私囊者已不知幾許度無有敢發其覆而暴其奸者容詎知一朝敗露欲蓋彌彰顔面何存默默受人唾駡雖欲仍倚郁謝二犯而該二犯先已身戴重罪尙何能顧及他人清夜自思有不悔悞聽郁謝之言以致　冐不韙者哉然則罪之魁禍之首舍郁謝二犯而誰歸哉客曰今者該二犯旣已罪狀畢宣典刑難免雖直唾其面亦惟靦然忍受無可强爲之辭矣子固忠厚爲心者方將憐之哀之之不遑何忍復白其惡蹟曰春秋之義公是公非我雖坐而言者不能起而行然黑白是非斷難顚倒我旣不與該二犯黨惡我何必曲爲該二犯彌縫掩飾使該二犯得以事外逍遥且卽爲該二犯掩飾焉彌縫焉而事已張揚不特茶坊酒肆之中無人不藉以爲談助甚且梨園子弟已有將此事扮演登塲者我何能昧公是公非致被惡名而不顧耶客曰敬聞命矣然按之律例斷無身首異處之刑子前論以爲可誅母乃近於冐昧乎曰人有妻女斷未有樂被人淫者彼郁謝二犯淫人妻女諒已不止一遭向惟憚其恃勢行兇故無人敢制其死命今者身敗名裂革職受刑則聲勢已衰罪惡已著他日卽罪名巧脫鳥能免仇之者之食肉寢皮則官雖曲予矜全恐亦難偷生人世况乎王法可逭大讉難逃彼陰曹之劍樹刀山不正爲若輩而設乎客曰然則罪旣屬之郁謝二犯松江老太婆宜若無罪矣曰惡得而無罪是卽律所謂媒合容止人在家犯姦者也彼郁謝二犯旣照職官犯姦例革職杖一百的决松江老太婆自應减一等治罪凡婦女犯姦去衣留裩受杖豈旣已鞭背游行示衆卽可釋之使歸乎客曰究竟郁謝二犯是何職官子能知其底細乎曰前者堂上已供明郁卽朱和泉名顯成候選縣丞謝卽錢春紹名紹林五品銜是否眞情則我非黨惡之人無從知其詳盡想爲民除害之賢父母再加推鞫自能洞燭無遺也客乃唯唯而退 
[本舘接奉電音]  
　　昨由京友電傳上諭二道敬謹譯登○七月二十九日奉上諭曾國荃等奏已故道員政績卓著懇思宣付史舘立傳一摺已故江蘇候補道錢德承於道光年間服官江蘇嗣署常州等府知府所至有聲其在署松江府知府任内均漕减賦尤爲循良卓著遺愛在民著將該故員生平政蹟宣付國史舘立傳以彰勞勩該衙門知道欽此同日奉上諭江蘇徐州道段喆着開缺送部引見欽此 
[都門日記]  
　　會典舘再行示傳事准吏部續送到繪圖謄錄官務於七月二十四日以前偕同出結官赴舘核對履歴各宜凛遵勿悞○前陜西延榆綏鎭總兵慶筱亭總戎之太夫人壽終任所由總戎扶柩回京到旗後本擬筮期設祭旋因大雨以致中止後涓吉七月十八十九二十等三日在阜成門外慈明庵開用並延𡃤嘛和尚建醮唪經三日俟明春山向合宜再行擇吉安葬○曹署光寺祿卿溥玉岑少宫詹良涓吉於七月二十日辰刻履新先期經典簿廳傳 
 
 

Page 2

 
 
付闔署官員吏役人等至期進署伺候○七月二十一日之晨恩豐内倉監督倉逹人等開倉放給内廷首領太監蘇拉等應領四五兩月口分老米計一千三百餘石一時糧行人等𢋵集於東大栅欄内外每見米至必以銅營插入布袋掣出以騐成色聞每石售京松銀二兩左右當掣米時遺散滿地雖有丐子幼孩在彼抬取然遺粒仍多當此各省巨災米如珠貴而彼粮行仍任意抛遺恐此倉若是他倉諒所不免該管官易弗爲民錫福嚴禁此項陋習乎○太常寺具奏恭照七月二十五日仁宗睿皇帝忌辰應行派員恭詣昌陸致祭謹照歴辦成案卽由守護大臣公等遺派一員就近　期恭詣將事臣等謹繕題本進呈御御覽伏乞欽簡命下卽由臣等知照遵行爲此謹奏奉旨遣奉恩輔國公意普行禮欽此隨由太常寺行文西陵承辦事務衙門知會該公遵照○前　邸抄奉旨於京城六門外設立粥廠兹聞京兆尹委員會同西城官紳就阜成門外關厢衍法寺中設立粥廠一所以便貧民就食已於七月十二日開杓每晨散放一次預期在寺中設立木栅俾男女不致混淆清晨開門每人先給一籌放人各歸　栅内放畢關門先放婦女次男子大口給粥二杓小口一杓隨散隨出不致擁擠關門後有續至者概不給予以免弊混第一日　者只九百餘名口現已增至一千二三百名口之多矣○右翼廣厚出翼尉奉三堂交諭以右翼地面向有朋溝二道匯集各巷雨潦南注於宣武門外護城河本爲消洩積潦之用每歲修挖旋挖旋塞皆由溝旁住户率將灰土倒入故此次大雨街巷成渠雖爲滂沱不息亦屬宣洩不力著飭該管官廳調撥歩甲將此明溝按叚挑濬務必刨挖見底一律深通挖出之土將兩廂溝帮培高築厚並令該住户勿得再將糞穢灰草倒入以免塡壅現已由各廳派兵前往逐叚工作矣○新任熱河都統德都統制福於七月初旬恭請聖訓後拜别寅僚戚友涓吉二十一日辰刻携眷出安定門赴木蘭履任○和碩鄭親王門上長史富祥爲咨報事本門上頭等護衛慶熙於本年七月十六日病故出缺除所遺之缺應歸本年年終擬定正陪咨請引見外相應咨報本旗滿洲固山　照辦理○禮部爲曉諭事照得光緖十六年七月二十一日具奏換戴暖帽一摺本日奏事處口傳奉旨着於八月二十日換戴暖帽欽此欽遵到部爲此出示曉諭軍民人等一體遵照毋違特示○須天府尹憲深恐流民在京日久忘歸因在五城地面黏貼吿示云大水爲災天降罪罟皇恩浩蕩先辦急撫發粟散財無請不與紳委四出衝泥冐雨救爾顚危同　辛苦勸我良民曷歸故土破屋荒田家人聚處莫作流風欲歸無所○巧月十九日係恭親王之四側福晋生辰派傳三慶班全班曁各班著名脚色等自生辰前一日起演劇四天○中西坊署某甲充外班補役有年矣羅衫團扇顧影自憐惟不務正業日與少年子弟作狹邪遊前在某鋪内閒坐適與北城憲某相遇竟悞認爲尋常人一見如故傾吐生平殷殷邀向花巷飮酒北城憲含糊應之越日向中西坊官指名坐索坊官以革役答之詎期事隔未久有挾嫌之某乙在北城憲署跪控某甲北城憲赶將某甲傳到訊得不安本分着笞責五十收禁囹圄以待從重究治○方略舘三次示傳吏部送到漢謄錄官陳又新鄭松生楊文鼎韓啓酉翁昭泰何慶輔限於八月初二日親身赴舘騐到儻再不到定卽咨回毋違特傳○方略舘示傳吏部送到漢謄錄官沈聨芳限於八月初二日親身赴舘騐到毋違特傳○禮部示傳宗室官學候補教習黃傳憲限三日内赴部騐　備帶筆墨當堂　冩親供核對筆跡毋違特示 
[北通近事]  
　　七月十二日新任漢坐粮廳孫友梅廳憲欽晃升堂　卯書役巡舍人等均恭肅應名廳憲諭以勤愼當差違則嚴究不貸○燒酒銷塲甚廣近奉上諭以燒鍋有碍民食一律禁止各酒店一聞此信無不龍斷居奇每百斤須銀九兩五錢有伯倫之癖者不免雙鎖眉山矣○中元令節各廟皆啟建道塲施放燄口西水關黃亭東關卸貨廠藥王廟北關葫虜盧頭更陳設戱要燃點河燈舁城隍神像人壇儀仗鮮明執事嚴肅蹌蹌濟濟如覩漢家威儀有捨身人二百餘名鐡索琅璫扮成枷犯無益有害誠宜　也○前任通永道升任福建臬臺許廉訪於七月十六日請訓出京重臨舊治闔城文武及捕盜營馬隊均在西門外鵠列遠迎廉訪排導入城　會僚屬至下午六點鐘後隨卽解維○今夏水漲四五次各鄉田畝一片汪洋粮商乘此居奇倍　價値河下米粮又被奸商販運净盡以致民不聊生日前由京營當差世襲雲騎尉馬君翰元禀請示禁出口並示平米價以便民生何直刺准詞傳集五集斗行諭令按照六月行情稻米每石價銀三兩六錢上粟米每石價銀二兩八錢八分次粟米每石價銀二兩四錢四分白麥每石價銀二兩七錢二分紅麥每石價銀二兩四錢八分黑豆每石價銀一兩九錢二分高粱每石價銀一兩七錢六分黃米每石價銀二兩七錢二分粟糓每石價銀一兩六錢八分蕎麥每石價銀一兩六錢黃荳每石價銀二兩四錢以後只准平减不准加增此示一出商奸無從施其伎倆矣○自交秋令燥熱難堪至七月十二日一雨成秋凉風蕭瑟十九日又大雨人遂易葛爲單矣 
[時疫流行]  
　　天津大雨之後汚穢順流而下居人汲飮疾病叢生白唐口更疫氣盛行上月二十日前每日死者由十數人至二十人不等民人不病則已病卽難望吿痊河中魚鼈多不勝收人皆不敢下箸幸二十後疫氣稍殺不復比户呻吟矣 
[陜西災况]  
　　本年五六月之間陜西商州朝邑等處霪雨連朝山洪暴注河流頓漲漫溢田疇數十村中田禾悉遭淹没屋宇坍塌器具漂流小民蕩析流離情形可憫牧令開動倉糓先施急賑并飛禀上憲飭司籌撥銀兩分解災區委員會同妥爲查勘務期災黎得所毋任飢寒 
[秦淮秋泛]  
　　一年容易又秋風此語在流連景物之秋士尙不覺秋氣之可悲惟團扇輕衫借瓜皮艇子就長板橋頭水精簾底消遺其風流性格者到此轉恨扇可早捐衫胡帶恨金陵向有收買當票之雅謔亦實事也眞箇魂銷空抱尾生之柱願爲情死難留荀令之香百丈非絲三生何石今豈金颷早颯玉露偏凉人虚阿軟以重逢庫已長生而莫贖星明户牖　知玉女開奩雲想衣裳歴記蘭橈來路此固人生最没奈何之心事亦綺年最　不斷之情恨也自非修到兠率宮中休去問他樓羅歴裹○城廂内外凡大道之旁望衡對宇好比環滁皆山宜乎宵小不敢逞其拿龍捉虎之伎倆矣乃某日細雨中有一人冐雨遄歸城北將所着夏布長衫疊置肘上行而行時泥滑如油行者只顧脚底不料忽一人從後掣其足仆之於地奪其衫飛奔而逸因在萬壽宮後四顧雨中無行人祗得詫爲咄咄怪事詎翌日偶過四象橋則奪衫之人蹻足坐水烟攤上正在吸烟此人急上前擒之詣上元縣訴其事想三尺法斷不能爲目無王法者寛也又上月二十日有老嫗手挈洋銀二枚從高井赴評事街兌錢陡遇一少年奪之向西而走嫗且號且赶終無爲泰山之石敢當者行至朝天宮前忽來二人作防營裝束始扭其人搜洋還嫗正在盤問來歴適上元縣役過此詢悉情由卽批其頰忽口中吐出一洋正如壽旦之吐綬因無失主追尋遂邀二營友同至茶肆中相與盡歡而散金陵爲沿江大都會高井爲城南大鬧塲而又青天白日衆目同瞻鼠子竟敢跳梁乃爾可見此中必有爲燕雀之巢於幕上者特狃於目前無人悟曲突徙薪當早爲計耳或曰此事雖堯舜其猶病諸如子所言咎在不濬其源而盪具流是已不知起江陵東下數千里凡可以謀生口岸無不爲無籍可歸之遊散所倚伏加以近年逃荒輔徙之流寓兩肩荷一口一日不食則飢一人不衣則寒此斷非周公漌之宅可使安棲范純夫之麥可使果腹者漢口近日禁烟舘逐流娼金陵亦雷厲風行委巷窮民藉售烟以餬其口者不下數千家卽依此以活命如俗語所謂靠山吃山靠水吃水者又不啻數萬人此種人欲不舍舊圖新無是力也令其束手待斃無是理也故月來宵未分蛇行鼠竊之警遍地皆是就使闌入人家與主人猝然相遇亦不過覥顔避去而已閭閻其尙得安枕而臥乎○有宋靜山者原籍蘇州在省城三條營開宋文茂縀號本月十八日染匠在灶煮絲一匠挑以杖力不勝跌入鍋内立時皮脫氣絶急召屍親至吿以故屍親謂死者福薄辜負主家數年泰養之恩情願自行棺殮宋遂得安然無事說者 
 
 

Page 3

 
 
謂此種假人命　闠間往往有之一或不愼卽爲人持其短長甚至託名公憤互相附和當局且不得自主旁人反爲之是是非非必使人覆其家產而後已今觀屍親無一怨言意者宋平日待人寛大故不忍藉故誅求歟○水龍夫皆强壯有力者承其乏上月陡門橋有事城内水龍爭先赴救適水西門掌龍管之某甲誤激水濺在胭脂巷掌龍管之某乙身上當塲已小心賠不是矣詎次日乙忽率人赴甲家報復出其不意甲受傷乃詣江寗縣請官堂騐傷痕於是胭脂巷紳董聞其事亦令乙以傷呈騐趙明府騐得甲傷輕而乙尤輕本可立卽斥釋無奈兩局各有在叚之縉紳所犯着小而所言者大不得一槪抺煞遂延擱至今究竟平心而論楚則失矣而齊亦未爲得未知官將云何聞有爲調停之說者謂官不如令兩家各領一部鼓吹歸去果爾則碌碌者洵不止公等矣夫豈其然 
[章門紀要]  
　　江西巡撫德曉峯中丞牌示八月初一日校閲省城各標兵勇并擬初八日出轅校閲臨江吉安贑州各屬營伍日行公事照例由藩憲代拆代行緊要事宜則包封飛遞行轅核辦○七月二十四日爲署臬憲鄧蓮裳廉訪之太夫人八旬帨誕漿斟北斗荷塘開益壽之花宴啓西池柏府茂恒春之樹肅萊衣而戲舞侍萱閣以康娛福備壬林歡騰子舍已所有各屬餽送儀物一概璧辭惟於公所演戲一天捧觴上壽○升署吉贑南甯兵備道崔第春觀察於六月十七日交卸南昌府事乘坐官舫啓行擇吉七月初三日履任 
[中元盛會]  
　　吳俗每遇七月底各建盂蘭盆會傍晚時沿路焚化冥鏹今年蘇省則興高采烈先之以中元普渡設祭孤魄降福消災普門大士等牌繼之以開導響導對馬小頂馬十逍遥圡萬民除旗鑼傘扇執事外則有茶箱食箱觀音亭地藏亭六道輸廻亭十殿閻王亭且有好事者扮作士農工商醫卜星相漁樵耕讀𩻴寡獨孤幢旛映日鐃鈸喧天緇流羽客各誦經懴殿以鬼王面目駭人形容長大所過處凡璇閨弱質繡陌嬌娃無不空巷出觀云 
[蘇垣火災]  
　　七月廿七夜四鼓時蘇垣警鑼四報紅光燭天俄而城廂内外各水龍如雲飛電掣而來文武官亦相率至塲彈壓雖取水甚便竭力噴澆無如風助火威火逞風勢延及兩岸對河如摧枯拉朽觸處皆燃直至天曙吳回氏方捲旗息鼓而去事後查知王天井巷中花駁岸口共焚去店鋪民房七八十間門面十餘家起火之由則此推彼諉尙無確音也 
[邗江魚素]  
　　揚州訪事人云上月二十七日午時江都縣奉到釘封公文邑宰卽片請城守營帶兵至署提出盗犯二名押赴西門外大教塲斬决據聞該犯係上年刼搶某處店鋪之犯云○上月某日之夜天陰月黑風雨交加江北某邑獄中逸去盗犯一名綽號大蒲包據聞係今春夥刼本郡某紳家財物者隋經簽派幹捕四出緝拿　天網恢恢指日定可弋獲也○邗上人家每値中元佳節皆延僧施食賑濟之祀　魂名曰利孤實則藉以娛耳目當施放炤口之際例必演唱小曲如剪剪花湘江浪等淫詞俗謂散花實瑜伽經所未載也此一月内佛弟子生涯頗旺無論爲和輰爲和障爲和様但須頂上光光便可自詡爲釋伽牟尼高足今歲舊城某姓施食利孤有兩鬎鬁居然披袈裟擊鐃鈸列坐其次混沖比邱主人覷破情形大爲齟齬觀者莫不掩口壼盧又某晚灣子街某店利孤主僧不背散花致犯衆怒各以豆腐渣汁及他穢物抛擲滿面幾如鴿糞之著佛頭僧不能支抱頭鼠竄嘻如此事同兒戲烏能誠格幽冥當兹北省水災待賑孔亟曷弗移此助彼廣積陰功耶 
[四明談資]  
　　甯郡前因時疫流行特奉五都元帥出巡藉以驅逐疫氣豈日來仍死亡相繼府署承發房之陳祥麟於上月廿五日陡患時疫不半日卽魂歸泉下同日府差某甲晨起吐瀉交作延醫診視醫爲束手甲以醫荒妄不付醫金大肆辱駡而逐之出延至晚間竟死人生如電光石火可不畏哉○邇來城廂内外男女孩時有走失或謂被拐匪所誘爲父母者所當時時留意也○南鄉葉某以捕魚爲生烟簑雨笠生計頗佳前夜忽被竊賊踰垣而入室中所有盡被竊去約値白餘金事後有勸報官者葉恐爲差役所擾隱忍而罷○某甲以小本營生家有子女數人食指繁多人不敷出由是東借西撮避債無臺甲自念負欠已多此生斷無安樂之日遂夻烟自盡迨夜深毒發家人始覺而已無從施救矣噫其情亦可憫矣○離城西十里望春橋有某姓婦不知何故雉經而逝母家聞信率領多人蜂擁而至所有物件槪被摀毁吵擾兩晝夜始得棺殮然某姓已傾家蕩産矣此種風氣最惡藉屍訛詐律有專條何愚夫婦之不悟也○六營精兵近奉馮軍門之令每日清晨在大校塲操練砲聲隆隆誠不愧　節制之師○鄞江橋下朱地方朱姓婦於上月臨盆一產三男面分紅黑白三色遐邇之人因其奇異往觀者甚衆越一月相繼而斃此亦戾氣所鍾歟○甯郡地方遼闊殷實之家甚多偷竊之案不一聞近有一種外來竊賊本領甚高飛檐走壁身如飛燕落地無聲前夜湖西某姓家甫交二鼓聞屋上有足音以爲牆垣高峻不防是賊嗣聞聲愈厲傭人開窓瞭望忽見對面屋上蹲有一人傭卽大聲疾呼賊以瓦擲之頭被擲破自此以後無夜不有聲響以致防不勝防有緝捕之責者其奈之何○日前有某甲路遇某乙索還舊欠乙無以應彼此口角争執甲不能平拾石擲乙適中頭顱血流如注倒地而臥甲懼卽向街隣乞藥敷治氣息奄奄未知能保無恙否也 
[雙旌煥彩]  
　　四川臬憲德廉訪携眷乘招商局海宴輪船由津南下蘇州府魁太守亦附之而至昨日下午一點二刻下椗小東門外金利源碼頭道營廳縣各員均至舟次請見廉訪飭家丁擋駕俄乘輿入虹口天后宮畔星使行臺各員復往拜謁太守則登岸遍拜諸客又至江蘇臬憲張廉訪行轅投遞手版隨雇官舫定於今晨解雜赴省 
[清釐案牘]  
　　宋莘樂二尹前奉蘇松太兵備道聶仲芳觀察札委代理法廨讞務迄今兩月葛蕃甫同輔假期已滿行將銷假從公昨日二尹飭將枷押各犯带至案下先詰欠西人搿勒麥銀五十兩之程南山日爾爲何挻押捕房不爲料理程供稱小的奉判羈押不得出外理處二尹謂曷弗央人保出遂着還押交保又邱禮川因串通東洋人向永泰隆皮箱店混用公利公司已廢期票押候比追問皮箱價爲何不繳供稱皮箱本由東洋人賒取今悉已將皮箱紿還店主朱嘉勳矣二尹謂朱已將皮箱收取理應前來禀銷遂着將邱押候提朱訊核隨詰在鎭東輪船竊取鐵箱之姚榮生日竊贓究存何處姚抵賴不承二尹着押候鎭東輪船來申帶往質對又謂虧欠王祥和銀兩之王安康曰爾旣將張福福欠王之欵盡行承認自應逐一理償答稱張與祥和往來之欵均已由小的劃清矣二尹曰旣已劃清爲何不付銀兩况票上逾期已久乎隨喝令掌頰安康一再求恩二尹着還押候比又張榮泉竊取某洋人衣物經洋人送押捕房昨日宋二尹問贓存何處爲何久押不交張供稱小的並未行竊二尹謂爾上次竊取美最時洋人金四開已曾有案今竟柢賴不承乎遂着押候比追又鄭阿法私售人家寄養　孩原斷押繳身價洋銀三十元覆訉之餘供稱無處措洋着押候人錢兩保 
[催科政拙]  
　　欽加知府銜正任江甯縣調署松江府上海縣正堂加十級紀錄十次陸爲曉諭事奉藩憲札飭目下庫儲支絀需餉浩繁各宜急公報効速　本年下忙條銀及早開徾完解以資接濟等因奉此除遵札傳保諭話赶緊催輸外兹擇於八月初四日設櫃起徾合行曉諭爲此示仰合邑紳民粮户地保人等知悉速將本名卜應完光緖十六年分下忙條銀及各項雜稅錢粮卽速按數備齊親自赴櫃清完掣串安業本邑粮户素稱急公自能踴躍争先輸將恐後倘有玩户刁衿藉詞抗欠定卽提追詳辦决不姑寛各宜凛遵毋違特示 
[騐屍補志]  
　　上月初四日由浙西鹽捕營委員陳君廣有在浦東唐橋鎭拘拿販私鹽人以致開槍互擊當塲獲住談金海王貫發趙茂 
 
 

Page 4

 
 
春三犯連拒捕受傷之顧云周押送上海縣署陸邑尊飭將談王趙收入自新所顧送仁濟醫院醫治至前日清晨倒斃院中經院主知照三圖地保投縣報請騐屍邑尊先飭仵作書役人等前往伺候隨赴天后宮公讌張廉訪下午鐘鳴四下命駕至醫院騐得屍身肩背及左胸俱受鎗繟傷因之身死旋有屍母顧章氏投案訴稱小婦人原籍川沙兒子向業屠猪今旣死於非命情願自行棺殮請免發封邑尊俯允所求捐廉賞給洋銀十元隨卽命駕回署 
[私刑宜究]  
　　范丁氏之女秀寳被拐婦陸麻子誘至丹徒由糧廳某君拿獲押解來申所有讞詞已登前報前晚上海縣陸邑尊升堂收閱呈詞時有土潤生之母王張氏唐銀坤之母唐楊氏投案遞禀聲稱小婦人等兒子被范丁氏誣控扭押法捕房包探處以私刑受傷甚重現尚臥床不起求賜究懲邑尊諭令退去静候批示 
[英界公堂紀事]  
　　拐匪陳少亭誘拐陳張氏來滬串同嶬棍周陸氏價賣爲娼張陳氏不願失身以致争閙由包探唐寳榮一併帶入捕房捕頭略請情由飭該包探解送公廨蔡太守命分别收官候訊○華趙氏母女扭孫張氏至捕房訴稱女婿與孫張氏有私不顧妻子養贍與之論說一味恃蠻捕頭飭將一千人移送公廨蔡太守飭將孫張氏交官媒收管諭令華趙氏及女蔡華氏明白具詞呈候訊供核辦○包探何瑞福於巡路時見瘋子袁炳利胡閙不堪圍而觀者甚衆因卽拘至捕房轉送公廨蔡太守飭差查明有無家屬禀覆候示 
[法界捕房瑣案]  
　　宋二尹旣莅捕房王李郁三包探同禀稱小的等已在各押店吊到細崽張信良所竊全埃洋行之洋灰鼠綢洋傘以及被褥等物二尹着提張覆訊謂爾家中尙有何人答稱母　俱在家又親則在上海某洋人家當細崽問爾往全埃月得工資多少答稱每月八元謂所入已不菲爲何尙思得非分之財張俯首不語包探又禀稱各押店俱稱去年張時時持此種貨物押錢通事禀稱謝副捕頭稱各贓旣已如數吊齊諒張必難繳還押本請諭令失主酌償二尹判令先行枷號兩月發犯事地方示衆期滿再行笞責二百板○竊犯王福在安慶輪船行竊洋銀一案昨已列諸報端宋二尹飭提覆訊謂爾向操何業爲何在輪船行竊供稱小的向當長隨并能爲成衣匠前晚至輪船訪友並非行竊二尹謂爾在英界已屢犯竊案不思攺過實屬可惡異常遂着笞責一百板○春園烟舘夥持本店保單投案請保虧欠章杏泉銀四百四十二兩餘之馮炳勛　稱馮在押所染病故來保出醫調宋一尹謂爾旣保出應帮同料理欠款答稱是遂着將馮帶案問爾所患何病馮稱吐瀉交作且發肝氣二尹謂爾今出去可赶緊央人理處如違定當提押嚴追馮等叩謝而去○前紀張聨卿欠銀倒閉被控訊追云云昨日林友生偕聨卿之弟張某投案訴稱聨卿因病不能來案求寛限期宋二尹問張曰爾兄虧倒各綢庄銀兩至如許之多爾應助其清理爲何置之不問答稱待兄病稍輕自當料理遂諭以事宜從速不得拖延 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江雜錄]  
　　萬壽宮日久未修漸形頽圯現經漕督委員修葺　　一新並恐無知小民濳行作踐委令候補縣丞裕貳尹常泰駐宮中照料○上月十八日大雨傾盆歴一晝夜河水陡漲三尺許滔滔汩汩拍岸平堤說者謂回空漕　可無阻滯矣○公濟典就王家營添設代步河北同慶街某典卽步其後塵又有人在魚溝地方新啓典肆農民便之○某某等武舉具禀邑尊發給公車費邑尊領得後藉端不應試諭以須俟部中頒到龍門册乃准承銀該武舉又欲暫借庫儲邑尊亦以庫中並無閒欵對諸武舉乃廢然　返○東門熱閙之區扒手每混跡其中肆行鼠竊某甲鄉人也荷一擔挈婦入城扒手欺其顓愚攫取擔上衣飛奔而去乙見而狂追扒手乃擲衣脫逃○上月二十三日午後有蝗從北來先猶疎疎落落旋卽結聚成團其聲蕭蕭然向東南而去忽又折回盤旋空際一時許越宿始去而之他田疇向未遭災然農民已憂心如擣矣○道憲於上月二十四日由省回轅所請興辦堰盱工程已蒙大憲允准日内將撥欸從事矣 
[清河官報]  
　　委辦餘州湖田井科委員候補縣成大令策逹於七月二十七日由省過浦赴徐○運河同知徐司馬於上月初二日赴漕轅叩謝題補實授○選補廬州衛守備張守戎日祥於上月十三日赴漕轅叩謝委署大河衛守備○候補縣王大令安東奉漕憲委勘惠濟祠工程○候補同知張刺史翼謀奉漕憲委辦藏家碼頭釐捐○候補同知周刺史道光奉漕憲委辦衆興厘捐 
[邗江官報]  
　　七月二十六日彭鹾尹鳳灜委調管淮南總局收支差二十七日陶鹾尹福齡委解甘肅餉銀分發新班大使何乃升禀到二十八日總　保甲局務郭觀察赴省公幹通分司項分轉由清江公幹回揚 
[鉅欵助]  
　　順天被災後各户困憊情形不堪言狀正在　躇廼蒙潤州延暉齋大善士樂助鎭平二七銀二千兩合規元二千一百五十一兩由實和莊交來慷慨救災濟世深明大義歡欣甦困盈途共起頌聲厚惠有加定緜歲月名實相副如願以償矣上海北市絲業會館籌賑公所愚弟　善昌謹誌 
[上海四馬路高易公舘内籌賑所陳詠南經收山東福建直順六月廿五廿六日第一百六十七次賑欵清單]  
　　廿五日延陵知足子洋四元○甬江項葆緰堂范潤德堂各一元○立順昇元美福立順亁各一元怡大六角吳民胡氏在氏無力子允興義巢鴻超泉豐福敬愼堂各半元力不足無名各二角共洋八角○丁榖詒堂十元丁義大銅洋四元○隱名氏奠儀移賑爲亡友張茂合資冥福洋五元○隠名氏洋一元銅洋二元○太倉濟泰典各友無名氏各二元於松泉一元共洋五元○程川記一元五角張峰記姚盖記吳仲記各一元任懋記戴瑾記掦銘記各半元共洋六元○汪姓洋三元○有口福一元○閔　是亦草盧沙玉豐何謝合各一元沈小亭吳小亭頌蘭山舘趙心田各半元共五元○平心氏四元○江陰官監總棧百讓堂三元旌直堂二元鳳集堂一元共洋六元○馬醫科兪公舘蟻粒齋洋八元蘇城王眉壽棧補過軒王芝記各十元蘇省萬源號陳和卿三元陳珍生二元顧熒山一元張順泰五角兪田增　原女氏求產平安十元止記二元汝南女氏一元坤琴葉章四孩一元同威全紀四孩一元頴記一元健記二角共洋十六元二角恨無能半元桂心二角肇隆沈文增求得利十元隠名氏五元西塘江賦修二元求平安保安康各一元補不足四角營溪居士天水氏王增壽分陽後裔各三角覊旅人免災悔各二角共洋六元申實大紙行五元奉賢縣署朱敬愛堂陳　星堂各二元丁汝霖半元同生小寳各三角椿如母則汝昌奇祥何榮各二角文星正大吉堂各一角共洋二元四角新勝鎭泰來興朱鍚紀八角五福緣梅鶴生　過子天香主人各半元施雲槎二角漱石齋銅洋三元枕流居士銅洋一元共洋三元銅洋四元潤記號六元汪在田四元孫鶴亭一角鴻記二元掦州　睦掌一元金山縣署帳房　又午十元松江許功甫翁募廖西疇二元廖六房許太記許慶記各一元共洋五元○張希賢堂五十元隠名氏五元不順心氏中秋香斗資賑一元蘇州餘昌治坊還讀一元中山半元汝南力不足無名氏袁功楷各四百子東海各二角共洋三元五角天瑞號恆春號各五元○陳逸記二元修利雲記國記家合各一元如記半共六元五角吳積善三元梁氏銅洋一元魁記盛記隆記雲記祥記華記文記喜記源記無名氏各一元共洋十元○常熟袁生生堂减善四元陳福章錢三百文無名氏無力子各二百文無名氏一百六十文無名氏二户知愧軒柳善記養拙軒葉增山各一百文共捐洋四元錢一千四百六十文合洋一元五角揚州慶泰豐號募猛省士紋一兩合規元一兩另二分同居氏一元始蘇福來康寥號　仁子祈母壽合家安二元常州李留餘堂三十元○姑蘇滸關鹽棧盧元通州順壽號募馮積善堂一元○京口仁裕號隠名氏一元無名氏半元桐蔭居士二角鋤梅山人愛蘭氏隠名氏各一角共洋一元全亨號募灣溪山房漁隠各半元惜陰居士一元五指山人古篆子補蘭氏范陽子福壽室各四角康寧堂三角味蘭子白石山　獲紅生東海閣始平子無名氏各二角共洋五元五角節省西瓜資半元杯水子無力人各二角五分○掦州鄧承德堂洋三十元加應廖志卿李姓各一元江陰永恆義莊不書名垣永各二元華鶴一元不　名鄭七角余須金余慰湯馥張孟鄭徐王嘉藹各半元釘四角五分心誠求三角五分程三角徐一角共捐洋十四元○崑山會泰源號募黃海山民二元會泰二元錢一百五十文譬如焼香合家各一元隠名氏錢六百十文合家吉葉輈本本軒各五百文承記三百文湯文銓求安氏保安氏方天貴無名氏二户洪孫記殷枚生各二百文湯永順孫啓發祝鍚麒葉安氏王子雲王養德安氏居家吉童逸山祁清吉陳復承穆邗甫胡志炘徐逸卿陸順記戈錦祥張德明張和氏詒榖氏各錢一百文共捐洋六元錢六千另六十文合洋六元○以上總共收英洋三百七十六元九角規元一兩另二分銅洋十一元 
[法公堂自一千八百九十九年正月起至六月底止罰欵收付清單]  
　　收張三等犯賭搜獲洋八角收張啓盛等賭洋二角五分收沈德寳等賭洋一元八角收白老五等賭洋九元一角五分收施阿隆等犯賭罰洋十二元收阿六雇用行竊挑夫罰洋三元收兪阿大審賊罰洋五元收舒阿瑞等犯賭罰　十二元收奚阿全等犯賭罰洋十二五角收奚阿全等犯賭罰洋二十元收小和尙等犯賭搜獲洋八元六角一分收王阿生犯賭罰洋四十元收周裕資犯賭罰洋七元收陳保生犯賭搜獲洋十元九角五分正收王阿耕洋一元三分收張阿四洋一角五分正收王素明犯賭罰洋三十元收邱仁林等冐信包罰洋五十元收阿更毆打判責攺罰洋四十元收日增盛吃講烟罰洋五元收阿寳等犯賭搜獲洋一元三分收陸鴻控案繳洋四十元收黃李氏等被控繳洋二十元收季瑞賣表不公罰洋四元收顧長生　押本充公洋二元收郭按郎繳還毆摥曾士元川資飯食洋六元收徐仁先保人不到罰洋十元收徐阿榮犯賭搜獲洋七角收夏阿榮等罰洋二元三分收兪徐佛等拒捕罰洋四元收張小雲等繳　洋二十元收王關寳縱妻索詐罰洋一百元共收洋四百八十四元○付徐阿海工食洋三元侍彚成煤洋二元一角二分付胡杏生川資洋八角付徐阿海工食洋三元付趙大龍川資洋三元付周福川資洋三元付彚成煤柴洋二元三角八分付徐阿海工食洋三元五角付天成小照　洋十六元付恆昌照相洋八元八角付彚或煤洋二元一角八分付公堂施布洋四角付徐阿海工食洋三元五角付施少欽充賑洋四十元付曾士元川資洋二元付仁濟醫院治曾士元傷飯食洋四元一角五分付鄭德茂枷十二面洋三十六元付恆昌照相洋十五元六角付彚成煤洋一元一角八分付徐阿海工食洋三元五角付恆昌照相洋五元二角付公堂箕箒洋一角付徐阿海工食洋三元五角付周錦山拄風工群六元付施少欽充賑洋一百元付恆昌照相洋六元三角付汪文卿川資洋一元付仁濟醫院治張阿金傷飯食洋六角付公堂用鷄毛箒拖布洋三角七分付利泰印案由單洋五元付仁濟醫院善舉經費洋五十元付普盲堂善舉經費洋五十元付輔元分局善舉經費洋一百零六元八角二分共付洋四百八十四元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年七月二十日京報全錄]  
　　宮門抄○諭旨四道錄前○發抄硃批五道○大臣尙等奏練軍加餉援案辦理摺○蘇撫剛奏飭知縣留省學習片○直督李奏委署守備片○又奏請改奘片○又奏請准建坊片○又奏委員選購馬匹請勅部給票並照例免稅片○又奏更换各管員弁片○又奏借補遊擊片○又奏委署守備片○江督曾奏留員補用片○七月二十日户部通政司詹事府正藍旗值日兵部引見二十名提督衙門二十六名○褔建提督孫開華請訓○豫公請假十五日召見軍機廖壽恒徐用儀孫開華○發抄卞實第奏浙江分駐寍溪守備烏巖把總兩汛弁兵互相移駐奉硃批兵部　奏欽此○又糧道陳鳴志赴任奉硃批知道了欽此○又請將痰迷之儘先副將黃明啓暫革遞籍管束奉硃批着照所請兵部知道欽此○又試用同知逍澈詒等期滿甄别奉一硃批史部知道欽此○又南平令孫興壽署閩縣令奉硃批吏部知道欽此○○奴才尙示瑞長春德溥跪奏爲練軍加餉俾資鼓　恭摺具陳仰祈聖鑒事案准陜西巡撫臣鹿傳霖遵旨議覆籌加西安滿營官兵一成餉乾銀兩奏明由本年夏季起支奉旨着照所請户部知道欽此欽遵在案查西安滿兵五千名内向有奏准支食八成五月餉兵一千名乃因練軍整旅督飭操防遂陸續挑選精壯兵二千名逐日加演操練因將支食八成五月餉兵一千名奏明通照六成支放每月撙出銀二千餘兩津貼加操兵　以資鼓　歴　遭辦在案查該官兵等已蒙天恩准將餉乾銀兩由六成加至七成伏思營伍中總當以揀兵爲要操演不可一日懈弛所有挑　精兵二千名奴才等逐日督率協佐等官勤加訓練實力講求務使悉成勁旅餉不虚糜以收實効擬將五千名兵丁餉乾仍請援案均按七成照發其由一千名八成五月餉内撙出銀一千一二百兩不等相　奏懇天恩准將前項撙出銀兩全數賞給加練操演兵丁作爲津貼之費以示鼓勵合計加操兵二千名除所得七成月餉外每月每兵不過津貼銀五錢有零　兵餉　操乃係正辦一俟庫款充裕兵餉　額仍歸舊章辦理以符定制其餘兵丁已責令各旗隨同操練務期一律精熟毋使懶惰所有練軍加餉援案辦理緣由謹恭拍其奏是否有當伏祈皇上聖鑒訓示遵行謹奏奉硃批着照所請該部知道欽此○○剛毅片再新選新陽縣知縣蘇品仁於光緖十六年四月領憑到省該員初膺外任諸未諳練應飭赴發審局學習以資歴練據江蘇藩臬兩司會詳前來除批飭遵照俟查看熟練再飭赴任外謹合詞附片陳明伏乞聖鋻謹奏奉硃批吏部知道欽此○○李鴻章片再北洋海軍副將至守備各缺前　臣兩次揀員開單奏請分别補署　明缺皆新設　無合例應補人員照章以官小者通融升署其餘未補各缺續行揀員辦理奉旨　准轉行欽遵在案兹據海軍提督丁汝昌文稱精練左營守　前因遴員方定缺尙虚懸現値操練事務殷煩員缺未便久　查　花翎五品頂戴千總鄭汝成係由天津水師學堂駕駛學生出力曾經出洋肆業學成回華在船候補該員年富力强於船學　務請求精熟堪以升署精練左營守　充康濟船大副事請奏前來臣核與海軍新章符合仰懇天恩俯准升署守備以實軍伍並照章由兵部先給劄付俟扣滿資俸年限再請補授除飭取該員履歴分咨並將其餘未補各缺續行揀員辦理外理合附片具陳伏乞聖鑒訓示謹奏奉硃批該衙門議奏欽此○○李鴻章片再臣前經會同原任福建撫臣丁日昌等奏保潮州台灣香港及南洋各埠勸辦晉豫賑捐出力翼紳内有福建試用縣丞王楝請俟得缺後以應升之缺升用經部核准於光緖五年十二月初六日具奏奉旨依議欽此當經轉行遵照咨准閩浙督臣卞實第咨稱該縣丞王楝先因台灣剿撫番社案内出力經原任閩浙督臣何璟保奏俟補缺後以知縣補用經部議准覆奏於光緖五年八月初一日奉旨依議欽此是該員先已准保補缺後以知縣補用勸辦賑　案内續保補缺後以應升之缺升用係屬重復照章應准攺獎該員現已報捐過班以知縣仍歸福建補用請咨赴部引見所有勸辦　豫　捐案内原保補缺後以應升之缺升用獎案擬懇攺給同知升銜以昭激勸請奏前來臣覆核無異理合附片具陳伏乞聖鋻飭部核覆謹奏奉硃批吏部議奏欽此○○李鴻章片再據籌賑局司道詳稱上年蘇浙水災奉飭勸捐協賑據浙江錢塘縣人布政使銜記名道江清驥遵其故父二品封職前廣西仁化縣知縣江錫謙故母二品命婦江汪氏遺命捐助浙賑銀一千兩又安徽合肥縣人候選縣丞賈泰　遵其生母一品命婦賈沈氏之命捐助蘇浙賑銀一千兩又據天津道胡燏棻詳稱直隷西寗縣人廪生井應斗文童井應星遵其故母二品命婦井魏氏遺命捐助浙賑銀一千兩均經解局分撥各省散放洵屬克已救災善承親志所捐銀數核與建坊定例相符具詳請奏前來應請旨俯准江清驥爲其故父二品封職江錫謙故母二品命婦江汪氏賈泰杰爲其母一品命婦賈沈氏井應斗等爲其故母二品命婦井魏氏各在原籍自行建坊給予樂善好施字様以示旌獎理合附片具陳伏乞聖鑒訓示謹奏　硃批着照所請禮部知道欽此○○李鴻章片再據會統盛字各營記名提督甘肅寗夏鎭總兵衛汝貴記名提督賈起勝禀稱所部馬隊砲隧各營馬匹均有疲弱倒斃亟應另購換補擬派副將王徴元都司魏金尭赴張家口外喇嘛廟一帶選購　壯高大戰馬四百四十四匹解營分用以資操練等情前來除分咨兵部察哈爾都統查照並行經過地方官照章喂飬接遞謢送外伏乞聖鑒勅部給票並由部知照張家口監督照例免稅放行謹附片具奏奉硃批兵部知道欽此○○李鴻章片再各省防營如有更換員弁或移紥他處前於光緖十五年十月二十八日欽奉諭旨飭令隨時奏聞等因兹查北洋淮軍武毅老前營總兵闌福另有差委飭派副將武維剛接管又銘字右軍左營管帶官叅將孫春洪因病請假飭委叅將劉錦發暫行管带又盛軍飛騎馬隊右營管　官副將　萬傳在營病故飭委叅將張學俊接管又正定練軍前管時帝官遊擊張榮昌另有差委飭派副將張銘接管各專資　查各該營現仍駐紥寗河之盧台金州之大連灣靑縣馬廠山海關一帶並未移調他處除照草按季造册分咨外理合將北洋淮練軍各營更換員弁錄由附片陳明伏乞聖鑒勅部查照謹奏奉硃批兵部知道欽此○○李鴻章片再宣化鎭標中軍遊擊吳洪謙遺缺接准部咨令揀儘先合例人員請補等因臣查中軍遊擊係該鎭領袖責任綦軍且駐紥邊疆緝捕巡防均關緊要非精明幹練之員不克勝任兹查有花翎儘先補用總兵倪開珩年五十二歲湖南新寍縣人由武童　効軍營隨　髪捻各匪迭著戰功歴保以總兵留直儘先補用該員樸實勤能精嫺紀律熟悉邉外情形現署斯缺措　裕如以之　補宣化鎭中軍遊擊員缺實堪勝任亦與例章限制相符應請准其借補以裨營伍除飭取履歴送部外理合會同直隷提督臣葉志超兩片具陳伏乞聖鑒勅部核覆謹奏奉硃批兵部議奏欽此○○李鴻章片再據北洋海軍提督丁汝昌文稱兩廣督臣李瀚章派令廣甲兵輪隨同北洋各船會操因該船操練大副無人當經飭委右翼中營守備定遠船槍砲大副宋文　暫充廣甲船操練大副仍留右翼中營守備本缺該守備員缺應另揀員接署查有監翎五品頂戴補用千總沈壽堃係出洋肄業學生學成回華在船候補熟悉槍砲理法堪以署理右翼中營守備充定遠船槍炮大副事請奏咨前來臣覆查無異除咨海軍衙門兵部查照外理合附片陳明伏乞聖鑒謹奏奉硃批該衙門知道欽此○○會國荃片再投標學習人員疊經前督臣等奏請留省補用奉旨允准在案兹查有花翎叅將銜儘先遊擊周鳳翔花遊擊銜儘先都司周汝和花翎儘先都司黃雲貴藍翎儘先守備陳致高等歴在江蘇安徽等省隨剿出力迭著戰功嗣經先後投標亦别差遺於營伍地方均稱熟悉該員等原保均未經留省現在兩江整頓營伍正値需材之際合無仰懇天恩俯准將該　擊周鳳翔都司周汝和黃雲貴守備陳致高等各以原官留於兩江酌量補用以收人地相宜之効除飭取履歴咨部查核外謹附片陳請伏乞聖鑒訓示謹奏奉硃批着照所請兵部知道欽此 
 
 

Page 13

 
 
[光緖十六年七月廿一日京報全錄]  
　　宮門抄○諭旨二道錄前○分缺單○發抄硃批四道○直督李奏遴派大員馳赴永定河工次籌堵漫口摺○粤督李奏遵鑄銀圓現已　有　數發局搭用摺○川督劉奏知縣人地未宜揀員對調摺○又奏甄别通判片○又奏甄别知　片○又奏調省知縣片○又奏遵　請補遊擊都司守備各缺摺○七月二十一日禮部宗人府欽天監廂監旗値日無引見○澍具勒由　陵回京請安○豐公續假一月○恩全續假十日○宗人府奏派充總族長派出瀾公○禮部奏請換戴暖帽日期旨着於八月二十日○召見軍機福中堂文興○光緖十六年七月分缺單署正光祿寺良醖署楊通故小京官内閣典籍端木埰升知縣四川彭山陳志喆近廣西興業王念祖近甘肅古浪孫鼎烈近廣東會同張向辰丁廣東靈山查榮耀丁直州判直隷易州張士達故府經廣西　州武玉昆近縣丞廣東東莞趙晋三開缺　吏目山東德州季佑澄故巡檢江西南康韓大廷已中式廣東澄海張邦烈近○發抄國俊奏請借俸餉修理官兵房間奉硃批户部議奏欽此○又古北口邊墻水　班房被水冲塌情形奉硃批知道了欽此○張之洞奏兼署提篆謝恩奉硃批知道了欽此○楊昌濬奏儘先叅將凉州左營守備李元成補鎭夷營遊擊奉硃批兵部議奏欽此○○大學士直隸總督一等伯臣李鴻章跪奏爲欽奉諭旨現派大員馳赴永定河工次籌堵漫口恭摺具陳仰祈聖鑒事竊承准軍機大臣字寄六月二十三日奉上諭前據李鴻章奏永定河北上汛漫口等因欽此臣伏查今届雨水過大致疏河防上貽宮廷宵旰之憂下覩閭閻流離之狀臣與該河道等省衍負咎寢饋難安亟謀所以挽救之術無如時値庚伏暑雨間作汛期正長迭據永定河道萬培因禀報自漫口後水勢接踵續漲猛悍異常口門坍刷更寛東西壩頭挂柳進占盤築裹頭隨築隨走尙無把握向來堵口大工總在秋深水涸稭料刈獲之際購辦較易省費亦多目下被淹地廣秫稭本未長成多已浸壞雖出重價無從探購就常理而論必須八九月間高埠地方新料登塲遠處購運源源濟用庶不致停工待料惟是漫口大溜偪近京師臣等惶急萬分敢不於無可設法之時爲相機籌堵之計因念萬培因河務生疏措施究有未當查按蔡使周馥自同治十年以後歴辦永定河堵築大工熟悉機宜才長心細著有成效臣已飭令該司由省就近帶印赴工查勘實在情形督催集料興工事宜估計北上汎二號漫口兩壩應需工料及挑濬引河丈尺兼堵下游北二汎五號南三汎九號先經漫水已成旱口各工約共需項若干據實禀核一面札飭藩司　長籌欵陸續湊撥但在伏秋汎内來源増漲口門愈沖愈寛工程浩大料物艱貴若需欵過多當再懇恩飭撥協濟俾無缺誤又查有儘先補用道吳廷斌歴任永定河南北兩岸同知久辦堵口工程於該河利病最稱熟練辦事結實可靠上年委署永定河道任内搶修　力　保安　並飭令該道赴工會同妥速籌辦以收集思廣益之助臣仍隨時督飭周馥等檁遵聖訓赶緊勘辦尅期竣事捍衛　　　異　仰慰厪念所有遴派大員駐工督辦緣由謹繕摺由驛覆陳伏乞皇上聖鑒謹奏奉硃批知道了欽此○○頭品　　　廣總督兼署廣東巡撫臣李瀚章跪奏爲遵鑄銀圓現已鑄有成數發局搭用恭摺具陳仰祈聖鑒事竊照閩省購賈機器　　銀圓業經奏奉諭旨允准試辦遵卽督飭局員輔飭工匠另置鋼模將洋文攺鏨噃龍文外正面攺刻廣東省造等字一面飭由　　局續撥給紋銀於本年四月初二日開爐試鑄其質輕重大小及配合成巴均照奏定章程每圓重庫平七錢二分配九成足銀次則三錢六分减配八六成足銀再次則一錢四分四厘七分二厘三分六厘三種均减配八二成足銀較現在市行洋錢成色輕重均　一律　　兼管廣東錢局事務署布政使王之春詳稱現已將鑄成銀圓陸續解還善後局查收搭用卽由該局會同善後局出示曉　　民一體遵行合將所鑄銀圓各式樣呈請騐奪等情前來臣查粤省此次開鑄銀圓刻鏤精工成色有準市面商情僉稱適用業已　　　　倘能愈行愈遠可期中外輰銷實屬有利無弊所有粤省現鑄銀圓試用情形理合恭摺具奏並將攺鑄銀圓大小式樣五種分　二面開　淸單恭呈御覽再廣東巡撫係臣兼署毋庸會銜合併陳明謹具摺敬呈伏祈皇上聖鑒訓示謹奏奉硃批户　知道單併發欽此○○頭品頂戴四川總督臣劉秉璋跪奏爲知縣人地未宜揀員對調以資治理恭摺仰祈聖鑒事竊查知　爲視民之官必須量才器使俾人地各得其宜方足以資整飭臣與藩臬兩司隨時留心察看查有資州直隸州屬資陽縣一缺專衝　　爲川東晋省通衢政務殷煩整頓巡防均不甚易現任知縣施調賡年四十八歳福建龍溪縣禀生應光緖内子科本省鄉試中式　　　未科會試中式貢士保和殿覆試一百九名殿試二甲第三十九名朝考一等二十四名欽點翰林院庶吉士十二年四　十八日散舘奉旨以知縣用欽此九月二十五日簽掣四川資陽縣知縣十八日經欽派大臣騐放覆奏奉百依議欽此領憑起程於十三年六月初十日到任該員於地方事務雖能認眞辦理惟措置未能裕如於是缺不甚相宜自應酌量訊補查有眉州直隷州屬靑神縣知縣王樹枬年三十二歳直隷新城縣優貢生中式光緖丙子科舉人丙戍科進士引見以主事用簽掣户部廣西司行走遵海防例報捐知縣歸新班選用赴部投供十三年五月簽掣今職蒙欽派大臣騐放六月初二日由吏部帶領引見奉旨着准其補授欽此領憑起程於十三年十二月初八日到任該員才優年富明幹有爲現任靑神縣知縣遇事整頓能任勞怨以之調補資陽縣知縣人地實在相宜所遺靑神縣知縣缺雖同專衝簡缺政簡民樸治理較易卽以資陽縣知縣施調賡調補可期勝任該員等各任内均無降革留任展叅及承緝盗刦已起四叅案件據藩司松蕃署臬司黃毓恩會詳請奏前來合無仰懇天恩俯准以靑神縣知縣王樹枬與資陽縣知縣施調賡互相對調俾人地各得其宜於吏治地方均有裨益加蒙兪允該員等由選缺調補選缺銜缺相當毋庸送部引見是否有當除咨部外理合恭摺具奏伏乞皇上聖鑒敕部核覆施行謹奏奉硃批吏部議奏欽此○○劉秉璋片再查通行内開嗣後道府以至未入流凡曾任各官保舉並非應升之階行令試看扣滿一年後分别奏咨甄别後方准按班序補又業經在省人員勞績保舉補缺後以升階用者如係咨補以堂稿畫齊後第五日行文按該省照限减半計算以奉到准補部文作爲升階到省日期各等因兹查有花翎在任候補知州嘉定府四望關通判周溱前於委解貴州協餉收復永甯威甯兩州剿平股匪案内出力保奏同治十一年三月初一日奉上諭着俟補缺後以知州用欽此光緖三年十二月題補今職十年八月二十五日到任奉准部覆坐光緖四年十一月二十二日行文按照限减半計算扣至五年正月初二日作爲知州到省日期又扣至六年正月初二日試看早經年滿例應甄别由藩臬兩司造具該員履歴清册塡註考語請奏前來臣查該員周淎才具明晰堪以本班照例補用除册送部外理合附片具陳伏乞聖鑒謹奏奉硃批吏部知道欽此○○劉秉璋片再查通行内開嗣後道府丞倅州縣等官無讑何項勞績保歸候補人員卽以到省之日起予限一年詳加察看出具考語分别煩簡補用等因兹查有同知銜候補班前光補用知縣陳克昌同知銜候補知縣章憲曾均到省一年期滿例應甄别由藩臬兩司造具各該員履歴清册塡註考語會詳請奏前來臣查該員陳克昌年力正强　憲曾才具明晰均堪以本班留川照例補用除册送部外理合附片具陳伏乞聖鑒謹奏奉硃批吏部知道欽此○○劉秉璋片再大邑縣知縣高積健調省遺缺查有新選羅江縣知縣蔡承雲才具明練堪以調署兹據藩臬兩司會　前來除抵飭遵照外謹州片具陳伏乞聖鑒謹奏奉硃批吏部知道欽此○○頭品　戴四川總督臣劉秉璋跪奏爲遵章請補遊擊都司守備各缺以實營伍彚繕清單恭摺仰　聖鑒事竊臣准兵部咨會鹽營遊擊行令揀員請補並　省所遺綏定營遊擊保安營部司鹽廠營守備馬邊存城營守備巴州營守備行令照章請補各等因臣等遵照定章分别應補應調應升請以留川儘先卽補遊擊徐錦堂補授會鹽營擊以重慶石營都可開泰升補綏定營遊擊以太平營守備胡尙灜陞補保安營都司以儘先守備包金橫請補鹽廠營守備以萬全營千總明鳳岐埅補馬邊存城營守備以提標中營千總幹家斌升補巴州營守備除將各員履歴清册咨送兵部迅速一併議覆以憑分别給咨赴部引見所遺重慶右營都可太平營守備萬全營千總提標中營千總各缺川省現有應補人員應俟接准部覆開缺後一併扣留外補是否有當謹會同成都將軍臣宗室岐元署提督臣錢玉興合詞恭摺其陳伏乞皇上聖鑒訓示謹奏奉硃批兵部議奏單併發欽此 
 
 

Page 14

 
 
[光緖十六年七月廿二日京報全錄] 　 
　　宮門抄○發抄硃批四道○鄂撫譚奏道員照例廻避摺○將軍長奏建修站丁各房仍請减平給發實銀摺○又奏甄别同知片○又奏請借補防禦片○鄂撫譚奏委署知縣片○漕督松奏謹陳湖河水勢及上游運河汛漲情形摺○又奏甄别同知片○七月二十二日兵部太常寺太僕寺八旗兩翼値日宗人府引見十四名兵部二十二名正白滿二名廂紅蒙二名兩翼十四名茶膳房十四名中正殿二名○伯王假滿請安○瀾公謝充族長恩○徐中堂因伊子授缺謝恩○廖壽恒請假五日○王文錦請假兩個　○兵部奏派署理小四處派出秀吉○召見軍機　祖蔭白恒○現換麻地紗袍褂○發抄楊昌濬奏遵保辦理循北番案出力各員請獎　硃批沈玉遂着交部從優議叙餘着該部議奏單併發欽此○又補用令　學啓補安吉令奉　硃批吏部議奏欽此○又卽用令晋榮補伏羌令奉硃批吏部議奏欽此○張之洞奏施南宜昌兩府欠雨春苗受傷情奉硃批着飭屬認眞查勘賑撫以恤災黎餘依議欽此○○湖北巡撫臣譚繼洵跪奏爲道員與臣姻親例應廻避恭摺具陳仰祈聖鑒事竊查定例外官有關係册名錢榖考核紏叅者外嫗親屬中本身兒女姻親應令官小者廻避又廻避人員如遇係報捐指省者准其另指一省　語今署湖北漢黃德道候補道李壽蓉之女係臣第三子之妻分屬至親同官一省應令廻避該道原係報捐指省人員現據遵例呈明攺指安徽核與定例　符除已會同督臣委員接署漢黃德道篆另行附奏並令該道依限交代清楚卽行給咨赴部曁咨部查照外所有道員與臣姻親廻避攺省緣由理合恭摺具奏伏乞皇上聖鑒謹奏奉硃批吏部知道欽此○○奴才長須跪奏爲通溝鎭等站建修官房丁房所需銀兩仍請减平給發實銀免其扣成以示體恤而重郵務恭摺仰祈聖鑒事竊查通溝鎭等十三站於光緖六年經前任將軍銘安等奏請各予房價銀一百五十兩修蓋正房五間旋據驛站監督轉據新添各站筆帖式等以所領房價不　需用報請重估並請加添官房以資辦公當經前任將軍希元於光緖十四年調劑驛務案内奏請各站加添檔房五間倉房五間人役住房五間馬棚五間車棚二間大門一間共房二十八間周圍院墻七十八丈一併估計曁將意氣松拉塔二站亦照核估每站原奏添建工料銀一千五百二十兩其琿春等十站挑撥額丁每名擬盖苫草房三間大門一間周築土墻二十八丈估需工料實銀一百三十九兩並聲明均請給發實銀在案嗣於上年三月間奉到部覆令照本省修理工程向章折减發給等因遵卽查明原估實銀四萬七千一百二十五兩内除扣四成並减六分平計　二萬零五百四十六兩五錢凈剩銀二萬六千五百七十八兩如數發給去後兹據管理西北兩路繹站監督協領艾隆阿等禀稱竊查新設各站每遇差徭官人無處住宿且由寗古塔至琿春正分十站額丁均由各站餘丁挑拔旣無房地可資又無錢粮養贍勢不能携飬前往遠距本站數百里隻身備差疲苦益甚光緖十三年前任將軍希元親往各城閲軍目覩站務疲乏初修官房虧欠額丁苦累曾於調劑通省站務案内擬請新設通溝鎭等十三站除前各發實銀一百五十兩外連意氣松拉塔二站計十五站各於添建官房銀一千五百二十兩計銀二萬二千八百兩琿春等正分十站額丁一百七十五名毎名發官房價銀一百三十九兩計銀二萬四千三百二十五兩所有官房丁房統共估添實銀四萬七千一百二十五兩委係核實撙節按照實銀减而又减今户部仍繩以尋常工程折减發給每兩扣凈僅剩實銀五錢餘加以各站均在邊界僻壤一切工料無不價昻委實不敷應用萬出無奈不得不據實陳明等情禀由該監督轉呈前來奴才覆核查所禀各節均屬實在情形溯查吉林各屬新建各城垣以及阿勒楚喀修製軍械等工屢經前任將軍奏請給發實銀奉旨着照所請該部知道欽此欽遵在案此次工程本係核實估計若如部議再照舊章核减未免過於偏枯惟旣經户部議駁亦不便固執原奏再四删减惟有請於原估四萬七千一百二十五兩内每百兩减去六分平銀六兩計節省銀二千八百二十七兩五錢除已領銀二萬六千五百七十八兩五錢外應找領銀一萬七千七百十九兩合無仰懇天恩俯念額丁苦累站務殷煩請卽如數給發俾卽時修整以示體恤其尋常工程仍遵舊章折發不得援此爲例除俟工程完竣分晰造册送部核銷外所有建修站房丁房工料銀兩仍請减平給發實銀緣由謹恭摺具陳伏乞皇上聖鑒勅部核准施行再吉林副都統係奴才兼署毋庸列銜合併聲明謹奏奉硃批該部議奏欽此○○長順片再查前奉部咨嗣後各項出身凡係補缺應行具題者試用期滿該督撫詳加甄别具奏等因咨行遵照在案兹查有分發吉林試用酌補同知趙宗翰自光緖十五年六月十一日到省之日起連閏扣至十六年五月十一日止試用一年期滿據吉林分巡道瑞霖甄别詳請具奏前來奴才查該員趙宗翰精明練逹才識俱長堪以留於吉林以繁缺同知酌量補用除咨部查照外理合附片具陳伏乞聖鑒謹奏奉硃批吏部知道欽此○○長順片再查前吉林將軍希元等片奏由伊犂道撤官兵内有奏保以協領佐領儘先補用已經引見奉旨記名者白　員名各按原保官階照章輪補非特缺少壅滯且底缺均係領催馬甲並未歴過防禦驍駒校實缺一旦驟庸協領佐領之任未諳旗務恐致廢弛擬請比照成案將此項人員嗣遇防驍缺出先行酌量借補仍留原保官階庶於旗務及勞積保舉兩有裨益等因奏奉兪允在案奴才自應欽遵辦理以期鼓舞人材兹查有伊通正黃旗永輝佐領下副都統銜記名協領花翎披甲保壽前在軍營打仗出力疊經各該統兵大臣歴保今職現在靖邊後路充當哨官實於差操一切洵稱得力奴才察看該弁戎務熟諳材堪造就未便久令向隅今拉林正黃旗防禦全成調轉一缺擬請以副都統銜記名協領花翎披甲委哨官保壽借補用　激勸不惟旂翼相當與奏准成案相符並請照案仍留該弁原保升階升銜俟遇有應補之協領缺出再當隨時酌量請補如蒙兪允該係已經引見記名人員毋庸再行送部奴才爲激勵人材整頓旗務起見是否有當謹附片具陳伏乞聖鑒謹奏請旨奉硃批兵部議奏欽此○○譚繼洵片再大冶縣知縣孫克勤現經調署利川縣知縣所遺大冶縣知縣印務自應委員接署以重職守查有襄陽縣知縣梅冠林堪以署理據布政使鄧華煕按察使覺羅成允會詳前來除分飭遵照外謹曾同督臣張之洞附片具陳伏乞聖鑒再臣到任未及三月例不出考合併陳明謹奏奉硃批史部知道欽此○○　連總督奴才松椿　奏爲謹將湖河水勢及上游運河汛漲情形恭摺具陳仰祈聖鑒事竊照光緖十六年四月初一日至二十九日止湖河水勢情形經奴才於光緖十六年五月十一日具奏在案兹查光緖十六年五月初一日至三十日止洪澤湖落水二寸仍存水五尺三寸高郵至馬頭落水三寸現存水八尺三寸氾水江甘等汛均落水數寸惟邳州宿遷桃源一帶運河上承　泗來源山東雨水甚多向時下注現届小暑節令陡然長水二丈數尺自裏河各汛至實應以上亦均長水二尺餘寸至一丈一尺餘寸不等本年底水較大上游長水亦較早運河廳屬之劉老澗滾壩因逾定誌已於兹月二十一日飭令照　啓放過水下游攔江各壩又經酌量先後啓放數處以期先將運河之水預爲宣洩俾免中滿之患伏汎方長各廳堤掃工程　此水勢驟長蟄塌生險隨在皆有奴才卽富　飭道廳並在工員弁隨時加廂認眞修守以固堤防不任稍有懈忽所有湖河水勢及上游運河汛漲情形理合繕摺具陳伏乞皇上聖鑒訓示謹奏奉硃批知道了欽此○○松椿片再南河候補同知到工一年期滿應行照章甄别出考具奏兹查有四品銜鄭工新班遇缺先補用同知何維楨現年四十歳係安徽定遠縣人由禀貢生報捐郎中簽分兵部車駕可行走光緖四年京帥平糶出力經直隸督臣李鴻章保加四品銜八年辦理浙江海運出力經浙江撫　德馨保俟得缺後在任以知府不論雙單月儘先選用十四年攺捐同知分發南河試用報捐過人鄭工新班遇缺先並免補額十五年四月二十八日到工現已一年期滿奴才留心察着該員謹飭安詳留心修守堪以留工照例按班補用除將履歴咨部外理合附片陳明伏乞　聖鑒謹奏奉硃批吏部知道欽此 
 
