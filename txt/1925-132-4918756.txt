# 1925 - 132 - 4918756

 

Page 1

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *   
 
 

Page 2

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *   
 
 

Page 3

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *   
 
 

Page 4

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *時評 
[進退之經騐（冷）]  
　　其進銳者其退速是以初當大任之章士釗不免盡室以行久經戰事之張作霖祗取漸進主義也古人之言豈欺我哉 
　　雖然此非根本之言也不當進者不進自不至於退不必進者不進尤無取乎漸蓋進不得其道無論遲速皆有後禍何如不進之更爲萬全乎惟不得已而進則銳與漸之分非由經騐不能得也 
　　由此以觀學者之於仕途尚恃一勇之氣而軍人之開拓方略實已三折肱矣 
[國内專電]  
　　北京電　在瀋陽外交界頗重視奉軍入衛京城對張頻有訪問張答對段始終擁護對馮絶對友愛近畿駐兵取漸進主義不操過激（十九日上午十一鐘） 
　　北京電　章士釗本定昨申出京時段召章入府請再維兩個月章答無可挽救願調閒曹段未允章回旅館其夫人吳弱男勸章速走謂學生不時光降提心吊膽何苦戀此鷄肋願盡室行章遂於八點二十分出京府尚擬派員挽留（十九日下午十一鐘） 
　　北京電　頃令禁烟責成各省區軍民長官督飭所屬從嚴查禁由内部將新訂禁烟法令通行遵照倘不肖官吏陽奉隂違地方痞棍劣紳營私骫法一經察覺立予嚴懲又令長江上游司令王汝勤辭盧金山繼（二十日上午一鐘） 
　　北京電　查辦滬烟土案因内龔主以該省長官辦理段乃改派盧鄭（十九日下午十鐘） 
　　北京電　奉函關東對財李煙姚不滿有重要顧問曰去李姚得勿違反倒直成約耶張曰比李姚彩色更深者正有其人不愁財烟無繼任外間因之謂張保曹陸繼任實則張一種說法總之望李籌欵不一定換（十九日上午十一鐘） 
　　北京電　張學良今日到京係代表張作霖祝段夫人壽并達意兩層（一）張作霖始終擁段（二）對馮取協商辦法明日即回津赴張口否不定（十九日下午十鐘） 
　　北京電　各報對政府罷免楊森頗懷欵楊旣查辦應當免職而調任參長明知命令不行且政府不悉川情僅聽黃雲鵬三數人電遽爾發表益增川局糾紛 
　　北京電　皓（十九）閣議薛篤弼辭職决指令挽留又内部核四郊營業舖捐章則准試辦又内部提議賑災公債本息無着應由財部切實整理以維國信結果交財部妥籌辦法又江西賑務處長黃大壎辭張履春繼鄂財廳長楊會康辭李振繼又紙烟捐總辦陶瑗免程立民繼又派孫壽恒爲蘇烟酒局長又交部提議上年水災賑糶運輸并領免票辦法至本月十五依限截止并擬定嗣後振糶運輸辦法通過 
　　北京電　李思浩前允擔撥奉軍餉六百萬已由鹽餘撥百五十萬尚少四百五十萬至金案欵已向内外銀行預借九百餘萬已悉數支配于張馮盧李張各軍政府所允鄭謙蘇善後六十萬已由鹽餘撥付尚少十萬刻商提用鹽餘準備金李思浩昨由津回即在宅召司科長會議籌欵方法有舉新公債議但基金無着（十九日下午十鐘） 
　　北京電　昨奉天憲兵一隊到京駐什錦花園奉軍憲兵司令陳興亞昨由京回奉 
　　北京電　段宏業將避政治嫌疑離京居津 
　　北京電　此間競加國政商榷會者頗多條例已頒該會命運與經濟調查局一樣不難推知（十九日上午十一鐘） 
　　北京電　陜督吳新田報銑（十六）就職 
　　北京電　今日津浦車仍未通臨城附近有阻隔（十九日下午十鐘） 
　　北京電　財部函交部月撥馮軍三十五萬并另借五萬合四十萬併交馮軍作財部向交部借欵（十九日下午九鐘） 
　　北京電　奉三軍派員赴蕪購軍米十萬石政府令關放行（十九日下午九鐘） 
　　北京電　旅京川人組織賑會推胡景伊代表呈請振濟（十九日下午九鐘） 
　　北京電　盧永祥再電催發表許沅滬交涉員 
　　北京電　中法工校基金决以法賠欵内撥給 
　　北京電　萬國議院會議今秋在華盛頓開會請派代表部主不派（十九日下午九鐘） 
　　北京電　使團今日午前十一時在義使署會議關附問題因監督用途意見不一無結果（十九日下午十鐘） 
　　北京電　淞滬巿政促成會電段促孫寶琦就職并簡蘇賢會辦（十九日下午十鐘） 
　　北京電　陜來者云豫軍調往陜者不多孫岳本人仍消極對陜不急進 
　　北京電　奉電劉鎭華到奉已晤張劉住茂林賓館（十九日上午十一鐘） 
　　北京電斐利司函政府主在滬設華洋禁烟執行委員會以中外委員合組分調查禁運禁售宣傳等事以禁吸責成華洋官廳 
　　北京電　奉天中俄會議分處要求王正廷撥京署經費兩成前往（十九日上午十一鐘） 
　　北京電　法人息中法實業銀行贊成浦口商埠新借欵早成俾舊債可一次還清法方即可解除該埠關係（十九日上午十一鐘） 
　　北京電　李鳴鐘請取消傳沅叔請辦包頭通華電燈公司註册准石友三之光華公司立案（十九日上午十一鐘） 
　　北京電　滇唐駐港代表詹直齋電葉夏聲謂唐已離昆明赴桂督師（十九日上午十一鐘） 
　　北京電　改派接收青島巿内電話之徐鳳賓陸家鼐已着手（十九日上午十一鐘） 
　　北京電　京綏路撞車案三站長已看押 
　　北京電　農部哿（二十）午後三點開勞工討論委員會（十九日上午十一鐘） 
　　天津電　交部令路局取締輔幣運輸 
　　天津電　鄭士琦居津仍擬辭皖督 
　　天津電　交部派徐朔陳家棟調查津浦運輸 
　　天津電　嘯（十八）吳光新李士偉潘復晋京梁啟超王達來津效（十九）袁克文晋京尹楨朝返津（以上十九日下午四鐘） 
　　奉天電　魯督署在奉設辦公處 
　　奉天電　王省長對清鄕局大加整頓改爲奉天全省清鄕司令部 
　　奉天電　東北陸軍大學校址已勘定委蕭其宣爲籌備總辦 
　　奉天電　張與達爾罕王籌設中蒙銀行資本千萬張達各半總行設哈爾濱或長春内外蒙及庫倫各設分行 
　　奉天電當局將布告闢謡 
　　奉天電　吉奉籌設奉哈間電話經費四十萬即開幕（以上十九日下午六鐘） 
　　哈爾濱電　九四令期迫東鐵督辦公所擬以展實行期爲調停法並電鮑請示 
　　哈爾濱電俄在哈設紡織分社將推設天津 
　　哈爾濱電濱江警廳長興今辭孫荃芳繼 
　　哈爾濱電華商組奉天航業公司青島烟臺濟南威海四船將航松花黑龍兩江是爲哈商到奉議决積極保航權之結果俄船航松花江華船航廟街東亞輪船公司以利害不抵反對（以上十九日上午十一鐘） 
　　青島電　昨各界在公署會議對魯張改普濟醫院爲陸軍醫院青大學校址爲公共醫院僉以事關地方公益及敎育不宜改組當由公署咨覆並派代表赴濟詳陳 
　　青島電　奉天安海礮艦來青 
　　青島電　魯張擬派學兵來膠濟路練習司機 
　　青島電　銀行團派員赴濟參與張督借欵事 
　　青島電　商界丁隋兩派暗鬥商會坐辦周百 
朋等出任調停漸和緩（以上十九日下午五鐘） 
　　濟南電　張委陳寶龍修蓋張莊營房 
　　濟南電　今早三時晴雷雨雹禾蔬稍損 
　　濟南電　交涉署以日船越海捕魚日警强奪扣船向日領嚴重交涉 
　　濟南電　督署接曹州三旅補充旅長馬士貴電謂已將槍千餘支砲三門機槍二架炸彈兩千枚點交畢旅俟完結即趨轅 
　　濟南電　鄭由津派員來濟調其衛隊備入皖惟該隊已受張改編未能前往 
　　濟南電　張派交通處長胡文通偕同執法副司令尹德山帶兵一排大令四支查放濟南站所扣車輛定今晚出發查視各站一律放還以便轉運（以上十八日下午五鐘） 
　　漢口電　宜訊劉建章劉玉春皆欲得八師長現有人向蕭及中央建議分八師爲兩混旅二劉分任旅長王都慶因改編事來省 
　　漢口電　蕭派鄒爕斌赴汴與岳接洽要公 
　　漢口電　軍署派周斌省署派王軍孚爲參政院鄂參政 
　　漢口電　蕭電京請下李振財廳長令 
　　漢口電　湯薌銘電告十八出京准二十到漢 
　　漢口電　漢商會皓（十九）午刻歡迎李振軍政商界到百餘人 
　　漢口電　軍署巧日軍事會議核議軍餉李振亦列席由李報告財政近况商决每月軍餉减發三十六萬一千元各師旅長已允 
　　漢口電　蕭電京請增加交涉署月費爲一五法洋四千元胡鈞已赴京與外財兩部面商並以去就爭（以上十九日下午七鐘） 
　　漢口電　蕭將陸軍第二與二十一兩混旅合併改編湖北第六師以二十一混旅長王都慶爲師長特電召第二混旅長胡念先來省後始發表改編令留胡在省任用並由胡電令王吳兩團長及該旅參謀長辦結束可望不生問題蕭巧（十八）在署設筵慰勞胡 
　　漢口電　熊克武私向日購槍五千支將由日艦運漢蕭據報令江漢關密查扣留 
　　漢口電　宜昌劉玉春電王汝勤謂盧師長不允兼理八師長已委劉建章護理主持有人玉春督率會　敬謹服從望總憲於中央對八師根本務宜保全並望屏宵小勿隨奸謀（以上十九日下午七鐘） 
　　重慶電　劉文輝與楊森軍激戰於百花塲 
　　重慶電　藍文彬降楊森升爲第八師長陳洪範退出嘉定改駐健爲 
　　重慶電　張作霖派毛履之入川調解戰事 
　　重慶電　賴心輝仍駐碑木鎭劉成勲仍將回叙府督戰（以上十九日上午十一鐘） 
　　重慶電　聯軍東北路均已開上火線惟未下令總攻擊 
　　重慶電　楊森軍有攻克嘉定眉州說 
　　重慶電　軍界息楊森電渝有遵令讓出榮富資内各縣爲緩衝地靜待解决等語又楊軍將領何金鰲郭汝棟王治昌王兆奎及白駒等聯銜通電願遵中央命令停戰靜待解决（以上十七日下午四鐘） 
　　長沙電　省議員凌炳等七十五人以國民會議條例之種種不合聯名通電各省公法團請一致起而反對 
　　長沙電　葉開鑫以瀘溪浦巿先後爲蔡部及滇軍羅旅焚擄損失百萬之多人民失所特電省請欵救濟 
　　長沙電　賀龍電趙銑入大庸指揮進攻永順 
　　長沙電　林蔡殘部及川熊現均逗遛永順邊境回川不能入鄂無力進退維谷 
　　長沙電　二師第三旅葉琪電趙刪（十五）收復古丈敵向秀山潰退 
　　長沙電　司法司刪電各縣知事與分地審檢兩廳查報應否赦免人犯以便公布赦典 
　　長沙電　趙以蔣鉅猷此次在湘西招收土匪甚夥旣經擊散特通令前方各軍以後對於此項匪軍不准收編以免後患 
　　長沙電　粤漢鐵路關督辦銑（十六）抵湘 
　　長沙電　田應詔率部回駐保靖唐生智巧（十八）回衡防 
　　長沙電　黔陽姚繼虞旅銑（十六）抵洪江率部追擊靖會潰軍（以上十九日下午二鐘） 
　　香港電　桂聯軍電粤我聯軍灰（十日）在大陸墟會商攻邕計畫文（十二）各由原防出動我桂軍以一部先攻武鳴大部由武鳴路及賓陽路和嶯邕進左路滇軍五六旅由楊蓁統率寒（十四）到冷水邨决計刪（十五）上午前向邕總攻我桂軍亦於寒日到達二塘决一舉破賊 
　　香港電　韋冠英部與朱培德部葉少銓旅在英德爭防地寒（十四）兩軍在琵江口開戰葉旅敗退含光朱韋兩軍現積極備戰 
　　香港電　鄒魯昨來港勸劉震寰楊希閔回省 
　　香港電　趙成樑部滇軍决由省回韶以保其北江地盤 
　　香港電　楊如軒楊池生派代表赴桂謁范石 
生願率部同返滇 
　　香港電　黎鼎鑑請林俊廷任桂長自任政廳 
　　香港電　范石生遣一部回粤以實力保護餉源該部已回抵桂平（以上十三日下午八鐘） 
　　厦門電　泉訊刪（十五）省軍與高軍在洪瀨戰篠（十七）省軍再進詩山高軍退永春但省軍息高軍退安溪 
　　厦門電此問高軍機關發表高義盧興邦致京段文電被推爲閩軍第一二軍總司令尅日會師省垣周督對中央陽表服從隂懷反側對部曲嫡系曲庇閩籍無故剪除對民不仁何以治軍撫民請明令撤周派員查辦又高軍訊分三路反攻現相持於洪瀨溪尾詩山未失聞周蔭人已乞援於孫傳芳 
 
 

Page 5

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *[國内專電二]  
　　厦門電　孔任吳威永德田警備司令吳將就職故高不退永現蔣團駐詩山未前進右翼將攻惠西晋南鄕團及同安三點會受高部蔣義和聯將助高 
　　厦門電　此間張毅圖厦謡又盛海軍戒嚴李鳳翔兩度派使赴汕與許議和將洽周再電張毅防範（以上十九日下午九鐘） 
　　福州電　財政廳長尹康侯巧（十八）晚發表尹係督署軍需課員（十九日下午五鐘） 
　　開封電　岳督本午專車赴鄭將訪孫 
　　開封電　隴海路客票允收河南省鈔票惟貨票祗搭三成 
　　開封電　胡故督親友聘上海某影片公司來豫將胡事蹟及出殯攝成影片刻正在編製中（以上十八日下午九鐘） 
　　鄭州電　前鎭嵩軍嚴旅在豫西戰時降胡經改編爲第八旅以某營長升爲旅長聞該旅長因胡死豫局恐生變動輙派親信赴津奉聯絡與某副官長往來尤密該旅長資望素淺所部本不悅服現更不直其所爲議决擁嚴回任聞不久即將實現（十九日下午七鐘） 
　　九江電　九江米價騰貴篠（十七）晚鎭道會議救濟辦法一平價二禁米出口 
　　九江電　九江普濟自來水廠鑿并機斷損失鉅經理帥和他往（以上十九日下午五鐘） 
　　蚌埠電　效（十九）未刻中正街南東嶽廟後居民失愼延燒鄰右房屋數十間第二旅部除衛隊住室外均被焚各軍警消防激救至酉刻始熄 
　　蚌埠電　第五旅長華毓庵乘車北上 
　　蚌埠電　東三省航空處技術員趙還起運飛艇八架過蚌北上（以上十九日下午七鐘） 
　　南京電　蘇善後委員會皓（十九）開大會審查會報告審查寓兵於工案從開河著手江北擇定南北六塘河薔薇河江南擇定眺民河隨塘河赤山湖並規定兵工築路路線一千華里請配定名額解除武裝從事工作馮煦提議改運河工程局爲簡任制縮小範圍案議由省長馮紳召集沿運士紳公議解决蔣維喬在善後委員會報告國省立學校截至三月止欠費一百七十三萬七千二百零八元請維持（十九日下午八鐘） 
特約路透電 
[北京政聞]  
　　十九日北京電章士釗昨夜赴漢退志甚堅惟政府仍力加慰留聞章不滿意於政府對付學生之政策 
　　十九日北京電吳新田電致政府已於本月十六日就職此爲孫岳聲言欲攻陜之結果蓋孫藉口陜省無適當之主政者爲弭亂計擬入陜者吳旣就職孫無留陜之理由矣 
　　十九日北京電薛篤弼辭職今日閣議决下令慰留 
　　十九日北京電政府稱間接方面消息已徵實唐繼堯出亡之說唐是否出亡抑爲入桂督師而其地位確甚阽危據私人消息唐之舊敵秦漢堂（譯音）已乘唐氏離滇之機起而抗唐氏聞袁祖銘現與合作唐軍並已在南寗大遭挫衂 
[法商在日購絲]  
　　十八日東京電報載法國商業委員團刻在日本談判專賣日本運歐之各絲貨藉免英國新稅事宜 
[英議院中之外交問答]  
　　十八日倫敦電保守黨洛克爾氏今日在下院問海軍部是否擬多造巡江砲艦以備中國西江之用此種新計畫是否見在考慮中海軍大臣答稱全部問題刻在考慮中工黨史密士問政府是否擬與恊約國政府開談話以期聯合斷絶對俄政府之外交關係外部次官麥克尼爾答稱無之保守黨格倫費爾問外國政府曾否向英政府接洽以期聯合改變對俄政策外部次官仍答稱無之工黨賴立氏稱俄國齊吉林近稱蘇俄政府準備擔任因外交關係完全恢復而起之各種義務政府於此亦準備復開談判以期英俄問題得完全之解决否麥克尼爾答稱外交大臣張伯倫已屢次聲明任何提議皆可考慮云 
[軍械大會之草約]  
　　十八日日内瓦電軍械大會所擬之草約有設立軍械貿易中央通告局一條美代表反對之現此困難業已解决大會已刪去設立總局一層並通過意大利與瑙威之提議凡軍械出入應由簽約國公佈簽約國須將按期統計寄至國際聯盟會總部美代表因此已撤回其建議 
[國際工業團體之會議]  
　　十八日羅馬電國際工業團體之會議五月十二日在意國史特萊桑諾伐拉開會到會者共二十一國包括歐洲北美南斐諸國及日本在内下屆日内瓦國際勞工大會所擬討論之各項問題現已由此會研究完畢 
[德國保安提議與東疆問題]  
　　十八日巴黎電報紙皆登載法國致德關於保安提議之覆文此牒表明法國不容德國東疆問題稍起爭執法國主張在開談判之前德國應無條件加入國際聯盟會報稱小恊約國會議贊助法國之態度一致决定依和約而成立之邊界德國必須尊重之云 
[德外長之軍備議論]  
　　十八日柏林電德外交部長史特萊斯曼今日在國會議論時局預料裁减軍備問題可早解决結果不獨柯洛業駐軍應即撤退即他國全部裁軍難題亦應解决史氏力駁德國包藏攻擊禍心之說謂德國有權利可要求以保安公約保障邊疆以防强鄰德人不能承認東疆莫可更變若保安問題而含有東疆之承認則不能有解决之望但德國旣無以武力變更東疆之能力亦無此志願云 
[意國之合併參謀部案]  
　　十八日羅馬電意國參議院今日以一六○票對二八票通過合併海陸與飛行三軍參謀部隸屬於陸軍總參謀長下之議案前海軍大臣萊夫爾反對此案謂意國前途繫於海上海軍不應隸屬陸軍參謀長首相墨索里尼答稱海軍必不隸屬於陸軍但因此後戰爭或在陸地三軍中當以陸軍爲最强大故當以陸軍參謀長爲聯合國防機關之領袖云 
[荷蘭抗議法國戰史之一節]  
　　十八日海牙電駐法荷使奉外部訓令照會法政府謂法國公佈之大戰史第一卷載有開戰之初德軍經過荷蘭土地一說查此說早經證明毫無根據今法國戰史竟載此說致引起荷蘭人極不榆快之感想希望下卷中載有更正此說之文字云 
[法國償債消息]  
　　十八日巴黎電巴黎時報稱法政府將於半月内向英美提出了結債務之切實計畫 
　　十八日巴黎電官場否認財政部長已與英政府開議債務問題之說 
[印度與新加坡築港]  
　　十八日倫敦電印度事務部次官温特頓答工黨藍斯堡之問謂渠不知印度政府有擬請印度議會對於新加坡軍港建築與維持表示意思之意因此工程本來非關印度之事也渠並不作印度應捐助此項經費之建議云藍斯堡稱殖民地現有助此經費者豈不可商諸印度請其資助乎温特頓答稱立法會中之討論問題非印度事務大臣所能爲力之事軍港經費應否討論是在印度政府與會議中政府領袖决定之以渠所知今迄未有討論此事之請求云 
[各國近事]  
　　十八日開浦鎭電官場稱英太子游歷南斐之期已展長一星期原定五月二十二日由此間起程今改爲五月二十九日俾在此邦各處游覽之後得休養一星期 
　　十八日莫斯科電俄國軍役年齡已由二十歲提高至二十一歲 
　　十八日仰光電意國環繞世界之飛行家譬尼杜大佐今日飛抵緬甸之泰浮 
　　十八日亞姆斯特丹電荷蘭輪船伊杜美吕斯號今日由巴答維亞抵此第五號貨艙載有玉蜀黍者忽失火艙貨時已卸下一半火旋被撲熄損失未詳 
[公電]  
　　北京通電一各省衙門鈞鑒臨時執政令農商部呈秘書鄭溱王肇基劉桂龍濳懇請辭職均照准此令農商部呈請任命陶昌善牛裕蔡運辰王瀛傑爲秘書均照准此令陸軍部呈請任命胡德隆爲察哈爾都統署軍務課課長扈天魁爲軍需課課長均照准此令京篠（十七）印 
　　北京通電二各省衙門均鑒臨時執政令派汪守珍充國民代表會議籌備處秘書長此令派王耒鍾賡言兼國民代表會議籌備處評議此令派王源瀚張軫駱通曾毓煦黃國動王仁載充國民代表會議籌備處評議此令籌備國民代表會議事宜許世英呈請任命廖熙元楊乃康李　任傳榜李其荃李思沅舒翎廉隅劉人傑劉子任爲秘書均照准此令籌備國民代表會議事宜許世英呈請任命何崇傑惠恩濟楊維新王紹沂邱慶庚爲科長余崑劉德涵劉契蘇廖毓元許廉爲副科長均照准此令派師景雲爲軍事善後委員會事務處處長此令派張名振爲財政善後委員會事務處處長此令曹樹桐授爲陸軍中將陳鈞黃殿臣均加陸軍中將銜周效勃程步墀丁勤略均授爲陸軍少將武九清授爲陸軍步兵上校並加少將銜柴蘭芬授爲陸軍步兵上校何炳華刁鵬翱均加陸軍軍需監銜陳墫晋授陸軍一等軍需正此令陸軍部呈請授王恩普孫嘉祿姬龍山爲陸軍步兵少校均照准此令兹制定國政商榷會條例公布之此令京巧（十八）印 
　　南京來電各報館轉各省安徽同鄕會諸先生均鑒本月十五日沚薌等謬蒙吾皖旅寗同鄕推舉沚薌爲理事長幹臣耀卿爲副理事長雁秋亞樵蹈和翰洲爲理事魯安爲正評議長雲伯乃光爲副評議長惟念沚薌等村庸識闇荷諸同鄕委托之殷不得不勉膺重任謹遵於五月十六日蒞會視事汲深綆短隕越堪虞尚希諸先生遠道匡扶敎言時錫臨電神馳無任翹企安徽旅寗同鄕會理事長周沚薌副理事長李幹臣張耀卿理事朱雁秋王亞樵蔡蹈和王翰洲正評議長潘魯安副評議長朱雲伯許乃光叩效 
　　興化來電申報館盧宣撫使鄭省長馬護軍使鈞鑒興化輸送營營長戴以文營副陳季平保衛人民安良除莠地方受福有口皆碑鶴如等前被戚文橋藉營敲詐呈請營部罰辦蒙戴營長陳營副依法根究清正如水爲民除害民等沐恩故敢叩請奬勵以揚盛德迫切陳詞伏維垂鑒興化吳明周吳鶴如吳必務吳鴻　等同叩皓 
國外要聞 
[留美學生組織中華巿政恊會]  
　　（第四章）權利與義務第五條本會會員有下列各項權利與義務一會員有選舉及被選舉權二會員有提議權三會員有享受本會其他一切權利四會員有交納會費之義務五會員有遵守本會一切章程之義務六會員有恊助本會一切進行之義務（第五章）組織第六條董事會本會設董事九人由會員選舉任期三年每年改選三分之一惟第一次選出之董事任期一年二年三年者各三人由董事會第一次開會時籖定之董事會長及其他職員由董事互選之董事會每年選舉之先由總幹事通信各會員各會員用記名投票法選舉之以得票比較多數當選第七條總幹事本會設總幹事一人由董事會在董事以外之會員選任之總幹事商承董事會主持本會一切事務第八條分股本會會務得設股分任之至分股之多寡由總幹事酌定經董事會通過之第九條主任及幹事每股設主任一人幹事若干人員額依事務之繁簡而定主任及幹事須由總幹事推薦經董事會認可聘任之各股得酌用僱員僱員由總幹事任用之各股辦事細則另訂之（第六章）職權第十條董事會之職權如下一規定進行計畫二籌募經費三核定預决算四選任總幹事五任免主任及幹事六推舉特别會員七通過一切規程細則第十一條總幹事之職權一擬定計畫二編置預决算三推薦主任及幹事任免僱員四執行董事會議决事項五總理本會一切事務六查核各股辦事成績七組織各種研究委員會（第七章）會議第十二條本會每年開代表大會一次其舉行地點及期間由前一年大會决定之第十三條董事會每年至少開會一次其期間地點由董事會自定之（第八章）分會第十四條本會在各處得設分會分會組織規程另訂之（第九章）會址第十五條本會總事務所地址由第一屆董事會開會後决定（第十章）附則第十六條修改本簡章經董事會過半數以上或會員二十人以上之提議由年會到會代表四分之三之通過得修改之但修改案須由董事會通告全體會員如通告兩個月内有會員過半數反對之則該修改案不得成立第十七條在董事會未成立以先暫由會員選舉總幹事一人中文書記一人英文書記一人庶務兼會計一人　理會務 
國内要聞 
[北京通信（隨波）]  
　　張馮合作之條件與由來 
　　奉軍入京孫岳督陜鹿鍾麟督甘 
　　奉軍入關增防之初京津間遍佈張馮戰謡以爲奉軍此舉完全出於挑釁及馮軍步步退讓毫不抵抗於是知張馮合作之說非無根據而張作霖對中央政事之漸漸進逼與畿甸接防一時雙管齊下尤可知其項莊舞劍意别有在愚前次報告張馮携手之信已不難證實矣惟雙方旣已携手利益之交換當得其平今馮軍旣允退出西北兩苑又允退出南苑通州更須退出宣化古北口張家口（按張家口内爲萬全縣萬全屬直隸察區行政機關設萬全蓋借治也）奉方如此請地是直欲將京兆特區完全收入掌握馮方如此大犧牲以常情論當必不願乃反觀馮方絶無絲毫怨言完全取不抵抗主義雖目前尚未完全照辦然亦僅時間上之猶豫其理由果安在耶是亦大可研究者矣 
　　就今日國民軍之兵額論固不下二三十萬人然就訓練及槍械言之則萬非奉敵加之第一軍根據地爲察綏兩區已陷於偏枯而第三軍讓出保定大名二三軍與一軍之聯絡於焉中斷又以胡景翼新死岳維峻尚難統率二軍孫岳促居於豫西一隅又與岳維峻有爭督之嫌一再蹉跎十九爲不如意之事此時奉軍銳氣正盛若與之决裂則來日之勝敗决無握把馮氏因此决主不與奉抗且反取擁戴態度以博相當條件奉張於直奉之役所耗甚鉅攻蘇之戰已非得已若再有軍事上之負擔更當損失不貲馮果能爲條件上之合件亦極願容納雙方均因内力未充而成此携手之局面此張馮携手之由來也 
　　至於雙方所訂之條件奉以京兆區在國民軍手則首都任何政事終不得如意指揮且如欲得法統上最高地位亦不可不在北京爲基礎上之布置因此關係乃决意先取京兆馮方亦深知奉方此意故於其派兵前來初不以爲異但冀尚留一部分軍隊於四郊以助薛篤弼行政之設施不料奉方意在完全取得京兆地盤即京兆尹一席馮亦須讓出而北京警衛總司令握治安全權關係尤重並即乘此時機欲一併取得此項表示奉軍未入關前雖已略有透露然尚未認爲急切之舉及奉軍已遍佈京津道上始示意於馮馮雖不能拒絶亦不能完全犧牲遂將南苑通州之兵暫不調動請奉張將警衛總司令鹿鍾麟地盤先行固定則京兆區中之國民軍三師一旅庶幾有地就食來京奉軍現忽屯駐固安武清一時不能開至南苑北苑正爲此也 
　　在張馮合作之前雙方所謂相當條件大概辦法（一）馮交出京兆區及撤退口北道駐軍（二）察哈爾行政署移治康保交還張家口於直隸（因該商埠收入甚豐）（三）馮對張取擁戴態度張在政治上之發展馮不得反對（四陜）西地盤由孫岳自取奉方不再干涉（五）甘肅地盤劃歸國民軍以上辦法原不妨漸漸進行現奉張旣急欲握京畿實權鹿鍾麟薛篤弼不能無故下臺馮遂要求以鹿爲甘肅督辦薛爲省長張如同意則雙方聯名向中央電保張現尚未答覆然張送陜甘與國民軍實爲惠而不費之舉或亦不至拒絶也 
　　奉天對京兆附近聞將駐軍三萬統率之權張作霖未來京前交與張學良張作霖來京後則以學良歸守東三省另覓他人繼任其調軍來京實爲其政治鴻圖發軔之始至於國民軍方面現一致决定養息藉以培植元氣目的只向西北發展以免與任何方面衝突故政局雖有大變化在前而在今日則無重大軍事發生可斷言也（五月十六日） 
 
 

Page 6

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *[奉軍入關事調停之經過（直道）]  
　　馮方已允退讓 
　　北京通信奉天派兵入關一事外間謡言甚多且撥爲馮張决裂之朕兆其實内幕殊不盡然據法制院長姚震昨日（十三）語人云「奉張於本月之初曾致電政府謂彼爲鞏衛京師保護政府起見擬派兵三師入關屯駐北京附近駐紥地點以南北西三苑與通州四處爲宜務請代爲準備住所以免臨時倉卒爲要等語執政接電後頗以爲異正擬答復并詢眞意間適奉天駐京代表楊毓珣來謁專達此意稱張已决計不能移易請速向馮軍交涉妥當從速騰讓段聞悉後知此事非空言所能制止惟所索諸地皆有馮軍駐紥欲令讓出亦頗爲難乃召集各當局共商應付結果皆認此事實無辦法惟奉張客歲來京時曾鄭重聲明不在京師駐兵爲今之計不如請張馮兩方貫澈前議奉軍不必派來原駐馮軍亦令徐圖他徙至於原駐京中之鹿鍾麟一師及奉軍吳光新部之一旅則一律改編爲京師保安警察而此項警察之統屬則添設一保安司令部以總司令歸奉張副司令歸馮玉祥如是則前議旣符在京各人之軍隊仍復轄制分明不相混亂雙方或可諒解政府苦衷而消泯一切意見也此議决定後立即分電張馮徵求二人同意馮覆電未至而張之覆電大意謂並未違背前言南北西三苑通州等處亦並非京師城内似不能混爲一談况皆屬國家土地絶非何人私産他人旣可駐兵何獨奉軍不能駐紥余爲鞏衛政府而來决不輕易變更也措詞仍甚堅决並派所部旅長藍某代表入京業於日前抵此向執政面催解决段不得已又召集各當局磋商調停辦法以爲旣决須駐兵亦難令馮軍完全退出磋商結果擬請馮讓出西北兩苑於奉軍馮軍則併駐於南苑及通州兩處以示兩得其平之意議决後即以辦法告奉代表藍旅長並另電奉張請爲通融昨奉張覆電尚未應允乃又託素與奉張融洽之趙爾巽等代爲疏通至能否奏效目前尚無所聞也至於與奉張對待之馮玉祥態度則似極爲謙抑已允讓出二三苑且迅速將願讓之地之軍隊命令移動以示不與奉方爭故此問題即可告一段落當不至因此而起馮張之决裂執政方面亦可稍稍定心矣（十五日） 
[十六日之執政會議]  
　　上海鴉片問題 
　　昨日（十六）星期六執政會議外沈内龔財李海林交葉陸賈農莫均列席章士釗請假十時三刻開議段褀瑞主席秘書長梁鴻志報告文電後段對於前日秘書廳擬稿之申飭章士釗明令復行提出討論認爲語句須待斟酌並謂已由本人（段自稱）改易數處於行嚴（章字）面子上似乎過得去某閣員謂此令發表其效力最少限度須能息止學潮若明令發後學生要求依然不止不如再經一度之考慮俾行嚴不致辭職而學生亦可安心上課段及各閣員咸以爲然遂决定於昨日下午四時電邀鹿鍾麟朱深至府先商量一消弭學潮之辦法然後下令内長龔心湛提案謂最近上海一隅竟發生鴉片公賣事件連日報章登載蘇省人士函電交馳若不亟圖禁止勢必引起外人責難故由本部提議請執政設法制止段當謂烟禁廢弛不止上海一隅應下明令遍及全國責成各省區軍民長官凡種植售賣吸食三者均按律科罪結果議决由秘書長梁鴻志按照上意備稿即日蓋印發表此外議案尚有下列三項（甲）閩南軍官聯銜電請罷免閩督周蔭人案（結果）决定電令雙方停止軍事調動靜聽中央派員查辦（乙）綏遠都統李鳴鐘呈請就綏區境内添設榷運局以維民食案（結果）以與晋北榷運權限相抵觸碍難照准（丙）外交部提議江南製造局附設之廣方言館其中陳列有關外交書逢甚多今該廠旣將售賣此項書籍自應由外部接收發交部設之外交圖書館保存（結果）照原案通過嗣又通過例案兩起宣告散會（一）議定明令重申烟禁（一）臨時法制院呈核擬國政商榷會條例議定公布 
　　另一報告滬上之鴉片風潮暴發後舉國閧傳關係甚巨政府據報當已專派參政曾毓雋於昨早（十六日）出京馳赴上海切實調查以憑核辦一方面因此項消息傳佈國内外各方咸起注意現任駐荷蘭公使王廣圻前日有電拍到政府略謂傳聞最近上海一埠公然販賣鴉片且因而引起軍警爭潮騰笑中外事而果確則於國際信義大有違損務乞設法嚴格制止等語政府接電因於昨日國務會議席上由内務部提出討論結果决定除事實上自應設法調查解决外並應頒布明令重申烟禁以收實效此即昨日例會公佈議定明令重申烟禁之經過現此項令文已在主管擬稿之中不日即可發表云 
　　内務部呈請執政府明令嚴申烟禁昨日閣議已加討論兹錄其原呈如次呈爲擬請重申烟禁以衛民生而維國信仰祈鈞鑒事竊自民國成立以來對於烟禁一事雷厲風行成效日著比歲地方多故雖未克一律禁絶而本部職責所在决未敢稍事因循或請頒明令誥誡或呈派大員履勘總期早日廓清除兹痂疾心湛蒞任後復因各項禁烟法令頒行日久未盡適宜督飭員司分别修改提經國務會議議决交由臨時法制院審核誠以禁烟要政關係綦重不容不力策進行况自我執政府出膺艱鉅萬象一新中外士民喁喁屬望滌瑕蕩垢端在此時惟耘耘罌粟獲利較榖食爲豐難保無徼倖之徒甘犯厲禁若不認眞防範將何以維國信而衛民生除各項禁烟法令一俟法制院核覆即由部通行遵照並隨時切實考查外擬請明令責成各省區軍民長官督飭所屬從嚴查禁以副鈞座與民更始之心而饜薄海舊染咸新之望所有擬請重申烟禁緣由是否有當理合呈乞鑒核示遵謹呈 
[段邸之專員會議]  
　　昨日（十六日）下午四時段在吉兆胡同召集趙爾巽湯漪許世英林長民劉朝望陳宦劉振生鄧漢祥梁鴻志等開專員會議由段主席討論國民代表會議及參政機關内之進行問題段對國民代表會議當催許世英仍於明日（十七日）就職即開始辦理國民代表選舉事宜許當承諾對於參政院頗希望光雲錦與趙湯一致合作次又議决建設會議與國政部榷會會長人選聞國政商榷會已定李盛鐸次議决即日發表林長民辦理國憲起草委員事宜及軍事財政兩委員會長及國政商榷會條例各明令云 
[旅京皖人爲皖督事開會（慰生）]  
　　主張催鄭士琦到任 
　　本月十五日安徽旅京同鄕爲皖督問題在後孫公園安徽中學開會集議到江朝宗張廣建房秩五程鳴鑾朱清華常恒芳馬季平劉朝望王源朝望王源翰梅陳春張武等六十餘人下午三時開會由江朝宗主席先報告開會宗旨次由安徽請願代表梅陳春張武報告來京請願之經過略謂本省人以皖事須由皖人自决由阮强老先生發起邀集各團體在省組一皖民自决會到各團體代表二百餘人開會表决（一）籲請裁兵二制定省憲俱爲解决皖事根本辦法并推梅陳春張武爲來京請願代表行至中途適鄭士琦督皖令下到濟南即下車謁鄭以皖人督皖甚表歡迎惟要求不能多帶兵到皖并須實行裁兵并清釐財政鄭謂調皖事前未有所聞皖爲父母之邦邱墓皆在其處原不願調此時命令已下去否尚未能决倘必不能不去雖不敢謂能福鄕人亦决不敢遺害鄕人帶兵一層現在尚難表示未曾得甚要領梅張等旋即來京與各同鄕接洽對於裁兵制憲俱甚得同鄕贊成惟以政局變化但俱不主急進日前以皖督問題漸起糾紛衆欲提前解决日前在中華敎育社經同鄕開會集議謂皖督問題非提前解决不可以張武梅陳春對於皖事比較熟悉仍推張武梅陳春赴津促鄭赴任并徵鄭治皖意見到津見鄭鄭表示赴皖至少非帶兵一旅不可并謂須請中央發開拔費及預發三個月軍餉方能起行對於舊安武軍取和平主義同是鄕人有飯大家吃若不抗阻决不出以激烈手段對待對於財政總主公開其他一切政治總以多數同鄕之意爲意此爲赴皖而言惟鄭之赴皖與否其意尚未能决經代表再三責以大義始允决去惟餉項開拔費非俟中央撥發尚不能成行此與鄭接洽之經過如此張梅報告畢王源翰謂事有治標治本兩種辦法今皖督問題須先討論治標先清華謂鄭赴皖帶兵至多不能過一旅其餉項可由鳳陽關烟酒稅印花稅項下指定數目劃撥趙雨琴反對王揖唐提出討論程鳴鑾謂皖督爲一事皖長爲一事今須先將皖督事解决再來討論皖長皖人有皖長資格者甚多固不必王揖唐但今日若併兩問題同時討論恐一個問題俱無解决辦法不如先就皖督問題討論俟解决之後再來討論皖長并謂王揖唐初到蚌時傳有勾倪之嫌嗣能懲辦倪道烺無論其他措施當否第論辦倪一事總算不失爲正直現在倪系反王最力此時非倪系對王即有不滿亦須容忍或進忠告亦可免爲倪系所利用至倪系旣往之事亦可不咎未來之事倪系將領要有覺悟勿將安徽斷送纔好丁健軍發言頃自皖來對皖近事略悉皖軍現分三派（一）爲反王派（二）爲擁王派（三）爲中立派其反王派之機關設在下關主張與王派奮鬭到底似須去疏通纔好王源瀚謂此時只有兩個目的（一）防止外力侵入（二）速促鄭氏到任姚崇一謂軍餉一項鳳陽一關收入現有七百萬若稍整頓可增至九百萬若力加整頓可增至一千多萬惟多爲軍隊所把持如財政清理得法軍餉實可不慮討論結果决定辦法（一）促鄭速即赴皖爲治標辦法（甲）鄭帶衛隊不能超過一旅（乙）餉項應由中央指定的欵安徽不能負擔（丙）開拔費應請中央速撥（二）致函皖軍（甲）軍餉不能超過每月二十一萬（乙）所有財政民政不能干涉（三）致函忠告王省長（四）致函鄭士琦促速赴任（五）省憲問題决先籌備（六）推江朝宗張廣建許世英爲代表向政府交涉（七）推朱清華王源瀚爲起草員限即日起草呈文函件此爲治標辦法未盡事宜及治本辦法改日再開大會討論議畢始散時已六鐘矣（五月十五日） 
[全國商聯合第五次大會紀（尊庸）]  
　　安王兩副長同時到會就職 
　　安又提出辭職議决以虞和德繼 
　　本月十五日第五屆商聯會在西珠巿口京師總商會開第五次大會到二十省區四十四人下午三時關會張志良主席安迪生王文典兩副會長依會外恊商同時到會就職衆鼓掌歡迎主席宣告安王就職後安即登台將辭職書提出向衆辭職原書云「敬啓者迪生謬承同人雅愛舉充本會副會長當以材輕任重隕越堪虞正擬及早辭職以讓賢路適有人以私人意見揑造黑白妄肆攻擊若不候水落石出遽爾離職恐不免曾參殺人之懼當經函請同人詳確考查以明曲直兹幸考查明晰對於迪生以往經手事件并無貽誤與混淆是非旣明羣疑盡釋用特仍本初衷掬誠函請同人鑒諒下忱準將副會長一職辭却另推賢能以維會務負責有人迪生亦可安心休養俾償素願尤爲欣慰矣此致全國商會聯合會安迪生謹啓」安又提出張維鏞資格問題稱張現充貴州總商會代表其中華商行現已破産案尚未結與會章第九條不合等語次王文典演說略謂材輕任重恐難勝全國商聯副長之任語多謙遜省略不錄次主席宣告以副會長安迪生旣辭職照章應以次多數之虞和德遞補衆贊成并决明日歡迎虞到會就職次主席報告文件一西寗商會來電表示該會副長吳世珍得在京列席之慶幸二暹京總商會來函不及推代表列席三博山代表梁緒恩因事出京函推君世恩代表列席說明提案俱無討論即依議程開議（一）青島定爲特别巿提前組織參事會案（青島總商會提出）由青島代表黃祖誥說明謂青島華洋雜處外人每藉口未照華府條約實行地方自治制度其應繳租稅多延不繳納應請根據政府頒行自治條例定青島爲特别巿并組巿議會等語衆略討論旋照原案通過（二）青島德戰損失减輕地租併案提議案（青島總商會提出）由黃祖誥說明謂民三八月日德宣戰商民損失達二千萬之鉅民七呈報農部要求對德賠償損失當時調查受損失者計一千五百四十八户損失總額計一千九百十三萬元惟自中德恊約成立僅收德賠現欵四百萬元查没收德産如津浦北段值六千萬元又如清廣路劵曁津漢等處德租界財産上海公有産業輪船銀行現金經政府没收者亦有數千萬元之多商民區區千餘萬損失應請政府由没收德産内賠償再青島地租在德管時每畝須納七十元在日官時更加重至百元現已由中國收回不能再比德日租界應請减輕地租以蘇商困等語衆無異議通過（三）整頓商家債辦法案（審查報告）由審查員張興漢報告略謂對於此案經審查會决定三點一對於國會未成立前應要求法部定一債務法公佈共同遵守二應速催各省一律組織公斷三應請法部通飭各省對於債務結訟應圖速爲了結不得延宕經衆討論照依審查報告通過（四）擬請求政府於參政院參政加入全國商聯會一席案（卓宏謀等提出）由張興漢說明謂京津滬漢總商會皆得加入何以全國商聯會不能加入應力爭等語均贊成照原案通過（五）爲平均運價剔除積弊請部速修路章以維商民案（梁緒恩提出）由尹世恩說明謂膠濟路由青達濟共五十五站每一十五噸車運價九十餘元由青至博山僅四十餘站運價亦與運濟相等不按遠近收價甚爲不得其平應請部修章程改定運價衆無異議照案通過（六）爲組織國内外視察團并提倡國貨聯絡華僑案（張志良王文典提出）由王文典說明謂國内外視察團之功能一則聯絡各地商人感情一在調查各地工商業故有組織之必要并主國外視察團可由軍艦駛往海軍并無所事可以化無用爲有用經衆討論結果通過向政府建議（七）修正商事公斷處章程建議案（天津總商會提出）由曹祝九說明謂公斷處章程第十四條應修改爲公斷處受理第二條之事件以左列各欵爲限一於未起訴之先由兩造商人自行聲請者二於起訴之後由法院委託調處者三准據商會解决商事糾葛慣例向可受理者第二十五條應修改爲公斷處接收商人聲請書後須於五日内具通知書囑令兩造於某日時到場其由法院委託者亦同第二十六條應修改爲公斷之開始必須兩造到塲如被議人實因事故不能到塲應詳叙事實障礙予以三日至十日之限期倘限滿仍不到塲或故意隱匿不面者應據原訴人意思或送法院或准據地方向來習慣辦理辦事細則第十六條應將第六欵刪去第八條應改爲評議員調查員各於商會現任會員中互選之非有現任會員總數過半數到會不得投票「投票用無記名聯記投票法以得票多數爲當選」第三十四條應改爲前條聲明書應於投遞時每件由當事人粘貼印花稅票一角等語議决併案付審查（未完） 
[改革青島埠務意見]  
　　各省會議長條陳 
　　各省議會議長爲青島埠務廢弛昨聯名上呈執政府陳述今後改革之意見兹錄其呈文如下段執政鈞鑒膠灣稱東亞第一軍港青島爲濱海著要商塲德國侵佔於前日人竊據於後幸經舉國奮爭始得物歸故主督其事者應如何勵精圖治銳意革新内副人民期望之殷外杜强鄰覬覦之漸詎自收回以來政府任用非人罔公營私流弊百出以致巿政廢弛港務停頓鐵路管理無方官産變賣殆盡甚至縱庇烟商開放米禁恣意搜括無所不爲貽笑外邦爲恥孰甚竊以膠澳一埠區域雖屬於東魯一隅事業實爲全國所公共吾國人民經年累月奔走呼號犧牲無數代價所爭得者未可認爲山東一部之事而置之不顧也果人等忝爲各省人民代表鑒於前此之措置失宜而思有以補救管見所及義難緘默謹爲我執政縷析陳之（一）新任膠澳督辦朱慶瀾旣經受命應請迅令尅日就職着手整頓以免虚懸（二）所有膠澳商部區域以内一切收入如關稅附捐膠濟鐵路等項應悉數撥歸商埠以資興修路政整理港務之需如有他方截留移用應請嚴令禁阻以清界限（三）山東軍政當局與海軍長官對於商埠一切進行事宜除盡力協助保護外應劃分權限各守職責（四）商埠督辦公署應採照淞滬商埠參事會辦法設立參事會以全國省農商敎育會等法團領袖各省互選一人組織之其條例即請明令膠澳督辦擬具呈核施行（五）請查從前變賣公産是否核實如有徇情貶價等情應令按值補繳或發還原價收回其未經變賣公産妥籌整理方法以裕收入上列諸端最爲急要苟能按照切實施行則經費充裕事權歸一政務公開流弊杜絶其整理發達自可操左劵事關國家對外之榮辱及人民切已之利害務乞鈞核施行不勝迫切待命之至江蘇省議會議長徐果人京兆省議會議長段茂森浙江省議會議長沈鈞業（毛雲鵠代）福建省議會議長鄭學稔湖南省議會議長歐陽振聲（王克家代）江西省議會議長戴秉清四川省議會議長熊㠏山西省議會議長王鴻遇察哈爾省議會議長李世俊河南省議會議長常三省熱河省議會議長沈默陜西省議會議長胡仕學直隸省議會議長吳得祿叩感 
[關稅會議九月召集訊]  
　　自金佛郎案解决後最爲一般人所注意者厥惟關稅會議問題據日使館界人云金佛郎案解决後法使瑪太爾即催請巴黎政府早日批准華會協定以便成立關稅會議祇以國會休會期間致遲遲未有音訊本月二十五日爲國會開幕之期政府决儘先提出華會協定請求批准金佛郎案旣已解决此項提案在國會尚無留難至遲六月初旬必定通過通過三月後關稅會議即可召集由此推測則九月間關稅會議必可成立無疑日人方面消息自關稅會議有九月間召集之說以來各國對華有借欵關係者無不注意尤以日本爲甚日本首先主張以二五附加稅整理外債最近並經大藏省儲欵部資金運用委員會决定此項方針日本此舉已引起其他各國之注意駐京各國公使最近有非公式接洽以便於關稅會議時爲同一之主張本月七日義使館召集之英美日義葡比等華府會議關係各國公使會議即爲討論此問題會議内容當事者嚴守秘密據探聞似已議决由對華債權關係國公使聯名致一照會於中國政府關於外債之整理提出警告要求以增徵之二五附加稅完全充作外債之擔保在外債整理問題未解决以前對於中國財政上之任何問題關係國均不能予以援助也 
[浙孫請催孫寶琦就職]  
　　淞滬商埠督辦孫寶琦雖經政府迭催就職孫因環境困難迄今仍無赴任之意兹聞孫傳芳以上海公賣烟土兵艦互轟咎在巿政乏人主持特電當局速飭孫寶琦南下就職原電錄下淞滬形勢綰轂東南海陸之衝江浙兩省關係尤爲密切前經中央明令淞滬永不駐兵特任孫寶琦督辦淞滬商埠刷新巿政銷弭兵端孫寶琦老成碩望宗旨和平任用得人中外信仰乃遷延至今督辦尚難就職而滬地發生公賣烟土及兵艦轟擊等事衆口喧傳報紙騰布失國際之信約召各方之責言揆厥原因實由滬政無人主持羣奸勾結漸釀禍端務懇速飭孫寶琦即日南下就職俾淞滬政象日進光明曲突徙薪惟賴英斷遇慮所及祈垂察焉孫傳芳元 
[天津檢查郵電新聞電信往往被扣]  
　　字林西報天津通信云奉張方面現於天津電郵兩局派有檢查員檢查往來郵電其檢查扣留者亦不轉告收發電報之本人昨日（十日）有兩電被扣一爲報告直隸境内飛機搬動及報告國恥日廣州大會情形者關於前電内容詳情係言馮玉祥現將南苑飛機運往張家口洛陽等處而後電則以有排日激烈表示而被扣記者有一電即致本報北方各鐵路軍隊調動情形亦被扣留此項檢查意似在掩飾直省内部各種政治軍事上競爭之内幕計劃且檢查者對於被檢查之函電似有時誤置他函信封中故中外商人現凡有重要函件均托便人帶遞尚有報告張馮行將開戰之函件昨亦被扣云云 
 
 

Page 7

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *㳺藝叢刊 
[編輯者言] [  記者]  
　　我國技藝以地理關係南方諸省多柔靡北方諸省多剛强柔靡者其流弊在文弱剛强者其流弊在鄙野文弱與鄙野胥足以鼓起社會民衆之惡德者也若得其道而折衷之則兩濟矣 
　　北技南漸數年於兹矣南人好之者亦繁有徒或足以稍振南人柔靡之精神然巍蠻之詞其足以爲我南人之訓乎謭陋之章其足以投我南人之好乎然亦未始不可易其詞句參以文藝使一變而爲雅俗共賞之作况北技固有其特擅之節奏與精神者乎此本刋之旨也 
[我之大鼓書觀] [  王憲煦]  
　　大鼓書今已流行大江南北使有人爲之糾正爲之指導吾以爲實足爲社會敎育之利器而其收效且較演講演戲爲尤宏其理由基多約述如次 
　　（甲）大鼓書與演講之比較 
　　（一）大鼓書之辭句動人較易大鼓書之調句有音有韻復加以琴弦琅然抑揚頓挫易入人耳移風轉俗自可事半功倍較之演講之絮聒每易惹人厭惡者眞不啻有上下床之分矣 
　　（二）大鼓書爲生利之事業游藝事業之能生利與否以能否發人之美感爲斷大鼓書時如春禽振吮時如秋蟬輕吟至易發人美感者也彼京滬大鼓書場之每日能使聽者滿座即其明證至若演講則於經濟方而徒有消費而不能生利又何能與大鼓書同日而語哉 
　　（乙）大鼓書與演戲之比較 
　　（一）大鼓書之組織簡單戲有新舊之分舊戲生旦凈末登台串演非數十人不辦而蟒服珠冠行頭繁多尤非籌有大宗資本不辦其組織之煩劇固無論矣至於新戲雖較舊戲稍簡然亦未聞有以一二人十數金即能隨時漏臉者有之其惟大鼓書乎 
　　（二）大鼓書開唱利便吾嘗觀小學生之演戲矣然而衣冠登場至少亦須方二三丈之地若夫鼓書則一桌一椅綽綽有餘故即家庭宴會亦無不可預備延致而書之短者數分鐘即可唱畢較之演戲之至少須數十分鐘者其便利爲何如耶 
　　基此種種可知大鼓書實足爲社會敎育之利器而若有人能因勢利導其收效殊有能出於吾人之所意料者惟若現在所流行者藝員旣多不學無術之流而脚本又大抵以誨盜誨淫爲主有害社會殊非淺鮮所望負有志社會敎育者能亟起改革則幸甚焉 
[大鼓書長處有四] [  楊運]  
　　大鼓書流行吾國北方各省種類至繁勢力亦綦偉大其派别如京音梨花梅花西河關東銜燈滑稽五音九音等不一而足其詞句文而不奥質而不俚繪影繪聲曲折入妙叙事處能以少許勝人多許尤非他種曲調所能及其脚色有另有女男脚色如劉寶全白雲鵬等久已風行一時女脚色如黑姑娘白姑娘鍾姑娘劉翠仙鄧銀貴良小樓等藝術亦復可稱近者其勢力亦漸及乎南省南方諸省人士之好之者實繁有徒苟無特長曷足臻此約略紀之得四端焉 
　　一能於最經濟時間内將一段故事曲曲傳出二能僅恃語言將一件故事中人物之神情口吻個性描寫無遺 
　　三文言白話夾用人人皆能領會 
　　四雖有聲調韻脚而上背於語言之自然 
　　故唱大鼓書者每一登塲聽者滿座而其描寫故事亦口吻如生有聲有色有雙方兼顧之妙唱到書中本題簡括有勁近幾年來北技大鼓書日盛一日其勢力幾亞於戲劇焉 
[雜要雜說] [  道君]  
　　奉天調大鼓奉天調大鼓又名落腔調發源於關東吐納腔調雖有低昂而由高而低由低而　由　聲而拖長若斷若續之間將腔調一瀉無餘歌之頗不易也善用此調者僅於瑞鳳王喜瑞王鳳爻三人而已至顫聲由低而一瀉無餘尤爲調中之最難者不善用此調者每在顫聲未至無餘時吐納已不成聲中氣不接此爲不善用腔調者所唱之大鼓也鼓姬演唱此調多犯此病而氣短聲弱者尤不能成聲非鼓姬不能運此腔調實無能力運此調耳今者一般鼓姬均因此調之低咸喜學之殊不知此顫聲之調學之更非易易也時下負盛名者之少執是故也 
　　山東調大鼓山東調梨花大鼓之初之京奏技在天橋鼓塲時在民國一二年問所有女角皆山東人並無京津人物當時京人喜聽此曲甚尠故不久即出京逾若干時始有謝大玉者蒞四海昇平樓演唱氣力充足腔調動聽大受顧客之歡迎如「吕蒙正趕齋」「草船借箭」「潑水」等曲均稱一時傑作於是名遂大噪繼之者有王玉屏木板張藝亦不弱此外尚有李大玉孫大玉孫二玉銀姑娘晚香玉諸人山東大鼓中之傑出人才傳至今日亦負盛名於鼓場矣 
　　相聲相聲之說向分明暗明者係當面唱演暗者係在幕内祗聞其聲不見其人所作皆禽鳴獸呌犬吠鷄鳴及小孩啼哭之聲當年在京中享盛名者有陳清山（别號人人樂）如「五子閙學」「老兩口子拌嗜」「磨官登籮均能酷肖眞事且一人能效五六人言語不待此方語畢彼方便能應聲惜命促早殁竟無人能承其後又有不作鷄鳴犬吠而爲兩人鬭口者則曰「對口相聲」悉係編造之套子亦能使顧客捧腹如萬人迷焦得海周蛤蟆張壽臣陳子貞等尚能受人歡迎然所說無非街巷俚詞以及多年成語所以引人入勝者全在臉面上之神情就中以萬人迷爲個中好手因彼能自已不笑而使人笑雖明係一句詼諧語特彼偏能當作眞事說如念語子（啞叭）口令子（繞口令）挑春（對對子）等說來眞能令人解頤最難說者即爲單春（一人說）藝弱者不敢輕易試說惟恐聽者不笑一時無法下台獨萬人迷單雙均善一時無出其右者 
　　巧變絲弦巧變絲弦者以弦子彈出各種腔調與人之唱無少異無論梆子二簧時調大鼓聽時均極逼眞其最難者爲旣學唱復帶學過門并夾念引子迨至對口則老生須如老生小生須如小生一切鑼鼓胡琴均須絲毫無亂其最難者在發兵時須吹泣顔回以三根弦須學瑣呐聲音殊非易易聞精於此道者一爲天津李萬興一爲北京王玉峰二人均係瞽者因雙目失明故有師曠之聰李雖創之在先然名望却不及王京滬一帶僅知有王不知有李自二人殁後此調遂不復聞矣今之所謂三弦拉戲者即李王二人之變相也 
[大鼓摭譚] [  青氣]  
　　大鼓爲北技之一種年來業之者多得名者亦多遂駸駸爲北技中堅其濫觴或云在宋或云在明已漫不可考矣 
　　大鼓類别有似戲劇大抵係因地而異如奉天大鼓西河大鼓保定大鼓饒陽大鼓及津派大鼓等均是 
　　此外又有所謂大口大鼓小口大鼓者其命名甚奇特而實則同爲京派大鼓蓋北京本只有一種大鼓其名爲梅花調清道咸間西河大鼓轉輾由山陜傳入京人效之而損益其腔調詞曲積久遂另成爲一種大鼓寖漸復傳出外外人不知底藴乃名之爲京調大鼓故此其與徽調入京而改成京調正有同慨也惟京人亦雅不願泯滅其原有之大鼓乃又稱梅花調爲大口大鼓而外人所稱之京調大鼓則謂爲小口大鼓焉 
　　大鼓之爲藝雖較戲劇爲易然其須注意之點計共有十六種之多一曰字二曰句三曰節四曰段五曰聲六曰音七曰腔八日調九日鼓十日板十一日地十二日皮十三日口齒十四日喉舌十五日典故十六日事實若字譌句誤節無段裁聲混音濁腔病調糟鼓濫板走地訛皮薄口齒不清喉舌遲鈍典故無據及事實不符等則皆大鼓之大病有一於此即不足取也 
　　大鼓舊時惟京津盛行至其南來至今猶不過十稔而以京派大鼓開其先河然不爲人所注意自新世界開幕滬人始習聞之云 
　　梨花大鼓者齊魯間所流行之大鼓也其來滬始於民國七年滬人對之亦頗歡迎以較京派大鼓有過之無不及也 
　　滑稽大鼓不知何人作俑初來時得滬人之歡迎似勝於京派大鼓鬼臉百出令人作嘔而所謂詞調又每夾有格格之音宛然鵝鳴滬人之歡迎純係不懂大鼓之故今其勢已大衰矣 
　　大鼓詞曲都可二百種昔皆憑口傳心授故其缺點初不僅魯魚亥豕前聞新民圖書館嘗有大鼓書詞彚編之輯然至今時隔數年尚未見實行而其他書局亦迄不聞有繼起之舉是誠大鼓界之大憾有志改良大鼓者盍其興乎 
[談吉坪三] [  墨餘]  
　　吉坪三評書而兼唱評詞評書以清烈傳及乾隆皇帝下江南康熙私訪岳陽樓錯中錯順二爺大閙北京鐵公鷄古今遺聞北京古蹟戲迷傳新舊笑話爲最著零說片段皆令人絶倒而戲迷傳之詼諧百出尤爲糩炙人口其說戲迷在街巿中之笑話無一語述及戲劇中之戲迷傳者而能連說至一個月之久並不雷同情節亦極爲熱閙最妙者戲迷之唱詞凡二簧梆子崑弋小調無不畢備較之戲劇中之戲迷傳多至數倍其結構之巧妙且有過之其所說北京古蹟或謂吉坪三熟讀帝京景物略及日下舊聞考二書然實别有所本蓋其所說又往往多書中所未述及者也猶憶北京有評書家曰雙厚坪者亦精於北京古蹟及軼聞大爲上等社會所歡迎而與吉坪三尤多不同處也 
[鼓姬漫評] [  鏡海散人]  
　　年來海上大鼓之盛風靡一時而尤以女角爲最汪金蘭北返雖人才稍形冷落然尚多可取之材爰拉雜評之如左以質諸同調焉 
　　小黑姑娘海上鼓娘之最負時譽者當推小黑其呌座能力數年如一日藝宗寶全而　自乃母黑姑娘風貌娟好　音圓潤爲可造材第字句平仄往往錯誤且值客少時輙不甚賣力是其短處苟能力矯斯弊本其得天獨厚之資悉心求學前程未可量也 
　　于桂芬爛漫天眞初隸樂園旋入新世界都碌碌無是處後得汪金蘭之琴師宋某指導技乃孟晋視去歲判若兩人呌座之盛幾埓小黑惟火氣太重尚須多用工夫且嗓音過於尖狹高低處收縱不能自如是殆限於天斌不能苛黃之也 
　　鄒小惠嬌小玲瓏天眞活潑唱法獨得京韻正宗不以花腔取巧而自饒雋永之味尤以焚稿哭玉等曲爲擅長其行腔多有似白雲鵬處誠後起之秀也惟嗓音每數日輙一啞　乃不旋踵而又復原洵足異也 
　　鄒小峰兼嫻快書技亦不過爾爾惟唱梅花調則頗多動聽之處 
　　小九齡唱八角快書聲調俱妙女角中殆一時無兩惟唱時每俯首視地人多譽之爲規矩殊不知快書之表情莊諧並重視大鼓爲尤甚苟過於呆滯適足令其技减色耳 
　　凡聽梨花大鼓者莫不知馬金玉與劉香雲姑嫂聲調之佳而新隸大世界之于秀屏色藝亦殊不惡其優點在無論聽客多寡均盡力做足工夫絶不染偷懶草率之惡習至於趙大玉則以蒼勁勝馬齒雖長而氣魄雄厚咬字清澈自成一派無懈可擊獨措配角李泰眞之佯憨作態不無可厭耳 
[記抛罎戲] [  胡同光]  
　　佟殿順者以善抛花罎鳴於時稱名手其技先出大花罎一抛擲空中忽而直立於首忽而直立於額之上鼻之尖忽由胯下上抛而直立於肩頭忽復由肩頭而滾至手之背之指倐左倐右縱横起落無不如人意宜僚弄丸不是過也旣而又以杯水傾罎上而罎不滑其滾也或數十轉或數百轉而不止其技亦巧矣哉爲此技者以多練爲要又非目光銳利手腕靈敏心穩膽壯者不能成夫抛罎小道也而其難也若是况技之深於罎者乎 
 
 

Page 8

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *   
 
 

Page 9

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *國内要聞二 
[派定之參政名單]  
　　參政院秘書長光雲錦已於十四日就職所有院内組織大致均已就緒正議長趙爾巽副議長湯漪就職期須待各省參政俱已到齊之前一日行之參政總額按照條例第「條之規定爲一百八十一人現在各省區來電尚不及十分之一參政院條例第六條「臨時參政院之議事非有過半數之參政列席不得開會」故該院開幕之期尚不能一定執政府連日接到派遣參政之電報已逹二十七起計（一）四川賴心輝代表張英（二）成都楊森代表顧鼇（三）九江鄧如琢代表鄧宗璋（四）開封米振標代表夏東曉（五）天津楊以德代表楊以儉（六）南京陳調元代表崔季友（七）張家口馮玉祥代表陳金綬（八）南京盧永祥代表范毓靈關連藩（九）海州白寶山代表劉文揆（十）鄭州孫岳代表劉汝賢（十一）安慶王揖唐代表劉朝望汪聲玲（十二）南京鄭謙代表陶保晋（十三）清江馬玉仁代表黃乃楨（十四）北京薛篤弼代表孫晋陞（十五）濟南龔積柄代表陳祖㷽（十六）筠門嶺林虎代表丁潤身（十七）上海楊樹莊代表蔣拯（十八）薩鎭冰代表蔡鳳璣（十九）熱河議會代表成維新（二十）班禪代表大堪布羅桑（二十一）北京商會代表孫學仕（二十二）坤甸總商會代表謝復初（二十三）向樹榮代表祝堯熙（二十四）甘珠呼圖克圖代表趙廷瑞唐進憲（二十五）歸化烏伊兩盟代表麟慶（二十六）爪哇泗水敎育會代表程華欽（二十七）青島商會代表隋照麟惟其中華僑代表與條例第一條第四項「内外蒙古西藏滿籍各旗回部及華僑由臨時執政共派十六人但以各該地方旗部人爲限」規定頗有出入須待審定後方能生效云 
[京綏路撞車之損失]  
　　京綏路由平地泉開往綏遠之第六百零七貨車與綏遠南上之通車在福生莊卓資山地方相撞傷人損物一節經該路局長宋良仲及車務處長方伯麟段長汪雅泉等詳查肇禍之原因係因卓資山站長王文賢請假在京站長職權交副站長張某代理是日南上票車到站張某錯發路簽以致該車在福生莊應停未停而致兩車相撞貨車頭上之司機人鄒彬被撞身死屍體火燒不全夫役耿樹堂由車上跳下　傷身死兩車頭均已撞碎男女旅客共受傷三十七人幸無斃命者客車損壞六輛車模損壞十一輛車頭之水櫃煤箱均已翻倒而貨車之木料小米石灰等皆已翻至道軌當中當經車務處長方伯麟急電北京派去機車工匠將破裂之車移置路帝修理對受傷之人九名最重者（内有頭額破裂肢體不全者四人）皆先行運至京師鐵路醫院調治其餘傷痕較輕者二十餘人即在附近調養而對已死之人暫由該處站長購置衣服棺木裝殮俟查明籍貫通知其家屬後再爲安置並聞據宋局長查看情形除死傷之人不計外即車輛貨品損失約在三十萬元之譜 
[魯張撲滅曹州國民軍之經過]  
　　王虎臣一團已遣散完畢 
　　濟南通信據今日所聞曹州國民軍之王虎臣一團業已繳械遣散完畢兵士每人發給恩餉一月王虎臣爲國民軍將領中强健份子現臥病曹城其餘各旅團兵士刻正在遣散中第一軍在曹境者爲褚玉璞之第三旅全部畢庶澄之三十二旅方永昌之衛隊旅各一部俄兵一營共約二萬人之譜地方供給頗感困難旅省曹州同鄕以曹屬自去歲國民軍起事迄今損失不下百有餘萬元實無力再供給多數軍隊迺公推代表十人於十七日上午晉謁張宗昌要求從速解决曹事張當即出畢庶澄由曹州來電與衆觀看大略謂現已着手遣散不至再有戰事該代表等即興辭而出又據督署某要人述此次張宗昌撲滅曹州國民軍之經過與前函所述頗有出入其言謂張宗昌七日就督辦職後即電河南岳維峻表面爲聲明欲武力解决曹事請岳氏派兵堵剿勿收容潰兵而其實張係因吕秀文與河南同揭國民旗幟特電岳氏試探其是否袒護吕氏以定攻曹與否但吕秀文與國民軍各首領比較惟孫岳稍爲接近與胡景翼岳維峻素無聯絡故岳氏覆電不加可否張宗昌接電後始决計用兵先令畢庶澄帶兵遶隴海路至單縣見國民軍旅長馬士貴復令馬電召吕秀文至單約其赴兗州磋商解决曹事吕馬以事前毫無準備只得服從至兗州後出張宗昌電令相示吕馬二人至是已失郤自由唯唯聽命褚玉璞畢庶澄始分道進兵云云 
[粤省風雲日趨險惡（毅廬）]  
　　楊希閔徘徊香港之原因 
　　北江粤漢路已發生戰事 
　　東江粤軍將全數回省與魏邦平出山之關係粤省政局近日雖苟安一時然事變之來尚未有已總之滇桂軍一日盤據廣州現政府即未得一日高枕而臥目前之所以未發生顯著變化者徒以各軍利害未能一致尚在互相牽掣中蓋桂軍因爭廣州賭餉爲范石生所反對現正閙絶大風潮又因政府派之北伐軍及粤軍分西北兩江監視桂軍尚未致高揭聯洽派之旗幟在此混沌政局中早已露出兩種端倪（一）關於滇軍方面者即滇軍總司令楊希閔自日前因政局變動遠颺香港目下雖經政府中人赴港勸駕請其回省主持楊氏未肯即回因是外間謡傳楊之赴港非與聯治派接洽倒粤政府即與北方統一派磋商謀去民黨勢力（二）滇軍與政府近日齮齕之事即爲兵工廠問題滇軍日前藉桂軍之跋扈出而制止巿恩於政府使政府不能不將兵工廠委員長一席拱手讓諸滇軍代表之夏聲氏但政府亦知滇軍乘危要挾於是又運用其隂謀手段利用兵工廠工人之罷工使夏聲不能走馬上任目下兵工廠工潮仍未解决而滇軍則驟調東江大隊回省滿駐東郊外以防備别軍之乘勢接收該廠其意以爲滇軍縱不能解决工潮亦當以重兵固守該廠使不復落於别軍手中政府與滇軍感情旣如此則楊希閔之倐焉赴港其内幕正堪玩索也至於聯治派之劉部桂軍自返省後奪防地攫賭餉逐警衛軍其有意與民黨中之范石生吳鐵城部關釁已概可想見桂軍亦自知將有大舉故所部抵省後即陸續集中於北江粤漢鐵路之下游以扼粤垣之咽喉而爲進退自如之根據地詎政府方面逆知其野心急調駐北江北伐軍南下進駐清遠屬之潖江口站以堵截桂軍取道小北江入桂之路更調朱倍德部派重兵駐小北江之連州陽山以扼粤桂往來之孔道佈置已定即命軍政部長程濳率所部由英德南下故意經過桂軍粤漢諸南段之防地以試其態度桂軍果扼駐粤漢路之源潭站不許程部通過兩軍遂於源潭一帶接觸聞十二日由韶南下客車過該站時搭客已聞該處發生槍聲自十三日起粤路客車已停止想兩軍已在粤漢路源潭一帶開戰矣結果聞桂軍失利程濳部隊已由潖江口進佔源潭十四日已進至新街站桂軍全部敗退江村江村站距省城不過三十七里江村高塘一帶商民深恐兵禍將至連日逃來省中避難者絡繹不絶惟因粤漢路北上客車業已停駛該處難民多循陸路來省云同時西江方面亦起特别戒嚴因北江江村高塘等地有水道可出西江之三水縣屬政府恐桂軍突竄西江致爲所乘已由粤軍第一師長李濟深派葉某所部尅日由肇慶出駐肇屬之鼎湖山該山控制三水清遠四會數縣故粤軍先派兵在此扼守以固三縣防務并即日由第一師撥隊由肇慶西下進駐三水西南以警戒由北江高塘方面之桂軍政府以現在革命軍旣防禦北江桂軍又須防範楊希閔滇軍頗有兵力不敷調遣之勢昨已電商許崇智將隨許軍入潮梅之粤軍第一旅陳銘樞部第十一旅曾則生部第五旅何彤部第八旅楊錦龍部一律回省候命調遣連日各旅在途中者已有第一第五兩旅其第八第十一旅亦將繼續開拔至將來回省之粤軍不可無人任總指揮許崇智旣須在潮汕鎭懾不克東回現政府已有起用前粤軍將官魏邦平之意魏在粤軍中資格頗老而又頗有魄力素主排客軍久爲客軍所忌故此次當局特請魏氏出山以提挈回省之粤軍應付一切聞魏已有允出山意大約赴汕頭與許面商後即出而任事逆料粤軍佈置一妥　粤中大變化與戰禍即隨之而起矣（五月十四日） 
[粤農民與廣大員生衝突（星星）]  
　　廣大農科測勘農場千餘農民毆打員生 
　　廣州通信廣東大學農科學院去歲請准撥石牌官荒二千畝爲第二農場場内墳墓概令遷徙附近農民因此含怨昨日農科院長鄧植儀農場主任黃晃農藝學系主任歐華清敎授鄺嵩齡助理梁唯一學生張農等十餘人會同財局委員葉之衍及當地紳士前往測勘行至某山莊葉及紳士即託故逗留員生再前行即有農民數人圍繞辱駡（口呼共産共産不已）俄而山間鳴槍一響埋伏四鄉之老少農民即蜂擁而出各人手持鳥槍鋤頭木棍關刀等紛向員生毆打十餘人俱受傷僅林學敎授利寅及職員某君御長衣不似校中員生狀幸免於難黃晃受傷最重鄺嵩齡被疑爲院長（鄧植儀亦受傷）受傷最重張農背部被毆登即仆地口吐血塊不能言語旋有民團數十人馳往救阻始未再打後農民迫各人寫並無受傷及失物字據各人無法只得聽命農民得字據後始散去聞各人所帶錢銀錶飾等件均被掠去損失亦屬不資各人回去某處財局委員葉某紳士始姗姗來各人咸謂其顯有串同情弊大爲憤慨刻受傷諸人均就醫於東山公醫院鄧院長回河南本寓廣大學生紛派代表前往慰問番禺縣長汪宗準據報即派人驗傷并差游擊隊查拿兇手廣大當局亦函省署請拘兇手究辦以警將來顧當時農民數千一概到場無分主從若欲依法懲辦殊有辦不勝辦之苦也（五月十五日） 
[杭州快信]  
　　杭嘉湖各處繭捐委員業已出發分赴各地設局預備徵收嘉湖兩屬各繭行定閏月初二三日先後開秤收成頗稱中稔 
　　原蠶種製造場塲長倪紹　呈報現計製造驗培養三部實收蟻量九兩四錢七分請派員驗看實業童廳長已派朱祖榮前往查察 
　　蕭紹諸嵊各縣米商因來源缺乏民食恐慌赴皖採辦又值滬杭路修橋停駛貨車羣擬改往温台兩屬購運接濟已紛紛呈請省署核發温台運米護照 
　　機户趙傳榮經憲兵營據探報有附匪嫌疑獲解營部研究發現探員王玉峯挾仇誣陷情事聞趙與王對質三次王已收監趙開釋候訊 
　　浙江優師奬勵金基金杭縣委員會昨在縣參事會開會駱芝坪主席討論是項基金之監察保管分配處分規計六條加以修正通過實行 
[蘇監算會開會紀]  
　　歡迎丁錦之一席話 
　　江蘇監算交代委員會公舉丁錦爲該會執行部副委員長迭電促其南下丁向執政請假得其允准昨已到寗該會於十八日下午二時假楳溪山莊開全體歡迎會王玉樹介紹丁之曆史謂丁先生當曹政府政治混濁時代清高自矢如鶴立鷄羣爲蘇省京官放一異彩在人格固臻高尚而對於旅京蘇同鄕會會務及本省政務尤極具熱誠此次得本會同人之信仰毅然遠道南來爲桑梓謀未來幸福爲民治開一線曙光實堪崇拜故一致竭誠歡迎云云丁錦起立謂今承同人歡迎殊不敢當鄙人受鄕父老之囑託有兩種恐懼心（一）蘇省財政紊亂黑暗達於極點欲廓而清之責任何等重大鄙人智能薄弱勉强附驥難免貽覆鋉之羞（二）此事困難叢生若因障碍而不能澈底不但無以對家鄕且將騰笑於全國須知本會之目的不僅在對韓個人乃關於江蘇及全國民治精神之表現幸賴有聲望卓越之委員長熱心省政之諸同人苦心孤詣將來成績諒能有以饜乎衆望也云云衆鼓掌丁於十八日上午分謁軍民當局作種種重要之談話因即席向衆報告云鄙人今日謁盧先談本會情形盧謂余曾對韓忠告監算會之組織等於公之好朋友公可表示歡迎乘此機會和盤托出表暴其清白必能得社會諒解而保持其令舉今負責者已去又聞財廳中不符之賬目今已無法證明余對貴會在地位上原不便置喙精神上實極端贊成也繼談軍隊及軍費問題今亦附帶報告鄙人謂裁兵固爲節財要旨但非局部問題假定蘇省裁兵之後僅留兩萬人能否無其他軍隊藉口防力空虚乘機侵入殊不敢必蘇省爲中國屬土國防軍開來塡防當然無法擋駕效坤雖得魯省地盤而蘇省對於奉軍餉需之擔任難因此而變更緣奉天張雨帥軍事計畫京奉津浦隴海滬寗各路綫必得融成一片劃入勢力範圍姜超六坐鎭徐州即係維持江蘇地盤蘇省無論如何爲奉軍擔任二三萬人之餉欵乃勢所必至現奉軍之在蘇者旣不能全撤蘇省原有軍隊恐誤會爲報復又不能裁本身固有軍隊亦不便犧牲軍費雖定爲五百三十七萬之標準何以能敷供給况地方對於軍隊已算是三重擔負不圖根本救濟力奚能支據鄙見最澈底之方法厥惟截留兩淮鹽稅蘇省鹽稅每年一千九百萬留國家之稅養國家之兵理不爲不順無論開來多少國家軍隊悉以此欵養之有餘仍繳還中央賬目由中央派員經管查東本省鹽稅每年九百萬悉數自留開支蘇省雖不能與廣東雲南獨立省分比例與已經統一之東三省自可援例而行至於地方防務或編省防軍或編警備隊用良好方法編配於江蘇國庫内每年開支二三百萬即以之保護地方治安盧謂截留鹽稅有困難稽核所抵制甚力如果截留彼即移滬收稅揚州商巿必一落千丈不得不考慮鄙意話雖如此但截稅係國家之欵似不應受拘束也鄙人出宣署後即赴省署謁鄭彼表示對於本省三千餘萬之虧累縱不負責但今後之補救及十四年度預算不敷之六百餘萬不能不負責無米爲炊良用危懼如果决無辦法惟有敬謝不敏鄙人謂公自道不敏試問敏於公之人安在財政糟到如此雖有敏者又豈能點石成金希望吾公今後實行其監督責任對於韓在任放棄監督或上下一氣而不監督所應負責任之含糊賬目予以監算上之種種便利彼謂已囑財廳籌備處所招待抄賬委員關於各項賬目因關擋案王財廳長在滬明日准回即可查出交抄也至鄙人臨出京時曾與諸同鄕作一度計議多云南京政治空氣混濁已極向來辦不出名譽之事此事結果良否殊難預測囑鄙人此來當有以建白鄙意諸公如此熱心又得諸名流爲之領袖或能得例外之良好成績亦意料中事也夏光翰高鐵珊等先後陳述歡迎意旨聲明本會絶無其他作用情形方家珍謂抄賬須要愼重用藍色或紅色墨水抄寫以作標識抄成之賬與財廳委員核對後會同簽字後庶眞正之物不至變化云云談話至此時已五鐘遂摇鈴散會 
[江蘇省長公署之減政]  
　　鄭省長蒞任後即宣示大批裁員實行减政昨日星期已將公署去留人員正式發表今日（十八）全署照新組織開始辦公計裁員二百三十餘人發給半月薪俸計一萬零數十元留用舊員共一百零三人新加者爲第一科長夏仁圻秘書長劉文煜諮議長劉春普及會計等四人而已原有機要處密電處財政處司法處外交處一律裁撤所有應辦公牘併歸秘書上辦理統計處禁烟處自治處一律裁撤所有應辦公牘併歸第一科辦理省道處水利處沙田處一律裁撤所有應辦公牘併歸第四科辦理原有各處主任改爲科員各處會辦稽查助理辦事員書記及副主任股長副股長全數裁撤警備隊事務所留主任及辦事員書記裁去兩會辦四稽查及十二佐理一書記暫留此所仍專辦水陸警察警備隊及省防軍事務至於公署衛隊及騎巡隊併歸省城警察廳另由奉天第二軍蔡旅部下撥兵士一連來署守衛已於昨十六日實行守衛職務矣省公署經費移交册每月支出爲二萬三千八百六十二元自經此次裁减則節省幾及半數聞鄭省長宣言留署人員薪俸仍須减折支配公署首先减政將爲全省各行政機關之表率焉 
[南京快信]  
　　班禪定二十日下午五時專車抵寗盧鄭派李文濱吳耀椿籌備歡迎由省庫撥洋一千五百元充各項費用毘盧寺行轅已佈置就緒臥室設方丈室内床係黃銅洋式者帳枕被毯椅披墊等用黃色華絲葛及團龍花椴所製滬寗站已搭就歡迎綵棚隨員四十餘人亦住寺内本城僧界擬於班氏抵寗後開會歡迎 
　　財政廳長王其康日前赴滬籌欵今晨返寗 
　　旅京蘇省兵災善後會代表章杰又函鄭省長請申誡僚屬崇儉黜奢查究各機關侵占公欵之黑幕各縣兵差報銷如有不實不盡處應嚴行審核 
　　王紹　銑日致馬湘伯董綬經電云蒸電敬悉梓鄕財政將瀕破産僑將壓焉能無此懼遵即就道執鞭相從攬轡澄清會當有日 
　　泗陽縣知事李佩恩前經轅省長撤換委高梅仙署理該縣分擁李反李兩派高被擁李派拒絶未能到任昨反李派旅寗學生二十餘人於李來省時扭赴省署告訴在泗劣跡鄭省長派員諭令聽候查明虚實再行核辦鄭省長聞常熟境内有奸商運米出口令常熟縣知事嚴行查禁 
　　省會警察保安騎巡偵緝消防衛生各隊今日（十九）在公共體育場會操王桂林到場閱看預備定日請宣撫使鄭省長同蒞校閱 
地方通信 
[松江]  
　　麵餅店限日出境松江自江浙戰事以後所有敗兵散勇流落在松散居城廂内外開設麵餅（俗呼大餅）店者頗多陽爲經商實則爲匪徒藏匿之所業經鐵路警備司令謝鴻勲氏諭令警所派員傳諭各餅店限三日一律出境倘敢逗留即行嚴懲又於十九日發出韻示一道以免養癰貽患 
　　取締私設烟館松江烟賭素盛各街巷烟館林立私運日多毫無顧忌業由各圖地保奉令先行調查烟館本圖内共有烟燈若干家日銷烟土若干兩列表呈報俾便取締 
　　戲院取定名稱松江白龍潭施公廟改建戲院等情已誌本報兹悉該戲院資本僅二千元以朱姚兩君爲經理一切執事人役亦已派定前後台均由劉福雲一人包辦開演京劇定名曰松江大舞臺業已雇匠修理一俟工竣即行開幕 
[蘇州]  
　　拐孩勒贖案三誌馬大籙巷陳公泰絲邊作之三歲子被拐勒贖唐老三因嫌疑被拘業已連誌本報兹悉由警廳將唐老三及事主陳時明訊後旋唐老三又供出陳公泰所接到之郵信謂備五百元與唐老三接洽一節此信或爲其仇人嚴海平所寫而欲藉此陷害警廳立即派探將嚴海平拘案一併解送地檢廳核辦地廳乃傳到事主陳時明開庭偵訊據唐老三供對於陳時明之子被拐一節並不知情至陳時明接到之郵信必係本人之仇家所爲因憶嚴海平曾與結有惡感故知此信必係嚴所寫嚴海平則並無確切供詞但據嚴海平方面之人傳出謂此信或係嚴所爲但僅欲使唐老三吃些苦頭並不欲使犯罪而信上之字跡似亦與嚴之筆跡相類對於陳姓失孩則亦並不知情陳時明之供詞則與在警廳所供者相同法官訊畢以嚴唐二人與本案均無證據即令還押陳時明回家聽候偵查再行核辦惟嚴海平被解法廳後即有自稱軍人者至法警辦公處要求將嚴立刻保出經法警告以案情重大尚在偵查無論何人皆不能保其人始去至陳公泰之子則仍無着落 
 
 

Page 10

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *請免附捐之指令蘇總商會前據各業認商請求由會轉請財政廳免收貨稅附捐當經商會擬勸認商預繳稅欵而請免附捐函請蘇城稅所轉財廳在案昨日稅所函復商會云奉財政廳指令敝所呈貴會擬勸認商預繳稅欵請免附捐祈轉示遵由指令内開來呈閱悉接管卷内並先准蘇州總商會函同前情查此項二成附捐關係賑需甚重應請轉勸各業認商勉力照繳以維善舉所請援照上海預繳稅欵辦法一節可母庸議仰即遵照並轉函總商會知照相應函達云云總商會當即轉知各認商查照矣 
　　袁案從犯之判决顔家巷袁子廉慘死案正犯張三盈槍斃一節已誌本報兹悉此案從犯現已由鎭守使署分别判處徒刑計徐金魁處四年十個月馬步高處四年六個月俞元眞處二年十個月 
[無錫]  
　　澄錫馬路測量省道要訊澄錫省道籌備主任推定李繼曾君組織測量隊等情已誌本報兹悉李君約同劉君天錫等於本月四日開始測量南段共測三路其一由顧橋之北經梨花莊之西北面至半塘寺向北入澄邑其二由通惠路之惠農橋堍向西北經梨花莊之東而至半塘寺其三由通勤路之北新橋堍向西北經梨花莊之東入半塘寺十六日錫段測量已完畢向江隂方面進測十八日已至該縣泗河鄕之塘頭橋約二十日左右即可到青暘鎭附近與北段測量隊接通李君又以廣勤路公民具函要求通過該路特於前日由李君赴楊翰西君處接洽於測量隊返錫後再行測量自半塘寺至廣勤路一段如是則省道南段起點共計四路以便徵求全縣各界意見後再行取决 
　　四鄕蠶汛忽生大變化無錫今歲蠶汛自收花迄今尚少變化而日内四鄕均大眠早者已開葉蠶身忽患封嘴空頭等病棄去甚多桑葉巿價因此大跌洵非育蠶界之好消息也 
　　軍用債欵委員開會無錫清償軍用債欵委員會於前日下午五時在巿公所開會到委員十五人由委員長錢孫卿主席兹將議决情形錄下（一）報告財政廳電令限期造報省稅撥支抵墊各欵業經本會將絲繭捐抵還債欵情形呈復（一）報告絲繭捐抵還軍用債欵由省署核准於四月一日起撥歸地方兹准絲繭捐局函報四月份共徵起銀一萬七千六百四十六元七角五分扣去上月份不敷洋一千四百十九元九角五分五厘又本局經費一千元已撥到期借欵利息二千五百五十元應找解銀一萬二千六百七十六元七角九分五厘報告畢各委員僉以三月份稅欵係解繳省欵四月份稅欵係截留地方性質不同所列扣去上月不敷解省之欵一千四百餘元應由本會函請該局照撥（一）主席主張將各項債欵分作銀行錢莊米業麵粉各巿鄕五項分訂借欵合同另以細數附粘合同之上衆贊成（一）報告展期各借欵分兩對月四對月六對月三期償還倘到期時徵起之欵不敷償還應籌定辦法議决由會印發納捐證至必要時將證向絲廠商預借繭捐備撥（一）報告縣署函轉米業公所函請撥償墊購軍米之欵擬於存棧客貨起運時每石徵收二分以資抵償云云惟此項辦法與本會償債辦法稍有牴觸議决米業借欵合同緩訂俟與米業商定後再定辦法（一）委員會用費議定於撥償借欵内除去千分之五作爲費用再雇用書記一員即在此費内扣除至七時散會 
　　焚斃兩命之慘劇錫邑西門外水溝頭油車後面素爲客民聚居之處前日有王二之草篷内忽然失愼延燒對面瓦屋經救火會驅龍往救始熄計焚去草篷三十餘個瓦屋兩間又焚斃申新紗廠工人許勝發一人（江陂橋人）又王二之五齡男孩亦葬身火窟迨扒出已肢體不完見者慘然 
[南通]  
　　撥還軍餉借欵縣署近因商界催償上年十二月所地　七十六旅及鎭署軍餉一萬二千元該欵業已逾期兩旬事關信用萬難再延兹經再三與卸任稅所長莫棠洽商已將此項本銀如數籌措其息銀四百八十元尚未有着十八日由盧知事函請稅所陶所長即日籌措俾使本息一併清還 
　　集議增籌警察經費通邑官紳商界於十七日下午二時就商會開會討論籌集警察經費事宜盧知事主席唐局長發主對於近城一帶刦案迭出深自引咎一面擬議增設崗位添設巡邏隊惟經費不敷甚鉅公議由商會前舉之整理捐欵董事八人並請城區董事辦事處整頓舖房紳富等捐俟增籌前議不敷之八百餘元後再議籌措增設崗位等費辦法 
[揚州]  
　　相驗據報謀斃親夫東鄕郭村孀婦談王氏老來無子以嫡侄恒佑繼承宗祧娶同莊沈萬榮之妹爲妻過門旬日於十四日早由家前赴大橋隆泰雜貨店服務詎行至半途七孔流血倒斃現其姑已以因奸謀斃本夫情詞赴縣報案趙知事據報前情恐有不實之處特於前日（十八）委俞承審前往相驗核辦矣 
　　更委違禁藥品局長上海内務部違禁藥品管理局長施鳳翔現委陳鳳苞充揚屬七縣違禁藥品分局長（按揚屬方面前委趙鈞充局長設局於舊城張洄泗巷並未開辦兹趙已調往鎭江）以資查禁嗎啡鴉片麻醉各違禁藥品陳奉委令已於十七日來揚庽新勝街廣陵旅館内聞陳之設施除揚州設局外其他各縣均設辦事處以節經費 
[徐州]  
　　西關外之架人案西關外離城四五里之小北門地方民人張兆鎧家於昨（十六日）晚十二時許突來身穿灰色軍衣之匪徒十餘人撞門入内各持手槍嚇禁聲張架去張兆鎧之二十三歲及二十歲少女二口並鄕鄰馬如良之二十一歲少女一口一同架走往小北門逃逸而去殆張來城報告警區及警備營派隊追緝而匪已遠颺矣聞馬如良離城更遠因鄕下匪亂故將女兒寄至張兆鎧家詎寄來不久竟被匪徒架去並聞以上三女均已許字於人 
[嘉興]  
　　蠶汛與葉價嘉興四鄕蠶汎大帮已屆大眠惟因天氣寒暖不匀致蠶汛欠佳現南北兩門及四鎭葉行均於隔昨開秤蠶户求售不甚踴躍加之硤石海鹽等處葉價大跌故此間葉價亦受此影響而低落最近價格每擔一元六七角且據個中人云此後尚需看賤至各鎭繭廠以蠶將上簇故多準備開巿矣 
[湖州]  
　　最近之蠶桑概况四鄕蠶事已在在眠日内即可上簇近來氣候適宜發育極爲順利若天時能無變化則必獲佳果最近葉價每擔二元七角蠶户成本尚輕預算可沾微利聞六邑繭商本屆殊爲踴躍查各路繭行之預備開秤者已有十分之七八至於開幕時期當在下月初旬 
[平湖]  
　　同興典案庭訊紀平湖縣公署於十八日午後四時審理高天民等訴同與典案原告高天民曹延齡被告姜藝齋朱辛庵均到原告由高天民代表發言辨論終結後原告請求（一）姜朱二被告供當時均未在典由沈潤之負責請補傳（二）縣知事旣未蒞塲勘察請即往驗（三）將姜朱二被告管押候傳到典東邢聚之再訊問官均准被告姜朱因病請保問官遂諭准由十家殷實商店具保遂退庭 
[寗波]  
　　有大批烟土到甬說自前日其兵艦來甬後地方人士嘖有煩言僉謂該艦來甬名爲巡詳實爲運土該艦到甬之日内載大批烟土當用小船轉駁至某埠頭上岸又運至某軍機關暫時安放行將賤價出售 
　　兵警大衝突甬屬餘姚助海廟於十七日搭台演戲城區保安隊楊隊長前往觀戲不知因何細故被警察毆辱經隊兵聞悉全隊趕到一見警察大打特打警察見勢不佳飛向警署報告該署聞訊由高巡官督帶全部警察到場冀圖報復雙方互毆警察不敵隊兵高巡官被剌受傷縣署第二任科長（陳知事因公赴滬委任科長代表）聞警大爲震怒已派員向雙方調查起事原因將嚴加懲辦 
[紹興]  
　　紹蕭繭業之近訊紹蕭各繭行本爲實業中之最大利源近年來因行多客少兜攬客貨極感困難以致行用一落千丈减至九四及九四八不等兼之本年米柴各物莫不昻貴倘然貨少結果每多蝕本現在新繭將屆登場各行亦擬次第開設紹興繭業公所聞已於夏曆四月二十四日開議價目蕭山繭業公所亦定於舊曆本月二十九日議價例定於閏月一日開秤 
來函 
[安徽旅滬各公團聯席會來函]  
　　申報主筆先生大鑒報載王揖唐覆江宇澄一函虚構事實有妨皖内外各團體名譽至重且大滬各團體特開聯席會議除公推代表依法向法院起訴外兹致王氏一函如下揖唐先生大鑒本月十七日申報載王揖唐覆江朝宗函一則披閱全文可謂曲盡巧辨之能事矣惟此次皖潮發生旅滬各公團仗義執言與足下初無好惡之存特以桑梓之事未容恝然耳足下與江函中謂近日各報所謂吾皖近歲以來風潮迭起推求風潮發生實由少數軍人黨徒造謡鼓動所成其鼓動手段則係賄買三五人虚設法團體名義遇事則利用之以妄發電報及印刷品爲利器如社會上發見之安徽青年自治會皖事改革促進會皖淮公會皖事改進會安徽旅滬自治恊會安徽駐滬勞工總會安徽旅滬實業恊進會皖民公社安慶自治會上海安徽自治恊會安徽旅滬青年恊會安徽旅滬廢督裁兵協會等皆不過一二人所爲多弄幾個名目等語此種任情誣衊淆亂是非背理違心之論調不意竟出自身爲行政長官之口殊覺令人駭歎足下所指之公團或在皖省或在京滬均有歷史與成案可稽固非足下以視爲與我惡者爲惡人而可以隨意污衊之也各公團爲保全名譽起見均當與足下爲正當之交涉兹謹在滬言滬敝公團等成立均遠在數年以前如十張裁減新舊安武軍也打消第三屆賄選也倒曹驅馬也此犖犖諸大端敝團體等已往之事實具在也當敝團等奔走正義之日正足下乞憐直系之時是時足下請託孫發緒僕僕於齊燮元前懇求代呈曹錕取消通緝背道而馳固非一日就廢督裁兵恊會而論係十一年成立主持其事者皆爲吾皖名賢耆宿又若皖事改進會皆敎育界優秀分子及國會議員所組織他如勞工會青年學會實業恊進會自治恊會或謀工商之福利或求政學之進步平時各自研究有事互相聲援滬上爲中外觀瞻所繫團體爲桑梓利害所關何得指爲一二人所爲至足下所稱近日各報所謂云云未免有强姦輿論之嫌即於上海各報未聞有指敝團體等爲一二人所爲之記載足下之私暱胡某亦無左右各報之實力幸足下勿自欺欺人耳足下自謂一生視名舉爲最重况則人謂足下洪憲功拘布福罪人足下爲名譽計何安之若素竟不自辨耶此次反直工作足下不特未嘗與聞且蠅營狗苟極勾結之能事於理於法均應與直系諸孽一律同科竟迺隂謀攘竊皖長可謂僥倖已極倘能逆取順守未始不可苟安一時往事已矣總之足下函内所稱有碍敝公團等名譽甚大實難置之不理除向法庭依法控訴外特此函達即希查照爲荷安徽旅滬各公團聯席會啓 
　　正訛昨報國内要聞欄「吳張合作運動之謡」一條第三行内「寄居天津租界之大孫派」句大字係小字之誤特此校正 
 
 

Page 11

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *敎育消息 
[專電]  
　　馬尼剌電　「籃球」菲與日昨晚（十八日）八點半起賽五十二對十五菲勝十六日（中菲網球單拍）第一組亞拉岡勝三次何家鎏勝一次前電誤本日（十九日）（一千五百米自由式游泳預賽）「甲組」第一野寄金次郎（日）第二兒玉博（日）第三松上龜太郎（日）時間二十二分九秒「乙組」第一新井信男（日）第二野田一雄（日）第三佐高（日）時間二十二分五十八秒十分之六（二百米仰式游泳預賽）「甲組」第一時任嚴（日）第二户田章（日）第三瑪萊篤（菲）時間三分十秒又十分之一「乙組」第一杉田忠治（日）第二板倉岩（日）第三葉格那萱（菲）時間三分六秒又十分之七「丙組」第一意爾台方沙（菲）第二石田恒信（日）第三北條壽雄（日）時間三分一秒十分之三（一百米自由式游泳預賽）「甲組」第一高不信男（日）第二杉野常雄（日）第三蘭洪格（菲）時間一分又十分之三秒「乙組」第一小野田一雄（日）第二田中慶雄（日）第三亞薩特（菲）時間一分六秒又十分之七「丙組」第一佐藤（日）第二屋錫亞斯（菲）第三Ｍiyohata（日）時間一分五秒又十分之八（二百米替換游泳决賽）日勝爲佐藤Ｍiyohata小野田一雄高石勝男四人時間一分五十一秒又十分之六（開遠東運動會新紀錄）（十九日發） 
要聞 
[第七屆遠東運動大會紀（四）]  
　　昨日此賽之結果 
　　田徑賽 
[一百米决賽]  
　　路透社十九日馬尼剌電百米砲决賽菲勝第一加太龍（菲）時間爲十一秒又十分之一第二尼波末西諾（菲）第三谷三（日） 
[四百米决賽]  
　　第一達郎歐（菲）五十一秒二 
　　第二格拉沙（菲） 
　　第三已列麗司（菲） 
　　第四田中（日） 
　　所得分數菲十分日一分 
[一百十米高欄决賽]  
　　第一拉巴耶（菲）十五秒九 
　　第二費魯難麗司（菲） 
　　第三阿威拉（菲） 
　　第四尼加諾魯（菲） 
　　所得分數菲十一分日零（以上馬尼剌十九日電通特派員發） 
[田徑賽分數]  
　　路透社十九日馬尼剌電目下各國田徑賽所得分數如下菲七十二又三分之一日六十九又三分之一中三分之一 
　　球類 
[中菲藍球賽（菲勝）]  
　　路透社十九日馬尼剌電中菲比賽籃球菲以四十對三十一勝中 
[中菲隊球賽（菲勝）]  
　　前半菲二一中一○ 
　　後半菲二一中二○中國負 
[中菲女隊球賽（菲勝）]  
　　大陸報大八日馬尼剌電云中國女隊球隊與菲選手塵戰多時未能獲勝 
[中日女子網球試賽（日勝）]  
　　户田（日）六對四方對二趙夫人（中）户田選手勝 
[菲日足球賽（菲勝）]  
　　大陸報十八日馬尼剌電云昨日菲與日之足球比賽爲四與零之比菲隊勝 
[日菲棒球（菲勝）]  
　　日本對菲棒球賽午後三時半在諾薩列陀公園舉行觀者雲集以四對零菲大勝 
[日菲單人網球賽（日勝）]  
　　日菲網球賽午後三時在馬尼剌網球俱樂部舉行 
　　單人網球鳥羽（日）六對二六對二六對二格維阿（非）鳥羽勝 
[日菲籃球賽（菲勝）]  
　　前半菲二六日一五 
　　後半菲三六日一○ 
　　游泳 
[二百米突接力游泳]  
　　第一日一分五十一秒六第二菲 
[一千五百米突游泳第一預選]  
　　Ａ組（一）野寄金次郎（日）二十二分九秒（二）兒玉博（日）（三）松上龜太郎（日） 
　　Ｂ組（一）新并信男（日）二十二分五十八秒六（二）野田一雄（日） 
[一百米自由式游泳預選]  
　　Ａ組（一）高石勝男（日）一分三秒一（二）杉野常雄（日）（三）燕格（菲） 
　　Ｂ組（一）小野田一雄（日）一分六秒七（二）田中慶雄（日）（三）阿沙特（菲） 
[二百米突仰式游泳預選]  
　　Ａ組（一）時任嚴（日）二分十秒一（二）户田章（日）馬來篤（菲）同分時 
　　Ｂ組（一）杉田忠治（日）三分六秒七（二）板倉巖（日）（三）伊格拉西歐（菲） 
　　Ｃ組（一）伊魯麗風掃（菲）三分一秒三（二）石田恒信（日）（三）北條壽雄（日）（以上電通特派員發） 
[日選手因裁判不公昨日退出]  
　　田徑賽展至今日舉行 
　　交涉尚未解决 
　　馬尼剌十九日電通特派員電云十八日一百米突豫選時日本以審判不公提出抗議後審判不公更甚終對於田徑賽之審判日本選手表示不滿不願再賽羣集會場中央三呼萬歲全部退出現三國委員正在恊商 
　　東京十九月電通云馬尼剌遠東運動大會審判不公日方主張由日政府提出抗議並中止比賽日松浦文部次官對於此事已電岸會長云比賽精神不在勝負祗須發揮健實運動精神即可請日隊自重善賽 
　　馬尼剌十九日電通特派員電云今日田賽時審判之不公愈形顯露如四百米突决賽日納户選手在第二失格皆目爲不公當時在棒球場之日本岸會長招高瀨總監督協議結果日本選手三呼萬歲於午後四時五十分偕職員同退歸宿所今日比賽以此中止五時五十分發表將於今夜開三國協議會再行决定 
　　路透十九日馬尼剌電日本田徑賽選手因評判員屢有不公允之行爲今日午後全體唱國歌離場且有多人墮涙者場員曾召警察入場防備其結果今尚未悉據日本選手監理員白朗氏宣稱此次起爭乃出於不受約束之選手數人一切當可調解就緒惟田徑賽已展期星期三日舉行以待爭端之解决 
[香港體育團體歡迎中日選手]  
　　十二日下午八時半香港華人體育會華南體育聯合會香港精武體育分會假座皇后街華南體育會歡迎此屆赴菲之中日代表及選手到者共百餘人先是該會將會場收拾一新並張懸萬國國旗場之中間又懸中日英三國之大旗場中座位排作丁字式上座者爲中日代表次者爲二團之選手由該會總幹事黃錦英君主席陳述黃君個人對此屆遠東運動之六大希望（一）聯絡三國感情增進國際上友誼（二）可於運動競爭中獲識技術上之良友（三）以體育况爭之精神得鼓勵三國運動之進取心（四）藉此可使三國國民得有强壯之體力（五）使三國國民稔知運動之利益得以發展三國之體育（六）希望我國每年有各區域運動會之舉行以作加入遠東運動會之準備凡以後全國運動會中産出之選手感能懷有合作競勝之决心爲國增光次有華南體育分會會長劉君中國選手總領袖沈嗣良華南體育聯合會總會長莫君華東女子隊球隊代表王仙露女士華南選手代表沈君日本選手代表岸清一君等均有演說大致主者以鼓勵此次赴菲選手及表示地主之誼爲辭賓者則以自憤感謝主者盛意爲辭惟岸清一君之演辭對此次我國選手之精神獨有發揮其大意略謂此次敝國代表與中國選手同舟赴菲鄙人因得見中國選手好學不倦之精神實令人起敬且於舟中聞人言此屆中國選手之加入遠東運動會之一切手續皆由華人自理而組織及成續又甚可觀是誠可佩三年前敝國體育事業咸請外人主持近年因有大日本體育恊會之主張欲謀自主使國内體育得以發展故無論何種運動競賽胥出國人之力今中國能步日本之後塵殊爲樂觀且一國之中無論何事能由國人自主亦可鼓起國民愛國之精神惟運動員須有一種自重精神以示高尚之人格深望中國運動員注意及之再者中日選手雖宜親善但在競勝時仍奮力爭勝俟運動後則須繼續交際上之友誼精神云云沈嗣良君之演辭略謂中日親善或能藉此遠東運動會之機會而成事實我國近年對體育之措施日至完備其進步之所以滯鈍者非運動成績之不佳實日菲二國爭先之勇猛故預料此屆運動會經過後國内各省皆能極力提倡且希望此屆運動會中我國亦得完滿之成績勿屢落人後云至十時進茶點旣即盡歡而散此次華南代表選手對全國預選會之組織頗示滿意而於全國體育協會之成立尤表贊同且願合作故此次總代表沈嗣良君過港時極受華南學界之頌讚云 
[中日選手在港被搜未成]  
　　中日選手所乘之舟於十二日抵港後有某粤婦失竊價值五千元之首飾錕洋一節已見昨日報告當時船頗主張搜查三等乘客後以某婦所携之女僕强謂必係侍者所竊因轉疑於女僕蓋婦之首飾銀錢盡藏於箱中箱鑰則納於貼身衣袋故局外人實難竊得今女僕見事發心虚故意推罪於侍者　然可疑因由　　　　派女探搜索女僕身上卒在髮髻及下身搜出鑽戒等物於是中　　乎坐三等艙者得免攫索云我舟湟於九龍（巨輪皆停九龍）至香港須過渡每人取費一角近日搜檢甚儼晚十時後由港至九龍者　論何人皆須受查云 
[菲律賓游泳隊之内容]  
　　大陸報云馬尼剌消息菲列濱游泳選手共二十三人其分配辦法如下二百碼接力泳爲屋錫亞斯氏Ｏsias亞薩特氏Ａsasd洛拉氏Ｒoa華納氏Ｗarner恩格氏Ｅnga雷伐氏Ｌeyva孟古那氏Ｍanguna丹汝克篤氏Ｔanjucto意爾台方沙氏lldefonso二百米蛙式泳爲意爾台方沙氏馬萊篤氏Ｍalaito庫伊度德氏Ｃuidotte葉格那萱氏Ｙgnacio馬南薩拉氏Ｍanansala及賴狄柴倍爾氏Ｌardizabal一百碼仰泳爲勞亞丹氏Ｌautan阿格逢氏Ａgpoon都侖的諾氏Ｔolentino丹汝克篤氏一英里自由式爲巴拉湖綻氏Ｐalahudin達莽氏Ｄamang汝瑪狄爾氏Ｊumadil阿洛安傑爾氏Ａroangel波羅山氏Ｂolosan亞柏雅氏Ａbaya四百碼自由式爲巴拉湖綻氏達莽氏亞柏雅氏阿洛安傑爾氏波羅山氏汝瑪狄爾氏意爾台方沙氏一百碼自由式爲屋錫亞斯氏亞薩特氏雷伐氏華納氏恩格氏羅亞氏孟古那氏丹汝克篤氏四十碼自由式爲屋錫沃斯氏亞薩特氏雷伐氏華納氏恩格氏羅亞氏孟古那氏及丹汝克篤氏 
[日本對華文化事業部長之任命]  
　　日本電報通信十九日東京電云日本政府任外務省事務官爲亞細亞局對華文化事業部長 
[皖省敎育會改選爭潮（吉兮）]  
　　江敎廳長之捲入漩渦控江電拍發之前後 
　　皖省敎育會本屆常年大會并改選職員業於本月六日舉行開會式迄今已十餘日矣關於改選則尚遥遥無期始而各代表因會長制與委員制之爭執繼經大多數代表通過委員制反對派又復退有後言電部請示連日以來雖然照常開會惟談到改選二字則曾場上非閙即散就表面上　之因制度問題之爭執究其内幕中之眞相完全爲少數人之操縱敎育廳長江喡即内幕中之主持人也現已揭穿固無所用其諱言緣皖省敎育界派别紛歧從前兩江系（即兩江優級師範畢業）頗占一部分勢力江喡前年任敎廳長時亦尚信任此次復任敎廳對於兩江系份子非常反對所有廳内之科長員凡係兩江系接印之日不問賢否一律改委至於各省立學校校長亦在陸續更換中省敎育會甫經召集改選即喧傳此悉敎育會七委員中兩江系份子雖不能全數占去亦必大多數屬於兩江系此等推測蓋因各縣會員以及各縣敎育局長勸學所長該系份子占十之七八爲江喡所深知迨各縣代表齊集省城果不出其所料是以開會之前一日江喡怱怱起程離皖當有多數代表備具公函請王揖唐省長挽留江喡暫緩數日再行北上其措詞略謂省敎育會常年大會日内即行開會尚有義務敎育經費等重要議案與主管官廳接洽云云次日江喡去後王揖唐始復函省敎育會謂江敎廳長頃因善後會議經手事件立待結束實屬刻不容緩等語江旣不顧而去各代表亦無可如何然擁江派份子遂亦大張旗鼓而人數雖不及兩江系之多有光周兩人爲首領搗亂則有餘前數日尚在明爭暗鬭中乃昨日（十七日）攻擊江喡之電報竟公然發出矣兹覓得原電錄下文曰「北京段執政内務總長敎育總長鈞鑒敎育廳長江喡不諳敎育隂詐性成皖省學風皆其敗壞到任未及兼旬風潮迭起敎育會選舉又嗾其私黨隂行破壞羣情激越憤慨同深懇速另簡賢能接替以維敎育而順輸情省敎育會會員潘某等九十除人同叩」云云此電醖釀已有數日各代表中尚有不肯遽行拍發者欲留轉圜餘地不料十六日開會討論義務敎育經費案乃一觸即發查義務敎育經費係經過省議會之通過列入十年度預算案民國十一年許世英長皖將十年度每縣三千元照數發給並經敎廳規定用途以五百元調查學齡兒童以二千五百元爲辦理各縣國民師範十一年度預算案亦經列入各縣旣有此的欵咸將國民師範學校籌備成立學齡兒童亦着手調查旋經江喡於前任内通令各縣已撥給者專欵存儲未撥給者則停止發給省議會通過之法案竟以一紙之廳令完全打銷還有一種困難已撥之欵雖未全數用罄所剩皆囑無幾於是各縣知事大都無法追出作爲懸案現在各縣知事交代册中尚有此一筆懸疑追本窮源莫不憤慨異常對於本案當日推定汪朗溪江愛吾向道成章玄庵等四人起草呈交邀求恢復並請將以前之每年三千元一律補發討論此案時各縣會員代表除少數擁江派外莫不頓足大駡江暐破壞義務敎育於是不約而同遂有九十餘人當場簽名拍發上述之電報聞江暐現尚在京未識作何感想也觀此則省敎育會本屆改選恐將演成省農會總商會之局勢亦未可知後事如何容探再誌（五月十八日） 
[蔡元培等將出席世界敎育會議]  
　　中華敎育改進社因本年世界敎育會議將於七月二十日在英國蘇格蘭舉行該社經董事會議决特派蔡元培凌冰郭秉文代表屆時赴會出席該社主任幹事陶知行以蔡元培遠在歐洲當即致函蔡先生訽問現已得蔡先生復函略謂個人年來在外國對於社中事務不能有所盡力故此次舉其出席世界敎育會議極願屆時前往蔡君並舉在英學生黃建中陳寶鍔爲代表並聞蔡君之夫人周峻亦爲代表參與會議改進社帶赴萬國敎育會議英文印刷品計有程其保所編之「中國敎育概况」一種晏陽初所編之「平民敎育運動概况」一種並請程其保等預備帶赴世界敎育會議議案屆時帶赴萬國敎育會議云 
[廣東推廣平民敎育之進行（星星）]  
　　青年部通告各縣積極籌備 
　　廣州特約通訉廣州巿第二期平民敎育業已舉辦詳誌五月四日本報現主辦平敎之青年部（隸屬於中央執行委員會）議决推廣令各縣籌備以爲失學青年福今日（十五日）該部特通告各縣兹探誌其原文於次「爲通告事普及敎育爲國家要政吾黨政綱已鄭重標明本黨根據黨綱規定爲救濟一般青年失學起見已組織平民敎育委員會先在廣州開平民學校三十餘所挨次推行各縣查貴縣失學青年爲數不少倘不亟謀敎育普及於民治楷模不無欠缺爲此通告希即積楫籌備務希於最短期内促其實現民衆幸福國家前途實利賴焉兹寄平民敎育運動步驟一册推廣計劃一紙統希查收倣照辦理爲荷」（五月十五日） 
[蘇敎廳改委九中代理校長]  
　　江蘇省立第九中學校自發生第二次騙長風潮後校長張開軒已呈准辭職經省廳令派該校敎員杜維屏代理校長責成恢復原狀早日上課杜君當以種種困難萬難勝任迭向敎育廳瀝情辭職故該校秩序仍未復原敎職員學生迄未上課兹聞蔣廳長以杜君旣不肯就職本學期又將了非急圖維持上課犧牲更大查前派調查該校風潮情形之理科指導員吳家興熟悉校内情狀恢復秩序早日上課較易爲力刻改委吳君代理該校校長令飭馳往接辦吳君現正在淮安視察已電令就近先行任代理校長職矣 
[蘇敎廳慰留省立第一農業校長]  
　　江蘇省立第一農業學校校長孫恩廳近以體弱日甚一日校長職務力不能勝具函敎育廳懇准辭職並乞迅委賢能到校接替以利校務進行刻奉蔣廳長復函慰留云查執事主持校務有年規劃進行深資倚畀現值時艱費絀仍希勉力維持 
[中華職業社本屆年會之提議案（上）]  
　　中華職業敎育社第八屆年會將於本月二十七日在南京舉行該社及各處提議案彚錄於后 
　　（一）第九年度進行計畫草案（職業敎育社辦事部提出）查本社第八年度進行計畫規定十項日繼續爲各省區計畫職業敎育曰繼續爲各省區代辦職業敎育曰從退欵項下提倡大規模之職業敎育曰編訂職業課程標凖曰實施職業指導曰提倡女子職業敎育曰繼續調查職業敎育統計曰推廣出版事業曰籌備職業敎育出品展覽會曰附屬各機關之計畫顧以牽於時局類未實行現入第九年度不敢侈言大計僅就可能範圍内條列擬辦之事項如左（一）促進職業指導去今兩年迭在上海南京濟南武昌等處舉辦一星期職業指導運動提倡繼續指導方法事後復就經過所得資料輯爲職業指導實騐一書似頗行引起各地注意現在進一步調查經過指導後之效果以便統計研究一面繼續與近地中學校約定舉辦一星期職業指導運動並商榷繼續指導方法其自動的舉辦者如需本社恊助仍行派員會商辦理又江蘇省敎育會提倡初級中學職業指導曾邀本社合組研究部本年當盡力進行以資策進（二）推廣女子職業敎育南京女子職業傳習所辦理織襪織毛巾頗爲發達南京婦女志願學習此項工藝者甚多已在新橋地方添設分工廠尚擬於城東城南繼續設立分廠以應需要鎮江許唐儒箴夫人捐地二十七畝托爲規辦女子職業學校現在此地已經實行移交其女子職業學校當即規畫設施期於短時期内實現又前年本社舉行女界徵求以收入捐費儲備專辦女子職業敎育本年擬續辦一次以厚經濟上之助力（三）提倡小工藝本社考查我國社會經濟現况似小工藝成本輕而手續簡單比較大規模之工業尤易舉辦而於平民生計更多裨補擬就附設中華職業學校内添辦縫衣皮鞋等工藝業已略有計畫又去今兩年經過兵事地方瘡痍滿目欲求恢復生機似尤有提倡小工藝之必要本社已在本屆年會及江蘇善後會議提出議案一面當盡力贊助或代爲規畫或代爲辦理俾易普及（四）辦理職業敎育講演本社於前年就東南大學暑期學校辦理職業敎育組去年與江蘇省敎育會江蘇省立第一中學合組南京暑期學校仍加入職業敎育組分請專家主講職業敎育上各問題學員頗盛本年擬再與江蘇省敎育會就附設中華職業學校合組暑期學校列入職業敎育一組以應帶要至於一年度計畫中所列爲各省區計畫或代辦職業敎育等項原係連續性質仍當隨時相機進行聊盡職責也是否有當祗候第八屆年會公决 
　　（二）災後各地設施職業補習敎育案（中華職業敎育社提出）去年東南戰禍我蘇受災之縣幾占全省之半災後遺黎生活上殊感痛苦各地熱心人士設立兵災善後會從事振撫然災區旣廣普及爲難與其濟以衣食銀錢孰若授以一技一能俾其恃以生活之爲愈近如瀏灌等處所設之災民工廠收容男女災民敎以技能課以常識俾人人有自立之能力應付之知識不特直接减少人民之痛苦間接裨補地方之元氣且以後即遇天災人禍亦不致束手待斃待人振卹矣本社調查實地情形憫刧後之蕭條災民之流離用敢提出此案似應由地方敎育費實業費項下特籌欵項設立簡易工廠容納失業平民入廠工作授以藝能灌以常識俾顚連無告之災黎得有生活之資較之徒事振濟者爲效實鉅工藝性質當以手工爲原則可與技師訂約合作規模無取宏大資本力求微薄就地方之原料察社會之需要因地制宜斟酌得當或竟利用隙地附設學校與平民學校相輔而行則一切設備藉以减省而敎課方面更多助力此種辦法似爲目前善後切要之圖謹草擬辦法如下是否可行敬候公决「附災區工藝傳習所辦法」（一）就災區重要地點設所傳習使能造成易於推銷之日用品爲主兼施平民敎育（二）工藝之種類如製衣製鞋製巾製襪織布等視地方情形定之（三）傳習之期間視工藝種類定之但至多不宜過六個月（四）傳習所之規模以因陋就簡爲主最好借用公家房屋必不得已得借民房應用 
　　（三）女子訓育標準（中華職業敎育社提出）上屆本社年會有女子職業敎育組擬定女子家事訓練標準案議决交本社研究因提出意見謹候公决女子訓育除人格的訓練宜平時隨機指導外本社前擬職業訓練各科公共標準亦當然適用兹再擬切於女子訓練的標凖若干條如下（甲）關於德性的（一）了解人生的眞意（二）了解對於社會家庭的責任（三）養成理性的服從之美德（四）養成信實淳樸之美德（五）養成慈愛之美德（六）養成天然之美感（七）養成從容之態度（乙）關於言行的（一）養成互助合作的精神（二）養成精細的頭腦與敏捷及判决的能力（三）養成合理而有秩序的語言（四）養成信仰科學的精神（五）要使明白社會情形（六）要使明白經濟原理（七）要使有良好的習慣（八）要使有正確的動作（丙）關於日常生活的（一）不浪費（二）不妄言（三）不畏葸（四）不怠惰（五）不作無益害有益（六）不以小利害大德（七）注重藝衛（八）利用科學（九）常樂觀（十）常和愛 
[參觀職業敎育紀（二）（恩潤）]  
　　兵禍後之二農可作模範之女職校 
　　職業敎育參觀團十餘人於今日（十九日）上午乘早車　蘇先往省立第二幾業學校參觀孩校在蘇州下津橋校舍占地三十五畝農場七十一畝桑園五十四畝共計一百六十餘畝本科分農科及蠶料各科有高級一班中級兩班預科及藝徒各一班學生統計一百五十人參觀團到後由校長王企華君引導參觀目擎該校遭兵禍後之蕭條狀况該校被軍人三千占據三閱月葡萄　全被燒毁農産全毁蠶具被毁十分之四蒂鷄百餘盡被食完花卉泰半塌壞園籬全毁椅桌十九不全蓋皆被盡取以代柴也電燈三百餘盞多被割賣窗上玻璃則取以易紙烟浴室之火爐以斤數出賣每斤賣三枚鋼元房屋亦拆毁少少楊樹皮多被馬食盡桑樹死者甚多蠶科各物多於事前移置他處略得保存農場則無法保護任邱八所爲而已邱八嫌由大門出入有不便之時則校之周圍隨處任意毁墻闢門故圍墻之被毁者亦不少眞可謂自由矣王校長誠誠懇懇以十餘年辛苦經營之成績遭此浩刧良可概也該校經費每月本定四千二百元乃自上年七八九十及今年二三四五八個月僅領到八百元校長之苦心撑持可以想見復遭此次兵禍損失竟達萬金以上現雖由敎廳代爲設法湊借二千元仍不敷甚鉅然已在籌謀開學矣記者參觀時見各課堂固已椅桌一空即牆上亦塗滿似通非通之字句皆邱八之大作也中有一位邱八居然揮毫做詩可博一粲詩云投筆從戎事覺非而今悵悵亦思歸不如早入衝鋒隊一决雌雄及有輝此外有作愛國之言者則其思想程度似較二十年前之綠營不可同日語是亦憤懣中之可爲解嘲者也黃任之君因事將於今晚（十九日）夜車趕回上海二十二日再赴鎭江加入參觀 
　　十九日下午參觀江蘇私立女子職業中學校成績斐然管理優良實一可爲模範之女子職業舉校也該校在蘇州舊藩署建築清爽地位廣大有高中年三年級一班舊制中學四年級一班初中一年級及二年級兩班專修科一年級及三年級兩班上年起加設傳習所收清貧婦女半工半讀現有學生二百十九人吳縣八十四人爲最多數專科有商科及美術科其中以美術科爲最有特色所請敎師皆名畫家如樊少雲顧墨怡陳子青余彤甫陳韶虞諸君皆極精於畫者餘如剌繡敎員沈粹珍女士技藝絶精爲剌繡名家余沈壽之姪女該校美術之獨臻妙境良有以也該校美術科之中西畫及剌繡皆爲必修科據該校事務主任金俠聞君言學中畫者兼學西畫可加速中畫之進步學繡者亦可因學畫而益增進其成績蓋對於配色有密切之關係云該校之維持以潘子義潘子起兩毘仲之力居多其熱心殊可欽敬傳習所之學生免學費最初每半年且可較得二十元之薪金以所剌繡之材料均由商店交來辦法極好也 
[雜訊]  
　　廣東 
[省立工專學生赴港旅行]  
　　廣東省立工業專門學校校長蕭冠英協同各敎職員帶領學生赴港旅行兹查該校旅行之目的在參觀各大工廠及各學校藉以收實地研究之益蕭校長乃於本月十一日下午二時恊同該校敎職員十九人率領學生百餘人由該校出發赴西堤港輪碼頭搭龍山輪船前往查該旅行參觀團之組織分爲三隊第一隊爲機械科學生由該科敎員何壽田朱恩明羅贊元等領帶指導參觀第二隊爲化學科學生由該科主任鄧國楨敎員王仁宇何次權羅翔掄等帶領指導參觀第三隊爲機織科學生由該科主任伍頌湯敎員李文等帶領指導參觀其參觀之學校爲香港大學工廠爲電燈廠廣生行製造廠煤氣廠南洋兄弟烟早公司製造廠太古船廠青州士敏土廠中國皮革廠明新玻璃製造廠製纜廠馬玉山糖菓廠金興織造廠廣新織造廠維新織造廠利民興織造廠先施公司各製造廠等參觀時間以三日爲期大約本月十五早可以返校聞該旅行參觀團此次赴港參觀並獲龍山輪船買辦孫兆平君及監督蔡浩生君之優待一律不收船費亦可謂熱心贊助敎育者也 
厦門 
[集美學校籌辦農林研究所]  
　　閩南地廣千里宜於造林耕種比年以來兵燹時聞無人注意及此即有農林畢業之學生而環境不良力行無術浸假入於異途而學非所用集美校主陳嘉庚兄弟有見及此久有興辦農林學校之議尚未着手進行最近復致函該校葉采眞校長以籌辦農林爲言葉君以農林一科首重試騐之場所及有專門學識之人員現擬商校主在該校附近天馬山之麓收買或租賃曠地數百畝爲農事試騐場之用并請德國農林大學畢業生葉道淵爲農林研究所所長籌辦一切想本秋間當可成立 
秦縣 
[敎廳另委指導員澈查初小校長]  
　　江蘇省立第二師範學校敎授張鑄江蘇省敎育會會員程行之等前以泰縣蔣垜初小校長好高務遠朦准增設高級部呈控敎廳經敎廳令委省視學章慰高赴泰澈查兹悉章省視學以各縣視察未竣加以中華職業敎育社年會第七屆演說競進會均有章君職務無暇赴泰已向敎廳具情呈明現敎廳已另委國語指導員劉儒確查具復云 
江都 
[請撥縣師補助費之廳令]  
　　省欵補助縣師初中經費二千元一案業經省令核撥嗣敎育局根據成案以省欵補助縣師初中各二千元呈請敎廳除已撥初中二千元外再撥縣師二千元兹於十七日奉到廳令以省欵補助各縣初級中等學校係二千元第七次省敎育行政會議議决每縣補助四千元之說并未經省議會議决公布無從根據撥發仰即知照云云 
[蠶業專門請撥參觀費]  
　　江蘇蠶業專門學校校長龐振乾於十七日致函江都縣署以學生王景祺行將畢業例於畢業之先出外參觀今擬令赴浙滬蘇錫等處參觀請於實業經費項下酌予支給藉壯行色云 
本埠 
[敎育局請實業學校速推出席代表]  
　　上海縣敎育局昨致本縣縣立乙種實業學校通函云敬啟者兹奉江蘇敎育廳函開本廳呈奉省長令准訂於五月二十五二十六兩日在南京貢院召集全省乙種實業學校校長會議討論改進方法迭經令函行知想已照達希再函催此項校長準時到會若貴縣尚未設有此項學校即由貴局長自行出席成派代表出席務望即日將凖備出席人員姓名先行報告本廳藉便希置會場預編坐號會期已迫勿再延緩即祈查照爲等因奉此除分致外合即函達貴校長自行出席抑或推派代表務盼尅日函報出席人員姓名以便轉陳專此云云 
[上海圖書館協會委員會紀]  
　　上海圖書館協會昨日下午四時在總商會圖書館開第十一次委員會到會者周秉衡王寅清宋景祁潘聖一杜定友王栒如孫心磐鄧演存黃警頑程葆成陳伯達顧炳麟等十餘人由杜定友主席首由杜君報告開會程序畢即討論下列各項（一）鄧演存請求將本會介紹閱覽證二百張由廣肇公學推銷每張繳大洋一角（二）函請各會員推銷「介紹閱覽證」并催繳已銷介紹證費（三）公推王寅清爲本會代表出席北京中華圖書館協會成立儀式以上各項經衆一致通過（四）討論各圖書館分配庚欵方法六時散會 
[理科研究會續辦工藝傳習會]  
　　江蘇省理科研究會鑒於人民生計提倡日用工藝之必要前年曾舉辦小工藝傳習會已經七次所傳習之工藝製造品均爲日用所必需一面研究學理一面供聽講員當場實習尤屬難得聽講員入會研究實習後或自已製造應用或設廠營業得該會之指導獲益匪淺兹聞該會定於本月二十四日續辦第八屆工藝傳習會已聘請化學工程師陸詠秋及醫師姜振動擔任講師（日期）本月二十四號（星期日）下午一時至五時（種類）（一）搽面粉（二）爽身粉（三）牙膏（四）生髮水（五）脫臭粉（六）生髮膏（七）青黑色黑水（八）十滴水（九）藥水肥皂（繳費）入會各員每人僅繳實騐費銀二元（地點）本埠小西門外陸家浜職工敎育館該會實騐室内（報各）凡志願入會研究實習上開各項工藝品者不論男女自即日起前往上開地點繳費報名領證星期六下午五時止停止報名該會定額三十名有志化學工藝研究實習者須從速前往報名云 
[青年會衛生運動大會預誌]  
　　四川路青年會因時屆夏令正是病魔伸張勢力時期爲引起社會注意共同協力預防起見特定於本月二十一日（星期四）至二十三日（星期六）舉行空前衛生運動大會先期廣佈傳單數萬張用極警醒之文字述明該項運動之本旨在會場内外陳列各種衛生圖畫模型及紙燈以供展覽童子部則有本埠各大商店陳列各種衛生商品發售各項衛生書籍更舉行種痘注射傷寒藥針檢騐成人及嬰孩體格二十一至二十三日晚八時特請張廷榮高鏡郎牛惠生三君分期公開演講於每次演講後加演衛生影戲印有入座劵無論何人均可向該會事務所索取屆時入塲不取劵資云 
[聖約翰大學初學運動會]  
　　加入者五十二人得分者三十人 
　　個人第一王欣毅得十八分 
　　聖約翰大學自得八十學田徑賽錦標後加意練習兹於十八十九兩日舉行初學運動會（ＮoviceTrackMeet）除在該校田徑賽隊者一概不得加入外餘均隨意加入四項故學生皆踴躍從事結果第一王欣毅得十八分第二奚警勇得十六分第三龔紹華得十五分半由田徑賽敎練德千休兹及新隊長史久榮君分别給予奬章兹將各項結果列下百米第一張悅聯第二奚警勇第三胡春澤第四周孟庵第五徐景賢時間十二秒五分之四二百米第一張悅聯第二奚敬勇第三何希博第四林衛光第五張開勲時間二十六秒四百米第一許昌俊第二奚敬勇第三林衛光第四談文蔚第五何希博時間六十二妙八百米第一王欣毅第二傳雪痕第三高麓第四何元海第五錢煇度時間二分三十八秒又五分之三一千五百米第一王欣毅第二胡龍驤第三戴庶全第四高麓第五黃偉民時間五分四十九秒三千米第一王欣毅第二胡龍驤第三何元海第四黃偉民第五趙麟時間十二分二十二秒高欄第一龔紹華第二徐瑛清時間二十秒又五分之三低欄第一龔紹華第二胡春澤第三潘世柱第四洪動第五徐瑛清時間三十三秒五分之四跳高第一陳邦彦第二奚敬勇第三沈毓騏第四夏乃浩第五黃偉民高度五呎跳遠第一徐瑛清第二周孟庵第三王欣毅第四宋灼靈第五　紹華遠度五米十九擲鐵球第一何元海第二趙麟第三宋灼靈第四寗紹華第五張悅聯遠度九米八十擲鐵餅第一俞履基第二張悅聯第三趙麟遠度十八米五八擲槍第一徐瑛清第二何元海第三沈毓騏第四高麓違度二十三米七四撑跳第一龔紹華邱勵高度八呎五吋 
[皖二農學生參觀團由杭回滬]  
　　安徽省立第二農校畢業學生參觀團計二十七人由該校敎員顧貽謀君率領赴江浙各地考察實業狀况日前已過滬赴杭勾留四日現已考察竣事於昨晚八時返滬寓四馬路振華旅館聞今日擬開始參觀各實業機關以資借鏡云 
 
 

Page 12

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *常識 
衛生 
[平民學校施行滅蠅之結果] [  雲卿] 　　 
　　余自執敎鞭於平民學校以來學生往往以疾病之故不得繼續上課故同志數人謁力提倡衛生一科每日課餘以衛生敎學生繪爲彩圖使其注目月積銅元購辦彩圖掛懸牆壁自此以後學生漸知衛生疾病漸少並購蠅拍數十令其課餘工後拍滅蠅蚊將死蠅送入學校加以消毒焚後抛之田野月餘記之每人可得死蠅百餘頭合級記之則月餘可得五千餘頭因此之故學校蚊蠅因之滅跡於畢業之時則分給奬品滿五十者給洋簿一册或抄本一册滿百頭者則增童話一册滿三百頭者則增童話二册及律一枝滿五百者則增鉛筆一打自此以後拍蠅學生日多而苦蠅無可尋吾願海内同胞亦仿吾法而實行之但應注意之點列之如左（一）拍蠅必用蠅拍勿用他種物件以防傳染（一）拍蠅之後死蠅勿用手取須用竹筷取之（但此筷不可他用） 
　　（一）拍蠅完畢蠅拍必須消毒免原生物附着而傳染疾病 
　　（一）拍蠅之後手必洗滌然後飲食 
　　（一）拍取死蠅必須火酒消毒然後埋諸田野勿作動物食料（乙種酬） 
經濟 
[鄕戚一夕談] [  趙石屏]  
　　上旬予因事赴鄕戚家將歸天忽大雨戚乃止予宿及晚相與共話以閒談而及家務戚忽笑謂予日世竟有收入較豐者而借債於收入較少之家殊爲可笑言至此忽又正容曰是實由於現在之世風不善耳予因叩其詳戚乃曰有某友者予（戚自謂）之世交也居城中在某公司任職月有辛金二十元而昨日至予家借欵云因同事某家有慶并往某處所有存金數十元已做新衣用之矣刻尚需家用二十元望一挪移予恰有上年餘下大銀元二十餘元乃遂如數應之繼思予家田不過十畝一年之出數不及二百元彼則年有二百四十元然尚向予借欵此何故耶無他支出不同耳他可勿論單就衣服而言彼全家三口每一次製衣之費動輙數十元予一家五口年不過十數元耳同一保護體温而費省若此斯非彼之過乃目前世風之劣也言已不勝欷歔 
　　詰朝予歸途中細思昨夜鄕戚所言之事雖爲世風不良羣趨奢費實則由於不知經濟之道耳旣云同一保護體温而一則一次數十元一則一年十數元此即一不經濟一經濟也鄕戚之言由於得經濟之道而不識經濟之名故徒詈世風不善耳嗚呼今時之衣著誠不經濟甚矣非夏葛而冬裘似若不足立身於社會彼如是此亦如是要皆不審其是否合於經濟而一味盲從羣相附和言之殊可哀也是以竟發生全世界所無之怪事怪事者何以衣服闊綽之大老而家無隔宿之糧曷由致此要亦由於受時風之毒而不知經濟之道者也 
　　閱者諸君予甚願發起一布衣會以蘇經濟之困難而敦儉樸之風也同志者請起而提倡之（乙種酬） 
道德 
[學生與心術行止之關係張天文] [  ]  
學生之於學業爲將來謀事業之預備固當視爲重要之務然其學業誠過人矣而於心術有不正行止有欠端若不及早改之則將來厠身社會出而問世將難免衆人之物議矣此非所以策事業之道也 
　　學生之於心術當先納於正大正則無害人之念大則無狹小之意而尤當進之於和厚誠實和則不乘戾不乖戾則可免殘忍厚則不刻薄不刻薄則可免怨恨亡誠實則不虚僞不虚僞則易爲人信用矣 
雖然學生心術之邪正存於心而不得見然其行此則可徵諸事實故學生之於行止尤宜注意也 
　　然而世界之大物類之蕃雖有優良之學業常有不能盡知盡能之憾而况吾輩學生所學未成耶學未成而不先謹愼一已之行止或放蕩或輕率無識者固疑之爲名士爲能人爲異材在有識者目之則早鄙爲無足齒數者矣故在學生時代須與人以可親勿示人以可畏須使人視爲易交母使人視爲難近也且夫行止之尤宜注意者在于避嫌疑若因一時之迷誤稍一不愼則人將議論其後矣噫世有因小小之瑕疵而成終身之恥玷者可不愼哉古人有云「君子防未然不處嫌疑間瓜田不納履李下不正冠」願我輩學生謹識之也（乙種酬） 
法制 
[掃除烟毒之提議] [  清華]  
　　鴉片之毒盡人皆知喪身辱國貽害無窮故二十年前經友邦之認可爲永遠之厲禁乃近忽有不肖之徒竟在上海華界明目張膽公然販賣不特損失國際信用又將戕害國家命脈幸民意所在羣情憤激誓起撲滅值此流毒發端之際欲弭其患禁銷禁吸亟宜相輔並行應由地方各公團會同自治機關先行徵集各種戒烟驗方印刷多張分布各縣巿鄕或貼於交通寺方及茶寮酒肆等處愈多愈佳聽人民自由配戒一方面組織露天演講以勸同胞早脫黑籍並再設立戒烟所一方面要求官廳雷厲風行兜拿販土機關當衆焚燒以杜來源誠如是禍害可除仍望扶持正義之各法團公推代表調查賣土地點隨時報告庶使宵小歛跡奸徒不得思逞是否有當幸邦人採納焉（乙種酬） 
科學 
[石墨（Ｇrahpite）是一種滑料] [  火氷彰] 　　 
　　余見化學中謂石墨是一種滑料（即鉛筆中之黑鉛）若塗之於鐵面能使其光滑且能保護其不易氱化生銹余初不之信繼而將大門上半銹洋鎖拆下凡内部機件無論已銹未銹皆塗之以石墨開關遂異常靈便不若曩昔之遲滯即與新者無稍異爰錄之以供閱者之參考（乙種酬） 
敎育 
[敎廳長迥避本籍之商榷] [  曹芝清]  
　　兼敎長章行嚴氏改革敎育計畫有各省敎育廳長須迥避本籍之擬議現雖未在實行時代然各方反動者已甚多章氏本意以爲敎長一席如本省人任之則戚串故舊均在其範圍之内以情面關係凡有要求位置者則安揷之有非分之建議與要求者則一一應許之耗財雖多而行政仍無良好發展故當以外省人任之庶幾免此流弊誠片面之理由也反對者曰以本省人任敎廳長則本省一切風俗情形在在洞悉對於敎育設施上亦易於措手若迥避本籍來自外省則本省敎育界是否與之合作本省當局能否不生問題實一絶大疑慮總此二說各有利弊存於其間以科學方法解利弊問題凡利多而弊少則利多者得成立今以本省人任敎廳長其流弊在於一般戚串故舊爲情面關係縳束其行政然其利實有數倍於是者如是則敎廳長之任本省人其流弊雖在所不免但敎育界人士可站於監察地位苟其任用私人當調查任用者才識若何對於所任之事能否勝任如確係敎育事業富有經驗者雖私人亦無傷不學無術者當在排斥之列凡學校辦理之不善以情面而不加深究鄕親之關係無故要求增加經費即遂其願敎育界人士可以公民的資格訴之政府一切由政府處分之務使其用人行政十分有利於地方誠能如是則本省人之長敎廳也遠勝於外省人所謂作弊要在公民具自治之精神實行嚴格的監察也可愚昧之意如是尚質之海内高明以爲然否（乙種酬） 
雜錄 
[商店學徒自修之簡易良法] [  華文煜] 　　 
　　普通商店學徒其程度大都小學卒業或并未達此程度以此區區學識何足供社會之需要若不刻意自修以圖補救則前途事業礙難發展然日間格於業務惟清晨晚間有片刻餘晷若能奮力從事持之以恒其效亦甚大兹書易行方法數則供有志青年之採擇焉 
　　（一）閱報閱報之益盡人皆知舉凡新聞消息政治學術以及各界情形無不備載且其文字淺顯切於實用讀之旣得常識復可使文字增進但所閱之報須選擇不造謡言不染黨派色彩者方可不爲所迷惑 
　　（二）閱正當小說雜誌此等文字讀之易生興趣而於立身處世良有裨益且學識之進亦在不知不覺之中縱觀世人以此道而進境者不可計數誠自修之正軌也 
　　（三）記日記一日之見聞感想以及所作之事均可彚記日記母少間斷積而久之則舉筆自能爽利并補記憶力之不足 
　　（四）習字習字當於晨間不在多而在有恒人生社會交際頻繁而書法之爲用亦甚廣故當勤事練習以自高其生活之工具也（乙種酬） 
 
 

Page 13

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *本埠新聞 
[納稅外人特别會議之議案]  
　　内容大致如前惟碼頭捐限度增爲關稅二十分 
　　之一交易所下增拍賣場 
　　工部局前應納稅西人之請定於六月二日下午五時重行召集納稅人特别會議所議各案已於昨日發表内容大致仍上屆之舊惟第三案之增收碼頭捐限度上屆議案爲「關稅百分之三」此次則又增爲「關稅二十分之一」第五案之「交易所」下增添「拍賣場」一項第七案中比上屆增「便宜」二字第八案内上屆爲「由工部局與地主平均支給」此次則改爲「由任何一方或雙方支給其方法及雙方比例由地産委員便宜定奪」等語兹爲便利閱者查考起見將各議案併誌於下第一第二兩案爲推舉主席書記等例行會務第三案爲洋涇浜北首地皮章程之第九條關於增收碼頭捐一節應修正爲「並准前述之會或會衆過半數之同意議决抽定貨捐凡租界内之人將貨物經過海關或在碼頭上起卸或下船或轉運均可抽捐捐數多少照該貨應完關稅之額不得逾二十分之一」第四案爲應請通過及批准下述附律列作第三十五欵甲「印刷物丨諸色人等凡印刷（照本附律意義應包括一切機械的複製而言）或發行或主使印刷或主使發行任何新聞紙小册子通告傳單摺疊小頁招貼或其他紙類之載不公衆消息或事情或關於此類之批評或議論者在印刷或發行之前如前外人而未向該管領事署如爲其他諸色人等而未向工部局先將其姓名日常居處及營業地點註册或使之註册者又或故意妄報遺漏或故意使之妄報遺漏致註册各端令人迷惑者又諸色人等印刷意在發行或散播之紙張如該項紙張僅印一面而未在正面或如不止一頁而未在封面或末頁或登載社論之一頁用明晰易覩之字載明其姓名日常居處及營業地點者又諸色人等發行或散播或相助發行或相助散播此項紙張而其上面未照上述方法載明印刷人之姓名日常居處及營業地點者應科以不逾三百元之罰金或不逾三個月之監禁或按照該人管轄之法律上所規定處以其他科罰」第五案爲應請修正附律第三十四欵在原文「押舖」之後加入「證劵或物品交易所拍賣場」第六案爲應請通過及批准下列附律作爲第三十八欵而將原有之第三十八·三十九·四十·四十一及四十二等欵依次遞後一欵「（一）諸色人等（甲）自本附律施行之日起四年内不得在工廠中或工業上雇用十歲以下之男女童（乙）自前述四年期滿後不得在工廠中或工業上雇用十二歲以下之男女童（丙）在工廠中或工業上雇用十四歲以下之男女童不得令其每二十四小時内工作逾十二小時此十二小時應連至少一小時之必須休息時間在内（丁）在工廠中或工業上不得雇用十四歲以下之男女童除非每十四日中至少給予連續二十四小時之休息（戊）在工廠中或工業上不得雇用十四歲以下之男女童令工作於危險而不設防備之機器或危險場所或令從事於易致嚴重傷害其身體或衛生之工作（已）在工廠在工業上不得雇用十四歲以下之童子使冒犯危險的情形而不先取種種必要及合理之方法以保障其安全（二）本附律意義（甲）工廠二字乃指一切場所其中爲貿易或爲貿利或偶然製造任何物件或任何物件之一部份或改變修理裝飾或完成一物件或設法使一物件合於出售以致使用手工而言惟此種場所至少須有十人被雇在内工作（乙）工業二字包括（子）鑛山石鑛及其他從地中挖取鑛物之工作（丑）各種工場從事於物件之製造改變清潔修理裝飾完成或設法使合於出售以及破壞或摧毁或物料之改形者連造船及電氣或其他動力之發生傳導或變壓在内（寅）製造重造維持修理改變或毁壞任何房屋鐵道電車港口船塢碼頭運河内地水道道路隧道橋樑溝渠地下水管隂溝水井裝置電報或電話電氣工程自來火工程或其他建築以及此各項工程之預備手續或立基等事（卯）藉道路鐵路或内地水道轉輸客貨連同大小碼頭棧房之上落貨物煤炭及他種建築材料之裝車卸車惟農工不在内（丙）當違犯本附律而在該管法庭起訴之時倘控案涉及童子而該童被控該日在某年歲之下者則在未經反證明白前該童是日應即作爲在某年歲之下（三）廠主及經營工業之人凡在合理之時間應允許工部局正式授權之代表查視該工廠或工業上之工作以定奪其是否遵照附律辦理（四）凡違犯或侵害此附律者應處以不逾一百元或不逾一個月之監禁或二者並科」第七案爲應請授權工部局照一九二四年七月九日童工委員會報告之第三章内所列建議便宜進行第八案爲洋涇浜北首地皮章程第六欵甲之末段内「由公家支給」一語應改爲「由任何一方或雙方支給其方法及雙方比例由地産委員便宜定奪」 
　　工部局並宣布對童工附律之政策如下今請大衆注意童工議案之措詞與上屆納稅人會議所提出者相同惟於第七案中增加「便宜」二字俾工部局可少遇此項附律實行時所將發生之困難自本年四月問流會後工部局益復注意此副律之種種狀態而尤特殊注重必取何步驟始可免除對於工廠所已僱用諸童工之困難衆於此節曾向工部局提出種種建議今當切實聲明者撥公欵周卹失業之人工部局之意此種辦法殊欠正當工部局所贊成之議爲所議之計畫如一旦成爲法律工部局受權實施當使有主要關係者之擔負以輕爲貴其他建議爲工部局所贊成者當力戒干涉已在工廠工作之孩童一面辦理註册攝影等事俾副律實行後工廠不再添僱童工照此辦法則租界内各工廠之童工於若干時期内可適當限定人數其結果不難使工廠全無童工也 
[各團體反對華界公賣烟土之昨訊]  
　　組織大規模拒毒團體注意大同行派人運動 
　　華界公賣烟土時逾二旬公賣之範圍已由南北巿而推及十八巿鄕各法團以政府特派員將蒞滬紛紛主張由各團體組織監視團冀其秉公澈辦昨日消息各界擬組織規模較大之拒毒團體共同進行又因報載土行地點牌號證據確實將派員分頭調查呈請官廳辦理又近日盛傳大同行方面派人出而運動故各團體甚爲注意兹錄昨日消息及反對情形於後 
　　南巿公賣之現狀南巿大同行十八家自經人宣布地點牌號後警廳方面已派探前往偵查惟各同行將存貨搬往他處暗中改到晚間交易以掩外人耳目云 
　　閘北公賣之擴展閘北方面本由潮帮鉅商鄭某承包營業除陸續於光復路海昌路大統路設立大小同行四家外昨更派人往江灣吳淞設立分銷處閘北各公團聯合稽查處昨已派員澈查 
　　浦東公賣之調查浦東方面業由某團體搜查公賣證據其報告云南巿總機關業於前晚濳移浦東爛泥渡某堆棧仍有形似武裝巡士在門首保護浦東大團大場各鄕鎭已各設有零剪土店烟業之盛向所未有地方官廳竟置若罔聞云 
　　滬商界發起大規模驅毒運動自華界發生售賣鴉片案後各公團紛起反對至今已歷多日雖政府派員來滬澈查警廳出示嚴禁初無何種成績現在售者依然明目張膽毫無顧忌其具有别種原因不問可知兹聞東北城商業聯合會曁滬西商業公會等各團體擬於日内召集華界各團體開一聯席會議發起大規模之驅毒運動聞其辦法約可分爲四項（一）發布驅毒宣言書（二）組織稽查處從嚴稽查苟有所獲逕送檢廳法辦（三）印刷文告數萬紙喚起全城巿民同聲驅毒（四）請各團體組織宣講隊勸告愚民勿受烟毒云 
　　組織巿民拒烟大會之公啓各報館轉國民拒毒會巿鄕禁烟聯合會公民拒烟會拒毒十人團商總會拒毒委員會諸公均鑒閱報載知貴會團先後成立仰見諸公救國救民熱忱欽佩無旣敝會等亦願追隨諸公之後聊盡國民天職竊以此次華界鴉片秘密公賣實有大力者爲之保護故敢明目張膽一無顧忌若非羣策羣力切實團結不易撲滅其機關阻止其蔓延敝會等深望貴會團聯絡一致通力合作改組爲上海巿民拒烟大會共同劃策分部進行庶幾可收事半功倍之效否則各自爲謀不相聞問勢力渙散成效難期管見如此伏祈諒察海鹽旅滬恊會中華三民恊會啓 
　　民治協會質問拒毒會函中華國民拒毒會執事先生大鑒華界烟土公賣問題曾由貴會發起召集各團體在總商會開聯席會議討論對付辦法貴會實行拒毒熱忱可佩故敝會亦派馬鄭二君代表列席滿望掃除海上烟毒將於斯會卜之詎料結果適得其反近日華界各處售土機關依然大賣特賣毫無忌憚且土商向某某團體接洽疏通之說又喧傳報章巿虎杯弓令人疑懼而日前大會議决案件多未執行二次開會又忽延期值兹土潮澎湃更須積極進行敝會忝爲參加大會團體之一義難緘默特舉三事提出質問（一）日前會議自由黨總部代表某君口頭報告此次烟土黑幕何人主使何人接洽何人包庇機關何處源源本本纖悉靡遺并謂已將上項事實以書面交付大會當塲議决次日在報端披露此項重要議案關於拒毒前途至鉅貴會負各團體委托執行之責竟執而不行是何居心（二）查辦警察廳長常芝英案亦爲是日議决案件之一報上亦未見電文宣布（三）原定上星期五仍在總商會開會何以忽然改會謂爲尚須與各團體接洽則各團體旣踴躍加入於前更何待接洽於後大會日期豈能由貴會自由更改總之此次拒毒大會旣係由各團體聯合組織而成决不能聽其自生自滅貽人口實以上數端敬乞貴會明白答覆以釋羣疑實紉公誼全國民治恊會啓 
　　拒毒會明日召集聯席會中華國民拒毒會前曾爲滬南公賣雅片事召集本埠各團體開會討論通電反對現該會以滬南烟毒迄未消滅特訂於明日再假總商會開會凡列席各團體須有該會之通告方許入席兹錄其通告云敬啓者兹訂本月二十一日（本禮拜四）午後三時假天后宫橋總商會樓上常會室開各團體代表聯席會議討論對付滬南公賣鴉片切實辦法及肅清全國毒物計畫事甚重要屆期務祈台端携同本項通告駕臨共商種切不勝感盼之至 
　　拒毒十人團消息拒毒十人團自發起以來積極進行殊得各界贊同兹將昨日消息併誌如下（一）團體之請願發起者有寶山路敎養公學義品里房客聯合會虬江路滬北公學均願另聯十人各組一團（二）個人之請願發起者有樂詩農黃葆良黎澄波陸選青另有米業同行三十一人均在分别組織中（三）本團於昨日下午四時由李圻芳李君唐張彬秋胡秉鉞曹恂卿等十人分頭出發演講題目爲烟毒與身體以期督促人民共同覺悟云 
　　閘北公益會之會議閘北公益會爲烟土公賣事於昨日下午三時召集緊急會議會長干霖主席報告開會宗旨陸天民起謂報載烟土在閘北上岸者有四百六十箱之多光復路海昌路等處設立售土機關本會應再致函四區警察所詰問尤華生謂本會前曾致函四區詰問迄未答復總之紙上空談於事無補當從實際上進行諸企望主張推派代表向官廳請願經衆討論良久結果議定辦法四項（一）組織暗查隊廣購線索如查有確據即由本會派代表備函報告警區恊同查抄（二）滬上烟土銷路所以有如此之大因吸者充斥爲正本清源當先勸解吸者戒除本會會員至少須勸一人戒除多則由會給奬以資鼓勵（三）聯絡各校學生及各公團作示威行動（四）與閘北各公團合作並推陸天民杜仁懷出席籌劃對付至五時半散會 
　　商總聯會拒毒之進行上海各馬路商界聯合會近組織各路商界拒毒委員會兹悉該會於前日開討論會因人數不足改期於星期四下午八時開會並由該會通告各馬路商界聯合會速即推出委員一人至二人以便進行拒毒問題云 
　　閘北理敎公所之宣言烟酒之有害於人羣早爲世界人士所公認不意此次華界竟有鴉片公賣之事發生我敎同人祗以謹守敎規爲天職然鴉片之荼毒更甚於其他烟酒充其結果可以亡國滅種本敎同人誼難坐視唯特决定三要義勸告同人積極進行（一）逢人宣傳烟酒之害及本敎之宗旨使有志青年均歸爲我敎同志（二）對於我敎同人有官廳機關辦事者必須積極禁毒華界租界一律辦理（三）華界鴉片公賣事證據的確該管官廳應負責任請政府嚴令查辦以保國信以上三要義凡我敎友必須互相宣傳共策進行救國救民在此一舉閘北普德堂理敎公所全體敎友公啓云 
　　南巿理敎公所開會南巿城内俞家弄法德堂理敎公所爲淞滬雅片公賣事昨日下午二時召集緊急會議到者敎友五十餘人首由敎友湯成祿發言謂我敎同人以不吸烟酒爲第一要義故近年以來敎友日盛一日本公所現有敎友五百餘人對於勸戒吸食烟酒爲同人等職責所在理應勉力進行今閱報載本埠華界公然專售雅片店號地址電話等已詳見昨報證據確實凡我同人應組織調查處從事查案請官廳嚴辦申加煜謂昨見閘北善德堂理敎公所亦有表示本所應與聯絡一致陳介福謂此事首先反對者爲各團體聯合會本所應推舉代表加入該會共同拒毒當推定湯炳生陳介福二人爲代表於今日下午出席各團體聯合會議遂散會 
　　青年拒毒社警告各界上海各法團曁熱心烟禁各士紳統鑒本埠華界烟禁廢弛論近因則由于某鉅商之獻媚中央某軍閥之乘機牟利論遠因則實係前安福系當國之時認爲唯一籌欵之政策往事於昨我滬人固未盡健忘也合肥東山再起初政似亦可觀羣小包圍百端叢脞今各法團以滬上公開賣土電請中央派公正大員查辦辦法未嘗不是乃閱連日報載中央所派即係安福偉人首次欲攫淞滬督辦而未得之曾毓雋其人者其人是否爲公正查辦能否有結果吾人閉目一思即可得其梗概與虎謀皮案福有一貫之政策爲虎作倀土商得兩重之保障是查辦其名保護其實至論曾氏個人與潮商夙有淵源與海軍又同鄕貫而此次烟案程某之暗中運動軍艦之公然開砲幸曾氏未能早日銜命來滬居間調解故尚留得一二裂痕使吾人有抗議之根據耳昔王揖唐氏來滬允議和總代表滬人以安福中人鄙之故有「賣國代表恥與相見」之印刷品傳播全巿今猶昔也而烟禁之關係國際民生其重要尤過之我法團曁熱心禁烟諸君子盍羣起圖之幸甚盼甚青年拒毒社員公叩 
[巿公所設立戒烟局]  
　　上海巿公所對於華界公賣烟土一事業經開列公賣地點連同證據函請警廳查禁兹以人民私吸亦係違犯烟禁爰擬先行設立式烟所勸令吸烟者到所報名戒除以袪烟毒故已由李總董擬定辦法計戒烟所共設兩處一在城中太平街一在南巿煤屑路附近現在先招男看護生二十名以熟悉醫院規章者爲合格年齡在十八歲以上三十歲以下報名處在公立上海醫院聞定隂曆閏四月初二日截止云 
[基督敎協進會年會議决之拒毒案]  
　　昨日爲中華全國基督敎恊進會第三屆年會之第六日上午九時半開會余日章主席文字事業委員與經濟委員相繼報告畢即由事務委員長趙紫宸報告各項議决案兹錄其關於拒毒方面者如次「本會認可拒毒委員會之建議」（一）組成堅强有力之拒毒委員會請中西各國人士加入合作（二）本委員會之職務如下（甲）繼續研究中外鴉片問題（乙）與中華國民拒毒會萬國拒土會以及中外性質相同之團體合作（丙）喚起日本及印度全國基督敎恊進會一致進行拒毒運動（丁）喚起全國敎會極力一致進行拒毒運動本會更認可該委員會報告書中之下列建議「關於日内瓦大會之建議」（一）中華全國基督敎協進會對於日内瓦大會不能達到立定有效公約於最近時間相當期限完全禁絶鴉片之目的表示深重之遺憾（二）中華全國基督敎恊進會承認我國近年鴉片種植日盛毒品銷路日廣乃日内瓦大會不能施行肅清世界毒物計畫之原因（三）中華全國基督敎恊進會極願聯合全國信徒造成堅决長久之勢力始終反對鴉片之種植及吸食使我國有達到毒物肅清之一日（四）中華全國基督敎恊進會深願中外各國贊助拒毒事業及與本會表同情之人士各盡其力與本會合作共同向毒物作戰不達到肅清目的之日不止「起草委員提出之本會對於基督徒及拒毒問題議决案應即通知如下」本會第三屆年會時親聆各省區代表之報告深感鴉片復興以來我全國信徒親身所受種種困難本會同人對於彼等認爲表示深切之同情今日時機緊急矣本會認敎會對於懲戒信徒種植販賣吸食鴉片等事敎規當愼重實施并用誠懇公正嚴格語氣重申基督敎會對於此種國際的社會的罪惡之固有態度總之今日基督徒不但當與鴉片斷絶種種關係并當與國内外有誠意之人士合作共圖撲滅此項禍害至於最短時間撲滅鴉片之禍害我全國敎會藉信徒由個人及全體之能力一致奮發毅力與熱忱實現堅忍不拔之精神犧牲一切之利益以外之庶有達到目的之一日「關於顧子仁君之建議案」本會應向世界基督敎學生同盟表示深切感謝之意因該會特許該會東方幹事顧子仁君離職二月代表本會出席於日内瓦國際聯盟召集之禁烟大會該會此種寛宏大度之舉動實曾予普世青年以莫大之貢獻本會並請該會與本會聯合一致共同圖撲滅世界鴉片之禍害爲全人類造福 
[本城抄獲土案兩起]  
　　已送警廳尚未解送檢廳 
　　昨午後二時淞滬警察二區一分署龔署員會同警廳徐督察長帶同趙巡官並長警等馳往九畝地定安里八號門牌台州人朱正卿所設源餘莊内抄出私藏烟土六七十兩諭令將朱與烟土押送到署龔署員趙巡官等旋又至老北門西首晏海路二十號門牌潮州人李子春所設偉記號内抄出烟土一百數十兩當即諭令將李及土解送到署龔署員返署後命提朱正卿李子春到案略詰數語判令備文連同烟土并送淞滬警察廳想警廳發科訊問後當即解送地檢廳依法懲辦也 
[常之英又一告示]  
　　淞滬警廳長常之英昨令各區署云爲通令切遵事照得鴉片肇禍辱國病民吾國夙受此害至爲酷烈是以嚴定刑章袪此巨患本廳長索抱增進社會幸福之旨對此毒品疾之如仇下車以來首申斯禁並嚴令各屬認眞查拿令行禁止廓清可期詎料竟有奸徒竄入華界迭據密探報告並由區所覺察先後破獲機關已達十有餘起若輩祇知嗜利罔顧害人膽大惡極殊堪痛恨業經嚴辦在案但此等案件由該署所覺察者固屬不鮮逕由本廳查獲爲數亦多各該署所職司查禁如能考察周密何至得有匪贓兹特嚴加誥誡對於轄境務必切實查究如再有不法棍徒意存嘗試應即立時查抄本廳長亦躬自密查隨時考察嗣後各該區内如有售土機關漫不加察不速加抄獲者定將該管警區撤差示儆設有明知故縱受賄包庇情事一經查明即行送交法庭按律懲辦决不姑寛除分行外合行令仰局署隊所一律凛遵勿違此令 
[工人顧正紅死後撫卹與公祭消息]  
　　昨日内外五紗廠仍嚴緊封鎖普陀路捕房仍派中西探捕梭巡彈壓至因傷身死工人顧正紅遺屍已由家屬棺殮停柩大豐廠東首家屬景况蕭條業由各團體設法 
 
 

Page 14

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *提議撫恤工人方面有公祭顧正紅君籌備處之組織發出通告定於本星期日下午一時在濱北潭子口三德里空場公祭請各團體各學校派代表參加并請如有輓聯祭儀等物在本月二十三日以前送交濱北潭子口三德里公祭顧正紅君籌備處 
[工人李靄白被拘]  
　　江北人李靄白前在日華紗廠執業係工友公會會員本月十五號傍晚滬西日商第五紗廠工人發生衝突受傷工人舁至公共公廨時李亦踵至新署門外向觀衆演講日人毆打華工之事爲普陀路捕房西捕頭福來氏所見正欲查究李遂逸去前日公廨中西官蒞驗屍所檢驗槍傷身死工人顧正洪之屍體時李又前往復爲該捕頭與探目沈崇禮查見即行拘獲昨晨解廨禀明前情請求改期至禮拜六日領陪審經關讞員與美雅副領事磋商之下判被告押候禮拜六解訊 
[日領請取締工友會等徵會員]  
　　東南通信社云上海交涉公署昨接日本總領事館公函謂現據本埠紡織業同業聯合會呈稱近來有人假工友會及其他團體名義向日本人所辦之工廠徵取會費殊欠正當應澈底取締以保商業云云現已由該公署分咨各機關查照辦理矣 
[縣署指令地保拔除樁樹]  
　　二十九保東六圖地保王顯卿投上海縣署報告謂北新涇附近日來亦有外人在彼竪樁植樹請爲核示昨奉李知事指令略謂外人在該圖内竪樁植樹事關主權應即拔除仍將辦理情形具復云云 
[海軍司令署擴充署址問題]  
　　海軍司令署擬擴充署址已誌六日本報兹悉陸軍部滬廠監理委員會以該署擬放寛之圍牆適在鍊鋼廠前面係兵工廠與海軍司令署雙方公共出入之要路面積本不寛大地上且設有運物鐵道倘再放闊於交通上似覺有碍故曾與其交涉請暫停工旋海軍司令署方面以業已測量竣事碍難中止聲明以後鍊鋼廠如需用此路確於交通有害時可以讓進委員會業已同意故於昨日實行興工矣 
[班禪今日北上]  
　　班禪喇嘛率同隨員等定於今日上午十時由新西區行轅出發沿途除淞滬警察廳派有武裝馬隊護送外英法兩租界捕房亦派中西探捕保護十時一刻登專車開駛赴寗本埠各機關長官均擬到站歡送該專車預定正午十二時十三分抵蘇州停留一小時進午膳下午一時十分蘇州開行下午五時五十分抵南京昨日寗滬兩站月臺又復懸旗結彩大門口之黃彩牌樓上已更換「歡送」電燈矣 
[駐鎭王旅長來滬]  
　　駐鎭三十一旅旅長王棟於昨日（十九）下午四時零八分由鎭特開專車來滬因與蘇州方面有所接洽已在中途下車事畢後大約今日午前抵滬 
[馬素赴美]  
　　國民黨要人馬素得美洲友人電招於前日（十八）乘輪赴美 
[航業雜訊]  
　　阜生輪撞傷停修怡和洋行之阜生號輪此次由天津烟台開還上海行至威海衛海面與招商局之新昌號輪相逢新昌輪行近阜生船時船首忽向阜生右側衝進阜生輪主急命司機者退避業已不及致阜生輪右側烟囱下端船身之鋼板上爲新昌輪撞成一洞船底鋼板被撞損兩塊幸未波及貨艙故船内所載之運滬貨及現欵二十萬元均安好當時旅客等在船中受大恐慌旋因撞傷處在甲板上體故仍照常急駛返滬該輪原定昨日開班北上現已停止班次入塢大修矣其昨日應行開赴烟津班已令景星輪提先代行至招商局之新昌船聞船首亦受輕傷云 
新絲茶開始出口本年新湖絲已經上巿滬上歐美各絲商業已開始採購日來本埠之某美絲行已經抛進新湖絲其四千餘件惟因江浙内地交通仍有未經恢復之處輪運上甚多窒阻致此項新抛進之湖絲統須在六月内交貨近日新湖絲之運入上海者因受此運輸之影響寥寥無幾本月第一批新湖絲之運入美國者爲二百餘件即定二十二日大來之海士總統號載往紐約二十三日有運法三百餘件係載赴里昻由法郵船西巴士號輪輸出至於大宗新絲之出口則在下月中也本年新茶葉上巿較湖絲須遲半月至六月初此間歐美各商輪便將開裝矣 
　　法兵艦開還上海法國砲艦西爾太埃號自赴中國南部及閩海一帶出巡後現已返本埠昨日午後開進浦江即在該國之海軍浮標處留泊矣 
　　運美貨新增蠣壳中國之蠣壳向無大用僅爲藥材之一種惟近來美國商界忽採購此蠣壳（亦名　壳）該貨因之亦列入對外貿易中之一種矣　此間中美航業公會内以水脚單上原無此項貨件輸出故無此運費兹經公會中議定每噸　壳運費定十元六角半美金並經公會通知各公司將此新貨目增入運費單内矣 
[滬杭路修築三十四號橋消息]  
　　滬杭甬鐵路之石湖蕩間三十事號橋經由該路工程處派工拆換改築鋼橋業已工竣恢復通車等情已誌本報兹悉繼築楓涇與石湖蕩間之三十四號橋定於本月二十一日早二時開工拆換改築鋼料橋面橋樑所有該路之各班客貨車開行至今日（二十）下午一時○五分止其下午三時二十五分由滬開嘉之滬嘉區間車及下午六時三十分由滬開杭之十二次夜客車及由滬開閘之三十號夜貨車均於今日（二十）起暫行停駛「二十一」起除將該路由滬開杭之上午七時五十分之四號特别快車及上午九時二十分之六號三四等慢車下午一點○五分之八號中快車以及杭來之三號特别快車五號慢車七號中快車均仍照常開駛外其餘由滬開嘉及由嘉開滬之往返區間車及杭滬往返夜客車日夜班各次貨物車均於「二十一」起一律暫行停駛其由杭開嘉之往返杭嘉區間車仍照常開行一面由該路沈局長諭令駐南警務處段長王長慶飭派路警八名准於今日（二十）前往三十四號橋看護並照料輪渡旅客行李其渡客之小輪二艘亦於今日下午駛往該橋以便次日載運往返旅客並聞該三十四號橋之工程預定「二十三」完工擬於「二十四」交通恢復照常通車 
[目覩川北旱災者之報告]  
　　旅滬川商閻徽典君昨致濟生會一函備述川北旱災慘狀頗爲翔實兹錄入報端以告海内外慈善爲懷者原函云鄙人甫自川北所屬　中一帶回滬得悉貴會籌備川賑感極查　中蒼溪儀隴通江南江巴中南部昭化廣元劍州篷溪西充南充等二十餘縣僻居山鄕不重米榖蓋藏旣鮮一遇亢旱餬口乏術三年失收草根樹皮掘剥旣盡易子而食以充饑腸餓莩枕藉腥穢薰蒸目覩慘狀食不下咽者累日陳述至此股猶戰栗亟盼拯援母任拜懇成行有期請先函示以便飛函重慶　中各聯號諸同人謁誠招待聊供奔走稍盡棉薄等語聞該會接函後即彚入二十八日下午八時會議議案以備參考 
[皖同鄕會遣送難民續訊]  
　　被騙同鄕口述來滬情形 
　　安徽同鄕會辦理遣送被難同鄕韓金濤等二十五人回里後兹悉内有沈時西一名年祗十八歲於日前進會館之日偶爾外出忽迷路徑在途張皇被警察帶區拘留兩天後悉同鄕會救濟同伴今始釋出來會該會職員詳詰被騙情形據云住合肥城内趙千貨巷沈宅當日由鄧子雲委託劉幹臣（在合肥趙千貨巷開創聚豐香店）黃錦章二人聲言代上海工廠招工起身時共有二百餘人劉黃二人先來住浙江第一旅舍這一批帶來一百多人伊本人於舊四月十九日到巢縣二十日乘小輪到蕪湖住王正興飯店當夜兩點鐘乘大貞船二十二日到上海在家動身之後每人每日發伙食六百文到蕪後大衆有看破内幕臨行私逃者二十餘人招領者見此情形每人發給大洋五角以固其心到上海在吃兩餐飯後預備上船每人祇發小洋兩角我等係初出門不知何往正在吵閙被巡捕驅散此次所招之人四月十六已運來二百多名不知何往尚有王省三等一百餘人在家聽信合肥共設有私自招人機關有十餘處之多均以做工爲名家人俱希望吾輩養家活口今始知被騙云云前晚該會遣送韓等臨時又一張姓仍爲二十五人昨日復派人四出調查奔散無下落之二百人紅十字會得悉此訊派人與該會接洽帮同調查至沈時西一名則即日與以船票送之回籍並擬致電合肥知事請其嚴爲查禁免致繼續發見此無人道之騙賣招工案又聞招商局方面對於此事已囑長江公票局分函沿江碼頭以後倘有發現形似窮民之大批苦工即拒絶載運云 
[崑山舉辦自衛團之公函]  
　　崑山清鄕主任自衛團團總蔡璜昨致兵災各縣善後聯合會函云謹啓者我蘇不幸軍興以來地方歷遭蹂躪元氣至傷今猶潰兵散佚伏莽滋多騷擾鄕里迄無寗宇駢哀累痛呼號莫聞爲目前救死扶危除人民力圖自衛别無善全之策璜自去歲奉辦災區清鄕注重振撫今爲繼續進行計須各處清鄕分組切實調查户口以期澈底肅清並藉立户籍基礎業於三四月間帶隊周行各巿鄕悉力鼓動人民自衛精神原有自衛團體者設法增進未辦者督促組織人民創痛之餘多知振奮計全邑二十餘團體團員五百人以上定五月二十四日在城内山前公共體育場開全邑自衛團聯合會褊小之邑綜有一營以上若推諸全省無煩國家一餉有數萬常備之用不必空言裁兵軍閥名詞亦可無形消釋事屬創始難免苟簡屆時請派代表蒞臨督敎無任跂馳云云 
[諸翟鎭保衛團呈請省署備案]  
　　西鄕諸翟鎭（一名紫堤）爲嘉上青三縣交界去歲江浙興戎首先組織保衛團呈請嘉上青三縣核准備案兹又抄施行細則及職員名單用快郵代電逕呈省長請求備案原文甚長從略 
[盧永祥派員扣留火藥]  
　　中國新聞社云盧宣撫使以前齊爕元在蘇督任内與德商禮和洋行訂立合同定購火藥計十二萬元先繳八萬元期以本年五月十五日交貨嗣齊氏復與該行定購軍用機器計價五十萬元合同雖已訂妥尚未交欵盧使特派軍務處專員楊國藻來滬取貨該行以軍用機器糾葛須同時解决否則亦須承認損失費洋若干方允交貨刻楊氏業請海關稅務司將火藥扣留一面楊於昨晚返寗請示辦法云 
[因公被害之包探李子榮出殯紀]  
　　匯司捕房包探李子榮於十六號晚在愛爾近路馬洽盛米店門首捕拿盜匪被盜拒捕開槍擊傷要害殞命業經公共公廨中西官驗訊各情三誌本報前日午後由李故探家屬將李子榮屍體舁回文監師路（即蓬路）祥麟里寓所訂於昨日午後成殮舉殯至二句鐘發引公共捕房代理總巡毛鼎君親自督同各捕房中西包探及印西華捕前往執紼而法捕房捕頭亦親自率領華探曁淞滬警察廳偵緝隊全體偵探亦均往執紼前導爲印度騎巡協帝善義會馬執事軍樂隊血衣亭及愛克界三路聯合會滬北六路聯合會各捕房包探等恭送輓聯區額其詞爲「嘅頻年羣盜似毛民無一日之安焉得忠勇如君奮不顧身呼殺賊」「痛此日因公赴難歲僅二旬又七最憐幼孤有子誰還仗義任贍家」「殺身成仁」「爲公捐軀」「以身殉職」「英名宛在」「急公殉職」「忠勇可嘉」等其路由自蓬路祥麟里發引走海寗路北河南路愛爾近路克能海路界路北浙江路北蘇州路北福建路七浦路北河南路往南走四馬路福建路愛多亞路至大世界往西藏路轉北西藏路直達海寗路靈柩暫厝錫金公所儀仗頗盛 
 
[包探李子榮出殯時之血衣亭]  
[駐淞陸軍責革不服會令之班長]  
　　日前本埠發生軍人帶土爲憲兵查獲一事後駐淞砲台灣陸軍六十九團第一營接駐防鎭江三十一旅王旅長訓令命駐淞第一營李營長禁止駐淞兵士請假赴滬免涉嫌疑等情昨日忽有該營第三棚班長楊某請假往淞購物濳乘火車赴滬當經稽查長劉春蘭查見謂楊某云奉旅長令日内勿往上海游玩詎楊不服劉稽查報告李營長李得悉大爲震怒即將楊班長責軍棍六百下將名革除以儆效尤而肅軍紀 
[兩釣船遭大風失事]  
　　寗波大釣船金源豐裝載木植到淞於夏曆本月二十日晚問駛經銅沙洋面時遭遇颶風一時躱避不及致全船傾覆船夥兩人漂溺無踪船貨盡没損失甚鉅至二十一日又有大號釣船金永大裝載木植進口駛至鴨窩沙脚擱淺船身擱壞致船貨損失約計銀一萬餘元昨日該船主及號客在滬邀同親友等雇乘某公司南洋號拖輪抵淞晤商蓬萊公所董事林梅卿同往鴨窩沙勘視以便雇匠設法修理後用拖駁小輪拖駛出險云 
[浚浦局覆寶山縣署函]  
　　寶山縣知事公署昨接浚浦總局來函云逕復者接奉本月十六日大函關於本局小輪與渡船相撞一事兹遵台命着該輪老大前來以備質訊當肇事之日本局挖泥機海龍號之洋船主目覩斯禍稱及該老大事前曾放汽笛二次以告該渡船故此禍實由該船駛近本局之泥船以致相撞者也至撫卹一層此事之原因非由本局之船隻或員役而起似難照辦惟鄙人准於下次局長會議時提及之可也此案將來如何判斷祈早示知爲荷代理工程師查利啓 
[太平洋會議籌備會紀]  
　　太平洋國民會議籌備會昨日下午四時開會到劉廷芳歐陽心農俞慶棠陳立廷等十餘委員陳立廷主席討論各案如次（一）俞慶棠報告前請唐蔚芝先生草擬孔敎精義允於二星期内交卷（二）議决函催各股專門委員徵集材料以便趕編提案（三）政府准撥捐欵財部尚未匯滬准請陳立廷君晋京面催承領（四）議决函邀敎育專家於本星期五下午二時集議編製敎育提案其通告云太平洋國民會會期在即關於中國敎育提案亟須編制事關國際自須邀請專家共同討論兹訂於本星期五下午二時在博物院路二十號全國青年協會三樓集議編制務請台端屆時賁臨發抒偉見共同討論爲荷 
[太平洋國民會議討論大綱續誌]  
　　太平洋國民會議討論大綱已誌十二日本報兹由該會續行寄到此項大綱照錄如下「宗敎及敎育」本股所討論者包括太平洋各國之宗敎禮俗哲學思想及美術等問題並研究如何促進各民族間之了解與彼此互相攻錯而求出一共同的基礎更當加意討論國際親善的討論研究如何利用報章影片等物作此種敎育之工具（問題舉例）爲謀增進太平洋國民間之親善關係能否規定一種精神的原則以資提倡乎藉曰能之則應如何規定其中當含何種行動的規則與促進互相了解之方法太平洋各民族所有之倫理宗敎及藝術對於此種精神的原則有何貢獻如何將其所貢獻之優點盡量發揮之傳佈之并實行之（例如中國古來相傳之）文化經驗宜如何介紹之灌輸之於太平洋的社會）如何將太平洋數國中由倫理及宗敎經驗所産生之文學採取其精華彚集而傳播之此事之樝值如何如何用釋迦孔子耶穌的敎訓以解决近世民族間與國際間之親善問題此問題係檀香山中央籌備會所選擇定於七月二號在一圓桌内提出然後接續研究其他提案今日太平洋各國之各種公衆敎育事業對於民族間與國際間親善關係上具何種作用學校對於保持國際的友誼與公平具有何種能力施行敎育欲其能促進國際的諒解當取何種原則學校應否以國際主義的理想訓練其學生若然應有何種限制貴國人民所得關於太平洋其他民族之見聞如何用何法能使報章影片等物成爲促進國際間種族間階級間互相合作的工具 
[總商會歡送赴西雅圖代表]  
　　本星期六下午 
總商會定期本星期六下午四時開會歡送赴西雅圖商業會代表陸伯鴻顧仲安金銘甫三君請柬業已發出 
[總商會請撤消洋貨落地稅局]  
　　江蘇財政廳擬設洋貨徵稅專局該業商人一致反對等情已誌十六日本報兹悉上海總商會昨接會員振華堂洋貨公所來函謂民國四年蔣廳長曾委沈應鎕創辦洋貨落地稅甫經開辦揚州罷巿民怨沸騰致啓英國公使朱爾典向部抗議因是中止近又忽派該員爲上海洋貨落地稅局局長添設駢枝機關中外商民同抱不安請轉懇當局收回成命仍歸本業認辦代徵以免增加負擔等情該會接函後昨已據情分電鄭省長與王財廳長請俯念商艱察核辦理矣 
[浙孫化騐浙幣之復電]  
　　已飭造幣廠照辦 
　　日前本埠銀錢兩會爲愼重新幣成色事致電蘇盧浙孫等請予飭知寗杭兩廠注意已見報端昨日上午該會等接到浙孫回電云上海銀行公會錢業公會鑒寒電敬悉新鑄銀元化驗成色格外愼重自係正當辦法此間已飭廠照辦矣孫傳芳夏超叩巧印 
[中國婦女協會談話會紀]  
　　中國婦女協會成立後各事亟待進行星期一日（十八號）午後四時復開談話會職員到有康同璧張默君沈儀彬張楚俞慶棠梅雲英陳芸芳陸禮華梁慧君舒蕙楨莊慶津張明德談社英等十餘人推康同璧主席首由張默君報告與執行委員長朱其慧接洽及其分期交捐欵情形次即討論事務所及出版物目前經費尚未籌足會務諸待舉辦一時旣無相當所在仍將通信處設於西門林蔭路三興里十號出版物今年暫出一期宣傳會務並以經濟委員尚未着手募捐會中需用欵項有願先行認墊者直至六時餘始散會云 
[女子參政恊進會消息]  
　　女子參政恊進會通告云敬啓者昨得駐京代表來函兹將原函附奉查此次國民會議我女界雖爲政府規定無選舉權然我二萬萬之女同胞焉甘緘默勢非結合環球女團體力爭人格非達到目的不止惟望諸姑姊妹羣起進行庶洩此憤果政府不以我女子爲國民則我女子亦可不承認此國家此舉並非女于不知愛國實國家不當我女子爲國民耳言之痛心再敝會定本星期四午後三時假北河南路十號王瑞竹會員寓所特開緊急籌備會議屆時凡我會員務希撥冗蒞會以便磋商進行各事特此通告 
　　附駐京代表朱劍霞包珂來函敬覆者接誦來示不勝惶悚國民會議竟將我女界選舉權利剥奪不獨我會同志聞之憤慨此問女界團體亦一樣激昻刻已着手爲大規模之聯合謀澈底之解决連日劍霞玉珂承各團體邀往講演對於我會之宗旨極表同情各界遠識之士亦一致恊進凡一主義能適合世界潮流及國家政體者不難達到目的也願海上同志共國進行爲要知關遠注先此奉聞此覆駐滬女子修政會 
[龍華徐家滙將收繭稅]  
　　上海稅務公所以春繭上巿在即自應查照向章在龍華徐家匯兩處設立臨時稅務分所就近收稅免致偷漏現已擬就函稿不日即請警察廳令飭二區四分署派警恊同徵收矣 
　　尚有本埠新聞轉入後頁 
 
 

Page 15

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *本埠新聞二 
[美珂路搿公司經理到滬]  
　　美國珂路搿公司對外貿易部總理白羅漢君與其他職員搭海司總統號郵船於昨日抵滬此舉係調查各埠商務蓋珂路搿之名所以遍聞環球者全賴白君之力也珂路搿公司乃美國最巨之肥皂香水及化裝品製造廠白君供職於該公司已歷三十餘載此次蒞華必能增進該廠名譽白君抵埠後其各經理家有所接洽其宗旨係使珂路搿公司與主客互得利益云 
[殖邊債權團之通告]  
　　殖邊銀行停閉迄今已有九載債權團屢向北京總管理處交涉至今尚無效果兹旅滬殖邊銀行各債權人悉北京政府擬將金融公債金法郎案維持銀行信用故在北火車站附近設立殖邊銀行債權團事務所分發通告文云逕啓者該行停閉後同人等受累已深現值金融公債金法郎案政府正在維持銀行信明之際同人等乘此時機亟應徵集殖邊債權團謹設事務所於北車站東首對面長興里南一弄一七二號凡執有殖邊債權者務請於三星期内速將債額掛號報名俾彚集債權積極追償以維血本如逾期不報係自放棄除集有成數另行知照開會宣佈辦法外先此通告 
[蒲淞巿議事會開臨時會]  
　　前日（十八日）下午二時蒲淞巿議事會開臨時會到蔣俊廉王香山等十餘人由議長楊春膏報告開會宗旨略謂前接審查員蔣俊廉來函查巿鄕制第四十條夏季常會應在五月舉行所有提議各案按照議事細則於開會前十日交會付議今五月中旬常會日期迄未訂定並查今歲春季常會期内承推蔣俊廉爲財政審查員迄未履行職務又第九十七條巿董事會每年應計明年經費出入製成預算表於冬季常會期内移交該會議决等情兹定於五月十九日至二十五日爲徵集議案期二十六至二十八日爲審查期二十九日爲夏季常會日期所有前總董任内各項簿據將近半載今始移交到會准於五月二十九日在常會期内開始審查云 
[縣議會函催縣公署速交預算册]  
　　上海縣議事會現將開臨時會審查本縣十四年度地方預算案因會期已近此項算册未據縣公署交到函催未應昨日該會復致上海縣公函云逕啓者本縣十四年度預算各册迭經函催貴署彚編送會在案查本屆開臨時會專議十四年度預算至關得要兹距開會日期僅隔一日爲亟備函務請查照前函迅將十四年度預算各册即日送會俾便開議爲荷 
[救火聯合會昨開行政會議紀]  
　　上海救火聯合會於昨日下午二時開行政會議各會員到會者數十人所議各案錄左一件地方火警屢次焚斃人命應如何取締建築案議决三角街縣基路傳家弄西門蘭發里三處火警焚斃人命至二十四人之多皆由於工程建築取締不嚴應請巿公所董事人會轉咨巿議事會查照前滬南工巡捐局擬定而未實行之取締建築草案議决施行以重生命而紓大患一件西北兩區添辦小帮浦案議决委託西北兩區主任辦理議畢散會已四時矣 
[地檢廳函復徐孝子被焚檢騐詳情]  
　　上海地方檢察廳昨復閘北慈善團函云逕復者本月十一日准貴團函開本年舊曆三月二十五夜閘北徐家宅徐鳳標即阿根偕其妻徐徐氏同入火穴救母以致同殉敝處念其孝行可風足以挽救末俗公議采集當時事實爲之表揚立墓聞其時曾由貴廳派員蒞驗務祈將當日勘驗所得情形迅賜抄送以便編入而明眞相如貴處攝有照片並請交下一俟鑄版即行奉繳素仰貴廳長闡揚孝行不遺餘力爲特專函布達尚乞俯允爲荷等因查是案本廳派員相驗時勘得徐家宅地方有徐阿根坐北朝南房屋三間西首後面披屋一間係徐阿根之母倪氏臥室其西首前面一間即徐阿根夫婦臥室中間客堂堆有稻草本年四月十七日夜間十時餘全家均已安睡不知如何客堂内稻草燒起徐倪氏臥病在床徐阿根夫婦驚覺已帶其十四歲阿寶怱促逃出忽念及其母該夫婦遂回頭冒火進内救母已入披屋將其母拖出至自已所住房内被火燄衝倒燒死故該三死屍均在一處情形極爲悽慘此爲勘驗時所得情形並將檢驗筆錄飭抄一份附送貴團察收以備採用至屍體照片向章以屍身姓氏不明現無屍親到案者爲限是案並無相片無從附送此復閘北慈善團「附檢驗筆錄」計開（一）徐倪氏年六十二歲在燒毁房屋之亂磚堆中停女屍一具四肢半曲面向下頭皮焦頭骨大半外露背成棕黃色蔽於衣服灰燼中（二）徐阿根年三十二歲在燒毁房屋之亂磚堆中停男屍一具皮膚成黑棕色面略可認眼合口開舌擁出兩手尚埋灰土中外隂乾縮兩腿皮膚全無各股肉外露膝關節裂開（三）徐徐氏年三十六歲在燒毁房屋之亂磚堆中停一女屍身上尚有焚餘衣服頭上尚餘半燒之髮四肢尚全而半曲云云 
[廳令各縣監獄演講佛理]  
　　上海縣知事奉江蘇高等檢察廳訓令文云三代以前明　所以弼敎晚近敎化日衰道德墮落作奸犯科之徒絶無顧忌法衛不足制裁囹圖因以充牣欲謀救濟感化爲先感化之道敎誨尚矣然今日監獄敎誨大都照例舉行幾同虚設何如現身設法參以傷理或可收感化之實效况佛家因果報應之說信而有徵如能詳絪講解以恒以漸蠢彼囚人當亦幡然悔悟發現天良拔足迷途回頭覺岸小之則默化惡根大之可納民軌物佛力冥被爲用至宏查浙江新舊監獄敎誨注重佛理實行以來頗見成效現在江蘇紳耆組織佛敎監獄感化會擬具章則呈奉省長核准轉咨司法部備案并據該會呈請由會派員巡迴赴獄宣講佛學等情到廳經已通行在案該會於前佛誕日派年高德劭人員在上海漕河涇第二監獄開始講演本檢察長與會親見齋法兼施聽者感泣具徵彼負罪囚人造孽雖深本眞未滅各該監獄急宜本此意旨酌仿實行本廳現聘約該會演講員不日來蘇先由新監再推行各縣實行演講爲此通令并檢發西方極樂佛像及書類三種仰該知事即日轉給管獄員祗領將佛像敬謹裱懸敎誨室悉研求佛理每日分率囚人剴切講解並令工作餘暇端坐念佛庶使一心不亂萬善同歸感化兇頑當收速效該管獄員考成所在務必遵照切實奉行不得敷衍塞責除分行外併仰飭遵隨時將遵照情形具報備核此令 
[總商會招領浦中撈獲之洋襪布疋]  
　　上海總商會以海關浦江水巡隊在浦江内撈獲洋襪布疋等貸物四箱交會保管設法招領現因此項貨物業已受潮恐欲霉爛故除飭陳列所設法哂乾妥存外已分函有關係各商家到會認看以便領回 
[胡家橋商聯會選舉會記]  
　　胡家橋商界聯合會昨日下午二時舉行第五屆選舉大會到董鯉庭朱靜庵張佩紳等三十餘人由董鯉庭主席報告會務經過情形遂投票結果張佩紳當選爲正會長陳似蘭當選爲副會長金仲謙當選爲評議長何其昌當選爲幹事長該會定今日下午二時行歡迎新會長及職員就職禮云 
[天主敎中之授勲禮]  
　　滬人朱志堯陸伯鴻等對於敎務辦理慈善事業頗具熱心業由羅馬敎皇頒給聖西物斯德肋勲位各一座於昨（十九日）上午七時在南巿董家渡天主堂舉行授勲大禮並行彌撒慶祝盛興朱陸兩君受勲之時由姚主敎親蒞該堂訓諭並云吾敎對於勲位頗爲愼重中國受勲之人祗有朱陸兩君爲第一次希望兩君康健對於社會慈善努力進行等云授動畢即舉行彌撤大興到者除神父相公曁中西敎友等六百餘人外並由董家渡天主堂保衛團團員三百餘人戎裝制服到堂觀禮直至九時三十分各用茶點而散 
[警察廳撤退稽查員之令知]  
　　淞滬警察廳昨日通令各區文云案查督察處二等稽查員劉成立聲名惡劣亳無成績四等稽查員穆士英品行卑污遇事招摇均着一併撤差以儆效尤除分行外合行令仰一體查照 
[滬杭車碾斃鄕人]  
　　滬杭路王店硤石之間橋上於昨晨四時許有一年約三十歲之鄕人被第二十二次貨車經過時碾斃 
[指控擄人案證據不足]  
　　作頭楊景記前日投法捕房報稱商人前困有事出門所有作場内事務托馮周生管理詎於日前由素識之陳啟文到來糾同多人將馮擄去一味勒索並將衣袋内鈔票洋一百餘元如數搶去今馮乘隙逃回始知前情請求提究等情捕頭以事關擄人案情重大立飭包探吳錦堂前往將陳拘獲帶入捕房昨解法公堂請究先由楊景記投訴前情繼據馮周生投稱民人向在楊景記作場内辦事日前下午三點時吾與朋友葛文炳同在菜巿路文明茶樓啜茗下樓時詎陳啟文已經糾同六七人守候不問情由雇就黃包車一輛將民人搶至英租界大東旅館後又移至白欄杆橋地方等處一味恐嚇並被將民人身畔之鈔票洋一百餘元如數取去旋被民人乘隙逃回報告捕房拘案請求訉究又據見證葛文炳上堂證明當時目覩馮周生被陳啟文擄去情形詰之陳啟文供民人前與原告楊景記往來貨物有之不敢擄人實被誣指並延律師代辯稱據原告聲稱擄刦時係在白晝馬路行人甚多原告馮周生何不呌喊足見所控不實請求明察聶讞員商之法副領事葛君判以原告所控被告陳啟文搶擄馮周生一案證據不足應即注銷被告開釋 
[混售冒牌香煙之科罰]  
　　北河南路四百九十號門牌謙泰祥烟紙店因將别種香烟冒充大英牌出售前日被英美烟公司稽查朱桂生查悉報告虹口捕房派包探季保林前往該店抄出冒牌香烟十八匣昨晨將店主紹興人薛懷廷傳至公共公廨經陸襄讞會同美貝副領事質訉屬實判薛押西牢四個月或罰洋二百元充公示儆冒牌香烟銷燬 
[携帶毒質紅丸之科罰]  
　　韓觀蘭於前日手携毒質紅丸藥十餘盒行經法租界爲捕查見以韓形跡可疑當即一併帶入捕房詰之韓供此次丸藥係向傳榮全處買來轉賣外埠等語當由捕頭飭探將傳拘案昨解法公堂請究先由捕頭禀稱今由西醫化騐得該丸藥内有嗎啡毒質請爲訊核詰之傳榮全供此丸藥内並無毒質實係治病所用餘供支吾中西官判傳罰洋二百元韓罰洋五十元充公抄案之丸藥銷毁 
[女拐匪押二年]  
　　江北女拐匪王氏在滬西檳榔路誘拐七歲男孩顧卅子五歲女孩小四子被包　施金生獲解公共公廨押候訉究在案昨經中西官提審得實判被告監禁女所二年示儆 
[烟案兩起]  
　　總巡捕房車務處史巡官前日率捕往北福建路四十一號屋内搜　鴉片烟土四兩及烟具等件連同土販戴仁生蔡阿和吳田生應炳生蔡賢卿蔡天良吳國昌張仁永婦人沈王氏等一併拘入捕房除張仁氷患病送往醫院醫治外餘人分别收押呼解公共公廨中西官質訉屬實判戴押西牢二月餘人押一月烟土銷燬張仁永候病愈再訉又湖北人黃阿六前日攙帶鴉片烟具經過百老滙路被捕查獲昨　解廨中西官質訉之下以黃不應私帶違禁物品判罰洋五元充公烟具銷燬 
[公共公廨訊案彚錄]  
昨日公共公廨訊理民事訟案併誌於下（一）西班牙商羅德基延包仁律師訴已拆姘婦高阿二不將所生之子交還案堂諭此案前據被告代表律師請求從緩執行堂諭兹據濟良所醫生報告該孩現在患病請改發孩兒養育所留養醫治應即照准（一）張瑞忠延朱斯芾律師訴張貴忠地産糾葛案堂諭改期續訉（一）勵忠慶訴孫鴻記合夥糾葛案孫延雷聲布律師訴勵欠洋堂諭本案及三五七三號孫鴻記訴勵忠慶案均派理賬員清理報告核奪（一）張上秋聲請執管遺産案堂諭登申新兩報兩星期如無人反對准給諭執管遺産（一）唐月亭訴陸文記掯不放贖地皮案堂諭着原告將本銀五百零五兩又至起訴日止一分五釐利息一併繳存公堂候被告陸文記將押據呈繳到案將前項銀兩換交具領押據草稿附卷（一）顧英媛陳毛部頭扣留樂器案堂諭註銷（一）龔義之延朱樹楨律師訴姚金記欠貨洋案堂諭着被告每月付償原告二十五元如有力之時如數陸續還清母得違延堂費被告負擔被告交二百八十六元舖保出外理楚（一）沈林生訴許海林不理押欵案堂諭候傳查培開爾路華盛路北首該被之屋如係許海林産業諭禁不准轉賣從寛予限該被許海林一星期遵判履行若再違延即行飭封備抵仍准被告具結出外理楚（一）盛唐氏訴楊儀庭欠房租洋案堂諭予限被告兩星期將積欠房租如數還清如再拖延即令押遷 
　　更正五月十七日本報所載「張瑞英請求與徐俊民離婿」一則兹據趙士北趙恩德律師來函謂徐夫人所控身患梅毒將其毆傷等語絶對虚誣毫無根據合爲更正 
來函 
[松江永茂恒周永卿來函]  
　　緣商於本月十五號上午七點五十分由申南站乘特别快車返松帶有暑天防疫十滴藥水一蒲包上車時因乘客擁擠不克將該藥水搬入車内僅置在客車門口恐被他人軋碎料瓶時時爲之照顧詎爲護路警察一百四十九及二十一號兩人注目疑爲夾帶違禁物件向商再三盤詰商自問無私直言相告此中並無違禁物件在内車行至莘莊經查禁員將商車票查騐後該警兩名擅將商所持之票奪去驗後交商即喚商至車隱處索取銀洋商思在松開設永茂恒新衣舖已有多年平時往返申江一月之中自三四次至十數次不等照此無端敲詐實令行商裏足寒心不得已商當衆脫衣表明身上一無私帶違禁物件詎該警兩名惱羞成怒即拖商至後車意欲施以强暴嗣經衆乘客勸令該警等不得如是而該警即將商腦後揮一老拳作爲出氣嗣經嘉興硤石乘客等見商到松特將商在車所受護路一百四十九並二十一號之警察據情報告松江站長代抱不平而商亦即將在車所受該警敲詐不遂理由報告松站長外據情錄請登入來函欄爲感松江西門外馬路橋西永茂恒記商人周永卿上 
專件 
[論汕巿急宜廢棄七兌紙採用大洋]  
　　本位（續）汕頭中國銀行行長鄭鐵如 
　　滙兌公所又曰「吾潮之以一元爲七鑊者即如上海之規元天津之行化北京之公砝」其意若曰上海天津北京旣可有規元行化公砝我潮何獨不可有七兌銀今姑勿論規元行化公砝之應否存在與我潮之應否取法且間滙兌公所上海之規元天津之行化北京之公砝與我潮之七兌銀是否有絲毫相同之點規元固有二七寶（即上海銀鑪所鎔鑄者每寶重量爲漕平五十兩左右須由公估局批過方能通用其成色高者每寶可抵升二兩七錢或二兩七錢五分故曰二七寶如成色較低批升二兩六錢五分者亦能通用苟成色不及二兩六錢五分者即退回不批不能通用現寶按照固有之重量加上公估局所批之升水以九八除之即爲規元例如七二寶重五十兩公估局批升二兩七錢合升規元五十三兩七錢七分五釐五）行化固有白寶（尼色現寶天津銀鑪所鎔鑄每錠重量不一以九十九兩二錢作行化一百兩成色高者公估局每錠批升四錢或二三錢不等）公砝固有十足錠（公安局估定十兩重之銀錠巿上作爲十足通用實際化騐僅僅得純銀百分之九十九）我汕之七兌銀果有現實乎規元行化公砝均有硬貨而無代幣七兌銀則僅有代兌而無硬貨二者相差直不可以道里計胡可比也規元行化公砝因有二七寶白寶十足錠故跌漲不能甚大其害猶不甚烈上海天津北京金融界猶且以雙重銀幣制爲不便而思去之七兌票並無現寶應在改革之列更可知矣又謂「滬滙營票以滬銀一千兩購收營口銀一千二百三十兩或有時購收三千餘兩今則購收二千餘兩」按營口銀即過鑪銀現在僅有銀莊之劃單而無其物其情形與我汕之七兌票略同故其漲跌之大略亦同滙兌公所執此爲據豈以我汕七兌票之害猶未烈而必欲步營口之後塵乎又云「實叻前年當歐戰發生以叻銀三元僅滙收汕龍一元今則以叻銀一元滙收汕龍一元一角二分暹羅前年每百銖來汕收汕龍二十五元今則每百銖來汕收汕龍八十二元」新嘉坡暹錢莊均以金爲本位與錢國之以銀爲本位根本不同金與銀能各因其需要上之不同而互爲貴賤是以金莊與銀亦能互爲貴賤銀本位硬幣與代幣則非不兌現並不能有貴賤滙兌公所以金銀價值之狂升狂跌遂武斷銀本位硬幣與代幣亦應狂升狂跌實屬擬不於倫深通金融原理者乃有此言亦可異矣（未完） 
 
 

Page 16

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *[商業巿况]  
　　北京專電（十九日下午五鐘） 
　　前塲玖陸開盤三零二七五低至三零一七五高至三零四七五收盤三零二二五成交一百六十餘萬柒長現貨開一盤六九九成交一萬後場玖陸開盤三零二高至三零二二五低至二九八收盤二九八五成交九十餘萬 
[厘平拆漲]  
　　昨日洋釐回疲早巿價開七錢三分三釐一毫二忽五較前跌三毫 
七忽五午巿收盤又小價七錢三分二釐八毫七忽五與上日收盤比較共小六毫二怱半銀拆早午兩巿均懸掛四分比前日又漲一分 
[國内滙兌巿况]  
　　上海銀行五月十九日國内滙兌行巿報告云今日接津來電銀匯漲起五錢計京公砝爲一千○五十六兩五錢津行化爲一千○六十四兩五錢洋匯未動京爲一千○○二元津爲一千○○一元漢電申匯爲九百七十六兩二錢五分又見漲高三錢七分五洋價未動仍爲七錢一分四釐七五銀拆二分此間漢滙洋例爲一千○二十六兩五錢跌去二錢五分洋爲一千○○三元五角亦跌去一元濟南濟平漲上一兩價爲一千○三十九兩洋仍爲平滙青島膠足漲至一于○七十五兩漲起一兩五錢洋尚係平滙烟滙與昨日相仿烟估爲一千○三十八兩洋爲一千○○二元其他各處均無甚上落云 
[外滙掛牌價均未變動]  
　　昨日星期二各外匯掛牌價格一例未有更動計先令仍爲三先令○半辦士印滙仍掛二百○二羅比半法滙仍掛一千四百二十法郎美滙仍掛七十三元七角五分香滙仍爲七十四兩二錢五東滙仍掛五錢七分嗬滙仍掛一百八十二盾七五新滙仍掛七十七兩二五 
[先令巿况平穩]  
　　昨日先令掛牌未動銀行交易不暢價格平定計上午賣出三先令○八一二五至三先令○七五買價三先令零八七五至三先令零八一二五午後賣價三先令○七五買價三先令○八七五 
[美滙巿况趨緊]  
　　昨日美滙掛價未改做開價較前稍緊計賣出爲七十四元三角七分五買進爲七十四元四角三分七五下午賣價七十四元二角五買價七十四元三角七分五交易仍然寥寥 
[東滙巿况堅暢]  
　　昨日東匯掛價未變銀行交易較英美爲旺午後巿價尤爲見硬計前巿賣價爲五錢六分五六二五至五錢六分六八七五買價五錢六分半至五錢六分五六二五後巿賣出五錢六分七五又五錢六分六二五買價六錢六分六二五又五錢六分半云 
[標金平穩]  
　　昨日星期二大條近遠期均長○六二五計均掛三十一辦士一八七五美滙兌開盤弗動收盤大一二五銀價及日美日英完全未動七月份標金開盤較小二錢爲二百七十七兩六錢先令揭曉一例未改金價初時平定後因日滙内盤漸緊人心隨佳金價漸升至二百七十八兩七錢後因抛者漸多又回小二錢收盤爲二百七十八兩五錢午後開盤較漲一錢爲二百七十八兩六錢人心堅穩金價亦無甚漲跌後因東匯稍鬆金價小至二百七十八兩以内收盤人心轉佳故金價漲至二百七十八兩二錢較前日收盤價漲起四錢全日最高價於後巿將開先令時人心最好故升至二百七十八錢八錢最小價在十時許賣户旺時曾跌至二百七十七兩一錢烚赤未有做開登帳結價五月份二百七十七兩六月份二百七十八兩七月份二百七十九兩補水二百七十七兩 
[公債平疲]  
　　昨（五月十九日）公債期貨巿况甚佳各方交易續尚踴躍現貨巿况祗九六略形活動其他依然不振全日期貨成交額共二百零七萬元内整六巿况最佳計占一百十二萬五千元金融次之占五十六萬五千元九六共二十八萬五千元七長最清祗九萬五千元現貨交易共十三萬九千元九六公債十一萬五千元整六則僅一萬三千元五年亦僅九千元七長金融各祇一千元至昨巿各債期現貨巿價其趨勢甚形呆定前後巿上落僅三角左右在前巿時各債較前日略見回跌後巿大致續疲以較前日除五大回漲一角半七長現貨回漲六角外其他均一率下跌如金融期貨七月期回跌五角半七長期貨七月份及整六期現貨各回跌四角許金融期貨五六月期及九六期貨亦略縮二角餘兹分述如左 
　　金融公債金融現貨千元票昨仍無巿期貨五月期八十七元四角半比前巿漲高三角較前日回跌二角半六月期八十八元五角半比前巿跌下三角半較前日回跌二角半七月期八十九元二角半比前巿小四角半比前日亦回跌五角半 
　　整理六釐整六現貨七十七元四角較前巿跌下三角比前日回跌四角期貨五月期七十七元三角較前巿小二角半比前日跌下四角六月期七十五元零五分比前巿小一角較前日回跌四角半七月期七十五元五角半比前巿跌下三角較前日亦回跌四角半 
　　七年長期七長現貨祗於後巿成交一盤價六十九元三角較上週五漲高六角期貨五月期亦僅於前巿開出價六十九元二角比前日續小五分六月期七十元比前巿跌下一角半較前日回跌一角七月期六十七元四角半比前巿小三角較日回跌四角 
　　九六及其他九六現貨前後巿價同爲三十元比前日略　　分期貨五月期三十元零一角比前巿好半角較前日回跌二角半六月期三十元零六角比前巿漲起半角較前日回跌二角五大現貨亦開出一盤價八十三元六角半比前日回漲一角半 
[海利洋行外股巿况報告]  
　　昨日橡皮股巿况堅俏異常成交極巨爲一九二○年以來所僅見餘外各股咸趨平平成交價格英工部局一九二四年六釐公債一百兩藍格志（聯合股）二十七兩墾植五月期六兩六月期六兩一錢阿爾麥八兩七錢半英特去五兩四錢至五兩六錢又爲五兩六錢半六月期五兩八錢英爪華十二兩十二兩二錢半又十二兩三錢半六月期十二兩半至十二兩七錢半白都安南一兩一錢至一兩一錢二分半白結子一兩五錢七分半一兩六錢又一兩六錢二分半至一兩六錢半别由一兩三錢半志摩一兩五錢二分半至一兩五錢半康沙三兩五錢半杜米仁三兩七錢半至三兩六錢半古拉一鎊股十二兩又十先令股六兩爪華康沙二十兩上海記達一兩六錢半可太把羅一兩四錢半派堂五月期六兩三錢里拍一兩半色麥搿搿一兩一錢半至一兩一錢七分半西記一兩七錢二分半上海克利濱九錢上海拍亨一兩三錢半又六月期一兩三錢七分半至一兩四錢太拿米拉一兩三錢半又一兩三錢七分半及一兩四錢六月期一兩三錢七分半蘇門答臘三十五兩天傍二兩五月期二兩一錢至二兩二錢六月期二兩二錢半現盤價同上橡皮六兩七錢半六月期六兩七錢半又六兩八錢至七兩 
　　國外橡皮巿價倫敦二先令十一辦士新加坡一元零七分紐約美金六角三分 
[紗花平穩]  
　　外棉續堅現銷較暢標紗堅穩 
　　棉巿因廠商採購廉價之印花暫趨平疲 
　　昨日星期二美棉初因天氣良佳而跌後因同業及外商購進巿勢回堅計期貨漲十五至十九磅音現貨漲二十磅音英棉期貨跌五至七點現貨漲一點印棉初隨美棉消息堅穩後因投機大户購進巿况益堅計孟加拉漲六羅比七八月期及四五月期白羅溪均漲四羅比大阪現紗及三品紗均因攝政王駕臨大阪而停巿本埠紗花因美印棉均漲英棉漲跌互見現銷較暢巿勢堅穩據業中人言在最近期間紗花均無大上落之能力兹將期現紗花巿况分列於後 
　　期紗紗巿人鐘標準前巿因外棉悉漲巿氣略堅惟棉巿不振上落甚微除本月期跌一錢外餘月漲二三錢後巿因賣方補空續漲二錢至四錢全日共成交二萬四千六百包收盤價列左 
　　五月期　一六六·九０　漲·一０　八月期　一六０·一０　漲·六０ 
六月期　一六二·四０　　·三０　九月期　一五八·六０　　·五０ 
七月期　一六０·七０　　·五０　十月期　一五七·００　　·四０ 
現紗客帮方面江西帮進三百五十包内地帮進三百包廣東帮進二百五十包漢口帮進一百包其餘天津厦門寗波野鷄等帮共進百餘包賣價漲跌二錢五分廠家未有開出各牌巿價列左十六支富貴　一六八·００十六支雙虎一六四·二五十支荷蜂一五四·００ 
十六支大發　一六五·五０二十支立馬一七六·００十支大發一五一·００ 
十六支地球　一六五·００二十支豐年一七五·二五十支麒麟一四０·００ 
十六支紅團龍一六三·五０二十支仙桃一七四·００十支電車一四０·００ 
十六支藍鳳　一六五·七五二十支日烏一七三·二五十二支天官一五八·００ 
十六支寶光　一六四·七五二十支水月一七三·００十二支得利一五九·００ 
十六支丹鳳　一六四·二五二十支鴻禧一七０·００十二支金鷄一六０·七五 
十六支水月　一六八·００二十支雲鵬一七一·００四十二支水月二三二·００ 
十六支雙象　一六五·五０十四支藍團龍一六二·七五三十二支立馬二二四·００ 
期棉通州標準前巿初因美印棉均漲英棉漲跌互見巿價堅穩旋因人心平疲又復回軟近遠期各月均跌五分至一錢後巿近期漲跌五分至一錢遠期未動全日共成交二萬四千八百担收盤價列左 
　　五月期　三九·七五　未動　　九月期　三八·八五　跌·一０ 
六月期　三九·九五　跌·一五　　八月期　三七·七五　　·０五 
七月期　四０·一０　　·一五 
　　現棉　公會消息廠商印棉進胃甚健巿價如左 
　　杜來拉　三八·七五　申新進　三０００件　五六月份送廠 
杜來拉　三八·五０　漙益進　三００件　五六月份送廠 
開　弓　三六·００　漙益進　三００件　一星期送廠 
　　海外棉巿 
　　紐約五月十八日電 
　　現　貨　　二角二分八釐五　　十二月期　二角二分三釐七 
七月期　　二角二分四釐五　　一月期　　二角一分九釐八 
十月期　　二角二分一釐七　　三月期　　二角二分二釐六 
　　利物浦五月十八日電孟買五月十八日電 
　　現　貨　米得林　一二·四０辦士　孟加拉　五月期　　三六七羅比 
七月期　米得林　一二·０八辦士　白羅溪　四五月期　四三四羅比 
十月期　米得林　一一·七七辦士　白羅溪　期七八月　四三六羅比 
[洋莊絲交依然不暢]  
　　昨日洋莊絲巿銷路仍稀緣美莊方面昨接紐約來電謂日絲售價低廉以故對於滬巿各絲經均無進意而里昂英倫亦以存絲較厚去路見清是以滬廠經交易昨惟泰和進上等貨三十包價尚堅定四川黃絲經計由公安元泰等行購進廠經及揚返十五包價稍見好克昌祥記二行進摇經及棉州粗絲九包價未變更灰乾二經無聞銷路交易寂靜 
[横濱新繭看漲（十九日横濱電）]  
　　生絲現貨本日買氣雖不甚暢違然東洋方面略有零星交易繼續成交因新繭看漲人氣轉俏 
　　絲屑巿况雙方價格相差達二十元仍無進步 
[公平呌莊]  
　　銷路呆滯各價疲跌 
　　昨日星期二輪值英商公平洋行第七百五十二次不限價拍賣之期排列羽綢寧綢元絨泰西緞洋紗花綢細布巿布原布漂布等各種疋頭一百九十七件計九千○九十四疋比較上届多四件計二百三十九疋所拍巿况依然疲弱銷路呆滯價亦趨下人心更形不振拍成者（羽綢）二十二件計八百四十疋跌自二分半至三錢七分半内亦有稍漲二分五至七分五（密綢）四件計一百二十疋跌落半分至一分二五（元絨）四件計九十疋豐年鶴童各小一分劃海亦小二釐五（泰西緞）二十件計六百五十疋跌二釐五至一分惟錐木取火見漲半分（洋紗）計四百疋甘露寺九德均小三錢（花羽綢）四件計一百二十疋虎瀑小落五錢（細布）十五件計九百疋跌去一錢一分至四錢惟人槍佳三久略加四分（巿布）五十一件計二千四百七十疋跌落三分至五錢惟十五磅虎瀑獨漲一錢一分（原布）六件計三百六十疋小去三錢至四錢不一（漂布）六十三件計三千一百四十四疋跌自二分至五錢四分人槍地梯漲六分德配亦加九分 
[交割期前期粉均漲]  
　　現期抵補益旺期粉因開出少而轉漲 
　　昨日期粉交易仍無發展之趨勢緣客胃觀望廠商棧單亦不多開成交終難暢達上午開盤後現期空方抵補甚健閏四月份投機家買氣較盛遠期五六月份廠家以新麥收成尚難預料不敢多開棧單巿氣轉挺各月巿盤一致看漲本月份計有分半之漲度閏四月份及五月份均漲二分左右六月份亦漲分餘午後開盤後巿塲中買氣稍衰價均回落數釐嗣見客帮進意沈寂而洋粉來華仍屬空氣故巿價均趨盤旋收盤結果本月份價爲二兩四錢六分半較漲半分閏四月份爲二兩一錢七分較前日收盤價計漲一分二釐半五月份爲二兩零五分七五六月份爲二兩零三分七五均較漲一分期粉成交額上午二十四萬一千包下午二十二萬五千包收巿八萬二千包共計五十四萬八千包股票未開現粉計由三井洋行交裝亞把司郵船裝往西貢計三馬頭粉二千包 
[糖巿走銷甚暢]  
　　昨日公會劃盤巿况頗好本月份開七兩二錢下月期七兩二鏡七分半五月份七兩三錢二分半至七兩三錢五分六月份七兩四錢現貨以各銷漸佳走勢稍好划盤爲七兩一錢五分至七兩一錢七分半禎祥分行做開十號嗬赤價五兩二錢五分十八號中砂白五兩四錢十二號至十四號同爲五兩三錢五分均係新規成交甚多 
[五金漲多跌少]  
　　昨日五金巿塲銷路與前相仿各貨售價略見堅穩白鉛皮每擔漲起五錢左右最低價須二十兩之譜白鐵皮白鐵瓦及馬口鐵等出路亦健售價大致無甚軒輊云 
 
 

Page 17

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *自由談 
[小經騐] [  國魂] 　　 
　　你看那抅錢　物或會賬的人 
　　假使掬得很爽捷那人一定是大方的假使掬得很遲緩 
　　那人一定是慳吝的 
[三言兩語] [  鵑] 　　 
　　日本帝后近曾舉行銀婚式銀婚是二十五年的結婚紀念一夫一婦琴瑟相調厮守了一百年的四分之一那當然是很可紀念的事這種結婚紀念式我以爲吾國家庭中大可採用不妨從十年錫婚起進而爲十五年的晶婚二十年的磁婚二十五年的銀婚五十年的金婚七十五年的鑽石婚在這一天結婚紀念日遍邀親友舉行一個同樂大會借此可以增進夫婦情愛而社會中釵劈鈿分之事也許能因此减少了 
[班禪游普陀之珍聞] [  聽冰生]  
　　班禪自藏晋京執政待之甚厚及告别之滬之杭之普陀執政特任人趨奉之不可謂匪佛法無邊也此次班禪游普陀頗有可記者皆聞自從游輩或非子虚願爲諸君告普陀有前後寺後寺較大故班禪在杭執政先飭員知後寺屬其整理一切俾班禪到時足供停驂後寺紫員和尚竟爲之費二千金飾黃綢彩黃牌樓等於寺前又爲安排凈室禪榻佛燈俱購新頴者事聞於前寺嫉甚速往商當道願留大地供班禪安適當道遂允請班禪以前寺爲行轅班禪如浮萍也惡能自主之甬之日卒停足於前寺前寺之裝璜固勝後寺殆一倍於是後寺怨前寺妬之也後寺怨後寺枉制巨金也亦有前寺怨前寺者誹其多事而損巨金也然則班禪到處無匪揮耗有用之金錢以博其一盼耳 
　　班禪旣駐前寺第一日未禮佛第二日行千身齋所有寺僧盡魚貫立門外另有司鐘皷者擊玎璫鼕　之聲聲已一僧徐步進謁班禪伸雙掌如葉班禪親予小銀圓二枚置其左掌又以二銅圓置其右掌退易以他僧例亦如之或謂此活佛之施布衆僧也 
　　千身齋旣班禪施食在大鐵鍋中鼎沸者凡四物曰油荳腐曰油麵筋曰徇片曰黃麵厥色皆作金黃眞我活佛之素志也 
　　班禪之禮佛也異於凡僧其黃色之衣上披以以氈之袈裟及跪蒲團上則去其左肩雙手合拱時亦作種種捻訣狀云 
　　班禪在前寺登場說法以其皆藏語故另有譒譯員譯以甬之土語俾寺僧明白任其責者則爲後寺代表紫員和尚也紫員不念是惡而膺此役乃眞我佛慈悲方能講佛矣班禪在前寺旣如上述然於後寺亦如此特宿與不宿微有異耳然則以余論之前寺亦太愚矣豈有班禪一宿而香火可盛於後寺哉 
[不要怪與只怪你] [  懺秋]  
　　不要怪人家不信任你只怪你自已品行太好 
　　不要怪書讀不熟只怪你自已不去用功不要怪外人來欺係你只怪你自已没有自衛力 
　　不要怪你錢有出無進只怪你自已坐吃山空 
[海上蜃樓（一八三）] [  釧影]  
　　第十九回夜露沾衣鈿車携佳麗晨　照檻繡褓裹寗馨 
一回兒他們便進了這亨白夜花圍只見游人已來了不少裏面也有一個大天棚中有一座戲臺是唱髦兒戲的還没有上場下面却安放了不少的桌子每個桌子上都舖上一條白布檯布倒有好幾個西崽模樣的人穿了雪白的洋紗長衫還用紅條子線香式滾邊見了祖書城等進來把個椅子一拽說戲快要上塲了就這兒請坐罷雲和笙道怎麽樣祖書城笑道不坐也不行啊就這兒一塊地方又没有兜處怎麽好呢兩人此時只得坐下只見不到一點鐘工夫那游人漸漸的多起來馬車一輛輛的把這夜花園門前塞滿堂子裏的人也呼姨喚姊的鶯聲不絶祖書城要了一瓶汽水雲和笙因爲怕喝冷東西只要了一杯檸檬茶慢慢兒的喝一時大家又說今天二點鐘的時候還有燄火看雲和笙却見鄰座有一位温文爾雅年約三十左右的人身上穿了一件元色鐵線鏤雲紗的長衫裏面襯着件雪紡的小褂兒却把一雙雪白的短衫袖兒翻挽在外面越見得黑白分明旁邊坐了一位麗人穿了件銀紅紗衫下繫着黑色亮紗裙一個長圓鵝蛋臉短短的前劉海手中携着一柄金面的摺扇微微輕摇自覺靜雅宜人雲和笙也有一些近視眼看不大眞切况且這一位背向着這邊及至回過頭來大家呀的一聲那人先開言道和笙兄怎麽也高興到這裏來雲和笙道我們是難得來的因爲有位朋友想見識見識夜花園所以來看看說着便跑了過去到那邊桌子上談話停了一刻兒方纔回來祖書城道這位是誰呀雲和笙道咦你們是同業而又同鄕怎麽不認得啊這是中報館的主筆孫企雷先生呀祖書城道久耳大名却没有會過我常讀他的大作文章簡練以爲是一位老先生咧却是位英俊之士這一位便是他的夫人嗎雲和笙點點頭道這是他金屋中的新夫人本來也是姓金的正說到那裏那孫企雷便也走過來雲和笙便把孫祖兩人紹介了兩人也便互道傾慕起來那男子道「我並非乞丐實在是脫了盤川丨」 
　　深遠道「還說這些鬼話哼你脫了盤川麽好笑好笑像你這樣的精强力壯什麽事不能做一定要做這種乞丐生涯丨」 
　　男子道「」你說我乞丐就是乞丐我也不辯只求你賜我一個銅子丨」 
　　深遠道「别說一個銅子一個大錢都没有快些滾開去」 
　　男子露不耐狀道「府上積積德罷我不過討一個銅子又不是討多」 
　　深遠道「討多也儘你討要我給你呢」男子漸漸倔强道「你先生不必和我較量我脫了盤川才不得已向你討一個銅子我在家鄕時遇了脫盤川之人一隻洋都資助過的」 
　　深遠聽了這不遜的話愈加動怒呼道「倒會誇大口旣然如此我偏不給你如再在這裏嚕　我就喚警察來了」 
　　男子冷笑道「你去喚警察來我旣没有觸犯法律又没有觸犯警章不過化一個銅子喚什麽警察來呢」 
　　深遠的怒火可按捺不住了隨手取過桌上的一隻磁燭盤向男子摔去豁瑯一聲燭盤摔得粉碎男子就此走了 
　　他妻子聽了這聲音不知何故忙出來查問洪深遠氣呼呼的把這同事說了一遍妻子道「唉你這人火氣太重了就給他一個銅元有什麽大不了摔去一隻燭盤倒損失了一角五分大洋眞不值得」 
　　深遠一聽不禁嗒焉若喪也深悔自已火氣太重咧 
新聞屑 
[攝影] [  觀熾]  
　　日昨本埠某處將攝影戲忽來一年老鄕人欲過其地導演者阻之老人嗤以之鼻曰此係公共之地何以不能過彼方有警察在當往詢之於是老人乃訴之警察詎警察亦阻之曰此地於片時内暫爲影戲公司所租有故路人皆不能過老人無奈只得俟其攝畢始得經過實則此警察亦影戲中配角之一老人不察致受愚云（） 
[租妻] [  青雲]  
　　定海某機關職員因與某米行夥友之妻有染前日特挽人向該夥友面商願每月出租價十元以充家用該夥友亦以經濟艱難慨允公開故某職員現已明目出入並常邀友前往雀戰抽頭報效云 
 
 
 

Page 18

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *   
 
 

Page 19

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *申報本埠增刊 
[編輯者言] [  記者]  
　　讀者諸君試一思之吾人日居上海能盡知上海之事乎吾知諸君必將答曰本埠新聞非上海之事乎窮篇累牘閱且不遑雖未能親歷其境然一閱報紙亦可略知其梗概矣雖然諸君上海之事豈僅本埠新聞所盡能登載者耶上海區域廣闊人事日繁本埠篇幅至爲有限欲一一搜羅登載在勢有所未能且近因時勢關係本埠新聞之内容漸趨政治重心其研究生活所需而足資談助者獨付缺如然則將如之何曰必有一部份之新聞專爲上海人而設者内容所載俱爲上海之事件本埠讀者見之以關係比較密切之故必覺興趣盎然本報本埠增刋乃因此意而設至今後之本刋編輯方針可縷述一二如下 
　　（一）公衆以言乎公衆則社會之事儘多若道路若衛生若慈善若集會以及一切瑣屑諸端凡在本刋範圍以内者當一一登載其進行之消息讀者改良之意見務使盡善盡美共享其幸福 
　　（二）個人吾人終日莫不爲衣食住三者忙雖因各人遭際之不同不能盡得優美之境界然亦應各審一已之情形謀所以案適之道否則勞碌終日徒自苦耳惟安適二字至不易得本刋當努力宣傳安適之法尤盼讀者諸君之合作 
　　（三）商業上海之商業舍批發外厥爲門巿吾人終日勞忙碌不能終徜徉於馬路之間而自覓吾人所欲之物本刋以後當儘量發表各大商店之新貨擇其經濟美觀而又極合於生活所需者酌爲介紹其介紹之範圍不必限於價廉物美之一途必詳述其形狀式樣之是否時物質之是否堅牢務使讀者誦新聞如見貨物俾知所取捨於大商店一方面亦有莫大之利益焉 
　　以上三端均本刋今後之目標幸讀者諸君賜敎焉 
[聯青社定期開年會]  
　　上海聯青社ＹsmensClnbofShanghai係留美學生所組織每星期聚餐一次昨日該社同人假靜安寺路卡爾登飯店舉行聚餐會討論開年會種種籌備手續定期六月二日假聯華總會舉行兹將該會本屆所舉職員錄下「會長」李元信「副會長」鄺光林李道南「英文書記」陸肇强「中文書記」汪英賓「會計」奚季耕盧觀祥「監察員」唐榮海黃松浦 
　　又該社同人每於聚餐會後各唱英文離别歌一闋並做種種姿勢堪發一噱云 
[草帽譚屑]  
　　驕陽肆威吾人爲衛腦計乃不得不戴草帽巿上所見大概可分國産與舶二種國産品之草帽緶泰半産自山東白草高頂硬帽及手編之高頂軟鞋帽圈綴有狹黑邊者年輕學子都喜御之價約一元四五角劈草爲二仿製斯蒂生西式帽樣者去年頗爲時行目下尚未暢銷普通商人都喜御低頂闊邊帽價自一元五角至四元不等另有天津出品之黃色軟草帽價亦不貴北方人與軍界中人多喜用之本埠各製帽廠日來製帽甚忙尤以中華用中華福等數家爲最用中多銷客帮華福主顧則多本帮馬敦和出售者則多批自中華舶來品價格較去年略賤式樣則更形複雜一昨記者過先施玻窗見陳列式樣不少惟類多粗紋白粗紋中夾金黃細紋四邊鑲淺色闊絲帶者價洋二元半其白粗紋間淡灰紋鑲籃絲帶者亦頗可觀標價七元什欵牙邊帽定價五元半者亦極别緻有名鱔内草者更形細潔眩目取價僅四元一角五分金黃色之粗紋者價七元二角半以上各貨大半爲德産美貨有巴拿馬草帽亦分軟硬二種潔白無倫價十七元半此項草帽購者都御西服高頂與呢帽式之軟草帽銷路似不及往年童帽亦有多種作海軍式緣以淺色邊帶爲之戴之益露天眞可愛永安窗中置有巨大草帽數頂乃係窗飾之用此外更有大不盈寸之小草帽標價每頂一元購者亦頗不乏人記者因訽問此項小草帽之用途夥友答以「白相」二字云 
[談冰淇淋]  
　　時屆初夏巿上又有冰淇淋出售矣冰淇淋之爲物的係爲滋補人精食品之一種故歐美人士其重視冰淇淋也一如每餐之麵包無論嬰孩赤子均喂食之醫家賴此治愈疾病無分寒暑終歲啖之顧吾國人對之僅視爲一種夏令之食品而已 
　　滬上好利之徒羣起製售一桶頑冰數 
[聯青社别離曲步夫譯]  
　　參觀「聯青社定期開年會」新聞 
　　聯青社的兄弟們啊後會有期 
　　我們歡聚了好久樂不可支 
　　我們牢記着這句話 
　　聯青社的弟兄們後會有期　　歡欣快樂後會有期 
　　快樂之影永留不移 
　　聯青社的弟兄們 
　　後會有期 
　　微笑起自眼波（唱時衆皆微笑） 
　　舒肢六脈調和（挺胸擺手） 
　　高舉爾手上抵於天（舉手） 
　　高舉爾頭仰望雲邊（舉手） 
　　歡欣歌舞騰躍婆娑（衆皆跳） 
　　騰前躍後學彼穿梭（衆前進後退） 
　　前後左右青袂相聯（互相携手） 
　　點頭微笑握手摩肩（衆大笑） 
　　箋玻杯萬唱其兜售冰淇淋之聲調其於製料之是否適宜食後是否有害不暇顧及於是食者往往頓生疾病深望司衛生之責者有以取締之同一爲物何彼食之有益我食之有害耶此無他視製料之適宜與夫注重清潔否也近有西人名考勞萊者特向美國冰淇淋名廠運滬大批美國冰淇淋名凡而佛冰淇淋ＶelvetＪceＣream昨日記者訪考君以各式花樣見示如櫻桃金香蕉液百歲磚等等美麗奪目尤以麻雀牌一種爲最有趣上有中發白字樣於此亦可見美人對於麻雀牌之熱矣克君又謂此項冰淇淋廠在美國最爲上等設備極完善用新式電力 
[天氣預報]  
　　徐家匯天文台昨日下午四時三十分氣象預報云天隂有變意因遼東低壓所致揚子江口以北有稍强之南風黃海以北有旋風及惡劣之天氣浙江以南有霧及無定向之微風又昨日下午三時前二十四小時内本埠氣温最高八五·三最低五八·四去年同日最高六八·四最低五七·五 
　　之冰桶中儲玻璃襯托之釀熟缸然後置冰淇淋於其中故無論盛暑天氣亦可經久不化包裝亦用電力機械故不經人手撫摸目下冰淇淋在美出口日盛一日提督坎拿大輪船公司於各航海船上都備有此項食品現克君已賃定定南京路十六號寶德糖菓公司出售各大旅社及各菜館紛紛定購定價大盒十二塊售洋二元小盒六塊售洋一元本埠運送不另取費居家購食可致電話中央一二一八號該公司當立時送來據云此項冰淇淋可置八小時不致融化愛啖冰淇淋者盍一試之 
吾人嘗過黃浦灘習見各種建築初未嘗以爲異也但登高一望則頓呈壯觀吾於是圖亦云然記者 
 
[上海風景（黃浦灘畔之壯觀）] [  麗昌攝]  
[福開森演講中國繪畫]  
　　中國科學文藝社ＣhinaSocietyofScience＆Arts副會長福開森博士現自北京來滬定於五月二十一日下午五時半假博物院路大英戲院演講「中國之繪畫」同時並演映幻燈用相佐證歡迎中外人士前往聽講無須入場劵云 
[書畫家加入胡景翼追悼會]  
　　胡景翼追悼會自籌備以來團體加入者甚多昨聞海上停雲書畫會會員任堇叔吕萬但燾等以胡景翼書畫皆妙絶一世武人之中而能擅此藝術實難能可貴因集議加入追悼會以表景仰 
[約翰攝影會舉行展覽會]  
　　攝影學術傳於中國不下數十年好此道者雖衆而有具體組織互相研究者則寥若晨星梵王渡聖約翰大學攝影研究會有鑒於斯故定五月二十三日下午一時至晚九時及二十四晚七時半至九時在約翰圖書館舉行第一次成績展覽會以資鼓吹攝影學術無須入場劵歡迎各界士女參觀品評并另闢一處專爲展覽校外同志之成績如有傑作願參加展覽者可於二十二日前將作品直接由郵掛號寄該會林澤蒼君收轉並付下郵票以作寄回郵資加入不另取費無論大小照片均可云 
　　又該會定於二十四晚開攝影比賽大會敦請著名攝影家三人爲評判及演講（一）中華照相館郭叔良君題爲顯光冲晒秘訣（二）高伯贊君（Ｋobza）題爲美術照相法（三）柯達公司克來林君（Ｃrellin）題爲鏡箱鏡頭等之構造法奬品第一名大銀盾一座金牌一面第二名銀牌一面第三名鏡框一架共有五奬給奬員爲海斯女士優勝作品則寄往英京皇家攝影會之展覽會并在本報發表來賓不必有劵一律招待但團體蒞會當先函告以便留座云 
[豆仁醬油之新出品]  
　　朱和康醬園經理錦康廠出品豆仁醬油聞該醬油純用化學新法製成經久不霉各種葷素食物滲加少許其味頓鮮兹因出品伊始特廉價發售該園地址在北浙江路愛而近路云 
[萬國賽槍會年賽大會之成績]  
　　本埠萬國賽槍會舉行年賽大會業誌本報兹聞該會於十六·七·兩日已在虹口靶子場爲第一·二·三·種及第六種之比賽報名者計一百十五員與賽者共一百十員十六日之晨風雨飄摇成績較遜十七日天氣晴明特殊成績於以産生第六種比賽之七百碼與八百碼遠墩華員郝伯陽君竟盡射足分又七百碼墩英員透立而夏門及海來亦射足分其第一種比賽之二百碼墩則有美員沙射足分在場監察員爲卡拉索（葡）羅司（英）·伊藤一郎（日）等三員而公正稱職之記分員則向中華隊所請調查該會前有婦女彩分發而第一二三種之總分即爲婦女彩之比賽總分最優英人梅君代表馬拉夫人與大衛夫人射擊備受羣衆之愛賀兹將該兩日各項比賽分别揭曉如後 
　　婦女彩 
　　婦女姓名奬次代射賽員婦女姓名奬次代射賽員 
馬拉夫人一梅君惠而特夫人九郝伯陽 
大衛夫人二又白魯而夫人十史蘭普 
朱晋康夫人三夏門扳立克夫人十一干庭輝 
鮑文夫人四透立而張金德夫人十二又 
麥考達女士五又史蘭普夫人十三華生 
約翰夫人六王衍慶格老佛夫人十四又 
簍田廉平夫人七又張金德夫人十五鮑文 
伊藤夫人八郝伯陽勞招夫人十六又 
　　各級四種總分最優之五名 
優級梅君「英」三六九分夏門「英」三六六分郝伯陽「華」三六四分 
王衍慶「華」三五九分透立而「英」三五八分 
甲級南利門「丹」三四四分烈鵬「英」三四一分沙佛「美」三三六分 
約翰「英」三三三分楊仲綽「華」三三○分 
乙級李達「英」三五八分大衛「美」二五六分考林「英」二五一分 
約瑟「猶」二四六分道維「英」二四四分 
丙級鄭益滋「華」二三五分朱壽林「華」二三一分前田龜太郎「日」二一四分 
麥卡而「英」二○○分汪望農「華」一九九分 
丁級寶立而「英」二三一分有馬一秀「日」二一八分鮑九思「華」二一八分 
姚崇德「華」二一六分周昌善「華」二○二分 
 
 

Page 20

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * * 
[婚禮補誌]  
　　陳君賢榮前畢業於寗波波斐迪學校曾任上海青年會經濟科幹事現任工部局財政處職員於五月九日下午五時半與唐女士海輪行結婚禮於三馬路慕爾堂按女士前肄業於中西女塾曾任進德女學敎員一對璧人洵稱嘉耦禮畢設讌於五馬路復興園來賓達三百餘人之多云 
[寗波天一徇廠在滬設立發行所]  
　　寗波江東天一廠所出各種罐頭油爛烏竹笱清汁鮮冬筍係完全用理化方法擇竹筍中之一種最鮮嫩烏筍調味製成食之足以健胃滋身出品以來各界頗加歡迎該廠因各埠定購者紛紛向甬廠接洽運輸往往不便特設立駐滬總發行所於本埠法大馬路大自鳴鐘對面天香糖果公司内設南發行所於民國路小東門豐記海味行設北發行所於英大馬路小菜場西匯通電料行其駐滬主任爲何德懷君云 
[聯益箋之内容]  
　　聯益盞爲南京路勞合路口聯益貿易公司所創製内有百餘書畫名家之手筆集錦成帖精雅勝常每本百張百樣尤稱特色樣張函索即寄 
[同昌車行電購大批脚踏車]  
　　南京路同昌車行自出售同昌飛馬牌脚踏車以來銷數之大超乎始料之外雖該行一再電英催促速裝新貨而購者紛來終覺供不敷求以致暫時售罄聞下批新貨已由四月三十號裝ＳＳＢellerphon船運滬約下月中旬可到 
[大批夏布到滬]  
　　北石路同昌爲滬上最老之夏布莊營業極盛日來氣候漸熱特由各埠運到大批秋莊夏布以供各界夏服之需如四川女機湖南瀏陽江西萬載寗都宜黃會同玉山等等粗細兼有顔色齊備近又添辦大宗絲光蔴紗府綢及其他夏令衣料定價均極克已云 
[菜巿一斑]  
　　　魚每斤大洋一元 
　　大黃魚每一兩三十文 
　　加香肉每一斤大洋四角 
　　鮮肉每一斤大洋二角八分 
　　烏賊魚每一兩二十文 
　　鯽魚每一兩六十文 
　　茭白每一斤三百二十文 
　　捲心菜每一斤一百二十文 
　　小白菜每一斤五十文 
　　竹笋每一斤大洋一角五分 
[本刋投稿條例]  
　　（一）來稿　幅須在千字以内長篇不收 
　　（一）本刋　　並無限制亦不必以字數計算如極有趣味極有價值之稿件酬贈格外從豐（譬如極有價值之新聞字數雖僅一百本刋可給以五元至十元之酬資） 
　　（一）揷畫以時裝仕女社會寫眞兩類爲限政治諷剌畫不收每幅分三種致酬甲種二元乙種一元丙種五角 
　　（一）來稿不登載者恕不發還 
　　（一）投稿者篇末須開明眞姓名及詳細地址署名之下並加蓋圖章以便取酬時核對 
　　（一）投稿者信面上須寫申報館本埠增刋編輯部收切勿書個人姓名以免混雜 
 
 

Page 21

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * * 
[中西藥房經售花旗南棗]  
　　本埠四川路九十六號花旗南棗公司日前由美運到大宗花旗南棗每盒售洋一角内裝十五枚味甜性和價廉物美特託四馬路中西藥房批發經售云 
[生泰米店新張]  
　　美租界吳淞路生泰申記米號現由旅滬鉅商謝秉衡接盤改爲生泰衡記加資營業兼售機製麵粉並向某洋行購就新式碾米機器五部業已雇工裝竣昨日實行開巿滬上各大工廠均向定購食米全日共計售出白米七百餘石該管捕房特派華捕到店保護將來營業發達可操左劵云 
[文具用品廉售八天]  
　　南京路四川路角福利公司新到大批繪畫各種用具如合色板盆畫布等異常精美於即日起至五月二十七日止一律减售八折油色每桶三角八分至六角半水色每桶三角五分至一元水色每方五角至六角畫刷五角至一元一角油畫器具每副十二元五角 
[源昌珠鑽號新張廉價]  
　　英大馬路望平街口新開源昌珠鑽號向在對面親仁里歷有多年發兌珍珠鑽石首飾銀器珍玩鐘表等貨眞價實已於日前起先行交易各貨一律廉價日來營業甚形擁擁並聞該號備足現銀收買精圓珍珠云 
[藝苑清音]  
　　桂林梁岾廬君創作口筆書畫已誌前報現梁君來滬其友人以口筆作品誠屬神奇恐非親見不能取信特勸梁君在南成都路輔德里六三零半號舒宅每日下午三至五時對客揮毫歡迎參觀月底爲止云 
　　漢川謝復園書法超凌漢魏師情寐叟筆力雄深蒼渾非率爾操觚者所可比儗海内書家如吳倉碩康更甡等尤深傾倒潤例函索即寄收件處爲北京路浙江興業銀行謝伯衡及各大扇紙莊云 
[醫界新訊]  
　　嘉興陸漢民術擅歧黃專治内科嗣從嘉善名醫吳文詠門下臨診五載現已來滬設診所於老西門　　　晋安坊陸君心存濟世於貧苦就診者診金不計云巢君雨春籍隸孟河乃前名醫崇山老先生之姪孫松亭先生之吉嗣也醫傳數世家學淵源又卒業於今名醫夏應堂之門兹懸壺於三馬路西畫錦里内四百十五號謝一亭君係香港皇家醫院畢業得有醫學士位謝君精内科兼治婦孺各科診所設於狄思威路昆明里九號 
[集會表]  
　　時日地點召集者事由十八日至慕爾堂慕爾堂佈道大二十一日會 
二十一日大英戲院中國科學文演講會藝社 
　　二十三日聖約翰攝影約翰攝影研比賽會研究會究會 
　　二十三日大東旅社永安紡織廠第四屆股東會 
　　二十四日總商會上海商業儲股東會蓄銀行 
　　二十四日復旦同學會復旦同學會二十週紀念會 
 
 

Page 22

 
 
1;第一萬八千七百五十六號;中華民國十四年 西曆一千九百二十五年五月二十號
星期三 * *[居士林勸募會第一次結分]  
　　本埠海寗路錫金公所内世界佛敎居士林因謀自建林所特組織勸募會分隊進行前日爲第一次結分之期計共得捐欵洋一萬四千零十五元又該林印有林務特刋及勸募會特刋備各界索閱云 
[昨日汽車肇禍誌]  
　　計有七起 
　　昨日一天内汽車於馬路中撞傷行人計有七起幸尚無有生命之危者兹將述其情形如下 
　　姓名籍貫被撞時間地點傷狀唐三郎海門上午七時在白克路足部擦破沈德昌江北上午十時在愛文義路頭跌破徐成林浦東上午十時在新閘路頭跌破顧海珍海鹽上午十一時半在新閘路右手臂傷方少卿江北下午二時在南京路足部跌傷顧阿生本地下午三時在卡德路頭跌破許初山江北下午四時在黃浦灘路腿跌碎 
 
