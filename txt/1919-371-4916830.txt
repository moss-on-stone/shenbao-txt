# 1919 - 371 - 4916830

 

Page 1

 
 
   
 
 

Page 2

 
 
   
 
 

Page 3

 
 
時評 
[如夢（冷）]  
　　中國今日之政局與夢無異夢者雖有印象而全然不可捉摸者也無端而來又無端而去一旦忽然警醒惟覺所遇之盡虚而已 
　　我人亦知近日又有所謂南北和議之復活乎是又如夢中印象之忽現也旣不知其何爲而能復活又不知其復活之果確與否然而電語頻傳代表競返其印象固若是之有據也謂之實不可謂之虚亦不可然則祗可謂如夢而已矣 
[命令]  
　　十二月二十一日大總統令國務院存記吳　著交内務部酌量任用此令 
　　又令陸軍總長靳雲鵬呈請授王方順孫義良爲陸軍步兵少校　元垌加陸軍騎兵少校銜均照准此令 
　　十二月二十二日大總統令參謀總長張懷芝呈察東鎭守使署參謀長張漢堂因病懇請辭職張漢堂准免本職此令 
　　又令任命姚寳球署察東鎭守使署參謀長此令 
　　又令參謀總長張懷芝呈請任命曾燦署直隸督軍公署少校參謀應照准此令 
[專電一]  
　　北京電南北和議段主張新舊國會混合制憲以表示讓步之意已催吳鼎昌等赴滬接洽一面要求南方承認段派　　（二十二日下午十鐘） 
　　北京電國院　　　議亟盼早成已電促西南開議地點决無變更希轉勸雙方代表齊集敦促進行　　北京電國院函吳鼎昌汪有齡王克敏和議久停非計現電西南促和請速回滬預備進行吳汪均托故辭（二十二日下午五鐘） 
　　北京電日使不允撤艦外部電莊璟珂向日政府切商（二十二日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電福州案日要求就地交涉中國主張在京交涉現可從中國主張在京開議外部已籌備議塲　　北京電靳復熊克武電閩案發生始終堅持未稍鬆動又復李厚基電省城秩序加意維序甚慰軌外行動自應取締民氣亦勿過摧抑　　北京電曹錕等報告天津國民大會到者數萬搜查日貨載往焚燬又泰州亦開國民大會電爭閩案又成都學生會請南北力爭閩案 
　　北京電議員陳家鼐等通電促和　　北京電皖省長定聶攝藩係倪督保舉呂准辭警處長劉道章先免職（二十三日下午一鐘） 
　　北京電徐恩元赴滬籌設懋業分行東海退股不允挽回各處亦均退股股本驟减行員分遷及内部意見甚熾（二十三日下午一鐘） 
　　北京電靳午車自津回京照常辦事詢府院方面否認靳有辭職事（二十二日下午五鐘） 
　　北京電靳雲鵬辭職意仍未打消又有推段上台說（二十二日下午十鐘） 
　　北京電張志潭以不得閣員灰心政事業已請假兩星期經總統屢次勸駕今日起銷假視事（二十二日下午十鐘） 
　　北京電徐樹錚帶兵一旅今晚出京預算二十七到庫到張後不作勾留（二十二日下午十鐘） 
　　北京電徐鼐霖等電戊通之南翔船被俄襲擊據開損失單請向俄使索賠（二十三日下午一鐘） 
　　北京電俄激黨在黑河活動華僑要求派兵保護參陸部本日特别會决由黑派兵（二十二日下午五鐘） 
　　北京電徐占鳳病故（二十二日下午五鐘） 
　　北京電田中玉來京（二十二日下午五鐘） 
　　北京電張作霖電陳中央請政府出兵阿穆爾省救護華僑代平俄亂政府復以經費難籌緩議（二十二日下午十鐘） 
　　北京電鹽餘有月内交付三百萬說（二十二日下午二鐘） 
　　北京電意國續到軍械段主張請意公使開列淸單由政府承買已由外交部交涉（二十二日下午十鐘） 
　　香港電唐繼堯林葆懌劉顯世譚浩明譚延闓熊克武莫榮新删日聯電質問靳和戰何疑不决軍府號日覆靳文日通電意究安在能否轉旋和戰所關不妨明示（二十三日下午三鐘） 
　　香港電軍府請京嚴查皖軍蹂躪女校案（二十三日下午三鐘） 
　　香港電兩院養日通電反對苟且言和必保憲成方開議（二十三日下午三鐘） 
[各通信社電]  
　　北京電元首今午傳見徐佛蘇詢促和辦法並令早日回滬各分代表答覆當軸僅擔任拍發疏通函電對於返滬尙未允從 
　　北京電王沈等電謂查閩事略有頭緖下月初可返京報告 
　　北京電武鳴電關於和議似有一致吻合成績刻因閩事各界懷疑反對務請迅使日艦撤退否則和局又生枝節　　北京電靳電王揖唐謂上海和局進行機會已動政府與南方接近請速電促各分代返滬（以上二十三日） 
以上中華通訊社電 
　　北京電皖警衛衝突案聞擬先撤劉道章後准呂調元辭職繼呂者以段書雲呼聲最高 
　　北京電報載安徽蠶桑女校事足爲女學進步之障碍敎部擬澈查眞相根究由來 
　　北京電中行查辦案現又牽涉財部公債司長盧學溥靳囑李思浩嚴密根查 
　　北京電靳已回京財次爭執現經調停潘復續假十日另議辦法（以上二十二日） 
　　北京電徐專使曁恩李兩副使昨晚六時起程赴庫邊防軍第四旅隨行 
　　北京電呼倫撤治問題未解决前副都統缺暫不簡人院昨已電覆張作霖 
　　北京電政府對日本抗議案尙未答覆聞外委會主張强硬某方面主張和緩因此不决 
　　北京電東報盛稱英日盟約可賡續說外交界否認 
　　北京電聞陸榮廷赴龍州實行籌備裁兵爲西南各省倡表示與奉直同一旨趣 
　　北京電黑邊鄂木爾防務吃緊院電責成三省督長協同擔任 
　　香港電港報盛傳岑龔在陳某花園會面之說岑派否認惟云岑氏鑒於大局愈險惡主張速和確有此事 
（以上二十三日）以上中孚通訊社電 
[公電]  
　　北京敎職員聯合會電上海各報館江蘇敎育會轉各省敎育會轉各學校各報各團體鑒北京敎育因當局者欺凌漠視危及本根同人等因謀我人之光明不惜忍一時之犧牲遂有自十五日起全體停止職務之舉宣言具在諒鑒此誠時閱一週政府尙無相當解决爰再明揭五條宣布於世以表同人等純正明决之態度一請政府即日撤換同人等所不信任之敎育當局現任敎育次長代理部務傅嶽棻二政府任會敎育當局時須尊重敎育界之趨向選擇富有敎育上之知識與能力者俾敎育得以獨立不受政潮之響影三請明令切實籌集全國敎育基金並須急速籌足無論如何特别情形不得挪移減少四請明令於基金未籌足以前依現時敎育進行之狀况指定確實欵項爲敎育經常費各預備費核定後不得挪移減少五學校經費目本年十二月起槪發現金於每月初旬一次發訖凡此五事一方爲現在敎育界排阻力一方即爲將來敎育界謀保障失此不圖我國敎育將永無改進之機是以同人等誓守五條必期貫澈此旨謹以奉聞祈共圖之北京小學校以上學校敎職員聯合會養 
　　辰州來電各報館均鑒徐上將紹楨寒日來電文曰魚電痛陳不和之害嗣又迭上兩函計達備覽各方電覆無或我非國民望治之殷急於水火輾轉彌月軍府未有切實表示致和會久在若絶若裂之交當道或具有深心大事更何堪再誤竊謂遲和之害更甚於不和不和優於戰兵家勝負事未可知終有解决之一日若不和不戰觀望遷延世界潮流固不我待國民心理亦不我容魯案固久懸未决閩事又險象環生浙省議會疊電催速開議並有倘仍遷延誤國惟有聯合各省另組國民自决會以謀解决之宣言和議一日不成必至對内則衆散親離對外則逆來順受至此而始謀統一抑亦晚矣近來盛傳局部媾和之消息若竟成事實則降者自降將置不降者於何地執事表率軍民一言九鼎尙望聯合各軍環請軍府迅電唐總代表續開和會相與圖存力保護法之初衷免受淪胥之慘禍四萬萬同胞實利賴之徐紹楨叩寒詔等伏讀之餘佩仰無似竊謂雙方入於不戰不和之域人民陷於不生不死之境司農仰屋雀鼠之羅掘俱窮羣盜滿山閭閻之顚連無告魯案之解决無日閩事之轇轕又生醖釀久則糜爛愈深結束遲則收拾益困如謂元氣不宜太傷兩軍不堪再戰則應敦促唐總代表及各分代表速謀和局之早定藉免意外之分馳否則唯有忍痛誓師拚死一戰夫癰疽在背良醫視刀毒蛇嚙人壯士斷腕詔等分屬軍人責在護國與其坐視淪胥同作牛馬何若决死奮鬭甘爲鬼雄日來報紙警傳謠諑紛起某也密使往還某也權利交換杯弓蛇影目眩神昏市虎成於喧豗之傷蕉鹿入於愚頑之夢一人懷私團體破裂是則以遲廻而解體因護法而亡國負國負民誰尸其咎諸公卓識偉略應請早定方針藉紓國危或戰或和敬待後命情急語亂不知所云專電布達佇候明敎田應詔張學濟林德軒蕭汝霖胡學伸廖湘芸同叩號印 
　　湖南學生通電各省督軍省長省議會敎育會商會各學校各報館全國學生聯合會各省學生聯合會全國各界聯合會各省各界聯合會均鑒民國以來吾湘事變獨多禍害最烈張敬堯督湘以後骫法黷貨縱兵殃民破壞金融拍賣公產行爲如此荒謬罷斥猶有餘辜近因福州交涉生等集議期與各省一致同爲政府後援張復濫行毆捕斥爲土匪省城學校解散凈盡生等輟業飄流無所託命長此隱忍湘民將無子遺因念在湘將帥不乏賢明即如吳師長佩孚師行以律成功不居義聲仁聞南北中外同聲推重若令接替湘督必能福我湘民除電懇大總統國務院迅予任免並逕電吳師長從速來長撫輯湘民特此電達敬祈公鑒湖南雅禮大學等三十七校學生代表易巽柳敏陳純粹李師密李振翮高也如曹揭籬章新民徐慶譽張樹聲蔣竹如鍾秀毛文斗彭光球汪國霖張耀鑾劉作舟黃英吳俊臣李啓漢彭以立彭先澤歐陽皎如王去非高標李思安徐英陳士銓等偕男女學生萬三千人同叩 
　　旅粵皖同鄉電上海申報新聞報中華新報轉安徽同鄉會諸先生均鑒近閱上海字林報載安慶軍人闖入女校　之駭聞一則除原文業經各省各報先後譯登不復重錄　披閱之餘無任驚訝以爲光天化日之下何至有此禽獸而兼盜賊之軍人正待查詢適有同鄉新自皖來據告所悉情形聞之心悸此等殘暴軍人不特摧殘敎育亦且滅絶人道駐省如此出防可知對於門設守衛之女校且如此對於手無拳勇之居民更可知吾皖黑暗竟至於此彼及身被汚者旣迫於嚴威莫敢伸訴甚至以身徇義含怨九泉吾人旅居外省覩祖宗廬墓之邦演此千古未聞之惡劇倘再不謀拯救充其所至吾三千萬同胞尙有瞧類乎素仰諸公老成碩望桑梓同欽振臂一呼必有起而應者務乞就近一面派員查明詳情據實賜覆一而大聲伸討白此奇寃雪女校歷史之汚洗全國軍人之恥臨電憤泣不盡欲言旅粵全皖同鄉常恒芳等叩篠 
[里昂無線電] （路透電社） 
　　二十二日巴黎電助同協約國商訂厲行和約最後手續之德國委員團已於昨晨行抵巴黎大員三人秘書多人以外交部西姆森氏爲主任聞運輸委員團將於星期三日集議以勒朗特將軍爲主席與德代表討論舉行公民大會各境之德兵代以協約軍問　且將議决運輸協約國軍隊之方法與時刻表 
　　二十二日巴黎電法國閣員昨日開會兩次討論財政現局及運輸與煤斤問題第一次會議克勒滿沙氏財政總長克洛士氏實業善後總長洛歇爾氏運輸總長克拉凡勒氏均與會所討論者爲應付煤斤缺少之各種方法第二次會議由總統主席克勒滿沙氏克洛士氏洛歇爾氏均與會曾審查經濟財政現局各事 
　　二十二日巴黎電聞英相喬治氏將於十二月二十五日與一月一日之間來巴黎與克勒滿沙氏繼續討論亞德里亞海與突厥問題 
　　二十二日巴黎電柏林報云亨堡與南美輪船公司（卽亨寳輪船公司）主任休恩博士稱德政府將費一千五百兆馬克重造德國商船 
　　二十二日巴黎電羅馬電稱據政界消息决定亞德里亞海問題及阜姆命運之國際會議將於一月七日在巴黎集議意相尼蒂氏將於五日離羅馬赴巴黎參與此會 
　　二十二日巴黎電據西班牙京城消息電車公司不允與現仍罷工之僱員開議公司聲稱已另僱人往來電車皆有人隨車保護 
[中美新聞社電]  
　　二十一日華盛頓電美國航務部年報載稱該部已設置按期航海懸掛美國旗之商船路線共四十一線並設法在各處建置屯煤場可在海外各埠設立代理處以處置美國船舶及貨物等事務云 
　　二十一日紐約電太平洋拓殖公司近在中國組織一中美銀行資本一千萬元中美各半現料有較大之借欵談判尙在進行中 
　　十七日華盛頓電有美國四大肉類打包公司已决計將彼等所有各部分之利益一槪售出如是該四公司之肉類打包壟斷事業現已破裂矣 
　　十七日華盛頓電現有人計畫公舉參議員洛志氏爲共和黨全國會議之主席 
　　十七日華盛頓電國務院宣稱擬「此處有脫字似係『准予』之意」入境證劵於日本之『照片新婦』於兩個月内實行 
[世界路透電]  
　　十七日華盛頓電美國檢事長宣稱烟煤罷工之終止非出於解决實政府之勝利彼曾告參院調查罷工之分股員會謂政府已戰勝礦工礦工聯合會之職員與工人均遵從政府條件續行開工 
　　十七日華盛頓電共和黨全國大會之議長席大約將屬參議員洛志氏 
　　十八日華盛頓電日本大使通告國務部謂日本並未與墨國開任何談判日本不欲在墨國覔求商業地位 
　　十八日華盛頓電衆院所通過加撥欵項以充遣送急進黨出境經費議案日内將提交參院 
　　十六日倫敦電愛爾蘭事務大臣美克菲森氏昨在下院宣稱自由人報主人已起訴政府 
　　十六日巴黎電晨報載稱法國在英所募之借欵三月之前不致發行 
　　十六日倫敦電糧食管理員在下院宣稱管理糧食供給之條例至少尙須實行三年 
　　十七日巴黎電克勒滿沙内閣即將更變之說並無根據政府先須以財政案提交國會衆料此案將於新年前投票俟此案通過後内閣或有全體辭職事 
　　十七日巴黎電克勒滿沙氏總理辦公處發出關於倫敦締結經濟財政約之正式文告謂英法兩國皆受匯兌之影響英政府爲整頓匯率計允在英國發行法國公債又謂煤斤出口發給執照之辦法日内尙不撤除須俟一再研究後方可取銷 
　　十八日巴黎電過激黨現採用德人所行離間協約國之伎倆莫斯科官報云美日間將有戰爭又謂英法交誼冷淡而英美兩國間舊有之妬忌今仍存在云 
　　十八日巴黎電比國國家政策委員會已通過議案請比政府設法與英締結軍事協約 
　　十八日巴黎電法國理財計畫内有内地郵費由十五生的加至二十生的一條 
　　十六日台單希電印度政府下令禁止購置俄國盧布票違者至重監禁三年罰鍰若干没收紙幣 
　　十八日倫敦電孟買消息邦狄歇里因選舉國會議員發生騷亂當警察收集票匭之際有羣衆攻擊之警察被迫開槍死五人傷數人逮獲多人查其室中皆藏有軍火 
[太平洋路透電]  
　　二十三日北京電美國亞細亞艦隊司令格里夫斯海軍大將等昨日抵京美使署人員及衛隊在站迎迓華人之歡迎者有薩鎭氷等諸大員今日格里夫斯大將拜會薩鎭氷段祺瑞靳雲鵬等明日往各處游覽星期五日謁見總統格因中國當道之特别請求擬在京多盤桓六日 
　　二十三日北京電晨報載稱烟臺中日人民互起衝突粵籍學生重傷一人 
　　二十三日北京電裁兵委員會將於夏曆新年前告竣籌備事務 
國外要聞 
[意國勞工與法國重造]  
　　中美新聞社羅馬通信云法蘭西與意大利近擬訂一勞工條約規定意國以勞工一百萬餘人供給法國以重造法國爲戰爭所殘破之地此項條約殆可視爲試探意國對於移民問題之新政策蓋自戰事起　各國男子死者死傷殘者傷殘以致目下全世界缺乏人力在七八百萬人之譜而意國在交戰國中壯丁死傷比較尙居少數尙能以其所有之人力徐徐補充世界此項損失故意國當局擬以後對於移居外國之勞工竭力予以保護蓋意國各項天然富源中獨此人力一項尙有羨餘而無不足故視爲國家一種大財產以後對於其人工　大爲重視遠過於戰前也目下法意兩國所訂之約雖爲交換利益性質惟對於意國赴法工人一層則幾爲片面的因法國工人决無多餘可以移往意國也約中訂定在法國殘破區域作工之意國勞工其社會上及政治上之權利與敎育上之利便及一切精神及物質的幸福均受完全之保障據意國當局之意以後意國勞工不論移居何國皆須予以同一完滿之保護意國人民向來移居外國而入該國國籍者甚少此爲意國當局所深知惟目下世界重造之際所需普通工人其數甚多意民出境者必夥非加相當之保護及扶助不可意國旣不能設法　他國改其勞工法律則惟有藉條約之訂結以保護其人民耳依意國目下情形至少可以補充各國人力短缺之半數在戰前意國每年出口人數約一百萬「其從前曾經出口回國後再出或三出四出者自包括在内」自戰後五年間意人出口完全停止而寄居他國之意僑則陸續回國或服役軍中或適於此時作歸計如是者不下數百萬人再則意國於戰時取得新土地故人口亦大爲增加據目下户口調查預料意國將來人口當超過於法國查戰前意國人口共三千六百萬人法則三千九百萬人今後意民之數當更過之再意國於戰時損失人口雖亦不少而其生產率亦甚高故在歐洲　交戰國中不受戰爭影響而減少人口者獨有意大利也以此種種理由意　自覺可省出勞工四百萬人以供給全世界惟須全世界予以廣大之保護戰前意人移居美國者約三十萬人至五十萬人目下美國需要普通工人甚多大約須改變其外國勞工入口條例俾意民多數移入否則即照法國例另訂勞工條約也意國目下爲防勞工失業起見已定一保險法案規定由政府保護至少五百萬之無業勞工至彼等覔得在外國之職業爲止云 
國内要聞 
[北京通信（般若）] 徐樹錚經營蒙古之計畫 
　　徐樹錚返京一月又將於二十二日首途赴庫矣彼挾新國會議决之力竟得督辦蒙古善後事宜之地位且自陳毅都護使名義不保旣得高在田之軍隊又將恩華李垣收爲已用使在蒙勢力完全占有故以後徐在外蒙之設施實大可注意也 
　　據外人傳述徐氏此歸確有借欵之運動且業已成熟資本出日本欵額共日金二千萬元先墊付三百萬已於日前交付而借欵之名義則爲蒙古實業借欵抵押品爲何條件奚似吾人尙不及知但此項借欵之成則確有明騐西北軍欠餉七個月近日已由徐一一補發不欠分文褚其祥部下之兩團從前尙未赴蒙者今已預備開拔軍官之治裝費已如數發給而此次赴蒙通過閣議由部支出之旅費爲數僅五萬而徐之用度則非常優裕此可想見者也此外又一外人所言則徐前次赴蒙實與日人先有成約故日人於彼在蒙之所爲絶無阻撓而其互換條件即在許日人經營蒙古之實業某使館所得東京報告謂自外蒙獨立取消後日人已有種種實業團體之組織預備前往外蒙是已確有證據二千萬實業借欵之成立或亦在此互換條件之中而歐美人固已非常注意矣 
　　至於聯絡外蒙内地之間則彼有一大計畫即漢庫鐵路是也此議内定已久段祺瑞亦力贊成之彼擬由張家口築一鐵路直抵庫倫於明年着手開築其築路經費亦借之日本爲數亦二千萬現正在談判中但前由丁士源經手以京綏路名義曾借日欵三百萬即於此借欵内撥還爲數實只一千七百萬以之建築張庫全路必仍不足故擬及第二次籌欵之法卽因京漢京綏兩路現皆丁士源爲局長乃由丁氏建合併之議爲漢綏鐵路俟張庫路線築就又以張庫併入稱漢庫鐵路而京漢京綏爲已成之路亦有收入利益可以補助此爲其經濟上之計畫而交通界中之舊交系以反對此種政策路政司全體罷工不肯辦此項稿件京漢路局亦有以罷工力爭之運動即原於此也至於軍事上則關於此路尙有大計畫在徐之目的在以庫倫爲基點而伸其勢力於長江流域此路告成則由庫倫至張家口由張家口至北京由北京至漢口計期三日可達軍事上之運輸旣非常利便於是就護路之措置爲軍隊之擴張近日京中報紙曾載一消息謂丁士源擬俟京漢京綏兩路合併之後將鐵路警察一律撤廢而改練護路軍每路一旅據軍界中所傳述則此項護路軍隊即西北軍之變相徐之計畫將於外蒙再練西北軍四旅合爲八旅之數即以之分配於蒙古要地及庫張京漢鐵路沿線一帶路線所及卽其軍力所及而由庫至漢中包數省南及長江上游皆有身使臂臂使指之效靳雲鵬前次勸徐赴庫謂可使之不能干預政治然如此計畫告成則靳之所見成盲話矣 
　　段氏於徐感情旣已恢復且對於上述計畫極力奬借之近且即與靳雲鵬言謂又錚一線到底確是不錯爾亦宜學之靳氏雖不願聞亦無如何也而京中軍人如張懷芝等亦大拍其馬謂確有魄力有本領故今日之形勢徐之勢力依然 
 
 

Page 7

 
 
日以伸展而東海與靳謀所以抑制之者徒成畫餅且因徐之歸段靳間亦有種種惡感發生而安福藉彼之力又露頭角如南北和議問題江紹杰之歸至欲迫靳通電西南聲明王揖唐不能更動又上兩國會合併制憲之議志在必行識者已知靳非徐敵矣（十二月二十日） 
[靳雲鵬突然赴津之推測談]  
　　靳雲鵬於二十日晚八時託言私事乘車赴津聞其裏面因某項問題不滿意故有此舉昨公府方面曾致電話促其尅日回京聞靳已應允但據十八日某外報云靳自就任以來對於内外各問題不能如最初之期望至閣員問題又大受政團之掣肘農敎兩長又一時難以决定而以任命潘復爲財政次長遭某派之反感致出於任命錢錦蓀代理財次之一途故靳頗引爲怏怏云云外人之觀察如此但不知此次天津之行與所言有關係否耳另一消息近日政局内幕中所暗鬭者惟潘次長之到任問題此事起因由於未得李思浩同意遽行任命李憤而辭職得某要人之調停始由潘請假命錢錦蓀代理在李氏方面固甚希望錢之卽眞潘之更調也惟靳態度極爲堅持認此事有關總理之威權大有以去就相爭之意李氏方面意思巳稍緩和曾對人言個人絶不反對潘之就職云云至安福部方面爲擁護總長意思起見對於潘之就任問題當然與李取一致態度李若肯令潘到任安福部亦不干涉事務官之去就問題然李之眞意究如何尙難言也又聞靳氏對於潘事旣甚牢騷忽藉口欲問視其如夫人疾病於前晚八時半偕傅良佐赴津於是政局中竟有一種傳說謂靳赴津乃因潘復到任問題之牢騷出京消遣此說果確靳又未免小題大做矣又一消息靳於前日下午（二十日）忽然出京京中各方面多莫明其所以然靳之出京事前並未向總統聲言明白故其行動尤覺突兀據聞靳之出京表面雖曾言係看視其家人之疾病而内容仍係爲財次問題與李財政意見不合負氣而去並有由津再赴濟南之說又一報告昨經京中某要人派員勸駕之結果靳意思活動已允於昨晚乘末次快車回京又一報告靳因昨日爲其夫人誕辰京中親友紛往致賀不欲於時局未定之秋舉行家慶先期避往天津並預定今日早車回京其他並無何種原因更有一消息則云靳與徐樹錚均於前夜（二十）八時半乘京奉通車出京據聞靳氏赴津係親邀黎黃陂出山擔任仲裁重任並須由津往魯省一行徐樹錚係因緊要政務與某要人商榷均當即日返京蓋因此一行而異說紛紛起矣 
[北京之福州交涉觀]  
　　福州交涉日來並無何等進步關於撤艦一節日本方面亦無承認之表示各處輿論益形激昻福州學界並因此不肯上課此次外敎兩部專員到閩之後迭向各校學生勸勉僉謂外交未得結果不能安心從學嗣經部員王沈徐三氏再三開導學生方面始提出條件五條請求部員磋商軍民長官完全允諾後卽行上課一前國民大會議决事件提前向日政府交涉二撤封日刋發行處三恢復學術週刋四承認學生聯合會存在五官廳須與各敎會學校疏通使與官學生一致上課惟閩省當局尙未表示承認之意各部員處於兩難之境已將學生要求各節特電來京請示遵行矣 
　　自福州中日交涉發生各界因日艦停泊馬江其福建督軍李厚基無力爭回主權紛請速將李氏更易故外間傳有令薩鎭冰督閩之說頃得軍界消息兩日來當局提議閩事决以李厚基仍維原狀已於日昨電復李督略謂用人行政中央自　權衡斷不能因外間之軒輊輕爲從違統乞照常供職勿懷異念以顧閩局故易督一事一時决難實現也 
　　閩案發生各處同憤軍界中如吳佩孚王懋賞等亦馳電力爭當局昨因軍人不宜就外交問題輕易發言特通電各處說明閩案正從外交上進行軍界應持鎭靜勿輕發激切之電報云云 
　　關於福州交涉事件曩因日本派出嵯峨諸艦時我國卽有多數軍官主張對閩派兵乃至前昨兩日又有人向當軸建議謂日本軍艦在福州不撤難免人民積憤日甚不發生衝突之事請即派兵赴閩預備彈壓苟遇緊急之時可用武裝維持一切聞當道以此請仍係出於有力軍官方面故日内對此建議擬開一秘密會議詳細研究 
[新舊年關之財政問題]  
　　陽曆年關在邇所需軍政各費當局極力籌措已有眉目其預定來源（一）爲本月份關餘（一）爲某項小借欵合計約達一千萬元可以穩度年關惟陰曆年内尙短二千萬元原議烟酒借欵届時可望續付儘足敷衍分配但以現狀而論此項借欵年内未必成立因此財政各要人連日僕僕京津道上各自活動以期别成一宗大借欵並聞東海對此問題定於今日（二十二）召集財政人員在公府開臨時財政會議徵集各員意見討論維持方法以冀度此難關至借欵消息則據各方面情形觀之似大有成立之望銀行團方面於昨日午前已有非正式之接洽對於中國诅求借欵一節多少可以辦到若干某代表主張先爲五百萬元之談判已電倫敦請示辦法並聞此五百萬元卽爲大借欵之墊欵聞四國將歡迎美國加入其内但美代表態度尙未明瞭又據東京電前日（十九日）閣議内田外相報告謂陰曆年關在邇中國財政已告窮乏故决定勸誘美國使之訂結五百萬鎊對華借欵現在並已通牒美國矣又電云應急借欵英國已於月之五日表示同意惟美國刻尙未答覆日本鑒於中國外資之實情故即斷行單獨借欵亦所不辭云云此日人方面消息内容是否如此則未敢斷也 
[京校小學以上學生之通電]  
提出四大要求解决敎育辦法 
　　全國各敎育會各學生聯合會及其他敎育團體公鑒天禍中國敎育瀕危『五四』『六三』以後各方面特殊勢力無日不以摧殘敎育爲職志而敎育當局又復鄙劣昏憒不稱厥職天安門之役縱任軍警傷我代表二百餘人創痍載道至今未復以後若天津楊以德山東馬良浙江齊耀珊等之摧殘學生而敎育當局毫不過問最近福建則全體罷課江西則因敎員經費不足而敎職員全體停職因集會失自由而學生全體罷課湖南則因敎員經費全部喪失而學校一律解散安徽則倪軍獸行爲全國所髮指最近北京因敎育經費無着且傅嶽棻蹂躪敎職員人格而首都又陷於無敎育之地位矣曾幾何時而全國敎育瓦裂土崩至於破產言念及此能不寒心丁茲時艱我全國敎育界惟有速謀自决目前自决之道惟有四途一今敎育次長代理部務傅嶽棻以敎育行政長官反而依勢附權摧殘敎育自當首先撤換以懲效尤二要求政府以後任命一切敎育當局須順從敎育界之趨勢不以政潮爲轉移否則誓不承認三要求政府指定某種可靠之收入爲敎育經費與敎育界以確實之保障四聯合各敎育界爲强有力之總組織以處治一切敎育本身事宜以上四途皆敎育存亡之關鍵務望一致主張速卽奮起處今之世不自决乃自殺耳時機迫切謹乞明斷北京公立小學以上學校學生聯席曾馬 
[京華短簡]  
　　湖南請願代表四十人於十八日到京將來動作如何尙不得知惟所以有大批代表進京請願之故實因湖南督軍張敬堯兩年以來在湘秕政湖南人民含恨茹痛不可終日據代表某君云予等初則冀南北息爭上海和會庶幾有所解决不意和會開而復閉湘民疾痛軫念未遑湘民窮無所之乃有請願之一法張督爲政府所委任之人解鈴繫鈴責無旁貸予等爲湖南各方面代表此次來京欲以極誠懇之態度說明張敬堯在湘之劣跡冀因此感動政府將張撤換又云予等行動極守規律此四十人團體對於所抱目的主張堅决一日不能達到即一日不止云 
　　留日學生總會昨有呈文到政府係稱江庸嗾使私黨王曼杰等毆傷總會幹事龔德柏等現被傷人已在日本法庭提起訴訟業經受理請飭該監督返京以便質對云云 
　　駐日公使劉鏡人辭職尙未獲允汪伯唐氏於此次福州交涉多所建白當局亦甚倚任似有駐日之希望但國會形勢未易通過江翼雲出任留學生監督本有升任公使之希望刻亦有人爲之說項其監督一席據江氏自云决不再回任但總統雖已許可總理處尙未說妥也 
　　外交部日昨咨敎育部云准比國駐京費公使照稱比國義品公司前貸北京大學借欵二十萬元原約本利分爲四批攤還茲届歸償之期務希籌畫清付等情昨聞敎育部以此項借欵關係外交信用自應如期清償前日已向財部磋商請由敎育費項下先行籌撥以資應付 
　　財政部昨致總商會公函云逕啓者本京中交兩行鈔票本部正在設法整理以冀提高價格爲兌現之準備查京鈔流通額旣已大減於前而票格仍復日低推原其故本京各銀號錢舖每以一紙存單虚計出入類於賣空買空行爲以致金融益形棼亂票格因之跌落實爲整理上一大障碍相應函請貴會切實調查各該銀號錢舖如有此等行爲希即隨時報告本部予以相當之取締嚴行處罰以資整理 
　　徐樹錚奉命册封外蒙定期起程茲聞徐氏前晚赴津昨日即行回京准於今日下午五時由東車站起行恩李兩副使隨同前往並聞西北軍第四混成旅（張鼎勳所部）已决定隨同赴蒙該旅已自本日（二十一日）起由洛陽開拔 
[中行自請查辦文（二）]  
　　至市面實在流通京鈔數目均有賬册可稽即稍悉市面情形者亦能舉其約數計第一期發行公債收回京鈔二千四百八十一萬九千六百六十元七年十月間二次發行公債時經大部呈奉大總統令准將收回说鈔悉數銷燬自第二期起至今共售出一千七百四十八萬七千七百四十元其收回之京鈔已切銷者計一千五百九十七萬七千二百四十元尙應切銷者一百五十一萬零五百元亦正在陸續點交公債局銷燬更有進者鈔票發行數目因存欵關係循環收授本與鈔票債務數目不能一致本行情形實在如此查第二次發行公債時本行存欵曁發兩項實共四千七百四十七萬九千八百七十三元五角七分而所有鈔票實共三千九百九十二萬三千二百九十八元五角兩抵實不敷七百五十五萬六千五百七十五元七分以上數目經本行報告大部并由部派員查核無訛原案所稱尙有五千餘萬元之京鈔尙未交局銷燬一節當係指兩行第一次發行公債收回京鈔而言無論第一次發行公債收回京鈔本不在呈准辦法範圍这内即照以上所述本行發行數目第二次發行公債備抵債　旣不敷七百五十餘萬元若欲將第一次發行收回之京鈔交局銷燬舍按照收回數目仍復添印京鈔外别無辦法至謂八年一月六日起未經按期切銷之故係因售數踴躍檢票需時均經向公債局審計院商會聲明在案絶無延岩推諉之事實此本行内部情形在外人或未周知不免妄相揣測大部稽之案牘證以聞見自不難洞察其虚實也一原案所稱收回京鈔高價貸與政府一節查本行對於大部墊欵向係借鈔還鈔而在七年十月以後京鈔墊欵早經實行停止所謂六折貸欵之說本行絶無其事當係傳聞之訛此則大部庫賬可稽毋庸深辯即公債第一次發行以後第二期發行以前所墊京鈔一千三百餘萬元亦因大部犧牲固有之收入維持兩行又値財政奇窘大部復再三敦迫本行以國家銀行關係忍痛爲之等以鈔價愈落兩行深恐增墊不巳致公債擲於虚牝不得已要求大部停止墊欵藉圖補救此又部行經過情形非局外所能共曉者也（未完） 
[天津商界之大會議]  
　　天津總商會於昨日（二十一日）上午十鐘召集會董行董開緊急會議由會長卞月庭主席報告昨日國民大會經過情形全埠秩序井然實爲幸事足見人民程度之高尙矣惟有學生檢查日貨焚燬各情似爲美中不足然作形式上之表示亦爲數無多將來自必有辦法今日應研究者抵制日貨之善後辦法諸君有何意見均祈討論云云孫俊卿云對於抵制之事凡我商人均應有决心至於善後辦法宜籌妥善之法即不妨於抵制不妨於商業方能切實通行今日下午二鐘各界之籌備會即開會研究將來各商卽遵照議决辦法實行云云張品題云本席以商會代表資格與各界參與籌備大會事在籌備會已經將焚燬日貨打銷所有發行家均由公賣處估賣門市家尙無具體辦法俟日内籌備會研究結果如何必定期開會報告或傳單通知云云惟上次籌備會議决係由商會學生會會同調查昨天自由行動本席必力爭如不照議案實行本席自當退出籌備會又劉錦堂亦表示同意張子眞會董代表宋秀鍾云籌備員辭職一層不能承認總期勉力從事不然商家更無後援矣倘商家與學生力爭試問商人有一致之心理否可定其必致失敗會長與籌備員諸君當此時際有不得已之苦衷我等亦不可不加原諒鄙人均本良心之作用而有如此發言主席云今日討論如此卽可靜候善後辦法各商號仍宜鎭靜處之幸勿浮燥隨即宣布閉會另一消息昨日下午三鐘國民大會籌備會開會研究抵制日貨具體辦法出席者爲張品題楊曉林李之常馬駿時子周馬千里郭龍眞張紹山王醉生孟震侯諸君茲將議决辦法錄下一整賣日貨之商家暫先封存俟公賣處成立後由公賣處售賣二零賣日貨之商家暫先封存俟萃賣場成立後在萃賣場售賣街市上不能再有零賣之商號三由商會學生聯合會均選派調查員若干以便調查日貨之種類及販賣之貨之商號并舉楊曉林沙主培籌辦調查員徽章四由籌備會商會通知各商家限五日内（自二十日至二十六日）將日貨數目開單呈報如有隱匿漏報者即行充公以上四則均係當場通過此外尙有楊曉林群提議以全津各會館及商場作爲萃賣場因時間已晚定於明日繼續研究 
[濱江通信（鴻）]  
整頓錢法但有鑼鼓聲金票無孔不入 
　　哈埠羗禍彌漫金融棼亂已屢誌本報市面以無輔幣替代俄羗不得不忍痛行使月前官商會議擬由中交兩行借現欵三十萬元鼓鑄銅元組設平市官錢局以資救濟當經大多數人贊成中交兩行許可而終不得張使之同意遂爾中止即中交之國幣劵張亦極力抑阻刻以財交兩部面子僅允每行發行五十萬元而某國銀行乘勢崛起票額增至幾千萬張則置之不知不問也三省銀行乃張大東三省政策之一阻遏他銀行發行紙幣者醉翁之意或卽在此然鑼鼓聲響已徧及全國而若何辦法祇有將派某爲總辦某爲協理再從調查入手徐籌開拓之說似此陰曆年關内實無成立之希望本埠市面空虚需欵孔殷燃眉之急更何能俟珊珊來遲之三省銀行哉商家盼現欵接濟若大旱之望雲霓報紙傳說甚多今日謂永衡官銀號决以官帖數十萬吊來維市面明日謂奉天興業銀行已運到小洋六百萬元托由商會擔任代放諸如此類不一而足言之鑿鑿究之亦祇有鑼鼓響耳夫金融問題當有實力然後可以謀擴張空言無施雖切何補今己身旣無實力又不讓確有實力者發展而反授金票之絶好機會此識者所深爲長太息者也 
　　商家深受羗禍其所營業無論爲盈餘爲虧折均已周轉不虚非藉銀行借欵接濟大有一日不能生存之慨中交放欵謹愼勢難徧普其他地方银行咸失自衛能力自難從井救人而金票乘此機會風起雲湧不可遏止薄利息寛押品更廉貨物之價以爲推廣之計數月來市上票額達五千萬以上據聞本埠房屋之抵押金票者殆居十之三四焉說者謂金票旣無孔不入而有力者且自抑其生利復旁敲側擊以助之此則令人憮然而不能再言者也 
[調查員到後之福州]  
　　福州交涉釁開日人旣已昭著於中外人之耳目乃中日兩政府均以兩方所報不同必欲派員來閩調查中國外交部則派前駐日參贊王鴻年外交部秘書沈覲扆二人日本則派外務省書記官松岡洋右駐京日使館漢文參贊西田畊一徐東海則另派前外交次長曹嘉祥敎育部另派徐鴻寳旅京同鄉則推葉樂民來閩調查並慰問被害者徐王沈三君均於本月七日由滬到閩九日上午十時開始調查學生軍警市民之被傷情形十一時到南台塔亭醫院慰問受傷者下午則到太平街聖敎醫院慰問當日艦抵閩後美國英國均有軍艦一艘抵閩日艦初泊鼓山邊今退泊馬江美艦長得韋期於四日上午八時偕美領事謁李厚基聲明此次軍艦來閩原因九日上午李派督軍署參謀長張哲培到美國領事署訪問美艦長以盡睦誼是日又派測量員課員李秉綱王彬才等六人到日人肇事之大橋頭中洲台江汛靑年會順記洋菜館中亭街新橋各地點測繪詳細地圖以備寄呈北京各方面以資參考閩省中等以上學校自十六日罷課以來迄今尙未正式上課自八日起外縣學生紛紛回籍學生會亦被李厚基解散學一五七日刋又被李勒令停版八日省二中學學生李良韜發憤製一白旗大書「同心義憤」四字又用刀斷右手中指以血書旗後面「同胞乎同胞乎前月十六晚日人無故慘殺學生軍警政府交涉將及一月尙無影響願我同胞同心敵愾爲政府後盾」書至此因血流過多暈倒地上後由同學敷以藥用布紥裏倩輿抬至布司埕警察廳醫院診治其血漬滿襟袖面色靑白同學卽將該旗懸於南街行人見之莫不感激涕零十日午後五點李厚基宴請王鴻年沈覲扆徐鴻寳三氏請交涉員王壽昌閩海道尹王善荃陪席席間談論良久至晚十點始散是晚（十日）八時許有台灣籍民許森泉馮同及馮同之母妻共四人至小王府口欲乘車往北門車横街道久頓不行該地巡警葉鴻祥令其速去籍民即將該巡士横行毆打重傷仆地不省人事附近巡警江振聲前往援救亦被毆傷嗣經鄰近之警察畢集始將許森泉及馮同之母捕獲送交靑都觀分駐所少頃即有南門外復益洋行之台灣籍民周烈許霖等持槍闖入該分駐所辕刦許森泉等經軍警制止始退葉鴻祥江振聲已抬往太平街聖敎醫院診治十二日日本調查員西田畊一由滬乘新濟輪到閩徐王沈三氏偕王交涉員到馬江迎接并於倉前山租一洋樓以便接洽現西田氏駐於南台日本領事署須俟松岡氏來閩方能會調同查近日福州督軍署交涉署及學生界接京滬及各省來電甚多本省如建寗府屬學生會建寗各團體浦城各界詔安明社均鑒日人戕害學生軍警一案聞日本率軍艦直抵台江意懷叵測同人關懷桑梓慘痛切膚報載公民大會議决四事電京交涉同人等極表同情願爲敌盾萬懇堅持到底勿讓步云云等亦均紛紛來電請力爭交涉憤慨之氣大有不可遏止之勢故李督及各調查員苟不秉公辦理者恐閩人之鬱憤不易平也 
　　厦門學生自得福州日人肇事消息異常憤激十四號下午三時大同學校學生二百餘人整隊游街由本校出發經關帝廟中街亭仔下街港仔口鎭邦街島美街水仙宮寮仔後三十六崎蟑螆崎太山口崎頭宮義和街大使宮刣狗墓橋亭街霞溪仔關隘内火燒街石埕街復至關帝廟經竹仔街打　街洪本部典寳竹樹脚折而入九條巷車加轆前營衙而回本校時已六點鐘矣游街順序以校旗及五色國旗爲前導有十餘人手執白旗上書同胞速起救我閩省同心禦侮抵制日貨始終不移等字樣二人分發傳單餘均持三尺木棍傳單有兩種一題爲（敬告商人趕快自動的抵制日貨）一題爲（試問我厦門人）又有商界亦分發傳單題爲（野心大發現）措詞均甚痛切激昻并聞厦中各學校聯合游街不日即將舉行現正籌議一切 
[和議重開之西南觀（平）]  
　　自不和不戰之局綿歷數月此種景象决不足以持久邇來催促和局開議之說聲浪日高當局暗中磋議似漸就緖在國會方面日言制憲而往往不足法定人數互相牽掣其中實有主使之者故解决之權决非握於國會軍政府則有要人派駐京中聲息相通日來似有收束之勢而目前且有建設會議之提出建設者即和平以後之事也建設之事尤注重於交通交通之事所擬定西南鐵道計畫已於提議中略有頭緖矣說者謂岑總裁被政務會議公推爲西南八省鐵道督辦此種名稱日前曾見之張鎔西議和十二秘密條件中今先現諸事實和議之成或將不遠乎說者謂張氏之和議主張如果貫澈可以往事爲比孫中山辭臨時總統職後曾任全國鐵路總辦之職異時南北和議成軍政府取消岑之主席總裁亦將爲西南八省鐵路督辦其情形甚相似也自岑赴桂與陸晤面後和局進行之情勢又緊一步迨由桂回粵而粵中之和議代表如郭松的曾彥章秋桐劉亞休等均紛紛回滬有詢其内容者多謂和局之成雖未能急速成事然亦未始無幾分希望大約重新開議或非盡虚現在主戰者雖時有函電催問或作危迫之詞而其斷不能成爲事實已爲當局所公認則棄戰言和殆將不遠矣 
[粵學生上課後之消息]  
　　廣東各學校自日前經各方調停宣言上課　外間傳說以爲張啓榮周啓祥者被開除學籍主持無人該會卽無形解體不知各生自經此次風波團體力益形鞏固對於前定各辦法仍屬着着進行所有一切事務均由各校代表議决交主任張啓榮周啓祥等執行不過辦事及會議時間略爲更改茲查該會决定每星期三及星期日一時爲常會連日仍輪派多人分隊演講調查昨十三日各校代表在公立法政會議到四十六校僉以省長當日答復各節現已經過數日尙未見履行第三第四兩條當即决定由各校代表全體先向敎育會長質問如無完滿答復即向省長質問倘仍無切實答復然後再籌應付提出嚴重交涉並表决關於進行數事直至四點餘鐘各代表始向敎育會進發結果如何現尙未悉至法政學生團對於張啓榮斥退一事尤爲憤激昨該校學生已全體簽名分别上書省長及該校長請速回復張之學籍並鑒於前次罷課風潮發生校長問題已經預定辦法如有人乘機攫取者即决以對待區大原之手段對待矣 
[廣西省議會對閩案之公憤]  
　　廣西省議會以日人傷斃福州學警並派遣軍艦事大爲激憤昨經大會議决通電全國各機關竭力抗爭茲彙錄電文如下（致廣州軍政府電）廣東分送軍政府各總裁參衆兩院鑒日人在閩傷斃我學警復恃强派兵登岸咄咄逼人亦已太甚萬一激成禍變東亞和平立見破裂應請電京責成北政府毋稍退讓速向日使嚴重交涉重民命而保國權幸甚廣西省議會叩齊印（致北京徐菊人電）北京徐菊人先生鈞鑒前接閩省議會巧日電告日人傷斃我學警方深疑駭日來各報鬨傳復有日兵開抵福州之說咄咄逼人亦已太甚萬一激成禍變東亞和平立見破裂應請飭外部向日使嚴重交涉重民命而保國權幸甚廣西省議會叩齊印 
又致各省議會電請協力爭持措詞略同 
[濟南國貨會查貨之交涉]  
　　日前山東提倡國貨研究會調查部人員在商埠馬路見有小商販車運火柴一箱其箱皮大書請用國貨四字而箱内實裝日本洋火遂將人貨帶至研究會中原擬對於該商加以勸勉並請其同業照自治規約稍施懲罰乃該商乘人不防私行逃竄經過一時徝忽有六七日人到研究會中大肆咆哮並將洋火摃走該會人員以勢力不敵未敢如何現正調查販運日貨之商人究竟居住何所再事對待云查山東自抵制以來被人干預之事巳層見迭出然始猶謂華商與彼有關或藉口某商號爲日人所設之買賣以發生種種之枝節今則日人於我完全領土之範圍内竟公然替代華人出頭矣 
　　尙有要聞及地方通信轉入後頁 
雜評一 
[和議重開說（默）]  
　　去年今日爲和議醖釀之時至今年二月而始開幕今年今日議和之聲又囂然矣南北之代表又將忙碌奔走矣第前之朱來開議以條件不讓而中止朱去王來則以對人問題而議并不開故和議而欲繼續進行者第一步須對人問題有着落第二步須條件問題有解决非此無以進行也然則今之紛紛言和者果於斯二問題已直接商妥而確無阻礙耶抑尙待齊集而始接洽耶由前之說吾勿敢知由後之說則敢斷南北代表徒多一番奔走而已 
 
 

Page 8

 
 
國内要聞二 
[馮旅長受傷之情形]  
　　長沙通信云常德馮玉祥旅長部下有兵士一人忽患瘋病馮旅長特延該處長老會醫院美國羅醫士到部醫治馮亦隨至其病室不料該瘋兵突發一槍槍彈由馮旅長肩部穿過擊中羅醫生左頰直入喉管當卽倒地因血管破裂流血過多不久即行斃命惟馮旅長受傷尙不甚重昨十八日上午常德長老會駱牧師初拍一電至湘雅醫辽請派醫生至常施救旋又來一電謂已經斃命並聞羅醫生係美國大學畢業生醫學極精名聲卓著來華已多年今年春間有事返國八月間始行抵常乃竟遭此變故亦可悲矣 
[閻錫山告學生五次手諭]  
　　山西閻兼省長訓告全省各學生迭次手諭均已揭載茲復將第五次手諭誌下「告諭全省各學生」或問曰有謂吾國亦世界中之一國耳其敎育不能不隨世界趨向爲轉移此義當否答曰吾人羣中之人皆具有良知之人應本其良知衡世界之趨勢以定吾人羣最妥適之敎育方針比如世有患股骨碎者疼痛難忍醫生斷其腿而愈有善摹仿者其腿係患腫病亦疼痛不已本可塗藥即愈乃亦斷其腿而跛若不審内情一味盲從勢必藥不對症有類此者願諸生當以心理之自然求學就人羣之需要做事穿鑿摹倣皆不可也閻錫山手諭右諭寄省内外高等以上官私立各學校由校印發各學生每人一張或寫在黑板上令學生抄錄後責成校長及國文敎員於奉到手諭之本星期内與全校學生明白講解 
[杭州快信]  
　　省敎育會以北京敎職員全體罷課湘贛學生被迫解散關係全局影響甚大昨電致中央質問有非開誠無以挽回操切恐難收拾等語 
　　浙省留學鎊餘欵項五年度經常門剩餘額五萬一千一百九十七元七角五分二釐臨時門八千零六元四分三釐六年度經常門剩餘額七萬一千五百九十二元七角九分八釐臨時門一萬一千十一元八角一分五釐兩年合計共十四萬一千八百八元加以七八兩年金價愈廉爲數當在三十萬元以上省會現主一律提存生息以備擴充學務 
　　省議會庶政興革股對籌設外海漁局案昨上午九時特開審查會同日建議股亦開會惟通告中並不說明何案 
　　省署昨牌示甌海道尹黃慶瀾調署會稽道尹遺缺以金華道尹趙曾藩飭回本任錢塘道尹沈致堅調署金華道尹會稽查尹張鼎銘調署錢塘道尹趙曾藩未一新任前委政事堂存記前蕭山知事殷濟代理 
　　修築環湖馬路案齊省長前以經費無着擬先從白公路一綫開辦交省議會提議經財政股審查現已决定暫從緩議 
[南京快信]  
　　省議會决不延長會期某屬議員提出彈劾議長違法案正義派正在疏通二十六日行閉會式 
　　八年度預算卽公布省署開列不能實行各欵一律加以說明以待明年咨會追加 
　　財部以年關緊迫迭催財廳解欵協濟茲開胡廳長已勉力措籌十萬元解京矣 
　　實業廳長張軼歐日内陪同農部礦務顧問安特生赴各屬考察礦產 
　　學術講演會昨在韜園决賽評判結果第一名高等師範生第二名滬江大學第三名省立第一女歸範生 
　　靑年會求實中學二年級學生江期豫（皖霍邱縣人）因月考私看挾帶被科長李振黃察覺面加申斥該生羞憤無地次晨即私出奔至下關燕子磯投江自盡 
　　全城學生今日又分組南北二大隊游行下至一時在省立公共體育場焚燒日貨 
　　旅寗贛同鄉以贛學生全體退學昨特公電陳光遠戚揚請設法維持 
　　美國駐華海軍總司令顧拉夫氏昨乘滬寗車抵寗軍民兩長在署設宴歡迎今日乘特别快車北上 
地方通信 
[松江]  
　　小學敎員不得請查公欵縣公欵公產關係學欵小學敎員之列名呈請澈底清查者甚多日昨松江縣視學倪宗伊忽令學務委員吳驤轉令現任小學敎員對於淸查公有欵產不得列各如違則明春停上其職務云云吳學委奉令後已遵照辦理矣 
　　反對新董接收公學改組公欵公產管理處之新總董阦葆　及司月十二人「張汝礪已辭職」决於九年一月一日前往接事詎此項消息傳出引起多數反對紛紛公函管理處舊董請爲阻止始則有楊了公王烈文杜衡蔡光耀沈璇姜世綏陳念慈王正　張則燕姚昌宗等二十餘人之公函纰則有顧薰葉瑞鍾蔡光照徐士麒姚崇德等十餘人之公函未知如何解决也 
[鎭江]  
　　租界推廣印花頃接部令自民國九年一月一日起凡租界内華人一律實行貼用印花違則照章罰辦鎭江交涉員及丹徒縣公署奉到此項通令後業已轉行知照矣 
　　義渡碼頭火警江邊義渡碼頭某姓家於二十一夜十一時忽然失愼立由天主堂警察局及各坊救火會洋龍先後到場吸水灌救直至二時始漸熄滅計延燒昌昇泰辦館長興雜貨棧損失貨物不下萬餘金云 
[杭州]  
　　挽留浙議員毛蒙正挽留浙江省議會議員書云本届常會法定六十日議决之案僅五次不執行者已居其二今距閉會期又僅五日耳人民請願之案三十件一件未議其間如民食敎育實業無一不關重要人民之翹首跂足不啻望歲乃近日各議員束裝回里者已絡繹不絶似此情形誠恐决算通過不足法定人數請　各案什九高開其如代表民意之謂何但旣去者已無術挽留未去者請暫緩征發云云 
[甯波]  
　　商會會議查貨辦法寗波總商會於二十日午後二時召集各業開會討論調查日貨存貨辦法到者有學生團十人團代表多人及糖業海味業拆兌業參業等代表首由商會王叔雲君報告宗旨略謂各業所存日貨曾由敝會通告勸令限期仿照洋廣貨業公决各條辦理茲據海味業覆到自二十三日起限三星期售罄糖業自二十六日起限十五日内肅淸學生團十人團代表對於海味業三星期限期表示不滿意旋由拆兌業　子權起謂敝業准由鄙人即日傳集同行調查存貨於十五日内一律肅淸參業徐少範起謂敝業所有束洋參已完全拒絶惟以高麗參爲大宗可否諸君格外通融云云當由金臻庠君起謂高麗與台灣同爲日本屬地台貨旣已處置則高麗參當然不能獨異衆贊成金君又謂參業中究有存貨若干應請徐君查明報告以憑辦理當由徐君允於三十日下午四時送到次由王叔雲君代鮮鹹貨業報告謂前由該業董事馮子枚口頭報告謂該業日貨止有東洋魚一種現在絶無存貨云云金君謂馮君謂爲絶無日貨本極好之事惟將來販攤如有前項魚類發現應由馮君負責並要求由商會函知衆贊成後學生團十人團均主張此外普通各業由兩團體會同商會登報聲明限十一月初十日止一律將所存日貨肅淸逾期如仍有日貨擺存店中絶對干涉一面再繕印通告數萬張分發各店舖查照 
[河南]  
　　汴垣組織商業自治團開封總商會長杜秀升商事公斷處長李堯臣日前招集各商帮董事組織商業自治團抵制日貨陶布帮首先發起雜貨紙張等帮相繼仿辦洋貨帮海菜帮亦正在聯絡組織中並聞杜會長促令各商號取具不運日貨結現存日貨調查登册勿得稍有增加且使各號彼此稽查互相監視云 
來函 
[蘇議員馮士奇來函]  
　　主任執事頃閱貴報二十二日蘇議會記事詳載十八日開會情形並揭開暗幕足徵主持公道代表輿論欽佩無旣唯與當時事守確有不相符者敝會開會以來屢次不足法定人數暗中鬼蜮識者盡能洞悉是日甫經開議有主持變更議事日程者已經多數贊成而龐議員振乾無故退席意欲作消極抵制鄙人爲維持會務保全大體爭奪人格起見出而發言勸阻卒致秩序紊亂並無掣守衛長指揮刀出鞘之事此應更正者一移時秩序已定即行討論至第二次變更日程竟無爭執即行通過誤第一次變更爲第二次變更之爭執此應更正者二爲此希更正爲荷此頌公安江蘇省議會議員馮奇士手啓 
[蘇省第一農校辭職敎員函]  
　　全國敎育界公鑒竊維敎育宗旨專在培養人才而主持敎育者必須志行廉潔才學宏博南京農校校長過探先氏在職四年專心辦學成績卓著同人等方慶農校得人不料過氏去職盛君建勳繼之盛氏到校之第一日即以安福之嫌責難紛起翌日學生罷課同人等雖不能斷定盛氏是否爲安福系然盛氏身爲政客脫離敎育事業已經數載斷不敢爲盛氏辨惟有引身自退保全同人等名譽人格而已同人等去矣然終望當道能俯順輿情收回成命庶農校校務得復循舊軌進步無量則同人等雖去無遺憾矣用特公布乞無鑒焉江蘇省立第一農校辭職敎員傅煥光賈念曾錢崇澍孫恩　公啓 
 
 

Page 9

 
 
   
 
 

Page 10

 
 
本埠新聞 
[捷克兵回歐過滬紀]  
　　上海泰晤士報云西比利亞捷克兵一千九百人由海參崴乘前德艦普羅號於二十一日抵滬此輩兵士自歐戰發生後先在俄國陣地作戰繼在西比利亞與過激黨奮鬭今將返國故英政府租得普羅號（現爲葡萄牙運兵船）運之回歐二十三日㨗克兵若干將離船登岸排隊游行於南京路直達靜安寺路穿長浜路折至愛多亞路而回浦灘星期六日滬上西人將在南京睡議事廳開會招待之欵以茶點惟來會之㨗克兵約有一千八百人之多所需糕點頗多擬請各界捐送糕餅於是日午後六時前送到議事廳以便分給如有餘多當送至船上以盡東道之誼云 
　　英文滬報云今午有㨗克兵約二千人由拖船公司供給拖船從運送艦載至江邊在南京路碼頭登岸冒雨游行導以工部局之軍樂隊云 
[蓋達將軍將離滬時之宴客]  
　　文匯報云蓋達將軍定於星期四日乘勒朋號輪船離滬回國昨夜在㨗克政府在滬代表恩傑爾氏家中設筵請客到者爲王揖唐楊晨藍建樞陳震東等人 
[美國水兵赴蘇游玩]  
　　大陸報云美國達柯太軍艦水兵二百人今日赴蘇游玩午前乘專車出發夜間九時返滬寓蘇美人將招待之並派人導往各處游玩云 
[船員罷工風潮完全終止]  
　　字林報云上海昨得香港消息三北輪船公司亦照他家船公司辦法允將船員加資問題交仲裁解决故船員罷工風潮至此完全終止 
　　文滙電載二十二日香港電云星期六日午後船員公會秘書接船主保衛會允將加資問題交公正人公斷之函當即召集會員開會討論决定立即回船復職其暫時恢復工作之條件包括下述數事（一）一切船員仍照舊供職不得變遷舊有之地位（二）選舉公正人（三）判决之加資由罷工日算起在罷工末日英那明開號輪船適抵香港船上人員旣聞罷工之消息亦即加入要求加資一般船主見此情形乃知罷工風潮亟宜結束否則風潮蔓延則嚴重之情勢將發生於中國船主之願從公斷職是之故星期日淸晨華人某船主忽生異議阻力復起船員公會擬於午後開會繼續罷工同時公會秘書往見該船主力勸其復用舊有之船員該船主首肯於是繼續罷工之說當即取銷各罷工者皆上船視事船隻將儘速照常行駛云 
[預備開浚蘇州河之近訊]  
　　蘇州河河道漸窄而船隻往來較昔倍增以致時有擁擠之虞新關河泊司有鑒於此曾曉諭凡欲挖取河中水泥者祇須請領執照毋須繳納照費以期疏通無如所挖甚微仍無效果故於浚浦局董事會議席上主張促令内河各輪局擬具意見俾資討論茲聞此項會議頗爲緊要已由海工程師擬定於常會時　此議案提出决定并聞此項挖泥工程將歸浚浦局代辦經費一項由商籌募正在預算並繪具詳細圖說以期實行開浚大約此項工程將於明春動工云 
[美國資本家北上]  
　　美國資本家紐約開拓公司總理白魯斯曁夫人及秘書佛蘭叔於二十三號晨偕懋業銀行總裁徐恩元由滬赴京友華銀行傅筱菴及海甯洋行王錫蕃等均抵北站歡送聞白氏此行約十日卽須返滬偕施棟韋耿司等同行歸國云 
[烟酒聯合會緊急會議紀]  
　　中國烟酒聯合會昨日開臨時緊急會議到者如皮絲業捲烟業西菸業旱烟業紹酒業土黃酒業共五十餘人首由主席陳良玉報告烟酒借欵已成事實其條件仿鹽稅抵押辦法用洋員爲稽核各省來函憤激異常急籌對付方法本埠各團體一致反對日前承工商研究會集議僉謂此項借欵問題非獨爲全國烟酒業生死問題實爲國家主權財政命脈問題鄙人躬與斯會詳述情形全場動容並互相討論均贊成本會易外債而爲内債辦法請政府停止借欵今日午後國貨維持會開會經良玉演講烟酒借欵之條件損失主權不少將來兩業生計盡絶不知置我農工商生命於何地並討論烟酒國内公債票辦法祗要政府用途正當並昭信用此後菸酒兩項無論何團永不再抵俾兩業商人各具天良無不承認當經公决初六日聯合各團體開大會議决辦法本會兩業代表應如何籌備一切請諸公討論云云當由金印侯宓啓瑞俞葆康沈子卿相繼發言此次烟酒借欵損失稅權兩業生計無形消滅旣承各團體熱忱或有一線生機倘可達到目的兩業自當勉力擔任末由金拜仁起言近聞徐恩元在滬日前美國順昌洋行大班請客在座者孫中山唐少川兩先生並有美國資本家數位徐亦列席據唐少川先生言中美素來親善此次烟酒借欵不應借與北庭徒多浪用如能借與商民提倡實業實爲感激徐聞之慙愧無地云云旋接江蘇烟酒維持會來函贊成烟酒公債爲救濟辦法並附續電中央力爭原電如下北京大總統曁國務院參衆兩院財政部外交部農商部菸酒事務署迭閱報載菸酒借欵仿照鹽務辦法將成事實等語全國震駭罔知所措慨念歐洲埃及等國皆以外債滅亡可爲殷鑒查此項借欵爲徐恩元一人主動志在攫取回佣置國權商命於不顧全國菸酒預算歲入二千七百萬元何苦借此二千五百萬元加以佣金匯費回扣重重折蝕飲鴆止渴是何心肝如果實行付政柄利權於外人覆巢安有完卵事機危迫籲懇迅賜取銷免貽噬臍臨電迫切江蘇省菸酒維持會理事倪家鳳王紹基吳國祥金鐘等叩養云云議畢時已六鐘乃散會 
[曾彥之談話]  
　　聯合通信社消息云南北和議沉寂日久邇來又漸轉入温度南代表翩然而來者各報已喧傳不一日前南代表曾彥乘廣利輪船抵滬據云陸幹卿對於和議主張始終以護國與法爲前題决不易其初志至將來和議之結果只求對於國家得有裨益之辦法實利人民爲主旨他若個人之權利甯可犧牲余（曾君自稱）到滬後曾與唐總代表晤談一次至將來和議若何着手仍由唐總代表主持一切云 
[裁兵問題之近訊]  
　　軍界消息政府對於裁兵問題擬俟預算案頒布後以明令催各省區自明年一月一日起實行以二成計算每月可省軍費四百萬云云 
[全國各界聯合會消息]  
　　倪嗣冲來電上海全國各界聯合會執事諸君鑒頃接快郵代電所指本軍對於蠶桑女校無禮舉動一節敝處前見報紙揭載此事當以同處昭昭天日之下該校又近在省垣軍人何以目無法紀驟發暴行駭人聽聞至於此極比即飛電該校校髭及警察處長與本軍駐省長官切實查問據覆稱此事毫無影響該校校長並稱自八月以後校内女生並無請假之人亦並無死病情事報紙造謠誣衊請設法查究等語夫報紙讕言淆惑觀聽每以是非自有公論不願齗齗置辯致鄰於悻悻小丈夫之所爲獨此次所載女校一事不惟有礙本軍名譽抑且與該校女生名節有關萬難容忍亦萬難緘默除已經通電聲明外並將派員赴滬起訴俾資昭雪而杜讒謗矣諸君遠道傳聞未明眞相致書詢問究在情理之中迺閱來函措詞據理詰責一若目覩其事得有切實憑證者侒竟何所依據而武斷如是耶近來世風日下人龐言雜語於衆曰某也善某也賢往往掩耳而走捫舌而退又語於衆曰某也惡某也詐則聽者色舞而傳者風響矣此風俗人心之憂抑亦好奇之心有以成之也諸君諸君盍自反乎倪嗣冲號印 
　　覆倪嗣冲電蚌埠倪督軍鑒安慶蹂躪女校事始詳見於十一月二十七日上海字林西報閱數日中文報紙一律譯載距本會通電逾兩週矣滬蚌一日可達公有所見當必澈查有則懲兇無則詰謠何以公之辯電獨發於本會請質之後耶事關女學前途本會何肯據無爲有公前旣無所表白何怪本會據以質訊乎是非眞僞自有大白之一日本會何能武斷若謂言者有罰則本會失言矣全國各界聯合會　　江西來電全國各界聯合會鑒馬電悉此間並無干涉合法集會之事遠道傳聞不免訛誤特覆陳光遠戚揚養 
　　調查科會議紀二十三日全國各界聯合會調查科開第八次會議劉淸揚主席郭維海記錄一主席請各調查員報告調查國貨詳情由王潔仁報告種種困難頗難進行二郭維海報告以今已調查完畢者約有五十餘處此五十餘處之中純粹中國原料者僅有十餘處耳而當往各廠探查時每有商人對於本貨之原料不吐實言故今所調查原料不敢確定是何國者三主席又謂此次調查國貨事乃吾科自願爲之非評議部咨者與本會無關緊要後諸科員無事時再繼續進行惟無論如何艱難總以確實爲要云云四主席又報告天台學生聯合會來函稱該會對於抵制日貨積極進行惟於日貨商標未易辨識擬請本科在滬代購日貨調查錄一本又該會查得頂上有彩布（快走車牌）洋蘇箔（協隆洋行）紅洋布二種（義記洋行豐泰洋行）白水草（元芳洋行）數種貨品是否日貨請即查明付决公推郭維海擔任五主席又　告松江各界聯合會代表陸濟來函稱嘉善同昌愼米店（店主龔蔭槐）交洽濟轉運公司由嘉運米三百三十包至上海麥根路全安號此事請本科派員往洽濟公司查詢有無此事云云付表决公推郭維海及王潔仁擔任六郭維海報告調查上海平民商會昔日創辦　形及中途停辦原因并將該會宣言書及章程查來衆科員頗以此事爲要請郭君繕寫一詳細報告書云云遂散會 
[出售龍華製革廠之質問]  
　　中華工商研究會昨爲龍華製革廠事致函該廠主葉明齋請其　實答復函云明齋先生大鑒報載龍華製革廠售　外人一事昨日本會開特别緊急會議多數會員僉以先生此舉爲大謬深致憤慨要求舉派代表卽日前往質問本會因思先生同屬國民愛國之心未必較人稍遜即因廠務未能發達思欲推讓亦應儘我華商且無論添招股本或另行組織中國豈無有力富紳何至貿然脫售外人茲事若成所謂奪我華人利權甚巨事關國權異常重大本會各會員以迫於義憤要求先生明折答復本會深冀先生之能諒解斯意即日切實答復俾平衆怒免生枝節是爲厚幸 
[僞造護照販米案續聞]  
　　本埠商界某甲等僞造陸軍部護照私販白米出洋在浙不乍浦地方爲軍警破獲解送杭州法庭訊明判决監禁十二年嗣經某堂董保出料理商界未了事等情曾紀昨報茲悉此案雖發生於浙江然滬上各社會紛紛傳述謂某甲即陸姓此次販米與楊姓顧姓等合夥該護照共載五十萬石此次破獲只有數萬石目下陸姓雖經保出官廳予以三個月爲限（昨報誤爲二個月）尙不放心令其央人到案代押惟聞陸某奉判不服行將提起上訴但滬上一般販米出口之人聞悉此事咸有戒心矣 
[函請蕪湖學生注意運米]  
　　上海學生聯合會致蕪湖學生聯合會函云日本米價飛漲困於乏食吾國苟不接濟之其效力較抵制日貨尤巨乃少數奸徒罔顧國家祗知私利偷運之事耳不絶聞近有浙軍採辦委員潘介賓在貴處報裝軍米五千包往厦而抵厦時竟發現六千包且該運米護照猶係四月份陸軍部折發其爲朦蔽圖利不言可知尙希貴會對於此事特别注意以後倘有運米出口者當派人調查其護照數目是否相符以免奸人乘隙接濟鄰邦不勝企盼 
[學生分會查貨紀]  
　　昨日（二十二日）下午七時中華職業校學生分會調查科科員八人在十六舖大達輪船公司碼頭開往揚州之大龢輪船中查出雲鶴牌火柴四箱（係大東門外民國路口南大成號批出）並又在開往三條江之瑞安輪船中查獲白鹹魚一包當即將該貨車送上海學生聯合會焚燬 
[糖業最近所購之東糖]  
　　前日（二十二日）日商洋行式老夫在小東門外糖雜貨公會向糖業全體兜售日糖經該業各行購定當經開通神户廠二萬包價元上海銀九兩四錢五分另加稅元台灣廠一萬五千包價元日金二十九元大里廠横濱廠二萬包價元　金二十八元八角訂期陽曆二三月交貨近日糖市正値飛漲該業訂進此項大批東糖後莫不眉飛色舞該業董所設之二行亦買進多包云 
[最近進口日貨表] 上海學生聯合會調查科稿 
　　本科王希濓君在三林匯山二碼頭查得日貨列表於下買號　號主　地名　船名　來埠　物名　件數　價値東林　顧海珍　三洋涇橋南首　若浦丸　大阪　線毯　一百條　一百六十元又　又　又　又　又　香品　二百八十打　二百四十元震泰　張杏卿　法界德銘里　春日丸　又　请針　四百五十米　九百元又　又　又　又　又　又　五十米　一百元和昌盛（候查）東棋盤街　竹島丸　又　襪　一百打　一百二十元又　又　又　又　又　碗　一百二十打　一百四十元又　又　又　又　又　洋傘　一百五十打　一千四百元又　又　又　又　又　洋燈　一百打　一百一十元查得日本來貨以布疋爲最多但布疋均由日商代運來華故不易查明列表 
[愛國商號錄] 上海學生聯合會調查科來稿 
　　恒豐路大成　義園馥鑫祥同太大昌號　華太和堂閘北恒豐路老太記新橋濱北恒豐路太記北號新垃圾橋錦康庫倫路長利海寗路義成裕昌隆寳大成勤裕信太徐天盛徐隆茂北萬春寳山路美成永康祥協和祥祥源營業德昌新太祥五九社順微路乾恒豐閘北裕和太森記永康華界西川虹路新疆路中合興新閘濱北奚長生大通路華大大生祥厚孚順記振源永同康恒奚長生大通余國保陸興太和萬和其昌久康德大祥萬昌德太萬太祥恒昌德大通路新民路角順大瑞大閘北大通路增錩順新閘橋北大街祥茂新疆路震康源德茂乾錦興永昌德茂興開封路萬生蒙古路德康大吉堂裕和祥華界公益里小菜塲西首濟和漢中路王元太新民路華永昌同太祥閘北新民路萬源祥閘北滿洲路萃康正太裕太新陸新太慶和祥元大昌萬祖昌小東門大昌振大昌協太豐何恒昌孫裕興奕和德興祥久大同興祥小東門大街恒豐祥乾太興新北門内穿心街東口光裕豐協大小東門内大街周宏來老北門侯家浜聚太恒昌祥明萬成順昌太生成源長生橋戴春林小東門内月中桂蔣春林文益順聚源盛小東門内直街東首大慶祥小東門内察院東首大成廟前西邊達昌小東門内馬姚衖口景鳳春小東門内長生橋蟾宮桂廟前東音伴記寳豐萬祥太達昌舊敎場筠香益豐大吉振康成錦童錦太祥萬利順錦太元龍大吉祥城内穿心街陳敏記 
[中城商業聯合會成立會紀]  
　　上海中城商業聯合會昨假城内也是園淸遠堂開成立會到者各界聯合會各團體代表人等約二百餘人午後兩時開會先奏樂一通次會長吳柏春就主席（副會長汪存厚未到正副會長事前舉定）全體會員向吳會長行三鞠躬禮恭賀就職次奏國樂次吳會長報告開會宗旨並由陳某代讀宣言書次來賓李佑之並全國各界聯合會代表劉淸揚女士上海各界聯合會代表宋誠彰山東路商界聯合會代表童理彰東北城商業聯合會代表張志鵬等相繼演說畢次由吳會長起致答詞次復奏樂次欵各來賓以茶點禮成遂合攝一影以誌紀念散會時已鐘鳴五下矣 
[大東門外商業聯會今日成立]  
　　滬南大東門外荷花池一帶各商店組織商業聯合會現已就緖事務所設於城東平安救火會樓上訂定今日開成立會並選舉職員昨日發出知單通告本街各商店届時到會公同選舉並訂定會中一切規章一面邀請各路商業聯合會派員蒞會參觀 
[旅滬湘學生歡送留法學生紀]  
　　二十一號旅滬湖南學生會假南洋公學開會歡送湖南留法學生値是日神州女學亦開歡送留法學生會故到者僅代表十人首由會長許貫三報告兼致歡送詞繼瞿宣頴演說略謂法國國民較他國發達足爲吾國取法諸君他日返國能將此國民精神輸入則中國幸甚繼演者爲周君南沈健生大旨相同次留法學生蔡林彬致辭略謂今日蒙諸君歡送感甚我輩此次往法必奮力自勉改造自己的思想與學問方無愧諸君厚望次茶點賓主盡歡而散 
[旅滬如臯人籌設同鄉會]  
　　如臯旅滬人甚多向無會館致鄉情隔閡極少聯絡前由祝時純繆鏞樓鄒卓甫趙量五羅吉人鄭昊民沈卓吾等擬設會館登報徵求同鄉意見連日接贊成信頗多均望速行組織各發起人遂於昨日正午假大東酒店開發起如臯同鄉會之籌備會除上列各人外尙有胡芸生吳元如諸人公推祝時純爲主席吳元如爲速記宣布組織之經過旅滬及各界同鄉之來函一再討論議决公推祝時純繆鏞樓二君爲代表定於二十五號午後二時至十六舖如意里協同通崇海旅滬同鄉共同發起通如崇海旅滬同鄉會其宗旨在聯絡鄉情共謀公益對於在滬勞動鄉人增加其幸福尤爲注意當時推舉鄒卓甫爲臨時文牘議定南市假十六舖大達里悅賓旅館北市假北京路四十六號廣源祥爲通信處凡屬如臯旅滬同鄉對於建設會館有何計劃均可直接通信席間並討論關於發展工商推廣敎育事（如至法勤工儉學會等事）至四時半散會 
[鄂振會會長函述災民慘狀]  
　　本埠湖北義振會昨接該會副會長勞敬修由鄂來函略謂此次查災由夏口而漢川而天門而孝感遍歷各區衝風冒雪奇寒砭人一路災民紛紛流轉窮無所歸而父覔其子婦覔其夫者遍地皆是哭泣呼號哀聲震野自顧煖衣飽食而値此嚴冬長途跋涉已覺困頓萬狀况各災民蔽體無衣充飢乏食僉風餐露宿於道路之間欲求一蓆棚棲止而亦不得其流離失所凍餒交迫之情形譬之吾人奚啻霄壤这别眞令人有目不忍覩口不忍言之慘雖經本會迭運衣米散放奈地廣人多終難普及請速設法籌募以濟急振等情該會接函後聞已竭力進行以期續放冬賑云 
[巡捕當塲擒盜續誌]  
　　盜匪王錫壽張丕清張關州等三人於前晚八點時持械闖至法租界吉祥街七號門牌蔡某所開之順源烟紙店（昨誤爲源利）以購物爲由一擁而入各出手槍嚇禁聲張當將賬檯上之銀洋及該店主婦手上所戴金飾捋下正欲携贓圖逃當被該店主蔡某之子上前將王匪搿住詎王匪開放手槍拒捕彈中蔡子手指後巡街捕聞警到來將王匪擒獲旋由一百七十一號華捕吳子琴及某號越捕趕來奮勇上前又將兩張追獲當在王等身畔抄出實彈白郎林手槍兩枝一併帶入捕房經捕頭詰據王等三盜直供搶刦不諱諭令管押聽候詳細錄供解送公堂訊辦一面將受傷人送往醫院醫治再核 
　　又函云昨報所誌吉祥街盜案槍傷清東人顧春雲等情茲悉顧經捕送入醫院後已由西醫將彈用手術鉗出昨經捕頭派探前往調查傷狀卽據情呈報捕頭核示 
[續誌南市萃豐衖搶案之離奇]  
　　南市萃豐衖寡婦徐張氏家被其同居房客南京人朱某夤夜糾黨入室捆縛搶去衣服金飾巨贓一案詳情已紀昨報茲悉南市第一區趙墨林署長聞報後除詳請警廳徐廳長核示外昨晨特派本署羅巡官率同巡長前往該氏家履勘形勢並向該氏詳詢當時朱某兄弟租屋來歷及以後糾人搶取巨贓之情形然後回署呈復請示辦理聞此案發生頗爲離奇故鄰近言人人殊其眞相如何尙待查明續報 
[米船夥增加工資將解决]  
　　專裝蘇州同里靑浦角里𧈢蚇黎里角直等處各米行米之南帮米船夥友因要求增加工資主夥兩方爭論已有兩月該帮之船共有五六百艘現到埠者巳逾四百餘號昨日雙方代表在船夥事務所討論增加問題船主方面應允照前每月薪水數加二成夥友方面大半皆允尙有不願之夥由該代表勸解可望了事矣 
[絲線染坊夥求加工資]  
　　南北市絲線各染坊夥友因工資微薄不敷開支昨日有人發出通告要求各坊主增加工資限五天内答復 
[亨利號商船行試水禮]  
　　瑞瑢船廠爲瑙威承造之商船亨利號業已造成二十二日舉行試水禮瑙威領事與船商前往觀禮並致謝詞此船載重二千零五十噸瑞瑢前已造成與此同樣之船兩艘此後尙須添造五艘皆係瑙威所定造者云 
[耶穌誕日之慶祝]  
　　明日（二十五）爲耶穌聖誕節俗稱外國冬至本埠中西各禮拜堂例須舉行慶祝將於上午十時鳴鐘百八下聚集男女信徒唱詩祈禱入晚懸燈結綵表演游藝以誌歡祝各外國工廠行號公司皆須休業各醫院亦停診一天英美兩國副領事昨特公别照請公共公廨關正會審官於明日始停理讞政兩天關君准即諭知檢察處條示公堂門首仰本廨辦公員役及當事人等一體知悉 
　　閘北寳興路私立啓秀中西女校於二十三日舉行慶祝耶穌聖誕典禮預由校長徐婉珊女士柬請中西士女到校參觀自下午三時開幕絃歌之聲洋洋盈耳至各生之化裝游藝表演各種古事或用國請或用英請無不口吻畢肖其中以附屬幼稚生表演惜陰及災情兩幕尤足動人觀感云 
　　本埠靑年會定於耶穌聖誕前一日（二十四號）晚八時舉行慶祝聖誕同樂會其秩序除四音合唱鋼琴獨奏西國胡琴中國音樂活動影戲外並請鄧梓良君國語演說堂中紥以靑松翠柏佈置甚爲整齊檯中植有聖誕樹一株裝潢亦極華麗想届時會員之預會者必較往日爲多也 
[法公廨冬節停理讞政]  
　　法租界會審公廨昨日晚堂訊理民事因係陰曆冬至節循例停訊故由陳代讞員與法副領事德君咨照公堂錄事處停理讞政一天 
[珠玉業選舉國民學校職員]  
　　本城侯家路珠玉業老公所内國民學校前日下午三時在新建校屋内開第一次選舉職員會同業到會甚衆公推發起人張秉鑫爲主席報告發起組織迄成立及出入各欵情形畢公舉陳養泉程心伯鄭雲芳王友松爲校董張文棣爲校長主持敎務張秉鑫爲總理主持校務王蓉初爲會計專司校内銀錢施祥麟金麓柏宗杏林許簡奎爲稽察并會同總理收欵末由校長張文棣敎員王家祥陳志渭互相討論敎務方針主張採用啓發主義擇於古曆明正十六日行開校禮復由進益學校校長張聞濟率領學生史悠揚劉同奎徐世根秦運鴻方承勛等唱慶祝歌散會 
[派員監試南京海軍學校畢業]  
　　海軍藍總司令日前接海軍部訓令略謂據南京海軍學校鄭校長呈稱屬校現擬舉行畢業考試理合呈請鈞部派員監試以昭鄭重等情到部據此合行訓令該司令即便派員前往監試仍將考試情形報部備查等情藍總司令奉令後當派本署參謀葛保炎於日前往寗茲已考試完畢於昨日返署稟復銷差經藍總司令將考試情形呈報海軍部備核 
[中華武術會懇親會預誌]  
　　上海中華武術會自改選後進步頗速前舉楊小川爲評議長嗣舉謝復初爲正會長又舉定各職員昨日午後由謝君邀集職員在馬玉山公司開談話會到者評議員黃奠華董事王鳴秋曁各部主任吳志靑羅述祖劉武銘徐維繪葉惠鈞謝仲復等籌議於新曆四日（星期）借城内萃秀堂開懇親大會並備有入塲券凡各界來賓均可到場參觀武術聞共有五十餘種皆南北大家歷傳衣缽想届時有一番熱鬧也 
[繪畫展覽會展期三天]  
　　天馬會此次舉行繪畫展覽會頗爲各界人士所注意連日來賓擁擠異常昨聞法國巴黎美術大學畢業李超士君到會參觀由該會招待員詳細指示李君留法日久此次歸國以提倡東方美術爲已任對於該會陳列各畫件大加評語頗爲精確並謂我國數年前絶無新美術之可言此次該會出品都有新氣象皆出於在會諸君提倡之宏力並聞李君有大作多幀於一二日間亦加入該會陳列以供瀏覽故會期原定二十五日爲止茲准展緩三日定二十九日閉幕云 
[檢查印花稅之傳單]  
　　江蘇淞滬警察廳長徐國樑昨發出傳單令所屬各區署所傳知各商店居户文云照得印花稅爲一種最良的稅法各國通行已久即我中國亦已行之數年壛稱便利實因購貼印花在商民所費無幾而一切契約簿據即可得法律上之保證是所費甚小而得益甚大也照印花稅罰金執笔規則本該每年六月及十二月由警察官廳檢查一次今年六月間因本埠地方發生罷課罷市風潮本廳長爲體恤商民起見所以未曾檢查現在又到十二月檢查之期本廳迭接江蘇財政廳及印花稅分處來文並選派委員到滬會同本廳檢查本廳長職任所在 
 
 

Page 11

 
 
自不得不依法舉行業經會縣出示猶恐商民等未及周知仍有漏貼受罰情事殊失本廳長愛惜商民之本心所以特多印傳單挨家分佈總期家喻户曉凡未貼印花之契約簿據務望趕緊依法購貼印花以免臨時檢查受罰爾商民等若再意存隱漏不日財政廳及印花稅處委員會同本廳挨家檢查那時受罰起來就辜負本廳長之厚意了切切此佈（廳縣會銜佈告與縣示相同茲不贅） 
[施材會散衣放米]  
　　虹口梧州路上海聯益施材會每届冬季例行散放衣米貧民之受惠不鮮茲該會已於日前舉行散衣憑票發給惟經費困難願慈善家有以共濟之 
[邑紳好善之褒揚]  
　　本邑故紳郁屏翰君立身孝弟處世篤誠且生平以興學及樂善爲懷孜孜不倦去冬逝世後滬人悼之由邑紳姚子讓等將其一生事實聯名呈請政府褒揚已奉大總統特給匾額一方文曰仁人之言又駢體文褒狀一册業已到滬郁氏子孫祗領之下將擇期懸供郁氏鄉祠矣 
[兵士放假期内查察之預備]  
　　駐滬京師憲兵第三營張營長以憲兵有監察地方駐在軍隊之責任現在陽曆新年將届各營士兵均得給假出外閑游深恐兵民或有誤會致生枝節亟應派令各憲兵於陸軍兵士放假期内認眞稽查妥爲彈壓爰於昨日分令第九第十吳朱兩連長届時派兵四出查察云 
[太倉茜涇鄉刦案之飭查]  
　　水警第二廳第一區沈區長以太倉縣境之茜涇鄉一帶係本區第五隊管轄區域邇因訪聞該鎭項惠卿家日前又被搶刦查該事主家今春曾被梟盜掠刦一次迄今正盜未獲現正嚴緝如果確有重遭掠刦情事實屬不法已極除令飭該隊查復外並於昨日傳令本區各偵探迅速查緝此案贓盜務獲解究 
[酒醉兵士闖入民居]  
　　高昌廟吉善里五百七十號門牌楊玉楷家於昨日下午三點半時突有身穿陸軍制服領章左邊紀有一六一號碼右邊紀有一三十號碼之酒醉兵士闖入滋擾楊姓家内祗有婦女婉詞勸其出外該醉兵不聽以致互起口角嗣由同伴之軍士竭力勸解該醉兵始退出回隊 
[剝衣案續誌]  
　　二十一號晚總巡捕房探捕在南京路拿獲意圖剝攫吳暢齋身穿皮服之王春山徐錫棠及嫌疑人方品榮方鼎勳劉瑞宣翌日解經公共公廨　着押候查明再訊已誌昨報茲悉當時該探等將以上五人帶回捕房即至寫字間内盤供聞王已招出本月十八號晚伊曾糾黨在浙江路淸和坊弄内剝攫北京睡三號門牌陳姓之花緞灰鼠皮袍馬褂及袋内鈔票現洋鍍金香烟盒等物贓係分向各押當質洋分肥不諱該探等因將王收押即往供出之押當吊到原贓傳同失主認明贓物飭令退去候將各人解廨續訊 
[崑山烟案上訴後之解訊]  
　　崑山縣陸家浜地方之陳在中在家私售燈吃爲該處東區警署羅巡官查悉飭警前往將陳與烟客朱世勛王飛全等拏獲抄出一切煙證函送崑山縣署發交承審員訊供判决陳監禁二個月並罰洋六十元朱罰洋五百元王罰洋六十元烟證没收之詎朱奉判不服邀請律師在上海地方廳上訴前日該縣公署將一切案卷並朱陳王三犯及當時破獲之東區巡警楊美柯等申送上海地方檢察廳請爲審理到廳後朱等三人分别收押楊警着在外伺候毋得遠離 
[接運烟土之破獲]  
　　英公司輪船於前日進口甫抵下海浦下椗忽有王阿松雇坐杉板混上該輪接運私土二十五兩當爲水巡捕房探捕將人與證物拘入捕房梅捕頭諭送地檢廳訊辦烟土送往海關候燬 
[巡警查獲帶土人]  
　　王紀明在北市私購烟木五十包烟膏四百匣擬往内地圖消行經十六舖地方爲巡警將人證獲送一區警署轉送地方廳訊辦奉飭收押烟土存案候示 
[一女兩嫁]  
　　海門人陳寳臣前數年間憑媒娶王學明之女爲室成婚未久王女即背夫潛逃陳四尋無着昨日陳與妻父在寳興路尋見知女已另適胡阿福當將胡與女一併扭入五區告發經土警正訊問據胡供稱出洋八十元娶王女爲妻云云王警正以事關一女兩嫁諭解司法科核辦 
[雉妓送留濟良所]  
　　前日下午有一婦人在貴州路行走狀頗怱促爲一千零三十七號華捕查見恐係圖遁之流將該婦拘入老閘捕房經捕頭詰據婦供海寗人母家姓王嫁與石姓爲妻近在貴州路五十四號門牌雉妓院内爲娼等語捕頭即派探將石王氏送留濟良所候解請公共公廨發落 
[五雉妓强曳客]  
　　雉妓劉小妹陳阿鳳陳老三王三寳陸二寳前晚均因在南京路浙江路等處强曳狎客被九百七十六號一千三百七十六號等華捕查見以其違章將該妓等分别拘入捕房稟明捕頭諭各存洋五元保出着自赴公堂候訊 
[私裝電燈之破獲]  
　　南市華商電氣公司前因各用户私接燈線　多燈盞以致電機時遭損壞已迭函淞滬警察廳請爲派警協查在案二十一晚由調查員查得南張家弄王睿生家及舊校場陶恒昌恒茂祥等均有私燈發現當場查獲由警察作證將私燈卸下帶回除將原有之燈線剪斷永不接火外一面已向地方檢察廳起訴請爲追究 
[三被告交保候訊]  
　　南方興記公司在公共公廨控信義湧號經理錢湧泉不理購買呢絨等物價銀三百八十三兩又金瑞龍控趙阿貴不還貨洋五十七元又朱太章控錢菊根不理煤價洋二十七元等案均已由廨出單飭探將三被告分别傳案由中西官諭令交保候訊 
[虹口捕房瑣事三則]  
　　西虹口克能海路四十號門牌居婦朱潘氏家所僱之傭婦高陳氏昨與其主婦細故口角後糾同愛爾近路四百四十七號門牌若頭店主婦包陳氏及在海寗路五十四號傭婦高陳氏並陳王氏等多人擁至克能海路朱潘氏家大肆滋擾經一千三百十四號華捕查見將高陳氏等四婦一併拘入捕房捕頭諭飭轉送公廨押候解究 
　　無賴侯阿六前日下午串黨王小二冒充船埠頭向停泊虹口華特路河内之稻柴船户李虹其姚松林龔生照等勒索陋規給予小洋六角尙不遂意行兇吵鬧被包探姜喬喬查見將侯王二人拘入捕房押候解廨請究 
　　過犯何渭生近因潛來租界昨在虹口乍浦路林新利之小車上攫取銅脚爐壹只飛奔圖逸經林大聲喊捕由包探沈阿炳與九百二十五號華捕帮同攔獲帶回捕房押候解廨訊究 
[道尹公署批示兩則]  
　　南滙縣民沈壽柟等呈爲案關人命黨勢賄和環請派員密查以維民權而整國法由　據呈已悉查此案已據南滙縣將勘騐情形呈報到道即經指令該知事拘犯質訊依法擬辦並無所謂賄和情事前據陶子卿等來道呈訴業經明白批示在案仰即知照 
　　南滙縣民婦桂何氏呈爲寃獄無期號求檄縣迅予依法判决以彰公道由　呈悉查此案前據該民婦來道呈訴當經轉令南滙縣知事查案訊結具報在案迄今日久未據呈復據呈前情仰南滙縣知事迅予查案集訊依法判結具報毋延切切 
雜評二 
[冒愛國之名（訥）]  
　　愛國運動誠必本諸良心苟無良心則隨地皆可掩飾且并可冒愛國之名而人亦防不勝防者也小之如一業今日開會議調查取締明日開會議罰則行規固能以愛國爲各業倡者也然亦有内容不堪聞問防他界之干涉而先以自動掩飾人耳目者則其心可誅矣大之如商會今日開會議停止售運明日開會議限期封存固能以愛國追隨學界之後者也然亦有爲情勢所逼迫藉以隱拒學界之干涉而自保其敷衍之餘地者則其心難言矣 
　　是故人苟無良終不能與之言愛國之事也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張叔通先生手書 
古事談 
[聖誕老人譚] [  君豪]  
　　日月跳丸聖誕節又瞬息而至西人對於是日甚爲珍貴其前一夜儼若吾國之除夕焉一般小兒女綠窗閒語羣希望所謂聖誕老人者從烟囱中賜以心中所欲之物及至翌晨每於枕畔得無數珍品皆素　喜者蓋孩之父母爲之欲令其子女生歡欣也顧聖誕老人这歷史類俱莫能言之按老人名ＳＡＮＴＡＣＩＡＵＳ爲美國之渾稱生於耶穌紀元三百年爲瑪那ＭＹＩＡ那亞ＬＹＣＩＡ小亞細亞ＡＮＩＡＭＩＮＯＲ等地之著名主敎於希臘敎會中尤極顯著其慶祝節在十二月六日舉行至其所以如此閘揚者乃出於一故事渠嘗餽金於人其事至今人多樂道之有一人甚貧苦家中三女貌均麗但乏資爲奩費不得已而欲令彼等爲娼操賣笑之生涯聖誕老人夜過其地三贈以金其家賴以保全後人知其事多於其節前一日置食物於兒童之鞋内謂爲老人所贐後輾轉推延移至二十四日之夜與聖誕節相近云 
逸事談 
[書菴隨筆] [  紓盦]  
　　幸運兒我國海軍某顯者歷擢榮職至今未替顧其人絶無嗜好不類今之顯宦窮極淫奢生平甘於自寂舉動落落無不皆近君子年進官俸其數不資然皆濟之部下未達者兩袖淸風嘗患貧困而某公怡然自得初未稍有戚容尤有一事令其儕輩欽仰高風亮節不已蓋以顯者女公子之尊重公乃竟令嫁一某砲艦司旂之童子破除階級常人難能何况貴族某公固達斯愈可貴然公此舉其中寓有激厲士卒之意蓋公見有勤職無惰者必力爲超拔也先是公領某艦時每見司旗童子勤其職守外輙以力助其儕勞役不令自逸公悅之一夕皓月當空江水如練天際無雲萬像淸明公移座憑欄賞心怡神不覺酣然入夢須臾而寤覺身覆有絨氈舉目視之見司旗童子鵠立於側問曰毯汝所覆耶童子曰夜深露重慮主人襲寒故胃爲之公頷之以首默然無語及童子成人毅然以其愛女耦之事後語人曰童子習業海軍孶孶無倦不凡材也我女依託有人較勝得金龜壻也於是司旗童子藉公餘蔭遽躋高位又得艷婦眞幸運兒然其都從勤練中來勤終有功信不誣也 
　　薄倖男子辛亥一役武漢首難閭閻恐佈如墜地獄扶老携幼避難若凂海上穆某粗諳醫術故隨某機關醫隊赴漢療傷溯江上駛輪抵漢以碼頭無隙可駐抛錨江心顧避災之民羣趁小舟蜂至其時風盛水激狀至險惡穆將下見一小舟載四婦爲浪所捲觸於輪舷小舟立覆羣艤自顧其危不敢赴救穆恚曰見難不救尙得名之人耶因自落小舟蕩槳救之援起三人尙有一女逐流而下距離三十步外穆素諳泅念趣舟救之則女殆矣遂踴身入水兩足挾女手鳬水登舟又送之輪幸皆無恙一婦自言姓陳指女郎曰此我女也蒙君高　拔於深淵是不啻起枯骨而肉之矣容報大德言次　　穆謙遜而退已而得婦自滬寓書堅邀返申晤談情義殷渥逾數月穆旣旋里乃踐婦約造寓訪之則僅母女留焉陳氏見穆至喜出望外羅陳酒槳飲次氏縷述身世謂餘二婦乃戚屬也業已返里女名秀英已許字曹姓女父久客蜀中已緘告之來滬亦未可必母女伶仃雖幸小有資積客居無苦然㷀㷀無依亦至哀已言已零涕穆慰藉之視其女婉妙多姿心念得之爲婦倡隨可卜惜乎其有夫也意籌維而目注之女亦風波盼睞　態動人穆微歎私曰果蒙嬪我誓必娶之自此無日不造女庽如家人然互有餽贈久之兩情繾綣期以嫁娶而女母猶　然弗知未幾女竟有身積久隆然母詰之女勿能隱盡吐其實母頓足詈穆曰始救之而終亂之其去禽獸幾希穆長跪而前請納爲婦氏太息曰事勢至此意或天定又審穆貧授以資令即擇期迎娶又曰得壻如此殊不玷辱門庭老身快樂也苟女前壻來問罪者當以老命拚之矣穆受資忻然而去逾半年音跡渺然母女大驚已而女蓐三日兒殤女啼曰今又益我重創矣晨夕酸嘶母睹狀哀痌徹心顧又强顏慰女勸勿悲楚會女父自川偕未婚壻至遂草草舉合　禮焉然女經此巨變心志灰喪自謂終身不復更有懽愉之日傷哉 
 
[世界運動之二（中國）　精武會之擊技（大陸報轉贈）]  
雜談 
[歇浦零話] [  瘦鵑]  
　　輓近以還海上影戲院盛極一時歐美人所設者有浩靈班維多利亞愛普廬上海萬國諸院吾國人所設者有共和新愛倫諸院日人所設者有東和虹口諸院中日浩靈班規模最宏大而富麗回推愛普廬維多利亞次之入座索値較高西來新影片亦必先演於三院每夕九時許華燈乍上妙樂徐陳紺髮碧眼之儔駿奔麕至衣香鬟影撩亂一時吾國人之列席　觀者則惟十之一二而已諸院不特演影戲即歐美名歌伶名舞女或大力士來亦於此獻藝觀者益盛嘗與小蝶觀　大利美人歌舞於浩靈班目眩神奪歎爲觀止小蝶賦詩四絶云凌波碎步惹芳塵彷彿陳王夢裏神畢竟愛河恩澤廣肯　眉語度凡人來　驚鴻去似龍遒藍兩點活雙瞳阿嫣玉　分明見只隔　紗薄一重消魂一曲艷人天遲我飛昇五百年却笑吹笙　子晋忍將羅綺換　仙歇後華燈不似春　從何處覓眞眞少君别有通靈術粉壁丹靑幻鬼神淸歌妙舞故當以佳句寵之 
　　海上遊戲場之嚆矢實推樓外樓地在湖北路浙江路南京路三叉之口地位頗佳惜面積弗廣上惟一層半爲園半爲茶廳園中有幻鏡亭一（按卽哈哈亭）噴水池一他無有矣顧海上士女初亦趨之若鶩蓋皆爲好奇心所驅使耳黃嚴詩人王漱巖有子夜歌海上樓外樓作云怕損鴛鴦履隨歡躡電梯凌虚怯小膽索手索歡携今夜儂無事請歡來吃茶渴中須擇飲記取兩前芽蟬翼紗輕薄脂香袖底過勸歡莫久坐風露夜凉多小立哈哈亭鏡中看歡面歡面有時改儂心還未變彳亍噴水池水噴如散珠還家裙子濕偷換合歡襦風致楚楚頗足爲樓外樓留一紀念旺盛可一年餘新世界忽如蒼頭之突起别樹一幟斯樓遂爾　　　一　游戲場之徵而亦不能逃優勝劣敗之公例也 
詩錄 
[十月廿九日坐雨和朱君韵] [  莊蔚心]  
　　嘯歌仍健寗天意蟻陣成仇亦殺機　亂憫人百無用斜風　雨竟何歸重摩孤鬢眞遺世相望哀吟亦累欷斷角悲笳呼萬刼坐看簷溜尙依依 
　　十月寒風欲犯裾吾謀不遂可無車憧惮百怪魔成市嫋嫋初心鬼笑予遂向江湖容獨往懸知物象有盈虚酒痕塵駕誰相好嘆息離羣感索居 
　　右詩與新閘路太平坊二Ｏ九四號朱君寄稿工力悉敵特并錄之（之） 
新聞拾遺 
　　雄飛世界出都門美國艦隊司令官濮蒙葛連藤薛爾孟三人現奉委來華籌備第一次環飛世界比賽大典其中濮葛兩君均係美國航空同盟會副會長曁航空俱樂部職員經騐尤爲豐富現悉三人已抵北京則此破天荒之飛行比賽爲期當不在遠矣 
　　星象變動中之笑聞日來六星互撞之說愈倡愈盛吾輩地球受星球之震動必生極大劇變斯說在有識者本不値一笑但一般神經較敏之學生聞此頗形震恐某校學生昨夜以死期將近特置酒高會酣歌暢飲坐以待旦雖學監督促其就臥亦置若罔聞故今晨上課之時多有偃臥不起者噫爲學生而如此眞笑聞也 
　　又有某校學生欲觀察天空之眞相特結合同學數十人告假往佘山（在松江附近）天文臺參觀前日函致法敎士先容聞已得覆允許云[  Ｎ]  
小說 
[畢竟爲何（六）] [  碧梧譯]  
　　他夫人方才看見他就道你去這許多工夫咧我恐怕已經來不及了錫法司脫先生道旣然如此趕快動身不必再說空話專車已預備好了錫法司脫夫人道一直到哀利頓車站大約須幾何時候錫法司脫先生道這個我可不曾問據我想來一小時足彀了錫法司脫夫人道一小　咧不能更快些麽錫法司脫先生道我同開車的人說越快越好便了但是眞個快了我想（句）錫法司脫夫人不等他說完就接着道你想甚麽錫法司脫先生道我想他們又要討酒錢了錫法司脫夫人道錫法司脫已經到了極危險的地位能個快些到他的生命就有了希　就多給開車人幾個酒錢也算不了甚麽事難道錢比錫法司脫的生命還要貴重麽錫法司脫先生也不再說就挾着他夫人出了旅館坐　街車來到車站這時專車已經預備好了二人就連忙上了車車也就立刻開行四十分鐘之後已到了哀利頓車站他們二人疾疾下車向待車室跑去方纔跑到那門口只見室中坐着一個婦人滿臉怒容敎人看了有些害怕站長正背着手在那裏踱來踱去還有一個辦事人同一個警察也都立在那裏大家却靜悄悄的不作一聲等到站長看見錫法司脫先生走了進來他不由得嘆了口氣道好了好了你來了又向那警察道就是這人你去問他自己罷那警察就走過來向錫法司脫先生道你能證明這小孩子是你的麽錫法司脫先生聽了這話立刻漲紅臉道小孩子咧錫法司脫夫人也挿嘴道我們没有甚麽小孩子站長聽得又走上來道你們說甚麽你們方纔拍電報給我說是把他忘却在待車室裏還託我好好看護着他把牛奶給他吃又必須用純潔的牛奶怎麽現在又說没有小孩子呢錫法司脫先生道電報是我拍給你的但是我所說的是錫法司脫咧站長指着那小孩子道難道他不是叫做錫法司脫麽這　坐着的那婦人把他小孩子抱起來道他不是呌做錫法司脫他是我的孩子名叫達拉我本坐在這裏等車那時他剛巧睡着我就把他放在椅子上我出去買了些東西等我回來錫法司脫先生很不忍耐再往下聽就接着說道一定弄錯了錫法司脫并不是一個小孩子的名字原來是個狗名站長失聲道原來是個狗名咧你起初爲何不說個明白錫法司脫先生又是害怕又是慚愧低聲說道我本同我夫人到海濱去避署我夫人因有别樣事昨天就先動身在特克巴羅等我再一同前往今天早上我就帶着我夫人的愛狗錫法司脫來乘火車不料我一時糊塗自己上了車却把他忘却在這裏了錫法司脫夫人道可是這裏並没有錫法司脫我那心愛的錫法司脫究竟到那裏去了錫法司脫先生忽然想着道哦是了你莫發急錫法司脫已被我鎖在家裏我們趕快回去就可看見他了（完） 
　　我把這篇小說方纔譯完有個朋友走過來看了一遍笑着道這到是個極有趣的笑話但畢竟是誰的不是你不妨做個臨時裁判官替他們判斷判斷我當下就道錫法司脫先生簡直好算没有記性旣說錫法司脫被人偷去又說忘却在待車室裏鬧到末了還没有携他也來却鎖有家裏而且起初不說明這錫法司脫是樣甚麽東西以致於站長誤會是個小孩子這却是錫法司脫先生的不是别過他夫人的性情也未免過於暴燥一只狗也不値得如此發急他却看得比甚麽還重且看他所說的話何等鋒利把個錫法司脫先生鬧得格外無法本來做夫人的如果過　利害吵鬧不休也是使得他丈夫神魂顚倒糊裏糊塗呢所以我說這個笑話不能偏怪錫法司脫先生一個人他夫人却也有不是呢至於我這判斷公平不公平我却不敢自己再判斷自己這却須憑着看官們的判斷了碧梧戲註 
[自由談之自由談] [  不冷]  
　　衆人皆曰衆人皆曰可然後用之衆人皆曰不可然後去之今敎育次長所謂與敎育部有關之敎職員學生皆曰不可矣而乃尙未去耶本人可謂之無羞恥之心用之者可謂怫人之性 
 
 

Page 15

 
 
   
 
 

Page 16

 
 
   
 
