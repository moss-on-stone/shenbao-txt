# 1923 - 198 - 4918108

 

Page 1

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
 

Page 2

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
 

Page 3

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
 

Page 4

 
 
第一萬八千一百零八號;中華民國十二年 西曆一千九百二十三年七月二十六號
星期四 * *時論（本館特約） 
[各派中心人物之成毁及時局將來之趨勢（一）] [  侗生]  
　　民國建國十二年除蔡松坡功成而死外無一人可云絶對成功者若捨人論事則每次政潮輒有所成毁最近保派費九牛二虎之力造成六月十三之政變其目的但爲曹錕一人謀爾而時勢之推移常不能如掀轉乾坤者之初意吾人若以各派中心人物爲標準申論此次政潮之成毁則成者爲段芝泉孫中山而曹錕得成毁半毁者爲吳子玉張敬輿而黎宋卿得成毁半黎與曹同爲成毁半而曹有自動之力果善於補過曲求國人之亮解未嘗不可幾於成故記者列曹於成者一方黎無實力其成視曹錕之目毁曹毁一分黎進一步曹不自毁黎不能自發展也以常理言六月十三之事國人巳共見司馬氏之心果正義不泯國民能充分發展其威力曹氏雖欲自滌其污求踐其大欲勢巳甚難顧記者默察近日時局所表現仍以各派中心人物爲中堅國民之實力渺不可尋實難望將來置喙於國事而以上所述之人物巳實施其縱横捭闔之技求角勝於將來譬如角力吾民但羣作壁上觀爾角者之勝敗視其實力寗能盡如觀者之意國民但含意不發雖不忘六月十三之政變於事何益保派於此時誠能明察國中形勢兼能不再拂人心未嘗不可作桑榆收也 
　　段芝泉於直皖戰後誦佛念經而聯奉聯孫不息其意固未嘗一日忘政權然奉戰於北孫戰於南段終不動此非段氏之怯皖系經前年之甚敗勢巳散漫安福之禍國國人亦未淡忘段氏欲重整巳散之勢回國民之意非得甚政之名不可望有成段之歷史常與北洋系爲緣聯孫與奉而不得北洋系之擁戴雖能畢達其志願在段氏仍不爲成功段之上願惟盼北洋系一日失其首領自身仍以昔日之聲望號召同袍恢復其地位六月十三之事作曹錕身爲孤注勝敗在一舉北洋軍人自直奉戰後保洛之名旣立巳非一致以歷史言之洛合於保順保歸於洛逆保若失其首領决不歸於洛陽而保洛皆北洋之子孫段氏本北洋領袖至今尙得一部分北洋軍人之崇奉曹氏有失段必得之曹氏失敗必並喪其固有段之利也曹氏成功其勢亦渙（關於此點下文詳之）亦段氏之利段氏蟄伏巳久此次忽躍躍欲試者以此孫中山始終以總統名義號令全國其勢力但能及粤粤省以外則與北方之總統有互爲消長之形以此因緣孫與黎本非政敵黎之總統孫必否認之孫否認黎而北方戴黎孫終無可如何黎今旣爲北洋武人所逐國會亦分裂北京一時不復有總統眞孫氏之利不僅如是近今北方反對直系者日皖日奉皆與中山有聯今後中山據有粤省左奉右皖以臨全國寗復前此局促粤省所可比故日成者段芝泉孫中山也 
國内專電 
　　北京電曹時局大綱到京馮在團河不參末議馮近日甚消瘦昨日未參顔宅聚會（二十五日下午一鐘） 
　　北京電顧昨訪使團各要人避暑出外無重要談話向例外長就職外使先訪今外長先訪實以攝政局面不得不遷就否則人將更不理會（二十五日下午一鐘） 
　　北京余訪使團悉對臨城交涉公文已脱稿日内送駐京十五國公使館修正該公文内容（甲）賠損失數目未定（乙）懲辦當局關於護路建議另案送中政府不在此公文範圍（二十五日下午一鐘） 
　　北京電二十五夕熊炳琦宴吳景濓係調停吳高間感情爲主接洽選憲財政尙在其次（二十五日下午六鐘）　　北京電二十四夕吳景濓家商金法郎案吳代政府向議員疏通謂該案不决則鹽餘永不能放但鹽餘除扣僅餘數十萬吳向實力派交換贊同金法郎條件之一去高或調高長農又增補閣員數人吳連日與顧甚靠近故高對吳亦有相當的抵抗顧避嫌故不出席閣議高派日傳擁顧出席閣議消息幫塲實則顧就職條件不爲閣議主席其一（二十五日下午一鐘） 
　　北京電今日公債行巿看落　　　　　　　　　　（二十五日下午六鐘） 
　　北京電顧定陷㈢㈩日宴兩院議員疏通金法郎案（二十五日下午六鐘） 
　　北京電二十五日閣議顧出席報告外交電并定二十六日午刻見外國新聞記者（二十五日下午六鐘） 
　　北京電外交消息顧就職將辦德華銀行復業（二十五日下午一鐘） 
　　北京電吳景濓主王承斌組閣顔長内務各方未允王承斌目的在省區軍事地盤（二十五日下午一鐘） 
　　北京電長沙某電京此間日商漸復業六一案須詳查方能條陳意見湘排貨潮已緩省城戒嚴爲蔡鉅猷稱兵不關排貨常德附近兩軍尙未開火（二十五日下午一鐘） 
　　北京電交吳覆馮玉祥電悉機關槍手槍已飭大沽廠趕造惟該廠經費拮据恐供不應求（二十五日下午一鐘）　　北京電外部派陳司長到日使館接洽遞國書手續芳澤答此事尙須俟東京回電（二十五日下午一鐘） 
　　北京電王克敏辭呈經院退回曹鋭約王赴津并放專車來迎 
　　　　　　　（二十五日下午一鐘） 
　　北京電代總税務司包羅復滬銀行錢業兩公會電云來電照轉安税務司惟金融公債不能按期抽籤　　　　　　　（二十五日上午一鐘） 
　　北京電有㈡㈩㈤參院常會到八十八人不足法數改談話會議定每星三開常會推代表請政府提出延長會期案（二十五日下午六鐘） 
　　北京電有㈡㈩㈤衆院常會到二百五十不足法數流會（二十五日下午六鐘） 
　　北京電有㈡㈩㈤夕熊炳琦宴吳景濓接洽財長促憲等事閣員作陪 
　　　　　　　（二十五日下午六鐘） 
　　北京電曹錕派李彦淸到京與財部商籌餉（二十五日下午六鐘） 
　　北京電葡代辦李世忠電院部葡國批准華會各條約將批准書送倫敦現在未批准者僅一法國 
　　　　　　　（二十五日下午一鐘） 
　　北京電王寵惠由和蘭電覆政府辭謝第四届聯盟代表任命請勿發表外顧將電勸其擔任 
　　　　　　　　（二十五日下午一鐘） 
　　北京電二十五酉刻東單體育塲綱球戰潘梁等與日選手阿部川棲比較尙未分正負（二十五日下午一鐘） 
　　北京電曼德調查報告之津浦京漢部分今日提交政府（二十五日下午一鐘） 
　　北京電臨淮關東三岔集之匪二十三日經皖軍撃退（二十五日下午一鐘） 
　　北京電皖鳳陽定遠兩縣警備隊剿臨淮關附近之匪失利政府電令馬聯甲增兵嚴剿該股匪背後有政治意味（二十五日下午六鐘） 
　　天津電吳景濓因金佛郎案二十四晚在民憲同志會宴請議員二十五日開常會討論此案 
　　　　　　　（二十五日上午十鐘） 
　　天津電顧登臺後卽與德使交涉巴黎和會所定我國應得賠欵由民二善後借欵内應還德國部分扣抵以許可德華銀行復業及輕減賠欵額爲條件可得二三千萬元離京議員已聯函警告德使　　　　　　　（二十五日上午十鐘） 
　　天津電王克敏二十四日提出辭呈院仍退還據王接近者言王决不就職但攝閣猶在勸挽中 
　　　　　　　（二十五日上午十鐘） 
　　天津電二十四日自京赴滬研究系十一人自津赴滬王紹鏊等十七人（二十五日上午十鐘） 
　　天津電汪大燮對時局灰心擬移家天津居住（二十五日上午十鐘） 
　　天津電制憲出席費已告罄王毓芝派員來津求王承斌接濟王以無欵對（二十四日下午十一鐘） 
　　天津電彭養光勸顧維鈞勿輕就職顧覆書謂國勢甚危碍難漠視（二十四日下午十一鐘） 
　　天津電曹錕對大選已變方針不重收買議員凡投招待處議員皆支赴省署　（二十四日下午十一鐘） 
　　天津電徐世昌亦思活動現出資派于寶軒收買議員聞已買到七十多人（二十四日下午十一鐘） 
　　天津電鮑貴卿二十五日由奉回津　　　　　　　　　（二十五日上午十鐘） 
　　天津電二十四日段芝貴携眷赴北帶河避暑藉示不問時事 
　　　　　　　　　（二十四日上午十一鐘） 
　　濟南電孫美瑤部駐棗較前搶掠尤烈嶧人請願田督田推請鄭帮辦設法（二十五日下午四鐘） 
　　濟南電豫議會覆魯會電力爭威海新約（二十五日下午四鐘） 
 
 
 

Page 5

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
 

Page 6

 
 
第一萬八千一百零八號;中華民國十二年 西曆一千九百二十三年七月二十六號
星期四 * *國内專電二 
　　安慶電國民救國大會二十三晚開全體會提議省自治决設省憲籌備會卽通函六十縣各推代表二人駐省進行（二十四日下午一鐘） 
　　漢口電蕭因湘戰發動分鄂邊爲三警備區一區目通山通城至蒲嘉由五十旅及鄂軍第二混旅擔任陳嘉謨爲司令二區自嘉魚至新堤螺山白螺磯由二十一混旅擔任王都慶爲司令三區自公安石首至五峯由中央第二旅擔任胡念先爲司令聞洛亦擬令駐衛輝汝南靳師二十七旅移駐鄂南以厚鄂防（二十五日下午三鐘） 
　　漢口電鄂軍將豫匪在桐泌間包圍匪皓㈩㈨向左方突圍被鄂軍撃斃五六十名傷百餘名匪仍退回潘旅現由飛機散白話勸告書促早投誠（二十五日下午三鐘） 
　　漢口電贛蔡因贛南吃緊派李鬱卿過漢赴洛請示辦法（二十五日下午三鐘）　　漢口電鄂團體因顧就外長擬召集聯席會議促顧早辦中日交涉　　　　　　　　（二十五日下午三鐘） 
　　漢口電漢銀行公會二十五日開内債債權人會淸理内債 
　　　　　　　　（二十五日下午三鐘） 
　　長沙電沈部駱團長稱奉沈督理令率師入江華境收集槍兵散槍該縣電請交涉制止（二十五日下午十一鐘） 
　　長沙電政府擬開關放米二十萬石（二十五日上午十一鐘） 
　　長沙電謝國光將返衡防劉顯世來電未派兵援蔡僅調三連駐洪江保護商人（二十五日上午十一鐘） 
　　長沙電李劍農二十四消假視事外傳李赴漢説不確（二十五日上午十一鐘） 
　　長沙電日領函請交涉司會勘戴生昌損失案該司以日人借端詐索决提抗議（二十五日上午十一鐘） 
　　長沙電各團長將通電擁護省憲服從政府贊成討伐蔡鉅猷 
　　　　　　　　（二十五日上午十一鐘） 
　　長沙電一混旅長葉開鑫以宋魯各要人電主張息事寗人但聲明所部絶對服從省長命令 
　　　　　　　　（二十四日下午二鐘） 
　　長沙電湘西巡防統領陳渠珍通電表示保境息民（二十四日下午二鐘） 
　　長沙電施履本巳着手勘察六一案（二十四日下午二鐘） 
　　長沙電議會二十三日開五次臨時會到會者僅三十七人二十四日選財司長流會（二十四日下午二鐘） 
　　長沙電在省各團長將發表贊成聯治電對蔡主討伐因蔡無意和平並提出不可能條件各團憤而出此和平説遂加一障礙 
　　　　　　　　　（二十五日下午四鐘） 
　　長沙電日領請會勘日商戴生昌船局損失交楊初不理旋定二十五日申刻赴日領署談判六一案 
　　　　　　　　　（二十五日下午四鐘） 
　　長沙電議會今日選財政司長甲匭唐巘一百零三票當選乙匭流産（二十五日下午一鐘） 
　　香港電各徵收機關仍多爲軍人霸佔財政統一爲期尙遠孫所委之統一財政委員昨經一度會議無結果僉以非得楊希閔贊助則無希望（二十五日下午九鐘） 
　　香港電有官商合辦造幣廠説　　　　　　　　　（二十五日下午九鐘） 
　　香港電聯軍飛機號哿㈡㈩飛赴惠城擲炸彈據稱兩軍情形仍無變動由惠陽至馬鞍有數百敵人來往敵在惠州西江右岸掘戰壕甚多（二十五日下午九鐘） 
　　香港電港商六百萬借欵現有復活説（二十五日下午九鐘） 
　　香港電聞鄭澄琦追撃沈軍已抵昭平附近（二十日下午九鐘） 
　　香港電汕訊洪兆麟二十三日進駐黄岡（二十五日下午九鐘） 
　　香港電滇軍風潮仍未解决第一師長趙成梁昨向楊希閔辭職蔣光亮二十三通電就滇軍第三師長職蔡漢升等昨以韶州各界名義電孫請派范石生率部駐韶鎭攝（二十五日下午九鐘） 
　　香港電袁帶佔小欖後聲勢頗大當局已令江鞏江漢等艦會同周之楨部及滇軍水陸夾撃 
　　　　　　　　（二十五日下午九鐘） 
　　香港電孫任林森爲建設部長未到前由葉恭綽兼任（二十五日下午九鐘） 
　　香港電譚延闓擬今日首途回湘　　　　　　　　（二十五日下午九鐘） 
　　蕪湖電王普因三旅欠餉赴蚌　　　　　　　　（二十五日下午九鐘） 
特約路透電 
[南北時局記]  
　　二十五日廣州電譚延圜今晨赴湘擬參與該省之政爭香山縣聞陳炯明部下將政小攬石岐消息人心不靜 
　　二十五日北京電衆院今日復流會 
　　二十五日北京電廣州消息孫中山現與外人商訂借欵以絲税爲抵押品每年可收二三百萬元聞北京政府將提出抗議 
　　二十五日北京電敎育部建議自七月一日起之鹽餘二萬五千元應留充八　經費小借欵之抵押品 
　　二十五日北京電華人各界稱蒙古公現合抗庫倫政府總理某活佛 
　　二十五日北京電聞内閣已璧還王克敏之辭職文但衆信王不致就職 
　　二十五日北京電滇當道巳命麗江地方官兵營救維塞培氏且命用和平方法蓋即備欵贖回之謂維氏現方由緬甸步行至北京不意爲匪所阻 
[洛桑和約簽字]  
　　二十四日洛桑電洛桑和約今日午後簽字計簽字公文共十八件除和約與海峽公約外尙有塞拉斯邊界合同司法與商業上讓與權及其他宣言書與議定書協約　方面不一致者爲南斯拉夫國之未允簽約以土國債務分令南斯拉夫擔負者爲數過多爲理由請寛期三個月考慮此事各代表簽約以前瑞士聯邦行政會設宴欵待各代表簽字之室在大學校校前空地改爲英國式之花園遍掛各國國旗簽字時敎堂鳴鐘公署升旗以誌慶祝晚間洛桑四周高地皆燃爲賀瑞士總統於末次大會時對各代表演説謂各代表以大智慧與好意制勝種種阻力爲全世界所感佩近東人民前曾有力於文化之發展今可再嘉惠人類云云各代表致答詞謝瑞士招待之盛意並表示世界和平業已恢復之欣快 
　　二十四日君士坦丁電今日爲公共休業日以慶賀和約簽字商舖閉門旗幟滿城人民游行導　軍樂隨處皆是午後放砲一百門晚間燃燈出提燈會示慶賀也 
[德國人民示威]  
　　二十四日柏林電昨日有十萬人民應沸郎克佛工團及社會民治黨共産黨之請參與示威行動反對覇權及汎繋主義店舖悉閉門羣衆與警察發生衝突會議後羣衆搗毁檢察官赫斯博士之居室毆斃赫斯博士並殺其妻與父卒由警察恢復秩序漢諾佛省知事鑒於時局之嚴重已禁止七月二十九日開露天大會蓋共産黨定是日舉行反對汎繋主義之示威行動也 
[布國拘捕共産黨]  
　　二十四日布京電共産黨叛抗布新政府案被拘者九十五人今日在泊里夫拉開審五人有定死刑之罪餘有定十五年下徒刑之罪 
[法比答覆英國致德牒文]  
　　二十五日倫敦電巴黎消息怯比將單獨答覆英國致德牘稿法比雖對於魯爾撤兵問題彼此同意但比國較法國更願進一步以應合英國關於德國付債能力問題之意見 
[英相之時局及財政談]  
　　二十四日倫敦電英相包爾溫氏今夜在銀行家宴會演説英國恢復財政之成績據謂活債巳由一五○○○○○○○○鎊減至八○○○○○○○○鎊外債除美債外均付淸政府雖增設數新部而官員僅較戰前多百分之十末謂英國缅已向協約國提出解决歐務之建議渠望可得最後之成功云云 
[澳相演説海軍及軍港]  
　　二十四日墨爾邦電澳相今日在衆院説明澳政府對於帝國會議之政策謂英國對外政策在成爲帝國對外政策以前當先得殖民地之同意准殖民地自行締結條約之問題應予考虚澳洲準備資助帝國之海軍但不願完全依賴集中制之艦隊澳相又謂今日巳至將帝國商業置於彼此同等待遇基礎之時機澳洲歡迎太平洋艦隊之計畫新加坡軍港之議乃澳洲久所盼望者足見英國今知帝國中心不復在北海但巳移至太平洋云 
[英國之郵政預算案]  
　　二十四日倫敦電郵政大臣藹文斯民今日在下院提出郵局預算謂與馬可尼公司議定帝國無線電之重要條件如下馬可尼公司供給電臺兩座而政府除某兩處之現有電臺外另供給一座各電臺所收電費須彙齊按成分與政府及公司政府派員經營全部事業而一部份之開支須列入公司帳所收電費須較海電稍低政府有權可許第三方面加入此種營業但須確知其能供給同樣有效之電臺而後可並有權對於第三方面未加入此營業者發給經營無線電之執照政府且有權在十年後收回自辦政府無線電政策僅有一二處改變本擬在英國方面獨自辦理帝國無線地事業宜但殖民地旣變方針英國不得不隨之改變馬可尼公司合同期限二十五年不過政府有權收回耳云云下院已允投票 
[美國之大飛船]  
　　二十三日倫敦電各報載　政府不日將宣布贊助白尼氏帝國飛船事務修正計畫之决議白尼氏俟得政府同意即擬建造飛船長七百六十呎闊一百十九呎能載一百二十至一百五十九客每小時飛行八十哩載不易着火之燃料能飛行不息歷五日之久以兩日半抵埃及五日抵孟買七日抵仰光八日抵新加坡 
[英政府與南斐公司訂合同]  
　　二十四日倫敦電英政府與英國南斐公司談判多時訂定合同一節今日已由該公司股東徵區按照合同該公司放棄羅台西亞之某種權利而保留開礦權利由英政府償以現金三百七十五萬鎊及給以他種利益此爲南羅台西亞建設居英國保護下有責任政府北羅台西亞建設英國殖民政府之初步 
[俄國之收成大獲]  
　　二十四日柏林電莫斯科統計局估計今年雜糧收成至少有三十萬萬普得（合一千二百萬萬鎊）約有餘剩收可望有八萬萬普得可輸出者約約一萬萬普得土耳其斯坦棉花估計可收一千萬普得 
[各國近事記]  
　　二十五日比京電報稱德警昨在柏林加快火車中拘捕駐德法使署之送信人搜見送交魯爾法司令之重要文件 
　　二十四日柏林電貴族沃林甘女士被控助毆赫特氏逃獄現被判定監禁半年因與聞叛逆且發僞誓之故　　二十四日巴黎電德政府不許法比民事飛行家於愛姆斯特丹與戈登堡間飛行比賽時飛過德境法政府因此將遣軍事飛機前往以此乃和約所許者也 
　　二十四日紐約電土美拓殖公司即哲斯特讓與權所有者現稱巳與土政府簽定合同將美國農具供給土國此合同以六年爲有效時期並規定設立學校敎練農人 
　　二十四日巴黎電阿爾巴尼亞政府决議與土耳其締交已派國會議長率委員團赴君士坦丁繼赴安戈拉　　二十四日倫敦電蒂爾白里船港工人罷工風潮漸平散工雖仍罷工惟長工已照常工作 
　　二十五日大孤電三品取引所六層樓新屋已於今日正式開幕 
　　二十四日倫敦電今日馬克價落至每二百二十萬兑英金一鎊 
公電 
　　厦門臧致平通電各報館均鑒致平受閩南父老付託維持治安向以保境安民爲職志詎意六月七日洪部賀旅二千餘人闌入詔安將我守軍繳械次日復入杮山并在經過地方肆行搶掠商民逃避一空致平爲尊重和平起見委曲求全派員到汕頭向湘臣交涉在湘臣果非有意尋釁自當立即約束部下撫恤被災商民繳還我軍槍械各守原防不再侵越未嘗非息事寗人之道乃派員五六次遷延一月之久此種苦衷迄未見諒不惟無切實答復并向閩邊增兵七月四日駐黄岡洪部復向分水關進逼致平忍無可忍爰命劉總指揮長勝率隊抵禦於五日進佔黄岡乘勝追逐直迫潮州溽暑興師原非得已湘臣此時果能幡然悔過表示歉忱致平當令前方立時停進恢復和平猶未爲晚倘仍執迷不悟黷武窮兵甘爲戎首致平爲正當防衛計祗有命我師旅直搗潮汕肅淸邊患是非曲直自有公論謹布區區伏惟鑒察臧致平咸印 
國外要聞 
[德國特約通信（王光祈三月二十九日柏林）]  
　　柏林來比錫德蘭斯登柏林（六） 
　　德意志工廠股份公司 
　　德國在戰前以軍國主義立國不但全國都爲丘八爺而且逼地皆是兵工廠自戰敗以來凡爾塞和約對於德國軍備加以限制所有從前軍用工廠皆須改組否則只有停閉之一途因此之故一九一九年之德國國民會議對於此事特加以討論計當時所提出者共有兩種辦法或由國家將所有軍用工廠賣與私人營業或由國家供以經費改爲其他生利工廠惟第一種賣與私人營業之辦法有兩層難點一方面使國家前此投資大半喪失他方面使該廠原有工人深蒙損害故國民會議乃棄賣與私人之議而主張第二種由國家供給經費加以改組之説但此事有一先决條件即種改組後之工廠必須自己能夠支持並須對於所投資本給以若干利息云云如上述軍用各廠中有不能備具此種條件者則只好聽其倒閉而已 
照當時國民會議之主張此種改組之責應由國庫總長擔任所有從前海陸軍用工廠本屬於普魯士巴燕兩邦海陸軍衙門之國有産業者至是悉歸國庫總長掌管爲管理及改組計特組織一種國家工業總管理處hauptvorwaltungderreichsbetriebe以經營之主其事者多爲私人工業中極有經騐之人其最大責任即在使此種國家軍用工廠改爲生利的有自由競爭能力的私經濟組織 
德意志工廠股份公司deutschewerkeaktiengesellscbaft者即此種軍用工廠改組後之一種共同組織也於一九二○年六月十七日在商業官廳註册其股本爲一萬萬馬克由國家任照德國商法該公司應置董事一部及經理一人以符私人營業之旨現在充任該公司董事者大約爲下列三種㈠國家官吏㈡國會中各黨之代表㈢財政工業界中之專門家其經理一席則由國家工業總管理處中之工商科長擔任之觀此則知該公司全係一種國營事業矣惟該公司實質雖係國家經營而對於國家則仍處於獨立地位爲一種私法人此又不可不知者也 
　　當該公司由軍用工廠改爲生産組織之時其間困難極多舉其大者約有兩端（甲）基於經濟方面者從前海陸軍用工廠其所承攬者無非國家之委託故其簿記極爲簡單譬如製造該項軍用物品共去原料若干人工若干以及工廠開銷若干開單列舉呈請政府發給經費而已此種簡單簿記其不適於現代之商業組織不問可知而且該廠出品旣以政府爲唯一銷塲因而對於普通巿塲之盈虚消息亦不睱過問現在旣改爲生産組織第一須改用新式簿記爲之計算第二須另覔熟於巿塲消息之人爲其指導改形易實一切更新其感困難自在意中（乙基於機器方面者從前軍工廠其建築其用器無一不是爲製造戰具而設一旦改爲生産組織其勢必先行考查何種機器宜爲改製何種建築宜於改造此外如交通設備之更改起重機器之安置無不一一設法改組極費躊躇然德人終以其毅志宏才勝過一切困難遂使破滅人道之軍用工廠一變而爲有益人類之生産組織此眞所謂放下屠刀立地成佛者也 
　　在戰爭方劇之時德匣從事此種軍事用品製造之工人約有十八萬四千三百八十六人雂員約有一萬五千二百六十九人合之則爲十九萬九千六百五十五人現在初改爲生産組織之際一時自不能容納如許工人據去年六月調查該公司現有工人僱員總數共四萬零三百五十八人且其工作條件悉照私家工廠辦理至於失工人數另由政府設法安置計現在該公司共有工廠一十四處其現狀如下 
　　地點　　　現有工人數目　　從前所製造者　　現在所製造者 
（一）amberg　六○五　槍砲　　　　　　　壓氣機等 
(二）cassej　一一五六　軍用品　　　　　旋轉機等 
（三）dachnu　三九九　　火藥及軍用品　　木器鎭貨 
（四）erfurt　三八七八　槍砲　　　　　　木器之類 
（五）friedriclisort一六八七　戰艦及水雷艇　商船用品 
（六）haselliorst三七一一　　槍砲及軍用品　　　　木器陳設 
（七）jugolstadt三七二一　大砲及砲彈　紡織機器等 
（八）kiej　　八五八七　　戰艦　　　商船 
（九）lippsladt一一二○　　大砲　　木器之類 
（十）aiunchen二二四六　　大砲　　鑯器用品 
（十一）rustringen三二五五　　兵艦　河海船舶 
（十二）siegbuig二一八一　　砲彈　火藥　　鐵貨　木器之類 
（十三）dspandan七三六七　　大砲及砲彈　鐵貨　　木器之類 
（十四）walfgang四四四　　大砲　　火藥　　鐵路用品 
三月　　余等遊觀該廠陳列所時上檺　　　無不粲然陳列並由該公司職員備述近年營業情形蓋巳令人忘其曾爲製造殺人放火利器之軍用工廠云 
國内要聞 
[北京通信] [  野雲]  
　　外財兩長去就問題顧巳就職王尙猶豫　　外交財政兩部在直系方面認爲十分重要前者王克敏自保洛歸京曾有即日上任之傳説不圖因銀行之反對與挽留鬧得甚囂塵上遂使王氏左右爲難一再聲言容我考慮意在假數日猶豫時間藉覘各方空氣據個中人言近數日各處中行分行因疏通結果空氣較稍和緩益以高五銜保曹之命扶病登門勸駕同時曹錕亦有電敦請説得異常親熱王氏因此又復心動在前數日與其金融界同業要人言猶謂（如此情形我絶不能再斡諸位儘管放心我王叔魯决不能因要做一財長而賣銀行）但至最近口氣似巳不同謂（只要有辦法可以兼顧兩全則我又何能自鳴高蹈）昨日又盛傳王如不登台可另推出一人作王代表王在後台作指揮官斯即由王氏鬆活語氣中所産出之一種傳説也外交之顧本與王有連帶之勢曩者王顧同時就職之説盛傳於政界自顧歸自西山日與王氏會談且曾到東交民巷外人方面探聽空氣數次其躍躍欲試之心可以想見王顧同一口吻謂上台非爲做官實在是爲維持京師治安維持國家地位冠冕文章自然不能謂其毫無理由不過各方反對顧氏上台分子貽書勸告亦頗驚心怵目特顧氏未嘗一思耳與顧同系之顔惠慶平日兩人本有一種默契顔氏與保曹頗接近此次顔在曹錕前大稱顧氏爲外交界惟一人才因之曹近日對於顧氏更大捧特捧勸駕之電語較電王克敏爲尤甘並聞前此顧氏曾有一次作保陽之行故顧之終必就職稍明外交系與保方之關係者皆能料之矣 
　　昨日下午果盛傳顧氏將就職聞者猶疑信參半晚間有人晤外次沈瑞麟以此訽沈沈曰甚確明日上午准可到部今日上午十一時接外部電話知顧氏果已汽車嗚嗚直入外交部大門矣顧氏到部就職旣成事實於是有探索其原因者或謂由於曹錕之勸駕一電或謂由於顔惠慶之最後疏通或謂由於顧氏之個人自决而所以自决之故非爲欲發展其外交長才而實因一由於吳景濓最近以羅案相恫嚇二因王克敏以金法郎案相囑託三因顧夫人之太太熱日以國家大局相督責具此三因而顧氏遂毅然下一就職之决心此説殆最近之顧氏旣就職於是一般人聯想所及以爲王顧事同一律如果王眞不幹顧必不肯貿然登台顧旣登台則王氏必將聯袂而來然近觀王氏態度頗爲暧眛究竟能聯袂偕來與否尙未敢必也（二十三日下午一時） 
 
 
 

Page 7

 
 
第一萬八千一百零八號;中華民國十二年 西曆一千九百二十三年七月二十六號
星期四 * *[顧維鈞决計上台]  
　　顧維鈞本無不就之决心自經曹錕來電勸駕宦情益熱原約王克敏一同上台現以王之不就形勢巳定故决計單獨上台上星期三即巳商决定於星期一（二十三）到部視事惟以高凌霨方以攝政自居顧若就職則外交席次列在内務之上有領袖全閣之資格恐遭高之忌嫉故聲言專管部務不充閣員主席以安高心又以此時就職顯有助曹形跡爲與論所不容乃以外交危急爲詞發表談話藉以自解其對北京某報記者所述就職四項理由如下㈠我國現在可認爲危險之處不僅黨派内爭之紛擾而在各國朝鮮對我各種主張之醞釀例如外報上所時見披露之鐵路共管問題外債整理問題各國自行保護僑民之生命財産問題取消華會議决案問題等等雖未必即成事實而醞釀許久將使我國在國際上地位受其影響此項關係覺比諸内政問題尤爲重要㈡一部分外人或誤認找國漸入於無政府時代所以致其誤會之原因殆以外交無正式主持之人各國欲對我有所商議每感無專負責任者之不便將愈增外交上不安之空氣㈢從前我國外交界人物每遇與各國會議之機會曾提出種種正當主張外人尙以爲可信際此危急之秋曾與友邦折衝樽爼之人物若皆退避不前外人或認爲我國外交家言行之不一致㈣凡一國之外交應超出於國内各派内爭之上故現在辦理外交惟當盡力以維持國際地位其眼光注射於國家全體與國内一人一派之競爭無關換言之即外交完全處於各派黨爭之外對無論何派皆不加入 
　　又顧氏覆彭養光函亦謂（牗戸綢繆冀維現狀）其急欲一試之心巳躍於楮紙説者謂外交系本以作官爲目的顧氏年少尤易躁進旣不避地安能潔身亦母怪其終於上台也顧氏覆函如下臨九先生大鑒承敎敬悉裁答稽遲深爲歉疚雒誦大函所期望於弟者至深且摯以賢豪相待以道義相勗弟雖迂疏亦旣書紳銘座矣顧國是蜩螗强鄰逼處國際地位日益阽危默察前途痛心怵目牗戸綢繆冀維現狀輕進不可漠視不能非有所苟同也幸先生愛國有素諒表同情敢布寸忱並祈錫以箴言不我遐棄是所感禱謹復藉頌道祺弟顧維鈞謹啓七月二十一日 
[王克敏辭呈未上]  
　　但不就巳决定 
　　王克敏不能就職情形巳迭誌前報惟王返京後其對高吳等本有考慮三天之言現時爲期巳滿而王之辭呈尙未遞上於是昨日（二十二）外間又有王意已經活動之傳説據其原因則以熊炳琦王毓芝兩人前往石老娘胡同代表曹錕極力勸駕同時軍警方面議員方面亦均有人向王陳説請其勉任艱鉅王礙於各方面子不得不思冒險一幹也但深知内幕者言王現時實有欲幹不得之勢第一王果上台則奉浙港滬等處對於中行必起絶大反動不特於該行不利即王亦將立脚不住蓋王之所以能活動者即因有中行爲其後盾如中行先受打撃則王更何以維持第二王之財政計劃已爲外間所深悉因之破壤者亦復不遺餘力現時大都皆已扞格而不能進行即使勉强登塲恐亦無裨於事而徒自貶損其聲價第三保方之所以希望於王者其目的當然有在王旣毫無辦法軍政各費勢尙難以敷衍更安得有餘力以副保方之望如其終不討好無寗及早見機尙可冀其諒解綜上諸因故王克敏三字與財政總長脱離關係殆已成必不能免之事實所爭者祇在遲早間耳至王之辭呈所以迄今未遞者孫因後任一時未能覓定而高吳諸人又以轉瞬即届月底所有軍政各費絲毫未有着落倘王再行袖手旁觀則北京局面勢必立即塌台故無論如何要求王於此三兩日内暫爲暗中維持即不到部辦事亦可俟渡此一重難關再商兩全辦法王對此雖未慨允但亦未便過於拒絶此即王態度尙未鮮明表示之原因也一説王因感一身進退維谷特授意張公權於昨日正午在東便門外馬廠地方宴請財界重要人物共同討論關到會者尙多王亦親自列席將借此一覘空氣以爲進止之决定 
　　王果不幹繼王而起者當屬何人亦一可注意之問題昨日外問頗有張弧潘復兩人擇一之説惟最近政治黑幕中本分津保兩派就目前而論仍以保派爲佔勢力王屬保而張潘則屬津但觀王連日對人表示均有己雖不就而對於後任仍當極力帮忙是尙儼然以後台老板自居張潘與王派别旣屬不同且又自命有獨樹一幟之能力渠果登台不特不願受王之指揮即王亦必不樂爲之助故以吾人推測繼王之後者當仍屬保派而能力又稍亞於王者則較近似耳 
[反直派之建設計畫]  
　　主張委員制 
　　段派與民黨議員接洽近來益見煩數息遊别墅中之議員招待處永安里一號之國會籌備處均常有段系要人之足跡孫段旣實行携手其使命往來固彰彰在人耳目比聞由滬來津之民黨要人張根仁與段派策士許世英以鄉誼而兼戚誼接洽頗密而許以有他種活動不能常相會談因請命於段添派姚震爲代表約定於每晚十點鐘在息遊别墅開會討論一切進行手續與議者並非拘於孫段兩方即浙滬黎張各方面及各派議員亦共同研究聞昨日集議時對於委員制頗有具體之討論據參與之某君談話云近來各方面之結合益臻妥協於進行上更多進步惟内中主張尙有歧異即主張委員制中間有提倡聯省者謂委員制僅可用爲過渡大局平定後非實行聯省不能常治久安極端主張委員制者謂吾帮所爲必迅速而痛快方能堅各省之趨向蓋今日時勢非大刀闊斧不足以定變亂而快人心也㈠討論委員制之組織法及委員之人選關於委員長一席固非黎孫二氏莫屬然各省意見多注於孫而黄陂出京後又未自去總統名位應　何調劑不可不加以縝密之攷慮㈡關於實力之凖備委員制旗幟標明後對於相手方必有正當之表示同時激起劇烈之反動勢所必然故實力不能不加以準備其布置之方法及應付之手續不可不早日决定㈢召集議員南下爲必要之點近日純以聲氣相感召凡稍知潔身服從正義者均巳來津但彼方以金錢爲餌一般惟利是視者勢非出以同樣之手段不能爲功此策雖下不能避免應首出鉅欵爲各省倡㈣對待保定辦法此時對保定雖處於相對地位然彼此均無何種亞感故友誼所在張段以個人名義對保定加以極懇摯之勸告俾其幡然悔悟停止最高運動拒絶一般政客以靖政潮繋鈴解鈴皆由自動果能如是則北洋同事原屬舊好重行携手未始不可否則前途之事變有非一二人之力所能維護不得出斷然之態度以上四項爲近日討論之範圍云 
[留京議員空望歲費]  
　　大選問題保方旣不肯放手但事實上又無法可以促成議員方面對此漸覺絶望而出京者亦日益加多於是不能不想一維持辦法即不花大錢而花小錢是也聞主此説最力者爲吳景濓如王承斌王毓芝高凌籌吳毓麟等均贊成之但財政巳到奇窮地位即此區區者亦不易籌措日前外間有謂此欵暫由天津方面籌墊王承斌並定於某日親自來京發放者有謂王毓芝赴保即爲此事一俟王來便可照給者有謂此欵仍由内閣設法熊炳琦留京即爲催促實行者但遲之又久而此三十萬之歲費終不見其撥交兩院日昨議員代表特爲此事進謁高吳等所得結果亦不過兩三日内總當照撥之一種空話究竟如何尙令人無從推測惟聞欵項雖未到手而如何發給方法則已有人再三研究蓋依平日慣例歲費可以由人代領惟須有徽章及印章爲憑但此次則與平時不同以其目的在於阻止議員南下及招致已南下者使之北來故有人主張非本人親領不可而吳景濓則猶以此爲未足謂須將此二百八十元（一個月之七成） 
分爲若干次發給每出席憲法會議一次發給若干蓋以不知如是則議員領到歲費後必仍復南行兼以保方對於區區之三十萬元幾於千呼萬喚方始出來其窮狀已爲人所共見即議員亦明知經此一次發給後其餘尙不知徒至何年何月方有希望勢必一領之後又顧之他則即謂此一次之發給反促議員出京亦無不可聞某某等對於吳氏此項辦法無不力表贊成連稱妙計惟議員中聞此均憤不平謂歲費與出席費顯然有别何能按出席憲法會議之次數而爲匀分羣擬聯合反對以尙未到手之欵而發者領者對已意見紛歧如此亦可哂之甚矣又據某通信社消息憲法會議出席費本定每星期一發放現因上海海關方面尙未將此欵洪到且財政負責無人以致無法籌撥故昨日（二十二）兩院並未發出領費通知今日大約須暫行緩發是不特歲費尙在不可知之數且並此比較的可靠之出席費亦竟至於不能按期發出則議員諸君之失意可知矣或云前次之袁家花園所發之五百元炭敬本係移歲費以充之則今日出席費之不發或將移之以爲歲費是議員諸君雖不能得到六十元尙可希望得到二百八十元有何失意之有狙公畜狙朝三幕四今之當事者其手段亦多類似想議員目的全在金錢爲狙與否當亦不暇計也 
[離京議員反對交通借欵]  
　　離京議員褚輔成等昨又致北京公使團及外銀團一函反對吳毓麟以交部名義擅借外債原函如下逕啓者自軍閥倡亂首都淪陷元首避地樞府無人國會議員多數南下擇地上海正式開會現在北京方面僅有二三免職閣員僭籍攝政我國民全體反對不承認其有存在之根據同人等代表民意業經正式通告貴公使團轉達各本國政府諒荷察納乃彼等迭肆隂謀欺蒙友邦希關借得鉅欵以爲曹派對我國民用兵之助據報自稱交通總長之吳毓麟現假整理國有鐵路爲名發行外國公債五六千萬元以京漢京奉京綏津浦四路收入作擔保品内以公債所得之一部分償還交通部到期之外債本息其多數則撥充直系軍費及僞内閣之政費並賄買總統之用觀其致曹錕巧電内有毓麟連日籌議發行交通外債一語亦星證明此項隂謀並非盡無根據查各友邦政府及銀行團近年迭次聲明不再借欵與中國政府以免撥充軍餉助長内亂此各友邦政府及國民主持人道希望和平之盛意我國民所同深感謝者也不料吳毓麟假整理鐵路之名欺蒙各國當局及商民以遂其擁護軍閥征服國民之私心言之令人憤慨同人等現在正式通告貴公使及銀行團重申前議務希對於吳毓麟所提議之交通借欵無論係何形式係何擔保係何數目均請一槪拒絶况非法閣員本無代表我國政府與任何外國當局訂立契約之資格更不能借以鉅大欵項使禍國殃民之軍閥得以任所欲爲至於我國對各友邦所負債務我合法政府成立後自有正當辦法以與各國當局接洽也倘貴公使及貴銀行團不納同人等之勸告竟以鉅欵借給代表軍閥之吳毓麟使民國内亂延長則我國民對於借欵之友邦難免不生反感此則各友邦有以自取之同人等不負其責也區區忠告之意尙乞加察爲荷此致各國公使及各外國銀行團 
[空氣鼓盪中之孫曹携手説]  
　　小孫派之活躍但未必能成實事 
　　國聞通信社云喧傳多日之所謂孫曹携手風説原係北方實力派圖謀發展之一種策略不過此事之發動却非出自孫曹兩方自己之本心實爲小孫派首領孫洪伊自謀活動之不得已方法緣當初所謂最高問題發生之時保定方面爲吸收西南聯絡異己起見曾派人疏通小孫許以事成後之第一任國務總理地位使其背南投北贊成其所謂最高計劃藉以伸張政治舞臺上之聲勢小孫以歷史上關係當然未便翻然皈依而操握政權之機會亦自不願交臂錯過因遂對曹附加一南北統一之條件意謂必俟統一以後方能贊成保定之最高計劃其交換條件之總理一項亦當然不待明言也詎此中底蘊悉爲中山所察知於是當選派駐滬代表之時即以孫伯蘭列於五個代表之首以示小孫素係中山系統之人物使保定不便遽行利用兼以箝制小孫之兩面活動無奈小孫派部下之羅又分南北兩派南派者多與保方無甚關係北派者則向與保定相契萬一大選自非寫曹三大名不可縱使小孫自己不願投誠輸欵以博政權亦斷不能阻止部下之不同流合汚何况自己固未能忘情於揆席部下亦多不甘置祿位金錢於不顧因此在無法中想出此孫曹携手之妙法表面上推崇中山暗地裡贊助保定之最高計劃策固良得以之進於保方自無不允而聞於中山則置之不答故前此雖轟動一時繼仍歸於沉寂此所傳孫曹携手説之經過實情也厥後京中八政團協議又作孫曹携手説之主張曾公推溫世霖雷殷等爲代表出京趨謁保曹再以此説進因保定手下一般人物意見不一并無相當之誠意以與温等商榷兼以各方之反對遂致溫等討得一塲没趣歸避湯山以示態度消極不再進行携手之策日前保方之參謀長陸錦忽而致函於溫將此説舊事重提並謂曹帥極願進行此事萬望來保從長計議云云温氏得此其喜可知業巳移下湯山即赴保定磋商一切惟保洛方面武力統一之策傳説正盛温氏此行究竟能有多少效果不難測知也 
　　北京益世報云孫曹携手其不可能之成分已日見增多而孫文覆孫洪伊之侵電斬截鐵毫無商量餘地尤爲明証惟昨訪與中山有關之某君訽以此事内幕情形據某君云此事不易辦到固人所共見不過中山政治的手腕多以利害爲前提而不拘拘於人的問題彼與段祺瑞從前爲絶對的仇敵後因利害關係居然結合即其明証曹氏於孫其過去歷史彼此相仇之程度尙不如孫段之甚苟眞能予孫以大利益亦安見不能携手所困難者孫曹二人皆非做大總統不可者而川粤戰事在曹又萬難停止孫則非停止不能協商雙方距離過遠遂致無法進行耳據聞孫近有密函致京中某氏略謂與曹協商亦無不可惟須先撤兵始見其有誠意否則一切皆詐僞耳在未撤兵以前我不能有絲毫容納曹電之表示恐他方解體聯曹不成反失有力之援助殊爲不値也然若曹仍來接洽亦不妨以此意告之看其能否有此决心云云孫函如此其眞正態度已不啻和盤託出故日前即有孫氏駐京代表某氏致保曹一電請其停選停戰蓋亦本此意來也但此兩事均難辦到其結果亦不過徒勞電局空發幾個電報而己 
[直系對於時局之計劃]  
　　保洛見解不同 
　　國聞通信社北京通信云北京局面之不生不死完全陷於無辦法之境者由於在北京之一部份大選人員對於憲選問題之緩急先後意見差異步議乘亂而主人翁之曹三與自居長子之吳二又各有迷夢在曹三这意以爲年高望重至彼之地位當然可以依法遷陞總統一位莫與我爭破以自己之慳囊運動選舉心旣不甘用非常之手叚攫取事實總統亦屬降格相求故在京之緩進一派如熊炳琦王毓芝所條陳先憲後選之電報旣不肯爽快履行而急進一派如王承斌邊守靖輩之攞護方法亦爲峻拒曹三意思以爲憲選先後任其自然倘立刻能選出彼爲總統固爲最佳否則預備打熬兩個月之期間國會議員必然倦飛知邊届時選舉總統亦必非我莫屬此旬日以來直系所以汲汲從事補苴内閣鞏固中樞從財政上作兩月之準備即此意耳此爲曹三之迷夢而吳二之迷夢則仍深信其武力統一據吳之計劃預備兩個月之期問從事南征北伐蕩平廣東黎掃奉天斯時天下大定統於一尊若國會在京能足法定人數則强其首選總統次成憲法不足法定人數則斯時十月十日巳届藉口於國會任期届滿下令解散一面召集各省會議討論善後斯時或竟出於擁戴曹三先爲事實總統然後再用法律彌補缺憾或仿袁世凱製造國民代表大會之方法均未可知而吳氏先武力再説話之宣言確足表示其胸中之成竹蓋吳氏不如此建立勳業在直系中幾已喪失發言之地位也而最近（不辦大選先辦大打）及（與其以金錢收買議員不如撥充軍餉）等傳言確爲事實依曹三之計劃則目前維持中央仍爲必要依吳氏之理想則區區北京局面存在與否無關宏旨此乃二人意趣不同之點也 
[日人所傳中國鐵路警備案]  
　　據日人方面消息中國政府對於鐵路警備問題除一面派曼德中將實地調查各路情形外一面積極凖備實地方法旬日前巳將内容大略擬妥並於本月十八日以政府名義照會駐京各國公使説明中國自動的擬定鐵路警備改正案之内容請其查照其内容略分五項㈠先於津浦京漢京綏三鐵路設路警隊由中國新募軍隊約二萬人充之有必要時并將及於膠濟京奉兩路㈡警備司令部設於濟南㈢以曼德中將爲備總司令㈣許曼德中將以迄某程度止之鐵路會計及一部運費之支配權㈤曼德中將之下僱校官十三名尉官多數之外國將校與以必要訓練後悉派充警備隊職務聞此種辦法係出於曼德之建議 
　　關於此事據某日人之談話中國政府提出此種辦法固不失爲消弭外人共管之一種手段實則反爲某國所乘其中如以曼德中將爲警備總司令並與以鐵路會計一部運費之支配權是無異中國自開我國干涉内政之端與列國共管以口實若此改正案果然實現不特津浦京漢京綏三路其他各路列國亦必出而要求警備與鐵路會計及運費之支配權甚爲明瞭故此種辦法不啻爲共管之前提北京政府與其情甘自侮阿附外人不如出以隠忍持重之熊度爲愈云云按此項消息傳自日人是否屬實尙有疑問若所傳非虚益見北京所謂攝政内閣者之喪心病狂矣 
[短期兑換券停止兑現]  
　　財政部所發短期有利兑换劵抽籖已届三次而第一次之四月分自六月一日開閲以來經平巿官錢局種種設法拖延爲有限制的兑現至今尙未完竣每日兑現時間原定上午十時至十二時下午二時至四時二十一日下午平巿官錢局不知何故忽宣告停兑持券兑現之人頓起慌恐所有已到期抽籖之兑換及特别流通券均大跌價一般爲此投機買賣者無不大受損失平巿官錢局旣因濫發銅元券充斥巿面無力維持對於財部委托辦理兑現之兑換券更爲無法兼顧警察廳以地面所關不能漠視已由薛之珩警告財政當局設法撥欵救濟以安人心聞財部巳向某銀行商借三萬元趕於昨日（二十二）交付平巿官錢局此欵如可到手今日尙能勉强繼續兑現否則必至酿成金融上之風潮也 
[異想天開之索薪方法] [  戀]  
　　農商部將設欠薪公司　　索薪者皆爲天然股東 
農部鬧薪至今未有結束近忽有部員吳某致書該部俸薪維持會擬開一欠薪公司部員皆爲股東以俸薪欠額爲投資額此説由該部司長王治昌發起可謂異想天開矣茲探錄該部員之原函如下（逕啓者某爲俸薪維持會一分子有貢獻芻蕘之義務日來正私擬以勸業塲收入爲基金條陳本部請由部發行一種特别證劵募集現金二十萬元就該塲收入每月提出二千元爲此劵保息爲發放兩個月俸薪之計因非藉重銀行界爲力不可恐有窒碍擬而未成昨在部中聞王槐青司長有擬就部員組織一公司凡應領俸薪者皆爲本公司天然股東即以俸薪欠額爲投資額以俸薪收據爲投資代價亦以勸業場收入爲基金但每月取利二千五百元能補發俸薪額至二十五萬元之巨比較某證劵辦法尤覺有裨實際簡便易行且竊聞目前所擬抵押勸業塲或招人包勸業場租兩種辦法均至多不及十一萬元以上僅足同人一個月俸薪之用在同人所得不過一月俸薪而在公家受資本家之勒掯剥削條件設非日暮途窮誰願飲酖止渴若照王司長計劃辦理在公家先不受制於人無佣金扣息之損其利一部産供部員生活之源利權免致外溢共利二將來中央庫儲轉裕隨時可無條件收贖合浦還珠一無破壤其利三同人所獲約在兩個月俸薪金額以上其利四目前雖非現金然旣有實在收入二千五百元合月息一分之基金則該股票巿價必不低賤其欲讓渡貼現者亦必在五折以上即不止一月俸額其利五每月能零取一分利爲各項公憤股票之所無其利六有此六利以親抵押或包租僅得現金十萬餘元而再受資本家條件者其計之得失自不煩言而解某旣欣且佩用特貢之貴會擬乞貴幹事會先作一度之研究然後召集大會公决之一面暫勿進行抵押或包租事項而公請王司長妥議細則協力進行某願犧牲私議擇善而從是否有當維諸君圖之此至農商部俸薪維持會 
[全國農業會議展期]  
　　因受政變影響 
　　全國農業討論會原定本年七月在京舉行會議近因受政局影響經費無着特於前日致函各省農會通告展緩會期原函云敬啓者本會上年七月在濟南大會議定每年開大會一次今年一月開執行委員會於北京根據原案議决本年大會仍定七月内在北京舉行預計會期伊邇自應及時預備徵求全國會員議案提付大會以表示提倡農業者精神之貫注期於議决之重大議案得依次實施惟頃者政象日惡大局愈行紛擾本會連接各處會員來函莫不以現下交通艱阻時局可慮能否安全開會爲詢案本會甫經一次在大局雖覺不安然不可因此停頓但經費爲事業之母本會經費上年曾呈准農商部撥助迄今尙未領得而本届大會之重大議案爲實施裁兵農墾計畫上次執行委員會開會議决派遣富於農事知識之員分往西北綏遠察哈爾調查邊荒情形各種手續亦尙未竣事經執行委員會往返函商之下對於本年大會之舉行認爲不無困難决定展期至明年開會俾得寛籌經費多儲建設材料相應先行函知 
[字林報論華商抵貨影響]  
　　謂華商並不熱心排貨　　排貨熱現已經過頂點　　二十五日字林報社論云目下華人抵制日貨之影響若何倘能詳爲紀述當於在華外商大有裨益排貨運動之發軔適在一般商况十分冷淡之時自排貨開始後數星期來商業上巳有某種發展大堪注意唯是否與排貨有關未能斷言此等發展大抵關於疋頭貨尤於英國疋頭巿價之漲起見之一二年來英疋頭商因美棉漲價國内生産費增高本希望並圖使疋頭貨價値昂起今適如所願惟目下貨價之變更是否爲正則的供求相劑之結果抑與抵制日貨有關無人能明言之倘其原因爲後者則此進步必爲暫時的本來在疋頭巿塲中日貨罕與曼哲斯德貨確實競爭因曼哲斯德出品優美大多非他國競爭者所能達到僅有一部分無需高度技術者於數年前爲日人所奪得其故因日本生産費較廉也自抵制日貨開始後確有蘭開夏疋頭進口商數家覺要求較增巿價較好但此不過一小部分更就後文所述某種事實觀之吾人要未敢爲槪括之論斷耳 
　　今試以普通品質之原布論之此種布之日貨在中國巿場久巳奪曼哲斯德之席據關係行家發表之統計本年首六個月内此項日貨進口超過去年同期夫此等貨之定單當然在抵制日貨未曾發動之前早已訂定惟抵制日貨自三月初起即巳實行而上海此項存比較從前同期並不見多此則頗堪注意者由此可見中國商人中雖不乏昌言贊成排貨者但實際上並未加力於排貨上海方面對於排貨殊不努力華商且不諱言出售日本疋頭貨且有謂非至爲勢所迫將不變計者其他各處則用移換商標等法繼續爲日貨之買賣其中且聞有將英國商標用諸日貨者此説果確實爲不幸因一般學生及其他排貨者並無辦别日貨與他國貨之經騐華商旣不肯宣布其所存日貨又爲作僞之手段長此不已則疋頭巿况之淸淡自難望其變更吾人旣知乎此則近來英貨要求忽然增加尤覺耐人尋味此中情形蓋至複雜即該業中人亦不敢擅下斷語 
　　至於其他商品排貨運動確予日人以打撃唯如上文所言其影響在上海殊不顯著耳試舉一例日本向有茶製品大宗輸入中國爲華人所嗜此次長江流域一帶抵制甚烈此物進口實際巳完全停止日本煤進口亦全停華人力阻日船裝煤進口寗波通州尤甚該兩處掛日旗之船竟不能得駐泊所碼頭苦力均不爲卸貨日人不得已雇華船或他國船爲之而中國船舶主有者對於出租一層並不反對此亦足證華商界並不尊重排貨者之努力矣自排貨運動開始以來已三閲月其現狀如此唯中國商業情形至爲特殊即日人自己亦未能計算其損失究有幾何現信排貨熱巳過頂點將漸趨緩和此舉本非舉國公意即此一端足使其效力不克永久有時有人揚言勞動界已不爲日人所用以示此事爲一全國一致之事但除某種事例外此説實不確實此亦爲排貨運動並無深普根基之一證也 
[洛陽零訊] [  鎭]  
　　各國不承認攝政内閣津派有請報敬與復旘説但洛吳所定步驟擬先請顔駿人組責任内閣再電各省議員　京制憲定選三克敏長財政事前未得吳氏同意三於十七日來洛有所接洽十八日偕同汴財廳長劉子青赴保並奉吳命與保曹商榷顔閣事 
　　此間得探報奉張將擴充第二第六兩旅成師第二旅原有步兵四團機關槍隊一連騎砲輜重各隊皆全再添步兵一團馬砲隊各一營即可成師第六旅有步兵三團機關槍隊一連馬隊一團砲隊兩營工輜各一營添編馬步砲兩團亦可足師吳氏對此種消息最所注意邇來内部實力亦愈擴張磨礪以須其雄心依然如昨也 
　　鄭州决開商埠督辦一職吳已指定李某（前濟南商埠督辦）大約一月内即可發表河北道將調巳定陳某繼任 
　　洛陽附郭匪仍出没無常近有日本學生八名來洛游覧吳派兵隨從保護學生去後吳始語人曰彼國人最難對付希望以後少來爲妙 
[東路大規模之聯防剿匪法] [  隠]  
　　分五大防剿區 
　　東省地處邊陲山林叢立素爲股匪出没之區歷年以來此剿彼竄未能殲除凈盡現値青紗障起亟應統籌辦法力圖肅淸東三省保安總司令部曾擬定三省及海陸聯防並内部淸剿各辦法通令各軍隊遵照辦理中東鐵路亦經規定護路軍警聯防剿匪分區辦法以專責成茲將東路五大防剿區指揮官兵力區域主要任務分别列後 
第一防剿區指揮官長綏護路司令張煥相兵力東三省陸軍第十八旅全部山林各游撃團營路線游撃補充隊防區内特别警察路警濱江縣警察警團區域濱江縣及由哈至穆稜一帶路線三十里以内（遇有追撃堵剿應不分畛域越界辦理不得藉此三十里之限以相推委下同）並以阿城五常同賓寗安等縣爲防堵區域各林塲溝裡爲搜剿區域主要任務擔任剿辦防區内之匪並與防堵區内之地方軍警連絡互相堵撃遇有竄逸應不分畛域極力剿辦務殲剿匪之際因兵力不足得由軍隊長官通知警察一時代負守護或監視勤務并剿辦後應由特警地方警淸查戸口以淸匪源其淸查法由警察機關自定之 
　　第二防剿匪指揮官綏寗鎭守使兼第三旅旅長張宗昌兵力第三旅全部防區内警察及路警區域由穆稜至綏芬一帶三十里以内并以四站五站間及密山東寗等處爲防堵區域以五站鹿窰溝小綏芬等處爲搜剿嚴防區域主要任務擔任剿辦防區内之匪並對於出入五站之華俄人民與特警協力檢查有無相當執照嚴爲取締以遏亂萌並與密山東寗等防堵區内之地方軍警連絡極力剿辦嚴防東山孫繼五等華俄韓混合股匪淸查戸品仍由特警擔任之 
　　第三防剿區指揮官陸罼第二十六旅旅長李桂林兵力第二十六旅擔任護路之團營防區内特别警察及路警區域哈爾濱至長春一帶路線三十里以内並以雙城德惠榆樹農安等縣爲防堵區城主要任務擔任剿辦防區内之匪並與防堵區内之地方軍警連絡剿辦竄逸之匪事後防區内淸查戸品仍由特警擔任之 
第四防剿區指揮官海拉爾鎭守使兼陸軍第十七旅旅長張明九兵力十七旅全部防區内特别警察及路警區域對青山至海拉爾一帶路線三十里以内並以寶葦縣此千站等處爲搜匪嚴防區域主要任務擔任剿辦防區内之匪並與萬司令連絡防堵對於海拉爾寶葦縣此干站等處潛伏之俄蒙股匪尤應極力搜剿嚴防務使不留餘孽防區内之戸口淸查由特别警及海拉爾警察分行擔任之 
　　第五防剿區指揮官哈滿護路司令兼第十五旅旅長萬福麟兵力十五旅全部防區内特别警察及路警區域海拉爾至滿洲里一帶路線三十里以内並以滿洲里一帶邊境及臚賓縣爲搜剿嚴防區域主要任務擔任剿辦區域内之匪並與張鎭守使聯絡對於滿洲里邊境及臚賓一帶之中俄胡匪尤應極力搜剿嚴防母使擾亂牽動外交防區内戸口淸查由特警擔任之 
　　附記（一）本表所定係參照保安總司令部頒發剿匪聯防辦法及吉林軍署編制游撃隊分區剿匪辦法分全線爲一防區分段擔任以軍隊爲主特别警察及路警補助行之（二）肅淸期限不得逾兩月其餘關於協剿聯絡賞罰淸查戸口等事宜均照保安總司令部頒發之聯防剿匪辦法行之（三）檢查車上站内俄人由路警行之 
[杭州快信]  
　　一師慘劇案本定今日復審現因補傳人證展期開庭昨趙推事率王書記宫赴看守所檢查俞爾衡與人往來各種字條上海大晚報派蔣鴻鈞來杭旁聽掃興而返　　高等廳昨委鍾造京充本廳書記官宋崇厚充登記練習員 
　　各屬繭捐局已次第停撤欠解捐項財廳昨令嚴摧 
　　捲烟特税總局又續考稽征員各校學生之應試者甚夥敎育界頗多訾議 
　　夏崇新控内河水警廳長徐則恂多欵省署令錢塘道尹查辦現已呈覆謂多無實據 
　　宓大昌烟號盤受宓家昌生財貨底發生糾葛經總商會開會理處因招牌問題宓季白與宓光閭爭持不下尙待續議 
 
 

Page 8

 
 
第一萬八千一百零八號;中華民國十二年 西曆一千九百二十三年七月二十六號
星期四 * *自由談 
[一知半解] [  沈𣝢]  
　　　　人之心一跳盪　約送出血液十二兩許·以一晝夜計·約達一百五十磅 
[世界博學家巴斯德] [  韓]  
　　巴斯德於偏光器内見所預料者一一實現於目前遂大樂而出實習室途遇物理助敎竟親其頰而告之曰君其來魯森堡子將以予頃所證明者示君伊時有著名科學大家皮猷君biot者研究物質原子自轉力多年從未嘗知以三稜鏡照原子其所得之結果竟與此種原子自轉力有若干關係至是接巴氏函請其當面考騐巴氏此種試騐之精確皮猷氏初甚疑巴氏之言嘗曰此君對伊所報告者眞有把握耶然皮氏竟允巴斯德之請猶憶皮氏覆函末段有句云予對於一般潛心研究科學之少年固具極大希望者幸勿疑斯言等語皮氏遂囑巴斯德至法國公學作第二次試騐皮氏躬自將料品投入機中此項藥品應向左者果向左巴斯德厥後語人云此時皮氏即握予臂謂予曰青年予所愛者惟科學今覩如此重大之發明予喜極心臟皆跳躍不已皮氏厥後遂自任爲巴斯德科學界之保護人愛之儼若己子巴氏不久改在狄雍中學爲敎授一如常日竭其心力不敢稍懈據巴氏自云伊時每日豫備功課極勞苦且光隂俱被功課佔去此外並無多暇厥時幸有大學委員會數人沈那德君爲之首從中斡旋巴氏遂於一八四九年正月得爲斯德堡城大學校助敎巴斯德有同鄉曰貝丹者先巴斯德在大學敎授物理爲人頴悟絶倫好詼諧而心仁厚至是聞巴氏來大樂然巴氏爲人素沉默寡言與伊甚相反貝丹嘗曰巴斯德終日惟知埋頭用功無論何事均不能移動其心乃不久貝即自覺其誤一日爲一八四九年二月十日巴斯德自大學校長勞龍先生處返舍作書致貝其書錄左 
[院合院] [  笠翁]  
　　北方旣有會合會南方當有院合院蓋滬上方在取消妓院而議院忽有南遷則是此院未去而彼院又來滬上其將爲鬧院之塲矣然此二者當亦可以並行而不悖也夫彼院旣來則此院可以不須盡去何也現在議員雖謂將到半數而欲其完全南下終屬難題何不將其未去之妓院若干湊而與議院合并則猪仔旣不患無足數之時而龜奴亦不至有失業之苦也非所謂兩全其美者耶况妓院中平日所裝飾者個個觀音議院中數年所供奉者尊尊羅漢觀音羅漢本是佛門一家今而合作兩院同人豈不適成佛國哉且國體共和女子本應參政前此但聞其語此後可以實現矣開風氣之先者其惟滬上乎他日制憲可以唱書妓館人才將以付之史館議席改成臺面滑頭政客何妨多做花頭是以大選不必爭持雙方自然同意兩院旣無暗分之南北當局自無不决之雌雄大選不得從此易决乎夫民國之難於定亂者恒以爭選故也大選易决即統一亦不難期也吾不禁深有望於院合院之成立而預爲之祝曰會合會停院合院成是拆臺的主義不揖牌的堂名長三么二不論民八民六誰爭出局出席有色有聲可以定國是造國民從此逍遙乎海上相與夢想夫昇平 
[觀玉霜簃演鴛鴦塚劇本序（下）] [  李倚青]  
　　迨夫痴郎夜遁思踐盟言怨女捐生已當綿惙剖心莫辨空留隔世之緣執手終分早定同歸之志悲哉韓重隨紫玉以俱亡痴絶歐詹對紅顔而共殉遂使恨天同盡孽債終完黄土一坯比雁邱之共穴白楊沸樹艶鴛塜之香名定其痛甚韓憑終化返魂之蝶寃同杜宇永爲啼血之禽者也彼夫陸游斷偶空賦鈫頭章臯留盟虚遺約指李郎薄行忍看小玉之夭亡元九旡終親見雙文之别嫁彼何爲者不更悲夫而此金石同堅矢靡他之志死生不二存共命之心即使在天定當比翼便令埋地亦算雙棲以視彼含恨杜娘終邀冥判鐘情倩女幸得還魂雖離合之致不同而貞一之操旡異也癭菴羅氏少擅才華晚耽曲子采哀情之小説翻樂府之新聲五月梅花當旡繼作一池春水甚事干卿玉霜以紅豆之深情託朱絃而寓歎霓裳半段非從擪笛偷來河浦一聲不管哀絲斷絶此則秋墳魂在應歌鮑照之詞春婆夢醒彌動蘇公之感者矣僕也兩鈴閒罷悉見張徽杏子隂餘悔同杜 
[情急了] [  伯旦] 牧曩聞艶唱旣驚紅拂之名今聽商謳更濕青衫之淚合悲歡爲一至感哀樂於中年欲哭不能聞聲而歎哀蟬歌在千年齊女之魂斷麝香温萬古摩支之曲 
社會小説 
[人間地獄（一二六）] [  娑婆生]  
　　第五十三回書痴金屋壁滿新詩逋客桐棺秋凉蕭寺柯蓮孫道你們兩人去罷我剛來什麽稿子全没發只好不去了姚嘯秋對華稚凰道那末我們走罷兩人下樓華稚凰道他這秘密所在我是莫名其妙你在前面走嘯秋手指一指道不遠不遠過了東新橋就是了嘯秋道我們可要坐車子去華稚凰道我們一天到晚全是坐着的難得今天爲蘇玄曼走幾步路罷嘯秋也以爲然兩人一路走著一路閒談不知不覺早過了東新橋走進一條弄堂華稚凰抬頭一看見是德康里三個字走進弄内一看盡是一樓一底的小石庫門鱗次櫛比和鵓鴿箱相似這時候弄堂的路燈巳點並非電燈亦不是自來火却是煤油燈燈光暗澹發黄照得弄内黑魃魃的華稚凰皺皺眉頭對姚嘯秋道嘯秋他怎麽卜居在這鮑魚之巿嘯秋道我也這樣和棲梧説勸他何妨搬一所地方棲梧笑著對我説道我是（卑宮室而盡力乎溝洫）華稚凰聽了不禁大笑道這溝洫兩個字棲梧解釋得甚爲新鮮可惜現在没有人講註解了不然大可以補入皇淸經解昵正説之間已到了一家門首嘯秋停住了脚雅凰道到了嗎嘯秋點一點頭雅凰瞧那門上並没什麽公館字條貼着横七竪八的却黏了幾張符籙嘯秋輕輕的敲了兩敲門裏面問啥人嘯秋道是我裏面一個赤足的丫頭來開了半扇門探了一個頭出來問道你尋啥人姚嘯秋道我尋樓上的趙先生這時候樓上的窗口又探出一個頭來嘯秋在門外一看正是𤫩芸忙問道棲梧在家嗎樓上的𤫩芸道在家請樓上坐㖸小丫頭見樓上有人答應遂開直了門讓嘯秋走進來華稚凰也跟着進來穿過客堂一直上樓趙棲梧早赤了一雙脚着了一條高與膝齊的短褲上而穿了一件没領的夏布短衫手裏執着一柄蒲葵扇一手拿着一隻酒杯立在扶梯口候着忙問嘯秋道你怎麽有三四天不來了話猶未了見跟着嘯秋上來的又有一個梢長大漢棲梧接著忙問道還有誰同來華稚凰在後面道還有誰是我你好你好這種地方對我秘密今天來興問罪之師趙棲梧道是稚凰嗎好極請還請你不到昨天有人送我兩瓶北京的蓮花白正消不完呢説着姚華兩人已走上扶梯嘯秋是來慣了的知道除了排闥直入没有廻旋餘地於是走進房内只見𤫩芸的娘和𤫩芸妹子縮到床上不迭𤫩芸却大大方方的立在門口笑着招待先喊了一聲姚先生見了華稚凰笑道華先生是第一轉來眞是難得這地方骯髒得很啊華稚凰道室雅何須大不要客氣走進前房一看見斗大一室床佔其半其餘只有一張金漆方桌兩張凳子一口假紅木的衣櫉床下塞了兩隻白皮箱皮箱一大半在床内一小半在床外方桌上兩副杯箸一壼酒兩三包草紙包着的小菜華稚凰道雅極了雅極了再四面抬頭一看供着中央一盞電燈光亮照得見墻壁上並無畫屏對聯照相鏡架等點綴滿壁却是東一塊西一塊題了諸多大大小小的字華稚凰是近視眼凑過去一瞧只見靠床的那一塊墻上寫着道 
　　玉砌孤行夜有聲美人眼淚尙分明莫悉此夕情何限指點荒烟鎖石城 
三言兩語[  鵑]  
　　有一位張知本先生把顧亭林日知錄引顔氏家訓的話勸顧維鈞不要上台顧維鈞上台的通電中也就引用顧亭林匹夫有責之言作針鋒相對的回答像這樣的聰明眞配做官中華民國要是仗着他的大力得以不亡我便擁戴他一輩子做中華民國的外交總長做到老做到死 
 
 
 

Page 9

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
 

Page 10

 
 
第一萬八千一百零八號;中華民國十二年 西曆一千九百二十三年七月二十六號
星期四 * *國内要聞二 
[靳雲鶚督魯將發表]  
　　議員政客紛紛赴京　　二十四師偕靳來魯 
　　濟南通信自省議會閉會後議長宋傳典即匆匆赴京近兩日來陳（鸞書）杜（尙）兩副議長及各黨派領袖議員又復紛紛北上以故各方面消息異常岑寂惟赴京議員之任務口頭上皆謂因省議會聯合會覆電贊成者巳有十省按照原議應先籌畫地點召集開會而茲事體大必須至京召集各省省議會議長審愼籌畫方克有濟再則因政潮不定中樞無主急選緩選爭執益烈魯省地處衝要舉足重輕今後究應持如何態度亦須與魯籍國會議員及旅京同鄉協商云云而其實在眞情則係因兗州區改選議員十三人業已到會議會形勢今後自當小有變化各黨派必須與其在京之黨魁協商黨務之如何進行而尤重要者則爲歡迎斬雲鶚氏蓋靳氏督魯保洛業已同意田中玉恐臨案結束外人要求懲辦軍事長官亦急思卸責以故瓜熟蒂落行將發表各政黨見事巳至此反對無益遂改變方針向靳氏交換條件攫取差缺傳聞現在魯省議員及旅京魯人圍繞靳氏左右者已有百五六十人惟有一部分議員尙堅持不許靳氏帶兵入魯而靳氏爲自衛計又非帶不可現在疏通之中頃有從北京來者謂靳氏督魯命令三五日内即可發表二十四師一定來魯云云姑誌之以待證實 
[長沙通信] [  幹]  
　　和戰不定之湘西問題 
　　湘西問題或戰或和此時殊難决定將來形勢何若尤非目前所能揣測茲姑將各方現狀分述如左 
　　蔡部情形蔡部分兩路進兵一爲桃源一爲安化巳如前報所云茲聞其第十旅田鎭藩所部二十八九兩團及第一游撃支隊曁機槍兩連砲兵一連係沿沅水東下以辰龍關爲要塞警戒線延至桃源縣屬之張家溪進則直廹桃源退則固守此關現在其前線已抵桃源屬之新店第九旅劉叙彝所部二十六七兩團與第二游撃隊及該旅之砲兵騎兵獨立補充各一營蔡氏直轄之機槍營兩連則從溆浦進據資江流域以溆浦之底莊爲總預備隊所在地以烟溪馬轡一帶爲前線現駐烟溪者爲許長勝之砲兵營駐馬轡者爲陶崇立之獨立營駐烟溪以上之蘇溪關者爲劉盛价之騎兵營其留守辰州者則爲蔡氏直轄之補充營及二十九營之第二營 
　　省軍情形省軍之在益陽安化方面者日來尙未得有消息其在常德方面者槪由第二旅唐旅生智主持茲以前線情形緊急特將軍隊紛紛調動㈠以重兵駐桃源之興隆街裝設大砲臨河拒守㈡商請一師之騎兵團開駐張家灣一帶㈢令所部第三團全部開往桃源㈣所部第八團除留第一營防守常德外其餘悉數開往桃源㈤爲便利指揮起見其旅部亦擬即日移往桃源㈥安化軍情亦甚緊急除前巳派兵前往外又商請新由省城開坺之一師砲兵團及第一團之第一營開往安化又駐澧州之第四旅唐旅榮陽亦有一部分開拔移往慈利又臨時委任向明瓚爲游撃司令另組游撃隊以厚兵力現在業巳組織此外駐省之第一混成旅亦有一部分移動準備開赴前方 
　　籌餉情形政府因西路問題發生需欵孔亟命令財政同即日籌欵五十萬元巳見各報昨省長忽下兩令一致淮商向籌現欵三十萬元限即日繳解淮商以常德津巿各鹽商被該地軍隊勒提商本已甚不堪現正多方設法邀免尙未解决今又向省城淮商索借三十萬元何以應命因即再三向政府交涉要求將常德津巿勒提商本之令取消統共由淮商公所設法籌措十萬元政府仍裁發起票作爲税課抵押以後按票攤還政府昨已答復謂非十五萬不可如即刻解欵十五萬可將提借商本之令取消聞淮商除懇政府去電取消提商本之令外前日巳繳解現欵五萬昨日又繳五萬其餘由常津兩處所提之疑低襏政府尙未承認此淮商方面之借欵情形也至對於商會方面端節借欵尙未繳淸知係實在困難但因軍需緊急不得不向商會籌借昨以省長名義特令商會云爲令遵事現値軍需緊急税收淡薄之時亟應另籌的欵以供應付省城爲首善之區商務集中不乏殷實端賴共體時艱輸財助餉俾資維持合亟令仰該會長遵照迅即轉諭長沙各殷實商家籌措現欵二十萬元刻日繳解財政同核收應用事關軍餉母稍違延切切此令商會按令後擬於即日開緊急全體會董會員會計論應付方法矣 
　　和解情形宋魯等巧電旣經抵省趙省長即於二十日晚九時召集軍政各要人開一緊急會議結果决派審計院長陳强第三旅旅長劉鍘及首斌等三人前往湘鄉與宋魯謝吳籌商和戰大計陳等即於二十一日首塗聞陳等此行尙有其他重大使命惟此時不便發表宋魯等於拍發巧電之際並同時聯名致蔡鉅猷一電文云吾湘大變迭遭元氣凋敝力事蘇息尙虞不濟倘再作鬩牆之鬭必陷人民於萬刦難復之境吾兄愛護桑梓無徵不至時局紏紛省長巳電請大元帥主持大政自應靜候明令務懇嚴飭所屬謹守原防以安人心而維現狀 
[湘西事件之外報消息]  
　　趙蔡雙方實力之比較 
　　字林西報長沙十八日消息云軍隊由長沙開往常德進行甚速惟是否將再由常德前進與蔡部接觸刻尙有問題東北及西南各駐軍司令之間意見互異第據謠傳所云則東北軍官態度巳一致而西南則否趙恒惕自按照省憲就省長以後即未再膺總司令名義而他人於事實上及名義上亦未得爲總司令宋鶴庚在湘聲名雖僅次於趙但仍爲第一師師長魯滌平則爲二師師長至第一混成旅旅長葉開鑫則於長沙附近駐兵獨多第此旅若一二師有何舉動則究係衆寡縣殊葉爲趙恒惕之右臂其部下之某營號爲趙家祠堂因其中多數軍官及士卒均爲趙之死黨也蔡鉅猷之部名雖祇有駐守洪江之一旅而實則於其他兩三旅均有操縱實權故沅江流域遠至辰州均爲其勢力範圍之地現在湘中時局其關鍵不在本省而在於孫中山戰事劇烈與否咸將以中山對直態度而定也再趙蔡失和尙有一原因即鴉片税是鴉片均由洪江等處入省烟税悉爲蔡所徵收故趙亦爲之動心云 
[重慶川北兩軍内鬨之鄂訊]  
　　吳佩孚平川計畫將變更 
　　川中戰事自袁祖銘所部黔軍五旅加入助戰後川北兩軍又呈轉敗爲勝之勢楊森唐式遵兩部均越永川進至隆昌大足一帶與聯軍方面之賴心輝部相持甚力詎料前方形勢稍佳而重慶附近之川北兩軍忽因爭餉内鬨即黔軍内部亦有勾通聯軍倒戈後向之消息川軍之在重慶者悉在城外北軍則駐城内以故餉源所出之機關均爲北軍所佔有城外川軍以北軍坐享厚利頗爲不平隂謀攻城冀洩其憤此計又爲北軍偵悉於十四日閉城嚴陳以待川軍見城内有備遂改向河中入槍其時怡和公司之福和輪船下駛宜昌被川軍撃斃華客二名渝城内外居民見川北兩軍勢將開戰遂紛紛逃避趙榮華眷屬亦離渝赴宜謠言蠭起且有謂重慶已失守者又據外人方面消息黔軍有一部分與熊但聯軍結合向重慶返攻江北方面已有戰事渝城北軍因是大爲惶恐而前備輸運之安寗安康兩輪均遭撞壞目下後方接濟至感輸運困難現擬租賃泊宜之新益輪與漢口騎江輪擔任輸送事宜但目前川江水漲流急新益騎江兩輪又小以之輸送軍火仍覺無大裨益援川北軍感受種種之障礙前途頗難樂觀顧鄂省軍事當局所接前方來電則謂戰事巳大得手而於川北兩軍之内鬨絶未之及袁祖銘十九日電略謂據王師長天培删電稱寒在隆昌朱巿撃潰賴部一支隊獲敵器械甚夥敵潰内江現將司令部由永江移至隆昌以便就近指揮趙榮華來電謂重慶防務已佈置妥協楊副指揮以所部傷亡過衆特由隆昌退回永川休息另由黔軍進駐隆昌與敵應戰張允明部第五旅亦由側面前進爲黔軍援助據袁趙來電以觀似川北軍内鬨及黔軍倒戈之消息絶不可靠然外人言之確鑿又非盡無因聞楊森以入川北軍不肯上前應戰僅在後方一步一趨坐享巳成之福自揣己部兵力不足以撲滅熊但曾有電至洛稱病乞退是楊對入川北軍各將領確有不能明言之隠而川北兩軍失和之説或可於此證實一二也據軍界傳説吳因援川總司令王汝勤不允親自入川以致川中號令不一戰無進步早有改派總司令之意此次力促王氏長江上游警備總司令之下令即爲騰出援川總司令一缺以授陜軍第一師長胡景翼使之率部入川指揮各軍尅期平定川局並擬保薦前任川軍總司令之劉湘充川省淸鄉督辦以調和川省各派日前軍署副官長勞炯光自洛陽返鄂携吳密函三件即有關於川事之協商蕭督接函後前日即派軍署憲兵營長賈雲亭特函赴宜與王汝勤接洽一切預料吳氏平川之計畫不久將有一度之變更也（七月二十三日） 
[梅神父有出險望]  
　　潘守蒸函中所述 
　　豫匪梅冋巢後最近據官塲報告梅有可即出險消息茲將孝感潘守蒸旅長致此間某當局函節錄如下函云據探報股匪確在豫省泌陽地方盤踞梅神父亦在該處匪極優待弟除派陸振海至信陽隨同安神父向匪方接洽營救外並由范團長派有匪之親友陳徐兩氏與匪接洽刻靳師長亦電飭閻團長派人專赴匪方設法營救又洛陽吳巡帥十六日亦電飭鄂豫派隊會剿協同營救梅神父又轉范團長巧電如下刻據所派陳隊長鳳桐徐局長紹緒由匪方回報股匪因勢迫計窮業已分桿意在牽制軍隊乘隙投誠梅神父尙在安永江劉廣林桿内安全無恙該桿現竄踞桐柏西鄉之抱園一帶等語團長於洽日巳請鈞部派來之趙淸齡郎得勝等星夜赴匪方接洽矣如何續報又據安神父至孝感面談現經派人與匪接洽巳有成議梅神父可望出險安並約弟同往桐柏辦理擬於二十四日同安神父往桐柏相機辦理 
[閩鹽務協餉局將中止] [  遂]  
　　稽核分所反對 
　　鹽公司不肯認繳保證金 
閩鹽務協餉局外間雖極力反對然數日前當局尙期在必行以協餉二字足以鎭壓小百姓也乃最近又有中止消息查此事當薩省長據省議會函轉咨王帮辦時王已有遲疑不决之意最近又加以兩大原因㈠省議會反對鹽斤加價專賣曾於前日電陳稽核分所茲得該分所覆省議會函云准貴會銑日快郵代電稱食鹽關係民食至重邇來交通梗塞鹽價飛騰各屬已感淡食之苦現若設局藉協餉之名行專賣之實加價無巳民何以堪此等病民政策本會誓不承認等因准此具見貴會關懷大局顧念民生對於鹽觔加價專賣一致反對本所曷勝欽仰查鹽觔專賣無非希圖壟斷本省鹽務顯與鹽法借約均有抵觸倘果聽其實行雖少數人得遂其私而鹽價一經飛騰民食先受其苦其結果不特債權利益受其影響即於軍政當局方面亦未必能有的欵可恃准電前因除由本所具將此事詳情呈報總所察核並分函本省各軍民長官提出嚴重抗議及函請駐閩領事團一致贊助外相應函復仍望貴會並本省商會以及其他各團體等始終堅持一致力爭以維鹺政而惠民生云云當時所傳稽核分所條件已交換完楚之空氣至此可一掃而空矣㈡協餉局之設軍政當局與鹽公司中人本視爲莫大之利藪乃霹靂一聲使該公司中人昨舌破膽即王帮辦要其先繳三個月之保證金（總計八四萬）不特公司中之鹽梟而非殷戸者反對即較有財力者亦覺擔負不起故此消息傳出該公司疊次秘議謂無論一時能集此鉅欵與否而此局尙未成立先須繳此鉅額恐不免蒙莫大之損失昨已向王帮辦謝却總此兩因則該局勢必中止是亦閩人之厚幸也 
[宮家壩堵口工程之質問]  
　　堵口促進會上省長公署呈文 
　　宮家壩堵口促進會爲建業公司不照約完工請魯省署向該公司嚴重交涉原文如下爲呈請轉知建業公司照約完工事按據利霑浜等縣各界特派代表來會面稱宮家堵口按照合同定期已逾半月而現在截溜壩石間仍見滲漏壩頂不時蟄陷丙堤前後土堆雜　丁堤旣不足寛又不足高前云加高培厚迄今未辦似此種種參差本難告竣所有工人悉數遣散對於伏汛保險亦不預備草草了事後患何堪設想遂派代表等來省與本會商議請省長速與該公司嚴重交涉等情敝會當即招集會議結果如公司照約完工即逾限幾日尙有可原如公司故意規避罰金背約停工以爲告竣非向該國領事署提出質問達到依約完工目的不可且堵口合同第二條載全工至遲在一九二三年六月三十日以前一律告竣倘逾限十五日尙未竣工即由六月三十日起至完工日止每天公司認罰洋一千元正又第四條全工照約告竣之後由公司報知省署派員騐收等語今逾兩旬尙未竣工該公司深恐過期受罰竟違約停工私自告竣其蔑視政府玩忽河工於此可見皇皇合同等於空紙未成一簣後患靡已敝會對於堵口身家所繋性命攸關所有公司違約停工緣由理合據實備文呈請省長鑒核轉知建業公司照約完工實爲德便堵口促進會理事鄭欽李汝枚吳瑞洪李廷琅王熙呈此外駐工委員長王露洪號日有電致河務局報告工程情形附誌於下濟南河務局均鑒本日到工本日到工稭料四萬八千斤甲堤工人二十五名鐵車六輛在該堤南頭繼修整戊堤工人三十名收拾坦坡截流壩昨晚夜工鐵車二十八輛本日鐵車三十五輛土夫約九百名運土帮加後廂並在壩前塡土壩後滲漏仍未堵合挑水壩上夫百十名推加大土露洪號印 
[浙省各實業學校改組]  
　　浙江公立工業專門學校兼甲種工業校長金培元省立甲種農業校長高淮魏省立甲種商業校長李涵眞省立甲種蠶業校長朱顯邦聯銜呈敎育廳云竊查施行新學制案内擬將屬校等各實業學校改名爲浙江工業學校農業學校商業學校蠶業學校云云校長等思本省各實業學校向有甲種乙種之分甲種係高級乙種係初級程度不同名稱亦異倘混稱之曰某業學校則程度之高下未能明瞭求學者或因此而有所誤會茲校長等斟酌討論擬將舊稱之各甲種實業學校一例改爲浙江省立高級某業學校如甲工則改爲附設高級工業學校甲農則改爲浙江省立高級農業學校商業蠶業以此例推庶幾對於各乙種初級程度有所分别名稱定後並請鈞廳改頒鈐記以資遵守所有屬校等擬定名稱緣由理合會同備文呈請仰祈廳長察核是否有當仍候指令祇遵實爲公便 
[寗警察提倡工作之先聲]  
　　軍警之工作爲目下要圖寗警廳長王桂林昨通令各區文云案據北區署長劉煥章呈稱竊查人民之生活程度最高世富民窮維思振興實業爲當務之急而實業當以工藝爲先查洋襪一項社會中無不承認購用我警界中上至長官下至長警均行穿用薪水較多尙不介意而長警中每月所穿之洋襪每人至省需用二雙全區每月即需五六百雙每雙可省一二角錢利不外溢查買最粗之襪每雙需洋二角日久而長警受節儉之利益匪輕署長前查職署騎巡隊二等警周德奎由去歲學成織襪手藝頗屬精良織襪機每架需洋二十一元之譜該警無力購買署長暫爲借給資本購機一架巳作工數月業經分三個月扣還淸楚據該警聲言先給人織絲光線工錢每打大洋二角八分單洋線襪每打工錢大洋二角若自己購線白絲光線織成每雙合大洋一角三分五釐由外面購用每雙需價大洋三角有零若發行每雙合大洋二角二三分無論如何總有三分之一之利青絲光襪織成每雙祇合大洋九分外買每雙二角五分即發行亦合三分之一之利所呈米色灰色兩種單洋線襪織成每雙合大洋一角外買需價二角發行每打大洋一元八角仍合三分之一之利署長先備資購機粗細各一架機棹兩張及青白線紗線絡等件備齊即傳該警周德奎每天來署面敎由每分所挑選心靈手敏者二名每日分兩班上午一人下午一人刻下學習未滿一月雖未能精細然頗能完全織成再有十數天即能盡善盡美署長現擬預備先購襪機三架每分所發一架先令有家眷之長警先學學成後可敎各人之妻女家人學成或給人作工或織成出售倘機本無力籌措署長亦可先借給資本分三個月抽還而各分所之機價應由各署員擔負仍分三個月抽還該機本抽還法由每雙襪無論粗細加利三分較外買仍便宜一半有餘機本歸足所加之利取銷而襪機即可作公共物品各長警之家屬輪流學成由此即可漸漸發達並查各分所原設之貧民義務學校本敎育與實業性質不同每日若能在功課外加此一門功課分班學習一小時核諸敎育與實業兩無妨碍手藝學成將來於生活上有護身地步此項藝本非强人所難可比雖不能爲平生高貴之成績然於各人生活當不無小補署長發起愚見冐暖昩直陳是否有當仰祈俯賜採擇批示祇遵等情並附呈襪樣四雙除指令據呈已悉該署長提倡實業救貧而兼寓工於警意美法良深堪嘉尙除分令各區隊切實仿行具報備查以期普及外該署長著予記功一次以示嘉奬此令襪樣四雙發還印發外合行令仰該署隊長即便查照切實仿行辦理具報備查爲要 
[南京快信]  
　　馬聯甲昨午預備回蚌臨時又因頭暈未能起行大約今晚可行參謀長田錦章昨日晚車先回 
　　陸軍中將張文昨由保洛來寗謁齊有所接洽 
　　顧維鈞電兩長特派楊景斌來謁請予接見聞楊今日晚車可抵寗 
　　省議員蔡鈞樞張宏業以大局久無辦法現擬邀約蘇浙兩省士紳組織一團體以聯絡兩省感情免除一切隔閡爲目的刻正積極進行 
　　聞鄂贛皖日内均將派代表來寗開聯防會議 
　　齊督得津探報告吳光新已由奉回津 
　　日本外務省書記官岡部借東京大學醫學部長入澤博士昨晚由滬抵寗住寶來館今晨赴各學校醫院參觀 
　　財廳因上海肉業罷巿係由唐立成黄友根包辦所激成嚴廳長特赴省署商電金委員撤消此議以息風潮　　江南北各航商紛電省廳反對設立航政局上海武進等縣商會亦致電省署請取銷該局 
　　徐州破獲之私運軍火美樂利南海保夫前日由徐解寗昨轉車解往上海 
　　俄國難民七人（均係青年）昨由津浦車抵寗即轉車赴滬 
　　阜寗省議員吳鴻璧熊鍾璘以該縣城内同源錢莊被匪搶刦實洪知事保護不力昨特謁兩長請將洪撤任兩長均派員代見 
　　新委安徽印花處長聞春榮昨過寗赴皖接事 
　　旅寗贛同鄉會昨電南潯路局請速召集股東會改選總協理以維路政 
　　省署特訂戸籍主任分發規程十二條昨已公布各學員以抽簽法根本推翻今晨集議挽救辦法 
　　齊督令津浦南段貨捐局將歷年收支造具盈虧比較表送署審核 
　　靖江縣二等警佐姚寶法被控吸食鴉片現巳調省送入第一醫院查驗 
地方通信 
[蘇州]  
　　總商會常會紀蘇州總商會於二十四日下午三時 
召集各會董開本星期常會到有二十餘會董開會後由副會長季小松主席報告本星期内發辦稿件十一項茲將是日議决各案分錄如下（一）前年歲底時倒閉之蘇州華孚銀行經理吳松生來函請予啓封存儲會内之華孚銀箱檢查箱内信託股票案議决由會立即函請警廳縣署於二十五日上午十時會同派員蒞臨西百花巷本會啓封存會之華孚銀箱檢查内中有無此項股票再行核辦（二）籌備商品陳列所草案議决照案通過（三）否認設立航政局案議决由本會繼續力爭積極反對（四）會董提議調查閶門内中巿街新近開幕之蘇州東南植業銀行分行資本案議决應由本會函請上海總商會請煩轉函滬上該總行詳細查明該總行舉蘇分行是否連帶負責要求迅予函復云云迨至散會時巳傍晚矣 
　　謝生案傳齊人證續訊謝生投井死身一案二十四日由吳縣地方檢察廳於午後二時開庭偵訊閒票傳八人迨開庭時僅到五人訊畢均交保候訊須俟傳同某 
女等再行續訊 
　　縣參會長集議預算吳縣知事公署十二年度預算案迭經郭知事函邀各紳董各法團代表會議而被邀各紳等前以縣巿鄉自治不久恢復不肯蒞會旋經郭知事聲明年度始不能久持理由後定期召集議决暫照上年度辦理俟縣議會成立在案茲郭知事以縣參事會業已成立此項預算自宜繼續進行特於二十四日下午三時以縣參事會會長名義召集各參事員到署開十二年度預算審查會議 
[松江]  
　　請撥營地建設公厠承樹聲警佐對於公共衛生提倡頗力除時出演講勸諭食物攤加蓋紗罩居戸購備蠅拍撲滅蒼蠅淸潔飲料外又以街衢之間穢氣薰蒸於社會健康至有關係雖垃圾小便巳行取締但積極辦法非建設公厠修砌垃圾處不爲功前經規畫預算函請巿公所協助進行現公厠地點已由承君覓得西門靠城墻有舊營房一所（在督征員李兆麒麒屋隔壁）現巳日漸傾圯且地點亦適於建設公共厠所故巳由警廳咨請縣公署將此項城基營地撥充建設事關公益想縣署必能照准也 
[奉賢]  
暑期講習會名人演講奉賢暑期國語講習會於七月二十四日下午四時敦請程石生演講（國語與敎）八時敦請陸規亮演講（敎育的人住觀） 
[無錫]  
　　劉案覆騐後之情形私立亞賓育蠶培種塲四川實習女生劉廉彬慘死疑案由蘇地方廳覆騐情形已誌昨報茲將劉案昭雪委員會進行方針探錄如下㈠暫時靜待官廳方面消息㈡由王了人黄紹緒兩君與律師團詳細研究案情預備呈訴㈢促上海川籍國會議員委託陳鳳石大律師速到（按巳於本日午車報到）除上述外更分宣傳訴訟經濟各方着手進行（一）宣傳問題㈠聲明今日復騐情形及本案已明瞭一部分之特點㈡輯述劉女士事跡投稿各報㈢編輯書付印㈣任子雲回寗報告復騐狀况㈤即電上海同鄉鄧達先來錫并促蜀商公所派員同來㈥促南京吳敦仁來錫轉滬㈦本處總務幹事擬定王了人黄紹緒二君負對内對外全責交際幹事韋鏡權王德安文書幹事穆濟波孔彝鼎劉振書庶務會計王體仁王蜀瑀（二）訴訟問題二十三夜十一時無錫公園飯店四川同鄉劉案昭雪委員會駐錫辦事處特開緊急會議决議下列各項今日巳分頭進行本處事務問題㈠請李瑩璧護送陳潛夫君回寗入院就醫恐神經過受剌激發生重大危險（陳君另有詳騐報告）㈡留韋鏡權王德安二代表在錫帮助㈢張萬傑赴杭余沛華赴寗催促會務進行（三）經濟問題㈠催孔彝鼎帶欵速來（按孔君昨夜已携欵到）㈡商鄧借墊上海學生會欵㈢由川民自决會負責募國會議員欵㈣由鄧達先負責募上海學生欵㈤由蜀商公所負責募上海商人欵㈥由寗同學會負責募南京各界欵㈦由返川代表負責募四川各界欵（寗派）㈧張萬傑委託杭同鄉募欵二十五日該會又派旅寗學會代表黄紹緒旅滬川民自决會代表王了人旅滬同鄉會代表陳金鎔旅滬同學會代表樊淵博旅蘇學會代表孔繁銘等在公園蘭夥招待邑中各日報社記者及外埠駐錫新聞記者由黄王兩代表述感謝宣傳熱忱並希望今後主持公道等語而散 
[常州]  
　　職業敎育討論會紀武進暑期學校特請黄任之來常講演黄君於二十四日半夜車由鎭江抵常寓第五中學二十五日上午該校特請黄君開一職業敎育討論會到者敎育行政人員各校校長等二十餘人開會後先由暑校校長何汝霖報告開會宗旨繼由黄任之講述新學制中之職業敎育末由各人提出問題互相討論經黄君逐一解答歷兩小時而散 
　　暑期學校開學誌盛武進暑期學校於二十五日下午二時行開學禮蔣敎育廳長姚知事黄任之楊衛玉屠心矩周季萍等君均蒞校來賓學員到者五百餘人開會後由何校長謝主事相繼報告次由蔣廳長姚知事訓詞末由黄任之君講職業敎育楊衛玉講職業敎育與設計敎育閉會後攝影而散 
[鎭江]  
　　選舉訴訟巳和解省議員俞若曾等訴商會選舉舞弊經審廳三次開庭終結如能和解暫緩宣判二十四日商會開會推選煤業董田南祥藥業董沈子悌聞原告滿意雙方和解巳呈廳聲請矣 
　　令查二年縣議會丹徒翁知事以地方爭執恢復元二年縣議會請示省長一案茲奉省令云呈悉民國二年組織縣議會是否遵照修正縣制辦理仰查聲復核辦云 
[揚州]  
　　敎職員索薪已着江都學校經費係由勸學所由各處領來發放現敎職員聯合會以六月份敎費未放五月欠薪亦未補放轉瞬七月終了而勸學所長繳呈委狀他去負責無人爰於念四日上午假圖書館樓上開會共謀補救方法維時與會者一百餘人當場公推俞桂岩沈少希洪選九戚素張紹志等四十二人代表全體赴縣索薪曹知事勉强延見結果各代表申述來意由縣向周穀人挪借三千兩分三月以鹽厘抵還足敷發放六月份經費全體認爲滿意歡然而散 
[高郵]  
　　馬棚灣發生命案高郵縣屬五總五里丐頭夥計張應山死於馬棚灣堤坂屍身繋繩一條二十三日屍弟張應池訴控丐頭蒭文高挾嫌仇害報請勘騐伸雪當經汪承審庭訊情形旋於下午二時帶同檢騐吏人等前往勘騐矣 
[南京]  
　　警廳召聽衛生演講之通令江蘇省警廳王桂林廳長以時届炎夏最易發生傳染病菌特派醫員分期演講俾長警通曉令文云查保持公衆健康爲警察應盡之責職凡警察人員均須具有衛生常識方爲稱職現由本廳組織預防傳染病講習會酌派醫員演講各項傳染病病原菌狀况及防止消滅方法俾增進長警衛生之智識現定于八月起每星期演講兩次以星期一四舉行之每次每棚抽調長警一人來廳聽講所有聽講人數及先後次序應由各該長官按照講習會簡章第七項之規定支配具報除分行外合行印發簡章分令仰該署隊長即便遵照辦理 
　　女子美術學校近况該校刻因外埠來學者日衆原有校舍不敷應用已賃定校旁綾莊巷内前縣立女高舊址爲分校添聘敎員增加特别敎室組織設備均極完美云 
瓦匠圖財害命駭聞下關石橋堍徐姓家道殷實現招集工匠多人建造房屋有瓦匠某覷徐之八齡幼子頸際繋有金質項圈頓起恶念昨乘間將其誘至家中藏匿欲施以拐騙手段徐因子失踨報區查緝下關警察署王署長立時派警會同偵緝隊嚴密搜尋某知事不妙欲將徐子放出又恐眞情敗露遂出慘酷手段用鐵針從徐子腦部太陽穴内剌斃從後門抛棄河中翌晨屍體浮出徐聞信往認慟不欲生嗣經多方偵察疑此案與某瓦匠有關警察往捕該凶巳先逃避將其母妻帶區盤問俱將實情供出現由屍屬報請地檢廳相騐一面巳由署選派幹警分頭偵緝不知能就捕否 
[江隂]  
　　欵産處改選交代江邑欵産處自民國十年成立迄今二載本月二日縣公署遵照規程召集巿鄉助理員等開會改選當經選出鄭祖煦爲正董吳廷良爲副董前正副董唐國華等已將各項移交手續辦竣業於二十三日交代矣 
[湖州]  
　　組織新電燈公司城廂電燈公司營業日益發達惟原有機器已用足馬力綜計請裝未允之燈巳積達千餘盞故前在申添偏新機在北門外購地建築分廠以冀普及嗣以區域糾葛致中途停工茲聞該處紳商張旭人等擬於就地另組電燈公司預定資本二萬元由發起人先認半數其餘分頭招募故業巳呈廳備案矣 
來函 
[浙江省立第一中校來函]  
　　敬啓者本月二十一日貴報杭州快信中所載第一高中理科主任張乃燕特别要求二百元功課四小時云云一段新聞殊非事實張先與炳松平日友誼極深此次炳松請其帮忙張先生慨然俯允並無苛求之事深恐以訛傳訛用特具函聲明懇賜登入貴報來函攔不勝感禱浙江省立第一中學校校長何炳松謹啓七月二十四日 
[南京佘恆來函]  
　　頃閲本日貴報南京快信欄載有鄙人奉委爲海贛沐航政分局長一則查該局所委之調查員雖係佘姓但非鄙人當是傳聞之誤用特專函敬祈更正爲荷佘恒謹啓七月二十三日 
 
 
 

Page 11

 
 
第一萬八千一百零八號;中華民國十二年 西曆一千九百二十三年七月二十六號
星期四 * * 
 
 

Page 12

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
 

Page 13

 
 
第一萬八千一百零八號;中華民國十二年 西曆一千九百二十三年七月二十六號
星期四 * *本埠新聞 
[黎南陂中止南下]  
　　黎黄陂由津南下至昨未見抵滬各情巳誌昨報茲查此次黎氏南下表面係伴送女公子紹英來滬赴美留學其實因接駐滬代表金韓二氏電促來滬故特包定日輪千葉丸定期由津啓行而金等在滬亦巳預備行邸詎至前晚忽接黎氏由津來電稱行期中止並飭金韓二代表即日北上面詢一切金等遂於即晚由杭乘車返滬預備返津據稱此次黎民欲行又止因臨行時忽接旅滬某巨公來電路稱滬上各團體曁議員等尙無明電表示歡迎行止當特審愼云是以黎氏臨時取消前議並電催金代表等回津面詢各方接洽情形後再定行止 
[總商會質問王承斌派兵駐蘇]  
　　總商會昨以王承斌有派兵駐蘇之説特致電蘇齊詢問眞相文云南京齊督軍鈞鑒本會六月漾電以維持秩序保境安民相勗嗣奉電覆贊同並於覆其他各公團電文内一再聲　此旨公之孤詣苦心昭著中外闔省人民額手稱慶茲閲報載有王承斌南下派兵駐蘇消息揆公宣言諒難容許惟風説傳來人心巳爲大震確否乞速電覆以釋羣疑而安商巿上海總商會叩有 
[蔣介石有今日來滬説]  
　　國會移滬屈指旬餘南北兩方信使往返迨無虚日茲悉粤政府近又委派蔣介石來滬與旅滬各要人接洽一切日昨蔣友某君已接其由港來電稱准乘俄后郵船由港啓行約今日抵滬 
[松江防守司令來滬卽返]  
　　松江防守司令王精甫於前日來滬晋謁何護軍使有所接洽昨日（二十五）下午一時二十五分乘滬杭甬鐵路由滬開杭之八號午快車回松 
[馬良又將返滬]  
　　馬良日前離滬北上曾誌各報茲悉馬氏到津後除晋謁段祺瑞陳述意見外對於各方槪不酬酢並聞向段陳述各節現已預備返滬云 
[國會同人責顧電函]  
　　江蘇國會議員姚文枬等昨致顧維鈞電云少川先生鑒讀梗電知兄突於此時出就外長輿論沸騰斥爲附曹兄之署職受命黄陂早已明令罷免茲竟甘與二三非法閣員爲伍自污名節有負鄉望且自兄就職曹氏以外交有人負責遂思放手圖南近聞北軍陸續南下勢甚緊迫不幸報載竟成事實兄對曹氏未必爲功首對鄉里不免爲罪魁惟盼即日解組藉圖晚蓋掬誠忠告尙希鑒察姚文枬潘承鍔沈維賢解樹强胡應庚蔣鳳梧沙彦楷汪秉忠王汝圻徐蘭墅有 
　　國會辦事處秘書長但纛致顧電云少川吾兄執事昨貢尺書略致規勉頃覽迪電至某君傳述近狀爲之愕然兄之署職授自黄陂始旣不受命巳無職矣何就可言外長爲閣員之一謂兄爲張閣之一乎則張紹曾固早已辭職得請今之僭名竊位自稱攝政者爲中外所齒冷兄於此時自貶人格投身濁流此誠弟所大惑不解者也兄試一思共管干涉之説釀之者何人土崩瓦解之禍召之者誰氏抱薪救火揚湯止沸明達如兄不應出此弟更有爲兄告者高堂之白髮方新民意之指摘可畏幸迷途之未遠覺來者之可追寗蹈東海勿飲盜泉見機而作不俟終日此其時矣親心不可忤淸議不可違淸夜自思當知所擇若再笑駡由人靦顔從逆則是病入膏盲弟當從此鉗口結舌不復再投藥石矣言盡於斯惟希省察但纛叩 
[顧維鈞派代表來滬疏通]  
　　顧維鈞登臺後鑒於南方空氣惡劣已派楊景斌代表來滬疏通各方面云 
[納税華人會昨日舉行揭曉禮]  
　　華顧問尙未發表 
　　公共租界納税華人會昨日舉行第三届華顧問及常務理事揭曉禮到理事方椒伯史量才吳蘊齋王顯華等九人方椒伯主席開會後首由主席報告次公推徐乾麟王才運二君爲檢票員當即照常開票計選出華顧問五人常務理事五人惟因華顧問等職務重要并與工部局發生關係故須先行徵求當選人同意後再行就職業巳由該會書記部通知各當選理事一俟同意即行正式公佈云 
[長江各埠之新運率]  
　　長江下游水脚此間三公司巳經增訂新率照前增收十分之一茲將由上海往鎭江蕪湖及南京至漢口之各埠新運率詳細查報如下以供長江各客帮之一覽也 
（貨另）　（鎭江價）　（南京價）　（蕪湖價）　（九江漢口價） 
紅黑棗　　二八分　　　三三分　　　三九分　　　五○分 
鹿茸　　　四四　　　　五五　　　　六六　　　　七七 
金針菜　　三三　　　　三九　　　　四四　　　　五五 
顔料　　　三三　　　　四四　　　　五○　　　　六六 
皮蛋　　　五五　　　　六六　　　　七七　　　　九九 
牛膠　　　三三　　　　四四　　　　五○　　　　六六 
尤魚　　　二二　　　　二八　　　　三三　　　　五○ 
鹹魚　　　二二　　　　二八　　　　三三　　　　五○ 
茶葉　　　三三　　　　四四　　　　五○　　　　六六 
茶末　　　二八　　　　三三　　　　三九　　　　四四 
鮮菓　　　三三　　　　四四　　　　五○　　　　六六 
錫塊　　　二二　　　　二八　　　　三三　　　　三九 
麥粉　　　一七　　　　二二　　　　二六　　　　三三 
牛角　　　二八　　　　三三　　　　三九　　　　五○ 
桂圓肉　　三三　　　　三九　　　　四四　　　　五五 
油漆　　　三九　　　　五○　　　　五五　　　　六六 
粉絲　　　二八　　　　三九　　　　四四　　　　五五 
胡桃　　　二八　　　　三三　　　　三九　　　　五○　 
黄銅　　　二二　　　　二八　　　　三三　　　　三九 
白蜡　　　四四　　　　五五　　　　六六　　　　七七 
銅絲　　　三三　　　　四四　　　　五○　　　　　六 
銀珠　　　三三　　　　四四　　　　五○　　　　　六 
蹄鐵　　　二二　　　　二八　　　　三三　　　　三九 
猪油　　　二八　　　　三九　　　　四四　　　　五五 
甘草　　　二二　　　　三三　　　　三九　　　　四四 
靛青　　　四四　　　　五五　　　　六六　　　　七七 
花生　　　二八　　　　三九　　　　四四　　　　五五 
椰油　　　三三　　　　四四　　　　五○　　　　六六 
土布　　　五　　　　　六六　　　　七七　　　　八八 
髮菜　　　六六　　　　八八　　　　九九　　　　一二七 
白米　　　一七　　　　二二　　　　二六　　　　三三 
蝦米　　　二八　　　　三三　　　　三九　　　　五○ 
桔子　　　三三　　　　四四　　　　五○　　　　六六 
玻璃粉　　三三　　　　四四　　　　五○　　　　六六 
尖口鐵　　二八　　　　三三　　　　三九　　　　五○ 
食鹽　　　一七　　　　二二　　　　二六　　　　三三 
　　上列各價爲現時所改訂之新率各貨中獨銀子銀洋未曾加費表内均以每件計算其運費則以銀兩之錢分計算也 
[航業要訊]  
　　日本郵船公司現因中國至滿洲之航輪行將擴增新船故將現行之北野三島熱田駕茂等四輪改爲次級輪而以頭等艙價特别跌减茲由該公司發表如下（航行地）　（新減一等價）　（原定價） 
星加坡　　　二一鎊一○先令　二四鎊一○先令 
錫蘭島　　　四一○　　　　　四四○ 
波賽　　　　八○○　　　　　八五○ 
馬賽　　　　九二○　　　　　九七○ 
倫敦　　　一○○○　　　　一○五○ 
　　而二三等價則仍照常一律不分頭級次級且香港以東亦皆統一不分也 
　　昨東洋汽社之天津九到滬有留學生康振時史襄哉二人歸國更有政界中陳某夫婦亦由舊金山來滬云　　大英公司之蘇旦號由孟買來滬二十五號之七時巳從香港經過准二十八號到上海該輪來貨以紗花居多定八月一日出口則有大宗華絲花運往孟買也　　日淸公司自上江輪及行駛長沙湘澤線復業後昨日該公司得上江來電各線之營業仍舊異常淸淡而運貨營業則仍舊毫無貨件裝載云 
　　本埠復旦大學有學生十四名已定下月五號乘提督之麥堅尼總統號赴美國留學云 
　　昌費輪船公司之俄后號今次由温哥武來申二十四號六時巳過日本神戸二十七日之下午一時船抵吳淞接客小火輪須是日之下午三時半方可至海關碼頭故已改定於二十八日之上午八時送客小火輪亞歷山大號方離開新關碼頭也 
　　昨目法兵艦亞爾古號來滬後現浦江内停有外國兵輪七艘其中英國砲艦㈠蜜蜂號㈡蟋蟀號㈢螳螂號等三艘美國兵艦爲㈠快樂士㈡色卡洛瑪多號兩艘又法兵艦㈠可爾滿號㈡亞爾古號共七艦云 
[工部局公報摘錄]  
　　㈠本日工部局出示凡電車無軌電車拖車街車等應載之人數均將由總巡决定而漆中英文字數於車上顯著之地位所載之客不得超過規定之數違者其主人及司車者須受懲罰㈡上海黄包車夫善會因建造新屋需費工部局因該會成績昭著有益公衆捐助銀五千兩業已送交該會㈢本年前半年内解會審公廨審訊之刑事案共三萬九千五百四十二起去年同時爲五萬零三百零一起計减一萬零七百五十九起其中黄包車案一門所减之數占八千六百起 
[反對港務局之動機]  
　　姚文枬等昨發出一電云南京實業廳長張蘇州水利局總辦羅上海道尹王交涉員許海關監督姚鐵路總辦任海關税務司賴均鑒報載諸公代表北京各部處局在滬會議組織港務局辦法云云閲之不勝駭異北京辭職閣員自稱攝政國民早有表示絶對不認諸公代表僞攝政所議豈能有效從前浚浦暫章利用非正式政府名義流毒無窮終須廢棄港務事體重大應圖久遠何容急遽若蹈浚浦覆轍地方輿論極端反對諸公尊重民意幸勿草從事專電特聞鵠盼復示國會議員姚文枬秦錫圭李鍾珏省議會議員黄申錫穆湘瑤秦錫田沈周姚明善上海縣議會議長莫錫綸李味青上海巿議會議長賈豐臻吳寶地叩徑 
[協助違禁藥品管理局之省令]  
　　淞滬警察廳滬海道尹同奉省長公署訓令云案據上海違禁藥品管理局長李應泌呈稱職局於去冬奉部令在上海設立專局管理藥店註册並取締嗎啡之類各種違禁藥品等事宜業於開局日期及地點呈請察核備案在案查部頒註册章程第一條第六條之規定凡屬藥店均應呈由職局註册請領部照其向在警察廳縣公署註册者亦應改歸職局管理照章換領部照方得營業又一部頒特許執照章程第一條第八條之規定凡藥店運售各種麻醉藥品作正當之用者均應呈由職局審查請領特許執照方得運售又職局依遵内務部核定編制設有技術專股專司化騐化合質料凡巿上之配製藥劑均應呈請職局化騐並得由職局隨時提騐巿上之配製藥劑倘有私運私售麻醉藥原料或私自配製不合法之藥丸藥水當即交由該管官廳依法懲辦職局成立半載規模粗具現正着手進行自非地方官廳相助辦理難期速效理合聲叙緣由檢同章程備文呈請鈞長察核仰即准予通令各屬協助以資進行實爲公便等情並附章程到署據此除分行並指令外合行訓令該廳長道尹仰即轉飭一體查照辦理以利進行此令章程抄發 
　　内務部上海違禁藥品管理局中西藥店註册暫行章程（中略（中西藥店註册暫行章程）第一條中西藥房均應呈請違禁藥品管理局轉呈内務部註册發給管業執照方准營業第二條中西藥店呈請註册時應將下列數種詳細聲明（一）該店資本若干（二該店製售藥品種類及每年行銷槪數（三）股東及經理人姓名籍貫（四）如係西藥店則藥劑師之姓名藉貫及其出身（五））永不私售違禁藥品第三條中西藥店呈請註册時應附送印花税兩元並依下列之標準繳納註册費㈠資本在十萬元以上者爲一等納註册費四百元㈡資本在五萬元以上者爲二等納註册費二百元㈢資本在五千元以上者爲三等納註册費一百元㈣資本在五千元以下者爲四等納註册費五十元第四條中西藥店增加資本或更易店名時應重請註册更換新照第五條中西藥店註册後如查有違背定章或種不法情事違禁藥品管理局得呈請内務部取消註册追繳營業執照停止其營業第六條本章程先就設有違禁藥品管理局之地方實行之其未設違禁藥品管理局地方仍照管理藥商章程辦理第七條如有未盡事宜得隨時增修之第八條本章程自公布日施行 
　　内務部上海違禁藥品管理局發給特許執照暫行章程（中略）（發給特許執照暫行章程）第一條凡藥店運售囑啡高根安洛音等痲醉藥品應呈由違禁藥品管理局轉呈内務部核發特許執照第二條此項特許報照計分二種（一）常年特許執照即許其常儲少數痲醉藥品以備按方配藥及供給醫院軍隊醫生之用者（二）臨時特許執照即許其臨　購儲痲醉藥品以供時疫或他項緊急之用者第三條此項執照除臨時執照用畢即繳由違禁藥品管理局呈部注銷外餘均廳每年更換一次第四條凡具呈違禁藥品管理局請領特許執照時應照　列方法辦理（一）聲明欲購痲醉藥品之種類及數量（二）聲明該藥店每年售賣痲醉藥品之種類數量及售賣之情形（三）如係臨時特許執照則聲明臨時需用之理由（四）聲明專司此項藥品之人名及其出身（五）取具般　舖戸二家保結聲明該店領有特許執照後如有私售情形舖保同負其責（六）納執照所載痲醉藥品總額價値十分之一執照費並另繳印花税兩元第五條領有特許執照各藥店須具一簿册將各種痲醉藥品買賣數目及購者姓名職業住址詳細登記每三月後報　違禁藥品管理局查核轉呈内務部備案第六條領有特許執照各藥店對於購痲醉藥品者須察其有左列資格方得售賣（一）中外醫學校卒業並領有行醫執照之醫生（二）領有内務部營業執照之各西藥店（三）地方官廳備案之醫院（但須該院領有行醫執照之醫生簽字）（四）軍隊之軍醫（但數量較多時須報由違禁藥品管理局呈部核奪）第七條領有特許執照各藥店每年換給新照時違禁藥品管理局得查核情形依該藥店之希望增減其額或仍照原數轉呈内務部塡發新照但未經售罄者不得要求增加第八條違禁藥品管理局得隨時派員密查各藥號所售藥品數量是各與執照所載根符如有不正當情事應交由該管官嚴依法懲辦第九條本章程如有未盡事宜得隨時增修之第十條本章程自公佈日施行 
[關於國會之昨訊]  
　　國會移滬集會籌備委員昨日在辦事處商議各項事件到者有褚輔成田桐呂志伊章行嚴張樹森徐可亭第二十餘人由褚輔成報告各項案件議案大致如下㈠旅費及本月下期公費决定以本月三十一日前到滬者爲限逾期槪不補發當即致電京津同人知照電云（本月下期公費截至三十一日爲止又在滬所發旅費係每人二百元曾經津籌備處通告亦以本月三十一日前到滬者爲限逾期均不發給此佈國會移滬集會辦事處叩）㈡定本月三十一日在湖北會館發給本月下期公費一百五十元即於今日起在各報揭載廣告㈢會塲問題暫擬圖書館等數處俟接洽後再定奪㈣湖北會館給租事决先詢明數目再行斟酌㈤辦事處大綱草案仍由七起草員加以審訂再行討論㈥對付顧維鈞就北京外交總長職决發對内對外通電電中大意以依據約法閣員須由大總統任命國會通過而顧之外長國會未經開會通過又經黄陂於六月十三日明令准予免職故已絶對無長外資格故否認其對外一切行爲㈦褚輔成報告滬上各方面討論應付時局情形及討論召集各省代表會議經過㈧定每星期一三五籌備員在辦事處聚會以便報告及接洽㈨定星期六下午二時再開起草人會㈩褚輔成報告明日赴杭約二日可回云 
[工界救亡會致商總聯會函]  
　　全國工界救亡大會昨致函江西路六十號商總會云（逕咨者直系軍閥毁法亂政國會應人民之督促仗義南下集會滬瀆按照國民公意自由行使職權凡屬血氣之倫疇不引爲同調乃貴總會竟敢甘冒不韙擅發妖言一則曰擁護民治運動再則曰反對議員制憲充其長惡之私不過欲爲曹錕效側面之力冀以造成僞選甘爲臣僕而巳惟是人心未死公理猶存貴會違反民意舉動終將受民意之制裁敝會緊急議决用進警告即希查照爲荷 
[肉業罷巿之第五日]  
　　昨爲華界城巿四鄉鮮肉同業罷巿之第五日仍然堅决一致停業而官廳方面因未將省委之征收屠宰税事務所撤消又不將抬價攬包之唐立成黄文龍所認税額斥退並無切實表示以致該業全體大爲憤怒羣欲赴唐黄二商店内曁税所辦事處爲難經該業代表黄葉新等勸阻始未肇釁一面於昨日午後又至縣商會要求呈催縣長電省迅速維持飭將金委撤銷並將違背衆意之唐黄二人立予懲辦以消公憤嗣由商會允予轉催乃各散去 
 
 
 

Page 14

 
 
第一萬八千一百零八號;中華民國十二年 西曆一千九百二十三年七月二十六號
星期四 * *　　法界各肉莊之夥友均向各該店主要求停業以便協助警界同業之進行旋經各店主安慰應俟官廳調停無方再行加入藉以維持租界巿面云云 
　　南巿各猪行調查本埠所存鮮猪尙有三千餘頭而江北等處因尙未知滬地罷巿仍然陸續運滬惟風潮一時恐難解决開巿無期設或將猪運滬値此天時炎熱勞必呆斃致猪客受其損失爰特分函各販客迅速停運鮮猪一俟解决再行起運以免損失云 
　　西鄉引翔港附之沈家行鎭原有肉莊四家詎有唐立成等時昨前往迫令開巿勒繳屠宰税額當由葛毛大拒絶一面由葛毛大立至香雪堂報告以唐等不應欺壓同業是以衆怒更甚决計推翻如不達到目的誓不開巿營業云 
　　浦東楊家渡地方黄友根所開之黄茂盛肉莊昨日竟然宰猪開售後被同業偵悉羣赴該店交涉嗣將售存猪肉七斤有餘及猪腸等一併携冋公所函送新普育堂犒賞貧民以資儆戒云 
[私販軍火西人解滬續聞]  
　　前在徐州碭山等處私販軍火之意人米樂利等業已由寗解滬除由許交涉員將二意人解送駐滬意總領事署訊辦外尙有西人四名俟查明國籍再核各情巳誌昨報茲查是日解滬者共計西人六名（四男二女）除米樂利及其妻二人係意國籍外尙有南海波夫及其女二人係羅馬人克來潑斯根係俄國人及某甲（名未詳面有麻點）等現由許交涉員查明國籍暫交淞滬警察廳拘留聽候訊核所有徐州鎭守使署護解來滬之排長劉守珍及衛警等十人已於日昨由許交涉員簽發回文乘車回徐銷差矣 
　　另一訪函云在徐州緝獲之私運火案内洋人另女四名業經解寗轉解來滬由淞滬警察廳暫押等情巳誌昨報茲悉解滬之四洋人乃俄國人諾來塔夫及幼女愛來係屬父女二人於七月十三號田滬赴徐營業僑寓旅館又俄國人阿布都拉赫麻諾夫亦因營業至徐又塞爾維亞人肯怕司格亦在徐州同寓該旅館内致涉嫌疑一併捕獲警廳司法科前日正在譯訊間接准公共租界巡捕房來函迎提諾來塔夫及幼女愛來二名口當即交由來探帶回而肯帕司格一名係屬俄籍人民即經函送駐滬俄僑事務局核辦惟阿布都拉赫麻諾夫一名據稱住居租界長浜路七百二十一號門牌係爲小本負販爰判令暫押候函交涉便署查明復到再行核辦云 
　　又一訪函云俄國人赫里勃夫前在本國充當海軍軍官罷職後來滬寓居虹口蓬路四十六號屋内因於本年三月二十九號騙取西人卡其納思基現洋一百元逃逸經該西人報請捕房飭緝未獲茲悉赫里勃夫爲徐州地方官拿獲訊悉前情送至南京交涉使署以其在滬犯案於前日派警押解上海淞滬警察廳知照總巡捕房派探謝水泉協同西探前往將該俄人提回昨晨解送公共公廨第一刑庭即據中西包探上堂訴明前情以本案尙須調查請爲展期經俞襄讞得禀商之美雅副領事判被告押候查明再訊 
[美人凱雷由甬解滬]  
　　私販軍火案内之美國人凱雷業於本星期一被浙江水上警察廳在鎭海縣屬拿獲駐滬美總領事署得信立即派檢察官帶同總巡捕房華探錢慶長於當日下午搭趁新北京輪船前往迎提該廳允予引渡故仍乘原船於昨日黎明時到滬隨即起岸解交美署候訊 
　　字林報云私運軍火案之凱雷氏昨由美副警長白斯克氏在鎭海拘獲按凱雷氏曾爲浙江水巡覊留數日駐滬美當道得訊即於星期一日午後派白赴甬見交涉員磋商移交該犯辦法因該犯時在鎭海白乃赴鎭海接收之聞此次凱雷氏之就逮乃由美使舒爾曼博士與浙當局等交涉之結果 
文匯報云就逮之凱雷氏巳於今（二十五）晨由新北京輪船解抵本埠將於午後在美法庭正式被控違背條約私運軍火入華據美檢事胡蕯氏稱凱雷氏如經美法庭審明有罪則將按照黄海天津舊約移交華官訊辦凱雷氏於此案不能享受領事判裁權云 
[請拆除永安無線電之原函]  
　　交通部令飭拆除 
　　本埠永安公司前爲傳達音樂以娛游客起見特於屋頂裝設無線電機茲聞此事巳發生問題該公司昨接總商會公函一件述之甚詳特錄如下 
　　逕啓者本月二十四日准江蘇交涉公署函稱前准美總領事來函并附五月二十九日大陸報所登永安塔頂無線電新聞一則大致以現在無綫電巳盛行滬上他國報運旣准進口諒美商必有同一利灌不至向隅即希查照等由敝署當以無綫電報電話交通部正在擬訂規則從事取締在此項規未公布以前凡屬無淺電機器未便進口等情函復並將永安公司塔頂裝設無綫電一節函請江蘇電政監督查明轉呈交通部核辦各在案茲准江蘇電政監督函稱當即派員前往視察據稱永安公司塔頂確巳設有天綫細並於倚雲閣下接通天綫均經裝置完備等情業經據實轉呈交通部核示旋奉部沁電開該公司是否純粹爲内國商人從前己否呈農商部立案現裝無綫電機是否該公司自行購置裝置仰查明電復核辦等因後經派員往查據稱永安公司純粹爲内國商人曾在香港英着註册並未呈報農商部立案所裝無綫電機云係西人ajhughcs租該公司屋頂花園裝置專爲傳達本埠音樂使用等情亦經電復大部察核各在案茲復奉部篠電開永安公司旣係在香港英署註册應向滬英領署交涉飭令拆除均應山該監督連函許交涉員嚴切辦理電復勿延除函外部外仰遵照等因奉此查前准函示係據美領報告該商人自屬美國籍應函請查照轉向英美各領署嚴切交涉分别飭令退租拆除尙斬俯推公誼迅予辦理井盼從速見復等山准此查永安公司旣係内國商人其屋頂租裝無綫電機之西人前次美領事函有無綫電旣可裝設而美商運進電機獨不照准未免歧視美商之説其非美國商人可知敝署未便遽向英美領事提出交涉惟永安公司雖未呈報農商部立案究屬華商准函前由相應函達貴會請煩查照轉致永安公司將塔頂租裝無綫電尅日拆除如該西人或有不遵情事並請訽國籍示復核辦等説到會用特據情備函奉達應請貴公司先照交涉署來文第一層辦理如果此層未能辦到即將租用之西人是何國籍查明見示以憑轉復此致永安公司 
[交涉署致總商會函]  
　　勸阻對日團體 
　　本埠日領致許交涉員公函請設法解散對日外交各團體茲交涉署已據情轉達總商會其原函云逕啓者頃准日本總領事函稱關於取締排日運動一事向來每有機會由本總領事要請貴交涉員切實勵行取締想貴交涉員亦詳此事時常熱誠考慮施行現據本月八日申報總商會請照常轉運日光肥皂標題下所載貴交涉員致總商會公函中有排日抵貨會違法阻撓通商自由權利云云一則該文辭所稱固屬明白事理自不待言故於此機會應請貴交涉員將所有排日抵貨會速行一律解散（中略）爲此合行函請貴交涉員對於此點特加覺悟速令解散等由除函復外相應函達貴會請煩查照如有前項立會名目務即設法勸阻爲荷云云 
[閩同鄕會往來要電]  
　　關於廈門陳文總案 
　　旅滬福建同鄕會昨致厦門電云臧總司令劉交涉員均鑒陳文總案承復電巳嚴行緝兇并向日領交涉具仰綏輯地方保持國權之意惟據廈門代表來滬報告此案交涉仍未得要領而台人横暴舉動且更甚於　深恐商民忍無可忍勢必出於自决一途則憤激之餘或逾常軌影響大局官廳不能不負全責務懇迅向日領切實交涉并嚴禁中外人民私挾利器以杜禍端（具名略）又致厦門總商會電云陳文總案據貴處代表來滬報告官廳對於緝兇及交涉並無切實辦法民憤難遏勢必出於自决一途查此案關係至爲重大務懇督促官廳嚴重辦理勿徒以空言敷衍也（具名略）又昨接龍岩來電爲據胡崇九事云上海福建同鄕會沈會長鑒蒸電悉巳據情電飭永定師部查明虚實電覆核奪軍務廳鹽（十四日） 
[米公會同業平價辦法]  
　　米糧經售公會各同業近以來貨缺乏巿價升漲至十三元之外諒係産地有人收買囤積或有偷運出口情事故致函内地蘇常米業公所調查原由昨接復函謂蘇同一帶産地鄕人販米至鎭出糶並不見少近日因被申地米商某在巿放價收買雇裝民船據云裝往上海行銷現尙在收辦故價堅俏鄕人聞申商辦貨以爲居奇不肯出售云云公會得函後即開會集議咸謂如再被某搜羅滬上米價尙須升漲有礙民食由公所函知内地公所嚴加阻止不得再被收買一面派員調查運往何處販賣如若販運出口再行會議處置辦法云 
[日船員實施防疫注射]  
　　本埠日本郵船公司支店現因大連等埠認滬埠爲虎疫發生地對於入口船泊舉行檢疫特定於本日（二十六日）起對於中日聯絡船長崎丸上海丸及其他各船船員與社員實行虎列拉預防注射以免傳染而對於旅館接客者及運貨苦力等在船上下者亦同行豫防注射以期安全又對於乘連絡船東渡在長崎乘車出發者不久並擬在長崎檢查小便以明其於上岸前否染疫云 
[瑞士總領事因公赴日]  
　　駐滬瑞士國總領事伊斯勒君現請假六星期赴日本公幹所有署事由署理副領事克代理昨由瑞士總領事致函許特派交涉員查照云 
[欵産處定期開巿鄕經董會]  
　　三十一日午後 
　　上海地方欵産經理處昨致各巿鄕董通告云逕啓者本省縣巿鄕自治已奉省令恢復茲訂於本月三十一日下午二時在敝處集會討論進行方法以期全縣一致務請届時早臨是幸云云 
[文化視察團日員昨日赴寗]  
　　日本文化視察員東大醫學部部長入澤達吉博士與外務省書記官岡部長及隨員并從行學生等於昨晚乘車赴寗預定俟日船大福丸開抵南京即搭乘該船赴漢云 
[集議續請加收義敎特税]  
　　上海各巿鄕經董敎育局長與地方欵産經理處爲籌設義務敎育經費於日前開會議决於原有敎育附税之外加增特税二分以資開辦當經呈請蘇省財政敎育兩廳核示嗣爲財政廳批駁不准各巿鄕經董與敎育局長等復又集議以新學制輿義務敎育均爲當今切要之圖如無特種的欵難以設法故又議决再行續呈敎財兩廳請予核准以資籌設云 
[省視學視察各校之評語]  
　　上海縣敎育局昨致各區敎育委員公函一通其文如下逕啓者案奉縣公署訓令内開案奉江蘇敎育廳訓令内開案據省視學陸規亮報告本届視察該縣敎育狀况内稱竊視學歷視上海公私立各校知該縣現有學校四百零七視民國三年十一月以前推廣一百七十二所學生數四萬七千九百三十九人視八年以前增添二萬七千二百二十六名知事沈寶昌對於敎育頗具熱心其佐治員勸學所長縣視學等服務多年均能忠於職務推廣學校顯有成效平民敎育方面閔行鎭之廣慈苦兒院工讀並重辦理適宜創辦人沈夢蓮擔任經濟至今未已熱心毅力殊屬可嘉擬請傳知嘉奬以昭激勸巿立旦華學校校長趙藹吳研究敎育殫心校務各生成績確有可觀擬請傳令嘉奬以地示鼓勵其高行鄕第六國民學校校長趙世礽荒廢職務振作難期若猶未換請速開除以示懲戒此外各校狀况均詳評語之中是否有當敬請鑒核公布等情並附呈視察評前來據此查該縣本年度學校數學生數均各有增加該縣知事對於敎育頗具熱心所有敎育行政人員亦均能忠於職務殊堪嘉許據查該縣閔行鎭廣慈苦兒院辦理合法創辦人沈夢蓮擔任經濟歷久未己巿立旦華學校校長趙謁吳對於敎育頗能殫心研究學生成績亦確有可觀由該知事分别傳知嘉奬以昭激勸至縣立甲種師範講習所據查學生　於各科學川心研究計程進步者僅屬少數師範生畢業後即須出任敎職責任非輕若不於在學時切實研究厚種根基出校後將何以資應用應山該事知迅速飭令該所長切實整頓改進無任貽誤崇實女子小學校同時有兩敎員缺席並不倩人代課荒廢兒童可貴之光隂殊屬不合應由該知事先行從嚴申飭以觀後效高行鄕第六國民學校校長趙世礽荒廢職務振作難期應將該校長迅予撤換另委合格校長接充以資整頓其他各校尙有辦理未善敎法不合者並應分别飭令切實研究改良除仍派遣省視學隨時前往視察外合將單開評語抄發令仰該知事轉飭所屬各校一體知照此令計抄發省視學評語一本等因奉此合行令仰該局長即便遵照廳令分别切實辦理並分致各校一體知照此令等因並發省視學視察評語一本到局奉此除抄錄評語分致外相應函達即煩查照轉至各校知照云云 
[請任用道自治畢業員之道批]  
　　滬海道地方自治協進會會長俞鎭吳履平等以本省戸籍法施行在即所有道自治畢業學員得由各縣任用爲戸籍員已規定施行細則特於昨日早請王道尹通令各縣將此項學員儘先任用昨日巳奉到批地呈悉已通令道屬各縣知事查照辦理矣業由該會分函各會員知照云 
[浚浦局請示灘地原契]  
　　寶山縣知事公署近准浚浦總局來函略謂接奉本月十四日大函内開周瑞庭等呈稱本鄕閏三十八圖老新圩地方辰圩號内灘地一節按該産業似爲特别工程所圍入老航道河底之一部嗣後爲本局塡泥於其上茲請貴知事飭令具呈人等出示地契等件以便查騐其時日與面積各事如是則本局方能將其所奉付之商議也云云 
[海軍財政會議終了之滬訊]  
　　各代表紛紛回任 
　　海軍總司令杜錫珪於上月間在寗召集海軍各艦隊官佐及各機關代表等在署特開財政會議以期財政公開後各機關經費得以支配公允并可藉以撙節糜費等情已誌前報茲聞財政會議業已終了所有各艦隊各營棧各機關所派代表現均各回原職福州船政局長陳兆鏘海軍學校校長張斌元前因赴會往寗今已公畢返閩道經上海分竭本埠海軍當局滬海軍領袖林建章特在滬北海軍聯歡社設宴祖餞以敦寅誼云 
[滬杭路脚夫索費之糾葛]  
　　滬杭甬鐵路閘口車站之外脚夫向擔任裝卸貨物事宜所取裝卸費均歸各轉運公司算收近因各脚夫向各公司收取裝卸費時往往有拖欠不淸以致各脚夫羣起反對閘口車站巳於前日（二十三）起停裝貨物來滬並向各脚夫云要求路局收取運費時附收裝卸費（仿照上海站辦法）並要求增價如至本月二十五日禾得圓滿解决辦法决將山滬裝杭之貨物車亦須停卸故於二十三日起至昨日止（二十五）閘口站均無貨物到滬現聞路局方面以客貨不能停運一面仍囑各外脚夫照常裝卸所求辦法再與各轉運公司磋商解决聞昨日（二十五）仍未有解决辦法未議如何結果也 
[職業敎育社近事]  
　　中華職業敎育社與東南大學暑期學校合辦職業敎育組業巳於二十三日結束雖此項講演發布較遲而學員加入者獨多槪論課程知能測騐與職業指導各科統計連旁聽者不下二百人占籍十三省區共講三十六節興致均甚好該社爲辦事便利起見當在該校設臨時辦事處先後凡歷十四日是晚即行撤銷其發售雜誌恐同志未及采購當托暑校商社代售辦事處職員黄任之邱銘九潘指行鄒恩潤殳鳳倍王鍾驥秦翰才諸君於二十四日晨出發至鎭江下車因該社辦事員王君志莘將次赴美特邀赴焦山爲之餞行楊君衛玉亦自蘇來會會鎭江許君介忱奉母命擬捐地創設職業學校焦山回來復偕赴該地調查許君侍母親自引導地在城内文昌坊地方約有二十餘畝原係唐宅故園今巳衰廢化爲農地當前淸季年滿洲旗民意圖侵佔經許君之母據理訴爭相持數載姑得直因擬撥捐設校留馬紀念許母年已五旬餘而精神尙健殷殷招待懇切説明其熱心甚可欽佩據許母之意以爲國内男女敎育未能平均發達致男校多面女校少男生多而女生少又以爲男女不能平等山於女子無獨立生活之能力且在今日生活程度增高女子尤宜有增助家庭收入之必要所以主張辦一女子職業學校而就地勢所宜認舉辦廳藝科農産製造科及蠶業科爲比較適當其立見尤爲精確至其完竟進行方法再當由該社與許氏商定云 
[函請預防串單不符之流弊]  
　　寶山淸丈告成後人民咸稱便利惟册書以歷來習慣關係未能革除致執業方單　糧串分爲二處（方單歸册單局）日前公欵不裕尙雖將册書購出故一切仍從習慣辦理　有一班祇圖小利者賣買抽畝僅向册書變更糧串反置執　方單於不理將來混淆難於淸理淸丈全功勢將廢棄識者憂之近袁紳希濤金紳其源爲防患未然起見函請馮知事加以裁制其函云敬啓者本邑目淸丈告成業戸執照旣有方單可憑完糧可免空包之累地方稱便乃日久弊生業戸賣買爲避契視學捐往往有僅向册書過戸不經換單手續者致單串乂有不符之處即税捐遂滋匿減之虞前經定有白契過戸處罰章程以冀剔除弊竇惟章程雖備摘發綦難垷擬由縣署在造串時將徵糧名册先行發交册單局抽查若干圖（擬定爲抽簽及指定兩種辦法同時並行）然依诊册造串俾單串不致或有混淆藉　淸丈前功於不敝謹述管見統乞裁察施行實紉公誼云云 
[溜網漁船免捐尙未核准]  
寗波漁民溜網船因寗鎭船貨捐局收捐一節頗難負擔曾請寗波同鄕會代向浙財政廳呼籲請照向章辦理免予收捐該會即經據情轉達茲已奉浙財廳長來函略云頃展惠函備聆一是（中略）復據鎭海維豐南北兩公所定海瀝港興安漁業公所先後電呈以溜網漁船確係漁民自置網具捕漁並非商販所可借用歷舉溜網船與漁商性質狀况不能相混之點並以今夏漁業獨盛爲數十年所未有因是溜網船捕獲所得每有千餘觔至萬餘觔不等不能執是以爲加捐之根據等情本廳詳加察核所言亦尙有理惟究　溜網船是否絶無商販假託今年漁汛情形如何自廳再加考查令飭鎭海縣知事切實查明妥議具覆以憑核飭該局遵辦在案現應俟該縣查復到後再行核辦總期國課商情兼籌並顧藉慰雅意云云 
[佈道會昨日起開年會]  
　　在江灣復且大學 
　　中華國内佈道　於昨日起至八月一日止在江灣復旦大學舉行年會各省區敎會男女代表到者約百有餘人　寓於該校主席爲會長江長川君所討論之主要問題係如何擴張國内之佈道事業云 
[西華德路之越貨案]  
　　西華德路六十七號門牌行昌皮件店於前晚十一時許有盜匪七人碰開大門一擁而進先將店夥學徒臨諸一室各出手槍嚇禁聲張並用蔴繩將店夥謝相召耀兩人綑縛由三盜看守其餘四盜登樓翻箱倒　肆行搜刦並無所得後見廂房内有鉅大鐵箱一隻知内藏有現洋鈔票貴重等財物搜尋鎖匙無着即川鐵器向鐵箱猛撃有一小時之久難以啓開亦無力將鎭箱刦去各盜至是頓失所望僅將房内値價洋八元之香雲紗長衫一件搶刦分頭逃逸而謝柏召耀兩人自將被縛之繩索解脱報告店主何理先惟何向不住店另居附近三百七十三號門牌内遂投虹口捕房報告盜警捕頭立飭包探譚鳳池與西探聽克拉馳往調查得鐵箱巳被盜撃壞銷匙亦不能啓開遂雇銅匠到塲設法開看查點鐵箱内所置現洋及鈔票數百元並値價一千五百元之金鐲金飾股票等物仍保存在内並未短少並向店夥謝柏等詢問盜黨面貌服式口音據稱各盜頭載草帽均操粤音該探等即歸稟捕頭轉禀麥警務長通飭各捕房中西探一體協緝務穫解究 
[警廳限期緝獲徐家宅盜匪]  
　　二十三保八圖徐家宅徐鶴新家被盜搶刦並開槍繋斃事主徐鶴新經屍子徐裕生協同該圖地保趙連二報請法庭派員前往勘驗聽候緝拿贓盜到案訊辦在案茲悉此案業奉五區四分署據情詳報淞滬警察廳徐廳長據詳後令飭該分署於一星期内務將本案贓盜破獲如延干咎昨又通令所屬各區署隊一體帮同恊緝云 
[汽車撞斃董紀連案續聞]  
　　呂碧城存五千元保出 
　　呂碧城女士開駛四千四百二十四號汽車撞斃行人董紀連被董妻嚴氏提起損害賠償訴訟經公共公廨准予飭傳候訊已誌昨報茲悉呂女士雖原籍常州而流寓北京尸屬方面知其不久仍須回京故於起訴之際隨請簽發特别傳單蓋　其一比離滬無從傳遠昨晨駐廨包探眞學義偵悉呂女士寄寓滬西麥根路三十二號門牌即與西探麥克納前往押同仍坐四千四百二十四號汽車到案奉諭父五千元保候訊被告因滬地無親屬爲之具保乃央該探等同赴麥加利銀行提取存欵五千元繳呈公廨始得保釋 
[當鋪收當鑽石案之昨訊]  
　　三馬路裕昌白克路永昌北京路順源山東路滙源汕頭路同益等五當舖因收質比商隆興西洋商信來享兩洋行被騙之鎭石鑟戒經該兩行控請公共公廨簽發搜查單發交捕房派探分往各當舖檢出大宗鑽石解廨訊供各情屢誌本報昨由俞讞員會同比副領事曁西洋副領事續訊即據被告代表律師上堂詰據同益當主鄭仲屏聲稱典舖定章凡質典衣服期限十八個月爲滿如質鑽石珠子金飾等類期限較短因鑽石等物巿價漲跌迅速至利息一層照章按月一分八釐若典質爲數過多其利息可以商讓惟讓息一節賬上多註有暗記其暗記（用中華國民心未死）七字譬如利息按月一分一釐者註一中字按月一分二釐者註一華字昨日見證巢堃所説賬簿内註所當鑽石之處有一未字此即按月一分六釐之暗記並未與該見證言此未字係典質人之姓字對于質典鑽石等之期限不能劃一如常足數目期限减短若未當足期限較長至捕房所吊存之鑽石大小十二包均未得到捕房失單且典質鎭石之人現亦在堂可以証明等語繼由原告代表律師羅傑復向陳詰問前情一過奉堂上宣諭退庭侯再籍訊 
　　尙有本埠新聞等轉入後頁 
 
 
 

Page 15

 
 
第一萬八千一百零八號;中華民國十二年 西曆一千九百二十三年七月二十六號
星期四 * *本埠新聞二 
[友華銀行滙巿報告]  
　　昨日友華銀行滙巿報告云二十四日倫敦大條銀價近遠期各縮一八七五紐約銀價前至六角三分一二五倫敦紐約間匯價長至四元五角九分六八七五今日此間滙價持牌僅佛郎落至一千一百八十枚今日巿况穏定而沉寂英鎊售價七月份三先令○五六二五八月份三先令○半便士九月份三先令○四三七五美金售價近期七十元○一二五遠期七十元日金售價近期六十九兩六二五遠期六十九兩七五銀行滙票定價英匯三先令一便士一二五美匯七十一元七五法滙一千二百二十枚昨日倫敦銀巿印度售出收盤巿况隠定紐約巿况沉滯 
[上海商業巿况彙錄]  
　　金巿 
　　昨日早巿銀幣巿價爲七錢二零三毫七忽半午巿收盤價爲七錢二分零六毫二五比較前日午巿漲起三毫七忽五各錢莊由蘇州裝來洋五萬元又各莊裝往香港洋十萬元 
　　銀拆早巿息價六分午巿息價爲五分比較前日小一分滙豐銀行收欵四十萬兩麥加利花旗正金道勝等各銀行收欵四十萬兩昨晚止中外各銀行及本街查倉庫存現銀二千四百四十九萬兩現洋三千三百五十三萬元大條八百八十五條 
　　公債票 
　　昨日各項公債交易甚爲活潑而賣戸較受主尤形踴旺故價格大跌而特跌金融公債現貨千元票開盤時毫無買戸迨十點鐘後始略有做開價由七十元零一角逐漸跌至六十八元半比前日縮去二元七月期前巿由六十九元半逐盤退至六十八元八角五分後巿尤形鬆動收盤六十七元五角半計跌二元七角五分八月期開盤六十九元半嗣後因近期暴跌致亦隨而下降收盤六十七元七角半計縮二元九角五分九月期結果比前日跌去二元九角收盤價爲六十七元六角五分整六現貨受主甚爲淸靜價由五十一元跌至五十元比前日退去一元六角五分七月期結果較前日小二元零元五分收盤價爲四十九元六角八月期最小價跌至四十九元三角收盤雖回高六角比前日尙跌去一元八角九月期收盤五十元零六角計縮一元三角償還八釐賣買兩稀收盤二十五元九角五分計跌二角七年長期祗前巿做開數盤價由四十六元三角高至四十六元六角比前日漲高一角五年大票計五十七元與前日巿價相同近聞外部欲破壞内倩基金對於關餘之優先權撥　餘充駐外使領館經費金融界雖亟思抵制然結果如何尙難逆料是以人心異常恐慌手中執有現貨者莫不亟謀脱手致價格暴趨下游今後巿况就政局言之殊難抱樂觀云 
　　國内匯兑 
　　昨（二十五日）内滙巿價變動殊鮮祗漢口銀滙比前日縮小二錢五分價爲一千零三十四兩二錢半洛青各有電來計濟南濟平比（二十三日）跌落一兩計一千零三十四兩銀元同降一元　一千零五元青島洋滙跌去五角價爲一千零七元半銀滙勿動價計一千零六十七兩其外如北京公砝仍爲一千零四十六兩半銀元爲一千零一元七角五分天津行化計一千零五十四兩半銀元計一千元零七角五分烟臺烟估計一千零四十二兩銀元計一千零一元宜昌宜平計一千零三十七兩銀元爲一千零二十元九江安慶銀元各爲一千零七元南昌爲一千零八元蕪湖銀元爲一千零六元蚌埠徐州淸江温州等滙價均爲一千零五元蘇州計一千零一元南京鎭江揚州無錫常州常熟宜興等銀元同計一千零二元南通嘉興湖州銀元爲一千零二元五角杭州寗波紹興餘姚銀元均計一千零三元海門銀元計一千零四元蘭谿銀元爲一千零四元五角福州銀元爲一千零十四元厦門銀元爲一千零十六元奉天計一千零十元哈爾濱銀元爲一千零十一元重慶九七平銀計一千零四十五兩銀元爲一千零四十五元成都九七平銀爲一千零六十五兩銀元計一千零六十五元萬縣九七平銀爲一千零六十兩銀元計一千零六十元較前日行情互無增減云 
　　上海商業儲蓄銀行國内匯兑二十五日行巿報告云今日京津巿面仍無變化計京公砝爲一千零四十六兩五錢洋爲一千零零一元七角半津行化爲一千零五十四兩五錢洋爲一千元零零七角五分保張等處近以無大交易行巿亦不多所變動計保定爲一千零零五元唐山爲一千零零六元張家口爲一千零十元順德爲一千零十四元漢電銀匯跌落二錢五分計洋例每千兩合規元一千零三十四兩二錢五分洋匯轉漲一元爲一千零零六元濟南銀滙跌一兩計濟平每千兩合規元一千零三十四兩按此價係照該埠商埠洋釐七錢之巿價作洋並無現銀取付此則滙欵者之所應知也閩匯福州漲起一元爲一千零十六元廈門爲一千零十三元港粤電滙未動巿况堅穏汕頭爲一千零十三元雲南蒙自滙價突小滙滇千元祗須在申交洋八百二十元計每千可申水一百八十元亦可見該處出口之貨實較進口爲獨多也此外蘇浙皖贛豫晋川黔陜奉吉黑等省其滙價均如昨巿云 
　　外幣 
　　昨（二十六日）各種外幣巿况依然平穏蓋銀行交易無多而錢莊門巿進出之數無所懸殊且金價和平是以價少變化也英票成交買價爲九元一角六分美票計一元九角六分日票爲九角六分一釐荷票計七角四分半港票買價爲一元零二分二釐坡票計一元零四分半馬克爲一元四角五分法票買價計一角二分羅卜一千元新買二兩二百五十元計一兩五百元老票買三兩五元至二十五元計四兩較之前日行巿均無上落云 
　　金巿與滙價 
　　昨日星期三大條銀近遠期均回縮一八七五九月份標金在毛盤時極形堅定其開盤價爲三百三十九兩八錢較前日漲銀五錢後又高至三百四十兩零一錢爲金巿之最高價旋因稍有賣者所以又小至三百三十九兩八錢先令揭曉弗動其餘各價惟有法滙小五法郎印滙小二五德滙大二萬馬克斯時標金不相上下爲三百三十九兩六錢各匯巿况惟先令及東滙與前日收盤價相等美匯價稍鬆銀行賣出九月份先令價三先令零三七五買進三先令零四三七五又賣出十月份價三先令零二五買進三先令零三一二五又賣出九月份美滙七十元買進七十元零二五又賣出十月份價六十九元八七五買進七十元零一二五又賣出九月份東滙價六錢九分七五買進六錢九分半又賣出十月份價六錢九分八七五買進六錢九分六二五惟標金仍在三百三十九兩七八錢之譜嗣後先令等巿况毫無變遷所以標金亦定至收盤時祗有先令較前價硬零六二五美匯東匯仍爲前價銀行賣出九月份先令價三先令零四三七五買進三先令半辦士惟標金是時賣出略多以致標金最小跌至三百三十九兩三錢收盤午後標金頗形呆滯先令例無巿面暗盤亦米回價標金開盤三百三十九兩四錢爲最高交易極爲寥落最小至三百三十九兩二錢收盤先令等交易亦極青淡大勢平定故觀測日内可無大上落云 
　　棉紗 
　　昨係星期三客帮現貨棉紗交易甚爲淸淡川帮亦未動辦其餘各客帮之購辦者進胃不多　計成交祗有本紗一百餘包日紗三四百包公會小包仍無售開交易所標準紗價較之前日又小三四錢三品紗及印度花皆無電美棉現期又跌七十五個磅音十月份跌十四個磅音遠期五月份則漲六個磅音客帮現本紗價比較前日售價約小二錢五　日紗小七錢五客帮覩美棉迭小而標準亦步軟以致欲買者抱觀望態度而現紗交易更見冷靜云 
　　絲巿 
　　昨日洋莊絲巿仍趨淸淡廠絲期貨惟美莊略有成交巿價則又疲賤一二十兩七里乾經交易忽又停頓緣美莊方面仍嫌絲價太高重復停辦以致一無成交惟川鄂黄廠經法莊銷塲尙佳價亦堅定沔陽黄絲印法莊雖續有去路絲價較前跌小二十兩僅灰絲經銷路毫無交易仍然停頓云 
　　茶巿 
　　昨日本埠洋莊茶巿嫠源屯溪等處之高莊珍眉白頭行家業巳開辦巿面略形活動路莊貢熙白頭莊亦搜買不遺餘力故日來到貨均隨到隨銷巿盤亦逐步提漲路莊大帮前日巿情雖稍見遜但昨巿怡和錦隆天祥等行又復先後開辦巿勢爲之一振人心轉呈安穏之象秀眉銷路雖無上星期之佳然存上存底殊形薄弱惟蝦目珠茶巿面仍無發展之希望法莊銷路依然呆滯但自新茶上巿以來到貨不過零星箱數殊無大宗於大勢仍無妨礙故綜觀巿面趨勢仍佳昨巿珍眉成交九百六十箱嫠源之高莊貨售盤自七十兩至八十兩中低莊貨巿盤較前日仍無漲縮大帮成交一千零五十三箱售盤自三十三兩至四十三兩五錢巿價亦頗爲堅硬貢熙銷去六百六十八箱婺源葉村之貨巳由美昌洋行提高至四十九兩此爲本年開盤以來未有之高價其他中低莊茶評貨定價巿盤均較前日見高至祁寗兩路之紅茶來源竭蹶巿面漸呈落令之象昨巿祁紅成交一百五十九箱價四十一二兩寗紅成交四十二箱價三十兩零五錢巿盤較前日雖未回高然亦未挫跌云 
　　呌莊 
　　昨日爲星期三輪値英商怡和洋行不限價及有限價之拍賣排列羽毛羽綾嗶嘰泰西緞彩呢羽綢尺六元絨寗綢斜羽綢巿布細布原布漂布等各種疋頭九十二件共三千九百九十一疋當拍妥者六十五件計二千七百二十三疋比較該行上届所拍之敷少一件計八十三疋未拍者有二十七件計一千二百六十八疋本街　各客帮之拍進者未見踴躍蓋因天時炎熱時局多故各貨合於冬令銷路致巿面未能起色云 
[檢騐寳山縣庚斃獄囚]  
　　要犯某甲前在寳山縣滋事當經該縣獲案訊實判决收監執行在案不料舊曆七月二十三日晨甲即在獄中倒斃經獄官禀明寳山縣知事據情轉詳蘇州高等廳請爲鄰封派員來獄相騐等因高檢察長據詳後即以快郵代電令委上海地方檢察廳車檢察長派員往騐車廳長於昨午後二時許派張檢察官毛檢騐員並法警等乘車往寳山縣獄鄰封檢騐 
[粤商醫院選舉正副院長]  
　　粤僑商業聯合會發起創建之粤商醫院坐落閘北天通菴路先後購地六十八畝有奇參照最新式建築計病房有百餘間他如醫室煎藥室中西製藥室儲藏室看護室浴室病人遊憇園辦事室重症室殯殮房等極爲周備附設之産科醫院一切工程均極完固統計購地建築開辦各費現共捐得二十四萬餘元近巳竣工開幕期近夏曆六月十一晚在粤僑商業聯合會選舉正副院長綜理一切院務投票共三百三十五張八時開票結果陳輔臣得一百六十六票爲最多數當選爲正院長簡照南得一百三十九票陳炳謙得一百零五票均當選爲副院長選舉畢散會已鐘鳴十下矣 
[工部局檢查冰淇淋]  
　　工部局近以食冰淇淋患病者頗多特檢查各店冰淇淋是否皆合定則據傳製冰淇淋時其桶熱度須在二百六十度以上然後始可放牛乳再以一百八十度以上之熱消毒則一生的米度内含巴隂基僅四千匹耳巳無毒物惟昨工部局檢查虹口外人冰淇淋店十二家合格者僅一家其餘分析結果一生的米度内尙含有巴隂基在一萬六千匹以上飲之有害因此工部局巳嚴行取締聞該局將再檢查其他各店云 
[滬南慈善會開董事會]  
　　滬南慈善會昨日午後三時開董事會推王一亭君主席報告會務進行狀况及建築會所募捐辦法當塲推定各科辦事職員姓名列下坐辦孫　梅常川董事孫一善王濟川朱善昌傳佐衡經濟董事王伯勛沈景周幹事員葉聘侯徐榮棠佘炳文蔣蘭生朱子香張升如馬伯申胡景據杜偉莊王芹伯王奎五朱蘊輝等十二人調查員張少山徐新甫志雲潘振聲 
[美商部批准滙芳百科兩公司在華營業]  
　　美國駐華中國貿易登錄處昨接美國商部總長好佛氏之批准書允許本埠滙芳公司與百科公司遵守中國商律在滬營業云 
[查禁私運銅元]  
　　近有人由漢口夾帶大批私版銅元乘輪來滬賤價售與各小錢店烟紙店等朦混兑換致洋價有增無减一般經紀小民莫不大受影響聞夾帶者以各輪船茶房水手居其多數事爲淞滬警廳長徐國樑得悉己訓令沿浦各警署凡遇長江輪船到埠時務須飭警留心偵查毋任漏網以杜來源云 
[北蔡鎭防範之嚴密]  
　　浦東北蔡鎭蔡頌堯家搶刦後案經破獲尙有餘黨米奉緝獲近日以來謠言大帮强盜搶刦北蔡全鎭等語一日數驚合鎭商民因之大起恐慌昨日將情呈報南匯縣孚知事外報請張江柶警察局薫巡官派警到鎭並請水警鳳巡官加意防護又請遠北巿一鄕團團長陳慶平親率團員五十名又組織臨時商團推定汪金生爲隊長督隊梭巡晝夜不息直至天明時散隊云 
[安置希圖自殺之俄人]  
　　俄國人狄維得斯提爾菱提因在北山西路五號屋内希圖自殺經人報告捕房派探前往拘押巳誌報端茲悉該俄人昨經公共公廨中西官提審之下因其並無執業諭令備函送交俄僑務局安置 
[戳斃未婚妻凶犯就逮]  
　　木匠紹興人宋阿言於民國二年九月三號持刀將未婚妻田阿香戳斃而逃其時有女子金　在塲覩狀大駭後亦因警成疾而死屍屬以宋係住居公共租界唐家弄承吉里當即報告捕房請緝兇手日久未獲茲宋近復來滬爲滙司捕房包探王桂亭偵悉協同西探勞勃生於昨將其拘解公共公廨請究因屍屬住址皆巳不在原處故該探等請求展期以便查傳到案質訊當經陸襄讞與英威副領事核准展期七天命將宋帶回捕房收押候訊 
[巡警槍傷巳輕减]  
　　閘北彭浦鄕四區三分所派駐所巡警劉殿淸被匪槍撃受傷右腿巳誌前報茲悉劉警自送濟生醫院後傷勢漸見减輕槍彈亦經取出大約一星期内即可出院矣 
[三盜押候拘究同黨]  
　　閘北四區三分所巡長張樹義等於七月二十夜十一時率領長警劉淸義等在顧家宅一帶巡邏拘獲盜匪趙得標楊雲玉季葉美等三名並搜獲手槍一桿曾由該分所藍所員解廳訊辦在案茲悉警廳司法科劉科長訊據該盜趙得標等供稱前曾搶刦鄉民一次惟贓物均屬破舊布衣惟是晚實未行刦因途遇巡警意圖逃逸以致開槍撃傷巡長張樹義腿部並由楊雲玉刀戳傷巡士劉淸義手背不諱尙有同黨某某等亦係合肥人住居灣子灣地方等語昨由劉科長巳飭偵探周根瑞等往緝盜黨獲解訊辦云 
[搶刦銀洋之拘究]  
　　紹興人酈元昌在海門鴻發祥顔料店執業前日携帶鈔票支票等乘新仁和小輪來滬購辦貨物常上岸時突有無賴多人上前圍住以檢查違禁物品爲由任意動手致將身上所帶之小皮夾一枚攫取逃逸内有鈔票二百三十元支票四百餘元追捕無踪當報該管一區警署請爲究追王署長據報後立派差遣巡長張守田帶領警察李連升白錫壽馬長春前往碼頭查緝旣而用眼線在北巿查得此案係人力車夫某甲與碼頭竊匪周小生方銀堆沈小賣洋等所爲旋知若輩巳在北巿購買羅紡長衫羅紡衫褲草帽等物當即設法尋見同回華界後即行拘解到署據周沈方三人供稱由在逃之車夫在大碼頭弄内每人分給鈔票三十元其餘則悉由該車夫携去我等得錢後即去買衣服現尙存鈔票五十八元現洋六元小洋二十九角等語當即傳同失主証明屬實飭將一干人證並贓洋鈔票衣服等一併申解警廳司法科訊究飭失主自行投廳候示 
[流氓搶物各押半年]  
　　老閘捕房包探居阿巧之叔金永前日下午由滬回蘇居探送往滬寗車站行至克能海路地方有流氓五六人迎頭攔住刼奪居探手中之衣包居探堅不釋放若輩羣起毆打旋由巡捕與包探费克倫聞警趕到拿獲吳寳袁志林兩名餘人始紛紛逃散昨將該兩人解送公共公廨中西官訊悉前情判各押西牢半年期滿一併逐出租界衣包交原告領去 
[破獲花會機關]  
　　虹口捕房西探目潘林士華探目蔣阿林包探范德孚前晚寗往密勒路九百十一號屋内破獲花會機關一處拿住賭徒二十餘人連同賭具昨晨解送公共公廨請究經中西官逐一質訊之下判爲首之張良廷押西牢三月祝生才押一月其餘往賭花會之何官生范小香張阿藩陳玉仙陳永福章阿桂林元勳鮑來桂胡文林許阿才吳阿建張阿五張錫根周月生張維年等各罰洋三元充公示儆賭具銷燬 
[汽車傷撞行人三則]  
　　一百三十二號運貨汽車於昨午十二時駛經北四川路天潼路口撞倒行人王桂林碾傷腿足由虹口捕房三百八十號華捕前來將汽車號碼抄錄另雇車送受傷人往同仁醫院醫治一面呈報捕頭候示又四千二百零七號汽車昨日下二時半駛經兆豐路西華德路口撞傷揚州人黄寳榮醫部等處經提藍橋捕房一千四百三十五號華捕瞥見當即前來押令汽車載送受傷人投同仁醫院醫治旋即帶該汽車夫入捕房候示又四千二百六十四號汽車昨晚八時三刻載乘少年男婦數人兜風駛過浙江路廈門路口撞傷年約十歲之女孩頭部等處血流被面由老閘捕房六百四十七號華捕阻止汽車開行押令載送女孩往仁濟醫院醫治即持傷狀單帶該汽車夫入捕房請究 
[五洲旅社賠罰併科]  
　　俄婦賽及乏日前投法捕房報稱婦人寓居愛多亞路五洲旅社前日出外時房内失竊價値六十元之衣服向茶房訽問一味支吾故此投案求請提追等情當由捕頭飭探將該旅社經理及茶房鄭朝斌傳案續訊一過昨日傳至法公堂請訊原告投訴前情被告五洲旅社經理不到詰之茶房鄭朝斌稱原告房間實係民人所管如何失竊不得而知求察繼由捕頭稱查得被告五洲旅社不將旅客姓名登錄循環簿有違定章請爲訊核聶讞員商之法副領事葛君判着被告五洲旅社賠償原告損失六十元外以被告經理不應傳不到案罰洋五元不登循環薄違章罰洋二十五元充公以儆 
[控追房租併紀]  
　　汪懋記昨延賚美律師代表投法公堂控三房客婦人沈桂英虧欠兩個半月租洋一百元向索不付今有租摺可証求請訊追被告沈桂英由農復律師代辯稱被告並未虧欠原告租洋原告所呈之租　並非被告所立亦從未見過今有人可證等語原告稱被告向在某處唱灘簧爲生其夫沈少卿於上年身死後房租即被拖欠向索非但不付反被辱照是以起訴被告巳於四月初十遷往别處等語陳讞員商之法副領事君判改期七天再訊又沈王氏前投法公堂控孫壽介不理欠租洋二百元又顧源發控孫不理欠欵二十七元半亦求附追等情奉判押繳在案昨又提訊孫壽介稱民人前巳托人向原告處理處顧源發之欵業經還淸沈王氏之欠欵先還五十元餘欠俟保出按月拔還等陳讞員商之法副領事判孫交保出外着每月拔還王氏洋二十五元限六個月還淸原告顧源發已經和解准予注銷 
[公共公廨訊案併紀]  
　　昨日下午公共公廨民四庭由李襄讞會同美雅副領事訊理各案彙榮紀如下㈠俞本蕃訴查伯平債務糾葛案此係内地官廳來文協傳當據佑尼于帮辦施乃德律師上堂聲稱伊代表勝家縫紉公司查係公司用人此案完全爲公司與俞之交涉因俞欠公司之欵曾控於諸曁縣判歸勝訴乃俞於法定縣外始行上告故公司已稟請美領致函杭州交涉使知照審判廳不能受理云云結果着將杭縣地審廳送來判决書由杭州交涉員送滬美總領事署轉發被告查照㈡婦人孫尤氏爲已故孫宏達遺産請求案孫有妻妾四人因於孫故後爭奪産業尤氏爲四人中之一故到廨請求結果准代表律師請求給諭將已故孫宏達銀箱保存不准移動箱中物件山警史眼同查點登記並准請求人及伊子前往送喪代表律師仍限於二十四小時内具稟㈢大昌成訴德源泰欠貨洋案結果被告不到准即飭提㈣婦人戚沈氏訴李三子擔保借洋案結果據原告到案証明被告不到缺席判令還洋五千元　堂費㈤張子英訴妓女美人欠菜洋案結果案經原告證明被告不到缺席判令還洋一百六十二元六角並堂費㈥婦人王氏訴徐老二擔保借洋案結果被告徐老二承認擔保應令照還並繳堂費㈦姚　洲訴汪子祥欠洋案結果被告避匿應缺席判令還洋八十二元五角並堂費㈧楊景和訴曹三欠房租案結果限一禮拜交淸租錢讓屋違即發封 
[誌謝]  
　　昨承銀行週報社惠贈第三百零八號銀行週報上海金融巿塲論各一册謝謝 
來函 
[久成米號來函]  
　　啓者茲閲貴報七月十六號本埠新聞欄内載有閘北公興路久成米店主瞿木香扭控其夥顧文昌私收客賬一節甚爲詫異查敝號店主並非瞿姓亦無扭控店夥私收客賬之事未卜是否係同業之悞誠恐淆亂是非用特函請更正久成號啓七月二十五日專件 
[江蘇暫行縣巿鄉制並選舉章程（續）]  
　　江蘇暫行巿鄉制 
　　（第五章經費）第一節類别第八十七條巿鄉經以左列各欵充之㈠本巿郷公欵公産㈡本巿鄉地方税㈢本巿郷所徵之公費使用費及按照規約所科之罰金第八十八條前條公欵公産其舊有者以向歸本地方管理者爲限第八十九條地方税分爲二種如左㈠附税㈡特税前項附税之數目及特税之種類由本省地方税法另定地方税未施行以前按照現制辦理凡以勞力或物品供給辦理巿郷事宜之需用者得計其相當價値以特税論第九十條巿鄉於依據法令應行辦理之事有關係個人利益者得向該關係人徵收公費第九十一條凡使用巿郷公共營造物或其他公産者得向該使用人徵收使用費第九十二條特税之創辦由議事會擬具章程呈請本管縣知事核准施行嗣後如有應行變更廢止之處亦由議事會條議呈請本管縣知事核准第二節管理及徵收第九十三條經費由議事會議决管理方法由巿董事會或鄉董管理之第九十四條公欵公産之内有係私家捐助當時指定作爲辦理某事之用者不得移作他用其指定辦理之事巳經法令變更廢止者不在此限第九十五條附税由該管縣知事按税法徵收彙交巿董事會或郷董收管特税由巿董事會或鄉呈請該管縣知事公布税法條文該董事會或鄉董自行徵收第九十六條凡於本巿郷内有不動産或營業者即本人不在本地方居住亦一律徵收地方税第三節預算决算及檢查第九十七條　 
巿董事會或鄉董每年應預計明年經費出入製成預算表於每年十一月議事會會議期内移交該會議决議决後除照第三十六條辦理外應由縣知事申報省行政公署存案并於本地方榜示公衆第九十八條預算内除正額外得設預備費以備預算不敷及預算各欵外臨時之支出若預備費不敷支出者非經議事會之議决不得提川他欵第九十九條巿董事會或郷董每年應將上年經費出入製成决算表連同收支細賬於每年二月議事會會議期内移送該會議决議决後照第九十七條第二項辦理第一百條凡巿郷經費出入之檢查分爲二種如左㈠定期檢查㈡臨時檢查定期檢查每月一次由巿董事會總董或郷董行之臨時檢查每年至少一次由巿郷議事會推舉議員會同巿董事會總董或郷董行之 
公布欄 
[上海地方檢察廳]  
　　批示王余氏狀悉仰覓安保來廳候訊此批沈福郎狀悉所請於法不合碍難照准此批李阿壽狀杰案巳起訴候送審廳核辦此批林湘郎狀悉係屬民事範圍應向審廳具訴前巳明白批示仰即知照此批朱阿東狀悉仰覓安保來廳聽候核辦此批以上七月十七日 
　　批示史元仁狀悉候傳被告訊明核辦此批陳有　狀悉仰候移送同級審判廳預審所請交保不准此批薛段氏狀悉經移送同級審判廳預審仰即知照此批薛傑三狀悉仰即來廳訊明核尊此批胡鮑氏狀悉仰即日邀同孫榮桂來廳候訊此批吳財喜狀悉該被告果有敲詐行爲仰即報警扭案送廳訊辦可也此批朱薛氏狀悉候訊明核辦此批穆長榮狀悉仰邀陳德山來廳候訊此批潘金桃狀悉候再傳訊此批朱阿毛狀悉仰即邀同人證來廳候質此批丁阿毛狀悉候訊明核辦此批周梅千狀悉仰即邀冋朱子桃來廳候質所請釋放之處未便照准此批丁汝昌狀悉候傳案訊奪此批蘇錦桂狀悉仰即帶同小寳來廳候訊此批曹子才狀悉仰邀見證來廳候訊此批張朱氏狀悉仰即來廳訊明核奪此批洪芳芷狀悉傳向同級審判廳請求核辦所請不准此批王汝濤狀悉驗得爾右眼胞拳傷甚微巳當庭諭知起訴矣所請不准此批以上七月十九日 
　　批示赖昌霞狀悉姑准傳案訊奪此批張賢卿狀悉候傳案訊辦此批　　錢邢氏狀悉仰候執行期滿省釋所請不准此批丁秋生候驗傷核辦此批湯有爲狀悉仰候調卷查明再行核辦此批陳德明巳訊　矣此批王言文等二狀均悉仰候偵查此批高徐氏狀悉候偵查核奪所請應毋　議此批朱錦亮狀悉巳於宋沈氏狀内批示矣仰并知賴此批宋沈氏狀悉前巳明白批示仰即知照此批張鳳仙狀悉該案巳不起訴仰候送達可也此批朱增富狀悉候傳訊核辦此批張毛毛狀悉仰即來廳候訊核辦此批范循明案續却下所請不准此批唐尊璠等狀悉此批史元仁狀悉已傳訊毋多瀆此批徐王氏狀悉案係扶養紏葛廳向審廳具訴此批高徐氏狀悉案巳起訴應候判决此批鄭　才狀悉應候偵查此批蕭陳氏狀悉候送同級審判廳預審仰即知照此批楊陳氏狀悉案經起訴同级審判聽訊辦仰即知照此批以上七月二十日 
　　批示張王氏狀悉候執行期滿省釋所請不准此批　金氏着即來廳訊驗核辦此批祁松濬着自來廳候訊核奪此批朱啓章狀悉仰即來廳候訊此批朱阿東狀悉候訊明核辦此批朱三寳狀悉候送同級審判廳核辦可也此批杜招弟狀悉仰即來廳候訊此批瀋金濤狀悉業於本月十八日明白批示矣仰即遵照此批王生曾狀悉准如所請此批王陳氏狀悉候訊核辦此批羅天寳狀悉案巳起訴候送審廳核辦此批沈　孚狀悉所请照准此批沈家甫狀悉案經起訴同級審判廳訊辦所請不准此批以上七月二十一日 
 
 
 

Page 16

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
 

Page 17

 
 
第一萬八千一百零八號;中華民國十二年 西曆一千九百二十三年七月二十六號
星期四 * *本埠新聞三 
[祥和行新到電碼册]  
　　南京路五百七十四號祥和洋行（neckweartradingco)運到bentley氏成語電碼數種其最完備之一種巿價三十六元今僅售十六元五角袖珍本巿價二十元今售九元書存巳無多云 
[各項鉛筆之廉售]  
　　棋盤街商務印書館近新從外洋運到大批鉛筆廉價發售普通鉛筆每打自三角至一元橡皮頭鉛筆每打自五角至七角五分紅鉛筆每打五角至一元二角藍鉛筆價格想若而種類較多拷貝銅筆每打五角此等廉價鉛筆如係同行批發購買一羅（十二打）以上更可照廉價打九五折五羅以上打九折云 
[微微飲冰室延長夜巿]  
　　北四川路微微公司飲冰室以近日天氣炎熱賣座甚盛原定每夜十時停止營業現改至十二時始停云 
[中德暢售廉價品]  
　　南京路中德商店昨日爲特别減價之第一日自晨至晚顧客擁擠異常所有各貨價廉者甚多另設有特别廉價部所列各物則减去原價數倍者亦有並有一元部如德國小雪茄烟每盒二十支三盒合售一元又福梅羅司五號六號德國雪茄二盒合售一元白蔴紗巾自十三寸至二十寸每元可得五條或九條又爲便宜西門子老牌十七寸搖頭風扇每只售四十五元較巿上廉减數元德國火酒爐每只售四元旅行火酒爐每只售一元二角半各種玻璃器則一律八折鉛筆等則爲優待學界起見均照碼七五折其餘如冷匣則减爲九折鋼器具亦有七折電器用具及留聲機片等價均甚廉云 
[夏令衣料減價尙餘六日]  
　　五馬路寳善街盧信隆號夏季減價展期至月底爲止所有綢羅雲紗夏布雜貨等減價尙餘六日云 
[華洋運售新藥及用品]  
　　三馬路華洋大藥房專運泰西名廠藥品醫療器械並承辦陸海軍醫院紅十會應用一切物品其門莊經售各種藥料及用品廉價如下 
　　複方拍拉托爾每瓶一元六角五分衛生樟腦丸每磅一角八分防疫臭藥水每加倫一元二角救急痧藥水每瓶七分老牌藥水皂每塊三角五分檀香皂每塊二角八分林文烟花露水每大瓶七角五分小瓶三角其餘一切應用藥品均備云 
[華美公司發行煤油]  
　　仁記路華美煤油公司有兩種煤油行銷中國計孔雀牌每木箱價洋二元四角寳塔牌煤油每木箱價洋四元零五分云 
[泰昌行製售新車]  
　　新世界西首泰昌車行近日營業更形忙碌各種包車銷售及定造者日有數起其中以一百二十五兩及一百十五兩二種爲最多云 
[「慈母淚」影片之又一評論]  
　　慈母淚影片觀者頗多贊美此片結搆新異情節緊湊演員亦支配得當一人有一人之神情遠非恒常之愛情片所能望其項背海搿斯hughes之蕭登面貌文秀舉止誠篤其純潔之心地悉從兩眼中顯出令人一望而知爲忠厚之少年在銀行中辦事之時見二同事鬚眉斑白猶碌碌掌理賬務故預料不能發展其才學遂决意辭職另圖别就後入見經理時行至門口忽又退出躊躇之色滿現於面一轉瞬間則又毅然自决此種表情非身歷其境者不能體會返家見母時備述其情見母有不豫之色則默默無語後聞其母允彼另圖别業則面露喜容進見胡威蘭時目不邪視態度恭敬威蘭問其愛女子否不覺信口應是後悔失言則羞頳不能自容及聞威蘭謂其材可用並約以條件無不樂從其時眉隠笑痕心懷感激忻慰之態自然流露身嘗此味者當嘆其描墓此種心理無微不至也在跳舞會中見華麗美景目眩神迷幾不自持見威爾遜姑娘舞態輕盈幾欲傾倒厥後偷窺威爾遜目光不期而遇顔爲之赤偕威爾遜出外游玩頓觸白雲親舍之感不言而露寫出天性純孝知威蘭行業不正專尙欺僞欲以己爲餌誘人上鈎不禁情形於色勃然大怒的似心地正直不通世事之少年及槍發誤傷威蘭神志頽唐呆若木鷄在獄中默默出神半夜無端自驚悲聲呼母及刑期將近忐忑不寗盤旋獄中念及含寃就刑至不能與慈母愛友相永訣淚乃不覺奪眶而出其慘痛寗筆墨所能形容哉至行刑時身僵眼直束手待斃形狀反似鎭靜一層有一層之表情其中含有至理體會犯人心理入微矣（懷麟）（待續） 
著名女令凱撒玲麥克道（kathrynmacdonald）已於五月二十二號在美大西城(atlanticcity)與費拉特費亞(philadelphia（地名）)之富豪却理斯(charlesschoenjobnson)成爲眷屬此照即在若輩婚禮後所攝凱撒玲女伶爲新近中選之十二美媂中之一云 
 
 
 

Page 18

 
 
第一萬八千一百零八號;中華民國十二年 西曆一千九百二十三年七月二十六號
星期四 * *[申江大戲院開映「女謀士」]  
　　凡實地攝取之影片處處有參考之價値如各國之民情風俗名山勝蹟使觀衆心輒嚮往並廣見聞惜乎此項影片類多新聞性質東鱗西爪枯澀無味不能引起觀客之興味其間獨有前次在上海大戲院開映之（女謀士）有愛國冒險戰事情愛之情節誠屬實地寫片中之最有精采者頗受觀衆之歡迎惜祇映四夜向隅者殊不乏人聞今日起在申江大戲院開映全部共十一本劇中述一女郎之冒險史欲消滅祖國之戰禍毅然犧牲家庭輕裝就道擔承私運軍械返國此事關係國際交涉並須經過十餘國關卡檢查尤嚴輸運殊感困難况價値百萬大批軍火雖鬚眉丈夫亦當束手無策而彼一弱女子履險如夷完善達到目的其魄力膽識爲何如乎最後並爲未婚夫伸雪奇寃保全生命一女郎足跡所至幾遍全歐通都大邑之形勝千載一時之盛會如意大戰北部芒的卞羅世界唯一之大賭塲大西洋百賽陶城美麗之風景如全球聞名之嘉年會萬人空巷之鬭牛場均屬實地攝影所有歐洲各國之名勝精華無不吸收入畫華燈乍滅使觀者歷歷在目興味盎然百觀不厭云 
[紀各校之畢業禮]  
　　昨得各校消息其關於畢業或休業禮者如下 
　　滬北公學北四川路滬北公學創辦五載日前行畢業禮畢業者有徐國賢等十餘人得奬者亦有三十餘人云 
　　巿西小學南陽橋中華救國十人團聯合會附設巿西公學昨行休業禮學生及家屬到者二百餘人云 
[學務叢載]  
　　敎育界業或休業禮以外之消息合誌如次 
　　約翰同學網球會之進行聖約翰大學同學會上海支部在法租界護飛路五百二十九號會員劉鴻生君住宅内設有網球塲凡會員親友均可前往拍球招待頗爲週到巳誌本報日昨網球委員會又發通告云請會員前往拍球乘凉該處主人將使來賓舒服宛如在家云 
　　亞洲公學力行職業敎育東唐家弄亞洲公學係紹人王　則等所創辦自下學期始添租校舍兩幢專收貧寒子弟灌輸職業敎育並爲學生實習商事起見特設學校商店專售一切文具云 
[今日晴熱而有風]  
　　昨日午後四時三十分徐家匯天文臺氣象豫報云天熱而晴海濱一帶有夏季時令風颶風巳抵巴林塘海峽有復折向西北之勢南臺灣與廣東海濱間而旋風暴雨昨日午後三時前之二十四小時内本埠氣候溫度最高九二·七最低七七·○去年同日最高九四·三最低七三·二 
 
 
 

Page 19

 
 
第一萬八千一百零八號;中華民國十二年 西曆一千九百二十三年七月二十六號
星期四 * *常識 
常談 
[古歐客（三）] [  老圃]  
　　歐人傳敎至華自奈司托利安敎徒始nestorian奈司托利安敎派在西曆五世紀之頃創於君土但丁牧師奈司托留司其敎義特殊之點謂基督俱神人二性不容相混凡以神子之資有所顯者與以人子之資有所顯者不同故反對神母之稱以惟人有生神則無所謂生死也此説在當時大觸時忌羣以爲非聖無法卒至褫奪敎職流放以終然其徒黨尙衆皆在東方宣傳蔓延於波斯亞刺伯叙利亞埃及諸國而波斯尤盛此事在西曆六世紀之終適當中國隋唐之際故大秦景敎碑所載即此宗派也景敎入中國旣由波斯故所謂祅廟者或以爲拜火敎其實祅之本義乃拜天敎也唐時祅敎盛行人習知之唐以後禮拜堂猶徧設各地宋張帮基墨莊漫錄云東京城北有祅廟藏唐時令狐綯所給牒一五代時王朴所給牒二知武宗毁祠以後其敎依然不廢墨莊漫錄又言鎭江府朱方門之東城上有祅神祠不知何人立此與博羅遺書合博羅言鎭江有奈司托利派敎堂二所西曆一千二百七十八年大可汗命貴族馬兒撒吉思守此土馬爲景敎徒故建此禮拜堂此可知一所爲元時立一所即張邦基所記也博羅書又言河間府有景敎禮拜堂杭州有景敎禮拜堂并言伯顔攻常州時部將阿蘭士爲景敎徒攻襄陽時造砲者亦有景敎徒皆可知元時景敎之風行 
衛生 
[我的根本却暑法] [  張芝馨]  
　　吾人處此酷暑期中都呼炎喚熱用種種的方法去消那勃勃的暑氣冰其林咧汽水咧及各種瓜果咧狂飲亂食每天的所耗多至一二元少亦數角計不知此等食品多食足以致病旣有損於經濟復有碍於衛生一舉兩失我所不爲今將我的根本却暑法條列於左還望閲報諸君加以校正㈠暑天最忌暴動因暴動最易加熱故欲却熱則宜靜㈡高樓不宜作居室因愈高愈熱最宜下層且須遠隔廚房㈢窗戸宜向南窗前須掛簾以避日光侵入 
㈣酒本有害於人體在暑天更不宜飲 
㈤赤膊本欲却熱而結果適得其反因身受日光之侵射無力以抵抗之故夏日不宜赤膊 
㈥夏日衣服宜寛大衣料不宜用細眼的布色尙白因其能反射日光（乙種酬） 
[傾倒垃圾談] [  邁]  
　　天氣漸漸酷熱矣馬路上之傾倒垃圾乃爲衛生之一大障碍余嘗考察上海城内之街衢見夫夏日污穢之狀每掩鼻閉目而過所謂城内之街衢者旣極狹窄復加以瓜皮垃圾等物臨其上者爲嗡嗡之蒼蠅觸於人者爲奇穢之臭氣居戸日處此環境欲不生疾病與防止時疫蓋亦難矣此城内之狀况也返而再觀租界之情形租界中路旣寛闊兩旁綠隂復可蔭人徐行其中凉風習習余心大快而又長歎快不必言歎則歎我之不若人也然則租界中豈無垃圾耶曰有誠有之但傾倒垃圾必以時而居民不敢不重公德也夫租界中之居民豈盡西人耶華人居於租界中者殆十之九而强然則同一華人也何以潔於租界而污於華界乎曰是當責之衛生處租界中衛生處之立法無論何人不容假借苟違定章必加以罰若華界則反是警察不負責任衛生處無如何也孰知相形之下而比較立見過去者不足論吾願今後衛生處與警察聯絡一氣立法從嚴而尤願居民之注重公德心也 
經濟 
[游德須知] [  淸華]  
　　德國科學爲世界冠故青年多喜游德但近年以來德國馬克暴落物價騰貴吾國留德學生所備資斧預計爲數年之用者今竟不能敷數月之用困苦萬狀巳陷危境實有進退維谷之勢矣 
　　現在暑假期内自備資斧負笈赴德留學者亦復不勿以德幣價賤購辦馬克貿然前往陷於危境頃據德商云德國生活程度日漸增高無可諱言德幣低落勢成不可收拾自今滬上有規銀一兩可換馬克三萬將來四萬五萬未足爲奇 
　　現欲赴德之學生如將所備資斧購換英金鎊則銀幣九元可換一鎊英金携帶簡便此最穏妥之法（乙種酬） 
道德 
[婦女賢悍之比較觀] [  遯]  
　　浙紹有洪氏兄弟者家擁巨資伯氏則文行年四十膝下猶虚仲氏則武早世僅遺一子孤兒寡婦相依爲命伯氏以無嗣故鍾愛仲兒如己出嘗謂洪氏二世惟此而巳 
　　一日其家被盜刦仲氏子以去伯氏因追救死於盜鄰人子奔救者死十餘人於是父哭子妻慟夫哀號悲泣震動一鄕而仲氏婦悲慟尤甚 
先時仲氏子被刦時鄰人葉仁聞警奔告伯氏或曰伯氏之死仁實成之於是伯氏婦怨仁甚當仁告急時盜猶追撃之仁激於義憤奮不顧身出生入死大聲疾呼幸仁身體敏捷得免於難 
　　伯氏婦素性潑悍痛夫情深遷怒於仁咒詈之聲及於夢囈當伯氏婦怒甚咒詈時促氏婦嘗勸之曰姊母然葉君以營救我家生命幾瀕於險設或伯氏無恙而葉君遭於難捨身救人我家將何以堪幸勿再咒至使忠勇慷慨者氣短焉伯氏婦譏之曰惡是何言伯氏死汝喜甚一子兼祧家財獨有幸災樂禍何太無良不圖天不相汝使汝母子乖離仲氏婦聆此言悲從中來一慟幾絶 
　　記者曰仲婦以未亡人撫此孤兒心目中惟此一塊肉耳大難之後猶能諒人苦衷直言相諫其仁厚寛恕有大家風伯氏婦暴悍之性可於詈葉仁譏仲婦數語中見之其量窄氣狹可知也一賢一悍判若宵壤後仲氏子無恙歸來人咸謂仁厚之報云（乙種酬） 
法制 
[妻之行爲能力] [  裴康仲]  
　　近世各國立法例凡私法上之權利皆以男女平等爲原則是權利能力男女平等者也至於行爲能力原則上固亦男女平等惟對於女子之爲人妻者其行爲能力各國立法例頗不一致或以妻爲有行爲能力人如英德奥民法是或以妻爲無行爲能力人如法國民法是或以妻爲限制行爲能力人如日本民法是我國民律草案仿日本民法亦採取限制能力主義凡因婚姻之結果而取得妻之身分者即爲限制能力人其所爲之法律行爲須經其夫允許方能有效其未經允許者則爲可得撤銷之法律行爲夫可依法撤銷之至民草所以規定妻爲限制行爲能力人者不外因尊重夫權及維持一家和平之故故未婚之處女及寡婦則並不爲限制能力人也 
妻之行爲能力原則上雖受限制但遇左列情形民草設有規定無須經夫允許 
　　㈠屬於日常家事之行爲蓋日常家事之行爲必一一經夫允許則不勝其煩也 
　　㈡夫允許其妻獨立營業之時妻經夫允許而爲獨立之營業時關於營業範圍以内之一切法律行爲妻均得獨斷爲之無須經夫允許蓋不如此則第三人必不能安心與其妻爲一切交易也 
　　㈢夫婦利益相反例如妻向夫提起離婚若此時亦必令妻得夫之允許則於情理大相背馳矣 
　　㈣夫遺棄其妻此時夫婦之情義業已乘離夫對於妻旣不能盡爲夫之本分故不能强其妻必守爲妻之義務也　　㈤夫爲禁治産人或準禁治産人之時此時夫自己已爲無行爲能力人或限制行爲能力人故其妻之行爲不必經夫之允許 
　　㈥夫爲精神病人之時蓋因其不能判斷妻之行爲有無利害而决其應否允許也 
　　㈦夫受一年以上之徒刑在執行中之時此時妻之行爲必欲得夫之允許則不但困難殊甚且有妨害其生活之虞也（乙種酬） 
敎育 
[小學校宜舉辦婦人會] [  吳弘德]  
　　吾國鄉鎭婦人大都不通文化以故影響於子弟入校讀書者甚大長此以往豈獨四萬人之家政曁一般新國民不能上受其保護發達之益即小學校之前途亦將隠被其害故近世敎育先進諸國多有婦人會之設會址即假設各區域小學校内届期預將兒童成績分别陳列而尤以美術玩具及新奇物品等爲多然後許一般未經參觀學校之婦女入内參觀俾先參看一切略知學校敎育之價値瀏覧畢再由區董校長或有名之女敎師等説明概况討論方針重在引起其興趣使之信任學校如是則雖一般未開化之妇婦人諒無不能注意家政保養新國民而大有裨益於小學校也用採各國婦人會所講習事項之宜於吾國者列述於次藉供從事小學敎育者之參考 
　　（一）烹飪之講習　　（二）縫紉之講習 
　　（三）染物之講習　　（四）園藝之講習 
　　（五）家計簿記之講習　（六）家庭敎育之研究 
　　（七）兒童入學之勸誘　（八）幼兒保育法 
　　（九）造花術之講習　　（十）簡易療病法 
　　（十一）一家經濟法　　（十二）胎敎之講求 
　　　　　　　　　　　　　　　　　　（乙種酬） 
雜錄 
[雷電之常識] [  顯]  
　　今値夏令雷電時有見聞特言其理以資研究 
　　㈠雷電由來夏日炎熱水氣彌滿内含多量電氣電分隂陽兩電相遇則透過空氣而中和同時發强光與爆聲是即常見之雷電也 
　　㈡觸電原因當電氣中和時遇良道導體（即傳電物）即通過設人物適居其間則物燬人斃普通之電不致傷人者以其高而遠也 
　　㈢傳電之物物之可傳電者名良導體金屬炭肉體污水氣等均爲良導體故電光盛時有電燈忽明電鈴忽響樹木被焚人畜倒斃等現象 
　　㈣避電之法高大之建築物及電杆等通常用金屬避電針導電入地不致害及他物也大樹高牆之下不可立恐電被阻而下行也河濱不可往濕衣不可著金屬器不可携恐傳電也此外如傳電毒藥不可懷怒心宜抑惡念宜戒蓋發怒起念電發於腦易與空中之電感應因而被撃不可不愼也 
　　㈤天然電之對付電相撃而發光與聲但光行速聲行遲（光每秒行一○五○○○○○○○○米突聲每秒行三三三米突）故人先見光後聞聲若見光即聞雷聲者其電近地吾人當然躱避以免觸電若見光後逾時而後聞聲者知電之遠也光雖强聲雖大不必避也若電光不强雷聲不宏者其電遠甚更無須避也電之害人者光烈如火球觸物即焚電之中人物者其聲不宏因穿入人物之體而入地也故人旣見電光電巳中和雷聲雖可驚必無害也（乙種酬） 
 
 
 

Page 20

 
 
第一萬八千一百零八號;中華民國十二年 西曆一千九百二十三年七月二十六號
星期四 * *   
 
