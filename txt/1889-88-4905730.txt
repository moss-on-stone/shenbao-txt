# 1889 - 88 - 4905730

 

Page 1

 
 
[古今圖書集成第三批展期取書告白] [  本局謹啓]  
　　本局所印古今圖書集成第三批其頭次訂就者早於去臘出書二次亦經諸者紛紛取去近以訂作所阻又須稱緩數日一俟訂就之後卽當再登告白請諸君來取望垂諒焉此布 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三批出警之期稍遲然至臘底已將第三批書發出全書完畢矣隨於圖書象成印竣之後卽刊廿四史刻下已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部所收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至中報館掛號可也其票售至四月終截止如至全書印成購辦者不照預定之例須再行定價今印有樣張欲觀向申報館領看此佈 
[石印叚氏說文解字注後附匡謬並通檢] [  點石齋告白]  
　　通經之學自訓詁始訓詁之學自識字始許氏說文爲小學之宗千七百來陃儒增損竄易類乖許書之舊金壇叚氏懋堂剪榛荞披雲翳爲之註而後此書與日月齊明與尊彝竝重纘先儒之緖啓後學之蒙厥功偉矣哉惟其中有一二失檢處元和徐氏因成叚註匡謬一書向無刋本今始得之附存於後學者比而觀之自能擇善而從又番禺黎氏爲說文通檢若網在網檢尋較易亦附焉兹仍印三層本取其原書裝裱差謬庶幾可免分釘四本價洋二元四角其拆購匡謬通檢兩種者價洋六角卽日發售此佈 
[論時髦能幹]  
　　有客告余曰僕之寓滬也有年矣竊謂今世之市道寢衰民窮財盡者皆外强中乾之弊實有以致之當夫通商開埠之初絲茶大宗其利倍蓰次則輪船洋貨卽各行各業亦皆蒸蒸日上其時抱器求沽懷才待試者如鶩而趨如蟻而集莫不乖槖而入滿載而歸生意之旺雖英之倫敦法之巴黎美之紐的無與比倫不意凌夷以至於今貨色之消售由漸而衰市面之裝潢由漸而盛無論創大業執大權者塲面不得不闊綽也氣度不得不寛宏也下而至於竃卜傭夫櫃前夥計衣食之外皆有所消耗滲漏之處以有限之脂膏供無窮之費用其所得之不敵所失也固宜彼之所謂時髦能幹者吾知之矣其始也脅肩謟笑蜜語甜言專事鑽營廣求薦剡偶得容身之地以爲餬口之資遂慨然曰是非吾友不至此雖然萬仞鵬程此其發軔將來騰達飛黄惟吾友是賴於是同聲相應同氣相求要結招徠謬稱知己或香車寳馬品茗園林曰爲吾友也或豪竹哀絲聽歌軒館曰爲吾友也或一杯相屬窮山海之奇珍曰爲吾友之酒量寛也或半榻横陳飫雲霞之眞味曰爲吾友之烟癮宏也吾友有喜番菜者則玉盤絡繹案列尖乂吾友有善麻雀者則銀燭輝煌奩開雙陸與吾友銷愁遣興魚龍戱幻角色惟京裏之紅與吾友遊目騁懐鶯燕聲嬌口氣盡蘇州之白彼爲之友者日見其徴逐於歌埸舞榭酒地花天以爲雖陶朱猗頓不啻也而不知其挹彼注兹空空妙手并劉毅之擔石阮孚之一錢而不可得此皆外强中乾之弊也余曰噫是固然矣子亦知中强而外乾者之弊尤甚於外强而中乾者乎猶憶幼時所見世家貴胄鉅室富商其子弟類皆恂恂然忠厚長者或嗤其戇或笑其獃或受人之欺凌或被人之牽累而彼則夷然不以爲意也然而能識大體而不惑能當重任而不辭雖不精會計而揮霍不致傾家雖不善經營而貿易無虞虧本用是繼其世業葆其家貲鄉黨中翕然稱其賢不意遷流以至於今前輩之風流文采由漸而銷後輩之歴練精明由漸而長或反以前輩爲闒茸臃腫懦弱痴呆不足爲後輩法而别立一格别出一解以爲處世持家如是如是其不滿於其先德也固宜彼之所謂時髦能幹者吾知之矣其少也私藏其押歲之資節省其點心之費時作妮妮之態向其父兄乞錢以代果餌銖積寸累封諸篋笥名之曰小夥詡詡然自以爲得計洎乎長而成人出而問世遂慨然曰天下事非錢不行其可以忽乎哉於是錙銖必較錐刀必爭刻薄刁鑽無所不至人有艶其富者委曲以承　之則卽嫉之如仇防之如賊恐其藉端假貸無以償還也一切往來禮數交涉事宜不徒斤斤計較己也方且背地使乖暗中取巧苟可以稍分餘潤略佔便宜卽私心竊喜謂神不知而鬼不覺矣遇有地方公事邀請會議爲荒年而勸賑因善舉而籌捐必退讓推却堅辭卽赴矣亦惟是瞠目直視假作痴呆耳或語之曰應賑若干應捐若干則摇手不答掩耳而走矣其慳吝性成一毛不拔有如此而不知其非慳也非吝也供奉之奢起居之厚衣服之華器用之精姑置不論或爲棍徒誘之賭一擲百萬不計也或爲狎友誘之嫖一笑千金不惜也以是絶其世業蕩其家資者有之此中强外乾之弊也然則今世之巿道寢衰民窮財盡者夫豈獨外强而中乾者有以致之也哉抑中强而外乾者與有分焉 
[本館接奉電音]  
　　昨接在京友人發來電音有本月初三日上諭一道敬謹譯登○三月初三日奉上諭山東泰安府知府員缺着康敉補授欽此 
[春明叢話]  
　　史部爲曉諭事頃准吏科移曾近來各省赴部各項人員應投本科公文竟敢匿文不投輒行回省難保其中不無胥役人等在外包攬沉匿等項情弊亟應從嚴查辦等因相應出示曉諭嗣後外省給咨赴部各項人員應行投遞吏科文移務須照例隨到隨投不得任意遲延致干叅辦可也○雲南省城舊有實雲局自前歲奉文開局鑄錢遂將寳雲局修葺開爐鼓鑄制錢以符舊制　便民用近因局存銅觔缺少鼓鑄不敷勢欲停爐待採惟民間需錢甚殷　便停鑄經譚中丞商諸唐督辦擬將招商局採辦銅觔已解到鑪唐之京銅内撥十五萬觔歸寳雲局先行鼓鑄制錢以應急需而期便民至應解京銅計到鑪店者除撥歸寳雲局十五萬外其餘未足一批之數應俟解足再報起運等情諒已馳奏九重矣○册封瑾嬪珍嬪吉期硃筆圈出光緖十五年二月二十八日己時舉行册封典例應遣正副使各一人屆期分行册封禮刻由禮部繕單奏派册封瑾嬪奉硃筆派協辦大學士户部尙書福錕爲正使禮部左侍郎續昌爲副使欽此册封珍嬪奉硃筆派禮部尙書李鴻藻爲正使禮部右侍郎文彝爲副使欽此○指分四川試用知縣李道江取結具呈赴吏部呈遞内稱李道江由浙江書識保舉儘先選用巡檢加捐知縣指分 
 
 

Page 2

 
 
四川試用於光緖十四年十二月初十日帶領引見因感冐告假未經領照今逢恩科志切觀光情願補捐監生留京鄉試等情經吏部考核例案查該員由書識保舉巡檢加捐知縣自係書識出身例不准其鄉試若補捐監生又與初次保案坐銜不符所請留京鄉試之處碍難照行且指省人員領照例有定限今該員假期届滿應卽取結赴部銷假以便給照等因己禀知各堂憲核准諒不日卽當批示也○某甲簪纓世胄現年四十有七居住東單牌樓南同院比隣有女年甫十二近於月初甲抱三齡孩欲往崇文門外花市游逛冋女之父某乙言帶女同逛乙允之詎甲甫出崇文門遽生歹意引女於城外土岡後就而淫之好言以慰女固莫能逛也遂歸乙見女面色大異細詢得實扭甲至廳涉訟旋有數人出與調停以全甲乙之顔令女作爲甲之親女養聘由甲自理無干於乙恐甲悔言書劵與乙爲質免赴公庭調停兩日而甲不允立劵廳官以未便久延解送提署提署研訊多次甲供游移遂於前日將全案移送刑部訊辦矣若甲以堂堂貴胄敢作此事眞禽獸之不若矣○甲乙二人自東交民巷向西而行皆口操山右音甲面有病容乙扶之至天成車圍鋪西甲輒神氣昏瞀面如土色跕立弗住欲至路北存德堂李某門前石堦坐憇未至卽倒在地口吐多水旋卽氣絶身亡乙在惻束手無策迫見甲死急趨而避當經本地看街兵趨前楸住問其緣由遂赴本管正藍漢官廳報明詳請提署移會南城指揮帶仵往騐然何以猝斃於途乙亦莫能道其詳也○左翼步營弁兵左營弁兵由步軍統領衙門領解路刧人犯十有九人悉以大索繫頸繫足押送刑部經原解官至當月司投文並將人犯按名點交由該司飭先收禁以便分司訊辦據聞此項人犯卽客臘在地安門外白晝搶刧某邸銀兩案犯也○殺虎口監督工部鉛子庫郎中那榷使謙將屆一年期滿例應更換由部咨取經各衙門將一等人員保送由部於上月二十日帶領引見當蒙硃筆將排列第三之禮部祠祭奇掌印委員外郎恒壽點放爲殺虎口監督矣按恒介眉榷使在部年久公務練達客歲京察保列一等奉旨交軍機處記名以府道用此次大婚典禮得保俟得道員後賞戴花翎其首途之期尙未詹吉云○整頓火班一事己見邸抄兹聞右翼廣厚田翼尉忠擬將右翼四旗技勇練兵隊官兵除操演日外按日抽調弁兵十二名午問赴右翼公所練習汲桶庶半日將激打一切練習有准臨事自見操縱應手其所擬輪流調練之法亦無妨於兵誠爲周備矣○禮部右侍郎童薇研少宗伯華溘逝已見邸抄聞少宗伯自上元日銷假富差正逢大婚吉禮惟久病初愈又備慶典勉勤職守勞苦較甚疾漸復作尙未及請假突於二月初三日辰刻長逝宗伯僅有如夫人隨侍京寓當卽購棺衾盛殮封柩中堂擬搬柩回浙江原籍始行建醮開弔比值大婚花衣期内例不應遞遺摺不得不延俟恭上徽號後趁二十日忌辰素服將遺摺人達宸聽云○西單牌樓魚巿義成絨線鋪内有某甲於月初在鋪之對過擺一猪肉攤線鋪以其有碍風水不利於鋪潛託本地面官將攤攆逐不令擺設甲復　人向官諄說並稱攤離其鋪相距二丈有奇中有行道實無碍其風水關說多日廳官始允准其擺設諏於前日開擺不料至午前突有某乙一人來攤買肉爭論分兩一言不合乙製案上刀向甲頭逕砍甲急以右手遮攔詎刀將右手四指砍折僅尙連筋血流不止甲痛倒地乙棄刀向北飛奔頃間無蹤旋經甲同業人赶爲按裹敷藥始緩痛楚中深詫此事之突如其來疑爲絨線鋪所主使遂赴官廳以前情控告義成鋪不認廳官遂將兩造呈送北署究辦矣○禮部祠祭司滿掌印恒介眉副郎現出稅差所遺掌印一缺經各堂憲諭令詞祭司郎中帮辦掌印玉久峯正郎恒　行署理該司滿掌印由恒副郎將司印鑰移交玉正郎接收偑帶矣○廂盬旂護軍統領恩爲咨行事印房呈稱本旗副護軍叅領金山病故遣缺照章先儘特旨以副護軍叅領補用人員坐補如本旂及别旗無此項應補人員再在咨取各項揀選歴經照辦相應咨行景運門轉行左右兩翼前鋒營七旗護軍營查明有無特旨以副護軍叅領補用之員卽日咨覆本旂以憑辦理可也 
[火車肇禍餘聞]  
　　天津火車失事情形前已詳登報牘兹又得訪事人來函謂當兩車相碰時砉然一聲無異山崩地裂天津車登時破碎鐵本紛飛且車上火油燈亦經撼墮火光四射幾如三月咸陽遠處人民之疑係鄉村失慎多有飛奔而至將近軌道始折回者唐沽車猶幸前布煤車碎石車約二十輛以當其衝而以客車爲之殿是以尙獲瓦全搭客得以從容逃逸有好行其德者慘覩天津車被燬赶前救護卽如車門扃閉諸人如魚在網如鳥在籠東竄西奔勢難突出乃將窓櫺擊碎就上風處自牖挽出數人正忙亂時車棚又墜下其未出者悉　積壓車中火延及身次第倒斃是處雖與新河緊靠惜無戽水器具以致覆巢之卵無一完全事後舁向唐沽車上醫傷有一人　顱洞穿肝腦途地自稱姓李名清家在楊柳青于役蘆臺不期遇難呼號半夜竟爾云殂又有一人不知傷在何處口噤不能言語未得知其姓名戰　逾時而死越日鐵路公司運去棺柩二十餘具將死者一一殯殮云 
[豸節赴都]  
　　福建按察司奎樂峯廉訪俊由厦防道升任臬司例應入覲天顔因於上月二十九日附輪至天津以便遵陸入都陛見文武官紳士庶皆赴碼頭恭送行旌車馬旌旗甚爲熱閙 
[示禁娼尾]  
　　欽加知州銜調補温州府永嘉縣正堂恩爲出示嚴禁事照得流娼土妓最爲風俗人心之害温郡五方雜處良莠不齊娼妓潛匿其中每爲官司耳目所不及而青年女尼居住菴院亦難免不守清規者轉瞬節逢上已甌俗迎神逐疫鄉民人城觀看紛至沓來又値縣試伊邇正多士雲集之際娼妓淫尼引誘少年是其慣技自應嚴行禁止以免櫌生事端除訪查驅逐外合亟出示嚴禁爲此示仰諸色人等知悉嗣後無論流娼土妓以及青年淫尼概不准逗留城内倘敢故違一經查出卽行提縣究辦决不姑寛鄰保知情容隱及棍徒滋櫌一併究治不貸特此示諭二月廿八日 
[五茸春早]  
　　松并府屬張澤鎭封某年逾古稀精神强健顧素好興訟盛氣難平日前不知因何興雀角爭寄居府南親串家一夜漏下三商尙高踞茶寮高談闊論比返寓黄粱一枕深入睡鄉醒則目昏頭暈喉間格格作響同伴某甲驚起急請某醫生救治醫則黑甜味永不忍孤負香衾漫應之曰我輩豈如秀才們聞道請便如得了將軍令一準破工夫明日早些來可也甲怒甚毁其招牌恨恨而去洎次晨七下鐘封翁已命登鬼籙當由家人設法入殮一面向醫生賠禮噫人生如朝露何苦鬥氣稱雄觀於封翁亦可作前車之鑒己○西門外秀野橋某麫坊疉遭梁上君子所算喪其貲斧非一次矣某日之晚又失去青蚨十八千當經投報婁署并請捕廉躬臨勘騐判笞地保更夫各二百板○去冬法華李某一案經大憲提省研訊近日又行提當日與李同飮之人以便質証松江廣明橋西某甲亦曾入座刻奉憲札到縣經華亭縣凌邑尊批解到蘇未知將來若何辦理也 
[重修古刹]  
　　清江斗姆宫古刹也風霜雨蝕頽圮異常兹禀請大憲撥欵興修復由舗户捐資恊助目下業經開工美煥美輪拭目俟之 
[安省官報]  
　　二月廿一日委辦穎上縣厘卡知縣陳鵬辭直隸州李汝霖知奉臬豪委赴和州會訊盜案廿二日委辦太白屋卡候補知州張克華辭委署祁門大洪司李藻惪辭帮辦大通厘務知縣李鐄辭候補直隷州李汝霖辭赴和州會訊盜案知縣朱寳笏知奉委解京餉巡檢何其翔辭赴盱天查驛站日三四五日牌示准補潛山縣丞王樹珊飭赴新任本任徽州府經胡林調署桐城縣丞候補直隷州余適中辭赴潛山公幹知縣李文治知奉委發審局副辦余躍龍知奉委發審學習委辦蕪湖　務局知府祺厚辭本任六安州劉宗海到奉支應局傕提揚州恊餉回　署貴池縣本任壽州玉鼎臣到通判周澤淂知奉札飭充補北股正委候補知縣王廷槐知奉臬憲札飭發審學習廿六日牌示候補知縣王 
 
 

Page 3

 
 
萬甡委蕪湖縣試用知縣李文治暫行代理巢縣本任鳳台錫光飭回本任新選安慶府訓導章定建渦陽訓導賀則循均飭赴新任孝廉方正教職吳乘風委署旌德教諭試用訓導劉訓煌委署南陵訓導江瀛委署繁昌訓導蕭法程委署寍國岳山司舒城典史林振基辭霍邱典史鄭灝辭並銷襄辦坐賈厘卡差候補知州周辛炳到委解廿肅餉回 
[失慎卽熄]  
　　二月二十六日晚揚州舊城府衙衙門東首作小本生涯某甲家不戒於火幸人手衆多登時撲滅僅焚去草屋二間餘皆無恙惟甲臥病已久當火起時倚枕呻吟不能奔避及衆人知覺赶爲舁出渾身被火灼傷一息奄奄延至習日斃命吁可憐也 
[魚婦輕生]  
　　揚城蕭家井有某妓者卽俗所稱黄魚也與某客姘識客固賣油郎一流人物妙手空空而能獨承青盼前日早客携西土一兩回隨手放於抽屜内以備晚間熬煮不料是午妓忽與房東某甲口角中口似縣河滾滾滔滔妓不能敵當時雖經人解勸而回然忿恨塡膺愈思愈不甘服遂將抽屜内西土潛自取出悉行吞下迨家人驚覺赶急灌救業已不及當時斃命於是魚夫魚母及其姊妹兄弟始則洋洋繼則團團攢頭啣尾而來唼唼呷呷欲與房東某甲爲難中雖巧於語言其實拙於應變見魚黨羣至旣不能效任公子之一釣六鰲又不能如成湯之焹開三面唯有忍氣吞聲以孔方兄爲和事老從豐棺殮逢七禮懴諷經羣魚始允詎魚夫慾壑難盈忽思西土之所自來某客豈容置身事外强令出喪費若干方可罷休客正欣欣然以爲可作多魚之漏矣忽聞此語向人泣訴曰吾與伊比目情深方痛惜之不暇豈有他意哉魚夫不聽聞現己將客拘繫靈前尙不識若何了結也 
[甬東仕版]  
　　寗波府胡練溪太守於二月二十六日因公晋省二十七日寍紹台道吳福芝觀察會同歐陽健飛軍門乘坐超武輪船往鎭海閱看砲臺次日回署鄞縣徐邑尊以及六營六廳均至眞武宫道頭迎送如禮 
[行同梟獍]  
　　禽有梟獸有獍不反哺而反噬向以爲畜類則然不意人亦有之聞寍郡某甲家本望族也不肖子家業因此蕩然子遂溷入下流公父老而憊不能度日衣食均仰給於族人其子每見父衣則必竊而取之父貪必奪而盡之親嫉惡其不孝羣起逐之由是父得稍安一日傍晚突然到家將其父所盖之被攫之而去迨呼衆追赶已不知去向矣嗚呼有子若此與梟獍有何異乎 
[拿懲械鬪]  
　　福建漳州同安鄉西紅塘社張姓聚族而居丁口多至千餘其中素有强房弱房之别强房　張　者生員也横霸一鄉無惡不作前曾與近支某甲弟兄讐殺傷斃二人自擢之亡勢己稍殺矣擢子數人皆係文童而有武藝開放洋鎗百發百中繼父之業爲横一鄉鄉之人均恨深切齒本年正月有某甲者一言不合即乘其不備殺斃推子二人刴爲四塊抛擲田間并又傷斃一人以致釀成械鬪州尊聞信急派兵百餘名馳往彈壓兩造竟稱戈以抗官軍敗北面逃陣傷一兵月前聨觀察因事晉省道經是鄉張姓攔輿喊寃觀察查得家有　械者拿出十八名交地方官懲辦想經此次風行雷厲械鬪或可稍止也 
[佔地惡習]  
　　漳泉兩府人民之赴南洋各島貿易傭工者每歲約有七八萬人之　是以每遇輪船啓椗往往爭佔客位以至滋事打降爾來有一種棍徒俟輪船下客之時邀約黨羽多人各帶草席數條到船鋪佔後至者見艙中已無隙地只得向伊等婉言求讓伊等必索洋銀二三元船主查知此項弊端不准預先入艙須待船將開發始准搭客登船且須請領事官點名始能展輪出口而棍徒搶佔較甚於前先時站立船旁迨一放樓梯卽奮身而上竟有跌落海中斃命者利之所在人必爭之目下竟成爲一途生理不知各船主尙有法焉能掃除此弊否 
[温郡官塲紀要]  
　　瑞安縣楊稚虹大令文斌前由大憲檄令兼理樂清縣事務旋於二月十三日交卸遄回瑞安清理署中要事隨於十九日乘海昌輪船至四明換坐内河船晉省禀見各大憲○温處道苑觀察因公晉省隨赴甬江乘海昌輪船遄返於二月廿七日下午五點鐘抵温屬員自福太守以下均先在雙門外洋廣局内恭候甌江水師各兵船放砲數聲以申敬意聞觀察定於三月初一日秋審温處各屬人犯是以急急回温云○温州鎭周靜山鎭軍於二月廿五日出洋巡緝定於三月初一日在台温交界之洋面與海門鎭楊鎭軍會哨事畢須往玉環樂清等處海口閱視礮臺察看水陸各兵操演大約三月中旬可回甌矣○前月本報紀玉環廳胡春舫司馬鍾駿因公晉省二月廿七日司馬乘海昌輪船回甌 
[剌史噩耗]  
　　正任太倉州莫善徴直剌於本月初二日患中瘋旋卽謝世其公子等於初三日大殮想茜涇練水間當有罷春罷相者矣 
[虹口火警]  
　　昨日下午五點鐘時捕房警鐘亂鳴旋分一下英法美洋龍捕房藥水龍均至虹口中虹橋堍灌救巡捕頭督同英印華各捕及包探分投彈壓旋將火撲滅點燈後各洋龍尙在該處澆灌餘燼聞火由某煤炭店而起延及左右鄰焚去房屋十餘幢其餘細情容俟續錄 
[勒限繳銀]  
　　昨日午後縣署帮審委員何海曙明府傳點升堂飭差赴待質公所中提朱兆琦控謊騙伊子洋銀之曹運翹及王錦源等控圖賴貨銀之黄芝明等數名逐一訊究曹等一再求寛明府諭以寛限五日務須赶緊設法繳銀弗再延遲致干嚴比 
[賭徒遞籍]  
　　包探秦少卿至英公堂禀稱天津人毛三前曾犯事遞回今又來滬在英界松江路開塲聚賭爲此禀明捕頭前往拿獲一于人連賭具送案請辦毛供小的前曾奉斷遞籍在京都楊公館當差兹因來滬扶柩回鄉偶與同鄉人戱賭曾老孟陞王五羅長趙坤元等同供皆津人昨夜偶在毛家玩要尙乞施恩陳玉供長洲人以後不敢再犯李二供天津人現在靖遠兵輪當差有事告假來滬昨往尋友不敢與賭楊四趙奎同供天津人現在桂興園點心店爲夥昨夜送水角子前去適逢扣賭致被悮拿王德明供山東人現在德泰昌絲棧爲廚司尋友悮拘叩求明鑒包探禀稱楊的係桂興園夥趙係無業流民蔡太守判毛曾孟王羅趙陳等分别遞回原籍李移送上海縣請發交管駕處治楊旣是店夥交店主具保劉押候查明核辦王德明罰洋五元充公賭具銷毁 
[上海縣署瑣案]  
　　江北人周富仔控羅有甫丁其發將妻子售與王錫榮一案曾紀報章前日裴邑尊飭提覆訊周　陸氏私自奔逃至滬被羅丁誘去售與王姓爲妾叩乞究追羅供陸氏由伊伯友三託小的爲媒售得身價洋銀一百六十元均交友三領去小的及丁分得洋銀四元並非誘賣丁供小的因羅再三囑託并言陸氏並無丈夫是以爲之說合邑尊飭將陸氏發普育堂暫行留養羅管押丁交保候備文移提及三到案訊辦○席葉氏控陸中卿恃强勒索裴邑尊升堂訊究葉氏稱前年陸將房地絶賣與小婦人家日前忽求加價小婦人婉言辭却伊竟欲將柱子截去叩乞究懲陸供小的貧迫無聊是以求該氏加價葉氏異常兇横竟將小的辱駡不休邑尊謂房地業經絶賣豈容再向滋擾著將陸收入自新所 
[英界公堂瑣案]  
　　英公司輪船某西人訴稱失去小土報捕查得收買之鋪送案請究翁順興供潮州人在申開設土店二月初十日葉阿來偕西人將小土求售實不知是竊贓王阿三供葉曾偕三西人到來聲言有小土出售店中適無洋銀遂卽辭却時適陳阿七在店與之閒談復領至翁處成交葉供小的偕西人將小土九塊售與翁店得洋二十七元交與西人旋由四人酬小的洋一元王阿四供小的設水菓攤餬口西人先來買梨後言有小土欲售卽由葉兠攬同去林安六供伊等售土之事與小的毫無干涉蔡太守飭將林先行開釋二王均交保葉等押候查明再行覆訊核辦○華捕禀張阿毛與楊竹亭爭毆張擊傷楊之頭顱爲此拘張送案楊則送歸仁濟醫院醫傷據醫生言須在醫院醫治七天方 
 
 

Page 4

 
 
可投案張供小的與楊同在一店爲夥因工作口角不敢行兇蔡太守飭將張管押七天俟楊傷痊訊斷○三十六號西捕禀稱昨見馬夫張阿仁停車碍路叱令移開張竟不依是以拘案請罰張供小的在中大馬房當馬夫昨日途遇友人因欲還伊錢五百文是以暫停不敢有心碍路蔡太守判罰洋一元撥充醫院經費 
[報謝册捐]  
　　謹啓者敝堂謹募咸有一德一文願捐册以資醫藥之費蒙本埠以及外省各處善士踴躍樂輸源接濟廿七至廿九日三天交到捐册七扣共收到洋六十一元七角銅洋一元錢五千三百二十文悉由漢口徐州甌郡盛川蘇垣等處信局而來荷慷慨之高風厚貺頻頒洒慈悲之甘露加惠靡已蓋行善能不分於畛淢而降詳自可同乎操劵亟登報牘叩謝仁施清單另刊再誌盛德上海六馬路仁濟善堂董事施善昌等謹啓 
[跋泊舟上人手書金剛經]  
　　泊舟禪師性情曠達丰骨超然飛錫海上愛交諸名士潇灑自如似有在塵出塵之概禪門中異人也近出手書金剛經見示約略捧閱見其筆畫工整殊光炫采爲之擊節歎賞因思佛經甚夥有法華有楞嚴心藏諸名而泊師獨書金剛經者其意殆有在焉蓋以金剛乃堅强至極歴刧不壞故佛門取義名經爲大乘正宗願人寳貴譬猶布帛菽粟爲人所一日不可無者也泊師書此意在斯乎閱者其寳斯金經兼寳斯法楷也哉[  己丑初春湘鄉逸士雲龍子時客海上]  
[送王君應之赴甬]  
　　杏花開與君花下共徘徊舉酒爲君壽懽呼狂笑相追陪杏花落與君花下悲離索舉酒向君勸短嘆長呈懶交錯君言良友不多得一旦分飛各南北雖云曉發夕可至烟水迢遥十里隔申江望甬江風帆沙鳥空茫茫甬江望申江暮雲春樹阿蒼蒼後會縱非遠舊歡何可忘當此别離時能不心中傷余曰休休君勿煩憂男兒有志四方遨遊况君得意蓮花幕丰度翩翩殊不惡勝如相逢相對愁濁醪痛飮滋味薄羡君慕君君莫笑此去更有一事好馥蘭園裏牡丹花絶代傾城才與貎歌聲遏行雲皓質羞明月飄然下碧天艶彩時飛越掌上舞腰輕身抱九仙骨衣袂散餘薫幽香殊未歇彼美人兮我心如結愛而不見相思難說金縷曲邁陂塘臨歧珍重道千萬但恨今生不作鴛與鴦君福多我緣阴檀板與金尊共花度朝暮桃枝扇柘枝裙相見爲我通殷勤東湖月西湖雲他日尋花復訪君會當開筵同醉婪尾春太痴初稿 
　　己丑三月二日卽亡婦昔年合卺夕也今爲鸞翏之續屈指四載撫時感事是用怦然其能作太上之忘情耶爲賦七律四章焚寄碧蘿吟館○錦被頻年冷不温從教檢點認啼痕泉臺己寄詞千疉壻舘重開酒一尊意可燒餘驚粉面流蘇垂處撩詩魂嗟嗟等是同夢日舊恨新情愧並論記將艶福薄功名詎料鍾情恰負情四載傷神應諒我更番扶夢忍猜卿聽來蓮漏吟懷減聞到衣香綺恨并悄共新人迎影拜未曾低首涙先傾强自忘懷越生懷百年緣分有安排難云累我判金擲直欲尋卿起玉埋路異幽明魂夢託人分新舊影形乖常時腸斷　虚語待補情天識女媧春入華堂籍啓筵眼前心事證從前書生合受荆釵福俠女終叅玉局禪隨遇卽今安故我承歡從此慰高年多他李迪殷勤意下士風流代有賢[  柳隱詞人馬相如待定稿]  
[盥誦學易艸堂主人葉粹之兄客滬述感詩率爾效藉以奉慰卽呈諸大吟壇删正]  
　　才高何慮事無成學問都從閱歴生君子固窮安肯濫丈夫得志便知名高堂辛逮雞豚　中饋難忘井臼情縱陜西河曾抱痛他年後起繼先聲 
[蘇省撫轅抄]  
　　廿九日直隷候補道姚文柟浙江人自籍來卽辭行候補同知蔡國熊銷假卽辭回鎮江並奉委赴金陵公幹巡檢秦兆勳禀知奉委閶門水關盤查差○三月初一日欽差巡閱大臣前兵部尙書彭公保由浙江來赴長江直州判楊傳薪禀銷上海措資假並謝委署太倉州州同事縣丞錢文瀾禀知本日到閶胥門外上叚水巡差巡檢周天祐禀銷婁門旱關盤查差典史高蔭都禀知本日到婁門旱關盤查差 
　　新印分類尺牘并催取○十朝聖訓駢字類編啓 
　　本莊石印各種書籍分寄各省會出售久重士林珍賞今復加印詩文策賦多種以及各局所印諸書無乎不備已經分莊各省發售除將新印各書名目申明外餘書種類繁多不及備戴如蒙○士商賜顧悉照書目單就近在各省發兑不悮 
　　上海愼記發售 
　　石印各種書籍 
　　十朝聖訓六十元　九朝東華錄卅二元　駢字類編四十元　殿板前後漢書史記三國廿八元　皇朝經世文編八元　士禮居叢書三十元增廣大題文府初二集十四元　各省課藝匯海四元　小題文府十二元　增廣巧搭大觀八元　巧搭綱珊四元四　小題觀海六元五増廣賦海大全八元　增廣試帖詩海四元　詩句題解彙編三元六　詩韻全璧二元　經策通纂廿八元　策府統宗十二元　歴科四六全策二元四增廣羣策匯源一元　策學淵萃一元　廣治平略一元　困學紀聞三元　五經文府十二元　經藝宏括八元　經藝淵海七元五經合纂大成十元　五經備旨四元　四書題鏡味根二元六　四書典制類聯八角　四書人物串珠一元　西清古鑑卅六元　古今名人畫稿二元　分類尺牘備覽四元本莊聞設上海三馬路巡捕房對門逢源里分設京都山東河南四川陜西湖南湖北貴州江西廣東福建浙江金陵各省城及鎭江奎光閣揚州多子街德昌祥皮貨店均有發兑今分設漢口集稼嘴上首均照上海批發價目格外公道以便諸君子就近購買伏惟雅鑒 
　　詹誠德堂始創鎗上戒烟三香膏説 
　　近來市上紛紛出購鎗上戒烟三香膏或云獨出心裁或云方傳外國痴心妄想冀圖僥倖之財不知鎗上戒烟之一法我店主人費十載之苦心方能成效且得發四草之功力故能靈騐若斯豈可不擇方不選藥以微賤之物則顧利己不顧損人焉能持久耶諺云膏丹雖無認識然入口豈難分眞僞若一人戒烟初次試用定必少買自用之後功效毫無誰肯將有用之錢買無用之物乎溯至本堂開張以來無一家能持一二年者其故何與試查各報光緒九年至十三年售三香戒烟膏等店無一家存者皆因方與藥不靈耳緣此等店開設與本堂生意毫無所碍而識者定知其僞因恐魚目混珠不得不登申報聲明凡外埠託人代買或由信局代購须騐明本堂藥目書一本方係眞貨該膏和入烟内燈吃若無枷楠香之氣味者定係假藥速由别局查明方可三香戒烟膏每兩二千五百六十文○發四戒烟膏每兩一千二百八十文○發四草戒烟丸仝上足串不折上洋中和里内詹誠德堂啓 
　　上海晉記書莊 
　　石印書籍圖帖 
　　本莊專售石印書籍久已馳譽士林如大題文府等書均係同文局原板照印與翻印譌錯者不同現又添配各局新書花樣齊全價値公道士商賜顧請就近在各省分莊購取正續資治通鑑三十元同文印大題文府十二元殿板硃批上諭六十元殿板康熙字典二元五角羣書拾補四元三希堂法帖廿四元皇清經解續編三十元大題广府二集六元九朝束華錄卅二元增補四書味根錄二元四角外國師船表三元墨池堂法帖二元四古經解彙函十二元同文小題文府十二元殿板子史精華四元增註袁文箋正一元二角詩韻合壁二元鄧完白篆書三種七角殿板史記八元五經文府十二元澤存堂叢書六元歴代地理韻編一元八角原本隸辦三元馮展雲書毛墓誌四角殿板前漢書八元經藝宏括八元叚註説文附通檢四元史記菁華錄一元四角海防河工策要一元宋拓九成宫醴泉銘二元殿板後漢書八元策府統宗十二元汲古閣文選五元歴科殿試策一元二角六朝唐賦一元宋拓定蘭亭一元六殿板三國志四元經策通纂廿八元皇朝經世文編八元歴科朝考卷一元原本書目答問六角元晏齊十三行三角殿板佩文韻府三十元策學總纂大全三元宋本國語國策三元繒圖兒女英雄傳三元唐詩金粉八角金　策楷五角本莊開設上海大馬路鴻仁里分售四馬路口蜚英分局京都琉璃廠成都學道街曁陜西河南山東山西廣東福建湖南湖北浙江金陵江西各省城揚州文運堂發兑 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　二月二十五日章鹺尹傑煒銷南鹽廳查鹽色差二十六日夏分轉安瀾由通泰來二十七日瓜洲游府周遊戎吉詳二十八日江蘇候補道曾觀察廣照均到揚公幹 
[上海可熾順陳春記在四馬路經辦奉賑自二月二十七日起至三月初一日止第五十五次收捐清單]  
　　盤記交到興發壽寳號元一百兩○天津黄善翁求病愈洋一百元加拉陳文貴求保孫平安洋廿五元○天南遯叟染患腸紅現得庇痊愈助捐洋六元求解子洋六元傅戴氏四元徐屠氏太太資翁沂塘姑譚恭人冥福銀四兩九錢五分又平安如意銀四兩六錢五分兩共批見元十兩另五錢一分胡氏子五元濟順分典同人節省洋五元長沙王國喜二元經募人洋二元胡國興崇文堂陳德與誓東來正寳善堂旋治源兪俊記汪乾泰裕生生俞復興無名以上十二户各一元青琅玕舘洋一元無名一元平淡居士二角大有慶本洋四角仁和振和各本洋三角許仲詳許芝麟無名氏劉安詳無名吳氏漢永泰和利昌張春林項朗垣龔博之秦春華馬心田侯春泉以上十四户各洋一元夏中本鄭秀廷翟本厚三户各錢二伯無名無名無名無名無名無名無名無名洪氏洪氏倪婁氏以上十一户各錢一百共三十一户合來洋七元兪人和錢四百七十吳甸欽錢四百無力二百洪立記席小記云記鏡記德記衡記萬記繼記施文記佩記十户各錢一百以上十三户合洋二元總共收元一百十兩另五錢一分洋一百七十八元二角奉省恊賑公所同人謹啓三月初三日 
[上海可熾順陳春記在四馬路經辦奉賑自三月初二日至初三日第五十六次收捐清單]  
　　同昌雲銅錫寳號遷移法大馬路永興里口朝南門面開張承各寳號諸親友賜儀分當杯酒酬謝現因奉天被災待賑甚亟將筵資洋三十元移助賑濟爲諸君造無量之福○湖州鐵公所來夏興三翁經募陳信昌咸昌公永升聚升章聚大五户共洋十二元順記求多壽洋二元與古居徐沈氏程樹林不留名四户各一元方謝氏求姑常康健十四齡童子求母咳嗽卽愈二歲兒求常清吉三户各一元錢裘氏六角生仲四角○如願子一元無名錢五百少記錢二百徐鄭氏一元不留名二百程天財五角程天進五角裕耕樓伯氏洋一角○以上共收洋五十五元一角錢九百奉省恊賑公所同人謹啓三月初四日 
 
 
 

Page 10

 
 
[光緒十五年二月廿三日京報全錄]  
　　宫門抄○諭旨兩道錄前○發抄硃批五道○將軍定奏報接署日期摺○將軍慶奏神靈昭著請勅封頒匾摺○又奏陵寢鹿角被冲擬修情形片○陜督譚奏揀補要缺都司摺○川督劉奏鄭捐十一次銀數造册請獎摺○粤督張奏請更換總兵勅諭片○又奏甄别知縣片○二月二十三日兵部太常寺太僕寺八旗兩翼值日無引見○澍貝勒由東陵回京請案○希朗阿岳琪各假滿請安○岳琪謝授通政使恩○廖壽恒等各謝調授缺恩○黄永安等謝加級恩○施典章謝授陜西榆林府知府恩○朁齡海緖各請假十日○召見軍機施典章徐用儀恩普○發抄倪文尉奏請加沁河等神封號奉硃批禮部議奏欽此○又請以吳榮棨補鄭州牧奉硃批吏部議奏欽此○又盤查司道各庫奉硃批户部知道欽此○又州縣催科勤奮請分别獎叙奉硃批該部議奏單併發欽此○長順奏試用令謝　欽期滿甄别奉硃批吏部知道欽此○○奴才定安跪奏爲恭報接署將軍日期仰祈聖鑒事竊奴才准盛京將軍慶裕咨稱恭閱邸抄光緒十四年十二月十九日奉上諭慶裕奏懇恩賞假一摺慶裕着賞假兩個月回旗盛京將軍着定安暫行署理等因欽此欽遵咨行前來當經叩謝天恩訖兹於光緖十五年正月二十一日准將軍慶裕飭派兵司掌關防記名副都統恊領訥欽驛巡道興陞恭齎將軍印信總督關防令箭内務府金銀庫鉛子庫印鑰曁地方公事一切卷宗移交前來卽於是日祗領任事伏思盛京將軍有統轄全省文武之責政務殷繁在在均關緊要如奴才之無才無能又復衰杇深懼弗克勝任兹荷天恩着署軍符惟有接辦一切勉　駑駘不敢因暫時署理稍形懈弛以期仰答高厚生成於萬一所有奴才暫署將軍接印日期理合恭摺具陳伏乞皇太后皇上聖鑒謹奏奉硃批知道了欽此○○奴才慶裕裕長跪奏爲廟祀正神靈跡昭著籲懇勅頒封號匾額以答神庥恭摺仰祈聖鑒事竊據岫嚴州城守尉宗室嘉壽署岫嚴州知州朱錦標詳稱該州城内向有關帝城隍龍神等廟素著靈應光緒十三年夏間陰雨連句禾稼受傷經該員等率惭祈求立見晴霽十四年夏雨澤愆期復經祈禱卽沛甘霖七月初間大雨連綿河水泛溢又復詣廟虔祈水勢卽退又據復州城守尉漙徴署復州知州陳榮昌詳稱十三年五六月間雨澤稀少經該員等率屬分詣該州境内關帝城陞龍神等廟設壇虔求卽大雨滂沱　境霑足十四年夏　亢旱異常復經祈禱立沛甘霖又據懷德縣知縣賀溳詳稱十四年四月十旬雨水甚稀禾稼日萎經該員率屬分詣該縣城内關帝城隍龍神各廟虔誠步禱於五月初渥沛甘霖四鄉均霑五六月間大雨連朝遼　　漲水　汪洋復經詣禱　水頓消民情感戴各等因由該州縣紳民耆老人等聨名禀請轉詳請奏前來奴才等伏查廟祀正神實能禦災捍崽功德及民者例得據情陳請今岫巖州復州懷德縣等州縣　關帝城隍龍神各廟遇有水旱一經朝禱無不立著靈應洵屬功德及民合無仰懇天恩俯准頒給岫嚴州復州懷德縣三處關帝廟匾額各一方並請勅加三處城隍龍神封號以答靈貺而順輿情謹恭摺具陳伏乞皇太后皇上聖鑒謹奏奉硃批另有旨欽此○○慶裕等片再查前准興京副都統咨據永陵總管報稱於本年七月間因河水漲發陵寢週圍原設鹿角共一千七百九十二架被水冲失一千一百六十四架又據福陵總管報稱陵寢週圍原設鹿角共一千一百三十八架被水冲失八百七十二架等情詳報前來奴才等當經委員分往逐細覆勘屬宵亟應赶緊修整以昭愼重准盛京工部咨稱詳查永陵被水冲失鹿角一千一百六十四架係木植板片換新修理照例核算估需物料銀一千六百四十三兩七錢一分一厘匠夫銀八百五十七兩七錢八分九厘福陵被水冲失鹿角八百七十二架係木植板片換新修理照例覈算估需物料銀二千四百七十八兩六錢三分七厘匠夫銀一千零一十五兩八錢五分九厘今此項工程共估需物料匠夫銀五千九百九十五兩九錢九分六厘惟查原設鹿角工程係八年輪修一週永陵鹿角每年例應分修二百二十四架福陵鹿角每年例應分修一百四十二架現今補修被水冲失鹿角共二千零三十六架應將每年例應分修鹿角卽應暂行停止毋庸報修俟停至五年後自光緒二十年起再行照依輪修一週章程請修以符定制所有應需工料銀兩自應遵照折减定章以一半制錢二成五實銀二成五票銀由盛京户部庫存項下動支除將估計清册咨送工部查覈外謹將查勘情形擬請興修緣由理合會同附片具陳伏乞皇太后皇上聖鑒訓示遵行謹奏奉硃批着照所請該部知道欽此○○頭品頂戴陜甘總督臣譚鍾麟跪奏爲揀員借被要缺都司以裨營伍恭摺仰祈聖鑒事竊照甘肅凉州鎭屬新城營都司龍在　開缺業經奏報在案自應另行揀員請補兹據督標中軍副將鄧全忠呈稱揀選　花領叅將銜留陜甘儘先游擊劉司舜久歴戎行辦事結寔堪以借補新城營都司員缺呈請覈辦前來臣查該員營務熟諳任事寔心以之借補斯缺洵堪勝任合無仰懇天恩俯念員缺緊要准以劉可舜借補新城營都司以期得力如蒙兪允應請飭部先給署劄俟防務一律告竣卽行給咨送部引見以符定制除該員履歴册另咨送部外謹會同甘肅提督臣周達武合詞恭摺具陳伏乞皇太后皇上聖鑒訓示謹奏奉硃批兵部議奏欽此○○頭品頂戴四川總督臣劉秉璋跪奏爲遵將鄭工新例十一次收捐銀數造册請獎恭摺仰祈聖鑒事竊查鄭工新例前於光緒十三年十二月初二日開局起已將初次至十次收捐銀數曁各捐生姓名年貌籍貫三代分起造具清册先後奏咨在案兹據布政使崧蕃詳稱自光緖十四年十月二十一日起至十一月二十日止届滿一月共收實官二名貢生一名監生四名從九職銜六名千總職銜一名實收庫平銀三千九百三十九兩九錢户部飯食銀五十九兩零九分九釐照費銀二兩八錢國子監飯食銀五兩照費銀一兩除收捐銀兩專欵存儲聽候指撥並將部監飯照銀兩封固存庫遇有便員拱解外所有十一次鄭工捐欵造具各捐生年貌籍貫三代清册詳請奏咨前來臣覆查此次收捐銀數核與鄭工新例相符合無仰懇天恩勅部迅予核議給獎頒發執照來川以便給發用昭激勸除將副實收清册分咨部監外所有鄭工十一次收捐緣由謹恭摺具陳伏乞皇太后皇上聖鑒訓示謹奏奉硃批該部議奏欽此○○張之洞片再據廣東高州鎭總兵黄廷彪禀稱本年十月十三日欽奉頒到光緒十二年十二月十九日撰給高州鎭總兵官坐名勅諭一道仍照舊制撰給與現在改撥營制未符禀懇委請換給以資遵守等情前來臣查原設高州鎭總兵鎭守高雷廉羅等府州地方專轄陸路營汛前經臣奏准專設北海鎭水陸總兵裁併陽江鎭改設高州鎭爲水陸總兵已將原轄之石城廉州雷州欽州除聞各營將弁兵丁撥歸北海鎭統轄改設高州鎭仍駐札高州府城鎭守高州陽江羅定等府廳州地方統轄本標左右二營曁羅定陽江吳川電白陽春𥑪洲東山水陸各營與北海鎭轄地環接均有海防之責其巡洋會哨章程亦經臣議定奏明在案該鎭自改設以來水陸兼轄鎭守地方旣與原制不同而巡海綏邊内鎭外防情形亦異海防有事則應與北海鎭聨絡一氣力固藩籬無事則應整軍設險綏靖洋面申警圻堠遏緝奸宄安輯軍民該鎭黄廷彪現奉到坐名勅諭一道旣係均照舊制撰給自應奏請更換俾名實相符得以瞻奉遵循克盡厥職相應請旨飭下内閣查照改撥營制及現在情形另行撰擬恭呈欽定頒發以資遵守其現奉坐名勅諭一道俟換給勅諭到日卽由該鎭恭繳除將改設議准原案抄送内閣並咨兵部外理合附片具奏伏乞聖鑒謹奏奉硃批該衙門知道欽此○○張之洞片再前准部咨無論何項出身人員凡係補缺應行具題者試用期滿由該督撫詳加甄别具奏等因歴經遵辦在案兹查拔貢分發知縣蕭開啓江西吉水縣拔貢朝考以知縣用簽掣廣東光緒十二年九月初九日到省試用已滿二年例應甄别據廣東布政使高崇基會同廣東按察使王之春詳加察看具詳請奏前來臣覆加察核該員蕭開啓年力精壯吏事講求堪膺民壯除咨部外謹附片具陳再兩廣總督係臣本任毋庸會銜合併陳明伏祈聖鑒謹奏奉硃批吏部知道欽此 
 
 

Page 11

 
 
[光緒十五年二月廿四日京報全錄]  
　　宫門抄○發抄硃批五道○川督劉奏報三省會哨地方安靜情形片○粤督張奏請開復舉人原職並免繳捐復銀兩片○又奏委署知縣片○又○奏委署司道片○川督劉奏叅革遊擊片○陜督譚奏委署廳縣片○大臣額奏防禦差滿回旗片○浙撫衛　奏咨學政幕友籍貫片○陜撫張奏未中老生循例具奏摺○浙學政潘奏報到任日期摺○二月二十四日刑部都察院大理寺侍衛處值日吏部引見○二十名刑部七名侍衛處八名廂藍滿四名○肅王等謝加級恩○徐中堂等覆勘試卷覆命○吉恒稽查中左門覆命○都察院奏派專司稽查之堂官派出松森祁世長○召見軍機徐中堂麟書祁世長閱卷大臣派出福中堂翁同龢李鴻藻麟書崑岡潘祖蔭嵩申許應騤孫詒經廖壽恒貴恒汪鳴鑾○發抄沈秉成奏紳民捐修城工立案奉硃批該部知道欽此○又請以候補令褚興周補宣化令奉硃批吏部議奏欽此○又知州凌兆熊保案改奬奉硃批吏部議奏欽此○劉永福奏洋巡班滿情形奉硃批知道了欽此○長順奏請以李鶴亭補五常廳同知奉硃批吏部議奏欽此○○劉秉璋片再川陜楚三省交界地方向定章程於每年十月間提鎭分年巡哨又松潘鎭與甘肅河州鎭間年會捎一次歴經照辦在案本年秋間經臣飭委川北松潘二鎭循例會哨去後兹據川北鎭總兵鄧榮升禀稱於十月初一日行抵川省交界之滾龍坡與漢中鎭總兵劉楚華見面會哨又於十月二十五日行至川楚交界之火峯嶺適宜昌鎭總兵羅縉紳亦抵界所會哨又據松潘鎭夏毓秀禀稱十月二十日行抵川省交界高毫墩之哈南塞與河州鎭派出之都司譚應春見面會哨該鎭等查看各省交界處所民情安堵並無匪徒滋擾經過地方亦俱靜謐等情具禀前來臣查各省交界地方現雖安靜惟邊境道路紛歧處處可通難保無逸匪游勇繞越潛匿防範未可稍疎仍嚴飭各鎭恊營督率弁兵隨時梭巡務使匪徒歛跡百姓乂安不得以會哨已過稍涉懈忽以期仰副聖主綏靖邊陲之至意所有三省會哨地方安靜情形理合附片具陳伏乞○聖鑒訓示謹奏奉硃批知道了欽此○○張之洞片再前因東莞縣舉人捐納户部郎中王葆眞私行佔墾西大坦沙坦抗不繳息升科並查有包欖阻撓厚德涌口兩鄉王姓各户延不完繳升科經費情事經臣會同本任廣東撫臣吳大徴奏叅請旨將該紳暫行斥革歸案辦理奉旨允准當經恭錄飭行派員赴縣會同嚴行究追去後兹據廣東布政使高崇基按察使王之春會同沙田局司道詳稱此項沙坦三十餘頃業經東莞縣知縣王煦曁委員候補同知劉忱會同勘明委係官荒嚴提該革紳王葆眞勒追歴年侵收花息體察情形酌中定數經該革紳與其族衆合共遵繳銀二萬兩依限解交善後局撥充海防經費並將該坦追出召據業户王水思等照章繳價承耕該革紳亦不敢從中覇阻並查明厚德涌口兩鄉王姓各户相距甚遠該革紳尙無包攬阻撓情事所有該兩鄉應完升科沙田經費已另行究追辦理詳請奏予開復前來伏查革紳王葆眞與其族衆侵收沙坦多年抗不繳息升科一經奏叅提究卽將花息坦價率族措繳追出坦地另召承科不敢始終抗延覇阻尙屬深知愧悔其厚德涌口兩鄉應完經寳亦經查明尙非該革紳包攬阻撓合無仰懇天恩俯准將暫革舉人捐納户部郎中王葆眞開復原職並舉人免繳捐復銀兩以昭激勸除咨部外謹附片具陳伏乞聖鑒謹奏奉硃批吏部議奏欽此○○張之洞片再署陽春縣知縣趙起鵬調省差委所遺陽春縣篆務應行委員接署查有准調香山縣知縣韓輝祚性情恪謹吏事詳明堪以署理據布政使高崇基按察使王之春會詳前來除檄飭遵照外臣謹循例附片奏陳再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○張之洞片再現准吏部咨十月十七日奉上諭廣西巡撫着高崇基補授等因欽此十月十八日奉上諭廣東布政使着游智開補授等因欽此當經轉行欽遵查新授廣東布政使游智開到粤尙需時日應即先行委員接署以便升任廣西撫臣高崇基交卸起程所遺廣東藩司篆務查有按察使王之春才識明决整飭吏治甚以署理遞遺臬司篆務查有高亷道王景賢端謹持躬詳愼精密曾署臬篆措置裕如堪以署理遞遺高廉道篆務查有在任候補道本任瓊州府知府謙貴吏治穩練事理明達堪以署理除分檄飭遵外臣謹附片奏陳再兩廣總督係臣本任毋庸會銜合併陳明伏祈聖鑒謹奏奉硃批吏部知道欽此○○劉秉璋片再查成都城守營遊擊何鑑所屬城守右營右哨千總羅澤澍管領之目兵平日有窩匪逞兇情事該千總遊擊漫無覺察事後又不實力督緝實屬有意徇縱咎無可辭除將該千總羅澤澍咨部斥革將該遊擊何鑑併行撤任分别委員接署外相應請旨將成都城守營遊擊何鑒即予革職以肅營伍至城守營遊擊一缺川省現有應補人員應請扣留外補合併陳明除咨部查照外理合附片具陳伏乞聖鑒訓示謹奏奉硃批着照所請該部知道欽此○○譚鍾麟片再撫彝通判方希祖調省遺缺查有卽補直隷州知州馮彬堪以委者大通縣知縣樓汝濟調省遺缺查有試用知縣李南炳堪以委署寗朔縣知縣吳樹德請假遺缺查有調用知縣姚鈞堪以委署據藩臬兩司會詳前厀作檄飭分别給委外理合附片陳明伏乞聖鑒謹奏奉硃批吏部知道欽此○○額爾慶額片再奴才據　辦塔爾巴哈台糧餉處章京委署主事儘先卽補防禦詳善禀稱差任期滿並無經手未完事件請照例開缺回旗當差等情前來查該貝自經前任叅贊大臣錫綸委斯缺任事以來尙無貽誤今旣年滿開缺自應援照烏壐雅蘇台科布多換防章京年滿改武例以防禦咨送引見後回城當差候補惟該員又因别項勞績已保有防禦儘先卽補可否仰懇恩施仍請作爲防禦儘先前卽補以示區别而昭激勸除給咨該員赴部聽候帶領引見外謹附片陳明伏乞聖鑒訓示謹奏奉硃批着照所請兵部知道欽此○○衛榮光片再准新任浙江學政臣潘衍桐咨稱勷理衡文所延幕友劉乘衡江西舉人華世芳江蘇拔貢生劉樸順天副貢生何樹齡廣東責生袁義江蘇增生潘佐熊廣東附生開具姓名籍貫照例移咨轉奏前來臣查該舉人劉秉衡等均籍隷他省相應附片陳明伏乞聖鑒謹奏奉硃批知道了欽此○○頭品頂戴陜西巡撫臣張煦跪奏爲查明鄉試未經中式老生循例恭摺奏間仰祈聖鑒事竊照文闈鄉試年老諸生三塲完竣未經中式捐納貢監已滿十科諸生入學在三科以外者准查明寔在年歲具奏恭候恩施光緖十四年陜西省舉行戊子科文闈鄉試前代辦撫臣文光於揭曉後行由署藩司移會提調監試二道將三塲完竣年老未經中式諸生確查詳報除科分年歲未符者照例扣除外查有百歲以上之劉希孟九十以上之華岫八十以上之王愼德等三名均入學己逾三科三塲完竣文理明通字畫端楷咨經前學臣林啓核對黌册相符移覆前來臣伏查該老生劉希孟等青矜績學皓旨窮經志不懈於芸窓功深蛾術名未著於蕊榜迹阻鵬程皆逾服政之年華洵屬熙朝之文瑞旣符年例宜荷恩榮除册結送部外所有查明鄉試完塲老生未經中式緣由謹循例恭摺具陳伏乞皇太后皇上聖鑒勅部核覆施行謹奏奉硃批禮部議奏欽此○○浙江學政臣潘衍桐跪奏爲恭報微臣到任日期叩謝天恩仰祈聖鑒事竊臣渥承恩命督學浙江　覲天顔備聆訓誨當卽束裝就道於十月二十九日馳抵浙江省城十一月初二日准前任學政臣瞿鴻職委員將　政關防並書籍文卷齎送前來臣隨恭設午案望闕叩頭謝恩祗領任事訖伏念臣秉簜乘軺周歴萬里北漢秦　南臨豫章西　黔邊東抵越會竊見人文之盛無如浙省廼昔歲掄才之地卽今兹視學之邦幸無辱命於前恐有疚心於後臣惟有懍遵聖訓矢愼矢公端士習先勵躬行拔眞才先除積弊上以答寵眷下以樹學校之風聲是則慺慺愚忱所盟諸夙夜而不敢少懈者也再臣赴任驛路經過直隷山東江蘇各省地方民情均極安謐堪以仰慰宸厪所有微臣到任接印日期除恭疏具題外理合繕摺叩謝恩伏乞皇上聖鑒謹奏奉硃批知道了欽此 
 
 

Page 12

 
 
[光緒十五年二月廿五日京報全錄]  
　　宮門抄○諭旨兩道錄前○將軍慶等奏遴員請補要缺同知摺○黔撫潘奏請開復都司姓名片○將軍慶奏報交缷起程日期摺○又奏甄别知縣片○又奏調署廳縣等缺片○豫撫倪奏爲請頒匾額片○陜督譚奏甄别同知等片○浙撫衛奏甄别知州片○二月二十五日工部鴻臚寺廂黄旗値日工部引見三名戸部三庫八名○大額駙等謝加級恩○王文錦等謝保奬恩○陳學棻請假十日○吏部奏派騐看月官派出錫珍福中堂烏拉喜崇阿祁世長孫詒經曾紀澤徐用儀桂全文敬貴賢桂年鄭訓承張元普劉恩溥伊薩本載存○侍衛處奏派保和殿監試之王大臣派出頭班克王那貝勒玉書瑞啓慶陞二班謨貝希凌阿明安愛隆善耆○兵部奏派演放水師砲位派出愛隆伊薩布○値年旗奏派專操之大臣派出崑岡榮祿謙光○召見軍機曾紀澤白桓長麟○光緒十五年二月分選單小京官翰林院孔目劉寶南湖南拔通判廣東惠州宗振正藍附知縣廣西陸川劉詒曾江西監安徽宿松趙廷瀚正藍貢四川江安沈秉堃湖南監湖北通山劉煥章安徽廪府經雲南順寗敖春仁四川附巡檢吉林五常廳郝曾禧奉天監山東東平州馮毓芬河南監廣東合浦魏崇德直隸監典史河南尉氏王松森直隸供事雲南呈貢熊德昌江蘇監○○奴才慶裕裕長跪奏爲遴員請補要缺同知以資治理恭摺仰祈聖鑒事竊查新民廳撫民同知福培因保荐卓異給咨赴部引見旋准吏部知照該員在京因病開缺按五日行文照限减半計算當以光緒十四年十月十九接到部文之日作爲開缺日期歸十二月分截缺所遺新民廳撫民同知一缺係冲煩難兼三要缺例應由外揀員陞調請補該廳界臨邊疆地當孔道捕務最重案牘殷煩非精明幹練之員不足以資治理奴才等於通省人員内逐加遴選並無勞績應升人員其寔任同知州縣非現居要缺卽歴俸未滿實無堪以陞補之員此外並無候補委用兩班人員堪以序補又查奉省試用知府同知通判等官前經奴才等以該員等需次日久無缺可補奏請量爲變通經吏部議覆嗣後如遇知府同知通判缺出准以試用人員與候補委用兩班一體酌量試署等因在案兹查有試用同知馬宗武現年五十一歲係安徽懐寗縣人由考取内閣供事議叙保奏以未入流分省補用旋經報捐指省直隸復保俟補缺後以縣丞補用騐看到省報捐過班以縣丞仍歸直隸補用因辦海運通商等案出力保加五品銜又因直東肅淸案内與辦理津海關通商出力歴保俟補知縣後以同知補用又於天津賑局移奬案内請以同知不論雙單月選用光緒二年奏調來奉四年奏請留於奉天補用八月到省五年七月試用期滿奏請甄别以煩缺同知補用因辦理晉賑出力保俟補缺後以知府在任候補又因擒獲馬賊出力賞戴花翎七年丁母憂回籍九年服闋起復十一月回省該員精明幹練爲守兼優歴署廣寗縣寗遠州及新民廳撫民同知營口金州海防同知等缺均能實事求是措置裕如以之酌補新民廳撫民同知洵堪勝任典例相符合無仰懇天恩俯准以試用同知馬宗武補授新民廳撫民同知實於地方有裨如蒙俞允該員以試用同知請補要缺同知銜缺相當無庸送部引見仍俟試署一年期滿果能稱職再請實授所有遴員請補要缺同知緣由理合恭摺具奏伏乞皇上聖鑒勅部核議施行謹奏奉硃批吏部議奏欽此○○潘霨片再查前據布政使曾紀鳳詳據丹亨營都司黄朝俊禀稱該都司本姓莊氏係江蘇金壇縣人同治四年出繼與籍隸湖南邵陽縣人黄天元爲子從姓黄氏投効軍營得保今職現在黄姓有子可以承嗣而本生父母早被賊害兄弟復相繼亡均無子嗣實屬　祀乏人應請歸宗復姓莊氏仍名朝俊以承宗祧並無奉旨不准保升及曾經獲咎不准捐復並永不敘用各項事故等情當將供結咨部覈辦旋准議覆飭令照章奏明辦理等因合無仰懇天恩俯准將該都司黄朝俊歸宗復姓莊氏仍名朝俊出自鴻慈除供結先經咨部外謹附片具陳伏乞聖鑒訓示謹奏奉硃批兵部議奏欽此○○奴才慶裕跪奏爲恭報交卸起程日期恭摺仰祈聖鑒事竊奴才於上年十月初八日籲懇恩施賞假回旗修理祖塋恭閲邸抄光緒十四年十二月十九日奉上諭慶裕奏懇恩賞假一摺慶裕着賞假兩個月盛京將軍着定安暫行署理等因欽此奴才卽於光緒十五年正月二十一日飭派兵司掌關防記名副都統協領訥欽驛巡道興陞恭齎盛京將軍印信奉天總督關防令箭並内務府金銀庫鉛子庫印鑰曁練兵籌餉管理地方公事一切卷宗移交暫署將軍定安接收奴才假期届滿稍整行裝擬於正月二十四日由奉起程所有交缷起程日期理合恭摺具奏伏乞皇太后皇上聖鑒謹奏奉硃批知道了欽此○○慶裕等片再查部定章程勞績保舉候補人員無論何項出身何項勞緉均扣足一年甄别等因歴經辦理在案兹查有候補知縣榮禧現年三十五歲係滿洲正白旗五甲喇定斌佐領下人由監生於光緒二年投効奉天軍營報捐候補筆帖式嗣在直隸晋賑捐局改捐府經歴分發省分補用十二年因歴次拿獲目要馬賊出力案内保以本班留於奉天補用十三年正月給咨赴部騐看閏四月到省又因歴次拿獲著名首要　賊出力案内保請俟補缺後以知縣用復遵鄭工新例報捐免補本班離任歸知縣班仍留奉天補用並在山東賑捐局捐加同知銜請咨赴部引見奉旨着照例發往欽此十四年正月初八日到省又因拿獲積年巨匪楊三樂等尤爲出力案内保俟補缺後以同知直隸州用計自到省之日起扣至十五年正月初八日試用一年期滿自應照章甄别奴才等察看該員精明穩練才具優長堪以留省煩缺補用除將履歴册咨部查照外理合附片陳明伏乞聖鑒謹奏奉硃批吏部知道欽此○○慶裕等片再署承德縣知縣樊學賢前經奏補寛甸縣知縣已奉部覆核准應飭赴本任以專責成所署承德縣一缺係省會首邑政務殷煩非年力精壯才堪肆應者不足以資治理查有　署新民廳撫民同知試用同知達崇阿老成練達年富力强堪以調署所遺新民廳一缺查有試用通判馮士懋詳愼精細例案熟悉堪以署理調署奉化縣知縣黄毓森飭回通化縣本任所遺奉化縣一缺查有候補知縣趙臣弼才具明敏辦事細心堪以署理署蓋平縣知縣徐廷蘭調省另有差委所遺盖平縣一缺查有試用通判金作壎精明穩練奮發有爲堪以署理又鐵嶺縣知縣陳士芸前經調省該員頗知奮勉應飭回本任除分檄飭遵外理合附片具奏伏乞聖鑒謹奏奉硃批吏部知道欽此○○倪文蔚片再襄城縣城隍神曁縣屬靈泉山黑龍神均夙著靈顯每遇地方雨暘失時無不祈禱立應上年四五月間雨澤稀少田禾受傷該縣督同紳民分詣虔禱甘霖立沛遂得轉歉爲豐該紳等共深感頌擬請頒發城隍宰匾額一方並將黑龍神列入祀典禀經該縣轉詳前來臣查廟祀正神凡能捍災禦患有功德於民者例得奏請頒給匾額列入祀典今襄城縣城隍神曁縣屬靈泉山黑龍神禱雨輙應能使亢旱之區和甘渥被實屬功在生民相應仰懇天恩頒給襄城縣城隍神匾額一方並將黑龍神列入祀典由該地方官春秋致祭以答靈貺而順輿情爲此附片陳明伏乞聖鑒訓示謹奏奉硃批另有旨欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别繁簡補用等因歴經遵辦在案兹查卽補同知劉金藩補用知縣宋昇平均已試看一年期滿由藩臬兩司出具考語詳請甄别具奏前來臣查劉金藩年壯才明辦事勤奮宋昇平幹練有爲講求吏治堪以繁缺留省照例補用除將履歴册咨送吏部查照外理合附片陳明伏乞聖鑒謹奏奉硃批吏部知道欽此○○衛榮光片再准部咨保歸候補班人員應於到省一年後察看考核分别補用等因查候補知州李圭試看一年期滿據藩臬兩司會詳前來臣查候補知州李圭才明識練相應請旨留省補用謹會同閩浙總督臣卞寳第合詞附片具陳伏乞聖鑒謹奏奉硃批吏部知道欽此 
 
