# 1915 - 315 - 4915364

 

Page 1

 
 
   
 
 

Page 2

 
 
時評 
[放棄與干涉（冷）]  
　　有放棄者即有干涉者放棄者以分内之事置之不聞不問若非分内之事也者干涉者以非分内之事聞問不己若爲分内之事也者 
　　雖然放棄云者非放棄於臨事也必日積月累放棄於平日至臨事而一無憑藉即欲不放棄而不能蓋不放棄亦於事無所補也其干涉亦然必其平日預伏可以干涉之基一旦臨事而其效乃見焉 
　　鳴呼此乃中國今日之情勢也 
[命令]  
　　十一月十六日大總統策令據財政部呈彚核本年一月至六月報解五項專欵足額各省請酌予獎勵等語所有報解五項專款足額之沈金鑑朱家寳田文烈屈映光許世英張廣建楊增新龍建章姜桂題潘矩楹陳昌穀汪士元顧歸憑張壽鏞王家儉雷多壽潘震張協陸劉瞻漢曁另案呈明七八九三月中央解欵業已足額之金永齊耀琳李祖年胡翔林等均屬籌措有方力顧大局着即傅令嘉獎以資激勸此令 
　　又令黄毓成著開復陸軍少將原官並給還勳位王陵基着開復陸軍中將銜陸軍少將原官並給還勳章此令 
　　又令任命勝福爲呼倫貝爾副都統此令 
[專電]  
　　北京電　帝政問題擬日内提交法院諮詢意見 
　　北京電　政府昨飭行各省報告警察狀况以憑整頓 
　　北京電　政府電仲前湘巡按韓國鈞來京 
　　北京電　財政部擬辦奢侈稅巳飭部員草擬此項法案 
　　北京電　周學熙昨請假一日 
　　北京電　農商部擬在北京新設國貨代銷處 
　　北京電　籌辦有獎實業債劵巳派秘書蕭先駿爲總辦文永譽爲會辦 
　　北京電　龍巡按電調陳璧赴黔辦理實業 
　　北京電　日置公使定皓日到京 
[譯電]  
　　北京電　日使日置易將於本月十九日抵京　（十七日） 
　　北京電　五國銀行圑已將本年鹽稅餘欵五百萬元交與中政府　（十七日） 
　　北京電　銀圑借欵一千萬兩已敗於國際陰謀蓋銀行家之奉命商訂該借欵者僅英德兩國也　（十七日） 
[特約路透電]  
　　東京電　紐約銀行家台特君游華之後取道日本回國據稱紐約城國家銀行已得花旗銀行之管理權今擬大活動於中國銀財政界云　（十七日） 
　　東京電　智利公使赫波森夜間暴卒於西京旅館　（十七日） 
戰電 
[其一（英人路透電）]  
　　薩洛尼加電　法軍與布軍沿塞拉雅河大戰三十六小時之久戰情極爲劇烈布兵三師圑希圖擊破法軍中央陣線用力雖猛毫無效果且爲法軍所敗被創甚重是役法軍必獲勝無疑　（十六日） 
　　薩洛尼加電　最近消息謂布軍得大批援兵之後現圖由台土伏境向巴布拉山隘西面抄攻藉以進逼泊里萊浦終乃占取摩拉斯蒂爾　聞法軍於格拉特斯柯境兩地點被逼退走足徵馬其頓大局日見阽危急當設法挽救塞國外交家本擬移居摩拉斯　　現巳改赴斯庫太里　（十六日） 
　　倫敦電　薩洛尼加電稱英法兵之登岸者至十二日止共有十二萬人内有八萬人業已赴塞　（十六日） 
　　倫敦電　今日午後外部次官薛西爾在下議院宣稱俄軍刻向波斯京城德黑蘭進發以保護協約國使署波斯政府近有提議英俄政府刻方討論之如波斯眞能設法以免協約國官員受辱則我人當維持波斯之友好邦交此爲我人之唯一志願也我人須知此次擾亂皆由德奥軍官等出現於波斯之故云云（十六日） 
　　彼得格勒電　德黑蘭電稱英俄公使於波斯内閣開會之後入覲波王王謂彼離德黑蘭之謀業已作罷彼乃英俄之友决不仇視兩國王於德國在本年之内竭力驅令波斯與俄開戰一節毫不隠諱英俄公使入覲以前德奥士使均已離京蓋信波王亦將續離也親俄派之某某二親王已入内閣（十六日） 
　　彼得格勒電　波斯首相告知哥塞克兵旅長謂波王偕其大臣將離波京憲兵亦行故波京將由哥塞克兵與警察保護云（十六日） 
　　倫敦電　意國來電稱吉靑納刻與埃及高等軍官同往末特洛斯　（十六日） 
　　雅典電　吉靑納貴族已抵末特洛斯駐雅典 
英國公使愛里哇特爵士已往迎之（十六日） 
　　倫敦電　上項消息迄今尙未見官場明文（十六日） 
　　巴黎電　今日下午公報謂前敵無事可報（十六日） 
　　巴黎電　今日德飛機在登扣克郊外擲落炸彈死傷平民數人　（十六日） 
　　倫敦電　克里特島海濱發現敵潛艇根據地兩處　（十二日） 
　　倫敦電　今日斐希爾爵士在上議院發表簡短驚人之言論以答覆邱吉爾大旨謂余供職國家已六十一年矣成績若何國人自有公論余靜俟之當此大戰方殷之際如徒作個人洗刷之詞而損及國家之利益殊不宜也言畢即趨出　（十六日） 
　　海牙電　荷蘭政府答覆國會委員之報告謂政府雖願與他國合力設法調停戰局但政府盼望和平之一念尙未可爲調和之充分理由蓋時機未熟而遽有此舉動則無益於事徒損荷蘭所處之地位及其和平目的也（十六日） 
[其二（德人德文報專電）]  
　　柏林電（由塞維爾轉）十一月十六日德軍大本營公報云德奥布軍仍在緊追塞軍昨復俘敵千餘人獲機關槍二枝砲三尊（巴爾幹戰况）法軍希圖奪回十一月十四日所失愛古里東面之戰壕未果自十月二十二日起至十一月十二日止法砲隊數轟蘭斯僅擊斃平民三十三人又傷五十五人並未損 
及防禦工和　（十六日） 
　　華盛頓電　駐美奥國大使署宣布十一月十五日維也納公報云意軍於伊森沙陣線進攻者力漸荏弱顯因大雨之故杜白杜高地戰事仍在進行意軍砲隊轟擊之後暫時攻入桑米琪爾山北巔奥軍陣線即爲奥軍逐出意炮隊轟擊弋爾士鎭死平民五十人毀屋三百所教堂寺院幾無倖免者（奥意戰况）奥軍巳將孟軍逐過維斯格勒附近之里姆河進抵索柯洛維區及東面之高地（巴爾幹戰况）俄軍奔走於恰土里斯克戰地四星期之久今仍未離陣地（十六日） 
　　柏林電　柏林日報載有陸軍少佐摩拉氏論戰一文謂英法軍之奉命助塞者巳抵塞境半月法軍於格拉特斯柯附近渡塞拉河 
者爲布軍逼離棄該河左岸受創甚重英法軍今尙未能與戰於泊里萊浦附近之塞軍聯合足徵英法聯軍迄未得有戰術上之利益英法軍開抵戰地甚爲遲緩而塞境戰事現正進行故布國大軍之攻塞者不日可以轉攻英法軍英法軍之抵塞者其數當在十五萬人左右或可由埃及續調五萬人塞兵之能與戰者尙餘十萬人共計之僅得三十萬人耳摩拉氏對於德奥布土之兵數並未說明第言其兵力實遠勝協約國又謂法國近嘗乞援於意不知意軍近於伊森沙河戰事大受損失且在里比亞受挫又向土耳其宣戰故意國已無餘力參與塞國戰事縱使能出兵十五萬人協約國兵力仍不能與德奥等抗衡况意國斷不能出兵如是之多而協約國指揮軍隊之權又不能統一乎　（十六日） 
[東方通信社電（日本人組織）]  
　　北京電　中國政府因疑帝制延斯勸告之半面有交換的要求故現專探列國意向（十七日） 
　　東京電　　日本内閣今日會議聞會協議中國 
問題因大饗宴之時間迫近故僅報告問題之經過而已次並協議智利公使恩賞弔文等旋卽散會　（十七日） 
　　東京電　日本政府以警備南洋之第三艦隊任務愈益重大擬於次期編成艦隊之際改良編制並新增入艦數　（十七日） 
　　東京電　日英俄間軍事大交涉巳經英俄大使與日外相開始交涉（十七日） 
　　濟南電　山東金融機關除二三大銀行外甚不完全近有商家組織齊魯銀行資本定爲二十萬元已有成議矣　（十七日） 
　　濟南電　鄂省當道因嚴長江一带防備急須增派警備軍隊以山東向以剛勇聞故特派員分赴曹州府兗州府方面募集新兵二千名　（十七日） 
　　東京電　今夕舉行大禮最後之饗宴參列之員全體均蒙賜饌慶典至是告終　（十七日） 
　　東京電　駐日本智利公使波達耶魯波索氏今晨突然患心臟痲痺逝世（十七日） 
要聞一 
[四協約國與巴爾幹]  
　　華德日報曰曩者協約國紙皆謂希臘不出則巳出則必附和四協約國曾幾何時希臘問題逕使法國痛苦難言矣今者法京巴黎已有希臘恐將結懽德奥抗拒四協約國之說但此皆協約國迫之使然蓋苟非協約國侵其主權則希臘必不欲變和平爲戰爭也協約國旣侵其主權又佔用其領土則希臘爲自衛計安得不執干戈以抗協約國而坐視其昔年大戰所得之地一旦復失也法國不知其咎由自取而一聞其事之變即戰兢兢恐懼異常亦可謂大膽怯矣然其變端在希臘解散衆議院時人巳盡知協約國在巴爾幹之事將大不利蓋希臘解散衆議院乃反對協約國之先聲也即倫敦亦有報告謂法國輿論視此爲其政府再敗於巴爾幹之明證現在法國甚形不安云昨日柏林電所謂法國凡言求和者即處以監禁之刑亦大可思議苟長此不已愚知下次苟非現政府被推倒則法總統亦必身受其累至於英國據路透電稱目前對於希臘是尙視之漠然但觀諸往而知來者現在敦倫政府之顧慮恐亦不減於巴黎也至若拖希臘入協約國之舉即英人亦稱自希臘解散衆議院旣失望矣 
　　邇來法國又有拖羅馬尼亞入黨之舉其運動羅國保守黨魁之熱忱無異舊日運動希相維尼柴洛斯惟據德文德稱法人此舉依然勞而無功耳蓋乞助於人須先示人以自己之實力苟徒託空言除非遇聾聵無知者否則斷難濟事 
 
 
 

Page 3

 
 
也若謂羅馬尼亞首相今又不知孰從是利亦非本報所敢深信不惟本報謂羅馬尼亞於兩方之强弱早巳洞若觀火即俄國報界亦咸謂羅馬尼亞加入協約國之機會業已過去今協約國苟求羅馬尼亞不變中立亦非有所犧牲不得成功如俄國半官報露斯扣野斯洛夫所謂近據丹麥消息羅馬尼亞内閣將有變動者即此意也丹麥京師謂羅之保守黨魁馬侯利曼氏卡普氏麥若斯苦氏等皆有入閣望將來羅之内閣一有變動當先拘捕德國黨之煽惑者據俄人之意見羅馬尼亞如果更換内閣縱令羅馬尼亞兵進佔俄國領土貝沙拉濱亦所甘願由是觀之可知俄之顧慮羅馬尼亞亦正與法國對於希臘相等矣而且由此可見四協約國之黨日少一日焉 
　　今者塞爾維亞苟非立刻有援兵已獨力難支而俄報露斯扣野斯拉夫又盛稱塞兵忠勇塞將普特尼克善於運籌帷幄必能勉力維持殘局勿庸候英法之援軍詎知塞兵雖勇亦難獨支大厦也而俄報所以謂勿庸候英法援軍者蓋俄當道早已審知英法聯軍在薩落尼加冒險登岸之結果必將與在達達納爾冒險而行者同也據該報意今若救塞莫書於由意大利在伊孫曹戰線攻奥以弱巴爾幹德奥之軍勢而卸塞所不能負之仔肩日前意大利猛攻奥國至兩星期之久殆即遵此意而行然亦不過徒演流血之慘劇而已茲據巴黎馬亭報稱意大利老巡洋艦被芒得號嘗轟得狄嘎赤是今意亦用其海軍於巴爾幹攻布加利亞矣而實則首欲藉此震恐希臘也俄報一言而定塞之國運今塞將緩緩而亡巳斷無可疑至塞人之倔强則依然如故此誠令人聞風 
起敬者據瑞士電稱上次塞開國務會議有數人以塞旣將亡當與奥匈單獨媾和而塞首相反對此議其餘各國務員亦多謂與其乞恩於勝者莫若戰死爲善於是遂决議死而後巳甚至於婦孺亦從軍出戰如婦女敢死隊等皆是以身許國者也准終難挽回塞之刦運耳然塞雖至於國破身亡亦未嘗得益於四協約國所允許之援助也 
[法外相台爾加斯辭職之關係]  
　　字林報十月十八日巴黎通訊云台爾加斯氏自歐戰 
初起法國混合内閣成立後即入長外交今忽遽然辭職此誠法國政界中新異事之一台氏究因何事辭職則一個悶葫蘆無人識得此中眞相非至歐戰告畢敵國不能因以爲利之時法政　不肯將其原委佈告大衆也據官場解釋台氏因病告休政府挽留之此星期台氏忽致書首相維亞尼氏言薩洛尼加進兵事彼與其他閣員意見不合故不能復在内閣供職而閣員則謂台氏於十月七日以前從未有意見參差之表示每逢内閣會議討論近東問題時台輒列席與議且調遣軍隊前赴薩洛尼加之文書台亦署名故閣員今聞台氏意見不合之言羣相訝異但除容納其辭職書外别無他種辦法於是首相遂暫兼外相矣官場之解釋如是就習慣言之此種官場之言僅披露一部份之眞相耳台氏政務殷繁事必躬親平日煩苦巳其而愛子被俘於德且因違背軍令受監禁砲台十八個月之裁判消息傅來徒增煩惱此固今日之實情惟台之爲人决不致毫無表見遽萌退志以與閣員爲難而弱政府之地位度其辭職書中必有發表意見之言但首相在下議院報告台氏辭職事時不肯宣讀台氏之書所持理由則以爲此乃致其個人非致政府之書大約首相曾得台氏之意見但必而不宣蓋閣員中至少有一人頗不滿於台氏並私詆台氏之行爲謂爲叛逆也台氏出内閣後絶不發言已完全退出政治舞臺矣下議院開會時聲浪嘈雜人語喧譁爲開戰以來所未有議員邦勒夫氏與社會黨首領利勞德爾氏竭力詰問首相而首相所回答者總不外乎英法已去援塞俄國亦將加入數語而已首相於質問過甚時則謂機密事件方在談判中未便宣佈且不贊成議院開秘密會嗣後議院投信任内閣票多數贊同首相姑得下場是日秩序頗不整肅議長無法維持乃取帽而出但議員所爭論者多不關於援塞之正文首相絶未言及援塞軍隊之人數其言曰我人所當最注意者即防衛我軍陣線保守我國土地是也此爲我人簡單之責任無論 
是何政府皆不能舍此而他顧但若我軍戰地兵力並不因以薄弱則我人利益與榮譽所加諸我人之職務我人自當履行之我人今已與法境統帥有完全之同意矣云云語似謂法國能派若干兵士以救塞國但未言實數耳派兵援塞一舉殊非國人多數所願法人以爲法國許多土地尙在敵軍掌握中且戰局最後之勝負繫於法比陣地而不在塞國法國何必舍己芸人以遠適他國乎如英俄兩國爲自己利益起見不欲德軍趨入君士坦丁則英國不妨撤退西境英軍其所遺人陣線由法軍守之可也此種理想殊不計及調運軍隊由西至東之困難及其時日若英國調西境之軍而援助近東之塞國恐援兵方在半途而塞國巳亡矣 
[鄭汝成遇害後北京之情形]  
　　初十日午后三時先由内務部沈次長接上海沈縣知事萬急電報沈次長恐其不確僅由電話告知統率處張廳長云聞鄭使有被刺之信未知生死時公府辦公人員行將散値總統即親筆擬電飭松江鎭守使楊善德當夜赴滬察看情形後至六時統率處接上海王旅長何旅長徐廳長趙參謀長韓處長等公電報告鄭使巳死之實耗總統大批哀痛二字並親擬電三通一電馮上將軍飭其速派浦口劉督辦赴滬料理鄭使後事一電王旅長賓飭其代理使事極力鎭壓地方一電楊善德飭其兼署使事迅速到任至十一日早馮上將軍齊巡按使電亦至 
　　十一日早九時總統召集海陸軍總長國務卿開軍事會議議定種種恤典當下申令 
　　鄭使死後北京謠言甚多前日並有朱瑞病死之謠蓋朱瑞素有肺病故有此謠其實不確 
　　當初十日鄭使凶電傅至北京前淸軍諮使現公府軍事顧問哈　章爲其祖母康氏慶 
八十壽事請譚鑫培楊小樓梅蘭芳王鳳卿等諸名 
角在錢糧胡同慶壽堂飯莊演戲一時重要人物聞之變色即時四散因之大爲減興後十二日阮内史長忠樞爲其子完婚亦請譚鑫培等在石老娘胡同宅内演戲諸要人相戒以此事玩不得的到者甚少 
　　鄭使未被刺之先北京巳得上海探報云有大批革命黨決死隊濳赴各要地專以謀害 
要人爲務但當時並不注意今其言巳驗不得不格外留意矣 
遊美隨紀（第五信）（三）（遠生） 
[記新劇十一月一日東京旅次]  
　　不料此時閨秀某竟以戀其舊歡誤殺新婿長爲監獄中人矣甲某此時以儼然道貌之牧師入獄說教演說一切犯罪皆由心地不潔此後只須潔心皈依則上帝亦予人以自新之路歷數犯罪原因由於社會及本身者各半數至年少男女無知戀愛遂墮姦殺忽有一囚倒地痛哭此牧師者方自異以彼淺薄之教理何能感人至是（眼目）諦而視之則即十年前之閨房也歸而煩悶而其舊式之父母復迫以與外國婦人退婚並脫離教門其母尤酷毆駡此舶來之冢媳慘無人理此西婦則信教最篤一切忍受且在萬難之中拾養孤兒力行慈善且以溪遠之教養勉勵其氣力薄弱之夫君（眼目） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體與外交之京訊]  
　　聲明後之日人　意國公使之加入四國勸告時爲十二日午刻已在十一日陸總長正式向四國公使聲明之後即距意公使月初接到本國政府訓令亦已多日其忽然加入之故殊屬外交界之疑問據一般日本人之議論則謂意使因接到訓令時旣落四國之後故已不欲實行及見陸總長最後向四國公使之正式聲明仍屬不得要領乃决計爲繼起之勸告在日人一方面言固自以四國勸告變成五國勸告大足厚其力量也如某報十四日社論中之一段有云此次日英俄法義五國提出勸告乃因歐戰方酣恐中國復生紛亂故爲此友誼的勸告以促當局之反省至國體政體之選擇純屬中國内政誠非外人所能干涉惟中國朝野人士須知今日中國所以能倖保治安者實賴更强之同情扶持而援助之即如二次革命之際設非五國之二億五千萬元大借欵先於民國二年五月二十六日簽字則當時政府無力鎭定叛亂或致土崩瓦解亦未可知其他如實業借欵鐵路借欵直接間接之援助不勝枚舉故中國之有今日雖由袁大總統之雄才大略亦實由列强對於中國及袁大總統之同情有以致之也今從來援助中國之五國政府旣聯合提出勸告倘政府當局於一二月之後仍復實行帝政吾知列强必認中國爲拒絶其忠告而深爲不快從此中國政府喪失列强之同情必將陷於極困難之地位可斷言也云云即此可見其一斑矣 
　　梁任公之新著　自對外問題發生後政府令内部開導言論機關勿輕作激烈之言論而此後國内輿論界亦間有因而受取締之影響者他如著名政論家粱任公自發表異哉所謂國體問題一文後對於時局亦久已槖筆茲聞任公以近日外交種種關係不能不一有所言故對於外交問題復革成一文不日即可發表 
　　都門内之嚴防　變更國體問題正在進行之間而外間謠傅頻來遂致京師人心恐慌岌岌自危故政府爲維持治安起見於前日已密佈戒嚴命令由步軍統領衙門及警察廳等先於各街市地方加添兵警嚴行防守近因上海鎭守使被人謀刺消息傅來京中甚恐此項暗殺黨徒潛行來京逞其凶燄危害要人或爲擾害地方安寗等事故爲預防鎭懾起見於昨日復將内城各街要隘分定若干岡每岡派游緝隊兵四名荷槍彈壓此外另有步兵小隊往來梭巡於保衛事宜頗極嚴密日昨午後六鐘餘法部街地方有便衣偵探多人會同該處巡警由大四眼井門牌十八號趙姓院内捕去要犯一名探聞該犯名喚魏彪年二十九歲係湖南寶慶人現在前門内西城根中國公學法政别科肄業因涉及某事故被拿獲解交執法處究辦矣 
　　政界中之預測　帝制問題政府現已决定本年以内斷不實行屢誌本報昨據政界消息自帝制延期答覆四國以來京中一般人士對之發生種種議論對於帝制問題之將來多方臆測大别爲四派甲派曰帝制之實行必在明年春初或至遲在夏秋間必可實現乙派曰明年年度内决無帝制之實現必俟諸一二年後方可施行丙派曰一二年以内帝制恐難實現若更實行之必在四五年以後而丁派則曰最近一二十年斷無帝制之出現展期之說惟止名義其實已等於絶念云各派預 
測均有一分理由其當否固未可知也 
　　費肅政之辭職　肅政史費樹蔚氏出京時初本請假二十日繼復續假一個月現在又將届滿觀費氏出京情形固已無戀棧之意今聞其辭職書業已郵寄至肅政廳並囑廳中務於假期未滿前早日上呈但莊都肅政史似曾去電一次大約仍希望其來京銷假事隔多日並未接到費之覆電想日内當依其前函代遞辭呈矣 
[平政院與肅政廳之近狀]  
　　自津浦鐵路參案了結後平政院第二庭對於京漢路案亦迅速進行冀於國體變更以前一律辦淸初聞有定今日公開之說旋因有電詢湖北巡按使事件尙未得覆故改遲一日准於明日公開審理矣 
　　平政院本爲特别司法機關其中書記官一項尤爲特别中之特别向來不與普通文官等視故俸給亦不按照文官等級辦理自成一例自中央辦理官吏選舉國民會議事務局將所有書記官不論普通司法特别司法一律歸入行政官項下又適値新院長到任該院遂呈請確定書記官爲行政官性質以便叙等給俸均有根據大約薦任者比照各部僉事委任者比照主事 
　　昨日肅政史以全體名義在畿輔先哲祠玻璃亭公宴已辭職之平政院長周樹模及新近就職之平政院長錢能訓君全體肅政史均列席一方面爲叙舊一方面爲迎新惟以此等宴會全爲聯絡感情起見預戒莫談時事云 
[整理財政與償還外欵]  
　　財政部舉行解欵考成巳誌本報茲悉政府以目下要政以整理財政爲第一義已再三電訓各省財政廳長積極整頓乃進行仍復遲滞决定由財政部據年底之成績如何以爲獎懲其成績調查方法即視該省之協濟及解送中央之欵項能否如額能否不誤時期及收入總額比較去年有無增減整理財政有無成績等等大約明年一月可以實行 
　　海關關稅收入曁七處釐金本係備抵洋賠欵而有餘然自歐戰發生後關稅收入大不如前如江海津海收數最爲銳減而膠海關因有靑島之戰爭數月以來停止商務故統各處所收之數每月備抵洋賠欵尙差 
二三百萬後遂由總稅務司與鹽務會辦丁恩氏商量由鹽欵贏餘項下每月借二百六十萬以補海關所收不足之數所以雖在每月關稅銳減之時期而中國履行債務如故不失國際之信用者鹽欵之借 
撥大有力焉近聞數月以來海關收欵似有漸復舊觀之勢自本月起大約所收之數足以償還不必再借鹽欵矣 
[窮究壓擱要電之確情]  
　　吾國電政管理方法未盡完備故時有遲緩壓擱情事商民居恆談論每譽郵而訾電幾以爲郵 
政在外人管理之下始克有此成績交通當局久有整頓之意日前政府因某某等省要電稽遲特飭該部查覆部已查明原由并切實整頓申明定章以儆玩延呈奉總統批云所有壓損水線應即迅速修復至山東各處迭有竊割情事應由部轉行該管長官切實防護查禁其前次各電究在何處壓擱仍着轉飭挨查確情其復蓋政府之意必欲窮究其壓擱之確情也 
本年春季之中日商務狀况（四） 
[駐神户領事館之報告]  
　　三帽子　試就製品與輸出及各種價格言之大阪製品有呢帽麥稈帽林投帽（台灣草帽）便帽經木帽其他大黑帽學生帽婦人及小兒帽各項内除婦人及小孩兩種餘俱輸出中國其價格因品質意匠流行之變遷而不一定殆無可據之標凖查近來輸出中國以上等品爲最易銷流故出額驟增如呢帽素重黑鼠茶等色今則喜用灰鼠及綠色麥稈帽舊時均不甚選擇近亦爭趨於時式林投帽亦以上等品爲易售至於便帽中國内地近能製造輸出稍見減退其他如檜及經木兩種粗惡殊甚苟不加改良必難銷售茲將該品製造所之 
名稱列表如下濱谷帽子會社吉野帽子工場高橋製帽所垣内工場科野工場矢野工場松本帽子工場高安工場木村工場福井工場阪本工場眞下帽子工場淺野帽子製造所平石工場中道工場山内帽子製造所西村帽子所 
　　若夫製帽原料其在呢帽如羊毛及裹革俱仰給外國其他裹絹等全部則使用内地品至於麥稈帽之辮條專取給於内地（岡山縣產）有時亦兼用中國輸入品其他如林投帽之帽體全仰給於臺灣或琉球若以輸出之手續言之可分爲二一由製造會社一由日商及華商之手是也屬於第一者由該會社派員駐在中國行銷地直接訂約製造及發送貨物諸事大抵貨到交銀不能延期第二則由一般輸出業者豫與行銷地定購製品向爲間接輸出第三所謂居留地貿易中國僑商如廣同泰均泰同孚泰和泰裕貞祥文發仁和褀生永安祥等皆爲間接輸出其信用較著者取引期日得延長三十日至六十日不等然往往至於破約近來甚爲注意其數漸減云 
　　查去年來由中國輸入麥稈辮條增額甚鉅故本年麥稈帽輸出亦與俱增惟林投帽近由產地直接輸出且因棕櫚帽（以棕櫚木片爲之形似台灣草帽）及紙製帽陸續製告頗受影響云（按紙製帽以紙爲之塗以樹膠及粉其形亦如台灣草帽而色稍白） 
　　四洋燈及同部分品　試就製品及輸出言之查大阪洋燈製造有釣燈掛燈臺燈瓦斯燈提燈船用燈礦業用燈等各種最近三年間該品輸出中國其種類及意匠均無甚變動但近來 
壁掛洋燈及手提洋燈用色玻璃製者爲多如船用洋燈輸出亦鉅其他如釣燈及臺燈品貴價昂甚形停滞去年所最喜用者爲赤色圓 
形之手提燈而已茲將該品製造所名稱表示如左　三半株式會社工場梅原巴拿製造場稱村洋燈工場筱原工場安田洋燈工場相硝子製造所　崎硝子工場淸水硝子製造所前田硝子工場吉田硝子工場石本硝子器工場片岡製硝合資工場北内硝子製造所西尾硝子製 
造所森下硝子製造所金澤硝子工場和田硝子工場小西硝子工場山田硝子製造所安田工場九三硝子合資工場井上錢工場岡本硝子製造所 
　　據右表觀之洋燈一物如燈罩磁罩及共他部分品等類大抵皆分任製造有主業有副業其系統各異自不待言茲將輸出之手續言之查該品輸出中國皆歸於神阪華商之手絶無直接輸出及委託販賣等事其手續先由華商向日本洋行定貨復由日商持樣本與華商訂約商議旣定再由日商向各製造家買入而交付於華商至 
如通關手數則華商自理其付賬期日以每月十四及二十八兩日爲定例無延期取引及前契約等事營輸出業者日商亦有數家若中國僑商之鴻泰義大萬成棧裕素昌秦生祥合昌裕生成同孚泰等皆爲間接輸出者也考該品製造占製產費之大 
部分自石炭價昂打擊甚鉅前年以來製造燈罩家幾至廢業現今市况依然不振且如釣燈臺燈兩種因不能與歐品競爭輸出中國絶少又手洋燈亦因中國營口方面陸續製造頗受影響云 
　　五玻璃鏡　大阪玻璃製品如掛鏡鏡臺及其他種類名稱甚多不勝枚舉要其輸出自有一定據最近之調查品質意匠雖稍有變遷大抵價格低賤者銷售最鉅上等品則以底質堅牢者需要較增如描花金花等緣飾華麗之品漸形減退但意匠樸實用銅邊或鎳裝置者較見銷流觀去年後半期大阪輸出此等品約占八成可推知近來之風尙也茲將該品製造所之名稱詳列如下櫻并鏡工場浪川鏡工場八木鏡邊製造所吉田鏡工場淸水 
鏡製造所豐中工場　（未完） 
[湖北籌防要訊]  
　　官商之會議　王子春將軍於上海鄭鎭守 
使被刺後迭奉總統府統率處來電加緊防務保護治安當於十一日集齊駐省各軍營長以上諸官在署會議良久而散段巡按及財政水陸警廳長江漢道尹各官旋亦集軍署會議防務問題因武漢商界有上海罷市之謠言相率不敢運貨出入故當又召集武漢兩商會總協理及各帮董首等到署告以上海市面如常湖北境内安靖現又嚴密布置决無危險兩商民務各安心生理切勿輕信凈言從受損害云云故武漢兩商會均於十二日各邀全體議帮　到會茶話宣布王將軍申明保護治安情形並詳細解說現政府矣控制大局各界切不可輕聽外間浮言自相警擾妨礙市面等語但日來市上銀根甚緊拆息飛漲每銀千兩往日拆息四錢零者剥已漲至六錢以外亦商人意存恐怖之所至也 
　　華洋之聯絡　上海公共租界界西捕頭費德素氏於前日由申來漢與漢口英租界巡捕廳長哈特士勒會商申漢偵探聯爲一氣互通消息防止亂禍辦法聞哈特士勒之意見么欲防制中國黨人潛匿租界必須與中國官廳所雇之偵探聯合設一偵探會消息方能靈通費德素氏極贊成斯議刻已與武漢總稽查處長劉友才會晤一次交換意見未知果能實行否費氏於十九日回申 
　　商民之防範　漢口杜鎭守使周警廳長以亂徒滋事每利在黑夜本鎭地居全國中心華洋雜處水陸交通且鄰近漢陽兵工總廠防務不可不嚴隊由使署派撥軍隊常川駐守橋口地方電燈公司機廠外並由警廳函致各圑聯合會謂察警路燈稀少全鎭不過三百餘盞保安會社路燈亦祇設於扼要地點便利行人多賴各店舖門燈惟各店有點長夜門燈者有於閉市後即熄者而風雨之夕或竟槪不燃燈各街巷黑暗如漆現在冬防吃緊不可不加意戒備若各街巷燈火不明盜賊最易潛滋應請轉知各居民舖户一律燃點長夜門燈並限十日内舉 
辦齊備如逾限不遵即由警署處罰刻各商民已遵照辦理各於門前燃燈矣 
　　六省之籌防　沿江各省水陸衝繁夙爲黨人之淵藪故現政府於沿江防務最爲重視近因國體問題牽動外交籌防尤關重要擬合江浙皖贛鄂湘六省聯合防範假如一省有警五省即協同出兵策應聞已由統率處分電六省將軍巡按尅日派員赴都會商辦法並聞檢查鄂湘軍隊之宣威將軍將尊簋有留鄂襄辦防務之說 
[奉天之臨時防務]  
　　奉天將軍行署近日疊奉統率辦事處來電謂國體變更人心未定之際各亂黨竄入内地希冀煽惑軍民設立　關者在在堪處亟應嚴飭軍警妥愼防範等語當經叚將軍轉飭各鎭守使右路後路防營曁二十七八師二十師各長官嚴加防範外復密飭道尹縣知事督率警長在此臨時期間内勤愼巡緝毌令亂徒濳匿地方倘或疏懈定唯該知事是問其在省垣地面則責成宋廳長張師長等擔負完全責任此外尤　注重者黨徒與胡匪之勾結謠言之由來書籍之 
謬說函電之秘密通訊足爲擾亂治安者一律嚴加取締昨又密派親信武員多名在城關内外酒肆妓寮嚴密梭巡以安地方而免藉口 
[蘇屬改辦酒捐詳誌]  
　　改辦之原由　蘇省本作造　之燒酒黄酒及外來之高梁酒向有產銷稅通過釐金及坐買捐　銷捐均歸各縣稅務公所徵收並無專局日前有某君上條陳於財政廳潛陳浙江酒捐辦法妥善情形擬請將前項稅捐一律取消仿照浙江辦法特設酒捐局另徵缸照捐印花捐兩項辦法簡單收入甚鉅並附送施行章程經財政廳胡廳長派委各員分赴各處調查釀户及出酒各數並外來高梁情形分别列表送廳查核原收產銷稅通過釐金及坐賈門銷各捐每年總數與改辦酒捐之數兩相比較改辦酒捐可增稅一倍有餘似屬可行當即詳奉財政部核准先從蘇常松太辦起俟有成效再推及於寗鎭江北徐淮等處飭廳遵照辦理 
　　章程之規定　財政廳胡廳長擬定蘇常松太分設兩總局蘇常局設在蘇州管轄吳縣吳江常熟崑山無錫武進宜興江陰八縣松太局設在松江管轄華亭奉賢金山上海南滙靑浦太倉嘉定寳山崇明十縣每縣設一分局受總局節制每縣劃分數區每區選一董事一切局用經費均在徵起捐欵内核實開支 
　　收捐之辦法　原有燒酒黄酒及外來高梁酒之產銷稅通過釐金坐買捐門銷捐一律停免改辦酒捐另徵釀户缸照捐及印花捐兩種由局會同董事調查釀户缸數按缸給照計每缸釀酒五百折以内者捐銀兩角倘每缸不止五百斤者以此類推按斤增加其印花捐亦由局會董至開釀人家查明缸數計算罎頭發貼印花如燒酒高粱每罎五十斤者捐銀三角二分四釐黄酒每罎五十斤者捐銀二角一分六釐此係本銷印花如係運銷出省者另貼出運印花捐數均照前數加一倍倘有偷漏匿報須十倍罰懲 
　　局所之組織　蘇常酒捐總局局長經胡廳長派委前淸候補知縣張承德充任（松太局已委姚鴻淦爲局長往枌組織矣）並頒發木質鈐記一顆名曰蘇常酒捐局之鈐記張君奉委後即在蘇城柳巷中設立局所於十一月十一號開始辦公並啓用鈐記將内部人員如文牘會計庶務調查各員先行分别派定一面將收捐章制編成白話頒示通告局長查得吳縣所屬之横涇鎭渡村蠡市一带鄉民大半造釀燒酒爲產酒大宗之區事務較繁應在横涇鎭特設分局一所連同八縣分局共應組織分局九所昨已酌議總分各局辦事章程並酌保堪任分局長各員一併具詳財政廳核示其吳縣所屬各市鄉業經張局長議定城市滸關木凟角直東山西山六處劃爲六區各設酒捐董事一人横涇渡村蠡市三區亦各設董事一人日内正與各商等接洽互商遴選相當之人派任董事一俟議定即行發表 
[兩廣之官事]  
　　廣東前巡按使張堅白自封翁謝世後迭電辭職經總統給假百日在署持服俟葬親有期再行給假回籍聞張使 
日昨忽請現任龍使塡發護照先將行李四十餘件派差押運回津附搭招商局輪船名致遠者即日首途張使此舉聞因葬親期近不日亦將 
 
 
 

Page 7

 
 
返里並聞張使日前曾派心腹人員赴津料理喪事外間多以爲秘密去粤者其實張仍在署内守孝昨日除見費道尹外絶不見客現定期月之十四號在署開弔已由總文案擬就訃聞並向各機關分派表册將各僚屬姓名住址調查以便預先通知 
　　九號下午龍代使偕同本署交涉員黄廷茶乘坐江大軍艦由天字碼頭下輪前往沙面拜會各國領事是日龍使带有親軍八名由英領事府前之碼頭登岸工部局派人沿途保護龍使先到英領事府後到日領事府并分謁各國領事三點餘鐘即乘原輪回署此舉聞一因十號爲日皇加冕之期故龍使代表將軍預爲慶賀一因新蒞巡按使任各領事多有道賀者故向各領事答拜以敦睦誼 
　　廣西陸將軍昨以回省銷假視事曁地方安靜情形通電粤省云榮廷因病續假調理現在咯血輕減病勢漸退迭奉大總統電諭强起治事且値國民大會組織遵於十一月二日回省力疾視事維持秩序地方安靜謹以奉聞榮廷叩東印 
地方通信 
[松江]  
　　小學遊藝會　陰曆十月初九松江顧氏西成小學校開第一次遊藝會是日到會參觀者約有數百人所演節目均極純熟其目次如下唱校歌落花片片（方無）遊藝會序（男生）唱歡迎歌單人球竿請　文（女生）唱遊藝會歌啞鈴詩歌表情（一年）月移花影上欄杆（圓舞）講國文（男生）雙人球竿蓮葉田田（圓舞）彩旗修身作法風琴獨奏國文（男女生）鹿山夜雨懷陳跡（對舞）孝父母歌風琴合奏彩環五族共和對客揮毫圖畫演習彩带手工演習木環算術演習茂苑秋風（環舞）遊技（選） 
[鎭江]  
　　注重冬防之會議　丹徒縣章知事以鎭郡係通商巨埠際此冬令防務自應加嚴查縣屬之辛豐大港姚家橋諫壁丹徒高資馬淋龍潭等處最爲衝要當派王警務長馳赴各該處召集軍警及保衛圑董會議防緝事宜所有鄉僻地方勸令各鄉董籌款組織保衛圑以補軍警之不逮遇有盜警協力兜拿庶可消弭匪患於無形也 
　　軍警獲匪續誌　前晚新西門守城兵士並五區崗警聞城河行船内有人呼救會同追捕至財神廟地方登舟查獲匪人三名带赴司令部候訊已誌昨報茲悉高區長據崗警報告後因不知其中情節特親至司令部面詢龔旅長始悉所獲者係賭匪李玉山王侯生王得寳三名被害人邵霞西一名龔旅長以此案係屬行政範圍仍請高區長带區訊奪高回區後即傅案預審邵霞西供係搭丹陽班船回家同船遇此三人串賭錢旣輸盡行李等件亦均押去復被渠等毒打故此呼救李等三人供以串賭輭把錢爲生專在各班船串誘無知搭客名爲趕水鴨子等語高區長以案關串賭行凶已一併解送總所核奪 
　　聯合運動之先聲　徒邑縣市鄉聯合運動會定於本月十八九兩日舉行茲悉所有縣市鄉公私各學校業已假定城内縣教育會爲事務所籌辦一切矣 
[杭州]  
　　縣知事兼理防務　浙省自入冬以來各處盜賊蠭起嘉湖梟匪尤多屈巡按使爲嚴密防範起見昨日（十六日）特委嘉善縣知事殷濟平湖縣知事李新益吳興縣知事張嘉樹長興縣知事黄贊元孝豐縣知事林覲光等爲第一區防務指揮官以期與所屬營隊互相聯絡嚴行防範 
　　許委員回杭報告　北京國貨展覽會開會時浙省工業學校校長兼水利調查員許濳夫曾奉杭垣當道派往北京會同參政院虞參政考察國貨展覽會出品優劣情形以爲浙省工商業研究改良之標凖茲悉許委員已將各省陳列物品考查完竣編製報告書於昨日（十五）由京回杭當晉謁屈巡按使面述一切矣 
[安徽]  
　　警衛馬步隊合併　皖省警備隊前已裁撤歸併巡按公署警衛隊長李績甫管带現聞李君巳將馬巡警　改編三排步巡改編五排昨已點名考驗資格發給新式徽章一律駐紥公署詢以資護衛 
[湖北]  
　　京山縣之大搶案　京山縣一带近來搶匪復熾被搶之區層見　出前月陰曆二十日該縣平壩圑又發生一大搶案被搶者爲朱紳曁凌紳兩家匪徒二十三人明火執械先到朱宅向各房搜搶貨物復放火延燒家人逃命不遑復到凌紳家内劈開大門直入各臥房搜搶一如前狀並殺傷主婦一人（係新娘）鄉人鳴鑼呼救該匪等復又放火延燒凌家左鄰均被焚盡匪等携喊往西路而去朱紳家被搶首飾約値千餘金衣物亦價値千金其餘書籍字畫古玩器具數達三四千金槪被焚燬凌紳家被搶元寳六支現金首飾約値二千餘金其餘官票及細數甚鉅刻聞已在劉猛圑拿獲彭學富學貴二人又在宋河圑拿獲二人矣 
[長沙]  
　　嚴廳長兼代關監督　長岳兩關監督兼湖南特派交涉員朱 
壽彭現已與宜昌關監督兼交涉員劉道仁對調因朱君先赴宜昌接事劉君始能來湘所遺朱君之缺現經外交部暫委財廳長嚴家熾兼代嚴君已定於十號接印朱君則定於十二日赴宜云 
　　湯將軍得七獅軍刀　總統以湯將軍自戡亂以來督理軍務保衛湘南異常出力特賜一七獅軍刀以示優異刻已派員賫送南來不日即可抵湘昨統率辦事處已電飭湯將軍知照矣 
雜評一 
[肅政史（默）]  
　　北京南京等處之茶坊酒肆均貼有莫談國事之字條蓋以小民罔識大體而國家大事尤非所應預聞故相戒以莫談也若夫肅政史以言爲責以國事爲其言責中之分内事宜可以談談矣然而全體肅政史之會議亦决定以莫談爲戒誠不料轟烈一時之肅政史今已與莫贊一詞之小百姓同一景象詎非可異之事耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺八誌]  
　　鄭鎭守使被刺出缺後本埠官商定今日上午十時開會追悼公同祭奠並定於二十一日舉殯回籍等情迭詳本報茲將追悼前所聞種種錄下 
　　訃告出殯路由　鄭君家屬定期二十一日舉殯扶柩回里曾記前報昨治喪事務所發出舉殯訃告云本月二十一號下午一時發引出轅走製造局路遇斜橋由肇周路經敏體尼蔭路墳山路遇西藏路至英大馬路朝東往北由貴州路經北京路朝北走河南路一直到滬寗車站扶柩登車回籍特此訃聞云 
　　　滬寗鐵路於是日特備花車運鄭君靈柩直達南京再由津浦鐵道亦備花車運達天津靖海原籍安葬云 
　　總統巡按輓聯　袁總統聞鄭鎭守使被刺出缺之耗頗深哀悼特爲頒賜匾額文曰氣壯山河又輓對一聯文曰滬海竟見岑彭銜悲千古蒼天再生吉甫佐治四方均已交由特派致祭員蔭昌氏先於昨日快郵寄滬已經鄭大公子大爲謹領懸挂矣　又江蘇齊巡按使擬撰輓聯亦巳封寄來滬文曰生爲一代奇才憶二月東巡抵掌談兵同駐江干尋故壘死鬱兩間正氣痛三年南服捨身衛國常思天上下將軍 
　　軍士舉鎗誌悼　楊兼鎭使以十八日爲鄭君開會追悼之期二十號開喪舉殯二十一號靈柩回里届時滬上中西官紳來署祭奠者必多故於昨日飭步兵三十八圑馬鍚藩圑長選派兵士一百名在署前站隊遇有賓客到署須雙手舉鎗惟鎗口向下以昭誠敬而誌哀悼 
　　警員制服弔奠　上海縣警察所景警佐毓華昨午率同四鄉地方各警區區員黄蓉繁湯潮海重仕程麟等各穿制服佩刀前往製造局巳故彰威侯鄭子進將軍靈前弔奠 
　　刺客尙須解京　暗殺鄭鎭守使之刺客王銘三王筱峰已於前日下午解寗曾誌昨報茲悉該刺客解寗後確係尙須再解北京聞中央以此案關係重大必須由中央遴委大員研訊眞相以憑核辦故飭令解京訊辦云 
[力保治安之會銜示諭]  
　　兼上海鎭守使事楊克威將軍昨日會同周道尹出示曉諭云照得本年十一月九日奉内務部齊電開自討論國體問題發生數月以來雖有謠言人心或生觀望商業或見停滞近日連接直隷奉天吉林湖南陜西江蘇山西湖北福建廣東浙江黑龍江山東河南安徽江西等十六省熱河察哈爾綏遠京兆等區域先後報告解决國體共得贊成君主立憲一千二百六十七票　皆推戴大總統爲皇帝此外各省仍在按期投票照原配全國兩千票現得之票已居多數是國本已定人心即刻大安雖有小數亂徒造謠謀逞然各省文武長官均已一至電稱力保治安斷不致擾害大局各省長官身任地方　將民意多數贊成君憲及國本鞏固各省擔任力保治安情形剴切曉諭俾人民知國家根本大計取决民意民意所趨國基斯定現據各省國民代表大會先後報告投票旣得多數而其餘商民國體等逕達中央推戴之電亦復紛到沓來足徵萬衆一心其望治之殷迫於水火者蓋由身家念切期於長治久安各省長官皆以民心爲心對於地方秩序自能力予維持勿任宵小浮言藉端生事致辜民望該商民等當曉然於國是巳定則個人之身命財產從此有所依托儘可各安生理照常營業無滋他慮以宏樂利而靜人心務希本此大意推演聞發分别曉諭是爲至要等因奉此查滬上紳商學界及孔教會紅十字會迭經聯名呈屯請願贊成君憲並推戴我大總統爲中華帝國皇帝曾由前上海鎭守使鄭將軍代遞參政院在案奉電前因是君主立憲政體業經各省國民代表投票解决多數贊成並恭戴我大總統爲中華帝國皇帝足見人同此心心同此理覘民心之嚮往知天命之攸歸從此鞏固邦基同沾樂利奠安大局共享昇平想我上海紳商學會各界尤必歡欣鼓舞樂觀厥成惟滬上近日雖有匪徒散布謠言冀圖煽惑本鎭守使道尹均負有地方之責自當嚴加防範力保治安爾商民等幸勿輕聽流言致滋疑慮須知上海水陸軍隊布置周密内地警察防範綦嚴凡保護地方維持秩序軍警負完全之責閭閻無意外之虞爾商民等儘可樂業安居切勿自相警擾是爲至要爲此剴切曉諭仰商民人等一體知悉此諭 
[關於整理財政之公函]  
　　交通銀行致上海總商會公函云逕啓者國家財政社會金融維持調護爲政之本本行設立有年上承官府之提倡下賴商民之信用凡國家銀行之職務得以盡力擴張社會經濟之設施並以同時舉辦在事同人莫名欣感惟是時期倉卒設備尙多未完才識竭蹶措施猶嫌遲緩政府督責之命屢頒社會期望之心綦切徬徨思報負咎良深茲復准財政部函開十月三十一日奉大總統申令近年國家因度支困難力求整頓一切支出巳可勉敷此後關於重大事端如畫一幣制整理公債等亟須次第進行中國交通兩銀行具有國家銀行性質信用夙著歷年經理國庫流通鈔幣成效昭彰著責成該兩銀行按照前此辦法切實推行以爲幣制公債進行之輔助該兩銀行應共負責任協力圖功以副國家調護金融更新財政之至意即由財政交通兩部轉飭遵照此令等因奉此用特函達即希遵照等因敬讀之餘慙悚無地敢不力圖進行以期仰副惟查國家銀行之性質與普通銀行不同凡維持金融經理國庫發行鈔票代理公債皆爲其特别職務在在與國家財政社會金融有莫大之關係中國幅員廣大弟等自慚微弱自非藉尊處之提倡維持恐難期效力之事半功倍旣承明令之責成敢爲冒昧之陳　伏乞尊處普告商民凡關於國家銀行應有之職務隨時賜予接洽本行無不遵奉進行惟力是視除函飭分行號經理隨時親赴尊處接洽外謹此專函奉懇敬請公安伏乞惠照云云 
[亞細亞報館炸彈案訂期研訊]  
　　公共租界山東路南京路口亞細亞日報館於九月十一號被人抛擲炸彈當被炸斃總巡捕房一百二十六號華捕萬素生山西路龔順興皮鞋店學徒陸瑞生引　港陸姓所延　讀錢林寳三命並炸傷該報館印刷人謝長寳翁廷炳李興才對面文海齋刻字店學徒楊順祥（即楊順英）某烟土店夥天津人劉文卿車夫張三虎婦人沈李氏及行路之周金德無錫人鄧阿桂甬人袁友金河南人楊玉橋（即楊炳年又名楊炳林）等十餘人謝等各人受傷尙輕當送仁濟醫院醫愈惟楊玉橋兩手炸傷甚重捕房以其似係抛擲 
炸彈之人頗爲注意故復送請工部局醫院醫治並派捕日夜輪班看守現亦醫愈經麥總巡諭飭带至總巡捕房親向研詰口供以便解送公共公廨澈究各情迭誌本報前日麥總巡會同捕房刑事科代表牛門律師將楊带至大寫字間與警廳提來之嫌疑犯談桂福（即喬貴福）質對一　飭仍收押嗣於昨晨派令華印各捕荷鎗實彈將楊喬二人押解公廨請究先由牛門律師上堂譯稱亞細亞日報館被人抛擲炸彈當被炸斃三人炸傷十餘人内有楊玉橋兩手炸傷甚重似係抛擲炸彈者故捕房又送請工部局醫院醫治現已醫愈曾带回捕房與警廳提來之嫌疑犯喬貴福質對口供悉楊與此案實犯有嫌疑是以傅齊當時被炸受傷各人將楊等解案請爲質究云云繼由一百三十一號西捕滿特克投訴是日上差時行經河南路南京路口驀聞極大之炸聲起於山東路方面當即趕至山東路見亞細亞日報館門口人衆上前察看見有數人均倒仆血中當時楊玉　橋身穿白色衫褲兩手炸傷倒在該報館門口正中即將楊等車送仁濟醫院醫治云云俞代襄讞得供商之英卓副領事以此案見證人衆隨堂審訊時間侷促遂會判被告二人仍带回捕房候訂期開特别刑庭研訊並聞捕房查得受傷之沈李氏雖經醫院醫愈回家未幾亦即身死云 
[黨人委任狀紙之查究]  
　　法捕房於上月二十七號在法租界西洋涇浜永昌棧内拘獲携 
带炸彈等物之黨人闕朝書等六人解經法公堂訊畢押候商明核辦等情迭誌前報茲悉闕所受之委任狀紙經中西官察得係上海商務印書館所印故傅到該館經理高燕翖到案詰訊高稱此狀紙實係敝館刊印惟此項狀紙係普通印刷品無論學堂店號有委任之事均可塡用時時有人前來購買此狀紙係何人購去不能指實中西官判與該館無干着高退去完案 
[商務書館總理在東作古]  
　　商務印書館總理源盛洋貨號主印錫璋君近因患腦筋病遍延中西醫生醫治未見就痊據醫生云須赴外洋調養半載方可有效故印君於上禮拜五乘日本某公司輪船前往日本延醫調治詎昨晨十時印君之家屬接神户我國領事館來電謂印君於昨日傍晚抵神户正欲登岸上扶梯時詎駐足不穏立時跌仆當經人扶起已不省人事未及片時即行氣絶着趕緊派人來神棺殮云云聞印君家屬及長子某某已於昨晚前往矣 
[學生會今晚開交誼會]  
　　寰球中國學生會定今晚八時開交誼會試演影燈備有最新式之影片多種由凌文之君詳細按圖講解俾觀者明晰此種影片係商務印書館特製大半關於學術不特資觀瞻已也聞尙有游藝品數種尤有樂趣以聯絡會員之交誼刻已印發通啓邀請各會員届時蒞會矣 
[精武體操會運動會預誌]  
　　閘北中國精武體操會自創辦人霍元甲君之弟元卿君擔任教授以來盡出其家學秘傅悉心指導就學者益形踴躍運動科目亦層出不窮此次又定於陽曆本月二十一日下午假法租界民興新劇社爲會場開秋季運動會並徧請各派技擊名家作聯合運動藉以發揮國技之精華届時想必有一番熱鬧也 
[聯合體育會比賽足球]  
　　上海郵傅部實業學校聖約翰大學滬江大學南京金陵大學蘇州東吳大學杭州之江大學於去年曾各舉體育部長組織一聯合體育會茲該會有比賽足球之舉定在滬舉行已於十三號開始比賽是日實業學校隊員赴滬江大學與滬江春滬江敗十五號東吳大學隊員赴約翰大學與約翰賽約翰敗然皆尙未定爲勝負之結果聞二十號（本星期六）下午二點鐘實業學校隊員將赴約翰大學興約翰賽該兩校於體育一門素皆注重上次比賽時實業佔優勝該兩校以競爭心過盛之故任用意氣幾傷感情然比賽之有勝負本爲常事望此次以和平出之庶不至凶終𨻶末也 
[閘北務商中學演說記]  
　　昨日二時閘北務商中學延請英國聖文律師演說公司與股開行店律例之異點自開辦以至歇業其間若組織若立案若管理若開股東會若分紅息若處置公積若查賬若破產若撥債甚至滙劃運貨保險押款一切手續靡不詳告譯者鄧君亦復能曲盡其意以故聽者數百人莫不領略眞義歡悅異常云 
[孤兒院開會之預備]  
　　上海孤兒院開菊花會已誌昨報現該院諸教員率院生預備種種彩物甚形忙碌彩物中有諸名家之書畫及商務書館之辭源并各種儀器風琴古玩刺繡各大藥房捐助之各種裝飾品甚多並聞今禮拜六（即陰曆十四日）晚間七時半鐘在愛而近路紗 
業公所開會届時有上海正樂社及麥偷書院聖保羅堂諸名家聯奏音樂並有靑年會總幹事王正廷君等演說更有中國技術家韓敬文君試演技術云 
[造船塢另闢大門之履勘]  
　　江南造船塢主任王　二君以本塢工匠千餘名向從製造局大門出入近自鄭故侯遇害後門禁甚嚴工匠進出每多稽查誠恐妨碍工作時刻故擬在船塢東首即江邊碼頭另關大門一處以備船塢工人出入已於昨日會同工程師往該處履勘并指點一切 
[派兵駐防楊思橋]  
　　浦東楊思橋鎭係在製造局對岸距滬僅三里且因該處人類良莠不齊故由楊克威將軍特派步兵一排馳往該鎭駐防以資偵察 
[盜犯發囘警所再訊]  
　　行刧西鄉漕河涇南張家塘米店案内之盜犯杜咸全前經縣警察所景警佐禀奉沈知事將杜申送鎭守使署訊辦在案茲悉此案經鎭署軍法科迭次研詰杜堅不承認爲盜故由鎭署於昨午將杜發回縣警察所着調查明白再行核辦現景君已諭令將杜押候再究矣 
[揚州偵探緝獲盜匪續紀]  
　　揚州遊緝司令部偵探長楊壽山協同四區第二駐在所長警在潭子港船上拿獲盜匪朱國楨徐嘉桂及其妻徐楊氏等三名口已記昨報昨經四區姜警正研訊該盜等供認在江北迭犯盜案不諱並稱尙有同黨匿居滬上等語昨已將該盜等解送司法科訊辦矣 
[盜犯各押五年]  
　　盜匪劉古子王森榮兩名前由探目黄錦榮拿獲巨匪戴小五子時一併拘獲解經法公堂訊供後除將戴匪等申解鎭守使署懲辦外因劉王兩犯同供與戴小五子拒斃英探田廣林案無干惟於六月十七號晚間隨同沈壽高李阿三等搶刦寳茂烟紙店事後祇各分得洋數角至鎗傷寳茂店主徐杏軒實沈壽高所爲京與小民等無干等語故判令管押候緝首犯沈壽高等到案再核在案現因沈等久已遠颺難以拘獲故由捕房將劉王兩犯解送法公堂請示劉等仍執前供均求恩宥聶讞員商之副領事德君判劉王兩犯各押押牢五年期滿永遠逐出租界 
[發行有獎實業債劵之通告]  
　　上海總商會通告各分會函云敬啓者奉農商部一零六五號通飭本部會同財政部呈請特准發行有獎實業債劵一案業於十月二十六日奉大總統批令准如所擬辦理單存此批等因奉此除由本部籌備進行並分别咨行外合行印刷原呈及條例淸單發飭該商會並轉致各分會一體遵照此飭等因並飭發附件一份奉此除印刷附件分函各分會外合檢同印件函請貴會查照爲荷 
[催繳通惠公司股欵]  
　　滬海道周道尹昨致南商會函云敬啓者奉江蘇巡按使齊函開通惠實業公司招募股分前派員赴滬接洽各機關均已次第認股繳欵惟南商會認股三千元尙未交款北商會認數未定嗣接丁衡帥函告北商會亦已認定股款七千元現値十一月爲該公司優先繳股款之期特函請台端便卽轉致兩會將認股提前滙交南京中國銀行代收等因奉此相應函請貴商會查照迅復以便轉達爲荷 
[金星人壽保險公司開股東會紀事]  
　　金星人壽保險有限公司亽本月十四日上午十時在本埠四川路一百三十七號開股東常會到會者計股數六百三十八股係伍廷芳君主席首由董事會按照部定章程宣讀去年營業報告會收支損益計算書貸　對照表財產目錄等次由監察人報告以上各項簿册均經查核符合再次由在場股東一致通過各項帳目並選舉下届監察人末復由主席伍廷芳君謂去年一年共受保額三百一十餘萬計保費二十二萬九千有奇生意堪稱發達自此以往發展未可限量至各項帳目亦均甚淸楚云云至鐘鳴十二下乃散會 
[南半城馬路工程之趕辦]  
　　本埠南半城馬路尙未工　近經工巡捐局莫局長諭飭承辦各工頭將小東門往南經大東門直達小南門一带之馬路工程派匠日夜趕工俾工竣後鋪設電車軌道以利行人而内地自來水公司亦派測量員等於昨午分詣該馬路測量地勢以便安設水管 
[西官訪謁周道尹]  
　英按察使蘇瑪利英總領事法磊斯於昨日上午十一時許同往道尹公署訪晤周道尹當由周君偕同外交科長陳世光接見茗談良久而别 
[南市之火警]  
　　昨日天未黎明時滬南新泰平碼頭新泰里生茂箓筍棧内不戒於火頃刻冒穿屋頂當由救火會各區皮带龍馳往灌救至天明始得熄滅共燬棧屋三間聞該棧現因新貨上場堆貨甚夥此次損失實屬不資昨由第一區警署董警正派警查明起火綠由飭傅棧主到來移送警廳司法科核辦 
[大風落帽之禍端]  
　　前日有浦東木匠顧書卿由北市往南在十六舖乘華商六號電車欲至董家渡立在電車月台邊被狂風吹落其洋帽顧不待停車躍下拾取致跌仆於軌道内而二十六號電車適又駛來司機人急即截阻已屬不及撞傷顧腦部腰際等處即由三號查票員車送一分駐所轉送上海醫院不及醫治即行殞命現聞其家屬懇由公司酌給恤欵自行收殮云 
[機匠被毆斃命續誌]  
　　怡和紗廠機匠陸榮生因賭花會迷信偕友某甲等三人往吊殺鬼墳上求夢被鄉人疑爲盜匪將陸毆斃由地保報告地方廳委派賀檢察官往驗屬實並據甲等三人到案聲訴請求俾寃諭將甲等送交警局交保候訊各情已誌昨報茲悉賀君返廳後據情面禀林檢察長核示昨日林君飭派法警持文至五區四分駐所將某甲（即陳榮濤）某乙（即吳雲生）某丙（即錢七星）等三名一併带回到廳飭押候訊 
[被控巡警送廳候訊]  
　　胡家木橋積善里爲鞋底作生意之張明淸因與附近第十二岡巡警宋興林等衝突歸家身死經尸父張元奎尸妻張周氏等具稟檢廳控該警毆張致斃嗣經該廳派員驗無傷痕係病後氣闭而死將宋警等傅案預審候核在案茲悉此案又經張元奎等到廳繼續起訴堅稱伊子張明淸實係因傷身死林檢察長即函請警廳徐廳長轉飭五區三分駐所張光烈警佐除將宋興林解除職務外於昨午備函飭派巡長趙秉魁將宋興林押送地方廳歸訊林檢察長即諭飭收押候訊 
[蒲包内孩屍何來]  
　　北河南路旁昨日發見蒲包内孩屍一具似係爲人抛棄者由該處居户瞥見用電話報告捕房捕頭飭探查明屬實傅諭地保移往義塜掩埋了事 
[女子野性難馴]  
　　公共租界大馬路方九霞銀樓主方積馭於民國元年出洋二千二百元娶普慶里妓女嬰花仙館（名張老五即方張氏）爲妾當時賃居中旺街積福里中曾生過一子現已三歲詎該氏近來時常私出爲方查悉已啓疑竇上禮拜六該氏又私行出外方遂派人跟隨見該氏乘車至閘北升順里三千三百四十八號屋内與一男子陳福集（又名陳志淸）同居其人即回報方積馭當即糾衆前往將男婦雙令拘送五區警局訊供不結乃於昨午將方張氏陳志淸一併解送警廳司法科轉送地方檢察廳訊辦方積馭亦投廳具禀請究當經林檢察長　飭將陳志淸方張氏分别收押　方靜候質訊核辦 
[尋獲逃妻]  
　　松江鄉人陳阿虎之妻于氏於去年被素識之李某誘逃來申得價四十元私賣與成衣匠王金生爲妻該氏近日賃居南市油紙作弄内饒錦堂處昨日陳偕其兄陳小弟來申尋見該氏王已乘機避去遂將饒及于氏扭控一分駐所訊　饒供是二房東家有餘屋由王租住不知其有拐逃之事等語警所飭解送警廳司法科訊究 
[尋獲被拐女兒]  
　　住居城内穿心街之許炳如有女名阿貞日前被馬夫楊金忠串同傭婦陳郭氏誘拐出外匿居閘北永盛里内前日爲許偵知將該馬夫及女與傭婦一併扭控四區警署押候訊辦 
[押女爲娼之糾葛]  
　　淸江人楊德高前投法公堂控稱因年歲飢荒難以度日故將女兒桂寳携带來申押入王娘娘花烟間内爲娼言定身價洋一百二十元收過八十元尙少四十元今向取洋非但洋不交付且女兒亦不見面求請追人等情經法公堂判令被告交保限交桂寳在案昨日楊又投稱民人與妻來申索洋無着飢寒交迫難以久候在申如不交人求請追給欠少洋四十元以作川資回籍度日等語訊之王鴇婦供稱因桂寳不善接客故轉押與英租界薛姓野鷄妓院不料桂寳在薛處逃逸無蹤可否將薛移提到案訊追云云聶讞員諭楊曰爾將女兒押入妓院爲娼父女之情巳絶即能將桂寳追到亦須發堂擇配姑念貧苦流落着王鴇交還所少價洋四十元給爾具領王鴇交人銀兩保限三天繳案 
[劣孩在押脫逃之加罪]  
　　江北劣孩因竊滬西康腦脫路洋槍總會内鐵板由捕獲解公共公堂訊實判押改良所習藝半年在案詎尙未送所執行而該孩又於前晨乘間竊取同押犯人號衣從鐵欄鑽出逃匿閘北華界又經靜安寺捕房探目陳永康偵悉　同警局拘獲提回昨解公共公廨請究經中西官訊明姑念年幼判照原斷加押一月期滿带堂再核 
[流氓押候遞回原籍]  
　　鎭海縣籍流流陳阿四（即鄭炎森）因在虹口混用鉛質小洋由探獲解公共公廨經中西官研訊屬實判押西牢九月期滿带堂再核在案昨届期滿由捕房解案請示中西官判押候錄案函送上海縣知事署遞回原籍交地方官管束 
[竊機器判押一月]  
　　山東路二百八十八號門牌顧桂晶控李紀昌行竊打字機器藏匿七浦路一千一百三十九號門牌友人家内等情昨由捕房將李拘獲並吊到原贓解送公共公廨經中西官訊供屬實判李押一月贓交原告領回 
[竊犯在途被獲]  
　　竊犯周飛吉前日在五區四分所境内沈家港長興庵内竊得衣服等物行經又袋角地方破閘北偵緝隊隊士張福張用浦查獲拘送警所押候究辦 
[出期票應負責任]  
　　日商新大洋行在公共公堂控維新黄包車公司崔月山不付期票洋二百五十元並利息洋十八元請爲訊追一案糳經傅案交保候訊在案前日午後俞襄讞與日領西田君升座公堂會訊先由原告代表律師偕原告日人上堂訴稱被告向原告購買橡皮結欠洋二百五十元曾由被告出立期票届期不付是以又欠利息洋十八元應請一併訊追云云質之被告供稱祇在維新公司爲夥經手放租車子公司係劉姓等組織期票雖由我出立因賬房日間不在公司故由劉姓股東命我代寫等語俞君與日領以被告旣承認出立期票應負完全責任因判被告交二百六十八元人洋並保限兩禮拜繳還原告洋二百五十元並利息洋十八元 
[拾取掛失支票之受累]  
　　蘇州人周維昌前日與友沈桂福持滙豐銀行巳掛失之五十元支票一紙至該銀行朦領當被該西人察出以其來歷不明報捕將二人拘押昨解公共公廨　究先由滙體銀行西人上堂譯訴 
 
 
 

Page 11

 
 
前情訊之周供稱該票仕蘇州拾得並非盜竊而來　察　讞員核供商之英領康君姑念均屬年輕無知判從寛一併開釋 
[冒名索詐之詰訊]  
　　劉金榮因带英商太古公司巡丁銅牌冒充巡丁至法租界太古　頭新江輪船上向船客索詐被該輪用人楊亦桂查見扭交法捕房轉送公共公廨訊供押查在案昨晨復訊原告延律師上堂譯明案情並經中西官將原告所控理由向劉詰問一遇判仍還押候再訂期研訊 
[絲廠業巳開工]  
　　密勒路瑞綸絲廠　絲女工同盟罷工一節已紀昨報茲悉此次罷工原因緣該廠經理嫌各女工工作欠精屢次減發工資故各女工一律罷工以圖抵制刻已經人調處和平解决昨日巳開車工作矣 
[電車撞壞馬車]  
　　昨有某西人乘坐馬車經過北四川路蓬路相近被某號電車撞壞車輪致駕車之馬仆地受傷由印捕带同馬夫投報捕房請爲查辦 
[醉人胡鬧]  
　　劉永淸蔣喜榮二人前日酒醉至滿洲路開雜貨店之姜壽洪處尋　滋擾並毆傷姜及姜妻劉氏之頭面由岡警一併拘獲解入四區警署押候究辦 
[吵鬧押店拘役十天]  
　　沈菊華控閔陸氏閔掌生滋擾一案昨由地方審檢廳堵鍾推檢兩官開庭研訊沈訴稱在成康押店爲夥前有　陸氏來押銀表練未幾贖去忽稱不是原物糾同閔掌生等來店吵鬧因此鳴警送案求究質之該氏供稱掌生是我丈夫所押之物贖出後核其分量不符所以向　問官得供以事起細徵當庭宣判處閔掌生拘役十天以儆 
氣候報告 
[上海徐家滙天文臺天氣測候報告]  
　　巳過者之報告十一月十六日越南之颶風仍如昨日幾續收緊（前因電碼有誤故以爲進向東京）中國北部復有氣壓侵入臺灣峽北有烈風自北至西北十七日上海天氣漸佳氣壓速升風向仍爲西北風力減小十七日下午四時前二十四小時内上海氣候温度至高五九至低四九·一去年同日至高六九·六至低四八·二 
　　未來者之推測　十七日下午四時三十分像測上海及北方中央天氣晴朗海濱一带新起信風南方海中風浪頗大 
來函 
[王文典君來函]  
　　十一月十六日某報第二張登載上海商民推戴君主一電有王文典具名在内文典投身工商業終日操勞無片刻暇且國體問題何等重大現旣由各省縣選舉代表進京參與國民大會凡我人民自應靜候該大會解决方合法律該電所列之王文典或係另有其人惟事關同名同姓不得不具函聲明以免訛誤爲此懇請貴報登佈來函門内不勝感激之至上海中華國貨維持會旅滬各省粤路維持會殖邊銀行南商會靑年會華商旅滬維持會隆泉公記均一份子王文典謹上 
雜評二 
[整理財政與銀行（訥）]  
　　日人之經營滿蒙也近方以銀行政策爲發達路礦經畫各事業之先驅而其銀行政策之着手即以發行紙幣等爲吸集資財活動金融之基礎國家與商民合全力以注意於此觀日報所披露之計劃如所謂新提案者甚可懼也返觀我國之財政機關力量旣薄弱幣制又紊亂如是勿論其有餘勇以經營對外之事業即以對内論其足爲地方各事業之助力者有幾乎銀行無力爲社會謀經濟之設施而社會亦但覺幣制不劃一之害而不知銀行之所謂利於是遇有關於國家財政上特别事務地方人民亦遂漠然視之絶無聯絡提携之思想此經濟狀况所以愈陷於悲境而事業之所以日益廢弛鳴呼吾甚懼之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（九）] [  東埜]  
　　（三）人頭稅（續） 
　　人又有言曰貧賤夫妻寸步不雜豈必貧賤之人其伉儷之情　常人爲獨厚哉彼輩室如懸磬囊無分文出則無吃酒聽戲之是娛入則無宮室園亭之是好窮無聊賴則惟挾床頭母夜叉朝　暮暮尋窮開心以當消遣法耳然其子息之繁昌亦卽肇端於此子女旣已成行則其一家八口衣食之需因之驟增其數於是家道益艱而其尋窮開心也益甚如是遞相爲因遞相爲果其生產力之强盛如機器之製造模型標本如機關鎗之發射子彈如養由基善射一翦雙雕如老母彘懷胎一舉五子而人頭不可勝算矣讀者諸君不信試一觀貧兒院裹艒艒船中聚無數撤尿屎拖鼻涕之儔林林而　總者孰非彼等父母於窮極無聊時醖釀以成之耶古人稱詩以窮而益工今可云子以窮面益多矣辦理人頭稅諸公對於此輩將若何而稅之如云是輩貧民可以豁免耶則彼等兩個肩架之上明明扛一人頭也有人頭而無稅是授抗稅之人以口實也且我未見我國吃稅捐局飯之人從來對於升斗小民肯稍緩其催科也其稅之耶彼輩肩架上雖荷一頭而褲擋中只貯兩腿拔其毛不足以易錢剥其皮不足以製革譬之屓屭彼輩平時負擔於身上者巳有千鈞之重諸公再以人頭稅加之惟有坼背裂殻以死耳而石卵子中終榨不出油來也諸公厲行稅法遇此難題殆巳至水盡山窮之一日若於山窮水盡之中而别求柳暗花明之境據我愚見惟有調盈劑虚之一法耳方今寄名通譜之風盛行於政界有所謂把兄把弟也有所謂乾兒子乾女兒也諸公如能以富場中奴顏婢膝之風勸貧賤者不恥仰攀再能以歷史上稱孤道寡之習勸富貴者不憚下引合財產人口而一爁冾之貧賤者向富貴者叫一聲阿爹富貴者即可代貧賤者出一注人頭稅蓋吳越旣爲一家則有無亦可以相通也熱心利祿中人每行此法謂他人父以丐權門之餘瀝諸公於此道三折肱矣欲人頭稅之推行無礙盍教貧賤小民倣而行之 
海外奇談 
[蹈火奇技] [  甦]  
　　印度南部納爾奇來斯地方之山民喜習蹈火每年二月間舉行蹈火會一次其技殊奇初非如術士之欺人舉行蹈火會之第一日每户捐助木柴一枝迨木柴旣募足乃聚之一處由高僧一人引火焚之燒至盡赤乃取而鋪入地坑之中坑長七八尺深五六寸此時坑之左近四五碼之處熱氣蒸騰加以太陽逼炙在常人弗敢近一步一至所定時刻則有高僧十數人步履其上且作舞蹈之戲僧衆腰間僅裹布一方或項間披一巾而已然不披巾者居多蹈時且於柴上盡力蹴跌灰乃四揚蹈畢退出記者細視之下見蹈者足底並無灼痕而踝間毫毛亦無焦者據記者觀察力所得實無弊資可尋而未蹈之時亦無藥劑塗於足底其技誠不可思議也 
詩選 
[秦淮冬日作四首] [  吳綘珠女史]  
　　隔院梅香不見花鳥衣門巷夕陽斜輿臺大半簪纓胃休對王家說謝家 
　　櫓聲搖月過靑溪暮色蒼茫十里隄桃葉桃根何處是畫樓猶在小橋西 
　　蕭蕭落葉散疏叢昨夜繁霜昨夜風只有山茶能耐久花開還比去年紅 
　　孤負家園十載春珠憔玉悴苦吟身可憐湖并投書客不是江臯解珮人 
詞選 
[歸國遙] [  實甫]  
　　春去粉約脂期愁裹度畫欄飄滿芳絮瘦鵑啼不住銀屏夢雲無據豔宵容易曙香驄知在何處碧桃花外路 
小說 
[家庭小說紅刦] [  常覺小蝶合譯天虚我生潤文]  
　　第七十四章 
　　威廉抵杜芳莊時亨利正在庭外負暄倚其身軟榻上見威廉入則曰君果來矣吾謝吾父并謝君惠臨威廉曰亨利吾視汝今日面容甚痗何耶亨利曰噫吾欲以此問汝而汝乃問我汝頰上何乃有驚喜之色威廉曰安有之頃吾聞哈勃克殀殂正復傷威亨利曰死耗確耶威廉曰不甚確得之温桑耳亨利曰吾甚望其不確但安娜又如何威廉曰吾今日未見安娜亨利點首旣忽曰威廉吾乃受汝之愚此事安用驚喜者汝來必有他事威廉頳然曰實告君吾來蓋奉尊甫之命向安娜求婚耳意者此語或爲君不喜亨利獨欣然曰果耶則吾當叨喜酒一杯言次自搓其手樂乃不支威廉曰汝信之耶亨利曰然倘汝而爲此吾必以帛繯汝之頸令汝自斃威廉曰勿急吾安能攫汝之情人而爲己有蓋吾巳得一妻矣亨利曰誰耶威廉曰蘇荔亞格來也亨利曰有成約耶威廉曰將成猶未成也言次適見梅麗自廓外過手花囊一具步履姗然亨利遽呼之曰梅麗汝趣來聽威廉之新聞梅麗回首見威廉因頷首徵笑爲禮且曰吾已聞之阿母迨言哈勃克事也亨利曰否蓋威廉將娶妻矣其人曰蘇荔亞格來梅麗時已下階步入醋莉花　中故亨利之言聞之乃不甚　面威廉　大急曰亨利汝誠稚子亦不如出語乃無輕重此等無稽之談安得告之閨閣中女郎亨利大笑曰汝不自告我以此耶文曰威廉汝何往時威廉亦巳下階答曰吾往助若妹剪花也 
[奇情小說秘密汽車] [  東埜譯]  
　　第十二章（續） 
　　須臾取到傷藥收拾了雪茄返身自去達而登敷好創處偃坐椅上痛勞漸漸減輕便按電鈴喚女僕佳路問道密司茉莉兒如何了佳路蹙然答道那可憐的小羊醒是已經醒轉來只面色白得可怕好比含苞初放的一朶玫瑰花蓋上嚴霜一種粉紅嬌嫩的顏色就看不見了他吃也不肯吃睡也不想睡星眸兩點專注在玻璃窗上長吁短歎不停我料他胸臆之間包含着無限傷心之事呢達而登道你又不鑽在他肚子裏豈得憑空臆說他神思略有不爽停一刻就會好的你小心伏侍他不得有慢佳路道我那裏敢怠慢怎奈千方百計的引逗總不能博他一笑我意引他到空庭之内看看花草吸些新鮮空氣不然恐要病了達而登道胡說他那裏會病誰呌你咀呪他我方纔把他交給你時囑咐你鎖閉房門不許越雷池一步你難道忘記了嗎佳路道主人鈞諭老婢子那敢忘却只念密司茉莉兒身軀嬌怯渾如一隻羽毛滑澤的小鳥關在籠子裏狠可憐見的自古說惻隠之心人皆有之老婢子不揣冒昧要請主人寛一面之恩許他　　 
[滑稽言情賣酒女兒（六）（續）] [  醒榭]  
　　於是兩人便相對坐了樊杜倫正要將一棒花送給他茉莉忽道慢着咱們且光見了桑汶和薏理絲樊杜倫道這兩個双是誰茉莉道那是我兩個姊兒說時指着照相道你瞧瞧那兩個略長些兒的便是只是你要記着他們要是問你什麽你升萬不要對答樊杜倫領會隨着茉莉一同出了客室但心理總是納悶暗想今晚究竟是一齣巷麽把戲他呌我什麽都不開口我可不是變了一個啞子嗎又想道管他呢横豎是個作弄不傷脾胃兒的樂得依着好和茉莉親近些正想時那隻脚已跨進了一間屋子足尖被瘦檻一磕早就一個倒栽葱跌在地下正要喊呵呀誰知抬頭一看屋子裹早已有了别人樊杜倫記着茉莉的吩咐便不敢作聲慢慢兒爬了起來看時那一捧嬌嬌滴滴的花兒却已壓了個稀扁茉莉悄嗔了一會問道疼麽樊杜倫搖搖頭却不開口廻頭望着室中見共是四人却都很是而熟後來一想原來京是照相上的四人知道那兩位女郎必是茉莉的阿姊兩個男子便是他阿姊的情人了要待不知他们見禮時自己却意不過去要待見時却又免不得厮喚豈不違背了茉莉的約法没奈何只得想了個折中的方法走上前去和他們深深鞠了一躬却舉起兩個眼珠子呆呆望着茉莉茉莉見他他有些傻氣因把手帕一揚呌他過來誰知樊杜倫醋會了意這呌道怎麽你剛呌我不開口我如今不開口你又要呌我開口呢只一下别的不打緊却把滿屋子的人引得鬨堂大笑 
 
 
 

Page 15

 
 
   
 
 

Page 16

 
 
   
 
