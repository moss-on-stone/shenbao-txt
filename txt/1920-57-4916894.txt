# 1920 - 57 - 4916894

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[靳銷假]  
[  默]  
　　中國之政潮每多一波而三折此次靳閣之辭職風潮亦循此例也由易豫督而請假而辭職一折也請假之後經各方慰勸調停而消假而到院二折也消假之後安系閣員不出席不開議而再慰勸調停此即餘波之第三折也 
　　政潮經此三折之後而即平靜乎抑仍陷於紛擾乎誠非吾人所能逆料然繼即平靜而政府弱點暴露於此一波三折中已不少矣 
專電 
[北京電]  
　　靳因各省電留安系議步昨晚銷假今晨到院閣議照開政潮暫平（四日下午四鐘） 
[北京電]  
　　徐段均召靳面加慰留靳乃銷假視事（四日下午三鐘） 
[北京電]  
　　靳昨銷假今早到院出席閣議某派閣員相約稱病不到僅海蕯内田農江敎傳四人出席閣議未開田奔走兩方調停無效下次閣議仍將同盟罷議 
[北京電]  
　　徐特派傳應璜持密函赴豫規勸趙督服從中央語極懇切（四日下午四鐘） 
[北京電]  
　　段語徐任免疆吏中央自有權衡豫督何得抗不受命應將撤換令卽行發表徐仍懷疑不决（三日下午二鐘） 
[北京電]  
　　段方面决定豫事處置方法（一）趙倜不動略加罰其弟傑（二）須歡迎王印川（三）吳光新軍兩旅駐汴已託直曹轉達（四日下午三鐘） 
[北京電]  
　　開封省議會電請俯念汴省民命迅令吳軍退出豫境否則汴人誓不承認（三日下午三鐘） 
[北京電]  
　　八省同盟因豫事積極進行（三日下午二鐘） 
[北京電]  
　　王印川須豫潮定後方能赴任（三日下午二鐘） 
[北京電]  
　　安系密召王揖唐還京（三日下午二鐘） 
[北京電]  
　　徐因政治外交及和議各問題久持不下擬開特别大會議次第解决（四日下午三鐘） 
[北京電]  
　　日因年底墊欵英美反對現議作爲四國墊欵中之墊欵以示轉圜未繳三百五十萬卽由三國分擔李思浩已函銀團代表催日内交付（四日下午五鐘） 
[北京電]  
　　陳籙不允負外交重責故閩案正式談判亦須俟外長提人後（四日下午三鐘） 
[北京電]  
　　王占元東電魯案根據德約當然不能承認魯代表莊英等來鄂面述衆情憤激懇速裁决 
[北京電]  
　　胡維德來電表示不就外長决心（四日下午五鐘） 
[北京電]  
　　中日新軍事協定已由奈良提出徐靳仍候段主持交由參陸處審查（四日下午四鐘） 
[北京電]  
　　日中將奈良謁徐密陳俄德激黨東來中日應定共防策徐云可與主管部協議（四日下午三鐘） 
[北京電]  
　　政府决馳米禁將設糧食調查局（四日下午三鐘） 
[北京電]  
　　經濟調查會組織令交局修正孫兼總裁辭意打消（四日下午三鐘） 
[北京電]  
　　直曹奉張等八督力主解散新舊國會將有通電發表（四日下午三鐘） 
[北京電]  
　　張作霖派縬景惠謁段請堅留靳段謂謂現是督軍有力我在野何能爲 
[北京電]  
　　田中玉等冬電汴將駐防魯豫邊界軍隊調集内部該處伏匪蠢動請飭仍回原防（四日下午五鐘） 
[北京電]  
　　吳師撤防靳將允准 
[北京電]  
　　吳佩孚所部有已撤動消息（三日下午二鐘） 
[北京電]  
　　馬良將内調濟南鎭使以王守嚴升任（三日下午二鐘） 
[北京電]  
　　容揆電告美已决定任克蘭氏爲駐華公使（四日下午三鐘） 
[北京電]  
　　楊增新來電伊爾克斯塘政府首領穆哈諾夫因戰事失敗擬假道蒲犂逃赴印度現飭嚴防（四日下午五鐘） 
[北京電]  
　　張作霖電現與布黨議妥停泊廟街軍艦尅日上駛（四日下午四鐘） 
[北京電]  
　　黑督電俄舊黨總督于哥諾夫率兵四百餘由伯力敗退竄入饒河縣屬業已解作武裝（三日下午三鐘） 
[北京電]  
　　外息前駐崴俄兵司令羅札諾夫避匿日軍營内於上月間帶鉅欵附輪東渡（三日下午三鐘） 
[北京電]  
　　倪嗣冲病轉劇保馬聯甲繼（四日下午三鐘） 
[北京電]  
　　奉天開闢葫蘆島有借日金四百萬說（三日下午二鐘） 
[北京電]  
　　敎部擬設女子大學（三日下午二鐘） 
各通信社電 
[北京電]  
　　閣員一致主張速提外長 
[北京電]  
　　潘復將兼授經濟調查局總裁係周自齊保該局參議蕭方駿孔祥柯亦以鄉誼爲潘疏濬所屬一致承認（以上三日） 
[北京電]  
　　閩案日使仍以未奉到東京訓令爲言迄無答復據聞小幡連日正與日政府密商此事 
[北京電]  
　　張作霖來電擁靳徐段亦切留靳辭意巳打消謁徐消假 
[北京電]  
　　靳電覆直曹奉張已銷假視事并通電各省區 
[北京電]  
　　豫督問題無法解决命令仍留府旣不蓋印亦未發還據某閣員云案經通過閣議勢在必行 
[北京電]  
　　李家鑿報告松黑兩江航權可實行恢復 
[北京電]  
　　孫烈臣電俄舊黨四百餘人竄富錦縣已勒令卸除武裝 
[北京電]  
　　傳聞俄日兩軍已在伯力方面備戰（以上四日） 
[香港電]  
　　北江交通斷絶無確實消息傳聞粤軍大受挫折死傷甚衆（四日）以上中孚通訊社電 
 
 

Page 5

 
 
   
 
 

Page 6

 
 
公電 
[繆代表致廣州各總裁電]  
　　百萬火急廣州岑總裁伍總裁林總裁均鑒密查此次滇省處置駐粤滇軍係屬長官行其職權之事本極尋常且印泉巳通電從命似無問題發生但其問不免有奸人播弄之處旣係認爲於地方治安有關不宜令印泉遽行交卸滇粤遥隔恐未週知則具有調處資格者儘可與滇密電相商當無不可轉圜之理不過莫督處置於事清稍欠體會遂至背道而馳近日滬報所載情形愈演愈惡甚有調遣桂軍大舉圍攻之說若任其醞釀其爲患不知伊於胡底竊以滇軍在粤前此則歷年　戍爲國宣勞後此則護法未終正資倚重且西南局勢乃各方兵力湊合而成滇軍亦分子之一茲旣釀成如此現象且與軍府密邇想公等領袖西南必不忍坐視不理用特披瀝上陳伏望軫念時艱迅賜設法調處大局幸甚滇軍幸甚是否有當敬候明示繆嘉壽叩東 
[繆代表致在粤滇人電]  
　　廣州交通部趙部長并轉滇籍國會議員曁全體同鄉諸公均鑒近日滬報所載駐粤滇軍風潮愈演愈惡將以開戰之事甚至謂莫督調派桂軍大舉圍攻竊思此次風潮純係好人從中播弄業巳受愚受害不淺萬不可不早自覺悟公等情關桑梓目覩現狀必能盡力維持務望敦勸滇軍將士各守紀律幸勿輕舉妄動自相殘殺縱桂軍果有圍攻之舉亦决取自衛主義隠忍堅定靜候解决將來自有公論也敢佈區區敬候明敎繆嘉壽叩江 
里昂無線電 
　　（路透社送） 
[法國鐵路罷工風潮擴大]  
　　二十七日倫敦電昨夜法國傳來消息鐵路罷工風潮蔓延日甚米勒蘭氏因罷工情勢嚴重已由倫敦勿遽回巴黎法政府决議召集罷工者入伍恐明日全國鐵路均將罷工輿情不直路工所爲願贊助政府之嚴峻計畫此次風潮之起乃因某木工擅自離工因而斥革所致惟極端派領袖現要求鐵路國有且謂罷工乃勞兵運動之起點勞工聯合會則迄示承認路工罷工 
　　二十七日巴黎電鐵路罷工今晨展布愈廣東部北部均已響應四鄉交通都失秩序日尼瓦車站滿堆箱件指揮至三月一日開幕之里昻展覽會者内閣議决減少食肆之肉食並議徵用摩托車以供運輸 
　　按上兩條爲二月二十九日晚間里昻發出法國無線電報以前之情形據小巴黎人報云二十九日晨間罷工狀况已呈轉機之氣象各處未發生騷動全國罷工之宣言未有顯著之影響僅哇爾蘭路線情勢欠佳 
中美新聞社電 
[詩家谷電]  
　　將開新民主黨大會議以麥克度白利安奇拉德霍佛愛德華及克拉克諸領袖組織之 
[華盛頓電]  
　　威爾遜總統將批准鐵路議案規定將二百萬路工之加薪要求加以審慮 
[華盛頓電]  
　　四月五日初選舉中將加入共和黨之藍辛霍佛及荷德三氏及民主黨之泊爾滿氏 
[華盛頓電]  
　　英大使館正式詢問美國務院能否承受哥丹斯氏爲駐美大使 
[華盛頓電]  
　　廣義派在西比利亞據獲美國紅十字會員七人之第一次詳報已到被擄者有倍尼拉氏在内 
[華盛頓電]  
　　美副將巴耐脫氏在衆院海軍委員會主張海軍團人數爲二萬七千四百人增加俸給陸海軍兵士在平時入伍期限爲二年 
[華盛頓電]  
　　美國交通會議討論國際間一切交通問題如電報電話海電線無線電話並主張全世界設相當之交通便利方法國際交通立於平等之根據上戰時從德國接管之太平洋海電線三條設法加以處置此乃一極重要之實業會議海軍官員此會議亟應研究修正一九一二年之美國無線電條約云 
[倫敦電]  
　　據交換電訊社聲稱有許多外國廣義派人巳到柏林似欲在彼設國際總機關 
世界路透電 
[俄過激黨之戰訊與搆和]  
　　一日倫敦電陸軍部報稱二月二十五日過激軍進攻斯太夫羅波爾受挫敗走十哩紅軍騎隊越過察里新至愛加特里諾達鐵路者亦受重創而退黑海東濱之保衛軍占據土亞伯斯鎭英國軍艦一艘受土亞泊斯砲火之轟擊爲六十磅之砲彈洞穿數處 
　　一日倫敦電二月二十八日南俄公報云過激軍今在羅斯土夫東至斯太夫羅波爾北廣闊之陣線前進過激軍在桐河下游陣線攻擊者大受損失而退 
　　二十七日紐約電共同新聞華盛頓訪員稱勞兵政府致美日羅三國之媾和建議聲明願於俄國施行民治主義召集民選議會撤回取銷外債之命令認還百分之六十並繳未付之利息以讓與英美公司之白金與銀礦爲擔保品勞兵政府須不列顚及其他各國停止干涉俄國事務又請美國供給借欵以易大讓與權 
　　二十七日倫敦電巴黎某報載稱波蘭總理巴特里夫斯基氏現來倫敦擬以波蘭對於勞兵政府媾和問題之意見陳告高等議會 
[德戰犯之受審問題]  
　　二十七日柏林電陸軍大將魯登杜夫福爾根漢克魯克等及海軍大將寶比士等發表宣言書不願出臨任何外國法庭之前惟願受德國法庭審訊 
[荷政府取消逐德前皇說]  
　　二十七日倫敦電每日電聞載稱放逐德前皇至遠島之議業已作罷荷政府現將德前皇自亞米朗琴移至距邊界稍遠之處 
[高等議會之兩要案]  
　　二十七日倫敦電聞高等議會日來會商亞德里亞海問題有使意國與巨哥斯拉夫國直接談判之勢聞意相尼蒂氏已表示願開此項談判 
　　二十六日君士坦丁電法意高等委員均以與前英國高等委員提出相同之警告文致土政府此間協約國人民以爲此事可以打銷協約國意見不洽之說而令土人不敢妄逞 
[英美近事紀]  
　　二十七日倫敦電工黨提出許女子有與男子相同之選舉權議案今日在下院二讀通過照核議案所述女子選舉人合格之年齡將自三十歲減爲二十一歲國内將多選舉人五百萬人 
　　二十七日倫敦電每日郵發現一秘密案即有人將所巳註銷值英金百鎊之紙幣復流行於市而持往兌現向例註銷之票皆鑽孔而撕去下面右角今細察重行流行之票修補甚爲精巧 
　　一日華盛頓電今日衆院海軍股員會開會某員建議將舊金山灣開建海軍根據地一條加入常年海軍經費議案巴杜曷海軍少將贊成之惟主席白特勒氏聲稱政府財政如今日之狀况一切不能有所規定農務議案股員會有先求撥欵之權 
　　一日華盛頓電喬治亞州商務委員會接檢事長巴末氏書謂願爲下届總統選舉民主黨之候選人據政界傳稱民主黨之候選總統尙有數人 
太平洋路透電 
[三日北京電]  
　　滿州華員已在界内均獲俄國加爾米柯夫將軍聞將幽禁之 
[三日北京電]  
　　靳總理今晨復到院辦公午後曾參與國務會議 
[三日北京電]  
　　國際勞工局（按照對德和約條欵而建設者）已請中國派代表參與六月間在意國日諾亞舉行之水夫大會中政府决議派幹員與會此事至有關係因外國商船僱用之華人爲數甚巨僅英船已有四萬人之多 
[四日北京電]  
　　據半官消息趙倜與吳光新之兵已在鄭州互起衝突詳情未悉 
[四日北京電]  
　　靳總理今晨參與内閣會議安福部之人均未出席靳與安福部之交際尙無進步政界之意爭端僅暫時獲免且信段内閣將於一月之内出現 
[四日大阪電]  
　　大阪陸軍一師奉陸軍部之命在此間校楊準備歡迎意飛行家 
[四日大阪電]  
　　大阪鐵廠業已開工工人相率歸來未加工資檢察官現正起訴八幡鐵廠暴動之主動人 
國外要聞 
[美人之歐洲未來危機說]  
　　中美新聞社紐約通信云紐約建築家惠德奈華倫氏歐戰中曾爲美國人民代表赴法國爲法人効勞居二年餘昨日始以法艦法蘭西號歸國嘗語人曰去歲耶穌聖誔節時世之人紛紛相賀謂從此世界太平矣不知世界太平一語在事實上决難達到卽今日歐洲財政紛亂困苦萬狀而第二次之大戰似已在准備之中此第二次大戰者其戰團之方面爲德意志人與斯拉夫族又一方面則爲拉丁族與盎格魯撤克遜族也此說雖屬預測言之亦頗成理華倫氏在大戰以前亦嘗久寓法國與法國及歐洲有名人物皆屬素識此次戰中對於本國赴歐之軍隊及外交家尤盡力相助未嘗少懈嘗謂彼之赴法兩年爲非正式之國民代表於法美兩國人民之間極願見其互相諒解增益其友誼法國之人本極敬愛美國人所謂美國人者係指普通國民而言不在美國之政治家及外交家也因彼敬愛美國人故吾力能竭力表明美國國民之眞態度并於必要時解釋美國政策之意義此項政策蓋有時頗爲歐人所不解者也華倫氏又謂其最難之事尤在解明威爾遜總統與參議院對於和約上之爭點雖法人之敬愛美國人迄未少變尤以參戰而情誼益深惟於此和約之爭法國報紙中頗有懷疑之論調謂不知美國之主旨究何在云華倫氏對於阜姆問題曾有論列認爲極重要之問題謂阜姆問題之所以重要因其將爲第二次大戰中形勢上之要地阜姆者意大利之後户也而意大利又爲西方文明之後户所可危者則此後户不加銷扃恐不免有盜賊之侵入一般人嘗謂巴爾幹人能於事勢成熟時長驅直入至脫利斯德人入意大利復乘勢而趨法蘭西初無天然屏藩足資防禦而協約國方面乃似未嘗計及此事且不思力保一自由之國令爲屏藩此國非他卽孟的内哥是高山一帶下臨阜姆適足以資防護是故歐洲和會最大之失策在思消滅孟的内哥彼立國已六百年酷愛自立六百年來力拒土耳其人之西犯其功正不可没雖消滅此國之擬議刻尙未聞實行而和會中曾公然語之曰爾不當存在然孟的内哥人亦非易與者果能多獲軍械挺身而起將使和會中之言動盡歸無效至巴爾幹人向稱好戰之族自亞歷山大以還其習性迄未變移戰爭流血之禍在若輩爲一種國家游戲恬不爲怪故第二次之歐戰其爲導火線者必仍爲巴爾幹也華倫氏末謂彼之所希望者望美國之下届總統能放遠其眼光熟視世界大勢知所考慮其於救援歐洲人民令復原狀尤非國莫屬云 
國内要聞 
[靳雲鵬辭職問題之形勢]  
　　旣未銷假亦不堅去 
　　靳雲鵬前日提出辭呈經東海慰留後意巳轉圜並有本日（三日）到院視事之說惟昨日國務會議例會靳仍未到其餘如李朱曾三長及外交陳次亦均缺席僅内務海軍兩長到院未及開議而散院事均由郭秘長代行但關於緊要公文則皆封就擱昨日國務院極呈冷靜之狀靳氏此次辭職以豫督問題爲主因必段氏方面允許維持現狀始能顧全面子惟前晚與段晤談之結果靳氏興致復爲減殺昨日遂决定不到院辭呈現仍在院擱置至各方面對於靳氏之辭職態度頗爲冷靜惟曹錕得靳氏請假之訊於上月二十九日先有豔電慰問原電略謂春和初布企展鴻猷忽聞貴體因公勞瘁請假養息至爲馳系方今内外紛紜憂危并集中樞重要賴公授時務請早日銷假以維大局臨電不勝禱盼之至曹錕叩豓 
　　據日人消息外傳段氏勸靳留任實係傳聞之誤全非事實靳氏之親近二三人曾謁段氏懇求調停段氏以靳氏是近辭職之動機爲吳光新豫督問題段與吳氏有親戚關係不願發表意見故一語未露聞前晚（一日）八時段在府學胡同私宅召集各國務員及某某政客會議徐樹錚亦由津遄回參列至所議何案尙秘不能知又據天津某報消息靳氏辭職經東海屢次慰留並退回辭呈靳氏尙有倦意迨前日吳秘長親赴棉花胡同剴切挽留靳氏仍未十分允許後經東海親自捉筆致函靳氏請力任巨艱靳以東海相留甚殷其情難却遂擬於二日到國務會議先命院中備就議事日程其後知閣員之到院者惟田李二人遂未往然靳辭意之打銷則已爲事實矣此次靳氏辭職之原因雖甚複難而更易趙豫督實爲其主因之一北方軍人中之未爲督軍者惟曲吳與靳最睦而靳之所以能爲總理者一方固以其和平之政策頗合於現在之政局一方復以北方多數督軍擁護之故當靳組閣之初即表示在己任内决不更易北方督軍今更易豫督則北方各督將怒其失約不易趙則失吳歡吳將不爲己助事處兩難復以外交緊急國事多艱遂决然爲辭職之舉今雖己打銷辭意而安福方面對於易趙之事主張甚力謂靳果不此之允則惟出於倒閣之一途其倒閣之方法第一步爲催决魯案欲决魯案必先有負責之外交總長於是進而催提外交總長外交總長旣提出則農商敎育自不得不同時提出若靳氏所提出之人才不如安福之願則不與通過然安福所欲之人靳氏復不肯提此爲前此已見之事實於是靳遂不得不爲二次之辭職自靳辭職而後外間即盛傳王士珍或周樹模將起組閣惟王氏近日久無通電對於政局異常冷淡周則據公府中人云近巳不到府者十餘日組閣之說實屬無稽云 
[京訊之中豫督問題]  
　　豫督問題近日風潮愈演愈劇關係大局前途極鉅據遠東通訊社消息近狀如左（一）豫省方面昨某方面接豫省來電謂豫督現抱定不願遽行卸任之决心業已編調軍隊布置防務各處屯兵要地均已實行戒嚴居民紛紛遷徙鄭州以北之各車站均有軍隊密布開封省議會於三月一日召集臨時緊急會議討論維持大局方法並已决定派員來京向政府懇切陳述除來電報告外另有一電拍致政府請速飭吳光新退出豫境原電略謂風傳吳光新有督豫之說豫省人民聞此警耗惶恐萬狀加之吳軍到處攪擾人民扶老携幼紛紛逃避商業停滯金融吃緊數年以來趙督維持地方勳勞卓著人民共深感戴此次遽加更動趙公何負中央人民何負政府悍然不顧地方糜爛卽在目前懇我總理俯賜維持免生他變並請速飭吳光新軍隊退出豫境以安人心云云（二）政府方面昨有政界某要人向政府說項請勿操之過切並擬具調停方法將吳光新移往他處不必一定督豫東海巳有贊成之意但段派方面以任免疆吏中央自有權衡何得拒不抗命當於昨日復催政府速卽發表免職命令惟因靳氏尙在假中無人副署故仍未發（三）八省方面近日某某八省有同盟之舉現正積極進行與豫督位置頗有關係日内將有一種表示 
[内務部查禁俄廣義派傳佈物]  
　　自俄國廣義派得勢政府丵於過激主義日在相驚伯有之中近日内務部又咨行各省請飭各機關嚴密防範其咨文云准國務院函稱據報俄列寗政府對於中國内部社會革命黨頗爲活動茲查得過激黨派傳播物及來華人名呈請核鑒等情查單開過激主義印刷物傳播於我國者已達八十三種之多至來華黨人德籍者六人俄籍者五人分别錄送查照轉行查禁嚴防等因到部除分行外相應抄錄原件咨請查照隨時認眞辦理爲要原件如下總理鈞鑒敬肅者竊前曾將日人煽惑同族及我爲我一書之内幕詳陳座右邇來邊事外交益復險惡牽一髮而動全身彼遠在歐俄之列甯政府其與中國内部社會革命黨之活動實不啻銅山東崩而洛鐘西應竊以爲南北紛爭不過政治問題一旦過激化醞釀成熟其結局之悲慘恐爲有史以來所夢想不到者不揣檮味復將身歷其境所得該黨傳播物印刷兩紙以陸軍部調查員吳塡名義呈送張羅兩次長鑒核藉供參考顀維鈞座領袖中樞斡旋大局救民救國薄海同欽設能利用國民外交使俄國執政者降心接洽預爲將來國際上之承認而得另締中俄平等條約不特從此開東亞外交史上之新紀元即國内社會革命亦爲之融化過半除另以西比利亞過激派與朝鮮獨立黨之運動其有良好影響於中日外交各情形囑柳夢莊於晋謁鈞座時便中代陳外茲再將該黨傳播物及來華黨人名姓呈覽即希鑒核專函敬頌鈞祺附傳播印刷物及名單各一件社會革命黨在中國之傳播物一革命思想在革命中一社會主義討論集一反對軍備狂一薄魯東巴枯甯合傳一法律與强權一魯意布郎學理亞合傳一集產黨亦將革命乎一四萬萬人一無政府黨之元素一不入支那人清夢主五月一日一將來之敎育一五月一日之產水一社會主義與丁團主義一汝也在獄中一新世紀一勞働與掠奪一無政府主義討論集一專制之金字塔一無政府主義一撒布提治一社會革命機關一覽一戰爭與資本主義一民聲叢刻一集一工人寳鑑一敎育革命一奈希理一世界風雲一世界工會一平民之鐘一社會主義講演集一社會世界一中國社會黨之源流考一改造論一悲哉吾勞働之民之不幸一俄國革命之兩要人一萬惡之口產一俄國過激派施行之政略一人類與無政府的學理一亞東勞働同盟之動機一理想與少年一俄社會黨系及其機關報一進化與革國一革命祖母希利細夫一拉沙利當一日耳曼之野蠻軍國主義一國與革命一國家主義與無政府一社會科學一無政府個人主義平換釋旋一社會主義與共物主義一經濟學之矛盾一未來之大革命一將死之社會與無政府一自治之科學觀一公共痛苦一將來之社會一自然神效之癘疫一危難中之社會主義一革命黨之懺悔一何爲產業一記羅斯基自述一革命黨之評論一託爾斯泰之勞働生活一人類福一社會雜誌一社會交換原理之研究一列寗之解剖一託爾斯泰之勞働主義一列寗事略一工人俱樂部之娱樂品一萊蕯雷小傳一十九世紀歐美勞働黨之主張一麵包略取一政治正誼及其在民德與幸福上之影響一馬克思資本論一國際社會黨之組織一克魯抛特金之無政府共產學說一中國無政府共產黨之小史一聯合主美社會主義與反對神學主義一進化人權良心各雜誌 
[關於裁釐加稅之聲明]  
　　政府對於裁釐加稅現正積極進行最近又由主管機關向有關係之各國政府發出一種聲明内容略謂中國政府對於釐捐常欲加以改革祇以與國家歲入及各省政費大有關係非得確實抵補未便毅然裁革現正由該管部處擬召集京外各財政廳與津滬粤各大商埠商會妥行核議將來實行之後决不向外貨再征稅釐此應預爲聲明者一也至中國政治情形内部究有未一但對外向來無不一致况此大計南北自可一致辦理此應聲明者二也揆諸實際釐金悉裁後加稅所收實不足以敷抵補查馬凱條約加稅辦法係於洋貨進口稅釐增至切實值百抽五外再加一倍增之數以抵裁釐之虧損云云關於此點尙須預先籌備彌補之方法尙望各國政府予以贊助 
[京華短簡]  
　　外交總次長同時辭職後政府一面挽留陸徵祥一面力促陳籙歸京迨陳氏歸京照常視事政府以部務主持有人對於外長繼任問題亦不急急陸氏覩此形勢益不得不决絶辭退因是外問有陳籙升任與胡維德轉任之說聞政府日前確曾電詢胡維德同意並由國務院派員赴滬挽胡氏來京惟據報告胡氏現已離滬赴厦門政府昨又續電厦門促其來京胡氏如何答覆尙不可知又聞陸徵祥向當局保薦陳籙繼任當局以胡電已發須俟其確覆後方能定奪 
　　自九百萬日金墊欵成立後歐美方面嘖有繁言日本因此頗抱恐慌之象兹聞政府方面與日本約定此九百萬作爲英法美日四國轉之委託墊疑以避日本單獨投資之名並將回扣退還僅以五釐作行用其利息則仿照善後大借欵之八釐前例此案已於上月十八日簽字現政府又以追加手續於昨日補交閣議追認 
　　浦信鐵路（由浦口至信陽州）於民國三年間本有擬借比欵建築之議嗣因歐戰發生比國無力兼顧事遂中止日前交通部特派柯貞賢逕赴比國舊事重提聞刻下已有成議之勢一俟該項借欵合同訂就之後本年内即可興工建築 
　　公府財政委員會昨日（一日）午後二時開會委員到會十餘人由委員長周自齊主席討論兩種議案（一）統一幣制問題此案係幣制局條經當局核閱後交由該會核議結果採用該項條陳辦法積極進行（二）各省軍餉問題各省一二月份軍餉尙多未發近日迭電催索經當局交議昨日討論結果擬彚集各項數目通盤籌畫按其緩急情况分别由部先後發給 
　　前日北京國民大會與軍警雙方衝突結果公民方面受傷者以醫學專門之紅十字隊爲最多而以梁鐸及王某張某唐某等四人爲尤重現正在該校醫治據云兩星期内方以平復又該校紅字隊所携之器具藥品等多有損失業巳開繕清單向警廳要求歸還 
[濱江通訊]  
[  鴻]  
　　中東路交涉之結果鮑督將離哈返省 
　　鮑廷九氏於二月六日抵哈定明日（二十九）晨九時離哈其間交涉經過情形迭誌前報茲據確實報告云昨日（二十七）爲最後談判之日霍爾瓦特氏派代表到場並未親至故所解决者仍爲添設華董三人一事聞已派定董士恩王景春何守仁三氏霍氏亦退居於董事地位總辦名義即此取消將爲純粹的營業機關則其鐵路線内之行政權自當無形消滅矣惟軍警問題仍未解决霍氏不肯輕於一諾似猶有鞏固自己地盤之意鮑督以離省日久急於遄歸餘事有俟三月間再行續議之說并聞關於此次已有保案出去計共保十六人内俄人十三華人僅三人云又中東鐵路加價問題擬暫緩行而苛剔使破帖一層行旅受累實甚紙幣之行使當以眞僞爲標準不當以好歹爲前提頃聞已交涉妥治不日即將用華俄文佈告全路凡遇破帖一律收納不得再有挑剔又一消息云旅居道内俄人極多贊成多數黨主義蠢蠢欲動已非一日自霍氏願退居董事地位消息傳出後若輩驅逐霍氏計畫亦爲之打消聞將一心一德對待某國人云 
 
 

Page 7

 
 
[汴省軍民拒吳王之消息]  
　　情勢巳極重要恐爲湘陜之續 
　　汴省人士自聞吳光新督汴王印川爲省長之說即異常惶恐又因吳已率兵進逼趙則决計不讓連日召集部下將領密議拒吳方法議决後一面通電直曹督及長江三督等聲述中央無故易人吳氏無故進逼已經質問北京政府之情形及其部下憤慨寧死不讓之狀况一面調派軍隊預備與吳作戰日來軍隊往還甚形忙碌省中亦已暗中戒嚴布置異常周密故人民更加惶急且日來謡言紛起謂前線巳與吳軍發生戰事惟尙未得確報也又聞趙督近得曹銀李純等覆電均稱願爲贊助并已轉電當局請維持現狀不可聽一方面言輕易督軍云云趙得此援助態度當然益形强硬至人民方面亦恐安系勢力擴張於汴省境内故巳有堅强反抗之表示昨有河南國民大會委員會發出兩種傳單一曰 [警告 ]標題爲拒絶吳王同胞一致奮起大致稱我們河南的父老兄弟姊妹呀可知大禍臨頭了甚麽大禍段祺瑞的小舅子吳光新要來做我們的督軍安福部黨魁王印川要來做我們的省長了大家想想我們頃刻就作陜西湖南的人民了想到這裹要警告大家快快驅逐吳光新快快拒絶王印川一曰 [國民大會委員會通告 ]大致稱各界的好同胞呀快快起來救自己的命莫要過無味的舊年了吳光新王印川來河南當督軍省長恐怕比張敬堯馬良還利害所以一日二日要遊行（陰十二日）二日十點要開第五次國民大會開大會的地點仍是豐樂園好同胞啊還是咱救命的機會如要誤了再想救也不能了奮起快來 
[湘省長之更易說]  
　　湘省自焚貨問題激成學潮後湘人之排張運動前仆後起大有不達不巳之勢敎育界無論矣卽湘中紳界如范靜生郭侗伯諸氏亦出其全力以從事中央之於張敬堯以某方面關係無撤換决心故張氏地位不易摇動惟湘人對張旣爲猛烈之排斥若不設法調解非特無以對范郭諸子且亦無以平湘人氣憤於是擬恗兼署軍署參謀長張敬湯調調任爲將軍府參事更另委一省長以爲轉圜地方蓋以此次湘省學潮係由張敬湯之毆辱學生而起也至繼任省長人物據連日所聞厥有兩說（甲）葉德輝說另委省長一事已得張敬堯同意張於南陽葉德輝極所推服擬卽保薦葉氏爲湖南省長但葉氏於去冬回省後雖與張時相往還然張曾數數委以要差俱辭不就其於省長一職聞亦决不願幹葉氏長湘說當然難成事實實（乙）吳光新說吳氏久欲得一地盤以資發展一面謀得豫督一席如辦不到則湘省長一職亦頗願爲中央之於吳氏長湘亦甚有意蓋以某方面之保全張氏以張氏爲該系中人故今即以該系中人任之自易通過且以暫時之省長爲將來督軍之過渡亦無不可近日外間紛傳謂吳氏如不得豫督將帶兵一旅來湘云云或亦非全無根據之言也 
　　所謂學界之排張運動近仍繼續不巳茲附錄［湖南第一聯合縣立中學校全體學生泣告全國書］如下張督禍湘於茲二載酷民虐政中外皆知自解數全體學生以來益行殘暴敎育會旣非法改選各學校又復肆蹂躪按敝校爲湘江道十二縣聯合而成每縣推委員負責校長由委員中選舉比諸官立者不同乃張督始則革斥校長彭公潛舫誣以嗾使學生鼓盪風潮之罪繼則解散委員會謬以黨彭爲名終則改訂校章校長須由官廳任命是以民立之學校而敢摧殘若此其背理違法可謂亟矣蓋張氏欲密布爪牙大逞淫威以制學生之命此汪國霖等誓死不能承認敢揮涙陳詞海内明達尙其大伸公憤驅此虎狼解湘巨危不勝待命之至湖南第一聯合縣立中學校學生汪國霖彭光球易介一周勵鈞黃鳴世湯應衡兪倫傑偕同學五百人同叩 
[援陜鄂軍實行收束紀]  
　　東亞通信社消息云鄂軍援陜總司令張聯陞自劃界停戰後即已縮小軍事範圍專任防線區域内之剿匪及邊陲冬防事宜茲更力謀收束銳意實行昨巳派員來省爲左列之報告（一）續備隊之提編該援軍係就十七混成旅編成兩大支隊擔任前方戰鬭當以兵力單薄派員赴魯招募新兵三千名趕編臨時小隊開赴後路擔任續備任務巳呈奉陸部准給槍械惟疊次派員入京請領終未完全發給刻擬遵照原案提編邊防補充隊步兵一團仍附屬該旅節制其徒手無械之半數則照章送回原籍遣散（二）兵站處之裁撤陜邊山道崎嶇鄂軍數千里馳援軍行極苦故沿途组設兵站供應水陸搬運裝械軍品及代辦口糧馬乾等事計自鄖西雷公寨漫川關白河榮陽店洵陽萬丈岩平利共八處其戰時所設之支站分所尙有十餘處現均一併裁撤僅留白河洵陽平利三站仍歸白河總糧臺管轄共取消拔時曾設行軍臨時總執法處並於各支隊陣地派有執法官常川駐紥其間糾察紀律自劃界停戰即改爲臨時清匪執法處現亦力謀節減將各區執法官一律撤去其清匪執法處則歸併總司令行營内之軍法課接管（四）輸送隊之退伍該軍輸送卒原有六小隊每隊三百名共一千八百名停戰後奉令裁汰第一期已解散六名名現復接續裁去六百名僅提留壯丁兩隊分配服務以一隊留守白河供行營驅使一二兩大支隊部内各派百五十名如有重大運送則僱本地夫役以補充之 
[魯代表之來去忙]  
　　日前魯省各界爲抗爭直接交涉駁回日本通牒曾召集各界人士兩次開國民大會選派代表分赴北京上海運動協力抗爭嗣在北京方面者因已得幾分效果除留一部留守聽候政府解决外其餘諸人多於數日中先後歸來一面報告晉謁當局所得之情形一面預備政府不允羣情時進一步對待之計畫又赴上海方面者因去時人數過少有時發生各事必須與當地各界領袖當面商詢者不能不親自前來因之王者塾代表前數日特曾躬自返省將諸事報告完畢未幾卽又赴滬該數代表奔走國事朝夕不遑亦云鞠躬盡瘁矣 
[贛議員加薪之變相]  
　　江西省長戚揚主張開辦通志局網羅一般議員惟此事是否爲當務之急議員諸君能否實行擔任此項職務尙爲問題且官廳從前交議此案曾經省議會大會打銷今何以忽又承認此舉個中頗耐人尋味據知此事内容者言此卽爲議員變相之加薪現在開會在即該會所預定彈劾省長之第一提案（上年延擱未决）將因此而有變動兩社議員已組織一共同俱樂部（會址在東嶽廟）表面似爲聯絡感情而設暗下實謀打銷彈劾案之疏通合羣社議員素與督軍接近戚曾挽陳秀峯出爲調停約集該社重要分子至署磋商此事胡廷樂等業已首肯聞尙有要求免撤餘干煤礦總坐辦爲條件之說 
　　現在各議員所慮者卽恐未必能如所期之願望故有主張多得不如少得少得不如現得請官廳先行提出一筆整欵作爲一百四十人（議員額數）將來預支之數惟擔任疏通者尙有爲難之處故此事尙未妥協大約議會開會以前方能解决又聞將來開辦時擬聘陳三立華煇裴汝欽三君主持其事特恐三君以其中人類不齊終不願就也 
　　陳督戚省長對於津貼議員一事急欲及早解决惟人言嘖嘖不能不稍顧彼此體面擬一方設通志局收容議員一方又以若干議員收容於水利局畀以諮議名目兩處薪水均爲四十元（共八十元上年議員要求薪水加倍之數）蓋如此雖無異加以半薪而分途收納較稍着形跡也頃晤某要人則云開辦通志水利局刻下尙無眉目當軸恐議員不能久待轉滋不擇現决計先籌數萬元作爲津貼暫時敷衍一俟兩局成立議員得在兩局支薪後再將津貼停止云云此說未知果實行否也 
[九江近事]  
　　潯商會會髭辜葆誠被控一案袁知事查覆文内跡近袒辜聞十二帮帮董頗爲不服擬再呈訴省署請另委員查辦 
　　九江地方米釐公欵向歸商會代表近來商會解體辜會長對於此項收入虧欠至數千兩之多聞紳界集議擬將此欵函請商會全體負責以後收捐應由地方派員到會經營否則即電省長轉令九江知事立將辜會長押追以重公欵 
　　本埠自弛米禁後規定每石熟米米價不得過四兩以外近來米價巳漲至四兩有零商會各帮董因此召集會議惟辜會長未到决定維持原定米價當經布告各米業不得售至四兩以外以顧民食 
　　代理九江縣知事鄒鴻材已於一號接篆視事所有署内辦事人員均仍舊聞袁前知事交代擬俟王知事濬道來灣方能清算 
　　新年以來各兵士於放假期内每在外治游前日有省防團軍二人聯袂尋花竟誤闖至某良家滋鬧當報由警廳轉將軍士二人解送該管團營訊辦聞各軍士均被擊軍棍六百警廳因此下令逐娼 
[蕪湖快信]  
　　聶省長前日通令蕪湖廳縣禁阻日人辦米並查究經手代辦之商號以示懲儆 
　　蕪湖江干泊有某國輪船一艘聞係裝運帮某米號代辦之米該船本擬開往台灣之基隆刻又改運天津此項米並有某部護照 
　　龍濟光刻派員來蕪採辦軍米一萬石又福建陸軍第二師師長亦派副官巢萼堂來蕪辦米一萬石均持陸軍部護照免釐放行 
　　蕪湖雜貨商人日來大進東糖日前三井行抛出東糖四千包昨日復和裕又抛出三千三百包 
　　蕪湖上年各棉紗號獲利數千兩至數萬不等以明遠電燈公司獲利三萬又益新麵粉公司獲利四萬 
　　皖省長聶憲藩代理安慶道尹劉道章大通榷運局長關建藩均於三十日午後乘利濟艦過蕪赴蚌祝倪督壽近日各縣知事各釐金局長及各省議員均紛紛由蕪乘輪赴蚌埠祝壽又有由蚌埠來蕪者云倪氏之病尙未愈並云倪子道杰倪姓道烺日來亦皆有病 
[粤聞紀要]  
　　建築附省軍路計畫本省開闢軍路頃經莫督辦會集處内各科技正籌議進行方法决從附省東北郊外人手聞其最近規畫東路由燕塘東沙馬路盡處起經舊砲台側迤東直達石岡俾與魚珠中路各砲台接連蜿蜓至黃埔復由史堅如墓側將原有路線加築花沙迤西至北較場使與横枝岡火藥庫貫接一氣北路一帶則由小北門外起將奮日軍路從事修築經西村增步槎頭等地迤西以達石井與兵工廠接連將來該路築成兵工廠鑄出軍械可由陸路輸運到省形勢極爲便利大北郊外則由流花橋起展築經王聖塘三元里等地至蕭岡止使東北郊外一律可行車輛承平則利便交通有事瞬息可逹規劃極稱完善 
　　程玉堂殉國这追悼前海軍部長程璧光於民國七年二月二十六日在海珠被害軍政府曁海軍部各人特於昨二十六日假座東園開第二次追悼會并於被害地點搭一花塔飾以電燈下午一時開會伍總裁廷芳主席備述程公偉史次由兩院議長等相繼演說畢齊向程公眞像行禮伍總裁歐陽榮之等前擬爲程公在海珠立像籌有鉅欵曾委伍朝樞在外國代定不日可以運到 
　　福軍李帮統被剌福軍保商衛旅營李帮統細蘇於二十五號九時許行經西濠口橋頂忽被匪人自後放槍適中腰部當卽倒地該匪行剌之時與該帮統身甚貼近故昨命中且槍聲不大響該帮統中槍之時曾回首望見該匪原係舊部前因犯事除去軍籍大約此次行刺係報前仇當即喊拿因此地軍警甚少致被逃去現已派探查緝并聞李被刺後即抬往醫院醫治槍彈至今尙未尋出傷勢極重恐有性命之虞據醫院中人云受傷之點係在腰骨屬於腦筋要部卽晚經達醫生將槍彈探取但施刀術割至五寸之深仍未能將槍彈取出勢頗沉重現下在公醫院四十二號房休養仍由各醫生籌設善法務將該彈取出聞李統領及各要人親到慰問甚形忙碌而李仍能照常談話二十六日爲傷勢沉重時其摰手徐某親至醫院密談徐爲偵探家現在某機關供職與李有蘭譜誼入見時李云當被槍時確認兇手係三水縣綠林曾充本部連長以僨事去職李并記識所用兇槍爲三十八號金山擘撞針囑徐盡力購緝李言至此聲息已漸微弱達醫生恐其傷氣當即禁止發言徐遂辭出聞徐以李所述兇手與已甚有關係誓當破除情面廣購線索願爲承緝人員之補助 
[廣東鷄鵝鴨行之罷市潮]  
　　廣東鷄鵝鴨捐自十八日開始徵收後該行商人以抽捐過重勢難擔負當經具呈當道請予取消惟未批出二十六日該行商人遂實行最後之消極解决一致聯同罷市停止貿易是日午後聯合齊赴軍民兩署請願取消此項新捐由西堤聯興街起繞經十八甫太平門直往軍署前行數人均手持請願取消鷄鵝鴨捐大旗其餘隨行各人則均手持一小旗或書（小販失業）或書（乞免捐輸）種種字樣不一而足據聞該行中人言如各當道不允減免再直省議會請願又該行昨發出傳單云訴爲鷄鵝鴨之卑微賤業陡被李光祖用撥敎養院名義存心昧良暪承省河南番屬奉諭給示於歲底二十九日開辦抽捐苛酷擾害非常至累農民蛋户箋笠販運等被其抽擾受害何可勝方乃不得不視省城爲畏途以故來源乏絶市面肩挑售賣全無至使迫其歇業一槪店挑擔小販傭工等衆更有蓄牧農民屈指數萬人口皆藉此覓食今被李光祖承抽苛害其酷擾不可名言夫敎養院之設原以體恤孤寒今若此所謂恩澤未及而先驅數暪安分營生者爲游民方今盜賊如林天荆地棘平時已民不聊生倘一旦爲飢寒所迫恐挺而走險大局復何堪設想迫得呼籲乞拯疾苦俾抒困難伏望各社紳商及省港諸仁人君子大開惻忍之心力與維持以免歇業之憂僱傭之慮更免數暪貧農小販欲謀升斗而不得迫得疾呼待命各社團營救不勝感德之至廣州同操鷄鵝鴨營業蓄牧傭工同啓查李光祖禀准之南番全屬鷄鴨鵝歲認繳餉四萬元其抽捐辦法係鵝每百頭抽銀五元鷄鴨每百頭抽銀二元五解該承包商已設捐局辦事原定於舊曆歲底開抽刻省垣鷄鴨鵝行全體商人已議定全體罷業各鄉埠載運抵省之鷄鵝鴨該行已不開市交易一面聯呈當道陳請取銷此項苛捐以恤商艱又查此次承捐係由省議會議員某某二人所經手者現據行中人調查大約不三數日省中鷄鵝鴨等物必將絶市各酒館因新年春宴甚多非有此物料不可刻下均設法向各處出重價購買家蓄之鷄鴨應用 
[杭州快信]  
　　上虞嶧亭春暉中學校校董陸春蘭前曾捐助省敎育會建築經費一萬金并獨立創辦該校日前病故由經亭頤在籍料理喪務陸某財產百萬並無子嗣擬爲立繼并開會追悼 
　　援粤浙軍死亡官佐士兵現擬在西湖茅家埠等處爲卜窀穸特設勞葬事務所已委洪恪爲該所主辦員 
　　駐閩一師二團三營軍需官胡雲請假回諸曁原籍有同行護兵董汝寳私帶烟具膏土在滬檢獲解由護軍使引渡來杭連日軍法課提訊與胡無干涉將下判决 
　　錢塘門新築陸軍監獄將咨告竣馬典獄官擬下月初實行遷入因内有押犯程國　等二十名呈請督署酌予遞籍監禁俾便疏通百歲坊巷舊監獄准發還善堂改建惠民病院 
　　修復岳陵工程上月招匠投標以姚春記李合順爲最少數計十四萬金左右現巳開標確定即日實行動工 
　　杭總商會因錢業現洋收買規規案定期七日下午召集各銀行主任曁各業董開會集議並請實財兩廳長及杭縣蒞席 
[南京快信]  
　夏仁虎因漢冶萍公司蘇省公欵事昨致函軍民兩長云蒙電召於旬日内南歸商辦自應遵照惟該公司經過歷史仁虎於民國四年承孫會長約同赴漢滬各處調查接收情形稍悉股欵糾葛應由會長主持董事會議恐非在鄂所能解决借欵根據亦可於農部調查前案虎擬在擔任京與會長及農商部接洽之責茲已約定二十九日十時與孫會晤先談大綱再爲報告至鈞處如何主持省會有何辦法均乞隨時見示遵往談判財廳關於此案文件並請飭錄一份寄下藉資參考 
　　李督因米價日漲昨召禁米出省查騐處長楊宗漢到署面諭嚴密查禁員司奉行不力即行撤換 
　　劉吳卓生已由美回國現就北京高等女歸範保姆科主任昨函敎育廳堅辭第一女師範校長職 
　　曁南學校組織之演說競爭會前日比賽評判結果第一張鴻藻第二鄭心融第三趙輝楝 
　　學生聯合會昨開評議會擬聯絡各界在省城各區推廣義務敎育敎授由各分會學生擔任 
　　實業廳定本年四月一日就省城通俗敎育館召集第一次實業行政會議已令行各縣届期派員與會限文到五日具報 
　　李督派劉之潔代表赴鄂祝王占元壽辰 
　　新任沙田局長夏啓瑜昨抵寗定八日接事 
地方通信 
[松江]  
　　呈請驅逐流妓朱涇鎭於舊曆新歲中來一滬妓謝玉龍寄居西市某土娼家冾游者無不趨之若鶩更有當地人湯某爲謝妓集賭抽頭聞鎭紳某者以其有礙風化擬即呈請警所立予驅逐 
　　衛隊打靶之佈告駐松浙江督署衛隊第二團定本月八日始在南門外靶場實習打靶六天該團田團長因恐附近居民届期或致驚擾呈由防守王司令出示佈告以免誤會 
　　工場繼續與工省立第十工塲籌備員仲漱容被控去職北門外所建之製革廠房工程因之中輟自新籌備員傅選靑前往接手後以製革事業有害公共衛生旣爲地方人所反對當然不能進行因即呈明省長委令敎育廳科長楊平刚來松勘視後决將製池停止建築其餘廠屋尙可改用照舊進行現已定期本月五日繼續興工矣 
[蘇州]  
　　追獲圖逃之押犯吳縣第五看守所押犯倪壽慶陳巧全二名於前日黎明詐稱小便私將病室鎖扭斷潛入病室橡木上樑挖開天窗上屋圖逃經看守所吳鵬章所長得悉親督所丁蔡桐根上屋追捕立時拘住解送督署交承審員提訊明確當將倪陳二犯加上脚鐐改收第二看守所聽候訊辦 
　　發封虧欵逃員房產浙江杭縣知事署經征屠宰稅委員吳家柟虧欵潛逃咨蘇查拘未獲現吳縣温知事查得金太史塲第三號門牌房屋一所係吳私產特令飭署警前往將該屋發封聽候變價備抵 
　　蘇鄉創設紙版廠蘇商蔡際雲洪少圃等發起集股在蘇創辦機製紙版廠前派機工學士葛士尊出洋考察辦法並向美國定購最新式紙版機全部每日可出紙版十五噸又向上海恒昌祥機廠定製鍋爐兩具一面擇定　門外楓橋附近鳳凰橋地方空地建築廠屋業於上年十一月開工約本年二月完工現葛君業已返蘇股欵亦已滿額約五月間即可開辦該廠所用原料以稻草爲大宗聞蔡洪諸君已派人分赴附近各隣縣鄉間採購稻草免妨碍本地人民之日用品也 
[無錫]  
　　錫人留法實習繅絲工藝素在無錫繅絲工廠營業之賀康君去歳赴法留學因謀改良絲繭起見特請法人紹介入法市繅絲廠參觀以資研究先後參觀十餘廠頗蒙各廠歡迎賀擬於今春入巴黎蠶桑實騐場　習育蠶方法但須有無錫繭業公所及上海絲繭總公所董事簽字發給確實證書向法政府註册方可進場實習賀已函致繭業公所董事薛南溟代爲設法薛接函後業經代爲辦就寄法又有遠距巴黎之里雄地方有化學造絲法以樹皮用藥水化成濃漿然後繅之成絲賀曾由留法儉學會會長李石曾之介紹得入該廠車間學習繅絲方法後擬入化學間實習未得該廠允許祇得出廠未知能再設法達到目的否也 
　　糧食堆棧之存貨糧食總滙之無錫上年因收成歉薄出貨減少私運出洋又復源源不絶社會頗現恐慌態度現值舊曆新正各堆棧循例結束調查存貨數目如下糙米三十萬石白米二千石粳稻十萬擔秈稻六萬五千擔小麥四十萬石黃豆三萬五千石菉豆四萬三千石元麥八千擔白碗豆三千石芝麻三千五百石赤豆二百石 
[鎭江]  
　　米價將近九元鎭埠米價甫過舊曆新年已漲至八元六角丹徒縣張玉藻知事特令米業董事設法平價一面查禁私運雙方並進或可顧全民食云 
　　絲經充公之反響森泰祥絲行去臘十二月十七日由通運絲五包至吳家橋起岸雇車推至京峴山適遇東門稅所調查人陳炳領至西門稅所報稅詎該所認爲偷漏解送總所轉報財政廳充公召賣在案嗣經絲綢兩業不服公舉代表尹承等赴省晤商省議員朱翼雲君同往財政廳謁見廳長要求發還一面由絲業全體聯名具呈迄未奉批現鎭埠絲綢兩業函召代表回鎭於正月十二日下午二時假城内景福堂開會該兩業到者約數百人公議十五日一律停止絲經進出非達到發還目的决不恢復原狀 
[杭州]  
　　全浙絲綢業之統計浙省絲綢業之狀况經實業雲廳長令飭各縣知事詳細查報後茲已據各縣呈復統計機坊料坊八千七百三十五家鐵機織綢廠七十四家綢緞莊號三千一百二十六家資本金八千四百二十萬元業絲綢夥友九萬五千八百餘人絲綢工匠十八萬二千四百餘人 
來函 
[金陵大學農林科來函]  
　　敬啓者森林利益關係至重年來國人漸知振興林業一舉實爲今日切要之圖惟以夙乏此項知識藝術故於實行造林一事尙未見若何進步或欲辦而裹足或已成而失敗志願難伸殊堪痛惜敝校有感於斯因編苗圃培養及管理淺說一書訂印多部分贈同志但恐尙未週知夙稔貴報熱心實業祈將此信登入來函欄以便有志興林者逕函敝校索取再敝校尙編印學校苗圃管理須知一書亦係贈品另印預告附呈亦祈登入爲感專此敬頌著安金陵大學農林科謹啓 
　　預告本校鹽於清明植樹一舉徒尙形式未收實效茲爲振起國人對於此事之精神起見特籌良策使各地學校自設苗圃即由學生栽植管理以便供給縣鄉各界購用苟能行之有效不特學校增加收入而已即各地方亦不患苗圃經費之難籌矣現正編訂學校苗圃須知一書詳述一切設置計畫及培養方法不日印成擬即分贈各校凡欲索取者請逕函南京金陵大學農林科可也［來信以該校圖記爲憑並附郵票一分］ 
雜評一 
[汴人拒吳]  
[  訥]  
　　汴人之詎吳而留趙非以趙之眞有功德於民也不過因趙去吳來生兩種恐慌而巳一則恐吳趙爭督發生戰事目前卽遭糜爛也二則恐吳來之後從此多事如湘陜之至今擾攘不已也是故今日他方面之助趙以拒吳容有黨系爭權之關係而汴省地方人士之拒吳則實爲地方治安利害切膚之故初不稍含有政爭之意味也 
　　然而當局對於此類之請願每疑人民含有政治作用今茲處置此事又專衡量於兩方勢力强弱間視黨派之轉移以定方針而絶不能毅然决然爲地方治安計從民意以定方針此豈正當之處置也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國新任駐華公使之略歷]  
　　即前年十一月間來滬在總商會大演說之克蘭氏 
　　路透社二十四日華盛頓電云共同新聞探悉著名芝加哥財政家克蘭氏（卽芝加哥共和國民銀行總理）將任爲駐華公使按一九○九年克蘭氏曾授此職但於未到任前告退又四日北京電云克蘭氏任爲駐華美國公使巳由半官消息徵實順天時報謂克蘭氏於一九○九年曾任爲駐華公使惟於某處演說之際曾評詆日本故未能來華 
　　大陸報云美國塔克虎特氏爲總統時曾於一九○九年任克蘭氏爲駐華公使克蘭奉命出使但行抵舊金山時對於遠東問題發表政見致與塔虎特意見不合中途辭職克蘭生於芝加哥時爲一八五八年八月七日長入商界一九一二年大選舉時爲威爾遜財政委員會之副會長威爾遜總統被選後曾任以駐俄公使之職但克蘭不就數月前克蘭奉政府命來華游歷曾在上海等處盤桓若干時故熟知東方情形云 
　　美國新任駐華公使克蘭氏肖像 
[卸任英公使離滬之情形]  
　　文滙報云前任英使朱邇典三日晚間在上海總會應英人中國公會之宴會四日午前登輪離滬送行者頗多印捕騎捕沿途保護團練兵亦排列江干中國軍樂隊於朱使登輪時奏樂英正領事陪朱使乘特别拖輪赴加希米爾號輪船云 
[各團體定期磋商國事]  
　　中華工界志成會等昨致本埠各團體旣商會等公函云敬啓者强鄰猖獗國是糾紛福州問題尙未解决京津慘狀不堪回溯而魯案直接交涉正在非正式談判之中大好河山四億同胞將斷送於少數自私自利者之手吾儕同是國民急起挽救責無旁貸茲訂於三月七日午後三時開茶話會（地點附後）集合本埠各團體磋商一切辦法素仰貴會熱心國事諒表贊同届時尙祈推舉代表蒞會對於所議事項一致進行無任感盼開會地點在四川路靑年會童子部中華工界志成會上海電器工界聯合會中華工業協會回國華工同人會上海法租界商業聯合會全國各界聯合會中華民國學生聯合會總會上海學生聯合會上海各界聯各會 
[工部局關於火政之報告]  
　　工部局發表一九一九年報告内有火政一則略謂一九一九年共有火警二百九十五起較一九一八年少十八起内有一百九十九起係公共租界中或工部局馬路上之眞正火患尙有五十一起係誤報餘四十五起係在租界之外而由工部局救火會救熄者佔二十八起救火會主任譬特氏主張置備救火新船因現有者係二十年前之物也不獨浦江中船隻失愼時必須用此即江干高屋亦須有此以爲之備新式街警制度亟須採用苟非因戰事阻滯則早可裝置救火會曾試驗無線電他日無線電裝成則聲氣尤易靈通至於自來水則壓力不大水量不足且不甚可恃目前僅敷居民需用以之禦火則螊不榖龍頭亦復缺乏如不改良則將來恐有巨禍之一日近來房屋高大與救火極有關係歐洲房屋近有避高就低之趨勢俾遇火患得易施救美國則不然故美國火政仍爲一重大問題上海房屋亦逐漸增高近有議築一百四五十英尺之高屋者較諸倫敦建築尤高如上此高屋不立法以限制之則救火會須以大而多費之規模重行改組租界外之火患救火會出救似宜取費云 
[工部局派員赴南洋]  
　　字林報云工部局工程科主任葛福里氏奉工部局之命昨乘加希米爾號離滬赴南洋羣島缅甸印度考察關於溝渠佈置食水供給等事約三個月後方可返滬 
[美郵船按期繞行地球之消息]  
　　大陸報云花旗郵船公司現新置貨船繞行地球定於三月十八日正式開始届時該公司之貨船西加森號由舊金山駛出太平洋經日本各口岸與上海西貢新加坡喀爾喀地孟買亞力山大利亞馬賽等埠過大西洋而回美國之巴爾狄摩埠然後取道巴拿馬運河而還舊金山五月十八日又有一艘西波羅號亦將照此路線行駛該公司擬每月派船一艘行此航路此種船隻皆爲美國航務部最新式之貨船云 
[續誌愛瓜多號抵滬延期]  
　　花旗郵船公司愛瓜多號輪船因機器有損抵滬延期已誌昨報昨據花旗和囒等銀行中人云該船儎有美金大條銀等數百萬兩於一日在美國檀香山地方機件受損後卽往就近船廠修理昨接該處來電謂該輪大約十三日方可到滬云云故前昨兩日中之烚赤市價步步見漲恒孚楊慶和泰亨源等銀樓首飾金亦頗堅硬 
　　大陸報云花旗郵船公司愛瓜多號因輪機有損折回火奴魯魯原定三月五日抵滬今須展緩三四日約八日可到云 
[由港來申之兩輪船]  
　　英國輪船公司經理之太平洋輪船公司之鈍南拉號已於二日（星期二）離香港將於七日（星期日）到申英印公司之開伐號將於七日離新加坡經香港來上海 
[覆審英商紡織公司之訟案]  
　　文匯報略云上海紡織有限公司訟案四日午前在英按察使署覆審公司代表麥克勞律師宣讀公司日人書記證詞略謂上海紡織有限公司係於一九零八年依照香港條例註册總經理爲日商三井洋行一九一五年公司董事有英人一日人二華人二而二日人之中有三井洋行經理在内後遵照英國閣令舉英人二以代華人俾符英人佔董事多數之制此後董事部有英人三當時未悉英國公司條例所指董事名詞之義故未知公司總經理卽董事之一每次董事部開會時三井洋行除由其經理到會外並未派過代表來與會議今三井洋行經理已於三月一日辭去董事之職故目前董事部有英人三日人二麥克勞律師根據此項證詞謂公司誤解法律故旣以三井洋行爲總經理復舉三井洋行經理爲董事其實三井經理即爲公司總經理亦即爲公司董事並非二人無再舉爲董事之必要也堂上問曰有兩票决權乎答稱無之故請堂上勿加公司以違法之處分威金生律師代表公司註册處因上海紡織有限公司不照定章組織董事部請求堂上諭令該公司收歇堂上諭以該公司之不照定章係出誤會並非有意違章以便私圖故未便諭令收歇英股東愛資拉等代表高易律師上堂反對公司開會議將公司售與日人兩造辯論良久堂上判星期一日續審而被告律師亦允於十五日以前不得開會議决出售云 
[現金陸續運往雲南]  
　　去冬雲南省開鑄金幣後滬上現金陸續運往者爲數甚巨今正以來由廣帮大德昌銀號購進足赤標金曁金洋等裝赴該省者又有一千三百餘鎊前日該銀號又向某銀行購得美金洋一百十二鎊價每元作規銀三兩四錢（以四開核算）即解現貨亦係運往滇省於是現金外洋來源雖旺而銷數亦廣故金價不致十分鬆動云 
[金號與銀爐上市消息]  
　　北市恒孚等各金號四十餘家於夏曆正月初四日一律上市惟後馬路同和和里申康金號今歲因改組内容前股東脫離關係經理一席由邵鳳岐接辦故始於今日（五日）上市開始營業又義豐永［添加祥記］晉康及新組織之仁昌裕等均巳部署完備日内即將上市 
　　北市泰亨源等各銀爐向來正月初五日一律開爐鎔鑄今届因各銀爐開支日鉅由銀爐公所董事姚明生等要求各銀行重核大條銀價向以大條銀一百兩（廣秤）計作規銀一百十一兩二錢今改小銀一錢作爲一百十一兩一錢核算業由各外國銀行允准在舊曆十二月三十日以前所到之大條銀四千餘條之價仍照前盤核算今正初一日之後所到大條銀均照新盤核算於是各銀爐除鼎昌因房屋尙未竣工外餘於前日一律開爐鎔化寶紋以濟市面 
[豆餅價格日漲]  
　　本廠豆餅自本年新正開盤以來價日增漲緣某國在滬購往邊界作爲肥料培壅田土每日裝出約數萬片故其價已漲至一兩三錢以外遠期抛至三四月底較紅盤每片漲起一二錢一般做投機抛盤者咸躍躍欲試由此以觀恐豆價一時不能鬆落也 
[友華銀行銀市報告]  
　　中美新聞社譯友華銀行四日報告云昨日倫敦當地銀價漲至三先令八便士出口銀價爲一先令二便士倫敦紐約間往來滙價三元四角一分此間正式行情不動市况終日穏固晨間華人售出若干金鎊現付價八先令六便士午後停賣收盤時價不過八先令六便士出口無交易此間金融仍鬆動據紐約最近電訊該處金融益緊恐滙價須再高云 
[西南大學之滬訊]  
　　擬赴廣州之陳獨秀君因等候郵船未及成行茲接章士釗君由廣州來電謂西南大學大綱已經政務會議通過經常費由五十萬改爲四十萬校址决定在滬因廣州政潮突起非講學安全之地彼與汪精衛均日内來滬囑陳君不必前往陳君得此電後於校址一層極不滿意以爲寄托外人肘下完全失其獨立精神俟章汪諸君來滬當再有一番商酌云 
[法總商會優待儉學生]  
　　旅滬法國總商會附設之法文專修科夜班（霞飛路二四七號）定於八日開課且以贊助華法敎育會之進行特准該會會員入館肄業不須納費以徇該會造就學生赴法資格之本旨海内有志留法者均可入會藉以保送 
[仁濟堂賑濟崴埠俄民消息]  
　　仁濟善堂接駐滬俄總領事格羅思君函云啓者准海參崴慈善會函開收到貴堂寄去棉衣一千五百件牛奶一百箱麵粉二千袋已散放各難民歡感之至等因并云以後如寄賑物請寄崴地奥托乾爾潑里齊尼潑里木色柯奥勃拉司落齊姆司柯五潑來佛查收即代散放本總領事今代會中敬謝即希查照 
　　又該堂接駐海參崴中國總領事函云逕啓者前准來函並運到賑濟俄民物品正擬作覆適加拿大紅十字會會長來訪交到貴堂代電一件藉悉一切查該項賑品前奉熊督辦函電當經轉託駐崴俄外交員克來木君代收散放旋因該外交員離崴崴埠新黨執政復經函知俄自治會代放業准來函道謝頃據報載該自治會議决分發賑品辦法如後茲特譯送查閱嗣後貴堂如再有賑品寄崴自當與加拿大紅會會長隨時接洽統由該會代爲接收散放相應函覆請煩查照爲荷附譯報鈔後［譯二月二十四日俄文民聲報］上海仁濟善堂經中國女界紅十字會之協助運赴崴埠麵粉三火車棉衣四大件委託省議會捐助貧民現省議會召集自治會及中央職業聯合會代表於二月十六日開特别會議議决發放辦法如下（一）分給中央職業聯合會麵粉二車散給新出監獄之政治犯及所有無業之窮民以及因内亂受害之人（二）分給自治會麵粉一車散給老年不能作工之人及孤苦之貧兒 
[防範過激黨之辦法]  
　　松滬護軍使署昨接國務院通電略謂俄過激黨勢力日益膨脹政府引爲巨憂迭經令行嚴防在案茲再擬具辦法四項電知吉黑二省查照辦理外合行通令各軍警機關一律遵照防範毋稍疏忽照錄辦法如下（一）對於軍界嚴重檢查信件以防煽惑（二）對於學界除嚴杜鼓吹過激思想及印刷品流入外更由各該校長解釋過激行爲之危險以便各生知所趨避關於學生之行動更宜隨時監督以免不肖之徒從中鼓動（三）對於行旅往來邊地嚴密偵察有自俄境來者尤加特别注意以免激黨混入内地秘密活動（四）對於郵電認眞檢查凡有關係過激行爲之函電書籍及其他印刷危險等物一律没收不予傳遞 
[飭放軍米之部令]  
　　海關監督公所昨接財政部訓令云准陸軍部咨稱據駐浙陸軍第四師電稱本軍需用軍米因蘇皖一帶價甚昻貴現派軍需員紀元瀚前往贛省九江先購五千包每包重一百六十斤運至杭州請發護照并轉知驗放等因查該師應需軍米旣據聲明蘇皖價貴應准在九江採購五千包俾濟軍食經過關釐局卡照章免納釐稅捐銀除飭司塡發護照註明包數重量交由來員轉給持用曁分行電令遵照外咨行令知騐免放行等因到部查前項軍米由九江運杭旣經陸軍部核准經過關所驗明米照相符應准免納稅釐捐金即予放行除分令外合行令仰該監督轉行遵照辦理可也此令 
[山東路商界聯合會職員會紀]  
　　前日（三日）晚八時山東路商界聯合會開第九次職員會出席職員十五人副會長嚴思盈主席陳如翔記錄（一）鄭鷓鴣報告總聯合會經過事實（二）調查本路商店產業塡寫清單每段推舉一二人會同童理璋分頭擔任計定錢龍章周毓嵩（第一段）嚴思盈金介眉（第二段）方曉初（第三段）鄭鷓鴣劉味靑（第四段）閔望之張文濤（第五段）馬倬雲（第六段）秦秉章（第七段）（三）推舉義務夜校敎員及校長（國文）周劍雲（英文）方曉初楊昌明顧肯夫（楊顧二君非本路職員係外請）（算學）李述之童理璋（國語）鄭鷓鴣（習字）樊君博（校長）鄭鷓鴣定額六十名每晚授課兩小時本月十號開學（四）馬倬雲提議開交誼聚餐會全體贊成餐費每人一元定七日晚舉行（五）鄭鷓鴣提議擴充會所通過（六）童理璋提議開本路全體大會俟假得會場再定日期（七）周劍雲報告外交危急學生會定本月七日假靑年會童子部開各團體代表會請本會派代表出席當推鄭鷓鴣閔望之爲代表十時散會 
[西華德路商界聯合會開會紀]  
　　西華德路商界聯合會於昨晚工七時開全體職員會由會長沈佩蘭主席報告會中經過情形後公推張念萱舒堅沈滌仙陳曼君莊魯卿莊欽表榮天祥蔣耀志沈和林葉益香夏正興劉子佩鄧錦榮朱嘉昌戎如發吳松亭謝畦成韓桂生兪潤之諸君爲本路收捐員並由翁國勛提議定期特開大會請人講演抵制劣貨及對於山東問題反對直接交涉等各要題繼由各職員各抒意見討論會務進行事宜至鐘鳴十下宣告散會 
[浙江路商界致總聯合會書]  
　　爲紙烟兌換新捐事 
　　浙江路商界聯合會致總聯合會陳慰農書云慰農會長鈞鑒敬啓者滬上紙煙兌換兩業新捐婉求豁免前奉到貴總會函示各路先舉代表訂期開會俾從衆意足徵尊處體恤商業艱難無微不至之盛意惜意美法良尙未舉行查四月一日相隔不過兩旬收捐期近人心惶恐萬一衆情不同反勞執事多方對付爲期晚矣敝會不揣冒昧務求即日通知各路訂期開一緊急會議以期和平解决想先生綢繆未雨勞怨不辭諒表同情也專肅敬頌道安諸董事均鑒庚申元宵前一日南北浙江路商界聯合會偕紙烟兌換兩業同啓 
[組織商友共進社之籌議]  
　　茲有商友深眉蓀等以一般商友亦是中華國民之份子處於今日潮流中對於國事似不應束手默坐遂邀集同志組織中華商友共進社純以促醒一般商友覺悟及改良商人種種之惡習慣爲宗旨其團體不嫌微細事業務求正大刻聞巳着手進行不日可以成立云 
[河南路商界聯合會今晚開會]  
　　河南路商界聯合會昨發通啓云敬啓者本會茲訂三月五日下午七時（卽夏曆正月半晚）開全體職員常會討論進行方法請在會職員至時早臨云云 
[半夜促醒隊第七次游行紀]  
　　前星期六（二月二十八號）晚九時靑年會商業夜校學生分會半夜游行促醒隊主任孫道勝同隊員林樂生顧馥棠鄧叔平李懋德鄭瑞麟方日甫洪紹棠姜維良卞毓英等出發閘北一帶游行手携燈龍口唱愛國憂國國歌並高呼簡短警句如［反對山東問題直接交涉］［抵制日貨永遠不忘］等語該處居民及一般行人皆尋聲而至該隊乃利用此機會舉行臨時演講計是晚講者爲［山東問題反對直接交涉］［亡國奴之慘史］等句又有抵制日貨必要之題並有化裝問答演講聽者五六十人咸爲之感動 
[小南門外之道路工程]  
　　南市小南門外自小閘橋迤東至外倉橋聖賢橋一帶浜基前經該處地方紳商籌集欵項呈請滬南工巡捐局撥派工匠從事塡塞預備將來面南房屋退建於已塡浜基將道路放寛以利交通當由姚局長知照工程科勘明開工以來現巳告竣惟路面均未鋪築必待房屋退建竣工後方能規劃聞所塡浜基工程連瓦筒陰溝溝井等項所費在六千元以上而地方籌募之津貼不及十分之四局中公欵支絀屢次催促尙無確實繳欵故聖賢橋迤東之工程尙在觀望現姚局長飭工程科先將王信義浜原有之路面規定丈尺撥工砌築完固以便行旅云 
[拘獲日本人家被刦案關係人]  
　　前晚八句鐘有暴徒多人身懷兇器侵入虹口東有恒路一百五十三號門牌某日人家内搶刦財物携贜而逸事後由事主檢點計被刦去現洋鈔票六百四十元並價值一百三十餘元之金戒雨衣各物開單報告該管捕房捕頭轉禀代理總巡張生氏通飭各捕房一體跴緝贜盜去後由特别機關華探目張芝卿西探目壳羅香匯山捕房華探目劉森堂包探尤雲卿葛祖元嚴阿卿閔行路捕房華探沈阿炳及一百四十五號一百七十六號兩西探在華界園通寺内緝獲與此案有關之安徽人金潤章台州人葉三梅林老五林章志謝彩合五名昨解公共公堂該探等禀明拘獲各被告情形以尙須偵查一切請求改期開審張襄讞及美約副領事得禀以事主係屬日商着將五被告帶同捕房於本星期六日領堂期解訊 
[汽車撞斃人命之結果]  
　　汽車夫魏道士日前駕車至法租界愷自邇路將乘自由車之姚瑞根撞　碾傷後由一百四十五號一道頭金綫華捕將兩造帶入捕房並將受傷人送往醫院醫治現因醫治無效身死昨將魏及原告家屬姚元桂傳至法公堂請究先據捕頭稱被告是日駛車並不將執照帶在身畔有違定章請核繼據一百四十五號華捕稱是日被告之車由西往東死者乘自由車由東往西實因死者不諳踏車以致誤撞汽車上是實姚元桂稱死者係商人之姪自被撞斃命後被告托人前來情商願出洋一百八十元了事商人未允請求從優撫卹詰之魏供民人並無托人向原告懇商之事是日實係死者自不經心所致求察中西官會判以被告不應馳機不帶執照着罰洋十五元充公至於撞斃原告一節因死者自不小心不予追究 
[西女開汽車撞斃人命之傳訊]  
　　小車夫李阿毛於上月二十七號夜在滬西極司斐爾路被羅宋女子某氏之汽車撞倒碾傷腦部身死由捕報請中西廨員驗明諭令尸屬棺殮當因肇事女子患病諭飭展期傳訊在案現該女病愈昨由捕房知照尸父李朝貴將女傳至公共公堂請示據李朝貴投訴該西女自開汽車不愼將伊兒子撞倒碾傷殞命要求伸雪訊之西女某氏據供是晚自開汽車經過極司斐爾路死者推車在前未見其携有車燈一時避讓不及致肇斯禍願給撫恤洋一百二十五元除付過棺殮費洋七十五元應再找洋五十元貼給尸父並延律師到堂代辯兪襄讞核供商之美丁副領事諭候會商核奪 
[救火會員因公殞命之撫卹]  
　　法租界霞飛路救火會會員陳錫祥年十六歳浦東人於前晚十點餘時因驅皮帶車前往某處救火偶仆於地被機器皮帶車碾傷要害身死現法工部局以該會員因公捐軀除給予撫卹外並由各會員拚出洋數十元將尸成殮昨晨七點餘時出殯英法華三界各救火會員均到場執紼相送至會館而散 
[滬杭路紀事兩則]  
　　重訂洋廣貨運貨愼大轉運公司前與滬杭甬鐵路事務處訂有洋廣雜貨之運費特價計由滬運杭每噸洋三元三角嗣因該路更改運貨章程以洋廣各貨多屬於三等品以上之運價所訂每噸三元三角之運費似嫌過廉（照貨章内規定平均運價比較特價約昻一倍）故將該公司之特約取消均照貨章等級核算而各商家以運費太鉅改由輪運鐵路方面大受影響現經該公司總理高子加與鐵路車務總管再三磋商將洋廣各貨減收運費一面由渠向各商挽回再由鐵路裝運巳經雙方妥議辦法嗣後洋廣各貨（凡玻璃毛巾肥皂洋靛靑洋燈小孩玩具等皆屬焉）由滬運杭每噸運費三元六角裝卸責任仍歸貨主擔負自本月一號起實行 
　　路警拘獲斫樹賊滬杭鐵路因鞏固路基每年於鐵路兩旁加植蔴栗柳樹等以吸收土中水分全路不下數十萬株乃近來被人斫代者時有所聞日前杭州艮山門至太平門段内被人斫去蔴栗與柳樹八十餘株當被路警覺察多方跴緝拘獲斫樹犯一名并鐮刀一柄解送該路吳巡官訊據供稱名趙毛兒年十五歲山東人直認斫樹不諱吳巡官得供備文將犯並刀一併移送浙省警察廳核辦 
[整理棉業處發給棉種規則]  
　　上海縣知事接江蘇實業廳訓令云案准整理棉業籌備處函開查提倡棉業首宜改良棉種本處曾向美國訂購最良棉種並在本國各省產棉區域調查產量豐饒品質優美之棉種酌量收買以資試種惟美國棉籽因歐 
 
 

Page 11

 
 
戰方終海道運輸尙未恢復原狀能否如期運到殊難預定至國内棉種現在均經陸續辦運茲將本處發給棉種規則檢送三份函請貴廳長分發各處如有熱心植棉請求本處發給棉種者應照所列請發棉種書式塡寫清楚彚交本處以憑核發惟各處來文請發棉籽者過多貴省需發若干務祈早日函復以便匀配數目等因准此並附發給棉種規則到廳除分行外合將該規則印發五分仰該縣卽便遵照並明白布告農民如有願領此項棉種者卽照該規則第五條繕具請發棉種書就近送由該縣農會彚呈整理棉業籌備處聽候核發給領期限已迫勿再稽延此令附整理棉業處發給棉種規則第一條本處爲提倡棉業改良棉種起見特向各國訂購最良棉種並在本國各省產棉區域調查品質優美產量豐饒之棉種酌量收買以備發給各省試行栽種第二條各省實業廳棉業試騐場·農業試騐場各種農校·各縣農會·棉業團體·農業團體·均得向本處請求發給棉種如農民有熱心植棉請求本處發給棉種者須得有上列各機關之介紹第三條本處發給棉種每機關以二十斤每人以五斤爲限不取種價如逾此限臨時酌收相當價值第四條領取本處棉種時附贈本處所編植棉法一本應依所載方法實行栽種第五條凡請求本處發給棉種者應繕具附後之請發棉種書式呈處核奪第六條凡領本處棉種者每年棉產收穫後應依附後之植棉成績表塡送本處並附送完全吐絮之帶蒂棉蒴五枚以備審查第七條凡請求發給棉種須派員或親人來天津本處或本處在各省所設之植棉試騐場查照領取如由郵局或貨棧轉運者其運費由請求者自備第八條本處發給棉種自一月一日起至三月底止過期不再發給第九條本處所備棉種不敷分布時得延至下年再行發給第十條本規則如有未盡事宜隨時由本處訂定 
[浦東女界之捐資興學者]  
　　楊斯盛之後起 
　　本埠滬船水木業公所董事顧蘭洲原籍川沙以業圬起家積資數十萬金其夫人黃氏以川沙學務雖稱發達而尙乏女校故曾發起創設事未實行而夫人於客歳疾殁彌留時切囑家人務節喪葬諸費以辦女學顧君於傷悼之餘力圖所以償其遺願慨然捐資闢所居川沙東門外宅第桑園創設女子兩等小學校兼收十二歲以下男生貧者免費顧君女公子瓊英·瓊華等肄業本埠神州女中學故請該校長張默君女士命名曰懿光女學並爲作緣起其結句云猗歟浦東前有楊斯盛後有顧黃夫人散財興學並足千秋以視歐美慕義疆仁之士曷多讓焉云云該校一切佈置業巳就緒定本月十號舉行開學禮云 
[彚紀各學校始業消息]  
　　山東路義務夜校山東路商界聯合會所設義務夜校在金隆街美倫里該會事務所其課目爲國文·英文·算學·習字·國語定額六十名分爲三班每班每三日上學一次每十日休息一日專收十四歲以上略解字義之本路商店學徒免收學費惟書籍費自備每晚八時至十時授課兩小時定三月十日開學八日截止報名報名處爲交通路新民圖書館 
　　公益義務學校公共租界愛而近路善慶里公益義務兩等學校係張慕會·馬毓仁·方韻甫·周錦榮等集欵創辦學額暫定百名槪免學費一切組織業已完妥定於三月十四日行開學禮届時並請各團體代表暨學生家屬前往參觀云 
　　星期國文講習社星期國文講習社係胡寄塵所創辦於星期日上午專門敎授國文下午學生在家作文開辦以來成效頗有可觀今第二届已定於新曆三月七日開學校址附設在西門黃家闕路專科師範内通訊處西門外林蔭路永吉里二十三號現聞尙有餘審可揷入云 
　　兩江公學兩江公學日校定於三月六日（即舊曆正月十六日）開學夜校定於三月十五日（即舊曆正月二十五日）開學該校本學期添聘專門學校畢業之敎員數人以期敎授得力夜校並添設實用英語科敎授實用英文俾學者速成云 
　　競存女校虹口乍浦路一帶私塾甚多而學校竟無一所松　　　　　　　　　　　　　　　存女子高等小學校有年於敎育頗有經騐茲在該處分設上海競存女學校暫開中學一級高小一二三各一級國民科男女兼收各科各級均有免費生學額以實行平民義務敎育此外又增設英文國文手工各專修科俾年事稍長者以家事之餘暇獲相當之智識技能現已聘請敎職員訂定章程定於舊曆正月十六日開學 
　　振華女學北山西路德安里振華女學本届增收國語剌繡二科添招揷班生·半費生各二十名定於三月六日開學 
　　友誼夜校老北門外浸會堂友誼英文夜學校開辦已歷三載今歲聘滬江大學畢業大學生鄭連生充當學監兼敎授並聘執業於伊文思書館之徐君擔任商業敎授又西人施德興約克生兩君專敎英文中西敎員十人共分四級科目爲英文商業會話作文造句聖道等學額定八十名現正招收新生定於陽曆三月八號（即陰曆正月十八日）開學 
　　三餘英文夜學盆湯衖洋布商業會三餘夜學社開辦十一年是學期添設商業專科開學定正月二十云 
　　迪德公學閘北西藏路中公盆里東弄近有熱心敎育之士紏集同志組織迪德公學内分日夜兩校日校爲英文專修科·高等小學科·國民科夜校爲英文科科目悉取實用已於昨日（三日）開學 
　　中華女校愷自迴路中華學界聯合會爲振興女學起見特設中華女學校聘定金問鼎·吳芳君·陳家英·徐秀穎諸女士擔任敎科定於夏曆正月二十日開學 
[少年宣講團募捐大會開幕紀]  
　　少年宣講團總部募團所及通俗演講塲經費之募捐大會現已於三月一日開幕其開幕式秩序如下（一）全體向國旂團旂行開幕禮（二）奏國樂（三）籌備員報告會務情形（四）演說（大槪互相勉勵務達目的成國人自動事業等詞）（五）奏樂（六）茶點散會聞各團員均願犧牲一切竭力進行並悉該團籌備處定期爲各募捐隊集會共商進行之法 
[浙寗會館之點綴元宵]  
　　今日爲舊曆元宵節南市各會館咸雇菊部登臺演劇篾竹街之浙寗會館（即荷花池）今届改雇清音第一區警察署及一區一分駐所預備撥派警察分往彈壓夜間又有燈景游人必多誠恐匪徒乘機混入攫物滋擾故令各該長警注意巡察不得稍事玩忽 
[閘港内發現舊石]  
　　浦東南滙縣境裹秦橋石面自咸豐年間因坍壞陷入河中光緒間開閘港時石未露出此次開浚閘港乃見露出故已扛起以待重建又南閘港石頭灣底有頑石大可數抱即新塲石筍里之所由名者據聞光緒浚河未露今則全身畢露該處士紳現擬僱石匠設法運起以免阻碍舟行 
[鄧派淦回杭返滬]  
　　松滬護軍使署軍法課長鄧振淦前因公赴浙茲已事畢於昨由杭回署照常辦公 
[陳家鼎母枢回籍安葬之保護]  
　　松滬護軍使署接廣東岑西林電云據浙江省衆議員陳家鼎函稱母枢寄頓上海撥運回湘南寗鄉安葬請電北方轉飭湘省軍警保護等情經據情轉達旋准靳翼靑君電復已轉電知照茲復豫陳議員函稱自滬起櫬經過寗潯各處均爲戒線恐有留　情事懇電商長江三督軍上海護軍使惠飭軍警沿途保護以便遄行等情查陳議員移櫬回籍孝思可嘉應請飭屬妥爲保護於靈櫬上下舟車時尤望予以照料相應函達即希查照等因昨由何代軍使飭憲兵第三營於該員母枢離滬時飭派憲兵妥愼保護矣 
[諭禁耕牛覔食靑草]  
　　滬寗杭甬路局任局長茲以時届春令鄉民所蓄之耕牛每有縱令覔食靑草以致越入軌道被火車碾斃情事迭經示諭各鄉民不得縱牛食草在案現在將届耕田之時亟應示禁故於昨日分令各站長轉諭各該圖地保嚴行誡矣 
[造船所防範失竊物料]  
　　江南造船所承造之美國軍艦十二艘四艘業開工正在製造外尙有八艘亦將次開工需用一切料物皆已配齊堆儲所中茲該所劉所長以本塢工人衆多良莠不齊且沿浦灘一邊並無栅門欄阻深恐失竊物料除令飭衛兵加意防查外昨又函至高昌廟警區宋巡官轉飭長警嚴查防範 
[傷害尊親案之研訊]  
　　浦東爛泥渡鄉民李瑞濤與父李掌全衝突掌全倒地當時氣絶而死由警將瑞濤拘送地方廳派員騐明並據屍妻李沈氏到廳禀控伊子瑞濤行兇違忤等情該廳命將李瑞濤收押候究在案昨午審檢　堵夏推檢兩官開庭研訊據二十四圖地保陸佩生投案禀稱李姓父子係居民人圖中去年舊曆十月十六日李姓父子不知因何衝突掌全被毆倒地經人報告民人往看屬實然尙未氣絶乃報知三區警署協同長警追至江天碼頭渡船上將瑞濤拘獲是實今日奉諭往邀沈氏適沈氏不在家中已往親戚家所以不來求察李瑞濤供本地人摇船爲生沈氏並非繼母實係父親在花烟間中私識後至我家該氏吃食洋烟是日向民人索取小洋二角不遂將我所蓄之鷄賣去一頭因此向之詰問詎該氏即用馬桶洗帚亂擊民人用手攔護該氏自行碰傷頭面父親趕來排解奈年老力衰倒地氣絶求宥問官一再駁詰矢口不移夏檢察官起而諭告略謂李瑞濤傷害尊親屬罪業已成立請爲公判問官命將李還押陸退去候沈氏到案再訊 
[河内發現女屍之請騐]  
　　住居楊樹浦三泰紗廠對過弄内一千八百五十二號門牌向在日商第二紗廠作工之蘇州人陳阿四未婚妻某氏自去冬夏曆十二月初十日下午六時失蹤後經其家人四出找尋迄今月餘全無影響昨晨該處東首熱水塘換築竹笆時突然汆起女屍一口當經工人投報該管捕房派探蔣阿二往查得該女屍似與陳阿四之未婚妻年歲相符因令女翁陳桑龍姑陳韓氏認明無誤遂回禀捕頭將屍舁入斐倫路騐屍所候禀公廨中西官相騐再核 
[賭之害人不淺]  
　　淺滬城喬浜路有山東人喻某向爲海味業生理去年中秋節起停歇素喜賭博因此家產蕩然此次由親戚托伊代購吉林參當交鈔票洋五十元詎喻即將此欵作爲賭本往賭場賭博致悉數輸去喻無顏回家遂書絶命書一通托郵寄回書内言業已投浦自盡家屬接到此信拆閱之下急遣人分投找尋並至南北各醫院及救生局等處探訪均無下落究竟生死若何尙未得有確耗 
[小工被毆受傷]  
　　叉袋角内外紗廠第五廠小工江北人李金四昨日上午在廠與同類某甲等四五人口角起釁互相毆打李金四被毆受傷頗劇當由廠中人喚戈登路捕房三百三十九號華捕到來一併拘入捕房由捕頭略訊一過諭飭送受傷人李金四投醫院醫治再核 
[索欠不得之兇劇]  
　　昨晚九時許天津人馬成泰在天津會館門前因向同鄉人李某索欠無着致起口角繼以用武突遭李某持刀戳傷首臂腿足等處血流如注當喚巡街捕到案一併帶入捕房捕頭諭飭一千一百六十二號華捕送馬成泰投醫院醫治再核 
[和誘案辯論終結]  
　　錢炳榮家婢女紅菱被丁王氏誘拐一案昨午由地方廳陳沈推檢二官開庭訊理公共租界濟良所派員將紅菱送案請訊據供湖南人年十九歲昔於十歲時被鄰人拐賣於錢炳榮家爲婢去冬聞主母言欲將我價賣於他人爲妾女子不願爲妾故於十二月初二日往景福里丁王氏家住了一天次日領我到五馬路丁之親戚婦人家又住一天經該婦送我至濟良所云云並據證人凌如梅投稱爲鞋業丁王氏是房客是日目見紅菱三次前來後聞伊等言約在西門義弄中等候會齊民人知非好事乃往錢家報告不料初三日丁王氏將家搬遷故由錢拘案報告求察錢炳榮不到遣女傭周薛氏投稱家主因事往北京故不來案質之丁王氏俯首求恩８沈檢察官起而諭告略謂丁王氏和誘罪已成立應按照刑律三百四十九條第二項請爲公判問官聞諭辯論終結聽候宣判丁王氏還押凌如梅等退去候示 
[拐婢累及妻子]  
　　滬北工巡捐局陳局長前日遣該局事某投四區警署報稱局中雇用聽電話之余振海係安徽人昨因誘拐某紳有婢女偕逃無蹤余之髮妻韓氏住共和路有餘里請爲傳案訊究經顏署長准飭長警將韓氏拘案收押聽候核辦 
[汽車撞壞包車判償修費]  
　　美孚火油公司送貨汽車夫倪阿　前日在楊樹浦路開車不愼將美商休拉氏所乘之包車撞壞經三百六十　號華捕查見將倪帶入捕房昨解公共公堂請究即據原告偕車夫陳阿福投訴前情請追修費訊之倪阿寳供多推諉中西官核供以倪在愛多亞路撞壞法國醫生斐索之汽車閱時未久今又肇事實屬開車疏忽判令賠償修費 
[昨日公共公廨訊理民事案紀]  
　　昨晨公共公廨早堂民事訟案由蘭讞員及英卓副領事會審者二起（一）［滙豐銀行買辦席立功與弟友于等爭奪故父正甫遺產案］此案發生至今已歷十餘年因兩造各不相讓以致久未解决茲届傳訊席氏弟兄共延律師計有六七人出席後各操西語陳述意見［結果］派西人席蔓爲本案遺產管理人（二）［中華滙業銀行控吳培生定滙日本金洋十萬元違背合同請追損失及往來欠銀案］原告由代表律師上堂陳述案情後即向原告銀行跑街夥楊繼　詰據供稱被告向業東洋藥材生意極大其字　設於客棧中由周　峯介紹與其往來去年九月據周言被告在日本辦大批藥材又介紹其兩次定滙日本金洋十萬元訂立定單期以十二月届期被告背約避往揚州由我前往控於後管官廳將其移解來滬等語次由被告之律師向楊艦駁至午［結果］改期續訊 
　　又下午由陸襄讞及美約副領事會審民事各案（一）［婦人王周氏控唐吉人秦金生不理借欵案］前已判决被告償還本利洋一百二十八元並繳堂費茲被告祇交案洋一百零九元尙缺二十四元故原告之律師到堂要求追足［結果］被告交案之欵先給原告領去並着再還洋二十元（一）［瞎子石潤夫控愼昌洋行買辦徐生棠欠交洋碱三百擔請追損失銀一千四百五十三兩及汪步雲控石潤夫不給洋碱佣金銀五百四十六兩曁顧裕生控王岩雲王子雲不理擔保借欵三案］均因各案之原告律師請求改期［结果］分别照准 
[取締質舖章程一部份取銷]  
　　法租界當質押各舖收典各物由公堂定章價值五十元以上疑爲來歷不明者應令覓舖作保方可收典若不遵照一經破案作故意收質賊贜論不但不還當本尙須科罰價值不滿五十元而查係故意收贜者由公堂將原物或充公或給失主具領不給當本在案茲各當質押舖以此項禁令未免太嚴故於日前延請巴和律師投案請求將此項禁令取消經中西官核准將章程所刊三四兩節准予取消 
[花世界控大行臺之結果]  
　　公共租界花世界主隋潤山前延律師代表投法公堂探大行臺旅館主尤梓才·汪炳炎等損壞營業請追損失等情嗣經公堂出票傳訊判候下堂諭飭遵等情已誌前報昨將兩造傳案先由法副領事雷君將西文堂諭朗誦畢繼據代讞員陳君諭曰此案訊得原告旣懸法商牌號並未至法領事署註册本公堂碍難受理堂費歸原告負擔此判 
[日商控案展期再訊]  
　　日商遠籐保雄在會審公堂刑事科控姜忠翹張延賓將四明銀行無用支單騙取紫銅五百擔案由廨訊明判决刑事註銷改歸民事訊理在案茲悉此案本訂於昨日午後由張襄讞會同日領在第一公堂復訊因届時日領未到故由檢察處臨時通知兩造律師展期再訊 
[僞幣購買仁丹押三月]  
　　南京人馬春和前日將假銀幣一元持至虹口吳淞路一百五十號門牌某日商處購買仁丹當被察破喚捕將馬連僞銀幣帶入捕房復在馬身畔抄出前項僞幣兩元押至昨晨解經公共公廨中西官訊據馬不認有意混用堂上以證據確鑿判馬押西牢三月僞洋三元銷燬 
[茶館窩賭罰五元]  
　　虹口斐倫路一百五十七號門牌小茶館内有人聚賭被五百九十四號華捕查見歸禀捕頭轉請公共公廨出單於昨將該茶館主江北人江二傳案經中西官質訊之下以江二不應窩賭抽頭有違取締判罰洋五元充公 
[嚴禁茶館聚賭]  
　　龍華鎭之各小茶館容留茶客聚賭抽頭且有軍人雜於其間以致軍民時有衝突茲爲軍署訪聞以賭博一項索干禁令乃敢任意聚賭實屬不法昨特派員傳諭各小茶館以後不准賭博如違定當拘案嚴辦 
[婦人賣煙之科罰]  
　　潮洲婦人　馬氏與在逃之楊姓在新閘白克路四百九十號屋内私設怡園烟臺店秘密售烟前日被新閘捕房　副捕頭葉月坡偵悉請廠發給搜查諭單李同中西包探混往查獲烟膏一百餘兩烟盒數千隻製烟器具若干件即將蕭馬氏連同王古·譚英桂·莊梅家·陳阿大·王阿干·一併帶入捕房昨晨押解公共公廨請究即據葉頭捕頭上堂禀明前情將烟膏等物呈案請察訊之蕭馬氏供丈夫不在上海婦人吃用無着不得已而爲此求宥質之王古等均供至氏處談話惟王阿王供認至氏處挑烟中西官核供以蕭馬氏故違禁令判罰洋七十五元充公餘人一併開釋烟膏煙具等銷燬 
[攫飾人押候再訊]  
　　南京人陳金生先後串黨在公共租界厦門路·雲南路·派克路等處攫取婦人周康氏·陳于氏·王吳氏·陳氏等珠花珠押髮逃逸被控捕房由探王金壽將陳緝獲昨解公共公堂請究經中西官訊供之下判陳還押候查明有無别案再訊 
[攫金瑣片押三月]  
　　婦人兪李氏前晚挈三齡女孩惠珍行經廣東路被王阿根將該女孩頸上金瑣片攫去由特别機關包探蘇長生追獲人贜帶回虹口捕房押至昨晨解經公共公廨中西官訊實判王狎西牢三月贜交原告領去 
[男女積竊分别押儆]  
　　廣東路四百九十二號陳鴻源·北京路二百六十號周從英·一千一百十一號瞿浩然·香粉弄七十一號張惠友·二十四號徐阿華·福· 
建路六百四十三號徐子刚·山西路一百五十一號陳韋成·台灣路二號岳仲鵬·新閘路一千七百三十四號婦人王鍾氏·牯嶺路一百七十六號華世德·卡德路七百五十九號某西人北浙江路八百二十七號胡星樓·北山西路一千三百四十二號胡連記·一百三十五號陳嘉祥·一百二十五號兪金杰等家先後失竊價值數千元之綢皮衣服投捕請緝去後由滙司捕房華探奚德安·王桂生·王桂亭拿獲偷兒河南人楊玉成·蕪湖人陳雲卿·及陳妻王氏解經公共公廨訊押候查吊贜物再核在案昨晨捕房吊齊原贜將男婦三竊賊解請中西官質訊之下判决楊陳各押西牢三年王氏押女所二年以儆贜交交主認領 
來件 
[上海工讀互助團募捐啓]  
　　現在中國的社會是受敎育的人不能做工做工的人不能受敎育受敎育的不做工所以敎育幾成一種造就流氓的東西做工的不受敎育所以職業幾成一種造就奴隸的東西 
　　現在中國的學制是求學的時代不能謀生活謀生活的時代不能求學求學的時代不謀生活學問就變成形式的機械的了謀生活的時代不求學學問就是不永續的不進步的了 
像這樣看來敎育與職業是相衝突生活與學問是相種突怎麽能算爲合理的敎育正當的生活呢？ 
　　因爲要想一個敎育與職業合一學問與生計合一的法子就來發起這個工讀互助團使上海一般有新思想的靑年男女可以解除舊社會舊家庭種５種經濟上意志上的束縳而另外產生一種新生活新組織出來以實行那半工半讀互助協助的辦法這　算是我們發起人的唯一宗旨 
　　但在開始籌備的時候約需一千元的費用若是贊成我們的宗旨而願意帮助一般靑年的人希望能够在經濟上贊助贊助爲感 
　　上海工讀互助團簡章 
　　一宗旨凡本團以實行半工半讀互助協助爲宗旨 
　　二團員凡志願入本團者須團員三人之介紹全體團員之認可得爲本團團員 
　　三服務團員每日每人必須工作六小時若生活費用不能支持得臨時由團員公議增加作工鐘點 
　　四權利團員生活必須之衣食住及敎育費醫藥費書籍費均由團體供給惟書籍歸團體公有 
　　五工作種别暫分左列四項（一）平民飯店（二）洗衣店（三）石印（四）販賣商品及書報 
　　六工作所得歸團體公有 
　　七設備設書報室及俱樂部 
　　八組織本團公選事務員若干人討論團中重要事務事務員設總會計一人管理全團銀錢出入事務會計若干人管理各組銀錢出入事務庶務若干人管理各組賣買及一切雜務事務員每月選舉一次 
　　九規約凡團員有怠於工作情事除私人規勸外得由事務員召集團員會議全體勸告經三次勸告仍不努力盡職即請其出團 
　　十出團團員得自由出團惟須提出理由書 
　　十一人數本團暫以四十人爲額俟經費充足再行推廣 
　　十二附則本简章得由團員公决增改 
　　本團擬在徐家滙開辦工隊的分配組織俟開辦後另訂細則 
　　發起人陳獨秀王光祈汪孟卿姜濟寶湯松宗白華陳子授陳寳諤左訓生康白情張國燾涂開　孔昭綬鄧峙冰劉清揚毛澤束張百齡彭璜蕭子曈李思安成聖瑞曾翼聖曹揚籬陳煦周　光齊鐘忱 
[改良宴會芻議]  
　　（節金錢）（省精神）（崇道德）（保名譽）［文化］ 
　　西人宴會恒在家庭舉行中國人則多設於酒肆妓寮或各種公共機關蓋由男女社交旣未公開而家庭交際又殊不便故也但此等宴會勞而且費每有一次酒食歷二三小時費三四十金諺語有云富家一席酒窮漢半年糧實非過論不知多食旣碍衛生豪飲又傷脾胃至於挾娼妓招優伶名爲附庸風雅實則敗壞名譽非惟有關體育直并不足言德育矣今設吾人聚餐能不飲酒不狎妓不糜費不傷身一般饕餮之徒狂放之輩悉屏而不令入座席間請名演戲或個人發表意見如此則可砥礪品行可以增進學識獲益滋多若涉於游戲之事或請音樂專家唱高尙之歌曲奏幽雅之音調不令鄭衛淫靡之風摵亂雅樂則振作志氣陶養性情正亦吾人所宜從事者也一舉而數善備方不愧爲正當之宴會若如今日中國之宴會直酒肉徵遂耳何宴會之足云但此等理想宴會場所全中國之有之乎曰有在何處在基督敎靑年會 
[靑年會幹事與會員之問答]  
　　（三續） 
　　問日夜校所出之人材是否確合社會之需要答本日夜校所培植之人才大抵精神活潑志趣高尙而喜爲社會服務如敎授義務夜校童子改過局以及種種對於社會有益之事業無不依次提倡且　夏商界罷市期内對於維持秩序演講勸告調查等事均能循序進行不隨不激頗爲各界所贊許 
　　問游泳池容水若干答容水五萬加倫（每一加倫合中國四升多）問游８泳池換水需費若干答每一次澈底換水需費六十四元因水須煤熱更用電氣打凈以及水量價值手續多層故用費亦巨而每日用電氣將污水排出換入新水旣洒消毒藥水所用之費尙不在此數中也 
　　問流水井有若干深答深二百尺計需費約四千元 
　　問有時洗澡泠熱不匀何故答熱水爐安置樓下須有充量冷水之壓力由上壓下熱水方可流出若冷水壓力不足熱水爐雖有熱水不能流出至於冷熱水不匀之點略有數因（一）因水之壓力時有大小（二）各龍頭有同時開用熱水太多則熱水減少而冷水乘此衝入故冷熱水失調冷水即多（三）有時熱水度極高乃因多數熱水龍頭不開所致（四）因童子部浴室有時多用熱水則成人部浴室自然減少現擬製大水桶一只可容大多量數之冷水置於樓上遇有冷水不足時可將此水放入此後想不致再有此弊木桶正在趕製中可容水九百加倫（未完） 
雜評二 
[舊曆年之感慨]  
[  庸]  
　　自舊曆元旦至今光陰半月矣此半月中社會多視爲逸豫時期酣歌恒舞以縱耳目之欲而今日元宵尤爲熱鬧之日各會館之戲也燈也鋪張揚厲極爭奢鬭侈之致流俗趨之若狂警察疲於保護無形中之耗損殆不可數計甚矣習俗之囿人也 
　　此半月中社會苟節其娛樂之光陰以務正業則事舉者多矣苟省其恕樂之費用以舉公益則獲益者衆矣滬上各界素號開通自今以始願捨其舊曆年之觀念勿再爲習俗所拘牽而明年如昨也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記] [  （本報特派員）中一]  
　　（八） 
　　曉行自東京返横濱電車中人手一晨報熱心國事情態日美誠不相上下不知我中國能否急起直追耳東京報紙有專屬晨報者有晨報外兼出晚報者有單出晚報者晚報絶鮮佳作其尤下之二三種爲有識之士所弗屑道今約舉其名如下 
　　東京日日新聞朝日新聞時事新報萬朝報國民新聞報知新聞讀賣新聞中央新聞大正日日新聞都新聞大和新聞中外商業新報世界新聞每夕新聞 
　　其中規模最大消息最靈勢力最雄厚者當推東京日日新聞朝日新聞時事新報三種三者中惟東京日日新聞一種巳發行至一萬五千五百五十餘號實爲各大日刋中第一老報加以議論夙無偏黨故其受社會之信仰爲全市各報冠［朝］［時］兩種其材料豐美處幾與東京日日相伯仲特朝日屬憲政會時事袒資本家故遂不能名實兼全其他各報尙不能一望其肩背者以其皆以一萬二三千號之老報而兼有若干年極深極厚之基礎也其第四位爲萬朝報此報詞簡意賅汰煩存精現模雖不如上述三者之大獨能以少許勝人多許若干年前於報界曾極占聲望其特製鉛字模形與其他各報不同頗足徵其歷史上價值之多以上四報風行已遍及於各類社會此外若國民新聞以名記者而傳若讀賣新聞爲中上等閨秀及文學家所嗜讀於社會上均有一部分優勢若報知若中央歷史亦古惜最近與萬朝等報同占黨派臭味遂不免相形見絀耳都新聞爲菊界花柳界所專有者其性質微類上海小報而又極類薙髮舖烟紙舖中所最流行之散張報紙也東京各報記載今尙全數用舊有之文言其用白話發行之日刋今僅大正日日新聞一種是報主筆乃由朝日新聞脫離而出之舊人物故其所爲白話如十年八年前上海兩名家之小說異常明晣非如我國大多數之新體文字令人愈讀愈不通愈不解其所謂爲何物也大正日日爲晨報讀之者皆中產階級人士至若純粹之勞働家及工人大抵無暇得晨報而多數購閱晚報如世界每夕之所皆晚報也 
應時談 
[春燈雜綴（上）] [  瘦鵑]  
　　舊俗正月十五爲元宵節入夜士女張燈遊宴爲樂團花簇錦笙歌如沸子夜興闌則幾家家扶得醉人歸矣賤子蚤失怙未嘗得斯樂然當幼時亦曾以數十靑銅錢市荷花燈隨鄰兒慶元宵歡笑中輒復悲涕蓋樂非眞樂苦乃眞苦也今者馬齒已增憂患日積卽荷花燈之樂亦不可得回首前慶恍如隔世已作春燈雜綴聊以誌感 
　　燈詞之作以七絶爲多以　　　秀爲上王次回詩集中此題凡數十首致復可誦元宵節之夜長吟低唱足抵他人觀燈三日茲摘錄其數首云燈街試走斷紅顰新嫁橋南第幾晨夫壻却扶佯不要一回低媚一回嗔靑油車子過斜陽風颺湘簾出畫裳曾在石家筵上見阿誰香氣試猜詳欲換明妝自忖量莫敎難認暗衣裳忽然省得鍾情句不辨花叢卻辨香小玉飛瓊動靜俱幾回當面笑愁吁眼波第一防他覺不審狂郎解得無風透珠燈蠟涙流隔街笙鼓送人愁可憐心似清宵月皎潔隨郎處處遊凌波襪小步從容邂逅同心興更濃笑語半時刚别去鼇山前面又相逢觀梅古社暫經過手整花冠簇鬧蛾說與檀郎應一笑看儂人比看燈多俱佳 
　　蝶仙先生善寫家庭瑣屑時事其說部如黃金崇涙珠緣諸書細密巳極嘗見其燈詞八首瑣瑣寫來宛然一元宵節之家庭令有家庭者讀之不期而生甜蜜之感一時心腑皆甜勝似元宵喫燈圓矣詞云月明如鏡晚來升照遍紅樓十二層忙煞垂髫諸姊妹吳綾多買製花燈新來小婢足初緾耳畔紅絲細細穿到底女兒心手敏姻脂和粉做燈圓連理花枝舊結盟紅箋横列寫芳名明朝阿母開春宴吩咐藍輿各去迎一家眷屬小神仙打疊柔情不彀憐絡繹華燈堂上去紅氍貼地拜新年翩翩紅袖儘相携彷彿年華一樣齊絶好園亭三十六紅綾糊遍做香閨華燈四綴小歌台簫鼓聲中綺席開瓜子嗑將分黑白藏鈎杯底要人猜蓼蓼羯鼓隔花傳座上分籌泛酒船昨夜十三今十四莫敎容易月兒圓綵棚高架畫樓前燄火明燈串串連照徹華堂人似玉紅衫搭護正憑肩 
技術談 
[南技雜談] [  天亶]  
　　北方舍皮簧之外又有大鼓雜耍兩種流行一時者而南方舍崑曲之外亦有說書灘簧等供人視聽之娱然其魔力較弱於北技蓋大鼓等近日不特盛於京津間即滬漢諸埠亦有嗜之若命聞中畢集幾乎家弦户誦矣南技則不然僅只江浙間一部份之人士趨之其餘諸通商埠咸莫明基妙往年北京新世界開幕之際吳中說書之金筱棣周沁泉周潤泉及上海唱灘簧之范少山等連袂以往雖未　羽以歸然鬱鬱無所表樹遠不若劉寳全白雲鵬之南下也迨後筱桂蓀重張南技標幟去京亦未能立足推究其因一者方言各殊南人學北白者衆北人習吳語者鮮故祇聞北技之稱雄南土南技不能在北都立足再者南技之以此爲業者不下數百人然而佳者平均不得十分之一以故愈覺相形見絀况北人之爲此業者均互相援引禮節極嚴南人則不然同行嫉妬傾軋之不暇遑論援引此所以南不如北也 
　　說書一業由來已久吳門子北無論宦家商賈幾無人不能吚唔幾句所謂馬調兪調陳調等等雖爲小道然中亦不乏名作未可厚非近今而言王綬卿之倭袍細膩熨貼不同凡響王效松之水滸先輩典型規模正大惟滬上最最時髦之吳玉蓀所唱玉蜻蜓描金鳳白蛇傳等則鄙俚無文不足登大雅之堂直野狐禪耳往者某報有鄉下人之說書閒評言之綦詳茲不多贅 
　　灘簧一業亦流傳百年就近以言張筱棣之前灘林步靑之後灘可稱前無古人後無來者者惜皆死矣步靑寄子繼靑三年前尙若袁公路諸子邇來稍稍自勉較前爲勝周珊山雖亦爲前輩然其藝中庸况有其徒范少山之勁敵如是而巳毛湘泉鄭少賡金清如輩則自鄒以下皆不能繼張林之席然則張林这後竟無人耶據海上一般人士所推許厥惟筱桂蓀筱桂蓀親炙筱棣薰陶唱前灘尙有可取筱灘不過如是 
　　方今羣心覺悟大都注力於勞働及社會敎育說書與灘簧均爲直接的通俗敎育家深願各盡一分力於社會與劇界相輔以行其收效果必速余有厚望焉 
新聞拾遺 
夢中演戲 
　　無錫石塘灣徐姓家近僱用一鄉婦前夜徐姓夫婦均已就寢鄉婦忽於半夜夢寐中大聲唱李陵碑一齣徐夫婦爲之驚醒怪而視之見該婦仰臥床上閉目張吻手舞足蹈且唱來有板有韻急喚醒問之該婦毫不知覺命其再唱答稱戲曲實亦不知噫嘻斯豈靈魂使然耶抑有伶鬼憑之耶因誌之以待研究[  粲三]  
頭上頂梯之失事 
　　白克路某家昨日有某乞丐叩門而入入門後即將庭前竹梯頂鼻上不意前日落雨竹中含水甚多方頂鼻上竹中含水點點滴眼中丐不禁一動致將梯倒下打碎破窗二上丐見出事後正欲逃走而僕役等皆上前捉着某主大怒欲送往捕房究罰後經鄰人勸解迫令該丐買少許砲張花紅始了事以正月遇如此事爲不祥之兆也而該丐亦倒霉有百文之多[  志衡]  
人力車上拉死人 
　　揚州丁家灣李姓婦人其夫向業裁縫家道清苦前年其夫逝世度日愈覺艱難李之表兄周某住舊城文昌閣業木作近年頗有積蓄李婦屢往借貸均被拒絶客歲十二月十五李預服信石僱車往周處蓋欲借死索債孰知車至圖書館橋已毒發猝斃車夫尙不知坐車者之已死猶拉之前行後經旁人喊呌車夫始如夢方醒情極棄車逸去李婦家無親人由官檢騐之後草草入殮天寒歳暮生活維艱祇此可見近年社會之一般也[  亶]  
廣陵之燈市 
　　江北一帶所紥之燈推廣陵爲第一故每届燈市必有一番熱鬧尤以今年爲最舊式之燈有狀元燈太傅燈大學士燈等與往年無異其新奇者有輪船燈火車燈荷花燈獅子燈及各種鳥類獸類燈皆照實物仿製無不惟妙惟肖且大都能活動有一種西瓜燈一美女坐於瓜上其頭能活動彷彿與人點頭頗有可觀價值以走馬燈爲最昻一元八角不等餘均不甚貴走馬燈之圖畫在往年不過皆繪空城計鯉魚跳龍門之類今年大爲改良特請畫家畫國恥紀念畫及歐洲戰爭圖等以此種爲最貴以其畫工最良也此外尙有壁燈形形色色不可勝紀其中亦有最新奇者係從各報插畫仿製皆含有譏諷時事之圖畫也餘如燈上寫［熱心抵制］［提倡國貨］之類此更是應有文章亦不足記矣[  梅溪]  
價值二百金之蘭花 
　　浙通志局沈總纂之姪慶頤夙有愛蘭癖佳種頗多其間有水仙素爲最上品之花價值二百金以上昨由嘉興携帶來杭暫存水利委員會擬於上元燈節送往商品陳列館以供衆覽云 
小說 
[言情小說雪夜冷箋（四）] [  菊似]  
　　嗟夫　妹汝且放懷余從此不再憶前事余亦不願以爾負我者告人使天下未由知汝心之忍汝情之僞縱爾目中之靈光腦中之靈氣及恒示人親愛之眉梢眼角復竭爾眞摰無僞之愛情貢爾所愛則愛汝者或久久愛汝此即余所以報汝也并企祝汝將來之好運嗟夫翿妹言盡於此矣幸好自爲之 
　　少年書訖則自讀其書每讀一句以手拭涙咽不能聲讀已又變爲躊躇之狀持書冥想不即封之已而書將封矣忽又出之再讀讀罷又痴視良久嗟乎少年此時直類中魔矣彼念此書一發愛情立絶必無可以復續者故深自咎魯莾胡修此决絶之書幾欲置書爐中以滅其跡中心旣餒幻景立呈似翿妹之媚態陡現其前發爲嬌嗔之聲責其薄倖嗟乎果此境爲眞者則少年永永無醒期矣須臾少年似蘧然而覺幻景立杳復轉念果翿妹尙有幾微之愛情則今斷不爲此决絶之語渠旣變矣我胡復戀渠以自取辱思至此則轉幸其書未焚立封之掣鈴呼僕欲即送去忽見案頭時計已過五時去天明近矣乃止 
　　有間少年倦甚倒身椅上少蘇其困此時少年心緖似較寗貼實則此少年之煩苦胡可即寗譬之舟行甫過恶濤亦未嘗不獲片刻之甯靜豈能遽言從此即風平波靜也而少年亦似暫抛愁緒在夢中尋其蘇息者未幾寐矣 
　　雄鷄旣鳴天將微白寒月已落殘雪未融星光幽淡作銀色在鱗雲中時隠時現俄而天末霞采四射朝噋珊珊而上大地沈寂慘厲之黑影立隠有頃此博愛無偏之陽光亦自窗櫺而入沃彼心灰意冷之靑年 
　　可半句鐘忽有老僕啓門入少年立醒見僕即斥曰爾胡醒我語已卽指其案上之書及信件一裹令僕曰爾立送此至胡小姊家語後喟然自嘆曰天乎即夢中变不許我久戀耶......嗚呼上帝......嗚呼翿妹......（終） 
[自由談之自由談] [  黑]  
趙孟 
　　古人謂趙孟之所貴趙孟能賤之而今則貴趙孟者不能賤趙孟矣前孟恩遠之撤也費幾許周折而僅能成功今趙倜之撤也則雖費盡心力而仍不能撤貴之易而賤之難如此亦可見爲貴賤趙孟得之趙孟不易矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國内舊聞 
[彭玉麟整頓長江水師議]  
　　（同治壬申九月二十四日） 
　　前兵部右侍郎臣彭玉麟跪奏爲詳酌水師事宜敬陳管見恭摺仰祈聖鑒事竊臣奉命查閱長江水師所有參劾各員及應補各員業經會同各督撫隨時具奏外臣戇直愚昧以一介書生隨同前大學士臣曾國藩從事戎行十有餘年自維才識迂疎生平未嘗學問於古人馭將治兵之道未能窺見一二徒恃一味樸誠激勵士卒以此稍得其力倖立戰功茲奉簡命查閱長江仰維聖慮實欲整頓江防爲東南久遠之計而臣智慮短淺深恐無以上副聖懷伏查長江上自荆湘下訖海澨以南北論之則天塹之險也以東西計之又建瓴之勢也而水師一軍據其要害可以左顧右盼雄視四方惟是地面遼闊將卒賢否不齊爲統帥者非有深沉大略而又出以兢業小心志誠爲國則一時之利或爲異時之害是以曾國藩無恙時每與臣論及水師事即謂宜隨時變通以防流弊不可株守成法實係確有所見臣此次簡閱所至竊見此軍改歸經制甫及九年而弊端已伏不可不急謀整頓俾無失設軍初義以仰副聖主顧慮東南之至意管見所及約有四條用敢分晰臚舉陳之一曰將材宜愼選也長江水師管轄至五千餘里而提督一人爲之統帥必其精神智力無所不及而刑賞號令實有不出户庭坐制遠近之勢乃爲勝任非徒一年一巡循行故事而已也故將材極難其人臣竊謂能當其任者約有三等智識閎遠天資忠亮其上也秉性刚方威克厥愛其次也操守清廉敬愼畏法又其次也前明武臣中如戚繼光文臣中如王守仁者不獨水師可用而實水師之奇才至技藝之精練情形之熟悉則微末而不足道矣此等人才若不預儲於無事之時而倉猝以求之則必至於債事鹵莾以用之殆無異於棄師深可慮也今自軍興以來謀臣猛將以及中外文武大臣才守兼優自不乏人發縱指使惟上所用而臣以爲尤宜責成統兵大臣及各省賢明督撫時保舉將才無論其現爲將帥現爲偏裨但視其志趣才略果與前三項略能相應即行密疏保奏再博加詢問或遇事飭令來京果其所舉不誣隨時不次擢用而又假之以便宜之柄臨之以不測之威務使有才者得以自盡其用不才者不得承乏其間擇將御將道無過此至於各營弁勇如有心地樸實智慮過人者卽責成各鎭將隨時甄錄提督及該管各督撫亦即隨時察看視其可用者次第擢用以儲異時統帥之材庶幾人材日出而折衝禦侮可以惟我指揮矣一曰積習宜力除也國家設立水師各營所爲者殺伐之事所恃者勇敢之氣所服者勞苦这役使其無勇而畏勞則將何以行殺伐乎臣每見前史所載凡在開創之初用兵不多戰功獨偉至於承平旣久兵日增而益不可用故粤逆之變至捨兵募勇者豈兵獨弱百勇獨强哉兵有習氣而勇無習氣故臣與曾國藩初簡練湘軍所向有功其時自將弁以至士卒大抵非書生卽農夫也不知有衣服玩好之娛不知有功名勢位之樂不知有趨蹌應對之文當時湘軍所以勝人不過兩端曰樸曰勤乃十數年來時事漸平鎭將則狃於富貴士卒則習爲恬嬉於是樸者以漸而澆勤者以漸而惰是今日之勇又將化爲昔日之兵矣豈不可慮然則居今而欲整頓水師亦在統帥之先去積習而巳臣查閱所見鎭將以下朴實者尙不乏人而亦有修飾外表講究應酬者均經臣隨時戒飭甚者至於參劾頗聞每届巡閱儀節煩縟沿途迎接開放大砲甚至合隊排砲如攻大敵是但知聲威之壯而不顧火藥之虚糜和業巳由臣通飭禁止所到馬頭支搭五色棚帳鼓亭鐃吹儀仗甚都是徒飾觀瞻之美而不知攤派之難支也且此習一開則儇巧者必因此而見長椎魯者必因此而見絀喜怒愛憎隨之而轉移即是非賞罰隨之而顚倒其與承平年間緣營習氣又何以異乎臣於攤派一節業已嚴札申禁其各營紅白慶弔及祭祀禱賽時有萬不得已之需商之湖廣兩江督臣略籌閑欵俾貲辦公此後再有攤派名目應即照尅扣軍餉例從嚴參辦有無名費用徒飾外觀而有損軍實者應請嚴飭懸爲厲禁務便上行下効無失朴誠之舊以養勇敢之風庶於水師可以久遠無弊（未完） 
國外舊聞 
[東使臣遊雲沙殿]  
　　（同治壬申年十月初九日） 
　　日本公使近已駕至英京廷臣接見極其優渥以伸兩國盟好英皇復委巴大人特爲欵納相與並轡玩游覽窮名勝而又導其閒步雲沙殿英皇居也蓋殿爲巍峨嶵嵬隔離天日危樓聳峙直出雲霄誠有所謂規短制度上應星宿者於是歷泰階而造其堂則覺爛漫流離彤彩之飾璧瑛玉璫琅玕密石煌煌眩目轉西廂以過東序俯仰顧盼則又莫不周章也差使於悦目賞心之下逸興益足遄飛至其來往街衢又蒙英皇賜所自乘之軺駕其禮誼之隆見者莫不稱爲盛事云 
[英美欽差見日本國王禮節]  
　　（同治壬申六月初七日） 
　　英國署理駐剳日本欽差事務大臣屈臣旣經接任視事遂請謁見國王此欽差分内之事而亦修好之禮所關也乃該國王許以接見而但准以該國之禮相待蓋坐以見賓非復如西國接見欽使之禮也屈君舉西國接見欽差例式以告謂貴國倘有欽使行抵敝國敝主亦必如例以待而國王終不以爲然嗣值美國新任駐剳日本水師提督軍門到任美國欽差原擬引之進見而以屈君之不果見遂姑爲觀望屈君遂上書於該國王謂貴國現有欽使到英今王苟不以西禮相接則本欽差上言於敝主亦將高坐以見貴國使臣耳於是美國欽差亦得緣屈君所請以西國例式進見該國王而屈君所以不與美欽差回日進見者則以抱恙也嗣於進見日出新授署理欽差廷諭以騐且歷叙修好敦和之意云 
文藝 
[補錄南園並蒂蓮唱和詩]  
　　（甲戍六月二十三日） 
　　海天吟社選呈并記 
　　月初南園池中忽放並蒂蓮一莖傾城士女威稱大觀賈翁雲階首倡一詩繼而和者十餘人余選得若干首屬小停雲主送登匯報用特廣傳佳句庶幾不負名花迄今忽忽旬日未見隻字豈猶高擱而未送耶抑巳送而未暇登及耶大抵彼於詩文一道不甚了了耳噫文字緣慳美人命薄天下事大抵然矣爰不辭再刖再獻知音希卽刋入貴　藉申前志勿以明日黃花而棄之幸甚 
　　蓮舟花繞勝然藜並蒂開還照眼迷君子豐標原獨立美人心事愛雙棲化爲姊妹情何妒修到鴛鴦福自齊更好南宫風景近相銜萼跗待名題雲階老人原唱 
　　霞彩靑分太乙藜蓬山咫尺綠雲迷妒他蘭蕙同心印學得鴛鴦比翼棲南苑文光儷奎壁西崑詩體艶梁齊賈生新結蓮花社凡鳥嚶鳴不敢題隴西小瀛氏稿 
　　名園無復委蒿藜瑞現池蓮五色迷入夢花毫開並蒂聯吟翠羽惜分棲漢宫刑尹含羞對湘水英皇照影齊老輩風流聯袂起徵歌寫艶爲標題補梅居士稿 
　　花報攣生引杖藜詩人老眼霧中迷好憑比目雙魚戲恰稱相思匹鳥棲紅粉同時懷琬琰清流今日見夷齊若敎解語眞多事妒寵爭妍費品題小停雲主人稿 
　　杖鄉愧我欲扶藜老入花叢望眼迷修到芙蓉還並蒂飛來蝴蝶亦雙棲漢宫蟬鬢聯刑尹水國鷗盟狎晋齊得句不須紗籠碧笑拈香瓣手親題小瀛氏又稿 
　　翦燭論文照當藜更深荷榭月光迷縱欣良友聯三益轉惹名花笑獨棲（日前院課偕程徐二君同宿園中）鬭艶爭嬌情若妒懷芳履潔志應齊濂溪更愛枝連理瑞兆先邀賈傅題延鴻館主稿 
軼聞 
[開門遇盜]  
　　（見光緒二年九月初八日） 
　　陸徐墓橋張姓負販爲業本月初三日晚飯方畢忽聞有人叩門張出啓視家人在内但聞有聲如跌仆者呼張不應舉火燭之則已僵臥於地昏迷不省渾身血污左肩有刀斫痕傷甚重由是鄰里咸集俱莫明其故連夜請傷科敷治據醫生云傷雖重尚非致命俟敷藥止血當可漸漸蘇醒惟張姓究係何人所斫猝難查悉在後查得行兇者乃洋烟館之王某也蓋張欠王某烟錢屢索不償彼此爭執王力不敵張轉被毆打因此懷恨是夜挾刃敲門乘其不備砍傷面門截斷鼻梁血出暈倒迨傷科用藥敷裹張漸蘇甦招王理論王直認不諱願出資代張醫治張復令王供應火腿王不肯與張更動怒眉豎髮衝火星迸出於是鼻孔血復崩冲藥敷不止重請傷科則云金瘡重裂勢難保全現王某已自詣地保謂張如不起當自行投首云 
[拘捕巨鼠]  
　　（見光緒二年九月初五日） 
　　月前揚州報來巨鼠作耗後得嘉慶年間所生古稀以外之壽貓方才捕得鼠重六斤四兩不知者疑爲耳食之談就余前日所見亦可相彷佛矣始信揚州之說未必盡誣也由林塘落北三里許聖堂偏東人家三四十户旣農且圃自上年至今所畜鷄鴨不時缺少村居無雜人羅羅可數共相疑怪而已現值收割鷄鴨多野放日必缺二三隻三四隻不等前日有南匯人牽獵犬過此小憇其犬卽到處聞嗅嗚咽不巳忽奔至蘆蕩叢中爬呌甚厲獵者隨其後覘之少頃突出一鼠毛作純黄色巨如貓狗捕之鼠亦反嚙獵者從而擊之遂斃而犬之臉頰耳輪亦受傷血出鄉人秤之四斤十三兩鬚如銀針撥之刷刷有聲可爲巨矣有云鼠狼也 
 
 

Page 19

 
 
   
 
 

Page 20

 
 
   
 
