# 1914 - 477 - 4914960

 

Page 1

 
 
遊記 
[羗海雜誌（三十八）] [  （生入）]  
　　和碩特南左翼次旗大略 
地界東北一帶至恰布恰河接上郭密界東南一帶至黃河西南至巴燕布彔西至虎頭山阿蘇河西北至尕巴搭連山（俗名沙磧山（三面均界圍牆界外係公牧地北至尕巴搭連水接綽羅斯旗地東西距五十里南北距百餘里周約三百餘里在西寧之西南三百里靑海東南百里 
　　山川黃河自南入境逕東北流合恰布恰河入郭密境 
　　地勢西段已近戈壁地多沙磧不毛水味微鹹可墾地段僅十之二現開成熟者約六七百畝 
　　物產沿河森林而乏高大材木牛羊馬甚寥落山產香麝有巨者 
　　天氣四時風沙不斷近山處瘴氣如霧 
　　人民本旗民僅一百七八十人皆借牧東科寺地住此游牧者爲烏勒公部民約三十餘户耕田者爲漢番民約二十餘户 
　　千格和之西爲尕巴搭連圍牆圍牆之南爲戈壁戈壁滿語謂沙漠也蒙語曰額倫西羗語曰額濟納戈壁斜長百數十里寛三十餘里面積逾五千方里沙粒微細間雜碎石風吹之成浪紋色純白瑩然如銀屑地學家言戈壁地質本花崗石以日間酷𤍠夜間嚴寒漲縮之度過烈石質霉爛而爲微細之沙粒被風吹散遂成不毛之地惟間有小沙陀略生水草而已多鹹湖故知爲前代内海遺迹名之曰瀚海允矣靑海之柴達木及黃河附近諸戈壁占地頗寛上古時靑海水面本極廣闊迄今海岸戈壁及附近戈壁之鹽泊爲古時之海底無疑也又夜談隨錄載北蒙戈壁云瀚海多奇石石之色大者如馬肝小者如珠如玉如瑪瑙珊瑚蜜臘金中虛而外朗起　紋皆馬肝石所孕也日炙雨濯風掃霜雪浸剝落盡則光璀璨矣余據此以驗靑海之戈壁石之巨者如卵小者如豆特無是奇觀也沙石下必有潛水沙愈深而質愈粗其上浮沙最細下層沙粒如米泉水即潛其中至深五六尺沙質必溼此一定之理能識其泉脉所在就其溼沙掘之不過數尺卽見水矣而能識沙中泉脉者莫如駱駝是以蒙番行沙漠者無不以駱駝隨行夏月無論畫夜尤爲氣燥易渴駝隻更不可缺少駝行沙漠之上隨地亂嗅以前蹄抉沙而鳴者就其處挖下必得泉眼其法張布帪於上風以障飛沙挖坎長數尺寛祇尺許挖去乾沙再將溼沙挖至見水約候十分鐘時地泉即溢取之之竭淺者牛馬駝皆屈前蹄而飲深者掘坎之半爲斜坦形以牲畜能下飲爲度飲畢撤帪須臾坎爲飛沙塡滿矣至泉眼最巨之處駝羣必圍而長鳴叱之不肯行一若待人挖驗以顯其能者是以駝夫至沙地必握鍬鍾以隨遇駝停步者即用鍾探入沙中鍾首帶溼向駝鼻使嗅之駝即前行矣駝生於沙漠之鄉生知水性行亦利於沙漠其趾輭行山路最傷土路亦不甚速惟沙地則步輕而匀蹄無甲陷沙不深舉趾高踼沙不颺牛馬行沙漠則反是邊地有（牛走土馬走草駱駝走沙不用叫）之謠老馱户常稱草地駝行二十步馬行二十五步能追及此馬速於駝也沙漠馬行二十步駝祇行十五步已追及此駝利於馬也此皆天性之所宜易地則勿良矣且塞外運載莫便於駝駝有雙峯者有獨峯者獨峯者力足雙峯者毛長胃中能藏六日之水肉峯之奇有如其胃食物藏於峯中飽即能行一星期之路程待肉峯隱再給以水草飲水不多食草又不擇一駝負米一石五斗後駝鼻索絆於前駝之背架連環相絆一夫照料多至十餘駝工省而費少至恤駝之法張鵬翮奉使記載輭屜以護其肉峯扁鞍以護其背愼牽以護其鼻山路施皮鞋以護其足扶整駝具以防其傾側放牧毌睡以降其攘竊防基驚逸數言盡之矣 
要件 
[西康宅省記]  
　　論西康省邑西康建省卜省邑說者曰古者宅中圖治周遷於洛曰自服於土中蓋居中則四方貢賦道里均焉宅省之義與宅都同應擇適中之地相其陰陽觀其流泉而經營城郭查康地之同普縣東距打箭爐不及二十程西距丹逹山亦十數程南北相距尙均乃西康之中央於此而擇平原寛廣材木便利之處建設省城省者察也居中而察視四方無過無不及不亦善乎不然取建邦設都必憑險阻之義城池者人設之險阻山川者天設之險阻察木多地方左右有河流至前面而合後面崇山屹立天然險阻免修城郭且爲入藏阨要之壚地雖稍偏西北不過數日程相去不甚遠亦可爲省邑否則貢覺地方平坦亦多水雖淺而土甚厚宅省亦可邊務大臣曰同普中則中矣而可牧之地多可耕之地少官也兵也商賈也農工也聚處於斯無以爲食四遠購運移粟養人非長久計察木多險則險矣而可爲城邑之地過於狹隘僅可容人千户仍須遠購糧食地雖阨要遇有變亂糧不能購則要亦難扼何可爲省邑乎貢覺雖有寛平之區而與同普察木多地皆高寒產靑稞而不產麥秋成亦晚常受霜災受災之糧不能衛生况平原水淺不能流惡積汚久而水化其味飲之易致疾癘亦不可爲省邑康地數千里惟巴塘一區氣候和暖產糧亦豐 
 
 
 

Page 2

 
 
建城之所可容數千户左右兩小河繞歲急流西有金沙江東有大朔山南北亦層巒疊嶂可稱天險以地偏南微有不足人意耳而卜宅於此招商關埠一年成聚二年成邑三年成都可以預卜縱入衆食多巴塘之糧不敷則得榮　城鹽并江卡三壩白玉皆可接濟若將金沙江疏導則登科德格三岩之糧載運而下一水之便爲永久計仍非巴塘宅省不可 
　　按西康地方平原者非高寒不產百榖即偏於一隅如裏塘平原而高寒也甘孜平原而偏於東也稻壩江卡偏於南登科石渠偏於北均不可宅省而貢覺察木多巴塘三處以扼要論則察木多爲宜以平原諭則貢覺爲宜以足食諭則巴塘爲宜 
時評 
[膠濟鐵路（冷（]  
　　因靑島故而及膠濟鐵路因膠濟鐵路故而及濟南於是日兵遂入與德人全無關係之濟南矣 
　　日人則曰此膠濟鐵路之清南車站德人產也故日兵之入濟南入膠濟車站非入濟南也中國則曰膠濟鐵路之濟南車站在濟南非在他處也濟南爲中立地無敵人在不當有兵隊來也此今日中日二國交涉之爭點也 
　　雖然試平心論之膠濟鐵路如爲德人產日軍苟欲佔據之當自靑島方面之鐵路佔據之面不當從濟南方面之鐵路佔據之也蓋膠濟鐵路旣由靑島條約而生日軍未得靑島不當亨有此條約之權利也即更讓一步言之如欲佔據濟南方面之膠濟鐵路亦當用别種方法以佔據之不當用兵隊以佔據之也蓋德人今日於此鐵路上並無兵隊之防守也若以兵隊佔據膠濟鐵路而用兵於無敵之地非謂侵犯中國之中立不可得也非存心以謀害東亞之和平者决不爲也不然尙有其他之中立國人在亦可委託以暫時管理之日兵决不當越中立界而入濟南也 
[戰事要電]  
　　其一（本館特電） 
　　北京電外交部二十九電駐日陸使云勘電悉昨日置公使來部云奉訓令派軍隊分往濰縣至濟南佔領鐵路謂此路係膠澳條約所發生純係德政府之產開戰前後德人運輸兵械糧食自由行動中政府不能禁阻今濰縣以東劃入交戰區域德人猶管理濰西一段實於日軍有礙今擬分兵按站佔領管理營業俟戰後問題解决必當全撤並云此次軍隊必不出鐵路範圍並非侵犯中立請政府速表同意曉諭東省軍民俾免誤會等語來電云彼接日置電陸軍省正在查辦何以若全不與聞者日本先已聲明軍隊不到濰縣今忽突來藉口佔領濰濟鐵路實屬侵犯中立政府萬不能承認除向日置交涉外希向外務省切實抗議此次日軍登岸後到處騷擾民怨已深今又藉口佔路進兵破壤中立更惹兩國惡感不意彼此推誠相與之際有此行爲希往晤大隈痛切言之冀可省悟遽速撤退盼復 
　　北京電掖口電日軍過境甚形騷擾現仍留數百人在城防護糧站續來苦力百餘内雜鬍匪并有冒充日人在鄕肆刦情事刻聞日軍擬於福祿山筆架山兩處建設砲台居民愈驚恐郵電均須檢查 
　　其二（英人特約路透電） 
　　東京電據官中宣稱掃除靑島水雷之日船已炸沉一艘死三人傷十三人且尙炸損一艘死一人傷六人（一日） 
　　巴黎電據公報宣稱我軍左翼之戰事漸漸向北瓦斯河及愛恩河間之敵軍猛攻特拉西納芒受重創而退中央自萊姆起至末斯河止頗形鎭靜華愛佛境内仍在激戰之中我軍已於該處之數地點前進以聖米葉爾之東爲最勞蘭及伏斯巨戰局依然未變（三十日） 
　　巴黎電據今日下午十一時公報宣稱大局頗可滿意前敵除華愛佛南部我軍已佔據沙瓦歇泊萊進至呂特滿山坡外餘無顯著之變動（三十日） 
　　盎凡爾電德軍今日復轟擊盎凡爾外砲台炮台戌軍由各地點衝擊德軍德軍受重創而退（三十日） 
　　盎凡爾電據今晚十一時發布之公報宣稱德軍終日轟擊外境南砲台損傷甚微同時德國砲隊在斯歇爾特河及松恩河間接續猛攻均爲比軍擊退死亡甚衆（三十日） 
　　倫敦電據匈牙利京城蒲達配斯特電稱九月二十八日匈牙利拉隆斯齊格曾見大戰雖據電傳俄軍已被擊退至曷斯沙克山隘惟匈人因瑪洛斯及哇柯爾米沙境内之交通已斷頗形驚惶據彼得洛格勒電稱俄軍入卡巴西安山見各山隘均未設防直至曷斯沙克山隘始遇敵兵而攻之敵兵接連退守築有砲台之三地位盡失所有之砲且被俘數百人現信俄軍先鋒隊已在蒲達配斯特半路之中（三十日） 
　　倫敦電據俄京公報宣稱俄軍激戰之後已於九月十十八日佔據哇格斯士伏及柯浦齊哇伏德軍之地位翌日佔據西姆洛西里茄里本附近諸湖入路且在瑪里亞姆卜爾境内蘇華爾基擊退敵軍（一日） 
　　北京電俄使署接政府官電謂九月二十八日俄軍激戰之後佔據哇格斯土伏及柯浦齊哇伏德軍之地位二十九日俄軍佔據西姆洛河及自山尼至瑪里亞姆卜爾陣綫諸大湖間之山隘現正向前進發德軍仍以攻城大砲向哇沙維慈轟擊未得效果斯克碩克新及安特里伏境内僅見小戰（一日） 
　　彼德洛勒電東普魯斯省邊界之戰綫約一百英里之廣德軍屢圖渡越尼愛們河均被俄軍擊退（三十日） 
　　北京電俄使署得有官電如下俄軍已在加里西亞省西部杜克爾附近擊潰奥軍後隊奥軍分隊取道拂里虛太克退走時棄有大砲及運送車四百輛俄軍於克拉斯洛克附近俘奥兵二百人乃六軍團及三十二聯隊中者（三十日） 
　　彼得洛格勒電塞軍激戰之後已克復塞姆林俄軍與德軍在哇沙維慈特魯斯克尼基雪姆洛三處大戰德軍圖渡尼愛們河未成俄軍大戰以爭哇格斯土伏森林北面出路後已克復哇格斯土伏（三十日） 
　　倫敦電海軍部宣稱英國巡洋艦克姆白倫號在斐洲喀麥隆河外拘獲德國華們公司郵船八艘亨美公司郵船一艘共計三萬零九百十五噸又獲炮船沙登號預料沉没之浮船塢及德國殖民部所有之汽船赫琴愛里薩培號（五百四十八嚬）均將設法撈起（一日） 
　　羅馬電意大利濟船兩艘在亞德里亞海意大利海濱之外爲浮水雷炸沉死者十八人意政府已嚴詞詰問奥政府要求設法防堵日後再有此禍（三十日） 
　　北京電駐京葡萄牙公使通告路透電社謂英國巡洋艦亞戈洛號奉英政府之命於九月二十八日駛抵葡京里斯本鳴砲致敬葡萄牙政府及葡萄牙全國葡國官民歡迎該艦極形誠摯（一日） 
　　倫敦電前一季内英國入稅共英金三千五百六十八萬一千二百八十三鐒較上年同季減少英金三百七十五萬零五百十六鐒近九個月内共減英金二百七十三萬零七百三十一鎊政府發布關於摩拉托里厄姆律示文其詞與九月二十三日發布者相同惟按前次示文已經展期之匯票將續展兩星期候設立機關理之（三十日） 
　　倫敦電坎拿大防務大臣許和斯陸軍大佐取消各報所載謂其將赴前敵之說（三十日） 
　　北京電張勳已於今日抵京（一日） 
[其三（日本東方通信社電）]  
　　烟台電據捕虜言自二十七日之戰以來因日本軍占領李村水源地（自來水）靑島食水爲之缺乏軍民均甚恐慌又日軍且在該水源地附近發見多量之藥品並石油等（一日） 
　　烟台電由巫山西亘孤山德軍之陣地鐵條網皆裝置通電流日本軍巧將電線截斷以强襲之將敵擊退遂將該地一帶占領（一日） 
　　東京電海軍公報二十八日英艦一艘駛近大公島北方陸岸向伊羅造司及卡伊涉魯兩砲臺砲擊敵砲之威力甚微我軍着彈甚有效力確認將信號台及塹壕破壤（一日） 
　　東京電日本飛行機連日飛行海面砲台兵營之上向驅逐艦無綫電信所等處焉擲爆彈又獲發見水雷之功敵彈僅在飛機之下炸裂飛機仍無少損（一日） 
　　東京電據封鎖靑島日本艦隊偵知江蘇省海州有懸中國旗之德國輪船二艘停泊該船有前於江蘇山東沿岸航路從事寗輸之嫌疑（一日） 
　　東京電紐約來電奥國以連戰連敗之故國民意氣沮喪致國内又有不穏之兆有允將特里耶蘇德地方讓與意國訂立條件哀求意國終守中立之說（三十日） 
　　東京電英國裝甲巡洋艦克德和布號克羅斯克號馬莫斯號三艘經馬塞蘭海峽駛向太平洋（十月一日） 
　　東京電德皇前當拒絕美國之仲裁今因俄軍侵入東部聯合軍之戰策又復齟龉攪亂巴爾幹亦已失敗故又着手運勳平和（一日） 
　　東京電東京實業家欲在長江沿岸擴張貿易起見特組織實業視察團定於本月二十日起程前往現正選舉人員（三十日） 
[其四（德人德文報專電）]  
　　濟南電九月二十八日靑島周圍之戰事今由可恃方面探得確實消息如下日兵以大隊進攻德軍陣線時有德兵約五十人至七十人之間曾爲日兵所圍驅入亨利親王山内激戰之後爲敵所擒德國之大砲及 
 
 
 

Page 3

 
 
麥肯沁砲助以側面軍艦之炮收效甚大日兵死者一千七百人傷者八百人德兵少有死傷（一日） 
　　北京電英文京報載稱華兵已於九月二十九日炸毁距濰縣西九基洛密達之膠濟路橋（一日） 
　　北京電德政府依駐京德使之辦法向駐德顏使提出抗議謂中國不應忍受日人破壞中立（一日） 
　　紐約電法國德軍右翼之戰事仍無勝負全線仍在交綏之中（三十日） 
　　紐約電俄國以維爾拉及格洛特洛兩處陸軍聚集尼愛們河一帶德軍現圖拆斷俄京與華沙間之鐵路現信兩軍旦夕將有大戰（三十日） 
　　紐約電土耳其因英國軍艦有挑釁態度已封閉達達納爾海峽（三十日） 
　　紐約電英國軍艦曾拘捕荷蘭商船荷民聞之大爲震動（三十日） 
　　紐約電駐荷英國大使自認英國飛行家于瑪斯特里克擲下炸彈一枚乃屬破壞荷蘭中立之舉（三十日） 
[其五（英人字林報專電）]  
　　倫敦電愛恩河大戰似將告終聯軍左翼抄攻之行動消息日佳德軍於法比境内損失人數估計共約四十萬人英國大將已以新抵之兵代戰線之兵俾令久戰者得以休息目下尙有大隊援軍預備於十月間出發匈牙利自認俄軍攻入匈境者爲數甚衆據傳奥大利亞已聽令匈牙利自求生存且聞奥軍已不復獨當一面附屬德軍之下喀麥隆可稱全爲英軍佔據德國殖民地今僅餘斐洲東部及西南部二處其地戰事進行亦頗順手攻入波蘭之德軍聞已敗北退出（二十九日） 
　　其六（法領事署電） 
　　上海消息文匯報云駐滬法總領事致文本館如下駐法美國大使曾偕波爾多美總領事游閱安置德國俘囚傷兵之法萊爾（哇爾恩）及泊萊葉（桀朗特）諸營美國兩代表皆證明諸營組織完備德兵對於法人所予之待遇及特别看護傷兵一切均極滿意德國華爾夫公報局確認意大利柯里爾報波爾多訪員曾致電該報謂波爾多有德國傷兵二千人無人看護之後該訪員即稱德國官報局所傳之消息乃係誹謗之言彼從未以此消息致與該報德國則以殘惡手段待遇俘囚對於英人尤甚此事已有證據甚多今試舉其一即可見其一斑九月十五日左右凡爾維愛爾火車站（比國）紅十字會看護婦因德員之態度無恥曾發嚴重之抗議德員置之不顧 
[專電]  
　　北京電同日外蒙會議畢陳專使電外部念六電計達前日在會塲將中俄約本檢示以證博克多汗卽皇帝之譯義俄專使亦無異言昨復遣王景岐參贊往晤告以俄公使到部解釋錯誤幾亂聽聞俄使色沮微示歉意本日來請示面允不用博克多汗當告以擬用總管外蒙自治事宜汗名號彼首肯允商外蒙其餘三欵頗有轉機可期就範 
[快信]  
　　濰縣函坊子德人礦產被日軍全佔日軍估據濰站後鎗斃華工二人拘禁十餘名並擄去德人數名現正由營縣與之嚴重交涉聞日人志在佔膠濟全線今夜或有軍隊開至濟南（二十七日） 
　　濰縣函日軍現已停止進行人心稍安平度縣知事胡大華大諳交涉致地方塗炭現已由省改委徐贊元署理龍口萊州方面現無大隊日軍上岸惟輸運糧械不絕於途（二十八日） 
[公電]  
　　無錫公電申報及各報鑒前參議員蔣曾燠被本邑楊楫挾嫌告密奉宣武上將軍飭縣密拿解省羣情惶駭東 
要聞 
[交戰國之原因與結果]  
　　大陸報云戰事胚胎期間若求各國所以赴戰之原因於外交上之宣言及政府對於人民之解釋蓋亦僅矣外交家之與外交家及其對待公衆也鮮有開誠布公者至於政府對於人民之宣告眞僞各半而已欲知原因之眞相吾人當於交戰國之所好者細加研究或有一得如吾人預知戰爭結朿之後某某交戰國所欲得之獎品爲何則此項慾望斯爲交戰之原因矣然交戰之慾望往往直至停戰議和之時始行披露而議和條件又未必盡含此種慾望蓋戰爭結果如一方面大獲勝利尙可逼盟城下作種種要求務必滿意而後已假定雙方各有勝負均勢相持則媾和之時彼此交戰之慾望目難提出所議條欵祇以互利爲歸而已 
　　慾望所在往往隠藏不露即至媾和之際猶必飾詞相蓋例如十載之前日俄開釁日本宣言交戰理由在於保護朝鮮獨立及東三省開放門户問題閱者勿庸發噱日本當時之言却是如此且在和約之中此種詞調亦已載入惟在外交家之有經騐者觀之和約露布之時當即深知日本交戰之目的原在取銷朝鮮獨立及建設日本政治上與商業上之優等勢力圈於東三省並不必待朝鮮併入日本版圖之後始悟日俄和約之意旨也近來戰局自美國徴求各交戰國對於和平意見以來交戰國中語及和議者已有德法英三國吾人試集合各種公文意見及凡印於腦際者而察之當知德人態度乃求復處於原有之地位至於土地問題海陸軍之部署比國及其他殃及者賠償之費以及塞奥之爭端則須付諸仲裁或彼此互相和平了結如能作此辦法德人未始不願和也惟以上云云恐非英法所贊同法人論調尙未多聞但據英倫消息英人之意似非殲滅德之海軍（或將其海軍令歸他國節制）佔領德之屬地歸還法之亞爾薩斯羅任尼以及奪取德之他種權利不肯言和也俄奥態度此時尙是緘默傳聞奥若大敗英法必要求於德國而俄則取償於奥人殆無疑義 
　　由是以觀英法俄之戰戰有目的有此目的則赴戰之原因不難瞭然想見若德爲援奥之故投入戰局即使攻入巴黎佔據法境三有其一又使俄人歐東之事並不加緊法人勢必難忍低首言和德之所欲取於法者究爲何物土地之加入德人已誤於千八百七十一年必不再誤於今日是其所欲不外金錢之賠欵而世安有僅爲金錢主義整旗鼓動干戈而不憚煩者哉明乎此則對於此次戰事所由來及其原因所在思過半矣 
[戰局與平民生計]  
　　舊金山日報云此次戰爭使世界商業之一部分爲之麻痺不仁各交戰國之實業不日必均淪於此種地位蓋貨品旣無銷路不能照常製造資本亦屬有限不能製造而存積日久也開列福里亞省煤油實業今日已呈此狀况由此推想歐洲各國之停止航海商業者其情形如何略可得之開列福里亞省所產之油今無法運出故已酌量停止開採煉製絕大之資本乃囤積油池中而不能流通設煤油非不易腐敗之品及無財力雄厚之公司貸出巨款則亦有不得不全停製造之勢矣惟歐洲出口最重要之製造品皆非日用必需者僅爲應時之貿易耳夫市上之流行品式樣時變各種製造品未能盡如煤油久存之後仍可售脫也凡經商之人資本有限一旦告罄勢降輟業今少年從戎者人數固衆然聞巴黎一處失業者已有六十萬人政府雖　設法安挿之顧無從籌得足欵乃不能措置裕如美國之棉花今亦不能運出生料來源旣絕則歐洲製造棉織品之中心點失業者恐將又增數十萬人設巴黎一處失業者實有六十萬人之衆則中歐情形吾人雖無所聞亦可想見矣商業若不早日活動則斷絕貿易之人民必將盡成餓莩然彼等必不甘自餓死勢必逼令政府媾和故戰局之告終或將不出於軍隊之勝負而出于平民之生計也 
[德報之兵民分界談]  
　　八月十五日半官德文報云德國近託某中立國咨照各國政府茲將其大略列左 
　　致法國政府云據德軍臨陣者報告法境之内非兵之民似亦爲戰顯輿萬國公法有違德兵被文飾人民（指不著軍裝而著常服者）擊斃者不可勝計德國對於此項違法之新舉動絕對不能贊成茲已飭令德軍嚴行壓制凡此項人民手執　械或擾亂後軍之交通如斫斷電線破壤橋樑以及軍事上種種行爲緝獲之後槪以軍法從事立地槍斃若謂戰事爲可厭德國殊不任其咎此次流血法實致之當償其代價也 
　　又致比國政府云德國爲敵人所逼不得不如是進寿凡所提議均屬美意俾比人免受戰事之苦今比國政府拒其所請自召戰禍八月八日比政府曾自言比國必遵照萬國習慣僅用軍裝之兵今里愛巨之地且有無數常服人民帮同守禦不特砲擊德軍且殺戮受傷之德兵慘不忍覩即軍醫供職之時亦且發彈相向再安特威伯流氓破壤德人財產慘害德國婦孺此種渺視戰事公法有玷國體之行爲德國以爲世界文明之國斷不出此今比國似應自行禁止德國爲保護德兵免受流氓盲擊起見凡無與戰之衣飾易於辨認而作戰事之行爲者一槪按照軍法立地槍斃 
　　德文報按云官家勸戒之文如是而已惟於實際有否影響吾人殊有敢必第甚恐其無補於事耳無論如何德國政府似應將敵人不法行爲之　據彙集一朿通告該中立國各種機關務令天下人共知 
[英國海上損失記（譯華德已報）]  
　　九月二十八日倫敦路透電謂英國海軍大臣宣稱德國巡洋艦愛姆登號於近數日内在印度洋一帶嘗擒獲英國汽船鐖末里哇號羅特王號（排水量三千六百五十嚬里白利亞）（二恐係利倍拉號排水量三千五百嚬）及福爾號（排水量四千一百四十七嚬）等而轟沈之此外尙擄去英國煤船白萊斯克號計有排水量四千三百五十嚬以上各船之人員均安置在汽船克里菲凡爾號排水量四千四百三十六嚬）即先前被捕爾命釋放運送該船員等至哥崙布者是也按前兩日當德文電報告英國裝甲巡洋艦三隻同在北海爲德國潛水艇轟沈時倫敦社會之上一聞德國區區潛水艇一隻而能擊沉英國巍巍裝甲巨艦三艘之信旣已不禁譁然大亂蓋近日德國巡洋艦愛姆登號與得勒斯登號捕擄英國汽船而轟沈於海者不下二十艘之消息亦適逢其會趕到倫敦也而尤恨英報徒學誇張以欺蒙之焉先前凡此種事實英國報紙多擯而不錄故德文電縱有此種消息公布於世外人聞之亦疑信參半緣其勝利在德國也不意今日英人方面亦漸漸有此種消息傳播於外焉此誠顯然表示德人之報告確寳也九月七日本報曾載有德文新報之紐約電一件據言英國海軍部到處傳播有德國大洋魚雷艇七隻因受損害而駛入威廉軍港等情上海英國總領事富拉來氏亦於同時通知本埠英文報紙謂據確實可靠之銷息有德國魚雷艇七隻因受傷駛進基爾軍港其餘則殆已沈没於運河中云云當時記者即附以按語曰此種消息之來源勿庸明言必爲倫敦外交部無疑而爲彼地忽然所發生者亦可不言而知也然則其所以默而不言一切詳情者亦必有故矣請拭目俟之可也今觀二十九日德文新報之舊金山電果然如記者所料焉據來電言舊金山各報載有郵報一伴詳叙九月五日希里戈倫島（德國海島）海戰之情形當時有英國護甲巡洋艦二隻曰菲亞萊斯號與亞里塞薩號者及滅魚雷艇五隻均因受有巨創喪失戰關力成爲廢船矣查亞里塞薩號於前年十月間方始落水乃全然新之巡洋艦計有排水量三千六百嚬即約略大如德艦愛姆登號是也菲亞萊斯號方造成一年有半而排水量則以前者較小百噸主於滅魚雷艇五隻之中如拉特斯號於八月尾時曾因戰爭受有損害然其與列白的號及勞萊爾號兩隻皆屬英國滅魚雷艇中最新之一等船計各有排水量九百五十噸在今去兩年間方始落水者也其餘兩隻特羅特號與福尼克斯號比此三隻較小而年歲亦較老然亦不過二三年而已 
雜評 
[戰事盲談（二十六）] [  無名]  
　　德艦捕繫英輪若干艘英艦又捕擊德輪若干艘是海軍之艦隊與陸地之飛機同一毁棄敵人之財產與威嚇敵人之心膽均爲爭戰中之附屬作用而非堂堂之戰鬥也若堂堂之戰鬥則仍未顧分勝敗而已 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[膠濟車行一日記本館旅行記者抱]  
　　九月二十六日爲濟南車站停購濰縣票之第一天不意余躬逢其盛先是以電話詢車站東行車開至何所爲止以濰縣對旣抵站站員言今日濰縣郤不能去問最遠至何所曰昌樂昌樂者靑州府迤一縣治而濰縣以西第三站也 
　　於是乘客紛紛問車所以不得達濰縣之故有衣飾紅十字章者答曰東洋兵到濰縣矣君未之知耶無何而汽笛一聲車　　行矣 
　　車中客甚稀惟稀故能以其言與色測定其職業之種類一等二等者爲軍官爲官之幕友爲商人之東行接其眷屬者三等爲苦力爲病者爲一二一僕從與其他統計不及三十人也 
　　是車係爲常快班停駐之車站甚鮮即有停者上下客亦稀絕過周村周村大市也上車者農工可五六人談笑自得煕熙然游泳於其不知不誠之天地者也 
　　一檢票者過某客持票就問今日尙須檢票否答曰算了算了勉與一檢掉頭遂去 
　　日本人二皆來自濟南蜷伏於三等車房一步不離若不欲人之窺見也者時附耳竊竊語時復擘長箋作字筆不停擇恰與余之所爲遙遙相對余以難得此絕好之同志也移坐暱就之彼乃深閉固拒若科舉埸中防隔座之抄襲文字者旣寫舉納之信袋上點郵票忽不復書投之革嚢中作假寐狀矣 
　　車中之甲客所謂束行接其眷屬者也乃燦然懸紅十字章於胸次且語乙客余荷德領事給我免驗之文書自胸次夾袋稍稍出其文書以示衆乙客曰君無得意究竟德文書有效鄕日文書有效未可知也遂暢談中國前途旣而旁座丙客曰諸君之言良是總之中國惟有自立此時兩國相爭不過某國去而某國來其禍更速否則或稍緩耳皆默然 
　　自濟南以東車所經地皆良田沃野田中物以豆爲大宗未受水　救阡陌間猶靑綠有生意而其南其北遙山兩　夾　以行秋日品瑩玉宇高爽實一幅極可愛之旅行圖畫惜車中客各無心緒領略此美景良辰也 
　　旣而抵張店站員來報得濰縣電車站昨晚被佔後有去電遂莫復應今日車僅約至靑州府爲止一客爲幕友者向壁自語曰果抵濰縣耶毌乃越出吾所畫之界線也乎 
　　抵靑州皆紛紛下車二日人雜之以下及站門軍隊不放行高聲曰奉上官命不論中外客人一律須檢閱行李檢之則皆照相片一軍官詰其行蹤曰將入城住店日後此將何爲曰將赴濰縣軍官曰赴濰縣不必入城火車雖不能去小車可達時晚途遠以早行爲是　擁以去不知所之 
　　旣而爲之乃知昨晚濰縣車站果被佔日兵到者四百刃斃華人二拘德人四云 
[濟南通信秋水]  
　　此間紅十字會贊助團成立後福州許巡按使世英開封田巡按使文烈黑龍江朱將軍慶瀾俱各滙欵千元以資賑救哈爾濱濱江道尹李鴻說稅關監侯延爽滙欵三千元於　日到濟 
　　丁世嶧張伯烈等有提倡中日聯邦之說丁於宥日到濟南謁靳泰武將軍徴求意見靳否認此說丁遂回都前提學使王朝俊日内來濟聞亦於此說有關係 
　　濟濰路車於宥日僅開昌樂次日即退至靑州勘日退至張店至二十九日又僅開到周村距省垣僅一百八十里各界人心頗爲惶恐 
馮上將國琿聞有日内到東即駐節濟南以資鎭攝之說 
　　周村市面謠言四起勘日忽傳日兵已至商家俱紛紛閉門罷市 
　　有日兵偵探隊十餘名前往博山調查一切並到玻璃公司及各礦廠測量知事丁某與交涉無效 
　　日兵馬隊百餘步隊八千餘由平度城分支西行經張哥莊大章諸村到昌邑縣之北孟鎭駐紥並佔領丈嶺太保莊車站 
　　日兵到濰又分隊由間道潛行西上自由活動於昌樂安邱之交駐濰張師長樹元連電中央請示辦法 
　　靑州府鐵路站長被日兵拘至濰縣鎗斃 
　　日兵在濰縣殺死電報生李芳順一名係卽墨縣人久服役於鐵路者又在坊子拘去華警八九名高密區官于建邦坊子區官楊殿琛已行回濟政府於沁日又電靳將軍張師長對於日兵務以文明對待切不可鹵葊從事致生枝節 
　　籌辦中立員盧某及外交部特派員高某等於日兵到某處時俱逗遛高密觀望不前及日兵到濰伊等又倉皇退至益都怯懦誤事坐視糜爛殊可慨也 
　　統率處主日蔣廷梓於日前到濟監督外交一切　宜蔣在山東任參謀長二年與日德領事素稱接洽然聞蔣此次在濰實未與日軍晤面 
[戰區附近之消息]  
　　濰縣車站被佔之詳情此間某報某君由濰縣回濟所述之言云是日午前余等甫到濰站就寓悅來公司棧房内向各方面調查皆未悉日兵情形及確在地點午後忽有人入内報告曰日兵至東關矣各人聞言即急忙出門探視詎足甫出户突見有日兵五六十名已到公司門外之馬路上距車站僅數武全身水溼是時站之内外及負販人等皆出於不意倉皇遁逃票房内之執事人員亦四散奔走有電報生李某走避不及竟被日兵用刺刀擊斃餘均紛紛遠　日兵即完全佔有車站矣並掠去苦力三名不移時即有委員某君與軍官某前往交涉令將拘留三人釋放並訽以拘禁理由該兵等鋻執不允且以聽候該軍長處斷爲詞委員等不得已再三要求該兵等以文明舉動而别至四時餘該軍步隊遂大至計有五六百名至一切交涉聞已由張師長電呈將軍轉逹中央核辦矣 
　　日兵佔據濰縣車站後城内紳民集議以日軍到縣恐於地方秩序有碍擬於縣地東關外設立支應局一所日軍如欲需用物件惠向該局陳述意見其軍隊不得進駐城内以免人民驚恐 
　　日德軍戰地之狀况由勞山灣登岸之日兵曁英兵千三百餘名初佔王哥莊馬山前（按皆瀕勞山灣海邊）繼復前進已在大繚及某山一支脉地點與德兵接戰其後日兵退紥卽墨城一帶以待後路在隊又聞日兵將進奪仙家寨一高地後乃會同海軍開始砲擊德軍第一防禦　之李村陣地似將改動 
　　黃縣之中國軍隊國家之有兵士對内所以防土匪對外所以禦外侮乃黃縣城裏所住之軍隊不惟不能保守治安且擾亂商家近數日來軍士等每至估衣攤買價値數吊之衣服即至當舗硬當錢十餘吊或數十吊不等各當行之被其侮者不一現當行羣向該軍營部要求出示保護又聞黃縣自經軍人勒當後即有種種謠言故數月前商家皆異常驚惶羣將貨物搬移鄕間錢幣埋藏地窖及經李團長出示及曾知事禁止謠言江所長派警維持後市面始漸安靖商家營業如常 
　　黃縣電報自被水災後沿河之電杆盡被冲倒又加以外軍之取締故電報爲之滯塞現電局已將電杆修補完竣外軍已不監視故電報日昨已通行如舊矣 
[京訊中之靑島消息]  
　　戰區遊歷之禁止政府以德日旣在靑島開戰所有該交戰區域禁止一切外人游歷以避危險而免將來之糾葛對於外人請領護照者槪予停發已飭由外交部備文照會駐京各國公使查照辦理其列欵如下（一）業經劃定公布之交戰區域以内禁止外人游歷凡請領護照者槪不發給（二）雖係游歷中立地帶若通過交戰地域亦應禁止並不發給護照倘遇危險政府不負責任（三）欲游歷他地方者照通商條約規定仍可發給護照唯須詳記目的地所經過道路及往返之旅行日數並所携帶之重要物品 
　　添艦游弋之提議海折巡洋艦本泊於大沽口現因秦皇島防務吃緊曾飭令該艦兼往秦皇島一帶游弋聞海軍部提議以一巡洋艦巡游兩處海面恐有顧此失彼之虞由海軍司令添調魚雷艇數艘帮同游弋 
　　蔡氏去留之别報山東蔡巡按使去留間題昨有人訪參政院某參政談及據謂蔡氏退志頗堅但中央一時難物色繼任之人故未表示何種能度現聞政界中有主張改任靳雲鵬爲山東巡按使并仿河南例着其會辦軍務另調張勳爲將軍靳張感情素洽且皆敢於任事一切措置必益見妥協云云 
　　攻圍進行之時期二十七日日文新支那報云靑島攻圍相接甚近雖可想見而此心焦急則以爲前途尙遠我攻圍章之完全包圍此靑島之前面當尙須若干日是也戰鬥之主力在於步兵無所謂騎兵之銳進此次我軍之佔領膠州卽墨流亭步兵之主力未至衝突而已佔領在雙方雖亦曾以騎兵相接而攻繫之開始前進騎兵可於其最先時以銳進而探得敵情或用以偵察敵之有無至逹到前進之地點步兵不得其情報則亦無須前進矣所謂佔領膠州及逹於卽墨流亭亦不過於我之上陸軍之初先有騎兵到達其地而已蓋軍之主力的步兵砲兵尙在遙遠之後方非俟此主力隊已達卽墨附近或膠州時則戰局不進縱主力隊已達即墨附近或膠州而迫近於敵之第一防禦線尙須若干之時日故非迫於防禦線並包圍其背面之時則眞正之戰爭不能開始據此則今後之戰事無論如何尙須經過某某日方能實現者可無疑也 
[漢口糖商與日商之交涉]  
　　湖北交涉署爲漢口糖商與日商湯淺洋行交涉一案照會日總領事文云爲照會事據漢口糖業代表榮大萬裕祥等禀稱從來買賣以信用爲主定貨以成單爲憑此固華洋商場通例彼此均宜遵守者也商等向日定買各洋行貨物無論價値旣貨未全行運漢即無利銀棧租之必要且糖係在漢成交兵險費與商等無涉湯淺與商等定貨旣有定單可憑即定單内尙有註明到期無貨照市補價者此其不能打消已有鐵據湯淺成單具在自應照單出貨如無貨照交即應按照現在市價補價方昭信用今竟背約騙頼關係漢口商務大局良非淺鮮非請照飭交貨竊恐此風一開漢商相率效尤將糾葛叢生後患何堪設想伏思漢埠糖商向與洋行訂購之糖均以成單爲憑其規例每以貨到六個禮拜後出清如仍未出則起存堆棧之貨歸買主認算棧租月息至市價之漲落無論如何兩無異言此向來之定例也此次商等與湯淺洋行定購糖共一萬餘包忽於陽曆八月二十號接到該洋行郵信内稱以陰曆六月底爲限一槪打銷前議如再購貨須加銀數等語各糖商以該行頓翻前議羣向質問查悉並無多糖到漢等語正核轉間續據漢口全體糖帮禀稱據確實消息上涨華商與各國洋行前定東糖現因歐戰發生洋商無糖照交已按照現市補價均無異說日商湯淺與敝帮所定之糖旣立有成單即令無糖照交亦應照市補價方昭信用今湯淺於定有成單之貨意有打銷不交無論向來無此辦法且與上海近來洋商無糖照交按市補價之舉亦復不合等語計送成單式樣三紙照抄清單一紙相應抄單備文照會貴總領事請煩查照轉飭湯淺洋行按照原訂合同辦理并希見復爲荷須至照會者 
[湖北最近黨禍譚]  
　　段將軍防亂近狀段香岩將軍現聞陸軍部有當差人謀炸段總長之事以本署員弁役衆多誠恐有無之混跡或被勾串情事不可不防特將守衛公辦洋樓之護衛弁兵一律改換合肥本族人士之從軍者充當原先守衛兵則調守花廳三堂等處又以辦公室時有各處課人員逕自入内請示等事亦須嚴爲限制特製辦公室登樓證銀牌多面發給署中近接各員又因近日捕獲黨人供稱黃興李烈鈞豐近擬乘歐戰時機聯合裁兵土匪起事並欲藉外侮激怒民人戕害洋商敎士故復會同呂巡按飭特派交涉員丁士源通函漢口各領事今後無論各國何種人等如在武漢街市行動務須就近報由警署派警沿途保護以免意外否則不擔責任並一面會飭警廳通傳各署長警如途中見有外國人務即隨從保護按段移交不得疏忽 
　　王家瑞黨案餘聞漢陽水警廳偵獲黨人王家瑞等正法一節已紀本報茲悉王與姚桂華二人前清時皆在中防營充隊官駐紮新提頗得同營上官歡心起義後分途各自謀生其往來信中有將軍署某員（前曾在中路防營供戳）覆函一件經軍法處認爲與有嬚疑遂禀將軍傳該員到處研訊頃已訊明該函實與亂謀毫無關係又經某有力者保該員老成純謹决非同黨故仍舊供職未受連累惟在王之機關室中搜獲之名册數本其人數甚夥萬難一槪拿究查其擔任僞職情罪重大者派隊四出緝捕聞已在金口沔陽等處捕獲六七人歸案尙在研訊中聞業經審實判决死刑者尙有三四人俟奉到將軍批令即行執行又閱該黨記號在衣領上有紅絨線一道同黨見面如不認識者則以提領爲記此項記號王家瑞等初未供出昨因有張佐漢者投水警廳自首云彼誤入匪黨今願作引線自贖且報告漢陽某處空屋内藏有軍械當即派隊起出現已收張爲引綫矣至該黨起事之軍械係上年黃興所辦密于湖南碍難運至武漢故謀于新堤鎭發難以便湘中接濟軍械日前新堤等處破獲之黨人均與王家瑞一氣云 
[戰禍聲中之湖南觀蕭蕭]  
　　此次歐洲戰禍波及亞東湖南以地勢無甚關係故除土貨滯銷金融窘迫以外竟至無可記載且每日報紙均爲戰事所佔更無餘地可載次要之新聞而以地勢上無甚關係之湖南　信員乃可大加休息殆遠生記者之所謂天然休息時歟 
　　長抱放棄主義似亦非所應爲無已姑將此刻湖南之所謂要聞雜拉書之閱者諸君作𤍠閙劇中之乾牌� 
觀可也 
　　本年天時湖南乃大不好三次水災原氣業已大喪而繼以衡陽大庸等縣之旱災保靖鳳凰等周之蟲災秋收之　遂不堪間聞衡陽大庸兩縣自水災以後即未獲涓滴之雨灾情較重之處無不破　生塵以野草瓜藤爲食者比比皆是情形之慘不忍卒述保靖鳳凰之蟲災則尤有甚焉者據保靖知事公署護兵報告謂該縣東門外有許氏兄弟者素以耕田爲業本年蝗　爲災秋收絕望竟至自縊幸經旁人瞥見始行救出蟲災之盛已可槪見計本月以來各屬之請緩田賦者至三十餘起之多 
　　湘省黨人之擾亂迄未寧靜自政府　緝拿後始發現稍稀然近半月間亦已破獲函起其機關之設立多半租賃民房於是政府更議訂辦法凡有房屋出佃者必須有切實保人始能佃出否則如有黨人機關發生即惟房東是問並聞靖武將軍行署近日雇一偵探爲專緝黨人行蹤者月薪六百元亦可謂優厚矣 
　　陸軍部咋有要電來湘謂有亂黨多起已至滬上將由鄂而湘相機起事務須嚴密訪拿以寒匪膽等語當由湯將軍密飭岳陽及省防軍隊長官遵照嚴查矣 
　　自新任劉巡按到湘政局頗有變動蓋劉之辦事不務虛華近日政策之爲民間稱道者一爲開辦模範工廠一爲開辦模範農林園一爲整飭學風一爲厲行減政聞此次巡按使公署改組被裁人員遠三十以外即財政司法各衙門所用人員亦　不量爲規定飭令裁減 
　　湘省自反正以後僅有都督府而無民政府因當民政長時代係譚督兼理厥後改爲巡按使係湯將軍兼理此次劉巡按來湘實爲軍民分治之始於是撥用公署遂至成一問題因將軍署旣不能勝出又無地點適中崇宏寛敞之公家房屋堪以撥用者擬以湘江道署撥充而以交涉員署爲湘江道署以審計分處舊址爲交涉員署又以難於遷移迄未定妥茲聞劉巡按以長岳鎭守使署地方旣頗過中且與將軍行署接近遂决定以該處爲巡按使署以省手續 
　　湯將軍以湘省編綀陸軍一師亟應就本年舉辦已電調前任鄂軍第四師師長蔡漢卿中將來湘籌商一切大約師長一職即將蒍任蔡君云 
　　北京參謀本部軍務局長熊濟生昨奉黎總長委派來湘考察軍政關靖武將軍署參謀長程夔業已辭職總任者即爲　君 
　　省防各軍隊前因郴縣亂事悉數調赴前方刻聞湯將軍以亂事旣定自應仍舊調回省城以資防守昨已飭令該軍等遵照矣 
[内國公債天然戲開幕紀]  
　　日昨（二十七）午後一時提倡内國公債會特約通俗敎育會諸君在前門外東珠市口三里河織雲公所開演内國公債天然戲茲誌其情形如下會場一切陳設布置均經先期逐細設備妥洽午間十二時以前來　到場者已多開幕後來者益衆會場至不能容約計近二千人之譜各界重要人物到者甚夥並有西洋男女來寳各數人戲台上所懸之幕係京津時報民視報國華報黃鐘日報四社所贈繪畫工緻文爲（通俗敎育會天然戲開幕）（民國三年内國公債紀念）等字樣男寳席設於樓下女寳席設於樓上來寳到會由招待員分别招待男招待員偑藍花女招待員偑紅花以爲標識沿樓欄杆之下除揭示此戲各幕標題外並無懸掛内國公債票（罩於玻璃鏡内）每同數張以喚起衆人注意方其將開幕時先奏樂歌繼由提倡内國公債會代表康甲丞登臺報告開演此戲之主要旨趣曰今日本會約請北京通俗敎育會諸君演内國公債天然戲此種戲劇在東西各國最爲流行 
 
 
 

Page 7

 
 
實爲開通社會唯一之利器比較演說會及其他方法皆易於感　此次提倡内國公債承通欲敎育會諸君不惜犧牲色相排演此劇勸遵社會使盡人皆知内債之利以期踴躍樂輸不獨此次發行一千六百萬元之内債可望指日千成即將來國家亦可有脫離借債生活之一日故此種天然戲之作用雖在開通社會而其影響所及國家前途亦蒙其福况演戲諸君皆北京敎育界知名之士诳生公之說法翼頑石之點頭　輩來觀此劇須知此劇之特色今當開幕以前鄙人先爲諸君一言第一須知此劇之精神在一方面喚醒人民之愛國心一方面更引起人民之儲蓄心合普通社會皆知内債一事不但有利於國家抑且有利於個人第二須知此種戲劇與尋常新戲舊戲皆大不相同乃社會上一種公共之敎師吾輩今日來此謂之爲觀劇亦可謂之爲聽講亦無不可萬不可以尋常戲曲等量齊觀也報告　遂開演演畢後並用　光攝一影而散 
[地方通信蘇州]  
　　飭查僑商敎堂蘇州交涉分署准陸軍第二師朱師長咨照保護僑商敎堂關係至要所有蘇常各屬共有敎堂若干處僑商若干人國籍何周請查明開單送師以憑轉飭妥爲保護等因當即分飭各縣知事查明境内何國何敎敎堂分别華式洋式連同僑商等造册送候核辦 
　　部派兩浙緝私統領前財政部曾派委劉忠樑爲兩浙緝私統領惟向章以嘉湖爲浙東緝私江蘇爲浙西緝私各歸本省派員辦理蘇省本有王遇甲爲緝私統領旋經馮上將軍電部轉呈大總統核示茲奉批以劉忠樑爲兩浙緝私統領其現充浙西統領之王遇甲着派爲兩浙緝私帮統已由部咨復馮將軍飭遵矣 
　　絞斃逆倫犯蘇州吳縣地方監的於九月二十九號處死刑罪犯姜貴姜小二子兩名查該二犯係胞弟兄姜貴在蘇城模範監獄内當號房因其父貧苦屢次找向姜貴等索錢應用姜貴等心甚厭惡遂由弟兄二人商同將親父用刀戳傷斃命經前吳縣地方廳判决將姜貴處死刑姜小二子處無期徒刑迨後經司法部復核改判將姜貴姜小二子均處死刑咨行到蘇逮飭令該監執行 
[松江]  
　　警委狀之遺累二十九日午後　傳西城門口守城軍隊查獲黨人并按得銀鐵生委任狀已將其人執送執法處云云旋經詳細訪查得悉有向寓松城之處州人後連貴自滬乘車回松僱脚夫負箱入城經西門口守城兵士檢查行李搜獲委狀盤詰之下答稱住居普照寺南沙家橋堍趙姓家遂用電話報告鎭守署將除發　法處看管一面派人會同警察赴趙姓家搜查並無他項證據趙子現肄業軍校所有同學信札均經搜閱軍隊臨行由劉副官長指揮將翻檢各物一一位置原處而會搜之某松人則順手掠去存洋一元二角 
　　聞此委狀之由來因當鈕永建組立松軍政府時曾運資向温處州地方募人來松編爲弁目隊徐會隷該隊故有舊委任狀而趙姓係中年寡婦長女年已逾𥬆徐居其家久趙擬以長女嫁徐因是仍留松江現經執法處訊明前情六約可以保釋 
　　知事勸購公債日昨縣知事周君乘輿赴西門外商會旋向大街各店舗挨户投刺蓋爲籌盡公債票事宜也 
[江西]  
　　汪鯤南脫逃案贛垣警察廳司法科於九月二十五號傳諭各區隊署云頃奉廳長發交奉巡按使函開頃接南昌縣報告發押該縣之黨人要犯汪鯤南（曾任貴谿廣豐兩縣知事）昨日午後六時乘間脫逃當在包家巷該犯眷屬寓内查獲傭婦一口據供是日下午汪鯤南曾回寓所其一弟一妻熊姓友人先後出外不知去向等語查汪鯤南爲　烈鈞肇亂案内要犯情罪重大斷不能任其遠颺倖逃法網除電飭各屬一體嚴緝外特希速傳知各區署赶緊多派偵警嚴拿逃犯汪鯤南並其家屬務獲解究無論何項人等如有知其下落通知報告因而獲案者准給重賞出力偵警一律從重賞給該犯逃走未遠以速爲要等因奉此仰司法科通傳各區隊署一體查緝務獲給賞云云 
　　飭防亂辦法江西戚巡按以所定防亂辦法通飭各道尹（一）凡各留學生到省時先用偵探跟蹤探其姓名籍貫與現住之客棧及他寓所嚴爲監視並將住址地點開交檢查郵電員注意其來往函電如無特别舉勳逕回原籍者懸由該管知事派探隨時注意是否安分據實報告（二）凡外國商人到各處者所有偵探人員對之格外注意從旁愼密調查不妨害其自由行動專留心於中國人與之有無來往並有無疑點惟不得阻碍外人致生交涉 
[杭州]  
　　查禁不正當集會開化縣知事查人伊詳禀軍署路謂據警察事務所所長葉其綦詳以華埠地方發現百子會名目内中均係無業游民鄕民被誘入會者甚夥業經拿獲會首王鳳魁等並搜獲薄據等件値此多學之秋難保無匪徒混跡擬請通飭各縣一體查禁聞朱軍督閱後已於昨日通飭查禁矣 
　　　紹屬餘姚縣向有禮拜會名目起於明季緣該邑之勝山本名懸泥山濱臨大海明時倭寇不時往來游弋乘陳登岸搶掠該處居民一聞警報相率竪旗鳴鐮以示有備不意沿至今日遂等於迷信一端每逢陰曆二八月一般會中人無不興高采烈蜂擁至勝山廟掦旗發砲鳴金繫鼓較之賽會尤爲𤍠閙現該邑陳知事以値此歐戰期内舉行禮拜便難保無匪徒混跡滋生事端已出 
示各鄕鎭嚴行禁止 
[安徽]  
　　知事之妄冀獲獎者其聽諸皖省各縣知事因政府有考求成續之條往往自陳政續甚且有運動地方紳董聯名代爲請獎者倪巡按迭接各縣詳禀深惡此等惡習屢經批斥日昨又重申誥誠飭各道尹轉飭各知事略謂當此天災人禍民困未蘇之際爲政者方且媿奮之不遑安可存居功自滿之念如果政治修明本使自有見聞斷無見賢不舉之理其各勉之云云 
　　犯贓知事請暫保釋前霍邱縣知事高驤因受賄枉法經事主控告由倪巡按一再質訊證據確罊判令監禁五年押發懷寗縣監收禁在案現高因抱病意欲出外延醫調治擬據情呈請巡按願覓殷實保人暫行保釋俟病體愈後再行投案未知能邀倪巡按允准否 
雜評 
今日之交涉[  獸]  
　　自歐戰以來中國與各國有軍艦武裝交涉有無線塌機交涉有外兵載運交涉交涉雖多猶未重要也迨靑島戰機迫德人對我有抗談劃分戰區交涉有責償膠濟路損失交涉我與日人有日軍隊滋擾地方交涉有佔據濰縣車站交涉愈近而交涉愈多且愈重要愈難辦不知此後又將發生爲何困難之交涉耶 
　　政府知交涉之多也於是議設中日交涉局於北京以辦小交涉大交涉則一律移由北京與東京直接而外電之推測者謂中日邦交已淪危境外交孫總長且因交涉棘手而將辭職矣外交之現象如此將奚以善其後哉 
　　所謂外交之後援者有乎曰無有也非特無有且有謀乘機以惹起外交者更有不聞國學而發生他種交涉者如漢口前日起謠言而致日領詰間今日又起糖商定貨糾葛是亦外交上連類而及之事也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀德艦搜擊英船]  
　　文匯報云德國巡洋艦愛姆登號今在印度洋搜擊英國商船故英船之在哥嵛布檳榔新加坡香港者均　留以待消息星期五日由上海開出之英船帕萊尼興號載有赴歐投効陸軍之英人今亦暫留香港今日下午聞各保險行因英船屢爲德國巡洋籃愛姆登號繫沉故擬增加兵險保費該費近已跌至五釐日内恐將漲至一分左右云 
[再誌白晝行刧放火之駭聞]  
　　西門外方浜橋南首壽祥里四　第一家三十一號門牌徐姓被盜搶刧放火已誌昨報茲聞徐母年已老邁家有子媳並有一外甥其子在某洋行執業是日其媳適往母家而徐母平日於自有錢財防範極嚴所有首飾銀洋晝夜盡藏於身畔搭膊内從不須臾離出事之日其子媳均不在家其外甥亦於午膳後出門家中祇有徐母一人致被搶刧現在警署以匪徒何以能知徐母銀錢首飾盡藏身畔正在調查研究設法偵緝又聞徐母之子媳均於當日聞警回家而其外甥則現尙未歸云 
[米占元炸彈案五誌]  
　　江寗駐滬偵探長米占元於上月二十二號午後在公共租界芝罘路被人抛擲炸彈傷及馬夫倪榮才等當時由捕拘獲形跡可疑之探夥蛇皮阿三卽張阿三解送公共公廨訊與此案並無關係惟張係過犯判令逐出租界在案茲悉老閘捕房頭於前日下午派令一百四十四號西探與華探顧阿根將張押逐出境張妻胡氏與其弟張阿五預在捕房門首守候隨同前往迨至新垃圾橋北首甘肅路華洋交界處張見已有多人在彼守候均係米探手下之人不肯前往要求帶回該探等不允遂將張驅至華界即被彼處守候之六七人上前將張與其弟一併拘住並用蔴繩綑綁忽稱在張弟身畔搜出手鎗一支一併帶入閘北四區分署收押張妻以此事已由捕房傳同其夫所乘電車上司機人及坐客二人證明當發現炸彈時並無人躍下電車與此案毫無關係解奉公堂訊明惟因前曾犯案故逐出租界兩次堂訊米探並未到堂質證不應乘捕房押逐出境之時預派多人在彼守候截拘且夫弟張阿五與伊由家同行出外未帶一物何來手鎗實係抛贓圖害當至警署聲訴被阻不得入内無奈退出即至老閘捕房及總巡捕房禀訴前情求請轉禀公堂帶回重行發落以伸寃抑云 
　　另一訪函云南京駐滬軍探長米占元日前在勞合路被人抛擲炸彈當由暗差捕拘獲嫌疑犯張阿三（即蛇及阿三）解經公廨訊無關係惟因張係租界過犯判仍逐出租界前日派探押送至新閘橋堍張之弟阿五資報爲業先在該處候接其兄距忽有米探部下之警員二人到來將阿三阿五一併拘住欲帶往該探長處訊問被四區崗警上前干涉始縣章寄押閘北司法科昨解淞滬警廳聽候預訊核辦 
[嚴緝殺害德婦之盜黨]  
　　上海軍政各機關昨奉宣武上將軍行署飭開案據上海鄭鎭守使樣電開本年元月虹口德商南門被盜刧財三萬餘金並慘殺事主一案公堂研訊八月之久未得要領移解來署經飭澉查嚴訊公堂獲解人犯均非本案正盜現已訊得眞相並拿獲案内首犯涂玉林供出同黨（中略）懸請通飭水陸各軍警嚴拿務獲解究已由英捕房懸賞以待獲犯涂玉林等俟訊詰後再行擬判請示辦理謹先電陳等情據此除電並分行外合行飭緝爲此飭仰立即遵照電開犯名年貌嚴飭所周尅日緝獲歸案訊辦案情重要萬勿稍延 
[偵緝員報告黨人計畫]  
　　北洋駐滬偵緝員偵悉近有黨人在滬密議因靑島日德肇釁北省軍隊大半集於魯省一隅京津防備稍虛擬先由直隷入手然後徐圖江浙等處各黨人自議定後即赴日本報告黨魁現又陸續來滬分居虹口各旅館預備赴京津等處相機起事該偵緝員當即電致中央報告現奉回電已飭津滬兩處官廳對於自滬往津各商輪廠密搜查母任若輩混入滋事並飭該偵緝員密加偵察隨時報告以免擾亂大局云 
[容納苦力之計畫]  
　　南市外馬路大碼頭至南碼頭一帶道路狹窄早有將沿浦淺灘塡築道路之議因艱於經費遲未行茲悉鄭守使楊道尹等爲容納苦力起見又欲設法興築已與丈放局工巡捐局籌畫進行並着繪具圖說呈候核定然後招工建築云 
[中華全國商會聯合會應否存在]  
　　中華全國商會聯合會江蘇省事務所昨致上海南北商會分函云敬啓者案准全國商會聯合會總事務所函開案查本總事務所執行大會議决各案大致均已辦竣其間能生效力者約居十之八九推原其故良由建議者思不出位專就商務範圍以内發抒意見用能得政府之護持而收美滿之效果商界程度商業發逹胥於斯會見之惟尙有數案未奉部批一時不能結束擬俟部批到齊即將全案編輯村印彙訂成册分送各事務所以爲大會之終結現查第八百四十七號政府公報内載九月十二日公布商會法凡六十條商會及商會聯合會均得爲法人而於中華全國商會聯合會並未列入則本總事務所旣非法定機關應否存在即費研究但本總事務所成立最早國内二十二行省事務所已督促遍設僑埠亦設有六七處全國第一次大會業經召集從此呼吸靈通絕無隔閡是本總事務所爲各省各埠事務所組織而成自無自外生成之理惟自今以後爲恪遵法令起見凡本年大會未完之手續應仍照常辦理其他禀請中央曁各省長官一切重要文牘暫行停止嗣後本總事務所是否存在請即開會討論取决多數於陽曆十月底以前一律函示謹候各省之主張以定機關之存否至本會部准章程本年大會期内曾經提議修改嗣因會場討論多數主張適用芬章故將修改一層展至第二次大會斟酌辦理現在商會法旣經公布此項部定章程當然無效然各省商會聯合會應有劃一章程是否即以此項部定章程繼續有效即希一併示及爲荷除通告各省各埠事務所外合亟函達即日見復爲盼等因准此查全國商會聯合會爲商界之一大　體其總事務即爲執行大團體議决各事務之一總機關此次大總統公布之商會法雖屬未經列入而此項機關應否存在自不能不微集衆見以定去留惟召集開會手續極爲繁難而各會會員跋涉前來尤非易易爲此備錄來函分致貴會即請貴會查照函開各節開會討論採取衆見迅於十月十五日以前函復敞事務所以便照復總事務所查照辦理是爲至盻 
[救火聯合會之未雨綢繆]  
　　上海救火聯合會致法公董局華董吳懐疚陸伯鴻二君函云敬啓者近日法工部局推放租界在在與華界毗連如北城一帶民國路中尤與法界相共一應巡警路政衛生等事莫不各自辦理而對於火政事宜亟應更爲注重惟該路自塡濠築路以來尙未埋設水管萬一該處遇有火警救火會到場施救勢必遠處取水不特輾轉需時多所延誤且接水過遠水力易於渙散如上年五月間盧家弄失愼因取水不便緊成巨灾前車之鑒不得不亟行籌劃爲未雨綢繆之計用特擬具辦法四條函達台端請求代爲商請法水公司俾得照擬辦理以保公安想二公名重華洋爲中外所信仰得蒙贊助則火政前途當拜賜於無旣矣合肅佈懇敬候復音計附擬條一紙今擬商請法水公司臨警時由中國火會接水施救辦法四條錄請鑑核一如遇毗連法租界之華界失火中國救火會到場施救得將救火皮帶裝接於法水公司所設之救火龍頭上取永二法水公司如遇毗連租界之華界失火可仿照英界水公司辦法派員到場查閱開放龍頭若干處取水若干分鐘核計用水若干茄倫開單向中國救火會收取水價三惟此項用水係專爲救火取用純係慈善行爲其水價似與尋常居户用水不同擬援照英界救火會對於英水公司所定救火用水價額辦理（按英水公司對於救火用水每五千茄倫計銀一兩以每龍頭開用若干分鐘應出水若干茄倫爲計價標準）四此項用水議妥後應知會法界救火會查照 
[中西醫藥傳習所行開學禮]  
　　泥城橋西自新醫院附設中西醫藥學傳習所於昨日午後二時行開學禮學生全體到校先由校長汪自新君宣布創辦之宗旨次由敎員張紹修君演說本所將來之希望非常遠大並由監學顧叔惠君策勵學生努力修業切勿自餒並聲明本所諸敎員均𤍠心敎授以副來學者之願望更代述敎員丁仲祜君今日不及預禮之原因末由來寳代表馮君俠予等宣讀頌詞畢欵以茶點而散時鐘已四下矣 
[平湖同鄕會舉定職員]  
　　平湖旅滬同鄕會自去夏成立已經一載茲照章舉行第二屆選舉業將各職員如額舉定其姓字開列如下正會長張石君副會長陳菊山林依中會董八人葛詞蔚胡戊　王　堂莫訪梅張達卿徐鶴笙陳晋幹何卆農評議員十六人馬　良張理卿徐美士陸彙泉潘子瑜楊子英陸琴舫陳子泉徐右芳王始吾吳毓許奇松蔣已春徐眉幹包壽伯李榮卿候補四人李鴻欽朱佐輔葛景伊陸志清左駐辦兼會計員王叔明 
[四誌印花染業之衡突]  
　　本埠印花染業小行董事謝選因向大行收取釐金無者紏合已歇小行工司袁德寳朱寳生李阿虎等多人勒令各坊工司停工要挾當經大行中人不服控經地方　檢察官預審之下判將謝選勞文榮徐如龍等分别交保一面會同上海縣洪知事諭令照常開工如再有人把持提案訊究前日小行中又舉代表施文德投縣公署具禀請示昨奉洪知事批示云禀悉該業自改選經蓋以來大小兩行爭擾不休成何事體如非謝選辦事操切彼大行經董楊嘉悌等何致始終反對且該工人等動輒停工要挾大爲不合謝選旣爲經董任令停工咎奚能辭應即傳案訊問一面著即照常開工靜候解决如敢故違定予嚴究不貸切切此批本埠各坊主奉批後遂於昨日一律開工詎謝選等仍命袁德寳等多人分投各坊喝令停工否則奪取器具或軋工司他往禁閉其中畏懼停工者有之照常操作者亦有之而袁德寳朱寳生李阿虎等查至大南門外三官堂南首見孟長生所開永大印花坊仍在工作遂一哄入内逼令停工其時孟適他出袁等竟將該坊器具攫之而去孟母孟周氏年逾花甲上瓣攔阻商懇給還詎袁等不允反令羽黨扭住兇毆以致該氏受傷坊夥等大抱不平鳴警將袁朱李並田泉坤等四人連同該氏送至二區警署署中以檢察廳有案着自行扭赴該廳控告迨由局出外袁朱李三人即乘　脫逃該坊夥祇將田泉坤拘送該廳並舁該氏到廳請爲騐究汪廳長諭令收押候究 
[籌辦無軌電車之進行]  
　　英美電車公司議在福建路（即石路）行駛無軌電車以南自鄭家木橋起北至老閘橋止一路先行試辦所有鐵電杆及來回電線四道已漸次裝設有將完備大約本月内可以開車並聞如試辦有诳各馬路亦須次第裝設行駛租界全部以便交通云 
[禁止燃放邊砲]  
　　步兵第七旅長查行高昌廟一帶舗户居民逢節合均以數神爲名燃放邊炮惟該處現爲防軍駐紮之地右任燃放邊砲易起　疑故於前日示諭高昌廟居民嗣後不得燃放爆竹以安人心而免驚恐云 
[查緝岳寳昌]  
　　馮上將軍查得瓣獲黨人林雲海一名訊據供認係田岳寳昌介紹入黨受孫文委任爲江蘇討袁軍總司令且與韓恢爲同盟兄弟當飭鎗斃在案惟原供内稱岳寳昌專在上海暗設機關亟懸飭緝獲案嚴辦業於前日飭令上海鄭鎭守使查緝矣 
[模範軍挑選官佐目兵]  
　　陸軍部以前奉總統飭招模範軍一混成旅現已招齊所有官佐及頭目正兵須由第四師所部各旅團營挑選以資敎練故於日前飭由第四師楊師長派員挑選連長十餘員以便派充模範軍步騎砲工　等營營長並選頭目正兵若干名敎練新兵昨聞楊師長已派員來滬於步砲各營内揀選矣 
[又有罪犯解蘇收禁]  
　　上海地方檢察廳長汪魯懷君自蘇州舊地方審檢廳改爲上海地方第二分監後已將第一批人犯二百餘名解蘇收禁近因滬地第一分監所禁人犯又復擁擠當經詳奉高等檢察廳核准再撥六十名分禁蘇監故汪廳長特於前日清晨將判决監禁十年以上重犯六十名派委第一看守所敖所長帶司法警押解並先期商請駐防製造局之臧旅長派撥排長王德全帶兵一排到廳護送至滬南大馬頭由水巡隊小輪運赴閘北再搭滬甯火車解蘇收禁 
[金山縣請緝逃犯]  
　　上海縣知事洪伯言君准金山縣公署來咨以該縣前次監獄疎防致有監禁人犯龔金榮范照根范寳金張子凉喬阿和夏虎泉俞小金和顧阿根夏仿梅沈小樓姚餘慶封虎根顧小山姜阿大金二泉阮琴山等十六名越獄脫逃迄未弋獲誠恐日久遠颺匿跡麟境爲特開具名單咨請協緝等因洪知事除轉咨淞滬警察廳飭緝外昨特飭令地方警察事務所一體派探偵緝務獲訊辦 
[失業小工商讓房租]  
　　浦東各輪船碼頭小工因歐戰發生後運貨停滯𨺗然失業选經各官商籌議維持迄尙未有妥善辦法茲悉該小工人等因房租一項爲日用之大宗入欵旣少力難負荷特發起向房東商懇情議兩月租金以示體恤各該房東因此集議者業已數次現房東中如向爲工頭之陳東記張錫華張妙生及各紳富等已允讓兩月惟業廣公司等祇允減讓一月因此尙未定局云 
[陸鳳翔左右爲難]  
　　住居永盛馬頭護守里之花衣掮客陸鳳翔與周浦婦人（傭婦）袁張氏媒識已歷數年今年五月間張氏因事回鄕陸即另娶紹興寡婦張蔣氏爲室近張氏回滬得悉糾合多人登門問罪並向索取被呑多金遂致爭執由崗警一併拘至一分署旣而張蔣氏亦投署禀稱受愚爲妾今不願與陸共處請求斷離奉飭移送地方檢察廳訊辦 
[聚鬥蟋蟀之衝突]  
　　著名流氓和尙等近在西門外盧家灣華法交界處開鬥蟋蟀輸赢甚鉅昨日有張某與何阿林因此衝突各出兇器殿鬥當經旁人竭力排解始免肇禍現爲淞滬警察廳長徐國樑君訪悉飭令偵緝隊長率同各隊士前往查拿務獲嚴辦並即詳請滬海道尹照會法總領事轉飭該處捕房協拿究辦 
[䘏欵已有着落]  
　　上海縣知事洪君咋出牌示云照得陣亡官兵李田益匡瑞卿陶聚生三名家屬月恤銀元迭經本知事詳請宣武上將軍咨商江蘇巡按使飭由江蘇財政廳查案給發在案茲奉財政廳批准此項恤銀地方慈善費内旣無餘欵可以挹注准由房捐收入項下暫行撥付發給年限即以四年六月底爲止仰均遵照等因奉此合行牌示各故兵家屬知悉所有恤銀已奉邀准發給至四年六月底爲止未滿期限以前仰仍按月持撍來署具領可也特示 
[復訊德商索償損失案]  
　　德商開佛爾（係德商利康洋行夥）曾於陽曆六月二十七號下午三句餘鐘乘坐宗陽（譯音）汽車公司之機器脚踏車在圓明園路自北而南試行速率詎至北京路口適有東方滙理銀行總經理華人朱姓乘坐汽車從北京路由西而東不及避讓將德商開佛爾所乘之機器脚踏車撞翻跌傷腰肋手臂等處並將車輛撞損因即報告總巡捕房派探查明並延代表律師具禀控由駐滬德領事表尼赤君照請公共公廨出單飭傳追賠損失銀五百兩前日午後由廨復訊先由原告代表律師偕見證西人克來福（譯音）上堂供明當時原告被撞並往被撞地點察看以及報告捕房各情並稱原告係伊同胞兄弟因隷名本國軍籍故已離滬前往靑島從戎被撞之機器脚踏車購買原價計銀四百六十九兩六錢五分並將西文發票呈案聲請核追並經總巡捕房西探上堂證明曾據原告報告前往園明園路北京路口被撞之處查察情形復經被告代表律師向見證及西探遷一盤詰之下因被告臨訊未到由聞讞員商之德傾裴君諭令兩造代表律師各退候被告親自到堂再行訂期復訊 
[私帶烟土案無日蔑有]  
　　閘北檢察分庭前日又將訊實烟土犯分别起訴由審特分　　推事判决陳阿二帶土六兩罰洋八十元吳祥生帶土七兩罰洋七十元温錦佳帶土一兩罰洋三十元王子海帶土九兩罰洋一百元楊福易帶烟泡四個罰洋三十元鄭作新帶土七兩罰洋一百念元張立堂帶土僅有一兩因其帶有金戒八只必非貧苦之之人判罰洋二百元一併還押聽候繳洋開釋 
　　五區警署前日又獲烟土犯蔣陵生孫渭之魯玉朝韓生福沈少卿王永漢祝根海方永生等八名搁出膏土四十餘兩一併移送檢察分庭預訊一過惟方永生所帶之藥丸騐係治格毒所服判令開釋餘人還押聽候起訴公判 
[私售燈吸之慣技]  
　　捕房解張阿鑫徐洪生至法公堂禀稱張等前在家中私售燈吸拘案訊罰三次今又違犯請爲重究以儆將來張等同供後來决不再犯求宥判各押三禮拜烟具銷毁 
[花煙間限期閉歇]  
　　法捕房查得典當街一帶各花烟間妓女每至晚上口唱謠詞招引狎客下流社會中人亦多混跡其間互相調笑以致體面者視爲畏途不敢經過業已飭探傳諭該處各花烟間主限至明年正月一號即行閉歇如違提究 
[洋行與藥房交涉]  
　　中外藥房所售之付流地香水與美商老晋隆洋行所製之林文烟付流梨地花露水式樣相同茲被該洋行查悉以中外藥房有意冒牌侵碍利權票請該管領事照會滬海道尹業已准飭公其公廨開讞員簽單飭傳該藥房主瞿鳳佳到案訊究矣 
[地產糾葛案類誌]  
　　黃洽記控裘阿四盜賣抵地一案昨經公共公廨王襄讞會同英領卓君開庭研訊兩造均由律師上堂代爲辯護中西官以原告代表律師所呈華洋文禀詞不合公堂辨法惟案關刑事判被告交保着原告另行補禀再行訂期研訊 
　　范玉峯與族人范金生地產糾葛一案昨晨由廨傳訊兩造均延律師到堂代表王襄讞商之英領卓君以此案係由美詹副領事觀審判候會同美領另行訂訊 
　　彭笑庵控李文用私押合置地產一案昨晨由廨傳訊原告延律師上堂代表聲請先行給諭將押出之合置地產備本贖回再行訊理訊之被告供稱雖與合置地產所收原告洋一萬元已陸續用去六七行元判被告還押候再訊核 
[店主婦領回學徒]  
　　虹口梧州路三进十七號門牌成衣店主婦陶蔡氏控夥徐小弟將十一歲學徒金寳寳拐匿於大場鎭等情昨由捕房將徐與孩一併解送公共公堂請究由俞代襄讞會同美博副領事研訊一過判金孩先交蔡氏領回徐押候原告邀同見證於下禮拜二再訊 
[婦人投河遇救]  
　　住居虹口靶子路一百三十二號門牌粤人韋世雲之妻吳氏向有咯血症發時神志不清前日大發適家内無人氏奔至山西路橋畔投河圖盡被捕查見設法救起轉送公共公廨昨由官媒解案請示卽由氏夫韋世雲偕子韋兆初投訴前情踃求給領判氏交其夫具結領回以後不准再令出外 
[押所不准吸烟]  
　　洋貨擔客曲殿卿因欠洋商貨欵被公共公廨拘案押追在案距前日曲在押所開燈吸烟被管所華捕查見當將烟具送至駐廨西捕處禀奉關讞員昨將曲帶堂訊究據供係蔡三之物中西官以其遠章判罰洋五元充公 
[房屋仍須拍賣]  
　　錢文祥前向王榮堂借一田單日久不還被王控經法公呇飭傳不到缺席判决還洋一千元候查明家產作抵後查有房屋一所又傳錢之胞弟錢根漓到案訊問據供該房　歸四份分派錢文祥應得一份約値洋二百五十元判限錢根漓交洋二百五十元如不交洋拍賣作抵今又傳訊根　供無力交洋判照原斷拍賣備抵 
[查獲偷竊棧貨之正犯]  
　　招商局六號貨棧前失竊點錫値洋一千餘元報捕後出有賞袼查緝人贓後由包探拘獲楊三徐德興扱收贓之羅云生解經法公堂訊刮楊徐禁押羅押追少贓銀九百七十兩在案今又續獲正犯王小桂子連同羅云生一併解廨請辦王供認起意行竊不諱羅供無力交銀求宥判王押五年羅押一年台能交銀從寛開釋 
[電車撞傷小孩之結果]  
　　六十四號電車在楊樹浦撞傷五齡男孩沈（前報悞作朱）阿二因傷身死一節已記瓣報茲由死者之父常熟人沈三大將屍領回自向電車公司請給棺殮費業經該公司經理酌給洋二十元了事 
[竊賊标錮半年]  
　　粤人葉三前日携有來　不明之羽布半疋經過虹口被探查見帶入捕房經捕頭查得葉前與在逃者三人串竊四川路順泰洋貸店羽紗兩疋飭即拘押昨解公堂訊供不　判葉押西牢半年贓交失主領回 
[作夥被誣之怨忿]  
　　石阿二在虹口斐倫路三百二十九號門牌宰牛作内爲夥近以作主姜渭濱誣伊竊取牛油遽於前日用殺牛刀自刎經同伴將刀奪下報知捕房昨傳作主一併解送公共公廨訊供之下判石交作主帶去設法遺送架籍 
[原告不願定斷]  
　　沈福祥前投法公堂控朱兆福不還欠銀七百五十兩奉判交保並傳供出之利源仁記茶葉店主任錫記到案訊明朱兆福於利源仁記實無股份判限十四天交銀在案茲又解訊朱供前因甡大莊倒　時沈福祥應還商人銀一萬六千兩遂致紏葛又沈挽商人向鼎　莊介紹往來高人不允沈即將昔年所出無效之借據控貨求烟公斷聶讞員判每月拔洋三元沈稱不顧如將來查明朱兆福開設行號商人仍俗　具探判准如所請將案註銷 
[馬相伯演說宗敎]  
　　南市董家渡天主堂對門公敎進行會内自附設宗敎研究會以來每晚宣講敎理聽者甚衆今該會會長陸伯鴻君因馬相伯君請假在申特請於十月四號（即中秋節日）下午四時在該會三層樓上演講各敎之眞理及是非之判别聞陸伯鴻君並已邀請紳商學界届時到會聽講矣 
[閘北審判分庭瑣案]  
　　葛德福在審判分庭控訴胡雲生不理股本洋二百元經孫推事集訊一過判胡先繳洋一百元餘洋交保限期清還 
　　王增祥訴租户俾阿榮吳元太二人積欠房租經孫推事集訊判吳繳租洋三月傅還押候核 
雜評 
[炸彈案] [  （呐）]  
　　可畏哉今日之偵探也果認張阿三與炸彈案磪有關係則當於公堂審訊時質瞪質瞪而後以公堂之判斷爲未允亦應以正當之物續起訴今乃於公堂審訊旣不質瞪而突乘審明無罪驅逐出境時橫行截拘加以綑縳則其變橫不法寗可恕耶且張阿五候接其兄而來似不敢藏帶手鎗以自蹈於危險乃忽稱在其身畔搜出更可異矣夫貪功挾嫌抛贓圖害爲偵探之惜技又安得不令人欵书鳴呼今日之偵探 
 
 
 

Page 11

 
 
來件 
[江蘇省敎育會小學敎育研究會簡章]  
　　一宗旨本會專研究小學敎授訓練養　各項重要　　以期敎育之進步 
　　二名稱定名曰江蘇省敎育會小學敎育研究會 
　　三會所江蘇省敎育會 
　　四會員分二種如左（甲）特别會員凡學　宏博經　　富贊助本會者推爲特别會員（乙）通常會員曾畢業於師範或現任小學敎師在二年以上者皆得入會 
　　五會費無論特别會員與通常會員均不收入會費與常年費惟遇特别費用時得臨時募集之 
　　六會期每月開會一次或二次（在星期日上午九時至十一時） 
　　七職員設評護員六人幹事員六人均由會員公舉之 
　　八會務分數項如左（甲）凡會員長可隨時提出問題或發表心得交至會中（乙）評議員將各問題分别緩急輕重先後印刷送至各會員或預備各個研究（丙自問題發出後約一二星期即定期開會共問研究（丁）初次議决之問題各會員可隨時在校中施行如有窒礙之處可再行研究（戊）研究所得可彙編雜誌按期刋布之 
　　九附則以上簡章如有未妥之處可隨時修改 
　　發起人李延翰　樹森槇嘉樓吳宗　 
來函 
[浙金積善堂來函]  
　　敬啓者浙金積善堂爲浙金人單獨所有並無他帮關保張瑞年爲本堂董事確係正當公舉並非私自反對前已聲明今閱九月二十八日報兼腿業衙突之餘波一節忽又提及不知微人希圖侵佔浙金積善堂是物權的聞係應局司法範圍何得稱知事查訊明確積善堂腿業公所爲浙徽各帮共有禀復鄭鎭守使致行政有干涉司法之不韙復稱徽人吳竹如等控載章清等劈燩牌位經檢察廳判明云云查檢察廳預審手續均守秘密該訪員從何得知此種捕風提影之談實不足信應請速行更正浙金積善堂公啓 
 
 
 

Page 12

 
 
   
 
 

Page 13

 
 
申報弟四張 
[中華民國三年]  
自由談 
游戲文章 
[賦得中立得中字五言八韻] [  佐彤]  
　　似立何當立居中已失中怕從中處立幾見立能中人望吾中立吾求人立中卒之人盡立甚矣我非中我果中中立人難立立中應中中不立强立立偏中胆戰心驚立頭輕脚重中可憐如此立鮮克濟其中 
[打油詠浪子打油]  
　　自小貧欵作孽多人人呌我老江湖而今放膽餅頭軋大好家婆已出租 
　　家花怎及野花香不惜千金嫖小娘與盡祖基關盡店阿娘還有一沙枋 
　　當去皮衣轉夾單滑頭手段妙非凡如何忽又秋風冷想做棉袍難上難 
　　東搭山頭西搭脚垃圾（西馬車轟）好姻綠一身賖盡風流債猶弄風流說少年 
[哈哈齋筆記] [  雲台]  
　　浙江路福寗里口某麵館門首店堂内壁間掛一火油木箱上釘一黑底金字之木牌曰總董室余（著者自稱）每日過此見之頗費研究寳難索解或者該麵館兼售掛粉湯團似效前清商團漁團鄕團之有總董總董之有辦公室因此該麵館掛粉湯團亦設有總董辦公室故稱總董室耶 
　　閱報諸君如以余言爲妄敢請大駕搛冗一臨該處詳細探視方知余言之非謬也 
　　小北門之南老西門之北介乎中間如魯靈光殿之總然高益者有一斗大之商標曰三元大三字未知題此標額所取何義殊不　解豈入儉德會之節流家廢物利用將三元大帝匾額乘此帝　廢棄時代將帝字鋸去而用以代作商標故意惹人注目耶是　否歟還請質之博物家嘻嘻 
詩選 
[珠溪八景花堤烟兩] [  張蝶衫]  
　　後樂先憂仰范公狂瀾能障百川東於今地變彙田緣終古潮週海水紅萬灶烟雲耕鑒裏（隄東有三墩近珠溪鎭）三墩　兩盡圖中崎嶇不是當年蹟何日重脩此大功 
[古詩神鐘]  
　　鬥罷神䥊落海潮巍然廟貌認肖朝孤心秋抱枯桐樹餘　霜飛小板橋（寺門外即板橋）一辦韾香燈火冷幾行功德姓名標（西廂屋有祖功宗德　以誌立寺之始）從來追　　牢灶好振星旂影動搖 
[紫竹禪林]  
　　紫竹森森繞畫屏禪居結構甚瓏玲酒醒東閶三生石花對西園半角亭（東閣西園皆禪林内情舍）天外香飄神禹鼎佛前燈燦梵王經浮生正欲逢償話無那頭陀嚴不靑（僧少雲幕年盲目　於應酬今已圓寂） 
[蘆洲月色]  
　　暮雲收盡月初華秋色平分有幾家何處臨風吹荻管當年消夏種荷花（東北通荷花塘）三更燈火驚樓上（同德典更樓背臨此洲欲俗名大樓巷灘子邊）數畆田團傍水涯最是晚涼新霄後蛙聲喧似鼓聲撾 
[石梁春漲]  
　　一夜春風雨幾何曉來亲漲翠烟拕往來橋跨珠溪鎭宛轉流通玉帶河花落琴堂鹽署靜（場署在石梁西出入必由之地）帆收畫舫米家過（有水時多賣米船）間誰垂釣　干外乳鴨紛紛浴碧波 
[屢樓望海]  
　　東來紫氣燭遙天獨上層樓思情然疑是潮聲鳴檻外恨無山色落樽前鈴搖魁閣籠靑籠（東望魁星　）塔　瓢城瑣翠烟（西望瓢城瓢城即城）跟界欲窮千里遠莫敎滄海變桑田 
[鹽嶺積雪]  
　　兩垣瑞景現岧　疊疊重重挿碧零只恐白雲迷欲失備敎紅日　難銷霜花早訒煎時舞（無煎成時皆花）風絮何須撒處飄（謝道韞詠雪詩句）分别提尖和片城挑忙踏破碎瓊瑤（挑忙工人） 
[虹橋晚眺]  
　　亂　幾點送黃昏夕照橋頭溪有痕賣酒人家臨野渡（橋左右𡭝糟坊）運河水繞孤村（橋跨運河）風搖魚火明還滅潮帶虹霓怒欲奔西去牧　驅犢返田歌笛　共聲喧 
[讀屈列傳] [  海豐何衡孫]  
　　長楸　淡望都門江上悲風吹淚痕不怨蛟龍波浪惡虎狼國有未招魂 
[秋夜]  
　　雲淨銀河闊沙平秋月明雁盤凉翠彤漁語夜潮聲砧杵離人夢關山少婦情暗蟲何與事　喞到殘更 
[銅雀臺]  
　　銅雀春深悢寂寥遙看江上水迢夫人竟嫁劉郎去不見東風送二　 
[舟行阻雨泊海安作] [  景]  
　　昨宵風送客今日雨淋舟天意原無定人心枉自謀桅檣虛落照岸草泣新秋小飲不烕醉吟詩慰愁 
小說 
[花木蘭傳奇第十二齣拜將（續）] [  天虛我生]  
　　（四校尉引老生冠帶捧旨上） 
　　（越調）（浪淘沙）星夜出皇都雪滿山阿鬢華白了老蹉跎回首龍門天際遠渡了黃河 
　　身沐恩波老未休風塵撲上　　裘爲傳羽檄馳千里輾破輸蹄下岳州下官乃是星使爲兵馬都總管花弧拜本來朝請將伊子木蘭代領三軍前往勦虜蒙恩准奏特頒諭旨着下官星夜馳赴商邱拜花木蘭爲平虜大將軍統領商邱所招人馬催　十二府三軍前向燕山進發因此星夜前來早則已是暮冬天氣你看雪壓羣山冰封遠渚一白茫茫不知已是甚麼地面左右（校尉應介）前面離商邱地方尙有多遠校尉出看介呵好一派風雪（覆介）啓爺前面便是西陵縣界了（老生）哦則索趰馬前行者 
　　（正宮）（錦𦆑道）莽回顧水耶山耶盡粉裝玉裹四望杳無路北風起玉龍飛舞俺不是擁藍關望秦山鄕心難妥怕的是躭歳時把龍顏違忤關河漫相阻珊鞭折把輪蹄踏破軍書催似火俺心頭𤍠潮顚　願凱歌唱處滅胡虜 
　　（校尉）啓爺來此已是商邱地面敢則傳地方官前來領旨（老生） 
　　（普天樂）俺不用傳官府輾轉裏多躭誤只索便親見花弧把綸音宣付撥馬披星歸去免九重殿上朝懸暮顧 
　　爾等前去間來現今花弧家住那裏（校尉）（問内介）前面有人借問花總管家在何處（内答介）哪你站着的地方便是花千户門首（校尉）啓爺追所院落便是花總管住宅（老生）如此爾等叩門（四校齊叩門介）吹聖旨下著花弧接旨（未完） 
[家庭小說嫣紅刧] [  常覺小蝶合譯天虛我生滿文]  
　　第二章（續） 
　　已而好禮倍登已至嫣紅之前曰嫣紅乎天寒如此乃不面火而坐不畏冷耶以予度之今夕必且大雪嫣紅聞語乃微廻其嬌　而含笑曰好禮倍登君歸歟吾亦謂今夜必大雪蓋吾於渝茗之昨甕中之水已盡結爲稜稜之水吾母雖擁絮而坐然吾意其必不能暖好禮倍登曰母夫人已小愈耶嫣紅曰謝君吾妹已登樓侍吾母更衣行將入此餐室來與吾父共餐矣特吾父外出乃猶未歸好禮倍登聞語初不遽答且復昂首微思而其雙頰之上則已全然現爲怡悅之色旣而曰嫣紅乎予於校中得一好消息蓋校長將於來年爲始請予兼授希臘文矣則予之館榖已可較豐雖時間較今爲多特予正患賦闈尺璧之陰且多虛擲能勞亦良佳耳嫣紅莞然曰然則當爲君賀歲入有加予亦爲君深喜之也好禮倍登曰予亦因此之故輙不自禁現爲愉快之容總計予之歲入自茲而往歳可二百八十三磅更得十七磅者當尤佳嫣紅笑曰君已爲預算耶好禮倍登曰然蓋吾於此實有極大之希望存焉讀者諸君須和好禮倍登此言出時予實疑其音吐之中含有磁電竟能引彼女郎美麗之目光盈盈而注其面顧爲好禮倍登之目光所觸則又不禁俯其蝤蠐之頸而爲𧹠𧹠之容好禮倍登覩狀乃益現爲温婉之色且以右手撫婿紅之肩曰君　吾語豈不解夫所謂絕大之希望也歟然知已如君必知吾　畢生之希望乃在何所正不必待吾人之贅言也嫣紅乎吾人於經濟上雖曰不豐然亦足以自給而有餘要不致於凛餒嫣紅乎吾有一言中心藏之而不敢出諸口者久矣以汝思之吾人可以此欲言而不敢言之一言竟以言諸密司脫太梯之前否耶言時自覺肺葉翼翼而動防爲嫣紅所斥不圖嫣紅但赬其頰默然弗能答一語好禮倍登曰君意以爲不可也耶嫣紅乃以赫手弄髮仰其嬌羞之南舉其含有萬千情愛之眼波以承好禮倍登殷殷垂注之目光而好禮倍登遂料掬其億千萬鈞之情威貯之兩唇之上俯面度之嫣紅而兩人之情定矣 
儉德會 
　　儉德會規則一不狎邪二不賭博二不必酒食結交四不必華服五不輕寒棄 
　　入會者邵伯胡玉廷陳福卿方虎玉　金貴趙潯　徐金甲康瑞洋康文甲蔣月波丁續候鄭養齋　鐵三廣東香山方悅武 
 
 
 

Page 14

 
 
   
 
