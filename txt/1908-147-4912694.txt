# 1908 - 147 - 4912694

 

Page 1

 
 
   
 
 

Page 2

 
 
   
 
 

Page 3

 
 
上諭 
[五月初三日奉]  
　　旨翰林院侍講著樊恭煦補授欽此 
　　旨翰林院侍講着薛寳辰補授欽此 
　　上諭前因雲南河口南溪等處相繼規復當即諭令錫良將出力將士查明奏請奬勵茲據錫良　奏各路新舊將士皆能奮不顧身於暑雨盛瘴之時冒險遄進剿平匪亂得免蔓延辦理迅速自應立予加恩記名提督雲南開廣鎭總兵白金柱著賞穿黃馬褂並賞給頭品頂戴賞換吉里杭阿巴圖魯名號一品銜廣東按察使署理雲南按察使魏景桐著賞給頭品頂戴二品銜署理雲南臨安開廣道增厚著遇有應升之缺開列在前並賞給頭品頂戴調往雲南差遣江蘇候補道趙上達二品銜補用道方宏綸二品銜補用道王賡虞均着交軍機處存記趙上達並賞戴花翖玉賡虞並賞加二品銜三品銜雲南候補知府楊福璋著免補知府以道員仍留原省補用並賞加二品銜中路統領在任候補道臨安府知府王正雅著在任以海關道記名並賞加二品銜賞換□隆武巴圖魯名號西路統領雲南補用同知賀宗章著免補同知以知府仍留原省補用並賞加鹽運使銜代理陸軍標統留滇補用直隸州知州趙金鑑著免補直隸州知州以道員仍留原省補用並賞加二品銜在任候補知府護理開化府知府准補大關廳同知陳先沅著俟補知府後以道員在任候補並賞加三品銜分省補用知府龍裕光着免補知府以道員分省補用並賞加二品銜雲南陸軍協統候選内阁中書陳宦着以員外郎分在陸軍部補用陸軍步隊營官候選知縣周國祥著免選知縣直隸州以知府儘先選用並賞給振勇巴圖魯勇號管帶蠻耗保商營同知職銜會國楨著以同知分省補用並賞加四品銜雲南候補知府高培焜着免補知府以道員仍留原省補用候補知府黃寳賢着補缺後以道員用並賞加鹽運使銜在任候補同知准補晉寗州知州葉大林着免補同知以知府在任補用拔貢知縣朱勳着免補知縣以同知仍留原省補用並賞加四品銜補用同知李蔭韓著免補同知以知府仍留原省補用候選知縣賽家斌着免選知縣以直隸州知州分省補用並賞加四品銜分省縣丞柯樹勳着免補縣丞以知縣分省補用補用游擊胡興着免補參將以副將儘先補用並賞加總兵銜補用副將李德泳著免補副將以總兵記名並賞給銳勇巴圖魯勇號補用遊擊馬斆丕著免補參將以副將儘先補用並賞戴花翖補用游擊姜德興武成彥補用都司馬廷苻楊光宸馬文星均著免補游擊以参將儘先補用游擊用都司張鼎甲宋魏龍際萬林均著以游擊儘先補用補用守備王洪順著免補都司以游擊儘先補用補用千總馬雲　白映庚謝逢春雲騎尉世職趙勳泰均著免補守備以都司儘先補用補用千總劉沛連著以守備儘先補用五品軍功鄧雲廣著免補千總以守備儘先補用五品軍功劉鳳朝蔣振彪馬朝先李廷蔚武生金殿舉均着免補把總以千總儘先補用陸軍步隊營統帶伍祥楨礮隊營管帶彭毓崇均著補授協叅領督隊官沈秉忠隊官崛我順趙鰲壽孔堅銳均着補授正軍校並以協叅領記名隊官李名山王太濳熊鴻鈞均着補授正軍校並加協叅領銜督隊官杜正才隊官余驤騰均著補授正軍校排長胡長標著補授副軍校並加正軍校銜州同職銜□錫元著以州同分省補用並加五品銜巡檢姜含章附生張鳳元田 
 
 
 

Page 4

 
 
金樹陳其栻均著以府經歷分省補用已革花翖三品銜捐升四川試用道前四川長壽縣知縣唐我圻著開復原官銜翎仍歸原省補用並免繳捐復銀兩餘著照所議辦理該部知道欽此 
[宮門抄]  
　　五月初四日召見軍機德崶 
論說 
[論教育普及之阻礙（衍）]  
　　西儒有言。一國程度之文野。以識字人數之多寡爲比例。我國人數凡四百兆而識字之人。不及百分之十。其程度之低下。不可諱也今者明詔興學各處學堂。相繼設立。大有葱葱鬱鬱之象。則求學之人。自必較從前爲夥。十年二十年後或者教育可以普及。而程度隨之日進誠我國之福也但就現在辦法觀之。上中兩等之社會。其求學之人或較往日爲多。而識字人數。必不能與歡美相頡頏。國家徴求人才。或較往日爲易。而全國敎育必不能有普及之一日。蓋其中有二大原因焉。舉而出之亦今日改良學務之要義也 
　　一糜費之太多我國興學以來。糜費之欵殆不下千餘萬。一學堂之初創也。先建築。如京師大學堂各省高等學堂師範學堂大者二三十萬金次者十餘萬金。又次亦五六萬三四萬金不等。及其開辦也。委派職員敎員。如監督敎務長洋敎習。等大者月千金次者五六百金又次亦二三百一二百金不等。其規模非不闊大也。氣象非不崇閎也然糜費旣多。則此等學堂必不能多設。學堂旣不能多設則求學之人必不能使之加多。而且開支旣鉅當事者爲挹注之計。勢不能不加取學費在上中兩等社會勉力從事固不甚難。若下等社會之子弟。縱有向學之心。徒興望洋之歎則相率而歸於下流。以不知不識終其身。又安望其能有普通之智識也此糜費一端足以阻礙敎育之進步。固有若是者也 
　　一奬勵之不當科舉時代之讀書人。於農工商賈而外。自成一行業。而以做官爲止境故雖學非所用亦皆甘心沈溺其中而農工商賈。則以爲此乃做官之事與我輩之營業無裨故棄之而不問。此我國學業墮落之原因也今日。改良敎育。正宜力矯前弊使農工商賈。皆有普通之學問。而不必以功名利禒相招。徠乃觀各學堂之奬勵。若拔貢優貢歲貢一仍　舉之舊迨其學成分别授以編檢進士知縣等職而使之爲官夫上以此求。下以此應果其如是。是使就學者先挾一做官之习而來今日糜費無數之金錢。設立學堂。專以造就熱心仕宦之人。而農工商賈勢必仍以科舉視學堂。以爲與其營業無裨而自安於愚陋也此奬勵不當足以阻礙敎育之進步。又有如此者也 
以上二者。揣政府之意。豈不曰中國當此需才孔亟之時。設立學堂正以求取人才。自不得不閎其規模崇其體制雖糜費鉅大之金額。予以清貴之官堦而亦無所靳惜也。果如是也。。是政府用意專注重於少數之人才未嘗顧及全國之敎育。殊不知中國之大苟僅得少數之人才。爲之治理而多數之人。仍各安其愚陋之俗。則中國之程度必不能漸進毋寗化其金額爲數十百份。多立數千百蒙小學堂使全國人民皆有普能之學識其學成者予以塼士學士等名號。使各就其所學。以振興農工商業。則中國雖不求富强而亦可富强。以視奬勵少數人才浮沈於脚靴手版之塲其獲益當不止倍蓰也。試觀歡美各國。初不必有傑出之才。而其富强自足睥睨一世者。人民皆受普能之敎育而程度高也我國之有學務之責者。其亦有取於是歟 
專電 
[電一（北京）]  
　　劉春霖電奏雲南亂事己平可否恩准回京 
[電二（北京）]  
　　樞府接滇督電邊省瘠苦籌辦善後集欵匪易請度支部核議 
[電三（雲南）]  
　　滇督致鄰省各督撫電革黨潰敗竄散請飭各文武嚴防協緝 
[電四（北京）]  
　　政府得晋撫電報貽穀巳抵太原 
[電五（北京）]  
　　皇上足疾近日較劇 
[電六（漢口）]  
 
 

Page 5

 
 
　　漢口後湖地户反對清丈章程昨日（初三日）聚衆數千人與兵械鬥搗毀清丈局 
[電七（安慶）]  
　　三區正巡官于元璋汚辱節婦釀成命案居民大憤 
緊要新聞 
[廷寄龐撫籌防革黨竄黔北京]  
　　二十六日寄諭貴州巡撫龐劬帥略云孫逆倡率悍黨心懷不良先犯桂邊改而窺滇已踞河口蒙自戒嚴勝則長驅直入不第爲邊界憂敗則竄散滋擾滇黔接壤不得不先事籌防黔省素稱兵單惟賴該撫佈置得法弭患無形該撫世受國恩際此時事多艱必當力圖報稱云云 
[錫督電請鄰省接濟軍械雲南]  
　　滇督錫清帥近又電奏趙金柱督軍攻壩洒獲匪三人傷十餘人匪力漸疲不久當可收復惟匪數過多竄犯堪慮對壘足以抵抗分防實形不足滇地偏僻設有緩急接濟非易擬懇飭下附近省分酌量運送械彈以備不虞云云 
[鳳總統參案續誌北京]  
　　俾御史奏參四鎭總統鳳山尅扣餉項奉旨交鐵良查辦已誌上月初九日本報現悉鐵尙書奉旨後已派員分赴近畿一帶嚴密探查尙未告竣適聞袁尙書奏對時亦詆毀鳳山故鐵良曾託烏珍授意鳳山令其設詞辭差速赴西安將軍本任而鳳則不願於查辦時辭差乃運動某邸往鐵處緩頰鐵尙書頗有從輕奏覆之意云 
[外人論中國電政腐敗情形]  
　　倫敦泰晤士報近載北京訪事電云中國政府擬將滿洲及各處電報主權被奪情形呈報葡京萬國電報大會諒中國對於此事必有愬苦之詞惟按之目下電報管理情形恐此說未必能聳人聽聞也查中國内地電政之腐敗世界幾無有出其右者質言之中國固無所謂電政也電報事業皆屬於一私人之公司其資本政府僅占其半管理旣不合法政權又不統一各省電務由各省總督管轄各自爲政參差紊亂之狀不能盡述且自陳譬充郵傳部大臣後視電局爲位置同鄉私人之地腐敗較前尤甚倘中國之電政能管理合法電費能與各國一律必能增國家極大之利源商業必因此發達國家必因此鞏固省界之障礙匯兌之周折皆可以免亦何樂而不整頓乎今考中國之電政全國所用熟悉電政之外人僅有丹人七名電費之昂竟使私人及經商之人不敢以電報傳達近余曾遊歷要埠二處居民皆有二十餘萬然考其私人之傳發電報者平均每日不過二十起耳以中國各省之電費平均計之每字較印度價昂十二倍其尤出人意表者京津相隔祗八十英里電費竟較倫敦至聖彼德堡尤爲昂貴且以省分計算電費有同省鄰省隔省之别一若各自爲國者然故雲南發至北京之電報每字較由澳洲轉電之費幾大二十五倍費旣若是之昂而又以稽延悮事爲通弊中國電政之腐敗可想見矣 
[蘇撫派員赴京會議秋操事宜蘇州]  
　　蘇省陸軍混成協一二兩標奉陸軍部電飭會同豫鄂寗皖舉行五省秋操久紀前報現聞陳中丞以此舉關係重大且勦梟案内伏莽未靖一切均須預爲籌備初二日特派兼代陸軍第一標統帶二營管帶傅應璜叅謀王宏儒參謀處提調張祖褘兵備處籌備科周錚等四員馳往陸軍部會議秋操事宜并恭領秋操方略該管帶等己於初三日起節北上矣 
[瑞藩擬調鄂軍助勦皖匪蘇州]  
　　督辦瑞方伯近得皖省警電云巢縣一帶近日到有大股梟匪勢甚猖獗方伯以寗軍步兵各隊業已撤防回寗擬調撥鄂軍助勦巢匪爰於日昨電商鄂督不知陳小帥能邀准否 
西報譯要 
　　于大臣抵德文滙報載初三日柏靈電云中國考察憲政大臣于式枚已抵柏靈偕孫寳琦欽使及法國外務部大臣史曲恩觐見德皇 
　　俄國新使之談論又初四日倫敦電云有往謁俄國駐華新使克羅斯者克使云余奉政府訓諭當使中俄兩國交誼敦睦如舊目下中國確已醒悟惟望對於振興内政之方針勿效他國主張自大主義云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[陜撫恩奏改鹽巡道爲巡警道摺]  
　　竊查前准考察政治館咨光緖三十三年五月二十七日具奏續訂官制一扭欽奉諭旨允准錄印原奏清單咨行到陜當經轉行藩學臬三司核議去後茲據布政使顏鍾驥等詳稱遵查原奏續訂官制以增改司道爲要各直省除按察司改爲提法司外應就省會增設巡警道勸業道各一員以管全省警政實業諸務等因當此預備立憲之初行政機關理宜及早設施力求整頓惟恭繹諭旨曁原奏意義增改各有所宜若職司緊要旣無可裁之員而察度情形一時有不能並設之勢自不得不妥議酌量變通辦理查陜省自裁糧道後現存道員四缺一陜安道界連川楚民敎事煩一延榆綏道地處邊要撫馭尤殷潼商道晋豫交衝東南門户且均分　兵備鎭攝攸資一鳳邠西乾鹿道駐紮省垣兼理鹽法水利以上四缺按諸地方情形皆在不可裁撤之列此外如議新增則又困於財力一時不及兼營竊以巡警爲地方自治之基現在陜省警政規模略具未盡推行若不議設專官不能提綱挈領無以振各屬之精神查鹽巡道一缺公務雖繁類多照例詳轉且近在省垣事易就理擬請將鹽巡道缺改爲巡警道仍兼理鹽法水利凡全省巡警消防户籍營繕衞生各事均歸專管其設屬分科治事應俟奉到部頒細則再行核辦至於勸業道查泰西各項實業必先有普通之知識然後進業於專門陜省風氣遲開近年研求實業於省會籌設農工商礦總局即以勸興工藝推廣種植取鍊石油等事屬之此外凡有關實業者節經由局通飭各屬切實調查正在次第勸辦竟業未能尅期擬將此項道缺暫請緩設乃由該局督飭各屬認眞催辦俟實業見有成效再請增設專官等情詳請奏咨前來奴才覆加察核竊維設官分職原貴因時制宜而核實循名尤必先其所急巡警爲民政之權輿現値舉辦地方自治稽查勸導尤不可疏於預備憲政前途極有關繫惟陜省財政支絀百倍他省奴才與該司等一再籌商增益雖有未能而治理誠不可緩該司等擬將鹽巡道改爲巡警道誠爲今日切要之圖查警務向歸臬司督辦該司爲刑名總滙之區事煩不及兼顧今議改歸道員專理一轉移間費不增而事畢舉於地方旣大有裨益且與諭旨體察情形酌量變通之意亦復相符合無仰懇天恩俯念陜省地方重要准將鹽巡道改爲巡警道仍兼理鹽法水利各事庶幾推崇官制而專一青成矣如蒙俞允應請飭部另鑄陜西巡警道　兼管鹽法水利之關防一顆俟頒發到日再將舊用關防繳銷　勸業道一缺應請暫行緩設查陜省現設有農工商礦總局凡一切興業勸丄之事正在調查皆由該局經理事簡易行暫可節省經費一俟各項實業辦有端倪再行請設專官以符原議所有擬請改鹽巡道爲巡警道曁緩設 
勸業道各緣由除分咨查照外理合會同陜甘總督臣升允恭摺具陳伏乞皇太后皇上聖鑒訓示謹奏四月二十四日奉硃批著照所請該部知道 
[又奏設立憲政調查局片]  
　　再前准憲政編查館咨開各省應設調查局按照奏定章程分科委員辦理限期列表彙送各等因並恭錄諭旨刷印原奏章程咨行到陜奴才竊維憲法範圍甚廣凡全省官民政俗無所不賅必得通明體要大員駐局經理方可提挈綱領以總其成當即遴委二品銜存記補用道張藻爲總辦並刋給關防飭令遵照定章刻日設局分編制統計兩科按科分股各派專員妥速籌辦去後茲據詳稱憲政調查已於三月二十四日設局開辦並經督同科股各員擬定辦事章程規則呈請奏咨前來奴才覆查該道所擬各項規章均尙妥備核與直隷各省辦法亦屬相符即飭該道督率局員實力舉行以副朝廷整飭紀綱統一政俗之至意惟事屬經始端緖紛繁用人旣多需時亦久且編制統計各學萌芽甫啓精探進取每虞乏才尤須就局附設憲政研究所延聘敎習選派正佐各官分門講肄廣予培儲一切薪公食用在在需費並無間欵可支查直隸湖北各省現設調查局月需經費均係動撥正欵聗省事同一律　應飭司先行設法籌濟隨後援案核實作正支銷所有陜省委員設立憲政調查局曁籌撥經費各緣由除分咨立案外理合附片具陳伏乞聖鑒謹奏四月二十四日奉硃批該衙門知道 
分類新聞 
政界 
[官立戒烟局歸併蘇州]  
　　蘇省戒烟官醫局本由拒烟會董姚清溪君提倡成立自開辦以來頗著成效去秋姚以赴日游學禀求告退後又聞告退之故因禁閉烟館調換捐照致禁烟局無暇兼顧遂另舉王重季尙暫代現蘇臬憲左廉訪以膏捐一項已歸郭董廷楨包征包解事尙簡捷爰會商禁烟總辦沈觀察擬將戒烟官醫局歸併禁烟局内以節　費並另訂章程此後報名戒烟者槪不住局每月送藥給戒戒絶後倘再復吃罰入習藝所工作現已定期於十五日撤局 
[安省新設巡警道赴寗安慶]  
　　安省馮中丞曾奏保卞緖昌觀察試署巡警道已見前報茲悉卞道定於五月初四日視事特先赴江寗面謁督憲請示辦法然後履新也 
[厦廳禀復諮議局員厦門]  
　　厦口廳前奉尙藩司札選厦绅林爾嘉葉崇祿林慶綸三人入省諮議局會議自治地方興革事宜該廳奉札後當即查明禀復以林爾嘉爲商會總理葉崇禒爲鐵路協理均有要政林慶綸現在外洋故均未能赴選云 
[調查鄂省模範監獄工程南昌]  
　　贛省各屬監獄未能改良迭　慶小山廉訪札委許吉初大令督匠勘估省城内各處監獄以立模範惟無章程又乏圖式無從下手茲又委許吉初大令領咨赴鄂以資考查而便仿照 
[籌設堤工總局武昌]  
　　鄂藩李少東方伯因各屬堤工多由紳士經理以致弊端百出現擬就省城設立堤工總局專以調查各屬堤垸工程經費等事以期事有專責欵不虚靡（生） 
 
 

Page 11

 
 
交涉 
[海寗州禀陳磋商敎堂賠欵情形杭州]  
　　海寗州禀浙撫文云魏司鐸催議匪燬硤石分堂一案知州前奉本府轉行洋務局提調許令函件並抄示魏信飭仍由州再以私際交情續議一次不了則歸局談判等因知州等以我往無非加價不如彼來就我較易措詞故即禀請洋務局函復蒙批照辦在案嗣於三月二十日接到該司鐸來函允於下旬來寗適州境紳民在署前祈蠶演戲外人進出不便當約以仍在省議四月初五六等日知州等偕往省堂與該司鐸會晤執定原議三五之數但認津貼不認賠償彼見我無懈可擊而又不欲遽即應允乃謂函商主敎再行知照知州等語又面約彼此各有正事萬難僕僕往來以後儘請通信商酌該司鐸亦以爲然允約照辦查此案究非仇敎即主敎亦無詞難我第旣單開萬五索價過多難於一再自貶故特以函商主敎爲日後變灣之地彼旣不欲汲汲完案知州等更未便從速辦理除俟得有準信再行妥辦外合將會議情形備單禀明仰祈察核 
[英山敎堂要求賠欵安慶]  
　　前次英山縣亂民折毀楊柳灣敎堂一所業由皖撫派員估計工料担任賠償龐敎士亦無異說頃聞有敎民葉某藉端要挾復慫恿龐敎士要求賠償二十萬爲從中漁利之計否則碍難允許等情聞馮中丞尙須堅拒也 
[查辦敎案之糾葛安慶]  
　　皖撫據省城天主堂費總司鐸來函稱據休寗牧司鐸請辦不軌敎民吳葉　人委員反加庇護謠言四起等語旋據飭查是案之陸委員面　謂休寗縣馮觀長一案牧司鐸要求事一令縣令服禮二賠欵一百元三嚴辦不法敎民已將前兩事言明惟敎民吳克明得賄一節業己傳人証會訊數次據見證凃金生等供稱吳克明得賄葉德彪過付均係耳聞並未目見又據稱克明未會得賄係敎友挾嫌揑造葉德彪任社寳亦供並未行賄過付等語反覆審究尙未訊有確供云云馮中丞以費總司鐸旣稱吳克明受賄害人則其平日之素不安分已可槪見自應照例究辦無所用其袒護除批示外當札飭徽州府查明懲治 
軍界 
[派兵彈壓八都湖民安慶]  
　　東流縣八都湖土民近日又思暴動當經陳紳樹涵禀報撫轅　馮夢帥批示云據申已悉業經派撥巡防隊二十名前往該都左近彈壓防護仍飭該縣嚴行查禁 
[測勘秋操地圖出發安慶]  
　　蘇寗皖三屬秋操業經勘定小池已誌前報現安慶督辦處陸軍陸地測量司以地形股原設四班現又添設三班共爲七班於初一日仝時由省城向潜山出測軍用地圖以便秋操應用劉恩沛江恢閱兩君爲監督併聞不日添設製圖股于督辦處以製此次測出之圖云 
[新簡江北提督赴任鎭江]  
　　江南新軍第九鎭徐固卿軍門奉命署理江北提督所遺第九鎭即派南洋新軍協統吳觀察錫永升署茲悉軍門交卸後已於初一日午後五時乘火車抵鎭駐鎭三十五標各營徴兵咸往車站歡迎有頃軍門命駕至總巡局暫駐行旌初二日乘舟渡江赴浦履新 
[南京秋操之佈置南京]  
　　本年秋操演習各標營缺用物件甚夥聞此次預添物件則以四十萬兩爲度現端午帥札飭各標營缺少物件一律補齊預備今歲秋操之用聞其中工程一營所製物件惟最貴秋操砲騎二標各營正目皆敎以手鎗及望遠鏡其餘步標及工輜二營惟將校皆敎望遠鏡及手鎗兵士則僅敎練操法云 
[更調新軍各標統消息南京]  
　　近聞江督端制軍有更調新軍各標統之說擬將三十三標莊標統諤調往督練公所充當提調遞遺標統一缺以三十五標蕭標統先勝調充遺三十五標一缺以三十六標杜標統淮川調充遺三十六標一缺則以三十四標一營姜管帶國樑調升遺管帶一缺則尙無信息 
[裁併新軍學兵杭州]  
　　浙江新軍步隊第一標經前標統李益智直牧創辦學兵一隊爲將來添徴成協選充正副目之預備開辦經年未見成效現楊協統以經費支絀全隊學兵人數日少决議暫行裁併撥歸一標第一營當差學兵名目亦即撤銷日前已禀請撫憲允即照辦矣 
學務 
[兩湖師範菜食風潮湖北]  
　　兩湖師範學堂二十七日夜膳因火食不潔全堂學生大起風潮後監學將廚役喚出責罰並每學生加菜一碟另換飯食始得調停了事 
[保護大學堂學生練習武昌]  
　　直督咨行鄂督陳筱帥稱北洋大學堂洋敎員赫曼士排克德雷爽李德等定於五月初十日帶領全堂學生循鉄道來鄂分往贛湘兩省實地練習動植鑛各物己發給護照請即轉飭照料等因鄂督接咨後即札行經過各地方官切實保護 
[奬勵興學章程湖北]  
　　鄂省高提學近出示云查湖北各府廳州縣初等小學堂半係官設民立學堂甚少亟需設法提倡藉宏敎育基礎除飭省視學員前詣各府廳州縣考查學務隨時接見紳耆多方勸導併飭縣視學就各該縣　内廣爲勸辦外隨即擬定奬勵初等小學堂章程四條以資鼓勵 
[計附奬勵章程四條]  
　　一奬勵共分七等曰縣賞匾額曰學司賞匾額曰督憲賞匾額曰賞給六品功牌曰賞給五品功牌曰奏奬銜封曰奏奬實官 
　　一奬勵之人分三類一爲捐貲辦學之人二爲勸辦有效之紳董三爲講授盡心之塾師 
　　一勸辦初等小學至三十所捐貲一百串以上者禀由省縣視學考驗合章即轉請地方官核明由縣賞給匾額勸辦至五十所捐貲二百串以上者經省縣視學考驗合章再由地方官核明呈請學司賞給匾額勸辦至百所捐貲至三百串以上者　省縣視學耊驗合章再由地方官核明呈請學司轉詳督憲賞給匾額勸辦至一百五十所或捐貲至四百串以上或塾師講授滿二年敎成學生畢業或在四十人以外者經省縣視學考驗合章轉由地方官核明賞給六品功牌并由學司賞給匾額勸辦至二百所或捐貲五百串以上或塾師講授滿三年敎成學生畢業合格百人以外者經省縣視學考骙合章轉由地方官呈明學司詳 
 
 

Page 12

 
 
[請督憲賞給五品功牌仍由學司賞給]  
　　額捐銀五百兩以上者禀由學司詳奏奬銜封捐銀至數千兩者准由學司詳請奏奬實官 
　　一勸辦若于所講授若干所敎成畢業學生若干人捐錢若干串或捐銀若干兩均需有切實確據由地方官縣視學省視學會同查明禀准照給奬勵 
[師範畢業生之榮耀南昌]  
　　贛省優級初級範畢業生禀請分别奬給生員貢生以便回籍辦理學堂尙未批准而各生在籍原係生員者以貢生自命童生者以生員自命送扇聯打抽豐掛匾額豎桅斗誇耀閭里得意一時吁科名之入人深若此 
[又設儒釋兩等學校楊州]  
　　自天寗寺住持僧綽號二百錢者將普通僧立學校敗壞後各廟僧欲護持廟產又於宛虹橋火星廟内設立儒釋兩等學校並將佛學傳習所附設於内以節經費已於四月中旬赴各衙門禀報開辦矣 
實業 
[閩路開特别董事會福州]  
　　四月二十七日閩路開特别董事會議是日到者甚衆茲將議案五則錄後一江東橋工程已具圖說路線分紅白兩號應定何線請議决諸董議紅線路短而水淺費省工易僉謀主建此線一嵩嶼碼頭如就李家祠左小山之下砌造碼頭則爲費甚鉅而毎値東北風緊仍不能停泊輪船若向舊碼頭推廣砌築工費不過二三萬元可否先就舊碼頭建築　應急需嗣後股本寛餘生意發達再建新碼頭請議决諸董議就李家祠左山下仿照美孚汕池所築碼頭式赶造一小碼頭以便轉運一嗣後投標包工應用何法以昭大信請議決諸董議凡有投標以價廉者得尤湏有加一現欵押櫃爲要一工程現時陸續辦到各機器自應建設修理機器一廠以備工程上機器窳銹藉資修整且可以自造小件機器庶免處處仰給於人此係工程部之要點各路皆然如欲省費即從儉籌辦請議决諸董議機器廠必須建設應由工程師估價後送董事會核議一諸董議嗣後董事會每月定初一初十二十日三期會議 
[商務分會總理續任松江]  
　　金山張堰鎭商務分會總理屠明錩一年伯滿會董及商界仍舉屠君續任業己禀奉農工商部核准加札委派並令該總理將提倡保護商務各事宜悉心經理毋得始勤終怠云 
雜記 
[隕石異聞山東]  
　　蒙陰南鄉小營莊南三月十七日夕時一婦人在野見有黑雲如蓋自天而下附近四五十里内亦于是日聞有聲隆然且睹有大星墜落事後鄉人逼視則見有砂石一堆半已粉碎其質似石非石其味甜其氣臭均莫辦其爲何物也 
[通飭查捕蝻子松江]  
　　蘇撫陳伯帥通飭各道府州牧電略謂准督院電據清江吳道電稱海州久晴蝗蝻滋生己電飭寗屬各道府切實查捕等因查現在時當梅夏各屬或亢晴日久或久雨之後烈日熏蒸蝻孽最易萌生全在各州縣認眞搜查一有蝻子形跡即於未經長翅之先赶速撲滅凈盡毋任飛揚貽患各該道府應卽督率所屬加勁勤查各將辦理情形及現在有無蝗子禀報查核倘敢躭安逸吝費用以致傷及章禾定即會同督部堂從嚴叅辦 
[蕪湖添設官錢分局安慶]  
　　皖藩沈方伯以開辦官錢局原爲行銷官票起見前造銅元印票雖省城正陽等處業已通行然尙未能推行及遠現擬於蕪湖境内設立分局即由省局選派熟習商情穩愼幹練司事前往經理並不另派委員所有局務无歸省局節制分别開報刻已禀陳到皖諒可批准 
[派員查辦清荒控案鎭江]  
　　徒邑清荒局被何長慶等禀控一案由蘇撫陳伯帥會同江督札委候補知縣張文甫馳鎭秉公查辦 
[金匱縣汪令病故蘇州]  
　　藩憲瑞方伯日昨懸有牌示云金匱縣知縣汪鳴鳳病故遺缺查有分缺先補用知縣何紹聞堪以請補 
[林紳弭會之布置厦門]  
　　廣東補用道林季商擬在閩省原籍辦理弭鬭會通詳上台大爲嘉奬等情曾誌前報茲悉林紳已在厦修蓋洋樓爲弭鬭會會所規模宏廠并可作地方自治局之基礎 
[官書局頂歸商辦武昌]  
　　湖北官書局因近年新學盛行生意大爲减色而總辦以下各委員又坐食薪俸月須賠欵一千元現由高澤文宗禀准鄂督頂替於巨紳李方伯紹棻吳侍御兆泰承辦所有委員均飭令銷差 
[常州大火常州]  
　　化龍巷南口爲四通之衢初一日黎明時忽然起火延燒門面四十餘間連同内屋共八十餘間 
短篇滑稽小說 
[端午談] （賢） 
　　從前科值時代有一句話。呌做（槐花黃舉子忙） 
　　在下卻要襲他一個調。改一句話頭呌做（枇杷黃娘姨忙） 
　　忙什麽呢。原來是端午節了。 
　　堂子裏倌人。說道。張大少的雙塲和爲倽弗來碰呢。李大少的雙檯酒。爲倽弗來擺呢。翻開堂簿一看。這一節的帳。只收到五成。如何得了呢。 
　　娘姨呀。耐到海天春一品香番菜館裏。看看張大少呢。回來再到綺園祥園烟間裏。看看李大少呢。尋着仔敎伊馬上來。 
　　娘姨奉命。急急到各處走了一遭。這邊没有。那邊也没有。害得娘姨急汗直流。嘴裏頭嘰　　嘰咕咕駡道。殺千刀！撤爛汚！ 
　　這個風聲。傳到在下耳邊。猛然呌道。阿呀。不好了。 
　　吳國的伍員。是五月五日死的。不要沈了錢塘江去麽。楚國的屈原。又是五月五日死的。不要跳入汨羅江去麽。 
　　咳角黍裹得尖尖兒。黃魚燒得香香兒。濃黃酒浸得沈沈兒。這幾樣好東西。抛了不要吃。你們幾位大少爺。究竟到那裏去的呢。 
　　旣不見大少爺的蹤跡。又不見大少爺的影子。難道大少爺的魂靈。也被那個鍾馗攝了去麽。 
　　我替分着急了一回。轉念一想忽又呌道不要緊。 
　　正盤算閒。適有一個娘姨來。問我一個朋友的信。我就安慰他道。阿金姐。你不要急呀。你看此刻正交午時。你們這位大少爺。一定跟了五毒百蟲。暫避一歇。到明天自然仍會出現的呢。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（三十四）]  
福曰嘻。君不記勞脫函中之語耶。伊等蓋埋炸藥於此。明日以雷爲餌而誘余輩前往攫奪必然顛入陷坑。可憐一炬余輩盡成焦土矣李師德曰愛姆生如此狡惡設非勞君密報豈不全遭毒手。殆哉哉殆余輩尙堪設想耶。彼此方到查耳語。而塔内燈火驟然黑暗。福曰噫伊黨之布置定矣余等亦可歸寢。海風吹面。寒浸飢膚。於衞生之道。殊有礙也 
　　衆人回房。假寐片刻。已見日影曈曈。由窗隙射進福即披衣下榻。扯鈴喚庽僕上樓令其精治早餐。以等來客旋見庽主人手持郵信一封。親到客房問曰。諸君中誰爲福爾摩斯。有函件在此投遞。福出房應曰。信何在。予即福某也。庽主人熟視其面曰。君爲歇洛克福爾摩斯耶。何時降臨敝庽。前住之數客安往福聞言不禁失笑旋即正容告之曰實語君予等五人並非茶商。皆係倫敦警察。改妝至此緝訪要案。今已探得明白故不妨復還本來面目耳。庽主驚詫不己。將函遞上福拆視之内云 
　　兩智相敵。必有一優。兩雄相角。必有一負君之材技。余心服矣今當謹如所約於午後二句鐘在羅士海岸邊西格林地方。即近高塔之處願君早臨余當面訂盟誓。永離倫敦不復再行侵害。一切鄙衷己於雷君前備陳。託其詳細轉達即於其地將雷君送還。至在警獄十人。君旣允許保全。想君必能踐言也。特此預白尙乞勿疑。愛姆生謹白。 
　　福閱訖。撫膺慨嘆曰。予不料密司馬倫。有如此才智。使其諫夫歸於正道豈非一完全好女子乃難夫難婦甘爲罪魁。不知其意欲何爲想亦天地之戾氣所鍾使然誠可惜哉慨嘆未已。警長斐蘭脫已至後隨三人福皆與握手爲禮因問斐曰此三君何人。斐曰皆余之副手也。令其統帶此六十人者。福曰此六十人與君共至乎。斐曰否予恐漏。人耳目故令伊等在警察署内駐紮以待君之調遣。福曰如此甚善惟君尙未用早餐俟餐畢再當計議。蓋此番布置。必須算無遺策。以免彼黨之再有漏網也 
本埠新聞 
[要事]  
[滬道禀江督電（爲彩票加捐事）]  
　　南京督憲鈞鑒冬電敬悉酌抽票捐推廣警務關係地方事在必行各票均宜一律前僅捐江南旣非公允且江南票必爲推倒先據上海票商公禀已明晰批駁鄂票銷塲較暢前有鄭守殿勛浼職道電鄂請月撥數千張駐滬分銷鄂復現無空額可見有碍銷路甘詞决死實情前出示聲明倘彩商藉詞爲難定必詳咨原省由道另行招商接辦並查拿運動抗捐之人在案蓋非此不足杜其狡計値此警務需欵如果各票商有意抗延惟有照案實行利害毀譽一身任之上海爲筱帥舊屬素所關懷巡費缺欵莠民日多抽及彩捐實非得已旦任其加諸購户更復何詞伏乞電復筱帥察諒至禱再彩票抽捐定六月初一開辦并聞豪 
[滬道示禁錢業賣空買空]  
　　照得上海爲通商總匯商賈貿易貨價通用規銀即有銀元出入亦大都合銀計算各前道因有等奸商專做空盤買賣暗增拆息迭經出示諭禁將洋拆名目永遠革除飭據南北市匯劃各錢莊具結遵辦在案茲本道訪聞仍有不肖市儈買空賣空從中播弄拆息敗壞市面莫此爲甚錢業爲各業領袖際此商務疲困之時允宜竭力扶持以挽回於不敝何竟不致改革爲此無意識之買賣深堪痛恨除派員及分行縣廨隨時偵察密拿並照會錢業董事查禁外合亟出示諭禁仰錢業及商界中人一併知悉務各安分營業不准抬高銀拆私做空盤買賣及洋元拆处違禁漁利倘再執迷不悟一經訪拿到案定予嚴懲毋謂言之不預也 
[查究革員擾害商業]  
　　蘇撫陳中丞近據上海紗商王士霖禀控浙江已革候補知縣周世颺現在紗業認捐公所盤踞苛擾利已損人請飭提辦等情中丞以所禀如果屬實大爲商業之害爰特札飭蘇省釐捐總局轉飭上海縣查明究懲 
[注重衞生]  
　　城内小街狹弄垃圾山積汚穢情形不堪言狀又各街道设立尿坑坑内大便穢積無一洗凈是可仿照租界辦法裝設自來水龍頭冲淋臭氣現在時當暑夏於衞生大有妨礙所望當道設法改良則地方之幸也 
[定期開追悼會]  
　　總工程局董定於初十日爲曾少卿觀察開追悼會昨已知照西南區及各議董届時一體赴會 
[敎養遊民之成效]  
　　新閘成都路棲流公所前年爲振興實業敎養遊民起見組織一工藝廠茲已成效大著所造各色甬布及軟皮衣包皮靴皮鞋苧線汗衫等件均工料精良人咸樂用云 
[印捕驅逐貨攤之交涉]  
　　上月杪有印捕二人入新閘橋北堍驅逐陳某擺設之荳腐攤陳以所設攤基係在華界與之理論該處站崗巡士亦上前勸阻均被毆打茲巡警總辦汪觀察以印捕屢次越界侵犯殊違定章已移文滬道照會領袖領事飭令捕房嚴諭印捕嗣後不得越界免肇釁端 
[謝贈]  
　　今日爲端午令節法租界電車公司特備龍車以助遊興蒙贈頭等車票一册書此誌謝 
 
 

Page 19

 
 
瑣事 
城内 
[縣令返滬]  
　　本縣李大令有日乘火車赴蘇謁見撫臬各憲而禀要公當晚卽乘車返滬 
[提勘犯人]  
　　昨晨道憲蔡觀察親提沿路搶刦之陳杏泉曁盜犯范阿毛李少卿王俊堂訊勘該犯等均各順供不諱觀察諭飭於供單上如蓋指模仍發回縣署監禁 
[勒拿兇手]  
　　西門外打鐵浜東洋車夫倪國正前月二十日與同鄉某甲等口角被甲用刀砍傷頭面右臂等處並被削去右耳曾抬至縣署驗明飭送仁濟醫院醫治飭令差捕嚴拿兇手在案現倪國正傷巳平復投案禀催大令立傳原差李愼等比責限日拿獲如延血比 
[控追欠款]  
　　劉全生曾向邵子卿借洋二十五元繼又將契據抵押洋十元屢次向索劉竟圖賴邵至東局喊控未予訊理茲復至一路一區巡局催究奉批示云據禀已悉仰候飭甲速即提案并弔取東局存案契據一併核追 
[研究火政]  
　　滬城骨地救火連合會定於初七日下午七時半開談話會昨已通告會友 
[私售燈吃]  
　　登雲橋東首馬錫康家私售燈吃前晚被拒烟會調查員查悉報知一路西區派令巡士當場拿獲烟客葉某并抄出烟具一阀拀局飭地甲再提店主到案訊究 
[批准提究房客]  
　　一路一區巡局批全志亷禀云據禀朱毛頭欠租霸房屢討不付并串同轉租房客霸阻不讓等情殊堪痛恨仰候飭提到案訊明核辦又批職員陳增瑞禀云據禀徐渭春掯租霸房一節自係實情仰候飭提到案訊明核奪 
[愼重衛生]  
　　醫學研究所編有四言韵文遍貼通衢並托勸學所轉發四缴分貼其文云　夏令已交　天氣漸熱　稍懈衛生搆病甚易　臥勿貪凉　食勿油膩　瓜果冰水　切勿貪哮　隔宿食物　勿再嘗試　赤身露足　文明失體　暑濕瘧痢　皆從此起　一切起居　愼重爲是 
[厘局批示]  
　　監生陳祖亮等禀批所禀是否屬實現經由局詳請撫憲派委查辦矣着卽遵照仍候藩司衙門批示景春裕筀禀批已於該邑貢監生陳祖亮等禀内批示矣着卽遵照仍候藩司衙門批示此批 
[官事]  
　　江蘇候補道嚴翽昌　新授廣州府知府元瑞　太倉州知州吳琪　揀發知縣褚德紹　浙江台州營務處委員王學彭昨均到道拜會禀見　捕廳趙敬臣少尉昨晨赴蘇　三路二區副巡官金鍾　二路一區副巡官張應良昨均到道禀知到差　淞滬巡防隊官四營管帶知縣蕭振豫禀請銷假 
南市 
[揑造信函]  
　　南區巡士薛辛勤私刻該區圖章揑造信函送至法工部局保薦伊弟文江充當巡捕被司事王炳甫察破到區報明並在箱内搜獲圖章即行斥革昨解到工程局判戒責一百下押交學費 
[另行擇配]  
　　女子張毛姊前被伊母喬朱氏同姘夫喬關林押於張國良花烟間得洋五十元後由木匠徐雲亭贖出爲妻茲氏至徐處索借不遂强欲領回扭至西區解送工程局訊究判毛娣發堂擇配喬等斥退 
[扭控欠銀]  
　　陸金聲扭蔣鏞周至工程局控稱被蔣欠銀二百兩向討被毆請爲究辦旋由張廣齋投稱前向勸理已由蔣福堂還過一百二十元求察判蔣出外仍央人勸理 
[包探弔贓]  
　　法界包探昨帶小竊張阿林至總工程局請爲派探至茂興錦成兩押店弔贓 
[協傳被告]  
　　英公堂昨日派差至總工程局聲稱前據石秋生控南門大元磗灰行主蓮步青曾代王龍生以支票掉去銀八百兩延不清爲派探協傳歸案訊理 
閘北 
[偵探隊官請假]  
　　巡警總　局偵捕隊官汪禹臣禀請病假一月委范二尹暫代 
英租界 
[循例停訊]  
　　昨英公廨寳讞員照會西官謂今日係端陽令節請飭各捕房停訊一天 
[包探便宜]  
　　嚴寳順兇毆包探昨解公堂訊究嚴供包探翁松林前被石姓車庽主控告拆梢翁令小的到堂硬作見証小的不允翁遂懷恨前晚在虹口遇見翁即任意毒毆反串出余阿昆梁阿福爲見證誣指小的行兇求察中西官以嚴係過犯所供不足限信判押一禮拜 
[冐充巡捕]  
　　流氓王和尙冐充華捕向東洋車夫邵前華拆梢洋五角由邵訴知捕房將王拘獲解廨訊究判押捕房一月 
[乞丐强搶]  
　　虹口華德路香烟店主王銀桂控湖北人胡德華紏黨搶取銅元一案昨晨由探解廨訊究胡供是乞丐是晚睡於彼處楊樹下來有十餘人將小的打醒囑令同往王姓店鋪門首伊等將門撞開入内搶得銅元九十四枚小的並未分用求鑒判押候查明再訊 
[聲明被累]  
　　西洋商人李日照控張仙洲欠銀一案昨張自行投廨禀稱此案因去冬被寳大衣莊執事張小寳私將店業盜盤呑没股銀是以被累請將該號發封並提張小寳訊追中西官准予提張追究 
[兄爲弟累]  
　　德商順發洋行控興康洋貨號主袁永文定購羽紗不出一案昨由公堂會訊原告洋人偕買辦李宗福投案請究袁供興康係伊弟永泰經理曾否定貨實不知情判押限二禮拜交永泰到案訊核 
[騙取鑚戒]  
　　張鶴云昨投公堂控被侯慶齋即侯祥祥騙去値洋一千五百六十元之鑚戒質洋八百二十三元逃匿請飭提究寳讞員諭探勒限提侯解究 
[雉妓違章]  
　　張愛寳王富寳周榮寳謝王氏四雉妓違章拉客由捕解廨判張五击三妓各罰洋五元謝王氏押女所兩禮拜 
[公堂瑣案]  
　　周麟峯控朱秋江欠銀不理昨由差探傳朱到案判候晚堂訊理英捕房六百四十五號華捕控張阿松行兇提訊屬實判罰洋三元斥釋朱芳漁因欠美商怡昌銀兩昨日提案判保候訊德商順發洋行控張文生定貨不出判交保訂訊張寳生將來歷不明之珠寳等物持至典舖質洋由探查獲解訊不認判押候查明再訊江北小孩長友迷路啼哭由探查獲昨訊據供年四歲餘語不清判留廨懸牌招領徐熾控瞿孝文欠銀不還昨由差控傳瞿到案飭候過堂訊追錢阿狗竊某洋人銅香爐等物押捕房三月逐出張升太控俞阿二徐杏春串竊木板由探解究判俞押四天徐押一禮拜 
美租界 
[電車撞壞馬車]  
　　五十八號電車昨在百老滙路撞壞胡其昌之馬車胡即投訴捕房飭探查辦 
[移提無着]  
　　甬人沈炳華拐騙白米數十担逃回原籍由探請廨出票赴寗移提又被該處地保縱逃昨該探已回滬禀請捕頭核奪矣 
[欺侮車夫]  
　　邢桂生乘郭阿招之人力車地至新記浜路不付車資反肆兇毆由捕一併帶入捕房飭令照給了事 
[俄人胡閙]  
　　茂海路某烟紙店投報捕房稱有某俄人到店兌洋肆行滋閙等情捕頭飭探查辦 
法租界 
[抵單紏葛案將次了結]  
　　余德榮陳文朝私將張聖咸方單贖出轉抵洋商一案茲陳張巳備價贖回前日偕同陸芝生投廨禀復並稱原告墊洋二千一百三十二元照原　多墊八百无應向余德榮追交業有陸芝生出場調處陸先代給三百五十元餘洋請將余開釋出外立據理償聶司馬命探將余帶出協同陳張等立據後再行帶回候下期原告遞禀銷案再開釋 
[仍須發堂]  
　　鍾梅娶有夫婦女徐蔣氏爲妾一案已屢誌本報昨晨鍾梅投廨禀稱職員現須出門卽日返滬請將蔣氏免予發堂職員當自將媒人潘阿連找尋交案聶司馬不准判仍發堂候核 
[不復拍賣]  
　　吉祥街正和館飯店欠租逃避由収租人禀請公堂拍賣抵償在案前日 
 
 

Page 20

 
 
収租人葉子渭同陳永昌投廨阳稱該店係向小的租開現聞欠租逃避已由小的理清故同収租人來案求請銷案司馬准之 
[串竊衣包]  
　　毛阿交張阿金王阿三在北京碼頭串竊陳炳坤衣包當場獲住送廨請究判毛枷一月押改過所三月王張押一月國外新聞 
[日本紅十字會會議]  
　　初三日東京電云日本紅十字會今日舉行第十六次會議擬擴充會務俾與萬國連合 
[偵察印度革命黨]  
　　初三日倫敦電云紐報載英國偵探現在紐約偵察印度革命黨舉動聞該黨中人刻與蘇革蘭及愛耳蘭諸黨頗爲聯絡 
[德瑞睦誼]  
　　初三日倫敦電云瑞典皇及皇后行抵柏靈往謁德皇互致祝詞甚爲歡洽蓋兩國旣係同種又屬戚誼故極形親睦也（按瑞后爲德皇之表妹） 
[俄土將有戰爭]  
　　二十五日舊金山電云據俄國官塲傳述俄土兵禍已不能免俄國現已陸續增兵赴高加索邊境以備不虞 
[印度政府頒行報律]  
　　二十八日倫敦電云印度政府因本地報章任意狂談毫無顧忌擬頒行苛嚴之報律以爲防制 
[美國預算案之研究]  
　　二十三日紐約電云美國國會通過之預算案已達一千兆圓以上而以入款相抵則缺少洋六十兆圓 
[日本航業不振]  
　　日本郵船會社於前月二十八日舉行常年股東大會按照常例宣布利息爲一分二釐該社董事報告謂因戰後航業疲滯且各國經濟衰落有郵船四艘間置無用恐航業一時未能起色也 
以上譯字林報 
[俄國取决囚徒]  
　　初四日倫敦電云昨日俄京聖彼德堡正法囚徒八人判定死罪十六人此事與反對英皇游俄之舉殊有關係 
[英皇游俄彙誌]  
　　初四日柏林電云英皇已啓程赴里凡爾將過維廉運河德國砲艦皆擬升砲致敬二十六日倫敦電云英皇與俄帝在里凡爾會晤時俄國波羅的海各砲艦皆往二十四日倫敦電云聖彼德堡電稱俄國各報深信英皇尼次與俄帝之會昭係因會商阿富汗重要問題 
[賞賜寳星]  
　　初三日栢林電云瑞典王以瑞國頭等寳星賜德國首相蒲羅親王 
[撒母斯島亂事已平]  
　　初三日柏林電撒母斯島亂事現已平靖 
[法報論英法聯盟]  
　　二十九日倫敦電云法國台姆泊斯報極讚英法友誼惟云聯盟一舉亦無裨於法蓋英之陸軍蒲弱遇有戰事英不能如俄之助法也 
[法總統將謁俄皇]  
　　初三日法國電云法國總統將於西七月下旬赴斯堪狄納雅西七月二十七號擬在里凡爾與俄帝會晤 
[歐人自美回國]  
　　二十五日舊金山電云歐人自美回國者近又日見增多前四日回國者有萬人之多總計此半年内離美之歐人共有五十餘萬云以上譯文匯報 
來函 
[浦東耶穌敎友孫友善致宗周牧師函]  
　　二十三日至徐達橋鎭調查烟館仍有一二陽奉陰違貪圖漁利者何官塲聾瞶若此我公旣爲除烟會總理應不辭勞瘁爲我同胞救此苦難若但得名義而無實濟不若幽居林下坐觀成敗之爲愈務望我公速禀道憲飭下松江府將浦左各鎭痛加緝訪犯者須連房屋充公弟視各處之地保皆與私售者聯絡此等情形奉賢爲最縣城外徐達橋次之其餘各處亦大槪相同弟屢次入市苦勸無如言者諄諄聽者藐藐深堪痛恨也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[黑龍江齊昻輕便鐵路簡明章程]  
　　第一條本省爲維持商業便利交通起見先從齊齊哈爾省城起至昂昂溪東清鐵路止約二十餘里循嫩江東沿包繞新開商埠斜穿現放街基敷設輕便之軌業經禀請督撫憲主持辦理名曰齊昂輕便鐵路 
　　第二條本鐵路辦事公所設齊哈爾省城之西關名曰鐵路公所 
　　第三條本公　現因路工全行包出事務尙簡暫設總理一員協理一員會計委員一員庶務委員一員文牘委員一員俟開車之時事務殷繁再行隨時添設 
　　第四條齊齊哈爾車站勘定距齊齊哈爾省城西南三里許所有票房貨棧工匠房機器廠停車廠均在該處修建昂昂溪車站擬在東清鐵路站房東半里許又擬接修叉路達於東清鐵路貨棧以期裝卸貨物便捷並在路線適中之地烏虎瑪修一小站 
　　第五條本鐵路應用鋼料及土木各工均由德商泰來洋行包辦自合同簽字之日爲始　個月内一律竣工 
　　第六條本鐵路所經之綫遇有廬墓村莊自應格外通融若萬難繞避由公所議定章程除地價外再酌給遷移之費不得藉詞阴撓 
　　第七條本鐵路所个地段應遵照本省奏定放荒章程凡有隴有房之處分别給價如係荒塲即爲官地由公所照章承領納租 
　　第八條本鐵路資本行平化寳銀三十二萬兩分作六千四百股以五十兩爲一整股以五兩爲一零股先以本省各旂找回領地之價二十二萬兩作爲四千四百整股此項股票發交各旂原主其餘兩千股以變通通肯等段找回津貼　司八旗荒價奏定公益項下銀十萬兩作爲二千股此項股票仍備地方公益之用將來路綫展長即將此六千四百股本均作爲優先股分 
　　第九條本鐵路所給股票票面載明股東姓名籍貫號數銀數及年月日加盖圖記再山公怕經理人簽名盖戳爲憑如有由股東買受股票者該買股人應將原股東之票據帶繳本公怕報明姓名籍貫查無違碍糾葛情事再行註册　給票據 
　　第十條本鐵路槪招華股不准攙人洋股如有股東轉售與洋人者查出作廢並惟該出售人是問 
　　第十一條股東所領本鐵路股票遇有遺失時該股東須將號數向公所報明一面登報另立保單由公所補給股票其舊有之票槪不爲憑倘有以所失原票向公所混爭者即送地方官究辦 
　　第十二條本鐵路開車後一切載客運貨車價隨時仿照各鐵路章程酌定 
　　第十三條本鐵路路綫延長五十里擬於各車站安設德律風以通信息 
　　第十四條本鐵路承運官兵糧械時應遵照各鐵路章程減半　價儘先辦理 
　　第十五條凡違禁物件非商人怕應購運者槪不接載如係軍械藥彈得由本鐵路扣留送官查究 
　　第十六條本鐵路裝運貨物由督撫憲派員在車站毗連處所設局查驗征收稅項 
　　第十七條本鐵路開辦之後逐日支銷各欵及路成開車逐日載客運貨車價各項數目均分晰登記簿册每月結算一次年終總結由經理人刷印分送各股東查閱並登載報章俾衆周知 
　　第十八條本鐵路每年　價除各項支銷外所有盈餘分作十份以二分作爲公積以一分作爲花紅餘七分按股均分 
　　第十九條本鐵路發給股票之時每股各發紅利摺一份每届分給紅利各股東持摺向公怕領取由公怕經理人盖戳爲憑 
　　第二十條以上各條係暫行章程如有未盡事宜隨時由公所酌定禀承督撫憲核准辦理以期漸臻完備 
路股報告 
[浙路嘉屬旅滬經理處四月份第四次報告收股清單]  
　　分繳　徐有記　姚慕蓮　姚頌南　以上三户　各一千股　各一千元　張石君　四百股　四百元　朱讓卿　錢銘伯　張雲伯　沈祿宜　人和當　鼎源當　以上六户　各二百股　各二百元　松盛園　姚永記　以上二户　各一百五十股　各一百五十元萬道園　姚雨人　姚雪漢　經伯滌　經仲濤　壽鏡澄　柴如愚　丁潤章　以上八户　各一百股　各一百元公正順　萬靜卿　章煥庭　金松泉　馮仁　　天祥木行　成泰木行　信昌泰木行　張石君　以上九户　各五十股各五十元　萬春園　公萬興　黃圃孫　以上三户　各四十股　各四十元　朱澂記　公記　又公記　沈梅記　沈引記　甘作霖　以上六户　各三十股　各三十元　公萬新　公记　又　記沈叔和　蔣紫瀾　沈　瓶　王立人　以上七户　各廿股　各廿元　何萬昌　金義記　以上二户　各十五股　各十五元　卜惕大　孫亷　　葉紹奎　以上三户　各十二股　各十二元　許　虞　許漢勳　張　蓀　公新和　陸仲山　胡紀衡　病武　楊佩甫　張吟槐　孫　如　周蔚廷　陸松生　陸伯生　平吉甫　　雲谷　屈鳳翔　平雲青　張黼　　李輔候　李若孫　馬韞韶　王履成　譚鑫奎　又譚鑫奎　又譚鑫奎　又譚鑫奎　又譚鑫奎　陳企棠　沈堯衢　沈容記　葉繼肈　董博三　以上卅一户　各十股　各十元　孫亷君　葉紹奎　以上二户　各八股　各八元　唐藎甫　七股　七元　鑄秋記　張瑞生　復保　朱輔仁　許珊伊　董渭卿　汝瑞和　朱壽城楊益卿　胡蟾馨　鄒仲君　馬少眉　陳家端　程星朱　梅子芬　程吉生　程幼堂吳清泉　沈禹門　葉振華　緣記　永記　董炳青　劉瀛　　以上卅四户　各五股　各五元　九　齊　汪兆藩　陸少如　張振寰　以上四户　各四股　各四元　吳炳和　沈詠春　屈鳳瑞　以上三户　各三股　各三元　朱紹伯　王湛霖　戴鳳廷方正鈺　周和聲　汪少卿　陶蓮舫　劉良佐　陸嘯霞　孫佐臣　鮑雲陞　姚景崇沈韻賡　程明哉　以上十四户　各二肌　各二元　張竹　　吳顯卿　周銘彜　張瑞森　以上四户　各一股　各一元（全繳　許綬記　二百股　全繳一千元　（連繳）善公記　二千股　連繳一二期洋四千元　（預繳）郝通伯　前繳過之一百股預繳二三期洋二伯元　以上分繳一百三十三户七千一百六十六股計洋三萬五千八百三十元第一期繳洋七千一百六十六元　又全繳一户二百股全繳洋一千元　連繳一戶二千股連繳洋四千元　預繳一户預繳洋二百元　四共合洋一萬二千三百六十六元 
 
 
 

Page 27

 
 
   
 
 

Page 28

 
 
   
 
