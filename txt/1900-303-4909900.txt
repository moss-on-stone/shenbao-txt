# 1900 - 303 - 4909900

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○網鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明秀南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[書王祭酒宋侍御二公殉節事]  
　　自義和拳匪擾亂京津以來仇殺教民戕害德或駐使及日本書記生中外交鬨兵釁大開大沽天津相繼淪陷各國遂驅聨軍入京保衛宗廟驚恐社稷阽危皇太后皇上乘輿播遷蒙塵西走國家非常之變較之咸豐之秀洋兵擾我京師文宗顯皇帝出狩濼陽厥禍尤烈北省兵民之死於烽火者或爲洋兵所殺或爲拳匪所害徧野屍横當不可以恒河沙計鳴呼昊天不弔降此鞠凶百姓何辜遭此荼毒而朝廷食祿之士或則紛竄南來或則草間偷活靦然人面自保餘生雖當此倉皇戎馬之時皇天子原未嘗責之以死而律以致身事君之義正主辱臣死之時乃仰望槐棘諸公殊少忠臣義士豈捐軀報國之難歟抑事尙未定得之傳聞者猶多湮沒不彰歟夫我國家肇興遼瀋迄今已二百數十餘年厚澤深仁政務寛大士苟有一材一藝莫不上邀睿賞破格酬庸待士之優可謂至矣其間豈無一二抱忠義之氣椎心飲血不徇流俗人之所爲而慷慨成仁從容就義者吾蓋嘗屈指計之而得二人焉一曰王祭酒懿榮一曰宋侍御承庠祭酒爲山東福山縣人起家詞苑掌握文衡奉直南齋數遷而至今職顧祭酒不徒以文章著作受聖主特達之知而其學問之精醕持躬之淸正粹然儒者方之古先賢哲直堪繼軌昌黎乃於七月間臨難捐軀以身殉國其妻謝氏其長子婦張氏深明大義同時自裁聞祭酒痛國步之艱難危急存亡僅此頃刻憂心如擣投井而亡而其儀型式化之風尤足以感及家人婦子忠貞孝義萃於一門洵屬大節凛然不朽千古設非平日以忠義自矢了然於生死之間何以能使巾幗女流亦知從容赴難哉宜乎榮膺賜卹懋賞獨邀也至侍御則籍隷江蘇松江府屬華亭縣始登拔萃旋中甲科以七品小京官就職部曹洊陞工部郎中考充總理衙門章京擢河南道監察御史截取知府告養南歸旣而奉諱服闋入京補浙江道監察御史署理京畿道事務侍御爲人恂恂需雅丰裁峻整而性情殊和易近人好惡不見於辭與人言若呐呐不出諸口蓋其胸有主宰而學養之沈濳有以致之也拳匪之變侍御知事不可爲日夜徬徨撫膺浩歎七月二十一日洋兵入京鑾輿西幸侍御悲憤交集遂於翌日公服仰藥殉節於邸舍中嗚呼侍御以亮節淸風不悄受昏夜之物故家計甚窘囊無餘資眷屬仍居南中而以孑身宦游京邸殉節後由同鄉諸君備棺成殮然尙無人焉爲之籲懇朝廷上邀卹典似侍御之死較祭酒爲尤可傷然孤忠不泯他日必有人爲之上聞俾得邀聖天子褎忠之典者蓋舍生取義一刻千金二臣之死節同則朝廷之卹典亦知不當或遺也嗟乎自兹事之起李秉衡崇綺均以一死報國李則謚忠節崇則謚文忠然之二人者皆聞其袒護拳匪死無足惜倖邀易名曠典君子不能無辭曾何足比王宋二臣之喋血留芳足以昭垂靑史哉嗚呼可以風已 
[本館接奉電音]  
　　昨日午前西安行在飛電傳來上諭四道敬謹譯登○九月初九日奉上諭都察院左都御史著瞿鴻璣補授未到任以前著葛寳華署理欽此同日奉上諭禮部尙書著鹿傳霖補授欽此同日奉上諭啓秀現在穿孝鑲白旗滿洲都統著廣兼署欽此同日奉上諭啓秀現在穿孝禮部尙書著懷塔布兼署欽此 
[鑾輿抵陝電音]  
　　杭州采訪友人去本月初八日浙省官塲接到西安來電恭悉兩宮於本月初四日未刻行抵秦中駐蹕 
[列欵議和]  
　　本館前得京師電信知議和一事各國使臣以十欵要求此固早登於報者也昨閱日本報者也昨閱日本報云東歴十月二十八日卽華歴九月初六日之夜十一下鐘越二十五分時天津傳電日京略謂此事已由中國欽命全權大臣李相開列五條送交各駐使一逆臣亂黨願分别示懲二外人所失財產願分别賠償三洋關稅則須酌量更定四求卽息兵止戰其第五條事甚秘密外間尙未偵知 
[陰謀可畏]  
　　昨得日本東京友人來信云日報嘗論及俄人乘中國拳匪之亂陰謀席卷東三省德人則欲將直隷山東兩省據而有之英法二國目下方袖手旁觀然微窺其意如俄德東不利於中國則法必駐兵兩粤英則扼守長江也 
[惠亂近聞]  
　　香港循環日報云惠州亂黨屢經官軍挫敗刻皆退入平山當接仗時斬馘亂黨二三百名官軍亦傷亡不少黨中推楊某爲首旗幟皆大書楊字其先鋒梁鄭二人稔惡士匪也事後徐總戎鼎榮詣省禀報剿洗情形陸路提督鄧軍門萬林亦差某弁將所獲匪幟四十六面並刵匪耳二百餘枚解省報捷巡檢杜少尹前被亂黨所擄逼令辦理文案今已伺隙逃回目下官軍二三千名分赴平潭白芒花馬鞍墟一帶駐紥鄭鎭軍惠霖又札募勇丁四營前往助剿日内當已馳至惠州聞陸豐等處之匪與楊梁鄭聲氣相通上月初旬水師提標後營叅將吳叅戎經大憲派令管帶勇丁往剿旋捕獲匪黨數十名派弁解至提轅正法　 
[貸欵述聞]  
　　漢口訪事人云自北省拳匪亂起各處匪類均有蠢動情形湖廣總督張香濤制軍深恐長江一帶兵力太單不足以資震懾爰擬就鄂省募勇若干分佈要區藉壯聲勢而又慮餉需無出不得已與武備學堂洋教習何福曼君熟商向某銀行稱貸五十萬金以充軍費現聞此欵業有成議矣 
[嚴拿匪目]  
　　漢口訪事人云有混名四脚猪者王其姓潄芳其號名曰運達以世職在卾投標候補游擊曾充 
 
 

Page 2

 
 
康逆所剏自立匪會正龍頭原籍湘潭縣家於鄂之新堤事發後歴經大憲密拿終於漏網大憲以根株不絶終不免死灰復燃爰通飭各屬地　官懸賞嚴緝一經到案卽須明正典刑 
[遣勇述聞]  
　　蕪湖訪事友人云前者蕪邑各官紳以所募各勇餉項難籌擬禀請道憲設法遣撤正在躊躇之際適鎭江新勝營水師統領徐都戎奉漕督檄令招募步隊五營星夜馳赴海州一帶勦辦鹽梟爰委部下申守戎彪來蕪商請防軍統帶李葆林副戎代爲招募副戎以有機可乘立卽禀商道憲將所部選鋒營中右前三哨勇丁二百四十名交守戎帶回其餘後右親三哨另行遣撤俾節餉需道憲深以爲然卽於本月初五日令各勇繳出軍裝按名給發恩餉一月俾得速回故里尙有本埠招募之防軍除裁减三成外實存勇丁不過五百六十名連營官薪水公費每月需二千金想尙不難捐集也 
[釋甲歸農]  
　　鎭江采訪友人云蕪湖精健各營統領李葆林協戎近奉憲檄飭就振字營挑選精壯淘汰老弱酌留七成駐蕪防堵所裁勇丁三百名乘瑞泰輪船東下本月初十日道出京江協戎隨之而至拜會在鎭文武各官旋由丹徒縣莫嶼香明府封雇民船將各勇載赴江北資遣歸農臨行常鎭通海道長久山觀察面諭水陸總巡周錦堂都戎妥爲彈壓 
[軍令森嚴]  
　　揚州訪事友人云本月初旬某日有甲乙丙丁四巡勇相約至西門外某茶寮品若不知如何與茶博士仇爭號召同儔興師問罪竹爐茗碗被毁一空茶寮主畏其兇燄莫敢誰何惟默誌姓名俟其去投營禀訴事爲兩淮運司兼淮揚營務處柯遜菴都團所聞立派鹽捕營都司張都戎普沾前往查辦都戎往勘屬實提訊各勇供認不諱遂據情禀覆都轉赫然震怒發出令箭飭將四勇一律正法都戎聞而大驚正在無可求免之際適團練總辦陸别駕江都縣湯大令詣轅叅謁因卽告知原委乞代籲恩都轉堅持不允旣而堤工局總辦范觀察及本郡徐張卞諸鉅紳相繼而至一再緩頰都轉始准貸其一死飭將乙丙丁三勇各割去一耳甲係什長不能臨塲約束割去雙耳以箭貫之押令游示各城門以昭炯戒 
[西人紛至]  
　　漢口訪事人云邇者中外和將次議成向在湖北鐵路局鐵政局辦事之各西人次第來漢日來鐵路各叚工程和已陸續開辦鐵政局内鎔鋼鍊鐵諸事亦將漸次舉行矣 
[漕運添員]  
　　杭州采訪友人云浙省漕糧前經蕃司煇菘耘方伯糧道鄭芝巖觀察札委候補府沈在守文煒管解赴陝并飭程大令贊淸在漢口設立轉運局旋又派令府經歴胡晉翰楊蘧布理問夏寳蓮府照磨馮熙縣丞孫詒綬孫襄圻傅萬湯祖炘隨同太守起程聽候沿途差遣另委漢局文案一員係候補府照磨李時榖已於本月初八日下札矣 
[接篆有期]  
　　松江訪事人云新任松江府余太守九榖業奉藩憲陸春江方伯牌示飭赴新任遂於本月十一日派家丁齎紅諭到松定於十七日接篆視事日來府署吏書差役已紛紛買舟赴滬恭迎矣 
[厦門火警]  
　　厦門訪事人云本月初六日之夜三點鐘時提督街老葉街打鐵路頭磁街等處忽肇火災直至初七日午前八點鐘時祝融氏始興盡而返是役也共焚去店鋪四十九户房屋一百六十餘椽老葉街隆豐北郊儲有糖豆等貨盡付咸陽一炬所失約十餘萬金當火熾時福建水師提督楊西園軍門興泉永道延少山觀察厦防同知張司馬以及保甲各局員駐防各營弁均到塲彈壓寄泊港中之英俄兩國捕艦統帶亦督率兵士救援翌日觀察飭洋務局員楊别駕建勛赴兩兵艦道謝並購肥牛數頭以犒兵士 
[三潭月印]  
　　杭州采訪友人云近來天氣漸寒宵小之徒往往斷路劫財爲行人之患本月初九日某姓子由淸河坊買物歸道經紅廟前天已晚矣忽來一匪將所携綢緞奪去約値洋銀五圓某姓子高聲呼救匪已遠颺初八日小營巷竺修菴方唪經禮斗有黄姓者入内隨喜及夜回家手持竹絲燈穿出某弄突被二匪按倒於地褫具大衫馬褂而去時已三鼓人俱閉户安眠極口狂呼無有應者所望有地方之責者嚴加緝捕以安行人則幸甚矣○庵觀寺院每喜雇人宣卷聳動愚人俚曲淫詞不堪入耳事爲保甲提調王太守所聞出示申禁其文云照得省城菴觀寺院每有編就俚詞當衆說唱名爲宣卷任意插科語多不經此等詞曲旣非梵音佛典亦非忠孝遺文男女環坐觀聽終宵不徹殊屬有傷風化爲此出示嚴禁嗣後如再有入夜宣卷耆立卽訪拿重究並提該廟住持一併治罪各宜凛遵毋違特示 
[京江墨浪]  
　　鎭江菜訪友人云近日地方雖稱安謐而常鎭通海道長久山觀察鎭江府向子振太守仍恐奸匪混跡後患叢生因調撥營兵扼要駐守更於保甲各局添委佐雜各員帮同巡察各城門亦添兵守衛蓋深得未雨綢繆之意焉○自北方有事郡城銀根緊迫各貨滯銷近日洋關進出口貨較前僅十分之三以致稅務大爲减色○北方多故江綢滯銷機匠停工無以爲食業經道憲長觀察會同府尊向太守籌商再四捐欵振之日前太守復出示曉諭曰諭爾機匠一體凛遵停工無食情自可矜現擬散米以濟吾民董事委員淸查户名先給印照執以爲憑定期給米毋許喧爭如敢違抗立提重懲○本月某夜鎭江府學訓導汪和卿廣文公館中忽有梁上君子由後垣猱升屋頂撬窓入室將貴重細軟各物竊掠一空次日開明失單報請丹徒縣莫明府履勘屬實飭捕勒緝聞所失約千餘金 
[雲間客述]  
　　松江訪事友人貽我雙鯉云北門内大吳橋堍有舟子名阿連生者近由皖中梟匪某甲雇令駛往西鄉金山縣境朱橋附近大開賭塲適彼處正在演劇酬神觀者蜂屯蟻聚所用磁石吸骰法被人覷破致起紛爭鄉人恃衆肆毆梟匪以衆寡不敵敗北而逃當塲被獲兩名阿連生見勢不佳倉皇奔避鄉人尾追不捨忽一失足墮入波心屍身日久未獲鄉人遂將所獲兩梟匪解赴縣署請訊○重九佳節風日晴明松俗向例迎賽羅神楊侯施相三神勝會美其名曰賞菊本月初七日由各社首事舁偶像出游至初九日舁之回廟一時觀者頗有如水如雲之盛 
[上海官塲紀事]  
　　　江南提督兼自强軍統領李壽亭軍門於前日蒞滬舟泊南市董家渡浦濵昨日蘇松太兵備道兼江海關監督余晉珊觀察命駕赴舟次拜會如儀○昨日午後英美租界公廨讞員翁笠魚直剌命駕至南市馬路工程局拜會總辦程雨村大令大令延入客廳茗談良久而别 
[五馬赴松]  
　　新任松江府余太守九榖定於本月十七日接篆日前由蘇回滬在城内東街公館中暫駐襜帷昨日乘舟赴松臨行時上海縣汪瑤庭大令至馬頭恭送 
[嚴查票匪]  
　　蘇松太兵備道兼江海關監督余晉珊觀察查得富有票匪近仍到處潛蹤肆其煽惑愚民之故智爰札飭所屬地方官派出幹員每晚至各客棧稽查並責令棧主凡來借宿者須盤問名姓籍貫行業詳細註明簿上按日呈查俾匪人無從托足 
[拘獲逸犯]  
　　前年夏本邑西南鄉與婁縣交界之馮家旗竿左近天主堂被土棍縱火焚燬其半旋經上婁兩縣主拘獲爲首各犯從嚴懲治惟徐玉樓一犯懼罪遠颺至前日始由上海縣署差役拘獲禀知縣主汪瑤庭大令令管押候譸 
[違禁賽會]  
　　日前上海縣主汪瑤庭大令訪悉本邑浦東每有選事之徒糾集資財迎神賽會當此時事多艱不特歹人藉此滋生事端且恐有傷物力爰卽出示禁止詎料若輩依然明目張膽興會淋漓雇令巧匠製就采蓮船互相鬥賽後爲洋涇鎭巡防局員孫二尹所知卽派勇　 
 
 

Page 3

 
 
前往禁阻 
[被辱請查]  
　　日前有法國兵官姓亞堂者往高橋獵取飛鴿突被鄉民圍擊受辱而回訴請法總領事曰藻泰君照會蘇松太兵備道兼江海關監督余晉珊觀察查辦觀察允之委候補同知羅司馬往提爲首到案訊懲 
[請賠修費]  
　　停泊滬江之英國某兵船管帶某君投英總領事署控稱七月二十日有三百四十三號及十二號釣船將兵艦碰傷請提船户飭賠修費銀一百八十五兩英正領事准之函致英美租界會審公廨讞員翁笠漁直刺飭差將三百四十三號船主劉阿寳十二號船主曹開滿提到昨晨升堂訊詰曹開滿供小的之船載有沙泥在浦中行駛並未碰壞兵船劉阿寳供是日小的之船載沙石至日本郵船會社碼頭交卸並未駛經彼處何致將兵船碰傷英兵船管帶某君聲稱實被三百四十三號釣船所碰現需修費銀一百八十五兩求卽嚴追直刺商之梅繙譯以劉曹堅不承認著暫行交保出外候飭水巡捕查明再核 
[誣告遞籍]  
　　泰州人鄧禮貞曾於數年前投上海縣署控杜明奎張春山串拐伊妾屢訊未結兹者縣主汪瑤庭大令訊得鄧實誣告爰將杜張開釋鄧遞解回籍移請原籍地方官嚴加管束已於昨日派差起解矣 
[潔治道途]  
　　本邑保甲總巡兼辦淸道事宜傅星厓明府查得淸道局所雇打掃夫李阿三未能勤於灑掃以致各街道穢積甚多因於昨日飭提至局喝令笞責一百板枷號一月發太平街示衆 
[限交劣子]  
　　日前本邑南市馬路工程局所雇車夫王阿福因事至徽寗會館馬頭突被無賴蔣阿海糾率將培章沈阿菊等扭住攢毆王大受傷夷喚巡街捕拘獲一干人解至工程局總辦程雨村大令升堂研訊判將蔣枷號餘人管押捕房並飭差補提帮兇之陳東林事隔數天尙未獲案前日特傳其母陳殷氏研訊氏供小婦人年五十有二原籍浙之平湖丈夫已故兒子因事奉提懼而逃逸求寛限五天尋交請訊大令飭具限狀如延重究 
[上海巡局瑣案]  
　　有張阿二陳和尙者均鄭元和流亞也前日在浦東爛泥渡向張永泉訛詐被張扭控是處巡防局局員徐錫臣二尹研訊之下以陳張平日均乞食於市瞻敢向人詐擾實屬無賴之尤遂判各責三百板從竟斥釋○駁船户潘妙秀與同業陸金升爭奪生涯以致積成仇怨前晚在某茶肆爭論旋由陸糾集多人逞兇毆擊巡勇聞聲而至將陸拘解局中徐二尹研訊之下潘供稱陸昆季多人肆行兇毆併取穢物塞小的之口尙求明鑒二尹以陸不法已極判責五百板枷號七天示衆另傳陸父坤秀研訊叱掌頰二十下押候傳其次子等人到案訊究以儆兇横 
[美租界捕房紀事]  
　　昨晨小流氓陳金寶在北四川路擺設賭攤誘人入局包探劉光震見之拘入捕房捕頭令押候轉解英美租界公堂禀請讞員翁翌漁直剌訊明懲辦○昨晨有偷兒混名小江北者濳入外虹口百老匯路耶松船廠竊限舊銅携之而出適爲包探孫阿新所見拘解捕房捕頭令押候解送公堂禀請訊究○昨日東洋車夫張阿貴在西華德路與同行某甲爭攬坐客以致互毆適爲巡街華捕所見拘送捕房捕頭姑念事起細微令各押乞丐牢一日 
[心有餘慶]  
　　本館協賑所昨承朱君佩紳捐洋銀三百元求孫平安隠名氏捐洋銀五十元求合宅平安同安氏捐洋銀五十元紙業認捐分所捐洋銀一十元無名氏捐洋銀三百元均囑匯解北方救濟被難之官紳士庶竊思京津亂起凡我南中人士之流寓彼都者欲歸則慮道路之險巇欲留則虞貲斧之難繼進退維谷憔悴堪憐况際兹時屇三冬旣風饕雪虐这交乘更啼飢號寒之難免流離瑣尾其何以堪今得諸君慨解嚢金源源接濟家室叶安全之告覊旅無失所之嗟行見善氣所蒸五桂三槐門庭日盛語所謂感應之機捷於影響者有不操劵可卜者哉謹書數言藉以代謝且以祝大善人之無量福無量壽焉 
[濟急第八號公函]  
　　蕪謀彝卿味春蓮甫晦若次舟莘伯仁兄大人閣下初四肅奉第七號公函並託寄各信由　政避遞呈並由弟宣包封附寄之四五六號三次公函先後計均鑒及初八接讀虞電敬悉匯豐萬兩卽係第四批解欵尙有二批洋一萬五千元由道勝大班帶京三批銀五千兩由匯豐寄尙未奉電不知均已到否承示回南諸公辦法由楊村火車至墉沽俄已允保護由京至楊村尙未見復卽此一百數十里艱難阴滯情形可想而知日内已能商定否聞陸純伯兄已在津風神廟設局陳敬如等已於月朔動身進京愛仁輪船擬初十開回敝處雖未據其知會其說當確此中情節敝處第五號公函到日請賜察閱便悉則敬接奉次翁手示知現在辦法分三大端一資送宫眷南旋一津貼奔赴行在各員一接濟留京度歲之資浙帮如此辦法他省不知何如大致當不甚相遠事貴因時因地各制其宜斷非數千里外所能遙揣惟望諸公碩畫藎籌弟等盡心竭力籌欵以濟各爲其所能爲而已現在都下已無爐房洋元聞可通用弟等愚見居者用洋相宜行者仍恐非銀不可各處匯來捐項亦銀欵居多以後匯劃擬銀洋相間而行是否仍祈酌示兹與匯豐滬行商明在此交收規元一萬零七百兩洋一萬零二百五十元該行卽日電京將公磕足紋一萬兩洋一萬元交至尊處請卽察收作爲東南濟急會第五批解欵轉致各省同鄉此批銀兩及二三批銀洋究於何日收到均請查明電示爲盼至虞電所詢雲貴川廣專欵一節廣帮先有一萬元託匯第四號信據該帮公函馨叙信已封發劉吉六等又將此萬元自行携往再託匯第五號信隨卽聲明作爲羆論應請查照川捐以陳子鈞兄爲最初次五千金專濟同鄉初擬全數匯京旋又改爲三千濟京二千濟德其第二次之萬金係籠統捐助並非專濟同鄉雲貴惟劉景帥之二千元係專濟雲貴文武同鄉滇督粤藩則各捐各省歴次公函叙述甚明應請查察辦理頃黄小魯觀察交來致彝翁一函外洋三千元卽請於已經匯奉欵内如數撥出照信辦理再桂林黄植帥經弟宣電傳傅相諭復電合力勉籌二千金等語欵尙未到又第三號函内奉託代查弟汾堂兄順天候補任令汝霖丁憂編修徐太史仁鏡喬梓目前蹤跡情形不知究已何如現其家屬均來滬在弟汾寓守候敬懇從速查示又湘人夏彝恂農部時濟現在蹤跡情形已承電示頃接宜昌川鹽局陳復心觀察來函囑轉懇台端如所寄欵項不敷有須通副之處乞隨時酌劑示知遵繳等語乞卽察照示復又沈子梅觀察昨已挈眷到滬暫住弟汾寓中現在患痢示愈大小男女無有不病衣履亦均蕩然幸所患必可無虞有致秀皐兄信乞轉交至爲感禱傅相前仍祈代陳一切敬頌均祺不備愚弟盛宣懷顧肇熙任錫汾鄭官應嚴信厚龎元濟嚴作霖楊廷杲席裕福施則敬頓首九月十一日謹再啓者正肅函間接天順祥陳潤夫兄函開頃奉劉景師來示雲南王興齋觀察由滇中紳商捐規銀五千兩除前解過洋二千元合銀一千四百八十兩指濟雲貴在京文武同鄉已由弟等於七號公函内附陳尙有規銀三千五百二十兩囑卽匯濟雲南京官又交來貴州電匯到京足紋銀五千兩合規銀五千一百五十兩是否專濟貴州官紳抑係統捐無從懸擬以上兩欵均已照收謹卽附陳統希查照又據駐滬收發俄國文報委員交來楊子通星使家信六封懇爲附寄并稱續奉星使電飭信到卽速覓寄勿延若包封由郵包徑寄恐到京投送爲難是以不得不懇請尊處轉發楊府如有復信送至尊處亦祈從速寄下弟等以該員來意懇切用特附呈原信六封卽祈察收轉致幼鴻兄如有所需并乞撥付京公磕足銀一千萬由弟敬就近劃收又接河南開歸陳許道王仲裴觀察電匯到京足銀三百兩合規銀三百零九兩囑兌交教塲頭條胡同禮科王給諫鵬雲查收又四川陳志鈞羅荇農兩兄電囑匯交晦翁規銀二百兩統乞在已解欵内劃会爲荷再頌均祺不備弟等又頓首[  上海北市絲業會館濟急善局龎元濟施則敬錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
[泰培公司蘭花牌香烟]  
中國自海禁大開滬江爲通商第一維紙烟一項近年來各省盛行卽如品海烟各牌等筆難罄述大都膾炙人口到處流消可見中國之人喜吸紙烟因其便宜物美今本行特由美國採辦上品烟葉玲瓏機器設廠督製紙烟兩種一名蘭花牌一名鬼頭牌每匣十支佐以錫包并附上好畫片此烟氣味平和韾香無疋吸之消食開胃健脾避瘟并治山嵐瘴毒乃由本行主人及頭等醫士精考而成雖係適口玩物頗可養身久吸甚得其功用也本行初創問世其價格外從亷以廣招徠而圖久遠　紳商賜顧者請向上海各烟店皆有出售　經理批發大馬路福和虹口同泰盆湯弄新橋葉德馨號　　上海白大橋南四十七號泰培紙烟公司啓 
[遺精滑精陽痿腎虧皆能統治]  
三日愈善治遺精霛藥 
遺精一症關乎心腎心不安則夢遺腎不足則精滑若年久失醫卒至終身疲倦面黄肌瘦久之防成癆瘵本堂秘製善治遺精丸服之數日立可見效每瓶實價洋一元外用本堂遺精膏貽之功效更速每張實洋六角上海五福弄口京都同德堂發兑 
[婦科妙品婦科真天壇益母草膏]  
益母草膏惟天壇之益母草爲最佳加入婦科珍貴之品料倍功宏專治婦女經水不調赤白帶下及産後虚弱四肢酸軟不思飲食面黄肌瘦神思恍惚紅潮不至等一切之症皆能統治此膏盛行京師濟人甚衆今運來滬惟本堂一家發售較之市上所售之益母草膏有天淵之别　賜顧者務乞辨之每料二元半料一元上海五福弄口京都同德堂發兑 
[各種彩票批發公道]  
本行開設二十餘年誠實無欺素蒙紳商光顧咸稱公正大彩常臨今售江南義賑票全張五元五角○分條足洋五角半○和濟票○廣益票○普益票○全張五元分條大洋五角如小洋外加貼水外埠批發格外克已信購原班回件不誤此佈棋盤街北○老恊記萬裕碼頭得月樓 
[和濟中西票念二開彩]  
請奪頭標老萬寳源啓 
[老同得利和濟中西票]  
分條五角小洋照市貼水 
[廣發源經售和濟票念二開彩]  
全張分條公道 
[萬有利中西大票]  
廿二日開彩速請購標發財 
[念二丹桂開彩中西大票]  
望平街中同得票行 
[老必得專售和濟中西大票]  
全張五元○分條五角 
[上海雙龍洋行白]  
本行開張有年專售頭等鐘表千里鏡金銀眼鏡風雨表等早已四海馳名今本行代售亨達利洋行各種名表該價公道如蒙賜顧祈移玉爲盼此啓 
[瞎子重見天日]  
光明還睛丸　八寳點眼藥 
此丸專治男婦雙目不明青光瞎眼或内障生翳赤眼流涙流膿羞明畏日或痛或癢服此丸二三匣轉瞎復明重見天日眞濟世靈丹也每匣五角○外點内服奇功立見點藥一角　上洋自來水橋北四百卅二門牌廣東老益三堂監製左近冐牌甚多囑勿錯買 
ＣＨＡＭＮＥＤＩＣＲＥＢＬＡＩＭＳＩＮＥＳ 
[曾伯廉各藥料]  
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凍瘡皆可用此藥治之 
分寄各藥鋪出售每小瓶洋五角大瓶洋一元上海新晉隆洋行總經理 
[大隆公司燕窩糖精仍照原價]  
燕窩糖精之所以風行海内者以其取用簡便大有益於人身也但貨料優劣大有高下獨本公司秘製燕窩糖精選料比衆精良功效比衆神速是以饋送官塲禮物咸來購取雖遠隔重洋亦必輾轉託購足見信從者衆矣惟近來燕窩來源稀少煤斤日貴同業早已漲價本公司幸存貨充足不圖厚利大盒仍售四元小盒二元有志養生者請速購試遲恐加價刻下北方有事南方信局輪船寄帶極便賜顧務認明牌號地址門懸會審分府翁告示爲憑上海四馬路望平街口大隆公司啓 
[善治花柳毒門試騐永不復發]  
珠黄下疳散 
凡悞染梅毒陽物皮破腫爛癢痛不堪速將此散搽上立能消腫止痛去腐生皮無論初起久染藥到功效立見每瓶洋七角如毒入内或藏經絡宜服珠黄八寳化毒丹能愈楊梅結毒横痃下疳魚口 
便毒不拘上透頭面下爛腎囊徧身紅痛危險萬分服後止痛消腫淫毒一掃而空每瓶洋二元鋪分上洋二馬路西鼎新里石庫門内京都天寳齋便是 
[老牌補身牛肉汁上海京都同德堂德堂兑]  
泰西不牛耕作故體較肥取肉以熬汁能療虚治弱補身養血老人常服面轉童顏壯士服之筋力倍增士子服之文思日進士宦服之案牘不勞誠補身之妙品每瓶實價一元如購一打計十二瓶外加錦匣實洋十元 
[水月電燈新章]  
本廠燈價劃一不二邇日京津定貨過期不出貨照原議定錢充公今將所定貨照以前之價作七折賣定貨賣完仍照前價所定三連博古掛燈及鳳凰掛燈機器活動能上能下旣能掛又能擺在棹案各色花樣極多極巧聽憑擇買有五元六角起碼者各燈色白如水晶光亮如秋月一盞能照五丈遠電石燒不燃毫無火險早已見信於人大馬路泥城橋電燈廠白 
[裕榮洋行火險公司]  
本行經理法國老佑寗公司資本甚大專保房屋貨物一切火險如有不測立刻照賠倘蒙光顧請至二馬路四號本行面議保價格外克已以廣招來此佈 
[遺精奇騐]  
僕身體單弱久患夢遺小便時常帶濁求遍醫藥終鮮見效月前幸購自來水橋北首廣東益三堂神童二仙丸三匣固精延壽膏二張内服外貼不及十日斯病霍然眞靈丹也　滬上不忘子陳姓具 
[大阪商輪公司]  
啓者本公司大利輪船准於九月十八日卽禮拜五晚開往長江等埠該輪走水極快買辦司事等均係華人茶飯應酬一切無不週到倘蒙各寳號欲装貨搭輪者請至本帳房面議是荷郵船會社代理 
[招人建造爐子]  
啓者本廠今欲招人承造火磚爐子如有人欲承斯事者卽來本廠面議可也特此佈告 
江蘇藥水廠啓 
[摩練氏勃歷藥]  
此藥爲海外萬金難求之秘方誠壯陽之秘寳也每用不及一分馬上見功能使元陽堅固豐倍於常勁而不洩任意房事不須服食故無傷身之虞大瓶二元小瓶一元信力自給上洋英大馬路興讓街杏濟寄售 
[得子謝鳴]  
僕怡情花柳身體日憊三五小星俱未受孕去秋寄洋十元購上海京都同德堂千金種子丸兩大瓶服下覺精神煥發房事倍興未幾侍妾果占態夢刻下幸獲男丁足見藥品精良爰登日報鳴謝並告抱伯道之憂者　庚子孟秋間中歐陽方白 
[上洋抛球塲久孚字號]  
醉蟹上市 
 
 

Page 8

 
 
   
 
 

Page 9

 
 
[上海縣署瑣案]  
　　英租界六馬路某槽坊執事戚松林因虧欠各户銀兩被控于英美租界公廨經讞員翁笠漁直刺移送縣署前晚縣主汪瑤庭大令升堂提訊戚供小的係南翔人今春糾人合股開設槽坊共十股每股洋銀二百元小的得二股各股東公舉小的執事至將欠開張各股東均不肯將貲本会下不得已祗將小的所出股東四百元經營一切加之生意淸淡虧折甚多以致積欠各醬園貨銀並欠付房租三個月小的無計彌縫祗得回籍措資各欠户疑小的脫逃將坊中現錢四二餘千大小洋銀數十元盡行取去房主又將門釘封所有生財被封在内現在共計欠付房金九十六元欠各户約六百餘元大令飭交人保出限十日内先措繳洋銀一百元將房金付給然後啓封取出生財變價抵償欠欸不得遲延○沈文彩因虧欠某姓銀兩被控縣署縣主汪瑤庭大令飭差提到收押待質所奶期措繳洋銀迄今日久分文不繳前晚大令飭提到案訊追沈供小的實因在押無從措辦須求恩交保出外方可向人借貸料理大令限十日内先繳六十元主准交保否則定予嚴比○前有蔡瑞蘭者控文源染坊主沈濟太呑匿寄存之紡綢沈稱此項寄存之貨實被已歇坊夥馮利泉竊取濳逃查馮現在常州陽湖縣境求卽關提縣主汪大令准之移文陽湖縣查知馮已濳避他處僅將馮兄名愼生者提到研訊之下沈濟太供小的染坊内向來代客銷售紡綢自被馮利泉行竊之後蔡瑞蘭時至小的坊中坐索以致别客咸裹足不來今侰兄旣已到案叩求究追馮愼生供小的係浙江紹興人同鄉蔡瑞蘭由原籍販綢到甲小的之弟利泉與之相識薦至文源染坊代銷利泉曾向各客兠售致費去烟酒飯資數十元其已銷之貨應得用錢並未付給故將所餘紡綢兩包向蔡商明暫質洋銀五十元藉作資本蔡曾允諾無辭求鑒大令謂爾弟沈將坊内寄存之貨　行取去致沈受不白之冤爾尙敢袒護乎喝令笞責馮再四苦求大令飭收押待質所交到馮利泉訊追 
[英美租界公堂瑣案]  
　　救生會洋人控陸根發將鼠子釘板上以火油燒斃有犯會章送案請究讞　翁笠漁直刺恶其殘忍過甚判枷示十天○銅匠滕得發收買菜市所失銅鎖經某包探换獲禀請訊究直刺判罰洋銀二十元○胡秋堂至廣西路四百四　　裭妓院長周氏處　　乘間　　金約指　枚報捕後經　包探拘獲解案直刺判責二百板金約指已售去著賠洋銀十二元五角○顧振祥王金　　　　　　丙顧　　　　　　　　　　　　　　　　　　　　包探解請究姚永興飯館主胡阿高　　　　　　　　　　　　　　　高投案禀訴前情顧等同供自知不合求恩寛宥直刺判各罰　　　　角所掉物件　　　　　　　　徒徐阿生在某處設攤誘賭經五百八十二號華捕所見拘案請究直刺判枷號十天○陳阿全混入耶松船廠竊取舊鐵被某包探所見拘案請究直刺判枷示十天贓給還失主○王長松竊取日商浪華洋行毡毯一條經某包探拘獲解案請究直刺判責一百板贓給還失主○積竊陳阿金竊取田文翰家布衣六件由某包探拘獲解案請究直刺判責一百板押捕房半月贓給還失主○顧生榮向張福記訛詐洋銀五元經某包探拘獲解案請究直刺判責一百板所詐洋銀給張領去○費尤生竊取和生家布衣二件經某包探拘獲解案請究直刺判責五十板贓給還失主○積竊陳金生屢次犯案昨又竊取宗連生家毡毯一條由包探拘獲解案請究直刺判責二百板押捕房三月○寳順錢莊學徒王七朝偕友人在某處沽飲酩酊之餘行至浦灘失足墮水經一百七十四號華捕救起解案請訊寳順夥曹思賢投案具領直刺准之○周阿榮至怡和洋行圖竊經某包探所見拘案請究直刺判遞回原籍○陳阿松在路與童任福互毆爲某包探所見一併拘案請究直刺判責一百板○鮑阿和竊取某船塢鐵釘一百六十枚被某包探拘獲解案請究直刺判枷示十天 
[法租界捕房瑣案]  
　　匪徒張桂生誘拐華阿根之女奇與南市某姓家被華偵知將張扭控法界公廨經讞員杜枝園大令研訊諭令押候嚴辦昨日大令蒞捕房讞案華挈其女阿桂歴訴張桂生誘拐情形併稱幸由南市某姓家通信小的得往領回求恩嚴辦大令命提張桂生與阿桂對質張俯首無詞大令著將張重笞三百板押候過堂再核○前者陸范氏控甬人李錫三以寄存衣箱爲名乘間竊取金銀首飾所値不貲迭經大令訊供李不認行竊遂飭交人保出帮同查緝昨日原告投案訴稱李妻已經逃逸其弟在某店爲夥李供小的雖有一弟恐未必肯干與此事大令著押候傳其弟到案具狀保出○天津織帶店學徒田阿寳私竊店中洋銀一百五十元控經大令訊供責比田供稱小的被友人陳扣子借去洋銀十餘元大令提陳到案質訊陳不認借貸爰著押候嚴比昨日升座復訊陳供稱小的實未向借洋銀惟知有阿弟者曾有稱貸情事大令著押候提阿弟質訊核奪○前者宗吳氏董張氏訴稱陸阿根行竊東洋車二輛報捕查獲追到原車一輛尙少一輛求卽嚴追昨日大令命提陸研訊陸供此車小的向某車寓租得並非竊來大令著押候飭包探查明再核○輪船積竊周小山黄阿二前經包探拘獲送案大令判各枷號一月昨日期滿命帶至案下各笞六百板然後釋出○三十六个黨跑灘賊頭目錢阿六及八個黨頭目陳連生同黨吳阿福張阿金等十八人均由包探拘獲解請大令訊明昨日命各枷號一月期滿責釋○偷兒錢阿金王和貴李掌福王阿四均經大令訊明昨日著各責二百板從寛釋出 
[功崇救濟]  
　　金陵救濟分會包蘅村通刺解來江藩憲恩方伯勸募杭州朱次韓觀察溍規元二百兩嘉興沈幼彦觀察邦憲規元二百兩湖南楊愼初觀察慕璿龍銀二百元謹按恩方伯前已募來安徽大員銀四百兩昨包君函述方伯又囑加寄捐册以便源源接濟甘露仁風有加無已哀鴻遍野感戴同聲矣○肥東積善隱名氏代募同德堂洋一百元皖江南北不乏好善之人旣蒙倡於前還望玉成於後又王鋆爲子病愈酬願洋五十元羅溪蘭山軒洋一百元悟省齋代募洋十元東海潢記求家宅平安洋十元杞後邀月子薪水移助洋十元陸其萃洋十元上海後馬路隱名氏筵資移助合洋三十元歸安縣蕭明府治輝由葛叔翁交來新綿衣褲一千件滬南不留名男女舊衣帽共三十三件諸君子心存惻隱力求顚危或移薪水或節筵資或念號寒之苦或懷集腋之心得有當厄之施實慰來蘇之望將來食報自不待言倘得四方善士均以諸君子之心爲心俾九仞爲山不致虧功一簣則恩波浩蕩豈獨北省哀鴻淪肌浹髓而已哉○第四批信件昨又託德國書信館交膠州輪船寄津以期先到爲快前報郭光延助洋二十元實係鄭光廷善士所助偶然筆悞合請更正上海慶順里救濟善會陸樹藩潘炳南丁紹芬等志 
[開卷有益]  
　　德淸兪曲園先生經師人師道高望重其所著春在堂全集流傳萬本價重雞林昨蒙頒到茶香室叢鈔四部續鈔四部四鈔四部春在堂雜文各四部九九銷夏錄二十部茶香室經說二十部楹聨錄存十部右台仙館筆記二十部曲園課孫草三十部東瀛詩記二部春在堂四書文五十部曲園擬墨三十部經課續編十部小蓬萊謠十部驪山梓潼傳十部繡墨軒遺稿十部又自書單欵楹聨兩副囑爲一併變價助振分鄴侯之萬架濟北省之羣黎舉念慈祥曷勝欽佩敝善會將有彩票之舉謹當以此種書件作爲彩物想亦先生所許可[  上海慶順里救濟善會陸樹藩潘炳南丁紹芬等謹誌]  
[筵資移助]  
　　孫君復瑞交來洋銀五十元併惠手書大致謂初八日比鄰失愼幸獲平安承諸親友咸來慰問本擬略備酒筵稍酬厚誼嗣念敝堂經費不敷爰將筵資悉數移助一切善舉爲諸君造福敝堂拜領之餘莫名感佩惟願賢主嘉賓共邀天佑永無意外之虞此則區區之意也乞附報章藉希均鑒滬北天后宮前廣益善堂司董嚴信厚施則敬朱佩珍唐榮俊葉貽鑑等謹誌　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
