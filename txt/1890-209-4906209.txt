# 1890 - 209 - 4906209

 

Page 1

 
 
[購求大清一統志] [  國書集成局啓]  
　　啓者本局現欲購求大清一統志一書不論竹紙白紙但須旣經增補者如有願脫　請函致申報舘帳房議價倘不忍割愛則用後不妨　　　奉趙仍當從豐酌酬想海内收藏家當必樂于從事也肅此佈聞伏維雅鑒 
[諭開礦設機器局宜審利害之所在]  
　　天下之　除大害者必能興人利顧利之所在亦卽害之所在能知利中之有害而毅然盡去其害而全收其利斯利爲眞利而害乃不得從撓之此必其有眞知灼見者乃能行之當今天下豈無其人夫利旣歸我則我自可握其利權而濬　利源且可杜言利者之日而一惟我之所欲爲今日之急務孰有過於開礦務設立機器製造局者乎我請得而學言之華夏之地富中地球五金徧産與其慢藏勢同誨盜何若開採用以富民此今日言礦務者人人以爲有　而無　也夫有利而無害則其事宜必行顧何以至今多所扞格卒未覩有利無害之效者非以求利之法未盡善而　害之道未全得歟何則利公物也惟天卜之公利者莫若民亦惟天下之私利者莫　官公之於民則事易行而利多私之於官則　難成而利少此古今之通病礦務其尤著者也夫礦非山莫産而山地多　民業田桑於兹邱墓於兹民心　不從官勢無以强也而民之所以不從者固半惑於風水與地脈之說抑　以上之不能公其利於民故下亦不欲私其利於官也此所以見利而未見害也曰然則興利一防害之法若何無他也其亦以天下之利公之天下聽民之自聞而已則又虞啓民之爭何曰是又無足慮也擲金錢之富求償於泥沙非雄有財者不能聚千萬之人聽命於一已非大有勢者不辦有財有勢不多其人知可無爭者之虞也然聽之於民而民卒不開又將奈　曰是則　用官爲之創　也使　西人　最善測量礦苗者就十八省中素産礦處測之無則已有則集其紳耆明曉以爲民興利之意民背自　則任其自開而官爲維待之民不肯自開則官爲開創之法必先查明地主之戸許以開有成效酌提數成償之次集紳耆議定開自成效酌提數成以爲本鄉善舉之用或購義田或造義倉或作恤孤養老經費悉聽其便與立合同然後開採開有成效必踐其言除局用薪水機器經費外中歸國用半歸民用局貞毫無染指一示民以大公夫如是彼見夫　礦者有利而無害有公而無私有民無官一鄉獲利數州慕之一州獲利天下效之方將聞風而起爭告我以礦所矣又何有風水地脉之動多撓阻也載非然者雖礦務大興五金盡出私於官而不公於民吾恐民貧如故　貧如故而無有厚利皆中飽於貪婪之腹則地寳亦將深藏焉矣開礦之外有利可謀者則曰機器局孟子云爲機變之巧者無所用　　奇　淫巧固我中夏所羞稱盍也然自泰西通商以來殺機日啓利器日精曾是固　防禦外向而謂可　白梃以摧堅利夫豈人情此機器局之設固大有不得已者也然而十數年來止見其害而未見利者何也害由於所糜之費甚鉅不利由於所作之器苦窳費鉅而器窳此所以有害而無利也然而猶不廢者則毋亦欲於害中求萬一之利也而不知因循而不奮畏難而不思雙計則　不能得萬一之利而徒有千萬之害具弊有三在於設局多而經費不足派員輕而責任不專待工薄而鼓舞無由三弊不除而望局事之有利而無害猶緣木而求魚也夫局多則財糜財糜則用不　用不足則不得不思節費費節而採買各物勢不能精支動白端動且從儉支絀拮据之不暇而取多用宏之謂何其弊一也　員多則責輕或情薦而備員或掛名而充數俸薪不厚優　　聞賞回不及罰亦難加局總一更私人立換在　員亦自以爲傳舍皇皇然止爲饘　圖按器而問之且有不知其名者矣其弊二也工多則薪薄薪薄則藝精者必不來來而藝精者必求去且也巧拙並用老弱同收能藥者不能鎗冶銅者不知鐵無月旦之考祭無破格之賞罰伴食目廿半籌莫展一日如此一年可知一年如此百年何異不責其漸進於平時詎其精巧於一旦乎其弊三也夫十八省分而作之而用方不足何如歸一省合而作之則用自有餘財用旣　物料自精由是擇人而久任選工而督教嚴其考核　甚賞罰日省月試以勸之厚廪姓爵以縻之將見責有專司藝無止境由是而加精焉可也由是而推廣焉亦可也非然者不務變計奮發而務因循　其名無其實吾恐雖設局徧天下糜王無算終不得一機之用一器之效而其害已不可勝言也至於遣人到外洋學習藝術與其遣子弟不如遣工匠工匠之靈巧智慧者已能自操斧斤自審規矩日與西匠同力合作自可盡其技能似勝於子弟之茫乎無知者蓋習易而收效速是貴乎選取巧匠而已矣嗚呼大下之有利害猶陽之有隂奇之有偶其勢相生而相制非可析而二之也無利何以有書舍毒何以言利古今之天下亦一利害之天下而已上者興具利而防其害而害少利多中者作其利以補其害而利害相均下者知其利而昧其害取其利而忘其害卒之無利有害而已古昔之利害審矣知之不足奇言之不足用無已其默也惟今日之利害天下之全局關焉是不可不知尤不可不言知焉言焉而尤有望於天下之能行也夫豈第開礦設機器局一二端而已哉此琴溪道子嘗爲余言余深喜其審乎利害之所在也 
　 
[本舘奉電音]  
昨由京友電傳諭旨二道敬謹譯登○奉上謹麟書奏病勢增劇再懇賞假吉林查辦事件應否另行派員請旨一摺麟書着再　假二十日吉林查辦事件着改派敬　同汪嗚鑾馳驛前往欽此同日奉 
上諭前　上朋下旬以來大雨不止民居禾稼受傷朕視諸大高殿拈香並派貝勒載濓等分詣時應宫等處拈香雖經開霽兩日乃自前日至今通宵徹旦雨勢未已朕心焦灼殊深允宜再申祈禱朕於本月十一日親　大高殿並　宣仁廟拈　時應宫着仍派貝勒載濂昭顯廟者仍派貝勒載漪　和廟看仍派輔國公載澤同於是日分詣拈香冀迓晴暘而愚民望欽此 
　北地河决風雨爲災電信因之阻滯本報多日不登電傳上諭職是之故非始遞到數道合亟譯登以供　海臣民　快覩惟奉旨之日漏未書明俟　邸抄再行恭校本館附誌 
　 
[紫殿薰岑]  
　　本年皇上二旬慶典恩詔内開八旗兵丁賞給半月錢粮一款各旗營兵丁賞册已由 
 
 

Page 2

 
 
戸部稽覈相符移付銀庫照放庫中定於六月初一日辰初開放廂黄正白兩旗賞銀初二日辰初開放廂白正藍兩旗賞　初三日已初開放正黄正紅兩旗賞銀初四日辰正開放廂紅廂藍兩旗賞銀先期片傳各旂營派員按期赴部承領○廂藍旂蒙古世管佐領鳳祥因未習清文不克辦理公事經前任都統延統制遴派印房行走驍騎校鳳來奏派署理圖記辦理佐領公事刻因鳳來出缺所有鳳祥佐領圖記自　另行奏署經榮仲華統制遴得印房行走驍騎校成安人甚安詳辦事穩軍堪以署理鳳祥佐領圖記已於五月中繕摺具奏奉旨依議欽此○右翼歩營協尉興由　　領出交部之京外劫盜犯郭煥漳等八名搶奪婦女開犯石隆兒等七名項繫鐵索手銬脚鐐雇車十餘輛裝入車内派步緑弁兵把守並蘭護二十餘名擺至刑部投交經當月司騐訊一周分飭南北二獄先行收禁隨　堂籨學一分山西　訊辦一分湖廣可訊辦○廂藍旂蒙古都統榮爲移咨本旗叅領善　呈稱　昌佐領下浙江金華府知府繼良因惠骽疾兼　風溼呈請開缺回旗調理經浙江　撫崧具奏奉旨繼艮　准其開缺浙江金華府知府着　棠補授欽此曾經知照到旂該員繼良父代後於二月十六日自浙起程於五月十六日回京呈　前來理台移咨吏部考功司查照○新任福建按察使許仲韜廉訪鈐身已將　　道篆交卸入京陛見於五月二十九日抵都　假梵宇歇宿本月　一日敬具安摺繕牌分呈奏事　機二處呈遞御　隨卽趨　西苑門由内傳令第二　入見○掌儀可題奏恭照六月初九日　宗顯呈帝誕辰應於是晨恭詣奉先殿壽士殿行禮是否皇　親詣行禮抑或遣派近支王公恭代伏候聖成訓示遵行本日奉硃筆朕是日恭詣奉先殿壽土殿行禮欽此○興平等倉　儲本年海　南省解運漕米雖顆粒　齊未免濕氣過重恐他日領出不甚值錢於兵丁多　折　云○新放科布多叅贊大臣雙副都統壽由吉林取　入都遵旨陛見恭請聖訓己於五月二十八日列京假東安門外關帝廟　　　帷敬繕清文安摺於本月初一日晨　遞○正紅旗護車統領崇　咨行事印房呈稱准本旗滿洲固山咨取木營保放公中佐領人員前　查　護軍叅領常恩副護軍叅領烏哩都堪以保送入放本旗公中佐領相應將該員履歴咨送本旂滿洲固山查照辦　○外三營每月由部　領兵餉會在　途失事後遂添派三山馬隊侍械護解五月初三日圓　園等營派員進城赴部承領錢粮並由該處馬隊　派官兵百餘名乘馬持械以　護回適值大雨道路成河至途次水勢洶湧難行約定在戸部後門會齊迫領餉官督兵到部至未刻已將餉錢領畢裝箱上封查點護餉馬隊弁　未到者同有四十餘名雨勢過大車不能行猶慮餉車途次陳虞關係至重當日未克出城仍存外庫看守至晚四十餘名竟無一抵部者不知途間有何阻滯次晨派兵　覔迨　到然後令餉車遄行云 
[京師大雨]  
　　京師自四月二十日大雨以後隂雲凝合不透陽光至二十九日天曙暴雨驟至旋復竟日廉纎至晚六點鐘時烈風迅雷雨又傾盆而下洎鐘鳴十二下溝澮旣滿四出横流街　悉成河渠行人絶跡高處水已深二三尺低處更不言可知已少頃雨勢　殺然仍檐涵淙淙歴三十初一初二三晝夜滂沱初三晨雨勢　大沿街一片汪洋大街甬路上水深二尺酉初始得開靈城内無處不漏房塌墻倒砸斃男婦老幼約共二三百人受傷者不在其内而城外山洪暴注長河水已出槽高梁橋上水亦没石西北各旱河居民被災尤慘房屋冲没無遺男女之　没者不止千人田禾　菽靡有孑遺京西八里庄南葫蘆嘴　河樓等處被水冲去十數家淹斃數十人有逃出者言三里河橋亦冲去無蹤右安門　護城河石橋不知去向僅仔中流石洞而已西便門東城墻上鐵閘鐵柱冲去數根止剩兩柱西直門高梁橋下撈獲男女屍身五十餘具西便門鐵閘下橯獲浮屍八十餘具椽柱板片甚多詢諸父老咸言自嘉慶初年後迄今未見如此之大兩也謂非奇災歟此事已隔多時因京津陸路不通以致音信阻隔泚拳書此幸毋哂爲失晨　也 
[水災續信]  
　　初五日海河一帶决口氾濫情　迭列前報兹悉自金家窰上至南倉又决口六處水流湍急附近房屋幾被一掃而空初七日放晴閱兩日復兩卒初九日雖雨不人初十日雖大不久避難之人於此兩日中絡繹來津帶水拖泥蓬頭散髮逢門弱質蹀　冷風雨泥淖中不特衣服沾濡且有鳳頭鞋陷入泥中竟歸鳥有或有如逹摩之隻履渡江者顚沛可憐之狀　鄭監門所能盡繪賑恤事有由天津道主政胡雲楣觀察從前辦理賑務能以實心行實事此次奉傳相面飭格外認眞毋使一夫失所觀祭仰體鈞意盡心撫恤見有携男挈女而來者隨到隨收分别安揷凡搭蓋之窩鋪空閒之廟宇堤頭已閉之鑄錢局悉聽難民棲止究以人稠地窄實不能容後來者不知將何處置傅相關心民瘼於十一日派員查勘被災戸口死亡人數以使賑　一面奏乞恩施所派委員查勘災狀由宜興埠至小淀見所有村庄盡成澤國汪洋一片欲渡無梁房屋非漂　水面卽沈没波中小村落竟有片瓦無存者或　一二椽如魯靈光殿巍然獨存人民蕩析離居不死於水則顚沛道路間一時尚難查知確　溯流而上茫然萬頃杳無涯涘遂折回禀覆傳相以便酌量放賑聞上至保定以及京都沿路成渠絶無人跡水勢由三四尺至八九尺不等武淸縣被冲衙署通州水及城闉統計直順兩屬天津靜海靑縣滄州文安大城覇州涿州寳坻良鄉三河武清通州等二十餘州縣無不被水低田顆粒無收死人正不止數千坍屋更不止以數萬計初十十一等日仍有屍骸曁家具等顆流而下有人在金家窰撈獲立櫃七口櫃分兩層上層置衣襦下層各有男女屍身兩具手皆互挽不開蓋水至時坐以逃生不期被水漂流仍歸於死前報撈獲大小屍身八具繫以長繩與此同一傷心慘目又有人於雨後在河東渡口洗刷油靴遽於水内突出一手作攀援狀其人知溺入求救儘力一拖水中人卽登彼岸詎纍纍然尚有童稚兩人牽連而上手亦互握嗣經設法救治一長一幼均慶更生惟成童者死由此以觀溺死之夥可想見矣連日官紳各以錢米散賑被災男婦錢價陡漲冋日每洋一元可易津錢二千零六十文至十一日易九七六錢不及二千文賢有司所宜設法示禁毋使市會居奇也 
[京口火災]  
　　鎭江南門内屠人某姓年逾花甲矍鑠如少年凌晨猶鼓刀而屠略不告乏一日天將破曉呼令媳起煮湯　備尋　水已開矣驀聞小孩啼哭聲媳遂入房喂乳不料灶堂遘火延及積薪一霎時烈焰飛騰大觸回祿神之怒比某知覺舀水澆之而火已烈烈轟轟冐穿屋頂斯　媳及幼孩俱未逃出急奔人内搶得其孫重復入取貲財而火毬滾滾飛來連媳葬身其内殆各水龍聞警馳往將火救熄而七八椽瓦屋早經熒燬無遣矣有卜人見之曰其兆爲大易離之九四爻詞曰焚如死如棄如 
[江岸坍]  
　　鎭江北岸六濠口素稱熱閙某日午後有人在一品茶園品茗猛見地忽裂開火聲狂喊驚動遠近急將屋瓦移關然後搬取資財以圖逃避驀聞一聲大震江墈坍去十丈有餘瞽人胡姓及某氏婦奔避不遑連屋壓人江底亦可哀已 
[潤州苦旱]  
　　鎭江訪事人云入夏以來雨澤稀少禾苗枯槁幾類薪蒸鄉農紛紛赴縣報災王邑尊隨出示自十二日起禁止屠宰設壇城隍廟祈沛甘霖不知蒼蒼者天能俯如人意否也 
[間亭納凉記]  
　　　郡大張涇南首有接代庵亭相傳已久不知何所取而云然此處河道寛博碧水盈隄兩岸向設渡船以便行人來往一日某姓叔姪兩人草笠蓑衣手提竹筐　渡而去盖將拾取蟛蜞以覔蠅頭微利也泊乎夕陽西墮暮靄横空渡船已收棹某欲渡無梁只得褰裳而涉奈未諳水性甫至中流卽便沈下黄昏時家中不見人歸疑而跡之夜色朦朧中恍若有人在水中央燭之果某某也遂大驚倩人撈救則已腹膨脝而體僵冷矣　公無渡河之句不禁爲之黯然○有阿小者不詳其姓氏年近知非秉性執抝素在華亭捕署當差尚稱勤傎今年三 
 
 

Page 3

 
 
四月　來時　呆若木鷄口中喃喃不已屢欲自投死地延至本月十一日四下鐘竟以三尺白綾目縊床頭了此殘生好事者咸謂生前冤孽所致　乎否乎請質之善談因果者○天馬山在郡治西南係婁轄境武生鄭某串同革保張某開塲集賭藉以漁利被婁縣張大令訪聞籖差前往拘張到縣提訊之下喝令笞責一千板發犯事地方枷示鄭則消息靈通早作飛鴻之想矣○西禪寺僧犯事脫逃前已列報嗣有濶街財神廟僧妙緣者艶其香火繁盛欲覓一蒲團　飽餐杳積廚若無引進之人訪知普照寺僧蓮溪善夤緣得當道歡往商之事果有濟持衣鉢而入以爲有了護身符卽可相安無事　該僧雖眇一目而塵緣未斷時叅歡禪一日突來無賴子數人顧謂僧曰前者大師在某廟仗着佛力與某某作巫山一夢鄉里覺之興師　罪幾於無地可入今得　好機會可以飽受艶福矣僧聞言面頓赤自知顧忌遣魯仲連其人出爲排解無賴子始一閧而散云 
[讞員赴省]  
　　上海縣署帮審委員竇明府因有公務於並晚乘某輪船赴金陵 
[送請騐傷]  
　　本邑浦東爛坭渡人楊毛毛在某船廠當工頭近有渾名野山貓者欲奪楊之生意楊不肯讓卽糾同狂徒阿春等諸地痞連次扭楊痛毆　日楊與弟某遇野山貓於中途頓思報復以致野山貓頭面等處受傷奔訢附近柘林營由汎弁片送至縣請爲騐傷 
[上海縣署瑣案]  
　　昨報紀吳道幷禀請領棺一事陸大令升堂　訊吳訴稱小的係湖南衡陽縣人在三江營某號砲船當勇與死者崔長林爲中表戚崔在衞瑞昌猪船爲夥家　母妻子女今知溺斃是來申現由李老大央人苦勸願償理葬洋銀二十四元小的情願代爲領棺叩求允准衞供　略同二十三圖地保楊顯華投案　示大令令將李所繳洋銀暫交　地保俟吳領棺時始准付給　喬源控何關記將船拉去陸大令飭差提何質　何情虛避匿前日原差在閔行鎭附近將何並章小阿弟緝獲一併解縣禀明押候訊究 
[英界公堂瑣案]  
　　包探秦少卿禀稱賊犯顧阿寳數年前曾在法界犯竊現經小的緝獲詰得近又在往來漢滬之長安輪船上竊得雪靑紡綢短　洋傘鞋子等物當卽吊出原　日内長安船已經開任漢臯據該賊稱當行竊時見物便携究不知何人所失蔡太守提顧訊鞫顧供稱小的係寗波人行竊該死　乞施恩太守判令管押十四天俟失主投案認　再行核辦○包探何瑞福禀稱温州人姚翰卿寓居忠和　失去洋銀一百八十五元及衣服若干件投報後經小的查獲竊賊傳寳林王玉山二人祗起贓衣一件解案後奉大老爺訊供隨飭帶回捕房查究今查得另　積竊某姓面上剌有竊犯字樣者亦住該棧與姚同出閒遊留姚在某處然後奔何偕傅王行竊所有洋銀均在其人處業已脫逃矣姚遞禀請追并稱所帶川貲早經用盡兹又被竊以致進退　難傅供稱小的亦住忠和棧其人得贓惟囑小的代質而已並不串同行竊王所供支吾蔡太守問該句探曰面上剌字之賊現在逃在何處　能知其下落否答稱據王稱其人面上旣有字跡不能附坐輪船或者避在寗波然不　其實在太守諭姚曰爾與該犯萍水相逢旣見　面上剌有竊犯字樣如何尚與同游自不小心以致被竊尚何尤乎姚稱其人面上雖有字跡諒必有藥爛去故已模　不清該包探又禀稱傳土鋪盖尚在棧中太守飭　傅土押令交出在逃之犯所有鋪蓋等件吊案變價略償姚所失之贓○包探　阿祥禀稱流氓區慧又等雇令粤僧燦雲設壇建醮冋居民鋪戸斂錢或半元或二角約計其數竟有三四十元一幷私肥致該僧分毫未得向索爭　　至捕房在區身畔搜出捐簿今特送案請懲該僧合十和南申訴先後情節區一味游移不肯直認蔡太守問爾所斂之錢放在何處與何人串合而行答稱所收無幾除付燈籠其鏹等帳外已無所存小的並吞没該包探乂禀稱出錢之人亦皆不願太守　令笞責一百板管押一月而該僧木魚敲破依然未得分文說有　每歲夏秋之变時有無業流氓託稱建壇打醮手持緣簿到　書捐熱閙市廛恐爲巡捕所拘不敢肆無忌憚一至弄内　串　管門人任情勒索務饜所求事後則爲首者例與僧道　管門人三股分派以爲烟賭之資此種弊端實爲可惡不知在所應禁乎不應禁乎請以質之高坐堂皇者甯波人李恭有訴稱小的操一杉板船包送福利公司饅頭到各兵艦胞弟恭寳向小的索宿欠洋一百八十元屢屢騷擾然小的並無欠洋之事實係有意糾纒昨又因此忿爭突被操小刀戳傷頭額因卽奔至捕房控訴捕頭送小的至醫院騐得傷不甚事七日可痊是以投案　陳叩求免辦惟求諭令之後不再饒舌卽感激無涯矣恭寳供稱因分家産兄長須給小的洋銀一再支吾故與理論妻子已懷孕八月竟被擊傷忿極與爭悞持松柴帶傷伊額其妻某氏供與相同蔡太守謂爾等旣是同胞情同手足察務轇轕儘司現清豈容自恃兇强擊傷兄長雖由爾兄求免未便寬容遂飭將恭寳管押十四天俟問明其兄究是何傷再行核辦諺云清官難　家務事若太守者斷人家事可謂明矣○某號巡捕拿獲犯夜之紹興人繆富亭　出皮乃　　自來火等物旣解公堂蔡太守冋之　訊繆供稱小的向業鞔工所有自來火包吸　所用鎖匙在舊　攤上由來前　酒醉糊塗致被拘押太守命包探陳阿九查問鎖匙再行核辦此前已讞詞也昨日該包探禀稱小的奉飭往查據稱鎖匙的係向舊　攤買得繆執定前詞旋有西教士偕紹興人馮旭臣上堂稱繆係馮之親戚素來規矩現願爲之具保如果有犯竊情事惟馮是問可也太守令馮當堂具狀保繆出外皮刀等物一幷給還○包探黄四福禀稱小的查得江寗府上元縣人孔仙芳前曾犯竊奉大老爺判令遞解回籍今又來滬拘案請懲孔供稱小的現已改過自新不再犯竊矣蔡太守謂爾　因犯竊憑解豈容又來遂判令笞責一百板仍備文遞回原藉孔泥首求免笞臀开請長解回里太守謂爾臀定　笞責惟准爾長解可也孔　無可倖免遂願受刑○某號印捕票稱昨見王福生徐新南等篤車之馬背蹄均有傷痕今持牽來請騐土徐同供稱小的等在製造扃富馬夫馬孫局中所豢祭太守騐得兩馬均有傷痕卽將王徐開釋飭值日差牽馬王公一馬房令其喂養醫治俟傷痊給償醫養費始准牽回○江蘇藥水廠西人密司孟　究白金一案其詳已見前報蔡太守以張士齋曾供的係楊慶和銀　夥剪過因中西包探同去該夥畏懼不敢承認等語因密令該銀樓主人詳詢各夥旋據言明當日捕房來問時經手剪過之人出外因不知細情不敢擅認其實的係剪過太守於前日將情告知麥捕頭睚張士齋移送到廨商之　副領事將張交保俟屇期集訊核辦 
[法界公堂瑣案]  
　　鴇　吳沈氏前控小工顧秀泉將烟妓銀寳拔去藏匿於已故工頭阿金家宋莘樂二尹着將顧押候交到　女再核已紀前報昨晨經捕房將銀寳拘到並　顧解案請訊吳沈氏投案遞呈禀詞二尹詰問銀寳姓氏家中尚有何人如何至上海銀寳供姓徐家有父母吳沈氏至松江哄我到申在伊家帮傭每月得工洋三元不料有客來時令我件客裝烟諸般酬應小婦人不願作此賤業時遭該鴇毆打爲此走出該鴇將我衣服勒住言須償還飯食洋二元有零日前託顧秀泉向鴇取物以致口角二尹問爾與顧秀泉如何認識答稱顧常往來故與熟識問爾走出後躭擱何處答稱由顧荐在已故工頭之妻處燒飯二尹問吳沈氏曰爾如何將徐銀寳騙王滬地賣娼供稱並非哄騙　先生隣右家做生意後至我處遭顧拔去欠我英洋三元故將衣包扣留問所欠之洋是借欵抑是飯資者稱係顧秀泉嫖資二尹謂此等穢語何敢在公堂上亂道爾家現有多少妓女答稱並無别妓二尹謂本應將花烟間封閉此次　外從寛押候交保具結嗣後不淮誘良爲娼顧亦不子深究押候交保徐銀寳暫押捕房待其父母來案其領○誠記烟館堂倌李金生扭小工錢惠行沈長泉兩人至案訴稱伊等開燈過癮睡去致大烟槍一枝送請追錢供向在西門挑糞沈供向爲荳腐店夥與錢同鄉是日約同數烟不知如何失槍二尹詰問堂倌失槍時伊等二人如何情狀答稱 
 
 

Page 4

 
 
二人熟　將伊喚醒二尹謂熟睡遺失其非串竊可知當將錢沈二人開釋諭孚待包探查獲原贓來　具領○販賣水烟袋之陳阿懷控張瑞生砸搶水烟袋三枝張供與友人在小東門外登樓萬里春茶肆啜茗見陳持烟袋求售據云每枝價錢四日文因購價不合遭伊辱駡以致口角二尹謂觀爾情狀亦非善類烟袋給陳領一倂斥退○開一烟間之韓永卿扭控烟客陳煥正欠錢七百文陳供爲小工因伊不肯　欠故在别家吸烟伊逼索前欠一時無從措借以致口角遭伊等三人毆打二尹謂若被毆打何爾身上並無傷痕顯是意存訛詐者押候父保還錢○和生錢庄謝家樂向楊祥記索取期票銀二百七十兩一節已詳前報昨晨覆訊楊祥記投家候質宋二尹問謝曰前日爾在公廨言語莽撞是何意見答稱見日與楊門口情急一時錯悞萬望寬宥二尹曰沨知楊與何人往來儘可控告謝稱實係一時情急並不知其餘細情二尹商之祁繙譯官曰謝旣已自知錯悞可免深究神君曰然二尹卽謂楊曰三月間之期票爲何不早爲料理荅稱前經謝夥葛子甫取去規元二百兩洋一百元謝稱楊祥記　付之銀洋已抵前欠所出期票在付銀之後　得牽涉二尹謂楊曰爾付銀任先此次所出期票自應照付生意人總須顧惜聲名着交保限二　將票銀二百七十兩並利息一倂繳案楊稱票銀可付如尋到葛子甫須求追還付過之洋二尹許之○通事稱賭徒李阿滿清晨　陳家木橋擲骰被巡捕拘獲送案二尹着押候笞責一百板以敵○通事稱　波人家出棺藍内所帶酒菜例應給與乞丐有王金林等混入乞丐羣中搶失錫　扞一副當被扭案請究王供在菜視街開小烟館燭扞係箍桶店小開阿榮所竊二尹着還　侯提到阿榮再核○禾店　龔建章　投公廨　禀控開粥店之鄧昌根積欠米洋二十元昨經包探將鄧傳案詰問是否欠龔米洋供稱小的所欠之欵早已付清惟旨夥兪姓之　積欠米洋　小的無十龔稱米由鄧囑爲挑送鄧稱發票　均兪出面二尹着交保俟傳到兪之子再核 
[正字]  
　　濟世堂發曹鎗上戒烟散　碼八折昨日告白悞排六折合爲更正 
[澤被病]  
　　謹啓者須奉到嚴緇僧大善士樂助敝堂旋醫給藥經費洋一百元兹爲令媳抱恙求符虔服三道沉疴頓天今特還願云云仰瞻大善士之誠心　善　名欽佩竊以誠心自可感格積善必有餘慶不惟二豎潛消將來三多晉祝可爲操劵又周太壽大善士因病求符助施醫築洋三十元蓋救人卽以救已施藥以求病愈助善適稱其當符到病除勿藥可待請登報章　資觀感　上海六馬路仁濟善堂謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年六月初五日京報全錄]  
　　宫門抄○諭旨一道錄前○發抄硃批六道○給諫殷奏廕生補缺向隅擬請量爲變通摺○又奏修撰編檢人員仿俸滿截取例片○直督李奏委署道員缺片○大臣裴奏交卸船政起程日期摺○又奏續辦船隖緣由片○陜撫鹿奏陜省現辦河工及籌欵情形摺○大臣升奏請頒發勅印以示區别片○六月初五日禮部宗人府欽天監廂藍旗值日無引見○八額駙薛允升各續假十日○召見軍機文興廖壽恆○發抄許振褘奏四月分湖水尺寸奉硃批工部知道單倂發欽此○又盤查道庫奉硃批戸部知道欽此○卡寳第奏解各欵京餉奉硃批戸部知道欽此○又上年下忙錢糧數目奉硃批戸部知道欽此○又新海防損輸第一次請奬奉　硃批戸部核議具奏欽此○又解銅本銀兩奉硃批戸部知道欽此○○戸科給事中臣殷李堯跪奏爲廕生補缺向隅擬請量爲變通恭摺仰祈聖鑒事臣維廕生一途係朝廷優待大臣之裔及歲考試分别内用外用歸入正途外用者通判知縣内用者郎中員外主事比各項小京官爲多專以選缺輪補現在外用者尚可分發外補内用分部者與捐納同班自捐納大開一缺到班比較資深往往爲捐納占去遂至數十年不能補一廕生是廕生名爲正途而實同捐納也查會典廕叙事例類内載此項人員如有出羣勤敏由該堂官卽行具題卽用等語詳繹例意是廕生本有酌量題補之例又查吏部則例内載奉旨分部學習人員三年奏留後遇有題選各缺以期滿之日與各項奏留人員比較先後補用是奉旨分部人員不盡正途尚可題選並補而廕生一途專歸選缺又爲捐納所占則補缺之向隅無有過於此者爲此擬請飭下吏部核議量爲變通或援例以勤敏之員具題酌補或仿題選並補之例又或於每輪第一次第二次留題之選缺與應題人員相問輪用又或於第二次留題之選缺以到部食俸時逾十年之廕生與他項正途比較資俸以俸深者題補如此則鼓勵之中仍寓造就之意而廕生補缺不至向隅矣臣愚味之見是否有當應請飭部妥議施行伏乞皇上聖鑒謹奏奉旨已錄○○給事中般李堯片再閣部科道及各項小京官向章俸滿截取至今沿之惟翰林院留館人員今無截取之途蓋以從前在館人少　轉甚速故無需截取近數科來庶常倍於前留舘亦倍於前館中擁擠至數百人之多按資開坊約在二十年以外三年京　疏通無多保送御史遷轉無幾一官沈滯有終身不能展布者臣維翰林院爲儲才之地必使大用大效小用小效而後與用方之意相符爲此擬請飭下吏部會同掌院學士核議量爲變通查編檢儀司五品可否仿郎中御史俸滿截取之例將修撰編檢人員酌定幾年俸滿准其截取知府庶俾年老才優者早展其用上之經綸宇宙下之匡濟民物得所假手而人才之裨益良多矣臣爲規酌時宜起見是否有當等候聖裁伏乞皇上聖鑒謹奏奉旨已錄○○李鴻章片再通永道許鈐身已奉旨補授福建按察使所遺道缺自應遴員接署以便交替該道管轄東路廳遵化州永平府三屬十七州縣地方遼闊政務殷煩且有運河隄工及潮白河平泉疃防汛要工夏汎將臨修防正關緊要查有發往直隷補用道員楊宗濂前隨臣軍南北征剿馳驅營務十餘年嗣調直差委又七八年資勞最深老成幹練辦事實心堪以委令署理除檄飭遵照並咨會順天府尹查照外理合附片具陳伏乞聖鑒謹奏奉硃批吏部知道欽此○○交卸船政二品銜光祿寺卿臣裴蔭森跪奏爲恭謝天恩並報明交卸船政起程日期恭摺具陳仰祈聖鑒事竊臣於光緒十六年三月三十日承准海軍衙門咨開三月初二日奉上諭光祿寺卿　廕森着來京供職所有船政事務　閩浙總督卡寳第兼管欽此臣當卽恭設香案望闕叩頭謝恩訖伏念臣六載船官毫無報稱廼蒙聖恩不加譴責仍令以本職入都能無感極涕零奮思自効四月初六日准閩浙督臣卡寳第來馬江任事臣卽於是日父卸篆務定期十六日起程臣籍隸淸淮由閩入江地當孔道前於閏二月初八日因患肝病籲請假期仰荷聖慈賞假兩個月無如假期屆滿而病未痊瘳伏乞无恩再賞假兩個月就醫江北倘蒙聖主福庇得以速痊卽行入都供職藉盡犬馬圖報之私所有微臣感激　忱並交卸起程日期謹繕摺恭謝天恩附驛陳明伏乞皇上聖鑒訓示謹奏奉硃批着再賞假兩個月欽此○○　蔭森片　再閩廠於靑洲地方創設石隖藉以修理鐵甲巨船經臣於光緒十四年三月初六日奏明開式試辦嗣因閩海關報解不前不得已於光緒十五年八月初十日奏明暫行停辦是年冬間承准海軍衙門來咨以閩省石隖可備北洋兵船凍南下及時修整之需應分工兼辦各等因臣與將軍臣督臣熟商議以六成項下兩個月六萬金作爲按年籌辦船隖之資咨呈海軍衙門請爲轉奏現雖未據咨覆而石鄔旣爲現時之急務似不容置爲緩圖業於本年二月二十七日委飭員紳酌帶工役復行開辦日下規模略具其如何斟酌損益仍由督臣隨時核辦以竟前功所有續辦船鄔緣由理合附片陳明伏乞聖鑒謹奏奉　硃批該衙門知道欽此○○頭品頂戴陜西巡撫臣鹿傳霖跪奏爲陜省現辦河工及籌欵情形恭摺仰祈聖鑒事竊查陜省東北境以黄河爲界龍門以上河行兩山間龍門以下地勢稍平同州府之朝邑縣東瀕黄河縣西有發源甘肅之洛水由西北來南流入渭考縣志前明時河與洛相隔本遠萬歴中河决大慶關日漸西趨黄洛之間有田子村趙渡鎭南王社等村落適當其衝道光十七八年前各撫臣於河東挑挖引河隨挑隨淤耗費無功西岸逐漸坍塌光緒元年將歴年被冲地畝蠲免錢糧六百餘兩近年黄水愈復西嚙洛水適又東徙沿河村鎭半圯於河居民紛紛遷徙田子村全被冲塌黄洛逼近處僅隔數丈及丈許不等測量水面黄高於洛二尺有餘勢甚危險不早修防恐黄流倒灌入洛水被遏泛濫爲災沿河各屬不堪設想藩司陶模在護撫任内始據該縣具禀卽經委員勘查陜省素　河患因乏諳練之人特咨商東河督臣揀派熟悉河工之弁兵來陜勘修在案臣一入關聞悉情形到任後亟與司道籌商先行墊欵派委員弁調撥防勇赶緊防護飭令該管潼商道文光親往督率工作先於洛河東岸最窄最險之處加培隄岸暫保目前一面確估築壩籌備　項以爲經久之計旋准兼署河督臣倪文蔚揀派練習河工之主簿牛延齡隨帶河兵四名到陜復札委候補知府宫爾鐸恊同該員馳赴工所會商該道府縣相度地勢詳細切實估勘以憑施工修築陜省向不産稭且稭掃亦不如磚石壩堅固持久惟有專議修壩以期得力旋據勘禀應築壩挑溜者共有三處先就田子村極險處抛築磚壩三道再於該縣城東北及北面各築壩數道以防冲激並議將洛河挑挖引河導水直注不令徒統計應修堤壩引河各工約需銀六萬餘兩容俟核實估定確數及工叚長短再行詳細奏明辦理惟現值帑藏支緇陜省向無河工未便遽請撥欵致煩部臣籌畫臣與藩司陶模再四熟商司庫每年奏銷後雖稍有嬴餘近來旗緑各營均請酌加俸　所餘無多此外實無他欵可提查光緒十四年前督臣譚鍾麟奏明由陜甘司庫撥借河南江蘇安徽等省賑欵銀六十萬兩上年陜甘議設電線已請各省先還銀二十萬兩下餘未還銀四十萬内尚有陜庫銀二十萬兩原奏聲明分作四年歸欵設陜甘突有急需　應不　期限籌還現按未還之數三期分算該五省每年共應還陜省銀六萬六千餘兩擬卽以此項一年應還之數爲修守河工之用則鉅欵不繁另籌而要工可期集事如蒙兪允合無仰懇天恩俯賜勅部立案並請旨飭下江南江蘇河南安徽山東各省　撫臣卽將辛卯年應還陜省銀六萬六千餘兩提前於本年内赶解來陜以濟要需所有朝邑縣黄洛逼近兩水將通工甚險要現派　分别緩急勘估興工酌議籌欵修理大概情形謹會同陜甘督臣楊昌濬恭摺具陳伏乞皇上聖鑒訓示謹奏奉硃批該部議奏欽此○○升泰片再奴才前摺請將布魯克巴兩奔洛分爲東西同辦該部内一切事宜均請　封以二等台吉扎薩克名目已經總理各國事務衙門理藩院會議奏奉諭旨允准在案兹奴才在邊兩載節次查詢布夷情形始知該地方大小事宜悉由東路之中薩奔洛辦理布夷亦卽信服至西路之巴兩奔洛只能帮同料理向在該處與中薩稍有等差擬請頒發勅印於印文印式略示區别及紥薩克名目亦爲正副字樣以符該處舊章而免有侵權爭競之弊奴才謹分别擬就印文並繕夷字咨送各衙門查核辦理合併附片陳明謹奏奉硃批該衙門知道欽此 
 
 

Page 12

 
 
[光緒十六年六月初六日京報全錄]  
　　宫門抄○諭旨一道錄前○發抄硃批四道○江督曾奏請卹已故提督並建立專祠摺○陜撫鹿　奏叅革職員片○大臣托奏爲請旨飭頒關防片○六月初六日兵部太常寺太僕寺八旗兩翼值日無引見○施侯假滿請安○錫侯續假十五日○李鴻藻祁世長各續假十日○錢應溥請假五日○召見軍機陳彝李文田皇上明日卯初至大高殿拈香○發抄王文韶奏石膏并大使李鳳翔陞補文山令奉硃批吏部議奏欽此○又雲南廳南營叅將何秀楨貴州提標中營叅將楊正祥對調奉硃批兵部議奏欽此○又迤東道黄槐森到省飭赴黔臬陞任奉硃批知道了欽此○又請將刁拐婦女冐名守備馬中錄卽楊得亮革職奉硃批着照所請該部知道欽此○○太子太保兩江總督一等威毅伯臣曾國荃詭奏爲已故提臣戰功卓著籲懇天恩賜卹並將事　宣付史飽恭摺仰祈聖鑒事竊維軍興以來中外文武大員效力疆塲積勞病故者迭蒙聖恩賜卹子謚建祠賞延於世飾終之禮至渥極優凡在臣工同聲感激查有已故福建陸路提督一等男蕭孚泗湖南湘鄉縣人咸豐三年臣兄曾國藩初召湘軍蕭服泗年方弱冠應募入營隨同羅澤南轉戰江西湖北每戰輙先陷陣屢保至守備都司銜六年臣帶吉字營救援江西蕭孚泗遂隸臣軍攻克安福吉水萬安等縣圍攻吉安蕭孚泗勇敢耐戰無役不從八年克復吉安府城九年克復景德鎭浮梁縣肅清江西全省蕭孚泗戰功居多屢保至副將十年隨大軍擊退小池驛援賊克太湖縣賞給勷勇巴圖魯勇號是年八月隨臣與陳浉圍攻安慶省城前有堅城後有援賊數十萬僞英王陳玉成率衆逼近夌湖用小舟以通粮食我軍亦率砲划入湖蕭孚泗隨臣弟曾貞幹憑濠冲擊賊捲甲疾趨圍蕭孚泗營數重其衆十倍於我蕭孚泗與曾貞幹陳浉以少擊衆血戰却之傍水築壘以且守經陳浉分軍抄襲賊後賊氣始沮安慶旣克蕭孚泗保總兵提督銜未幾奉旨捕授河南歸德鎭總兵仍留營剿賊同治元年臣軍循江東下蕭孚泗與陳湜張勝祿劉連捷周惠堂充當前鋒於克復安徽銅陵閘雍家鎭及巢縣舍山和州等城案内奉蕭孚泗記以提督簡放是年五月進軍圍攻金陵僞忠王李秀成自蘇分軍來援以六萬人徑趨江心洲截我運道蕭孚泗陳湜與易良虎豹周惠堂等奮力截擊以通運道其後李秀成偕僞侍王李世賢等救援金陵實數六十萬號稱百萬在濠外排列數十層濳掘地道以圍我師陳湜吉後兩營獨當前敵火發墻坍賊乘缺口猛樸經陳湜蕭孚泗悉力堵禦用火藥數十桶轟賊死無算賊不得入迨賊力已疲又經劉連捷陳湜諸軍分路而出與蕭孚泗彭毓橋兩路夾擊蹈平賊壘數十座追至牛首山援賊數十萬知不得逞遂由儀鳳門夜遁過江二年四月我軍分路攻雨花台石城蕭孚泗與李臣典夜半蛇行薄石城束草塡濠克之群賊大亂蕭孚泗與陳湜追至長干橋偪賊入水死者無算斬馘數千人臣以陳提蕭孚泗聲威大著檄令總理金陵營務城東諸軍歸蕭孚泗節制城西歸陳湜節制復進攻上方橋賊之運道城賊紏衆悉出蕭孚泗率馬步包抄追至秣陵關破十餘卡悉奪其戰具令軍士負秣稭乘夜塡濠克上方橋乃謀結筏渡河扼雙極門以東連克上方橋雙極門於是七甕橋君賊惶懼蕭孚泗與彭毓橘扼其東走之路城賊抵死相持蕭孚泗乘夜縱火賊冐烟突出隨克七甕橋是年十月奉旨補授福建陸路提督三年三月臣之兵力稍足於是合圍查金陵城周百四十里尚留北面數里空無營壘臣令蕭孚泗出鍾山之北例隊太平門築之壘守之於是長圍始合賊之糧路乃絶時龍賻子石壘城所號地保城者已爲我奪蕭孚泗李臣典卽在龍膊山修築砲台詎城僅十餘丈賊發砲如雨我軍版築如故復積蘆葦濕沙高於城齊聲言將踐登垜口以疑城賊其實派李臣典濳穴地道於其下暗埋火藥六萬斤設引線於外六月十六日未時火發城轟念餘丈將士蟻附爭登賊猶傾火藥下垂延燒我軍登城之士兩旁死者數十人衆方錯愕蕭孚泗在後手刃數卒由是弁勇無不踴躍爭先從缺口入城由左路奪取朝陽洪武等門衆軍從之於是金陵九門皆破時僞忠王李秀成走清凉山出城隱匿民房經蕭孚泗率兵追獲並搜獲僞王史洪仁達等悉實於法捷聞奉上諭福建陸路提督蕭孚泗督辦炮台首先奪門而入並搜獲洪仁逹李秀成巨逆實屬勳勞卓著加恩錫封一等男爵並賞戴雙眼花翎等因欽此伏查該故提督起自田間深明大義從軍十餘年大小數百戰軍受重傷瀕於死者數矣會有天幸卒成偉烈其出奇制勝暗與古合彬彬有名將之風平生馭軍極嚴而寬仁有惠祿糈所入悉以犒賞戰士身無餘財人皆樂爲之用及大功告成以憂去職薄田數畝躬耕自給不復言昔年戰蹟見者不識爲立功之勳貴也窮居二十年不希榮利光緒十年二月以舊傷復發卒於家瀕危猶以國恩未報爲念其忠誠謙退令人敬服巨與該故提督同處患難十餘年今臣叨竊高位而該故提督雖補實缺提鎭未嘗一日履任身後蕭條家貧不能自贍具子蕭有名年力正富現以候選主事承襲男爵衣食艱難尚無自試之路臣竊愧之伏念聖朝優卹盡臣無微弗至該故提督戰功卓著兹據其舊部將官袁大升李金洲熊上珍等臚列昔日戰蹟請奏前來臣不敢壅於上聞合無仰懇天恩俯准將已故福建　路提督一等男蕭孚泗照軍營立功後病故例賜卹並於江南立功地方建立專祠其戰蹟宣付史館立傳以彰忠盡之處出自　逾格鴻慈至於應否加恩予謚非臣下所敢擅請恭候聖裁所有已故提督臣戰功卓著懇恩賜卹各緣由理合恭摺具陳伏乞皇上聖鑒訓示謹奏奉硃批另有旨欽此○○鹿傳霖片再據藩司陶模轉據四安時知府文啓渭南縣知縣趙嘉肇詳稱查有渭南縣職員姜恒泰向在省城開設德成源運餘成錢突於光緒十四年十二月間關閉濳逃該欠票錢合銀五千餘兩屢經該府縣查傳並委員守提追繳該職員始終抗不到案錢　至今未賞此外另有借欠各紳民銀數萬兩爲其弟姜恒普捐輸敘花翎同知指分東河試用現已得保知府又與姜恒謙報同知銜通判分發山東試用該職員家非貧寒專以揭借爲事一經入手本利全無以致狐寡弱息藉微利以爲生活者受其欺騙立至困窮情形尤爲可憫查姜恒泰由監生報捐中書科中書議敘光祿寺署正銜咸豐七年在陜西捐餉局加捐道銜隨帶加三級光緒五年復在陜西省捐修堡　案内報捐郎中不論雙單月選用並免保舉各在案應請叅革勒追究辦等情具詳前來臣查該職員姜恒泰虧欠錢　　錢揭借紳民銀兩共至數萬之外旣爲共弟姜恒普姜恒謙報捐職官應償銀錢屢經該府縣飭傳追繳抗不到案實屬有心誆騙恃符藐玩若不叅革究追照例懲辦殊於人心風俗大有關碍相應請旨將該職員姜恒泰歴捐道銜郎中等官一倂先行斥革飭府提案勒追究辦查取執照送銷以儆詐騙謹附片具陳伏乞聖鑒訓示謹奏奉硃批着照所請該部知道欽此○○托克湍等片再查烏里雅蘇台四部院承辦事務圖記皆係木質且又字畫糢糊均難辨　殊不足以昭信守自應及時更換方足以昭愼　詢據各部院司員等僉稱前於同治九年間烏里雅蘇台兵燹時已將各衙門焚燬一空嗣因設復後一時權宜之計暫因本處擬照舊數刊刻木質圖記六顆奏明開用在案所有此項圖記自刊用後計今已逾二十餘年不惟字畫模糊不清且經年旣久間有損壞之處呈懇奏請更換俾資永久遵行第思曩年四部院是否係用圖記或曾用　防緣以前檔案被焚無憑稽考呈請核辨等情奴才等伏思各處將軍都統衙門均設有各司承辦人員皆係銅鑄關防兹查烏　雅蘇台爲北邊重鎭自應仿照一體辦理庶昭愼重相應請旨飭下禮部請鑄烏里雅蘇台四部院例用滿蒙及滿漢兩體篆文銅關防六顆其各文言除由奴才等恭擬大概另行造册備文咨送禮部查准酌度時宜繪模恭呈御鑒伏候欽定遵行外如蒙兪允俟鑄造安恊頒發到日一面奏明開用一面將舊用木質圖記卽由本處銷燬可否之處出自聖恩奴才等爲愼重公務起見所有請旨飭頒四部院關防永昭信守緣由謹附片具陳伏乞聖鑒訓示謹奏奉硃批禮部議奏欽此 
 
