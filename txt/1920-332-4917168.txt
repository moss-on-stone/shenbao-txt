# 1920 - 332 - 4917168

 

Page 1

 
 
   
 
 

Page 2

 
 
   
 
 

Page 3

 
 
時評 
[滑稽之護法（老圃）]  
　　吾聞南方偉人激昻慷慨相聚而談曰民國之大法爲北方軍閥所摧殘此法一日不復即一日不和辱國之條約爲北方軍閥所私訂此約一日不廢即一日不和偉哉斯言頑夫聞之廉懦夫聞之有立志矣孰知袞袞偉人不過作滑稽談耳向所痛詆爲亂法痛詆爲賣國者今乃强曳而致之護法之旗下某某政客謀於其間某某三省盾於其後揚安福之死灰拾小徐之餘唾而今而後護法之幟何可復張譬之女子守貞力拒强暴一旦變節乃至踰牆姑弗苛論其他而眞節坊固不可復立矣寄語諸公勿再痛詆張作霖輩當爲他日留餘地張作霖輩果步武安福而不悛必有一日從東交民巷出與諸公相見於某地共謀收合餘燼背城借一之法爾時或選爲陸軍總長或選爲副總統正未可逆料此雖不祥之言或亦不幸而中也 
 
 
 

Page 4

 
 
   
 
 

Page 5

 
 
   
 
 

Page 6

 
 
時評 
[兵變與民變（冷）]  
　　在昔聞有民變之說未聞有兵變者於今則祗有兵變不有民變故執政者之措置也但合軍人之心不納人民之言殆亦所謂兩害相形取其輕之說歟 
　　執政者之言曰聽軍人言所以免兵變也免兵變即所以爲人民也雖然日夕而搜括之與一旦搶掠之其人民之受苦同也况乎日夕搜括之後仍難保無搶掠之一旦是孰政者爲人民之說亦遁辭矣然則其所以如是者不過仍爲兵可變而民不變之原則耳 
　　嗚呼是誠所謂祗圖目前不過日後之窮術也然而我民將如何 
[命令]  
　　十二月二日大總統令參謀總長張懷芝呈東三省巡閱使署參謀長張作相另有差委請免本職張作相准免本職此令 
　　又令任命許蘭洲爲東三省巡閱使署參謀長此令 
　　又令崔承熾授爲陸軍中將吳春康加陸軍中將銜此令 
　　又令褚其祥高在田均授爲陸軍中將張士品授爲陸軍騎兵上校關偉俊授爲陸軍砲兵上校此令 
　　又令任命殷汝熊署大理院推事此令 
　　又令王達晉給一等文虎章此令 
　　又令裴其勳給予二等大綬嘉禾章此令 
　　又令王瑚給予二等文虎章此令 
　　又令熊開先晉給四等嘉禾章此令 
[國内專電]  
　　北京電王巡閱齊署督何護軍使三令已下（三日下午七鐘） 
　　北京電王士珍任巡閱齊燮元改署蘇督何豐林仍滬軍使三令巳蓋印蘇代表今午開急議會决赴府力阻（三日下午三鐘） 
　　北京電蘇同鄉午後五時推張一麐等七人入府請收回王齊何成命未見至院郭秘長代見代表瀝陳巡閱請撤而任人督請廢而改署護軍巳裁而恢復均違人民心理故同鄉極憤激究竟命已下否郭答甫下張請援例收回答恐不易辦到衆謂如是將於國家不利地方不安我等希望政府自轉圜答告總理設法（三日下午七鐘） 
　　北京電王瑚有明晨樸被赴蘇說齊燮元改代爲署巡閱副使有讓與李長泰說王士珍擬在京遙領蘇皖贛巡閱印信交副使看管（三日下午四鐘） 
　　北京電浙盧以恢復何滬軍使爲承認王巡閱齊蘇督條件今付閣議取决（二日下午三鐘） 
　　北京電孫振家力辭京尹徐温言勸勉定明晨接印（二日下午三鐘） 
　　北京電旅京贛人推代表謁靳由翁慶民代見（一）去戚（二）贛人治贛（三）外省人長贛不承認（四）認丁乃揚爲不合翁允轉達旋謁府吳笈孫代見亦允轉陳總統發交閣議 
　　北京電夏壽康電報宜昌變兵係吳光新舊部有外人兩名被害已專員會查（二日下午五鐘） 
　　北京電王懷慶疏通鄂王有效昨王來電首座迫以大義復承各界一致慰留不得不勉任其難暫維現狀（二日下午九鐘） 
　　北京電敎范力向財交兩部及各商行支借現欵十六萬得將小學敎職員薪發出兩月中學一月專門以上半月餘允再設法籌措故辭職風潮巳漸緩和（二日下午九鐘） 
　　北京電敎范以中央與地方敎育狀况彼此不甚明瞭擬出巡各省躬自考察折中改革收效整齊 
　　北京電陽曆年底政費尙短千萬財周派人四出借欵祇能以公債作抵現在津成立短期一宗數僅三百萬所差尙鉅（三日下午三鐘） 
　　北京電趙倜電豫省不敷已達四百萬軍政費欠發三四月五六月不等本省公債早停年内若不籌畫不能渡此難關並聲明開闢鄭埠原爲疏通利源抵借日欵並無其事（二日下午三鐘） 
　　北京電閣議討論（一）對俄恢復通商交外部妥議辦法再提出决定（二）對孫文等重組軍府取冷靜態度（三）俄黨阻遏庫叨交通决嚴飭援軍及高團會師進功力圖恢復（二日下午九鐘） 
　　北京電閣議准撥敎育基金之綏北森林卽係奉省查封之曾毓雋産現部調查結果伐木費至少需三百萬范正在籌措準備開採 
　　北京電奉張電保許蘭洲督甘 
　　北京電吉電謝氏現在俄境四站有率二千餘人進攻雙城說日軍近由東寗開赴四站者甚多哈埠巳甚戒嚴（三日上午十二鐘） 
　　北京電邵領電據某國人警告日兵爲謝軍後援意在擾害中東路我應嚴密防範（二日下午三鐘） 
　　北京電邵領電謝氏乘車來崴後又來三車滿裝喀拉軍隊均帶軍械當由日本派兵保護（三日下午四鐘） 
　　北京電黑孫電滿拉各站共收謝氏潰兵約萬五千人解械數槍七八千枝機槍百餘架砲二十餘門至新黨已與接洽不准入我國境 
　　北京電哈電大井宣言謝氏歸日保護現已運往沿海洲（三日上午十二鐘） 
　　北京電日將立花巡視東路結果認匪氛未艾沿站日軍不但不撤且須久駐（三日下午三鐘） 
　　北京電外部以日使答復放走小徐回文措詞悖謬現議逐條駁斥並提三項（一）徐逃日使及日營旣不負責我政府認日使無監視能力餘犯應卽引渡（二）徐等本非國事犯引用國際慣例不能承認（三）餘犯再有脫逃使署應負全責（三日下午三鐘） 
　　北京電意使署通告外部意巳實行封鎖阜姆並限定時日容友邦船隻駛出（二日下午五鐘） 
　　北京電顧使電告日代表林權之助要求魯案由中日自行解决部復仍照原定方針進行（三日下午四鐘） 
　　北京電稽核所准將濟南五屬引岸開放淮商大起恐慌（三日下午三鐘） 
　　北京電蕭俊生調殺虎口關督屠文溥充蘇沙田局總辦均閣議通過（二日下午五鐘） 
　　北京電中行專員乘汽車由口赴庫至叨林因匪勢仍熾不能通過折回（二日下午三鐘） 
　　天津電滄石路原議以工代賑近因三千餘工人無一災民羣起反對已停工（二日下午十鐘） 
　　天津電李純遺囑捐賑五十萬聞李馨擬以政府欠餉備抵（三日下午十鐘） 
　　天津電漢文泰晤士報披露旅滬津商張東生等十八人忠告慈善家書内有直隷義賑會係楊以德與數代吃善之李頌臣等借以歛錢如捐欵須交華洋義賑會等語直隷義賑會閱報後函詰來函人追究該報答來件不負責二次函詰亦如是答覆雙方正相持未下（三日下午十鐘） 
　　漢口電駐陽新縣屬富池口某軍陷（三十）晚亦變徵收局被搶（三日下午四鐘） 
　　漢口電張繼善冬（二日）電省聲明宜昌變兵並非己部王督派余範傳往查（三日下午四鐘） 
　　漢口電省署移漢呼聲甚高各團聯合會將電京建議（三日下午四鐘） 
　　漢口電督署江（三日）午宴王懷慶請夏壽康作陪夏病未往（三日下午四鐘） 
　　香港電軍府擬定名爲聯省政府採美合衆制度（三日下午七鐘） 
　　香港電軍府因關作戰計畫擬先復參陸兩部參長爲李烈鈞已電湘西促駕陸長决由陳炯明兼任（三日下午七鐘） 
　　香港電陳因廣東省銀行紙幣前總理譚海秋盡携逃匿昨特明令註銷（三日下午七鐘） 
　　香港電孫擬編民軍兩師爲國防軍令充征桂前鋒不願卽遣散許崇智所部亦改編國防軍當得二師及一混成旅暫隷軍府陸部直接調遣（三日下午七鐘） 
[國外專電]  
　　日内瓦電聯盟議會明日開全體大會上星期專辦各股委員會集議事中國代表團參與其間頗形活動顧代表提議行政會非常駐會員之代表制應加改革宜規定歐美三人亞洲一人按日本爲常駐會員故非常駐會員當以中國代表之此議交審查會以顧爲審查長（二十九日） 
[公電]  
　　安徽公民選舉監視團電申報館轉各報館均鑒選政重要盡人皆知代議非人實足誤國同人等於冬日籌備安徽公民選舉監視團附設地方自治促進會謹此奉聞皖公民張耿宸宋天倪伊鴻等同叩 
　　閩南烟苗禁種會電申報轉各報館鑒閩南烟苗遍地勒種顯然報不敢載敝會屢電京閩交涉無效力竭聲嘶無可奈何乞主持輿論冀收當道悔悟閩南烟苗禁種會會長陳嘉庚會副黃廷元 
世界路透電 
[國際聯盟會記事]  
　　二日波爾多電日内瓦聯盟會今日公報如下議會會長希門斯以美國巴西與西班牙三國政府關於阿米尼亞事之電文送達議會並宣讀行政會所發覆文希門斯提議三國政府允以精神上之助力給與聯盟會及世界宜電謝之南斐薛西爾稱法代表維維亞尼當日之演詞警切動人喚起世界輿論其力較軍隊尤大故議會亦當向法代表致謝今宜繼續扶助阿米尼亞使成獨立國而有外禦其侮之能力英代表貝爾福（即第一股委員會會長）提出第一股委員會關於丹麥瑙威瑞典三國所提會章修正草案之報告謂宜請行政會派特别委員會研究修正案繕具報告俾行政會得以其决議向明年九月議會提出瑙威瑞典丹麥三國代表皆稱贊同貝爾福之議荷蘭與印度代表亦附議贊成葡萄牙代表動議丹聯盟會會員向行政會提出之修正案亦應交行政會所派之委員會審查之此議通過瑞士代表摩太與法代表波學懷對於聯盟會章與對德和約之相互關係各執一說摩太稱會章與和約無關而波學懷則謂兩者有密切關係舉會章第一條（會員）與第二十二條（委託管理）爲證後有人提議（一）聯盟會與對德和約之關係（二）會章修正案兩問題交下届議會再議到塲各國代表除阿眞廷與巴拉圭主張立即討論外皆贊成此議阿眞廷代表起稱此議旣經多數贊成主席可認爲此議成立明日各委員會續開會議星期六日議會開全體大會 
[新芬黨之暴動]  
　　三十日倫敦電新芬黨暴動蔓延時局因以有嚴重之發展附屬京幾警隊之特别警察奉命隨時準備盡其職務當道大約將請彼等協同巡邏貨棧區域内閣各員現均有秘密特别衛士保護之昨夜有携携武裝戴假面具之人一隊縱火焚燒杜白林之自由人報昨晚柯克地方有縱火案四起市政廳爲人由玻璃窗擲入炸彈因而起火當經撲滅里姆里克之新芬黨俱樂部昨晚被焚愛葵太尼亞號輪船由紐約駛抵索塞姆泊登時有被疑爲新芬黨之人六名就逮旋經開釋此六人均携帶軍械與子彈下院新芬黨議員美克尼爾博士於十一月二十六日被拘業經開釋愛爾蘭民國代理總統格里菲士氏仍拘芒特覺獄中前十日内杜白林黨人被逮者共有四百名内有少年愛爾蘭報館之總理及辦事員兩人近今警察實行搜捕黨人後時有來福槍手槍炸彈等危險品棄諸街中蓋主人深恐爲警察搜獲也警察曾搜查倫敦愛爾蘭自决聯合會及其他四屋取其文牘金錢而去 
　　三十日倫敦電今晨十二日五十七分倫敦橋附近老鵝衖某皮商所住之屋有炸彈爆炸其聲甚大僅損及房屋並未傷人當道不欲指此爲新芬黨所爲惟信所用之炸彈與近今在利物浦所用者相同 
　　一日紐約電共同通訊社倫敦訪員電稱政府於愛爾蘭自治議案巳在上院大遭失敗該院以一百二十票對三十六票通過許愛爾蘭南部建設參議院之修正文政府反對無效 
　　一日紐約電共同通訊社倫敦訪員電稱今查在十一月二十九日之前愛爾蘭仇對政府之黨人所殺死及擊傷之人共有七百八十三名據内務部宣稱倫敦特里被殺之二十人貝爾法斯被殺之六十二人基爾米恰爾被殺之十五人尙不在此數之内 
[阜姆問題之反抗]  
　　一日倫敦電達倫齊哇氏反對意國與南斯拉夫國所訂之條約有與意政府軍衝突之象路透電社阜姆訪員電稱達倫齊哇氏發表示文中有我軍如有必要願作犧牲之言意政府軍司令加維其里亞將軍亦下令曰吾人今遭遇悲慘之事全賴諸將士同心輔助 
　　一日倫敦電據米蘭電稱達倫齊哇氏宣布自十二月三日起與意國處於戰爭狀態 
　　二日巴黎電據時報載羅馬消息意政府正式照會協約國巳於海陸封鎖阜姆意國美薩柯羅報得阜姆消息波拉艦隊昨日曾爲示威運動 
[俄黨内戰之得手]  
　　一日倫敦電據彼得格勒最近消息凡反對過激黨之軍幾全掃盡貝特魯拉將軍所統之烏克蘭軍全經擊散被俘者一萬二千人並有大砲三十五尊武裝火車三輛爲過激軍所獲又據過激黨公報觀之巴拉克化維志將軍亦瀕於危境已失軍官二十員並有兵四千五百人及大批戰品爲過激軍所獲 
[土阿休戰及對土和約]  
　　一日君士坦丁電土耳其與阿米尼亞已訂定第二次休戰條約十一月二十五日雙方曾在亞力山特羅波爾開媾和談判勞農政府委員一人曾與會 
　　二日巴黎電參議院外交股員會阾參議員龐巴爾氏宣述對土和約之意見旋交換意見後决議請將該約全文交外交股員會 
[對希問題] 　　 
　　二日巴黎電法總理萊矩氏昨晚由巴黎赴倫敦據菲加羅報探悉希臘問題討論巳有進步將繼續進行 
　　二日墨京電哇白里貢將軍已於昨日夜半宣誓就總統職各國外交代表均參與此禮中日兩國代使亦在其列 
[意國之改革選舉制]  
　　二日羅馬電下院巳以一百五十三票對一百二十八票通過改革選舉制議案中含比例的代表及婦女參政權之原則 
 
 
 

Page 7

 
 
太平洋路透電 
[銀行團與周總長]  
　　三日北京電銀行團代表以嚴重抗議致財政總長周自齊反對周氏將私會所談之事件發表於報章尤反對周氏之函銀行團之意函中所言足以使人誤會銀行團於其文中提及周函所稱之十一月談話並聲明當時已將銀行團之計劃與其政策之理由明白解釋並無如周函所謂「志在壟斷財政之議」亦無周函所含蓄以「地丁爲抵押品」之意請周公布更正其函所含之誤解 
[小徐之蹤跡]  
　　三日北京電小徐蹤跡今雖未詳然知日本不許其入境現折回朝鮮或靑島或上海日政府此舉頗爲人評論衆意日政府如許小徐登岸則與各方面較爲有益 
[北方近事記]  
 
元爲蘇督何豐林爲上海護軍使之命令留中數日未發定今日午後發表 
 
命令所收之欵專充作烟濰滄正曹兗三鐡路以工代賑之用 
[日本之中國賑欵]  
　　三日東京電中國賑捐已募集有洋四十萬五千元政府曾命各縣知事解囊捐助大倉男爵等擬開募捐游藝會並議以災區苦况布諸影片示衆大阪市長及知事均竭力補助此舉 
[日本近事記]  
　　三日東京電日本和平會日本移民會國際聯盟會及其他十八團體之代表在日本俱樂部開會澀澤子爵等均發演說當經會衆通過議案反對以更嚴密之條約代「紳士條約」並宣布加州地産法律實有損正誼人道及美日之邦交 
　　二日東京電大隈侯爵將爲日生協會會長該會以增進美日邦交爲宗旨 
國内要聞 
[北京通信（吹萬）]  
　　各界聯合會之外交三責問與外部答復 
　　十一月三十日北京各界聯合會推代表高天佑關益之黃振球（女）鍾少梅四人赴外交部詰問外交案下午四時往由熊瀚代見代表先質問琿春案熊答日使要求中國允許其所要求之第三條然後撤兵顔總長以爲茲事關係重大萬難允許業巳駁覆其後小幡公使到部聲稱對於第三條不必中國書面承認但請中國勿堅持反對以保彼在本國之顔面顔總長以此舉卽同默認當面反駁謂「此事爲全國人民所反對萬難容忍且此事大損中國主權外部倘不力爭將引起大多數國民之攻擊本總長固至願爲貴公使地貴公使獨不肯爲本總長地乎」當復用書面否認日使希望默認之計迺無成代表問前次貴部告學生代表謂日使允中國兵到琿春日軍即撤今我國兵已去未熊答現我國兵巳到一部但日使刻復以他辭爲延宕計代表謂日本如此外部萬不能讓步因提出要求五項（一）要求日本立即撤兵望外部積極進行堅持到底萬勿令日使有隙可乘（二）此後日兵不得自中入境須得日使之書面保證（三）要求日本政府當爲違法進兵琿春向中國道歉（四）要求日本賠償延吉五屬所受損失（五）此案不得由東三省長官交涉當完全歸外部辦理熊答代表所要求者與顔總長意見一致顔總長對於一切交涉皆不肯稍事讓步但弱國無外交苟有民氣以爲後盾則辦外交者尙較易爲力今各界人民旣對於此事異常熱心是固外部所深望者也人民有意思苟利於國者外部當然根據之以與外國力爭惟願人民方面亦始終堅持勿時日稍延即淡焉忘之俾外部不得以民氣爲辭反與他國以可乘之機也 
　　代表次問山東問題熊謂現外部巳决定提交國際聯盟無論如何决不與日本直接交涉代表問現時國際聯盟之地位尙未穩固美國之加入與否尙爲問題提出於國際聯盟是否能有把握熊謂外部對於提出國際聯盟一舉巳審慮再四確有把握現美國之不加入爲外交上一種手段不過藉此對於聯盟方面有所要求使其自己之主張得爲國際聯盟方面所採用而已山東問題亦爲美國要求之一倘聯盟能容納美國之意美國卽加入聯盟方面以美國所持理由至正且公聯盟萬不能與之正式反對且美若不加入必將自組與國際聯盟相對抗之别一聯盟而以正義爲號召如山東問題之不平等皆其好資料且本爲美國保留條件之一日本雖以全力求打消美國此項要求尙未能達目的我國竭全力辦理此事勿使中有失誤可以有把握民氣之發揚尤足爲外部與美國方面之根據也 
　　當熊告代表以琿春交涉情形時女學生聯合會代表黃振球即援筆爲記熊阻之謂外交秘密不能宣佈倘宣露於外日使且以此詰責總長請勿記代表不可謂現方主外交公開萬不宜秘密以引起國民之疑慮日使而以此詰責總長亦可有辭民國主權在民當根據民意以爲外交中日之惡感皆由於前此不公開之秘密外交所釀成日使今反對公開即不願與民國爲外交而必欲變我民國爲專制國也因記如故 
　　至代表以禍首問題問熊謂現外部决向日本提出四項要求（一）引渡其餘八禍首（二）撤回小幡公使（三）向中國政府道歉（四）保證以後不得再有此等損失國際信用事發生至於引渡一節首先當證明禍首之非國事犯而爲刑事犯但外部雖屢請法界收拾十人犯罪證據以起訴而法界迺置不理外部無正當之根據現但以事實爲標準謂全國國民不認爲國事犯各國皆不忍爲國事犯可知其非國事犯日本之視爲國事犯迺私意也對於巳逃者現正抗議各代表對於此答復皆引爲滿意但聲請外部務必堅持到底而散（二號晨六時） 
[蘇省長問題與蘇皖贛巡閱]  
　　久不到任之江蘇省長王瑚外間方謂其南下履新可與孫振家之就任京兆同時見之於事實而王氏昨日（一日）乃忽提出辭呈其理由無非因江蘇方面内容複雜王氏自以短於才具恐不足以資應付總統閱悉後當卽親批「交院催速赴任」六大字初蘇人中頗有以王氏之不南下係東海不欲其行者此殆誤會蓋王氏與東海確爲舊識任命之初曾自向東海云江蘇怕幹不了何必定敎我去現聞東海意非令王氏即行赴任不可幹不了幹得了必到任後再說 
　　秀山自戕而後蘇皖贛巡閱一職久懸未定王聘卿雖巳來京多日然杜門謝客態度似甚銷沉但據某當局云若不令王聘卿繼蘇皖贛巡閱之任則長江方面滿盤棋子皆無從下手故政府非强其就此不可曹巡閱對於王聘卿之繼任極爲滿意且披瀝胸襟謂願自居於後輩齊燮元亦表示服從謂聘老要如何便如何至王氏若不肯就則當局又將如何聞諸東海方面之意則以若欲王氏事前表示同意殆做不到然若發表而王氏不允東海將以老朋友面子謂倘如聘老者亦不肯帮忙軍人將相率不聽命令聘老亦係軍人當維持命令必須服從之效力故此項明令本擬昨日發表至遲今日必可宣布云 
[自治運動同志會開會紀]  
　　自治運動同志會爲湖北省長等問題特於昨（一日）下午一時在湖北旅京學會開臨時大會推定主席後先通過新入會會員七人第一討論湖北省長問題僉以此問題雖非同人自治終局之目的然而夏壽康爲湖北人所愛戴且對於自治問題夏氏亦表示同情同人當然認此次夏氏能到任與否爲自治問題能否達到目的之第一步討論結果對於此問題發表宣言一面對於夏氏以本會名義用公函達知夏氏令彼一力向前勿爲武力所屈服第二討論監督選舉問題决議對於此次選舉實行監督並决定由該會與學生聯合會及敎職員聯合會接洽組織選舉監督團派定高一涵顧名孫幾伊徐瑾吳載盛五人爲本會代表與學生聯合會接洽第三討論組織自治制度委員會决定先由編輯股將委員會組織法先行草定提出下次會議並聞下星期日上午仍在永光寺西街八寳甸湖北旅京學生會開會 
[暴徒騷擾蘇議會]  
　　聚集千餘人毆刦議員職員十七人 
　　白晝在通衢刦人省垣陷入無政府狀况 
　　（一）大槪十二月二日下午一時起有暴徒千餘人分爲三批揭請願旗陸續入省議會首批佔據議場二批包圍議會三批刦人毁物計受傷後被刦入緞業公所之議員爲施文熙朱積祺錢銘銓孔昭晉金樹芳夏宗翰郝應泰江祖照陳伯盟劉啓佑凡十人職員章采臣施養吾金子文莊仲卿黃芳墀凡五人外客錢某共十六人寗省鐡路局長李文濱至緞業公所爲朱積祺辯護亦被毆擊留置至夜一時始由省長公署派警備保安隊員多人將被刦受傷之人送入第一醫院暴徒聲言巳得各機關之允許明日十二時無圓滿解决必繼續進行云 
　　（二）詳情此事原因複雜事狀繁多分别誌之於下（甲）總因本届蘇議會已入官民奮鬭時期規督軍劾省長撤銷警務處之妄爲搜剔財政上之侵蝕生氣勃勃官廳方面固視爲不容兩立而暴徒乃得乘機以騷擾讀者諸君試回憶上年查辦王桂林案通過時亦嘗有公民請願團圖擾議會之舉可恍然矣（乙）誘因至其誘因則以議會通過開放繭行案爲口實此案之發因民國五年議會曾通過取締繭行案有每縣不得過二十行每行不得過雙灶八副之規定當時即輿論大譁有行政立法兩機關得巨賄定此妨碍蠶桑發達之法案說且高淳在不准設繭行之列而高淳蠶戶只得繅絲售於南京商人頗受抑勒蠶業日以頽落金壇宜興感受痛苦尤深於是本届有請議開放繭行繭灶者有請議打銷取締繭行條例者有提議修正繭行條例開放繭灶者經會中討論審查之後决將該項條例廢止（聞審查時有三種主張（一）單獨廢止取締繭行條例（二）廢止取締繭行條例擬訂繭灶代烘條例（三）用第二說輔以各縣應否開設繭行及開設數目於每年歲首由本縣農商會主要職業家會議决定由縣知事執行後用第一說表决僉以爲各縣若自制單行條例以維治安本法律所許可而省議會議案必須統籌全局爲確實之規定也）而誘因乃由是發矣通過咨出後即人言嘖嘖謂妨害南京緞業生計而江浙絲織機綢聯合蘇州雲錦公所絲業公所文錦公所上海中華國貨維持會等先後電省署阻止公布省署即據以咨交覆議南京緞業亦推代表魏家驥等遞議案請復議議員方面亦多主於覆議加入各地伸縮餘地之方法其時即有謠傳行政方面有買收機工游民日給銀二角將與議會爲難之說十二月一日議會將覆議案略加討論即付審查王撰曾措詞較烈散會即有緞業中人欲與之爲難二日開審查會緞業中人要求列席不允幾起衝突而禍機之伏者遽於昨日發洩蓋煽惑者以議員絶寗人生計之說入織工之耳兼以他種後援之保障其勢固不可中止矣（丙）事變之前二日上午議會守衛處知形勢不穩發偵者於鼓樓附近十時以後各茶館皆滿蹀躞街中亦多偵者亟赴北區警署借打電話警察中謂茶館人滿係尋常事淡然置之（使爾時警署卽實行戒備决不至鬧此巨禍也）暴徒即於茶館中分發符號警察亦不問也（丁）事變時下午一時有暴徒二百人左右建白旗上書請願等字樣直入議塲踞議員行政官秘書廳職員席皆滿留議長席不坐座不敷則或旁立或登樓入旁聽席踞坐（衣服皆頗整齊有穿珠羔袍灰鼠袍者）職員勸占議席者登樓不允皆默坐出紙烟吸之坐督軍省長席者欣欣有喜色閱半時大隊麕至分隊抄入議場牆後繼以短衣者七八十人自前門外喝打而來逕入議場旁室繼至樓上逢人卽打打後刦之出會將衣服撕毁抄搜銀錢表戒之類踞議場者亦起爲呼應毁玻璃倒桌椅聲言索馮世德（提議修正繭行條例者）錢淦（審查長）王撰曾（一日持議較烈者）朱積祺（江寗人）被毆辱刦去者凡議員八人來客錢姓一人職員五人同時又在鼓樓附近通路中自馬車中刦去孔金兩議員皆隨行隨打或坐以洋車數人擁之（金樹芳無車步行失履）幽置於三坊巷緞業公所中至四時許呼嘯而去警察於開始毆人時始至旁立不問暴徒刦人南行經過崗位約四十處分所六七處分署一處總署一處皆不問會中於暴徒行後巡警始登樓見暴徒之殘留者亦不逮捕但麾之去（戊）事後事後議會即送檢察廳省公署鮑孫兩議長分任職務鮑偕各議員謁省長質問警廳何以疏於防範若此並責成省公署將被幽諸人救護出緞業公所入醫院至十二時始得當據被刦者言一部分暴徒在途聲言欲得朱紹文陳大猷黃守孚張福增等而甘心而會場中又遺有橫戰開朱陳黃張等人名（紙不全字畫頗整齊）與在會場指索之馮錢王朱不同是亦可耐人尋味矣（己）議會之善後議會旣已宣告本會受傷者均在第一醫院以朱積祺爲最重章采臣次之錢銘銓金樹芳又次之此外諸人大約經二三星期後均可痊愈省長於今午前往慰問時間足促不及詳述明日更當有詳細之報告也 
　　另一通信云省議會定今日（二日）下午一時開大會緞業因議會議决廢止繭行條例今日復邀約機工數百人赴會請願十二時由三坊巷緞業公所出發沿路加入者不下數千人前隊持有白旗兩面書機工三十萬人向省議會請命一時抵議會守衛者阻之不入後愈聚愈衆衛兵阻擋不住衆遂擁入議塲佔據議席當時議員尙祗到二十餘人均避於樓上議員朱積祺陳伯盟立於樓口向衆宣言謂請願須要文明不可違法搗毁議塲衆遂一擁上樓逢人便打議員職員書記有越牆逃避者有避床底者有緊閉房門不敢聲張者而樓上下一片呼打之聲震動耳鼓愚立於議會大門外見衆由内拖出十餘人卽議員朱積祺錢銘銓施文熙江祖照劉啓佑陳伯盟郝應泰夏宗翰等八人及職員書記章毅金某施某張某等五人共十三人均頭破血出遍體鱗傷拖至議會外人多口衆復又拳足交加按地痛毆各人均睡臥地上奄奄一息緞業某董事謂受傷議員均拖往公所如議會無滿意之答復再以相當對付遂僱人力車將受傷之十三人拖赴三坊巷緞業公所行未數武有省署科員金彭年乘馬車至衆又一擁上前金急將名片挪出謂係省長派來到會出席者始解圍旋又有議員孔昭晋金樹芳同乘馬車過衆喝阻停車金答係議員並出名片以示衆謂正要尋議員算賬遂由馬車内拖出痛毆傷重僅存一息衆挾之以行且行且打情形極慘行至唱經樓地方有省署庶務兼寗省鐡路局長李文濱乘人力車過見議員被毆受傷有認識者李向之點首衆疑李亦係議員遂由車中拖下按於街中毆打李告以余非議員無理可說亦挾與受傷議員同行議會距三坊巷緞業公所有十里之遙前受傷十三人均乘人力車後受傷三人由四人挾之步行金樹芳雙鞋均失去以襪行於泥濘道中至緞業公所時巳四點十分有緞業機工二三百人候於門見大衆押同受傷議員至復又一擁上前按之地上痛毆一頓東區警察署長趙仲英未穿制服因護議員施文熙衆以爲趙係議員之關係人亦扭之痛毆警察上前救護然亦巳受重傷卽抬送醫院療治其餘受傷之十六人抬入緞業公所閉置一室適有緞業董事某在内與同業語言衝突大衆呼打受傷之議員有三人欲外逃復又遭痛歐直晚七時代理省警廳長王固磐實業廳長張軼歐江寗縣知事高一山北區警察趙署長均至而緞業公所内外人山人海擁擠不堪呼打之聲不絶於耳經緞業董事百般勸慰人衆略散各董事因受傷各議員長袍馬褂均巳扯破鞋襪不全派人至衣莊取來長袍馬褂鞋襪十餘套令各人更換至九時人數又多屢次起鬨各董事勸以顧全大局並謂受傷之人决不釋放至十時人衆始散警察阻於門外公所内留有百數十人遂請警廳醫官馮端生騐明各人傷痕十六人中以議員朱積祺孔昭晉職員章毅三人傷勢最重恐有性命之憂錢銘銓金樹芳陳伯盟均頭部受傷施文熙耳旁及腰間受傷江祖照劉啓佑郝應泰夏宗瀚均頭部腰間受傷其餘職員四人亦重傷李文濱亦係頭部腰際受傷騐畢先送李文濱赴醫院其餘十五人仍閉置一室候夜深人靜送往醫院王代警廳長張實業廳長江寗高知事三人遂乘汽車偕赴省署謁齊報告受傷人情形 
　　愚爲剌探新聞起見當時亦雜於人羣中詎知至緞業公所衆見愚係穿西服起而鬨毆幸各董事代爲解說祗面部受微傷未遭毒手亦云幸矣然仍將愚閉置於受傷議員室中已受五六小時之拘留直至十一時人衆巳散王代廳長派某警官將愚送出始獲脫險當機工在會毆打議員時二點十分火車適抵丁家橋議會車站有議員二十餘人正欲下車幸有人告以被打情形遂乘原車赴下關當時又有議員乘馬車十餘乘亦有人於中余告知均折回至四時避於議會附近之議員知人衆已散遂到會開談話會列席者二十餘人僉謂平日一長官出門沿途必派武裝警察守衛槍上剌刀如臨大敵今機工數千人搗毁議會毆傷人命自十二時起至三時止迭次電警廳報告始終未見派一武裝警察到會即北區派有十數名警察亦均袖手旁觀機工拖議員十餘人沿途毆打經過十餘里路之遙亦始終未見有一警察上前干涉任其從容拖去豈非可異並有人謂王桂林赴津實巳蓄有藉工報復之隂謀又有人謂機工中多係便衣警察結果多數主暫不宣言表示候受傷人放出再說鮑副議長遂偕議員二十餘人赴省署謁齊齊一派官話謂肇此大禍余實抱愧現已令警廳派醫官前往騐傷當將爲首按律從嚴懲辦議員辭出復往軍署謁齊代督齊云始終未得警廳報告頃派人調查尙未返署報告俟余赴省署會晤省長妥商辦法此均二日晚十二時前情形也 
　　尙有要聞二及地方通信轉入後頁 
雜評一 
[勿負氣（默）]  
　　今日政府與有力之督軍當平心以思人民之所要求非欲與政府督軍有意爲難不過欲自謀生存而己人民欲自謀生存實舍廢督裁兵自治等無他法政府督軍當鑒其誠而代謀之不當誤認人民爲有意爲難必欲剝奪政府督軍之權利以自益爲快 
　　今日政府與有力之督軍又當平心以思人民之所要求非出於被動而爲人利用不過迫於良心上之不容已而已旣出於良心上之自動以求改善國家則政府督軍當諒其意而順從之不當誤認人民爲感於客氣之被動必欲推翻一切以益人爲快 
　　政府督軍能不誤認人民之心理則氣自平氣平自不致對於人民之所要求不問是非利害一意以反對出之矣蓋今日之中國實非我政府督軍負氣之時試放眼一觀今日之世界今日之外交邊事尙有餘暇以容我國内鬭氣乎曷勿平心以思之 
 
 
 

Page 8

 
 
國内要聞二 
[旅京豫代表請求查辦趙倜]  
　　旅京河南自治促進社對於河南長官私借日欵壓迫學生之種種舉動日前曾在嵩蔭草堂開會反對討論辦法茲聞該社又公推代表宋庚蔭·潘作棟·姚鴻裔·王柘洲等八人於昨日（一日）上午九時前往府院請願大總統當派吳秘書同曹帮辦代見代表　分别陳述豫督私借日欵開闢鄭州商埠及軍警逮捕學生風潮之情形畢並要求大總統對於私借日欵事立派大員到豫澈查對於逮捕學生事（一）撤退包圍各校軍警（二）取消戒嚴與逮捕令（三）恢復學界原狀吳秘書長一一應允代達總統代表等又質問政府現在各省長官能否自田借欵吳秘書長答云當然不能如鄭州果有其事不惟豫人反對即中央政府亦不承認况借欵是否用於開闢商埠更屬一大疑問總之鄭州關係甚大吾等應當力爭代表等遂辭出府又到國務院靳總理派董秘書代見代表等所陳述·及要求與前同董秘書云關於鄭州借欵一層總理業已去電質問有無此事刻尙未覆至於要求各節應爲代達總理各代表遂興辭而返 
[辦不了之琿春交涉]  
　　外交界確息日本近對琿春交涉已由外務省表　兩項緊要方針（一）依軍閥派之提議仍以武力掃除琿春等處之韓人不受中國政府之忠告要請撤兵亦不要求中國出兵擔保該處剿匪事宜並認定中國政府無治　屬（指延吉道一屬）之能力（一）依人民之請求對於琿春交涉實行開擴其拓殖政策以爲搗毁領署殘害日人之報復又請嚴駁中國政府之撤兵要求並於琿春方面之韓人除勒令歸日籍外　其所結合之秘密機關均從事剷除云 
　　琿春之涉關於日本方面之損失政府於第二次答復日本文内微示可以調查核辦之意因延琿和汪寗屬自日本進兵後而華民墾民中直接間接之損失較之日本相去有數十倍之鉅巳由張作霖會同鮑貴卿派員六人分赴各縣會同縣知事查明具報故琿春交涉之正式具體談判需至來年一月中旬方可着手 
[夏壽康就任後之態度]  
　　夏壽康二十七日在漢接篆後以病未就痊請假調治與呈報就職之電同時發出故截至今日尙無若何新猷可言惟政務廳長韓光祚前已辭職返魯現在代理之汪澐又復堅請另委夏迺電京保沈澤生繼任（沈字詠乾乃鄂之天門縣人現國務院諮議）其他職員除前同孫振家俱來今復隨孫北去須遴員接充外餘皆照舊供職王以武漢之擁夏者衆旅京鄂人之倒督運動益力知夏不返省雙方猜忌不能悉泯乃於二十八日函促夏來省視事又聞王督以孫傳芳等阻夏接篆特召孫署入命去函聲辨孫垂頭喪氣諾諾連聲而出夏接王函後當覆謂承召返省本應如命但病猶未痊已電京請假俟愈後卽來省晤敎云云至孫之來函辨誣則置不復蓋孫之前函尙在其代表王鑄民之所要求又非僅夏一人聞之孫欲懺悔前失則可若欲聲辨謂無其事夏雖可默認其如衆目共見何但夏以遞嬗伊始政務殷繁己縱暫駐漢口行署而武昌省署則非派妥員常駐辦公無以資督率故特派沈政務廳長駐省所有每日文件除普通者由沈代拆代行外其關重要者則令隨到隨解送交行署由夏躬親處理此人不過一時權宜辦法而其歸東則聽中央之後命與鄂人之自决在夏氏個人態度殊甚消極其戚友來漢謀事者均經夏以手諭遣之去免耗旅費則夏之無意於此間可見據聞夏擬待至陽曆年内如中央尙無正當辦法則决計引退而最近之王督亦似具有沉機待變之　此後樞紐或當由中央與鄂人負之今錄夏就任後布告如下本年九月十九日奉大總統令特任夏壽康爲湖北省長此令等因奉此本省長遵於十一月二十七日接印視事暫假督辦漢口商塲建築處爲行署下車伊始政務殷繁所有應興應革事宜卽當採訪周諮徐圖整理凡我商民人等務宜各安生業治理同臻有厚望焉（十一月三十日） 
[河南發現私賣礦權案]  
　　河南商城商人譚定乾張友生周時祉等私將該縣銀山　開採權賣與外國礦師葛蘭德業己訂定合同雙方簽字事爲豫人所知羣情大譁現正籌議取消方法茲將始末情形略誌如下商城南鄉距城七十里之銀山坂礦産豐富向爲外人所垂涎上年人和公司代表黃正元等與商城少數人私結礦約擬集資開採經全縣反對請該縣知事澈底查究通詳省行政長官取銷合同封禁礦地並嚴防抵押在案詎本年突有譚定乾張友生周時祉三人潛赴漢口與外國礦師葛蘭德私立合同嗣爲商城知事查知電請省長實業廳交涉署核辦全省公民張櫽等亦開大會討論并向省署呈控力請撤銷合同刻下正在積極進行中趙督及張省長以茲事體大不早將該項私約取消必釀絶大交涉擬先由實業廳將該合同批銷未知能辦到否也 
[蕪湖快信]  
　　新安武軍餉除上月由皖財政廳借撥十五萬元外其餘經省議會電京否認聞該軍之餉現在可靠者僅鳳陽關常稅及安慶銅元局餘利兩項約計八十餘萬元張文生日前派軍署參議馬錫彤來皖與聶省長接洽擬將蕪關五十里外各分關常稅及大通榷運局鹽稅截留刻巳電財政部鹽務處核示辦理 
　　皖社蕪湖部於二十五日成立公推余誠格李經榘爲正副理事並推阮强崔祥鳩爲該社評議部正副議長星期日經評議部議决致函本省曁旅外著名學者光明甫張己正汪叔潛陶知行高一涵胡實之等邀其來蕪同擬省自治法案 
[杭州快信]  
　　杭縣城區初選舉選民册昨揭示於水亭趾自治公所門首並不按照百家姓先後排列人數較第二届多至兩倍有奇甚至如王太原吳延陵倪千乘（俱係郡名）及和尙阿毛阿狗等名亦爲列入見者譁然 
　　省議會查辦實業廳雲韶案通過後付法律股審查昨已報告認爲成立原案六欵删改修正併爲三欵一侵蝕稅欵二索詐商人三販賣地皮請依省議會法第十八條辦理 
　　滬杭甬鐡路杭站轉運公會前日成立後頒發章程十一條嗣後新開公司照滬上例有約者納會費百元無約者納會費五十元定本月二十七日開常會 
　　杭縣公民解志澄等組織勸賑演講團呈請官廳立案已奉照准惟加取締條件 
地方通信 
[蘇州]  
　　吳江反對姚代知事新任代理吳江縣姚紹芝知事赴江接印任事己記前報茲悉姚君日前在寗領文後即行來蘇悉得吳江鉅紳費仲深住居蘇城遂親赴費處謁晤費曾面請姚暫緩十日或數日再行到任俾章知事可以料理經手未完事件乃姚不聽遽於次日即赴江接印任事詎任事後往謁各紳董等一律擋駕不見城市代理董事吳仲英召集十八市鄉董事至城開會集議僉以吳江實缺爲劉煥署理爲李廷琳皆不到任而又另委姚浚代理似此情形是有意使全縣政務紊亂我地方紳民萬難承認並以不納稅不選舉爲最後對付姚知事聞之大生恐慌日昨來蘇再往謁費紳及金紳松岑意欲懇求出爲轉圜聞皆未晤又聞此事實緣章前知事前於省飭借漕時曾向城市代董吳君處挪借地方學欵洋一萬元恐姚代知事到任後不肯承認故各董欲留章知事暫緩交卸俾得收漕後淸還此欵也 
　　派昌調查烟酒稅吳縣公署昨奉財政廳嚴廳長令奉省署轉准全國煙酒事務署咨查蘇省煙酒費稅比年以來雖歷經整頓而收數仍未見暢旺長此因循終難成效可觀敝督辦此次來蘇業經秘密委員考察己能悉其大槪惟尙未周備亟應委員調查以資參考查有前河南官産處處長何承燾堪以派委爲委員長林金藩吳堯善堪以派充委員馳赴蘇省各區悉心調查何者應興何者應革詳加擬議限期呈復以爲整理入手方針除令委外相應咨行查照轉行財政廳各縣知事各稅所知照等因令仰該縣知事一體遵照 
　　焚燬煙土紀聞吳縣公署呈奉省令定於本月二號焚燬烟土烟具等件一節茲悉是日下午二時許省委稅務所長崔宗瀛先行戾止隨後鎭守使·道尹·蘇關監督·高等審檢廳·水陸警察廳·所派之代表亦陸續蒞臨温知事適因公晉省由第一科主任何文炳·一等警佐張建勳代行出席當於大堂上設案環坐逐一當衆點騐即於庭中縱火焚燬計三時起至五時畢遂各興辭而散 
[無錫]  
　　反對印花改章財政部令自十年一月一日起所有銀錢支票須貼印花一分憑摺賬簿須改貼印花一角錫邑商會自接縣署通告後即函知各業邑中儲業接函後即首先反對函復商會誓不承認旋棧業復繼其後其他各業聞亦有同樣之表示 
　　電請免徵加稅續誌無錫商業各界對於部令加微貨物稅一事羣起反對除己電請免徵外並而謁稅所長於此案未解决以前暫緩加徵并由商會分電財部財廳請俯念商艱免予實行稅務所長俯順商界之請亦已電稟財廳請示核辦惟目前已屆開始加徵之期稅所方面以未奉財廳復電擬即通令加徵而商界仍一致反對尤以米業等爲最烈故大有左右爲難之槪後經商會王克循副會長與趙稅務所長議得一變通辦法在本問題未曾解决以前暫不加徵凡往來貨物照數記賬靜候部令到後再定辦法至於外縣客商裝運過境之貨則爲數甚微當視其原縣曾否附徵爲標準仍照原縣辦理情形騐放故此事現在靜待之中又聞本月四日全國商會聯合會爲討論裁釐加稅等重要問題在寗開會先期通函各縣商會屆期請推代表蒞會預議錫邑商會己推王副會長與會王君業於二日乘車赴寗矣 
[鎭江]  
　　加征賑捐之反對鎭江總商會接稅務所函告貨稅加征賑捐定期實行後遂於昨日午後二時邀集各業董會議僉謂現在商家因對於北地災賑業經一再輸助此次貨稅附征賑捐力有未逮誓不承認云云當由吳澤民會長據情電請省長財廳轉咨財部乞免並電令稅所緩予實行以恤商艱 
　　印花加稅之呼籲鎭郡商民因部令增加印花稅羣起反對僉以際此百物昻貴生計萬分困難之時商民能力早己竭蹶何堪增此重負已懇求商會呈請國務院俯順輿情乞將印花稅免予增加所得稅收回成命以蘇民困而恤商艱 
[揚州]  
　　瓜州商會留知事電江蘇省長鈞鑒江都佟知事蒞任以來勤政愛民賢能卓著茲聞調省闔市恐惶懇勿更動以順與情瓜州市總董沈廷銘商會長田寳林陳長慶農會長張照曁全體公民叩 
　　遷調郵政局長南京郵務管理局近以寳應河垜鎭二等郵政局長出缺特調邵伯局長焦習四前往接充 
　　稟控鹽棧虐民六合縣樊家集鹽棧扣秤虐民經公民李浩然在運署稟控文司長己令該岸商人乙和祥查復矣 
 
 
 

Page 9

 
 
   
 
 

Page 10

 
 
本埠新聞 
[蘇議員請究搗亂議會電]  
　　省議會議員朱世瑾等昨由滬致南京電云南京省議會議長鑒報載本月二日本會開會被搗亂分子糾合千餘人轟入議塲毆傷議員似此情形不法已極應請繼續開會世瑾等不待假滿趕即來寗一面依法起訴嚴究主名務須盡法懲治以何議會尊嚴而維社會秩序朱世瑾徐承禧黄申錫 
　　又省議員鄭立三等致國務院電云國務院鑒蘇省議會議决開放繭灶本爲解放勞農·改良絲織起見乃奸商織工不知自愛毆辱議員毁傷議會省署警廳責任何在速請澈底究辦以維民治而儆兇頑江蘇省議員鄭立三張援備南强等支 
[旅滬各省自治聯合會之籌備]  
　　旅滬各省人士前開談話會組織自治聯合會巳誌前報茲錄續開談話會通知如下茲定於十二月四日（星期六）准下午一時半起至四時半止假西藏路一品香餐館開第二次談話會商議發起旅滬各省區自治聯合會事届時務祈蒞止爲盼臨時書記朱紹文謹啓 
[旅滬安徽自治協會開會紀]  
　　昨日下午四時旅滬安徽自治協會在靜安寺路二十二號該會事務所開談話會到者二十餘人畢少山主席報告本省曁各省來信後李次山提議各省自治聯合會明日開發起會本會應派代表加入衆議派李次山汪禹丞畢少山汪汲靑四人代表前往先行由會去函關照嗣李次山提議裁撤蘇皖贛巡閱使問題自本會前次議决通函蘇皖贛三省公團後今巳次第得蘇贛兩省議會贛省敎育會覆函壛表示一致進行且去電皖議會請爲聯銜建議詎皖省議會均未置覆吾人對於蘇贛兩省殊覺抱慙應函皖省議會予以切責一面促令與蘇贛兩省一致進行以達裁撤巡閱使之共同目的衆議早日去函措詞務須嚴切畢少山提議此事江西旅滬同鄉會旣向北京有所請願本會應繼續進行衆議即行起草逕電北京政府請順三省輿情將巡閱使即行裁撤李次山報告安徽省長聶憲藩爲保持省長地位違反歷年成案代新安武軍就皖省籌餉已將皖北丁漕撥去八萬元銅元局餘利撥去七萬元合計十五萬元查新安武軍自改編以來所需餉項向由中央支給與安徽毫不相涉成案俱在聶憲藩因張文生去電北京保全自己位置遂不惜以全省公欵供其濫用吾人斷難坐視且新安武軍月需餉銀二十餘萬倘不維持成案吾皖何能堪此鉅負且聶氏任馬弁爲警廳任武人爲核長種種謬舉吾人爲地方利害計應去函嚴切警告衆議贊成遂散會巳近六時矣 
[旅滬鄂公民續開討論會紀]  
　　湖北旅滬公民昨日（三號）午後假法租界該會所開二次討論會到者達五百餘人公推汪鴻翥爲臨時主席陸小松爲速記汪君報告略云昨接本省各團體來電王督因鑒於輿論民心表示讓步夏省長業已接印省署暫設漢口吾鄂爭端可告一段落但爲本省自治地方治安不得不速籌善後辦法以爲民選省長後盾討論至二時之久舉汪陸兩君起草當時决定五大綱於下（一）聯絡各省運動實行軍民分治先除自治之障碍方能謀實行自治（二）欲紓國難及求地方永久治安當先謀裁兵爲入手（三）聯合旅京同鄉要求黎黃陂顧念桑梓民情竭力爲夏省長後盾俾夏氏可實行自治（四）宜昌兵變要求中央嚴重相辦及調查損失善後問題（五）質問中央對於軍人威嚇疆吏應有何等處置以儆效尤及詰問王督此次該部屬種種非法舉動應否嚴懲以服人心如無圓滿辦法吾鄂人爲桑梓計爲國難計均不能坐視云云衆均鼓掌贊成嗣又有某君提議要求中央罷免王督以爲武人干政者戒衆均默然遂未通過當塲舉定代表數人分别回鄂及聯絡同鄉務達自治目的至五時始宣告散會 
[將有新國民黨出現說]  
　　聞孫文派與王揖唐段祺瑞携手後早擬組織一黨茲巳將成爲事實其黨名曰新國民黨黨首擁孫文或叚祺瑞尚未定總機關部設於廣州上海則設一支部本埠某租界行將有事務所發現云 
[三誌宜昌兵變之滬聞]  
　　大陸報云據最近消息宜昌情勢漸歸穩定外人惶慮已減大來洋行昨接宜昌電謂各項商業現皆停頓猶有搶案但大減矣其他商行則未接有宜昌續電據大陸報二日漢口電稱前屬吳光新統帶之兵士因九個月無餉忽於二十九日譁變搶刦中國銀行等並縱火焚燒日淸等日商公司四家與安利英商行貨棧計共死六十餘人三十日淸晨軍隊馳至將變兵驅散英砲艦二日砲艦一巳上駛以保護外人漢口聞兵變消息大爲震動蓋恐此係王督反對夏省長之謀也云云 
[譚組庵行將來滬]  
　　聯合通信社云譚延闓到漢卽日來滬一節已紀前報茲悉威海衛路譚宅接到譚氏來電後伊弟譚澤闓即於前晚附車至甯迎迓譚氏此行如在寗登陸改乘火車昨日當可到滬否則今午准到聞譚氏年來處政爭漩渦久已倦勤此次竟得擺脫將往九江廬山·白下明陵·作平原十日游一滌煩襟云 
[聯太平洋會路政委員之計畫]  
　　文匯報云聯太平洋會路政委員會主任王正廷近向董事會提出報告書時謂由滬築路兩條一至杭州一至南京之議已蒙盧浙督與本埠銀行家等允爲贊助無錫商會且來函聲明願相助爲理浙江省議會又通過由杭州築馬路至嘉興之案故目前頗有工程早日開始之象擬用兵士與災地難民從事建築云云會長唐紹儀謂日本路法頗著成效路政委員會應詳細研究之並建議於路線所經之各城舉行展覽會董事會諸人對於王正廷之報告書一致贊同報告書略謂進行辦法「第一」組織百人委員會包括滬杭與滬寗各城之商會會長蘇浙省議會正副議長蘇浙省敎育會正副會長外人商會會長稅務司交涉員與境内其他商界實業界學界之重要人物在内此會之目的在贊助滬杭與滬寗兩條馬路之建築此外又設分股委員會三（一）財政股研究築路經費籌議集欵方法（二）演議股發行報紙書册及游行演講務使沿路鄉人咸知築路之利益（三）測繪股羅致技師測量道路製就草圖按百人委員會巳有五十餘人願爲効力至於分股委員會則尙待組織「第二」組織全國改良道路之運動「第三」明年在上海或他處舉行築路展覽會一星期請人參觀云 
[工部局議董離職之補任]  
　　工部局議董九人前有三人先後因事離滬由工部局請聲望較著之人補承其缺近因又有原舉議董二人辭職離滬揆諸定章凡原舉議董離職人數超過三人以上應由納捐人投票補舉故領事團發出通告補選議董五人今查願被選者僅有五人旣無競爭自無投票之必要故此五人即可供職爲議董矣五人中有三人原係工部局前請其補任議董者其餘二人一爲保家險行英人薛穆士氏一爲南滿鐡路公司日人櫻木氏至於議董國籍之分配則與前無異云 
[全國銀行公會大會預誌（二）]  
　　全國銀行公會大會定於五日起在滬開會集議已誌昨報現聞北京代表爲周作民方灌靑朱虞生三君天津代表爲談丹崖張鴻卿徐樹衡三君漢口代表爲史晉生秦禊卿二君濟南代表爲汪楞伯五耀西曹善卿劉向忱顔粹甫五君蚱埠代表爲劉翰筠君杭州代表爲蔡谷靑周季綸兪壽昌三君又上海銀行公會現推盛竹書宋漢章錢新之陳光甫李馥蓀孫景西六君爲代表云 
[本星期印紗日紗進出口調查]  
　　今年以來日紗進口之數額較去年大增而印紗則較減本星期中（二日止）印紗進口僅三擔計自元月迄今進口總數達二十九萬七千四百五十擔（去年同時計三十五萬二千一百四十擔）日紗進口本星期計六千一百八十九擔自元月迄今進口總數已達十三萬零三百十四擔（去年同時計八萬二千五百零五擔）考今年日紗進口益旺之原因實以今年日本經濟界恐慌故紗布以廉價運華脫售者數額甚巨印紗則以孟買勞工之不靖故進口較少也 
　　由本埠運往内地各埠之印紗日紗詳細數額計鎭江日紗六包南京印紗一百零五包日紗六百九十四包蕪湖印紗六包日紗七十九包九江日紗二百五十一包漢口印紗八十六包日紗一千九百三十四包宜昌重慶日紗三百十四包芝罘印紗一百八十三包天津日紗六百六十六包牛莊印紗四十五包日紗一千九百五十包温州日紗十三包香港印紗三百六十三包日紗六十三包本地印紗四百五十包日紗一百五十包其餘各處共計日紗六百三十包而寗波福建兩埠月來絶無日紗運往本星期止本埠計存印紗四萬三千八百四十八包日紗五萬二千五百三十八包 
[絲繭業歡送赴美代表預誌]  
　　江浙皖絲繭兩業同人因赴美賽會代表丁汝霖等已定於十二月十八號帶同女工機匠乘俄國皇后號郵船出發爲期巳近本擬定期設席歡宴各代表以爲餞别現因丁代表等再三辭謝已改爲茶點准於十二月十四號（即舊曆十一月初五日）午後三時在絲繭總公所開會歡送 
[籲請銀行勿放食米押欵函]  
　　昨有公民周培仁李英民等因聞販米出口商人及囤戶買米之後均向銀行押欵爰特函致各該銀行經理略謂滬地本年夏秋之間米價奇昻爲前所未聞皆由奸商私運囤積所致凡我人民莫不同受其害查現在市上米價尙需九元之外不得謂之平廉聞各銀行收受囤戶押欵包子米存積棧房甚多查鄉民每屆舊曆冬至均須糶出嗣後則全在米商手中任意操縱銀行押欵在在皆貨何必放此米欵以致奸商得其周轉爲敢忠告伏希對於食米抵押一律拒却勿予抵受則奸商無所施其計畫於民食叨賴不淺也是否有當尙祈鑒諒云云 
[俄皇后號改晚時間抵淞]  
　　渡船須於明晨九點半抵滬 
　　昌興公司俄國皇后號輪船今日（四日）午後五時抵淞搭客乘渡船於晚間七時半抵新關碼頭登岸總商會會長聶雲台氏亦乘該輪回國等情曾紀昨報茲悉該公司昨接該輪來電謂抵淞時間改於今日晚間八時故第一次接客小火輪改爲星期日（明日）早晨九點三十分抵新關碼頭該輪即日開往小呂宋香港等處送客小火輪准明日下午一點鐘離新關碼頭云 
[日本駐德駐瑞兩新使將過滬]  
　　日本駐德新大使日置易（前駐北京公使）與駐瑞士新公使小田切（前駐滬總領事）巳起程赴任定今日道出上海前往歐洲 
[滬南工巡捐局特别會紀]  
　　滬南工巡捐局昨日午後三時開特别大會議到者有該局名譽董事姚子讓陸崧侯莫子經姚紫若等首由局長姚志祖報告開會宗旨次將法自來水公司借設水管磋商合同之議案交議當衆磋商對待辦法旋卽公决茲將議决案錄下議决照原送合同第一條第七條第十七條修正處應准照辦第九條即另訂手續其合同結尾有中法文解釋如有疑義以中文爲憑等十四字應仍加入云 
[廣學會華人年會紀]  
　　廣學會設立至今已三十三年始由蘇格蘭韋廉臣君創辦李提摩太博士繼起助之博士逝世後同人推瑞思義博士充總理今因其回國攖病辭職乃公舉季理斐博士當其任昨日午午後四時半季理斐博士柬邀書報界人士在北四川路一四三號該會會所舉行華人年會到者約四十人進茶點後登樓開會由該會董事余日章碩士主席致開會辭其旨謂中外人士諸事均宜携手進行茲會以後仍希常有相同之好機會云云次由季理斐·陳金鏞·莫安仁·李彼得君等相繼發言主席復代表該會致謝來賓六時半散會 
[學生總會監督省會選值通告]  
　　全國學生聯合會總會通告云各省區各特别區學生聯合會均鑒我們在促進監督選舉以前有一句先行聲明的話我們並不承認北京政府這次所下的選舉國會令在法統上有相當的位置我們雖不預備在讀書時期内分出力量來作法統主張但也絶對不願因監督選舉增進北京政府選舉令的位置我們這次通告是兼顧着兩種主意的（一）普通選舉運動（二）選舉監督運動關於（一）的說明人類是平等的人類所享的權力也是平等的階級選舉制現在己經陸續宣布破産我們不必遠求證據日本底敎育是甚麽敎育？日本的政治是甚麽政治？然而在這種敎育和政治制度下普通選舉的運動却一天熱烈一天中華共和國的人民有完全主權的人民民却還沿用着十九世紀的選舉制在那裡反對甚麽金錢選舉·地盤選舉這不是一件没志氣的事？我們現在要應順世界潮流恢復全部人權促進全國人民的普通選舉我們因希望眞正普通選舉制底實現要積極提倡選舉道德消滅選舉種種齷齪現象先樹起一個有力的保障來因此有第二條的主張關於（二）的說明眞的合法選舉中我們固熱望保存這「眞的」「合法的」原則要防止一切弊病我們更願對於非眞合法的用全力揭破他們的弊病來勾淸那一筆法統上的寃帳因此願在任何性質的選舉中促起全人民的監督精神來現來把我們以前决定的辦法重寫出來要求各省同人努力進行（甲）目的實行代表制度發展民主精神（乙）方法（一）選舉前一文字鼓吹二語言鼓吹三聯絡各界但不得聯絡政黨四阻止一切隂謀（二）選舉時一監督調查員二監督選舉及被選舉人三監督選舉辦理事務人員（三）選舉後一宣布選舉之黑幕二連絡各團體一致攻訐三請選舉監督依法懲辦四請法庭依法懲辦 
[童子軍聯合會開會記]  
　　昨日（三日）下午五時半上海縣童子軍聯合會在公共體育塲該會所内開董事敎練兩部聯席會議到者楊聘漁沈同潘競民經乾林裘汝昇石慕雄徐建釗蔣永柏王潮陳秉剛戴企留冷鑑徐浣塵盛子道汪舜孝呂斌徐子成陳升階兪爾甡兪元爵張訓芳强永森余超龔良等二十餘人提議報告事件如下（一）華童公學監院康普函辭名譽會長議决康普先生爲童子軍界先進應由會去函挽留（二）河南敎育廳李敬之君來函請寄示關於童子軍之書目及出版地點議决由會寄去江蘇童子軍細則一分（後附書目及出版地點）（三）紹興縣童子軍聯合會會長徐尙絅來函請寄本會章程并寄示本年會操情形議决寄贈本會章程及雙十節會操紀念報各一份（四）西區代理區敎練盛毓維報告奉委考騐貧兒敎養院童子軍情形並附到考騐表請承認註册議决承認證書照發（五）中區各國舉行分團比賽所需奬品費會中應否撥給以資鼓勵議决奬品費准由會中發給惟以十元爲限奬品由區敎練員自行擬定報由本會認可後發給（六）籌備常年大會事件議决日期定於十年一月二日下午地點在本會所徵求會員一節决推定潘競民君先行擬訂徵求會員辦法（七）報告上海縣勸學所來函轉奉敎育廳訓令内開江蘇省敎育會附設體育研究會下星期補行常年大會並請美國麥克樂先生演講屆時務令童子軍敎練員等到會聽講等情已照轉各團（八）報告澄衷學校函報組織幼童團成立情形（九）報告閘北二段救火會柬請參觀最新式抽水機救火汽車開車典禮 
[關於加徵賑捐之消息]  
　　上海稅務總公所奉部令加徵賑捐一案經各商一致反對曾經縣商會轉函該所兪所長轉詳江蘇財政廳請即收回成命後該所接部電即函復縣商會仍請轉勸各商業矞各遵照部令踴躍捐納乃各商業自十二月一日實行加徵以來迄己三日仍無切實解决方法茲聞南北市兩商會訂於今日午後在總商會開特别會議邀集各業商家代表到會磋商辦法以便勸導聞各商意見值此商業凋敝巳達於極點之時决不能再加重擔負故預備第二步進行手續務達取銷之目的而後巳云 
　　上海紙業景倫堂公所致上海縣商會函云會長先生大鑒逕啓者此次北地災情政府以待賑孔亟需欵浩繁擬於原有捐稅附加一成以十二月一日起扣足一年期滿截止云云查敝業原有捐額自按件徵收以來紙商之擔負己屬匪輕緣近年紙本與生活程度一律加長而銷路則漸形停滯又分運他埠之稅率祗以六個月爲滿過此更須復徵是不啻附加之重矣因此市面凋敝紙商中己有支絀不堪之苦若更有所加捐則虧本停業勢所必至夫經商而至停業則生計困難實與被災情形無殊政府若知此情斷不至使吾儕商人受茲奇窘此指敝業之對於捐稅附加一成萬難承認而言至於此次北地災賑各號之輸將與個人之捐助力所勝任心所樂爲者爲數業巳匪尠是乃個人分别身家量力願助非商人一律加稅之可比擬也所有敝業對於捐稅附加一成力難勝任實情用特伸明仰祈貴會轉達稅務公所據情陳請取消前議不勝幸甚 
[友華銀行銀市報告]  
　　中美新聞　譯友華銀行三日報告云昨日倫敦銀價當地跌一先令四便遠期不動紐約銀價跌至六九又四分之一倫敦紐約滙價不動此間今日定價與昨同惟日金跌至六五開盤時市况不定投機家傾赂於買進金鎊交易價低至四先令五便士又四分之一午後市價大漲金鎊四先令六便士又四分之三金圓八○半海外銀市均穩固銀價似不至遽跌也 
[楊先芬續代車務總管職務]  
　　滬杭甬鐡路代理車務副總管楊先芬前曾電部辭職嗣即與趙局長先後赴京該路人員以楊君在路辦事多年熟悉車務情形故由全體職員電請局長並呈交通部一再挽留嗣因楊君經總次長親自慰留故己於日前偕同局長同時出京先後抵滬己於昨日（三號）向該局銷假繼續代理車務總管職務並由該路局長通告各站略云凡前沈總管未到差前所有滬杭甬路車務事宜仍由楊君代理仰各查照云云 
[外洋船進出口消息]  
　　好時洋行經理南洋公司之芝加奴ＴＪＩＫＩＮＩ號此次由爪哇來申裝來進口貨有亞細亞火油公司之洋燭五百噸雜貨一百噸該輪己於昨日開還南洋在上海裝出之貨有黃荳一千包麵粉二千包祥泰洋行之木板四百噸其餘爲零星雜貨又該行經理荷蘭東亞輪船公司之根尼安號ＫＡＮＧＥＡＮ原定上月二十七號開還荷德旋因日本方面運貨不及改期三十號出口嗣又因至大連灣裝貨復改緩一週昨日已接該輪來電謂下星期三可以開出大約十號左右在申運貨還國近日該行又接荷蘭總公司來電對於行駛中歐輪船擬再加新輪一艘大約下月下旬在荷德開出其船名爲愛爾代明ＡＬＤＥＲＡＭＩＮ云又有提督輪船公司經理巴勃輪船之笛賴登號ＤＲＹＤＥＮ昨日來電己由日本之橫濱開往神戶大約十二號離東洋還滬定十五號在申載貨赴歐洲取道倫敦·盎凡爾斯·落得旦姆云又意國得禮司泰能之波斯號ＰＥＲＳＩＡ來電於本月十號可由日本還申定十一號開往奥國之的里司雅得在上海裝出之貨有芝蔴一萬餘包又有攝本號ＮＩＰＰＯＮ從奥國開出後昨得電告本月十五六日可抵上海又有披蘆士那號ＰＩＬＳＮＡ己從奥出發下月十號可以進口又昌興公司之蒙抵格爾號大約十九號來滬又日本郵船會社之八幡丸於今日開往日本昨日上海裝有麩皮三千包花衣六百件烟臺絲十箱麫子二千箱橡皮車輪胎一百個云 
[補錄閻瑞生吳春芳供詞（續）]  
　　第四次提吳春芳復訊（問）你前後所供的情形多不相符足見不實你可知閻瑞生巳將謀害之事推在你與方姓的身上麽照閻瑞生所供你的情節比方姓尤重你如不將閻瑞生與你事前如何邀約臨時如何動手事後如何分贓的詳細情形照直供來你的責任很重大的（答）小的己知道要被閻瑞生害死了堂上如能成全我一條命我可將詳細情形供出（問）你照直說罷如能成全你還有不成全你的嗎（答）此案係由閻瑞生起意他於四月二十三日到我店内找我商議謀害事我說弄死人的事我不敢做他說之至再我方應允其時方日珊亦在店内方問我與閻瑞生商議何事我即將實情告他並約其同往帮助閻瑞生亦贊成約定後閻瑞生說己購有藥水一瓶呌我另備繩索一根我答他去買當由閻約我出來說身上太齷齪頭髮又蓄得太深當把我洋一元呌我剃頭洗澡吃飯餘下之錢作爲買繩索之用約定下午三點鐘在龍園相會即各暫别我去吃飯並剃頭洗澡後至下午三時我即同方姓到龍園茶樓守候旋閻瑞生來呌我們移到福裕里對面鶴林春茶樓等候迨我們到鶴林春候不多時閻姓又來了即復商議動手事據閻說他己將一瓶藥水帶來問我繩子買就否我說錢己用完没有買現在茶資多没有開的閻又拿出四角小洋交我由我轉給方姓小洋二角令他去買不一刻方姓覓得一根繩子來但這繩是舊的不知其在何處覓來的備妥之後閻同我自茶樓出呌我當着那汽車夫對他說少爺家中有事太太呌儂同我一道回去云云以便他使那汽車夫離開我即照此說了他將那汽車夫支开遂派我看守汽車他進福裕里弄内去了至七時閻瑞生因福裕里將那女人誘出上汽車藥水瓶藏在車後箱内蔴繩藏在方姓身上我與方姓坐車後閻與女人並生閻自開車直開至虹橋地方麥田邊適此時天已昏黑各人都假裝下車小解閻瑞生繞至車後將藥水取出澆於棉花上給我示意催我們動手當由方姓將女人拖下車急以繩套其頸我即以藥棉花按其口鼻旋由我們三人將那女拖入麥田是時那女人並未大呌只說了幾句話係對閻瑞生說的他說哥哥你要錢我給錢與你好了你不要弄死我的命我們將那女人拖到麥田後當由我一手將其打臥麥田内將藥棉花搭在他嘴鼻上一手將背按住斯時復由閻瑞生拿藥水在那女人口内灌注（這藥是否係鏹水或蒙藥我不得而知）此時忽然馬路上來了一鄉下人口呌壞批子壞批子閻瑞生當時跳出去設法攔阻以防其闖入麥田我見閻瑞生將鄉下人誘上汽車開去了我即以手力按女人之首使伏在地下並以藥棉花塞其口以免出聲斯時方姓即將女人飾物搜下藏在他衣袋内然後由我與方姓兩人將女人勁上繩子緊纒十餘轉將繩纒完其中打了兩個結是時料知女人己死但未細看我即約同方姓兩人出來走到馬路上看見閻瑞生汽車開回我與方姓兩人跳上汽車開至女人屍身所在麥田邊閻瑞生呌我與方姓將女人拖出移往他處我問他何必要移地方閻說適纔那鄉下人尙遺有篾籃一只在此料其必要轉來拾取這屍體所在地離馬路太近恐被看見我想不錯乃與方姓又將該女人屍體移出拖到車上由閻開行迨開至一二里路車撞於樹車停閻呌我們將屍拖下移往麥田深處抛棄我們正將屍體拖下閻用手按女人鼻際說尙有氣息未死乃又將藥水瓶交我呌我帶去再行施用並囑切不可令其復活迨我與方姓兩人將屍體拖往該處麥田深處撫之業己氣絶乃各走散方姓係在我先走的閻瑞生將藥水瓶交我時他即開車先去說准夜間十二點鐘再開車來接我說不行你須將汽車留此等候俟我們將屍拖入麥田視其氣絶回來一同乘車去閻瑞生說我絶不至騙你的我說你非等我們一同去不可閻瑞生說附近住有人家汽車絶不能在此久候必須先行開走並說他絶不會虧朋友的呌我們事畢在該處等候就是他說完逕行開車去了後來因方姓發了烟癮他先走了我尋了一會不見汽車來心中害怕乃將藥瓶抛去尋路而回迨我回到閘北天巳將亮了至於所刦贓物我只分得翡翠針一支金鋼鑽圈一只是方姓給我的閻瑞生不知道這翡翠針金鋼鑽圈均賣與鳳陽賣烟葉容人周吉山周當時住三馬路畫錦里江新旅館二十三號大約在五月初二初三賣給他的他前在和豐旅館住過我亦在該旅館做過茶房所以認得他的周現己到鳳陽去了因爲七月烟葉上市他到鳳陽收煙葉去了他每年十二月到上海賣煙葉大約賣在英美煙公司佔多數我賣贓物與他他問我那裡來的我說是朋友託我賣的當時他問我要賣多少錢我說我亦不知道要賣多少他說把人家看過兩樣一共值洋二十八元我即賣與他了這周姓身高面圓色白年約四十餘歲無鬚鳳陽口音周每次來滬住江新旅館己有三年以前住和豐旅館所供是實（吳春芳指模）（仍未完） 
[電請浙當軸嚴緝海盜]  
　　上海總商會曁縣商會昨致浙省軍民兩署電云浙江督軍省長鈞鑒據木商會館略稱隂曆十月初十日由閩來申木船金森昌在脚桶洋遇盜擄船夥二人又二十一日由申往閩金恒來金吉和兩木船在海門檀頭遇盜全船刦去不知下落請電鈞署迅賜飭屬緝捕等情查盜刦商船擄人勒贖貽害非細今又連次被刦益駭聽聞應請迅派兵輪嚴飭軍警會同緝捕救船及船夥出險盡法懲治實爲公便上海總商會縣商會同叩 
[丁春榮係與虹口命案有關]  
　　搶刦水警軍械拒捕傷斃警探前浦東金家橋閔姓家被刦等案内之盜匪丁春榮（綽號小東洋）被捕在押上海縣警察所因其與租界命案有關經捕房前往提回候解公共公廨訊究等情略見昨報茲悉小東洋係與虹口乍浦路永順里某雜貨店主吳小寳於陽曆六月六號被倫兒入店行竊察破該賊以榔頭將吳頭顱擊傷斃命一案有關昨晨該管閔行路捕房華探周小弟協同西探目利扶司將其解廨經陸襄讞會同英赫副領事略訊情形一過判丁帶冋捕房展期下禮拜五查明解究 
[相騐汽車撞傷斃命之老嫗]  
　　老嫗劉彭氏上月二十七號下午三時在虹口吳淞路被一千六百 
 
 
 

Page 11

 
 
九十七號汽車夫朱阿茂撞倒碾傷當經巡街捕勒令該汽車將嫗載送同仁醫院療治外並將該汽車夫拘入捕房稟明捕頭准朱交保出外候示在案茲悉該嫗因受傷太重醫治無效延至前晚身死捕房得報立即派探將尸車入騐尸所昨晨報請公廨陸襄讞與英領赫君於午刻蒞所飭吏檢騐委係生前被汽車撞傷致命填明尸格升座公位先由虹口捕房副捕頭麥根泉稟明該汽車夫朱阿茂係由一西人保出今天朱與該西人均未到來應請提究繼據尸子劉和尙投稱死者係我之母今年六十七歲遭此慘斃泣求伸雪中西官得供判令尸子劉和尙具結領尸棺殮候飭提朱阿茂到案訊究 
[麵筋業請求保護]  
　　本埠南北市及租界内之麵筋水粉店各夥友前日起停止工作現由該業公所司年司月各董事查得夥友中有丹陽人楊金海崇明阿二尤順郎海海張掌榮數人向各店舖喝令罷工故昨在公所召集同業會議繕具公呈赴訴該管官廳捕房請求保護矣 
　　又一訪函云城内外麫筋同業共有三十餘家夥友約有六七十人茲有人發起通知全體大小各夥會商議决要求店主優給工資經店主一再會商允於明年春末夏初一律照加各夥友以現在生活程度日高急不及待要求即加否則停工各店主因投淞滬警察廳稟求維持奉諭着該業行頭妥爲解决昨日發起各人已遷至法租界某茶肆會議辦法矣 
[關於舊松屬欵産之公文]  
　　上海縣知事公署昨日訓令勸學所長文云爲訓令事案奉省長電開上海縣公署轉敎育會勸學所覽巧代電悉查此案前據滬海道將秦錫田等復擬六條辦法轉呈到署當以案經該道尹召集松江等七縣知事公同議决辦法六條呈經核准未便遽翻前案致起紛爭等因指令分飭遵照在案仰即知照等因到縣除行公欵公産經理處外合行訓令仰該所轉致敎育會一體查照此令又令勸學所長文云案奉道尹指令據上海縣勸學所代電松江舊管人員希圖把持全邑人士實深憤慨由奉指令案據該縣敎育會勸學所巧代電稱舊松府屬各縣欵産前有慈善敎育聯合會代表公議辦法甚爲正當今松江舊管人員希圖把持朦聳鈞聽全邑人士實深憤慨誓不承認敬祈俯順輿情公平處理等情查此案前奉省長指令業經轉行遵照辦理在案茲據代電各節仰即轉令仍遵省令辦理毋任滋生事端是爲至要此令等因除行公欵公産處外合行訓令該所長查照辦理此令云云聞各縣代表接奉訓令後業己備函邀同六縣慈善欵産代表訂於本月八日開會集議對付辦法云 
[大學高師擬聘女敎員]  
　　國内某大學·某高師範擬於明年解放女禁先從敎員入手該二校校長此次過滬時特託上海商務印書館黃警頑君留意高材物色程度相當女敎員數位每週擔任課程計學衡二十小時月薪二百五十元以上關約一年川資由校撥給并己闢新校舍爲此等女敎員之住宅敎授分哲學心理美術三科若本國女士在國内外有在大學畢業·及具有專門學識願在西南高等敎育上立一地位者可先將個人履歷經騐寄與黄君接洽合則明春禮聘云 
[靑年會今日之會務]  
　　本埠靑年會交際科旅行團定於今日（星期六）午後二時半參觀該會職工科浦東分所開幕典禮凡欲偕往者先時齊集該會出發渡江晚六時半爲飛鷹隊會員叙餐會他隊會員均可加入餐畢可赴交誼會不另取費晚八時交誼大會演映長片影戲名「毋忘昨日」情節高尙足以發揚人之志氣外加滑稽辯論最新雙簧以助餘興凡該會會員一律憑證入座非會員另有入塲劵每紙取費二角云 
[坤範女子中學演劇籌欵預誌（二）]  
　　坤範女子中學爲擴充婦女義務學校起見特於今日（星期六）下午假座丹桂第一臺演劇籌欵聞何護軍使許交涉員關會審官徐警廳長榮防守司令兪稅務司趙鐡路局長姚海關監督蘇州銀行行是盛　保夫人郭子彬君周蓮江君柴友生兪奠蓀邵子瑜沈聯芳朱葆三邊錦文周寳三馮夢華等均捐助該校經費尙有南洋及興業兩烟草公司捐助香烟張裕釀酒公司捐助啤酒等物在塲販賣售資悉數補充該校經費云 
[復旦演說會紀]  
　　前日（一號）復旦大學舉行國語演說會公推陳定謨主席後經蔡競平王伯衡余嘯秋三君評判移時始定唐芝軒爲第一名題爲「地方自治底研究」曾兆鹿君第二題爲「大學學生是幹什麽的」趙德仁第三題爲「今後學生之責任」除第一奬以金牌餘咸得銀牌此次最饒趣味者即在中學未成年趙德仁君當場發揮一己之思想備受衆人之歡迎云 
[承天學校今晚開籌賑遊藝會]  
　　逃家灣承天英華學校今晚七時舉行籌賑遊藝會詳細節目列後（一）鄺富灼博士演說（二）龍冷觀新加官（三）中西女學西樂（四）龔夢雛張厂記雙簧（五）精武體育會武術（六）該校學生新劇「用錢難」（七）雅歌集票友張小漁陳劍峯之武家坡夏禹颺之子胥投吳文少如兪仁安之雙獅圖（八）商務印書館之梅蘭芳影戲及滑稽佳片入座劵分一元及五角二種兼售門劵想届時必有一番熱鬧也 
[中華書局學校工場出品部近聞]  
　　河南路中華書局附設之學校工場出品部陳列各種木器鐡工瓷器玻璃器皮革品籐器以及五金洋磁用品均係國貨故購者甚多近又西節冬至將届中西人士之購作禮品者尤爲踴躍云 
[武術會慶功會之秩序]  
　　南市中華武術會定於五號午後三時假座東喬家浜王氏梓園（即該會會長王一亭寓所）開本年徵求會慶功大會其秩序如下（一）奏樂開會（二）主席報告（三）貧兒院軍樂（四）贈奬（五）湯蘇夫人王仙露女士合奏鋼琴（六）攝影（七）少年宣講團國樂（八）沈信卿演說（九）茶點（十）餘興（十一）奏樂散會 
[商界籌賑協會開會紀]  
　　商界籌賑協會昨日下午二時開職員會議公推鄔志豪主席宋誠彰記錄當由主席報告鄔挺生因公北上本會應請其將災區所得隨時報告錢雨嵐調查鄞東水災及工賑事宜擬於今日赴甬衆贊成次陸祺生報告日前八省急賑會游藝會蒙諸慈善家助來物品除當時在商塲售出外尙有餘存各物本擬當時拍賣因估價只有數百元同人等因估價太少若將貨存留而結束手續未免延長因此當塲公决作價洋一千五百元業經登報聲明現己有本會多數通過職員擔任分消一千二百元其餘三百元再請諸公公認王才運主張限三日請各界蒞本會看貨統計作價一千二百元我等願犧牲三百元補足一千五百元以淸手續如果無人購買由各職員負擔以抽籤分派衆亦贊成又袁履登報告派到八省急賑游藝會捐欵一萬五千餘元巳將一萬元并入本會凑足一萬五千元業經交滬中國行滙至北京中國銀行代購小米散放北五省最重災區其餘五千餘元擬撥陜西湖南福建浙江等省全體贊成議至此適有北京中國銀行來電主席遂將來電報告電文錄下「上海各路商界總聯合會轉商界籌賑協會電悉鄙意亦擬交佛敎籌賑會俟欵到即與接洽代賑嗷東」主席云欵非電滙恐較緩想二三日内定可收到報告畢遂散會 
[國貨維持會選出議長]  
　　中華國貨維持會昨日下午三時開復選議長會公推汪星一爲臨時主席開筒檢點結果計汪星一當選爲正議長徐枝春王漢强當選爲副議長選畢出副會長王介安提議謂本届當選各職員如遇無暇到會列席時請函次多數代理職務請公决多數贊成通過並略議他事各進茶點而散 
[貧民糧食救濟會聚餐會紀]  
　　駐滬北京貧民糧食求濟會由坐辦吳吉卿自備筳資於日昨假先施公司樓上二層正廳開聚餐會到者五十餘人主席報告所收棉衣一千五百五十套均已打包報關請姚監督分别給發免稅護照兩紙託普照和尙乘新銘船解京繼述演戲銷劵當由李澤源認銷三百張趙南公認銷二百張蔣榮夫張乘槎沈文劍呂葆齋林仁政張奎庭丁靜波高鳳池孫靜山馮蓮塘黃景岐兪文遠胡雅舟李梓堂等共銷游藝入塲劵二千張秦紹梅提議入塲劵須分填甲乙暗記以便稽查實數張心蕪提議有某某等學校情願代銷入場劵頗屬熱心將來分别加以奬勵徐卓堯提議南洋公司慨允捐助是日塲内香烟鄙人願效奔走僱人攝李雪芳女士小影同時售價以盡義務孫鏡湖君提議大世界黄磋九對於海上善舉靡役不從捐貲之巨早見各報此次塲内佈置由一人擔任見義勇爲宜由同人公請當道優加奬勵以上各節互相討論次第贊成迨散席己八句鐘之 
[法兵昨己北上]  
　　法兵二十二名由法乘郵船矮姆瑞號於前日抵滬昨日（三日）乘滬寗路快車赴寗轉車赴津防駐矣 
[資遣災民赴寗]  
　　上海慈善團前日由縣知事公署遣丁片送直隷省獻縣來滬乞賑災民男婦大小九名據稱因天時嚴冷擬赴南京找尋親友懇請資遣等語飭即照辦遂經該團派員向公票局購定大小船票九紙即於是晚給領由團派人送赴長江輪船起程並於臨行時每人各給二百文以資日用聞此次來滬災民除經該團先後資遣出發外現尙留關市廟大門内居住者有四十餘人云 
[七誌冬季檢查印花稅]  
　　昨爲南市第一區境内檢查冬季印花稅之第七天計查出漏貼印花及貼不足數之周德泰紙店賬簿一本裕大恒和記恒大源三家藥材行賬簿各一本又通和南貨店一本當將簿據一併帶回署中聽候傳罰至日前查獲均昌錢莊德泰合帽莊兩莊均己各繳呈　金洋十元又裕泰蔴袋店五元均將簿籍分别領回依法補貼 
[邁婦自縊之相騐]  
　　南市草鞋灣某敎堂附近一千四百零一號門牌住有賣牛肉之湖北人彭華亭其妻某氏時常將其邁姑李氏虐待彭向不干涉隣居因此嘖有煩言前日上燈時姑媳又因家庭細故大起衝突雖經隣人勸散李氏竟潛入臥房背人解帶自縊而死及彭察覺解救早已氣絶事爲衆隣所知大動公忿該媳知衆怒難犯亦即逃逸無蹤該處崗警即赴一區三分所警局報告奉諭飭傳彭華亭到局略詰一過判令交保一面諭令二十七舖地甲陶愼忠投報地方廳稟請相騐奉委魏檢察官沈檢騐員等蒞場相騐當據各隣人投訴一切彭華亭携子媳楊氏投案候示問官當騐明彭李氏委係自縊而死填明屍格判屍子自行棺殮候提在逃彭妻某氏到案究懲 
[鄉婦失女之可憐]  
　　浦東三灶鄉婦金陸氏於舊曆本月二十日携帶其八齡女孩阿紅擬來滬往親戚家該航船行至白蓮涇突遇風浪吹折花衣十餘包金陸氏膽怯即携女在嚴家橋登岸歸家豈料怱忙之中與阿紅失散徧尋無着業己多日茲據該航船夥報告謂當時被同乘該航船之拐匪某甲誘騙至上海售賣等語昨日該氏至滬投報各警所請爲查緝各警所因越日已多且地址與拐匪姓名均不能詳細指實無從備案飭令自往訪查而該氏失女情切狀似瘋癲哭泣無常後經人勸其歸家而去 
[妻子失蹤請究妻父]  
　　民人盛毛毛昨午投上海地方檢察廳稟稱今年二十四歲前經父母憑媒聘定顧華華之女爲妻民國四年春間成婚邇因顧氏時常出外不歸訴知妻父冀其前來訓誡不料反斥爲多事因此氏膽愈大前日竟將家中衣飾席捲一空逃逸無蹤民當向氏父家探問諉爲不知恐其串通一氣預謀反噬地步以便與民離異因此情急來案起訴請求飭傳顧華華等到案訊究等因當奉譚檢察長諭候批示辦理 
[女子供訴失飾被禁之經過]  
　　女子黄紫英在公共公廨刑事科呈訴潮州人林伯堦與其妻林李氏擅取值洋二千二百九十元之金珠飾物鑽戒及紅木器具並私禁等情由廨諭令被告夫婦交人洋並保候訊在案昨經李襄讞會同英副領事胡君升座第一刑庭研訊兩造均由律師到堂先由原告代表律師詰據原告黄紫英供稱年十九歲原籍無錫父母雙亡曾在蘇州敎會讀書前年隨姑母來滬在某學校肄業姑母亦於去年病故因無後嗣所遺飾物現洋共五千元均交女收受女遂移居牯嶺路斯盛里寄母家内迨至去年冬間有先父至友談某之妻邀女至倚虹樓菜館夜膳當介紹與林伯堦相識林欲娶女爲室訂期本年冬季行正式結婚禮乃與同居延慶里所有房内器具均女出洋五百十五元買來惟銅床係被告經手所購嗣悉被告專販烟土操不正當之營業彼於舊曆九月初五日上午竟串同其友翁某與第二被告林李氏將女子房内器具及金珠飾物等搬取一空繼復將女禁閉房内得釋後即延律師起訴云云並據被告代表律師復向原告盤詰前情良久中西官核供判被告夫婦仍交原保候展期再訊 
[昨日公共公廨訊案紀]  
　　昨晨公共公廨民四庭由張襄讞會同美丁副領事訊理各案如次（一）曹吉生訴袁敦文等不理欠欵案雙方均未到堂「結果」改期再訊（二）信成銀行訴陳詠韶不理欠銀三千一百八十六兩案被告不到原告代表律師請求登報傳達「結果」准登報通知被告到案候訊（三）張福生訴其兄張振廷不分産業案因被告交保問題由兩造律師到堂略辯一過「結果」張振廷限七天内交二千元舖保候訊（四）王廷山延許理律理訴陸文斌不理擔保薛竹坪借洋三百八十三元案被告亦延律師到堂辯明欵係賭博糾葛「結果」着兩造出外自行理楚（五）張炳坤訴林季慶不理貨欵洋二百十餘元案經被告證明伊巳宣告破産現尙在押無力償還「結果」註銷（公）胡柏生訴謝榮才積欠房租十二元八角請飭遷移案「結果」限被告於一個月遷移 
　　又下午民四庭由兪襄讞會同美約副領事訊理各案亦供誌如次（一）中華商立保險公司因營業失敗請求破産案「結果」准予破産先派本廨查賬員將該公司賬目等件暫爲保管並着登報於一個月内准各債權人來案聲明俟該公司舉定查賬員經本廨核准後再行接替但程鴻賓亦應負帮同淸理之責（二）張永齡訴韓榮聲定購棉花到期不出請追損失而韓亦控張到期無貨請追定銀之互控案「結果」本案兩造證據均不充分原訴反訴均予註銷定銀免追堂費各半擔負（三）張仲英訴己閉天祿齋糕　店主吳嘉祥不還米洋一百四十五元又不理欠吳林記等貨欵洋四百七十六元一角四分案「結果」以姑念被告店舖業己倒閉准照習慣着被告償還半數（四）朱麗軒訴許笠齋積欠房租案「結果」限被告於一個月内遷讓違干押遷（五）傅豐集訴徐芝香不理欠欵案茲由徐之保人到堂聲明欵己代爲賠償「結果」註銷（六）王桂榮訴張永齡不理貨洋案雙方律師均未到堂「結果」改期再訊 
[包探被控攫土騙洋之聲辯]  
　　工部局包探張林泰及其夥陸阿連·許金祥·周寳松被沈福標在公共公廨刑事科狀訴攫取鴉片烟土十四包騙去洋三百元一案原告人證供詞已紀本報昨日下午續訴被告律師令被告張林泰站入證欄詰據供稱充當探捕共有二十年前年八月調往滙山捕房任務屬於捕拿燕子窠故至今我己破獲一百八十餘處沈福標·我係彼在華探目張炳成處爲探夥時認識前次到堂作證之王秀堂·蕭仰甫現在張炳成處探夥張調至滙山捕房今甫三月彼嘗向我謂爾之捉拿燕子窠不妨稍爲放任我答以旣食工部局之祿自當盡職苟西探命捕莫敢或違有一日我捉燕子窠回張譏我所辦爲希微之事言曷不捕盜並囑我以後凡事須報告伊知但彼雖係探目然各辦各事故我如非重案則不報行於彼陸許周均係我雇用惟許現己另就他業周並不向我支錢蓋彼亦有執業繼之此三人皆帮助我執行職務者至於沈控我等搶土之事我於陸等被捕後纔知其案情完全虚搆我可證明該被告遂將十月三四兩天所辦各事時間與出入捕房時間以及歸家興宿時間詳供一過（詞多不涉案情從略）並續稱我所供均有紀錄可查其簿存於捕房被告律師遂請捕房將簿交出於是捕房律師即將該紀錄簿交由被告律師令張證明所紀係伊所辦之公事屬實遂將該簿呈由張襄讞及義費副領事察閱之事以該簿内祗紀十月四號張於上午七時到班而據張供是日係由家内於六點五十五分往捕房但原告所控搶土時間在是日上午六時以前因令張須證明六時以前之行動張答猶睡未起云云旋由原告代表律師向張盤駁良久而對於所控之事否認如故中西官遂宣佈退庭四被告仍交原保改期續訊 
[控訴冒用商標之集訊]  
　　嗬囒商隆培洋行在公共公廨呈訴虹口百老滙路二十七號門牌昇昌泰號主周兆雲冒用眞獅馬牌商標之靛靑出售損害營業請追損失等情而被告訴詞内稱此項靛靑係向中美公司收買以故昨日下午由關讞員會同嗬美兩國副領事升庭集訊先據原告代表律師譯稱本案起訴係爲商標問題蓋此事非但原告受營業上之損失而於上海商務亦大有關係所有控告理由訴稟内已經聲明今不凟陳惟原告之眞獅馬牌商標靛靑行銷遠東已歷年所上海香港兩處海關均曾註册原告於去年得柏林電報將此項商標之貨委任原告專售查歐戰告終巴黎和會席上曾議决對於影戤商標之事嗣後應受各該處官廳保護今被告旣冒用商標應請公堂責令賠償損失原告願將所得損失費移充北方災區振濟云云次由被告代表律師起而答辯詞均未譯旋由原告洋行西人古柏雷上堂經其律師詰據譯稱去年九月得德京來電委我經售該商標之靛靑後聞有人冒用此項商標經調查確實稟由嗬囒領事向中國交涉使交涉當時由中國商會調停公判假冒者罰銀二百五十兩欵悉移充善舉今被告又復假冒已邀有證人到案備質云云並將電報一通呈察遂由證人楊金郎上堂供稱在德昌仁顔料號爲夥九月初八日由號主邱渭卿派我調查該商標之貨從何而來我即查得昇昌泰號出店至公和祥碼頭三號棧房提取此項貨物多桶車回該號至初九日我又往該瑪頭仍見該號出店車回空箱十五只我即報告號主等語復由被告律師向以上兩人駁詰至暮中西官宣佈退庭展期五天續訊 
[傳訊僞造莊票騙洋之關係人]  
　　四明銀行指控海寗人施茂祥與在逃之張桂林私刻圖章僞造莊票圖騙洋七百六十元等情由捕將施拘解公共公廨着施交一千元人洋並保候補提人證質訊各情己誌本報昨晨山廨提訊據四明銀行代表律師上堂譯稱在逃之張桂林於十一月二十三號將計洋一千五百元之錢莊假票存儲原告處原告付給存銀簿一本未及二小時施來收取現洋迨原告查悉莊票是僞即向根究張己逃逸查施係案中關係人應着交保候將張傳案須令到堂質證云云訊之施亦延許理律師代辯以被告受人之愚要求將案註銷中西官核供判施茂祥具結出外聽候示遵 
[再犯私賣燈吃之科罰]  
　　法租界寳建路捕房捕頭偵悉居民徐阿六家有私設烟具容人在内燈吃情事故於前晚帶同包探及暗差捕前往抄出煙具等物帶入捕房諭令徐交保候究昨日傳至法公堂請究先由捕頭上堂稟稱查得被告前犯私賣燈吃經公堂罰過有案此次復犯請爲訊究詰之徐阿六供實係民人有病自己吸食餘供支吾中西官判徐不應屢罰不悛着罰洋五十元充公烟具銷燬 
雜評二 
[反對賑捐之觀察（訥）]  
　　賑非人民之所反對者人民之所反對第一在懼政府假賑之名而爲政治上之活動且不信任官廳之辦賑此一因也第二因所訂稅法之不平匀免稅貨物加至四成視其他所加相去太甚此又一因也第三因增稅過驟如近來所得稅之設印花稅之加商人正苦繁重而又有賑捐之舉於是益增其反抗之心此又一因也不然僅爲賑而略增負擔商民豈有如是之反對然則當局應知所以自省而不能責商民不熱心助賑蓋商民對於賑捐雖反對崦一方自由助賑固甚踴躍也 
公布欄 
[江蘇高等審判廳]  
　　民庭判决（民一庭）一件羅秀娥與王壽祺爲同居糾葛控訴一案（判决主文）本件控訴駁回控訴訟費歸控訴人負擔十一月三十日一件王志良與秦惠卿爲債務涉訟上告一案（判决主文）本件上官駁回上告訟費由上告人負擔（民二庭）一件施紹第等與嚴明章爲　欵涉訟控訴一案（判决主文）本案控訴及附帶控訴均予駁回控訴審訟費由控訴人與被控訴人平均負擔以上十二月一日 
[上海地方審判廳]  
　　公示送達第二四二號爲公示送達事案據楊仁山等訴何若然等債務涉訟一案業經本廳受理傳訊諭知判决並飭吏分别按址送達判决副本各在案茲據去吏報稱被告人葉禮園之傳票由本案共同被告鄢升如情願代收茲奉判詞復送至被告鄔升如處詎拒絶不肯代收據云葉禮園現巳躱避 
詞送達外所有被告葉禮園判詞無從送達等語並將該被告人葉禮園之判决副本一件繳銷前來爲此依法將該被告人葉禮園之判决副本一件公示送達仰該受送達人葉禮園遵照特此公示第二四三號爲公示送達事案據祝蘭舫訴錢遂之等租金糾葛一案業經本廳審理判决卷查被告人錢遂之住址不明除飭吏按址送達判决正本於原告人祝蘭舫被告人王堯臣收受外合依訴訟通例將被告人錢遂之之判决正本一件公示送達仰該受遂達人知照特此公示 
　　判决主文（民一庭）一件判决王載堂與汪寳善房租糾葛控訴一案主文原判撤銷汪寳善所租王載堂房屋自民國元年十一月起每年應給付租洋六元王載堂其餘之請求駁回本案訟費歸汪寳善負擔一件决定王竹樵與徐萃豐抵欵控訴聲請展期一案主文本件聲請駁回（民二庭）一件裁斷傅林氏與林艾氏等舍飾涉訟不服執行處執行處分聲明抗議一案主文本件抗議駁回 
　　批示一件孫煒生狀請執行由狀悉查本案業經該民於本年二月四日當庭聲請註銷並具有切結在卷何得復請執行殊屬非是特斥此批一件張文義狀請傳案由狀悉仰將田單從速交案至墳地是否共有應訴請裁判未便率予干涉此批一件傅林氏狀請批示由狀悉查傅瀛三當庭並未承認賠償據抗議狀意旨該抗議人巳願償以金錢仰速來廳按照市價繳欵可也此批一件楊全炳呈爲生女私逃請求備案由呈悉爾女是否私逃詞由一面礙難憑信所請備案之處應毋庸議此批一件王學成狀請執行由狀悉准予飭吏執行此批一件山榮海狀請銷案由狀悉准予銷案此批一件洪潤生狀請查封由狀悉仰速來廳候訊此批一件顧鴻元狀請給領由狀悉查本案卷宗尙未奉江蘇高等審判廳發回所請應從緩議此批 
　　二庭批示一件陸朝桂呈爲收回産權預杜訛詐請求備案由呈悉爾與徐君道爲欠租糾葛涉訟一案業經本廳合議庭缺席判决在案來呈所稱收回産權各節均屬執行問題現在判决尙未確定何得自由行動所請備案不准此批以上十二月二日 
[上海地方檢察廳]  
　　批示葛兆珍狀悉准予傳訊此批許維慶狀悉候查明核奪此批譚正漢狀悉候偵查核辦毋得多凟此批楊吉甫狀悉靜候偵查核辦此批劉高氏狀悉本案現正偵查所請未便照准此批趙咸全等狀悉爾弟旣係失足落河何得誣控他人草菅人命如以告訴爲敲詐之計則刑章具在豈容幸免本廳職司察奸此項刁風允宜嚴懲姑念鄉愚無知暫予從寛倘再干犯法紀定當置諸重典爾其凛之毋忽切切此批王文治狀悉業經送監執行仰即知照此批楊靵如狀悉案巳起訴候同繳審判廳核辦此批徐福濤狀悉該案業經明白面諭矣仰即遵照毋庸多凟此批戴章甫狀悉仰來廳訊明再行核辦此批劉顧氏狀悉案已起訴仰候審判此批楊阿金狀悉業經派警前往句攝候到案後再行訊究此批陳錫明狀悉案已判决毋庸多凟此批以上十二月二日 
[滬海道尹公署]  
　　批示一件南北浙江路商界聯合會代電呈稱滬上米價又漲聞有打包上棧希圖偷運請查明嚴懲由代電巳悉據稱滬埠米價漸漲巳函江海關併令上海縣知事隨時嚴密查禁矣仰即查照此批一件寳山縣民劉振卿呈爲懸案不結濫押民子請求派員會審以明冤抑而釋囹圄由呈悉查此案前據寳山縣知事呈稱劉大倫被勒身死訊係劉阿榮領同劉義寳等用繩縛頸拖勤斃命請通緝兇犯等情當經通緝在案茲據呈稱該民子劉阿榮與此案無涉無辜被押如係寳情應即逕赴縣署呈請傳案訊明依法擬辦所請派員會審之處應毋庸議此批 
[淞滬警察廳]  
　　批示民人陳闡亭據呈童媳金珠被人誘拐等情准即發交偵緝隊派探查緝可也民人周尙卿呈悉候尅日傳知柳姚氏領回撫養可也民婦王奉氏皇悉從寛准予保釋民人祁再之呈及失單均閱悉查爾妾胡桂寳捲物潛逃顯見爲人引誘准予通令查緝並仰隨時自行偵查藏匿所在報警拘究可也民人張松橋呈悉准予發還仰即來　給片前往可也民人姚和尙據呈同業鶴鳴等欺懦拆梢等情並無事實理由證明難保不含有其他情節詞出一面未便率爾提究所請應無庸議 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　（南北美環境狀况之不同與外交關係） 
　　（意大利親王游巴西之千秋佳話）（特點）（特長） 
　　驚天動地之世界大戰開歷史上從古未有之新局面此種自然趨勢幾若盡人皆知而在此新時代中所受戰禍影響與所發生之險惡現象恐尙有爲吾人所不及料者披閱世界各國期報雜誌無往非「生活難」之愁苦聲我中國政府爲人民謀旣不能如歐美列强諸當軸之深切有遠慮恐他日潮流所被更有不堪設想者在 
　　彼意大利貧民之多逈異於歐洲其他諸强國者其例徵誠不勝枚舉單就紐約下市言「意大利人」之名詞已與貧民區域有不解緣若更窮搜外方遊客旅行意大利之筆記而參考之則彼邦下等社會中人之百無聊賴尤令人望而却步如日本朝日新聞載意大利某城凡以整數之錢幣入市購物者市人恒不以零錢淸算還顧客此等窘相似皆歐美各地所希聞也 
　　有令此民族得有絶妙好發展之機緣者實無過於南美大陸南美環境狀况與北美相懸絶處甚多其一南半球巴西境内重要都會其氣候頗似歐洲南部之意西葡而與北部之法俄德英那威瑞典等相去甚遠大抵氣候上天然限制亦足以令英雄短氣軍略上不能以朔漠之軍征印度亦猶商略上不能以英德之天驕制勝南美洲熱帶區之寳藏地也 
劇談 
[霓裳新話（下）] [  野驢]  
　　今得一雛伶焉曰綠牡丹綠黄姓名玉麟本黔中世家其父於民國二年來滬爲市儈所賣經營棉紗業倒欵十餘萬人情勢利一時親戚故舊均相約避面遂激而使其幼子學戲故玉麟彬彬儒雅絶無輕佻浮薄之惡習者蓋有由來也玉麟今年年十四專長之劇不下四五十齣而尤以丫頭戲與小家碧玉戲爲最擅勝塲（如趙五娘花田錯寳蟾送酒箱屍案游龍戲鳳等在揚在杭每逢演唱八時前即高懸滿座牌）今春歷演於揚州杭州諸埠所至輒傾動一時至有看煞衛玠之譽吾友八索撒麻兩君曾有梅黄比較及杜威博士與綠牡丹之觀念談兩篇登諸杭報中亦可見其魔力之大感人之深矣其演戲也旑旋輕盈乍羞乍怯宛若一十五六齡之嬌憨女郎態故每届出場繡簾甫啓彩聲四溢此次來滬由王洪壽介紹入亦舞臺登臺未三日而滬人士已有爲之組織綠社者劉蘧廬趙叔雍葉氷心諸名士均有歌詠以頌其美聞且有人爲之編文君當爐綠珠墜樓梁紅玉胭脂并諸劇以與今日盛行之上元夫人麻姑上壽等劇相抗使非有色有藝而又身材年齒恰合佳人身分者何來此多人之讚譽耶謂之爲侯俊山後一人誰曰不宜盡意發揮不留紙隙眞綠社健將也 
詩選 
[錫遊偶記（中）] [  天虚我生] 　　 
　　隔斷紅塵三十里坐看雲起有高樓梁谿自昔無崔灝儘許題詩在上頭（惠山有隔紅塵徑及雲起樓壁問題句都不可誦） 
　　散花人住龍山背植果場開黿渚頭倘有腰纏錢十萬不須騎鶴上揚州 
　　梅園樓閣傍山開鬼斧神工小有才不是扶桑觀日處如何點綴似蓬萊 
　　香海何如香雪海原來不屑作苔岑平添十倍龍門價莫惜當年五十金（梅園主人曾以五十金丐康南海書香雪海三字嗣康來游見爲僞作因易香海二字） 
　　人與梅花一樣淸圖書四壁重連城（壁間淸道人書甚多） 
　　主人妙解生公法要與南宮結弟昆（園中置巨石數大塊立如人狀） 
 
[戲法人人爲變各有巧妙不同]  
雜錄 
[春明絨唾錄] [  倦紅]  
香君儀致娟潔卓然不類風塵人雖間以疏於周旋爲人詬病然吾謂曲院中所以無取矜持者爲其矯耳非是則霜菊冰梅實爲衆香國中幽逸品骨性天然又誰肯厚非之者吾與姬稔每於其幽居冥坐之間窺見其婉靜嫻雅之致觀人者必於其微吾决姬之閑默匪出人爲其干雲慕雪之姿固皎皎然冰梅霜菊也世徒見彼擁茲喧赫之令名遂以爲專榮傲物是亦姬不幸而有此華譽耳若使其門前冷落宛轉牛衣者吾知其孤高之禀未必遂降心相從於工颦妍笑間則又且何從訾訕耶空谷幽芳淪知五濁信乎其難於自潔矣姬吳人客都門久往歲從馮某逝越半載復出樹幟於慶餘堂聞茲者又脫籍去矣吾習姬久茲雖别一寸心香固無日不禱其出於幽谷也 
新聞拾遺 
[痴] [  夢影]  
　　南京丁家橋左某有女字秀英肄業某女學校於秋間染病身故昨日開喪突來一美少年手持一紙置諸靈前大哭而去左某視其紙有詞云（自卿仙逝後終朝痛哭從此絶我巾幗知音恨何如之今夜三鼓凖赴黃泉與卿把悟也）下書（庽中正街殷立山泣書）閱罷大驚次早着人向中正街殷庽詢問果昨夜西歸云 
[愚] [  吳秉恬]  
　　揚城某姓子年二十前曾從萬姓名文仙者學吐納術云可致長生及萬以暴病亡子仍不悟謂爲尸解日從其黨徒研究萬所傳之口訣其父母憂之現將爲訂姻於某氏子執不可謂必欲奪吾志者當以身殉某姓祗此一子然亦無如之何左道惑人一至於此是眞社會之蠶也 
[莽] [  丕承]  
　　寓新閘大王廟怡和里之翁某在某紗號充當經理近因時常失物出入頗謹愼以防竊賊日前晚間在隔壁與友人閒談忽見門口有一人影望内而去翁疑是竊賊急上前抓住頸領不分皂白拳脚交加旋將其提起意欲送入捕房視之則係己父乃大驚急跪地求恕嗣由鄰人將其中詳情說明其父始息怒然已腰痛背酸且飽受虚驚矣鄰人咸傳爲笑柄云 
小說 
[社會小說衆醉獨醒（二一二）] [  瞻廬]  
　　第三十四回綠閨寂寞燒樺燭翠袖殷勤捧茗杯 
　　子細看時小小卡片周圍都用金鑲中間印着宋吟香三字端楷下面注着兩行小字呌做「亞東第一鍾情男子别號西廂待月生」忙把卡片在懷裏一納笑向傭婦道快請這位少爺到書房裏坐說我立刻出見趕把上好茶葉泡一碗釅釅的茶請少爺喝傭婦答應出房翠娥又把他喚回道來來你先把雞毛帚兒在坐椅上細細擔幾下别把灰塵髒了少爺的新衣服你泡茶時先把茶碗拭抺乾凈端茶時須端着茶托别把指頭兒摳在茶碗邊呌少爺見了生厭傭婦忍着笑答應自去小賓娘子摸不着頭腦兩隻眼睛睜得烏眼雞似的只向翠娥呆看翠娥急怱怱的換了一件咖啡色的華絲葛夾衫套了裙兒把絲巾在漆皮鞋子上揩拭幾下照一回鏡拭一拭靑絲整備出去會客却被娘子一把拖住道且慢且慢這是誰家的男子却來會你你老子尙没起身便要相會且待我喚你老子出去見他年輕男女坐在一室裏講話只怕不大穩便翠娥嗔怒道娘你這麽大年紀還不曾見過世面現在文明世界男女公開社交這是極體面的事值得這般絮聒說着頭也不冋皮鞋格登登竟向書房裏會客去了娘子畢竟不放心笑向王嬷嬷道一種時代自有一種人女兒進了洋學堂自有洋學堂裏的洋派我和你都是者派見了自然詫異現在橫豎没事（誰說没事）我和你到書房門外竊聽竊聽畢竟新派的男女相見用着怎樣的文明客套我們聽得時也好增長些見識 
[自由談之自由談] [  鵑]  
　　今外長爲顔氏顔顔面也中國之外交失其顔面也久矣吾國民因亦低首人前無顔面見人不知今日之顔氏其能於折衝樽俎中爲國家爲國人爭顔面乎吾將於琿春一案驗之 
大昌煙公司徵文揭曉（丁等） 
[大小嬰孩牌香烟吳歌] [  拙庵] 　　 
　　春季裏百花一齊開大世界亦出子大囝牌小阿哥終比大兄弟好要喫好煙快點去買 
　　夏季裡荷花透鮮嬰孩牌眞正是好香煙煙絲細潔外加烟枝大喫辣嘴裡末香又甜 
　　秋季裡桂花陣陣香紅蛋劵發脫子無數張價鈿公道還有贈品送人人歡喜個好兒郎 
　　科季裡臘梅花兒開要養妮子快點喫起來個中煙絲勝知宜男草借因頭就此會得胎 
　　四季裡花名唱完成小囝囝大家全歡迎勿相信買一包呼呼看𧟰算奴筆浪瞎熱昏 
 
 
 

Page 15

 
 
   
 
 

Page 16

 
 
常識 
常評 
[學壞樣不學好樣] [  覺]  
　　凡人在幼稚時期最喜事事學人未受敎育者往往專學壞樣不學好樣其結果必至喪失人格爲人所不齒 
　　今之握有政權者年齡未可謂幼稚矣乃亦有專學壞樣不學好樣之趨勢可悲孰甚 
　　例如督軍未廢而有巡閱使之設置壞樣也今南方昌言民治而亦有設置巡閱使之議何其善學壞樣若此 
　　粤省之禁賭好樣也若彩票之罪惡與賭相等耳而今且日益發達握有政權者未嘗有一人之議禁何其不能學好樣若此 
　　即以最近之兩事觀之則今之從政者誠所謂斗筲之人而巳吾甚願其幡然變計學好樣勿學壞樣則民國前途未至絶望也 
公民常識 
[選舉前之監視方法] [  長風]  
　　閱連日本報關於監視選舉之文字上海且有公民監視選舉團之組織選舉前途光明有望惟敝意選舉前之監視（卽調查選舉人名時之監視）尤爲選舉正本淸源之辦法蓋調查選舉人民每多（一）僞造名册（二）遺漏選舉人名（三）并不挨戶調查即以上届名册照抄塞責之弊雖有監視團監視及監視團要求名册公布而檢查之然當我國人民對於選舉觀念尙未發達即有遺漏被遺漏者每多放棄不問雖有僞造然人民衆多欲完全發覺事實上亦頗困雖欲求選舉名册精確及無僞造并遺漏之弊惟有要求官廳凖取警察所調查之戶口册與調查選舉人名册逐一核對之一策蓋警察調查戶口大槪半年一查詳載職業死亡等等最爲精確取而對之上述之遺漏等弊自易發現蓋選舉人名册内所載之姓名而或爲戶口册所無則必爲僞造應卽剔除戶口册所有之姓名除女子及停止公權剝奪公權或死亡者外而爲選舉人名册所無則必爲遺漏應即補入如是則選舉人名册方爲正確否則事前雖如何嚴厲監視必易被朦蔽無甚效果 
　　且行此法則調查員必能稱職而無以上届名關照抄之弊蓋核對不符調查員應負責任也 
　　警察調查戶口各地大槪已經實行雖鄉村亦巳行之則核對之法並不窒礙難行也願監視團注意之（乙種酬） 
經濟 
[勞働家所獲計時賃銀之利害觀] [  愛古譯]  
　　凡勞働家所獲之報酬名曰賃銀今日各國大多數之勞働家皆恃賃銀以度日但計時賃銀之制度亦有利害觀今試述之於左 
　　（甲）計時賃銀之利 
　　（一）勞働家旣知計時賃銀之方法則於平常工作時間亦可預算其進欵多寡之定數如何以維持其每日衣食住三者如何以爲家庭衛生費與子女敎育費如何可以節省少許以爲儲蓄藉防將來有匱乏之虞 
　　（二）計時賃銀可以除免粗製濫造之弊蓋勞働家旣不惜吝時間自不至於草率從事然後彼等所製成之貨物必能良好售價亦因之增高矣 
　　（三）僱主因計時賃銀之故對於核算勞働家之工資頗爲簡便且能預知其每年所入利潤與所耗費用之多寡云 
　　（乙）計時賃銀之害 
　　（一）計時賃銀在一般拙劣勞働家甚爲得計然在有技能之勞働家往往不能滿意蓋其技能難於發展且所獲報酬不能按其技能同時並進怠慢遂因之而生矣 
　　（二）工廠實行計時賃銀之制度則必嚴行監督蓋恐勞働家有懶惰不勤於職務者淆雜其間夫工人旣夥欲行周密之監督則非多僱人專司其責不可而工廠每年之耗費亦因之增加矣 
　　（三）僱主洞悉勞働家之弊病如怠惰偷安生産額减少等事則少少給賃銀夫賃銀減輕與勢働家日常生活上殊屬有礙故罷工風潮有時因此發生亦誠可謂危險已 
　　至於補救方法誠屬不易要在僱工之如何操縱如何管理甲行此種制度而遭失敗乙行同項制度往往成功亦視僱主之才智與經騐爲如何耳（乙種酬） 
[家庭常識]  
[如何可得美滿之家庭樂趣] [  張培銓]  
　　人自呱呱墮地受父母之養育愛護體恤爲最樂之時期及其旣長乃脫離父母而入社會於是自建家庭自求樂趣而家庭中最重要人物厥惟賢婦蓋賢婦者爲組織良美家庭之主任爲其夫之最知己體貼人使進無内顧憂以從事於建業退得享融融之家庭幸福也故良美家庭必自擇妻始（一）擇妻宜愼擇妻勿以其貌美而魯莽從事也蓋貌易衰而吾樂趣窮矣勿以其門第才高而傾心也蓋齊大非偶不免有過高則隕之危勿以其富而豔羨也蓋富未必能增家庭永久之樂惟擇其才學相匹匹品格優美性情柔和善於料理家務且能處富安貧者爲最宜他如己之程度職業應以何等内助爲最宜亦宜三致意焉 
　　（二）夫妻互助夫治外婦治内此互助之道然吾所謂互助者乃指婦宜規夫以正道夫亦宜以啓發婦之知識自任蓋婦日居斗室之中所見所聞所思所作無非家庭内之事其知識見聞之狹窄無可諱苟不從事啓發其知識助長其見聞則愈趨愈陋將失夫妻間精神上之樂趣而成爲幾械性質其結果則不過一守門曁料理家務之傭媪耳吾以爲家庭内宜購置於婦有益之書籍雜誌以助長其德性更宜將外界所見所聞之足紀者不憚煩言於夫婦閒談之間以增廣其聞見若是則婦之知識聞見日闢夫婦間愈相投機情愛愈密家庭樂趣無窮矣 
　　（三）宜設家庭俱樂部夫婦自晨至夕各事其事晚上方得數時之暇宜設家庭俱樂部於此時夫婦共同游戲則夫婦間各得美滿之之娱樂斷不至於各自出外覓娱樂之所致夫婦問因離生疑因疑生嫌以至各自離異不可挽救（乙種酬） 
衛生 
[腎臟炎之原因及禁忌物（二）] [  鳳賓]  
　　近法年來余診察中年婦女三人各患氣喘與肺膜積水查騐小解始知積水之原因均爲腎臟炎如出一轍治療之法除抽水外囑令忌鹹物肉食與服通利之劑二人之小溲今巳全無蛋白質其一人雖較前康健因稍進鹹味致蛋白質愈而復生此無他鹽與肉爲腎臟炎之大敵病人苟不忌凈醫者縱有妙法殊難收效也 
　　舍弟幼年患水臌脹凡三歷星霜其時中外醫家各盡心力未收寸效時余方十餘齡愛莫能助會家有老蒼頭陸惠訪得滬城南門某肉莊發售治　之藥頗靈偕余往該店詢之果有專治腫脹之藥賣藥者乃一裸體肥胖子站於砧旁見余等至置屠刀於側一手持草紙一手取黑色丸二大把包之而擲下取價五百數十文丁寗告誡曰須忌鹹味與肉食一百二十天服此丸方有效舍弟如法施治小解大暢而痼疾遂全愈此二十年前事也 
　　舍弟當時是否病在腎臟無從考察惟推究治療之結果竟與腎臟炎之治療法相同故單方中每有眞諦未可厚非也是我歷祖歷宗靈爽之所憑式 
 
[舊人生觀為過去的新人生觀為將来的] [  鵬]  
[經騐所得之盲腸炎簡易治療法] [  夢花]  
　　盲腸炎前見常識部衛生項中已有登載對於病因症象治療方法以及預防等等言之至詳鄙人之爲是篇不過將經騐所得之簡易治療法爲閱者諸君道之 
　　鄙人之有盲腸火三載於茲凡二發第一次病發鄙人正在京漢路局服務發病之初不過大便閉結下腹脹痛以爲食滯用瀉鹽攻之不但病不愈而且反增步履不能乃就醫始知此實盲腸炎盲腸炎之起原一如前稿所述由於食物落入大小腸相接之盲腸所謂盲此腸路不通也食物落入其中能進不能出故旣有此症卽宜靜臥少動少食俾腸之運行停然後再以方法使食物之落入其中者逐漸消去則病可以愈若以瀉鹽攻之則腸之運行不但不停而且更速所以鄙人旣服瀉鹽病又增劇　醫旣診治後即用氷冷所患處其所以用氷者蓋以肓腸炎本係炎症炎愈甚則病愈劇久之而潰疾即難治用冰冷之使其熱退去則塊可消而病可愈疾愈而後食物能自留神病自不致復發鄙人旣遵醫生之言即用氷治之果不數日而能步履又旬日即霍然前年春末夏初鄙人復患此症亦以此法愈之不敢以私敬以貢諸閱者諸君至用氷之法若嫌其寒氣過重則或用冷水或去藥房中購置氷袋實氷其中置所患處亦無不可惟成效較遲耳若盲腸炎之根本治療終以手術爲上將盲腸割去之則一勞永逸矣（乙種酬） 
種植常識 
[桉樹（三）] [  朱鳳美]  
　　第三桉有什麽效用？ 
　　講桉樹對於人生的效益可以先分生樹和各部的兩大别便是像下面所條列的 
　　（一）衛生按葉的香氣是一種驅瘟僻疫的東西往時義大利本來有呌做瘧域（ＭＡＬＡＲＩＡＬＤＩＳＴＲＩＣＴＳ）的地方後來種了桉樹這可怕的名字便自然消滅了所以城市病院等處多種按樹不但是可以免惡疫的流行並且可以防肺病的傳播了還有這樹的葉子旣多長得又高所以能夠把地面汚濁的水濕盡行發散到高空裏去我們就没有脚氣病的危險和蚊蚋的騷擾了 
　　（二）風景桉樹幹本是亭直的枝葉是柔垂的所以他的姿態壯麗極了我們不是常讚賞松竹的冬靑楊柳的嬝嫋椶橺的挺拔芭蕉的蔭翳麽按樹是兼這四美以外更有玫瑰薄荷的快香所以要增庭園的景色按是不能不種的 
　　（三）木材按樹的木材不但是巨大無匹還有亭直緻密芳香美麗堅硬强韌經久耐水容易鋸解不受蟲蠧諸特質所以無用而不適的像橋梁船艦車輛電桿槍台棟樑以及鐡道的枕木河岸的椿柱和敷設街道的木磚（如上海大馬路便是木舖的）等等差不多非他不可 
　　（四）花果按花到年終歲始的時候方纔盛聞所以養蜂的人家當他是冬期惟一的蜜源按果呢雖說没有大用也可以做飾玩品的 
　　（五）葉皮按葉裏面含有一種解熱的物質所以採取乾燥以後捲入雪茄或紙煙中燃吸能夠止喘却邪的又蒸溜生葉可以提取一種香油名呌按油（ＥＵＣＡＬＹＰＴＯＬ）是化妝用香水和治瘧用藥劑的原料商業上算是極有價值的貿易品了 
　　按皮呢可以採取一種呌做ＫＩＮＯ的樹膠也是治瘧解熱的良藥（乙種酬）（移賑） 
工業常識 
[寒暑表之說明] [  修]  
　　寒暑表一物工業上盛用之家庭中亦常用之其原理及用法等不可不知爰說明如次 
　　寒暑表俗稱冷熱表爲試騐物體之冷熱所用無論氣體液體之冷熱均可用以試驗而知之其構造係一玻璃製之管中盛水銀或酒精而面刻度數蓋水銀酒精二物最易漲縮遇熱則漲而上昇遇冷則縮而下降觀其昇降之度即可知其所試物體之温度也其製造之法係取細玻璃管中入水銀或酒精先稍加熱驅除日中空氣次投入沸水中察其水銀或酒精昇至之處劃線於其處定爲沸點所謂沸點者卽水熱至此度即沸騰之意次入冰雪中察其水銀或酒精降低之處亦劃線於其處定爲冰點所謂冰點者即水冷至此度則結冰之意二點之間劃分爲若干度其度數因其表之種類而異現在所用寒暑表計有三種一名攝氏寒暑表二點之間共分一百度以百度爲沸點零度爲冰點一名華氏寒暑表二點之間共分一百八十度而冰點之下猶有三十二度共計二百十二度以二百十二度爲沸點三十二度爲冰點一名列氏寒暑表二點之間共分八十度以八十度爲沸點零度爲冰點三者用相同而攝氏表計算最易最爲適用故工業及科學醫學上多用之華氏表發明最早故普通試騐氣候之冷暖多用之列氏表以分度太簡試騐不易準確不甚合用故不甚通行（乙種酬） 
 
 
