# 1904 - 200 - 4911229

 

Page 1

 
 
[六續松江瞿岑明經繼昌創練全國民兵及籌欵事宜萬言書]  
　　十一變通鹽法　中國鹽法至今日疲滯極矣兩淮私梟恣肆結黨横行其數輙以數千計聽之則妨　國虧課剿之則聚衆抗官隠患方長何堪設想註劉忠誠督兩江時招撫私梟頭目徐老虎其黨聞有萬餘人　昔顧亭林馮林一均有就地徵稅之議似宜略師其意兹先就兩淮言之當於通泰海三大場設立三公司卽以鹽商之富者充之每公司須集欵一千萬兩每場各設一分公司凡鹽户皂丁所煮之鹽均售於分公司註鹽到給錢　由分公司售於散商定一酌中之價每百斤定數若干凡課釐歲共收銀五百萬兩者註近年兩淮歲收此數　不妨令公司加倍輸納一切雜費裁汰凈盡蓋官徵銀於公司公司徵銀於散商稅畢給票凡淮鹽行銷之處不復再征所過關卡驗票放行註關卡可裁撤大半以節公費　無票及繞越　倍罰之三場中各設一督銷以便稽查運同運判大使以下等官全行裁去如此有數利焉無無稅之鹽而私販不必緝鹽甫出課隨入逋課不必責大商小賈人人得出財自運而鹽無地不通推之產鹽各省一律仿行歲入至少可得銀三千餘萬兩詎止如今之僅歲收一千三百餘萬兩已耶　十二提州縣養勇費　州縣官近年例養隊勇每縣多則二三十名少亦十餘名今槪以十名計每名月餉三兩連弁目器械號衣等歲約需五百金今地方旣練民兵此勇理應裁撤可由督撫諭令州縣官將此款提出繳公註如向無養勇之處確查禀免　通國歲可得銀七十八萬九千五百兩　十三攺撥團勇養欵　有州縣地方凡較大及距城僻遠村鎭例養團勇有常年養之者有冬季養之者欵皆由紳董經手攤派民間今折中每縣以冬三個月養團勇三十名算每名月餉錢三千文一季共需錢九十貫通國共需錢五十三萬餘貫可飭州縣官嚴諭紳董將此欵撥充本地常備民軍兵餉　十四清查寺廟田產　僧道尼姑本蠧民之一且皆坐擁田產飽食嵈衣往歲曾飭將廟田入官撥充學堂經費未及施行血罷昔法皇拿破崙籍没教產入官亦卽此意今可再申禁令將其人年在四十歲以下者勒令還俗或撥入工藝局學習手藝酌留一二老者不准收蓄門徒留田若干以盡天年其餘田產槪令入官酌中每縣以入官田十頃計每畝歲收租錢一千文每縣歲收租錢一千貫通國歲收租錢一百五十七萬九千貫　十五酌提無益閒費　查賽會演戱朝山註即結伴赴名山巨寺燒香之謂　最爲中國錮習所費不貲且毫無受益之處不過供游手白食愚民玩笑而已宜飭州縣官及宣講演說之人剴切曉諭令將各事停罷繳欵歸公每縣折中以二百村計賽會演戱朝山照三十付算每村歲可收錢一百貫註河内縣城正月賽會每次須錢三四千貫他村稱是餘可類推　三十村歲可收錢三千貫通國歲可收錢四百七十三萬七千貫亦一鉅欵也　以上綜計練兵之事十一籌欵之事十五其施行之次第民兵以清查户口爲先籌欵以興辦農工爲要然二者之本首在得人得人之基端由興學昔德爲法敗幾於不國並限其兵數不得過四萬二千德皇威廉任用畢士麥爲相毛奇爲將深謀秘計創練民兵俟訓練有效遣去重招數年以後通國得精兵百萬長驅入法覆其名都　其巨欵註約合中銀八萬萬兩　凱旋犒飲人有頌畢相之功者畢日否否乃持小學堂章程示人日挫至强之法復我夙讐揚大德之名著於天下者此也由此言之得人則昌失人則亡尙論往古蒿目五洲雖時隔千年地距萬里若合　節而無一或爽　也豈非人乎 
[本館接奉電音]  
　　昨日午後二點鐘越四十五分時京師友人飛電傳來　　上諭一道敬謹譯登○五月初八日内閣抄奉　　上諭新科一甲進士劉春霖朱汝珍商衍鎏業經授職外張啓後林世燾顔楷麥鴻鈞賀維翰黃瑞祺徐潞林志烜莊陔蘭未育德杜巖張星楝谷芝瑞岑光樾林乾　孔殷郭壽清潘鳴璆慶麟譚廷闓葉光圻楊毓泗李翹榮許承尭唐尙光吳德鎭高鎮霄童錫燾錢崇威朱點衣閻士麟李湛田李榘徐鍾恂陳國華景潤吳琨程宗伊錢淦張成儀田明德陳啓輝榮興張國溶馬蔭榮章祖申朱元樹許業笏竺麟祥舒偉俊畢太昌程淑琳雷恒莊桐陸光熙雲書朱德鑑梁善濟邢端王愼賢惧著攺爲翰林院庶吉士朱文劭王賡張茂炯翁兆麟鄭言何景崧熊坤陳震莫以增樓思誥呂祖翼謝啓中龍建章王枚蒲殿俊朱振瀛陳之鼐蔣尊褘蘇源泉方兆鼇馬步瀛李龍圖何毓璋陳蜚聲張恩壽施尭章李景綱李言藹唐桂馨梁禹甸陳繼舜沈鈞儒陳毅舒元璋龔福燾謝鑾坡徐金銘張世畸謝秉乾鍾剛中王炳宸傅增濬叚國垣雷延壽閻祖訓王季烈戴寳煇何振清張詒吳晉夔楊巨川湯化龍李景銘關賡麟胡家鈺雷多壽陳世昌宋明璋歐陽鼐張介孚張名振唐賡虞陳正學白葆端隋勤禮姚華梁成哲周之楨張則川劉遠駒袁永廉陳宗蕃歐陽紹祁果晟彭運斌鄭元楨王鴻兟葉大華陳熙謝珠垣王慧潣張履謙欒守綱彭守正馮巽占閔道朱崇年章寺瑑朱大與賽沙敦郭之巽夏和清饒孟任叚維張稱達俱著分部學習劉啓瑞顧顯曾曲卓新謝桓武汪康年徐培陳煥　金梁夏道輝李景連俱著以内閣中書用潘鳴球劉鍾俊單志賢張其鍠陳敉功舒嘉猷張雲翼董繩燾邵孔亮張輔李廷真聶傳曾朱秉筠周觀濤邵從恩朱澤年能範輿賈景德孫家鈺楊光瓚邱景章郭鍾美吳兆梅陳兆槐姜廼升宮炳炎覃壽堃錢昌頣鄧隆張稄英張肇基王保璜江防楊濟時崔炳炎林基道孫鸞任嘉莪王樹忠曹元鼎黃爲基張肇銓程璇葉大章劉光篔楊灦生李應壽葉湘孟應奚李鳳書李熙仁李臣淑王元璐仲延仕周安康劉紹曾陳迪吉李維第劉緜訓榮濬楊大芳程天锡王言立韋延秩賓光椿李維瀚張廷棟田明理李儉陳金華鄭猷宣張発寛李壽祺兪維翰王文煥張肇基許樹聲增春林振先董鏞茹欲可喬海峯林蒼蘇兆奎王景崧楊靖恭錫光王承藩俱著交吏部簽掣分發省分以知縣卽用刑部候補郎中陳毅著以本部郎中卽用刑部學習郎中馮汝琪范家駒均著俟奏留後以本部郎中卽用外務部候補主事張鴻候補主事劉　孫刑部候補主事劉敦謹均著以本部主事卽用兵部員外郎李盛和張義栻著俟俸满後以本部主事卽用内閣候補中書趙錄績何震彝者仍以中書候補候選内閣中書張應濟著仍以中 
 
 

Page 2

 
 
書候選江蘇補用道汪士元江蘇候補知縣江紹節江蘇候補知縣濮文坡均著發往原省各以本班補用餘著歸部銓選欽此 
[電傳　宮門抄]  
　　昨日午後二點鐘時京師友人專電告知本館云六月初八日　　皇上召見軍機大臣及楊佩璋 
[俄艦回崴]  
　　昨晚十點一刻鐘接日本東京專電云昨過津輕海峽之俄艦不知何往想已回海參崴矣 
[俄艦出没]  
　　昨日承駐滬日本總領事小田切君以華歴六月初八日東京所發官電見内開有俄艦三艘於本日天明時駛入津輕海峽旋過函館海面迨正午向東駛入上津海内後卽蹝蹟杳然 
[俄沈日船]  
　　昨日承駐滬日本總領事小田切君以華歴六月初八日晚九點三十八分鐘時東京所發官電見示内開初八日晨六點半鐘時有日本小輪船名高島丸者駛至伊姑約海面距函館之東七十五里被海參威俄艦擊沈船中人皆上言山幸無所害註伊姑約及言山皆照日音譯出 
[俄軍死傷]  
　　昨日承駐滬日本總領事小田切君以華歴六月初八日東京所發官電見示内開我日陸軍統帥黑木氏報稱俄兵所遺屍首至初六日止已由我日兵士運去二百具所俘俄兵計五十一名内有三十一名均已受傷據言戰時俄兵死傷甚多半已自行舁回療治大約是役死傷者計共一千名 
[俄移艦砲]  
　　日本東京來電云當日俄開戰之初俄國砲艦名是部氣者因在營口過冬故將砲位移去日前重復與出自旅順之薄路誇夫艦配置一切軍裝迨東歴七月十四日得彼處電音悉是部氣艦中又將砲位舁至岸上於是人言藉藉僉謂日兵一旦攻入旅順俄人必自將此艦擊沈并毁去陸營防敵之具然後退赴大石橋嘻其然豈其然乎 
[日藩歸國]  
　　日本廣島來電云陸軍大將伏見宮親王前經奉詔赴遼東親統六師與俄决戰東歴七月十五日行旌忽回抵廣島大約小駐二三日卽須馳赴東京矣 
[日船毁電]  
　　日本大阪某日報云頃得本國下關來電言東歴七月十四日午後三下鐘閱二刻時大阪商船公司賃以往還韓國之輪船名達部皮者駛至前田海面警船燈塔之旁誤觸水中礁石墜下有鐵錨二具解於海底所沈電綫併力曳起綫爲之斷幸船尙平安無事得於傍晚五下鐘後歸抵門司 
[日人避兵]  
　　日本大阪某日報云頃閱俄京聖彼得羅堡官報謂黑龍江口尼誇臘伊司克港向有日本人二百七十六名流寓於此西歴六月之朔附某郵船赴部拉岳希氣恩司克擬再換船西上至歐洲俄境暫避兵氛 
[日車失事]  
　　日本下關來電云東歴七月十四日由某處開行之載貨火車應於夜間二下鐘閱二十八分時抵下關車站先是鐘嗚十有一下行經三田尻及大道中間正過佐波川上鐵橋突有機器車及載貨車五輛顛入水中司機人曁火夫車掌各一名因之慘斃原其失事之故因橋上停有空車甚多且堆磊貨物四十垛以致輪行被阻爲之傾欹也 
[戰期已近]  
　　山海關來電云奉天牛家屯所駐俄兵忽於華歴六月初二日拔隊赴大石橋向駐大石橋一帶之俄兵亦時有移動之勢意者俄人將於此數日内與日人大戰一塲歟 
[英船被搜]  
　　英京倫敦來電云頃得紅海中培利磨島訪事人電音悉西歴七月十一號英國有輪船名門臘烏司路他者駛至其達迤南遇俄國義勇艦隊中培帖路司部路兵船下令與苦路花路輪船暫行停泊將所帶郵件一一查明扣留至四小時始得開釋旋見培帖路司部路鼓輪而北不知所之按培帖路司部路重九千二百五十二墩船面安置大砲八尊 
[譯日報論俄國軍艦]  
　　日本東京來電云𨑌者俄人向德國購得運兵船若干艘護以義勇艦二三艘聨檣東下當其啓行之際先在波羅的海豫儲芻秣糗糧至波羅的海艦隊中合新舊各戰艦計之共得十艘重十一萬九千七百七十六墩又新舊鐵甲巡洋艦尋常巡洋艦共十有一艘重五萬九千四百四十五墩砲　四艘重二千二百墩滅水雷艦十有八艘魚雷艇十有二艘此外尙有工作未經報竣者計戰艦砲艦滅水雷艦運兵船約共十艘其勢力與現在亞東之海軍不相上下惟戰艦中有二艘一名苛尼捱奇一名司烏矮洛夫司辣烏遲至本年西歴十二月方能告厥成功其能編制成隊從事於驚濤駭浪中者實只八艦中之亞司辣皮耶等四艦自餘四艦類皆舊式製自十餘年前涉浪衝風難資得力亞歴山德第三尼誇臘伊第一二艦則載煤之艙甚狹不能追隨他艦鼓浪長征若巡洋艦十有一艘中新式者只七八艘前曾遣派東來厥後半途召返其勢力亦可想而知必待新製之戰艦巡洋艦一律告成方可出而應敵然亦速率過小未見十分合宜必與向泊海參威之巡洋艦三艘相聨始得宣威海上令幸由歐洲購得運船改製巡洋艦載送煤火以應波羅的海艦隊所需而砲艦及報信船尙憂缺乏所多者惟滅水雷艦及魚雷船耳誠使主帥内决於心力求外人援助庶幾一戰再戰或可勉力戎行抑俄人專慣乘土耳其不及隄防使諸艦於一夜中悉出黑海并迫令土人將波羅的海艦隊彌縫其闕以期容易啓行也 
[醫院　聞]  
　　日本大阪某日報云日來溽暑蒸人正諸病發生之候而此間各兵營内抱恙者却少於往年卽開赴遼東之兵患赤痢等傳染症者亦絶無僅有目下留醫於大坂陸軍豫備病院者計四百一十五人在天王寺分院治療者六百三十六人合之由有馬送來療養之一百九十四人都一千一百二十一人其中將校一十四員士卒一千二百二十一名附於軍營者一名與戰事無關者九名分而計之在陣上受傷者九百一十四名患尋常疾病由戰地送回者三百零一名患傷寒者一名其中已告痊者計槍彈傷七百七十六名砲彈傷一百零四名割傷二名刺傷一名 
[山崩志異]  
　　日本大阪某日報云東歴七月十三日之夜二下鐘閱三十分時日本丹後國加佐郡餘内村字冷道白鳥𡶛隧道西畔相離約三十間有衆工人在山腹中掘取泥土適日前霪霖洊至土潤質　　聞砰然一聲土石從高崩墮有一大塊縱約三十四五間許横約四十間許將工人中澤石松山下竹造山下忠次大木某石田市松等六名壓覆其内是處歸舞鶴警察署所轄警卒聞信馳至急召集夫役將土　開至午後四下鐘時始獲中澤石田兩屍另有柏木彌一郎等六人雖同遭壓覆幸無性命之虞刻已安然而返矣按𡶛卽嶺字蓋日本俗書也日人量地以間計每六尺爲一間 
[詳紀柳州兵變]  
　　有友自廣西貽書本館云柳州降匪陡於五月初十脫巾譁譟十一日卽攻陷城池在城各官恣行戕害旋擁至城外將沙街各鋪户劫掠一空按向駐柳州之兵計共八營是時變者六營聲勢洶洶莫可抑遏左江一帶行者咸有戒心攷其起事之由因督憲岑 
 
 

Page 3

 
 
雲帥以諸營本由降匪編制而成擬調赴省垣徐圖遣散諸營皆抗不聽調雲帥乃札委某員前往勒令繳械各營益疑懼以致變起倉皇潯州府某太守聞之卽於十三日調勇往駐武宣以防南竄柳州匪目陸亞發及某甲本由祖太守繩武招降卽𨽻祖部下此次嚴城失守督撫憲先後由電奏明風聞已密奉　　綸音著將祖繩武在軍前正法矣 
[革員狡計]  
　　廣州訪事人云革員裴景福已由葡臬定爲爲私罪允交華官解回然聞裴仍意圖狡脫緣泰西人犯雖由法律官讞定如不輸　有准其上控之條裴乃力求葡臬展限二星期擬在澳門延聘律師寄禀往葡京上控葡臬准如所請以故刻下仍未能解回省垣至於西婦控裴强姦等情刻方身在獄中安得出而肇事是以葡皋斥不准理蓋知其又别出狡謀也 
[撫軍講武]  
　　江西訪事人云日前撫憲夏菽軒中丞親臨小教塲校閱武備學堂各學生體操旋又飭常備中軍試演後膛快砲亦整軍講武之要圖也 
[續試氣毬]  
　　江西訪事人云贑省新製軍中所用氣毬前已迭次試放五月二十日大學堂總教習王壬秋孝廉率同分教習及武備學堂員司學生至製造局再試升高三百二十丈連放砲兩出聲聞數里見者莫不嘖嘖稱奇 
[嚴懲槍手]  
　　江西訪事人云提督學政黃珊𤲅宗師按試南昌府屬時曾於豐城縣童生正塲中拿獲頂名袁達之槍手周映星發交提調訊辦在案及試新建童生正場拿獲頂名丁直之槍手丁田次日二場又拿獲頂名熊萃之槍手熊輝俱發交提調澈底根究旋牌示行轅日南昌迭次獲槍士習敗壞一至於此皆由從未嚴辦無所懲創所致今將該認保革廪降附卽日開缺另補前將各槍手研訊串槍雇槍受槍各人一律嚴辦 
[上海官塲紀事]  
　　翰林院編修楊德孫太史家驥由浙江珂里來滬擇今日乘某輪船北上昨日特至上海縣署辭行○湖北候補道錢銘伯觀察紹楨缷任崑山縣知縣劉謙三大令有光同於昨日赴縣署投刺拜會○昨日本邑北橋鎭保甲巡防局委員羅秋阜二尹鴻賓城内攺過局委員姚殿卿二尹　先後至縣署因公請謁○昨日洋商租地會丈局委員兪夔跗明府都飭丁至蘇松太兵備道轅請假五日○日前西門盤查委員李二尹紹植偶因小極赴道轅請假數日兹已告痊特詣道轅銷假○本月初二日沈春山都戎奉道憲袁海觀觀察委解飛划營餉銀至蘇省昨日已回滬銷差矣○日前滬軍營統領龍葆珊游戎鎮國由滬赴蘇謁見新任撫憲端午帥兹已事畢於昨日遄回○新委署理南匯縣知縣陳明府保頤由蘇領憑赴南履新昨日道出申江乘輿至縣署拜會縣主汪瑤庭大令以禮延入暢談良久然後興辭聞明府擬定本月十三日接印大約勾留一二日卽須起程矣 
[典商頌德]  
　　昨日滬上典業董事邵家墅余之芹萬鍾安姚洪淦陸恒義沈功章以德政牌兩對德政匾一方軟匾一方恭送上海縣署縣主汪瑤庭大令以禮迎入謙謝再三旋在衙齋設筵以欵 
[飭造捐册]  
　　本邑南市馬路工程局總辦翁子文太守自奉蘇松太兵備道袁海觀觀察札文著將裏街一律興辦捕務所有壯丁清道路撜等捐歸局徵收作爲經費因卽與各鋪保甲巡防局員籌商辦法擬照房捐爲準按月繳收昨日已飭十六鋪地甲查明實數若干造呈清册呈核矣 
[法使赴寗]  
　　駐韓法國星使豐德鼐君交卸後偕法總領事署副繙譯蘇烈君乘某輪船來滬暫駐總領事署前日偕蘇君赴金陵勾當公務約於一禮内遄回然後附輪船返國 
[名醫赴鄂]  
　　湖廣總督張香濤宮保近以案牘勞形不遑啓處以致政體違和雖經鄂中諸名醫悉心診視不甚見功爰延青浦珠家角名醫陳蓮舫比部前往療治昨晚比部已由滬上乘招商局江裕輪船起程矣 
[公界火警]  
　　前晚十二點半鐘時新闢公共租界中新開白克路第七百零五號門牌杜永興花園不戒於火當經瞭望臺鳴鐘報警救火會善士急驅水龍竭力施救得卽熄滅然已焚去房屋五間矣 
[萬國紅十字會來函]  
　　啓者本會自在山海關外新民屯溝帮子及烟臺添設分會與營口互相聨絡有醫院以備醫傷卽救護無關戰事人民出險亦日多一日現又於遼東之遼陽奉天吉林開原安暑河添設分會醫院電致會董徐都尉信謨任刺史錫珙前往察酌情形蒙增軍帥廷京兆飭派梁太守掌卿李參軍沺會同商酌並與營口分會董事密勒魏伯詩德面商承俄國軍官到處以禮相待商量辦事日本政府亦時下問均卽據實相告請爲轉飭知照惟兩國將帥總恐有碍戰務不肯給發護照所有添設分會醫院之處醫院本係就地西董主持分會應辦救護之事亦祇能暫由其兼辦梁李徐任四公會商就地各西董定見開辦後遵部飭梁李回瀋洪差徐任暫回新民屯與張丹榮劉蘭階兩公商辦接應救護難民諸要事自四月至今每日函電往來或緬述情形或商酌辦法實已一言難盡現已中西會擬暫行簡明章程一面函寄各分會循照辦理一面赶速付印分寄各省大府海内外同志兹有最要兩電一係本會已列入瑞士總會之確據一係戰地内外待救之實在情形謹抄乞登報以慰各省大府海内外同志厪係並懇惠示伏祈公鑒　六月初六日接外務部電頃准駐英張大臣電稱瑞使文稱貴政府請入紅十字會業經本政府照准并已知會　國等語希查照外務部歌　六月初六日接奉天增廷帥電上海萬國紅十字會總董鑒奉天振撫屢承貴會函電埀詢諸公仁愛之心無任感激三月中旬俄日在東邊安東鴨綠江一帶開戰兩國雖皆節制之師而砲火無情池魚殃及戰過之後中外商民骨肉流離衣食缺乏困苦情形何堪設想卽飛札東邊逍及各地方官詳察用庫欵分别振撫無令失所又復密飭張道速卽查撫隨又准外部電奉天被難中外商民流離困苦極繫　　　懐應卽委員妥爲撫卹仰維　　朝廷軫念羣黎至周且渥祺杰恭膺疆寄分有應爲現在東邊遼陽等處均已加派委員設法前往會同各地方官無論何欵有欵卽用速爲查撫省城亦辦平糶惟金復熊蓋一帶正在酣戰碍難派人前往現惟札飭� 
各該地方官於無法之中竭力設法死者妥爲殮埋生者資以衣食無論中外亦無論何戰國兵民但於戰事無關者一律振卹該地方官究已如何辦理路涂梗塞信息不通祇能將前札一再補發有報再行奉聞總之振撫一舉在戰後辦理較能得手目下兩軍戰事無定人難往來無論奉省欵項奇絀米石無多卽有米有銀亦無法運往只有暫爲札令地方官儘欵辦理或可稍收實效將來各地方受災輕重　欵若于實難預度然災廣欵鉅中外皆可預知卽應預籌承　助欵助人欽感無極欵賴博施多多益善人則隨時奉約相助以期仰體　　皇仁而濟時艱知關藎注用特縷陳并鳴謝悃仍祈預示爲禱祺杰支 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[月湖波影]  
　　甯波訪事友人云日前有練軍營勇丁五人至竺家橋土娼王雲娥家作狹邪遊不知因何大肆兇鋒恣情毆　　奴亦不甘　首喝令蝦兵　將一擁上前將甲乙二勇槷以麻繩儘力鞭撻尙有三勇乘間逃回訴知哨弁某君得將甲乙救出事爲統帶查悉將各勇一一棍責隨移請鄞縣周少軒大令將王娼　逐出境以靖地方○五月二十二日之夜更魚四躍時西門外西　　左近某姓家不戒於火致兆焚如霎時紅光燭天無異曉霞絢彩俄而城廂内外各水龍聞警畢集取水狂噴約越半點鐘時始得烟消火滅然已焚　房屋十餘棣矣○日前聞有某國公司輪船駛至岱山某處海邊忽然擱淺船身頗有損壞　中各貨多被匪人攫取恐不能免於索償也○寗　某鄉著名花會梋盧某前經當道飭拿未獲近日忽由徐少山少尹押解一人至府稱卽盧某刻經巡勇邏獲合請訊懲府尊喩庶三太守卽飭少尹升堂推鞫其人堅稱小人姓丁並不是盧安有誘賭之事少尹不察迫令供認發押翼房嗣經丁之家屬赴府鳴冤太守另委他員覆訊始白其誣立卽交人保釋一面將誤事之勇嚴加懲辦 
[上海縣署瑣案]  
　　本邑西門外白雲觀前有王姓祖垒計地三分近被王雲臺串通二十五保十三圖地保氿阿多及田松　將棺刨去盜賣與陳姓事經雲臺之弟雲生查悉投控上海縣署縣主汪瑤庭大令將沈保及田拘獲前晚升堂研訊雲生供稱胞兄雲　出外貿易小的祖父葬於浦東曾祖以上兩代葬於西門外今被若輩私行賣去得洋銀一百六十元棺木均經遷去求賜究懲沈保供稱此墳計地三分　西人開築馬路建造洋房逐漸侵佔僅存一分向由雲臺糧今仍由雲臺出賣小的確曾在契上畫押田供稱雲臺墳地確由小的介紹賣與陳姓大令飭槪行交人保出限雲生於三日内交雲臺到案限田於十日内恊同將地贖回 
[上海保甲巡防局紀事]  
　　前日本邑城廂内外保甲總巡朱森庭明府督率差勇巡至南市王家碼頭裏街拘獲甲乙二賭徒帶回局中押候訊明懲辦○前晚輪值南市十六鋪巡防北局巡哨之期更魚三躍局員陳仲賢二尹督同勇保赴境内巡行行至泉漳會館前見有流丐十餘人偃臥街頭因令丐頭帶回管束繼至鐵錨弄行仁弄等處見栅門皆尙洞啓立提夫役分别究懲○前晚二十三七鋪巡防局員姚　蓀二尹督率汛捕地甲局勇人等赴所轄各叚巡查及至薛家浜見某姓家尙未閉門因飭地甲查問姓名以待傳案訊究 
[南市馬路工程局瑣案]  
　　前日竹行碼頭江北划船婦周王氏與三胡子爭攬渡客口角扭毆由水巡捕拘入捕房捕頭令轉解馬路工程局總辦翁子文太守倩襄讞委員黃衡堂二尹研訊三胡子嘵嘵置辯二尹判責二百板○恒生酒棧傭人王清裕雇脚夫至浦演桃貨突被張錫曹生二無賴所毆遂喚令巡街捕將張曹拘入捕房捕頭令轉解馬路工程局黃二尹研訊之下判令各責八十板押候交人保釋 
[英美等國租界公廨晚堂瑣案]  
　　日清洋行主某甲控華人殷星燦虧欠雜骨銀兩等情前經讞員黃耀宿司馬訊供著殷赶緊措繳嗣殷置之不理甲迭次請追前晚司馬提殷研訊殷供現蒙親戚竭力拼擋祇得銀數百兩聞立興洋行亦欲來案控告如之奈何司馬著卽收押展限至本月十五日理清如違嚴比○前日林雲卿與蕩婦王秀卿在途扭毆經巡街捕拘解至案當晚司馬升堂研詰林供秀卿前曾操賣笑生涯後經小的娶回依然不安於室求恩發交善堂另行擇配秀卿供小婦人自十三歲時被人拐騙來申　入妓院與林相識現實不願與伊偕老司馬察得兩造均非善類著林具結存案備查秀卿發棲流所擇良婚配○前日包探陳錦標見流氓施鴻卿王阿二周阿堂向朱和尙借端索詐當塲拘獲搜出之兇刀拳　牛角等物解送公堂至晚司馬升堂研訊朱訴稱小的在工部局管理船隻曾娶張陸氏爲妻本月初十日王阿二卽王阿全糾同周阿堂施鴻卿前來索借洋銀三十元小的不允伊等恣意行兇叩求訊辦王供小的前與張陸氏傭於某姓家因之姘識迄今已歴七年曾出茶禮洋銀一百餘元被朱所占心有不甘故與理論周供小的曾與張陸氏苟合現欲領回家中致相爭閙施供小的不敢多事尙乞鑒原張陸氏供小婦人雖與王周二人有染今已斷絶願隨朱度日乞賜矜全司馬援筆判日一婦而　三姘夫該婦之壞可以想見朱和尙旣願相與著出洋銀二十元聊以　王阿全前娶該婦之費用周阿堂曾經姘識施鴻卿事不干已本當懲治姑　無知從寛具結交人保釋 
[英美等國租界公廨朝鮮人控案讞詞]  
　　前者朝鮮國商人金亨玉控華商同吉昌號主余愼齋吞没參價等情經讞員黃耀宿司馬訊明著余償還規銀一千零七十二兩並旅費洋銀二百元在案詎料余迄今分文未繳前晚司馬飭提至案問日此案前已斷結何得抗不繳銀　供同吉昌號係糾股開設小的名下祗有二股不能擅專須俟寗　股東王姓到申方有著落司馬著押候繳齊始得開釋昨日午前哈華托律師之夥賀立格投案聲稱余欠金之欵已蒙押追請將家產查封備抵裹讞委員王松丞刺史商之美總領事署繙譯白保羅君諭候查明核奪 
[英美等國租界公堂瑣案]  
　　前者同餘錢莊主李厚祐控其夥鄭宏甫虧欠洋銀三千七百餘元等情讞員黃耀宿司馬准詞簽差恊同某包探將鄭提到昨由襄讞委員王松丞刺史略訊情由隨商之美總領事署繙譯官白保羅君著押候過堂訊核○美昌洋行收租人某甲控稱有虞吳氏者賃居勞合路第二百九十八號房屋積欠五六兩月房租洋銀十元請卽追給虞吳氏供小婦人賃取此屋零星轉賃與人前日火災時諸人紛紛他去賃金無著致被控追且聞此屋卽須翻造理應　租尙求明鑒甲稱目前此屋並不翻造如欲　租須俟異日刺史謂時方六月上浣未應先收本月租金飭虞吳氏先繳五月房租洋銀五元以便給洋具領○六百零四號六百零九號二華捕解送流妓王文蘭妓傭李阿金請究刺史知係沿途拉客判罰洋銀二十元○偷兒韋家祥掩入　阿二許雲南二家行竊絨毯衣物報經包探劉銘芝緝獲解案刺史判責二百板起案之贓給二失主具領○巡捕解遞籍復來之過犯張啓芬請懲刺史判押捕房六月 
[法租界捕房紀事]  
　　昨日爲法租界捕房發落之期應責人犯無多由讞員陳楚生大令咨照捕頭暫停公事一日○捕房通事朱某家住城内聚奎街上月某日有劇賊二名及女賊一口升屋圖竊時夜未央急呼集鄰人登屋拘捕兩賊乘間逃逸僅獲女賊交捕役王松解送保甲總巡局詎知王竟得賄私縱朱知之浼總捕頭克頼美函致總巡朱森庭明府請准帶回捕房旋接明府回書言已有人保出未職捕頭將如何辦理也○菜市街永和槽坊夥夏耀卿昨忽奔至浦灘躍入水内經舟子援起交巡街捕送入捕房捕頭詰以因何自尋短見夏稱向坊主支用辛工堅不允從無奈出此下策捕頭命留候傳坊主到來問明給領 
[美租界捕房紀事]  
　　前晚馬夫沈來生至南　路某號門牌西酒肆收得車值洋銀三元携之而出適爲一千二百三十八號東洋車夫某甲所見乘間攫去因卽投訴捕房捕頭允派包探偵緝○昨晨七點鐘時工部局馬夫張郎福駕車載水沿途飛　行至崑山路適遇恊興牛奶棚載送牛乳之車迎面而來互相碰撞擊破牛奶若干瓶車夫某甲忿甚喚令四百七十三號巡捕將張扭入捕房捕頭將甲揮之使去令自投工 
 
 

Page 10

 
 
部局馬房索賠○昨晨偷兒董阿狗掩入北山西路第一百五十四號鬥牌徐瑞生家竊得衣服若干携之而出適經包深陳三林查見連賊帶入捕房捕頭令押候解送公堂禀請讞員黄耀宿司馬懲辦 
[江蘇省官報]  
　　五月二十八日通判金殿元禀謝奉飭甄别留省補用知縣恩厚禀謝奉委帮辦　索提調差查亮采禀謝奉委曾　　湖　地差張夢瓛禀謝奉委　收青浦縣積榖差向傳桂禀知過班知縣　檢馬祥元服满領咨回省禀到城守叅府曾通知奉撫憲札委代辦　標中營水師管帶差正任江淮衛掌印守備縣　　禀知交卸　　中營水師管帶差　二十九日知府志元禀謝奉飭甄别加考留省補用巡檢郭梅村沈興　均由京起復回省禀到從九戴昌年由籍起復回省禀到省帶　標飛划右營　先遊繫黃一桂禀知由江靈一帶拿獲盜犯回　六月初一日知府李厚礽禀銷帮辦警察提調差並謝奉委上海糖捐局差同知　錫鎭禀謝牌示請補松海防同知缺通判吳光　辭赴海州提案署金壇縣翁有成禀到並謝飭知奉部核准補授丹陽縣知縣丹徒縣楊紹時專丁來省禀知五月十二日接印任奉委署蘇糧道庫大使丁尙賡委署吳縣主　周　材均禀知本日接印任事撫轅武巡補　映　禀辭赴清江　初二日　　縣鄭禀到崇明縣李禀到攺指江蘇特用知縣張祖　由京領照來省禀到官　　局委員候選訓　　　禀知初一日起開辦夏令藥局　初三日　轅牌示照得上海縣知縣汪懋琨仍行留任毋　交卸署江陰縣知縣張寳　回省另候差委所遺江陰縣卽以調署上海縣知縣　元烺署理總辦滬寗鐵路總管理處江蘇記名道潘　　通知在院上禀知奉督撫憲鐵路大臣曾札調派滬甯鐵路工程購　差　山縣兪禀知接收前任劉令交代於初泰限内算結同知袁世　由閔行釐局來謝一年期满奉飭照章留辦供　昌禀知奉委騐收飛划左營各船差 
[安徽省官報]  
　　五月廿三四日牌示試用巡　魏鑑榮代理東流縣典史補用典史李　熙代理東流吉陽司　長縣准補　江縣謝縱階到知縣劉北熊畢　杜　光均謝酌委一次縣丞李旭陽耶蘇堂巡検　實熙聖公會張瑞祥天主堂均知奉府委院試彈壓差　廿五日學院文巡捕縣丞相士英到委署全　縣　　　奉　知酌委一次准補含山縣汪大奎謝奉　知准補知縣曹述詰知奉委解京餉　廿六日蕪湖巡　志樸到專辦萬項屯墾廠務丁　知縣　鴻年到辦理省城電報局丁　知縣陳養琳謝奉　　如札候補直隸州左承伯到起服來省通判顔曾面試州同　定安知奉委飭赴鳳穎道差進吏目孫昭煥知奉委補查　叚　廿七八日候補知府任廷牧辭赴上海公幹同知　家　安慶府屬知縣松雲和含均知　委催繳烟酒稅差朱祖圻專丁知奉　北牙釐局咨謝差遺府照磨許士煌知奉　台委查城内七段分巡　州九日花翖指分安徽試用知府陳慶　到卸署毫州事調署望江縣文英到候補同知朱雲　　州直隷州鄧承滯頴州知縣　懷　太平孔慶晃廣德　保誠鳳陽徐景　徽州周德興　州呂林　六安林東云甯國劉潔泗州以上均知奉委各屬　　　　稅縣承厲存憲謝超委一次　繆知奉撫台委績俻全軍文案兼營務處直隷州同黃自炳面試 
[總辦甯波招商局顧大善士經手紅十字會捐款]  
　　顧元琛助洋一百零一元又代募晉源士　嚴康隷合助洋十元　順號洋二元瑞豐號洋二元陳敦甫洋五角周　臯洋五角嚴志鉅洋五角范　馨洋五角董利房洋一元隠名氏洋一元沈中房洋四元隠名氏洋一元戎慈房洋五角陳杏甫洋五角張銘記洋五角張安記洋五角方仁也洋五角董漁記洋五角永洋　二元隠名氏洋二元　新號洋一元晉豐行洋二元老仁昌洋一元公興號洋一元火昌號洋一元時生行洋一元　永　行洋一元　　號洋一元晉利行洋一元晉豐行洋二元元記行洋一元周文　洋十元周宇記洋一元茂昌號洋一元邵靜由洋一元永　號洋一元裕全號洋一元福康號洋一元福號洋一元和源洋一元元昌和洋一元合記洋一元　興成洋一元泳　洋一元余景堯洋一元谷御房洋一元周逢翁洋一元周信房洋一元江天輪船洋十元　縣周大令洋二十元　上海萬國紅十字會同人謹啓 
[上海六馬路仁濟善堂籌捐公所施予英經收山東各處等賑捐五月初一至廿九日第一百十八次清單]  
　　初一日錢著錢著昌慶求母親曾氏身子平安消災降福　洋十元○初三日隠名氏洋五十元○初五日寳慶堂洋三元銅洋三元姚執中洋八元壽萱堂洋二十元荷記洋六元朱卓人求病速愈洋二元捅内零户洋二元銅洋二角恆孚申莊銅洋一元○初八日服府病愈人洋五元○初十日求生意順遂人龍洋十元○十二日吳淞隠名氏求消災延著并乳　速全洋二元○十三日隠名氏洋五十元○十五日王裕記洋十元蔣　吳爲妻求身體康健兒輩平安洋十元無名氏洋二十元○二十日徐棣華因兒丙生病愈續助還　洋三十元裕記爲子紹　身熱祈求卽愈洋十元○二十四日溪東小隠洋八元○廿六日陳周急堂洋五十元五月份共收洋三百零六元七三八五申九八元二百廿五兩九錢八分一厘銅洋四元二角自内申年四月初一日起至奉年五月廿九日共收元十五萬七千零零九兩零六分七厘除前解各省賑欵外凈存九八元一千五百七十二兩九錢一分銅洋十元 
[四月十二日至五月廿八日施藥捐及各善捐清單]  
　　董善士洋五元不留名潘洋十元胡載炘洋一角隠名氏洋十元吳祥霖洋六十元同康銅洋一元徐正　洋一百元陸壽生洋五十元　炳南洋二元福記銅洋念元另四角黃萃氏洋一元瑞麟洋二元正記錢二百文五承根洋　元無名氏花洋十元鮑竹笙洋念元同康銅洋一元尤大生銅洋二元二角李氏洋十元元來銅洋一元孫復　洋五十元徐貫雲助育嬰捐洋念六元倪雨　助施茶小洋十角隠名氏助集　捐洋四元馮炳南洋五角簡吳社洋二元　門恭商濟川號王少　翁代募鯉城柯文苑洋十二元王蓉汀洋九元　江陳性温洋五元愧無力洋四元以上共收洋三百八十六元六角錢二百文銅洋念五元六角外有周詠春　茶葉念觔張　鶴細茶葉一觔鄭福蘭堂　氣丸五百瓶吳志和翁交來經　良方五十本灟代爲分送乞附　　　嗚謝　　滬北天局宮前廣益善堂司董嚴信厚　心銘　　敬朱偑珍祝大椿　貽釗周鴻孫謹誌 
 
 
 

Page 11

 
 
   
 
 

Page 12

 
 
竊照准户部咨抄奏内開各海關洋稅收支數目辦理未能畫一應令遵照新章按結開列清單奏報一次仍扣足四結開單奏　一次槪不得以收支數目串入原摺以致混雜不清仍二面造具四柱清册曁支銷經費銀兩清册分送户部曁總理各國事務衙門核销等因奉　　旨依議欽此歴經遵辦在案兹據湖北荆宜施道宜昌關監督余肇康詳稱宜昌關徵收稅銀前經截至光緒二十八年八月二十九日第一百六十八結止詳請　奏咨在案兹查監督濮子潼任内自光緒二十八年八月三十日起至十二月初二日止第一百六十九結期满所徵各項稅銀除照章開支外實存銀六萬八千一百四十五兩九錢七分二釐此項銀兩歴照奏案除解　英德俄法本息外歸入一年報銷案内掃數解清本結並無洋約進口亦未徵收洋商自備洋式之船鈔毋庸造册報銷等情詳請　奏咨前來臣覆核無異除清單清册分咨外務部户部户科外謹會同南洋通商大臣兩江總督臣魏光燾湖北巡撫臣端方恭摺具陳兼繕具四柱清單恭呈　　御覽伏乞　　　皇太后　　皇上聖鑒謹　奏奉　　硃批該部知道單併發欽此 
[湖廣總督張　奏爲江漢關奉撥淮軍恊餉前准部咨减爲每年解銀二十萬兩片廿一日]  
　　張之洞片　再江漢關奉撥淮軍恊餉前准部咨减爲每年解銀二十萬兩業將上年應解銀兩照數劃撥直𨽻購辦湖北槍彈價值及撥解北洋淮軍銀錢所經前署督臣端方附片　奏明在案兹據湖北漢黃德道江漢關監督梁敦彥詳稱江漢關現春季稅收减色缺項支絀異常惟直省防務緊要需餉甚殷奉准電咨催解自應設法騰挪以濟要需卽在於無徵洋稅項下動支庫平銀五萬兩作爲本年頭批應解淮餉查直𨽻在湖北槍砲局購辦槍子所需價值應卽在此項應解淮餉内劃扣銀一萬兩就近委解北洋淮軍銀錢所交收餘俟續徵有欵再行隨時撥解等情詳請　奏咨前來除分咨外理合會同湖北巡撫臣端方附片具陳伏乞　　聖鑒謹　奏奉　　硃批該部知道欽此 
[湖廣總督張　奏爲准户部咨豫撥光緒三十年京餉片廿一日]  
　　張之洞等片　再前准户部咨豫撥光緒三十年京餉一摺清單内開湖北鹽釐每年原撥銀十五萬兩據該省奏請將湖北應解撥補宜昌監釐銀九萬兩光緒二十九年起攺解部庫作爲湖北鹽釐京餉等因當經奏准行知在案現届預撥二十年京餉應遵照奏案湖北鹽釐應解京餉减去銀九萬兩攺爲湖南如數解部湖北鹽釐僅撥銀六萬兩行令分批赶解等因業經籌解本年第一批鹽釐京餉銀二萬兩附片　奏報在案兹據湖北布政使李岷琛鹽法武昌道繼昌籌撥本年第二批鹽釐京餉銀一萬兩飭委試用知縣周昌壽補用知縣黃仁　管解赴京交納等情詳請　奏咨前來臣覆核無異除分咨外理合會同湖北巡撫臣端方附片具陳伏乞　　聖鑒謹　奏奉　　硃批户部知道欽此 
[直隸總督袁　奏爲查明長蘆引額課欵驟難加丁加閏摺士一日]  
　　太子少保北洋大臣直𨽻總兼管長蘆鹽政臣袁世凱跪　奏爲查明長蘆引額課欵驟難加丁加閏恭摺覆陳仰祈　　聖鑒事竊臣欽奉光緒二十九年十二月初九日　　上諭現在時局多艱練兵實爲急務籌餉尤屬艱難户部所擬各條著實奉行等因欽此遵查部擬酌辦各省地丁加閏引額課欵一條如長蘆應辦之事當行運司汪瑞高籌議去後兹據該司詳以飭據綱總楊俊元等禀稱蘆綱核定引額以後生齒日繁而行數未見加多者由於鹽包斤重今昔懸殊查鹽法志内嘉慶十年時每鹽一包計重三百斤造後迭次加斤加耗現在直鹽每包五百八十七斤七兩豫省每包五百九十二斤七兩較昔時鹽包幾多一倍近多各岸銷引五十萬道以昔時鹽斤計之已將及一百萬包各岸户口加增卽此可見引額雖未增益鹽斤實已多銷至加閩一節惟按月以實銷鹽數計　者可以遇閏加增長蘆向係包額納課無論每年銷鹽多寡槪按原額包繳與他綱情形迥别溯查嘉慶十年時每引應交止課銀四錢四分有奇現在各引完交正課加課銀六錢八分有奇是已將歴次加課歸併在内且昔年借領帑本之商自完帑利自道光二十八年清查時攺爲通綱按引均攤帑利銀四錢有奇並因有按月計利之欵飭令各商遇閏加增銀三分有奇直豫各岸輾轉相認今日交利之商多非昔年借帑之商况自災劫以後按額包繳正課加價已屬竭　異常倘再按閏加徵商力實有未逮該司詳加體察蘆綱引額雖未明加而斤重與課欵並增實與計丁加引無異且加丁必先查户溯自乾隆三十七年奉　　　上諭永停編　清查各引岸户口實數無由詳悉若因此重辦清查竊恐煩擾病民利未形而害先見况蘆綱正課回價並由商人按額包交現在歲銷鹽引不及七成而歲納課項必完十成是課數溢於引數已可槪見如欲按丁閏扣算引數課數轉慮求益反絀現今司農告匱　兵費鉅但有可資挹注方無不可圖成藉資補救無如蘆綱值兵燹之餘引岸滯銷商情　敝實與他省完善之區不同正宜培養生機以紓商力所有增引裕課之方應俟數年後元氣稍復再行籌辦等情前來臣查部擬計丁增引遇閏加課加果商力充裕本不容　爲緩圖惟蘆綱自遭兵刧以來引岸率多糜爛正課各商按額包交本係勉力　注若再加丁加閏强以多難勢必至引積岸懸課虧餉絀於長蘆大局殊有關繫該司所詳各節委係實在情形應請緩俟數年後查看情形再行妥籌核辦理合恭摺具陳伏乞　皇太后　　皇上聖鑒訓示謹　奏奉　　硃批户部議奏欽此 
[直𨽻總督袁　奏爲直省歸公加價限满請展限五年摺廿一日]  
　　太子少保北洋大臣直𨽻總督兼管長蘆鹽政臣袁世凱跪　奏爲直省歸公加價限满請展限五年恭摺仰祈　　聖鑒事竊據長蘆鹽運使汪瑞高詳稱案查直省歸公加價一欵先於同治十三年因銀價過昂商情困苦經前督臣李鴻章奏准每斤加賣價制錢二文津貼商人五年爲限嗣經國子監司業汪嗚　請准展蘆鹽加價以助直振復經李鴻章飭據升任運司如山議自光緒五年六月起展限五年責令商人每年交銀二萬兩彌補直振不敷之用及至限满因商情仍形疲累直境時有偏災迭次推展於光緒二十　年五月又届限满其時銀價減落商力稍紓本可依限停止因奉户部咨行通籌鹽片加價案内飭令各就鹽務情形切實籌畫據前任運司萬培因核議經督臣裕祿奏准將此項加價仍展限五年照舊加收所收之欵以七成提歸公用仍留三成津貼商人外引 
 
