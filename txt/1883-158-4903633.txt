# 1883 - 158 - 4903633

 

Page 1

 
 
[前後漢書出售] [  點石齋主人啓]  
　　本齋石印書籍近來愈加精妙不特字畵淸楚而且墨色停勻足令閱者賞心　目以　每成一書爭相購買前印史記旋成四本點畫淸爽朗若列眉　巳不脛而走茲復將前後漢書縮照印出前漢書訂爲六本後漢書訂爲四本皆用堅木夾板裝訂精雅絕倫與史記大小一律以便將來念四史施　　成無少參差刻已工竣定於十五日出售每部兩套收回工本洋四元五角正魯處仍照曩例諸君幸卽賜顧可也 
[本館告白]  
　　本舘前擬將光緒八年分頒發之　諭旨按日彚齋敬謹恭錄刋行以便各官紳隨時循讀現巳工竣每部釘成一大本其版口與本報內之附張　　　本收回紙料印工洋一角五分準於四月十二日出書本埠申昌書畵室暨各外埠之賣申報人均可向之價購也 
[康熙字典出售] [  點石齋主人啓]  
　　本齋用石印照相法縮印康熙字典每部或釘成一本或釘作四本其封面均用五色綢綾而外以釭木夾版作套上錫隸字裝潢工巧式樣玲瓏久爲　林珍賞業經重印竣工卽日發兌價仍照舊而字之點畫墨色愈覺淸晰勻稱欲購者祈來價賈此布 
[論法人得志於中國非泰西各國之利]  
　　前閱西報言中國道來與法將啓釁端西人甚不應中法有搆兵之事恐中國幸而獲勝必將雄視歐亞各國殊非泰西諸國之福云云竊爲此言過矣夫中國版圖極廣時有鞭長莫及之慮其於各處外藩不過聊示覊　初未嘗更有開疆拓土之意鯨吞蠶食之謀也但得外侮不侵則中國祇自安保泰持盈之素卽使外人稍有伎侮苟可以大度置之者卽亦不爲苛求此又近年以來與各國辦理交涉事件歷歷有可徵者非中國之甘於示弱也亦以爲治之道外攘先求內安務遠好高必非良策故寍人負我我不負人是則中國之心薄海可以共諒者也蒙謂中國而勝則泰西各國斷無所妨法人而勝則泰西之憂方興未艾耳何則法人之庭心積慮必欲得安南而甘心此其志固以遠大爲事也旣以遠大爲事則必不肯安於小就區區安南何足以饜法人之欲彼其意必將漸侵入中國雲南廣西等處此固無待燭照而龜卜者矣觀中國與言安南之事但令安南照常貢獻而法不之允又與言雲南邊界曠地一區兩國皆無相侵奪置爲間田而法又不之允然則法人之心槪可知已倘一旦法人得志於中國則中國之地法人固將誅求無厭然中國與法國究屬歐亞異洲尚有不便之處而法人志得意滿之後其心豈遂能饜况歐洲各國與法人嫌隙頗多安知其不乘勢以圖報復德國前者曾破怯之國都虜其皇以去彼時德人勢盛故法人甘於降心相從賠兵費至數千萬而無所吝一且法人兵勢大振則勢必追念前仇力圖雪恥此固意中事然則法之勝中豈德國之利乎英人經營　甸亦旣有年而　甸接瓖雲南倘法人旣得安南則與　甸亦復天牙相錯卽英法初無嫌隙而法人恃其强武安知不稍稍蠶食彼且以爲　甸亦中國之屬與安南正復無異我得安南而中國不能阻止則由安而　更復何所顧忌此亦意中之事然則法之勝中豈英國之利乎他若阿非利加之地法人本已有攘奪之意若一朝得志於中國必將謂今而後無與我抗者矣得寸則我之寸得尺則我之尺直將盡阿境而悉據爲已有以爲快而各國之有事於阿洲者彼則視如無物此又意中事然則法之勝中豈阿非利加之利乎吳與法本無所關然充法之量旣戰無不勝攻無不克則亦安知不從事於美卽謂風馬牛不相及而美國方與高麗通商法人亦欲與高互市若旣得安南而中國不能與爭則安知怯人之意不由安以及高彼將以爲中國藩屬中國旣不能庇則不妨恣我所欲爲而於是又將經營高麗以奪美人之利此又意中事也然則法之勝中豈美國之利乎而况　彝士一河爲泰西各國往來之捷徑而初開此河則法人爲之創也該處股票雖英人購得獨多然法人則未嘗不欲獨擅其利一旦得志於中國則自以爲天下無與抗衡我欲擅斯擅之誰敢逆者而於是往來各船莫不受其累而其利一歸法人此又意中事也然則法之勝中其不爲泰西各國之利夫亦可以恍然悟矣令雖中法之戰與不戰在未定卽戰矣而孰勝孰負亦尚未定然而中國勝則法人沮喪而無所逞其技不但安南等各小國受中國之賜卽泰西諸大國亦可免法人之侮普法一戰之後法人斂跡者數年此明徵也中國卽克　大勳而於通商諸西國終不至稍失交誼若法國勝則趾高氣揚蔑視諸雄其勢有所必然不持諸小國有　杌之懼中國有侵削之虞卽泰西各大國亦必不能無事此俄之攻土耳其至於其勢岌岌而諸國必且出爲排解不肯使上國遂爲俄併也中法之事目下和戰兩字尚在未定我知設或不幸而出於戰各國中當亦必有顧大局仗大義以效魯仲連之排難解紛者蓋今日之時勢正與戰國相　合從則可以圖存連橫則必將日蹙愼勿使後人復哀後人也夫 
[諭旨恭錄]  
　　○四月初十日奉　上諭河南王樹汶一案業經刑部奏結兹據李鶴年奏强盜案內例無看守衣服專條請飭妥議罪各等語着都察院堂官會向刑部詳晰妥議具奏欽此○十一日奉　上諭前據給事中鄧承修奏叅修撰黃思永及廣東候補知府方功惠各欵當諭令江蘇廣東督撫確查兹據左宗棠曾國荃等先後查明具奏據稱黃思永並無鑽營猥劣實迹方功惠亦無重利盤剝官聲猥鄙等情惟黃思永在上海置買住房一所託伊戚朱錫康經手朱錫康復自買房屋兩處上年查辦姚寶勳夥置洋房一案並無黃思永股本在內其由姚姓代取房租係朱錫康輾轉詭託黃思永雖由一時失於檢查咎實難辭等語黃思永着交部議處欽此○十二日軍機大臣面奉　諭旨給事中樓譽普奏請旌表節婦烈婦各摺片節婦何陸氏何韓氏裘張氏烈女王魏氏均着准其旌表禮部知道欽此同日奉　上諭太僕寺少卿鍾佩賢奏新例盜犯罪名請飭議酌復舊例一摺着都察院堂官會同刑部歸入李鶴年前一併妥議具奏欽此 
[英京電音]  
　　○初十日英都倫敦發來電音云法國委局昨經闢門聚會論及越南之事擬發國帑接濟軍餉經詢謀僉同籌有欵項源源接濟使無窘乏矣據外務大臣對衆宣言謂我國朝野同心兵精財足以此制做何敵不摧以此攻城何城不克中國卽欲與我法國爲難舍玉帛而以兵戎相見吾知衆志足以成城亦可志無所怯矣噫觀此電音是法國貪賴越南之土地明目張膽以與中國相搆釁也然國勢之强弱何常理直則氣壯中國爲保藩服計夫又何法耶說見香港循環報 
 
 

Page 2

 
 
[欣瞻盛典]  
　　○昨日法國公司輪船到滬帶來外國新聞紙言俄皇於今歲行踐阼之禮屇時中國欽使曾襲侯亦往俄京欣瞻盛典云 
[光緒九年癸未科會試題名全錄]  
　　寗本瑜安徽休寍　張預浙江錢塘　嚴修直　天津　秦綬章江蘇嘉定　華琿江西崇仁　武燻翰直　南樂　嵩壽正藍滿洲 
　　陳毓光湖南衡山　鄭淑璋福建侯官　戚善勛山東黃縣　徐定超浙江系嘉　祁壽　江蘇寶應　陳阜嘉湖南衡陽　梁鵬翥廣東三水 
　　吳長釗福建視興　朱子春湖北武昌　陳日稔浙江鎭海　黃葆年江蘇泰州　鄭籌福建長樂　謝轉濂浙江鎭海　劉詡直　宣化 
　　陳冕直　宛平　鄧福初江西新淦　裕連廂黃蒙古　陽廣欽河南夏邑　姜定高江蘇丹陽　李蔭鑾直　薊州　陳名珍江蘇江陰 
　　管廷献山東莒州　楊傳書安徽太湖　陳受頤浙江寍波　高熙結山東滕縣　張九章山西平定　國裕鑲白京口　鄭祖煥湖南湘陰 
　　李夢勞湖南長沙　黃國楙浙江仁和　汪如練江西臨川　沈贊颺江西德北　張筠浙江建德　曹步雲湖北麻城　態亦奇江西新昌 
　　顧儒基江蘇通州　何逢時湖北武昌　歐陽鈞廣東新會　余朝紳浙江樂淸　閻萃峯河南河內　舒泰正紅滿洲　任宗泰江西豐城 
　　李瀛瑞山東萊陽　準良廂黃滿洲　沈熙廷浙江定海　張亨嘉福建侯官　蓋天佑山西浮山　劉讀藜四川渠縣　彭淸藜湖南長沙 
　　王福鍾江西玉山　閻廼竹陝西朝邑　陳熙敬廣東信宜　張銘坤河南澠池　王蕙蘭山東長淸　王培佑山東平度　鮑恩綬安徽歙縣 
　　張耀斗陝西長安　范錫恭安徽定遠　因錫恩湖北羅田　鄭其癸湖北黃岡　劉家謙江西奉新　王明德湖北鄖縣　胡毓　浙江山陰 
　　榮慶正黃蒙古　孫崇緯江蘇泰興　葉士荃江蘇常州　柳思誠江西萍鄉　王樹玉山東萊陽　洗寶幹廣東南海　齊學瀛直　天津 
　　譚福泉湖南淸泉　黃傅禮湖南長沙　陳咸慶江蘇儀徵　陳槐林東蘇泰州　簡俶林廣東番禺　包宗經浙江鎭海　李翊　江西臨川 
　　朱壽保浙江富陽　王藻修安徽英山　曹寯瀛直隸天津　王桂琛山東諸城　蘇玉林廣西鬱林　竇渥之山西沁水　鄭仰虞福建長汀 
　　徐炳文順天通州　李岳瑞陝西咸陽　陳榮昌雲南昆明　劉保厚日東濟甯　賀福元江蘇丹陽　梁濤觀四川大足　怡齡廂黃滿洲 
　　尤蘭芳福建長樂　龔化龍湖北黃陂　王永年雲南建水談國政廂白漢軍　馮汝騤河南祥符　汪鳳藻江蘇元和　李涇野山東菏澤 
　　吳光庾福建閩縣　戚朝香貴州修文　劉維翰直隸景州　邵松年直隸宛平　秦夔揚江蘇嘉定　徐謙直　天津　曹福元江蘇吳縣 
　　駱景福廣西榮縣　高祚昌山西冀城　蔡壽星福壽彰化　定成正黃滿洲　趙臣冀順天大興　蘇人穀福　閩縣　蒯光典安徽歙縣 
　　王恭三福建永福　聶興圻四川富順　王耀曾福建侯官　劉尚倫正紅漢軍　陳日新江西新建　盛昌華湖南武陵　彭鴻翔湖北黃陂 
　　陳鳳樓四川雙流　丁仁長廣東番禺　志鈞廂紅滿洲　張荀鶴湖南華容　施調賡福建龍溪　李振鵬江蘇吳縣　劉太龢河南安陽 
　　沈潛山東歷城　呂炎律雲南雲南　徐元瑞直　柴亭　胡賓周河南鄧州　高承瀛山東濰縣　洪家滋浙江鄞縣　倪廷慶安徽宣城 
　　張僖山東濰縣　郭鴻賓陝西韓城　王寶琛奉天承德　樊學賢江西萍鄉　陶守愚安徽六安　呂佩瑀廣西陸川　石香圃河南永城 
　　承先正黃滿州　周垣四川倍州　區應嵩廣東順德　孫傳奭安徽壽州　蔡慶雲湖北蘄水　姚大榮貴州普定　徐紹康順天武淸 
　　張問崇陜西淸澗　劉永淸甘肅秦安　趙光表貴州平遠　王壽培江蘇高郵　陳源潾順天寶坻　趙五星河南氾水　王祖畬江蘇鎭洋 
　　曾宗彥福建閩縣　何息深廣東東莞　田恂河南祥符　孫祖英浙江會稽　陳培香福建長樂　葛金烺浙江平湖　張汝洽甘肅會寍 
　　李世祥貴州貴筑　羅光烈四川什邡　李錫庚直　樂亭　萬邦華湖北黃岡　李汝鶴江蘇豐縣　劉德馨河南涉縣　汪景星陝西興安 
　　胡之鈞安徽太平　李銓直　天津　田應達湖南鳳凰　曾樹椿四川慶符　陳本仁雲南昆明　李春元山東歷城　錢正國雲南建水 
　　楊琮典四川彭縣　梁啓熙廣東順德　黃祖直江西臨川　晉榮丙正黃旗　李垣直　樂亭　趙俊升幸天海城　劉子煥陝西咸陽 
　　康際淸山西興縣　周紹劉廣西靈川　王荃雲南石平　黃樹勳貴州思南　李俊直　寶抵　胡景賢直隸永平　恩鍾廂籃漢軍 
　　潘履端廣東番禺　楊鴻濂湖北沔陽　陳曾玉江西萍鄉　顧曾烜江蘇通州　魯衛江西新城　洗應宗廣東順德　沈家本浙江歸安 
　　劉光第四川富順　何維棟湖南道州　黃玉忠廣西容縣　孫崇墉湖北孝感　葛寶華浙扛山陰　王愼猷陝西涇縣　王汝綸浙江錢塘 
　　徐寶鍔陝西韓城　徐貞安徽歙縣　趙湘洲貴州貴陽　饒昌麟仜西臨川　江廷爕安徽婺源　濟中廂黃滿洲　巢鳳岡江西新昌 
　　陳同禮安徽懷寍　劉廷景紅蘇靖江　方鑄安徽桐城　童祥態浙江鄞縣　張丕弼直　寶坻　余連　河南項城　邱秉動四川天全 
　　趙汝翰山東黃縣　彭昆安江西高安　郝耀昂山西忻州　劉昺錫江西永新　沈紹靑江蘇溧陽　許文泳浙江歸女　顧曾燦仜蘇通州 
　　陶福祖江西新建　謝必鑑福建連江　朱占科江蘇山陽　鄭邦任廣東潮陽　黎大鈞湖北黃陂　陳鳳墀福建侯官　葛慶同湖南善化 
　　朱福謀浙江歸安　方芾林安徽定遠　傅汝梅江西南化　葉大烜福建閩縣　王肇修山東費縣　謝池春湖南耒陽　黃桂淸貴州鎭寍 
　　孫國楨直隸樂亭　繆介臣雲南昆明　李葆寶山東歷城　顧厚焜江蘇元和　張嘉猷福建閩縣　孔昭乾江蘇吳縣　黃培俊浙江寍海 
　　趙尚轉四川萬縣　張琦甘肅西寍　王紹廉浙江歸安　李邦應山東平陰　胡治銓貴州修文　謝裕楷陝西安康　李秉瑞廣西臨桂 
　　水鴻飛浙紅鄞縣　于耿光河南孟縣　高鵬飛山東昌邑　鄭炳鱗山東萊陽　唐校中廣西平榮　劉憲仁福建閩縣　來維禮甘肅西寍 
　　王金鎔直　樂亭　施紀雲四川涪州　陳如岳廣東南海　劉熙純河南河內　熙麟內正白漢　高楓陝西榆林　劉家模河南羅山 
　　謝化南陜西漢陰　唐開文貴州思南　王式文福建連江　左盛鈞廣西臨桂　李津內廂藍漢　王人文雲南太和　丁秉乾甘肅秦州 
　　殷瑞生奉天承德　叚承霖雲南　李務滋廣西南寍　王景檀山東黃縣　史春荃河南榮澤　李九江甘肅狄道　段鏻雲南連水 
　　姜子成四川銅梁　曾慶蘭湖北京山　俞成慶湖南善化　雷在夏陝西朝邑　李培蘭四川崇寍　雷祖迪廣西會州　林孝恂福建閩縣 
　　崔曾瑞山西山陰　梁莘廣東南海　張琯生廣東南海　龐桂廷廣西容縣　江昶榮福建臺灣　何紹堂雲南昆明　賴淸建陝西榮陽 
　　王念祖安徽太湖　周鳳翥貴州興義　陳後琨貴州修文　張葆連山西汾陽　謝濟民廣西桂平　湯曜雲南昆陽　章法護安徽來安 
　　李揚宗甘肅皋蘭　張景星山西太平　李士則甘肅伏羌　楊沛霖甘肅狄道　楊履晉山西忻州　黃金鉞廣東順德　周安廣西靈州 
　　黃毓森河南光州 
　　歷科鄉會榜信與試之入及親知屬望者皆以先覩爲快而姓名籍貫則尤以詳確爲宜本屇會榜本舘先由電局傳到八省題名繼由金陵友人鈔示全錄均經照登於報惜其中尚多錯誤並大半僅注省分而不詳府縣閱者終憾缺如今續得津友寄到題名錄似較前報所登更爲詳盡因不憚煩複再到一通以供衆覽 
　　本館附識 
[相節將臨]  
　　○滬上昨得電音知李傅相於日昨午刻船抵江寍下關大約二十日可以抵滬本埠招商局後徐雨之觀察之公館業已整 
 
 

Page 3

 
 
備一切以待幨帷蒞止暫作行臺云 
[呂宋疫症]  
　　○香港西字報言呂宋西捕地方近日霍亂之症盛行百人得病死者竟有人十人以故該處人民莫不慄慄危懼庫利尼之馬戲正在彼開演其獸亦有死者熊一駱駝一均因熱暍而斃呂宋京城內官員聞西埔疫症如此危險亦不勝恐懼也 
[撞損燈船]  
　　○間得日前有某行輪船由香港開往日本撞損日本燈船而輪船則並無所傷仍駛行而去至其船名行名及如何致撞之處則尙未詳悉容俟續聞再錄 
[高麗近聞]  
　　○昨日三菱公司輪船來滬帶來日本報載有高麗信息云高麗以告貸中國二百萬金故高官皆深信中國而不甚信日本前所云欲開印新聞帋刻下此事亦將使華人爲之經理有某大員奏請將從前所延之日本人皆一律謝却又有某員素信日本法制現經高王鐫其官階而信中國之各官猶以高王僅予薄譴意尙未足大有致之死地之意故該員亦自防患擬將逃往日本前時高員多喜至日本駐高公使處相與談論詢訪近來則來者寥寥矣又云中國吳軍門現在回華或疑華兵必將撤回但觀刻下華兵在高葢造營房則又似不卽撤回也又言前者高麗曾延日本兵官教練高兵嗣遭變亂該日官死於亂軍中而其兵則尙未散也現在有二十五人聨名禀於高王謂此一隊兵丁請仍聘日官爲之教練庶幾可成勁旅云又言高王現派定幼童五十人學習英國語言文字請華人爲之教習云 
[待死不死]  
　　○東瀛報載有一事足以警愚夫婦之惑於邪者亟錄之據云大阪某婦家本小康某日晚開忽得一夢有一老僧謂之曰爾至三月底當死然亦不必懼以汝前生有小過故促汝算也竦然而覺深信不疑屈指死期將屇乃召集親友相與宴飲話別所有衣物銀錢悉分贈諸人並以一元給某僧令其禮懴超薦塊然待死至三月晦日康健如故至目下亦復無恙夢中之言竟不騐而家徒壁立身外一無長物窘更知矣現經諸戚友憐其惑而憫其苦創議凡當日與飯者人出洋一元以爲　助始免凍餒鳴呼愚哉 
[湖屬亂耗]  
　　○昨晚接到南潯電信云湖州府屬烏鎭地方於十六日突有客民三千餘人肆行搶掠各店舖皆閉門自守現經當道赴省禀知大憲請兵剿辦因此潯鎭巡防甚爲嚴密也 
[懸旗誌慶]  
　　○昨日係英皇六十四歲壽誕本埠浦中停泊英兵船數艘并各國兵船均高懸各色彩旗以誌慶祝五光十色絢爛奪目惟英水師提督之威奇能兵船大桅上則高懸英國皇家之旗尤爲炫耀云 
[相士被拿]  
　　○春間蘇城有大書特書招貼六門者曰道果奇蓋相士也寓學士街某客棧內問津者頗不乏人江湖賣術之流原無足異頃聞其被教匪頭目供認某係在蘇爲間諜者登時差捕齊至蠭擁而去至堂訊情形現尙未悉也 
[赶造快船]  
　　○福建臬使張蓉軒廉訪于三月二十日奉到　廷寄知加三品卿銜接辦船政局務爰擬將臬署各事拚擋諏吉于四月初三日莅工視事張星使起家州縣久居閩中一切官場情形無不熟悉當此講求工程之際自必壁壘一新不至爲乳臭革所蒙混也又聞代南洋製造兩快船自三月初興工後深恐躭誤要工各廠工匠有不敷調遺者均已陸續添募如拉鐵輪機兩廠則日作不足夜以繼之惟模廠友鑄鐵廠雖亦添募工匠其中間有冒濫之徒混充工作刻已有人密禀提調呂觀察不知如何辦理也 
[催造家丁册結札]  
　　○閩省各衙門使用家丁其中謹飭者未嘗無人而假虎威以魚肉閭閻託薦主而挾制官吏因而貽誤公事者亦往往有之前閩撫丁中丞深知此弊曾經通飭在案嗣後雖奉爲具文亦猶餼羊之存勝於去之而己兹將臬札錄左　福建按察使司張爲通飭委催事案奉著理巡撫部院張批據福州府禀送署中使用家丁姓名年歲籍貫及薦主姓名淸册緣由奉批仰按察司核明飭遵繳册存等因奉此並據該府詳報到司查各属應造此項册結前因延不送到由司詳請記過並飭委就近嚴催去後迄今日久造送仍属寥寥除先將已到各册彚核並委員就近守謹外合再札飭札到該員立卽遵照馳往各府州縣署守催管事　丁姓名年貌籍貫按名查造確切册結送司彚報仍將遵辦緣由先行其文報查如再守催不力定卽記過不貸凛之速速此札 
[寍波失火]  
　　○月之十四夜二鼓時甯波南門外叚塘俞姓不戒於火紅光燭天在城水龍遠不能到皆出南門而回約焚一點鐘之久共燬去樓屋一進約有十餘間云 
[悍婦傾家]  
　　○詩不云乎婦有長舌惟厲之階不獨有天下者以艷妻煽處爲虞卽爲齊民者可以怨耦曰仇爲慮天津楊柳靑天齊廟東孫某家非淸白人甚庸愚而以悼亡之故欲續鸞膠再諧鳳卜但此等人家誰肯贈以掌上之珠孫之父母欲擇一門戶相當者以免齊大非偶之譏降格以求婺也何害適村之南有王氏婦素有淫行且著悍名本非十年不字且犯七出之條知孫喪偶亟欲委身醉翁之意固不在酒也孫亦急不能擇遂娶以歸然孫之父母則以爲匪我思存也婦一尸搗衣嫌釧碍手脫置炕上其諸姑伯姊才小兒女取以爲戲棄置路旁被人拾去婦以釧之不見也悍性猝發指桑罵槐嗔鶯叱燕竟指比隣馮某而痛詈之馮之祖母年八十餘彼此相詈遽爾驚逝我雖不殺伯仁伯仁由我而死馮因將尸首檯至孫家經人調處出錢百餘千了事孫之老母以破財而心痛旋亦病　其父以百年鴛侶垂暮分飛留此老骨承人眉睫在覺無味一日趨赴婦墳痛哭而回覓購洋烟仍赴墳前遽食之死曾未兩月而孫巳人亡家破矣孫有姊在城爲娼婦往依之迎新送舊宿願頓償早已置孫於不顧云 
[來信照錄]  
　　○昨有漢口人來信云三月念六七等日武漢傳聞會匪將夥同教匪約期於二十八夜先由武昌省城舉火爲號是日有湖北撫標左營候補朱把總探實匪黨藏匿處所飛報制軍派兵圍捉在城內洪祥巷府後梳粧台斗級營各菴棧捉獲六十餘名搜出短刀頭巾及匪之憑據係藍紙長五寸半寬二寸半中有請字下寫動合脚下橫排雲師雨師水師字樣經府訊明於二十九日誅三十餘名示衆同日漢口捉獲數十名亦搜出短刀頭巾數千武漢共獲百餘名訊明卽行誅戮又聞南字營圍拿時搜出五色小旗及軍械在各寓地洞中搜出數十人武昌候補道丁國楨之姪亦被牽連又禮智司在白木船內查出教首八人當卽梟首英雄帽七千餘頂帽用紅珠絨一朶以白竹布爲勒子上嵌銅　另有槍砲引火物又聞有尼姑一名係教匪皇娘朱把總係教匪勸伊爲首不允所以禀知中恊而匪之口號以其字爲名因其字合二十八日數字也各匪身邊均有藍竹布帶二寸多寬上畵金龍爲記云 
[貨船擱損]  
　　○前日本埠大嬌下有磚瓦船一隻擱於河下木陰溝以致船腹滲漏而陰溝亦壞當將磚瓦搬出船始得浮起云 
[協提人証]  
　　○前有星園盆湯夥王明揚控被挑水之朱友福行竊洋一百八十元遁去今着荐保尋到朱交捕送究朱亦供認取洋由陳太守押令將洋繳案再行核辦旋因朱在押患病開釋因朱滬上無可棲身病勢又重仍交與星園安置星園又請將朱發醫院醫治無效而死報由捕房派包探傳地保報堂棺殮一面禀明太守在案旋因朱妻朱張氏來滬屢經投縣喊控由前任莫邑尊批駁前任范明府接印時該氏又控范明府着地保勸令星園酌給該氏川資領棺回籍等因屢經列報兹悉該民又投撫憲衙門呈控由衛中丞投飭蘇州府訊辦蘇州府扎行上海 
 
 

Page 4

 
 
縣集訊詳覆黎邑專已備文至英界會審署請派差協提開明人証惠捕頭禀稱事經干涉捕房早己了結如何又控陳太守謂案經上控批提　俟上海縣訊供申詳哲副領事謂請縣會訊何如太守允之 
[英界公堂瑣案]  
　　○去冬大有豫錢莊執事人趙吉投案控司帳人陳雨震監守自盜銀一萬二千二百兩之譜避匿無蹝查得陳曾將衣箱物件寄存大有布號夥顧少泉處該顧必知陳之下落特將顧扭案請着交陳姓等因由陳太守准令着交旋又由趙着陳之保人婉性尋陳　案陳稱並非監守自盜實被同事之葉雨生用空銀六千餘兩又大有布號主王少華欠銀五千兩向收無着致難交帳葉令我暫避等語太守隨飭押俟葉雨生到案顧則仍行管押着交王姓在案兹因葉王二人均已到案由太守庭訊趙則申訴前因陳顧各執前詞葉供用空銀兩容措辦料理王供與陳素不往來因於去年由陳葉邀我合買股份單二百餘張據云虧本銀三千餘兩嗣因陳姓回寍我亦往寍向陳索取被借之珠花一只無着反被軋住逼令認僨虧本銀千兩當寫今年九月底之期票與彼詎料陳葉虧欠莊銀又誣指我欠銀五千兩實無其事陳葉又稱王欠股份虧銀千兩立有期票尙有四千兩係王將房屋抵押立有押據王又稱並無房屋抵銀訪彼揑造僞據陳太守訊供之不着王先繳認欠所出之期票銀千兩陳葉等仍行管押再行覆訊核辦顧少泉無干省釋○包探陳阿九稱昨有紹興人在烟館吃烟會鈔時付洋一元令找錢文該烟館察得洋係銅質及令掉換父係銅洋以致吵鬧適我經過搜其身邊共有銅洋三十二元靑鉛一塊爲此一併送案請究周啓堂供向各錢舖收取次洋係鎔化提銀者今向打狗橋地方之元泰庄兌下銅洋三十元我住處有鎔爐可証至靑鉛亦是提出者陳太守謂須澈底根究飭差同　前往查閱有無鎔爐再傳元泰庄到案以憑覆訊起案之銅洋存堂○方小發稱撐衫板船餬口被朱德明折梢交捕送究朱供方因失去杉板由我尋見交還應向索酬無着以致爭執方又稱並未失去杉板陳太守判朱管押一月○芳園烟館失竊烟膏烟灰烟筒錢文疑係堂倌丁義園沈阿三所竊當在沈之衣籃內搜出贓錢一千二百文交捕送案由陳太守訊供丁沈均不承認押候查明再訊在案昨據周寶林稱查得賣水菓之鄭順甫見丁持烟膏一缸出外今鄭　質鄭供與同丁供並未行竊至沈阿三竊錢想必是實沈供惟知丁竊烟膏寄存與鄭處至起案之錢不知何人放在我處太守謂原贓已獲豈容推卸飭將丁沈押令着交 
[捐數照登]  
　　○滬北棲流公所之捐項源源不絕今有寍郡森槐書舍寄助捐洋十元本埠乾豐洋貨號助洋念五圓開龍飛馬房之張楚材助洋五十元由該公所司事人函囑登報以伸謝悃并查初十日本報所登各善士捐項內有陳柳氏助洋二十四元兹悉此項捐洋實係陸柳記非陳柳氏也合併更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百二十四號]  
[光緒九年四月初九日京報全錄]  
　　宮門抄○少鄉延　奏請　飭下詳議施行摺○又　奏爲請　飭明定章程片○江督左　奏委署道篆片○楚督涂　奏病請開缺調理摺○陝督譚　奏審明會匪正法摺○內務府等　奏爲請　旨摺○四月初九日兵部太常寺太僕寺鑲白旗值日無引　見○淸凱假滿請　安○何如璋諸授侍讀學士　恩○海英請假十日○召見軍機　○○光祿寺少卿奴才延茂跪　奏爲停捐以後亟宜簡擇正途以淸雜糅而拔人才仰祈　聖鑒事竊維人才之　乏未有甚於此時者也自捐例開而薰猶並進保舉濫而眞膺無分德不足而位尊才不足而祿重以致人人懷倖進之心中外樂因循之習斯亦害政之大較矣欲淸其源必自京師始尤必自八旂始何則京師者四方之所效法也八旗者　朝廷之所豢養也奴才不敢過爲苛論以致窒得難行徒資口實先擇其事易行而有效法可久而無弊者爲　皇太后　皇上陳之查定例八旗筆帖式一項有廕生有考取有議叙原使之習公牘資歷練豈僅爲進身之階供奔走之役而已哉自捐例一開莫分涇渭雖奉　特旨永停捐例而乘時預捐者卽筆帖式一項不不數十人二十年內斷難用竣此往彼來依然雜糅是以前侍郎寶廷有學例之請欽奉　綸音認眞考察卽至各部面試之時能讀例文者每部不過數人竟有讀不能解甚至讀不成句者則異日爲郎恐難逃目僅識丁之誚况櫂封圻晉九列能免伏獵之譏乎夫以目僅識丁之人學習例文如此其難何如以貢舉明經之士練習部務較爲易就查八旂舉人於三科會試後例得就揀知縣此外尙有大挑拔貢優貢教習各班是各省收正途之效轉倍于京師外重內輕殊非良法擬請嗣後八旗畢人實歷會試一科未經中式者由吏部按照科分名次註册掣簽分發六部以筆帖式學習如未經奏留以前遇有各衙門筆帖式缺出統計選用二人後插選一人其業經奏留者由各部按照科分名次於各項筆帖式無論咨選留補用過二人後抽補一人其宗室舉人內務府舉人亦一律辦理不過於部章畧加變通於部務大有裨益論者或謂書生迂執未必皆幹濟之才而明禮通經究竟易於造就譬之求珠玉於山川山川未必盡生珠玉而實爲珠玉所從出之處今以舉人分發六部卽此意也如果行之十年則人才自有實效彼時官學教養培植之才亦可接踵而起矣請　旨飭下吏部詳議施行謹恭摺具奏請　旨奉　旨已錄　○○延茂片　再舉人已就教職者不准就揀知縣捐有官階者不准再應大挑在定章不過一人不得分占兩途之意今擬請將舉人分發六部以筆帖式學習原爲就地擇才起見與自甘就教捐納官職者原屬有間况小京官知縣兩項本係舉人應除筆帖式應升之階若因以筆帖式分發卽不准就揀大挑是本爲簡拔人才轉爲人才滯塞亦非持平之道擬請一併飭交吏部明定章程嗣後由舉人以筆帖式分發者仍准就揀大挑其餘各項舉人仍照舊章辦理片請　旨奉　旨已錄　○○左宗棠片再常鎭通海道沈敦蘭因光緒六年大計保荐卓異經部調取並以六年俸滿現在併案請咨赴部引　見所遺員缺有華洋交涉事務自應遴員接署以專責成查有江蘇候補道黃祖絡熟諳水利工程勤幹妥愼堪以委署除檄飭遵照外謹會同江蘇巡撫臣衛榮光附片陳明伏乞　聖鑒謹　奏軍機大臣奉　旨知道了欽此　○○湖廣總督臣涂宗瀛跪　奏爲微臣假期屇滿舊疾轉增籲懇　天恩俯准開缺調理恭摺仰祈　聖鑒事竊臣前因感冒風寒觸發痰飲舊疾　奏請賞假調理兹於二月二十三日差弁齎回原摺後開軍機大臣奉　旨着賞假四十日欽此跪聆之下感激難名滿擬醫治速痊卽可如期銷假照常奉職乃現值假期屆滿不惟舊　未能畧减反覺痰氣引動肝經虛火上冲卽搖搖無主有時頭暈目眩舉步常恐傾跌兼之夜不成寐飲食日漸减少雖勉强支持披閱公牘而精神不繼掩卷輒忘兩湖地方緊要政務殷繁審度稍有未周措置卽虞失當當兹重任設有隕越關係匪輕伏念臣倖厠賢書起家縣令仰荷　兩朝特達之知十餘年間荐膺疆寄自顧菲材受兹　恩遇嘗思勉効涓埃以　稍酬　高厚何敢遽貪安逸自外生成無如病勢日增一時難望痊愈據醫者云年逾七旬血氣兩虧非藥餌所能奏効必得閒居靜養或可漸就輕减　輾轉思維若再續請展假徒淹時日且恐公事廢弛負疚尢深惟有據實籲懇　天恩俯准開缺回籍調理並請　簡放大員迅速來鄂蒞任微臣得以回籍就醫專意調攝以後有生之日無非戴　德之年爲此瀝陳下悃恭摺具　奏伏乞　皇太后　皇上聖鑒訓示謹　奏軍機大臣奉　旨着賞假一月安心調理毋庸開缺欽此　○○頭品頂戴陝甘總督臣譚鍾麟跪　奏爲會匪勾結游勇滋事審明卽行正法以安民心而遏亂萌恭摺仰祈　聖鑒事竊據肅州直　州知州保昌詳報拿獲會匪陳寶仁等一案當因案情重大札委肅州轉運局陝西候補知府謝威鳳會同肅州知州就近提審嗣據謝威鳳保昌審明擬議詳由署布政使魏光燾按察使曹秉哲覆核會詳前來緣王林陳寶仁石德明程祿蔣春富羅先德楊逢春孫家勝邵永豐楊尙春劉玉林孫世潮與未獲之侯明元徐鳳桐薛生雄徐魁袁登科竇醫生王振江彭虎楊雙刀子等分　甘肅湖南安徽山西等省陳寶仁係敦化縣生員王林本係肅州倘惝會卽龍華會教匪餘黨光緒三年五月前督臣左宗棠督師駐肅訪獲到營訊明首犯楊幗瑞是係積年教匪當經就地正法因王林初犯又有程祿具保從寬僅予伽號折責交保釋放詎王林怙惡不悛復思創立前會煽惑鄉愚聚歛錢文七年冬月潜至肅城揑稱係彌勒佛臨凡引誘程祿石德明蔣春富羅先德等在石德明家拜伊爲師傳授咒語令各糾人入會程祿等應允到處煽惑王林訪聞敦化縣生員陳寶仁精於術數思欲羅致入黨隨向程祿借得銀兩買就帽靴袍褂料烟土等物並備銀二十兩前往糾約稱爲軍師陳賣仁貪利允從偕至肅城寄寓石德明家揑稱推算鐵板神數王林八字與漢高祖明太祖相同並造迷人方藥授與程祿蔣春富羅先德三人自誇神妙石德明復揑稱王林在金塔河洗澡頭上見出眞龍程祿等均之王林陳寶仁爲當代奇人一經入會拜師將來可以同亭寶貴之言互相傳播逢人引誘嗣於六七月問誘得楊逢春孫家勝邵永豐楊尙春侯明元涂鳳桐薛生雄徐魁袁登科等九人皆在石德明家同拜王林爲師尙未傳習咒語旋又誘得劉玉林孫世潮竇醫生王振江彭虎楊雙刀子等人皆與王林來往尙未拜師自是人數日多鳳聲漸大遞相傳述民心驚疑八月二十四日經肅州知州保昌訪聞會營將程祿蔣春富羅先德楊逢春孫家勝邵永灃楊尙春劉玉林孫世潮等拿獲並在蔣春富藥店內搜獲迷藥方及藥末數包據供係陳寶仁傳授續獲陳寶仁石德明到案供亦相同詎首犯王林與侯明元徐鳳桐薛生雄徐魁袁登科竇醫生王振江彭虎楊雙刀子等均各先後逃逸正在訊辦間陳寶仁在監病故報經安肅道委騐訊明實係病斃刑禁醫生人等並無凌虐及違方情弊取具供結詳報批飭核人正案辦理兹據肅州轉運局知府謝威鳳會同知州保昌覆訊擬詳由布按二司核詳前來臣覆查此案己死陳寶仁峰列膠庠胆敢受教匪王林賄囑揑造邪言創立方藥　衆人會幾滋事端核其所供狂悖之詞實與首犯王林厥罪維均石德明係王林戚黨入會拜師習咒又與程祿同以悖逆之言肆行煽惑程祿先將王林保釋致王林復以左道惑衆又聽從入會拜師始終日爲匪黨均與王林同惡相濟蔣春富羅先德本係游勇早從王林之教復拜陳寶仁爲師傳習迷藥其罪亦與石程二犯相等以上五犯罪惡昭着法無可　且甘省軍務甫平游匪充斥未便拘泥常例致稽顯戮臣於審明後卽將石德明程祿蔣春富羅先德四犯就地正法以安衆心而昭炯戒陳寶仁已經監斃應毋庸議楊逢春孫家勝邵永豐楊尙春四犯聽信程祿等邪言先後附和入黨據供均誆騙錢財起見惟入會未久尙未傳習咒語與程祿甘心從教輾轉煽惑情罪有間但係他籍游勇附和會匪造謠生事亦應嚴懲楊逢春孫家勝邵永豐楊尙春均鎖帶鐵稈石石礅三年俟限滿察看查辦劉玉林孫世潮雖未拜師入會惟與王村來在知其日悖不卽舉發均應　號三個月滿日折責保釋在逃之首犯王林及侯明元竇醫生等均勒限緝拿務獲另結所有審明會匪分別辦理緣由理合恭摺具奏伏乞　皇太后　皇上聖鑒謹　奏軍機大臣奉　旨知道丁卽着勒限嚴拿王林等　獲懲辦毋　漏網欽此　○○總管內務府謹　奏爲奏　聞請　旨事恭照道光十年八月奉　旨嗣後織造等每屆一年期滿着內務府大臣具奏欽此又于咸豐四年十一月經臣衙門奏准嗣後三處織造奉　旨簡放之日起予限六十日卽令到任自到任之日起加足在任一年由臣奏　聞請　旨等因在案查梡州織造廣英由造辦處郎中于光緒七年正月十八日奉　旨補放杭州織造該員于光緒七年四月二十四日到任按到任之日起扣至光緒八年四月二十三日係属一年期滿臣衙門于光緒八年三月初九日具奏本日由內閣抄出奉　旨杭州織造仍着廣英接管欽此今按接管之日起扣至光緒九年四月二十三日又屆一年期滿理合究期具奏可否更換之處伏候　訓示遵行爲此謹奏請　旨奉　旨已錄 
 
