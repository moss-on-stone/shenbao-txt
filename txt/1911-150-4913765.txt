# 1911 - 150 - 4913765

 

Page 1

 
 
   
 
 

Page 2

 
 
   
 
 

Page 3

 
 
宫門抄 
五月初九日召見内閣總協理大臣端方如銓文綬銓秀鍾峻郭集琛 
論說 
[皇統與皇權（選）]  
自東學輸入以來所謂君主大權云云。者颷舉焱發日熾月昌於是當軸之臣。承學之士遂以此爲抽象的演解。記者有一豫言於此釀成政治上之亂因。陸沈吾中國於九淵者。必此主義也。必此思想也。 
蓋此等主義。爲日本國家之特色實爲東方並無眞正立憲政體之確切憑據。萬萬與吾國思想不合非吾國之國體所得沿用。必欲沿訛習謬。取以爲憲法上之根本主義。則政治現象。不可言矣 
（一）何以謂此主義爲日本國家之特色也。日本號稱萬一系。其總因實由開國未久。不脫神權國家宗族國家之舊彀。所謂大和魂者。其精義卽不外大和之國。上至天皇。下至平民皆爲一家。天皇特此一家之宗子。故祖宗式憑。爲子孫者。實當共致其一致之精神。以保衞其家。家卽國也。國卽天皇也。天皇即其國祖宗之代表也。故日本無論倡主權在君主義或倡主權在國主義。或倡皇位與國家爲混合人格主義。皆無不可。竊謂政治上之主義。但求鞏固國家。不拘理論當否。彼之民族思想。旣不欲有君主與國家之分。則亦何必强爲離劃。以爭書生几硯間之得失。且國是以與國民心理結。合爲最要義。彼之國民心理如此。正宜發皇光大。利用之以立國。奈何以空理破壞之乎。彼以歷史上之心理。合之尊王倒藩後之國情。故萬衆一心。致其忠甩於朝廷。故日本自謂其國是之純粹。爲世界第一。無論東方西方。皆無比倫。特繼此以往。個人主義。自然主義。社會主義之思想。日益蔓延。日益複雜。觀其文藝界之潮流。學術。界思想之變動以及政治上不幸之事。如幸德堺利彦之己事。遷流所届。未知何極。此當爲别一問題耳。 
（二）日本以此思想之結果。故其憲法上之根本精神。卽混皇統與皇權爲 
 
 

Page 4

 
 
一物。萬世一系。總攬大權。二者如鳥之兩翼車之兩輪蜿蜒相承實無化分之餘地。而在發明憲政二字之宗祖之歐洲人見之。實以爲離奇惝恍不可思議之物。於是繼承比利時德意志普魯斯之日本憲法。乃爲世國唯一無二之奇妙出産。若憲法上之緊急命令。若財政上之緊急命令若獨立命令之寛廣。若改政憲法之困。難實取議會之中心權力而破壞之彼其假面之憲法。猶得有今日之美果者。則眞舉國之根本觀念相同與其君臣之賢明果毅。及民間政治思想。比較的發逹之力耳。若以憲法原理。論之則日本憲法。實爲世界立憲史。上特别之異點不可諱也 
（三）此等思想。萬無可以移植於中國之理。此等憲法。亦萬無可以抄龔之理。此猶巨人不適佝僂之衣。海國不適墾牧之美。鍾吕不適下里之音。不待論也。以中國共和思想自治思想之發逹。而又富於尊君愛國之精神正宜發皇光大。取眞正立憲主義。奈何欲塗附假面。而植立於崇信無鬼論者之前也。（未完） 
要件 
[湖南教育總會爲湘路事呈撫院代奏稿]  
爲湘路計日可成。湘民遵旨商辦。勿須借用外債。以速危亡籲懇代奏收回成命事。竊粤漢鐵路。自光緒三十年。由美商合興公司　回。三十一年。奉德宗景皇帝上諭。准歸三省商民集股自辦。數載以來。事機錯出。未能刻日竣功。本年四月十一日。欽奉電傳上諭。取銷商辦公司。定爲國有政策。並禁人民煽惑要求。犯者處以違制之罪。值此時局艱難。朝廷外顧邦交。内維國計。薄海臣民。俱應體此臥薪嘗膽之意。湘民世受國恩。中興以來。勛爵相望。與國家休戚之關。視他省爲尤切。何敢自外生成。更事嘵唯是禍福之幾。判於俄頃。疾痛呼天。事非得己。是用不避誅戮。爲我皇上一泣陳之。夫借債修路。在於列國。固敷見不鮮。而施之於今日之中國。其斷然不可者。蓋有三事。一日考之學理。二日徴之事實。三日騐之民情。何言考之學理而以爲不可也。此中又當分爲二端。一當問今日外債之是否可借也。據歐洲經濟家言。貨幣與産業。相待爲用。世界各國。有天産富饒而工商未盛者。有工商旣盛而貨幣壅滯者。以彼濟此道在兩利。日本近日吸收歐美貲本。大營實業。即其例也。然外貲投入必其限於純粹商贸性質。不可稍涉國際。又必其投吸兩方國力相等。然後行之可冀無弊。若夫彼强此弱。挾以國權。則歐洲列强。投貲非印。不旋踵而役屬其人前事俱在。可爲殷鑒。中國今日借入外欵。有一不關涉國際者乎。有一非挾其國力以來者乎。四國借款專使絡繹。彼爲連横。我爲孤立。日本局外生心横思加入。去年該國下院。提爲特别質問政府之案。内閣幾窮於應付。然以日本國力。强分四國之甘則不足。嚇我一臠之割則有餘。故借我一千萬元。卒逹圓滿之希望。且日本此次投貲。聞以高利轉貸他邦彼果何愛於我。而必爲此乞隣。與醯之。舉目的所在。不問可知矣。一曰鐵道國有。是否適宜於今日之中國也。鐵道之分國有民有。據鐵道行政學說。原自各有利弊。然文明各國。勿論採何主義。要必以國家人民兩方俱利爲歸。今日英美等國。採民有主義。故鐵道發逹。冠絶列强歐洲大陸。採用國有主義者。以德法爲最著。日耳曼初爲二十餘小邦。制度各殊。一切自爲風氣。畢士麥於一千八百七十年後。統一德國。自不能不收歸國有以謀劃一。且德國合併之初。中央政府。經費無出。歲須列邦分認。故畢氏建議收回四大鐵道。並行烟酒專賣之法。中央財政。因以獨立。其後膨脹過度即以收入贏餘分贈各邦。法蘭西於千八百四十二年。即定全國軌綫爲一。令私立公司敷設之。以四十五年後爲收歸國有之期。當時醵資者少。政府乃出國庫金。代爲保息。以獎勵。之比年限期愈展。保息之額愈加。七大線路中。現己上回者。實猶不過一線。我國今日。旣非聨邦制度不慮規制之不一。中央政府又非赤手新創。固不能援德國以爲例。且路事萌芽正宜貲助民辦。始望敷設之漸廣。擬之法國。亦非其倫即以日本論。近日雖。採用國有主義。然行之未久管理運送。諸多退化。國中學者。著書政擊亦己不遺餘力。我國路政幼稚。亦何必排衆喙而毅然爲叢詬之舉。此所謂考之學理。而斷然以爲不可者也。（未完） 
專電 
[電一北京]  
川路倒欵案郵部僅撤喬樹　總理且施典章僅令繳出吞欵十二萬金虧倒各款清理無日與商人血本有關將來收歸國有國家能否承認旅京川人擬再向郵部呈訴請提施從速追債并重懲喬 
[電二北京]  
川境粤境鐵路借欵聞己商有頭緒 
[電三（北京）P ] 
内閣總理慶邸確有辭職信聞第二任總理濤邸居多數澤公居少數 
[電四（北京）]  
 
 
] 

Page 5

 
 
内閣屬官制己擬定改軍機處爲秘書廳掌理秘要章奏以寳銘爲閣丞 
[公電（南京）]  
各報館鑒頃收到江南中等商業學堂全體學生减膳助振洋九十六元請代登報以揚仁風查振大臣靑 
緊要新聞一 
[典禮院誕生在邇] 　 
　　禮部投胎 
閣制發表後禮部即在裁撤之列因有某侍讀與二三大老注重禮教之說始議改爲典禮院離行政衙門而獨立近日有人倡議歸併學部者亦有人倡議倣日本官制改爲神宫司廳歸民部管轄者聚訟紛紛莫衷一是某中堂因一時解决甚難乃諭令該部將所辦事項查出以便核議并令一面將未了之事從速了結故日内各司員甚形忙碌而禮學館中諸理學先生亦擬將纂修之禮典從速竣工以便改設典禮院云 
[輪船招商局擴充之希望]  
　　擴充可喜　　偕債可懼郵傳大臣擬將輪船招商局擴充一節曾記前報兹聞此議非由盛大臣首唱該局商董以局中輪船大都駛行内地從未出國門一步每年出入各貨全恃外洋公司輪船運載喪失權利殊屬不少故屢有禀請擴充之議現盛大臣因幹路收歸國有大爲海内實業家所攻擊擬乘此機會將該局添招商股大加擴充以慰商民之心一面迅即添造新輪駛行各國海口如果商股不足則以官欵補助聞盛大臣意極少須將股本增至壹千萬元連日在部與各堂會議擬將该局奏請定爲官商合辦之局嗣因海軍部以航運一事與將。來軍事上大有關係若果官商合辦須將運輸辦法預爲訂明且將來設有戰事商船應改編義勇隊因此尚未能遽行决定大約須與各商董商定後始可入奏并聞盛意如招募商股不甚踴躍則將在前項借欵中提撥若干以爲擴充之用又有一說則謂盛擬另借債欵一批專辦此事云 
[銀行叅案尚無了結期]  
　　情面要緊　　公欵從緩 
大清銀行參案羅飴等四人迄今仍押府署待質所且兩月以來懸案未審兹訪悉其最近狀况該案内惟顧愷一犯勢力最大有其戚某督代爲運動故虧款呈繳無幾審官亦不甚嚴追至營口總辦羅飴業將家産曁大通煤礦股票繳出照原值將及八十萬金己可抵其虧額而該府以非現款只准以五六成扣算該總辦以生計己絶大有合眼死心任其處治之意想該案之了結尚遥遥無期云 
[川人仍不饒恕喬樹枬]  
　　要敲碎壳子了昨載查辦川路倒虧一摺郵部竟代總理喬樹柟洗刷一肖川人大動公憤上月二十九日在全蜀會館集議爭路時曾提議對付喬某辦法某君謂修築川路時并無喬樹柟在内趙爾豐時護川督與喬有舊硬派喬爲川路總理其時川人默無一言故喬得尸位至今喬吞蝕之罪己經敗露矣而恃其平日聲勢之大運動之靈竟得逍遥法外似此奸蟗我川人殊難容忍等。語衆議此係另一問題今日無暇提議吾輩只問公司破産律中曾有總理若係職官革職追繳一條否其時衆情甚爲憤激俟爭路一事稍有眉目卽向喬樹柟交涉云 
[鐵道收歸國有之不易]  
　　多是不正當的手續 
初二日湘省京官王世琪等奏請將湘路抽股雜捐一律停止一摺翌日卽奉明諭著照所請傳聞此摺此旨皆某大臣對待四省人之手續王世琪實受該大臣賄五萬金始肯出奏凡湘省京官之列名者悉按剽分印結之例分領之該大臣并帶領王世琪至某邸處謁見許以指日實授大理院少卿之職湘京官之主持拒款者聞知此事現議設法對待云 
郵傳部大臣盛宣懹初一日親至聨合會辦事處拜謁適會員己散未得覿面初三日盛又往謁又值諸會員散會之後只得悵悵而歸瀕行時命從人詢問閽人會員何時在此閽人實告之大約盛氏日内仍將往謁不知其意何居也 
政府近借築路外債及大借欵之折扣約在華銀一千萬有零據聞此項扣頭外人不允於定約後即行支拂而經手者恐拖延時日致生意外己自認折成收入至其利益之分配則按權位之大小爲準而身爲矢的之某大臣不過佔十之二若然則吾爲該大臣寃矣 
端督辦出京時期原定在初十左右聞盛大臣催促甚急端謂湘鄂人之抗議係爲身家性命所關非無端煽惑風潮可比兩省人民對我從前雖有感情然斷不能犠牲其身家性命而向我表同情也非將商款辦法安置妥帖我雖前去將何詞以答人民盛曰我必如其所願故先有停止租股之諭前日又有停止各捐之諭以爲去火抽薪之計惟端氏 
 
 

Page 6

 
 
因兩省風潮甚烈此事實難下手聞出京到差之期須延至八月間云 
端督辦初三日特在黄米胡同京庽招請湖北京官湯化龍張國棻程明超鄭萬瞻陳曾壽傅嶽棻哈漢章吳祿貞盧靜遠易廼謙諸人筵宴席散端宣言日此次奉命辦路鄙意務在速成其辦事手續則力求撙節愼重用人然非諸君相助斷難有効務懇共結圑體以相維持諸人對日門生等非敢與老師有所抵抗惟事關全國存亡故不得不請命於朝廷耳况此路主張自辦川湘粤共同一致若門生等獨標異幟丕惟無以對桑梓父老且無以對三省人民端日鄙人前在鄂時即知諸君皆盤盤大才欲求相助何今日見棄之深耶鄂京官同聲對曰門生等屬望老師如農夫之望歲以爲斯人一出必有以慰蒼生者亦不料相别數年政策頓改變無餘也端默然諸人羣　　　　　　　　　　　 
起告退端以手執某君之腕曰請諸君稍坐鄙人尚有數言願垂聽焉諸人乃復坐端曰鄙人意思總望諸君審察諸人仍以原語答之少間乃告辭而行 
上月二十四日曾有旨著川湘各督撫迅將本年四月以前鐵道所收商民之款詳實查覆俾籌辦法現此項帳目尚未查明到部而盛宣懷己將辦法訂就即將此欵移作修築枝路之用以符枝路民有之原諭並藉口統一路權各支路皆歸督辦大臣節制俾此項商款仍可不還商民一聽督辦大臣之支配云 
[海軍部建造軍艦表]  
　　外國好賣買海軍部在最近數月之内向各國定造之軍艦列表如下巡洋艦一艘重量二斤六百嚬每小時行二十海里美國造水雷巡洋艦一艘重量三百嚬每小時行三十海里奥國造水雷巡洋艦艘重三百嚬每小時行三十海里義國造砲艦二艘重量未詳每小時行十二海里德國造小形砲艦二艘重量七百八十嚬每小時行十四海里日本造　 
[京師近事]  
　　自立新内閣以來各部奏事屬於國務者由該部大臣會同内閣總協理會奏侍郎皆不與銜惟本部例行公事仍用三堂會銜具三　　張庫鐵路工程陸軍部以該路關係西北軍用至爲重要迭催郵傳部從速興造郵傳部當派陸王兩工程司前往測勘業經勘定路線不日即须開辦聞該路工程司仿張綏辦法全用本國人所需經費亦經陸郵兩部籌定約計六千萬元預定三年告成 
　　軍諮大臣濤朗兩貝勒因軍諮處現改爲軍諮府一切規制己非從前可比皇上爲海陸軍大元帥軍諮府爲仰承軍事命令之機關自應派員輪流入内宿值俾承命令聞此項宿值人員擬以軍諮使及廳廳長充任日内卽將實行 
　　幣制大臣原定九月初一日發行新幣現因其中　碍甚多且新舊兌换各人所擬辦法不一尚難决定而各商埠城鎭預備一切機關尤延時日故發行之期恐須展緩 
　　初二日都察院遞封奏三件除己發表二件外另一件即係代奏湖南湖北兩省保路公呈聞呈中措詞尚爲委婉如無後命擬由湖南湖北四川河南廣東五省共組織一保路協會共籌對付云 
　　郵傳部鐵路傳習所向有附設郵政學生十餘名現該部接收郵政需才孔亟盛大臣以傳習所學生太少不足以廣教育擬專立郵政學堂一所延聘外洋畢業生爲教習以期培養郵便人才 
　　軍諮府昨接江西參謀處報告該省某道禀揭測繪學堂總辦陳旋樞侵冒公欵任用私人種種不法行爲己經馮撫派員查辦迄未完結等語現濤朗兩貝勒以事關公欵恐該撫所派之員未能秉公辦理特派吳監督琇文帶員前往查辦現該員等以案情頗鉅未便久延於蒲節後卽行出發 
時評（東吳） 
[其一]  
　　中國人辦一事。則外國人多一項生意。興實業。購機器焉。辦陸　　軍。購鎗械焉。開礦築路購。種種材料焉。千金萬金麾手一擲而 
　　所辦之事之有無成効。則尚在不可知之數也。 
　　今海軍部。又有定造軍艦之舉我憶中法一役之揚武。中日一。　　役之鎭遠定遠。皆良好軍艦焉。我是以願海軍部痛定思痛。勿 
　　但注意購艦之事。而尤當注意指揮及駕駛軍艦之人。 
[其二]  
　　輪船招商局。中國股分公司之最有成效者也。然其航行之路。　　不出本國界線以外。不過分沾外國人在我國所得一部分之。　　餘利而己。 
　　大西太平兩洋滾滾財源隨潮流而俱漲。今中美聨合會。己開　　其先。願輪船招商局。亟武其後。我國不少資本家。幸勿坐視大。　　好利源。不知愛惜。至不得己而仍出於借欵之一途也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤路反搞國有政策之嚆矢]  
　　三楚人對此感情何如 
粤路公司前因鐵路收歸國有一事經定期五月初十日開股東會特於初二日先請本省就近各股東及善商會各行商代表到公司研究以爲初十日集議之預備是到者七八十人三點鐘開議公推羅傑臣爲臨時主席議案三條照錄如下（一）各省幹路收歸國有經奉朝旨定爲政策查本公司創辦粤路前經岑前督奏准商辦遽歸國有應如何籌議辦法請公議衆議應照原案力請商辦其餘概不公認（二）郵部收路辦法三條一更换國家鐵路股票一更换國家保息債票一估價歸還是否可行請公議衆議三條辦法俱不公認（三）現准督院函開轉准郵部盛大臣電擬令粤路續收三期股概换國家保息債票此事如何請公議衆議旣經力爭商辦此節更無庸置議當開會之先粤路董事局廣布請議理由書云敝董局前因先後接郵傳部電當經照錄登報并定期五月初十日開股東會集議辦法今忽先期會議似未免近於張皇抑知廣東粤漢鐵路當日向美國爭回自辦集股至四午餘萬己收頭二期股銀二千餘萬吾粤人愛國之熱誠與商業之發逹實爲全球注視若一旦收回國有其失信於商民者患猶小而景響於實業界經濟界者害實大也故事體旣關重要則討論不厭求詳因於本日特請本埠就近之股東及善堂商會各行商代表一則投附鉅資一則發起創辦其對於此事也旣切則其爲謀也必臧敝董局特一律敦請蒞會以冀互相討論擇善而從俾作初十日集議之預備伏乞諸君各抒偉論爲一己謀幸福卽爲全羣謀幸福卽日酌定辦法俟袜十日會議時從衆公决庶免漫無把握云并聞各地股東日來因此事致電力爭者踵趾交接特將各電彚錄如左 
[韶州來電]  
　　分送粤路公司董事局報界公會鑒粤路前奉旨永歸商辦今收歸國有敝埠股友會議不公認乞力爭韶宏仁善堂江江 
[霹靂來電]  
　　分呈粤督九善堂自法會鑒來電悉政府違先旨藉洋債奪商路股東僑衆謂路亡國亡誓死爭乞轉奏餘函詳霹靂廣東會館叩 
[安南來電一]  
　　公司董事局鑒養電悉粤路准歸商辦己成鐵案今收回國有旅越全體股東不認可乞諸公據理直爭母稍退讓廣東幸甚安南堤岸穗城會館全體股東叩 
[安南來電二]  
　　七十二行商會商董鈞鑒路收國有全體股東决不認可請將此問題移交廿二行省諮議局據理直爭大局幸甚安南堤岸穗城會館全體股東叩 
[俄人要求自由贸易之原因]  
中俄茶葉問題伊犁一方面從前殆爲湖南人專業其後俄人據爲己有幾有驅逐華人之勢日俄戰爭後俄勢少衰當時伊犁將軍長庚以六十萬資本設立伊塔茶務公司官民合辦並一面於俄茶贸易限制以惠賣權據最近統計該公司製茶額己逹二百萬斤於俄人製茶事業不　受害之處况自去年以來塔城毛皮公司製革公司伊犁毛皮公司相　設立俄商益復驚惶失措欲求抵制之法此春間要求自由贸易之說所由來云 
[東三省通信]  
　　奉省諮議局以此次四國借欵中有一千餘萬撥歸東三省振興實業之用惟仍以三省稅捐作抵於三省大局存亡攸關不獨侵蝕宜防即用之稍有未愼將來償還無着其事不堪設想况人民有納稅之義務應享監督使用之權利該局議員等現特通知吉江兩諮議局統行籌商禀呈新督嗣後無論開辦何項實業凡屬使用外債之款懇請先將開辦方法發交三省諮議局議决後再行呈請酌核施行以昭愼重 
　　吉林諮議局以此次吉垣大火吉撫電奏與當時事實頗多不符其間尤爲注目者卽爲通省財幣是否燒失之一問題據吉撫電奏謂度支司庫及官銀錢號被焚一切財幣燒毁無餘而吉省輿論則謂一切款項經手人員己於火勢未來之際押解東升當官鹽店等處暫爲存放現吉議局以陳撫事前救護不力事後揑詞朦奏異常憤懣除呈請東督度支部内閣資政院懇予查辦外日昨又提出質問書要求答覆不知陳撫於此將如何辦理也 
　　鐵嶺縣紳商各界籌築鐵海鐵路議决數年因經費短絀迄未動工現聞有某國著名商號日前命其鐵嶺分行執事前赴海龍府山城子一帶秘密調查該路沿線地勢以備興築矣 
　　東督趙次珊制軍此次蒞新後躬赴各國領事署拜訪領事官以申交際之忱聞趙制軍與各領事晤談間無不披誠相待念八早拜訪日領事時語及邦交趙帥謂吾中日兩國人應開誠和衷作一家觀副融洽意思勿置芥蒂則兩國間所有問題無難解决現東省中日兩國人民程度不齊致時因細故釀起衝突然此事仍與大局無關嗣後務應出以誠意秉公解决勿庸視爲國際上問題致多糾紛日領事聆言之下甚表替成云 
 
 

Page 11

 
 
分類新聞 
政界 
[鄂藩尊重例案之一班武昌]  
　　鄂藩余誠格自到任以來凡用人行政一切皆依例案或明定之章程執行絲毫不瞻徇情面如近日請補同通州縣佐雜數十缺皆循資格辦理候補人員無不翕服聞卽無關重要之事亦以例案爲定斷日前沔陽州判張仰周禀請開缺一事緣張補授斯缺甫及兩年與州牧羅慶昌極不相能處於不得不退之地位特以目疾爲辭懇請開缺當奉藩批云查官員告病開缺例應由本管官飭委不同城鄉之員帶同醫生前往騐明所患病症是否屬實有無規避將來病痊能否尚堪起用取具醫騐各結呈請核辦據禀目疾未痊請予開缺等情並未由本管官照例詳辦惟員缺緊要委員需時姑候先行詳咨開缺仰漢陽府遵照定例委騐取結賚司詳咨來禀並未用印殊屬疏漏並飭知照 
[蘇省咨調檢察人員蘇州] 　　 
　　蘇省審判檢察各廳上年成立時曾咨調京師審判廳人員來蘇委用惟檢察廳當時未調一員下檢察各廳中皆係初次試辦人員於檢察制度法律類多未諳致與審判廳屢有齟　近自高等檢察廳長江太守楨杰到任後有鑒前事昨己禀請撫憲先行咨調京師總檢察廳檢察官許逢時一員來蘇委用聞中丞己據情咨調矣 
[蘇藩第八次送考外官手續蘇州]  
　　蘇藩陸　方伯示諭文云照得蘇屬考試外官一案業經由司七次送考在案今將第八次報考傳考各銜名逐一開列於後凡我同僚尚未來司具報者務各遵章一體來司續報（舊到省報考傳考項下） 
　　知府陸樹聲府經繆嘉彬王大年邱培仁府照金燿府知陳鈞從九秦爾泰巡檢劉桐朱黻（新到省傳考項下）知府姚捷勲金鼎切同知盛邦采通判龐中行趙之騵知縣蘇存仁府經馮啓釗方燕庠石爲星縣丞徐積灝于寳昌李正綝劉樹紳張士楷陳忠順胡煥章從九黄梅臣典史郭汝霖以上各員均由司備卷詳撫憲定期傳考幸勿遠離自誤（上次送考未到補考項下）知府惠潽藍均孟鼎元同知徐靜顔德清通判王祖貽知縣趙家璧王昭培孫鶴年州判夏壽恭按經陳宏府經歐陽廷梅王炳熙趙從震譚光國高厚劉衍祜縣丞黄樸李國鏞張厚燧翟本蕃嚴善增吳蘭生吳逢春道庫劉傳淦府照程明理陳祖鎔巡檢吳惟熙莫源中虞祖恩任蔭清楊學鎣典史鄭錦文以上各員己由司附送撫憲定期補考届時勿再規避自悞 
[鎭郡開濬運河之計劃鎭江]  
　　鎭郡城外一帶運河久未挑修刻雖江潮增漲而淤泥壅塞船隻仍未通行商務因之阻礙現鎭關道林梅楨觀察特於日昨與稅司戴諾爾君商酌擬雇用挖泥機器挑濬河道以爲維持商務之計所需經費暫在本關洋單罰欵項下撥用俟籌有他欵再行歸還稅司亦頗贊成不日卽可興辦矣 
軍界 
[部委檢閱新軍業己竣事蘇州]  
　　陸軍部特派本部一等檢察官吳照麟雷振鏞等數員來蘇檢閱新軍等情己記前報兹悉吳檢察官等到蘇後連日會同督練處總辦及二十三混成協協統田軍門將新軍步馬砲工各隊逐一檢閱現己閱竣日昨該棆察官等辭行啓程前赴浙省檢閱矣 
[楊協統告退誌聞杭州]  
　　浙省第四十一協統領官楊善德近因輿論未洽又因鎭統一職被蕭星垣所得意頗怏怏遂有引退歸田之意聞己禀明中座以親老年高欲圖回籍省親等情增中丞己准予所請所遺該協統領查有八十一標劉　統塡以暫行兼理矣 
[陸軍檢察官不必預備供張武昌]  
　　第八鎭統制張提軍現因陸軍部派參領吳紹璘司長沈毅文科員志潔等赴蘇寗浙鄂等省檢閱業己行抵蘇州不日即可抵鄂特禀請鄂督擬籌備招待事宜瑞督以此次部派吳沈忐等員出京校閱陸軍旣不先事宣布具見陸軍部辦事認眞亦足見部中深知外省物力艱難不欲糜費現在財力奇絀此届校閱更與上届欽差涖鄂不同但當飭知各營勵兵　馬妥爲準備不得舖張招待以致費用無出當己批飭兵備處照會張提查照辦理以杜虚縻 
[親軍要求發足恩餉之鼓噪廣州]  
　　水提親　左營駐紥觀音山龍王廟此次平定亂事頗爲得力故大吏多發恩餉一月以示體恤詎該營薛管帶以各營多有扣存底餉該營尚未扣留遂欲　恩餉内扣除各兵不服紛紛要求聲勢洶洶該處爲督練公所後街聞此喧譁恐有變動至將德宣街閘門關閉後由統領吳占高馳往彈壓李提亦立飭將恩餉發足各兵始寢息無事旋爲張督聞悉情形以扣存底餉原非　定軍令須出營勇自願不能强迫該管帶辦理不善立即撤换至鬨閙之營勇飭由吳統領查明懲罰 
學務 
[提學司札查各府中學經費杭州]  
　　浙省提學司袁樹五文宗札飭十一府文云案查撫憲札發諮議局臨時會議本年預算案核准之件業於五月初一日公布施行在案所有十一府中學堂均經改爲省立其經費於五月初一日起即由省行政支出所原有款確係地方性質者應行照案撥還地方小學堂之用惟查各校從前所有經費或係省款或係地方款揉雜不齊應將從前該校各款原委詳細說明卽日申報以憑核明應撥應留移請藩司立案將應由省發欵項照數飭知請領合行札府督同該校遵限辦理事關急要母稍延悞 
[石首吞蝕學欵調處之爲難湖北]  
　　石首縣屬高等小學堂曁初等農業學堂帳務經理人不善風潮迭起前己被控有案旋經該縣某大令飭傳地方紳士調處見事日前該縣生員張兆鵬張少江等以該經理含糊浮報吞蝕學欵等情赴提學司上控奉批賚該生等前控各節己由該縣令詳稱業傳紳士調處息事當批由荆州府查明帳據具覆再行核奪現據所禀前情仍仰荆州府派員赴該縣高小及初等農業各學堂妥查一切支銷鈎深據實具覆核奪勿得代爲容隠 
實業 
[寳山農會之發逹大倉]  
　　寳山農務分會去年由陶慶豐干樹基等組織成立舉定總理議董宣講調查等各職員詳報到部日前接到農工商部委札並頒到國記於五月初一日啓用圖記在農林試騐塲内特開正式大會到會者二百數十人寳山縣胡大令亦蒞會先由總理陶君報告成績農事學堂成立者八所會員己逹四百人分所亦己成立至吳 
 
 

Page 12

 
 
淞羅店兩商會均由總理到城祝賀成立來賓職員相繼演說五時散會是日適逢大風雨各會員尚異常踴躍羣議組織農圑以保地方治安云 
[全椒縣創設農會詳請立案安徽]  
　　全椒西鄉沙河坊監生路得源等禀稱以部頒定章各省州縣均設立農會四鄉均設分會改良種植全邑四民農居大半或因種植失時收成不穏或以耕耨未善獲益無多致土質紓種各項均未研究兹特糾集同志就本鎭千佛菴内捐助經費試辦農務分會公舉師範傳習所畢業生黄質甫爲講員按期召集本坊鄉民演講改良種植以期精益求精刻己擬具簡章呈由該縣詳請撫院立案矣 
[務本女學育蠶之成績武昌]  
　　鄂省務本工藝女學校今歲開始育蠶現在收繭成績頗佳據該校長胡君報告云該校去年下學期預備蠶科講授蠶學今年三月初七日實行試騐催靑二十四計得蟻四萬頭租某善堂桑樹四百株尚不敷飼該校長派人四處採購一無所得報漢口鉅商劉歆生君概助本園之桑七百株始得接濟所摘繭計得七十餘斤即每萬蟻得十八斤有奇爲上中等之收成鄂中女學之飼蠶於該堂實爲創辦云 
雜記 
[鹽城縣盜刧何多蘇州]  
　　淮安府屬鹽城縣知縣孫慶璜大令到任後捕務廢弛毫無振作以故地方盜匪猖獗異常小民難以安枕日前西鄉事主虞開成及崔祁氏二家同時被盜匪一百餘人搶刧贜物有五千餘元之譜又東鄉事主梁鳳棲家被盜搶刦失贜亦有數千元之鉅並被殺傷事主多人各案皆不能破獲一贜一盜昨經上憲嚴飭孫大令勒限刻期緝拿如再不能破獲定當參處矣 
[蔡其銘又訊一堂廣東]  
　　官犯蔡其銘枉殺五命一案迭經官廳審判尚未定讞現高等審判廳於五月初二日早九句鐘飭提蔡其銘赴廳審訊又禁止旁聽聞該犯到廳即行跪下所供仍屬支離狡展其中有昔日拿賊辦賊今日竟與賊人爲伍等語說畢欲泣訊至十一時許發回照收聽候核辦並聞蔡每訊必哭云 
[蔣游擊歸宗手續武昌]  
　　湖北襄陽城守營游擊蔣明榮本江夏縣李全保之子年甫六歲父母俱故又遭髮逆之亂被虜至江西適遇姨丈蔣洪貴在瑞昌贸易因彼時尚無子嗣遂收爲子而從其姓焉嗣成人投入湖北督標當兵由戰功洊升今職近蔣洪貴夫婦己死均己依禮安葬但該游擊以其義父洪貴晚年納妾己生子成人是蔣氏繼嗣有人而李氏宗祠無託爰禀請提台張軍門循例歸宗以存禋祀經張軍門核與定例相符特咨請瑞制軍會銜奏請復姓歸宗以遂其報本之意聞該游擊現己年六旬餘以鬚髮己斑之老翁忽又復改其姓亦異事也至其所以如此遲遲者蓋欲待蔣洪貴辭世庶免傷其撫養之心耳 
[老訟棍棺觸電武昌]  
　　武昌府屬嘉魚縣著名包攬詞訟之惡棍任國葆六十餘歲之孝廉也平日仗其舉人頭銜出入公庭把持訟事官民均畏之知虎地方人至有土知縣之稱其淫威可以概見也任雖因此雄富一方其子頗不善所爲因苦諫之不聽乃挾資往日本留學數年不　去去任在里病殁屢招其子不返族人因停柩日久特於前月擇地代爲塋葬詎葬下祗二三日天忽大雷雨昏闇不能辨别人物陡然一聲轟擊其墳土己被掘開棺蓋己飛揚他去及雷止雨息鄉人前往觀看棺内只有異水屍骨竟無去向刻遠近均傳爲奇聞云 
[窮秀才情急投江安徽]  
　　秀才張子清者皖北壽州人向以筆墨爲生涯去秋來皖旅况蕭條友人李君小圃見而憐之遂托居停　蘭溪（管帶安豐兵輪）爲謀一席陳即商諸吉安小輪管帶張雲卿以該生旅居不易令其移居小輪每月餽以數番零用并爲謀枝棲今皖北乂遭荒歉屢接家書嗷嗷待哺昨聞其妻子均逃荒四散該生聲涙俱下然亦無可如何忽又聞張居停丁憂轉思居停倘有更動又從何處覔東道主耶往來船頭嗟嘆不己遂於夜靜投江而死迨更夫喧嚷己無救矣刻聞陳張兩管帶爲之捐助洋數十番俟探得該家人行止當設法寄與以資接濟矣 
[文苑]  
[萬牲園雜事詩]  
京師各無林泉之勝。更弗論公園也。庚子後。日度維新。始規泰西之制於西郊闢萬　園。越裳翡翠。西旅靈獒彚百族於我文囿。固無弗馴己。更拓園之隙地爲農事試驗塲町畦并并本民食爲天之旨而模範之且　以實業牖吾民也。游斯園者能文之士往往著爲詩歌以寓觀游之樂汪勉齋中翰有五言律十首彚而錄之。以昭故實 
其一 
萬族孶天。乳十洲　地文。脂膏揮作雨珍異集如雲。金盌唐陵出。銅駝。晉殿焚。可憐。經刦。火。徴貢。又紛紛。 
[其二]  
齊囿敢言阱。周臺可。頌靈。異方通獸。譜多識考禽經。塞外風雲黑。壺中。草木書游人。須著意。品額各分庭 
[其三]  
誰獻補牢策。都忘出柙憂周公　未盡。漢使遠能求。虎口流　沬。狼心藴。毒謀神獅偏整暇。睡眼示懷柔。 
[其四]  
鳳皇今不至。萬古此雲宵。毁室鴟方寵。乘軒鶴更驕。八方會儀羽。一室亂啾啁。莫問連鷄勢。處堂聊暮朝。 
[說苑]  
[袁隨園故事]  
相傳。袁隨園初入翰苑。尹文端爲之推轂名譽極盛。　亦目無餘子。一日偶他出有客來訪。不言。姓閽人以他出辭。明日又至袁頗疑之令閽再辭且問客欲何爲閽如教。客曰無他有故事數條欲請教耳旣主人屢不在煩汝代逹可耳。出一　約三日期袁視之凡百二十事。所知者不。二十事。急謁文。端文端所知亦略。相等折簡招。諸誦林明日。會於院署出　示。極衆人所知。尚不及半。計無從出檢。圖書。集成求之。盡兩。日之力。止得百許條尚談。數事乃以意附會足之將别矣文端曰。未也以彼一人之力。使我輩僕僕。兩日。寗無以報。之乃共翻圖書集成亦摘百二。十事俾袁懷之歸。明日客至袁仍託辭他出令閽人以册呈客視册無他語但將。附會數。事摘出其誤閽人徐呈别册。客展册熟。視顧閽索。　硯運筆如風滿注於册無遺者袁以呈文端文端大駭。然卒。不得。姓名。但據閽。人聆其。語音是山左人。文端乃。徧訪於。山左士夫。久之始知爲衍聖公之甥幼。育於。公邸者。圖書集。成凡七　目矣。 
[俞曲園故事]  
曲園與南皮齊名一時稱爲南俞北張。自詠落花春仍在。句受知于。曾文正。公後因自。署其堂曰春在堂。文正。嘗以拚。命者書一語贈。之。其名大著生平。著述等身。海内人士莫不辨香頂祝。庚子後俞因事入。都士大夫就訪之。聞所談不遏。酒食徴逐。之事。無片語及學術者。一時人多怪。之然自。識者察之。或亦所謂善。易者不。言易歟。相。其臨危蔣。　舊親朋各致一。柬書俞　辭行。　字親朋昏。携物。來　。及門方知其。死聊以辭行。代之爲戲耳。吳下著爲佳話 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬道移總商會文]  
　　土稅大臣追繳存欵 
本年四月初五日奉南洋大臣張札督辦土藥統稅事務柯咨據漢口職商義源錢莊禀稱竊商莊聨號擱淺不得己停贸清理當經繕具帳單略呈漢口商會并陳明各理各帳辦法轉詳督憲恩予維持在案查商莊欠人人欠各帳經商會公同稽核收付差足相抵所該公欵以鈞局土稅一項是爲大宗目前清理入手除收欠還存别無善策所慮者商莊所放本街之帳催收或不至爲難惟有經放上海聨號義善源銀三十六萬兩蕪湖寳義長等銀十萬兩南京寳善源銀三萬兩值此清理吃緊深恐該聨號等藉詞延寄置商莊存款於不問不知商莊所放聨號之欵乃係郵局公欵實非别項存款可比急候歸還斷難稍緩商莊停贸清理仰蒙憲恩逾格垂諒不加嚴譴感激萬分倘該聨號等將商莊所存之欵有意拖延不但商莊無從清理亦何以上慰憲厪乎商莊情急無奈謹將粘附帳單一紙伏求大人恩准據情電咨兩江督憲分别札飭該聨號等迅速將所欠商莊之欵尅日匯還以重公款而清界限等情據此查本總局存放義源商號銀兩均係報部公欵現雖陸續追繳尚少一百三十餘萬此外各分局交由漢號解欵以及汴粤等埠聨號存解之欵亦有三十餘萬爲數甚鉅未便久任延宕旣據禀報上海南京蕪湖三處聨號共有放欵四十餘萬自應提歸漢號以清公帑除原禀批示外相應咨請查照粘單所列务欵分加札行嚴催以免延宕足纫公誼仍祈見復施行等因並抄粘到本大臣准此除分行外合行抄粘札道移行該商會查照辦理呈復核咨等因奉此合就抄粘轉移爲此合移貴總會請煩查照辦理施行計抄粘　上海義善源該銀三十六萬兩零南京寳善源該銀三萬三千兩零　蕪湖寳善長該銀七萬二千兩零又協成該銀一萬六千兩零又泰康該銀一萬兩又泰生該銀五千兩以上蕪湖四户約共該銀十萬兩 
[實業代表展期起程]  
　　中美實業聨合創設中美輪船公司及中美銀行公舉代表赴京到部註册定今晨乘新銘輪船北上一節業誌報端兹悉沈仲禮觀察於前昨兩日疊接北京加急電囑改期謂華洋義振會會長福開森博士定於初十日由京乘快車過漢十四回滬奉盛宫保諭商緊要事件及江皖振務種種要事務望商請各省商會代表及滬會諸君改緩行期等語惟行裝己整驟行展期殊不足以副中美實業家資本家之諄囑近不得己展緩五日定十五日起程 
[信義存户極願對質]  
　　信義存户函復上海縣田大令云奉傳飭於月之十五日赴道轅聽審敬悉查存户等控信義總董馬良奉督憲批道憲提訊爲一案紙廠股東控紙廠總理尹克昌奉撫憲批道憲提訊又爲一案存户等奉傳甚爲欣幸均願自投道轅與馬良尹克昌對質决不誤公爲此先行禀明以備詳報 
[研究陳逸卿倒賬問題]  
　　駐滬英副領事康斯定君近據哈華托律師函稱現有本國按察使公堂訟案内之問題數條因未諳大清律例無從解决故將問題繕列一單如下一陳逸卿於去年六月十六日即伊倒帳次日有權將伊所有財産處置否一如六月十六日有權處置則六月十九日收押公廨之後尚有權處置伊財産否一六月十六日陳逸卿能有權將伊財産授與債主内之一人俾此人得占優勝使其餘債主不得同例否一如十六日有權自便則十九日改押公廨之後尚有此權否一十六日至十九日未經收押公廨之前或在十九日己經收押公廨之後倘陳逸卿果卽將財産授與債主之一則此債主能將占受之件掯持否以上五條請爲函致會審公廨逐一批明以憑查核等語業由康君將此項問題照請公共公廨查復矣 
[慶賀英皇加冕之預備]  
　　駐滬英總領事法磊斯君以西歷本月二十二號（即華五月二十六日）爲英皇加冕之期旅滬本國全體官民咸宜慶賀故特先期邀請各西商開跳舞會並赴香港聘請馬戲一班及著名幻術家添置各種燄火並傳諭英大馬路一帶洋商行號一律懸燈想届時必有一番熱閙也 
[少年軍赴蘇打靶捷報]  
　　初八日爲郵部高等實業學堂學生旅行蘇州第一次實練打靶之期是日早六點鐘自徐家匯由魏君旭東率隊快步至滬寗火車站行約十七里一點鐘而至可謂速矣旣抵蘇州由火車站步行進閶門至蘇商體育會操塲行歡迎相見禮禮畢至雲錦公所少歇取鎗復至體操塲由體育會會員領隊至盤門内靶子場實習打靶人各三發練習時由該會會員指導一切旣畢出胥門至留園少歇時該會欵以　點而時己三點三刻鐘矣該會　上午八時起至是始用中膳湯　一碗膳畢由實業校陸君規亮起伸謝　略謂貴會與敝校名義上雖有商學之别性質上本是一家斯舉也實開蘇滬商學之紀元誠能擴張光大將來救亡之機未嘗不在今日之會堅忍心志磨勵以須敝校不敢不勉今日厚叨欵待並承指授鄙人代表敝校略抒謝忱云該會 
 
 

Page 19

 
 
相答以禮賓主甚歡旣畢出留園至火車站行相别禮更乘特别快車至滬時各隊員仍擬步行嗣以天雨夜深遂乘電車而返 
[國民職員會記事]  
　　昕日下午二時中國國民總會開職員會於事務所商榷開成立大會種種事宜首由朱少屏君提議選舉法印刷會員名單及章程等事當時决定於十五日午後一時開成立大會於張園安塏第云 
[自治公所經管渡船之手續]  
　　浦江一帶之八長渡渡船由滬道劉覯察移歸城自治公所水巡隊管理己紀前報兹由該渡船夫頭等將各渡花名册籍造送後卽經警務長查得船多人衆難以稽察爰特擬就妥章每船釘一鉛質小牌註明名姓編號造册俾易調查業己將次實行矣 
[船主己聞風逃逸矣]  
　　甬人劉阿牛私販米石出洋希圖牟利經新關查獲送至道轅押發到縣昨奉田大令升訊劉阿牛供稱米共五十石係由陸姓船主囑託帶裝小的係在陸處爲夥祗能因人成事今陸姓己聞風逃逸求宥判劉暫押候提到船主復訊察斷 
[九畞地大興土木]  
　　九畞地變價充公一事曾由縣令照會吳懷疚君辦理兹經吳君督人丈明實得地六十五畝九分八釐一毫内有八十三號地二畝爲菜塲之用三十二號五分六釐三十三號六畞一分九釐均作公立小學之用其於應行變價之地共五十七畝二釐四毫業由城自治公所呈縣給單轉催興巿公司繳價建造房屋矣 
[法艦將次離滬]  
　　法國駐遠東水師艦隊統領某君於上星期乘坐頭等鐵甲大戰艦來滬停泊吳淞口外换坐小輪進口登岸至法領事署暫駐兹於前日起節回艦聞該艦尚須停泊二三天再行鼓輪他往云 
[城内]  
[子爲父隠]  
　　二十六保二十二圖地保楊彚樓經手買賣田産每於官契上塡小價值免繳學費曾經區董查知報明官契總局請縣查究當奉田大令准提到案諭限照繳在案兹以楊延久不理復由原差催提楊竟避匿即由縣差將楊之副役萬東生及楊之子阿毛提回於昨日解訊　供小的經手之契價均照章提交學費並無短少情事求鑒詰之楊阿毛供素知父親並不舞弊大令詰其前賣之田共有二十八畝何以價銀祇有三百九十一兩阿毛供稱得主某商董與大主有戚誼故情願賤價脫售判萬開釋楊阿毛交差看管候提到伊父再行訊奪 
[　　劉德望前在法界偷竊金表經公堂訊實發押後旋有龍門師範教員因前在長生橋附近被人挖竊洋四十三元疑係劉德望所爲函縣移提歸案訊辦詎原差將劉押解進城時忽有李雲平與劉絮語該差疑係同黨一併帶回縣署解訉劉供前竊金表事誠有之至教員之洋並不竊取詰之李雲平供與劉素不相識豈有與語之理復詰劉德望供實不相識何能昧良誣隐判劉收押候再復訊李無干開釋 
[一塲胡閙]  
　　徐海泉黄阿七二人在途爭毆當經崗巡勸阻不服帶至一路分局訊據黄阿七供南翔人爲因口渴至老虎灶泡茶詎非但不泡反　小的兇毆徐海泉供在東街開設老虎灶黄阿七硬欲吃茶因夜深閉巿不允詎黄百般咒罵與之口角後有鄰居朱甫仁等不平爭鬥是實德區官以事屬細微且未受傷申斥開釋 
[不以爲子]  
　　張戴氏扭夏生才至一路分局經德區官訊擄氏供江北人年二十八歲丈夫張阿四向爲小工與寗波人夏生才鄰居伊子夏阿根在輪船上爲廚役近因患病由船夥將阿根送至婦人處隨送至東街夏生才慮豈料生才拒而不納反肆蠻横請爲訉斷夏生才供前與張姓鄰居小的之子阿根年己二十向不回家且忤逆不孝小的不願收領區長謂爾子違忤本應究辦惟現己有病應着領回醫治如病愈後再有違忤情事仍可隨時來局禀明提案究辦兩造遵斷而退 
[道批兩則]  
　　職商胡嘉福邵杏生禀批候照案行催常熟照文吳縣復到再行核飭遵辦可也法華鄉董黄熾等禀批現據上海縣具禀己函致英副領事飭遵並將該號新契扣留矣仰即知照 
[道轅紀事]  
　　財政公所硝磺局委員候補知縣藍光策分省補用直隸州知州黎樹貴都司曾毓麟昨均到道禀見 
[南巿]  
[債債而逃]  
　　徐家匯元豐米店主葉眞如及執事潘福海因該店虧負鉅欵潛行避匿南巿永祥鼎泰兩米行被欠往來貨欵洋三百九十餘元兹由行夥王益生孫翼臣將葉子連元尋見扭控裁判所訉究葉供現在北巿大升綢莊爲學徒米店之事不知底細判令交保趕將乃父及潘交案質訊核斷 
[串賣孀婦]  
　　川沙人　桶匠張阿林去冬憑媒張毛桃顧阿寳說合娶俞女根之妻妹鎭江婦人楊氏爲室曾出身價洋九十元俞同妻母在塲立據詎過門後俞復勾引楊氏捲逃上月間被張扭控南區移至裁判所訉明楊氏並非俞之妻妹實係僞冒當奉一併申斥飭俞具呈改過結不許再往勾引在案旣有姚嘉生投案控稱楊氏係小的之妻去冬初俞妻姚氏帶至滬上帮傭尚有同來三歲女孩一口己被串　張與其妻朱氏及張嫂董阿大即混名茅蓬阿大等拐賣於張阿林得價瓜分求請究追訉據楊氏供年二十一歲本夫早故姚嘉生係是夫弟被其拼佔旋以不顧家用來滬轉嫁俞姚氏供此項身價除去媒金等費曾將四十元與姚嘉生取去質之姚堅不承認判俞姚氏戒責一百下朱氏顧阿寳等交保着即繳遠媒金張毛桃董阿大從寛斥退楊氏姚氏均留候補提俞友根到案追償身價歲究姚嘉生交保候示 
[以僞亂眞]  
　　寗波小孩周金生昨持銅簪三支在滬南蔡陽弄混充銀簪　賣被十五號巡士查獲解由裁判所訉供僞簪係王阿寳所制並有連阿狗中販判戒責三十下逐出銅簪存候銷毁 
[會欵紏葛]  
薛信卿控陸友莊虧欠會欵洋四百餘元延不料理昨由西區移解裁判所訉明判陸交保邀同司証人理歲 
[閘北]  
[一再潛逃] 　　 
　　萬阿炳之養媳周林妹日前逃出在南巿迷路由自治裁判所函送總局傳萬取保具領在案不料該又潛逃四尋無着當由阿炳報局請爲查緝 
[私運爛繭]  
　　昨有太陽廟北長升絲頭廠車夫王阿根違章私運爛繭由巡士拘入四路分局罰洋一元具結斥　 
[巡警總局批詞]  
　　廣益善堂職董朱佩珍等禀批據禀己悉便所之設所以利居民重衞生本局早己議章通行祇以公地無多購地價昂以致日久未能通過辦理該董等所請多設便所誠爲切要之圖希即擇定建所地方即日具復本局派員勘定立即興工建造此復民人李進三禀批查此案情節支離業經批駁在案何得一再妄　不准并斥　民人陳竹棠禀批此案先據三路分局禀報到局當以姚金奎行兇不法批飭解縣訉辦矣着即知照 
[英租界]  
[紏衆逞兇]  
　　華朝生張阿三等十人前晚在北京路將徐永堂金忠信二人兇毆被捕查見一併拘入捕房飭將張等十人收押徐金二人開釋着自赴公堂候訉 
[混用銅洋]  
　　楊阿二昨持銅質小洋至寳善街五十九號銅器店内混用當被店主李賢芳察出交由包探陸桂山拘入捕房當在楊身畔抄出僞小洋數十角押候解廨訉辦 
[碾手指]  
　　蘇州小孩俞招生年十四歲前日由廣東路搭乘四十九號電車至南京 
 
 
] 

Page 20

 
 
路外灘因急於下車跌仆在地被八十號拖車輪盤碾斷左手指三只由捕查見車送捕房轉送仁濟醫院治 
[押犯自盡]  
　　三次過犯朱桂生（即王阿三）因竊李桂全家衣物由廨訊實判押總巡捕房兩月在案詎該竊忽於前晚十一句鐘自縊身死經看牢巡捕查見禀明捕頭飭探將屍舁入斐倫路驗屍所照章報縣請驗 
[屍身免驗]  
　　應義廷在大馬路貴州路口昏暈　地由捕車送醫院斃命己記昨報前日由捕廳趙少尉至驗屍所相驗當由屍弟應省渭求請免驗少尉准之即領自行棺殮 
[包探獲賊]  
　　竊賊陸桂發（混名小塌餅） 
專在電車上摸竊坐車人財物昨被包探周小弟查獲拘押捕房候究 
[撞見竊賊]  
　　葉子卿曾竊虹口朱劉氏家之金表等物逃逸昨在四川路被氏撞見鳴捕拘入捕房押候解廨訉辦 
[美租界]  
[貧不欲生]  
　　宓洪根落魄無聊昨至穌州河畔投河圖盡由印捕瞥見唤令船户援起送入捕房押候核辦 
[拐賣女子]  
　　拐匪陳雲龍胡長興全松亭唐陳氏等串拐王袁氏之養媳胡桂林賣於天潼路粤婦麥陳氏爲婢昨經捕房查悉將一干人逮案分别收押候辦 
[妓院違章]  
　　粤鴇張阿好在鴨綠路二十三號屋内開設妓院因買幼女爲娼昨被捕房查悉拘送公廨押候究辦 
[設攤聚賭]  
　　賭棍席福林在吳淞路寓陽樓後面弄内設攤聚賭昨被巡捕查見解送捕房押候究辦 
[辱罵主婦]  
　　百老匯路一百十九號某四人家廚司江仁才昨日不知因何辱罵主婦被控捕房拘押候辦 
[索欠衝突]  
　　杜紹三杜和壽昨在茂海路向楊銀和索欠起釁互相兇毆被捕併送捕房押候查辦 
[法租界]  
[更改操期]  
　　法總巡麥蘭君因届夏令天氣漸熱傳諭各捕房華捕向於午後四時操練者今改於上午七時半並規定操期如下大自鳴鐘老捕房禮拜一三八仙橋捕房禮拜二四小東門捕房禮拜五六 
[改良路政]  
　　工部局路政處以法大馬路及菜巿街等處各店舖街簷向用碎石舖　頗不雅觀業己禀准領事總董改用水們汀現正分段動工不久即可告成 
[公堂停訊]  
　　昨日（禮拜一）爲法公堂訉案之期適逢天主教四大瞻禮預由陪審西官咨照聶讞員暫停一期 
海上閒談 
　　萬國體育會賽馬甫畢。英皇加冕慶典。又將届期矣。滬濱一。隅 
誠行樂之地也。無怪内地之人。一至上海。咸流連而不忍去 
但年來滬巿肅條。日甚一日。雖内地人之揮霍金錢於上海者不亞曩昔。而巿况仍岌岌可危。支持無策。其故何歟。 
吾聞諳熟商情者曰。他處勝會愈。多生意愈盛。獨上海則生意未成。局面己大。及至生意逐漸興盛。局面亦逐漸增大永永超 
過於生意之範圍。亦安得而不竭蹶哉。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[安徽巡撫朱家寳奏天年分預算款目分别照减等摺]  
奏爲資政院核定皖省宣統三年預算欵目分别照减及實用不敷各情遵旨叙明理由繕具清單恭摺仰祈聖鑒事竊准部咨宣統二年十二月二十八日奉上諭試辦宣統三年歳入歳出總預算案由度支部擬定奏交會議政務處會同集議旋經該處王大臣奏交資政院照章辦理兹據該院奏稱此項總預算案業經斟酌損益公同議决遵章會同政務處具奏並繕具清單請旨裁奪等語現在國用浩繁財力支绌該院核定宣統三年預算總案朕詳加披閱尚屬核實如確係浮濫之欵卽應極力削减若實有窒碍難行之處准由京外各衙門將實用不敷各欵繕呈詳細表册叙明確當理由逕行具奏候旨辦理至裁汰綠防各營於各省現在地方情形有無妨碍著陸軍部會同各省督撫悉心體察熟權利害從長計議詳晰具奏等因欽此又於本年二月十四日奉上諭各省各官公費業經電飭各省督撫暫照部定預算數目辦理至預算各項欵目所有部定院核之數悉爲撙節帑藏核實開支起見值此時艱款绌尤應統籌全局着該督撫等仍懍遵本年正月十五日諭旨凡經常用項按照認定數目愼重出納母省浮濫等因欽此仰見我皇上於愼制國用之中仍寓體察情形實事求是之至意欽感莫名查安徽宣統三年全省預算各表册前經清理岐政局遵章編告祥經咨部查核嗣復查照部章補編追加預算各册先後咨送度支部轉咨資政院併案審查各在案兹有本年三月十二日准會議政務處將資政院會奏核定預算表册及說明書咨行到皖自應查照應行删節各欵分别核實裁减當經分飭各署局遵照議辦兹據先後呈覆前來臣覆加查核竊以宣統三年安徽全省預算經常臨時兩門歳出各欵經資政院核减者共八十九萬二千五百餘兩除資政院度支部未經議增議减各欵應照部核及原列之數核實支用又各官公費幕職薪津前經東三省督臣錫良各省督撫臣奏奉諭旨在各俸未定以前暫照部定預算數目辦理應即欽遵查照又防營餉項預算原數共四十一萬餘兩度支部核减三千兩資政院核减十六萬餘兩查綠防各營應遵旨由部臣會同辦理皖省地闊兵單災振連年防務吃緊業將防營萬難議裁緣由電逹陸軍部在案均暫母庸議外計皖省預算經資政院核减者工銀七十萬九千餘兩臣連日督同各署局堂所從嚴駁查現就確實應支之數核算實認减銀四十四萬五千餘兩比較院議核减之數雖僅及三分之二惟查安徽全省歳入及部飭增加各欵統計不過五百萬兩而京協各欵歳計己三百二十餘萬新舊各軍餉項又一百四十餘萬合計己逹四百六十餘萬兩其能留作本省行政經費者實己無幾故各官公費署局員薪役食曁交涉典禮教育司法民政實業並籌備各費自昔己視他省爲儉約比年又復將舊有局所節次裁併各官公費奏定删减員額薪資及一切行政經費均核减再三汰冗整紛實己不遺餘力不留餘地此次資政院核定數目自係爲鄭重庫帑起見在皖省每年出入己屬不敷而水患頻穒民生彫瘵所有歳入大宗如全屬之漕糧全省之鹽釐皖南之茶釐大半逕解江寗不能充本省支用開源之術百慮皆窮此時能多减一分費用卽少一分焦思臣等固所甚願無如皖本瘠區規模獗隘用款向少浮濫與各大省情形微有不同卽如素封之族家資累萬習尚豪侈但使少除縻費無難集成鉅數至貧窶之户卽平時己屬量體制衣計口授食一旦再迫使撙節無論若何刻削终不能并衣食而捐去之此無可如何之實在情形也臣疆寄忝膺理財乏術惟有懍遵諭旨覈實開支其尚可删除者不敢稍涉瞻徇其實有窒碍者亦不敢過事遷就以期仰副朝廷諄諄訓戒並顧兼權之至意所有資政院核定皖省宣統三年預算欵目分别照减及實用不敷各情謹叙明理由開單恭呈御覽合無仰懇天恩俯准敕部立案臣仍隨時考察不敢因先經立案稍涉虚縻除分咨查照外謹會同兩江督臣張人駿恭摺具陳伏乞皇上聖鑒訓示謹奏宣統三年四月二十五日奉硃批度支部知道單併　欽此 
來件 
[四川旅滬同鄉會警告北京同鄉京官書]  
宋芸子甘少南杜若洲萬斐臣王石蓀趙堯生陳志鈞聶九愚岳鳳吾吳質卿向仙喬易倩愚傅左峯列台鄉先生鈞鑒敬啓者旅滬同鄉會於去科重興組織規模略具凡屬四川公益事件本會均有维持報告之責惟同人等學識疏鄙經騐乏匮事機百變應對無方素仰先生輩宏模碩畫毅力深遠有所誨導本會極表歡忱吾川路目開辦以來阻力屢生經諸生生鼎力維持始克完全商辦不意客歳突有倒騙弄弊之失同人等聞耗之下奔走呼號力圖挽救迭經開職員會數次羣籌補救之方無如駐滬公司執事諸人妄以爲越爼代謀事事隔閡不能合同一氣以致無完全之效果慙懼滋深然此僅内部之虧損而非外患之侵迫也日前恭讀上諭川漢粤漢鐵道收爲國有前此商辦性質一概取消近政府又復大借外債以作爲修路費用原鐵路國有東西强國亦有行之者惟以吾國政治經濟現象而論事勢逈殊有不能不與政府力爭者謹爲我冋鄉諸先生商酌焉查川漢鐵路完全商辦經川人數次爭執先皇帝特諭批准言猶在耳曾幾何時新内閣成立吾民方喜政府將畀人民以立憲國民之權利今乃吞蝕前言悍然揭開立憲之假面目煌煌諭旨雷霆萬鈞之威吾儕小民何敢正視惟先朝旣許可於先吾民復汗涙經營略有端緒今乃以一二權臣弄國至假天語以壓倒小民此不可不力爭者一也况所謂國有者不過假乎外人財力外人財力愈多其監督愈嚴充其弊必舉吾國鐵道悉範圍於外人勢力之下猶得謂之國有乎吾川人以數年之苦心經營者一旦而畀之外人是政府甘賣我民有之鐵道而假名國有以爲其護符此不可不力爭者二也總此二端吾民己得正當理論可以詰責政府政府雖横其如理論何也湘鄂粤各圑體己紛紛舉人入北京矣吾川人要宜如何奮發抗爭現挽轉固有之商辦性質而與各省人士矢力并進惟須一面與政府嚴重交涉一面仍敦促加工如因此遂解散工人傾倒公司則鐵路前程必成惡劣之結果政府人民兩受且損也 
 
 

Page 27

 
 
昨留東四川全體學生亦爲此事專緘本會聨絡合電北京郵傳部曁成都川路董事局川路國有隂即外有川人危極速死力爭死不承認等語值同人等曁具函上逹未能另與合電特將電文抄呈統希垂鑒焉再者瓜分警告傳自巴黎莽莽神州將有陸沈之禍同人等是以罔敢寗處曾於三月十四日電成都諮議局請其提議倡立民圑今復於東京國民會代表歸國時首先發起歡迎藉聨合各圑體恊同贊助一切今此會幸告成功己設立事務所規模一切麤具端倪同人等此行與有力也後此之進行手續容當佈告近各省諮議局聨合會提議倡練民兵聞之不勝雀躍中特附呈鈞座務祈轉商吾川議員極力贊同并懇函致本省諮議局將此條列爲議案俾得早日居功桑梓幸甚大局幸甚 
國外新聞 
[俄國義勇隊商船失事]  
　　初八日長崎電云俄國義勇隊汽船里阿桑號於西六月二號由滬啓椗取道長崎以赴海參威竟於今日沈没全船之人皆乘日本修理海底電線船回抵長崎 
[帝國議會會議續誌]  
　　初七日倫敦電云帝國議會己採納將來與各屬地會商條約事宜之决議首相愛斯奎士君謂該决議適符外務部大臣葛雷君豫許之言 
[葡國振興海軍之經費]  
　　初八日倫敦電云晨報載里斯本訪函云葡萄牙新兵工厫及海軍艦隊之經費今己决定共英金十兆磅其工程歸英國工程司辦理而由英國海軍人員監理 
[英皇誕日之祝電]  
　　初八日倫敦電云英皇於其誕日曾接世界各國之祝電（以上譯字林報） 
[奥國外相奏報政務P ] 
　　初七日柏林電云奥國外務部大臣阿乞倫塞爾伯爵己將國際問題奉報奥皇維也納各報對於奥皇與嗣君費迪南感情篤厚一層極爲注重奥皇今己重埋國政 
[蘇彝士河公司减稅消息]  
　　初八日栢林電云蘇彝士運河公司擬將通過稅减輕五　生的姆 
[俄國隊備歡迎美艦隊]  
　　初八日柏林電云聖彼得堡及克郎斯台脫己豫備供張歡迎美艦隊 
[西班牙派艦赴摩]  
　　初八日栢林電云西班牙己派軍艦兩艘赴摩洛哥勞拉其法國各報現皆評論西班牙對摩政策初九日倫敦電云據曼特里利電稱政府現派巡洋艦一艘運送艦一艘裝運屬地步軍二百名開往勞拉因該虖有亂事恐慌之故 
[塔孚脫演說美坎條約]  
　　初九日倫敦電云據芝加戈電稱塔孚脫總統在該處演說謂美坎交换權利倏約實與兩國有益將使反對採納此舉之論議殊爲乖僻僅足供人日後之談料耳 
[日本麥秋之豫料]  
　　初七日東京電云日本農務省豫料本年麥秋可收二千一百十七萬九千七百九十石較上年增收五十六萬八千五百四十五石較常年增收四十六萬五千四百四十三石（以上譯字林報） 
小說 
[殖民小說華僑涙（三十二）]  
如今不嫁人便罷若要嫁起人來。除了白種人也配不上我這。般　的一生才貌。定了主意。便决意要和白種人結婚。也有許多華僑子弟。都在英國高等學堂卒業的。想要和張月華結婚。張月華那裡肯應只和一個英國陸軍少尉。呌作弗蘭脫的。十分要好。兩個人打得火一般熱。盟山誓海。繾綣綢繆。兩個人背人私約。一定要聨成眷屬。結了婚姻方才遂意。張月華己經把要和弗蘭脫結婚的話兒。和張仲奎說了幾次。張仲奎看著這位弗蘭脫君。生得鼠目獐頭。鷹視狼顧。知道不是個好人。便再三再四的攔阻他。張月華那裡肯聽。爲著這件事情。父女兩個爭執了幾次只把一個張仲奎。氣得個口呆目定。話都說不出來。只殺狠的對他說道。你若一定要和弗蘭脫結婚。我也不能禁止。從此以後。我也不認你這樣的女兒。你也不必再來認我這樣的父親。只當我那個時候。没有生這個女兒就是了。張月華聽了。心上十分不快。便到弗蘭脫那裡去和他商議。依著張月華的主意。倒也並不把他父親的那些産業。放在心上。只爲著父女之間。究竟自有天性。更兼張仲奎又是没有兒子的。只指望倚仗著這個女兒。招婿爲子。好承續他的産業宗祧。如今忽。然這般的大决裂起來。張月華自問於心。畢竟有些過意不去。又没有個兩全的法兒。棄夫從父。旣然割不斷這段惟一無二的。愛情。背父從夫。又覺抛不下這位。愛女。如珍。的慈父。左思右想。一時間决斷不來。嘆一口氣道。罷了罷了。事情到了這般地位。呌我也無可如何。只好背父從夫的了這些産業。本來是些身外之物。何足計較。但是我撫心自問。在倫理上究竟未免欠缺了些我也顧不得的了。弗蘭脫聽了張月華這番說話。由不得呆了一呆。他的要和張月華結婚。原是要。想算計他父親的財産。並不是當眞和他有什麽愛情。如今見張月華情願丢了家産和自己結婚。便大不是他的意思。連忙再三解勸張月華。呌他不用心焦。父女天倫。理難斷絶。好在你令尊年逾　七十。知道還活得。幾年。我和你誓爲夫婦。以後來日方長。何忍溺於夫婦之情。棄擲天倫之愛。萬一個因憤成疾。竟是死了。那時你就要追梅。也是來不及的了。不如你回去說幾句謊話。只說聽了他的話兒。己經和我絶婚。先安了老人家的心。然後慢慢的再想别的法兒。 
 
 
] 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
