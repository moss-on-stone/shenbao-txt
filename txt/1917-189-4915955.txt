# 1917 - 189 - 4915955

 

Page 1

 
 
   
 
 

Page 2

 
 
時評 
[掃孽與造孽（冷）]  
　　一次造孽之後經無數人之精神力量以及犧牲爲之掃孽掃孽之時復種孽因以待後來之造孽是故一孽既去一孽復來若中國近年來者始終與孽相持而已 
　　張勳之孽既已造成而又掃除矣今後將再造何孽得何人來掃此時正在各布其種之時未能預言之也嗚呼 
[專電]  
　　北京電　段總司令抵站軍隊奏凱歡迎旋開軍事會議頒犒金三十萬又命提署警廳查明遭難商民損失報候撥欵撫恤（十四日下午二鐘） 
　　北京電　張宅燼餘由軍隊交警廳拍賣有該逆常用裝甲自動車經西人高價購去（十四日下午二鐘） 
　　北京電　荷使不允引渡張逆現電我駐使向彼政府交涉（十四日下午二鐘） 
　　北京電　商店一律懸國旗開巿（十四日下午二鐘） 
　　北京電　荷使昨約列使商議處分張勳問題協約國均以張爲親德派對彼不願負責次議對新内閣取何態度均謂承諾與否視参戰之誠意如何爲斷（十四日下午一鐘） 
　　北京電　協約各使决定張事任我政府與荷使交涉五國當取旁觀態度（十四日下午一鐘） 
　　北京電　梁敦彦託庇荷使館（十四日下午一鐘） 
　　北京電　梁湯因多數反對遂不入閣現擬財政田又烈内務范靜生外交汪大燮司法林長民交通曹汝霖農商張國淦教育張一麐聞即須發表但實際爲北洋系與交通系内閣（十四日下午五鐘） 
　　北京電　段今晨到閣財政梁不就改田文烈餘亦有更動正支配間（十五日下午二鐘） 
　　北京電　盛傳張勳已逸出使界由某外人保往荷國（十五日下午二鐘） 
　　北京電　黎率眷歸東廠擬即遷津新屋（十五日下午二鐘） 
　　北京電　康匿英館交涉引渡（十五日下午二鐘） 
　　北京電　載振面段交清室收束（十五日下午二鐘） 
　　北京電　段訪日使一謝保黎一慰傷兵（十五日下午二鐘） 
　　北京電　清傅伊陳一投河一懸樑宣統係避入醇邸宫殿無恙（十五日下午二鐘） 
　　北京電　處分清室事段須内閣組成國議取决（十五日午下二鐘） 
　　北京電　湯化龍將爲臨時参議院或名政治會議之議長（十四日下午五鐘） 
　　北京電　國務院通告今日（十四）段總理回京蒞院就職（十四日下午十鐘） 
　　北京電　余晤黎親信者言黎已决意不復就職但入日本使館係聲言爲個人資格今後將游歷歐美云（十四日下午五鐘） 
　　北京電　段准國院秘長張國淦辭職以張志潭代（十四日下午十鐘） 
　　北京電　處分辮兵辦法駐天壇者已給三月餉繳械候遣駐農壇者交第三師監視入紫禁城者擬照天壇辦法一說已有軍官六十名兵千餘分搭京奉車回籍（十四日下午一鐘） 
　　北京電　汪大燮曹汝霖奉命向荷奥兩使索交罪魁禍首正在嚴重交涉中（十四日下午一鐘） 
　　北京電　雷震春張鎭芳已押解來京交憲兵營收押（十四日下午一鐘） 
　　北京電　段昨日下午五時因逆軍繳械未妥赴京忽中止今日上午八時半始由津開車來京陳宦王鐵珊等均到京（十四日下午五鐘） 
　　北京電　頃訪段知到京後即以汽車往日使館迎黎總統旋飭江朝宗護黎歸宅黎發二通電聲明以後不與聞政治（十四日下午八鐘） 
　　北京電　閣員有三種名單明日當可决定（十四日下午八鐘） 
　　北京電　外交團均往段宅示歡迎意（十四日下午八鐘） 
　　北京電　張勳視爲逃犯或不深究（十四日下午八鐘） 
　　北京電　今明尚以司令名義戒備京畿數日内無事可下復員令兵回原駐地點（十四日下午八鐘） 
　　北京電　降軍要求恩餉三月繳還武裝叚芝貴寓六國飯店曹錕寓第一舞台會商處分降兵候段示遵（十三日下午四鐘） 
　　北京電　今晨京師秩序已復火車依時開行（十三日下午四鐘） 
　　北京電　昨兩軍傷亡約二百人外人在城上觀戰者傷日法兵各一斃美兵一名大清門新匾已爲鎗炮撃落龍旗均收燬現各機關已改五色旗前門大街及珠寳巿大栅欄尚未開巿警察已上崗（十三日下午四鐘） 
　　北京電　馮已允來京（十四日下午八鐘） 
　　南京電　馮電段總司令請黎復職（十五日下午九鐘） 
　　南京電　海州兵變已平（十五日下午九鐘） 
[外電]  
　　北京電　今晨段祺瑞津來京當即就總理職内閣名單稍晚即將發表黎元洪不願復任惟馮國璋與段祺瑞主張黎留位至明年八月爲止聞張勳已由其德友保全送往和蘭使署昨晚移至德使署軍營引渡與否刻全由和使辦理協約國公使僅作旁觀德人資助張勳之消息頗引起外人疑心（十四日） 
　　天津電　天津安靜辮軍一部刻沿津浦鐵路與第五師交戰火車中阻京津電缐已通德人扶助張勳之陰謀爲人繼續揭發觀張勳逃往和署之情形愈覺可信（十三日）以上大陸報 
　　天津電　段祺瑞今日赴京昨日由津往浦之火車止於臨城不能前進路局稱徐州辮兵前允投賊今已叛變聞徐州以北之鐵路已被拆毁（十三日） 
　　北京電　專車三套今晨抵京衞隊先到段祺瑞居後隨來者有梁啓超葉恭綽湯化龍許世英等黎總統已返私邸段祺瑞午後往見日使謝其保護總統之力少頃黎遂向日使致謝出日署而回私邸數日内有許多事件足以證實日前所傳張勳復辟德奥從中扶助之消息據某方面云張勳確爲德人收買在未復辟之前張曾通電痛斥梁啟超湯化龍主張對德宣戰之不合謂梁湯引起外交棘手釀成國内紛爭全屬個人營私之作用應爲國人所共棄云云至於張勳與其眷屬之脫逃顯爲預先商定據可恃消息星期四晨有一外人常在張勳左右此人殆即事急時送張勳入交民巷之德人或奥人也交民巷衞兵司令曾决定華人之無特别出入證者一概不許放入張勳係由奥兵所防守之路而入故曾否依照司令定章無從證明總之德人又鑄一大錯使華人大爲憤怒蓋華人以爲此次殃及無辜之亂事德人與有責也和人不幸亦受指摘天壇辮兵投降後要求於薄暮之前發給三月恩餉否則續戰段芝貴以不及由津解欵不得已而向正金銀行商借八萬元發給之此卽辮兵所以未即繳械與雙方所以死傷無幾之故也（十四日）以上路透電 
　　南京電　馮副總統十四日辭代理大總統之職其北上之說遂隨之而消滅（十五日） 
　　北京電　十四日命令國務院秘書長張國淦准其辭職任命張志潭爲國務院秘書長又國務院通告總理於十四日午刻回京執行政務據此命令復辟自然消滅並暗示與清室無關係之意（十五日） 
　　漢口電　北京漢口間之電報一時不通旋於十 
 
 
 

Page 3

 
 
三夜復通（十五日） 
　　漢口電　湖北官民聞悉張勳敗亡北京克復均各歡悅表其祝意王督軍接到北京克復公報立即電致段總司令祝賀（十五日） 
　　漢口電　湖北官民既得段氏於十四日入京奉迎黎大總統歸府之公報立即發電祝賀並心感日本公使之好意（十四日） 
　　漢口電　重慶電云成都劉存厚之兵於十二十三兩日焚掠省城外國教士教堂又爲所累在重慶之熊克武已率所部入省鎭撫（十四日） 
　　東京電　日本之與論皆以張勳失敗之後馮段黎三人能否圓滿融和尚屬可慮預想或仍不免紛亂故對中國今後之政局頗代杞憂（十四日） 
　　東京電　貴族院已將預算案全部議决（十四日） 
　　東京電　今晨（十五日）於貴族院行三十九届議會閉會式（十五日） 
　　東京電　滿鮮鐵道統一之勅令案及省令案十四日由樞密院委員審議終結今後即付本會議討議（十五日） 
[戰電]  
　　俄京電　俄軍今已渡過洛尼柴河柯尼洛夫將軍部下之哥塞克兵目光已轉向斯特里桀大鐵路中心點現分兩路進兵一在哈里資後向北進發一在魯夫加河向杜里拉進發以掩護前一路之兵現信萊姆堡防務東面與東北均尚鞏固南則較弱預科德軍不日將在北陣線進攻（十三日） 
　　倫敦電　海格將軍報稱英軍在胡魯區南面與伊泊爾東南襲撃得利又在加夫萊勒東南伊爾爾至柯米萊運河附近及尼曷卜爾東面逐退襲撃之敵軍（十三日） 
　　巴黎電　今日下午公報云聖康丹班台盎永斯河兩岸夜間砲戰異常劇烈（十三日） 
　　巴黎電　本月八日止之一星期内商船抵法者共一千零六十七艘離法者共一千零九艘被沉之船共四艘計載重逾千六百噸者三不足千六百噸者一被攻而得免之船共九艘（十二日） 
　　倫敦電　泰晤士報評論船舶損失之數較預計爲少謂前六個月内英船被沉者二百萬噸占全數百分之十足證德人擬爲之事業非其能力所能及蓋德人自稱每月須毁船百萬噸始能逹其目的也况英國所失之二百萬噸尚可以覊留與新造之船　共　　云（十二日） 
[公電]  
　　黎黄陂通電　馮大總統段總理陸巡閱使薩總長程總司令各都统各督軍省長鎭守使師長徐菊人粱任公熊乘三湯濟武唐少川章太炎孫中山李爕和諸先生各省議會各報館均鑒天相民國賴馮總統段總理及前敵將士之力奠定京畿元洪已於本日移居東廠胡同擬即赴津宅養疴此次因故去職負疾孔多以後息影家園不聞政治恐勞遠系特此奉聞元洪叩寒 
　　李長泰電　副總統陸巡閱使各督軍省長均鑒泰於寒日隨同段總理入京如有見教乞寄東四牌樓三條胡同本司令部爲盼李長泰寒 
　　陸建章通電　馮大總統段總理各督軍省長鑒此次復辟禍起建章抱病津門久捐世慮乃舊部第十六混成旅全體官兵並京畿一帶各師旅皆以國本顚危羣情憤恚咸欲舉兵討賊誓掃欃槍以維國本並派員蒞津面晤建章責以大義力請揭舉義旗共除妖氛大義當前不容諉卸遂奮然投袂陰爲籌畫聯合京外各軍隊期於乘賊不備一鼓盪平庶元氣不至大傷首都不致糜爛且以直隸省長既奉僞詔即等兇仇况爲用兵必爭之地宜爲先發制人之方謀畫既成勢將出發適段總理誓師馬廠傳檄進兵建章望淺才輇正懼勿勝段總理既已伸義於前豈可更爲枝指因將一切預備計畫分别行止奉商聽命以重軍務而一事權庶還閒身俾養賤疾乃段總理以總司令部参謀名義相委建章自顧無能再辭不獲勉効奔走無補機宜所幸天佑中華都城克復萬端待理建設方殷幸賴我段總理才望冠時全國歸仰必能乘其愛國之忱爲圖久安之計惟是大波雖息𥳽盪猶存來日大難治安非易所望邦人君子時懷省懼之心無忘創痛之日和衷協力共拯危亡袪其黨派之私以副國民之望是則建章所馨香禱祝之者也建章憂患餘生近尤多病一自義師克復仍當息影津門靜養殘疴謹布區區伏希亮察陸建章元 
要聞一 
[東京通信（二十八）（心危）]  
　　張康蠢動轉瞬失敗寗非國家大幸然國家及國民所蒙有形無形之損害蓋已不貲而其暴露弱點於天下增世人輕蔑之念尤可痛心疾首也東京時事新報北京電謂康有爲偕萬繩栻訪日本林公使請日本助成復辟則有所要求大清國無不應允又電謂張勳計窮僅希望列强之干涉以作和平談判以前之破壞鐵道以後將戕賊外人皆所以誘干涉也朝日新聞電稱外務尚書梁敦彦歷訪日英美三國公使請列國出而干涉東京國民聞日張勳之部下向以强悍稱乃懾於段氏之聲勢逡巡逃遁中國軍隊之不中用可作如是觀袁氏帝制自爲失敗於前黎氏鼓一時之勇免段總理職結果若是張勳擁兵妄爲失敗於後蓋中國政家似能深謀遠慮隨機應變矣其實皆疎忽無謀云云張勳通電謂徐世昌馮國璋皆贊成帝制不問其言是否可信日人評論之曰中國政家不顧利害東風西傾西風東倒彼等嘗囂囂然爭執者門面語耳非眞有主張也偶有之矣誅其心豈爲國家哉東報又謂徐世昌以目前復辟之期未熟故反對之并加以推測曰今次之失敗張勳個人之失敗非復辟問題失敗也所以然者政家與督軍對於復辟無所厭忌惟厭忌張勳之獨斷獨行徵之徐氏之言足證吾言不誣云云此外最多之評論曰華人以國殉私明朝亡於乞外援今則欲乞外援之言論不一而足苟有欲亡之者易如反掌耳嗚呼外人之觀察我者若是其影響於吾國威者何若消失　際地位者何若雖曰外人之眼光則然要亦袞袞諸公有以致人之疑而召之也日本自寺内伯當國後大隈系之憲政會攻撃之甚力現内閣一舉一動鮮不加以詆　故報知新聞（憲政會機關）之對華論調頗駭聽聞蓋由貫澈大隈之侵略主義與反對寺内標榜之不干涉主義而然也其論增加駐華曰軍曰防止華軍之暴行非少數軍隊可以勝任今將增兵前往彈壓者惟吾日本而已斯不僅帝國自衞上所當然抑亦中國良民及留華外人所歡迎也華軍殘酷荼毒無辜日軍往彼亦爲人道計圖四萬萬之幸福耳况中國不安禍及東亚日本有維持東亚和平之責亦即有維持中國治安之責奈何現内閣置之不顧耶又論不干涉中國内政主義之程度曰不干涉云者無正當理由以干涉他國内政也日本受中國雙方之委託囑爲斡旋豈得復以不干涉拒之隣居有難猶不容坐視况有特殊闗係之隣邦耶報知新聞之强詞奪理國人聞之感念　若何吾謂與其尤人毋寗反而求之己無使授人口實爲愈也 
[十二日討逆軍進攻情形]  
　　東西路討逆軍均於昨日（十二）拂曉進攻西路軍於午前三時由彰儀門進城步兵約五千騎兵約二三百人砲四五門天壇方面於四時半開始進剿嗣南池子張逆住宅附近亦開始鎗戰討逆軍大砲架於順治門城樓天壇逆軍僅受一砲卽已表示歸誠故戰鬭前後祇三小時卽中止南河沿一帶則至十二時猶在繼續也聞張逆已由外人保護乘汽車逃入東交民巷荷蘭使館張逆逃至荷館後荷使即通知討逆軍要求停戰其部下將官亦紛紛駛汽車逃入交民巷使館界内或云張逆前日將拘留西山之德國俘虜（原德國使館衛兵）釋放昨卽由該德兵等保護逃入奥國使館云云但據昨晚天津英總領事所調查則張逆實係在荷蘭使館也天壇辮兵定今日在東車站發恩餉三月一面繳械一面領欵一面即押令登車開往濟南一帶遣散南河沿等處辮兵亦照此辦理昨下午巡警總監吳炳湘併帶警察赴各處收索張勳殘兵昨日下午京津電報電話均不通其後惟軍用電線開通早間攻天壇時流彈紛飛貧民受傷者有十數人南河沿一帶張勳宅已焚燬附近之江朝宗宅聞亦大有毁損此外惟東華門東安巿場一帶小有損失但該處秩序昨日午後隨即恢復京城全地安靜如常據傳砲火線内流彈打死美國人三名日本人一名聞皆係自往戰線内觀戰者東交民巷損失巷微惟日本駐屯兵營守衞中之日兵安野基爲流彈所中傷左腿部已由天津松平總領事提出抗議矣張逆家眷聞於開戰前已移入交民巷瑞金大樓居住又傳聞逆賊萬繩栻爲張逆部下李統領拘縛將獻出以爲投誠之敬天津方面則段總理　已派曹汝霖於午後六時專車入京向外交團道歉併商請荷使將張逆交出治罪所有應需恩餉昨均籌足帶京段總理聞俟逆軍收降遣散事辦竣即日入京又據總司令部報告云頃得北京電話張勳現又逃往奥國使館去矣天壇之辮兵因今日討逆軍向天壇放大砲兩次辮兵不能敵刻已全部投降南河沿張勳之宅内所有零星辮兵尚在戰鬭之際云又一消息各路討逆軍從拂曉圍攻辮兵至午後罷戰東路段芝貴所部各軍聞已攻入永定門南河沿一帶火勢冲天辮兵死亡甚多張猶拚死抵抗經奥人乘武裝汽車將張救去藏奥使館流彈傷美國人二名意大利人二名日人一名共五名又有謂傷八名者前門大栅欄一帶交通斷絶東安巿場火起全城秩序大亂車站流彈如雨居民四散奔逃哭喊之聲惨不忍聞誰爲厲階釀此惨禍 
[津浦路之辮兵已肅清（懷瑾）]  
　　張勳逃避矣辮兵降服矣然而張之盤踞徐州今已六年其間津浦路所受之損失難以數計違法等事亦更僕難罄兹略舉一二以作張勳與辮兵之紀念 
　　張逆在徐之日無論何時津浦路任其開駛不敢稍有異言以致各車不能按照鐘點開到路政敗壞職此之由民國元年全路車輛被該逆於徐於兗各大站把持者已過半數路局開車不敷應用二年春間始由交通部浼徐世昌阮忠樞到徐再三婉商始允將機關車花車頭二三等及棚廠等車任其選擇多輛放於徐州車站以備專開如無特别要件亦可乘普通經其認可始稍便利然每月該逆軍赴南北之專車至少總在五六次以上徐州一站所有車司機匠等人員專供伊差路局不得更動至於薪資之厚薄員額之多寡則任其分派祗得照辦不但此也距徐南北三百里以内所有之站長司報售票警長各員非經該逆認可不能視事如有過誤路局亦不敢斥革以致弊端無可收拾即現以吞欵被押之盛文頤局長亦該逆指名電部派委之一人也該路每日所開列車張逆必派有押車之辮兵七八名或二三十名不等分據於頭二等車隨帶重量物件不准過磅亦不准檢查而所帶無票之私人每次平均在二十名上下其濫發之票猶不在内去年該路查票洋員裴里堡查出無票之客數名令其補價該兵出而干涉並將洋員痛毆致起交涉部中嗣後對於洋員賠禮謝過而終無如張逆何總計客貨票每年損失之大概約在十萬元左右自張逆謀叛各省義師羣起聲罪致討辮兵氣燄頓時一落千丈目前自濟南以北至天津總站該逆之兵與票業已斷絶濟韓段内聞有持其免票者查出後按照定章令補票價始可坐車其頑梗不化者皆爲路警拿獲押解總局儘法懲治津浦路駐濟事務所之罪犯看押處拘留者已逾百名並聞徐州站所扣存之車輛已由總局指令分派各站以備應用不使空閒由是以談張逆以釜底游魂暫時雖未就戮然津浦路固已告肅清矣 
[南京快信]  
　　張文生來電徐州變兵業已撃散秩序恢復 
　　浙軍潘支隊長已率所部星夜開赴徐州會剿變兵 
　　馮代總統限劉司令將津浦車沿路線之定武軍三日内廓清以安行旅 
　　聞徐州辮兵祗三營譁變車站附近旅館棧房均被焚 
　　開離揚州之定武軍一營前日經過蚌埠圖變經倪嗣冲派兵將該營包圍開空鎗數十響迫令繳械辮兵見寡不敵衆即俯首繳械投誠昨由倪派兵押至臨淮間遣散 
　　馮代總統連日仍不見客聞腹瀉甚劇决暫不入京 
　　段總理促馮代總統北上電已六次 
　　馮代總統在府中組織秘密辦公廳除参謀長軍務課長副官長秘書長外餘人俱不許擅入 
　　聞馮代總統昨電段總理迅向外團商請引渡張勳以殲聞賊 
　　聞劉文揆在馬廠被捕旋經李經羲電某軍長力爲緩頰已省釋昨過寗轉車赴滬 
　　國會議員謁馮不見近已連袂離寗 
　　皖省士紳來電反對倪嗣冲兼任督軍列名三十餘人 
　　贛省討逆軍後隊待命出發聞馮代總統昨已去電阻止 
　　蘇省議借外債五百萬元某國銀行要求以蘇省丁漕押借 
　　蘇省新招之兵已編制成軍軍餉劃歸中央支給 
　　齊兼督每日午後三時赴軍署辦公軍署人員一無更動 
　　津浦車昨日遲至深晚十二時始抵浦口 
　　段總理聘黄書霖充國務院顧問月薪四百元 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[復辟幕中之官場人物]  
　　復辟運命倐爾告終惟此數日間時期雖不長而北京官場之怪怪奇奇幾於罄竹難述個中深明大義退避不遑者固屬甚多靦顔稱臣者亦所不少最堪注目者爲步軍統領江朝宗警察總監吳炳湘京尹王逹忽爾共和忽爾君主既鞠候於大帥門房復跪拜於清廷殿陛吳仍到署理民政部尚書之任煇煌翎頂召見謝恩始終以維持秩序爲口頭禪此外藉端挾欵而逃者不可枚舉又僞外務郵傅度支三部尚書竟放發宣統九年十月份十餘日之月俸亦可謂無奇不有矣 
　　僞理落部尚書貢桑諾爾布因討逆軍已臨城下力勸張勳北竄内蒙喀喇沁旗籍爲根據以抗義師聞貢氏確於九號受張勳密旨起身北向預備沿途嚮導喀喇沁爲貢本旗位於朝陽走峯方面倘該逆等北竄至彼則北可以結蒙匪東可以聯馮德麟之師其勢尚不可侮至貢張結合之緣起因貢本宗社黨人張勳前月來津時彼一面派人歸旗爲獨立之預備一面親身到津竭張密陳復辟進行辦法因萬繩栻惡其爲人彼又浼求顧某介紹向萬疏通由顧帶領謁萬三次始得會面卒獲授爲僞理落部尚書云 
　　僞陸軍部尚書雷震春僞度支部尚書張鎭芳在豐台被捕一節早見報端兹探得一事頗堪發據聞張鎭芳在車上被捕時手捧一紙包捕者令其釋手張云要我命則可要我這包東西則誓死不能捕者疑爲炸彈向之奪下拆開一看乃係大烟泡數十個遂一齊帶至司令部段香岩司令恐其癊發致斃仍將烟泡交還聽其吞食雷震春之子聞之昨晨又將烟膏一缸隨帶洋數百元携往豐台向段司令部下援例請求段亦許之此亦可見討逆軍之特别優容矣 
[張勳口中之復辟理由]  
　　北京某報云記者日昨特往訪張勳於南河沿之私宅庭内之警戒祗護兵數名與從前無少異惟造訪之客比較曩日似稍減少記者入室少坐張氏蒞臨其眉目之間頗露憤慨不滿之色與旬日前喜不自勝之容貌似相徑庭對於記者頗多吞吐之辭張氏云此次起事决非基於私心爲予個人之名譽利益而發不過爲國家爲皇帝逹予宿願與同志斷行而已觀反對復辟者之通電多謂予爲自私自利其實彼輩亦不過藉辭以攻予予安能受予所以不肯背城借一者實顧慮京師之治安欲平和解决了事也至託人保護予個人之生命甚非予之所望予所希望者只皇上依然踐位其他無論何等條件均甘坐受予一人之生命更不成問題也段祺瑞提出條件之說尚非事實若段不容予之主張予當率我數千健兒爲國家爲皇上决一死戰外間聞有予已潛逃之風說予有何潛逃之必要即一戰而授首亦最痛快言至此幕僚某從旁告予曰人皆勸大帥之家族避難大帥不聽現夫人及一如夫人與六個世兄均安居此間張氏復續言徐東海來京尚須時曰决非一兩日内所能命駕段氏入城之說亦非事實馮國璋原來贊成復辟此次貪戀眼前之大總統地位遂利用機會表示反對有人勸予暫隨隠忍以待機會予以爲逸此好機會更有何機會云云記者復問行將徐馮二氏贊成復辟之函電發表是否有其事張氏顧左右而言他記者遂告辭而退按張之言雖若毅然有一死自謝之概然其敗後仍歸一逃字其言又奚足論也 
[張勳失敗後之王克琴]  
　　張勳逃避荷蘭使館其眷屬亦避交民巷中惟其愛妾王克琴則未戰之前即居於天津特别區嘗往來於恒利金店日以置辦珠寳金飾爲事店夥周某外貌和靄可親遂爲王克琴所賞職不知如何其後王克琴竟慨撥資本金四十萬元貯存於謙益豐銀號即傳帥夫人懿旨特任周某爲寳成金店總經理嗣周某不知何故失王克琴歡又任謙益豐掌櫃某君爲寳成監督然早已撥到洋十五萬元設籌備處於興隆里勘就三不管口日租界正街地址爲寳成金店營業部正在大興土木不日落成不料霹靂當空風波起於平地張勳復辟萬口謾罵王克琴恐將來結局禍及全家不得不早自爲計乃於昨日（十日）與周某商將寳成營業决然停止將該建築地挖費一萬元犧牲以歸房東聽其建築周某已經支用之二千元即作爲恒利出店之賠償費其餘由上海寗波雇用之店夥概將工資算至陰曆本年年終每人外送旅費十六元了事所有已經製造之金銀首飾各貨除王克琴歡喜留用外概作七五折或二八折拍賣以便收回現銀約計損失總在三萬以外共計尚有三十餘萬元仍存謙益豐銀號以待不時之需此又張勳失敗史中之一段趣聞也 
[湘省出師討逆紀聞]  
　　湖南第二師陳復初師長奮志討逆尅日出發已由該師恭請督軍臨場舉行誓師禮式先按步兵五六七八團砲兵團機關槍營序用營横隊向北站隊督軍師長到場時按禮節奏軍樂行敬禮行禮畢五團及砲團機關槍營左右轉灣成乙字形師長誓師展讀誓詞畢由指揮官呼民國萬歲湖南萬歲督軍萬歲師長萬歲湖南陸軍第二師萬歳每呼一句全師官兵接續同呼一句呼畢軍隊就原地行禮奏軍樂督軍師長退場其臨時指揮官聞爲毛團長樹駿其時駐兵總司令吳光新已下動員令調兵至漢預備會師北伐又以岳陽爲湘鄂門户斷難空虚遂在該地設立留守司令部以汪樹璧爲留守司令官昨特電告譚督查照並請從速出師援助惟北京僞政府曾授吳光新爲湖南提督並密電吳攻湘省故吳昨又電致譚兼督略謂光新昨得僞政府密令令率軍進攻長沙並許事成之後即授予湖廣總督等語特此奉逹以免受其反間云云刻　氏業已覆電稱許矣此外零陵鎭守使望雲亭昨亦電致譚督謂張逆叛國罪不容誅擬率所部健兒直搗幽燕滅此醜虜謹電請令乞示遵行云云又駐紥寳慶守備隊司令官周偉以張逆挾持私見竟敢冒天下之大不韙若不從速痛剿其何以伸國法而懲兇頑亦電告來省請令出師譚氏業已分别電復飭令靜候電調又聞湘省議會以張逆主持復辟固宜從速痛剿斬絶根株而吳光新之横梗湘地咽喉擅作威福亦亟宜拔去以除患害爰即議决數事如下（一）電請西南各省從速會師武漢（二）電致各省議會請公推陸幹卿氏爲西南各省討逆軍總司令（三）即日咨請督軍務設法將吳光新驅逐出境惟譚兼督凡事持重逐吳一層事實上恐難辦到也 
[鄂省官塲之復辟影響]  
　　電報局長被捕　　造幣廠長撤差 
　　吾國電局多爲交通系人所盤踞蒂固根深難於剷除故其對於復辟極表同情如漢口電報局長陶廷賡於奉到復辟僞諭後竟即日公然改用宣統九年五月日之陰曆凡公文信函電費收據皆將印成之民國紀元塗去加蓋宣統年月圖記並備有大黄龍旗兩方擬俟奉到湖北督軍承認變更國體公文即行懸掛詎候至三日王督已表示否認復辟陶氏猶疑非眞誠仍用陰曆各界之發送電訊者得其收據莫不駭異羣往詰責始於四日重用民國正朔然復陰行阻撓對於各報館及各界之反對復辟電報竟假稱奉有督軍命令不許拍發或故意覊延如鄖襄鎭守使黎天才之自請率師討賊通電緣一等電發於五日直至十一日方始到漢如用郵局快信或較爲速各界詰其何故遲誤則以報多字長線路擁滯搪塞日前漢上紳商曾將其改用宣統年號事禀訐於王督軍派員查辦本擬從寛不予深咎詎昨又將王督軍發往天津鄭州等處軍事要電擱至三日之久尚未拍發鄭州某要人適來鄂王督詢以前電是否收到竟瞠目不知王督知係陶廷賡掯留以其勾通宗社黨遺誤軍機實屬膽玩已極應依軍法懲辦特於十一日午十二句鐘密令杜鎭守使朱交涉員將其捕解來省乃該電局設在租界北京街照章須請領事簽字方能捕拿陶氏素與領事相善祇得代爲緩頰暫不簽票吳交涉員恐走漏消息陶得逃去即在該領署以電話通知武漢總稽處長劉友才立於樓外樓東請陶局長及京漢路南段事務所劉所長電話局朱局長等午餐陶不知内情趨車而至劉稽查因該樓地址雖係華界前門則臨租界向納巡捕捐若在該樓逮捕必生交涉復託詞轉至後城萬國春菜館尚未終席劉起邀陶入他室口稱陶大人有密事相商陶隨之往即出督軍命令相示陶登時面若死灰跪池要求恩釋劉不之允遷延良久劉乃命二調查員挾之登馬車解送鎭守使署歸案陶又力求杜鎭守使成全杜以王督盛怒之下恐難保其生命遂暫留於使署看管而接收該局之黄局長亦即於其時到局接事聞黄係武昌電報局長由王督軍調委曾命黄將陶書房中之公文函電逐一檢查有無私通帝黨之他項證據聞黄與陶係屬一流人物日前各報一切反對復辟電訊均被拒不發即東西各報洋文電黄亦不發惟未改用年號幸免攻訐兹調升漢局關係尤巨尚望黄局長速自覺悟勿致爲陶廷賡第二也又同時武昌造幣分廠長蔡康亦有由王督軍撤差之說聞蔡獲咎原因由於梁崧生係其至戚蔡聞梁爲僞外交部尚書擬赴京斡旋在漢口特製清制紗袍褂並購花衣蟒袍爲報紙揭出官場傳爲笑談王督本不慊於蔡遂據訪聞傳蔡至署嚴行申斥授意使自辭差現聞已改派省署秘書熊賓暫行代理想自此以後一班官吏之爲宗社黨帝制派者當有戒心矣 
[山東防徐之近况]  
　　張勳在京勢既窮促而徐州方面張文生所帶辮兵處於包圍之下亦自不能再行猖獗日前徐海道尹李慶璋銜張文生使命來濟晋謁督軍面懇緩剿張督軍特許電商倪趙設法解决現聞已定有處分該兵等辦法三項（一）駐歸德之五營歸第七師節制暫以豫東鎭守使監視之（一）滁州鳳陽一帶之七營及海州鎭守使白寳山所帶之十餘營歸倪軍節制（一）利國驛以北及魚台邊境原駐之數營則歸本省管轄均剪髮繳械聽候編制 
　　第五師師長張少卿自聞復辟問題發生後即出師駐紮兗州至滕縣韓莊一帶皆派重兵防堵在徐辮軍紛紛前來投欵者日有多人張師長皆令送往兗州靜候處分昨又聞徐州殘餘之兵尚有千餘盤踞利國驛除騷擾居民外尚未有别種動舉也自張逆叛國各省義軍蜂起張督軍以津浦路爲南北交通之中樞特派余副官帶兵一連駐客室以便檢查該副官於車到時必親視兵隊檢查一切并於檢查之先向客人演說故各客人大半皆自行檢囊呈閱云 
[政變中之蜀省恐怖醖釀（成都通信）]  
　　川滇黔軍仍多猜疑 
　　川滇軍感情迄未十分融洽中央政變發生後雙方乃視爲解决川滇軍隊問題之一大機會滇軍方面知非聯絡川軍無以保持西南大局特將同氣川軍之熊克武先爲通好繼又游說川東師長周道剛頗有希望而川北鍾師長體道方面則以爲滇軍此刻雖未調和事平後必又佔據不去竟通電拒之劉存厚之宗旨又以滇軍如須聯絡必將軍隊撤出川境以後要求協餉等類川省無不應承以此之故川滇兩軍遂難和解故滇軍屢與川軍衡突屏山綏江漢滇兩軍之啓釁亦其一端聞滇軍曾請川軍讓出犍爲犍屬五通橋牛華谿竹根灘各鹽場爲川南富源與自流井不相上下川軍一聞此耗即增兵往前方防堵前聞業已開戰或係傳聞過甚之詞頃得自流并傳來消息進省兩大路皆不通一指資中至成都之旱路一指犍爲至成都之水路並不言開戰然亦可見前方軍事之吃緊也資中至成都一路原爲滇軍範圍自查辦使到渝與滇軍交涉方將簡陽資陽讓出資中仍爲顧品珍駐紮未去中央政潮發生羅佩金恐劉存厚附北派特由自流井增兵到資近聞資陽簡陽仍有滇軍蹤跡昨竟傳省城東門外又到有滇軍且言滇軍便服入省又往軍署領軍裝雜入黔軍隊中無從分辨後經探詢滇軍增兵到資中確有其事資簡則無在資陽城外皆係川軍第三師駐紥城内爲警備隊保衞團所守川軍萬無允滇軍通過之理簡陽城内僅有少數黔軍駐紥省城外昨到有黔軍服裝面貌均與滇軍相似帽又有紅邊人民不察故以訛傳訛至城内滇軍之事經黔軍熊旅長克成在陸軍偕行社與川軍中人言决無其事如調查有一人請照軍法處治並言川南滇軍嘗向人云戴會辦對不起他們可見滇黔並非聯絡一致者請川軍中人勿過信謡言徒傷感情於川大有不利此不過應酬語其内幕則非外間所得而知 
　　日來省城朝夕戒嚴畫則有軍官帶兵數十人執令箭巡游街面並暗設戒備夜到二更即令各街將棚欄關閉並放步哨所有會辦署附近數街（即舊督署附近）戒備尤嚴日前有軍隊自東門入城到會辦署用跑步行進東大街各商民以爲有特别事變發生紛紛將舖面關閉後知係軍隊趕於應命令乃始復開黔軍之機關鎗管退砲甚少戴兼督日前下令限兵工廠在月内趕造成機關砲四尊該廠原限三月造成一挺五月起造在七月方能工竣今縮短一月該廠工人晝夜加工甚爲忙碌戴兼署猶迫不及待先將作模範之一尊推到會辦署前架設人民覩此以爲必有事故謡風因之日甚其實川軍原無仇黔之意且聞川軍中人云若須開戰决不領隊入省城亦不以砲還撃城内有來犯我者方下令攻撃本軍絶不爲挑釁北門外乃本軍範圍夜間不能不放步哨以防意外（一說現已撤去）至謂本軍每日暗開有軍隊入北門之說全屬子虚云云但此亦川軍一方之所言商民觀於省中之形勢終疑信参半也又有一事可資報告者十七號早八時督軍署附近之大壩巷蕭敷詳家突有軍隊前來騷擾皆持自來得手鎗並將蕭君毆傷所有衣物並行摟搶一空其地距軍署不遠有謂係黔軍出皇城掠後吊入城者有謂來人稱奉劉軍長命令來此搜鎗者該處崗警聞之當回署報告用電話通知總廳雷廳長轉電憲兵司令部後憲兵來其人已去遠矣此軍隊究爲何人不能詳也各街居民見此情形以爲軍隊在是早晚必有戰事夜間關門最早乃至次晨又無所事溯自川滇軍决裂後省中人民皆夜不安枕今滇軍退川黔軍又起懷疑倘不幸而釀成恐怖時代則當道者不能辭其責矣 
[蕪湖快信]  
　　蕪湖方面日前安武軍第一路統領馬聯甲偕同水警廳長程炎勳往當塗安撫定武軍刻已回蕪 
 
 
 

Page 7

 
 
據云此行已得三營同意（當塗共駐定武軍七營）其餘四營尚存觀望連日當塗居民紛紛遷徙來蕪者甚夥此間軍界已嚴密佈置一切 
　　蕪湖統部頃接徐州張文生蒸電略云徐州善後已派員赴蚌埠請示辦理 
　　大通榷運局長孫廷林兼定武軍執法營務處前日有蕪湖某君來通見孫據云通地定武軍一營力任維持地方如該軍需餉榷運局當可設法代籌云云 
　　頃得大通友人快信云今日（十二）海陸軍警假總商會開會宣布擁護共和保衞地方治安宗旨人心大悅 
　　通和兩岸商民議由今日（十二）始懸掛國旗三日慶祝馮代總統就任 
　　今日（十二）海陸軍警各機關均一律高懸國徽表示擁護共和衆呼民國萬歲 
　　内江現泊有建安永安大小兵艦各一艘聞一時並不他調以備駐通 
[皖省近事]  
　　倪嗣冲前電省議會教育會公益維持會商會會同財廳速籌鉅欵以應軍需各界人士接電後即在司令部會議借緊急債欵一百萬元其債權應以中國人爲限其擔保品應出自向供軍費之國家稅或中央解欵並一面召集議員開臨時會議决云云遂公電倪氏兹得覆電暫不借欵亦不加徵其原電云本省長自任皖以來雖無善政及民亦斷不忍重累吾民之擔負維持現狀祗望財廳趕將欠餉解清派員坐提各徵收機關已徵之欵母再因循至各縣民欠望各議員遄里會同知事愷切勸諭速清積欠并代逹本省長不願加徵之苦心庶可救一時燃眉之急至地方秩序巿面金融仍望諸君子極力維持實所企盼 
　　馮代總統已任倪嗣冲爲南路司令所有蘇浙贛皖四省軍隊均會集蚌埠攻徐由倪節制指揮蘇軍司令由劉詢師長任之已會同倪氏於十日出師進攻賊巢倪昨分電浙贛速派妥員接洽並請將貴軍司令台銜見示以便會商一切 
　　倪嗣冲兼署安徽督軍已奉明令所有軍政機關除軍署測量局陸軍監獄暫不更動外而張逆探訪營及分駐省蕪寗通各屬探員一律撤消又張逆衞隊（即督軍署）百餘人現由李司令勒令繳械遣散 
[趙禪被剌案續聞]  
　　自趙禪被剌後軍署即電催其父來杭慈悉趙父字翼宋年六十四歳向居滬上得此驚耗即偕次子乾生（松滬游巡隊長）乘快車到杭甬入奉直會館大哭暈倒約一時醒後又撫子屍而哭自言三日之前曾有函千萬關照前日至滬時又再三叮嚀不意竟遭此惨劇言已將頭觸地經多人扶住當晚即由乾生謁見楊督軍請求限獲兇手楊督軍曰聯璜是我心腹此次被害我心萬分悲悼望轉告尊父勿過悲傷至於兇犯本督軍已懸賞嚴緝云聞楊督軍自得此耗終日不思飲食除給治喪費二千元外並親選妥員前往照料同時夏廳長亦派消防隊長李君馳赴招待昨日（十四）下午四時即在奉直會館舉行大殮軍署范副官長軍務法軍需軍醫各課課長省署沈政務廳長第一師童師長第二師張師長第四師安参謀長陳旅長李旅長俞所長警務處夏處長胡鹽運使總商會王副會長杭縣姚知事楊警佐等先後到會館上海盧護軍使亦派代表致祭門前兵士警察荷槍守衞非有官署符號不得擅入即在該會館内進大廳行大殮禮先奏軍樂一曲設奠致祭文武長官行三鞠躬次由家族致祭趙君以大禮服入殮 
　　楊督軍以趙氏隨節蒞浙贊劃軍機頗資得力今突被暗殺爰特臚列其佐治軍務成績電呈馮代總統请予按照陸軍中將例從優議卹一面用督軍署名義通咨各省督軍省長都統護軍使請一體緝拿其文云案照本署参謀長趙禪於本月十三日上午八時許乘坐人力車行經省垣新巿場奉直會館左近馬路突遇匪徒一人用手鎗連撃身中要害登時殞命該匪徒當即脫逃殊屬不法已極兹特懸賞一萬元如能拿獲正兇一經驗訊確實即行按數發給除分别咨飭布告外相應咨逹請煩轉飭所屬一體嚴密緝拿解案究辦盼切施行云云 
　　自此案發生後軍民兩署重賞緝兇業已由警廳佈告惟該營一區一分署警佐楊永熙自知疏忽即晚面請夏廳長處分現據上峯意見以目下重在緝凶並限一星期破獲准予將功抵罪否則必須分别撤懲同時齊省長數謁楊督軍以軍幕指臂驟失亟應勸慰惟各當道研究鎗殺情形互相驚異且近來趙君道途僕僕不死於寗而死於浙尤爲奇特其事出公仇殆已無疑義當趙未被剌之前曾於十二夜由聚豐園夜膳回寓後即有身穿長衫紗褂一人在門首探望見有人出即逸去翌晨七時有一身穿藍夏布小衫綢褲腰紥大長布帶在門首拔青草旋因趙君赴署囑傭婦呌厨司出外雇人力車迨車來此人忽不見由此推之拔草者當即爲行剌之人矣 
[杭州快信]  
　　第一師擔架隊昨准潘支隊長來電已選派一隊星夜開赴江寗 
　　暗殺趙参謀長案逸犯昨督軍又加賞一萬元并咨行各省一體協緝 
　　向駐松江之第四師十四團昨奉飭開抵杭州暫駐方谷園前第一師三團一營舊址 
　　督軍公署昨午二時又開軍事會議 
　　督軍署参謀成炳榮昨又因公赴滬寗 
　　一區警備隊統部副官棗國華已交保并飭仍回原防陳壽椿胡雲樵尚在押 
　　紹屬新昌與仙居嵊縣接壤知事金城以目下匪徒充斥兵力甚單難資鎭懾電請撥隊移駐已飭三區統帶常榮清察酌辦理 
　　玉環護網船管駕黄立初因索詐水上保衞團總鄭友福竟敢四出騷擾經縣查復已飭撤差提案訊辦 
[江北近信]  
　　聞張軍駐紥沭陽者爲田志剛一營駐紥泗陽者爲朱緒東錢某兩營 
　　第一混成旅駐防淮陰縣西南鄉之軍隊多已調回清江開赴西壩（鹽河與海屬交通）楊莊（爲淮泗往來要道）錢集（與沭陽接壤）等處以資防範 
　　揚州運司衙門之張軍一營原有由浦拔赴泗陽遣散消息前經商會電請改途兹聞已得軍署復電仍須由浦北上商民因之恐慌 
　　第一混成旅添招一團已派人在黄河灘一帶招募日内可望招齊 
　　淮陰警備隊在宋集查有抬架勒贖之匪立與匪戰匪斃一人警士傷三人内有王姓左臂重傷已經仁慈醫院醫治聞須即割去以免彈毒深入趙知事優卹之蘇財政廳委補用知事楊某來浦催提菸酒稅已事畢轉赴沭陽 
　　七月九日夜西壩娼寮王松茂家失愼延燒多家 
[南京通信（三）（醒民）]  
　　舊國會難望恢復　　總統職决還黄陂　　大辮兵糜爛徐州 
　　恢復武人非法解散之舊國會爲今日一最大問題河間代行總統職權之日即有人進言請速依法恢復俾民意有所寄托以定國是河間初未置意後又有人持種種理由進言者謂解散國會約法所不許解散之令由非國務員之江朝宗代理副署且解散之事實係由張勳帶兵威脅所致今張已爲叛國之首逆首逆所迫成之事實當然不生效力况世界立憲國家所定解散權祗限於下議院從無並兩院而解散之者今副總統依約法代理而國會則違法解散之棄其一部用其一部立國之道果將何所遵循今副總統可依法代理國會亦可依法召集云云河間見進言者日多各省請召集之電亦紛至遂遣某諮議赴津與段總理磋商以有條件的召集（除暴烈份子）段從湯（化龍）梁（啓超）之主張力持反對某諮議乃於昨日回寗報告河間而河間亦即以段不贊成之意電復各省並謂徐俟協商妥善辦法（按即召集臨時参議院）以解决此國家之根本大法云 
　　河間代行大總統職權業經旬日此旬日中各省所來文電皆關於討逆或賀就職所有各省軍事政事多由自主無所禀承河間深爲不悅以爲各省名雖愛戴暗實離異統一無望擁此虚名胡爲因此頗萌退志然首逆未殲政府未即成立國務院遠在天津各省如此情狀亦事實上所常有無足深怪者段總理由津疊次電促河間赴津組織政府而某派日前又推王家襄來寗當面勸駕河間因患腹瀉未即成行兹聞河間對此北上問題在府中曾開家庭會議河間之夫人周女士並陳之驥等均勸河間暫緩北上一俟張逆就殲京城原狀恢復即將大總統職權仍交還黄陂以卸仔肩周夫人謂河間精神欠缺平日辦公見客數小時即不能支何能勝大總統繁劇之任即免强擔任貽悞必多與其貽悞堪慮母寗知難而退云云陳之驥謂黄陂被武力脅迫不能執行職權並非違法解職倘逆賊殲滅北京原狀恢復理應依法交還法理上最爲正當此外尚有事實上之種種困難如内閣國會憲法諸問題均爲將來之大爭點不平之氣方充塞於國中此時正宜不陷入漩渦中爲佳聞河間深以爲然决俟北京原狀恢復即將大總統職權交還黄陂並聞北上之行亦决暫作中止云 
　　據徐州來人云辮兵於前晚九時在西城内譁變砲聲隆隆屋宇震動變兵先搶東南關後縱火焚燒民房店舖四出搶掠旋經張文生派大隊將變兵撃散潰退城外巡閱使署鎭守使署道尹公署均無恙惟商民被搶損失甚巨馮代總統以辮兵糜爛地方深爲痛恨昨即電蚌埠倪嗣冲速派大隊會同劉司令督隊包圍合力痛剿當張逆叛國之始記者即敬告我蘇當軸謂張軍散駐蘇皖兩省境内其數不下四十餘營該軍在平時且無紀律倘一聞張逆在京就殲必出其强盜行爲糜爛地方乃當軸不察對於辮兵取寛厚主義不討不伐亦未迫令繳械解散日以招撫爲言今徐州糜爛矣商民苦矣嗚呼此誰之過耶 
[南通快信]  
　　掘港辮兵忽變典舖及各重要商店均遭搶刦並鎗傷平民孫姓鎭署據報立派軍隊往勦聞變兵星散地方現已安靖 
　　鎭署已將戒嚴條例宣示通衢自午後九時起即關閉各城門以重防務 
　　管鎭守使日昨因公乘輪赴寗面謁馮代總統暨齊兼督軍請示軍防事宜 
　　民國四年分本縣因潮災緩徵之糧漕奉財政廳令飭從本年上忙起帶徵以裕國課 
地方通信 
[松江]  
　　軍界要聞　浙督楊樹棠以参謀長趙禪被剌身亡防務加嚴特於十四日晚急電松江防守司令何豐林君征調駐松步兵兩營尅日赴杭當由何司令於十五日早八時召集十四十五兩團軍官開會提議征調計劃旋經决定以新到之十四團第二第三兩營由夏圑長督帶赴杭一面卽電知上海車務處趕備專車務於十五日晚間七時到站裝運以免貽誤至此次調軍赴浙之急迫聞一說謂並不專因参謀長被剌事聞浙江所發北伐軍隊除楊督所部第四師工程一營外餘均由浙江第一第二師内抽編本省防軍亦不敷分佈故不得不以自统親軍爲之塡駐以便指揮也　浙督懸萬元重賞緝趙参謀長之兇犯通電到松後凡由浙來松之火車抵埠均由執法處派探嚴查以杜漏網　醉白池之十四團團部調浙後該園仍得開放爲人民游覽之所　駐松軍隊自調赴杭州龍華後現駐松江者祇十四團第一營（刻任司令衞隊）十五團第二營及砲工輜機關鎗連計三營實共駐松人數計二千五百餘名此外尚有駐紥楓涇之十五團第三營亦統歸何司令節制 
　　學校暑假　此間縣巿立各高小及國民學校均於本月十九日暑假並准八月二十三開學 
　　借漕之入手辦法　縣署於省垣借漕一事因手續繁難煞費躊躇對於各項公欵又因指有用途不便擅撥故現在决擬令東西兩櫃及楓涇亭林莘莊各分櫃以及二十四巿鄉自治委員分任勸借一面並擬撰示張貼各鄉鎭以期周密 
[無錫]  
　　電懇代總統留寗　無錫紳商各團體聞馮代總統不日即須北上特聯名電懇馮公暫爲留寗電文云南京馮代大總統鈞鑒報載我公將有北行際此國是糾紛正賴我公坐鎭東南共叨蔭庇可否乞暫緩離寗藉免紛更而資保障衆情迫切特電　轅無錫教育會孫思贊孫保鑑商會孫鳴圻蔡文　楊壽相華文川温然鑣單潤宇農會浦斯湧十七巿鄉董事薛翼運錢鑑　蔣士松高汝琳等代表全縣公叩元並聞同日由以上各機關領袖電賀齊省長兼督軍 
　　陸軍警察開拔回寗　駐錫陸軍警察大隊部因奉南京軍署電令開赴寗垣預備隨同北上無錫軍政各界聞之以該軍開拔在即特於昨午由楊知事梁稅務所長設宴於公園内多壽樓上祖餞王大隊長及殷方王宋四中隊長傍晚復由水警第二專署長師蘭亭邀往署中歡讌而散今早七時該軍全隊開至火車站由滬寗鐵路局預備頭二等車三輛三等車四輛裝馬車一輛鐵蓬車十四輛在站該隊即乘之赴寗惟無錫所駐軍隊業已非常薄弱聞由省署電調駐常之警備隊開拔一連來錫塡紥想不日可到矣 
[揚州]  
　　運署近聞　代理兩淮鹽運使張仁奎氏昨特委任沈壽之爲總務科長兼秘書又委任場運局副局長王應庚爲秘書長又委任前充場運局長之任文瀾爲泰壩局長 
　　海州白軍譁變消息　緝私統領季光恩氏昨晚得海州駐防緝私軍隊電報該地白統領所部之軍隊譁變隨用電話通知旅部並於昨夜派員往十二圩調駐該地緝私軍隊此間盛傳一五一團有開往清江浦駐防消息 
[杭州]  
　　省會工程局改組　浙江省會工程局係就省警廳工務處西湖工程處疏浚西湖事務所合併组織嗣因省議會對於省長提出工程局案一致否認遂照原預算列入現在六年度開始支領經費未便仍用舊名因此齊省長特與警務處長兼工程局總辦夏定侯君商妥改組爲工務處即以會辦曹元鼎（字仲彝）爲工務處長並恢復西湖工程處疏浚西湖事務處名稱統受省長公署直接管轄 
　　没收康有爲私産　杭垣吳某前曾具呈省長公署請將康有爲西湖所置産業没收充公兹悉齊省長以康既背叛民國自應將其私産没收變價以助北京醫隊經費今日（十四日）聞已令知省會警廳商同杭縣知事將康産查明坐落地畝糧據一律没收不日招人標買矣 
[嘉興]  
　　查獲大批私繭　嘉興王江涇繭絲稽查員姚子松日前在杭屬長安地方查獲某繭行所運乾繭百餘包内貼印花四十五包無印花六十九包姚稽員即將該項私繭扣留報局由王局長照章處罰 
　　舉行聯合畢業　嘉興城區各國民學校四年級生現届修業期滿於日昨（十五）在區教育會舉行聯合畢業式共計城北城東塘灣鴛湖滮湖毓秀月洲北麗等八校來賓甚多旋即攝影以留紀念 
　　時疫流行　本月來天時不正北鄉一帶時疫流行延生圩富胡諸姓一星期間共死十餘人病初起時頭暈身熱腹瀉肚痛半日即行殞命醫家朿手現洪字顧字諸圩此症流行甚盛 
雜評一 
[先决之三問題（一子）]  
　　黎總統已出日使館矣或云叚仍將請黎復任或云仍由馮北上代理論理黎既復自由政權自當還之於黎然而黎又一再通電不問國政則其結果如何不可不注意也 
　　張勳與其逆黨已分匿於荷奥使館矣或云正在嚴重索交中或云將視爲逃犯而不深究論理張等所犯爲叛逆既不可不引渡而其他各國又取旁觀態度即引渡亦易然而今日爲張等緩頰者紛紛則其結果如何又不可不注意也 
　　内閣之組織聞將發表矣或云湯梁等因反對衆而辭或云湯梁等正協商進行方法論理今日之組閣正宜化除黨見一以人才爲先然而據報所載之名單雖屢更易總不外乎進步與交通兩系則其結果如何又不可不注意也 
　　此三者皆爲目前先决之問題而又爲國局動靜之所係可稍忽乎哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[討逆軍報告收復京師電]  
　　松滬盧護軍使昨接北京討逆軍總司令部來電略謂勳逆負固阻兵天壇與南河沿兩處今晨開始攻撃我軍砲兵陣地在前門宣武門之間分向天壇南河沿兩處射撃逆衆勢漸不支勳逆棄衆先奔逃入東交民巷之内逆衆無主情願繳械投誠其天壇一部份今日造册明日按營由官軍率領至永定門繳械收械之後按名發給三月餉銀遣散歸農其南河沿一部繳械投誠辦法與天壇略同今日已陸續至京師警察廳繳械我軍今夜各在原陣地露營監視當可無虞今日已將京師完全收復地方如常東交民巷無恙此次張逆敢於負嵎東倚使館西蔽清宫以爲可阻我兵砲撃線路復於天安門京山門積水潭等處密布砲位以阻我軍入城之路死力抗拒其計既毒且狡而我軍冒暑進攻踴躍用命力避東交民巷清宫兩地大局底定堪慰藎懷特此佈逹詳情再告討逆軍總司令部文印云云盧護軍使當即據電抄錄飭知軍警各機關一體傳觀 
[北京中國銀行電告近狀]  
　　本埠中國銀行於十三日下午三點三十分接北京中國銀行電云上海中國行轉貴屬號所時局問題雙方以武力解决於昨晨四時開戰至午後三時停止大局已略定巿面秩序並無擾亂本行毫無損失敝處昨曾休業今已照常開門知注特聞京元 
[省垣電告徐州秩序回復]  
　　松滬護軍使昨接南京齊兼督軍來電云准倪總司令劉副司令電告徐州張軍有一小部分譁變當即分路痛勦已歸潰散地方秩序回復安靖如常除會辦善後外特電陳等因查徐州爲張軍根據早經預防現已辦理善後特此電知云云 
[京漢貨車照常通行]  
　　本埠轉運公會昨接京漢鐵路管理局寒電略謂本路北段路線前因張逆盤踞京師稍有間斷現在大局底定由各路司令工程隊隨加修理本路亦派工程司出發修勘已於元日完全通車往來貨車均照常銜接特電知照云云該會當即轉知各轉運公司矣 
[煙草公司之好行其德]  
　　本埠南洋兄弟烟草公司前因江浙贛三省軍隊會師南京定期北伐特捐新出之愛國牌香烟三十六大箱派人賫寗分犒軍隊曾誌前報兹悉該公司現接京津分公司來電以張勳負嵎討逆軍三面攻撃京中難民扶老携幼紛紛南下流離道路惨目傷心云云該公司得悉之下深爲憫惻特續捐巨欵購辦多數食物藥品派妥友十六名刻日出發携往京津一帶散給以補紅會之不足聞其賑濟宗旨對於婦孺尤爲加意云 
[總統印信之蹤跡]  
　　丁槐日前到滬帶有大總統所交印信前據本埠所得消息謂丁已於十三早車將印信賚送寗垣而前公府秘書廳通電則謂送交總理轉呈馮大總統接收兩說均誌昨報兹再將切實消息列左丁槐帶申印信五顆（一中華民國之壐）（二榮典之壐）（三册封之壐）（四大總統印）（五陸海大元帥印） 
　　丁槐呈黎大總統電北京大總統鈞鑒逆首殲在目前副座依法代理大難將平曷勝企幸槐昨日蒞申信物先已保險到此河間代行職權自應轉賫惟未奉有證狀未便率爾授受大總統是否南臨躬畀副座抑令槐賫狀詣寗恭呈之處乞速電諭祇遵以昭愼重丁槐叩護軍使署代文 
　　丁再呈黎電頃發文電回音務懇親筆賜書請由外郵妥寄上海三洋涇橋泰安棧授槐以憑遵辦丁槐叩護軍使署代文 
　　黎覆丁電（由護軍使轉）接電甚訝希即日送京彙交總理轉呈大總統接收至要元洪寒叩 
[防護兵工廠之嚴密]  
　　步兵三十八團馬團長以兵工廠爲製造軍用品物重地邇因時局不靖凡存儲軍械之處自當注意防範除令由第三營調派十二連士兵一排馳駐浦東楊思港口保護海陸兩火藥庫外所有兵工廠一帶沿浦灘碼頭應自即日起無論日夜不准民船靠岸停泊已於前日分令所屬各營長傳諭廠内梭巡之各士兵嚴加查禁矣 
[警廳戒嚴期内之取締屬員]  
　　淞滬警察廳長徐輔洲近因時值戒嚴期間地方防務更應注重所屬各區署所之長警對於防務應負責任不得稍事貪逸是以規定辦法凡各該長警不得無事請假兹因查得上級長官每有任意私行出署擅離職守情事誠恐或有疏虞不足保護治安爰特重申誥誡嗣後各該官佐毋得私行出守凡逢特别要事警正警佐因公出外者巡官不得隨同出外如巡官因公外出者該警正佐即須守護不得擅離自此次申誡之後如或再有前項事情發生一經親查發覺定行記過不稍寛貸昨已傳知各該署所一體遵照矣 
[偵緝暗殺浙参謀長之兇手]  
　　浙江督軍公署参謀長趙禪在杭垣奉直會館門前被人暗殺經楊督軍通飭各屬暨電本埠軍警兩界一體帮同協緝已紀昨報兹悉淞滬警察廳徐廳長自接楊督軍電飭嚴緝並頒賞格五千元到廳後即於昨日傳諭偵緝隊翟隊長轉諭全體隊士對於是案務須嚴密偵緝以期迅速破案並由翟隊長轉商英法兩租界各包探一體留心偵緝 
[張園歡迎伍程兩氏紀事]  
　　前外交總長伍秩庸前海軍總長程玉堂此次蒞滬已經各界先後歡迎日昨復由中華民國公民會中華共和保障會中華全國學生救亡會中華護國軍後援會中華自由黨全部及旅滬兩院議員假座張園安塏第開歡迎大會午後一時半伍程兩總長聯袂蒞會先由招待員外引至招待室略憩旋即請入會場開會後首由臨時主席黄中報告開會宗旨略謂今日歡迎兩總長之大會如此盛况不勝欣躍凡歡迎性質有二種區别一勢力上之歡迎一誠意上之歡迎今日之會謂非誠意之歡迎乎民國締造於兹六載經過情形愈趨愈惡今日國事飄飄法律廉恥兩俱喪盡若求眞正擁護共和守法不屈之官吏不可多得我伍程兩總長在京守法情形與南下之議論爲諸君所共悉若是則今日之歡迎謂非出於誠意乎吾人今日猶能爲此歡迎可見朝官雖無黑白民意自有是非威力與人心相比人心終可勝於威力願吾人日後本此宗旨崇正黜邪努力做去則垂危國脈庶乎有倚云云言畢即請兩總長相繼出席演說伍總長謂法蘭西民黨王黨迭起乘除垂十餘年至今卒爲共和可見人心終勝威力我國現爲官吏操縱以致政治不良果能民心堅固守法不撓自有純粹共和之日云云程總長謂吾國政治之腐敗實壞於頑固軍人以致解散國會等不法舉動層見迭出不除惡劣軍人無以保障共和我海軍守法愛國具有同心不屈不撓願爲民意後盾云云預會者聞之一時掌聲雷動以示歡迎次由王伯揆王正廷及各團體代表相繼演說嗣因伍總長尚有他處歡迎亟須赴會遂由黄主席摇鈴散會時已將三句鐘矣 
[兩團體歡迎伍博士紀]  
　　昨爲國貨維持會工商研究會共同歡迎伍秩庸博士之期假中旺弄錢江會館爲會場先期由該兩團體遍邀全體職員蒞會参預並將開會手續預備午後二時國貨維持會副會長王介安工商研究會正會長楊小川副會長謝復初暨兩會全體會員及商帮協會會長鄒靜齋先後赴會計共二三百人至二時五十分鐘伍博士偕前海軍總長程璧光由張園歡迎會散出同乘汽車到會入門後經各招待員延入客座略事叙談即由王介安會長邀伍程兩君入會場依次入座振鈴開會首由王會長宣布歡迎伍前會長意旨畢即請程前總長演說略謂商務之盛衰關於國之强弱吾人在商做商在官做官爲商辦得好爲官亦做得好綜之目下盼望商家興旺即國家興旺鄙人今日得與諸君相見一堂非常榮幸希望諸君嗣後努力進行云云繼由伍博士演說略謂去年就職外交部事承諸君歡送今逾半年未審諸君營業如何深願諸君貿易發逹也頃程總長言商富即國富商敗即國貧實有相通之關係如關稅若英國辦法甚良許多物品不收關稅祇銷耗品征收而已惟吾國進出口貨品稅關碍於條約莫可如何予至北京任總長時即時以改良關稅爲切要之圖惜爲時勢所阻非一蹴所能成予彼時急欲爲此事開一會議迄未有成予甚愧對諸君也既任總理頗思於實業及外交有所建議終格於時勢一無所成慚愧非常現惟望諸君改良工商以救國貧予此次回申後亦可常常討論凡予所知當悉供獻諸君如有需吾之處吾當盡力助之以期於國於工商稍有補助予任本會會員已數年甚望諸君營業之發逹此次承諸位歡迎予甚感謝遂向衆鞠躬而退次商帮協會會長鄒靜齋演說略謂伍公提倡工商推廣海外貿易程公維護共和人人所欽佩同人等甚盼二先生犧牲一切以造福我工商界實深企望云云說畢經王君復欵伍程兩氏及各來賓所備西式茶點乃摇鈴散會衆送伍程二公登車始分别各回時已四點半矣 
[寗紹輪船公司臨時股東會通過改訂章程]  
　　寗紹輪船公司各股東前因該公司原訂章程不適於現時情勢當於前次大會時公同决定另行修改並推舉王東園等爲起草員微集各股東意見切實修改曾誌前報兹悉該股東等因公司章程現已故竣亟應通過施行特於日昨假北巿總商會開會宣布各股東之蒞會者計共五千七百餘權於午後二時四十分振鈴開會公推袁恒之爲臨時主席袁主席即請起草員王東園將修改章程逐條宣讀請衆討論經各股東研究之下多無異辭除逐條通過外惟對於新章第四條第二項内（此項零股票每股銀五元五零股爲一整股）一語公决改爲（以二十五元爲一整股）又第十一條第三項之（零股票每張征收銀二角）一語改爲（征收銀一角）又第三十一條之（本公司設董事九人監察員五人由股東會選舉之董事當選應將股票交存監察人）一條各股東對於董事監察員之規定人數意見不一有主張加添者擬增董事爲十一人監察仍五人有主張滅少者擬定董事仍九人減監察爲三人贊成反對爭持甚烈經主席提出意見請衆投票公决並派陳蓉塘王東園等四人監視投票結果主張減少者得二千八百零八權主張加添者得二千九百十三權多數遂照加添者之主張通過無異章程通過後復經各股東提議三事（甲）假定股東權數即以今日蒞會之五千七百餘權爲準（乙）前次甬興案内支出之律師費四百兩雜用一百兩應歸公司開支（丙）新章施行後應行改選之董事監察等職員俟訂期開會再行照章選舉會議既竣時已五句餘鐘乃宣告攻會 
　　附錄寗紹商輪股份有限公司章程修改草案　本章程草案經前次股東常會議决公推審查員先行審查限四十日完竣再開臨時股東會通過旋經審查員審定登報兩星期徵求各股東意見承各股東投函商榷者頗不乏人復經審查員参酌各股東意見書重行修正訂定如左應請公决　第一章　總則　第一條　本公司定名爲寗紹商輪股份有限公司　第二條　本公司專營航業事務　第三條　本公司航路先行駛滬甬及長江各埠得續謀擴充固有航路及重要産業有變更時須經股東會之議决　第四條　本公司股銀總額一百五十萬元分爲六萬整股每整股計銀二十五元但從前發行之股票有數在二十五元以下者得換給零股票此項零股票每股銀五元五零股爲一整股（改爲以二十五元爲一整股）股本銀額經股東會决議得以增加　第五條　本公司設總公司於上海設分公司於寗波漢口但航業擴充時得以增設　第六條　本公司公告刋登上海通行新聞紙二家以上　第二章　股份　第七條　本公司股份專招華人非華人不得爲本公司股東　第八條　本公司股票應載明左列右項並加蓋本公司圖章由董事簽名或署印（一）公司之商號（二）創立註册之年月日（三）股銀之總額（四）股份之總額（五）股份之編號（六）所占之股數（七）股東之姓名（八）該股票發給之年月日　第九條　本公司股票如不背定章得任其輾轉賣買　第十條　股票買賣時非向本公司註册過户本公司仍認股票所載之股東爲股東　第十一條　遇有股票註册過户本公司得征收費銀如左　一整股至十整股每張征收銀五角　十整股以上每張征收銀一元　零股票每張征收銀二角（改爲征收銀一角）第十二條　五股以上之零股票祇准換給整股票不征收過户費銀但遇有零數得准換給零股票其過户費依第十一條征收　第十三條　已換給之整股票不得再分換零股票　第十四條　凡遇股份過户應用本公司所定過户書式載明各欵經出讓人及見證人簽名或蓋印　第十五條　在定期股東會前三十日起至股東會後七日止暫行停止過户註册　第十六條　股票若遭遺失或焚燬或被盜之時股東可將股票號碼股份銀數及失去原由詳細載明有二人以上聯名具保得向本公司請求發給新股票惟須先行登報聲明經六十日後並無申請異議者准補給新股票其一切費用由失去者擔認　第十七條　股票如有遺失或焚燬或被盜等事經登報後有人出而干涉時本公司非得地方官廳或商會判决之據概不補給新股票　第十八條　本公司股票以一股爲一號按次編列　第十九條　本公司設股東名册應將一切關於股份事情分列詳載　第三章　股東會　第二十條　股東會分定期會臨時會兩種　定期會每年三月第三星期舉行之　臨時會董事或監察人認爲重要事件或由股份總額十分之一以上之股東聯名請求均得召集開會　第二十一條　定期會除選舉董事監察人及查察上年公司營業狀况復核帳略分派利益等普通事件外如另有提議事件須於知照信内或通告中預先聲明　第二十二條　凡臨時會應將開會原由及所議事件預先聲叙　第二十三條　定期會議長於到會董事或監察人公舉一人充之臨時會議長於到會股東中公舉一人充之　第二十四條　股東之議决權及選舉權開列如左　一整股至十整股每一股得一權　十一整股至一百整股每二股遞加一權　一百零一整股至五百整股每三股遞加一權　五百零一整股至一千整股每四股遞加一權　一千整股以上每五股遞加一權　第二十五條　股東會之表决議長認爲不必投票法時得改行起立法或舉手法但到場股東有二十人以上反對者仍須用投票法　第二十六條　不論用投票法或舉手法均以到場多數之贊成爲决議如可否同數議長得加一權决之　第二十七條　不論定期會臨時會股東均應親自到會如遇有事故得委託他股東代表到會惟須另具囑託書於開會前交與公司收存　第二十八條　股東而受他股東囑托代表者得並行其選舉權及議决權　第二十九條　股東會有未决事件得延長會期但最多以三日爲限　第三十條　股東會議决各事應記入議事錄内由議長及到場董事簽押並書明會議之地處時日及到場股東名册一併存於總公司備查　第四章　職員　第三十一條　本公司設董事九人（改爲董事十一人）監察員五人由股東會選舉之董事當選應將股票交存監察人　第三十二條　凡附本公司股份五十整股以上年在二十五歲以上者有被選爲董事監察人之資格　第三十三條　董事任期二年監察員任期一年期滿後如仍被舉得以繼續任　第三十四條　董事任滿改選時應簽留前任董事三人　第三十五條　董事中互選會長一人副會長一人　第三十六條　董事會議事以會長充議長之職　第三十七條　董事於任期内應給酬金由股東會議定之　第三十八條　董事處理公司重要業務及經理人選任解任得以過半數决議行之　第三十九條　董事不得兼任監察人　第四十條　董事辦事細則由董事會議定之　第四十一條　董事如有左列各事之一即行退任由同次股東會候補當選人推補（一）受破産之宣告（二）患廢疾（三）失本公司股東之資格（四）三個月不到（五）執行業務或代表公司有不當之行爲及違背本公司定章　第四十二條　監察人之退任適用第四十一條第一第二第三第四四項之規定　第四十三條　監察人不論何時得要求董事報告總分公司一切情形亟檢查總分公司所存財産及一切簿據函件　第四十四條　董事及監察人並營本公司同等之營業但經股東議定者不在此例　第四十五條　監察人於任期内應給酬金由股東會議定之　第五章　計算　第四十六條　本公司每届年底總結賬目一次由董事造具清册及監察人之報告書於次年定期會提出之　第四十七條　各項清册經股東會承認後所有盈餘應先提出公積金輪船産業折舊金及股本正利外照下列十五成分派各股東十二成董事監察人一成本公司職員二成　第六章　附則　第四十八條　股東會議事細則另定之　第四十九條　本章程如須更改必經股東會之議决　第五十條　本章程有未盡之處悉依公司條例辦理 
[政局漸足中之煙酒業常會]  
　　昨爲星期日中國烟酒聯合會例開常會首由主席陳良玉宣布駐京代表由漢轉遞疊次函件内謂此次政局驟變百端停頓勸我同人對於本會事宜仍當勉力爲之並報告京師菸酒事務署有暫遷天津之說恐督辦一席此後當有更動則本會進行事件勢必擱淺俟大局甯靜再圖進步云云次趙賡亭起言鈕督辦當復辟時已受清職並加侍郎銜現京師回復原狀未知再受何職俞葆康言兩業受苦已深所望繼任得人尚有改良希望然鈕氏素來圓活回復原職亦未可知請諸君注意云云次宣布河南潢川縣商會函詢六安皮絲至潢銷售驗票後仍須補 
 
 
 

Page 11

 
 
抽以致互相爭執究竟應否重徵云云公决新章未頒各省辦法不一目前無論如何總以商力能否負擔爲衡否則竭澤而漁魚盡而水亦涸矣當交文牘部起稿答復次由余長順報告烟草業狀况次紹酒業王闦敷等討論製酒改良方法至五時後始行散會 
[發給第五批赴法華工費用]  
　　道信洋行經辦招募之第五批赴法華工考驗合格者有一百名定於本月二十一號由滬乘坐波兒多士號郵船放洋先於十七號發給安家旅行各費計法郎九十枚照巿合洋二十五元須覔舗保投行支領昨經華經理梁耀卿通告各工人知照矣 
[過滬之赴英華工昨日出口]  
　　英國此次在漢口等處續募得華工一百五十名來滬寄寓浦東華通碼頭八號棧内已誌前報兹悉此項華工已於昨日上午十一時經承募英人商諸太古公司通州輪船裝載出口矣 
[豆價繼續增漲]  
　　昨日南巿某豆麥行又接大連來電謂今日（十五）售開黄豆每石漲至五元九角一分現值青黄不接之時存貨祇有四五萬石故産地各客均不肯賤賣云云現本埠存貨寥寥售價三兩四錢一二分其存貨較上年減去十份之五六云 
[茶巿之近况]  
　　數日來二五元茶浙茶等銷場甚旺各洋行購買者推惠利美時錦隆等爲多數計有一萬五千件之譜路莊如珍眉貢熙鳳眉貢珠等祇有五六千件而已以上各貨由美商購辦者爲多其次則推俄商惟價仍難以起色故駐熩各茶客未能滿意 
[洪述祖訂期接訊四天]  
　　謀刺前農林總長宋教仁案内之要證洪述祖因不理德商抵欵被控公共公廨逮案洪即設法料理明白於開釋時復被宋君之子宋振吕扭控到案迭經中西官訊供未結判洪押候訂期十一十二十三三日午後繼續研訊嗣因原告代表馬斯德甘維露兩律師相繼抱恙由古柏律師到堂代表聲請展期判候訂期研訊在案兹悉公共公廨因迭接内地官廳函催早日預審引渡故經原審華官王崧生襄讞商明陪審西官美博副領事訂期本月二十六二十七號及三十三十一號四天接續研鞫已於前日分别函致捕房觀審員牛門及兩造代表律師一體查照矣 
[艾家衖發生刦案]  
　　前晚十時許滬城虹橋南首艾家弄内陳姓家忽來盜匪三人各執兇器擁進内室攫去洋箱一只内儲珍珠及金銀首飾等物事後經失主投報該管二區二分駐所當經孟警佐立飭長警分投查緝 
[蔣尊簋與楊善德來往電又]  
　　上海去電　杭州楊樹棠先生鑒本日上海民國日報内載浙督楊善德以謀危浙江罪名通緝尊簋等八人以土匪論等語是否眞確祈即明白電復否則當認爲確有其事蔓盤路蔣尊簋文 
　　杭州回電　上海蔓盤路京兆里蔣伯器兄鑒接准文電不勝詫異就近調查原稿即得眞相特復希察善德元叩 
[規定車中侍者應盡之服務]  
　　滬杭甬鐵路運輸總管通告云爲通告規定車中侍者服役事兹附發規則一份規定餐車承攬人所雇之茶房侍者等應盡之職務仰各司隨時查察此項規則是否妥爲遵照此佈　規則　一餐車頭二等合車以及花車中之茶房侍者應將車中各物件一一收拾整潔　二每列車上所有承攬人之雇工概歸一領袖侍者管轄　三車中玻璃窗遇有破損等情茶房應立即報告該車車長並凡有破壞物件不論是否因日久損耗所致亦必須報告如不遵照此項規則辦理則修理損傷之物件其費由該茶房補償　四茶房應竭力保管車中物件不遭賊竊　五茶房以及餐車中侍者所着之制服常須潔淨並將鐵路規定之銅章及號數懸掛於衣上顯明之處對於乘客尤應謙恭不得稍有侮慢　六凡茶房等當其上車及離職之時皆須於上海北站站務稽查處或上海南站嘉興閘口等站站長辦公室内所備之簽簿上簽字　七列車每停一站三等客車内之茶房應將該站站名高聲喝出使衆周知　八列車每停一站各茶房應相助乘客將其隨身所帶之行李搬運下車事後即招呼乘客上車　九每列車上之領袖侍者務須注意車中各厠所是否完全潔淨並有無傾灑避瘟藥水承攬人之雇工中祗有該領袖侍者一名准其通行於各客車其他各茶房除指定之客車外不得自由來往於各客車中惟頭二等客車上之茶房於服侍篛客飲饌時不在此項 
[回數乘車票補費之解釋]  
　　滬杭甬鐵路運輸總管通告云爲通告回數乘車票事查本總管民國六年字第十九號附發之回數乘車票發行章程第十二條所謂補費者係除補收尋常票價外並須照現章加收罰欵再此項回數乘車票如繳足特别快車加價後亦得適用於特别快車仰各遵照此布 
[逰民騙財案近聞]  
　　泰州帮匪劉維洪劉世祺等在义袋角恒豐路智和里租賃屋宇冒戤楊小川鄒錦箴等以慈善學校名義四處募捐騙財肥己爲四區姚署長訪悉親率長警前往破獲抄出各團體鈐記圖章解送警廳轉送地檢廳核辦迭誌前報兹悉該處房屋當經區署發封後即於門上粘一佈告各處通信着即送交四區收拆連日由各省從郵局寄來捐洋數十元聞姚君擬將此項捐欵有地址寄還者即行寄還否則移助慈善經費刻已詳請徐廳長核示矣 
　　又一函云住居閘北恒豐路智和里泰州人劉世祺以慈善學校爲名影戤鄒錦箴等名義四處詐騙旋爲四區警署姚警正飭警破獲抄出僞造信件等證連同劉世祺及行賄三百五十元之劉維洪一併解送警廳司法科經劉科長迭次提案研訊確實於昨日午後備文飭警將劉世祺等並抄出之慈善學校掛牌及僞造信證移送地方廳請辦經李檢察官提案預審之下以該犯等實犯詐欺取財及僞造私文書之罪諭令發押聽候起訴同級審判廳公判信證等件一併没收 
[部照停發中新輪請照辦法]  
　　江海關施監督以航海商輪暨行駛内河之各小輪向章凡有新造輪船由新關稅司派員勘驗合格後須呈請交通部註册給照方准航行現因北京逆黨盤擾戰事未息各部停止辦公致船牌部照停止發給刻下如有商人購造輪船營業者可由監督公署核發暫行船牌即得航行已於昨日函致新關稅司查照矣 
[無錫偵探來滬緝匪續誌]  
　　無錫縣公署偵探蔣壽嵩在閘北四區一分所境内緝獲盜犯韓傑張得林二名寄押司法科已誌昨報兹悉此案業經無錫縣來文移提歸案矣 
[各學校消息彙誌]  
　　上海公學　白克路二零七號上海公學係前寰球中國學生會日校全體教職員所組織正在積極進行布置一切定購新式校具裝置理化室儀器室健身房等擬添聘西人某博士教授英文科學及富有經驗之教員數位擔任各科所定學科務期實用使學者於德智體三育得迅速之效果故該校招生未及一星期報各投考者已有百餘人之多聞該校學額祗定三百名云 
　　萬竹小學　九畝地萬竹小學於十四日舉行畢業禮計畢業者講習科九人國民科三十四人女子國民科二十八人其開會秩序爲報告給證訓詞演說頌詞頌歌答詞答歌攝影兹將畢業生姓氏錄左（講習科）鍾尹娥丁佩蘭徐麟葆馬懷薇李葆靈王志文錢淼珍陸拔華王維昭（國民科）薛新保金珍瑞盛鍾道張毓才陳乃鳳葛文桐張翊書馮省三李景行王鴻增周龍慶葛文椿孟家璋施永芳徐永鐫徐國坪劉壽麟李經瀚鄭家駒楊增慶張和祥陳榮林唐身浩王海珊華國棟石福龍孔昭容許文元陳寳明嚴泉根徐文煜周國祥鍾運勤王長順（女子國民科）張兆芹夏希賢朱秀暎袁佩雲談珍君鍾瑞貞馮美娟倪慶和謝金鳳惲桂孫如玉楊定英曹亚梅金毓先毛韻瑛喇毓賢郁文娥方秀娥任秀英張賓玉任素英丁桂林黄杏珍張玲珍王秀娥李伊全李雲寶戴世慶 
　　南越女學　十四日旅滬粤僑南越女學校假北四川路靶子場懷恩堂舉行第四届畢業禮並休業禮先由校長郭慶乾述該校四年經歷情形並所抱之教育方針次由何女士啓興演說略謂今日世界日進文明無論男女非學術無以競存男女本同一體均具良知良能無所區别深望爲父母者勉力栽培其女勿以其爲女子而有所軒輊爲女子者亦宜知所自愛勉求學業力與男子爭衡愼無自甘暴棄云云次由來賓崔通約演說大抵奬勉之言繼由該校初等小學生表情唱歌表歡迎之意次給發畢業證書計畢業於高等小學者三名吳國秀梁秀蓮鄭蕙英畢業於初等小學者五名鄭祖恩梁少蘇吳瑞芬吳國士吳永漢 
　　羣賢女學　滬南施家弄羣賢女學昨日舉行暑假休業禮首由校長喬本立發給修業證書次由職員郁筱珊錢吟石程彬如葉蕙英女士相繼訓語均頗懇切聞下星期一始添設補習科云 
　　廣智學校　閘北賓山路義品里廣智商業學校創辦以來已届三載兹值暑假該校擬於六月初十日舉行第四次學藝會現已由校長陳少卿及同事諸人籌備一切並聞該校現組織一國學補餘夜社定於七月初三日開課云 
　　東海學校　北京路宋家弄五百號東海學校爲洋貨商徐蓮舫所創辦迄届半載成績已有可觀兹值暑假定於本月三十日舉行暑假休業禮并於假期内增設補習科以免虚擲光陰云 
　　商餘研究社　閘北華興坊商餘研究社係本地紳商俞宗周陶子敢錢貴三朱斯芾竇耀庭鮑咸昌張樂君葉惠鈞等所組織以提倡教育研求學術爲宗旨設立之兩等小學及西文商業夜校成績頗優學生亦甚發逹所收學費極廉俾教育得一普及兹聞於此暑假期内續辦日夜班補習課社員子弟可得有減費之優待云 
[布廠改織洋布後之營業]  
　　本廠布自紗價頻漲以來頗受影響所織之貨難以增價無利可圖故江陰常熟等各布廠資本缺乏者已有數家停工惟著名各廠因洋貨布疋來源日稀故均改織時花線呢十餘種現安東南洋羣島海参威新加坡等帮來電訂購者已絡繹不絶銷場尚爲踴躍 
[南京路又將有大銀樓出現]  
　　英租界南京路自泥城橋迤東至抛球場一帶近來新開銀樓頗多如新老鳳祥寳成裕記德記楊慶和久記裘天寳暨恒孚等銀樓先後開設營業均見發逹且建築及裝飾均極富麗每晚電燈齊燃如同白晝邇又有寗波巨商某擬將福建路大馬路口（即大生南貨店至虹廟弄口）周圍一帶房屋租下翻造新式四層樓洋房開設方九霞潤記銀樓現在惟大生南貨店係租地自建房屋期限未滿未允搬遷外其餘如同春祥德新祥大豐恒三洋貨店及日比野磁器店步瀛鞋店暨弄内晋和震和等錫箔莊目下皆已預備遷讓並聞該銀樓自建之洋房約在明春可以竣工 
[繡雲天近日之營業]  
　　繡雲天自減價後營業頗爲發逹場内除小京班女子新劇東鄉調女校書灘簧等外且添加美女跳舞及音樂研究會五音聯彈等以廣招徠凡庽福新旅社者皆得游該游戲場故庽客咸樂就之云 
[公廨暑假期内停訊民事案]  
　　公共公廨本届暑假之期已由關讞員商明領事團定於本月十六號起至九月十五號止所有民事訴訟一律停止訊理各辦公處時間以下午四時爲止已於前日諭知檢察處條示公堂門首仰本廨辦公員役及當事人等一體知悉 
[電車公司函請保護材料]  
　　華商電車公司現在西南城方面添佈錮軌推廣路線業已飭匠興築已紀昨報兹該公司以現當佈軌動工之際所有一切材料均在路隅暫放以便隨時需用惟恐不肖地痞及竊賊等或有乘隙偷竊情事關係電車工程不得不先事預防是以函請該管警所飭知崗警隨時保護 
[悍婦勒逼夫妾之排解]  
　　女伶進化樓昔在漢口時嫁與已故前清兩廣總督曾任蘇松太兵備道袁海觀之次子仲龍爲妾後即移居滬北新閘路三十號洋房歷來相安無事近因仲龍赴天津祝熊希齡母壽辰遽患時疫病故津門其正室金氏聞耗即將進化樓舉價甚巨之金珠鑽玉等首飾衣物收管並欲將其驅逐惟進化樓與仲龍感情甚好不願出袁氏之門日前袁氏假新閘平江公所爲仲龍開吊時進化樓在靈前向袁氏親屬哭訴金氏扣留衣飾勒令他適及種種輕視情形言次袖出剪刀欲將八千根煩惱絲剪下遁入空門矢志守節狀極棲惨當由袁氏族長出爲勸阻令金氏貼給進化樓膽養費洋一千元准其依居母屬並許自由雙方願意事遂和息 
[協提被拐小孩未獲]  
　　閘北辦公處昨派偵探張金海等四名帶同拐匪楊芝吳妙榮二人渡浦至三區警署聲稱因閘北境内居民汪和尚家之小孩被楊芝等拐匿業經原告控由司法科將楊緝獲解案訊據供稱該小孩現藏匿於浦東陸家嘴婦人奚顧氏家内云云因此帶同楊芝投署請爲派警恊提當經解警正核准飭派長警協同前往該處搜查該小孩未獲即將奚顧氏拘解至署轉交來探帶回歸案訊辦 
[同居人不認誘拐]  
　　住居小南門附近成衣店主俞毓堂之女意馨今年十五歲日前被人誘拐四尋無着兹爲俞查悉係同居張洪寳所拐向張理論被張毆傷頭額鳴警將張拘入一區三分駐所由警佐研訊俞供訴前情質之張供並無誘拐意馨情事今日因小民衣服被俞私自取去付質小民得悉向論彼即動手行凶小民還撃是實警佐得供遂備文將兩造逕送地方廳請訊午後經檢察官提案預審之下判張洪寳收押原告斥退候派員調查眞相再行核辦 
[使女仍無着落]  
　　陳江峰前投法公堂控稱有使女春香被賣粢飯之張阿章張森全兄弟二人引誘逃至浦東嗣經商人查悉前往找尋距被張等聞悉將春香藏匿祇在張房中抄出春香所穿之衣服一套後在法租界將張等拘獲求請訊究等情判阿章還押森全交尋常保出外限一月將春香交出再行核辦在案昨已届限因又提訊陳江峯仍求嚴追詰之張等供實因在押一時難以尋交到案求請恩宥聶讞員判張阿章押滿四月張森全押滿二月完案 
[婦人控夫重婚]  
　　滬城福佑路安仁里居民王佐卿之妻沈氏今年二十八歲生有二女邇來王疑妻有不端情事與之反目另與某氏姘識賃屋於新北門七星井地方同居兹爲沈氏所悉遂於前日以遺棄重婚等詞投地方檢廳起訴請求提究當經林檢察長諭令靜候核辦 
[警廳招領男孩之傳單]  
　　爲招領事案據二區一分駐所解送迷路男孩劉季卿一名當即發科訊據該孩供稱年十六歲江西豐城縣珠寳行人父名漢臣在上海俄商福記洋行司賬多年近三年音信俱無母親去年病故於陰曆五月偕伊姊名蘭英乘輪於十六日到滬在碼頭下船僱包車二部伊姊乘車在前因電車隔斷致將伊姊失散尋覓數日無處找尋故投所報明請核辦等語查該孩身穿白東洋條布褲褂白夏布大褂草帽並供伊姊蘭英年十七歲長白面孔身穿白夏布褂褲亮紗裙纒足頭梳辮子盤頭除將該孩暫行留養外合亟通傳招領仰該迷路男孩劉季卿家屬迅即前來認領可也切切此傳　淞滬警察廳啓七月十五日 
[誘人賭博之懲罰]  
　　楊振富偕姪楊建生同投法公堂控稱建生被紫來街六十三號門牌泰隆木器店主李四福（即李再良）引誘至伊店賭博十餘次共輸去洋一千餘元後建生追悔頓萌短見吞服洋烟圖盡經商人察覺同隣人等到來設法施救得慶更生惟李之引誘賭博害人生命財産求請訊究據見證鮑金秀供稱是日商人亦在李店賭博目見建生輸去銀洋甚多是實並由薛胡氏陳朱氏投案同稱與楊係貼鄰建生素來安分營業忽於日前聞有吞服洋烟情事由婦人等同往施救得生且建生陸續向婦人等借去洋一百餘元諒必因賭虧空所致求察詰之李四福供建生前來賭博祇輸去洋數百元並無如此巨數中西讞員判李四福罰銀五十兩如以後再有此項情事一經查出重究不貸 
[西探調差]  
　　總巡捕房一百八十二號西探前日奉麥總巡諭赴新閘捕房承值新閘捕房一百八十四號西探調往老閘捕房當差老閘捕房一百七十五號西探調至總巡捕房辦公業已分别上差辦事矣 
[被告人分别交保]  
　　葉寳記在公共公廨呈控王魯卿不還存欵銀二千六百十三兩又婦人金方氏控鴇婦朱阿秀違背契約强逼伊女秀英爲娼請追償損失洋五百元又李蒓甫控陳君華不理房屋損失洋一千三百六十元又孫邵氏控王世珍借洋三百二十元又趙劉氏控張仲甫不理押櫃銀四百兩又蔡朝綱控林樵月欠洋四百五十八元又楊韓氏控蕭炳養吞没首飾價洋二百元等案業經捕房將被告各人併傳到案經中西官諭令分别交保候訊 
[被控騙銀人押候質訊]  
　　閩人林斯銘陳信美因被某日商在該國警署指控串騙值銀一萬兩之貨物逃滬業經電請駐滬日總領事照會公共公廨轉飭捕房將林陳兩人先後拘解公廨迭經中西官訊判林交二千元人洋並保陳因患病送請醫院醫治在案兹悉陳病已愈前日由醫生知照捕房派探將陳帶赴公廨請示經中日官向陳略訊數語仍交來探帶回捕房押候電催原告來滬質訊再核 
中華職業教育社通訊 
[議事員選出]  
　　本社通信選舉議事員於七月十五日上午十時在江蘇省教育會會場開票由朱葆三吳懷疚兩君監視共收到選舉票九十九紙除將開票情形另行報告投票諸君外兹將當選議事員姓名及票數錄左　黄炎培八十九票　沈恩孚七十八票　郭秉文五十三票　張元濟四十四票　賈豐臻三十三票　史家修二十九票　楊廷棟二十七票　袁希濤二十四票　穆湘玬二十四票　朱葆康二十四票　王正廷二十三票　吳馨二十三票 
雜評二 
[歡迎（步陶）]  
　　伍程兩君蒞滬後歡迎會接踵而起昨日一日中張園既有四團體合開盛會工商研究會又爲錦上之添花此蓋伍程兩君行動能孚衆望之見端也然而我竊於此有感焉中國人凡事皆虚文多而實際少官場無論矣即工商各界其孳孶於業務之份子每不敵其營營於酬應者爲多此亦我國進化遲滯之一大原因即如伍程兩君之在今日其行誼雅爲吾人所欽仰然苟以兩君故而使今日若干團體明日若干團體虚糜其至可寳貴之辰光以徒事慷慨激昻之談論夫豈兩君之所願而况今日時局隠憂正長各方相持禍機夫斬偶一念及中國前路方當涕泣而道以相警惕之未遑尚何有於歡會此又顧名思義竊願厚愛兩君者之勿以重遺兩君精神痛苦也 
　　總之國民天職以實力不以虚言各盡所能以救無負於民國是乃吾人晨夕所禱求於一般國民者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名與美人對（不受酬）] [  似春]  
　　一笑　紫裘　倦龍　鳳公　瘦碧　逸虎　笠父　勵吾雙成　紅缐　輕鳳　驪姬　小紅　飛鸞　衣兒　愛卿瑞雪　海澄　仰山　紅樹　醉蝶　休笑　黄華　瘦鵑錦雲　月嬌　則天　翠蘋　驚鴻　莫愁　絳樹　小鳳文俊　老范　北平　瘦蝶　香佛　化誠　率公　黑子武經　大喬　南威　小鸞　玉兒　合德　昭君　紅娘佩筠　赤電　拜花　秀山　詩隠　健人　務實　覺迷采蘋　紫雲　題柳　横波　文君　窅娘　守眞　如願嘯虎　素公　守拙　獨一　翠娜　雲夢　吟香　讓竹飛燕　紅兒　太眞　無雙　紅拂　月英　弄玉　若蘭楓隠　風雩　曉濤　夢夢　經常　似春 
梅妃　雲英　朝雲　眞眞　如是　非烟 
[自由談人名與葩經對（三）] [  辰伸]  
　　介清俠男　半痴孤鶴　無競呆人　碧波紅樹窈窕淑女　臺發五豝　有齋季女　綠衣黃裳小青小翠　非我似春　癯梅九香　明南山安載玄載黃　其人如玉　生芻一束　率西水滸翼翼野鶴　嬾雲瑞雪　紫裘一帆　瑞雪不署喓喓草蟲　正月繁霜　素絲五緎　靈雨既零勵吾風雩　碧波千里　倦鶴逸虎　孤星覺迷倬彼雲漢　清酒百壺　炰鼈鮮魚　旭日始旦一知常覺　南無瘦鵑　快人黄華　一元透塵獨寐寤言　卬有旨鷊　貽我彤管　三事就緒醉儂北山　飼鶴寄萍 
　彼南畝　獻羔祭韭 
家庭常識 
　　牛茶　切極精之牛肉成小塊置小口徑之瓦罐内加水（至罐口爲度）及鹽一撮加均密封罐口將罐置蒸籠内以汽蒸之計蒸四小時半（惟籠鍋内水不可燒乾須時時加入）待時滿將罐取出用紗將肉汁濾過可作飲料其味濃厚每日若飲一杯較牛乳之功爲尤大 
　　火腿圓　取麫包軟心一兩和以雲腿（取精去肥）五兩打鷄子二枚加入調均用少許麵粉團之如球形置油内煎之熟後陰凉食之頗美[  希程]  
　　圓規之代替物　無鉛筆圓規時可用簡易法代之取有兩刀之小洋刀一柄一把全開一把半開將全開一刀之尖插鉛筆桿上用半開一刀之尖頭作畫圓之中心畫圓圈時握定刀柄以紙旋轉自得余作畫常用此法亦一節儉之道也[  錢劍俠]  
　　補足球法　足球一遇破裂即不易補若以與球膽同質之碎橡皮於鐵器内加强熱使之變爲飴狀敷於裂處再蓋以敝布片乾後即與新者無異如裂處過大則先以飴狀橡皮敷之繼以較大同性橡皮一片（令半面成飴狀）蓋之然後再敷以飴狀橡皮於其四緣即可惟所補球膽破處亦當同時加熱方能堅固此法敝會屢試皆驗異常耐用不敢獨私爰錄之以爲補足球者之一助焉[  二十三球會]  
　　代替球膽物　僻處内地之蹴球者往往以球膽破裂購買頗需時日姝姐蹴者之興若以牛膀胱實於球殼内（惟臨用時將膀胱面濕以水）注氣紥緊則與橡皮膽無異矣此亦爲敝會常試之法[  二十三球會] 不受酬 
工業須知 
[攝影術（五）] [  孤之]  
　　化身相照法　自攝影術發明後業此者均較其腦力出其新思想以謀進步於是有一乾片可攝數種照相之發明俗稱之爲化身相兹述一可攝四種之法於左如欲攝多種者可照此類推 
　　預備　（一）取乾片框中之活蓋二枚將其中之一割去其左下方之一角（此角之大小適合活蓋面積四分之一）此活蓋名之曰甲種活蓋再取其他之一枚割去右下方之一角（大小亦爲四分之一）此活蓋名之曰乙種活蓋（二）於照相鏡後承影之毛玻璃上用鉛筆盡縱横線各一將此毛玻璃平分爲四 
　　手續　用常法（已詳蓉軒君所著攝影術内）定照相鏡之光心（卽焦點）然所欲攝之影祇可占毛玻璃上之一部分置乾片框（即四尼打）於鏡中去固有之活蓋代以預備時製就之活蓋一枚（如所攝之影在乾片之左下角則用甲種活蓋此活蓋可以倒置以爲攝影左上角之用如所攝之影住乾片之右下角則用乙種活蓋此活蓋亦可倒置以爲攝影右上角之用）使其受光如常法 
　　附錄　欲攝六種八種等者活蓋須四枚一割去其左下方之一角一割去其右下方之一角一割去其中左方之一角一割去其中右方之一角攝六種者每角占面積六分之一攝八種每角占八分之一又毛玻璃上亦用鉛筆劃分六分或八分再多亦可照此類推鄙人於攝影術素未研究此法係譯自英文雜誌未曾親試謬誤之處恐屬難免尚希大雅正之孤之附誌 
　栩按化身相照法誠如上述惟將暗盒（即乾片框譯稱四尼打）截割則未免可惜但用厚紙剪成襯入框内且不必多備只許一紙即可顚倒左右用之惟底布須用黑色是爲最要又前述各種藥品雖係譯名而實照相家通常所用名詞但向出售照相材料之藥房配購無不知者 
長篇小說 
[寫情小說柳暗花明錄] [  常覺小蝶天虚我生合譯]  
　　第二十一章（三） 
　　村小而人雜故薏德訂婚之明日其消息已如疫癘傳遍村中於是有嬌女之父母成年之女郎莫不有愠色蓋其失望正類前日之鮑倫也鮑倫兩老固不願其愛子有此貧賤之妻然其子欲之亦無能强老鮑倫則喟然長歎自弄其胸前獨目之鏡蹣跚出室而去其母則唯付之一哭彼亦知老鮑倫年事已高一旦鐘漏息則此爵位産業亦終爲小子所有己所依賴以爲活者唯此子矣則彼雖欲娶一浣衣之婦亦無如何因呼其子曰茘夫明日者吾當往視汝新婦此事常爲汝所樂聞也少鮑倫時方晨餐聞語面頳立前抱其母曰吾親愛之母此行薏德必忻樂矣次日茜雪姊妹方倚窗閒話遥見有馬車一輛緩緩上山坡而來漸乃轉入樹林深處車既不見而客已升堂矣入者爲鮑倫夫人及其兩女夫人此來初亦不過循世俗懇親之例初非出之本欲然爲薏德之容光所照加以茜雪温淑之周旋則亦漸展其笑容既入坐則曰薏德吾人今爲一家人矣在理一昨即當來而吾女愛棠病咳遂濡滯至今言時以目眎其小女薏德曰願棠姊今日愈矣若我則固未嘗有病愛棠曰謝君唯吾視君近來乃殊消滅薏德微笑其態至冷茜雪向夫人曰天氣近復涼爽夫人家亦將開球會乎夫人曰然以後若姊妹當時時來吾人乃不圖竟成姻戚言時又顧薏德而薏德微哂容色愈冷夫人幾不自忍又曰老爵今日本亦欲來以有事往倫敦遂不克至薏德汝亦何時來顧老身歟薏德曰夫人欲何時則何時耳夫人曰禮拜一如何準禮拜一矣顧應者乃非薏德而爲茜雪且曰承夫人不棄無有不至此數語而後會親之禮似亦告終鮑倫母女起立告辭茜雪送之出門夫人曰茜雪姑娘吾視令妹似有不適渠雖自言身健顯爲狀乃　　如此茜雪笑曰渠固未嘗能病夫人曰無病固佳今别矣禮拜一必與薏德俱來遂自登車而去薏德欠伸曰嗟乎天今事畢矣然薏德雖以爲畢而事正有未畢者頃之小鮑倫又至彼之滿心愉快已無可以言語形容此來乃携珍飾與鑽石之釧一一奉之薏德茜雪不禁嘖嘖讚美特薏德對之則不過含嚬一粲而已 
　　誌謝　昨承錢君治重贈三翦牌汽水一小箱試飲之味濃香郁洵稱荷蘭水中之佳品考其成分尤具殺茴健胃功用有益衞生定價亦較他種爲廉現由康華公司經售電話五三六○敢爲介紹於消夏诸君並誌謝忱 
 
 
 

Page 15

 
 
   
 
 

Page 16

 
 
   
 
