# 1920 - 79 - 4916916

 

Page 1

 
 
   
 
 

Page 2

 
 
   
 
 

Page 3

 
 
時評 
[閩案交涉] [  （默）]  
　　閩案由魯案而起故以對日外交言閩案猶枝葉也然吾謂雖枝葉而關係於將來之外交甚大蓋以閩案之是非曲直早己顯著於世界外交當局能負責以爭此案之是非曲直即能負責以爭吾國家之人格則此後關於國家人格之更大者必不放棄也當局而不能負責以爭此案之人格有意遷就則又何事不可遷就故吾謂今日閩案之交涉可以卜當局應付日外交之眞意與能力而亦可以卜將來魯案直接與否之先機國人其可忽視之歟 
專電 
　　北京電日使於昨晚將日本所提之閩案要求條件備文咨送外部今日午後四時復偕西田等赴外部訪陳次說明閩事不能偏責日人故亦提出對案之意此爲閩案第一次正式談判聞明日將提交閣議（二十六日下午七鐘） 
　　北京電閩案中國提出四欵暗中接洽結果日允三欵尙餘一欵未承認須商妥方開議（二十六日下午三鐘） 
　　北京電選副說復活議員因本省關係相約不出席兩次流會實到人數不及百名又本年參院己屆改選期各方頗注意選舉競爭 
　　北京電新參院定二十七開會（二十六日下午三鐘） 
　　北京電新衆院查辦魯屈案己提出（二十六日下午三鐘） 
　　北京電政府答復光雲錦質問魯案直接交涉並無其事 
　　北京電政府爲豫敎案事起倉卒猝不及防函復英使道歉 
　　北京電學生團决議（一）關自首事先按程序呈訴無效再實行至呈訴手續交法律研究會擬辦（二）關拉門德來華借欵事如政府用於實業敎育則學界應表歡迎若作軍費務一律反對（二十六日下午三鐘） 
　　北京電地檢廳批蔡校長等保釋學生文應候偵查後再行核辦（二十六日下午三鐘） 
　　北京電張景惠以奉督命謁段表明來函意旨與靳無關段態度照常十日半月更迭說己全打消（二十六日下午三鐘） 
　　北京電沁陽戕敎士案英代使請將保護不力地方官先付懲戒（二十六日下午三鐘） 
　　北京電國際聯盟派員來華查烟（二十六日下午三鐘） 
　　北京電林長民今日由京赴歐（二十六日下午三鐘） 
　　北京電湘張電據范師長電般所部七十八團於七年由曹使令歸吳師指揮等語此次吳師堅欲撤防又令該團退駐湘潭湘局何堪收拾萬懇維持（二十五日下午三鐘） 
　　北京電趙倜電南陽鎭使吳慶桐舉動乖謬有碍治安並聞暗中與王天縱劉世傑聯絡亟謀破壞豫局懇令留京勿准回任（二十五日下午三鐘） 
　　北京電陜又來電駐防石泉鎭巴川軍九日全體譁變焚掠地方向川中潰竄又駐西鄉潘旅勒令甘團長解職致兵士不服全體譁變燬電線交通斷阻（二十五日下午三鐘） 
　　北京電新疆電俄邊干爾地方兩黨大戰難民百數十車欲竄入我境己由塔城文武派隊防阻（二十五日下午三鐘） 
　　北京電鮑貴卿電十七晚鮮境韓民將日憲兵擊退又二十日琿境韓民宣佈獨立己加派軍警預防（二十六日下午三鐘） 
　　北京電邵恒濬電俄勞農政府代理外交員喀拉罕向吾國南北政府宣言願將前政府所佔中國土地並所攫權利槪予退還自今後相互正式交際（二十六日下午三鐘） 
　　北京電楊增新電俄屬烏吉爾戰事甚烈難民紛逃入華境（二十六日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電府電豫趙吳慶桐治軍多年與貴督素無芥蒂所謂與王劉聯絡未據陜督報告幸勿誤聽傳聞之詞致壞干城並希派員澈查究竟切勿貿然各生意見（二十五日下午三鐘） 
　　香港電連日韶始劇戰翁源周田一役省軍傷亡數百滇軍未悉昨軍府傳令制止聽候解决派員調停往返數次尙未就緒擬明日再赴始興勸李烈鈞（二十六日下午三鐘） 
　　香港電陳坤培前部抵陽山連日與張懷信王均劇戰但多山用兵難皆取守勢張王現攻連縣圖取韶城（二十六日下午三鐘） 
　　香港電前敵戰况南雄爲成桄扼守雖服李根源令但態度暗昧恐變歸李烈鈞始興李烈鈞雖欲迫韶但前方未得手仍取守勢連山乳源有省軍十營惟朱培德佔壩子墟聯絡土匪與省軍對抗仁化周田爲沈軍總部防張王攻韶要地曲江楊軍一部己進至鷄籠八村（二十六日下午三鐘） 
　　香港電閩陳炯明方聲濤軍又開戰陳迫仙游德化方兵散處各地不能敵被困海濱某地極危林葆懌接電怒極昨在政務會提議遣盤解圍各方力勸始改由軍府嚴飭停戰由林派公正員查辦（二十六日下午六鐘） 
　　香港電汕信伍毓瑞軍與劉志陸軍開戰伍敗（二十五日下午六鐘） 
　　香港電外傳孫昨由漳赴海防入滇（二十六日下午六鐘） 
　　香港電軍府逈電請靳取消日本單獨借欵九兆（二十六日下午六鐘） 
公電 
　　旅英加拿大中華愛國會來電上海學生聯合會各報 
館各團體及寓滬國會代表公鑒北日私議魯案請合國拒絶 
各通信社電 
　　北京電趙倜電沁陽英敎堂被刦案己會同查明英副領衹望緝獲首犯懲辦即可了案 
　　北京電邵領事電俄報載勞農政府願將前帝國所佔中國權利及庚子賠欵槪予退還 
　　北京電鮑督因接辦收回中東路權欵項無着電請辭督辦職（以上二十六日）以上中華通訊社電 
　　北京電當局電王瑚聯盟各國主派員來華調查有無日煙輸入我國烟禁尤宜先自整肅希告甘省長注意　　北京電方樞將回滬候續開議 
　　北京電交部對於濱黑路股案將提閣議 
　　北京電法部選派專員赴日本參觀國際律師協會 
　　北京電某方面不允將吳慶桐暫時辭職 
　　北京電陜議會請調劉存厚離陜院移參陸處核議 
　　北京電宜昌司令部電告夔府施南兩方面南軍暗潮日亟將有重大變故發生 
　　北京電豫西土匪由王天縱派人結合唐鄧一帶又有不靖消息 
　　北京電財部菸署己准浙菸酒事務所墊撥浙軍費十四萬 
　　北京電内籌繼屈長魯之人楊晟衛興武有望 
（以上二十六日）以上中孚通信社電 
世界路透電 
[德國政變近狀]  
　　十八日柏林電路工業己上工惟其他工人因未滿意仍舊罷工各省傳來消息殊爲嚴重聞共産黨己占據羅斯土克比特菲爾特美尼諾蘭琴薩爾士福根斯坦及來因與韋斯登里亞工區之全部工人占據武裝摩托車機關槍及其他軍械分配於各處聞紅軍刻由南面向孟斯特進發塞林奇亞大局甚爲阽危末爾漢有激烈之戰事柏林獨立社會黨發表宣言書詆責巴安諾斯克政府懦弱調和希圖恢復舊制 
　　十八日斯土加特電國會今日在此開會總理巴安氏詳述叛黨起事情形其所以失敗多由政府官員盡忠之故巴安氏並稱讚前財政總長歐士白格氏又謂政府之離柏林頗爲人訾議然此舉極有效益巴安氏承認西萊西亞與東普魯斯己脫離政府但數日之内可得調停辦法繼乃述及共産黨之起事與過激主義之侵逼謂政府唯一目的乃在抗拒反對民治主義之攻擊不日將以極嚴峻之計畫對付破壞法紀之人内有定律没收若輩之産業開除携離之兵士解除叛兵之武裝重懲與亂之文武人員各條 
　　十九日丹京電特萊斯登消息伏格倫己建設獨立民國由共産黨統治郝爾士氏自號爲總統紅衛軍現控制哇爾巴區與福爾根斯坦二地郝爾士氏没收郵局與各銀行之欵項各商店均己閉門 
　　十九日丹京電據亨堡電稱工人己佔據基爾政府軍業己撤退 
　　十九日丹京電未尼克消息稱巴伐里亞總理通告國會謂有人圖攻魯倫堡之警署爲軍警所敗死二十三人傷五十人革命派之水手由屋上槍擊兵士死行路者數人 
　　十九日丹京電佛蘭克福特消息國防總張諾斯克氏辭職己經邀准 
　　二十三日海牙電聞自德國革命發生後荷政府至昨日始許前德皇由亞米朗琴宫外出有衞兵一隊隨行　　二十四日華盛頓電聞美國己協同英意兩國反對協約國在魯爾區域取軍事行動維持秩序 
[各國近事紀]  
　　十九日巴黎電大使大會上次會議討論福煦上將報告德國繼續出售戰品實背和約事宜現信因德國時局不靖暫緩對付一俟德政府穩固即將提出此事 
　　十九日倫敦電陸軍大臣邱吉爾氏發表嚴厲之宣言書促請非社會各黨聯合以抗僭用勞工名義之社會黨且謂社會主義乃最黑暗最可畏之大患德國黷武主義即毁於此而英國之文明今亦與此對壘矣 
　　二十六日華盛頓電參議院今日未經辯論通洛志氏提出之决議案請威爾遜總統通告關于英國外交大臣所稱雅浦島將割讓日本事之消息洛志氏提出美國亞洲協會秘書福特氏之函内稱希望國會協同抗議將該島山美國之手讓給日本因太平洋海度電線三條均由此發出該島之管理權關係遠東美國商務甚巨故也 
　　二十四日華盛頓電參議院調查近東現局之副委員會主張由美國以軍械子彈供給阿米尼使編成穩固之陸軍並主張派美國水兵保護巴都至巴庫鐵路一帶之美人利益該副委員會且徵實阿米尼亞人被屠消息 
　　二十三日華盛頓電威爾遜總統召集大會討論路工要求增加工資問題所要求之數共有英金二百兆鎊 
　　二十一日倫敦電杜白林電稱柯克巿尹被殺詳情未悉按該員乃新芬黨 
太平洋路透電 
　　二十六日北京電路透電社得確實消息近傳藏人犯邊之說實屬不確自一九一八年夏季訂定休戰合同後雙方嚴取守勢無一破壞合同 
　　二十六日北京電星期三日中政府復向意便署抗議没收華乙輪船事聞中國所持之主要爭點爲此事應照國際公法解决不得僅援意國法律 
　　二十六日北京電九江華工與巡捕衝突案路透電社得悉確情如下九江英租界某捕因肩米入堆棧之苦力中有一人妨礙各人用手拒之詎意是人卽仆地不肯起立顯非受傷所致於是羣圍集拘住該捕及馳來援救之他捕二人拳足交加並拘往英捕頭一人及到場之另一巡捕由英租界拖入中國審判所一路且施打擊拘禁一小時始行開釋美國砲船當時曾派水兵登岸驅散租界内之暴動者無何有華兵馳至恢復秩序擾攘之際苦力二人受微傷巡捕四人苦力三人均經送入醫院現皆漸見痊愈 
　　二十六日香港電新任駐日英國大使愛里哇特爵士昨日午後抵此今日午後啓程赴滬 
　　二十五日神户電前青島德總督華爾台克海軍大將今日乘某日船離此該將在青島載德奥俘虜六百人及彼等之眷屬開往亨堡 
　　二十五日海參崴電勞兵會本擬接管此間之政權現因政策上之事故展緩實行海蘭泡之勞兵會擬以政權予所謂政治總部而不予州議會莫斯科勞兵會代表維蘭斯基氏之抵此顯欲勸東西比利亞過激黨暫時勿設勞兵會此間領事團曾向俄政府抗議取締出口貿易之治制迄今未獲效果 
　　二十四日哈爾濱電中國警務員出示通告俄人凡藏有軍械者須領執照如無執照即爲犯禁 
　　二十四日哈爾濱電中東鐵路理事部明日開會由鮑貴卿主席預料將有重要之結果 
國外要聞 
[陸專使等參與歐和會報告（四）]  
　　二十四日復約顧使往見和會秘書長商量解决保留問題顧使云中國對於約中山東數欵曾於五月六日在大會提出正式抗議五月二十六日具函通知會長兹特再爲聲明中國願於德約簽字時將山東條欵保留彼云保留條件恐未能行照訂約通例惟簽字或不簽字兩層辦法顧使云簽字保留不無成例一八一五年維也納公約瑞典全權於约文内簽字即聲明對於某某條件有保留字樣彼云果爾則應請早來函接洽藉免臨時困難蓋此事自非和會秘書處所能擅决顧使云中國委員團曾於五月二十六日函逹會長貴秘書處五月二十八日復信曾稱己爲轉逹聯合團高等會議彼云甚然惟他國亦有保留簽字之請究竟此問題如何决定當即代詢會長再答是日午後六時半顧使又晤該秘書長彼云貴國所願將山東條件保留一層己逹會長據云勢不能行衹有或簽字或不簽字之辦法顧使云中國通國人民對於此項條件一致極力反對本代表因思對敵不得不表示一致是以委曲籌商作此保留簽字不得己之辦法彼云約中不滿意之處必有數國一手承受有益之條欵一手將不滿益者聲明保留似亦勢所難行即以羅馬尼而言約中條欵於彼國邊境土地幾得加倍但彼因宗敎種族少數問題之保護一層卽生反對屢多抗議顧使云羅於土地旣得有加倍之大尚因不滿意之欵而生抗議中國於此次歐會中所得何在彼云中國所得較諸他國確無多保留一層旣如貴使云曾於五月六日在大會抗議保留簽字五月二十六日函逹會長聲明似無庸另加手續顧使云五月二十六日之信不過通告會長擬定欲在約内註明保留字樣現貴秘書長所稱會長之意如是未知是否經聯合國會議决定彼云此係大槪原則之辦法顧使云譬如不在約内註明而另籌一種正式之手續於開會數分鐘前備函通知會長聲明保留一面卽分函各國諒貴見亦以爲然彼云此層似貴代表團欲於臨時在桌上實行一番不滿意之表示自不如先將各函送會當代爲分送並云條約簽字即敵人亦有抗議及保留之意彼迫於勢力己允完全簽字顧使云此係對待敵人之辦法彼云此不過論其事實頃所談　節當爲報告會長二十五日午後六鐘該秘書長又招顧使往晤彼云我素與中國關切惟今日有不得己之事會長囑告貴使保留一層實不能行無論何國均無此舉此次和約内衹有簽字與否兩層辦法顧使云會長之言是否專指欲在約内保留者而言彼云係指各種保留現將接見南美某國代表亦卽以此言同樣聲明並謂迫於事實致貴使之所請未能給予美滿之答復殊爲抱歉顧使云可否請將今日貴秘書長所告之辭備函通知彼云當即代懇函逹二十六日晨十一鐘法外部招顧使往晤彼云高等會議關於中國保留問題囑與貴使接洽中國代表團五月二十六日來函彼等均己閱悉中國所謂保留者係何解說其效若何此問題四國會議認爲非常重要所以特與貴使詳細磋商顧使云此次和會解决山東問題吾儕認爲不公道國内一致反對異常激烈此種情形諒爲貴外部所深知中國委員並非不願簽字惟對於山東幾欵必須保留倘不保留而簽字本使可預料國内人民必起而反對政府暴動横生可以立見是使中國大局立陷於擾亂之地位且如果有此種事項發生中國政府與委員團之責任非常重大彼云中國輿論之反對亦所深知貴合忽云山東問題解决之不分道亦可如此說惟約内保留一層殊多未便顧使云中國對於全約除此山東三欵外均可承認彼即將約欵翻閱顧使卽爲解釋謂此三欵直接有關係者爲中日德而於中國爲尤切中國之欲保留並非反對德國交出山東權利不過反對日本之收受彼云權利雖由日本收受便旣爲條約之一部分所有在會各國均有擔保執行之義務且約内保留並無先例顧使卽舉一八一五年維也納公約先例以答並謂先例一層似無困難如果山東問題不能保留欲中國全權簽字十分爲難彼謂簽字與協約國關係極大貴使如欲在約外有所聲明並無不可顧使云現在中國要求保留不過數字僅爲聲明五月六日之保留而己彼云如在約内註明斷乎不可且此項保留如何用意顧使云我儕用意無非欲將來有權可以再向各國政府請求復議彼云復議一層是否指簽約之後而言顧使云現在時間甚促事實上當在簽約之後至保留字樣如果不能於約内聲明則附於約後亦可勉允彼云附於約後仍爲條約之一部分亦萬難辦到本外部願聞中國代表究竟是否簽字顧使云鑒於國内民意不能不設法保留衹期此意逹到不願使協約對敵團體呈有破壞之現象如果約内保留萬做不到則約外保留非辦不可彼云然則中國委員團之意全約則簽字惟於簽約之前以正式公文通知會長謂中國全權之簽字仍以五月六日之保留爲有效並謂此項保留之用意即欲使中國於簽約之後有權重將山東問題要求各國政府復議顧使云大意如此惟措詞未能以此爲定並謂此意想貴外部亦無反對彼謂容將上項談秙筆記報告四國會議後再聞廿七日下午五鐘半顧使往晤法外部彼云昨貴使囑逹交會一層兹奉會長囑告中國當在簽約後酌備一函交會顧使云此項簽約後之保留有無效力彼云我之看法有同一效力顧使云效力旣同則和會何不於簽字前接受我函彼云會長言未簽以前不能允許有提出保留之事顧使云中國爲顧重和約全局己一一再讓步至於極點會中尙不能承認深爲可惜準此情形恐中國委員團未能簽字我全國輿論之不平諒貴總長亦有所聞彼云勸中國以簽字爲然顧使起立云若不能保留而簽字我全國民心必益忿激萬一中國委員不簽字中國政府不能負責其責任當在和會遂辭歸廿八日下午三鐘爲佛賽伊宫正式舉行簽字禮節之時是晨又託胡使往會商改臨時分函聲明辦法並將函稿帶會候至午間該會秘書長以函稿送還仍完全拒絶不得己公同决定不往簽字即備函通知會長聲明保存我政府對於德約最後决定之權等語於三鐘送至會場一面即繕就宣言分送公布宣言大意如下中國代表團旣多方調和而不可得復鑒於一切可保國家體面之遷就辦法無这不見拒則惟有遵循其對於國家及對於國民之義務與其因畫押之故而承受所視爲不合正義公道之第一百五十七八各條則不如不往簽押中國代表不得己而爲此舉似有損於聯盟共事各國之團結頗以爲憾然無奈除此以外實無一可以保障中國體面之途徑故此舉責任不在於我而在於人之不合公道和平會議旣於山東問題之解决未予中國以公道復於本日使中國非犧牲其正義公道與愛國之義務不得簽字中國代表願陳其原委以俟世界之公論云云以上所述關於山東問題自中國全權聞悉三國會議决定辦法以迄迭次與會商請保留卒歸無效中國全權拒簽德約之實在情形也（未完） 
國内要聞 
[我國之對俄問題]  
　　勞農政府發表對華態度 
　　俄新黨要求我國撤退黑河及伯力防軍業由駐崴李委員遵照政府電令向崴埠臨時政府正式答復大意謂中國在西伯利亞方面全與協約國一致行動除黑河出兵係爲保護僑商起見且人數亦極有限應隨時察看情形再定辦法外其駐防伯力之軍隊俟聯軍開始撤退中國亦同時撤退决無異議 
　　據海參崴消息此次俄國勞農政府以代理外交執行委員熱拉思之名義將其對於中國國民及中國南北當局之宣言發表如下勞農政府於一千九百十七年十月俄國革命之際曾以俄國國民之名義對於各國以非併合非賠償爲基礎條件而提議講和同時勞農政府對於與各國所缔結之秘密條約爲廢棄之聲明而對於中國亦曾以曩昔帝制時代所締结之一千八百九十六年之條約一千九百零一年之北京條約及與日本所訂之一千九百零七年與一千九百十六年之協約爲廢棄之交涉後該交涉爲聯合所妨害而止致未以中東鐵路歸還中國乃聯合因思欲以隂蔽中國藉協同策戰爲名而有佔領滿洲與西伯利之舉此吾人所以不能不以事實之眞相一爲宣言求中國諒解吾人之意向也蓋勞農政府素主張以中東鐵路及帝政時代堪倫斯甘時代並霍爾瓦特謝米諾夫高爾哲等何中國以掠奪之手段而獲得之各種權利由無賠償無報酬而歸諸中國者即對於一千九百年之團匪賠欵亦有退還中國之意乃消息傳來昔日帝制時代俄國所派遣之駐華公使與領事反以庚子賠欵向中國索取而供其自己之俸給是該公使與領事等誠不知其自身之全權業己喪失卽要求該賠欵之權利亦己消滅也望中國政府勿再交付此項賠欵致受其愚此外勞農政府並願放棄俄國商人在中國境同内之特殊權利且不希望中國被聯合國爲第二之朝鮮與印度故深望中國國民與中國政府視勞農政府如兄弟之國進而與之爲公式之交涉也 
[中東路將開董事大會]  
　　中東路自經俄亂以來車務停滯債劵低落幾至於不可收拾之地最近霍爾瓦特卸任之後該路管理權完全由董事會主持現鮑督辦與各董事正在力籌整頓之法該路董事大會己定二十五日開議我國方面董事王景奉顔世清董士恩等五人俄國方面古德法等四人均己蒞集外交團方面因該路　前雖爲中俄合辦而各國均有資本存内尤以法國爲最多故對於此次董事大會均抱有一種希望（一）設法提高債劵以彌補損失（二）使該路不落於某國之手致生遠東之糾葛（三）該路爲遠東交通之中心點倘能整頓得宜則予國際交通以絶大之便利聞對於上述三種希望將提出大討論又以此次董事會我國董事五人加之督辦一人共有六權較之俄國方面四權爲多數（以前我國董事四人俄國方面五人）當有解决該路之權故對於我國希望爲尤大又聞俄國董事方面昨向鮑督提出要求多項（一）聘霍氏爲高等顧問（二）鐵路坐辦由董事會公舉（三）添設帮辦一人（四）各處添設副處長鮑督對此要求尚未答覆 
[意國扣留華乙號案未解决]  
　　法報之評論 
　　意大利扣留吾國華乙商輪一案政府除電令駐意王公使向意政府抗議外本星期二外交陳次長復與駐京意代使會晤開始談判聞意國方面主張提交第三國公斷以爲轉圜地步吾國决人對此非常忿激日來紛電當局堅請要求卽時將該輪發還或將該輪價值在意國赔欵内扣抵以免多受損失日昨北京法文某報亦載有此事頗不直意政府所爲略謂意國官吏扣留中國商船華乙號一案目下中國輿論對之甚爲激昂中政府己由其駐羅馬使署之間接向意政府提出抗議同時向駐京意代辦亦提出詰問據云意國政府宣言謂此事純粹司法問題所以渠對於逹利亞斯逹埠海上商務法庭之判决不克干涉云云竊以此等觀念似不能成立假令華乙號之駛入意國逹利亞斯逹埠也果有違背法律之處則該埠海上商務法庭自獨有裁判之權力然當日情形實大不然原船在滬時曾爲捷克軍所雇用以備將屯駐西伯利亞之捷克軍輸送回國並未違背意國法律之行爲故其被扣留内中必有意政府政治上之作用實在情形係如此意國方面又謂曩時中政府之收没奥輪「按華乙號卽昔時吾國收没之奥輪四雷西號」舉重卽不合法當知戰爭之時各國自有特别之手續他國對之不能加以譏議故無論如何中國當日之手續與意政府毫無關係意政府任該國官吏扣留華乙號是實破壞中國之主權也意國方面又謂該船曩時所屬之公司實有意國股份在内若然則此事宜由意國與奥國自行解决蓋世人皆知奥國郵船公司實受有奥國政府之津貼法律上屬於奥國國籍之下者也况中國之收没奥國輪船三艘也係千九百十七年八月間事當日北京意國使臣未聞提出詰問而和平會議中意代表對於此舉又未聞有所發言乃待至華乙號在逹利亞斯逹埠被捕時意政府始提起意國在奥郵船公司實有股份之事且奥國該公司所有各船隻之被捕於同盟國者不止此三艘己也是外尙有多數之船隻爲同盟國所逮捕而當日被捕之情形亦正復相同逹利亞斯逹 
 
 

Page 7

 
 
埠郵船公司繼承奥國郵船公司之後者對於此等船隻亦將提起訴訟耶否則意國之手續其能爲世人所贊成乎總之意國此種舉動不合於公理之原則損及中國之主權職是之故中政府對於該問題所以决意積極辦理目下己致電該國駐歐各使令其將此事布告各國在中政府意中以爲該問題挾有國際問題之性質無論從何一主面觀察均不能承認意國法庭之判决也吾人深知意國駐京新代辦公正大方其前來此間也抱有誠心善意並受有羅馬特别之訓令從事敦睦中意二國之友誼對於此案必能以正理及公允二者爲根基以力圖解决之方法也 
[京學生移送法庭後消息]  
　　北京被拘學生四十三人自前日移送地方檢察廳拘押舊司法講習所後當派保安隊十一名在門衞晝夜輪流巡視内有所丁八名分任戒護並有地方看守所所官與丁目等在彼處共同監視該學生等在内頗爲靜穆昨日（二十四）地方檢察廳檢察官帶同書記官到該學生被押之處就地偵查在該處辦公室内實施各個之訊問記錄口供以偵查其有無犯罪之行爲偵查極爲嚴密禁止旁聽各個訊問完畢尙須經過數日之手續一俟偵查終結即行起訴惟將來開庭審理時决借高等廳法庭因高等廳馬號之後門正對舊司法講習所大門往返旣便且無須繞越大街以免旁人屬目至學生方面自被拘同學四十三人送交法庭後特定昨晚七時假某地開會討論辦法聞各校對於自首一層均甚詳細研究其中願赴法庭自首者己逹二萬餘人但是否卽日實行刻正在討論之中因得某方面消息政府對於學生自首一途己籌有對付之法亦卽可藉此取締以縮小學生力爭之範圍故學生對於此事頗爲愼重惟有一部分則甚爲激昂云 
[天津各校近况] 學生上課者寥寥 
　　天津自省公署請願風潮發生以後學生忍無所忍乃有散學之宣言本届春季始業學生均相約不願到校以致各校上課一再延緩頗惹各界注意茲經確實調查北洋大學之停課原非專激於學潮其重要目的確在拒馮厥後馮氏自知不能戀棧遂聲明不再到校而繼任校長久未簡出以致校務遂暗中停頓近因學生會運動失敗拒馮中堅分子亦多轉學北京大學馮某乘機捲土重來由省長曹銳頒來牌示並令敎育廳長王章祜協同到校同時馮又要求警察一大隊（一名校長衛隊）駐紥校内己於二十二日開課但上課之學生不過五十餘人僅佔全校五分之一高等工業學校亦於日前行始業式並有校長牌示略謂『本校上課日期己經公佈在校學生均己上課其未來校者亦應凛遵校規以期上進如再存觀望者毋庸繳納學費以免誤人誤己云云』該校上課學生共七十餘人實佔全校五分之一北洋女子師範自校長『有一人上一人之課』之諭後各敎員皆服從命令遵照上課該校全體學生三百餘人上課者僅四五十人其餘均爲自决之散學决議在被拘代表釋放之先暫不上課南開學校校長張伯苓此次主持開學甚力故該校亦己上課官中學校上課各生人數與高工亦在伯仲之間大營門中學校至今尙未開學水産學校上課者共有三十餘人成美學校亦僅四十餘人第一師範與北洋法政上課者亦只留校未歸之少數學生而己此天津近日各校開課之情形也外交一日不解决學潮一日不平息長此遷延伊胡底未知有敎育之責者亦謀補救之術否 
[京華短簡]  
　　駐湘吳師堅請撤防以來各處客軍紛紛響應如贛南之楊春普福州之王永泉沙巿之王汝勤厦門之潘國綱等均致電政府援案請求當局迭經分别挽留尙未完全妥協乃奉天張作霖亦以邊防緊急擬將入關之各路奉軍一律撤回藉資調遣前日閣議席上曾由靳氏提出討論結果己予照准大約援陜之許蘭洲一旅月内可由興平首先撤退其他各處須俟籌定接防辦法再行開始移動聞張敬堯李厚基等己藉口前方防務未鬆各客軍去志甚堅無可挽回請政府准其另招新軍維持防綫所需械彈或由中央擔任應付或准發護照由本省自行購運但政府因有種種關係尙未覆准 
　　昨開封趙倜有一養電致府院云駐紥黄河南岸之靳雲 
鶚第八混成旅一部於二十一夜突然譁變二十二日黎明向西北方竄去現己飭鄭州馬鴻恩團長派隊追擊外並由省署派員馳赴出事地點查明詳情再行電告等語聞此電於二十三日到京即由某君携赴府學胡同段聞之大爲不悅謂趙倜自言能維持全省秩序今敎案未了兵變繼之殊屬不成事體云云據某方面得鄭州消息該旅一部於二十一夜譁變先將京漢路站及附近電線以次搗毁隨向西北竄逸沿途各鎭巿均被刦掠駐鄭旅部聞警立派騎兵一支隊跟踪襲剿變兵己紛紛逃竄地方秩序幸未大亂 
　　近日外間屢有陸外農敎四長提人之說昨詢某當局據謂陸長因無相當替人决由靳氏自兼外長一席因胡維德不就政府現又屬意於下月歸國之顔惠慶顔若不就則實行以陳籙升任至農商總長似己内定張弧繼任可無問題最不易解决者厥惟敎長如田應璜姚震傅增湘等雖有此說恐終未能實現云 
工業專門學校風潮迭誌前報茲聞該校校長洪鎔决意辭職敎部以挽留無效擬即派人前往接替至對學生方面除己革退吳佑等十人外現又查出數人亦擬於日内一併斥革惟學生對於此項處置極爲憤懣現正討論對付辦法並己發表啓事謂此次反對校長實因其素日不德不敢再戴爲校長而洪氏乃假反對考試問題以爲坐罪學生之地其他方面又復以某種關係從中掙軋遂致巿虎杯蛇幾如事實除上呈敎育部申明並請另簡校長舉行考試外謹此聲明云云至各校校長方面以此次工校風潮本屬内部問題均願出面調停俾得了結其調停之要點有三（一）召集全體學生力加勸告（二）致函敎育部請勿再行嚴厲取締（三）勸告洪校長取消辭意但未知調停之效力果何如也 
[山東省立女師之學潮]  
　　全體學生之宣言誓逹挽留校長目的 
　　山東女子師範學校周校長無故免職後該校學生將聯合全體要求挽留兹己發表宣言謂如挽留無效即將實行罷課其宣言書如下嗚乎我女子師範學校之良師其果舍我多數之學生而辭去乎抑有必不得己而去之苦衷乎溯自我校長幹庭先生到校以來於今八載視學校如家庭待學生如子女三育並重以身作則竭盡勤勞成績卓著此蓋有耳者所共聞有目者所共覩也然我校長成功不居猶以未臻完美爲憾於上年冬曾向敎育廳長懇請辭職推讓賢能經廳長再四挽勸勉慰有加並以學生等之哀留遂照舊供職至今甫閱三月不料前之欲去而不得者今廳長忽授意使之去其中有無别項作用學生不便明言惟當我校長此次辭職之後學生等聞此消息如失慈母焦灼萬分遂赴敎育廳苦求收回成命廳長諭稱不能作主但云可將諸生意思代逹再赴該校訓話迨廳長赴校召集面諭時仍稱無能爲力并謂學校之事局外人不能干預等語學生等當云國家爲人民所組織無人民焉有國家學校因學生而設立無學生何用學校學生對於學校敎育之良否有直接之利害關係何得視爲局外之人更無所謂干預今我校長周先生辦理女校實心任事學生等心悅誠服敬重校長即係敬重學校仍懇廳長對於學生等素所敬重之校長設法挽回感德不忘云云廳長無言而退學生等由是連日奔走呼號以冀挽回於萬一而本星期一日委任新校長之命令己發表矣學生等益覺驚惶復謁敎育廳長請示略謂我校長前日並無辭意廳長忽授意令其辭職究係何種原因廳長謂你們校長自願辭的我没授意如若不信我下午到你們學校三面對質并謂官家命令學生不得違抗云云學生等回校復向校長請示前情校長云我平日最重誠篤絶不會說假話自欺欺人即此一語己極明瞭是日廳長亦不到校對質其虚實可見此數日間我校長辭職經過之情形也現在學生等良心未死爲詳密之討論定最後之方針周校長在校一日學生等上課一日否則無論何人接替到校之日即罷課之日爲此聲明以示决心我山東父老昆弟諸姑姊妹尙其鑒諸并請各界師長評判山東省立女子師範學校學生同啓 
[長沙敎育界之悲觀]  
　　各校仍然一空 
　　長沙三十餘校學生全體解散後分派代表赴各處請願驅張現方積極進行而覃澤寰黄振輩以時屆春季各地學校莫不開課長沙亦應定期（三月八號）開學以表示學校之未消滅詎學生鮮有應者迄今各校仍閧然無人也近來第一師範有學生十二人四人爲新招二人係己開除而復缺者餘皆彼黨之子弟也甲工及省立一中各有學生十餘人見各校無學生上課遂亦紛紛散去長郡則新任之代理校長王某每日來校一次與二三老工人閒話而己吁我湘敎育素稱發逹自經張氏摧殘遂令萬數千子弟廢時失學至此夫亦大可慨己 
[九江新交涉近訊]  
　　江西潯租界涉聞戚省長曾電請駐潯英領事先將肇事之華捕胡晋恩引渡送交地方官轉送法庭依律審辦並分電駐漢美總領事轉電美艦長查明行兇美兵按約依律治罪一面於皓日電令傅道尹景監督查照前電就近速與英領商結並騐明各受傷人傷痕塡具檢騐證書以爲交涉根據（按各受傷人尙在法醫院己塡有傷單租界尤當飭警力爲保護其各受傷人務須敦囑醫士趕緊蘋治以期速痊至外人方面聞太古怡和兩公司連日會議以華人罷工商業上頗受影響亦擬請領事速籌善後辦法英領以交涉重要未便率爾從事俟調查明確後再行開始談判昨日忽有少數華工爲生計所迫偶在太古躉船搬瓷怡和躉船搬米爲衆小工瞥見羣起阻止謂我等罷工一舉務宜堅持到底甯可枵腹不可破壞同盟一時人聲鼎沸軍警聞訊飛往彈壓並經韓警廳長多方開導秩序無恙時英兵正在沿途梭巡亦取旁觀態度並水上前干涉又聞商會近來迭接各受傷人親屬節略有此案一日不决即伏一日之危機等語特於今日（二十三）邀集紳商學界開一聯合茶話會討論解决方法午後二時先後蒞場工人代表蔡雲程李秀夫郝覺先亦到並有受傷陶長生之妻到會哭訴情形首由辜會長宣布宗旨次敎育會長馬祖楨起言工人罷工終非了局蓋此事爲巡捕带兇而起似應一面要求租界當局籌一種保障工人方法一面請官廳從速交涉並爲工人設法謀生庶不致再有聚衆情事商界謝永年謂此等重案以管見所及應要求官廳交涉者四事（甲）租界軍艦登岸應先知會中國官廳（乙）租界巡捕不得任意傷害華工（丙）引渡十六號巡捕胡晉恩按律懲辦（丁）華洋交界之點應加派中國崗警保護（此項警廳司法科長吳炳己有建議嗣經衆訽問工界李代表等謂罷工目的何在答第一要求撤換畢捕頭及一號巡捕陳鴻德第二引渡兇手胡晋恩依法治罪餘如謝先生所述甚表同情馬祖楨問如能一一辦到能否開工答所求果遂自無他議馬君又謂公等所述是否爲全體工人意思抑爲個人主張答全體一致商界湯鵬程起謂李代表云公等旣一致主張當以正當手續貫澈本旨不能輕舉妄動且代表負有專責望勿遠離俾便接洽馬祖楨又再三叮囑切勿在租界滋鬧致貽外人口實會議良久結果　推代表辜葆誠馬祖楨湯鵬程張雲卿謝永年等於明日往謁傅道尹景監督轉逹一切又聞英領己約傅道尹等明日在該署傳集受傷人及華捕胡晉恩等詢問當日肇事情形想此案不難從速了結矣 
[雲南美醫生被刦磋商詳情（續）]  
　　楊天福原約二十六號到老鴉關會議適其偵探報告老鴉關有增兵之舉故疑而不敢遽來老鴉關王營長得此消息詳細調查始知楊之偵探所云者實有誤會蓋因王之部下數排原駐青龍哨（安寗縣屬）一帶到老鴉關領伙食費適爲楊之偵探所見致爲所疑旋將此意函告楊天福解釋疑慮是日駐老鴉關張外交科長王營長祿豐覃知事羅次周知事等準備一切待楊來會乃遲至二十六號日昃後始得楊天福專人來云彼等終以老鴉關駐軍太密恐陷暗算故請由老鴉關舉代表親到向冲會議免生不測等語張科長以西人爲重不得己偕羅次周知事及祿豐周紳等携楊天福之幼子（由省監釋放者）前赴向冲楊天福率其部下普大將軍孫陳伍三營長並其幕中李參謀子青多數書記等整大隊出郊歡迎導至幕中客廳内欵待周知事等即先將楊子當面交付楊天福親自撫摩詳視一小時之久仍交還張科長不肯即行領受並將日前釋還彼之岳母妻室等連同此子一併託法敎士雷神福代爲收管俟招安事辦妥後再行安置 
　　是日張科長將楊子交妥後即與楊天語等開始談判索取美醫士史德文首先由一短小精悍舉動機警之匪首（即伍營長）出席答覆謂此時尙非釋放美醫士之時仍執定前議非得政府確實可靠辦妥招安一切事宜後决不敢輕易釋放以免受官軍襲擊之危險彼之眷屬兒子等亦不敢遽然領去以免啓政府疑心且云如果誠意招安俯允彼等要求則彼且願將彼之眷屬人等仍送省城安置由政府嚴加管朿以爲抵押但彼之幼子雖留質於省城須由政府代送學校敎育俾得成立云云當經張科長將政府招安誠意反覆剖喻剴切開導要其釋云一切疑慮遷就範圍楊天福乃邀其伍營長到密室談議良久始行再出並擬條件一紙交張科長核議張君見其所擬條件有可許者亦有太苛而不敢擅許者又與楊等將不能允許之處逐條指駁反覆辯論至數小時己有舌敝唇焦之苦而彼之伍營長口操黔音亦逐條答辨詞鋒泉湧執定不肯讓步張科長見其如此堅執又見天己黑暮知非空言所能收效乃携其條件一紙偕周知事等馳回老雅關詳報徐交涉員請示辦理矣附楊天福條件（三）要求政府正式承認投誠公文下委職權任狀（二）要求新式快槍二百枝子彈二萬發（三）由羅次祿豐兩縣籌借洋銀一萬元濟衆弟兄伙食之需（四）所有衆弟兄中在省及他各地抄没之産業均應一槪發還（五）去年派省購運子彈槍枝之段委員在省城捕獲監押者及老鴉關監押陳營長之妻並偵探二員均應開釋（六）招安以後除若有槍枝之衆弟兄願爲國家効力者均編制成軍其有不願從軍或老弱者均應由政府發給護照資遣歸農並須赦其己往罪犯一槪不究（七）以上要求各條中洋元槍枝須隨同委狀一齊發下即便交出美醫士史德文 
[浙江學潮誌（六）] [  （宣）]  
　　第一師校休業後消息 
　　浙江第一師範學校學生爲挽留經校長問題迄今尙未上課學生家屬多致函責問敎廳夏廳長非但不採芻蕘且專迎合上級長官之意旨己於前日二十三）下令休業矣官廳避去解散之名隱行解散之實學生何辜遭此摧折昨並派警數十名（便衣警與武裝警）如臨大敵來校實行解散學生惟有逆來順受而己杭州學生聯合會對於此事不忍袖手旁觀由評議會决議於昨日上午全體評議員進謁敎育廳長責問一切廳長答謂『予實不能自主長官迫予出此願諸君有以諒之苟可轉圓予自當竭力設法』云並聞該會全體評議員於是日復晉謁省長司開者即持全體評議員名單入内久之始出省長囑司閽者代問來意代表答謂『評議員等爲請維持第一師範學校而來』司閽者即轉逹省長未幾司閽者出轉告全體評議員謂『省長自謂第一師校無可維持諸君可不必見』該評議員等遂憤然而退刻下該會正在設法對付也 
　　記者昨與該校學生談記者問『留經目的不逹諸君將如何』答謂『留經目的不逹願一致犧牲』問『刻下休業令己下諸君離校否』答謂『吾等原爲求學而來何爲甘自暴棄但官廳無故撤調本校校長實去本校革新之領袖吾等爲維持本校革新精神與鞏固浙江文化運動基礎起見故迭次請願敎廳與省署未蒙長官鑒諒不予收回成命且下令休業豈吾等所甘吾等惟有遵守公約『非至軍警押回朱藉時誓不離校』問『在校將作何事』答謂『吾等在校一方面分頭辦事一方面照常自修如講演會己舉行三五次各科研究會刻正在進行中自治會内所舉行事亦甚多不能一一告訴』問『警士多名圍汝校爾能撫懼乎』答謂『吾等並無何等過犯何懼爲』問『錢塘道尹與杭縣知事昨至貴校何爲乎』答『彼輩無非奉長官命來校保管房産耳』記者與該校學生談約一小時之久略記之以供關心該校者之參考 
　　杭州學生聯合會昨日開緊急會議主席報告醫學專門校長奉官廳命令寒假開除本會正評議長連君瑞琦及評議員朱君有麟等該校因此己休課四日矣而該校長仍不覺悟一師則己下令解散本會對此二事應如何表示吳君提議本會全體議員（名校代表）應先詰責該校校長然後赴敎育廳請願倘不能收回成命本會會員四五千全體再赴敎育廳請願一師問題可與醫校同樣表示並請願省長朱吳張數君互有討論旋卽通過卽日實行 
[杭州快信]  
　　一師下令暫行休業後昨經省警廳杭縣派員會同馳往該校宣布省長命令學生堅持不動其時各員俱着便服勸諭離校午後即派保安隊曁白衣寺戒壇寺兩署警士會同前往將頭門及講堂儲藏室儀器室販賣室等各重要　所在一律派崗守衞 
　　今日（二十六）上午九時復由杭縣委派敎育科員沈瀛洲會同警廳委員傅芝亭曁二區王署長等馳往一師檢點該校器具什物按册封固保管 
　　學生聯合會昨派代表十一人（因師校案）詣省署請謁齊省長拒不見 
　　醫學專門學校罷課風潮現錢校長商准敎育廳許將斥退之連朱二生復學不日可望平靖 
　　瑞安江知事請委胡愼初充城區育德女校長照准 
[南京快信]  
　　東海派劉承恩赴粤接洽和議昨過寗轉車赴滬 
　　陳光遠以贛南防務吃緊昨電李督請飭第十九師師長楊春普劉贛助防 
　　曹錕派諮議張士才來寗謁李督有所接洽 
　　部委赴日參預國際辯護士會律師林行規楊景斌孫潤宇曹祖藩昨過寗赴滬轉輪赴日 
　　江西前在南京造幣廠訂鑄銅元二百萬現又接續訂鑄一百萬限六月内鑄齊仍運皖省各縣銷售 
　　水利研究員王儒愷函協會會長云運河工程局己取消而馬士杰歷年所用之畝捐及釐局帶收之二成計共數十萬向未宣佈請咨省長飭馬士杰報銷清結再受張督辦之委任 
　　此間近日防範甚嚴督署人員出入稽查尤密 
地方通信 
[金山]  
　　租田訟案之未了金邑四保二十三圖鄉民趙奎發趙友峯與業主孫叔文丁蘭谷等因互爭租田一案彼此　訟多年去冬因不服縣判曾赴地方廳控訴此次接奉該廳判决書後適某報同時登載此案與判决情由截然不同似此案將愈趨人於歧途聞日内尙須到申控訴」面稟請派員眼同丈量以期得最後之解决 
　　疫氛甚惡時疫盛行兩誌本報現節近清明春寒殊甚致疫氛迄未稍殺近數日來死者愈多西鄉羅家畦有一鄉人家一日夜死二男一女下日同時入殮又有陳廣卿家外賬家中一星期内死六人隔三日又死一人連去秋共死八人僅存翁媳二人見者莫不酸鼻巿區各校昨奉知事命重行放假暫避疫氛日來衣莊棺舗十分發逹黄冠巫覡者流頗覺疲於奔命西巿耆紳朱少齋昨接某善堂來函謂可以十滴水等痧藥水治之小兒則可治以北京之七珍丹保赤散等藥未知果有效否 
[蘇州]  
　　蘇垣各業之呼籲蘇城近日巿面不振百物　貴社會生活程度逐漸增高故由典業布業衣業紳緞業金業錢業湖縐業建烟業士酒業茶業玉器業紙業廣貨業飲片業西烟業絲行業葷汕業竹業珠實業洋貨業京緞業客烟業藥行業蛋行業醃牘業織緞業等各團體具函商會請求轉呈軍民兩長嚴定懲治私運辦法並飭縣籌辦平糶以維民食 
[南通]  
　　花園烘房失火城南楊家花園昨因烘房火勢過大烘役睡倒花盆架旁火星炸裂烈燄飛騰烘役始行驚醒奔呼火着幸消防隊距離甚近當以皮帶車撲滅故衹焚去房屋一間幸未經波及别屋云 
[台州]  
　　杭捐焚斃兵警黄巖縣東南鄉金沮鄉吳敏生去年臘月向毛局長包成酒捐本年三月十二日遣人至捲洞橋地方梁賢　家收捐詎該處一帶鄉民强悍異常反抗酒捐十五日鄉民鳴鑼聚集千餘人將敏生房屋拆毁旋由縣署隊長俊波第四區警備隊管帶李水山得悉率兵前往該處勸導不散拿獲要犯三人首犯梁賢來被衆刦去之後復將毘連横街警宗分駐所搗毁擄去巡長董鍾霖一名並槍械子彈衣被物件其餘巡警下落無方又警備隊副兵王天培等三名被匪民束縛燒斃該民近日　聚愈多聯合温嶺首匪十六日擁至路橋警察營哨地點意圖擄槍刦掠李警佐叔平得風與警備隊合攻半時擊散匪民現己退聚下梁地方終不解散昨由黄巖縣知事張右荃發出布告云查下梁金清一帶於隂曆正月十八日及二十五日聚衆毆燬斃命鬧成重案此種行爲必多誤會本知事亦所深悉故前己延緩多日不忍誅及無辜本知事來此三年該處士紳均多相識爾等果因酒捐窒礙儘可公舉代表約同紳士面向本知事商辦如可設法無不代爲求恩自此次出示之後爾等即行解散各安各業母得再行聚衆恐愈閳愈大本知事不能爲爾等挑肩也云云 
來函 
[金山練公來函]  
　　申報館諸君子閣下閱貴報浦南疫症流行朝發夕斃救治不及婦孺傳染尤速各校己奉知事命令一律停課等語按以上云云均是實情調查之舉正可不必伏乞貴報代爲紹介滬上慈善界急派醫隊多帶藥品迅速乘輪前來救治功德無量緣中醫東手無策方藥亂投病象又極奇怪一船病家相率乞靈於鬼物余妻顧雅君女士從吕苍母家吃喜酒回洙寒熱頭痛時發時止毒在神經半月而没病象之怪可見一斑素仰貴報主持人道飢溺爲懷登高一呼重於九鼎乞將此函登入來函門内以求將伯之助可乎專肅願頌箸棋杏月初七日金山練公拜函 
雜評一 
[學生與軍警] [  （訥）]  
　　中國之學生與軍警在在有不可離之關係質言之文化運動必以武力抵抗之也前之學生開會游演或派軍警衝散或派軍警拘捕或派軍警包圍此往事然也今則部員到校查察則須由軍警保衛之校長赴校任事則須請軍警駐護之學生拘送法庭則須派運警防守之學校下令解散則須派軍警保管之嗚呼當局之對付學生豈眞除武力外無他法而必事事借重軍警哉軍警豈眞爲壓制學潮之惟一妙法而終無反抗之日哉是則大可異己 
[本館啓事本報揚州通信員並無姚志仁其人特此聲明]  
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[海關否認撥快鐘點]  
　　英商會另籌惜陰辦法 
　　字林報云今夏惜陰之計畫現遇阻力莫可實施昨日華字報載有消息謂海關當道接奉訓令不許擅改海關鐘點記者續加調查確有其事海關鐘點旣不許撥快一時則惜陰辦法惟有由各人自行佈置耳英商會現方討論如何惜陰之方法一二日内將通告各會員鐘點雖不更動然辦公時間未嘗不可伸縮想上海重要商行當有以贊助此方法也 
[紡織公司英股東組織銀公司]  
　　字林報云上海紡織有限公司昨日發展關係極大趣味極濃之事該公司之經理人於英按察使公堂宣佈判詞後卽發通告召集特别大會討論歇業事宜並舉出兩查賬員此議果爲大會通過其結果即無異於公司之出賣昨聞英股東方面己組織甚有力之銀公司志在收買該紡織公司俾仍不失英公司之名義按新律言旣仍爲英公司則三井洋行勢必解辭其經理職矣新組成之銀公司財力甚厚其進行方法殆不出兩途第一在特别大會未開之前儘力收買該公司股票苟獲多數則歇業之議當然不能通過而經理自必易人若不用第一法或爲財力所限則第二法必係銀公司於其己歇業後方開始進行爭購公司營業是以無論如何今之事局極饒興味不可不注意也上海紡織公司資本爲二百萬兩每股五十兩目前時價可值九倍故公司資本現當爲一千八百萬兩乃新成立之銀行居然具有魄力以收買之則其財政之充裕亦從可知己 
[華人發起空中交通說]  
　　上海成都間長途飛行 
　　旅滬某川商近會同留美學習飛機畢業之學生某君計劃發起上海成都間長距離商辦飛行交能公司專以載客兼寄郵件爲唯一之營業此事醖釀己有三月美洲方面己有人代爲接洽刻正從事徵求川省當道之意見資本爲五十萬元收足一半即行成立其飛機擬向美購辦聞有八架其路站爲上海漢口宜昌重慶成都該公司之意除飛機自外國購用外所有駕駛修理諸務以國人任之該公司股本係發起人分任不向地方洩外人但曾聲明其股本决無外資限制極爲嚴厲云 
[高尚志被暗殺要電]  
　　施南王安瀾等來電參衆兩院鄂籍議員上海法界鄧炳三先生並轉湖北旅滬同鄉均鑒本日接夔城傳來高中將尙志昆仲行至代溪八里橋被人刺死噩耗遥傳同深哀痛高君奔走國事備受辛勞此次由滬西來單身就道必以護法區域决無危險不料變出意外竟於黎軍駐地附近發現暗殺横遭慘死世情傾險令人危懼除電請黎總司令嚴緝凶手並派員前往調查外務懇一致主張澈底根究以明眞相而釋羣疑不勝感禱王安瀾吳醒漢李化民胡廷翼易繼椿熊炳坤唐犧支蔣文漢胡宗佐袁國紀劉晋卿邱筏謙王鴻猷余伯魯張正奎楊芸岡陳伯超鄭啓瑞董祖椿陳制非同叩養印 
　　來鳳吳醒漢來電（其一）曹亞伯先生鄧炳三先生並轉旅滬同鄉廣州鄂籍國會議員及旅粤同鄉諸公公鑒新成密頃接夔函謂高君固羣自滬來施在夔州代溪地方遇杜旅之變昆仲均被害此事極有關係除電託藍黎查辦外特此電聞并電追究吳醒漢叩號印（其二）孫中山先生章太炎先生孫伯蘭先生曹亞伯先生并轉旅滬同鄉廣州國會鄂籍議員諸公均鑑新成密黎輔臣覬觎鄂西地方前以統一爲名圖謀併吞屢經電陳計邀省察近聳第四旅長杜邦俊由前線率兵襲擊胡旅長圖害鄂西又謀夏一鳴生命隂謀敗露始由黎軍總部派兵通緝杜旅揚言奉有黎令不准用武實則虚張查辦一面以監視爲名派遣重兵逼臨施建刻丁旅軍隊停止進行專整軍實聞來者尙絡釋有進無退用意可知醒漢己去電請其退兵如其不退則敝軍奉令守土不得聽其宰割背城一戰亦所不辭或謂黎柏不和故有此舉然柏黎不和爲另一問題何得藉此摧殘鄂軍蠶食卾土事關鄂人存亡特此預逹祈公等主持正義警告黎軍幸勿以柏故而漠視之也吳醒漠叩號印　　孫洪伊譚人鳳曹亞伯電夔州黎總司令鑒高固羣兄弟在君防地被殺旣明知有便服數人任其脫逃誰爲之而誰縱之回念蔡案正兇唐克明被君包庇任其漏網今於高君一事又臨時故縱事後始虚懸賞格舉動如是殊欠光明望速將高案正兇根底查究示復 
　　章太炎孫洪伊譚人鳳曹亞伯電雲南唐總裁成都熊督軍鑒高中將尙志乃武昌起義功人於十六日在夔州永夀橋黎天才防地被殺據黎電稱便服持手槍者數人何以略不救護且任兇手脫逃則爲防軍眼見可知其中情弊不難懸揣回念蔡案正兇唐克明被黎包庇任其漏網今於高案又有嫌疑似此假借義師以作逋逃淵藪恐未便任其恣睢望諸公嚴電詰責勒令緝兇爲禱 
[大批俄國難民將次抵滬]  
　　本埠當道預備嚴查 
　　江蘇駐滬楊交涉員近接公共租界工部局函略云近悉有俄國難民將次由北省天津等處乘輪南下不日即須抵滬刻經租界領事團查得此項難民人數衆多來滬因何事故不知有無隨帶護照應行嚴查如果未帶護照者卽應阻止登岸並加取締己飭捕房調查明確報告核辦在案惟恐此種大帮俄國難民或知租界須經嚴查即從華界方面潛踪有不正當之行動自應預爲查阻等因楊交涉員接准前因己抄錄工部局原函致函淞滬警察廳長請爲飭屬一體協助嚴查云云徐國樑廳長准卽令飭各區署所隊一體遵照辦理如遇前項俄國難民到境者仰卽呈報來廳以憑核辦云 
[軍界防範過激黨]  
　　南京督軍據密探報告省垣訪有過激黨匿跡故於前日下午通令一律戒嚴本埠軍界昨亦得悉深恐滬地匿有該黨份子亦己通令各軍隊一體嚴加防範矣 
[警廳將會議加防方法]  
　　淞滬警察廳長徐國樑近接江蘇齊省長李督軍電令以各省工商各界均有公舉代表開會集議反對直接交涉及政府借欵議有對付條件一切善後辦法誠恐於地方治安有關飭即妥爲防護屆時務宜切實勸導制止等因徐廳長奉電後訂卽日召集各外區巡官到廳會議加防方法 
[江蘇第二監獄罪犯越獄五紀]  
　　漕河涇鎭江蘇第二監獄罪犯糾衆反獄脫逃去一百數十名一案迭紀本報兹悉松滬護軍使署軍法課於昨提訊獲解到署之逃犯經各軍法官詰問後業己决定將重要之五犯處以軍法而上海地方廳梅檢察長所委熊沈兩檢察官連日率同法警等蒞該監獄將未逸各罪犯分别提案逐一研訊畢即將審訊供詞造列清册呈報梅檢察長核示辦理昨晨該獄長敖雲亭率同各科長科員看守士警備隊士等將未逸各犯逐一帶至獄長辦公室詳細騐明鐐銬一面查明案情重大之犯加釘雙鐐兹將敖獄長呈報江蘇高等檢察廳原文錄下 
　　呈爲囚反獄人毆傷典獄長等曁擊斃看守長請予鑒核處分事竊屬監於本月二十一號下午六時許值日看守長張慕箎正在督率各監房看守點名收封之際突有義字監犯人王道清張德勝江金福等數人將看守繆均攔腰抱住布堵其口又有董金生一犯將窗口鐵條拆下將繆均頭顱打開跌倒頓時昏迷各號人犯大聲鼓噪衝出號舍將仁禮信三監門打開大呼速速出監等云并將看守王昌樹制服剥去中央電鈴線扯斷電燈撲滅擁至監房分將駐守是處之警備看守許宏勛擊倒奪去槍械一支子彈一排連呼速至警備隊室搶刦槍械以圖大舉等云看守長張慕箎及受傷之警備看守許宏勛見勢己凶勢孤難敵一同飛奔向外狂鳴警笛使警備看守室聞而保護槍械以便抵禦詎知甫至半途即被盜犯陳子廷將張慕箎推倒江金福驟擊數槍立即殞命邇時振翔適在電機室視察引擎忽聞警笛槍聲知有暴動隨即趕至外面見第一科看守長張慕箎己被擊倒卽命警備看守劉南軒迅將江犯等即予格斃奪回槍械第二科看守長魏英曁各看守趕來彈壓不料監房各看守均被打傷號舍鎖匙均被搶去將號舍打開以致擁出人犯三百多名爲首朱永虎沈富山等兩人振翔向前攔阻喝令歸號詎知言尙未了即被沈富山猛擲一石擊傷肩下乳旁之内膜痛不堪言忽頓時昏迷倒地看守長魏英督促警備看守奮勇攔阻又被朱永虎手持破桌之足擊傷腰部各看守曁警備看守見長官受傷竭力救護以致又被該監犯等擊傷看守多名乘人心慌亂之際將本監東西兩首非常門扭開呼嘯逃遁振翔曁看守長魏英雖各受有重傷不敢稍懈致誤大局遂負痛掙起一面令現代第一科看守長職務醫士張昌基保護病監兼彈壓女犯及電請松滬護軍使及上海縣警察所淞滬警察廳各派軍警來監彈壓並助追捕一面振翔等督同員士四出追捕無如監外一帶荒塜纍纍歧路叢雜人數單薄不易兜拿及至軍警臨監己隔一小時之久各犯均己遠颺是日除當場拒捕爲槍彈格斃者八名次日拿獲三名又趕至松江相近拿獲羅義揚一名因傷重旋斃喝令退回監房一百多名此外計被逃去一百七十二名業己先後電禀鈞廳函請上海地方檢察廳履勘檢驗及造具清册函請各機關體協緝在案地方廳兩次來監勘騐詳訊看守以及未逃人犯並鈞廳派員來監後亦己勘騐詳情所有當場拿獲之犯己函送上海地方檢察廳依法起訴並聞軍警各機關又陸續獲到人犯三十餘名送由護軍使署核辦損壞窗户墻壁鐵門亦經振翔逐一詳查飭匠修理完備惟屬監地處荒僻四周毫無呼應恐再有疏虞之處故由振翔　請護軍使飭派軍隊一排來監彈壓以資鎭攝除在事出力人員及臨難殞命之看守長恤典帮同救護員士之守法人犯等另文呈請核辦外合將當時犯人反獄情形及善後事宜並繕同在逃各犯名册呈報鈞廳鑒核惟屬監雖地處荒僻呼應不靈而振翔奉職無狀咎不敢辭懇請一併從嚴予以處分以重獄務實爲以便謹呈江蘇高等檢察長王計呈送逃犯花名清册二本（己記本報略） 
[關於預防疫症之要函]  
　　整治街道清潔民居 
　　紅十字會蔡副會長昨致淞滬警廳函云敬啓者近以天時不正疊據各方報告發生腦膜炎（Neunaitis）急症此病患者不過一二小時即行畢命而以小兒爲尤劇據本會中西醫士歷加研究實以街道及人民居室不白收整穢氣薰蒸積成疾疫一發不救實職是故查此項時症發始於嘉興傳染至蘇屬各鄉鎭近則浦東亦有發生者並聞醫士言該症傳染極易而斃命尤速卽使送往醫院診治苟該醫院無隔離病房亦無可醫治本會研索再四倘焦頭爛額而仍不爲功何如曲害徙薪之早自爲計現在浦東各鎭雖略爲傳染如先事預防則星火不使燎原惟在整治街道清潔民居俾疫癘無從　延生命藉資保障千鈞一髮責任彌專爲此函逹即希望轉飭所屬各區切實防備並出示佈告居民一體知悉至紉公誼此致淞滬警察廳長蔡廷幹啓三月二十六日 
[碾米業今日開特别會]  
　　己接到仁榖公所與工部局覆函 
　　南北巿機器碾米公所前因廠斛赴仁榖公所校核及減少電費兩事曾分别致函仁榖公所及工部局均誌前報昨日碾米公所接到兩機關復函爰通告同業訂期開會討論通告如下啓者兹將二月初八日一點鐘常會改爲特别大會爲接到米業仁榖堂對於機廠較斛及米行對於米廠歸賬了囤日期之限制之覆函（此函三月二十五號收到）又工部局對於要求減電費之覆函亦到均須集衆討論務望届時早臨公所爲盼 
[麩皮暫准免稅後之公會通告]  
　　滬南豈南街麩業公會因麩皮免稅期滿禀陳財政部請求仍照前案業己批准昨日通告各同業曁客帮云敬啓者上年麩破免稅屆滿後凡我同業茹痛莫名嗣經一再籲懇政府俯察情形仍照前案准予免稅兹奉財政部批示以查核所稱困難各節尙係實情應予酌量變通所有麩皮行銷内地暫准免徵稅釐以示體恤等因奉此理合通告台端嗣後行銷内地麩皮仍請查照上屆免稅時辦理來會報領運單以憑遇關呈驗惟本會承給運單需人專司其職而繳納印稅尤爲應盡之義務業經同業公同議决除本會原有公費每包銀二釐半外附徵每包印花稅手續費銀一釐以資挹注統希查照辦理爲荷 
[浦東電氣公司機器到滬]  
　　浦東電氣公司在浦東張家浜口建築廠屋現己工程及半大約陽曆五月中可以落成所定煤氣發動機煤氣發生爐與單相變壓器等己自美國運到上海昨日盈生洋行特雇駁船兩艘先將煤氣發生爐運送到廠該公司以廠屋尙未落成故向張家浜口恒德棧房租定平房二大間將機器等件暫行送棧存儲以俟愼昌洋行之交流發電機等完全到滬後方能裝接開用大約不出四個月廠房機器必可完全裝竣矣近聞該公司經理童季通君爲規畫線路工程起見又在浦東陸家嘴春江碼頭租定洋房一宅作爲營業事務所將於四月十六日遷往該處以資辦公明日爲該公司股東常會日期仍在西門外大吉路五十四號召集開會想屆時必有詳細報告也 
[浦東地價之增漲]  
　　浦東沿浦一帶田畝自南碼頭起東逹高橋均有洋商建設廠棧輪埠碼頭（華商廠棧僅爲少數）中間己無隙地惟東溝至西溝一段有空曠灘地約二百餘畝然亦早爲洋商購買轉換道契該項田畝在歐戰期内每畝八九百兩尙無人顧問近有日商擬購置建造廠棧輪埠該地每畝己增價至一千五百兩現正往返論價接洽云 
[友華銀行銀巿報告]  
　　中美新聞社譯友華銀行二十六日報告云昨日倫敦當地及出口銀價漲一便士之八分之五此間正式金鎊滙價漲一便士日金　價跌一分之四分之一巿况在華人賣出方面終日穩固銀行因巿上要求旣少故不急於購進交易尙大金鎊電匯價七先令六便士金圓價一百四十三元半金圓頗有要求而金鎊頗少紐約倫敦間目下滙價爲三百八十六元紐約銀價爲一元二角四分半 
[荷蘭輪船延期來申]  
　　凡次馮鈍盤所轄之荷蘭船漠塔　漠特立克及屈龍伯二艘前云三月間可以來申兹悉該二船因於南京有數日之勾留來申之日當特下月（四日）四號或五號矣 
[南京號消息]  
　　中國郵船公司之南京號自香港來申准二十九日（星期一）清晨抵埠旅客及郵件大約上午九時可以抵海關碼頭維多利亞及亞力山大渡船將於是日下午四時由海關碼頭起行載赴美之旅客 
[解散灰船公所之省令]  
　　上海灰船同業前因公所董事金梁彩等扣船勒捐被扣船隻數十日生計頓絶聯名具呈省公署請求嚴究昨奉齊省長批示云呈黏均悉該公所如果有偕端勒索情事應即解散候令財政廳併案核辦並聞縣公署於昨接到財政廳電令略謂灰船公所爲同業組織之議事團體並非法定征稅機關乃竟扣船苛勒顯係法外行動應速飭令將船放行並將灰船公所立予取消一面仍將白拉掮客按名傳案照牙行章程從重罰辦以儆貪横而恤商困仍將查辦情形具報察奪云 
[賽槍會競射月杯及英瑞杯]  
　　萬國賽槍會會員昨晨（星期四）在靶子塲賽射月杯及第三次英瑞杯到場與賽者約計五六十人以二百碼六百碼各七響作第一次月杯比賽以二百碼五百碼各七響作第二次月杯比賽二百碼五百碼六百碼各七響作英瑞杯比賽均係别自雷靶子兹將每種每班得第一名者錄后（第一次月杯）（愛混班）葡人高拉沙六十分得（愛字班）英人好治司六十二分得（皮字班）美人李吉生五十八分得（西字班）日人野一色彦太郎鬪十九分得（地字班）英人杜倍司五十八分得（第二次月杯）（愛混班）英人湯姆生五十九分得（愛字班）英人好治司六十二分得（皮字班）華人陳景塘六十分得（西字玉）瑞士人霍色五十六分得（地字班）瑞士人勞别士曼五十八分得（第三次英瑞杯）係好治司九十三分得 
[青年會今晚歡迎新會員]  
　　本埠青年會二十週正式成立紀念徵求大會業於上星期六閉幕十隊總核共徵會員四千數百人收入會費四萬五千一百餘元成績之佳爲歷屆所未有兹該會定於本星期六（卽今晚）八時開歡迎會員大會由會員科主任徐可陞君訂定秩序（一）全體合唱愛國歌（二）李家芬君唱歌（三）青年會事業之表演（四）各科幹事報告各科事業（五）開演本會自製全部活動新影戲新會員見之即能了然於會中之内容並添興趣想屆時必有一番熱鬧也 
[興業烟草公司春宴紀]  
　　南京路三四○半號中國興業烟草有限公司昨晚函邀本埠各界人士假座大東旅社春宴列席者如周錫三謝碧田康炳春陸崧侯陳正翔黄爾謨鄭曼陀郭瑞祥湯節之何子焜戈公振戴斌士陳肇修何百馭區蔭三辛肇余辛榖孫等百餘人由該公司簡寅初黄渭樵劉汝霖諸君招待飲讌旣酣該公司執事復贈來賓每位月份牌證紙二葉永安公司亦各贈游覽劵一葉至九時始盡歡而散 
[少年宣講團交誼會紀]  
　　少年宣講團總部於本月二十四五兩晚在嵩山路該團舉行團體交誼大會天雖雨各團體到者不少計民生女學校任矜蘋五馬路商界聯合會陳國樑江都工會代表陳文彬民國路商界聯合會舒警民上海學生聯合會程仕通北城工商聯合會邵文瀚單耀華張玉麔汪樑救國恒心團陳如翔上海志成團沈詠青丁桂瀾中城商界聯合會東北城聯合趙秋心通俗宣講社袁頌豐等到後由該團職員引導參觀各處乃開會兹將秩序錄下（一）參觀（公衆閱報室總辦事室少年售物處通俗游藝部會客室各部辦公室）（二）奏樂（三）歡迎詞（四）演說（各團體代表均演說關係時局宏論及互相聯絡等詞）（五）灘實（該通俗游藝部抵制日貨灘簧）（六）茶點（七）散會時己十一句鐘盡歡而散聞各團體於抵制日貨多有勉勵之處云 
[安徽學生開會預誌]  
　　近日盛傳皖省督軍病將不起而政權將爲世襲於是旅滬安徽學生爲謀桑梓福利起見擬召集各校討論補救方法昨日安徽旅滬學生會業己通告該會各校評議員定於三月二十七日下午二時假南洋路礦學校開評議會研究一切 
[商界總會勸學註音字母]  
　　各路商界總聯合會昨爲商界同人學習註音字母事致各路董事函云逕啓者本會上年議决之敎授註音字母一事各路報名願學者約有五十餘人當經聘定青年會閔可惠先生來會敎授於二月二十九日在本會開課亦經通告各路乃數星期來各路來會聽講者逐斬减少其有報名在先而始終未來學者亦復不少聞先生以人數過少來函辭謝本會同人殊覺愧對查註音字母爲語言統一便於學習易於善及而設我商界同人前次對於决議頗具熱心何以閱時未久忽灰向學之志究竟各路中己報名者願否來學未報名者是否有意卽請示復以定進止更有請者現各路己設之義務夜校此項註音字母更屬萬不可少應由各校推敎習來會學習以便轉授而期敏速以上辦法務祈於函到三日内一併示復爲要云云上海各路商界總聯合會啓 
[滬北義務夜校學生開會紀]  
　　滬北五區商界聯合會附設義務夜學校學生於昨晚開競育會成立會與會學生頗形踴躍首先選舉李杏生爲正會長陳來順爲副會長陸維楨爲書記楊丹桂黄維曾包傳貴爲演講員金培華韓菊生聞友生爲辨論員選舉畢公訂簡章一一通過并擬附設三種團體（甲）宣講團（乙）辨論團（丙）英語練習團每星期輪流演習俾謀敎育上之進步次由來賓愛國宣講團袁君向諸生宣言略謂抵制外貨須分進退兩字復講世界日趨險惡情形兼祝該會永久成立願諸生增漲智識鄙人有莫大之希望云云散會時己鐘鳴九下矣 
[華商電車撞斃老婦]  
　　住居車站路地方廳後面之婦人顧高氏前晚八時許出外購物行至聚站園附近忽有華商二十七號電車由五號司機人曹錫成開駛快車到來致將該氏撞倒受傷由警查明該車號數立將婦人車送新普育堂不及醫治因傷斃命昨晨堂中以電話報告地方廳請爲相騐下午委派檢察官蒞堂相騐據屍子顧學淵投稱鹽城人在滬拉車度日己死顧高氏今年五十二歳爲民人之母昨晚無端遭電車撞死請伸雪等語問官騐得該氏頭部等處果受致命傷而死判令屍子棺殮如果無力准由善堂給棺成殮候戕該司機曹錫成提案訊辦 
[邑廟義井中發現屍體]  
　　滬城邑廟頭門内左右兩處向有義井兩口左邊一井在老同春酒釀店門口昨晨附近有人前去汲水忽見蟛中有一屍身一時閧動大衆到來觀看由崗巡報告該處一區二分所王清河警佐令飭四舗地甲邱子畏協同巡警設法將該屍撈起查無家屬報告上海地方檢察廳請爲相騐午後梅檢察長委派沈檢察官毛檢騐員等蒞場騐得該屍年在三十左右身穿藍布綿袍灰布罩衫元布夾褲元色洋襪布鞋秃頭週身並無别故委係投井自盡而死惟死後似己多日週身略見朽腐塡明屍格命由善堂棺殮發封厝壇候屬認領 
[回國華工領欵被搶]  
　　由法回華之華工山東人曾光先於日前在法銀行領得法郎數百枚現洋六十六元行經法新租界地方突來匪徒數名上前將曾之法郎現洋悉數搶去後由二百號越捕聞悉趕來追獲嫌疑人朱金標一名帶入捕房昨解法公堂請究先據原告投訴被搶情形繼由二百號越捕禀明當場將朱拘獲惟是否係朱所搶並未目見詰之朱供民人亦由法國到申是日亦至銀行領取法郎今有支票可證現身畔又有現洋十餘元不敢搶洋求察中西官判證據不足將案註銷 
[禁押遞犯路刦之匪徒]  
　　廣東婦人張氏本月十六號下午在北河南路桃源坊弄内被匪攫去價值五十元之金鐲一隻業由該管捕房包探蔣榮生江標等先後拿獲金連生陳阿毛王永福三 
 
 

Page 11

 
 
人解經公共公廨訊押查究等情兩紀本報茲經該探等查得金陳二人曾於本月二七兩日在七浦路蓬路北河南路轉角及南京路山西路口攫取婦人唐瞿氏等珠花三朶絨線帽一頂詰明消贓處所將贓吊出因蓬路南京路兩處被攫事主未曾報捕無從查傳昨晨袛傳同朱張氏及七浦路被攫事主唐瞿氏將三被告解請陸襄讞會同英包副領事升座第二刑庭審訊先由中西包探上堂禀明偵查情形次由兩氏投案訴明當時被攫狀况質之金陳兩氏供認路刦不諱並稱王永福亦素與相識因伊能辨别珠花眞僞故往刦時伊均在場曾分與贓洋五元等語又據王永福供稱前會犯案去年起卽己歸正現充探夥兩被告因恨我報告包探將其拘獲故挾嫌誣攀等語問官核供以金陳兩人迭犯攫飾案業經證實判各押西牢三年期滿逐出租界王永福從寛斥釋 
[續誌查獲嚇詐案關係人]  
　　上星期四老閘捕房華探陳維坤管宗餘在九江路湖北路口孟淵旅社查獲與致恐嚇信向花世界游戲場索洋三千元一案有關之寓客安徽人陳鴻才解由公共公廨諭令收押查明訊辦等情己紀本報昨晨中西官升座提訊即由中西包探上堂禀稱本案偵查手續尙未齊備請再展期開審堂上核禀論被告着交舗保查明再訊 
[覇阻漆匠停工之押儆]  
新閘派克路十九號門牌益昌製造摩托車廠指控甬人杜方林王奎榮以四明汽馬車漆業同議勝會名義突然入廠覇阻所雇未入該會之漆匠工作擾亂治安違犯刑律等情業由該管捕房將兩被告及收藏漆刷之鄔阿蘭拘解公共公廨訊判鄔無干開釋杜王還押候訊等情迭紀本報昨晨捕房傳同見證周仁友陸紹泉王寅山將兩被告解至第一刑庭由李襄讞會同英卓副領事升座續審捕房及龍飛馬車行均仍由律師到堂陳述前情並由周仁友等三證人先後投案證明被告於三月九號糾衆前去煽動漆匠罷工奪去漆刷復邀漆匠至茶館吃講茶不許寗波新來未入該會之漆匠上工各節質之杜方林不承認所控之事王奎榮亦不承認被控之事並延律師代爲辯護結果以杜不應聚衆覇阻工作擾亂租界治安應科刑期四月王附和屬實減科刑期兩月着一併帶入西牢分别執行示儆 
[保護救火會建築龍所之布告]  
　　上海縣知事淞滬警察廳布告文云爲布告事案據上海救火聯合會會長毛經疇副會長莫錫綸穆湘瑶等呈請給示保護事竊敝會第六區救火會會長顧履桂等函稱竊敝會前遵併區辦法於南巿一帶自十六舗大碼頭迤南至滬杭車站等處將原有之各救火社通盤規劃併爲第五六七三區以敝會界於南巿之中定爲第六區救火會惟自歸併以來互相籌備歷今數載第以籌建龍所添購各種救火器具每區需費三萬餘元以南巿五六七三區合計共需十萬餘金爲數過鉅籌措不易遷延數載未獲告成爰於上年冬間經聯合會常會公同提議擬將本埠全巿火政改劃爲東西南北四區南巿五六七三區改爲東南兩區以大碼頭一帶爲東區滬軍營一帶爲南區中間以董家渡爲分界嗣後南巿暫以東南兩區名義行之其城内各區名稱暫仍其舊俟各區完全成立後再行劃一如此辦法不獨節省經費抑且措手較易而地方亦可稍輕負擔是以由敝會備價銀二千六百二十五兩向自來水公司情讓大碼頭公司原址基地一方規定工程建造三層樓洋房四幢以下層爲儲放各種救火車輛二層爲辦公室三層爲臥室另建瞭望臺一座估定工料價銀五千七百兩由工匠衛桂記承造訂明本年隂曆六月内完工並由英商祥興洋行經理向英倫淡尼斯廠定購新式馬特救火機三架連進出水皮帶計價洋二萬四千元訂期八月交貨統共合計共需銀三萬五千餘元現經規劃就緒尅日興工惟念大碼頭外灘水陸交通行人甚衆未免良莠不齊恐有不肖之徒藉端阻撓及竊取水木物料情事爲特函請分别轉呈官廳給示以資保護等情到會准此查該會按照議案募集鉅欵籌建東區龍所并向外洋訂購新式救火器具洵爲求全火政保衞地方起見茲當建築龍所開工之際函請分呈給示保護前來爲此據情呈乞縣長廳長賜鑒俯念籌備火政建築龍所實爲防患未然之計迅賜察核准予給示並令行一區警察署十六舗地甲隨時照料以資保護而維火政等情據此除批示並令行外合行布告仰各色人等一體遵照母得阻撓切切此布 
[禁止迎神賽會之警廳佈告]  
江蘇淞滬警察廳長徐國樑昨出佈告云爲布告嚴禁事照得迎神賽賽最爲地方惡俗歷經嚴禁在案現在日久玩生風聞一般無知之徒復有預備迎神賽會之舉在該爲首等假託名目歛錢自肥爾人民等終歲勤勞所得幾何何必甘爲所愚將此有用之錢費之於無益之地况本埠爲通商口岸人類不齊一遇迎被賽會卽有地痞流氓溷雜其中滋生事故本廳長有維持地方治安之責不得不援案申禁以保公安除令行各屬隨時查禁外爲此布告仰即一體遵照無論何人不准有迎神賽會之舉倘敢抗違定將爲首之人拘案重懲决不寛貸切切凛遵特此布告 
[歡送赴法學生]  
　　請吳稚暉汪精衛演說 
　　預備赴法學生聯合會因四月一號有學生四十餘人趁法國郵船「保爾加」號啓程赴法特訂於本月二十八號（星期日）下午二時在華法敎育會開會歡送并敦請吳稚暉汪精衛兩先生蒞會講演届時凡預備赴法學生及欲聆吳汪兩先生講演者均可與會 
[青年普益社演講改良家庭預誌]  
　　大東門外青年普益社定於陽曆三月二十八日（星期日）晚七時半請該社新幹事蔡正身演講改良家庭問題蔡君曾任駐法英政府華工隊繙譯三年對於歐西家庭制度攷察頗詳屆時必有所發揮以爲改良中國老家庭之先聲聞入社聽講無須入塲劵云 
[女子體育師範學校開遊藝會]  
　　今日下午三時金州路女子體育師範學校假崑山路婦女青年會開游藝大會届時秩序中聞有演說獻技等云 
[愛國恒心團宣講紀]  
　　滬南商學界愛國恒心團於三月二十五日舉行第三十五次宣講下午七時主講丁訓錄劉敬洵領隊往裏關槁小九華水龍閣小南門中華路宣講首由丁訓錄講精神抵制與日爭榮劉敬洵講勤儉是强國之本末復由丁劉二君演講韓民慘狀聽者二百餘人時己夜闌乃整隊返團 
[藥業友誼會開會紀略]  
　　昨晚藥業友誼會因正副會長相繼辭職假三一堂開會當由文牘裘伯勳報告正副會長辭職情形後經請沈洪泉爲正會長沈如茂爲副會長衆會員贊成次來賓張錫君與傅君演說而散 
滬南慈善會開董事會 
　　滬南慈善會於三月二十六日（即二月初七日）下午二時在該會所開第一次董事會至五時許散會列席者有正會長王一亭副會長顧馨一嚴味蓮董事葉惠鈞傅佐衡劉聽孫朱南泉朱允長孫一善等議决各案如下（推定孫一善兼任幹事長（二）推定王芹伯賈瑞伯王奎和朱寳亮爲幹事員（三）推定張少珊杜偉莊徐新甫朱麗生爲調查員（四）推定莊燿初朱志堅爲文牘員（五）推定朱善昌爲會計員（六）施醫請金子久爲主任朱南泉爲副主任醫生由主任委任之（七）施種牛痘請朱藴輝爲主任朱志堅副之（八）决定隂曆四月初一日起實行施醫給藥二月二十三日起逢三六九爲期實行施種牛痘（九）函請熱心公益者爲本會名譽董事（十）慈善事業規定先辦施醫給藥施棺冬日施衣施米五種他如義務學校義務掩埋瞻老恤嫠保嬰等善舉俟經費充裕次第舉行 
[馬玉山公司擴充大餐間營業]  
　　本埠南京路馬玉山糖果餅乾公司營業甚發逹自三月初該公司在二樓添設午餐與大餐之室并有餐劵兩種爲價益廉近以顧客日衆特將辦公之三樓亦行整理裝璜擴充作大餐間聞擬在置如花園狀有鮮美之花水現尙未能告竣該公司开擬售酒聞工部局己有允許意一俟所請通過即可照售客之往游者當可旣醉旣飽云 
[兵工廠電請撥欵]  
　　上海兵工廠所需工料等欵向由陸軍部撥濟邇來部欵久未滙滬以致廠中經費非常支絀而部飭製造各種軍械均係緊要且材料工資均須發現因此謝廠長於前日將急待開支萬難延諼情形電呈陸軍部請求從速籌欵接濟以資應用 
[部員考查警察續誌]  
　　調查江蘇安徽江西湖北等四省警務之部派專員周威伯（鴻　）來滬後己赴淞滬警察廳視察警政成績出徐廳長在廳率屬開會歡迎己紀前報兹悉周專員復於前日午後四時親蒞南巿第一區警察署視察預由趙墨林署長偕羅巡官等出迎復由各長警列隊歡迎旣而由趙署長導引至本署各棚長警宿舍察看一周然後將軍械室略加察閱退人内廳互談良久至傍晚始興辭而出各長警俱排隊擎槍歡送 
[昨日公共公廨訊案紀]  
　　昨日上午公共公廨民事訟案山張襄讞會同美丁副領事升座第四民庭審訊衹有兩起挨次錄下（一）「元益印刷所訴李梓青不理印刷工料價洋五百零六元五角案」因被告未曾傳到上次原告律師到堂請求缺席判决結果着原告到案證明再核兹原告之經理人范姓上堂證明被告所欠確係代印牙粉袋之代價於是原告之律師要求將被告股開之牙粉廠發封備抵並由駐廨華探上堂稟明查被告係戴生昌輪船局夥曾往傳逹未見其人據聞己回紹興當時即將傳單送至被告庽所後又請出提票亦未提獲等語「結果」缺席判决原告勝訴（二）「中國通商銀行等十餘户環訴大豐永雜糧號股東張禹門宛子瑜倒欠巨欵案」此案己有數年宛經保出張仍拘押兹張亦禀求聞釋各原告均未到堂祇有該倒號清理處之律師到案以張請求須着其交保方可開釋「結果」着張交二百元舗保出外候示 
又下午俞襄讞會同美約副領升座第四公堂審訊民事訟案亦爲錄下（一）「大豐承記公司訴朱秀堂不付屋租案」原告代表律師請求改期「結果」照准（二）戚［祚康請求給諭管理故父世欽遺産案」此案因世欽繼室王氏延林百克律師反對前堂結果着氏之律師詳具稟詞候訊兹氏之律師己進訴稟故又傳訊先由戚王氏代表林百克律師上堂詳細陳述戚康不遵遺囑朦稟給諭情形要求將所給諭單取銷而請求人之律師起而反對經問官將給諭一層解釋明白並以旣經定爲民事訴訟兩造可照訴訟程序進行遂定請求人爲原告反對人爲被告於是兩造律師始各進行其職務先由原告律師向原告戚祚康詰據供稱原籍餘姚生母棄世後父續娶王氏居於司卡子路永安里有弟一名永康父向在虹口永記煤號爲經理我在新康號故父子在滬並未有一日之同居自娶繼母後父子之間感情較前略淡父曾將繼母帶回原籍因其不肯與我同屋當時父給我洋一千元囑爲遷讓住甫一月仍復來滬此一月内父在籍邀集親戚分柝家産立有分書去年父病滬庽我數往視疾並曾送終穿孝未聞有遺囑之事父故後十餘天繼母纔說故父立有一萬元遺囑而我亦查出父尙有存欵及股票共值銀三萬六千兩之遺産此項遺産並未聞父在世時言係授與繼母故請求給諭保管留作祭祀之需我並不要分文等語次由被告之律師向見證秦聯奎律師詰據聲稱去年十二月三四號由永記號主介紹代戚世欽辦理遺囑其現欵一萬元均係照世欽之意分給長子祚康二千元次子永康二千元又貼永康學費婚娶費二千元王氏二千元餘二千元作祭祀之需目覩世欽簽字氏有執行該遺囑及保管永康分得欵項之權當時祚康頗不滿意曾勸以體貼親心云云復由原告之律師向秦盤駁一問一答直至薄暮始畢「結果」改期再訊第一公堂昨晨十一句鐘排定之印度人阿莫生控夏廷華不還借洋五百元案未訊午後第一公堂排定關讞員與美丁副領事會訊「靜安寺捕房王阿福殺人案」及第二公堂排定之陸襄讞與日副領事鹽崎君會訊一日商豐田駨五郎控李國元李泉生訂租汽船違背合同請追損失銀九千三百五十四兩一錢三釐案」兩起届時因美丁日鹽兩副領事别有要公不及蒞廨當由檢察處通知捕房及兩造律師展期再訊 
[控告不理單據之辯論]  
　　天主堂前延巴和律師爲代表投法公堂控陳周氏陳仲華陳鳳舞等不理抵押單據本利洋三萬餘元向催不　求追被告亦延逹商律師代辯稱被告尙有單據借與邵季剛處請求傳邵到案追回單據俾得清理原告欠欵嗣由公堂飭探將邵傳案訊據供稱此單據係陳仲華父校陳子彰賣與商人判傳陳子彰到案再核在案昨又傳訊陳子彰未到先由被告陳仲華所延之　商律師稱現由敝律師察得邵所呈之賣據上書明出賣人係陳定鎭（即仲華）中保人陳子彰時在光緒十八年間所立惟被告其時年尙幼小豈能立據簽字况所呈契紙甚爲鮮明所簽字樣均係一式　見不實請求堂上提陳子彰到案質訊即能水落石出原告律師稱被告旣不牘取應請將單拍賣中西官判邵李剛交保出外候提陳子彰到案再行核奪 
[不理鑽石價案之結果]  
　　百興洋行前延律師爲代表投法公堂控程作人俞子明兩人不理購買鑽石價洋六千二百三十八兩立有期票兩紙蓋有孚豐麵粉廠圖章爲憑求追等情飭傳去後被告等避不到案嗣後衹將程作人一名提案解廨孚豐麵粉廠經理孫景西延巴和律師代辯稱程作人實係廠中夥友原告票據上之圖章實係程私蓋經理人並不得知請求追償損失等語詰據程　認私蓋圖章欠洋不諱判候下堂諭飭遵各情己誌前報昨又提案經中西讞昌商明堂諭判日此案訊明被告欠洋屬實着照數遼洋惟不應私蓋孚豐廠圖章有犯刑律着押西牢六個月外賠償麵粉廠損失銀一百兩至於在逃之俞子明候提到後一律照辦 
[向堂兄根究妻子下落]  
　　崇明人楊雲郎在滬北虹口爲餅師二年未返家鄉其妻施氏於隂歷正月十九日來滬找尋適在大逹碼頭與夫叔楊永年遇見詢及夫之下落並無頭緒遂挈至鹹瓜街某藥行爲棧司之夫堂兄楊梅林處詢問夫踪梅林許爲代尋旋勾引該氏至老白渡金德興小客棧内雙宿兩宵付給棧資洋五角領出事後雲郎據同鄉人通信始知其妻在滬與叔相晤詢知前情即向梅林詢及梅林推諉始疑另有别情迨至該棧證明梅林尙一味推辭當被扭控一區警署請究傳到棧夥質訊明確飭送地檢廳訊究 
[阿娥交母領回]  
　　前日有幼女投虹口捕房自言名阿娥十四歳蘇州人家住寗波路八十三號門牌因母親徐陳氏欲將伊賣娼是以投請轉送濟良所等語捕頭立飭包探前往調查一過並將女送交公共公廨暫留昨晨解訊徐陳氏到堂供稱女兒每日出游稍加管束詎彼聽人唆使揑詞誣指並延律師到堂要求將女給領中西官以該氏旣無賣女爲娼之意判着領回管朿 
[首安里之攔刦案]  
　　昨晚八點半時法新租界愷自邇　首安里第四弄第八十八號門牌徐某之妻某氏出外購物甫出門口突來盜匪三人將氏之口鼻掩住繼將氏手上所戴價值九十餘元之金鐲一副强捋而逸當由事主報告捕房飭探張鏡波任水揚前往查勘一週回禀捕頭諭令務獲該匪等到案究辦 
[私賣鴉片之科罰]  
　　法租界大自鳴鐘捕房捕頭阿而風西君日前偵悉金金生陸順慶朱新卿郁賣春等四家私設烟榻容人燈吃有違禁令爰於前晚帶同包探及暗差捕數名前往最户搜出烟槍烟具等物及烟客等一併帶入捕房諭令烟客薄罰斥退金等交保候究昨日傳至法公堂請究先由捕頭稟明前情詰之金等供認私賣燈吸判各罰洋三十元充公烟具銷燬 
[機器壓斃餅店學徒]  
　　浦東爛泥渡某燒餅店學徒江北人陳某每日携餅赴各碼頭販賣前日在太古碼頭偶因不愼被輪船上起貨機器壓傷要害當即送虹口醫院醫治無效旋即氣絶昨該餅店主前往備棺收殮矣 
[黄包車夫路斃續誌]  
　　新北門内福佑路口倒斃黄包車夫一名由地甲報告上海地方檢察廳派委檢察官蒞場騐明委係因病身死等情己誌昨報兹悉死者所拉之黄包車爲公共工部局照會二千四百二十八號該車當由巡警帶入一區二分所留存據屍兄夏榮華偕屍姊等投所稟稱東台人己死夏季華係我胞弟年二十八歲來滬己久近來雖在拉車然素有疾病此次委係舊病復發斃命請求將車給領並願自行棺殮王署員准如所請着覔保將車並該屍分别給領趕緊成殮具結送查 
[尋獲逃媳]  
　　江北人彭天緒之媳楊氏日前私逃出外找尋無着昨日彭在閘北長安路怡興里尋見其媳盤詰之下知媳與高某姘　賃居此處其時高適不在將媳扭入　區總署聽候顔警正訊明核辦 
[日日紅發濟良所留養]  
　　迎春坊三弄某號門牌妓院内幼女日日紅前日逃入濟良所昨由所董送請公共公廨發落據該女供年十四歲不願學習戲曲是以逃出等語中西官核供判日日紅發濟良所留養 
[混用僞角押三月]  
　　寗波人王大官將僞輔幣四十八枚在北河南路混用被滙司捕房包探奚德安王桂生查見將王及同行婦人蕭張氏連僞銀角帶 
回分别收押昨解公共公廨經中西官訊明以氏無干開釋王押西牢三月僞銀角銷燬 
[藐視公堂罰五元]  
　　西人商團公會前控郭榮才等竊取槍彈一千二百六十六磅一案業由公共公廨訊明並非竊得判將案註銷己紀本報惟當時此項槍彈郭等係售與虹口一百六十九號門牌銅錫器店曾山廨飭傳該店主鎭江人張肇興到案詎張抗傳不到故改出提票昨晨始提到案張延律師代辯以前控竊案旣經註銷則所控收　案當然不能成立中西官判本案應予註銷惟該被告不應藐視公堂抗傳不到着間洋五元充公示儆 
[攫金挖耳押九月]  
　　婦人姚鈕氏前日行經福建路被太倉人孫元龍攫取金挖耳一支氏即喊捕由包探顧阿根追獲人贓帶回老閘捕房押至昨晨解經公共公廨中西官訴實判孫押西牢九月贓交原告領去 
[兩押店收當賊贓]  
　　廣東路五百零一號門牌押店主張林方又山東路三百八十號門牌押店主吳英林均因收當賊贓匿不報捕前日爲老阿捕房華探陸根生查悉稟由捕頭轉請公共公廨出單將張吳兩人於昨傳案請究經中西官分别訊明兩被告收贓多寡情形判張罰洋二十五元吳罰洋十元一併充公 
[道尹公署批示四則]  
　　鹽城縣民周森田呈爲壟斷勒封心實不甘呈請吊卷察核准予自由營業以息訟累而紓商困由據呈各節是否屬實仰上海縣知事查案核辦呈復核奪 
　　南滙縣周錦千呈爲糾衆拆屋抛棄棺柩疊訴無效懇請飭縣傳集秉公訊理山據呈己悉仰南滙縣知事傳集訊明秉公核辦報 
　　上海縣民婦裘吳氏呈爲墳地經勸了結請求銷案由呈悉應准如呈銷案仰即自赴會丈局聲請可也 
　　林倍城呈爲團總帥同黨羽團丁彈斃無辜泣懇迅賜令行該管長官將該團總撤委拘案並同要犯從犯到案律辦以雪沉寃由呈悉查此案前據崇明縣知事具復當經指令集訊確情依法擬辦在案據呈前情仰崇明縣知事作速集訊明確秉公依法辦理 
[淞滬警察廳批示三則]  
　　民人楊玉麟訴王連卿等拆梢由據呈王連卿挾索取佣金不遂之嫌唆使黨羽攔路毆打如果屬實殊爲不法之尤仰候令行偵緝隊查拿解究可也 
　　公民曹煒訴楊德良滋擾由呈悉查楊德良一名業據警所解送到案當以語無倫次類似患有神經疾病之人因即片送上海新普育堂安挿以免肇事矣仰即知照 
　　民人王子餘請求勒遷由呈悉查金阿桃因誘拐婦女業據原告人童根大告發拘究在案惟對於欠租追繳及勒令遷移均屬於民事範圍不隸於警察管轄以内仰即逕往司法衙門正式起訴可也 
來件 
[青年會童子部一九一九年之報告]  
　　（一）組織青年會童子部童子事業之組織今年起分爲三部使各幹事分力而易舉遂得現在之良好成績今年之事業可以稱爲最緊要之變動關頭其最顯著之消息則爲今己承認上海爲綀習幹事之中心點而於各城巿中己派四人來此練習各幹事所屬之部分列下「總務部」以趙士瀛爲部長幹事爲郭紹顔丁福成蔡新德三人是部之事業爲管理商界會員部之一切事項銀錢出入與開錄統計表管理宿舍及膳室管理客室及監督事務所之工作「學界會員部」以童星門爲部長幹事爲楊舞心童雲六鮑九思陸幹臣等四人是部之事業爲注意校内校外之學生事業「商界會員部」以陳己生爲部長幹事爲宋福華　光祖顧文蔚等三人是部之事業爲管理商界會員或非會員不論於會内會外之事業「行政部」是部爲各部長及各幹事所共同執掌其在童子部全部事業上之服務在各部成立及各幹事派定之後即將其事務分派而對於各部之策略亦即施行各幹事於此種策略上所得援助甚多兹將其各策略之大綱錄后童子部之總括策略四部之分類策略參觀事業之策略宿舍俱樂部之策略體育塲之策略儲蓄部之策略乒乓會之策略家塾學生之策略兄長會之策略義成團之策略童子軍之策略學界會員部之策略四育事業之策略聖經班之策略服務會之策略社交促進會之策略當新幹事入會之時當先學習各種策略及辨别其異同及各部之事業之種類 
　　（二）練習幹事當一九一三年童子部成立之時乃有幹事之練習而至於一九一九年始將其方法大加革新幹事在其練習時期内各部須先有整齊之安排以此各人可得其極速之進境及最大之經騐且預備六十餘種事業之問題使彼輩分析及報告其所得之經騐同時其所讀之書亦加以詳細考察本部之外埠所來之四人正在練習尙有五人則從事預備上海方面之事業練習期滿當視其人先前之預備惟至少亦需二三年方能蕆事練習有一定之功夫而無一定之時刻除問題及特别課本外尙有學習童子事業之要點及計畫敎會之歷史聖經四育事業童子運動個人與公衆之衞生體育事業師範班歷史社交事業及會所之建築等各幹事皆願繼續學習其事業略負其責任而解析之冀逹促進現在計畫之目的此次報告中可作爲榜樣者童星門一人耳彼得其自己檢定所學之童子事業之良果故人人皆以爲此種練習可得一種眞確之結果也中國敎會安置幹事之唯一方法在乎敎練雖耗廢許多光隂抛却許多錢財然於數年之後即可得豐厚之利息矣（未完） 
來函 
[全國工界協進會來函]  
　　敬啓者近閱本埠各報疊次發見一種官廳文告多有（全國工界協進會會長陳家鼐）等語殊與事實不符蓋本會會長爲盧煒昌副會長爲王亨利楊廣財即本會全體會員二千七百餘人亦無陳家鼐名字此等混淆當係官廳調查之誤敬祈將此函登在貴幸末頁俾清界線實爲公便中華全國工界協進會謹啓三月二十六號 
雜評二 
[警廳預禁賽會] [  （庸）]  
　　節近清明社會上迎神賽會之惡習慣又將發動淞滬警廳特出布告禁止誠先事預防之法也 
　　顧鄉村之舉動恒視城鎭爲轉移滬警廳於取締賽會一端辦理固向稱嚴切去春北蔡等處雖釀風潮而不懈然自去秋中元節城廂三巡會復活以來禁止迎神賽會之令遂成具文今兹布告警廳雖言之諄諄而社會上狃於上年中元之故事難保不熟視無睹警廳誠欲雷厲風行回復向來之態度則城廂之三巡會不可不先嚴切制止禁令之行必自近始當局亦以吾言爲然乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（十）（九）] [  （本報特派員）（中一）]  
　　船中第二事可尋味者爲鑼聲向例於將開船放汽前鑼聲最急若遇臨岐惜别者到此驚心墮涙最足以顯中國人之一種氣質如一九一五年八月六日晚八時之情景實令記者對之畢生不能忘也次爲早中晚三餐前召集會食之鳴鑼爲號其聲略緩次爲每星期日上午禮拜前之以鑼聲代鐘聲者其聲更緩若在此届水手病逝後星期日（第十四日）午後五時在二等艙膳堂舉行喪禮前之鑼聲乃延緩逹於極度實爲航海者平時所不易聞而記者竟一聞之又將留爲海客談瀛之一種新資料矣逝者有知亦當聊自慰解歟 
　　第三事可尋味者遠航所見舍連山出没水鳥回翔飛魚騰躍及同時經過一處之船舶上下於水天相接之地平線外尙有種種天象最令人心曠神怡金門之薄霧朝曦横濱之棧橋霜曉夏正十七八夜在太平洋中之看月出與到檀山前一夕之團　皓魄萬里無塵均足爲海上奇觀固諸旅行家所不宜輕易錯過者但以上數端必須早起遲眠方得一擴眼界斷無如每日夕陽佳景之隨處可得隨處可就其不同之點而一加玩索也如開船後第二日之夕陽作金黄色若美國嘉利福宜州南境之甜橙鮮明可愛第三日之夕陽光稜無數自烏雲中透出儼然耶敎中一幅極幽麗之古畫第四日之夕陽作深紅色一鳥向日飛翔富麗堂后令人氣將若移作巿廳壁畫當遠勝中國舊時代照牆前千篇一律之指日高陞圖也第六七日恒於傍晚層雲四塞中偶露微隙而夕陽片影之於我乃如窺牆鄰女佯羞半掩此情此景不能無感也彼時正在風激潮湧之際因得兩絶句如下 
　　世事年來盡沸羹横渡滄海幾時清太平洋水猶如此洋外青山更不平 
　　海若無邊若有邊故鄉回首暮雲連夕陽微展窺臣眼疑有媧皇未補天 
雜談 
[情場罪惡史] [  （瘦鵑）]  
　　樹下之人齒（下） 
　　星期六日旣屆大雨如注二人阻雨不能行遂延至翌日是日爲星期日威妮佛麗作靚妝粲粲若孔雀芳心中懷冒險之念决然向蘇佛爾田園行然人之見彼生也此爲最後之一次蓋彼眞冒天下之大險而與死神相握手矣當威妮佛麗臨行時曾密告其女友某謂將出亡并隱約道及其情人威廉白頓威妮佛麗旣失踪村从大震而白頓則仍留村中按日治事如故然人皆知其爲威妮佛麗情人矣叩以威妮安往則以遄赴倫敦對一日又大雨有某氏夫婦出行遇雨則大窘倉卒避蘇佛爾田園中一古樹下無意間忽見地上有人齒一組有僞齒三齒略小而潔白似女子物則固威妮佛麗之齒也亟走報警察搜之左近有土若新發者引鋤下掘而威妮佛麗之遺骸赫然立見時則去其失踪時己一閱月矣檢視其身見腦後中一彈髮際尙有血痕衣中有情書二爲威廉白頓所寓者其第一書云『摯愛之威妮今日吾不克與汝相見故作此數行爲代吾昨宵終夜無眠沈思逹旦在吾固掬此心腑愛汝無間而汝之愛吾則每在若即若離之間終不逮吾之肫摯意汝或别有所愛在耳嗟夫吾言念及此中心欲碎平昔每有所請汝亦往往見却則汝心己灼然可見吾非木石胡能堪此嗟夫威妮從兹長别矣來日方長當思所以忘情之道汝果别有如意郎在則應亦有以自慰也别矣威妮幸母見罪』其第二書云『摯愛之威妮承以華貴之信物見貽日夕摩挲似親色笑感謝之情匪可言宣吾當永永寳之雖死不之舍也吾之愛汝固仍纒綿如昔未嘗少變特來書謂欲自殺不期震駴至於失次須知自殺之人爲上帝所不許幸母以區區情場中事而遽自殘其肢體也警察得書頗滋疑竇立以偵探密瞷威廉白頓行動白頓頗皇皇不能寗處執之一鞫而服蓋殺威妮物麗者固白頓也因不願與威妮偕亡而又恐事發後累及彼身故殺威妮以滅口耳官惡其狠判立處死刑 
新聞拾遺 
　　第一師範之新製品蘇州三元坊省立第一師範學校於手工一科頗爲注重去年南京開成績展覽會時該校曾得特等奬狀近又發明一種蠟製之物品（果品玩具等）與眞者毫無分别而以所製之香椽佛手等尤爲特色云[  （蕪）]  
　　禮拜九十三點鐘余來滬十有五年矣常聞人言禮拜九十三點鐘以爲難人之語而至今日則果有矣海關郵政皆以下午一時爲十三點鐘滬西愛儷園内倉聖明智大學以十日爲一星期旬日爲星期日逢九爲禮拜九可謂言之有因也[  （一動）]  
　　互送女屍南通狼山下甲乙二香店素來不睦甲之幼女正在病中而乙子在甲店因賭爭鬧乙之女聞知往甲店帮助爭執不己是夜甲女病死次日甲將女屍送至乙店乙又送還甲店往來數次後經警局調停令兩造互想放炮掛紅其事始寢[  石臣]  
　　母猪脫壳江隂南鄉周姓家蓄有母猪一頭突於前日遍體黑皮盡行脫去击身營白腹亦較前澎漲類似小白象惟左目旁有一紅　鼻端仍屬　色近處息有皮　病者覆以脫下之皮立愈如神故周某頗珍奇之說者　此猪當變成象或謂感龍所致傳說紛紛莫衷一是特錄之以質諸海内博物家[  （粲三）]  
　　因遲婚竟萌短見秦縣孔家莊農人孔某生一子年才十九自幼聘鄰近某氏女爲室年方十七而該子素行嗜色卽欲完婚又羞於自陳乃於前日挽鄰人致意孔某爲之成室詎孔某以其年幼不允所請而某姓亦以女郎太稚不准于歸是以該子異常憤恨日夕懨懨竟於今早二時許懸帶樑上自縊而死迨家人學察早己氣絶噫愚矣[  （天恨生）]  
　　金器貼換要找錢蘇州某鄉婦十年前購得金戒一只至今己不時式思貼換一新式者近聞人言金價甚賤僅售三十六元一兩鄉婦私念曰我昔時買此戒時價五十六元一兩現將此戒貼換則可找進誠一舉二得乃趨往觀前天成銀樓謂夥友曰貼換一同樣輕重之新式戒須找我錢若干夥友曰貼換戒指尙須貼錢何有找進鄉婦笑曰我昔時買此戒時價五十六元一兩今僅售三十六元一兩則豈非可找進店人聞之莫不掩口葫蘆而鄉婦猶不明也[  （吉）]  
　　關壯繆討媳婦常熟西鄉徐巿鎭四面皆山距鎭三里許有山名和陽者上有伏魔大帝廟而與尋常關帝殿下同舍周倉關平等荆州十將外另塑關興關索兩像鄉人謂之關大相公關二相公而關大相公尤爲靈感前日忽然託夢於鄉人某甲云將娶室令其首創捐輸以塑關大少太太神像某甲素來崇拜大相公者故己四出捐募得欵塑像於隂曆二月初一送入廟内云[  （亶）]  
　　師生之妙對滬西某校學生平日不得出外除三餐之外又不許私進食物故一般學生無法可想唯有圍牆一邊通大道乃向牆外小販購油條大餅麻球等物由牆上抛入舍監雖知而無從窺破一日某舍監戲謂某生曰我有一對你們能對否其題云「油條大餅麻球牆上抛」某生知師之譏己也苦思良久乃對曰「餅干密糕牛肉包裏掏」舍監聞之面紅耳赤回頭而去蓋因平日學生家中寄來之食物經舍監檢查必從中打折頭故有此對亦云妙矣[  （一動）] 　　牛腹産蛇江隂南閘鎭西某磨坊用牛代力日前一耕牛正於咭嘷聲中往還輪轉忽伏地不動童子鞭之則呌數聲而斃越半小時一大蛇破腹而出長六尺許色帶微紅背有黑斑兩目炯炯磨坊中人捕獲焚之其臭異常云[  （粲三）]  
　　相去離奇邑廟前一相士背牆而立遇有過者必强與論相口若懸河滔滔不絶昨見其指一婦人云此嫂運大佳一年之内必育麟兒夫星亦旺言未己婦呈怒色拾地上石塊欲擊之同伴者勸止始悻悻然去傍有識者謂婦孫姓住某處孀居久矣相士聞言面紅耳赤默不一言時圍百觀者甚衆莫不嗤之以鼻云[  （吳秉恬）]  
 
[法國戰後之慘象（十）（一）]  
　　第愛里堡之特魯重街（裘毓麝君贈） 
小說 
[誰之過？（美國惠廉福克斯著）] [  蔣夢芸] 威廉台逹先生剛執着筆寫一篇很新緻的小說他的夫人忽地走了進來一壁用手指着他一壁恨恨的說道你整日地坐在這裏冩這此東西睡臥也忘了連飲食都要人來招呼要如你再這樣過幾天你性不要成了痴子昵台逹先生正自寫得出神冩了幾句讀了一回便自己摇着頭讚美幾句一會又哈哈的笑一陣看他的狀態確和他夫人所說的痴子一樣不過他心遷是很清衹他的全副精神利靈魂兒都飛至鵝毛筆管兒裏去了罷哩他夫人進來了半天這麽惡恨恨的和他說他依舊没一毫知覺只管低着頭一行一行的寫下去他夫人本有了十分氣來的現在見他踩都不踩便又加了兩分氣湊足了十二分也不再說話上前走了一步靠近台逹的身旁將他寫的稿子奪在手中用力在地上一擲不作一聲手叉着手立在一傍等台逹發作這麽一來台逹也驚覺了可是他預先不會提防所以他受了一驚直跳起來發怒道誰...？那誰字還没說完抬起頭來一眼早看見他的夫人怒氣勃勃的立在一傍第二個字再也發不出音來了臉上的顔色也立刻改了滿臉的笑容向他夫人深深一鞠躬去拾那地上的稿本幸虧離着壁爐還有二尺多遠要不如早就變成了灰台逹的心不知道要痛到這樣哩他拾起了稿本整齊了一會兩隻手捧了恭恭敬敬送到他夫人面前說道這是我新著的小說「自由戀愛」 
　　現在己寫到了第十九章哩明後天也就可以完全脫稿送到書坊裏去至少要得他幾千塊錢的報酬說話的聲音又低又輕說罷還微微的一笑等他夫人發話台逹夫人這時氣早己消了一半兩隻手慢慢的放了下來說道你這樣大的年紀家裏又不是不能過日子你偏要一天到晚的用心思做這種東西做些平常東西也罷了還偏要做那麽新奇的題目如果你所說的話是合理的還好要如不合理豈不還要被人家唾駡嗎 
[自由談之自由談] [  （不冷）]  
　　内訌中國近來無一團體不終至於内訌其故何哉余謂其字早己明示矣何也訌者工於言之謂也人但工於言而不務實行此内訌之所以起也 
　　投稿諸君鑒投稿時請於於稿底蓋一圖章支取潤資時仍蓋相同之印以便查該否則未便照付也 
 
 

Page 15

 
 
   
 
 

Page 16

 
 
   
 
