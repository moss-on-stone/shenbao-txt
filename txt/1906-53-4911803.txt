# 1906 - 53 - 4911803

 

Page 1

 
 
   
 
 

Page 2

 
 
[電傳宫門抄]  
　　二月初五日召見軍機薩廉 
[論學部通飭學堂注重經學]  
經學爲中國二千年相傳之國粹。盡人知之。保而存之。勿使廢墜固主持全國敎育之學部所應有事也。　日學部通咨各省督撫。以内閣學士惲毓鼎奏明奉旨嗣後各省學堂所定課程。務須歸重經學至東西各學。惟習其專門實業。不得輕忽經書以期保存國粹云云。竊謂其於保存國粹之方針。不免有所誤會率是以往。恐不特所謂保存者。仍屬空言無補。而普及敎育之主義。將大受其阻碍。而終無造成國民資格之。一日也。 
夫經學之所以爲國粹者。以其文辭爲重乎。抑以意義爲重乎。若取其文辭也。則古文簡奥初等小學之兒。斷不能領會若取其意義也。則兒童之心理。宜事實而不宜理想。宜具象而不宜抽象。而聖經之所載。則皆理想而屬於抽象者也。反於兒童之心理者。敎授必無其效。髫　之童。聒而語之以高深之學理。是猶食婴兒以膏梁。而不計其食之能消。化與否也。無論東西各國今日無此躐等而進之敎法。卽證諸中國古人之敎育。六年始敎之以數與方名。七年敎以男女之别。八年敎之讓。十年就傳則學書計。其詩三皇五帝之古書。未嘗無也。顧不聞以之敎兒童者。所謂譬諸草木。區以别矣君子之道。焉可誣也。子夏斯言。實深得敎育之精意。今爲保存國粹計。不區而别之。而責諸小學之兒童。殆不外於誣之而已。我謂其保存。之仍屬空言無補者此也。 
國家之所以重敎育者。其宗旨在造成國民之資格。而俾其有一切普通應用之知識。不適於用而强敎之。陳義雖高勿貴也。今奏定學堂章程。於初等小學之課程。第一年讀經。每日四十字。每星期治經十二點鐘。幾占全課程之半。旣已注重於此。則耗費腦力必多再。以其餘力治國文算學。歷史地理各科學必致有所不足。卒業之後。於應用最多之學問。則未及徧知。於成誦熟讀之四書。則不知其應用。使其遞升而入高等學堂大學堂。則經書之成誦於心者。將來專門研究之時尙可資以爲益。然國民之多數。力不能入中學以上。當其爲農爲工爲商之時。能應用此經學乎。徒使其普通之知識。爲此缺乏而己。我謂普及敎育之主義。將大受其阻碍者此也。推惲學士陳奏之意。不過以近時民權自由之說。延及於排滿革命。故冀以注重聖經者。爲正本淸源之計。亦未可厚非也特不知朝。廷之所以服民心者。在於政治上之收效易。而敎育上之收效難今卽謂經。學可以正人心。然孟子民爲貴君爲輕之說非卽民權之濫觴乎。尙書撫我則則后虐我則讐之說。非卽革命之先聲乎。使朝。廷之政治常此泄泄沓沓。而不能保我中國之利權我知國民之迫於救亡。而奮起以與政府抗爭者。必始於深明大義之國民。而必非不知經學不。知國粹之人所能爲也若爲維持中國之學術起見。欲不使三綱五常之道。自茲廢絶。則近人所議擷聖經之精義。編爲淺近之課本。爲修身敎科已足得其實用。至於專門研究之學。則旣有通儒院列爲專科。必不慮聖學之自茲廢絶。且自中學堂始加入經學 
一門。則經學之傳播。已不爲不廣。若必騖保存國粹之虚名。而忘其與普及敎育之相背而馳陽託爲維持世道之辭而陰實爲窒碍新機之蠹卽令强迫敎育能有實行之日。欲追蹤於各國國民敎育之盛軌吾知必瞠乎其後。而永不能並駕以馳也。 
[本舘接到贛撫調兵五千駐紥南昌專電初五日未刻到]  
南昌專電云閙敎之事勢甚洶洶現由贛撫調張總兵帶兵五千名在彼駐紥（謂） 
[本舘接到救出男女敎士轉送至滬專電初五日酉刻]  
南昌專電云現已救出石羅馬三神甫並白帽子西修女五人護送至潯轉送滬上（謂） 
[本舘接到江撫阻止法派兵艦赴贛專電初五日酉刻到]  
南昌專電云此間聞法國有派兵輪來赣之說胡撫得信立卽電致駐滬法總領事阻止（謂） 
[本舘接到江督阻止法派兵艦赴贛專電初五日戍刻到]  
江寗專電云江督接南昌警電法兵艦將次來贛卽電滬道請向法總領事巨籟逹君阻止或派幹員赴贛商辦藉安民心（乎） 
[贛撫胡復上海江西商會電]  
　　江西商會紳商諸君公鑒來電已悉江令在天主堂受傷極關國體正在分商外務部南北洋大臣據理核辦不料忽有此暴動傷害法敎士六人並波及英敎士夫婦二人致毁法敎堂三處英敎堂一處以極有理之事被莠民敗壤至此夫復何言現設法辦理力求和平本部院忝撫是邦化民無術遘此大難視諸君尤爲愧怍也廷幹歌（者） 
[南昌縣復上海江西商會電]  
　　江西商會鑒電悉法敎堂燬二學堂燬一敎士斃六波及耶穌堂一斃敎士大小三衆心浮動尙祈協力挽救江歌（者） 
 
 
 

Page 3

 
 
[南昌敎案詳誌]  
　　初四日　　電云南昌縣有英國基督敎士二人法國天主敎士四人被亂　殺害此事皆係南昌士人所爲同日南昌電云上禮拜四卽華正月二十之日南昌天主敎王敎士邀請南昌縣令赴宴談論新昌縣敎案時縣令之隨從皆在門外王敎士將縣令行剌兩次現在該敎士僞稱係縣令自行刺傷南昌各官員不敢拘拿敎士僅於禮拜日卽初三日公議善後辦法事後天主敎民恐肇亂事自將住宅焚毁亂民異常兇悍兵士亦憤恨萬分隨以空藥彈向敎民轟擊王敎士及法敎士五人俱被擊殺天主敎堂全行毁壞耶敎潑利墨斯弟兄會之敎堂適在天主敎 
堂附近敎士金黑姆夫婦因之被累殺死金敎士之長女受傷甚重敎堂亦遭毁壞惟握爾小姐及金敎士之幼女幸得無恙中國内地各敎堂及末沙提斯以畢司哥潑爾會敎堂之敎士及其産業皆未損贛撫胡中丞特派船隻將南昌各敎士護送至潯並爲開支一切費用基督敎士闊姆勃斯仍在南昌由南昌警察及差役等看護今晨頗稱安靜並已捕獲亂民數人譯字林報初五日九江電云此次亂事之原因係爭辯天主堂所有基地之事而起上禮拜四南昌縣令在敎堂時實係自刎外間遂謡傳爲敎士所刺基督敎士金黑姆之幼孩兩名幸未被害由南昌來此避難之敎士可於數點鐘内抵埠又電云南昌各敎士己於今午安抵此處由胡中丞開支一切基督敎中計有男敎士六人女敎士十人天主敎中亦有敎士三人及慈悲會女士五人闊姆勃克敎士仍畱南昌保護敎中之産業金黑姆之長女因受傷過重已在船中斃命被害各敎士之尸身亦可於今日載運來潯譯文匯報 
[本館接到英親王啓程專電初五日亥刻到]  
東京專電云英親王今日自東京啓行在靜岡及西京泊一夜卽往鹿兒島 
[儗設欽使署於日本]  
　　初四日北京電云中國儗設欽使署於日本東京之事刻已議及譯字林報 
[東省派定議約專員北京]  
　　吉林將軍逹黑龍江將軍程先後有電到外部云此次中俄議約吉省特派道員方朗黑省特派候補府杜學瀛前往京師會議俄約己令該員等尅期起程前往矣（吕） 
[電諭蘇撫嚴拿逃官蘇州]  
　　初二日蘇撫陸中丞接奉電諭内開浙江辦釐委員施榮鼎著各省一體查拿務獲解浙訊辦等因巳札行臬司通飭各屬一體嚴密查拿務獲解辦（吉） 
[電飭派軍赴平梧勦匪廣州]  
　　西省平樂府屬賀縣昭平永安修仁荔浦等州縣及梧州府容縣藤縣匪勢日熾商旅阻滯搶劫之案無日無之大吏已飛調煕字綏遠各軍由潯鬱移師援勦派常備健字等營赴賀縣防勦惟該兩府土會各匪蔓延已廣非集數十營大舉查辦不能肅淸聞政府已電飭岑督速派大軍赴平梧勦匪井將平日辦匪不力各員查明題參（寒） 
[贛撫巳允調劑贛關道之虧累江西]  
　　贛南道江訒吾因虧累帶印來省面禀交卸已誌前報茲悉贑撫於去冬曾委張道麥生親往確查　稅實情今正回省於十八日開摺面覆撫憲謂贛關抽稅與各關不同他處關稅六都値百抽五贛關獨値百抽一歷任贛關道無不受虧卽稅務最旺之年進欵不及七萬兩而解欵及各項川度非十二萬餘兩不可惟歷任贛關道雖有虧累尙賴十藥稅可資挹注目二十八年贛州土藥稅提歸省城稅務總局收解更形支絀雖議定每年代贛道解部銀一萬両並另給津貼銀一萬兩然贛道仍年虧三萬餘兩云云二十四日江觀察禀見撫憲備陳一切胡中丞核與張觀察手摺相符面允設法調劑矣（用） 
[學務處與寗藩司之交涉江寗]  
　　前江督面諭滬道墊匯出使日本大臣學費日幣三萬元上月中旬由寗藩司恩方伯飭庫動放規銀二萬一千六百兩折合庫平銀一萬九千七百八兩零交商匯解土海道兌收電匯東京中國使館交納在案現悉兩江學務處函致藩司畧謂前項學費内有陸師學堂各生經費向由籌防局籌撥昨函未曾剔淸應如何設法歸還之處嘱卽商請該局見復云云（年） 
[贛撫限飭各屬籌定出洋學生經費江西]  
贛省各州縣申送出洋學生去冬經學務處考取覆試榜示作爲公費學生已列前報茲因各州縣申報學費多屬無著卽或籌有的款者亦未申解來省以致行期未定現撫憲督同學務處議定每縣無論經費有善無著必須籌定派送一名之費其取錄多名而經費不足者一併送入醫學堂肄業（軍） 
[議緩裁前鋒護軍等營京師]  
　　日前翰林院學士逹壽奏請裁撤前鋒護軍各營奉旨交政務處練兵處兵部等衙門妥議十八日王大臣咸集政務處會議以親軍前鋒護軍等營官兵應請欽派大臣分别考騐選其年力富强官員撥入陸軍學堂肄業仍給原俸並將精壯兵丁給送各鎭陸軍挑選敎練仍給原餉三年期滿或撥歸扈衛軍或回旗以應補缺分錢糧升改補届時騐其程度核辦其不合格者官員對品以旗員補兵丁撥旗以馬甲坐補分年遞裁以十年裁盡所有節出底餉應由戶部存儲以備編練扈衛軍之用議定後卽當覆奏矣（貴） 
[贛撫咨覆暫留綠營江西]  
　　贛撫去臘接奉練兵處行知本處奏請將各省綠營盡行裁撤騰出餉項多練陸軍應請從速酌覆云云前日中丞咨覆略謂如果盡行裁撤綠營則此項兵丁一旦失所難保不流爲匪類滋生事端請暫留勿裁一面汰弱留强認眞訓練不致徒成具文虚耗餉糈並額缺勿補不數年卽可盡行裁撤云（靑） 
[估定第二標營房工程蘇州]  
　　蘇省常備第二標營房工程經撫憲派委督練公所参謀處提綢經理督匠建造現經該提調竇令飭匠頭張某估價照第一標原估之價減銀一千兩 
 
 

Page 4

 
 
實需規銀四萬二千二百兩繪具圖式連同估單禀蒙撫憲核明分飭蘇藩司善後局將前項經費各半分籌卽日動放飭令從速興工依限告竣聽候騐收（吉） 
[咨查黑爾嶺鉛礦章程北京]  
　　商部以蒙古黑爾嶺鉛礦業經陜甘總督奏派職紳蘇潮等試辦在案惟該處所籌一切辦法並詳細章程迄今尙未報部聞日昨己電咨飭催（吕） 
[商部乙巳年紀事簡明表六續]  
[商再續]  
江寗商務總會江南商業公會商董周善義等遵章請設批准五月二十二日奏給關防並札派劉世珩朱鍾萱何鉞爲總理恊理坐辦 
蘇州商務總會紳士翰林院編修王同愈等請設六月十五日批准十月初五日札派尤先甲倪思九爲總理恊理十月初八日奏給關防廣州商務總會粤省七十二行商董遵章請設由粤督咨部六月二十七日核准並札派左宗蕃鄭官應黌景棠等爲總理協理坐辦七月十六日奏給關防福州商務總會福建商務議員何成浩遵章籌辦七月十七日批准十二月初二日奏給關防札派張贊廷李馥南爲總理恊理成都商務總會四川商務議員蔡乃煌遵章籌辦由川督咨部七月二十九日核准並札派舒鉅祥喬世傑爲總理協理河南商務總會河南商務議員胡翔林遵章籌辦正月二十四日批准立案 
蕪湖商務總會紳士吕祖翼等遵章請設九月二十日批准立案湖南商務總會湖南商務議員王銘忠遵章籌辦十一月二十二日批准立案 
無錫商務分會紳士候補京堂楊宗濂等遵章請設四月初八日批准並札派周廷弼爲總理汕頭商務分會職商蕭郁文等遵章請設七月初八日批准並札派蕭永聲爲總理 
漳州商務分會職商黄慶琛等遵章請設七月初九日批准並札派陳汝誠爲總理 
嘉定商務分會坤商秦錫棟等遵章請設九月二十六日批准並札派周世恒爲總理 
蘭溪商務分會蘭溪紳商遵章請設由浙撫咨部核准十月十四日札派趙璧輝爲總理 
石門商務分會紳商朱紹濂等遵章請設由浙撫咨部枝准十月十八日札派徐多鏐爲總理 
金山縣張堰鎭商務分會職商王仁祺等遵章請設由上海商務總會轉報十二月十八日批並札派陳德霄爲總理 
常州商務分會常州各業商董遵章請設由上海商務總會轉報六月初一日批准立案 
江陰商務分會紳士吳穆淸等遵章請設由上海商務總會轉報八月二十一日批准立案 
周口商務分會河南商務議員胡翔林遵章籌辦八月二十二日批准立案 
道口商務分會河南商務議員胡翔林遵章籌辦八月二十二日批准立案 
海贛商務分會紳商龍錫恩等遵章請設由江督咨部八月三十日核准立案 
鎭江商務分會鎭江關道郭道直遵章籌辦由江督咨部十月初八日核准立案 
如皋商務分會職商陳光源遵章請設由通崇海花業商會轉報十月十九日批准立案 
金山縣朱涇鎭商務分會紳商丁彦翀等遵章請設由蘇撫咨部十一月二十日核准立案 
長崎商會長崎華商遵章議設由駐日本楊大臣咨七月初一日准予立案 
小吕宋中華商會小吕宋華商董事邱秉鈞等遵章議設由駐美梁大臣咨部七月初八日准予立案 
北京商會公所正月間設立在前門外西柳樹井北京靴鞋行商會十一月十九日批准董事傳慶涵等八人北京錢行商會十一日二十日批准董事趙玉田等八人天津商報天津商務總會籌辦禀經直督咨部八月十三日准予立案（未完） 
[日本派員赴歐洲各國學習陸軍]  
　　初四日東京電云日本己派陸軍員弁十四名前赴德國研究陸軍事務派往粤國者一人往法國者五人往英國者三人 
[英議院提創女權]  
　　初四日倫敦路透電云英國卡爾斯狄爾克君所立之女權表内稱不論男女皆有投票選舉之平　不得以男女及婚姻之别而奪其在上下兩議院之選舉權 
[摩洛哥交涉情形]  
　　文匯報接初四日倫敦路透電云得奥京維也納消息謂奥俄兩國皆竭力勸令德國使允從法國關於摩國警察問題之要求奥國且有德國若不改變其政策奥將不加輔助之說德文報接同日柏林電云摩國銀行問題之議仍在阿勒支亞拉斯續行討論現在此事不　爲德法兩國相爭之點矣又電云法首相魯浮君及德政府皆决意欲使阿勒支西拉斯不致間斷 
[英德兩國交誼]  
　　初四日柏林電云盛傳德皇將與英皇愛德華會晤之說尙嫌過早惟邇來兩國君主之交誼確較前次愈形親密譯德文新報 
[贈書志謝]  
　　頃蒙廣智書局惠嶒血史一册所叙暗殺案三十七人畫像酷肖紀事詳實足爲研究史學之助又丙午年自治日記一册仿日本上形當用日記體製後附各種統計表頗爲適用誠學界必需之品也合書道謝（望） 
[志謝繡像小說]  
　　昨承商務印書舘贈繡像小說第四十九期至五十二期共四册讀文明小史可以箴砭近日之學界讀活地獄可以警告近日之官塲讀掃迷帚可以袪除社會上之迷信讀生生袋可以發明生理學之功用蓋小說也而改良政敎整齊風尙亦庽於其中矣（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[銅元舊廠之風潮蘇州]  
　　蘇垣銅元舊廠於二月初一日停工已誌前報茲聞廠中各工匠以正月分花紅尙未領到並二月份薪工亦應先支一半由鎔銅廠工李姓等數人相約各工匠一齊至總辦陸桂星太守處太守皆不允發給各工匠紛紛亂攘竟向工頭用武甚至毁壞機器各件太守見勢不佳隨用德律風報知吳縣張大令西路總察李大令帶同差役巡丁人等前來彈壓並諭聽候禀憲核示時甲乙両工頭已身受重傷云（吉） 
按正月份花紅例應給發而總辦慳不見予致激事端誠不可解 
[東燕山未准採石蘇州]  
　　楊人鑑禀請在東燕山等處採取石塊分運各路銷售後由該處董事顧毓麒等以東燕山開採石子諸多窒碍未便准行等語禀覆到縣經吳縣張大令准詞通詳各憲立案（永） 
[蘇州官事]  
　　蘇藩牌示上海縣丞王錫章已奉部復初四日懸牌飭令赴任又吳縣縣丞朱正　署事期滿以吳德輝委署○知府吳炳元奉委房捐局提調初二日到差知縣孫寳奉委會勘疏浚太倉七浦河工委帶飛划左營林開武初一日接差（且） 
[縣令勘驗盜案吳淞]  
　　本月初二夜滬北美租界海寗里吳某家被江北口音之盜匪十餘人入室刼失衣飾約値五六百金是處係寳山縣結一圖地界故事主於前午開具失單投寳山縣報案並請勘緝邑尊王大令於初五日帶同地甲嚴利安馬快劉登探捕楊錦等乘火車前往勘視並咨會公廨捕房一體捕拿（流） 
[日人控船戶索詐詳情]  
　　上月二十九日有日領事署遞送公文之某日人由申乘火車至淞在炮台灣雇須根林小船渡赴三夾水日艦上船戶索價洋五元日人因言語不明誤爲五角迨駛至三夾水後時正十二下鐘日艦已展輪駛行因卽乘原船回砲台灣祗給小洋四角銅　五枚船戶堅欲索洋四元日人因身未携資擬將洋傘作抵船戶則索大衣爲押因此齟齬同至是處江海關河泊司燈旗房　旗頭目某西人及驗疫洋人等均謂此處離三夾水十餘華里平時西人雇船二元三元不等遇風雨酌加日人遂無言將所穿外衣留存升旗房候著人來取迨回申後忽又以船戶拆梢褫衣索詐等詞禀訴領事照會公廨讞員移文寳山縣於本月初二日將船戶須根林提押公廨候日領事會訊（川） 
[新道拜會各國領事]  
　　昨日新任關道瑞莘儒觀察帶同譯員毛萬兩司馬拜會駐滬各國領事（力） 
[新道垂詢地方庶務]  
　　新任關道瑞觀察前日在斜橋洋務局傳見城廂内外各局外委員垂詢地方庶務事宜（力） 
[英員升任]  
　　駐滬英總領事署繙譯寳述德君刻經英政府升任重慶副領事已於前日啟程赴任（當） 
[儲憲抵滬]  
　　升署江蘇藩司現任江蘇督糧道陸申甫觀察昨日下午到申舟泊滬北定於今日致祭海神諭令滬局海運總辦吳子佩太守預備一切（寳） 
[祖餞升道]  
　　公共公廨讞員關絅之司馬襄讞孫耳山明府因升道袁大京兆將次赴任昨午在廨特備中西盛筵祖餞陪宴者爲新任關道憲瑞莘儒觀察提右營周參戎法讞員陳明府道署譯員毛萬兩司馬○本埠各業商董定於今日在泥城外路張園設筵公餞○滬南總工程局各董事則在揭普豐會館設宴並諭各店號升旗恭送（令） 
[袁升道今日出轅]  
　　今日爲袁升道出轅之期據聞從大東門出城由十六鋪到洋行街過法馬路至陳家木橋由石路朝東走四馬路灣北到抛球塲朝西由英大馬路一直走勞合路過池浜橋到新洋務局駐節（望） 
[籌資修路]  
　　滬城舘驛橋浜一帶街道近因損壞不堪以致行人咸有戒心現由四鋪各董事查知聞有籌欵興修之說（曰） 
[漆業並未停捐]  
　　昨報紀漆業會議停捐一事茲悉此項月捐向由俞天順鮑啓成南聚興三家管理歷年所積實止一千餘金刻下月捐亦未停止（顚） 
[購票糾葛]  
　　新北門内康園酒店司紹興人某甲前晚向城門口鏞源彩票店欲購彩票未成旋向别店另買復至該店嘲諷被該店主以搶票爲由將甲肆毆事經警察巡士到來傳同該店夥一併拘解北局訊奪（曰） 
[送縣追繳欠捐]  
　　認包麫捐之沈士卿等近因欠繳貨捐局捐欵經該局總辦鐵太守將沈等兩人傳局備函特於前日移送到縣請汪大令從嚴訊追（曰） 
[公共公廨停讞]  
　　今日禮拜三公共公廨讞員關絅之司馬因有要公照會英德副領事轉飭各捕房停解讞案一天（當） 
[十一訊誣控拆梢牽涉通匪案]  
　　昨日午後英副領事仍蒞公廨會同襄讞孫耳山明府覆訊錢鼎成控朱海郎王毛毛應桂馨陸頌和等誣控拆梢一案被告律師愛禮思聲稱今日本律師接說昨日未畢供詞卽前次所訊錢鼎成妻沈氏口供云在祥園烟館與應桂馨所說保單一節原告穆安素律師云此單倘被錢鼎成執赴公堂控告如之奈何愛律師云此係錢立與應之保單不在錢手何能執以爲據語次又駁西探所供應在捕房口操英語一節本律師與應交好七年深悉不知西語該西探供詞不實可知捕房所控應之三欵亦均不能作准言畢請堂上傳訊應桂馨供詞穆律師起而請曰現在訊應口供請堂上著各被告一概退出被告愛理思費烈郝門三律師同稱素無此理於是彼此互辯良久各律師均未退出卽傳應桂馨至案由費律師訊問應稱前在安徽辦支應局報消五年後始回上海問爾在工部局每年出地捐銀若千應稱每年約二千兩費律師又訊其在上海縣捕廳逃逸之事應稱此事爲馮姓所控披押捕廳督轅有信致縣交保縣尊不准故此乘間脫逃再訊其開戲園時曾演淫戲一節應稱房屋乃職商之産租給與人館中各事與職商無干又問爾因妓女之事被人控告不否答稱雖有其事然内有失實之處又問爾與陸頌和認識否應稱素來相識然祥園烟館源來報關行均無股分又問倫章造紙局有股否答稱有一半 
 
 

Page 10

 
 
股分在内又問與錢毛毛認識否答稱偶在祥園一見訊至此時巳四下鐘中西官相約退堂訂於下禮拜三午後二點半鐘禮拜四六二日上午十點鐘再訊（力） 
[上海縣案]  
　　夥搶陸順德米店之薛四等迭經汪大令研訊己志前報前日大令飭捕持片至浦東總巡局提到窩主董二於當晚審問董供獲案之劉三徐家延與小的同居廿四夜在家開燈吸烟因此門未落閂黎明時由薛四等四人負一衣包到來暫寄不知刦來後由總巡局吊去是實及訊薛四供無其事飾帶劉徐質証亦供薛四確在寄衣四人之内大令喝將薛鞭背二百五十下責五百板依舊熬刑不吐判俱還押候再嚴訊○毆斃北新涇巡局升長鄭廷富案内之胡少香近由親族二人遞呈保詞聲稱初九夜胡在中新涇茶館觀人抹牌並無拒毆情事大令本擬准予交保故飭提訊胡供是夜並未到過茶館大令斥其狡賴太過與保詞不符因判還押再奪○又提英公堂前解肩負光板铜元二千五百餘枚之周七銘復訊周供向做小工銅元在碼頭上有人雇　此人現己逃遁不知姓名大令判仍還押候核○英公堂前解竊賊應榮生到縣訊責收押在案茲因期滿判責二百板開釋○閔行汛移解串竊吳姓棉花之阿木到縣責押亦奉復訊供與阿妹竊花三百廿斤賣於某店計洋廿一元該店知是竊贜僅付兩元餘洋未收大令判還押候辦（嚴） 
[總工程局紀案]  
　　海門人陳維毓帶同女兒與鄰居黄元奎乘小輪來申住老太平弄安康棧内因女有病延醫調治被女之未婚夫查悉疑其賴婚逃申發電知照崇海同鄕會代報總工程局緝究總董當派包探至棧將陳黄及女三人一併帶局暫行收押候原告來申質訊○惡丐左總奎改名王阿四在道轅充當執事散役前日道憲因公赴小東門外左與同伴毆打經道憲查悉發總工程局究辦孫明府訊得左前經英界罷巿之時在塲犯事曾由本局拘獲送　責放判重責手心六百下收改過局五年○徽寗碼頭裕興竹行夥王康侯扭船戶楊法全沈金大王阿松控稱結算水腳口角行兇等情孫明府准詞提訊楊供言明水腳洋十六元少付四元以致口角明府以其不應行兇判責手心四百下沈王各責五十下斥釋○禎祥碼頭划船婦人殷榮氏與鄰船婦旋韓氏戲謔口角殷榮氏與張阿元將施韓氏毆傷頭面由巡士拘究明府以張不應幫毆判責手心廿下殷榮氏責手心五十下施傷自行醫治○周大山行竊義興烟間烟鎗楊才明竊陸恩甫烟間内烟鎗拘局請究明府判各責手心一百下押七天贜給失主（尺） 
[英美公廨晚堂案]  
　　王道林控許錦春等吞沒股洋前晚奉關司馬提訊王供前與許並楊德泉股開外國綢緞店各出資本三千五百元詎許楊未經交足所放帳洋又難收取因此閉歇共虧洋二千六百元應由許楊合認求追訊之許供楊祇交股洋五百元並非存款求察楊供所有存洋五百元因各事未妥未立存摺司馬以股洋確鑿未便狡展判押候許交原保再訊○張潤儉控金寳元圖賴担保洋元亦奉司馬提訊張供由金舉薦金福生將高姓衣箱贖出逃逸値洋八十元除還過三十元又期票一紙十元未付外向催不　求請究追訊之金惟求寛限司馬判姑交保限十天淸理違干未便（當） 
[英美公廨早堂案]  
　　德商科發洋人控廖仁生用空銀四千餘兩奉關司馬飭差提案襄讞孫明府商之美繙譯安君判還押捕房於禮拜六會同德領事訊奪○李阿才竊瑞嘉洋行毯子洋傘各物報捕解究中西官判押兩　贜給失主○楊福山竊陳阿根等三家衣物由捕解究判押捕房一月○胡仁全竊洋人螺絲釘等物報探顧福其拿獲供出與寳山縣境倪七七同竊訊飭押候備文移提在案昨由包探將吳解訊供稱已在寳山將倪尋到因洋人送押捕房又被逃逸求察明府判交保出外限五天將倪交案再訊○沈子卿竊朱阿根家油衣陳阿記竊取木板張根泉竊陸順來布衣章銀泉竊劉廖氏家銅鍋賀小龍竊周王氏家布衣由捕解究判陳押三天賀押一月餘人各押捕房兩禮拜○過犯戚三慶竊梁子久綢馬褂經探王阿巧解案判押一月嗣由該探續查得質票數紙吊出報時鐘各物因戚堅不承認供係老犯王寳慶裁害有押犯俞阿章胡拜言可証故未定案昨日解請覆訊胡供不知此事俞供係王包探將票取去是竇明府判戚與王寳慶各加押兩禮拜贜存候領（當） 
[法租界捕房事]  
某甲年約三十左右前日因病倒臥於法馬路爲捕所見車送捕房訊其姓氏住址已不能言當送仁濟醫館療治無效晚間卽斃查無屍屬報堂棺殮○流氓薛阿二張大寳王阿三張阿才在法大馬路互毆爲巡街捕拘究捕頭命押候解堂訊奪○陳阿洪李長明竊得衣物質洋分用爲探緝獲並在身畔抄出當票三十餘張拘入捕房押候堂期解訊○丁文祥吳有桂在英界竊洋棉紗若干包匿迹法界爲探偵悉拘押候究（臨） 
[美租界捕房事]  
　　吳淞路八百八十四號洋鐵店學鄔阿掌正在工作不知何人在門外開放手鎗適中足部由店主報捕飭送同仁醫院求治並嚴查開鎗之人拿辦○婦人張袁氏報稱住西華德路永吉里被姘夫孫根榮糾人至家搶去衣箱一口内儲衣飾現洋請究捕頭以事屬　昧飭投公廨控告○某西人酒醉在怡和路胡閙由一百零二號捕拘押候核○某俄婦報稱至百老匯路順成洋貨店購物失去皮夾一枚内儲俄鈔票十餘張請緝捕頭允之○一百號印捕前晚巡至西華德路見某號馬車未燃燈火當即緊追跌傷手臂報知捕頭查核（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
