# 1883 - 92 - 4903567

 

Page 1

 
 
[四書味根錄出售] [  點石齋主人啓]  
　　啓者本齋用石印照相法所印各書不特字樣　小以便行篋携帶並務求點畫分明裨閱者不費目力此固久爲海內文人所實鑒無侍贅言茲又將　書味根錄飭工照印其字雖較原本略小然仍　晰條分無論意叟卽　下亦堪　　兼之紙色潔白　光濃淡相宜裝潢亦極精雅現約於三禮拜　　二月二十外當可出書欲購者祈屆時至三馬路大禮拜堂南首申報舘　壁申昌書畫室購閱處外埠由賣報人代售此布 
[論坍屋傷人]  
　　月之初八日午前本埠英租界會審公廨之東英華西街房屋倒坍受傷者十餘人當時斃命者三人越時而斃者小孩一口其慘遭不測殊爲可憫嗣經地保查明其死者三人一王姓一沈姓一安徽客沈姓由屍屬自行成殮王姓則由善士陳君竹坪棺殮安徽容莫知其姓名報縣請騐縣尊以爲此係不測之禍仍着地保照管再行細查如果無人然後由官騐殮繼而卽有死者家屬前來認取始知死者孫姓因收車租致罹此无妄之災其情尤爲慘痛今各房客皆紛紛投訴於英界會審公廨求請賠還被壓遭毁各物據稱該處房屋早已損壞房東不肯修理因循延宕以致遭此奇禍故陳寶渠太守諭以先向德和行買辦理說或逕投英刑司署控告或俟德和買辦投案勸令酌給本館一一照登於報竊有不能默爾息者夫知命者不立於巖墻之下各房客旣知該屋早已損壞而房東不肯修理何不先行搬出爲思患頂防之計是此次遭禍亦有自取之咎不得謂無罪也然而此處所居類多窮苦之人彼推車負擔之流安能責以知命但貪其房租畧少則趨之若騖矣房東亦正以所居房客皆此輩人故視之蔑如若輩固不能請房東修屋卽言之亦未必允從顧不知房屋朽敝一朝傾頹無論其傷人毁物與否而覆巢之下必無完卵木石各料盡成無用亦豈不之顧耶蓋緣上海地方之業房產者大都租地造屋山賃於人以收租息其租地也則有年限或十年或念年不等其造屋也則有包工在業主但求工價之廉外觀之美而不欲其工堅料實但能大約可以支持滿限則雖傾圯亦有所不顧蓋但顧其入息之盈而他不計也在包造房屋者則又豈肯實事求是實用實銷包時言定百金一幢者其實不過六七十金從中又侵漁若于於是房屋之擬爲十年計者亦不過六七年而已朽蠧傾頹矣此等房屋其工旣不堅其料復不實初時數年尚可棲止數載之後不啻設穽以陷人而又不肯勤加修理房客再四請命房東置若罔聞不至　朽傾覆不止吾不解有產之家何以存心如此也泰西規例凡房屋有損壞者則巡捕令其亟亟修理倘不肯修理則不准人再居於此以取覆壓之禍其屋則封之鎖之故泰西房屋雖不十分損傷在華人視之以爲尚有數年可用者而西人則已棄舊換新重施版築此非西人之不惜賭力亦其風氣使然而實足以防患於未然也前日虹口新造房屋因土鬆柱動而突然傾倒致壓傷工區數名抬至醫舘醫治此固業主匠頭兩俱不合業主省工匠頭省料省之又省而房屋不可居矣然被壓諸人則何罪而致此天下之人孰不樂於從省然吾以爲他事可以從省而居處之地則决不可以從省建屋以自居則固以美輪美奐爲樂卽賃屋以居者亦必以不崩不漏爲安設因貪省之故而造此不能耐久之屋以自居則其害在已造此不能耐久之屋以山賃則其害在人而亦仍在已卽如現在德利行經手之屋突然倒坍傷人毁物死者不必言矣生者亦多係窮苦之人家具曰無多而一簞一飄實關性命房東而不爲賠償則不但核以泰西規例似有不符而覩此愁慘情形抑亦於心不忍陳君竹坪本係局外人尚且慨施棺木該房東則我雖不殺伯仁伯仁由我而死本有問心不安者豈能一無破費乎房東而酌與賠償也則先時節省修理之費至此而仍不得不取懷而予而房屋坍塌全功盡棄所失尤大不更悔之無及耶則曷弗亦仿奉西之例責成於巡捕遇有房屋過舊者飭令房東修理或從新翻造不從則封之鎖之此法行而覆壓之禍可以免矣 
[官署炸裂]  
　　○本月初八日倫敦發來電執登諸晋源報云外忒好爾地方某衙署爲匪黨暗藏炸藥於初七日晚間突然轟發署爲之燬幸再無居人不致遭池魚之禍揆厥由來大約係阿爾蘭亂黨爲之也 
[輪船擱淺]  
　　○香港報言招商局之美利輪船於上月二十四日由港開往安南海防於正月二十九日前赴越南京城行至河口陡遇大風遂致擱淺船上有數人倉猝被浪捲入海中二副以善泅免買辦則飄流靡定幸得小艇救回然已不省人事半晌始甦乘小艇逃生者計有二船一船平安抵岸大副及寍波舵工四人搭客三人亦乘小艇欲思逃生而風急浪高至今未知下落恐皆伍波臣其船主諸人則皆由陸路赴安南京城該船可裝四百七十二墩此次係裝米石曾經保險乃遭此厄據該船主言如天氣晴朗該船尚可救取也 
[水脚不公]  
　　○前報述津滬輪船往來水脚加費一節兹悉津沽各商頗有不悅之意因其所增不公盖該處貨物進出甚多卽就兩項而論一係駱駝毛一係人髪駝毛則每担價銀八兩人髮則每担價銀三十兩且駐毛每年進出約有一萬數千担人髮則每年不過八担而水脚則皆一律故咸抱不平也 
[電工將竣]  
　　○大東公司新添電線一條由香港接連上海此巳列報兹悉香港一邊係施各西耶輪船主政先做四十餘里開輪于正月二十三日來滬與滬地經理此事之賽勒亞斯朋船主相晤隨卽逐叚由吳淞口外海中接續至港而止施各西耶之事已畢遂放洋而去賽勒亞斯朋亦卽在吳淞口開工直接至海中施各西耶所置之線爲止現將不日竣工當卽可以傳消遞息聞此次新製電線較前更爲精妙靈捷也 
[分發勝停]  
　　○京師郵信云去冬經某待御奏請各直省一律停止分發人員以疏仕途一摺奉　旨飭部核議卽經部中議准奏覆限本年二月底爲止各省捐班勞績保舉三項人員槪不得再請分發補行引　見以及赴部騐看等因故此屇頭帮輪船北上各員陸續赴都赶辦者不一而足蓋過此以往卽不獲　歷仕途以遂其顯揚之願也 
[山左官報]  
　　○東省電音云新任東撫陳雋丞中丞已於初七日由陸路行抵省城任筱沅中丞卽於初八日辰刻委撫標中軍叅將濟南府知府將山東巡撫印篆恭齎咨送新任聞任中丞已專摺奏請展墓假三月將囘陽羡原籍瞻拜松揪故日內蘇垣鐵瓶巷奇寓中打掃一切預備憲節蒞止矣 
 
 

Page 2

 
 
[積水未消]  
　　○去歲山東因黃河决口沿堤居民突被災祲聞入春以來積水仍有未退之處春耕仍難播種小民蕩析離居望洋興歎盖災象尚未能驟甦也 
[侯相行程]  
　　○昨傷揚州來信知左侯相於初六日已刻到揚官舫停在南馬頭先是揚城文武員弁及各營汎兵之接差者也忙有四五日凡欲經過之處街市皆洒掃潔凈各卡隘以及城門張燈結彩站隊之兵勇自瓜洲以至碼頭上官廳皆整齊嚴肅聨結不絕聞係後隊翻前隊人止二千餘名而旗幟號衣更番迭換居然有數萬名之多至於水面之大小砲船更覺帆檣蔽日櫓楫斷流迨至未初侯相駕臨天凝寺方丈兩淮孫都轉設宴恭請入座合寺火樹銀花老僧眞修率數百僧衆鳴鐘伐鼓號佛頂香跪接於寺門前侯相坐定與各官談笑頗歡席終仍命輿回船云 
[西人觀禮]  
　　○本月初六日爲杭府學丁祭之期爰先於初四日演樂此日各大憲皆到諸生衣冠齋集份舞生亦皆藍衫雀頂執籥翟以從事當演習時有三西人站立廊下而觀彼見冠裳肅穆禮數周旋不勝嘖嘖稱羡及見客舞生回旋轉折無少參差尢不勝嘆美但苦於無從索解耳三人中有一通華語者私問所舞何樂有某生卽以手中經摺與之彼得之如獲珍寶不勝稱謝而去盖經摺所書卽歌生所歌舞生所舞之詩以備臨時遺忘故各生皆有此副本也 
[詁經甄別]  
　　○杭西湖之詁經精舍向例於二月初六日歸撫憲甄別兹有護撫憲德方伯牌示以初六日適值丁祭之期各生有執事者居其大半是以攺期於初八日考試是日憲駕親到各生均須衣冠齊集恭候點名散卷至詁經掌教俞陰甫太史於燈節後卽已到省仍在俞樓小住城中各大憲皆往拜會聞太史此來實因女公子之喪盖女公子爲杭州許子元孝廉之窒最所鍾愛乃年未三十遽於去臘病歿太史得信悲傷過甚近緣初六日出殯故來此撫棺一慟也太史於去年方抱西河之痛今又失此掌上之珠晚年遭此將何以爲情耶 
[袁江雜錄]  
　　○正月二十四日新任山東巡撫部院陳雋承中丞過浦當卽拜晤漕憲次日漕憲特設宴叙舊於二十六日舍舟由陸北上云○鹽運使銜新授河南開歸陳許道陳六舟觀察於上月二十四日由揚州籍來浦隨於二十六日北上赴任○近日晴曦杲杲暖氣融融居人已卸裘易棉矣然雜症尚多壽器店紙紥店生意較旺各醫生則肩輿往還幾至徹夜不休實數年來未見之事也○浦上柴米價每視陰晴略有增减蓋均非本邑所產也前報未價柴價兹因來者絡繹復又跌落如恒上秈米每石二千三百文湖柴每担二百六十文海柴每担四百二十文云○湘楚軍規嚴厲整肅固足讚美乃其殘忍處亦有令人髮指者近聞有某營哨官某不知何事冠裳而出携營勇數人一捧冠者行至中途忽將哨官翎頂失去哨官回視大怒勃然折歸逾刻人見營中抬出一棺遂共相　視或云斬却矣或云係另一人病故然其隱情實不堪究詰也○安徽省某君現以洋油通行爲害彌烈特禀請左侯相飭令各屬勸栽桕子一俟　子樹收子桕海價較洋油更廉且燭價亦減誠莫大利源匪特僅收出洋錢財事權也左侯相從善若流兹已將其所議章條發與各府照行故淸河楊明府自行捐廉託人至潛山太湖一帶採購桕子想採購　時卽常發民領種聞此物最易栽植可毋須人工是則此事若成浦上農民均獲利益矣○雙金閘工程聞左侯相允爲舉辦其欵約十萬金蓋將金門移至上　並挑暢鹽河其欵先撥官欵然後由商繳還並聞左侯相察閱炮臺後卽蒞浦勘此工程焉○浦上道署刻下修理添造需工旣多合字營又移營中房屋亦復不少蔣壩石工又於上月二十四日開工故木匠瓦匠芭匠甚爲忙迫而一雨之後各家垣頹屋漏雖不堪其　均無從爲計也○調補江南興武衛郭式浚奉飭後已於上月二十四日禀辭漕憲前赴守備新任矣○淸淮水陸各隊自譚序初方伯整飭後赳赳桓桓軍威大　迨後歷任漕帥亦時加察督故不如舊日之衰頹矣兹淸淮水師副營易調營官漕帥恐其船隻朽壞人丁疲玩飭調來浦將行看騐故砲船至浦時時就中流操演砲火云 
[嚴掌盜賊示]  
　　○欽命鎭守盛京等處將軍兼理兵刑兩部事務兼管奉天府府尹兼兵部尚書都察院右都御史總督奉天旗民地方軍務兼理粮餉世襲三等承恩公崇爲剴切　諭事照得奉省盜風素熾往住結夥騎馬手執槍械肆行搶刼或藉放賭局招聚匪類窩留分贓幾同盜藪雖經歷任將軍搜拿懲辦終未盡絕根株本爵軍督部堂到任以來深知盜賊賭博久巳爲害閭閻不時嚴飭各營隊暨文武地方官實力捕拿每遇盜匪獲到一經訊明立卽正法並將决過盜犯姓名案由昭示通衢俾知儆戒現計被獲盜犯巳過百名實較往歲多至加倍乃聞道路傳言有謂獲送盜犯釋放不辦者大非本爵軍督部堂除暴安良辟以止辟本意此必漏網餘匪造播謠言希圖騙誘鄉愚勾結匪類實屬愍不畏法至禁賭原以禁盜無論同賭人數多寡一經查拿有犯必懲而市井鄉愚復有非十二人不成賭之言若此肆口編造顯係意存煽誘於風俗人情大有關係除仍嚴拿盜賭各匪盡法懲辦外合亟出示曉諭闔屬旗民人等一體知悉　等須知强盜不分首從同賭無論多寡例音具在斷難倖逃所有匪徒散播謠言凡在良民固不應爲其聳動卽無知鄉愚萬不可因此被其煽惑以爲法網或可輕試及至身罹刑辟追悔已遲嗣後務當互相告誠切勿聽信謠言致干令典加地方出有盜刼案件失事之家速卽報明駐紥營隊及旗民地方官分派兵役跟蹤　拿交武員弁倘敢諱匿不報縱盜殃民准事主來轅呈訴本爵軍督部堂派隊嚴拿一面將諱縱之營隊地方官立予叅處倘兵役等緝拿盜賭各匪敢有得錢買放以及頭項鄉地人等明知故縱一經查出或被告發定行從嚴懲辦决不寬貸仍不許誣陷善良拖累無辜致于反坐各宜凛遵切切特示 
[破案神速]  
　　○揚州府屬之高郵州寶應縣交界處地名回回庄淮海　匪安淸道友以及漁戶船戶畢集於此終日以賭傳爲事有喬姓者沐陽人也年三十餘有弟三人皆以駕船爲業皆有賭癖然平日與後村汪某博屢博屢負今春又連負數千文由是懷恨愈甚欲心計報之上月二十八日知王他出而往訪之王婦以出門對喬故意少坐見其天井中哂米粉一筐問以何爲王婦云將搓作湯圓以當晚飯也喬乃問答數語而暗以紅礬徧洒粉入怱怱竟去及晚王回家煮湯圖食之夫妻兒女不逾時而俱死又有妻黨二人因賀今而來者亦罹於難共計死者七人惟王之長子在隣村牧牛得以幸免次日隣人始知王氏合家皆死而未知其所以死遂喚地保來視毫無形跡後見鍋中有紅湯圓十數枚疑之取以飼犬未幾犬斃始知其毒而究不知紅湯圓之作於誰手也正紛議間忽見喬姓倉皇而至問死者幾人一一數之不禁大笑地保卽傳喬至家一問而服喬又云我不來誰知王之所以死今若有迫我來者一入門卽昏瞶此定數也可速送我到官裹去云云噫喬以賭負之恨而毒斃數命手叚不可謂不辣矣然其下手也辣破案也亦速於此而猶謂天道之夢夢也其誰信之 
[奉南荒象]  
　　○松江府屬之奉賢南匯兩縣去年荒象已登於報旋因紳董禀縣請减成收糧亦已見有明文乃去臘南匯泥城地方有災民千餘人沿門索食該處顧姓一日中約發去錢二十餘千其餘之稍有力者亦發錢十餘千不等旋於除夕日該災民同到南匯東門經門兵不納禀縣飭差攔阻并示諭於正月初六日賑粥衆乃散去南匯縣卽於新正第六日派董赴泥城一帶開設粥廠且又設廠於南匯城四門以資本地貧人就食至奉賢災民於正月二十後每日約有五六百赴縣啼飢經奉邑尊逐日散錢俾歸鄉里計近日來所費不貲然聞風而起者各鄉各 
 
 

Page 3

 
 
鎭皆遭飢民吵鬧如靑村相近之丁姓家凡吵兩日發去錢二十餘千文初五日南泰日橋鎭朱周兩妙家亦發去錢四十餘千文初七日南滙之柅　魯家匯鎭兩處富戶亦聞發去錢二三十千文於是南匯杜家行南翁港等處之人亦從而附和之約有百人該處亦經發去錢數千文似此情形奉南之荒可畧見一班矣 
[節期停公]  
　　○本月十五日卽禮拜五爲耶穌被難之期卽俗傳外國淸明本埠各銀行登告白於西字報定於此日閉門停辦公事至下禮拜一卽十八日爲銀行向例閉門之日十六日卽禮拜六亦於九點鐘開門十一點鐘卽行閉門欲赴銀行收銀者勿悞晷刻也 
[重申禁令]  
　　○虹口捕房因馬車東洋車小車及裝貨之大車時有碰撞之虞是以不准該車裝貨太多曾經出示論禁在案現因日久玩生仍有前項情弊故前日捕頭飭各捕將違章之車夫數人拘人捕房矣 
[賭棍被獲]  
　　○裹虹橋一帶地方除廣東人之老台新台各賭不計外復有沿街擺設之搖寶搖攤等檯日盛一日卜晝卜夜卽有巡街捕偶至其處而望風者輙爲報信收拾賭具以致無從弋獲前夜諸賭棍散局後餘興未闌羣至廣福里某土妓家買笑尋歡適妓家先有客在諸賭棍自恃其衆大肆咆哮後經巡捕往拘僅獲江北馬四一名餘則皆己遠颺矣 
[英界公堂瑣案]  
　　○李桂泉稱昨日在懷園烟館吸烟突遇潘子範聲言我欠伊工洋竟將我脫下之皮馬褂硬取特訴捕請辦潘子範供由楊姓薦我對李姓處經管放租東洋車之帳有言明每月工洋五元飯食洋三元後李將車押與別人我卽停歇計歷四月祗收洋十一元應找洋十七元伊竟延約不與我相見昨在烟館相遇我卽向索李祗允找洋六元我未之允李卽取我皮馬褂反訴巡捕誣我爲拆梢心實難甘求請明察李又稱我欲做東洋車生意繼而未成並未用潘爲夥陳太守飭潘具以後不再與李饒舌切結始淮釋放詎李出外後卽被薦潘之楊某扭住謂欠人之工洋反誣人拆梢是何理耶李文投案聲訴太守仍令退去然聞李出外仍被楊扭住經人調停令李酌給潘洋始得寢事○陳正懷稱在渭園茶舘爲夥昨在門口劈樹柴有葛候生在我門口小便我喝阻之葛不依反與我爭執又有葛之友人鄭阿昭卽持樹柴毆我我卽避入內室伊尚追進被打碎火油燈並傷我頭顱爲此講究葛鄭二人同供陳持樹柴毆我火油燈係陳自巳碰碎落下之玻璃又傷其頭顱陳太守騐得陳正懷受傷屬實判葛押七天鄭罰尖二元給陳養傷○前由暗捕獲王阿明手持紅洋布七疋押候查明失主再行核辦已列前報昨據粵人蔡呂文投案稱在新太古洋行爲夥第十三號棧房曾失竊紅洋布二十一疋今知捕房獲到王阿明起出紅洋布七疋往認無錯且知王係向爲扛夫者是以請究餘贓王阿明俯首無詞陳太守問王共竊幾疋答稱共竊十一疋押去四疋其餘七疋業已忽案太守隨飭蔡先將七疋領去土阿明仍交捕房查吊餘贓解案核辦○妓女吳少琴稱去冬有似曾相識之林月亭到我處訛詐不遂毁壞箱籠物件旋被脫逃昨又同王方吉來林則臥任我之楊上聲言索欠若不卽還卽欲吞烟覓死王則在旁解勸令我給林洋元且去春亦被纏擾不休借去洋百元爲此訴捕拘林十二人送案林供紹興人前爲濟店生意今因歇業故向吳少琴索還借欵王供與林爲表伊邀波同到吳處索欠我祇婉言相勸陳太守問林旣稱向吳索欠有無憑據林答稱未寫憑據吳又稱實未欠林銀洋實係圖詐大守謂林索欠無憑豈容以覓死嚇人判押一月以儆王方吉無干斥釋○包探陳阿九稱前日有寍人葉來芝衣服華麗闖到四馬路朱氏妓院中竊取絨衫一件洋布一包被該妓院扭獲卽在蔡之身畔搜出押票係水烟筒洋傘衣服洋烟筒等件其失主係蔣元如王瑞記阜康庄等今將人贓送案并傳各失主投案認領朱氏申訴前因蔣文如王瑞記同供請領贓物阜康莊劉奎供失竊皮衣零物十餘件開單呈閱今祗起到洋烟筒及鎖匙一串請究餘贓包探又稱搜得押票甚多逐一查核失主報失之贓有已經起案者尚存押票數紙皆非報失之贓今亦呈案竊犯蔡萊芝供向爲洋貨生意歇業已久家中老幼賴我養活不得巳而行竊然所竊之贓均已起案其餘所押之皮　等皆我自己之物陳太守隨將起案之件交各失主分別認領判押蔡萊芝三个月○暗捕稱在路見曾經犯竊之粵人羅阿金手持細粒珊瑚十餘串盤問支吾又問其從何處竊來則堅不肯認特謂訊究羅阿金供珊瑚實從東洋販來者並未行竊陳太守飭捕蔣羅及珊瑚一併帶回如實係竊贓當有失主認領屇時再核○寍人陳榮喜稱販賣骨董庽寶善街泰來答棧昨夜七點鐘時出外及九點鐘時回棧不料我之箱巳被人撬開內有洋三百九十元祗存四十元尚有古玩玉器未經失去及報捕查看而無外賊入內行竊之痕跡爲特將茶房趙阿得葉阿元拘案陳太守飭陳補呈趙葉管押候傳該棧主到案再行核辦○惠捕頭稱鄉人丁妙坤挑鹽至租界喊賣突被王實林自稱係親閘大王廟巡防局之勇丁職任查私將鹽二包奪去鄉人呼喊由捕拘獲一併請究丁則申訴前因并稱被王奪鹽二包及捕至巳被轉手拿去一包現在祗存一包王寶林供係提右營木師砲船之勇丁砲船泊於新閘哨官姓羅我昨向鄉人買鹽以致爭執今求施恩陳太守謂鄉人丁妙坤擅賣私鹽理亦不合至王變林冒稱查私硬奪鹽包法更難容司副領事謂租界中向無官鹽私鹽之分應照拆梢例究辦大守飭丁退去王寶林押候查明是否砲船勇丁再行核辦○坍屋傷人前已列報昨晨由該處房客男女十餘人又環請追償失物捕房包探康阿順禀稱奉飭往傳德和洋行買辦尚未投案陳太守飭包探再傳該買辦於禮拜三早堂候示令其轉達洋東酌償各房客又諭各房客倘該買辦仍不投案爾等卽投英按察司署控告可也 
[射中燈虎]  
　　○片雪頭上黑　器皿　雨傘　棄連抱之材　四書一句　朽木不可雕也　姑嫂　滬城招牌　二妙　擁兹百萬貔貅衆何必量沙夜唱籌　四書一句　足食足兵 
　　董實菴拙訥子同少氏一琴一鶴軒主同射 
[發未年春季花榜] [  百花生日散花禪霧裹看花客鏡中花史戲定]  
　　金翠娥　翡翠巢深花旖旎　嫦蛾妝罷月精神　葉底格 
　　黃繡君　羅幃隱繡迷春色　綺閣逢君話夜分　合歡格集元人句 
　　姚倩卿　倩倩無言時顧影　卿卿有意獨憐才　重臺格 
　　胡寶玉　寶兒嫵媚雪兒俠　玉樣精神花樣嬌　並頭格 
　　杜翠玉　黛螺淡點三分翠　玉髻斜簪一抹紅　連理格 
　　孫文玉　君如肯嫁文簫去　我便親携玉鏡來　合跗格 
　　周小月紅卿　夫容帳暖卿卿小　姊殊花開月月紅　雙瓣交柯格 
　　周素娥　靑女素娥俱耐冷　美人名士總多情　折枚格集唐人句 
　　周麗卿　天生麗質雖自棄　人道我卿絕世無　橫斜格集唐人句 
　　王素卿　可能彀織縑織素　且漫言憐我憐卿　並蒂格 
 
 

Page 4

 
 
　　朱月琴　北里嬉春消劍膽　西廂待月話琴心　脫瓣格 
　　顧慶林　淸歌玉磬聲聲徹　妙舞金鈴個個圓　寄生格 
[元且天氣晴朗觸景生情口占六律以抒鄙懷]  
　　○忽忽五十又三春馬齒徒增歲序新鬢髪全蒼衰才態筋骸遠遜舊時身平生誤在無剛斷遇事嫌其太率眞自古英雄悲末路風高刺股想蘇秦○奉職農曹廿六年幾番　蹬在南旋未甘息轍聞雞舞恨乏脂車飲馬錢久絕魚書懷舊好　詩毓岑程文洲輩頗系念　猶思驪唱別羣賢　謂同司諸公　今春若荷天公賜得上　皇都也快然○去年此日上金陵句曲城中遇舊朋　李載菴部郎頗盡東道主誼　葛相威名瞻棨戟　謁左爵相於行轅　賈生策議戲緘滕條陳開濬言皆中願備馳驅得未曾　謹上條陳內有開句容縣赤山湖之請嗣蒙采納　典去狐裘償旅費庸才碌碌竟無能○知已相逢客邸中　聚賢客舍遇譜兄鐵簫史　誰知淪落境偏同空言慰藉非無意直道周旋不患窮三月秦淮踏明月九秋滬上醉西風自從判袂怱怱後日盼佳音有夢通○博得功名欲有爲令知走錯亦徒悲文章雖學終無補筆墨求工老巳遲一息僅存心不了百年未卜意猶痴但教撑得精神起日暮桑榆亦妙時○年年辜負好春光駐景何來肘後方每值窘鄉兼病擾粗知醫理爲人忙養生莫妙千般忍造福須憑一點良自顧頹唐無可望還期孫輩繼書香 
　　有志學農人未定草 
[浙省撫轅抄]  
　　○二月初五日張彬禀知軍需局委湖北查硝磺差叩辭　候補同知張毓麟禀奉　藩司飭知補台同知缺禀見叩謝　周翔麟湖郡賑務事　回省禀到銷差叩見　羅銘勳禀見辭赴海鹽厘局差並銷嘉興公幹　○初六日通判羅振謙禀知臬可委臬轅淸訟差叩見禀謝　錢鍾麟禀見叩辭給批赴滬管解架木赴都　縣丞王慶麟銷望江門外冬防保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第三百五十七號]  
[光緒九年二月初二日京報全錄]  
　　宮門抄○大臣伯等　奏爲查辦工程據實陳明請　旨摺○楚督涂　奏揀調知縣摺○江督左　奏查明請分別給獎摺○大臣毓　奏爲循例奏聞摺○二月初二日戶部通政司詹事府八旗兩翼值日無引　見○恭王謝賞神肉　恩○齡中堂謝賞神糕　恩○穆隆阿假滿請　安○誠端致祭明陵請　訓○葉毓桐謝授甘肅安肅道　恩○玉山雍和宮聽經覆　命○廣壽請假五日○芸公本謙永順各請假十日○內務府奏泒管理處所　泒出廣壽淸漪園師曾咸安官犧牲所精捷營廣順圓明園孚王府家務○召見軍機　○○臣伯彥訥謨祜閻敬銘跪　奏爲查辦營房工程控案牽涉前任總兵據實陳明請　旨事竊臣等奉　命查辦事件已將次第辦理情形由驛馳　奏於正月初五日承准軍機大臣字寄奉　上諭伯彥訥謨祐閻敬銘奏馳抵　東陵提案訊究情形等因欽此欽遵在案連日督飭隨帶同員提傳官弁兵商研訊據守備隋登第呈稱守備前曾回過前任總兵借支薪水當蒙吩咐准由該商手借用一俟工竣節省有餘作正開銷若無盈餘再奏請薪水今將所借銀兩全數呈出把總李陰長所呈亦同李蔭長並呈出由商人借用薪水之督脩監修各員弁名單一紙旋據該督修監修各員弁到案呈明均與隋登第李蔭長所呈相同復據該鎭稿房外委把總楊錫恩呈稱蒙前任景鎭泒管文案墊過紙張飯食等項嗣因督修官員皆向商人借支薪水蒙景鎭示令亦往向商人取過銀兩今情願如數呈出各等語現已據守備隋登第等二十七員呈出二兩平足銀共五千二百兩當將所交銀兩發交遵化州知州存庫其未經交出之員弁並據到案人証供稱均願呈交復提據商人邢錫昌呈遞親供稱由李蔭長隋登第楊錫恩手取銀六千兩並稱楊錫恩設回明總兵暫爲借用薪水質之隋登第李蔭長楊錫恩供詞亦同與李蔭長所呈名單銀數亦相脗合又據商人呈出帳本內開營房工程原估續估兩次共應領二兩平銀二十三萬八千七百五十八兩三錢四分八毫並據親供內稱初次應收銀十二萬八千三百七十六兩五錢四分實收到革弁徐永興交給銀九萬九千七百五十六兩七錢欠領銀二萬八千六百十九兩八錢四分未具領狀蒙前任景鎭交派兵房工程徐永興被案發遣虧欠銀二萬八千六百十九兩八錢四分着商人成全辦理商人回明虧項甚多無法籌辦又蒙景鎭分派如虧項甚多本堂另爲設法等語並據該商人到案供明前情與所遞親供同臣等查此案兵丁滋事起於工程偷减工程偷减原於發欵不足發欵不足之由皆由景瑞縱令已故革弁徐永興侵蝕巨欵復令各備介借支薪水所致推究原如景瑞實爲厲階伏思景瑞身爲總兵統轄闔鎭首議修建營房宜如何力求核實涓滴歸公乃商人禀出革弁徐永興虧短巨欵竟不切實追繳復令商人成全辦理並允爲設法籌畫專事含糊包庇未知是何居心應請　旨飭下正黃旂滿洲副都前任馬蘭鎭總兵景瑞將從前何以縱令革弁徐永興侵蝕虧短毫不追繳並允代爲設法各節詳鈿據實明白回奏以憑查辦其諭令衆備弁分別質訊並未刑求而衆供確同紛紛呈交銀兩顯係實有其事前任馬蘭鎭總兵副都統景瑞應如何予以懲處之處出自　聖裁至兵丁滋事一節臣等連日督令司員提傳該鎭謍員弁兵丁畫夜研鞫務得確供實情無枉無縱以伸國法而靖地方所有臣等查明營房工程牽涉前任總兵請　旨辦理緣由理合恭摺馳　奏伏乞　皇太后　皇上聖鑒謹　奏奉　旨巳錄　○○湖廣總督臣涂宗瀛湖北巡撫臣彭祖賢跪　奏爲繁缺知縣照例揀員調補恭摺其陳仰祈　聖鑒事竊照漢陽縣知縣林瑞枝於光緒八年五月初九日丁母憂當經題報開缺聲明另行揀員請補夜案查定例丁憂病故之缺以本日爲開缺日期應歸五月分截缺又定例知縣應調缺出俱令於現任人員內揀調又州縣等官必歷俸三年以上方准揀選調補又准部咨嗣後凡保題陞調人員應令於保題疏內聲明該員任內有無積案及欠解錢糧承緝未獲盜案如承審案件並承緝盜案徵解錢糧已起降調革職叅限者槪不准其升調各缺各等語今漢陽縣知縣係漢陽附敦濵臨大江所屬漢鎭地方五方雜處商賈幅輳本係衝繁疲難最要之缺近年復爲各國通商口岸華洋交錯治理尤難非精明幹練爲守兼優之員弗克勝任臣等在於通省實缺知縣內逐加遴選查有江陵縣知縣柳正笏年五十五歲湖南長沙人由增生中式咸豐七年補行壬子正科兩科本省鄉試舉人同治四年乙丑科會試中式貢生　殿試三甲進士　朝考二等引　見奉　旨以知縣分發各省卽用簽掣湖北八月二十四日到省五年委署均州六年正月在任聞訃丁祖父重憂卸事回籍八年四月服滿請咨五月二十七日回省十二月在湖北甘捐局捐同知銜九年委署松滋縣閏十月初十在任聞訃丁母憂卸事回籍十二年二月初一日服滿四月初五日回省旋調充簾差十三年委署隨州准補江陵縣知縣光緒三年七月初六日到任籌辦晋悵出力經山西撫臣曾國荃彚保以直　州知州在份候補五年六月二十二日奉　旨依議欽此旋調署潜江縣事該員端謹詳明核實游事歷署均州松滋隨州潜江並本任江陵各任內辦理一切均臻妥善並無積案以及承緝盜案欠解錢粮已起降調革職等叅案歷俸已滿三年以之調補漢陽縣知縣要缺實堪勝任係四字要缺調補更補煩要四字缺毋庸送部引　見據藩司王大經臬司　德標會詳前來合無仰懇　天恩俯念員缺緊要所有漢陽縣知縣一缺准以江陵縣知縣柳正笏調補實於地方吏治均有裨益其所遺江陵縣知縣要缺俟接准部覆再行揀員請補合詞恭摺具陳伏乞　皇太后　皇上聖鑒勅部核覆施行謹　奏軍機大臣奉　旨吏部議奏欽此　○○大學士兩江總督臣左宗棠頭品頂戴江蘇巡撫臣衛榮光跪　奏爲查明蘇海運光緒六年分漕白二糧辦理徑運在事出力官紳書吏懇　恩分別給獎恭摺仰祈　聖鑒事竊照蘇省光緒六年分蘇松常鎭太五府州屬徵收漕白二糧並金壇縣抵徵採買各欵共正耗米七十二萬三千三百八十七石零循案在滬雇募沙衛各船並叅用招商局輪船分裝由海運津由糧道王毓藻在津督飭承辦各員兌收過剝分起轉運計自光緒七年二月初二付起在滬陸續放洋運津於四月初九日光後轉運抵通開兌至七月初七日止將正漕採買各欵米石一律交兌完竣伏查蘇省漕糧自攺辦徑運通壩之後凡直省應辦各事悉歸南省派員經理頭緒紛煩責任綦重兼以船少費絀承辮各員董俱能實心任事愼始圖終自上海受兌開行各船涉歷重洋先後穩抵天津運通交兌早充天庾辦理甚爲妥速所有津通等處在事出力各員董前准大學士前直　督臣李鴻章核明勞續開單咨蘇核獎維時蘇藩司譚鈞培護理撫篆當經轉行司道復查彚人保案兹據該司譚鈞培會同臬司許應鎔蘇糧道王毓藻蘇松太道部友溓按照單開官紳並查明蘇滬等處辦事　力官紳書吏暨水師巡護出力各員弁逐加確核詳請奏獎並准江南提督臣李朝斌將輪船出洋巡護員弁擇元開送彚獎前來臣等復查蘇省光緒六年分海運漕白二糧暨抵徵採買米共七十二萬三千餘石照案招雇沙衛各船與輪船兼裝並運抵津後徑運通倉交兌其籌畫南北各局用欵分司津通等處雇剝運交實屬任重事繁所有在事各員董或辦理轉運彈壓稽查或鈎稽銀米雇船監兌或銀米首先全完或出洋認眞巡護均能任勞任怨實力實心洵屬急公奮勉僧著辛勞除將出力稍次人員核實删剔由臣等酌給外獎外謹將辦理海運出力各官紳書吏擇尤酌擬獎叙等差繕具清單恭呈　御覽合無仰懇　天恩俯准分別給獎以昭激勸理合忝摺具奏伏乞　皇太后　皇上聖鑒訓示謹　奏軍機大臣奉　旨該部議奏單併發欽此○○奴才毓　榮毓桂昂跪　奏爲循例具奏永濟庫一年出入銀數目恭摺奏聞仰祈　聖鑒事竊據管理永濟庫司員等呈稱截至光緒七年十月底奏銷案內舊管存銀一百五十九兩八錢五分三厘九毫另在票銀五百八十二兩七錢五分寶薊局錢票一百五十九串三百三十四文自是年十一月起至本年十月底上新收遵化州解交同治六年並本年分租銀六千八百九十四兩八錢五分一厘四毫薊州解交光緒七年並本年分租銀一千四百兩豐潤縣解交光緒七年並本年分租銀三十兩三河縣解交同治十二年並光緒七年分租銀三百百八十兩一錢八分三厘二毫玉田縣解交光緒七年分租銀八十六兩八錢四分九厘直隸藩庫撥解銀三千兩以上新收共銀一萬四千七百六十一兩八錢八分三厘六毫統計舊管新收共銀一萬四千九百二十一兩七錢三分七厘五毫開除紅白事件　恩賞　瞻孤寡錢粮及各處公項工程統共用過實銀一萬四千七六十五兩四錢四分除用庫內現存寔銀一百五十六兩二錢九分七厘五毫另存鈔票銀五百八十二兩七錢五分寶薊局制錢票一百五十九串三百三十四文開單呈請具奏前來照案派員赴永濟庫逐欵查核並將現存錢鈔票照數詳加盤兌均與所報相符奴才等從該無異謹將用過各項銀兩數目敬繕淸單恭呈　御覽伏候　命下奴才等再將原呈細册移咨總管內務府查核所有循例奏銷永濟庫出入銀兩緣由謹繕摺奏　聞伏乞　皇太后　皇上聖鑒謹　奏軍機大臣奉　旨該衙門知道單併發欽此 
 
