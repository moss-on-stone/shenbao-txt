# 1884 - 41 - 4903894

 

Page 1

 
 
[招請賣報售書及採訪時事人] [  申報舘主人啓] 　 
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切惟須在上海覔一殷實大鋪作保方可訂定也又欲另請一友在粤垣採訪新開務須眞實不虚措詞明順修洋面議此布 
[論揚州資遺難民]  
　　揚州自古爲東南重鎭地方富庶風俗繁華又因兩淮鹺務綱領於此富商薈萃甲第雲連宸游古蹟寶刹名園有力者經營點綴而錦繡江山更爲生色　樓畫紡無日不似元宵直欲壓倒蘇杭爲吳會之領袖六朝以來騷人墨客題詠者稱盛之至今游吳中者猶以不到揚州爲歉正不獨腰纏十萬貫騎鶴上揚州爲一時之豪興也我朝法度悉踵前明淮鹽轉運澤徧吳楚數省置運使於揚州徽皖鹺商挾貲配運享承平之樂者二百餘年道光以前商人居處享奉上將王侯驕侈無度視兩浙過之物極必返盛極轉衰乃有赭宼之亂錦城焦士富貴浮雲雖克復已二十年而鹽務改章衆商落落私梟充斥票引積壓繼之者竟無所利以故繁華之象難復舊觀此亦氣數使然無足怪者然俗尚奢侈積久不變富家大族雖不及全盛之豪華而較之鄕僻州縣紳富之所爲則闊綽多矣而孰知有不然者比年災荒洊至北省苦飢自光緒紀元以來幾於無處不賑無嵗不災國家撥帑截漕縻費者恒十百萬而災　正廣徧給爲難吳中紳士創爲義賑大聲疾呼而天下之富人響應不特家賢臣萬量力有餘咸願出金以助勸者不憚苦口施者各盡其心中人産以下苟一日一事之所贏無不出而相助有千百金之整欵卽有一二金之奇零而爲之總匯者則惟蘇杭上海以及揚州數處而已乃昨聞揚州於新正之初辦理資遣難民一事則殊有令人不解者夫南中諸善士籌賑放賑分任其勞歴辦八九年深恐爲德不終不敢遽然束手雖近年所勸之捐爲駁　微不能如前者成于累萬易於集事然猶存盡得一分心救得一條命之意捐册四出　敝唇　尚不知止盖以爲東南數省之人目下家計卽甚式微市面卽甚緊迫而以視災黎苦况霽壤相懸縱無餘　苟能節省日用减撙浮費以數人養一人或者猶能爲力故如此之不憚煩也揚州善士亦如蘇滬紳商之用心何竟忍而出此耶夫難民之來揚以爲樂郊可適也人生非至垂絶之境不肯覥顔向人以彼猝遭水　家室漂摇田園淹没實屬無以存身然後携老扶幼而來謀一棲息之地兾得饘粥以一飽蓋水災之苦甚於旱災旱則由漸而成赤地千里而屋廬無恙倉卒猶可棲身若水災則一旦晝之間已成澤國猝不及防横遭淹溺其得以轉徙至此者已屬餓殍之餘倘不能活人種絶矣竊謂旣經留養自必善爲保全目下災區卽使水已退盡而該難民無室可居甫過冬令嚴寒未已春耕之期尚有數月將何所恃而令其回籍也或者資遣之錢以計日而食之法爲之限制大口得錢十餘文小口得錢六七文雖不能飽然米麥之外雜糧亦可暫噉辭精就粗以此買食卽不至死多則四五月少亦三月大口每人給錢二十文小口半之則庶幾可延其命以待回籍以後自食其力無憂道殣相望也今大口僅百文小口五十文爲問自揚州北上人山東境幾何程難民散處各返其里又畿何程十日八日之食猶不能敷卽敷矣而比入其門依然無旦夕之苟延也况乎春寒載道雨雪紛飛觀夫資遣情形可知冬賑之際未必人給棉衣一襲彼難民羸餓之軀長途跋涉冒冷耐寒卽不饑死亦爲凍鬼吾不知籌賑者何心而忍不爲之計也夫途有餓殍而高車駿馬顧盼自雄若不曾見路人弗之責者以其非我任也今旣辦賑且留養有日矣則骸難民之存亡生死固我所宜問者乃明知其死地而顧驅以就之可乎博施濟衆堯舜所難仁人用心自有見其大者或者於山東一帶更有接濟此百文五十女不過與之路費然卽路費而已如是之刻薄遑間其有接濟否也曩年籌辦晉豫賑捐滬上善士以爲移民移粟王政之經然災民南下本籍空虚婦女嬰孩四方販賣將來災過嵗豐晉豫之户口必至稀少而人種亦幾乎將絶於是創爲截留之法嚴辦拐販之徒慮深思遠昔日災區尚可漸復元氣者諸君子之力也今揚州資遣大約亦是此意然吾獨惜其爲德不終而致之死地而弗能生之也 
[河内近報]  
　　宣泰之戰本報屢經錄及兹復閱西友在河内郵來　息西友係親至宣泰目繫情形頗以華兵及越弁與黑旗不洽使黑旗孤軍獨戰至爲法人所乘深爲惋惜亟譯錄以供衆覽據本月初四日河内遞到西字信息云現時宣泰甚爲平静各國人悉可隨便來往法軍並不爲阻止且弗加盤詰坐河内之越南土船風順船速一日可到如欲附法兵船亦可但法兵往來衆多裝粮不少故有所不便也由河内至宣泰禾黍依然竹木葱蘢廟宇相間與未遭兵燹之處無異勇　婦饁春作及時雖河水近日愈淺在船中不能望遠迨至宣泰始無農人卽有所見亦有倉皇欲遁之意河中無頭之屍順水而下目不忍覩觀旨泰之地並無天險城中景象與中國無異竹屋甚多其城徑不及一里並非磗城黑旗守宣泰時爲築泥城　大而固七月工程不識何以竟能成此大壘彼時河邊黑旂築有砲臺以竹爲籓極形堅固其時田上皆水攻之殊難由河邉一路攻入宣泰城回憶西歴去臘十四日法軍與黑旗開仗兩軍之士皆殊死戰法國以阿非利加兵及客兵爲前鋒奮勇以撲黑旗勢雖兇猛究不及黑旂之善戰致屢被黑旂殺退死傷如積法人見勢瀕危急遣水師步兵助戰而黑旗屹如山立堅持固守毫無怯志鑒戰祗歴半點鐘之久法陣中已有死者七十人内有兵官四人傷者二百六十二名員弁二十名越南土兵之爲法雇用者受傷三四十人由此觀之可見黑旗之能戰而且鎗無虚發也法兵數次逼近黑旗欲亂其行伍奈黑旗好整以暇更番迭戰及短兵旣接肉薄相持法軍鎗刀盡被黑旗所奪第一日之戰法人雖奪得坭炮台殊非易易步步爲營節節進攻方得攻進而莫不心服黑旗之勇敢有目擊其戰者　黑旗若非軍火不繼法軍實難得此砲臺也是晚提督劉永福卽出賞格徧諭軍中謂倘能奪回砲臺者即給銀二十萬夜半遂有黑旗一隊復　砲臺與法人死戰勢視日間更爲猛銳法兵力不能支退出炮臺整陣再戰相持數點鎭黑旗撤隊而回法兵見其遠去復入砲臺駐守而死傷過半矣此乃法陣督戰官弁所述且聞是晚法兵信息甚爲秘密一毫不肯漏出法弁并謂是時法兵幾乎一蹶不振由砲臺至城約有五百碼之遠本來屋宇鱗次今則俱成灰燼 
 
 

Page 2

 
 
其外城極爲堅固並密排竹槍法人雖用開花砲亦難得手西北一隅目下尚見有銅帽堆積法人於此受創不少所築土壘砲臺與西法無異法大疑有西人　之但置炮不甚合式以致不能及遠耳又疑可砲係雲南之華兵倘司炮者亦用黑旗兵之則宣泰不至失守也其時黑旗與華兵及越南兵官有不洽之意是日華兵早退止剩黑旗與法人死戰故不能支彼時法人向西門而進此一路皆黑旂所居黑兵及客兵先行而孤拔率水師洋槍隊繼之第二日亦在此處接仗黑旗據屋自守逐次退守節節相持直至晚間始至劉提督住宅觀目下頽垣敗堵間猶有大理石零落满　可知屋　之華奠矣　攻擊劉提督住宅時黑旗退入城内黑兵等隨在劉宅内肆掠至夜黑旗引兵退出城外及次日法兵進城僅有老婦數人並無一兵一卒先時惟法兵數名入城孤拔提督猶未之知俄見法兵裂紅藍白三色之衣褲手巾接而高縣城上乃始知之入城之後至倉厫見　銀條爲法兵取之然大半　　黑旂運出此其進剩者耳又有馬一百五十匹象一隻則已斃又有製造局規模領淖然觀其情形似黑旂軍遁去時携取洋槍及裝藥彈之皮袋而後去法兵旣入城後　地以居法兵統帶之法兵官現居大廟内其倉厫甚大積米盈屋約計可供兩年之食又有製造火藥局劉永福不守城内殊爲有見蓋城外可守而城内决不可守城上有炮二十尊較城外之炮尤劣故見幾而退卽此可見劉之知兵現在法人在城内拆毁房屋大約五十間屋當拆去四十九間以便眺望故晚間一人不敢獨出未識何時法人方能復其舊觀但恐未能從速盖法人所得之越南各地並不整治但見法兵掘墳搜物而已法兵亦不敢遠出恐黑旂伺隙攻之紅河兩岸不知何日始得底定而目前則絶無舉動須候逃祿將軍到後再行動手也 
[竹桿通電]  
　　西貢法字報云法人現由海防置電線直逹祝村其電桿則皆以竹爲之殆取其便也 
[法將抵越] 　 
　　法國迷祿將軍本坐雲龍輸船至雲龍失事之後换坐法公司輪船名阿乃地與兩副將及材官等已抵西貢矣 
[法艦赴越]  
　　香港西字報云初四日有法國兵船名谷木林行抵新加坡初五日又有兵船名優羅綳亦抵新加坡此二船皆載兵械以赴越南也 
[火警續述]  
　　香港西邊旂昌火油棧被焚前已略述兹閱循環報更得其詳爱再錄之據云十四日朝九點半鐘鵝頸處旗昌洋行貨倉失愼查起火之由　因是倉满儲火油管倉人見其罐間有沁漏因運出倉外雇工修補工役偶不小心致罐爲火逼梓爾炸裂火油迸溢頃刻延燒以致倉中一齊着火工役不及走避被燈傷數人有一人手携油罐受傷最重登卽斃命又一人爲油濺其衣上下着火急難脫去隨地亂滚火不能熄祗得忍痛走至海旁躍身入水而火始滅當火勢燎原之時法國水師提督美冶命舵工携救火器具登岸撲救而英國澳爹沙士兵船意大利國忌禮士杜科羅兵船俄國拿基士溺砲船德國士都士治及立西兵船皆遣兵役陸續奔至奮力相救云 
[搭客投河]  
　　本月十二日漢口火船赴港中途忽有搭客跳河身死查得該搭客並無行囊嗣經船上將屍首撈起送至醫院由醫院爲之殮埋云 
[制軍騐屍]  
　　鄂垣皇華館近日添搭篷廠傳言卞制軍將親自督同臬憲落廠檢騐棺已吊到並飭原審及委審各員同日齊集以備乘公檢騐而定鉅案據傳是案係鄖陽府鄖西縣紳民余瓊芳業經在庠子亦生員余平日與府署某幕賓友善去冬余至縣討差至鄕間捐賑局清查不料疾發而死鄕間報知其家余子往鄕舁父屍歸將棺殮成服比幕友至見屍有傷痕囑其子報官鳴冤隨報鄖西縣經邑令騐得無傷余子又控於府太守委鄖縣重騐實係有傷因是一有一無案不能定詳報上憲而省中又另委兩候補縣再騐亦報有傷惟鄖西初騐無傷官與官争遂成京控現聞已有上諭是以卞制軍飭吊案卷人証傳集原騐官吊取屍棺到省以憑秉公檢騐云 
[鄂省大計]  
　　保薦官十員花翎三品銜選用道武昌府知府王庭禎花翎道員用補用知府漢陽府同知張開運花翎知府銜歸州知州沈雲駿花翎同知銜江夏縣知縣邏緗同知銜天門縣知縣邵世恩四品銜松滋縣本任公安縣知縣秦家棫長樂縣知縣苗如蘭黃州府訓導陳寶樹江陵縣教諭劉溱漢陽縣禮智巡檢俞德城○不謹官五員利川縣知縣陳國棟應城縣教諭周禾田漢陽縣沌口巡檢　春銘嘉魚縣典史張德懋襄陽縣典史王澤溥○罷軟官一員枝江縣知縣易光連○浮躁官一員遠安縣教諭石相煜○才力不及官一員鶴峯州知州長庚○有疾官二員黃梅縣知縣陶壽高監利縣教諭劉棨○年老官一員宜昌府教諭蔡景星 
[拜會提督]  
　　昨午前十一點半鐘聞有中國某員至美國利基門兵船拜會水師提督該兵船升旗爲禮并於臨去時然砲十七門以伸敬意云 
[機器抵埠]  
　　昨有外洋載來大小機器數十件在虹口公和祥碼頭缷上駁船運至高昌廟製造局云 
[不認强奸]  
　　昨報强奸幼女一案原告婦人蔣傳氏已將瞎子小王卽夏小王扭送捕房昨晨解訊蔣傳氏倩弟傳才榮將養媳徐順姐背負到案據蔣傳氏遞禀稱丈夫蔣正榮駕船爲業現不在滬有子名性麒今年十五嵗領有養媳順姐今年十二嵗本住高第西里故與小王認識現我搬在德興里小王亦搬在咸德　伊說無人照顧門户雇我養媳前去言定按月給工資五百文於十一日到伊家至十六晚被其强姦至十七早上養媳逃回細加詰間始將實情說出蔡看情形目不忍覩現竟不能坐立等語翁太守詰徐順姐供稱十二嵗十一日到小王家因無被褥故搭草舖於十六夜間被其威逼强奸樓上外間係伊姪子所住擱樓上有唱書先生在均是關斷樓下更屬不干翁太守詰之小王亦遞禀稱鄞縣人去年九月間蔣傳氏借去洋五元係其拚頭所用迄今不還又欲拆梢將我軋到黃發茂吃講烟計費八千二百八十文因無錢將馬褂押抵又要我出洋二十元我不肯遂將我拉到捕房翁太守謂閒話少說爾雇蔣傳氏養媳到家燒飯可有其事答稱伊於十一日來有哮喘之症至十七日伊吃冷牛乳略加訓斥卽於當晚逃去太守謂伊等與爾何仇將此事誣爾　將夏小王暫押飭法包探將順姐送到醫院騐明再核 
[和奸受責]  
　　原告趙寶生投法公堂稱與妻葉氏同住虹口地方柦沈阿六之房屋因沈與我妻通姦故卽遷居法租界昨日沈阿六又來與妻絮語若欲與之偕遁也者因之喊捕將其送案翁太守詰之沈阿六狡展異常旋據法包探嚴頌眉禀稱趙葉氏在捕房已供認跟沈五十天太守復詰沈阿六始稱在伊家住過兩次翁太守謂和姦屬實着將男婦兩人各責八十下以儆法包探將沈阿六帶出時尚喃喃謂兩下皆受笞責何苦告狀聞者爲之大噱 
[限交田單]  
　　魏起元控徐炳生一案疉登前報昨日法公堂訊期徐介眉業已經保交到捕房將管押之徐炳生殷庭和解案原告魏起元亦到案徐介眉禀呈借據並稱與炳生仝宗於光緒八年分借去銀八百兩曾立契據去年收過洋一百元未出收條至九月二十八日徐炳生不在家經伊妻徐謝氏將十五畆田契當衆交我在英公堂已經禀明　事照會道憲　寍紹台道飭縣立户承糧早經過割翁太守問當時有何人在塲答稱其時徐炳生在杭州曾經寫信與伊姪　　　墳囑將契據給我看徐炳生之叔及其堂兄并徐謝氏之姪均在塲翁太守謂魏起元 
 
 

Page 3

 
 
之欲與爾有　　　　借欵有利　　冩　　　到　　　　　　炳於五月間　手冩立　據與魏起元爾　王九月内到伊家傾箱　　將契搜去逼　契紙徐炳生　　　　哭當　交　　　　　元致徐炳空欠兩銀兩亦當爲爾追償况徐　生　　　遞禀詞曾云尚有房屋與殷　和之産亦賣與爾然則爾已收過銀兩矣答稱雖有此說並未成交買下何　銀兩女守詰之徐　兩人笞稱經中未曾說妥太守謂實屬取巧又諭徐介眉酌理準情此田斷不能歸爾答稱徐炳生所寫抵據雖寫五月間實則在後所立明係串通伊等是結拜弟兄翁太守謂更無此理安有先將銀一千數百兩交付别人作爲賠款然後串取田畝尚不如徵易地以觀爾肯作此事乎若云伊等結拜弟兄則爾與徐炳生乃同宗弟兄豈不更屬串通開導再三徐介眉始允將田契在七天内由原藉取出呈堂惟不願交魏起元翁太守看先具結交保出外徐介眉雖有洋人偕來惟公堂定章須覓法租界店舖華人具保因飭法包探孫寶生帶同出外取保 
[小車漏捐]  
　　英工部局以近來小車報捐爲數太少恐有漏捐之弊昨日特派西捕等在外虹橋等處查出漏捐小車甚多遂卽帶入捕房令其補捐矣 
[張冠李戴]  
　　昨報載侍者阿福扮作女裝在詠霓戱園觀劇被旁人看破帶到捕房時自言女衣係向買辦吳蟾清家借來兹聞此係阿福粉飾之詞蓋一套衣裳實向其表姊妹處借來者否則素無瓜葛而以女服假人此豈人情也哉 
[英界公堂瑣案]  
　　平捕　稱虹口華順棧房向由弁寶洋行經管現歸怡和洋行名下由西包探查知該棧買辦某甲於前日午後將生鐡十四担盜賣　唐晉紀所開鐡行内搜得原鐡關照怡和行將甲及管錢之龔甫卿與收贜之唐晉紀一併送案怡和行之某西人亦投案申訴甲不認盜賣唐不認買贜龔不認知情施　譯謂甲盜賣有據唐知贜故買應請一併管押三月黃太守與之再四辦論施君總以爲不然隨判定甲押三月唐押六禮拜均俟期满開釋鐡交該棧領去○昨報列巡勇查私一節昨由捕房解案據汪桂章稱親戚徐澍奎從浦東撐柴船來滬泊蘇州河内昨有江北小船尾插尖角旗寫浙江巡鹽等字樣冒稱巡勇者二人到徐船搜出食鹽七八斤謂其夾帶私鹽初索洋十元繼讓至二元徐祗有四開洋二個交彼不允復同至柴行借錢七百文交彼仍不允二人欲奪取其櫓由　行主關照我報捕拘獲二人及小洋錢文且聞二人係江北人在虹口做小工冒充巡鹽圖詐均無號褂徐供與同質之王木曉王棠瑞同供在鹽公堂巡勇名下帮夥奉公查鹽不敢訛詐黃太守問鹽公堂有爾等名氏否答稱有太守隨飭將二人押候函間鹽公堂再行核辦起案之小洋錢文及鹽均交徐領惟須具保如遇傳喚卽行投質○前有孫江益帶杜仲二十斤貨捐局司事謂其漏稅欲拘争報由捕解訊此已列報昨據孫投案稱前在四川時承友人送杜仲因在滬不能銷售只得帶歸湖州詎致另生枝節乞恩給還太守謂據司事言杜仲不止一包豈非漏捐答稱若不止一包當時何不一併攔阻太守准將杜仲給還 
[浙江湖州府郅太守牙厘局憲時觀察勸湖屬官紳移春盤作賑啓]  
　　養開序換燈影飛紅月上筵張酒痕浮白知已隻雞設局同寅燕言歡徒因一日之朶頣不惜萬錢之脫手昔海忠介宦游兩浙具蔬芥以供上台蕭子良惠在三吳減葷膳以賙荒户此前哲之遺徽後起所衎法也今聞燕齊被水竃有蛙鳴村鎭成池堂無雀處嘆殘身露宿訴河伯以無靈忍飢　雷鳴飯王孫而誰氏昨觀申報青蚨飛若雲屯聊慰庚呼緑螘允爲雨施他方已著成法我輩盍步後塵莫吟公讌之之詩争效西園雅集移築糟邱之費分沾北地災黎如荷諾金卽祈署瑑侯朱提之彚集由黃浦以輸將待詹三五良辰半甌茗話聨舊雨惟願百千同志一壼酒散作陽春知湖州府事郅韾督辦湖州厘捐局務時慶萊同啓正月十四日 
　　右啓者今奉到浙江湖州府郅郡尊印韾大公祖牙厘總局督辦時觀察印慶萊大公祖公函公啓善昌洋讀之下據述連閱申報因見去冬兒子則敬在山東連發電禀該處數百萬飢黎嗷嗷待哺春賑萬不能不辦善昌卽將情形刊列報章佈告各省叩託各善堂紳董代募春賑務懇諸大善士解囊樂助彚寄來申庶可應解兩省春賑仰承兩大公祖垂念災區之廣籌募春賑諸爲棘手今正卽出公啓奉勸湖屬官紳移春盤之資解兩省作賑在治下官紳定能仰體憲意奉示遵行如各省一郡一邑官紳之外各號商能倣而行之集腋成裘並非小補實籌募春賑之一大助也今將奉到公啓先行抄登貴報公函另再具覆據云已在湖地先湊得二百洋一俟彚齊當卽寄來以供衆覽厯不負兩仁憲之一片婆心也竊思滬上元芳洋商裕通桓棧商已將新嵗春筵移資作賑現因中外官紳均在設法籌募可謂不分畛域一視同仁惟望源源而來俾瘠壞災黎均沾實惠在捐者惠而不費而得其捐者恩同再造功德實無涯涘也十海絲業會舘協濟籌賑公所施善昌謹識 
[上海城内沙塲果盲堂經收順直山東賑捐啓]  
　　陳家木橋賑所來函云上海恊賑一舉實始於果育堂其時山東西大灾瞿君董堂事乃集鉅貲延董往賑遂爲恊賑公所之始光緒四年李君玉書往賑河南遂由王君竹鷗葛君審甫鄭君陶齋經君蓮珊王君介眉集議分設公所於洋涇浜然遠近官商慕果育堂名因以捐寄　欵者户限爲穿上年順直山東災滬市甚窘堂中諸君不願爲騖速之謀　息仔肩今憫敝所同人力盡計窮無裨於事　議自正月二十日開堂爲始仍前接收彚解收到賑欵由堂掣付收票登明申報刊入堂中徵信錄以資核實爲特刊布新報以揚盛德并爲諸善士先路之導云 
[今將法公堂西歴一千八百八十三年七月朔日起至十二月底止收付罰欵清單]  
　　收欵收王兆龍吊打罰洋二元收王蓮生竊贜皮背心拍賣洋二元七角收又木鐮拍賣洋一元共三元七角收馬唐氏王姜氏追繳蟻媒洋十元收陳惠賢收押　絲罰洋十八元收季阿順竊贜皮袍拍賣洋十元收陸有新吊打罰洋一元收張阿大賭灘搜獲錢二百七十作洋二角四分收森昌信局寄買小票罰洋二十元收正和又二十元收通裕又十元收恊源又十元收全盛又十元收金阿松剥衣罰洋一元收范茂田賭獲錢六十七文作洋六分收王連發追繳蟻洋四元收藍湘毆打罰洋二元收蔡杏泉碰毆罰洋二元收王乾秉竊贜拍賣洋十一元收吳少亭局賭贜洋五十元收沈金山收留拐孩罰洋四十元收王德甫犯賭搜獲洋二角錢一百五十作洋一角五分共三角五分收陳阿福搜獲贜洋八角收閔茂官誣竊罰洋三十元收周和林搜獲贜洋十一元以上共收二百六十七元一角五分○付欵付周阿三公堂拉風工洋六元付　天源修公堂鐘洋一元付周福養刀傷洋六元付彭厚田又洋廿四元付杜阿標又洋二十元付趙少汀養傷洋十元付陸王氏養　傷洋三元付　阿三拉風工洋六元付法人多瑪各飯食洋六元六角付周阿三拉風工洋六元付怡樂軒刻印　票洋三元八角付徐源順做公堂窗帘褥墊工料洋三元九角付裕隆做捕房棉被洋五十元付彚成公堂煤火洋二元三角付又煤桶洋八角共三元一角付祥泰椐木方桌洋三元四角付仁濟醫舘善舉洋四十元付輔元分局善舉洋五十四元三角五分付放生局　舉洋二十元共付洋二百六十七元一角五分以符收數 
[上海北市盆湯衖絲業會舘生施少欽經收順直山東江浙等處正月十六十七兩日第一百九十一百九十一次賑捐清單]  
　　無錫唐熙業兄由南市羊毫筆料鋪交來續　洋五十員閩省五　門分司浙江黃巖羅印　經募育嬰捐移助由福建同吉錢庄車佐臣兄交來洋世六元棉陽鋤經書屋鄭第三次續助由鄭恊大南布號交來洋十元信善主人藥資移助求夢遺速愈足對開一元沛國主人求時運來四開洋一員○周成泰洋五員同福和同生東盛恆記不書名四户各四員受昌洋布公所元昌時生玉興茂昌叙豐　昌永裕全美益利元十一户各二元德本堂八開洋二員以上共十七户由甬北洋廣捐局江君少屏代募捐册寄寗波全盛局交來○本埠費公正水木作主人第二次續助寄各埠籌捐册夾　三十付計六十　當付酬勞木司酒錢四百文竊思手業中人能知大義連次捐助工料實属可嘉代求生意興隆○第三十六日出售助賑彩票寗波江北岸鄭月峯兄三百七十七至三百八十一號五張常山官安棧李恊興局來三百八十二號一張新閘徐三百八十三八十四號二張　湖沈菊泉先生三百八十五號一張廣東陳義和三百八十六號一張共售十 
 
 

Page 4

 
 
張計洋二十元以上十六日○積誠子續捐洋一百元安徽吳氏由姚近高兄交來洋七十元郭儒純由協和信票號劉子乾兄交來洋二十元慈蔭堂叔子求兄澣記夙病卽愈先助　二十元太原女氏五元蘇州李黃氏求母康健洋二元綠野堂洋二元溪北仁瑞堂洋二元白水人洋一元三户由泗涇全盛局來海寗無名氏求合家平安洋一元○王姓助東洋匠　一張舊紅昵匠枕一對池上草堂集二十部由周維翹兄交來歸併助賑彩票册内○第三十七日出售助賑彩票黃高峰樵三百八十七號一張筱棠居士三百八十八號一張共售二張計洋四元以上十七日合併聲明 
[上海四馬路西中和里辦理直賑捐輸總局接錄第九次所收樂善好施捐欽已給收單各善士姓名開列于後]  
　　力不足齋十元○無名氏三元○慈東誠心子祈兄長堂經出外途次平安捐助二元○曲江氏爲妻病還愿捐助十元○無名氏三十元○金杳農十元○頴上子求同胞合家平安生意順利五元○陶榮橋二元○蕭山湯味齋經募香雪軒主人四元杜馥居士十元陳　善七十二元滋慶堂陳十元意雲室陳八元陳楊氏四元陳陶氏二元雨齡一齡童子共二元陳虔之一元糿蘭室女一元陳述點二元無名氏一元　計英洋一百十七元○　壽室主人祈得病愈四元○芝壽室主人祈母病愈捐助六元○以上統共收英洋一百九十九元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
