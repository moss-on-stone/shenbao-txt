# 1891 - 189 - 4906548

 

Page 1

 
 
[重印大題文府出書啓] [  點石齋告白]  
　　大題文府一書海内風行幾如左太冲三都賦成洛陽爲之紙貴前印數千部業已陸續售罄而購者仍復踵趾相接爰擬將此書重印數千部卽日開工約兩禮拜當可出書有願躉購或附印若干部者請早來面訂可也此佈 
[九朝東華録减價出售] [  圖書集成局啓]  
　　本局所印九朝東華録一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌數者請臨申報舘帳房購取庶一經披閲如瞻列聖況謨乎 
[龍州商務論]  
　　客有談廣西龍州商務者夢畹生從而詢之曰龍州僻處邊陲民俗素稱喬野然自與法人立約准開口岸通商民人一見夫洋貨之十色五光陸離璀璨富必爭先購取以爲美觀而土産之取之不竭用之不窮者同惟供土人之子取子求自有䑸舶往來而販連他方不難獲利竊意生涯之盛富可操劵以須子固　悉邊情者能爲僕一示崖略乎客曰邊情固未悉然税關徴信册則嘗披閲而知之矣計去年一載進口貨袛值銀二萬二千餘兩出口貨祗值銀一萬一千餘兩過關報騐之商船進口者四百三十餘艘出口者三百三十餘艘關税共收銀一千六百餘兩生涯寥洛無利可圖以税銀供關上開銷尙憂不足更何能備國家正供乎生曰是何以故曰龍州所銷者爲白色反元色洋布扣布斜紋布袈裟布稀袈裟布花剪絨羽紗羽綾哆囉呢棉花棉紗羽毛帶洋鐡火油自來火麵枌類皆民間日用所必需而土産則有八角八角油桂皮白糖之類載連出口亦可獲利而歸其所以貨物不甚流迎關税毫無起色者實係沿路開銷過鉅商民利益難沾是以裹足不前不願來此貿易耳生曰嘗閲洋關册籍知龍州設關伊始税則從輕核定進口貨較他關减　三成出口貨較他關减收四成税輕則成本亦輕奈何貿易尙難起色乎曰子之爲此言眞知其一不知其二矣由諒山運貨至龍州所輕者惟税耳而沿途脚費其重視他處而倍之旦數倍數十倍之盖其貨皆由松吉江高平河水道運來時事多艱宼盗充斥輾轉留滯所耗實多直至報税入關始可安然無事以故貨物之在香港上海值洋銀一枚者至此需六七枚之譜邊地素稱瘠苦卽使平其價值猶恐問價者稀况復昻貴異常有不銷路淤塞者乎其商人之老於營運者以爲由粤之北海口轉運入龍州較之運自安南似乎穏妥而沿途釐卡棋布星羅節節抽捐益形苦累商人將本求利豈肯曰貼捐銀惟有將貨值加昻仍取諸買主而已有友言及曾在南寗州買玻璃二箱每箱貴至洋銀二十一元其實從香港購之祗值銀　三翼由是觀之龍州市面未嘗不可以振興所苦者惟一在釐捐一則在脚費耳夫釐捐在用軍之際藉此以補餉需今者四海昇平干戈不用抽釐之舉當可革除或者謂善後事宜仍不容緩則閩粤江浙等省地大物博酌量抽取猶未足以　民若龍州僻在一隅處處體恤商情猶恐望而却步更鳥可重征商賈致令廛市蕭　耶抑更有説焉法人自有安南卽凡事加意整頓去年擬在北圻創造鐡路從扶梁洞至諒山計長二百五十里初言一年之内司告成功旣屇期僅成六十里大約再閲一二載方可竣工并擬由諒山直築至那勤又增六十里以便由松吉江直逹龍州貨物易於轉運特聞此路專爲轉運官塲所用物料而設未必能便於商民若容商民附貨往來則　費减輕自必生意日新月盛加以北圻大吏已出示布告凡貨物之運至廣西者行過北圻無庸完税若是則將來鐡路告成之日貨物皆將由此運至龍州北海口之税金豈不日漸减少乎鄙意籌餉所以設兵設兵所以衞民乃因衛民而轉以病民民雖至愚能不嗟怨不如由北海至龍州一路裁去若干釐卡俾商賈源源而來庶乎遠近聞風舟車輻輳邊遠之地一變而爲熱閙埠頭况目今馬中丞方留意桑爲民興利他日絲斤運出不致苛征銷至外洋足與所湖並盛則邊隅利賴不益無窮耶夢畹生曰敬受教因操管作龍州商務論以告衮衮諸公之謀國是者 
[諭旨恭録]  
　　六月初二日奉旨宗室鍾華稽察禄米倉王傚稽察南新倉方汝紹稽察舊太倉秀林稽察海運倉覺羅舒恩稽察北新倉林燦垣稽察富新倉王聯璧稽察興平倉覺羅逹椿稽察太平倉俊又稽察本裕倉榮山稽察儲濟倉孟繼　稽察中倉宗室托佛歡稽察西倉陳懋侯稽察豐益倉謝希銓稽察内倉欽此○初三日奉旨刑部雲南司郎中着潘祖年補授湖南長沙府同知着裕林補授江西撫州府水利通判着周錦城補授直元氏縣知縣着周寳琛補授四川樂至縣知縣着陳天驥補授甘肅成縣知縣着李鷟補授四川内江縣知縣着曾憲仁補授福建清流縣知縣着吳宏成補授截取舉人李廣綬着以知縣用曾應震俸滿教職楊開蔭俱着以教職用起居注筆帖式着鍾俊補授翰林院筆帖式着周寅補授理藩院筆帖式着凱鋆文連補授詹事府右中允着榮慶補授保送分發直知府王守堃江西知府傳鍾麟西川知府張士煐陜西直州知州定廉福建直州知州楊恩桓俱照例發往俸滿安徽鳳陽府鳳廬同知劉鑌著回任保舉福建候補追補授臺北府知府調補漳州府知府雷其逹著准其補授照例用保舉江蘇補用知縣倉永榖着照例用卓異俸滿江蘇徐州府知府桂中行直靜海縣知縣張上龢俱着回任准其卓異加一級仍註册候升山西臨汾縣知縣艾紹濂着回任准其每次卓異加一級仍註册候升卓異山西高平縣知縣韓仲荆着准其卓異加一級仍註册回任候升擬補吏部考功司郎中容惠吏部文選司員外郎惠林俱准其補授欽此 
[本舘接奉電音]  
　　由京友電傳諭旨三道敬謹譯登○六月初五日奉旨此案着交剛毅督同臬司親提人証卷宗秉公嚴訊確情按律定擬具奏原告民人黄瑞和該部照例解往備質欽此同日奉上諭兵部石侍郎着沈源深補授未到任以前着徐樹銘兼著欽此同日奉硃筆李絢藻轉補左春坊左中允李肇南補授右春坊右中允欽此 
[嚴拿會匪]  
　　九江總鎭劉華軒軍門以匪徒散播謡言煽惑愚民立卽會同關道李觀察派撥兵勇駐紥租界竭力彈壓閭閣得以安堵近日訪聞有會匪數十名溷跡市廛於是臚列姓名大張告示徧貼城廂内外曉諭軍同人等按名緝拿解轅嚴辦若輩其亦稍知儆懼否耶 
 
 

Page 2

 
 
[東粤郵音]  
　　滿洲廂紅旗佐領下人某甲充當馬甲之職剪曰在老城黄黎巷口番攤賭舘勒索規費賭舘靳弗予兩相爭論口角之餘繼以用武賭徒逞血氣之勇誤將甲撃斃駐防各旗人一聞此事齊詣南海縣署鳴鼓喊冤潘明府立卽升堂訊悉情由簽差嚴拘賭黨而賭黨早已聞風逃逸潘明府騐明屍身諭令先行棺殮待緝獲兇犯究辦旗人咸以兇手未獲不肯散去明府善言開導並片請各佐領到塲彈壓始各散去刻下明府已將賭舘查封並懸賞格務獲賭匪懲辦爲死者伸雪云○寳華坊左姓婦平日誘拐婦女販至外洋從中漁利離人骨肉敗人名節罪不勝誅現被人告發經南邑尊拘婦到案刑訊之下供稱前後共拐婦女十七口販往新架坡等埠逼令爲娼得錢花用邑侯訊得實情卽委典史周捕廉將所住房屋查封入官以示懲儆○河南戲園刻已落成命名曰大觀園於上月二十一日開臺演唱傾城士女聯袂往觀頗有如水如雲之盛有某甲富家子也興闌出户喚渡回省偶不小心失足墜入河中無人援手致占滅頂之凶其親屬備棺成殮哭泣甚哀見者爲之下涙臨深履薄者可不格外謹愼哉○原任浙江布政使許星臺方伯病殁通州旅舍其家人接到噩耗當卽設靈穿孝成服一俟靈柩運回時再行擇日開吊 
[茶市尾聲]  
　　漢口茶汛自四月開盤後陸續裝運出洋水脚格外從廉營運較爲便易至五月十七日茶係連頭帶子江上惟泊輪船一號卽於是日開行某日復來一艘尙泊江中大約須載滿方行出口云 
[鄂防嚴密]  
　　目武穴匪頽焚毁教堂戕斃教士後人情驚駭幾於岌岌不安武漢人類不齊流氓甚衆更有一種少年好事者平日划船餬口或提筐費水菓終歲遊行街市膽大心粗往年後湖廣東人滋生事端實由此等人抛磚擲石以致結成不解之仇上年某命案及毆撃考童若輩亦助之恣横苟非官長嚴行彈壓難保不枝節叢生各大憲鑒及前車節次調水陸各營安挿武漢各處星羅棋布無稍疏虞兩月以來民皆安堵外間謡諑亦漸漸消釋無形日内漢口洋街以及省垣洋房醫院倍加周密無懈可乘漢口各善堂龍夫派定殷實者四十家每晚以十家上街稽察張香帥更曲意體恤以每晚各水龍夫務須巡至關署飭關憲每堂每晚給以大錢五千五百文爲工資油燭點心等費現在江上泊有外洋兵輪三號又有中國兵輪兩號在封江環泊藉以拱衛省垣云 
[捉賊]  
　　嘉興縣屬曹庄鎭一小市集也有懹姓者薄有田産呼耕南陌叱犢東郊向晴課雨外不復知人間有理亂事其姪名四官年約二十六七日事游蕩不務生業計無所出欲竊叔之牛以供飲博資夜漏旣深悄然而往則見門户洞開心訝之以爲此必祖生之先我着鞭也移步上前果見一人暗中摸索突抱其身賊竭力掙扎終不得脱拔刀望後直剌四官覺痛梢一鬆手賊乘勢逸去四官且喊旦追及追行十餘武傷重倒地其叔及鄰人聞聲出視見其臥地呻吟小腹受傷甚重血流被體賊已不知去同次日恊同鄉保圩長赴縣禀報經趙大令帶同刑日人等下鄉相騐及抵其處四官因傷重斃命遂飭先行收殮諭令差捕緝拿該賊從嚴究辦四官初意本欲作賊後見門内有賊則不作賊而捉賊終以雙手孤攀未能制賊而反爲賊所剌此皆出於意外非始念所及也嗚呼生死之間豈不關乎定數哉 
[通州近事]  
　　西街阜豈錢　於五月十一夜被賊由後院穴牆入室竊去本號錢票六百千制錢十七千對時表一枚次晨報案旋由州署捕役在南街剃頭鋪拿獲竊賊竊出原贓　供已用去錢票百餘千旣而阜豐卽停歇閉門所有外欠之票俱在州署大堂上付錢○南鄉關帝廟某儈自將右手剿去一節入油　炸之托以銅盛又用大鐡釘穿兩腮鮮血淋漓沿門募化噫身體髮膚受之父母奈何任意毁折以慱檀越之匄資耶若此儈者不特爲名教之罪人卽衣佛有靈想亦富斥爲外道也○麥隴風來香聞餅餌一經春簸便可易錢計紅秋麥每石值錢七千一百文白秋麥每石值錢八千四百文○某甲年三十餘僑萬道資前屢患腹痛時發時愈一日痛益劇自念宛轉牀褥生趣全無遂自投井中以致畢命噫亦可憐已○上月某日順天府屬平谷縣某興鋪被匪徒聚衆刦掠失物甚鉅越一日懷柔縣某典鋪忽來匪徒二三十人踰牆而入刦去首飾櫃中金銀珠寳約值銀六千兩連衣物共值萬金之多雖經報案賊已遠颺未知何時弋獲也 
[素靈佚語]  
　　金陵某姓家在城西悟桐樹後主人向充潘轅書吏年四十餘妻亦符世六鴛鴦之數膝下子女各二庭前玉樹掌上珍珠其珍愛蓋可知也長子小字桂官年已十四上月某日之晚忽患喉痛寒熱交作稠痰塞住腫脤不堪滴水亦不能下羣醫束手不敢開方延至黎明溘然長逝某與妻方料理棺木遣人送往同善堂義塚掩埋而次男杏官喉痛亦如其兄某大駭急延醫者至已不能下藥正在危急駭懼長女又相繼而病未及一日姊弟竟聯袂西歸計相隔僅二三日而一女二子相繼云殂噫何天之酷待斯人竟如此耶○古來奇病散見諸書者指不勝屈乃有爲書所不及載者如金陵某氏之二症益竟奇矣一爲某封翁年五十餘其長子已於上科高中經魁前年翁忽患紫雲風面目浮腫四肢麻木然起居飲食仍自若也至上月十一夜倦極而寢及醒自覺急褥涔涔然燭之則朱殷點點沾滿衾裯俯視其身但見兩足指甲旁有小孔如芥子大血出如注十指亦同不差累黍自夜逹旦涓涓者約有一盞之多而肌膚不痛不賡不紅不腫遍詢城内歧黄家皆惝恍其辭不能指實何症云一爲某氏女家住胭脂卷年二十許尙待字也一日早起梳洗畢忽聞脊骨上漉漉有聲按之無迹隠約間由背至項由項至頂髮根脹痛不得已散爰委地俄有水隨爰卜如屋漏然時斷時續以盂盛之約有一二甌色清而臭迨涓滴俱無始不覺脹痛之苦嗣後或半月一發或二十日一發他無所苦但漸漸面黄肥瘦耳一時羣醫皆相顧錯愕不發一言或曰其殆夙有冤孽故以奇疾報之其然豈其然乎 
[淮隂脞録]  
　　清江訪事人云邇來河水乾涸火警堪虞鎭憲爰飭湘軍用桔橰戽水入城内以備不時之需○亢旱已久葦蕩頗患蝗蝻營官以馬料所需急委員督率兵丁分投撲滅○刻下市價毎銀一兩易錢一千四百六七十文每洋銀一元易錢一千零十文○前署鹽城縣王惺園大令因案解任兹案已了結奉藩憲札飭仍回本任因於上月十五日由省來浦前往履新○水淺舟滯柴薪轉運不靈每担增價六十文米則因積囤者多每石增價一百文○徐分轉採訪節孝詳請奏聞旌表刻已委員駐浦辦理又恐四民仍未知悉爰張貼報紙令人赴廣源錢店虹橋張宅六市巷鄧宅星報但須年例相符並不需索費用○漕憲委員前赴邯郸縣吕仙祠迎請鐡牌求雨上月十八日抵浦供奉贊化宫用磁盆盛古井泉將鐡牌植諸其内有見者云牌約長一尺五寸上有字跡已模糊難辨矣 
[六橋烟柳]  
　　前記杭垣貢院添置水櫃八雙用洋鐡簡引水接至貢院二門内云云現聞於貢院東西圍牆外築運水臺二座裝以洋鐡水筒直逹棘闈較之水夫擔運靈蠢逈不侔矣○有玉橋東首桃花弄内某姓因午炊遺火廚下遂致烈焰上騰時有泥水匠五六人修整房屋見此情形卽呼工匠將横梁盡行拆缷火焰頓滅誠大幸也○秋試期近各府州縣考生絡繹而來雜處省垣誠恐匪徒混跡署臬司唐廉訪於候補各員中擇其諳練老成者添委各城保甲及總巡分巡等差庶幾防衛嚴而奸宄消也○忠清巷開設飯鋪之某甲與仁和縣署差役丁阿九結爲兒女姻親狼狽爲奸自鳴得意一日有四人至飯鋪小飲杯盤羅列嘉旨雜陳飲至半酣喚作魚羹及五味旣調一盤捧出方欲大啖不料臭味已變不堪入口遂與走堂者爭閙將魚碗擲云適中頭顱鮮血淋漓甲怒甚立卽傳呼地保扭送四人至官署各笞一千板取保釋放而蠧役需索堂費私用刑具依然管押現聞已償洋一百二十元尙未滿其欲壑云○某氏婦因賣嘯貨出入世家大族不之禁也性情詭譎最能迎合人意閨閣中往往受其引誘穢德彰聞不知凡幾婦有子二人長某甲年逾四十猶有踰墻之癖次某乙游蕩無度酷嗜洋烟兼好賭博日夜閒行街市飽餐 
 
 

Page 3

 
 
風露幾如乞丐其帮因夫潦倒以鍼剌度日氏欲倚作錢　子　學皮肉生涯乙妻迫於姑命遂　店夥通焉旋覺腹中有娠恐夫不肯承認有害顏面密與氏計使乙歸家閉之房中遂令重修舊好不料乙已略有風聞不有戴緑頭巾怫然而未妻見計不行恐有敗露之日遂薙經而死噫人面獸心者其氏也耶天道報施亦不爽矣録之爲淫惡者戒○杭垣火警大率因洋油所致風聞撫憲崧振帥面諭杭州府及仁錢二縣出示禁止各鋪户不准點用洋油以防火患但未見明文究不知其確否也 
[仙鎭賽會]  
　　揚屬仙女鎭都天會素稱繁盛間慶年一賽每賽所費不貲其欵聞皆由該鎭各項經紀零星湊集本年已積有成數會中首事遂擇月之初三日出巡一切儀從無不爭奇門麗花様翻新抬閣鞦韆所裝各種戲劇皆用幼孩搬演非他處以紙絹紥成毫無生動氣者可比其餘　花大傘平金大纛皆簇簇生新花神八仙燈以及花擔備極玲瓏巧妙自晨至暮繞行各處令觀者目不睱賞店鋪前皆掛燈結彩博山爐中香烟不斷寗波會舘内陳設會堂一座輝煌璀燦無與比倫大門外安設玻璃牌樓一望通明高聳霄漢村童里婦結伴來觀不啻　屯蟻聚蘭橈桂楫銜尾停泊綿延數里水路爲之擁塞此二日中舟楫往來皆須艤棹以待茶社客寓烟間無不其門如市通宵逹旦擁濟不開小本生涯大都利市十倍晚間燈會尤荏詎意六點鐘時雨師驀然税駕會中人遂將神像暫駐南灘行宫擬俟天晴補賽燈會然後送駕回宫初五日依然大雨滂沱各處來觀者不覺興致索然嘆天公不做美也 
[潯陽小録]  
　　署理德化縣張玉珊明府莅任已及一年現經上憲檄調回省所遺德化縣篆務已委正任彭澤縣羅少垣明府接署紅諭業經頒發擇吉於十三日接印視事○九江城内煤炭坡前有某甲夫婦專以代售古玩衣飾爲生計二十年前一索得女因貧困難以供養兩歲時許字東門外某乙家爲童養媳乙撫養已閲十年迨女年方十二歲時面目韶秀態度端凝甲夫婦以爲奇貨可居詭與乙婉商迎女人城居住揀茶葉習女紅倘有積蓄將來婚嫁時妝奩亦可免樸陋乙首肯由是女長住母家迄今年已及笄乙家屢託媒妁請訂婚期申夫婦一味延緩至今年乙家定期迎聚甲夫婦遂作先發制人之計將女私許某署長隨馬姓已委禽矣六月初一日贅馬於家是夕宴會賓朋歡諧魚水乙家得信卽於次日邀聚多人伺於小東門内乙子携帶兩健漢伺中出外僅有老嫗司廚馬高臥帳中新娘已臨鏡曉妝乙子悄然入房將新娘負以出門兩健漢隨後擁護迤邐由蓮花池繞大校塲狂奔而去馬姓中侍利刃拚命追赶值至城門見人多不敢動手悞怏而回口吐鮮血數开不識此事將來作何了結也○各客棧接客每當輪船抵埠時爭先恐後兠攬生意不顧性命初一日大通輪船抵埠時接客鄭姓乘坐划船爲巨浪潑翻遂與波臣爲伍初二日泰和輪船上駛時接客李姓方欲一躍而登不期失足落水茫茫萬頃撈救無從迄今屍身同無着落亦云慘矣 
[粤東官報]  
　　督憲牌示海口營參將缺委留粤儘先補用副將董正明著理平海營守備缺委督標候補遊撃鄒培著理又藩憲牌示連山綏猺宜善司缺委從九品甘怡署龍川十一司缺委從九品任元亨署赤溪廳司獄缺以從九品張祖恩詳補陸豐縣河田司缺以卽用巡檢張嗣燾祥補 
[邦江官報]  
　　五月廿八日梁分轉世禮禀知回泰屬總巡差廿九日儀棧凌觀察來揚公幹總局沈施榮三分轉銷淮南總局差六月初一日張分轉元愷禀知到淮南總局差陳守戎兆連委辦五臺山船私並禀知開局姚藍尹國仁委南鹽廳掣騐初二日施分轉　禀知至發審差初三日王鹺尹錫祥銷楚鹽查艙差屈鹺尹壽椿委解南京餉初四日吳鹺尹瞻廷回曲塘差次 
[准備迎接]  
　　江蘇臬憲陳　仙廉訪將次來滬已見昨報兹悉上海縣袁大令派辦差家十及執事差役人等住周太僕廟及金利源碼頭伺候旌麾云 
[節期志慶]  
　　昨爲法國改爲民主之期清晨九點鐘後副捕頭謝德諾戎服掛刀督率西捕數十名肩荷洋槍齊集太自鳴鐘工部局石梯上捕頭備德禄亦親身照料一切廳中徧懸國旗兩邊排設坐位桌上供鮮花及松柏枝庭前西樂一班更唱迭和鐘鳴十下法公司主卽工部局首董色波薩而君及工部局紳董辦公西人續陸而至旣而浦江所泊之法兵艦統領率同水師兵官身穿公服佩帶寳星肅雍而入末後天主教堂中主教神父亦均華服遥臨諸賓將上石梯副捕頭喝令站班西捕皆垂手鵠列法兵官並各商紳齊出恭迎握手脱帽爲禮至法總領事華格臬君則身穿金線公服乘坐馬車而至諸人亦以禮欵接叙談片刻次第入大廳少焉法讞員葛蕃甫同轉總巡帮辦朱森庭明府鳴騶突止色波薩而華格臬二君卽次第念頌詞念畢各西人皆抇手慶賀庭中樂聲復作諸賓皆向總領事道賀領事各敬香餅酒一杯隨步至庭前邀西樂工等人入廳亦賜以香餅酒飲畢而散副捕頭督同通班西捕至園中操演一回然後散去捕房預飭包探巡捕用心照料所有閒雜人等不准入内閒觀江海關道聶觀察提右營劉參戎海防廳劉司馬上海縣袁大令則於下午時往城外法總領事宅中道賀是日也雨絲風片釀就濃隂而浦中所泊各兵船無不遍懸彩幟五光十色掩映於柳明葦雨間立而望之無異大然圖畫并聞法公司亦懸旗志慶各銀行則相約停公云 
[生芻一束]  
　　日本隨員孫子與大令因公溺斃情形已登報牘凡在執友嗟悼同深兹瀛眷已返滬江原擬本月十三日假城南一粟菴設奠嗣以大令交游素廣各省訃告未周因展期至二十三日想届期素車曰馬絡繹而來必有以一束生芻吊此其人如玉者矣 
[數符天幹]  
　　幹卽干也昨日法捕房瑣事内拘拿者除名姓可稽之各人外計自申而癸適得十人有合天干之數因戲爲連屬其詞曰崑山人某甲惰於力作以致漸入下流其妻於數年前潛逃來滬與某烟舘堂倌某乙有私生有女孩居然情同伉儷矣邇來甲詢知其事尋乙理論經好事者從中解勸令乙給洋四十元出立賣妻筆據事經新揚縣汛捕某丙所悉串同本邑捕役夥某丁同乙訛索洋廿元乙不允遂呼巡捕至一併拘入捕房押候解送公堂訊究○甬江人某戊慣在各輪船上騙取客人之物前日潛入宜昌輪船仍蹈前轍經茶房扭住送押捕房○葉仁章向在有恒經租帳房收取租值侵用洋銀多至六百餘元日前經經租買辦王輝控諸公堂葛同轉飭包探王榮培提葉至捕房捕頭以時值節期暫行交保○江北人陳二向供執鞭之役前日手持十元鈔票一紙向某已所開錢店兑得洋九元五角某包探查知來路不正拘押捕房○江北人某庚因欲移居他處悞將屋中擱栅板拆毁屋主某辛立喚巡捕拘庚夫婦入捕房捕頭以事屬細微准交保出外免解公堂○某壬並未捐取車照貿貿然載客人某癸游行在租界之中某號巡捕查知獲送捕房管押 
[解犯赴津]  
　　周李氏赴英公堂控稱天津人劉三卽劉啓香將兒子連寳雞姦由英公堂飭送上海縣訊辦袁大令請帮審委員宋二尹提訊之下判將劉收所候辦此已列諸前報者也兹悉此案經太令判將劉啓香解回天津已於前日備文派差起解矣 
[訪拿劣棍]  
　　上海縣袁大令訪得本邑廿八保十七圖虹橋地方有陶福妹者誘拐婦女無惡不作因於前日飭差拘提到縣收所候訊聞陶劣跡多端昨日有某甲投縣控訴云 
[飭差查覆]  
　　前日明孀婦吳李氏赴縣扭控沈村友私竊洋銀帮審委員宋莘樂二尹升堂提訊吳李氏訴稱丈夫在日曾在治下開設水菓店用沈爲夥迨丈夫病故沈伺小婦人不在家中貿然入室竊取洋銀九十一元小洋三十八角爲此扭案請追沈村友供稱並未竊六實遭誣指二尹得供以兩造供詞恐有不實不盡飭令原差查明禀覆再行訊辦 
 
 

Page 4

 
 
[英界公堂瑣案]  
　　包探秦少卿徐雲香同禀稱益順盛參號黄曉坡報稱夥友徐月珊竊去高麗參五十斤值洋一千四百元查得徐得贓後售與鹹瓜街某參號買主深恐來歷不明却之不受徐復與掮客馮沛堂等央五康錢庄主吕松泉担保始肯收買兹小的已向言明暫止銷售正欲拿徐而徐已避匿他方急切難於拿獲因傳吕及馮到案黄訴稱與徐同事吕供稱青浦人在治下開五康錢庄與徐相識實不知其竊參馮供稱確曾爲之銷參然並不知其竊得察太守飭押候過堂覆訊核辦○包探王阿二禀稱曹王氏報失布衣十件棉被一條經小的查知羅松林等四人行竊拿獲盤詰起到贓衣尙有棉被已賣與唐金金今亦將贓吊出曹王氏訴稱小婦人家居虹口是夜羅等撬門行竊小婦人與女兒聞知聲息起身呼喊賊手持紙煤火推倒女兒又掩小婦人之嘴羅及王海泉同供稱小的等係上海人皆當小工餬口因無主顧是以行竊然並不推倒女孩掩住氏嘴唐錦松周長春同供稱小的等係浦東人亦皆當小工金金供稱小的與錦松同宗伊將棉被求售小的因之收買並不知是竊贓現已將原物繳案矣蔡太守謂羅等旣至該氏家行竊又敢因呼喊而掩住該氏之嘴情節較重理合送縣嚴懲氏一再求免並稱小婦人窮苦不堪一經送縣務須候質求大老爺卽行發落可也太守判令將羅等四人發捕房管押一年期滿各責二百板金金悮收竊贓從寛保釋贓給該氏領去○包探王阿二唐寳榮同禀稱小的等緝獲竊賊鄔秋雲吳玉林詰得曾竊葉連順等四家衣物質錢今特吊贓送案捕役趙金禀稱前由寍波鄞縣移文至上海縣轉行至案下移提鄔歸案訊辦奉飭查拿未獲葉及蔡老金鄔金壽倪阿春各請領贓鄔供稱小的係寗波人年三十二歲行竊該死尙乞施恩吳供稱小的亦寗波人年三十三歳以後不敢再犯矣蔡太守檢閲上海縣來文案由寗波鄞縣移知内開本府署中被竊當已緝獲竊犯鄔阿岳丁毛頭訊稱同黨竊犯鄔秋雲持贓到上海將贓質在豐和質鋪鄔秋雲現住虹口一品園茶舘對門王姓泥水作家内請爲移提吊贓等因及飭差查拿由差禀稱虹口並無一品園茶舘對門王姓家更無豐和質鋪無從緝拿吊贓等情今旣另案拿獲卽判令笞責二百板押候移送上海縣轉解鄞縣歸案訊辦吳笞責二百板卽行開釋贓給葉等分别認領○俟生記訴稱何吕仁來購裁缝機器一副先付定洋繼又找足價值估得内有銅洋一元與論爭執由捕拘何至捕房又搜出洋九元其間八元是銅質祗有好洋一元今蒙送案是以投質某號巡捕將銅洋呈案何供稱原籍泰州在家教讀此次來滬購辦裁縫機器所付洋銀並不知其攙和銅質現在躭擱小東門恒興盛洋貨店中恒興盛洋貨店夥王錫魁訴竊何是規矩人當來滬時有洋棚執事人馬尙慶卽馬瑞生來信囑爲照料因此躭擱店中所有銅洋諒在泰州誤收决不有心混用蔡太守飭將銅洋劈燬何交王保○包探陳阿九禀稱陳阿林竊取陶梅記包車上綢洋傘小的見而獲住送案請訊查陳前曾犯竊陳供稱小的係江都縣人以後不敢再犯矣蔡太守判令管押兩禮拜期滿備文遞籍贓存捕房給還失主○二百號華捕禀稱昨日小的見洋東車夫黄楚宏等四人爭攬主顧幾肇禍端有違工部局定章因之獲案請辦黄及楊會郡錢如川王阿洪同供稱小的等皆江北人在治下泣車度日以後不敢違章此次叩求恩竊蔡太守判令各押三天 
[福州水災告急來書照登]  
　　屢沾化雨孺慕彌深　仰慈雲依馳益篤敬維少欽封翁大善長大人福祉日隆仁暉春煦靈符所到勿藥共占于使天下之人仰苦神明親如父母非德量之恢宏與器根之深重安能致是哉引企高風曷勝羡頌閩人薄德累搆天災瘟　之氣未消陽侯之威又作五月二十夜大雨傾盆溪漲陡至廿一日平地水深丈餘曉間愈高延至廿三日少退敝社雖購餅粥或僱船或踄水四出施送奈災廣力棉殊漸蚊負此番水勢太驟人不及防種種慘情筆難罄述而平田萬頃顆粒無收民力於兹益困豈不哀哉知天下之災荒無不關於錦念忙中略陳大槪乞垂電鑒○昨報所登福州來書係初七日由局交到初九日晨又接此書乃由張秋舫翁吉便交來細閲情節始知前書係第二函遲發早到此書乃第一函先發後到閲者以意會之可也附識[  上海六馬路仁濟善堂董事施善昌謹啓]  
[醫案資助賑]  
　　逹天知命尙矣人能妙於斡旋傾資濟世不難吉叶康彊耳愛友主人來函述悉貴友隠名子善士包恙自念修短有數節省延醫藥資發心助賑英洋三百元由立大莊來委擇極苦之區散給竊思朋友有勸善之權切磋琢磨相助爲理慈祥不求共喻識見洵軼尋常勿樂有喜可立而待也除備收條申立大莊轉逹外用特據情佈勸[  上海北巿絲業會舘籌賑公所愚弟施善昌謹誌]  
[蘇省撫轅抄]  
　　初五日藩轅牌示照得嘉定縣敎諭趙惟禾久未據報到任應卽撤銷查有候選訓導吳履剛堪以委令代理知縣李翰鋆銷假禀知奉委發審局差武進縣小河司巡檢許柏身禀醉赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[放生延壽捐册九三月十六日起至五月廿九日止第一次清單]  
　　耐仙氏捐洋一元求安子洋四元不留名主人兩元周述溢一元顧梅二角林善士六元范四角長正記一元泉州杭舳氏二元吳得生二角同長和同心合二户八角寗波黄鏡緣一元余人合共六户一元瑞泰行一元嘉興長記一元存性堂二元無名氏一元黎敦善堂五角平福居一元無力氏一寗波聚康莊二元親仁堂一元沈云雲募來共卜一户三元六角安居隠名氏二户次洋七元永慶堂四元石牌延陵氏三元王匯川二元臨平張凝碧李　桃曹輔廷王爾臧鄔步雲凝喜堂合一元無名氏一元溧陽洪氏兩元浙寗韞廬居士四元同茂號一元樂善堂對開一元王仁舫二元無名氏一元王林氏一元主魯氏對開一元方　文一元大通未炳華一元無名氏一元何嘵江等共六户次洋一元不書名二角生記　坊李孫氏李陳氏三户各五角陳生泰李姓許姓願賢堂不留名五户各二角秉記性九教岩蔭園連興桂全岩壽七户合一元一角揚州章江六宜氏兩元百忍堂一元蘇州壽玉仙舘次洋二元周俊卿一元陳榮發三角溶生記一元江蘇卽補道于四元九江洪中位來補過堂一元一角洪愼修堂三角無名氏四角吳幼之有心無力想捐無力力不從心稍以揍方五户各二角酌雅堂松琴軒二户各一角硤石廣生號一元烟台文　　林三　林陳氏一元四川重慶府南川鹽届正興恆宋繼景李兆榮劉松生鍾正品周子岑恆益豐共八户足銀十二両申九八元十二雨六錢二分四厘無名氏一元浙衢龍游縣署寄三户四元無名氏一元平陵恩捕軒二元殷寳德堂一元烟台源泰號寄來朱自樵孫元甫王銘槐不書姓詹鑑　陳金波六户合二元錢青代募四元鹿蕉主人銀票二雨芸香書屋怡怡艸廬各一角謝廣漢十元省三　屋闕吉甫王麗翁宫義泉　月秋鄧桐寄生陳肇圃玉仰丞堂八户合一元務滋堂汪兩元周洪瑞兩元孫姓賈姓龔姪三户合大錢一百廿文頴佑記蘐壽氏徴匯李永壽四户合錢三百文一票　主人錢一百文利記糖棧五角百勉氏一元百勉氏對開一元○以上共收求十四兩六錢二分四洋一百十三元五角正銅洋十元對户三元錢五百廿文○附啓者敝局捐啓隨報分送想　衆大善士早已登諸　室其爭先慷慨助者固已陸續輸將其繼起資成者尤望隨緣捐助或轉相勸募不吝春風或量爲轉移藉沾時雨幸勿棄諸覆瓿卽希早賜解囊禱切拜切[  放生受司董金秉鈞啓]  
 
 
 

Page 10

 
 
   
 
 

Page 11

 
 
[光緒十七年六月初二日京報全録]  
宫門抄○諭旨兩道録前○發抄硃批四道○皖撫沈奏報回任日期摺○護皖撫阿奏報交缷撫篆仍回藩司本任日期摺○皖臬嵩奏報交缷藩篆仍回本任日期摺○皖撫沈奏飭司道回任片○楚督張等奏請獎叙能員摺○將軍依等奏請將疎脱絞犯之官兵按例定擬摺○大臣國奏兵丁例支米石請由東漕頭帮按季撥兑摺○六月初二日工部鴻臚寺廂白旗值日吏部引見三十一名正藍滿十一名○吳祖椿謝授山東登州府知府恩○煕敬請假十日○尙昌懋請假五日○耆齡續假五日○順天府奏京師得雨三寸有餘○倉塲奏漕船五日回空○召見軍禨立山吳祖椿○發抄馬丕瑶奏水師防軍改歸右江道兼統奉硃批兵部知道欽此○又全州龍神火神靈應請頒匾額奉硃批前已諭令各直省按季彚題卽着遵照辦理欽此○又柳州府續查殉難童生張純等請卹奉硃批該部議奏欽此○又派員查閲防營事竣奉硃批知道了欽此○○安徽巡撫臣沈秉成跪奏爲恭報微臣到皖回任日期叩謝天恩仰祈聖鑒事竊臣缷署兩江督篆起程回皖各日期前經奏報在案兹於四月初八日行抵安慶省城初十日准護撫臣阿克逹春將安徽巡撫關防曁無湖關監督關防並王命旗牌文卷等件飭委安慶府知府聯元撫 
之隆恩廷命寵頒忝懾兩江之重任乏涓埃之報稱方夙夜之懷漸兹值重任專圻又旋舊治察吏治以端政本整軍紀以肅兵防籌教養以厚民生稽税厘以裕餉項雖有循行之轍難云就熟而駕輕深惟緊要之端當益思艱而圖易臣惟有勉殫智慮倍矢愼勤隨事會商督臣認眞經理不敢稍涉因循以期仰答高厚鴻慈於萬一除恭疏題報外所有微臣到皖回任日期並感激下忱謹繕摺叩謝天恩伏乞皇上聖鑒冉臣經過沿江一帶二麥占豐民情安謐合併陳明謹奏奉硃批知道了欽此○○頭品項戴安徽布政使奴才阿克逹春跪奏爲恭報奴才交缷撫篆並回藩司本旦日期叩謝天恩仰祈聖鑒事竊奴才前奉諭旨護理巡撫數月以來地方事宜均經隨時奏報在案兹撫臣沈秉成回皖奴才於四月初十日將安徽巡撫兼提督銜關防蕪湖關監督關防曁王命旂牌文卷等件委員齎送接收奴才卽奉撫臣行知飭回藩司本任並准署布政按察使嵩崑委員將印文卷等件移送前來當卽恭设香案望闕叩頭謝恩祗領任事伏念奴才一介菲材兩權疆寄自慙　質未有報稱於涓埃重返微垣時切悚惶於念慮查安徽地連江鄂瀋司職任旬宣舉凡察吏安民籌餉贍軍諸事宜在在均關緊要持循舊轍益當加意講求勉竭愚忱倍切下懷兢惕惟有隨時隨事禀承督撫臣認眞整頓以期仰答高厚鴻慈於萬一所有奴才交缷撫篆仍回藩司本任日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○二品頂戴安徽按察使奴才嵩崑跪奏爲恭報奴才交缷藩篆仍回臬司本任日期叩謝天恩仰祈聖鑒事竊奴才於光緒十六年十月十三日署理安徽布政使當將接印日期恭摺具奏在案兹奉撫臣沈秉成行知藩司阿克逹春業經回任飭奴才仍回臬司本任卽於本年四月初十日交缷潘篆准署按察使安廬滁和道丁峻委員將印信文卷移交前來當卽恭設香案望闕叩頭謝恩祗領任事伏念奴才前陳晋臬屢攝旬宣調任皖江復權屏翰尙芝綸之稠疊莫報涓埃兹柏府之重回益思奮勉查安徽界連江鄂臬司總匯刑名舉凡愼刑察吏除莠安良整頓地方清查保甲在在均關緊要持循舊轍敢云駕熟就輕補救時艱端貴小廉大法惟有隨事禀商督撫臣實心實力認眞經理以期仰答高厚鴻慈於萬一所有奴才交缷藩篆仍回臬司本任日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○沈秉成片再瀋司阿克逹春現經交缷護理撫篆應卽飭回布政使本任並飭署瀋司嵩崑回按察使本任署臬司丁峻回安廬滁和道本任各專責成除分檄飭遵外謹會同兩江總督臣劉坤一附片具奏伏乞聖鑒謹奏奉硃批知道了欽此○○湖廣總督臣張之洞頭品頂戴湖北巡撫臣譚繼洵跪奏爲徴收錢糧年内掃數全完之員懇請照例獎叙恭摺仰祈聖鑒事竊錢漕爲維正之供催科乃有司專責鄂省頻年奉提京餉以及指撥恊濟隣省各餉全賴地丁等項徴解踴躍藉資挹注是州縣催科之勤惰實爲餉項所攸關其有催科勤奮先期完解之員歴經奏請獎叙均奉俞允在案兹據署湖北布政使陳寳箴署糧道恭釗會詳稱查麻城縣額徴光緒十六年司庫地丁等項錢漕除坐支外實應解銀二萬九千四百七十五兩八分六厘又應解道庫漕南正耗米折等項共銀七千三百一十三兩八錢五分七厘均於年内掃數全完等情詳請奏獎前來臣等查該縣額徴各款錢漕銀兩合計在三萬兩以上均於年内掃數全完洵屬催科勤奮自應專案請獎合無仰懇天恩俯准將現署麻城縣事補用知縣沈星標照例給予加一級以示鼓勵而昭激勸謹合詞恭摺具陳伏乞皇上聖鑒謹奏奉硃批着照所請該部知道欽此○○奴才依克唐阿增祺跪奏爲請將疎脱解勘擬絞人犯之官兵按例定擬恭摺具陳仰祈聖鑒事竊於本年三月初四日准黑龍江副都統咨稱訊明雲騎尉德綳阿疎脱絞犯司汶科一犯限滿未獲一案緣雲騎尉德綳阿奉派帶司同甲兵德凌阿由司嚴加鎖鐐領出解省覆勘絞犯司汶科一名卽時押解起行於上年九月二十一日一更後行抵墨爾根站止宿該官兵等均因行路困倦一時盹睡至三更時分驚醒不見司汶科當卽喚醒解兵德凌阿一同出外尋找在馬圈旁邊找獲鎖鐐始知司汶科扭銷潛逃卽在各處追尋無踨旋卽禀報番係一時盹睡疎防致犯脱逃並無鬆刑賄縱情弊當令給限緝拿兹届百日限滿據報犯仍未獲質之同差甲兵德凌阿據稱奉派解犯委因行程困乏一時倦睡致犯脱逃實無賄縱故縱以及鬆放刑具情事各等供研元至再天口不移似無遁帥案查逃犯司汶科因貧造意獨自夤夜持刀挖窟進屋偷竊礦務局帖錢四千餘吊案内照律擬絞監候詎該犯於押解送省覆勘中途乘間伍瑣潛逃提訊疎脱官兵委無鬆刑賄縱情弊應將該官兵等按例定擬咨請覈參前來查例載解審罪應斬絞重犯中途脱逃之長解官俱照吏部定例議以革職限一年緝拿又載解審斬絞重犯在途脱逃解役如無賄縱情弊仍照故縱律與囚同罪至死减一等發落又律載旗人犯罪免發遣分别枷號流二千里者枷號五十日每等遞加五日各等語此案雲騎尉德綳阿奉派帶兵德凌　押解絞犯司汶科送省覆勘於上年九月二十一日行抵墨爾根站止宿該官兵等均因困倦一時盹睡疎防致犯乘間沑鎖脱逃百日限滿犯仍未獲雖訊無鬆刑賄縱情弊究屬疎於防範擬將雲騎尉德綳阿請旨革職合依解審罪應斬絞重犯中途脱逃之長解官俱照定例議以革職限一年緝拿限滿是否弋獲再行覈擬咨報甲兵德凌阿革去甲兵應合依解審斬絞重犯在途脱逃解役如無賄縱情弊仍照故縱律與囚同罪至死减一等應由司汶科所得絞罪上减一等擬以杖一百流三千里係屬旗人照律折枷號六十日滿日鞭責發落逸犯仍飭該革員依限緝拿限滿有無弋獲另行辦理除咨刑部備覈外所有奴才等請將疎脱解勘絞犯之官兵按例定擬緣由理合恭摺具陳伏乞皇上聖鑒飭部覈議謹奏奉硃批刑部議奏欽此○○奴才國俊跪奏爲兵丁例支米石請由東漕頭帮按季撥兑俾免稽延而沾實惠恭摺仰祈聖鑒事竊維密雲兵米舊章固不可妄更亦不妨因時以制宜查官兵支領粟米向由山東漕糧内截撥其經理挽運係密雲知縣之責體查向章非全漕抵通該縣始能領兑以致挽運躭延勢必春季之案稽至秋間始　開支此近年逾期之實在情形也第因上年畿輔歉收今春糧價異常昻貴兵丁覔食維艱情殊　累惟有仰懇天恩飭下户部轉催糧廳於頭帮粟米抵通卽先儘春季兑撥仍由奴才咨催密雲縣知縣赶緊赴通或水或陸擇便挽運隨時開放以濟兵食伏思國家正供有常豈能一隅加增而自折减四分之一以來日形寒苦但能按季支食均匀開放庶免停炊待釁之虞擬請嗣後每年東漕頭批抵通之日卽將春季米石先行兑撥其夏秋冬三季之米陸續接古密雲縣知縣及時派役挽運到倉庶得按季支食俾免稽運而兵丁均沾實惠矣奴才爲愼重兵食起足是否有當伏乞皇上聖鑒謹奏請旨奉硃批着照所請户部知道欽此 
 
 

Page 12

 
 
[光緒十七年六月初三日京報全録]  
　　宫門抄○諭旨一道録前○發抄硃批四道○粤西撫馬奏揀員升補知州摺○又奏委署知府片○川督劉奏請補知縣摺○又奏參革都司片○又奏委署知州片○粤督李奏知縣應行廻避先行遴員接署片○六月初三日内務府國子監廂紅旗值日無引見○盛京副都統濟禄到京請安○克侯續假五日○掌儀司奏初九日奉先殿親行禮節○召見軍機濟禄徐會灃○發抄長順奏朝鮮國民越界解回查辦奉硃批禮部知道欽此○又解犯中途脱逃請將簽差不愼之伯都訥同知郭錫銘等議處奉硃批着照所請該部知道欽此○又敦化縣生荒尚未墾齊請再展升科年限奉硃批户部議奏欽此○蘇元春奏儘先補用都司孫玉貴名字更正奉硃批兵部知道欽此○○頭品頂戴廣西巡撫臣馬丕瑶跪奏爲要缺直州知州需員籲懇聖恩俯准揀員升補以資治理事竊照鬱林直州知州楊椿於光緒十七年正月初六日奉上諭撤回另補應以奉旨第五日行文按廣西程途照限减半計算扣至十七年三月初一日開缺應歸三月三十日截缺係衝繁難兼三要缺例應由外揀員請補該州管轄四縣政務殷繁與潯梧兩府及廣東高州廉州等府緊相毗連匪徒出没無常緝捕撫綏均關緊要非精明幹練之員弗克勝任查廣西候補直州知州或到省未久或人地未宜均無合例可補之員兹於知州卓異應升人員内逐加遴選查有卓異候升之奉議州知州李霑春年四十二歳係四川奉節縣人由附生中式光緒元年乙亥恩科副榜三年遵例報捐知州不論雙單月儘先前選用赴部投供候選四年五月選授廣西東蘭州知州十月初五日蒙欽派王大臣騐放覆奏奉旨依議欽此五年八月初六日到任調補奉議州知州委令先赴署理十二年八月十七日到任是年十一月初一日奉部覆准十二年大計保荐卓異十四年十二月奉文歴俸已滿十年調取引見十五年二月初八日交缷併案領咨晉京是年九月二十四日由吏部帶領引見本日奉旨着回任准其卓異加一級仍註册候升欽此九月二十五日領照出京十二月十五日回省十六年閏二月十一日回任該員年强才練篤實有爲以之升補鬱林直州知州實屬人地相宜與例亦符據藩司張聯桂署臬司蔡希邠會詳前來相應仰懇天恩俯准以卓異候升之奉議州知州李霑春升補鬱林直州知州俾收得人之効如蒙兪允俟該員經手事竣照例給咨送部引見恭候欽定所遺奉議州知州員缺係烟瘴調補三年俸滿在任候升之缺例應由外揀調俟奉部覆再行遴員請補再該員任内並無降罰住俸停升等案亦無已經咨參未奉部覆事件合併陳明謹會同兩廣總督臣李瀚章恭摺具奏伏乞皇上聖鑒勅部核覆施行謹奏奉硃批吏部議奏欽此○○馬丕瑶片再署梧州府事平樂府知府志彭飭回平樂府本任所遺梧州府知府員缺應卽委員接署該府爲三江總匯兩粤要區地當孔道政務殷繁且有兼收關税必須明幹有爲之員方克勝任查有太平府知府李世椿廉幹慈祥循聲卓著堪以調署所遺太平府知府員缺查有補用知府張璧封安詳穏練表率堪資卽以委令前赴署理據藩臬兩司會詳前來除分檄遵照外理合循例附片陳明伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲請補東鄉縣知縣以資治理恭摺仰祈聖鑒事竊查東鄉縣知縣曹鍾彝業經開缺另補於光緒十六年三月二十八日奉旨按第五日行文依限减十計算應扣至五月十三日作爲開缺日期是月分出有樂山東鄉高縣南部昭化五缺掣得樂山縣知縣缺第一東鄉縣知縣缺第二高縣知縣缺第三南部縣知縣缺第四昭化縣知縣缺第五前因樂山縣一缺已用過留省另補知縣洪祖年其東鄉縣缺以卽補知縣田廣恩請補兹於光緒十七年正月十一日復准吏部咨稱查該省改教等項遺缺知縣一項上次用至卽用止其簽掣第一之樂山縣一缺請以撤回另補知縣洪祖年題補經部議准應不積各項班次之缺今簽掣第二之東鄉縣知縣一缺係候補到班其候補班前與候補正班應由該督酌量請補今將撤回另補知縣洪祖年題補簽掣第一樂山縣知縣不積各項班次之缺作爲用至候補積缺請以卽用知縣田廣恩補授東鄉縣知縣之處係屬誤會例意核與定章不符應毋庸議其東鄉縣知縣員缺應令另行更補坐十二月二十一日等因富卽轉行遵辦去兹據署布政使德壽署按察使黄毓恩會詳遵於候補班前　補正班内逐加遴選查有候補班前先補用知縣會傳溍年四十歳係湖南洗州府黔陽縣人由監生遵籌餉例在貴州駐川揖局報捐府經歴指發四川試用並免赴部騐看同治十二年六月到省因隨營攻拔貴州興義府並剿平揙担山等處匪巢全境肅清案内出力保奏光緒元年正月十六日奉上谕着候補缺後以知縣儘先補用欽此二年閏五月十三日奉到吏部核准報捐府經歴並免　看知照以同治十三年十一月初二日作爲到省日期甄别留省補用隨在駐川安徽捐局加捐同知銜又因剿平墳壩竄出殷匪出力保奏光緒三年四月初九日奉上諭着免補本班以知縣仍留原省歸候補班前先補用欽此請咨赴京四年三月初五日蒙欽派王大臣騐放初六日覆奏奉旨依議欽此領照起程七月二十一日回省甄别　省補用該可等查該員年力强壯才具明敏以之請補東鄉縣知縣實堪勝任卽積候補正班之缺該員向未在川先行店寓寄籍置買田産與本身及父子胞兄弟胞伯叔姪開設典　及各項經商貿易曁在各衙門襄辦刑錢事件亦無應廻避之人與例相符該員係候補知縣請補知縣銜缺相當母庸送部引見但係候補初任人員照例試署年滿另請實授等情會詳請奏前來臣查該員會　溍年力强健才具明敏以之請補以鄉縣知縣實堪勝任與例相符合無仰懇天恩飭部核議准予該員會傳溍補授東鄉縣知縣除咨部查核外理合恭摺具陳伏乞皇上聖鑒訓示再此案母府查叙參罰應以光緒十六年十二月二十一日口文坐日起限按照限减半計算扣至十七年二月初一日作爲奉文起　日期按照酌改題缺定限章程四川限七十日除小建一日扣至四月十二日限滿該司於二月十六日詳員改補係在限内合併陳明謹奏奉硃批吏部議奏欽此○○劉秉璋片　再臣據川北鎭鄧榮升具禀訪聞潼川營都司廣綸廢弛營務當卽派委專哨千總薩宣佑往查復准潼川府知府魏邦翰函稱廣都司數月以來未經晤面卽朝賀大典亦不到班旋據薩宣佑查明　覆該營錢糧各兵三月未散　銀由廣都司挪用不發數月來營屬旗隊未蒙接見遇有公事無從商辦等語當經臣將其撤任又據懋功恊副將滕加洪具禀　撫邊營守備儘先都司馬華山自到任後每遇糧缺得銀方准募補牛頭山修路攤扣兵丁餉銀又於製造軍裝案内提扣銀兩等情亦　臣將其撤任均各委員前往接署伏查廣綸行止乖方馬華山貪鄙不職未便陌事姑容相應請旨將潼川營都司廣綸署撫邉營守備儘先都司馬華山一併革職查辦以肅營務理合附片奏參伏乞皇上聖鑒訓示謹奏奉硃批着照所請兵部知道欽此○○劉秉璋片再署理綿州直州知州馮會年滿查有准補卭州直州知州孫汝霖明白安詳堪以調署兹據藩臬兩司會詳請奏前除田臣批飭遵照外理合附片陳明伏乞聖鑒謹奏奉硃批吏部知道欽此○○李瀚章片再新選廣西慶遠周宜山縣知縣志　與廣西另補知府　潤係屬同胞兄弟例不准同官一省應以官小之新選宜山縣知縣志爕廻避經廣西　臬二司具　廣西巡撫臣馬丕　會摺奏明請於總督兼轄之廣東省實缺内地知縣擇缺對調在案查廻避之缺應令該員先行離任一面委員前往署理詳札廣西藩臬二可卽將　山縣知縣一缺刻速遴員任署並令該員志爕前來廣東聽候揀員對調以符定制曁　廣東藩臬二司遵照辦　及咨明吏部外臣謹附片陳明伏乞聖鑒謹奏奉硃批吏部知道欽此 
 
