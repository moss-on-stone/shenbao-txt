# 1890 - 7 - 4906008

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書籍珍奇助賑産泉分惠感泐五中現計桷有剡原文鈔十部金　經墨蹟一部刻絲　字中書一　士之　堂一軸六書通二部歴代名人畫譜三部圖繪今古奇觀一部經藝五美六部山水一軸歲朝陽一軸泰西美談一部津門　記一部石印七十二　評注楚辭一百冊邃懷堂詩文全集十一部石印求治管見七百冊博物志一部聖敎序一張玄秘塔一張皇甫府君碑一張多寳塔一張郭家　一張硃拓鐘鼎十二幅象牙笏版一塊計九兩重木　綱鑑易知錄荃部自來柄時辰表一枚圖章四方白緞花邊一方玳瑁邊眼鏡一副伏望　君子慷慨解　速臨購取庶幾楊枝一滴得以灑遍蒼生乎 
[墨寳巨觀[  申報館協振所謹啓]  
　　兹有京隱名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀現托本舘恊賑所仕爲出售悉數元入賑捐計對聨每副洋銀半元堂幅五角此係助賑價特從亷賭君子欲廣種福田并得墨寳者尙其移玉惠臨隨意選購乎 
[書板求售] [  申報舘協振所謹啓]  
　　昨承金陵董實菴大善士以家藏大學中庸木板助入本舘恊賑所其板倣自鑑本面校讐刋刻精美絶倫不特與坊板逈判低昂卽官局所刋亦　必有斯佳妙童蒙人塾必以此二書爲始基一經刷印流傳無患不利市三倍倘有力者配以論孟益爲有美必臻如能從速購歸印釘行世不特　民藉以活命而塾師得此善本亦不慮句讀差訛矣用志數言以遲良賈 
[論小流氓之滋蔓]  
　　上海租界小流氓之爲害言之屢矣而卒未聞有嚴拿而密伺懲一以儆百者是豈爲上者之以懷少爲心慈幼爲事而有所不忍哉大都以小流氓之爲患尙小故不以爲意耳古人有言爲虺弗摧爲蛇將奈何此說也已成數見不鮮卽彼不流氓聞之亦以爲是老生常談不能見諸行事故益覺肆無忌憚前者清河里中小流氓成羣結隊列陣攔路又有尙仁里中四通八達之處東一攢西一簇沿路滋閙甚至年輕大姐妖嬈娘姨竟被圍繞或捉其裾或拔其簪至於不能突圍而出大受窘辱又有擲磚塊泥圑於妓女轎中以壞其衣並有轎子擡過突然從旁掀其轎槓以至轎子側翻妓女跌出竟有因此受傷者是眞所謂荆天棘地矣而說者以爲妓女之被戯大姐娘姨之被辱皆不足重輕之事故無人焉過而問之卽彼巡街之捕於此等處亦巡邏所不至卽有至者而若輩亦如賭塲之有望風遠遠見巡捕來則或用暗號或用手勢咸鬨然如鳥獸散無從拘獲也卽或明明見之並不逃避而彼衆我寡　捕且恐吃眼前之虧而不敢下手惟有假作不見不聞焉而過之夫是以若輩之胆愈大若輩之黨愈衆若輩之横愈甚而其患亦愈大也此等小流氓大約多係各妓院之小龜年則人者不過十六七歲小者止八九歲其所以常與妓女及娘姨大姐作耍者正其平日所習見而狎視之者也上海妓院數以千計蕃息滋生歲不乏人而其父母則固注意在賣笑生涯無暇爲兒孫計卽或有識見稍高者俾之從師識字念書而此等蒙館先生大半不知爲師之道且以妓院而益易視之上午則必至十點鐘後始行到館下午則一到四點鐘卽放學爲先生者以學生之來旣遲亦不妨起身稍晏學生之去旣早更可以略自暇逸而不知其來之遲也非皆因晚間擺酒熱閙熬夜以至晏起也實則相約於某處遊戲快意而後到館故遲遲耳其下午之放學也亦非各自歸家也又相約在某處遊戲快意而後歸耳以故書包常有不見之事此其一証彼爲父母者本係門外漢又且無暇及此則亦置之不問而已如是者年復一年而小者漸大其初六七歲時尙不敢與若輩相逐至八九歲則成見慣矣至十一二歲直與之俱化由此小流氓愈聚愈多夫上海地狹人稠遊手好閒之輩本屬不少而又加以此等小流氓歲有所增刷來由幼而壯年則富矣力則强矣而習於遊惰無業可圖小則必至鼠竊狗偷大則必至殺人越貨凡租界中拆梢打降種火搶物等事皆遊手匪棍之所爲彼爲匪棍者豈生而然者哉亦正以幼時不教以至如此今此等小流氓幼時卽如此横行無忌將來更不知其何如其爲害於閭閻者尙堪設想耶且其爲害並不待將來卽在此時年尙在弱冠以下而其足以害人者巳有防不勝防之勢數日前晚十一點鐘時忽聞鼎豐里内百十小兒鼓謹聲竟如千軍萬馬又如大聲呼火起又似捉獲扒手小竊而其中雜以笑聲哭聲駡聲打聲脚步聲吆喝聲細聽久之乃知小流氓於此處排隊伍作鼓譟而出有不齊整者打之居然竹片吆喝而下如刑訊時之小板子受打者則呼痛哭呌旁觀者咸拍掌大笑哭者以其笑己也而駡之笑者回駡旣而至於互毆其中亦有領隊者大聲喝止之始不復毆俄而聞徐行脚步聲又聞疾行脚步聲忽徐忽疾聽之殊甚整齊其領隊者口中嗚嗚作響行者咸以其口中之節奏爲疾徐似西非西似中非中聞之不甚可辨而百十小兒皆隨其聲之所指不差累黍較之教塲練兵其整齊嚴肅有過之無不及直至將近兩點鐘而後鬨然而去次夜復然直令前後左右俱不得安睡可厭孰甚焉夫此等舉動不特可厭而已前者曾經論及小金子之禍其初亦起於小流氓與現在之頑童舉動無異而後遂至釀成大患今此等頑童其作此舉動試問其意欲何爲竊以爲此其事固巡捕之責也有弄必巡到有見必拘拿有獲必嚴辦及今其尙可爲乎 
[諭旨恭錄]  
　　十二月初一日奉上諭本日道旁叩閽之馬甲常山着交刑部嚴行審訊欽此 
[扶桑觀日]  
　　日本報云日本軍營各欵例於前一年預爲籌算現在陸軍省經費已調查稽核計明治二十三年共支一千二百七十萬元有奇着大藏省豫行提山云○海軍省曾議就兵器工廠外設立製砲局嗣以費用甚巨事遂中止目下政府以海軍器械及造船材料皆須仰給他邦旣費時日價值又昂是非建立極大兵工廠不可因擇地赤羽根川筋創建一切近日政府正在協議大約來歲春夏之交當可興工也○上月十九號午後一點鐘侍皇族開院會議所有在京之小松伏見北白川久邇四親王共赴裏霞關有棲川熾仁親王私邸議前二日有棲川親王入宫中應對良久所論何事均不得知○上月二十四號東京傳電各處稱内閣各大員更調已定内務大臣伯爵山縣有朋升任總理大臣仍兼内務農商務次官岩村通俊升任農商務大臣外務次官子爵青木周藏升任外務大臣前任外務大臣伯爵大隈里信轉任樞密院顧問官同日來電云大木元老院議長轉任樞密院議長柳原元老院　議長升任止議長 
 
 
] 

Page 2

 
 
折田警視總監轉任朽木縣知事田中元老院議官光顯升任警視總監樺山朽木縣知事轉任佐賀縣知事石井佐賀縣知事升任元老院議官大山陸軍大臣着兼任監軍大木樞密院議長特旨命列内閣云○汽船中所用機器汽罐損卽有害日本遞信省管船局按期派向檢官赴各船查看如有不合用處卽着廢而易之所以防患於未然也陸地各工廠及紡績所中所用汽罐向來無人查騐本年二月石川縣金澤地方紡績所汽罐忽焉破裂男女工匠慘死甚多其故由於貪買便宜且無熟諳機器之人爲之助理也現在農商務工務局慮及此事漸次派各地技師按時檢查本月先遣工務局詰技師高井助太郎前赴郡馬長野兩縣檢查○俄羅斯槐利槐司島克論船造自國家有事則供軍管差遣無事則載客運貨每年春夏秋三季往來俄境一至冬季則必寄椗日本長崎至明春海山崴冰泮卽周歴上海燕臺等處滿載山東人往俄歴有年矣今冬自俄來日先赴北海道尋一本國帆船因十月間有一帆船駛至離俄不遠之日本地方公幹閱數十日杳無音耗派船巡邏不見影響故有此命也乃此隨向北海道尋覓一周亦無蹤跡而船上煤斤已告罄上埠購買日人格於成例堅不允從泪照會地方官始准購取百墩回至崎港船主以爲可以安逸度殘冬矣及將機器拆散修治又得水師提督軍令謂帆船已經遇難有人撈獲水手屍骸及各項物件等着卽開往北海道找尋船主無奈命將機器裝好於上月二十四號鼓輪前往○美利堅兵輪名埃麥者日來不椗長崎船中自兵頭以下所有管事廚子細崽皆係華人計多至三四十名當耳初至日本時一切皆用本國人旣到始概行調換因華人俸廉而工美也○長崎領事嚴禁賭博三令五申刻下無賴子弟眈牧猪奴戯者頗就廣馬場及新地租界中偶一設局未免終有戒心遂有人妙想天開每夜約同五六人六七人至丸山一帶妓樓中各挾一妓席地而博狐注往往達旦不休龜鴇惡之則明晚遷栘他處但若輩大半係商家夥友設一旦被巡街捕所獲其不至於名利俱敗也幾希何甘心作此犯法之事耶 
[登州海市]  
　　辦理冬防向在各街巷口派撥弁兵按叚巡緝年關伊邇宵小乘機竊發較平日尤多各弁兵因此晝夜巡邏愈形嚴密○西府大山一帶河口向由水師營派撥弁兵前往巡防至封河時遣撤回營本月初旬始有防兵回烟銷差一則因天氣晴暖冰凍較遲二則因該口稅鈔借資壓解故也○近來脚價昂貴異常時屆封河過客已稀風雪不作道塗平坦長耳公高抬聲價令人有所不解○烟館生涯前由官憲明定章程只准閉歇不許增添後開者遂有公私之别倘前開者偶然虧倒尙可招股承充居然坐享其利一烟館耳能與馳名之店號一樣售賣招牌亦生意中之變局也○每屆客帮回河各於天后宫前演太平戯數日今年節候較遲歸期亦晚故於月初始行演戲丁歌甲舞無異平時唯觀者以歲務倥偬未免寥落耳○迤東南數十里山坳間有水一泓樵採者時見水勢上噴如霧如霰因濳約數人將水戽盡而施網罟焉獲一泥鰍長尺有半始知是此物所爲取而烹之亦無他異 
[東甌雜錄]  
　　温郡大高橋下吳某瑞安人也娶妻而美素作皮肉生涯近以徐娘半半老問鼎人稀招誘良家女子傳接衣鉢柳彈花嬌蜂狂蝶閙月初因游棍滋事致被隣保禀控隨經陶晉賢少尉提笞七百板枷號示衆現已期滿責放勒令搬回原藉○永嘉縣離城二十里吳埏地方某甲女年甫及笄貌頗端麗初六日于歸隣村某乙迎娶時新人在花轎中産一女孩轎甫登門呱呱之聲早達於外乙恐醜聲傳播密令扛還母家其母茫然不知呱呱者何自而來也此殆所謂學養子而後嫁者歟○　和街顯惠殿邊某甲家邀集瑞安經記人開塲娶賭不知何故爭閙經貼鄰某乙通風報信於初十夜被府縣差役拿獲賭具拉扭夥黨幸經地衿調處事遂中止 
[釣艚苦况]  
　　玉環地瀕大海居民藉捕魚爲生釣艚約二百餘號赴厫配用鹽觔每船定配二十四包出洋二十四元前經土民楊文達呈奉督撫鹽連使定　勒石嗣後漸違舊章加倍派配然尙有鹽觔四十八包發船配用近來則倍派鹽費而無發配鹽觔卽由永嘉縣請領牌照鈎艚偶爾停潮亦需配鹽么爲貼費責令地衿認繳稍有蒂欠卽飭差役嚴追民情愈形困苦加以本年風水爲災小民流離失所往往賣妻鬻子繳償鹽費玉環廳胡春舫刺史仁愛廉明體恤民隱諒能埽除積習以蘇民困也 
[珠海冰花]  
　　廣州來信云勇目某甲在箭道中乘馬馳驟顧盼自雄偶不留神跌仆於地手足皆受重傷經人舁回營中延醫調治雖不致有關性命然亦恐成廢疾矣○管帶沙面勇廠之李芷香大令經大憲檄令兼辦東西南關緝捕遂添募勇丁二百名駐紥沙面各西人以勇丁嘈雜恐有他虞遂商請大令移往别處大令查得沙基西頭橋下舊有緝捕廠一所因卽禀明上憲修葺完固將勇遷駐其中仍酌留數十名紥營沙面○連日督撫兩襟練兵排隊赴箭道操演德國陣式先是有德國某員教習多年技藝已極純熟云○有無名男屍一具浮於河南新廟前碼頭頭面皆有血蹟似被人謀斃者當由地保撈置岸　報知善堂施棺收殮○某甲赴佛山收帳至傍晚買櫂回省垣行至五鴉口突來水盜數人上船行刼甲寡不敵衆無可奈何急將身畔之銀盡數献出盜旣遂所欲隨卽遠颺甲隨報知汛官請爲緝捕汛官疑船户與匪串合押俟獲盜訊供○有賊至逢源約内三連新街梁廣文家由屋上縋入燃點悶香室内諸人昏昏睡去於是傾箱倒篋搜括靡遺次日隣人見門户洞開始知被盜急將諸人喚醒查檢所失約值千金時廣文新選某縣學已赴藩署領取文憑擇期赴任今文憑亦被竊去不禁焦灼萬分云 
[畏罪自戕]  
　　南海外圍西長安牌樓東左翼技勇營第十朱車值班廂藍旗技勇兵某甲於十一月十一夜三更時因與本朱車值班隊官某步軍校有賭博夙怨致相爭閙甲順拾菜刀將隊官膀臂等處斫傷數刀血濺滿地幸同班諸人勸解方行住手衆以甲胆敢刀斫隊宫法無可逭禀報總理海班公所甲自知理屈乘間以刀向喉間一勒血隨刀出登時倒地身死由公所委員騐明具禀醇邸當蒙鈞諭南海外圍亦係禁地未便停屍待騐除將該隊官舁回醫傷並將屍身赶移他處外已令總理翼長傳訊啓釁緣由據實禀覆又聞醇邸諭以此案卽由神機營自行訊斷無須由刑部飭騐擬結翼長以未諳相騐咨明步軍統領衙門移劄西城正指揮於十四日相騐塡格備安矣 
[邗江官報]  
　　十二月初八日堤工總辦吳觀察由工次來揚張鹺尹之溶禀銷泰屬聽差陶鹺尹福齡禀銷泰屬南塲豁免折價差初九日新委泰壩李分轉以牧禀辭奇兵營李游戎金洲來　公幹初十日趙鹺尹爾旅委赴總局額外聽差 
[粤東官報]  
　　藩轅牌示鶴山縣缺詳請以軍功候補班鄭工例報捐本班儘先補用知縣蔣定權題補防城縣縣丞缺以候補縣丞李聨瓏詳補惠來縣神泉司缺以仁化縣扶溪司羅福長調補代理海陽縣知縣沈麟書改爲署理香山縣縣丞缺委藩經歴夏獻章署理 
[意切攀轅]  
　　惠州府憲李宫山太守蒞任以來興利除害慈愛及民訓士勸學以興文教爲事故修理平湖之門爲惠人開倡文運惠之人士咸感戴之兹聞太守調任廣州士切攀轅之意民殷臥轍之思前月二十七日府縣兩城各紳虔具牌匾舁以彩享導以鼓樂沿路鼓吹送至府署以誌去思辭象嶺而榮遷命稅花驄之駕望羊城而涖止安排竹馬之迎彼則民愛鄧侯旣挽畱而不駐此則人思叔度共來暮之興歌矣 
[法人免稅]  
　　法國派駐印度中國總督名卑骨已發出示諭將所有貨物經由柳溪及諒山之路運往雲南及廣西省消售者盡行免去内地稅餉以爲招徠商賈之舉云 
[吳回趁遊]  
　　鎭江城外西津坊韓某家有小孩出痘相祀痘神設席速賓衣冠雲集因家中廚灶不敷就隣人王經奎家煮飯不虞遺火 
 
 

Page 3

 
 
薪内遂至炎炎比及汲水己嗟無及幸隣人急拉倒毗連之屋始免延及多家而王姓草舍數椽已悉數成爲灰燼矣至事在何日訪事者未及報明是以不能妄綴云 
[店夥吞烟]  
　　鎭江新河某甲開篾纜店頗獲厚豐店夥名小紅者家在金陵年約廿餘歲一日不知何故出外吞服生烟向晚歸來頽然偃臥甲見面色有異詢悉緣由覓藥救之全無效騐閱時已久數刻卽赴重泉甲至此無法可施擬卽備棺收殮忽有許某者自稱係小紅表叔大言人命關天何可草草乃爾須信致伊母眼同棺殮盤回甲允之未知以後有無口舌也 
[金越近事]  
　　西貢友人來信言現下西貢市面蕭條生意冷淡大有江河日下之勢若不認眞整頓則將冰銷瓦解莫可挽回矣西本年正月至七月止米石出口者僅得七百五十萬担之譜較諸曩日大相懸殊而出入貨稅餉項統而計之亦比前更少由此而觀貿易塲中之景况可知矣至於金邊一帶地面生意日頽更有不堪言狀者推原其故實因地方官輕視華人所致也華人多在金邊購地種植出息甚繁而獲利豐厚土官垂涎擇肥而噬倘不如意卽架詞陷害妄加重刑種種苛虐必使志逞而後已而法人又不出爲華人申理是以有怨莫譤故種植者多行散去　避殘刻此苛政之一端而猶有甚者則抽剥人稅也人稅一項向係華商某甲承辦前者每年僅繳餉銀三萬二千元今則增至七萬二千元之多承餉旣重籌辦實難不得不向華人重加刻剥而金廷復助餉商爲虐致使華人不勝其擾因而四散逃走别尋樂土以謀生計也 
[西信譯登]  
　　本埠西字報云姑蘇某縣令下鄉催納冬漕鄉民以驀受水荒田禾盡壞衣食且憂不給安有解米納糧遂扭住縣令痛毆之後經差役救護回署至此說之是假是眞本舘不敢　斷姑候訪事人來信再行詳登可也 
[西門巡局瑣案]  
　　前夜四鼓時宋寅甫手待棉被一條水烟袋一支鞋子一雙女褲一條行經西門外更夫見之扭住查問宋言語支吾遂送至巡防局朱森庭明府訊得物由周全福家竊得因判將宋笞責四百板具結開釋更夫防夜勤愼捐廉給洋一元以示奬勵贓存局中俟領○西門外方浜橋堍有錦名洋行所建造房屋租賃與人前夜被張坤坤李阿福竊取街沿石一條四圖地保夥見之拿送巡防局朱明府忓得張李前因竊案拘懲釋出後仍不改過遂喝令各責三百板飭地甲押至是處遊行數日然後着具改過切結釋之使歸 
[上海縣署瑣案]  
　　姚美郎控兒子丫頭不務止業專事賭博經裴邑尊訊責管押已見報章前日飭傳該圖地保到案由帮審委員詹明府升堂訊究美郎供稱兒子時往談阿新家賭博今竟欲將妻出售叩乞究懲丫頭供稱小的刻已知悔嗣後决不與談爲伍矣地保禀稱談開茶肆並不賭錢明府將丫頭再三申斥令向父親服禮諭以嗣後再萌故態定予重懲隨着美郎領回管速○游勇蘇春泉在三林塘夥刦航船由捕役拘解訊供已登前報前日詹明府飭提覆訊蘇仍供裁革後賣菜爲生並無不法之事明府着跪階石上歴一時許仍無確實口供乃飭令還押候示○楊曹氏挈子松泉扭媳至案訴稱該氏王氏與木匠某甲有私濳居靜安寺畔裴邑尊訊明將王氏交官媒看管前日詹明府訊究之下楊曹氏訴稱木匠業已遁逃媳婦住處所有雜物業已搬回現在不願將媳領回以免貽羞門户松泉所訴從同明府勸令將媳領回不得固執楊曹氏堅稱不願乃飭將王氏發普育堂留養 
[英界公堂瑣案]  
　　寧人李子立稱到嚴子安家作葉子戲嚴以我弄錯竹牌一隻要罰我洋十元爭閙間適有我之友人徐仁甫謂嚴不應如此嚴遂遷怒於徐將徐拖住由嚴妻等持繩綑綁爲此喊捕拘案徐仁甫供我被嚴等拉住毆打嚴妻持繩串穿我之髮辫幸華捕到來將嚴拘案繩索呈騐嚴子安供在書局生理間壁人家女子與李子立作葉子戲爭擾與我不涉李子立稱所謂女子卽嚴妻也華捕禀據李言其友人徐仁甫被嚴拖住毆打因此前往拘嚴未見用繩綑綁蔡太守謂李子立因賭錢起釁亦有不合姑免深究嚴子安爲首聚賭尙敢逞兇殊屬可惡判罰洋二十元　儆　華捕稱顧仁發與徐春元合擺水果攤不知如何口角顧將水果攤推翻兩下爭毆爲此一併拘案顧仁發供與徐合擺水果攤已出本洋五元又要我添本故與爭執徐春元供與顧合夥擺攤各湊本洋五元現要添本顧非但不依反言不要此這生理將攤推翻水果抛散滿地由捕拘案蔡太守謂顧徐二人旣已合做生理嗣因添本起見卽不允從亦不應將水果攤推翻判顧管押二天以示薄懲徐開釋所有合夥帳目着自行理算○包探陳阿九稱鍾大人之少爺鍾鴻軒暫住新椿記棧失去小箱内銀洋八十四元往查並無外賊入内形跡箱鎖亦未移動爲此將茶房李阿世葛湘林拘案請究薛玉稱是鍾大人之家丁在漢口以銀兌洋來滬後住新椿記棧昨日小主人於午後一點鐘出外至夜間十一點半鐘因棧小的於午後二點鐘出外三點鐘回棧夜間於九點鐘時出外十點餘鐘回棧不料小箱内銀洋八十四元業已失去查問棧主茶房反稱我小主人並無銀洋妄報失竊爲此報捕拘案李阿世葛湘林同供在棧爲茶房由接客之人接鍾到棧昨日夜間十點鐘時鍾先回其家丁薛玉尙未回來樓上第十一號房門鎖匙在薛玉手内不得進房因此鍾又出外及回時薛已到後言失去銀洋我等均不知情並未見有銀洋蔡太守問爾開棧者何人答稱山北人韓小堪太守飭將李阿世葛湘林暫押着包探查明實在情形禀覆核辦○公和祥洋棧管碼頭西人惠鐵稱孩子吳阿生李扣寳楊小毛等行竊舊鐵當獲人贓送案李扣寳供竊已非一次吳阿生供寗波人父殁母存李扣寳供江北人祗有母親楊小毛供山東人父母均在原籍蔡太守判李扣寳戒責户下吳阿生楊小毛各責五十下有父母者准交父母管束如無父母送歸棲流所收押再行發落○孚萬興稱有錫五斤交與挑錫匠担之孫義金做荼壺酒壺等件孫忽逸去今得尋見交捕送案孫義金供李交我錫求恩寛限七日卽可製就茶壺等件我並無家室向住鄭家木橋堍小客棧内李又稱交伊錫五斥現祗存一斤餘蔡太守飭差將孫義金送交棧中具保限七日交茶壺酒壺如再延遲定于押追○亨泰行報失絲頭六十五斤由捕房包探秦少卿查獲陳阿懷供認行竊將贓賣與陸松林一併解案由蔡太守訊供管押等情已列前報昨據該包探稱陳竊絲頭賣與陸松林得洋十三元零陸已轉賣與亨泰無從繳贓臣價銀十六兩二錢半現在陸願賠銀陳阿懷認竊求恩陸松林供現在惟有賠銀太守謂陸松林旣願賠銀姑免究辦陳阿懷發捕房管押二月以儆○費子雲稱我之女兒在門前玩耍被曹秀英硬拉耳環致將耳朶拉破攫去銀環當卽呼喊由捕拘案請辦其女亦投案請爲騐傷曹秀英俯首求恩巡捕頭禀曹屢次犯竊拘案懲辦已非一次西人副領事謂曹攫取耳環致將耶朶拉破可惡已極自應重辦蔡太守判曹秀英發捕房管押一年以儆贓交費子雲領去○華捕解送爭奪扛貨兩下擾毆之王阿生等請訊王供曹益洪陳義興等先在扛貨我亦欲扛致被推在浦灘由捕拘曹陳二人及工頭朱秀林送案朱供爲工頭曹陳二人晨起扛貨至將晚時曹適大便陳在旁守候王竟欲與陳扛貨陳不允曹亦到來言王不是遂致爭執曹陳將王推倒我爲理說被捕一併拘案曹陳二人供與朱同蔡太守謂王雖被推倒原屬咎由自取姑准從寛一併開釋如再擾釁定干重辦○包探沈金隆稱孩子王招弟前至王世福所開洋貨店行竊玳瑁邊眼鏡等件昨又敲碎玻璃意圖行竊當塲被獲交我送案聞招弟並無父母招弟俯首求恩蔡太守飭將招弟發棲流所收管俟其改過自新再行發落 
[法界捕房瑣記]  
　　昨日午後二點鐘時有四輪皮蓬馬車一輛内載婦女五人由西門向北馳至公舘馬路口突撞一江北婦人所挈小孩輪從面旁擦過略受微傷尙無大碍當經行人喚巡捕至將馬車並馬夫拘至八仙穚捕房捕頭着將馬帶回車則暫行扣住以待明日至大自 
 
 

Page 4

 
 
鳴鐘捕房候訊一面飭巡捕同該婦將孩送至醫院敷治○前夜有某甲至恒德典附近某姓花烟館内吸烟不付分文致相爭論被中擊壞鏡箱茶椀等物鴇婦扭至捕心備捕頭着押候解送公堂訊究 
[行道有福]  
　　昨有樂安主人代抱屈未伸人以規元十八兩送交本舘協振所求資冥福當卽掣付收券以待彙解江浙災區竊思本舘辦振以來屢蒙諸善士概擲囊金源源接濟哀鴻遍野被澤無涯雖施者但盡寸心未必望報而天道昭昭不爽未有作善而不降祥者然則是舉也豈但冥福可資卽此一念慈祥在生者亦安有屈而不伸之理哉敬志數言以鳴謝悃 
[上海文報局浙賑收解處會同各公所起解第七批賑疑啓]  
　　謹啓者敝處自解出浙賑第六批後迭接各路查户諸君來函催欵甚亟兹於本月十四日彙解第七批賑欵規元三萬兩英洋一千元託滬上協康元甡兩庄由杭城愼裕鼎記兩莊匯交同善堂籌賑總局兌收轉撥災區散放此批嶉計絲業會館規元一萬兩高易公所規元二千兩申報舘規元一千兩文報局規元一萬七千兩又英洋一千元○再仁濟堂解金苕人觀察經收另賑規元一千兩合併聲明 
[上海文報局山東賑捐收解處會同各公所起解第十七批賑欵啓]  
　　謹啓者敝處自解出第十六批後迄今已逾匝月迭接東省來電謂冬賑待欵孔亟冉求接濟等語兹於本月望日彙解第十七批賑欵庫平銀一萬兩代贖專欵規元一千兩又文報局另解庫平銀一萬兩規元二千六百六十一兩三錢八分統交電報總局收支所匯解烟臺東海關兌收轉撥災區散放此批内計仁濟堂連代贖款規元五千兩文報局連另解欵共規元二萬五百八十一兩三錢八分○再文報局於上月杪曾解東賑另欵庫平銀四千兩由盛杏蓀觀察節旋之便帶往烟臺父災區散放合併聲明 
[上海文報局助賑摭要]  
　　金茗翁經交蘇州牙釐局募集東賑捐洋一千元○寗波電局交來寗紹台道吳觀察經募洋四百另七元○靖江釐局憲宋經募各善士洋一百元○澎湖宏字全軍營募洋八十八元○湖南衡州何德卿翁經募衡州各善　原串毛次錢五十千文又交來衡陽縣正堂樊琅圃明府樂助湘平銀五十兩○蘇城醬業公所潘仲翁寄來第九批無名氏洋五十元又第十批洋廿三元○金陵協賑公所第三批來洋三十二元銅洋六元錢九千一百八十四文○淮安婁權甫募洋三十六元○總收支所交來黑龍江姚不書名求病愈規銀四十兩○汕頭電局蕭星齋翁募爐坯洋四十七元一角五分○沃葵卿翁經交瀆水餐秋舘主人募爐坯洋二十元○上壩潘怡大經募洋二十元又本洋一元○休邑溪東孫安甫爲求父病愈二十元孫順寳爲求母病愈兩元○淮城書晝社同人募光裕堂洋十二元當此歲募天寒之際蒙諸善士解囊濟賑互相匡救正不獨災黎感銘心版卽敝同人咸頌德勿諼焉除各給收照按户另列清單外謹先登報叩謝同人謹誌 
[周生聘三屬題姚君月卿山水畫稿爲書四十字]  
　　邱壑胸中具爐錘筆底工詩情孟東野畫意米南宫尺幅千尋勢分題四座風生機從此出自昔賞心同[  高昌寒食生]  
[題方君錦川方園補讀書圖應聘三屬]  
　　但知書可讀敢道讀無書舊學商量補新園次第除筆投還再拾綵舞豈求譽寄語圖中客休終賦遂初[  高昌寒食生]  
[海寗收付清單]  
　　絲業會舘棉衣三百件徐棣西五十元吳子清經朱樨眉募三十元張子瀛廿元玉芝堂廿元渤海主人十五元刼餘子十五元附冀客十元留耕子十元張小漁徐蓉波王藕塘三户各洋五元成和四元朱禮堂通裕杜馨齋莊幼梅四户各洋二元金清珊張選清王曉村伯平張純卿不留名泰源蘇鹿生沈佩卿應小梅知非子朱秀眉十二户各洋一元隱名氏三角○以上共收洋二百另九元三角棉衣三百件○付棉衣三百件棉衣九百廿七件計價洋一百七十六元三角章了頭柩回藉二元疆恕集粥廠廿五元裝船一元○餘剩五元撥入海寗附賑公所[  寓滬經募海寗徐棣陳受之等拜誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十五年十一月二十七日京報全錄]  
　　宫門抄○發抄硃批四道○粤督張奏瓊州府城捐建昭忠祠合祀陣亡瘴故員弁請列入祀典摺○粤督張奏試看知縣片○又奏安署知府缺片○將軍繼等奏廣東同文館提調教習各員循例奬叙摺○江督曾奏江南副考官請假片○又奏　補守備片○又奏叅將暫緩引見片○將軍繼等奏繙譯生當差期滿分别奬勵片○十一月二十七日理藩院鑾儀衞光祿寺八旗兩翼值日理藩院引見八名兩翼二十五名○　　假滿請安○陜西正考官劉傳福到京請安○貴州副考官劉名譽到京請安○日肅叅將清輔謝恩○阿克東阿請假五日○大額駙續假五日○良伯續假十五日○召見軍機　劉傳福劉名譽皇上明日卯初二刻升中和殿看版已初進壇入齋　○發抄王又韶奏代理永順令翟宗發完欵開復奉硃批着照所請該部知道欽此○又道員盛宣懷運米出力議叙奉硃批吏部議奏欽此○又湖南正考官請假省親奉硃批高賡恩着賞假一個月欽此○又副考官請假省親奉硃批陳冕着賞假兩個月欽此○○兩廣總督調補湖廣總督兼署廣東巡撫臣張之洞跪奏爲瓊州府城　建昭忠祠合祀勘定黎客各匪陣亡瘴故員弁兵勇請旨列入祀典以旌忠藎仰祈聖鑒事竊照瓊州黎客各匪踞巢負固糾衆殺掠蘖牙蔓衍三十餘年殘害地方爲患日逐目光緒十二年八月奏明大舉澈辦剿撫兼施數年以來鉅患克平庶務畢舉良民安業黎峒樂生在事文武員弁艱苦備嘗陣亡瘴故纍纍不終計兩次奏卹道員楊玉書總兵易榮華等共三百六十二員其各營兵勇應彙案咨部議卹者復有一千數百名之多查瓊州黎峒寒暖不時尤瘴癘毒各該員弁等掃穴擒渠馴生闢土通道安電建學設墟以及招商伐木墾田開礦等務靡不踰越險阻窮極幽深出入鋒鏑　犯瘴霧朝病夕故九死一生往往未邀奬叙之恩遽已殞身瘴域乃前者僵踣後者繼進奮發不悔退避毫無　其矢志報國効命捐軀瘴海忠魂實堪矜憫先後准前督辦欽廉防務雲南提督馮子材函咨並據雷瓊道朱采等禀稱以各該員弁等有功於民以死勤事軍民感戴將吏同欽旣邀朝廷賜卹之恩應體盛世褎忠之典建祠報祀於禮攸宜竊擬籌捐集欵於瓊州府城購地創建昭忠祠合祀此次剿撫黎客瘴故賜卹之三品銜山西卢補道楊玉書及一應在事陣亡瘴故曾經奏卹之員弁兵勇紳圑懇請具奏前來合無仰懇天恩俯准列入祀典飭地方官春秋致祭以慰羣情而勵効命出自高厚鴻慈除陣亡瘴故勇丁彙齊咨部議卹外理合恭摺具陳再廣東巡撫係臣兼署毋庸會銜合併聲明伏乞皇上聖鑒謹奏奉硃批着照所請該部知道欽此○○張之洞片再前准吏部咨凡勞績保舉應須甄别人員均令該督撫詳加試看在省人員以保案奉文之日起扣滿一年分别奏咨甄别後方准按班補用等因歴經遵辦在案兹查有候補知縣趙鳳昌年壯才優辦事穩細業經詳加考察照章考試堪以本班序補據藩臬兩司具詳前來除將該員詳細履歴咨部外謹附片具陳伏乞聖鑒謹奏奉硃批吏部知道欽此○○張之洞片再署韶州府知府吳景萱調省另有差委所遺韶州府知府篆務應行委員接署查有卸瓊州府知府謙貴老成謹練辦事周詳堪以調署據藩臬兩司會詳前來除檄飭遵照外謹附片具奏再兩廣總督係臣本任毋庸會銜合併陳明伏乞聖鑒謹奏奉硃批吏部知道欽此○○廣州將軍奴才繼格兩廣總督調任湖廣總督臣張之洞粤海關監督奴才長有廣州滿洲副都統奴才興存廣州漢軍副都統奴才伊克坦跪奏爲廣東同文館又閱三年請將在館各員循例分别給予叙恭摺具奏仰祈聖鑒事竊廣東同文館自同治三年設立以來每屆三年在館各員曁漢文教習分教習等教有成効均經奏請奬勵在案兹自光緒十三年至本年又閱三載奴才等曾將在館學成諸生當堂考試請分别給予繙譯生附貢生監貢生監生奉硃批着照所請該衙門知道欽此欽遵亦在案所有館中提調漢文教習及館長分教習等均能常川在館認眞教誨不無微勞足錄自應查照向章酌請奬叙以示鼓勵兹謹將各該員等分别擬保開列清單恭呈御覽可否照給奬叙之處出自逾格鴻施除開具各員履歴咨部外謹合詞恭摺具奏伏乞皇上聖鑒謹奏奉硃批着照所請該衙門知道單片併發欽此○○曾國荃片　再准江南副考官翰林院修撰曹鴻勛函稱鴻勛奉命典試江南現已事竣應卽回京供職惟鴻勛原籍山東濰縣親母在籍久疏定省現由江南回京道經山東距原籍濰縣甚近擬懇天恩賞假兩個月俾得順道回籍省親稍遂烏私一俟假滿卽行進京恭覆恩命請爲代奏等因理合據情附片陳請伏乞聖鑒訓示謹奏奉硃批曹鴻勛着賞假兩個月欽此○○曾國荃片再江寧城守右營守備温十城前於遞補守備案内接准部咨該員原籍上元縣所補之缺係屬本府行令照例揀員調補等因當查瓜洲營守備係部推之缺濱臨大江爲水陸交冲之區彈壓巡防均關緊要該守備温干城熟悉該處情形堪以調補所遺江寗城守右營守備員缺查部選瓜洲營守備張夢麟現據繳票到省察核該員調補斯缺亦堪勝任合無仰懇天恩俯准以温十城　補瓜洲營守備張夢麟調補江寗城守石營守備人地均各相宜温于城前於遞補江寧城守右營守備案經部行令給咨赴部應俟此次調補部覆至日再行給咨送部引見以符定制除飭取該員等調補履歴咨部查核外謹會同江南提督臣譚碧理附片具陳伏乞聖鑒訓示謹奏奉硃批兵部議奏欽此○○曾國荃片再江西撫標右營遊擊吳繼培前經臣奏請升補江西廣信營叅將經部核准行令給咨送部等因當經轉行去後迭據常鎭道黄祖絡等以該員駐防鎭江深資得力懇請暫緩給咨送部等情前來臣查該叅將吳繼培管帶督標新兵前營練軍駐防鎭江該處爲通商口岸華洋雜處彈壓巡防最關緊要該員治軍嚴整熟諳交涉情形自調防以來遇事均能相機因應持平化解爲中外商民所信服地方賴以綏輯一時未便遽易生手合無仰懇天恩俯准該叅將吳繼培暫緩送部引見仍勅部頒給署劄開除　擊底缺一俟防務稍鬆卽行給咨送部以符定制臣爲愼重防務起見謹附片陳請伏乞聖鑒訓示再所遺江西撫標右營遊擊員缺係部推之缺兩江現有應補人員應請扣留由外遴員請補合併聲明謹奏奉硃批着照所請兵部知道欽此○○繼格等片再廣東同文館自同治三年五月設立所有肄業各生三年學習有成分别給予繙譯生監生准其一體鄉試並准充各衙門繙譯官其由繙譯官出身之員著有勞績均以府經歴縣丞爲升階旗人願就武職者以防禦爲升階續經議擬繙譯官當并得力三年期滿武繙譯鄉試清文熟悉點畫無訛或文鄉試三場完竣文理平通未經中式者均照案給子府經歴縣丞爲陞階各等因奏准在案又於同治十年十月經前任將軍長善等請將繙譯官裁撤並以旗人由繙譯官遽以防禦升用未免過優請專以府經歴縣丞文員差委亦奏准在案兹查光緒十二年考取作爲繙譯生之董鴻鈞李光亨馬廷亮佟朝慶楊晟作爲附貢生之馬廷亮等五名均以當差三年董鴻鈞李光亨馬廷亮楊晟應過戊子科文鄉試三塲完竣文理尙屬平通佟朝慶應過戊子科繙譯鄉試清文熟悉點畫無訛均經咨明總理各國事務衙門及吏部在案每遇奴才等接見洋人令該生等來署代傳言語頗稱得力人品亦尙端謹又歴屆保舉六品銜候補班前用縣丞之清安清瑞六品銜以縣丞用之茂連楊福以縣丞用之齊海多興蔣俊等均當差復逾三年每遇洋文照會文報等件令其繙譯漢文並無錯誤代傳言語甚屬敏捷亦且人品端方均應照章一律請給升階以示奬勵奴才等公同酌核繙譯生董鴻鈞李光亨佟朝慶楊晟附貢生馬廷亮均請以縣丞用齊海多興蔣俊均請賞加六品銜茂連楊福均請仍以縣丞送部簽掣洋務省分歸候補班前先補用清安清瑞請俟補缺後以知縣歸候補班前先補用以上各員可否照擬給奬之處出自逾格鴻施所有同文館之繙譯生當差復屆三年期滿分别擬請奬勵各緣由謹附片具陳伏乞聖鑒謹奏奉硃批覽欽此 
 
 

Page 10

 
 
[光緒十五年十一月二十八日京報全錄]  
　　宫門抄○諭旨一道錄前○發抄硃批五道○陜督楊奏解清新餉請奬緣由摺○又奏校閱省標各營事竣摺○又奏補副蔣片○又奏飭臬司赴任片○又奏委署知縣片○東撫張奏飭道員赴任片○廣東學政樊奏歲試肇羅連韶東三府二州情形摺○大臣志奏請添割火道經費並外圍週歴稽查巡山弁兵津貼銀兩摺○十一月二十八日吏部翰林院侍衞處值日無引見○馮爾昌續假十五日○值年旗奏派稽查七倉之大臣派出瀅貝勒○召見軍機皇上明日壇内寅正上祭禮成後還宫辦事召見後午初進南海至皇太后前請安畢仍由舊路還宫○發抄倪文蔚故紳吳元炳於汝寗府城揖建專祠奉硃批准其捐建專祠該部知道欽此○又南汝光道朱壽鏞飭赴新任奉硃批吏部知道欽此○又請將提督李成金等留豫差委奉硃批着照所請捕部知道欽此○又毅軍長夫口糧飭部核銷奉硃批着照所請户部知道欽此○又節婦陳狄氏節孝請旌奉硃批着照所請禮部知道欽此○○太子少保頭品頂戴陜甘總督臣楊昌濬跪奏爲各省籌撥十四年甘肅新餉掃數解清請將　運司道照案奬敘恭摺仰祈　聖鑒事竊查前准户部咨議定分撥甘肅新餉奏奉諭旨甘肅關内外各軍餉銀關繫緊要經户部分别餉數酌定章程等因欽此欽遵歴經辦理在案兹查十四年甘肅新餉户部照撥四百八十萬兩各省俱已掃數解清應敘各司道職名經前督臣譚鍾麟分别咨取臣到任後復行咨催准各督撫臣將應叙職名陸續咨送前來臣維各省督撫仰體朝廷軫念西陲至意竭力籌畫畛域不分實能關顧大局應如何加恩奬叙臣未敢擅擬其各司道等當庫欵支絀之時均能移緩就急掃數清解俾關内關外邊防得以妥爲布置實屬著有微勞應卽照案奏請優奬謹將各省籓運司道分别擬奬繕列清單恭呈御覽合無仰懇天恩俯准給奬以示鼓勵出自逾格鴻慈所有解清新餉請奬緣由理合恭摺具陳伏乞聖鑒謹奏奉硃批户部議奏單併發欽此○○太子少保頭品頂戴陜甘總督臣楊昌濬跪奏爲校閱省標各營官兵秋操事竣恭摺仰祈聖鑒事竊照陜甘督標並蘭州城守六營馬隊兵向按春秋二季合隊操演期於有勇知方以收實效本年春操臣已將校閱情形陳明在案兹值秋操之期臣於九月二十四日率同司道親赴教塲校閱各營官兵與新練步隊操演香山速戰等陣隊伍嚴整器械鮮明進止如法奇正相生施放連環槍炮並噴筒火彈穩練有準比較刀矛籐牌亦臻便捷所練馬隊三旂合隊操演馳驟熟習馬上放槍極其靈便軍容整肅可觀臣當擇其拔藝出衆者分别奬賞用昭激勸仍嚴飭各營將弁一體認眞操演務期兵得實用餉不虛糜以冀仰副聖主整飭戎行修明武備至意所有校閱省標官兵秋操情形理合恭摺具奏伏乞皇上聖鑒訓示謹奏奉硃批知道了欽此○○楊昌濬片再陜西固原提屬商州協副將任正時病故遺缺前經臣奏請以留陜甘升用總兵儘先補用副將陜西固原提標中軍叅將成光裕補授嗣准兵部議覆以骸員儘先名次在後令將名次在前之韓廷芝等十三員查明聲覆報部核辦等因臣查商州協副將員缺設處衝要界連楚豫萬山叢雜最易藏奸非營務諳練熟悉地方情形之員難期得力其名次在前之韓廷芝等十三員除趙德培早經病故外查韓廷芝程興發王培秀趙連科喻經魁五員均甫准補叅將遊擊守備各缺未便驟爲升補其餘黄澤峯等七員或未投標不知所在或於此缺人地不宜均難請補惟查前請補成光裕勤廉勇敢辦事精詳在提標叅將任内整飭營伍實心實力歴久不懈補授斯缺洵屬人地相需可期勝任合無仰懇天恩俯念員缺緊要仍准以該員成光裕補授商州協副將實缺以資整頓如蒙俞允俟接准部覆後卽行給咨赴部引見俾符定制所遺陜西提標中軍叅將員缺現有應補人員容臣另揀請補除查取該員履歴清册送部外謹會同陜西固原提督臣雷正綰合詞附片具陳伏乞聖鑒訓示謹奏奉硃批吏部議奏欽此○○楊昌濬片再新授甘肅按察使裕祥現已到省應卽飭赴新任以專責成除檄飭遵照外理合附片陳明伏乞聖鑒謹奏奉硃批知道了欽此○○楊昌濬片再平凉縣知縣高心伯調署遺缺查有代理該縣候補知縣劉瑩堪以改委署理清水縣知縣高霨霞請假遺缺查有代理該縣卽補知縣馮椿蔭堪以改委署理據藩臬兩司會詳前來除檄飭分别給委外理合附片陳明伏乞聖鑒謹奏奉硃批吏部知道欽此○○張曜片再臣接吏部咨光緒十五年八月初二日奉上諭山東兗沂曹濟道員缺着中衡補授欽此欽遵知照前來查該員現已領憑到省自應卽飭赴任以專責成除檄飭遵照外謹附片具陳伏乞聖鑒謹奏奉硃批知道了欽此○○廣東學政臣樊恭煦跪奏爲敬練歲試肇羅韶連東三府二州情形仰祈聖鑒事竊臣於上年十二月二十六日因本年舉行恩科鄉試日期不敷援案請將高州府嘉應州南雄州三屬暫行歲科併考會同兩廣總督兼署廣東巡撫臣張之洞合詞陳請在案臣拜摺後卽於本年正月初六日出省接試肇慶府次及羅定連州韶州向章韶州試畢接試南雄因臣先於連州途次接到陳請併考三屬原摺奉硃批着照所請禮部知道欽此臣遵於試畢韶州後赶緊回省於五月初七日起扃試廣州文生童六月初九日接考武塲七月初二日竣試隨卽接辦文武錄　於九月十六日一律完竣所試三府二州文風以廣州爲最肇慶次之韶州羅定連州又次之廣州諸生不獨文藝可觀並多經史淹通之士肇慶諸生亦多講求實學不專以時藝見長文童應試人數廣州所屬天縣多至四千人肇慶每塲約二千人清雋秀異之才所在俱有韶羅連三屬人數較少亦均足敷所進武試弓馬技勇肇慶羅定均尙嫻熟而廣州駐防及東完順德香山新會等縣尤能操縱自如臣每試各屬點名時卽嚴飭以保認眞稽查不得濫保槍替臣仍逐塲親自監察於肇慶廣州均經查獲槍替卽發提調官照例懲辦其餘各屬悉無弊竇臣於各棚試畢發落生童時均切實曉諭文則勗以敦品力學武則戒以循分守禮務期士習咸端仰副聖主作育人材之至意所有微臣歲試三府二州情形及文武錄遺一律完竣日期理合恭摺具陳再廣東省城及臣巡試所過地方雨暘應時豐登可卜民情亦各安謐足以仰慰宸厪此次臣拜摺後卽前往惠潮嘉等屬依次按試合併陳明伏乞皇上聖鑒謹奏奉硃批知道了欽此○○奴才宗室志元跪奏爲請添割除火道經費並酌增外圍每月週歴稽查冬春巡山兵弁津貼銀兩恭摺仰祈聖鑒事恭照西陵原議火道外圍共長二萬八千六百一十三丈寛二十丈内圍共長六千二百二十九丈寛三十丈圍屏山共計湊長一千五百五十五丈寛五十丈光緒四年復經前任總兵紹祺議於六陵後寳山後一帶地面添割火道一層長四千八十六丈寛二十丈歴年以來俱於秋末冬初飭派弁兵各分地叚照依所定丈口開割修理原以防不虞而照愼重第此項差務並無公欵所有應需鐮刀竹笆筐擔繩條杴鋤各樣器具以及支搭窩鋪蓆片柳桿做食鍋竈盌盞等項並鹽菜米糧切均係各兵自行出資購備帶往從前數年緣祝各兵苦累情形先以所存餘米按照扔出名數匀均散放稍爲補助嗣　石用盡又於營中撙挪欵項藉　籌劑兹查公欵毫無存欵不能如前辦理而該兵丁等餉銀現按八成關領米係半支八成拆色半支本　其勢本極窮苦若再加此賠索竇不足以示矜恤且本年火道開割現已屆時業經奴才諄飭按照原定丈數一律再加寛五尺將　荆草根除盡務期潔淨此差計需弁兵二百五十名每名每日酌給口分銀四分應以四十日爲限共需銀四百兩隨帶器具什物需銀四十兩又　　風水禁山週圍一百六十餘里層蠻疉嶂購峪紛歧各汎相距遠近不一聲勢實難聨絡每月加派弁兵二十名前往外四週歴稽查冬春草木　乾之際防範更爲吃緊每年自十月起至次年三月底止另派弁兵二十名責於空曠無汛撥處並各山峯巡查瞭望用昭嚴密推津貼銀爾營中雖有預領之欵無幾今旣加派弁兵而所需經費亦須酌量增添發放此項應需銀二百兩以上二項合無籲懇天恩俯准仿照馬蘭鎭於光緒二年請添撥火道併巡查等項經費成案飭下直隷總督由藩庫撥銀六百四十兩以便發放此項並請作爲常欵自今歲爲始每年於秋季隨同俸餉領回以資應用事竣造册咨送藩司核銷所有請添割除火道經費並外圍週歴稽查巡山弁兵津貼銀兩各緣由理合恭摺具奏伏乞皇上聖鑒訓示謹奏奉硃批着照所請該部知道欽此 
 
 

Page 11

 
 
[光緒十五年十一月二十九日京報全錄]  
　　宫門抄○發抄硃批三道○川督劉奏審明遊擊索債滋事比例定擬摺○將軍定奏南紳經辦奉賑完竣片○將軍長奏採辦參枝專差呈進摺○又奏開考繙譯童試摺○又奏揀補近邊要缺知州摺○大臣祥等奏烏里雅蘇台滿營換防戍守官兵到防日斯摺○十一月二十九日户部通政司詹事府廂黄旗值日無引見○瀅貝勒謝稽察七倉恩○德銘等演放水師砲位覆　命○恩棠續假五日○召見軍機○發抄倪文蔚奏河内縣沁河漫口開工日期奉硃批知道了欽此○又已故令王鴻圖虧短交代請革追奉硃批着照所請該部知道欽此○曾國荃等奏新漕分辦河運照案撥欵赶辦運道事宣　硃批着照所請該部知道欽此○○頭品頂戴四川總督臣劉秉璋跪奏爲審明遊擊索債滋事比例定擬恭摺仰祈聖鑒事竊據成都府審解已革留川儘先補用遊擊鄭朝剛因向已故雷波廳通判吳式鈺之子吳治索債無給將其關禁旋卽放回一案查該遊擊鄭朝剛前因負欠逞兇將吳劉氏之子去拉關禁勒令交人恃符玩延經前署成都縣知縣陳錫鬯禀揭經臣於光緒十五年二月十五日附片奏請將督標中營儘先遊擊鄭朝剛革職審辦四月二十六日奉到硃批着照所請該部知道欽此欽遵行司飭辦去後兹據成都府知府朱其煊審明定擬詳由布政使崧蕃按察使黄雲鵠解勘致臣隨親提犯研鞫緣鄭朝剛籍隷馬邊廳由行伍從軍湖北江西浙江陜甘各省打仗出力遞保遊擊留川儘先癍用賞給驍勇巴圖魯名號在督標中營當差與已故雷波廳通判吳式鈺素相認識光緒十一年九十等月吳式鈺憑中陳玉亭說合以吳梓如别號約借鄭朝剛銀五百兩議明二分生息立限一年歸還過期屢索無給吳式鈺旋在成都府通判任内病故鄭朝剛迭向其妻吳劉氏及其子吳治執劵索討吳劉氏母子因吳式鈺身後蕭條力難措還推緩未給十四年十一月十八日鄭朝剛復往吳治寓所兇索吳治仍向乞緩鄭朝剛不允卽將吳治拉走吳劉氏與女七姑攏前救護鄭朝剛用拳毆傷吳七姑左眼胞吳劉氏左䏩膊倒地　傷左臂膊鄭朝剛卽將吳治拉至張興發店關禁當彼此爭鬧之時聚觀人衆吳劉氏疑係鄭朝剛所糾遣抱控經前署成都縣知縣陳錫鬯騐明傷痕禀經批飭勒令鄭朝剛交人鄭朝剛聞控畏罪先將吳治釋放吳治因慮債追逼逕回雲南原籍躱避鄭朝剛日久未將吳治交案陳錫鬯詳奏請將鄭朝剛革職歸案審辦在案兹據吳劉氏呈明查得伊子吳治業經自行回籍由府審明解由藩臬兩司會詳前來臣親提覆訊據供前情不諱詰無拷打凌虐情弊及另有聽從拉搕之人案無遁飾查例載因細故逞忿並晨圖利勒贖止於關禁數日卽行放回者爲首杖一百徒三年又名律例載斷罪無正條援引他律比附加减定擬各等語此案已革留川補用遊擊鄭朝剛因向已故雷波廳通判吳式鈺家屬索債無給輒敢逞兇將其妻女吳劉氏等毆傷併將其子吳治拉店關禁聞控始行釋回實屬兇惡遍查律例並無治罪專條惟該革弁關禁吳治意在討還債帳與惡徒平定捉人關禁勒贖者不同且於數日内卽行放回亦無拷打凌虐情事債帳本屬細故自應照例問擬鄭朝剛除拳傷吳劉氏吳七姑傷均平復輕罪不議外合比依因細故逞忿並非圖利勒贖止於關禁數日卽行放回者杖一百徒三年例擬杖一百徒三年事犯在光緒十五年三月十六日赦以前所得徒罪應請援免仍革職示警吳式鈺所欠鄭朝剛銀兩已據該家屬歸償清楚約據塗銷吳劉氏等傷俱平復店家張興發究無聽從拉人關禁情事應毋庸議無于省釋除備錄全案供招分咨查照外所有審明定擬緣由是否允協理合恭摺具奏伏乞皇上聖鑒勅部覈覆施行謹奏奉硃批刑部議奏欽此○○定安等片再上海紳士協籌奉賑捐解鉅欵親赴災區會同地方官按户散放深資得力節經奴才會同詳細陳明仰蒙天語褒嘉遵卽傳知該紳士莫不歡忻鼓舞該紳士於上次奏報之後續籌捐解銀五千兩稱米一千六百五十餘石高粱一千石歸入遼陽蓋平二賑散放兹據該紳楊培等禀稱散放完竣造具清册聲明卽日附輪南旋等因前來除將捐賑核奬事宜另行依限奏報外所有南紳經辦奉賑完竣緣由理合附片具陳伏乞聖鑒謹奏奉硃批知道了欽此○○奴才長順跪奏爲採辦參枝專差呈進恭摺仰祈聖鑒事竊於光緒十五年正月二十五日業將續採參枝專差呈進並於摺内聲明採辦參枝已經過時殊不易得仍飭該協領等侯夏令留心妥爲採辦以備上用在案現據户司掌關防副都統銜記名副都統花翎協領翷武巴圖魯吉陞阿等採辦大枝山參十苗中枝山參十二苗計重九兩九錢可稱上品共需工價銀一千八百六十五兩五錢五分仍由所收參稅項下以錢易銀照數發給奴才謹將參枝親加查騐分盛二匣嚴密包封交雲騎尉永春齎京呈進仍飭該協領等赶緊採辦續有所得冉當呈進除咨行内務府查照外謹恭摺具陳伏乞皇上聖鑒謹奏奉硃批該衙門知道欽此○○奴才長順旧凌阿跪奏爲吉林添設繙譯童試現擬及時開考恭摺奏聞仰祈聖鑒事竊查吉林繙譯廢弛已久光緒九年間經前將軍銘安奏請照奉天添設繙譯童試章程一律辦理聲明俟至十二年歲考之期先行查明能否開科取進隨時奏明並請飭部頒發繙譯書籍及童試條例奏奉禮部議覆吉林請添設繙譯考試應如所請准其添設俟屆歲試之期由該將軍查明各童匪否取進先期奏明并考等因奏奉旨依議欽此欽遵咨行前來當卽通飭各城遵辦並奏謹由内繙譯書房筆帖式内揀派三員來至吉林教讀在案嗣屆光緒十二年應考之期查明從習繙譯旗童等爲日尙淺其中清文微覺明順者不過三四名清字略可明晰者二名當卽咨明禮部緩俟下屆再行奏報開考等因亦在案兹本年已屆歲試之期自應開科考試以符定制當卽飭據内外各城將應考繙譯八旗滿蒙漢各童造册呈送前來奴才等先行考騐各該童所習清文較前稍見明晰然不過粗知大意其中文義均不免有小疵查吉林創設繙譯童試不過五年爲日本淺此次若泥定成格再事停試恐從學者無以奬勵難望精通後來者視爲畏途因而却步似非所以仰體聖主培植人材曲爲裁成至意應請按照部發條例先行騐看騎射趁時入塲考試除俟考試完竣將取中試卷名數照例封送禮部外理合將舉辦考試繙譯童生緣由恭摺先行奏聞伏乞皇上聖鑒謹奏奉硃批禮部知道欽此○○奴才長順跪奏爲揀員請補近邊要缺知州以資治理恭摺具陳仰祈聖鑒事竊吉林伊通州知州吳啓章呈報丁憂業經咨部開缺所遺之缺係此繁難三項近邊題調要缺遇有缺出准升調兼行酌量具題如實無堪以升調之員准於候補並揀發委用人員内揀選題補等因奉部　知遵照在案自應揀員請補以專責成查該州地當孔道政務殷繁必須精明妥愼之員方足以資治理第本省現無合例升調人員查有揀發委用知州彭明道現年五十六歲係湖北來鳳縣人由拔貢就職直隷州州判遵例報捐同知雙月選用改捐知州不論雙單月選用赴部投供候選光緒五年十一月蒙簡派大臣揀選堪以揀發差委十二月復蒙簡派大臣騐看奉硃批圈出着發往吉林差委六年正月到省委辦發審荒務各差八年六月委署伊通州篆務九年九月卸任調省十一年二月初九日聞訃丁憂回籍十三年五月初九日服闋在籍請咨起復十四年四月二十八日到省十五年四月奉節署理五當廳同知五月十四日到任復因勘辦吉林通省荒地出力請奬案内蒙奏加四品銜該員勤於聽斷過事認眞以之調補伊通州知州一缺實堪勝任據吉林分巡道瑞霖詳請具奏前來合無仰懇天恩准以委用知州彭明道補授伊通州知州實於地方有裨如蒙俞允該員係委用知州請補知州銜缺相當毋庸送部引見仍俟試署一年期滿如果辦理裕如再請實授所有揀員請　近邊要缺知州緣由理合恭摺具陳伏乞皇上聖鑒勅部覈議施行謹奏奉硃批史部議奏欽此○○奴才祥麟奴才車林多爾濟跪奏爲烏里雅蘇台滿營換防戍守官兵到防日期恭摺具陳仰祈聖鑒事竊奴才等前於上年九月間援案奏請更換烏里雅蘇台戍守綏遠城滿營宫兵等因具奏奉硃批該衙門知道欽此欽遵分行在案嗣准綏遠城將軍派委世襲騎都尉恩綸管帶換防戍守兵十四名均於本年七月二十九日到營經奴才等點騐分撥各部院作爲委署筆帖式當差仍照向章自到防之日起支給鹽糧除咨吏部户部兵部查照外所有烏里雅蘇台滿營換防戍守官兵到防日期理合恭摺具陳伏乞皇上聖鑒謹奏奉硃批該部知道欽此 
 
 

Page 12

 
 
[光緒十五年十二月初一日京報全錄]  
　　宫門抄○諭旨五道錄前○發抄硃批四道○將軍定等奏會審蔑倫重犯按律定擬摺○黔撫潘奏爲已故總督捐建專祠摺○十二月初一日禮部宗人府欽天監正黄旗值日無引見○烏拉喜崇阿假滿請安○崑岡請假五日○八額駙續假五日○吏部呈進月官卷○召見軍機廖壽恒文秀○發抄祥麟等奏瑞山等補主事職銜等缺奏硃批着照所請該衙門知道欽此○又筆帖式托莫爾歡期滿留任奉硃批着照所請該衙門知道欽此○定安等奏審明覺羅七保改名趙相存紏搶窩匪案定擬奉　硃批刑部速議具奏欽此○又恭請永陵神牌還御禮成奉硃批知道了欽此○○奴才定安英煦興陞跪奏爲會同審明篾倫重犯按律定擬恭摺仰　　聖鑒事竊照光緒十五年九月初六日准奉天府府尹衙門咨據義州知州陳榮昌審解旗人姜廣銳因瘋迷無知用札　戳斃伊　姜自明等三命一案等情造具册結加具印結將案犯姜廣銳屍弟姜自會鄉約艾仁里鄰佑王幅生四名親身押解奉天府轉送到部奴才等當卽派委司員秉公研鞫緣姜廣銳係義州漢軍廂黄旗人姜自明是姜廣銳之父母母早故光緒三年正月二十日姜廣銳年及十五歲起娶王氏過關至次年二月間姜廣銳在外傭工卽有鄰人李永山與姜廣銳之妻王氏在園内行姦被關存惠等瞥見捉獲將李永山綁抬至姜廣銳家同鄉約等意欲將姜王氏一併送官究治經楊廣　等說和姜廣銳之父姜自明將地半畝典給楊廣横得價二百五十千文給關存惠等完事姜自明逼令姜王氏之父王庭立寫字樣後再有犯姦情事打死無論嗣姜廣銳　其妻王氏不正家中無母恐再與人通姦時常留心防堵至五年姜廣銳　張士春家作工八月十四日夜晚回家大門未關聽捊動靜房門未閉趨步進屋見其父姜自明赤身露體由王氏那邊爬回自己被窩伊未敢聲張自氣合衣臥炕王氏問及爲何未關大門姜廣銳謊稱在東家飯酒過多迷糊未關一宿未眠次日赴張家作工總思無臉見人滿工回家時常看出姦情姜廣銳氣急拿着草料放在姜自明吃飯桌上姜自明不讓惡罵姜廣銳堵說王氏不是給姜廣銳所娶是爲伊自娶自此常常吵閙姜自明與王氏向族人告言姜廣銳瘋迷順口糊說卽將姜廣銳綁縳打罵姜廣銳求饒至再始能鬆放亦有十數次姜廣銳一在家内姜自明姜王氏卽嫌碍眼定要慝氣打閙至今年七月二十三日姜廣銳賣瓜回家吃完晚飯往其四胞叔姜自新家　逛日落後回家到窻下聽無動靜只爲都睡推門進屋聞有衣被聲響趨行數數步又撞見其父姜自明光赤身體從王氏那邊回爬剛到擋隔飯桌伊扭臉未敢正視俟其父回到自已被窩姜廣銳始轉身出屋關閉大門回屋因思伊妻王氏與伊無情方作此事今又闖見姦情最毒不過婦人心若是在屋睡熟致被挾讐謀害亦是白死姜廣銳假意說熱要到院内去睡王氏攔勸不聽姜自明罵言又想惹氣伊欲何往勿管姜廣銳將被褥抱由窻户出屋在乾水缸上搪板鋪睡復恐其父與妻出屋謀害將房門用石片擠住次日清早將石啓下坐在板上打算主意將王氏殺死解恨往遠一跑其父不仁亦莫怨伊不奉養若被拿獲卽打個無故殺妻之罪不能抵償姜自明吃完早飯走出王氏勉强喚伊吃飯姜廣銳答伊不吃王氏卽領孩子吃完收拾傢俱卽抱女孩外走姜廣銳上前攔住令其進屋查問伊父昨晚爲何從你被窩出來王氏不認分辨明是污人聲稱不要性命姜廣銳言正要殺你往前拿槍王氏抱着女孩頭跑姜廣銳赶至街上從王氏後身狠札一槍將其肚子穿透連女孩肚子亦札透内孩子掉地王氏轉身姜廣銳復用槍將王氏前身肚子札傷透内倒地姜自明在園聽聞王氏喊呌拿出札槍追赶札戳姜廣銳躱藏不及用槍搪架不開又氣不作人事致戳傷其𦚼䐐右手腕想要跳跑姜自明追戳甚緊姜廣銳情急又用槍戳傷　　左肋姜自明轉身姜廣銳又戳傷其後脇左右傷皆透内姜自明等先後身死姜自新赶來捕捉姜廣銳慮恐獲案受罪情急用槍戳傷姜自新左肋等處逃至北山坡被鄉約等緝獲看守姜自明三胞弟姜自會憶及起釁事醜揑稱姜廣銳瘋病復發不省人事將其父與妻女一併用槍札死告知鄉約艾仁里一同押犯報經該州陳榮昌騐訊卽以原報呈詞錄供造册加結親身將該犯等押解奉天府轉送到部奴才等督飭司員會同咨調知州朱克揚究詰至再該犯姜廣銳供認前情不諱質之姜自會供稱姜王氏與李永山通姦被關存惠等瞥見捉獲經楊廣調息後復與伊翁姜自明姦宿素聞屬寔第以揑報該犯瘋病復發殺人委因隱匿醜事未肯實報並無别情告知鄉約艾仁里隣佑王幅生僉供核與姜自會姜廣銳各供均屬相同奴才等仍恐不實不盡覆加研究各供矢口不移案無遁飾應卽擬結查例載子殺父者凌遲處死又不應爲而爲事理重者杖八十各等語此案姜廣銳因妻王氏犯姦其父姜自明化錢完事後合土氏通姦被該犯撞遇數次讓閙恐其父與妻挾讐謀害起意殺死王氏洩忿詎連其女丫頭其父姜自明一併戳傷殞命自應按律問擬除戳傷其胞叔姜自新平復並妻女各身死應擬斬絞之各輕罪不議外應將姜廣銳依子殺父者凌遲處死律擬以凌遲處死加擬梟示以昭炯戒篾倫重犯未便久稽顯戮奴才等一面恭摺具奏一面咨調官兵派委郎中昇麟將姜廣銳押赴市曹正法訖姜自會於伊胞兄姜自明通姦子媳王氏被其子姜廣銳　見用鎗戳斃重情輙敢隱匿揑報姜廣銳因瘋迷殺伊父並妻女三命實屬妄爲不應亦應按律問擬姜自會應與扶同揑報之鄉約艾仁里鄰佑王幅生均照不應重律各擬杖八十分别鞭責折責發落再該州陳榮昌於此篾倫重案僅憑犯屬姜自會原報瘋發殺死親父等情率行騐訊錄供造具册結押犯解審亦有應得之咎相應將義州知州陳榮昌請　旨交部議處聽候部議除抄錄原詳原摺供招並加印結咨送吏刑二部核議外所有奴才等會審定擬並附叅緣由理合恭摺具奏伏乞皇上聖鑒勅部核覆施行謹奏奉硃批刑部議奏欽此○○貴州巡撫臣潘霨跪奏爲已故總督勤勞卓著遺愛在民籲懇天恩俯准捐建專祠春秋致祭以昭藎績而順輿情恭摺仰祈聖鑒事竊據善後局藩司史念祖署臬司黄元善　糧儲道儲裕立詳據黔紳二品銜分省補用道冷超儒鹽運使司運同楊訓章黎平府教授胡日宣雲南補用同知朱毓崧四川卽用知縣袁韻春等禀稱前雲貴總督岑毓英總制滇黔殊勛彪炳業奉恩旨於雲南地方建立專祠滇省人民咸得以時崇報而黔人更有歴久不忘者溯當同治之初畢節縣屬猪拱箐海馬姑地方岡嶺阻深苗酋占據集川楚黔兵力師老無功總督由雲南布政使統兵督剿越一百五十日而賊酋授首節節蕩平黔民感懷實自此始厥後有滇回杜文秀者久據蒼耳上下關分黨竄擾興義府各屬總督於同治十一年奉旨督兵掃穴擒渠餘孶殆盡黔始免西南之患此則大功在滇而黔實深受其賜者迨光緒五年調撫至黔時黔已報肅清人思安枕岑總督以大亂卽平餘氛猶熾無日不講求營制蒐軍實修武備以防不虞未幾而果有梵凈山積匪嘯聚爲患總督乘巡閱之隊出其不意一鼓殄滅之奸民楊海大哥老會匪首也號召匪黨將不可測總督闕警飛檄所部四出密拿立時就縳傳首通衢脅從罔治是巨憝滅餘匪清乃一意撫綏退還碉田以復民産造烏江橋以利遄行設苗寨義學以化蠢愚增書院膏火以培寒畯舉凡地方工程善舉焦心遠慮惟力是視用之元氣漸復風教振興全省士民同深感泣兹特聨名　請　黔省捐建專祠以伸報享由該司道詳請具奏前來臣查前雲貴總督岑毓英撫黔之日厘定營制澄叙官方除暴以安良乃興養而立教一切黔中要公綱舉同張規畫盡善非獨軍民感戴永矢不忘卽臣承乏黔疆撫有成規率循弗越間有興革事宜往復咨商機宜悉合數年來得以綏靖邊疆民苗靜謐實賴督臣前事之師旣據黔省紳民聨名禀請合無籲懇天恩俯准岑毓英在貴州省城捐建專祠由地方官　秋致祭以昭藎績而順輿情出自鴻慈臣未敢擅擬謹會同兼署雲貴總督臣譚鈞培恭摺具陳伏乞皇上聖鑒訓示謹奏夺硃批着照所請該部知道欽此 
 
