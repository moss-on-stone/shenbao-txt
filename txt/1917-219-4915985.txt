# 1917 - 219 - 4915985

 

Page 1

 
 
   
 
 

Page 2

 
 
時評 
[宣戰發表（默）]  
　　宣戰旣己發表矣則宣戰之後第一不可分宣戰之心蓋宣戰以前研究利害不妨各有主張宣戰以後則己成爲國家行動而人心不能不趨於一致也第二不可分宣戰之力宣戰以後雖未必直接即有戰事然戰事之力不可不預爲聞結使於此時而國内復有戰事發生是自殺其宣戰之力也第三不可不明宣戰之義務此次宣戰旣爲無條件之宣戰則權利誠非所講而義務不可不確定以免臨時之支絀也第四不可不持宣戰之誠意此次宣戰雖未明言加入協約亦未聲明與美一致然必與美與協約有共同動作之關係故不可不以誠意與各國商榷而實力不助猶後焉者也今旣以我脆弱之民國參與世界之大戰則惟有盡人力爲之至此後宣戰之結果何如所占國際上之地位何如則當一委諸命運而不容預計者 
[命令]  
　　八月十四日大總統布告我中華民國政府前以德國施行潛水艇計畫違背國際公法危害中立國人民生命財産曾於本年二月九日向德政府提出抗議並聲明萬一抗議無效不得己將與德國斷絶外交關係等語不意抗議之後其濳水艇計盡曾不少變中立國之船隻交戰國之商船横被轟毁日增其　我國人民之被害者亦復甚衆我政府不能不視爲抗議之無效雖欲忍痛偷安非惟無以對尚義知恥之國人亦且無以謝當仁不讓之與國中外共憤詢謀僉　遂於三月十四日　德政府宣告斷絶久外交關係並將經過情形宣告中外我中華民國政府所希冀者和平所尊重者以法所保護者我本國人民之生命財産初非有仇於德國設令德政府有悔禍之心怵於公憤攺其戰略實我政府之所　企不忍遽視爲公敵者也乃至斷交以後歷時五月潛艇之攻擊如故非特德國而己即與德國取同一政策之奥國亦始終未攺其度旣背公法復傷害吾人民我政府責善之深心　是　巳絶望爰自中華民國六年八月十四日上午十時起對德國奥國宣告立於戰爭地位所有以前我　與德奥兩國訂立之條約合同協約及其他國際條欵國際協議屬於中德中奥間之關係者悉依據國際公法及慣例一律廢止我中華民國政府仍遵守海牙和平會條約及其他國際協約關於戰時文明行動之條欵罔敢逾越宣戰主旨在乎阻遇戰禍促進和局凡我國民宜喻此意當兹國變初平瘡痍未復遭逢不幸有此釁端本大總統瞻念民生能無心惻非當萬無苟免之機决不爲是一息爭存之舉公法之莊嚴不能自我失之國際之地位不能自我圯之世界友邦之平和幸福更不能自我而遲悮之所願舉國人民奮　淬厲同屢艱貞爲我中華民國保此悠久無疆之國命而光大之以立於國際團體之中共享其樂利也布告遐邇咸使聞知此布 
　　大總統令現在我國己與德國奥國立於戰爭之地位所有一切應辦事宜着各該管官署查照現行國際公法慣例妥速辦理此令 
[専電]  
　　北京電對德奥宣戰布告己如昨電於今日午前十時發表（十四日上午十一鐘） 
　　北京電今晨發布告於今日上午十時起與德奥立於戰爭地位一切條約無效（十四日上午十一鐘） 
　　北京電恊商國皆答賀美明日答德華銀行現由外兵監視奥館掛荷旗（十四日上午六鐘） 
　　北京電今日閣議四時散宣戰文决以命令發表一面照會協商中立各國内容業經修攺僅言抗議無效絶交不悟與德奥同時宣戰一切條約協約契約槪行取消不言煽惑内亂尚有某項手續未完故須延至十四發布（十三日下午六鐘） 
　　北京電林日使今日下午五時謁馮爲外交重要談話（十三日下午十六鐘） 
　　北京電日人贊成對奥同時宣戰外人間以意使阿畧第向我政府陳說爲最力（十四日上午十鐘） 
　　北京電部令（一）内務處置敵國橋民規則及管理德奥租界辦法（二）陸軍保護敵國僑民出境辦法敵僑臨時稽查法俘虜收容所規則俘虜犯罪條例（三）海軍海上捕獲審檢所規則海上捕獲規程宣布戰時禁制品（四）司法敵國人民訴訟暫行章程（五）交通檢查郵電兩規則（十四日下午一鐘） 
　　北京電協約國會議决定一俟接我正式宣戰通告即致同一措詞之答書惟美須得其政府訓令故會議未列度（十四日上午十鐘） 
　　北京電外交界消息日美第二之太平洋協商己將成立主旨在維持太平洋兩國現狀而剗除德國勢力與我國問題亦有重大關係（十四日上午十鐘） 
　　北京電馮電陸巡閱使請贊成臨時參院辦法（十四日上午十鐘） 
　　北京電臨時參議院贊成者己有十七省二特區現閣員多數主張限定派曾經民選者爲議員大約一星期左右發表（十四日上午十鐘） 
　　北京電唐繼堯暫緩入川（十四日上午十鐘） 
　　北京電晤某財政家言梁意力圖行政費之收支適合希望無特别軍費支出則借欵可以稍緩又言一千萬元借欵不日交付如大借欵成則作爲墊欵不成即爲一種特别借欵報載大借欵條件均屬虚言（十四日上午十一鐘） 
　　北京電交通銀行借欵二千萬元仍在商議梁意必同時維持中交兩行（十四日上午十鐘） 
　　北京電吳光新帶三師入川陳樹藩預備一師援助政府意欲劉解兵柄滇軍亦撤退（十四日上午十一鐘） 
　　北京電谷鍾秀昨日己見總統陳述南方現狀頗有調和之意見（十四日上午十鐘） 
　　九江電李純因中央電促赴蘇特定十八日由贛啓節（十四日上午九鐘） 
　　北京電新步軍統領李長泰今日來京（十四日上午十鐘） 
　　北京電軍民分治之議又起兩長不同駐一城現正在研究中（十四日上午十鐘） 
[外電]  
　　倫敦電今日此間發表中國即將對德宣戰之消息衆不欣喜中國此舉奥京工報曾評論之其言頗中肯據謂德國在中國之商務將無希望再中國此舉尤有關係者則以德奥己全與世界隔絶也故中國之宣戰無異表明德奥之孤立云云倫敦泰晤士報著論譽揚並謂德人在華煽惑亂事資助復辟今其在華之穢史遂從此告終日本贊成中國宣戰之决議令人聞之滿意中　宣戰將來商業上必受利益英政府定將設法允許一部份華茶之入口蓋中國今旣屬同志可請特别優待也（十一日） 
　　字林報 
　　北京電今日内閣開特别會議研究宣戰問題聞尚有若干事件必須解决然後始可實行宣戰梁啓超與林長民昨赴天津今日己回梁林此行引起若干推測實則因天津有某某進步黨員不興政府完全同意故赴津以疏勸之也（十三日） 
　　北京電奉天廣寗第二十八師之態度頗可引起焦慮該師兵士斥責政府待遇不公對於張勳任令逃網而對於第二十八師師長馮德麟則拘禁之（十三日）以上路透電 
　　北京電中國政府今日午前十時經和蘭公使對德奥國布告宣戰並將此意通告各國公使同時發布總統布告文其文計約六百字宣戰布告與總統布告之意略同其大要謂德國之潛航艇計畫抗議無效終至斷絶國交不意德國仍無反省之意奥大利亦與德國取同一之政策中國爲希望世界和平尊重國際公法並保護中國人之生命財産於民國六年八月十四日午前對德奥國布告宣戰中國與該兩國從來所有條約協約及其他之國際關係應據公法全部取消云云（十四日） 
　　北京電十三日午前臨時國務會議後由各部總長晋謁馮總統請將宣戰案批准擬於十四日午前發表宣戰案之内容略謂抗議無效再至斷交並無反省之狀今中國爲擁護公法促世界之和平不得己而與德奥兩國處交戰之態狀布告宣戰兩國條約協約等悉行取消 
 
 
 

Page 3

 
 
（十三日） 
　　漢口電長沙電云傅良佐之督湘譚延闓等頗有反對因湖南第一師長陳復初爲傳良佐之舊交故極歡迎反對派之勢爲之頓挫（十四日） 
　　漢口電王督軍奉中央之命　漢陽兵工廠所製之槍彈發給吳光新四萬顆發給第二十師二萬顆（十四日） 
　　漢口電中央政府因四川湖南形勢急迫飭令在漢口之吳光新急即入川故王督軍昨日午前與吳光新密議至數小時（十四日） 
　　南京電敎育部僉事沈彭年來寗定十五日在第四師範學校考試北京高等師範學堂新生（十四日） 
　　南京電齊代理督軍昨派巡緝隊統領劉槐森赴揚州爲更派駐第一營查勘駐紮地點（十四日） 
　　南京電師參謀長定十八日入京（十四日） 
　　以上東方通信社電 
[戰電]  
　　倫敦電公報並未徴實麥剛森上將對羅所取攻勢己漸荏弱之說福克薩尼北面之大戰己閱六日羅軍抵禦優勢之敵軍雖甚勇武然己敗退五英里羅軍旣退至瑪拉塞斯蒂大約己不復能控制十日電中述及瑪拉塞斯蒂與台庫乞哈間彎曲之陳線麥剛森上將現距亞特巨杜十六英里特羅土斯河流域境内聖吉巴乞夫將軍所統大軍之安危多視該地得失爲轉移該地如失則通特羅土斯流域之鐵路全將無用而該將之軍不得不後退矣（十三日） 
　　倫敦電公報局宣稱今日下午五時十五分敵飛機二十架出現於英倫菲里克斯土繞海濱飛至克萊克登遂分爲二隊一向瑪干特進發餘越海濱在沙成特附近抛擲炸彈瑪干特亦有炸彈落下今尚未接損失與死傷報告英飛　追敵至海公報局績稱沙成特受損甚巨敵飛機共擲下炸彈四十枚聞迄今巳查明死男八女九孩童六傷男婦等約五十人沙成特北三英里半羅區福特傷兩人瑪干特毁無人居住之屋一所未傷一人（十二日） 
　　倫敦電巴拉勞氏今日在下院宣稱英美法意四國决議不准國民參與瑞典京城大會（衆歡呼）英皇法律官通告政府謂英國殖民地人民如未得英皇准據而與敵國人民會商則實違法云（十三日） 
　　俄京電半官文告引英國漢特森氏十日在倫敦工黨大會演說論及俄政府對於瑞京大會所持態度之言且謂俄政府常以爲該會與國家政策無直接關係僅屬黨務問題各國各政黨均可赴會表示意見云（十二日） 
　　巴黎電法國社會黨决議參與瑞京大會（十三日） 
要聞一 
[對德宣戰與對内政策]  
　　字林報九日北京通訊略云北京政界皆巳决計對德宣戰自下方籌備處置德僑及政府所僱德員等事惟實行宣戰究在何日迄未决定段總理派當然主張立即宣戰其可爲戰事計畫之阻力者不過孫唐等目下勢力所及之南方一部份耳短命帝國推翻後段卽抱定毅然宣戰不問南方反對與否之政策第政客之持重者則生張先行召集臨時參議院通過宣戰案聞總統亦以此　爲然蓋如此辦理則宣戰較有合法之色彩也又聞臨時參議員由有省議會選出不由省憲指派庶可依據各省與情决定與德决裂之最後辦法此說果確則至少須一月之久臨時參議院始可開會於北京再討論與通過各項計畫亦須數日之久惟無論手續若何宣戰一層必可辦到臨時叅議院縱不贊成對奥宣戰但中國一經宣告對德作戰則奥人必立即出離中國項據奥使友人云奥使刻己部署一切準備回國蓋知奥政府一聞中國對德宣戰之消息必與中國絶交也北京　界向不重視粤事近數日則不如是陸軍部今己愼加考察密爲佈置政府曾發軍事要電致陸榮廷閱四日陸猶置之不覆且聞陸足疾頓愈己赴廣州此種緘默態度頗可生疑故北京趕速籌備不採尋常簡派鎭撫使或宣慰使之故技但派大軍兩枝分趨湘贛以阻粤省邊界之活動近來政府處置南方頗能用一種堅决手段京中外人多歡迎之日使署亦稱日政府不獨贊成段政府及其政策且嚴諭南方各日員不得使日本槍械與金錢輸往廣州穏重和平一流覩段總理對待孫唐之態度頗爲震駭且見長江各要地多用北人以增軍權集中之力輙搖首不謂然惟南方旣無反動而革命行動又限於一隅故前之畏葸香今且傾佩政府之有膽量　聞有爲粤政府奔走者曾運動帝制黨擬聯合徐州辮兵以爲巳助故此間廣東會館當然爲官場所疑至於丁槐一案未能移轉京人之輿論丁刻在陸軍監獄中定下星期由執法處審訊衆意尋常一訊之後丁案即可結束罪名甚輕據其閣員云丁案之所以審訊者無非欲追究丁之藏印是否出於己動欲據爲己有抑或受他人唆使若果另有隠謀則同謀者爲誰陸軍部亟欲知之目下丁之友人仍奔走交民巷常以政府慮丁發其黑幕揭其陰私故必將丁置諸死地爲言惟外人殊不重視之也借債問題不甚明晰外人銀行團對於日人先借一千萬元一節研究甚爲愼重但中國是否需求此欵則中國政界意見並不一致近日梁啟超正式語某使署代有謂不贊成於目下時機商借善後大借欵關稅與鹽欵存儲不少中國可提用之暫時無借外債之必要梁並無欲與銀行團商借債欵之意今日華字報載總統之言謂除活動中交兩銀行之營業外中國目下並不亟需外債華人方面傳說曹汝霖専爲交通銀行另借外債一千萬元有謂此舉僅足擾亂大借欵者又有謂事非無因巳有成議日人行將管理交行監督路欵者而目人方面則不承認此說謂數星期前朝鮮銀行台灣銀行與日本實業銀行之某代表在京時交行曾有借債之議惟　判未成今代表回國外間不知者紛起推測致有此種謠傳云云交行借債己成此說間進步黨頗信其確蓋進步交通兩系近雖聯合然係出於利害問題並非互相親愛故兩系未能一致進行彼此互相疑忌自馮總統無意中意及借外債以與中交銀行營業一語後交行借債之說遂又喧腾衆口矣 
[對德宣戰之外人觀察]  
　　大阪每日新聞云我帝國於不損失其利　之範圍内務應段内團之希望而融運政費助其政府之成立並解决從來懸案以舉中日親善之實如對德宣戰之重大問題旣採以總統責任决行事後經參議院追認之政策則以此適用於其除之小問題將益見其妙用由來中國政治家不乏巨眼之士就中日親善彼此披瀝其胸臆時彼此幾無何等齟齬扞格之感此等政治家一旦身臨議會卽爲他力所制不得己而附有雷同曩日之親善的精神竟化爲島有而追隨排日之潮流前後判著兩人此吾蓋所深爲遺　吾輩早感中國人士不足與語尤病中　議會不足與謀蓋非中國人之惡意特爲薄志弱行虚飾的羣衆心理之犧牲而埋没其善意耳段内閣當議會未開之時而採解决懸案事後請求追認之道形式上雖甚反民主主義然事　上無寗可認爲卓見之士而應時勢之急需此段内閣所應大加考盧之機會亦即聯合國及日本帝國當局所應特别注意　也南方派民黨或認此爲反對民主主義援助武斷専制而其實則斷乎不然南方派民黨當回顧過去之行動而自省其實力熟慮南北統一中日親善不過口頭禪而不能寳行之理由考察東亞將來之運命庶可期無日暮途窮之悔吾輩豈獎勸援助北方軍閥之武斷専制而壓抑南方乎因愛中國過於愛南方派憂中日兩國及東亞過於憂一中國南方派民黨若眞有力當亦如此吾輩之眼中固無南北也又大阪朝日新聞云今中國亦參戰自形式上觀之雖似可喜然一念及事勢至此之經過及其將來果爲可喜與否尚屬難知蓋段内閣夙己决定宣戰其解散國會亦卽爲此張勲復辟後協商國藉口德國援助張勲更逼迫速行宣戰段内閣之宣戰宣言中亦有指摘德國行動之文句况段内閣因財政窮迫故急於宣戰欲利用此機會使借欵容易成立然何以遷延至今日則因無大總統之裁可故也於是强要馮氏入京而卽使之裁可彼等旣如此尊重形式而一面又不憚蔑視約法解散國會又大總統辭　非經國會承認不可乃任意承認　總統之辭意而使馮氏代行於未認爲總統之黎氏命令下組織國務院不經國會同意即任命各總長而惟宣戰請總統裁可若僅裁可何必更要馮氏來京卽在南京亦可行乃强其北上然後宣戰此誠不可解之心理狀　也 
　　請日京津太晤士報載有關於中國處置德僑之評論其大意略云日昨報載中國宣戰之後對於德僑擬仿日本辦法另訂一種管理德僑規則吾人甚望此項消息不確蓋果以日本爲先例是只令德人受警察之制裁即可任其在國内自由居住此種辦法實屬有弊無利蓋日本警察辦理極善其政府亦能施行治外之法權若中國警察則豈日本之比乎即讓一步謂中國警察亦能與日本相頡頑然中國大多數德人大槪居於天津漢口上海各外國租界以内此等租界範圍之中中國警察非經外國許可不許擅入擅入且不可尚何有於行使警察搜捕奸細耶吾人生主張中國處置德僑宜取一種嚴厲辦法使德國在華之奸細根株盡絶庶幾種種陰謀不至發生日本之用特殊辦法實因彼所處地位不同非中國所能效　者也 
[對德宣戰之發表期]  
　　對德戰問題日内即將宣布矣兹兹聞此問題自内閣成立以來己數次密議　初亦有主速主緩兩種意見嗣以各國旣甚切望財政問題等又　如此且國内之不一致或可以外交而使之一致對外從速宣戰之議遂决且須定爲單獨的無條件宣戰至本月二日馮河間蒞京第一應解决者即此問題故特開閣議畢以後即同赴公府議兩小時己决定對德宣戰再第二次閣議乃决定宣戰日期爲十三日一面通告外交圍以此案業己决定之意惟手續上如趕辦不及則或於十四日披露亦未可定蓋宣戰時所頒布之種種敎令正在擬草之中須俟國務會議時公同閱看之後方能定稿也至敎令之内容大約叙述吾國對於德國不能不宣戰之理由及德國對於内政之關係而己 
　　昨日（十一日）午後三時協商國各公使在法國使館開緊急會議協議中國布告對德宣戰日期與布告後所生之國際關係蓋卽先交借欵一千萬元事也協商國各公使均表同意於是所提出之議題全行通過遂於六時散會日本林公使亦未回使館與芳澤參事官等商議即偕同船津書記官於六時半赴府學胡同往訪段總理通告與協商國公使會議之結果當時國務會議列席之汪外交總長己先在段邸張秘書長將國務會議結果報告馮總統後亦來段邸於是各要人屏退左右秘會密談約一時許聞當時林公使力促段總理出最後之决心叚總理遂决行宣戰大約十三日晚或十四日早定可宣　 
　　戰時國際事務委員會開會　來係由各部委員　　管事項開具議案交會討論日來决定事項業經提付閣議兹探悉决定大槪烈誌如下（一）處置德僑辦法原擬一律繫留租　由中國於界外殷訪監衛最後决定仍准散留各地由各地方官嚴重監視（二）所有停泊中國兵艦一律解除武裝特别嚴理監視（三）商船中國得便宜使用（四）德華等銀行現在事實上己不能營業决定宣戰後即正式宣告停止其營業（五）裁判權凡關於德人裁判權完全由中國收國（六）各機關所聘用德員一律解除契約亦不發給經費酬勞等項又聞該會議决處置原日中國所用各德人辦法大致分三種一爲根據條約雇用之德人一律解除一爲德人若以其相當人材而用者斟酌情形變　辦理一爲隨便雇用之德入可由主管人去留惟須其人係年在四十五歲以外己非有戰鬭員資格者方可 
[中央對付南方計畫]  
　　星期五（十日）在國務會議未　議以前段　理曾召集各國務員及非國務員之要人開特别軍事會議一次専核議關於川浙湘奥桂之軍防計畫聞其大致關於川省者首議吳查辦使所應調往之各軍隊及軍餉之撥給又特發明命獎卹戴戡及申討劉存厚再嚴電責斥黔滇兩軍迅即撤回及預壽决裂時之辦法關於浙省者係爲分調相當軍隊赴浙協防及指示楊督軍嚴防黨人之手績關於湘省者籌畫傅督軍赴任之各政策並再酌調相當軍隊入湘及嚴防黨人各方略關於粤省者爲近來陳炳焜督軍漸有趨向黨人之意關係南方大局至爲重要應妥籌相黨之對待關於桂省者因近來陸巡閱使仍有電請黄陂復位之請是其態度亦不可靠須仍再設法疏通及預籌疏通無效之辦法又昨據政界某君云連日國務院加班會議除决定對德宣戰外關於對待西南各省防範計畫亦己表决除令陳傳兩督軍酌帶軍隊迅速南下外特用國務院名義電訓福建浙江江蘇安徽江西湖北六省督軍省長略云民黨盜名護法藉端煽惑各該省長官務宜化除省界互相聯防維持軍心而免受其鼓惑安輯遊民勿使亂黨　周外人居留地及各國敎堂尤宜切實保護云云又聞政府以現在大局粗定惟南方數省對於總統繼承問題與新舊國會問題頗有異議政府前有以武力解决之政見現因對德奥宣　在即表面上萬無内國交訌之理聞經國務會議多數表决暫以和平疏通爲初步之進行惟又據一報告則謂河間與合肥對於川省兵禍亟欲尅期敉平除特任吳光新爲查辦使第二十師第七十八團八川助戰外並擬再由第八師内選擇精兵一旅赴湘與吳查辦使會師後即向重慶一帶進發聞李長泰師長近日疊與段總理磋商派兵南下之一切重要計畫日内李師長返馬廠從事遴派大約十五日前後該項軍隊即可由津浦路赴南京攺乘軍艦赴湘以現在情形觀後說似較爲近是也又據英文京　云自日前蔣百城返京　述四川情形戴戡之死殆己證實三日之國務會議研究系之國務員非常憤激力主討伐劉存厚而梁任公之主持尤力段總理不允前日國務會議又聞段總理與梁任公言語之間亦小有差池云云又據順天時報云重慶鎭守使熊克武開吳光新入川之耗當　扣留川江輪船防止北軍上駛兹復據某方面確息熊鎭使現將所部該師之第一旅移駐萬縣第二旅移駐夔府（奉節縣）白帝城一帶嚴爲防堵其巫山峽左右并架大砲機鎗並駐步兵兩連刻下熊氏之勢力殆不可忽視又云昨有陸軍部差遺某君自長沙北上甫抵都門與記者握談謂湘省軍隊共有兩師第一師師長趙恒惕第二師師長陳復初意見各别趙頗穏健如中央不動搖其位置决不至有何等激烈行爲至於陳師長本民黨中堅分子第二次革命取銷獨立之時譚督軍對於中央虚與委蛇陳則態度明瞭率所部軍隊扼要駐紥反對袁政府客歲譚督軍再握軍符陳亦充任第二師師長頗得軍心故譚督軍深爲信任此次國會解散暨段總理現持政策陳師長甚不謂然及聞傳氏督湘非常憤慨己决定對待方針由是以觀則湘省形勢之變遷究未可逆料也云云 
[南京快信]  
　　交通部昨密電此間電報局以對德宣戰問題行將宣布凡關於此項遞發各電務期提前拍發不得遲延 
　　派赴南昌歡迎李督軍之魏副官昨己先行回寗據稱李督軍一俟贛防佈置妥善三日内卽可抵寗江寗商會會長蘇錫岱昨邀各業首領會商歡迎督軍辦法 
　　新任徐海道尹段母怠係徐紳段書雲之子昨乘車來处謁齊兼督禀承一切 
　　新任淮揚道尹王曜加軍政執法銜　　齊兼督近以江北匪風甚熾特電淮揚鎭守使馬玉仁就近剿撫 
　　四省剿匪督辦張敬堯來電准十六日來寗籌商剿匪事宜 
　　倪嗣冲不肯派兵歸張敬堯節制並稱皖省如有匪警當自負剿辦之責 
　　報傳蘇省將招警備隊兩旅調查不確辮兵攺編亦難成事實 
　　薩鎭冰昨乘津浦車抵寗卽轉車赴滬 
　　海軍總長劉冠雄電齊兼督籌劃南洋製造廠浙軍第四旅旅長潘國綱率所部由明光開抜回浙過　昨齊兼督派唐副官赴下關慰勞該軍 
　　赴蚌弔唁倪毓棻之軍警政界人物昨日多己乘車回寗預備迎接李督軍 
　　聞馮代總統電齊兼督令將江蘇陸軍敎育團學員全行遣派入宣衛軍隨營見習 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大借欵之進行狀况]  
　　八月三日大阪每日新聞云現中國財政交通兩部　局年計畫之借欵交涉其狀况如左（一）二千萬元之日本借欵此項借欵以京綏鐵路合辦權爲條件（二）一千萬元之美國借欵此項借欵表面上以建築湖南株州及寳慶間之鐵路爲目的由財政部擔保之（三）四國銀行團一億元善後借欵此項借欵仍以鹽稅爲抵押以上各項借欵其目的雖以興辦各事爲名然或移充特别軍費亦未可定此外尚有中法實業銀行短期借欵五百萬元聞係専充中國銀行準備金又據共同通信社云日來外間頗傳銀行團先交一千萬元俟倫敦覆電即行交付等情兹悉中國政府頗不願以該欵歸入一萬萬元大借欵内頗願爲别種借欵其所持理由若以該欵爲大借欵提前交付則此後須發生應借大借欵之義務聞政府曾與銀行團磋商此項借欵在大借欵尚未成立前仍以鹽稅盈餘償還日前銀行團會議該欵條件中特追加此項條件電告倫敦銀行團云云惟是梁財政總長語人則與前所記略有異同其言曰財政狀况之百孔千瘡此吾人所知者爲補苜周轉計暫時雖不能無借欵之必要但現在金賤銀貴借欵吃虧太大政府但能撑持决不敢輕於舉債受良心之苛責故目下借欵雖有一小部分正在談判成否正未可必要之如果忍痛一時而所得足以償其所失亦尚不妨是以將來如果借欵告成亦當用爲整頓中交兩行之用以減小民苦痛欲兩行之救濟非同時爲之不可如舍甲而單救乙則其結果將雙方無效云云 
[法部派員澈查天津賄案]  
　　天津地方檢察長戚運機被全體檢察官來部控告一節曾紀前報兹聞所控實有八疑如侵佔訴訟費用尅扣廳員俸金等等皆在其内不過以關於津浦租車案收受巨賄爲情節之最重大者耳此案嫌疑究至若何程度尚未詳悉但聞如包光榮所供童益臨向其行賄時有總次長都收人家的錢之語此等重要口供戚均予以芟除又如准許鮑宗漢保釋情節亦不無可疑至如侵佔公欵尅扣俸金虚實如何自然更易查明此次出頭訐發之檢察官爲董某王某其起原即由部中所發該廳司法經費明明現金而戚氏則祇發五成現金經廳員要求加發一成戚堅執不允遂至破裂當事發時董檢察官其勢汹汹將會計科鐵箱親自把守以待部中查辦今部中巳派員前往澈查將來自能水落石出也 
[萬繩栻之復辟記]  
　　近日萬繩栻在外人宇下集合復辟黨人編成復避記一書業己脫稿派人携往某國印刷西人有欲先睹爲快者託人央請萬氏另繕一份譯爲西文據云書約十萬言劉廷琛李盛鐸曾過目共分十三章第一章復辟之由來第二章宗社黨之組織第三章宗社黨組織之變更與張勲第四章康有爲與張勲之關係第五章三次革命增兵計畫與復辟第六章徐州會議與復辟之動機第七章軍人與國會挑釁之意義第八章督軍團再會於徐州第九章關於贊成復辟之函電第十章帶兵入都之預備第十一章復辟時各方之態度第十二章意外之反噬第十三章君主優於民主第十四章結論 
[豫人與張鎭芳]  
　　有電保者有電訐者 
　　張鎭芳被捕解京後曾經預審結果如何尙難懸揣惟聞河南方面現有公民楊某等一百零八人電請保釋張氏又有河南商務會會長魏某暨河南全省商會聯合會均昨日電呈總統曁國務院段總理請保釋張氏措詞不外披張勲脅迫等語又聞當張被捕之後其弟錦芳號炯菴爲其兄之事四處奔走曾央及河南趙督軍田省長曁袁雲台等請爲設法或者上項電報亦爲運動而來亦未可知又聞豫人陳仔和延聘董清濂津師曾在京與張鎭芳起訴而豫省之曾被張害者之家屬又函託陳君代理起訴同時並聯名致電府院及陸軍司法兩部其文略謂張鎭芳慘刑冤殺其確而可據者厥有數端一笞手係以竹爲之長五尺寛四寸厚二寸有笞手數下即骨肉粉碎者一杖條係以鐵絲三根紐合而成長四尺餘令兩人交對毒鞭每有皮肉粉飛筋骨暴露者一爲砑桿係以鐵鍊盤地令跪其士用長木横貫脮腕使六人或八人足登兩端死力踏砑每膝骨碎折者一爲火香係以巨香一握用火燃着向赤身亂燒每有肌膚破裂身成焦炭者此種慘刑全省婦孺無不知之滅絶人道寗逾於是（中略）公民等謹聯名電禀請即將張逆鎭芳處以極刑害馬殲除當不僅豫人之幸也河南公民李海樓孟律堂萬世勲余廣孚熊少西等四百八十人同叩 
[江王請賑近畿水災]  
　　近畿各河漫溢成災早誌本報步軍統領江朝宗京兆尹王逹兩呈總統請予撥欵賑撫大約當可邀准兹錄原呈如後 
　　王逹呈文云竊查本年七月十五日以後連日大雨京兆河流漫溢成灾爲數十年所罕見據永定河河防局局長趙雲書呈稱永定河自七月十五日以後山洪暴漲奇險環生瀕危而安者數四二十七日夜全河大溜測注於北三工二十二三號間二十八日竟越隄項而過漫溢成口等情正在指令該局長盤築裹頭搶救各處險工一面派員赴該河下游宛平固安永清安次武清各拯災民籌放急賑而北運河河防局呈報該河西人所修之蘇莊水門檻香河汛沙古堆及靑龍灣筐兒港各城河被水冲刷漫溢成口此外如固安之小靑河牤牛河霸縣之清河涿縣之拒馬河寳坻縣之鮑邱薊運窩頭潮白河薊縣之連河泃河香河之五河中營引河武清之鳳河房山之瀝水奔騰横决奇灾迭出經各該知事先後紛紛呈報前來其水平地數尺至數丈不等其倒塌房屋自數十間至數百間不等甚至一村房屋悉數漂没人民露立蕩析流離情形目不忍睹京兆君迅即派員携帶賑欵馳往各該處散放急賑惟念洪水彌天哀鴻遍地旣非京兆一隅之力所能普濟自不得不請命於我大總統之前擬請令行財政部訊速撥帑賑撫以資救濟而惠災黎除各河漫决成災詳情分别另文呈報外所有永定河北三工及各縣河流泛溢成災懇速撥欵賑撫緣由理合呈請鈞鑒指令遵行謹呈大總統内務部京兆尹王逹 
　　江王合呈云敬呈者京兆入伏以霪雨連緜山水暴發以致永定北運薊運鮑邱巨馬等大小各河同時漫溢寶坻安次武清永清涿縣香河通縣固安三河宛平等縣半成澤國其餘各縣亦多積澇所决之口自數丈乃至數百丈淹没之地自數十村乃至數百村人民蕩祈離居慘不忍聞似此巨災實爲近數十年所未有逹矢饑餓溺之懷盡一手一足之力趕籌急賑救此子遺惟是區域過廣貧户過多欵微災重目前旣有顧此失彼之虞缺食無衣轉瞬更有溝壑相尋之懼上年永定漫决我大總統特頒鉅欵藉以並濟災區况當下土之流離益盻慈雲之覆被倘獲長敷夫渥澤更將禱祝以馨香行見仁漿義粟一夫莫慨嗟來豈徒善果福因萬姓同瞻生佛謹呈災情伏乞鈞鑒步军統領江朝宗京兆尹王逹謹呈 
[奉天水災後之救濟]  
　　奉省自前月以來霪雨不止巨流河大凌河潰決因之新民黄旗堡白旗堡數十村屯盡成澤國錦縣義縣亦相繼被淹東北洮河氾濫江水漲發遼源正當其衝統計新民淹没在千户以上錦縣次之義縣又次之遼源數百户損失財産數百萬水退無食現經榮淑章金錫侯兩道尹請發急賑并撥地方存欵先行救濟首爲安輯流亡擇定歸附處所次卽發給急賑以便生活并須籌給冬春兩季食糧以免流離失所除由地方挪墊外現己由省籌晝撥欵一面電請中央政府賑恤並蠲免課賦俾災民得紓燃眉之急矣 
[鮑貴卿赴江續聞]  
　　新任黑龍江督軍兼省長鮑貴卿氏於上星期五（卽三日）到奉鮑與張督軍係　角交幼時寓居海城不過一河之隔聞其逸事鮑之乳娘某氏於鮑斷乳後即乳張督軍此次鮑抵軍署後尚接見而賞賚之鮑之隨員如前在奉軍署充任參謀之張仁及分發安徽任用縣知事之習觀樞等共計十五六員亦寓軍署翌日午前邀集奉省軍界各要人會議到江後對待許與巴英各種辦法大旨趨重於和解惟兩造共事一方殊多不便擬請中央予以相當之安置均己籌有端倪鮑之衛隊二十餘名携帶軍械子彈乘坐日俄火車照例先派交涉署譯員與南滿站接洽是日午後四時許鮑督軍往訪日總領事赤塜氏會談甚久是時自軍署至小西邊門外沿途軍警林立衛護森嚴小西門行人出入均禁止三鐘之久星期日及星期一均在軍署盤桓聞江省軍署參謀長一職前本擬及張仁今忽攺爲張恕綠張恕歷充奉天吉林軍署參謀長老成持重辦事勤謹而和平鮑本與之相識又經張督軍推薦故擬以恕爲正仁爲陪電請中央任命大約必屬張恕無疑星期二清晨鮑率隨員衛兵等乘南滿火車北行約在哈爾濱勾留兩三日與俄領事及東清鐵路公司中俄員接洽一切其接印日期總在十日之後又聞政務廳長一席經張督軍特薦前財政廳長王維宙副官長一席係營口廳長李少伯均與鮑督同時赴江至龍江方面聞許氏前爲防英起見特將省城警察四署均攺爲警備隊現因鮑督不日來江業將警備隊裁撤隊長仍回署長原任許氏又以新督軍不日來江恐軍人仍前滋擾特力整軍紀令各軍長官不許身着制服出入娼寮戲館每日派人嚴查以肅軍紀并預備交代矣 
[鄂省大水之慘狀]  
　　本年揚子江水勢之大爲民國成立後所未見湖北各屬抵窪田地均爲水淹没即鄂城縣樊口梁子湖一帶淹没良田巳有萬頃幸早稻搶先收足尚不至於乏食王兼省長迭據天門沔陽京山江陵松滋石首公安嘉魚監利潛江宜昌等十餘縣知事報告水災之電計内河外江大小堤垸冲潰淹漫者三十餘處以國賦民生交受其害特頒電令分飭各道縣及堤工局委員等妥爲防護又以省垣附郭田廬悉恃江堤爲保障上自新堤武太武慶二閘下至萬人堤武豐閘近頗危險曾飭今江漢道尹督同武昌知事設立堤防公所雇夫購料遴派員紳公段巡查探水隨時搶險本月七日晨因據道縣呈報江堤低處水巳淹漫如武昌關筷子街均深尺許若再加漲將由漢陽平湖二門浸入城内王氏即率副官參謀衛兵乘二十餘騎由署出保安門先到武泰閘查看搶險工程復由閘溯堤而上至金口沿途查看又由金口乘水警巡艦赴漢陽查看攔江堤至午後三時始回次日晨又便衣乘馬出文昌門沿岸而下至靑山查看搶築巳潰之招賢新堤見災民生活水中者甚多爰命於工賑外捐廉一千串賑濟老弱婦稚嗣乘輪渡漢口由孫家磯上岸查勘江堤及後湖大堤至橋口攺乘楚材兵輪回省自文昌門經望山門至保安門鮎魚套兩岸一帶各街均爲水淹所有交通全賴善堂所搭跳板武泰閘至金口沿堤三十里一帶水僅距堤三四尺凡堤外田廬槪在水中間有高堡不過數户而己其交通尚未需船者僅白沙洲因該處爲木商集中之區凡被淹之街皆由各木行分别搭跳至於漢陽漢口之水勢與省垣相似漢陽之城宛在水中登城而望四圍皆水漢口打扣巷一帶街道本繁盛之區被江水上漫皆搭跳板由日租界至招商碼頭水距岸不盈尺遇風則碼頭上浪花四濺租界之溝道均有江水灌滿法界西貢街之溝己漫溢沿河居民因水洗河岸恐防崩倒至爲危險七日傍晚鮑家巷下首河岸被水冲洗崩塌約寛長丈餘袁祥發皮鞋店係在該岸上有五人墮於河中幸河中泊有無數划船立卽撈救得慶更生故沿岸居民皆有戒心據由宜昌來者云城内外被淹房屋甚多聯華輪船上月二十六日擬由宜往淪因水流太急不能上駛僅逹宜昌峽口折回現在川水來勢更猛聞吳光新軍不能乘船入川决由陸路前往現值酷署未知何日能到四川也 
　　荆州沙市地方近日大水甚爲猛烈打破堤垸不少前日荆州萬城堤被水衝潰二百餘丈所有該堤身紅砂石均被衝没幸江陵知事堤防委員購買黄豆三千餘石用蔴布袋救護迅速不然則該堤己不可收拾矣 
　　公安居江陵之東南西北鄕與沙市對岸之楊坡坦相接壤東北鄕與郝汛南岸之北口和林洲相毗連唇齒相依己非一日若江邑南部受險該邑北部即有潰裂之患該邑北部頻危江邑南部亦有波及之慮是以戊己年問和林潰而東大垸亦與之俱潰恒德淹而楊坡坦亦與之俱淹每次泛漲兩者輒相隨以俱没决不能相離以獨存此次江邑南岸和林北口等處先遭漂没水勢直迫該邑東北部各垸之堤脚日夜冲洗險象時見兼之各垸堤均係新築旣不高大又不結實巳酉以還凡經坍塌之處雖歷年培修尚未恢復舊觀以脆弱之堤土曷能當盛漲之狂浪故日前江邑南岸之楊坡坦潰後該邑之毛家溝西大恒德諸垸相繼倒塌矣阧湖堤金鷄廟等處盡被漂没矣災情奇重較江邑有過之無不及也 
　　石首居江公兩邑之下游地勢計低丈餘横堤子軍民垸等處建築雖居公邑東北下鄕與西北下鄕之先奈頻年臨水堤堘屢築屢壞加之江道曲折水勢迂廻遲遲不下而天新洲適當藕池河流之衝此次與江公雖同慨其魚而受災輕重究有軒輊尤可慘者該邑之張福北垸向係淤洲前歳始建築成垸地形較全邑爲下日前崩裂勢如高屋建瓴致將潰口之處冲塌二千餘方附近人民田廬牲畜草木等項悉數隨波逐流而去無一能出水宫者他垸淹斃人民亦不下數百人所幸者該處人民多由監潛兩邑遷往近因遭此奇災均紛紛逃回原籍另謀生業較之轉徙溝壑者彼善於此耳 
[鄂省議員之臨時參院意見]  
　　召集臨時參議院之說起己得各省督軍省長多數之贊同但各省長官之意見究竟足以代表國人心理與否殊非所知而此時代表民意之省議會純抱冷静態度並未表明若何主張至鄂省省議員之意見約可别爲三類（甲）召集臨參議院中央雖云根據臨時約法但約法規定各省區各選派五人今據傳聞議員名額減少過半是名爲援用約法實則自由行動於法律之外斷難認爲正當（乙）臨時參議院不過過渡時代之立法機關召集手續旣簡成立時期自速所有一切待决問題不難立即解决較之攺選國會遲延時日者有别故不如通權逹變因事制宜之爲愈（丙）此時省議會對於召集參議院問題並無過問餘地蓋隨聲附和則於心不忍若發表反對意見勢必無從披露且亦難生效力不得不暫持放任主義將救國重責畀諸少數長官以免有所掣肘况諸父老兄弟無不知省議員現在之苦况必能原宥云云此雖爲鄂省一般議員之心理然我恐此種心理足以代表其他多數省分則臨時參院之結果可想矣 
 
 
 

Page 7

 
 
[粤省招待議員籌備記]  
　　參衆兩院王正廷吳景濂兩議長日昨兼程來粤抵省後即電旅滬各議員敦促早來共籌大計各議員聞兩議長先期抵粤之耗業有多數聯袂南來並巳接上海電月之某日有國會議員一百八十名乘搭招商局輪船來粤明日當可抵步昨日省中各要人因日内將有大帮國會議員來粤除令招令招待所整備一切外並派専員附搭廣九末次直通快車趕赴香港迎候現兩院議長吳王兩氏因議員將到己通函兩院議員云啓者兩院同人來粤己設第一招待所備同人居停刻再借長堤海珠酒店爲第二招待所兩處均屋宇寛廣足容數百人一切食宿均巳籌備妥當省議會曁督軍省長亦經派員招待同人到粤請先到長堤廣東實業團報知可也云云督軍省長昨京會同致函省議會云敬啓者接准孫中山函開國會議員來粤集議本應由省會派人招待以表吾粤人擁護共和之誠意惟現在庫欵旣絀不欲重以此累政府所有招待費用擬代行籌集請即咨行省會妥派専員辦理此件其應頒欵項即請該員新來接洽可也等由除函復外應請貴議會查照孫中山函關事理妥派専員辦理招待並往接洽爲盼専此順頌公祺其議員所以遲遲未能即行來粤之故聞因各員抵津時多　踉蹌而來貲斧前不充足故來粤者多爲節經費起見購買二等船票但各郵船客位以二等爲最稀罕故一般議員未能卽齊來約期旬日内方能全體齊集粤省云 
　　八月八日省議會開會出席議員一百零一人謝議長主席秘書長宣布文件畢楊吉動議本會前經議定預備招待國會議員全體議員均應負責惟辦事人員當由議長選定人數以専責任衆贊成隨由議長選定林堉易仁善王宣猷曾國琮宋以梅譚民三六人充任至招待議員經費爲數不菲亟應先事籌措聞孫中山昨與華橋俱樂部妥爲商榷此項經費統在華僑捐欵項下撥支無庸由政府擔任又聞上海中華新報總編輯吳稚暉因事南下昨己抵省寓泰安旅館又參議院議員居正（湖北人）衆議院議員凌鉞（河南人）亦同船而來昨今兩日均與孫中山國會議員及諸要人晤會有所籌商 
[陸榮廷與西南關係]  
　　陸巡閱使之行動爲今日西南人士極爲注目者此次海軍艦隊抵粤後聞陸使曾來電表示歡迎並聞業由南寗啓節兼程東下護節軍隊巳抵蒼梧其前鋒第二第四兩營昨由梧州啓程巳抵肇慶在南門閱江樓兩處分地駐紥將來陸使抵粤亦必先以肇城爲暫駐之所 
　　另一消息則云陸巡閱使來粤近日仍無確期聞陸日前特派専員二人由梧逕行赴港轉輪赴滬晉謁岑西林該兩員巳於四日前由港啓程此舉係對於時局計畫意見有所商榷也 
　　省議會第三次請陸巡閱使來粤電云南寗探遂陸巡閱使鑒國事阽危共和絶續粤人喁喁望公如歲本會現公舉羅副議長曉峯陸副議長孟飛代表來寗勸駕萬懇旌麾即日南下以定大計而慰羣望臨電無任馳企粤議會叩陽印 
　　國會議員邀請陸使來粤電云南寗陸巡閱使鈞鑒逆督稱兵以棧元首巳失自由國會被迫解散於是復辟禍與馮段　張爲幻北京僞政府成立强迫黎公辭職同人痛國事顚危依法自行集合於上海僉謂兩粤自主大義昭然我公擁護共和中流砥柱議决以粤省爲開會地點濂廷偕兩院同人先後抵粤伏念黎公被迫去位共和實際巳亡欲伸大義於天下非懇我公出主大計不足以拯元首維共和今少川玉堂二先生暨海軍艦隊均新抵粤延頸待公有如望歲時機急迫稍縱卽逝特推定王正廷吳宗慈馬君武秦廣禮四君代表歡迎面陳誠悃謹聞吳景濂王正廷叩齊 
　　督軍署參議雷殷前曾偕胡漢民西上迎迓陸巡閱使東下主持大局嗣因陸使足患未愈未便卽來胡君先行回粤雷則少候武嗚兹因西南同志巳聯翩赴粤雷亦不待陸使之來卽先自東下雷君語人云陸武鳴對於時局極形沉静不明其意者將不免懷疑而失望然武鳴固老成持重而具有深心者也兹試述武鳴之言自知武鳴之態度矣武鳴謂共和民國大總統係由國會産生故總統辭職必須得國會許可苟國會不許可其辭職亦屬無效今日旣無國會則黎總統辭職向誰而辭又就組織内閣而論内閣之組織本應得國會之同意今國會旣巳推翻内閣從何産出總之共和國家以國會爲主腦旣無國會何得謂之有政府今日之時局弄得如此之糟皆因無國會之過若恢復國會則萬事可迎刃而解矣余始終爲尊重法律擁護國會推戴元首之人自去年在湖南宣言至今未嘗或變然余亦爲最愛平和重秩序之人舉國人皆醉心權利弁髦法律視國家爲孤注以供自己擲博余亦不忍與之徴逐余惟敬信黎大總統一人倘黎終不肯復職余以後亦不再問天下事余本日巳電黎大總統速行復任以維持國家並請馮副座段芝泉一致敦促并申明余 
個人出處與黎黄陂相爲終始之意云云 
[李督軍赴甯之準備]  
　　贛省李督軍自奉到調蘇明令後即傳諭各處課云南京地方重要督軍一席現由齊省長兼任旣奉明令則本督軍責任所在自應尅日前往履新諸君可收拾行裝以便同時出發聞蘇省齊省長己派陳光忠來贛歡迎李督敦促赴任並派兵輪一艘前來迎迓刻巳抵九江李督特派副官姚邁羣來潯與兵輪管帶接洽一切近日軍署迭接寗省電促前往情辭　懇特電北京南苑十二師司令部詢問陳督行期大約陳督來贛迅速則李督須俟其來而後去否則惟有請先期赴寗昨日巳派本署參謀蘇國棟庶務兼收發王鳳璋帶同護兵三人偵探八名乘東來潯赴寗今日（十一）又派副官孫鴻賓陳貽忠賈榮光姚從之參議商德正等帶同護兵十一名傳逹六名押運行李以作前驅並有定於十六號啟節赴寗之說 
[江北近聞]  
　　阜寗省議員陳伯盟等在淮揚道尹公署具控該縣知事馬佳積貪婪昭著乘亂　逃等情左道尹己委派韓某前往密查以憑核辦 
　　淮揚鎭守使馬玉仁速日在本署宴第一混成旅全體軍官 
　　淮陰縣公署所募警備隊百人昨由隊長王振鵬在城南隅景行祠編制訓練以備分赴各鄕駐防 
　　黄河灘所招之補新兵昨晨調赴第二團團部逐一點名 
　　淮安縣通和市第二保衛團控案迄今半年尚未解决該團　辦成鳳廷己赴縣投質淮揚道尹左杕周復訓令許知事速提孫洪恩等到案秉公訊結如再遲延定干委提 
　　泗陽縣知事汪保誠詳請淮揚鎭守使署撥還代墊犒賞駐泗定武軍第四十營軍隊洋七百元 
　　高等分廳地址决定同仁典己由鎭署副官馬甲東會同淮陰省議員朱紹文查勘 
[抗州快信]  
　　混成支隊元日下午十鐘經潘隊長督率由江寗乘車回杭惟聞軍士水土不服患痢疾者甚 
多 
　　省城日來天時酷熱異常居民赴河洗澡因而淹斃者時有所聞官廳檢騐十分忙碌現又設法禁阻 
　　警備隊一區統帶陳步棠昨晚親由瓶窰防次押解黨人三名至省公署奉省長諭飭衛隊長趙國慶暫行看管簽稿並送移咨督軍署軍法課訊辦 
　　督軍公署以報載鎗斃黨人朱燮鏡口供疑有漏洩近日對於公牘格外嚴密 
　　馬坡巷所獲黨人吳大海（温州人退伍兵）昨經軍法課押赴陸軍監獄候同黨林某訊實後宣布罪狀 
　　内河水警廳長徐則恂因練市隊長方某通匪潛逃案親往調查昨巳回省 
　　高等審廳經廳長據汪某條陳整頓司法辦法（共計八條）極爲嘉許擬實行仿辦昨通飭各屬徴求同意 
　　省公署内務科科員斯醒昨因病逝世經省長給恩薪兩月懸缺待補 
　　省城人力車公司每以上海裁滅廢車運浙行駛昨奉省會警廳出示嚴禁派員檢查 
地方通信 
[松江]  
　　耿姓失竊古畫城内黑橋堍耿姓家於前晚被竊賊緣竹竿踰牆進内竊去王若谷山水册頁兩本及貴重衣服三十餘件迨家人覺察賊己携贓而逸現經報警緝拿未知能弋獲否 
　　敎員　習會閉幕本届小學敎員夏期講習會由縣敎育會主辦借縣立第二高等小學校爲會所於七月二十七日開會各市鄕聽講員七十餘人以體操圖畫手工爲主科兼講敎育學訓練管理法中以圖畫中之圖案畫體操中之童子軍各聽講員尤爲注意外埠講師之來松者爲楊聘漁周朂成李鳳鳴朱誠宏吳研蘅沈同一本地爲張雨材唐静仁張富有陸志澄王舜琴黄敬與諸君講演之外又借市立第九國民學校學生俾聽講員實習上課縣視學及各學務委員共同參觀評共得失兹己於十日講演完畢各職員及各聽講員合攝一影以誌紀念並於晚間開聚餐會又討論一切而散 
　　預備賽演水龍松江各區救火會向例每於古曆五月二十會集各區洋龍舉行賽演一次本年因臨時發生障碍致未舉賽近聞救火聯合會議决定於九月二十日舉行故近日城内二區救火會各洋龍均舁至公共體育場演習注射預備屆時與各區競演 
　　高小校長被控縣立各高小校現因署假將滿均在準備開學惟莘莊之第六高小因校長被控勢尚混沌據學務主任顧稼軒之意本不欲多所更動惟莘莊紳民鄭永康胡本傑等以該校長查爾特種種不合聯絡學生家族疊次呈請縣署要求撤换巳由縣批令倪縣視學查報核辦聞鄭等擬約舊校長陳則忠重理校務卽顧稼軒之意亦擬以此席畀陳俾資熟手巳將此意探詢陳氏惟陳因志切求學現尚未能决定前日邑人陸規亮曾向李縣長推薦尊親校長姜粟香繼任爲該校校長未知能邀准否 
[無錫]  
　　整頓學務之會議縣知事楊夢齡爲整頓學務起見飭科擬就關於敎育之各項問題定於本月十五日上午九時乘縣立各校長來城領費時借學務欵産經理處開一校長會議以便解决兹將交議各問題錄下（一）敎科用書統一（二）職業敎育實施（三）主要科目提出注意（四）各科敎授預定標準（五）課外服務與課内敎科酌劑適宜（六）校務分掌設施（七）假期修學實行 
　　戲票須貼印花無錫戲園去秋多至六家嗣後或因資本不繼而停歇或因劇員不良而閉門迨至冬間氣候嚴寒無人過問於是關閉凈盡日前始有景先新新第一臺具呈警察所攺組坤劇己經批准開鑼生涯尚稱發逹兹縣署以戲園所用之戲票照章須貼印花稅票特諭知該園卽日實行貼用 
[南通]  
　　大風爲災前日餘東市忽有颶風由東海而來直往三餘區仍偱海而去適成一斜線風最烈時如飛沙走石萬馬騰空行人爲風吹倒者不可勝數趙源順糧行之木屋爲風吹入空際至六里外之荒地始行落下該行堆積橋南之杉木亦被風吹至運河北岸農民王三郎家之耕牛兩頭風後竟不知下落草屋紛紛飛至天空者尤不計其數高粱包米折斷殆盡八甲豎河有鷺　船一隻亦爲風襲入天空高幾莫辨一如競演風機轉瞬即杳殊寄災也 
[鎭江]  
　　稅所長定期履新江蘇財政廳胡廳長以丹徒貨物稅所程前所長任内比較短絀攺委趙國琛接充日前新任趙所長蒞鎭因程前所長交代手續尚未齊備定於二十一號接辦 
　　絲價驟漲鎭郡城内各絲行自開秤至今價格無甚增減近因洋莊稍動存絲有限而鄕人進城售絲者逐見稀少故近日絲價大漲肥絲每百兩售洋四十七元細絲每百兩五十一元 
[揚州]  
　　邑紳請褒孝婢掦州南河下吳紳之婢名楊小鳳子者爲其母病一再割股鮮血淋漓昏暈數次現其母巳逝地方紳士擬爲之公請榮典云 
　　巡緝隊兵士抵掦陸軍巡緝隊統領劉調鄕所轄之三營軍隊業己在寗僱備民船用輪拖運陸續開揚第二營聶金奎所部於昨日午后由水雷官輪拖運抵埠第三營則於是晚來揚一駐康山曾公祠一駐石牌樓地藏寺其分防地點俟總統來揚配置聞第一營將隨統領來揚當該軍抵岸時卽在鈔關張貼佈告一紙云照得本統領奉大總統馮前在江蘇督軍任内訓令駐防揚州一帶等因查揚屬地方衝要商賈駢　原駐該處陸軍第七十六張旅長所部駐揚日久商民愛戴兩淮緝私季統領維持地方不分畛域本統領現蒞斯邦旣幸前事可師亦賴他山相助凡保衛地方事宜同負完全責任本統領統軍江右十有數年所至地方軍民融洽部下官長士兵概係多年舊屬均能恪守軍規各安職守凡遇地方事宜無論紳商學界隨時接見莫不虚衷商榷惟期商民人等勿聽謠諑妄起猜疑云云至原駐揚城一百五十一圑所轄兵士業於日前陸續開往通海其團長陳兆豐約一星期後團赴崇明張旅長俟劉統領抵揚接洽后始啓行赴通惟一百五十二團長顧翰屏所屬軍隊因他項事宜聞須於陰曆八月間方可調往通海云 
[安慶]  
　　因姦謀殺兩命之駭聞繁昌縣東鄕三山鎭富紳姚士休與族人妻某氏有染往來巳非一日日前姚謂某氏曰卿可從我歸家免勞往返婦曰夫在不能自由且有不可者二一恐販露於官二君自有妻使我爲小星固非所願姚笑曰事即到官錢可通神何害卿果有英雄本領我自有丈夫手段當不負卿也於是兩人議决婦果將該夫樂殺僞稱痧症人莫知焉掩埋事畢追踐前言姚遂乘妻熟睡時用利刃直刺肘脇其妻從夢中痛醒哎呀一聲向姚哀懇謂歸君家十餘年未嘗有失婦道且生兒女何絶不念結髮緣忍下此毒手乎言猶未了有十歲女兒聞悉哭求姚以刀嚇之一手絶妻烟喉血流遍體次日亦稱痧症急斃妻母聞耗哭泣臨門旋爲女兒私自訴知事始發洩一時鬨傅里巷咸謂血跡未乾刀痕尚在衆口均抱不平而某氏毒夫之案亦遂連帶俱發現己經姚之妻母兩次控縣尚未批准未知能按律究辦以雪沉冤否 
　　細故釀成命案宣城縣屬西河鎭有蔣姓小孩在沿河拾糞被清弋巡船巡丁田得勝潑茶誤濺小孩遍身以致口角該巡丁竟將小孩拳打脚踼維時河邊納凉人衆多爲不平該巡丁見犯衆怒遂泅水而逃詎身軀過重遂致溺斃該小孩亦傷重未愈刻聞己報由該縣呈請上峯核辦矣 
[九江]  
　　謀死親夫案駭聞九江甘泉鄕農民甯老三之妻王氏與曾向高通姦而寗亦與某氏有染事爲某氏之另一姘夫曾老大所知因啣恨於寜日前王氏曾向高曾老大同謀將寜老三殺斃舉而委之於壑他日爲樵夫瞥見因以語人該鄕士紳吳士新以事屬命案且關風化特飭地保報告九江地方檢察廳騐明當將王氏帶廳鞫訊經吳家泌檢察官一再盤詰王氏始吐眞情而曾向高曾老大則己畏罪逃逸嗣經法警偕同警備隊在附近之馮家山將曾老大緝獲又在吳城拿獲曾向高拘解到案預審起訴聞同級審判廳己將此案審理數次大約均將處以絞刑云 
[嘉興]  
　　研訊挾欵潛逃之水警内河水警第三區十三隊分隊長方夔探警張雲仙（一名張小老大）日前挾欵逃滬經黄某在滬獲住解禾研訊巳誌前報兹悉方張二人經水警廳長徐則恂嘉屬戒嚴司令官童保暄一再提出研訊後釘鐐收禁電請省吏核辦 
　　縣賞緝拿巨盜嘉興縣志滙鄕蛙蟆港地方胡鈞胡鎔胡乃明家於前日被梟匪數十人明火執仗刦去鉅欵五千餘金曾由各事主開單具報到縣經張知事派員前往履勘一面嚴飭水陸軍警限期緝獲日昨張知事又明定賞格懸賞拿捕如將該案首盜拿獲者給洋百元從犯每名給洋三十元人贓並獲則依首犯給賞其知風報信因而捕獲者每名賞洋二十元 
[杭州]  
　　軍隊分别回防浙省混成支隊開赴明光前經楊督軍以現在大局巳平此項軍隊無須仍駐明光電令回杭兹悉該軍隊己由駐營地點起程昨日（十三日）由潘隊長於一時由南京車率隊回杭昨日軍署聞派張副官前往城站歡迎又陸軍步兵第七團合駐嚴州前月間楊督軍以省垣防務重要特調杭駐紥於舊提學司署兹因省坦明光軍己回杭嚴州亦防務重要之地特令該團於昨日（十三）早開赴嚴州原防駐紥 
　　慢車遲到原因昨日（十二）由流來杭之六號慢車行抵新橋因轍機誤扳幾乎出軌機車稍有損傷特至修理多時車到杭州己下午六點十分聞逾所定時刻約三小時又四等客貨車因慢車阻擱及機壞故到杭亦遲三小時往拱宸橋之客由艮山門特開専車輸送 
雜評一 
[水災（一子）]  
　　専制時代之民隠分階級京畿之民沾惠恒較各省之民爲優者以託庇於帝都之不顯示其地位之特異也至若民國則一切平等宜無京内京外之分矣然而今日京畿之民猶較各省之民爲幸川鄂蘇皖等省歷被兵災皆甚慘酷未聞加以特别之賑撫而京畿復辟之兵災則除撫卹外並免商民各捐稅兩月矣今日各省之水災皆甚劇烈未聞有人慨然爲民請命而近畿各河之水灾則巳由江王等紛紛請欵大加賑濟矣然則共和國之民又何幸而爲近畿之民耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[調查德人在滬之存欵]  
　　外交部昨致駐滬行政各機關電略謂對德宣戰發表在即凡敵人存放中國國家銀行及商辦銀行之欵應卽會同所在地之商會詳晰查明德人所存之欵應卽停止支付如關於生活上應支應付均應詳細開具數目呈候辦核仰將此電轉知該埠交涉員及商會等一體遵照辦理云云 
[責成地保調查奥人財産]  
　　松滬盧護軍使接政府來電以對德宣戰即將發表所有處置德僑及收管德人財産飭卽依據戰時公法妥爲籌備等因當卽於前日午刻邀集本埠文武各長官來署會議並在兵工廠設立檢查所各情己紀昨報兹悉淞滬徐警廳長於軍署與議後又奉盧使命令謂境内奥人所置財産亦應查明呈報等因徐廳長即通傳所屬各區署所警正佐轉飭各地保分段查明予限今日呈復並擬發條諭如下一各圖内有無奥國僑民二各圖内有無奥人私有財産船隻並奥人與中國人所有債權債務各關係三各圖有無奥人敎堂病院工場店舖房屋四各圖有無奥人一切羣衆集會之場所五各圖内有無奥人及雇用各項使用人之一切行動並與德人之關係以上五條仰各地保查明於明日（即十五日）上午具復母違切切此諭 
[重設臨時檢查所續紀]  
　　本埠軍政各機關迭奉政府來電以對德宣戰行將發表連日盧護軍使邀集文武各官在署會議一俟宣戰發表後即在南市兵工廠内設置檢查所以備檢查旅滬德僑人數及管收財産等事如以兵工廠僻處南市交通不便則仍照前次辦法在交涉公署内附設臨時檢查所（仍以原檢查所略事擴充）俾便德人報名待查所有臨時檢查所員司聞仍照上次辦法由各機關酌派到所襄同辦理云 
[戒嚴區域不許游行]  
　　松滬護軍使以淞滬一帶本爲戒嚴區域駐防軍隊星羅棋布凡防守線内營房庫儲軍廠以及要塞附近無論華洋人士均不得逕往窺視乃近來間有外人前赴上列附近處所游歷防軍見而禁阻言語不通易生誤會昨特函商薩交涉員照會領袖領事轉飭各國商人切勿逕往戒嚴區域内游行免生事端云 
[高昌廟一帶之戒備]  
　　步兵三十八團馬團長以近日謠言頗多高昌廟地方駐有軍隊且爲軍廠重地防範不容疎忽故於前晚爲始令由該團三營長各按管轄地段除原派崗兵外加派雙崗士兵在西棚及望道橋以内之廣東街江邊碼頭半邊橋與砲廠後面一帶之馬路站防每越二丈許必有士兵荷鎗站巡戒備頗爲嚴重 
[海軍部催造軍艦]  
　　海軍部以前飭江南船塢新造之永健永績二軍艦迄未完工現值海防緊要需艦調遣自應速即完竣爰特電致該塢趕速竣工昨經洋工程師毛根督令銅鐵各匠着將該二艦趕緊裝配竣工以便報部聽候差遣 
[眼線指拿嫌欵犯之恍忽]  
　　浙江督軍署參謀長趙禪被刺後曾由英法兩界先後拘獲嫌疑人十名英界公廨業己預審終結引渡赴浙其在法界所獲之夏永生孫權武兩人初次堂訊時巳均不承認况眼線武姓在捕房供詞與到堂所述各節大不相符是以捕房對於是案偵查異常嚴密刻聞此案所獲之夏姓等甫由奉天來滬而該眼線武姓素與浙探王某等接近此次不使王知遽然報告護軍使署某稽查先借用欵洋二百元該稽查遂將其事禀明護軍使並代陳述一切不料在上者不允支給故事甚爲難後經該眼線一再陳述並對天立誓某稽查見此情形諒必不虚卽在自巳薪水項下暫支（或云向某知事暫借）交於武姓希望伊破此一樁重案詎連日密加偵察並考核前後語言均有未妥故經辦是案者日本異常懊惱云 
[警廳通緝逃兇]  
　　淞滬警察廳昨飭各區所隊文云案准上海地方檢察廳函開案據二十五保十二圖地保顧愼之狀稱竊身昨晚九句餘鐘奉一區三分署傳稱西陸家浜南首望海墩地方被人戳斃混名老北者一人年約四十左右似係客籍光頭無衣下穿白洋布褲白線襪元色布鞋並無尸屬查有二房東住居草鞋灣現今拘留警局爲此呈報　長派員蒞驗等語據此卽經本廳檢察官帶同書記官檢驗員法警等往如法驗得老北即陳凱又名陳運凱委係生前被戳身死並准一區三分署單送本案嫌疑犯邵關氏李阿妹徐佩珍姚錢爐姚岳氏等五口到廳復經本廳分别偵查訊問據邵關氏等同供陳凱即陳運凱被殺聞說係爲通州人馬夫阿二所爲等語查馬夫阿二殺傷陳凱旣經邵關氏等供明自應迅予飭緝到案以便訊辦本廳誠恐該犯遠颺除由本廳飭派法警跴緝外相應函請貴顧查照迅予分飭各分署一體偵緝該犯馬夫阿二務獲解究實紉公誼等因准此除分行外合亟令仰該署遵照轉飭所屬一體上緊跴緝務將該犯弋獲解廳以便訊轉母任遠颺致逃法網 
[長警追獲盜匪]  
　　盜匪袁在明張子明等前晚至引翔港鄕民王和尚家行刦衣物而逸當由五區四分所長警帮同將袁張二犯追獲解經閘北司法科研訊一過連同起案贓物轉解淞滬警察廳究辦 
[租開絲廠之虧負]  
　　公共租界康腦脫路三十二號門牌李伯勤之繅絲廠基前租於張惠誠接開振新絲廠未及兩月積欠繅絲女工四五百人之工資洋數千元無欵發給張於前日棄廠脫逃各女工羣至該廠坐素無着故於昨晨由李伯勤延代表律師投廨聲明前情並稱張惠誠棄廠脫逃遺有約值洋三千元之白絲昨日特回捕房聲明擬將該絲變價發給女工工資乃其時忽來一日本人據稱此項存絲是伊之物但查該廠並無外人股本在内該日人顯係張惠誠串出現有該絲廠之合同呈案請察要求給諭或請絲繭公所將絲變價以抵工資云云王襄　商之美領博君判候函請絲繭公所理處再核 
[日本人至兵工廠探友]  
　　前日（十三號）午後五時許有二日本人一穿白夏布長掛一穿藍竹布長掛足穿皮鞋至滬南兵工廠大門口意欲入内探友當爲守門衛兵詰問該二日人操華語答稱擬至機器廠探望友人惟華語之中雜有日本語言衛兵遂告以垷值戒嚴外人不能人内惟旣欲探友可至休息所暫持候卽通報爾友可也遂由衛兵導引至憲兵第一連連部經吳連長以日語詢其欲會何友據稱伊友名何壽田當即派人入内調查果有何壽田其人立即偕至該連與該二日人暢談而别 
[部頒英文新刑律]  
　　公共公廨會審官前因該廨陪審各國副領事請頒中華民國英文新刑律以资考證當經請由前任朱交涉員據情轉呈中央在案兹聞交涉公署己奉到部頒英文新刑律即是蕯交涉員令行該廨轉給各陪審副領事備查矣 
[私鑄僞質輔幣之懲治]  
　　法捕房探目黄金榮包探程子卿前在法租界自來火行街查見王福生持有鉛質四開小洋希圖混用當即拘住並在身畔抄出僞質四開二十四個帶入捕房盤詰據係向住居英界圓明園路之王阿弟處購來等語捕頭仍飭該探等前往英界將王阿弟拘獲並在其家抄出製造僞角洋之器具及石膏粉銷镪水等物昨日解送法公堂先由捕頭禀稱查得王阿弟前在英界亦犯此事懲辦有案並將僞質四開及一切器具呈案請究次由王福生供稱此項僞四開係向阿弟出洋購來是實質之王阿弟供認僞造不諱中西讞員以王阿弟屢戒不悛實屬可惡判押西牢九月王福生押三月僞洋交捕房銷燬 
[檢騐聯運行李之遲滯]  
　　檢驗鐵路聯運行李一事兹經上海稅務公所會商　寗路局籌備進行定期實行巳誌前報兹悉上海稅所因部定章程該項檢騐手續應由海關與稅所各派員司會同辦理責任不明事權不一未便遽爾實行聞己商請江海關監督擬先將檢驗責任如何劃分如何擔負會同訂定後再行遵章辦理而江海關監督公所亦以此事旣由稅所查驗殊無會同辦理之必要聞己呈請北京稅務處可否免由海關派員到站檢驗以明界限尚未得復故此事尚無實行確期云 
[擬開審訂鐵路法規會]  
　　滬寜滬杭甬路局奉交通部令開鐵路法規至爲重要現在委員會期限届滿所擬大綱亦告成過半亟應開審訂鐵路法規會選集本部及各路確有經驗之員充當會員將各草案分股審擬以期完備此項章程由參事會同路政司長迅速草擬呈候核定其未蕆之稿責成原兼委員會主任編輯各員隨時補行編送至委員會聘雇各員除任關東首　標准派充審訂會員仍擔任編輯事宜外其餘編輯及書記等應一律消差除分行外此令 
[國立北京工業學校招生揭曉]  
　　國立北京工業専門學校曾於七月下旬假本埠蓬萊路梅溪學校招考新生業經揭曉如下（本科）王嘉庠沈淵杜其保陸寳愈陸玉珂李震吳惠炳陳俊武謝振旗朱廷俊（預科）葉晴初唐紹欽李簡李學　謝德挂步驤鳳純初湯啓鑄柳啓發王衍康以上諸生應於九月一日以前赴京報到 
[暑假期内之學校消息]  
　　江南中學静安寺路八十號江南中學日夜科目甚爲完備故報名投考者殊形踴躍現該校擇定今明兩日考試新生又聞該校各科級長定於本星期六卽十八號舉行同樂會以敦友誼會場順序爲演說音樂游戲三總綱於晚間八時舉行並備茶點想屆時必有一番熱鬧也 
　　商業中學新垃圾橋公益里上海商業中學校其初本爲補習學校攺爲中學僅及一年該校經費除收入學費外賴錢江會館縐業公所雲錦公所三團體年貼常費二千左右以資挹注本届署假后定陽曆九月一號開學其學費中學每半年十八元預科九元附屬初小五元膳宿均可 
　　紹興旅學紹興旅滬學校在美界東唐家弄聚寳里創辦半載科目完備紹屬貧寒子弟不收學費故學生異常發逹上學期學生己逹百五十人下學期又擴充校舍推廣學額其補習科定陽曆八月十七日休業二十日行秋季　校禮 
[遴選敎員學習木工]  
　　上海縣公署昨令各學區學務委員文云案奉江蘇省長公署第三三五一號訓令内開案查敎育期於實用技能所以謀生（訓令原文己見本月八日本報兹從略）等因並准省立第一工業學校函開如有志願敎員務於本月二十五日以前選送來校以便定期試驗至前經報名各生業登申時兩報定於本月十五二十兩日在上海省敎育會及本校先期試驗矣貴縣選送志願敎員如能於各該試期前來一併投考尤爲盼禱等情並附簡章到署除分行外合將簡章飭發仰該委員迅即遴選敎員一人或二人務於本月二十日以前開報本公署以便轉送母延 
[中日商業聯合會之進行]  
　　中日商業聯合會前經發起人積極進行並擬創設日文夜校及上海語夜校聞己覔定校址不日登報招生昨該會己經公共租界會審公堂批准立案批云查閱所呈章程係爲聯絡感情工謀兩國商業發逹起見應准立案章程附 
[公共體育場照常辦事]  
　　上海公共體育場前因天熱於上月間停辦三星期以資休息兹己稍凉定於本月十四日（即昨日）起照常辦事 
[運輸公會昨又集議]  
　　本埠滬寗鐵路麥根路貨棧掃取地脚一事己由運輸公會於八月一日實行接收管理并由鐵路管理局頒發飛　輪佩章十二個轉給各員司以爲標職迄今多日均照舊扦樣出貨惟雜糧各帮中於各轉運公司賠償損失一項尚多要求昨經該會同人開會集議以麥站出貨自奉車務處議决辦法後即經議定規則刷印宣布對於客貨負有完全責任倘到站卸貨時遇有短少等情當與各公司及公會所派之友聲明短少若干告知公會調查除原來因風短少並扦磅樣外由貨客向各公司直接索賠所有來站各貨漏出地脚均歸公會司務掃清倒在包内此項規則巳載明第三第四兩欵惟恐客帮或未週知故具函鐵路局并送去規則數十份請其轉逹各客帮以免再生悮會云 
[地方廳尚難遷移]  
　　上海地方審檢兩廳在南門外黄家闕路新建廳屋業己竣工多日至該兩廳之遲遲尚未遷人者實因房屋雖經完工其内部裝修尚待置備故前定九月一號遷移仍恐趕辦不及且第一看守所現巳擁擠不堪地方監獄亦時有人犯寄禁所中故一時　難移徙昨由林檢察長會同楊所長前往習藝所面晤張逸槎君擬暫借廳旁民房數十間攺爲看守所俟將舊所拆遷攺造完竣再行將犯移入云 
[閘北醫院添造病房]  
　　閘北中國公立總醫院現因房屋不　由該院董事沈仲禮朱葆三陳炳謙等認捐鉅欵請工程家陳渭塘擔任繪　在餘地添建病房二大宅其費約三萬餘金巳由合記木廠興工建造矣 
[海關監督擬添扦手]  
　　海關施監督因對德問題行將宣布淞口進出商輪均在檢查之列查原有人員職務甚繁不敷派遣聞擬添派華洋托手各四人協同檢查一俟商之稅務司得其同意即須實行云 
[浦東設立施醫局]  
　　浦東沿浦一帶客民叢集貧苦者居多數一交秋令不免疾病流行兹由塘工局董發起擬在該局開辦施醫局特延聘内外各科醫生三十餘人均盡義務輪流蒞局診察昨午經該局董函邀各醫生設筵欵叙賓主盡歡而散現正部署一切定於本月十八號關辦聞期限暫定三個月届期再行酌奪云 
[嗎啡高根均須保存]  
　　江海關施監督呈送内務部查獲違禁嗎啡等充公給獎數目表並陳明表列嗎啡高根等品除照案保存外其餘是否同在焚燬之列請示遵由昨奉内務部指令開呈表均悉查表列嗎啡注射劑高根注射劑係與嗎啡針高根同一作用均能充作藥物自應保存母庸焚燬除備案外仰即遵照辦理此令 
[續誌織布廠查檢女工之衝突]  
　　小南門外榮大織布廠因被女工私取紗線注意檢查女工不服約集同廠女工十餘人到廠搗毁玻璃窗損壞雜物毆傷廠夥某甲由警將肇事女工三人帶至一區三分駐所轉解地檢廳預審各情巳紀昨報兹悉此事起釁原因係由搖紗間内女工朱氏於放工時廠中司事查得該氏名上缺少紗線三兩責令照章賠還損失價錢九百文朱氏因貧苦無力遂將當日所得之工錢四百文扣抵回家告知其夫旁人聞之代抱不平遂聚衆至廠逢人毆擊致司事邱某鄧某均和受傷並失去手表金戒各一枚廠中人去紗線六十餘兩損壞玻璃七塊其受傷人己經檢察官驗訊後投醫院療治現廠中各股東以不肖之徒挾仇唆使致生釁端特倩律師代表赴廳起訴追償損失並請補提在逃之各凶證到案併究以儆效尤 
[中和號五週紀念]  
　　二馬路天蟾舞臺隔壁中和洋貨號前日五週紀念除剔選精良貨物外凡購物至五角以上者贈新世界游劵一張購物至一元以上贈新舞臺戲劵一張其餘以此類推以一月爲期故日來門庭如市生涯頗盛 
[澈究提單來歷]  
　　林雲卿至法公堂訴稱商人前向湖南地方購得白麻絲二千七百八十六件裝運來申暫存某貨棧執有提單爲憑不知如何失去四十包之提單一紙後往棧中出貨察得每件中己被人竊去一扎共計失去四十包之譜乃於前日由史春林前來兜售並稱有提單爲憑欲買現銀後由商人察閱提單及白麻内之簽條均書商號字樣是以報捕將史拘案請求訊究並由司賬王傳慶到案聲訴一切與林所述相同詰之史春林供向爲藥店生理日前有素識之友人唐永子在鎭江開設新發義麻店於十三日來申將提單一紙囑民人携至福大麻店内估價實有其事並未言及售賣現銀詰其唐永子現居何處答稱巳有要事至漢口何日來申不得而知請予寛限尋交中西官判史交保限七天將唐尋交到案再行核辦 
[起獲航船户失竊布疋]  
　　周浦航船户薛炳泉於陰曆本月初四日上午十時停舟南碼頭浦濱被竊賊潛進艙中竊去周浦朱蓮記托帶之小布六十疋當報水巡隊請緝嗣由水探陳榮華拿獲江北竊賊陳小四子（卽王阿四）因另竊靑浦航船户李祥慶之油布被拘解隊詰問供出布疋一案實與同黨王小六子夥竊當將王捕獲供明贓布寄存南碼頭陳家橋地方婦人王桑氏家卽帶同前往起出布九疋又在某染坊起獲四疋尙少之贓布須嚴行追齊然後移送警廳同法科訊究 
[兜銷煙土之騙局]  
　　廣昌號夥黄逹川在總巡捕房控往居閘北順徴里之常州人孫楚卿於本月十號串同俄國人張得樂（譯音）在虹口蓬路某西飯店内以兜售老印花烟土爲由騙取土價洋三千七百五十元逃逸等情業由包探周志仁西探目彭山將孫與俄人張得樂分别拘獲張送俄領事署請究孫楚卿咋由捕房解送公共公廨經王崧生襄讞與美領博君會訊原告黄逹川延律師到堂陳明案 
 
 
 

Page 11

 
 
情請求　期研審中西官會商判孫交五千元人洋並保候訊 
[美術家喪偶]  
　　西法畫家張聿光君之德配經蕙貞女士曾畢業於務本女學頗具學識治家有方水月十一號　患濕温棄世於十二號出殯厝柩斜橋永錫堂執紼而送者聞有八十餘人之多素車白馬頗極一時之盛 
[違禁賣煙之科罰]  
　　住居虹口乍浦路一百十二號門牌之粤人馮權因私售烟膏被探查獲拘解公共公堂訊供管押在案昨經中西官復訊之下判馮罰洋三十元充公烟膏銷燬 
[尋獲販土主謀人]  
　　私運烟土入内地販賣者其中有人主謀並有人保運此次有沈月亭與朱某等合夥購得烟土價值三百數十元托趙勝祥爲之保險包運往浙之嘉興等處詎在欠車站爲警察將人贓並獲而送地方審檢廳訊明判决監禁三個月並科罰金洋二百元現在尚未執行而趙妻劉氏以其夫無端爲人受過心不甘服各處找尋主謀之人昨午在小東門附近將沈月亭尋獲立時扭控地方廳請究 
[欺侮妻子之反動]  
　　婦人王范氏在公共公廨控告伊夫王秀卿屢屢虐待請求提究等情前日由探將王傳至公堂請示中西官判被告交保遇堂候訊 
[不服判斷之理由]  
　　朱怡清控郎季清不理押欵洋一千餘元曾經公共公廨訊明判令被告償還原告洋八百元嗣因被告不服延請海德禮律師投廨要求復審前日午後重復傳訊據被告代表律師上堂譯稱被告曾將影戲片向原告抵押欵項後查悉影戲片巳被原告調换因此衝突被控請察原告亦延律師到堂要求仍照原斷執行中西官判被告仍交原保候下禮拜一再訊 
[串騙花邊之主要]  
　　　協記顧掌勲盛龍濟曹杏卿等指控顧守本串同夏稚谷夏如谷在廣東路一百五十一號門牌虚設逹發花邊公司騙取值洋一千三百餘元之花邊逃逸業由捕房將兩夏拘解公共公廨訊判押候查究昨由包探在城内將顧提獲寄押警區禀請公廨備文移提到案經中西官訊供一過判顧押候禮拜六義領堂期解訊 
[要求復訊之徒勞]  
　　住居南京路五福弄二十六號門牌之安徽婦人吳葛氏因將七歲姪兒吳平安百般凌虐經隣人管松泉等報捕將氏與平安一併拘送公共公廨訊實判氏押女所兩月吳孩發濟良所留養在案嗣該氏不服延律師函致捕房故於昨晨將吳葛氏與孩重復帶至公堂購示　據被告代表律師上堂略述案情引用新律父責其子之例要求准予復訊中西官以被告律師所請並無充分未便准予復訊遂判被告吳葛氏與吳平安仍照前斷執行 
[原告臨訊不到之原因]  
　　墨店主查濟錢在公共公廨刑事科呈控時灶茂時長耕將假墨冒用伊之商標混售漁利一案前桱公廨復訊因原告不到遂判將案註銷嗣原告代表海德禮律師以公堂關訊時原告並未得知要求復審故於昨晨由中西官重復提訊被告不到卽由原告代表海律師上堂譯稱此案本係柯領事陪審敝律師因悉柯君己赴日本避署想必俟柯君返滬再行復訊故上星期四原告與　律師均未到案惟原告指控被告共有兩案（一）刑事冒牌（二）民事損失請追洋一千六百元今刑事案旣經公堂註銷尚有所控之民事案宜着被告另行交保候訊應請註銷前斷飭提被告到案訊究至抄獲之假貨及印模仍請捕房扣留云云中西官會商之下判准原告律師請求候提被告到案訊核 
[江北人尋獲逃妻]  
　　江北人錢光發之妻吳氏於二年前潛逃無蹤今被錢在五區三分所境内太平橋地方陳耀仙家尋見詢知該氏與尤金福同居當將尤陳二人一併扭控該管警所轉解司法科經段科員訊明判送地方撿察廳核辦 
[發票漏貼印花]  
　　無錫人周阿全向在浦東花園石橋開設小鐵店前日因將鐵釘一石餘減價出售破壞行規爲同行王阿東查見將周貨物扣留議罰兩造辯論幾致用武旋經三區崗警到來驗得周之發貨票上未貼印花拘帶至署經解警正略詰之下以周破壞行規應由同行處理惟發票漏貼印花着罰洋二元以儆 
[漆業藝徒遊水溺斃]  
　　粤帮漆業鴻記學徒年十四歲向在江南船塢做工前日午後因至塢内遊水洗浴　一不愼致遭溺斃昨巳將屍撈獲經家屬到場備棺收殮 
[押店幸未受欺]  
　　福建人吳春生將僞金鐲持往北四川路某押店付質被店夥鄭劍剛當場察破鳴捕拘入捕房昨解公共公廨經中西官研訊明確以吳係過犯判押西牢六個月僞鐲銷燬 
[查獲迷路男女孩]  
　　四區分所崗警前日本見迷路男孩袁小弟子一口又四區崗警前日本見迷路女孩顧東海一口據供年十歳父名顧泰南昨日一併解送司法科判送慈善團留養候再查核 
[無聊人持刀自勒]  
　　住居北四川路六十二號門牌之粤人林福光近因失業無聊於前日遽萌短見持刀自勒受傷倒地當經同居覺察報由美捕房派探王桂亭到來詰悉前情將林車送同仁醫院醫治 
[馬夫駕車疾馳]  
　　馬夫王阿四昨在黄浦路駕車疾馳當爲某號印捕查見以其違章將王拘入捕房捕頭略詰一過諭飭存車保出候解公堂訊究 
[小販違章被拘]  
　　小販陳阿林昨在吳淞路售賣冰忌淋被衛生局西人查見以其違韋將陳拘入捕房捕頭諭飭存洋五元保出候解公堂請究 
[倪江郎驗無傷痕]  
　　閘北寶通路有朱阿福朱阿三弟兄二人同居阿三在某輪船統艙中爲三號茶房日前因家中所堆木柴被隣人爲小工之崇明人倪江郎私自取用由阿福等查悉向倪根究倪不服以致互相兇毆當晚八時許倪即身死倪之族兄即以江郎被毆致斃等詞投報該處五區警署立派長警將阿福拘獲惟阿三則己逃避僅抄出三號銅牌當將阿福押送到署昨晨飭寳山縣境頭圖地保龔福堂就近投上海地方廳禀請相驗午後該廰委葉檢察官毛檢驗員等蒞場騐得該屍倪江郎周身無傷實係發痧而死並無别故判令屍兄備棺收殮銅牌一塊先命帶回候警署將朱阿福解送到廳再核辦 
[輪船上查獲拐匪]  
　　招商局之普濟輪船係行駛厦門等處昨晨將啓椗時忽有寗波拐匪李如生福建拐匪王洪卿串拐得十三歲貴州女子陳林珠三歲男陔蘭珍等擬乘該輪赴閩販賣當爲救濟會調查余杏鏞偵探虞占順余長林等到輪查見向之盤詰言語支吾該調查等正欲拘拿詎李王兩匪即以金戒一枚向之行賄要求免拘該調查不允連同金戒及李王與該女等一併押送地方廳禀請訊究嗣經檢察官預審一過判李如生王洪卿分别收押金戒存案陳林珠蘭珍着送該會留養候查傳家屬來案認領 
[流氓藉端索詐]  
　　滬城魚行橋南某香烟店近在店中兼賣胃痛草藥前日午後有流氓甲乙丙等多人突至該店硬指該藥草爲咽噶戒烟草有違禁令索詐洋五元該店主密報一區三分駐所派警前往將甲乙丙三人連同藥草一併拘解到所聽候化驗是否胃痛藥草或咽噶草再行核辦 
[翻砂作誤收竊贓]  
　　常州人許三林在南市南碼頭平安橋南開設許志大翻砂作近因出洋四十餘元收買居住求新廠後面之宗長生等在浦東陸家嘴祥生廠竊來爐欄等生鐵二百數十條爲淞滬水警隊偵探陳阿和等緝獲宗長生等到隊詰悉前情昨由潘隊長派警押同宗長生等前往該作起出原贓並提同該店某學徒一併押送警廳司法課訊辦 
[和尚作惡多端]  
　　閘北大統路發祥里紫竹庵僧人芥航被其姘婦陳謝氏扭控四區警署巳紀前報兹經姚署長訪得該僧不獨違犯淫戒且平日每以建設佛會爲由勾引迷信婦女在庵内賭博當屬有碍風化刻己據倩詳報徐警廳長請示核辦 
[監犯加押兩月]  
　　法租界西牢押犯陳芝林前因患病送往醫院醫治業將痊愈乃於前日將洗面手巾撤散希圖竊取當爲西醫查見告知西牢捕頭旋將該犯提至法公堂訴明請究陳供因手巾號頭尚未做好故　去復做不敢竊取聶讞員判照原斷加押兩月以儆　 
[女孩跌傷殞命]  
　　西門内金家牌坊三十號門牌陸姓家生有子女九人其第八女年八歲於昨日五時在三層樓晒台上失足墜地受有重傷當送醫院醫治無效旋即氣絶 
[荷池畔之新鬼]  
　　梅溪弄某姓十餘齡之小孩於前日偕同鄰孩至邑廟玩要在荷花池内泅水因不諳水性遂占頂滅家屬聞之卽前往認屍棺殮亦云慘矣 
[法新租界火警三誌]  
　　法新租界首安里二十四號門牌陸榮奎家於前日下午起火延燒比鄰巳兩誌報端兹悉該處房屋係首善堂之産陸租賃時曾由某肉莊擔保立有保單陸於肇事後己畏罪逃匿故將伊家傭婦拘入捕房嗣又由該經租帳房將保單及保人某甲一併送捕請爲追究當經捕房飭探姚金福前往將陸之家屬陸明生並婦人陸黄氏帶入捕房詰問據云未保火險因傭婦在樓上煑物風爐餘剩之炭火未經熄滅燃及樓板致肇此禍焚燬什物約值千餘元實係無心失火捕頭諭將傭婦管押陸明生陸黄氏交保出外聽候解送公堂訊核 
[火燒凉棚]  
　　南市董家渡南首老馬路面東之合興園小苶肆與陸永興茅蓬店比隣而居均在門口拼搭凉棚以蔽烈日昨日上午十一時張永興店内因煑午炊烟囱内火星飛燄延及凉棚俄而烈燄横飛頃刻成災當經救火聨合會鳴鐘告警由附近之皮帶龍到來施救得卽撲熄迨各區救火會火龍來時早己熄滅僅燬去凉棚餘未殃及旋由崗警將合興園主唐和尚張永興店主張洪生一併帶至一分駐所詰明情由姑念無心失火從寛飭唐繳罰金兩元張繳四元充公 
[中華職業敎育社通訊]  
　　江蘇省立第一農業學校擬辦農林職工班意見書 
　　（緣起）細繹當今農業敎育之旨趣可分三大　（一）高等専門農業有培植専門研究人材之責（二）甲種農業有養成管理人材之責（三）乙種農業有敎育執行農業人材之責今日國内學農者大半非農家子弟故研究人員每富於學理忽於經驗管理人材因經濟缺乏自信力甚薄眞有經騐之農工林夫不易多得以致不能　行其墾植之思想乙種農業畢業者又因地位年齡之關係未必能卽踐其所學老農之經驗非不豐富然普通智識太形缺乏雖受研究人材之指揮而執行每反其欲或竟膠執巳見侵入迷信與新學識格不相容不可不急設農林職工一班以應各處農林機關之需要抑四民之中最難感化者厥惟農民方今農學家信用未孚欲　農業家聲應氣求非常困難農學家雖握有攺良農業之能力不得農業家之贊助則設施無方農業家不知求農學家之援助每遇天災蟲病之流行則束手無術是蓋有經驗者有學理者不相爲謀之弊造就農林職工卽爲溝通學理與經驗之一端他日散布各地實地經營果能勝於普通農人之所爲則風從音　可操左劵并擇其優秀者遍行農鄕演講指導其感化之力勝於常人多矣此本校擬辦農林職工班之旨趣也（辦法及簡章從略） 
雜評二 
[對德奥宣戰（步陶）]  
　　德奥爲同盟國對德宣戰則對奥自難維持其國交但同時宣布則尚爲國人所未及料也溯自與德斷交以來滬上即特設機關以檢查德僑昨奉將行宣戰之京訊又舊事重提從嚴檢查然均未及奥人也兹者宣布在即警廳乃有専對奥人之五欵諭條發布然則卽在官場似亦届時始知有對奥同一行動之消息者再以對德對奥之程序言一則先抗議次絶交最後乃出之以宣戰一則開門見山第一步對付卽以最後之態度出之此又二者前後不後異同之點也然而結果之必出乎此則又爲國人所同料者耳 
來函 
[春記茶棧來函]  
　　昨閱貴報登有春記茶棧夥鄭德禮與揚州人龔超羣途遇由揚邀至悅賓旅館剖食西瓜食後昏迷不省致失去現洋五十元等語查鄭德禮係台州茶客庽居敝處並非春記棧夥己奉警廳預審在案兹因茶客與棧夥誤會用特函逹貴報請登來函欄内以昭實在滬南泉漳曾館弄福興里春記茶俴啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[元中子世家] [  煦]  
　　元中子歙之望族也其先絳人卽昌黎所稱陳玄者與毛潁褚先生陶泓俱仕秦始皇之有天下也玄亦有功焉秦亡仕漢爲客卿漢武射獵於長楊楊雄從焉客卿與翰林主人亦俱從所傳以後徙居皖南至元中子而族益大子孫繁寵竈且盈萬晨夕炊烟縣亘不絶陶榖旣不得志於宋時相過從颜其堂曰化松且喜之曰子知白守黑受老氏戒含光隠熠與世磨礲其中謚以元中乎世人遂號爲元中子元中爲人外剛而内柔其初與人交也一似峭厲有稜角旣而水乳相融磨頂放踵而不惜殊有宋大夫翟之風焉蘇玉局與之交亦久輙歎曰一生歲月半消磨於此君惟遇不文人則强飲以罰水三升人之受其侮者亦不少厥後有可使絶域者銜天語乘星軺専對不辱命即世稱墨松使者是也又有堪與大郡以九錫之寵出拜玄香太守其判事也揮酒自如皂白無混其尤負不覊才者磨盾一揮萬言就立上馬殺賊下馬作露布以功封萬户侯號曰松滋俱有元中風功名著於春秋時人謂之語曰誰曰白乎湼而不緇誰曰堅乎磨而不磷元之又玄衆妙之門以世其家聲輓近自海外來者雖亦元中苗裔面團團有俗氣性膠滯而不化毛元銳曰是膩友不可以近不如吾舊雨之淡如水也元銳者潁之裔也與元中氏楮比陶氏累世通家如漢之四姓小侯示（五） 
家庭常識 
　　鏡子之安置鏡子之放置當乾燥爲主因鏡子着潮則反面之錫脫落而不能鑑人故切不可以濕手巾置鏡上 
　　風琴聲啞之挽回風琴聲啞抽出其簧拭去塵埃聲自清脆　球復充踐瘍之皮球或檯球以熱水泡之卽能　出[  左丹] 油皮鞋法用鷄蛋白與菜油磨墨塗於皮面能使皮潤澤不致易壞且能黑而有光不亞市肆所售鞋油其價甚廉而所用之物品亦人家所常有 
　　洗白衣服夏日洗白色衣服可不用肥皂而用槿柳葉不但節省經費而所洗之衣服且較用肥皂水爲白[  叢枝]  
　　收藏水果（一）梨與胡蘿蔔相間置竹器中（忌木器）可經年不壞（二）橙與橘埋藏菉豆中經久不乾又於新瓦罐中放入橙或橘一枚（不可多放）封固極密置高爽處更可經久（三）蘋菓置檀香屑中旣可經久而食時香味更佳 
　　筆之收藏法取筆於硫磺水中浸透久而不蛀 
　　煮臘肉及火腿取煨紅炭放皮上燒片時則皮易酥[  山安]  
工業須知 
[染色法（四）] [  吳佐丹]  
　　（九）木綿綠色染法黄木十磅綠礬十盎斯蘇木末一磅又四盎斯及軟石鹻適宜配合而成染液先將蘇木末漬於眞錀（靑銅）鍋内一夜翌朝加熱投入其他各料至熱極時投入木綿四十磅當其染色時須殷勤攪拌則免生斑點 
　　（十）木綿黄色染法醋酸鉛三磅入盎斯供木綿四十磅之用以水溶解之浸漬約二小時更於别器中置水溶解重銘酸鉀二磅將前漬之木綿投入至得適當之顔色乃行乾燥若嫌其色澤淡薄可將二法反覆行之 
　　（十一）木棉淡紅色染法紫檀木（）ＲodWood又名赤木亦名赤檀木）二十磅加水煑沸約一小時後取其浸出之液移於大釜内再加鹽化錫二磅半溶解後投入木棉四十磅浸漬約十分鍾其時卽得强固美麗之淡紅色 
　　（十二）木棉深紅色染法明礬二十磅鹽化錫五磅及酒石英五磅以足供百磅木棉浸漬之水溶解之投入木棉煑沸二小時後取出之放置一夜次將上等茜草七十五磅於清水中攪拌加熱逹華氏百二十度乃入前之木棉凡一小時間以華氏二百度温度熱之此一小時間須時時以手探取木棉檢察其有無斑點至逹適當之顔色時取出乾燥之 
　　（十三）木棉酸化黑色捺染法澱粉糊○○分鹽酸鉀三分鹽化阿尼林十五分鹽化錏三分硫酸銅六分先將鹽酸鉀及鹽化錏以少量少水溶解之加入澱粉糊加熱攪拌放冷後混以鹽化阿尼林最後以硫酸銅少許之溶液製成糊狀於棉織物上用適當之花紋以此糊塗敷之塗畢懸掛於暖室中約一晝夜後花樣呈綠黑色乃以重銘酸鉀液洗落附糊更於含有少量炭酸鈉之肥皂水中加熱而水洗之 
　　（十四）木棉直接靑藍捺染法澱粉糊六○分靑藍粉末一分苛性鈉三十分先將靑藍於乳鉢内擂細再加水研磨乃以苛性鈉溶解之最後加入澱粉糊（水百分澱粉十二分糊精二十分）充分拌之加熱使成糊狀冷後印染於預塗糖液乾燥之棉布上約一分鐘加熱後曝露於空氣中使靑藍酸化乃以水洗除精分最後於苛性鈉液中加熱至適當之顔色時水洗而乾燥之　　（十五）綿布赤色形附浸染法凡形附浸染法須使用Ａligarine（一種赤色染料存在於茜草根中）染料水一○○分澱粉一二．五分糊精一二．五分橄欖油五分先將糊精澱粉注水使成糊狀次加橄欖油更入醋酸礬土曁後添加適當之Ｍagenta液以此印押花紋棉布上以下手續與捺染法同（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第三十二章（二） 
　　次日羅倫爲裘狄斯所挾祇得捨其薏德獨往公園追陪裘狄斯歸巳夜午室中爐火虚熾空堂無人知薏德己歸寢矣欲登樓又躊躇似有所不敢乃獨坐吸烟心緒萬端無以自主使在往時羅倫不寢薏德必自不樓伴之讀書或與言笑而今日則否似其夫婦之間己生一重膜膈乃愈長而愈厚方於其時薏德亦正在私室對爐默坐心念雅克夫人者果爲何人得母羅倫之前歡而今猶續其舊情歟念與此不禁起爲寒噤則勉强一笑曰痴矣羅倫如何人何致有此然聞人言男子用情往往如水不能擇地而流羅倫殆亦不免耶特窺羅倫其對於雅克夫人雖殷勤酬酢實似出於勉强因而思之薏德亦猶稍稍自慰然而眼角己小濕矣明日相見在餐室臧獲雜侍二人各有隠衷乃不能剖而薏德則頗自傷顧影夐夐無可商語茜雪又於昨日返村然茜雪即在薏德亦未必以此事語之蓋凡夫婦之間恒有一種隠情不能爲他人道者縱受虐待亦惟飲泣未肯訴之母族此乃人情之常矧薏德固深愛羅倫者耶然薏德雖不言而悠悠衆口豈能壅塞故羅倫與裘狄斯之事衆咸猜度紛紛僉曰雅克夫人之身世雖不能詳然一量其身份亦可於與動見之蓋有身份者詎肯日與不相干之男子游於劇場公園中乎而羅倫伯爵乃肯舍其美麗之夫人日夕與此女　車亦可異矣此語入裘狄斯之耳不以爲忤乃轉大樂彼固自言將使倫敦社會上大名鼎鼎之羅倫伯爵伏其足下以馬轡縛之東西南北任其指揮庶多年之蓄憤得少自洩耳故日夜獨樂其樂樂甚乃並忘其同黨蘇惠恩一夜歸己深醉入見蘇惠恩方獨坐而待則微知點其首日蘇惠恩夜如何其汝尚在此蘇惠恩曰夜固深矣然日間何處覓汝言時乃現怨色裘狄斯曰汝怨我耶然視此斗室鬱鬱何能使人久居蘇惠恩汝己進宵點耶然汝酒量佳盍再飲一觥因按鈴召聾媪媪入乃啓酒瓶手勢嫻熟蓋每夜必如是者 
　　更正八月八日消問集所刋一封書隠詞牌三十九以○爲識爲手民誤排作四十三圈致勞諸君紛紛函詢按金勒馬嘶閃動光芒行將化作胡蝶可憐秋女四句皆應作○誤排作○合併更正以免疑揣謹白 
 
 
 

Page 15

 
 
   
 
 

Page 16

 
 
   
 
