# 1911 - 129 - 4913744

 

Page 1

 
 
   
 
 

Page 2

 
 
[宮門抄]  
　　四月十七日　召見内閣恊理大臣　志琮 
論說 
[敬告新内閣總協理大臣] （醒） 
　　朝旨建設新内閣。特簡慶邸那相徐相爲總協理大臣。除泄　之舊習樹振。作之先聲。誠我國立憲史上之大紀念也。諸大臣以菲材薄德。難勝重任。上奏辭職。又蒙温諭慰留。自當竭盡智慮。恪恭將事。上答朝廷倚畀之隆。下慰簿海想望之殷矣。記者於此竊有所觸。敢爲諸大藘告焉。 
　　我國籌備立憲倏已數載。而於國事無稍裨補者何。也蓋徒有立憲之名而無立憲之實耳。所謂立憲之實者。在以國會鞏固立法之機關。以内閣統一行政之職務。此固上定不易之成規。不容違戾者。我國倡議立憲之初。不開國會。不設内閣。徒令内外官吏從事籌備。故人人視爲具文。迄於今毫無實效之可覩也。屈計國會之開尙需時日。現在内閣先告成立。實可謂爲我國實行憲政之起。點方今國政紛紜。百端待理。諸大臣負此重責。非磨礪精神。力圖上進終必功少而罪多。當此執綬伊始極宜確定宗旨。堅守勿撓斷不可稍涉玩忽者也。 
　　諸大臣執掌軍機。宣力有年均碌碌無所表白。當此改設内閣之初。朝廷不予罷斥。反榮錫寵命者。誠以慶邸爲皇室懿親。那徐爲老成重臣。故仍畀以輔弼之職。在朝廷待遇勳舊之優渥。實可謂蔑以加矣。不知諸大臣膺此殊恩。將如何以圖報答。即全國人民對於新内閣之希望。亦復迫切無已。内政如此。叢挫外交如此困難。更不知諸大臣將運何神計妙算解此危疑。以慰我人民之望。此亦諸大臣所應清夜自思。平旦自勉不容一刻或解者。 
　　組織責任内閣爲國家唯一之大改革。固非可澹然視之者。試以前事證之德意志當集合聯邦。建設帝國之時實行立憲制度。設立責任内閣。其初入内閣任總理大臣者爲卑斯麥。運籌帷幄排解紛紜。卒能宣揚國威蔚成歐西新興之邦。意大利當恢復故土。重建新國後舉行憲政。組織内閣。其任總理大臣者爲加富爾殫竭忠。誠慘澹經營。用能安内拒外。漸成中興之業。日本當維新之初。民氣大張要求立憲。日皇旣准開設國會又設責任内閣。簡伊藤博文爲總理大臣。翼贊皇室。整理國事故能鞏固憲政基礎。終成東亞强國。以是可知東西列邦於國家。建設。國政改革之初無不以新設内閣之優劣繫國家之安危者。今我國改設内閣。總協理大臣之地位。卽興當時之卑加伊藤無異。其將追隨前塵。建立勳業乎。抑别樹一幟。不求表彰乎古人有云彼丈夫也。我丈夫也吾何畏彼哉深願諸大臣以此自勵。雖然記者竊有鰓鰓過慮之處。茲更不憚辭費。臚列如次。 
 
 
 

Page 3

 
 
一不可以在軍機之心理辦内閣之政務。諸大臣入閣辦事。宜革面洗心。重振一番精神不可仍以執掌軍機之手段還以治内閣之政務。倘不能除此性習。則新内閣不啻。舊軍機。亦何貴有此紛更哉。昔在軍機辦事。以苟且敷衍。諉過君上爲手段。今任内閣職務。宜以力任其責。勉爲其難爲主義功則自受。過則自認夙夜。勤勉。事事均以有裨國爱爲歸。必如是而後始可得改設。内閣之益。否則畫虎類狗將來之結果不忍言矣。 
　　一不可以試辦内閣之故而輕其負責之心。改設内閣之初恐各方面不無阻礙故先訂暫行辦事章程。以資試辦。徐圖改正。此固一時權宜之計出於不得已也。在諸大臣以國事爲已任斷不可因此試辦章程之故而意存諉卸。若以爲當此試辦期内。不必過分振作。則大謬已。蓋内閣先主試辦。係因完全内閣未能一蹴而幾。故爲此循序漸進之謀。非輕視閣務實重視閣務也。諸大臣尤應格外振作。以爲將來實行完全閣。制之預備始基不愼貽害無窮。是固無可倖免之事也。 
　　一不可以旣己辭職於先而存不必振作之心。諸大臣受命之初。即紛紛辭職。雖屬知難而退。以避賢路。然明知朝廷不准。而仍煩凟不休者。顯存要挾君上諉卸責任之心。將來辦事倘有遺誤。必以爲我旣辭職於先。卽不甘自任其咎故諸大臣之一再辭職跡其用心無非借此爲文過飾非之地耳。當局之本意固未敢逆臆。然輿論已譁然一聲矣。竊願諸大臣勿以此惡德存諸於懷也。 
要件 
[憲政館會奏弼德院官制摺]  
　　奏爲遵擬弼德院官制恭候欽定頒布繕摺會陳仰祈聖鑒事。宣統二年十二月十七日欽奉諭旨憲政編查館奏遵擬修正逐年籌備事宜開單呈覧一摺著依議欽此欽遵在案。查欽定修正逐年籌備事宜清單。宣統二年釐定弼德院官制。宣統三年頒布弼德院官制。由憲政編查館會議政務處同辦。竊維弼德院制度。昉於東西各國之樞密院參事院。與國初議政處。及漢之中朝官。唐之翰林明。初内閣略同。所以上備顧問。參議國務密翊君上帷幄之謀。隱匡政府措置之用。爲國家重要機關。亟宜成立者。也臣等當飭在事人員。詳愼擬訂敬將弼德院官制要。義爲我皇上詳細陳之。我國預備憲政。以欽定憲法爲依歸。查日本寰法中規定緊急命令。獨立命令。皆爲各國所無而皇室事項。外交事項歐洲必經由議院者。日本皆列之於君主大權。與欽定憲法大綱正相符合。故日本樞密院權限。皆有審議及解釋上列各端重要事件之規定。實爲弼德院所宜仿。現擬該院權限所及。凡關於皇室及憲法附屬法令並外交條約内。治重要者。皆由該院擬議則任寄優崇。範圍寛廣。朝廷獲咨詢之益。政府收補助之功。此應陳明者一也。國務大臣。皆任行政。而謀議或慮其偶疏。宗人府内務府。皆分任皇室職權。亦未便使其不預計畫。其尤要者自院長以至顧問大臣。皆爲專任自可從容討論。決擇大政之宜。而各國務大臣。與宗人府内務府長官。皆得兼顧問大臣。亦可收聯絡之效。無隔閡之虞。此應陳明者又一也。日本樞密院大臣。多用曾任政府及立功受爵諸人。蓋取勳望懋著經騐素優。是以漢之功臣。每與朝議。宋之舊相。多列經筵。其職任或有不同而用意則如一致現擬顧問大臣。皆特重其資格。參日本之新制。即合歷代之成規。而於應議諸端。皆可酌損益之中。祛新舊之失。尤於憲政。裨益實多。此應陳明者又一也。總之立憲官制。其相與維繫補助者皆有精意存乎其間。而缺一有所不可弼德院可。以近依帝座。朝夕論思凡上下應達之機緘與操縱内治外交之扃鑰。股肱元首左右閣臣皆於該院寄之。是又立憲初基所必宜注重者也。謹將遵擬弼德院官制二十四條。繕具清單恭候欽定頒布。所有遵擬弼德院官制緣由謹合詞具陳伏乞皇上聖鑒訓示謹奏。 
專電 
[電一（北京）]  
　　寄諭東督錫良吉林失火燬署難保無匪黨乘機煽動交涉應飭密緝嚴懲以免牽動重要交涉其餘要政已授諭趙爾巽抵奉妥商該督著速來京聽候簡用 
[電二（北京）]  
　　駐俄薩使電奏擬呈蒙古邊防策八條注重練兵請選滿蒙知兵員赴各蒙邊招撫訓練攝政王頗嘉納諭交陸軍大臣會同内閣妥議 
[電三（北京）]  
　　資政院請開臨時會慶邸正在籌商駁退良策使無指摘 
[電四（北京）]  
　　資政院請開臨時會無望將下和平慰諭 
[電五（北京）]  
　　攝政王飭將資政院請開臨時會摺簽名人數抄呈 
 
 

Page 4

 
 
[電六（北京）]  
　　寄諭海牙和平會各專使提議事件應不亢不卑毋損國體主權 
[電七（北京）]  
　　政府電致江督蘇撫前滬道蔡乃煌作抵之款著派妥員詳查認眞清理趕速了結 
[電八（北京）]  
　　盛宣懷以各省電攻甚力擬避位 
[電九（北京）]  
　　哈漢章具奏痛陳幹路收歸有之害十二端並嚴參盛宣懷朦蔽誤國敗壞路政攝政王飭將原摺交盛閱看著卽按條詳對 
[電十（北京）]  
　　湘鄂鐵路借欵五百萬磅將於二十一日簽押 
[電十一（北京）]  
　　攝政王諭將内閣屬官制趕修完竣卽頒布 
[電十二（長沙）]  
　　湘省各團體昨日議定挽回湘路仍歸商辦最後辦法惟有罷耕罷市罷工罷學抗糧抗稅至死不已 
緊要新聞一 
[外部奏陳荷蘭允改苛例]  
　　日昨外務部呈遞封奏探聞係關於荷國苛例事宜略謂華人流庽和屬所最難堪者莫如種種苛例上年臣部因設領事特與江鄂閩粤各督電商辦法該督等亦以苛例爲亟應注意迭據華商禀電駐和使查明向和政府交涉彼初以治理屬地未易更改强詞駁覆嗣經該使極力磋商據稱警察裁判允將改良須從事調查未易卽改其入境居留旅行三者允先修改現入境新章雖尙未見頒布而居旅二項先於爪馬哇度兩島改有新章較舊例時多寛大業於上年冬間颁度布施行其餘未盡事宜仍當與陸徴祥隨時切商 
[禁烟條件宣布時之禁烟會] 　　一面簽押　一面開會 
　　中英鴉片條約業經各堂與英公使議妥初七八兩日復請英使到部爲最後之商酌鄒尙書親自會面謂俟將此約全文送交軍機處核閱後即行具奏請旨批定初九日卽封送樞垣初十日與英使簽押入奏其迅速如此所以隱拒國民禁烟會之要求使之銷滅廢约之念 
　　初九日下午順直國民禁烟會會員王伯辰沈祜宸二君赴京師禁烟總會與正會長林君炳章副會長于君邦華及會員斯瀾興君福建去毒社代表田春士君順直諮議局常駐議員張韵橋丁孟鄰及英國商人季君萬國改良會丁義華諸君開會提議謂外部將與英使訂洋烟入口稅約聞此約之原動力一在英使之運動一在度支部主持寓禁於徴惟我國加收洋藥入口稅爲純一反對禁烟國民萬難承認公决十三日下午假松筠菴聯合各省諮議局代表先開一茶話會公推代表謁度支部尙書澤人籌商不收洋藥入口稅之法一面由沈王二君遍謁各省諮議局代表以便届期會議不料是日外部已將續約封送樞垣初十卽行簽押入奏而一般熱心禁烟者尙茫然不知奔走呼號約期開會以冀有所挽救亦可悲已 
　　按中英續訂禁烟條件全文錄今日本報第三張 
[雲南國民軍之大夢] 　　醒乎否乎 
　　滇督前以雲南諮議局呈請撥給餉械子彈編練國民軍自衞呈請資政院核辦等因曾電達樞府聞樞府覆電謂國際爭執朝廷自有權衡力籌對待雖滇人痛切剝膚祗可處以鎭靜焉得自相驚擾况資政院並無議决國際交涉曁干預兵政之權貴督藎謀碩畵同具苦心其所設施當爲滇人共和共諒仍希多方勸諭以維邊局而定人心毋令暴動環生致外人有所藉口云云 
[五總督要求參預閣部官制原電]  
　　閣制未頒以前奉直江鄂滇五總督曾聯名電請憲政館宣示閣部官制草案原電錄下北京憲政編查館鈞鑒辰閣部官制聞已議有草案良等奉命會商外省官制於閣部草案本不應有所參預惟閣部制度對於各省關係實爲改定外省官制之權輿是以良等上年會奏内有内閣官制不能與各部分而爲二且不能與外省各别獨立等語竊以督撫秉承内閣因有一定辦法惟對於各部之關係未知若何規定良等推論此事當就國務與各省行政分别觀之國務爲通籌全國計畫内閣權責所在自應力謀統一各省行政但使不背内閣政綱因時因地應由督撫主决上年會奏案内亦曾於閣部及督撫權責詳晰聲明在案若邊遠督撫似宜更有特别之規定倘蒙將草案大綱全行詳示設有一得之見謹當隨時陳述用備採擇 
　　按此電雖已明日黃花然亦足見各督撫對於外官制主張之一斑 
[法部預備大革命] 　　然而換湯不　　 
 
 

Page 5

 
 
聞法部憲政籌備處曾總辦方帮總辦張提調顏科長及各科員前數日在該處會議本部官制擬將各司併爲五司二廳除收發所裁撤不用外原有之會計司改爲會計課設科長一名課員數名隸於承政廳之下所有書班儘行裁去盡用錄事以司其事原設之九品錄事改爲三等書記官原設之八品錄事改爲二等書記官各司廳另設七品頭等書記官一名以總共成并聞各司人員中之有嗜好者擬大加裁汰亦不准兼有二差現經該部各堂憲擬俟具摺上奏夺旨允准後再行發表實行 
[舊閣人員之銷塲]  
　　裁撤舊設内閣其内閣學士以下裁缺各員均食原俸聽候分别改用昨已明奉諭旨據個中人云舊内閣所有中書已補缺者以即用同知外用未補缺者以同知分發各省候補並准考試法官惟到省後仍須入各該省法政學堂疑業現各中書已定於日内開大會議共商要求優予出路之策惟因前次會議要求堂官未得効果故多有不願與會者 
[趙次帥條陳新政之高興]  
　　近日新任東督趙次帥疊上封奏除明諭宣布外一件係條陳對待外交方針及籌畫一切内政辦法一件以東省財政竭蹶籌定彌補之法奉旨着該督隨時會商各衙門及北洋大臣辦理一件條陳統一行政事宜預籌辦法奉旨仍著該督到東後體察情形妥愼計畫 
[順天府之山東會舘] 　　駱育琨陳師爺之威風 
　　順天府尹丁乃揚除宴會應酬外署中一切要公司向不過問所有委派差缺措置財政槪以治中駱育琨一方爲斷而從中主持者則丁之幕友陳師爺以故治粮經照司獄五缺及派辦等處委員書記純爲魯人）皆駱同鄉親友）人以山東會館呼之至一差一缺非錢不辦駱陳之門如市此次派辦之從緩裁撤取儘先委署辦法以免各員失所卽係該二人所主張總之議裁議緩陸丁兩堂均處於被動的地位也 
[江督爲議員辭職事復蘇撫電]  
　　諮議局常駐員遽請解職固由鄙人德薄不足相諒惟所持在預算成立查寗屬預算案原係不足初次試辦按歲出之數雖有國家地方之别而歲入共止此欵並未畫分該局常會議册内有改人國家行政費及删增移補之項而敎育會又具說爭執經交會議廳公决　言實有窒碍祗得電政務處請示應否允其成立得復查諮議局議决本省預算祗能就確係可减之欵議减若强爲補益移就即屬逾越權限且此案未得督撫同意預算卽不成立更無强令督撫施行之理本年資政院議决全國預算業奉諭旨分别辦理可以參證希將以上各節切實勸告如仍堅執應將預算案不能成立理由開具簡明表册詳加說明及該局對於此案逾越權限情形奏聞請旨等因竊念該局爲一省言論機關總期開誠布公從長商確適議長曁常駐員等呈請開臨時會當即遵章復允依時召集旋據該局呈請飭各主管署局學堂員紳前往陳述理由以冀和衷公議迨員紳到會又復拒阻入席仍多執前議并指各國留學經費派作敎育預備費目下留學生旣遽難一律撤回議員馬良又欲請撥十萬兩補助復旦公學實屬無從應付議裁寗省補助上江公學經費安徽諮議局敎育會又先後具呈爭執而蘇議局常駐員協議呈稱應於國家行政費内撥補謂於地方費並此次預算無涉國家稅地方稅旣未分劃尤屬無憑核辦此次預算案其關於各署局凡在可從節省之列業已分飭辦理學務用項亦飭由寗學司訂議整頓辦法明定標準用期核實節縮仍按諮議局章程二十四二十九兩條咨資政院核辦詎該局迫不及待竟以辭職相要查定章議員辭職皆屬個人之事無由常駐員協議解職明文駿自不能承認該員等情辭當經奏明奉旨張人駿電奏江蘇諮議避因爭執預算案僅憑常駐議員恊議具呈辭職等語諮議局議决本省預算祗能議减實在浮濫之欵若强爲增删移補即屬逾越權限况該局呈内措辭以責難國家行政經費騰出地方行政經費爲要旨是竟涉及國家行政經費尤爲不合豈得以違章辭職相要挾督撫有行政之責原應彼此和衷定議倘竟不服勸告亦自應照章辦理未便遷就著張人駿明白剴切宣諭該局一切務須遵守定章不得逾越權限倘仍不受該督之勸告應卽奏明請旨裁奪欽此等因廷意亦未允令該議員等辭職業遵錄劄局在案現准雪帥維持雅意人駿辦理此事悉係查照定章並咨商處部請旨遵行於該局了無一毫成見總期官民融洽共支大局區區之忱諸希鑒察賜敎爲荷駿元 
西報譯要 
[俄國更改領事署]  
　　文匯報載十七日倫敦電云據聖彼德報電稱俄政府决議提出議案請在廣州科布多兩處設立領事署並裁去香港福州兩處之領事署　 
 
 

Page 6

 
 
[日俄國會議員抵京]  
　　又載十六日北京電云日本國會代議士政友會領袖原敬君已抵北京俄國國會議長葛斯區柯夫君現亦寓京 
[京師近事]  
　　此次濫借外債如是之多本盛宣懷一人之所主張聞日前盛在幣制局内晤見澤公談及借債事宜謂凡籌辦大事貴有一定主見若畏首畏尾徒滋疑慮斷難得善滿之結果蓋恐其服從輿論致稍萌悔心也 
　　聞滇督李仲宣昨接北京一電係外部户部工部同出名譯發者内容秘密無從探悉然户工名義早奉諭旨改爲度支及農工商部頗滋疑訝百思不得其故以密電揣之殆以從前頒發密本多以某部及普通語爲一字想譯者不察意圖省字故仍襲其舊耶中國名存實亡辦事草率往往類是 
　　英法德美四國要求在東三省添設總副領事一節曾經東督電告請示辦法茲聞外交界消息外部對於此事似有允許之意惟聞此項交涉須俟趙督到任後方可定議 
　　京漢鐵路腐敗情形已達極點此次决車出軌致傷墨國公使以爲郵傳部必有一番大整頓將辦事諸人嚴加懲辦不意僅將管路總理記大過一次其總局總辦及站長人等槪從寛免人咸責郵部之溺職云 
　　四品京堂林炳章於上月二十九日遞一封奏外間皆傳爲關係禁烟之事茲經調查係爲京外員司閒冗窮滯請變通造就以免廢棄而資任使一事並非烟禁之故其摺容續載 
　　振貝子准於五月初三日由北京赴奉天初四日下午換乘南滿火車赴寛城子初五日由東清鐵路進發現在南滿東清兩路均飭知該站預備車輛以便使節乘坐 
　　霍倫泰奉旨解職歸案後屢經大理院按照寇李氏所控各情切實訊究一味狡展毫無頭緒定正卿鎭平擬奏請將該都統革職嚴訊以成信讞聞摺已草就不日卽呈遞矣 
　　革將軍貽穀因病逗留白雲觀迭紀前報昨禀報法部擬於日内起程前往其所携帶有僕人二十餘名㕑人四名每人各給以安家銀五十兩或三十兩不等日來其親友均紛紛爲其餞行名爲充軍無異出使故將軍之威風亦云大矣 
　　此次禁烟大臣第一次指名赴所調騐者七人一恩順（理藩侍郎）一瑞豐（閣學）一李聯芳（閣學）一喬樹枬（學部左丞）一榮銓（武備院卿）皆著名烟鬼也瑞等四人均已遵章到所查騐惟恩順自恃爲某邸之戚竟抗傳不到禁烟公所對於恩如何辦法尙不可知若不從嚴參辦恐禁烟前途不無關礙也 
時評（希夷） 
[其一] 　　漢大臣之幸 
　　新内閣制未發表時。於副大臣中之一席。或日本擬朗貝勒也。或日本擬濤貝勒也。而其結果。乃以無足重輕之徐世昌當之。弼德院制未發表時。於院長一席。或日本擬禮親王也。或日本擬澤尙書也。而其結果。乃以毫無能力之陸潤庠當之。 
　　究其臨時忽改之原因。則皆以所用滿大臣過多。恐滋物議之故。然於盈廷多數據要津之重臣中。而僅僅有二三之漢大臣。厠足其間。安足見朝廷之大公。 
　　雖然。吾已爲徐陸兩大臣幸矣。 
[其二] 　　江蘇人之幸 
　　初聞商辦幹路之收歸國有也。人咸爲蘇路危。而其實則有多數人爲各股東幸者。 
　　及探悉滬杭甬路不歸國有也。人咸爲蘇路慶。而其實則有多數人爲各股東憂者。 
　　爲蘇路危爲蘇路慶者。熱心於蘇路者也。爲蘇路幸爲蘇路憂者。則其人僅知區區股本之得失。而不計江蘇前途之。關係矣嗚呼。吾蘇路巳過此萬死一生之險境。而將入於坦坦之康莊。我各股東幸各鼓其死灰復燃之熱心。而毋忽四月二十五日之大會。 
[其三] 　　湘鄂人今日之手續 
　　自奉旨商辦幹路收歸國有後。已失拒款者之根據矣。蓋路旣收歸國有。則款必由國家籌措。尙有何欵之可拒。而湘鄂人猶紛紛曰拒款拒款者何歟。 
　　是故今日湘鄂人之應先力爭者。不在借欵而在收歸國有國有能爭回民有。而後可言拒款。 
　　雖然。以違制論之上諭。煌煌高揭。郵部批准前案。急急取消。湘鄂人其奈之。何 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省亂後近事紀] 　　頭髮十二包　洋鎗六十桿 
　　　　　　　　　　　　　　　結夥拜會者正法　熱心救國者罰金　　　 
　　粤督奏調廣西防營由龍提督統領來粤迭紀前報聞此項防營來粤後即編作兩廣總督親軍分爲中正中副前副前正左副右副等營其呂春琯督帶之兵編作親軍後營分任省城防務前日抵省各營暫行駐紥觀音山及諮議局舊撫署各處 
　　督練公所自張督駐節以來防範甚爲嚴密刻因公所左鄰蓮塘街右鄰粤秀街貼近民房墻圍不高深恐歹人偷越闖進現張督鑒於此次亂事特飭將左右兩便圍墻加高建築有如城垣圍墻之頂建以砲眼並飭左右然建望樓一座以便駐兵瞭望偵察業已派員督飭匠人赶緊建築矣河南德鄰里三號梁李氏昨往河南東四區稱有租客鄧某三水人偕其妾賃居是屋常有大包頭髮運來存貯前月念六日鄧某稱往三水蘆苞地方本月初二日其妾亦一去無蹤出門時謂約定初八日回來運回各物迨至今不見回來今早見區官告示謂如有人能指引起獲亂黨槍械大憲擬定照價給賞决不追究因其情節可疑是以報局隨由區官派出兵警到屋查搜搜出頭髮十二包藏有十嚮七响六响五晌無烟鎗六十二枝碼子甚多另有號衣及白帶均有紅字標誌均經解往警署發落聞警兵未到時鄧某適値回屋同居人告以因不見爾回來屋主已往報局鄧某即慌忙遁去故未將住客拘獲並聞鄧某係正月廿六遷來該項軍火即於十二日四打鐘由區官帶同巡士起獲碼子計共六大箱號衣包面註明此係陸蘭清大哥所藏如有人搜獲報官當以炸彈轟死云云又聞在該屋井底搜出槍枝百餘桿 
　　西江緝捕江鞏輪船向派巡西江緝捕上至封川下至河口於初八日午後駛　口河灣泊未幾被大隊賊匪開槍向輪轟擊該輪聞警即刻起錨禦敵豈料慌忙中將錨攪斷迫不及避爲賊鎗傷輪伴五人槍斃一人賊散遠颺該船駛回肇河灣泊於初九早備齊軍火再行駛往搜捕而賊巳無蹤聞賊係陸蘭清夥黨 
粤督據瓊崖道劉道瓊州府莫守東電略稱札調澄邁縣黃令來郡會同瓊山縣王令提訊據該犯賴亞八陳亞成供認聽從不知名老王起意結夥拜會領有旺相堂東海福德瘂令大皇李大將軍銀牌各一百此次復聽從老王起意共夥廿餘人分執刀鎗行刦澄邁縣屬公益店得贓拒傷鄉練當斱被拿格斃同夥五人及被奪去銀牌刀鎗不諱錄供按擬禀解前來經職道督同卑府親提覆訊與縣審無異擬請迅賜電飭將該犯賴八陳成就地正法以昭炯戒大吏據此當即電覆遵照矣 
　　近日因各國進謀瓜分中國熱心志士受外界激刺故集議練國民軍以救危亡日前有某學會發起一體育會爲國民軍後盾因演說急激被警區派員解散並以該會未呈報集會結社理由遽然演說處罰三元至　十元罰金聞内有某職官亦在被罰之列業經區官禀報巡警道察核現王警道以該職官現充何職是何名字持將情形移請督練公所查明見覆以便核辦 
[長蘆鹽商大恐慌近聞] 　　前途危險未已 
　　長蘆監商因借外債虧累運司張鎭芳遂斥革四綱總詳情已紀前報茲聞長蘆四綱總以上尙有所謂綱總領袖者其權力較綱總尤大此四綱總因借外債被革而綱總領袖不但未負連帶之處分其主持斥革綱總者反爲綱總領袖聞該領袖去年請假回籍爲不負責之地步又聞每遇新運司到任該領袖必辭職一次經運司一番挽留則地位愈固又聞该領袖求張鎭芳將長蘆商人中之欠外債者一律查抄以昭烔戒運司以欠外債之鹽商共三十六户倘一經查抄必至天津商業動搖恐致牽動全局况查抄鹽商之法律早經奏銷該領袖主持極力且云如不全數查抄亦將王李兩家查封作抵運司不得已遂諭令鹽庫廳孔大令照辦惟此消息外傳後天津大資本家寗世福吳潔南諸君出爲維持遂上院謁見直督面陳利害直督頗納其議予限五天急速晋京會同張鎭芳禀知鹽政大臣澤公籌商一切 
[蘇撫痛下自治前途之針砭] 　　眞眞如扶醉人 
　　蘇撫程中丞批顧問員沈恩孚楊廷棟論松江府戚守兩禀摺云摺開各節剖析章程推究事理不爲偏激之詞立論頗爲平實程子云敎學者如扶醉人扶了一邊倒了一邊今言吏治亦是此病戚守兩禀感於川沙一案辦理困難痛陳查核期限之太促與各屬苛罰之流弊本撫院因其言悱惻動人且關於自治前途者至重正思去阻力而利進行是以將禀批通飭各屬懸爲前鑑該員等恐紳董之賢者無以自白而相率灰心不肖者因不便私圖而藉詞反對又恐官吏之庸者相顧遲回莫敢可否其黠者且托名鄭重一切漠視所慮尤爲深遠正足補戚守前禀之所不及並於官紳誤會章程之處解釋疑團即本撫院疊次批示皆積極 
 
 

Page 11

 
 
而非消極萬不可以個人之過涉及團體致蹈田奪牛之譏也仰候抄摺及此次批示札行戚守查照並通飭各屬一律查照抄由批發另摺存查 
分類新聞 
政界 
[贛諮議局議員亦將辭職江西]  
　　贛省諮議局復議宣統三年預算一案前經馮撫照復似歸無效已紀前報現在該局議長及常駐議員接到寗局因爲預算無效全體辭職之電擬步後塵以爭言論效果業巳由局電致寗局辦事處詢問詳情一俟復到即行議辦 
[糾與交涉司違法案之影響杭州]  
　　本届諮議局因預算如集臨時會將閉會之先議長陳黻宸提出交涉司王豐鎬罔利營私媚外辱國等情列欵紏與業奉增中丞照章批答派員查辦並經該司呈遞親供自行辯誣各情形迭經杭報揭載查原案中有强佔六和塔美人峯公地作爲官荒一語茲悉此項石山實係江西會館叢葬公地因係石質無可掩埋而廢棄其地臨江背湖風景優美王交涉擬在是處建築别墅商通贛籍知縣羅文槐允酬千金僞稱購地掉換意欲籍羅令服官在浙可以箝制同鄉不料該省商民周西園等羣起反對迭控各憲札發杭府訊究始將是山爭回註銷前案王使司念羅令因已被累面懇藩司酌量調濟始得委署建德縣缺是此案發表後贛省旅浙商民查得是案羅令雖未受賄然因此微勞運動得缺並有侵呑會館公欵情事業由黃心泉等領銜聯名復控現由撫院札飭杭府將是案全卷移送審判廳澈底訊究 
[省垣大閙米店之影響又見杭州]  
　　十三日午前紹興柯橋鎭突來史家塢及雙橋石道地等鄉民二百人蜂擁至該鎭聚泰裕生美濟等各米行任意搗毀勢難阻止其中頗有持刀械者以致該行内之門窗器具多被砍毀竟無完物此外各米店雖未被毀亦已飽受虚驚其時警局聞警後當由　巡官率同長警馳往彈壓婉言解散詎該鄉民雖各允從仍復飾詞口渴復上市頭某茶肆咆哮大言恫嚇强索飯食嗣由義和米行代付茶錢又由長泰等號總給小洋一百零八角白米四斗始去午後由各米行派代表晋郡赴縣面禀前情適增令因臨浦各米行亦於十二日被鄉民搗毀前往履勘舟經柯鎭由商董等要留登岸向各米行履勘後許以由臨晋省向中丞請示辦法云云惟是日傷毀雖多而並不誤傷一人 
[鄂督湘撫商榷派分米捐之政見武昌]  
　　鄂督電致湘撫略謂湘鄂合辦米捐一案前准大咨據湘議局議復不獨新加之欵堅不允分且欲推翻歷年平分舊案嚴分畛域於鄙人兼籌並顧之意毫不見諒當已札飭司道核議並劄行鄂議局議復去後茲據鄂藩司禀稱准湘米捐局電咨公安太平口向無北米一發憑單適足開奸商舞弊之門請飭將憑單取銷等情查此項憑單係專杜南米影射北米而設曾據鄂議局議决並咨經我公核准有案現在未准尊處電咨而米捐局忽逕電藩司請將憑單取銷深不可解總之鄂米憑單係在鄂境發給所領者均係鄂民何從藉此赴湘販米致滋冒混至諮議局乃輿情之代表湘省之人應無不仰體湘議局各分疆界之意亦何肯越至鄂境冒領憑單更可無須過慮今欲將鄂米憑單取銷是使販運鄂米之人亦照湘米完納無論民力萬萬不逮且湘米新加又不允分揆之情理太不平允湖北爲公舊治諒無歧視敬候裁酌示復云云旋准湘撫復電謂湘省合辦米捐南北分欵藎籌周至兩省荷隸仁帡前湘議局議復一案業經批明遵照憲台所定辦法定案如該局再有異議置之不理現擬飭司局將鄂省應分之欵趕卽滙解以踐前言至公安太平口取銷憑單之說實因該局向無北米從前北善後局亦未頒發釐票去年兩省司道會議開呈北米近五年收數亦係專指藕池一處而言現若令太平口領用憑單不免侵佔藕池中境之額是以欲將太平口憑單取銷其實北米免捐之數仍以前五年最多之數爲衡也現查太平藕池兩局　辦之員所禀情　说均相符該司局因開辦期迫且於全案尙無出入未敢𤨏𤨏上凟是以電咨北藩司产辦文鼎之意太平旣向乏北米憑單亦似可緩發其藕池口憑單仍照案發給究應如何核定之處敬候鈎裁示遵 
[開辦房舗捐之提倡長沙]  
　　湘省警費支絀前經諮議局議决開辦房舗捐以資挹注現因辦理伊始民間未免觀望昨經撫院面諭巡道謂房捐事屬創始應由各署堂所分别認捐以資提倡巡道當卽移咨各處請認定數目從速見覆現聞已經認定者爲長沙協署鹽道署及高等巡警學堂財政公所法政學堂官礦總處官錢局禁烟公所等十數處均已先後咨覆矣 
外交 
[禁阻洋商演劇鎭江]  
　　鎭關道林梅楨觀察昨接江都縣電禀略謂揚州城内埂子街近忽有人懸掛日商牌號開演影戲是否洋商無從查悉惟洋商向不得在内地開設行棧更何能在内地開演戲劇致滋事端除飭差押閉外應請照會該管領事查辦等因觀察准即照會駐寗日領事請卽查明如果係該國商人應卽飭令該商不得在揚地逗遛以符約章 
軍界 
[水勇訛詐之結果江西]  
　　贛省内河水師巡警左軍水勇劉文祥前在章江門拿賭索詐逼人投水自盡雖經代統吳攸濟呈院洗刷仍屬無效現爲中丞已札飭提法司速卽移會審判廳壯劉嚴密訊辦並將代統吳攸濟記大過一次巡員徐某撤差聽候查辦 
[呈請裁撤講武堂安徽]  
　　安徽督練公所總辦唐觀察日前上禀皖撫謂陸軍部頒發宣統三年預算案各省所設講武堂應一律停辦現皖省講武堂經費已絀自應照章停辦惟該堂會員有差者仍應飭赴原差無差者亦須酌量委用應請核示遵行云 
[南洋陸軍會操鎭江]  
　　駐鎭南洋新軍三十五標於十三日在南門外大校塲演放電雷並經淮川恊統飭令全標各營會同大操各營管帶督隊官以及兵士自晨迄暮毫不疲憊觀者嘖嘖稱羨 
學務 
[陸軍測繪學堂又起解散風潮南昌]  
　　贛省陸軍測繪學堂風潮起滅詳情巳紀本報現該堂地形科二班學生共有三十七人行將畢業 
 
 

Page 12

 
 
早已受過照常上課詎吳總辦所用私人復又調查前次組織風潮之人報告吳道暗爲邀功而吳總辦性質最暴即於四月十一日手諭開除二班學生四人當時各學生以事後無故開除學生半途廢學致害青年終身公請吳總辦到講堂詢其所以開除四人之故吳道不到於是各生排隊至公務廳面詢總辦不料吳道置之不理竟坐轎而出且大言曰汝等不願就學卽行退學各生一聞此言大抱公憤紛紛檢點行李搬出堂外以爲全班解散之舉 
[袁文宗留意女學杭州]  
　　杭垣廣興女學由現任校長沈女士雅卿之封翁獨力組織開辦五學期内容頗稱完備茲經該校長具禀學司請准咨部立案當奉文宗批奬云該女生繼承父志獨力經營歷今三載良堪嘉許惟課程規則微與部章未符如校名曰兩等乃於高初二級之外復設中等一科爲間接之堦學堂無此統系且三等科目并計多至四十五門重規疊矩敎授時間殊難支配况全校學生三十三名又分甲乙丙丁四班必至敎者學者雙方交困至座業年限定爲初等五年中等四年高等三年亦屬不符定制本司嘉許之餘不能不加以糾正除先准立案外仰仁錢勸學所派員調查遵照批指查明部章妥爲嫠訂禀復 
實業 
[勸業會正式給奬紀盛杭州]  
　　浙省天產工商各出品前赴南洋勸業會陳賽審查得奬者甚多此次奉撫憲示期本月十六日假座第一工藝傳習所行正式給奬禮先於上午塡發憑單下午一時各府廳州縣領奬代表計到五百餘人增中丞德將軍曁藩臬運學杭糧勸業各司道先後蒞止一全校學生藝徒排班歡迎各憲二導撫憲入應接室三展覧該所各科學成蹟四特備茶點然後請撫憲入禮堂開會是日人數擁擠會塲狹窄當由職員先行報告謂今日各屬紳商與會勇躍恐按次行禮擔誤攝影時間現擬變通將奏奬超等兩門照章與行給奬外其餘優等金銀牌三種改由商會總領俟拍照後再行按户給發大衆唯唯其時來賓席業已坐滿勸業公所科員許緘甫因各憲隨員及本公所職員無從插足勒令來賓退席坐客不服詰問理由據云須持有勸業道請帖於是各不相下幾起衝突至三句鐘始就席照例發給奏奬四户超等十八户其餘槪由商會代領次撫憲演說次勸業道答辭演畢散會合拍小影留作紀念是日官廳與會者多至四十餘員冠裳濟濟共聚一堂所有勸業公所及會塲職員亦一律衣冠晶頂掛珠此外濫厠官紳間者尤纍纍也是日凡憲駕經過各街巷預先警蹕原有崗位分别加班向無崗位之處如祖廟巷一帶特派長警一律警衞以昭愼重 
[考騐礦學家之笑話武昌]  
　　鄂省試用縣丞陳熊祥向以開礦爲名招搖騙詐從前礦務設有礦政調查局專管時該員曾屢次禀請開辦當陽縣劉家灣銅礦及他處煤鐵各礦當道洞燭其奸批駁十餘次終未允准茲復在勸業公所禀請開辦建始利川二縣磺煤鐵各礦　歷陳辦法意頗自詡勸業道高松如以該員旣自許係礦學專門係在何處畢業有無文憑果否確有經騐特傳至公所派礦務科長面加考試詎該員毫無學術所問全非所答竟至曳白而出一時官塲傳爲笑話想從此該員當不敢再以礦學專家自詡矣 
雜記 
[高等檢察長交替蘇州]  
　　新委暫署高等檢察長江紹述太守已於本月十三日到廳視事前檢察長陸勉齋則於十四日禀辭回浙掃墓俟兩月期滿再行出洋 
[劉盤龍聚衆抗官揚州]  
　　揚州近來賭風甚熾雖窮鄉僻壤莫不賭窟林立日前西鄉某處設一賭局均係一班土豪組織而成輸贏頗鉅甘泉縣傅令往鄉履勘盜案探悉此事擬欲親往拿究詎賭徒竟敢聚衆抗官聲勢洶洶幾釀大禍傅令乃返輿回署禀明府尊飭令差勇前往嚴拿而若輩已鳥獸散矣 
淸談 
[讀報日日錄]  
　　前此中美同盟之議甫起。日人即出其敏妙之手段。以破壞之。其議遂寢。今忽爲聯美之。故又調梁敦彥入外部。吾不知梁之外交手。叚能敵日本之。外交家否。 
　　此次廣東閙事。因革黨多係無辮。故對於一班剪辮之人。盤查益密商學界之無辮者。大受其累。實則革黨與非革黨不在有辮無辮之。分疑之已屬可笑。不料因無辮。而疑及和尙。因和尙而疑。及尼姑則更可笑矣。尤奇者爲嚴查大肚婆。恐其腹中藏有炸彈。耶該省文武。必熟讀將軍腹中有武庫一語者。 
紀事 
調騐烟員之笑話 
[京師某左丞]  
　　京師禁烟公所。近日調驗各大員。甚爲嚴厲。檢查員遍體搜索　微不至。某部左丞。赴驗時帖一布。於其股際。彷彿膏藥形式。該所委員。啓而視之其布面所附着之。物皆係鴉片。又於穀道等處。亦發見鴉片然某。左丞素稱爲禮敎先生者。 
[魯省某觀察]  
　　山東禁烟局某總辦。因查得某觀察有烟癖。特行文調驗。不意某觀察。偵知某總辦實有烟癖。乃坦然入局曰。無論如何驗法均可。惟余必須。總辦同食息。跬步不。能相。離總辦大窘。而又不能言。祗得聽其擺。佈至晚飯時。某觀察忽言。局例但禁吃鴉片。烟茾併禁　也。余向豪於飲。今携洋酒來即開樽自酌。又酌總辦。曰。君亦稍飲之。實其中即代鴉片。之飲料也。總辦以救目前之急。祗得飲之。如是數日。遂索得並無烟癖憑據。揚長而去。總辦雖知。爲其所欺而實。無如何也。 
雜錄 
帝都嫖界十大王之蕊榜 
[某大爺]  
　　某督之大公子去年九月十四日。在陜西巷北林房因花雲仙酬應稍疎。大肆咆哮。脚踢該妓。幾致斃命。經京中各報揭載後稍稍歛跡近日又在京任意。胡閙。初八日。在富貴堂。擲碎文寳寳之茶碗。經跑廳跪求。始息怒悻悻而去。 
[某二爺]  
　　自光緒三十四年十一月二十七日。在濱湘强納洪蘭舫。宣統元年十一月又在富興强納紅寳寳今年二月。又在韵花别墅强納蘇寳寳均被京中各報攻擊。大有懼心。近又看中富。興新來南妓趙玉環。密許以一萬元。藏之金屋已有。成議不日。即將以馬車載。入邸去。 
[某三爺]  
　　浙江人。某洋行賣辦也。某二爺與蘇寳寳之美滿因緣。某三爺實最合之近日。趙玉環之事。又係某三承辦。某三爲媒妁不吃會親酒。不收謝。媒紅當交。聘金時。先扣八成。女家只得。二成故班中領家。每見。某三如羣獸見虎恐其看中姑娘後。又引貴人。搶去錢樹子也。 
[某四爺]  
　　中興某名臣之第四子。裁缺陸軍部參議上行走是也。京中名妓。無不入其彀中。恃其手段高妙。輙漂妓帳計蘇。映雪一人。已被標去二千元之鉅。被陸軍部裁汰後。呈請出洋就學。仍留京中。與金文仙最稱狹。暱。三月中旬。爲金文仙贖身。代調入。富興擺酒飛觴無虚夕。在八大胡同中。招搖　市妓朌。皆青。少年輩往往羨之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來件 
[公論實報爲日使指控上地方審判廳書]  
　　竊敝報因倭奴二字致起日使無端交涉迭經外城總廳廳憲傳訊日使誤會中國文義已在洞鑒查日本稱倭由來已久後漢書卷一百一十五倭在韓東南大海中内稱建武中元二年倭奴國奉貢朝賀魏志卷三十倭人在帶方東南大海之中内中倭國倭種之語甚多隋書卷八十一倭傳内稱漢安時遣使朝貢謂之倭奴國新唐書卷二百二十日本古倭也宋史列傳卷四百九十一日本國者本倭奴國也倭奴本日本古稱吾人今日稱日本爲倭奴與日本呼吾國人爲漢人爲唐人毫無差異近來日人雖有辯正謂倭乃蝦夷人種並非日本之稱然日本今日尙自稱爲和故文曰和文服曰和服又曰大和魂和倭音近必爲倭之轉音無疑即專就奴字而論吾國文法用此字於地名人名之下俱作尾聲無足輕重例如匈奴之國原本名匈寄奴之名取義於寄與春秋之邾婁實係邾國蒙兀兒史稱蒙兀同一比例今云倭奴實稱爲倭耳奴乃尾聲也與單用一奴字作代名詞者不同可見倭奴二字爲日本固有之名稱與吾國文義之習慣並非詆毀日本可知若謂詆毀奉命持節之公使則更爲誤會徧查報上所載倭奴二字並無與公使連屬者即日使來函所指爲詆毀之語亦非冠注於彼國公使之上或連屬於彼國公使之下何所見而謂爲詆毀公使殊不可解如謂日本自正國號以後不得應以倭奴相呼則吾國明明是大清國日人除嘗以漢人華人呼吾輩外又無論檢閱何書何新聞紙莫不滿紙是支那字樣此是何解夫吾國之報並非詆毀日本而彼公使因誤會而詰責若日本之報妄行造謠惑我人民謗我君上又何以處之來而不往殊非情理之平敝報曾將日本人所刋之新公論報種種荒謬絶倫之語譯呈外城總廳憲求呈大部覆函詰問今又蒙大貴廳傳訊謹具訴狀辯明至如何辦理之處恭候核奪但求不失睦誼不損國體則感德靡涯矣上訴公論實報編輯人謹呈 
本埠新聞 
[革命黨果有此預備耶]  
　　　　　　　政府嚇煞　電局忙煞　報館煩煞　革黨笑煞 
　　江督電致滬道略謂接民政部電訪聞有革命首領孫汶羽黨洪龔鄔葉等姓不知名四人從美國回華購帶炸彈二十枚手鎗四百枝子藥五萬顆乘輪私運内地各屬接濟革黨預備起亂請卽轉電海關函囑稅司諭令洋巡如有輪船抵岸嚴密搜查並請分飭各屬一體密拿務獲解辦仍隨時認眞防範爲要等因即着該道函告稅司嚴密稽查勿任偷漏 
[禁止會議瓜分問題]  
　　本縣田大令昨日照會各團體略謂轉奉外務部電諭外間喧傳各國在巴黎會議瓜分中國實無其事顯係匪徒造謠煽惑意圖擾亂應即嚴禁開會演說等因除澈究造謠之人從嚴懲辦外合行照會希即一體禁止開會演說免滋事端 
[外務部亦慮損失主權] 　　言之匪艱　行之維艱 
　　外務部以近來各國商人越入内地侵佔主權之事屢有所聞如在内地開築馬路及購買房地開設行棧租借住屋等事均非約章所許爰特咨請各省督撫通飭所屬地方官嗣後如再有此等情事應速電禀本部以便照會駐使據約拒絶聞滬道劉觀察昨巳奉江督轉電飭遵矣 
[截住私招華工之去路] 　　買辦之財　同胞之血 
　　江督張制軍以各國商人誘招華工必先賄通輪船買辦載運出洋自應飭屬查明禁阻以保生命爰特電致滬道着即傳諭各輪船局嗣後不准貪利裝載工人開往外洋如違查出嚴辦 
[料理正元等莊倒欵辦法]  
　　已閉正元兆康謙餘三錢莊股東經理一再具禀滬道求請交保未奉照准茲經公共公廨中西官商定辦法該三莊所倒華洋各欵不再區别一律公攤具外欠項下所收之款先行攤派業已禀田滬道劉觀察函致錢業理帳處著將代收外欠實數刻日開單呈候核奪現理帳處已將通商銀行經收外欠户名銀數開明清摺於昨日呈送公廨轉呈滬道核示矣 
[催詢義善源收帳情形]  
　　滬道劉觀察以巳歇義美源票號應收外欠各帳據早經送交商務總會公舉理帳員會同該號總理照帳催收迄已日久未據報告究竟該商會經收之帳及公共公廨追到各欵共有若干現存何處昨特札飭公廨迅速查明禀復核奪 
[部飭整頓警政]  
　　閘北巡警總局局長姚捷勳奉巡警道汪觀察札開奉撫憲程札准民政部咨開承准軍機處片交欽奉諭旨御史麥秩嚴奏司法警察關係重大請飭認眞整頓一摺著該部知道欽此欽遵到部查原奏稱各處警察多未如期舉辦其舉辦者亦多以舊時營勇改充道德智識之程度與現時叢弊之差役相去幾何請飭民政部及各省督撫將各處警察切實整頓於司法前途多所裨益各等語現各省廳州縣巡警據報如限籌辦者已居多數鎭鄉巡警或在提前籌辦本部查核各該省所報表册其中成績間有可觀而敷衍因循如該御史所言者恐亦在所不免警察爲自治保安之事關係重要不獨司法機關藉資補助應由各督撫嚴飭主管司道按照本部章程以及迭次咨案認眞整飭務使精神形式益進完全勿蹈名是實非之弊相應刷印原卷咨行欽遵轉行等因到本部院承准此合就札行札到該道卽便欽遵辦理認眞整飭毋 
 
 

Page 19

 
 
違此札等因奉此合行抄粘札飭札到該局長立卽欽遵認眞整飭毋違 
[辨明川沙並無苛捐之道批]  
　　滬道劉觀察批浦東同人會會長李鍾珏禀云來牘閱悉此案旣經由會公舉員紳調查精確辨明川境並無苛捐本道念切痌癏殊深喜慰惟自敎育尙未普及鄉曲愚民尙少普通知識自治前途不無阻碍川境經此奇變尤宜于善後辦法悉心研究俾不至再因結怨而傳訛于自治基礎關係甚大川沙自治成立最早川紳自治能力尤爲本道所企佩仍望淬厲進行勿稍自怠至重懲首要從速結案乃地方官應辦之事候行松江府戚守查照辦理仍候撫憲批示此復 
[學詩學禮秉承庭訓]  
　　陳夢周前因攻訐地方自治當選議員史恩及梅蕚胡文達胡紹基等均有嗜好由監督田縣令傳至同仁堂輔元堂調騐後以陳所控不實判令罰洋一千一百餘元充作貧兒院經費並將陳發押待質所追繳在案茲陳已函嘱其子陳學詩（現爲西區巡長陳學禮（係南京陸軍中學修業生）面懇某巨紳轉向監督婉求减讓將就了事未知能達其目的否 
[名敎重歟捐欵重歟]  
　　滬道劉觀察批婦人温羅氏禀云母子天性竟以售土而涉訟公堂實屬大傷倫紀例以古訓好貨財不顧父母之養定應將氏子科以不孝之罪姑念事由晙使從寛暫免深究准由氏速將該土覓售理明母子應還各欠赶卽領回原籍管束倘氏子尙敢抗違即行來轅聲訴本道定必將該逆子等提案嚴懲至執法官員不能維持名敎迫令捐欵以求申雪殊屬無此政體所請應毋庸議仰會審官寶令轉飭遵照抄粘並發 
[分設商團報名處]  
　　全國商團聯合會在北市滬寗鐵路車站左近借定華商體操塲後下海浦楊樹浦内外虹口一帶各商家以赴操較便到會報名者絡繹不絶現聞會長葉惠鈞君以南北路途遙遠到會報名尙多不便特向該會會員邵爾康君商議在老閘橋北堍西首盈康煤油號内設立報名分處以便滬北報名者就近繳費掣取收條刻將章程簿册分送該號矣 
[鄉先生可祭於社]  
　　去歲蘇撫程中丞奏請以上海已故原任工科給事中曹一士入祀鄉賢旨交禮部議奏業已由部議准奏覆（覆摺曾載本報）奉旨俞允刻上海縣已奉上峯欽遵札飭並抄到部復由杜學師照會邑紳一體知照查本朝上邑入鄉賢祠者至公共有十人而曹氏竟居半數可謂盛矣並聞曹公後人已擇定於五月十五日送位入祠想届時士紳隨送者必實繁有徒也 
[第二次剪髮大會預誌]  
　　滬上人士自去臘伍秩庸尙書提倡剪髮後繼起者日繁有徒日來至各理髮店剪髮者仍絡繹不絶並聞有南市某君等發起以天氣漸熱留髮之人頗不相宜擬於日内再開第二次剪髮大會云 
[偵探訛詐之下場]  
　　蘇松常鎭偵探隊探警謝鳳標向南市新春發客棧寓客張晋泰張福生藉端拆梢經巡警總局裁判官孫大令讯供不諱押候究辦在案前日由司法科長移文南市裁判所查覆提訊孫大令以謝身充偵探膽敢越界訛詐誣良爲匪實屬不法已極著卽斥革發改過局禁錮三月期滿驅逐出境 
[富室聚賭之敗露]  
　　南區區長前以境内每有富家子弟如小南門外大街馬姓及西鈎玉弄某姓等均在家中陳設賭具局賭騙財曾飭偵探設法偵捕未經破獲前晚又有王家碼頭某花行主邱某在某處賭負銀千餘兩付以莊票數紙後經米掮客梅錦章及沙某等持票核對實係　鼎遂卽向邱理論大起衝突事爲區長查悉立即飭探查提爲首之人及各賭徒聽候嚴究 
[洋商控告劉問芻]  
　　英商長利華記西班牙商茂和　三洋行控森源莊股東劉問芻即劉學詢不理票款等情昨晨由探將劉傳至公共公廨劉延德雷司律師上堂代辯判劉交保候分别訂期會訊 
[行人患痧殞命]  
　　前日下午有年約六旬之某甲身穿藍白格子布衫藍布褲藍縐紗短夾袄雪青縐紗套褲髭鬚全白由崑山搭坐火車來滬途中忽患冷痧下車時仆跌於地僅存一息當由車站中人車送靶子路鐵路醫院不及療治而死時由地保報請上海縣田大令蒞院騐明即著地保備棺收殮發壇候認 
城内 
[大宗協欵]  
　　救火聯合會因警鐘樓造價尙少洋四千餘元無法彌補由正會長李鍾珏商之振市公司新舞臺全體藝員演劇助費茲悉共收洋二千四百餘元除後塲開支四百元外其餘悉交該會備用 
[保釋疑犯]  
　　法華鎭楊德成花米雜貨店被盜搶刦案内之疑犯冷子文前由縣署訊無實據押候查辦在案昨有滬軍營目兵蕭禒欣劉維新具禀求保經田大令核准提冷到案給蕭劉保去並着具用戳保結存查 
[局批三則]  
　　一區巡局批職商張崑壽禀云許永和與該商夙無瓜葛何得憑空索借所禀恐未　實如後再有前項情事應即扭由崗巡解局訊究無庸備案又批醫生殷正華禀云着三舗地甲即日查明傳諭濮長泰作主迅將前拆牆磚修砌完整仍禁止各工人以後不得任意洩溺違即解究又批職商王寳山禀云案經訊諭限遷據禀前情着該舗地甲即日查明勒令遷讓違即解究 
[道轅記事]  
　　江蘇織造文蔭昨至道署辭行即乘火車赴省履新農工商部課員王炳聲到道拜會 
南市 
[窶人投浦]  
　　紹興人杜紀昌向在某卡爲扞巡自歇業後回里坐守貧無聊賴近因其妻在滬帮傭搭船來滬找尋未遇前晚在十六舗橋縱身投浦希圖自盡幸由八號巡士瞥見趕即救起送至自治公所警法當値處留候給資送回原籍 
[僞造烟膏]  
　　前日有某甲雇車推運重物一箱至祥記碼頭裝船帶往蘇州義森號被三十二號巡士查見詰其内係何物云是火油該巡士以形跡可疑盤詰來歷甲忽逸去遂即車送自治公所當値處啓視實係僞質烟膏料有碍衛生之物諭飭存候銷燬 
[騙子遇賊]  
　　已革探夥李子卿前日串同芭斗店小主某甲向法租界炒麵店主蔡金松購買草帽二十二頂議定價洋二十四元囑令學徒蔡巧明送至福州路青蓮閣付洋不料迨貨送到二人已先後避去未幾李將騙後草帽十二頂携至南市萃豐碼頭某押店質錢忽被船夥多人混竊二頂旋即追獲張金發一名扭控裁判所留候訊究李回至 
 
 

Page 20

 
 
法界被蔡尋見扭至法捕房詰明前情移送裁判所請究經湯裁判提訊先據兩蔡禀明串騙情形並稱已將同黨扭至法捕房管押求請究辦訊之李亦直認不諱判李戒責一百下押三星期張不認串竊判令交保候查明再核起獲之贓先給失主具領 
[限期交人]  
　　滬北嘉綸綢緞莊夥孫愼之昨將南市合興里公益號股東陳金林林建發扭至裁判所控稱今正由林之叔父林爲熙購去汴縐三十五疋値銀一百九十六兩六錢先付支票一紙銀五十兩後悉該號盤去當向追問即由陳擔保立約料理不料林忽避匿該票到期不付陳亦推諉不理求請追究判陳闪保限十天尋交林爲熙到案質訊並飭林建發交保出外帮同理處 
閘北 
[抵抗巡弁]  
　　周耀文縱容其子亂吹警笛由三路五區巡弁劉國　上前喝阻周反抵抗當由三路分局將周拘解總局前日由孫裁判訊明判令罰洋五元具改過結保釋 
[拖累保人]  
　　陳阿金至西路分局控告西門外廣貨店主陸正清擔保陳雪山賒去紅木器具計洋一百五十八元屢討無着昨經蕭正巡官集訊一過判陸暫押候核 
[投河遇救]  
　王學海因貧無聊賴前日至新閘橋投河圖盡由崗巡救起帶至四路分局經蕭正巡官訊問一過即予開釋 
英租界 
[有無妥保]  
　　粤人卓源記前在烟台信記洋行爲買辦時虧欠英商卜内門洋碱公司銀五千兩延不清理茲卓來滬被該公司洋人偵悉報捕查獲解送公堂管押在案昨日復訊原告洋人投案請追訊之卓供此欵係由表兄担保表兄現已病故求察孫襄讞商之英康副領事判卓交的實妥保着隨同原告至烟台理處 
[拐賣小孩]  
　　甬婦金任氏混名大塊頭與其妹胡任氏賃居虹口吳淞路一千零四十八號屋内近因串拐男女小孩三口賣於粤婦王華氏王陳氏被六百四十四號華捕偵悉禀明捕頭派探將該氏等與孩並同居人趙阿濤趙友秦金生及秦之舅父龔萬福一併查獲昨晨解送公堂訊悉前情判秦龔兩人開釋趙交保三孩暫留濟良所金任氏等四婦一併押候查明實情再究 
[婢女圖逃]  
　　粤人陳芝廷在大北電報公司内爲黹家居虹口吳淞路八百五十四號門牌其婢女彭春紅近被同鄉人陳阿興引誘成奸並串令竊取値洋二千三百餘元之金珠傭物圖逃事被捕房查悉於昨日派探將婢與陳阿興查獲解送公堂訊知贓匿華界判分别押候函請巡警局吊到原贓於禮拜五再訊起案各物原告先行領回 
[拿獲客]  
　　俄人某甲控楊道林夏紀發紏同黨羽在虹口狄思威路攫取洋十元並被推入河内圖害等情昨由捕房戕楊夏兩人查獲解送公堂訊辦判押候補提同黨到案併究 
[有何憑據]  
　　住居新閘愛文　路三百三十五號門牌之李王氏控包祥甫張鄔氏串拐四歲女孩阿囝昨由捕房將包與鄔氏併解公堂質訊無憑將原被一併斥退 
[厭故喜新]  
　　恆豐絲廠管車人錢福生近與　絲女子王小妹姘識將前姘之婦黃氏抛棄不願前日被氏尋至王小妹家遇見大起衝突扭入捕房錢以黃氏竊物等情朦訴捕頭飭將黃氏送留公廨昨由官媒解案經孫襄讞會同英康副領事訊悉前情以錢與黃氏已姘十一年生有小孩不應將氏抛棄王小妹亦屬無恥着與錢分别各押一禮拜黃氏開釋 
[决非善類]  
　　吳毛毛即吳小毛因夏琦控告洪阿六等搶洋一千元一案牽涉由探查獲並查悉吳曾紏黨夥刦震澤縣境某　贓物解送公堂收押查辦在案昨日復訊中西官以搶案雖無憑據惟吳决非善類姑寛判押一月以儆 
[控追木價]  
　　英商祥太木行控振記木行主曹顯祖有付木價昨經公堂傳案判曹交保候訂期會訊 
[被告傳案]  
　　華立增與華耀和在廳互控一案昨由捕房將耀和傳案奉判過堂候訊又長順竹行控蔣友發不付貨洋昨日由探傳案判蔣交差候晚堂訊理 
[妓傭收押]  
　　韓商玄荷記控妓女花笑仙不還珠飾一案昨由捕房將妓傭大阿金傳至公堂中西官以保人業已退保着押候照會日領會訊 
[並不逼娼]  
　　常州女子顧阿寳因被未婚夫尤阿八逼令賣娼自投濟良所由所解送公堂訊留在案昨由捕房將尤拘案經德襄讞會同英翰副領事訊無逼娼情事判女交尤覓保領回惟以後不准再入妓院如違查出嚴究 
[僅罰十元]  
　　高阿大在山東路一百二十八號屋内私設總會聚賭售烟被捕查獲昨解公堂訊實判高罰洋十元充公如無力繳洋改押一禮拜烟賭各具一併銷燬 
[領回妻子]  
　　趙雙羣控妻陸氏與人私識帶孩潛逃由廨訊明判氏押交小孩在案昨日復讯氏即將孩交出判氏與小孩交趙領回完案 
[印人追欠]  
　　印度人白蘭生控朱阿增借洋不還昨經公堂傳訊判朱交保限禮拜三繳洋十元再核 
[男孩待認]  
　　男孩大花因不辨路徑由捕帶入捕房昨送公堂盤詰據供年七歲山東人餘語含湖判暫留本廨候認 
美租界 
[日人行兇]  
　　王阿榮因患目疾前晚向北四川路五百二十號日本藥房購買眼藥店夥某日人疑王行竊致被擊破頭顱王即鳴捕將該日人拘至捕房押候懲辦王送醫院療治 
[馬夫疏忽]  
　　馬夫趙榮生昨駕馬車至乍浦路撞跌某姓小孩傷及頭面由捕併送捕房驗得該孩傷甚微斥釋免究 
[自取其咎]  
　　羅阿寳昨持西人書信至捕房報稱前買鄰婦呂張氏之小孩一口即託該氏乳養前晚忽被帶領小孩逃逸請爲查緝捕頭以租界定章不准買孩斥退不究 
[索債衝突]  
　　陳阿二廖阿榮二人昨因債户紏葛在百老匯路互毆被捕併送捕房捕頭斥不准理 
法租界 
[贓欵無着]  
　　住居新北門外楊樹弄之王阿金前因私收太古洋行夫竊之樟腦由廨訊實判令收押期滿着再繳還贓銀十四兩洋十元零四角在案茲已期滿贓銀分文未繳昨日提訊據稱實因貧困無力並非抗斷求恩寛免聶司馬商之顧副領事判再押捕房一月開釋了案 
[追償土價]  
　　某土行夥楊輔臣投廨控稱唐漢臣前日來店賒去烟土價洋二百十八元四角言明即刻歸還詎唐賒去後竟置不問迨前往收取已搬至美界避匿今始尋見送捕解究讯之唐供此項烟土係代客人購買約十天即可還銀判唐交保限十天還淸 
[夫火行竊]  
　　江寛輪船火夫周裕三行竊搭客衣服持往押店求質被探撞見拘捕解廨訊究周認竊不諱一味求宥判從寛押捕户兩星期以儆 
[幸未燎原]  
　　吳順林家前晚因煮飯遺火積薪幾兆焚如幸爲時尙早即行擈滅昨由捕房傳吳至廨判罰洋兩元充公 
[何苦覇阻]  
　　　啓文將田抵押於金新　得洋五千餘元逾期不贖控經公堂判將田歸金執管迨金前往豎立界石又被鄉人吳阿同覇阻爰又禀由公堂飭傳至廨判吳押捕房七天候金將界石立妥再行開釋並着具不再阻撓切結存查 
[海上閒談]  
　　中國人普通心理於喜慶事不准說晦氣語於有病人家不許說死亡語偶一不愼他日或有不利必曰此不祥語當是讖言嗚呼今日忌說瓜分者之心理意亦類是 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[廣東巡警道條陳粤亂辦法呈文]  
　　竊維廣東省城自三月初十温生財案發現後不及兼旬匪徒肇亂焚及憲署職道職司治安未能先事預防保衞無狀惶悚莫名現値亂事甫定覆轍在前補牢宜急况奉上諭嗣後尤須加意防維認眞淸查毋稍鬆懈等因尤應欽遵辦理惟淸查方略自以杜絶來源爲切要之圖來源之路凡三一鐵路廣九六月卽可通車香港爲革黨麕積之蔽由九龍直抵東堤瞬息可達粤漢愈推愈遠淸英一帶實多匪鄉而三水枝路尤爲西北兩江之捷徑一輪船港澳輪船除星期外凡七八艘往來無阻一輪拖附省各埠輪渡日凡三四十隻尤爲叢集至省城内外曁河南在警界内大街小巷凡三千九百餘條舗店住屋凡九萬六千六百餘户長警不滿三千而水巡之附屬水帥滿漢之另劃警區又不在管轄之内自非體察全局各專責成以妥籌防範嚴密淸查就緒之善法蓋不待蓍龜而知保衞治安之無能爲役矣茲祗就省城内外曁河南凡現在巡警管轄内言之盤詰奸究莫如淸查户口固也惟是户口之稽查易啟人民之怨讟一有阻力難收銷患未萌之功稍事通融又蹈有名無實之弊職道悉心妥議宜分普通淸查特别淸查兩種辦法普通者如菴堂寺觀客棧娼寮之類最易藏奸向來取締規則頗覺周詳素爲淸查户口者所注意此次亂黨來省處心積慮匪伊朝夕其行逕住址與尋常匪類不同均不在以上注意之列今欲懲前毖後則種種防範之法亦不能不改變方針謹將擬辦特别淸查情形爲我憲台縷晰陳之省城内外學堂住堂食宿者十無一二大率寄居校外爲多如寄宿舍招待所之類所在林立以及書院試館半屬生徒駐足之區此次亂黨訊供多係外省學生或出洋遊學旣已厠身學界人亦不敢以中下流社會目之調查户口之員警未便過爲干涉因此不軌之徒乘機混入雜居各處涇渭難分擬請飭由提學司通飭各學堂凡住堂學生責成本堂監督校長或監學嚴密稽查其在校外居住者由本學堂查明某人居住何處註明街道門牌寄居某旅館或寄宿舍彙造名册送由警署轉發該管警區按册查考以憑辨識而免淆混此關於學界之淸查者一也粤省地方繁盛遊宦特多此次亂黨入城間有少年宦裔並有携眷僦居者標帖門條大書某公館或某寓字樣如蓮塘街吳公館之類是也現時國民知識方在幼徲出租之户東住户稍不及檢難保不爲所愚此輩箱篋書籍出入乘輿與普通之公館排場幾無以别如以魚目混珠之故槪行搜查則政界之遵守與警界之執行恐未兩得其當嚴則指爲紛擾寛則失之疏虞辦事諸多窒碍亟宜訂定簡章除衙署局所執事人役附居左右至爲繁多應由該管官長自行檢查外無論大小公館切實淸查如有抗違隨時禀究仍一面督飭委員及長警等分别舊居或新遷住户並察其是否全眷及行李僕從之繁簡百淸查之詳略疏密亦以此爲衡似此辦理庶於縝密之中仍不失之騷擾並由同街寓居需次人員暗中調查如有可疑卽行報告區所此關於政界之淸查者一也　　（未完） 
國外新聞 
[黑西哥亂事猖獗]  
　　十五日倫敦電云墨西哥革黨已占據巨耶萊其地頗關緊要因照美國解釋中立律文凡軍裝及戰時用品如爲營業而運往並無執械之人護送者則准過邊界以入巨耶萊同日柏林電云墨西哥政府已准外人在城内携帶軍械革黨在巨耶萊戰勝後已將該地作爲都城並組織内閣觀此則墨西哥全部之亂事漸渐猖獗矣 
[禁烟會開會之妓說]  
　　十五日倫敦電云據海牙電稱與行萬國禁烟大會之說今已確實譯者按文匯報所載電文謂該會暫不與行與上文逈異未知孰是 
[俄日果無此恊議乎]  
　　十六日倫敦電云據聖彼德堡電稱俄國半官文牘謂外間讀傳俄國兩國政府現恊商活潑之政策對付中國此實無稽之談並謂俄國遠東之政策其宗旨不外維持現局耳 
[臺灣患疫續報]  
　　十六日東京電云本月十一號臺灣復有五人患疫斃命綜計已死一百九十人 
[日本陸軍大臣將赴海參威]  
　　十六日東京電云日本陸軍省大臣寺内伯爵擬在海參威駐居兩月 
[美國陸軍大臣辭職]  
　　十六日倫敦電云據華盛頓電稱陸軍部大臣狄金生君業已辭職將由斯的姆生君繼任按斯的姆生君曾爲鈕約省知事候選員 
[英國大員之空中游]  
　　十五日倫敦電云貝爾福君與飛船家格萊海姆懷愛脫君飛昇三次旣而降地觀者咸爲喝釆繼由海軍部大臣麥肯萊君與該飛船家昇空歷野過米特蘭特之特别快車一輛後由海米爾君齎書送往愛特畜脫陸軍部大臣哈爾丹君旣持覆書回抵原處歷時兩點零五分鐘（以上譯字林報） 
[摩洛哥亂事續報]  
　　十七日倫敦電云據聖彼德堡電稱羅西亞官報謂法國内閣關於摩洛哥問題之公牘已由俄德兩國政府交換意見咸謂法國宗旨純正並能謹守國際條約云十五日栢林電云據西五月七號番士城最近消息該城大局漸見安靖外國僑民亦均無恙十六日柏林電云法國内閣已命馬華狄愛將軍速向番士城進發因白羅拉特少將之縱隊巳與摩洛哥各部落接戰數次也 
 
 

Page 27

 
 
[英美公斷約草稿已定]  
　　十七日倫敦電云據華盛頓電稱英美公斷條約第一次草稿業已議定如英國能從速辦理此事則美國上議院可有機會於本届會議期内批准云 
[香港地震消息]  
　　十七日香港電云昨夜十二點三刻鐘時地震數次勢頗劇烈惟未聞有受損之處（以上譯文匯報） 
小說 
[殖民小說華僑淚] （十一） 
　　想著。忽然轉念道。日慢。這位武制軍。旣然是范老頭兒的姊丈就是范鳳洲的姑夫。我何不如此如此去闖上一闖。也是一個主意。想罷便立刻打了一張一千兩銀子的銀票自已坐上轎子。趕到范公子家裡來走到范通政靈前上了香。叩下頭去。就是放聲大哭。眼中的淚。就好像雨點一般的亂滾下來。范公子一面陪着他哭。一面暗想怎麽如今世上的人。居然也還有這般一死一生的。高誼。斷金介石的交情。總算是難得的了。邵太守哭了好一回。方才慢慢的止住了哭。要請范公子也來相見。范公子果然出來叩謝。邵太守見了范公子。握著他的手。又哽哽咽咽的起來。口中只說范通政在生的時節。把自己就當作骨肉一般。如今不知怎樣的昊天不弔。竟出了這樣的事情。講起來實在的可傷可嘆一面。說著一面又哭起來。叨叨絮絮的閙了一回。又親手把一千兩銀子的奠儀。送給范公子。范公子不能推却。只得受了。心上却狠賞識邵太守這個人。只說邵太守倒是個狠有熱血的人物。從這一天後。邵太守便也常常過來和范公子談心。後來到范通政開喪出殯的時候。邵太守又盡心竭力的帮着張羅。范公了心上十分感激。過了范通政的喪事。邵太守便和范公子說起。要到四川去候補。又說如今當候補。官的人。狠不容易没有囑托的。便三年五載的延擱下來。那裡有什麽把握。范公子聽了便道。如今恰好四川總督武公。正是家姑丈。老叔要到四川去。小姪寫一封極切實的信。屬托家姑丈遇事照應就是了邵太守聽了。這番說話心中大喜。恰又恐怕被范公子看出馬脚。故意說道雖然承你的厚意。自然狠好。但是你是個生平從不請托的人。如今爲了我的事情破你的例我心上也覺得不安范公子道。這倒不算什麽。若是我看不上的人。就備了千金萬金的厚禮。來求我寫信。也是辦不到的如今老叔的。爲人和别人大不相問。眞個是古道照人。熱腸如雪。這些小事。小姪本來是理應效勞的。老叔無須客氣說著。便立刻提起筆來。寫了一封信。交給邵太守看了。果然寫得十分懇切。心上二十四分的歡喜。便對范公子道。你是個當今豪傑不愛聽那些。感激。圖報的話兒。我們相契在心我也就不客氣了。范公子道。這才是英雄本色。謝的什麽東西。自此隔了幾天。邵太守便帶了家眷。入川去了。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
外論 
[劉廷琛論新律疏之後言] [  （孟庚）] （續） 
　　且禮敎與法律判然爲二事。太史公曰。禮禁未然之前。法懲已然之後。從表面觀察。法乃以救禮欵之窮。然有時以法律行之亦窮者。是又不得不仍待禮敎。或其他部分救濟之。此固一般所公認。質之吾人心理。亦不謀而合者。原奏稱新刑律之悖謬者。莫如子孫違犯敎令等條。豈知違犯敎令。新律原有規定。干名犯義。本無存在理由。無夫奸不處罪一條。則以其非刑法效力所能。及而認爲禮敎上事。非刑罰上事也試先以違犯敎令一條言之。 
　　現行律載。凡子孫違犯祖父母父母敎令及奉養有缺者。處十等罰。（注謂敎令可從而故違家道堪奉而故缺者） 
　　又日本民法八八二條。（中國民律草案尙未確定故不引）有親權之父或母於必要範圍内得懲戒其子。或得裁判所許可納之於懲戒塲二項。（納子於懲戒塲於六個月以下之期間裁判所定之） 
　　按此二條立意頗相當。我國新律亦劃歸民法親權章中。其期間限六月下。以足以改良不良少年之惡癖。其懲戒須係必要範圍。且須裁判所許可。更足以防止親權之濫用維持家庭之和平 
　　又例載（子孫惰不能營業養赡父母因致父母自盡者流三千里）新刑律三二四條。（凡因律例或契約膺扶助養育保護老幼不具。或病者義務之人而遣棄者。處三等以下有期徒刑）二項。一若對於尊親屬犯前項之罪者。處三等以上有期徒刑。（包一等徒在内較現行律爲重）按遺棄罪之成立。有三種情形其第三種即不離被害者之身旁。而不爲必要之扶養。及保護者。是例如老親在堂。寒暖醫藥皆不照料。雖日在親側。亦成爲遺棄罪。據此則此條律例一劃入民法之中。一歸納刑律遺棄罪之中。但别部居並無。遺漏也該奏斥爲悖　苛矣。 
　　又干名犯義條載。（凡子孫告祖父母父母妻妾告夫及夫之祖父母徒三年但誣告者絞云云）按此條乃沿中國數千年家庭專制之積習而來與羅馬時代家長權對於家族以内生殺予奪皆得自由制度幾無復有區分之勢。社會上一般訴訟者流。羣知　避。此條範圍法律。雖有此規定。而事實上適用者蓋絶少已。固無存在之必要况証之本律。合之禮經尤生種種刺謬邪。（律載妻毆夫至折傷以上加凡鬥傷三等）按凡鬥傷折人一齒。及手足一指等爲折傷。處十等罰加三等合徒二年毆夫至折傷徒二年而止。告夫雖得實亦僅徒三年。而夫之一方同自首法免罪例如妻因其夫不盡扶養之義務。飢寒且死。或其夫將停妻。再娶並加以種種苛虐。於此迫而起訴。不責其夫之不法。反處妻以滿徒告之罪。不且重於毆至折傷乎。（未完） 
專件[中英續訂禁烟條件之全文]  
　　禁烟條件十款附件一則已於本月初十日與英使簽押昨日具奏今將全文錄左 
　　按照三年前中英政府訂定之辦法自一千九百零八年正月一號起三年之内如中國一方面能將土藥减種减銷英國政府允將印藥出口每年續行减運一成如是十年至一千九百十七年止今英國政府業經承認三年以内中國於减種一事立意誠篤且成效卓著英國政府願於未滿之七年期限内接續施行一千九百零七年所訂之辦法是以再行商定各條如下 
　　第一欵　自一千九百十一年正月一號七年之内中國每年减種當以英國按照此次辦法及附件所載每年减運之數爲比例至一千九百十七年全行禁盡 
　　第二款　規在中國政府對於土藥已定嚴行禁種禁運禁吸之宗旨英國政府深表同情且願贊助其實行賛助之法英　政府允如不到七年能有確實憑據凡土藥槪行絶種則印度出口運華之烟亦同時停止 
　　第三款　無論何省土藥已經絶種他省土藥亦禁運入顯有確據則印藥即亦不准進入該省惟言明廣州上海二口應爲最後之結束務須俟中國政府盡行以上之辦法始可將該口禁止印藥入口 
　　第四欵　在此條件年限内英國政府得派一員或數員會同中國政府所派之員（如中國政府願意委派）隨時就地考查减種情形其於此事所定减種之多少應兩面認可在此條件年限内當給與英員一員或數員一切利便俾凡通商口岸以外所有限制煙土及徴稅事宜彼可調查報告 
　　第五欵　按照一千九百零七年所訂辦法英國政府應允中國派員不得干預今英國政府又應允所派之員可查視印藥裝箱惟仍不得干預　　第六欵　中國政府應允所有中國出產之土藥征收畫一之稅英國政府允將現在稅嫠併徴之額數每箱加至三百五十兩該項所加之稅與中國政府加征於土藥上比例相同之稅同時起徴 
　　第七款　此項條件准行後起徴新定稅嫠併徴時中國應將各省憲所有在廣東等省近准行於印藥大宗貿易之各項限制及徴收各他項稅捐立卽消除烟台續增專條現仍施行自不應另行設立此等限制及他稅捐又言明印度生土如嫠稅並徴一次完淸後在所進之口岸全行免其輸納他項稅捐若查得以上二節中所載有不照行之處則英國政府可將此次所訂條件或暫行停止或卽行作廢惟中國政府爲禁絶吸烟及稽察整頓烟土零　事宜凡所已經頒布或將來頒布之法令不得因以上條欵致其效力稍阻抑（未完） 
 
 

Page 35

 
 
   
 
 

Page 36

 
 
   
 
