# 1915 - 78 - 4915128

 

Page 1

 
 
著述 
[歐西報業舉要（一）（譯輯者朱世）]  
　　自序 
　　近數年來吾國報章爲數較多或者不察目爲進步西人聞之亦相引證以爲眞進步矣實則所謂進步云者不過指其數目上之關係於本體之果眞進步與否尙爲疑問吾人對之宜加箴砭不宜妄稱道也大抵今之所病在重論說而輕新聞因是所載止有空論而不中於事實核其紀事以研究其根據則復無可憑信夫報章言論重在内　内　之法重在觀察印證無觀察則無以爲立論之本無印證則無以定是非之分紀事失當斯於二者已傷則言論之無足觀亦可知矣抑今之記者縱於紀事稍疏果能提倡正論以端一時趨向紹介學說以新國人知識雖以寶貴文字消磨短期之日報中於治報事爲不經濟然其立意可以尙矣顧又不然此其爲病在有黨論而無輿論夫求國利民福之法學理多端同志之人互相結合以求實行其研究之政策者斯曰政黨故政黨以政策爲藩籬政策以學理爲藩籬者也使各報能據是以立論黨見雖深亦復奚咎乃私利急於國利福己急於福民而立黨之初學理之本本不甚固故權利所在藩籬遂破言論不遵學理一例訴之感情國民之大部分非惟不表同意抑且掩耳而不欲聞然其後卒釀癸丑之事爲禍之烈亦可見矣要之吾國報章不能脫此兩病終無進步之可言斷非多立一二報社遂可以自足也余屏居英倫見其間之報章深有所慕故博攷諸書纂爲斯編以資借鏡倘亦國人所不棄乎因述曩者所見而自序之 
[第一章緒論]  
　　論者曰國運之盛衰民智之高下攷之於其國之報章己可得其大略不待研精極慮而後知也豈不然哉夫國運隨民智以爲進退而民智文野之差於報章中昭然可見故報章之言論博大昌明則知其國尙自由矣其紀事翔實詳切則知其民尙忠信矣其廣告多則知其商事盛而百業興矣其印刷精則知其工藝良而美術之觀念重矣其銷數廣則知其民好讀報紙民智進矣乃若其所載文藝劇曲擊球競走之事繁則知其民俗文雅而好勝之心盛其國長治久安將有以肆其大欲於外矣反之而其言詞囁嚅若有欲而不能吐耶則知其學問寡而毅力薄不然則其國專制之淫威盛而言論之自由盡矣其放蕩而無所主喧　而不可聽耶則知其識拘於近而意氣用事不然則陰爲大力者所持而言論之獨立失矣其紀事遲鈍繁簡不當耶則知其新聞之知識弱而交通之法未便矣其所載不實語言無　耶則知其民俗之不忠而詐僞之習甚矣其廣告稀少印刷窳劣則知其商市凋疲工業糼稚矣其所銷之數莫能逾萬則知其國風氣未開民不好學矣其所載歌樓舞館之事衆市井里巷之談多則知其民志不遠而以靡麗相高囿於所習而昧於國家之大亡日至矣此所以曰國運之盛衰民智之高下觀之報章而可以得其大凡者也 
　　顧或者有見於此而攘臂號於衆曰報事進則國運盛而民智高報事敗則國運衰而民智下是以欲求國運之盛民智之高者莫如得報章以爲天下倡雖然是倒果爲因之辭不可以不察也蓋報章之進退得失乃國運盛衰民智高下之所以表現者非國運之盛衰民智之高下以報事之進退得失而然如或者之所謂也故國民之程度進則報章之程度自高國民之程度低則報章之程度亦必不能獨異何則新聞記者旣爲此羣之一分子其學問見識固無以大過於常人就令如此而違俗之行逆耳之言聞者掩耳疾走則報章雖有佳者亦即萎焉而息古之人曰大聲不入里巷之耳誠知其故也英倫報業中之健者馬幸漢氏著書論報業事其首章曰新聞紙之所載皆國民所欲得者也是以其責任不在記者而在國民由此觀之則報章之程度隨國民之程度而爲消息益彰彰矣 
　　國民所欲得者則報章紀載之然國民之所欲者果何物耶文耶質耶巨耶細耶遠耶近耶議論折衷於學理抑任其感情之所至者耶紀載務求其詳實抑任其簡略而不備者耶其嗜好所在運勳耶游藝耶美術耶科學耶尊尊而貴貴者耶自由而平等者耶此則程度之所由判而報章之優劣所由分也然於其中可得一共同之感情者曰信夫不好欺人者固不樂於其僞而好事詐僞者亦不樂於人之以詐僞欺我其自待雖不同而責人以信則皆同也是以無論國民之程度若何東自亞洲西至歐美其中爲國數十其民之文野相距至遠使其報章而不能以信相尙者吾知是報固己自毁其本根矣 
　　報章必以信相尙者何也曰是國民之所欲得者也不信則人皆厭之根本一失而報事敗矣夫治報者孰欲自毁其本根目擊其失敗而後以爲快於心歟將必有不得己之故而後始至於作僞不然則其偶誤者也夫誤者君子之遇而僞者則自没其良心小人之尤甚者矣推其故皆由報章不能獨立仰命於强有力者遂爲其所利用而操短長之說張主奴之詞然詞說無所據則不可以見聽於人於是乃混亂是非顚倒黑白以實其過甚之言而信之一字遂不可問嗚呼得非以有所依頼遂不昨不至於此耶故爲之計者宜絶其依頼依頼一絶而後議論可正紀載可信絶其依頼之法奈何則敢昌言於衆曰言論者宜獨立者也言論獨立而後始可以取信於國民而後報章之根本始固不然則報章者不過所依頼者之奴隸非與論之喉舌也非國民之指導也（未完） 
 
 
 

Page 2

 
 
時評 
[再生枝節（冷）]  
　　枝節不可生也根本不可忘也凡我國民不可不謹記斯言 
　　何謂根本愛國心是也國家有難而國民同掬此愛國心以獻國家所謂國家之根本若因欲固此根本之故而再令國家有意外之爲難是所謂生枝節也 
　　國民念之哉母忘根本母多枝節多枝節所謂包藏禍心者非愛國之士也 
[命令]  
　　三月二十五日大總統策令　察哈爾興和道道尹劉印昌着開缺另候任用此令 
　　又令　任命單晉　爲察哈爾興和道道尹此令 
　　又令　任命夏炎甲署江西盧陵道道尹此令 
　　又令　司法部呈署江西高等檢察廳檢察長雷奮因病辭職雷奮准免署職此令 
　　又令　任命荷之杰署江西高等檢察廳檢察長此令 
　　又令　司法部呈請任命張知本署江蘇高等檢察官應照准此令 
　　三月二十五日大總統申令　中國與日本地屬唇齒素敦友睦近有協議案件外交部與駐京日使掬誠榷商可望和平解决乃商民不悉内容多生悞會聞有排斥日貨及與僑寓日人偶生齟齬之事殊爲可憾又有亂黨包藏禍心乘隙煽惑尤堪痛恨查通商貿易及保護外人均載在約章凡我國民共應遵守値此歐洲多事商務蕭條詎堪再生枝節小則累及商家大則牽動全局明哲士庶當見及此各將軍巡按使等有地方之責務宜隨時考查剴切諭禁認眞防範倘有亂徒假托名目擾亂治安着卽嚴拿懲辦用維大局而奠民生此令 
　　又令　茲制定陸軍審判條例公布之此令 
　　又令　茲制定軍刑改遣易棍條例公布之此令 
　　三月二十五日大總統告令　本月二十八日爲合祀關岳之期派陸軍總長段祺瑞恭代行禮此令 
[專電]  
　　北京電　日人電稱上海排日風潮甚烈日政府決調現在星嘉坡財部中將所率各艦赴滬保護如不敷再由佐世保艦隊中添派數艘現在凖備中日人似最注意於滬寗甯波厦門等處且謂濟南德領煽動排日幸濟人不信 
　　北京電　中日交涉現議及滿洲雜居政府要求（一）須於鐵路地帶一定區域内（二）該區内警察權在我惟聘日人顧問或會辦（三）東滿南滿開埠二十餘日人以萬爲限 
　　北京電　濟南來電今日日兵到有百餘名查自十五至二十五陸續到濟有工兵百餘名砲兵九十餘名馬兵三十餘名步兵九百餘名計約千二百餘名分駐東西站及黄台橋膠濟支路車站該兵等操練砲步甚勤尙無不法行爲故謠雖多秩序未亂 
　　北京電　政府昨己有令禁止自由貿易 
　　北京電　濰縣來電二十四日過濰兵車共二十二輛内有裝馬大車數輛均向西進聞昨日仍不售客票各商運貨均停止 
　　北京電　濟南電濟南地方安靖如常日軍駐紥膠濟站内並未出該路範圍以外惟膠濟站界限以内附地之屋悉爲佔居 
[譯電]  
　　北京電　據北京日報載稱張錫鑾巳派兵保護京奉鐵路顯因日本增兵滿洲之故（二十五日） 
　　北京電　日本紀事報載稱日政府租用輪船七艘運兵赴朝鮮滿洲及中國他處（二十五日） 
　　北京電　哇土里（譯音）工兵第十大隊一中隊及第四十步兵聯隊今日擬赴靑島岡山師圑半駐大連半任保護南滿鐵路之役第二艦隊旗艦三笠號戰艦香取號肥前號二十四日將抵佐世保巡艦生駒號春日號己於十七日十九日先後開離舞鶴又巡艦某號定四月一日携密令由舞鶴出發（二十五日） 
　　北京電　日本保守黨及反對黨各報對於大隈伯爵及加藤男爵在火車窗前演說運動選舉之舉動均爲忿怒謂其失大臣之身分各報復謂日本外交政策搖動不定致使日本及外國受有惡影響云（二十六日） 
[戰電]  
　　其一（英人路透電） 
　　巴黎電　據今日下午公報宣稱香巴業一九六山附近有活動之砲戰我軍擊退進攻之敵軍三次德軍進攻方台瑪達姆失利而退我軍擊退回攻愛巴爾巨之敵軍三次陳線他處無事可報據今日下午公報宣稱前敵頗形沉寂所可紀者惟我軍在洛萊特聖母院擊退進攻之敵軍一次（二十五日） 
　　巴黎電　據今晚公報宣稱德軍夜攻亞拉北面洛萊特大山脊及香巴業之波塞旭爾該軍受挫而退（二十四日） 
　　倫敦電　法國官場謂法軍人數藝能軍裝今皆較開戰之初大爲優勝上級軍官自旅最以至軍長多巳更換所有老將皆逐漸撤去法軍將官之年齡平均計之較前減少十歲今各軍統帥四分之三皆在六十歲之下騎隊砲隊軍官頗多步隊亦这缺乏軍官法軍雖有死傷然前敵今有二百五十萬人皆能戰之士國内尙有一百二十五萬人隨時可調赴戰地以補損失此外尙有義勇兵甚夥兵士藝能衛生皆較前有進步（二十六日） 
　　萊姆堡電　俄軍整隊入泊里齊米塞爾時見各店肆悉閉僅有一咖啡館專售淸茶與咖啡而己俄軍運入糧食甚多俘兵刻分三路前往俄境己有三萬人大半步行至萊姆堡（二十五日） 
　　彼得格勒電　今晚公報宣稱德軍援隊馳抵後拉里夫河及哇其士河右岸即見惡戰惟俄軍今正緩緩進步獲戰濠高地及擊退劇烈之回攻俄軍在卡巴西安山前進者星期三日奪獲巴特番爾特及烏蘇克間設防之高地數處俘敵四千人及霰彈砲多尊（二十四日） 
　　彼得格勒電　據今日公報宣稱俄軍仍在尼們河中央前進卡巴西安山巴特番爾特及烏蘇克間俄軍之攻勢己獲有完全之勝利俄軍在魯泊柯山隘境大勝俄軍轟擊台斯開特山總峯奥軍最重要之地位俄軍衝過設防鞏固之叢林　大砲至距奥軍主要地位六百碼以内之處而轟擊之繼乃越過以栅欄防守之深溝轟擊奥軍以鐵甲庇護之工程奥軍奮死回攻數次均爲排鎗及鎗刺擊退星期三晨奥軍開始退走俄軍俘敵兵五千七百人獲霰彈砲數十尊（二十五日） 
　　羅馬電　聞俄軍在魯泊柯及烏蘇克山隘間斯台洛斯蒂拉地方大獲全勝同時俄國大軍潛抵烏蘇克山隘猛攻奥軍驅之南退戰事尙未停止惟俄軍援隊絡繹馳至似可必勝兩軍於諸役損失甚大（二十五日） 
　　倫敦電　公報局謂據海軍部宣稱現信德潛艇Ｕ字二十九號業己沉没艇中之人悉遭非命按該艇近在斯西萊島一帶甚爲活動乃由著名之 
海軍大尉韋定琴爲艇長據前德國公報宣稱該艇曾於九月二十二日擊沉英國巡艦亞巴克號化格號克萊錫號（二十四日） 
　　倫敦電　洛伊特公司杜佛代表電稱德國某潛艇在比其海特外擊沉荷蘭商船米台號船員均遇救（二十五日） 
　　巴黎電　法國軍需總長台斯克洛氏濫用軍需已由軍法裁判所判定革職奪回勳位監禁七年之罪其情婦判監禁兩年又親兵人監禁一年（二十五日） 
　　倫敦電　今晚財政大臣喬治與工師聯合會代表於會議時協定關於彈藥製造總額之完全合同（二十五日）　　其二（德人德文報專電） 
　　柏林電　德國外交部宣布本日大本營公報如下西歐前敵除凡爾登東南末斯河高地及哈特滿與韋萊爾柯夫附近有無關重要之戰事外餘處僅有砲戰俄軍在哇格斯土伏東面及東南面桀特洛洛齊克附近泊里齊米塞爾東北進攻者均受挫而退（二十五日） 
　　柏林電　匈牙利京城各報戰地訪員報稱泊里齊米塞爾之戍軍曾損毁所有大砲且炸去各砲台火藥庫橋梁軍需戰品傳電器具等物某報載匈牙利防務大臣之言謂砲台戍軍連掘壕者在内僅有二萬五千人俄京電傳之數亦與相符俄國圍軍則有六萬至八萬之衆意大利喬拉爾報載雅典消息謂英國護甲巡艦康華里斯號（一四二○○噸一九○一年下水）巳失戰　力亞姆斯特丹鐵特報載稱英法艦隊在達達納爾受挫俄人爲之坦然蓋欲獨先攻入君士坦丁故也倫敦泰晤士報謂英海軍部三月八日宣稱達達納爾丁字Ｕ字砲台巳於六日七日先後擊至無聲Ｌ砲台則於五日失戰鬭力然三炮台於星期四日仍回擊進攻各艦智利某報載有智利某商所接英商私函謂比國工廠盡毁法俄工業部分亦受蹂躪英國今謀毁德奥之工業俾可爲世界商業唯一之主人翁而收獲戰利品云斯文斯加日報載稱俄國經濟力已竭工人犯法者漸多俄京人士殊爲沮喪俄英皆不尊重法國之兵力英國利物浦及白根海特有船廠工人二千名同盟罷工倫敦泰晤士報承認印度孟加拉與本蘇白二地亂案日多公法學家杜萊在倫敦演說謂英帥費蘭巨爵士近五年内曾研究比國佛蘭德斯及法國北境用兵之地新福音堂一役英軍喪失軍官七百五十員據達達納爾海峽消息謂三月十八日一役敵軍失炮一百三十八尊陣亡一千三百人内有五十人乃英艦不屈號之兵士漢洛佛斯希郵報載稱荷蘭商船之爲德潛艇押至齊不魯日者者載有平民服裝之比兵若干人蛋三十萬枚牛乳油四萬基洛格拉姆火腿六千枝德國海軍部宣稱三月二十四日麥默北面一役波羅的海德海軍曾協助陸地戰事三月二十三日且轟擊波蘭琴村莊是日波蘭琴至里巴大路終日在砲火中（二十四日） 
[東方通信社電（日本人組織）]  
　　東京電　上海地方抵制日貨漸有迫害日人之勢因之日本一般人民極爲憂慮或恐惹起中日間之國際關係日本政府現極愼重觀察其經過云（二十六日） 
　　東京電　中日交涉昨日之會議聞無何等進步（二十六日） 
　　東京電　日本前此防備中國海面之第三艦隊雖無妄入中立地帶然至日本人民生命財産瀕危之際擬仿庚子亂時之例以講防衛之手段（二十六日） 
　　東京電　日本此次之總選舉各市市選議員政友會僅祗六郡部選舉之結果將於明日發表（二十六日） 
　　東京電　總選舉後之議會召集大約在五月二十日（二十六日） 
 
 
 

Page 3

 
 
　　東京電　衆議院議員總選舉之競爭甚爲激烈其最有趣味者爲前橋市及金澤市之竸爭皆係政府黨獲勝各市之形勢亦均歸政府黨優勝云 
要聞一 
[日兵到濟之狀况]  
　　字林報載三月二十二日濟南訪函云日人由靑島調兵至此由鐵路運送客車因以停駛聞其數共有二三千人近有日本重要軍官一員偕其參謀以中國馬兵爲衛隊騎馬繞城向南而去日兵之行動雖陽稱爲瓜代鐵路衛隊起見然人民殊爲驚惶觀於北京交涉進行情形日人調大軍抵此未必無關係也 
[西報紀日本要求之滿蒙問題]  
　　字林報二十二日北京訪函云日本關於滿蒙之要求在日使墜馬受傷談判暫停之前巳爲衆人目光所注之點吾人當能憶得日本要求條件關於滿蒙者爲（一）遼東租借地南滿鐵路與安奉鐵路各延長租期九十九年（二）吉長鐵路管理權讓與日本九十九年（三）中國未與日本商酌未得日本許可之前不得以南滿東内蒙鐵路建築權給予第三國或向第三國募借築建南滿東内蒙鐵路之債欵或以南滿東内蒙地方稅項爲抵向第三國借債（四）中國如擬聘政治上財政上軍事上警務上之顧問員或敎練員當必商諸日本（五）日人可以在南滿東内蒙自由居住游歷經營製造以上各條要求之爲害較輕者巳由中國允許如遼東租借地南滿鐵路安奉鐵路之租期巳允延長九十九年矣南滿境内鐵路建築或爲建築鐵路借債之優先權巳讓與日本矣中國巳允未得日本許可之前不以南滿東内蒙地方稅項爲押向第三國借債矣此數事皆爲極眞實之讓與權中國如是依允日本要求其欲美滿結束此項交涉之眞意亦可見　然有一點爲中政府所不能踰越所不敢踰越者日本要求在南滿東内蒙各　境内日人有自由從事於製造或耕種及購地或租地以興農工商業之權華人各方面咸以中國不能承認此項要求蓋日人住於中國不服從中國法律苟日人組織拓殖公司購入極多地産不繳絲毫地方稅項握最優勢之條件以與華人競爭則華人將無托足地中國警察無　　日人及日人　用人役之權警權喪失無窮糾葛將因以發生且他國人民亦必援利益均沾之條約而享受與日人均等之利益其結果必爲中國喪失其一大部份土地上之權利也日本所要求之國外土地權乃中國主權上前所未有之大害如中國不力拒絶則俄國必要求同一利益於北滿北蒙及界限不淸爲俄人所稱享有特别利益之中國西部矣吾人當能憶得一九一一年六國銀行圑會議時俄國要求北滿北蒙與中國西部之特權而日本亦要求陆滿及與南滿接壤内蒙東部之特權當時英美法德四國政府皆默認其要求惟濮蘭德君（英國銀行圑之代表）指斥俄日要求謂與開放門户主義顯相矛盾今北京輿情皆謂中國如果退讓則新疆一帶滿洲蒙古全部必脫離中華民國而爲他人所有一言以蔽之日本以此項特别之要求著手實行瓜分中國之計日本關於滿蒙要求條件之前提文中有中國素承認日本在南滿東内蒙恒有特别優越地位之句中國代表洞知此中利害不肯贊同此說蓋以此說與事實不合且有碍中國主權之故日本如無極堅固極有力之理論則不能使中國代表改其對於此節之堅决態度也 
[德軍中之親王]  
　　北洋德華日報曰據新政㲹報所載德國各君王在前敵之事蹟如下 
　　德皇爲最高之主將自發表動員令十四日以後旣巳躬臨西方戰地除暫時赴東方戰地觀戰及往返路過柏林小住外其大本營即設在西方戰地但迄今巳遷移數次先前其大本營設在考布倫慈嗣遷徙至盧克森堡而今巳三次惟其大本營所在地今尙不得公布耳 
　　德國皇太子統率第五大軍有石末特克諾背爾斯多爾大中將爲參謀長洛苟拉畢貝石太茵少將爲參謀次長贊畫軍務 
　　德皇子愛德爾菲勒得力親王先爲禁衛軍步兵第一圑司令官今充禁衛軍步兵第一旅旅長阿達爾倍將親王現在德皇大本營中又奥谷斯特維廉親王亦在大本營中及汽車遇險因勢須養疴方始回德哇斯加親王爲黎哥尼慈擲彈隊隊長但今因養疴之故必須交卸其職岳希穆親王等骠騎兵而在第十一軍圑普吕斯考夫大將處任傳令使之職嗣因在東普魯斯舍茲耳附近其腿部受有輕傷方始請假數時德皇糼弟普魯斯之顯理親王現在德皇大本營中其長子　爾得馬親王現在其地充當帝國汽車隊之司令官菲勒得力雷哇波特親王亦在其地其長子菲勒得力吉哥尼思蒙特親王在禁衛軍驃騎兵第二圑其次子菲勒得力杳理親王在第一圑而早巳病故之阿爾布勒希特親王其長次兩子亦在軍中如菲勒得力顯理親王在王家乘騎獵兵隊岳希穆阿爾布勒希特親王今始因病回其沃爾夫崗湖旁司特洛布爾采邑是也 
　　德國各邦之君主中如巴維利亞撒克遜及維得姆貝哥等三國君王則因國務重要未克去朝而曾躬臨前敵訪其軍隊詢問戰况其餘各邦之君主半因體質不良必須遠離戰地暫且休養半與其邦人現在前敵者結爲伴侣而統帥現役之軍旅者亦有一半此如黑森邦菲勒得力查理親王爲步兵第三十一圑圑長撒克遜可爾屯堡邦君陸軍中將思斯特第二充當一百五十三圑之司令官邵姆堡里披邦君阿多福少校現任驃騎兵第十四圑圑長以及勒斯邦親王顯理三十三世卽菲勒得力雷哇波特親王之壻現任陸軍中尉皆屬後者一半是也此外如黑森邦大公布老石外哥邦公以及瓦爾得克邦君侯皆曾親至前敵住其軍中當其出征之際一切國政即付其夫人暫且攝理而現在前敵督戰者亦多有之如黑披邦國君現在第七軍圑中巴登邦克克斯親王在第十四軍圑中豪很曹勒邦查理安屯親王在禁衛軍步兵第二師石勒斯維希侯爾石太茵邦恩斯特軍得公爵八十五圑是也 
　　巴維利亞王太子路普勒希特統帥第六十軍維得姆貝哥邦阿爾布勒希特公爵統帥第四大軍此皆入所共知者也而阿爾布勒希特公有子三人亦皆在前敵撒克遜國王亦有三子從征又撒克遜馬克斯親王現在前敵第二十三師充當宗敎士巴維利亞邦親王亦多有在前敵者姆昆拉特親王爲騎兵圑長受有微傷豪狠曹勒之富蘭茲約瑟富親王即該國君之雙生子在埃姆登巡洋艦充當軍官今被拘於英國維特之維廉親王原爲阿爾根尼國君現在馬兵師圑參謀部中任職少校石勒斯維希候爾石太茵之阿爾貝特親王卽陸軍少校現召在禁衛軍總司令當差 
　　當今戰局德國各王室中巳有親王七人犧牲其性命即撒克遜買寗根邦有王子二人里披邦有王子二人黑森邦弟系勒斯邦瓦爾得克邦無皮孟特邦各有一人是也 
雜評一 
[戰事盲談（一八六）（無名）]  
　　戰局仍無大變達達納爾海峽亦復如舊今日所新發見者唯英報謂德潛行艇之擊沉商船Ｕ二十九號之沉没而巳 
 
 
 

Page 4

 
 
 [G 
[禮拜六拍賣]  
稍漬箱頭寶和洋行 
准于十日二下午二點半鐘在本棧拍賣面盆十箱火油十一廳銅自來水龍頭卅六打蕩磁面盆七箱毛克杯十箱通草帽二箱洋燭五箱磁茶壺十箱並様子貨三箱鐵絲信節一箱毡毛毯五十條絲襪一箱嚴子一箱廳箱食物五箱漆布二箱磁茶杯盆拾箱福州紅米五十担另物不計此佈 
[禮拜六拍賣]  
義記洋行 
啓者禮拜六即十二日上午十點鐘在本帳房内不限價拍賣各種母子利市寳塔洋紅標等貨此佈義記洋行啓 
[禮拜六拍賣]  
貴重房產　寶和洋行 
准于初四日下午三點鐘在本行拍賣貴重房產即英册道契第四千八百二十五號計地二畝五分七釐五毫在易掛號上有優等紅線磚面公館住宅前後共有十六　五廂房東面另有小花園及廳堂一座並晒臺及厨房均全後有餘地並馬棚以及馬車房三幢該屋係甬商自造住宅統用最高水木料所造堅固異常屋内一切裝修均仿西式頗稱完美坐在西門外小菜場東首即安瀾路倘貴客欲進業百年禁奉好住宅欲知詳細　請向本賬房面看圖様並章程可也此佈寳和洋行啓 
[禮拜一拍賣]  
不限價裕昌疋頭貨 
魯意師摩洋行始創自同治十三年即英一千八百七十四年 
啓者每禮拜一下午二點半鐘在本行拍賣裕昌洋行由英國名廠運華著名各牌疋頭按期不限價後列著名各貨印有貨目簿皆列明簿内貴客欲看小様者請至本行可也謹將按期拍賣各牌花羽布花羽綢素羽　漂布漂洋標彩邊四白邊元羽綢黄邊元太西緞色門帘布尺六絲光元絨色冲素綢三十碼四十磅細斜紋萬隆十磅市布倍生懷橘圖秃元什色素絲羅緞新沙遜陞冠圖元羽綢餘貨不計此佈魯意師摩洋行啓 
[瑞和洋行禮拜一拍賣]  
十四日二點半鐘在本棧拍賣玻璃五十箱衛生衫六箱晒門魚十二箱碎皮十六包以及各種綢緞衣料衣服脚踏車燈様子貨餅干洋糖洋酒等 
[禮拜一拍賣]  
老公茂洋行 
准於十四日十一點鐘在本棧房内拍賣三磅半至六磅軟硬漿五子圖綠氣球綠馬牌羊牌人馬封侯圖各種洋紅標彩邊四白邊二壽三董文章佳兆致富圖絲光元羽紬等貨不計此佈 
[瑞和洋行禮拜一拍賣]  
十四日十點鐘在北四川路第一百六十八號A字住宅内拍賣書樓大菜間臥房廚房浴間木器以及電燈另物不計欲拍者先一日可看瑞和洋行啓 
[禮拜一二拍賣]  
棧底貨 
壳件洋行始創自同治九年即英一千八百七十年 
准于本月十四五兩天下午二點半鐘在虹口公和祥碼頭拍賣歷年棧底貨計開吃食洋酒牛奶茶葉米麥荳麵粉黄白糖洋燭蔴袋洋釘鐵器木頭紙料水門汀藥材烟葉以及零星等貨約計數千餘件惟拍後當付現銀限隔日出清此佈壳件洋行啓 
[禮拜一二賣]  
春夏軟貨 
寶和洋行 
准于十四十五日每日上午十點鐘下午二點鐘在本行拍賣襪單檯布地毯毛巾男女絲襪皮鞋衣料小囝衣服絲巾等物不計此佈　寳和洋行啓 
[瑞和洋行禮拜二拍賣]  
寫字間及住宅 
十五日十點鐘在四川路一百三十二號内拍賣寫字間書樓大菜間臥房浴間厨房木器紅木古董橱檯椅坑床等不計欲拍者先一日可看 
[禮拜二拍賣]  
魯意師摩洋行始創自同治十三年即英一千八百七十四年 
准於十五日十點鐘在百老匯路第一百十八號拍賣住宅一應木器家用什物不計十四日可看此佈魯意師摩洋行啓 
[每禮拜二不限價拍賣公平疋頭貨]  
啓者每禮拜二上午九點半鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨様任客觀看茲將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅緞洋紗細布市布原布漂布漂洋標洋紅布等上海英商瑞和洋行啓 
[禮拜三拍賣]  
魯意師摩洋行始創自同治十三年即英一千八百七十四年 
准於十六日十點鐘在赫德路第念三號拍賣串堂書樓大飱間臥房浴間厨房一應上等木器洋琴風琴拍照傢生踏脚車什物不計十五日可看此佈魯意師摩洋行啓 
[禮拜四拍賣]  
魯意師摩洋行始創自同治十三年即英一千八百七十四年 
准于十七日十點鐘在愛文義路第五十七號拍賣書樓大飱間房間浴間廚房一應木器洋琴什物零星不計先一日可看此佈魯意師摩洋行啓 
[房屋招租]  
壳件洋行始創自同治九年卽英一千八百七十年 
今有上等住宅房屋雙間石庫門坐落在老靶子路壽彭里此屋乃係新近造就一切材料甚爲堅固租價極廉交通亦便欲租者請駕臨小行賬房面議可也壳件洋行啓 
[瑞和洋行拍賣預先廣告]  
茲奉結賬員來所有法界天主堂街第七十二號蜜菜里西飯店及對面分店内拍賣一應木器裝修及洋酒食物等不計何時拍賣再行登報聲明此佈 
[感謝名醫]  
汪家田 
余承上海三馬路小花園對面永壽大藥房汪家田名醫症愈三年多楊梅四肢瘋痛白濁下疳横痃痔瘡故而登報揚名周景村具 
[京都天德堂奚占一大醫生]  
治花柳重症立保單世無二家若用輕粉水銀倒提升藥雷殛火焚 
立保單 
本堂主人奚占一在申多年從未登報自誇近見滬上醫藥林立眞僞難分故特吿知同胞勿要盲從瞎撞免致後患●本堂專治白濁血淋魚口便毒陰戶破爛楊梅倒發或前巳治好今又復發等症本堂均可包好除根立給保單不愈還洋患斯病者即來醫治方知言之不謬也　局設上海四馬路羣仙茶園東隔壁平望街便是 
專爲外埠不便來申就醫特備各種丸散膏丹俾可遠方函購妥速 
透骨搜毒丸二元　立止白濁丸一元 
珠黃下疳散二元　陰戶破爛藥二元 
魚口便毒丹二元　敗毒十寳丹四元 
内消橫痃膏一元　楊梅倒發丸十元 
十金化痔丸八元　以上各藥服法另載仿單如蒙 
外埠函購郵費自給 
[感謝懷德堂淋濁聖藥]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症已二月有餘受累不堪小便時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂花柳掃毒珠黄丸及小便腫爛生肌丹每盒一元亦靈效極速之丸也　後馬路興仁里錢業成蘭生誌謝 
[京都天寳齋]  
嫩面玉容散 
此散專治男女面上黑氣雀斑烟色洒剌油膩暗晦等患每晨搽擦自然嬌嫩滋潤清秀眞整顏妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
[中國股票公司]  
本公司代客買賣收買蘇浙安徽廣東湖南湖北川漢粤漢股票收條通商交通四明銀行漢冶萍股票憑單漢口旣濟水電通州大生紗廠崇明紗廠墾牧股票蘇浙湘路有期証劵願售者請持票至上海五馬路正豐街安裕泰茶號接洽本公司事務所設在上海三馬路曲江里安裕泰茶棧内代客買賣各種股票收條証劵並各種公債票均可交易又兼做蘇浙路証劵押款 
[感謝化痰立止]  
咳𠻳茶葉 
鄙人患咳嗽五年呻吟床褥痛苦萬分後承至親指示小花園對門永壽藥房買咳嗽茶二盒費洋一元豈知茶未服罄其病已愈故特鳴謝朱方氏謝 
[盤店聲明]  
本坊於舊曆正月接盤吳長泰染坊生財等件計價付清所有吳長泰與各户往來歸前店主吳子咸清理與本坊無涉恐未週知故特登報聲明此佈川沙靑墩鎭恊豐祥染坊告白 
[寳利成記意法公司大菜]  
本號在四馬路第一台對門專製時式餅乾各色蛋糕法點牛茶咖啡牛奶果古茶等兼售外國聽頭餅乾食物各種糖菓倘蒙　諸君惠顧無任歡迎價格從廉請嘗試是荷　本主人啓電話四一二六 
[中國製牛痘苗]  
牛痘苗從日本來者居多中國向無出產自江蘇省立第一醫院創製後經本藥房醫生試用確勝於舶來者茲因推廣國貨起見特向該醫院訂定爲上海分發行物優價廉愛用國貨者注意 
老北門内中外求是藥房 
[戒煙後補品　靑浦土人参]  
此參補氣生津銷化烟毒並治諸症另詳仿單每兩大洋六角細芽一元經售處靑浦本社上海老北門内穿心街豐昌當老北門外典當街恒德當寗波路中旺街恒大當四馬路羣仙附近榮康祥菸號寳善街西正豐街萬亨和菸號無錫北門外德大生菸號嘉興北門外德大恒菸號　靑浦公利社啓　 
[梅林獨步掃除梅毒]  
周文卿是好醫生妙葯靈丹久著名着手回春色得窆楊梅結毒不須驚梅林獨步破天荒毒病包能一掃光花柳埸中存濟局不殊苦海育慈航乙夘春褉湖寄廬題　玉書鉛畫 
上海六馬路朝陽樓斜對門存濟局周文卿先生花柳科醫局診例●門出診一元五元●●路遠外埠另議包醫藥資預約限期保愈面議亦可先生有秘製貴重神效丸散開列於左請　就診購服者註意爲要極品花柳十寳丹每料一百十二元每份二十八元主治一切楊梅瘋癡透頂壞鼻百藥罔效等症服之能掃除毒根永不再發並能强身充腎恢復生育●花柳五寳丹（功用同上）每料三十二元每份八元珠黄掃毒丸每料四元單料二元主治一切廣瘡梅毒紅腫破爛久不收口等症珠黄下疳散每服一元主治小便剌痛腫爛●●將此散敷擦患處立能去腐生肌若兼服珠黄掃毒丸内外夾攻奏效尤速珠珀立止白濁丸每料四元單料一元●●凡患一切五淋白濁小便尿管腫痛等症服之立能去毒止痛而愈横痃魚口内消丸膏每料二元張一元内服外貼尅日見功世界繁華花柳病亦日益繁盛或爲冶遊所致或因傳染而來患斯疾者往往受累不堪甚至發生險症關係性命滬上醫藥林立眞僞難分或曾爲庸醫所誤逢春復發較前劇烈再不訪求名醫速服良藥貽誤何窮惟存濟局周文卿先生存心濟世爲同胞療治惡疾設局包醫歷　 
有年所固已有口皆碑又復不惜工資選辦各種重要藥材創製各種靈騐丸散擦服兼施去毒務盡並可出立保單限期立愈永不再發不效還洋以昭信實苦心孤詣名譽攸關豈肯掺雜倒提惡劣之品取效目前遺害日後而一旦喪失其信用耶顔之曰梅林獨步豈欺人語哉敢告　各界凡患花柳病者無論男婦新舊均可包醫斷根盍往試之 
[聲明作廢]  
啓者鄙人於上年三月後付法政專門學校趙裕康手福裕支元順莊四月初七期票洋一百元旋因該校解散故卽止根作廢執票人倘有紏葛等情望向交付人接洽與鄙人絶無關涉特此登報聲明 
[賞格]  
常熟東塘市人歐金生年二十九歲前在江海關爲送信差身材微瘦不長不矮面部方圓于正月三十日挾欵私逃如有人知其下落聞風報信謝洋五元或拿獲者謝十元决不食言上海白克路恒清里八百四十六號顧宅啓 
[招請總經理]  
今欲招請本埠總經理一人專銷售各種良藥並最廉價之靈騐戒烟藥水薪水從豐須有商務經騐爲合格如合意者每日上午十時至十二時請至法界南褚家橋口二百七十四號洋房董醫生接洽可也 
[失票聲明]  
啓者小號正月廿六寄申齋靜山第吉號匯票一紙上海向詹大有　號詹偉卿先生兌　元一千三百兩因局班被刼失去經向前途止兌特此登報聲明作廢屯溪永達德記啓 
[警船告示]  
大中華民國各口巡工司　戴　茲查江海關稅務司所屬界内狼山水道地方警船浮六個改置方位間有一浮並改飾顏色合將其情形度勢開列於左　計開　一長江通州　 
李鵝沙浮移置在朔望潮落時水深將近三丈五尺八寸之處自浮視福山塔爲南七十四度半西相距六里六分　東浪沙浮在狼山水道之下段移置在朔望潮落時水深二丈五尺五寸之處自浮視福山塔爲南四十一度西相距四里六分　李鵝沙浮在狼山水道之東移置在朔望潮落時水深二丈五尺之處自浮視福山塔爲南十七度西相距七里八分　東浪沙浮在狼山水道之中段該浮本係黑色改飾紅色原爲指出水道之東邊移置在朔望潮落時水深三丈四尺之處自浮視福山塔爲北五十度東相距廿一里九分　通州沙尾浮在浪山水道之西移置在朔望潮落時水深二丈五尺五寸之處自浮視福山塔爲北五十二度半東相距十九里三分　通州沙尾浮在狼山水道之上段移置在朔望潮落時水深二丈四尺之處自浮視福山塔爲北五十三度半東相距十五里有零　以上所開度數均按羅經方向衆閱後幅洋文圖說便知係本年三月十二日查出之情形　民國四年三月十九日　第五百八十五號示 
[電氣烹煑潔凈便利]  
電氣鐵灶爲最潔凈最便利之烹煑器具因其毫無烟灰氣味等發現故所煑食物最稱適口所用電費極爲便宜本店現有各種新式鐵灶及煑飯爐等出租欲租用或欲觀式様詳細者請至英大馬路四百七十一二號及百老匯路一千二百九十七號本處様子房接洽可也　德律風二千六百六十號八百四十號寓滬西人工部公局電氣處啟 
[介紹婦科良醫黄瓊仙君廣告]  
黄女士畢業外洋學位博士初庽華英大藥房茲復　壶抛球場東首卅四號醫室精雅觀証明良馳　　各界已非一日上年拙荆分娩聞名往請果然出衆安全之慶先生之力也爰爲廣告揚名介紹產婦平安以誌謝忱尚祈注意　法界打鐵洪四百零六號張宅啓 
[眼疾無憂瞽目重明奇方]  
人之有雙目猶天之有日月也眼目有病則近不能察鑒遠不能瞻眺久而不治勢將淹爲廢人矣本藥房竭數十年心血始得此靈效奇方名曰光明眼藥能統治眼部七十二症無論遠年不愈瞳人生翳白星白珠紅眼爛皮或痛如刀割或癢不可忍以及痘後目疾只須將此藥日點三次雖瞽目亦能豁然開朗眞千古不傳之秘寳也每瓶一元　又秘製一靈驗瞽目還明丸功效同上每盒一元每料六盒洋五元若能雙方並用見效更速　上海三馬路大無台對面鍊雲藥房發售 
[現銀收買]  
各省鐵路股票証劵通商交通漢冶萍寗紹公債票等欲售者駕臨英大馬路虹廟東首第一行臺内公信股票號謹啓電話三一二○ 
[壯陽益精種子大力丸]  
此丸重用海狗腎叄茸等貴藥品製煉而成專治男子先天不足後天失調精力衰弱陽事不舉陽痿諸虚等症一服此丸乾剛立展身强似鐵誠男女壯陽種子聖藥也每盒一元上海畫錦里廣東杏濟堂啓 
[美貎嬌容]  
皮膚白嫩色 
此藥在印度歷試多數之男女全體均變黑爲白以粗易細現到滬少數皮膚白嫩之印婦人即用過白嫩色之明證雖最粗黑之皮膚連試一星期即變爲羊脂白嫩至老不退一腔丰美觀光家思議莫明即白面人用之更增光彩嬌嫩異常此藥之價値有金不換之名稱世界男女凡有皮膚黎黑面色黄暗烟容晦氣皮粗紋皺者一試便知有特别之效果每料價洋一元每六料五元外埠函購欵用郵滙　上海寳善街裕豐京貨號經理 
[（廣東鹿芝館蠟丸）]  
鹿芝舘馳名参茸白鳳丸 
此丸以參葺烏骨鷄爲君佐以上品藥料配製爲丸專治老少婦人諸虛百損心悸疼痛頭暈咳嗽寒熱往來骨蒸瘦弱臨經腹痛赤白帶下心悶嘔吐等症無病婦人亦宜常服其功甚捷靈效無比一品頭每丸一元加料每丸大洋五角雙料每丸二角●單料每丸一角○參茸寗坤丸雙料每丸一角單料五分婦女行經腹痛丸每丸一角●玉液金丹每丸一角●仍在英老巡捕房對門交易分設蘇州閭門中市 
[補賞元宵]  
今者元宵已過海月已第一回圓矣而潮流有信亦復浩浩淼淼應月而生於此見流行之大化焉顧潮固應月而生而婦人之經水亦必應月而下非可錯亂也而春月爲尤要蓋春爲發生轉枯爲榮之候凡婦人經病或數日不至或一月數至或竟血枯經閉杳無至期而當此春氣和融塞者以通澀者以潤百病轉機於是乎在故第一二回月圓尤宜留意倘此月仍復錯亂調治尤不可緩本藥房精製之月月紅爲調經唯一之要劑凡婦女一切經病無論爲積爲枯無不應手回春我女界同胞尙其舉頭望月注意注意　通經活血月月紅每瓶一元每打十元調經種子女界寶每瓶一元每打十元上海五洲藥房 
[上海謙泰棧十週紀念減收八折廣告]  
本棧開設以來已届十週平日招徠賓客竭誠相待早蒙　各界稱許無庸贅述近年以來滬上大旅館之落成無不競尚華麗以博旅客之歡而房價則日增月盛于是來賓有長安居大不易之憾本棧有鑒於此特將寛大房間舊時陳設一律改換新様明窻凈几一塵不染並僱名厨以便宴會所有房價非但不肯加增且比平時减十成之二本主人素好交遊嘉賓　止如蒙　賜顧毌任歡迎　各界諸君幸埀鑒焉　 
普通房間三角　客房每間五角可住二人　官房每間八角可住二三人　特别官房每間一元二角可住三四人　本主人謹白 
[驥製哮喘氣急丹神驗鐵據蓋世奇方]  
此丹乃瓣香廬驥雲氏秘製活人無算功效昭彰考哮喘之症皆由先天不足不善衛生以致命門火衰氣血大虧偶感風寒則挾痰上升哮喘氣急胸腹滿悶甚至飲食不進晝夜不安目瞪口呆危險異常元氣愈虧其病愈深窮年累月至死方休本藥室不辭勞瘁竭盡心血始製此哮喘氣急救命仙丹無論陰虚陽虚氣虚血虚痰哮風哮　哮冷哮等症只須白開水送服三錢藥性一到自然喘平氣順痰化咳止雖數十年無藥可醫之老症服之斷無不瘳之理包可斷絶根株保不復發且能培補元氣降火滋陰益命門之眞火療氣血之虚寒與市上所售各藥實有天讓之别是藥已治愈數萬餘人如患斯疾服過藥水丸藥時發時愈者請速一試庶不負本主人婆心一片也　大瓶二元附送止哮膏一貼小瓶一元每料六瓶五元不靈包退還洋上海盆湯弄絲業會館後寗波路口五開間門面崔氏瓣香廬總發行所驥雲氏啓●本廬分設●南京花牌樓●無錫北門江陰巷●天津北門忠成棧内●杭州陳列所天字號 
[惠羅公司新貨上市南京路十三號]  
本公司今收到新貨一大批擬於本星期内特别減價售現各貨精美絶倫有目共賞謂予不信盍來一觀　本公司夥友均能操華語接洽無慮隔閡之弊 
白攻瑰肥皂本公司運到洗衣用之著名肥皂甚夥近來金融滙兌雖屬不佳本公司今仍售每圓二十四大塊 
皮靴　本公司運到新式皮靴若干雙顧客於上星期内不能得合式之皮靴者請來選購保可稱心如意此種皮靴皆以最佳之英革製成其式乃美國目下所最流行者大小皆有色分黄黑每雙値價八元五角今減收六元五角 
時式女皮鞋　本公司上星期運到英美時式女皮鞋二千餘雙貨質精美式様玲瓏本公司備存之皮鞋較他行獨多而取價則最廉貴客賜顧後方知所言不虚也 
[立愈小腸疝氣限三日永遠斷根]  
京都天寳齋○人患疝症○從速購試○立能消脹平囊○可以一刻而止矣○宜愼宜認○毌以自誤○另有咳嗽順氣化痰丸每瓶洋五角服法另詳仿單 
本齋秘製小腸疝氣膏藥其靈效之神速可以推倒天下之疝氣藥也無論陰囊腫大陰核偏墜甚至坐臥不安痛苦難忍速將此膏貼於膀胱之處立刻陰囊縮小氣鳴脹消極至三日包能斷根屢試屢驗百發百中倘若諸醫束手諸藥罔效請試立奏奇功每張一元二角如内服第一靈驗疝氣丸雖數十年老病服丸一料保可永遠不發眞乃神藥也每盒一元每料六盒五元每打十二盒洋十元郵局函購當即回件不誤舖分上海二馬路西鼎新里石庫門内便是○遠埠函購原班回件信力自給　京都天寳齋啓 
[鎭江大觀樓復記接續開幕廉價優待廣告]  
本樓開幕届今十載官廳之閣關房之空明久邀各界所稱許近因擴張營業加增復記商標接待舖陳力求進步添置綢緞被褥滿裝玲瓏電燈飮食注重衛生務求清潔伺應必歸愜意不厭周詳電話電鈴聲息至捷筍輿籐轎出入因時至于閨廠官廳之舖設尤爲婚嫁禮堂所合宜際茲輪軌交通多派招待遇有行裝繁重妥爲運輸本主人重在便益旅行并不專圖私利無論大小房間按碼一律減收八折涓吉于陰歷二月十二日賡續開幕荷蒙　光顧無任歡迎謹布區區伏希　公鑒　本樓主人謹啓 
[同胞：同胞：愛國好同胞]  
近兩月來愛國之聲浪擊動於耳鼓者夥矣殊不知愛國二字範圍極廣必須從實際上着想即如同是衣服同是食物必須從根本上審察即如同是服補血藥必須鑒别其藥之性質如何關於功效上之實際如何故本藥房發行一種人造自來血其性質之純粹功用之確實蒙海内外愛國同胞許爲補血强身空前絶後之聖品故自來血信用所著無論如何影射混充煞費心機於自來血之實際上無絲毫之損碍但凡事愈競爭愈進步愈進步俞審愼本藥房對於自來血之原料特聘中西醫藥專家從根本上切實研究總期强種而後强國况丁此世局艱難國際多故凡我同胞各宜注重衛生養成有用之精神同扶國本保我種族至於自來血功用養血滋陰對於老年衰弱壯歲精虚婦女痛經白帶小孩缺乳服用自來血之種種補益經騐確實函証詳載仿書茲不贅述　上海五洲藥房謹白 
[新舞臺協濟戒煙丸廣告]  
本社戒烟丸悉遵林方修合自已酉發行以來素蒙　光顧諸君所推許旣承奬譽更宜力存熱心以副惠顧　雅意惟同人等創辦此社原因救濟同胞協助戒烟諸公早日脫離苦海非敢自圖厚利用特集議一應價目悉照舊章以符名譽况本埠烟禁限期在邇有志戒烟者幸铁交臂失之○○總分發行所四馬路第一臺左首法界十六舖沿外灘鐵房子内 
[三陽道人相法神奇]  
天爲一大天人爲一小天天有不測風雲人有旦夕禍福一日之中天之風雨晦明可以氣候測之而人之休咎禍福豈無氣色顯之特人蹈危機而不知避入福門而不知就市之談相者鮮造精微認目花爲眼秀妄許功名骨粗爲敦厚妄許富饒肉浮爲發福妄許壽考殊不知惡相近乎威儀簿相近乎清秀昧於精神氣魄之理差之毫厘失之千里三陽道人素精星相之學來滬十餘年善辨骨格之榮枯專識五行之眞假能看五官六府之成敗五岳四凟之朝拱以四時氣色驗朝夕之得失吉凶禍福判斷如神前看某動位某當局知其因禍得福因去反就某爲造時勢之英雄某爲英雄造時勢者如天之晦明風雨一望而知蓋靜觀默察研究道已入精微之域世之君子欲知吉凶禍福休咎之機曷就道人而審辨之同胞幸甚道人現寓英大馬路小菜場對面壽康里内　伍秩庸　虞洽卿　施子英　陸君略　仝啓 
[羅威藥房更正]  
三月廿二日時事新報第三張載華貨在小呂宋貿易賽會情形有十二號羅威藥房之藥品一節内有極緊要之誤字最爲令人誤會昨日已親至國貨維持會函詢蒙王文典君函告殯係手民排印之誤囑即更正免　聽聞以昭核實茲將原文更正錄出如下以供衆覧　羅威第一號貨　均照價售去且牙粉銷路甚廣因該埠（埠字誤印家字（平時通行之將以日本　爲多羅威之藥號璜合式甚爲歡迎今該埠已立分銷之處以期推廣云云 
[聲明推股]  
啓者鄙人於從前仝韓緒蘭股開三泰祥記荳麥行開設上海南市王家碼頭裏街茲因不欲股關今推併與韓緒蘭營業自今正雅併之後所有以前期現各貨及存欠欵項一切往來等事槪歸韓緒蘭承頂與鄙人無涉恐未週知特登申新兩報聲明　朱南泉啓 
[天發棧永記聲明]  
英大馬路集益里天發棧通記生意截止於陰曆乙卯壬月紗一切手續當面交　自二月　　　　歸永記執理槪與通記不涉以前通記如有蓋出　章担保等情以及銀錢往來槪歸通記是　不　永記之事恐未週知特此登報聲明　天　棧永記曹仲記啓事 
　　中國紅十字會　　　　　　　　　　　　　　　 
 
 

Page 5

 
 
   
 
 

Page 6

 
 
要聞二 
[中日交涉中之變通辦法]  
　　往就使館會議中日交涉問題因日置益公使負傷以後交涉暫行停頓雖由小幡參贊時到外交部接洽一切然終不爲正式會議現在日置益公使傷痕雖漸平復惟尙在避風不克親往會議而交涉問題又關係緊急不便久爲懸置連日由外交部在日使館磋商辦法日公使提議擬請我外交當局就往日使館暫行會議一二次俟日公使痊愈之後仍以迎賓館爲會議地點我外交當局以此種辦法本爲外交上之特例如不允爲變通辦理則此次交涉問題必無從速解决之望况此次日公便之負傷原爲意外之事即其調養避風亦係實在情形此種辦法雖與外交之慣例不合而情節尙可原諒故巳允定今日（二十三）下午我外交當局往就日使館續開正式會議如日便調養就痊即行改回迎賓館會議 
　　政府討議辦法　政府對於此後交涉之進行辦法正在逐日討論總統昨又封諭陸曹兩部長略謂現在中日交涉各秘密外間尙無宣洩之處惟中外之極力揣測者極多所有最近籌畫之某某等要端關係非常重要倘稍有宣洩貽悞無窮應一所隨時愼重云云並聞在府另組外交機密處一所專辦關於外交上一切機要事宜並聞該處擬定爲常設機關嗣後凡討論外交各重要問題卽於該處集議按此說巳見前報 
　　上星期六下午四時美國公使嘗覲見總統雖非純爲日本要求事而談次亦嘗及之但所言甚爲秘密又昨日總統接見小站練兵時之故人王君談及中日交涉總統云吾國政府對於此事惟一以開誠布公爲主恉惟現在交涉情形對手國不無反覆我國中日親善起見當始終以誠信兩字爲方針云云 
　　英報訪員電述　倫敦每日電報訪員蘭洛士洗臣近從北京發電云北京會議仍繼續進行且發生諸多離奇意外之事即狐疑不决之人亦可辨别定數之所在也掌要求條件責任之日使　馬略受損傷惟中國巡警扶起用車送回使館時不省人事此事甚小或稍可生色於歷史耳查日本曾用盡腦力冀於三月二十五選舉議員期以前將各條件一律解决昨日開會時討論甚久無大結果第二類之第二第三兩欵關於滿洲内蒙事日本加入修改條文其效力比前更甚當經中國堅執拒絶 
[國事危難中之私第演劇者]  
　　昨日京報載某總長家中堂會一則頗多譏諷之詞其中文義簡略不知某總長者究指何人頃據政界某君談論此事頗津津有味伹言者仍不道其姓氏而於其内容述之頗詳爲叙如下　某總長者政治舞台上頗負時譽之人也去年初到部時頗事振作各報羣相推譽乃未幾熱心銳減對於部務　帶　呇氣象近則每况愈下部中公文月餘以來該總長竟未曾畫稿然國家公務雖不免廢弛而於個人快樂主義則極力研究大有人生幾何及時行樂之意風聲所樹而該部人員與所管轄之局所各人員咸欲見好長官謀以歌舞之樂事博總長之歡心集資招京中名伶於其私第設堂會並請政界闊人届時携嬴眷同來觀劇某總長不費一錢而得主人之名以爲衆賓光耀大爲高興乃事不湊巧衆寳方在靜候以觀佳劇而忽爲總統聞知演劇之前一日某總長因事謁見總統總統詢及堂會一事某總長忸怩以對大爲總統所呵謂當此國家多難之秋爲長官者正宜惕勵修行以身作則表率羣下乃竟恣情縱慾極耳目之樂長奢靡之風酣歌漏室而不思亡國之恨官常敗壞是誰之咎當時某總長汗出如漿不知所對遂蹌踉歸第將演劇之一切設備盡行拼擋又以霓裳之曲旣被驚破倘顧客遠來苦無以應乃急急遣人通告謂本宅因有要事明日不演劇了人問移至何日則答以俟後再酌此時尙不能定又一面遣人告知梨園子弟令届時勿來一時使者四出異常忙碌而一場好事遂烟消雲散矣 
　　又據北京新中國報所載則知所謂某總長者即梁敦彦氏也謂梁氏自入年以來歌舞之興勃發絲竹之音不絶且頻召都下一般名伶在麻線胡同私第演劇請客而所有演資悉也自部中司員及各處往來之路政人員日前又爲粱宅演劇之期先是政界某鉅公聞梁有演劇事卽據以告總統謂崧生雖無意交通然現在國事方殷究不宜如此頽唐且中央政府觀聽所繫豈可如此任意嬉戲總統聞而憤甚翌日梁晉見總統時總統卽面諭梁曰外間紛傳汝醉心逸樂迭在私宅演劇現在内憂外患如此緊迫汝旣任外交特派顧問對於交涉事件宜若何注意卽交通一職尤爲各部中之最繁複者勸勸懇懇常虞掣肘乃竟放棄至此至於報紙喧傳輿論指摘未免太不成樣子了梁奉諭後面色幾如死灰窘迫之狀實難形容梁氏碰此大釘子後卽返家飭將於演劇之種種設備於幾分鐘中盡行撤去并派人將所邀名伶一并謝絶而所有先期束約之各大老亦一一託故辭謝霎時而錦圑花簇霎時而酒闌人散官揚如戲場豈不信然梁氏近來對於部務異常冷淡每星期祇到一次到時祇坐二鐘卽怱怱而去凡有公文均由麥次長主持而用人行政彙集於葉玉虎一手辦理至必須總長過目畫押之稿件則己兩月來不見梁氏親筆矣梁嘗謂人曰此座終當屬諸他人我營營於此何爲者故部中司員現在對於梁氏舉動頗不贊成據個中人言梁之所以不熱心於交通部者實有營求駐外公使之意能否如願尙難期必也 
[換防聲中之取締報紙]  
　　山東近日新到日本軍隊停售車票兩日人民恐慌無異去年日本因攻靑島而進兵佔車站時也或云日本非特不撤兵今且再派兵而據官廳公布則謂日兵確係換防恐人民誤會致起浮言故急急聲明又恐報紙紀載言論不愼致起惡咸於此危機一髮之際官廳態度不可不更爲鄭重此警廳檢閱報紙之舉所由來也茲錄函稿如左 
　　警察廳之諭飭　爲諭飭事照得報紙爲言論機閱登載尤貴詳實値此時局多艱持論稍一不愼不惟易啓猜疑實於治安大有妨碍合亟諭飭各該報館自本日始所有編輯報應於先一日下午五鐘前逕送本廳行政科檢閱蓋戳後當時發還再行出版並將逐日出版報紙照章送廳一份備查仰即遵照勿違十五日 
　　山東日報大東日報簡報等覆函　敬啓者頃奉廳諭令將所有編輯稿件先一日下午五鐘前送貴科檢閱蓋戳發還再行出版等因奉此查檢閱報稿固行政機關應盡之天職亦各報館共同遵守之義務惟每日五鐘正編輯告竣從事印刷之時一日之時光有限印刷之手續至繁送取往返需時頗久稍有耽延卽致停版且各門稿件種類紛繁斷不能一律編竣同時印刷向係陸續編輯次第付印檢閱之稿如欲彙齊奉呈勢必至遲誤停滯將欲陸續送閱雙方皆不勝其煩况檢閱報稿無非慮登載弗愼有妨治安實則愛國之誠報界之同具倘有疏虞不惟官府有相當之干涉即良知自有嚴重之督責旣承廳諭諄諄益當愼爲選擇詳加核定似不必逐日送呈多費往還是否有當仍候裁示祇遵 
　　此函去後旋奉廳復云仍應逐日送稿檢閱故現巳由各報館逐日送稿矣 
[紀江蘇豫算（二）]  
　　岐逸江蘇四年度豫算編製大綱業巳調查决定齊巡按使巡閱歸省即可定案達部齊使出巡時以政務廳長屬於巡按揚屬非行政長官改以金陵道尹代行常件包送道署簽稿其他略涉重要專員賫赴行轅請示辦理四年豫算本月初即經大體决定著手各部份之編查故豫算事務仍於出巡時進行未輟也 
　　三年度豫算江蘇歲入總計一千三百萬元軍政兩項共爲九百餘萬剩餘協濟中央然在事實上入欵常不能符合期限若田賦之滯納災歉之緩免均爲履行困難之點又加協欵按月報解三十一萬費按月抽撥四十餘萬均爲迫不可待之要需政費中初擬擴軍計劃如實業方面之新事業内務方面之救恤等皆不能行故四年豫算縱無政府飭減之令亦將改絃更軍另行整理蓋上次編製豫算時民意機關未盡消滅尙多模傲誇張列舉事業者今則官僚政治巳趨極竭凡敷衍新政之議案皆不足留其眷顧換言之則四年度豫算案比較的爲實用是巳以實用爲主義之豫算案第一爲削減政費務求收支適合中央協欵亦有加增五百萬元之說軍費槪照上年度略有裁減巡按署原有行政會議之舉專爲本署職員各部份之聯絡機關現以編製豫算與在外各機關均有接洽因擴充爲省城各機關之行政會議當編查之際興革事項得以討論修改亦可疏通政見但擴充後尙未舉行大約決定豫算案時爲第一次之召集也 
　　四年度豫算初編之際敎育一部份有受鉅大裁抑之傳聞各方面電請維持紛紛不絶詎編定時全體一百五十餘萬元之省敎育費僅僅減去數萬元爲人意計之外齊使對敎育事業之誠心頗可贊美執敎育行政者之毅力亦足欽仰財政方面削減有限應由財政廳編造大要送署覆核聞歲出與三年度相仿 
　　内務及實業兩種最爲裁抑即内務之警費實業之事業費兩者合計巳在百萬元之外警察費爲對各縣補助之欵原共七十萬實在支用者三十萬元其餘改爲警備隊餉列入軍費在豫算上即可謂削去七十萬元實業事業如墾荒計劃設立各種試驗場計劃等又飭各官營工場電燈鐵路等加以整理總數不下二三十萬元此兩項爲四年豫算削減之主要部份水利費十六萬元因三年度施行極爲緊要四年仍列入此欵大部份用於海塘堤工者 
　　江蘇各縣之警察費本爲宿題在元年間不受補助自省議會提議以一百二十萬元分配各縣以充警費力有此項實行時俱受行政官之裁制略有補助尙不足六十萬自治取消又撥念餘萬爲警備隊餉實用三十萬元受補助者爲縣約三四十每縣不足二萬只能爲城警其鄉警皆另籌欵開辦决定裁削於七月間即實行故受豫算之影響不在敎育而在警察又國家警察之滬寧蘇三廳警費約一百五十萬元亦擬核實節減尙在審愼中全體决定在本月杪總額比較三年度約減百分之十五强 
[部印攙雜銅質之異聞]  
　　印鑄局技正以改鑄陸軍部印信攙雜銅質褫職巳見總統批令茲探詢此事件之詳情如下　此次頒發各部院之銀質新印信陸軍部巳報啓用不意陸軍部使用印信之際印把忽然脫落乃詳呈政事堂轉交印鑄局改鑄政事堂當即飭交印鑄局袁局長以此新鑄之銀印若果化煉精純何至忽而斷折當飭鑄印主任史久望調查内情詳復而史旋即具復堅稱該印實係由寶銀化煉鑄造並無不純等語且辭意甚爲倔强袁局長頗滋不悅即將此印信函交農商部化煉處細爲化煉以資判别不意該處化煉發現該銀印攙有銅質遂表列其成分函復袁局長袁局長大怒當詳由國務卿轉呈總統請予褫職以昭炯戒故始有十九日總統批令發表其呈文略謂　印鑄局詳稱前奉鈞堂交陸軍部公函一件並斷折新鑄銀印一顆飭令另鑄等因思亮奉職無狀鑄此大錯不勝愷恐當即飭令該科主任技正史久望切實詳查呈復旋據該技正詳稱案奉飭開鑄造印信關係至重該技正專司理董　有攸歸宜如何督率工人愼重將事乃此次新鑄陸軍部之印甫經啓用即致斷折且據陸軍部函稱斷折之處内含雜質其工料草率巳可槪見竟究有無攙雜銅錫鉛沙等弊仰該技正切實查明呈覆母稍徇隱自干咎戾等因奉此並發下陸軍部原函并繳同銀印一顆祗誦之餘　深　愧謹將鑄印情形爲局長　斷陳之竊技正自上年任事以來即因外間有鑄印銀質按雜之議曾經切實研究請派監工專員督率工匠服同鎔化辦理一年均無貽悞不意此次改鑄各部新印獨陸軍部一顆印柄斷裂細驗原印印邊有跌落碰傷痕斷裂處亦係生硬之跡顯係跌落受傷以致震斷（中略）以莫須有諉過於人在技正實不能當此重咎且亦爲本局名譽所關影響尤非淺鮮若不切實查究無以自明心跡謹將原印呈乞局長派人騐化並附呈未化銀錠隨同比較自可立見分曉等語復經思亮將該廢印函送農商部工業化驗所請其代爲化驗頃准農商部函復并送到化驗所證明一紙確係攙有銅質與該技正原詳大相逕庭思亮復核近日化學發明合金之法銀銅攙合本極易融洽融合之後質底愈堅此次新印斷折實係技術不良所致與攙合銅質初無關係特因斷折之後始行發現耳總之鑄造印信事體何等重大該工匠等縱無攙雜别質情事即此施工苟簡己屬咎有應得况化驗之後銅質顯然其爲舞弊營私尤屬罪無可逭擬請將工頭焦振鏞送交法庭按律嚴辦至於技正史久望專司督率責有攸歸事先旣未能預爲查明事後聽信工頭一面之詞爲之辯護其爲　頇己可慨見惟念該技正任事以來修訂篆文編訂印製確有成續恭辦壐印亦尙未貽誤不無微勞足錄擬懇僅予免去本職以示薄　思亮忝任長官平日毫無覺察擬懇一併議處此後鑄印應如何設法整理以期杜絶弊端再由思亮督同局員切實研究另文呈請核奪等情查該局鑄造印信自應愼重將事乃此次改鑄陸軍部新印竟有攙雜銅質情事旣據該局長查驗屬實應准如所請將工頭焦振鏞送交法庭按律嚴辦其技正史久望事前旣失於覺察事後復輕爲辯護辦事　頇咎無可諉僅予免職不足蔽辜應請即行褫職以示懲儆至該局長袁思亮平日辦事尙屬認眞此次據實查覆亦能破除情面所有自請議處應請准予寛免仍責成該局長切實整理以杜流弊云云 
[關岳祀典之籌備]  
　　自去歲規定武廟祀典政府本擬先建築武廟只以勘測地點籌備欵項一時未能興工然我國舊日又無闌岳合祀之廟足爲致祭地點遂先由内務部擇定清醇親王祠改爲關岳廟聞自本月十七日起該部特派專員帶同工匠前往修繕月之二十八日武廟春祭即在該處舉行日來巳預備一切典禮 
　　　岳合祀祭禮案己由禮　館修訂聞　岳廟制係正位左奉關壯繆右奉岳忠武均南向兩序奉歷代忠武將士自蜀　迄前淸得三十人如張飛趙雲王濬謝玄韓擒虎賀若弼李靖尉遲敬德蘇定方李光弼郭子儀王彦章曹彬狄靑韓世忠劉琦旭烈元郭侃徐達常遇春馮勝藍玉戚繼光周遇吉岳鍾琪兆惠阿桂楊過春僧格林沁聶士成等其他别有廟祀者文官死事守土就義者人所詬病史有惡聲者蹟備裨野事軼村坊者事費　典人等論定者位秉鈞衡名居裨貳者均爲列外屏而不錄關岳合祀典禮此次係第一次舉行本應愼重將事以示來茲故日來内務部特派專員籌備一切祭禮各軍事機關現亦正在預備派員陪祭 
[天津工商界請辦勸工會]  
　　提倡國貨之一法津郡衆工場商號爲請求舉行商業勸工會聯名上書商務總會文云竊查自民國成立以來百度維新趨勢之所在非工商講求精良不足以强國是以近年來我國工業研究深造加以政府之權力提倡於上人民羣相究討於下故土貨百般設法改革人民風氣亦漸開通然鄰邦外貨較比土貨銷路仍未稍殺於前漏巵不能塞止者何耶當經商等調查實外貨較之稅輕况且人民習慣意中注重者外貨之外表華麗殊不知土貨堅固延年而且適用商等工業向來本小利薄與外貨抵抗難收效果惟查我大總統督直之時維持商業勸工曾當經批准凡也口國貨價値在三十兩以内照免稅釐以一個月爲限會期分兩季舊曆三月九月以天后宫公園兩處爲會場等因津埠　民感戴莫銘現查津埠工業一項自受歐洲開戰影商以來市面疲滯各工廠十室九空無力支持工人坐以待斃商等懇求援照前案稍加變通仍請開辦商業勸工會以蘇商困挽救工業商等對於暢銷國貨起見援案請求各種國貨出口凡値價在三十兩以内者照免稅釐一年兩次分三月九月每次以一個月爲限期若値價在三十兩以外者照章納稅除國貨外他貨商等槪不請求以期達到暢銷國貨之完全目的商等不揣冒凟謹陳管見敬祈貴總會轉請巡按使咨請財政部恩准提倡國貨挽回利權實爲公便 
[贛商會對於商捐之要求條件]  
　　江西財政廳長濮良至因歷年以來公家虧空民國銀行墊放軍政兩費數達五百餘萬元無力籌還以致銀行基本缺乏頗爲危險故擬仿照湖北辦法開辦九九商捐以爲銀行發行紙幣準備金業經草訂章程函送商會討論日久尙未表决贊成開辦現經商會徵集各行意見提出開辦商捐要求條件六條訂於三月二十二日開會宣布再行函送財政廳俟其認可後再開大會贊成開辦茲將南昌商務總會要求條件錄下（一）開辦九九商捐係爲整飭本省幣制起見則民國銀行現行使用在外之錢　實數究有若干及歷年以來所得紅利究有若干現存何處均須切實查明公布以便擔任捐項者得資信用（一）各省官産中央規畫原准作各該省整飭金融之用本省淸理官産現己辦有頭緒應請淸理官産處將本省官産投標拍賣可得價欵若干據實開示以便統籌（一）此項九九商捐須明定限制係專爲維持民國銀行恢復錢鈔信用而設除將民國銀行歷年所有紅利并將本省官産價欵提出一併充作整備外所有虧空之 
 
 
 

Page 7

 
 
數即以九九商捐牧人之欵塡補之　亦須統同核算明定限制總以民國銀行錢鈔虧空塡實之日即爲九九商捐實行停辦之時務請　案詳部核准（一）九九商捐如　實行　辦即須先向中國銀行商借欵項二三百萬以濟目前之現狀此項借欵即以九九商捐收入之捐歎爲　保（一）民國銀行正待維持則所有從前經理國庫及墊發軍政費用諸事務自屬不能擔任應請一併移歸中國銀行經收墊發以淸手續而分界限（一）九九商捐如能實行開辦借欵項或能有着則民國銀行所有行用在外之錢鈔即爲一種有凖備有信用之品自與現欵無異應詳請巡按使准予通飭本省縣及各處稅局准以此項現行錢鈔完糧納稅一律通用庶幾信用日堅收效亦速 
地方通信 
[鎭江]  
　　派員監視軍務　馮將軍頃以江蘇區域廣大各縣所駐防軍雖有駐紮地點國式表册塡報考核究屬路途遙遠查察不易且與地方情形能否融洽職務有無敷衍均難一一洞悉特遴委徐恩謙往鎭江常州兩屬組織軍務稽查所藉以考察各處軍隊之功過 
　　歡迎齊使之預備　江蘇齊巡按使於日前蒞滬巡視後即乘鈞和兵艦巡閱吳淞狼山江陰　山鎭江各砲台曁各營防務現聞鎭江一路砲臺總司令龔靑雲接到電信知齊使定於一二日内蒞鎭特飭象山零山焦山都天廟各砲台官弁預備歡迎 
[南通]  
　　盜案發生　西鄉天后宫附近湯步廷家於前晚突有盜匪十餘人挾帶武器蜂擁而入事主驚惶萬分無力抵抗當受刀傷四處旋入室刧去現洋三百餘元及衣服首飾等物該盜等臨行遺失禮帽一頂警局聞知即發電話報告縣署派員履勘一面懸賞緝拿務獲究辦 
　　厲行烟禁　盧知事會同省委趙惟寅陳時泌親詣各鄉按畝履勘並未有烟苗發現惟英使會勘之期在邇且東鄉與海邑接壞之餘東場三益鄉等地方爲烟苗素旺之區屢經警局會營剷除盧縣長仍恐鄉民有偷種新苗情事特派稽查員八名前往分駐各區以便隨時查察　 
[嘉興]  
　　屈巡按尙未到禾　屈巡按使本定午前十時可到嘉興前日且有委員先來今日一午在嘉各官場紛紛到車站守候至十時頃忽星散聞己得確　消息今日不復來嘉伹城中昨晚貼有放告之示隈本日下午四時前在行轅收受今若此則各種事件均應變　未知因何　事而留駕也　按觀杭信似確已起行 
[杭州]  
　　殖邊銀行開幕　昨日（二十五日）開幕殖邊銀行開幕該行自大門起襲設臨時電燈並遍紮松柏牌樓懸萬國旗種種布置一新京行派有理事到杭上海行長徐幾亭亦特來參觀省城各當道中如朱軍督派代表余君屈使派代表陳君姚運使派代表軍君赴該行參觀軍財政廳長水警徐廳長高等審檢　莊王二廳長丁道尹温交涉使周知事十二旅童旅長憲兵司令稽核分所馮驥良並將軍府秘審張春泉巡按使秘書屈伯剛等均親蒞觀禮其餘外賓則有日本領事　上恕治英敎士梅藤更之江學校校長王令賡各銀行錢莊均各到場道賀聞該行曾於二十四日由上海發到現洋十餘萬元故昨日開幕所有滙兌存儲各課頗形忙碌約有數萬元之出入 
　　屈使出巡之迎送　屈巡按使出巡昨報巳紀大略茲復記其離杭時情形如次　昨日（二十五日）下午二時屈使由杭州城站乘花車赴嘉興朱將軍特派金參謀長偕第六師長葉頌淸第十一旅長童保喧第十二旅長葉煥華會同錢塘道尹丁傳紳高等廳莊王兩長内河水警徐廳長杭縣知事周李光警察廰長夏定侯率帶第六師軍樂隊步兵第二營六分署警察隊歡送到城站一面由嘉湖鎭守使吕公望第一水警總署長俞肇桐二十一圑圑長傳其水嘉興縣知事袁慶萱會同敎育會商會農會各圑體在嘉興站歡迎除隨帶衛隊外由駐　騎兵第六圑曁步兵第二十三圑沿途爲之保護送往迎來亦頗忙碌云 
[江西]  
　　請復南豐先生祀興　昨有南豐縣公民曾志雲等以該支祖宋中書舍人曾公諱　字子固設文定世稱南豐先生係北宋名臣文宗韓柳學啓程朱歷朝入祀鄉賢祠春秋二祭藉表賢儒惟因辛亥鼎革此項祭祀遂付闕如爰特援例呈請恢復舊制以隆祀典而保國粹其文斐然可觀因限於篇幅不及刋錄 
　　戚巡按嚴切剗烟之原電　前日本報載戚巡按使在樂平行署有嚴飭剷烟之電僅述大意今覔得原電錄下　烟苗利厚獘多往往諱飾朦蔽巳報淨者復查不淨具有明證迭經嚴電又有最後通令並令五日一報各道尹想必飛速轉行各知事如稍有心肝不但未淨者　觀自村村　勘日夜趕緊　淨其稱巳淨者須防萌　復生兼有疏漏即本無烟苗之縣不可自恃亦恐防其偷稽總之各知事目前惜小費貪苟安會勘時　吃大虧大若洋員必擇有烟苗處會勘外交内部委員爲大局　　面下不去勢必威逼即本使興道尹各委員豈能坐視該知事臨時吃大虧大苦當有不堪設想者摘印拿問尙在其後四月初旬各員一齊到地何尙夢夢耶亟應上下提起精神刻刻防察必俟會勘後始可放心除永新吳知事之昏庸前樂平知事戈銘猷前弋陽知事李凝之欺詐上年養　貽患泰和南豐遂川派兵前往及鄱陽餘干萬年德興四縣由舟次委查均另行核辦茲查本署寄到淸單如龍南虔南豐城所報不實宜豐報過一次語甚含糊竟無續報迭次飭令置之不理瑞金前任報淨後任查出三十七處未據續報肅淸應先各罰俸一月記大過一次虔南報查出之處未據續報罰俸一月其俸銀關係前後任者政務廳分别核扣如其近日勘奮尙不致誤大局俟會勘後由道尹議詳將扣存之俸銀發還否則情節較重加行嚴懲此外未淨未報各縣並由道尹酌定罰俸記過詳復仍照最後之通令辦理至前任一月（此中恐有訛碼）剗淨之限期己届部催緊要速由道尹彙報限淨一面即復部請會勘再三月二日公報登有福建道尹出巡之省章分爲常期臨時兩種本使深知出巡之難是以未經規定然剷烟關係大局過有萬不得巳之縣各道尹應臨時出巡藉以鞭策希酌飛轉各印委飭卽遵照霰 
[雜評二]  
　　交涉中之私第演劇　某總長兼外交顧問者也外交危急至此乃爲顧問者非但不顧問且日在私第演劇沉溺於酣歌恆舞之中人有詰之者則曰此座終當屬諸他人吾營營於此何爲者其言殆有言外之感慨所謂達觀者非歟雖然使中國之人畫存終當屬諸他人之心而皆放棄其責務則徵特一官一職屬諸他人并將舉全國而屬諸他人矣嗚呼吾何忍聞此亡國之言哉 
　　交涉中之國會選舉　外報屢載日本限二十五日選舉前須將要求全部解决是日本總選舉之日即中日交涉最要關頭之日也近兩日來交涉進行之迅速即爲此故今日本之選舉期巳過而交涉仍未全部解决則此後之日人將逼迫益緊而實行其警告歟抑寛以期限而别有所謂關頭歟吾將於日内之消息卜之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（三）]  
　　繼續討論　昨（二十六）日爲全國商會臨時大會之第二日仍於午後二時開議由貝潤生主席總商會坐辦嚴漁三出席代表融會長貝君將續到意見書繼續付討論如汕頭商務總會贊成廣州商會湖南商務總會贊成廣州商會並請於聯合力爭文内將浙省條舉各意見加入廣西北流商會贊成廣州商會湖南商務總會修改商會法事關重要請挈街人告廣西賀縣八步埠商會贊成廣州商會河南商務總會同前湖北省事務所修改商會法擬先行請願俟得准許明文再行逐條討論甯波事務所贊成總事務所存在蕪湖商務總會報載粤浙贛各總會所論商會法窒碍極表贊同山西省事務所贊成鄂事務所雲南省事務所贊成廣州商會並另抒意見五條京師事務所贊成杭州總商會九江商務總會臨時會議開會時遵派代表與議南京總商會請通函各省事務所轉致各會靜候中央核示勿先改組奉天輯安岔溝商會商會法關係至鉅擬選派代表要求修改漢口商務總會詳陳全國商會聯合會不可以不與各省總商會不可以不存並據監利商會所陳各節亟應力爭吉林省事務所贊成廣州商會九江商務總會新商會法遠不及前淸舊法南京總商會商會應否依限改組請示知太原商務總會同前杭州商務總會請說明總商會之作用及成效禀請免予取消總會厦門商務總會贊成粤浙贛商便意見甯波商務總會贊成杭州商會保定商務總會贊成粤浙贛商會意見福州商務總會商會是否依法改組請詳示吉林商務總會贊成杭州产會通州商務總會電同前成都商務總會電是否贊同廣州商會徵集各省意見請電復山東商務總會電贊成杭州廣州等會辦法湘省商務總會電贊成由總　務所挈銜逕禀中央梧州商務總會電贊成粤浙贛商會厦門商務總會電杭會函請總所挈銜禀請免消總會修改商法極意贊同營口商務總會電同前景德鎭總商會電請彙集粤浙贛商會意見併案辦理黔省商務總會電贊成杭粤滇贛各省偉論成都商會電贊成廣州商會景德鎭總商會行文程式商會印章兩項亦在修改之點缅甸中華商務總會（一）通請海内外各商會承認全國商會聯合會之存在要求政府於商會法加入條文（二）除海内外各商會徑自行直接禀求改修外其改修手續條件擬仍由全國商會聯合會總事務所徵集意見彙銜草呈條文謹備政府採擇（三）商會法及商會法施行細則未蒙修改至適用遵守時内外各商會槪不依限改組（四）請在洋各商會贊同新嘉坡總商會函開應請農商部准予仍舊通融辦理凡南洋各埠商會除尋常代理伸訴及其他之陳請外應須分别案情或逕禀各該省最高行政官或逕函各該地方官辦理遇有重大事件仍准直接農商部以期情隱易通響應較速之說要求政府於商會法加入此條而施行細則之第十七十八兩條均請撤銷至公文程式請願遵依大總統前令於中央政府及各地方最高行政官用禀其餘一槪用咨用函（五）商會法及施行細則經聯合禀請修改未蒙俯允時海内外商會對於政府及地方各行政官應所委勸募調查及各種事項諸公文一槪退還（六）請　修改至終無成效時海内外各商會决皆一致自行脫離法定機　之　務退　爲商民國體自謀保離之生活三寶壟華商總會（一）商會與農商部及内地官廳居留地領事之　治應准予照舊通融辦理公文程式仍准民國三年五月部批除對中央各部長及地方最高行政官廳仍用呈外餘各官　准一律互用公函（一）原有商會改組後應請換給關防以資信守（一）--- 
歷届選舉會　禀部存案應請參照舊例加狀委任以專責成（一）全國商會聯合會應請准予照　存在以爲各會交換智識開通風氣之機關庶商業前途之改良進步有所裨益再查商會法第二十一條會董每年改選半數第一次改選以製　法行之該條文於僑界實在情形頗多窒碍可否附入禀請准予參照地方情形通融辦理之處仍候裁奪爲盻云云昨出席者計六十七人在座將議案討論之下因初　手續小竣仍作爲預備會今日仍繼續會議於王時一刻閉會 
　　代表添人　昨總事務所又發通告云會議商會法關乎全國　會命脈自應集思廣益共相繫維所有各商會代表赴會照章應報由本省事務所彙集報告俾總事務所可預備事件及安排坐席不致臨時有所缺憾此次各商會代表到會多未報由本省事務所彙報總事務所有僅携本會公函報到者有并本會公函亦未携帶僅投一刺者總事務所辦事諸多困難以致未能一律入席然以諸公遠道而來雖困手續未備深蒙鑒諒而總事務所終抱不安乃於會場多排坐席並將應備事件趕即添辦即請執事逕向貴省事務所之委託代表諸君介紹入會本日仍以午後二時開預備會專此奉告即希台洽爲荷（各省之委託代表諸君姓氏及現在寓址錄後）杭州代表顧竹溪大馬路泰和里同豐泰王湘泉後馬路選　里廣豐火柴批發所甯波代表費冕卿抛球場賓樂公南京代表蘇民生後馬路恒源里復記洋貨號蘇州代表蘇稼秋季小松均住洋行街鼎發行 
[江蘇省敎育會談話會紀事]  
　　前日直隸省敎育會會長張君佐漢副會長劉君續曾福建省敎育會聯合會代表鄧君萃英先後本滬參觀學校本省省敎育會連日招待并招集在滬會員於念四日下午四時開談話會請三君指敎一切適張劉二君因事匆匆北上　及蒞會鄧君所講日本敎育狀况窮源竟委近二小時之久略謂日本敎育界之學說大都濫　於歐洲其始海爾巴德派最占勢力繼而社會敎育學派代興近年則人格敎育學之研究最盛然各種學說盛衰皆其表面其不變之精神即大和魂是也至實際方面小學於敎授上近來盛倡自動主義并非常注意於訓練女學則采賢母良妻主義敎科務求切用於家庭近且於高等女學校外添設多數守科高等女學校附設於高等小學以求普及於此可見其注重之點全在實用至彼國人士抱有侵略中國之野心初僅限於野心之政治家近五年來則敎育家亦非常注意於拓土殖民矣此外更有報告一特殊之事　可供諸君之研究曾見一日人辦一私立小學各曰成蹊小學校旨趣以爲一般人所辦之學校皆根本誤謬故乏良好之成績彼之主張致力於兒童注意力之集中以爲必使十分注意精神得以統一敎授乃能有效於是思出種種特殊之方法其一爲寒天凝念使兒童於寒天每晨赤購跌坐凝神半小時其二爲寒風浴使兒童於寒天每日赤脚當風半小時其三爲冷水浴其四體操時敎師以一足在地上劃勵以代口令其五敎授珠算敎師口唱數目使兒童不用指撥算盤閉目許算唱數畢隨報答數此等方法實行復據稱頗有效驗社會甚爲贊許云演說畢隨卽散會是日到會聽講者近五十人均極滿意 
[中日交涉之上海觀]  
　　楊道尹之勸導　滬海道尹兼特派交涉貴楊小川君以中日交涉發生後愛國之士奔走呼號恐有游手好閒之輩藉端滋事故特出示禁止昨（念六）日午後二時楊君又在署邀集滬上各幫公所會館紳商各領袖傳諭分别開導辦法各代表到者甚衆楊君在客廳宣言謂各國所辦交涉於未解决之前均守秘密以目前而論大總統負完全責任凡我國民應當各安營業靜候和平解决其間利害鄙人巳剴切布告尤恐未能家喻户曉特煩諸君廣爲開導以謀公安而維大局是所厚望云云各代表散後遵於今日各在公所開會廣爲傳佈至四時三刻而散　　日領事之訪問　聞駐滬日總領事有吉明君與滬上官紳感情素　日昨特至道尹公署訪晤楊小川君楊君延入客廳就座後有君以近日排貨問題要求楊君設法取締楊君言中日隣邦轉車相依深望兩國政府對於此次交涉和平解决庶中日商民無由發生誤會則感情仍歸融洽末又謂當以官力所能及者設法勸導以敦睦誼云云茗譚良久始握手而别 
　　政事堂之電令　中日交涉發生後商民開會籌議抵制滬　行政警察各機關聞之曾電詢中央如何應付茲奉政事堂電令大旨謂地方行政警政均關重要須照常辦理如遇國民之熱心舉動尤宜勸導和平對付切勿妄生激烈致動交涉等因徐警廳長　電後巳轉知各屬遵照和平保守勸導若遇流氓奸徒藉端生事則應嚴查拘究不稍寛貸 
　　各捕房之近事　英界訪函云日本人馬魯馬大衣蓋哈大希泥馬拉那蓋馬拉等均在福州路開設店業控王光浦糾衆嚇阻華人購物昨由捕房將王拘解公共公廨請究先由一號西探目上堂禀明前情繼由各原告日商投案訴明情形後訊之王供稱安徽人來滬貿易初寓大同棧現遷寓和豐旅館日前四馬路胡閙之事並不預聞求察云云俞代襄讞核供商之英領卓君判王押候致函日領訂期會訊　法界訪函云法捕房石總巡以邇來有血氣方剛之少年在英界内向日商所開之店阻止主顧購物或拆云所懸商標查法界内亦有日商店舖數十家恐亦有前項情事特傳諭各探捕如查見有聚集多人在各日商店舖門首者着即婉言勸阻令其解散如有蠻横不服舉動即當拘案訊究　美界訪函云昨有楊子路日商某貨棧司事某日人投美捕房報稱有多數華人在該棧門前吵閙請爲查究云云捕頭允爲派探查核（以上中西官廳方面） 
　　滬入士之呼籲　公民潘祖仁陳東山等上大副總統國務卿外交總次長電云日人無理要求普天同憤近日中西報載嚴酷條件大半承認如果屬實必蹈朝鮮覆　竊料當局諸公决不忍置國土主權於不顧惟人民等聞此消息寢饋難安人心未死事有可爲雖犧牲生命亦所不辭務祈堅持到底民國幸其公民潘　仁等公叩 
　　辦事處之改組公民辦事處改組之通告云本會初擬定期三月二十七日午後二時假座虹口乍浦路多孫里三餘集邀請滬上各機關各　體討論辦事處刻因臨期料必人多惟三餘集地方實在淺窄不敷容納暫行緩議另覓他處冉行訂期通告本會代表詹天民等叩（以上國民方面） 
[要塞砲台均設無綫電]  
　　傳遞消息以無線電爲最便吾國自中央政府於通商口岸江海都會等埠安設無綫電後淞滬粤閩間早經互通電信茲聞中央以便利通信起見於各要塞砲台亦飭安設無線電業由海陸兩軍部電飭各要塞司令查明如有未經裝設電機之處着即妥爲籌設所有經費呈由該管司令部核撥故現在緊要處所均能與淞滬間互通消息矣 
[與操軍艦陸續赴澄]  
　　海軍李總司令以南北洋兵艦舉行會操其操地現旣擇定江陰洋面則應行與操各艦均須先期開往茲查駐泊南黄浦之海籌巡洋艦所需砲彈軍械業巳一律配齊爰於昨日飭該艦長着於二十七號由滬駛往江陰預爲布置操務尙有防務浦江之建康同安二魚雷艇及建威炮艦等亦在會操隊内其應需軍火藥彈皆巳裝就故亦定於下星期一（二十九號）由滬出發赴澄 
[嚴禁私曆之通飭]  
　　滬海道尹曁縣知事署均接江蘇巡按使公署飭文云案准敎育部咨開據上海總商會禀稱甲寅舊曆九十兩月月建本以萬年曆爲根據因推算之不同致大小之倒置九月底爲金融結束時期商界無所適從衆情頗爲　擾當經本會依據鈞部觀象臺曆書所載之月建及卷首凡例說明登報更正商民始有遵循詎坊間發售之民國四年曆本於乙卯舊曆十二月有刋作大建者有刋作小建者舊曆歲除爲全國商界習慣大結朿較之九月底關係尤重本會鑒於甲寅九十月建之參差紛擾不得不爲未雨之綢繆免致臨時舛誤應請鈞部通咨各省巡按使轉飭各縣知事出示曉諭乙卯舊曆十二月月建以觀象臺曆書所載者爲凖一面另訂新舊並列簡單官曆頒發各縣廉價售賣俾不至以坊版之通書擾商民之心目裨益閻殊匪淺鮮所有乙卯舊曆十二月月　坊本歧異懇請咨飭證明並普通頒行官曆緣由理合且禀專陳伏乞俯賜鑒核批示施行等情到部查該商會所稱各節自係實在情形惟坊間曆書並不遵照本部頒發樣本翻印仍用前淸時憲書舊式巳屬不合甚有推算錯誤於月建大小時有出入殊屬不成事體本年以此項私曆禀送本部查驗者巳不止一種其印售之區大率以上海爲多相應咨請貴巡按使通飭所屬一律嚴禁私曆以重授時要政是爲至要此咨等因准此合亟飭行各該口仰卽遵照辦理切切此　 
[訊究紫金路刦案嫌疑人]  
　　老北門内紫金路陳維周家被盜行刦傷人一案曾緝獲盜匪王三又由警廳拘得嫌疑女子王阿寶及某甲夫婦等三人收押候訊在案茲悉所獲之女子王阿寶卽王寶珍而某甲夫婦爲錢銀山錢王氏巳奉警廳司法科顔科長飭提是案收押各犯與王阿寶等質訊據阿寶供稱父親在北京爲商生母在家與小女子同做鞋子餬口此案事實毫不預聞等語錢銀山錢王氏同供賣粢飯度日每晨在東馬橋擺攤此案實不知情等語乃此案内之陳家乳媼堅稱王阿寶曾將首飾給與錢銀山夫婦并囑其在外不可聲揚等語問官以乳媼所供係一面之詞並無確切證據殊不足信遂判令錢銀山還押錢王氏王阿寶着交保出外候查核示 
　　又一訪函云淞滬警察廳自此案發生後偵緝隊士即四出偵查前巳緝獲嫌疑犯吳國才一名訊供不認押候調查在案昨因法捕房將黄三等緝獲訊據供出此案係由痲皮女人引路搶刧徐廰長查得痲婦即巳獲吳國才之姘婦上年冬間曾在陳陸氏處受雇擠乳（按此婦想即係上函之陳家乳媼）諳熟門徑旣據獲犯供指當派探捕前往該婦住所獲解到廳　偵緝隊嚴行管押聽候訊究 
[獎賞協拿盜匪之包探]  
　　法捕房華探目黄錦榮包探韓邦達方福林等於本月十八號帮同華界偵探破獲搶刦城内蕯珠弄王克記家之盜匪張春江陳阿寳劉元龍吳金貴等七名由法公堂移送淞滬警察廳訊供屬實聽候判决懲辦在案茲悉徐警廰長以此案破獲全賴包探協拿之功當即備洋一百元函送法捕房請爲轉給出力之各探石總巡接到後備函覆謝一面飭傳該探目等分别具領 
[緝獲迭犯刧案之盜匪]  
　　盜匪方少淸因糾黨在嘉定縣屬夥刦得贓逃匿滬西麥根路華洋交界處被戈登路捕房華探陳永康西探殺辣門緝獲解奉公共公廨諭着押候查核在案昨晨由廨復訊據中西包探禀稱查得方盜與法租界裕新猪腸廠被刧一案亦有關係現巳知照法捕房惟嘉定縣知事並未派警來案等語繼由法包探投訴前情並將提票呈案聲請移提俞代襄讞核供商之英領卓君以嘉定縣知事旣未派警投案判方交法包探帶回嗣由法捕房向該匪盤問直認串搶裕新腸廠得贓分用不諱石總巡諭令再行詳細研訊有無另犯别案再行核辦 
[事主請將盜匪就地行刑]  
　　搶刦閔行東鄉淡水河黄大經家案内之盜犯秦木生徐連發唐阿根三名業經由縣緝獲解請鎭守使署訊辦在案茲悉黄大經前日具禀鎭守使署略謂近來西鄉居民被盜搶刦之案幾於無日無之實因懲辦不嚴官廳祗予拘禁以致盜黨横行鄉民受害非淺此次所獲盜犯秦木生如奉判處死刑請於行刑之時飭交地方官將犯綁赴犯事地方執行鎗斃俾匪膽稍知畏　地方得以安靖民等幸甚云云 
[指認歇夥犯刦之可疑]  
　　英租界四馬路紫陽觀醬菜店被盜搶刧並用　戳傷司賬人張瑞旺一案　中西包探在醫院　據　瑞旺指認歇夥洪子仁用刀戳傷由捕房提洪　廨訊供不認押候　訊在案茲悉該捕房日來迭提嫌疑人洪子仁嚴行盤詰堅不承認且稱實係張瑞旺與伊前在該店時挾有嫌隙故被借端誣陷等語該捕房以向洪再三究詰誓死不認則張瑞旺所指情節殊爲可疑因復飭探捕前往醫院向張詰詢張所稱情形前後多有不符察其傷勢尙未全復言語亦無倫次由　回禀捕房當以據稱各節實難作爲確證案關强刧傷人情罪重大殊未便憑受傷人昏沉之言遽人人以死罪爰特諭將洪子仁暫行看守俟張瑞旺傷愈神淸再爲質訊以期水落石出 
[船户請飭水巡防盜]  
　　本埠浦面緝捕事宜係歸水警第一專署管警其中夏家嘴以北至白蓮涇港浦面甚爲荒僻商民船隻在該　被匪刧掠時有所聞實因水巡船游巡較少之故茲有松江及嘉興等處之船户耿明達等於昨日特具禀鄭鎭守使請飭淞滬警廳迅飭水巡隊在該處一帶浦面多派巡船常川游弋以維航業而弭盜患 
[南商會明日開新議董會]  
　　南商會於二十三日開會選舉會董業己開筒揭曉其票數名次曾紀前報茲聞當選各議董現由該會分别函知請爲　任並訂二十八日（陰曆二月十三日）下午二時開新議董會以便以訂互選正副會董手續 
[寰球學生會前晚之演說]  
　　前晚八句鐘寰球中國學生會請曹錫賡君演說略謂人生勸於作事固爲美德然不可無遊憇以回復其疲怠每見有終日作工而無片時休憇者此種作工未必能持久其勢必至孱弱其身而止西哲有言健全　精神必附於健全之肉體欲使精神健全必勞作與遊憇並重　一日夜可分爲三部以八小時爲勞作時間八小時爲遊憇時間其他八小時即睡眠時間如此則精神與體軀俱健治事自緻密精細而無疲怠疏忽之虞吾國人每視遊憇爲不足重且以聲色絃歌之場爲遊憇之所斯又與西方人大異其旨趣而於健康上反無大效之可得末又謂遊憇旣爲最要之舉而遊憇中尤以運動散步爲最善云演辭甚長聽者鼓掌　由李登輝君致謝復經楊心一君宣布下星期四晚請余日章君演說美國最新之國民敎育凡有志敎育者均請蒞會云 
[靑年會半夜學堂添設鐵路車務科]  
　　鐵路於交通上最關緊要近年來我國建築日多惟需此項人才頗見缺乏實因各學堂向無此種專科故有志者無從研究茲悉本埠靑年會半夜學堂於本年始添設鐵路車務一科專授鐵路上各種職務訂聘富有經驗之敎員三人每星期授課三次定三期卒業定本月二十九號晚開課有志研究者可速往報名 
[尙賢堂之星期會]  
　　法租界寶昌路石牌樓尙賢堂於明日星期下午四時半又開敎務聯合曾特請姚菊坡君演說修身爲本之大旨因前星期由李博士演說外人所以贊成孔敎之理由曾扼重於修身之理也有志敎務者届時盍往聽之 
[中法實業銀行宴請官廳]  
　　法租界外洋涇橋中法實業銀行自去年創辦以來營業頗爲發達現該行總理王克敏由京來滬爲聯絡官商感情起見前曾邀請本埠各紳商於張氏味蒓園安塏第宴會來賓到者頗衆茲因官界尙未邀宴特於今日午後設席本銀行内邀請本邑鄭鎭守使楊道尹沈知事等各官廳公宴 
[劉襄蓀北上]  
　　前淸蘇松太道　襄蓀自辛亥光復後久居滬地巳不作出山之想日前忽接京中某當道來電謂有事相商囑令到京劉君得電後即於昨日料理行裝附乘滬甯火車赴甯再搭津浦火車北上 
[高等審判廳長來滬]  
　　蘇省高等審判廳長　元康因有要公於昨日乘滬甯火車來滬暫假後馬路戒烟新　社作寓所本邑地方　檢袁林兩廳長得 
 
 
 

Page 11

 
 
悉後即趨該社晉　面陳一切關蔡君在申小作勾留卽須返蘇云 
[狄思威路之火警]  
　　前晚一句鐘美租界狄思威路五百零一號門牌某花衣棧忽然起火當經瞭望台鳴鐘告警由英美界救火會到場救熄計焚去平房八簡及棉花數十擔捕房查得該棧保有火險若干兩特飭中西探查明起火情形再行核辦 
[江北人灼傷斃命]  
　　江北人彭文川前日在華特路某烟紙店内購物被某姓小孩誤將火柴擲入火油箱内致被灼傷當送醫院醫治無效於昨早身死捕房飭該家屬到院備棺收殮 
[閘北之烟禁]  
　　前日五區警署又查獲烟土犯潘新記黄寶生江松濤陸吉山吳松年等五名又四區二分署查獲烟犯陳李氏一口共抄獲膏土丸藥二十餘兩並烟具一副一併移送檢察分庭預訊屬實押候起訴公判 
[私售燈吸之科罰]  
　　小東門捕房解徐老大至法公堂稱徐在荊州路賃屋私設烟榻違禁售賣燈吸起獲烟具數副請爲訊辦徐供家中人吸烟者居多故有烟具多副不敢違禁私售求宥判以贓證確實豈容抵　着罰洋二十元充公示儆 
　　婦人王陸氏在滬西小沙陀路三百八十五號屋内私設燈吃被捕房查悉於昨將氏連同烟具一併拘解公共公廨訊明判氏罰洋三十元充公無力改押三禮拜烟具銷燬 
　　西門外開設　坊之葉長春素有烟癖前日爲警拘獲抄出烟下具多件解送地方檢察廳預審起訴昨經推檢各官開庭研訊之下從寛判罰洋四元煙具存案 
[鎭江男孩迷路]  
　　男孩劉變喜身穿黑布舊棉袍破棉褲破鞋在法租界迷途啼哭由捕帶至法公堂請示據該孩供鎭江人年十二歲家有父親住在原籍鄉間向在火車站售燒餅度日茲被人拐來上海在途與拐匪失散以致迷途是　聶讞員判給火車票一張遣回原籍 
[請追多年未了之債欵]  
　　周麟峰因朱秋江（卽江橋阿秋）不理抵單借洋於前淸時代控經公共公廨判决並將所抵方單函送上海縣警請召變　因無人承買迄未了結茲原告復又禀公堂將朱傳案於前日午後集訊原告投訴前情請追本利洋三百餘元質之朱供認屬實惟稱前奉判决後己還過原告洋四十元王襄讞核供以該押欵巳經十年因與觀審之英卓副領事判被告交原保除前還過洋四十元限兩月再繳復原告本利洋二百元一面函請上海縣及地方審判廳將前次送請召變之方單檢送公廨分别給領倘或方單遺失卽請上海縣補給新單以憑管業 
[阿姪控姦之無效]  
　　賈應和信見證王少友劉維成劉子寅投閘北警廳司法科控伊嬸賈應氏私與岳林芳姘識并稱岳林芳近將叔父所生之子百般凌虐請爲究辦經段科員判送檢察分庭預訊之下李檢察官以此案應由該氏本夫親告與賣應和無涉判將訴案註銷 
[誌謝]  
　　中國留美學生月報刻巳出至第十年第五期昨承惠贈二册内有鄺富灼君之中國敎育進步論馬紹良君之中國中立論周昌伯君之外資利用論尤爲傑　又中國靑年會於今晚開演活勳影戲承贈入座劵兩紙書此併謝 
雜評三 
[敎育雜感（訥）]  
　　日本敎育家對華之眼光旣如福建代表之所言而吾國今日所受外交上鉅大之激刺欲舉以　輪於國人腦筋中使永永無忘并　養此愛國心使逐漸生長其能力訓練其體格一　從前脆薄不耐之習性而悉成爲强毅不屈之國民亦吾全國敎育家之責也 
　　江蘇預算據寗訪員報告謂並不大減削君蘇人士從前竊竊憂慮者今可釋然於心矣然此敎育費雖不減削亦僅敷緃持目前之用不浪費不侵蝕使此一百五十餘萬元之省敎育費無一文不用得其當敎育前途庶幾有望此又江蘇敎育界之責也 
[調查國貨]  
　　報紙　漢口　家磯財政部造紙廠仿造各種洋紙極合書報之用尺寸大小可隨意定造價甚廉批發處在漢口長里二十五號 
　　皮紙　杭州餘杭林牧公司所製極合包皮之用每刀一千張每件十刀價洋三十元發售所在上海抛球場大豐紙號及盆湯弄慶豐順紙店 
　　胰皂　閘北賓山路德成胰皂廠創辦至今頗形發達每日銷數巳有千打之譜其廠中陳列一切器機無一非華人所自製其所用香精與其他質料亦無一非華産規模辦法均極有序其出品名類有八曰大檀香皂曰小檀香皂曰紅香皂曰綠香皂曰花牌香皂曰芝蘭香皂曰九美圖香皂曰美女牌玫瑰香皂類皆仿西式製造而其氣質裝潢較舶來品更有過之是誠國貨中之一大特色也惟惜内函包紙及仿單純印西國文字不能引起華人之觀念并不能使華人知其爲國貨而爭購之殊於良工精藝之上或有所隱而不彰尙望亟爲注意於此點再求改良則暢銷自易矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[愛國男兒傳（續）] [  南邨]  
　　（二）彭鐵匠 
　　彭鐵匠淮北人粗知文義每於爐冶之暇輒把卷自娛好讀說岳及三國演義諸書復慕關壯繆岳武穆之爲人市兩公繪像懸於家朝夕進香火焉時明綱解紐内亂騷然戎馬頻年民皆樂死而倭夷乘我有内顧憂復頻寇沿海淮徐一帶遭其茶毒慘不忍言居人皆切齒戴髮恨不能生啖其肉每三五聚談莫不目眥盡裂然轉問將以何策自救則咸噤口蹙眉不能聲村中有大户孔百齡者任俠好義至是忿不欲生乃置酒召父老子弟共議所以拒寇之道酒三巡而議酒盡猶未决或有戚惕涕下者彭鐵匠厠末座仰天笑曰漢朝公卿盡哭到夜夜哭到明能哭死董卓否今日之事亦猶是也諸父老昆弟不思决計立謀殺寇禦悔徒嚶嚶作孺子泣者何邪於是席中皆錯愕嘻曰彭鐵匠汝乃夸言邪試問汝將何以敎我彭鐵匠曰寇聚我散寇勇我怯故我常犧牲於寇爲今之計首宜圑結人心鼓舞勇氣以村之靑年共守備糧食所出則各傾家以滿之婦孺老弱則爲之接應輸重寇至則出殺不勝則死之寇雖衆雖强苟吾村一人猶存者猶必爲寇樹一敵也則寇又何懼哉戰亦死不戰亦死又何必束手以待僇辱邪衆咸拊掌曰善善彭鐵匠之言善我儕苟不協力一心滅此暴寇神明殛之推孔百齡爲之長而彭鐵匠乃盡出其平日鑄造之刀七給衆士不足則以擾鋤　斧繼之褰裳厲兵　聲以待而倭寇未之知也方自嘉定飽掠歸意猶未歷以爲淮民之懦可蹂也復率衆而來彭鐵匠聞耗急號於衆曰寇至矣其人必以南大道南大道之旁有兩義瑩松柏甚茂可以伏軍截　　今有願隨吾殺賊而雪恥者袒其胸於是人盡袒胸彭鐵匠乃擇壯士三十人腰刃挾矛而也臨行語孔百齡曰砦内之事公主之敵至公可出殺之吾以吹角爲號角鳴則奮力夾攻之寇可盡殲也百齡唯唯未幾倭酋率衆至坦然如行坵壚蓋以此邦之人固久巳奄奄無生氣矣子女玉帛不啻外府何用勞心也行且人邨邨中沉沉不見人影寇頗警方驟馬而前邨民嘩呼自壕間出揮兵殺賊呼聲動天地寇大驚惶遽迎敵自相踐踏而死者不可計然敵甚衆憤極踐益力村民亦多死傷者氣殊不少衰孔百齡左脇被創血洒洒出不退方死戰之際而角聲嗚嗚自陣后起彭鐵匠嗔目大呼殺賊巨刃横空光閃閃如飛雪練刀光過處寇首紛紛堕如雨壯士三十人從之勢若數萬衆直衝寇軍寇咸震慴失措負命而逃其酋獨勇甚舞長矛徑刺彭鐵匠鐵匠大呼迎之寇反奔彭急追之蹈凹而巔寇乃回矛刺彭洞其胸彭大怒以手拔矛擲之寇酋仆於丈外彭飛刃斷其首乃仆從　見彭死益憤園殲倭寇如刈草血泊泊流有聲寇盡乃共仰天歎曰勇哉彭鐵匠竟爲我殲此暴寇矣因尋得其屍優予殮葬而孔百齡爲養其妻拏以終焉自是之后倭之寇淮北者因以歛　 
詩選 
[四十九歲自述詩三十首] [  古吳舲詩氏陳希濓]  
　　余今年四十有九矣年將半百老大無成落拓一官文章誤我知非何日無聞依然　蛄春秋虚生人世九月一病幸而得痊生平往事歷歷心頭乃伏枕微吟藉遺世慮得三十首非敢云詩聊存鴻雪倘荷　同人賜以珠玉（不拘體格）則今年索句明歲懸弧將護以碧紗光之蓬　或可借以自豪云爾 
　　同治龍飛歲丙寅嘉平初九我生辰抱孫上慰重　望一脉單傳繫此身（余生時上有二姊叔父家有二姊終鮮兄弟已巳六妹生壬申七妹生故姊妹共有七人而女居其六） 
　　五齡粗巳辨之無阿弟登樓阿姊扶多識幾行多飲酒讀書聲　博親娱（庚午五歲時與諸姊妹讀書樓上每日讀書多則多飲幾杯以爲笑樂） 
　　移住松陵只半年秋風久病太纏綿上池一服淸凉散此是吾身再造天（甲戊九歲秋大病表兄宋子英以大凉藥愈之） 
　　　齡痛哭喪嚴親從此長爲無父人祖母年高孫又小讀書閉户守　貧（戊寅十三歲合家大病九月初四先父棄養生計益艱矣） 
　　安排吉日渡銀河恰値新賡泮水歌也算科名隹話否大登科後小登科（甲申十九歲十月初八結婚適文宗於是日招覆出場後匆促入贅於戴氏） 
　　賀者在門弔者來承歡令伯轉銜袁三年守制無他事終日文章讀百回（乙酉二十歲祖母於正月初九棄養此三年中發憤讀書寢饋於時文而巳） 
　　城鄉來往泛輕航朝趁晨光晚夕陽最是陂塘消夏好淸風十里芰荷香（予鄉居離城十里每日趁航赴城舟經黄天蕩荷花十里一望無際） 
　　天高桂子未容攀秋試秦淮空往還自愧文章少淹博空疏名巳落孫山（戊子二十三歲秋試獲雋者多淹雅之士余文頗自負而竟不售）（未完） 
筆記 
[西戍途中日記（十續）] [  桐城劉雨沛]  
　　五月二十九日自臨　向長安行十里斜口二十里趙璧三十里灞橋所謂詩思　灞橋風雪中驢子背上者即此橋也橋石質而甚長直七十六洞寛二丈許步砲隊俱可通過予留題七絶一章云驟雨添波浪拍空灞橋横亘臥長虹是誰驢背尋詩思帽影鞭絲柳岸中灞上古塜半漢唐陵寢三十八里滻水橋四十里十里舖五十里長安省城長安禹　雍州地其城弱環渭水南屏終南憑高據深雄於全國城内東北隅有小城周九里明秦王藩城也駐防旗兵居之向西轉南訪歷代之故宮惟唐之遣址尙有存者六月初一日聞兩後水深咸陽道上車馬難行縣吏請予暫住兩日往觀碑林自唐迄淸四百餘種惟右軍草書心經最佳然巳殘缺晚題璧數詩乃臥 
　　六月初二日因水未退未行早起寄安農弟錫候弟維三弟函各一晚咸寗令王廷佐來信云咸陽路巳通途檢點行裝 
自由談之自由談 
　　日來爲中日交涉刋發傳單汗牛充棟同胞愛國熱忱誠可敬也雖然小不忍則亂大謀値茲兩國交涉吃緊之際釀出意外風潮正可藉爲口實况彼今日之小損卽吾異日之大償諸君曾憶滬上二次革命事乎除賠償各國損失外一狗之微賠欵至五十三元之鉅願吾愛國同胞須以文明對付勿作無意識之舉動大局幸甚[  海甯醉石]  
小說 
家庭小說 
[嫣紅刧] [  常覺小蝶合譯　天虛我生潤文] 　 
第十六章（續） 
　　吾書至此吾乃似聞有人發爲笑聲嗤嫣紅眼淺嗟乎此直未能知嫣紅耳飢來趣食嫣紅又何能與其命運抗哉配新司去後嫣紅遂事剪裁拈針而縫中心轆轤每以前途爲念且自訟曰今吾所存尚有兩鎊十七先令今得此則適足成三鎊之數然吾人之生不能絶對勿費用也今諸雛衣服雖尚可將就即鞋襪亦完全然吾人不能終日勿食則此三鎊果有幾日之生命可延耶旣而又曰儘予之力每一星期當可得七先令特此七先令果能敷一星期麪包及煤火之用乎思至此叩門之聲忽起嫣紅乃呼威廉曰威廉汝出視之時威廉方與其弟妹圍阿母而讀聞語遂離席應門别有男子二人昂藏而入嫣紅覩狀亦起以巾自拭其身上之線尾出而應客導入起居之室即前之書室也威廉則仍歸席而讀二人旣入遂向嫣紅鞠躬其中一人衣絶華貴一則襤褸不堪貴者因向嫣紅語曰予爲密斯脫特雅之使實來索租金者嫣紅因又以對小特雅之語告之其人曰否密斯脫特雅弗能待矣替人來此已半載租金猶未付一文　　嫣紅曰先生吾初以爲半載一付耳蓋當一季時密斯脫特雅固未嘗來收也其人不待語畢即截之曰今母語此夫人果不付者則吾請彼在此坐待如何言時指其旁一人嫣紅至此乃大愕方欲作語而其人逕自入客堂而坐神氣至汹汹於時配新司方自後入覩狀乃大異立呼嫣紅入廚次訽曰密昔司好禮倍登彼二人何來哉嫣紅見間不禁大哭頽然就一椅而坐以手自捧其面不知所語配新司亦不覺微歎趣前掩門使哭聲不致前達始勸嫣紅曰密昔司好禮倍登汝母如此設令兒輩聞者彼輩亦將隨阿母哭矣嫣紅聞語始漸止其悲乃曰姆汝烏能令我不哭汝思吾人雖窘今竟爲人坐索恥又●●●●嫣紅言至此復哭配新司亟曰豈欠稅耶嫣紅搖其首曰否稅己早納彼蓋來索租金耳 
痴情小說 
[美女花] [  小山梅郞合譯] 　 
第七章（續） 
　　愛蘭慰之曰倍而那乎爾母過悲老人長别時固曾念爾初無怨恨之色倍而那曰噫豈老父念余而無悲傷之心耶愛蘭曰否否彼固以親愛讚美之詞加之於爾以爾能明責任之心又能捨身愛國也倍而那曰豈老父從未詈余棄彼而從軍耶愛蘭曰渠嘗語余謂一身不能兩用旣盡忠於國自不能盡孝於吾倍而那之去立志深堪嘉尙復能屢戰屢勝增歷史上之光榮余與有榮焉特是余當衰敗之年左右無慰問之人是可悲耳故余每當爾父岑寂無聊時輙啓爾信反覆誦之復時以吻親之一若此信即爲爾之化身者彼見之乃欣然有喜色及長别時乃以沉重之態度雙手贈爾手書於余渠視君書固爲畢生最珍最寳之品也愛蘭言時即伸手從囊中取其黑絨之袋復從袋中取出無數信箋笑顧倍而那曰先生余讀君書使余頓開茅塞始知所謂愛國者固　捨身毅力而行之也余苟爲男兒者亦必傚君之棄家從軍矣先生此信本爲爾物今當歸趙矣遂以信箋授倍而那手復藏其絨袋於懷中 
游戲文章 
[榻前會議] [  覺迷]  
　　壽公館之主人日必下午三時起身　沐巳疱人進餐肴也羹也魚也肉也櫐櫐然滿案主人食之每額筋暴起叱疱人曰某菜不時鮮某菜不中意明日母然疱人唯唯聽命無如終不稱主人意一日疱人人主人臥室請主人命主人方朦朧躊躇不决命開榻前曾議任命夫人爲菜務卿如夫人爲一等菜贊房侍爲二等菜贊賬房先生爲筆書將夫人之梳　　移至榻前借用爲會議公案儘商復磋商直入下午四時始得表决疱人提竹筐手秤桿飛步而出則小菜場早巳閉市疱人遂空手而返磋夫榻前一議壽公館之主人苦矣 
[軒渠室筆記] [  情虎]  
　　某晚予與細君挑燈讀禮拜六週刋筆香墨艷愛不忍釋乃相約不盡此册不寢旣而銀燭三換興猶未巳以是一行復一行一頁復一頁居然罄矣予曰曷睡乎細君曰未也請閱補白之趣語遂翻末頁視之孰知非補白乃敬告抄襲家一則耳細君忽發問曰抄襲當作何解予曰此言其竊前人文字或朋友著作而攘爲己有耳又曰信手拈來不假思索當作何解予曰此言其文章之妙文思之速可以倚馬而待不必苦思深索即能信手寫來耳曰然則今日之抄襲家足可當之無愧矣予不禁拍案曰卿眞解人得此妙解抄襲家聞之可以自豪矣 
　　答問者　近日每接來信問本報用紙係何國所造函内多未具住址不能一一答覆特略答數字於此本報用紙均係瑞典國所造係維昌禮和怡大各行定購者 
 
 
 

Page 15

 
 
   
 
 

Page 16

 
 
   
 
