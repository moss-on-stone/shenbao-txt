# 1893 - 301 - 4907377

 

Page 1

 
 
 [P彚解第七批順直振銀[  申報舘恊振所裕祺謹啓]  
　　北地早寒風霜漸厲哀鴻遍野徹夜悲啼一念思之如披元結舂陵行鄭俠流民圖眞有令人食不下咽寢不安枕者本館承諸君子源源佽助集腋成裘感德銘恩莫可名狀兹又湊銀一千兩彚問絲業會館仁濟善堂解往災區分投散放尤望仁人義士不吝輸將趁此河尚未封得以及時解去庶多活一人之性命卽多積無量之陰功一瓣心香昕宵敬　矣肅此布陳伏維聖鑒 
[新科江西闈墨出售] [  圖書集成局啓]  
　　江右文風甲於天下每　闈藝大抵能獨標精義高挹羣言絶不肯陳陳相因有類敗鼓腐木兹本局承友人赶寄塲中諸傑作因子江南闈　告　之後亟付手民刻巳裝訂齊全卽日出售首列題名全錄後附試帖詩每本仍收碼洋七分緒君子欲窺全豹請惠臨上海三馬路申昌書室購取各外埠則歸申昌及售申報處發售若欲躉買則須移玉申報館帳房此佈 
[除暴說]  
　　武健嚴酷之風豈盛世所宜出此哉而孔明云治亂國用重典則又何謂乎誠以牧馬者必先去其害馬稂莠不去嘉禾不生此古今不易之理非可以專事　咻自儕於煦煦爲仁孑孑爲義之列也王可莊太守以鰲頭第一人出爲良二千石其在鎭江任上卽以除暴爲治凡沿江匪徒皆已嚴查密訪無一或遺及調任蘇州尤復以寛嚴並濟日前有來自采香涇者述及數事謂太守自下車以後訪悉蘇州流氓甚多横行街巿動輙毆人更有所謂帮中人者短衣窄袖大辫花鞋遇事生風目無法紀每見鄉愚懦弱之輩必藉端敲詐勒索百般種種不法情形令人髮指不可不嚴行懲辦日前面諭各路總巡如遇流氓滋事或見有前項服色者必非好人當卽拿獲究辦重則充軍輕則枷責面　流氓二字務使地方安謐凈絶根株各總巡奉命之下明查暗訪隨處留心連日北路總巡陸明府已於閶閂一帶拿獲著名流氓七名管押待懲似此雷厲風行若輩當可稍稍斂跡矣又有著名流氓許大在大成坊巷新開飯館内滋事爲中路總巡王明府所拘獲轉解魏司馬飭發攺過局收禁旋又禀知府憲飭元和縣訊辦提訊之下劣跡多端一一承認俯首無詞大合謂此等人若再放出地方不得安靖卽著釘上鐐銬永禁外監爲閭閻除害又有閶門外著名流氓張三在湖澱燈船上强索洋銀數十枚船婦無以應其所求以致被逼吞烟自盡事爲太守所訪聞立飭長洲縣王大令簽差拘拿訊供旣確鞭背笞臀荷以頭號巨枷飭令差役押赴六門示衆令其沿途高聲自言其姓名罪案勸人不再效其尤不言則鞭箠交下俟游遍蘇城再行科罪以上三事皆辦流氓之事也又有一日太守往桃花塢拜客有女子二人身穿密　鈕扣窄神緊襖有褲無裙足穿京式厚底小鏤鞋抺粉塗脂在輿前横衝而過太守見之勃然大怒喝令拘拿謂如此裝束男且不能何况於女飭將二女各掌頰二百下從寛交其父母管束由此觀之可見太守挽回風俗補救人心其用意盖有深焉者也或者以爲掌責二女似乎有焚琴煮鶴之譏而不知蘇州風氣本與他處不同婦女往往寡廉鮮耻各處茶館皆有衣香鬢影往來其間前經黄方伯嚴禁之後乃得稍斂此二女者如此打扮衝道而過其意中尚有官法耶此而不辦則卽所謂煦煦爲仁者矣夫此等事辦則固所宜矣其實則皆有司之事也太守而屈尊爲之毋亦多事矣乎吾則正以其肯多事也而不勝佩服矣知府一官名則方面然近來之爲此官者往往不管閒事遇有地方上事皆委之於州縣官其有州縣官詳至府署則不過加勘轉詳故吾嘗謂近來之知府不過爲承上起下之員其有也不如其無也轉不如裁而去之俾州縣官得以逕詳藩臬豈不直截痛快并本道亦可無所用之吾之爲此言也非眞有惡於知府一官惡乎官則知府而從未一知府事者也然而古之良二千石則自有應爲之事試觀蘇州前時之名宦如韋白周况各有政蹟　炳千秋而况靑天之名至今猶嘖嘖人口雖曰彼時明武宗賜以璽書得以便宜行事專摺奏聞故能施展才猷建此勲業要亦肯管事乃得以事無不治若事到其間推而去之則上焉者有人下焉者又有人而知府一官儼若贅流矣親民之官固莫切於州縣而所以督率州縣者則全賴乎知府若爲知府者疲軟畏葸遇事退縮則州縣官亦將百體懈弛彼流氓匪類更復何所顧忌哉吾於王可莊太守之政事而不能不爲之心折焉安得天下之知府皆以王太守之心爲心　知一府之事以除一府之暴也歟 
[本館接奉電音]  
　　昨由京友電傅上諭一道敬謹譯登○九月廿二日奉上諭福建陸路提督著黄少春補授欽此 
[上淸珥筆]  
　　户部爲片傳事俸餉處案呈所有廂紅正藍廂藍三旗各營應領本年九月季甲米拆色銀兩現准銀庫付稱於本月初十日辰刻開放爲此片傳貴旗飭知承辦人員至期赴庫承領莫誤○新調刑部尚書松壽泉大司宼溎詹吉九月十二日卯刻履新經司務廳示仰闔署官吏以及皂隷禁卒人等知悉至期齊集謁見○兵部爲傳知事所有題補副將賀光秀選補游擊馬廷襄選補都司米書祿借補守備許聯陞奏補李萬發俸滿千總方振興謝丹甄别千總李士貞選補門千總康景沂等九員本部於九月初七日帶領引見相應傳知各該員於是日寅刻穿天藍袍月白襯衣佩帶飄帶荷包手巾各携弓張赴西苑門外都虞司公所内報名伺候排班帶領引見並傳於初五日已刻赴部演禮毋得自悮○户部三庫現有銀庫縀疋庫顔料庫年滿庫使數缺照章應由工部刑部理藩院太常寺光祿寺庫使中揀選帶領引見請旨互相調補刻已由三庫檔房行文各衙門保送數員出具切實考語務於卽日開送過庫聽候揀選不得以甫經到任未滿八個月期限之員保送致碍例章○刑部每歲於朝審後將各司應入本年情實入勾人犯提入現監收禁以俟大差除由司務應加派禁卒人役嚴行巡守外應行文八旗滿蒙漢固山各派章京一員領催披甲十名前赴監墻外支搭帳房輪班值宿畫夜梭巡以昭嚴愼自入監日起俟大差事畢始得撤回此一成不易之例也本年朝審事竣卽經刑部行文八旗循例撥兵守宿刻巳由八旗援案派出官兵往彼矣○禮部爲知照事祠祭司案呈本部具奏已故前刑部左侍郎淸安賜卹一摺於九月初六日奉旨依議欽此欽遵到部相應抄黏原奏知照廂藍旗滿洲都統查照○吏部爲知照事文選司案呈所有俸滿截取内閣中書祝欽一員本部於本年九月初四日帶領引見本日奉旨截取内閣中書祝欽著以同知用欽此欽遵到部相應知照内閣查照 
[神山仙蹟]  
　　蕪湖訪事人云江西巡撫德曉峯中丞述職出京乘登瀛洲兵輪船泝江而上本月初七日天明 
 
 

Page 2

 
 
行抵蕪湖印委各員及水陸防營咸整隊出迎旌斾飛揚戈矛照耀各官以次登舟謁見中丞一一接見稍叙寒暄金昆蓮舫直剌方　六安州篆適因公幹戾止遂得樂叙天倫是日卓午卽命展輪上駛○蕪湖道袁爽秋牙厘局許小巖兩觀察同於初五日乘招商局江寛輪船赴皖叩祝沈大中丞壽誕○皖南旌涇太各邑士子秋風得意鼓棹言旋順帶貨物廿餘船經過蕪關不候稽查輙向内河疾駛内河關委員俞訒菴二尹隨赴道轅面禀袁觀察觀察怒立調砲船七號飛棹至浮橋堵截至則考船愈積愈多竟有四五十艘之譜自恃人衆抗不肯停婉言諭之反嘵嘵不已邑尊王明府恐其肇禍親自蒞舟開導考生亦置之不理不得巳添調老湘營兵及練軍各數十名把守浮橋並拘船户二名回縣候訊○招商局躉船買辦許星甫因輪船抵埠時諸客擁擠動至失足特置魚網於跳板下以免及溺之虞本月初三日江孚輪船上水有小工代客負行李前推後擁以致翻身墮下不偏不倚恰在網中洎救起安然無恙說者謂此一舉也費小而功甚鉅倘各碼頭仿行此法旅人不被澤無涯哉○大關查船委員鄭衡浦少尹因事撤差關道憲遴委候補巡檢熊松坪少尹爲之瓜代已於月初到差矣○袁觀察蒞任特賞識候補某君委以查辦事件及差竣言旋訪諸輿論與所禀大不相符遂立卽罷黜一時聽鼓隨班者咸悚惕不已○來蕪裝米之輪艦水手等人往往順帶私鹽或水菓銷售其價較巿上從廉小本經營者無不樂爲購取然必於夜間交易因畏洋關查察之嚴也一日太古洋行之温州輪船抵埠有某靑皮故意扮作小生意人模樣喚渡登舟買定食鹽四包水菓八簍合洋銀三十餘枚及運上小划後忽言洋銀在岸令隨之往取水手不之異欣然而往詎雙槳甫施船卽向下游疾駛時適風高月黑慒然罔知直至弋磯山始隠約辨認方欲向之詢問靑皮頓然狼威大作謂汝若見機就此棄貨登岸否則江流浩　卽汝葬身之區水手聞言大駭思與對壘恐非敵手高呼救命則荒江斷岸四無居人只得躍上江灘回顧扁舟已烟水蒼茫不知去向凉凉踽踽彳亍而歸至四更始抵洋碼頭卽喚划舟回去○省中某大僚懸弧令誕屬下員弁特於初七日雇三慶梨園子弟赴鈴轅上壽野狐篳篥賀老琵琶法曲仙音並皆佳妙所惜雛伶柴金鳳已回上海檀板金尊之地無復有嬌鶯乳燕低囀銀簧未免美中不足耳 
[皖公山色]  
　　安慶各屬自七月十五日以後陰雨不輟田禾受損近經六屬紳耆赴地方官衙門禀請履勘遂由各縣申詳到府府尊聯仙蘅太守轉禀各大憲德靜山方伯卽委太守親往履勘太守奉札後早已束裝就道矣○江北時疫盛行江南之建德東流巴斗山黄盆一帶繼之互相傳染死亡相繼巴斗山有某農户向江北招致傭工七人日給工價甚厚七人欣然就道及抵其處驟患霍亂症不出三日已死其六其餘類此者不可勝數亦可見疫氣之盛矣○統領安慶澄淸等營撫標中軍叅府米海秋叅戎日前傅集各營哨弁諭以海内承平兵可百年不用不可一日不練此後務宜督率兵丁認眞操練以期精益求精該營哨等遵諭而退安不忘危叅戎有焉○首縣章榦臣明府揭示通衢略謂本縣開徵巳久花户投櫃完納者尚屬寥寥藩憲催繳餉項萬分吃緊絲毫不容蒂欠嗣後責令有糧花户赶緊掃數完納否則當飭差追繳云云想各花户具有天良自必踴躍輸將也○安慶四鄉瘟疫流行民間咸有戒心遂延羽士設壇祈禳鐃錢之聲不絶於耳要之近來羽士多以口腹爲事未暇登臺作法先嘗大肉肥魚居民之不幸固羽士之大幸也 
[酒保受傷]  
　　蘇州閶門外悅來小酒店日前有甲乙二人過而小飲酒保見其衣履翩翩疑爲豪華公子竭力奉承飲畢核算酒肴計需靑蚨二百餘翼甲乙皆不名一錢奮袖欲出酒保上前索取則以寫帳爲言酒保以素不相識堅不放走甲乙陡以老拳奉敬用力過猛竟將酒保右眼擊傷血流如注店主人卽喚地甲將二人扣住意欲報官請究幸有人出爲解勸令甲乙各出洋二十元爲養傷費其事始寢據傷科言酒保之眼恐難醫痊區區數十元尚覺所得不償所失甲乙何莽撞乃爾 
[北郊祭旗]  
　　本月十四日交霜降節凡籍隷細柳營者例於前一日至北郊祭旗卽俗所謂迎霜降也是日黎明揚州城守營嚴守戎率領標下員弁各帶馬步三軍曁大旗洋槍等隊齊集叅府轅門恭舁彭叅戎盔鎧亭按部就班排成隊伍出西轅門進小東門繞舊城各街迤邐出西門至大校塲躬詣大纛前行禮畢升演武廳公座傅令開操俟三軍操演訖復掌號起隊進北門折而至彩衣運司教塲等街進叅署東轅門回轅沿路戈矛雪亮劍戟霜凝步伍之整齊軍威之嚴肅眞有如火如荼之概觀者雖人山人海皆各肅靜無譁凛然生畏洵不愧爲江北之勁旅也 
[種火搶火]  
　　本月中旬某夜寍城小沙泥街某柴酒店被匪人種火柴堆中該店有老嫗睡在樓上欹枕酣眠倉卒驚醒覺有火藥氣觸鼻披衣起視火從擱板而起遂呼子媳起身一面將洋銀包及帳簿等物搶出瞥見一人突入店堂將櫃檯下所放大錢六千搶去及嫗轉身登樓意欲再取他物詎料屋已坍下奮步下樓火已延及身上急將衣服剥去頭髮已燒去一半其媳起身稍遲僅穿單布衫褲從烟焰中逃出各水龍聞警赴救得卽撲減僅焚去樓房兩幢匪徒之敢於種火無非爲搶火計耳似此目無法紀貧民何以高枕而臥耶 
[甬城决囚]  
　　月之十六日寍波南門外法塲斬决罪犯兩名卽七月間定海解來海盜共有六名由道府勘審内有四名業已釋放其餘兩名飭發鄞縣收禁待决是日上午接到釘封公文楊大令　會同城守營徐都戎將該犯提至大堂如法綑綁用無頂小轎舁往法塲前後有兵勇護衛忽聞號砲隆隆一箇好頭顱已在地亂滾矣稔惡者尚其以此爲鑒 
[東海採風]  
　　烟臺後海灘某鐵作日前鎔化鐵器將收買之廢鐵一具入爐燃燒不料中藏炸藥但聞轟然一聲碎鐵紛飛火光迸射該作夥友四人大受夷傷又延及行路者二人更屬旡妄之災聞所鎔之鐵形式並非砲彈而中藏炸藥不知當日作何用處也○迤西甲河渡口爲西路必由之大道行人輻湊而杉板上人又復異常勒索客旅苦之今聞有人倡議捐修橋梁以資利濟所需欵項擬取給於過往行人徵收集補較之雇覓擺渡所省誠多然而巨工大役非經官府辦理不爲功若細民則談何容易○賭局寳棚自經禁止而後未敢或犯近來乃有席地設攤招人聚賭者猜紅道白亦頗熱閙惟數日間秋風寒峭賭徒皆蝟縮鼠伏不能效劉盤龍之故態賭攤生意亦爲之减色○東海關道李觀察卸署有日商民人等銘恩頌德恭送萬名傘額以誌去思鼓樂嘹喨時有所聞○登榮水師兵船自春間交塲變價今已一律售妥由買主接收按該船係李山農觀察於同治十二年由粤造成駕駛來東聞當日保固廿年今屈指計之適符其數老成碩畫固胸有成竹也○月之初九日俗傳爲天后聖母飛昇之辰本灘天后宫及潮州會館俱於前後三日招優演戲以伸慶祝惟福建會館未曾舉行緣該會館尚未落成今興工接修故也○初七八兩日時陰時晴風伯復稅駕於其間滿城風雨近重陽恰是此時情景乃初九日飛颺益甚烟口上卸貨物杉板爲之停撥幸小船杉板等預先防範不至爲災蓋民俗以爲數日間必有風颶謂之重陽暴行船之家皆奉行惟謹不敢輕忽以是見俚彦之亦有微焉 
[刃傷斃命詳述]  
　　傷城興教寺街擺山芋攤某甲被推小車某乙在浴堂巷内刃傷斃命查得甲姓汪名士彬淸河縣人乙姓朱名三沭陽縣人當日經甘邑李明府臨騐屍身受傷有十九處之多内致命二處甲弟文彬傷亦不輕隨經明府選派幹捕四出跴緝未獲明府以案關人命誠恐該兇遠颺現特懸賞勒緝賞格略云本月初六日據二四五坊地保吳林等禀有客民汪蔣氏同小叔汪文彬投稱伊夫汪士彬　揚與朱三同在一起推車營生伊夫兼擺山芋攤是日晚伊夫士彬同小叔擡山芋炭爐回家行至張堂子巷内空處適與朱三相遇口角不料朱三身帶兇刀將士彬砍倒小叔文彬向護亦被砍傷奔回呼伊往救詎士彬巳受傷身死等語往查屬實追緝無蹤禀叩勘騐等情據經詣騐受傷屬實立卽派捕緝拿未獲除加派幹役跴緝外誠恐該兇遠颺合亟懸賞勒緝爲此格仰諸色人等知悉有能拿獲此案兇手朱三者賞洋四十元聞風報 
 
 

Page 3

 
 
信因而緝獲者賞洋二十元持格請領决不食言後開朱三年三十六歲身中面光無鬚沭陽縣人連日來汪妻蔣氏向人泣訴謂不知朱與丈夫是何仇隙下此辣手吾一家七口賴夫賺錢過活今遭慘死已屢斷炊烟子女皆四五歲幼者甫經彌月小叔年纔十四且受重傷現經敷治已能忍痛起坐尚不能營生盡室嗷嗷恐不免塡於溝壑矣矧大仇未報死亦不甘也聞者憫之 
[欽犯已獲]  
　　臺灣訪事人來信云前發交福建差遣之何隆簡日前由香港來臺假寓大稻埕某茶棧本月初六日赴藩轅禀到初七日經署淡水縣翁子文大令飭役拘拿到縣一時見者駭然咸莫知其故嗣悉何號敬臣安徽太湖縣人由文童投効霆軍歴保縣丞之職忽自稱於某省賑捐案内兩次加捐至知府光緒十年適法人有事海疆奉旨内外臣工保薦人才前翰林院侍講學士温太史紹棠疏聞於上奉旨召見後卽以知府發往福建交前閩浙總督何小宋制軍差遣旣而奉命出京不知如何經部臣查出其功名有揑造之處卽以白簡從事是年九月奉旨以何隆簡膽敢揑造保獎知府官階等字樣通飭各省拿問何懼罪遁往越之西貢繼又由西貢走星加坡棄官而賈數年中獲資頗厚近又由香港前來據云意在包辦臺地鐵路及基隆五金礦務並稱臺南北鐵路之難以徑逹者以中隔大甲等溪渠舊游此地熟悉南北地勢祗須將某山鑿通卽可避大甲之水已招集股分銀十萬元所雇洋匠礦師指日可至花言巧語到處招搖旣被拘大令猶不以罪犯看待欵之署内令將始末情由自行供出供明後大令禀之撫藩兩憲旋奉諭卽行監禁飭役嚴行看管緣係奉旨拘拿之犯恐有意外虞也日内邵大中丞已具摺入奏一面移知刑部俟下次斯美輪船赴滬卽派弁押解赴都云 
[賽馬記三]  
　　孔子曰驥不稱其力稱其德也夫使驥而無力則雖調良馴順何以顯追風逐日之能然則宣尼此語特借以立取人之則而非可爲相馬之經乎秋賽至昨日蓋已如關睢之卒章矣而人旣餘興之未蘭馬亦雄心之勃發日方亭午凡自峙男兒好身手者卽裝束而出齊集於賽馬廳前時則疎雨淡烟釀成寒意而金閨少婦璿闥幽姬仍車駕六萌嚴妝而出緑楊隄畔烏桕邨邊時有麗人逐香塵而飛駛少選數聲畫角自遠而遙駿足齊飛各矜豪舉賽至第四次聞有傳呼而至者蛇鞭雉帽儀從赫然睨之則聶觀察劉司馬也隨由英總領事肅之入座憑　縱觀迨夫暝色催人蒼烟四起各官始興辭而返觀者亦次第遄回惟聞喚妹呼姨鶯聲低囀鞭絲漾處扇影遮來誠不减上巳湔裙淸明上塚也綜其勝負則第一次賽六馬順全隆洋行主人勝第二次賽七馬沙遜洋人西人勝第三次賽十一馬又順全隆洋行主人勝第四次賽五馬怡和洋行西人哈夫勝第五次賽五馬會得豐洋行西人勝第六次賽十二馬怡和洋行西人與順全隆洋行西人二馬同到後重賽一周由順全隆勝第七次賽十五馬工部同司帳朋姓代白頭人摩地勝第八次賽七馬又沙遜西人勝第九次四馬跳浜躍柴架義記西人蘇德勝 
[菊花會]  
　　秋光老矣東籬一角紫艶紅嬌惜無白衣送酒人來作持鰲之會未免令泉明笑人耳十月初四五六三天好事者就邑廟内園爲菊花之會日内已預期佈置屆時如天公做美則紅男緑女相約來觀鬢影衣香掩映於紙醉金迷之地正不必夕陽歸去笑揷滿頭而點綴園林已無異天然圖畫矣 
[諭修石磡]  
　　昨日江海關道聶仲芳觀察會同忠信營統領楊鏡崖滬軍營統領蕭雲卿兩軍門勘視南巿名河道以老白渡石磡尚有蟄陷之處諭令急爲修整旋示期三十五日覆勘各河 
[客中病斃]  
　　有鄭全桂者年六十二歲係甬東靈籠山下人向業紅帮木作兹忽染病僑寓小東門外泰和客棧前日下午一點鐘時因病而死棧主黄阿生投報捕房捕頭命某包探前往查視旋報請同仁輔元堂分局備棺成殮○浙江人金阿福現年三十五歲素以操舟爲業邇來病魔作祟不能從事於篙檝生涯因借宿南巿洽興街册發祥客棧前日醫藥無效一命嗚呼棧主告知十六鋪地甲查無親屬在申卽報明善堂備棺收殮 
[鬥鴨記]  
　　客有善於滑稽者座然謂執筆人曰今者賽馬之事方終而鬥鴨之事又起滬上眞熱閙非常哉問鴨何以鬥則正襟危坐而語曰本邑西門外海上白雲觀係茅山道士所居道士固俗呼爲鴨者也日前有甲乙二道士違犯淸規穢蹟昭著住持羽士某丙飭人扭至大殿責罰甲乙托病求免内不允令各跪數點鐘之久跪至二點鐘許不知如何竟倒地而殂於是衆道士羣向丙爲難鴨鴨之聲由内逹外丙素恃忠信二字營統領楊鏡崖軍門爲護法至此知事不得了立刻倩人禀報軍閂卽帶本營兵弁馳往彈壓將觀團　圍住丙懼甚復倩人禀知法讞員葛蕃甫同轉說者謂其地在租界之外宜非同轉所管轄而同轉一聞此信立時乘與到縣拜會黄愛棠大令歴述情由大令率幹差薛貴及通班捕役偕同轉到觀照料抵觀卽升坐公案命傳衆道士逐一點名點畢研訊緣由衆道士同稱内在此處爲住持平日作事不妥屢犯淸規施主之來觀保福酬神者必勒索洋銀二餅此次又將甲乙威逼身死是以小的等羣抱不平丙供稱伊等所供均屬子虚烏有小的以甲乙犯規罰跪片時實因病入膏肓以致身死大令察得丙行止不端卽斥革驅出不准逗留衆道士公舉某丁爲住持丁不願大令謂爾充住持之後如有人不遵約束准爾隨時來縣禀懲可也丁始唯唯遵諭太令又以戊巳二道士素不安分交差帶回遞解回籍戊已求恩至再大令著赶緊自行回去諭畢與軍門同轉分道而回 
[南巿閒譚]  
　　前晚有湖南人某甲持銅面盆一具至南倉大街公和押店質取錢百文去後又以破套褲一雙付質鋪夥却之甲怒拾取地下碎方磚遙遙抛擲致將店中所掛火油燈砸碎幾於立肇火災迨鋪夥出外窮追甲已不知去向矣或曰甲似是游勇之類云○有金陵人設攤十六鋪中局前以太牢餉客前晚有一江北醉漢彳亍至此向購牛肉一方給價時悮付小洋銀三角旣而宿酲漸解憶及前情坌息而來向之索取以致互相毆擊扭結成團迨巡勇聞聲出爲驅散而牛肉已抛殘滿地悉被黑衣郎虎嚥狼吞矣 
[臺基宜辦]  
　　滬上臺基密布衰年淫嫗到處勾引淫徒以致世族閨媛因此而失節敗名者甚衆近有江灣人王阿生者携妻某氏賃居虹口朱家木橋引蝶招蜂專設臺基以漁利氏更妖言惑衆自稱王仙人罪狀昭彰擢髮難數受其害者往往欲顧全顔面敢怒不敢言邇又將通州人張錢壽之妻誘匿多日向之根問一味支吾不得已投近處巡防局訴寃局員劉遊戎斥退不理張乃投美捕房請爲拿辦捕頭以此風斷不可長立飭包探往拿 
[賭徒㓾刃續聞]  
　　賭徒㓾刃巳紀報章每歲春秋二季賽馬時必有賭棍在塲之四圍設檯聚賭名曰赶跑馬實則藉以魚肉鄉愚也前日秋賽之第二日美包探江阿三奉麥捕頭之諭帶夥至賽馬塲西南巡察各賭徒正在呼盧喝雉探夥小阿順上前喝阻突有啞子賭棍某甲等向之抗拒將小阿順扭住出利刃戳其耳根及肩背腰脇致受傷三處一息奄奄血流如注江探見而馳至不隄防亦被刃及鼻根穿入口中受傷沈重後經别夥坌息而至又被毆入河心江探竭力支撑赴八仙橋巡防局禀報適局員趙二尹因事他出遂折而往北訴諸英捕房麥捕頭命將小阿順舁赴仁濟醫院療治江探則令回家就醫並派中西包探前往嚴緝昨晨又由包探秦少卿禀諸英讞員蔡太守請飭差協緝捕頭則諭令西包探紀林協同華包探黄四福等至肇事處履勘情形以便核辦 
[官署被竊]  
　　前晚有一竊賊至上海縣糧廳署穴墻而入直逹臥房割破皮箱竊去綢布衣服等物次晨吳二尹查明情節飭捕緝拿 
 
 

Page 4

 
 
[汛弁被控]  
　　浦東唐橋鎭薙髮匠吳長發在店旁翻造平屋一椽工旣竣駐紥此處之柘林營分汛夏外委寳廉指吳屋基爲營地吳不得已央前充地保之計良卿賄以洋銀二十四元事後卽投縣控告黄愛棠大令准詞移營查覆旋經柘林營都司李都戎覆稱吳所造之屋實係營地曾入營册作爲馬房詢知父老衆口皆同及向論說吳自願租賃每年出租錢若干是以當時送到租金洋銀二十四元大令遂將吳詞批飭不准吳又投松江府上控恩太守以其情節支離亦不准理吳回申又投道轅控告略稱夏弁勒詐洋銀將民房指爲營地聶觀察准之飭縣提訊大令奉文後於前日飭差往提計及經勸之孫俊良連原被告到縣嚴鞫 
[同仁輔元分局來信]  
　　敬啓者兹有十六鋪北泰和棧棧客鄭全貴年六十二歲係寍波鄞縣靈峯山脚下人於昨晚病故彼棧遂由棧主挽敝堂收殮經敝堂司事恊同包探朱春和棧主王金生眼同檢點檢得故者果係病斃身帶洋廿八元皮箱脚籃枕箱衣服帳摺信等信面寫寍波寄旅順口李懷亨收拆此信已由棧主發交旅順去矣其洋除敝堂代辦棺本及一切另碎外並衣服箱籃等俱有細帳均存敝堂如有親屬見報來局認領可也 
[善與人同]  
　　本館協振所昨承掘港塲正堂誠性庵助洋銀十五元又代募隆公瑞隆勉齋隆伯莊隆墨卿隆仲謙各四元掘港塲署同人公助五元共計四十元又錢君銘江銘銓捐洋銀五十元爲先德子馨公六十誕辰藉資冥福又龍飛李王陳捐洋銀十五元仁記十元長沙愧不如人代募十七户洋銀七元銀二錢六分之數君者雖捐數多寡不同而其一念之仁同是至誠惻怚他日者上天垂佑食報無窮福澤綿延正未有艾也謹書此以當左劵何如 
[上海北巿絲業會館籌辦順直新災賑捐滬局瑣記二十八]  
　　啓者則敬前刊災圖萬張送請申報館隨報分送聲明如蒙閱報諸君解囊慨助請送絲業會館仁濟善堂兩處代收其有願獎貢監銜封翎枝等項並經先後聲請開具履歴卽當塡發實收分批造報除絲業會館所收捐欵業經隨時列入瑣記並另鈔淸單刊登日報外其仁濟善堂自七月中旬經收以來計八月初十集捐第一批洋一千元九月初四第二批洋五百元十四第三批洋一千元十九第四批規元五百兩先後送交絲業會館列收彚解所有捐户清單仍由仁濟堂刊登報牘各淸經手至第三批洋一千元第四批銀五百兩卽係金陵籌賑局諸君募助一二兩批之欵謹一併鈔登藉布謝忱九月二十日錢塘施則敬子英甫謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[碎玉詞]  
　　福建南臺妓藪也楷杷門巷鵡簾櫳時有粉曰黛緑之流障袖迎風微呈半臉墜鞭公子走馬王孫每不惜揮霍千金以博靑娥之一笑誠不减秦准水榭珠母花船也目鴇兒名和向者　得雛姬字曰崑玉華年二八色藝俱佳雖身陷火窟中無日不作附鳳攀龍之想所奈造茫　　知已熊人　曲琵琶彈盡相思之苦惟有背人垂　自怨命溥於雲而已東粤某主榕　薄游流連花月閒中邂逅色授魂輸欲得　嬌爲漠　金屋之貯鴇故高身價索至二千金生先付王面錢三百枚意以爲一顆如意珠可以奇擎拿上矣乃距今數月多方摒擋終於不名一錢鴇案之再三時加曰眼以致兩相齟齬時於花下稱戈而崑圡介石心貞决計與有情人曰頭厮守知鴇欲毁　議卽私服阿芙蓉膏遣平頭招主來　之並枕　臥未久烟毒粹發口角流涎時生猶未之知也鴇　呻楚聲推扉而入急　生起雇輿舁赴廣東館求醫奈受毒已深竟至珠　玉碎生以崑玉爲情　死風塵知已舍此而誰欲製碎玉詞百闋悼之而意亂心煩古思未就乃延高行僧爲之超度手題紙旛曰亡妾某氏 
[帶犯登程]  
　　英包探黄四福拿獲竊取崑山縣學教諭糜廣文者中金銀珠翠首師衣服之李榮亭劉來發解送公堂蔡太守及崑山縣葛大令會同廣文訊供巳詳本報昨日大令詣道轅禀見後復三英公廨會唔蔡太守隨卽帶犯登程 
[上巡局瑣案]  
　　紹興人某甲在南巿花衣街左近開設酒肆顔其額曰　雲前日午後忽有同鄉人葉叔田口稱妻子逃逸已久現始查得被爾藏匿店中速卽交還免破顔面中毫無頭緒向葉婉語曰君莫非錯認乎　堅稱不錯　以其藉端訛詐呼地甲至扭送十六鋪巡防中局請懲局員李蘭史二尹知葉縣中有案喝令退去不予准理○前日下午水果攤之　阿根　混名黑牡丹之周沈氏爭奪攤基互扭至十六鋪保甲北局控訴局員祝翼雲二尹以氏出言挺撞喝令掌頰四十下交人保出陸本富薄貢姑念初犯從寛具結叱退○前日熊阿才陳貴榮約得車夫王壽昌至小東門外火塲竊取油紙燕窩屑等物正欲各自遁去卽經巡勇拘獲解送北局禀陳局員祝二尹判令將熊陳各笞責一百板王責八十板飭各具改過切結呈案備查 
[英界公堂瑣案]  
　　工部局打樣西人潭支士訴稱昨日虹口西華線路旁墓上停有新棺有違租界定章查明是董金生所厝遂知照捕房傳董至案請卽諭令瘞埋董供稱是處係小的祖墳故將棺木暫厝凡華人營葬須算命　日看明方向不能草草瘞　亦大老爺所知也今西人旣以爲有碍定章惟求寛　日期以便舁向殯房暫寄蔡太守准之○包探王阿二禀稱包祥雲鞋店藝徒某甲持銅罐出外購開水粤孩唐阿其梁阿狗阻而爭閙致甲跌傷右足現在某處西醫院求醫醫生察得所傷並無緊要今小的先將唐梁二孩送案包祥雲主某乙訴稱是日二孩向奪銅罐致肇此禍王探又禀稱小的查得此事係唐爲首梁從而和之唐梁同供稱小的等與中嬉戲悮傷其足事出無心蔡太守判令將唐責手心一百下梁責五十下押候傳其父母領回管束○趙章氏訴稱王順寳溜入小婦人家中竊去竹布衫當卽追獲人贓交捕送案　捕頭禀稱王係積竊理合重懲王供稱小的係寍波人止此一遭下不再犯矣蔡太守判令管押一禮拜期滿後備文遞解回籍贓給氏領去○顧春山控蕭朝其許阿龍混賣僞雅片烟灰由包探孔阿才拘拿解案蔡太守飭押候查明再核此已列　報端昨日孔探禀稱小的奉諭騐明此種烟灰半眞半假其中有以土渣攙入者蕭許泥首階前同求恩赦太守判令將蕭管押兩禮拜許管押一禮拜○馬雙喜訴稱小的突被山東人張利門戮傷頭面張供稱小的偶因細故與馬忿爭誤碰致傷　求恩恕某號華捕將小刀呈案蔡太守飭將張暫行管押俟備文移送上海縣請黄大老爺訊究并諭令馬自行投質○洋人某甲之車夫王阿六扭任金記至公堂訴稱主人倩任製東洋車一輛言明價值洋銀十九元先付十元餘俟交車時找付今冋取車王忽言須加三元共應找十二元且必先付齊始得將車取去小的告以曾向說明俟交車後找付任言西洋人難靠小的與之理論被任將腰際毆傷蔡太守諭令將任父人保出候訊供核　 
[法界捕房紀事]  
　　前日某輪船由揚子江來滬甫艤岸大馬路榮華客棧接客人某中卽攀　而上招攬客人不知如何與客之從人互相口角事爲巡街捕所見拘入捕房克捕頭令將甲管押捕房從人卽行開釋旣有某嫁妝店主以中　人租賃桌椅諸物每月租值四角向索不付訴諸捕頭甲聞之哀求交保出外料理捕頭曰諾○江南製造局總辦雇令縫人裁剪衣服縫人暗將衣料懷之而出由西門入租界意圖質諸長生庫中二十二號華捕見之拘入捕房捕頭訊問之餘令　候追究總辦聞知其事卽　家丁持名片至請將縫人帶回處治捕頭不准謂此係租界之案須解送公堂　　大老爺訊究○某甲日持炒栗子冋各烟館求售日僅得百錢以餬其口猶思苦中尋樂與蘭芳里烟鴇某氏姘兩日以窮極無聊將鴇之布衾　去　向索取扭入　房捕頭以穢褻之言不堪入耳立卽驅之使出○興聖街福生棧主某甲擅將病　垂危之寓客畢姓抛棄門外逾時卽奄然　斃巡　捕拘入捕房克捕頭惡其忍心害理照章科罰洋銀並飭各包探傳諭租界各寓此後如再抛棄病客定必重懲 
[福建官報]  
　　九月初一日同知劉輝元專丁來省禀謝　别奏留補用飭知新選古田縣汪育暘禀見禀謝赴任飭知大挑知縣馬世樑服闋禀到府經羅運泰禀缷辦東一叚單日保甲府經李烺禀明水口縣丞任内丁耗各欵數掃解淸縣丞曹祖蔭禀明調辦陽岐稅厘分卡巡檢沈承熹禀明調辦東二叚雙日保甲兼辦應援局水龍巡檢張凱禀接辦東四叚保甲巡檢卜爾康禀缷辦東二叚日保甲禀明調辦保甲文案典史王承祖禀明委西四叚單日兼查夜差並禀　辦典史計嘉成禀　辦東一叚保甲查夜差巡檢雷日禧禀明調辦水部門盤查未入流徐寯淸禀接辦北門盤查藩憲牌示照得　溪縣孫興壽調署長汀縣丁芳均已闈差事竣應卽飭回本任署任各供職特示○初二日府經徐溥禀明委調辦井樓門盤查按司獄陳宗海禀銷四門盤查差州吏目黄錫章禀明奉委汀州湖雷厘金並禀前署峻峽巡檢任内辦理水聯保甲記功拔委勞績飭知○初三日調署連城縣汪臣洽委署甯洋縣柯亭俱禀見禀謝委藩憲牌示照得本轅經歴董榮論請咨引見所遺員缺以布都事賴印兼理特示○　四日知　朱從雲禀明委辦浦城稅釐分局委署閩縣主薄陳锡禀任事○初　日直隸州恆秀禀見禀明奉委解　進京永　厘局委員知縣錢鴻文專丁禀謝奉到本班儘先補用飭知調署連　縣汪臣洽禀見禀辭赴任知縣朱元華禀明奉委崇安大安稅厘分局署布庫大使馮樹勲禀奉委藩署文案差鹽塲張重瀛禀明奉調莆田課厘局禀銷鹽署監印差鹽塲陳九訓禀　奉委洋墩宫運局鹽塲沈宗納禀明委辦湖頭轉運局鹽塲胡鴻年禀明奉委仙遊課厘局縣丞劉譽自　岐解課禀到禀見禀謝委辦長樂稅厘分局府纒范廣敬自長樂　課禀到禀見禀謝奉委可門海防分卡督憲牌示照得福建陸路提督篆務查有記名提督福寗曹鎭堪以奏委署理所遺福寗鎭總兵篆務並查有閩浙記名總兵廖得勝堪以遞行委署又示水師提標前營守備員缺以福建儘先守備陳紹烈奏請　授特示○初六日本任福州府司獄李暮荆缷永福際門巡檢禀到禀謝委調署永平寨巡檢事巡檢楊嵩年　辦蚶江稅厘分局禀到訌用典史賴志兼新海防試用從九李承志俱　京來閩禀到○初七日委署寗洋縣柯亭禀辭赴任布都事賴印禀謝委兼署布經歴府經洪光貽禀明丁丹憂委署陸路提督福甯鎭曹委署福寗鎭廖得勝俱禀到禀見禀謝委 
[上海虹口元濟善堂施醫給藥捐欵淸單]  
　　謝鑑泉善士經募范德盛陳廣昌廣昌崑三户各十元郭恆豐洋八元和成章鴻泰號合利號三户各五元高蘭記德和號蕭平記三户各二元○以昭氏弄璋之喜保平安助洋十元又彌月保平安助洋廿元黎祉生洋十元黎楊氏求合眷平安陳麗明翁來　氏二户各五元黄華瑛翁來黄賜助洋四元○以上共收英洋一百十三元○又經收八月份各善士常捐○麥桂潤一百愿八月仍錢三千文源滄號五十愿一千五百文謝鑑記三十愿九百文梁日三念五愿二百五十文九章號禮和帳房二户各廿愿各六百文賴仁新十六愿四十八文華榮和永義源怡珍居戚益齋湯鴻賓小舫主人巢子餘巢潘氏延壽堂潤德堂鎰記十一户各十愿各三百文至義居六愿一百八十文廣和記致寳長洗亮光三户各各愿各二百一十文華榮昌般茂庭殷守泰殷守源殷許氏殷恆懷讓德堂湯雲亭八户各五愿各一百五十文裕祥莊無名氏張令誥三户各三愿各九十文華克濟靜慮居守拙子湧幢氏四户各二愿各六十文錢紀堂孔進生守綱子陳鳴齋陳樹春陳岐峰陳少筱陳守菴陳家慶陳吳氏陳王氏陳邱氏陳沈氏陳錫媚陳玉媚陳蔣嬛陳淑貞十七户各一愿各三十文○鄭程先廿愿七八月份錢一千二百大乾元押三愿五六七月錢二百七十文佩記三愿七八　一百八十文陶德寶二愿七八月一百二十文楊方氏楊柳塘𠹅壽堂徐宗潢昭敏氏松生氏六户各一愿五六七八月份各一百二十杏花樓五六七八月份洋一元二角○以上共收大錢一十千六百五十文英洋一元二角合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
