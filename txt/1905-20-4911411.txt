# 1905 - 20 - 4911411

 

Page 1

 
 
[濟良分所募捐啓] [  申報館協振所謹告]  
　　虹口濟良所專收妓女之受虐含寃從良莫遂者飲食教誨一年之後俟其性情純淑爲之擇婚誠哉意美法良也祇以僻在虹口妓女赴訴殊多不便所中耳目亦覺難周現由華董嚴　舫朱葆　施子英沈仲禮徐雨之任逢辛周金箴陳潤夫曾少卿蘇寶森席子佩汪漢溪諸君設分所於四馬路事當倡始經費浩繁伏祈海内紳商慨解仁囊源源捐助俾無數受虐含寃之女子得出火坑幸甚禱甚捐欵請交本館恊振所隨時掣奉收條肅此佈間伏祈慈鑒 
[禮延天津采訪友人] [  申報館主人啓]  
　　天津爲神京門戸咽喉鎖鑰守衛森嚴自拳匪作亂以來雖撤臺毁城時局大變而官紳商賈行李往來轂撃肩摩較疇昔尤爲繁盛如有通才碩彦熟悉一切新政新法與夫官塲事故商旅情形不吝珠璣願任本館采訪之職者請書緊要新聞數則并開列姓名住址付郵寄示俾卽以禮相延專此布陳惟冀雅鑒 
[中外通商其得利益孰優論]  
嗚乎自海禁開而千古未有之奇局創自商埠盛而中國無窮之漏巵生有心人未嘗不蒿目時緊戾首而痛心也試觀向之洋貨僅行於沿海沿江一帶而今則廣銷内地矣向之絲茶爲我天然利益而今則瞠乎　後矣其餘種種虧累要非筆墨所能宣然則中外通商其得利益孰優孰劣固不待智者而已知矣雖然外人之通商於中國者豈一律哉余以爲英人之得利益爲最優焉請申論之英人經營東方百數十年矣合朝野上下之全力設立公司名曰東方貿易有識者早爲東國憂乃無何公使爲興商而遣領事爲興商而立兵艦爲興商而置一舉而亡印度冉舉而收緬甸乘其商戰之餘威要求中國由海口而長江由長江而内地至於今商埠日增商務日盛東南半壁山河將徧樹英人之商旗矣此英人之利益一鴉片爲入口之大宗亦英人之專利每年銷數總在十萬箱左右可贏中國銀六十兆計自道光二十二年中英鴉片一役至今五十餘年矣英人所得何止三千兆且英人以土苴廢物易我金銀其害更甚於日用各貨是爲漏巵之最大者久而不塞能無竭澤而漁之慮乎此英人之利益二嘗考各國交通出口貨分數而知英貨之來中國者居百分之二十七日貨之來中國者居百分之十三德貨之來中國者居百分之十二美貨之來中國者居百分之十法貨之來中國者居百分之九夫來貨旣多則銷場必廣銷塲旣廣則獲利必豐此自然之理也此英人之利益三若夫各海關税司惟英人充之者爲多郵政局事宜亦歸英人兼理是又利益中之利益也他如輪船公司之稱巨肇者有三曰招商曰太古曰怡和而英人獨占其二各國商船往來於中國江海者共計六十餘艘而英人獨占其半則英人所得之利益各國豈不望其肩背乎雖然吾嘗讀英史矣夫英國屹然三島孤懸大西洋方里不過百十萬人民不過四千萬而卒能屬地遍六洲商業盈天下者以其有經商之資本且有經商之才　也諺曰長袖善舞多財善賈其斯之謂　我中國雖當此創鉅痛深之餘上而國庫空虚下而民財告罄而水利之廣礦産之豐猶足炫耀於各國是不難失之東隔而收之桑榆也要視執政者之挽救如何耳今者商部已立商律將成行見我國商務日有起色能與歐美諸國爭利於輻湊之場牗下書生拭目以待之己 
右係尙賢堂高才生秦君百里年終大考文名列第一者也每慨少年子弟之肄習西文者於華文不屑措意偶一搦管卽多詰屈　牙獨秦君文詞斐然旣可與古作者頡頒且能經濟羅胸洞明時局謂非近世寡二少雙者哉挑燈伏誦欽佩良深用綴數言弁之報首申左夢畹弟黄恊塤拜讀并跋時光緒三十年嘉平十有四日也 
[電傳宮門抄]  
　　昨晚十點越二刻鐘時京師友人專電告知本館云十二月十四日皇上召見軍機大臣及堃岫是日並無明降上諭 
[代籌中立一]  
　　華歴十二月十三日日本東京來電云頃得美京華盛頓電信知美國某部書記官海君知會列邦擬將開放中國門戸及保全中國之説重行籌議現已接到英德意三國回書允如所請待各國回書全行接到後卽將呈諸俄日兩國若此則中國中立之權利可以勉力支持矣 
[代籌中立二]  
　　華歴十二月十三日英京倫敦路透電局來電云頃得美京華盛頓電信知西歴正月十三號准中國來文不認俄國所指各節且云華盛頓官塲中人恐因此復遇仇洋肇亂之險若至萬不得己之際莫如列邦合力以保守中國之中立現在中國已遍告各國照此辦理矣 
[代籌中立三]  
　　華歴十二月十二日德京柏林來電云登潑司報於俄國宣告中國違犯中立一事曾者爲論説略謂歐美各邦均堅主此意必不可令中國插身戰事之中 
[俄又增兵]  
　　華歴十二月十三日日本東京來電云自旅順乞降之後俄軍之在沙河者頗有更動之意刻下戲城一帶約駐有兵士二萬人其在輝岑者約有三千人至沙河俄軍則仍以東華爲根據地右翼則已迤邐向西綜計全軍當在二十六七萬至海參威迤北有地名臬各耳斯克者所駐陸軍頃忽增至三萬人以故西比利亞鐵路近日忙碌異常每日火車往來必十五次 
[華求歸地]  
　　日本東京某日報云中國外務部一聞日人收服旅順之信卽商諸英國駐京公使請將所賃威海衛如約歸還尙未悉英使如何覆答也 
 [P譯俄報論黑海艦隊東征事> 
　　日本東京某日報云俄人遣派黑海艦隊東征一事聖彼得羅堡言人人殊議論紛更莫衷一是近見有日報名鷺鷥者登有海軍提督愛基司所箸之論大旨謂我人言及黑海諸軍艦繼波羅的海 
 
 

Page 2

 
 
軍艦之後結隊東行謂可保其得有利權駛出達達内爾司海峽土耳其政府决不執前約以爭迨至英政府嘖有煩言則帆影輪聲早已絡繹過峽矣至諾烏列米耶報則謂我俄旣已派出波羅的海第三艦隊必以黑海艦隊繼其後始能張我國威惟欲由達達内爾海峽經由恐不免交涉事起所望艦隊早一日出峽則我人卽可早一日逖聽好音也 
[日人悞解]  
　　華歴十二月十三日英京倫敦路透電局來電云日人因俄國波羅的海艦隊久泊馬達加斯加頗含憤意雖然日人誤矣攷法國中立規例與英國迥乎不同無論戰國兵士船隻若非帶有獲自敵人之物内則一律准其寄泊並不限以日期日本倘有所需亦可在四貢享此項利益也 
[英船被獲]  
　　華歴十二月十三日日本東京來電云昨日有一日兵艦在三島海洋中緝獲英國商輪船一艘名曰包脱刺頃已解往佐世堡有知者謂此船從靑島開往海參威滿載糧食機器油及造船材料 
[日又募貲]  
　　日本大阪某日報云我日籌畫戰時財賦議將第四次國債劵頒行限定日銀一億圓前之以九十二圓作百圓者此次祇須九十圓惟前於五年内清償兹則以七年爲限如嫌過促則尙當展至十年出劵之期定於東歴二月四日蓋適値華歴元辰云 
[俄兵强項]  
　　日本大阪某日報云旅順俄俘中有夫希門者上等陸軍也某日載至長崎令赴檢疫所矢誓夫希門毅然拒之其哨長之同寓稻佐者向之婉諭堅不肯從曰我旣矢誓於俄皇之前斷不能在此再行矢誓入夜管理俄俘之某日弁懇懇慰勸仍未允諾惟稱我向隸大將夫啞科所部第四營游撃師第五哨南山之戰奮勇殺敵卓著殊勳事爲統帥所知荷蒙艾啞路基寶星之賜自分同仇敵愾力報朝廷初不料今日含垢蒙羞身爲俘虜此皆政府昧於時勢所致尙何言哉今者日人尙能嘉我勇敢優禮待之而本國反棄我如遺尙得成爲文明之國乎言次悻悻然大有不平之色有見者謂觀其言論丰采似是曾受教育之軍人并謂我所屬隊伍中生存者祗十有七人矣嗚呼慘哉 
[俄俘計數]  
　　華歴十二月十三日日本東京來電云旅順降服後我日所獲之俄俘只就載至日本國内者計之巳逾一萬二千人之數矣 
[英人樂善]  
　　日本東京某日報云日者英國紅十字會中人籌集英金一萬五千圓助入日本紅十字會并言此後通國官紳商賈續助者定復不少尙不難再寄巨金也 
[日報瑣論]  
　　日本大阪某日報云嘻戰勝國之威權大矣哉德京柏林自聞旅順乞降之信卽就陸軍學塾添設日本語學一科雖然喬木風多亢龍有悔日本誠戰勝然亦尙愼旃哉當俄人之向中國租賃旅順也期以二十五年後璧返英人信以爲實遂亦賃取威海衛以期勢力均平今者華人欲向英國收國尙未悉英政府如何照答又以日人度地韓之濟州島建築砲臺因傳電歐美各友邦遍告其事嘻中國而欲知濟州島之在韓國何地及島中軍備之布置若何日韓和約載有明文奈何猶未了然於心目乎 
[停工彚記]  
　　華歴十二月十二日英京倫敦來電云培因地方衆工人相約輟業一事現在衆工人均已平安工作矣又電云德國西反立亞地方有煤礦工人十六萬名同時停工因之各工藝廠俱有呼應不靈之懼至俄國鐵廠數處因聖彼得羅堡布鐵洛夫廠停工之後亦遂一律停罷工刻下工人輟業嬉游無多至四萬名之譜又德京來電云德國羅耳地方煤礦工人聞亦有停工之事但不至于擾攘紛更云 
[商部奏牘]  
　　商部謹奏爲在籍紳士獨力辦機器廠商業行號卓著成效請旨破格奬勵以資觀感恭摺仰祈聖鑒事竊據臣部左參議王清穆先後函稱江蘇無錫縣之周新鎭有裕昌繅絲廠一所係在籍三品銜候選道周廷弼獨自出貲創辦清穆至無錫時親蒞該厰查詢辦理情形悉廠中各種機器除引擎購自洋商外其繅絲機器共有九十六架皆由該紳指示工匠自行配製所需工料視購自洋商者價値約可省百分之十五而功用與洋製無異近來各省興辦工藝凡需用機器者動輒購自外洋漏巵甚大其實華人之聰明才智原不遜於洋人徒以風氣未開自封故步倘能廣爲提倡將應用各種機器隨時仿造未始非自保利權之一法今該紳周廷弼配製繅絲機器省費便用洵足樹講求製造之先聲並飭另行製造雙連繅機車一架運送到部以憑考騐該紳起家鐵業在無錫南鄉出貲巨萬開闢巿廛名曰周新鎭招致衆商百貨咸備復於其中創建周氏義莊廷弼學堂以濟同族而教後進其在上海及各通商口岸均經設立行號實能鋭意商業志趨正大非尋常商人可與比倫就十海無錫詳加詢訪聲望亦頗見重於一時可否奏請奬勵以勸實業等語正核辦間接據該紳周廷弼呈稱遵照臣部奏定公司律第二十三條將自營商業呈請註册備案計上海設有昇昌五金煤號日本之長崎設有昇昌裕分號牛莊有昇昌利分號鎮江有昇昌新分號蘇州有昇昌祥分號温州有同昌分號連同裕昌繅絲廠計廠號七所共資本銀五十萬元有奇悉皆獨力經營積月累年有以臻此爲此具呈懇請准子註册一律保護並開具清單呈送機器伏乞照驗各等語臣等按照左參議王清穆原函及該紳原呈各節詳加考覈洵屬名實相符邇來朝廷重視商政屢奉明詔以振興農工商實業爲要旨是正賴各省紳商力圖振作始克佐成要政收回利權本年三月初一日臣部以在籍翰林院修撰張謇創設公司集股一百數十萬兩奏請奬勵奉旨賞加三品銜作爲臣部頭等顧問官等因此仰見聖恩優渥激勵商途之至意今該紳周廷弼殫精竭慮仿製繅絲機器自備資本廣設行號均能卓著成效雖規模不逮張謇所集之公司而一係集股一係獨力是該紳之創始經營亦非易易且其啓闢鎭巿設立義莊學堂核其行誼尤有足多者查上年八月間臣部奏定各項章程内載各商董中已經得有官職品望較著者應准作爲臣部顧問官自四等至頭等爲止由臣部奏明派充不必在部當差等語方今商智正待開通允宜量加激勸合無仰懇天恩准將在籍三品銜候選道周廷弼作爲臣部三等顧問官遇事禀商臣部核辦藉以鼓勵各商俾資觀感出自逾格鴻慈臣等爲振興實業起見是否有當理合恭摺具陳伏乞皇太后皇上聖鑒謹奏十一月二十二日軍機大臣面奉諭旨周廷弼著賞給二品頂戴作爲商部三等顧問官欽此 
[掌河南道監察御史崇侍御奏劾吏部假公濟私片]  
　　再前因兵部化私爲公有碍政體經御史姚舒密條奏仰荷聖明採納欽佩良深乃聞吏部亦復議論及此夫以有著之欵報効國家是爲化私爲公若以書吏暧昧之欵向在應禁之列堂司各官轉欲要索自肥是謂以私濟公於何有益卽以引見補缺保舉分發四項而論夫人臣覲君何等誠敬而司官索帶引之費較之僕人需索門包情形尤重現在各省已將缺分陋規大加裁汰而補缺之始吏部先向索費亦非教廉之道至於保舉以奬勞勛而必以費成之此與索賄賣保何異歴來分發人員各省京官索取結費虎視眈眈雖清班亦加收津貼結局必以進士出身者管理遂爲進士部員壟斷之藪徒以京官清苦相沿已久受之者衆未 
 
 

Page 3

 
 
便議裁若再加以分發之費是國家任官設職皆爲羣下生財之道實屬大失政體該員等欲藉一奏便可公然勒取居心尤不可問近日各員議行新政大率祇知利已徒損於人無益於國外面託言整頓希圖聳聽不知百姓呑聲飲泣者已不一而足而各員粉飾彌縫方以大著成效朦蔽陳奏甚非培養元氣之道擬請旨飭下京外大小臣工嗣後務宜精白乃心秉公辦事勿再假公濟私藉奏要挾天下幸甚奴才愚昧之見是否有當謹附片具陳伏乞聖鑒訓示謹奏奉硃批吏部知道欽此 
[嚴查私鑄]  
　　蘇州訪事人云省垣寶蘇局委員楊壽之明府以所鑄制錢不敷行用禀請藩憲陸申甫方伯批准添鑄當五銅錢甫經鑄出卽有私錢混雜以致巿中不克通行且所鑄官板當五錢分量較原擬减輕銅質亦異常粗劣事經方伯查悉於本月初九日向明府大加申斥限三日内悉數收回還爐重鑄一面嚴飭府縣及各路警察總巡查拿鑄匪從重究辦 
[鳩兹火警]  
　　蕪湖采訪友人云此間道署迤南隙地甚多半由江北貧民支搭蓬寮以蔽風雨如鱗之比不下百餘家本月初九日午刻其中某姓家不戒於火致兆焚如幸地近池塘汲水頗便兼之各水龍分投施救尙得保全强半然已燬去數十家之多一時無告貧民男啼女哭轉瞬歲闌將届慘胡忍言彼祝融氏胡不情乃爾 
[潤郡官塲紀事]  
　　鎭江訪事人云南洋續備新湘前營管帶何都戎德輝近奉署兩江總督周玉山制軍檄飭與兩江督轅衛隊營管帶彭游戎友勝對調游戎奉調後卽於本月初五日由省乘舟來鎭擇吉初六日入營視事都戎則於初八日料理起程○京口副都統奇健亭統制克伸布因病出缺所遺篆務由江寗將軍永子茂留守檄調江寗副都統奎仲連統制芳來鎮署理旣而統制欽奉電傳上諭著卽調補斯缺喜信傳來八旗官弁兵丁咸詣戟轅道賀○新委鎮江下游釐捐總辦志太守元於本月初八日由蘇省乘舟來鎭拜會各當道定期十一日到差 
[上海官塲紀事]  
　　蘇松太兵備道袁海觀觀察定於今日午刻設筵北洋務局讌請南洋大臣委令來滬之劉茘孫觀察及趙竹君梅斐漪王紹盛諸公○昨日福山鎮總兵徐總戎傳隆前山東某府知府嚴佑之太守因公來滬先後詣道轅拜會蘇松太兵備道袁海觀觀察茗談片刻然後興辭○昨日江蘇撫標滬軍營管帶龍葆珊遊戎浦東保甲總巡謝岳松明府同詣上海縣署拜會縣主汪瑤庭大令互談良久而别○昨日某局委員林梅南楊秋浦兩明府同至縣署拜會縣主汪大令 
[降兵至滬]  
　　昨日某公司輪船抵由日本長崎抵滬載到俄兵二百餘名在法公司馬頭登岸迤邐至法國新拓租界顧家宅營房暫駐蓋卽旅順陸軍隨統將司堵瑟爾降服日本者也 
[巡局鶯遷]  
　　本城保甲巡防北局向設老北門内穿心街前月保甲總巡朱森庭明府由沈香閣遷至縣署西首常平倉内辦公北局委員汪禹臣二尹因卽遷至沈香閣所遺老北門穿心街局屋刻由東局冬防委員應梧生少君賃定涓吉本月十七日遷入辦公 
 [P漕局較斛> 
　　昨日爲江蘇海運滬局較斛之期預由總辦吳子佩太守飭各屬解米丁胥將斛呈局會同上海縣汪瑤庭大令松海防同知沈逋梅司馬親臨較驗然後定期兑收 
[上海縣署瑣案]  
　　張順生等人藉端撃毁某信局物件報經縣主汪瑤庭大令飭捕頭徐文緝拿張命人賄以洋銀四元徐遂乘機誘至南巿拿獲連在途阻截之小諸根解案前晚大令升堂訊究張供稱小的前在租界中爲各船裝卸貨物曾被法界捕頭押辦至八月下旬開釋後偕朱某行至鹹瓜街瞥見素有嫌隙之福全避入某信局因入内拖扭碰毁烟袋等物控經十六鋪保甲巡防北局將小的笞責交地甲管押八日甲夥魏五以賠償信局毁物爲名兩次索去洋銀一百一十元始得開釋大令詢以九月某日曾否聚黨持械至浦東尋仇張支吾以對及訊小諸根供稱小的擬向葉某索欠不知台差奉票提人偶向詢之致被疑爲奪犯大令判責張二百板交的實人保出候提餘黨訊辦小諸根斥釋○前由英美等國租界公堂緝獲歹人戚松林搜出私鑄銅圓所用之模箔解縣訊押在案兹由大令復訊戚供稱小的在某錢莊執業不敢私鑄銅圓起案之銅模係車夫在途中拾回給與小孩玩耍大令飭交妥人保出著交車夫到案訊核○李愼修在某處欠人巨欵逃避來滬由債主禀請馬路工程局緝獲送縣大令飭差派令夥役王炳王慶解往嘉定以便按站遞回原籍訊追旣至嘉定卽被脱逃差遂將兩王禀解請究王炳供小的奉文解李犯至嘉定王慶入城投文小的押犯登岸突被乘隙逃去王慶供小的先入城投文不知犯人脱逃情事大令判各責二百板限期緝捕務獲究懲 
[續錄分發人員騐看名單]  
　　通判李榮震順天山西王詔四川貴州陳同爵安徽廣東傅搏修湖北直隸州州同胡有煥湖北甘肅知州王鑄直隸金鼎來江蘇胡應雲湖北湖南趙文彬湖南四川張肇棻湖北江蘇蕭敷煥江西江蘇汪炘安徽直隸凌啓秀安徽江蘇宋紹錫貴州湖北吳釗安徽四川莊蔭椿江蘇四川毛汝源四川河南鍾毓靈四川陜西謝晉侯四川雲南陳先濂四川雲南吳駿烈四川貴州余銘炎四川江蘇何嘉澍浙江河南周維琪河南湖北周德宣河南山東朱兆瑜河南湖北胡景霖直隸河南楊淇直隸山東周丙燮江西福建鄭恩隆安徽福建申仙之山西河南潘雲興江蘇浙江全鼎元江西四川張鎮齡直隸奉天徐星朗正黄旗漢軍山西同知銜惠占獒陜西甘肅施世杰浙江奉天張正南湖南四川張振鵬順天奉天周培祚貴州湖南石贊鈞湖南譚紹裳湖南鹽大使何肇模廣東福建廖襲華貴州福建朱有乎江蘇長蘆直隸州州判潘鴻康浙江江蘇州判　湯聘之四川甘肅王蔭第直隸奉天府經歴吳家鑑直隸山東李毓林直隸山西徐賓鈞直隸山東郭樹之山東廣東張雲麟山東河南何修鈞安徽江蘇陳偉浙江江蘇春年正藍旗漢軍安徽縣丞黄薌福建廣東沈學寛直隸山東郝泰年順天浙江伊鏗額廂黄旗滿洲江蘇孔慶鑅山東江西李樹華湖湖北北吳興壽江蘇北河李鴻臚安徽河南王寶生安徽直隸巢文烈江蘇浙江彭鸞年江西湖北薛宜育江蘇湖北葉棻江蘇浙江周錫準浙江江蘇李德貽四川江蘇孫汝舟浙江北河周後裕安徽山東桑勳浙江直隸馮文鎔浙江直隸劉紹勤河南北河高謙湖南安徽徐溎紳湖北山東州吏目王鳴鳳浙江直隸縣主簿畢嘉壽順天甘肅巡檢楊澐山東直隸郭純熙山東廣東周雲漢湖南江蘇湛雪濤湖南甘肅李承恩安徽湖北翁寶森江蘇直隸姚堃江蘇福建陳元柏貴州廣西莫與衡四川雲南汪捷明河南湖北張之鏡河南湖北張坤順天山東王賢順天江蘇司徒驥江蘇湖北從九品解維圻順天山西胡日昇湖南江西李瀛雲南四川錢逢源江蘇浙江程材江西江蘇章惟周浙江湖北徐金鏞浙江廣東章光耀浙江廣東俞文藹浙江廣東周鴻慶山東直隸高以成浙江山東劉景濤江蘇直隸朱昌齡江蘇福建趙定謀安徽廣東典史葆光正黄旗漢軍山西吳源桂福建廣西萬光濤順天陜西朱桂森奉天直隸徐忠訓直隸山東左學頤湖南安徽李晉元山西陜西張丙午山東河南樊光煇湖北湖南 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　十一月二十八日工部鴻臚寺正藍旗値日無引見恭王等點驗軍器覆命運璞良泰各假滿安志公續假十日桂伯續假十五日皇上召見軍機大臣及松溎○二十九日内務府國子監廂藍旗値日無引見恩祐假滿請安車王續假十日興伯請假五日掌儀司奏十二月初一日祭奉先殿載猿行禮皇上召見軍機大臣及沈瑜慶○三十日理藩院光祿寺八旗兩　値日戸部引見十員工部七員理藩院十在員鑾儀衛一員正黄蒙十五員正紅滿十五員廂紅蒙四員正藍漢西員廂藍滿二員内務府九員葵公假滿請安葛寶華由西陵回京請安姜桂題等謝賞福字等物恩四川知府景方昶謝恩肅王請假五日孫中堂續假五日延侯續假十日皇上召見軍機大臣及景方昶○十二月初一日外務部钦天監侍衛處値日無引見堃岫假滿請安希賢謝賞荷包等物恩振格謝調江寗副都統恩英慈謝調靑州副都統恩劉永慶謝授廂白漢副都統恩連魁謝授廂紅漢副都統恩吏部呈進月官卷關防衙門奏初八日大高殿拜表振貝子行禮皇上召見機大臣 
[分轉履新]  
　　揚州訪事人云兩淮海分司黎雨生分轉署事期滿遺缺經運司恩新甫都轉札委前署通州分司方分轉乙照接署方分轉由通抵揚謁見都轉隨於上月之抄前往袁江擇吉本月初一日履新 
[越東瑣錄]  
　　紹興訪事人云越郡中學堂開設迄今已經兩載的惜切功課諸多草率且與紳辦私學堂屢興紏葛以致外間議論滋多兹當年假之時府尊熊再靑太守與各紳董力求整頓之法聞將總理改爲監督副辦改爲校長章程一律改從學務處頒行規則各教習則明歲概皆蟬聯○餘姚縣屬　山堰出有命案一起報經縣主胡克之大令親臨相驗聞因某客裝運貨物途經其地與夫役爭論過堰費致被毆傷殞命夥友舟子亦均受傷現已拘獲堰主及兇手等人帶縣訊供按律擬辦矣蕭山陳家弄有羅某者與人爭一娼被人翦辫　衣羞忿交加躍入河中自盡經人援起控奉縣主某大令派兵將娼寮看守勒拿釀禍之人由是各娼紛紛逃逸蓋以大令正在辦理警察故若此雷厲風行也 
[上海保甲總巡局紀事]  
　　賭徒丁桂生前在南巿王家馬頭設攤誘賭經保甲總巡朱森庭明府查獲研訊判責二百板枷號示衆昨日命提至案著具呈改過切結然後交人保釋○浙江台州人張榮被縣捕朱福之夥指爲歹人向之索詐控經二十三七鋪保甲巡防局員姚谷孫二尹移送十六鋪保甲巡防南局員賈礎玉參軍飭勇查拿朱夥究辦在案兹據地甲禀稱現在朱夥巳遠避無蹤參軍乃請總巡朱森庭明府核辦○蘇松太兵備道袁海觀觀察訪悉滬上有種流民自稱上海縣署差夥索詐良民擾累非淺因飭上海縣主汪瑤庭大令查拿究辦並札飭保甲總巡朱森庭明府一體派差拘拿明府奉諭後已分行各保甲巡防局分投跴緝矣 
[英美等國租界公堂會訊案]  
　　前者德商天福泰來元亨等洋行控華商永成豐號股主張祥君鄭漢彪李級蘭周曾齋虞晴溪定貨不出等情經讞員黄耀佰司馬會同德總領事署繙譯官麥令豪君訊供因李周虞等人籍隸寗波當卽備文關提至今周虞尙未提到昨日上午十點鐘時升堂覆訊各原告延律師佛衛到堂聲稱此案延宕已久務請斷結張李延律師高易到案聲稱永成豐虧倒巳久墊出之欵多於應腊之數若與鄭周虞核算尙可找回若干求卽提案訊供以期水落石出司馬諭以已派差役在彼守提總須提到將帳結清方可定斷各原告同稱鄭周虞旣未到案請先向張李嚴追張李供稱墊欵已多况簿據在鄭周虞處無從結算應仍請赶緊關提鄭周虞到案訊追司馬與麥君互商著谷原告將此案原委具禀遞呈一面催提各股東核辦○英商瑪禮孫控姚顧氏盜賣地畆拔去界石等情前經讞員黄耀宿司馬會同英副領事德爲門君訊供諭候查明再核在案前日午後二點三十分鐘時司馬偕德君升座覆訊原告律師瓊司被告律師古柏各如期到堂先由古律師　稱此地自歸瑪禮孫管業後從未有人向姚顧氏紏葛今姚顧氏來案願爲見證請先傳訊瓊律師稱上次訊供時旣稱有據今可先行呈驗古律師卽傳姚顧氏詰問氏供稱年七十有五丈夫茂榮去世已久兒子掌全亦早殤亡今嗣子阿狗生有一孫所有戈登路之祖遺地共計八畝缺去二分半方單四帋戸名姚良芳本年六月賣與地販翁通海議定每畝洋銀二千一百五十元六月二十日先收一千元並不立交收據厥後又收一萬零九百元當三十年前遠戚陳雪春曾懇將伊祖宗骨罋寄放於此今旣變賣令陳遷移陳卽藉端索取遷費一千元并私串翁姓從中播　反稱此地中前數年由陳買去五分然旣無其事亦未有人言及殊屬茫然查此地亦有祖墳尙未遷葬前日賣與翁姓之據由十二圖地保蓋　卽氏之花押亦由十二圖地保代簽尙有地價銀七千兩當時本係支票故尙未收此地本係自種未立界石瓊律師復向氏盤詰氏答稱顧老飛已死姚萬芳孫湘榮皆不相識本圖地保年年更換故未知其名姓惟歴年糧串尙在今將最近之兩紙呈請察驗古律師請堂上移文上海縣緊杳明此地四至及姚良芳歴年完糧底册因前堂地保供詞有四至不符故也瓊律師仍問諸氏氏供稱此地安放陳姓骨罋時並未立據惟其地距戈登路尙有他家之地間隔至沈福田談地芳兩地保均所未知古律師問間隔幾許地氏答稱大約三畝之譜瓊師師謂間隔處與前供不合且八畝之數與單上亦不符司馬與德君商議移時著各退去俟查明覆訊 
[英美等國租界公廨晚堂瑣案]  
　　殷香玉控兒子仲饒不遵教訓横暴不堪等情前晚襄獻委員孫耳三明府升堂研訊香玉供稱小的係寗波人止生一子無奈不務正業賭博酗酒無惡不爲向之訓斥反被扭毆爲此投案陳情叩求究辦仲饒供小的自知不合後當痛改前非　府判令重責三百板當堂向香玉服禮○男孩孫順金投案籲求安插明府詰訊之下孫供稱小的年十四寗波定海縣人初與母親賃居壽永里前日母親僞稱祖母在籍病故命小的旋里弔唁及回滬母親已不知移居何處求恩安插明府飭送四明公所轉送回籍○徐桂福控王濤桃圖賴洋銀一百元等情前晚明府升堂質訊王供稱小的現已措得洋銀二十元餘求展限措繳明府著暫行管押限三日内繳到洋銀五十元餘限一禮拜繳淸○莫松寶控金陸氏卽阿巧誘拐童養媳等情前晚明府升堂研訊金陸氏供稱小婦人身染毒瘡萬分苦楚求恩釋出當將莫總債尋明府著暫送棲流女所醫治俟痊然後核辦○有蘇氏者控高大泉誘騙姦佔等情前晚明府提高質訊蘇氏供稱小婦人自喪所天與高拼識巳閲十年初住法界菜巿街現遷虹口前日被高無故毒毆是以來案陳訴高供此婦由小的向花烟館贖出現因不守婦道私自出外聽唱攤　故加訓責明府判將蘇氏掌頰二百下著伊弟龍生領回 
[英美等國租界公堂瑣案]  
　　有一腦國威輪船停泊美租界浦濱被某駁船夥王阿寶竊取繩纜一捆持至某烟館經包探沈阿岳拘獲詰知與李金狂同竊惟李巳聞風逃逸因將王解案請懲襄　委員孫耳三明府會同美總領事署繙譯官安立德君研訊之下判責二百板贓給失主領去○福州人唐阿哉竊取某輪船上小麥二十四磅被包探沈阿岳拘案請究明府判責一百板枷示三日○江北匪人楊阿布徐財那串竊法租界高第里錢阿昌家東洋車一輛被包探錢榮堂拘獲解案明府訊得車係徐所竊判責二百板楊從寛開釋○騙子葉廷中騙取女郎李 
 
 

Page 10

 
 
仁發朱瑞法李阿娥羅芋卿汪少荃朱彩弟蔡阿牛孫泰昌之金耳環銀臂釧金戒指銀項圈等物報由包探倪順全朱桂生獲案請究明府飭發押改良所收押六个月○胡春榮控沈錦福胡小保沈阿芝張雲生王祥生詐去洋銀二元四角且敢逞兇等情明府判各責二百板○包探　少蘭解積竊王壽根至案禀稱此人竊取殷瑞生家縐紗兩疋報由小的拘案請辦明府判責一百板贓給殷具　○臬染坊工人沈阿毛傾倒茶　一失手茶杯悞撃徐少卿之頭血流如注適爲包探顧阿六所見將沈拘解公堂明府判責一百板押一禮拜并罰洋銀十元給徐爲養傷費○郁文江控同居某客棧之趙竹雲竊取皮馬褂等情明府判責一百板枷示一禮拜 
[法租界捕房瑣案]  
　　尹吉卿以陸桂林張阿二王阿根三歹人串竊籃内所儲金珠等物報經包探拘獲解請讞員陳楚生大令説寶　將陸枷號十日責三百板張王各責一百板○積賊王阿福潛至某馬頭圖竊被包探拘獲解經大令訊供著責一百板○包探以歹人陳益萬在護城河畔攫取行人之帽解經大令訊實判責手心一百下○歹人楊各昌行竊陳月言家棉被衣服報由包探解經大令訊明判令押十　責二百板○前者彭王氏以沈金南虧欠碗價洋銀九十七元張萬發虧欠碗價錢七十七千控經大令訊賣押追昨日氏投案求催沈張圓供小的　貧苦無力萬難如數措繳尙求保出以便陸續拔還大令著覓妥人保具限十日理明○陳關福將未經宰牲公所蓋戳之猪肉入巿混售由包探解請大令訊供判罰洋銀十元○前有某甲者在祥泰客棧斃命報經上海縣主汪瑤　大令騐明諕而包探查得棧中帳簿不將甲姓名登載有違租界章程因將棧主耿壽生傅案請訊大令判罰洋銀四元以儆 
[美租界捕房紀事]  
　　西華德路順裕押店慣以銅質僞銀圓騙人昨日午前某鞋店主陳仁和以鞋十餘雙質得洋銀若干元當時並不留意及囘店方知内有一枚實係膺鼎因卽持往掉換詎料店夥非但不謥反出言無理以致口角互毆　由五百五十三號巡捕一併拘送捕房捕頭詢得情由并見銀圓上尙有順裕印記顯係有心欺騙令將押店主某甲拘解公堂禀讀讞員黄耀宿司馬訊辦繼因甲再四苦求自履將　洋銀充公另結張銀洋一元始得從寛釋出　前晚崇明人楊阿虎徐才邦至法界錢阿昌車竊串竊東洋車一輛被包探錢榮堂查知速贓帶入捕房捕頭令押候解送公堂禀請懲辦○昨晨偷兒王阿大掩入華記路袁鏞香家行竊被窩　物携之而出適爲包探錢榮堂所見拘入捕房捕頭令押候解送公堂禀請訊辦○昨晨跑灘賊王阿寶　入楊樹浦纂馬頭所泊哪喴國某輪船上行竊巨纜一條値洋銀五十餘元被包探沈阿岳查悉拘入捕頭捕頭令押候解送公堂禀請訊辦○昨晨六百零五號巡捕　捕房報稱夑昌自來火行附近荒地上抛有無名孩屍一具捕頭合地保前往收殮○前日夜半時有美國兵船水手兵某由飲酒過醉　至吳淞路本邑人某乙　開竹器店向乙婦某氏恣行無禮乙駭極在呼幸爲二百五十二號巡捕所聞上前拘拿甲非但不服反敢行兇　急吹號呌召集人浦始得擒獲帶入捕房捕頭令押送該管領事署禀　　辦 
[皖省官報]  
　　十一月廿七日知縣孔慶晃知奉委赴無爲州勘丈洲地典史范守正辭赴九江公幹廿八日候補同知崇安謝奉批淮破格　用巡檢張春海知奉土　局札委皖北差遣廿九日知縣劉潔知奉委查勘澄淸營船隻風帆張其濬知奉臬台札委常備左營工程完竣三十日准補東流縣杜葆光辭奉臬台委太平訊送巡檢　正聲如奉士藥總局委皖北差遣兼運單印花十二月初一日瀤寗長楓司姚錫嘏辭候補知府許日菡姚　椿均到隱撫台蕪湖回 
[十月初十日至十一月三十日集福册施藥捐淸單]  
　　昇昌銅小洋八十角振記洋二角五分李瑞麟洋四元不再害人銅洋四元徐阿桂小洋廿角源森森銅洋十九元周蕭氏求病速　洋一元益順盛交來王盤祿病愈酬履洋五十元樂善子洋十二元無名氏罰欵移助廿一元二角同康銅洋一元邵良　洋三十元黄萃氏洋一元香港　過氏洋十元祥和銅洋四元二角陳席珍交來裘詠笙洋五十元陳文瑞洋一元吳渭川助　産經費洋二百元永康洋二元廣東福記洋一元馮紹俊子炳南洋四角愼餘莊洋二元　名氏洋五角增泰盛洋五元周載　洋二元沈培德洋五元倪慶祥洋二元徐澤生洋一无梁　臣洋一元枊廖劉陳　蔣六位合助錢四千三百廿文　洋四元九角隱名氏洋二元呂四場間報生洋一元無名氏洋五角以上共收大小洋四百十三元八角五分銅洋三十六元二角滬北天后當前　益善堂司董嚴信厚龔心銘施則敬未佩珍祝大梅曾鑄葉貽釗周鴻孫等　誌 
　 
 
 

Page 11

 
 
   
 
 

Page 12

 
 
綏遠城將軍貽等奏爲佐領年邁舊疾復發恐誤差操呈請休致摺廿八日 
奴才貽榖奴才文瑞跪奏爲佐領年邁舊疾復發恐誤差操呈請休致恭摺仰祈聖鑒事竊據署理兩翼蒙古恊領哈布爾扎布轉據正黄旗蒙古副都統銜儘先補用恊領軍功花翎佐領雅爾哈現年七十九歲食俸餉當差六十四年咸豐十一年間奉派北路軍營戍守由委署筆帖式經鳥里雅蘇台將軍大臣及督辦新疆軍務烏魯木齊都統景廉等先後因軍務出力疉次奏保至副都統銜儘先卽補佐領後儘先補用協領並賞戴軍功花翎均經兵部覆准註册光緒十三年借補防禦十六年補授佐領亦經部覆核准註册各在案前因新疆漢　叛亂逆　白彦虎分股竄至布倫托海阿爾泰山一帶蒙古地方擾亂各旗游牧打仗六次督隊殺賊一百七十餘名生擒首賊二名本身殺賊六名捉生一名左胯　受矛傷一處隨卽調治痊愈尙能勉力當差詎於今冬矛傷復發步履維艱恐誤差操呈請休致等情當飭奏保副都統銜花翎協領文哲渾前往查驗屬實加結呈報前來奴才等覆核無異查例載各省駐防及東三省察哈爾新疆等處遇有告休革退官員如五品以上者由該管大臣或奏或題聲明請旨依奉旨後再行開缺等語又例載内外三品以下官員年老因病告休均准其原品休致其曾經出征打仗或殺賊捉生或受傷有一二次功續者年至六十以上俱以可否賞給全俸請旨等語近閲邸鈔吉林將軍富順等奏協領富通山因年邁休致該員有出兵打仗勞續與請給全俸例條相符業經蒙恩賞食全俸今綏遠城正黄旗蒙古副都統銜儘先補用恊領佐領雅爾哈壯歲從戎早矢請纓之志衰年乞退不存戀棧之心其知足知止誠可嘉許查該員曾經出征打仗殺賊捉生著有勞績且年已七十九歲核與定例及富通山年邁休致蒙恩賞食全俸成案相符可否賞給全俸之處出自恩施除將該員履歴造册咨送兵部查核外所有佐領年邁舊疾復發恐誤差操呈請休致緣由理合恭摺具陳伏乞皇太后皇上聖鑒訓示謹奏奉硃批雅爾哈著原品休致賞食全俸兵部知道欽此 
雲貴總督丁等奏爲慶典恩賞銀兩欽遵核寶散放摺廿八日 
雲貴總督臣丁振鐸雲南巡撫臣林弨年跪奏爲　典恩賞銀兩欽遵核實散放恭摺仰祈聖鑒事光緒二十九年十月初五日内閣奉上諭朕欽奉慈禧端佑康頤昭豫莊誠壽恭欽獻崇熙皇太后懿旨明年七旬萬壽闓澤覃敷各省貧民著每省賞銀二萬兩由藩庫給發以示嘉惠欽此朕祇奉德音著各衙門欽遵辦理欽此欽遵因欽維慈禧端佑康頤昭豫莊誠壽恭欽獻崇熙皇太后陛下泰履綏猷升恒輯祜欣際祥開七衮渥蒙澤被萬方臣等接准戸部行知到滇當卽飭司在于藩庫内提銀二萬兩核實散放竊思曠典爲千載未有硃恩宜一體均霑遵卽督率司道公圓酌議雲南計人十六廳州縣戸口旣多少不同散放則等　宜别因擬分爲上中次三等宜良南寗等十二屬爲上等每屬發銀三百兩富民祿豐等三十屬爲中等每屬發銀二百三十兩呈貢易門等四十三屬爲次等每屬發銀二百兩惟昆明爲省會首邑繁庶數倍于外屬儘數發銀九百兩共合銀二萬兩通飭各該地方官先儘無告四民繼及年届八十以上之壽民壽婦各就人數多　均匀給領訖自天賜福匝地臚歡卽今六詔編氓悉荷慈雲之庇蔭還祝一人錫類長依受日之光華所有一慶典恩賞銀兩核實散放緣由除咨戸禮部查照外謹合詞恭摺具陳伏乞皇太后皇上聖鑒謹奏奉硃批戸部知道欽此 
浙江巡撫聶奏爲杭關報解光緒三十年分第三批直隸協餉銀數目日期摺廿八日 
頭品頂戴浙江巡撫臣聶緝椝跪奏爲杭關報解光緒三十年分第三批直隸恊餉銀數目日期恭摺仰祈聖鑒事竊照北洋旅順砲台工程原撥杭州關税銀二十萬兩改爲新募中軍餉銀之用前准部咨飭令改解直隸業將本年頭二批共解銀七萬兩先後奏報在案兹准北洋大臣電催當經飭據杭嘉湖道監督杭州關崔永安詳稱在於税欵項下動支銀四萬兩作爲本年第一批直隸恊餉塡具文批於本年九月十三日發交號商裕通官銀號匯解北洋淮軍銀錢所投納等情詳請具奏前來臣復核無異除分咨查照外謹恭摺具陳伏乞皇太后皇上聖鑒謹奏奉硃批戸部知道欽此 
署理江西巡撫夏奏爲查明江西上省光緒在十年上忙錢糧徵完銀數摺廿八日 
頭品頂戴署理江西巡撫陜西布政使臣夏峕跪奏爲查明江西省光緒三十年上忙錢糧徵完銀數恭摺具奏仰祈聖鑒事竊照州縣徵收上下心錢糧例應將已完銀兩專摺奏報上忙定限五月底下忙定限十二月底截數造報歴經遵照辦理在案兹據布政使周浩詳稱光緒三十年分上忙額徵起運留支丁耗等欵應徵銀九十六萬八千七百二十兩零截至五月底止傕據各屬完解司庫銀二十四萬四千一百七十一兩零又各屬照例留支等欵共銀十萬四千一百五十六兩零統共已完銀三十四萬八千三百二十八兩零造册詳請具奏前來臣覆核無異除遵照整頓錢糧新章督飭藩司將未完銀兩嚴催赶緊徵解不任稍有延欠並將送到淸册及已未完分數經催職名清摺咨送戸部查核外理合恭摺具奏伏乞皇太后皇上聖鑒謹奏奉硃批戸部知道欽此 
浙江巡撫聶奏爲餘姚縣紳士江蘇補用知府何恭壽等倡設誠意學堂已著成效懇恩准予立案以昭激勸片 
聶緝　片再據藩司具詳據餘姚縣紳士江蘇補用知府何恭壽等禀稱前在縣治西北鄉建設義塾繼改誠意學堂三年以來規模漸備現已籌得經費七千三百兩存本取息歲可得銀五百餘兩又勸募上海同鄉紳富認捐常年經費歲約二千餘元統計出入可以相抵其房屋由試用訓導謝維鏞先世别墅二十餘間約値銀二千數百餘兩助入學堂另又添置餘地四畝六分以備增建學舍今年復籌欵新建禮堂五間寄宿舍二十二間並闢操塲招合邑生徒報名於秋冬間收考一次卽於今年爲始至丁未年爲畢業期限合計新舊生徒留取四十名教授之法悉遵學務大臣審定各項書籍課本按照高等小學科目分科教授應請保護隨時考察 
 
