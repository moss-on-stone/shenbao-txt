# 1892 - 83 - 4906800

 

Page 1

 
 
[重印續小五義出售] [  申報館主人啓]  
　　上本舘所印續小五義一書爲有目所共賞寰海風行不脛而走茲特重付剞劂字蹟清　　若列局較之以小字印成殊費四方者不可　　而　　海賞鑑家必能辨别也定價碼洋五角五分卽日出書售處仍照曩例 
[知足論]  
　　禮云學然後知不足然則爲學之人但當自知其不足不可有知足之日也乃老子有言知足不辱知止不殆又何爲也哉今乃知爲學與爲人其道大不相同也今乃知爲學與爲人其理正適相合也盖惟深知已之學未足而後於學之外不敢不知足若其爲人也不知足則其於爲學也未有不自足者也越諺有云碗有足盤有足人心不知足數語　有詩經興體眞確無比試觀近來之人心尙有足之時处上海一隅五方雜處其人類最多其人品最雜其人心亦最不同而其不知　則同也丐子沿街呌化殘羹冷炙不得果腹破衣敗絮不得御寒一旦收養於善堂安插於棲沉公所不飢不寒斯亦足矣而暫安者不過　日數日之後旣飽且煖卽又見他人之爲僕御者而艶羡之以爲我安得爲此則勝於今日倍蓰也或有　董諸人見其勤而耐勞拔置之　爲庖人撲役則如其願矣未幾而見司事董事坐而安享頤指氣使已亦在其指使之中則又不勝羡慕以爲安得有此一日庶幾快然自足乎然彼爲司事者則又仰董事之鼻息爲董事者亦須仰地方官之鼻息一觸其氣則又可以撤革於是乎不得不結交站當道由此而上層層相壓處處有制上而益上高而愈高富貴利達之見縈繞乎胸中而欲求其有知足之一日烏可得耶嘗聞一笑談有一乞丐沿街托鉢得以一飽高臥於破廟中席地幕天信口高歌無腔野調有客旅居廟内聞而厭之一日戲問之曰爾何所樂而放然若此乞兒曰俗語云呌化三年不願爲官我輩乾坤以爲廬風雪以爲緣飢餓以爲便飽煖以爲仙欲行則行欲止則止無拘無束誰能管之夫是以餓則乞而飽則歌耳客曰爾言無人管束子獨不受丐頭之管乎乞兒曰人生空相耳人能如是我安知不能如是譬如我巳爲丐頭則又誰管乎客曰　頭固地中所管也則曰吾則爲地甲曰地甲又州縣官所管也曰吾將爲州縣官州縣官之上有府府之上有道道之上有兩司兩司之上有督撫皆層層相管也則曰吾將爲府由府而道而兩司督撫則又誰管客曰督撫雖大亦有部臣控制則曰吾卽爲部臣曰部臣尙有朝廷驅策則曰吾將爲朝廷客曰朝廷者天子也天子爲天之子則天子之上固向有天也曰吾將爲天曰天處高而臨下若一爲雲所遮蔽則將氣悶而不得舒則曰吾竟爲雲曰雲被風吹則散無蹤影矣曰吾將爲風風或爲高山所阻亦惟折而回耳曰吾則爲山山雖高有蛇穿穴日久且百孔千窟其將奈何曰吾卽爲蛇曰蛇將爲乞兒所弄其奈何則曰吾將爲乞兒客乃軒渠而起曰然則子欲無拘無束則還汝本來面目不失爲乞兒而已此雖笑談共言殊有至理一人之心其顚倒思慮可以無所不至而終難遁其本來面目自古以來權臣枘國竊弄威福固寵希恩有不典已者排而去之卒至妨賢　國潛且萌不軌之念夫王莽董早位極人臣權傾中外其亦可以知足矣而不至於滅亡不止彼滅亡者亦豈莽卓之所欲者哉過滿則溢過高則傾盛極必衰泰極必否理與數二者均不外此而騎虎者則不知也卽知之而亦不能下虎有推有底於滅亡而已故曹操之言曰人苦不知足得隴更望蜀夫曹　則豈能知足者而有時亦未嘗不知而武侯出師表中且以曹操之得隴舍蜀爲失計是豈武侯反不如曹操之知足乎論事勢與論人心又自不同當今之世惟有平人心爲第一要義而欲平人心當使人人皆知足而　可易曰君子思不出其位位卽其止境思卽足境矣詩田職思其外外卽非止境思亦非足境也而聖人兩取之蓋易之言爲修已而發詩之言爲治人而發治人則職之外亦宜思修已則位之外不容思兩不相合實兩不相悖也故有足之一境而後乃有知之一境亦惟有知之一境而後乃有足之一境子輿氏曰君子所性雖大行不加焉雖窮居不損焉分定故也斯眞知足者已 
[本館接奉電音]  
　　昨由京友電傳諭旨五道敬謹譯登○二月初一日奉上諭殺虎口監督祥福奏差滿回京齎交盈餘銀兩一摺所得盈餘等項銀一萬六千七十兩著交廣儲司祥福著毋庸賞給該衙門知道欽此同日奉上諭浙江杭州府知府員缺緊要著該撫於通省知府内揀員調補所遺員缺著趙亮熙補授欽此同日奉上諭此次續補覆試各直省鄉試舉人列入一等之梁鴻　等六十名列入二等之蘇宗洵等二百名列入三等之李希白等二百二十二名俱著准其一體會試欽此同日奉硃筆稽查正白旗漢軍旗務著舒普去欽此同日奉硃筆國秀補授吏科掌印給事中欽此 
[瀛洲草緑]  
　　各直省舉人到京後經禮部循例奏准於二月十五日黎明在貢院覆試預由禮部咨取各衙門堂銜繕單於十四日奏請欽派閱卷奉硃筆圈出閱卷著協辦大學士吏部尙書黎桐刑部左侍　薛允升刑部右侍郎周德潤去監試御史著繼恩文博恩溥劉桂文謝雋杭曹志清去外簾等官著劉華宗室寳琛楊金鎧左紹佐去欽此宣旨後徐蔭軒協揆等逕由南海前赴貢院而知貢舉啓少宗伯秀李大司膳端遇亦偕提調李部郎士　趙部郎賡麟入闈照料此次進塲者計四百二十餘人○吏部爲曉諭事所有籖挈方略館漢謄錄袁寳璜王泰常陸長佑張寳鑑　長康饒宗嶽章宜壽李曰端限五日内取六品以上同鄉京官印結塡寫履歴親供親身赴館騐到有執照者携帶呈騐以便咨送方略館勿得違悞特示○天子親耕皇后親蠶垂諸禮經昭示千古誠爲有國之首務國家崇尙耕織超越前代皇上自大婚後每歲親耕親蠶皆恭行其事以爲萬民倡本年三月十一日致祭先蠶壇經禮部具題是否皇后親詣行禮抑或遣嬪恭代之處由内閣票簽進呈請旨遵行二月十四日奉硃旨皇后親詣行禮欽此○左翼監督吏部左侍郎奴才松溎片奏再左翼備用鑾儀衛輦馬向例開銷價銀每匹十六兩上駟院車騾每頭八十兩陵寢祭祀更換乳牛每隻八兩六錢比照市價各項均不敷購辦向由盈餘銀兩内酌加發給奴才一年任内共墊發銀二千一百七十六兩六錢不入開銷未能核實奴才再四思維請飭戶部核議例價之外酌加若干准造册報銷庶敷購辦而重要需將來盈餘之欵亦可不致多虧是否日當附片謹奏請旨二月十二日奉上諭著戶部核議具奏欽此○管理太常寺事務　部尙書臣宗室　岡等謹奏爲題奏請旨事恭照光緒十八年三月初十日孝貞顯 
 
 

Page 2

 
 
皇后忌辰應遣員恭詣普祥峪定東陵讀文致祭謹案臣寺祀則應遣王一人恭往主祭惟近年俱奉特旨攺遣近支王公行禮兹准宗人府咨送輪應擬遣和碩鄭親王凱泰銜名到寺臣寺恭繕題本進呈是否卽令凱泰致祭抑或攺遣近支王公恭代行禮之處恭候欽此俟命下之日再由臣寺知照宗人府轉行遵照謹此題奏請旨二月十四日奉硃旨攺遣固山貝子潯倫行禮欽此○新任右翼監督巴敦甫榷使克坦布奏派隨同辦事委員兵部郎中榮銓奉旨簡授山東兗州府知府所有右翼監督奏委一差應卽另行揀派刻由巴敦甫　使遴得現充右翼監督堂委之戶部山東司主事那桐堪以接充隨同辦事委員除檄飭那桐遵照外已專摺奏聞於二月十六日奉旨該部知道欽此○侍衛處爲知會事二月十五日奉旨朕於明日辦事後由勤政殿檐前乘轎出昌門走西苑門由北長街出地安門至文昌廟致祭畢步行至御座房少座乘轎進地安門由北長街走西苑門進德昌門至勤政殿檐前下轎還瀛臺更衣用膳召見大臣寅正二刻伺候欽此○内閣典籍廳爲片交事前准禮部移稱請撰擬已故西安將軍尙宗瑞祭文滿漢各一道等因前來滋已將祭文撰就相應片交禮部派員卽赴内閣領取勿得　延○侍衛處爲知會事十六日奉旨朕於辦事後乘轎出德昌門走西苑門進西華門由右翼門進中右門升中和殿閱視祝版畢乘轎仍由舊路還瀛臺更衣用膳召見大臣卯初二刻伺候欽此○吏部爲咨行事考功司案呈本部具題請將管解京餉五萬兩以上依限抵部交清之承解官浙江卽用知縣尹椿准照例奬叙一本二月十四日奉旨依議欽此欽遵到部合將原奏本抄咨浙江巡撫查照辦理○新授太僕寺卿克大司馭們泰諏吉於二月十八日已時進寺拜印視事經主簿廳示仰闔署官員吏役人等至期赴寺一體謁見各宜凛遵毋違特示○禮部爲曉諭事所有奏請各省駐防繙譯舉人覆試日期一摺於二月十七日具奏奉旨著於二月二十九日在保和殿覆試欽此欽遵到部爲此曉諭各省駐防未經覆試之繙譯舉人等知悉務於二月二十六日以前取具佐領圖結赴部納卷並於二十八日携帶筆硯在東長安門左近歇宿二十九日五鼓赴中左門外聽候點名領卷覆試事關御試勿得遲延自悞特示○吏部爲曉諭事所有光緒十八年正月分發州判王建中等五十四員本部於本月十一卯刻給照相應示傳各該員務於是日親身赴部承領　照勿得自悞○倉塲通州坐糧廳滿監督吏部郎中常裕現屆任滿應卽揀員帶領引見候旨簡充經戶部咨行各部院衙門於一等資深兩項郎中員外侍讀理事官副理事官中各保送一二員開造履歴卽日咨覆過部以便揀列帶領引見 
[甬上雜記]  
　　日前紅單船在象山洋面擒獲海盜項導端陳興來李比看等三名當經象山縣錄取口供押解寍郡胡太守於上月廿九日下午提案勘審後又委發審委員楊别駕覆訊云○寍東大嵩沿海地方日前突見大魚一尾長約九丈餘闊約三丈餘徧身無鱗土人初不敢相近後見其不能展動于是各持刀斧剖其肉而熬之無如所熬之油不適於用仍　諸海云○寍郡各武童因小教塲學習馬箭步箭時有傷人於是捐貲延請僧道在小教塲演武廳施放焰口一堂以期人馬平安○某甲在校士館前煮賣蛋糕有某考童以窓稿囑其嵌入蛋糕之内適被某差所見謂其有干功令意欲送官考童見勢不佳而逸甲挽人與某說情始得無事○鄞縣文　施丕堯張紹雲二人匿喪不報於院試點名時被衆童攻訐認挨兩保不能隠瞞當塲面禀學憲扣考際名○上月廿七日考試鄞縣文童是日已交酉時竟有三四十人尙未完卷學憲格外從寛准其接燭完卷○慈奉鎭象定文　案已發惟鄞　尙未出案大約愼重周詳故較他縣稍遲也 
[奉鎭慈象定新進文童案]  
　　奉化莊曉江孫信琮　藎臣毛華孫培基司徒倫趙文繼毛志鴻王紹翰李成蹊張震沈秉鈞竺鳳祥卓士型孫仲庚竺炳煥袁慶鋆鄔友棟鄔寳璟王錫韓撥府顧竟成孫可萃孫沛　阮佩紳○鎭海傅家銓張星耀王葆初戴西庚李厚祉沈衛禎翁輔宸胡炳熙施宗範劉實樹向道深方舜年兪鎔庚孫承志徐聨衢吳鳳鏘張葆光劉熾袁佩靑王啓楣劉照靑朱德燾湯銘新周夢齡鄭世清丁兆霖烏人綏華邦憲樂俊諝曰麟祥撥府梅一枝汪鏡清張兆熊胡龍瑞楊菊○慈谿李蘭森馮鴻墀應啓墀周　汝蔡上治朱　翽袁楚良董章瑞劉同書邵愷　王致　秦鍾濠馮　奭　承烈葉召棠錢經芬郭維則毛文沼范友杰應啓藩潘紹廷費崇岡馮午元林端揆　宗德土培坤方間香李彝章王文　洪康壽馮炳藻董承欽厲性清鄭丙章胡冠英撥府張景恩齊治道徐濤鄭鳳元鄭之曦向復章○象山翁良倫夏正衡陳慶堂王成圻周進忠胡嘉靈姚丙煇王愷翁開傑許性清傅孔彰兪名渠汪樹勳史翰章撥府賴慶漣翎士鈞孫雲○定海馬松年王述祖孫爾瓚費錫祺武維芬戎際連劉如衡章合廊周光瀛陳典式孔昭安張其年姜心源樂炳綱武維翰林鳳儀王賢銘陸壽礽沈椿年劉　才范開連鄔　瑞 
[會匪正法]  
　　皖省拿獲會　黄金龍疉經司道及文武營務處嚴密訊鞫其詳已紀報端兹悉二月廿三日已刻承審各官均乘輿至撫署箭道演武廳命提該匪覆訊該匪自知情罪重大萬難仰邀寛典論私入哥老　厥罪固應斬首論害人性命佔人妻女亦屬死有餘辜遂默然畫供各憲始退堂諭令兵丁協同獄卒將該匪護解還禁小心看守一面將所錄供詞轉呈沈仲復中丞中丞披閱供詞以其罪不容恕遂於二月廿七日已刻恭請王命飭中軍官米海秋叅戎將該匪黄金龍綁赴市曹正法叅戎奉諭後　帶領兵目恭持令箭馳往縣監將該匪提出綑綁訖解至北門外斬首該匪出禁口呼靑天二字不　聲視其面色則巳忽靑忽白變幻不定不復如平時之揚揚自得矣斬首訖卽命懸竿示衆以昭炯戒 
[剿匪續聞]  
　　廣東大人山土匪滋事疉列前報兹聞上月十三早官兵進剿至陽春交界處天色昏暗烟霧朦朧猝與賊匪和遇賊欺兵少燃砲拒敵林千戎世龍與勇丁二名均被砲傷我兵以衆寡不敵少却嗣經救兵雲集四面兠剿當卽獲賊七名翌日又獲賊首譚允清之第二子及賊目一人生致賊匪九十餘人其餘傷斃與連日各鄉勇擒獲者共有二百餘名之多現聞祗有賊首譚允清偕匪黨百餘人死守抗拒十六日經安勇三百餘名馳往搜捕並派大勇二百餘名監守所獲之賊匪駐於靑灣墟内稟候核辦云 
[學憲啓行]  
　　江蘇學憲溥大宗師考試蘇郡文武生童一律竣事卽於二月二十七日辰刻出棚至三大憲衙門拜客蘇州府魁太守及長元吳三首縣設席於八旗會館恭請宗　赴讌撫藩臬三大憲及在城文武官員亦各鳴騶蒞止并召梨園子弟登臺演劇絲竹嗷嘈冠裳濟楚誠盛事也宗師旋於二十八日傍晚用全副儀仗乘坐緑呢大轎出胥門至官碼頭登舟各官均至江干恭送如禮憲舟於次日黎明啓　按臨太倉考試云 
[鄂垣官報]  
　　二月初五日監利縣縣丞李雲漢奉藩憲牌示調補黄梅縣縣丞候補道李謙赴兩院禀謝保奬過班調辦沙市釐局候補同知羅金壽赴　院禀辭赴局候補巡檢馮永容奉臬憲委查仁壽二上鋪禀知初六日候補　錫韓赴漢黄德等府會議東路防緝經費局禀辭委補督襟前營守備嚴某禀謝牌　赴任藩憲牌示通城縣知縣印務詳委榖城縣知縣瞿元燦榖城縣知縣印務詳委通城縣知縣舒恭壽　調署湖北咸豐縣知縣員缺詳請以新選湖南桂陽縣知縣余良才湖南　陽縣知縣員缺詳請以湖北咸豐縣知縣吕福恒俱調補初八日現任　道候補道錫陳蔡赴兩院禀知　遣輿圖局員紳赴漢陽測童地　統領鳳　馬隊中營候補副劉恩榮見辭赴應山公幹候補縣　炳奉鐵政局委赴北洋公幹候補州吏目黎鑫禀到謝留辦黄陂釐金分局並謝記大功一次藩憲牌示黄梅縣孔壠巡檢事務詳委分缺先補用巡檢　以 
 
 

Page 3

 
 
誠署理初十日學臺孔大人親拜辭行 
[清江官報]  
　　候補同知張兆桓奉漕憲委辦衆興厘捐局務候補同知沈文照委辦車橋厘捐局務候補閘官王滋生委辦三叚保甲局務候補同知汪詠沂委查同善源鹽色蕩務局委員候補知府蔡鎭委兼辦濬淮行營營務處候補都司高廷寅委帶先鋒左翼馬隊 
[袁江雜錄]  
　　委署碭山縣張大令蔚亭由省垣捧檄赴任道經清江浦並不勾留○記名提督廣勝軍統領蔡壽亭軍門由粤至淮徐一帶募勇丁一千五百名塡補各營空額○贛榆縣陳大令因病出缺由淮揚海道　候補知州楊司馬增芳暫行代理○履祥質鋪於二月初十日開張櫃夥估價過低生意不甚暢旺○章作堂鎭軍靈櫬於二月十五日發引先於十二日起　奠三日初十日恭請漕憲題主○保甲總局提調除司馬曾辦是差兹者捧檄重來誠恐差役收受聘規借端訛索爰出示通諭各叚俾皆革面洗心○桂太守於二月十二日在試院甄别奎文書院肄業生童先於五日前令與課者至大堂報名不取分文當日辰刻命題不准繼燭 
[滬濱雜誌]  
　　章英仁章阿四昆季二人前日午後至陸家石橋南　兪曉洪饅頭店購買饅頭二枚計錢八文内有小錢二文兪向章掉換章不允忽有曹士四出頭硬覇向章尋釁各奮老拳扭作一團後至十六鋪北局喊控局員祝龔雲二尹提訊之下以兩章行兇屬實喝令各笞一百板曹十四本當究辦姑念受有微傷從寛免究○南市龍泉樓茶館主某中曾欠王家碼頭茶葉店主某乙錢若干千邇來乙向甲索取中無以應乙銜之遂於前日糾同多人突至甲店將茶爐二隻取去店中各茶客見有多人前來立卽紛紛散去至昨日兩造各邀地甲理論鷸蚌相爭徒使漁翁得利耳○保甲西局委員高小雲二尹前晚督同局勇巡查至西門城脚見有一人肩負木植上城逃避二尹喝令局勇赶前拿獲一再盤詰其人供稱實係已物負回家中二尹駁詰至再其人始稱小的實從東面空塲上竊來初次悞犯尙求寛恕二尹卽著交保斥釋 
[英界火災]  
　　前夜天將破曉忽報英租界北泥城橋附近老合路中轉角處面西之萬和香鋪失火初嘻嘻而出出旋回回而熊熊祝融飛幟以捲霧商羊蔽天以舞風赩若赮起　乎燄籠一霎時燒斷樓梯鋪中人始在睡夢中驚　赤身而起從樓窗躍下奔逃少焉　牢怒鳴汲具驟至潛蛟灑珠飛隼展翅如傾玉潢若倒清潩汍汍瀾瀾浩浩澌澌回祿君知勢不能支遂甘爲三舍之避是役也計焚去香鋪房屋二幢南隣某姓家燒壞樓面後面新仁慶里門樓亦巳焦灼附近人家曉夢初回受驚不淺矣 
[包車闖祋]  
　　昨日傍晚六下鐘時有空無人坐之包車飛駛至四馬路東興里口忽一孩子迎面而來跣足逢頭衣服藍縷不隄防被車撞仆在地亂滾極聲呼痛適有二百零一號華捕在側卽將車拉住掖孩入車中車夫言我有主人在某茶寮捕謂然則汝可喚主人至然後解入捕房特至片時觀者愈聚愈衆捕乃令車夫載傷孩以去想須解送公堂也 
[案犯解府]  
　　老北門内木工馬愛生之妻沈氏與其姑金氏口角以致金氏自縊身死由十二鋪地甲投縣具報袁大令騐訊屬實著將沈氏釘鐐收禁已見去冬報章昨日午後大令備文飭差將馬沈氏押解起程赴松轉勘 
[縣案彚錄]  
　　翟世昌控董常孝承做機器與樣不符由法公堂轉送縣署訊辦袁大令訊供之下判將董收所候訊已列前報前日午後復由帮審委員宋莘樂二尹升堂提訊二尹命提董至案研詰董供稱係紹興人翠令小的承辦機器九副計價銀一千五百兩收過一千二百兩小的卽往東洋購到機器交翟收去翟屢次爲難謂小的所購機器與樣不符小的不得已爲之修理已非一次翟總不合意將機器退還現由小的在閘北租賃房屋將機器寄存巳一年零八個月每月房租洋四元自涉訟迄今將近三載小的被累不堪屢挽友人向翟懇情願將家産變賣理償翟執意不允現求將小的交保出外將機器變賣歸償銀兩翟訴稱與董交易立有承攬爲憑後伊將機器送至運用不靈與樣不符向論則置諸不理是以投控公堂轉送到案叩求明察董又稱機器並無不靈之處翟所以作梗者實因市面不准行用須十年後方可照行且當時棉紗每擔值銀四十餘兩目下只值十七八兩翟遂故意爲難二尹問翟曰爾主見如何答稱現在不要機器求請追銀二尹問董曰變賣機器大約何時可以將銀交案答稱求寛限一月二尹准之卽著人銀並保限一月交銀○郭金奎蔣老和伍桂林等行刼協興昌信局航船由捕拘獲解縣訊實收禁不料該犯等忽又翻供由帮審委員宋二尹訊責仍不承認此已見諸前報前日晚堂二尹又飭提郭蔣伍三犯研詰再三該犯等仍一味推諉二尹命跪大練並上挺棍良久三犯仍執前詞二尹命分别還禁聽候再訊○蔣毛男偕親戚王周氏投縣控稱去年十月二十日晚家中失去衣服首飾等物當時查緝杳無蹤影至十一月二十四日見章福壽手持銀簪一枝在六行鎭當中典押認明的係原贓立卽拘獲交該處地保孫耀增看管並查明餘贓在張雲順家叩求提究袁大令准詞飭提到案於前晚升堂研訊蔣伸訴前並稱小的今年十八歲父母均已逝世兄弟姊妹共有五人被竊首飾係妹妹收受茶禮小的因年輕令王周氏代爲照顧現求究追張雲順供稱係川沙人務農爲業福壽係我家雇用之人去年蔣家失竊小的實不知悉况是日福壽並未在家小的亦無寄頓贓物之事章福壽供稱小的傭於張家是日小的因有急需何張　借得銀簪一枝至質庫押錢實被蔣誣指爲竊求請鑒察大令得供判將張雲順章福壽分别交保蔣毛男退去靜候查明核辦○職員翁長禎投上海縣訴稱有姚旦初者當在世時曾將平房二十四間並契據向職父抵借錢二千二百千文當將振新醬園房租作爲利息後被旦初私下串　地保轉託洋商將該地矇轉道契父親向之理論有陳惠亭出爲勸解令父親再出銀五百二十二兩將道契收回嗣因旦初逝世其子新卿竟將該房租與軋花局强自收租向論則置諸不答不復念及從前借款且伊欲將該房盜賣求恩提究袁大令立飭皂頭全順往提去後昨日午後該差卽將姚新卿及陳惠亭等提解到縣大令諭飭看管候訊 
[英界公堂瑣案]  
　　洋人倫控滕春林竊取對時表刀义等物由包探唐寳榮拘案蔡太守訊供之下飭交唐探帶回捕房查明有無串竊之人覆訊核辦昨日唐探禀稱小的查滕係倫妻滕氏之侄今日滕氏已到堂至滕另將刀义等物質在法租界德隆押店值洋三十餘元店中照章不應受押且祗押洋銀兩元因傳押店主蔡錦進請訊滕氏訴稱小婦人原籍廣東揭陽縣嫁倫爲妻此次滕行竊祗伊一人起意並無串竊之入可否請免深求容卽料理回籍蔡供稱小的係潮陽縣人在法租界開德隆押鋪有巳歇之夥不知規矩悞押刀义尙求恩恕滕俯首求恩蔡太守謂犯竊本應重辦惟念伊姑母籲求准隨時附便船回籍蔡有違禁令罰洋銀十元以充其項公欵贓給倫領去○某鞋店主包祥雲訴稱昨日韋六壽等來尋店　徐根信邀去啜茗聲言欲行毆擊小的出爲阻止旋將徐辭歇韋等不允反將小的扭毆是以報捕拘案徐供稱小的係浦東人曾與韋相識此次索借不允纏擾不休無奈交捕送案韋供稱小的係蘇州人曾被徐借去錢百餘文向索不還反遭毆逐所以邀喫講茶王金壽供稱小的亦蘇州人曾向韋勸說不敢帮兇蔡太守判合將韋枷號一禮拜王枷號三日發頭門示衆○某烟館主陳定芝訴稱小的被翁阿坤竊去老虎絨單一條追獲人贓父捕送案翁供稱小的係潮州人以後不敢再犯矣蔡太守判令管押兩禮拜贓給陳領去○包探顧阿六禀稱昨日有一女子雇坐曹德三東洋車及下車遺下灰色洋絨衣一領報知捕房旋經小的將曹拘獲其時曹已回車寓並未將情告知寓主可見有心竊物而逃今特解送　下曹供稱小的係江北人女子從西門雇車至三馬路禮拜堂小的自一點鐘時守候至三點鐘時不見出來方拉車回寓蔡　守飭顧探帶回傳坐車之女子到堂質訊核辦○包探孔阿才禀稱唐阿大借住新德興客寓乘間竊取夾被鞋子經小的拿獲人贓解送案 
 
 

Page 4

 
 
下新德興寓夥某甲投　請領失贓唐供稱小的係南翔鎭人以後不敢犯竊矣孔探又禀稱小的查得唐初次犯竊蔡太守判令管押十日　給失主領去○趙竹坪訴稱某日上街賈物被朱阿福　取洋傘一頂當塲追獲交某號巡捕送請懲辦朱供稱小的係紹興人以後不敢冉犯矣蔡太守判令笞　五十板贓給　領去○周溪棠訴稱朱金寳掩入家中竊去布棉袍馬中各一仵當場追獲人贓扭交捕房送案李供稱小的係上海人頻年失業餬口艱難飢餓難捱不得巳而犯竊大老爺如肯施恩省赦　當改過自新蔡太守判令管押兩禮拜贓給失主領去 
[法界公堂瑣案]  
　　張湧源廣貨店張金生負債閉逃經債戶禀請捕房將店看守其詳已紀前報昨晨有晉隆洋行西人偕細　某甲投法公廨聲稱被張湧源賒去買物值價洋十八元五角查得原貨尙在店中務請將原貨給還立生盛洋貨店夥某乙控稱被欠貨銀八十兩零二錢又洋二元二角聚元錢莊夥某内控稱被欠往來銀二百八十七兩二錢同轉謂該洋人曰查得張湧源虧欠數目甚鉅况店主業已避匿未便將原貨給領著退去靜候諭合各債戶於下午兩點鐘時邀集大衆至捕房協同包探前往檢點貨物發封候核○桂興園浴堂主蔡秉澄控執事人湯才卿侵吞房租一案已列前報昨晨蔡復投案禀追並遞呈清單一紙湯才卿卽邀同中人毛秋山及浴堂夥杜祥生等投案候質同轉詰訊毛松山曰日前湯才卿與蔡秉澄因算帳口角一切細情爾知道否毛答稱前據湯才卿言及因自已無力開店邀請蔡姓合股言明湯出洋五十元作爲股分同轉訊問是否共有資本若十爾知湯才卿股洋五十元曾否交付答稱伊等無甚鉅本我亦不知付洋與否蔡稱共有痪本洋七十元問毛曰湯旣有股本何以無議單答稱不知同轉讀湯曰爾前次在公堂上供明立有議單目下又稱未立議單前後不符湯稱股本確有可請查訪小的不敢昧良同轉謂爾若有天良不致侵用客　以至涉又問杜祥生曰爾在店中管何事供稱經理帳目問爾知湯才卿用空錢洋若千供　與蔡秉澄所開帳目相符同轉以兩造各執一詞著將　還押候下午兩點鐘協同包探至金桂園浴堂理算帳目冉核○三德堂收租人王奎照投案聲稱房客土溪臣欠租洋十三元一角業已遷移租洋尙不肯付是以送案請追尙有顧家鈞一戶租雖不欠惟伊做雜貨爲業屋中堆積引火物件在在堪虞左右隣屢至堂中饒舌小的前往收租屢遭辱駡請飭令遷移同轉問王溪臣曰爲何不付租洋供稱因三德堂卽欲翻造房屋是以遷移况租未滿月　難照付一月房租求請减讓同轉又問顧家鈞曰爾不洽輿情况房東欲爾遷移爾須赶速尋别處房屋供稱屋中貨物無多且無引火之物此次勒遷房屋緣收租人貪利起見同轉謂爾亦不必强辯判限七天搬移謂王溪臣曰租界租屋本有定章非他處可比爾旣稱住未滿月酌量减讓著繳洋十元了事王遵斷而退○包深郁庭湘禀稱計安鄉在二馬路竊得棉被一條送案請究同轉訊間之下計安卿供稱被　門樓上竊來不知　家之物同轉謂姑念失主不來著　候掌責四十下被存捕房待領○　合祥司閽人張盈生控陸雲靑竊取空屋内門鈴一個送案請辦並　去年屢次失物想必亦是陸竊同轉問陸曰爾共竊幾次供稱實係初次行竊同轉以其不肯實供著押候比究諭張盈生另開失單呈案備查○包探孫錦榮禀稱車夫周光發在車寓中與同寓人某甲爭奪炊飯兩相口角周持木棍將甲眼角打傷送案請辦同轉　原告未來著　候責四十板○寳興客寓茶房金盈泉控寓客　春林私竊夾被一條人贓並獲又搜出押　數紙送請究辦同轉問阮曰爾犯竊幾次供稱　係初次　票均係己物同轉查閱　票内尙有夾被等物著押候吊贓冉核○土包探禀稱　竊張德勝行竊皮夾一隻内有押票及小洋三角同轉訊　之餘張供稱皮夾在南市泉漳會館　雜戲塲中竊來問爾行竊已有幾時供稱小的向在十六鋪内行竊不敢行竊租界之物同轉以失主不　著　候笞責一百板以示薄懲 
[更正]  
　　昨報　公堂案内有所　梁阿友者乃和盛鐘表店之歇夥非店主也合卽正之 
[六謝册捐]  
　　謹啓者敝堂分送咸有一德捐册叩募施醫給藥經費歴蒙各大善士解囊樂助疉經按期抄錄清單請登申報諒邀公鑒自正月廿六日至二月底收册一百十九叩計捐洋九百二十四元六角九分九八元八十三兩花洋十七元銅洋一百九十二元錢二十七千一百十八文在諸君一視同仁不憚源源接助而敝堂因人成事務求滴滴歸公敬拜慈雲莫名感篆上海六馬路仁濟善堂　事施善召謹啓　 
[澤被一方]  
　　蓋　神惟德輔福自天申作善旣獲降祥扶危豈無迪吉功能累積祜必蕃　敝堂荷蒙申報舘代派施　贈藥一文愿册承各埠大善士惠助源來兹由上月十一日至二十日共收回捐册廿六扣合計收到英洋九十二元六角大錢一千零廿二文對開洋一個銅洋大小合七元另助常捐共八十四愿拜領之餘　名欽感仁風遠布拂小草以長生廿露頻施沛枯荄而再活福田廣種定生五桂三槐惠澤覃敷允迓千祥百祿心香敬爇頂祝彌殷請登報章用鳴謝悃[  上海虹口元濟堂同仁拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　總辦淞滬厘捐局江蘇候補道錢寳傳委辦常鎭江寍保甲沈玉麒查各屬保甲會辦蘇善後局吳承潞均辭　　　遊擊夏元齡運判視傅望請補鹽城縣方道濟卽用縣高振聲謝委校對差辦理廬州分銷安徽州同梅啓勳到安徽來典史龔而安辭各位均　知縣沈承德到由京來張貴誠禀知到下關木厘分局差十九日皖南鎭　宏祖　由安徽交卸來淮南總局運判李牧辭准補洪湖營都司劉　林到通州來巡檢江鴻基到谷米局隨辦差二十日安徽皖南牙釐兼辦蕪通　甲局安徽候補道袁秉楨辭通判唐錫齡由三河兌米回辭赴汜水姚德鈞奉司委會辦後湖工程溧水縣譚日襄辭知縣蔣嶙銷下關木厘分局差戴輔道禀知分蘇差委鹽大使張紹棠禀知赴寍境上游查勘電報線桿回典史王鴻基許承棟均銷粥廠差藩轅牌示海門同知照磨　貴丁憂遺缺查有遇缺卽補從九品陶琨堪以　補二十一日正任宿州調署壽州陸顯勳到知縣羅忠灝謝委吳淞騐補厘捐差府經歴趙希曾縣丞徐葆華巡檢蕭澤春均銷粥廠差二十二日松江提臺謹碧理到會通判邱光燦禀知知縣張炳耀丁父憂管帶恪靖巡緝前營王俊南禀到鹽大使　祖頀到督轅牌示事照得徐州道員缺前以卽用道沈守謙奏補接准部咨准其補授應卽飭赴新任以重職守除另行札委外合行　飭爲此示藩轅牌示正任湯州府陳卿雲現奉督憲面諭應卽飭回本任沐陽縣栢壽前奉撫憲調審案件遺缺以請補是缺之儘先補用知縣王之全先行署　二十三日徐州道沈守謙叩謝札飭赴新任辦兩淮鹽志局王定安辭赴蘇委辦江西吳城督銷分局同知陳祖煊江西來帮帶親軍正右營副將鄧啓發叩謝奉攺兩江調署銅山縣趙受璋辭赴蘇後赴任委辦吳淞騐補厘捐知縣羅忠　鹽大使饒祖護巡檢孫鼎奉示繕寫履歴各位均見代理贑榆縣常牧謝委並銷轅下對本差分省補用知州陳其鏖赴上海委辦廬州分銷安徽州同梅啓勳均辭二十四口正任宿州調署壽州陸顯勳委辦江西吳城督銷分局同知陳祖煊均辭知縣曾鳳其禀知由山東賑捐報捐同知銜倉泉榖奉司委催沛碭兩縣應解漕營硝卽辭江西試用知縣李澂到見由京來二十五日江南提臺譚會署儀徵縣李德培代理贑榆縣常牧均辭候選郎中李濤由京來到福建州同葛承霖禀知泒寍差委金鴻鈞銷東臺冬防差藩轅牌示署儀徵縣李德培調省另有差委遺缺以請補是缺之鄭工遇缺先用知縣朱江先行署理江寍府江淮分防府虞任病故遺缺以未入陳鶴年署理 
[江西官報]  
　　縣丞朱繼昌回籍守制從九張大杰拔委一次王燮厚接查　魚溜保甲委署安福縣胡毓祺據報丁憂以試用同知林祖炘酌委署理署興國都司袁錫霖撤省候差以候補都司陳占魁署理又現署吉安營守備楊柳春飭赴南安營守備新任所遺吉安營事務以右營候補都司馬寳山署理宜春汛把總楊樹森部覆該弁丁憂尙未服闋請拔把總應毋庸議自應退回候補以邢國雄拔補萬載汛把總姜洪彪病故遺缺以熊三級拔補峽江把總易建龍調省察看以撤省之樟樹汛毛興順署理現署樟樹汛把總　應魁調省差委以學習武進士章柏俊署理新選分宜縣張兆　禀到係安徽人從九莫銘新張大杰曾鴻珊俱記功二次袁惟新由新昌辦保甲回省周吉雲捐升知縣攺指湖北饒燮勳儘先酌委一次又記優差一次胡官亮咨補臨川温家司陳慶齡記功二次禀往萍鄉辦保甲章錫朋酌委一次 
[申報舘恊賑所經收順直山東賑濟二月廿一起至廿九日止第一百四十六次清單]  
　　廿一日高昌寒食生湯餅移資洋十二元○廿四日川沙塲署汪小洋六角○廿五日渚寗方怡和洋五十元○廿六日徐紀生一元又研經堂洋二元又同裕公洋四元三角又銅洋一元又隠名氏銅洋一元○共收英洋六十九元九角銅洋二元 
[上海虹口元濟善堂施醫給藥一文愿二月十一至二十日第五次清單]  
　　常州悟遲生交來蓉江靜道人助洋二十五元新太古棧房助洋十无鎭江率眞齋洋六元唐茂盛來鎭江復春號時昌帳房二戶各四元烟台梁浩池順太二戶求平安合洋六元楊煒如陳卓卿吳硯農三戶合洋五元絲業公所來戴安雅堂樂善堂二戶合洋五元項葆元氏劉隠名氏樂善堂黎宅山東黄隠名氏頴川居易山房歸頴川宏農氏七戶各二元南市聚豐木行經募吳中隠無力人求古齋陸題石胡敦睦張庭香馬辰勤看相貲釀梅軒可　軒十戶合合洋一元四角蔴文軒黄乃溥乃樞乃堅乃錦厚德堂六戶合洋一元三角杭州來默照軒辛氏洪孔懷蔚仲氏閬仙氏敏中氏金生氏七戶各一愿全年合洋二元四角錢七十二文揚州省咎齋主人封開一個同珍茶樓大小銅洋合六元江陰兆華氏武昌陳公舘源昇慶號黄芹軒漢口天眷堂九江王春德堂六戶各一元心募向善有心無力人三戶合洋一元武穴愼德堂遺經堂棣華堂三戶合洋一元海昌臥梅舘銅洋一元李燿記洋五角兪鴻慈錢九百五十文○以上共收英洋九十二元六角大錢一千零二十二文銅洋大小合七元對開一個常捐八十四愿合併聲明 
[上海鐵馬路廣益善堂今將二月廿二日起廿九日止施醫給藥延壽捐第五次清單]  
　　裕成隆來李愛敬堂助規元十兩蔚泰厚來無名氏二兩一錢一分鎭江萱福堂黄洋十元無名氏十元無名氏四元無名氏共七戶合七元五角詠梅仙舘清芬室夏石孫翁各一元黄瓊英翁黄連英翁守一居士黄佩蘭翁黄長英黄壽英翁尹陳七戶合三元五角湖江　梅縣正堂梅五元無錫之萱厘局張君經募朱墨卿翁等共十五戶合六元廣東三省堂二元不留名氏保合宅平安二元吳彬士翁吳輝遠翁等共二十一戶合五元淮安屏山堂一元無名氏一元京口愼記號來無名氏一元王陳周何合四角無名氏二角莊耀秋丁厚安束榮奎李雲程合二角以上共結收英洋六十一元八角九八規元十二兩一錢一分 
[上海六馬路仁濟善堂籌賑公所施少欽經收山東熱河賑捐二月十一至二十日止清單]  
　　海上息樵氏大善士樂助洋二百元朱少梅善士洋一百元胡紹棠翁代募各善士不留名洋一百元綺園洋五十元盛柳氏洋五十元毗陵延蔭堂張洋五十元隠名氏求妻病速愈洋五十元蕪湖隆泰昌洋三十元寓鎭率眞齋洋二十元鍾楊列常昭鹽公　　琴川衆善士懐德堂顧雲峰求氣喘等病速愈殷茂庭病愈完愿并求餘恙全除張雲翁來王夏氏東陵主人爲難産求平安味義根居八戶各洋十元虔子吳永泰二戶各洋五元鄧文益招商局來東海關帳房金可舟共筆省墨三戶各洋四元靑山氏四角無名氏求病速愈陳萬靑欒殿邦宋會昌姜紹曾董實泰朱葉二善士王眷德堂蘇州公益興來無名氏消災完愿　惠堂質　王義鼎厥記十三戶各洋二元魯鳴夫魯吕氏嘉善劉登鰲王怡訓張錫慶黄大興胡李發省藥綺園阿金罰欵移賑孔滋德堂源順金慶生升記金吉　　　大昌孔玉記同慶恊源號武穴無名氏丁笛生二十二戶各洋一元賈連元張玉如義成新元泰馬安仁公義仁新號椿記八戶各洋五角魯深夫魯永夫三角龍湖外史二角唐虞卿翁來無名氏六戶十二元又來潤生恆十元又天成生謙裕厚二戶各二元又硯農氏法初氏二戶各一元嘉興源昌行來祈家安不留名隠名氏敖嘉麟保滋堂洋　　　來挹秀山莊二元源昌尙德堂鴻儀堂三戶各一元德泰豐殷德泰二戶各銅洋十元陸右豐銅洋四元恊源號銅洋二元時開記銅洋一元以上共收洋八百四十五元九　　洋二十七元○熱河楊俊卿求早得麟兒洋四十元張燕貽堂洋二十元如琢磨齋爲子病愈完願洋二十元嘉定徐善士來東海散人王湘笙翁送看地謝儀移賑洋二十四元　義　求合家平安十元求姑壽六元保安閣五元李炳亭爲妻羅氏生産平安完願四元福幼閣四元樂安蔣求慈竹平安四元吳下强善堂求子歲試遇知音三元　無名二元　圖蕊武穴無名氏二戶各一元蒿目時生内省子二戶各五角樂安蔣銅洋一元以上共收洋一百四十五元銅洋一元 
　　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年二月二十日京報全錄]  
　　宫門抄○發抄硃批四道○護將軍富奏前署領隊大臣請據情代奏給咨送部帶領引見摺○署總兵吳奏恭報　印日期摺○黔撫崧奏整頓吏治分别舉劾摺○江督劉奏仍以原擬之員請補外海水師守備片○黔撫崧奏叅革受贓各　審辦片○二月二十日工部鴻臚寺八旗兩翼值日兵部引見二十一名正黄滿二十六名正紅蒙四名正紅漢二名内務府十二名○德隆續假十日○召見軍機福中堂麟書崇禮容貴皇上明日卯初二刻進内升中和殿看版畢還海○發抄崧駿奏十三年海運出力船商等請奬奉硃批該部議奏單倂發欽此○又上年十二月分海塘沙水情形奉硃批工部知道單圖倂發欽此○楊昌濬奏甘肅關内練軍支扣餉項請展限造報奉硃批戶部議奏欽此○又喩經魁借補肅州鎭標右營遊擊奉硃批兵部議奏欽此○○護理伊犁將軍副都統奴才富勒銘額跪奏爲前署領隊大臣懇請據情代奏給咨送部帶領引見恭摺具陳仰祈聖鑒事竊奴才據前署錫伯營領隊大臣記名副都統依楞額咨呈年五十七歲黑龍江齊齊哈爾達呼爾廂紅旗人咸豐七年由披甲出師河南湖北江南直東等省以及奉調新疆迄今三十餘年歴充統帶等官打仗出力薦保今職嗣在庫爾喀拉烏蘇軍營奉准兵部咨光緒七年三月二十二日奉旨依楞額着賞給副都統銜作爲額魯特領隊大臣欽此十一年十二月因案奉旨開缺當將經手營務交代清楚束裝北上適於甘肅省城途次經前伊犁將軍色楞額奏調奉硃批依楞額著准其調赴伊犂差遣該衙門知道欽此遵卽折回伊犂復經奏委統領選鋒練軍馬隊駐紥霍爾果斯防堵要隘十五年六月二十八日欽奉諭旨署理錫伯營領隊大臣兩載以來未効涓埃正深惶悚兹新任錫伯營領隊大臣鍾亮於十月二十一日抵伊二十四日謹將錫伯營領隊大臣印信文卷等項齎交鍾亮接收任事並將交卸清楚日期咨呈代奏在案惟念依楞額一介庸愚江城旗僕荷生成之逾格愧報稱以無由今雖得卸仔肩而自顧精力尙强難甘暴棄擬定期於十二月十九日由伊犂起程北上理合呈請代奏給咨赴部引見等情前來奴才伏查依楞額曉暢戎機篤實穏練從戎邊塞勞苦異常歴任領隊大臣整頓旗務事無鉅細靡不悉心籌畫任怨任勞且統帶練軍防堵要隘尤所不辭勞瘁親歴邊防邊情亦極熟悉洵爲不可多得之員現在旣已交代清楚並無經手未完事件自應如請辦理應如何恩施之處奴才未敢擅請伏候聖裁除分咨部旗外所有前署領隊大臣懇請代奏給咨送部帶領引見緣由謹恭摺具陳伏乞皇上聖鑒謹奏奉硃批着照所請兵部知道欽此○○提督銜署理淮揚鎭總兵官奴才吳安康跪奏爲恭報奴才到任接印日期叩謝天恩仰祈聖鑒事竊奴才接奉兩江總督臣劉坤一行知奏委署理淮揚鎭總兵員缺奴才交卸南洋兵輪翼長事務由吳淞防次起程赴任於光緒十七年十二月二十二日行抵清江准兼護淮揚鎭總兵本任漕標中軍副將松華將欽頒關防王命旗牌一切文卷委員敬謹齎送前來奴才當卽恭設香案望闕叩頭謝恩祗領任事伏念奴才湘楚庸材毫無知識於咸豐五年投効軍營從征江西貴州四川及調授閩浙等省先以節次打仗獲勝由偏裨　至遊擊歸湖南補用嗣後疉升總兵蒙交軍機處記名賞給巴圖魯勇號賞加提督銜奏留江南補用歴署蘇松鎭總兵官統領兵輪曾因另案獲咎旋蒙開復屢以熟悉水師海防經海軍衙門及各大臣督撫列荐累荷殊恩方以未報涓埃自深引疚乃蒙聖慈曲逮署理淮揚鎭總兵印務撫躬循省彌切悚惶查淮揚爲江北冲衢總兵乃專閫重任練兵馭將戢盜安良均屬地方緊要之務奴才庸闇懼弗克勝幸一切營伍事宜原任總兵章合才整頓有素惟有殫竭血誠認眞經理仍遇事禀商督臣漕臣辦理俾臻妥協斷不敢以暫時攝篆稍涉因循致滋貽悞所有奴才到任接受署篆日期理合恭摺叩謝天恩伏乞皇上聖鑒訓示再現在封印期内奴才將關防敬謹開用後仍照例封存合併聲明謹奏奉硃批知道了欽此○○頭品頂戴貴州巡撫奴才崧蕃跪奏爲整頓吏治分别舉劾仰祈聖鑒事竊維察吏安民爲政之首務舉直錯枉用人之大端奴才蒙恩補授貴州巡撫入境後隨處察訪地方情形及屬吏賢否到任以來於接見藩臬兩司時面詢各官内治行聲應分别孰優孰劣復於傳見在省實缺候補各員考言詢事隨時登記查黔省瘠貧率皆因陋就簡全賴勵精圖治潔已愛民者以資治理而挽頽風其才具貪庸辦事　頇之員自未便稍事姑容致滋貽誤奴才先就見聞所及確切可據者臚列數員用昭勸懲查有卸署糧道候補道儲裕立任事精詳明體達用堪勝監司之任平越直隸州知州楊兆麒才識明通盡心民事開州知州胡璧幹練精勤輿論悉服候補同知張濟煇才識俱優勤愼可靠卽用知縣劉奮熙志趣純正悃愊無華均堪入循良之選可否仰懇天恩交軍機處存記以備錄用之處出自聖裁至應劾人員查有印江縣知縣金馪遠官聲平常輿論未協應請開缺另補通判李煥章辦事荒唐操守難信應請革職以肅官方奴才爲整頓吏治起見是否有當謹會同雲貴總督臣玉文韶合詞恭摺具奏伏乞皇上聖鑒訓示再印江縣係部選簡缺黔省現有應補人員應請扣留外補合倂陳明謹奏奉硃批儲裕立等均着交軍機處存記餘着照所請吏部知道欽此○○劉坤一片再查定例遊擊都司守備遇升補時如員缺在本府本營例應迴避者仍行升補聲明於現任合例人員揀選對調嗣經兵部定章奏補員缺例應廻避之缺概不准其請補各等語查守備以上補缺例應廻避本府本營原以各員旣有承緝之責卽與地方營務有交涉之事是以必須迦避以杜瞻徇惟查江南水師外海六營汛地計自崇明之十滧口以東至佘山由佘山以北至贑榆縣之　游門出洋約八九百里與山東洋面毗連内爲五條砂外爲黑水洋由佘山迤南至金山衛出洋約二百七八十里與浙江洋面毘連是該六營所轄之汛係在洋面且遠至山東浙江交界之處定章祗輪流巡哨不分汛地旣與内地毫無牽涉之事亦與内洋裏河水師及陸營情形逈乎不同該六營艇船停聚吳淞口十滧兩處雖均離太倉州屬第該處不過暫行聚泊以爲歸宿之所而應行巡哨之處則均在外洋若以籍隸太倉州所屬之員請補外海六營之缺因其所管艇船係暫泊本州屬境亦須照章廻避似非例應廻避之本意况外海水師候補之員現在人數寥寥遇有缺出多以實缺弁兵遞行升補此項弁兵多係本籍海濱之人取其熟諳沙綫風濤以收駕輕就熟之效水師人員當以巡緝汛地爲斷若舍應巡之汛地而以聚泊之地隸於本籍亦須廻避恐外海六營無合例之人堪備揀選雖内洋准其通融請補然丙洋各營亦多駐紥太倉州屬境内弁兵以土著爲多與外海人員同一揀選爲難不免有遷就之弊且該營遇有籍隸該州之員雖人才極爲出色終無升補之期亦殊非愼選將士之道擬請嗣後外海大營本籍及在五百里以内人員請補員缺毋庸迴避稍示變通俾收得人之效所有此次請補外海水師蘇松鎭標中營守備一缺擬卽照此辦理仍以張大義請補是否有當謹會同江南提督臣譚碧理附片具陳伏乞聖鑒訓示謹奏奉硃批兵部議奏欽此○○崧蕃片再查前據署仁懐直隸同知鄭德暉具詳廳屬羅學成呈報伊女小劉羅氏被姑老劉羅氏同伊次子劉慶宗傷後越日因傷身死一案當卽騐訊通報詎該犯劉慶宗堅不承認要証姜火房己回四川原籍關傳需時勢難依限審解由臬司詳請咨部展限在案嗣因羅學成之子羅添受赴總督衙門呈控檄飭貴西道提訊該道卽委候補通判安秉治赴廳會審尙未詳結旋據接署廳陶春霖詳報該員安秉治之幕友余起鵬與辦理仁岸鹽務委員四川候補未入流蔡繼穆以羅學成之命互控贓私等情由司行提人証至省札發貴陽府審辦兹據該府趙爾巽詳稱遵卽集訊據仁懐廳民劉添新供稱安秉治會審控案經蔡繼穆余起鵬從中說合受伊銀兩係由管事馬純嘏與蔡繼穆余起鵬陸續過交安秉治質之安秉治則謂實係余起鵬蔡繼穆藉案需索所致與蔡繼穆等互相狡賴應請一併革職方能審辦等情由藩臬兩司核明詳叅前來奴才覆查無異相應請旨將候補通判安秉治四川候補未入流蔡繼穆一併革職以便審辦除咨部查照外謹會同雲貴總督臣王文韶合詞附片具陳伏乞聖鑒訓示謹奏奉硃批著照所請該部知道欽此 
 
 

Page 13

 
 
[光緒十八年二月廿一日京報全錄]  
　　宫門抄○發抄硃批五道○分缺單○皖撫沈奏遵旨督飭各屬認眞舉辦保甲蕪湖大通地方遴派大員督辦情形摺○護新撫魏奏恭報交卸篆務起程回籍日期摺○江督劉奏裁撤總統一差片○又奏留武員補用片○江撫德奏在籍大員病故日期片○二月二十一日内務府國子監侍衛處值日無引見○祥麟假滿請安○景善由東陵回京請安○銘公請假十日○李培元請假五日○掌儀司奏二十六日祭奉先殿瀾公行禮○召見軍機皇上明日寅正出德昌門西苑門進西華門出東華門東安門朝陽門至朝日壇行禮畢仍由舊路還海○禮部奏請覆試日期旨着於本月二十四日二十八日○發抄楊昌濬奏請將遲延欠款之文縣令鄭業璧降級處分免議奉硃批該部議奏欽此○又請以周懐德借補提標後營都司奉硃批兵部議奏欽此○卞寳第奏閩鹺銷滯請展限造報奉硃批戶部議奏欽此○又周占標補台灣道標都司奉硃批后倍議奏欽此○崧駿奏臬司黄毓恩飭赴新任奉硃批知道了欽此○光緒十八年二月分缺單主事戶部江南司尹序長升小京官兵部司務方駿分發道浙江金衢嚴唐樹森升運同長蘆天津分司汪錫智故知州四川天全黄桂滋修墓廣西横州文星昭故知縣湖南龍出楊永芬丁四川南部張賢符丁山西沁源李誠蔚修墓夏縣曹鑅修墓山東平陰秦德埏近江西安福談廷瑞近縣丞浙江會稽劉鼎亨捐離任同司獄雲南安平周耀南故巡檢安徽當塗于璘丁績溪張應臚未騐看廣東永安王仲壽逾限典史陜西安于琦于順天良鄉朱世徵革○○頭品頂戴安徽巡撫臣沈秉成跪奏爲遵旨督飭各屬認眞舉辦保甲蕪湖大通地方遴派大員督辦情形恭摺覆陳仰祈聖鑒事竊臣承准軍機大臣字寄光緒十七年七月二十七日奉上諭有人奏各省教案迭出請飭嚴辦保甲摺據稱沿江一帶會匪最多常德漢口大通蕪湖鎭江清江浦周家口皆商賈薈萃之區匪徒易於匿跡請飭各省擇尤舉辦保甲等語保甲爲弭盜良法如果實力奉行何至會匪游勇結黨滋事層見迭出着沈秉成督飭各屬認眞舉辦不得因循廢弛視爲具文亦不得任令胥役藉端騷擾務使會匪無所潛蹤俾免勾煽爲崽是爲至要原摺均着鈔給閱看將此各諭令知之欽此遵旨寄信並鈔發原摺前來臣遵卽恭錄札知藩臬兩司欽遵移行各屬認眞舉辦竊惟除暴安良以保甲爲最善蕪湖縣當長江要衝爲通商口岸華洋商民輻輳匪徒混跡其間迭獲重懲根株未盡大通鎭在銅陵縣境與和悅洲兩岸對峙久爲濱江要地淮鹽百貨薈聚其間客商多於土著匪蹤便於匿藏向來保甲事宜蕪湖派有專員與地方官會辦大通則責諸移駐之池太同知就近辦理此次欽奉寄諭查照鈔發原奏遴派大員經臣檄委候補道袁秉楨會同署徽寗池太廣道彭祿體察情形赶緊籌辦去後旋據該道等會議章程條例具禀臣詳加察核飭卽同時設局開辦編查巡緝之要不外水陸兩途陸地紳商民分上中下三等一體確查戶口按造門牌其中小本營生外來傭趁在於僻處空地河邊廣結草廬類繁且雜與各客棧飯鋪皆易藏奸此等棚民均詳詢其籍貫生業而令具結互保若投宿過客則盤詰其來蹤去跡卽令登簿呈查其他僧寺道院飭各報明住有幾人如有閑房出租外客寄宿隨時具報備查至於烟館博塲爲藏垢納汚之藪申嚴禁閉藉清盜源水次江口内外划船孔多以載人裝貨爲生時有訛索攘竊比匪爲奸情事飭令編號清查擇立帮頭約束取具連環保結其洋號剝船水手多非善良往往恃有護符逞强生事由關道通知領事官及洋商執事人等傳諭該船戶一律編號查取保結不得藉詞抗阻來往輪船到埠上下搭客紛如不法之徒輙在此時乘間搶竊由關道製備巡船專在輪船泊處彈壓稽察水陸周巡非人不濟遴委文武員划募用勇役等人盡則分查夜則會哨要隘酌立巡卡以阻宵小之濳行水口添設木檔以限匪船之偷渡所需薪糧經費設法措籌毫不取之於民以杜藉端擾累但責令董保曁牌甲各長親率訪查互保各家交相伺察不准容留奸匪卽行自保身家聨衆志以警匪心期於官民一氣附近荻港魯港東河等處並係沿江要區時有竊盜伏居出而滋事又或此拿彼竄飄忽無常保甲一事由該道等另派委員嚴辦仍飭地方縣營合力勤查以臻周密又蕪湖縣向設團防招募練丁巡查奸宄事歸董辦費出商捐日久懈生難期得力卽應及時重整與保甲相輔而行該處巨商向多義舉以此事堪保衛商務莫不樂於捐輸已札飭該道等將蕪湖大通團防事務倂入保甲案内斟酌妥辦各商量捐經費出自急公期於會匪游勇之蹤有所畏而歛戢倘能捐有成數辦有明效擬仿照福建江蘇前辦茶捐章程奏請奬給虚銜封典以昭激勸其餘各屬保甲並已據報懍遵諭旨認眞舉行編查完竣除循例具摺奏陳外所有蕪湖大通地方遴派大員督辦保甲情形謹恭摺覆陳伏乞皇上聖鑒訓示謹奏奉硃批知道了欽此○○頭品頂戴護理甘肅新疆巡撫開缺新疆布政使臣魏光壽跪奏爲恭報微臣交卸護理甘肅新疆巡撫篆務起程回籍日期恭摺仰祈聖鑒事竊臣於光緒十七年四月初一日具奏懇請開缺俟交卸護篆後回籍省親一摺奉上諭着准其開缺俟陶模到任交卸撫篆後再行回籍欽此當經恭摺叩謝天恩奉硃批知道了欽此欽遵在案兹撫臣陶模已於十二月初七日行抵新疆省城臣於初九日檄委署中軍叅將湯秀齋署迪化府知府黄丙焜恭齎甘肅新疆巡撫關防王命旗牌文卷等件移交接管微臣卽於是日交卸護篆起程回籍所有交卸起程回籍日期謹恭摺具陳伏乞皇上聖鑒謹奏奉硃批知道了欽此○○劉坤一片再南洋兵輪現經海軍衙門會同臣籌議變通暫减人數薪糧爲節餉增船之計業經奏奉兪允欽遵在案兹據總統兵輪記名提督前安徽壽春鎭總兵郭寳昌以南洋旣議酌裁兵輪人數漸圖擴充凡有可以節省之處自當權衡緩急　爲酌辦現除運船之外僅止輪船六號而又暫停每年前赴北洋會操旣有左翼翼長督率巡緝操練似足以專責成所有總統一差目前亦可暫行停止瀝清陳請前來察核所議於事機尙無窒碍且得藉資節省自可准其所請惟該提督爲一時名將忠勇性成聲威夙著自接統兵輪以來尤能不避嫌怨實心整頓卽此請停總統薪費亦足見該提督謀事之忠當此需才孔亟雖因裁减兵輪人數准其銷去總統差使仍令及時自効以資臂助現經臣委令辦理兩江營務處會同籌防避江蘇候補道曾廣照及各統領認眞辦理自本年十二月起停支總統公費每月另給營務處薪費銀一百兩以資辦公除將各兵輪責成兩翼長督率操防遇事與籌防局妥商禀辦仍俟增製兵輪再行規復舊章外理合附片陳明伏乞聖鑒謹奏奉硃批該衙門知道欽此○○劉坤一片再投標學習人員迭經前督臣等奏請留省補用欽奉諭旨允准在案兹查有肈怐提督侯德明蔣良眷李榮發湖南儘先補用副將鄧啓發儘先補用遊擊周義勝儘先補用守備李永欽補用守備張延壽歴在江蘇安徽湖北等省隨剿出力薦保今職嗣經先後投標分别差遣於兩江營伍地方均尙熟悉惟該員等原保或未留省或留他省現在兩江整頓營伍正值需材之際合無仰懇天恩俯准將該提督侯德明蔣良　李榮發遊擊周義勝守備李永欽張延壽等六員各以原官留於兩江酌量補用湖南補用副將鄧啓發攺留兩江補用以資得力除將該員等履歴咨部查核外謹附片陳請伏乞聖鑒訓示再遊擊周義勝前保都司案内坐銜誤書花翎字樣該員實未保過花翎應請勅部查照更正合併聲明謹奏奉硃批著照所請兵部知道欽此○○德馨片再前任雲南布政使臣宋延春係江西奉新縣人由翰林院庶吉士授職部曹簡放雲南知府薦升雲南布政使護理雲貴總督同治十三年因病開缺回籍光緒十四年重逢戊子科舉經前護撫臣李嘉樂奏請恩准與宴並蒙賞給太子少保銜前历光緒十八年壬辰科會榜重逢經臣奏奉恩賞太子太保銜准其重赴　恩榮筵宴在案兹於光緒十七年十月二十日在江西省寓病故據該家屬呈由布政使方汝翼具詳請奏　來臣覆查無異理合附片陳明伏乞聖鑒謹奏奉硃批知道了欽此 
 
 

Page 14

 
 
[光緒十八年二月廿二日京報全錄]  
　　宫門抄○諭旨一道錄前○發抄硃批六道○新撫陶奏恭報接印日期摺○皖撫沈奏在籍紳士品端學粹請給五品頂銜片○陜督楊奏甘肅學政延請幕友姓名籍貫片○江督劉奏更換管帶員弁片○蘇撫剛奏學政閱文幕友姓名籍貫片○江督劉等奏揀員請補知縣摺○直督李奏籌撥皖北賑捐銀兩片○二月二十二日理藩院鑾儀衛光祿寺鑲黄旗值日無引見○裕德續假十五日○松安續假十日○侍徫處奏派保和殿監試　派出頭班澍貝勒大額駙志鈞善耆載瀛二班澤公賡音布卓凌阿瑞啓良泰○召見軍機○發抄楊昌濬奏遵刊勸善要言奉硃批知道了欽此○又鄒洪勝借補寗夏鎭標都司奉硃批兵部議奏欽此○又徵收土藥稅厘情形奉硃批該衙門知道欽此○又署岷州營都司周政澤病故奉硃批兵部知道欽此○又花馬池營守備秦兆勳病故奉硃批兵部知道欽此○崧駿奏浙海關華洋收支稅數奉硃批該衙門知道單併發欽此○○頭品頂戴甘肅新疆巡撫臣陶模跪奏爲恭報微臣到任接印日期叩謝天恩仰祈聖鑒事竊臣欽奉恩命補授甘肅新疆巡撫當卽具摺謝恩旋遵旨入都展覲仰蒙召見二次跪聆聖訓欽感莫名陛辭後束裝起程十月初二日至甘肅省城與督臣楊昌濬籌商新疆應辦諸務十二月初七日抵新疆省城初九日准護撫臣魏光燾將甘肅新疆巡撫關防並王命旗牌文案卷宗等件委員齎送前來當卽恭設香案望闕叩頭祗領任事伏念臣浙西下士識淺才庸乃仰沐聖主逾格恩施畀以疆圻重任撫衷循省悚惕彌深查新疆行省初建百度維艱布置雖具有端倪規畫宜益求妥善非練兵無以固圉在將領之得人非察吏無以安民當勸懲之併用臣惟有屏除私見殫竭愚誠舉凡中外交涉及地方緊要事宜隨時咨商將軍督臣認眞辦理以期仰答高厚鴻慈於萬一所有微臣到任接印日期並感激下忱理合恭摺叩謝天恩伏乞皇上聖鑒再臣此次經過陜西甘肅曁新疆哈密等處雨雪應時民情安謐堪以上慰宸厪合併陳明謹奏奉硃批知道了欽此○○沈秉成片再據調署安慶府知府王汝礪詳該府屬紳士趙鴻等聨名禀稱翰林院庶吉士崔澄係安徽太平縣人品行端方學問淵粹平時取與不苟處家庭間出以至誠鄉黨稱其孝友讀書融會大意期裨實用抱道自重澹泊爲懐由光緒丙子科進士攺庶吉士後乞假回籍未考散館志在陶冶後生掌教安慶省城敬敷書院於今五年課士論文以發明經訓爲主肄業諸生受其益而膺鄉榜者不下數十人其爲教尤先器識重倫常崇實黜華允足爲士林楷範禀由該府詳請奏奬前來臣維振興學術責在師儒士習民風轉移攸繫崔澄躬主講席學粹品端誘掖有方裁成後進臣所聞見實與所禀相符核其篤行清修洵爲士民所矜式似宜子以甄叙爲觀感興起之資合無仰懇天恩俯准將在籍翰林院庶吉士崔澄給子五品卿銜以示優異而昭激勸臣爲風世勵俗起見謹會同兩江總督臣劉坤一安徽學政臣吳魯附片具陳伏乞聖鑒訓示謹奏奉硃批著照所請該部知道欽此○○楊昌濬片再學政延請幕友襄校試卷例應查明具奏兹准甘肅學政蔡金臺咨報延請幕友四人范鎧江蘇廪生劉啓輝江蘇廪貢生左樹瑺湖北附生陳曾望湖北副貢生皆係學問優長操守廉潔之士臣覆加查核並非甘肅人士與延請閱卷之例相符謹附片陳明伏乞聖鑒謹奏奉硃批知道了欽此○○劉坤一片再各省防營如有更換員弁或移紥他處前於光緒十五年十月間欽此上諭飭令隨時奏聞等因歴經遵辦在案兹查管帶太湖水師左營補用叅將謝泰平管帶太湖水師右營補用總兵彭吉祥均應撤去差使所遺左營事務飭委記名總兵陳正珀接帶右營事務飭委儘先副將夏有篤接帶又管帶太湖水師新昌營候選道李鶴皋請咨赴部所遺營務飭委福山鎭標左營遊擊周鼎銘接帶又管帶信字營記名提督陳再益因病請假所遺營務飭委補用總兵王榮誥接帶又管帶督標親軍副右營記名提督趙三元調省差委所遺營務飭委補用副將李邦富接帶老湘左營記名提督蔣良眷調省差委所遺營務飭委記名提督吳隆海接帶又管帶撫標正前營補用遊擊楊得標經撫臣撤去差使飭委管帶撫標親兵水師中營候補都司吳廣升接帶遞遺水師中營事務飭委蘇州城守營叅將曾毓衢兼帶以期各專責成又原駐清江浦之合字副中營現經飭調該營前往揚州府城擇要駐紥又原駐江浦之督標新兵左營應令前往焦山塡紥砲台以昭愼重又提督易至忠管帶之平字左營攺爲督標奇兵中營副將鄒理堂管帶之親兵中營攺爲督標奇兵右營前經附片奏明在案所有守備馬鴻利管帶之上江奇兵左營現經攺爲督標奇兵左營以歸畫一除飭取各員履歴咨部查核外謹會同江蘇撫臣剛毅附生陳明伏乞聖鑒謹奏奉硃批兵部知道欽此○○剛毅片再准江蘇學政臣溥良咨稱現須按試各屬所請閱文幕友係山東福山縣舉人王庸山東聊城縣舉人鄒道沂正白旗漢軍監生寳綱河南光州廪貢生胡賛采正黄旗漢軍拔貢吳鴻阿浙江慈谿縣舉人林頤山浙江天台縣舉人朱謙湖南瀏陽縣舉人黎先澐隨棚校閱咨請循例附奏前來臣查詢該舉人王庸等均屬謹愼學問優長堪以襄校理合附片陳明伏乞聖鑒謹奏奉硃批知道了欽此○○頭品頂戴兩江總督臣劉坤一安徽巡撫臣沈秉成跪奏爲揀員請補沿河要缺知縣恭摺仰祈聖鑒事竊盱眙縣知縣易華俊終養遺缺於光緒十七年四月二十六日奉旨後第五日行文按安徽省照限减半計算扣至五月二十八日接到部文作爲開缺日期歸五月分截缺係沿河疲難題調要缺毋庸掣簽應卽揀員請補該縣濱臨漕河政繁任重非明幹老練熟悉河工之員難期勝任兹於通箥現任各員内逐加遴選非現居要缺卽人地未宜亦無河工候補並曾任實缺候補人員進士卽用各員均與是缺不甚相宜又無合例堪以應升人員應卽在於曾任要缺撤回另補各員内擇其人地相宜之員酌量請補查有曾任沿河要缺另補知縣丁嘉言年六十四歲江蘇監生遵例報捐從九品投効東河差遣遞捐縣丞大工合龍案内保俟補缺後以知縣補用道光二十八年咨補虞城縣縣丞丁憂開缺咸豐二年起復以知縣歸河南候補同治二年因案被議四年經前督臣曾國藩調赴軍營差遣克復黄陂等處案内保准開復原官仍歸原省補用六年請咨赴部奉旨著准其開復原官仍以沿河省分攺掣歸沿河候補知縣班内酌量補用欽此捐攺安徽九年八月到省期滿甄别堪以繁缺留省補用十二年准補靈璧縣知縣十三年二月到任光緒三年二月交卸嗣經前撫臣裕祿奏請開缺遇有相當缺出另行酌補該員前在靈璧縣任内經徵光緒二年分地丁錢糧未完五分以上部議革職旋經查明該員經徵是年地丁銀兩當時曾以應領之欵詳請抵解接署之員漏未塡批詳劃以致議革九年十月由司詳請奏咨開復經部議准開復革職處分毋庸送部引見等因在案覆查該員明白事理熟習河工並照新章考試取列二等以之酌補盱眙縣要缺知縣人地實在相宜洵堪勝任與例亦符據藩臬兩司會詳請奏前來臣等往返函商意見相同雖係題調要缺例應調補現經揀員酌補實係爲地擇人例准據實奏請合無仰懇天恩俯准以曾任沿河要缺另補知縣丁嘉言補授盱眙縣要缺知縣實於地方河工有裨如蒙兪允該員係曾任沿河四字要缺撤回另補知縣今請補要缺知縣銜缺相當毋庸送部引見謹會同漕運總督臣松椿恭摺具陳伏乞皇上聖鑒訓示謹奏奉硃批吏部議奏欽此○○李鴻章片再前准兩江督臣劉坤一電稱上年皖北歉收民情困苦擬於今春量爲撫恤惟皖力萬分竭蹶商　　欵恊　臣維前此順直水災江皖皆竭力籌助誼難膜視當飭由籌賑局撥銀五萬兩嗣安徽撫臣沈秉成以前撥銀兩春撫仍難徧給函請酌量加撥等因查直省賑捐餘欵無多近因熱河教匪剿滅後民間被害甚慘籌欵分批解濟實無餘力再顧他省惟皖北　　　甚該督撫臣一再商懇又飭局於賑捐項下勉力湊撥銀二萬　以應急需而酬隣誼理合附片陳明伏乞聖鑒勅部查照謹奏奉硃批戶部知道欽此 
 
