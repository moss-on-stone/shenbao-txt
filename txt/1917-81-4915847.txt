# 1917 - 81 - 4915847

 

Page 1

 
 
   
 
 

Page 2

 
 
時評 
[再徵國會同意（默）]  
　　斷交時徵國會同意今之加入又將徵國會同意矣 
　　政府之外交方針抗議時即預定最後一步故以情理料之第一次旣表同意則今無不表同意也然吾憶第一次徵同意時正提出協商條件所謂權利與義務兼籌者也而今則但言義務國會能同意歟吾憶第一次徵同意時議員謂依國内外之情勢而同意者也今之加入情勢果同於斷交情勢而同意歟吾憶第一次徵同意時祇有對德問題也今又牽連以同一之手段對奥果亦一致同意歟 
　　美之對德宣戰今亦定期徵國會同意矣然美籌備實力之旣久而始决定今我國之籌備何如乎此尤國人所急欲一問者也據我所知我之籌備集議集議而巳 
[命令]  
　　三月二十八日大總統令派馬其昶爲文官普通考試典試官章宗元爲副典試官此令 
　　又令派王蔭泰沈澤生吳台姚傳駒許壽裳謝思隆顧準曾李景堃爲文官普通考試襄校官此令 
　　又令派許澤新王　彝爲文官普通考試監試官此令 
　　又令陸軍總長叚祺瑞呈請授安定超爲陸軍步兵中校闕鴻治爲陸軍步兵少校黃湘爲陸軍砲兵少校應照准此令 
　　又令陸軍總長叚祺瑞呈請任命全秉璋爲廣惠鎭守使署副官長應照准此令 
　　又令陸軍總長叚祺瑞呈請任命李鴻翠爲河南陸軍第二混成旅步兵第四團第三營營長應照准此令 
　　又令特授曾繼梧以勳五位此令 
　　又令李玉衡晋給二等文虎章此令 
　　又令先綬光給予三等文虎章此令 
[專電]  
　　北京電今日參院午後點半開會正議長主席報告張秘書長假回葬親以文牘長代張光煒動議請段總理出席答覆熊希齡爲平政院長事認可依程開議（一）可否再提同意諮詢案主席以報號反對居多數儘先發言黎尙雯謂無討論必要張魯泉動議先議第二案否决仍反對贊成相間激論龔玉崑據三種理由認爲不能成立劉映奎李述膺呂志伊宋淵源附之向乃祺引院法約法及外國先例解釋甚詳主可重提陳銘鑑解樹强附之王試功請付審查湯漪贊同多數否認乃據標題先以可再提出付表决在場人數百七十九起立七十三人否决告息二十分續議（二）衆院移付八月一日爲國會常期案高仲和反對謂於年度先例預算均無根據襲玉崑贊成逐層解釋無礙李述膺從高說提案修正爲五月一日王試功從襲說謂非此憲法難期速成韓玉辰駁之詞連選舉總統包辦語引起全塲交鬨王洪身痛駁韓說謂照衆院所定不在其他問題程瑩度提出修正以六月一日爲適當期主席先以李案付表决又少數復用反證法仍差三人王試功要求投票得二十人以上附議决定無記名贊否分白藍投畢龔煥辰提出議長投票疑義抗爭十餘分王家襄自聲明以後除選舉有投票權外可否無表决權現本席係投白票願取消但不認錯誤開檢計在場人數百七十八人藍票九十二票否决乃用原案付表决過半數通過張我華動議先議衆院移付不得用債票買土案湯漪反對主下會約國員出席雙方討論非倉猝可了繼請付特别審查皆否决此案得五分鐘内三讀告成時逾六鐘散會又今日曹汝霖陸宗輿均出席在起立列聞政府巳内定陸宗輿以外次長兼代總長 
　　北京電德領裁判權解决後政府擬有條例四則規定德人犯案應歸我司法審理者第一條列舉罪名一内亂二外患三洩漏機密四强盜五殺傷六妨害公安七妨害交通八妨害國交等十餘種第二條規定管轄係歸地方廳如邊省無地廳者則歸司法籌備處或司法處第三條未詳第四條公布曰施行現巳由院轉至外部不日發表 
　　北京電政府得汪大燮函告十八訪大隈言俄革命無不利影響十九上午訪本野外相談親善之實汪言當此世界大勢日趨危殆兩國宜互不提出强人所難之舉下午訪寺内總理言兩國互相努力二十續訪本野聲言日本决不抱何等野心貴國勿疑慮且謂非常之事不特日本難以做到且亦爲列國所不許云云 
　　北京電前三次政務評議會討論第三步問題漸見解决今日之國務會議將討論評議會所議結果如决定則將與國會接洽後提出請求同意 
　　北京電今日國務例會自一時至四時散議第三步以種種原因主緩者多數宣戰一時不致實行並有某閣員提議僅絶交而止餘議普通政務如熊希齡結束煤礦事等 
　　北京電政府得駐俄劉使報告美國巳承認俄政府即電令劉使正式承認並令說明我國全體國民對於俄之民主政治極表同情 
　　北京電俄政府因前此革軍有入我使館捕人之舉劉使得我國訓電與之交涉巳向我使館道歉 
　　北京電留德學生會有電來報告一切無恙勿念 
　　北京電加入後義務範圍昨巳提出討論要點（甲）招工一人數以五百萬爲限二不得撥充前敵防禦（乙）輸物一戰品開禁二米不在内 
　　北京電外交消息德乘俄内部紛擾特由西戰塲調撥軍隊直搗東歐彼得格勒大有兵臨城下之勢 
　　北京電衆院預算股發見交部隱匿借欵大弊竇現正在嚴密淸查 
　　北京電政府密派梁敦彦馳赴哈爾濱剌探俄國軍事並協助地方官預防新舊俄人衝突 
　　北京電馮河間電揭收土内容一現價可疑請澈查二用途應先防弊三各省餘土不許再買昨經國務會議决定派張一鵬丁士源赴滬查辦餘交主管部查復 
　　北京電滬交行决删日（十五）開兌京行尙無期 
　　北京電成都現有罷市風潮私家電謂係滇軍激成 
　　北京電呂公望因華僑選舉事有交軍事裁判說 
　　北京電昨憲法會議開會關於第四十三條不信任决議及七十五條解散衆議院問題贊反兩方相互發言章士釗主張規定不信任决議同時以無限制之解散權相輔而行孫潤宇呂復等均發言結果原案不成立再付審議七十六至七十八條均通過六時散 
　　東京電日政府六年度預算案因議會解散未見成立當比照前年度豫算施行其實行預算巳於昨（二十八日）日臨時閣議决定計歲入六億八百二十五萬元餘歲出五億五千百十萬元餘 
[外電]  
　　廣州電中英委員會勘廣東禁種罌粟情形今巳於翁源縣查畢並未發見罌粟（二十七日） 
　　路透電 
　　北京電英文京報載稱馮副座派其秘書林長民入京報告黎總統謂彼甚反對對德舉動再向前進（二十九日） 
　　北京電順天時報由可恃方面探悉陸徵祥主持之外交評議會巳决議主張中國加入協約方面（二十九日） 
　　北京電國風報載稱協約國公使明日擬在法使署開會促請中政府與奥斷絶外交關係並以嚴厲方法取締寓華之德國平民 
（二十九日） 
　　華盛頓電美政府巳以通行劵給予駐華德 
 
 
 

Page 3

 
 
使辛慈氏與其隨員人等（二十六日） 
　　以上德文電 
　　東京電前電德艦出没於中國海之說係屬虚妄經海軍當局者之言明事巳判明此說全係德探又投機業者故作謠言故當局者决執嚴重取締之方針（二十九日） 
　　南京電梁啟超主張對德宣戰及對奥斷交曾有長文電報到寗惟馮副總統尙未有何等之明答（二十九日） 
　　漢口電漢口大智門外德人經營之高等學堂昨由中國警察署長前往查點器具等物歸夏口縣管理續辦（二十九日） 
　　漢口電前漢口交涉員丁士源昨日來漢奉北京政府之命收回德國人裁判權當與德國領事交涉中國方面主張必須收回裁判權全部德國領事則主張由和蘭領事代理其結局或至設立互審裁判制度之特例云 
（二十九日） 
　　東京電日本承認俄國新政府今日已經外務省發表（二十九日） 
　　東京電日本之承認俄國新政府係根據俄國新政府如左三點之宣言與以承認一繼續日俄兩國之友誼的關係二繼承各項條約三俄國新政府决意與協約國協同極力繼續戰爭（二十九日） 
　　南京電浙江省長齊耀珊此次辭職之意頗堅曾電乃兄江蘇齊省長請電轉逹眷屬暫住天津中止南下（二十九日） 
　　北京電俄國公使旣奉本國訓電約於下星期一二日將新政府之國書呈遞中國政府中國政府二三日内承認俄國臨時政府據政府方面消息中國政府之正式承認俄國新政府不必與各國同時承認至外間有因美國旣經承認俄國中國亦倣美於昨電命劉公使正式承認等說實非事實（二十九日） 
　　漢口電選舉參議院議員候補餘額三名巳於昨日畢事前參議員劉成禹亦當選（二十九日）以上東方通信社電 
[戰電]  
　　倫敦電第一艘美國武裝商船駱易斯號今日駛抵利物浦搭客中有婦人四新聞家五途中未見德潛艇船長與美國海軍軍官一員處於舵樓七十二小時之久該船前後置有六寸口徑之砲位由選出之砲手管之該船直接駛過危險區域並未受攝（二十七日） 
　　華盛頓電高等裁判所已命即將德人所拘亞巴姆號輪船交還英國原主威爾遜總統巳命調足海軍軍團戰時全數一萬七千四百人（二十六日） 
　　倫敦電海軍部宣稱英國醫院船亞斯特里亞斯號燃電燈示以紅十字之記號於本月二十夜駛行之際未受警告爲魚雷擊沉軍界中人死十一人失蹤三人内有看護婦數人傷十七人水夫死二十人失蹤九人内有女待者一人傷二十二人（二十七日） 
　　巴黎電衆議院准於基督復活節召集一九一八年之豫備兵並採納上院主取銷前爲敵國人民之入籍權議案（二十七日） 
　　巴黎電二月内商船逐日駛抵法國口岸者平均之數爲九十五艘三月彰兩星期内爲一百十艘自此至二十五日爲一百三十一艘（二十八日） 
要聞一 
[革命後之俄國戰事方針]  
　　路透電社接二十七日俄京電云新陸軍總長葛治柯夫氏巡視戰地巳有三日不獨至司令部參觀一切且至第一道戰壕各營向兵士演說與軍人雜處所到之處莫不大受歡呼兵士一致答稱願喪身戰場以求勝利昨日俄京人民集衆排行各街表示歡忱手執旗幟上書勝利與自由字樣此二名詞有相互之關係不可分析蓋惟勝利始可擔保新朝内政之自由發展也各黨政見容有不同對於戰局皆稱宜堅持到底陸軍總長刻方巡視之戰地軍隊巳承認此義觀於政府委員派往各軍者之報告及兵士矢忠新政府之熱忱巳可知之不僅前敵如此即國内各處亦復抱戰事不勝不止之氣槪製造軍械各廠巳於一星期前開始工作較前更爲奮勉並有數工廠由工人發起加增工作鐘點投軍報効之士繼續紛至不因革命風潮而稍減各地駐軍巳於一星期前逐日操練陸軍總長所宣告關於軍事生活之改革事件如增加兵士道德上之人格增進兵士之尊嚴予以選擇軍官之自由諸條皆可鼓勵軍人之戰鬭力塔施干消息謂韃靼克吉斯與薩特三民族皆贊成革命視此事爲大慶典各村莊懸旗祝賀並在回敎堂中舉行酬謝天恩禮古魯巴金將軍在塔施干向衆二十萬人演說白萊希柯夫斯基夫人即衆所謂革命之祖母者今巳行抵歐姆斯克衆大歡迎之該處統兵大員恭迎如禮導往前總督府暫住居民遂名其室曰共和室顯要大公九人及王公三人皆贊助米乞爾大公辭位一舉之意見並願聽國家處置其爵秩又表示擁護臨時政府之决心特别委員會刻查辦前朝各部大臣等之違法行爲各處陸海軍及人民皆一致表示戰爭必繼續進行至完全勝利而巳之主義僅對於併地問題意見不同急進黨分子殊反對之將士間敬愛之情感日增大衆皆知力拒敵軍之必要前　傳來之消息皆有此種氣象伊凡洛夫將軍已就逮白魯西洛夫將軍巳在基夫受西南陣線兵士之新誓言諸兵士肩舉將軍至司令部該處懸有深紅色之盾上書軍士將戰勝敵人如國家戰勝舊朝然自陸軍總長發表警告謂德軍似圖進窺俄京後軍官赴司令部投効於里加至特文斯克陣線者紛至沓來多於司令部前列行以待報名聞當道巳於城中各處查獲機關鎗六百架革命後音樂場第一次奏藝時有下院行政委員會會員兩人在前皇御廂内向衆演說另有工黨與軍隊代表二人在别一廂演說芬蘭新行政機關有社會民主黨員六人及他黨代表六人布爾斯報載稱宮僧拉斯浦汀之屍棺巳經掩埋兵士現於俄京熱閙部分掘一大方墓以葬革命死義諸士並竪紀念碑於墓前同日巴黎電云俄國新政府進行各事甚爲奮厲故全國秩序巳復原狀軍事機關亦大有振作之氣俄軍之指揮現照法國辦法加以整頓以陸海財外四長組織戰爭評議會執掌指揮權總司令於行政上受戰爭評議會之節制惟於軍事上則有全權前敵將士致新政府之書皆謂陸軍全具堅持到底之决心又二十八日倫敦電云巴拉勞氏今日在下議院宣布俄國新政府巳擔負舊政府對英之財政義務又二十八日亞姆斯特丹電云德國伏伐爾慈報評論俄國之時局仍警告德政府準備抵禦危險之新敵蓋俄國自由人民今巳知彼等當力戰以衛人民之自由也並促政府當以較大之參政權給予德人該報向受政府管理今秉此態度頗關重要 
[時局緊急中之外交消息]  
　　疏通内部意見 
　　處置德人利益 
　　昨日（二十七）國際政務評議會例有會議上午十時半開會所討論者仍爲賡續前次外交如何進行之方法具體内容應嚴守秘密又有可注意之一事政府以今日之外交非一人一派之事業故對於反對之意見頗有極應尊重之覺悟聞昨曾討議及此並擬有方法調查反對意見之所在從事疏通同日衆議院開會後即由黃雲鵬提出臨時動議請變更議事日程先議外交部長易人同意案之諮詢事件馬驤發言政府諮詢之事乃關於國會組織法第十三條第二項實際上即解釋法律案現在已提出於參議院而又提出於本院將來兩院解釋不同政府將何以去取故本員以爲不能變更議事日程董增儒則以爲可以變更以諮詢事件不能認爲同一議案也議長付表决贊成變更議事日程者少數張善與又勳議以爲政府不將諮詢案同時提出於兩院應將咨文退回旋有王乃昌等四五人奔赴張席次密語多時張即自行取消 
　　關於收回德國領事裁判權問題曾屢誌本報茲悉政府昨巳决定辦法先是司法部之主張在完全收歸中國法庭審理日前並由部務會議擬就章程五條規定應由地方審判廳審理德人民刑訴訟一方則美國顧問某上一條陳主張平常民刑案件可交荷蘭代理至重大之刑事案件關係中國治安者則中國自審國務會議之結果多數贊成第二說法部之主張遂未貫徹又有外國顧問條陳特别法庭之說其意蓋謂重大之刑事案件應以特别法庭審理之也特别法庭之組織方法條陳並未詳及但頗似採取暹羅制度蓋暹羅審理外人訴訟即用一種特别法庭其中有暹羅所聘之外國人參預審判也國務會議之結果司法總長力持特别法庭之不可遂將此說打消决定凡刑事重大案件槪歸中國普通法庭審理之 
　　天津德租界接收之後關於警察一部分已完全由中國接管惟行政一方面疊與原有之董事會磋商現尙未有具體的辦法發表據　當局擬添設一行政委員接管德租界行政事務但與董事會劃分權限須費斟酌巳擬定一辦事章程經過國務會議惟此事係内務部專管巳交范總長携至内務部詳細研究再行定稿并聞此舉若成將來擬即以前派往天津調查委員陳君介充任行政委員 
[閣員報告存土案之質問]  
　　價格上之疑點 
　　前日國務員出席參議院報告政府收買存土事關於價格一端尙多疑點刻經議員李自芬章士釗何士果諸君曁連署者二十五人提出質問書云據國務員之報告謂關於收買存土事價格一端最足若人注目是國務員亦明知收買烟土以商訂價格爲最要之一著也案商訂價格貴有確實之標準據國務員之言謂據禁烟特派員所調查年來滬上洋士行情最高時每箱爲一萬三四千最低時亦不下七八千政府收買之價格爲八千二百兩即根據滬市洋土行情以爲標準者也不知此一點即爲根本上莫大之錯误蓋最高至一萬有餘最低爲七八千乃滬市洋土流動之價格非其固有之價格且其漲落各别有原因查民國三年以前滬市每箱洋土行情賣額二千七八百兩約合洋銀四千元此有土商之簿記可以考核者也自民國四年洋商每箱願報効新印花稅三千五百元每箱洋土因加入鉅額之報効於是滬上洋土之價格乃驟漲洋商又乘此印土來源巳絶政府厲行烟禁之機會潛施其專賣壟斷之手腕於是賣價最高時每一箱洋土曾漲至一萬餘元其漲也因報効新印花稅而發生者也當時因大小土價格驟漲而大連灣哈爾濱之紅土乃乘隙而起私土充斥印土遂不免滯銷於是賣價最低時曾落至七八千其落也因私土侵入之故而發生者也是其價格之或漲或落皆不能據以爲標凖者也今政府以八千二百兩之高價收買洋商存土是否於其中仍扣出新印花稅三千五百元則何能以漲落别有原因之行情而定爲收買之價格耶矧洋商以合同期滿銷而未完之存土要求政府收買是又與尋常商業家之讓頂相同今有業商者忽於中途因故停止營業擬以店中所有存貨悉數招人承頂則頂受者必先查明其存貨之來源及其固定之成本折減收受此爲必然之事斷無有依照市面行情而收買其存貨者此乃最淺近最明顯之比例然則政府收買存土亦必先調查其印土之來源及其固定之成本印土來源在民國二三年以後即無印土來華每箱成本不過一千餘兩此有海關册可以稽考者也即加入運費　租稅釐利息等項亦不過二千餘兩故民國二三年間滬上洋土之行情每箱賣額爲二千七八百兩此固有事實可據者也政府何以不查明其來源及其成本而貿然以八千二百兩之高價與洋商收買耶再查民國二年洋商曾要求政府收買洋土改作專賣每箱願收三千元此亦盡人皆知各報皆載之事今於兩年之後重伸收買之前議則前日洋商要求三千之數目卽爲今日收買價格之鐡案當據爲標準以磋商價值即令洋商格外要求兩年停滯時期中之利息至多亦不過以三千五百或四千爲收買之價格何能增至八千二百兩又據國務員之言謂以公債票購買非現欵可比公債票價格不過五六折是政府雖以一萬一千四百元之公債票收買洋土六折扣算不過七千元不得謂爲高價也案民國四年洋商要求收買之價每箱爲三千元事隔兩年即增加四千元與之收買以何理由而加此一倍有餘之價且公債票是否須以十成償還他日與洋商收贖債票時是否亦以六折計算種種含糊搪塞之言公然在議場發表可謂荒謬况政府旣以公債票折現向洋商收買存土則每箱訂定之價格究係六千或七千亦應明明白白不得如此含糊總而言之即認政府收買爲正當辦法如此重大貿易提用鉅額公債票自應明白宣布普告國人並咨交國會詳細討論方爲合法今乃湖塗訂約行爲鬼蜮無論如何辯護終無以緘天下人之口釋天下人之疑謹依據約法及議院法之規定再提出質問書請由本院咨逹政府查照議員等所提出之質問書一併迅速明白答覆 
[勿買存土案三讀通過]  
　　衆議員郭寳慈日前提出决議案請政府杜絶烟患萬勿以公債票收買土商存土致滋流弊而潰烟防業經排入昨日衆議院議事日程第六案開會後由褚輔成動議變更議事日程將此案提前開議表决多數先由郭寳慈說明提案理由何雯呂復皆贊成之議長以本案應付二讀會付表决贊成署多數又决定即開二讀褚補成修正標題改萬勿爲不得而去最後一語並將以公債票四字删去議長以修正案付表决贊成者多數張知競又提出修正案茲依院法第三十條改爲茲依約法第二十二條其理由以爲院法第三十條爲提案之根據約法第二十二條爲决議案之根據王玉樹主張兩者並存之議長以張知競修正案付表决贊成者多數復以全案付表决贊成者多數遂宣告休息休息後繼續開會延至四點五分始足法定人數接議收買烟土案鄒魯動議開三讀會表决多數稍有修正日以原案全案付表决大多數通過本案遂完全成立 
　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交部長與外交方鍼]  
　　外交總長問題外間風傳國務院巳擬就命令送總統府蓋印被拒絶數次昨有人往訪公府夏秘書長以此事詢之據夏君言並無其事惟云伍總長兩次辭職劉次長一次辭職總統皆於其辭呈上批一留字則誠有之至繼任外交總次長命令則國務院並未送過一次云云伍總長與劉次長辭呈旣未批准則繼任命令當然不能發生此事實上之無可疑者但據外交部傳出消息任伍朝樞君爲次長之命令確巳擬就但未送至公府至陸徵祥君繼任外交總長之說據總統府中人言段總理未與議員接洽之先曾與總統協商一次總統謂議會如得同意個人當然贊成云云關於外交總次長任命拒絶蓋印之風說傳播時恰有一事發生即財政部呈請任命王學曾爲僉事此項命令送至公府後總統憶及此人公府曾收到控告呈文數起因命秘書傳逹國務院謂此人有人控告在前願請一查再行發表後國務院回復謂王學曾資格並無不合總統因亦無辭此項命令業巳發表矣此事甚微並無何種政治意味府院之間决不至因此生出意見外間所傳外交部問題或即因此誤會亦未可知 
　　又聞公府秘書饒君漢祥近日與人談及外交問題饒謂此次外交方針错在第一步其錯誤之點有二（一）爲美國勸告書逹到時中國政府不應以自動的態度提出抗議蓋中國在海上之利益甚㣲與美國國情不同故在中國對於德國之潛水艇政策本無勸告之必要伹因美國之勸告而提出抗議應言德美均爲中國之友邦潛艇政策雖不至使中國受莫大之危害而美國則受害實深應請德國依美國之勸告而取消之云云若如此措詞則德國答復文雖不滿意固不至於必做到第二步也此其誤點一（二）即令中國政府以自動的態度提出抗議措詞亦宜稍涉和緩不應將斷絶國交字樣加入以留可進可退地步此其誤點二至抗議書提出之後則巳經錯誤當然應做第二步以至第三步故余（饒君自稱）非反對第二步第三步者乃反對第一步者也有人言中美應取同一之態度者不知中國國情完全與美不同此說又直等之無策耳云云 
[京訊中之選舉議員雜觀]  
　　難産運動舞弊 
　　昨日（二十六）華僑選舉候補議員到會者寥寥不足法定人數未能投票華僑代表資格相符者共有三百六十餘名依照三分之二法定人數須得二百四十名以上方能投票所以屢次開會不足法定人數者其故有二一以代表内部意見參差海外華僑大都出自廣東福建而兩省代表對於票數之分配爭持不下則在粤代表中復有新寗新會潮州等地之别不能一致提携内部分裂旣巳若是復加之某某等爲人所使以浙江銀行之鈔票左右其間此華僑候補議員之所以難産也 
　　河南衆議員某某等前者告假回汴爲某人運動議員致每張票價漲至千餘元之多久爲豫人所不齒茲豫省參議員業經選定某某等皆腰裹萬貫將回馬入都聞豫人近巳開會討論對待此項議員就中以某某大學學生主持爲最激烈將伺某某等返京後即尋至彼等寓處或待之要途先飽之以老拳後再向法庭提起訴訟取消彼等議員資格未識將來結果究竟如何也 
　　綏遠伊克昭盟於本月十八日選舉參議員計選舉人二十名齊集都統内投票各選舉人投佈音鄂齊爾十九票投納遜濟爾格勒一票二次復投選候補參議員投納遜濟爾格勒十八票投濟爾格勒二票投票畢都統即令各選舉人退至招待所嗣後又令退出署外候至下午五鐘進署參觀開票不料當選票額大變唱號聲中忽有郭步瀛婁裕熊二名各得八九票均當選而各選舉人所投之佈音鄂齊爾及納遜濟爾格勒二名竟然落選各選舉人並未投寫郭婁二人之票不解此票從何而來顯係舞弊無疑昨由該盟公舉代表麟慶及選舉人聯名電控該監督違法舞弊愚弄蒙民當選之郭婁二人誓不承認云云 
[白議員死生問題之證明]  
　　蒙旗候補當選議員白瑞是否身死一案所傳不一事頗離奇茲又有察哈爾都統署致衆議院函聲稱白議員並未身故其函云逕啓者案據喀喇沁右旗白瑞呈稱竊瑞係喀喇沁右旗人衆議院議員錫林果勒盟候補當選人第一前因出缺遞補忽有李芳等證瑞身故當經瑞分别呈函内務部衆議院各機關並函禀都統聲明身存有案今閱報載李芳致議院函（中略）白瑞於民國二年秋業在外蒙庫倫客故曾經議員等周濟其家云云等語不勝詫異茲再爲都統陳之查李芳本喀喇沁左旗人瑞隷喀喇沁右旗李芳以外旗之人證本旗之事且以瑞爲冒名瑞自揣夙與李芳等並無仇釁此次出而妄證不知有何用意瑞於淸光緖三十一年曾蒙喀喇沁右旗貢王咨送入直隷師範學校肄業旋入京師法政學交肄業均經有畢業文憑可爲鐡證且喀喇沁右旗更無與瑞同名姓者瑞之能否補充議員原不足計此後之身命名譽如不證明幾與無國籍者同喪失其被保護之權利是一時之得失其事尙微終身之利害關係甚大爲此來案禀明伏懇都統迅賜咨會内務部蒙藏院衆議院證明瑞尙身存實爲公德兩便等情前來查白瑞前次函辯身存未故業經咨請内務部就近查明核辦在案茲據前情除分咨内務部蒙藏院外相應函請貴院查核辦理並希見覆實紉公誼此致衆議院 
[鴉片罪改重之主張者]  
　　現行律鴉片罪改重一節國會早有提出議題列程討論者惟結果未有改重之法律案成立此項消息近漸歸沉寂茲聞禁煙會會員陳光君重行提起仍主張改重制刑昨在都門發表意見略謂我刑律施行以來關於鴉片之犯罪不但不能減少且日益增多其故安在舞炝吾國刑律淵源日本而日本法鴉片一罪制刑太輕適於烟禍巳肅淸之時不適於烟禍未肅淸之日是豈東施所能效顰蓋日本煙風杜絶巳久全國無一烟癮之人刑法中之所規定者端爲預防新染而設故處罰雖輕行之無弊我國此時吃煙屯煙之人猶復不少私種私販之者且實繁有徒如是亦仿照日本法例制刑不從而改重反減輕之何足以革社會百年來之習慣性與現社會新發生之職業性就中如種烟運烟二罪乃我國此時特别事實在日本法固毋庸規定而在我國尤不能不從重科刑其理由分述如下（一）種煙罪私種私運二者爲中英禁烟條約履行禁運之條件（本年條約届滿）外交關係問題國家存亡繫焉名爲鴉片罪其侵害法益重大之點究與外患何殊卽依外患刑例處以生命極刑亦不爲酷今現行律之二七○條裁種罌粟罪刑量爲四等以下徒刑乃至一日以上拘役且可或科（注意非併科乃或科）三百元以下一元以上之罰金何足以資懲創試思禁運省分種烟獲利每畝不下數百元若積以十畝百畝之收成則得利當以千元萬元計不幸破之一誰不樂爲孤注之擲耶若法官稍狥情面祗憑低度刑量雖科以一日拘役或一元罰金固亦未嘗枉法謂之科刑無異免訴今日對簿法庭明日逍遙法外田畝猶存（不得没收）何妨再種三尺無靈莫逾於此此種烟罪急宜改重制刑之理由（二）運烟罪販運烟土與栽種罌粟二者皆爲日本過去之事實此等罪案之不發現於其社會故日刑法亦不爲無病呻吟之取締不足爲我國立法根據邇自各省陸續禁運以來盜運之利百倍於前而盜運之情節離奇亦非十年前刑律起草者意料所能及則目前頒布特别法又不得援照刑律一六六條之例與販賣等罪同一科刑蓋二者目的雖同行爲逈異直如竊盜强盜之分販賣或因生計爲難迫而出此販運則非挾有鉅資者不辦成本恒以萬計聯絡土豪糾集匪類或勾通洋船買辦挾帶兇器冒死輸運實屬有心玩法荼害生靈非處以生命極刑何足以昭烔戒查其偷漏一次所得利益多則萬元少則千數以最短促之期間漁累千萬之厚利中人之産可以立致而依現行律二六六條之定罪所受苦痛不過二月以上五年未滿之徒刑一元以上五百元以上之罰金彼等奸民趨避熟而伎倆工破獲者不過百中一二脫令不幸就捕而權衡利害之數亦何惜犧牲五年之自由以博終身之幸福若法庭有心姑縱但依低度刑量處以二月徒刑併科一元罰金固亦不爲枉法制裁則尤害少利多餘勇猶可再賈法律原爲預防犯罪而設然其結果適足提倡犯罪而有餘此又運烟罪急宜改重制刑之理由以上二者爲日本過去之事實所以日刑法無須規定旣如前述至於製煙賣烟藏烟吸煙以及開設烟館販運販賣收藏器具等罪則爲日刑法與我現行律同一主張以理論之吾國刑律理宜較之日本加重豈知大謬不然試比照於下 
　　一日刑法百三六條輸入製造販賣持有等罪處六月以上七年以下懲役（即徒刑）我刑律二六六條製造販賣收藏販運等罪處二月以上五年以下有期徒刑併五百元以下罰金一日刑法百三七條輸入器具或製造販賣持有等罪處三月以上五年以下懲役我刑律二六七條製造器具或販運販賣收存等罪處一日以上三年以下有期徒刑 
　　一日刑法百三九條吸烟罪處三年以下懲役我刑律二七一條吸烟罪處一年以下一日以上有期徒刑且得或科三百元以下罰金 
　　一日刑法同條二項給與房屋供人吃食之罪處六月以上七年以下懲役我刑律二六九條開設館舍之罪處一日以上三年以下有期徒刑且得或科三百元以下罰金 
　　一日刑法百四○條持有阿片及器具之罪處一年以下懲役我刑律二七三條收藏器具之罪處百元以下罰金收藏阿片無罪 
　　此外又有疏密不同之點如日刑法鴉片罪全章不採罰金刑而我則併科罰金之外且得或科日刑法持有罪可包含收蒇罪而言而我則但罰收藏不罰持有日刑法給與房屋可包含開設館舍而言而我則但罰開設館舍給與房屋以法理解釋似難處罰日刑法不因販賣而持有鴉片有罪而我則法律并無正條似在不爲罪之列就中惟關於稅關官員之犯罪低度刑量較之日本稍重然稅關官員多外國人此條直虚耳就以上各條比較觀之無一不視日法爲輕當時我刑律起草者不惟讀書不化且變本而加厲其立法之精神令人百思莫得其解或曰近世各國刑事制度由威嚇報復兩主義漸逹於感化主義故我刑律全部精神甯失不經以徇大同之政策爲將來收回領事裁判權之作用固不獨鴉片罪爲然雖然刑律之主目的爲保護國家及人民之利益而設而收回領事裁判權乃其從目的也所以各國立法通例恒因社會時與地之階級不同而異其旨趣故必調和學說與事實之間爲立法制刑之標準吾未聞有犧牲主目的以殉從目的犧牲國家及人民之利益以博刑事制度進化之美名况世界法律大陸與英美不同而德奥法美日本又各不同日本新刑法體例巳屬迂　吾國又超越其程度而過之必欲與之比隆所謂扶牀之童與龍伯大人競走也至鴉片罪乃西洋各國法例之所無而外人之僑居於我國者亦罕有吸食鴉片即從重制刑何致因此而爲不能收回領事裁判權之阻梗自宜依社會現象對症施藥更無學步邯鄲之必要 
　　考犯罪學犯罪原因大别分爲三種（一）偶發性（二）習慣性（三）職業性就中關於偶發性之犯罪不過因犯人一時客感而發刑罰不妨從輕其習慣性則因再犯累犯職續犯而習爲常態而職業性則以犯罪爲常業方法旣工趨避亦巧於各罪性中最爲危險貽害社會誠非淺小故刑罪必須從重今鴉片罪中之種烟運煙販煙以及開設烟館販賣煙具等罪即屬職業性而吸烟存烟等罪則屬於習慣性無疑以上說明鴉片罪之犯罪性請再就刑罰性立論此種犯罪主體之原因旣具職業習慣二性而其被害客體又爲社會之健康與他罪但關於個人利益者不同故對於此罪之制刑必擇刑罰種類中之具有懲戒性（謂某種刑能懲戒再犯及他人效尤）及保全性之刑（謂某種刑能保全社會不至再受該犯之害）以制裁之乃爲對症之藥何者爲具有懲戒性之刑惟生命刑及長期自由刑二者而巳何者具有保全性之刑亦惟生命刑及無期之自由刑二者而巳他如財産刑則絶不舍有此二種刑性斷不適用由此觀之可知我刑律鴉片罪之一部分採用財産刑之缺點（日本則不採用）而即本論主張運烟種烟二罪宜採用生命刑之根據理由也或曰生命刑無回復性（死者不可復生之意）過於殘酷不近人道不知此乃法治國學者間高尙之提論吾國程度何足語此吾國此時警察未逼設司法乏補助機關僻壤窮鄉偵查不易揆之刑事政策尙須稍寓威嚇手段以濟司法之窮本論生命刑之主張即利用此保全性名義爲威嚇之具不過欲死刑二字呈露於鴉片罪中之種運二罪兩法條内冀火烈民畏刑期無刑耳至條文上之伸縮範圍仍宜從寛須以一等徒刑爲低度刑量以便裁判上之實施異日吃烟之人全數肅淸即運種等犯卽請政府槪行赦免亦無不可此取締鴉片罪權宜政策而不二之法門也或者又曰國家制刑豈有假定名義而不用之之理曰亦顧法官之程度如何耳蓋制刑與科斷本判爲兩事近今各國生命刑名留而實不用者其例甚多查比律未嘗廢死刑而不執行者巳七十年德法奥三國刑法雖有死刑亦偶一用之是皆足爲本論之先例而執此可以領悟鴉片罪改重制刑之法外意也 
[湯去後之奉天狀况]  
　　奉天五十三旅長湯玉麟自新民奔赴北鎭逃至白土廠門所帶招納之徒　不免沿途騷擾張軍長巳電令所過地方調查明白以便事平撫恤並令孫司令鄒代旅長張團長等防制該項出走之兵士擾害並約朿所部早日葳事以安地方湯氏在奉時即收納降匪如老二哥老頭票兎子閻王等人爲其羽翼迨湯氏歸旅調兵自衛之後其親信人卽四出約集該黨數日之間多至數百人當出駐新民時此輩皆便衣往來狀若偵探所有在新不法之事類皆此輩所爲現經張團長捉獲者有兎子閻王李某等其餘均巳偵得老巢不日即可緝獲湯氏平日所薦引之人自湯去後頗不自安聞某廳長及某軍佐數人均自請假矣 
　　湯玉麟自新民屯逃走後卽有往依馮師長之說聞政府巳嚴命其從速來京昨聞馮氏有電到京報告湯氏卽日就道并聞政府日内將發明令懲戒湯氏張督軍昨亦將湯氏擅離新民情形電告中央段總理即電馮閣臣師長令其迅爲鎭撫一方而則令二十七師之孫旅長前往彈壓惟現已安靜無事矣 
[漢口之工糧問題]  
　　吾國加入協約以供給人工糧食爲兩大條件現在磋商尙未成議近聞漢口地方有人以洋商名義向漢陽鐡廠揚子江機器廠以及各商辦工廠招雇鐡木各項工匠出洋應募者約有數百人受僱後分往津滬或哈爾濱出口地方官以其數不多並非大批故不過問至米糧出口一事此時雖尙未奉官廳許可然巳有人着手採辦湖北上年豐收鄰近各省亦無饑荒之處加以近年因嚴守中立不許雜糧出口如小麥大豆（即蠶豆）黃豆各項價值之便宜爲近十餘年所未有即米亦然頃因有人收買雜糧不一星期價值頓昻小麥每石巳漲一千三四百大豆每石巳漲一串零黃豆每石漲一串七八百尙有繼續增高之勢聞有糧食行數家擬預屯白米二百萬石故米價亦爲稍漲并聞雜糧現在巳經運輸但不知是否由此埠轉至彼埠抑逕運出洋也 
[川省財政界消息]  
　　川省市面流行之中濬兩劵業經當道設法維持現聞財政廳黃廳長以交行劵價低落尤甚擬請中央卽以四川中行兼辦四川交行俾易着手整理使中交濬各種紙幣價格相同以免幣制淆雜刻巳電呈財部請轉商交部矣原電錄下北京財政部鈞鑒竊查川省近年財政巳屬紊亂制幣尤爲淆雜旣有地方發行之軍用票濬川劵復有中央發行者之中國劵交通劵軍票濬劵充斥巳極而中央兩劵因去歲戰事影響停止兌現價格低落現擬先將軍票仍照舊案趕賣官産悉數收燬一面維持濬劵中劵價格急籌兌現惟交劵價格尤低市面不能行使公家收入幾同廢紙勢必同時設法維持然後始可收幣制整理之效查財政顧問阿樂爾條陳幣制事宜謂一國中有二中央發行兌劵銀行互相牽制必爲幣制障礙無疑其解决之法當使中交各分行之在同一地點者設法歸併等語川省幣制正如阿所謂互相牽制大爲障害因此整理財政益形困難擬懇大部轉商交通部即以中行四川分行兼理交行四川分行使增人民信用庶易設法維持俾交中滬三劵價格漸期劃一市面易於流通庶幣制與財政得均有整理之可言是否有當謹乞核示祗遵代理四川財政廳長黄大暹即叩印 
　　昨川省財政廳訓令各縣征收局云查本省田賦稅收前淸時多係年淸年欵頗少蒂欠反正以後各地方屢因兵匪之擾與夫水旱之災連年疲滯積欠至數百萬元之鉅當此大局粗寗百端待舉財政一端關係綦重惟有嚴追舊欠藉以接濟要需除分令外合亟令行爲此令仰該局即便遵照即日會銜通告城鄉凡本年帶征歷年舊欠稅欵在陽曆三月内完繳者一律免予罰金並准全收兌劵用策進行逾限不得享此優例仍照向章辦理以示限制其各項田賦徵存稅欵截至文到之日實有若干立即全數起解不得存留眞實民欠數目並即分年分欵妥確查明列表具報以憑查攷在各該縣局等尤當激發天良爲國惜爲民惜力迅將此項催收舊欠辦法積極進行呈報核奪不得稍事藉延漁利害公致干嚴懲共有依限全數掃解定予優牂是在各該縣局等之所自擇也至他項積欠稅欵並准報明依限依辦此令 
　　金庫旣經回復各機關領欵應遵定章按月彙支而川省特别軍費如退伍費淸鄉費又屬刻不容緩聞財政廳巳提前籌撥二十萬元爲特别軍費並擬於日内續籌淸鄉費十萬元均係由商號設法借貸而來又聞羅督軍以軍費支絀之故决定將督署各處課員額酌量裁減月内即可實行被裁之員均另給薪資一月半羅督軍前在兼省長任内曾議定將各機關俸薪自八九月起分别減支以六個月爲限約可減存銀十四五萬元現聞戴省長擬將此項節存之欵拓充樂利紙廠及機械工廠廠本以興工業惟須俟財政稍裕收入較多之時再行撥用業巳電告中央矣 
[皖近近事]  
　　倪省長呈報皖省五年份各屬夏秋兩收分數謂各縣秋成在六分以上者十八縣丁漕等欵俱照常征收又五分一釐五分九釐不等者四十二縣勘不成災擬剔災征熟統計各縣匀算夏收五分四釐二毫秋收五分七釐一毫云云財政廳長鄭鴻瑞前次入京會議現所帶隨員均巳回皖據云鄭廳長由津浦車道經蚌埠徐州尙有數日躭擱准於下月初隨倪省長返省 
　　省議會第三届常會召集之期本定四月一日刻又展期十日倪省長巳通電各縣知事轉知各議員先期到會川資照上届成案辦理　　省敎育會本年已届改選會長之期原定本月二十七號選舉嗣因省公署電致蚌埠請示倪省長復電以茲事重大須俟本省長蒞省再行舉辦故現已宣告延期 
　　阜陽縣人民金安樂在省長公署禀控該縣征收局董事謝夢蘭寗樹南等私收錢糧串差勒詐懇飭招告昨省公署巳批飭阜陽縣知事查明復奪 
　　安徽法政專門學校校長劉道章以自治機關瞬將恢復養成自治人材自爲切要之圖擬就省垣創設自治講習所卽由六十縣保送學員每縣四人不收學費頃巳擬具章程經費等表呈請省長核示 
　　皖北振災遊藝會經理曹頌鈞來皖創設影戲藉資助振開演數日得資甚鉅昨有本城紳商在政務廳指控該經理謂其終日花天酒地藉公肥私刻聞秋廳長巳飭曹自行明白呈復 
[蕪湖快信]  
　　蕪湖官廳前日奉倪省長電轉内陸兩部來電中德間外交關係斷絶係屬國際問題對於僑居之德國人民等如與維持公安必要之各種辦法不相抵觸儘可享完全之保護切盼通飭各該官長共體斯旨分别妥愼辦理並將此意曉諭本國人民對於德人待遇一切須取公平態度是爲至要 
　　蕪關監督徐仲謨近查本埠無德國僑商僅新關稅司　美　總驗貨斐野士扦手撒爾等三人係德國籍 
 
 
 

Page 7

 
 
舊湖錢業因中德斷交銀根　然奇緊錢業公所曾開會議擬將規元價格加大七八兩因多數反對故未實行前日元康久餘兩莊又在公所宣布蕪埠目下市面衰敗若果規元加大恐商業前途勢必一落千丈主張不如照舊九百七十兩爲度衆無異議而散 
　　某洋商前在蕪湖租界外小港口一帶購置田畝灘地甚夥又在繁昌十八都九塘冲購有煤礦一處蕪關徐監督以洋商在内地置産本非約章所許且礦山尤屬關係重要巳詳請倪省長核示日前有湘人唐某來蕪寓江口某客棧鎭日往來妓館聲稱奉令謀設宗社黨支部並謂有十餘省巳均贊成旋以所帶紙幣不能使用赴滬掉換仍將來蕪此間某機關據報巳秘密防範 
　　搶刦水警鎗械傷害繁昌赤沙灘鎭巡官之盜匪夏德發張祥芝夏大春潘世英左得勝王之有等六名由祝道尹詳奉倪省長電令依法處决業於二十五日執行鎗斃 
[蘇省會質問丹徒知事案]  
　　抗不交卸之處置 
　　蘇省會議員朱翼雲等對於齊省長處置丹徒知事章同違法舞弊一案認有疑義前日提出質問書云查本議會上届常年會准貴公署咨復朱議員翼雲等質問徵收屠宰稅人員違法舞弊一案略謂查部定屠宰稅章程本極嚴明一切經徵人員斷不容有浮收勒索及影射朦混諸弊迭經飭令財政廳轉行遵照在案丹徒句容等縣經徵人員如果蹈犯以上各弊亟應嚴查懲辦以儆效尤除令行財政廳切實查究具復核奪外相應咨復貴會請煩轉逹查照等因准此仰見貴公署對於徵收人員切實考覈欽佩莫名嗣本會受理丹徒縣公民張　等請議咨請查辦丹徒縣知事章同違法殃民一案經多數可决於去年十二月七日咨請貴公署澈查懲辦在案迄今三月有餘計巳飭　　查呈復究竟該知事有無違法殃民情形徵收屠宰稅私印捐照是否與部　相抵觸倘盡屬子虚應治該請議公民以誣告長官之罪若實有其事則該知事應先飭令解職交付法庭傳集丹徒縣公民張　等質訊依法懲辦庶足以飭官方而肅法紀唯未奉到咨復羣情不無疑慮今年二月間貴公署懸有牌示丹徒縣知事章同調任川沙令下之日市野歡忭以爲雖未逹到懲辦目的而禍水早去一日即吾民早蘇一日詎該知事運動通神對於省令若無聞見一面邀集各市鄉爲其爪牙之董事在縣署欵讌授意電省保留一面督促惡書蠧役紛出四鄉追呼敲比閭閻騷動慘不忍聞期以趕速搜括　掠而去竊維貴公署有調任撤換縣知事之權何以命令旣頒該知事藐抗不遵即任其所爲不加懲戒該知事弁髦省令跋扈已極貴公署如何處置將聽其自由抑别有主張議員等素性愚昧對於丹徒縣知事章同前後種種違法難安緘默爲此依據省議會暫行法第十九條提出質問請煩貴公署查照於三日内答復不勝迫切待命之至 
[南京快信]  
　　省議會今日（二十八）開選舉會自上午八時起至下午六時止議員簽到者祇五十四人不足法數未投票而散聞議員中雖有主張人才選舉者然希望得受金錢者仍占多數預料此後議員意見較前更難疏通 
　　楊石因代楊東嚴運動參議員被潘承鍔辛漢騙去鉅金昨巳檢齊證據延律師王朝幹在地方檢察廳起訴被告爲辛漢潘承鍔葛夢樸仲頣見證人爲郝儒林馮弼仁戚麟祚沈熙照又聞公民吳紹文昨亦延律師徐沛在地方廳控辛潘以金錢運動當選惟辛潘自選舉揭曉後即巳聯袂赴滬 
　　辛潘當選揭曉後省會議員請假回籍者巳有二十餘人 
　　張勳昨派銅山知事唐宗源來寗謁齊省長商承辦理剿匪保案 
　　全國禁烟會副會長安銘昨日晚車赴滬 
　　北京民彝社派劉公畏等來寗組織分社 
印花稅分處連日派員查察商店貨單巳否貼用印花間巳處罰十餘戶 
　　倪嗣冲昨遇寗乘安豐兵輪回皖 
　　下關警署捕獲盜犯一名昨巳解送警廳訊辦地方通信 
[蘇州]  
　　保安隊捉賭案近狀警廳保安隊在幽蘭巷黃老四家提賭搶取銀洋金飾等物一案前經省長派委候補知事胡某來蘇會同道委丁某調查情形禀復後卽經齊省長令行蘇常道尹將全案人證送交吳縣歸入司法範圍訊辦王道尹奉文即令警廳遵辦崔廳長以此案内巳撤保安隊長楊德明巡長張繼武及家丁劉玉棠均在本廳看管惟賭徒董稼伯江寳和黄老四蔣驼子許老三等十四名前巳開釋自應傳齊方可一併移縣遂令西南各區署傳集董稼伯等十四名並傳巳撤西區署長楊士奎一併解廳核辦乃各賭徒中如道士江寳和巳避回穹窿山許老四巳赴滬紛紛逃避一時未能傳集廳署亦將此案延擱並不解縣旋有公民彭某等公函省會議員請爲主持經省議員潘承　宋銘勳袁秋生等函致警廳務將此案依法究辦一面函請省長飭遵茲經齊省長續行派委記名道尹文永譽來蘇復查到巳數日假寓東美巷某姓宅内當時外間無一知者日昨文道尹邀請警廳科員祝某帶同楊德明張繼武劉玉堂等至東美巷某宅面詢此案始末頗爲詳盡問單仍令祝科員將楊等帶回廳署收押候示聞文道尹巳於今日返甯票復省長又聞崔廳長以各賭徒一時難以傳齊擬將楊德明張繼武劉玉棠楊士奎等移送吳縣知事請由縣署傳集質訊大約今明兩日即須備文移解矣 
[無錫]  
　　擄人勒贖之可惡住居北門竹場巷之顧紫卿家資富有去年西城脚破獲私製假鈔票一案伊因居於房主地位致被牽涉損失匪鮮顧以家居不安即作遷地爲良之計去臘遂移居上海藉圖安樂不料其子女輩奢華無度爲宵小覬觎曾通函威索鉅金顧經此一嚇後移居僻處以避匪人垂涎近日其戚屬回錫述及顧紫卿之五歲孫女及婢女一名月初忽同時失蹤飭人四出招尋影跡杳然不數日接由蘇垣惠中旅館所寄之匿名函内稱伊之孫女蹤跡速赴該旅館接洽等詞顧卽立屬司賬唐某到蘇偵查並無眉目迨過三日後又接得自稱太湖漁客之威嚇信一通謂須報效洋三萬元否則立將該女孩處死苟來接洽須至蘇地府前街某處問訊云云顧自得函後驚駭萬狀如此鉅欵心實不甘而又不忍女孫之慘死終日愁眉無法可施故令戚屬回里央人設法挽救矣 
　　强刦金錶之可駭春光明媚正届遊山玩景之候日來仕女之赴二泉山遊覽者絡繹於途靑山寺平日香火頗盛昨有榮姓婦遊春至此即進寺歇足身坐甫定即有身衣軍服口操北音之人跟跡而入見榮氏孀衣紐上懸有金錶乃以索看時刻爲辭突然强搶而去經婦極聲呼救始由寺僧前來詢問緣由斯時奪錶者尙未走開隨於懷中掣出勃郎林手鎗裝入子彈數粒謂識此物否寺僧知無力對付祗得任其揚長而去 
[鎭江]  
　　知事視察學務丹徒全邑大小學校計共一百二十餘所其中辦有成績者固多而因循坐誤虚糜公欵者亦復不少丹徒縣章知事連日親蒞城内外各學校視察一週以便整頓 
　　師長鄭重防務自中德絶交後駐鎭陸軍第十九師楊師長注意防務業於各車站輪埠及鐡路橋標與四城門口各要隘均派有軍隊輪班防守昨又另派本部稽查員三人會同各警區巡官調查各旅館住客俾免匪徒混入以維治安 
[揚州]  
　　電燈廠改組之大會議江都振明電燈公司開辦巳及三載燈頭巳違四千餘　本埠士紳前以該公司電線未包橡皮迭與交涉繼又以電光暈暗各燃戶發議不繳燃費聞巳逹六千餘元現有人出爲調和擬由當地紳商與該公司合辦加足資本重新整頓雙方均得同意遂由江都縣周知事擇定今日（二十七）午后三時在商會内邀集紳士領袖及各業董事四十餘人開會討論是日周知事因牙痛未能出席由商會總理周穀人代表略謂前次士紳錢祥寳等與該公司交涉各節爲便利各界起見茲主張與該公司合辦巳得同意日前該公司派代表洪少國來揚接洽草議合同雙方簽押認爲蘇揚合辦其議定程序報告如下（一）議定新舊資本合共十四萬（蘇揚各半蘇州爲祝蘭舫舊股東新股東由周芷貞錢祥寳周穀人毛立堂朱竹軒華春懐等擔任並當場勸股（二）總理蘇揚各一人（三）定名爲振揚電燈公司（四）總理由董事會選舉（五）董事蘇五人揚四人（六）董事及各股東有查賬權（七）公司各執事蘇揚各半（八）每年開董事會一次報告各事項）並謂如有未善之處儘可修改次勸各界照繳燃費與會諸君有主張俟燈光明亮後遵繳者有主張待換新機後照納者卒從多數以新機抵埠爲繳費期次警佐沈孝丹報告該公司前在省控警局欠一千數百元之燃費聲明未繳理由因警局路燈曾與該公司定約以燃至逹旦乃至晚十二時卽熄殊與所約不符繼錢祥寳演說謂鄙人疊次交涉無非爲便利商民故要求更換機器今巳逹圓滿目的尙望諸公合力維持無負初志云云至六時始散 
[杭州]  
　　籌備致祭黄蔡國葬國葬黄蔡二公内務部巳有電來浙以四月十二日國葬蔡故上將十五日國葬黃故上將届時各省會地方由行政長官派員擇地設位各官署各團體均往致祭等語楊督軍准電後除分别函令知照外業巳擇定省城西湖忠烈祠爲設位致祭地點並分派杭縣知事姚應泰曁軍署副官張焯爲籌辦員先行籌辦一切 
　　選舉會又宣告延會省議會昨日（二十八）上午九時開第三次選舉會齊省長曁王道尹沈廳長夏處長及投票開票管理監察各員均相繼蒞止選舉人到會者待至十二點鐘祗有九十四人依照法定人數尙缺八人遂由選舉監督按照參議院議員選舉法施行細則第八條宣告延會所有候補參議員四人定於今日（二十九日）上午九時再行繼續投票巳通告各選舉人矣 
[嘉興]  
　　北門之火警嘉興北門外中街一帶半月來發現火警計巳五次茲悉北麗橋堍某醃臘店於二十八日上午十一時許遺火於乾荷葉内頓時火光燭天幸經各義龍到場撲滅計焚去房屋兩間損失約二千餘金間壁之同福昌布莊無形損失亦屬不資同日下午五時北門外中街某商號又不戒於火焚去帳子被褥經衆隣救熄得未釀成鉅禍 
[紹興]  
　　上虞知事之輿論上虞楊知事悌係本省平陽人北京高等師範學生下車後治盜頗嚴凡拿賭拿娼及查緝私種烟苗等事類多親蒞故地方士紳之輿論頗爲翕然敢告該知事勿始勤終怠則虞邑人民之幸也 
雜評一 
[告蘇省會（一子）]  
　　蘇省會之選舉自開幕迄今巳閱十餘日僅選出辛潘兩人然尙發生訴訟未能即視爲有效此後尙有參員一人候補當選十人更有延擱巳久之省議長一人以今日之紛擾情形論此十餘人者未知何日始能選竣也 
　　省會之法定開會期爲六十日延長之亦僅八十日乃自開會至辛潘選出巳近十日自辛潘選出至今又巳五日而續選之一參員又復相持不下然則以前例計之此次蘇省會之選舉延至閉會時期能否竣事尙未可料試間尙有餘暇以議重要之議案乎夫以議會至可寳貴之光隂而盡銷磨於不可告人之胡鬧置地方利弊於不問人民所屬望於議會者何事返諸天良亦能泰然而無愧乎 
　　嗚呼八十日之光隂一轉瞬耳議員諸君其速猛省焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法租界膏店依限禁閉]  
　　法租界自禁閉烟間後共有挑膏店一百八十七家前年七月一號由法工部局抽籖禁閉三次共閉去一百四十一家尙存四十六家限至本年三月三十一號一律禁絶現巳届限特由工部局傳諭各挑膏店主所執挑膏之捐照着於三十一號持往局中繳銷禁閉不准再開 
[租界公共處所將無烟具]  
　　明日爲中國禁烟盡絶之期公共租界内各烟膏土店巳由英美工部局傳諭届時繳銷照會一律遵限關閉惟將來取締租界居民之私吸及戒烟丸店賣藥之辦法未奉工部局明示各情曾誌昨報茲聞英美總巡麥高雲君以妓院旅館酒樓茶肆等公共處所如有烟具亦在銷燬之例擬即通飭各捕房中西探捕傳諭所管區域内各公共處所届時各將所有烟具一律燬去以資盡絶而淸烟毒 
[德國貨物仍可進口]  
　　江海關監督公署茲奉外交財政兩部電令略謂中德國交現雖斷絶所有該國之舶來品仍得輸運來華以後凡有德國貨物如由中立國商輪載送來華而入通商口岸者仍照海關徵稅定章納稅進口除通電外仰即遵照辦理等因聞施監督昨巳轉致新關安稅務司遵辦矣 
[德使過滬之餘聞]  
　　上海縣沈知事以德國公使辛慈氏於二十七日蒞滬後即由原車赴淞登和國郵船於二十八日放洋曾由德使依按公法掣給入境出境平安證書除呈報督軍省長轉報中央備查外所有前在新造審檢廳内預備德使行轅之裝置電燈檯椅臥牀曁一切動用物件自應一併拆除租者退還業於昨日令飭黄輯虞姚欣之二君分别送歸並將預備行轅所用各費派員查明以便造册呈報省署查核 
[講演日本及非立賓敎育]  
　　本年一月間江蘇省敎育會副會長黃任之會員蔣竹莊郭鴻聲三君偕同同志三人前往日本及菲立濱考察敎育於本月初回國與省公署商定於四月三四日及十三十四開講演會四日報告考察情形三四日在滬講演十三十四日在寗講演滬海蘇常道屬諸君可就近赴滬聽講金陵淮揚徐海道屬諸君就近赴寗聽講巳由齊省長通令各縣敎育行政人員届期到會聽講並由會通函知照各會員茲將講演順序附錄於後第一日（四月三日十三日）上午九時非立賓之槪况（郭）十時半非立賓之敎育行政（蔣）下午一時半日本非立賓之師範敎育（蔣）三時非島學校之編制敎授訓練（郭）第二日（四月四日十四日）上午九時日本非立賓之體育（黄）十時半日本非立賓之職業敎育（黄）下午研究職業敎育之進行方法及其他種種問題會場陳列各種敎育品及學生成績品講演時參用大幅圖表 
[德興坊發生刦案]  
　　住居美租界甘肅路德興坊七百十三號門牌之浦東人蔡松濤家於前晚七時許突來盜匪多人闖入内室各出利器嚇禁聲張將蔡妻髮髻上值洋五十餘元之金壓髮一隻及金戒兩枚刦取逃逸事後由蔡報請滙四捕房派探往拿盜匪巳杳如黃鶴矣 
[打鐡浜刦案三誌]  
　　法新租界打鐡浜吉益里二十號門牌張華氏家二十五號被盜八九人白晝行刦銀洋衣飾約值洋七百五十餘元報經捕房立飭探目沈德福包探魏志餘陳三林梁大寳項光福當日拘獲浦天英郭季淸范福卿王愷壽等四名押候飭拿餘黨等情兩誌前報茲又經沈探目等陸續拘獲吳丹泉劉希登張潤之涂履瑞等四名解入捕房捕頭諭令一併押候澈究再行錄供解堂訊辦 
[浦東刦案盜犯解送檢廳]  
　　浦東楊思橋孫楚橋家於二月二十八號夜被盜行刦之後孫即開單投報上海縣警察所請緝贓盜該所景主任據報後立飭該管三林塘地方警區王區員迅將此案贓盜破獲現王區員飭派探警先後拘獲盜犯江阿東許華榮夏東生等三名解由縣警察所訊據江等各犯供認夥刦得贓不諱由科員將訊供情形禀明景主任遂於昨日備文飭警將江許夏三犯轉送地方廳請究午後由檢察官逐一研訊判令分别收押候究 
[北蔡鎭巡警搜查居戶]  
　　浦東北蔡鎭鄉民朱金照家前晚七時許有張江栅第七區警署巡警李俊升等五名荷鎗實彈入室搜查烟賭翻箱倒篋歷一時許毫無違禁物品遂各退出朱姓以該警等無故侵入居室橫加搜查心不甘服遂以失去銀洋等物爲辭向該警理論一時觀者甚衆圍繞不散該警等遂開鎗示威連開三鎗然後回署以鄉民抵抗巡警等詞回禀上官而該鎭商民亦公呈該警區請求澈究未識王區員若何辦理也 
[湘省譚督軍來滬紀聞]  
　　淞滬警察廳昨聞湖南督軍譚組庵自漢口乘華盛商輪因公來滬特派妥員前往楊子碼頭迎接并妥爲照料 
[兩團體歡送卸任道尹]  
　　本埠工商研究會國貨維持會二團體因卸任滬海道尹徐元誥將次離滬於昨日假北浙江路南洋商業公學開會歡送下午二時工商研究會正會長楊小川總務部長沈邁士文牘部長李惺庵商董陳潤甫國貨維持會正會長王文典副會長王介安議長徐春榮王漢强及兩會職員徐耀卿吳衡之舒惠貞等約百餘人陸續蒞止未幾徐君乘坐馬車赴會當經楊小川王文典等會同全體出迎延入客廳略事寒喧畢即邀入會場振鈴開會首由王文典宣告開會宗旨畢即由徐君登台宣稱鄙人自蒞滬職爲日無多並無功績之可言今承諸君開會歡送鄙人實深厚感嗣後深盼兩會對於國貨力求進行始終不懈以謀發逹云云當向衆一鞠躬道謝盛意而退繼由王文典起言徐道尹自蒞滬任雖爲日無多而平日對於工商界提倡甚力是以本會同人感激無旣徐君爲素願維持實業之人此次榮任河東定能助彼邦工部界之進行是以不僅爲本會所仰望卽全國實業家亦當仰望本會今日開會歡送不啻代彼處工商歡迎述畢代表全體一鞠躬而退繼楊小川陳潤甫王介安舒惠楨沈邁士吳衡之諸君皆有演說至五下鐘始行散會遂由楊君邀徐君及全體共攝一影以誌紀念攝影畢略用西式茶點由全體送徐君登車始散 
[撈挖邑廟荷池之動議]  
　　上海救火聯合會以邑廟豫園荷花池在前淸宣統年間曾經開挖不准傾倒垃圾由上海縣田令出示禁止並移請警局協助有案迄今年久日積月累荷池四週將滿穢氣薰蒸日前該會邀請各公所討論僉以從前荷池較陸溝爲低所以不能出水此次溝道翻深日後出水較易然必須加做水門汀大隂井一座十六寸鐡凡而一隻俾得隨時啓閉一面將荷池再行撈挖以維園林而重衛生云云茲將該會致警廳原函錄下警啓者竊查廟園湖亭及九曲橋係屬敝會所有其橋樑木欄亦歸承修歷經辦理在案惟荷池在前淸宣統三年由萃秀堂董張樂君發起邀請廟園各公所於園中排設瓦筒翻砌道路時設法開挖迄今將届六年現在池中及四週垃圾瓦礫日積月累不獨形式不雅抑且穢氣薰蒸大好園林作踐如此實屬不顧公益若不設法再行撈挖恐時交夏令有妨衛生擬請貴廳長令行各區撥派淸道夫每區十名計南市七區共七十名每日下午至該處將池内積存之垃圾如數撈挖起岸暫存空夫俟其水漿稍乾再當運往他處大致兩星期可竣好在淸道夫午前上街打掃下午本無他事與原有職務並無妨礙待竣工之後自當由會酌給酬勞以示體恤如荷允准卽行派員趨前接洽訂定撈挖日期一面再行置備應用器具俾得早日實行想事關公衆衛生定蒙俯准也 
[中國銀行添招商股章程]  
　　中國銀行前爲擴充營業起見添招商股一千萬自開收以來認股者巳陸續繳欵惟此項新股尙未足額未能成立股東正式大會特行呈准中央訂期五月一日在京舉行股東代表大會共策進行茲將此項招集商股章程照錄於下 
　　第一章股分 
　　第一條中國銀行依據中國銀行則例第一條之規定爲股分有限公司 
　　第二條中國銀行依據中國銀行則例每二條之規定股本總額爲六千萬元分爲六十萬股每股銀元一百元 
　　第三條中國銀行股本除由政府業經撥交一千萬元及現定續交一千萬元外今照中國銀行則例第二條之規定招集商股茲先招十萬股計一千萬元 
　　第二章認股及交股 
　　第四條凡附股者皆爲中國銀行之股東 
　　第五條數人合購一股者應以一人出名爲股東 
　　第六條認股者可到中國銀行總行及各分行號所或中國銀行指定之各招股處掛號 
　　第七條掛號時每股須繳認股定金一元由銀行給以認股證此項定金得於繳股時由認股者在所繳股分内扣除 
　　第八條掛號期限及繳股時期由中國銀行登報宣布所認股銀應一期交淸於交股之次日起息 
　　第九條凡認股人於掛號期内將股銀交足者得分本年下半期之紅利其在本年十二月内交足者得分本年下半期三個月之紅利 
　　第十條到期應交股銀認股者逾期不交得由銀行另招他人認購所有定金即充罰欵不予退還 
　　第十一條中國銀行股分槪用通用銀元交納 
　　第三章股票 
　　第十二條中國銀行股票依據中國銀行則例第五條規定槪用記名式除中華民國人民外無買賣轉讓之權利 
　　第十三條中國銀行股票依據中國銀行則例規定股票分一股五股十股五十股一百股五種 
　　第十四條認股者股銀交淸後卽由銀行將股票照數交給 
　　第十五條股票如有買賣讓與情事應由賣主或讓主於股票背面簽名蓋章並應由買主或受主將股票送行註册改名同時納改名費每張銀一角 
　　第十六條如因繼承關係須改股票上姓名應由繼承人將股票並附證明書送行註册改名納改名費每張一角 
　　第十七條股東請註册改姓名字號者應將印章式樣連同股票送交本銀行 
　　第十八條如有遺失股票者得向本銀行請補給新股票但須有二人以上之保證人簽名蓋章並應由遺失人出費登載政府公報及其他新聞紙俟四個月仍不發見後始補給一面出具收據交存銀行（請補給新股票者應納補票費每張銀二角倘於登報期内發見時得通告銀行取消補給之請照本條第一項例登報公告） 
　　第十九條對於遺失之股票若生糾葛應俟審判判决後補給之（未完） 
[禮俗習慣之調查]  
　　上海縣沈知事昨奉江蘇省長公署第一一七八號訓令開案據部視學交到禮俗習慣調查表請通行填送前來除訓令省視學遵照外合將該表發交該縣知事仰即依表填寫限於一個月内交由省視學送部毋得稽延此令等因計發禮俗習慣調查表一紙到署沈知事奉此當巳轉令通俗敎育館主任依表查填務於四月十五日以前填竣以憑轉交計發禮俗習慣調查表（一）本表填寫以眞確詳晰爲要（一）本表禮俗習慣之調查無論善良與否一律記載（一）本表婚姻之調查如訂婚納采親迎禮節及嫁娶年齡與種種習慣（一）本表喪祭之調查如服制儀節殯葬吊唁及種種習慣（一）本表填寫後交由省視學逕寄敎育部視學室（一）本表不敷填寫時可延長其篇幅 
[學生定期參觀西人工廠]  
　　江蘇省立第一工業學校校長陳有豐擬令該校三年級學生二十四名乘春假之暇於陽曆四月二三兩日赴滬參觀西人電燈電車公司呈請省長轉令駐滬交涉員函知各公司查照茲悉該公司總工程師兼經理敖爾祺君對此極爲歡迎巳復函交涉公署并送參觀劵兩紙准學生二十四人管理員一人進楊樹浦廠參觀一切如欲參觀斐倫路機廠亦可允許惟日期須另行訂定朱交涉員昨已據情呈覆省長轉知矣 
[中學校增設第二部問題]  
　　滬海道署接江蘇省長公署訓令云案准敎育部咨開上年十一月據全國敎育會聯合會呈送建議書内中學校改良辦法一案其理由以吾國中學敎育結果不良無補社會因謀改良之方法得自第三年起就地方情形酌授職業敎科並酌減他科時間但對於學生力能升學者仍適用原定科目本部查近年中學校卒業之升學人數遠不及不升學之人數則在完足普通敎育之時於不求升學之學生酌授以裨益生計之知識技能自無不可茲酌定中學校增設第二部辦法五條先以草案通行各省區凡辦理中學人員及平時注意於中學敎育職業敎育者對於此問題及其條目如有意見均可陳述限兩個月内送部彙核再行確定公布用收集思廣益之效相應咨請查照通令週知等因並附辦法五條准此合行令仰該道尹轉行所屬各該縣知事分别令知境内各中學校並函縣敎育會一體遵照如有此項意見書務於五月一日以前送署以憑彙轉此令附中學校第二部辦法五條一中學校自第三學年起得設第二部二中學校第二學年修了生志願於中學畢業後從事職業者得入第二部三第二部應節減普通學科視地方情形加習農業或工業商業四第二部每週授課時間及實習時間之總數得視中學校令施行細則表列之時數增加五小時以内五中學校請設第二部須先開列志願入第二部之學生數並條擬辦法及科目呈候本省區長官許可並報部備查 
[滬氓糾黨行兇續誌]  
　　流氓袁雙喜綽號虹口雙喜因賭起釁糾黨將王得生拖入福州路弄内連戳八刀並用斧將王右臂砍斷業經捕房將受傷人車送醫院醫治袁則拘解公共公廨訊供押候原告傷愈再核在案茲經捕房查得靜安寺路二十七號門牌某影戲園内之收票人鄧得世與此案亦有關係於前日派探將鄧拘押昨解公廨請究經中西官略訊一過判鄧交一百元人洋並保候原告傷愈質訊 
[基督敎會消息]  
　　中國婦女巿年會組立聖經研究會於崑山路十一號巳於二十五日開幕每日午後三時半至五時半由中西女士領授科目計分三種（甲）阿摩士先知並緖言（乙）敎法及模範課（丙）基督敎歷史與精神上之動力連日各女校員生及各堂女友紛紛赴課甚衆定於四月二日閉會 
　　北京信敎自由會總部特派會員包世傑由津南下巡遊滬漢各埠並携帶宣言書代表該總部之對於憲法草案第十九條二項發抒意見前晚與上海同志在北四川路某會聚話辭别當由兪宗周余士廉誠敬弌等設讌送行 
[聯合運動會分送入場劵]  
　　上海縣屬公立高等小學校本届第一次聯合運動會會場設在方斜路公共體育場昨由該會事務所致各學校函云敬啓者上海縣屬公立高等小學校定於陽曆四月一日二日即隂曆閏二月初十十一日開第一次聯合運勤會附陳入場劵二張届時敬請涖臨恉示一切無在感盻祇頌台祺 
[郵政寄費淸單之增改]  
　　中華郵政寄費淸單現有增改其說略内蒙古新疆兩項均經改訂又新疆現巳開辦包裹故包裹一項乙欵下加增六七兩條丙欵下加增第四一條又該單滙兌一門其第一資第二資舊係滙費均二分另加補水費現滙費改訂多寡不等惟每張滙票其費均以一角起逄定本年四月一日起實行茲將寄費淸單增收之緊要條節錄下 
[改訂之條]  
　　蒙古往來蒙古以及在蒙古夲界内往來之郵資列後　　甲各項郵件在蒙古界内（庫倫恰克圖）往來寄遞者應按第二資加倍納費其單掛號費係銀五分雙掛號費係銀一角　　乙往來蒙古之郵件僅有信函及明信片可由張家口轉遞凡由此路轉遞之信函每重二十格蘭姆應按第二次三倍納費續加之每二十格蘭姆係按第二資加倍納費明信片係按第二資三倍納費其單掛號費係銀一角雙掛號費係銀二角　　丙往來蒙古之各類郵件由西比利亞寄遞者應按第三資納費新疆往來新疆以及在新疆本省往來之郵資列後　　甲各類郵件在新疆省内往來寄遞者應按第二資加倍納費其單掛號費係銀五分雙掛號費係銀一角　　乙新疆與各省往來之信函由甘肅轉遞者每重二十格蘭姆應按第二資三倍納費續加之每二十格蘭姆係按第二資加倍納費其單掛號費係銀一角雙掛號費係銀二角　　丙除信函外新疆與各省往來寄遞之各類郵件由甘肅轉遞者應按第二資三倍納費其單掛號費係銀一角雙掛號費係銀二角 
　　丁新疆與各省往來之各類郵件由西比利亞轉寄者應按第三資納費 
　　國内滙兌滙費多寡不等可向發票局詢問惟每張滙票其費均以一角起算 
[加增之條]  
　　凡包裹在新疆省内交寄而運送投遞仍不出該省者均付兩單純費 
　　凡包裹由新疆省與其他各省内各處往來者（經由法屬安南轉寄之雲南省内各處不在此列）均付四單純費 
　　凡包裹由雲南省與新疆省往來者除付第一節規定之特費外應另加三國内單純費 
[甘肅總商會致烟酒聯合會函]  
　　中國烟酒聯合會昨接甘肅總商會公函云敬啓者昨接來函並附錄辦法十條𨿅誦之下足徵先生維持商務不遺餘力數千里赴都請願聯合同舟共挽其弊高風厚義實屬欽佩之至敝會遠處邊封高微地瘠自愧無以臂助愈覺汗顔矣查甘肅菸烟兩項惟靑菸係出口大宗邇來菸葉攪費超於曩年數倍之多除他捐稅雜征不計外惟公賣費每擔二百八十觔納庫平銀二兩五錢五分六釐另納甘肅統捐銀一兩八錢七分二出城稅銀一錢一分統籌子母外攪過於原資至黄棉各菸雖屬多銷本省其累更加重矣至酒之一　甘肅本無異樣出口之物惟燒酒一宗多屬 
 
 
 

Page 11

 
 
土産土銷並無運出省外者况造此者均係零商小販資本無多今遽爾估價抽酒稅百分之二十加此重累不但行無定息並且難保其業矣種種困敝較之他省更難措手幸賴先生熱心維持欲謀折準持平統籌畫一以免格外苛虐如此竭躬救弊業此者諒必額首銘心永荷其惠也敝會避弓之鳥情本一致願附驥尾以表贊同便此敬頌公安維希玉照 
[皮商公會議除轉運弊竇]  
　　本埠皮商公會因接東帮同和等號公函稱津浦火車所運皮張迭次短少頗受損失爰特開會集議公舉前會長馬少園爲代表與津浦滬寗轉運公所董事曁兩站港務處磋商救弊方法茲該會接代表馬少園由甯復函云陶君來甯接奉公函囑某襄贊整頓浦寧轉運事宜事關公益不得不勉力效勞次日卽同陶君謁轉運業董曁各轉運行經理始因業董赴滬函請返寧乃得晤談擇於二十五日二時假津浦滬寗轉運公所召集轉運各家並函邀浦站港務處主任張君少棠及煤炭港理事届開會時某宣布三號羊皮受虧證單並說明偷竊各弊要求各轉運家擔負責任並請港務處主任愼用扛駁嚴行取締當由轉運公所周董紹　與各轉運家酌議救弊方法嗣後由起運之處將貨原來碼單隨貨交轉運家過秤再行裝車貨到浦口又由浦站轉運家於裝駁船時復行過秤查與上車馬單相符與否否則即須追查由駁船運煤炭港裝車時再由寗站過秤仍照號抄單隨提貨單交收貨人俾有稽核查浦站之弊在駁船不在扛夫現經港務處主任張君嚴加取締令負完全責任似此整頓後患當可漸少云云該會已將此函通告同業謂嗣後凡由津浦火車運皮來滬之行號均希查照此次辦法公同注意爲要云　 
[銀爐業工帮禀縣之批詞]  
　　本埠銀爐業工帮代表吳國璋等以議定行規抽取工人捐欵並要求號帮增加工資減鑄銀寳等情呈請縣公署立案給示昨奉沈知事批云察閱規則第九條每月每司納洋一元查來呈每司按月薪工僅有八元即令加價二元亦祇十元而捐欵抽至十成之一爲數太鉅究竟各工人是否全體允洽據稱北市各銀爐號工帮計有一百七十餘人而來呈連署不過十人豈容以少數人之主張率爾聲請又查所擬規則内如增加薪水減鑄銀寳及雇工收徒等事均與號帮互有關係非雙方允洽難以實行據稱號帮亦巳贊成應由該工帮全體或過半數連署并會同全體號帮具呈核辦云云現該代表等又復具呈以前禀各節均經開會議决工帮與號帮執事一體簽字贊成等語未識能邀允准否也 
[工巡捐局批示三則]  
　　南市元泰地貨行禀請給照秤菜由禀悉查露天經秤菜蔬地貨一業定有專章嗣後添設菜攤過秤之處當距就近各舊戶四面均須相離舖屋一百間以外取有隣近三家同業保結禀修本局派員查勘與舊戶並無關碍者方准繳捐給照再赴縣公署具領牙帖始得設攤過秤曾於民國四年間會同縣公署出示曉諭在案該行擬請給照秤菜旣未遵照核定手續取具同業保結又違距離舊戶一百間以外之規定未便照准察核現禀一味强詞奪理殊屬不合特斥 
　　市泊所承辦人連錦堂禀奉批查復由禀悉現據渡夫頭孫聚華等及划船夫陳國富等先後來局具禀業經批斥遵照布告各守範圍不得互相爭攬在案該承辦人有管理船隻之責務須隨時取締勿任滋生事端致干未便切切仰即遵照此批 
　　划船夫陳國富等禀控渡夫拉客由禀悉昨據渡夫孫聚華等具禀業經明晰批示在案仰仍遵照先今佈告批示各守範圍毋得互相爭攬滋事干咎凛之切切此批 
[歐美學生會選舉職員]  
　　歐美大學畢業學生會係旅滬歐美及中國學生中之曾在外國大學畢業者共同組織會員百餘人昨開大會選舉職員會長係美國人副會長爲現任特派員朱兆莘云 
[浙省退伍兵士回籍過滬]  
　　浙省陸軍第一師所部步兵第四團團長伍文淵氏所轄第一二三營之官佐士兵係於民國二年間以徵兵制編配成軍今届三年期滿自當照章退伍茲經伍君查得本團所部各營軍官士兵籍轄温台州者居多除命令先將防地職務移交接防外所有應行退伍之官兵計第二第三兩營共四百七十餘員名均須由滬搭輪歸籍故於昨日齊集杭州報明楊督軍即於昨晨由杭乘火車於下午一時許抵滬卽在南車站會集當晚乘坐普濟輪船回温州原籍 
[飛鷹艇估價修理]  
　　海軍臨時總司令薩上將以刻值海防緊要之時曾准程總長來電凡有軍艦應需修葺者務速擇要趕修茲查得飛鷹魚雷艇係爲差防最繁之軍艦現因船底油漆銹爛應行刮修機器各件亦當修整爰特先行估價電部核准巳於昨日函致江南造船所請將飛鷹軍艦從速興修矣 
[火警併誌]  
　　厦門路昨日午後三時英租界礰門路三百九十二號潤裕祥煤炭店所租源昌東里底之棧房内所堆木柴不知如何遺火於内一時濃烟四佈爲近鄰瞥見急告巡捕用電話報知捕房經救火會西人駕皮帶車蒞救得熄僅燒去木柴一堆 
　　南京路南京路四川路轉角惠羅公司三層樓貨棧内於前日午後五時許忽爾火發由捕查見電報捕房警告救火會西人立驅皮帶車馳往澆息祇焚去鷄鴨毛數包 
　　喬司斐路前晚七時許滬西曹家渡附近喬司斐路鄉民曹姓家因煑晚膳不愼遺火積薪霎時冒穿屋頂即經華洋兩界救火會各驅皮帶車到場灌息焚燬茅屋兩間 
　　西華德路美租界西華德路第一千五百六十九號門牌協森米店内於前晨九時許忽然失火經工部局瞭望台鳴鐘告警救火會西人立驅皮帶車馳往灌救已經烟消火滅僅焚燬板壁等物事後捕房恐有别情飭中西包探前往調查起火緣由禀候核奪 
　　東漢璧禮路前晚八時美租界東漢璧禮路二百二十八號老鼎盛茶食店樓上因煑膳遺火致兆焚如經鐘樓報警後英美兩捕房先後駕車馳至救熄計燬去該店樓面一間 
[蒲淞市發生命案]  
　　本邑西鄉蒲淞市三十保五圖地方鄉民張掌生與附近侯愼之侯友山兄弟素有嫌隙前日不知因何起釁兩相衝突彼此兇毆張被毆受傷經人舁回家中當晚因傷斃命事後侯等逃逸無蹤旋經屍姪張鶴琴協同該圖地保投報上海地方廳請驗當經樓檢察官沈檢騐員等下鄉相騐當騐得張掌生實係傷及要害而死填明屍格判令屍姪張鶴琴備棺由殮遂回廳禀明林檢察長核示林君據禀後立飭法警四出緝拿兇犯一面又移請淞滬警廳並縣警察所一體協緝務獲究辦 
[小工烹食河豚子斃命]  
　　浦東爛泥渡碼頭小工張某於前日午後購得河豚子兩串烹食之後即覺腹内膨漲疼痛延至昨晨斃命尙有張某六十餘歲之父及男女小孩三口亦食後奄奄待斃當經鄰右將三小孩舁送醫院療治未識可保性命否 
[隊士送回迷路男孩]  
　　潭子灣西鄉人周玉堂之子寳泉年十四歲前日在吳淞鎭迷路由閘北偵緝隊士查見帶回隊内經傳隊員詢明姓名住址派隊士送回交其家屬收領 
[偵探查獲拐匪]  
　　救濟婦孺會偵探余杏鏞王偉文余長林虞占順等昨在太古公司山東輪船上查獲揚州拐婦耿李氏拐得十四歲女子桂枝擬欲帶往汕頭販賣又在淡水輪船上查獲潮州拐匪李阿六拐得二十二歲南京女子章金林二十歲無錫女子徐鳳金亦擬乘輪拐往厦門販賣經該探等將兩輪船上之男女拐匪及被拐女子一併拘送水巡捕房轉解地方檢察廳併究 
[以牛易妻之拐賣案]  
　　賃居南市董家渡内硝皮弄之常州人季福壽有媳戴氏於去年隂曆正月初七日私自出走招尋無蹤近始偵知實被同居樓上之句容婦人戴吳氏串拐至句容原籍另配伊姪吳富生爲室言定身價洋一百元當時富生並無現洋經氏將其所畜之耕牛一頭牽去價賣得洋九十六元作爲身價季得悉底藴後即赴句容報告警局將該媳戴氏拘留給領昨日返滬即偕妻施氏媳戴氏將戴吳氏尋見扭控一分駐所詰據戴氏供稱年二十歲於十八歲與季姓子完姻後被戴吳氏時常唆誘隨之私逃卽與伊姪配婚等語詰之戴吳氏不認拐逃當飭一併解送警廳司法科訊究 
[拆梢不遂之誣控]  
　　常州人李金林之十七歲女兒招弟被隣人周耀庭誘拐來滬串同鄭元松陳李氏價賣與裏虹口一百四十六號門牌工頭李榮桂爲妾經女父控請武進縣知事派警持文來滬報請捕房由探將鄭元松等與女一併拘解公共公廨訊判李女暫留救濟會鄭等均交保在案昨晨由廨復訊據李女招弟投訴家住常州西門市橋於前年九月間被同鄉人周耀庭誘拐來滬先在信昌絲廠做工至去年七月初二日由鄭元松陳李氏將女子價賣與李榮桂家爲婢嗣李詢知被拐給女子洋一百元送回原籍後復由父母將女帶滬欲向李榮桂詐洋一千元不遂將女棄於泰華旅館内旋由姚姓送女到救濟會留養現不願隨父回籍願居救濟會等語訊之李榮桂延費信惇律師到堂辯稱此案情節巳由李女訴明然原告欲向被告拆梢不遂砌詞誣控應請將原告收押候被告另行起訴請追名譽損失云云會審員王肇之君核供商之美索副領事以原告李金林實有不合判李與其弟李秀林各交一千元人洋並保仰被告另行起訴鄭元松押滿一月陳李氏函送武進縣歸案訊辦李招弟准發救濟會留養 
[本夫扭控姦夫]  
　　住居英租界白克路川沙人陸長南之妻黄氏與同居吳金生私姘巳久近該氏與吳在閘北大統路吉慶里租住陳少林家餘屋前日被陸偵知下落將吳扭控四區警署該氏巳從後門逃逸經姚警正訊明屬實押候核辦 
[女婿扭控丈母]  
　　紹興婦人倪武氏住閘北大統路安祥里二弄第三家有女巳嫁與同鄉武友生爲妻前日友生扭武氏至四區警署控稱伊妻於去年六月間歸寗屢次函催回家杳無音信今特來滬領取不料岳母推諉不認請爲究追當經姚警正諭飭押候查核 
[退伍軍人藉端圖詐]  
　　鹽城人陳德林在北西藏路向同鄉人郭廣漢索詐被包探王桂生查見拘入捕房解奉公共公廨諭着押候查明訊核在案昨晨復訊據包探禀稱陳德林係退伍軍人以郭廣漢曾在原籍犯案逃滬藉端向郭圖詐是以拘究中西官得禀以事出内地判陳德林函送閘北警察屬訊辦 
[索詐判押三月]  
　　壳件洋行買辦葉銘新投法公堂控稱於本月二十六號有曹東華至商人賬房間内手持魏樂泉字樣之信函一封向商人言稱魏托伊前來有緊要事件商議商人因與曹魏兩人均不認識當即拒却囑令出外詎曹非但不服反敢誑言聲稱前三年與爾相識此次商借銀洋若不照信行事定須以激烈手叚對待等語商人以其恐嚇索詐故報捕拘案求請重辦繼由該行洋行及見證張炳成聲稱目見曹東華向買辦葉銘新大言恐嚇索詐銀洋等語又據捕頭禀稱曹東華曾在英租界亦犯是項恐嚇圖詐辦過數次且逐出租界有案可稽請核詰之曹東華供稱前實在英租界犯過此次實因住居滬地無業營生難以度日故此欲向葉銘新索取船票擬回原籍不敢爲非求宥中西讞員以曹東華屢犯不悛不法巳極遂判押西牢三月永遠逐出租界 
[嚇詐案查明再訊]  
　　陳鴻明指控邱大林瞿桂生等於本月十五號在大沽路一百七十八號門牌小茶館内藉端嚇詐值洋七十元之金戒等物　捕將邱瞿二人拘解公共公廨訊供收押在案茲經捕房查得邱大林曾經串黨陶文生及生慶路三百三十二號門牌茶館主徐金昌向吳金如吳桂英父女勒詐洋一百五十元故又飭探將陶徐二人拘獲昨解公廨請究先由中西包探上堂禀明前情中西官得禀判被告一併押候查明於下禮拜二訊辦 
[司賬捲逃之請究]  
　　飛星黃包車公司經理顧竹軒昨扭司帳呂玉齋至四區警署控稱被呂陸續將收下車租洋一千三百餘角連賬簿捲取逃逸今在治下遇見請爲究追經姚警正訊明判呂暫押候辦 
[成衣店聚賭被罰]  
　　前晚南市第一區署巡官查知裏鹹瓜街永興祥成衣店内聚集各夥友深夜賭博違犯警章因即率同内勤警察前往查拿拘獲聚賭之趙錫慶吳景生郭子卿朱仁慶等四人帶署問明屬實飭趙罰洋三元餘人各罰洋二元充公起案之賭具當場銷燬諭令以後不准再違 
[聚衆賭博之訊究]  
　　新閘重慶路一百零二號門牌居人王紀鐘家前晚因聚衆賭博被捕頭愛司偵悉率同中西探捕及繙譯史友齡等前往將王與程谷卿周開成張文慶陸維一陳榮生朱榮生唐嘉洪翁阿祥等十七人連同賭具一併拘入捕房准各存洋保出昨由公共公廨傳訊即據愛捕頭偕史繙譯等相繼上堂禀明前情並據王紀鐘投訴爲荳麥行生意前日遷入該新屋内居住因親友來賀是以設席宴飲至九時席散後各友打牌消遣並非聚賭抽頭所有金飾等物係友人抵與母親至呈案之賬簿係行中出入暫記簿等語訊之朱榮生等均供由王招飲搬場酒席散後聚义麻雀是實經王襄讞核供商之美博副領事判王紀鐘存洋一百元交保候查明於下禮拜二再核其餘到案者罰洋十元不到者保洋充公 
[流氓誘賭騙錢]  
　　流氓王阿三昨在蓬路擺設賭檯誘人賭博騙取錢財被巡街捕查見以其違章將王及賭具一併帶入捕房捕頭諭飭管押候解送公堂訊究 
[拘獲竊燈泡之偷兒]  
　　豫園勘業場内所裝電燈邇來屢次失竊燈泡多至四五百個昨晨又有竊賊兪忠元在二層樓竊取勸業場三字之電燈泡正擬携贓逃逸適爲茶房瞥見當場將人贓並獲又在該竊身畔抄出預竊之燈泡十餘個遂將人贓鳴警拘送警區轉送地方廳訊辦 
[行竊各押二月]  
　　王范氏昨投法公堂控稱有房客馮桂林葉阿根兩人乘婦人出外之時潛入房内挖開箱子竊去現洋十餘元報捕拘獲求請訊究馮桂林葉阿根同供認竊洋不諱聶讞員判馮葉各押二月 
[收贓訊明判罰]  
　　祥潤昌棉紗號經理甬人陳福潤被日商伊籐洋行在公共公廨刑事科控有意收贓受抵滙山碼頭棧房内失竊值洋數千元之洋紗等情由廨出單將陳傳案訊判存洋五千元保出候訊在案前日午後經王肇之襄讞會同日副領事加籐君升座復訊先收原告代表日本律師上堂譯明案情並稱被告陳福潤所供各節前後不符實屬有意收贓應請嚴辦而陳福潤亦延律師到堂辯稱被告陳福潤所受抵之洋紗棧單係由同業鼎豐號經理金信山取來抵押銀四千兩當時由陳飭學徒將單前往日信洋行核對無錯且彼此常有往來抵押故不疑其竊來而的告所控收贓亦無證據指實應請將案註銷中日兩讞員核供會商之下以陳福潤收贓屬實判罰洋一百元充公原告所控請追損失銀五千六百餘兩着陳交保歸民事公堂訊核 
[兌換僞鈔票之押儆]  
　　江灣人譚月祥因將某銀行五元僞鈔票持向虹口克能海路一百八十二號門牌烟紙店内混用被該店夥察破報捕將譚拘解公共公廨訊供收押在案昨晨由廨復訊先由中西包探上堂禀明調查情形並由該銀行代表蔣培芳到堂證明該票實係僞造請爲訊究訊之被告供詞支吾中西官核供以譚雖非假造實係知情混用判押西牢三月示儆假票焚燬 
[欠煤欵交保候訊]  
　　夏惠大投法公堂控邱梅生虧欠商人往來煤欵共結欠洋一千零十元向索不付人亦避匿今始尋見求請訊追邱梅生供認欠洋不諱中西官判邱交一千零十元人銀並保出外聽候訊斷 
[塌車碾傷脚骨]  
　　人力車夫顧春季昨晨拉車行經小南門被榻車夫朱家元王蔴子將軍輪碾傷顧之脚背由警到來將兩造一併拘送一區一分駐所轉送地方檢察廳訊究 
[棕欖香皂更改贈品]  
　　圓明園路愼昌洋行經理美國棕欖公司之棕欖香皂銷場頗爲發逹該公司前爲酬答顧客起見每塊贈劵一紙昨爲英工部局干涉謂其有彩票之臭味現該公司改贈銀爲贈物並將贈劵加至七等使購者可多得贈物云（改贈方法參看本日廣告欄 
[誌謝]  
　　新民慈善戒烟醫院定於明日假座大舞台請諸藝員演劇籌欵昨承惠贈入場劵兩紙又西門外慶安里中國女子體操學校亦於明日開第六次運動會昨亦承贈入場劵兩紙又上海公共體育場於今日行開幕式昨承縣敎育會柬邀參觀書此併謝 
雜評二 
[告勞働界]  
　　我國工人素以安分盡職見稱於世界當此物力艱難商業彫敝之時代全恃資本家與勞働界開誠布公互相維持力求工商業之發逹庶足以支持此財窮力盡之國家乃近今同盟罷工之風潮層見疊出說者謂生計所驅迫然以記者之所推測亦有不盡然者卽以此次書業罷工而論雙方爭執之點在工界亦並無絶對主得巳之事實若中華書局受牽連之影響無論矣即商務印書館之内容言之其平日對於工人種種設備雖未能盡臻於完善而大致亦可謂不薄乃因一言不合卽羣起抵抗平宿一二感情用事或生誤會情誼盡歸烏有其中固不乏明白事理之人而以一二感情用事或生誤會遂致成此相持不下之現象徒使公司之營業停止進行而一般馴良之工人亦幾陷於失業之苦境是又何爲者耶記者對於雙方所望早日和平解决恢復舊狀以彌此工商界之缺憾也 
[告警察所（庸）]  
　　張江　警察負鎗實彈侵入北蔡居民朱金照家濫行搜索其暴橫情形殆自有四鄉警察以來未之見也浦東非施行戒嚴地也朱金照家警察口中之罪狀謂犯烟賭非巨寇悍盜有武力抗拒之慮也姑勿論搜查烟賭必有實在證據非可誣指卽讓一步言朱之烟賭或爲人告密或得諸偵查而認有重大嫌疑亦無武裝前往之理且更無翻箱倒篋之理乃搜查不得不自引咎反鳴鎗示威以顯其警察之聲勢使該管區員平日而尙知約朿者何至蠻橫若此故爲被害人計此等違法之警察惟有向法庭控告不必陳訴於區員而爲主持警政者計則欲保令名尤不宜縱袒其部曲也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[有人此有土有土此有財（八股文）] [  守拙]  
　　財可動人存土竟保存矣夫惟財足以動人而土之害不暇計也一有無不有財之魔力大矣哉且自禁土凈絶之期將届國之人舉欣欣然有喜色而相告曰今而後人種庶幾日强而利源不致外溢矣乃不謂功敗垂成名與實適兩相反心懷回測害與利竟兩相存外交不足計焉人言不足恤焉蓋非眞以酖毒爲可懷度亦金錢之可愛已耳』先愼乎德言對德之當審愼也旣有斷絶德交之人又何怪有破壞土禁之人哉』蟲蠧不生未朽之木螻蟻不穴無孔之階奸商縱善鑽謀亦何敢顯犯刑章藐大人而輕相嘗試必窺伺於内幕者久乃出其鬼蜮之伎倆以希冀夫捲土之可以重來』累年頻頒厲禁之書萬國特開同情之會武人雖多　頇亦何至不顧利害冒惡名而妄許要求必蠱惑於私欲者深乃徇其左右之夤緣而假借於撮土之無傷大局』自有此人而芙蓉君之炎炎赫赫者仍不妨放膽而出其風頭矣政府可脅其擔承輿論不難於箝制憑一人下萬人上之威權爲黑籍内别謀其位置數世之害縱於一時無惑乎懐土之小人零涕而感激之』自有此土而烟霞客之鬼鬼崇崇者原不礙安心而過其日脚矣製藥乃專利之巧訣出口卽販賣之代名運無負我寗負人之手段使黃種中永陷於沈淪十年之功廢於一旦所願爲徇財之貪夫大聲而疾呼之』蓋土之所以有即財之所以有也遑論乎土之可滅不可存而財亦有當得不當得者耶』煌煌國會通過其艱難哉當諸總長之出席質問時理屈而詞窮公債票縱可濫行預算保無否决乎而何慮也任議員之譁囂而對待有方終不出强硬挾制秘密疏通之兩術迨至範圍就我苞苴穩飽於私囊而轉笑平日森嚴之法律皆虚文也淸政雖云黑暗烟禁獨不稍寛曾不料局變共和竟有此造福土商之舉動異日强鄰交涉問誰職損失賠償之咎毁身家而喪名譽吾恐追悔之巳遲然而在此時則竭力主張直足使土運之將終者又躍躍現更蘇之象矣』蚩蚩商民反對其激烈哉觀各團體之宣言電告中辭嚴而義正收買案卽云簽字效果豈必發生乎而胡然也聽全國之攻擊而堅持到底終必逹假公濟私損人利己之初心迨至笑駡由人强權果勝夫公理而反譏各省禁絶之報告爲多事也蔡賊本祗閒曹印花猶開創例况乎其位尊内外轉不能保全土業之利權將來國史評論詎足當巨奸大憝之稱糜國帑而誤蒼生庶幾天良之盡没所以至今日猶甘心愚弄務欲令土限之届滿者仍隱隱展無盡之期矣』則信乎財之足以動人而存土之勢必保存也若夫有財之必有用其殆上下運動之費乎 
　　栩按收買存土製作藥丸實爲人道主義特抱救世婆心使黑籍烟民得以逐漸戒絶不致遽斃而戒烟丸之需要亦不致仰給於人利權旣免外溢烟禁亦可實行是一舉而數善備者君子何不亮之甚哉一笑 
家庭常識 
　　凡白草帽之汚者可以檸檬鹽溶熱水中用小刷浸溶液徐徐擦之擦畢更以涼水濯之無不如新 
　　白色或黃之皮件如有積垢可用鷄蛋白打匀以法蘭絨醮之搽擦一過皮即潔凈光澤如用於黑皮則加燈煤少許於蛋白液中如前法用之 
　　鍍鎳之器有銹以擦鉛墨之橡皮擦之卽去 
　　家用玻璃燈罩最易炸裂欲免此弊宜用冷水煑之至沸待水冷取出則可耐久不裂[  逃虚] （二） 
笑話 
　　甲語乙曰怪不得藏帶私土者日多一日孰知孔子時巳有此事乙不解問有證否甲曰吾昨聞某童讀論語有曰『小人懐土』非一確證耶第彼時做此勾當者全爲一般小人今則竟有君子此其異點耳 
　　憂時學究自語曰俄國今又革命矣革命殆今日一種流行病乎查俄字從人從我人我接觸病菌固易傳播特此後若不嚴防勢且傳遍五大洲奈何 
　　禁烟末日將届某烟鬼日喚奈何計絶食後昔之名爲鬼者今且副其實矣遂努力加餐大吹特吸人謂某烟鬼吃一頓算一頓云甲問乙曰潛艇何物乙曰其式如船日在海中使人不備用以襲擊敵船者也甲曰古有破釜沈舟所謂沈舟者殆即潛艇也乎[  南錚] 不受酬 
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第三章三月二十二日刋起 
　　谷菲曰當時遂與之大鬨且面斥其僞而其人殊無忤但作笑容曰先生癇矣予益怒曰吾癇果也而汝則巨騙吾必往坎拿大訪爾底藴非逐汝以出榆莊吾必不名爲人此語獨中彼悍隱病似有皇急之色而口中則猶强項作獰笑曰汝往亦佳吾可與汝擊掌爲信設不能得我僞證者則如何嗟乎梅爾彼悍此語直不啻自供矣予遂毅然與之擊掌决至坎拿大覔其證據初不料竟遇汝也言次目視梅爾兩頰翕張不止似當時怒氣猶未去其胸臆旣而又曰當時吾遂取冠欲行彼悍忽按鈴呼坦微入曰汝告默伯於門外候我予聞語亦不之理逕自行甫及門次則彼悍巳從便戶出與一少年並立見予則曰默伯汝視此人予愕然亦佇立視少年彼悍乃獰笑曰可矣謝君盛意爾時予愕然不解何意而彼少年後亦不見直至今夜又復遇之梅爾曰君遇其人耶欲菲自指其胸曰然卽彼剌我之人非汝我命亡矣梅爾曰今彼乘小船而逃亦無殊自趨死路不待一禮拜將索其屍於淺灘中矣谷菲曰但予不能更有一禮拜躭延蓋予離英巳數月今證據畢集尤當卽返英倫梅爾此時心房大躍蓋茲事來自意外且有等於投資事業或竟徒勞跋涉轉自喪其積蓄亦未可知谷菲亦窺見其意則曰君遲遲不决者殆爲好萊司父女歟梅爾微頳曰然吾與好萊司父女實不啻家人一時殊難爲别且吾積蓄有限誠恐不敷盤費谷菲毅然曰此我當爲汝助事成固佳不成則汝亦不必見返至汝積蓄則可留與好萊司父女以作日用君意以爲如何梅爾感極握其手曰丈誠亢俠吾不知所以爲報矣谷菲曰此何足言唯汝當以此事往告好萊司父女一爲商確明日亭午吾當更來視君同赴英倫（第三章完） 
長篇小說 
[絶塞奮椎記] [  野鶴]  
　　第十四回（八） 
　　纔說道你莫不是趙大郎麽那人把頭一低答說着一聲是是原來那趙大郎便是趙老的大兒子他雖和趙老没見面過那大郎却因涼州那邊的情事曾經會面幾過的當時見他寒苦還給他過幾十兩銀子咧當下見了也恍同舊雨重逢悲喜交集忙把那雲塘鎭上茶博士說的話說給他聽了還問這些是實事還是虚話大郎聽了泫然說道那件事是提不得的了可憐的老父早巳在二個月前給一般虎狼似的獄吏橫曳了去拖的拖打的打駡的駡不止三日早把他老命結果了那知道禍水還不止此老父去了還來把一些薄産悉數的充了公家婦女稚弟們也問了個外蒙古的軍犯祇有我一個人還算他們發了慈悲說我勤實可靠給了一個洒掃侍奉的高職如今又是數旬了眼見得大讐在前非但不能夠申讐致討還要低首屈膝承他們的喜怒這眞令我昏夜計過耿耿不忘咧毓忠聽了也陪了幾回嘆息隨着便把這回句當一五一十的告訴了他還敎他侍候阿必哥多時不妨留意了一些或者覔得了些破釁把他光隂去了那凌霞倆失了屏障眞是一舉手一投足的勞便可告功的了這時一輪旭日早巳駕了雲梯漸漸的升將起來大郎便呌一聲再會分道去了毓忠目送他去得遠了纔懶厭厭的回到宿店 
　　更正昨日諧文中（楚戶）誤爲楚尸 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之游戲文章（一）]  
　　洋烟害仿蜀道難體白下癡道人小池 
（見本報壬申年三月初六日） 
　　余向躭此癖幾及八年呑吐之餘每深痛恨自念餘生虎口幸借一枝而抱硯江干甫安八口忍將磊落之身投此汪洋之海耶因立意驅魔於今三年矣覺精神倍振氣象如初嗟乎回頭是岸洵不誣也爰仿靑蓮蜀道難體作洋烟害一章銘之座右聊警此心且欲以自警者警衆也 
　　噫吁嚱危乎殆哉洋烟之害害人若投淵一盞幽冥燈相對何怡然邇來一十又八省不徒遍地皆洋烟南當閩廣爲尤甚人人嗜此如狂顚呑雲吐霧壯心滅况乃閨房習染相勾連中有嵌銀斗架之高標又有鋼籖銀盒排兩邊古道之人尙不免神仙欲度愁無緣水菓堆盤盤茶壺烟袋若巖巒癮來咳嗆無休息以手撫胸坐長歎問君臥遊無時還靑雲路絶不可攀但見愁容如枯木勉强支架在人間又聞烟鬼語不惜崩銅山洋烟之害害人若投淵使我見此凋朱顔一生光隂巳虚擲可憐家徒漸立壁朝呼暮吸肺肝摧肚腸轆轆響春雷其害也若此嗟爾趨時之人胡爲乎吸哉有時自恨何苦來一朝上癮萬難丢開所交臭味同性皆狼與豺烟氣若癮烟毒若蛇鎗新鎗老殺人如麻始吸雖云樂終不保身家洋烟之害害人若投淵回頭是岸免咨嗟 
[尊聞閣筆記]  
　　夫婦同日生死（見本報癸酉年三月十六日） 
　　通州有某翁者篤行士也年二十遊於庠生平廉潔有持一个不妄取與顧家貧藉舌耕以度日年五十專事課徒從遊甚衆顯逹者多出其門而某翁韋布自安雖簞瓢陋巷晏如也娶某氏亦世家女乃與翁同年月日而誕者結褵後琴瑟甚篤數十年如一日所舉僅一子雖晚年所得而翁夫婦訓讀甚嚴然性極聰慧年十五已補博士弟子員是年翁夫婦適届六十雙壽戚友咸躋堂稱賀晚膳後翁忽患微恙其子急欲延醫診治翁曰我疾非藥石可廖也至夜半忽起瞑目趺坐鼻息漸微妻聞之急前赴視曰汝捨我去耶然我與汝旣同日生而爲夫婦何可使我獨後汝而西歸耶至夜半其妻亦仰藥死倉猝間竟不及救於是雙稽並舉云 
[文苑]  
　　送理牧師回國序（見本報癸酉年三月十五日） 
（吳郡王韜） 
　　理君雅各先生於今日下午四點鐘附法蘭西輪舶前往上海至後意將逕抵天津一遊京師以極觀光之願又將迂道至山東往謁曲阜孔林覘景象之矞皇緬風流之未遠蓋先生窮日夜之力耑研經籍較之漢之鄭服賈孔無多讓焉其向往於孔氏也實深矣中國公會中人皆佩服不遑於其去也特饋鏡額一架倩吳郡王韜爲之序曰 
　　三百年前中國人士罕有悉歐羅巴諸邦之名者自意大利人利瑪竇入中國與中國儒者遊出其藴蓄著書立說然後上自卿大夫下逮庠序之士羣相傾倒知有西學矣繼而接踵來者皆西方名彦凡天文歷算格致器藝無不各有成書其卓卓可傳得均采入四庫全書以備乙覽其言敎之書曰天學初函著錄附存目中覽者巳歎爲西儒述譔之富然余嘗得其書目觀之不下四百餘種知當時所采進者不過蹄涔之一勺而巳自是以來歐洲各國航海東邁史不絶書而英國獨以富强雄海外估舶遍天下特來中國者多貴官巨賈嘉慶年間始有名儒至粤曰馬禮遜繼之者曰米憐維琳而理牧師雅各先生亦偕麥都思諸名宿槖筆東遊先生於諸西儒中年最少學識品詣卓然異人和約旣定貨琛雲集中西合好風氣大開泰西各儒無不延攬名流留心典籍如慕維廉裨治文之地志艾約瑟之重學偉烈亞力之天算合信氏之醫學瑪高温之電氣學丁韙良之律學後先并出競美一時然此特通西學於中國而未及以中國經籍之精微通之於西國也先生獨不憚其難注全力於十三經貫串攷覈討流溯源别具見解隨不凡俗其言經也不主一家不專一說博采旁涉務極其通大抵取材於馬鄭而折衷於程朱於漢宋之學兩無偏袒譯有四子書尙書兩種書出西儒見之咸歎其詳明該洽奉爲南針夫世之談漢學者無不致疑於古文尙書而斥爲僞顧先生獨不然以爲此皆三代以上之遺言往訓援引多見於他書雖經後人之裒集譬諸截珥編璫終屬可寳何得遽指爲膺托而擯之也平允之論洵堪息羣喙之紛爭矣嗚呼經學至今日幾將絶滅矣溯自嘉道之間阮文逹公以經師提倡後進一時人士禀承風尙莫不研搜詁訓剖析毫芒觀其所撰國朝儒林傳以及江鄭堂漢學師承記著述之精彬彬郁郁直可以　美兩漢超軼有唐逮後老成凋謝而吳門陳奐碩甫先生能紹絶學爲毛氏功臣今海内顧誰可繼之者而先生獨以西國儒宗抗心媚古俯首以就鉛槧之役其志欲於羣經悉有譯述以廣其嘉惠後惠之心可不謂難歟然此豈足以盡先生哉先生於此不過閒出其緖餘耳至大旨所尙則以福音訓人爲先欲躋一世於仁壽之域而俾聖道之光無乎不被先生少時讀書英京大學舉孝廉成進士翔歷淸華聲名鵲起弱冠即遊麻六甲繼來香港旅居最久蓋二十四年於茲矣其持己也廉其待人也惠周旋晋接恂恂如也驟見之頃儼然道貌若甚難親而久與之處覺謙冲和靄之氣浸淫大宅間蓋其愛育人才培養士類務持大體弗尙小仁二十餘年如一日也粤中士民無論識與不識聞先生之名輙盛口不置嗚呼即以是可知先生矣今以有事返國凡遊先生之門涵濡敎化者無不甚惜其去而望其卽至余獲識先生於患難中辱以文章學問相契所謂知己感恩兼而有之者也於其歸也曷能已於言哉是雖未敢謂能識先生之心而亦略足盡其生平用力之所在矣願與海内之景慕先生者共證之可也 
[雜錄]  
　　燈謎一則（見本報癸酉年四月初三日） 
　　了相思一夜遊（子）撇開金鎖門前鈕（丑）正是夤夜夕陽西（寅）柳腰兒抱了半肘（卯）紅唇兒尙未到口（辰）口吐舌尖兒軟如鈎巴不得一點到心頭（巳）玉杵兒不是木頭削就（午）二八中間直入挑起脚尖頭（未）呻吟口罷休（申）壺中滴酒點不流（酉）人倦休戈後（戍）只恐生了孩兒子非我有（亥） 
 
 
 

Page 18

 
 
   
 
