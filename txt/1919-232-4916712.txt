# 1919 - 232 - 4916712

 

Page 1

 
 
   
 
 

Page 2

 
 
   
 
 

Page 3

 
 
時評 
[再告學界（冷）]  
　　不宜預聞日貨公售事 
　　積存日貨之是否必需公售惟商界自知其眞相他人不能深知之也公售積存日貨之他日有無流弊惟商界當自負其責任他人不必分任之也故學界對於此於即或原其苦况其至寛之限度亦祗能及於不反對而止斷不宜提倡之也何也蓋學界今日之地位與此次運動之主義實與此事不能混行也 
况乎全國學生聯合會旣對於此事屢次聲明反對矣同爲學界中人而一則反對一則提倡背馳如此其何以聯合而爲他界之表率乎名義所在我故對於有厚望之學界不能不再貢斯言 
[命令]  
　　八月二十六日大總統令　蒙藏院總裁貢桑諾爾布呈據章嘉呼國克圖函稱時局顚危四方多難比以災荒疫癘各省蔓延念及世道人心尤深憂懼爰於本月十六日率領僧衆在嵩祝寺諷誦大經七日冀以感召天和潛消刼運謹據情轉呈等語該呼圖克圖夙皈眞如克證佛果綜持黄敎羣望攸崇兹復憫念時艱發揚宏願挽衆生於浩刧祝萬善之圓成本大總統實深嘉慰著頒給孚崇黄敎匾額一方用資激勵尙其發揮敎化永著宗模有厚望焉此令 
　　又令　任命袁榮　爲山東敎育廳廳長此令 
　　二十二日大總統令令　賡傑春李龍彰喇瑪吉格長安達蘭台均晉給三等嘉禾章額爾敦倉晋給四等嘉禾章此令 
　　又令　陸軍總長靳雲鵬呈請任命滕祖輝爲濟南鎭守使署副字長侯善長爲陸軍第四十七旅少校副官張建藩爲步兵第九十三團團附呂恩藻爲第一營營長梅葆華爲第三營營長吳振民爲步兵第九十四團團附劉紹基爲第一營營長均照准此令 
　　又令　陸軍總長靳雲鵬呈請任命方墨林爲陸軍第三師步兵第十一團第三營營長應照准此令 
[專電]  
　　北京電　王揖唐今日擬赴津未果朱派鄭咸賫各文卷今日到京交王接收聞王明日仍不赴津（二十六日政午七鐘） 
　　北京電　續赴府請願之各界男女代表仍未散警廳勸阻無效今晨府院正門嚴閉不開 
（二十六日下午三鐘） 
　　北京電　國院通電各省勸諭人民勿排某貨謂提倡國貨固出愛國若對某貨排斥則有礙友邦感情（二十六日下午三鐘） 
　　北京電　外人消息奥約今日確不能簽字非止中國抗議各國條件亦多未妥勢將無期延期（二十六日下午七鐘） 
　　北京電　閩議會電府院云魯事有補簽說萬之乞堅持俟國際聯盟解决勿墮狡計（二十六日下午七鐘） 
　　北京電　盧浙督電請第四師改編爲一師一混成旅以陳樂山爲師長何豐林爲旅長並請以第十師抽調一旅駐杭何部調駐松滬兼松滬副使 
（二十六日下午三鐘） 
　　北京電　鮑電護路地點分南北東三段每段各設正副司令一員總司令部設哈埠請任張煥相爲總參謀長先赴哈組織 
（二十六日下午三鐘） 
　　北京電　蔡成勳電院派緩遠道尹周登皞來京面陳一切 
（二十六日下午七鐘） 
　　北京電　粤商會電請將去年明令賑欵十萬滙寄救濟現時米荒（二十六日下午七鐘） 
　　北京電　劉鏡人使日案今日參院以八十九票通過 
（二十七日下午五鐘） 
　　香港電　聞唐繼堯電個人對王固反對但我所提條件而北方當局能切實承認則亦未始不可開議（二十七日下午一鐘） 
　　香港電　國會堅拒王揖唐擬集會舉代表請軍府示對王態度 
（二十七日下午二鐘） 
　　香港電　韶關護運所漾日取銷鹽商沁日復業（二十七日下午二鐘） 
　　香港電　吳佩孚代表余道南昨由邕抵粤（二十七日下午二鐘） 
　　香港電　糧食會昨電京請准運皖米百萬石（二十七日下午二鐘） 
[各通信社電]  
　　哈爾濱電　虎列剌疫勢有減輕之象昨日死者不足百人醫院中留治患疫人一千二百名死者佔百分之十四漸愈者現分居於鐵路車十二輛内 
（二十四日伍連德發）字林報電 
　　北京電　王揖唐今日赴津 
　　北京電　昨日徐世昌讌王揖唐時勸早起程王答俟兩院閉會後再行 
　　北京電　安系報載吳鼎昌遺缺龔心湛擬派鈕傳善繼任 
　　北京電　三督電王揖唐須取消主戰政策破除黨見容納調停派竟見（以上二十六日） 
以上平和通信社電 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電二]  
　　北京電　王揖唐主張此次會議一切公開不守秘密某分代表建言前次會議初本公開後以發生困難乃雙方相約秘密此次如爲形式上之會議不妨公開如在會場解决問題似仍宜秘密 
　　北京電　舊會通電反對王揖唐安福派已將原電所提之五理由逐一駁覆謂王氏爲多數黨領袖有承認議和條件之實力外團已表示歡迎决無非議云云已在北京各報披露（以上二十六日） 
　　北京電　公府秘書處消息南北預定事實大綱已就緒惟陜閩問題未决正在往來電商 
　　北京電　前傳設松滬護軍副使將成事實此席以陳樂山爲最有希望 
　　北京電　鮑貴卿保董士恩爲吉林財政廳長聞院部可核准 
　　北京電　楊新督電擬派員赴吉林阿什河糖廠或江西糖業試騐廠練習製糖事業農部復令派員赴吉林實習 
　　北京電　粤兵進攻南雄陳光遠電告急院據電西林詰責參陸處電陳廢止粤贛聯防 
　　北京電　本年海軍秋操决在湖口舉行海部已派員籌備（以上二十七日） 
　　香港電　（二十七日）以上中孚通訊社電 
[公電]  
　　南通陜西同鄉致陳樹藩電　西安陳督鈞鑒報載公密借日欵三百萬以全省棉花專利權作抵伏思棉爲衣本民生攸關公亦陜人何忍出此同人誓不承認萬祈取消以弭後患南通陜西同鄉會泣叩 
[中美新聞社電]  
　　二十五日華盛頓電　美參議院外交委員會以九票對八票通過一和約修正案即將山東省德人向有之權利給還中國不歸日本原約條文祗將日本二字改爲中國云 
　　二十五日華盛頓電　威總統在白宮與參院外交委員會集議時總統答復所問先云中國如向國際同盟提出山東要求則同盟當立即處理之繼云彼在和會會竭力保全中國權利而結果如此彼實大夫望云前中國政府顧問福開森告外交委員會云中國視美國之承認和約中之山東不啻放棄美國與中國提携之政策又日法俄比荷最年老之國際法學家大半宣言中國旣曾向德國宣戰則一九一五年之中日條約規定日本將來與德國所訂解决山東之約中國不得反對者自然無效云云 
　　二十五日里昻電　德人曾殺死波蘭人波人相率逃入波地並拘德人同行在中歐分配煤斤之美大佐哥德奚挨氏現在該處會同法英兩國軍官以謀解决照對德和約之規定該約於三國批准十五日後應在上西來西亞開一民衆大會因此在此時期之前外兵不能入境並於選舉期内應守靜默現有波人數千聚於西來西亞邊界以防德人侵入此項時局亟宜設法平定因煤之供給如一斷絶德國大受影響今波蘭礦工如無外國保護似不肯上工故恐起大種突及經濟上之危機哥德奚擬大佐已調停暫時休戰並停止殺人惟情形甚糾紛恐和會不能解决非暫用兵力不可俟民衆大會舉行時方可依和約之規定用警察處置 
[]  
一切云 
　　二十五日華盛頓電　海軍次長盧斯伏經總统允許已向財正總長葛拉士提出海軍費增加案計一千八百六十萬元即交國會核議增加費之用專爲修理各艦盧氏云據海軍執行部長貝生之言美國各艦應立即整理使可隨時調集作戰此乃極重要云 
[路透電]  
　　二十四日丹京電　丹麥紅十字會主任瑪蒂尼醫士頃由俄國歸來語路透訪員謂列寗氏於一九一九年之初决計止行暴虐手段於内外交際採納和緩態度期得和平之解决該政策旋遭失敗於是勞兵會乃用彼得斯氏與特興斯基氏之極端手段近三月來政權實操諸該二人之手過激軍攻撃柯爾恰克海軍大將能獲勝利多賴彼得斯氏之同黨名加米尼夫者指揮得法該員前充俄皇陸軍之大佐此次因改守爲攻故乃轉敗爲勝瑪蒂尼醫士又言柯爾恰克與台尼金將軍之軍中如有協約國或中立國委員團隨同告誡一切以止兵士行暴則可於六個月内推倒勞兵政府俄人除過激黨外皆歡迎英軍之與戰英國如撤退亞昌格爾戍軍則俄民將失其希望蓋俄國於是不得不陷於德國勢力之中兵士被迫盡役過激軍中者其百分之七十業已逃亡組織綠衛軍彼等之主義非至不得已時不與紅衛軍或白衛軍爲敵並保護村民免受强迫軍役村民受其保護紛以糧食供給之 
　　二十五日巴黎電　巴黎韓人關於日本在韓所施之改革極懷疑盧伯爵黄某（譯音）謂東京發表諭旨中所述之計畫不能令韓人滿意黄又曰吾人非爭與日人平等之權利吾人乃爭韓人之絶對獨立韓人固從未承認日本之駕馭也日人一日主張高麗爲日本之一部分則遠東無和平之可言 
　　二十四日巴黎電　明日軍法裁判所開審向德軍告密致陷加凡爾女士於死地之居安氏氏爲法人嘗爲德軍之問諜其罪案甚重 
　　二十五日巴黎電　英法已締結兩國間飛機往來之臨時合同俟將來國際航空公約切實成立後再行取銷 
　　二十五日倫敦電　國際飛行今日開始有飛機一架於午前九時載客一人由倫敦飛往巴黎按照預定時間於午後二時三刻飛回 
　　二十四日巴黎電　土倫市議議所提出法國海軍舉行凱旋式大操之請求已爲海軍部拒絶蓋以舉行此種大操將使解除動員因以延緩且妨礙戰艦修理之工程也 
國外要聞 
[美人倡設自由國同盟會]  
　　中美新聞社紐約通信云此間有報館記者與新聞家及國際學學者約五十餘人組織一自由國同盟會其宗旨係促進美國在大戰中所執持之自由民治政策並扶助國際同盟會之成立及其目的之實行茲將該會於本年七月八日開會議决之案錄下（此案通過後經備函鈔送威爾遜總統及參議院）『决議案』本會會員决議請本國公民要求參議院批准對德和約連國際同盟約章在内不必另立保留條件如此可使世界秩序及進步所急需之和平可立卽恢復廢除許多引起此次大戰之國際的不公道并造成一修正其餘許多不公道之機關以謀將來國際上之公平往來惟於批准對德和約及國際同盟約章之時須附頒一宣言書說明美國在國際同盟支配下之目的（一）膠州及德人在山東之權利應立即歸還中國（二）相約或同盟約章中任何條件均不得解釋爲可許國際同盟干涉國内革命或可以阻止邊界界線之公平劃正爲關涉於人民之幸福及利益所要求者（三）德國新共和國一經誠信履行和約條件時即須許其加入國際同盟之行政院俄國設立鞏固政府後亦即許其加入並許德俄兩國於一切經濟交易得有完全均等之參加以免復返於以前之切勢計劃與經濟特權及戰爭（四）各國軍備須逐步减少（五）應以全力傾注於國際同盟之組織及實施務使其性質多民治的其手續多法律的而少外交的『說明書』對德和約應批准之理由因（一）消滅以武力締結之布加來斯脫及勃來斯德犂多司脫條約（二）恢復阿爾薩斯勞倫兩州於法國（三）恢復五十五年前丹麥被奪之省分（四）波蘭恢復自由（五）㨗克斯拉夫族得獨立（六）承認塞爾維·克路脫·斯勞文·諸族之復合（七）預植俄國人民自由之基（八）西西利亞·休來斯威·比德邊界·沙河流域·諸問題均得由當地人民自决（九）戰時被攻各國人民所受之損害得相當之賠償（十）國際同盟行政機關中許各民治國之立法機關代表參列（十一）採用進步公平之國際勞標準（十二）許各國互相自由交通經商其陸地封銷之國亦得通海之權（十三）保證各代管國對於被管人民須竭力注意其幸福發展並得享商業上之均等機會（十四）規定减少各國軍備（十五）設置一國際機關從事消滅不公道之事或戰爭之原因如日本之佔據山東等皆是（十六）禁止任何國以武力强侵他國如有屈抑須經同盟會調查解决（十七）規定以後任何國如有危害國際和平之舉動者由各國聯合責懲之（十八）規定即使國際同盟會已公决一致對任何國宣戰而美國之出兵仍須專待國會决定（十九）允許早日承認德國加入同盟并許一切國入會（二十）同盟約章中設有一種支配國際關係之工具極適合而能伸縮於將來國際大有裨益和約若有一國反對卽足破壞此和約使和會前功盡棄或則使美國不得參加凡主張保留條件者大都以毁壞回盟約章爲主的不知約章雖未能盡善亦不爲惡與其毁之不如保存之使已成之功不虧而再從事改良此自由國家同盟會之目的而以全力求達之者也『附頒說明宣言之理由『自由國家同盟會爲持自由民治主義而深信國際間之新秩序者故亦擁護美國在戰時休戰時及議和時所持之某種主義此種主義有已經採用者有於和約及同盟約章草案中所被捕翻者本會今與全世界自由團體一致要求依照美國主義修改此等草案本會深信同盟約章確足代表一九一四年後國際事情之一大進步倘拒絶之是使世界復退化而不克保將來再有優點及此一半之公約發現然則欲保存和約與約章中已有之優點同時加以改良便與吾人之宣言不背其道何由曰是全在吾參議院祇須於批准之時附一决議案說明美國在同盟約章下之直接目的若能如此則吾美之反對和約者將一變而爲贊助茲將應說明之目的列舉如下（一）以山東權利讓許德國本違反目决主義德以武力得之今又以秘密條約之故承認移讓於日本此項密約誠如威爾遜總統所謂在和議中不應有立足地者吾人曾得日本專使之口頭保證山東將歸還中國然和約之規定則適得其反今我參議院如承認和約應附一明白宣言山東應立即歸還中國吾人應以此爲先例爲將來接續取消歐洲各國在華勢力範圍之張本（二）吾人所擁護之最大主義爲民旗自决權即任何民於不應受違反其自已意志之處置或使之處於外人覊絆之下中歐種族複雜人民願望不一其問題非此次和會所確能解决然須開一解决之門路和約中之第十欵及和約與同盟約章之他欵論者謂其於民族疆界問題依然苟且不决且使美國不能不承認此等非出於當地民旗自願之疆界故吾參議院於承認和約之决議案時不能不另有說明否則將使誤解以爲美國對於此等條欵並不視爲有禁止民族革命之權或以有秩序的方法改正疆界之權之意味也（三）俄德之被排除於同盟之外吾人視爲於世界和平有危險且足使均勢之策復活凡國家之政體與同盟會中各國之政體不同因而不許其加入吾人以爲不合應請參議院於决議案中聲明應將德俄兩國迅速加入同盟會之代表團及行政院並使得完全均等參列於一切經濟往來（四）同盟約章規定將來逐步減少軍備德國已被和約條件强迫解除軍備吾人應切實保證吾美與聯合各國之軍備亦早日减少（五）和約之中尙有關於民政及經濟各點與休戰條件中之主旨相衝突者惟欲將其修改以爲吾美承認和約之條件則恐毁壞同盟約章惟此等諸點將來同盟倘能逐漸生長得各進步國之民治力量之扶助則亦可以解决此吾人所信也若承認和約而不附以聲明將使吾美人之地位與德人之默認勃來斯德立多斯克條約而不抗爭者相同若承認和約而僅附以關於國家自己利益之保留條件則與吾人之宣言不符故惟有承認和約而附以與吾美人所發表之主義相同之宣言庶幾吾人對於應解决之大問題自立於正當之地位 
國内要聞 
[北京請願代表被拘後狀况]  
决定二次大請願 
　　自直魯請願代表被捕後各界人士異常憤恨僉以政府旣不恤民意公然拘捕請願之人國民萬不能甘受壓制故近日各界公民除分途進行預備最後方法外昨日天津各界聯合會亦因代表在北京請願懲辦馬良被警察廳扣留以爲政府此種手段已可證明摧殘民氣之現象特於日昨開緊急臨時會議公推代表四十餘人組織第二批請願團卽於昨日分途晋京聞其第三批請願團現正積極組織以資繼續進行又唐山各界聯合會對於此事發出急電云頃接北京快郵稱此次赴京代表請願未遂反遭拘捕（共三十五人）政府舉動違背民意莫斯爲甚敝會業已加派代表立即起程赴京請貴會速遣代表以期再接再厲而伸民氣臨穎不勝悲憤之至唐山各界聯合會叩聞該會原派請願代表劉實忱因病於二十三日回唐該會當即復派代表郭叔垣代之及聞在京各代表被拘又於昨日加派郭友三一同赴京已於二十四日起程矣 
　　天津學生聯合會評議部昨日下午三時在靑年會開會到會者十三校首由黄輝報告北京情形繼由主席丁少蘭報告此次北京學生經濟困難又處嚴威之下行動殊不自由甚願我津有特别舉重以作他地之創後由黄輝提議當此請願未得確實結果時不宜操之太烈惟宜多使演講團出發各處以資鼓動諶伊勳又提議不拘時限學生有暇即出發演講 
　　北京各界聯合會關於代表被捕亦開一重要會議昨日（二十五）舉代表與天津唐山保定等處各代表聯合一致作第二次之請願若今日請願仍無佳果則明日北京及各處定有一大出發無論何界皆共同作第二次之大請願云 
　　天津各界聯合會因請願代表等在京被捕即於二十四日晚八時開緊急臨時評議會首由李毅韜女士時子周先後報告代表請願在京被警察廳逮捕情形劉俊卿云政府此次舉動足見其方針已變並聞有將該代表等送交法庭之說如果欲加之罪何患無詞故主張再派代表接續請願有無效果在所不計諶志篤云此舉我會應抱樂觀我會之精神由此當然振起劉俊卿又提議第二批請願團宜速行組織出發後繼組第三批否則恐難促當局覺悟惟對於政府請願應持極和平之態度雖軟弱之國民任憑政府處治而宗旨必須百折不回方能有濟付表决無異議李毅韜提議出發辦法議决本會先行出發各縣次之並討論各界人數夏琴西馬千里王厚齋聶醒吾均表示主張此次出發各代表並數目俟明日（即二十五日）决定後即刻出發惟第二批人數較第一批加一倍第三批較第二批亦加一倍其餘依次推行以資再接再厲至十一時半閉會二址五日下午二時該會評議總務兩部又開聯席會議出席者爲孟震侯馬千里陳寶禾聶醒吾杜小琴戴練江居秀孫諶志篤李毅韜夏琴西楊增益祁桐軒蕭潤波等仍由孟震侯主席報告開會首由代表黄輝報告赴京調查本會請願代表等被捕後在警廳押訊確無苛待情形並聞就警廳對於此次舉動有兩種辦法（一）將各處代表分别護送回籍（一）候第二批代表請願到京時仍爲逮捕等語主席宣布繼議第二批代表晋京請願出發之籌備决定公推四十人即於當日晚車陸續晋京作第二批請願陳寶禾主張除仍組織第三批（數以八十人計）請願團外各界單獨開會研究進行方針復討論許久至四時閉會 
　　第一批請原代被拘之翌日京警廳曾有布告茲節錄如下亦可以見北京當局之態度矣警察廳佈告略云查臨時約法第二章規定人民權利請願則於議會陳訴則於行政官署及平政院凡屬國民均應遵守况我國現行責任内閣調度人民卽有所陳訴亦應依照法定程序爲之遽行請願於大總統已屬不合若以請謁而言在社交上之普通會見猶須得彼此之同意大總統爲一國元首自應表示尊崇該代表等旣奉無暇延見之諭何得堅執强求轉失敬禮復查該代表等請願事件一爲取消山東戒嚴令一爲懲辦馬良魯省此次宣告戒嚴係由該省軍民長官爲預防亂民滋事起是呈奉改府明令照准該代表等旣顧念魯省治安方當贊成之不暇豈有反爲之請求解弛之理即謂魯省長官不免以告者過馬鎭守使執行職務或有違法及損害權利之處儘可依法陳訴亦無請願大總統及面謁大總統之必要也前者各代表因外交問題請願請謁均蒙大總統接見慰諭係爲上下一致合力對外稍越常軌政府自可曲原此次乃純屬内政問題若亦不依法律規定紛紛請願請謁微特國家行政系统因之破壞大總統亦復不勝其勞無論所代表之各界聯合會是否法定團體此等舉動實不能不認爲逾越範圍警察負有地方之責對於人民過當行動本應予以相當之制裁無故强人面會違警罰法定有專條屋外集合有故意喧譁騷擾舉動狂暴者警察亦有制止之權該代表等麕集府前任意叫囂派員勸告百端解說舌敝唇焦而該代表等迄不聽從初欲闖入府門經衛兵攔阻乃復呼躍毁謗新華門爲中外觀瞻所繋似此紛擾成何景象本廳於一般人民之家宅有擾其安寗者且不得不加以保護矧其施之元首施之一國最高布政之機關萬不能再爲放任當將王醉生等帶廳留置依法辦理云云 
[奥約修改問題外訊]  
　　華北明星報北京通訊云據巴黎私電稱關於奥國委員要求保存天津奥租界奥國僑民自置各項産業及中國應行償付新奥政府之一部分之庚子賠欵各節本月二十日早晨巴黎和會會長曾將中國申明不能承認粤委員所要求各欵之理由書正式称交巴黎奥國委員至外間傳聞協約國已在奥約中關於中國各條欵從事修改置中國委員之拒議於不顧殊難憑信且甚無根據茲據歐洲聲望宏著之外交家某氏對於該問題所持之意見以爲新奥國共和政府無論根據何種理由均無替代奥斯大利亞匈加利政府向中國或其他各協約國要求恢復昔日各項利益之權衡但目下奥國慫恿和會提出此等要求未免受其盟國所嗾甘作傀儡而爲他人作嫁該外交家復謂此項要求影響中國甚非淺鮮蓋中致府若因此而拒簽奥約則中國將不得加入國際聯盟至德國戰事雖屬失敗其政體不過由帝制改建共和顧其完全統一之國家依然無損若與從前之奥斯大利亞匈加利亞國家相比較自不得同日而語矧德國現正等候各協約國正式核准和約之後即注意恢復在華之商務利益將乘中國爲山東問題拒絶簽約之際更提出加等之要求較奥國所要求者將加劇耳聞巴黎奥國委員或要求展緩限期以便從長計議其在歐洲以外各國所要求各問題也惟據中政府接到巴黎中國各委員未電報稱修改奥約事顯貽中國無窮之害業於十八日向和會正式拒議矣 
[王揖唐已準備南下]  
　　北總代表自派定王揖唐後其同派中人均希望其早日南下以達其統一之目的昨晚東海召集龔心湛及各商長並王揖唐諮詢和議最近之進行方針磋商完畢卽觀歐戰電影東海面詢王氏何日起程并謂總以愈早愈妙王氏當時答以准於兩院閉會後即行南下朱桂莘與王揖唐電商接洽地點後已於昨日將所有一切文卷派員送到北京朱氏昨日已經抵津並有電話告王昨日下午王已請交部備車擬於昨夜赴津與朱面談又聞吳鼎昌已由北帶河赴津待王揖唐到後辦理交代 
　　又一消息關於和議繼續一節王揖唐及在京之分代表等决定日内南下以爲二次開會之預備龔心湛對於此節亦主張甚力前日曾函覆王氏允其先行撥欵一萬元以供應需至此次會議經費共需若干其額數目下尙未擬定 
[鮑貴卿電陳護路計劃]  
　　中東鐵路督辦並護路總司令兩職前經明令以鮑吉督兼任惟鮑督以督辦職守與護路職守究屬不同機關自宜分立昨有一漾（二十三）電抵京縷陳等畫護路辦法及分設機關情形極爲詳盡探錄如左竊貴卿奉令督辦東省鐵路公司事宜並護路軍總司令業將接管督辦關防任事日期另電陳報在案詳繹此次明令以護路事宜責成督辦原爲統一事權起見惟督辦名義根據於鐵路合同而護路職務則發端於海參威會議對外關係稍有不同則機關仍宜分立方足以齊一觀聽表示外人現擬於督辦公所另設護路軍總司令部並將東省鐵路劃分三段以哈爾濱至滿洲里一段爲北路設哈滿司令一人以哈爾濱至長春一段爲志路設哈長司令一人以哈爾濱至五站一段爲東路設哈綏司令一人各該段路線延長多者一千六七百里少亦八九百里並擬各設副司令一人分駐重要地點以期周密而便指揮總司令部設於哈埠居中調度置總參謀長一人内部組織共設三處每處置處長一人曰參謀處凡調查繪圖諜報稽查偵探等項均附入該處辦理曰總務處凡秘書外交繙譯軍法等項均附入該處辦理曰副官處凡軍需運輸等項均附入該處辦理各處人員視事務繁簡酌定貴卿現值吉省辦理善後收束軍隊事務殷繁未能躬赴前行指揮一切而護路事急自應迅爲布置鞏我國權茲擬委第十九混成旅旅長張煥相爲本部總參謀長先行馳往印署以期早日成立一俟善後完結吉事大定貴卿爲謀軍事外交便利起見將來擬移駐長春俾交通適中易於控馭届時再當規定情形呈明辦理除將總司令部組織辦事簡章連同預籌經費另文分别呈咨外謹將所擬護路大概辦法理合擇要電陳是否有當伏乞裁示鮑貴卿漾印 
[馬福祥指劾包頭電局]  
　　寗夏護軍使馬路祥因曹錕張作霖七月篠日通電遲至本月二十日始行接到對於包頭電局極不滿意昨有號（二十日）電到京聲明原委原文如下日前接長沙張督軍上月養日贊成曹經略使張巡閱使挽救時局一電亟思快覩共作韋弦乃候至本日始由電局將七月篠日通電送到旁註包局郵寄徊環莊誦危言讜於於世界趨勢内國癥結抉發無遺語重心長欽佩無旣此項要電爲國人觀聽所係宣佈愈速匡救愈多乃電局竟束之高擱遷廷逾月始行郵到綏寗快郵不過十日而蔡都統贊成通電亦經包局交郵逾二旬始到又如前次府院辭職之電關係何等重要亦遲之又久甘新始克得覩國家歲糜鉅欵設置電線將安用之長此不改西北脈絡奚使貫通遇有邊警及緊急軍倩貽誤何堪設想查陜線多阻西北交通全恃包頭電局及各該局不守定章自民國六年以後無論電斷與否輙將命令及京内外要電概用郵轉迭經祥與甘新督軍電部整頓迄未悛改現復嚴詞彈劾冀收桑榆知大部必有要善辦法惟電局旣疲玩至此難保再無積壓要電或待復迄不見復或答復過遲實皆誤由電局統乞見原爲幸馬福祥號印 
[京華短簡]  
　　俄國謝米諾夫勾結布利邪特人及富陞阿蒙匪圖擾東蒙車邊前鋒已經發動吾國爲正當防衛起見或不能不以武力對待惟謝米諾夫現任渥木斯克政府少將究竟俄政府有無約束方法是否仍隸部下不能不回俄國詢明聞日來當局正與俄使交涉并擬向各國通知 
　　財政次長張弧前因某項借欵問題曾赴天津現聞張已將辦法大致商妥特於昨午（二十五日）十二時十分京奉快車偕實業銀行總理李士偉回京當即謁見龔代關面陳一切 
　　北京大學學生案件於本月二十一日開庭公判已於該日宣告辯論終結茲聞地審廳於昨日傳喚被告各學生到廳親閱口供囑狄福鼎易克嶷朱耀西倪品貞四人（此四人係保釋在外昨日亦被傳到廳者）於本日上午十時帶同保人或親屬到廳聽候判决 
　　本届文官考試已將屆期昨日國務院文官考試處有通咨分致各機關請在九月一號以前將應派之襄校員遴選咨覆並請凡薦任官所保之文官考試人員一律先將履歷圖章送處以憑校對 
　　新衆院議員賀紱冕等以京中印花稅處及各省區印花稅分處經費在八年度預算案上約計五十餘萬之鉅雖經核減尙需三十五萬有奇提議將此項駢枝機關盡行裁撤京中由財政部酌派專員辦理外省由財政廳另設一科主管 
　　河南之道清鐵路雖經前清宣統二年贖回而福公司因投資興築之故却握有管理大權前該公司藉口合同規定要求建修清化經山西澤州至平陽及清化至孟縣二支綫豫人以關係利權甚鉅刻正爲取消合同之運動按取消必須先償路債查道清路債項計分三 
 
 

Page 7

 
 
種一爲福公司借欵未償還數六十九萬八千七百鎊生爲交通部墊欵四百六十萬元一爲向福中公司借欵添車約美金全百萬元債項償清則合同自廢債清之法計有兩種一由人民組織公司改爲民業鐵路一由政府發行債票銷售民問仍爲國有鐵路前之方法政府墊欵亦須籌撥償還需欵較多現旅京豫人正在熟籌辦法 
[魯省會與外交問題]  
　　省議會之臨時會　魯議會爲外交問題請開臨時會議於本月二十一日上午十鐘舉行開會式是日到會者爲屈省長張道尹李財廳長陳高審廳長梅高檢廳長金警察廳長首由議長鄭幼亭報告開會繼由屈省長演說略謂山東爲歷史名區南北要塞繋全國之安危與世界之和平論其勢與歐之巴爾幹相似鄙人來長是邦深用兢惕諸君爲全省人民代表鄙人爲一省行政領袖是非互相勸勉同力合作不可鄙人今日與諸君聚處一堂有希望於諸君者有自行勉力者山東爲聖賢桑梓先聖後賢相繼踵出但望諸君切實作事勉爲後聖後賢爲當代之豪傑鄙人亦當抱定信實兩字拚命做去是則與諸君交勉者也屈氏演說畢按開會秩序爲議長演說時有議員孫鴻賓起言本席對於今日開會秩序略有疑義按法津議員改選時議長副議長一併改選本會濟南區改選後議長當然失其資格今日開會宜稱臨時主席不應仍稱議長也某議員謂今係行開會禮禮畢應卽散會不必議他事遂振鈴散會 
　　各界力拒補簽之要電　（一）北京大總統國務完外交部鈞鑒近聞山東問題有與日人直接交涉補行簽字之說中外喧傳羣情惶駭日人貪得無饜專怙强權單獨協商寗能利我矧其外交慣技信義毫無萬懇堅持初志靜待提出國際聯盟則臨時旣得公論之應援事後且有列邦之保證倘竟私相受授冒昧補簽東省人民誓不承認迫切陳詞伏惟垂鑒山東省議會商會敎育會農會報界聯合會學生聯合會同叩皓 
　　省議會請各省協爭之通電　各省省議會鑒近聞中央將與日人直接交涉補行簽字之說倘成事實山東必危本會已電政府堅請留待國際　盟解决懇速協電力爭無任翹禱山東省議會叩　　北京陸軍部靳翼卿先生并轉馬金門張子志明偉　潘馨航諸先生湖北王子春上海盧子嘉衡州吳子鈺先生均鑒近聞中央將與日人直接交涉補簽德約果成事實山東必危我公關係桑梓懇速協爭爲禱山東省議會皓 
[廣東傳說中之和局内幕]  
　　香港華字報云日來省中遍傳南北和議暗中布置妥協除陸莫岑三方面外若海軍林葆懌亦已認可近日外間頗傳有林將率海軍攻閩說蓋即借此下臺據某要人言此種機局不日即可實現而未實現之先林即借名入閩率海軍艦隊離粤俟低閩後即宣告贊成南北統一内中機局之布置早已略定云云又軍府伍總裁對此時局大爲灰冷昨有國會議員多人赴謁伍於談話中亦露表示辭職意見各議員當面慰留伍但笑置不答此種傳說未知果合於眞相否也 
[粤聞紀要]  
　　軍府經界局之内幕　財政部連日規畫經界事宜聞已决定先就粤省入手設立經界局廣東分局招募軍隊五營或定名爲測量隊局長一職暫以財政廳長兼領設坐辦會辦各一員統計局内需用員役約四百餘人局面甚大并先從省垣舖屋街道開始清丈又聞財政部以經界局現當趕緊組織而内容偉大手續繁鉅異常一切規畫慮有未用昨特商定徵集熟悉地方情形人員協同籌辦已定由内政部選派幹員四人至八人廣東財政廳選派四人至八人常跭赴部辦公並電各省選派田賦專員一人赴部俾資顧問現内部及財廳各派四人已於昨日一律到部辦公刻因擬訂章程及辦事細則頭絡頗繁將調取民國四年廣東清理財政籌辦處章程前桂撫張鳴岐手定廣西清理田賦法香港田土廳民業註册法安南東京民業註册法以資考鏡 
　　總商會議决抵制辦法　本省各界自提倡抵制某貨以來總商會方面終始無甚意見發表外間頗有煩言昨十七號該會商董陳勉畬胡頌唐等因從國貨陳列所之請特行通告各行商遣派代表蒞會集議决定提倡國貨截辦某貨各辦法是日國貨陳列所亦派交際員赴會列席磋商聯絡一切各案决議後隨即通知各行商定期一律截辦并將現存未沾清之某貨種類數目函知陳列所以便公决處置辦法 
　　桂粤米禁部題　西省早稻收成本非甚歉自田南苗匪倡亂購屯糧食牽動致米價漸騰惟西南河及柳江每日仍有大帮米石到梧源源不絶但南寗柳州各屬上米每擔僅值六元至六元三四而梧州米市連日以來上米每擔價值九元五六至十元之譜其故係由米商駐梧抬價購運出洋門現改用茶笠裝運經過關卡每笠照納釐稅四分可免檢查統計每日由梧出洋約四五百笠數約三百擔西省官吏即不下令禁運而西江上下游一帶之民久已不得粒顆接濟矣　廣東省議會致省長電云廣州張省長鑒本月十五日接鬱南縣城商會會長黎福廷等來電據稱禁米出口是否專指出洋而言抑内地各埠榖米彼此均不准越雷池一步現在都城警察所長所官對於禁米問題擅扣各市場來往墟渡鎖拿米商扣留米石極形苛擾應請電縣解釋商業民食均待維持并候示遵等語又據都城墟潤豐店來電稱乞電縣嚴飭釋伴還米并明言禁米界綫以維商業而裕民食等語本會八月十六日開議議員謝桂生動議謂都城一埠爲西南榖米聚會之區來源出於廣西富賀二江運輸於佛山西南六步悅城各埠以接濟廣肇各縣民食每歲以數千萬石計現因都城米石被警扣留各埠米商停止販運上游之米來源已絶下游各地米價日益飛漲民食岌岌可危亟應請貴省長將禁米出口之意義明白解釋電令鬱南縣并通令各縣遵照以免警官藉端滋擾業經本會表决事關民食要政相應電請貴省長查照施行至紉公誼廣東省議會叩皓 
[湖北蒲圻兵變餘聞]  
商會長之泣訴　軍官原來如是 
　　湖北蒲圻新店兵變一事迭紀前報兹聞該七十一團三營六連變兵均經三營張營長率隊痛剿除當時在場槍斃六人外並生擒三人内有李某正目一名於擒獲時即奉寇團長命令就地正法其餘二兵令即送交薄圻知事公署嚴訊究辦所有該六連長翟某及各排長等均早畏罪潛逃莫知所之以故寇團長刻特將該連長及排長司務長等姓名年齡籍貫一併開列具禀王督軍轉飭各屬一體嚴緝務獲解究至該縣之新店及羊樓峒兩鎭市面則早已恢復原狀照常開市營業茲錄新店商會會長通函如下泣啓者炳宸籍隸蒲圻之新店鎭猥以庸才連任商會會長駐防新店之陸軍係第十八師三十六旅七十一團二營六連翟連長之兵士忽於本月十六日下午三時全體譁變殺人刦財推其致變之由始於該連長御下嚴刻激而走險當該連未變之前該連長早自知之而不加防範沉於賭博晨出晏歸未聞其有鎭撫之方及其作亂嗚槍集衆該連長豪賭猶未已也（變兵放槍之時該連長正搓麻雀當有警士在旁翠云想是本連之兵當眞反了快呌閉市據此則翟先有所聞矣）當譁變之初即有兵士多名首先搶刧炳宸所開之楊開泰藥店其時炳宸之父爕卿公年七十三歲聞變閉門該兵士破門入室尋得宸父連撃三槍洞中肩腹遂及於難並搶去銀錢衣物共值二千餘金隨即分道盡刦全市殺傷多人飽載遠逸該連長則臨變潛避次日忽而出現以維持秩序爲名收納兵士十餘名至第三日竟招得四十餘名復自成軍查敝鎭被刦時據警士報告該連僅存病兵三名其餘悉出搶奪乃事後竟敢公然容留變兵不加懲辦視叛逆變亂爲兒戲等人民生命若草莾以出防之國軍行盜匪之慣技天日昏暗慘不忍言炳宸痛遭奇禍不共覆戴除於督軍省長道尹軍法處審檢廳起訴外謹將實在情形哭陳台端伏懇主張公道共誅民賊生死感德曷共有極楊炳宸八月二十日 
[潯人反對新校長風潮]  
　　江西敎育廳委段育華接充第三中學校長潯人士爲地方主義曾一再呈請許廳長收回成命許仍促段赴潯接辦段抵校後即將九江五屬學生嚴行甄别該屬旅省同鄉大動公憤特於二十三日午後二時假進内瑞昌試館開九江五縣旅省學務大會研究對待方法至約七十餘人譚侃報告開會宗旨略謂敎育爲立國之基宜公平而無偏頗乃新校長段育華竟意存歧視任意甄别學生殊爲我五縣敎育前途之障礙曹俊主張將段育華接辦中校後九江五縣學生憤激情形先向官廳報告請示辦法然後再以合屬名義據理力爭以維敎育譚振云第三中學原係九江五縣私有迨改歸省立我同鄉學子輒遭屏棄今更欲故事摧殘我儕豈能坐視鄙意主張由我五縣同鄉籌資另自辦一九江中學呈請官廳速將第三中學校址騰出（該校校址係九江濓溪書院舊址）以復主權次有九江學生多人主張非將段育華更換不可議决一面公舉代表赴九江辦理此項交涉一面以自辦九江中學徵求五縣紳商學果同意四時散會茲將其公啓錄下九江五縣同鄉學友曁我政界紳界各公團議員諸公鈞鑒嗚呼强權公理極不均平九派江頭胥淪牛馬諸公亦見第三中學之摧殘我九江學子至此極乎自九江中學收回省辦以來校址則完全府有欵項則屢次補苴肄業該校之學生宜乎獨占優勝矣乃竟得成反比例者豈非摧殘我九江五縣學子之明證乎推原其故要皆以長該中校者非九江人以故所聘之敎員亦非九江人遂致考取之學生亦多非九江人如是我九江之學生勢不得不摧殘而欲盡之也學生之欲讀書而不可得敎員云乎哉校長云乎哉諸公乎試看我九江五縣敎育今日成何現象乎外怵於武力之摧殘内鑒夫辦理之黑暗我眞不知涕涙之何從矣現因校長更換問題我五縣同人羣起反對蓋以爲奇辱大恥藐視我九江無人一以痛心疾首哀我九江五縣學子之摧殘殆盡也乃外人不悉内藴或以地盤視之飯碗擬之噫嘻外人豈識個中苦况哉猶憶去年第六師範招考之事只因校長非九江人遂致九江縣投考學生百餘人僅取四名瑞昌縣投考學生五十餘人僅取一名湖口投考學生四十餘人僅取一名而彭澤德安則一人未取乃該星子奉新兩縣學生來考之先搬入校内居住未考先取是其明證諸公乎雖不欲人人爲該校長敎員獨不欲親威之子弟人人爲學生乎嗚呼江西未爲化外之區九江已蒙朝鮮之實若不早爲救濟敎育前途誠有不堪設想者矣况贛州一農甲一師範皆屬贛州人言安一師範一中學亦屬吉安人我九江獨不可辦九江中學乎若一意孤行違反多數人民之心理以致惹起意外風潮誠恐非地方之福亦當局之咎也故進當局一言曰若欲消患未形則急宜俯順輿情收回成命若竟貽禍九江則學生等又有何言則惟有率子弟以作馬牛蹈潯江而哭朝鮮而已急不擇言伏乞公諒是幸駐省學生王光照等五十一人公啓 
[蘇省再拒粤省運米]  
　　粤省米荒迭向蘇省請運米石接濟均經拒絶現又有蔡元杰函請稅務處擬在蘇省採運每月二百包齊省長以米數雖少究於本省米禁有礙仍難照准刻已電復稅務處曁江海關矣其往來電文如下（稅務處來電）齊省長鑒據廣東香山上栅鄉紳蔡元杰等函稱該鄉有米荒之患請格外通融每月准該鄉由滬運粤二百包等語查該紳等擬運粤米石爲數無多　可特别通融准予照辦以資接濟希查照飭遵並見復艢務處印（齊省長復電）北京稅務處鑒養電悉蘇省爲禁運省分除軍米漕米外無論何項米榖一經出口外人即認爲弛禁承示蔡元杰等擬每月由滬運粤二百包爲數雖屬無多實於蘇省米禁有礙且現值江南各屬紛紛告災已將軍漕各米一律停運更無通融餘地希即婉復並電江海關監督稅移司查照齊耀琳印（江海關來電）省長鈞鑒奉稅務處效電（中略）等因可否通融如難照辦乞鈞署電稅務處並飭知爲叩姚煜（齊省長復電）江海關姚監督覽二十一日代電悉蔡紳元杰等擬每月由滬運米二百包赴粤萬難照辦已電復稅務處矣希杳照省長齊印 
[南京學生聯合會之成績]  
　　南京學生聯合會自成立以來一般莘莘學子不畏暑熱不辭勞苦作種種社會服務事業其中成績最著者即敎育科所辦之通俗學校是也計辦六校學生八百餘人所授之課程即歷史（最近外交失敗史）地理（喪失之土地鐵道礦産等）珠算筆算初淺信札識字習字演講（爲人處世之道）問答（學生之境遇及志願等）女校加手工音樂等大受社會贊揚聞署假後更將極力擴充使南京居民於一二年間欠沾敎益云 
 
[南京學生聯合會創設第四通俗學校敎員學生合影]  
[南京快信]  
　　軍署參謀長何恩溥赴京聞係接洽三事（一）松滬護軍使繼任人物及滬防軍隊之調動（二）南北和會移寗開會（三）促王揖唐南下 
　　各省派來謁見李督接洽和議之代表近已紛紛赴滬胡敎育廳長以暑假將滿開學在邇昨召各校長到廳而諭此後切實注意校風 
　　聞齊省長擬定十月十日召集省議會八年度常會李督昨電東海請明令宣布無與日本直接交涉補簽德約事實以釋羣疑 
　　駐京代表韓德銘電李督報告江蘇軍務會辦中央决擬裁撤 
　　烟酒公賣局局長文龢昨委羅含章充靖界烟酒稅所長劉朝鑾充會辦裴熙琳充丹徒兼運北烟酒稅所長趙銓充會辦第二區公賣局長劉贊宸兼辦上海烟酒稅所長厲康充會辦第三區公賣局長林金藩充蘇州烟酒稅所長施藻翔充會辦又第四區公賣局長馮祖蔭在差病故委簡任職丁乃宏接充 
　　李督齊省長會銜保王嘉熙人俞應望劉鍾璘以簡任職存記經部復電照准 
　　徐州陳旅長昨電軍署報告連日在磘灣板橋等處剿匪情形 
　　八月份軍餉財廳昨已解送軍署核收李督派副陳廷謨趙金城趙瑞祺曾章林等赴師旅團營監發 
　　鄂督王占元來電乞賑李督捐廉三千元協濟 
　　兩淮運使段永彬以緝私統領何紹賢擅赴北京久曠職守已電京保季光恩接任 
　　昨日驟起狂風至今晨（二十七）仍未稍息電線電桿房屋倒壞無算 
　　寗垣成衣業日前開會公决此後各舖如有做某洋紗衣服者罰工洋十倍並派調查四人逐日在外偵查 
[杭州快信]  
　　省會靑年團現已截止招募團員計共徵得二千餘員現定三十一日在平海路省敎育會開團員大會柬請各官廳派員蒞席　　嘉興知事張昌慶現經辭職毆傷學生朱培生案雖控由法庭受理尙未解决昨由受害人電請高檢廳設法扣留歸案訊辦勿任遠颺 
　　省會警廳自今日（二十七日）起於上中下三城分設臨時防疫病院並函原有各醫院一律補助 
此問前夜忽起颶風西北各鄉尤甚坍牆倒壁抜木傷人之事不勝枚舉直至次晨方止 
　　省城高地審檢四廳前因天氣炎熱循例下午一律給假現屆新秋昨已定期自九月一日起仍照常辦公 
　　楊督發引路徑單昨已由治喪事務所發出通告客界路祭共十一處至下月一日在西湖忠烈祠開追悼大　　第一師留守司令官郝國璽昨日午前名集各官佐演說謂楊故督蒞治浙屬軍民仁至義盡如本師一團陳肇英降粤並不裁撤仍予補充平日升降官佐悉聽本師團處分甬變事起措置得宜力全寗紹兩境功德在人吾人應共没齒不忘云云亦足見軍界中人之感激楊督也 
地方通信 
[蘇州]  
　　蘇垣防疫談　中美新聞社蘇州通信云蘇地時症近日頗盛天賜莊醫院内病人日見加多甚至禮拜堂中亦住滿病人三日來院中死亡者已十餘人據美國蘇醫生云此種時症實爲食物不愼所致與之同室而居者若不用病者之物亦不傳染而蘇地居民近方籌備大出瘟會對於衛生要務絶不注意誠可憐已近有高師巷富户許某發起本巷之公共衛生法凡巷中各家每月出小洋一角以此欵偏一健僕每日掃除本巷中一切汚穢並灑防疫藥水又隨時抜去巷内之草如用項不足許某願一人擔任此法實行後於是行經該巷之人頗覺神爲之爽此誠地方自治之起點願各居户皆起而仿行之也 
　　另函云近有著名西醫柏樂文等傳出簡便治法謂家有患疫者可取生薑和鹽搗爛用布包好遍擦四肢及天頸骨胞際等處擦至發熱爲止頗見奇效預防之法祗須每朝飲鹽湯一碗即可免傳染矣云云 
　　定期集議平糶　蘇垣米價騰貴斗米已近千文貧民恐慌萬狀吳縣省議員孔昭晋等特具函縣公署請即轉函義倉舉辦平糶以維民食温知事接函後當訂期本月二十七日下午一時函邀當地各土紳在本署開會集議進行方法並以昌善 
局事業據查賬員復到擬一併交議以資結束 
　　紗緞莊呈請保護　蘇城程裕源紗緞莊近以出品日漸發達爰擬加意改良購置新式木機在東花橋巷開設工廠招集男女工徒數十人從事製織并報由商會具函到縣給示保護 
　　派員查勘電燈　蘇垣電燈糾葛後金間市民公社司人宋友裴等首先自購小引擎裝設電燈以應急用該機器設置在西海島地方房屋寛大燈光明亮且該電燈線皆安設於潦沿之下並不植杆甚爲簡便旋經公議辦事規則由公社具呈吳縣公署警廳立案給未保護嗣經温知事派胡科員崔警廳長派北區警署長會同前往查勘情形俟復到即行給示保護 
　　破獲巨賭案　東善長巷來賓旅館内日前有曾充警官之苛甲同玉金小叔等開場聚賭被流氓唐某等國人搶洋毆打之後該賭塲即遷移至王洗馬巷王姓祠堂内嗣經該區第三分駐所李巡官得悉於昨日下午五時立率通班長警前往該祠堂内當塲拘獲賭徒何安甫張福生顧根榮王和尙周某王某楊某等共三十八人連同賭具摇攤缸檯布籌碼等件又搜獲金鐲一只金戒五只大洋十餘元鈔票八百餘元角洋一百數十角鋼元數千當由李巡官解送北區警署訊明轉送廳署交司法科審訊 
[松江]  
　　各界聯合會致陸專使函　松江各界聯合會於二十五號電請國務院勿住陸專使爲國際聯盟會委員原電己誌昨報茲復致函陸使云德約拒簽全國稱幸足見公等尊重民意不辱使命感佩奚似第山東問題及一切密約關係我國存亡牽動遠東大局一時苟且萬劫不復不得不提出國際聯盟會以期公正裁判圓滿解决近聞政府有任公委員長之說以公聲望經騐中外共欽固甚相當惜二十一條件及膠濟路草合同等公曾身當其衝今爭毁廢未免前矛後盾進退維谷此中掣肘諒已洞達爲公設身處地一再思之祗有見機而作誓不受命一俟奥約簽定即行束裝歸國一而更推薦王公正廷爲委員長顧公維鈞伍公朝樞爲委員則公讓賢知人功垂不朽國家運命利賴多矣云云 
[無錫]  
　　疫勢逐漸衰減　錫邑疫勢較前漸見平靜投各治療所醫治者大半均爲痢疾故各醫士治療手續用灌腸法爲多計昨日縣立治療所收容者約三十餘號綏履圍治療所約十餘號可見疫勢漸見衰退矣 
[揚州]  
　　鹽船淹没之呈報　濟南大源公司之趙龍章仲同利兩運鹽船在海面遭風淹没損失鹽斤甚鉅現該公司於昨日據情呈報淮運使轉咨稽核所派員照章履勘 
　　紙號議决漲價　揚州各紙號以進貨價昻虧累不淺特召集同行在該業公所内會議於二十五日起售出之貨增漲十分之四以敷成本 
[南通]  
　　絞决命案犯　去歲舊曆年底平潮　涉屬　氏冒如即陳二糾約錢富用斧砍斃其岳父陳某一案早經縣署訊有確供擬定罪名詳廳轉部核奪昨日高等廳奉司法部電准將冒如錢富一律處絞當即轉通瞿知事奉　後立將冒如錢富二犯騐明正身絞决矣 
　　官廳防疫之周至　縣公署因城廂内外疫癘未滅特將禁止屠宰展限一星期魚蝦鷄鴨之新鮮者准其傷賣昨已出示布告警局並製治疫藥水藥粉裝入玻璃掛箱中張掛城廂各崗位旁以便一般居民患疫者隨意取服 
[嘉興]  
　　全家　貧慘斃　海鹽城内大營弄有朱康侯者向在典當習業後從其兄出外謀事現在閑居家中生計困難忽於上月二十七日將一十歲之子一五歲之女用藥悶斃夫婦二人復同往大營弄内關刀池後李家池投池而死現已由其親戚備棺攻殮亦云慘矣 
[杭州]  
　　二十五夜之狂風　杭垣於二十五日夜間八時許忽然暴風怒號至翌農始已是夜城廂各户門窗因納凉多未扃閉玻璃落地碎裂者不計其數尤以新市塲城站一帶爲最牆垣之坍倒者如新聞弄王潤泉家王衙營陸慶生家之沿街泥牆均倒下幸夜深未傷行人艮山門外沿塘一帶樹木吹折尤多茅屋吹翻者不知凡幾絡麻被風折斷者地皆是三堡硸農民王阿七家有草舍兩間爲折木壓坍時有一七句老嫗因逃避不家埠開來之湖船一艘被風浪激翻幸未傷人 
[湖北]  
　　沿江無線電臺之勘定　日前海軍部特派部員柳洪儒來鄂會同當局派員勘測沿江應建海軍無線電臺區域及建築費估計茲已勘測完畢昨繪圖呈部核准用將勘定地點及估計建費數目誌下（一）武穴設一所估計建費四萬三千地（一）黄州設一所估計建費二萬四千餘元（一）鸚鵡洲設一所估計建費五萬三千餘元（一）新堤設一所估計建費三萬三千餘元（一）宜昌設一所估計建費四萬二千餘元鄂屬應設電臺五所前各報所云僅設店鮎魚套一所者係以爲模範耳 
　　鄂西善後請願團到省　鄂西一隅戰爭數載未得解决人民感受苦痛望和甚切茲因滬會有繼續開幕之說特由施鹤八縣自治敎育商務各公益團體合組戰區善後請願團創設事務處於恩施每邑推舉代表二人調查四人將戰區内戰時人民生命財産所受直接間接之損失查得概數編列詳表并斟酌現勢參以救濟意見俾得提出和會併案審查解决善後問題昨該代表張其川樊德元翁之時等八人山宜來省分向軍省兩署呈遞調查表意見書尅日赴滬向和平會請願矣 
[濟南]  
　　錢業公所開幕　濟南城内及商埠地方業銀號銀行者不下數百家從前遇有開會籌商進行事宜皆由總商會臨時召集預爲籌備近各銀號以爲不甚便利特自行組織錢業公所如有會議情事即由該所負責於本月十九日假福德會館開成立大會到者數百人感謂較前益便云 
　　法博士來濟防疫　濟南霍亂流行較前益烈聞内務部電 
致省署認濟南爲防疫區域特聘法國佳雷醫學博士來濟襄辦防疫及救療事宜聞不日即可到濟 
　　魯省議會反對設巡閱使電　頃接河南省議會電稱中央有設置直魯豫巡閱使之說本會引鑒旣往觀察將來均認爲無設置之必要如果有此提議懇即取消以免滋擾無任盼禱山東省議會皓 
雜評一 
[拘捕代表之解釋（默）]  
　　京警廳對拘捕代表之解釋謂人民不應向元首請願尤不應以不見而喧譁故依違警罰法帶廳辦理云云吾且弗論人民代表是否不應向元首請願代表是否在府門喧譁但問人民向元首請願此爲第一次耶抑前此已有先例耶前此人民之請願不嘗因元首不見不散派代表接見不散而卒親見予以滿意答復且加以慰勞耶如以此次之帶廳法辦爲是則前次元首之接見爲非警廳漠視不拘捕尤爲玩法如以前次之不拘捕爲是則今日拘捕之非自不待言所謂二者必居一於此警廳雖辯其將何以自解耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會電爭陜棉借債之部批]  
　　上海總商會前爲陜棉借債事曾電呈北京大總統國務總理農商部等略謂報載陜督借債三百萬以該省棉花專權讓與日本十年爲期上海紗棉兩業惶駭萬狀對經先後電懇維持在案其利害關係不獨在陜省亦不僅在紗棉兩業借債予權如果屬實危在目前懇即電令陜督立即取消以維實業等情茲奉農商部批令略云元電悉前據上海華商紗廠聯合會陽電並中國棉業聯合會庚電到部業分電陜西省長曁實業廳查明復部矣俟復到後再行核辦此批 
[四川自貢紳商之呼籲]  
　　四川善後協會接四川自流井貢井商會來電公頃接自貢兩廠紳商函稱政變以來吾川災害自貢獨深蓋鹽場爲全省最大餉源客軍久駐之區川軍必爭之地經八年四變兵匪交侵籌捐籌餉被刼被拉有形無形合計損失在千萬以外今楚岸停運銷場反蹙財源旣竭生活猶昻小商停歇大商倒閉者十居八九本廠如素雄資本之王李黄劉各巨商皆相繼債累歇業外此夫誰可支凋敝此極敗局已成政府即撥欵調劑尙難休養十年元氣難期回復而乃官立銀行如濬川源及清行反嚴追奮欠原借紙幣現收生洋雷厲風行變本加厲至於發行舖票補救錢荒通省皆然獨責兩廠勒令收回停用鴆毒迭加言之心痛協會諸公悲憫梓桑提倡善後目前危急猶冀矜全敬請轉懇代電京省曁清濬各行要求緩收以延廠命等語敝會查所報各節實屬情迫事急際此時局顚危爲人民寛一日負擔即爲地方培一分元氣一髮千鈞關係重巨特此電懇大力維持分電中央曁督軍省長財廳官銀行倘得轉環兩廠之幸亦全川之幸迫切候示電後續祥自貢商會叩元 
[上海歐美同學會開會紀事]  
　　上海歐美同學會因全國大會開會在即即於本月二十六日假座靑年會開全體大會到會者有李登輝黄大偉朱文鑫朱庭祺穆藕初席德懋許建屏黄首民席德柄等六十二人由會長李登輝主席報告開會宗旨次由代理總幹事朱文金報告全國大會秩序及各地代表與會情形大旨謂各處歐美同學會對於組織總會咸非常贊或北京天津漢口杭州蘇州廣東等處均選舉代表來申参與盛會次由李觀森報告大會秩序大致謂二十九日下午開歡迎會歡迎各代表略備茶點及討論總會組織法晚間音樂會三十日上午代表討論會下午各部幹事討論會晚間假座一品香宴會由會員唐紹儀主席並請來賓演說次由副會長黄大偉宣述上海歐美同學會代表之職任及選舉略云按　會草章會員十人得選舉代表一人代表本會會員討論進行方策將來大會成立後即將爲評議員當由公衆討論選舉方法並查有會員百餘人遂决定選舉十人用投票選舉法當選代表李登輝席德懋黄大偉黄首民李耀邦曹雲祥朱庭祺楊錫珍女士曹亞伯朱文鑫等十人並定於二十八日下午六時在事務所開代表會議云 
[商界代表與學生會長談話]  
爲疏銷存貨事 
　　昨日有吳淞路文監師路愛而近路等馬路商界聯合會代表林某等四人至上海學生聯合會面告商界對於清理存貨之主張當由該會會長何葆仁接見後各代表先後陳述此種舉動無異自戕且抵制一舉原求保全國士今靑島依然被人强據高徐濟順兩鐵路及各種密約依然存在近且日有加增言之心痛我商界報國除不買其貨外别無他法今目的未達何忍半途中止社會上如有人設法破壞我商界當誓與之抗爭非達完全目的任何阻力决不畏避言甚堅决當由何君殷勤慰答言諸君之意思即我之志願各代表聞言甚爲欣喜握手而别 
[美領贊助工部局加入華董]  
　　大陸報云租界華人現照各路聯合會通告繳付工部局捐欵衆料此事可無變端華人代表團如朱葆三沈敦和宋漢章聶雲台偕各路代表與商會譯員等除往見英總領事外近赴美總領署詢以對於工部局加入華董問題之意見當由正領事延入告以美總領署對 
於此事當予以同情之贊助云 
[工部局發行債劵之近報]  
　　據本星期工部局公報工部局所發行一九一九年七釐債劵至本月二十五日　募得銀九十六萬七千一百兩計外人購者一百九十二人共六十六萬八千九百兩華人購者四十三人共三十萬八千二百兩個人獨購最大數者係一華人計銀十萬兩工部局爲認購債劵者儲欵之便利起見特設一種儲欵銀行暫定給利六釐每年分兩次結算俟積有成數則填債劵給與儲欵之户云 
[駐義公使提倡中義航業函]  
　　上海總商會昨日接駐義華公使館來函云逕啓者我國駐折帑瓦埠名譽總領事馬根齊君提倡中義航行公司事上月二十四日二十五日電由農商部交通部轉請貴總商會趕緊投資計邀台鑒查中義直接航線實爲兩國間發展商業所不可少貴會天職所在目必不讓人先茲寄上草案大綱一份即請察閱並望熱心贊助趕速集資如有條件提出目爲義商方面所注重不難從長商榷也再我國現時對義匯價甚優正宜利用云 
[路局呈報歐戰期間之損失]  
　　滬甯杭甬兩鐵路局自歐戰開始以至終了五年間所受各項損失約計三百萬元該路局長任小山氏前奉交通部令頒發戰時簿記報告書科目一份務將關於歐戰發生後所有費用損失數目按照規定期限分别填列具報在案任局長以此項計算極繁延至日前始將情形具呈報部茲將原文錄下據滬甯洋總管函以本路自歐戰以來因鎊價關係進欵有加無減故直接上並無損失惟材料一項頗有因價格驟增受間接之影響然不能作歐戰損失論等語兩路核算處查復計滬寗路第一期中立時間各項用費無第二期絶交時間（甲）保護橋樑項下駐防兵士建築等費九百二十一元四角六分（乙）開用車輛項下德公使南下曁各口德領事由上海至吳淞車輛飯食等費除奉外交部撥還外掛欠二百二十三元四角第三期宣戰時間各項用費無滬杭甬路第一期各項用費無第二期保護路産橋樑滬杭段駐防兵士住屋建築等費一百三十二元第三期保護路産橋樑駐防兵士住屋建築等費滬杭段四百三十一元五角甬紹段六百九十七元二角六分此外尙有曹娥江橋樑各料因被扣留靑島致有損失各費尙無實在數目等語正擬俟催詢滬杭能總工程司查明橋料損失數目彙呈報間續奉鈞部第二○○六號訓云曁畫蠡兩電飭將大致先行分類電復同時並奉鈞部再羣二電飭查本路所存德華鈔票五十元已否兌現其他欠欵各等因遵將損失大致先肅小電具報復經飭由滬寗洋帳房查明票已兌現此外尙有第三期宣戰時間六年九月十八日奥國官員由滬赴淞車費九十一元六角又第三期截止後蘇站供給住在附近之德人吉士錫電燈費三元三角三分二欵均無法收取等語據滬杭甬總工程師報告曹府所應要求者惟因該橋不克完工致曹百至紹興間不能通車受營業之損失該段路工本可於五年一月間告成現計每年所虧運輸進欵至小須二十萬元除去費用六成凈虧八萬元三年合計應凈虧二十四萬元等語續奉鈞部偏電以戰時簿記本有直接間接之規定所有材料漲價損失亦可開報仰即核計爲數若干先行電部滬杭甬事同一律如有該損項失一併電部等因遵即分飭兩路主管材料人員一體查明開報並先據滬寗洋總管查明自歐戰至今所增材料用費約共合洋一百四十四萬五百三十三元茲據滬杭甬材料總管查明該路因歐戰發生所受材料損失計煤斤項下約共五十萬三千二百七十八元各種材料項下約共七十二萬八千五百五十八元兩共一百二十三萬一千七百三十六元列表陳請核轉前來謹配譯華文連同滬寗洋總管滬杭甬總工程師曁滬寗洋帳房兩路核算處等先後來函及清單一併譯錄附文呈送仰祈鈞部俯賜鑒核謹呈附呈譯函五件清單一件（核算處函）滬甯路第一期民國三年八月六日至六年三月十三日中立時間各項費用無第二期民國六年三月十四日至八月十三日絶交時間（甲）保護路産橋樑等項（一）駐防兵士住屋建築等費六年四月起共計九百二十一元四角六分（乙）開用車輛項下（一）外交部掛欠六年三月二十六日德公使南下由南京江邊至吳淞砲臺灣車輛費共計八百二十元二角於十一月二十三日奉第三六六八號訓令減收車輛租費五十元實洋七百七十元二角（二）餐車飯食等三百三十三元四角（三）六年四月九日各口德領事由上海至吳淞車輛費九十四元二角（四）又餐車飯食等十五元六角（五）六年七月一日各口德領事由上海至吳淞車輛費九十六元九角（六）又餐車飯食等十六元七角以上六欵共計一千二百二十七元第三期民國六年八月十四日至七年六月底止宣戰時間各項用費無滬杭甬路第一期民國三年八月六日至六年三月十三日中立時間各項用費無第二期民國六年三月十四日至八月十三日絶交時間（甲）保護路産橋樑等項下（一）滬杭段防兵士住屋連築等費六年四月起共計一百三十二元第三期民國六年八月十四日至七年六月底宣戰時間（甲）保護路産橋樑等項下（一）滬杭段防兵士住屋建築等費六年八月十四日起共計四百三十一元五角（二）甬紹段駐防兵士住屋建築等費六年八月十四日起共計六百九十七元二角六分又曹娥江橋樑各料被扣靑島之損失各費尙無實在數目此外有無他項用費損失尙無案卷可稽應請局長飭下洋帳房再行詳查呈報（未完） 
[中美間海電减價]  
　　太平洋商務電報公司通告自九月一日起往來中美間之海電費每字減少約二角五分 
[淡水輪船失事消息]  
　　太古輪船公司二十六日接漢口來電據稱淡水輪船在漢口下流約二十英里處觸淺傾覆該船係由漢口下駛擬往汕頭載貨頗多聞已全船沉没幸船中諸人無一遇難而沉船尙有設法撈起之望此船係於一八八○年在英國造成載重一千四百二十四毛噸約九百十九凈噸本埠太古局總船長已赴失事地點調查一切 
[昌興公司經理慘死續紀]  
　　總巡捕房懸賞緝訪事實賞格一千元 
昌興輪船公司經理美國人韋士氏於本月二十號晚九時半離匯中旅館後杳無踪跡後至二十三號傍晚由楊樹浦地保在平凉路東首叢林中發見韋士氏尸體報經西官及醫士檢騐喉際受有刀傷左耳上發見彈孔尸北數尺棄有剃刀一柄是否自殺係被人謀殺未能斷定等情已見前報昨日上海總巡捕房總稽查處發出賞格云爲懸賞緝訪事照得西人惠士（譯音）遇害後如有人在八月二十號晚九點三十分後能報告各種事實證明如何情形致遭身故當給予賞格洋一千元儲欵以待其各注意 
[輪船因風警停班]  
前日天文臺報告近三日内將有颶風到本埠云云是以江海關稅務司立即曉諭各外洋輪船公司謂出口船只暫停開駛出口各保險行亦知照各輪船公司云如有冒險出口者概不負責於是昨日新寗紹江天北京等船咸未出口 
[國防會今日開會]  
　　昨日國防會發出道告云敬啓者吾國防會會友先後由美返國旅滬者日衆亟宜互相聯絡公同討論積極進行方法茲由同人等發起擬於八月二十八號即本星期四下午五點鐘假寰球中國學生會開會先生熱心國防素所欽仰屆時務乞光臨不勝翹企會序單附後並祈察入專此敬請毅安尹寰樞戴志騫朱少屏胡博淵薛桂輪李大中等同啓 
　　附錄會序單　（一）開會（二）報告開會宗旨（三）報告國防會過去歷史及現在情形（四）報告國防會擬定今後進行計劃（五）討論設立國内辦事機關印書局等事（六）分送國防會各種刋發品（七）茶點（八）閉會 
[美術展覽會之第二日]  
　　昨日爲寰球中國學生會開美術展覽會之第二日往觀者較昨日更多前司法次長徐謙夫人密勒氏評論報主筆鮑威爾君及其夫人畫家鄭憂陀張聿光等中西人士約數百人前駐美公使現任漢冶萍公司總理夏偕復君偕其婿周厚坤君會計長凌潛夫君亦至場參觀購去第十五號海粟畫雷峯風景一幅計價五十元西人茅根夫人亦購去王濟遠畫風景一幅云 
[女界聯合會消息]  
　　女界聯合會昨日在事務所開職員會討論修改章程先由書記起草再提出大會討論二届選舉議决秋後舉行關於南京第一安師範事致函敎育機關請其主持公道並定本星期六再開職員會云 
[實業團擬設玻璃廠]  
　　昨日下午三時中華愛國實業團仍假東亞酒樓開第十一次常會由王漢强主席徵求到會同志對於第一工廠之建設究竟以何種實業爲相宜彼此互詢衆多緘默無有肯起言者乃由主席提議以前次議决之玻璃廠頗爲時勢所需要本團之第一工廠擬即以製造玻璃爲目的其組織辦法衆無異議主席又言玻璃廠組織辦法當就前案略加修改付印函送各發起人參酌於下禮拜三開會時付議表决再定進行各團員略有討論遂卽散會時已七鐘矣 
[賽射醫院銀杯之所聞]  
　　萬國商團義勇軍英國皮字隊昨日發出通告謂本年賽射醫院銀杯已擇定九月六號（星期六）午後二時在靶子場舉行此項銀杯由華商陸維鏞君贈送現在大馬路福利公司窗内賽槍員每員須繳報名費洋兩元本埠各國義勇隊員及洋槍會會員工部局巡捕等均可與賽所得報名費悉數充作山東路仁濟及天津紅十字時疫二醫院經費賽槍章程分作四課計二百三百五百碼各七響六百碼各十響臥射最小牛眼靶賽槍員用抽籖法分配以每對比賽第一課射完將每對中分數弱者减汰一半優者再用抽籖法比射第二課依此類推直至六百碼以最高分數者佔最後勝利聞中華隊報名在五馬路十三號景泰洋行陳景塘君處限九月二號（星期二）下午四時報名截止日來報名者異常踴躍云 
[法租界同濟校址之將來]  
　　中法新彙報云據路透電傳中國政府擬在法界前同濟醫工校址改設言語學校惟未得法國官吏同情以前决不實行此項關於同濟校址前途之消息當爲寓滬法人所注意然所謂言語學校者將來敎授何種文字現尙未有所聞上海法文之敎授已有敎會學校數所及法工部局之法文書館英文學校更不可勝數則中國政府將用以敎授德文亦未可知然據法商及法國官廳之意見在同濟校址改設言語學校未免可惜蓋將與已經設立之言語學校相競勢不得不棄法文不敎而操用他國文字且自得此校址後法人未曾以此爲目的也其始唯愛爾君（法人）卽在同濟校址内設立蠶桑研究所故將來或即改設藝術學校或高等工商實習學校亦未可知今聞尙在磋議中凡法人之志願皆稱設立學校之目的不可從小處着眼與其以某種言語敎授華人將來僅爲外國言語之書簍子無甯使華人對於法國之立國精神及工商成績俱能明瞭之裨益將來也 
[牯嶺崩倒之警耗]  
　　公共公廨襄讞員王崧生君日前請假兩禮拜偕友蔣夢麟赴牯嶺避暑迄已旬日昨日公廨接該處某局局長羅君急電謂王君所居之處山巖崩倒壓傷多人惟王蔣兩君是否遇險因電碼不甚明瞭未得實在現經關讞員已拍電往詢詳情又一說謂王君已遭不報云 
[滬寗路添車建棧之近訊]  
　　本埠各轉運公司及各商號因滬寗鐵路裝運貨車車輛缺少曁煤炭港麥根路有貨棧不敷堆積由上海運輸同業公會會長洪少圃等呈睛交通部批准增添嗣因日久未奉實行而本年夏季雨水過多停積滬寗路各站之貨因無車輛裝運露天堆積汚爛不堪損失甚鉅故於本月八號復由該公會呈請交通部迅飭該路局增添以維客貨本月十八日接到交通部批示略云滬寗路添置車輛建設貨棧一案已早經飭路局籌備並由部通盤籌畫一切矣此批該公會奉批後昨已呈報路局並通告各貨客及各轉運公會知照並聞該路局長已飭滬寗路洋總管迅辦云 
[送彈嚇詐案之續訊情形]  
　　陳仲良等組織鐵血團以中華護法籌餉部名義向人嚇詐錢財經老閘捕房破獲計拿陳仲良即廖一凱）章杰　武陳虎臣王九江吳玉生陸金根沈阿二陸小三子等解由公共公堂訊供詳情已屢紀本報前日午後由華探顧阿根與西探開納傳同人證將九被告解至第一公堂續訊先由湖北路孟淵旅社司賬高某上堂證明其主徐孟淵迭接恐嚇信遂令人送去洋五十元嗣仍有借欵千元之信函絡繹而來且房間内又發現炸彈故徐曾報捕請緝云云捕房律師即將徐孟淵收到之信五封呈案並稱此項信函已詢據被告章杰認是伊黨所次由該旅社董葉二姓茶房上堂證明在房間内檢出洋鐵罐所貯之炸彈送交賬房屬實又由王阿七投稱徐孟淵送洋五十元係令我偕一華姓携去但同行至法租界貝勒路時華姓遂獨與接欵人交接我故莫悉其究係將欵送與誰人等語惟以上各人皆稱獲案者無一見過旋由顧包探與西探開納分别禀明在惠商等旅館先後拘獲各被告情形並稱被告機關設在山海關路六百零三號門牌某米店樓上曾往抄出信件等證據遂將各物與在大新旅館十八號房間章杰寓處抄出伊叔章子靑致其明信片一頁及新聞紙類呈察俞襄讞與華副領事訊至此宣佈退庭於昨日下午新鐘二時三刻接訊 
[師善里發生越貨傷人案]  
　　前晚九句餘鐘有身穿白色長衫頭戴草帽之盜匪六名身藏利器潛至虹口西華德路師善里二千六百六十四號門牌向在老順記經租賬房執業之包雨塘家賺開大門入内袖出手槍嚇禁聲張正擬入室搜括財物經包之十八歲兒子包承煒大呼捕盜致被匪等舉槍轟撃彈中承煒前胸頓時倒地殞命該匪等遂將包妻方氏臂上所載金鐲一隻强迫脫下携贓逸去迨該管捕房代理副捕頭第（譯音）聞報立飭通班中西探捕馳往兜拿匪已逸去該探等即至事主家詳詢顚末將包承煒屍體舁入斐倫路騐屍所據情回禀捕頭轉禀麥總巡通飭一捕房及特别機關中西探捕一體留心偵緝昨晨已禀請公廨李襄讞與英包副領事於午刻蒞所騐得死者委係槍傷要害致命填明屍格升座公案命捕房見證至案略詰情形卽令屍屬自行備棺收殮聽候緝兇解究 
[龍華東鄉之攔刦傷人案]  
　　昨日午後三點時有住居土山灣之掮售洋布人某甲肩負洋布一大包行至龍華鎭東鄉距鎭半里之東湯宅左近突有身穿白布短衫北方口音之匪徒一人手持利刃將甲猛織數下奶旁左邊二處受傷最重申初時尙能狂呼救命嗣卽流血倒地該匪遂將甲之洋布曁衣袋之洋銀刦掠而逸旋由附近鄉民趕至甲已人事不知因見滿身血汚急即抬送龍華步兵三十九團軍醫院請求醫治乃該院因關係刑事拒刦旋由該鄉民等雇車送請新普育堂救治嗣經代理松滬護軍使王如見君查悉以事關持刀攔刦且在白晝實屬兇惡已極立即飭令所部軍警趕速查緝兇匪務獲解究 
[皮匠被毆斃命五誌]  
　　皮匠陳德慧於本月十七號晚九句餘鐘被多人軋至楊樹浦路一千八百三十三號門牌小茶館内拆梢不遂行兇毆斃業經中西官諭着西醫剖騐明晰飭陳家屬棺殮並由該管捕房捕頭强生訪悉正兇係陳同和肇禍後已脫逃無蹤除禀請英美麥總巡出單通緝外已將陳妻王氏拘押嗣由包探程明德與一百八十二號西探及七百五十六號一千一百七十二號兩華捕先後拿獲與此案有關之徐州人馮殿魁揚州人梁月金山東人劉三揚州人張長喜江北人崔得生（又名張得勝）收押預備正式起訴等情已四誌本報昨由捕房傳同屍妻陳韓氏屍兄陳德山及在場解勸亦被撃破頭顱之見證彭會蓋（即維干）陳華龍（即畢龍）將收押之男婦六名解送公共公堂請究經李襄讞略問案情商之英包副領事以人證衆多非片刻間所能定讞諭將男婦各被告仍帶回捕房分别押候訂期研鞫 
[棉紗冒牌混售之控告]  
　　公共租界四川路二號門牌復昌恒報關行司賬紹興人李保和因將日本棉紗冒用黄浦灘六號門牌三新紡織廠商標串同掮客徐清山出店徐金生在市混售漁利被該廠内之陳康海查悉據情控請總巡捕房派令華探張玉嶺西探堯克於前日在天津路福利公號内將李保和徐清山兩人提獲拘押昨晨解送公共公堂請究卽據中西包探上堂禀明前情並稱第一被告李保和係本案主腦將日商棉紗冒用華商牌號不但損害原告營業且犯刑律請爲訊究云云訊之李保和延律師到堂代辯要求准被告交保展期研訊李襄讞核供商之英包副領事判李徐兩人各交五百元人洋並保候展期七天開審 
[關於鄂賑之函電]  
　　鄂省議會通電云各省督軍省長省議會商會慈善會敎育會及各報館護軍使商會慈善會總商會惠鑒今夏暴雨鄂省濱江十餘縣均成澤國人民蕩析離居死亡無算除請本省軍民長官發起義賑會外專此電懇諸大慈善君子救災恤鄰協捐拯濟無任感禱鄂省議會印皓 
　　仁濟善堂復湖北王督軍何省長電云漾電敬悉鄂省災情奇重業遵加入蘇浙皖三省賑團設法籌募惟現值市面蕭條金融艱窘勸賑之難十倍曩昔敝堂開辦至今所收捐欵均由捐户指振三省且爲數亦極寥寥除登報勸令庽滬鄂人及樂施君子一視同仁隨緣兿濟並會商勞謝徐三君外肅復祗請鈞安宥 
　　昨日湖北督軍省長致電上海紅十字會仁濟善堂爲湖北災區募欵中國濟生會亦接到此電當即電復其文曰湖北王督軍何省長鈞鑒奉漾電敬悉今歲鄂省水災情形奇重巡聽之下軫惻同深查敝會此次籌辦災振辰指定皖浙贛豫四省日前接漢口慈善會馳函乞振即經將鄂省加入登報呼籲第以同時被水區域至六七省之多當捐務弩末之餘值告急頻來之際敝會分屬後起力微智短竊恐有負諉睡今蒙諄諭敢不勉隨各先進之後承派勞謝徐三君到會賜敎已將辦法略述梗概當可轄達清聽知關厪繋合先復陳濟生會陳作霖等同叩沁 
　　湖北義劵駐滬分局主任徐顯曾等近奉湖北軍民兩長派爲駐滬籌賑委員特在該義劵局内附設籌賑駐滬辦事處辦事各員均係義務性質現徐顯曾與謝宣勞念祖三委員以趙芹坡前在中國紅十字會充任幹事辦理賑務素有經騐故特延請趙氏襄辦一切不支薪水趙氏已允爲協助矣 
[各學校消息併紀]  
　　上海公學　白克路上海公學本學斯新生投考者約百餘人該校校長因九月一日即將開學日昨與敎務主任籌商進行數條如下（一）所定各科略爲增减務求實用（二）注重體育（該校體育敎員原有三人陳漢卿之兵練唐范生之國技竺李絢之普通器械游技本學期又在北方聘請敎員一位並規定凡入技撃部之學生肄習滿二年者准給畢業證書於此可見該校提倡體育之一斑矣）（三）繼續辦理義務夜校（該校義務夜校自六大學會議學生社會服務問題後即行開辦其經費純由學生及敎職員捐助任敎職者俱爲中學部學生歷年來培植貧寒子弟約近四五百人且書籍紙張筆墨等費一概不取自五四風潮後有識者咸知社會敎育之刻不容緩因是各校學生利用暑假期間舉辦義務夜校然炎夏已過各校開學在即靑年學子勢不能輟其學業致力社會若該校者深可取法也）又該校上學期畢業生二十餘人赴南洋羣島任敎職者七人赴法國日本留學者各一人餘均在商界任事云 
　　染業學校　本城侯家浜路染業學校於昨日舉行秋季始業禮學生到者較上學期爲多故添聘敎員錢士桂馬良士兩君專任英文講授開會時由校長朱友耕報告本學期進行事宜並致訓詞次級任敎員周棫庭唐祖昌吳馥相繼演說次來賓陳志渭等演說大致勉勵學生求學宜專等語末由學生推舉高等科生謝嘉楨對來賓致答詞而散 
　　羣賢女校　南市花衣街裡施家弄羣賢女學校二十三日舉行秋季始業禮新舊學生均於上午九時齊集定陽曆九月一日正式上課 
　　共和第一女校　海寗路西天保里共和第一女校昨日（八月二十七日）行秋季始業禮該校今届收義務生三十名各級均有餘額可補 
　　新民小學　新閘和樂里口新民小學校係朱文華創辦今春由宗笑菊女士助理敎務學生更多茲朱校長以閘北地廣人稠尙少完善之小學特假定滿洲路敦睦里一九二號房屋 
 
 

Page 11

 
 
添設分校以便子弟就近得受敎育云 
　　義務夜校　公共租界新閘醬園二弄民聲團附設之義務夜校於前晚（星期一）舉行開學禮學生到者二十餘人先由敎務長朱日章述開辦義務夜校之宗旨次由錢永康陳季平張鳳窗諸敎員相繼演說定於陽曆九月八號開課 
[救國志成團常會紀事]  
　　南市救國志成團前日開第二次常會到者四十餘人首由主席沈詠靑會計單冕尊報告經過情形及收支賬略胡世貴陳述現在團員日漸增我房屋狹小當另租開會地點以敷應用並議决追悼已故熱心團員凌桂生用誌哀忱又經馬文彪等議决在要道懸掛一種觸目驚心之標議以紀國恥之不忘迨散會已新鐘十二時矣 
[刑庭長調湘之祖餞]  
　　上海地方審判廳刑庭庭長端木芬自行職以來於茲七載茲奉司法部令調爲湖南高等檢察廳首席檢察官遺缺聞係由部委周某繼任昨審檢兩廳長爲端木芬君祖餞不日即當蒞新 
[王營長定期閱兵]  
　　步兵三十八團第三營營長王次靑以所部各連兵士演習各種操衛是否精熟亟應檢團故定下星期一（九月一號）校閱各兵士操法惟各連步槍剌刀機關一切是不揩　潔凈應先檢查昨飭第十連連長宛西圍着於星期五檢騐各連槍械以期操演時機關各件不致有銹壞不　之虞 
[團附升任營長]  
　　現駐龍華之步兵三十九國團附沈正臣奉盧師長委令升調本師輜重第十營營長當經咨請陸軍部轉呈照准轉令到師昨經飭知該營長遵照矣 
[巴拿馬河量船執照式樣之函知]  
　　上海總商會昨接江海關姚監督公函云逕啓者奉交通部八月十三日訓令准外交部函准美館函稱本國政府令開巴拿馬河行政機關三月二十七日出有宣佈大總統三月四日所頒命令内稱巴拿馬量船章程第十八條内載之旦船執照式樣已經改爲隨命令附送之欵式等語茲將行政機關所出之佈告曁量船式樣各送一紙等因合將佈告曁執照各一紙函送轉知該管機關將來如有中國輪船行走巴拿馬河須照新定式樣量船出具執照等因照錄原送洋文及執照各一紙到部抄發遵照轉知等因除函致稅務司外相應抄錄洋文奉布即祈貴總會查照爲荷 
[英卓副領事請假赴靑]  
　　駐滬英副領事兼公共公廨陪審官卓乃爾君於前日稟准英總領事請假兩星期赴靑島避暑已乘公司郵船前往公廨陪審一席山英包副領事兼理 
[梅檢察長因父病回杭]  
　　北日下午上海地方廳梅伯孫檢察長假南市某花園設席請行政司法各界人員飲宴酒過半巡梅廳長接到由杭州原籍家中發來急電一通拆閱之下知乃父患病頗重梅廳長情急不俟席終當衆告辭立乘夜班快車赴杭所遺廳中職務以首席檢察官賀木荄暫代 
[研訊汽車撞斃人命案]  
　　汽車夫陶柳根日前駕車至法租界愛多亞路將行人某甲撞倒碾傷要害後由巡捕到來將孤連同受傷人一併帶入捕房受傷人即因傷身死當將尸身車送同仁輔元堂騐屍所經中西官騐得委係碾傷身死因無家屬由堂棺殮候核在案昨將人證傳至法公党請訊先據捕頭上堂稟明前情繼據見證朱阿連上堂證明被撞情形中西官判陶交保出外聽候核奪 
[石子汽車碾斃行人之結果]  
　　開駛英美工部局一千零八十三號載運石子之汽車夫奚長生前日在新閘大通路司機不愼將該處陳壽山麵館内值堂人陸朝貴撞倒碾斷足骨經一千三百八十號華捕查見將陸車送醫院醫冶無效身死由院知照捕房將尸舁入斐倫路騐尸所於昨日午刻報請公共公廨李襄讞會同英包副領事蒞所騐得陸朝貴委係被汽車撞倒碾斷足骨身死填明尸格升座公案向汽車夫奚長生略詰數語着奚給棺殮費洋一百元諭令店主陳壽山具結領尸棺殮了事 
[汽車傷人兩則]  
　　法租界浦灘外洋涇橋塊前晚夜深有掮包小工山東人王勇戡被某號汽車撞跌身受重傷當經法捕房一百六十五號巡捕到來將該肇事汽車號數抄銘另雇車送受傷人入醫院醫治一面呈報捕頭請示又法租界愛多亞路有山東人姜世孫被某號汽車撞倒受傷頗重當由大自鳴鐘法捕房二十七號華捕到來抄錄汽車號數另雇車送姜往醫院醫治一面歸捕房報告查該 
[鐵匠怨憤圖盡]  
　　鐵匠無錫人王錦福客歲曾渡洋作華工每月應得安家費概託在滬同業某甲代領及今年夏初返華向某甲索還某甲延不交付王資斧告罄頓萌短見於前晚購服憐寸三盒臥倒滿庭坊某小客棧門前階上由棧主喚得一百三十一號華捕到來送入醫院救治一面報告捕頭候示昨經捕頭飭探調查此事眞相以憑核辦 
[攫取包金挖耳]  
　　鄉婦孫朱氏前日下午至閔行鎭購物行至中途忽有匪徒蔡銀泉上前將該氏髮醫上包金銀挖耳一支攫取奔逃該氏大聲喊救山警將蔡追獲抄獲原贓連同該氏併送縣警察第一分所昨送事務所移送地能檢廳訊 
[兩女拐子各禁三年]  
　　婦人陳阮氏女子陳風仙前因串拐閔行女子文仙價賣未成山警拘送地方廳訊明將文仙交由家屬領回陳阮氏陳鳳仙分别收押起訴審判廳　午經屠沈推檢兩官開庭飭提陳阮氏陳鳳仙上堂研訊一過以其略誘罪業已成立判各監禁三年以儆 
[地方廳判押行兇犯與煙犯]  
　　張恒升前與李小馬衝突揪扭經人勸飲當晚李歸家後身死山地保報請地方廳派員騐明李小馬委係受傷後發痧而死乃將張拘送檢廳預審收押候辦在案昨午經審檢廳堵夏推檢兩官提張上堂研訊以其傷害罪業已成立判處監禁五個月以儆問官又命提私帶烟土八包之李振武及在　泥渡私設烟室之邱福山等上堂宣判李監禁二個月並科罰金洋二十元邱拘役一個月以儆 
[馬車墻與剪刀工人衝突]  
　　南火車站路中市聚站團小茶肆主婦某氏前日下午忽發急痧身死昨午棺殮門外預備馬車爲親友送殯之用適有磨剪刀之陸阿生在旁做工泥水濺及馬夫陳阿二所駕馬車之門上陳上車門新漆向陸理論陸不服互相爭毆彼此受傷由警拘送二區警署轉送地方廳由檢察官預審一過諭令分别收押候究 
[茶館聚賭之科罰]  
　　虹口乍浦路四百七十九號門牌某茶館主浦東人瞿宣林因邀人賭博抽頭漁利被三百七十五號華捕查見將賭具帶回捕房轉請公廨出單於昨將瞿傳案經中西官訊實判着罰洋十元充公賭具銷燬 
[迭騙電氣器具之押儆]  
　　浦東人林金根於本月七號冒虹口天潼路粤商電燈公司之名向培克而路五十七號門牌温馬太騙取值洋三十元之電氣風扇一架案發被捕解經公共公堂訊押在案昨由捕房吊出原贓並查悉北山西路六百五十四號婦人黄胡氏東鴨綠路二百五十八號王錫初天潼路六十八號何慶生等家均曾爲被告騙去電氣風扇熨斗烙鐵各物因傳同被騙各人將林解廨經中西官訊實判林押四牢三月贓給各原告領去 
[瘋子圖姦行兇]  
　　虹口密勒路某號門牌居婦李王氏指控甬人張三順於前日下午闖入屋内圖姦行兇等情昨由該管捕房派探將張拘解公共公堂經中西官訊悉被告似有神經病諭送棲流所治愈再訊 
[永昌洋行之失竊案]  
　　南京路一號售賣鐘表飾物之永昌洋行二十六日出一竊案失贓價逾六千元是日午時司事諸人回家午飯前後門皆經鎖閉惟由天井通至樓上之樓梯並未關閉詎意匪人於無人時拾級而登攙開二層樓梯旁之浴室將地板鋸破成一小洞繋以軟梯攀緣而下直入該洋行之貨室從兩貨櫃中竊去值洋六千餘元之戒指等物惟鐵箱與其他貨櫃皆未移動鑰匙仍在牆上原處未被取去蓋當時有人上樓竊賊恐爲所察未敢留懋故不及竊取他物也賊仍由軟梯升上乘間遁去迨司事飯後回來始知失竊當即報捕請緝軟梯與鋸現由捕房取回上留指印竊賊是否外人抑爲華人刻尙未悉 
[領媳回籍之被阻]  
　　丹陽婦人耿殷氏有女洛三現年十九歲自幼給與同鄉許姓爲養媳業已完姻今年正月來滬探母因染病由王壽郎爲之延醫療治病愈後即與王姘識賃居寳山路昨爲耿殷氏尋獲欲領女回籍致起衝突扭控五區警署據王供稱曾用去醫藥費九十餘元云云王警正命解司法料核辦 
[表兄圖搶表妹]  
　　北新涇陳家閣鄉民陳子堂有女鳳英年十九歲前日被沈金泉糾衆前往搶親由陳報告四區四分所將沈獲案據供原告是民人母舅前曾在舅家帮工五年不取工資彼時允許將表妹給民爲室近忽悔賴故欲搶取成親云云李署員命將兩造併解司法科核辦 
[民慶里口之火警]  
　　前晚夜半三時公共租界浙江路民慶里口二百八十七八號門牌俞萃豐五金雜貨店内忽爾火發霎時冒穿屋頂由捕查見奔告捕房當用電話通知救火會立驅皮帶車馳往澆息計燬　房兩幢並延及比鄰二百八十五六號門牌中華汽車公司樓面事後經老閘捕房捕頭飭中西包探往查起火緣由稟候核奪 
[破壞烟禁罰二百元]  
　　公共租界山東路二十三號門牌已閉豫泰士棧私售烟士與曹鳳林被總巡捕房包探邵仁初查悉以其破壞烟禁禀明捕頭請廨出單於前日諭令邵採協同西探搿勃脫往將該土棧經理潮洲人楊子屏傳至公共公堂即據曹鳳林上堂證明向被告土棧購買烟土情形訊之楊供詞推諉並據中西包探將被告售出之烟土呈案請察經中西官核供以楊故違禁今判罰洋二百元充公着繳洋開釋烟土銷燬 
[妻控夫案之堂諭]  
　　僑居新閘愛文義路一百零一號門牌之瑞士國人温脫拉被妻温脫拉氏在該管捕房指控屢向北河南路四十號門牌伊所開之西飯店内滋擾損害營業等情迭經公廨訊供判候會商堂諭宣佈等情已三誌本報昨晨由廨傳集兩造至案候示至鐘鳴十下由原審華官俞奠孫襄讞會同陪審西官美思副領事升座刑庭宣判堂諭云着被告温脫拉具結以後不准再至原告處滋擾違干提究此判 
[債案歸民事訊核]  
　　姚本生昨扭沈耕裕王采芹兩人至法公堂控稱沈生兩人於上年間向商人借去四百八十元立有借據屆期不還旋即避匿至杭州至今始在途遇見故扭案請追詰之沈王同供認欠欵不諱中西官判各交妥保出外聽候民事堂期訊核 
[無賴搶取金圈]  
　　無賴朱泉生日前在法租界搶取某婦人耳上所戴金圈一兩而逸當經該婦報告捕房請緝茲爲包探偵悉前往將朱拘獲並在某押店吊出原贓帶入捕房詰據朱供認搶飾不諱諭令管押聽候解送公堂訊辦 
[縣署批示照錄]  
　　上海縣公署批毛昌齡呈請註册並出示布告由云呈悉據稱開設筆墨莊以寳塔商標爲記等情旣未將商標呈騐資本若干亦未叙明且所營事業是否製造抑係販賣均不明白聲叙開具事項亦有未合率請註册碍難照准工商研究會函送註册費銀三元仰該商自行來署領還可也 
[誌謝]  
　　茲承佛來善君以所發刊之國際財政經濟雜誌『聯太平洋』首册見贈凡所撰輯於太平洋沿岸諸國經濟狀况旣羅諸掌而發其微且欲使諸國間交換其知識溝通其意志用意尤盛書此誌謝又銀行週報第一百十三號昨已出版承贈兩册又商務印書館贈第二百零三期英語週刊一册謹謝 
來件 
[上中華職業敎育社及江浙兩省省]  
敎育會書（續廿三日）（經濟學博士朱進） 
　　夫此輩銜哀籲苦雖自拔於貧窶而實有所不能者非少數之國民乃多數之國民也彼多數國民之經濟（即平民經濟）如不能發達試問敎育何能普及試問職業敎育何以能發生充分之效力視學諸公知之稔矣今日鄉間入學男女之童幾何其應入學而不能入與者幾何即彼入學者私墊私校無論矣公立學校之兒童一年之中能不以經濟之困難工作之逼迫而輟學數閱月者有幾何平民經濟不能發展而日望教育之普及以達平民敎育之目的何異夸父之逐日乎職業敎育亦所以發展平民經濟者也然平民經濟之問題職業學校所解决者僅及其半耳何則平民須有職業上之知識此一事也旣有其知議矣旣操其職業矣猶必有條件不苛利息不重之貸欵以助之發展其職業此又一事也 
　　平民經濟有當由政府提倡者有當由國民自辦者例如整理金融修正稅則皆政府之事也然對於今日之政府吾人何敢有此奢望平民經濟其惟國民自求乎國民自辦之事首推平民銀行國民之能辦平民銀行者首推敎育家首推提倡職業敎育或有心平民經濟之敎育家今請先言平民銀行次言平民銀行與敎育家之關係 
　　平民銀行者又稱借欵會社日本名爲農工銀行由官倡辦我國襲日本之名亦已於直隸浙江等處試辦之顧據各國成例觀之此種銀行當完全由人民自辦救政府立案保護而已其由政府辦理者結果反不佳我國之政府且亦力有所不逮也平民銀行發生於德國至今以德制爲最佳亦以德國爲最發達以其完全由人民自辦也今以限於篇幅未能道其概略另呈敝著「促國民自設平民銀行一偏（見東方雜誌十六卷八號八月出版）及進於上海學生聯合會之筆記（題爲平民的經濟見時事新報八月五日及六日第三張）以供諸公之參考 
　　夫平民經濟實爲平民敎育之基礎平民銀行又爲平民經濟實施之唯一辦法然則敎育家以及提倡職業敎育者可以於平民銀行三致意乎蓋敎育家之責任不徒在敎育其能受敎育之人而尤在增加人民享受敎育之能力及機會職業敎育 
之期望不徒敎育無業之人而使之操一業并欲使其操業之後或現在有業之人易於改良其職業活動其信用使其事業日益進步總之平民生計之寛裕由於金融之活動金融之活動由於平民銀行之組織事簡而易舉功豐而緒偉國蒙其利民受其福諸公亦何樂而不爲哉 
　　江浙兩省開中國風氣之先敎育亦較他省爲發達區區平民銀行之事而不能辦其他較大之事業更何能爲江浙兩省并此事簡易行利於平民之事而不能辦其他各省更何能爲敎育家與平民最相接近者而不能爲平民直接謀經濟之發展間接謀教育之發展其誰能謀之乎 
　　進於浙江省敎育便聯合會浙江第一師範署假講習會上海學生聯事會附設之學術演講會均已演講此事學界之中如袁觀瀾伍仲文經子淵沈信卿張伯苓朱少屏諸先生商界之中如聶雪台孟蒓蓀諸先生莫不首肯其說南通張季直先生亦曾有所陳說今日之需要似在廣播此項知識加以討論而後擇一地焉試辦之辦有成效而後推廣之敎育界人如能發起此事實業家慈善家必有能贊助之者此事若成不啻焉我國經濟界敎育界開闢一新紀元也 
　　各國平民銀行所以有成而無敗者以其所管區域極小此其一也會員及借欵之人莫不相知有素得互爲保證此其二也借欵之人即銀行之股東此其三也無論何人皆視銀行與一己有切膚之關係决不願其爲人欺騙者此其四也 
　　謹草簡章十數條以備因地制宜變通而行袞袞諸公熱心公益關懷民瘼先天下之憂而憂後天下之樂而樂夙所敬佩平民銀行之設一舉手而經濟上敎育上之因難皆得充分解决起而圖之國民幸甚 
雜評二 
[滬軍使問題（庸）]  
　　據京訊政府將規復松滬護軍副使於四十兩師中擇人充任而護軍使一席則仍以盧浙督兼領遥受其成以甲省督軍而兼綰乙省軍符雖爲創例然欲此問題之易於解决則舍此亦苦無適當處置蓋除護軍使人的問題而外尙有駐兵問題在也 
　　惟吾人更所欲知者政府此等辦法是否僅因滬軍使一席各方競爭甚烈無法應付故以不易原人爲間接之謝絶抑尙推究上海所以設置護軍使之由來已有不必爲永外機關之意而暫以此維持現狀此則目前辦法雖同而將來之趨勢自異也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚夫 
　　自由談三字皆用當代名人字跡每星期調換一次今日係侯堯夫先生手書 
新談 
[濟南觀察談] [  一之]  
（六）濟南人之特性觀（質直） 
　　濟南人之第二種特性曰質直以與南方人士相較似乎時代不同蓋一則猶商之尙質一則猶周之尙文也濟南各商店分類語甚平直如浴室逕名曰澡塘鮮見清水盆湯汽水浴堂等種種殊稱客寓逕名曰機並無飯店旅社旅館行臺等名義上之軒輊此外各項商業門類雖不能盡憶大抵不重浮文套語西門大街等處各大舖户所陳列奢侈品一類實違不若南方之多山東本地出品若繭綢若草帽均係實事求是之振興國貨計畫絶鮮奢侈或消耗等性質包孕其中即類似稻香村之南課店亦覺其中食物品目無變幻離奇之諸花式此又山東人士尙質不尙文之特長也趵突泉第一通俗圖書館陳列各報有文言者有白話者體裁名義分畫非然旣無一方作用之施自鮮雙方衝突之患從無假借名義以極瑣陋不堪卒讀之白話文字闌入文言之大報中牽强作勢令人向之作三日嘔者亦從不見以小報之實而挾標新炫異之謀以頂替大報之虚名者令人至此耳目爲之一清不可謂非尙質之民关强人意之處商店行用大銀元及小角以鐫袁世凱小影者最見流通其原因有二一則此項銀幣爲民國三年所鼓鑄僞造之舉迄無所聞二則鐫袁世凱小影之銀角其價值爲十枚換一元非若小洋之價值漲落不可靠而時有虧耗之虞故濟南雖有錢店濫發紙幣其價值仍可永久不變尙質直之住民究視譎而不正者爲易與云舍上述三者外若客棧中一類人其狡譎必視尋常人爲尤甚行遍全世界莫不如是而以我中國之爲害者爲尤酷但在濟南行李上下點件算有定價茶房小賬交櫃收存可無爭執之苦旅館中人雖不免有狡黠者視其辦法之直捷爽快亦足審知其尙質之而相也記者游濟南公園時曾往商品陳列所一游其中陳設品不勝枚舉以玻璃絲鏡屏爲最動目此項玻璃絲製造品年來異常發達可稱濟南方面之特有營業而濟南人士尙質直務明爽之普通情性又可以此平直透明之玻璃絲爲表徵云 
新智識 
[童子軍游戲（續）] [  上虞陳伯源譯]  
　　解結之際不准用刀割之爲俘囚者祗須僵臥（蓋已不省人事）不准助也隊長須注目視之倘見把撫鹵莽足以加傷俘囚則尤宜加意呆去該員分數若干 
　　參賽諸員以得分最多者爲勝 
　　設一員首至營寨己得十二分然隊長以其負撫傷員愴惶不周可依過以减其分其次到者如能救護周到亦有時勝於先到者然大概以首到者爲勝 
　　此種游戲可以練習解結以及負傷諸術每於各排相賽之際亦可舉行設若十二人相賽首到營寨者可得二十四分末到者次之以其分數最多者爲勝 
（二）俠士 
　　一日有一羣人員方在營寨中談笑娱樂忽來一員略謂當彼被敵追撃之際於敵邊界見一傷員横臥道旁支隊員乃告其衆且問誰願効力廿救此員遂有一員出而應徵此俠士之職首在尋獲傷員（當於一暗藏之處先預備之）次爲取歸營塞不被敵虜此俠士置身敵地險狀千萬故須以活潑靈敏多才多藝之員充之 
　　途次遇敵俠士須事躱避 
　　敵員須在二人以上方可而獲俠士否問無效 
　　此種游戲可以試騐俠士之才能機警設若當其引傷員而歸也爲敵適迫彼即須藏匿傷者引敵他方然後取之而歸 
　　此種游戲之舉行略述如下當傷員藏匿已畢營中無事隊員咸可使出作爲敵人然後令一人報信使其略述傷員之行蹤苟敵員衆多可以用數傷員及俠士舉行之 
劇談 
[東籬軒雜綴] [  柳遣]  
　　伶人走運之後一切舉止無論其爲是爲非必有一般人羣趨而效颦之者何月山在滬濱每演一劇必鹤立（内行謂之跥泥）台上歷數分鐘之久觀客僉譽其腿力之健曰此當爲楊小樓所望塵弗及者也而何月山竟以此享盛名於是鹤立之 
 
[瑞士蒲恒之大橋]  
　　蒲恒爲瑞士首都實始於一千八百四十八年以户口而論蒲恒祗有七萬餘人實居時里格蒲西爾及　内巫之後蒲恒城居高臨下山景佳絶其城内之大建築除聯邦議院蒲恒大學（建於一千八百三十四年）歷史博物院美術陳列所及動植物學博物院外有大橋數座其最大者爲孔漢橋建於一千八百九十八年共長一百十六丈六尺上圖乃諸大橋之一也 
　　惡習風靡一時除少數恪守繩墨之老伶工如尙和玉輩未中春流毒外鮮有不以之爲急務者夫腿之健否固爲武生所應注重之點鹤立歷數分鐘於師劇上究竟有何種關係此殊令人百思而不得其故者矣又見今之以梅派自命者不摹其態度而狀其古裝不法其細膩而爲其肉麻與學何之鹤立同其毅力從可知刻畫趨奇死在句下之習要亦爲伶人之惡根性也乎述至此忽想起一事童伶劉榮升之初出台於都門廣德樓時（民國二年）年不過一一二丹田充足學劉鴻昇居然有幾分神似處然並其跛足而亦力摹之豈不可笑不察其當否不問其是非瑕瑜兼學卒之瑕不掩瑜而始行覺悟晚矣凡此 
皆爲師法前人者所不可不知者也 
　　同行嫉妬乃我國人之通病而於伶界爲尤甚以老譚之功深養到亦曾受雇傭（昔年老譚搭滬上某舞臺時同行中有請人呌　好者）之創好然此猶可解說也爲營業起見而出於攻抨不得與　格的同行嫉妬相提並論日者頗聞伶界中人之嗤蘭芳者輙曰彼臉子好我們没有只個本錢祗好讓他獨步又曰彼連氣好我門没有只個福分祗好看人走紅諸如此類不一而足而於蘭芳之孶孶爲學之美點即以上述二者抹煞之自己不要如自己不力學不自責也故與内行中人談伶界之事自古迄今幾於無一完人楊小樓之淡有罪之以疏者尙和玉之穏有責之以瘟者俞振亭之狠有毁之以毛者驟聽之似極有理細味之終覺得含有酸素作用大家互之毁謗成爲一種習慣師其心内確所崇拜而於口中永不肯作半句贊美辭又明明竊取人之皮毛以圖生存者每强言曰他　塊骨頭配我去學他甚有命名時製取他伶之名而冠一蓋字或賽字者此種損人不利己之惡習數見不鮮而一般甘爲伶人功狗之捧角家復從而附和之某也良某也無能悉準其所捧之人之主張而立言是非不明黑白不分而傾軋之禍愈演愈烈充其分將來必有以危險品爲嫉妬利器之一日人心不古險詐横生鋤摧異已大抵皆然又豈特伶界而己哉 
小說 
[滑稽言情情詭（一）] [  雄倡]  
　　拿爾斯氏ＴbomasＥ.Ｋnowles原著 
　　一日密斯絲蒂蘭（女郎名）造律師白羅世氏治事之所入時總書記彭克士倉皇起迎蒼白顔色之上斗然紅暈邇來女郎造訪此律師之門者數矣總書記尤極屬意總書記於居停事務册中所載纖悉週知幾能成誦就中尤有一節識之中心而不能遽忘者則即爲此女於亡父遺産中應得之一分其數適得三百零二鎊六先零十辨士有半在此蒲士頓小市鎭中少婦之擁奩資如此類者特鮮即此一端已足令一般少年抱求凰之志者爭涎之矣矧又貌美足以動人體段旣佳珠喉尤脆故總書記此時立下高座伸其渺小之軀使增高其身材可寸許出其至雋妙之音吐言曰密斯無恙今日天氣滋佳試觀蔚藍之天色燦爛之陽光令人神爽不亦於密斯滋適乎總書記作如是寒温語固自謂爲不啻詩人吐屬且言且視女郎似豔羨不已女亦欣然應曰儂亦心愛此天色與陽光乃果美妙無度總書記色頳復以目光注射女面似蓄深意言曰吾尙能述一物尤美者書記言時默念此語苟爲高街婦女冠服肆中潘馨斯女序所聞者將不審其如何則自訴其膽力之巨因命侍者整一保險公司之月分牌懸諸壁間者用自掩其慌擾之跡時女則微弩其脣櫻矯爲冷肅之態言曰密司忒彭克士君乃甚誠慤吾不解其何謂書記膽頗爲壯對曰吾語質直幸女士勿介介女作巧笑引目微睇書記爲狐媚狀言曰此語苟出之他人者吾安得不爾書記心脈立爲大動即語其侍者曰華伯烈汝爲我將此書去付郵侍者旣行書記復廻面女郎續其談吐言曰今茲野景當極佳羣樹戰綠枝繁葉密時鳥弄音啁啾格磔女曰君乃愛天然景物乎書記曰斯固吾之夙嗜想女士亦具有同情女唯唯書記曰果乃不出吾料凡人性情投合爲人間絶美之事質言之區區生平所引爲至樂者無如黄昏作郊遊用以健胃若得良伴同行則尤佳書記自計此語出在女聞之將不審其如何能神會其微旨否迨得女報章乃生喜時女言曰密司忒彭克士君獨行踽踽意有時當亦苦其孤寂曰間有此感顧莫得良伴其奈之何曰君試覔伴偕行必且可得女言時目光閃爍明示以自薦之意書記佯問曰女士之意如是乎誰復可凂曰噫此則當山君自决書記聞言膽力逾壯即曰即敬屈女十何如女狀甚靦覥而温婉言曰君前此胡未思及曰實則吾未嘗不思及女士特不欲遽宣諸口耳 
[自由談之自由談] [  不冷]  
　　預聞與監督　監督者决非預聞其事之當事人當事人者决非能即爲監督者若乃自預聞之而自監督之則不啻自己監督自己也監督之利用能有幾耶 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[禁断墾荒之諭旨]  
　　（同治十一年五月二十二日） 
　　上諭庫克吉泰奏騰清正圍復有民衆擅入耕種請將看守不力之該管官弁摘頂示懲一摺熱河圍場經上年查辦騰清後並暫撤旗地撥補騰圍民佃以示體恤乃爲日未久竟有不知姓名民佃聚集多人突至湃布嘠圍外毁栅入内任意耕種該總管等不能禁止任令民衆擅入正圍實屬辦理不善署圍場總督伊克坦布及該管之翼長防禦驍騎校等看一併暫行摘去頂戴責令該管兵將攔入圍場民衆迅速騙捕凈盡嚴密看守母許奸民再行闌入並將從中架唆之人訪察確實按名緝拿嚴辦以警效尤倘仍前不能振作即着從嚴參處另片奏請豁免騰圍各佃租課等語所有騰圍撤地旗民各佃應完課銀加恩着照所請自同治十年起豁免三年以紓民力該都統即刋刻謄黄徧行曉諭務使實惠均霑母任吏胥舞弊用副軫念民艱至意餘着照所議辦理該部知道欽此 
　　按熱河圍場即今熱河特别區之圍場等縣地也今者成聚成都同於内地即更在其北之赤峯經棚多倫林西開魯等處亦且置縣設治墾牧日盛殆非當日深閉固拒者所及料也燕晉邊民於專制壓迫之時輒冒死以求生於邊外率能殖産興業各佔有立足之地晚近行政權之擴展乃賴是以爲基蓋我民族之自謀其生夙無望於政府而不待政府之奬勸但求政府勿加以戕賊我民已沛然有活動之餘地即受政府之戕賊猶且偷活於雷霆萬鈞之下以爲民族佔一地步我民族曾何負於國哉然而𢦤賊民生之政府今猶無異於曩時則將奈之何 
國外舊聞 
[花旗風俗]  
（同治十一年十二月十九日） 
　　昨有友人曰花旗麻邦之四北嶺非爾地方來信云彼處街衢寛展樹木整茂可愛人事亦極公平待中國人均有禮貌天氣寒暖與京都相似地方清潔人無疾病惟食物一切則較之中國貴數倍十數倍非欺生也本地土人買物亦然曰米一石計銀十四兩六七錢猪内須二錢七八分一斤小菜至賤者三四分一斤鷄子二分一枚此皆照中國銀數合算者人工極貴至粗手藝須三四元一天工價如上等技藝及水木工作則每天須六七元矣中國各貨進其口關稅極重皆因前數年用兵之故將來或可減省亦未可知惟茶葉之稅則全行豁免中國遣往之生童三十人現已分派十五館肄業尙能奮勉管帶生童之官員每月周歷各館一次以 
稽勤情云 
　　記者曰此四十餘年前美國生活程度之狀况也今日物價之騰貴爲世界共同之大問題我國以銀本位故比諸各國爲輕減蓋銀價與物價俱漲非物價之不漲也然三四分一斤之菜二分一枚之雞蛋二錢七八分一斤之猪肉當時所謂數倍數十倍於我國物價者今我國亦達此價則亦數倍數十倍於當時矣物價騰漲之危機我不能不慄也 
[製造煤氣工人停工案]  
（同治十一年十二月二十日） 
　　頃接英京來函云現有製造煤氣工人二千四百名皆糾黨停工歇業原其搆釁之始因有不遵法則敢曠功程者一人東主勸以善言使之蹈矩循規彼則視如充耳特爲梗命以故斥革之詎料同黨甚不甘心互聯聲勢竟行挾制之私似此停工多人則煤氣必不足於用無論行店爲其阻滯即演劇梨園亦多有閉歇者後東主另僱傭人以繼斯業而彼停工者復來懇求收錄乃東主亦仍任之惟有司理爐火工五百名被控於官但其後事如何尙未斷結耳 
　　記者曰勞働問題亦今世界共同之大問題也迄今罷工之聲東鳴西應而英國約克希亞煤礦之大罷工猶未聞解决之方觀此乃知四十餘年前已見萌蘖矣然當時之罷工爲廠主革退工人耳以罷工爲同儕要求復業耳且廠主一另僱傭人而罷工者立即降伏且罷工者猶將被控於官以視今日則當時之工人猶易與也然以爲易與則積之旣久必有極不易與之時矧世變之速一日千里世有遠慮者其對此而憬然歟 
文藝 
[骰子四首]  
（同治十二年正月十七日） 
　　誰將象齒試磋礱巧樣新雕妙手空解得風流便抛擲本來骨相太玲瓏戰因奪彩偏成白人爲貪花只愛紅怪底重簾樺燭下紛紛笑語競雌雄 
　　一生花酒聽平章只在歡場與熱場與世逢迎原跳脫對人面目作剛方熱心不死爭拚注妙手成空笑解囊一霎輸贏無定向此中原有小滄桑 
　　廣筵小集訂伺儔不論清流更濁流部有何才偏號博欲令誰報竟先投綠么低唱聞聲喜紅豆相思入骨愁竿木逢場儂亦羨阮囊蕭瑟太增羞 
　　聲聲喝雉與呼盧闤闠功名賤丈夫用是人間浮浪子力傾天下看錢奴心爭鵝眼鬚眉展計逐蠅頭骨髓枯聞道東山方賭聖有人黑白認模糊 
　　此錢唐梁晋竹孝廉作也刻畫精工吐屬名雋眞有嬉笑怒駡無不絶妙之歎（原跋） 
[晚梅二律（梅鹤山農）]  
（同治十二年三月初四日） 
　　開盡南支又北枝小園春信獨遲遲羅浮夢斷人無跡玉笛聲聲鹤不知幾縷香飄紅杏暖一籬影度綠楊欹笑他驢背高吟者莫道春深更廢詩 
　　春風消息到垂楊剩有孤山放淡妝明月莫嫌疎影晚　　孤標原不定時芳避他寒雪三分白來壓梨花一縷香寄語高樓詩酒客漫將玉笛譜悠揚 
[紅梅四律（同治十二年正月十四日）]  
　　縞仙無故謫紅塵香國還疑夢未眞如此荒寒憐獨立略加絢染占先春半生酸涙濃於酒一點丹心暖向人莫漫君誇標格好原來管領百花身 
　　熱腸冷骨未全非著我花間儘合宜神往落霞三弄罷興來釀雪一尊移修眞已謝春心擾降格須防俗眼欺欲與肄仙乞顔色可容待到故人期 
　　南北風光夢想懸繁華易境豈皆然人來庾嶺方戎馬鹤在揚州亦杜鵑出世旣欣天有意扶春那可酒無權相逢一笑風塵外嬴得看花賦又傳 
　　珊珊偏瘦玉偏肥輾轉終嫌取喻非選色合妝嬌女額消魂偶落酒人衣心雖就冷偏含赤天不容寒肯賜緋一自淪身香雪海十年夢繞彩雲飛 
　　此吾友張潛園孝廉作也潛園詩世比之張船山黄仲則云此詩雖非傑作然玉龍鱗甲亦是珍惜耳（原跋） 
軼要 
[刀環記略述]  
（同治十一年十月十三日） 
問心草堂主人述 
　　余家本粤東幼時即聞先輩警不肖子弟云飽食終日無所用心只可市諸肆矣可見所謂猪仔者非身任屠宰而何憶咸豐八年間有閩人姓謝名再生者世外科一日被騙至从舨船爲瘍醫詎知一落艙中遂不能起眼見艙中已有數百人在焉越明日即揚帆亦不知何往忽一日抵岸令離船如驅羣猪狀至一處上岸若敎場遥聞哭聲震天及接於目盡是華人約有百數十人間有數人以釘釘其腦而倒掛之又有數人已斃命於地又有數十未及也謝視之正在魂不附體忽有人飛奔而來摇手呼止謝亦不知何意聞其語知爲其首領患背癰垂死故令暫停謝乃福至心靈遂曰我能治也彼人曰汝果能治不惟免禍且有大益於汝許之遂薦往醫果應手而愈其首領大悅重賞之大獲其金寶謝自忖曰雖然死處逢生尙在虎口懼終不免因生一計詭謂之曰病雖愈必覓覓得某藥服之可兾除根否則復發性命攸關矣首領以爲然令訪之謝曰此藥産於中國某山中可得也乃令數十人隨之回粤一日探藥深山乘間逃脫遂訴其始末於人而記之曰刀環記刋刻刷印遍傳其事云前日觀申報中論杜絶源流一說誠屬至善良策在愚管見又有一說蓋爲猪者皆非情願其罹害者皆在於貧心貪則受騙間有無賴之徒浪費囊空乃亦受騙又有硬拉者三人可以拉一人拐匪之方法種種不一然被騙或被硬拉者即已落至艙中苟船尙未開艙中之人或數十或數百只要大家齊心拚命一擁而出亦可使拐匪不能抵禦即使手無器械能拳者拳之能脚者脚之人多亦能制勝也然最好須請各大憲出示遇有關津可查則查之倘不遇關津則須知作猪仔必受屠害必先振作復仇之心大家合膽可無虞也 
　　按此係當時之來函原文不甚可通已略加潤色觀此則當時社會對於猪仔案之痛憤與當時官場膜視民命之情形固躍然紙上矣 
 
 

Page 19

 
 
   
 
 

Page 20

 
 
   
 
