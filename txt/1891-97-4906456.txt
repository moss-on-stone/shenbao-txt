# 1891 - 97 - 4906456

 

Page 1

 
 
[恭印光緒十六年諭旨告成]  
　　本舘除歴日將諭旨敬謹錄諸報簡外每届一歲復排印成本俾　海内外咸得　綍恭聆兹巳將光緒十六年諭旨排成印以佳紙釘爲一巨册祇收工料洋銀一角五分有欲曕仰　訏謨者請至上海三馬路申昌書室及各埠申昌暨售報人處購取可也 
[新印繪圖三國演義] [  圖書集成局啓]  
　　三國演義一書近來層見疊出然或字跡太細殊費目力閱者每以爲憾本局特用新鉛字以上等閩製潔白連史紙重加刷印字跡清朗行列井然與所印廿四史異曲同工其中眉批圈點悉照原刻首卷仍列繡像第回各繫圖說裝訂精工每部十二本外加紅木夾板定碼洋二元卽日出售合意者請向本埠申昌書室或外埠申昌暨各處賣申報人購閱如欲躉購請至申報舘帳房面議可也此佈 
[催取振采] [  申報館恊振所啓]  
　　本舘承　近諸大善士捐助貴重之物己兩次製成集腋社采票以冀從速售去並濟飢民所有第二次票己於本月初六日在仁濟善堂開彩旣將對號單登明初八日本報附章所望各處購栗諸君檢閱此單如己奪得錦標速卽將票寄來領取本舘有厚望焉肅此布聞伏雜均鑒 
[二百五十八號畫報告白] [  點石齋啓]  
　　厦島一我鷺江爲妓船林立之所飛觴夕醉攬錢晨妝挂楫蘭橈别開粉藪評章風月者爭往問津焉至若醉啓畳端夢得吉兆賭童之受責僞婿之騙婚銅皷可以驅瘟生菜亦有盛會或以悍妾而虐小婢或以少艾而私老夫摹繪成圖藉娱雅興所附閨媛圖說及山水人物各册頁等仍循曩例准於初六日出售此佈 
[裁捐萹]  
　　古之爲關也將以禦暴今之爲關也將以爲暴戰國時巳有此說然則關之爲患也盖己久矣夫關則曷爲乎暴征稅出入商賈苦之行旅累之故論王政者曰關巿不征澤梁無禁關巿澤梁尚且不征無禁况其爲關巿外所加增之厘捐也乎厘捐非古且有妨於王政今中國又何爲而有之則以前此髮匪竄擾中原陸沉招勇練圑在在需餉費用浩繁不得己創設厘捐凡貨物過卡值百抽五以濟軍餉又防奸商繞越偷漏乃多設分卡節節稽查局以分而愈多卡以增而愈密以此一項佽助軍餉振作土氣削平逆黨重整乾坤此所謂枉尺而直尋宜若可爲也迨至今日則天清地寗内訌不作者己數十年而此枉尺之留存更無直尋之效騐又胡爲乎不裁而去之此一事也余之論之者己不下數十次卽言官亦有奏請裁厘者而一交封疆覆奏則初則以善後爲名繼又指他事爲說迄今二三十年厘卡捐局有增無减江浙爲財賦之區不啻爲竭澤而漁之舉以至商民愁苦怨聲載道且又有委員不能約束司事巡丁恃勢横行種種弊竇非楮墨所能罄而商民交怨漸益不堪設或有桀黠者出而煽之其禍有不可設想者矣然而此中必至之勢官塲豈竟不知有閙捐者毁卡者甚而至於戕官者其禍之己見者歴歴可以指數聞者且爲之心驚見者且爲之色變而卒不聞各直省大吏中有一人焉毅然請撤者說者謂近來候補人員各處擁擠不堪上憲將恃各項厘捐局卡差使爲調劑冗員安插聽鼓諸人之用一旦撤去則若輩將從何處求生活其投刺　見以求大人賞飯者恐無法以覆絶故留此以爲之地且一局之内一卡之中自委員而下凡用司事若而人巡丁若而人跟役庖人一切頼以爲謀食之方者其數總計不知凡幾厘卡一撤則若輩亦如各營中遣散之兵勇旣無恒業可執又苦不能改圖其勢必將垂斃上憲盖藉此爲若輩之賑濟是亦仁者之用心也然寗使一家哭無使一路哭爲政者當權其輕重固不必爲此婦人之仁特以國家歳入凡計若干雖曰國家所得者不過十中之一二奈有其舉之莫敢廢焉吾恐厘捐之設當與地丁錢糧等項視同一律從此不復議裁矣雖然所以不能去者以此項爲國家進餉故也倘能悉心籌畫别思一法以補此進項則撤之亦無妨矣其法安在則前者退補山人曾爲余言専抽烟酒概免厘捐一法大爲可行山人之言曰前者開潘皖中適當軍興之際餉需支絀萬狀僕嘗請試辦烟酒之捐烟則淡巴菰鶯粟漿尚不在内粟則但就本地土酒酒捐則按缸而課之烟捐則查　以核之先將泗缸若于烟鑤若于查明實數每缸捐幾何每鑤捐幾何其數巳爲不貲而將前此各項厘捐盡行除去此法盖　自泰西西例烟酒之捐最重以其爲害人之物非利人之物也行之不及期年捐數極旺軍餉以濟辦公無缺而商買行旅以向之應捐者免捐應稅者免稅莫不歡聲雷動卽烟酒各捐亦並不聞有怨咨違抗之事惜僕卽去官行之未久繼之者無人未幾而仍復其舊其實則此時此法亦未嘗不可以行苟能行之所稅止有兩項則簡而易舉而此兩項皆無益有損之物多捐之亦不爲過而又加以近來土漿之出愈增愈盛卽併入此兩項捐中其數之鉅當不僅與各項厘金相敵而己焉有専稅之實濟則於國家歲入有增無减而又有裁捐之美名則民間咨怨悉冺頌禱不遑誠所謂一舉而數善皆備初不解此法之何以至今無一人議及也今天下厘捐之弊亟矣怨以積久而愈深禍以遲發而愈烈有心世道者奈之何而猶不思變計也哉 
[春明夢餘新錄]  
　　倉塲坐糧廳漢監督鄭太倉使秉成因讀禮去官隨咨取各部一等漢郎中揀列帶領引見兹悉户部各堂擬奏請將花翎四品銜户部郎中葛正郎寶華簡放斯缺云○前庫倫辦事大臣誥授建威將軍喜桂亭都統制昌因病出缺擇期二月二十九日伴宿三十日辰刻發引十九日爲始延法源寺僧十三人唪經禮懴三日二十三日爲始延隆福寺喇嘛誦番經三日二十七日爲始延清虚觀羽士建醮三日云○管環太常寺事務臣宗室崑岡等謹奏爲請旨事恭照三月十一日孝賢純皇后忌辰應行遣官恭詣裕陵讀文致祭臣查奏准例章每遇忌辰卽由守護公等題派一人就近承臣寺恭疏題本進呈伏候欽派俟命下之日再由臣寺知照該公届期　事謹此題奏請旨本日奉硃旨遣奉恩鎭國公溥齡行禮欽此○吏部示傳所有揀補直隷熱河道一缺本部定於二月二十八日帶領引見相應出示傳令京察一等之户部郎中覺羅廷雍兵部鄭中聨魁刑部郎中湍多布理藩院郎中覺羅存振二等之禮部郎中崇俊工部郎中彦秀等於是日黎明赴西苑門外六項公所報到聽候點名帶領引見是日穿天靑褂備帶補褂靑　並佩帶荷包手巾再傳該員等是否原任現任一二品大員子孫及是否現任一二品大員兄弟卽行赴部呈明毋悮○户部爲咨行事俸餉處案呈現准　庫付稱所有八旗滿洲蒙古應領光緒十七年分 
 
 

Page 2

 
 
孤寡暨養育兵小甲米折銀兩本庫於二月二十八日開放爲此咨行八旗傳令承辦章京於是日辰初赴庫承領○吏部爲曉諭事所有光緒十七年二月分月官中書科中書朱孫苐一員太常寺博士王得祿一員翰林院待詔余廷琛一員道裕昆一員知府曾培祺一員鹽課司提舉丁　榮一員知縣丁熙孟瀅吳殿揚雙錕褚輝祖江召棠方朝榘高淑勛陳季芳歐陽繡之等十員共十六員相應出叙傳令該員等於二月二十四日赴部過堂二十五日赴部聽候掣簽如是日不到立卽指名題叅○密雲副都統國副都統制俊委花翎防禦多鑾布率領甲兵十餘人來京赴工部投文請領駐防滿營光緒十七年官兵常操軍需火藥旋經工部覈符移付火藥局照放分𫏎竹簍以大車數輛裝運首途計領火藥七千餘斤轟樂三百餘斤火繩一百餘丈鉛九四十斤○管理廂監滿都統大學士恩爲咨報事本旗現有揀定公中佐領一事五人驍騎校一事二人補放江寍防禦一事二人於二月二十七日加班帶領引見爲此預行咨報奏事處查照○禮部爲咨行事漢襠房案呈本部儀制司主事徐　丁憂開缺照章留歸本部按班序補經本部於二月十九日帶領引見本日奉旨禮部主事趙承霖著准其補授欽此欽遵相應咨行吏部查照○西寗辦事大臣每歲秋問出口致祭海神就近調集靑海蒙古各部暨玉樹等番族於彼會盟循例頒賞綢縀小刀茶封等物以廣皇恩例應奏明將各物預存庫中按年提用現因茶封庫欸無多咨由陜甘總督飭司發欵委員於山西歸化城埰辦磗茶一千方刷印茶票解甯存庫以應賞需巳由楊制軍咨明晉撫照數代辦解寗備用並將所用銀數備文咨逹户部查照矣 
[俄儲到粤情形]  
　　俄皇子於二月廿七日從香港乘江寛輪船至粤省是日李制軍己率文武各官在碼頭迤接嗣見船旣傍岸卽登舟拜謁次日午刻制軍飭備皇子坐轎　至行臺宴飲及宴罷仍坐原轎制軍復率各官送之回船廿八日皇子自行游玩三十日折回香港到時己下午五點鐘矣本月朔乃由香港來吳 
[津門紀要]  
　　長蘆各鹺商轉運之鹽類皆積𫏎於天津東門外河東俗呼其地爲鹽垞有李姚二姓者清木工製成跳板倚於鹽船俾肩荷鹽包無所阻滯計跳板之長而大者每具需錢二三十千文短小者亦需十數千文初由李氏出資姚氏出力既而歸姚經理姚遂得獲利甚豐去夏洪水横流跳板多有漂矢者流至楊家庄掛甲寺等處被人撈獲若干事經某甲偵知將情告姚得以一一索還略不缺失甲貧無聊頼恃有此事向姚告貸主再至三姚以欲壑難塡置之不理甲謂我固有造於汝汝竟不抜一毛乎於是舌劍唇槍互相詬詈有瞎李八者爲李氏同族而姚之長親適從關東回欲以魯仲連自居探懷出靑蚨五百翼與之甲謂汝舍此區區者而居然於喒老子前有德色乎舉以擲李李引爲大辱正擬揮拳擊之不隄防氣忿塡胸一蹶不復起蓋己魂游墟墓間矣地方見此情形急禀報河東汛獲甲解縣姚亦報請騐屍讞員甘雨香大令臨塲相騐查無親屬飭姚領屍埋葬甲則押候訊供○河東梓人劉大行至大胡同悞被河北混星踢斃隨禀請邑宰騐屍初悮以兇手爲王慶嗣經查悉實係賀伯劉洛二人逞兇賀爲縣署官媒賀氏之姪犯案被押甫經開釋又肇禍端初訊不承嗣經反覆詳求始據劉認正兇賀爲帮兇蓋印遂令指模押候詳辦至上月廿三日屍伯劉國泰忽復具禀聲稱死者有太陽穴一傷致命務乞訊明以免枉縱翌日委員覆訊賀自認下手不諱查閱屍格應以此處爲最重之傷遂按律改以賀爲正兇劉爲帮兇賀又嘵嘵置辯委員以無可遁飾飭禁卒釘上鐐銬押候覆訊○學憲於上月二十三日發落新生獎賞一等生員考事遂竣旋出轅遍拜各官二十四日李傳相率同司道宴之於吳楚公所二十五日握節啓行各員恭送如禮 
[盜風日熾]  
　　太湖三萬六千頃汪洋浩淼本梟匪之所出没也湖之南曰南湖係震澤吳縣毘連之處俗名茭嘴邇值震澤迎賽桑楊勝會遠近士女結伴來游畫舫輕與聨肩接踵梟匪乘此機會胆敢肆意搶刦甚至一日而出數案不特貿易商船輒遭毒手卽婦女就醫船隻亦被搶刦禠袴剥衣慘虐萬狀殊令見者眦裂聞者心傷值兹海宇昇平普天之下莫非王土而梟匪竟猖獗若此何由使良懦得安其生商旅願出其途哉有巡防緝捕之責者其亦有所聞否 
[催繳賑欵]  
　　去夏順直水災兩淮鄂湘西皖四岸鹾商經各憲剴切勸募無不急公好義慨然認捐銀二萬二千五百五十兩四錢原限至客冬一律呈繳奈地非一處捐非一人故迄今尙未清繳日前江都轉札飭淮南總局出示嚴催局員遵卽出示一通大旨謂各該商認捐順直賑欵原定限去歲冬月底一律繳清迄今逾限己久除繳收一萬八千一百九十一兩六錢外尙少四千三百五十八兩八錢現當春賑孔亟待賑甚殷合亟遵飭示催爲此示仰四岸商人赶急措齊尅日掃數清繳立等彚解毋再宕延等語想各商見此示諭定能上體憲意下卹災黎踴躍輸將以全善舉也 
[章門俚語]  
　　江省風俗凡有疾病或問占卜或延師巫或以方藥請命於神占卜費錢數十百文師巫費數百文至數千文於病之安危尚無甚關繫惟以方藥請命於神費錢雖不多而爲害最烈愚夫愚婦往往自戕其生誠可笑而可憫也有所神檢藥者廟主用大藥盒一個置於神座前盒格分數十百間裝藥數十百味請尺許木塑神像降座以兩人拽神兩手作摇曳狀向藥盒回環四顧神忽頭磕於藥卽檢取某藥迨神不摇曳則止而不再檢其分輕重也亦以兩人拽神兩手作摇曳狀廟主將藥每味初用戥秤兩許若神摇曳不止則漸减輕迨神不摇曳則止而不再减有某甲偶染風寒外感神檢藥用大黄等猛劑一服而斃屍現黄色說者謂神籖藥係照醫方開列輕重經前人斟酌雖病不對藥藥不對病尙不至罹速禍神檢藥係拽神手之兩人任意爲之旣非醫書成方又未斟酌輕重直以人命爲兒戲也今之懸壺巿上胸無分寸口肆揄揚者其亦神檢藥之流亞也歟○江省風俗凡有火災皆建清醮貢院後某姓因早炊遺火茅草堆中頓兆焚燒致燬房屋一間别家不致殃及於是鄰居咸謂神靈呵護所致醵貲公建清醮以答神庥去冬高　地方失愼焚燬店房數十間今春一律興脩舊觀頓復亦公建清醮皆以期降福　災欲弭火患當脩火政索報於虚無孰若講求夫實際彼緇衣黄冠鐃鈸叮噹　旗繚繞無非爲賺財計耳而蚩蚩者甘爲所愚而不顧亦可哀己 
[江西官報]  
　　星子縣慶錫庚來省司獄陳開又接查順化門未入張禹川接查沙井保甲縣丞邵作賓委往漢口查議抽收洋油稅將鼎元卸辦奉新保甲回省葛泰階酌委釐差一次上饒武進士郭鳳翔姜恩驊俱呈繳騐票知府王錫三總查七門城内保甲前工部主事李翊桯辭行往贑州户部廣東司主事丁繼瑜辭行往廣東署義甯州周文潮卸事可省縣丞朱彝義酌委釐差　次府經張夢熊往新淦　保甲娄署清江典史龔鏡清經糧道委催道款尙未回省未便日久等候攺以巡檢郭浩酌委署理知府但培良委辦新淦三湖卡陳鼎新委辦瑞共卡邵夢善委辦義甯茶稅卡 
[秦淮瑣述]  
　　金陵三大營迎喜神向例由制帥懸牌示期約於正月中旬吉日出城恭迎適彼時劉峴帥節抵白門宫塲祇候紛紜未遑舉行沈仲帥遂攺期牌示涓吉於二月十七日出迎是日黎明三大營及親軍南字選鋒新兵春字覺勇等營隊伍均在行　左右站立共有二千餘入旗幟鮮明鎗砲齊整眞有如茶如火之觀辰刻三大營營主各用綵亭一座安放鎧甲以四人舁之前導有儀仗次手率屬下員弁至行轅伺候迨鐘鳴入下恭請制帥鎧甲安放綵亭内以八人舁之前導有儀仗鑾駕戈什哈頂馬對子馬各營隊伍在先三大營　主鎧中以次隨之卽由行　　馬出水西門至雨花臺各營隊伍均排列兩旁制帥鎧由亭安設在上三大營鎧甲子次少中間香案上陳列三牲祭品各營主亦均鵠立當是時恍有落花與芝蓋齊飛楊柳共春旗一色景象頃刻聞有一弁頭裹白巾手捧喜字　騎飛奔由東南方南來至𨆁前下馬向香案旁　立 
 
 

Page 3

 
 
聽事者跪報曰喜神至三大營營主率各屬員弁向喜神行禮畢　　神者遂將喜字安放絲亭中間向各營主叩喜兩旁站立隊伍齊燃　槍三巡始由雨花臺恭迎喜神直進聚寶門至行轅仲帥公服迎進各營主呈遞手版叩喜後均各排導回署今年隊伍之多較倍於往年故沿街觀看者尤形熱閙云○金陵南門外雨花臺側之三藏寺亦城外一大叢林也每届觀音大士誕辰進香者肩摩轂擊熱閙異常是日有某氏婦年逾四旬偕一婦兩女往寺中進香因城外大街來往人多恐致擁擠遂由雁翅口沿河而去取其路僻人稀便於行走不意該處適有由船運　之米袋數十包堆積河干某氏等經過時忽一米袋由堆上落下恰將某氏脛骨壓斷登時暈倒經人赶緊扶起而己不能移動乃爲舁回延傷科　冶據云脛骨己斷縱能診好恐亦絲成殘廢我佛慈悲何不灑以楊枝水俾之嘘枯潤槁也○金陵水西門外有某甲者性情懶惰兼嗜　芙　家况拮据時嗟枵腹近因飢寒交迫不得己將妻鬻於木客當日在烟館講明身價赴廟中書立字據進城匯付洋銀其講價時適有剪綹賊同在一處吸烟所言均被聽聞步步跟隨及某甲得洋後道經府城隍廟内正在演戲鑼鼓喧闐甲遂進内看戲剪綹賊乘間挖取幸是賊尚有天良思此係賣妻之洋倘概竊之定有性命之憂是以僅取五元其餘仍舊納還亦可謂技之至神者該賊甫出廟門卽遇其同業某乙後恩某甲包内洋我明知其中緣由故僅取五枚若乙未悉底細必不肯放鬆遂復轉身進朝挨至某甲身邊站立看戲不多時假作驚慌喊呌包内有洋十元被剪綹剪去某甲聞之心内未免驚慌伸手探摸洋包尙在遂言老哥適遭剪綹予身邊亦有洋蚨五十元包己被剪開一洞若無老哥喊呌則子之洋定然失落連聲有勞　　徑自出廟而去似此剪綹之輩尙屬天良不昧可見惻隠之心人皆有之也在後剪綹者自在烟館向人稱述故傳者得聞其略云○金陵向例於清明日舁城隍神出巡由城南至城北出太平門外駐篤是日首府委派地方官一員前往致祭俗傳該處葬有前朝海某之墓髮逆平定後曾託夢於城隍云如不祭我我出而爲崇故每年清明日城隍必於此駐篤地方官亦必於此致祭否則墓中人變爲厲鬼出而作崇俗傳如此歴年卽沿以爲例適今年是日天氣和暖風日宜人因之看會者借此行作南陌踏靑之舉衣香髩影絡繹而來較之往年尤覺熱閙云 
[西戲新奇]  
　　西人未士氈臣善於搬演戲法曾獻技於印度新加坡諸處日報中皆極意揄揚嘆爲得未曾有蓋其所演出人意表幾於思議俱窮故見之者咸爭相推許也兹來滬上在圓明園路西戲園搬演定於本月初十日移致寶善街天和茶園俾中華裙屐皆得人觀計每晚自八點鐘登塲至十二點鐘止當此春光明媚绿　紅　諸君子行樂及時盍携手同行一新耳目乎 
[苦口婆心]  
　　英和界四馬路尙仁里一帶時有無賴之徒調戲　姨大姐麥捕頭訪聞其事遂派暗捕守候獲犯到案經蔡太守訊供懲辦知此輩皆係玉器作扇作學徒太守以該學徒等年幼失於管教遂致肆意妄行不忍不教而誅擬卽出示曉諭凡爲父母者管教其子爲業師者約束其徒使之各安本分不再在外滋事倘經曉諭之後尙有不思悛改仍蹈前轍者父師亦難辭咎自當一併究治凡有子弟者其可不從嚴约束以無負寶太守正本清源之意哉 
[女屍收殮]  
　　浦左楊涇鎭之楊涇港係東鄕船隻往來之要道有陳某者在該處開設竹行前日清晨見後河浮一女屍祗穿布袄一件並無裙褲陳異之奔告地保查無屍屬出認遂由該保備棺收殮說者謂此婦因姦致斃未知確否人命至重不敢妄贅一詞也 
[賢令騐屍]  
　　昨報列命案請騐一則昨晨由原差及頭圖地保陳玉麒等在老閘北　空地上預備屍塲並將徐鳳岐徐竹橋昆季帶到伺候該處巡防局員亦派局勇到塲彈壓鐘鳴九下陸色尊帶同仵作書役人等臨塲相騐旣升坐命提鳳岐竹橋至案研詰供稱小的昆弟二人係崇明海門人在申多年推東洋車餬口前日下午偕同鄕人姚祝三至天茂酒店飲酒興　耳熱小的等又邀伊啜茗姚不去當卽回家取菜刀向腹亂砍小的等見之大驚上前奪刀忙問爲何如此據稱腹中熱甚如火燒一般冋小的等索取冷茶解渴給伊冷水一碗姚一吸而盡不料竟行至半途倒地氣絶查姚今年廿八歲實因飲酒過　以致喪命當在家奪取菜刀時伊　我爭執曾批伊頰二下餘無别情求請明察邑尊問爾等可知姚飲酒多少家中有無親族答稱姚在天茂店内共飲高梁酒十一碗以前姚在别處亦飲高粱若干家内只有兄長現不在滬邑尊命該地保往傳天茂酒店主龔根泉至案謂是日姚到爾店共飲酒若干可將實數供出不可含糊供稱前日下午四點鐘時姚至店中共飲高粱五碗伊等分兩桌飲一桌上飲三碗一桌上飲　碗邑尊問每碗分兩若干答稱每碗有二兩左右若作紹興酒算有一斤有餘邑尊謂爾須將實話供出答稱小的所供均係實情不敢隠瞞姚來店時早己醉容可掬邑尊將徐鳳岐徐竹橋一再研詰徐等仍執前詞邑尊遂飭仵作検騐良久喝報身上並無傷痕實係酒醉斃命邑尊離坐細視一周卽飭善堂棺殮發封一面着原差將徐昆季帶回署中龔斥退 
[縣案彚錄]  
　　虹口向擺賭檯之處有石沈氏家基地因租與賭徒聚賭奉前任　浩亭直刺將地充公撥作文昌會善舉地旁有房屋三間迄今尙未拆毁上月十二日陸邑尊密拿賭徒郭兩德等之後卽飭文昌會司董等前往拆屋不料石沈氏紏同潑婦十餘人出塲覇阻並將文昌會中人張堃源毆打該司董等當卽回縣禀　邑尊大怒正在飭提時該氏己投縣伸訴晚堂邑尊提訊張投縣供稱昨日至該處有悍婦多人將我毆打現在臂上有傷求恩究辦石沈氏供稱向居是處祖遺房屋三間現與孀姑同住若將屋拆去姑媳二人便無存身之處邑尊謂此事己由前縣斷定不能任爾覇阻若再頑梗定當逮案嚴辦該氏供稱情願卽日遷移具結備查候補提該處地保再訊○本邑五十一圖地保沈蓮洲因虧繳去年漕糧前日由陸邑尊飭徙　案略詰數語着卽收所俟交清後釋放 
[英界公堂瑣案]  
　　包探顧阿六稱著名流氓陳芳郊疉經犯事懲辦現文至烟妓陳二寶處强借洋十元不遂尋釁由陳二寶報明捕房捕頭派小的往拘見陳芳郊正在與烟客徐錦寶扭打爲此拘案陳二寶供小婦人籍隷松江墮落烟花陳芳郊來借洋十元不遂所欲適有客徐錦寶從旁勸解陳卽與徐尋釁徐錦寶供小的向爲漆匠偶至妓處見陳硬借洋銀爭擾不己在旁解勸陳以我不應助妓即行毆打陳芳郊供不敢硬借洋銀經過花烟館門口姪　我入内我不允遂致口角蔡太守謂陳芳郊疉經拆梢懲辦不思攺過尚敢訛詐情殊可惡判發捕房管押一年以儆○副捕頭稱龍飛馬房之張阿二與王阿三在南京路駕車不愼撞倒華錦初之小車幾乎釀成人命幸有二十七號西捕出力救護華己受有微傷今特解案二十七號西捕稱華推小車照章行走張阿二等駕車之馬性甚劣見小車遽爾驚躍以致撞翻小車華在馬履下拖出特將張阿二王阿三等拘案華錦初供江北人推小車餬口載一女一孩從石路經過突有馬車飛駛而來撞倒我車我急保護車上人自己跌在馬腹下若非西捕到來恐遭不測今手足均己受傷請騐張阿二供在洋行爲馬夫因洋東向龍飛行買馬小的與馬夫頭王阿三試較馬之優劣不料悮撞小車己給小車夫華錦初洋一元王阿三供與同蔡太守謂試馬應在坭城外空曠之區不應在熱閙地方致擾禍端姑念華錦初受傷尙輕判罰張阿二王阿三洋五元以三元給華錦初養傷二元賞給西捕以獎其勞○包探張松樵稱緝獲沈阿江起到銅吊水烟袋自鳴鐘等件係俞德和等失贜被賣在陳德林舊貨攤上贜己吊到今將竊犯及收贜人一併送案失主俞德和曹義芳吕月川張永德方蓮生各請領贜沈阿江供崇明人認竊求恩陳德林供擺舊貨攤悮收銅器由洋二元四角業己吊案蔡太守　沈同江枷號十四天發頭門示衆期滿　籍陳德　罰洋二元四角無洋則管押七天贜交各先主分别認領○吳瑞卿稱無錫人被親串家己歇傭入李　林行竊自鳴鐘錫　臺等件由捕阻獲人贜送案請領李松林供湖北黄梅縣人向爲縫上　患病不能作工傭工餬口嗣又失所不得己犯竊蔡太守察得李松林似有病狀問欲回鄕乎答稱意 
 
 

Page 4

 
 
欲回鄕苦無川資太守飭押候遞籍贜交吳領○包探秦少卿稱仁記洋行出店王金桂行竊洋酒十四瓶被管事鍾振定撞見獲住人贜交捕送案鍾振定稱粤人在仁記洋行爲管事王金桂係本邑人在行爲出店己有十餘年行中儲酒甚多被竊十四瓶獲住人贜後查共失酒七十二瓶王金桂供爲出店多年素不犯法此次竊酒十四瓶尙求施恩蔡太守判王金桂管押二十八天示懲贜交鍾領○總會洋行西人失去匯豐銀行支票洋六十五元由瞿根福拾得托金鳳岐閱看轉托趙楚良收洋蔡太守訊供之下金等供稱不過圖索酬資不敢冐收銀洋太守飭押俟查明再訊己列前報昨據包探秦少卿傳到銀行侍者魏阿元聲稱趙持票來時問買辦之子可否收洋當將支票交與西人閱看知係總會行中西人之失票趙初未言明定欲收洋後言旣是失票可否索酬瞿供在路拾票不識西文交金閱看據言票上計洋十五元可以向收我卽托金往收金供我言失票可索酬洋十五元轉托趙往問趙供在電報局爲出店與金相識言及瞿有支票我因銀行中有熟識人遂代爲往問捕頭禀金明知票洋六十五元向瞿言十五元顯有收洋侵吞之意趙旣向索酬應先言明拾得失票不應光向照對及西人認明失票然後索酬顯見金趙二人圖收銀洋分肥使用蔡太守判金管押十四天趙管押七天瞿保釋○張阿日稱僦居虹口地方突有寗汲人王寶生闖入家中我妻驚慌大聲呼喊我向斥逐王一味逞蠻當經比隣戴炳雲勸令出外王又與戴爲難爲此報捕送案其妻某氏供與同王寶生供在伊家門前經過無端被辱致與口角不敢逞蠻戴炳雲稱見王寶生與張阿日爭閙勸令出外王又與我尋釁王實係著名流氓華捕禀玉寶生的係流氓張阿日報捕拘拿時王尚與我爭拒且言日後欲與我尋釁蔡太守問張阿日與王寶生有無仇隙答稱素不往來亦未將伊辱罵蔡太守飭將王寶生押候備文遞籍○副捕頭稱鉅竊楊錦芝奉發捕房管押嗣因犯病送至醫院據醫生言楊病甚重非藥石所能奏效恐不久於人世因此送請發落蔡太守問楊錦芝藉贯答稱江西德化縣人問欲回鄕乎答稱欲回鄕到九江卽可回家太守飭候遞解回籍 
[法捕房瑣事]  
　　某甲手携錫燭臺一副銅杓一把於夜静更探時行經法租界爲巡街捕所見阻住查問甲言語支吾當　拘入捕房管押一宵昨晨經備捕頭訊問據稱物件由大東門兒子家内取來捕頭着押候解訊○某乙身藏水炳袋兩枝夜間行經護城河畔向押店問價意欲押錢使用適被法捕房包探所見以其形跡可欵向入捕房管押候解○有一江北人年老矣手携衣包一個在法界行走形狀慌張巡街捕上　查檢見包中均係綢縐衣服其人衣衫藍縷不應有此　物什立卽扭八捕房候訊○無湖人某帶一女年約二十左右潛逃來滬晉住名利客棧因被女家查知下落前日傳電來申轉托親族冋法捕房報明情由旋將男女指獲送至捕房揀候解案請究 
[勿藥有善]  
　　昨有金錫藩大善士以哲嗣病愈還願洋二百元交本恊振所彚解順直災區古語云救人一命勝造七級浮圖今金大善土軫念飢黎不吝解囊相助彼鵠面鳩形餐風佰露者得此仁漿義粟自不致委塡溝壑保全正復不少固宜至誠感格災祲消而祥和集不難　劵而得包異日言門閭光大堂構寖昌亦將於此一念基之矣除掣付收條外合亟表揚以爲奸善者勸 
[坎難旣齊]  
　　謹啓者敝堂頃奉到吳城省愆居士大善士由寶成士行匯來規銀一百芩四兩半納順直賑捐半助定海撫恤憫水火之偏災留心民瘼合坎離之旣濟感合天和但看善氣彌綸永卜福星朗曜如數拜領合十伸處謹代　處災黎登報鳴謝恭視無量上海六馬路仁濟善堂籌賑公所施善昌謹　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝鮮近事]  
　　正月十六日釜山民俗有拉繩會爲韓地勝景日人結伴往觀携酒共酌竟日不歸嗣經中國租界與華人張連陞鬥毆華人見日人衆多自料難敵急向領事署中呈報未幾張與日人同赴署中而日本通詞未至日人愈積愈多及通詞至始將日人逐回及張歸其夥云貨物多被日人摔傷張乃糾合華人短衣持杕往尋日人而日人巳聞信遁去有韓人洩其藏處將日人擒獲領事官聞之遣人將日人送巡捕房懲辦○十七日同順泰膳夫某於路中拾得錢票一紙計鮮錢三百千係永來盛之票往該號將錢取歸未幾鮮人失票者往永來盛問訊知被某將錢使去控告領事署中領事洪君招同順泰執事追問同順泰云膳夫得錢卽花銷矣本號願以一半代付鮮人以消此案洪君不肯將膳夫某拘押署中至今未出○十八日戴合順被盜失去鮮錢三百千洋布六十疋至今拿賊未獲○二十日鮮俗正月聚衆相打謂之戲仗打死人者國王加賞以獎其能斯亦所罕聞也○廿一日日商失愼燒燬房舍十餘家○廿二日有村人牽牛入城驚走撞一幼童扑地幸未重傷○廿四日華人萬文開在漢開設烟館爲總理袁公拿獲貨物充公枷號示衆○廿五日又捉烟舘張泮懲辦巡員丁得鵬因失查革除○廿六日華商具公禀保丁得鵬○廿七日華商聨名親謁使館請恩准丁得鵬復充巡員○廿八日總署批禀云萬文開開設烟館爾等既不知情姑不爾懲尙敢具禀妄瀆乎○使署差人在外道拿獲周明中因在外道搶刦刻下尚未正法○初二日使署又遣人往外道捉獲閒員○初三日外道兵丁齊集京中領餉○初四日鮮人設立彩會○初五日韓某宿妓家有某甲無賴子也與妓不睦夜來尋釁呌駡而入似欲用武韓乃赤身避院中妓待某甲去往尋韓己死於牆下○初六日國王借貸俄國洋三萬元○初七日張某失落銀票若干服鶯粟死○外道文士來京應選漢城生意增添○初十日會舘拍賣萬文開之貨○十二日華人馬成信在漢作負販生涯近來少有積蓄湊錢百千與萬文開合夥絻十餘日萬事發貨物入官○十三日漢城西村劉某被盜劉夥爲盜所傷抬往西醫院求治○十四日忠清道山崩裂一巨壑深不可測○丁姓妻養一子面如墨齒露唇外棄之荒野○十五日大雨滂沱一日不息 
[邗江官報]  
　　二月廿六日宣分轉兆熊銷發審差吳鹾尹驥委本城巡查儀棧凌觀察來揚公幹廿七日新授湖北漢黄德道孔觀察慶輔過揚履新二十八日陳鹾尹廷楨起復回淮二十九日許鹾尹善登禀知回十二圩差次 
[上海四馬路高易公舘内籌賑所經收山東順直二月十一至二十日第一百九十二次賑欵清單]  
　　十一日無名氏五元○静記求産平安二元芳記求病愈一元元芳帳房銅洋一元十二日漢口茶業公所寄來飛布山莊汪祈耳鳴速愈洋五元校南氏一元潘氏子三角無名氏二角共六元五角揚州鄭肖修一元鄭芳椿芳梁合一元和衆公司何碧珊翁節省春茗移賑二十元九江關惠澤堂世德堂各一元孫勵風四角孫紹宗劉氏各二角共二元八角换紋一兩九錢六分合規元二兩零五分一厘十三日杭州信昌油行銅洋九十四日張澤亮二元清江西壩瀛盛局慶延鴻募延壽堂十翠軒無名氏硯田豐醉月主人無名氏南山樵子竹茹軒敦善堂敦厚堂眠鶴主人松茂積善堂各一元有情凝七角竹蔭耕心力拙各一角共捐十四元匯記合壁堂各一元永泰棧等一元汪芝生等十六户一元另五分元和船帳房交來漢口蕚芳吳氏二元蘇州福來　益記二元珠家角魏樹德　程餘慶堂各半元揚州錢塘金耕心堂祈女病愈四元十五日如臯雲山氏墀各一元起記無名氏各半元春和記也記臥雲氏各四角無名樵記興盛隆秀記紹記吳記玉記趾記各二角志記順記各一角共六元匯記一元武林申昌募吉祥止止室四角十六日横濱萬隆洋行黄益堂陳麗生林北泉各五元陳紫階許應西崔香甫揚符三各二元陳鑒拆無名氏各一元共洋廿五元力不從心人十元無錫不書名一元十七日漢口茶業公所寄來黎樹德堂四元餘蔭堂銅洋二元雲鶴山　一元常　寶大號省來張明　病愈還愿十二元　興裕十元景賦堂一元十八日浙寗退思齋募綬經堂三元漫道人一元無名氏一元銅洋二元吳積善堂一元銅洋十五元一角孟河永大典募洋二元力不如心一元十九日日昇昌寶號交來王保堂善士助湘平紋一百兩合規元一百零五兩三錢五分高姓一角錢一百零一文章德泰錢六百文汪務滋堂一元恊成生一元二十隠名一角以上總共規元一百零七兩四錢零一厘英洋一百四十七元一角五分銅洋三十元另一角錢七百零一文 
[上海六馬路仁濟善堂經收施醫給藥咸有一德册捐二月十一至二十日第五次清單]  
　　閻海翁王依仁二户各洋二十元邳州楊激雲募三十八户合洋七元餘善堂洋六元包景　求外症速愈錢楨祥雷誦芬三户各洋五元不書名味雪居主人爲姪孫種痘還愿閩省劉祝恭記號江陰鹽棧無名氏五户各洋四元沈皖芳大通江防府署蕭陳王湧光裕不留名四户各洋三元容膝嘗齋洋二元四角不書名張申記盧東記祝炳均吳承三鍾毓秀堂有無力張楚塘俞德記張善士求病愈務滋堂延壽堂無名氏杭劉公舘愼思山房十五户各洋二元正無名氏寶亨諸友二户各洋一元五角無名氏靈鶴山舘同泰金治臣王柳孫徐麟瑞孫夢樵葉敦厚堂繼龜主人丹陽匯豐典匯昌典濬源典隆記如心室力薄氏求病愈謝三義方實善丁浦氏無名氏景武堂恭壽堂敦睦氏蘭氏阿儀氏隠濟道人敦和氏吳積慶堂鄭梅溪陸玉連李桂芬懹新堂雙桂軒沈竹溪華省沈祈平安隠名氏無名氏善餘堂裕旭典周善士三十九户各洋一元劉十洲李樹滋二户各洋六角大善士徐順九鄭韓棠永泰棧拳石山房清河家柱六户各五角鮑　德堂映雪山房務本堂三户各四角徐吉祥止止室二户各洋三角武林渭記方玉泉樹德堂念無名氏四户各二角林記伯昭氏無名氏淡滄　行脚僧劍華劉松濤六户各一角無名氏銅洋八元雷誦芬銅洋五陳閩機器局錢三千八百十六文懹德堂募錢一千九百文三槐堂錢九百五十文楚南隠名氏灌城罪人二户各錢八百文周仲　錢六百廿文蓮生順生殷記韓記梁寶昌唐吳氏元黄記朱浦過氏徐補過氏虎林澹然居士十户各錢三百六十文鄭文秀渭水堂姜宋瑞亭李榮甫懹德堂車五户各錢三百文建生氏忠厚堂張樂安堂孫曾春齡四户各錢一百四十文無名氏永順堂賈二户各錢二百十文忠信堂徐錢一百八十文湘西無名氏錢一百五十文湘西延齡堂錢一百廿文藏名氏炳軒二户各錢一百文寶樹堂錢九十文斌記趙記陳仙舫王堯峰四户各錢六十文共收洋一百八十一元八角銅洋十三元錢十六千三百四十六文 
 
 
 

Page 10

 
 
   
 
