# 1915 - 146 - 4915196

 

Page 1

 
 
[譯述]  
[歐西報業舉要（二十八）（譯輯者朱世溱]  
英國報章消數之多固以國民程度之高然於發行之事則多可爲吾人法者每日各報印刷之時别印所謂（目錄告白）者每張巨細約與報紙彷彿而紙色則或紅或綠務以引起國人注意爲事告白之中所載皆是日報中最重要之事實寥寥數字使人知是日報中記載之價値而不得不購讀之操法之精有如此者今取千九百十四年七月二十六至三十一日泰晤士報之（目錄告白）譯載之 
會議之失敗塞國爲奥詰問後申訴俄皇二十六日歐洲和平之均勢二十七日 
英國對於和平之效力二十八日 
戰事之第一著特别戰事電報二十九日 
俄羅斯與戰事三十日 
歐洲之垂危英國之天職三十一日 
每日（目錄告白）皆以大字印之一字之徑可二三寸印就而後以之四散各方賣報童子則手持一紙蔽於胸前以爲標識賣報之肆（見後）則聚售各項報章之目錄告白十數張列之門首以非如此則不足引讀者人勝而消數無日進之望也 
於此所當知者則（目錄告白）雖以引起讀者注意爲事决不許以誇大之詞自墮不德即如一九一四年七月二十六七間奥塞戰聲震動全歐英國外務大臣爲列强會議之提議雖經俄法允許終未得德奥報可諸國磨刀霍霍争欲一試爲快大局之危不可一日而英報持重皆能於此無一字過其分際甚矣其道德之高也 
發行之事於西方稍有異於吾者則讀報者直接向報社中訂購報章之人甚少另有賣報肆者爲之間也報肆則向各報報社或報章發行社（見後訂報若干份而以售之讀者在倫敦城中每至通衢相隔不五十步卽有報肆一家至於街巷之首尤多有之 
報社之中對於報肆有直接者有間接者易言之即報肆或直接向報社定報或别向所謂報章發行社者定報是也報章發行社者規模絕大在能取各報之報紙發行之於報肆蓋報業中之别流猶之新聞一部别有通信社廣告一部别有告白社（專爲商家預備廣告以登載各報者）者是也 
其報發行之制可約略表之如下 
讀者 
報社報肆讀者 
報章發行社報肆讀者 
發行之組織旣備其媒介物如目錄告白之類與國中交通之鐵道旣便則報事之發逹良有以也 
英國本國小於吾國山東河南二省者三十分之一而鐵道之軌線沿長在二萬三千英里以上故京師一報出版能於數點鐘間遍達外省英人之恒言曰今後報界之事業專車之事業也卽此以默思之可以想見其報事集中京師與趕趁火車之情形矣 
 ]G>ＳＨＵＮ　ＰＡＯ 
中華民國四年西曆一千九百十五年六月三號星期四 
舊曆乙卯四月廿一日 
今天四張售大洋三分　 
第一萬五千一百九十六號 
本館開設上海望平街第一百五十八九二號電話九十五號 
[本館定報價目]  
中國境內　全年逐日寄大洋十二元　半年六元　日本全年十二元　半年六元　歐美各國全年十八元　半年九元　由西比利亞寄全年廿一元六角　半年十元零八角　報資先惠　郵票不收 
[本館告白刋例]  
論前二行起碼第一日每行一元二角第二日起每行七角五分中縫價例同●後幅長行三行起碼第一日每行四角第二日至第七日每行二角四分第八日起每行二角短行五十字起碼多則以十字遞加第一日每字五釐第二日至第七日每字三釐第八日後每字二釐半 
[灌輸政治常識引起眞正民意中國白話報]  
薈萃無數之法政書●提要鈎玄●演成白話 
精選無數之中外報●舉綱挈領●分别記述 
内容十餘門○無一字無關係○程度高者不嫌淺○程度低者不嫌深○中小學堂○可以用作補助訓練之書○軍商士庶○可以視爲增益見聞之友○凡向來看法政書○苦其煩悶者○得此便可一目了然○凡日報不能普及○雜誌不能流行之地方○得此即可兼三者之用○内中並有苦心搆造之戲曲小說各門類○旣可啓發思想○更可助長趣味○花錢不多○獲益無窮○第一期出版○才經旬日○銷數已將及萬分○前第二期○又已出版○嗣後按月逢二發行○决不誤事○特再通告○ 
價目 
▲零售每册大洋八分▲預定每月三册二角半年一元全年二元▲除本國境　與日本外每册加郵費一分▲如以郵票代價以一二三分者爲限▲代派另章 
●總發行所　中國白話報社　上海孟納拉路富庚里 
●經售處　亞東圖書館　羣益書社　四馬路棋盤街 
●代售處　本外埠　各大書坊　各報代泒處 
[中華救國儲金團總事務所緊要通告]  
儲金一項專爲救國力圖自强而設故凡各界之熱心志士情願儲金者均請自行直接繳儲中國交通兩銀行掣收爲憑存足六個月者有四厘利息延長則酌加與賑捐及各項慈善捐等判然不同業經本事務所登載各報廣告並載入本團簡章乃近來各處來函仍有視儲金爲捐欵者本事務所亟應重行登報詳切申明盖捐欵一經輪出即非已有儲金則純係存儲性質無論將來足額與否此項儲金之本息仍在决非捐欵可比特再通告務祈各界諸君詳細注意爲幸 
[莊票遺失]  
裕康莊一千九百九十四號四月念一日期　元一千兩又潤餘莊二千四百零一號同期　元三千零七十七兩一錢五分此票遺失當向該兩莊接洽業已作廢中外人拾得勿用恐未週知特此聲明　二馬路福康隆告白 
[杭州西湖湖濱旅館先行交易廣告]  
本館不惜巨資特在西湖新市場湖濱路闢地數畝建造西式高大洋房數十幢地占優勝風景天然空氣充足最合衛生至於房間之清潔陳設之精美膳食之講究伺應之週到尤敢自詡爲獨一館中備有電燈電話電鈴郵箱游艇以及輿馬花木夏設電扇冬設壁爐凡可以娛樂嘉賓便利旅客者無不應有盡有荷蒙　光顧定價格外從廉茲定於四月念七日先行交易尚祈　各界裙屐　惠臨車站派有穩妥招等照料行李藉表歡迎特此廣告 
[第一省費電報書親民電報彙編詳細廣告登在後幅請注意]  
[招商局新銘快輪准舊曆四月二十二晚開往烟台天津]  
◎本帳房關告白 
[江蘇省敎育會啟事]  
本會於本星期五（即六月四日）下午二時延請美國專派主持斐律濱敎育事宜之克龍君講演斐律濱敎育現狀藉資印證凡學校同人及本會會員務祈准時　惠臨西門林蕯路本會共聆偉論實深跂盻 
[杭绸生貨加價廣告]  
吾業生貨雪靑一色自歐戰發生後顏料飛漲敝業杭貨雪靑一項靛靑爲必需原料近來因染坊　價太昂各機戶每多蝕耗觀望不前出貨之少良由於此今春以來敝業所　雪靑已大受影響若長此不變非獨内地各機戶不願再做即莊家亦無貨可收於營業前途大生阻礙不得已邀集同行再三協議準於陰曆五月初一日起所有雪靑熟羅每兩實加銀九分雪靑紡每兩實加銀八分此係萬分克已以期貴客易於流通其餘一應染色雖春間加過半分茲因原料太貴成本不敷當另與染坊磋議一俟解决再行通告除發傳單外特登申新二報俾衆周知　民國四年四月　日錢汪會館杭綢業同具 
[哈同花園戰塲義濟游覧大會賡續一日]  
本會董事等因徇中西士女之請定於陽曆五號即四月念三禮拜六日在愛儷園即哈同花園續開游覧大會一日下午四句鐘開門施放燄火開演活動影戲合奏西樂不另收資自六句半鐘起遍燃五色電燈園内不售彩票另設中西酒食茶點水奶汽水以　游客入場劵售洋一元童僕减收五角嬰孩免費　商學各界盍共　惠臨以盡游興而襄善舉爲幸 
[延年人壽公司淸理處廣告]  
啓者本處自淸理以來核准保單値數每百兩按七兩半攤派曾於一千九百十五年二月十一日起登報聲明茲查除多數已經來虛領取外尙有未領之戶爲此將該保單號碼以及地址詳列于下（上海）四七○四　五○三二　五二一二　五三五七　五五○三　○六三八　○七一六　四五九一　四八六八　四八七八　五三九八　五五○四　五三九八　（天津）四六二九　四六八四　（南京）　四七○二　（江陰）　五二二二　五二六四　五二四一　五四○八　（靑島）　四九二五　○五三四　○六二二　（常州）　五二六一　五二六二　五二九八　五二九九　五四五四　五四九二　（福州）　四七三八　四七三九　（成都）　五五○九　凡持上列保單者可向上海四川路四十四號本處按照攤數領欵每日自上午十時起至十二時止惟領欵人須將該保單及保費收條一併帶來或派代表或由郵局到本處由本處查騐批明照付特此通告　延年淸理處義茂利白 
[會審公廨公告]  
案據永餘莊訴已閉寳豐號抵押地產不照原議將該地租金歸伊收取抵利一案茲據原告代表阿梅達律師到案稟稱該被業已逃匿請給諭原告將抵地收租作利等語除堂諭外合行登報諭知該被如有反對仰於兩禮拜内投案候訊倘逾限不到即給諭原告有權收租特告 
[中國紅十字會敬謝梅祉荷大善士慨助振需銀一千元]  
昨承震昌絲棧交來梅社荷大善士慨助本會振需洋一千元仰駿惠之宏頒俾鴻嗷以普濟積善餘慶定卜福壽綿長除將該欵交會計董事朱葆三君核收幷照章推贈名譽會員外謹登報申謝以揚　仁風 
上海二馬路中國紅十字會總會總辦事處沈敦和啓 
[中國紅十字會敬謝陳宮榜君經募馬騰甫大善士捐助洋一百念元]  
昨承陳宮榜君經募馬騰甫大善士捐助洋一百念元拜領之餘莫名感謝除交會計董事朱葆三君核收外合亟登報以揚　仁風　上海二馬路中國紅十字會總會總辦事處沈敦和啓 
[浙𡩋華德茂號專辦各省壽器一應俱全]  
兼辦𡩋波竹器蘇廣雜貨開設在抛球塲英大馬路北首 
[無錫梁壩貞吉棧出租廣告]  
本棧有厫一百十間極大晒場兩處坐落地點靠近車站水陸交通運輸利便駕乎各棧之上更兼東首有空地一大塊可另建麵粉廠或絲廠榨油廠等用分租統租均無不可此係善堂租產如有合意者請移玉上海靜安寺路二百十號盛公館帳房面議可也 
[李徵五啟事]  
敬啓者鄙人昨接愛國同胞來函痛責鄙人爲不愛國幷謂某某三糖行亦無愛國思想廻環維誦深爲欽佩但鄙人同爲國民具有天良力或未逮心實無他旣奉忠告當去勸導今接該三行報告理合代爲聲明茲因來函不詳地址特將該三行原信登申時兩報聲明如左　照錄三行來函○敬啓者敝同業於四月初三日集議定有罰欵規則相約遵守敝東等深明大義早經吩咐經夥尤應服從同係國民分子愛國具有同情况經外界激刺豈肯自昩天良外間所傳敝號云云磪無其事並有薄據可查承愛國同胞來函敬悉一切總之敝號等交相儆戒此心可誓天日應請查照代爲布告是所感禱元裕元隆元豐謹啓 
[招領粤路公司收股執照廣告]  
查前電政總局於前淸宣統三年曾代前郵傳部收囘粤路股票所有各股東前交該局之換股執照及未領六成現欵等照現奉　部飭一律發給原戶收囘希即迅持囘照赴局领取可也　江蘇電政管理局啓 
[衡元莊理賬員何秋士代表愛理思律師啟事]  
本律師代表事主賈恒久控衡元莊劉吉甫一案本月三十五號奉　公堂諭准舉何君秋士爲衡元莊理賬員該莊各賬簿亦由廨派探會同檢交現假泗涇路紹興同鄕會爲理賬處凡有與該莊往來者無論人欠欠人限兩禮拜内親到理賬處查對以憑核辦逾期不侯切勿自誤爲要此布 
[蘇路第五期股欵准於六月一日起照發]  
蘇路股欵淸算處謹啟 
[楊景斌律師事務所現遷至二洋涇橋南四川路二十六號（電話三八四五）]  
黃煥昇律師事務所現遷至二洋涇橋南四川路二十六號與楊景斌律師共同辦公所有前設事務所業已取銷 
[高倫火油機器]  
此項機器可造吃水最淺之船其馬力十足速率極快幷可拖船並無半路停滯之虞而且行船費用亦甚簡省如能依照本公司章程辦理可以保用其於江浙贛蜀湘鄂等省凡燒煤機器輪船難行之處以此項機器爲最合宜焉　上海四川路五十三號高倫洋行電話三八六八 
[滬江大學招考新挿班生]  
（考期）陽曆六月五日九時逾期不收（程度）擬開預科一年級新班凡有高等小學畢業與相當之程度者可以投考其餘挿班生考本校前一學期課程（報名）六月四日爲報名期報名費一元無論取否槪不給還証金洋二元不敢者當時交還取者於學費内扣除又報名時隨帶照片報名處因本校離上海頗遠故定老靶子路廿六號施德馥家凡欲投考才請于四日至該處報名可也　校長魏馥蘭訂 
[省立女子蠶業學校招工投標]  
本校添建事務室八幢養蠶室十間貯桑室十間浴室六間校役室二間及墙垣等工程如欲承包此項工程者限陽曆六月十號以前來校取閱圖樣及施工細則照章投標可也　滸墅關本校啓 
[家藏舊書出售廣告]  
現有人寄售家藏古本精本書藉本局已經編印目錄定價劃一倘蒙好古諸君選購請隨時惠臨小南門内倉基路本局可也　時中書局啓 
[搜買舊書之廣告]  
敝處現要搜買經史子集木板舊書倘有藏書人家願讓售者請開目錄或賜閱樣本通信面議均可　上海西門外高昌廟西外日暉橋南洋中學吳少泉啓 
[宏餘號啓事]  
查悉有人冒小號之名刋宏餘號三字圖章向洋行私自出貨本欲起訴刑庭按律懲戒經人一再求情並保不再犯是以姑存厚道不予追究惟本號向無此項圖章設有發見不涉本號之事特登申新兩報聲明惟希　公鋻 
[上海公棧告白]  
本棧系中國銀行交通銀行浙江銀行浙江興業銀行鹽業銀行及上海商業儲蓄銀行所組織公推中國銀行爲總經理坐落在新垃圾橋堍北西藏路一號高大洋棧水陸便利押欵利息棧租一切極爲公道諸君惠顧請移玉本棧面議一切可也恐未周知特此佈聞　上海公棧謹白 
[上虞范氏修譜]  
吾族今年續修宗譜如有本邑范氏子姓寄居在外者祈一月内開具世系履歷送交宗祠譜局勿誤爲朌　范氏公啓 
[浙寗陸氏老醫局基康長子丕善遷寓聲明]  
本局向在上洋小東門外大街歷有四十餘年今於陰曆四月初三日即陽曆五月十六號遷寓小東門口北首新闢民國路第十五號門牌設局開診　號房謹白 
[遺失存摺聲明]  
啟者鄙人遺失寳成裕記益記戶存摺一扣已向寳成掛失作廢倘有中外各界人等拾得者作爲無効特登申新兩報聲明　失主謹白 
[奔牛恒源慶記公典啟事]  
啓者本典創設有年今春股東齊集查核帳目詎被前經理虧空甚巨當即辭歇另請施冠文君爲經理于本年即陰歷乙卯四月重添資本新加慶記續訂議單舊有合同批銷作廢所有以前恒源立出之匯劵存摺請于四月底前持據來典淸算照付除男函通知各戶外用再登報布聞幸勿逾期自誤自今加慶記以後並不在外拖用匯欵專此聲明 
[諸君亦欲得最廉價之辭書乎辭源]  
預約陽曆六月底止　限期不久即滿購者尙祈從速 
略號　册數　　　定價　預約　輪船火車已通處郵費　輪船火車未通處郵費 
甲種　十二册　二十元　十元　　八角　八角 
乙種　二册　　二十元　十元　　一元　二元 
丙種　二册　　十四元　七元　　八角　二元 
丁種　二册　　七元　　三元半　四角　四角 
戍種　二册　　五元　　二元半　三角　三角 
完全華商商務印書館發行 
 
 

Page 2

 
 
時評 
[我之救國談（六）（冷）]  
我言今日之所急在設製械廠與銀行人人所共言也然而我所言之設製械廠與銀行則非如人人所共言者何則收集破裂不全之固有各廠而略爲振整之收集半新不舊半知一解之舊有人才而即以付託之此設製械廠而無異於不設也糾集若干萬若干百萬之資本而各自分設之採用半錢莊半銀行之制度而敷且淺就之借重國庫或某種鉅欵而因以轉移之此設銀行而僅勝於不設也何則其能力其信用非緩急所可恃也 
是故我所謂設製械廠與銀行者其第一步政府必須明示此二者之當急告國人以共圖此二事之决心然後廣搜此二項之人才妥籌此二項之資本他事且仍其弊而於二項必使一弊勿生他事或有面情而於二項必使毫無面情如此則人人均知此二事之有後望而有能者輸其能有財者輸其財我知决無人財缺乏之虞矣此我所謂二者爲立國之柱而可以救國者非泛然也不然今日豈無所謂製械廠與銀行而必鰓鰓以言之哉 
[命令]  
補五月三一日大總統策令漢口義國總領事德樂時給予三等嘉禾章此令 
又令司法部呈請任命楊天壽高熙爲京師地方檢察廳檢察官應照准此令 
又令陸軍部呈准正黃旗漢軍都統載潤咨擬以王文惠補副參領盛益壽補印務章京王文訓補公中佐領請予准補等語應照准此令 
補五月三十一日大總統申令據吉林巡按使孟憲彝呈稱縣知事違章放荒徇私舞弊請予懲處等語密山縣知事慶康於辦理放荒一案竟敢違背定章短收荒價四十餘萬元並聽辦荒各員及戚友人等冐領漁利實屬咎無可諉著即褫職提交法庭從嚴訊辦以肅官常餘如所擬辦理交内務財政司法三部查照此令 
六月一日大總統策令張國光給予四等文虎章此令 
六月一日大總統申令江蘇浦口地方綰水陸之衝要在長江位置與漢口相似比之下關運輸尤爲便利亟應自行闢作商埠並先設立分關此項自闢商埠與約開商埠不同著由内務部交通部稅務處商同浦口商埠督辦迅即布置一切次第擴充以與商務此令專電 
[北京電中日協約文件巳於上]  
月三十日由高尾書記官遞到東京次日日政府開會議一次定於初六交換日置公使由津返京後旋於昨日（一日）乘京張火車赴北擬徧游十三陵八達嶺張家口等處 
北京電新刑律修正案自發交法制局後連日開會討諭並有參政出席不日將提交參政院議決 
北京電擬改駐外公使爲大使巳有成議擬先從英美日法起梁敦彥陸徵祥皆須外放北京電昌黎知事郝繼貞案今日大理院開始豫審決定書巳將平政院八款減爲侵占及婪收一款郝自辨皆係手續錯誤並無犯意延律師黃遠庸方震甲辯護尙未終結北京電中俄恰克圖會議聞雙方爭議之點現巳一切解決並有將於本月上旬簽押之說北京電昨京報載楊度將長一部張一麐爲左丞今日（一日）機要局函屬更正謂絕無此說余按錢出爲巡按以張代之政事堂中似有此議又前電各巡按更動之說除陶思澄係因將軍及劉巡按合保巳實現外其他有人謂係謠傳此說亦確出要人計議張壽齡將外放田文烈不久於汴蔡決不願長敎育皆非虚語惟朱請假葬親當在半月一時未必實現張弧登報辯稱巳之於周並無不合報稱丁恩爲請留尤爲官塲之恥決無此事 
北京電日本外交省新製一近世界戰爭寫眞圖篇幅甚多日使携送我政府一册披閱内容交戰國元首及有關係國首領列爲一幅而我袁大總統則與各國外交部長同列 
開封電匪首李占魁糾集各桿股攻破舞陽縣屬小趙寨局中槍械被劫一空五月十二日營長郭振才探悉匪巳南竄遂率本營馳往侯王寨一帶分路截撃十三日早八點鐘馳抵該處匪巳入寨盤踞寨首侯靑山被戕匪聞兵至出寨抵拒官軍迎頭痛撃相持約四小時之久撃斃夥匪多名立斬桿首吳寳李滿堂二名奪獲綁票盧樹芸一名快槍四桿鋼子五十五顆匪勢不支奪路奔竄首要李占魁悍黨陳獻三先後就擒餘匪潰散現李陳二匪均己解省據聞該匪係白狼餘黨其所用之快槍云係購自兵丁德武將軍趙倜特通飭各軍隊調查其事以懲辦 
 [P譯>電 
北京電袁總准段祺瑞休假之策令旣布京中政界殊爲託異聞段曾辭職三次此次策令無異准免本官衆信段體甚健而策令中給以醫費金五千圓人參四兩可目爲侮辱之舉段爲袁總統之舊人其去任當不致有特别意味或謂乃因皖派中意見不洽之故但繼段者必仍爲皖派中人故段之去任與粤派無出八也（一日） 
戰電 
　　其一（英人路透電） 
倫敦電敵飛船在倫敦境内抛落炸彈被撃之處彼此相距不遠公共局所皆未受損防備飛船襲撃之方法早經佈置故能防衛周至（續電）海軍部宣稱齊泊林飛船來攻僅撃斃男女各一及小孩二人損失甚微飛船共擲下炸彈九十枚大半係引火性質但僅有三處爲炸彈所焚由救火會救熄（續電）英人因飛船襲撃愈增仇德之情東隅人民鼓噪續攻德人房屋（一日）羅馬電公報謂意軍在台洛爾邊界繼續前進巳占據阿拉北面之重要高原足以控制洛佛里杜奥軍新砲台意軍方在此高原與敵砲戰頗爲勝利意軍步隊巳鞏固其所占之地位迦尼亞邊界奥軍五次力攻克洛斯山隘意國亞爾伯山兵旋取攻勢撃敗敵軍意軍損失甚微兵士衝撃極勇（一日） 
巴黎電今日午後報宣稱昨夜洛萊特境有劇烈之戰事法軍肉薄衝入敵隊中沙歇現正發展甚烈之戰事法軍俘敵兵甚多（一日）倫敦電英軍大本營路透訪員電稱近數日英軍陣線前殊形沉寂此數日内英軍專力鞏固陣地英軍士氣甚壯體亦强健近數日内陽光甚佳（一日） 
巴黎電今晚公報宣稱亞拉之北面曾見激戰法軍固守所得之戰壕以拒回攻之敵軍且轟撃沙歇糖廠一所勒維爾東南砲台德軍之防禦工程仍爲我軍逐一攻克（一日）彼得格勒電公報宣稱敵軍豫備數日後猛攻泊里齊米塞爾西面及西北面之炮台於五月三十日午前八時衝入第七砲台兩軍旋在該砲台周圍惡戰至三十一日午後二時敵軍負重創而退衝入砲台之敵兵餘生者均被擒共六百二十三八斯特里其及里斯特　外境之戰事勝負未分敵軍於里斯特河外境進攻甚猛俄軍在斯維柴河接續獲勝自五月二十八日起至五月三十日止共俘敵兵十萬零六百六十人五月三十一日午前四時敵軍藉毒性煤氣之掩護猛攻白魯拉河及拉夫加河一帶俄軍之陣地其煤氣所及甚遠俄軍陣後十九哩猶能嗅覺但敵軍卒受挫而退（一日） 
哈爾濱電雅典來電謂法巡艦約翰阿克號砲撃柯斯灣布特魯姆鎭及小亞細亞之數村該巡艦撃毁石腦油堆棧數所並拘獲裝載石腦油之船一艘薩洛尼加來電謂聨軍艦隊巳占據安特洛斯島哈夫林口岸作爲察視潛艇之根據地土砲雖猛力攻撃然聨軍刻仍緩緩在加里波里半島内地前進土軍在亞巴爾泊附近死力拒守法軍進攻不懈卒將土軍撃敗並奪獲控制拉加拉之高原數處聨軍獲此結果定可促其進行意國醫士巳行抵薩洛尼加謂君士坦丁一處有受傷士兵一萬七千人並有傷兵甚多刻巳送往小亞細亞土軍中有德軍官一千八百人達達納爾土兵一聨隊新近謀變軍官十七人巳被鎗斃里虚公報局謂塞國炮撃散在古譬洛夫東北之敵兵一大隊及步兵騎兵一師團二十五日塞砲撃敗杜伯洛方面之敵兵若干是日敵軍以裝甲馬達車及大砲十尊爲掩護之具擬在斯柯蘭斯加拉島登岸但未得手（一日） 
倫敦電今日開魯宣布達達納爾戰情官電如下五月二十八日我軍察覺敵軍工程司數員在我軍駐紥地一處地下埋置地雷我軍即先以地雷炸之甚有效果是晚土軍占據空戰壕數道旋經我軍以鎗刺回撃奪回戰壕之火線土兵處戰壕中者悉降交綏之際有大隊敵兵前進暫獲勝利我軍砲手於月光下辨明其距離砲火齊發敵軍爲之披靡其第二道防線之炸彈手反以炸彈擲入第一道防線敵兵死傷者至少當有二千人我軍死傷者僅二百人二十九日之夜土軍兩次攻撃前一夜我軍所占之地位全未得利二十七日夜間法軍獲土軍陣線左翼極端重要之土壘一處而固守之翌夜土軍猛轟該地位爲法軍砲火所制未出攻撃土軍曾攻撃法兵一師團之左翼受挫而退海軍部宣稱五月二十六日止之一星期内出入英國口岸之輪船共一千三百二十三艘僅有英船一艘爲潛艇撃沉（三十一日）雅典電君士坦丁傳來最近消息謂君士坦丁巳成陰鬱凄慘之　 
 
 
 

Page 3

 
 
城一般輿論主張開放海峽磋議和局君土坦丁聞英濳艇攻撃之詳情尤爲驚擾土人呼號於街衢謂俄兵將至軍官爲勢所迫拔劍鎭壓其兵（一日）雅典電君士坦丁來電謂英潛艇在瑪摩拉海以魚雷撃沉土　　 
國裝載兵士前往達達納爾之運送艦兩艘（一日）倫敦電英戰艦偉大號之將士均遇救（一日）倫敦電意國第一批豫備隊今日從倫敦出發英人歡呼送行極形激昻（一日）倫敦電倫敦泰晤士報登載未經檢查之函違背國防議案刻被控告該函係著名激烈派李佳森少佐所著題爲强迫軍役之必要函中大旨謂法國不能作戰之人刻亦召集從軍而英國身力强健之人爲數頗衆刻仍嬉游無所事事云云國家辯護士謂此函足啓法人誤會以爲英人對於戰事抱冷淡之熊度其實英人並不如是也該案將定期續審（三十一日）華盛頓電美總統威爾遜定能使人確知美國並不徒託空言苟遇必要時必能爲人道起見實行一切威爾遜總統將力辯魯西台里亞號之無武裝並使德國負破壞美國海上權利之責任德使定於明日謁見威爾遜總統但德使如未答覆威爾遜總統提出之要求則美政府之方針定不致有所改變威爾遜將仍不以德國撃沉魯西台里亞號一事爲然並主張德國應停止目下潛艇攻撃之方法（一日） 
華盛頓電美總統威爾遜與内閣討論兩小時後即草擬第二次致德國關於魯西台里亞號沉失之牒文聞威爾遜鑒於美國各報之輿論一致且主張甚力頗爲感動牒文大約甚簡將詢問德國是否不顧國際公法之原理（一日）其二（德人德文報專電）柏林電德皇巳竭誠道謝各報以愛國之態度討論意大利之罪惡德首相在國會宣稱意大利加入戰局實愚昧意國今未受人侵迫其所期望名分上應有之利益可以安 
然得之今不知意國是否欲占德國之台洛爾果爾則彼將叱之曰毌枉勞意國圖以宣戰掩其惡念實不可得意政府與三協約國深結奥援時固尙承認三聨盟之存在也意國人民並不欲戰惟曾受紿於内閣蓋内閣縱容暴民之活動而暴民遂揚言擬暗殺明達之意人也富五月初旬意國上議院議員五分之四下議院議員三分之二尙力主和平受脅迫乃遂主戰德國今竭誠與奥提携作戰兩軍之抵禦俄軍者巳撃退敵軍破其陣線現由譬里加河進至布哥維拉西歐敵軍今亦不能前進英國各報有時載有戰局之確報巴黎則檢查綦嚴軍士死傷册槪不宣布且禁報章登載德奥大本營公報法兵之殘廢者雖巳運回法國但槪與眷屬異居蓋法政府防露眞相故也法國仍未知俄軍之大敗今仍望俄軍進攻柏林且謂柏林今巳患饑云云首相演說之際院中時起歡呼之聲演說旣畢國會旋即延會（三十一日） 
東方通信社電（日本人組織） 
東京電明日之本會議演說彈劾案者政友會以總裁原氏出立陣頭而該會之小川小久保菅原諸氏國民黨之犬養佐佐木二氏純然無所屬之林毅陸長島隆二二氏政府黨之守屋此助小河源一片岡肥塚諸氏中正會之菊池田中諸氏則立於辯論之地位最後由加藤外相爲外交之辯論（二日） 
要聞一 
[達達納爾海峽之戰訊]  
　　華德日報曰英法聨軍之攻打達達納爾海峽也由來久矣而損兵失船之報告且絡繹不絕若問其功效則卒無所見縱有所侵佔亦不過無兵無防之沿海小港而巳謂予不信請觀俄國政府公報所述英法聨軍在埃諾斯登岸之情形可也俄國政府公報曰進攻達達納爾之陸戰隊巳在埃諾斯登岸埃諾斯爲愛琴海小而不便之港口在戴得阿嘠赤東南相距有二十一啓羅密達之譜其與加里波利半島之間有薩洛斯海灣故不相接連而英法聨軍所以公然選定此地者緣愛琴海沿岸未有合宜之港灣也惟此西北兩方有中立國布勒嘠利亞邊疆與灘地爲其護衛是爲唯一之優勢該處灘地自伊普沙拉市起沿馬利柴流域而下以迄於埃諾斯海灣至於雷姆諾斯島附近所用爲戰略上之根據者則巳無關重要蓋英法艦隊旣能控制愛琴海則軍隊之運輸卽足保全然無虞但英法聨軍如能在布萊之北愛琴海沿岸上陸則更爲勢所必要且宜先對於加里波利半島作戰至於求進攻彼處要隘有效以迄佔領其地一帶凡由喬治進攻達達納爾要塞所不能越過者則以由三面同時進攻土腰之要塞與非常重要而所謂三面齊攻者即北由薩洛斯海灣南由布萊而艦隊由海面進攻也土耳其遇有如此之攻勢則布萊陣地雖阴遏不敷一面進攻之軍亦有不能此外如在埃諾斯登岸之軍隊則以阻遏由君士坦丁及洛多斯托赴加里波利之土軍爲最關重要之任務惟田埃諾斯進窺加哇克不免受土軍側面攻撃之脅迫耳倘土耳其巳在埃諾斯東北四十二啟羅密達之愷山列隊近撃登岸之聨軍則誠屬可懼但據報告爲掩護加里波利戰事與進攻布萊之故英軍巳會集於加哇克附近云如德國潛水艇不到其地則可保運送軍隊之足保全然無虞而德國潛水艇一到其地則巳無望據俄國登日報之哇得沙專電稱現在君士坦丁巳到有德國海軍兵士千人潛水艇六隻凡潛水艇之零件均巳裝配完備而其船頭船尾且有魚雷射撃管云以此而言是自今以後英法艦隊及軍隊運送艦巳難安然航行於海上矣 
[俄兵入伍時之慘狀]  
　　大陸報四月二十二日瑞典京城通訊云瑞典某商久庽俄京今甫回國以其在俄京所見之練兵情狀登諸斯文斯加報大旨謂游於俄京者見城中空曠之地皆成練兵之場敎操者一二之聲震盪空氣遠處猶能聞之巳知夙稱繁盛之彼得格勒今巳變爲大軍營矣冬宫之前有操場一操練其中者約數千人分隊練習每隊約三十人敎者爲伍長或目兵此輩新兵皆十歲以外之國民軍訓練數星期尙未解步伐俄人之不善習武巳可槪見且可知俄國之所以有四年軍役之制矣此輩從軍巳届兩月猶穿便服雖有一二隊穿制服者然極不可多見來復鎗亦缺乏僅有舊式鎗隻若干且不敷分配各隊輪流練習余曾至冬宫前之操場作壁上觀見操者興味之缺乏精神之沮喪熊度之弛懈與夫敎者指示之不合法竊謂今日戰爭中以此種戰士而欲獲勝於戰場乃必不可得之事也一九一五年入伍之新兵己於去年十月初提早召集訓練僅三月卽與常備軍併合開往戰地某日午後余行至米良街見國民軍約六七百人年在四十至四十五之間神氣頽唐步履緩滯向附近營中而去旁觀者覩其形狀遂生一種極凄慘之印象蓋此輩直似巳判死罪押往斷頭台之罪犯耳尚有一事尤足令人喪氣者卽許多婦女携抱子女成羣結隊行於兵士之側是也余疾趨至軍隊之前立於營門旁重行細閱兵士之行動少頃隊前軍樂隊樂聲大作音調激揚但全隊兵士精神仍不振作卽與軍樂隊距離最近者似亦不聞樂聲緩舉其步錯雜凌亂低埀其首若有所思面目之間現有煩慮不樂之象軍隊旣入營門隨行之婦女不得入内乃排列於門外婦孺嘆息痛哭之聲震人耳鼓余不忍覩之且不忍聞之遂速去但所見所聞者常廻縈於余腦余不知何日腦海中始可無此慘景也 
[日報之論調]  
　　日人於滿蒙之奢望十五日東京萬朝報論日本經營滿蒙政策以金融機關之設備爲第一要着該處財政尙在缺點於經營各種　業多碍進行我日本不欲經營蒙滿則巳如欲經營亟宜繼續經營朝鮮半島法則爲要并添設一種拓殖銀行於蒙滿各處專供日本僑民以各種營業資本金冀以啓發該處大陸之富源云十七日滿洲日報載有南滿鐵道技術局長掘三助氏之滿蒙經營論說略云南滿東蒙之地　幅千里地土豐腴所謂天府之國也惜其内地機關尙未完備至各種營業無從發展夫滿蒙五路之敷設權我日本早巳得之而迄今尙未着手興工者祇因與中國議約未結惟日本所得滿蒙五路之中最宜急修者爲鄭家屯一線蓋此一線不特與通商貿易之上有絕大關係其在軍事上亦有無窮權利也 
日本民黨之態度十七日大阪朝日新聞云日本各政黨因議會將届各在本會特開談判按定方針預備黨戰國民黨於十六日在該黨會内開會黨中首領犬養毅氏在黨會聲明决定對付政府方略謂保持中日兩國之親睦以謀東亞永遠之和平實吾黨向持之政見及我日本對華政策之本意也然今見大隈内閣之行爲實與本意相反其對華外交尤爲狂妄方與中國開始交涉也不向友邦開誠布公而用譎詐手叚以致失信中外遂惹起列强疑忌外交失敗誠不止此尙有三大害焉（一）交涉失時也（二）要求失當也（三）折衝失機也故交涉棘手荏苒九十日徒以恫嚇手段反見侮於中國貽笑列邦於是交涉困難進退維谷遂用强暴卑鄙手叚出盡壓力（哀的美敦書）以造下台功夫唯此種卑鄙之外交不特有傷國家之名譽且結怨於國際之肧胎異日禍根不可思議而尙欲鞏固東亞和平之基礎其可得哉此實内閣失敗之證也吾黨以國利民福爲前提立意於臨時會議時對於大隈内閣拚命以攻之誓無兩立云云 
局外評論日外相十五日滿洲日日新聞云外人對於中日交涉評論加藤外相謂其向列强通牒時旣有錯誤又於可得和平解决之機出以最後通牒以威壓於人此等所爲對内則可對外則殊失信用并傷國體云 
烟台海軍學堂遷移十五日大阪每日新聞云烟臺專電謂該處海軍學堂前由薩鎭冰提督倡議遷移南京不日或將實行 
雜評一 
[叚祺瑞之解職（無名）]  
　　段祺瑞之解職中外人士所視爲一重要問題也或言有病或言無病然而段之稱病者巳屢月矣則亦一尋常事耳雖然叚之去留固無關係而中國陸軍之能否改革則一存亡問題而人人所當留意者也故我意實輕彼而重此 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新約批准前之各方態度]  
院議通過之形式中日新約簽字後經外交總次長赴參政院報告等情均誌前報茲悉參政院將於日内開會討論一俟該院通過後政府即行正式宣布其實中日新約木巳成舟參政院爲總統諮詢機關故於批准之先爲此院議通過之形式亦奉行故事之手續而巳又聞此約批准之期不出不月初旬云 
間島協約之關係此次簽字之中日換約第五條日本臣民應服從中國法令及課稅又民刑訴訟日本人爲被告歸日本領事中國人爲被告歸中國官吏爲審判關於土地之民事訴訟按照中國法律及地方習慣由兩國共同審判之正文是惟日本本國臣民乃享有此條約所規定之權利其他前淸時所締結之間島條約管理韓人者自應按照第入條關於東三省中日現行各條約仍照舊實行辦理本此以論今次中日交涉解决雖爲滿蒙局面之關展日本勢力圈之一度伸張然南滿東蒙自有界限固不能到處牽扯之今據某日報所論則又以間島協約今後若何改變指爲東滿不可逃之問題至謂該協約一經此次中日問題解决殆如廢紙又謂間島條約之締結本含特别原因移住韓民苟越國門一步便有服從中國法權之義務以當時四國之情勢無相當阻止之理由遂致羣不逞之韓人多混入於移民近且歲增萬餘至違二十萬人後來者尙續續不巳若不加以取締則我不能收相當之權能於間島之政治的開展殊無意味云云據是以觀日人疑忌韓民之隱衷與夫觸景生情之伎倆俱巳躍然紙上矣茲特錄間島條約中數條以備參考第四條雜居地區域内墾地居住之韓民須服從中國之法權依中國地方官吏之管轄裁判中國官吏待遇韓民應與本國國民同視而韓民之納稅及其他一切行政上之處分亦須與中國國民同視第五條韓民所有之土地家屋中國政府須與本國國民之財產同負完全保護之責任其他如第二條爲龍井村局子街頭道溝白草溝等地方一律開放任外國人居住貿易第六條吉會線　鐵道（吉林至朝鮮會寗）將來如延長吉鐵道時其一切辦法須與吉長鐵道一律届開辦時由中國政府酌量情形與日本國政府協議定之 
　　美國警告之影響美政府旣向中日兩國提出警告而中日新約仍安然簽字以去故或且以不睹警告之效力致疑於美國之眞意而據日人間所傳說謂美國人方面大都謂美政府之警告不過聲明中國領土保全機會均等門戶開放之確保而巳至中國政府對此並不執何等處置又日人謂美國所致中日兩國之警告通牒前後共有二次第一次之警告在五月五日爲日本將以最後通牒致送中國之時第二次即五月十二日所發者是也此種通牒爲美國之慣用手叚如前此滿洲鐵道中立之抗議亦曾被日俄兩國拒絕今次亦不過一片之形式殊難領受云云夫日本受人警告當然如此自慰伹未知彼美國者果眞以形式自視否 
中俄交涉之傳疑俄國官場消息恰克圖會議現巳全部議妥一俟俄政府之訓電到後便當調印至境界問題僅經决定主義尙待兩國委員實地調查至關於北滿洲之中俄交涉當於十一月間議云云所謂關於北滿洲之中俄交涉者或即俄國提出十六條要求之謠言所由起乎 
[東省近事紀要]  
　　各韓僑之驚恐日韓合併後韓民未能盡與同化其越懇在我延邊之韓僑時感於服從日政府制治之下且多數之智議不高外來之消息又滯故自中日交涉發生日本於會甯移駐重兵後韓僑非常驚慌深恐爾後韓僑不知如何待遇惟我國當道對於韓僑之待遇無殊　時且告以交涉旣巳解决東省差幸無事該僑民等始稍安心云　　 
　　上九台之命案吉林縣屬下九台附近地方上九台有日人冲田辰五郎藤長勘一郎在該處高姓小店寓居於本月二十號夜間突被胡匪十二三名搶刦錢財因日人與胡匪格關均被胡匪撃斃縣署李知事聞報當即前往檢驗經駐長日領事署派警署員山元氏赴上九台查驗將該二日屍飭令親屬認領殮埋等情己誌前報茲聞李知事以胡匪刧財竟敢連斃二命實屬兇惡巳極除飭該區警察作速拿獲外現又懸有賞格暗派秘密偵探數名四出偵拿務期破此鉅案 
　　輪船上之怪狀松黑兩江俄國之船隻從前上懸該國國旗下懸中國國旗自民國成立該船上只懸該國旗不懸中國旗乃本年各船之上忽懸該國旗及前淸之龍旗且一律係新製者未識有何取義也 
　　貿易上之紏葛國際交易原係商民自由非官署强迫所能收效此次營口各華商因錢法吃緊皆不敢購存外貨以防虧累詎有一般無賴惟利是圖不惜揑造謠言虚報邀功近竟有報告日人謂華商有羣起抵制日貨情事日領聞之立即乘車謁見遼瀋道尹榮叔章氏要求依照中日通商條約出示禁止並聲明出示後各華商仍不此購日貨各日商無所買賣所有虧累應由中國官署擔任賠償而保日本之體面云云噫異矣　 
[瀋陽政聞（化險）]  
　　考屬吏　　緝稅吏　　劾知事 
　　擬行道屬知事會議張巡按使貞午氏以道尹 
爲一道之長官對於屬縣有監督之權責舉凡地方行政僅憑書面之詳陳究難得其眞相卽各知事偶爾因公晋謁亦未能詳悉其治理擬召集各道尹所屬之各縣知事各到道署會議以六月一日爲齊集之期但各縣知事或因職守重要未便遠離應准遴選科長或科員一二員到署與議所有地方現象及政務設施以便一一考詢决定行政方針妥籌措施辦法現聞巳釐定規則通飭各道尹查照　行矣其會　　　如下第一　本會議以考察地方行政力　獎革爲宗旨第二條本會議地點在各道尹公署第三條以本年六月一日爲齊集之期届時開議第四條會期暫定十日臨時得延長之第五條會議之事項列左（一）關於内　行政事項（一）關於財務行政事項（一）關於敎育行政事項（一）關於實業行政事項第六條本會議以各道尹爲議長各縣派遣之科長科員爲議員第七條本會議所議事項不取多數之表决應由議長分别主持裁决詳報巡按使查核施行第八條本會議應定爲通常　議每年召集一次但遇有特别事項認爲必要時得以　時召庥之第九條本會議開會閉會日期應報告於巡按使備查第十條本規則如有未盡事宜隨時增訂 
　　何稅吏捲逃之多耶巡按使以近來奉省稅吏捲欵潛逃者日增月盛計此兩月内統計之巳有十餘起乃於日咋特飭法庭通飭嚴拿其文曰查奉省錦州稅員傳記孫牛海稅員蔡肇元廣寗稅員王璠原遼康稅員徐仁傑西豐稅員張向讀懷德稅員榮綏東平稅員福荃西安稅員吳鳳遼陽稅員寳鼎又遼河船損委員孫嘉瑞等共十六名前後虧欵潛逃久未緝獲仰飭所屬一體嚴緝等情除飭各廰各縣一體協緝外合卽札飭各法廳協緝勿懈務獲解究以正官邪云云奉省稅員之捲逃者何其多耶噫 
　　縱匪之知事被劾巡按使以新民法庫開原海城本溪鳳凰等縣近日迭起大帮匪患每起或二三百人或四五百人該匪首張海波兔子閻王黃四懶王欒六等勢甚猖獗屢剿未平何以各縣知事等於平時漫無覺察以致養此巨患前經派出徐汝藩崔玉璞等前往各該縣秘查業將匪患情形據實詳復大約不外平日敷衍諱盜之所致聞巡按使巳擬將章槐三廷瑞史久籙廖彭朱蓮溪等一併撤任據情揭參照例交付懲戒矣 
[山東之儲金大會]  
　　東省救國儲金團自發起後迭開幹事會議其籌備手續及各界情形巳誌昨報茲將日昨（三十日）開會詳情分述於左 
是日開會地點假大布政司街山西會館該館房宇寛敞一切建設壯麗在東省會館中當推第一是日該街口及館門外懸有大旗數十幡上書山東救國儲金大會及各報館銀行等恭祝救國儲金團萬歲字樣搖曳空際輝煌璀璨令人愛國熱誠逐其招展以俱來入二門内由招待員每人發給儲金團簡章及勸儲白話傳單各一張會場指定席次秩序并然毫無喧譁呌囂之象 
　　一點三十分首由幹事長朱君五丹報告開會宗旨略謂此次救國儲金團滬上巳發起月餘現巳集有大宗鉅欵吾東發起較各處爲遲望大家量方認儲以增吾東之光榮尤望於演詞内愼勿牽及外交問題緣屢承當道諄囑實含有無窮苦衷萬懇相諒云云次由巡按使署敎育科胡主任及第一法政學校校長陳君相繼演說每至沈痛處台下掌聲如雷演畢由幹事長宜告　儲手　並散布捐册請自書名　　數目至　鐘始行散會 
　　自會期確定後街談巷語五月三十日之名詞　　耳鼓咸有　礪以須之勢故是日赴會者絡繹於途各女校學行亦皆結隊而至綜計到會者有二千餘人是日認儲之數由交通中國山東三銀行收現洋一萬一千八百五十元共認捐者七萬九千五百餘元聞有雅園看坐人李某儲金十元司家馬頭賣水烟者儲金二元又有貧婦成陸氏以累歲傭工之積僅有二元亦全行捐儲其熱心亦可見矣 
[膠縣匪禍紀懷瑾通信]  
　　日前山東膠縣南鄉高峪一帶王台村等處官軍與賊匪接仗獲匪三名轟斃九名並將賊船撃碎二艘詎料轟斃九名之内檢得實有被綁者二人均係即墨侯姓一年七十餘歲一約十六七歲故一併將屍席裏舁入膠城檢驗所獲三名馬賊巳於二十六日上午接到軍令處懲治盜匪條例就地鎗斃是役官軍身中鎗彈者及受傷者多名現均經軍醫割治尙無大碍　 
膠縣孫寳堂出身微賤繼爲河工後投名縣署充衛隊聚賭窩娼無惡不作曾姘孫鳳仙爲妻攫孫私蓄置有北關樓房一處年前將孫鳳仙逐出而留鳳仙之養女小順爲妻該縣之人以爲昧良滅理無不詬駡然初不知其尙與馬賊勾通也日前駐膠警備隊由南鄉捕獲馬賊三名經易知事當訊究據供與孫寳堂同夥有鎗械子彈經孫代爲私藏易知事當即密派警隊協同巡警於深夜圍往孫宅詎料孫悍不畏法首先開鎗拒捕及將鎗珠放完始得俯首就擒當場搜出手鎗盒子砲子彈烟土賭具甚夥更有潛通靑島機關吳佐洲貴庭芝尹大麻子等信件十餘封並獲賊夥二名併解縣署因事關重大牽涉甚多故於昨晨由陸派警隊押解來省送交軍法處訊究矣 
[直隸水災善後談]  
　　字林報五月二十五日祁州通訊地云四月十四日曾致一函紀某村水災情形今聞益詳特再紀之如下近據安平深澤饒陽深州祁州五縣報告被淹者共四百十六村計有居民四十四萬三千内有三縣災象巳成嗷嗷待哺者共有八萬九千一百人查汜濫之河道自天津至獻縣可以通航自獻縣至平山縣長四百四十里河道較淺數年前有人謀設公司將該段河道開濬俾可通航政府不允大約恐分京漢鐵路之利也因該河通航之後則山西運往天津之煤將不由鐵路而田水道矣此河之開浚聞係民生至鉅但若不會同諸縣進行一切則有各顧水利而以鄰縣爲壑之弊今幸以上五縣紳士有鑒於此巳各派代表在安平開會議决呈請政府准設直隸水利會徵集意見以求公利各代表自信政府如肯贊助則凡有關係之諸縣能負籌欵之責全國水利局顧問工程司巳允前來查勘河道此事似巳略有眉目今所憂者三縣之災民急待賑濟如有慈善家願解囊輸助者請隨交北京里文頓博士或存交京津匯豐銀行許利斯項下 
[海路巳有一叚開車]  
字林報五月二十六日徐州　訊隴海鐵路巳成之一叚巳於今日售票開車目下每隔一日開車一輛西至歸德爲止翌日開回徐州開封每隔一日亦有車一輛開至歸德與徐州之車遇該路經過之地二百餘哩全係麥田今正開始刈割收成頗佳該路路線緊接黃河舊道其最初之二十五里實在舊壩之内近七十年來此廣袤之沃野全無出入孔道所產小麥僅能以笨車輸運今有鐵路利便其交通則貿易之興可操左劵也 
[雲南人之感動]  
　　雲南遠處邊僻交通稍滯此次日本向我要條件各省均巳羣起抵抗而雲南尙在未知近日滇中商界始知日本所要索直視我爲第二朝鮮中央雖勸令謹愼然購買貨物我有自由選擇權他人不能干涉因此亦相約此後商界决不批銷此項貨物日昨有一鄉民赴城誤買該國樂品爲人查出隨即偕往售貨處責備售　　　 
貨者無愛國心售貨之人愧憤不巳當即親覓菜刀將手指截去一枝以自明此後不再代銷之决心 
　　雲南西院街本有廣人開剪髮店數家日咋有一外來人至店　剪髮剪畢給與該店日幣一枚令其找補該店人云此項銀洋不惟不能找補你卽送我亦不要乃改之而去 
　　雲華茶園園主李春廷近亦囑令售賣戲票者云凡有人前來看戲如給日本銀洋槪不收用滇� 
中之人心亦可見矣 
[贛省之新舊黨案]  
　　贛垣警察破獲新華社黨人左斌劉暉堂等七名並證據等件解送軍法處　辦一案業經該廳將拿獲情形及豫審供詞分報昌武將軍曁戚巡按使會核辦理茲將批文錄左　 
　　李將軍批云據詳巳悉亂黨左斌等五名在贛組織機實行三次革命密偵確實先後捕拿並起出證據多件該廳長及督查長等辦事敏捷殊堪嘉尙旣據送交軍法處收訊候飭知該處即提左斌等研訊明確依法懲辦其餘仍應嚴緝務獲歸案審辦俟結案後應將在事出力員探酌請獎勵仰卽查明其報可也仍候巡按使核示此繳 
　　又批據詳巳悉黨首要劉暉堂等二名旣經該隊長陳斌帶探緝獲應卽飭行軍法處併入左斌等案内訊辦該隊長續獲此案不無微勞仰候彚案獎勵以昭激勸　 
　　戚巡批云詳及續詳供摺等　均悉查劉暉堂左斌柳映池等秘設機關勾結黨羽圖謀三次革命殊屬悖逆昭著旣據解送軍法處收訊仰候會同昌武將軍會核辦理所有破獲此案員警應由廳先行傳論嘉奘獎以示鼓勵仍候定案後會呈請獎併即知照仍候昌武將軍批示 
　　李將軍現接中央統率辦事處電以亂黨在海外開會議决派定左琴生回國來贛擔任首領聨絡黨羽圖謀起事等因惟警廳破獲新華社之左斌是否即係左琴生聞巳密飭軍法處研訊具復以憑核辦 
贛垣下水巷地方袁宜銅鑛公司係黨人史振鵬等所設機關業經昌武將軍會同戚巡按使飭委封禁在案現經該公司股東公舉前淸道員鄭德凝來贛以經理何樹春業巳辭職史振鵬確巳脫離關係禀准戚巡按使行查屬實准其弛禁啟封改爲福興公司仍舊採鑛籌備進行以維實業 
[對於國貨之提倡與獎勵]  
　　提倡國貨之議生國民上下莫不以此事爲職志不知人備而我無雖欲提倡而不能咋有某要人對於此事曾上書於政府其計劃略云提倡國貨實爲人民生計上一大問題然提倡獎勵之法端賴政府政府固能實力維持國貨未有不發達者近今社會維持國貨之一語幾無人不知無人不視爲要圖而環顧我國外貨之充斥如故國貨之停滯如故豈商工業改良不善歟抑政府提倡不力歟不能躬自　行之故且足以爲提倡國貨之障礙獎勵方法舍保護製造家外别無他法苟工商界中如有發明製造品廳由國家優予獎勵一專利權二免稅權三徽章權四保護權此例旣頒人人爭自磨　講術則不三年而新發明品將遍布全國惟製造品又不得不别其種類甲特别品以能發明新學新理創作新器製成物品銷行歐美者乙尋常品以能倣照西式工藝製成日用必需之品通行中國全境者對於甲種以勳位褒獎之對於乙種以實星獎勵之其特别品免出口稅並減免通過稅尋常品則減其内地通過稅至於提倡之法分爲六種一由敎育部通令國凡編輯中小學敎科書須提倡愛用國貨之心理以期普及　二由農商部令全國商會於商品陳列所内設國貨研究所調查外人之嗜好而改良之製造之三嚴定保護商標專律以防冒濫四調查國内稅則有妨國貨銷路須迅籌改良方法五由陸海軍交通三部提倡凡有需用物品應先由本國各製造廠承辦以保利權六由農商部通令全國商會如有國貨確能行銷外國者應將物品送部考驗獎勵與提倡同時進行則一般學者自可競爭其所學發明物品貢諸社會如是始可言不用外貨否則徒託空言日日言提倡國貨而國貨無一發明者不惟貽笑萬邦抑亦爲國貨之障礙願我國人其留意之 
[巡按更調說之不確]  
　　近日京中盛言政界發生一種傳言謂直隷巡按使朱家寳氏仍將申告假修墓之請政府巳定以山東巡按使蔡儒楷氏調任直隷而以河南巡按使田文烈氏調任山東至繼任河南巡按之人物則屬之財政次長張壽齡氏云云茲據確切調查政府實絕無此種更動之計畫且現當春夏之交朱巡按更無回籍葬墳之事直隸巡按使旣無更動之原因則所傳繼任人物之說當然不能成立當此說流行最盛之際不惟外間信以爲眞卽被傳言之本人亦不能無所疑惑聞被此傳言之某公曾以報章所言詢之樞要某公究竟有無其事某公答以絕未聞有此議而後此段傳言乃證明其確爲虚造據聞發出此種傳言之人並非全無意思之舉蓋因有一種希望巡按使之人故意發出使政界發生議論而後巳乃得於暗中從容展布耳田文烈氏爲此傳言中所擬之中心 
 
 
 

Page 7

 
 
人物自田氏有來京之說而此種傳言乃更加一層力量茲聞田氏業巳有電來京准於星期六乘特别車由汴啓程今早可達京師公府巳派人至車站照料至其來京之原因聞係覲見總統面陳一年來治汴情形及嗣後整理方法而與調任之說不相干也鹽署次長張弧氏與周緝之總長之爲人性質甚不相合故政界皆料其不能與之長久共事惟中國政界對之雖有種種議論而外人方面對之則却感情極好雖有人言張氏曾一度運動參政以暗示後盾無人之意然張氏位置一時實無更動消息也 
[北京棒球運動會紀事] 　　 
　　昨日（二十九）下午三時華人與菲律賓各運動員在崇文門内法國操場開棒球運動會觀演者重重圍繞未幾軍樂齊作鼓聲喧天各運動員均鼓其一往莫當之勇氣登場競雄運動員人數兩方各十餘人分班上下競演　　 
兩鐘餘統計雙方獲勝次數華人只四次菲律賓只二次時巳五鐘華人與菲律賓人之運動作一結束而菲律賓之幼女棒球隊又布滿場中矣開演至一鐘餘悉數收場觀者同聲唱彩而散昨晚七鐘半都中中外各名人美公使瑞保羅交通部司長王景春等假靑年會會場開歡迎遠東運動團大會到會者即前昨兩日運動會各運動員也其開會秩序一會正王景春致開會詞二菲律賓運動員奏音樂三美國駐京瑞保羅公使演講四張廷榮夫人唱歌五凌丁兩女士奏音樂六董事凌潛夫報告遠東運動大會始末七檀香山華僑運動員奏音樂八總統代表曹次長陸梁兩總長各致詞贈獎獎品總統四份陸梁兩總長各一份九總幹事格林致歡迎詞十菲律賓檀香山兩代表致答詞十一開演電影十二用茶點時巳九鐘餘遂散會今日都中名流及各資本大家雍劍秋蔡廷幹等駕電車數輛至駐京美人侯君克倫處聚齊將運動會各運動員載赴萬壽山作山水遊復取道淸華大學校而抵天壇使遠方遊人得飽餐都門風景一壯行李之色云 
地方通信 
[南滙]  
　　小學注重體育南匯縣立第二高等小學校長陸秉淵君去年曾與本邑學界同志赴蘇州無鍚武進南通等處參觀小學三十餘校並偕徐縣視學至江蘇省敎育會聽兪鳳賓君等短期演講今年接辦是校力謀整理春間被舉縣敎育會會長頗以國勢阽危小學敎育亟注意體育以期兒童體格之進步茲於五月三十日請上海　家王立才君到校檢查各級學生體格是日下午二時　集各校敎員開臨時演講會商懇立才君演講生理衛生兩小時並有種種試驗聽者極有興趣云　 
[蘇州]  
　　禁烟檢查暫行取消蘇垣自經上海分運印花土以來一般私吸私賣者無不喜形於色禁烟各機關亦無法取締所有警廳之禁烟檢查員成呂璜閃國賢高子林李振邦等巳於昨日（六月一號）經孫廳長飭令皆行取消查烟之職俟奉有確實明文再行核奪 
[鎭江]  
　　馮將軍蒞鎭先聲江蘇宣武馮將軍擬出轅檢閱所　軍隊有日内先行來鎭之說鎭江施鎭守使駐鎭要塞第一旅　旅長聞此消息巳通飭部下勤加操練以備馮將軍檢閱故近日駐鎭軍隊頗形忙碌云 
　　宣講社開會詳誌北京特派宣講社員第四班於五月三十一號午後二時假大街第一臺戲園開會宣講各界到會者約三千人章縣知事以别有要公特委王警務長到場代表開會時首由城廂市董事王蔚卿宣告開會次由宣講員主任包松亭報告開會宗旨次由宣講員倪涵張翰臣梁昌濬黃則縢曁方程蕭諸君等輪流宣講其講題凡七（一）愛國（二）中國之前途（三）中國存巳亡在此一舉（四）如是而巳乎（五）勸國人當以軍國民自期（六）勸儉（七）勸購四年内國公債票迨七題畢時巳五句鐘遂鳴鈴散會 
　　失主請領煙鎗特别印花實行後烟土巳公然運行一般土商咸稱便利素有烟癖者亦喜形於色日昨城外某區長警在外查獲水烟筒烟鎗各一支係爲竊賊之贓物當有某甲來區認領謂烟土巳經公賣烟鎗即須給領該區長以此項辦法尙未奉到明文姑令具結給領俟奉有辦法如須追究再行追繳核辦 
[揚州]  
　　拍賣國貨紀要日咋救國儲金團揚州分事以務所特假公園蝴蝶廳開拍賣國貨陳列所所有出品如梁福盛漆貨店省立第六工場一新牙粉公司大吉陞茶食號石林記襪廠夏德源帽舗吳正泰香舗成大興烟店等數十餘家其中尤以女子公學育英女學兩校之手工品爲最優一切物品悉陳蝴蝶廳内計占棹面五十餘張廳南爲入口廳西爲出口是日統計來賓不下二千餘人魚貫而入秩序井然所售物品欵悉數儲金者爲女子公學育英女學揚州日報計統售入之欵約在數十元左右公園茶市亦因之大增 
[南通]  
　　敎育會勸導儲金敎育會特開勸導各小學學生儲金大會議定每生按日存儲銅幣一枚至八月内由各校彚繳送儲查南通小學共有二百餘處其數當在五萬元以上也 
　　籌辦棉業試驗場農商部特派僉事徐子球來通籌辦第二棉業試驗場業經淸丈局按照場地原址詳繪圖式以便分别購買民田修濬河道早觀厥成 
[江西]  
　　請修百花洲之批准贛垣淸理官產處長梅光遠會同財政廳長濮良至請欵修葺百花洲改辦公園曾具詳巡按使在案現由戚巡按使批云百花洲爲贛省名勝之區前淸末造重加修葺並於其旁附建陳列所彼都人士游覽觀摩增進智識乃自改革以後蘭亭湮廢梓澤邱墟憑眺興懹不盡風景山河之感所請由公家提欵四百元擇要興修自應照准仰由公產臨時費内動撥造具專案分别詳送其餘各節亦准如詳辦理以保勝蹟而成盛舉云 
[安慶]  
　　承審員移駐緝匪靈壁縣知事包允榮以縣境盜案極多距城　遠之地驗案緝匪難期迅連爲便利辦匪之計擬在該縣屬之漁溝集地方設立緝捕分所並擬酌裁衛隊撙節餉項以充分所經費詳奉巡按使批示以專緝捕分所恐與定章不合未經核准現聞該知事覆議以該縣缺列甲級額設承審員二員擬以一員常駐漁溝集就近訊辦盜案緝捕匪犯至經費一節仍以裁節衛隊薪餉支用業巳詳奉省吏核准照辦并飭行高等審檢兩廳知照矣 
　　知事禁烟不力之批斥無爲縣知事錢顯曾對於禁烟一事不能實力遵行日昨韓巡按使批該縣禁烟報告書有云本使訪聞該縣城内私販烟土開設烟館甚多署内科員等且有沾染嗜好者業經查禁在案現據塡送禁烟報告書僅謂拿獲售賣烟犯一名虚耶　耶查禁不力與有意隱飾二者難爲該知事信其必無倘經本使查出不能稍從寛假勿謂月報奉行故事可以隨意塡寫也云云 
　　巳撤署長潛省之被拘和縣第三區警察署長楊名駒奉飭裁撤後被本縣紳民控告違法多欵詎楊並不候縣查辦竟私行晉省事爲該縣　知事查悉以該署長交代浮濫尙須澈追即電請省城警察總廳偵緝扣留卽經該廳派探在大南門内信安客棧拿獲帶廳拘留昨巳詳報巡按使核示飭行和縣知照矣 
[武昌]  
　　委員建築宜昌商場宜昌雖係通商地點而道路不修市政荒蕪頗形腐敗近段巡按以漢宜鐵路不久告成宜昌商務必增繁盛廳將該處商場速行建築以免爲人覬覦業巳電商中央照准故特委巡署顧問金鼎督辦建築宜昌馬路工程昨金君巳領欵乘輸赴宜聞其開埠主見原擬由南門繞至東門建築馬路四條先從購地入手茲因勘得由南至東一帶荒凉處墳墓頗多購地遷墳需費頗巨規定經費有限一時尙難如願爰擬先就南段繁盛處建造馬路兩條徐圖擴充刻巳呈由段巡按批准不日將開工矣 
[山東]  
　　濮陽功敗垂成濮陽河工自去歲開工所費巳數百萬日内始有合龍之望聞日咋徐督有電來東謂現届春汛近突被水冲潰兩大隄似此功敗埀成殊堪嘆痛其詳情如何容探續誌 
[廣東]  
　　粤省全體軍官儲金　昨日午後二時龍將軍在行署召集陸軍全體軍官開救國儲金大會當經議决上至將軍下至司務長各認捐薪一月合併約得一十二萬元現巳擬電拍發請統率辦事處轉呈大總統矣 
　　澳門僑民開國恥大會廿二號僑澳商學各界在下環育賢學舍開國恥大會到者八百餘人由主席鄭君珍國演說略云此次承認日本要求各件實爲彌天大辱嗣後願我國民均有愛國觀念認定貿易自由主義說畢衆皆鼓掌至四點餘鐘茶會而散雜評二（默） 
[問曹]  
　　張許電劾曹次長擅加日後協商四字曹巳以箇人名義之通電自辯爲非擅加矣然而日人方面又言第五號中之某某兩條係曹所許可且聲明爲曹箇人意思敢問曹之箇人意思果何如耶此等重大主權果可以箇人意思奉送耶約中加註之四字恐尙不足以堅日人之信故再重以箇人意思耶吾知曹必不認必將再有箇人名義之通電以自明其箇人意思　 
然而因此之故日人巳紛紛力責其政府乘機重提矣我國人愓於後患之日亟而思及致禍之源不能不益疑曹次長之箇人意思我恐此後鳴鼓而攻者不僅一禰正平曹將何以自解歟 
 
 
 

Page 8

 
 
[案前驚觸]  
新加坡商董來函云因操勞過度腦筋衰殘如何使精力復原 
憂慮與煩腦過甚每致腦筋損傷若加以操勞過度更易使週身精力衰殘諸恙從此百出矣 
宋君鑑之乃新加坡大馬路一百七址四號與一百七十五號門牌華益華隆兩號之股東與經理也數年前曾因操勞過度以致身體衰弱據其自述之經歷如左云 
一夕余正案前辦公忽覺頭暈目花自知腦部炎熱所致其熱度甚高如坐火中自知身體熱新加坡華僑朱　之玉照 
燒如此不克回家就寢矣 
從此身體衰弱愈甚腰痛背酸便溺臭氣難聞飲食無味大便乾結頭痛難忍以致爲人毫無生趣夜難安睡晨起即覺乏力畏懼日間難以辦公 
一日乃余時運亨通之日偶閱新聞紙見載有與余相同之症爲韋廉士大醫生紅色補丸所治愈故余决意試服迨服完三瓶即覺精力倍增胃納大佳夜能安眠腰痛頓减故接續服用直至諸恙全消而後已今者身體强健愈恒舒暢異常補血健腦之韋廉士大醫生紅色補丸能速使腦筋有力驅除致病之由曾經治愈無數之患各症者即如　血薄氣衰　諸虛百損　少年斵喪　房事無能　胃不消化　瘋濕骨痛　山嵐瘴瘧　皮膚諸症　且於婦女各症尤著靈效凡經售西藥者均有出售或直向上海四川路八十四號韋廉士醫生藥局函購每一瓶英洋一元五角每六瓶英洋八元郵力在内 
肝火上升　ＤＲＷＩＬＬＩＡＭＳＩＮＫＩＬＬＳＦＯＲＡＬＥＥＯＰＬＥ 
[大便塞結爲致病之根]  
即如膽汁不化肝火上升頭暈頭痛舌起黃苔口氣臭惡面部紅疹腹瀉痢疾等症是也治大便塞結之藥莫妙于韋廉士紅色淸導丸其藥性和平出自天然若大便通暢諸恙悉去矣若貴處藥房無從購買可郵寄英洋六角至上海四川路八十四號韋廉士醫生藥局原班寄奉一瓶郵力在内且可以郵票代銀元 
[（包愈斷根）心胃氣痛藥]  
此藥見效極速無論何種心肝胃氣痛及遠年難治之頑症雖痛到十分辛苦一服此藥馬上止痛止後包愈斷根永不再發大瓶一元中半元小瓶三角　上海抛球場北首杏林軒啓 
[自由戒煙社]  
隨吃隨戒（先戒後付藥資）（上海四馬路大新街新寗旅社　邱濟普啟 
[針科尤松泉門人張希孟女士]  
現庽上海派克路富華專八零三號里門針治風濕癱瘓四肢酸痛麻木不仁及肝胃兩氣胸滿腹脹偏正頭風痰厥痴呆氣喘咳嗽三陰間瘧以至婦女經水不調等症 
[（牙科學校招生廣告）]  
茲有德人康德爾精於牙科三外實習十二年並曾在印度國家醫院供職數年鄙等因其來華之便特托人轉邀設牙科學校請爲主任茲得康君允可于每日下午六時至八時授課二時誠難得之機會也有志者盍興乎來報名處于南京路三十四號　孫其昌　鄭少卿啓 
[中國人應用中國的貨飛鶴牌紅丹]  
挽回利權之精良品四時宜備之香甜劑救急防疫之至寶丹老幼咸宜之解悶藥 
功用 
時痧肚痛霍亂吐瀉紅白痢疾中署中寒胃不消化頭暈目眩水土不服酒醉暈船 
價目　中大小包　一角　五角　五分　每聽一磅計九千粒價洋三元 
每瓶二角　大包附有白銅盒一枚可作烟盒之用尤爲美觀 
總發行上海英界珊家圖人和里亨大西藥公司各埠大藥房各大洋貨號均有經售 
[滙通保險公司廣告]  
英國佑葛士治寗火險公司備足資本金銀兩四千五百萬元在申交易三十餘年賠欵迅速久蒙　仕商嘉許倘承　賜顧請至五馬路本賬房接洽可也　總經理華謹啓 
[廣東專門醫咳唐拾義咳丸]  
廣東省城下九甫　唐拾義老醫生世業中醫並業西醫專門畢業購備各國儀器專門醫治各種咳症所醫必效遐邇知名自應世以來治愈証書不可勝數其最著名之（久咳丸）乃以中藥之精液煉蜜製成曾服試者無不認爲治咳聖藥故外洋内地遠近爭購是以名譽日高消流日廣敝號專爲普救同胞起見特運到此丸一大帮以便諸君就近採買謹將其功用列左○一治戒烟之咳一治色傷之咳一治喉癢之咳一治腎虛之咳一治憂慮過度之咳一治老人虛弱之咳一治四時感冒之咳一治胃弱飽滯之咳一切多咳少咳纒綿咳單聲咳黃痰咳白痰咳多血咳少血咳潮熱盜汗心跳氣喘肺癮肺痿五癆七傷等咳雖最日久不愈之咳症無不百試百驗　每樽大洋一元每打大洋十元　代理人上海抛球場二馬路口永順成廣洋貨雲紗拷綢莊披露 
[收買各種股票惠通公司]  
收買各省鐵路股票証劵銀行各公司各股票公債票等現銀交易請至大馬路南香粉弄永吉里底分公司在樓外樓斜對面寳德里二六一號 
[收買股票]  
本號專收浙路蘇路股票及有期證劵川漢粤漢招南局漢冶萍通商交通寗紹等各種股票内國公債均可交易　四川路賜顧里　黃順泰啓 
[治白濁第一靈藥]  
彭壽堂藥房始創最靈騐 
此丸乃本堂獨秘奇方合天下白濁各藥斷無如此功效神速無論新久五淋白濁消腫除痛去淋及醫藥罔效之症一服此丸立刻小便暢通而且紅白二濁腫退濁止至三日濁可全愈眞有萬試萬靈又速又妥之妙眞仙丹也每瓶一元雙料二元先試亦可小瓶五角　上海河南路彭壽堂 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三釐計息定期三個月四釐六個月五釐一年六釐存洋活期二厘計息定期六個月四釐一年五釐兼營各業商號往來逐日收解無不克己儲蓄櫃存洋活期三厘計息定期六個月五釐一年六釐二年七釐其餘滙兌各欵格外公道　賜顧者請至本行面議可也 
[新舞臺協濟戒烟丸漲價聲明]  
茲於四月初一起五種丸每元九十四粒半濟丸一百八十八粒朔望九折恐未週知特此廣告另售九轉還元傷膏每張大洋二角　○總○分發行所四馬路第一台左首法界十六舖沿外灘鐵房子内 
[專治小腸氣立刻見功]  
原局回件無誤遠方托友最妥◎立止牙痛斷根藥每瓶四角◎不論風火痛虫痛濕痛及吸烟人牙疳等痛一搽即止且能斷根 
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手苦痛難忍即將此膏貼於膀胱之處陰囊立刻縮小其患若失氣鳴脹消步履如初雖數十年老症無不藥到病除屢試屢騐百發百中誠治疝之絕世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元賜顧者認明上海河南路三層樓七號洋房彭壽堂交易托郵局滙銀函購外加寄費一成 
[遺失支票]  
今遺失嘉善保康莊支蘇州協豐莊兌票計六萬五千八百十九號四月十五日期洋二百元又嘉善司裕莊支蘇州永豫莊兌票四月三十日期洋四百元已向原家止介無論中外人拾得作廢特此登報聲明　嘉善勝和源啓 
[上海李恒茂燈彩茶担出貰]  
本號向在浙湖南潯分申數十餘年專備出賃湖式茶担葷素緞平金繡花堂幔椅披桌幛各色齊備○乙卯年起本主人不惜重資添設新店專備新增時樣燈彩轎袍文明禮服貲器等物代呌各項人夫一應俱全如有婚喪喜慶承蒙○賜顧格外週到價廉物美請至英界白克路三家園中泥城橋堍便是 
[美生外國紙行廣告]  
本行自運外國各　各式紙料現到各磅模造纸唐林紙夫士紙銀行紙西洋名卡片紙以及各種書籍印報紙等逐期到申名目繁多不及細載兼印中西文字外國帳簿精製象皮圖書一應文房雜貨俱全承蒙　光顧請移玉上海四馬路五百八十五號門牌即老巡捕房對門特此佈聞　電話二四四三　本行主人謹啓 
[請看上海最著名西醫侯光迪醫士之保证書]  
予遍閱藥書從未發見他藥活血養血有修道院膏子藥治癆病功用浩大者予不禁爲中國預祝將來幸福之無疆誠以修道院膏子藥竟得介紹而至中華且各處藥房均有購買也是故予之天職惟望貴公司速將此函登諸報端俾人人見之得購一瓶而試服之如有不能閱報者則望具有高等知識之諸君指導而明告之則其功德亦自無量也 
上海鎭守使署醫官侯光迪啓 
中國各部大藥房均有出售 
價目大小瓶計洋二元一元二角五分 
中國總經理上海老晋隆洋行 
修道院膏子藥 
[化驗礦產查勘礦山計畫開礦購買礦砂]  
上海廣東路九號　三菱公司啟 
[愛衆聯保壽險有限公司廣告]  
本公司爲利益易於普及起見特創聯保辦法其章有之優繳費之微請從來所未有如爲意欲保壽險者程駕臨四川路仁記路角一百號門牌本公司取閱詳細章程爲荷 
[龍涎哮喘氣急斷根丹哮喘氣急奇方]  
此丸專治哮喘氣急靈騐異常無論痰哮風哮冷哮水哮鹹哮及痰壅肺喉逆氣上冲不思飲食不能睡臥等症服之立刻氣平喘止豁痰順氣潤肺寛胸固本攻補並進凡醫藥不能見效者服此靈丹包可藥到病除屢試屢騐百發百中眞仙方也每瓶一元六瓶五元小瓶六角　上海河南路彭壽堂啓 
[注意國貨推擴]  
極品花露水　烏　髮茄露香　玫瑰擦牙粉　白菊生髮油　潤膚香水蜜　淸奇香茄膏 
美女商標　嚴杜假冒 
上列各種純採最好國產提煉精萃化學製合物皆有效香氣勿散久已行銷外埠信用素著茲値　熱心賢豪提倡國貨俾採辦　諸君惠臨選擇無任歡迎還祈認明源和廠美女商標庶免受欺如遠道函詢或定貨運銷約期不誤請郵寄上海法大馬路中市得善里第一號便是　源和廠主人謹啟 
總發行所上海法大馬路中得善里内 
[瘡毒斷根]  
彭壽堂執事台鑒僕苦外症久矣前五年時結納好恣揮霍偕瀏陽顧君東莞沈君需次武昌暇時常冶游尋樂興高采烈漁色自喜未幾而淫毒染就醫療治數日消滅以爲無事矣不料交春三月驟然毒發來勢兇猛現於頭面有說貴堂八寳化毒丹能將骨節宿毒搜括剷除乃連次購服雙料六大瓶照用外敷藥四瓶逐漸收功逢春不發從此脫除惡累稍知謹飭不敢復縱迨至上年金陵大會因差來江南即與二三知交傍花隨柳一時失愼又墮瞉中故態復萌流連不已一誤遂至再誤始而作癢繼而微腫正擬購藥施治適本省上蜂札來急速囘省公幹栗六而所患仍然如是不消亦不加劇照常任事無暇計及於治病也至十二月初旬稍食魚腥頓時觸發皮爛筋脹不能步履因急向寳堂購得雙料化毒丹四大瓶雙料下疳散四瓶藥盡即愈奏功神速兩次試驗不爽毫釐今春不再作難矣或謝靈丹急登廣告以報救命之恩○蘇州盤門内李公館謹啓　上海河南路七號彭壽堂照錄 
[髙劍華女士書尔忘五月九日字軸]  
墨香字雅。辭嚴義正。凡屬國民。均宜家懸一軸。以自警勵。因特精印萬幅。每幅僅取工料。小洋二角。幸速購置。　代售處上海棋盤街交通路一百二十九號新學會社 
[中華銀行廣告]  
本銀行開設北市福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四厘六個月週年五厘一年週年六釐活期週年二釐以及商業往來滙兌各款無不克己如有洋棧貨物保有火險者欲抵押銀兩須有殷實保人可向本銀行抵押倘蒙　惠顧請駕臨本銀行面議可也此佈　中華銀行董事郭竹樵謝綸輝朱葆三周金懷　潤生朱五　　　一李冰　王　亭經理 
[豐大參號老山喫胚别直參廣告]  
高　老山别直參功能培補眞元挽囘人體後天效力宏偉爲此共知近年貨缺價昂每　衛生　嬌所致憾本號有鑒於此特向高麗親蓮老山喫胚别直參路道官正氣味濃郁蓋喫胚云者枝形略武皮柇稍粗然老結遇之其功力寔與市上　齋之貨毫無差異而價廉其半自食最宜謹爲惠　衛生諸君額外特定平價大枝每兩六元五角中枝每兩五元别直參　即名老山細尾每兩八角批發零躉悉無折扣貨非的眞立還原洋餘如人參鹿茸毛白宜無東西洋參銀耳肉桂魚壯野术諸品貨眞價實包退囘換　惠顧者請認明本號開設上海南市裏鹹瓜街太平弄南首只此一家並無分出此佈 
 
 

Page 9

 
 
   
 
 

Page 10

 
 
本埠新聞 
[三誌工巡捐局之大工程]  
　　工巡捐局長朱壽丞君因欲推放沿浦馬路建築輪埠碼頭訂於昨日午後二時邀請地方紳董到局會議巳紀前報茲悉此事須先與浚浦局訂立合同規定灘地塡築辦法方能興工故朱局長昨與朱子堯虞洽卿陸伯鴻陸　候莫子經諸君會議之後即將此項合同草稿互相研究酌量修改俾於今日與浚浦局正式簽訂擇期開工 
　　朱局長因聞外間有中日實業公司欲來租賃馬頭爲將來停泊商輪之說曾於昨日與各紳董會議時聲明現在租賃者係是華商大通公司並非中日實業公司因恐地方人民或有誤會尙須切實通告云云 
　　昨日南商會因接木商董事來函謂工巡捐局建築輪埠展放馬路與該業各行堆儲材木或上落貨物多所不便亦於午後邀集各業代表公同討論聞各業商代表及地主會者約有百餘人其會議大旨以輪埠馬頭之建築實與各業商家之運卸貨物大有關係况出浦各業戶尙未奉朱局長宣佈築造碼頭之理由及嗣後由局出租辦法以故各業討論再三舉定代表姚紫若及木業代表干蘭坪業戶代表胡芸軒李詠裳等擬卽會同南商會協理蘇筠尙齊赴工巡捐局謁見朱局長請爲詳示再行訂期會議云 
[徵稅權限未淸之紛擾]  
　　蘇省落地稅開辦之初因與原有之貨物稅權限未淸致各商家無所適從羣起反抗嗣經該局一再解釋始漸平靜乃前日（一號）有煤油百餘箱投報滬南落地稅分局納稅旋經上海貨物稅公所查出以現在稅則尙未劃淸爰復提回責令納稅一時各商人大不爲然勢甚洶洶幸經該業董聞悉竭力勸導並商由兩稅所予以待别通融辦法其事始寢 
[協緝招募裁兵之黨人]  
　　黨人錢鳳石曾於辛亥革命時滬軍都督部下充當陸軍輜重隊總司令近自東洋回國潛往浙省温台等處招募裁兵被駐台吳營長偵悉派探查拿未獲現聞浙省朱將軍除飭所屬各軍警一體查拿外昨又遴委巡緝員趙龍發孫錦舟等來滬投請上海鎭守使署及淞滬警察廳派探協緝務獲解究云 
[救國儲金紀要]  
　　昨日之收數昨日（二號星期三）爲中國銀行收受儲金之第四十七日計收銀洋一千八百十四元又銀一百兩又爲交通銀行收受儲金之第二十一日計收銀洋一千六百三十五元兩共收洋三千四百四十九元又銀一百兩連前共計巳收到銀洋六十二萬零零八十五元銀三千二百九十二兩一錢一分八釐 
　　減省節酒之繼起鎭昌打米廠同人發起節省端節酒資撥作儲金巳紀前報昨又有開泰源各友節儲洋二十四元報告儲金團存記 
　　笋乾業之集儲順茂協行孫永年君昨日開單報告儲金團云敝業範圍隘小願宏力薄今集各號各友送儲交通銀行洋四百元計裕興順五十元又各友三十元生茂二十元又各友十元顧振民二十元豐順十五元又各友十元成茂順四十元又各友十元永茂祥十元又各友十元萬和順三十元又各友二十元春茂和五十元孫永年五十元順茂協十五元又各友十元 
　　浦東之響應儲金團昨據新場儲金會函報云敝鄉開會集認儲金三百餘元由張信昌綢莊綢儲中國銀行計一百三十元五角刻正廣勸俟有成數續報 
　　小學生之積儲楊思第四小學校函告儲金團云敝校學生百二十餘人謹於五月二十八日起各節果餌之資作爲儲金俟有成數當即送儲銀行爲山不嫌一　吾國人苟能各人日積一錢以一日計即有四萬萬之譜大欵之集易如反掌云云 
　　哈爾濱分所之收入哈爾濱分事務所致函儲金團云分所成立議定辦事細則認儲者巳達二萬元以外現在尸收入者計六期共收俄洋三千六百四十四元九角三分 
　　常德分所之報告常德分事務所致函儲金團云自四月二十九日起截至五月十五日止遵章繕就報告表十張共計收洋一萬四千九百五十九元八角現在數目巳達二萬元外容再另行造報 
　　海鹽分所成立海鹽分事務所致函儲金團云分所巳於十六日成立第一期共收儲金二百二十二元現仍竭力進行 
[訂期會議水利經費問題]  
　　本邑帶徵水利經費一事由公欵公產經理處詳請縣公署訂期召集合邑市鄉經董及曾辦河工各紳士公同會議等情巳詳昨報茲經沈知事訂定於本初七日上午十一時至下午四時止在公欵公產經理處（也是園）開會集議由縣公署備具午膳昨巳飭由經理處備函通告市鄉各經董等知照矣 
[提倡體育之演說]  
　　寰球中國學生會張士一君於今晚八時陳述遠東運動會之感言吾國於運動一事尚未發達要知民弱卽國弱處今之世非有强健之國民不能建設强有力之國家惟之各國未嘗不然張君爲工業專門學校畢業士研究禮育有素對於此次遠東運動深有所感故於今晚發表其意旨屆時名言至理必可動聽凡有志提倡體育者盍往與張君一商榷之 
[憲兵駐宿所尙須另覔]  
　　上海縣沈知事曾奉鄭鎭守使飭知陸軍部須派憲兵二連來滬監察軍隊着即尋覔相當地點以便駐紮等因當經沈知事查得大東門外外鹹瓜街之鎭海廟原係因案充公堪爲憲兵駐宿之所業巳函知該廟内所設之某私塾主任迅即遷讓在案茲悉該廟内尙設有商學補習會巳歷多年成效昭著且該廟地位逼窄不合憲兵駐宿之用業由該會長函請沈知事另行尋覔矣 
[啓智小學改訂校規]  
　　啓智小學校前因勒罰學生經閘北市引翔鄉學務委員賈叔香呈報縣公署請爲懲戒當經沈知事批飭將該小學校規另行改訂呈縣備查在案茲沈知事又據賈學務委員詳稱前奉批飭委員令啓智學校將校規摘除妥議重訂並調查一份送候察核等情當即知照該校茲據送來改訂校規合即送上察核示遵一面仍由委員隨時查察昨沈知事巳批准照辦矣 
[另選農會副會長]  
　　本邑鄉　橋農會正會長楊政以本會長孫梅卿久病不愈乃投上海縣公署具禀呈請辭職沈知事諭飭楊政照章另選一員承辦該會副會長職務一俟選定後卽將該員履歷送查以備考核 
[王銘震可以無慮矣]  
　　王銘震日前接一郵信内有黨人票布一張王恐被人陷害將票布送交租界捕房銷燬並於前日遞禀上海鎭守使署聲明一切昨奉鄭鎭守使批云來禀巳悉查閱抄粘票布式樣顯係匪徒勾誘入黨之票布而該公民接此郵寄票布即行送交巡捕房查究且又具禀來署具見志趣端正接物謹廉殊可嘉尙近年以來靑年子弟誤入岐途者甚多苟能　如該公民之深明大義趨向望定何致自取愆尤除立案外候即分飭警縣切實查禁並令勸諭人民如有誤收票布者速即繳燬免干咎戾此批 
[鎭守催緝盜匪]  
　　鄭鎭守使查有專在租界地方搶刧乘坐東洋車婦人手上所帶金鐲之盜匪小富寳王四根張阿四王三毛等各犯屢飭公廨警局查緝未獲當此盜匪猖獗之際斷難任令漏網故又於昨日函請英法兩公廨迅即照會各捕房諭令中西包探趕緊查緝務獲解辦 
[盜黨歸案訊辦]  
　　盜匪王根生係劇盜薛阿木之羽黨自薛正法後即經鎭守使署諭飭拘拿在案茲由地方警察事務所飭探查獲解至司法科迭次研訊王匪供詞狡展業於昨日備文飭派探警押送鎭守使署歸案訊辦 
[追獲者不認爲匪]  
　　前晚十二時有匪黨五六人突入虹口漢壁禮路一百七十號門牌楊禮卿所設之小錢莊内用手义住店夥喉嚨不許聲張搶取 
賬檯上所置大洋十三元銅元六百枚一哄逃逸楊即尾隨喊追當由巡捕帮同追獲兪小三仔一人昨晨押解公共公廨請究先由中西包探上堂禀明前情繼由楊與四百二十三號五百零一號兩華探投訴將兪拘獲情形訊之兪供不承認王襄讞員商之英領卓君判兪押候查明於下禮拜三再訊 
[黑人酒醉行兇續誌]  
　　美租界天潼路第六百五十二號門牌理髮店夥友喬德財被酒醉之某黑人用刀戳傷巳誌前報茲悉喬巳送院醫治傷勢稍愈惟仍不能行動昨日下午二時由美領事會同工部局刑事科牛門律師及西探目劉四至該醫院並將某黑人帶去質問先據西醫士高君述明傷勢後向喬詢問據稱是日下午四時許在門前收取帳蓬突被某黑人用刀戳傷肚腹我欲避入店内又被戳傷背上一處某黑人即飛奔而逸嗣由某號捕上前追獲云云質之某黑人供稱是日酒醉是否用刀戳傷喬某我實不得而知供畢仍將該黑人帶回捕房管押候喬傷愈再核 
[藝徒墮地受傷]  
　　木匠學徒吳良元昨在黃浦路周瑞記作場内工作從高處墜下受傷甚重由工頭舁送同仁醫院求治未知能保全性命否 
[母女均被毆打]  
　　住居二十八保十三圖曹家渡附近西灘地方婦人金金氏前被隣婦陸氏借去衣服首飾各物延不歸還前日金金氏向之索討陸氏非但不付反令伊子陸阿狗出場硬覇一言不合將金金氏毆打受傷金金氏之母金龔氏前往理論亦遭兇毆並打失金押髮金荷花辦等物其時適公共捕房馬巡經過金龔氏向之報告該巡以事在華界拒却不理昨午該氏母女至上海地方檢察應具詞喊控林廳長諭候驗明有無傷痕再行核辦 
[婦人當堂流血]  
　　甬人蔣王氏在虹口西華德路一千九百三十二號屋内開設花會被捕房查悉昨將氏拘解公共公廨請究詎氏在堂候訊時忽然倒地下體流血不止經站堂探捕禀奉中西官諭令車送醫院醫治候愈再核 
[寵妾虐妻之控訴]  
　　婦人王張氏在公共廨控告伊夫王少田（即王　）寵妾許氏將伊欺負等情昨由捕房將王與許氏傳至公共公廨請示判分别交保候訊 
[爭風打架之懲治]  
　　前有流氓多人在法租界新街孫家弄花烟間聚集之處執符鐵尺鐵　劈柴刀木柴等物欲圖械鬥當經法捕房探目沈德福包探韓邦達方福林等前往拘獲二十二人管押候究在案昨由捕房將周六庭等二十二人及馬夫邱阿才顏阿來即艾阿三等並將各器械一併解送法公堂報稱拘獲周六庭等之上一天有周等同伴任久安在吉祥街被艾阿三邱阿才糾黨毆傷頭額由捕房將艾邱兩人拘押任送醫院醫治後由周爲首欲代任報復故紏同徐春暉余仁九孟光來王海卿朱長生劉扣仁田裕成徐惠 
均李文德王仁貴周長生張如生馬少卿張德法王希庭徐惠桂王昭希劉如庭丁子安韓長生王金由等二十一人持械尋覔艾邱同黨復仇幸即拘獲未釀禍端此事實由艾邱兩人起衅請堂上訊究艾邱兩人同供因爭風起衅糾人將任毆傷是實訊之周供認紏同徐等代任復仇不諱徐等二十一人同供均由周六庭約往新街械鬥聶讞員商之法副領事德君以艾邱二人實係禍首判各押九個月如任久安傷重斃命再行重懲周六庭不應糾衆代人復仇着押四個月徐春暉等二十一人各押一月期滿後以上二十四人一併永遠遂出租界 
[上海商業儲蓄銀行開幕]  
　　昨日（二日）午後爲本埠寗波路九號商業儲蓄銀行正式開幕之期各界領袖前往參與盛典者絡譯不絕由該行行長陳光甫君及董事會會長莊得之君一一延入接待室欵以茶點鐘鳴三不行正式開幕禮首由陳心甫君起立演說略謂一國工商業之發達全恃金融機關爲之樞紐我國商業凋敝其故即因金副機關阻滯之故吾人從此次歐戰所得之敎訓可知一國國民若無志力識力者殊不能立足於二十世紀之競爭世界我國實業尙在幼稚時代欲培植之啓發之不可無完善之金融機關本行宗旨注重儲蓄其目的在輔翼中國交通兩銀行面爲其補助機關承諸君惠臨乞賜敎言以匡不逮云云繼由上海商會會長周金箴君中國銀行行長宋漢章君相繼演說主賓歡然而散 
[三匪均巳逮捕]  
　　拐匪姚瑞生唐阿章因與在逃之奚阿根串拐虹口狄思威路徐賢章家紀榮紀才兩男孩及柴芝貴之男孩厚發　乘安順輪船帶往他處販賣被徐偵悉報捕將姚唐　匪拘解公共公廨訊實判三孩各交其父領回姚唐兩匪各押西牢四年奚則另行查緝在案前日奚在外虹口被徐遇見鳴捕拘入捕房咋晨解廨經王襄讞會同英領卓君略訊一過以此案係由美領陪審判奚押候美領堂期解訊 
[滬南火警]  
　　前晚十一時小南門外石街五百八十六號門牌宣姓家樓上因搜捕蜰蟲遺火成災延燒左右鄰及對面房屋直至夜半兩點半鐘始熄計共燬去樓平房十餘幢事後由該管警署派警將起火之家老嫗宣氏及同居人錢某帶署問明失火情形即逘警廳司法　請爲訊核 
[並無縱火証據]  
　　新閘卡德路五百三十八號門牌某木器店後樓於上月十號夜十二句鐘時起火幸經後面某公館之傭　高王氏瞥見大聲喊救卽由隣人帮同撲滅事後經靜安寺捕房派探侯阿寳協同三十六號西探煞辣文（譯音）查得該店保有火險銀七百兩情有可疑禀奉捕頭將該店主陳仲生拘解公共公堂訊判交保候核在案前日午後由聶襄讞會同美柏副領事升座復訊先由捕房代表牛門律師偕中西探上堂陳明被告起火可疑並當時被告並不開門喊救自在内面收拾物件且將内儲衣飾保險單及鈔票洋二百二十元之衣箱一只寄匿附近五百二十二號門牌婦人徐莊氏家請爲澈究並經左右隣居薙髮店主周永川皮鞋店主陸寳生以及後面某公館之傭婦高王氏相繼上堂證明前情復經婦人徐莊氏上堂供明衣箱係由被告親自搬來質之被告陳仲生供稱　樓向來無人住宿不知火從何來至於衣箱係於起火後由妻子從窗口抛下與店中學徒搬往徐莊氏處當時商人急欲撲救並未知情中西官研訊良久因無縱火証據遂判將案註銷被告開釋 
[催徵吏侵用公欵]  
　　上海縣公署　徵吏夥役張海泉帮辦本邑二十三保各圖錢糧歷次侵呑公欵共有一千餘元當經沈知事查明諭令收押限繳在案茲又查得其他催徵吏亦有侵蝕情事因於前日下午飭傳全體催徵吏到案分别核對飭將虧負各吏一併押追以儆效尤 
[無賴詐欺取財]  
　　姚蘭堂家住北新涇鎭有子名友生前日偕陳姓女郎同行至陳家渡被無　姜阿堂遇見將男女二人軋往某茶館内訛詐洋十五元由曹福生沈朗山等經手翌日姚蘭堂父子投四區四分署告發傳到原被人証移送檢察分庭押候訊辦 
[欠租減半歸償]  
　　淸江公所經租人王子新控房客莫厚齋拖欠房租洋四十元請求押遷等情咋由地方審判廳陳推事官開庭辯論原告伸訴前情莫供求寛限按月拔還問官判莫折還洋二十元限日押遷 
[並無願賠憑據]  
　　穆瑞林至法公堂控稱前有開設合記公報關行之朱永隆擔保朱鍚範至商人處爲夥立有保單詎鍚範用空洋一千餘元至今正匿不見面當向保人理論巳允賠償不料永隆於二月間病故伊子朱長松置之不理求請訊追長松供稱永隆雖係生父商人巳出嗣於李姓生父在日是否擔保允賠商人均不知悉不能擔負責任求察聶讞員以原告並無朱永隆願賠憑據呈案難以訊追遂判將案註銷 
[兩人先行定斷]  
　　吳阿寳胡春來因事　李金有朱延霖等四戶値洋二千餘元之衣飾托張賓生消贓由匯四捕房中西包探將吳等三人一併拘解公共公堂訊供管押候查在案詎吳在押越獄脫逃昨由捕房將胡張兩人解奉中西官訊實判胡押西牢年半張押半年分别示儆 
[被告候訊]  
　　張顯卿控婦人夏李氏竊取値洋二百五十元之金飾又章秀山控王　卿欠洋八百元不還昨由捕房將該被告等傳至公共公共公廨分别交保過堂候訊 
[木行控告作頭]  
　　英商祥泰木行控木作頭徐慶平不理貨欵銀三千三百餘兩案昨經公共公堂傳訊之下着徐將應和記名下各項房產開列淸單並將欠人人欠各欵　數報告公堂候再訊核 
[收留迷路小孩]  
　　張姓小孩年約五歲身穿綠布短衫花布袴灰色縐紗鞋子鞋頭綉有黑花貼胸戴有綉花肚兜在法租界迷途啼哭爲捕查見帶至法公堂請示向之訊問父母姓氏祗言姓張餘不能答判送堂留養候家屬認領 
[雉妓深夜拖人]  
　　勞合路四十五號門牌雉妓曹老三廣西路四百三十六號雉妓張月仙均於深夜在馬路拉客有違工部局定章由捕查見拘送公廨昨由官媒將該兩妓解奉中西官訊明判各罰洋二元充公 
[閘北之烟禁]  
　　閘北檢察分庭前日起訴之烟土犯業經審判分庭孫推事分别判决張玉興帶無印花土七兩八錢罰洋一百元陸獻堂帶灰四罰洋八十元龔福志帶無印花土六兩罰洋一百二十元呂雙官帶無印花土二錢五分有印花土四兩罰洋一百五十元顧幹臣帶烟灰十三兩八錢罰洋二百五十元一併押候繳洋釋放　　四區三分署長警前日查獲王福卿一名抄獲無印花土二兩九錢烟灰一兩九錢土皮三錢另有土三兩八錢包面上粘有禁烟特派員之驗銷戳記亦無印花當由該署移送檢察分庭預訊還押聽候起訴公判 
　　候臥雲帶有印花土四兩及無印花之烟泡九錢由五區警署拘送審檢分庭經孫推事判罰洋一百五十元該犯家屬巳於前日遵繳罰欵由檢察官將侯釋放惟所帶之有印花土與無印花烟泡一併被官廰没收侯以此項烟土旣係官賣不應視同贓物要要求給還法官不准候憤憤而去 
雜評三 
[告提倡國貨者（訥）]  
　　提倡國貨之聲喧傳巳數月矣然其成續則絕未之見也能自製足代外貨之貨而後可稱成績若不注意於此而僅以我國固有之貨日日自誇其美幾若中國之貨無一不遠勝外人或且冒外貨爲國貨以欺國人或更誣同業之國貨爲外貨以圖自利長此以此種空虚手段提倡國貨吾知甚提倡之力必不久也 
　　蓋審别美惡之知識人人皆有即一時感觸於心而勉用不適宜之國貨然久而久之終不能逃此優勝劣敗之公例也提倡國貨者其知之 
來件 
[陸軍步兵少尉裘奮事略]  
　　少尉諱奮字鍚堂姓裘氏浙江嵊縣人幼畢業於本邑高等小學入紹興中學肄業二年旋改入浙省師範學校性俠烈敢任事淸季疆吏戰緝革黨有張某者避匿君家二月終始翼衛使脫於難人以爲孔　之張儉不啻也浙省光復君隸敢死隊以勇敢著稱旋充稽查上官嘉其能保送陸軍講武堂肄業極劬於與畢業後派充九十七團見習民國三年五月檄委第一營三連連附尤能熟心盡職惟賦性剛毅感觸時事輒怒形於色五月二十七日午時竟以手鎗自殊春秋二十有五遺書三一致旅長團長參謀一致其友裘筠均繕畢一致其師尙未畢皆拳拳國事策勵軍官之言後檢其身畔小册記中外格言十餘則又記朝鮮亡國慘痛九則格言不錄茲錄其所謂亡國慘痛者一行人不許三人成羣二不許靑年娶妻三不許人家設床榻四不許開會結社五不許言論出版自由六不許國民儲藏現金七不許設立學校講求本國文字八不許說本國語言九不許與他國人往來及閱外國各報其末復　數語大旨謂國必自伐然後人伐之朝鮮之亡實所自取於人何尤中國當此將己未亡之際宜如何奮發圖强以期無爲朝鮮之續故從友人處錄此數語以自警其言絕痛君旣以此爲座右銘其激昻悲憤懐三閭殉國之志卒至於自殺豈偶然哉夫國勢日危國人正宜竭智盡慮共扶危局且軍人大養以報國爲榮以死戰爲歸何爲一不得行其志至以之自戕母乃硜硜然匹夫之諒乎哉嗟乎士氣之靡　不振久矣彼義烈之徒以身殉名一瞑不視以　天下使　胄之士不忘喪元越甲之鳴咸知引恥則君之死爲不虚也巳 
　　附錄遺書 
　　一致旅長團長參謀 
　　旅長團長參謀鈞鑒敬肅者弱國無罪國弱其罪軍人員衛國之重責目賭國弱至是全國之罪皆軍人之罪奮幼讀詩書本一文士徒以時事多艱長乃棄文就武歷蒙朱將軍童堂長及各敎官之訓誨畢業後雖造就未深尙知廉恥近睹時事多艱慨念亡國慘痛身爲軍官處尙可救亡之日若再不奮發圖强將來陷四萬萬同胞於奴隸犬馬之慘境自問尙有何顏以對同胞更有何顏見黃帝於地下且今日各國戰爭實以科學戰爭軍官若無學問以一人之無學誤盡無限之兵卒故軍官無學即兵弱之原因亦即亡國之罪狀奮身爲軍官旣無學問可副軍官之名故與其生而無補我國家母寗以一死激勵軍官奮志研求軍學以期敎一　　　 
兵即得一兵之用則奮雖死猶勝於生但國家養我不知報父母生我不能養長官敎我不能助背此三恩意以手槍自斃必有議我之無識者然知我者仍祈諒我爲國家死爲軍隊死爲策勵軍官研求學問而死書至此涙涔涔下不能再述矣肅此泣禀敬頌鈞安三連連附裘奮謹上 
　　一致友人書（信面寫裘筠先生啓） 
　　伯誠佑民培生三學兄大鑒逕啓者弟因國事艱難不欲　生人世今日願以手鎗自斃策勵我同人竭誠報國前言王家祚令妹一節即作罷論愼勿再提致人傷心又家祖與老母及舍妹請諸君時加照拂則弟在九泉亦瞑目矣此别即永訣專此飛告並頌社安弟裘奮鞠躬 
　　一致其師某君 
　　夫子大人座右敬禀者受產於儒家素以弄文自喜於軍學智識固一無所有徒以迫於愛國之心故光復時投袂從戎願効命戰　　牲身命以報國家此固夫子所素知者也當時僅知有血性卽可從事戰場後知軍事固全恃學問乃能决勝故浙省創辦講武堂受業卽首請入學蒙夫子不棄倖得畢業近日感觸時事痛心不巳而平時於軍學僅得初步又復自慚國之不强由於兵弱兵弱由於軍官無學故感觸時事誠不如一死以激軍官勉求軍學從根本上圖强特朱將軍與夫子培植之恩不能上報萬一殊可痛也（此信未脫稿時營中傳餐畢恐同袍來視書至此即　） 
自裁） 
[樹種養成說]  
　　金陵大學農林科長裴義理著 
　　種樹之法最易而用費亦儉故每人皆可爲之本校林科提倡淺易種樹方法能使十歲童皆可有一養樹園以作將來富家主人翁 
　　自最近之今日起皆可搜羅各種桑果及時種出桑秧以備來春種植之用桑果多種須選其最大最壯者爲妙大抵此等桑果桂種皆落在桑樹之下最易拾取也 
 
 
 

Page 11

 
 
　　桑果未種以先必須將桑果用靑灰拌之放在手中搓擦及至桑子　未　果　時將其略爲陰乾務令該種内含有　氣以播撤并以多撒爲優（若嫌過密俟其萌芽後可將瘦弱者一槪拔除）用　泥伏蓋所撒種子之上約厚四分之一寸種旣撤後泥旣蓋好可用草或木板鋪上以免受乾然草不可用有子者否則野草發生妨害其種每日當洒水若干然水不可過多兩日後可將草或板揭開驗看桑芽是否生出若果出芽則將草或木板及其他遮蔽物撤去另用棚遮之以免爲陽光所傷 
　　最好之棚且以板爲之須方格式此棚不可高過一尺棚下亦不可太黑暗而空氣亦可流通使飛蟲無棲身之處庶桑芽得免蟲食之虞一月後即將木　撤去蓋不見陽光桑芽必不茁壯也如内有野草立時拔去此桑秧養成後可留作來春種植之需且桑樹之葉不獨可以　蠶亦可成林供取材木之用 
　　無論何地皆可種桑如將桑種放於袋内或箱内數日以待預備種植之地亦無妨碍如無地可種可將土放於箱内亦無不可惟土愈深愈妙　 
　　桑園内當造有地脊（即較高之土地）約四尺寛如菜圃形式地脊中間造有小溝約一尺寛如地乾旱則水溝當較地脊微低少許倘水道不佳則水溝當自半尺至一尺深之譜如此蓄水則可流洩矣蓋一丈長之地脊可種桑子一升 
　　桑子成熟後則桃杏繼之將桃核及杏核放於箱内用土蓋上土約三寸深或埋於潮地俟明春種植惟此等果核雖埋於潮地本年亦不發芽蓋未及時也若使孤苦貧孩在市場拾取食棄桃杏核或用銅元數枚或小洋一角可收買此等果核一升其費亦甚廉也 
　　桃杏種後則種臭椿樹若於八月半間種出之樹秧可爲明春種 
樹時節復種之資料其種子皆屬一朿約在半句鐘時可聚子至萬餘深望本校林科研究一切日後能以培植中西樹秧以供諸君應用也 
救國儲金 
[五月十七日中國銀行收欵淸單]  
　　此爲第三十三次報告 
　　第二百六十七册六十一號至一百號 
徐乾麟一元朱善華一元陳竇興一元蕭桂卿一元楊志渭一元杜茂香一元朱鍚泉一元孫康元一元高啓槐一元周維賢一元張大元一元夏時裕一元王伯勳一元王海定一元戴阿才一元蔣富貴一元姚慈芬一元楊嘉賢一元沈天瑞一元張永貴一元嚴藴和一元周靜軒一元吳長庚一元沈錦標一元湯守富一元錢文遠一元甘心榮一元袁錦章一元周耀坤一元何甫仁一元厲寳銓一元枊文錦一元方楚榮一元黃元順一元孫新坤一元包承文一元方鍚榮一元何祿慶一元曹賡發一元馮裕生一元 
[第二百六十八册六十八號至一百號] 　　 
　　陸景騫三元江逸安一元元盛莊二百元市立巽與學校　員學生一百元陳子軒十元陳　林一元陳炎　一元陳連生一元李如今一元陳省吾一元陳煇友一元鄧二毛一元陳松林一元陳炳松一元孫瑞其一元汪根祥二元李馥如二元朱補銘一元柴如裘一元潘文彬一元徐芝香二元莊其鈺二元陳聚豐二十元楊逸卿二元金福根一元陳杏申一元謝伯英五元丁瑞泰二十元張少孚三元王者餘二元陳少卿二元亮泰德五元閔彩章二元 
[第二百六十九册八十二號至一百號] 　 
　　樓和笙一元鄭阿友一元葉賓一元任森泰一元余家治一元姜立元一元王金生一元洪炳文一元兪仰高一元沈阿滿一元鄭賢瑞一元黃元順一元沈雙林一元胡萊壽一元陳鍚康一元張阿明一元夏介臣一元華瑞棠一元徐永貴一元 
[第二百七十册五十四號至一百號]  
　　信昌泰木行一百元恒泰木行一百元謝承贛一元張竇其一元洪配增一元王連芳一元張振涵一元盛淸憲一元宋　泉一元朱錦文一元陳阿榮一元范聨堃一元華竟成一元邵阿四一元張春和一元陸寳林一元謝履緩一元黃雲甫一元柴亭甫一元王菁芳一元柴林甫一元桑永相一元顧九臯一元鄭虞生一元王允賡一元沈介桂一元　董永鍚一元葉芝香一元王新寳學徒一元沈天祥一元方春浩一元張嘉善一元方四相一元應純　一元朱觀寳一元蒲阿金一元蔡阿土一元沈毛銀一元樂庭三一元王成連一元嚴芝香一元　　陰一元楊少農一元張竇裕一元沈元貞一元李順甫一元李伯鴻一元 
[第二百七十一册五十六號至一百號]  
　　郭燦然二元裕昌鐘表洋貨號五十元計根雲一元文匯一元蔣杏生一元陳　忠一元黃朝安一元陳花階一一 
元陳松生一元程廷卓一元陳百順一元陳炳陽一元李　源一元陳松屏一元鄧大毛一元陳新開一元李鹿　一元梁竹亭二元李幼雲三元鮑德坤四元陳學季五元顧寳森六元汪效良八元李承恩一元胡家椿二元洽隆義灰行十元方瑞淸十五元楊同源一元張王氏十元張耀廷二十元賈麗汪五十元賈兆試二十元鄭伯年二十元陳旭十元陳桂春十元金鍚卿五元葉詠甫五元張汝州五元應斌之二元楊毛頭一元王子鶴一元沈　生一元李裕生一元李鴻輔一元胡愼齊一元 
[第二百七十二册第十八號至一百號]  
　　吳楚全一元葉阿法一元張阿久一元林延楨一元李祖澄一元陳企南一元周廷銀一元華臨祿一元胡夢蘭一元黃麟芝一元方增興一元兪康祐一元王益壽一元王新發一元陳長文一元岑開泰一元葛良夫一元范增福一元裘湘泉社元周竹如一元張德卿一元蕭瀛振一元姚鹿賓一元羅明浩一元周炳玉一元方芝堂一元楊元慶一元黃慶耀元元岑繼賢一元黃靜松一元葉麗生一元趙連生一元張繼昌一元魏光明一元董仲陞一元葉祖發一元葉賓興一元葉尙鴻一元徐伯生一元楊啓華一元王蘭生一元王禮珍一元許阿水一元王書浩一元浦阿松一元蘇南壽一元余鴻坤一元屠文成一元王明德一元孫瑞水一元葉寳源一元徐松年一元陶笛卿一元邵祥豐一元虞慶餘一元何杏金一元毛寳慶一元鄭文魁一元余惠康一元李炳南一元魏竹泉一元陳雨汀一元莊德興一元黃伯寅一元洪楚全一元孫梅城一元李生泉一元黃仲和一元翁世家一元兪子煒一元洪炳榮一元應純全一元朱永銓一元沈鍚棠一元邱阿金一元葉品一一元陳蓮貴一元岑阿毛一元丁鍚麟一元翁周揚一元翁來章一元陳新蓮一元兪生元一元 
[第二百七十三册第一號至一百號]  
　　倪振二一元董祥華一元吳坤發一元李庭伯一元項如森一元王學稼一元徐金書一元陳岳林一元程錦元一元葉福慶一元劉至錄一元顧雲卿葛鑑堂一元彭根泉孫吉齋一元陸菊甫一元孫順寳一元費伯符一元鄒浩如一元葉誠齋一元徐書耕一元盛沛岳一元翁德甫一元顧達三一元嚴乾利一百元出口公會萬源亨二百元出口公會同新祥一百元出口公會永生一百元出口公會吳炳章五十元出口公會和昌五十元出口公會時松泉十元王子莊一百元譚竹蓀六元翁益甫五元林寅五元李宗炎三元唐春鎭三元陳阿六二元史祖惠二元劉明德二元黃豐順二元吳鶴秋二元陳瑞明二元吳子漁二元范慶魁二元伏子良二元宋榮生一元陸阿福一元柏福珍一元徐世榮一元朱東允一元張金寳一元於芝庭一元陳老四一元荆顯庭一元張永春一元汪棟山一元李阿明一元王鼎才一元袁文斌一元王祖根一元夏占春一元劉阿四一元廬相淸一元竺寳貴一元費順福一元劉英一元林炳生一元邱炳南一元王再朝一元胡培芳一元陶有喜一元李榮一元羅大坤一元張沁海一元胡枝軒一元張洪興一元蔣春庭一元王順泉一元謝章貴一元魏符榮一元呂維泰一元董李貴二元張俊臣十元蔡新華三元漲德臣二元陳忠友二元水手勵文星五十元蔡善卿三元管廚劉鹿猷二十元錢老二三元孫通湧二十元三領港二元鄔　香一元孫春生一元唐興隆一元洋貨會集陳安懷三十元羅純武一元蔣佩三十二元鍾少卿十元徐善齋十元孔秉鈞五元 
[第二百七十四册一號至一百號]  
　　曾成鑑一元孫吉生二元高慶瑞一元陸培君一元王大生二十元陸茅庭三元胡國良一元葆泰號八元馮如臯一元胡心記十二元盛釀仙二元　忠培十元樂賡韻二元段彥琛十元葉艮鴻一元張載浩十元張時霖五元包大塊二元鄭益海一元裘德成二元龔兆麟一元洪雲玉一元傳培生二元楊幹卿二元邱子昻十元徐文彬十元陸伯森二元振大海味行一百元振大海味行各友一百元胡阿富一元李登元一元彭鳴章一元沈阿土一元周月堂一元沈飛章一元沈福庭一元鄭徫如五元鄭壽麟二元朱彥甫一元楊炳記一元李壽臣一元薛文元一元薛伯明一元鄭兆祥一元凌璇生一元周賡方一元陸抱虚二元陸良甫二元蔣財裕一元馮國瑞一元邵馥卿女士二元怡康祥申莊六元虞孝銘一元金亮訪一元義昌申莊六元余春林四元董兆熊五元劉梅塘五元華勝申莊十元李衍芳一元吳成開一元區祐成二元鮑玉泉二元黃甫一元張明生一元李明一元阿根一元德寳二元阿龍二元小金生一元子祥一元明之一元阿南一元方吉一元錦華一元松寳一元杏卿一元添侯一元允祥一元錢生一元錦舟一元振先一元大德一元洪順一元楊三一元楊明一元小八子一元金奎一元小連生一元阿土一元小六子一元老李二元長生一元良卿一元炳榮一元阿雙一元黃四一元蘭生一元普生一元雲良一元 
[第二百七十五册一號至一百號]  
　　張啓堂一元洪瑞雲一元方雲龍一元黃慶宜一元張珊福一元方鍚金一元薛瑤奎一元陳瑞昌一元樓善康一元顧宗裕一元宋燦鱗一元陳賡富一元韋阿三一元柳辛生一元王式舲一元孔秉全一元董有章一元勵安甫一元孫宏德一元向桂初一元方裕增一元錢佑民一元沈鴻生一元錢伯英一元周久甫一元廿心華一元宋三林一元林賜寛一元王阿銘一元陳雲富一元余仁懷一元徐貴和一元洪乾明一元朱成海一元孫春鶴一元王泉升一元張炳榮一元馮繹如一元陳仁金一元王阿存一元韓坤源一元韓阿初一元舒昌銳一元徐佑一元余鴻文一元胡炳高一元金鍚卿一元楊善良一元姚秀章一元丁阿福一元李阿桂一元張寳來一元韓阿二一元陸乾金一元王 
麟書一元周銘章一元馮德貴一元余忠秀一元葉振康一元洪安邦一元王永發一元陳阿雅一元李靜瀾一元陳紹有一元張阿賢一元陳庭善一元華渭堯一元　成郎一元姚精技一元舒鶴亭一元支淸一元張丹華一元吳祁榮一元張賢成一元秦明卿一元陳阿德一元朱承甫一元張崇甫一元韓維標一元王松鶴一元周福慶一元蕭瀛州一元鄭德金一元沈毓三一元蔣尊洛一元翁啓恒一元彭高林一元陳仁寳一元朱金寳一元葛福炎一元金穉松一元華明甫一元沈菊生一元黃傳賡一元方增華一元密丈寳一元方司務一元仇仲祿一元程芳華一元周安定一元 
來函 
[上海工巡捐總局來函]  
　　敬啓者頃接上海總商會函開頃據中日實業公司聲稱今日各報本埠新聞　載有振興沿浦商市之近訊一則内云中日實業公司欲在該處停泊輪船向朱局長商議訂立合同租賃碼頭槪照大達輪步公司章程辦理等詞閱之不勝詫異查本公司並無向工巡捐局租賃碼頭情事是否有人假託名義抑係報館訪聞失實懇函詢朱局長詳細查明分函各報館一律更正免致别生枝節等語查中日交涉甫經解决而道路謠風雖經貴局長曁各官廳加意防範尙未盡息據稱前情相應備函奉詢卽祈貴局長查明詳情迅函報館卽日更正一面函復敝會免致誤會而滋生事端實爲萬幸等因查敝局推放沿浦岸線一案正在與濬浦局磋商辦法報載與中日實業公司商議租賃碼頭之事係屬傳聞失實除函復外用特專函奉達卽請查照登入來函欄内俾釋羣疑爲荷上海工巡捐總局啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[櫻唇與傖血（續）] [  小蝶] 　　 
數日之後善營士營中怱失主帥所在主帥非他即數日前以吻親女郎之大佐也營中乃大亂四出尋覔狀如洪醉之　明日始　一屍於荒草間面目均　傷無從辨認惟其衣則固德意志營中大佐服式也上唇己缺其胸脇亦洞衣上有血書數字曰以汝　血作我櫻唇之代價字跡遵媚望而知爲女郎之書於是人言嘖嘖爭謂殺大佐者必賣花女郎瑪利也其時軍中旣無主乃由人尉暫　師事傳詢瑪利時女郎方賣花衆獲之　獲大盜衛士　餘人雜　繞之而行爭　中軍之帳帳適當田中地勢遽低如人盂底其中營　　　如野　　咸製以山羊之皮顧爲風日所　乃蝕其革　然有如載毛之豕羣帳中更有一帳高偉倍於尋常旁有大旗　立巳不甚辨顏色其下衛士鵠立鴉雀無聲惟矛　耀空氣時作嘯響令人心意肅然則即中軍之帳也碼利旣進乃旁木案而立案巳破殆人家灶下物折其一足以磚石墊之其上有人據臯比而坐年事約在四十五十之間鬚角上翹幾及眼底而怒時則又平如天平之架惟目光尙慈祥時作淺笑見瑪利至則立莊其容曰汝　瑪利平瑪利郎聲曰旣知之又奚必問大尉曰然則殺大佐者汝乎言時目灼灼注女郎不巳一若心憐其免者而女郎則毅然曰吾殺之吾實殺之言時氣　至昻藏有如維馬宮中之古石美人大尉曰汝語妄哉若一　小之女郎耳縱汝欲舉刀刀亦不汝　汝乃能殺人耶女郎厲聲曰吾殺之汝又奚必爲我侮且我之欲殺彼設心巳匪朝夕蓋彼實我仇也大尉駭然曰女郎乃仇彼　曰豈特仇彼即汝亦我仇并爲我比利時全國人民之仇汝試捫心自思吾比利時之爲汝輩所蹂躪者果幾何矣多少孺子因汝輩而孤多少婦人因汝輩而寡而汝輩尙以爲未足并此一點神聖不可侵犯之愛情亦欲從而污之窮淫極慾莫此爲甚吾儕縱女子又豊甘心於受欺者故特以　血滌吾辱耳大尉曰然則大佐之唇亦汝　之耶女郎曰然彼旣敢以飭親吾唇吾乃以刀吻親其唇耳大尉色然曰毒哉女郎親一吻耳而乃値得如許鄭重以性命爲戲汝不知殺人　罪亦當死耶曰知之國辱則臣死今吾國巳亡吾生又胡爲　之所以不死者以未能手刃賊人耳今雖不能刃汝國中元首然巳刃汝國之大帥心願亦可少償則吾死又何恤大尉曰愼哉女郎汝殺一大佐即能救汝全國乎汝當知殺一大佐尙有百大佐在也女郎曰吾聞之一足以儆百且吾比利時國中之人又豈　我瑪利乎大尉語塞則怒曰吾殺汝亦無裨於吾事汝旣能以刀吻親大佐吾今亦當令汝一嘗火烙滋味免汝此後再有人來親汝之頰言次顧其左右即有軍官二人前提女郎之手反而接之帳柱之上復出火爐一熾鐵其中頃刻立紅大尉乃顧女郎曰汝悔乎悔則赦汝女郎神色不　徐搖其頭曰勿然則汝不能怨我唉言次復有衛士一人以黑紗幕女郎之目女郎視線乃陡黑但聞　喝一聲卽有一物熾於初冶之陽直烙於芳吻焦痛一點傳入神經四肢乃立木大尉曰女郎　矣可以冷水　之女郎醒力自以齒相　格然有聲覺疼痛巳澈心肺大尉笑曰悔乎女郎乃搖其首示勿悔大尉曰然則汝可去視尙有人來吻汝唇否衆釋其　女郎乃回身向大尉作慘笑緩緩出帳去焦唇爲冷風所吹痛乃益劇時忽有一人立　而前抱女郎臂曰瑪利乎苞洛今知汝爲英雄矣自是以後當拜倒於石榴裙下作皈依弟子矣言次逕張手抱女郎之肩就其焦爛之櫻唇吻焉明日村中遂不見女郎及孺予苞洛如是者數日普魯士營中大尉忽夜傷其元六軍無主乃拔營遁去三日之後女郎始出現賣花如故特左臂巳創　以棉布人有問之者則但笑不答然一般輿論則謂殺大尉者必女郎瑪利與孺子苞洛也外史氏曰昔者路易撤以　拿破崙一親臂之故而德於以興今女郎與大佐亦一接吻而比利時竟不能復震豈瑪利之櫻唇果不及路易撒之玉臂郎要實天意爲之非人意所能强求者也然女娘如瑪利者固亦錚錚可傳矣 
游戲文章 
[賦得自由談得由字五言八韻] [  半仙魏起予] 　　 
愛國叢談著趨時競自由熱心安上下直筆擬春秋不見雍門泣還知漆室憂乾坤雙秃管身世一扁舟雄辯參輿論虚懷策廟謀儲金資鼓吹霏玉爲囊羞條約籌中日文明效美歐覺迷游戲妙晏倩滑稽流不受酬） 
[和跫廬賦得要求得求字原韻一首] [  漁] 　　 
今古興亡事無非要與求有求皆死要無要不哀求可恨求還要從敎要任求要非今日要求豈本年求巳矣由他要悲哉自我求他人齊要要我族儘求求若要他休要先求我莫求果除求者要定卜要人求 
海外奇談 
[婚媾仇讐（轉錄北京五月二十九日亞細亞報）]  
　　紐約電云德國人連治住本埠附近之圖卜頃埠其妻乃屬英人自英德宣戰後夫妻時起衝突妻謂德國船要盡掃沉夫謂英國船要盡掃沉相爭不休是日連治由外回家妻巳不在祗留一函函云德人及物爲儂眼中刺儂巳回英云云家有三千金亦被捲去祗留二十仙士謂其夫僅値二十仙士云夫婦愛情本無價値之至寳一旦各爲其國遂視其夫僅二十仙士私情公美之不能兩全誠世界間　事觀此可興起國家觀念並可俟研求哲理者開闢法門以彌其缺憾也 
栩園詞選 
[江月晃重山泰淮弔許少玉太守] [  詩圃]  
繡箔珠燈妝閣牙簫絡鼓遊船漫尋淡粉與輕烟平章事風月屬神仙酒地花天蹤跡舞衫歌扇因緣白門新柳等閒編江湖夢落魄十年前（白門新柳記乃太守所編託名許豫） 
[減蘭]  
　　紅箋盈幅喜字回環書卅六擬倚靑鸞密把歡期遞與歡　絨窗畔金縷鞋提羅襪剗一朿要身香霧朦朧暗近人 
筆記 
[西戍途中日記（三十一續）] [  桐城劉兩沛]  
　　七月初十日自　池西行略仍　滑又多沙地過墩台五坐二十五里苦水堡飲茶稍　又二十里過沙罔至雙并堡時祇十一時三十分本擬再西進詢問土民云西去六十里至臨水始有宿站而此六十里須　行戈壁灘中名爲六十里實有八十里半日難到予等遂决心停宿　 
　　七月十一日早自雙并驛易馬西行出堡行數里即是戈壁沙灘一望數十里無人烟亦無樹木予與張君乘馬行見二鹿自草際驚逸予等追之以無　槍不獲行四十五里至鴛鴦池始有人烟予等停車借農家炊飯食畢後行二十五里到臨水驛宿　 
自由談之自由談[  燕汀]  
此次交涉失敗當事者諉謂吾乏兵力爲之後盾今讀黎參謀長段陸軍長兩通電吾國可戰與不可戰果何如耶二公之竟欲辭職果何謂耶 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十一章（續） 
雪笠兒方欲有言而密斯脫特雅適至曰馬葛汝來何爲言次與握手道晚安馬葛稱謝因以雪笠兒擲石之事爲告特雅乃正色曰雪笠兒汝果以石破其窗乎雪笠兒聞語略不躊躇即曰勃羅克　 
之言妄也吾與喬治固未嘗出書室一步又安從碎其玻璃阿父果不信則可詢之喬治特雅乃曰俟之吾將往詢喬治苟汝語妄哉則二罪俱發言次拾級而上入其書室當雪笠兒出見馬葛時喬治實躡於其後故於二人之語聞之至晰至是乃立奔歸室以俟其父特雅至以此事詢喬治喬治乃决然曰馬葛之語妄也汝試詢之露賽吾兄弟固嘗出室一步否特雅以喬治語亦如此遂即信之將行矣而柏瑩忽前曰密斯脫特雅雪笠兒之言誑也特雅詫曰誑耶汝鳥爲知之柏瑩乃以頃者事告之特雅聞語色乃立變怒目視喬治曰勃羅克妄耶汝妄耶欺人者自欺後宜戒之喬治大駭立藏其身於密斯柏瑩之後而於衣角中偸覻其阿父特雅乃不禁失笑彳亍自去顧又不欲自暴其子之短致失巳顏面語馬葛曰密斯特馬葛此窗固爲誰碎今尙未能明定但君處玻璃則吾不妨遣人而配夫馬葛之來本不過欲求特雅賠償其玻璃耳今目的旣達遂亦自去特雅乃曳雪笠兒臂曰來吾將有以詢汝汝胡爲作此誑語汝當知凡人惡德唯誑爲第一汝知之乎雪笠兒聞語不作一聲但自語曰喬治汝殊狡汝乃以此事告阿父乎俟之吾必有以報若特雅曰雪笠兒汝當知此種行爲實非安西來所喜雪笠兒駭曰阿父汝必欲我入安西來廠中作工人乎特雅曰雲笠兒汝輕安西來耶實告汝近今之世實唯商業爲優汝固能業此不衰則他日之日必能在安東尼及哈勃克上也雪笠兒曰此則夢想耳吾人縱命運隹又安能得此機會特雅曰機會多矣夫安西來之年去墟墓巳近而其子又弱不足繼其業 
故安西來輒以此爲憂嘗與予曰特雅吾安從得一誠實之人繼吾之事業勿使工廠一旦倒塌致千百貧民遂無寄食之所則吾慰矣雪笠兒汝試思夫此大任捨汝又誰屬者雪笠兒喜曰然則吾并繼其產乎曰此則不可知然有得梅麗爲妻者則其人亦可謂大幸雪笠兒不答逕别父返其書室攫麵包大嚼有若風捲殘雪頃刻而盤中之醬立盡 
奇情小說 
[秘密汽車第一章] [  東埜譯]  
　　第一章（續） 
勃立南飽餐一頓心囊無牽無掛口中有滋有味大有各人自吃盤中飯莫管他家紙上談光景却料不到驚天動地的大活劇指顧問就要發生他正自一個人得意洋洋忽聽得門上剝啄有聲接着那機括一轉門呀然開了他的僕人烏麥萊恭恭敬敬走進來手裏托着一個銀盤亮得　眼盤中盛着一張卡片白質金邊中間疏疏郎郎印着幾個黑字狠有趣兒他走近幾步說道主人方纔有一位紳士來訪等在外面呌我拿卡片進來我見他甚是面生以前不曾和主人來往過的所以婉辭謝絕說主人有事不能見客那紳士說主人　不見無妨只呌我拿卡片進來請示我不便十分推郤所以替他帶進來了勃立南取卡片在手見正中印　挨周二字角上注出美國紐約四字想了一想說道這名字狠生以前不曾見過他說有要事和我相商　烏　萊道是的那紳士說無事不敢擾府只爲有幾句說話要和主人當面談談所以不辭冒昧踵門請敎的勃立南道他體貎如何是社會上那一 
等人烏麥萊道是一位極體面的紳士言語舉動都是彬彬有禮的勃立南道那麽你請他進來 
　　數分鐘後門呀然又開一位瘦條條的中年紳士徐步入室勃立南舉目一看只見來者穿一套灰色衣裳領圈之上縳一條支那的絲　自頂至踵一衫一履都是極配身極時尙的再看他面部藹然可親却又凛然不可犯春　秋肅兼而有之他眉目蒼然年 
事巳逾不惑而目光銳厲如電英氣逼人額角之上微有縐紋可見得他又具着一種沉毅果决之氣勃立南屬目之下肅然起敬連忙立起身來向來賓一鞠躬這一鞠躬不打緊兩人的交誼從此開始那可驚可喜可哀可怖之事關係勃立南終身命運甚至關係國家命脈安危的也從此如春雲漸展了 
 
 
 

Page 15

 
 
   
 
 

Page 16

 
 
   
 
