# 1919 - 19 - 4916499

 

Page 1

 
 
   
 
 

Page 2

 
 
時評 
[接洽（冷）]  
中國於一戰一和之間必有三種表面以外之方法其將决裂也則有疏通其旣决裂也則有調和其决裂後而將返於和平也則有接洽是則疏通調和接洽三者均非表面之事而於表面之决裂和平至有關係者也茲者南北議和均有先接洽而後開議之主張是與以前之疏通調和同出一途也 
[命令]  
一月十七日大總統令韓錫授爲陸軍一等軍需正曹爾衡授爲陸軍一等軍醫正此令 
又令陸軍部呈請授吳班侯孫德華張發祥爲陸軍步兵中校史長慶爲陸軍砲兵中校王占鳳爲陸軍步兵少校並加中校銜李建中爲陸軍砲兵少校並加中校銜張天錫蘇蔭森張悦張毓華馬玉德李瑞平宋玉齡鄭相成沈元德李忠雄張鳳鳴王鳳魁子佐卿卜壽千張士秀韓鳳武孫應雄丁善恩杜雲祥王恩沅爲陸軍步兵少校薛振邦邵寳璋爲陸軍砲兵少校詹克强爲陸軍輜重兵少校姜懋亭加陸軍憲兵少校銜郭會友李金彪安廉潔賈壽臣羅鵾加陸軍步兵少校銜王金藻加陸軍砲兵少校銜韓惠卿爲陸軍二等軍需正石桂加陸軍二等軍需正銜郭家蔭周邦慶馬文驤翟書元蔣崇議爲陸軍三等軍需正陳兆藩游竹賢商蔭楠爲陸軍三等軍需正黃樹棻爲陸軍三等司藥正均照准此令 
又令内務總長錢能訓呈准江蘇省長齊耀琳咨蘇州警察廳警正安錚另有調用請免本職應照准此令又令李竟容給予二等文虎章岳世傑陳當元龔渭霖均給予三等文虎章孔繁錦高蔭昌劉炤夏同　王鑄人陳復昌陳整均給予四等文虎章此令 
一月十八日大總統令任命姚昌圖爲内務部司長此令 
又令内務總長錢能訓呈准吉林督軍孟恩遠等電陳濱江道道尹李家　不洽輿情請免本職李家　准免本職此令 
又令任命傅疆爲吉林濱江道首尹此令 
又令回富興加陸軍少將銜郭世林授爲陸軍步兵上校高震龍授爲陸軍工兵上校此令 
又令陸軍部呈請授林濟智爲陸軍砲兵中校任有慶蔣玉崑宋文治爲陸軍步兵少校吳瑞芝爲陸軍工兵少校汪祝報爲陸軍輜重兵少校朱承志爲陸軍三等軍醫正均照准此令 
又令參謀總長張懷芝呈福建陸軍測量局局長林肇民另有任用請免本職應照准此令 
又令參謀總長張懷芝呈請任命張朝基爲福建陸軍測量局局長應照准此令 
又令曹樹桐晋給二等嘉禾章田經年晋給四等嘉禾章此令 
又令孫積孚晉給二等文虎章石輝玉晉給四等文虎章此令 
又令李慶芝沈式苟均給予三等寳光嘉禾章黃電九蔡璋葉兆崧陸紹鄂鄭迺鑒趙國源均給予四等實光嘉禾章李思愼梁毅均給予五等寳光嘉禾章此令又令童能藩給予三等嘉禾章此令 
又令翁敬棠晋給三等嘉禾章魏堯恒璋郭德沛均晋給四等嘉禾章此令 
專電 
[北京電]  
　　唐少川表示代表先接洽而後開會政府亦贊成因是地點等可皆不成問題（十九日下午六鐘） 
[北京電]  
　　甯電王克敏江有 
齡等均已回甯會議地點問題不專提出將由雙方代表先以非正式商會議手續卽包含一切問題無形解决聞南北均有此種主張（十八日下午七鐘） 
[北京電]  
　　錢電滬盧護使南方代表將到派員妥爲招待（十九日下午三鐘） 
[北京電]  
　　今日閣議决促朱桂莘早日開議 
（十八日下午十一鐘） 
[北京電]  
　　政府得報粤已派專員送證書於唐少川可證明唐不必再赴粤 
（十八日下午七鐘） 
[北京電]  
　　招待西南代表仍由蘇李督派員辦理（十八日下午四鐘） 
[北京電]  
　　張錫元電告陜北陜南及西安以西仍在界内剿匪（十八日下午四鐘） 
[北京電]  
　　陜省兩軍劃界又起爭議徐擬即飭張鳳翽 
辦理（十八日下午四鐘） 
[北京電]  
　　陜閩問題已照李督六條辦法解决 
（十九日下午六鐘） 
[北京電]  
　　吳鼎昌在京與各方商善後各問題漸有頭緖徵集材料南下尙有一星期（十八日下午七鐘） 
[北京電]  
　　此間某要人主憲 
法由舊國會制定自行閉會但臨參修正之兩法必須追認（十九日下午三鐘） 
[北京電]  
　　外團决定關餘二十五交付南方則以爲期太促請展一月（十九日下午三鐘） 
[北京電]  
　　提回鹽餘關税已經外團通過昨用正式答復准定本月二十五交付同時並通告西南如雙方能於期前協定則至時再另商此亦外人促進和局之一證（十八日下午四鐘） 
[北京電]  
　　正式確定關餘用途戰内分（甲）三百七十萬爲四年公債抽籤（乙） 
一百八十萬爲派使外國費（丙）一百萬維持上海絲業（丁）一百萬爲廣東治河費（戊）百餘萬爲裁減軍隊輸送人員費（己） 
百餘萬爲撤防費某公言多用於全國共同之事當不至反對云（十八日下午七鐘） 
[北京]  
　　東海語泰晤十報記者中國願與友邦因經濟的發展而邦交益密但不願因發展經濟而損我國權該記者謂中國政客希望巴黎議和時解决東亞難題期世界永遠平和（十八日下午十一鐘） 
[北京電]  
　　我國派使列席歐和會向定三人其次序爲陸徵祥顧維鈞王正廷現有减去一人説王恐不能列席陸來電仍在力爭中（十九日下午六鐘） 
[北京電]  
　　徐對軍民分治决分三期進行（十八日下午四鐘） 
[北京電]  
　　新國會通過會期案催交預算甚切 
（十九日下午三鐘） 
[北京電]  
　　張懷芝飭參謀部員擬裁兵計劃 
（十八日下午十一鐘） 
[北京電]  
　　龔心湛今日午刻到京明日就職（十八日下午四鐘） 
[北京電]  
　　龔財長改明日到部（十九日下午三鐘） 
[北京電]  
　　贛戚省長因墊欵無着來電乞休頃錢去電慰留並令財部速籌（十八日下午四鐘） 
[北京電]  
　　此間盛傳在粤滇軍與桂軍衝突粤桂聯合以排李根源但難證實（十八日下午七鐘） 
[北京電]  
　　政府昨電劉存厚鍾體道等漢中旣告肅清務各嚴守防區我軍前線防地以陜屬邊界爲止不得越川境一步如敵軍來攻隨時飛報（十八日下午三鐘） 
[北京電]  
　　甘督轉來川邊陳遐齡報告與藏番議訂退兵條侏後（自九月起停戰一年）我軍退守甘孜藏兵退守德格縣惟現在餉械兩缺請速接濟昨交財陸部先籌（十八日下午三鐘） 
[北京電]  
　　龍軍由瓊開回之三營寒删等日抵軍糧城 
 
 

Page 3

 
 
一帶連日發給恩欠各餉一律運送回籍遣散（十八日下午一鐘） 
[北京電]  
　　張作霖電前因黑省邊防吃緊調二十九師赴黑現擬抽編混成一旅趕先出發請先撥輸送服裝等費三二萬交財部籌撥（十八日下午一鐘） 
[北京電]  
　　張樹元由平原報稱自寒日出省督剿餘匪抵平原後隨赴禹城臨邑德州等縣詢悉民團均編練就緒清鄕局亦成立匪已絶蹝樹元仍回平原宿營擬即赴恩縣各屬考察（十八日下午一鐘） 
[北京電]  
　　政府覆張樹元電李慶璋現充議員其清鄕局會辦應選相當人員充任（十八日下午一鐘） 
[北京電]  
　　鍾體道電唐旅長廷牧前因陽平之變　匿民間脱險後即密約王營於二十二日乘周彭退踞甯羗時半途邀擊俾賴旅得復甯羗可否免其置議 
（十八日下午一鐘） 
路透電 
[巴黎電]  
　　媾和大會除公報所宣布者外並議决不復許各報登載關於媾和會事務各消息全權代表允不洩露討論之各節（十五日） 
[倫敦電]  
　　巴黎消息該處新聞家對於媾和會之决議已提出嚴重抗議並要求修改之巴黎現集有新聞家千人美人居其半數此間各晨報對於隱蔽會議情形之行爲多極不爲然惟泰晤士報巴黎訪員雖未能説明一切其意以爲大會對於報界必不致完全任令無當道之指導大約可以商妥每次會議後除發表公報外翌日且將發表更爲詳盡之報告云（十六日） 
[巴黎電]  
　　媾和大會不許各報登載除公報外之消息此種苛刻之决議礙難實行因將束縛各報使不能發揮許多無害之問題之故不適當之秘密外交應加屏除固爲吾人所贊成但須知今即五大國中意見尙大相參差五大國深恐各報討論其異點無補於彼等事業此或有不得已之苦衷故决議謝絶報界而不使一般人民得知其詳（十六日） 
[倫敦電]  
　　公報局宣稱巴黎消息謂威爾遜總統今日與協約國及共同作戰國之首相外相討論大會與報界之關係午後以此事移交報界與協約國及共同作戰國政府會議以便彼此交換關於將來辦法之意見並决議協約國與共同作戰國政府應交換關於俄國之最後消息以期共同審查該問題（十六日） 
[巴黎電]  
　　克勒滿沙氏今日在下院答覆質問謂和會進行諸事彼此極爲和治威爾遜總統聞紐約講演報所載彼之要求如有數端不加承認則彼將撤回在歐之美兵彼亦將離法之説大聲叱曰可惡之謊言克勒滿沙氏又稱和會主張公開惟有數事須守秘密以免引起惡感時報得悉　羅會實力參戰原定代表一人將改爲二人又聞某某數國規定派兩代表者擬於十八日全體大會時提出抗議要求增加人數 
[巴黎電]  
　　今日和會中曾議及議事時應用何國語言聞英美兩國代表主用二國語言但因訂立條約如用二國文字則翻譯之際殊難逐字脗合故乃决定用法國語文前俄國外相蕯沙洛夫氏被委代表西比利亞政府已抵巴黎俄國參與和會事今有兩種建議（一）俄國代表應以足以代表俄國一處穩固之政府者任之（二）組織協約國國際委員會辦理關於西俄俄人利益諸事（十六日） 
[倫敦電]  
　　泰晤士報巴黎訪員昨日電稱巴黎波蘭國民議會已與華沙代表商妥以巴特里夫斯基氏改任波瓓國務總理組織混合内閣此足表明譬爾蘇特斯基將軍與巴特里夫斯基氏已完全同意譬氏今仍爲波蘭國之元首參與和會之波闌代表一爲國民議會議員特摩夫斯基氏一由譬氏委派（十六日） 
[倫敦電]  
　　戰時内閣工黨閣員巴恩士氏應首相之請已赴巴黎和會據巴氏語客云彼將在巴黎發表英國工界之意見彼主張應建定一種機關於和會之後對於國際同盟員工業問題之責任俾得改善全球工界人生之狀况（十六日） 
[倫敦電]  
　　意内閣因關於意國要求達爾瑪蒂亞與希臘羣島問題意見不一業已辭職此事乃一九一五年秘約訂定意國外相松尼諾男爵願照約實行比索拉蒂氏所主持之社會黨主張與巨哥斯拉夫國協商以杜特康期及至白倫勒關止之北鐵羅爾土地交換 
[亞姆斯特丹電]  
　　昨日柏林消息謂摩比特界之斯巴達克斯團已全由政府之兵除盡被俘者多人政府之兵且獲大批武裝昨夜全城安靜（十六日） 
[瑞典京城電]  
　　立陶宛政府公報云我軍已佔據杜爾巴敵軍已棄該鎭（十六日） 
[瑞典京城電]  
　　彼得格勒電稱俄人反對過激黨治制者日見其多俄國内地農民現舉事反抗過邀黨農務委員會因彼等專制過分之故又俄國最大軍火廠三所之工人現罷工要求與中等社會議和停止内國戰爭（十五日） 
[亞姆斯特丹電]  
　　某德報載稱德國掃雷船員役全體罷工要求增俸（十五日） 
[倫敦電]  
　　路透電社得悉西歐陣線今仍有德兵五十餘萬人德國並未全遵條約交出戰品吾人今尙不能撤退外加斯比亞之軍隊以防過激黨攻入北波斯及柯拉桑茲確悉西比利亞軍已在配姆俘過激黨三萬人護機關槍千架與戰品甚夥西比利亞軍已抵加瑪河惟過激黨仍向南進過激黨戰於該陣線者共有五軍悉由德軍官指揮（十六日） 
[倫敦電]  
　　路透電社得悉波蘭政府應立陶宛政府之請允派兵保衛立陶宛以拒過激黨並派高等委員一人接管立陶宛行政事務（十六日） 
[亞姆斯特丹電]  
　　德國愛森消息勞兵會已管理該省煤礦（十六日） 
[比京電]  
　　十二日杜塞爾杜夫消息云人民數大團示威反對斯巴達克斯團因以發生劇　死者四十餘人　械之斯巴達克斯團佔據數大屋設防而守現正以虐待入民爲務中立區域德軍司令宣稱彼不能履行休戰條件比軍司令曾已命將該區武裝移云 
[巴黎電]  
　　比國私人多名在比國法庭正式控告德前皇（十六日） 
法國無線電 
[里昻電]  
　　美總統共同作戰協約國之首相及外相駐英法之日本公使亦出席於星期五日晨及午後在法國外交部開會議决比利時及塞爾維亞遣派參與和平大會之代表三人其後研究和平大會之公開問題通過規則如下報界代表將允許在和平全體大會旁聽惟以爲有必要時和平大會之會議可不公開之 
[里昻電]  
　　星期六日下午和平大會在法國外交部舉行第一次會議由法總統普恩賚氏主席發表開幕演説（十八日） 
[里昻電]  
　　延長林戰條約而令德國承受之新條件列有協約國總司令如以爲適當時得以新保證之名義保留佔據來因河右岸砲臺所構成之斯脱拉斯堡要塞部份及砲臺前深入五啓羅邁當至十啓羅邁當一帶土地之權（十八日） 
[里昻電]  
　　法國郵船夏威亞號於正月十三日由馬賽啓椗在裴洛尼角之北末西尼海峽附近觸漂流之水雷沉没夏威亞號係巴蓋郵船公司所有載有乘客七百人其中多數爲希臘兵係由馬賽赴比里及君士坦丁者罹禍者恐約有五百人多數遭水雷炸傷而尙生存者已在末西尼醫院療治（十八日） 
[里昻電]  
　　正月十八日巴黎倫敦間匯兑率英金一鎊合二十六佛郎法國公債券市價如下三釐公債六十三佛郎一五一九一七年四釐公債七十五佛郎五○一九一八年四釐自由公債七十五佛郎五○一九一八年五釐自由公債九十二佛郎五○（十八日）各通信社電 
[哈爾濱電]  
　　哇木斯克防軍司令已出示禁止軍民於晚間九時後晨間六時前在街行走惟經特許之軍人不在禁列所有音樂室戲場飯店游戲場一律於九時閉門並令搜查民間軍火分全城爲數區以便搜查民間有不即繳出其所藏之軍械者應拘赴軍法裁判處苟有以武力反抗者一槪當場槍斃謝米諾夫巳就西比利亞東部司令之職近奉總參謀部訓令謂西比利亞鐵路一帶過激黨漸見猖獗亟宜嚴行禁阻故謝氏出示謂當實行政府之訓令凡有阻碍政府建議事業者定必嚴懲又謂不獨願以武力驅散過激黨且將停止過激黨活動地方之接濟云（十七日） 
路透電 
[漢口電]  
　　鄂省軍政界中留日學生出身者甚多如政務兼財政廳長何佩瑢督軍署參謀長方日中（譯音）漢口警察廳長周際芸漢口鎭守使杜錫鈞等皆係日本留學生王督軍之幕僚中留日學生出身之人士亦復不少大都皆占相當之重要地位新近由杜鎭守使等發起組織留日學生會目下正在籌備一切此輩硹士　留日本長則七八年短則二三年日語之流暢固不待言且甚熟悉日本情形以此等人士爲中堅組織留日學生會可謂有鑒於東亞之大勢而最適於機宜者也（十八日） 
[漢口電]  
　　頃得報告云鄂北兵禍雖息土匪又復蜂起竹山縣一帶受害尤烈慘狀遍地督軍署已命襄鄖鎭守使張聯陞迅速派兵分駐各地勿令不逞之徒漸致　扈又有鄖陽附近土匪蜂起之報告當局已派第五團之兵馳往彈壓（十八日） 
[東京電]  
　　内田外務大臣今晚在官邸設宴欵待日本重要實業家協議援助西伯利亞經濟問題山本農商務大臣曾在席上演説（十八日） 
[東京電]  
　　本日午後開政友會大會政會總裁原首相到會演説並可决一宣言書原氏關於外交之演説中有云中日親善乃余輩素所主張屢向黨外聲明者也今中國南北之爭已漸進於妥協似不久即將統一余對於此種情形不獨深爲中國賀且信中日親善關係亦將因此而更加堅實云云（十九日） 
[東京電]  
　　現因日美兩國關於西伯利亞鐵路管理問題之交涉大致業已决定不日將要求中英法俄意五國承認一俟此項交涉决定後日本外務省發表其顛末（十九日）以上東方通信社電 
[東京電]  
　　日政府公報新設棉花局以圖中國棉花之發達日本經營紡績業者皆大歡迎此消息 
（十九日）共同通信社電 
[北京電]  
　　徐以西南代表已派出和議有望頗樂觀惟聞南方設有軍事委員會隱操和局不以爲然曾語錢云中央禁止軍人干預和議南方亦曾有此種要求今南方設軍事委員會和議全權皆在軍人之手不獨有碍和平進行且中央亦即不能禁軍人干涉囑即電向西南阻止免生枝節 
[北京電]  
　　聞武人派將援南例組織軍事委員會爲各代表後盾 
[北京電]  
　　朱啓鈐電地點問題并無成見如中央能從唐議可免爭執政府覆電令與李督磋商决定 
[北京電]  
　　劉鏡人電告各國决擬干涉俄亂政府擬商協約各使徵意見一面飭外交委員會籌議 
[北京電]  
　　外團允撥關餘已有正式答覆惟請將所開軍費核實開支 
[北京電]  
　　龔心湛到京定二十就任（以上十八日） 
[北京電]  
　　許蘭洲援陜慮後方空虚徐樹錚令西北邊防軍宋邦翰一混旅完且開駐洛陽爲其策應 
[南京電]  
　　傳聞會議地點將改滬此間籌備仍在進行據云將先在省垣開預備會（以上十九日） 
[香港電]  
　　徐謙汪兆銘均於昨日來港預備赴滬聞係應孫中山之召（十八日） 
以上中孚通信社電 
公電 
[唐繼堯致熊蔡電]  
　　中正街華安保險公司熊秉三先生並轉蔡子民先生　接魚陽兩電知台駕抵寗兩公以憂國愛民之心爲排難解紛之舉熱忱毅力敬佩難名繼堯前以護法本旨不在窮兵戰禍經年徒傷國脈故主張在滬開和平會議解决法律政治諸問題承諸公幹旋其間北京亦經同意乃於雙方下令停戰之後北就藉詞剿匪不認閩陜爲停戰範圍和議之開因此停頓現南方代表亦已推定有人但閩陜各方面戰事未停以前實屬無從開議請兩公切電北京當局查照繼堯電商劃定停戰區域辦法一律進行不可因一隅兵端妨礙大局不勝企幸繼堯叩元 
要聞一 
[禁烟會調查鴉片嗎啡之報告]  
十八日路透社北京電云北京禁烟委員會發表調查鴉片嗎啡貿易之結果去年十二月間共發函五十六封分政直隸山西河南陜西山東甘肅僑民託其就地調查栽種器粟買賣鴉片嗎啡等事距今時日無多各處覆函尙未到齊但已收表册二十六頁詳略不一此非詳密之調查蓋調查欲求詳賅無遺非政府官吏莫能致之而調查欲求確有價值非精細忠勇誠實之人士莫能爲之此次調查會所致力者不過表示有無證據以證明各處仍有鴉片交易及報章所載日商出售嗎啡之説耳今調查雖未完畢第就吾人所已調查者言之吾人已得若干確有價值之證據其所披露之事實有令人興起者但亦有指陳甚嚴重之情狀者請先言直隸省吾人得熱河之報告略謂官場曾將承德縣（譯音）所種罌粟拔除但在平朱縣（譯音）境仍見種胡此物據農夫言許種罌粟買賣鴉片雖不公然亦非秘密雖無煙館然欲吸烟者知售賣烟吃之所在余信鴉片大半運往直隸安徽聞北京大員派人來此收買此説無從徵實云云以上報告所云與吾人所聞鴉片近來私運至南京事適相符合熱河尙無買賣嗎啡事據平泉縣凌源縣（譯音）報告平泉境内種烟頗多且非秘密亦有鴉片貿易縣知事雖似反對之但無力辦理之嗎啡由日商與華販售賣華人之四出銷售嗎啡者實繁有徒官場不能管轄口人此間嗎啡銷場甚廣甚至女孩亦買嗎啡牲畜之疲乏者針以嗎啡使之工作知事極願阻止種用鴉片但爲上峯與北京官吏所扼凌源縣不種罌粟但有私售嗎啡事日人雇華人售之致使烟毒愈深云云吾人接山海關唐山河間報告大旨相同山海關報告之小園圃中栽種罌粟縣署或警局藉此索資略有鴉片貿易但非公然嗎啡由日人售賣警局與縣署允爲詳查隨後呈報嗎啡針出售頗多山海關南關售嗎啡者約有百家唐山不種罌粟但有十二處售賣鴉片且有烟館聞鴉片來自長城以外秘密出售私賣嗎啡者約七八家全係日人日人以嗎啡售與華販而華販則携至各處兜售居民中粤人頗多鴉片嗎啡泰半銷於粤人知事近曾拘一吸烟者罰洋千元但官場殊無權力以處分售賣嗎啡之日人河問不種罌粟惟政界多吸鴉片嗎啡生意亦大河間城内居民三萬一千人而出售嗎啡針者竟有十三處表面上似秘密行之按河問乃馮國璋之家鄕也小站祁州大名張家口等處亦有報告來此所言情狀較佳謂小站祁州稍有鴉片交易縣知事尙有以取締之但皆不免於嗎啡之貿易至於大名張家口則無鴉片或嗎啡貿易聞大名欲得嗎啡者須入山東界而向日人購之但若日人過界則官場即派偵探尾隨之云云山西覆函頗多所言皆同咸稱山西全省幾無鴉片蹝跡即有售賣鴉片者亦屬甚少罌粟罕見即有種者亦必極秘密爲之官場似以嚴峻手段禁止烟毒此皆督軍之力也云云余居山西三十年確知晋省前曾遍種罌粟有數處壯男吸烟者占百分之九十女子吸烟者占百分之六十且有小孩不及十歲已染烟癮者今據報告竟能烟毒消除足見爲長官者之有志竟成山西全境今一年内所銷之鴉片尙不及昔年一小村内一星期所銷者之多也河南來報告兩起山東來報告一起所述情形與山西略同但吾人尙未得充分報告未能發表關於豫魯兩省全部調查之結果也陜西各處之報告則論調一致皆言烟毒之慘狀陜督准種罌粟每畝收税六元完税者官場不過問鴉片貿易公然行之且運銷他處有某處官場不許民間拔毁已種之罌粟違者加倍罰之秦晋兩省情形相反蓋晋省長官能用其權力以禁鴉片而秦省長官則專知收歛捐税鼓勵種烟也各省來函皆謂民間確有反對鴉片與嗎啡之眞正輿情雖此輿情隱而未露但若民間果有反對烟毒之明顯輿情則掃除烟毒之奮　已半告成功矣以上所云證明（一）鴉片可以禁除已有良好成績（二）禁烟頗賴各省長官及一般官吏之行爲（三）日商經營嗎啡之説確爲事實而若干大員亦染指鴉片貿易云云 
[南北會議開幕期近]  
南方代表政府前接李蘇督熊秉三轉來岑西林所致譚組菴之電知已派定惟以未接西南正式電報不敢認爲確實及昨日政府已接得西南派定代表之正式電報由軍政府七總裁署名其人物與前報所載者相同惟雲南代表則已易爲繆嘉壽而非李曰垓電中並有日内即起行赴滬之語據某方面所觀察西南代表之統系如下總代表唐紹儀代表章士釗（岑春煊代表政學會）胡漢民（孫文代表民黨）繆嘉壽（雲南代表曾先雲南財政廳長）曾彥（廣西陸榮廷代表政學會）郭椿森（廣東代表政學會督軍署參謀長）劉光烈（四川代表政務廳長）王伯羣（貴州代 
表貴州政務廳長）李述膺（陜西代表政學會）饒鳴鑾（福建及海軍方面代表海軍參謀長）彭允彝（湖南代表政學會）聞各代表已定二十日全體由廣東起程赴滬 
地點問題前因西南代表尙未派出懸而未决現在派定此問題又緊一步關於此事政府與朱總代表往返電商迄無結果聞隔昨又電致朱我令其與唐少川直接商榷昨日上午公府接朱啓鈐拍來覆電對於在滬開議一事雖無何等主張但語意間亦願在滬冀可早將和局告成個人得卸重責至西南方面昨日李蘇督亦有電報告謂頃得軍政府來電西南分代表已一致委定刻已分别電囑逕赴上海與唐少川總代表會面接洽所有地點問題軍政府槪不過問統由唐總代表及各代表會商接洽特電奉聞等語專此轉呈云云依上述消息則地點之解决其權已全操於代表之手兩方當局均不爲遙制又聞會議名稱亦有由南京李督軍主持定名爲和平便議之説 
[李蘇督解决陜閩辦法]  
閩陜鄂西問題南方屢有違言最近七總裁仍爲此事致李秀山電謂劃分區域各守原防分任剿匪固關扼要然目前之爭點在北方認軍爲匪而非指各軍域内之匪擬由雙方或居問公團派員分往指導監視秉公商定煊等極表贊同或請就地領事及敎會爲之保證亦無不可即或由雙方共推威位索重之大員前往查視劃定區域又是一法均能照辦請迅告北方擇一而行此間仍俟前項問題解决乃能開會等語另有一電則論閩陜兩方軍隊各歸原防問題措詞大致相同而扼要在先行停戰迅速開會彼此將整理軍隊之事切實定一辦法由會决議結尾注重雙方公推大員赴陜劃定軍區嚴重監視李督得此兩電因於日昨擬具辦法六條電當局請示辦理（一）陜閩鄂西雙方一律實陳行停戰（二）援閩援陜軍隊准即停進擔任後方剿匪任務嗣後不再增援（三）雙方將領直接商定停戰區域辦法簽字後各呈報備案（四）陜省内部由雙方公推大員前往監視以杜糾紛（五）劃定區域各擔任剿匪衛民母相侵越反是者國人共棄之（六）以上各節一經雙方承認宣布即由蘇鄂贛三省宣布在南京開議日期不得再以他事别生異議致會議停頓除上列六項外並請當局指定監視陜省劃分界綫之大員一二員以便與西南商洽 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀總統府新年茶會]  
昨日（十六）公府開新年茶話會招待兩院議員及北京各報記者等約共四百八十餘人下午一點三刻在居仁堂會齊閣員除外陸財龔外均蒞席東海於兩點蒞居仁堂向衆演説約歷半小時之久兩院議長致答詞隨赴懷仁堂觀劇東海之演説詞如下獻春肇吉羣彙煥新鄙人今日始克以餘暇與諸君子周旋杯觴滌迓幸福爲慰曷極自維受任以來瞬逾兩月旴衡緯　憂惕靡遑今報國内紛擾已有寗機世界和平亦在締始屬以改歲之會實唯作新之樞謹有一言爲諸君子告鄙人以爲吾　今日所負之鉅任非他當使吾人託足之邦家盪除舊染而求得新生命而已夫去故取新幾爲歲首之恒談鄙人非故取以自文也誠以布新之機雖多獨至舉世思潮震易常度爲人類别闢郅治之塗則爲事蓋罕又若平世守成以云日新其效甚漸迺如連兵積困國脈潛傷羣氓思治渴於望雲於此而毅然以舍舊謀新策勗其羣則以時勢所亟需事半而功必倍由前之説實爲歐洲戰役告終之結果軍國主義挫衂與夫一切學説之根本變遷皆可爲世界更新之關鍵由後之説則我民國七年來之俶擾國家人民所受之痛苦否剥已極宜有復泰之觀故鄙人今日敢竭誠正告於我國民代表之前曰一千九百十九年者在世界爲和平之新紀元而即我中華民國之第八年也自新國命以共造世界之幸福實爲吾人夙具之志願　力踐行請從今歲始抑吾人於此新國命之祈嚮將以何種旨趣爲一切政策之標準乎鄙意所及略區二端請約言之鄙人以爲今後我國民所首宜注意者對於世界來日之和平當自審其責任之重大當竭其能力以輔助世界上各種和平事業俾得滋育發達此等責任之偉大吾人决不宜望而生餒蓋吾人自有國以來以地勢關係物質上之文明持與輓近列國相較容有未逮而精神上之文明則其閳發已久博愛大同之義理儒先埀示所涵藴於人民心理者至深觸類引申必可爲世界和平之援助即如歐洲會議其特殊問題如軍備殖民地生產分配海洋自由領土分布等類固極重要矣然如防遏世界未來之戰爭平衡各國之實力以謀眞正之和平聯合亦爲根本要圖吾人自後於上述種種宜以最奮激之精神援助正誼以最開明之態度締造各平不當爲破壞的競爭當爲建設的互助苟能如是則吾國民不久必能發揮其殊異之本能以一新世界耳目質言之吾人今日對外必家戒縱橫避秘密而壹以誠懇光明爲依歸泯除猜見一視同仁使列國共知我國民方　力爲世界謀安寧康欒之道一而修飭内治力求統一使中外經濟事業充量發紓然後國際乃有進步可言此實對外政策之新標準也次就國内而言兵革旣已就　庶政方在經始鄙人德薄　鮮唯當屏營以督其後私衷以爲嚮所謂南北官民云云類皆尋行數墨者意爲畦畛不當引爲口實今後國家新生命所附託乃在尙公尙樸平易質實之精神一切敷施唯以能謀人民福利者爲標準不必問其派别不必限以範圍蓋國家者人民所組織自美總統提倡民族自决主義以來一時靡然從風今後國家政策之展舒即不外民族本能發揮之成效顧於此必當先决者即凡人民心理根本上亦必予以更新此實爲治本之談鄙人以爲往古之專制其不適用無讑矣數十年來歐洲盛行之國家主義往往誤解擴張國力之界限務爲侵略爭競以釀成此次戰役置人道於不顧其弊滋大反之有若極端之社會主義破壞統治原則紊亂秩序若今日俄德之現象造成社會之杌隍恐怖厥罪維均我國旣爲民主國家自當以民治主義爲宗而以平和儉樸爲用吾人今後所首宜更改者往昔急功近名之風尙植援怙勢之術略一切掃盪勿或留遺進而學術思想咸趨正軌　闢新機要在深知五大洲學派之判别所在取優去劣勿激勿隨期以文化禮讓敦成美欲蓋鄙人所云新生命者非領異標奇之謂要使我國今後之政治法律學問交際一切皆出以廉公平易養成共和國民之良習憤則國運自可蔚然更新此實對内政策之新標準也上述二端鄙人以爲吾國謀新之道庶幾可云槪括至其一切行政綱目各有所司鄙人誠當持此準繩時爲帥導諸君子矞爲物望躬制憲章甚望共宏遠謨以期更始今日時局百度叢脞就緒尙遙同在艱虞敢云侈足顧使旣標此鵠不自需遲則凡渙汗之新機即在力行之收果且吾人對於新國家旣抱有如是之新希望即當急起力追共知振刷一切浮名小節更無取於爭持諸君子良箴偉畫久所飫聞今日之會必有嘉言益匡不逮瞻言百里豈任欽遲改絃更張時乎不再詩云周雖舊邦其命維新取義斷章敬以茲辰爲諸君子誦之束海演説畢王揖唐發言云今日兩院同人蒙大總統雅召并承明訓同人無任感佩應請參議院議長代表兩院同人敬致答詞遂由李盛鐸致答詞云本日我兩院同人蒙大總統雅召並蒙嘉訓欽佩莫銘舉凡國家内政外交之措置適才大總統説的實在不錯現在歐美各國一般外交政策與從前有許多的不同誠如總統所云不爲破壞競爭而爲建設的互助况外國在戰爭劇烈時希望我們中國爲物質的援助供給各種原料我們中國均已辦到定能望友邦其他友誼的援助自屬易易至於内政呢現在國内雖較紛擾考其原因乃由心理上的政見不同不能不生出許多問題今聆總統偉論虚懷若谷容納各方意見和平統一固已可期一作和平統一後國内一切政治勢必日益進化同人深望大總統依照適才發表所定大政方針積極進行國家蒙其福利良非淺鮮至於制定憲法問題爲國會應盡職責亦國民與總統所望尅期製定者也國會同人必當依國民與總統希望積極進行用副大總統期望之至意盛鐸代表兩院同人謹致答詞詞畢而散 
[關餘商撥之經過]  
北京政府前因四年公債抽籤償還本息及南北議和一切撤防退兵各費需用浩繁措籌無術又兼舊年逼近需欵尤殷不得不爲搜索之計曾於年前十一月間向外交圑爲請提關税之接洽及後復於年前十二月二十九日以正式公文咨行外交團爲正式之交涉並開列用途請即照撥外交團當於三十一日正式會議一次大致已經議决本月十日即有覆文咨達外部當時外部接到公文之後以外交團以友誼關係對於中國各事盡力協助自應及早照撥以備支用乃復與外交團交涉大致謂中國政府此時萬分緊迫在陽曆本月十五日前應有開支若干似非特别急予通融不可外交團對於此項請求亦深悉實在情形復經一度（十四日）接洽遂於昨日備具正式公文以協商國領銜公使名義正式答覆其覆文大致謂請放關餘一事本大臣等對於指定用途細目審愼酌核爲尊重南北業經實行停戰之情均以爲不應再於放回此欵加以阻礙茲經决定在本月二十五日以前假使南北和平會議仍事躭延不克開會商妥顧全全國利益而另行措定此欵之用途屆日即可將此欵放回惟協商各國大臣以爲應於措定軍費内撥付一百萬兩以爲救濟上海絲廠之用至於軍費一層尤賴貴政府專用於固定之用途（卽不得用於練兵費）各大臣對於貴政府將來此等請求全以貴政府此次行事信用爲標準也云云聞外交團於咨覆當局後一面又電令駐廣州之英法美日意五國領事往訪軍政府領袖聲明各國均望中國完全統一因南方久未派出代表致中國國内和平會議未能尅日開議頗爲觖望如南方能於十日内即本月二十五日以前派定代表即赴會議地點開會並將目前切要用途在會議内經雙方代表商定則協約國當將去年（即西曆一千九百十八年）關税盈餘一千二百餘萬元完全撥用以上各項如不能於本月二十五日以前辦到則此項關餘當依北京政府之請求及其所指用途完全撥交北京政府特先通知等語該業已發出 
[告主張國際税法平等會（靜觀）]  
自滬上有主張國際税法平等會之設風聲所播全國景從商界代表行將西赴巴黎請求專使提案於世界和平大會熱心毅力凡在國人疇不欽仰記者不敏敢以一言貢獻於會中諸君子之前按我國與外洋通商由來已久而締結商約協定關税實始於前清道光二十二年之江寗條約及咸豐八年之天津條約主權盡失大錯鑄成支配悉由他人束縳殆無餘地中問雖經三次修改然前清同治八年之中英修正條約則未及互換光緒二十八年之續行會議成約者雖有四五國又以德之阻撓卒成泡影迨至民國六年之第三次修改可謂有結果有進步矣然欲解除商約上之束縛收回關税之主權達保護工商促進產業之日的則距離尙遠蓋彼之所謂修改者不過僅在評定貨價之範圍内增加税率若干使財政一方面年增收入六百萬兩耳（此次修改之結果）而所謂值百抽五之説仍如水月鏡花可望而不可即違論其他綜觀六十一年中剥我民膏朘我國力金錢之耗費何啻二百萬萬兩外貨充斥於市場土貨滯銷於國内工製不足與外競商販坐困於重税我全國人民日日宛轉呻吟於外人經濟勢力之下社會如此寗可久安在國家庫空如洗債高若山雖曰耗斁於賠欵消費於内亂然苟國民經濟充裕政府亦何至窮困若此推本窮源要皆不平等之商約税則有以使之然也 
今不韦列舉商約及税則之内容可就其弊害最著者一爲抽象論述如次（一）貨物不詳分種類税則不細别等級也各國課税之輕重無不視貨物之性質以爲衡就出口言保護之品應重徵以杜出境競賣之品且免税以暢銷場就進口言則競爭與奢侈之品凡妨國内之製造增國民之消費者必重税以狹其銷路需用與助益之品可供我之需要增我之文代者必輕税以廣其來源是以種類必詳爲之分税率則隨其種類以異其高下此非自利其私乃近世文明各國之通例也我國與外人締約則賅括其辭無論何物皆曰值百抽五貨物雖有名目而性質則不爲之辨别凡進口未列名之物亦復槪稱估計時價值百抽五於是自由餘地無絲毫存在矣（二）出口税率同於進口税率也出口之税己國本有自由制定之權一切貨物或税或否税之或輕或重本不必與外人協商然當日締約則於輸出輸入兩税等類齊觀誤點以此爲最甚（三）厚於洋貨薄於土貨也出口入口之貨旣已同其税率乃又於洋貨進口設種種優待之條於華商之販土貨則十里一關五里一卡釐税重疊剥削百端是不僅悖於保護政策且橫加摧殘矣（四）免税口之配置不適當也中英通商章程所載免税品之範圍極廣如紙烟一項亦爲免税品之一（近年輸入之總數已達一萬萬兩以上）其後雖已税之然與列國相去尙遠考英之烟税則課以百分之百日本之烟税則課以百分之百五十矣（五）内地貨税亦受束縛也出口税率旣由於恊定乃至如内地產銷出廠等税亦訂入約章之内層層束縛於理旣屬不合於情尤太不平上所述者皆犖犖大端至關於條約性質上之根本錯誤則在沿用最惠國條約一端所有喪失主權損害利益之病根率由於此考最惠國之條約早已不適用於雙方平等之國家而我國新舊商約則無一不沿用之以致他國貨物之輸入可以享低率關税之權利我國貨物之輸出轉負高率關税之義務此等極不平等之商約歷數十載我國人謀所以解此桎梏此其時矣（未完） 
[傳説中之裁兵計劃]  
參陸處消息裁遣軍隊一事當局業經擬有辦法但大局未定以前决不實行須於南北統一後籌一大宗現欵俟有著落再與西南同時着手辦理至裁遣計劃據傳大綱如下（一）全國定爲六十師先將逾額者查晰其萬難裁撤者暫爲特别酌留（一）軍費一項無論如何漸求適合三年預算（一）全國軍制已極紊亂務須設法使其制度統一（一）廢督一飭節不提議 
又參陸處近日規定四省撤防及裁遣輸送隊各項經費辦法業已分咨四省遵照其條目如下（一）先行遣散輸送隊計四省軍隊共用經費七十二萬元不得再有逾越（一）撤退援軍亦急須議定分别辦理手續呈報中央（一）先行調查北方南下之軍隊共計若干實數共爲若干（一）將來各路撤防之一切開拔費用南中央計算外各省亦宜先行預算以昭核實 
[京華短簡]  
昨日（十六）星期四國務會議除龔陸兩總長外全體閣員均到約十時半開議其重要議案（一）奉軍赴黒協助國防案討論結果交財陸兩部撥欵開拔（一）庫倫辦事大員來電請增添恰克圖公署秘書一員案議决照准其餘尙有任免令及例案數件約一時用膳畢散會各閣員遂赴公府 
參謀次長一席尙未决定陸錦雖照常到部然終必更動現有此席之希望者共爲三人師景雲經河間力保東海亦甚屬意張懷芝則注意熊炳濤此外尙有崔承熾亦極力謀得此席 
黑龍江收容所係上年德　及俢激派東侵時所設計現在容納俘虜約有數百名之數俄頌事忽於日前要求將此項俘虜引渡俄國並以此旨照會鮑督鮑督以向無先例且又涉及協商共同關係故來電請示聞政府以此項俘虜有刑事犯在内且俄亂尙未了結當然不　引渡昨已據此理由電復鮑督令其嚴詞駁覆交通部　邊防重要擬修築輕　鐵路（一）由張家口至多倫諾爾（二）　宣化至歸化（三）田通縣出古北口經熱河至赤峯現已遣派技師前往各該處測勘 
軍警督察處派兵在各路車站搜查軍人挾帶烟土以來業已破獲數起昨日上午十點二十分鐘到站之京奉車又有某軍兵士姚品三等押解行李内挾帶烟土不少當被督察處稽查員搜出遂將該兵等連同烟土一併帶處辦理 
中交亦鈔年前漲至六六近日又見低落聞因錢商操縱所致緣中行在市面流通之票不過五百萬元（北京市上僅三分之二）交行比中行更少錢舖不知兩行京票只有此數當票價在四七折時放手賣空各錢舖以五折賣出約一星期或半個月交票者不下十餘家計數不吓數百萬意以年關在邇政府必售出大宗京票可由彼輩任意抑價以遂其發財之初衷不料兩行票額漸少供不應求加以公債暢行及提現收買票價驟爲增高漲至六六都中人士莫不額手相慶詎意錢舖及小銀行數家因賣賠累太多行將破產认於票價漲高之時忽相約停止兑換並百方設法抑遏票價由是六六之行情忽轉跌至六折而五折九矣所幸票額不多政府及兩行繼續設法維持票價尙在六折之問聞某銀行家獻議當局限制存戶取欵（兩行票額無多易於兑現所難者三千餘萬之存欵）籌備况現此計若行則票價又司飛漲矣 
[濱黑路進行近訊]  
濱黑鐵路督辦鮑廷九前以建築該路須積極進行曾請交通部撥欵谥春融開工惟交通部迄未籌撥昨准電覆謂前由部議建築鐵路擬改借美欵二千萬元近以　達目的恐日後致起國際交涉郠由部議擬由交通銀行偕欵大洋紙幣二千萬元以該路抵押作爲準備金請貴督辦速具意見尅日見覆並擬積極進行由部派調查員二名赴江先行調查請爲接洽以便從事調查云云聞交通部所派二員已由京出發將自哈爾濱至齊齊哈爾路綫調查清楚已於七日來省下榻於交通銀行即日進見鮑督辦磋商一切並擬在省小作勾留即赴克山諾河嫩江　琿黑河各路線逐段調查以便囘部覆命 
[奉天近事]  
新任閣員當參議院通過後張作霖氏即通電致賀除現陸使及龔總長外均有答謝之電聞奉省人才此次加入内閣者雖未佔總長一席然據軍署人言將來内陸參財四部中必佔次長一二席一俟成議即發表張氏以歐戰終了須謀實業發達前此中央發布明令組織實業敎育兩廳因欵絀未能成立現在無論如何爲難必先將實業廳組織成立該廳分第一第二科僅設科長一人第一科專理農工商各種實業第二科專理鑛政即將財政廳之鑛務科併入以資統一至省署實業科人員除併入該廳外其餘仍留在署專司稽核承轉事宜不過照原有經費略減名目現尙未定並聞實業廳長一席張以遼瀋道尹榮叔章素具經騐擬即荐任未審確否 
巡閲使署已在張使私邸組織就緒除各處人員已入署辦公外張使與其夫人等亦已於上星期日遷入新署至督軍署内聞擬令張作相氏遷入主持一切至警備司令部亦擬遷入軍署 
自自治停辦後當局曾令各縣照舊徵收自治欵項存　縣署以備將來自治會開幕時撥用茲聞財政廳長王岷源因有别項用途昨特催令各縣槪行解省 
據政界消息東三省巡閲使張作霖日昨電致徐總統除陳述進關奉軍確有難期驟撤理由外并請政府速頌東三省巡閲使官制更請擴充原議職權大約不日必有覆電以現情測之中央對於張使之請求無不如願以償是項陳請諒亦必一一俯允焉 
收束軍隊回奉一事張使曾在軍署迭次會議茲據某軍官云張已將調回軍隊之次序决定先爲駐紥蘆台之一百六團第二營與靜海獨流之一百七八二團次爲駐山東信陽之二十八師五十六旅各營再次爲漢口之第　旅 
張使以俄國内亂後該國難民遷居我國蒙邊一帶者日益繁多前雖通令取締或恐日久放任致將來别生枝　故昨又通令蒙旗設治各員嚴加取締並令隨時呈報以備考核 
[川中近勢槪記]  
雲水自瀘縣發 
吾國此次政爭南北相持已亘一載湘鄂粤桂交通利便國人所得消息較滇川方面爲詳予此次間道入川身歷其境茲竭予數月來所耳聞目覩者一貢諸國人之前以資研究焉由滬至宜昌計日可達宜以上輪舟不通川江拖駁盡爲兩軍扣留乘民船上駛灘險水惡兼以軍隊林立盜匪充斥以致商旅裹足生計蕭條計予自宜昌到巫山整行一月在平時不過十日程耳中聞爲觸灘破舟幾葬魚腹者一二次爲兵匪所騒擾者又各一二次子身千里困難萬狀眞所謂蜀道之難難於上青天矣川鄂接壞以官渡口陪石爲界北軍駐官渡南軍駐陪石兩相對壘三數月來小有衝突未見大戰蓋在調停期間也官渡以下屬巴東爲三峽出鄂要路北軍約駐兵團許陪石以上屬巫山爲水道入川要路南軍則爲黎天才王天縱等駐紥巫山以上屬　門現爲雲南第一軍一梯團駐守該地地形險要一夫當關欲自水道用兵入川憂乎其難　巫左力施南建始利川一帶與鄂西鄖陽接壤故施建境之火峯界嶺各處數月前北軍孟團與南軍柏文蔚方化南蔡濟民王安瀾等軍陸戰劇烈焉綜計南幂水陸前敵各軍如黎王柏方蔡王等司令所部衆約二三萬人亦可以設險自守矣前者雲南靖國第八軍總司令葉香石以全軍萬餘人守備　萬各路軍隊聽其指揮大有如火如茶之勢本年春間靖國軍突攻宜昌直抵三半坪離宜昌儘二三十里因後方關係乃從容引退則該八軍之力也予過巫時與葉軍長香石晤談其人洒落沉雄嚴正高尙覺中國將領中不可數數　者現該軍開拔援陜聞已由興安過鳳翔渭南民軍各部與之聯合聲勢浩大駸駸乎有直薄西安之勢矣予至重慶時維陰曆九月六日也聯軍大會議巳閉會滇督唐繼堯已於三日前啓行返滇予留渝一月間與各當道接談得悉此次會議宗旨不外和戰兩端和之條件大抵持前主張仍以尊重約法恢復國便依法選舉總統及關於西南軍民兩政保存現勢等爲要素此種消息想諸君已先得自廣東方面傳來矣若不得已而戰川東一帶則令黎王柏蔡方王各司令及川滇黔軍一部份分四路援鄂川北一帶則令石青陽顏德基兩司令全軍及熊克武所部呂漢羣全師等分三路援陜拚以十萬衆再决勝負耳重慶現住黔軍一師以上及余代鎭使江防一師黃總司令數旅地方尙稱平靜惟商業仍未完全恢復原狀予遊至瀘縣小住又月餘矣瀘縣地勢與成都重慶成犄角之勢兼以雲貴通衢實爲川南要郡去年維佩金戴戡劉存厚等衝突曾互爭此地現爲雲南靖國第二軍駐守合之雲南第一軍駐守自流并資陽簡陽等縣蓋已包括瀘縣叙府資中等三十州縣地面二軍軍長趙又新與永寗道尹趙鍾奇部署同城共濟和衷軍民一體刻值停戰期問尙能與民休息嚴整部曲日前闔縣紳商感其誠稱觴爲　獻酬交酢賓主雍雍予亦列席其問覺屢經戰血之區忽呈一種和平氣象該處新建槍工廠工作頗佳是敷軍用并聞唐督返滇後將竭力擴充軍實補添後備養成慎川黔三省實力以待中國國家遵循法治軌道也予不日將往成都一行 
[鄂省會發起聯合促進會]  
湖北省議會議員何炬新提議組織全國省議會聯合促進和平會前日已將該案通過茲錄原提議書於後　竊以南北戰爭經年不息和平計議尙未進行列强之勸告雖殷各團之呼籲雖切而此方挑剔彼方强硬忽近忽遠若合若離法律與事實各持極端國計與民生因而漠視憂時之士非陳罷兵書即組和平會奔走狂呼熱心難冷而環顧所謂國民代表之省議會反噤若寒蟬袖手坐視不獨重違民意亦且放棄職權烏乎可哉此組織省議會聯合促進和平會之刻不容緩者其理由有三（一）可以化南北之意見以各省議會聯合代表參加於議和團體中人無南北之可指派無南北之可分旣非由某方秘囑而來亦不因何人感情而至合全國之代表言全國之公理狡黠者未便用其奸强橫者未便恃其勢將見互相讓步悉聽無偏無黨之調停此組織聯合會之不可緩者一（二）可以爲各團體之援助組織期成和平等會者多屬各埠各界之少數分子則參與和議之權其能力自屬有限惟以省議會爲議和團體團體所在即國民公意所在事前可爲公意之研究當事可據公理以爭持即不報和議决裂仍可爲獨立之行動擴張其範團組成國民大會向雙方而爲最後之勸告此組織聯合會之不可緩者二（三）可以　本會之責任以省議會代表加入和議其主張自屬正大其行動必有效果南北雙方斷無不歡迎加入之理萬一加入未成主張無效而耿耿此心亦可告無罪於天下况新舊國會涉嫌疑而未便置喙則擔當責任斷未可委之他人此組織聯合會之不可緩者三本以上理由自應草具簡章通電各省議會請其一致贊成並通電南北兩政府要求許准列席和議惟查吉林省議會曾於南北戰爭時主張在南京開聯合會要求停戰旋因贊成者少而停戰令已下故復通函自行取消其主張本會以促進和平爲宗旨現時和議遲滯本有急須組織之必要兩會之主張不同而時勢亦暴正不得謂吉省主張取消者同人未便發起也即或他省另有發起我同人亦應贊同事關重要未便緘默是否有當聴候公决簡章附後第一章宗旨及名稱（一）本會因全國省議會派員組織而成故名爲全國省議會聯合促進和平會第二章會員資格及員數（二）本會會員以各省舉派之議員爲限（三）本會應設置職員若干由會員齊集時酌定之第三章會址（四）本會會址以南北兩方指定議衙地點爲設立之地址第四章會務（五）本會以促進和平爲主務和議成立爲會務完結之期第五章經費（六）本會經費由各省省議會公同擔任第六章附則（七）本簡章未盡事宜得隨時修改之 
[贛省會暫時散塲]  
江西省會昨由大會改爲談話會决定再候今日（十四）開大會選舉審議長並推修改細則起草員當時一致認可滿擬今日大會可以介滿意之結果矣迺今日開會時各議員仍如前日之意嬾心灰視爲無關緊要龍議長候至三句鐘查點人數尙不過四十三人於是惱形於色即起立發言云今日之會本根據昨日談話會而來鐘點屢延終不足法定人數究竟審議長及修改細則等問題如何解决抑候再定日期開會請諸君討論劉子貞云今日旣不足法定人數是不成會無討論餘地鄙意今日尙有這多人到會恐明後日且將不能有今日人數矣以後欲求足法數之會議决不可得不如請議長即依昨日談話會議决案正式通告一百四十議員於二月二十日再來解决今年就此完埸免得日日作無謂之鬼混於事毫無裨益云云衆甚然之龍議長云然則舊曆本年底即不必再出開會通啓矣言際頗露焦灼狀蓋預爲明年之紛擾慮且爲此六十日光陰惜也然事實如此莫可如何祇得搖鈴散會 
[江西總商會請禁雙鈔]  
江西南昌總商會昨日（十四）常會時會董羅朗由臨時提議禁止雙鈔銅元流行市面經衆議决由商會具呈軍民兩長出示禁阻茲將呈文及致各商帮函錄下　呈兩長文云竊本年一月十三日職會會董羅兆棟 
 
 

Page 7

 
 
臨時動議以雙鈔一項質料輕薄與單鈔重量相差無幾其始不過流行江鄂近且運入江西省城行使市面每雙鈔一枚强合單鈔兩枚折算不獨交易之問阻礙橫生足以妨害市而擾亂金融且影響小民生計亦非淺鮮現在九江商界開會提議禁用以保利權省城豈能任其流通致貽害商民又查此項雙鈔並非官家所造純係外來奸徒私行鼓鑄藉以牟利聞上海鎭江蕪湖各埠此項雙鈔僅作六七折行使且多不收用則其品質之輕劣價值之低賤不足與單鈔相較已可槪見商人成本爲重不甘受此損失設遇有强暴之徒因商店不收妄生事端激成風潮則市面秩序何堪設想應請設法拒絶以除障害而保安寗等語職會公同討論僉以此項雙鈔質料單薄前曾奉部禁阻有案今復流入省城通常使用誠如該會董所言擾亂金融及影響小民生計自應設法拒絶討論終結一致贊同理應呈請督軍省長俯賜鑒核賞准出示禁止使用一面令行警察廳轉飭各區署一體查禁以維金融而保商業致各帮通啓云照得省城近日到有雙鈔銅元一項質料輕劣與單鈔重量相差無幾現在九江商界正開會提議禁使省城未便任其流通致受金融上之損失除已由本會呈請軍民長官出示禁止外合亟通告各商業一體知照按據商界方面消息近有某某等商號以販運雙鈔利息甚厚特在湖北販購雙鈔數萬串用巴斗船（湖北船名）裝運來省並帶有新式單鈔銅元（較舊式輕七釐）均係私鑄聞總商會亦已查知擬併案呈請示禁不准通用矣 
[蘇省貨物税要訊（二）]  
裁釐改税美名也蘇省自去歲五月間實行後商民益受其困非特擔負毫未減輕而税額且復增重有超過釐金時代一倍或六七倍者於是江北各商會羣起環請江蘇財政廳從速修正或仍恢復原狀經南京總商會從中斡旋耗去六十日之光陰與夫唇舌筆墨始由財廳將各商會所提出之二十二欵准駁各半暫作定案財廳方面自謂戰勝商民可以高枕而臥實則財廳將元年省議會所通過之貨物税案即一税之後通行全省之條文久置腦後根本上已欠穩固及省議會開會商民遂請願該會請求實行元年之議决案於是財廳長遂受違法之質問矣江北各商會代表馬炎文鮑友恪等復呈部呈省部批於省議會議案並無異詞惟以税收短絀爲慮飭下財廳與商會妥籌抵補方法刻值陰曆年關在即商會方面無暇及此茲由中華全國商會聯合會江蘇省事務所通告全省一百十一處商會訂於八年三月二日在省垣開第二次聯合會其通函如下敬啓者案准江北各商會代表馬炎文鮑友恪函稱統一江蘇貨物税一案本月九日炎文友恪面謁財政廳長議定依照江蘇省議會議决案取消榖食門寗蘇之分税率統一江南北各收一道定期本年二月一日實行由商會協助稽徵以冀清釐積弊爲第一步三月二日召集全省商會在南京開二次聯合會提議協助稽徵施行細則組　評議部監察部定期實行協助並議定試辦六個月後改爲一税之後通行全省如不數比額應如何抵補之法爲第二步之改良並蒙財政廳長面允取消土產土銷之條照江南一律辦理等語合亟抄錄來往函稿函請貴事務所查照定章召集第二次全省商會聯合會凡關於歐戰和平後對外貿易及商業上應行提倡改良一切事項請各商會提出議案共同討論並希選舉重要代表依期與會母任盼切等因准此查協助稽徵一事關係本省商情税收兩方面至爲重要辦理稍有不愼適貽口實而碍推行該代表等函請召集本省全省商會聯合會以便籌議協助稽徵施行細則曁組織評議監察等部自係正當辦法並即就此次聯合會共同討論關於歐戰後之對外貿易及商業上應行提倡改良等事事關重大自應定期召集以便開議茲訂於八年三月二日即巳未年夏曆二月初一日在本事務所開第二次江蘇全省商會聯合會務請遴選重要代表依期與會母任切盼 
[南京快信]  
李督昨日下午五時親至湖北會館朱總代表寓所商談關於和議事件旋開會議各代表均列席 
李督昨日在湖北會館會議至晚十一時始回署 
今日李督柬邀北代表到署宴會 
李督派本署顧問任壽祺赴滬歡迎南代表 
劉光烈今晨乘江永江輪過寗赴滬 
王家襄明晨可抵寗李督通知軍警各機關預備渡江赴浦口車站迎接 
李督昨日電京敦促劉顯治宋育德熊正瑗來寗襄辦和議 
蔡元培王寵惠來電辭國民制憲倡導會會長職景耀月赴滬尙未回 
李督派本署顧問程道存赴京白堅武赴直豫諮議楊宗漢赴奉吉黑劉之傑赴鄂贛接洽要公 
參議廳長李廷玉已於昨日由滬回寗　 
贛財政廳長楊慶鋆昨出京乘津浦車抵寗聞楊回贛並無現欵祗領到公債票二百萬陳光遠出京尙無確息楊已於今晨乘輪回贛 
中央派施從濱等南下慰勞軍隊李督昨電徐州張文生預備迎接 
旅寗皖人因皖省議會議决鹽斤加價等之案違反民意昨特電北京參衆兩院　請拒不受理 
[杭州快信]  
熊希齡偕前銓叙局長袁思亮今日（十九由滬乘早車來杭各當道均赴歡迎 
監政界消息新任運使蔣邦產有電到浙須俟龔心湛接任後方可來杭履新 
定海馮知事呈請通令各屬協緝橄欖莊西岙劇盜王明全等十餘名已分令各屬一體遵照 
永嘉知事呈請遴委鄭猷充膺符區學務委員沙盛海充縣立第一高等小學校長昨俱奉令照准 
甌海黃道尹據永嘉警察局長曹鑄呈稱前李局長交卸服裝軍械點視與單開不符已咨請警務處轉飭明白聲覆 
江山縣清湖三等警佐葉遠榮昨奉令升充崇德縣一等警佐遺缺另委季浩接替 
地方通信 
[金山]  
　　田租難收之影響入冬以來暖而多雨當此蟲災之後一般鄉民均藉口不能礱米以致四鄉租米各相戒不還西南稍佳東北尤甚各業戶一再展限迄無效果現各家所收最佳者不過十分之三四若北鄉一帶竟全然不動此間地方生計全恃田租别無他種出產今租務如此各界恐慌較去冬尤甚縣署收銀處每日收數祗數百元商市亦將牽動目下紳商各界正在集議公請知事嚴諭各圖地保或由各業函禀到縣將圖内著名刁頑及有力不還各佃援照去年詹知事特别辦法擇尤嚴懲庶租務或有轉機云 
[松江]  
　　盜刦案報請勘騐五厙鄉三保二十圖圖董沈子雲家於十五日晚間被劇盜三十餘人入内肄刦沈妻因不肯指出藏洋所在至被槍斃沈之背部亦被敲掠受傷翌朝由沈開呈失單計被刦去本洋四百元英洋四百元珍珠八百餘粒赤金十餘兩縐被六條其餘零星飾物尙不在内業由縣派令一等警佐那鶴年馳往勘騐一面通令水陸長警一體嚴緝務獲解究 
[蘇州]  
　　飭查電燈公司案蘇紳孔昭晉等電請省署派員查辦振興電燈公司添招外股齊省長已令行蘇常道尹略謂電燈事業與地方公安攸關非别種營業可比着轉飭警廳及縣署切實查復云云現温知事已委調查員胡炳藻崔廳長已委閭區署長袁季梅會同前往密查矣 
　　提解忙漕欵財政廳胡廳長以陰曆年關需欵孔亟特委候補知事沈福昌來縣守提忙漕銀十五萬元限於本月二十四日以前解省温知事當以本届秋勘定案較遲開征未久收數寥寥且有預借漕欵均須扣償故近祗四萬元可以解兑業經將情會委呈復核辦 
　　領買台營公地之新章蘇常鎭守使近　督軍訓令謂案查台營官地局辦事細則召領變價之營產營田核准交價後即由該局逕行塡發執照准其赴縣投税執業歷經辦理在案近據調查員報稱前項辦法頗滋流弊本督軍爲愼重商民承領執業起見將從前辦理手續切實變更所有召領營田營產均改發本公署蓋印執照以杜流弊自文到之日起凡商民承領　價營田營產於核准交價後先由台營官地局發給實收商民暂行收執一而造册呈由本公署塡給執照交該局俾商民仍將原領實收向原發處所換領以便報税執業至該局已發未發各執照務於奉文日截止號數即行造册具報分别銷燬除令台營官地局轉飭所屬佈告商民一律遵照外仰即飭屬知照 
[無錫]  
　　戌午年之無錫商况今庚各業收束預計較去年爲遲四鄉田務尙未完竣米業迄無起色米行家之資本不充明春無資繼續營業者有二十餘家之多錢莊之棧票押欵擱住不少儉源虧空十餘萬元早於上月倒閉布行弄内新開之謙益錢莊營業僅三數月而被累約十萬元日昨亦宣告擱淺股束中亦尙有爭執通市而論除棉紗一項外絲繭米麥麵粉麩皮綢布洋貨油鐵各行莫不大受折關足有二三百萬元之多爲近十年來所未有云 
[嘉興]  
　　源長莊擱淺情形嘉興北門外塘灣街源長錢莊係朱拜賡（長潤醬園）許某（聚生醬園）張愼之（源豐醬園經理）等七人股開經理爲陳文敏恊理爲朱雨若而以朱拜賡出面吸收存欵頗多縣署之征存各欵及學校經費自治欵項亦多暫儲該莊或由該莊劃滙戊午春間經理陳文敏收買鮮繭虧蝕頗鉅上月杪各機關因届陽曆年關紛來取欵幾至擱淺經朱拜賡將私有財產抵押於某銀行得銀二萬五千元藉以維恃茲届陰曆歲底各商行將結賬而陳經理避匿他方縣署公欵亦因延誤十七日逐將恊理朱雨若拘案押追並將陳經理朱拜賡等之住宅先後發封（傳聞東　鎭之聚生醬園即許某之住宅亦於同日發封）一而出拘各股東到案理處聞該莊虧欵有十六萬元之鉅内公欵約計二分之一數日之内恐不能清償也 
[鎭江]  
　　區長被控之查辦鎭郡束鄉諫壁警察區長鄒世茂迭被控訴倪知事特派大港鄉區長汪森甲確切調查秉公核辦 
　　嚴禁私採煤礦距鎭郡西南八十里句容縣境内煤礦甚多近有奸商私集外股擅自採探現爲實業廳查悉已派員　往該縣密查一而飭縣嚴禁以重礦務 
[揚州]  
　　　江之風雪揚城連日以還氣候和暖而多雨十七日夜半西北風大作窗　有聲十八日上午大雪飛空風　亦烈此信發時風雪仍未已也 
　　鎭守使過揚淮揚鎭守使馬伯良由浦乘天泰公司小輪南下於十七日過揚晉省 
[安慶]  
　　知事與省署科長之爭執貴池縣劉知事以蘇彩章不服彈壓案呈請省長通緝龔省長批令此案由人民爭毆而起難保非辦理不善所致鄉愚無知並非命盜重犯無　通緝昨該縣知事晋省至省公署質問某科長答以此係省長特權非科長所能作主彼此齟　幾起衝突云 
[南昌]  
　　　山高線懸車之計畫盧山道路峻險雖有馬路然嫌　迂商辦電車亦未成切近聞吳鎭守使聘比國工程師某來潯勘量擬造一種高線懸車估計共需洋一十五萬元其法係以鐵線兩條自山脚起凌空接至山　車即由此線行駛其速力較電車爲快且無危險車可載重一千二百觔現已由吳使私人募得股欵十二萬元（吳爲大股東）業與原估工程師訂立合同限六個月通車其餘不敷欵項仍陸續招募云 
[漢口]  
　　鳳陽小輪失愼續紀行駛湘漢之鳳陽小輪於十三日在鸚鵡洲失愼慈善會直至晚間始派紅船四隻開往救護惟時登岸之搭客滿身濕衣天氣酷寒多凍臥排上除由當地民戶備有茅柴稀飯接濟外慈善會再將棉被棉衣送往受傷者送仁濟醫院診治水警廳亦派哨划四隻開往投水之搭客在水面呼援哨划救之不及誤死者數十名旋由水警考查損傷之人數該船計售客票二百六十五張起水登岸者百六十餘人連同船上雜役工匠共溺斃一百二十餘人該船大副當日已拘交法庭收押船主胡正記在漢陽南岸　開有翻砂廠一般受害之搭客乃擁至該廠吵閙旋由地方警察將胡正記拘交法庭並將各搭客勸散當火起時對岸所泊之楚信巡防艦漢防消防艦紡織局之楚威拖輪各趕往援救無如該輪全是木板所造東風甚烈風助火勢該船前後艙均被焚燬嗣由消防艦澆熄僅餘船底及機器鍋爐而已至起火原因傳説不一有云係機器房鑪火引燃油桶所至有云係客人所帶洋油爲吸烟洋火引燃中船故火起甚烈云 
雜評一 
[奉天之實業廳（默）]  
組織實業廳令之頒布已一年餘矣各省雖無甚成績可觀然尙能敷衍中央面子獨至奉省旣拒王孝絪於前又拒農部疏通於後一若奉天無設置之必要者乃何以今日忽有組織之舉乎内亂與奉天無關經濟與昔日無異何以昔不能組織而今能組織乎如以東海近屢宣言實業而投其所好歟是以實業廳爲應酬品也又以巡閲使旣經成立規模宏大不可不有以壯觀瞻歟是以實業廳爲點綴品也應酬與點綴夫豈設廳之本旨哉或曰否歐戰旣終商戰將亟張氏蓋善應世界趨勢者耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會勸留現銀之通告]  
總商會發出通告云逕啓者華貨出口本不敵洋貨之多現銀輸出巳涓滴不塞成爲江河庚子以後更增賠欵借欵統計每年短缺不下一萬五告萬兩十數年來無怪現銀流盡釀成金融恐慌之世界近歳所恃以流通國内貨物者僅我商界自有之現銀然通市計算亦不過五千萬兩偶不經心并此現銀而無之全國商貨難免不藉外力爲轉移再閲十年恐枯窘情况不僅如今日也查去歳陽曆年底交付外欵幾及千萬旣非進口有貨又非賠欵到期實由華商售出現銀購進先令一轉手間可得二分有餘之利息詎外界不明二分有餘之利息讓我華人亨受者乎抑知今日中國現銀何等寳貴留爲商場接濟尤虞不足何可自投危機弄巧成拙其時也幸賴外界顧全市面移轉現銀五六百萬勉强支持否則銀無來路焉能度此年關嘗聞西哲有言曰華人思想重子孫而輕國家國家危子孫又何安今轉一語曰重私利而輕公義公義無私利亦難保念我華商不乏明理君子倘能深自研求互相傳布忘私利即所以重公義重公義亦得以保私利留得現銀維持大局免致數年後全國商貨憑藉外力在華商固有所隱憂恐外界亦未必蒙福現在陽曆年底雖已過去陰曆年關轉瞬又到因抒一知半解之愚爲求千穩萬當之計務祈我華商格我注意通盤籌畫勿貪一時厚利致貽重大危機果有餘欵不妨於華商中擇有價值貨物酌量抵入輾轉流通爲無形之補救雖獲利稍少而受益良多邦人君子倘能鑒此苦衷維持大局則華商旣不至危險而外界亦免受影響關係匪細緘默難安敢掬寸誠尙希公鑒 
[日本米市之鬆落]  
十三日東京中央新聞略云法屬印度總督取消上年十一月之禁米出口令西貢海防名譽領事已電達外務省從此西貢安南東蒲寨之米皆將源源而來自十二月上旬迄於一月西貢米已輸入六十萬石安南米亦三十萬石前此法政府特許主義所生之一切繁雜手續今已一掃而空商人儘可自由採購且海運清淡運費大落當此新米登場之際自必滔滔灌注於日本矣且仰光之米禁交涉行將解决而四個月内許用外米之期間亦已規定外國與本國米價格相差至六元左右外米輸入旣多價必驟跌當明治三十一年時因米貴而輸入外國米米價乃大崩壞其明證也去年以來人人恐怖之米價問題今則達於悉數掃除之機會一月十日以來日本米漸跌十一日之市場做多頭者拚命抬價到底不能支持兩日間已跌落七八二錢云十四日同報略云自政府先廢米糧進口税次設雜糧澱粉出口之制限以來西貢米之輸入去年幾及二百萬石且朝鮮去年乃稀有之豐稔據朝鮮總督所調查該處並未受日本米貴之影響且儘有輸出二百四十萬石之餘力更由滿洲運往雜糧以爲代用品則再輸出百萬石亦不爲難云 
又云西貢安南米開禁於先仰光及中國米又有開禁之説米價大受影響於是米商大起恐慌决議反對外米代用制始稍平定然上午市期米價較諸上一日之收盤跌落二十一錢較諸六日以前之價則跌落一元七十錢之多現貨亦復步跌十三日上午跌落三四十錢次日跌至一元以外而存貨則驟增去年底存十九萬九千而十三日竟存至三十萬臺之多云 
[焚燒存土之第三日]  
昨日（十九）爲焚燒存土之第三日到場者除張專員外有正副税司威厚瀾克利亞哈華部派員汪振家邵福瀛化騐師邵仲鼎及大總統物派調查員王宇功趙祥齋盧陸民李督軍代表何乃中齊省長代表岑兆鴻盧護軍使代表王嘉溪王道尹代表顏德清徐警廳長代表顏玉琛曁省議會朱紹文省敎育會沈信卿張叔良美國敎育會西人賈腓力及其夫人萬國禁烟會梅益盛普益銀公司西人白立登北京全國禁烟會安鏡泉人力車夫維持會西人馬達生萬國改良會徐維繪浦東同人會倪去病並中西各報記者等約四十餘人照常供有西點午餐普通來賓之在棚外參觀者約七八十人會場仍由軍警照料上午九時開始焚燒至十二時焚燬大土八十箱小土七十二箱午後半時起至三時止焚燬大土二十箱小土二十八箱全日計共焚燒大土一百箱小土一百箱當由張專員電報國務院下午十二點三十分南面第二　劈第五二三號（此種號碼係海關所編）箱之小土時有海關雇用之小工名張文者（如臯人）乘開箱投焚之際竊取小土半隻約重五兩被游巡四隊巡長安振東警察三區巡長岳祝三察見由巡官劉恩誠戴鴻恩當場在張文表袋内搜出贓證隨即帶至三區警察所略訊一過暫爲拘留預備解送警察廳司法科究辦 
所焚灰燼究尙有用與否一般人對此均非常注意昨日午後四時有法捕房總巡石維也及英文滬報館記者等數人渡浦特央譯員楊小堂向張專員述明此來係欲研究土灰當由威税務司令火夫挖出灰燼以供研究旋經石君等各携回一二塊以資化騐又陶雪生君向張專員聲請澆灌鹽汁俾灰燼不致爲人利用張君已允實行矣 
昨日在場攝影者爲美人台佛司白立登等數人所遺土箱二百隻仍由中華職業學校顧校長督率敎職員及土木科學生等在場搬運事後由三區曾警正游巡四隊杜隊長各派長警輪流看守以昭愼重 
統計三日共焚去大小土四百二十箱怡和已騐之土尙存大小土二百二十二箱今日可以焚竣據張專員云明日（二十一）續騐沙遜存土五百六十五箱亦將運至怡和棧查騐預定四日騐畢二十五日起再行繼續運浦焚燬云茲錄張專員與北京往來電文如下　　國務院來電元電悉存土木箱拆成板片旣無流弊應准照辦院皓 
　　張專員去電北京大總統國務總理鈞鑒本日續提已騐大小土各一百箱如法焚燬計怡和所存已騐之土尙有二百二十二箱明日焚盡後日續騐沙遜存土堆沙遜棧房尤狹税司力主移入怡和照前辦理一鵬查沙遜所存係待騐之土先行移動尙無關係詢諸大衆亦願地位稍寛俾得詳愼監視謹電聞再本日有小工乘隙竊土已扭交警區嚴辦併陳張一鵬皓 
[日本議和專使過電]  
日本赴歐議和全權代表西園寺侯爵乘丹波丸來滬已誌前報十八日該船抵滬一切均如預定郵船會社之小輪金陵丸龍華丸駛往迎渡華人戴天仇亦往迎於碼頭日本人方面則自總領事以下咸　涉於斜風細雨中登岸後專使挈其女乘汽車至西摩路有吉總領事宅其餘諸隨行者皆在禮查飯店昨日午刻有吉總領事宴專使於六三花園惟係私人宴會之儀式並非公宴云 
專使定於今日正午自郵船碼頭仍乘金陵丸渡登丹波丸准午後一時解纜首途郵船會社預定送行之準備擬將小輪多艘各滿船懸旗携帶爆竹於十一點半聚停郵船碼頭俟專使下船各小輪同時隨行至丹波丸旁俟丹波丸起椗各船齊放爆竹並鳴汽笛隨行一程然後分散聞丹波丸專爲代表所乘坐不搭他客所載茶酒筵宴廚房用具葷素乾鮮食品及米麵等物有五噸之多蓋專使抵法後凡遇宴客將用純粹之日本物品故廚役人等皆在船中云 
[日領事覆工部局函]  
請查虹口傷害日人之正兇 
大陸報云駐滬日本總領事有吉明因虹口風潮事已以覆函交工部局大旨謂放槍傷害日人之華捕究係何人工部局未曾實力調查請透澈查辦務得正兇云云大約此函將發表於工部局本星期報告中 
[行剌葡領一案犯定讞]  
路透社十八日澳門電云葡人股票商迦尼洛氏子姪二人被控行刺上海葡總領事一案已在澳門定讞其子判發充狄摩三年其姪則因年幼僅判監禁三月自被拘之日起算故即釋出但未幾復被拘留因檢事長反對此判即將上訴云 
[江寛案續定審期]  
江寛案前經海軍審判處函知英法美丹領事定期二十二日二十三日下午二時半開審茲因被告催促除原定外又續定二十七日二十八日爲接續審理業已通知各方矣 
[協拿盜匪同黨]  
昨日上午匯四捕房華探金福壽奚德安及四十號四探帶同盜匪盛江郎至淞滬警廳偵緝隊報稱十二月三十號　路周廉甫家被刦案内之夥盜王阿三陸金章二人匿居閘北源昌西里一千八百二十二號屋内請爲派探協提等情當由翟隊長帶同隊士至閘北將王陸二人拿獲抄出皮箱二只現洋二百餘元並　物等件當交來探帶回捕房歸案訊辦 
[覆訊請追誣盜損失案]  
奥國人白拉石拿維去前延賚美律師爲代表至法公堂控鄭洽記土棧主鄭幹卿誣指爲盜請追名譽損失銀兩等情迭誌前報昨又傳訊先據被告達商律師聲稱此案未發生之前有林某至被告棧中稱汝等能出賞格一千元我能設法破獲當由林取出原告照片一紙稱是否係屬此盜被告以搶刦時未曾在場目覩故喚同目覩之各夥到來指認後由廚司稱並非此人而林稱定係此人不可不認故被告各夥含糊錯認嗣由法捕房將原告拘案是實詰之土棧夥李阿炳等供詞相同中西官判各退去候再覆訊核辦 
[拘獲張效曾四誌]  
前天津惠東銀行司賬張效曾因捲取財政部國庫劵銀十八萬兩逃匿經直隷財政廳懸賞通緝旋由淞滬警察廰偵探李鴻强（即李金標）購線在西唐家弄十四號門牌内將張緝獲押解到廳發科訊押一面並由徐廳長據情電詳財政部請示等情已屢紀前報茲悉此案徐廳長已接電略謂不日當派員南下迎提等因前日下午徐廳長在辦公室飭傳李探入内以其辦公勤奮面加獎勵一面復電財部如委員來申迎提時所有懸賞之欵應請併帶前來以便奬給探警藉資鼓勵 
[竊海線禁押五年]  
川沙縣境外海安設之大東北電報海底水線被滾鈎漁船戶私行割取外包鐵絲約有一海里餘曾經英領事照會交涉公署飭令川沙縣知事查緝去後嗣經查獲割線之揚州阿四一名經川邑章知事訊押在案茲悉交涉公署據章知事報稱揚州阿四即潘阿四供認私割電線盜賣得錢化用不諱依照刑律判處徒刑五年云云交涉公署已據情轉至英領事知照矣 
[軍艦駛往馬江修理]  
江南造船所近因承接美國定造商輪四艘工作頗爲忙碌所有海軍應修之甘泉湖鸚建安等艦均以工忙未能入塢海軍總司令以該艦待修未便久延特電請海軍部飭應修各艦駛入福建馬江船政局勘修一俟部覆核准即當照辦 
[皖人力爭加賦之續電]  
旅滬全皖同鄕會日前所接國務院函電已誌昨報要聞欄茲聞該會同人昨又致北京兩電照錄如下 
　　致總理及部署電北京國務總理財政部鹽務署鈞鑒前因吾皖苛加賦税公電懇除三害在案經羲等素遠罪尤難辭公義當苛煩議起未敢往復開陳惟恐激爭反害滿望省署省會地接情親易圖補救洎乎希冀盡絶呼　無門不哀政府復誰哀乎前奉鈞院豔電許以查復核辦皖人冀有生機台接院函鈔發皖電但奉轉行未蒙核示而細譯皖電亦未具切實辦法羣情滋惑益盼我政府之有明命矣查鹽税不准有附加名目有則各省效尤即爲敗壞鹽法罪不止於虐民此部署所知也明明當道授意乃謂實出公民本願明明省會議請咨商鹽署核復乃皖署獨不照咨聲稱仍交省會復議豈以前議猶未完密乎且鹽捐純係國税省會本無議决之權以故上届省會雖經提交不肯置議本届省會雖受指使議爲可行而仍請咨鹽署核復乃能决定鹽税旣屬於國家則皖署之交議加價對中央爲違法對本省爲虐民更無論於交會復議之當否今人民不堪其虐呼籲中央中央上顧國紀下顧民生自應按據鹽税不准附加之條例飭即取消乃院函未置可否一若鹽税屬於國家仍可聽地方自由議加者此一惑也七分附加一案係屬田賦新增雖經龔前省長釐正核减而皖北徵派煩苛莫可究詰仍難與皖中皖南同歸劃一足見此舉叢弊病民應當悉行裁汰省吏意已洞番故皖電有俟大局和平皖軍調回酌奪取消等語據省會咨復原文聲明警備章程預算未經通過以前所收附税不得動用則此案尙未完全成立可知又報載龔前省長通告亦稱現在警備未辦應將附加之欵存儲則警備多未成軍可知案未成立　募亦停此項附加更可卽時停止而必待皖軍調回再議取消若仍留此毒根不欲遽拔者者此二惑也田賦舊加一五誠爲部定通案然按之法理實應取消謂此項爲附加税乎而用途不歸地方亦未經省會議决謂此項爲國家税乎旣未經國會通過各省亦非一律議加違法苛徵溯厥由來中央地方均難辭責夫以全國通行之案他省信緩則聽之皖人依限力輸轉令永承重累偏枯孰甚今三年之限已滿皖吏旣諉之於部坐視吾民痛苦而續議徵收中央亦若視爲皖民正供遂不欲輕置一詞以圖解救此三惑也敢舉三惑上質政府國有鈞衡政無畛域鹽捐純係國税應請宣令取消警備本未成軍新賦實爲苛累請即嚴飭停免一五加賦權自部操前政府雖經違法於前鈞院自當挽救於後恩恤寛免立盼施行萬一以爲依法當停停期宜酌亦必有明諭宣布以示無所延諉乃能渙釋羣疑立國以信人民雖愚願與政府共守之謹抑冒斧　以俟李經羲余誠格李經主陳維彥何聲灝陳樹屏金邦平徐乃昌洪冀昌孫發緒朱震余之芹朱琨朱疇劉體智李經滇張士瑛徐國安劉更年何聲潤李國杰孫元方聶宗羲舒繼芬光昇汪龍標劉愼詒陳仁梅等叩 
　　致參衆兩院議員電參衆議院諸公均鑒皖省田賦一五加徵期滿未停前聞皖議會仍以續徵三年改歸地方税請願貴會此税由部令通行全國係屬國税性質事後未交國會追認前政府實爲違法皖議會自應賡續前議會初次取消之議豁除苛累今徒爭歸省有不但病民亦爲違法惟念貴會爲最高立法機關國家人民胥賴如於皖案漫忽通過加賦永爲皖累旣允皖請他省援案將何以應貴會議准前政府違法之案人民追溯根原責難歸怨寗獨一皖敢祈貴會詳審法律重念民依全皖幸甚全國幸甚皖人李經羲余誠格陳惟彥陳樹屏何聲灝徐乃昌金邦平楊士　劉體智余之芹等皓 
[捷成不理欠欵之再控]  
本埠德華銀行清理處在公共公廨控德商捷成洋行不理欠銀六十二萬五千兩一案由廨訊明判着被告還銀在案嗣因被告延不料理故前日復經公堂傳訊即據原告代表律師上堂譯稱本案判决迄已月餘而被告延不將欵料理者係欲反控中央政府但貴公堂無受理控告政府之權以故要求執行本案堂諭云云被告㨗成洋行由某德人到堂甲辯之下經李襄讞核供商之英卓副領事判候展期再核 
[滬杭路近事彙紀]  
　　飭塡調查表式滬杭甬路管理局昨接交通部令開准全國經濟調查委員會咨請調查鐵路轉運公司特訂表式隨即依式查塡等因其調查事項如下（一）公司名稱地點（一）註册給照年月（一）轉運範圍（一）轉運方法（一）公司經理姓名（一）職員額數（一）轉運沿途經歷利弊（一）關税辦法（一）沿革及現狀（一）資本金數額（一）逐年比較（一）營業情形（一）每年餘利（一）其他備考任局長奉令後當即分飭兩路大小各站查明呈報以備彙轉　　發股欵搭現説浙路股欵清算處自第五期起改發北京交通鈔票市面折用價只十之五有奇各股東以血本所關虧耗甚鉅迭請交部改發現銀在案現聞交通部已允會商財政部自第十期起搭放現欵三成惟陰曆年内國庫支絀須俟正二月間方可籌措又股本未償總數除第九期已開付外尙有二百七十餘萬云 
　　改訂煤油運價滬杭甬鐵路以近來美孚煤油均由該路日暉港車站出發故對於運費均須改訂運價昨由該路車務洋總管發出英文通告飭知全路各站長譯錄如下嗣後凡運煤油由日暉港運往麥根路或上海北站每三十噸車洋五元由日暉港運往杭州或閘口每三十噸車洋七十五元五角每車僅得裝載煤油一千六百斤或七百五十箱所有損失及裝卸事宜槪由貨主擔負自即日起實行仰各查照云云 
　　零數作價辦法滬杭甬鐵路日來對於客票行李包件及貨物各項運費其零數進出各異各站多有誤會該路車務洋總管昨復發出英文明白解釋茲爲譯錄如下（一）本路及滬寗聯運客票凡零數之不及一分者一槪升作一分計算（二）國内聯運客票（如津浦京奉京漢各路）其零數之不滿五分者則取其最近之五分爲進出例如二分可以不計三分則升作五分計七分則降爲五分計八分則升作一角計餘類推惟二分半或七分半者則當升算五分及十角不得退減（三）貨物包件及過重行李票等凡零數之不滿五分者均升作五分計算逾五分者均升作一角計餘類推 
　　脚夫帮銷私土滬杭甬鐵路嘉興車站脚夫張亞耀朱永全因有私販烟土帮銷私土嫌疑被稽查查出送往該處警察所究辦該路車務總管以該脚夫等膽大帮銷私土實屬不法立即開除一面飭知嘉興站長函致該處警察所嚴辦云 
[烟酒聯合會常會紀事]  
中國烟酒聯合會昨開星期常會首由主席陳良玉報告接最允文來函備言陜西疊受兵燹地方糜爛情形深望南北和局早定并開具意見到會次報告接皮絲業林常明來函請俟和局定後聯合各省同業從改良烟酒税則上積極進行以冀早蘇商困王　敷起言聶君之希望和平與林君之改良税則本會同人同具此心亦經屢次提議應請評議部將各處所來函件審查採擇預備進行次俞葆康起言前次所言烟酒另設專署一事今已實現則此後對於外債一層更當隨時注意次金拜仁起言現届舊曆年關商場結束之期應照向例俟來年第二星期再開常會公决贊成議畢時已五鐘乃散會 
[碾米業常會紀事]  
南北市各機器碾米廠昨日（十八日）下午三時在總商會三層樓該業公所開常會到者三十六家開會後由會長張樂君錢貴三等提議謂現接江蘇實業廳張廳長來函調查各廠民國七年全年碾數俾資考查蘇屬内地之出產云云旋經各會員磋議僉以各廠碾數前次已推侯關軒調查不日竣事然内地出產並非盡係吾團體各廠所碾其來路業已碾白者亦有十之三四故非請米業公所協同將白貨數目調查參考未能得其實在云云遂决定照覆實業廳查照繼議定現值陰曆年關二十八日常會未克赴會改於新正擇期開特别大會一次籌商整頓行規進行一切至下届糠粞價仍照上届未改 
[郝隊長注意年關防務]  
閘北遊巡隊隊長郝采章近因陰曆年關在即各商家正在收賬之際恐有匪徒乘機刧奪情事除加派隊士嚴密梭巡外每晚必親率隊士往各鄕巡邏以保治安 
[派員調查水警巡船]  
水警第二廳長趙會鵬以冬防期内内河各港均已令由各區長飭屬調派師船駐巡在案惟駐設師船之處是否在於扼要各該巡船長巡防是否認眞亟應派員調查故於前日特派宣督察員分往第一二三各區所轄境内各河港週歷調查着將師船駐巡之處開摺報候查核 
[運柩駁船遭風傾覆]  
某會館所寄棺柩如有期滿每逢冬至後運同原籍安葬前日該會館僱船裝運屍棺十七具駁運上輪晚間駛至增祥碼頭附近浦面忽遇狂風舟子支持不住全船傾覆屍棺悉數　入浦中會館中得悉前情昨晨分投知照各帮船戶代爲打撈聞半數屍棺已經撈獲矣 
[運木船要求加費]  
本埠各木行木植來源俱由木船從閩省運來木船一業向有六七十隻之多乃近來逐漸減少僅剩二三十艘查其原因一則由於行家苛刻運費二因船至外洋屢遇海盜搶刧損失頗多該木船之修費亦較昔時爲鉅一切開支均數倍於前故業此者多抱消極主義茲聞各該船主特邀衆集議函請木商公所董事設法維持轉商各木商行加增運費以便船業稍有生機而免虧累云 
[學生會新徵得之會員]  
寰球中國學生會第八次徵求會員雖已滿期然各處人士之加入者仍甚踴躍故外埠各熱心徵求員仍有竭力進行者日昨安徽公立法政學校校長張鼎成博士又報告徵得安徽省議會議長黃家駒趙繼椿晉席珍高等檢察廳廳長袁鳳　高等審判廳廳長張志政務廳廳長鄒日煃財政廳廳長劉鴻慶軍需處處長陳旨章第八路第四營管帶高寳珍長江水上警察廳廳長程炎勳全省警務處處長劉道章中國銀行行長宋正權交通銀行行長劉燿懷甯縣知事甯祖貽懷寗地方審判廳廳長張文煥懷寗地方檢察廳廳長李灼測量局局長李先知鹽河釐金總局局長魏翰羣全省印花税分處處長舒鴻貽電報局局長葛寳榮商務總會會長程慶福蔡正省議會議員楊象離寗祖培江淮女子師範校長徐方漢農業學校校長馬仲武工業學校校長史浩然等數十人爲會員云 
[各學校消息併記]  
　　學生會學校寰球中國學生會附設之日夜兩校近年頗爲發達共有學生五百餘人日來新生報名者亦極形踴躍茲聞考試已竣定於一月二十六號（即十二月二十五日）上午十時行寒假休業禮并聞該校校長朱少屏以當此寒假期内學生下免虚擲光陰荒廢學業特自二十七號起至二月二十號止添設補習班使一般勤學學生得有所向學其學科爲國文英文算學三種授課時間爲每日上午九時半至十二時舊生槪不收費外來附學者亦僅繳費二元如下届在該校就學者尙可於學費内扣還云 
　　中西商務學校閘北滿洲路中西商務學校於昨晨行寒假禮先由校長蔡亮調詞次由教員吳春波何嘯吾等相繼演説後師生相對行暫别禮禮畢散會明年定於正月十六日開學 
　　益智小學東唐家弄聚寳里益智學係陶漢塵創辦昨日（十八號）午後二時舉行寒假休業式並補給民國七年份畢業證書畢業者爲陶遐齡劉庭　茅家銓曹友樵王子松等五人云 
　　博文女學霞飛路口貝勒路禮和里博文女校定於明日下午一時舉行國文講習科高小科國民科畢業式其秩序（ 
一）開會（二）報告（三）國歌校歌（四）行敬禮（五）授憑給獎（六）訓辭（七）畢業歌（八）祝辭答辭（九）餘興甲故事表演橄欖案乙幼稚游戲全體運動丙國文表演百體交闀丁表情游戲親愛戊假裝跳舞世界大同（十）閉會 
　　務競女校閘北滿洲路三畏里務競女學校於十八日行寒假休業禮先由校長陸希英女士演説繼由創辦人蔡朗軒致訓詞次爲敎員何培元吳樹周演説後師生相對行禮禮畢振鈴散會聞該校定於夏正元月十六日行開校禮云 
　　光華女學本城魚行橋北首曲尺灣光華女學於本月十九日舉行寒假休業式由校長黃景曾致訓詞擇諸生學行優者奬給書劵以資鼓勵聞下學期添設職業科聘請女教員楊月光爲主任並招考高初小學及國文英文算術專修科揮班生定於正月十五日開學云 
　　同義學校法租界打鐵浜中華同義義學校十八日下午二時起舉行寒假禮邀請中外官商到校展　成績檢閲體操蒞校者有法總領事代表韓德威法總巡捕房代表辣脱蘭法西探總長石維也大自鳴鐘捕房代表阿而風西及學生家屬哈少甫魏偉民等四十餘人除體操因天雨不舉行外茲將是日秩序錄下（一）展覽成績（二）家屬懇親（三）開會報告（四）贈旗花於與國當道（五）法總領事代表訓詞（六）校長陸胡雄飛謝詞（七）茶話（八）拳術餘興聞該校明年添設法文專科定於夏曆正月十六日開學云 
　　共和女學熱河路共和女學昨日舉行冬季休業式聞該校代理校長祝唱初以中國剌繡式微國粹淪喪明年特延請剌繡專家與文學鉅子設立剌繡文藝兩專科以宏造就業已訂定章程從事進行云 
　　滬北公學北四川路三多里滬北公學日昨舉行年假懇親會學生家長到者頗多首由馮校長及各職員依次報告成績及經過情形與進行方針並給獎憑奬品間以學生唱校歌歡迎歌繼由縣教育會張會長及來賓鄒靜齋先後演説其後 
 
 

Page 11

 
 
學生同樂部邀同民福等校生演嗚不平秋水人情兩新劇殿以魔術拳術入夜七時接演愛之害一劇描　舊社會溺愛之狀况及蕩子爲良友所救得以入校畢業等情並聞該校是届添聘中西日夜敎員新訂章程有介紹實業設額減免學费粤籍生由粤敎員另室專教各則明春定新正十五日開學 
　　英文學院新閘大通路東上海英文學院於去年開辦茲特力謀擴充延聘美國文學士闌白氏與白林兩氏分任各科主任改計課程添授國文法文物理化學簿記於該院預科以便預科生畢業後有志大學者益造精深即無力繼續求學求學者亦可出而就學聞該院新印中西詳章現已告成故日來向該院索章報名者頗多云 
　　啟明商校南市東喬家浜二十四號啓明乙種商業學校爲汪蕉生創辦定於陰曆十二月二十日樂行休假禮並於寒假期内附設日語函授部該部主任爲陳景新現正在招取新生云 
　　日新學校本城中唐家弄日新兩等學校於十八日上午九時行寒假禮學生到者七十餘人由各教員報告一切同至禮堂謁聖并給奬品欵以茶點至午時始散聞明春定於正月十六日開校云 
振華學校閘北西藏路中公益里振華學校定於本月二十一日舉行寒假禮並國民科畢業式畢業生名次如下（男生九人）王鶴鳴朱松生陸福　丁金鏞張國鈞馬尙志梁相賡徐根寳金志英（女生五人）毛永秀沈在英費馥貞葉文秀浦月娥届時請名人演説及給憑云 
[陳錦堂包認菸酒牌照税之核准]  
江蘇全省菸酒公賣局長彭淵恂以上海川沙太倉嘉定崇明寳山六縣烟酒牌照税向商人包認以一年爲限茲届更調之期所有民國八年分烟酒牌照税現由商人陳錦堂認辦並之期所有民國八年分烟酒牌照税現由商人陳錦堂認辦並據繳存保證金三千元該商殷實可靠堪以派充六縣牌照税總征收處主任昨特令由第二區局長李崇　轉飭該主任陳錦堂認眞辦理矣 
[吳江旅滬同郷談話會紀]  
吳江旅滬同鄉昨日（十九號）下午二時假盆湯弄絲業會館開談話會到者施子英任小山錢慈念等七十餘人首由錢君報告組織同鄉會宗旨略謂前清本有同鄉會之議施因光復中止現擬重行組織但報名甚少非從事切實調查難免遺漏經衆議决從調查入手因指定每鎭公推調查員各二人或三人限明年正月底報告到會再行定期開大會經費亦大致議定每年分甲乙丙丁四種甲六元乙三元丙一元丁二角聽人擇認絶不勉强當經全體贊同一致簽認並有於常年捐外另捐特别費者 
[烟酒公賣分局之布告]  
江蘇二區烟酒公賣分局李局長昨發布告云照得烟酒牌照税征收章程須將牌照及征費四聯單相輔而行故單持牌照或征費四聯憑單均不得發生效力茲聞各征收處多有祗發牌照並不將征費四聯憑單聯帶發給殊與征收章程不合此後各烟酒商繳納牌照税欵須將牌照及征費四聯憑單向征收處塡齊收執始可有效恐未周知特此布告 
[花業聯合會附設恤嫠會]  
本埠南北市及通崇海等埠花衣同業所組之聯合會成立迄今日見發達近該業同人發起附設恤嫠會名義創辦关舉先由薛文泰顧文耀曹啓明王祥祺沈潤挹陳質甫等籌集經費洋八千餘元爲開辦之用刻已擬具草章分致各同業處添募欵項積極進行並聞此項善欵俱存在本埠各花行生息所得息金仍供該會經常費以垂永久云 
[催解官中營業税]  
上寳兩縣知事接財政廳電云查官中　業税照章每年應分兩期徵解前項税銀其如額按年掃清者固不乏人而任意因循延不　數者亦屬不少現值省長厲行整飭正雜各税嚴定考核之期前項税收又屬於國家正税之一種所有自五年舉辦起至七年年底止各官中應完營業税銀亟應早日徵完解庫俾免積數過鉅難於清繳合再令仰該知事遵照限一月内照額徵齊解送以資彙轉其有官中未足額者並速遵照迭次電令核明趕緊招補遵章極力奉行均母逾限云 
[擊傷頭顱案三則]  
　　又袋角内外紗廠第五廠有小工湖北人孫子森於於昨日清晨進廠工作不知如何與管門某日人衝突被某日人用木器擊破頭額血流被面致激動同帮工人公憤全體齊赴戈登路捕房控訴經捕頭訊問一過諭令退去仍往廠中上工候着捕送孫子森往醫院醫治再行核奪 
　　本地人張金榮昨日下午與常州人劉某在愉雞橋塊某茶館吃講茶一言不合劉某遽攖茶壺擲傷張金榮面目痛倒於地當由堂倌喚到老閘捕房一百十四號華捕雇車送張金榮往醫院醫治一面拘劉某入　房　　　頭　辦 
　　揚州人葛鳳山昨與同類某甲口角起釁在貴州路某小茶館互相扭打被某甲持長櫈擊傷頭　血流被面由老閘捕房五百九十號巡街捕查見一併拘入捕房捕頭諭着送葛鳳山往醫院醫治再核 
[拍賣米店生財抵欠]  
曹士寅延代表朱斯芾律師在公共公廨控董春泉不理欠洋四百九十餘元一案由廨飭傳被告未到因諭原告登報聲明再核在案前日經李襄讞會同美丁副領事傳訊被告仍未到案即據原告代表律師上堂聲稱奉諭登報業已期滿被告始終抗傳不到現經原告查得被告在韜朋路等處開設米店兩處請求將生財發封拍賣抵償云云中西管得供判以被告不到應歸原告勝訴准將被告所開之米店生財拍賣得欵繳存公堂再核 
[永衡分銀號探案註銷]  
吉林永衡官銀號駐滬之號經理黃高純延代表律師在公共公廨探已故前清吉林省藩司陳玉麟之子陳小瑜不理伊故父生前　欠銀一萬四千二百四十三兩一案由廨訊判原告檢齊證據再核在案前日又經李襄讞與英卓副領事復訊兩造各延律師到堂代辯並據陳寳初投稱陳玉麟係我胞弟當其由吉省調任浙江鹽運使交卸時所有經手各事一概清楚並將東三省總督錫良爲其具奏及咨部之文件呈案請察中西官核供會商之下判以察核公文磪係前清總督所蓋之印信因着將案註銷 
[發封雜物備抵房租]  
住居浙江路老垃圾橋南塊均安里第三百九十號門牌之蘇人顧怡圃因積欠房租五個月計洋二百三十元經房主吉註經租賬房代表朱志言於前日至公共公廨禀訴前情要求給諭將顧所居房屋内雜物發封備抵中西官得禀准如所請候飭承前往發封 
[續獲竊土之同黨]  
向爲西崽之浦東人陸玉堂串同在逃之于友生等在江海關洋棧内竊取由關查獲偷漏税餉充公之私土二包被海關西員查悉報捕派探將陸拘解公共公堂訊押在案昨由柾探目祁文司續獲同黨通州人黑皮阿三及要證于王氏一併帶入總巡捕房捕頭詰問一過諭着王氏送交公廨拘留阿三押候解究 
[被告交保候訊]  
張鴻生在公共公廨探張榮生不理欠銀三千二百兩又西人阿密達探詹幼良不理欠銀一千五百兩又張仲銘探菓元芳不付期票洋四百四十五元又陳慶華控楊林生不理押欵又鍾厚福探馮伯林不還借洋各等情前日由探將各被告傳至公共公堂中西官判分别交保候訊 
[再誌扭控誘拐妹子]  
閘北共和路德潤里阮明德鞋底作夥齊得元拐匿揚州婦人韓高氏之妹朱高氏被韓高氏偕證陳蘇氏將阮齊二人扭控四區警署轉解司法科訊辦已記昨報茲悉朱高氏前日已由阮妻某氏送交到案經段科員質訊屬實諭送地檢廳究辦 
[妻控夫案展期再訊]  
向在日商某洋行爲式老夫之胡詒鍋被妻沈氏在公共公廨控伊抛妻娶妾不顧贍養一案由廨訊判胡交一千元人洋並保候訊在案前日經王襄讞會同日副領事林出君傳訊原告延代表律師上堂陳明案情並據原告胡沈氏訴稱嫁與被告爲妻初尙和好嗣丈夫娶陳氏爲妾後即棄舊承新在外賃屋另居向其規勸將陳氏搬回同居以省費用詎被告非但不聽反被毆打受傷後即抛棄不顧是以控求斷令被告貼給贍養以便度日等語供畢由被告代表律師駁詰之下中日官核供判候展期復訊再核 
[竊案尙須見證質訊]  
牟琳前被傭人俞吉安竊去現洋一百四十元及金銀首飾等物希　逃逸旋由牟妻丁氏將俞扭至法捕房控告嗣因原告迭次傳訊不到奉判飭提嗣由捕頭將牟提到交保候訊在案昨日傳角法公堂請訊先據原告聲稱商人始於日前由廣東來申前因妻子忽患疾病故未投案被告俞吉安非但竊去銀洋首節並被私將應付房錢一個月計洋二十元及兒子學費洋六元取去化用請求追究詰之俞吉安供詞圖　中西官判俞還押着原告邀同見證到案再行核辦 
[黃包車夫疏忽之科罰]  
黃包車夫徐裕坤日前拉車至法租界新北門外被法商電車撞倒乘客從車上跌下受傷甚重後由巡捕到來將電車號碼抄錄並將車夫及受傷人一併帶入捕房旋將受傷人送往醫院醫治昨日先將徐裕坤及司機人紀小毛傳解法公堂請訊紀小毛供是日民人之車行經該處時徐車忽從橫路衝出幸民人立即停車幸未肇禍是實詰之徐裕坤供民人是日因見前面有電車馳過不料後面亦有電車馳來民人因被另一黃包車上所裝巨物遮住視線故未瞥見以致誤撞自知不合求　車主陸朝臣供此車實係商人租與徐所拉是實中西官以徐拉車疏忽着罰洋二十元無洋改押二十天車主陸朝臣交保候原告傷痊再核司機人紀小毛無干退去 
[電車塌車相撞兩則]  
前日上午十時許有華商某號電車由高昌廟駛至三泰碼頭適有裝木塌車拖過該車之四號司機不及停車致相碰撞塌車夫爲木壓傷兩人由崗警抄明電車號數將受傷人帶報警區飭送上海醫院療治又下午七時第三號電車由小東門駛至大南門西民立中學堂門首遇有滿裝草紙之塌車經過不及讓開致撞壤電車頭部不能駛行由崗警將電車司機及塌車夫併帶二區二分駐所報告以憑核辦 
[淞滬警察廳批示五則]  
　　王發祥批呈悉查此案中之陳光連私運鹽斤四十五包業經發科研訊當庭供認運至法界新開河同興鹽號另售不諱案關冲銷越境當將該鹽斤送鹽運使署處分所請發還之處著母庸議 
　　邁婦張徐氏批呈悉查張林生代售新世界游覽僞劵正在追究製劵之人所請保釋暫毋庸議 
　　陳鳳嗚批呈悉查追繳欠租純係民事範圍應即逕赴上海地方審判廳起訴傳追可也 
　　吳有祿批呈及失單均悉准即通令查緝可也 
　　江韻仁批據呈已悉所稱各節是否屬實仰候行區查復再行核辦 
[紅十字會施放米票]  
本埠紅十字會向於每年冬間施放米票今届循例舉行昨承以米票三十紙囑代散給謹當代爲分送以濟貧民 
來件 
[駁金業全體對於上海交易所主張]  
分辦意見書書（上海交易所發起人盛丕單） 
欲論交易所多種合辦與各業分辦之孰利孰害不可不先明交易所之性質若徒以機糊影　之談創爲異議其譯誤之點固不值識者一晒第恐以訛傳訛淆惑觀聽此所以不得不辭而關之也 
交易所者依法定之手續定　　之價格而由經紀人爲大量交易之機關也其大體有似乎保險公司而含有不同之點保險公司對於所保一切物產如有不測負賠償之貴交易所對於所儆一切交易如有不測亦負賠償之貴保險公司取費於被保險者交易所亦取費於儆交易者所不同者保險公司所保之險其限度公司可以預定之交易所則所保之險因時價上落不同其限度不能預定所以非藉單　羣力集事厚資不足以辦交易所 
蓋交易所之機能在發　國家經濟平準貨物價格爲公共市面謀安　不爲昌險徼倖者保私利爲納大量交易於規則之中不爲買空　空者留任意濫做之隙而致害及全市也金業中人所做之交易適與交易所之原則相反於是懹挾私見妄逞膛説謂爲應主分辦之理由十則　人聽聞其實對交易所性質尙未明瞭　論其他　條駁如左　原書謂（見前報徒略下同）在法律上不能合辦之理由一原書要旨在於創辦人不遵部令分類辦理貿然登報合招股分四語然此爲對於農商部手續完備不完備之問　與分合利害毫無關係在農商部或可以此言貴備創辦人在金業而亦以此相詰難實不啻以子之矛攻子之盾矣蓋金業實爲共同主張合辦之一部分當上海交易所之發起其第一次列名呈請者爲金業總　施兆祥紗業總董聞漢章花業茧事沈維耀薛煥章米業董事張嘉年其領衡者則爲　和德定名爲上海交易所股分有限公司資本五百萬元　業種類爲證劵金銀花紗布疋糧食汕類六種迨奉部令照准飭公爲三交易所辦理後復經開會討論僉謂分則力薄合則力厚部令旣已大體核准不過於分合之間辦理稍有差異吾單但求爲國家社會利益起見部中當無不力與維持况日人所辦取引所進行甚速尤不能不先行着手組織以期早日成立故即　定認股辦法第一先儘各業認購第二儘發起人認購依各業曁各發起人認定後始行登報招募登報稿底曾經創立預備會通遇其間歷次創立預備會金業總茧施兆祥茧事　耀庭均列席贊成有議案　可稽并向上海交易所中認有股分施君之認股書曰認股人施　哇江蘇吳縣人住南京路p字一百十九號今認得上海交易所股分有限公司股分二百股應繳股銀上海通用銀圓一萬元整情願遵守公司訂定章程分期繳納决無延誤所具認股書是實民國七年九月十日認股人施善哇簽此項認股書後半頁寫明上海交易所股分有限公司資本五百萬元營業種類證劵金銀棉花棉紗布疋油米類皮類七種及其發起人姓名等吳君認股書亦如之且由兩君代招　陸沈洪各同業二十餘戶計一千餘股是金業與各業共同主張合辦上海交易所之確實憑據巳無可掩飾當時旣無一言忽焉主張公辦反覆矛盾視同兒戲　不知是何居心今敢問金業全體施兆祥者是否貴業總　乎吳　庭者是否貴業董事乎若其否也則書無問嘗若果爲貴業總茧茧事則所謂質然登報合招股分違背部令　朦大衆等語請先質禇貴業總茧與茧事可矣不貴己而貴人不亦　乎此原書之理由不能成立者一也（未完） 
雜評二 
[米禁問題（庸）]  
自有糧食研究會出現而江蘇之米禁成爲問題日來與論已顯分贊反兩派將爲聚訟之焦點吾謂米禁之開放與否當從實際上研究其先决問題一江蘇之米除供本省民食之外實在有無盈餘以供開放之用二開放以後輸出之額能否恰如其所餘之數而不至牽動民食必第一條件實有精確之統計可憑絶非虚擬第二條件又有充分之反握可信毫無流弊而後可以主開放否則民食所關稍一不愼即釀絶大之惡果當局者能勿愼之哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒聯[  蠖時]  
贈土亦可焚土亦可值此萬國會議之時望諸公打起精神應如何爭回國土 
官膏也罷私膏也罷際茲兩方平和之日願大衆革除意見思所以保護民膏 
老申報 
[峽江形勢述略]  
（見光緒元年八月十九日） 
前日見貴報論及從宜昌水道赴重慶一事因憶前數年會有西國博士於該處勘路畫圖茲擇其要者數端錄呈貴館并祈列入報中以供衆覽蓋從宜昌峽至　門華人俱説有一千里程途然其實照英里計算祗有九十八里核之中里則二百九十里也其所説最高之崖在宜昌峽祗有英尺三百尺至五百尺之譜核之中尺則二十七丈至四十丈也在别峽最高之崖約在七十二丈至七十三丈光景所謂一線之水者在英三月間測量大概有七十丈之寛若在灘石伏水之極窄處有四十丈之寛如遇發水時當可更形廣闊總之除冬日外自宜昌至重慶不拘何處其水足以行船也夏日江水暴漲即華人所謂如箭之水者乘溜直駛自　門至宜昌峽下大都扯匀核算一點鐘工夫可行十八里如在灘上水流最急處一點鐘時可行三十里云以上俱係西國博士身親量度者尙有數西人亦曾經過此路俱稱若用火輪船較水流當可更快蓋在外洋行駛一點鐘可行五十四里茲即除去水溜十八里尙有三十六里可前行也惟走此路之火船其駕輪之軸須分爲兩根總要一輪可進一輪可退俾該船易於旋轉由宜昌入蜀之途我於四年前亦親經歷目有中國人重載之船人力難施未嘗不深爲歎惜以爲若用輪船當可向水之中流逆上無須旁岸沿之水而行也計自宜昌至　門我曾走十五日方到能用火船每點鐘除水溜外可行三十六里算之則祇須八點鐘而當可到矣西士樂天生識 
新拾遺 
[美軍總司令潘興將軍幼年時代（二）] [  谷僧]  
（鎖門拒師）之事發覺之時實爲公校學期之末日亦郎壯尼潘興與其同學查理塞正及丁得物愛三人肄業此校之末日（此三人皆當時目爲主動者）是日清晨學生蒞校其幼者目覩將永離校規覊絆之三同學興波鼓澜倉皇失措急拾級倚　面觀校前故有梯備火險之用壯尼潘興與查丁三人則取入此梯以遮障前門盡閉樓下之窗敎師旣至遂弗能入校有鐘樓常日學生禁不准入此時則禁令已置諸腦後矣學生中自舉數人登鐘樓立於圍繞鐘樓之平台據此險固之地俯　徒呼負之敎師探報軍情於敎室中之僭纂者（指壯尼 
等）當此人聲鼎沸全校不寗之際壯尼潘興乃招集各級幼年同學共聚敎室中其統率之法蓋亦大有可以服人者故其同學雖較潘興僅少數歲無不府首帖耳惟命是聽潘興則居然自擁　比考問諸生功課臧否賞罰惟平帷公儼然敎師焉旣而駐營鐘樓之偵探隊報告日敎師末如吾何已偕公校董事部來矣董事部共三人華塞修爾居其一焉華塞修爾者當時負有重望之牧師也董事商議旣竟公决樹一梯於公校前窗敎室中人又亟以黑板　障以禦之華塞修爾持杖登梯叩玻片呼曰速啓爾窗華塞修爾之言語爲衆所敬仰有違之者輒得重咎於是重圍解而叛敵降矣華塞修爾由窗躍入敎師及其他數人接踵隨之華塞修爾乃宣言訓諸生以所爲大悖諄諄誡勸者久之諸生依例各　　功課旣畢遂皆不得糖菓散去蓋向例散學之日諸生得賞糖菓以歸此次爲受懲罰也於是鎖門拒師之趣　傳聞遐　 
方潘興僅達十三齡其父因從事購地投機事業幾盡其產退隱藏拙躬耕其所餘薄田以自給處此困境潘興之父竟能　勤困苦勿使其子輟學而潘興以十三齡幼童於校課餘　　父耕耘艱難備嘗勤苦不倦慈父賢子皆可令人起敬當時以社會經濟恐慌田產所值殊賤其父不得已兼營客棧冀維家計名曰皇家客棧然其營業所入與某客棧偉名相隔天壤乃於一八七六年傭於聖左瑟福衣莊爲出行售貨者年可得二千金於是困境爲之一舒然潘興尙不能免耕耘之勞旋兼敎授於村中黑人學校生徒四十人年皆長於潘興桀傲難馴授學者畏之而潘興獨得其法處之裕如生徒愛戴 
斯時潘興對於自身將來計劃尙莫知所措當時舟欲自樹立於社會者鮮不投身於尃攻法律之途潘興雖亦自覺此途之良機較多然終非其性之所愛且彼實亦緘默人也律師一職亦斷非其怕克任惟其始終自信者以爲無論前途如何機遇何若而自律之道則竭力受得教育爲根本要義斯義方十四齡時即與其友查理道之故其在學雖不免有戲弄之譏然在學目的在求學之一事彼實無時不念茲在茲當時其父在衣莊之薪金雖漸增而人口衆多苟潘興教育　亦欲取給於茲力所弗逮於是潘興爲决先任事冀積蓄以償所願乃就朴來孟單室公校教師之職每星期午後乘騎赴校寄膳宿於鄰農之家迨星期午後則如前欵段歸勒克里得愼自儉約月獲餘資四十金焉自一八七九年十月至一八八○年三月爲此幼年敎師任事之時期私囊略裕復得其父授助乃往克司越羅之州立師範學校就學越三閲月完一學期學業其明冬復執敎鞭於朴來孟一學期竟復往師範學校完其第二學期學業忽讀報載陸軍大學有招考之廣告其考試處所則在初崙頓距其校約五十英里心怦然動乃持報紙示其妹語之以故且就敎焉（時潘興一弟一妹亦敵同校）潘興所欲者僅多受敎育耳於陸軍事業向無斯志則此舉果爲良機與否亦無怪其躊躇莫能自决也其妹則勸姑一嘗試時距考期僅數星期乃深夜苦讀弟若妹亦燈旁伴坐其妹且助作口間以速其功課之精熟届期未告於親而往試竟獲拔取此爲潘興從事軍事敎育之嚆矢亦即幼年時代之終點也若將軍之壯年軍事敎育經騐與其事業記者將於他篇著焉 
谷曰昔太史公作項羽本紀謂項梁嘗爲主辦陰以兵法部勒賓客及子弟以是知其能吾述潘興將軍幼年時代至其鎖門拒師事共儔侶無不俯首帖耳惟命是聽及敎授桀傲不馴黑人學校之生徒復能處之裕如使生愛戴以爲英雄氣槪蓋亦微露端倪矣其家世清貧可謂無所憑藉其終成令名殆其任事不成不已之强毅美德有以致之歟其投身軍界亦非初志所期一語玉成其妹與有功焉將軍凱旋後其國中人士瞻仰之誠匪可言喻最近雜誌登其少年時代洛陽紙貴競相快覩余乃節其繁冗譯述以示國人噫他國產名將以耀宗邦而輔世界吾國多武夫以亂國政而貽後患君子念此感慨係之矣 
常識 
[血之傷生談片] [  叔豪]  
酒之爲害大矣傷心　害腦筋戕賊五官百體使不得生長發育又令血管薄弱易於破裂前美國醫學博士滬江大學校醫雷盛休君曾在卡爾登飯店演説酒之爲害極爲暢快其言曰酒之氣分視鴉片爲尤烈蓋鴉片僅有麻醉性而酒則又有剌激性也試以鷄肉或豚肉漬於酒中不久即行變敗由此而推酒入人體亦能使細胞消　不復化爲精液故飮酒之人所生小孩腦多軟弱精神多不靈敏云云然醫學上實騐上所　之害尙不止此特分列如下 
○害腦凡稍飮酒血行頓速血帶酒内醇毒行至腦中則腦内微血管漲大此時腦因進血過多故頗覺意快神暢再飮則腦受醇毒因以昏濁言語無倫不省人事矣故常飮酒者腦質縮小而變硬運用乏靈漸成無用之人 
害胃酒入於胃胃即發紅久之亦變硬而縮小胃汁亦漸次變淡試觀常飮酒者食量必依年遞減 
害心並變壤血管英醫博士列許之言曰飮酒則心跳頓速心力疲倦又能令心生油質有碍於心之跳動全體血管漸次放大含血更多致而紅眼赤其最著者而上血管放寛鼻大而紅（欲名酒　鼻）面上有大紅色　點（俗名酒紅花）血管以久受剌激漸次　薄因以破裂故喜飮酒者易犯吐血冲血中風等症 
害血酒毒入血血輪日漸收縮不能合法吸收養氣並不能循　行　瀝清血液之職務至其他種種弊害不勝枚舉可懼哉 
小説 
[社會小説青年鑑（二）] [  載英國小説雜誌（君玉譯）]  
頃之夫人出視時表則即挾其華麗之圍巾衣裙　　起立曰此時已過五句鐘矣歸稍晏者儂必重受苛責或竟幽儂於暗室之中蓋儂嘗被此辱非一度矣泰拉先生君苟稍知吾夫蘭司德之殘酷者當不忍於留儂言已逕向嘉露爾女郎興辭而出予必欲送之登車則亦隨之出臨别吾人尤覺依依握手久久不釋儼如數十年之知好將有一世紀之闊别也宓爾培夫人旣去予亦遂興辭臨出向主人曰嘉露爾女士謝汝介見彼美互談身世吾殊不禁爲之扼腕女郎曰儂與宓爾培夫人相知猶淺彼所告君者得母謂其所敵非偶及其所遭之不幸乎女郎爲此言時覺其辭色實含譏剌予不禁愠見曰然予實爲之深抱不平誓必有以拯之此語出女郎已廻其粉頸自語曰汝爲彼婦抱不平耶儂則爲彼老人深抱不平耳女郎此語當予出門之時餘音實猶繞予耳輪顧予殊不少動旣歸寓所第覺宓爾培夫人輕盈之態嬌弱之聲與夫　氲花氣直繞予前後左右不去而於女郎嘉露爾之言則已忘之如遺乃自語曰吾寗逢彼老人之怒今晚必發請柬邀彼夫婦二人戾至此念旣起胸中遂自籌劃明日之晚肴饌當如何豐腆陳設當如何華麗始不負彼芳躅之臨讀吾書者當知予此時心理直將置彼美於神　之中予則甘願伏地瞙拜以冀其一度之垂青即使犧牲予所有亦所弗恤矣是晚旣入睡則又見彼美於睡夢之中及醒良知不覺陡現則又自訟曰咄咄泰拉汝何蠢彼姝者子固已羅敷有夫汝乃妄想冀自他人手中攫爲己有乎汝當及早捐此妄想否則一失足成千古恨再回頭已是百年身至是予念頓變惟盼彼美拒絶予請而竟不至庸知予此念甫起而彼美之手書已賁紙張娟潔香氣又復襲人予接之如獲拱璧則亟展而讀之書曰承君寵召甚感厚意惟有一事須請求於君者吾夫性喜孤獨今晚餐會能否弗邀他客而君於今日下午能駕臨敝寓一次者尤感君苟惠然肯來則儂尤有所請願君弗以儂剌剌爲嫌蓋儂零丁孤苦所抱隱痛末由告愬荷君不棄以誡相見感德已無旣極今儂更欲以肺腑相告並以儂事奉求蓋昨日見君而後儂心爲之一快因知今日世界之上義俠之氣固猶未蓋泯也汝感激不盡之受惠人梅麗歸宓爾培氏上予讀旣心中不禁起爲疑惑因自念曰吾殊不解彼美請求於吾者究爲何事乎旣又起爲一念吾　旣爲男子身縱不能執干戈赴疆場立功業於世間然而扶弱抑强亦正吾　鬚眉人所應爲事然則彼美所請求於吾者吾又何能置而不顧 
[自由談之自由談] [  駕湖漁人]  
我國官廳告示後必曰示（軍民）人等而不曰（民軍） 
此可見中華人民久屈於軍人壓力之下若易民字於軍字上則奄奄羣黎當或有生氣焉 
 
 
 

Page 15

 
 
   
 
 

Page 16

 
 
   
 
