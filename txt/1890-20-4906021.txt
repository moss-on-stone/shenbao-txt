# 1890 - 20 - 4906021

 

Page 1

 
 
[賑物求售] [  申報館協振所謹啓]  
本舘自籌辦賑捐以來屢承諸善士以書籍　奇助賑産泉分惠感泐五中現計　有剡原文鈔十部金綱經墨蹟一部刻絲壽字中堂一輔士女由堂一軸六書通二部歴代名人晝譜三部經藝五美六部山水一軸歲朝圖一軸泰西美談一部津門雜記一部石印七十二家評注楚辭一百册邃懷堂詩文全集十一部石印求治管見七百册博物志一部聖教序一張玄秘塔一張皇甫府君碑一張多寳塔一張郭家廟一張象牙笏版一塊計九兩重木　綱鑑易知錄全部自來柄時辰表一枚白緞花邊一方玳瑁邊眼鏡一副基公塔銘蘇州府學義田記黄州竹樓記普濟禪院碑銘文宣王廟記大千里鏡一个錢吉生士女立軸一副德元舘菜票一席伏望諸君子慷慨解臺速臨購取庶幾楊枝一滴得以漉遍蒼生乎 
[書板求售] [  申報舘協振所謹啓]  
昨承金陵董實菴大善士以家臧大學中庸木板助入本舘恊賑所其　倣自鑑本而校警刋刻精美絶倫不特與坊　逈判低昂卽官局所刋亦者必有斯佳妙童蒙人塾必以此二書爲始基一經刷印流傳無患不利巿三倍倘有力者配以論孟益爲有美必臻如能從速購歸　釘行世不特災民藉以活命而塾師得此善本亦不慮句讀差訛矣用志數言以遲良賈[  點石齋啓]  
[二百十三號書報告白]  
江西省庚午解首聶君明景其喆嗣謙吉於巳丑恩科鄉試又作第一人一門兩世冠冕羣英非祖德流長誰能臻此誠可謂科名之佳詁今繪爲圖以供均覽准於元月初六日出售另倩名筆繪成着色紅杏尚書圖一幅隨報分送不加分文謹此佈聞伏希○惠鑒並賀○年禧不備 
[新年樂事說]  
桃符焕彩柏酒凝杳賓紅閣外史方倚檻攤書消磨清晝有客衣冠而入一揖道勝常命之坐而設果茗焉客曰今者和風解凍煖日烘　我與子盍聨袂嬉春共尋樂事何爲乎閒窓岑寂坐令靑帝笑人乎外史曰我自有我之樂豈子所　知哉閒嘗攷之古者新年樂事亦正多矣晉書樂志載杜夔傳舊雅樂四曲每正旦大會東厢雅樂常作當其笙簫並奏磬琯兼施每樂一終如登清廟明堂之上以視今之淫哇雜唱入耳喧囂者相去奚止天壞聽歌之樂樂也何如四民月令載正月之旦潔祀祖禰進酒降神畢子孫各上椒酒於尊長稱觴舉壽當其介眉酌兕速舅烹羔一室言歡融融洩洩以視僝之黄壚濡𦣻屢舞僛僛者雅俗實判天淵其爲樂也樂又何極事物原始元旦刻　繒爲小旙重累凡十餘相連綴以簪之此漢遺事俗謂之年旙濳居錄巴陽俗元旦婦女梳頭先以櫛理鴉之毛羽祝曰願我婦女黰爰髟髟惟白斯年似其羽毛晉列女傳劉臻妻陳氏正旦献椒花頌其詞曰旋穹周回三朝肇建靑陽散輝淑景載焕　美靈華爰採爰献聖容映之永壽千萬此閨幃之樂事也風俗志燕都元日俗以烏金紙爲飛峨蛺蠂草蟲大如掌小如錢男女揷帶相競呼爲閙穰穰　談儀徴蔣王二公未遇時元日同遊於廟聞桂花香趨左右樹各折得一枝持出門羣兒歌曰一布政一知府掇花魁花到手衆問之兒曰信口戯耳此孩童之樂事也嘻元旦僅一日而其樂巳不可以數計然則天下之賞心樂事孰有過於新年者哉况乎初二則有放燈之樂初三則有懸箕之樂初四則有宿齋賦詩之樂初五則有遊斜川宴蓬萊之樂過此以往人事漸紛而一至元宵則又火樹銀花金吾放夜鰲山獅子大放光明行樂及時誠足娱情適志矣乃今日旣無此佳興且更無此雅人彼滬上之所謂樂事者亦惟跑馬車耳吃花酒耳賭牌九耳聽戯與上舘子耳人皆謂此樂無極僕則並未見其可樂也猶憶去年元日有友邀作靜安寺之遊見夫車馬如雲沓來紛至妖姬狎客雜坐喧譁園林花木之間無不甚囂且塵上彼所謂某某諸名妓者大抵如諧鐸所紀祝慶孃一流人惟知齲齒臨風作種種醜態客亦自頂至踵無一根雅骨不知許事且食蛤蜊不覺心焉鄙之託故先返入晚友復堅約至某校書家設宴則先以不敏辭不敢一履繡闥矣一日偶挈兒輩觀劇於某戯園園中妙伶多係吳産大半能歌吳下舊曲時方演絮閣一折花嬌玉軟竹脆絲清不覺欣然以喜曰廣寒宫豈眞在天上熱　場中亦自有極樂世界會心誠不在遠耳忽有似鴟鴞聲發於臺下又似疆塲逐北喴殺連天怪而詢之旁人則曰此喝采也北方人每觀劇至佳妙處則連呼曰好好一喝百和臺上人引以爲榮噫予以南人何堪此北方惡習坐使昆山妙曲不能傾耳細聆樂何有哉徒令人心煩意亂耳至酒館則房屋軒敞陳設精良海錯山珍咄嗟立辦夫亦何爲而向之裹足哉曰昔人旗亭買醉雙鬟賭喝韵事流傳黄河遠上之詩千載下猶如聞香口卽眼花落井水底酣眠雖曰粗豪亦爲佳話今則腸肥腦滿惟知肉大魚肥拇戰譁騷嘔吐狼籍醉則嗔僕從篤堂倌惡狀難堪何能禁受我惟知簞食疏水一飽自甘不能效齊贅壻之履舄雜陳飲至無算爵也客曰然則子竟枯寂如僧一無樂處乎曰我亦奚而不樂哉當夫屠穌飲罷曉日曈曈看兒童换新衣至階下放爆竹午後妻孥圍坐擲陞官圖賭輸贏或手一編藉以遣睡魔而消綺思此其爲樂夫豈滬北少年嬉游徴逐花天酒地自命風流者所得而知哉客唯唯而退遂作新年樂事說藁旣脫微聞一縷幽香几上水仙花正含苞乍吐也 
[本館接奉電音]  
　　昨由京反電傳　上諭一道敬謹譯登○止月初五日奉　上諭長庚奏請調員差遺等語記名副都統止藍旗護軍叅領英裕候選同知嚴金清着伊犁將軍江蘇巡撫卽飭該二員前赴西藏交長庚差遣委用新疆候補州同錢宗彛着准其留藏差遣該並知道欽此 
[東甌雜紀]  
　　永嘉縣所轄柟溪雙廟防營叚統帶於去臘十六日在五十二都緝拿槍匪該匪膽敢拒捕某什長被困垓　身受六刀肩窩　受彈傷卒將匪首陳兩頭拘獲尚有鮑振聲一名臨陳陣斬首於十七早解郡當將首級懸竿示衆觀者如堵查兩頭乃匪首之最著名者控案山積向盤踞於仙黄接瓖之區如虎　嵎久逃法網該什長奮不顧身力除民害固宜衆口交稱也○温州總鎭周靜山鎭軍前次出洋巡緝於去臘初十日回轅嗣因海盜出没無常屢有刼案復於二十日出洋勤勞王事可見一斑○温州府德峻臣太守於十八日提訊盜犯江中山查該犯係台州羅㠗人上年在永塲搶刼後輕緝獲審取確供發回永嘉縣監禁想當明正典刑也○温州總捕府屠子厚司馬曁吕叔良别駕金筱菊少尹於去臘十六日午後赴朔門内永善堂尼庵驅逐尼僧封閉屋宇盖因該庵尼姑不守清規故將尼僧驅逐擬改作義塾云○候補同知馮司馬兆松奉省憲委查温州永嘉縣㟍下朱姓京控案件於十七日辰刻抵甌暫寓乘凉 
 
 

Page 2

 
 
橋東陽春公舘現聞移住縣署約在今春方可回省銷差云○水嘉典史陶晋賢少尉於十四日輕輿减從前往木杓巷陳姓家踏勘緣陳姓之工人某甲偷出倉穀二千餘斤糶與隣人經陳知覺報官請勘當經少尉將隣入某乙等帶案訊究未知能照數追出否○去臘十三日有某台船裝貨來甌　傍岸時驀被狂風所吹水手某甲爲帆索所絆竟致落水載沈載浮遂占滅頂吁亦慘矣○一十日有河船班夫阿瀾滿載南貨數十件從碼頭送至牙行剛過道前橋適與柴船相撞以致樵夫落水赶卽撈救　魂游水府矣聞死者胡姓係中塘人親族恃其勢力與班夫爲難嗣有爲魯仲連者出爲調處始得寢事○瑞安縣所轄海院所長橋丁田一帶鹽丁𣄼餘人齊赴道轅及府署喊寃蓋因鹽厘太重鹽政過嚴致礙貧民生計是以同具呈詞籲懇恩施也未知道府各官如何辦理 
[潯陽年景]  
九江來信云去冬雨澤愆期時至嘉平亢旱尤甚田間麥旣卜種尚未見有萌芽蔀屋農民未免輟耕而歎二十二三等日天氣焦熱其伯揚威江中雪浪如山幾不可以施帆擄二十四日絲絲細雨雜以雪珠隨落隨融街衢泥濘各鋪之出門收帳者無不怨天公不做美而來牟則得兹沾潤可望欣欣向榮矣○安慶省垣某紙號遣夥徐姓至九江收取帳銀某夜船泊龍開河口時交二鼓適有湖口航船到來船夥本與同鄉因之泊在一處椗旣下相將至茶肆閒談舟中祗留一十餘歲孩童初次出門未諳世故倦而假寐夢入槐南有賊悄悄入艙竊取枕箱一躍登岸洎徐偕船夥回見艙門巳開駭而狂咡童子從睡夢中驚醒急帮同查檢則箱己全無蹤影内儲洋銀百餘元早從妙手空空兒以去無奈垂頭喪氣唤令轉舵回省垣○臘鼓聲中巿情寥落惟南北貨及香燭鮮魚肉等店尚覺有利可圖每當玉漏催人嚴城深鎖而燈光照耀依然購者如林說者謂其猶有昇平景象云 
[白門餞臘]  
寧俗於嘉平之二十三日相率祀灶小兒女咸謂是日灶君上天奏事先期有住持香火僧沿門餽送灶疏以答燈油月米之佈施自是而後鄉人無催租之擾者多挾其土之所出來城料量年事霜收鳥桕晚熟紅蓮彦倫秋末之菘仲卿漂餘之麥大担小担以其所有易其所無巿面生意凡有關於柴米油鹽七字者無不人多於鯽櫃上拔來報往幾於應接不暇此外如糖果香紙之類亦都視尋常之贸易維倍盖硃紅盒子香火案頭爲人生在世必不可少之酬應就使長齋如蘇晉冷突如袁安亦未必不聽爆竹聲欣欣然作歲除之色也○闤闠中有一種混號靑皮者平時習爲輕盈之體態而又衣冠美麗吐屬高華凡外來素不經見之人乍與交接未有不欽其丰采聽其指揮者省垣向有捐輸局刻皆告竣去臘由督憲另委支應總辦吳觀察木厘總辦謝觀察新設蘇浙捐局分道揚鑣各有專屬遠方人不知也前日有願捐監生者　城不得其門忽在得月臺茶次遇某少年與之傾懷道故且許介紹於某公某公者當道之有大名者也此人辴然喜曰是矣頃者吾鄉鄰有驅驢入城者路與一顯宦遇止在作揖打恭不料驢將豆腐擔撞倒於地賠錢數百不知適所謂某公者卽此顯宦否少年聞是語益喜其土老可欺相與出門問識字否答曰不識遂引至廣和堂指宰鹿之報條告曰是卽某公之官銜也官如許大故銜如許長旣入卽令就櫃外坐己便向櫃夥問别直參現值銀幾何夥漫應曰四十兩少年遂轉語此人曰如君所欲惟倍足矣然銀何在此人探懷中之洋示之少年故作躊躇曰兌銀吃虧奈何此人答以所願少年卽脫臂釧令權其輕重曰似此金省公道一面又出巾裹其釧曰請君守此卽持洋去此人久候不返乃以巾中釧示櫃夥則　也於是具告以故聞者皆笑此人始悟其騙巳無蹤跡矣○旗籍有存君清泉者倜儻不羣之士也爲人有大志喜拳勇東南佳子弟聞其名多願從之遊計夏自山西來此巳數月矣帽影鞭絲每從野老訪問當年湘軍破堅城掘地道諸勝蹟從容流覽惟恐不及前月信步出江東橋薄暮而返過旱西門見無數雖民圍住一叟一嫗髣髴有救命聲存君問叟何爲則云下船時卽此一千人以代負行囊爲名實則七手八脚攫取無算迨我查問反誣我不該訛　做賊因此不放我走我見日暮只得求仁人君子垂手超拔存君纔欲向衆開口詎己不由分說羣指存君好管閒事存君兒勢不佳令嫗叟襁負先行巳爲殿後時己昏黑衆欺存君一人以爲砧上之肉矣詎存君且行且鬥到城外保甲局前方捉住一短小者挈其手足爲器械横衝直擣受傷之人不計其數度己抵水西門口始將捉住之人擲諸道旁而逸次日存君又策騎到此見頭靑眼腫者共二十餘人皆莫能言其受傷之由惟覺富下額當額破手到手傷存君問識其人否皆摇首說不出什麼面孔惟說被促狹鬼作弄一塲而巳可笑也己○世人至輕去故鄉藉吹簫托鉢以餬其口於四方就使携妻挈子老幼與俱而冷飯一籮行李半擔風饕雪虐依人家敗壁支片席安折足鐺聚兒女團圞之樂人生到此未有不自顧汗顔撫心滋痛者矣乃猶有人焉從而需索之謂如此則得食不如此則不得食試問使此等造孽錢者能或免鬼神之隂譴否善後局有號房蘧姓者見去冬之求給老米一事先由善後局收票移交城外撫卹委員查給米票不覺利令志昏竟向難民索取規例難民迫于枵腹不得不剜肉心頭一時前唱後于殊形踴躍迨歲暮巳將截止該號房猶不知進退仍舊頭會箕歛事爲總辦楊觀察所聞立將該號房革去示諭永不復充由是人皆誦公生明云 
[善人是富]  
去冬嘉平二十五日有某富翁就寗波府城隍廟東弄新開永源當鋪减取利息一分開巿之期貧民之携物質錢者幾似蜂屯蟻聚執事者恐釀事端請縣宰派差彈壓一時鵠面鳩形之輩得錢而去無不合十歡呼曰善人是富 
[整頓弊竇]  
武漢巿面用錢除各庄花板票及憑票外行使現錢則有大小砂壳薄片不一而足大錢用於典當油米布疋中等之錢用於雜貨鹽酒柴炭最下名曰紅錢實皆鵝眼用於小菜魚肉及茶肆酒舘絲烟等類不但錢色枯毛而且各小錢庄所發票錢知數不少票上　寫九八其實每千止有九百五六十又肥進瘦出巳成痼疾近聞鍾祥縣堤工正在開辦畚挶大興以工代振前月經省憲委員一二十人前往工次勷辦每日需錢不少發自官局經堤工委員禀明短數甚鉅約有數百千之多因無彌補之方惟有據實禀陳張香帥聞之深爲不悅謂本部堂久知鄂省司事之弊今觀短串如許之多肥進瘦　舞弊無疑查收厘之時不但數不能短錢色尤須一律今乃從中尅扣徒飽貪囊甚爲可恨至於商船往來黠者上下其手愚者受苦莫伸船到厘卡停泊稍遲卽指爲偷漏若許以陋規則便無阻碍此等情弊各局卡司事不得其人所致擬將澈底究辦云 
[災民蝟集]  
往年武漢貧民一逢冬令善堂施粥咸不遠千里而來本年災區過廣因聞香帥飭辦賑米業巳抵漢口扶老携幼而至者等諸恒河沙數去臘十九二十等日省垣難民甚多皆集督轅前約計三四百人並無男子香帥恐人多滋事立卽調隊彈壓諭至貢院散　米票聞將來發給寒衣亦在貢院此信一傳難民婦孺至次日更多至千餘人但寒衣萬件聞經委員在漢口上碼頭一帶交各成衣承辦一俟工竣分撥各府州縣核實散放並非盡在武漢給發云 
[亮卽清風]  
湖廣督憲　香帥文章政績冠絶等倫律己以清馭下以儉爲近來所罕見自抵湖廣新任卽以約束家丁體恤僚屬爲先務兹將憲示錄左督部堂張示所屬文武官弁知悉本部堂向不收受屬員水禮不令家丁干預公事不准餽送門包茶敬凡委文武缺不派家丁送札不令道喜索費各員弁萬勿故違轉干未便特示 
[求賑肇釁]  
錢塘縣四鄉人民於去臘至撫轅跪香求賑崧振帥札委妥員分投下鄉清查户口果係顆粒無收者方准給予穀米所有 
 
 

Page 3

 
 
册簿業己塡寫明白有陸某者以册中漏寫兩户意欲補入但清册業己呈報似難添注陸某言語倔强而鄉民之觀望者愈聚愈多適某業户往該處收租兩相爭閙鄉民不服鳴鑼哨會差役等誤爲陸某所使旋卽逃避船中意欲禀請發兵彈壓朱大令聞信當卽下鄉將陸某拿獲監禁俟今春開印後秉公辦理云 
[有名無實]  
杭屬鄉民抗租一事己列前報兹接杭友信謂富室之有田畝者收租一二折但米穀皆己霉爛不堪春簸徒有收租之名而無收租之實富家翁握算持籌惟有如子夜聞歌輙喚奈何而巳 
[西泠瑞雪]  
杭垣信云去臘二十三日五下鐘北風驟緊六出花飛約一刻許瓦縫中略有白色然水雲潑墨旭日韜光天公醖釀巳非一日滕六君當未必翩然遽返也 
[騐收鋼甲]  
閩省船政設廠約二十餘年其中儲育人材以近年來爲最盛然大半皆福州人當中法失和時庫存支絀船署恪奉部章所有糜費薪水以及學生額數在在議裁其情形巳登前報嗣因龍威鋼甲船下水不便行駛遷延數月以致謡言蜂起有今春正二月船署政歸海軍一律裁撤之信船署官紳工匠莫不人人自危現聞龍威船業巳由洋人修好徑赴北洋其行較常輪更捷北洋大臣卽時委員騐收據情入告矣一切浮言因此頓息龍威爲船政試造鋼甲之濫觴是船之成敗關係船政之廢興豈不信歟 
[取銀濳遁]  
福建南臺稅釐局帳房某甲因勒詐商民控案纍纍經提調某司馬示以去意甲知不能久留遂於去年臘月間將局中支票五百餘兩擅飭局書某乙局差某丙往某號支銀到手不辭而遁嗣經司馬查知到該錢鋪囑爲止付業己不及甲生平耽於酒色打稻埕娼家林立有　人曰寳英素與甲有嚙臂盟司馬急飭差往詢甲之行止麗人巧言搪塞耗費不少逾旬日卽棄室而遁至云 
[粤東火警]  
去臘十四晚三更時粤東油欄門外鹽亭街昌隆掃把店不戒於火物燥風高火勢甚烈城廂各水龍齊集灌救多至百餘乘卒以火勢猖狂燒至二十餘間始行救熄潮州八邑會舘近在咫尺岌岌可危水會中人多集該會館撲救館中失去玩器二件疑水會中人竊去水會中人咸抱不平羣起與之理論口角之餘幾至用武幸有魯仲連其人者居間調處不致釀禍十五日午刻東門外陳姓家因烹茶偶不小心遂遭回祿是處居民編竹爲牆支席作屋最易延燒頃刻之間焚去七幢有一六歲女孩不及逃出竟致燒斃是亦慘矣同日二更時長壽寺前之義興里梁姓家又報失愼警鑼齊鳴水龍畢集僅燒去一間隣里皆得無恙十六晚三更時又　鑼聲登高瞭望但見火光照耀如同白晝水龍之赴救兵勇之彈壓紛紛擾擾擁塞路途事後查悉係第七鋪某烟絲店起火燒夫四間匪徒乘機搶掠猖獗異常當由營勇拘獲三人送縣審辦三日之中火災數見何祝融氏之不憚煩耶水會中人巳疲於奔命矣 
[獲犯述聞]  
前月粤垣西關地面刼案迭出嗣經營勇將盜犯陳汝龍楊亞德並窩匪之易吕兩人緝獲由是盜風頓息居民得以高枕無憂去臘十六日臬靈提陳楊兩犯覆訊確實卽飭兵差綑縛恭請王命押赴巿曹處决其首級發回犯事地方示衆以昭燗戒易吕兩人暫行監禁因此案正兇尚有鄧柏楊傑兩名未經弋獲俟獲到質訊明確然後定罪聞該犯供出知情得贜者不乏其人均係世家子弟大憲不爲巳甚姑存各紳體面概免深究云 
[飛鳴有兆]  
昨日下午三點三刻時細雨溟濛溼雲低罨本埠居民驀見有小鳥自東南而至西北數以萬計幾欲蔽天遠而望之疑是墨池浪起說者曰禽鳥能得氣之先意者天公將降祥霙故移巢以覓食乎或曰是爲飛鳴之兆今歲春闈當必有出人頭地者然格磔鉤輖殊難索解安得起公冶長而問之 
[戎旌抵滬]  
蘇松鎭黄本富總戎狼山鎭宋聲平總戎均乘砲艇來滬停泊十六鋪碼頭連日乘輿至城廂内外文武衙門拜賀新禧各官均至舟次答拜 
[奥員重蒞]  
前任駐滬奥國正領事夏士君在滬辦公多年熟諳中國語言文字告假回國一年期滿復來滬上聞己奉命爲駐京欽差兼上海領事未知確否俟有續聞再錄 
[奥員謝貺]  
奥國駐滬領事蒙恩錫予寳星己詳昨報昨晨領事親詣道轅及縣署道謝禮也 
[諭禁女伶]  
英租界地方初時有某妓購置雛鬟學習唱戯名曰貓兄班紅氍貼地翠袖　風繞梁喝月之聲撥雨撩雲之態足使見者悅目聞者蕩心人家有喜慶事往往招之嗣有某某等接踵而起此風大盛名園宴客綺席飛觴非得女伶點綴其間幾不足以盡興英會審員蔡二源太守以其傷風敗俗商諸麥總巡捕頭下令禁止麥捕頭亦知女班之干禁惟巳由某甲代該班等繳工部局捐洋可否俟至華歴元宵後再行禁止太守令出惟行飭差傳諭某甲轉行知照各班卽時停演違于提究從此雛鶯乳燕匿跡銷聲淫魔之風庶幾可挽 
[賭案三志]  
上海縣署向有滬軍兩棚保護監獄前日有甲乙丙三勇丁見各店鋪戯賭摴蒱向之需索事爲哨官查悉立將該勇各責五百棍以示之儆○有二妙堂及詹大有墨店工人在本　老北門内計家弄某姓家聚賭巡防北局勇丁查悉向索陋規工人不允以致爭閙互毆扭至局中聲訴局員金子卿明府訊究之下工人供稱新年無事偶爾賭錢勇丁索洋十元小的等疑其假冐是以相毆耳明府謂賭博行兇本應懲辦姑念新歲格外從寛判罰洋銀十元充保嬰局賑欵勇丁無緝賭之責無論有無需索均屬越分而行着各笞二白板以示嚴懲○袁小羣洪二等犯賭荷枷巳詳本報前晚裴邑尊升堂覆究袁等一再求恩邑尊着一併開枷交人保釋 
[報請騐屍]  
前日本邑西南鄉二十八保二圖地保劉善正投縣報稱虹橋左近有一無名男屍項間被刃所傷叩求臨騐裴邑尊着候騐明核辦 
[扛夫送局]  
義和客棧主沈明山控棧客王劉氏積欠租洋六十餘元向索無着反稱箱内失物因將該氏並子女等送公堂管　己列前報去臘底葛同轉命將該氏帶案覆訊據稱失物之事受人唆使實係子虚租洋曾欠三十餘元無力歸償容俟從緩設法婆婆年己七十患病在棧勢甚危險籲請恩施同轉着沈明山等出外自行理處此係去年除夕事也不料該氏之婆婆竟於三十夜逝世延至昨日經棧主知覺報知捕房捕頭當飭包探至同仁輔元堂領取棺木爲之收殮據王劉氏言棺木須送湖南會舘安置當由該堂司事送至該會舘王劉氏先入門司事等在外守候良久不見該氏出外入内探問會館中人云並無婦人入内反將扛夫扭送是處巡防局司事當卽回至捕房據情禀訴未知如何了局也 
[英界瑣紀]  
去歲除夕寗人某甲持洋六元在英租界大馬路某燭鋪櫃檯上估看突有粤人某乙攫洋而逸由捕　獲人贜帶至捕房諒當解案懲辦○也余潘氏余包氏與林明揚袁阿榮等口角爭毆由印捕帶至捕房巡捕頭飭將一干人移送英公廨蔡太守諭令分别管押靜候訊究 
 
 

Page 4

 
 
[法廨瑣案補錄]  
去臘二十一日海琛輪船值更火鮑阿三因失燈歇業扣去幸工洋十元鮑受屈難伸背負冤單在金利源碼頭　走經巡街捕拘案葛同轉着候該船回寺邀同掛　買司來案訊究己列前報嗣於小除夕下午兩點半鐘曷同轉蒞八仙橋捕房清理積　據該輪船主乃四偕装燈之林泰豐投案聲稱鮑值上半夜林在夜間兩點半鐘時更班至天明時始知失去掛燈一盞令鮑找尋將工洋留住並非扣除同轉謂燈在後半夜失竊理應向林追賠林供小的情願賠償同轉命該洋人給還鮑辛工洋十元其燈由林賠償林之身畔有洋四元當堂給鮑尚有六元令鮑同至輪船收取案遂結○順泰烟舘夥郎昌懷訴稱有向爲小工之土瑞前來吸烟携烟鎗而逸幸經十九號華捕帮同拘獲求請究辦同轉訊得竊鎗是實喝令掌責六十下斥釋贜交郎領○住居四圖地方之蔡玉峯偕姪阿方訴稱有趙永衢子阿根在小的處學業趙常來我家引誘小的之妻逃遁杳無蹤跡聞人言趙與魏姓領小的之妻曾在城内豫園茶肆啜茗知被趙等藏匿故將趙扭案求請追究趙供各以說書彈唱爲生兒子在蔡處學業常往探望不敢引誘　妻當日豫園啜茗其妻與魏姓同來不干小的之事同轉謂爾知魏姓住居何處能否指獲趙稱知其家在浦東可以同往尋獲同轉命飭傳　圖地保派夥帶趙至浦東尋魏並將蔡妻拘獲卽日來案禀覆據圖　張卉當堂帶趙叩辭而退○鐵店主張子炳在亦新園洗浴失去馬甲一件袋内有洋十三元及地契烟舘押洋票數紙後由松江航船主周春泉持票贖洋被包探拘獲着周函至松江追到竊物人一案己列前報去臘二十九日據在松開設廣貨店之傅某同竊賊葛金福投案禀稱此票由葛來店買絨衫用下同轉訊得曷金福屢犯竊案着笞責二百板荷枷一月舟子並廣貨店傳某時近年關從寛免究　到之贜着張具領尚有洋十三元巳被用去姑免追償正大源洋買店主吳典瀛癹捕房報稱帳桌抽屜内失去洋一百四十五元後經包探協同在披屋隂溝内查出原洋疑出店高雨坤所竊當將高送至捕房管押巳列前報去臘底同轉命將高帶案覆訊高供小的素來安分不敢行竊惟店内有陳松林手脚不甚妥當時將錢桶開看私下取錢屢經學徒蔡易甫看蔡欲　知店　陳將蔡毆打可請傳蔡查問十月間陳在抽屜内竊洋一元小的亦曾目覩同轉謂爾知陳終日在外作　事答稱陳每月辛工洋兩一在新街包宿烟妓顯兒不安本分同轉命該店主傅陳松林蔡易甫詰問陳等一味惟諉同轉復詰高曰爾言陳屢次竊錢有無憑據但爾箱内搜出洋針五千枚爾之行竊無疑着掌責八十下釋放諭該店主在新止初十内將失竊情由查明禀覆○魏同源控趙星山揑造期票串人冒收將趙送押比究一案巳列前報除夕經葛同轉將趙帶案詳加研詰趙供票是魏同源主交付目下魏逝世其妻有意吞没同轉謂爾開店曾將各項仔欵捲逃諒非安分姑念時届年關暫免深究着其子央到甘海山當堂保出○蟻媒顧葉氏卽老虎媽媽仝鴇婦洪吳氏陳吳氏屢次引誘良家婦女被沈阿兆告發拘案經葛同轉訊明情節將三婦荷以連枷遊行示衆並將洪吳氏之姘夫漆匠阿明拘案枷責因　年终將該三婦帶案覆　判將老虎媽媽掌責三曰下還押該爾婦各掌二百下着交保釋放漆匠阿明因在押所滋吵命帶案笞責一百板還押候提在案之蟻　徐海龍到案　行質訊○利和靛靑行主王少齋投案請追潘松溪之欠欵據保人許士中偕潘投案繳洋四十元餘洋求請寛限另立期票理還據保許士中禀稱小的不敢再保同轉謂潘曰爾之欠洋並非生意來往之欵爾在伊店作夥宕空之洋屢次限繳今日尚敢搪塞反欲連累保人實屬狡猾著管押比追 
[當牛通變章程]  
我姚今年兩遭水災秋成盡付巨浸米珠新桂農民謀食維艱將耕牛從賤貨值所得不過四五金殊不知東作將興無牛耕種將何以爲歲計所謂補得眼前瘡捥郤心頭肉噫嘻何其愚哉現巳請官不禁猶恐鄉愚無識陽奉隂違仍非正本清源之善策爰集同人議行當牛之法藉得微資可以備飼養之料自不至於賤值而貨法在變通惠實不費此不禁之禁而實愈於禁也酌議條規七則開列於後 
一當牛爲農民因歲　歉無料飼養遂　出賤買於牛淘忍使屠宰而明年耕作農業無資鄉愚不知計及實堪憐憫今由本公所議定當牛之法以便農利以全牛命一當牛之法凖當尸挽鄉董親信可靠者作保帶牛至鄉董處刻魚爲記一面立據同保畫抑至當價若干看牛强弱肥瘠酌定如牛價值二十元議富三元次者照减自當之後查是牛有出賣屠宰情事責重保人向該當户加十倍懲罰違則禀官究辦一當牛略起微息按月八厘以杜不必當而濫當之弊期定來年七月間取贖如至期本息不清卽向保人是問一舉辦是事擇地擇人如田非全荒之處該農儘堪飼養不得貪圖利輕硬欲押富今議定地勢較低受災較重以及辦理有人者約以每十里立一鄉　看騐經理耳目較近自無濫富之弊當行立據註册給票由公所領欵一旣當之牛或遇病斃須卽日同保報董騐　還清本息收還當據銷册方准本户開剥仍將刻字牛角交董送公所備查如不報明私行開剥僅將皮角送查者除計罰外仍照私宰耕牛例送官究辦一當牛之後如當户或有正用急須將牛變賣重價者須先投保人報明鄉董查明虚實及買主姓名先行還清本息收還當　方准出賣如　亦跟保從重議罰一當牛係因體恤窮民保全牛命起見該鄉董保人因人行善自有厚報不得居中索取分文如至七　間一律宗竣一無貽悞應由本局於息厘項下酌提酬勞巳丑冬姚邑繼善新公所啓 
[恭賀各埠諸仁長年信]  
庚諾相聞慶豐穰之預兆實賓聿紀覘豫順之嘉徴敬惟各埠諸位仁長大人德與年增財占日盛降祥本於作善可質蒼穹除舊從此更新胥　紫氣引詹裔曜曷罄頌忱晚生歲序屢遷片長乏樹但願和風屢拂桑田聚熙皥之歡還祈闓澤旁流梅閣種蕃昌之福　賀大喜並請春安[  上海北巿絲業會館籌賑公所生施善昌拜賀]  
[售去振物]  
本館江浙協賑所自開辦以來疉冡諸大善士頒到珍重各物囑爲變價彚充賑濟業己經售去者計灶神馬一百十三張計洋四元五角三分楹聨二十八副十四元今古奇觀洋八角邃懹堂集五部八元七十二家楚辭三十五部四元九角剡源文鈔四部二元共洋三十四元二角三分其未經售去者尚多珍貴之物諸君子於新年行樂之時　救災恤鄰爲念旣可以備珍玩又可以惠飢民想欣然來購者當不乏人也 
[新年行善]  
昨承成君修源以鷹洋四十元送父本舘協振所囑充江浙災區春振并惠函云本埠英大馬路泥城橋南北堍俱有馬房中堆存污穢稻草及　糞等物附近類多貧户皆於橋　汲取流泉似　穢氣蒸騰飲之易致疾疫所望馬房執事者移　西邊空地俾貧民得以食德飲和云云旣於災黎普施濟之恩而尤　及目前力圖　衞其爲功　豈淺　哉作善降之白祥敬敢椒香柏釅時手而頌焉 
[善不求知]  
昨有某善士以鷹洋五十元送交本舘協振所問　名氏則曰無名氏也夫昔人嘗謂三代以下惟恐不好名　慨擲巨金殷殷爲善而仍埋名隠姓不使人知意者其爲古之隠君子流與世　沾沾沽名者志趣迥别乎本舘拜領之餘惟有敬爇心香代災民九叩首致謝而巳矣 
[江督轅門抄]  
十二月十九日前淮揚道桂見○二十日知縣　来錦謝委籌防局提調差海防新班試用與史鮑錫祺由京來安徽知縣彭廷弼服闋回省○二十一日藩轅牌示　州訓導高長生邳州吏目姚黻麟均係大計糾叅所遺邳州訓導員缺以前任鳳陽府訓導韓掄元署理所遺邳州吏目　缺以試用巡檢高開源署理○二十二日分部學習主事史泰悠由浙來赴都○二十三日委署寳應縣孔廣仁謝委○二十四日同知　錫麟銷解山東餉銀差回○二十五日縣丞黄啓南奉委下關洋煤廠差藩轅　示高湻訓導楊崇恭請咨會試遺缺查有試甲訓道邊汝幹署理 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[疉韵奉和衞鑄生先生卽乞斧正]  
倫敦隨節曾三載息助分符又九年一事無成頻攬鏡四知常懷不貪錢舊山逐夢來心上新雪先增到鬢邊環顧瘡痍紛滿眼何時懷抱得欣然除却詩名與酒勛更書裙絹效羊欣似枯實澤陶潜筆雖老彌强庾信文共學火　趨臘炬誰憐野鶴立雞羣陽春聽罷吾能和著語輸君重萬斤[  息助覊民長子興氏未定稿]  
[子興都轉又賜和章竊幸引玉再疉奉酬卽希詞裁正]  
浪迹漫嫌忘老大冶游最好是今年雲泥脫落非因酒風月平分不論錢似　交情能有幾如公雅量信無邊遥知八百孤寒外尚有蒼生望沛然主持風雅著詩勛鏤玉雕瓊意最欣格律深巖追社甫丰裁高峻駕休文郵傳七步才無匹氣壓千軍筆掃羣我獨輸心求大匠尊從繩墨受雲斤[  常熟衞鑄生求是草]  
[范月槎觀察師殁於金陵官廨敬輓二章]  
賞我焦桐一曲高瑣闈玉尺昔年操公爲余丁卯薦卷房師謪仙未識荆州恨侯喜徒邀吏部褒衢叟謳歌盈白下門生涕涙灑　袍氋氃老鶴難翔舞辜負羊公盼望勞○梅嶺香時噩耗聞可憐簪組倐離羣白門澤斷秦淮水丹旐魂歸鄂渚雲公家在武昌楚北鄉情山萬疉江南宦况月三分旬宣未竟平生志多幸郎君繼策勲公子德鎔與弟同登丙子鄉榜聨捷入詞林[  門下士金匱楊殿奎叔賡氏拜稿]  
[題山竹齋餘生集後]  
白衣山人先生自號年八十身似孤僧健行脚山中歲歲白石生以翁視之子孫若翁旣視石爲子孫堅白何必傳後昆我雖膝前有二兒比石不如頑可知况翁壽骨等山健老蚌或有生珠時河橋酒幔孤舟别十載相思如一日竹枝唱徹東湖東陸氏而還此繼筆時又以刻本蘆浦竹枝詞見示雪門太守老斵輪手序翁詩重歎息翁詩塗抹皆天眞蘆中不可無其人野雲流水雜古木一經刻劃逾清新餘生有集重展讀半書雨夕風之晨孤懷自寫邱壑照老眼久厭繁華春清風一竿魚一尺我亦滄洲釣鰲客人間萬事不須論八月來看浪花白[  乍川張天翔夢龍未定草]  
[漁家]  
日落呼朋對酒尊碧桃花滿舊漁村緑簑靑笠全無用細雨斜風不出門○題羊城採藥圖五羊城說五神仙縹緲雲山别有天從此壽人兼壽世瓊芝瑶草足延年○題張婿錫麒湖畔納凉圖蘋末風初起湖亭納晚凉一堤烟樹緑十里藕花香人影依空翠蟬聲語夕陽坐餘林更靜遠岫鬱蒼蒼[  蘆浦山鳳輝小草]  
頻年奔走筆研久抛歲己丑從事滬江閱報見張小紅校書詩俊逸清新輒爲神往昨又暏寒夜有懷一律挑燈步韵藉以述懷同是天涯勿嫌唐突錄呈高昌寒食生信天室主穎川居士苕北花隠指正○蕭齋寂坐一燈昏撥盡爐灰夜不温卅載流光雲過眼半生游跡雪留痕有依敢說非知遇無欲翻教繫夢魂我愧不如姜白石小紅能否共清尊[  閙中靜者待删草]  
[贈李蘭芬詞史卽用高昌寒食生贈花桂林原韻]  
難得相逢此一冋幾疑身到小蓬萊聞歌應料卿多怨贈句深漸我不才未忍分離遺玉佩欲消愁恨酌金罍那堪燭盡燈殘後忽聽雞聲喔喔催[  苕北花隱稿]  
[上海虹口元濟善堂造堂捐欵第十八次清單]  
盧鳳臯翁募永昌和洋三十元鄭岐川横兵廣和二户各二十元鄭禹朋十五元曾卓軒東同泰繆輝堂横兵大德堂黄益堂羅繹臣盧棣生趙慶雲八户各十元許應西六元曾賛魁羅謙亭廬行修鄭培初黄祖興五户各五元曾星方四元曾瑞魁鄭勤鄭裕禮羅佩常四户各三元羅逹生羅松　源聨輝阮愼之鄭恆易宗梧羅敬堂趙善潮八户各二元羅佐平關燿生梁藹清羅滿易源作富梁榮階羅捷生羅鑑賢羅永亨黄義關厚祥鄧秋方曾榕軒鄭裕彰鄭琮鄭惠鄭鏡鄭濟川鄭夢瑶張帝杯吳日林盧潤聰盧輝朝盧冠冕盧譚煥吳錫沛無名氏羅蕙群二十八户各一元○招清相二十五元馮鏡如十元蘇傑生翁募陳麗生二十元蘇黄氏十二元絶雨亭陳紫階二户各五元任捷元三元李泰柏陳錦泰二户各二元佘炳玉黄仕英羅翼陞梁康明四户各一元○吳寛疇廿元又募陳卓堂十五元樂善堂陳慧生二日各十元無名氏六元吳永傑鐘耀芳二户各五元鄭山陳敏階鮑世常三户各三元盧景川二元郭慶堂翁募黎直溪洗昭義堂香港同昌成陳本昭黄昇凱黄玉衡六户各五元己友堂三元郭福源堂黄欣譜黎值水陳旌六張德才五户各二元黎桂福崔行甫李福堂彭溢翁李慶鈿何香田六户各一元日升號五元葉祝慶堂四元○　頭來佳音　十元方修　捷成號和發方朝順四户各二元○不書名四元銅洋二元○夣梅山人無無居士標渺王人竹孫居士志遠堂一得愚人六户合洋一元以上共收洋五百零七元銅洋二元合併聲明 
[上海四馬路高易公舘内籌賑所陳詠南經收山東江蘇浙江十一月十一至十五日第一百四十次賑欵清單]  
十一日莊瑞生五元痴夢子一元八角名不書丁順利各一元五角愧無力一元名不書五角濟汾氏三角居易軒無名氏各二角共洋七元承德堂二角無名氏五元常熟時泰典募蔡小谷爲母難日省費移賑三元揚州劉彩芹甘詩丞彭彤　黄挹卿各四元共洋十六元掦州老德記募壽記無名氏七户各一元無名氏四户各五角共洋十元程榮卿一元無名氏一元無名氏一元無　氏四角仁泰興沈之嚴胡冠夫程元惠各一元戴友笙吳仲源陶實夫吳季京江豫泰潘紹錢程景明各四百文無名氏錢五百五柳堂二百六十徐念椿孫咸萬金清卿修齋堂袁遇金方效南義興號各錢二百文朱恩培余慶元程長發朱天發潘正桂戴麒廳周湘亭李羽庭庾子卿蔣金標徐恩慶各一百文共捐洋四元錢六千另六十文合洋六元乾大生四百文乾和泰福隆號福源號各二百文崔元泰朱雲山各一百文共捐錢一千二百换來洋一元錢一百九十　九江新關蔣純甫募余務本堂三元平陵不書名韻香書屋不書名無名氏陳德義堂吳紹先德各二元金筋堂不書名注普爐壽春陶四知堂擇從　三友堂鈕永綏堂同善堂吳煦齋同泰永裕恆吉泰號大有恆裕順號興順和三益堂十思處沈敬恕堂西冷蔣各一元共捐洋三十五元竭棉生萱壽室各半元憫災者　角杞憂于深閨壓線人不書名引憂生恤災生各三角綿力人聊補過齋不忍心氏不留名體仁堂誠心堂惻隠氏節儉子吉祥樓各二角無名氏力不足齋不忍心人培養心田室之蘭并茂齋留雲小樹無力子補過軒稍盡綿力人隠名氏椿榮柱實軒松柏堅貞閣吟華舘各一角共洋六元仙鎭恊濟號募晏春堂無名氏二户各一元　義慶堂錢五百文同森源張素亭中孚許谷春又無名燕喜富春堂林文魁綏遠堂各二百文春生號錢一百五十一經堂吳文連陳林友　各一百文馬元五十文共捐洋三元錢三千一百文伸洋三元和悅州同人洋一元○十二日曾隠名二元蘭溪晋昌號募德大恆利局沈各一元晋昌半元句章周吳松庭翁春華孫實齋李恆甫葉楊氏潘葉氏無名氏潘敦本堂王昌恆諸葛生生堂各二角潘王氏丁成賢吉其各一角五分長豐楊德之趙子安徐召棠歐武林洪沛　申懷之鄭少樓王莫氏葉如舟潘杜氏潘鍾氏董裕昌林席珍葉閣三乾利不書名各一角共捐　七元金壇宜男室四元亡友增林餘二元三角程四知堂二元懷仁堂普源晋記各一元德馨鐘福盛桂記各半元桂墀另善餘四角謝小記勉力　各二角共捐洋十四元漂陽寳隆錢莊寄來洪謙益堂十元興記號一元昆山城内餘　堂徐五十元趙德增二元何州見一元○十三日豐樂堂二元瑞之亭少陽山人無名氏各一元共洋五元安省葉元超元弼合四元翁子元十元寗波元茂號長和棧各一元榮泰一元宿遷李修本爲父完願并求平安十一嘉善廣昌典江永年一元漢口吳定邦二十元○十四日招商局交來廣東愛育善堂第一批浙賑洋二千元合規元一千四百四十兩清署内徐募金栗主人二元再信氏一元蘭江永濟正記募顧雨靑一元托鎔氏　　九元吳麗生錢五百文詹少樓程有恆各四百文無名氏汪國珍馮姓江鑑泉沈錫林潘百錄余逹中黄福美耀庭汪士泉各二百文江聚富吳廣基徐姓雅之無名氏　振擾洗姓胡同運余益枝各一百文共捐洋一元銅洋九元錢四千二百文合洋四元神户無名氏五　漢口無名氏三元寳聚公二元隆盛堂　純堂各一元無名氏銀六錢七分共捐洋七元銀六錢七分合規元六錢八分四厘姚江泯過氏銅洋七○十五日益大美號募姜少堂錢二千留餘書屋一千八百又程愷卿李子豐各一一千程淡泉七百文袁慶澤堂錢六百徐左臣五百文張良臣錢三百文李啓泰倪原祥孫長發余捷芳徐長春恆豐號程金莫黄文盛吳廣興張元聚寗春閣梨福祥戴雙盛周要丙泰隆誠徐才州程莘泰各錢二百福興堂程必記陳慶春裕愼和陳勝興儀隆祝升泰各一百文共捐錢十二千文合洋千一元七角七分常州湛明堂劉芳吉十元劉柔珠四元俞琳爰二元劉慧珠一元共捐洋十七元漢口大茂和胡幼香募陳了成錢六千友蘭軒陳光其各二千詹正元　源富仁茂和億泰公汪仁泰羅義泰張洪聖義誠和叚義盛吳聚興珍 
永茂福恆泰昌天福齋壽生堂王天成金子恭陳望溪鑑隆公崔榮卿陳番陳金孫恊恭愼餘源各錢五百文共捐錢三十千文合銀十九 
全泰盛局寄來楊公舘募無名氏莫想盡劉有餘高　陞朱德隆無名氏各二元李得春一元共捐十三元蘇玉川十元愧少氏一元李清記二角江郡西郊散人雲間蒿目時人募德馨　屋三元堂少和不留名曹松濤綠蕉山莊各半元張寳經俞不留名堂桂記各四角隴西紫微聽豫隆友善書屋黄不留名堂作亭許不留名張不留名受蓮太原不留名各二角共捐洋八元九江府署夢松主人丁錫銘募鐵仙道人五元曹振鴻二元蘇肇榆文一兩共捐洋七元又一兩合規元一兩另六分二厘泰州裕後堂吳懷卿十元蕉湖鼎泰寳號募姚思本姚廷傑李世翁姚辛廷姚榮尤方综六各錢三百汀品三江根生萬盛昌宋世義堂無名氏洪先生各錢二百徐美林梁暮内朱勤甫王丙貴查宗元朱蘭臯不　名朱耀南朱善夫仇愼卿嚴捷三殷鴻　王瑞祥喜觀王恆生壬載能江秉恆無名氏三户各錢一百文共捐錢五千文合洋五　○以上總共收規元一千四百六十二兩二錢三分六厘英洋三百五十一元五角七分銅洋十六元錢一百九十文 
[上海六馬路仁濟善堂壽賑公所施少欽經收自十二月十一日起至廿四日止各賑捐清單]  
第十八批代贖捐清單○浙江徐不留名九八元一千兩湖北黄石港汪遇廷翁由江裕船來二百零七號册不十六户思敬堂錢廿千無名益壽堂延年堂經手堂祖隂氏汪永茂六户各錢二千鄰仁堂肇記信誠趙益初德卿徐祿卿謙豫德大信成胡謙泰恆成早康留餘堂胡蓮芳費首　長松　子冀承馨堂繼馨堂汪謙茂葉敬修汪介臣廿二户各錢一千周元吉無名二户各錢三千陶焕然五柳堂汪美如思補氏恆記汪恆大六户各錢五百三紹堂繼紜堂兩户各錢四百汪時成汪　賢保和號立記謙益堂汪東山汪偷先汪師竹魏香平張醮村十户各錢三百汪逹甫汪亦馨無名氏敦厚堂方楨齋方永逹六行堂汪給馨汪海　　象生朱小甫程任賢徐正亨劉子厚劉厚連郭松林方餘慶十七户各錢二百共合文銀四十兩零八錢一分五批申元四十三兩三錢三分七厘江西定南廳來桐城方冠奇　冥福爛板洋兩元高松翁來黄雲峰求種痘平安洋二元又黄同興三善士病愈完愿共洋一元蘇州知悔子爲子十歲誕辰移助洋一元浙省泉署嚴應霖善士經募二百六十八號册來長　齋十六元三元坊吳十元官醫局崇德堂瑞粟軒三户各洋四元平香室鄭洋三元敦本堂吳愛日堂趙天香書室鈎鰲海客巖守是書室鐘恭壽堂擇福堂鄒七元各洋二元無名織簾老屋沈麗澤堂姚惇聚堂鐘補過齋負敬堂張弟雲舘鄭梧香閣鄭怡靜齋吳元尚齋吳幼蘭草堂嫩藝堂汪慈衛堂張陳冀慶循核堂十五户各洋一元内敏堂陸餘記二户各洋五角○以上共收九八　一千另四十三兩三錢三分七厘爛板洋二元英元七十五元○第三批　東賑捐洋單浙省徐不留名懺資移賑九八元五百兩又山東棉衣元一千兩共收元一千五百兩○○第九批江浙清單葛藩翁交來了善士爲夫人病愈完願李平叔揚洪氏南寄園第二捐按月節省移助綺圍第二次按節省移助五户各洋十元正大號洋三十元太倉李春風　　無　氏三户各洋二元嘉興王慶微朱義　蓬山待者三户各洋五元官祝氏洋六元替緒堂尚友齋補過子萬順和四户各洋一元李倉李鴻盤洋四元無　氏二角曹仲超殷仁元合銅洋一元以上　收洋一百十五元二角銅洋一元○○第五批震澤賑捐清單陳宗浩服符病愈完愿又求妻安康洋各一百元大和號十元閱報有心無力人洋二元江西王山縣儀臣氏募　樹滋堂　記二户各　二元　記銅洋三元無名氏銅洋一元饒兩秀堂玉芳氏梅馨愼堂三户各一元典記洋五角裕成吳恆泰鄭恆陞聚三户合洋一元以上共收洋二百廿元○五角銅洋四元 
 
 

Page 10

 
 
[光緒十五年十二月十五日京報全錄]  
宫門抄○滇臬湯奏接篆日期摺○疆撫　奏審明定擬摺○大臣英　奏遴補着缺摺○文奏巡察汎地片○川督劉奏遵章請補遊守各缺摺○又奏新疆住持喇嘛期滿更换摺○十二月十五日理藩院鑾儀衞光祿寺廂白旗值日無引見○　貝勒由東陵回京請安○漙博謝賞給委散秩大臣恩○屁傅霖謝授陳西巡撫恩○錫侯因伊孫以文職用謝恩○者齡假滿請安○惠年謝授浙江鹽運使恩○四川正副考官胡聘之黄卓元到京請安○良伯因伊姪以文職用謝恩○許應聧等因伊子以内用謝总○貴州叅將李德良謝恩○候補道楊兆鋆松長謝恩○江槐庭預備召見○内務府奏派更换　牲所值年之大臣派出嵩申○召見軍機江槐庭惠年嵩申胡聘之黄卓元○○二晶銜署雲南按察使鹽法道臣湯聘珍跪癸爲恭報微臣接署臬篆日期　謝天恩仰祈聖鑒事竊臣於光緒十五年九月初九日接奉雲南無臣譚鈞培札飭以雲南按察使鄧　熙奉上諭升授湖北布政使新授雲南按察使岑毓寳到滇尚需時日所遺臬篆委臣署理於九月十三日准臬司鄧華熙將印信卷宗移交前來臣當卽恭設香案望闕叩頭謝恩祗領任事伏念臣湘中下士知識毫無自咸豐六年經前湖北撫臣胡林翼徴入置幕尋𢌿一旅之師由鄂而皖而豫轉戰數省嗣又率部赴甘防剿光緒九年隨同前雲貴督臣岑毓英出師越南凱撤人開蒙恩簡授雲南鹽法道三年於兹涓埃未報兹復委權臬篆彌切悚惶查滇省地居荒遠臬司職綜刑名臣更兼辦營務事宜六詔瘡痍勤恤必周平民隠三邊門户籌防須固夫軍心察吏民與夫練兵弭盜在在均關緊嬰自維檮昧深懼鉅任弗勝惟有矢愼矢勤遇事稟承督撫臣認眞經理斷不敢以暫時署篆稍涉因循冀以勉竭駑庸仰答高厚鴻慈於萬一所有微臣接署臬篆日期及感激下忱謹恭摺叩謝天恩伏乞皇上聖鑒謹奏奉硃批知道了欽此○○頭品頂戴護理甘肅新疆巡撫新疆布政使臣魏光　跪奏爲姦婦姦夫謀殺縱姦本夫身死審明定擬恭摺具陳仰祈聖鑒事竊迪化縣客民李坦因與張白氏通姦商同謀殺縱姦本夫張進才身死棄屍鄰邑昌吉縣地界井内據署昌吉縣知縣楊其　騐明獲犯通詳經本任撫臣劉錦棠以犯事兇犯均在迪化縣境内批飭解　迪化縣審辦由迪化縣知縣陳希洛訊明議擬招解代理迪化府知府潘時策詳鎭迪道兼按察使銜恩綸審轉前來臣親提研審綠李坦籍隸陜西鳳翔寄居迪化縣傭工與己死張進才素識張進才娶妻張白氏巳十餘年生有二女夫婦合好張進才種有瓜地光緒十四年七月張進才因患氣痛不能力作邀李坦入夥言明瓜熟賣錢分用張淮才夫婦與李坦同住瓜棚不分内外李坦與張白氏通姦李坦帶來烟土任張進才取出還帳公同煮吃賣瓜錢文並未分給李坦所有家中吃用均是李坦供給張進才又靠李坦工作貪利縱容同居之沈元英並幼女存福子均所共知張白氏因與李坦親密張進才不服吵閙十月張白氏燒燬炕氈被張進才藉故毆打李坦以丈夫打你不如跟我張白氏回稱情願只你要把丈夫致死李坦又以婦女主意不定必要盟誓張白氏跪地發誓李坦應允約定乘便下手至十二月十六日夜二更李坦拉草回來見張進才睡熟張白氏坐在炕邊李坦順拾劈柴斧頭用斧背向張進才右額角很打一下張進才將欲挣起李坦接打一下張進才不復作聲其女存福子驚起張白氏將其按倒嚇令睡李坦拖屍下炕見其氣猶未絶復用斧頭連打二下致傷右太陽右耳竅張進才登時殞命李坦移屍滅迹隨將張進才身穿棉袄　裹其頭顱用繩綑紥李坦備馬拴在門首令張白氏帮同抬屍横置馬背上着無面羊皮袍李坦先巳看定昌吉縣東三工有一枯井將屍馱往連皮袍一併棄并轉回次日李坦又將血斧抛至野地雪内光緒十五年二月十七日户民曾有培見井内雪消露出死屍報署昌吉縣騐明獲犯通詳批犯事之迪化縣審擬解府詳兼按察使訊明轉詳臣覆審無異查例載因姦同謀殺死親夫若本夫縱容審有確據人所共知者姦婦所立决姦夫斬監候等語此案張白氏因待姦夫情厚被縱容本夫不服藉事毆打張白氏起意商同姦夫謀殺本夫身死亟應按例問擬張白氏除犯姦帮同抬屍輕罪不議外合依因姦同謀殺死縱容本夫姦婦擬斬立决例擬斬立决姦夫李坦聽從姦婦張白氏起意該犯用斧將張進才砍死又復棄屍滅跡亦應按例問擬李坦除犯姦棄屍輕罪不議外合依同謀殺死縱容本夫姦夫斬監候例擬斬監候犯事雖在光緒十五年三月十六日恭逢恩詔以前係姦婦姦夫同謀殺死本夫不在援免之列且張白氏被本夫毆打之時李坦輒以丈夫打你不如跟我以誘其背夫之念復要盟誓以堅其謀殺之心迨其下手狠毒情節較重請照新疆變通章程斬候秋審入實人犯節行正法以儆淫兇張進才縱姦罪有應得業巳身死應與同居之沈元英見屍之曾有培均免置議無于省釋兇斧據供抛棄邀免查起是否允協除全案供招咨部外謹將姦婦姦夫商同謀殺縱姦本夫身死審明定擬綠由恭摺具陳伏乞皇上聖鑒飭部議覆施行謹奏事硃批刑部速議具奏欽此○○奴才英亷跪奏爲循例揀捕茶膳拜唐阿差缺恭摺奏聞仰祈聖鑒事竊恭查嘉慶五年六月欽奉諭旨東陸四陵所有應行送京引見之茶飯香燈拜唐阿等缺俱係微末之差道路遥遠往返不無糜費嗣後遇有缺出着交名該管大臣捒選奏補不必送京引見以示體恤等因欽此欽遵在案兹孝陵出有膳房拜唐阿一缺奴才揀選得閑散拜唐阿惠祥堪以擬補不定陵出有膳房拜唐阿一缺揀選得閑散拜唐阿曾培堪以擬補又出有茶房拜唐阿一缺揀選得閒散拜唐阿吉興堪以擬補俟命下之白奴才照例分咨户部内務府查照辦理謹循例恭摺奏聞伏乞皇上聖鑒謹奏奉硃批着照所請該衙門知道欽此○○奴才英廉跪奏爲巡察後龍火道循案恭摺奏聞伏乞聖鑒事竊奴才查照奏定章程本年輪應標下中軍游擊前往後龍火道巡察之年當經劄飭去後兹據該中軍遊擊玉崑稟稱於本年九月十五日起程前赴内外火道各汛所管風水　面過歴查看二十五日查畢回營所有火道芟割潔淨紅白椿安竪整齊撥汛兵丁俱皆足額地面均屬灾謐等情禀報前來理合據情恭摺奏聞伏乞皇上聖鑒謹奏奉硃批知道了欽此○○頭品頂戴四川總督臣劉秉璋跪奏爲遵章請補遊擊守備各缺以資治理　　清單恭摺仰祈聖鑒事竊臣准兵部咨督標右營　擊周占標病故遺缺行令迅揀儘先合例人員請補前以儘先遊擊陳鑱請補嗣奉部駁復令另揀儘先合例人員更補並先後所遺綏定營遊擊督標左營守備峨邊右營守備會鹽營中軍守備巴州營中軍守備行令照章揀員請補各等因臣遵照定章分别應補應升請以儘先遊擊馬國珍補授督標右營　擊以阜和右營都司錢文光升補綏定營游擊請以指省分發儘先守備之期滿差官人員吕振掊補授督標左營守備以儘先守備蕭勝春補授　邊有營守備以雲騎尉期滿世職守備蒙國恩補授會鹽營守備以軍政保薦車異應升未保儘先之軍標右營千總耿文光升補巴州營中軍守備除將各員履歴清册咨送兵部核議外謹繕清單恭呈御覽俯賜勅令兵部迅速一併議覆以憑分别給咨赴部引見所　阜和營右營都司軍標右營千總慶寗營把總各缺川省現有應補人員應俟接准部覆開缺後再行揀員請補是否有當謹會同成都將軍臣宗室岐元　提督臣錢玉興合詞恭摺具奏伏乞皇上聖鑒訓示謹奏奉硃批兵部議奏單併發欽此○○頭品頂戴四川總督臣劉秉璋跪奏爲新疆住持喇嘛三年期滿循例更换恭摺具陳伏乞聖鑒事竊照新疆勝因寺喇嘛住持三年期滿向由廣法寺堪布喇嘛揀派更换兹據布政使崧蕃成縣龍茂道承厚會詳查勝因寺阿旺凱珠於光緒十三年八月二十四日奉旨准换之日起扣至光緒十五年八月二十四日三年期滿例應更换據廣法寺堪布喇嘛羅布藏吐布丹朗結於所管喇嘛内揀選得安朗巴阿旺讓布現年四十九歲自幼進藏經典熟習梵行止派人頗穏成夷衆悅　堪以接管勝因寺住持取具夷結禀經懋功廳同知馬秉衡崇化屯務宋萬選呈者司道會詳前來臣覆查安朗巴阿旺讓布旣據該堪布稱其熟習經典夷衆悅服自應准其接管以便住持期滿之阿旺凱珠仍回本處所有新疆住持喇嘛期滿循例更换綠由謹會同成都將軍臣宗室岐元合詞恭摺具奏伏乞皇上聖鑒訓示謹奏奉硃批着照所請該部知道欽此 
 
