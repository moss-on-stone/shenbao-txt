# 1916 - 70 - 4915476

 

Page 1

 
 
   
 
 

Page 2

 
 
時評 
[用兵之道（冷）]  
　　用兵之道其一理直古人所謂理直氣壯是也其二人和古人所謂天時不如地利地利不如人和是也其三多助古人所謂多助之至天下順之寡助之至親戚叛之是也有此三者然後能持久能持久然後能得最後之勝利若一時一地之間不過一時軍事上一部分之利害而已非决勝敗之根本也 
　　戰於國外其道如是戰於國内其道更明微論勝敗之報未必確也即確矣戰勝全國而全國之人不直之其能長治而久安乎故余謂用兵不可不反求其根本也 
[命令]  
　　三月十一日政事堂奉策令褚其光給予三等文虎章此令 
　　又令唐業樞姚志祖張桂榮均給予四等文虎章此令 
　　又令何立朝授爲陸軍少將此令 
　　又令王春山授爲陸軍步兵上校並加陸軍少將銜此令 
　　又令任命石夢齡爲黑龍江陸軍第一師步兵第二團團長此令 
　　又令司法部奏據江蘇高等檢察廳檢察長王樹榮詳稱書記官長郭炳炎因事辭職等語郭炳炎准免本職此令 
　　三月十四日政事堂奉策令杜錫珪給予二等文虎章甘聯璈給予三等文虎章此令 
　　又令江紹沅給予三等嘉禾章此令 
　　又令陳孝思王振聲田祖蔭洪賡銘均給予四等文虎章此令 
　　又令黃樹成給予五等文虎章此令 
　　又令馮體乾給予五等文虎章此令 
　　又令國務卿奏據銓叙局詳稱遵核鹽務署請獎沙市運銷局局長王克均請予加銜等語王克均加上大夫銜此令 
　　又令黃樹成授爲陸軍步兵上校此令 
　　又令陸軍部奏請將涂孝烈授爲陸軍步兵中校王濟張洪德張自修李錫麟授爲陸軍步兵少校許壽昌授爲陸軍砲兵少校華鐸授爲陸軍一等軍需正韓雲章授爲陸軍二等軍需正張希賢授爲陸軍二等軍醫正魏翰羣耿懷虚謝繼恭趙錫鑑授爲陸軍三等軍需正應照准此令 
　　又令陸軍部奏請以慮香亭充任湖北陸軍第二旅步兵第六團團附術振標充任湖北陸軍第三旅步兵第五團第三營營長應照准此令 
　　三月十四日政事堂奉申令茲制定立法院議員單選選舉日期令公布之此令 
[專電]  
　　北京電長江巡閱使職權有擴充爲督辦上下遊江防事之說 
　　北京電政府派蔣尊簋攜犒金赴前敵勞軍 
　　北京電官軍有進攻昆明之說曹錕電告已移永𡩋� 
　　北京電政府定處置俘虜法（一）上級者直解來京審訊（二）中下級者由各軍官指定地點拘禁（三）普通士卒由各營隨時審訊（四）其甘心者依懲治盜匪例處判被脅者審釋 
　　北京電昨午召見龍建章詢問黔事 
　　北京電外交團聲明在租界所捕國事犯概不引渡 
　　北京電學堂春假定四月朔起給放七天 
[譯電]  
　　北京電李烈鈞所統之軍已由雲南府北進俾與蔡鍔之軍會合戴戡現率軍駐川黔邊界謠傳官軍在蒙自南四十里敗退惟未徴實（十四日） 
　　濟南電洛基菲勒（美國煤油大王）捐助此間醫學校美金洋十五萬圓（十四日） 
　　香港電澳門當道因德國已向葡國宣戰故已頒行與香港相同之禁例對於廣州抵澳之人監視甚嚴（十三日） 
[東方通信社電（日本人組織）]  
　　北京電湖南分布之北軍計由岳州進者爲第六師全部及岳州混成第三旅之一部河南混成第二旅之一部現駐乾城麻陽高村銅灣（譯音）武口（譯音）等一帶　 
　　由長沙方面進者爲湖南混成一旅第三師所屬步兵第十團河南混成第二旅之一部奉天第二十師之第三十九旅等分駐岳州長沙寳慶之間其中之一部目下尙在進行（十五日） 
　　濟南電濰縣日本人所設之菜館十二日午前一時忽有武裝華兵四名侵入强索金錢肆行暴亂適有日本將校及憲兵曹長行經該處加以制止華兵抵抗繼復續來華兵三十餘名遂演成大格鬭事件目下已經日本官憲嚴重交涉矣（十五日）　 
　　東京電交戰聯合國之經濟同盟會日本决定派遣委員赴會不久將先開會議定派遣委員若槻濱口二氏呼聲甚高云（十五日） 
　　東京電倫敦泰晤士社因發刋日本號特派波達氏來日日本朝野非常熱心助其成效以掃昨今圖謀離間日英之中傷的疑雲（十五日） 
　　東京電有人密告警視廳謂有計畫暗殺大隈首相第二爆彈事件故現官憲已開始活 
動（十五日） 
　　東京電東京市電車增値案昨夜經市會决定（十五日） 
戰電 
[其一（英人路透電）]  
　　巴黎電今晚公報云凡爾登北面末斯河西岸德軍轟擊化末山及波勒叢林更形劇烈法砲隊轟擊福巨與柯爾波叢林間聚集之敵兵末斯河右岸及華愛佛砲隊活動適中是日無步軍戰事亞爾薩斯上部之德軍攻擊法軍近所佔塞波瓦東面之戰壕即爲法軍步砲隊逐回　愛恩河北面之法砲隊擊毀伏克納洛高原數地點敵軍之防務　法軍重砲轟擊香巴業及亞貢之德軍防禦工事法飛行家今日極爲活動六飛機以炸彈一百三十枚擲擊凡爾登北面白勒萊與軍事有關之車站且與德飛機交戰多次亦獲勝利德機三架中彈翻落並有數架墜地損否未知（十三日） 
　　巴黎電今日下午公報云末斯河西面夜間砲火頗烈化特勒芒叢林有德國偵察兵一大隊爲法軍砲火所阻伏村及丹洛泊村兩軍仍在發砲猛轟華愛佛亦有活潑之砲火愛村尤烈德軍圖攻泊萊特叢林進攻爲法軍以來福鎗擊退委棄死屍多具（十四日） 
　　倫敦電海格將軍報稱敵軍在加爾洛瓦及拉巴塞至白塞勒大路附近轟發地雷未釀損失英軍猛轟瑪末慈境及列里至亞美蒂愛爾之鐵路並胡巨三處魯斯砲火極爲劇烈雙方飛行家大爲活動英飛機與敵飛機三十二架交戰擊落敵機三架（十三日） 
　　倫敦電法軍所俘之德軍官言德軍砲隊原集於一處滿擬擊破凡爾登詎法砲紛落德砲隊乃潰散以致德軍全盤計畫未能收效（十三日） 
　　巴黎電各協約國已在法統師霞飛司令部開軍事大會（十三日） 
　　巴西京城電巴西内閣刻方研究租貰巴西領海内德國船隻之問題（十三日） 
　　彼得格勒電軍事評論家之意春今晚至特文斯克陣線之德軍來往散聚日見活動惟以不欲使俄軍知其集中之地故舉動不甚明露高加索陸軍代表昨日覲見俄皇呈獻歐士魯姆砲臺之鑰匙四事又所奪之土旗九面（十四日） 
　　倫敦電東斐英軍總司令斯末資將軍十二日電稱十一日淸晨英軍開始攻擊太夫太西面基社伏山中德軍陣地德軍抵抗甚力惡戰終日至夜半始止兩軍互有勝負山勢險惡森林稠密極爲英軍進行之障碍兩軍迭爲賓主陣地旋得旋失晚九時後南斐步軍兩隊挺刃而前 
作最後之進攻攻陷前陣地次晨援軍繼進德軍斐兵爲紛向西南方面之加希而退同時斯末資將軍部下之騎兵在奇里芒桀洛東北山脚下驅除德兵該處敵衆因八九十三日英軍迅速之進行已與其主軍首尾不能相應英軍刻方佈置以免截斷之敵兵向南面退走斯德華少將之勁旅從龍奇杜出發戰於阿魯斯里亞至摩希之大路上以攻德軍主隊之背叩爲他路英軍之聲援德軍遂南退至烏桑巴拉鐵路線此線介於唐加與摩希之間目下英軍仍在追擊（十三日） 
　　倫敦電愛爾蘭工商界代表以萊德門爲領袖昨晤軍械大臣喬治氏請其在愛爾蘭多設國家兵工廠增進製造彈藥之事業並稱工人聯合會當襄助此舉喬治答稱極願利用愛爾蘭之實力但愛爾蘭東半非實業地方今當藉製造軍械之機會發展其實業云云代表允組織委員會向軍械部條陳切實之辦法（十三日） 
　　倫敦電陸軍副相丹倫特氏今日在下議院稱新軍雖未久經訓練然軍容頗屬可觀四日之内依據竇氏徴兵辦法而召集者共一百萬人從事製造軍火與國家實業之未婚男子當減至最少之數陸軍發展極可震驚試以軍需一項言之自開戰後所用軍需足供平時一百四十年之用英國代各協約國購備軍需之辦法異常優美云（十四日） 
　　雅典電布京電稱布首相在國會演說謂布國並不反對阿爾巴尼亞之自治塞國如何彼無所知布國與此二鄰邦無一有密切關係至於布土條約則無日不可成爲廢紙云（十三日） 
　　亞姆斯特丹電德國海軍大臣竇比士患病（十三日） 
　　倫敦電星期日午時肯特省北岬角外發見德飛機一架伹未入境英機已逐退之（十三日） 
　　倫敦電報名從軍之已婚壯丁昨在柯文特萊里塞斯特希斐爾德維根數處開會决議要求先行召集全體未婚男子然後再及已婚男子聞閣員刻正討論此事統一黨與自由黨軍事委員今日開第一次之會議凖備陸軍預算案之辯論（十三日） 
　　華盛頓電墨總統加蘭柴已允與美國合攻維拉但美國亦須許其軍隊越過美境追擊匪兵今美國已表同意陸軍部承認擊潰維拉軍隊非數月不爲功各工廠爲政府承造大批軍火者謂協約國定造之軍火不因此而受景響（十四日） 
[其二（德人德文報專電）]  
　　柏林電德軍大本營十三日公報云天氣晴朗陣線大部分砲隊甚爲活動末斯河兩岸至摩塞爾止更形劇烈松末河有哨隊戰事泊里斯特叢林有法兵小攻失利德飛機除偵察敵軍行動外且攻擊敵軍鐵路及駐處頗獲效果德軍在香巴業毀敵飛機兩架又在末斯河境毀敵飛機一架又十四日公報云西境戰局未變伊泊爾東北維爾桀附近有小戰英軍敗退伊美爾滿中尉在亞拉東擊落英飛機一架又在巴波末西擊落一架飛行家均殞命蒲爾克中尉亦在法軍陣線後擊落敵飛機兩架英 
雙葉飛機一架戰於公白萊附近被逼降地機中之人均就擒 
　　維也納電奥軍大本營十三日公報云聞里斯特河與比薩拉比亞邊界有俄軍進攻伊森沙全陣線之意砲隊甚爲活動敵軍在塞爾士附近進攻受挫而退 
要聞一 
[東京外交界要聞（十三）飄萍]  
　　日本政府之外交手段每缺和靄之態度換言之即純用强硬之 
態度是也雖然亦對於弱者格外發揮此種態度耳此次我國戰事發生以來一般新聞記者每盛放其强橫之論大聲疾呼保護居留民速派軍派國民外交同盟會等繼之其勢似爲不小但此種議論其唯一效果即在乘此時機喚起 
 
 
 

Page 3

 
 
國民對於我國加以注意未必直接即生影響於其政府之對我政策即如國民外交同盟會者我國人因東方通信社之屢拾以爲電報材料遂視該會似爲一個眞正之外交機關此大不然該會去歲曾與國民義會者相對待亦有黨派性質 
（國民義會爲政府派而國民外交同盟會則在野派也）網羅知名之士喚起國論乃一種言論機關而已自去歲以來每一次開會必派代表三四人往見外務大臣以意見供採擇而外務大臣則慰勞之亦與交換可以明言之意見而止故日本政府對我之政策　 
及日本民間所議論純爲兩事不可因其已往之態度與此次民間所論相似遂合一以觀察之 
　　日本去歲對我之交涉獲益不謂不多矣日本目下所亟亟者即在舉去歲條約上所得之利益一一活用之何以能活用則第一先在與我國國民融和已往之惡感故日本此次對我之政策苟一變　强橫之態度惜此機會以調和我國民之感情乃最爲上策者也觀於日本對付北京政府之態度屢屢伸明正義恐已取此上策若乘機干涉則重買我國國民之惡感且不免爲北京政府所利用爲策之最下日本政府必不出此也 
[川湘桂粤之軍情現勢]  
　　川湘軍事之别報十一日天津日報載北京電云在湖南之北軍近益不振頻頻增派援兵但未能與南兵對抗進行殊非容易又云一時攻到重慶之南兵因北兵之精銳集於四川形勢遂一變納溪瀘州歸北兵掌中叙州又被北兵於本月一二兩日恢復南兵卒致退却惟南兵既失叙州轉其鋒以向湖南廣西戴戡部下欲由綦江縣以襲重慶更向湖南進發之南兵一隊迫辰溪一隊迫寳慶向寳慶一隊通過靖州佔領綏寗各地將向廣西桂林府進發李烈鈞所率雲貴兵之主力由百色赴南寗有所運動陸榮廷手下之兵不多其前途惟觀南兵之奮鬭如何南兵既在四川取守勢將集中其勢力於廣西形勢頗爲混沌又云奉天第二十七師長張作霖日前偕部下孫旅長等同返奉天於此一星期内整備該師向四川出發而另募兵三千名爲留守師團使馬瑞祿爲師長 
　　川湘戰局之進行湘省防務關係重要曾交諭統率軍務兩處妥籌辦法以憑采擇茲聞蔭午樓處長於日昨（十日）將該處籌定湘省各要隘佈置防務政策呈請鑒核復經主座親定湘防最要區域者爲東安通道靖州乾州寶慶衡州等六處緊要區域者爲永順邵陽新化溆浦辰溪瀘溪等數處次要者爲永綏保靖江華永明藍山等數處即飭軍電處拍電湯靖武將軍遵照進行至於赴湘之軍隊除已就途正在進行中者外昨又急電開封趙將軍着選撥所部精銳八營迅即開赴荊州聽候調遣並聞政府日昨特開密議籌畫武漢防堵南軍侵入鄂省現已議定種種計畫惟内容極秘密未能詳悉又聞川中軍事近仍在相持未有若何變動在官場一面頗於防叙一層略爲注意以叙地形勢論滇軍既逐漸退出北軍自可得有軍事上之� 
便利不少惟是滇軍猶未全然抛棄對於該處要塞之地域如犍爲縣等正在力圖佔據昨日十號公府軍務處接有陳二庵將軍電告現爲防守犍爲要塞起見擬在該處另設自强軍四營計一千六百名所需鎗枝子彈暫由四川兵工廠如數照發即派將軍府朱登洲爲司令云云軍務處接電後即代爲呈核另一消息謂滇軍已有 
精兵由昭通出發來援在川之南軍或者不久叙地左近又將有一場惡戰政府昨已密電前敵將領特别注意矣 
　　宣慰湖南之注意　湖南一省西界貴州南界廣西滇黔軍隊探知湘西防營兵力單薄遂乘間佔據湘西各邑政府迭接湯將軍沈巡按兩長官告急電文不得已特派熊秉三爲湘西宣慰使會同文武長官迅籌撫綏辦法據公府中人云政府之意因熊與蔡鍔同鄕感情尙好欲藉其聲望使其勸蔡早日解甲息戈免致生靈塗炭未知熊秉三有此回天手段否惟據英文京報則謂此次熊秉三奉命爲湖南宣慰使聞係因伊日前有函致某當道詳述湘省近遭戰禍人民既受蹂躪復苦騷擾蕩析離居情極慘切某當道遂以其函呈諸元首故即有令其宣慰湘省之命云以現在大勢及熊氏在京時所已經過之各節觀後說殆較可信也聞公府中昨已飭政事堂電致熊氏令其早日籌畫宣撫之辦法電覆政府核定並指示熊氏宣慰時應行注意各端大致爲調查民間疾苦設法實行撫濟宣布政府德意並設法聯絡人民與北軍之感情免致誤會衝突而職務中且附有淸除黨人一節未識熊氏將與地方長官如何商量辦理又據八日大阪每日新聞載北京七日電云雲南政府已派程潛爲湖南招撫使陳强爲招撫副使云云然則兩方面對於湖南均於軍隊外别 
有所注意之端矣 
　　桂粤趨勢之一斑　廣西方面之陸將軍最近行動頗惹人注意茲得官場消息總司令陸將軍所領約步砲騎各隊六千人以旅長陸裕光（陸將軍之二公子）爲第一路司令統游擊隊五營旅長韋榮昌爲第二路司令督率步兵五營砲兵一營團長李祥祿爲第三路司令統步兵二營或由南寗或由桂林出發據公府中人云南寗陸將軍昨日拍來密電略云黔軍刻將南來有侵入桂省之消息現廣西北面西隆河池天河永寗義寗桂林等處均已宣布戒嚴令並加駐軍隊以資防堵云云證以昨日東電所傳之陸將軍已到柳州之說頗不相容惟柳州與桂林相近兩說又似有互相爲因之情勢據北京路透 
社之廣州電謂據官場方面報告稱粤桂兵隊已入雲南惟一般人之意見則謂廣西將軍陸榮廷日夕即將起而反攻現在桂省之廣東兵隊云云各說不問其孰確陸將軍之已不在南 
寗固東西文電所同之一點也又聞臨時軍務處昨接粤省龍濟光長電一件探其内容係詳陳現時關於外交上軍事上辦理情形不必自專應請指示機宜俾資遵循該處接電後進呈核閱旋奉飭速將辦理軍隊决定方針復電該將軍相機辦理是最近粤東之必有新發生之軍事而關係又甚重大蓋可知矣 
編輯餘談 
[革命時陸戰法規之適用（二）紅十字條約之起原（飄萍）]  
　　其五紅十字條約國際法學者主張紅十字條約亦適用於國内戰爭之際惟在交戰團體承認以後伹此次我國之國内戰爭依承認交戰團體多用默認方法之慣例（已見前）吾今先略述紅十字條約之起原蓋當中世紀以後人道博愛之觀念漸進而傷病者已失其戰國之力即無更加以危害之必要是爲與中世紀以前不認敵人之有人格而妄加以慘酷之手段者相異之處　 
　　紅十字條約起於一千八百五十九年意法對墺戰爭之際有瑞士慈善家安理周南者腐心從事於改善傷病者之待遇曾著書曰（索爾夫利那之紀念）蓋即意法對墺戰爭之戰場也安氏以此書遊說各國得多數贊成於一千八百六十三年成立紅十字會至一千八百六十四年因瑞士政府之發起開列國會議於岫乃窪十二國間結關於待遇傷病者之條約至一千九百零六年又經改訂是即現行之紅十字條約 
　　昨日本報載英文楚報重慶通信言北軍軍官須請紅十字會交出黔軍之兵又某道尹聲言不能適用紅十字會於國内戰爭（稱國内戰爭即承認交戰團體）一則不明紅十字會無分已軍與敵軍之性質一則不知紅十字條約固有時可適用於國内戰爭也余以有關同胞之疾苦故爲略陳如右 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時事危難中之政海新潮]  
　　外交與時局　駐日陸公使昨有密電到京内稱日本上下對於中國之主張竟見雖頗有出入然對於以下諸端似已衆口同聲請政府急圖對待方法以免後日棘手等語所陳各節最重大爲限制中國添招軍隊由日本實力解决雲南問題及由日本監視財政出入餘未詳又據天津益世報載稱頃從外交方面得來消息謂在日本之各協約國人民組織一東亞協會按其實際無異爲協約國政府所組織宗旨專以密議處分中國之辦法是否迫令中國南北分立抑實行各保各範圍内土地之政策並聞已議定種種辦法請日政府指示决定惟日政府以現在時機尙未成熟已答覆該會暫行擱置此事大約靑木中將抵東京報告後日政府方有最後對待中國之方法云云協約諸國不知果否有此密議也 
　　風化與國體　聞日昨某某肅政史聯名遞有封事一件内容係陳請明申嚴令整飭風化略謂比年以來禮敎無存男女之防盡撤借由之名演出傷風敗俗之事已屢見不尠始則尙知廉恥猶有顧忌近則習慣成俗此風愈熾若不嚴行禁止將恐社會受毒日深風化日壞於國體政治均有絕大之關係並云京都爲首善之區此等澆風甚於全國推厥其由因有名閥巨室幃幄不修苟非明申嚴令不足挽此陋俗以敦風化末云自取締之後如有靑年女子仍有不規則行動除執法以繩外並罪及其父兄以爲約束子弟不嚴者戒云云 
　　爵職與帝制　世爵世職歲俸章程已於日昨發表内分二十三級最多者爲親王歲俸二萬元最少者爲恩騎尉歲俸二百元順天時報頃載某政客對此節之談話略云國家之有世爵世職固可以籠絡人心在此用兵時代尤可以收拾軍心未始非國家一種臨時政策特是今日封一爵明日授一職幾於觸目皆是已令人無足輕重加以國家歲入有限此項爵職歲俸支出無窮將來財政上恐受莫大影響即以現時計之所有世爵世職之歲俸已達七十萬元以上未知政府曾計及於此否况此等歲費亦出於人民汗血耶又政府頃以外間盛傳帝制將行取消已封之爵位亦將隨之消滅恐各省軍民長官因之心志更爲搖動故亟制定頒爵條例頒布一以示爵制不至變更二以示世爵世職之優待而堅各大員之心并聞前敵軍隊司令長官日内尙將加封爵位云云 
[南方戰事之邊省影響]  
　　陜省防務之吃緊　陜西咸武將軍陸建章自履事以來對待該省人民甚爲嚴厲而於黨人尤不稍寛假現聞陸氏因滇事日緊防範加嚴曾於日昨槍斃黨人十餘人證據均不甚完全被拘禁者數人内有該省辛亥起義時之標統鄭思成及楊某樊某並有山西景梅九（此人聞已解京）被抄家而在逃者亦有數十人内有辛亥起義時最重要人物郭希仁焦子靜諸氏郭於民國二年時曾游歷英法俄德比荷各國著有歐洲遊紀從戎紀略水利譚等書又陸氏昨有密碼要電一件到京所言大概如下一一甘新等省增募新軍與陜防之關係一川陜兩省軍事聯合之關係一陜西臨時戒備之要件一晋陜川三省交通聯絡之要件業經主座留閱尙未批交核議然則陜西局勢亦頗吃緊矣 
　　新疆募兵之急電　前自歸綏被匪擾亂後迄今地方秩序尙未恢復以是陜西晉北一帶仍復頻來匪患昨聞新疆楊增新將軍又來急電請於新省添募新軍並請於每月協濟該省欵項外另於此次所募新軍接濟餉械其原因探係該省向因紙幣充斥人民已經不能安生刻因南方擾亂之際復有黨人乘勢運動該省南部已有騷動之憂地方軍隊現已鎭壓爲難故請添募新軍以防意外聞政府對此頗爲焦灼 
　　東省官制之難定　東三省擬改特别官制一事早經政府提議惟自此項規定大致以後迄未正式發表以致各方面傳說不一茲據政界最近消息始知此項未能正式發表者原因確有四件計（一）此種官制多與外交問題有關必須將中日新約内之一切要點辦理就緒始能更改（一）該官制與帝制問題關係尤屬密切以是前自帝政延期此事亦隨之一致停擱（一）自滇黔獨立政府以爲此後各邊省官制均須更改當茲南方未定之際此項未便提前發表實行（一）此項内之財政軍政上均須規定特别辦法揆諸現狀實有必須擱置之必要理由以待南方亂事平定後再爲另案提出始能完全 
表決云 
[湘省近日之防務（長沙通信員）]  
　　湘省自黔軍侵入後新到之官軍以道途險惡多主張緩進遷延匝月未聞大戰消息省城附近因此對於西路軍事言人人殊不免驚疑交集茲將湘中 
當道佈置防務情形錄下 
　　常德建築砲台　常德爲九省通衢湘西繁郡其關係與岳陽同一重要此次黔軍侵入邊增該處實當辰沅之衝湯將軍已於月前特派顧問官汪君前往依據德山（在郡城對岸六七里）建築砲台以重江防業於本月五號完全工竣具報軍署查照聞湯將軍已請命中央擬設砲台司令一員專任防守之責一俟復准即行遴派 
　　派軍防守寳慶　　寶慶居湘省上游爲籌備省防之要地自凛事發生後黔軍由晃州進窺寶慶致該處居民紛紛遷徙幾於一夕數驚湯將軍對於該處防務亦異常注意特派吳旅長督率軍 
隊駐紥該處以資防堵 
　　籌辦西南防務　沈巡按使以湘省西南一帶軍書旁午防務極爲緊要雖有軍隊分駐邊地然專係爲國防上捍衛封疆之用至於各縣地方仍賴各知事竭力維持爰特派委政務廳林廳長與 
候補道尹陳廷英李繼貞等會商辦法具報查核林君等當即會同籌議擬訂防務規程四十九則分爲重要綱目四項（一）在西南適中之地設立西南防務籌辦處以便就近統籌督辦一切而一事權（二）各縣官紳團警須聯合爲一以一人爲司令統籌布防（三）防務較重各縣須添委專員赴縣襄辦（四）在使署指派數人常川辦理一切審核統籌各地防務計畫指導西南防務處就近督促各縣遵照辦理現已將該項規程詳報沈使核辦沈使以所擬辦法尙屬妥善應予照准當决定西南防務籌辦處處址即設零陵委任鎭守使署參謀陳策兼任處長限令即日成立辦理各縣團警聯防與防務進行等事一面通告西南兩道尹與各知事查照其所定設員區域如下（一）辰沅道屬之二十縣俱設（二）衡陽道屬設員者爲衡陽衡山未陽零陵祁陽道縣江華郴縣宜章桂陽臨武藍山十二縣其由使 
署指派審核防務人員已派定費堯勳姚人駿鄭光照朱運昌等四人飭令會同籌辦 
　　各縣聯防辦法　沈巡按使飭署内文案處總辦朱運昌擬定各縣聯防辦法通飭各知事遵照辦理其辦法係劃分全省爲九區第一區爲長沙湘潭瀏陽第二區爲湘陰岳陽平江臨湘華容安鄉澧縣南縣第三區爲益陽沅江漢壽常德桃源臨澧石門慈利大庸第四區爲桑植永綏永順保靖龍山古丈第五區爲沅陵瀘溪辰谿乾城鳳凰溆浦麻陽芷江晃縣第六區爲黔陽通道會同靖縣綏寗城步武岡第七區爲安化寗鄉新化湘鄉寶慶新寗第八區爲東安零陵祁陽新田道縣寗遠嘉禾藍臨武桂東宜章第九區爲桂陽資興永興　茶陵安仁衡陽衡山攸縣醴陵郴縣汝城各區適中縣分設置聯防事務所已規定第一區駐湘潭第二區駐湘陰第三區駐常德第四區駐永順第五區駐沅陵第六區駐武岡第七區駐寳慶第八區駐零陵第九區駐衡陽各該區事務所應設所長一員由駐在該縣之知事兼任各縣警備隊兵士須輪流分途巡防其各該隊長須每星期會哨一次路遠者得展至兩星期會哨一次各該縣遇有緊急事故發生得互相調遣平時務須督飭各該警備隊長加緊訓練如槍械不足亦須趕緊設法購領以免疏虞 
　　維持水上治安　沈使以湘江一帶湖汊紛歧現値滇事未靖水上治安尤關緊要亟應設法查 
緝以消隱患特飭内務科長費堯勳君擬定維持辦法於日昨飭水警總廳轉飭各分署遵照辦理 
[定武軍到贛後之九江通訊]  
　　九江爲江西門户長江要埠自陸軍第六師調赴雲南政府即調安武軍來潯駐紥旋安武軍又奉令調赴湖北宜昌遂由昌武將軍電請張巡閱使撥定武軍數營到潯駐紥日昨定武軍兩營由南京乘坐招商輪船抵潯駐紥於九江城内府縣聖廟第一營營長李得標駐紥李忠武公祠内尙有三營明後日即可到潯擬駐紥湖口該軍隊人頗精壯大都未剪髮辮軍服均係深藍色聞該軍係定武軍第一路各營統領係陳姓尙未到潯營長亦僅到一人以故約束尙未嚴密日昨有一軍士將破棉絮一牀在城外泰昌典舖欲當錢十餘串該典夥以破絮不能當錢答之而該軍士堅欲當錢十串經該典管事將情形報告商會事爲該軍先鋒官第一路各營總稽查凌玉廷查知隨即同商會總理舒先庚即到該典戒斥軍士不准强當物件如違懲辦一面並派排長兩人持令箭一枝專在該典彈壓每三點鐘換班並諭該典照常營業該稽查云我軍初到未登岸者尙多營長只到一人統領未到是以軍士在外我等約束不能周及俟統領到後即嚴行約束决不令在街有非法行爲請即曲諒云云該典以總稽查人頗謙恭且能約束軍士遂照常營業刻下安武軍以定武軍已到已陸續開赴湖北矣 
　　九江鎭守使吳金彪以滇事發生各省均受影響風聲� 
所播贛省亦應戒備因特頒布戒嚴令當以西門爲往來要道出入之人最多夜間至九鐘時令即關閉凡欲進出者須有對牌即執有對牌者亦只能一人出入以故城門非常嚴緊城内外派各軍士荷鎗站守各要巷並派軍士分班巡邏至十點鐘後街上行人即見稀少 
[黨人攻擊肇和軍艦之餘聞]  
　　粤東黨人攻擊黃埔肇和軍艦一節已兩詳前報茲據海軍部續函略謂永固係中國航順公司商輪該輸迫近和艦時經値更員鄭疇剛等喝阻並發空槍示警詎該輪先放藥線炸雷一顆落水聲烈繼又抛擲炸彈施放手槍並有小艇多艘環攻左右幸和濟　艦平時嚴備士兵聞警即開槍抵禦通濟開砲繼之以槍所有環攻小艇間被擊沉當永固飛逃時通濟小火輪速率相懸追至不及至近該輪見船已擱淺黨人均遠遁除立斃三人中有一屍無首並受重傷二人不能言語外餘帶輕傷而逃永固輪内烟筒望台餐房車鐘等處均受彈穿其餘搭客二百二十餘人經曾司令即時電明龍張兩軍使請示辦法去後經龍將軍派江漢兵輪拖解進省查辦旋驗肇和艦身尙無重傷惟船邊艙面受彈二枚中手槍二百餘顆舢舨兩艘汽船一艘均受槍傷船邊有血肉噴貼一等兵唐受金腰下被槍子洞穿當即送廣東頭等醫院醫治曾司令從前在粤日久諳熟地方情形備稔該處常有盜匪刦掠船舶逼擄情事故一見永固即傳令對準永固上艙擊射蓋恐永固遭沉勢必殃及良民是以永固船上死傷者五名均屬黨人至附近營校船塢莊村民船均不受傷云云 
[張師長不日回奉]  
　　駐奉陸軍二十七師長張雨亭氏赴京後覲見數次曾擬具意見書願率兵士馳赴前敵已屢經部處開會討論惟東省居於特别地位内而胡匪充斥外而黨人潛蹤張氏理宜坐鎭前日電調其部下旅長團長等入京聞係指示奉省防務並非關於徴調計劃茲湯旅長等昨日回奉謂張師長於軍事會議列席多次一俟某項議案解决即可賦歸大約下星期中當可回奉云 
[奉省最近財政譚（化險）]  
　　欵項盈餘之希望奉函云奉省編造本年預算時支出一項按四年度略減而收入項下則加現臨時收欵如省公債淸丈經費地價等項收支相抵大有盈餘而經常入欵所收無多惟田賦稅捐尙屬暢旺本年一月分除各種收費悉數應付外尙能籌解中央數十萬元據財政界云二月分各種開支有省公債挹注三月後則有淸丈入欵就現在而論如無大宗特别支出則此數月内籌措敷衍尙易爲力若省公債果能起色則可撥作生利事業云云 
　　銀行擠兌之原因　奉天興業銀行内外風潮各種聚訟等節曾見報端茲調查其原因緣奉省各銀號濫發銀幣故前年夏秋間釀成外人兌現風潮經外交當局連日與總領事磋商始定限制兌現辦法數月之後始漸復舊苟能從此整理何致有今日擁擠兌現之事按興業銀行股東與總理不和致生外界之謠諑兌現之徒日多欲鞏固信用不得不向四處收集現洋以致現洋之價高於紙幣一般商人知現洋之可加價也羣赴銀行取現從此各銀號門前愈聚愈多外人亦乘隙兌現以冀獲利近數日來興業與官銀號兩家總須四十萬元方能支應黑龍江官銀號亦在十萬元上下如許硬貨究從何處而來蓋商人今日取出之現欵明日即有銀行向之加價收去商人所得者又係銀行紙幣復往取現周而復始其利無窮况此次兌現不獨日本商人也聞德商克隆洋行每日約兌兩萬元即可得利百五六十元怡隆晉隆等亦獲此無本之厚利夫紙幣散布各縣者爲數當屬不少其通行省垣市場者預計最多不過四五百萬元乃半月以來仍未克悉數收回者蓋因銀行向商人購現之時仍用紙幣譬如官銀號購現則用興業興業購現則用黑龍江官銀號或東三省官銀號之票票無窮而兌現亦無窮其實票即此票洋即此洋朝入之而夕出一轉移間銀行苦而商人樂矣故現在外商兌取現洋並不裝運祇堆存車站用地内均可獲得厚利何各銀行祗顧目前而不籌救濟之方也 
　　銀號總辦之更迭　東三省官銀號總辦吳連元忽患喉症延請中外醫士診治無效於三日晚間逝世說者謂吳氏因旬日之間外人持票兌現者計有二百數十萬之鉅從前發行之紙幣决非數日之間所能盡行收回該總辦籌劃種種方法以期減少每日兌現之數均未能如願而收集現欵應付甚屬不易以致虚火上炎釀成此不治之症也至於該號總辦一席開叚按使已擬定相當人物大約軍需科長程昌恆氏爲最有希望不日即可委任云　 
[烟禁又有延長之風說]  
　　上海鴉片商人報効軍餉二百萬元將禁烟期限延長九個月此議發生於兩月之前究從商人方面發動抑由政界方面起意吾人可不深究惟財政部當時確以事關條約深恐外人藉口一再延期烟毒更無掃淸之日等語議駁在案不意日來因財政影響及烟商運動之結果此議又有復活之說財政部議駁在前勢難自行轉圜乃由該部知照内務部及禁烟特派員略謂事關烟禁本應由内務部主管以後如何辦法本部不復有所主張云云此語實與自行取銷前案無異吾人拭目以觀報効說之復活及烟禁期限之是否延長可也 
[外蒙貢使之歸庫]  
　　外蒙貢使車臣汗那旺那林額爾德尼郡王扎木彥多爾濟 
奉博克多哲布尊丹巴呼圖克圖汗額赫達吉尼所派來京獻貢現已覲畢擬於本月二十日由京奉火車赴奉搭乘西伯利亞火車取道恰克圖回歸庫倫所有隨從行李仍由張家口起旱經由烏德逕赴庫倫昨由該蒙王報告蒙藏院聞貢桑樂亭總裁以該汗王等遠道跋涉來京獻貢今既定期回庫亟應特别招待及沿路保護以示優異特呈請政府飭令奉吉黑三省巡按使於該汗王等過境時派員招待護送並請飭交通部豫備由北京至奉專車俾利遄行刻已奉批允准矣 
[𡩋垣戒嚴之佈置]  
　　馮宣武將軍自癸丑統軍南下繼張定武督理江蘇軍務後於茲三載東南半壁藉以鎭定自二月十一日上將軍政躬違和一再電請病假休養外間遂有種種揣測之說有謂馮華甫將效叚芝泉之高蹈不顧國事已將夫人周女士送回河間珂里者有謂其主張聯邦制者小民遂相顧驚愕軍警兩界以西南軍事日緊加之湘鄂兩省各公署又有黨人抛擲炸彈情事由參謀長師雲景於代理軍務時曾經邀集軍警各長官到軍署會議布置省垣防務議定分段擔任責令省警廳騎巡隊專任梭巡加派禁衛軍防守城門雨花台天堡城各要塞均添置大砲數尊配足砲彈以固要防軍署前後夜間架起機關砲四圍禁止行人巡按署及各機關亦均加派門崗辦公職員發佩出入證搜查極嚴郵局電局派有專員檢查極其認眞凡關於雲貴湘鄂桂等省往來郵電稍有不明即行扣留不發並派有探員分布茶寮酒肆偵探不愼於言者多被逮捕人心惶恐日甚一日馮將軍病恙本未全愈因恐再三請假地方秩序或至紊亂故已電請銷假現中央以湘省雖危急而蘇省防務亦關重要故僅於七十四旅及十九師内各抽調兩團編合一大混成旅開往援湘禁衛軍並不調動以厚省防兵力 
 
 
 

Page 7

 
 
[南京快信]  
　　中央有電調駐蘇第二師征滇消息聞馮宣武� 
已電朱師長凖備軍需械品聽候調令 
　　各報紛傳中央即擬發布明令取消帝制昨詢由北京歸之某要人云帝制派自得叙州克復捷報後近日又發狂熱故取消與否仍須視前敵之戰事爲轉移云 
　　齊使奉内部電飭各機關查禁女子國事研究會 
　　中央現又有召集國防會議消息 
　　交通部昨通飭津浦滬寗各路局以後如有私運軍米之事察覺須連押解之人一併扣留送部究辦並擬有辦法嗣後凡軍米行運鐵路其過站時連原車拉掛不得倒換 
　　警廳昨傳知各軍衣莊嗣後凡有定購軍服者須有各師旅團之確實公文由該軍衣莊呈明警廳查驗方准製造如有違抗不遵者從重懲辦海州鎭守使白寳山前日因購辦軍裝赴滬昨回寗今日乘車赴徐 
　　軍署消息龍覲光已由桂回粤 
　　陳之驥昨乘津浦車北上 
　　聞皖省近日搜捕黨人甚嚴商賈裏足 
　　財部派包國鳳（合肥人）來寗調查江蘇官產烟酒督辦鈕傳善派黎宗羲（鈕之妻弟）又來寗調 
查烟酒公賣情形 
　　江寗菸酒捐昨已實行歸併公賣局長杜祖培赴財廳禀卸銷差 
　　本年省立各工場預算案内規定每場臨時費二千元齊使飭財廳於七八九三個月（即陰曆五六七三個月）各項商業滯銷之時照數撥放以便週轉 
地方通信 
[蘇州]  
　　私換電燈頭之糾葛國門馬路天樂窩女書場所裝電燈係十六枝光三十二枝光兩種店主李德卿近忽私自改換盡用三十二枝光又拖欠燃費四期旋經振興電燈公司察破報告警區董署長調查屬實由公司派代表畢某赴吳縣知事署起訴以李德卿私裝燈頭業經警區查實公司向有定章應照刑律三百七十六條辦理請訊明照律處罪等情經曾承審員提訊李德卿供認私換燈頭不諱請求庭上從寛判决黨判李德卿照刑律處五等有期徒刑兩個月准予易科罰金六十元連所欠燃費十九元八角共洋七十九元八角限十五天繳案具結交保完案 
　　蘇屬盜刧彙記蘇垣各鄕自入春以來盜匪猖獗二月初一日夜離吳叢涇鄕二里許之某農民家被盜匪十餘人明火執仗刧去衣服飾物數十元翌日事主報告陸墓區巡官推却不理 
　　又吳縣屬蜆子山蘇福家於一月二十六日突來盜匪六七人擁入臥室搶刧細軟衣服値洋甚鉅翌日由事主報縣經孫縣長派承審員赴鄕查勘屬實詳報省署飭屬通緝　又陸墓市放鷄浜俞阿　家於二月初七日夜十句鐘時有大批盜匪擊開大門擁入肆刧舉家驚慌四散逃走當被刧去白米二石衣服首飾頗多盜匪臨行時將不値錢之什物盡行抛入河中　又吳縣屬油車浜李陸氏家於二月一日亦被盜匪打開大門入内刧掠衣飾現洋約數百元習日李陸氏開明失單繪就房屋圖樣禀由縣知事派員　勘屬實申詳省署通飭鄰縣一體協緝 
　　撤換畏縮巡官　水警第二廳所屬駐防東山之第四分署長鄭宜富於日前因悉太湖中某處有大帮匪徒溷集特調駐紥馬山之三區一等巡官易致和帶同各師船前往剿捕詎易巡官藉故請假鄭分署長以其迹近畏縮禀明趙雲主廳長將易巡官撤差所遺一等巡官缺委夏德昌接充現夏君已前往馬山接事矣 
[無錫]  
　　鄕董被毆無錫懷上市董事顧寳玨前日爲惠山祭祠偕友來城寓居漢昌路梁溪旅館晚間有駐錫陸軍警察到棧稽查入顧之室内詢問數語突起齟齬繼以用武顧董被曳至棧門外與陸軍警察互毆顧董肩際受有刀傷皮帽眼鏡亦被打失旋即扭至新商會駐紥所由陳副官電邀大同醫院王醫士到場驗視一面報告王隊長當夜力勸顧董回棧將息習晨即由憲兵展連長及警察所吳侯兩警佐等出而調停允將顧董傷處醫治賠償失物並令該隊蔣隊長到棧道歉并由王隊長將動手毆打之陸軍警察斥革懲辦現雙方已和平了結矣 
　　巡官銷過　無錫市第一分所顧巡官因逃脫分發遊街之積竊大連黃子限期緝獲不到致爲王知事撤差茲悉逃脫之積竊大連黃子已由顧巡官在交卸之際協同薛副巡官到獲解所訊明懲辦王知事已將顧巡官銷去大過仍以巡官存記遇有缺出儘先委任札飭新任第一分所畢巡官轉行知照 
[鎭江]  
　　顏料市近况　近日鎭郡顏料市大有漲落然價終不低蓋因陰曆正月價格爲囤户抬高嗣後發生反動漸見跌落但德國來源既絕價終不能望平今聞有瑞士國之顏料及日本仿造之顏料運來試銷不日可到而土靛亦有陸續運至上海者汕頭來貨尤爲合用一星期後顏料値價可有減少之希望矣 
　　組織閱報社　茲有顏程鴻君爲開通風氣起見在鎭屏山簏某報關行之樓上開設閱書報社所有上海等埠各種報紙及海内名流所著小說雜誌均購備齊全以供衆覽聞不日即將開幕 
[杭州]  
　　朱義昌連次失愼　江干美政橋朱義昌南貨店失愼各節曾見報端茲據里巷傳述謂未失愼以前該店於五號糕餅作内曾見老叟一人旋即杳無形蹤各夥友多謂係大仙作崇朱某以爲迷信之譚不之信九號下午作内不戒於火幸人衆撲滅各隣又以大仙作崇相傳說朱始終不信次日下午仍在原處火禁不可收拾延燒三十餘間焚燒之屋大半皆朱之產事後朱即投案該管警署自認失火不諱經金警佐略訊解送警廳轉移地檢廳懲辦現該處紳商以該店設立二十餘年家道尙稱殷實雖有保險三百兩决無放火圖賠業已聯名具禀請求地檢廳從寛處分一般迷信者頗以朱自誤爲詞惜其不早設法解免其實失愼爲事之偶然大意此種無根誕語原不可以之爲朱咎也 
　　勘丈新沙磧　現有某鉅紳籌合大宗欵項以四堡至五堡新漲沙磧約萬餘畝荒蕪可惜請求觀音塘淸理沙地事務分所准予從速丈勘繳價承糧以資墾植聞已由該所主任員於十二號遺派繪丈隊實地勘丈惟陰雨連朝遍地泥淤勘丈困難尙未能尅日竣事也 
[江西]  
　　南潯路局主持無人　贛省南潯鐵路改組以來總理孫多森因在北京遙詞路事深恐鞭長莫及特舉坐辦阮貞元常川駐局代表詎阮視事之初坐辦協理即鬧意見致兩劉協理陸續出局一往北京一回故里各置路事於不問然其時坐辦猶在局中全局人員猶覺有所秉承不意十號阮坐辦又遽行北上所爲何事外間未悉其詳而總工程師李子貞又先阮一日入都因此局務無人主持局中人如一盤散沙茫無頭緒聞個中人云阮之往京實與借債有密切之關係云 
[山東]  
　　甄錄試之揭曉　歷城縣公署於本月十日舉行學績試驗甄錄試經熊知事將各試驗卷當日檢閱竣事評定次第現已榜示署前共錄取二十九人姓名如下　楊雲鵬　李元襄　馬雲程　薛浩然　汪方舟　賈連成　馬文沅　李德輿　尹德三　陳毓華　艾成林　吳振甲　陳士照　高乘雲　李東祥　邵聘三　翟殿鰲　張志明　陳玉泉　郭甲林　楚家珩　李毓楚　楊駿祺　陳象乾　魏凌漢　陳星奎　王煒　侯正彝顏承詒 
　　黃縣發現金苗　黃縣招遠接壤之間之石山發現金苗現有該縣人于振蓉探看其間約有四十里長十餘里闊之地面所產金苗豐富爲發展鑛業起見擬集股開掘試驗現已來省禀請採金金發給執照以便實行矣 
　　沂水金礦近狀　沂水縣紳劉敬傳集股開採縣境紅石橋一帶之金鑛已經設局先以土法開採沙金成效頗著計產額約有五萬二千六百七十兩之數此鑛縱橫占地約一百六十六畝近爲擴展進行起見擬復大開股東會提議加股藉展營業 
[湖北] 　 
　　王將軍歡宴靑木中將　日本靑木中將由京至漢曾紀前報茲悉該中將於九號到漢後即過鄂拜會王將軍十號午王將軍特設筵歡宴日本駐漢領事瀨川君及將校均列座其間宴時王將軍並請政務廳長財政廳長江漢道尹警務處長第二師長作陪至四點鐘方盡歡而散茲聞日僑方面消息謂靑木中將定於今晚（十二日）乘襄陽丸南下云 
　　禁朝木蘭山之嚴厲　黃陂之木蘭山鄂人士素推爲活佛者每屆春季會期（自元宵起至四月八日止）一般迷信家結伴成羣朝山進香絡繹不絕抵寺者每日多或千餘人少亦三四百人不獨下等社會爲然即官紳鉅子亦多前往每季香儀取入至五六萬金之巨今正該邑駐防近幾帥吳連長以防務戒嚴香客擁擠匪徒最易混跡特會同徐知事呈准軍巡二署禁止朝山無如習染已深示諭雖遍通衢而香客無時休息刻由營縣强迫制止扼要派隊駐紥遇有朝山香客當即攔住阻止以免窒碍防務 
雜評一 
[整頓風化（步陶）]  
　　肅政史久不聞聲息矣今乃於軍書旁午之餘忽有整頓風化之封事且謂其與國體政治均有絕大之關係一若與今日時局有若何影響者然而觀其内容固亦猶是約束靑年男女之老生常談而已 
　　男女間道德之堕落中國今日誠多所遺恨然而國體問題 
之所以呈茲現象政局紛擾之所以至於此極寗得謂純屬男女間私德不修之有以致之肅政史而誠有意於國體政治之研究也且勿言靑年且勿言男女惟取封事中所責於男女間之廉恥二字使朝野上下盡人而能書萬卷而讀萬遍庶幾亡國滅種之慘禍其尙有一綫之挽回也嗚呼　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黨人潛襲崑山消息]  
　　自　軍　難以來各處黨人乘此機會圖謀響應業已屢有舉動茲得政界消息本月十三號（舊曆二月初十日）某黨魁乘夜率衆潛襲崑山圖謀起事松滬護軍使楊君接到電報立派軍隊開往防禦黨衆已散地方居民毫無警驚動現正妥籌善後云 
[江利艦派往淞口]  
　　四路要塞總司令王廷楨查得淞口爲長江下游第一門户當此滇黔軍務倥偬黨人紛紛由外洋返華� 
　運車火希圖接濟亟應嚴加防範業已商由海軍第二艦隊司令官饒懷文於前日飭派江利砲艦赴淞駐泊以便檢查 
[協緝私運軍火之主要]  
　　皖省倪上將軍以蚌埠地方之瑞泰恆轉運公司前代轉運洋牋四箱洋釘兩桶當經警察檢查内係鐵炸彈壳八個炸藥六匣引火白藥一匣藥線八根當將提貨之范榮逮捕訊據供稱此項　單係由南京下關地方之陸得模寄來囑至蚌埠瑞泰恒轉運公司提取實不知情等語除將范榮暫禁外以陸得模私運軍火實有謀亂行爲當即電請宣武將軍行署嚴密查緝並恐陸得模知風遠颺故於前日電致駐滬車警各署一體查緝 
[處置詹溫二人之近訊]  
　　公共公廨中西會審官因對於黨人詹大悲溫楚珩引渡問題彼此主張不同分電外交部及駐京公使請示遵行已詳前報茲得官廳消息此案現經外交部與駐京公使團磋商就緒大致以現値雲貴發難黨人躍躍欲試詹大悲等爲反對政府劇烈之人此時未便輕縱擬在上海租界西牢暫行收押俟雲貴事定再行判决云 
[演說衛生學理紀要]  
　　寰球中國學生會夜校於三月十一號請張道中醫學士演說衛生學理其大旨分爲六部一消化器衛生以節制飲食並宜廢止朝食爲要一呼吸器衛生以從鼻出入勿張其口並宜用器洗滌鼻管爲要一發聲器衛生以出聲宜有節制勿令傷喉爲要一皮膚衛生以洗滌有常並宜習用冷水爲要一齒牙衛生以臨臥擦洗爲要一腦部衛生以晨起觀書爲宜勿於晚間研究爲要名言至理滔滔不窮而歸宿於潔凈以免微生蟲之害均中化學生理學心理學參悟而發明之使聞者皆得衛生延年之要訣造福社會良非淺鮮滿座鼓掌不止演說畢後由校長徐紉蓀君代表諸君道謝而散時已鐘鳴十下矣 
[投機事業之失敗]  
　　本埠商界前因滇軍侵入川境重慶貨物載運� 
不便所有五倍子姜黃白蠟厚樸黃連木耳等各種川貨無不漲價故滬地所有存貨爭相購買且有電致該省訂購存積之貨設法運　圖得善價者乃邇來該處商業並無關碍川貨已相繼運到貨色既多價漸平減滬上代客購買川貨之商家遂大都受虧値此銀根奇緊影響頗大爰由該商等會議辦法以後内地商家有欲定買川貨者必須先付定銀方可爲之代辦云 
[英領事查究重婚續誌]  
　　無領事管束之西人强司福特曾在香港娶西婦賽亞爲妻後又在滬上與女子羅易結婚經駐滬英總領事法磊斯君查悉以其有違定例飭令美捕房西探目壳羅香將該西人傳至公共公廨由中西官訊供判交五千兩人銀並保候訊在案槛昨晨復經俞代襄讞會同英領卓君將案中人證帶至領事憇息所秘密研訊由英總領事法君之代表梅吉言律師與該西人代表禮明律師互辯良久並向案證盤詰一過始各退出中西官復升座樓上公堂宣布判詞諭令將案註銷被告開釋 
[盜犯改送軍署]  
　　公共捕房刑事科代表牛門律師昨日上午帶同譯員至公共公廨譯稱夥刦虹口盈祥錢莊巨欵並開鎗擊斃該莊經理汪雲發之盜匪顧三等業奉堂上訊明判决一併解送地方檢察廳訊辦在案查檢察廳無判决死罪之權曾奉已故鄭鎭守使命令如租界内發生命盜重案一經預審明白解歸鎭守使署懲治並悉去年美副領事亦曾將盜案一起判送地方檢察廳訊辦從犯數人均已鎗斃首犯反得開釋嗣該犯復來租界又被捕房查獲仍判解送檢察廳又欲開釋爲捕房聞悉函致檢察廳阻止實行現在租界内迭出盜案如將顧三等解送檢察廳恐仍被從輕發落現在此案雖奉明諭尙未執行應請解送護軍使署按律懲辦會案員王肇之君商之英領康君以顧三等各盜雖供不承認然其證據充足應准改判一併解送護軍使署懲辦並飭承抄錄供詞發交捕房即日起解 
[宣布强盜罪狀]  
　　松滬護軍使署鎗决盜犯四名昨日發出示諭二道照 
錄於左 
　　其一　爲示諭事案據上海地方檢察廳解送搶刦法租界雲飛路陸周氏家並捆縳事主致死之盜犯朱文魁王小王王小弟三名到案飭訊據朱文魁供認爲首糾約王小王王小弟等夥同侵入陸家搶刦并共同將陸周氏捆縳以棉花塞口氣閉身死刦贓逃逸等情不諱質之王小王王小弟等供亦相同查該犯等夥衆搶刦並傷害事主致死係犯刑律第三百七十四條第三欵之罪均屬兇惡昭著法無可貸應照懲治盜匪法第三條之規定將該犯一併判處死刑以昭炯戒　經電奉宣武上將軍復准照辦應將未文魁王小王王小弟三犯依照軍法執行鎗斃爲此示仰軍民人等一體知悉此諭 
　　其二　爲示諭事案據警廳解送盜犯小徐二孫小桃子蕭魯林子三名飭訊據小徐二供認糾約孫小桃子蕭魯林子等夥刦浦東陳毛芳家得贓等情不諱查該犯夥衆搶刧得贓實屬不法應照懲法盜匪法第二條處死刑以昭炯戒業經電奉宣武上將軍覆准照辦應將該犯小徐二依照軍法執行槍斃爲此示仰軍民人等一體知悉此諭 
[棉紗市價飛漲]  
　　自滇事發生以來本埠之棉線疋頭運往四川一帶者因航路梗　� 
阻頗受影響故今正以來川帮所辦棉紗祇有二千元上下近日宜昌航路已無阻滯故前昨兩日本埠川帮與萬縣帮辦進二十支五福牧羊財神十六支杭麒麟十二支小綠龍十四支雲龍聚寳盆等牌千餘包江西帮於前昨兩日亦辦進二千餘包故市價飛漲二十支每包漲起銀一兩五錢至二兩十六支漲二兩以外十四支十二支均漲二兩五錢較之今正紅盤價値二十支本售九十七八兩今漲至一百零三兩五錢十六支前售九十四兩今漲至九十八兩五錢十四十二支紗均每包漲銀三四兩據業此者云如滇邊停戰後紗價須漲至上年中秋後之價格云� 
[染坊與絲線店之交涉]  
　　滬縣絲線染坊向分雜色元色兩種雜色坊計七八家元色坊三四家均開在城廂内外常年生意以承染線店絲經爲唯一營業雜色坊所用染料多仰給於舶來品自歐洲開戰以來德貨因航路阻滯來源告絕滬地所存顏料日用日少價亦日貴各坊蒙此影響兩年以來虧蝕不資上年冬間該業以承染各店絲經每百兩僅得染價二元尙有折扣又須三節算賬値此染料奇昻萬難支撑因相約停染要求各店每百兩增加十八兩現欵交易而店家則止允改爲十元左右以致相持不下迄未解决各坊現仍停工六染至元色坊所需染料則以倍子栗壳爲大宗該貨產自川省對於歐戰未已顏料漲價雖不致有所影響惟該業承染店家絲經其定價每百兩三元近因栗壳倍子來貨不多市價飛漲各坊因吃虧甚鉅現亦要求店家照原價再加三元以顧成本各店未允所請止肯略爲增加故亦爭持未决現聞各坊因加價未成停止不染知難持久内有大多數已改染棉紗此項棉紗大都爲織本廠布之用每包約可得染價洋三四元云 
[製造國貨香皂之進步]  
　　肥皂爲洗濯必需之品於衛生尤有關係故其製法須精益求精聞普通製法不外油碱攙和之熱製法及油碱偏餘之冷攬法今法租界愛格蘭路愛華香皂廠主人研究泰西最新製法（鹽析法）監製愛國麒麟等牌之檀香桂花珠蘭等國貨香皂足與外貨抗衡故江浙等省及南洋羣島之僑商近日紛紛向該廠預定大有應接不暇之勢云 
[木排仍須遷移]  
　　浚浦局因南市浦江自大達碼頭迤南至南碼頭止現須開工挖泥而各木行所歇之木排等障碍物件均與工程有碍曾由洋工程師致函楊交涉員轉飭上海縣知事函知木商董事訂期赴縣與洋工程師會議辦法以期與浚浦要工及商家營業兩無妨碍詳情經紀前報茲聞各木商以前次工巡捐局推放浦岸建築輪埠已將木排遷至董家渡南首屈計數月損失不貲現在又欲遷移必多周折是以請由業董要求沈知事查照浚浦局前次規定歇泊木排章程於董家渡迤南仍准仿照辦理在相離駁岸十丈之内停歇請即會商工程師於浚浦竣工以後仍准照章在十丈以内停歇以便營業嗣沈知事與工程師磋商良久以浦畔歇泊木排竹排樹枝等物浮泥最易淤積此次浚浦事宜工程浩大如任木排等物排列停歇不久必仍淤塞殊與水利大有關碍故雙方籌議仍無眉目沈知事遂向該商董婉勸先將木排暫時移開免碍要工至善後之法容再商議現各木商對於此事見已無可轉圜故擬至西南鄉龍華等處尋覔相當隙地堆置木植尙有種排樹枝船隻亦俟次第移泊 
[部飭檢送槍炮子彈]  
　　陸軍部以邊省軍務緊急防軍需用軍火浩繁現在部廳所存槍炮子彈不敷撥濟爰於前日電令上海軍廠迅即檢　炮彈百箱槍彈二百箱解部以備撥用 
[匪徒挾帶手鎗續誌]  
　　淞滬警察廳據浦東第三區署獲解身帶手鎗之匪徒葉四一名收押候訊已略誌昨報茲悉葉四實係南滙縣境祝家橋之鹽梟專以販運私鹽聚賭抽頭爲事此次經兩浙緝私營協同警區緝獲並起出手槍一枝日前解廳係屬暫行寄押昨已移送緝私營歸案訊辦矣 
[續請塡河築路]  
　　小南門内喬家浜僅與小閘橋倉橋浜疎通自去年小閘橋塡平後喬家浜即漸漸淤塞前經該河兩旁居民禀請工巡捐局將河塡平鋪築馬路當因經費無着暫置勿論近因附近一帶居民日將垃圾傾棄河中穢氣董蒸易釀疫癘兩岸居民爰又提議續禀工巡捐局請求迅速塡平並願資助工費早觀厥成未知該局能允許否 
[發給獎憑之佈告]  
　　上海縣公署昨出牌示云查省地方物品展覽會審查出品給獎一案所有應給各等獎憑業奉省署飭發轉給惟查無的確地址無從發函通告今特將獎憑等次及出品人姓名開明於後仰各該出品人檢帶前給收據備具領狀逕赴本公署實業科驗明以 
便照發獎憑切勿遲延特此牌示　計開　裕源洽豆餅廠　裕源機器棉花廠　南翔女學校　若兒院　上海出品公會　普　　 
慶藥房　信昌源菜餅號　老公茂牌花行　三新牌花行　榮慶大花行 
[查禁不貼印花之烟土]  
　　烟土印花特派員蔡乃煌查得火車往來時有搭客夾帶私土在未到車站之時沿途抛擲於受買之人以致私販充斥故特函請蘇省齊巡按使通飭火車經過各地方警官派令巡警在車站附近一帶往來梭巡見有携帶無印花土之人即行拘罰以儆效尤 
[警察查獲土膏]  
　　前日有奉賢鄉人陳有興在滬北某土行購得烟土六大包烟膏三十八盒土皮一包帶回鄉間販賣不料行經南市十六舖適被第一區署内勤警察沈伯正查見喚同岡警拘住解署未幾又至大碼頭某小輪附近見有浦東人張金章吳得有二人亦私帶烟土二十餘包遂即一併解至該署由董警正移送警廳司法科訊明究懲 
[私帶嗎啡烟土]  
　　無錫人陳富堂顧桂生在滬私購嗎啡昨乘滬寗火車回里當在車站被警人贓並獲解由警廳轉送地方檢察廳究辦又某公司輪船火夫楊正卿由外洋私帶烟土來滬昨爲水巡捕房探捕查 
獲當將烟土送往海關候燬該火夫函解地方廳訊明罰辦 
[祇可麾之使去]  
　　前日上燈時有一年逾五十口操皖音之某甲肩負竹筒上有白紙大書收買圓四開入筒等字由法租界走入民國路經新北門往南至新東門一帶往來行走沿途跟隨觀看者頗爲擁擠後經巡防陸軍查見察得此人似有神經病不予深究上前驅逐此人即負筒往東而去 
[關讞員獲獎]  
　　公共公廨會審官關炯之君自蒞任以來辦理交涉事件夙主和平外交團感情甚洽業經駐滬交涉員電禀北京内務部轉達袁總統賞給三等嘉禾章以示獎勵 
[美國郵政司回國]  
　　駐滬美國郵政司杜雷君現因任滿請假一年定於今日（十六號）乘日本郵船息高丸回美 
[川沙知事晋省]  
　　川沙縣范知事因有要公晉省昨日過滬當赴護軍道尹交涉各署請假公畢即回 
[窮女婿搶親]  
　　本邑西鄕二十六保十一二十七圖烏雀浜農民鄒庭秀生有兩女長女已許與潘根祥爲室次女名小妹今年二十三歲前憑潘等爲媒許與潘關福爲妻茲因關福家境艱難無力迎娶鄒有賴婚之意關福聞之情急即糾合親友乘鄒不備將小妹搶回成婚迨鄒回家得悉怒不可遏立投地方廳禀控昨林檢察長已飭派法警將潘關福潘根祥等一干人證傳案候訊 
[新婦捲逃之追究]  
　　安徽人汪汝裕前憑婦人沈沈氏爲媒出洋八十二元娶王氏女爲媳詎成婚未久王氏即席捲而逃昨日汪在西門附近與沈沈氏在途遇見向之追問致起衝突由警一併拘入二區警署移送地方檢察廳訊辦 
[串拐女子類誌]  
　　向在閘北海昌路開餅店之李定江有女名阿五被住居華成里之戴曾氏戴扣子串拐與其同居邵耀廷犯姦並欲搭火車往蘇變賣被閘北偵緝隊隊員傳明業查悉派隊士段瓊將一干人拘獲解送司法科究辦又婦人陳邢氏前日誘拐某絲廠打盆女工宋阿三交與粤婦羅張氏希圖變賣被四區長警查悉一併拘入警署押候究辦 
[小孩因何被搶]  
　　婦人張惠氏住烏鎭路前日扭素職之李有才至四區警署控稱伊有四歲男孩被李搶去當由伊女大彩子目睹請爲究追姜警正諭令收押候訊 
[小孩證明被拐情形]  
　　住居林蔭路億德里七號之婦人張姚氏控陳金榮尙松山張金林等串拐六歲男兒才林圖賣未成由警函送地方廳訊辦在案茲悉陳金榮於今年正月二十九日將才林誘至附近開燒餅店之尙松山處寄頓當晚由尙轉寄小南門外張金林家至二月初二日張出外兜售爲法捕房包探察破拘送警廳補提陳尙二人並追到才林傳同該氏并送地方檢察廳預審明確起訴審判廳昨日午後由刑庭長趙君會同賀檢察官開庭研訊陳尙張三人均不承認問官命原告張姚氏携子才林上堂經才林當堂證明實遭陳尙張三人轉輾寄匿因欲聲喊曾被陳等恐嚇責打等語問官以才林既已證明則陳金榮等三人誘拐該孩無可遁飾遂認爲辯論終結分别還押聽候宣判才林仍交其母領回 
[飯店用人跌傷]  
　　前晚百老滙路某西飯店侍者薛阿榮在扶梯上失足仆地受傷甚重經同事雇車送至同仁醫院請爲醫治 
[小車碾傷小孩]  
　　昨有小孩張根榮在閔行路被陳阿金所推之小車碰倒碾傷手臂由六百二十八號華捕一併拘入捕房押候訊辦 
[鞋底作鎖閉學徒]  
　　白克路七百四十一號門牌鞋底作主石廣全與妻楊氏將學徒張大獅用鐵練鎖閉空房被捕房查悉以其濫用私刑昨派包探張林泰將石夫婦傳至公共公廨請究訊據被告夫婦供稱該學徒時常逃出是以鎖住中西官姑念無知從寛免究判令開釋 
[賭博起釁]  
　　長沙路福源里一百十號門牌居人沈松林偕沈唐氏高蔡氏控周阿狗劉世榮與婦人沈錢氏王徐氏糾賭攫洋行兇等情昨由捕房將被告各人拘解公共公堂請究原告偕沈唐氏上堂禀稱被誘至同里八十三號屋内賭博輸去洋二百餘元並被周阿狗搶去金押髮一支又遭兇毆請爲澈究訊之被告均不承認中西官判沈錢氏王徐氏開釋周阿狗劉世榮押候查明再核 
[恐嚇勒詐之訴訟]  
　　已故前淸鄂督瑞瀓之子國潤章在公共公廨控告無錫人王子君嚇詐洋三萬元昨晨由廨提訊原告延穆安素律師上堂代表聲稱被告於本月六號至九號迭向原告恐嚇勒詐三萬元且查被告於西曆一千九百十二年因案經公堂出票拘拿未獲請爲押究訊之王亦延阿梅達律師到堂辯稱原告所控各節均不實在應准被告交保中西官判王還押候禮拜五再訊 
[不認私造棧單]  
　　裕豐米店主姚毓衡控夥毛誠哉私造鴻興米廠棧單呑用米洋一千二百九十六元八角二分昨由捕房將被告傳至公共公廨請究原告投訴前情並將賬據假單呈案請察訊之被告不認私造棧單祇認欠欵中西官判被告交保候再訊核 
[勒限婦人遷居]  
　　恒義公司昨延斐斯律師投公共公廨民庭聲訴晋豐號主婦左氏覇屋不讓請求押遷中西官諭限左氏於五天内遷居違干未便 
[原告代求開釋]  
　　宋戢廷馬耀岩等同控李百川不理貨欵由公共公廨訊供押追在案昨晨復訊據原告代表朱斯芾律師投訴被告失業已外現已央人向原告理勸應請暫行開釋中西官以既據原告代求判准被告暫行開釋自向原告料理 
[經理終須到案]  
　　已故義源厚水烟店股東閻茂齋之妻妾田蔡兩氏前至法公堂控經理宋子材不分歷年紅利等情宋由劉洪成到案代稱閻茂齋在日已用虧銀兩尙須田氏等找出若干故判各邀公證人算賬在案昨日田蔡兩氏又投稱宋兩次交出之賬簿尙少緊要簿子多本實屬有意不交核算歷年盈餘約有十餘萬元故夫名下應得三萬餘元今宋抗不到案請求提案訊追劉供尙有賬簿若干均帶往山西老號難以交出宋已六十一歲年老多病不能來案判劉交五千兩人銀並保出外限三天交宋子材到案候訊如違出票拘提 
[討中金反出堂費]  
　　吳許氏前投法公堂控稱丈夫吳步靑在日有某姓託售房產轉托張順安陳子輸兩人爲中售於某神父丈夫應得中金洋七百餘元旋即身故所有中金被張陳兩人分用向之索取置之不問有某神父所開中金數目單子爲憑請求訊追張陳同稱此項交易係商人等兩人介紹與吳毫無干涉許氏現聽吳之族人吳桃靑唆使投案誣控判候查明再核在案今向某神父詢問房產成交契上並無吳步靑爲中字樣亦無開過中金單子故傳同原被到案判令將案註銷許氏誣控因係女流從寛免究着出堂費完案 
[不知何日興隆]  
　　朱慶生控王義生借去洋二百元逾期不還經法公堂判令交保　 
嗣因無保酌斷每月拔洋二十元王仍挺押不理昨日朱又請追王供失業已久無力措置祇能候興隆後請還聶讞員以王刁狡已極判令還押限三個月理淸如違究辦 
[保單不足爲憑]  
　　順興號經理蔡仁安被德商派司洋行在公共公解控告不理擔 
保已歇買辦董天龍欠洋七百餘元等情由廨訊判蔡交保候訊在案前日午後經德斐副領事蒞廨會同襄讞員王崧生君升坐民庭提訊原告由代表摩西律師上堂譯稱董買辦係由虹口百老滙路開設小錢莊之陳海明介紹被告及擔保且順興號與小錢莊相距不遠實係被告有意推賴應請追究質之蔡延朱斯芾律師上堂辯稱被告與董陳兩人素不相識陳雖至順興收買小洋當初並不知其姓氏且被告亦從無爲人擔保之事應請將案註銷旋由原告將保單呈案中西官察核之下以此項保單並無圖章戳記亦無地址所控證據殊欠充分未便訊追遂判將案註銷被告開釋 
[仍須人銀並保]  
　　孫新庵控怡太絲廠股東吳少堂徐振玉等不理抵欵由公共公廨將吳等傳案訊判交保無保收押在案昨日上午經王襄讞會同美領郭君升坐民庭研訊原告投訴前情請追訊之吳少堂供稱此事共有四人經手應請交尋堂保人出外設法理處中西官判吳交一千五百兩人銀並保候再傳訊 
[被訴人傳案交保]  
　　通商銀行在公共公廨呈控興泰祥號主胡芸臺欠銀二萬七千餘兩又李周氏控夫李桂福將伊凌虐求請離婚又錢子鈞閔阿長不付棉花價洋一百三十四元又竺紹淸控王松卿不付工料洋二百元昨由捕房將被告各人傳案中西官諭令分别交保候訊 
[修正學績考試辦法]  
　　滬海道屬學績考試前因章程辦法及應行注意事項尙有修改解釋之處飭再聽候宣示在案昨上海縣知事已奉到此項修正辦法飭再曉諭週知茲將此項修正辦法及注意解釋事項照錄如左 
　　一應試人資格依學績試驗條例第二條之規定中學校畢業生與中學同等學校畢業生及與有相當資格者（說明）與有相當 
資格者係指依考試得有貢生之資格者而言凡恩拔副歲優均概括在内願應道試時應具親筆願書附粘本人最近四寸半身照片並將足資證明學業資格之文憑書類送請該管縣知事核准詳送遺失文憑應由該生畢業之學校出具證明書如學校不存在由該前校長出具證明書如該前校長另有事故而地方官廳有案可稽者禀請該地方官廳查核相符於詳内聲明亦可准其應試貢生如無案可稽者應取具本縣與貢禀增附及高等專門學校畢業生或有職人員三人以上之證明切結連同願書照片一併送縣核辦 
　　一應試人如無學績試驗條例第二條所定之資格依該條例施行細則第一條第二項之規定具有禀增附之資格經該管地方官之甄錄及格者亦得以相當資格諭其學校畢業獎給之禀生增生附生亦得一體甄錄（說明）如前二項資格願應道試者須出具親筆願書附黏本人最近四寸半身照片送由該管縣知事示期甄錄甄錄及格者由縣詳送但未經甄錄之先由縣審查如係由考試而得以有學册證明者爲限倘學册已失應取具本縣舉貢禀增附及高等專門學校畢業者或有職人員三人以上之證明切結連同願書照片等一併送縣核辦如係由學校畢業獎給而得者其審查方法與上項所定中學畢業或與中學同等學校畢業者同 
　　一願應道試者雖有資格仍以籍隸本縣者爲限但籍寄該縣境 
 
 
 

Page 11

 
 
内三年以上者亦得一律應試應試人應取具本籍紳士二人以上之保結證明確係本籍人或寄籍三年以上並無學績試驗條例施行細則第三條各項情事此項保結連同願書照片及文憑等類或證明切結一併送縣核辦 
　　一報名期限自本年四月二十日起至五月五日止（說明）係指應試人經该管縣知事核准及甄錄及格詳送到道後由應試人自行赴道報名之日期而言其在縣公署報名不在前項定限之内自此次示諭之後即可赴縣報名但核計詳送到道日期若在五月五日以後應即停止應試人赴縣報名後即由該知事遵照條例及施行細則暨通飭一切辦法逐細審查如果合格或甄錄及格者隨時繕給詳文由應試人自行賫文赴道報到其甄錄日期由該縣知事酌定舉行（說明）至應試人出具之願照片及足資證明學業資格之文憑書類暨各項證明切結何結應受甄錄者之甄錄試卷等均由該縣知事於詳文内附入統交應試人送道核辦 
[道尹公署批示兩則]  
　　金山縣紳黃端履等禀警佐因公受誣縣官誤解法理請求轉詳核示事由　查金山縣警佐沈世駒被控一事飭據該縣知事查復後復派員前往密查據復該警佐平日實有越權行爲對於劉蓮生之案並已判罰銀洋經縣知事覺察後始行移送縣署且據縣詳有不聽長官誥誡情事是以飭令撤換察核案情該警佐弁髦法令咎有應得如沈世駒以徐錫蕃揑名朦控意圖他人受懲戒處分儘可自赴司法官廳起訴該紳等何以不干已事插身干預所請轉詳高等審檢廳核示之處尤爲不合此批并斥 
　　隆泉公記徐春榮等禀爲火腿出口赴美請移咨交涉由　禀悉仰淞滬警察廳查明迅復以憑核辦毌延此批禀據仍繳 
[謝劵]  
　　廣西路汕頭路口笑舞臺擇於陰曆二月十四日一時行開幕禮並演新劇昨贈優待劵四張書此誌謝 
氣候報告 
[（上海徐家滙天文臺天氣測候報告）]  
　　已過者之報告三月十四日反旋風集於中國中部行向東方冬季信風頗甚無間天陰而寒及晚稍朗　十五日晚燥晨陰氣候較温　十五日下午四時前二十四小時内上海氣候温度至高四五．四至低三二．二去年同日至高四九．四至低二九 
　　未來者之推測十五日下午四時三十分豫測中國西部北 
部氣壓下降緯線三十度北面涼風轉東及東南向臺灣海峽信風和適 
來函 
[松滬護軍使署來函]  
　　三月十四日北京統率辦事處通電如左 
　　川路滇寇潰散詳聞如下此次滇寇在瀘方面兵力有三梯團每� 
團以四營炮工各一連加以劉逆兩混成團前太和場之役劉逆乘我軍痛擊確已潰散一團其後復據納抵抗又招募土匪五千餘人蔡鍔劉存厚羅佩金等俱親在前線督戰持至本月六號夜始向永寗方向逃遁七號晨我軍克復納溪逆寇拒守二十餘日死傷達三千人以上經此次痛剿滇寇約遁三四營劉逆納遁二營所招之土匪則各携槍彈潰散云處寒印 
　　川路官軍奪獲寇砲數目如下川路官軍於一月三十一日在叙州東北之楊柳橋戰鬭奪獲管退山炮二尊二月十日至十二日瀘州附近戰鬭獲德國式管退山炮六尊日本三十年式速射山炮一尊三月二日叙州戰鬭獲速射炮一尊管退炮一尊三月七日納溪戰鬭獲管退炮三尊三月八日江安戰鬭獲管退山炮三尊三月九日南溪戰鬭獲管退山炮一尊又於二月十八日綦江附近戰鬭擊毀寇炮一尊三月五日納溪戰鬭擊毀寇炮一尊合計奪獲十八尊擊毀兩尊云處寒印　松滬護軍使署印 
雜評二 
[心與耳目（字）]  
　　昨報載伍博士演說靈魂今報又載張學士演說衛生二氏之言皆造福社會之名言也顧伍氏謂人之身體無有不死而靈魂則永遠不死吾不知人之身體未死而其心先死者其靈魂是否脫離抑仍依附吾恨無照人之氣之攝影器爲此種人一一照之而張氏之演說衛生於消化器呼吸器發聲器及皮膚齒牙腦部皆能以種種學理參悟發明而獨於耳目則略而不講吾謂生今之世而欲講求衛生更宜勿張其目並宜用器塡塞耳管是尤衛生延年要訣中之要訣也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[塾師公議加漲束脩廣告] [  梁溪小競]  
　　慨自入春以來外受歐戰之影響内以滇事之緊急各類多以物價騰　公議　價惟吾冷板櫈一業有然六增收得至薄之束脩不足供全家之衣食而試驗之時考費頗鉅错貸之金尙未還去開塾之梭文房用品價値又昻寫方字必用紅紙點新書必用紅黑批字課必用紅　顏料飛漲致吾等紙用物品無一不昻貴異常計所入欵項除束脩外絕無絲毫進欵若不及早設法加漲束脩則賠本甚鉅勢必至於衣食不給妻子凍餓而死爲此邀集同人商議於三家村中自即日起决定加漲束脩以縱持吾冷板櫈一業於久遠凡我東家既承應顧栽培子弟之學費宜格外粤腆幸勿吝此區區致使我等敎授不熱心也塾師代表冬煥謹白（五） 
[感謝談自由先生] [  介淸]  
　　談先生足下敬啓者鄙人自幼從師讀四子五經文苦難　悟及 
長又從事於八股試帖致有用光陰日消磨於且夫當謂之中甚覺無味以爲文章之道不當在是後涉　於子史百家必竊羡之百讀不厭及讀至莊子南華諸篇尤覺難於揣摩以爲天地間如何有許多怪事發爲許多怪文朝夕沈思以致心　閔塞思想不靈即延數名師指示議論說文章百千萬篇毫無效驗實以爲憂嗣有友人某君述及先生編輯之自由談功力甚太鄙人亟遣小使向送報人購定一　每日讀之一日讀至某游戲文章殊覺有趣次日果然文思頓開未及一月文興大發觸景生情因情生文不假思索搖　即成始覺天地間萬物萬事皆可爲我之題皆可爲我之文　在皆題隨在皆文可見自由議誠濟世始品也特此鳴謝即請輯安　投稿一餘子會淸　帽立正三鞠躬（五） 
詩選 
[春柳詞] [  東園]  
　　吹嘘曾否借束風綠轉黃回造化工如此江山如此樹春來佳氣鬱蔥蔥 
　　歲寒幾受冰霜厄日煖新沾雨露濃九十韶光容易過不須濯濯美十恭 
　　春情脉脉思依依彈汁重新染錦衣十里塵香靑不斷鞭絲帽影亂斜暉 
　　緤衣曬粉嫩晴天向午風微散碧烟鸚鵡樓　新罨　綠陰繩挂認秋千 
詞選 
[菩薩蠻掦州懷古二閔（用尤西堂）] [  香女史]  
　　鏡中帝子頭顱好水邊顧影雷塘草惆悵玉人簫月明何處橋垂楊今客舍跨鶴蕪城下雄鎭控淮南運河時運鹽 
　　無愁著甚江都夢傷春唱甚梅花弄南望戰雲高雄關奪虎牢人生皆寄旅飄泊誰爲主花下捲簾時重吟小杜詩 
小說 
[俠情小說紅蘩蕗别傳] [  天虚我生]  
　　第二十一章（續） 
　　白拉根内語既三人不禁同聲曰白拉根内豈君不共吾懠行乎白拉根内日然吾不能行今晚尙須遄返巴黎安東尼急曰既倖出險何可復入城中既失太子搜捕自在意中君往何異自投羅網白拉根内曰知之但吾實於敎堂獄中親見亞猛與舒勿林同行也此語出三人乃唯有太息遂不復語蓋紅蘩蕗黨人首重義氣凡有同志陷入危險必出全體之力以赴救援矧今之被危險者乃爲紅蘩蕗之内弟耶良久安東尼始曰白拉根内君果入城吾請隨行太子之事托諸黑司丁安特魯二人可矣白拉根内曰否吾當與安特魯入城毌須乎君君與黑司丁一至曼台之後可即至嘉萊往見日夢船主令其逕泊嘉萊海口以待吾至黑司丁汝其上馬吾儕别矣諸人至此無可再語黑司丁與安東尼遂悄然上馬馬本有五二人各乘其一其餘三馬乃在林中自囓其草黑司丁緊抱太子於婉間呼曰白拉根内别矣白拉根内亦高聲爲答其聲乃帶凄咽第覺一陣風馳黑司丁二人已不復見安特魯乃曰白拉根内今將何以命我白拉根内曰卽須入城君則可在此三馬之中選一良者駕爾煤車自明日起君仍當往運河運煤日落後則可待我於原處倘三日以後而我尙不至者則君可趣返倫敦爲我告馬克格尼爾謂白拉根内實爲其弟犧牲性命要無異爲吾妻犧牲性命相同雖死於必亦滋樂也安特魯大震曰君奈何作此語白拉根内亦憬然曰豈吾語有異乎誠哉吾亦自覺奈何忽爾懦怯作此兒女之語要之今夜勞頓過渡以致神經不寗然吾對於太子實覺有異常感觸當吾以彼付黑司丁時心中尤復酸楚念此孤露之孺子今雖倖脫危難而將來命運之如何猶未可卜汝不見其面色灰黯一若上帝已將其面刻成永遠淪落字樣安特魯倘竟如此者則吾儕之勞苦殊徒然矣嗟乎吾誠不知將來蒲爾彭之子孫淪落伊於何底也 
　　勘誤　十三日第二十一章二誤一又十四日第二十一章十字下漏一字合亟更正 
[神怪小說罕登返魂記英國蓓生原著（三）] [  新]  
　　已而博士果偕一人進其人瘦小舉動一如常人唯目光空靈似能洞見幽冥此外則吾筆殊不能形容其特異之狀寒喧數語博士即將　事始末告之屠閔人且請其召魂居間人曰若表弟死可幾何　博士曰可三禮拜其人點首遂熄電燈唯爐火甚明頗能見物吾儕三人各以手尖相觸默坐靜待室中空氣陡寂唯聞居間人呼吸之聲漸漸沉滯桌亦躍躍欲動而裂聲至巨令人駭詫博士則低聲曰茀郎克汝來乎願見汝形弱有冷風一陣起自門隙予乃毛髮皆聳即飛飛亦起立四顧似有所囑此時予見一物矣厥狀迷濛有若雲霧袅袅不已既而凝成一球狀如人頭漸而身漸而手而足終乃全身皆現聞儼然一少年也翩翩之狀正與適見之少年絲毫無異唯面現凄慘之色非若頃見之殘忍全身搖搖如爲絮製初無盡質又似嚼火爲風所吹明滅無定予心不覺頓爲凄楚博士乃耨身曰吾親愛之茀郎克乎少年點首似欲言唇動而止博士又曰茀郎克汝奈何不歸汝軀壳少年至此出聲矣其聲如蚊曰吾身已　人佔博士曰汝勿悲吾當助汝返汝軀壳少年以慰其影漸淡終乃不見飛飛時已起立目注少年以尾擊地䟦䟦有聲初不畏懼及少年不見乃復跌臥而居間人亦醒伸欠曰已來乎博士曰去矣其人復伸欠似甚倦者遂少進飲食博士曰今夜且午予亦不敢强留君唯明日者尙望君枉顧予當以電話召君其人諾乃别去博士則仍坐原處顧予曰余茀郎克之失魂必矣明日者吾必當冒險助之重返已舍唯亟至危使罕登之軀壳竟有不諱者將奈何在我屬知死者非罕登而人終以罕登自我而死也予曰何故乃至於此博士曰彼軀壳已爲洛路所據洛路者兇人也安肯點然退讓則勢非爭奪不止而其事危矣然吾終必助茀郎克冀倖或於　一既又躊躇曰唯欲誘其　靈出舍勢非先令之靈製不可此飛奈何有顧曰得矣吾有一種麻醉劑曰海關冰伹服一滴即能暈去其效用與死相等阻日當於飯時和咖啡飲之則吾儕之事即可舉行唯君亦來觀乎予曰必來博士曰此事恐不如今日　平安蓋洛路之靈魂亦將顯於室中也予笑拍予胸曰弗怖予膽固包身也博士亦笑遂　予出則顧穆上之少年呼曰柏勞汝未廳耶博士曰　少年曰汝可以飛飛上　伴我博士聞語示予以曰答曰不能飛　已睡久矣予乃　　士歸寢（未完） 
文字因緣 
[壽沈君師隱] [  唐尊瑋]  
　　海國鍾雲秀如君獨挺英晴　雙管秃濁世一生輕天地存肝胆中西識姓名今年周甲子特筆壽先生 
　　莫恨相交映申江幸識君唐衢還痛哭沈約總能文風雨原深契才華竟不羣和光長可挹一氣令氳氳 
 
 
 

Page 15

 
 
   
 
 

Page 16

 
 
   
 
