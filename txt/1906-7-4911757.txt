# 1906 - 7 - 4911757

 

Page 1

 
 
[告白刊例]  
論前告白一百字起碼多則以十字遞加每日每字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
西厯一千九百六年正月七號禮拜日 
[電傳上諭]  
　　十二月十二日奉上諭部察院奏京察屇期據實參劾一摺掌河南道監察御史崇蔭河南道監察御史崇禄掌四川道監察御史覺羅忠林聲名平常均著勒令休致欽此同日奉 
上諭前據御史蔡曾源奏叅疆臣狥縱弊吏枉法一摺前經諭令周馥確查茲據查明覆奏安徽巡撫誠勳實無信任徇縱情事著墍毌庸置議亳州知州宗能徵任聽民婦出入衙署餽贈請托不知遠嫌並於將將墳塜重案諱匿不報有意開脫實屬昏庸謬妄味理欺心吏目李鎔串通揑飾膽大妄爲均著卽行革職永不叙用餘著照所議辦理該部知機欽此同日奉 
上諭江蘇常鎮通海道員缺著劉若曾補授欽此同日奉 
上諭兵部尙書著吕海寰調補陸潤庠著補授工同日奉 
上諭兵部尙書著吕海寰調補陸潤庠著補授工 部尙書欽此同日奉 
上諭都察院左都御史著陸寳忠補授欽此同日奉 
上諭浙江督粮道員缺著崔永安調補浙江杭嘉湖道着衡吉補授欽此同日奉 
上諭陸元鼎奏舉劾屬員一摺江蘇署銅山縣知縣遠國鈞調補山陽縣知縣胡希庠寳山縣知縣金文烺南匯縣知縣李超瓊長州縣知縣蘇蘇品仁金山縣知縣蔣清瑞署奉賢縣知縣郭重免華亭縣知縣王得庚均著傳旨嘉奬前阜寗縣知縣劉德元讞獄不慎誣良爲盜署安東縣知縣候補知縣羅先覺疲弱　頇囗囗不報金壇縣知縣吕慶堂聽斷糊塗公事撥弛溧陽縣知縣盧保楨庸懦無能禀詳不實署奉賢縣知縣試用知縣陳其壽徇庇書差嗜利病民試用通判金殿元素行卑汚聲名甚劣元和縣訓導汪恒利心太重如皋縣應莊司巡檢王登灜畏葸不職太倉州七浦司巡檢文濬劣跡多端荆溪縣典史李智植巧猾營私溧陽縣典史吴廷禧操守難信囗陽縣典史項繩祖貪黷厥怨試用巡檢吴祥泰在意婪索試用從九品龔光樂行止荒謬均着卽行革職太倉直隸州知州謝陶辦事迂緩才難勝任高郵州知州李孟康刻經調省回任後仍無振作均着開缺畱省查看署丹陽縣知縣候補知縣鴻爾振調查學堂辦理不力着摘去頂戴以觀後効餘着照所議辦理該部知道欽此 
 
 
 

Page 2

 
 
第二版　 
[續江蘇紳士再上江督清摺]  
一學務處○學務處請仿直隸學務司各職員官紳分任皆由學界公舉請督撫於公舉中選任蘇皖贛三省紳均得輪流被選三江師範總辦應請由三省紳分年輪替易總辦爲總理總理一人恊理二人三省公舉一年任滿連舉連任無定限若公舉皖贛人在蘇省候補者自道府至州縣一經選任卽作爲紳請給照會如前議帥批可行 
一各校已進堂外籍諸學生○已進堂學生誠如鈞函無擯退之理紳等亦本無此議但出額之時應陸續儘本省人補足外籍人不得逾於前所定之額數以免紛競紳等覆議現在亟應調查各省學生實數分别足額或逾額列爲一覽表帥筆圈出但出額之時三句 
一各校建築費○紳等於學部公呈内請各省對於外籍學生均定名額概不收建築費以示平允應俟部議定時公共實行帥筆圈出請各省對於外籍學生均定名額不收建築費二句 
一各校學費○帥批云水陸師有定額應不收學費若師範尙待斟酌以學師範者太多常有求考之人等語具佩鈞裁紳等覆議儗除水陸師不收學膳費外師範則三江師範學堂皖贛每名原定百元本屬不敷今姑照舊蘇藉照原章本不出費今亦議每名納費六十元其餘各處師範應一律照收膳費而不收學費以示區别高等實業各校外籍學生兼收學膳費本籍則視外籍收十成之六蘇省人在外省者亦一律出相當之費此意亦經於學部公呈内聲明 
一各州縣送考日期○從前省垣各校調考各州縣學生僅憑公牘輾轉稽延往往各地方見州縣文告之日已在省垣學堂考畢之後以後無論何等學堂調考應請函寄滬上各報館於一月前登報俾期週知按此條無更改以上學務 
再蒙帥批有云爭名額者爭學費耳現在爲爭省界與外籍齟齬恐省界定後而本籍又不免彼此爭論如蘇皖贛三省能定辦法亦好專候學部復文不知何時到等語藎籌碩畫欽佩莫名紳等條議於本省額數悉按照各州縣匀攤卽預杜後來爭論地步至於蘇生與外籍人齟齬實外籍人之對待蘇人先有予以齟齬之處紳等不得不商一和平辦法耳部復恐一時難定倘蒙採納芻蕘迅賜卓斷尤爲跂幸至寗垣蘇學生所爭執與紳等意見本有異同卽如江寗省地位與蘇州省地位截然不同蘇州可置皖於外省之列江寗則不然蓋江寗爲總督所駐而江南二字兼轄蘇皖且皖省每年解項亦僅至寗而不至蘇也惟皖紳所議輙謂皖省每年所解之欵在二百萬以外故於學額不肯少讓不知此項解欵係政治界問題豈盡補助校費卽如江蘇每年恊餉至新疆甘肅等省又豈能於各該省照攤學額乎况各國通例義務與權利爲對待之詞江寗賦重於皖贛所得之利益不更當稍優乎紳等不肯齗齗爭執者實於分明之中寓融洽之意並不稍存歧視之心至於學費一層蘇籍生援照前章本不肯出紳等以爲欲謀教育之普及斷無不收學費之理無論公家籌欵挹注終窮且文明校制學生納費亦正所以堅其向學之心惟貧寒子弟仍宜由各地方設法籌貼以上兩層經紳等再三諄導各學主口瘏音嘵言已盡此吾帥於皖爲桑梓之區於蘇爲建節之地必能俯鑒下情俾學界中人同聲翕服也顀乞批賜備案遵行 
[擬與駐京公使硑商裁釐加稅展期京師]  
日前外部接英國公使照會詢問加稅裁釐之事請速實行期外部即電各省將軍督撫飭酌量情形辦理電覆現各省均以厘金關係庫欵頗巨若驟議裁撤加增統稅恐有誤要需已陸續電外部轉與駐京領袖公使磋商展期矣（日） 
[電請照會俄使收回羌帖北京]  
　　日前奉天將軍電逹外部畧謂俄軍前在奉天行用羗帖爲數甚鉅嗣因日軍到奉禁用羌帖悉成廢紙商氏受累有因此破家蕩産者迭據各商民禀懇轉商俄國備欵收回爲此仰懇大部照會俄使磋商辦理以蘇民困等語外部已據情照會俄使矣（吕） 
[賠欵金價各認半虧京師] 　 
　　本年上半年應還各國賠欵因各銀行所開金價參差不一以至上下所差銀數共有十八萬餘兩之多外間紛議已久莫衷一是近聞各國使臣已與外部商議彼此各認虧一半作爲了結并聞已互換照會矣（日） 
[唐侍郎留辦中俄議約京師]  
　　督辦京漢鐵路唐侍郎本擬於年内赴滬接辦寕滬鐵路事宜昨聞袁制軍電致唐侍郎以中俄議約在郎自恐不能來京擬請代辦議約事務故侍郎擬緩至明春再行南下云（盈） 
[另簡俄使述聞北京]  
　　聞外部因接駐俄胡欽使惟德電稱以期滿三年又復多病速請另簡駐使以重使節等語外部卽會商政府本擬電留胡使聯任乃該使堅辭故政府有擬簡聯春卿使俄之議惟尚未決定（日） 
[建昌建設行省之條陳北京]  
　　四川建昌府駐紥總督已誌昨報茲悉此事係由某御史條奏揭其大綱如下（一） 
　　四川總督移駐建昌（二）添設成都巡撫（三）建昌道兼按察司銜（四）設巴塘鎮總兵一員（五）設巴塘兵備道一員（六）雲南割治雲南二府（七）設州縣二十缺（吕） 
[奏請飭辦晉豫土匪京師]  
　　近有某侍御具摺奏稱略謂目下山西河南交界等處地方時有土匪不靖各該管文武地方官弁因畏考成多有隐匿不報者以致搶刦頻仍行旅裹足懇請飭下該省撫臣遴派妥員認真查辦從嚴緝拿以靖地方而衞閭閭等語聞已奉旨電飭晉豫兩撫嚴查辦理矣（日） 
[電飭嚴勦馬賊京師]  
　　日前軍機大臣電致山西熱河南省畧謂有人奏各該省境内近有馬賊蔓延時出滋擾擱路搶 
 
 

Page 3

 
 
刧商旅不安著該都統巡撫認真督飭剿辦務絶根株毌稍疏虞致釀後患（師） 
[駐鎮英領事致南洋大臣函（爲保全英商名譽事）]  
敬啓者照得本年十一月初一日上海所出申報第二張載有陳侍御奏叅常鎮道片内有提及美國流氓施大賡一節論其品行不正又於十一月初九日中外日報内有貴大臣奏復查明被叅一摺亦提及施大賡卽施德紀係英國商人開設豐和行等語此節情形亦必在貴大臣所派來鎮之委員禀復文内查英商施德紀在鎮貿易三十餘年安分守已中外共知今報兩載情節未免有誤據該商來署禀稱閲兩次報章所登之摺有其姓名事實不真尤失公道何人首先誤提其事係何人之錯應再登報聲明自誤等情是施德紀係英國人陳侍御摺内所云美國之人原奏尙不知其爲何國之籍其言不確是可爲証若先行查明斷不致此惟此事實有損害該英商聲名想貴大臣必願更正以昭公允凡有各卷内何處有施大賡卽施德紀之名一律撤去並請將何人首先誤説其錯在各報内更正其事聲明自誤是所切盼（雲） 
[南洋大臣復函]  
　　敬復者接准貴領事來函（原文見前從畧）等因本大臣查此案原叅片内稱施大賡爲美國流氓經本大臣委員查明施大賡卽施德紀係英國商人在鎮江租界開設豐和洋行並非美國流氓原參自係傳聞之訛本大臣已於復奏摺内據實陳明是原參雖誤而復奏業已更正於該英商聲名不致有損今承貴領事嘱於報内更正本大臣當卽登報切實聲明以全該商名譽也此復卽頌日祉（雲） 
[部議捐免騐看新章蘇州]  
　　蘇撫陸春帥接准吏部咨准户部咨查佐雜分發各官例准捐免騐看不捐者仍聽其自便是此微官末秩本不以騐看爲關鍵今擬將佐雜分發例不引見各官無論新例舊例及保舉議叙捐過班分發指省人員均令一筆赴部庫捐免騐看等語於光緒三十一年七月二十八日具奏奉 
旨依議欽此抄咨到部自當欽遵辦理查捐免騐看人員新舊不同不能不分别核辦以昭公允嗣後凡各項捐免騐看報捐在新章奉旨以後應卽遵照新章辦理一切到省赴選文結並默寫履歷概行删除以歸簡易須於每月二十日以前漢員取具同鄉京官加戳印結旗員取具本旗佐領圖結赴部注册分發一併呈騐户部執照本部查核相符指省掣簽統於下月十五日發給本部執照各該員應持本部回票赴司換領其免騐看捐案核准在新章奉旨以前者仍照舊章辦理如情願取結具呈援照新章辦理者亦卽照准如免驗看報捐在先户部核准在新章奏旨以後統以有無本籍赴選文到部分别辦理等情現已通行各屬一體遵照矣（榮） 
[認真考核京察人員京師]  
　　本年各部院舉辦丙午年京察極形認真均於前十日飭將司員履歷呈堂詳核再山各衙門堂憲定期齊集本署面加考察過堂後扃門參考其辦公是否才能及平日聲名優劣食俸年分深淺分别保送一等二等此次一洗從前積習並不依挨班列等之成例聞吏户部内閣理藩院等衙門過堂考騐亦均已照此辦理矣（火） 
[變通兩淮缺章程揚州]  
　　兩淮各缺向係按班挨補茲聞大部以兩淮三分司曁二十三場俱有理財之責若仍循照舊章叙補必多遷就因公議將挨捕章程略爲變通此後遇有缺出應歸勞績班者卽於勞績班中酌補一人應歸候補班者卽於候補班中酌補一人不論名次先後祇須人地相宜大約年内卽可定議矣（化） 
[核准奬給蒙王翎枝京師]  
　　聞理藩院核議延祉等具奏孔蕯克親王濟克吉特蘇倫俯念時局艱難報捐銀二千四百四十兩請奬賞戴三眼花翎等語現查本院章程核其數目與捐例尙屬相符自應照准昨已咨覆該大臣轉飭遵照矣（龍） 
[警部電商蘇撫籌解常年經費蘇州]  
　　蘇撫陸春帥於十二月初八日接准巡警部魚電内開巡警部向稱各國第一要政昌等受事以來深懼不能勝任日望嘉誨兾資循率京師根本重地巡警上衛宫蹕下安商民外關各國視聽尤非寛籌用欵難期周密原擬仿固本餉欵順天備荒商籌各省因念近年用繁支絀京外同一爲難但有可籌何敢遽請現計京城需欵過鉅又斷不敢以欵項支絀稍疑籌備昌等仰維宫衛悚迫萬分夙稔公體國心忠力顧大局除山東已認撥膠關鉅欵外惟有奉商貴省無論如何爲難每年俯賜籌儕十數萬兩一俟籌有的欵卽當奉講停撥並祈先將賜撥數目電復以便彚奏不勝感禱云云春帥已轉行藩司關道會同籌議認解矣（所） 
[札委警察學堂堂長蘇州]  
　　蘇藩濮方伯會同署臬朱廉訪委派警察學堂堂長略云警察學堂應設院長一員前總辦陳道謂已回明撫憲擬派候補知縣歐陽蕚充當本藩司檢查引見到省官員册立無其名昨據該員來司禀詳詢其出身據稱係同文館學生學習測繪詰以警察事宜則不能置對各省書院裁撤院長名目於義不合應正其名曰堂長查堂長一差管理堂中庶務責成綦重非熟於警務難期勝任且總辦朱道面稱歐陽令復有承修學堂未經禀准立案之工程須待切實考查似未便札委第事當創辦省中候補各員亦難其選茲奉撫憲面諭有新到省之候補同知王圻俊曾在奉天辦理警察又在北洋肄業警務學堂領有文憑權派該員充作堂長先行試辦每月酌給津貼銀二十両日後果能稱職再行優給薪水以昭核實禀明撫憲札委遵照（所） 
[鄂督派員查察留日學生之意見武昌]  
探聞此次鄂督所派赴日調停休課之員曾諭令到東後察查情形如官費生中有不聽勸導者可勒令回國永遠不許就學私費生安靜者卽補爲官費以示激勸（位） 
 
 

Page 4

 
 
[電致各督撫轉電官派生母得退學京師]  
聞近日政府曁學部均電致各督撫查明留日官派學生若干從速轉電毌得退學云云（日） 
[懲儆縣令玩視學務蘇州]  
　　蘇省學務處以署丹陽縣知縣洪爾振辦理學務敷衍塞責各學堂學額又未招足業經派員調查屬實詳請將洪令酌予懲處經蘇撫陸春帥批云玩視學務本應撤任姑從寛將洪令先行摘去頂戴勒限一月會同紳董將常年經費酌核裁汰浮冒並將各學堂額數增足四十人不准再少等情現經洪令遵將各學堂額數增足並將詳細情形通禀各憲聽候調查矣（榮） 
[續維持學界同志會第七次意見書]  
　　（省令撤廢之利害） 
日本人嚮來對於吾國有兩主義一爲侵畧主義即户水寛人張所提倡者也以爲中國人不可以情感必刦之以威然後可以踟蹰滿志就目前之大勢論此種主義徒漲吾人排日之熱挑列强爭忌之心故在今日無甚勢力一爲吸取主義此主義又可細别爲二一則欲吸收金錢者一則欲吸收心理者吸收金錢者心醉吾國之富民同文同種爲名陽爲盡輸入文明之臂助實則以博金錢爲目的此種主義之人專爲一身或一小團體起見防之猶易爲力且近今學者謂凡事皆有利人利已兩方而譬如我輩留學日本不能不入學校其學校而果善也不必問其設學校之目的在營利與否我輩入其學校固亦因受其利吾國今日内地設學校乏教員日本人之學問而果優也不必問其到中國之目的在營利與否吾國人聘之爲教員固亦因受其利豈必惡其營利遂并其學校不人其教員不聘耶吾人苟有别擇之能力正可利用之以救吾中國今日之急無可疑亦無可怖也我輩所宜自警者惟吸收心理主義 
吸收心理主義者欲收攬吾國朝野之人心以增長日本人在中國之勢力其手段則出以和平其方法則行以漸進採此主義之人爲其國之有勢力者及野心家近數年來日本人對於吾國朝野胥用此主義故吾國歡迎日本人之熱潮日進而不已今又窺我國政府不爲民間所信用政府之力日以薄弱民間之氣日以膨脹運動政府不如運動民間使一般人民對於日本人之感情如水乳之交融則日本人在中國之所爲一刀一俎無所往而不利中國朝野勢力消長之問題於何徵之徵之於粤漢鐵路及對美運動之事業 
留學生全體停課之事幾至不可收拾矣而各報之論説一變其機鄙夷之者忽從而假借矣嘲笑之者忽從而慰藉之矣在朝野最有勢力之政黨黨且出而調傳試問文部省不撤廢此省金留學生即全體回國於中日國交有無關係敢斷其必無然彼政黨何愛於留學生竟以調人自任耶是不難知留學生全體回國則中國民間對於日本人之感情必大惡日本人經營中國數十年之苦心必掃地以盡而後此更無收攬我國人心之法安得不奮袂而起一自謀其家國也省令之發布我政府當謝文部省監督之盛心省令之撤廢我同學又當感日本政黨調停之意及各新聞社鼓吹之勞在日本則朝一致在吾國則上下交歡猶能容我輩一作向隅之泣乎 
我輩之所深懼者省令一撤廢我留學生虚憍之氣益增日本政府一主放任我國公使又不敢出而于與而日本人之爲我留學生設立學校者復挾其金錢之目的以樂育我國人我國今日尙乏完善之學校青年之士熙來攘往於日本自由教育之都會今留學者旣七八千人矣政府猶奬厲留學不已循此以往留學生之數殆不可思議他人之干涉旣不任受又未能組織一完全有秩序之團體以謀自治是留學界永無進步改良之望今日之舉動實自塞發逹之途我輩爲留學界前途計故聞省令有撤廢之説力陳利害之關係並詳述日本人對於我國人之意嚮使同學知即使省令撤廢亦不足以自喜實足以自悼速求善後之方冀收捕牢之效風雨　摇忍操同至之戈荆棘載途勿蹈前車之轍是所望於同學者也 
[節録東京各校聯合會第五第六號公報]  
照録總會二十四日公佈現距取締規則實行之期只有一週耳本會館已經退租懇全體會員速將所有各校特别徽章及鈕子概行撤去未退獲者於年底内移居旅館作純粹之居留人以便乘船陸續歸國 
本會執行事件發内地各報館詳函 
諸君毋爲謡言所動本會對於取締規則所持主義堅定不改始終如一近聞外間有種種謡言諸君幸毋爲所動 
紏察部職員臨時簡約節録一總糾察長及各糾察長凡預聞總會要件概不得出外妄談違則議罰二糾察調查事件須以歡導爲宗旨方不失文明舉動尙被查人冥頑不靈將其姓名歸而存册議處三自决議後糾察員先宜自愛恪守公規絓持大局譯報言文部愈强硬對於文部及清留學生中間斡旋盡力之長岡子爵二十二日文部省當局者曾宣明意旨今後當益厲行該省令决不廢止勿徒望也長岡子爵之好意遂歸水泡昨二十三日更令人報告顛末於進步黨之調查委員各關係學校均憤慨文部之食言於是亦囑望於政黨文部省際此政變（内閣變動事似有所顧於） 
退步黨頻來交涉巧設遁辭而避委員之而會 
清國留學上問題（譯廿四報知新聞）對於清留學生問題如長岡岡部兩子爵皆非常憂慮專任調停之勞一面慰諭學生一而向文部懇請執取和緩方針常局者亦知其意如省令爲圖彼等（指學生）便利其以廣義解釋由來得隴望蜀爲彼等之通性不僅無少改悛至今尙無一人出校（上課者似此狀况今後之方針爲全然放任） 
聽其自爲 
締國者鑒現有日本丸輪船准於二十七日出帆開往上海香港船身極大可容一千餘人現託會館代爲寫票行李由兩國橋運往諸極便利本日總會幹事長曾君及本會總代表胡韓二君往　濱謁端戴二欽使詳陳此次一切情形 
糾察部臨時報告二十三日午後開糾察全體會於清風亭到會者一百二三十人决議數事節録如下一舉龔君威吴君枏張君懷奇錢君兆湘四人赴滬辦理糾察部事務二由本部備置手册散給各糾察員人各一本每届三日到糾察部繳册一次報告事件 
清國留學生問題（譯報知新聞）　長岡護美子爵對於清國留學生事件盡力調停彼於二十三日晤清國留學會館幹事長曾鯤化云彼正與文部交涉擬展緩取締實行期　望清學生勿有歸國之不稳舉動長岡氏意旨如此曾氏即以其意傳逹多數學生故清學生　舉動日下漸就沈靜 
[滬道覆法總領事函]  
（爲遷移硝磺火藥局事） 
啓者接展來函道屬硝磺火藥局建造時荒郊人少近週圍房屋鋪户已成熱閙巿面當必有思患預防之善法等因到道查該火藥庫建造已數十年本不便率議遷移惟所稱該處烟户稠密今昔情形不同防患未然自宜遷地爲良以副貴總領事及江南全省姚主教諄諄雅意除會商地方總董查明妥籌辦理外應奉復查照（顛） 
[江督返甯]  
　　江督周玉帥昨在新洋務局行轅接得江寗督轅來電因有要公請速返寗故於午後由英大馬路公司碼頭渡登小輪換坐海容兵輪啟程本埠文武各官咸至江千恭送（近） 
[小村專使蒙賜御宴]  
　　十一日東電云日皇於禮拜日（卽十一月十三日）恩賜小男爵及其隨從在皇宫御宴 
[桂首相辭職之期已定]  
　　二十一日東京電云桂太郎伯爵定於禮拜六（卽十一月十二日）辭去首相之職 
[俄提督論對馬戰敗之應響]  
　　二十一日東京電云俄海軍提督羅司提司文斯開登於諾伏伊佛蘭米易報之論英國聞之頗爲不平要求俄國將此論詳加解説同日倫敦路透電云俄提督曾通信於諾伏伊報聲明所著之斌雖經海軍大臣允許並未合於該大臣之意見故該大臣僅加許可而未將該論批評故關涉英國之論議實爲該提督個人之私見云譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續給侍中吴煦奏整頓翰林院并國子監事務摺]  
或謂以上各職司次第推行則需欵甚繁不知外省每辦科塲一次有庫欵攤捐等名目大率十餘萬金中小或半之而歲科両試各府州縣所攤棚規數亦不貲今科舉旣停卽請將此項欵目酌提四五成專備翰林院整飭之費有餘則分給各官爲之津貼翰林素稱清苦從前有典試分房各差尙可稍資挹注今職任旣繁俸入有限丁此薪桂米珠之際各署咸加公費此亦不得不有以佽助之以養其廉能而責其報稱前月翰林院議設學會曾經派各省分籌恊濟乃有所責甚約而所報甚豐者可見公忠體國之疆臣自能統籌全局而不虞集欵之無從也其國子監課程則請以中學爲主而别采各項科學組成之奏定章程中各種學堂皆重中國文學一科古者成均教法干戈與禮樂并重暗合西制請飭學務大臣參酌學堂章程釐定功課並給予學生出路以宏作育而資造就此二衙門實爲中國國粹所繫並與學部最有關係臣爲整頓起見應請飭下政務處學務處翰林院國子監衙門會同詳議施行愚昧之見是否有當伏乞皇太后皇上聖鑒訓示謹奏（日） 
[陜甘學生赴鄂學習武備武昌]  
　　日前甘督派來湖北學習武備學生劉希曾等抵鄂投文聞上台已令學務處分派矣（推） 
[電催總辦來鄂武昌]  
　　官錢銅幣兩局總辦高佑諸觀察松如丁憂回籍已志前報張宫保以觀察經手兩局爲湖北財政所倚事繁欵巨電飭觀察赶將喪事料理限年内定須來鄂俾可交代一切免易生手（文） 
[警察分局統擬裁併武昌]  
　　武昌警察向分東西南北四局今年夏間因撙節經費將南局歸并總局而東西北三局悉仍舊貫刻聞總辦馮司馬啟鈞擬仿北洋巡警章程辦理將分局一律裁并統由總局辦理俾一事權而免推諉（文） 
[寗垣警務近情南京]  
　　江寗警察總局前因巡士未能足額僅先派馬路及各署局所等處分叚站崗繼乃逐漸擴充凡屬大道通衢亦各一一分設惟前次站崗諸巡士大半讀書明理謹守法律之人商民深受其益而警察局因急求推廣之故續招巡士降格以求於是散勇游兵巿井無賴以及已經裁撤保甲文武局卡之巡通差役均得入選故近日站崗巡士往往違背警察規則横入鋪户民家藉端敲詐茶坊酒肆娼家烟館受害尤深數日之間已怨聲載道辦理警務者亦聞之否（平） 
[民懷遺愛湖南]  
　　已故某縣令升任衡州府知府李子仁太守尙卿歷任湖南各州縣所至有聲曾經傳旨嘉奬而於江華縣蒞任三載循績尤多現在該縣士紳徐長齡等具禀永州府並附呈清册臚陳德政公懇轉詳大憲奏請將故太守生平循良事蹟宣付史館並准入祀歷任各州縣鄉良祠歲時致祭以資觀感（初） 
[裕太守開復原官長沙]  
　　前衡州府裕蓉坪太守慶因衡州教案革職迄今數載經本任湘撫端尙書奏請開復原官升階銜翎頂戴已於上月十八日奉到部文核准矣（初） 
[甬商在湘垣設立四明公所長沙]  
　　湘省爲商務繁盛之區而寗波一幇向不多見自近年輪船公司及各洋行先後開設甬人到湘日多聞現在該商人等以各省客商均有會館遂集議仿行於省城西長街華勝軍裝公司内設立四明公所以聯鄉誼（初） 
[查禁私設小彩票蕪湖]  
　　近來江南官局彩票行銷甚滯因查得九江蕪湖鎮江各處均有私設小票由各信局代爲行銷名曰老發記又有普慶公司名目均係浙人罼某在蕪印行並立有小票總公司趙大令哲士知之於日前來蕪會縣查禁當經沈大令查得蕪邑實有前項小票惟畢某業經身故刻已出示諭禁售賣矣（克） 
[商界興學盧州]  
　　月前郡内錢布両業籌集經費擬設一高等小學堂聘請教習於明春開學日來雜貨廣貨糧食磁器四業亦謀設一學堂現方集議籌欵擬聘留學日本吴君陽初爲總理明春亦可開辦（克） 
[支郡師範生毁牌續誌武昌]  
　　武昌捽牌風潮震動學界學務處於二十五日又懸牌多張一面敷衍一面威嚇大意謂黄陂有二程遺風不宜有此滋事學生並歷舉從前考試優待黄陂人等語且停案不發欲衆人指出閙事者其用心雖巧不意當日卽有揭帖滿街言如不發案我等飢寒交迫只好一齊將行李運往該處住宿云（位） 
[集議倡設女學堂武昌]  
　　有學界某君等十餘人於前日集議關一女學堂分師範普通幼女手工專科教授暫時不設寄宿亦不收費請女士監學管理開已賃定山後街房屋擬明春開辦（推） 
[湘省銅元局司事私賣銅元長沙]  
　　湘省南城外銅元新局所銷銅元從前歸官錢局發兌外並委紳商運赴西路籌銷現又由官錢局禀請歸該局一處承領近因銷塲阻滯而出數日衆以致積儲甚多銅元局司事串同收發委員等私行售出四萬串藉以圖取月息詎於日前經總辦查出當將夥謀之十餘人先行斥退再爲從嚴究追（初） 
[蘇垣官事蘇州]  
　署川沙同知司獄馬祥元因案經上憲撤任察看遺缺由藩憲濮方伯以准補是缺之黄永璣飭令赴任丹徒縣高家司巡檢吴翰南匯縣三林司巡檢慶錫珍均在任病故道缺經方伯輪委試用巡檢李善邦署理高家司巡檢姚紫宇署理三林司巡檢均於上月二十三日懸牌示知（愛） 
[甘泉縣官幕均受嚴斥揚州]  
　　甘泉縣差役王淦奉票提被告某鄉民進城私押客寓鄉民卽自縊而死差役含糊禀報白大令恐尸屬上控遂飾詞通禀不料已爲蘇臬朱廉訪洞知卽將白令及劣幕一併嚴斥一面調取全案人証及原差王淦赴蘇親訊（任） 
[鎮紳辦理墾荒之意見鎮江]  
　　常鎮道徇紳士鮑心增部郎之請札委糧捕分府饒通判應偉會同董事何瀚如明經馳赴裏下河一帶勸辦紳富捐以資山鄉荒田開塘樹藝之用乃富紳丁姓李姓因鮑紳所籌辦者爲未經報墾之荒田而民烟虚報加墾歲賠漕糧之荒田轉置之不顧是雖認捐巨欵並不能爲民除累誠不如稍留餘資將鄉民賠糧荒田先行開墾之爲愈於是公議禀請道憲撤委回鎮容紳富等會晤鮑紳籌商辦法云（言） 
[營官由淞赴澄江陰]  
　　兩守吴淞日之水旱二雷局刻奉兩江督練處飭調赴江陰駐防故昨日雷局總辦黄守戎傳諭南石塘二雷營官弁工匠等整備明日乘建安兵輪開赴江陰（左） 
[寳山盜案吴淞]  
　　寳山真如鎮秦姓月初被盜搶刦約四五百金由縣蒞勘後尙未破獲詎初十夜滬北火車站對面王家宅某姓又出盜案越晨該事主投報寳山縣請勘（左） 
[提調校閲淞營吴淞]  
　　両江督練公所前日特委提調許太 
 
 

Page 10

 
 
守率同本所陸軍員生蒞淞校閲第八標三營兵丁操演旋又在南石塘中軍會同商統領考校全軍隊官排長等資格閲歷（右） 
[滬江官事]  
　　直隸候補道朱叔吾觀察福春昨日因公來申住北巿連元棧○江海運總辦吴子佩太守觀樂又該局提調樊少墨司馬炳煦又海運總董浙江補用同知祁冕廷司馬祖鎏又浙江候補知縣李扶青明府祖植等昨均因公到縣拜會（近） 
[又獲焚斃屍身]  
　　英界廣東路通濟公客棧本月初七早失慎扒出焚斃寓客屍首三名由保報堂收殮兩紀前報茲悉昨又扒獲屍身兩具面目已難辨認英捕房捕頭仍傳三圖地保報請善堂棺殮厝壇候屍屬認領（見） 
[訂期覆訊]  
　　王毛毛朱海郎應桂馨陸頌杞誣控錢毛毛拆梢一案屢訊未結茲悉讞員關司馬昨日飭承照會英寳繙譯訂期下禮拜二卽二十二日午後覆訊並分别照會各律師知悉（見） 
[示禁船户舞弊]  
　　浙江海運司總辦楊太守出示曉諭略謂各屬解中漕米均在南碼頭懸旗之處騐看然後開往浦東乃查船户騐過後往往並不卽開藉口風潮阻隔沿途攙水舞獘深爲可惡此後各屬坐兌家丁及船户到申一經到局報驗當卽開往浦東楊家渡斛兌不准沿途舞弊如違究辦不貸（欣） 
[禀請歸併二十三七鋪巡局]  
　　滬南總工程局總董昨日具禀道憲擬於明春爲始將二十三七鋪各叚歸併局中設立警察奉諭候示遵行（欣） 
[美界火警]  
　　昨晚八點餘鐘虹口北浙江路某姓家失慎旋卽救息（古） 
[失慎未成]  
　　梵王渡路十五號西人住宅前晚黄昏火爐間失慎經附近靜安寺捕房馳往撲滅衹燬地毯等物未致成災（見） 
[禀道核示]  
　　石路公興里醫生鑑俞波其婿張姓雇用任惟鎬等私鑄夾銅四開由探將俞獲案判押西牢六年俞女張俞氏投禀求代已誌本報昨日堂期捕房解案覆訊襄讞金大令商之德繙譯麥君以俞宋經解堂判氏仍交官媒俟下禮拜六解俞到案再訊一面由關司馬摘案由詳禀關道袁觀察核示（見） 
[上海縣案]  
　　吴雲寳控被徐慶雲收吞帳洋前晚經汪大令提訊吴供開案昌米店由陸良寛保徐爲夥經放各輪船米帳洋四百二十六元屢催未交顯被收吞求追徐供各輪現未返滬帳洋不能收取况小的祇放三百零五元尚有太平輪船之帳係吴自放求察陸供徐雖小的作保刻將　籍求飭另覔妥人大令判徐另覔的保俟各輪到滬收洋覆核○吴丫頭扭吴阿福至西門外巡局控被吞沿所寄金戒票洋由局員函解到縣訊究阿福供挑酒釀担出售同居之吴丫頭其妹在妓院爲傭有金戒一枚鈔票現洋二十餘元交於丫頭由丫頭自寄小的鎖桶之内翌早小的父子出外營生旁晚小家桶上竹箍已經踏去金戒票洋不知去向求察大令判阿福交保候提丫頭質訊澈究○閔行汎劉千戎移解竊賊阿木到縣請訊阿木供由阿妹糾至吴福堂家竊得棉花五包售與某姓計價洋二十一元某姓知是竊來當時祗付兩元餘洋未收阿妹現已逃逸大令判貞二百板押候再究（近） 
[總工程局紀案]  
　　鹹瓜街嘉廣生藥材行前晚失竊綢皮衣服經行主張大宗報局請緝查有失贜帽籠一隻在比鄰朱成記木作門前故將木匠陳和尙朱成記一併解局由孫明府訊問陳供早晨開門卽見帽籠在路明府復提學徒劉蓮生劉阿康訊供不實判候勘明再核○同豐南貨店學徒沈佩生與鐵匠顧瑞生私刻同發南貨店圖章出本月十一支大豐乾元源成厚大等莊票五張計銀一千四百六十兩前日托鄰人彭子康送票根到大豐莊查對不 
將彭送局訊問孫明府飭提起意之沈顧二人至局在身畔搜出假印判沈責手心四百下押改過局六月顧責二百下押兩月彭責一百下押捕房兩禮拜圖章假票銷燬○大碼頭乾記北貨行夥葉福寳被車夫唐炳坤竊去棧内花生一包請究判責手心二百下失贓給領○萬利豐記桂圓店主張采豐遵斷繳欠已誌昨報孫明府昨傳和太等各原告到局領銀又有德順參店主李雲標投案附追銀一百六十餘兩明府判照六折歸還著張再找銀二十五兩各家提出二十五兩給李具領下期照此繳派（欣） 
[公共公廨晚堂案]  
　　家丁高貴代主控俞漢槎串同地販王阿大卽王學泉及沈書堂錢富全等賣地少交奉訊飭中理楚在案前晚經襄　金大令復訊高貴投供案懸多日叩求嚴追質之王家同供難以調處情願賠銀大令判三人共罰銀八百兩繳候核奪王卽繳洋四百元開釋沈錢無洋押候照繳○前充公廨地保之王阿大控徐桂祥賣地不交一案前晚亦奉復訊王供該地被徐盜賣現在洋東定欲交地務求究追質之徐供因王無銀故而另售並非盜賣大令以此案日久未便再延且徐尙欠古太太銀兩抗斷未還判押候一併追繳原保秀泉陳連松開釋（見） 
[公共廨早堂案]  
　　無錫人馬得得之女會貞年十五歲隨父母寄寓常熟被航船户萬寳生誘至蘇州幇傭旋又帶來上海賣入某雉妓院爲娼得洋二百五十元心猶不足串同周阿根前往加價鴇毌不允報探竇如海拿究馬會貞供訴前情並稱現已信追父親來滬襄讞金大令以萬姦拐情真商之德繙譯麥令豪君判押西牢三年周押西牢一年會貞交官媒候伊父具領○酈元標因楊金才欠會洋六元屢索無着糾同陳長友袁永盛至新閘路攫楊皮袍統一件報探張天林拿獲解究判楊押兩月陳不應毆探押一月袁押十四天皮統給還○捕解過犯朱雲四竊汪福慶家皮衣請究判押捕房兩月○陳阿東王金榮違章聚賭由七百號華捕拿獲用木棍毆傷昨已解訊大令以該捕不應擅自毆人嚴加申斥嗣後再犯定當革辦王陳判各押一禮拜○胡寳林王小亭售賣彩票違章由探獲先判各罰洋五十元呈案之六十八號湖北彩票如獲中式撥充善舉○禮臣洋人與洋人克魯森控韓位義圖賴欠銀昨日解究禪臣洋人供被欠銀三百六十二兩五錢克魯森供欠洋七百餘元質之韓求請交保出外限十四天向禪臣還洋克處有雜貨有放照算尚應找還銀數十兩求鑒大令判還押限五天内先繳禪臣控欵克欵再訂下禮拜六訊奪○陸寳福掩入友人錢根松褚阿全等家竊紬衫馬褂當洋經探獲究大令判押候由陸父償還當本如違重辦○應榮根在新閘界外竊徐順元家衣物由捕送究大令判將人贜送太陽廟巡局訊辦（見） 
[美租界捕房事]  
　　西華德路二百九十六至九十八號門牌居民昨日報稱近有西孩多名時將木手鎗至門前施放致碎玻璃憲我扇請爲查禁捕頭允之○某西人酒醉至西華德路滋閙由印捕㧦入押候醒釋○前晚有流氓多人擁至北四川路永興祥糖食店搶去銅元五百餘枚及雜物等由店主投報捕房奉飭包探密拿務獲○朱阿成在西華德路向小販陳阿記强賒糖菓逞兇由捕將朱拘入飭押乞丐牢一天○陸松濤前竊元芳路張元吉家皮箱内 
 
 

Page 11

 
 
第十一版　 
儲綢皮衣物贓值甚鉅報由捕房飭探陳洪德拘獲押候送辦（古） 
[法租界捕房發落]  
　　趙寳善控王步洲托吴子卿糾做亭生輪船買辦祗開一次卽被行中辭歇求追墊借之洋九百元一案奉訊未結昨日原告於發落時投案求追陳大令傳王復訊王供糾做該船生意之鄭鳳祥尙未晤面求請寛限大令著再限五天將鄭交案違干未便○馮子生控湯阿木賒去大小土計銀一百五十兩奉訊押追在案昨日原告投稱現在有人調處求恩銷案大令准之將湯開釋○流氓陳阿二竊皮衣一件失主報捕拘究大令判押五天○喬長生竊衣服十餘件由探解究大令以喬係積竊判押二月○楊照春迭次犯案前日又竊衣服首飾爲包探緝獲解辦大令判押二月○陸阿四劉桂海陳小弟串竊衣料失主報捕查獲解究判陸陳各押三月劉押一月（居） 
[振欵聲明]  
　　昨由嚴筱舫觀察處交來沙振棉衣損欵清單一紙計丕承祝湯善士洋一百陸十元通久源花紗廠洋一百元王月亭洋五十元盛桐軒張崇本堂盛知止軒孫珊卿各洋四十元恤記洋一百十八元葉厚德堂永安輪船局盛寳田陳友臣永康行姜于記周金相晉魯氏阜奏行慎亨行謙亨行新順行乾康號升大號劉世彩堂寗海商輪局孫餘生號毛杏才永川公司同善公所板行各洋十元乾豐莊洋三十四元海門商輪船局洋廿元戴瑞卿洋十九元吴葭牕陳次平咸　　祥餘莊富康莊各洋十七元張子華事恆莊馮保魯宏泰莊升　莊慎豐莊升康莊各洋八元伍角李秉花堂洋十陸元邵涵性堂胡湧泉堂恆潤行裕森行義和棧恆順行大和棧仁餘棧豐順棧同潤行乾大行恆大行劉閏水各洋四元源大板行同興泰益和洽久和棧咸和棧各洋陸元寳昌廠順記廠萬慎行蔡敦仁堂新甡號北門鋪路同人董玉軒各洋伍元寳順板行源泰板行鎮海輪船王公興公順行益昌行同裕行黄楚卿黄子霖沈筱賡李寳廷錢燕華源泰髮餘和棧萬和　劉實堂天成行介和棧光順棧黄椿茂張金房卓興房戎隆房各洋二元元昇板行陳永興沈樹　各洋一元裕豐米棧萬源各洋三元老恊興洋陸元四角陳竹房洋一元六角泰和棧洋八元以上共收洋一千二百零九元五角當成新棉衣褲一千套計洋一千六百七十六元五角又買舊衣褲五百套計洋四百五十元一併交山敝堂彚解灾區散給又棉衣裝申護照費洋二元刻收條洋七角九分六除收凈少洋九百十九元七有九分六由一觀察自行捐助另經募新舊棉次計數并芳名列後敦裕　代募棉力子舊棉褲三十件又新孩棉衣十八件陳荔汀大小棉衣等三拾一件鳳儀珠號舊衣六套慎昌丰行新棉衣十六套舊衣二件王銘槐棉衣一百套合併陳明即希公鑒上海六馬路仁濟善堂董事嚴信厚陳作霖曾鑄朱佩珍焦發昱劉芬施則敬張韋承等謹誌 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
績請獎五員奉硃批覽欽此 
宫門抄九月十五日理藩院光禄寺八旗兩翼值日無引見松公授郡君額駙謝恩景恩續假五日召見軍機特圖慎 
河南巡撫陳奏爲職官以身殉母純孝可風擬請宣付國史館編入孝友列傳以彰至行而示來茲摺 
河南巡撫兼管河工事務臣陳夔龍跪奏爲職官以身殉母純孝可風擬請宣付國史館編入孝友列傳以彰至行而示來茲恭摺仰祈聖鑒事竊據河南候補道王夢熊等禀據候補知縣張瑜森等呈稱伊族河南試用知縣光緒已卯科舉人張元潮係直隸南皮縣籍爲已故萬全教諭張嗣陶之子至性天生素有孝行其平日承歡爾室無論一事一物一方一動靡不曲體親心光緒二十二年由獲鹿縣教諭過班知縣入都引見適值其父張嗣陶殁於萬全縣教諭任所元瀚在京聞訃星夜奔喪途中食不下咽者數日及抵縣境哀號不已屢絶復甦其父僚友相率爲之戚然居喪三年未嘗飲酒食肉一切悉遵古制服闋後分省河南奉母劉氏來豫就養雖需次清苦而甘旨之奉罔有或缺光緒三十年三月初一日劉氏猝然痰壅無疾而終維時元瀚正在都城差次聞耗奔回自念雙親去世皆未躬親含歛引咎自責痛不欲生哀毁骨立日漸羸弱家有勸之者元瀚則曰吾母殁時未克送終實抱終天之恨但得相從地下藉贖前愆固所願耳迨九月十一日元翰以歸葬有期自撰祝文祭告朱及行禮憑棺一慟而絶時年五十一歲當元翰少時以其父受徒於外代奉祖母躬任勞瘁雖澣滌厠牏之役亦不假手他人與次弟張元來最相友愛元來患病焚疏禱神願減已齡以益弟壽蓋其天性過人有如此者改官後一署澠池縣事一署寗陵縣事善政頗多亦移孝作忠之見端也備具族鄰甘結並事實情册呈由該道等加具同鄉官印結禀懇奏請旌表並宣付國史館立傳以維風化等情前來臣查光緒二十八年禮部通行章程内開嗣後凡有孝子等項請旌之案悉改爲咨部核辦等語當卽據禀連同册結咨部旋准禮部咨河南試用知縣孝子張元翰以身殉母請旌由部照章歸入年終彚案核辦至所請宣付國史館之處應加行奏明理等因伏思張元翰早列賢書出爲循吏詩　之家聲克繼顯揚之大義無慚此次因公出外驟遭母喪乃因含歛未親竟致毁傷殞命卽此全受全歸而無憾益信稱孝稱弟之有徵雖五十致毁非曲禮之常經而孺慕終身豈庸人所及查光緒二十八年湖北試用知縣岑德因以身殉母經湖廣總督臣張之洞等奏請宣付國史館立傳仰蒙俞允有案可援合無仰懇天恩俯准將張元翰生平孝行宣付國史館編入孝友列傳以彰潛德而勵民風除該孝子請旌由禮部彚案核辦謹會同河南學政臣王垿恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
宫門抄九月十六日外務部欽天監侍衞處值日無引見安徽臬司陳啟泰到京請安前歸化城副都統樸壽到京請 
安新授奉天驛巡道陶大均謝恩分發山西知府托龍武謝恩左孝同請假十日增崇續假十日崇文門呈進冬笋召見軍機陳啓泰樸壽陶大均 
江西巡撫胡奏爲贛關徵收稅銀今昔情形迥異勢難規復原額短徵之欵籲懇天恩免予全賠摺 
頭品頂戴江西巡撫臣胡廷幹跪奏爲贛關徵收稅銀今昔情形迥異勢難規復原額短徵之欵籲懇天恩免予全賠恭摺仰祈聖鑒事竊據吉南贛寗道兼管贛關稅務江毓昌詳稱案奉户部札行各省常關徵收稅銀正額贏餘均有定數短徵議賠亦所常有當此練兵需餉之際籌欵維艱若不變通辦理恐恃有交一免三章程徵多報少以後完繳關稅賠項以十成實銀繳庫完不足數查明先行奏參革職再限一年如仍不完交着卽監追所有從前欠七免三以及交一免三章程一概不准援引各摺片均經奉旨依議欽此欽遵札行到關奉此遵查贛關例定正額贏餘共銀八萬四千四百七十一兩五分五厘自同浥初年以迄於今歷屆收數均係短絀推原其故蓋因贛關徵稅向以浙閩蘇皖諸省運赴楚廣銷售之絲茶爲大宗迨各口通商輸舶通行以後商人利於便捷絲茶兩項悉由上海等口用輪船裝運不從贛關經過是以贛關所徵之稅遂因此而驟絀矣然咸豐十年以前猶恃江海關每年代徵絲稅銀六七萬兩堪以挹注嗣因洋商收買乾繭江海代徵絲稅亦逐漸短收本届僅代徵銀二萬五千餘兩較之昔年已短正額贏餘之半加以子口稅單盛行内地常關祗准稽查不能徵稅每年約占去常歲銀六七千両其餘零星晨貨亦多改行海道稅權無可收回溯查數十年來贛關收數之贏絀皆視江海關代收絲稅之多寡爲定衡而江海關代收絲稅之多寡又祝浙江省所收繭稅之淡旺爲準則繭稅多則江海代收之絲稅少絲稅少則贛關之比較亦短追本窮源衡情酌理贛關短收之常稅非徵多報少稽查不力所致况數十年來實無廉幹精明潔已奉公之關吏而每年本關所收之稅總不過二三萬兩之譜且其中尙有各前道暗賠鉅欵者此等情形在户部早所鑒及是以歷届短收之項均蒙奏議減成賠繳並准其認交修工職道於奉到新章以後除恐因地方公事不能專心整頓關務卽經禀由前護撫臣周浩派委補用知府陳萃豐到關幇同厘剔設法招徠奈稅源已竭起色爲難茲查光緒三十一年一屇前道劉心源自光緒二十九年閏五月十六日起至七月十二交卸前一日止徵收正稅連耗銀一千五百七十二両七錢四分臨關零稅連耗銀三百二十七兩七錢六分職道自七月十二日接管起至三十年五月十五日滿關止徵收正稅連耗銀一萬七千七百三十八兩四錢八分臨關零稅連耗銀一千八十二兩八錢七分又江海關代徵絲稅銀二萬五千三百四十一兩九錢五分一釐以上共徵銀四萬六千六十三兩八錢一釐除例支部科内閣公費管關養廉書役工食季報雜費等欵銀六千一百八兩五錢一分八釐外實僅徵正稅銀三萬和千九百五十五兩二錢八瓫三釐比較贛關例徵正額銀四萬六千四百七十一兩五分五釐尙短收銀六千五百一十五兩一錢七分二釐當此時艱餉絀職道身受國恩苟能有裨於公敢不激發天良力圖報稱擬將短徵正額銀六千五百十五兩一錢七分二厘全數賠完並另賠贏餘銀四千二百一十一両五錢七分八厘湊足正額贏餘十分之六由職道設法張羅赶緊解清比較近四屇已多完銀四千餘兩此外短徵贏餘銀三萬三千七百八十八兩四錢二分二釐委因 
 
