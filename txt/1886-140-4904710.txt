# 1886 - 140 - 4904710

 

Page 1

 
 
[丙戌科會墨出售] [  申報主人啓]  
　　本届丙戌科會試揭曉後本舘除先後將電傳題名録登報外並託都中友人將官板題名録并會墨迅速馳寄其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十六號畵報出售] [  申報舘主人啓]  
　　英國自利惠波至北根海地方向有河道名没爾水該處生意日旺一日河面船隻往來時有壅滯之患故設法於該河之底另闢蹊徑架砌鐵路録　 
火車英人於成功之後繪人西國畫報四處傳觀以彰奇異本齋因亦按照墓下以供衆覽其畫報之末仍附淞隐漫録圖説一則准於十六日出　 
[論廣東臬憲嚴辦某孝廉事]  
　　士人讀書但求科第品已下矣一舉倖獲而卽以紳衿自居公然出入官衙結交胥吏倚勢横行則其品正不知尙居何等人心之不古世道之憂也昨報登粤東近事一則内言某孝廉爲臬憲詳革緝拿究辦是殆挽冋世道之一端乎某孝廉平日專以武斷鄉曲魚肉愚民爲事揑情誣控教唆詞訟以及嚇詐平民之案層見疉出臬憲聞而惡之先飭傳案詰訊臬憲盖猶以孝廉之禮相待不過因其聲名狼藉　因是訓誨而玉成之該孝廉倘能仰體憲意則當立赴鈴轅自陳悔過吾知臬憲必將憐之惜之略加教訓决不至於大發雷霆乃猶敢以孝廉爲護身之符屢次抗傳不到師詞强辯是則冥頑不靈不可教誨宜臬憲之赫然震怒飭縣嚴拿務獲究辦并詳請院憲褫去衣頂以便刑訊其勢必且出於虧體辱親孝廉二字掃地盡矣雖然天下之孝廉多矣其實能顧名思義者幾何哉鄉闈偶然僥倖卽無不龐然自大以爲我今而後非復酸丁面目矣府縣各地方官可與分庭抗禮鄰里鄉黨疇不尊敬某某大僚則我座師也某某巨族則我同年也我復何所畏於人雖以無道行之亦無妨矣於是初則包攬丁漕繼則請託公事地方官因其身居孝廉去仕版漸近偶有一二小事稍稍聽從彼卽援以爲例積而久焉必至教唆詞訟包打官司以致聲名狼藉而後已而彼猶不知覺悟詡詡然以舉人自命一再會試不中而其同年則有高捷者矣其座師則升擢要津矣彼則聲氣愈通意氣　盛積惡亦彌甚亦有終身竟不發其覆者而不知其貽患子子孫者更無窮也余於去年鄉闈放榜以後見有亂送硃卷强投報條到處辭行張羅盤費者曾爲友人言之以爲此等風氣不知起於何時不啻於甫稱孝廉之時先爲不廉之實廉字旣不能名副其實孝字又何論乎夫古諺有之一舉成名天下知所謂知者人自知之非必欲人之知之也卽曰僥倖成名不敢自信刻印硃卷　正於人則亦不過於其師若友親若族略爲分送試觀其硃卷面上印有呈政二字亦可知其命意所在初非專爲歛錢計也去年有江南某孝廉分報紙於鄉麟某甲閲數日甲至某孝廉所開鋪中賒物鋪夥以素未往來辭之甲謂與東人素好比孝廉出亦不相議甲乃袖中出報紙擲之櫃上曰旣非　識此物何來吾本不欲賒物袖中携有現錢特欲以此錢作賀禮致購物之貲不數耳今旣素無往還則請以報紙奉璧而由賀禮内數錢以償貨償禍長竟去此其人固近於玩世不恭其實則亦由於某孝廉意在歛錢不問素識　否而概送報紙故有此辱然則孝廉之當顧名思義砥礪廉隅盖可知矣彼廣東某孝廉殆狃於一舉孝廉卽可以分報紙送硃卷借此爲歛錢計而所欲過奢不能如願因於分卷辭行之外花樣翻新爲此唆訟教誣武斷漁利之事至於觸臬憲之怒必欲懲一以警百而孝廉之技於是乎窮孝廉之威於是乎殺孝廉之惡貫於是乎滿盈孝廉之聲名於是乎一敗塗地爲問恃勢妄爲之時亦曾念及此一着否耶夫臬憲之所惡於孝廉者非惡其爲孝廉也惡其名爲孝廉而寔非孝廉焉耳由孝廉而等而上之倘有林下之都堂家居之進士或不能優游養望謝客杜門有時而進巨函有時而謁私室此其人之罪當更浮於孝廉亦宜援治孝廉之法以治之不得援議貴之條也由孝廉而等而下之倘有以庠序爲負喁恃衣衿爲鐵劵有時而憑陵戚族有時而交結匪流此其人之罪正不亞於孝廉亦官以治孝廉之法治之不得引减等之例也嗟乎執法者而盡如廣東臬憲之所爲刁紳劣監將何所施其鬼蜮也乎無如天下滔滔如某孝廉者比比皆是至人或不敢攖其鋒而晏然且日得飽弱肉以爲食而如臬憲之雷厲風行不阿不縱則僅見之於廣東中國幅員之廣人才之多豈果剛正不撓之員若是其少哉殆亦以栢臺之耳目有所難周故雖有刁紳劣衿而不之覺也得得天下之司憲皆以廣東臬憲之心爲心明查暗訪務使若輩有所戒懼幡然悔悟而自新是則挽回世道之樞機亦補救人心之大要民夫 
[諭旨恭録]  
　　十六日軍機大臣面奉諭旨給事中劉恩溥奏請旌表節孝等語張七姑張王氏邊三姑楊趙氏均着准其旌表禮部知道欽此 
[劃界暫停]  
　　前報述鄧鐵香星使至粤一節兹閲港報知劃界之事尙有數處示曾劃定因天氣炎熱鄧星使亦政躬稍有違和故兩國使臣皆商允暫停鄧星使卽回廣省暫行養疴一俟稍凉再當補劃蓋其未完者已不多也 
[東京未定]  
　　香港西字報言有德國輪船由東京來港述及東京地方尙多未靖土人羣聚與法爲難國截餉道本月十三晚至租郎地方放火將法國書信舘焚毁旋卽遁去次夜又至租郎相近地方放火十五日法國調兵前往弭亂且聞他處亦有土人滋鬧情事然則東京之事尙未甯貼法人何屢爲大言耶 
[邸節行程]  
　　醇邸出巡排單早經登列兹有西人來信登諸西字報言邸節於二十日下于由威海衛回至大沽矣先是英水師提督率兵船十艘並英領事官於十六日行抵旅順口次晨高扯龍旗五色旗升砲致敬中國兵船亦升砲回禮旣而英提督率各船兵官登岸提督乘輿各兵官騎馬前往普謁行邸並照相一紙醇邸謙謝并告以卽當赴烟臺提督遂與名兵船先至烟臺十九日丁禹亭軍門及朗君率華兵船護送海晏保大兩輪船回至烟臺法國水師提督亦以五兵船在彼恭迓邸節各船均聲砲致敬醇邸與李傳相同在海晏海艙面橋上觀望是時砲聲如雷旗幟煊爛殊爲大觀停輪暫歇卽派李傳相善軍憲回拜英水師提督並請將所坐兵船作一將戰情形又將霍斯盖斯機器砲開放　門善軍憲亦親自試放至七點鐘回船復往拜法提督傳相詳閲其船中情形旋卽回船至次日晨開行回大沽又 
 
 

Page 2

 
 
接本館駐津訪事人信云醇邸到旅順後十六日閲陸操十七日閲水操十八日騐水雷廠午後往威海十九日由烟臺回大沽自迭差後天津練軍五營親兵砲隊前後護衛兩營淮軍　衛營砲隊兩哨均出八成隊移紥海光寺營門内外馬廠盛軍五營小站八營陊紥海光寺營門之西楚軍馬隊等又在芥園廟連日操演以侍醇邸回津時閲看方邸節初到津時傳見各統領朂以愛惜兵丁勤加訓練情詞懇摯聞者無不感悚及閲水師　堂後上快馬小輪船復問黄麗世徐見農兩統領何在時統領送差畢業經冋營傳相卽派差馬追之黄統領近在河北當　追回而徐統領已飛馬至軍糧城追之不及其時快馬小火輪泊在河干兩岸觀者如蟻巡揮兵勇持械逐之一人倉卒不及走避跌落河濱醇邸見之一面下令不准驅逐一面問跌下之人有無傷損飭卽扶起其愛民也如此又有津人魏某皂靴紅帽厠於人叢中見者以爲當差人役不之異也及邸節近前驟舉禀詞投遞禀中略言中年落拓衣食難謀現在邸節到津係不世遭逢求賞一差使等語醇邸以其無知妄作發交地方官審辦其得大體又如此 
[試演鐵路]  
　　西人新製活動鐵路曾於粤東試演張香帥委員臨閲獎賛　加日前又運至天津在紫竹林租界河沿重試經營之始機器未齊僅以人力推移已覺疾如流矢他日倘用火機鼓動則其疾當更倍之矣不可謂西人之巧思獨運歟 
[粤東郵報]  
　　昨閲十九日香港維新日報及粤報俱稱得有官場信息胡筱泉大宗師考至羅定州因病出缺卽經省憲電奏奉有電旨着汪學士鳴鑾接任云但邸抄上諭旨本舘託京友每日由電飛傳業已傳至二十日並未見有汪學士簡放廣東學政明文或係粤人訛傳港報率録耳姑先照述以俟後聞 
[圖繪英姿]  
　　皇太后傳諭京内外文武大員曾爲國宣勞戰功卓著者各圖形像進呈以便庋藏凌雲閣上李與吾軍門自浙回蕪接奉此旨卽倩畫工至節轅繪像二幅一衣冠整肅一科頭便衣咸奕奕有神惟妙惟肖一俟裝潢旣竣卽當進呈御覽褎公鄂公毛髮動英姿颯爽來酣戰有唐盛典不得專美於前矣 
[督憲發倉]  
　　去年廣西驀遭水患幾於薪桂米珠兹當青黄不接之時小民愈難謀食張香濤制軍因飭廣平倉撥米數千石委員解往减價平糴以抒民困云 
[永嘉瑣聞]  
　　樂清華超山鄉民築壘拒捕之事實係巖爺而起聞華超山上供奉一神名曰巖爺當兩造爭塗之際該處居民求請降神倐有一人手舞足蹈狀類癲日聲言此事起釁皆係塘垟吴某等三人主謀汝等擇日與彼械鬥我在暗中護佑將此三人獲住此事卽可了結但三人獲後須將首級心肝祀我我定佑汝云云鄉民信之遂相械鬥所獲三人名姓恰與神言吻合遂割　首而剖其心以祀神焉嗣經李太尊會同温標各營緝拿各犯除保釋外尙有二十名寄押樂清翼房中犯係吴姓所控之第三名李太尊又訊出主謀唆訟者二名係永嘉柟溪石柱地方人太尊當堂諭令交出首犯　然定將二人嚴辦○温郡素尙競渡本月初四門外之陸堂殿花柳塘之楊大王殿均已舉行書捐　○東陽春客棧毆傷諸某疉次請騐聞諸某腎囊受傷雖重經醫生救治尙可不至于死初三日各生童復赴縣請辦周邑尊諭以案已斷令服禮爾等不必干預致于咎戾各生童尙復嘵嘵爭辯邑尊飭令退去聽候批示○柟溪季朝哲之子名阿亭前被洋槍土匪擄拔勒贖適周邑尊往四十六都騐屍當被季朝哲攔輿喊控周邑尊遂督同兵役先拿土匪並押回季某之子該處紳耆於上月廿七日恭送真慈父母扁額一方並抑强扶弱除暴安良等牌數對以誌感戴○前報載温郡接奉瞿太宗師飭知内聞於四月初十日縣試五月初十日府試因公文内係台州字樣故李太尊專足赴省詳請示遵及差回始悉當時書辦將飭知誤封今已改于四月二十日縣試五月二十日府試 
[牛庄近事]  
　　本月十三日耿張兩營在大校場合操如火如荼軍威頗盛○是日宋軍門慶由旅順電致左統領言醇邸刻已由旅來營察看砲臺營伍統領急告之道廳縣各署赶備供張異常慌亂并立發急足知照奭邑尊至上燈時續接電報云醇邸並不來營各員遂一笑而罷○十四日下午牛庄輪船由津到埠有穆大經略隨員前山陰縣陳子漁大令前盖平縣徐大令慶璋等數十人附之而至○官場　言慶軍憲裕刻已任滿有旨着回京另候簡用欽此其新任者爲清軍憲凱云○本月之望午刻慶軍憲命駕至水雷營騐放水旱各雷皆由劉鶴亭管帶親自然放　然一鄉石破天驚有一大魚長可七八尺被擊上岸軍憲顧而色喜獎勵有加○各沙船回南時帶貨過多遂由津海關禀請李中堂著各補四成厘稅刻聞中堂尙未批示也 
[光緒十一年十一月分甯波辨志文會評定六齋各學名次]  
　　漢學超等十名許克勤王廷鼎許文蔚吴廷採蔡啓盛胡玉縉吴壽萱過炎吴從庚陳漢章特等五名秦在鎔胡友芸金文樑金文杜任伯强○宋學超等十名劉孝思葉慧業黄維瀚張鴻桷王紹質毛震李志莘范鼓壽鄭鍾祥胡玉縉特等十名林鍾崙沈重光管年祥吕燮陛馮文詠孫康祺鄒丙炎錢寳和王亨兆胡友芸○史學兼掌故超等十名鄒辰笙朱逢甲楊敏曾汪開祉楊魯曾秦在鎔吴廷採屠承恩張鴻桷孫鏘特等十名黄維瀚范彭壽葛士濬李鼎頤錢從誠毛震林植梅馬辰琯陳宸馮玉如○天文兼算學超等九名盧雲鵬沈春元王建勛張謹曹辛　珮璐方丙南杜鏡清華廷楨特等八名何宗鎬方崇鈺葉廷柟王存中水之清王瀛董佑堂余仰垕○輿地學超等十名朱逢中葛十濬戴羲楊魯曾超履福孫貽榖許克勤吴廷採黄維瀚汪開祉 
特等十名張鴻桷何宗鎬吴善逵過炎秦在鎔吕燮陛王亨兆胡及芸徐麐瑞陳宸○詞章學超等四名張景衡盛鍾璆張企融鄒宸笙特等九名楊引傳李鼎頤周以成陳德圻陳鳳鏘王士駿朱逢甲高乾高華丙奎 
[觀馬戱記五]  
　　昨與寄鷗主人絇偕觀車利尼馬戱八點二刻並車而往余於是戲曾卜其晝未卜其夜寄鷗則於三年前暢觀之後此次尙屬初次觀塲入門先觀各獸獅虎皆蹲伏不少動兩象之旁有牛一頭色白而體小背上有肉凸出高約尺許指以示寄鷗曰此牛出於印度西埠地方彼處目之爲神牛不知何由得之觀其依依象側跬步不離大似逐野鶩者之形影相望是可異焉歴觀旣畢相與就坐適朱半人亦在坐携有遠鏡精雅無匹一見卽以付余曰僕尙無須此聊以佐吾子之目力所謂寳劍贈　烈士也余笑受之迨戱作持以測之則纎微畢見自初至終歴歴在目寄鷗又從旁指而告之計馬之出也六次無一次不極其妙而于東君親調之緬甸馬兩匹及黑衣西女所乘之驪駒爲最中西士女觀至隹處有以名花爲犒者而拍手歡笑之聲尤不絶於耳也其餘緣綳翻索擲帽疉人等戱則皆以人爲之其技藝之嫺熟固不待言最足發噱者則黑衣西女盤馬旣畢一花面乘假馬而出遮遮掩掩倐却倐前無一不效西女之所爲至欄限於前則止而不能躍從臺旁高處趨而過之將入又一蹶幾不復振余曰是殆詼諧玩世以見學步後塵徒得其貌去得其神適足以貽笑於人也終之以象舞獅鬥若曰馴獅伏象佛氏侈言之以爲是大神通殊不值一笑也是晚中西觀者頗形擁擠戯亦分外加工余顧寄鷗半人相與撫掌歎觀止焉 
[稅司來滬]  
　　前報載總稅務司赫德君將　滬上與邵筱邨觀察同赴香港一節兹悉赫君已於昨日乘重慶輪船到滬矣 
[滬江細事]  
　　昨日午後有吴淞　胡四金將妻及泰水交捕扭送捕房訴稱我本在吴淞鎮開設米鋪當娶妻　外家無子方明妻母由我供養近日我適有事赴天津及回妻已不見隨訪知在滬因偕弟在法界醬園弄第四十八號門牌房屋内尋見妻母不肯回淞是以鳴捕據妻 
 
 

Page 3

 
 
云到滬已多日初住十六鋪行仁里馬頭後遷是處今挈妻回淞恐有阳撓請將妻母暫押捕房候妻下船後來領補頭允之○新北門内某猪作小孩忽於昨日午後淹斃陶米缸中其亦老屠嗜殺之報歟 
[法國官報]  
　　法國駐華欽差戈可當前往朝鮮議約卽以駐滬法總領事愷白邇暫署欽差上海法公廨事則以副領事代之愷君正欲束裝北上忽奉法廷電諭着署漢口領事于雅樂爲天津總繙譯愷君遂暫住上海俟于君到來偕同北上云○現任廣東法領事法蘭亭於前日由粤　滬以密采里客舘爲行轅 
[傳訊屍妻]  
　　法捕房覊押人犯王阿毛卽屠阿毛糾黨圖遁追毆致斃報經莫邑尊臨騐及屍妻倪氏呈請伸雪等情節登前報前日下午莫邑尊飭傳該氏及抱呈屠天成詰訊該氏供稱丈夫素來安分悮被拘拿奉押後亦未圖遁不料遽遭華捕蔡阿二兇毆傷斃現在一家數口待哺嗷嗷求請提蔡訊辦以雪沈寃抱呈供亦相同邑尊謂此案申詳上憲本縣自有權衡爾等不必多瀆該氏等泥首而退 
[請逐賭攤]  
　　昨日有虹口張家灣土人張桂山等赴縣吾稱前有粤人在朱家木橋設攤聚賭自經英公堂禁絶若輩卽匿跡銷聲至邇來賭徒麻皮阿寳等復濳在張家灣一帶我等地上硬設賭攤向論恃蠻叩求驅逐未知莫邑尊如何批示也 
[會訊撈銀]  
　　太古洋行控稱蕪湖輪船失事後打撈各貨撈得鄭保順土行之大土向索酬勞銀三百兩有奇鄭以别家亦有大土敏箱祇取銀七十餘兩不願照給羅太守着邀同公正人議奪等因已登前報嗣太古行仍欲照收鄭堅稱同一大土落水何以謝酬若此縣殊是以未經議妥太古催請傳鄭鄭遣夥某甲投質羅太守押令俟鄭到案然後釋出鄭又赴道轅呈控湯觀察飭羅太守復行會訊詳覆隨照會英副領事訂期昨午會訊太古西人投案訴稱當蕪湖船失事時與各客言明打撈各貨所有費甲按客公攤均簽名立約行中始雇黄浦牛庄兩輪船并善於泅水之人打撈各貨共用銀九千餘兩秉公攤派各無異言惟鄭躭延迄今然此項酬銀我行早已代給現惟向之收還而已鄭仍執如前并稱當時新老沙遜亦有大土裝該船往漢口撈起後每箱酬銀七十餘兩據太古行買辦言我之大土貨高價貴且沉在極深處甚爲費力故酬價較伊倍加然大土行情無甚分别况我貨裝往九江理應漢口之貨裝在下面如何言我貨在下我非欲較及區區惟于理總覺不符現願繳銀三百兩請充山東賑濟設欲被太古行領去則我實不願西人又稱鄭之大土無多並不分裝上下實因失事後鄭之洋藥在水深處是以撈費加多太守商之佩副領事謂請充善舉尙屬近情佩君諭知西人西人稱此係代墊之欵充賑與否應出我願不能任鄭所爲兩造又反覆辯論至再至三太守隨飭將鄭夥開釋交鄭帶去着卽繳銀 
[定貨轇轕]  
　　昇寳洋行控稱興昌馬車行主陳吉甫囑我行在外洋定買馬車需用各木料及車輪十副今由輪船運來陳延不將輪提去叩請傳案着令付銀提貨佩副領事據情照會羅太守飭差傳陳會訊异寳洋行西人申訴前因并稱陳定貨時寫有西文字據及函致外洋照辦後先有發票寄來交陳已蓋圖章豈容後悔陳遞禀聲稱曾託該洋行在外洋代辦各木其輪亦係兩圈木料盖我欲起造馬車房木料須購自外洋太也洎到滬其照所定之式者均已向提惟輪盤竟已做就價亦甚貴我不合用故未往提西人稱憑單往辦毫無錯誤單上陳曾簽字今特呈閲陳又稱單由伊行寫字洋人所寫或係筆誤我寫有華字單并繪圖曲固在伊佩副領事向陳曰貨旣不合西人將行情單交爾時爾何盖印按照中西貿　章程爾當付銀提貨　能異言陳稱行情先由銀行寄來我已託辦在先理合蓋印及至貨到始知不合應向退還佩君謂木料與做成之輪行情不同爾豈預先不知乎陳稱不識西文諒無錯悮及至貨到始知不合太守謂揆度情形悮在西人不在陳隨商之佩副領事着陳將合用之件照提其銀兩則繳案後再行給領西人堅執不允太守謂中外一理强辨無益本府惟知秉公論斷旦造馬車之行非興昌一家爾儘可另售西人稱此係定貨設或另售必致受虧太守謂誤者自認其虧可也西人尙不允從太守向佩君曰本府照此辦理别無他言佩君又與西人言之再四始斥退 
[英公廨示]  
　　欽加三品銜升用道候補府正任川沙撫民府調辦上海租界會審事宜羅爲出示曉諭事照得近據石路各攤民人等禀稱石路擺設各攤歴年已久自鄭家木橋至北共有一百餘攤貧苦小民藉資餬口現經巡捕一律逐去有礙窮黎生命環求照會仍安生藥等情據經函致租界首領德國總領事衙門核正並又會商德　施繙譯官以工部局飭逋逐攤無非清理街道起見然小民生計攸關亦應兼籌顧及因查車馬擁擠日間爲甚而該處攤業夜巿較繁是以核擬所有石路卽福建路一帶自傍晚至夜十點鐘止擺設各攤期於道路民生兩無窒礙現准德總領事商據工部局復稱所有福建路擺攤自南京路起迤南至福州路口以北爲止可於午後七點鐘至十點鐘止准其擺攤函請曉諭至十點鐘後一律全收並不准移置别處違干懲辦等因前來合行出示曉諭爲此示仰石路一帶各攤民人知悉須知德總領事與工部局董緒恤爾等生計此後務各遵照所定地叚於每日下午七點鐘起至夜十點鐘止擺攤十點鐘後一律全收毋得逾延取咎其各凛切切特示光體十二年四月二十日 
[英界公堂瑣案]  
　　包探楊阿炳禀稱某西人住宅侍者陳鑑軒因與廚司口角打傷廚司受傷人現送醫院須二禮拜始得傷痊陳供不敢行兇羅太守判押十四天俟受傷人投案再行訊辦○包探陸阿長禀稱倪順發陳阿春二人向新關侍者買洋瓶論價爭毆侍者略受皮傷報捕拘案倪陳同供向買洋瓶因爭論五文錢伊卽辱罵故與爭執不敢行兇羅太守以事起細微且原告未到從寛開釋 
[上海文報局籌賑叢譚八十六]  
　　頃蒙兩江督憲曾爵帥屬由江藩憲籌撥庫平銀五千兩金陵支應局憲籌撥湘平銀五千兩又蒙江海關道憲湯觀察發到江甯藩憲勸諭各州縣捐規銀一千另二十三兩六錢分二厘英洋八百三十四元四角九分錢九百文仰憲恩之汪濊實欽感以難名生佛萬家卜公侯於累代望雲九叩　禱祀於無窮迅解東齊以慰仁厪○頃各沙洲來函江靖春賑已由張雪堂善士會商陳田生貳尹擇要散放訖上元江甯句容溧水高淳圩工已由張廉泉大令會同官紳次第收工訖江都丹陽丹徒等處工賑亦由任寅谷大令會同官紳辦竣拜讀之餘敬代同鄉灾民九叩百拜以謝輸捐辦事諸大善長○又接嚴佑翁四月初一日利津第七號信云頃奉十一十五日電均悉十三批五千兩十四批五千兩十五批十萬兩均已接收東省病根在河小民何辜罹此鞠凶河患不定賑務不已務祈設法拯此災黎云云源源接濟深有望於不厭不倦之君子○桐城裕泰寄還捐册内有一啓云陳君昌期學有淵源常有曲直訴者得程君一言罔不悦服以稱貸至門者無不如意相償頃接到同字號救灾圖一册卽自解囊并廣爲募存心如此宜其昔遇學徒竊白鏹而遁者原璧歸趙不爲所累云 
[上海文報局内恊賑公所解十九批山東賑銀一萬兩公啓]  
　　啓者昨解十八批賑欵後頃拳兩江督憲曾爵師諭由江藩憲籌撥庫平銀五千兩金陵支應　籌撥湘平銀五千兩合庫平四千八百十六兩九錢三分一厘二毫蒙此大惠亟卽加湊庫平銀一百八十三兩另六分八厘八毫合成第十九批庫平一萬兩於二十四日由江裕輪船起解揚州轉解山東嚴佑翁散放仍於月杪起解二十批賑欵如蒙仁人樂助幸祈早日惠下以便彚解不勝感激特此布聞王松森等叩啓 
 
 

Page 4

 
 
[滃洲觀會偶成一律]  
　　○嘉會爭看到滃洲紛紛裙屐集同儔故鄉幸獲故交叙勝地還偕勝友遊錦繡輝煌堪撓目樓臺結構記從頭　年遥隔今重見異樣新鮮衆美收[  小樓主人初稿]  
[浙省撫轅抄]  
　　四月十五日署鎮海典史陳士楷禀謝委叩辭赴任准署臨平務周錫祥禀知藩司飭知赴任並銷分湖差遣差回省禀到禀謝署臨海縣丞湯世倬禀辭赴任○十六日候補同知楊鏡涵禀知本日到中域保甲總巡差張序捷楊廟厘局專丁來省禀奉飭知留辦叩謝提補宣平縣葛華禀知本日交缷中城保甲總巡差候補縣董開汾由籍起服回省禀到左昭煌禀知臬司委讞局帮審差○十七日補用巡　張雲樞禀知赴嘉興差遣叩辭○十八日董開汾服満來省禀見從九品陳蔭堂禀知藩司委分湖差道叩辭未入流洪長瀅俱由京騐看來禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州官事]  
　　省中接得劉省三爵中丞來電謂將節莅榕垣或云欲與制軍會商恊餉故也○總理全臺軍械所候補知府丁太守逹意奉嗣撫憲札文到閩提支洋欵現已返臺○華稅局督辦河南試用道許觀察星翼現已奏准留閩補用矣○署福州府國太守正愷悌慈祥老成練逹去年法人肇事民心皇皇太守防撫兼施閭閻賴以安堵兹奉部文准補福州府知府黎庶聞之咸額手稱慶○藩轅牌示福甯府蔣屬藻調省遺缺應以候補知府吴廷英署理福甯府司獄宋萱謙請假回籍遺缺以試用府司獄張簡咨補臺北府陳星聚病故遺缺以候補知府雷其逹奏補同知莫　勳委辦福清華視局通判錢大昌委辦興化華稅局縣丞夏寳瑚委辦肆甯局核算縣丞梁逹士委辦泰甯梅口華稅分局婦檢丁大蓮委辦水吉華稅卡從九姜春棠委辦厦門常稅廛卡從九張　綬委辦泉州委塗厘卡 
[廣州官報]  
　　藩轅牌示德慶州缺委候補州葉滋鈞廣甯縣缺以大挑知縣楊崧年題補惠來葵潭司缺以海防先用巡要檢夏厚焯詳補調補高州府楊霽飭赴新任 
[照譯三月三號紐約大唔士日報論華人追索賠補事正月二十九日]  
　　本報今日恭總統飭議院之諭其諭指明華人在加利之諭其諭指明華人在加利寛尼各省受害及歪柯明各邦遭殘殺之事并指明據中國公使將實事寔情照會前來冋索賠卹又云平柯明之地方官辦理此案誠不免糊塗不合公義但總統諭内并未指明按　按例　應該賠卹華人之語但云中國公使所索賠者不過論交情施恩惠尙有議賠之一説若如中國公使照會所引中國歴年暗補美國各案謂美國亦應互相施報以補恤洛士丙冷遭害之人本總統以爲欲辨明中國公使所引述不能不請議員詳查舊案以定應賠不應賠之策且云請議院發慈悲仁愛之念斟酌籌議以體恤之心行佈施困窮之術等因觀於此諭直以乞　待人并非謂此等受害之人理應補卹矣斯言也直與一千八百八十年外部大臣伊卒士爲顛化案答覆中國公使之言如出一轍其次年布連爲外部亦以此説唐突中國公使且謂一千八百四十四年中美條約只一中國應保護在華之美民如有華人滋事必須重辦至於華人在美則不能一視等語獨不思我國與中國所訂條絇指一千八百八十年續絇第三欵明明言華人在美如有偶受欺侮美國　應盡力設法保護俾受按約優待之利盖所惜者此約尙未載明華人如有性命被殺　産能損者應如何賠償耳然因無賠補之説卽謂華人如前六月之受害者多國　不須設法保護又安用此第三欵之約乎如謂按照條約此次中國不應開單向我索賠是乃開中國不照酬報之端迫其不得不爲不守約章之計盖中國賠補於美國者從前有至鉅之欵也凡謂我能要求於人而人不能要求於我者皆偏之議論詳查萬國公法皆無如此不平之事我應北向中國賠補豈中國　不應向我賠補乎依外部三位大臣之意以爲不應賠補然我國之正人君子斷不敢謂我可力迫於人人則不能力迫於我有合天下之公理也 
[愈病助賑]  
　　湘省稽山鶴樵來函云幼子患痰迷之症劇甚日數舉危乎其危家人環視殆無生理走足告余詢悉爵藥雜投幾窮於術余　無可爲法因見申滬兩報　載助賑愈病之事不一而足故發心露禱果獲神明感格病卽全愈特分硯和用酬賑願今寄上足紋銀二十兩所騐收彚解灾區云云敝所已照收領除將收條寄復外謹登報以誌之[  上海高易籌賑所李朝覲秋坪謹誌]  
[行書助賑]  
　　李元章州司馬楚南名士也書法蒼勁有士氣現由原籍晋京道出滬上小作勾留因聞山東待賑孔亟願　行書助賑世有欲得其墨寳請寄交寳善街東巿大亨新棧中限五日取件潤筆信資均希先付一俟集有成數卽當由敝處彚解災區潤格列下計聞紈摺扇一角七八言對半元四尺展每條四角五尺每條八角六尺每條一元八尺每條二元堂幅加倍牌匾另議　　[  上海文報局臥廬主人啓]  
[揚州東賑捐局經收第二次賑欵清單]  
　　兩淮運憲程札發丁溪場許樂助曹寳銀三百兩板浦場葉經募太平垣商二五曹寳銀五十兩霎南賓州州魏刺史樂助英洋十元吴縣馬明府移送二品封職吴樂助英洋四十元浙江候補道彭經募味蘭齋筱記經記新記味記遠記菊記腴記晚記致記欎記恭記和記蘭記初記舉記永記德記　記　腴善記晚轡記初善記鞠善記晚再記初再記至記味善記翠善記永善記往善記至善記味再記菊再記腴再記翠再記永再記往再記菊三記腴三記晚三記鞠三記味四記菊四記至再記　再記味三記初三記翠三記永三記德三記至三記腴四記晚四記初四記翠四記永四記有記拙記言記柏記良記德四記至四記鞠四記衣記竹記仙記趙記持記善記各錢一千文孫厚甫翁經募富春張記富春維記富春劉富春氏富春樂富春善富春鄭記燕喜堂健人性之篤好本善各英洋一元錢扶萬婁簡齋無名何記富春石記各錢四百文無名氏錢六百四十文以上十六户錢洋並計十三元鄭伯壎樂助英洋十元張禮堂樂助英洋十元藥善堂樂助英洋十五元 
[陳與昌解山東第十二批賑捐]  
　　啓孝今解山東賑捐庫平銀二千五百兩計規銀二千七百廿五兩仍同文報局一總解交嚴佑之先生收放務祈各省大善士將所迸新册各來觀募迅擲以便集欵續解不勝叩禱之至[  陳熙元署啓]  
[上海三馬路與昌絲棧陳竹坪經募山東賑捐四月十九日第二百八十一次清單]  
　　成昶庄經募三輔堂楊大同錦字泰潤各洋一元德字洋三元昶字洋二元庸宇洋七角五分添字禄乾字裕字增字高陽氏城字斝字永嘉氏崑字雪記應字恊字彚字大字源字辛字各洋五角衆士二户合洋一元五户各洋二角半以上三十户共洋七元○硤石晉豐興衆友洋十元○仁大義洋一元求安氏二户錢一千平心氏錢五百携薌氏錢四百三户錢三百以上八户共洋三元○守陽氏祈身常健默修居士各洋一元祥雲軒錢四百贅金居錢三百千乘氏錢二百三户錢六百九户錢九百以上十七户共洋四元錢二百由全盛局寄來○大有恆經募繡虎居士洋二元殳山樵子壽萱室瘦石山庄吴恆浪袁恆茂楨記各洋一元恆記銅洋五元以上八户共洋八元銅洋五元○成康洋貨號經募無名氏劉巽氏孫少村各洋一元張秀夫洋五角方厚生洋三角黄端甫陳芝文各洋二角繆朱氏顧阿水各錢四　劉雨峰錢五百三户錢四百四十以上十三户共洋四元小洋二角錢一千七百四十○天和邵凌記洋五角吴秀鳳周忠氏各洋二角三户洋三角又三户錢六百十户錢一千三户錢二百十以上廿二户共洋兩元八角不知名洋一元○高源興錢九百顧志堂錢五百黄雪生錢三百四户錢八百以上七户共洋二元三角找出錢三十○陳文卿洋一元十户共錢一千一百以上十一户共洋兩元○油車莾全盛局來金芸卿倪朗軒梅春園各錢二百三十三義和錢一百二户各錢二百以上六户共洋一元錢一百○硤石蔡益壽潘羽京各錢三百六户錢一千二百四户共錢四百以上十二户共足對洋三元四開二個以上均塔册○慶餘號同人羨餘移助規銀廿四兩無錫求已軒爲父病愈完慶仙女鎮記恆祥元米行開巿酒筵移助三户各洋十元張禄初書潤共洋五元小洋廿四角劉河以復其初心節省學堂筆墨洋八元合豐衣庄衆友洋七元保順號洋三元銅洋二元周浦豐涇氏銅洋六元南昌慶餘堂毛洋三元鄭脩洋一角○本宅第廿三處桶捐册洋一元紅紙包洋一元散小洋六角散銅洋一元○本日共收英洋一百十七元規銀廿四兩銅洋十四元小洋四十四角錢二千零十文合併聲明 
 
 
 

Page 10

 
 
   
 
 

Page 11

 
 
[光緒十二年四月十六日京報全録]  
　　宫門抄○上諭三道録前○大臣張　奏報查勘山東黄阿情形並酌擬辦法摺子○江督曾　奏爲揀員借補游擊摺○湘撫卞　奏請勅部更正片○大臣謙奏爲知縣試署期滿擬請實授摺○四月十六日户部通政使詹事府廂藍旗值日無引　見○睿王等場差覆命○延茂假滿請安○崇禮請假五日○倉場奏漕船五日回空○召見軍機麟書○○頭品頂戴廣西巡撫臣張曜跪奏爲遵旨查勘山東黄河情形並酌擬辦法恭摺具陳仰祈聖鑒事竊臣於光緖十一年十二月二十八日行抵山東武定府境先赴下游查勘黄河徒駭河兩入海之路當經具奏在案臣循徒駭河北岸而行全霑化縣屬之流鍾鎮即流鍾口該處近二四年間黄流海潮互相冲刷河寛五六十文水深二丈三四尺順河七十里至陳家廟又七十四里至海口自陳家廟以下河面愈寛河底愈深海口近處向無民居詢據陳家廟商民船户僉稱從前海船小者至陳家廟近年大船亦可通行此徒駭河海口之情形也由陳家廟查勘至鐵門關該處附近河寛一百三四十丈水深一丈七八尺自鐵門關以下二十五里北有大堤行四十里至蕭神廟以下一河蓋牡蠣嘴以至海口正溜水深一丈二三尺至一丈五六尺不等漫灘寛處一望無際鐵板沙自牡蠣嘴以下間斷有之尾閭宣洩不能迪暢此現在黄河海口之情形也折利津循河而上節節履勘至濟陽齊河之間察看徒駭河中叚形勢連連黄河北岸決口冲灌徒駭查徒駭河自歸邑境内以至流鍾鎮以上河身過窄水不能容以致漫漶東流南岸地方被淹較寛村洛蕭條人民半多遷徒又歴齊河長清東阿北岸行抵張秋鎮卽從濮氾循河而西查勘上游自壽張縣境内起以全豫省滑縣境内舊有金堤一道計長二百六十餘里黄河改道以來大溜曾逼金堤從禾漫溢工叚爲直隸關闌下段爲東昌屏蔽嗣因大溜南滚又加臨黄堤一道現在黄河距金堤雖遠滚溜無常金堤仍目加意培修南岸自運河迤四以至上游東直境内堤工修防均極周密惟孫家樓賈莊兩處地勢低洼緊逼八溜工桂取爲險要上游河面寛展盛漲能容但力守大堤可保無虞又自運河家岸下至長清縣韓家林止此二百三十里間其地南面多山愈南則地勢愈高近河低處盛漲之時或有漫溢尙無冲决之患北岸挂劍臺以下至齊河均有大堤中間董家渡豆腐窩等處　勢低洼修防緊　自商河歴城以下以至利漫河面旣窄河身又高現在南岸何王莊以下以至齊東浦臺民埝内外均有黄流目前之計南岸惟有力護遥堤北岸則須增部民捻以保完善之區至河身灣曲則有回溜南有沙嘴則北有頂衝凡抽溝切灘及埝内月堤套堤格堤一切防禦之法均宜隨地設施以盡堵築之力鐵門關以下北岸已有長堤一十五里應將南岸一律增築接至蕭神廟止庶宋永歸槽大溜不致散漫至蕭神廟以下多係游灘添築大堤難期稳固所有鐵板沙上面乾結二尺以下仍是泥沙人力縱能挑挖距岸較遠連送太難擬在近溜河難審度水勢挑挖川字引河藉水力冲刷以期逐漸深通至於水底淤沙人力難施擬兼用機器船隻隨時淘潛以現　黄河入海之路無可改移惟有於鐵門關外力求疏濬而已又查大清河以南有小清河一道上年撫臣陳士杰曾經挑濬嗣因黄水灌入以致游墊海口地勢稍高積潦元能迅汛此時仍須挑挖以暢南岸清水各河入海之路徒駭河北岸臨邑商河惠　連年堵水已經築有堤埝惟濱州所管之四十四里因北岸村莊未及條築現在壽計惟有將徒駭北岸已築堤者加高培厚木築堤者接續添築以上堵築疏濬各事均與撫臣陳士杰往返函商意見相同統　黄河下游形勢總慮盈滿爲災减水分流實爲當務之急御史黄煦原奏有分水　徒駭之議翰林院侍譁學士惲彦彬原奏亦有减水之説與侍郎游　川從前所奏意指略同惟減水必居上游方能得勢查長清北岸之烏龍潭趙干河等處雖可分入徒駭但該處民間未曾深受黄水之害一經開挖終懼　多棄地叚雖屬上游辦　恐多窒碍惠民境内南北王莊附近之曰龍灣兩河相距不過十餘里開通　易然地處下游　足以减上游水勢惟有在齊河以下李有岸趙莊之間築　挑河計地不過十里卽可通入黄水連年入徒駭之路接挖河身以逹徒駭計長八十餘里徒駭河自臨邑縣田家口起至霑化縣流鍾鎮止計長二百三十里律挑挖寛二十四丈深一丈五尺卽以挑挖之土部築兩旁堤岸至减水壩壩向北面水高水漲則流水落則止但黄河長落　堂壩高不能過水壩低又慮擊溜籌　再三祗有建造帶閘石壩一連十二孔每孔口門一丈八尺閘以高出堤岸　度約計二丈六尺下鋪根脚寛六丈頂面寛一丈四尺石壩以内仍應鋪墊石板以防跌塘之患近壩兩面各築　堤一叚與壩相接此與前河臣靳輔祈造七洞减水壩辦法大略相同按閘門十二孔每孔寛一丈八尺共二十一丈六尺以過水高一丈二尺計之每丈放水十二方共可放水二百五十九方有零啓閉有時多寡　數其權仕人有洩漲之功無擊溜之患此因　制宜之法俟辦有成效咸知有益無害卽於附近地方相度形勢逐漸增造經贊一項前河臣靳輔南河報造單孔石閘每座估銀二萬兩今以十二孔計之爲數雖須加增山東係産石之區購辦較易當可减省將來再由承辦之員詳細估計至於疏濬河身培築堤埝東省工程何自定章所需經費應由撫臣核計從來治河原無上策况臣智識疏庸惟有博　周諮參以成法就人力所能行勉爲籌計是否有當理合繪圖貼説恭摺具陳伏乞皇太后皇上聖鑒謹奏奉旨已録○○太子少保兩江總督一等威毅伯臣曾國荃跪奏爲揀員借補陸路遊擊員缺恭摺仰祈聖　事竊淮揚鎮標右營遊擊張振西因病出缺亲經恭疏題報所遺員缺聲明扣留由外揀　在案伏查是缺係陸路新設之缺駐札桃宿交界洋河鎮地方轄境遼闊南界淮泗北逹邳沐非精　强幹熟悉地方情形之員難期勝任按照定章係題補第二缺輪用儘先人員請補臣於候補各員中逐加遴選僅查有兩江儘先叅將戴學銓年五十六歲安徽定遠縣人由練董在籍辦理團練洊保儘先遊擊同治七年歸標候補嗣於勦平西捻出力案内經直隷督臣李鴻章奏九年四月初二日奉上諭戴學銓着免補遊擊以叅將留於原省儘先補用並賞給二品封典等因欽此光緒二年過班序補是年七月内經前督臣沈葆楨札委管帶駐札挑空唯邳四岸緝私扇丁又經臣飭調鹽河駐札巡緝歴次拿獲大夥私梟多起均經具報在案該員嫻習營務勤慎辦公於該處地方情形極臻熟悉以之借補是缺遊擊洵堪勝任且係儘先叅將借補遊擊核與限制相符合無仰懇天恩俯念員缺緊要准以儘先叅將戴學銓補淮揚鎮標右營遊擊員缺實於營伍地方均有裨益如蒙俞允俟部覆至日再行給咨送部引見恭候欽定除飭取該員出身履歴曁前在他省並　叅革朦保憐　印結咨部查核外謹曾同漕運總督臣崧駿恭摺具陳伏乞皇太后皇上聖鑒謹奏軍機大臣奉旨吏部議奏欽此○○卞寳第征再貴州儘先補用知縣劉式琨籍隸湖南甯鄉縣前於同治元年投入本省軍營克復綏甯各城並肅清李復猷股匪案内出力經前升撫臣李瀚章彚案保奏請以從九品不論雙單月選用同治四年九月二十二口欽奉諭旨允准在案兹據劉式琨禀稱該員續經保升知縣仍留原省儘先　用惟初次保獎從九品選用實係由俊秀請保原保清單内誤繕監生請查案更正前來相應附片陳明伏乞聖鑒勅部查照更正註册施行議奏軍機大臣奉旨吏部知道欽此○○奴才宗室謙禧跪奏爲要缺知縣試署一年期滿遵照定章擬請實授恭摺具奏仰祈聖鑒事竊查朝陽縣缺出經奴才會同直　總督臣李鴻章以揀發知縣富賚奏請先行試署俟一年期滿果　辦理裕如再請實授等因是奏由吏部議准覆奏奉旨依議欽此當經轉行遵照在案兹據署朝陽縣知縣富賚詳報該員自光緒十年二月廿七日按任試署之口起扣至十二年二月二十七日試署一年期滿造具履歴清册送由兼護熱河道承德府知府嵩林加考詳請前來奴才查該員富賚現年四十歲係正白旗滿洲常恩佐領下人由廪生中式同治九年庚午科舉人光緒二年五月在部授供候選五年九月經前任都統崇綺奏請揀發十月初五日欽派大臣揀選十五日欽泒大臣騐看十六日硃批圈出富賚　以知縣發往熱河差遣委用欽此十一月十五日領照十二月初六日到郡六年七月經前任都統崇綺派理刑司帮辦光緒八年委署赤峯縣知縣是年九月十三日交卸經奴才奏請署朝陽縣知縣印務計自光緒十一年二月二十七日試署之日起扣至十二年二月二十七日止試署一年期滿奴才查該員老成謹慎辦事勤能現據兼護熱河道承德府知府嵩林加考詳稱於地方公事均能辦理裕如以之實授洵堪勝任與定章　屬杞符謹會同直隸總督臣李鴻章合詞具奏伏乞皇太后皇上聖鑒謹奏軍機大臣奉旨兵部議奏欽此 
 
 

Page 12

 
 
[光緒十二年四月十七日京報全録]  
　　宫門抄○諭旨三道録前○大臣張奏查勘河道謹擬酌辦情形摺○又奏擬派分辦料物片○通政使周奏病請開缺醫治摺○楚督裕奏獲盜訊辦摺○大臣英奏爲奏聞摺○川督丁奏察看知縣片○將軍金奏爲陳明片○四月十七日禮部宗人府欽天監八旗兩翼值日無引見○巴克坦布稽查中左門覆命○烏拉喜崇阿明安各假滿請安○廉公服滿請安○嵩申請假十日○侍衛處奏派保和殿監試之王大臣派出頭班克王玉書徵壽恩俷訥欽泰二班奈曼王謙光文啓全福卓凌阿○禮部　派散表裏之大臣派出文暉童華○又奏派護宴之大臣派出明安○召見軍機文暉○○頭品頂戴廣西巡撫臣張曜跪奏爲遵旨查勘黄河舊道謹擬酌辦情形恭摺具陳仰祈聖鑒事竊臣承准軍機大臣字寄光緒十二年二月十一日奉上諭張曜遵查山東黄河情形繪圖呈覽曁機器船隻做法量爲變通及查看黄河故道各摺片等因欽此欽遵在案臣查明何王莊漫口情形於二月二十五日拜摺後卽行起程循東豫乾河至江蘇碭山豐縣入南河南面往來兩岸詳細履勘查自河南蘭儀縣乾河口起至江蘇清河縣北岸楊莊止計長九百八十二里又自楊庄下至安東縣雲梯閣止計長二百二十六里又自雲梯關至阜甯縣小沙子海口止計長一百六十里所有蘭儀以至楊庄河深淤高之處計一百二十八段河身以内從前正洪緊溜地勢低窪間有積潦不能墾種此外淤灘多爲民間開懇兩岸河隄從前有就隄築塞穵斷隄身者一百八十餘處此查勘黄河舊道現在之情形也伏思開通黄河故道引河南行誠足救山東河患之急惟辦理實有三難自蘭儀乾河及雲梯關以至海口開穵全河普修大隄經費動需十萬當兹庫藏支絀何由籌此鉅欵以興大工此一難也凡河灘墾種之人曹徐淮海四屬居多風氣素悍一旦奪其生業窮無所歸此二難也十餘年來洪澤湖水勢愈弱引入運河浮送糧船已覺大費人力今如全河南行黄運交匯之處黄水勢猛湖水力弱一經倒灌關繫匪輕此三難也惟山東河患日深若不亟籌補救恐此後受患不盡山東一省連年東省黄河漫决多在下遊故受書悉在東境一旦上遊北岸漫决水必直趨運河害且中於直隷上年壽張境内孫家馬頭稍有漫溢黄流已逹東昌若非横决運隄其勢必逾臨清近悉濟　北岸又復漫口水仍歸入徒駭倘被掣動大溜徒駭一河斷難容納水性就下勢必漫入馬煩至蘭儀乾河口從　高出水　計有兩丈近歲以來伏汛漲時僅有六尺再歴數年誠恐黄流自尋故道衝入南河河身未濬隄岸未修四出奔流猝不及備爲患何堪設想竊以全河挽歸故道勢寳難行減水分入南河事尙可辨自蘭儀以至清河縣屬之楊莊此九百八十二里内沙淤墊高計一百二十八叚統長二百三十里零必須分别挑穵期與上下相通其餘七百五十餘里從前正洪緊溜至今尙有河槽南河豐北廳境内舊日決口迄宋堵築跌塘之處積水尙　略修舊日引河補築新隄决口約計工料所費無多楊莊以下海口河身中間現有小河雖不甚寛如遇盈滿出槽仍在河身以内不足爲患無須另再挑穵綜計南河上下游形勢若分黄流十分之三足以容納惟蘭儀乾河口必須横築大隄索接兩岸中間建造帶閘石壩分水多寡庶有限制三年之間如有積於霜清以後酌量挑修以上挑築工程各處情形不一應由沿河該管河務道員按地叚力求撙節核實估計卽責成該管道員承辦呼應旣靈集事較易至兩岸大隄旣因築塞穵斷自應仍由民間補修無須另給工食議者每謂黄河不宜分流漢時河入千乘王景治之德棣之河播而爲入無河患者數百年此分流之明效也近如榮澤中牟豐北以及銅瓦廂前後十六年間四次漫口此河不分流不能無患之明證也河務關繫重大必當慎之又慎臣與沿河官紳耆老虚心諮訪僉以爲似　辦法工省費輕有益無害惟臣智識疏淺思慮難周　否可行謹繪圖貼説並繕工程清單恭摺具奏伏乞皇太后皇上聖鑒訓示謹奏奉旨已録○○張曜片再蘭儀河口修閘壩以石條木椿爲大宗或産自山東或購自外販海口爲商賈輻輳之區採辦較易且由水路邊送可以直逹工次脚費一切所省尤多地叚雖係　境承辦宜歸東省謹附片具奏伏乞聖鑒謹 
奏奉旨已録○○署吏部左侍郎通政使司通政使臣周家梉跳奏爲微臣假　又滿病尙未痊籲懇天恩賞准開缺恭摺仰祈聖鑒事竊臣前因肺熱痰嗽迭蒙　賞准假期調理今假期又滿病尙未痊伏念臣自通籍以來渥承　恩遇洊列卿班現權要任正宜馳驅以盡職詎料疾疚之相仍久曠職司難安寤寐惟有仰懇天恩俯准開臣吏部左侍郎署缺通政使司通政使本缺俾得安心調理感戴鴻慈曷有旣極所有微臣假滿病尙未痊籲請開缺緣由謹繕摺具陳伏乞皇太后皇上聖鑒謹奏奉旨已録○○頭品頂戴署湖廣總督兼署湖北巡撫奴才裕禄跪奏爲續獲行劫　盜審明懲辦恭摺仰祈聖鑒事竊前據天門縣知縣邵世恩詳報會同濳江縣拿獲行劫武昌縣職員張岐山京貨店錢物盜犯方么兒羅老五張良成三名方入兒因拒捕被役格傷於就獲取供後因傷知死一案當經前督臣批可飭府提犯張良成等督同審明因羅老五在濳江縣尚有另犯刦案解歸濳江審辦將張良成照章正法會同奏咨並因案内首夥七人僅獲三名首犯未獲仍將疏防職名照例開叅在案嗣據該縣邵世恩比捕勒緝於光緒十一年四月二十八日續獲盜首王傳高到案訊據供忽起意糾劫得贓各情與前獲之張良成等所供相符詳經飭解安陸府知府李恩熙督審明確遵章將該犯王傳高就地正法兹據録叙供招由臬司黄彭年核明轉詳前來奴才覆加查核緣王傳高籍隸天門縣帶刀游蕩度日光緒八年十一月二十四日該犯會遇素識已獲正法之張良成卽張　成並拒捕格傷後身死之方么兑卽方玉得解歸濳江縣另案審辦之羅老五卽羅蠢幅又名羅大耶在逃之朱老二卽朱詠年聶大松皮老五卽皮止剛共道貧難該犯起意糾允行劫卽於是夜一共七人分携刀械齊抵事主張岐山京貨店門首撞門進内張岐山與店夥張興富驚起喊捕王傳高用刀嚇禁聲張同張良成等劫得錢票貨物携至僻處查點按股俵分各散張岐山報縣會勘詳緝旋將夥犯方么兒羅老五張良成三名拿獲方么兒拒　被役格傷子就獲取供後因傷身死當經前督撫臣批司餞府提犯張良成等督同審明因羅老五在潛江縣尙有另犯劫案解歸審辦將張良成照章正生會同奏咨並因獲犯尙未及半盜首未獲仍將疎防職名照例開叅嗣據該縣拿獲該犯王傳高審據供認起意糾劫得贓各情與前獲之張良成等所供相符詳經批飭解府督同覆審無異遵章將該犯王傳高就地正法具報兹據録叙供招由司核明轉詳前來奴才覆核無異查律載强盜已行但得財者不分首從皆斬等語又光緒九年湖北省奏定章程拿獲持械强劫聚衆全五人以上盜犯地方官於訊明後禀請解歸該管府覆訊明確就地正法歴經遵辦在案王傳高起意糾約已獲正法之張良成等行劫得贓實屬兇暴昭著自應按律問擬王傳高合依强盜已行但得財者不分首從皆斬律擬斬立决業已照章就地正法應毋庸議該犯訊無父兄其失察爲匪之保甲事在恭逢光緒十一年正月初四日恩旨以前邀免傳責仍革役買贓人不知姓名無從拘究逸盜朱老二等獲日另結此案首夥七人前於二叅限内拿獲夥盜三名垷又續獲首盜一名訌已獲犯過半兼獲盜首所有原叅限緝之案應請咨銷除供招咨部外理台恭摺其陳伏乞皇太后皇上聖鑒勅部核覆施行再湖廣總督係奴才本任毋庸會銜合并陳明謹奏車機大臣奉旨刑部知道欽此○○奴才英廉跪奏爲循例獎補茶房拜唐阿差缺葢摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶房香燈拜唐阿等俱係微末之差道路遥遠往返不無糜費嗣遇有缺出看交各該管大臣揀選奏補不必送京引見以示體恤等因欽此欽遵在案兹孝東陵出有茶房拜唐阿一缺奴才將捐輸到班名次在前之蘇拉純義慶補俟命下之日奴才照例分咨户部内務府查照辦理謹循例恭摺奏聞伏乞皇太后皇上聖鑒謹奏車機大臣奉旨知道了欽此○丁寳楨片再查吏部通行内開嗣後州縣等官無論何項勞績保歸候候補者以到省之日起予限一年詳加查看出具切實考語奏明補用等因歴經遵辦亦案兹查有候補知縣江繼祖候補班前先補用知縣張紹熙均到省一年期滿例應甄别由藩臬兩司分造履歴清册詳請具奏前來世查該員江繼祖辦事無誤張紹熙人尙稳誠均堪以各本班留川補用除册咨部外理合附片陳明伏乞聖鑒謹奏軍機大臣奉旨吏部知道欽此○○金順片再奴才此次進京隨帶吉林黑龍江官兵二十九員名係早歸入抽撤之數原因該官兵等或保有升階或補給寔缺擬藉奴才進京之便赴部引見以遂仕進已於本年二月初四日一同起程除分咨部旗外理合附片陳明伏乞聖鑒謹奏軍機大臣奉旨該衙門知道欽此 
 
