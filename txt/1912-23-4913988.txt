# 1912 - 23 - 4913988

 

Page 1

 
 
   
 
 

Page 2

 
 
評論 
[論遜位問題之大波折]  
　　袁世凱自受任淸廷内閣總理以來一切行事己昭然在人耳目母煩再道其詳但余所竊竊不解者袁氏旣己變其夙昔之宗旨隱然歸附民軍撤銷滿政府以作第一任總統之地今何必於遜位問題將成未成之際忽焉而又有一大波折出現 
　　或曰此殆袁世凱之詭計也袁世凱者素抱天下一人之雄心欲以撤銷滿政府之奇功傳一民國總統之要職彼蓋自受任以至今日初未嘗一日忘懷者也特恐遜位問題出之太易震世之奇功將無以表瀑於天下不得己而演此波疊然隱借鐵良之魔力以爲雉媒事成則揚揚然語於民軍曰鐵良到京後洵濤等如何密議宗社黨如何昌熾遜位之問題幾幾決裂幸仗我以消弭此續戰之惡兆共和新政府之成立皆袁世凱一人之力焉耳以故近數日内忽焉而不與朝議忽焉而急欲脫身赴津之宣言豫爲異日居功之地位不然鐵良一敗亡滿虜耳果其孤掌可嗚足以維持夫殘局何不於金陵光復時一試其技必俟南淸大定而北方數省指日可下乃始欲藉八百萬之現銀爲背城借一之舉不觀今日者奕劻良弼輩又詣袁爲造膝之談而袁亦允暫留北京維持秩序靜俟民淸兩方面之交替矣然則袁世凱之離京眞耶幻耶彼道路傳言遜位問題之大波折果足信以爲眞也耶 
　　嗚呼洵若此袁氏亦可謂大巧若拙者矣彼袁世凱者淸廷中大權獨攬之一人也淸隆裕后於今日言聽計從一切重要問題無不取决於袁氏此在北廷中雖三尺童子亦皆震驚其名睛者且也遜位之問題何等重大卽曰淸隆裕后一愚婦耳奕劻載澧輩羣蠢奴耳然非計無復之之時亦安肯以二百數十年固有之帝位坦然退讓於民國者其爲袁氏口舌之功亦彰彰矣我孫大總統故於北京發現炸彈之日特致電慰問大有望其勿死勿傷之心俾共和之大業或有和平解决之一日否則孫乃民國之總統袁係淸廷之内閣即不出於仇之殺之亦何至反以電慰之乃袁氏智不出此徒以一己之離京明示無術以處此也抑亦淺之乎視民軍矣 
專電 
　　民軍代表商請袁世凱簽約擔任一切即舉爲民國第一總統袁初不允嗣奕劻良弼等因改建共和滿蒙亦均有選舉權力勸勿辭袁乃簽允 
　　袁世凱己允任總統先在北方維持秩序六個月後將共和政府移設北京 
　　袁世凱住宅附近防備異常嚴密昨晚復有部下一千人由保定開抵北京 
　　淸魯撫電京主張續戰並請派兵往援 
　　載澧擬待溥儀年至十齡送往海外留學淸太后業己許可 
　　北京官場聞有女子軍二十人携帶炸彈抵京相機暗殺各大員大爲震驚迭派警察搜探毫無蹤跡（以上北京） 
　　陜西代表李良才謁見大總統係爲淸兵借勦匪爲名屢逼民軍乞設法援助 
　　江蘇援鄂第一鎭統制黎天才派張連陞至黄陂縣察看情形北軍聞風逃逸遺下子母砲彈二十顆白米四拾包饅頭七十包小菜十三包己一併没收以充軍需再至王家河進屯横山集中石港俟停戰期滿奪取孝感 
　　緑營己於十一月杪（舊曆）截止改編城守協陳楚斌改爲衛戍司令官都司張壽卿爲隊官餘依此類推 
　　行政法己編成經大總統閱過交由參議院審查不日公佈 
　　内務部諭巡警總監民政廳凡公家房物古蹟廟宇一律保存破壞者拿辦（以上南京） 
　　江西盜風甚熾己獲六犯於二十三日殺斃示衆 
　　江西臨時議會定新曆二月初一日開會（以上南昌） 
　　台州各界聞軍政分府沈承緒在滬招兵羣起反對公電爭阻 
　　陳某冒章炳麟名設立新政社己勒令解散 
　　東陽匪勢甚熾搗毁民政公署（以上杭州） 
公電 
[江北蔣都督電]  
　　大總統陸海軍部長衛戌總督副總統各報館各都督各北伐司令均鑒綜合北方各處偵探報告敵軍駐兵地點及官長姓名如上第二鎭第十標全標標統唐天喜砲三標三營中隊隊官王得福馬三標二營工隊隊官劉壽五禁衛軍步一協砲一標標統宋王珍均駐北京毅軍六營統領張殿儒駐南苑二六兩鎭現共有四營協統鮑貴卿駐保定第三混成一協統領盧永祥步標統汪學謙王立用炮兩營標統劉學信馬一營半標統王駐正定石家莊王陘縣等處第二鎭馬隊三營標統高駐鄭州二鎭炮二營統帶崔霈步五營統制王占元標統唐仲仁吳金標駐信陽州第四鎭全鎭統制陳先遠六鎭一協統領李純及段祺瑞駐孝感縣第十二混成協統領周符麟駐潼關第三鎭統制曹　駐太原第五鎭統制張永成駐山東第十九協又新招二十營統領士鈺駐河南毅軍五營駐通州禁衛軍大營毅軍四營統制何宗蓮駐大同府京旗全鎭保護京漢　路等語特此電聞江北蔣匯行梗 
[長沙譚都督電]  
　　南京大總統陸軍部長上海伍外交長武昌副總統各民省都督荆州岳州各路總司令公鑒昨接陳都督效電及南昌馬都督巧電福州孫都督號電以停戰議和務在此期限内議决一切不再遷延敝省全體極表同情萬乞於隂曆十二月十一以前取决宣示若再延時日敝省無論如何决不承認特此預聞延闓叩禡印 
[湖南學務司電]  
　　中央政府敎育部長蔡鑒奉都督轉鈞部效電敬悉偉籌藎畫欽佩莫名敝省自九月初起義以來卽經設立學務司維持本省敎育行政所有臨時應辦各事己擬定暫行條例及各項章程頒布各州縣其内容與鈞部所定無甚差異惟初等小學第一學年兼課珠算中校改爲四年畢業與敝司所擬微有不同其各項條例另郵寄鈞部謹候採擇日後關於敎育事項請徑電敝司以便遵照辦理湖南學務司叩養 
譯電 
　　鈕約日報載華盛頓電云各國不允共和政府建設南京蓋恐促起北京及北方各省之擾亂國務部仍謂袁世凱當能與民軍議定一切故决意主張中立不輕舉動 
　　俄國某報載日本現擬併吞滿洲重畫馬關條約所定之界線 
　　據華盛頓電稱俄國對蒙之舉動日本必將於滿洲要藥同一之利益取消保全中國領土完全之約外間皆謂美國殊不能阻止此事（以上鈕約） 
　　日本國會會議外務大臣内田子爵謂中國之革命雖經英日之調停及六國之忠告迄未恢復和平殊深抱憾日本仍將注意發展之事以便保全遠東之幸福日政府並深望淸政府及全國以大局爲念從速恢復和平（東京） 
　　張勳大約將簡爲兩江總督足見淸軍意主開戰日人在此以全力運動推倒袁世凱袁己展緩數日離開北京 
　　第二鎭新軍二千人己抵北京大約將增厚漢軍兵力以拒制旗兵（以上北京） 
　　維也納某報載大連消息謂日本現正豫備併吞遼東半島（維也納） 
要聞 
[迷離撲朔之遜位談]  
　　字林報載二十三日北京電云滿洲年輕諸皇族慫恿續戰淸廷己大爲所動此事實由鐵良主謀 
　　外間盛傳鐵良主張殺害袁世凱因之人心大震然如果有此舉動則淸廷與皇族必致全歸滅亡恐彼少年無知之輩亦未必敢以出此惟煽動旗兵以與袁世凱爲難則情跡殊有可疑耳 
　　據外人之眼光觀之滿人如籌欵以付袁世凱則袁仍擬續戰 
　　大陸報載同日北京電云遜位一事刻下仍迷茫難測淸廷似己决意不肯即行退讓聽候國會之公决而皇族中人又均主張續戰己在豫備一切 
　　據官塲中人云淸廷尚能籌數月餉糈 
　　外間猜測袁世凱之態度紛紜不一而袁仍毫無動靜惟時露得意之狀可見辭職之說並無其事 
　　聞民政府最近之要求目下尚未答覆此間外交家皆言要 
 
 

Page 3

 
 
求過奢大約不能承認 
　　前此民軍提出之條款外間傳說不一據謂殊屬謙遜同袁世凱己致電孫總統不允再討論淸帝及淸廷之擔保 
　　倫敦泰晤士北京訪事莫理循博士致電該館云淸廷將頒諭建設共和政府且准選舉總統此信由確實之處得來 
　　泰唔士並載社說稱讚此舉谓此乃調停中國亂事最簡便之法又謂袁世凱之資格堪任總統袁氏不特爲政治家且爲外交家云 
　　按上電爲十六日倫敦電可見淸廷遜位之諭己爲主戰派之皇族所阻也 
[記新政府第一次閣議]  
　　初三日午後一時南京民國政府開第一次閣議議决大事三條 
　　（一）議行政方針主張中央集權 
　　（一）籌措軍餉擬將招商局抵押一千萬緣招商局盛股居多理當没收商股可由政府認還如該局不允當以相當之法對付 
　　（一）和議大定優待淸皇室條件己由伍總長開去將來淸帝退位後將請袁世凱來南京以就此間臨時政府 
　　是日到席者有陸軍海軍敎育各部總長餘則爲各部次長且定此後第星期一四午後二時開閣議云 
[促定軍界之哭聲]  
　　保定函云漢陽陣亡之將領及兵士己用火車運回約共數十具聞尚有多具不日亦將運到此間所駐之兵士特開會祭奠相與痛哭失聲當時有某兵士宣言日吾等旣爲軍人自宜以戰死爲快樂原不必出此兒女態以損軍人名譽惟此次戰爭係自家人殺自家人（然然）無論誰勝誰敗皆在砂合道理（然然）彼民軍因政府不好欲爲同胞爭自由之幸福起而與我輩相殺還可說出於不得己（然然）若我輩無緣無故僅僅爲此三數兩之月餉而與民軍以血肉相薄勝則被慘殺同胞之名敗則爲無足輕重之鬼我輩究何取乎且政府無道盡人皆知我輩不能爲同胞造福去此無道之政府己自問心不過今又助桀爲虐犯天下之大不韙豈不懼爲外人所笑乎今死者長此己矣我輩之未死者還以及早回頭爲是若能全體反正大家不爲淸廷効力則戰禍立時可息同胞之生命財産立時可保爲大局計再無有善於此者諸君以爲何如聞在塲衆兵士皆大爲感動將有解體之勢云 
[西報紀孫袁交涉情形]  
　　字林報云孫總統本擬一俟淸帝遜位即行辭任而舉袁世凱爲總統惟内閣及各省都督謂袁叵測難信皆持異議後經孫總統一再解說遂卽公允據孫總統云吾人商議旣定乃爲最後之部署而行政憲法等事又不得不早爲豫備詎袁欲令南京之臨時政府於淸帝遜位兩日之内即行解散吾人接此消息大爲驚駭因即拒絕旣而公同商榷復致電北京聲明袁世凱如承認民國政府或各國加以承認則即舉袁任總統如袁不願候各國之承認則由孫赴京或由袁赴寗商定最後之條欵而袁當仍爲總統 
　　孫總統又云袁之欲解散臨時政府大約因吾人不許袁世凱不承認共和政府另舉代表或不照臨時政府己定之計畫有所舉動之故並謂余若赴京毫不畏怯袁如來寗亦可保其安全也 
　　上文各節其要鍵在袁世凱要求解散南京政府但據確實消息孫總統己親自提議淸帝遜位後南京政府及内閣均將於四十八點鐘内解散此議己由伍廷芳博士電告北京與袁交涉是則以上所云似有悮會也 
[孫總統復國民協會書]  
　　國民協會諸執事台鑒兩函敬悉所論組織國民參事院一節自是正當辦法惟臨時政府之職務首在軍事上之進行方今虞氛未靖戰禍方延執行政務首貴敏速今若組織民選議事機關必先定選舉制度及組織選舉機關而各地秩序未復計即自今開辦至速非數月之久不能成立揆之時勢似嫌太緩參議院由各省都督派員組織本一時權宜辦法而在北過渡時代則力取簡易不遑他計也若至時局大定全國無烽彼時臨時政府尚須改造則參議院自在取消之列而國民參事院之設將爲必行之要政望諸君鑒諒此意暫緩督促一面協助政府力謀軍事之進行是所盻禱此頌時祺百益 
[海圻巡洋艦]  
　　該艦現在英國修理其管帶程璧光君己與孫太總統約定俟革命大功告成後卽率英國代造之新艦二艘開回中國聞程君回國後將任中華民國海軍部長 
[寗垣軍隊調查表]  
　　官長軍隊駐地 
　　李玉昆第三旅圑延齡巷陶公祠 
　　洪承點滬軍先鋒隊陸軍第四中學 
　　官承鯤要寨司令部馬府街 
　　姚雨平廣軍司令部中協署 
　　李燮和光復軍司令部韜園 
　　趙宗坊滬軍進行第一大隊高等學堂 
　　朱瑞浙軍司令部諮議局 
　　黎天才輔軍舊勸業道署 
　　何元山選鋒隊門帘橋 
　　王時澤海軍陸戰隊禁煙公所 
　　胡令宣駐寗練軍琵琶巷 
　　劉之潔蘇軍江寗縣署 
　　黄金如軍樂隊勸業會四川館 
　　陳懋修第三師圑細柳巷 
　　茅乃封臨時憲兵司令部門帘橋 
　　劉傑北伐軍第四協二郎廟 
[大總統慰留蔣都督]  
　　江北蔣都督以事務殷煩積勞攖疾前日具辭職書派員賫呈大總統懇予辭退當蒙大總統以江北地方重要關繫較大蔣都督辦事熱心軍民愛戴不允所請復函挽留本館覓得原函照録如上雁行都督大鑒□君等來持示手書諗政體多勞以致微恙糸念之至惟北虜未平江北尤爲重要之地執事身當前敵勳望在人爲民國屏蔽斷不能以此時息肩尚望黽勉從事併加意珍攝爲荷專覆即頌勛安孫文元月十九 
　　按江北地當要衝北虜未平關係尤重非得威望夙著者屹鎭其間下游各處安得如今日之秩序整齊安如磐石哉今居總統旣懇切慰留責以大義熱心任中如蔣都督想必能勉爲其難矣 
民賊與漢奸 
　　崔瑛崔瑛種種不法均據寗垣商學　呈准陸軍部移知衛戍總督嚴密查明陸軍總長以崔身充軍官　　帶兵肆行搶刧實屬罪無可逭命立正典刑以昭　戒所有該犯家屬候衛戍總督提往署中詳細研詢後再行釋放并在崔瑛住宅中起出搶掠各贜計衣物各箱二十餘口其公佈之罪狀如下（一）抄搶顔料坊錢公館（曾據崔瑛備文移知憲兵司令部有案）（二）在廣坊口街廣吉翔店將所存銀洋全行搜去（三）假招募義勇名目向商民勒捐肥己（四）强買民女爲妾並在寶華銀樓置買金銀首飾（五）在易家橋張楚寶家搶取什物 
[夏祖慶]  
　　夏係武昌告密之首犯於日前由汪寗巡警總監拘獲禀奉大總統命令正法其罪狀如下（一）八月十八日在武昌告密捕殺憲兵彭慶雲兵士劉堯臣楊洪烈首義三烈士（二）十九夜在淸督署抵抗義師戕我老勇兵二十餘名保淸督瑞澂逃逸 
[衛戍總督徐紹楨肖像]  
[熊希齡等致袁世凱電]  
　　連日閱報和議相持勢將决裂大局之危不堪設想在公左右爲難具有苦衷然人心所趨大勢所在萬不能再有君主立憲之理徵之事實約有三端一滿室所最關係者無如祖宗發祥之地乃東三省危亡在即漠不爲動去年國會請願東省代表未蒙採納反被拘解安奉鐵路之約爲全國人民所最痛心者日人以一年而竣通四百餘里中國京奉車站接築瀋陽城根不過十里至今尚未開工此猶可諉之郵部也趙錫兩督晋京擬决政策而國務各大臣無一與商及要政者監國召見寥寥數語卽令請訓諱亡之深至於如此是滿室對於滿洲土地尚不見愛更何愛於全國二滿室所最密切者無如滿蒙各旗之人籌畫八旗生計内外臣民條陳甚衆乃變通旗制處設立五年未定辦法致使北京旗民流離困苦世裔降入娼優老弱流於乞丐蒙古王公受數百年之壓抑時至今日理藩部以一書吏猶可以挾制王公故各盟旗襲爵留京者貸借巨欵賄賂官府以至負債售地部落日貧債權操於外人之手是滿室對於滿蒙同族尚不見愛更何愛於漢人三滿室所最信任者無如親貴官吏武昌事起親貴首先提取大淸銀行存欵巿面因而搖動王公眷屬遷入六國飯店人心又因而恐慌各省督撫司道平日以賄得官爲諮議局所糾劾者滿室均袒置不理一旦變起紛紛逃走無一死事者是滿室對於親貴官吏尚不能得其信用更何信用於今日之一般人民以上三項事實徵之滿室己失君主之資格不能再臨臣民之上無可疑者再徵之外國輿論希齡等上年得見泰晤士報記者柏勒特謂彼游歴日要中國比較政治優劣懸殊中國政府實無治理人民之能力又得美洲留學生來函謂美國議員游歷中國同美後各報載其演說有中國人民無抵抗惡政府之能力將爲强鄰所吞併之語然則滿室腐敗至此尚能泰然而爲人主乎今若以公之意欲以兵力强而一之不獨兵連禍結民困財空使南北財産盡行抵押有漁人得利之危險即令戰局告終此項債欵無非取决於國會之加稅現南北人民旣主共和公獨爲滿室而戰爲君主而戰能保而稅議案之得人民所承認乎况以北軍而仇南省將來議加租稅之議員無非前日民軍死難者之父兄子弟揆之情理能令我甘心納稅乎希齡等目擊時艱深憂亡國用陳利害所在竊皆以爲滿室己失人民之信用實無再爲君主之資格必須迅速避讓免致塗炭生靈國民會議之局亦可不必舉行也時不可待望公毅然速請明詔退位勿誤大局天下幸甚湖南共和協會正會長熊希齡副會長張學濟等一百五十人同叩宥 
[漢上北軍之罪惡史]  
　　叚祺瑞素性好殺自來漢上舉動尤慘無人道每逢無辮者獲到卽殺孝感有僧侣三人行至祈家灣被指爲奸細即行斬首黄陂孝感應城等州縣各富戶叚咸令縣官誘之使來逼勒寫捐如不允即指爲從匪輕則押追重則殺死聞該縣等之富戶被殺者己有數十人之多 
　　攝口南五里王家灣王啓貴家某夕突有淸兵十數名前往搶掠計被搶去榖米銀洋台票等件爲數甚鉅又將王女輪姦斃命王與之理論淸兵大怒即刀槍交加將王姓男婦小孩十數人概行殺斃一閧而去 
　　金口附近鄕間某甲家日前忽有北軍隊官帶同兵士數人直入聲稱借屋駐紥前後遍觀雖内室不免其家婦女無處可避全爲窺見久之乃去甲恐其再至將有不法行爲遂率其婦女避居他處僅留男丁數人看守室夜隊官果單身復至遍處尋覓婦女不得問甲曰日間著花布褂之女子往何處去甲問尋彼何事隊官曰我曾付彼銀元二枚故來尋之甲以遷居他處對隊官乃怏怏而去嗚呼軍官如是兵卒尚可問乎 
　　前有北軍十餘人在女學校戲謔女生被租界巡捕扭送捕房因起交涉茲由領事照會北軍謂業經捕房定罪北軍無如之何聞捕房宣布罪狀定爲監禁三年 
　　大智門一帶前日又有北軍十數人聚賭因輸贏過鉅大起衝突始而揮拳繼則横鎗對擊路過之老叟手提靑菜悮中其彈而斃 
　　北軍當退兵時自相衝突者聞有數處一在沌口一在橋口一在鸚鵡洲均以爭奪財物而起故十二夕至十三日槍聲不息 
　　段曾在某洋行辦洋油若干箱鐵絲若干件木桶若干個均未付價該行聞將退兵恐價欵付之東流特派執事在段處坐索而叚竟無銀可付頗覺爲難可憐亦可笑也 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[黑龍江獨立之時機至矣]  
　　黑龍江省宣告獨立己見昨報專電茲將該省官吏之趨向士民之輿論録述如左以見該省獨立之由來也 
　　齊齊哈爾函云江省淸吏日前密議以現在議和兩不相下淸政府兵力財力早己窘竭而民國勢力日增所屬地面亦己有三與一之比例諮議局日前提倡各省堅持君主各省皆不承認可見大勢所趨斷非少數人所能私現在江省民黨密布將來議和决裂勢必相繼響應吾輩若不亟思退步恐有性命之憂故决擬再候數日如無轉機即挂冠而去以避賢路民政司日前報病未蒞保安會亦别有深意也 
　　江省公署前准袁世凱電稱現在庫帑空虚前敵用欵甚急特向法國息借千五百萬佛郎以東三省歳入作押當經周撫發交諮議局籌議議長李品堂决擬承認有多數民黨與之力爭正在相持之際接到吉林諮議局來電擬合力抵抗李品堂始無言以對 
[晋軍舉定行軍都督]  
　　山西自軍政府失敗後閻錫山都督駐紥平陽楊箝甫統領駐紥蒲州現以蒲州有陜西民軍三千人鎭守其地後顧己可無虞决意率師進取特舉楊爲行軍都督所有麾下參謀軍令等部均加行軍字樣以别於閻都督軍隊現己由蒲州進至運城沿途人民均極歡迎云 
[湘軍分道出發]  
　　湘軍第一鎭第二協昨奉都督合令將全軍開赴汴省由荆襄前進以期汴省光復後會同各省軍隊直搗北京己定於一月十一二等日出發又命南武軍第二營將全軍開往鄂省以作議和决裂後之助剿軍一面電告湘桂聯軍總司令沈君秉堃俾資調遣又以常德兵力單薄萬一匪徒乘間竊發必致難於措手爰即撥派兵隊二千人開往駐紥以資防衛己於一月十日分别出發矣 
全湘商業之窘狀 
[湘省自光復以來金融異常滯鈍幸]  
　　瑞記洋行因來湘購買茶油桐油及生純各銻輸入現銀二十萬兩故巿面得以稍形活動然近來險象仍有不可勝言者茲將刻下各商現象詳細調查如下 
　　票帮湘省各票號因銀根緊迫以致放出之款不能收入外間存入之欵前因籌餉局恐現銀輸出更致錢荒曾派人至號將細帳詳加調查無論何人所存一概不准取出加以晉湘路梗久未得山西總號來函不敢再行交易故所有票號幾同虚設票號旣停止交易各業亦因而阻滯 
　　錢業錢業亦因放出之欵不能收入外間存欵者又寥寥無幾每至月終大有不能應付之勢蓋票帮錢業向係互相唇齒者也 
　　綢業湘省綢縀一業多在各錢號挪用銀兩近因在上海購買之貨不能來湘己經運到鄂省者又多被北軍搶刧而每日售出之貨僅呢布兩種他如寗綢摹本漳緞等項貴重料竟至無人過問至蟒袍補服外套等件則成廢物不能作抵外間所欠之帳爲數巷鉅約近五十萬上海己匯之欵約十餘萬囤集之貨亦值四十萬合計在百萬左右確實本銀綜計不過二十餘萬其餘均在票錢兩帮挪用現在該兩幇皆催取甚急各綢商大有莫可如何之勢 
　　典商九月以來有當無贖省城之鼎裕等家早己停止抵當其餘均每日至上午九時始行開門下午二時即閉情形亦極窘迫至岳州之五福同仁兩典以前本有虧空加以宋錫全在該處散佈謠言之時該處游勇地痞乘風搶刧每家損失約在三四萬之譜近來尚時有軍隊强當勒索以致不能再行開張曾具禀都督請予歇業譚都督恐牽動巿面遂飭由該處商會傳集各典債戶凡存有欵項或爲典商負欠者五年之内不得向其索取並概不發息五年之外將本銀或欠欵一律歸還俾免停歇而資維持 
　　土商湘省各土商曾於隂曆八月派人携帶現銀二十餘萬兩前赴西安購辦土藥此項銀兩悉在錢號所挪用者旋以各省反正路途不無梗阻以故至今未到加以土膏專賣局開辦後所有土膏皆提歸局賣每日收數不過三百串上下較前驟减至十三四倍之多本省所存之貨計值三四十萬銷塲疲滯西安之貨到湘又遙遙無期所欠錢號之欵一錢莫能歸還錢商催取甚爲急迫土業中人無不萬分焦灼 
[　　浙省財政部長高子白君以中華銀行内部事務己經辦有端倪惟總協理員必須擇有平素爲社會上信服於商界中宿有名譽者方足肩此重任業經呈請都督府照會上海朱葆三君爲銀行總理以陳選珍君爲協理至於上海分行己委李銘爲經理杭州總行委楊漢行爲内經理何敬安爲外經理云 
[杭垣籌備追悼先烈]  
　　杭垣追悼諸先烈大會己經籌備茲悉政事部褚部長以竺君紹康亦革命中之健將大通案内亦曾牽涉屢被滿淸政府指爲匪黨以致抑抑以終今當光復伊始理應加入以表哀悼又大通學校體操敎員陳君毅曾遭貴福拘拿酷刑審問大受困苦亦擬一并加入以誌哀思而資興起 
　　日昨各先烈英柩到杭暫妥靈於全閩會館但各先烈家屬親友届時弔奠諸君仰慕英風來者必多招待一節早由張君鏡如設法在城中淸泰第一旅館優待稍盡感仰英烈之忱但各英柩擬於二月第一號窀穸湖濱而城外苦無招待之所實屬缺點近聞由西湖旅館發起以該旅館作爲招待之所特派妥員照料以盡義務是以該旅館己將特别减價劵遣人分送矣 
　　又鑑湖女俠秋瑾君素抱革命主義爲越中一代女傑自遭慘變後即由石門徐寄塵女士發起秋社爲之營墓旋有淸御史常徽奏請毁墳女俠之棺因而暴露者數年近秋社同人以中原大定秋君之義烈自宜亟爲表揚特就紹城大善寺内爲秋君開追悼大會並由徐寄塵女士赴紹主持一切己定元月二十七日爲會期 
　　附録張君新斧致吳徐兩女士書芝瑛寄塵兩女士英鑒不聆塵談久矣每思往事未免悽然不意華嚴經墨瀋未乾數百年腥穢氣己滌除殆盡宏誓願殆非虚發乎僕才識薄弱不能襄助他事惟思秋女士營葬時亦曾贊一辭誰知西冷一坏土竟不容奠彼烈魂甚至發起者幾遭波累此恨事也僕於秋君遇害時曾向國魂徵稿與浦東謝春柳編著越恨一書書成數載尚未出版此又恨中之恨也今聞秋詞將建秋墓定移想埋骨西冷湖山亦當含笑待改葬有期竊願追隨執紼而僕與春柳所成之書亦擬同時出版思念及此未免悲喜交集因贅數言以瀆淸聽懇賜敎言不勝盼望特此佈逹叩請寒安桐鄕張新斧頓首正月二十二號 
[湘省招運浙鹽]  
　　浙軍鹽政局長蔣孟蘋君日前接准都督繕發湘軍譚都督電開該省需鹽孔急又值淮引無多擬於産鹽各省招商包運權資接濟並附簡章六條（一）承辦商人無論本省外省如籌集資本担任辦鹽即赴湖南鹽政處訂議以便發給執照（一）鹽價按照十六兩八錢局秤净鹽百斤定價湘平銀一兩六錢交鹽後照數給領（一）領照承辦須呈樣鹽如以後辦鹽到湘色味較劣或有攙和等弊不合湘省銷巿概不收受（一）承辦鹽斤多寡以執照爲憑每百斤應由承辦之商先繳照費湘平銀二錢無照之鹽不准在湘發賣以示限制（一）鹽斤無論辦自何省統由商包運到湘交卸所有輪船租價沿途關稅以下各項雜費概歸商人自理（一）運鹽到湘以岳州之城陵磯爲限其起卸過駁手續及停輪期限應由承辦商人與湘省鹽商公所直接議定貴處塲産素旺可否出示招商不勝禱盼除另文称會外合先電聞等情業經蔣局長傳知各商如願赴湘承運者迅即擕帶樣鹽前往接洽並聞浙東西各巨商擬即聯合特開大會公决辦法再行規定云 
[贛軍政府裁撤瑞袁子口稅卡]  
　　瑞州府屬一上高虎檻舖之岸局查此處除新昌之花尖紙上高夏布以外並無出産上有萬邑兼辦之上高局下有南昌兼辦之高郵巿局己爲上下之吭花尖夏布俱屬笨重之物舍舟登陸誰肯出此形同贅　宜行裁撤 
　　袁州府屬一萬載珠樹潭分口旱局此處設局之初係因夏布印花起見繼而兼抽百貨鄕民滋擾紳士隱憂近年以來屢生事端地方受害不少擬仿照宜春之金瑞辦法由各布行分領印花按數繳稅無庸設局以節糜費 
　　一昌山巡丁昌山地方素不通商之處上接袁郡之秀江卡六十里下逹新喻卡九十里相距皆不甚遠所以早年裁撤至今尚留巡丁數人爲地方害每年所需一二千金無益於國徒耗民財應請裁銷一萍鄕城分局此局以稽查進出口貨凡未在湘東局完厘者爲詞遂由小西門索及四門無論自鄕入城之紙張夏布麻漆茶油等類稍有價值者必按數而征即零星小貨如茶葉火腿桃李各水菓雞鴨蛋之類亦必需索不抽不止今鐵路現逹縣境請將城卡移至湘東附近之峽山口車站或移至大西門外之萍鄕車站方爲扼要且旣專爲稽查陸運大宗進出口貨物而設可與湘東水局相輔而行不得征及土産土銷肩車負載入城零星小貨以免影射而杜煩苛 
[蘇州租務一夕話]  
　　民政長之催科才本届江蘇丁漕臨時省議會議决一律統征八成被災歉收田畝由各縣民政長勘明分别核减早奉公布施行蘇州因鄕農無知狃於民軍起義曾有蠲免粮賦之傳說兼以長元兩境水災較重紛紛聚衆抗租以致丁漕無從開征前民政長江漢三君不得己求請交卸乃以歷任吳江長洲等縣之宗加彌君繼之各業主利用其有催科才也於宗蒞任後即以整頓租務爲要求宗佯巿惠於鄕農商勸業主减收二三四成以八角及一元二角一元六角爲率設立租糧並收局另刊三聯單由局催收以一半扣納粮餉一半給還業主各業主雖心知直接納賦之失權然以舍此别無計畫只得聽其指揮現己赶印聯單定於十二月十五日即在縣署設局啟征矣 
　　田業會之統一權元妙觀眞人殿向有田業會爲業田者會議之機關租粮並收之議田業會實贊成之凡入會者皆得開送田數附入公司統收故近日業主之入會者頗衆各業主須納入會費洋兩元常會費則按田數之多寡以爲衡現己推定女普濟堂紳董石子元爲會長會中經費驟裕日内辦事人員頗覺異常忙碌云 
　　鄕業主之理由書各業鄕主以全縣收租併入城中一局此中窒碍滋多又以辦法未便兩歧擬請酌設分局其業主中之明計學而精法理者謂租粮各半則收四成者須納粮賦八角按照省議會議决八成核算寶己溢出二角有零若謂溢出之數充助軍餉則報載松江請按每畝帶收餉銀一角己奉都督批斥與省議會議案不符着不准行蘇屬未便獨異紛紛備具理由書呈請臨時州議會緊急動議設法維持云 
　　州議會之聚訟談臨時州議會接到各請議書即於日昨邀集城鎭鄕自治職員代表開會公議會長周祖培己膺檢察廳職照章廻避不到副議長孔昭晋主席以田業請議議案甚多不及一一通讀就中應分爲四大問題（一）收租旣分成數粮從租出應否以租之成數爲標準據省議會議决案應照减成核算公議以省議會議决案旣經公布施行自應作爲有效民政長浮收丁漕應卽糾舉議長主張和平謂不如先請减成請减無效再行糾舉遂表决納糧成數請照收租二三四成爲比例（二）餉項支絀應否由業戶所收租欵内提成報效有謂按畝抽餉松屬己批斥不准毋庸再議者有謂捐餉應由業戶樂輸不必混入田賦者有謂餉項不認恐民政長經費無着不能辦事者議長亦謂捐餉總須於租欵内酌提幾成否則第一條議案民政長萬萬不能允准聚訟紛紜互相辯詰議員陸續散出遂表决按成帶征捐餉（三）各鄕酌設分局議决分設三處一滸關一周莊一木瀆（四）局用經費議决於租欵内酌提議畢後城鄕業主之在座旁聽者均不表决第二問題之按成帶征捐餉爲然圍擁議長席前詰以糧餉併征顯爲民政長掩飾浮收地步與省議會議案不符誓不承認孔議長無奈乃宣言取銷第二問題之表决始一哄而散 
[鎭江大旅館被焚]  
　　鎭江洋浮橋左近福來公旅館屋宇寬敞生涯頗盛隂曆十二月初四夜四點鐘時該旅館前進樓房下不戒於火致兆焚如一時烈燄飛騰不可遏抑有頃城内外各坊洋水龍紛紛馳至吸水噴救不啻銀河倒瀉旣而警察局曁各防營員弁等亦均到場援救直至天明始漸漸熄滅是役也該旅館全屋被燬外並延燒隔壁空樓房二十餘間當火熾時該館所住男女各客甚夥均從睡夢中驚醒急由後門逃出狼狽情形不堪言狀各客所帶衣箱行李等物亦皆付之一炬尚有住客二十餘人因火勢猛烈倉卒之間未遑逃出均葬身於火窟中矣 
[高郵兩受虚驚]  
　　高郵臨時縣議會日前選舉民政長當日到會議員二十二人吳輔勳得二十四票遂當選爲民政長惟前民政長姚仰南因虧款數萬金脫逃無蹤吳竟不加追比申明情願代姚彌補日昨揚鎭軍政分府會派新軍第三營管帶馬雨坤君帶領兵士數十人蒞郵查詢裕寗局欠款迄無頭緒因向吳詰問吳見勢不佳又復逃避闔城人民因不知底藴見民政長屢次脫逃大爲驚恐嗣經馬紳士杰等竭力維持權將司事袁某代理民政長一時書吏差役不肯承認衆議調停辦法公贖上概不用姓氏俟詳禀都督後再作計議 
　　孫君昭前同鎭軍程參謀來郵爲臨時執法長嗣被推爲地方審判廳長業經電禀都督批准詎昨早見有多數兵士各荷槍械或奔往執法處或沿途紥隊地方各商店見此情形全行罷巿繼又閉城其原因因執法處之臨時憲兵硬取巡緝隊洋槍二十餘枝經巡緝隊管帶馬君到郵令其交出孫執法長堅不肯允兩造爭持勢如臨敵地方審判廳亦藉此推翻故連日高郵城中風聲鶴唳一夕數驚云 
[靑浦審判長留任]  
　　靑浦審判長陳君承澍聽斷公明輿情翕洽曾經該邑朱家角鎭商會總理席康伯君等電省挽留己紀十九日本報茲悉江蘇都督莊思緘君亦以陳君才具優長實堪勝任且迭據該邑各界公請留任尤應照准業於二十一日電復商會以慰衆心電文如下朱家角商務分會電悉陳審判長准其留任所委陳裀疇令其回省另候委用代理都督莊印 
[松江錢業之悲觀]  
　　惠大經理章仲屏被李葆鈞擅用刑訊又於沈稼秋反極力開脫以致社會咸抱不平紛遞函禀笑罵雜呇并由政論社諸君提議擬函請當事者和平辦理故沈稼秋大約亦須提案矣 
　　通源經理方奏亭續婚時召滬上名花到松以娱賀客一時稱爲極盛故致虧倒十萬餘金迄今挺押不理現按收到各欠欵攤還存戶聞可以九五折了事矣 
　　正和經理居姓憤滬上順康莊派夥據守鐵箱干涉票賑拂袖外出存戶聞聲蝟集遂被擠倒居己於前晚投案聲請管押一面請錢業董事會同商會理賑 
　　德裕亦因金融恐慌大勢岌岌初四日懸貼通告略謂存戶逼迫欠戶遷延百計支撑心力交悴所幸存欠相準虧耗尚微業由股東議决收帳淸償如有不敷由股東擔任即日報告商會召集股東另議善後之法云 
 
 
] 

Page 7

 
 
各省通信 
[湖南通信]  
　　籌辦彈厰湘都督以當此軍事方殷之際需用槍彈爲數實多若純恃鄂省接濟恐有不能應手之時爰召集各部司議就省城創立槍彈厰一處專造鋼鉛各項子彈當經大衆贊成擬將戥子橋某房屋充作厰址現正籌辦一切大約陽曆二月間當可成立矣 
　　開鑄銅元湘省前因銅元缺乏以致巿面極爲恐慌經譚都督飭令開鑄籍資接濟現己將舊有機件修理完善並由財政司派人在上海一帶購到紫銅一千八百餘石尚在源源訂購陸續運湘本定於一月四日開鑄旋因正副蓾工王弼南王佐才等以録用各項工匠互生意見至於成訟刻己有人居間調停故於八日較車鼓鑄惟兩面仍時有暗潮云 
[厦門通信]  
　　嘉禾山各鄕社自十一月初旬即有疫症萌芽至近日寨上社陳姓男女損失己有三十餘名之多其症類皆先吐紅涎毒中肺經而斃者又西郭社葉姓近日染疫而亡者亦有十數名凡吾同胞起居飲食盍其愼旃 
本埠新聞 
[議和代表對於外交圑之宣言]  
　　昨有外交圑中人往謁民國議和代表伍廷芳温宗堯兩君詢問民淸兩方面近事據兩君答稱淸帝遜位業己議决不日即可宣佈惟北省秩序暫歸袁世凱維持俟國民議會議决政體後卽歸統一如至二十九號停戰期滿仍未實行即當興師北伐掃除虜廷以故日來各省民軍調赴寗垣者絡繹不絕蓋以備出師北伐云 
[丁律師顧全主權]  
　　公共公廨晚堂華務案件前由華官專權訊理時本無律師干預乃自外交圑到堂觀審後重訂新章凡案中人證均可延請律師辯護業己實行各國律師之到堂代表者己非一次茲經中國大律師丁榕君另訂辦法凡於晚堂爲人代辯之問答均操中國官音不譯西語旦稱問官爲公祖以示區别此亦顧全主權之一斑也 
[滬軍都督批示]  
　　沙順廷等呈批呈悉該會先後具呈三次始以蔣宸予領袖而以湘圑聯合協濟會爲名繼則領袖又易沙順延如此參互錯綜變化百出究竟是一是兩徒使案卷紛如該會前稱創設在蘇是應候蘇都督批示今因擴充之故又復呈請來滬同一會也於領袖則或蔣或沙於會地則或蘇或滬於名稱則或湘圑或民圑白雲蒼狗變幻離奇且旣稱擬更名稱則該會必是今日始又謂成立以來地球共聞則又不止於今日始旣稱爲大局計則應處處爲公又謂各地添設支部用欵不支則又似不僅爲公總之一禀之内語且兩歧使閱者何從捉摸末云本會使阻於中途恐風潮立至爲大局計即爲都督計此種恫嚇之談豈該會所應出郎該會爲餉計應與民軍協濟會合辦以昭劃一爲兵計應禀請陸軍部批示飭准本都督辦事秉公幸母紛擾此批 
　　洲擊決死圑代表陳血岑禀批禀悉查該圑兵士早著編入滬軍第一師俾成正式軍隊嗣據第一旅長華稟稱該圑奉到鄂軍軍務部命令發給川資五百元著卽拔隊赴鄂等因均己照准事隔多時何復淹留在滬本月八日奉陸軍部訓令查現時己光復各省招兵多無限制餉械缺乏甚非持久之道本部於全國軍政有統籌全局之任亟應確定限制爲此通電請嚴飭所屬各軍就現有軍隊精加訓練不得再招新兵等因如旣不受編制仍行另立名目與部飭確定限制之義不符且該圑旣奉命令開往鄂省即應刻日起程何得又以軍隊名義干涉商家事業軍人名譽極應寶貴乃爲一二不知大體之商人爭奪權利之利用品則不但逾越權限爲非分也該會館公欵情形應由會館或商會公議辦理方爲正當否則亦應稟請地方行政長官核辦該廣昌隆等妄希攘奪權利憑空指定二十餘萬之公欵内提出一萬元助軍餉慷他人之慨情猶可原而陷我神聖軍人以干涉外事之惡名尤爲可恨且軍隊最貴統一旣成正式之軍自有正當之餉何待自結圑體自由勸募貽人口實莫此爲甚所稟各節均絕對不能准行仰即日拔隊至鄂聽候調遣如再遲延定卽發令解散此批 
[游擊隊請奬]  
　　舊曆九月十三日光復時陳總司令漢欽曾率閘北預防消防馬步長警五十餘名赴南巿攻佔製造局各長警均勇猛直前奮不顧身事後即經陳君彚報都督府分别奬賞量派管帶隊官等差昨日復由游擊隊第一圑第一營管帶曾振卿督隊官姜文培及嚴運輝張禹生柳海淸胡文卿唐月山胡炳炎廖樹琪馬其龍彭祖齡譚慶云周德厚等公禀陳總司令轉詳民國政府交部存記以昭激勸並因在事受傷之湯霖己成殘廢請加恤賞 
[砍斃婦人之疑案]  
　　楊樹浦北二十三保十一圖周家灣鄕民兪福全八年前娶姜氏爲室己生子女前日有朱杏生至該處尋見認姜氏爲逃妻氏不承認被朱以斧砍破頭顱而死旋由兪告知地保旭升將朱綑縛投報上海司法署派員相騐飭兪收殮並將兇手帶回聽候訊辦 
[馬路改名]  
　　閘北民政總局近將轄境内馬路路名一律更改總局路改爲共和路新閘橋路改大統路楊家石橋沿浜改華成路北川虹路改順徵路業己將舊有路牌撤去換立新牌矣 
[修堤救灾之談話]  
　　陽歷正月二十日華洋義振會董事約寓滬皖紳於洋董事英美烟公司總理湯懋士君宅内開談話會籌商修築無爲州一帶隄岸皖紳到者十餘人首由臨時會長郭斐蔚主敎致詞歡　皖紳次陳潤夫君宣布己向海外華僑商會募捐無爲州濱臨大江隄工重要惟處此用兵之際籌欵維艱仍盼各國慈善家恊力相助再次由蕪湖義振分會洋董事宓福德敎士演說無爲州灾區之邃闊灾民之困苦傷心慘目不忍卒聞復詳述無爲州隄岸關繫數邑農田水利力勸皖南紳富慨捐巨欵旋由義振會華董事袁恒之君演說务勸該省紳富速籌巨欵趁此冬令水涸之時將無爲州沿江冲破圩隄立時修築以工代賑末復由郭會長宣告在會諸人謂救灾本中國政府社會應盡之責往者各國捐資相助奈災源未塞頻年告灾藥善不倦能有幾人是在華人本己飢己溺之心行相周相卹之義外人助中國求灾當以此爲末一次語極誠擊動聽語畢由在座皖紳互商當力勸無爲州紳富盡力籌款以期無負中外慈善家之厚意遂散會 
[高昌廟開辦巡警]  
　　滬南高昌廟巡局經警務長穆君改入警察派委錢秀雲爲分局長等情己紀前報茲穆警務長以高昌廟一帶巿面甚繁亟應派警站崗以資彈壓除該局原有巡士七名堪充警察外應由總局再撥三十三名湊足四十名業己於前日爲始飭令錢君轉諭各巡警輪流站崗所需經費概由警務長核發至該處淸道路燈等項捐欵亦歸警局按月照收貼補人以用 
[趕備北伐軍火]  
　　製造局洋槍樓邇因奉飭趕造北伐軍用鎗械以致原有槍匠不及工作前日由李總理添招工匠二十七名惟考騐合用者祇有十名其餘概行撤去復於昨日招募 
　　又龍華子藥局亦因趕造子藥原有工人不敷工作故由該局委員於昨日禀請李總理添撥學徒數十名以資督飭趕造 
[改照陽曆發餉]  
　　海軍司令部毛君以各兵艦辛餉向照隂歷按月核發現旣改用陽曆自應以本月爲始一律改正至舊歷十一月初一日起至十二止之薪餉應即補給劃淸界限業己諭令各艦長核明具領矣 
[修理江貞砲艦]  
　　江貞砲艦　元月二十二日由鄂駛滬因輪機等件稍有損壞己請船塢朱總辦飭匠修理矣 
[裁撤龍華汛地]  
　　前滿淸原設文職之佐貳及武職之城守汛地等官現由江蘇省議會議决盡行裁撤經蘇都督命令各縣民政長等查照遵辦在案茲悉龍華鎭汛地張忠藩業己奉令裁撤因將所用汎丁一律遣散並將鈐記一顆呈繳上海民政長請爲銷毁矣 
[浙省敎育會敎請會長]  
　　浙江省敎育會於元月二十一號假省城法政學堂開成立大會公舉章太炎爲正會長即由該會職員電請章君蒞會主持並推舉評議員陳佐宸何紹韓於昨日到滬敦請章君赴杭 
[折收沙衛船出口貨稅]  
　　上海貨物稅總公所出示云案照本公所前奉江蘇都督訓令由省議會議决裁釐抵補方法暫定徵收貨物稅各縣設總分各公所由民政長妥選專員管理等因業經遵令分别辦理並將開辦情形呈報蘇滬都督府各在案查沙衛船出口各貨均應一體徵稅以濟要需現定元月二十六日即隂曆十二月初八日開徵暫以八折核收除派妥愼司巡認眞查驗稽徵外合行出示曉諭爲此示仰各船商人等一體知悉凡裝貨出口應赴本公所報明戶數完納稅餉不得隱匿少報致干罰則其有沿途添裝之貨應由吳淞口籌餉處驗補其各凛遵母違 
[小輪撞沉沙船]  
　　黄源泰崇明沙船前日在滬裝載南北雜貨油荳等件出口在吳淞口停泊候報關納稅再行啟椗不料突被大逹公司之瑞隆小輪　撞沉没所有貨物盡行漂失約計損失貨本洋五千餘元船身修費亦需五千餘元嗣經新關河泊司設法撈起昨由船主黄老八將該輪舵工王瑞和扭控巿政廳裁判所旣由崇明客商黄正亨草成忠施左舟等七戶附追損失當經陳裁判訊悉情由判王瑞和暫留候傳買辦章養和來案復訊核追 
[禁約船塢工匠之文告]  
　　江南船塢總辦朱君昨出示諭云照得本塢爲造修船隻重地所有銅鐵鋼鉛錫木料及煤炭等項雖有庫棧分别存儲隨時取用而船工處所以及各廠地皆有前項各料堆置其間偷漏之風因此而起旬日以來迭據巡警在碼頭局門等處查獲小工私竊煤炭木柴等物並在身邊搜出本塢腰牌均經當時收回並將竊物歸公查腰牌之發本爲各工匠小工人等便於出入起見豈能藉此爲徇私之具現值整頓之初此等弊端亟宜掃除合亟出示曉諭爲此示仰各工匠小工人等一體知悉嗣後凡後公家之物無論鉅細一概不准私携出外倘實因船工所用必須携帶出廠者亦須有公務廳憑條方可作准否嵵睛經查出將物扣留將人送局嚴辦至所發各工匠小工腰牌本係責成工頭按名發給且文案處並有底號可查仍應責成各匠目工頭隨時諄囑各匠祗准本人憑以出入不得作爲他用尤不得轉借與人致滋流弊倘工匠中有開除或自行停工者即應由工頭索還腰牌呈繳文案處銷號備查不得任便含混致難稽查爾等須知光復之後事事務須認眞辦理其各懷遵 
瑣聞 
城内 
[審判廳文告]  
　　地方審判廳於二十三日宣示云案照民事訴訟第一百七十條當事人廳以第一百六十八條之書狀一當事人姓名身分職業及住址二代理人之姓名身分職業及住址三訴訟物四一定之聲明及事實之要領五對於相對人事實上主張之陳述六証據方法或聲叙方法七對於相對人証據方法或聲叙方法之陳述八附屬文件及件數九年月日十審判衙門及其附屬文件之繕本提出於審判衙門並按應受送逹之相對人人數提出繕本於書記科等語此條卽指民事訴訟人於繕寫正式狀帋時另備繕本照被告人數多寡每人備一本此項繕本但須尋常用帋不必購備正式訴狀本廳現定陽曆元月二十五日卽舊歷十二月初七日爲始遵照本條訴訟定律辦理其繕本寫費不論字數多少每本收費銅元六枚至訴狀繕本各項繕寫費及訴訟一切費用應照百十四條於本案判决時由敗訴人担認如原告爲勝訴人則此項訴訟用費亦應由敗訴人賠償此爲保護當事人權利並杜絕訴訟不寶情弊起見仰民事訴訟各當事人知照勿誤 
[檢察廳批示]  
　　地方檢察廳批滬西商圑會會員馬松安函呈云據函呈方單己悉此案徐連生所控朱福卿發塚砍樹盜賣坆地業經本廳派員勘明屬實雖與該商無直接關係而該商旣受押此等來歷不明之地畝以致牽連涉訟即爲案内之第三者與原被徐連生朱福卿等同處於訴訟當事人地位何得以個人之事擅用滬西商圑事務處圑體名義公然函致本廳實　無此辦法至來函所稱方單係屬押借何以案内呈出契約又係絕賣因何兩歧殊不可解姑候示期傳訊核奪此批又據凌翔鳳呈訴借端搶物槍死人命求請提究等情昨日批示云此案昨經本廳派員詣驗候查明核辦 
南巿 
[買辦細心]  
　　停泊浦東之撫順丸輪船買辦查有搭賓興化人甘伯先同宜興人汪順坤挈帶男孩兩口形似拐販立報巿政廳派探胡富泉前往一併拘獲解由陳裁判提訊甘供在宜興開設雜貨店汪係小的之妻父因無後嗣故大江北買得兩孩一名毛頭年九歳出洋十五元買來一名了頭年四歳出洋十三元買來現將帶回家内並無别故詰之汪所供略同兩孩則語多含混判均暫留候派探澈查再行定奪 
[女孩受傷]  
　　住居美租界向業報關行之王毛囝有十三歳之女孩名愛林向在滬北某絲廠做工某夜放工回家因歸途昏黑不辨路徑被鋸匠張才金誘至川沙家内嗣被張妻斥其不善紡續踢傷下體張又領回滬上倩拆字人送還其母收留後始得悉情由即至西門外吳家石橋將張紐獲送至西區轉送裁判所研訊判一併移送檢察廳究辦 
閘北 
[愛惜妻子]  
　　江北人陳月星之妻姚氏被親戚姚王氏及顧局氏之夫顧昌榮等價賣與董文泉爲室得洋四十元并吞没姚氏寄存之工資致　自縊斃命一案茲顧因妻子均被拘押特於前日自行投案卽奉孫科長諭令收押將其妻周氏及子小鋸子一併關釋 
[民政總局批示]  
商民李榮記禀批此案己飭據水巡隊查復事在光復以前一切案卷均己銷滅所禀是否實情無可稽考着卽知照民人祁樹生禀批據禀己悉張福興營業是否違章候飭科傳訊核奪民人全阿棖禀批候飭科傳訊該民人卽投案備質可也 
英租界 
[澈究起火]  
　　嘉定人汪友田在吳淞路第六百七十九六百八十號門牌開設恆和昌南貨店因於隂曆上月二十三日失火經捕房派探石金榮將汪拘押並禀奉中西官前往火場會勘候核在案前日午後由廨會訊先據捕房代有侃克律師偕同七百十七四百三十八號兩華捕上堂証明起火時之情節並譯稱該店在長利洋行保有火險銀二千兩難保非縱火圖賠又據工部局西醫勃六特上堂譯稱起火時適在該處經過會屬該店撲救均置不睬以致成災訊之汪延中國律師丁榕君上堂代辯並據汪供稱起火之前有店夥陳連生携火上樓大約因遺火床帳所致又訊據陳連生供稱是日因有事出外故携燈上樓穿衣如何遺火實不知情又據店夥曹慶生隣人胡照堂先後上堂証明委係無心失愼關讞員商之德師副領事判汪及陳連生一併交保候禮拜五午後核斷 
[押欵紏葛]  
　　旅滬浙紳沈某因曾向華俄道勝銀行押欵欠找本利銀兩業經公堂訊押在案前日午後經王襄讞會同俄愛副領事復訊原告由哈華托律師代表上堂請追被欠銀三萬零九百餘兩訊之沈延博易律師上堂代辯中西官會商之下判沈押候函商俄總領事再核 
[騙取綢緞]  
　　英大馬路二百五十一號洋貨店夥顧森茂控鎭江人張成康冐四涇路益順盛名義騙取外國緞兩疋消贓於德泰洋貨店昨由捕房將張拘解公堂訊供一過判押候傳齊人証再訊 
[婦人逞兇]  
　　張郭氏霍郭氏藍鍾氏因在哈爾賓路將馬瑞仙毆傷由捕查見將三婦拘獲昨解廨請究判押候原告傷愈再訊 
[保人賠累]  
　　徐錢氏等控陳少卿方阿秀黄連生等騙洋二百四十元陳等由廨保出後因屢奉堂訊不到昨由捕房將保人鄭耀芳傳至公廨請追鄭即將洋如數賠繳判將案註銷洋交原告領回 
[要証傳案]  
　　俄商道勝銀行控黄季良竊銀案内之証人黄吟香昨晨由探傳至公堂判令交保候照會俄領會訊 
[西嵩肇禍]  
　　僑居江西路之律師穆安素君前日至意大利領事署商議事務其夫人亦因事他出惟留女傭兩人西崽大餐司各一人及三歳女孩一口在家詎該西崽忽將打獵洋槍携至月檯上開放一驛悮中該女孩之左面龐並女傭某氏之手臂該西崽見巳肇禍乘間逃逸旋經大餐司用電話告知穆律師回家遂將女傭與孩送請德國某醫生醫治聞傷勢尚輕不白即可全愈 
[串竊結果]  
　　杭州人侯琴伯控用人吳鎭卿傭婦兪王氏並氏子兪海來串竊值洋三千餘元之金飾由廨判將吳與王氏分别押候提齊人証再訊在案詎氏子己化名王海臣投充民軍前日由南京回滬經過租界被包探拘獲昨晨一併解奉王襄讞會同英康副領事訊明以祇少值洋一百餘元之金戒各物遂判吳押西牢一年兪海來押九月王氏姑寬開釋贓交原告領回完案 
[掮客舞弊]  
　　英商義記洋行控掮客陳錫卿私收保險費銀五十一兩昨由捕房將陳拘解公堂訊供不諱判押三月如能於限内繳洋准财酌核减輕 
[切勿販賣]  
　　四川女孩李雲香年十三歳因在四馬路迷途由捕送廨訊據供稱在法租界卜鄰里某姓家爲婢父母俱亡奉諭留候認領在案茲有官媒夥郭陸氏以女無人認領於昨日將女帶堂禀求給領爲養媳堂上准之卽交該氏領去惟不准販賣 
[窮兇極惡]  
　　甬人張雲軒因在崑山路吵閙由捕帶入捕房昨送公堂請究據供向業柴炭祇有姊夫袁德順與姊在滬中西官以其貧苦着留候傳其姊夫到案再核 
[妓女脫累]  
　　英商談華控龜奴馮岐山欠租私逃案内之妓女花再芳並紅樓别墅昨經公堂傳案復訊原告由律師葛福來上堂代表請追據花妓等供稱房屋向馮轉租且房金早己付透所有房内各物現均被封應請啓封給領聶襄讞商之英翰副領着該妓等開單呈候給諭啓封惟馮之物仍着發封以備拍賣抵租 
[旣罰又賠]  
　　老閘捕房四百六十號華捕控銅匠施榮甫羅坤生等在途調戲雉妓金老三向阻被毆打失警笛等物一案咋經公堂復訊金妓偕傭婦王陳氏上堂証明前情問官以施等實不安分判施罰洋二十元羅罰十五元一併充公並着照賠該華捕損失如違嚴辦 
[馬夫貪小]  
　　美商某甲控馬夫張連生竊取馬料昨由捕房解廨押候美領堂期解訊 
美租界 
[賭棍打架]  
　　賭徒蔣根發沈才生二人昨在西華得路因賭起　互相肆敺被捕併送捕房候辦 
[少婦被拐]  
　　陳龍山住楊樹浦昨報捕房云媳婦何大寶年念歳前日被人拐逃請爲查緝捕頭准之 
[流氓横行]  
　　顧阿生在吳淞路開設小飯店昨報捕房云有流氓多人來店午餐不名一錢反將器皿什物搗毁而去捕頭允振包探查拿究辦 
法租界 
[推抵押欵]  
　　法商大拉土利前控張東生將寶山縣境之沙田十四小股抵去銀七千兩逾期日久催贖不理茲經公堂將該沙場公司經理人許某傳案飭將賑據呈案查明歴年盈戧等欵即行會同顧副領事擬就堂諭傳集原被及許某宣布定斷堂諭如下原告於西曆一千九百十一年三月一號控告日起所有張東生之沙田十四股及一切利息盈餘均歸原告承受與張東生無涉該公司經理人許綸輝如恐有紏葛情事當由公堂給諭爲憑張東生交保開釋案遂了 
[失孩者鑒]  
　　昨有年約二三歳之女孩頭戴五色絨線帽身穿雪靑洋綢小棉袍黑羽綢馬褂柳條布棉褲而色甚黄似有病容在馬路上盤桓哭泣由捕查見送廨請示中西官命送善堂留養候家屬認領 
[無力償還]  
　　王芳桂前因開設影戲館騙取施定言押櫃洋二十元由施控奉公堂將王提訊管押在案昨日復審據稱影戲館己經關閉無力撥還聶讞員判王還押候查明該戲館是否閉歇再行核奪 
[匪徒搶帽]  
　　許阿福搶奪行人許五章之帽子由捕拘住送廨訊實判押捕房二月 
來函 
[姚勇忱君致沈仲禮君函]  
　　仲禮先生閣下傾心有素握手無緣冐味通書死罪死罪兵興以來執事創辦紅十字會爲救護傷兵之舉急公好義景仰尤殷惟聞貴社定章凡捐助經費念五元者即給與徽章認爲社員此爲籌捐起見固屬絕妙手續惟紅十字人員得有往來各處反深入戰地之殊權現在軍事方殷在在有漢奸蹝跡貴社徽章價廉名美設有人利用之以售其奸則貴社受念五金之益而時局將蒙不可測之禍利害相較昭然易見執事苟思及此當亦寒心尚祈贍顧大局别謀生財之道如何改良並望賜福敬叩義安弟姚勇忱頓首 
來件 
[皖南旅滬同鄕會簡章]  
　　一定名本會以旅滬皖南同鄕組織而成定名爲皖南旅滬同鄕會 
　　二宗旨担任廳盡義務保衛應有權利發揮正確與論策助共和進行 
　　三聯合凡各處皖南同鄕組合之會所本會均爲贊助之責任 
　　四會員本會除發起人一體列爲會員外凡營業正當熱心公益經本會調醒認可者皆爲本會會員並享有一切權利 
　　五職務本會職務以左列各項規定之 
　　（甲）總務設總副幹事各一員主任本會一切事務 
　　（乙）書記設幹事四員分任文牘函電曁編製記録報告之事 
　　（丙）會計設幹事二員分任收支核算等事 
　　（丁）庶務設幹事一員主任内部一切雜務 
　　（戊）調查調理員無定額分常駐臨時二種 
　　（己）評議評議員額依各府州所轄區域規定之 
　　六職權本會應行事務帐中員分任執行其處决一切事務均依幹事員會本評議員會之同意行之會議章另行規定 
　　七選舉本會幹事均於大會時公同舉任評議員有大會時由各府州到會者分區舉任常駐調查員由本會就各地方選任臨時調醒員由本會臨時選任 
　　八任期幹事曁評議員均以一年爲一任續被舉者得連任調查員任期由本會定之 
　　九初充幹事或評議員如有缺額時以選舉時得票之次多數者補之期得票之數相同　以齒序之齒相同者以抽簽法决定之 
　　十會所本會暫以上海浙江路四馬路口品商菜館南首泰安里七百四十八號爲事務所如有遷移先期登報廣告 
　　十一經費本會經費現由發起人擔任如有熱心捐助者本會即日揭示會所以彰盛意 
　　十二布告本會執行事務隨時布告以便週知 
　　十三修改本簡章如有未晝事宜經評議員五分之一之提議得由評議員會公决修改之 
 
 

Page 8

 
 
自由談 
游戲文章 
[議和滑稽談] [  愛]  
　　滿淸要求民國之條件凡五欵 
　　一保存帝號 
　　二皇室瞻養金 
　　三皇族食俸 
　　四滿人生計 
　　五皇室居留地 
　　以上五欵民國視爲難題然不允則滿淸尚不甘俯首帖耳就我範圍今鄙人於各條籌有一策以供我民國志切同仇者之研求 
　　一保存帝號 
　　帝字旣不可廢准與留存惟須於帝上加一廢字則帝字保存矣 
　　二皇室瞻養金 
　　皇室瞻養金可將中國各寺院各廟宇嗣後燒香所焚餘之紙錠灰及燃餘蠟燭歸淸皇室收取實不止四百萬也如是則皇室瞻養金有著矣 
　　三皇族食俸 
　　淸皇族衆人不耕而食不織而衣有如僧道今即令每寺院養一親王或一貝勒中國寺院數萬所則不愁淸皇族失所矣 
　　四滿人生計 
　　滿人數百萬向食坐俸今後苦無不勞而得之生計以位置之則可將中國全國女閭之業歸滿人專利如是則滿人有生計矣 
　　五皇室居留地 
　　滿人善耐寒可將黑龍江全省爲淸皇室奉祀之所則居留地有着矣 
海外奇談 
[和蘭之木鞋業] [  欽]  
　　一千九百十年和蘭木鞋業不甚得利因有比國人競爭故十一年稍轉機前時木鞋係豫樹木製成後因豫樹缺乏致巿面稍滯現己廣購鳳尾松及俄國樹木爲之可無缺乏之慮木料每立方米逹價約六元可製平常大小木履百雙每雙價祗一角二分每人每日可成十二雙至十五雙近來除出口之木鞋由機器造成外餘皆係手工造成一年前有德國資本家數人設立工廠用機器製造皆不得利據謂機器所造之鞋裝配不甚適宜故不爲人所喜也 
[巴黎奇案] [  蘇州潘步亮]  
　　法京有一老媪家本小康生一女年及笄矣尚待字闔中母女性喜僻靜不甚與外人往還居遺屋一所樓四層蓋遠隔塵囂者也一日日報載其家於某夜天將曉時聞屋内大聲疾呼甚慘急迨鄰里及路人偕巡街捕役陸續往救入内多空屋杳無人跡直至四層樓上見雙扉緊閉屋内有喧閙聲擊拍聲各物紛紛墜地聲口音宏大而不甚淸爽迥異歐州人語故其時集救者雖有英奥德俄之人竟無人能辨旋有驚訝聲一發而止遂寂然門外喚之不應叩之不啟乃破扉而入則見兩室惟一門出入所置各物紛亂一如遭多人蹂躙者地上遺帶血髮數握其餘各處亦血痕斑斑並洋數千元徧散未收又有剃刀一具隱帶血跡惟虚無一人不知聲從何來衆甚異之回頭見火爐烟　口灰屑頗多似係新剥落者因探其口見一女倒豎於中數人盡力拔之出撫其體猶温惜一樓香魂霎時己散無可施救後至樓下見其母僵臥庭中待扶起頭將墜頸皮不絕如縷血尚淋漓於是舁其屍至女屍處由捕房將屋檢視封鎖飭包探等明查暗訪迄無端緒（未完） 
尊聞閣詞選 
[讀河南同胞血涙書長歌當哭藉塞吾悲] [  息棼稿]  
　　洛陽古居天下中文才圑　寡武功關係本部却非細榮陽成臯顯英雄北阻燕趙管鑰牢西向秦晉門徑通振臂一呼衆山應聯絡大江南復東武漢事起逾兩月頗疑敵愾仇未同或者紙貴鐵血賤請纓不易求終童中州正氣竟闃寂理學名儒果冬烘（中州八先生皆理學名儒）側聽各省鼓逢逢能無汗浹面暈紅郵阻未盡忠告忠壯士料如馬羣空胡爲勿負覊靮從觀變之眼太朦朧蓬山如隔一萬重彼此觀聽盲且聾積疎生疑致無窮同胞何殊陌路逢忽然飛下一紙書披肝瀝膽去翳蒙循誦再四悲填胸累汝徒將劍氣沖數十州縣横復縱獨立旗與自由鐘雖欲奮飛羽未豐交綏竟占輿尸兇被以匪名計亦工可使南人耳墮聰所謂遠交兼近攻緩兵狡策罪可烹未先啓行怪元戎和議遷延成養　朝四暮三誤狙公無謂周旋豈有終秦庭泣學包胥翁探諜森嚴百輩充二十餘日旅費供道路崎嶇似蠶叢由豫至鄂買烟烽微軀幸未化沙蟲自幸天心愛獨鍾斷指欲希霽雲風不把賀蘭略放鬆非北亡我南亡我涕泣而道言猶衷出師須如秦師東豫中萬民拜下風頸濺赤血光熊熊誓掃腥羶無遺蹝戰馬千匹定選騘資糧扉屨犒禮隆執挺前導爲先鋒何敢趦趄故步封北向電擊又雷轟民國佳氣鬱葱葱人謂吾鼠我謂龍自問勝敗在撫躬書含涙血墨不濃讀之兩眼流溶溶 
遺聞軼事 
[季福痴傳] [  太倉徇公]  
　　吾婁世家必稱城南季氏然季氏子孫蕃盛遷他地方者不勝僂指余所識者醉經先生自兵燹後來依外家徐氏寄居昭文之支川鄕有子二長曰徐震字省吾次曰福少時得怔忡疾遂秦舉業喜君平衛而得其精日賣卜於巿頗有謝石風致巿人呼爲福痴云憶余自少隨父讀書於虞山每逢節假必枉道過訪見痴徘徊於酒爐茶灶間終日沉醉見人至則揖而進之徉狂益甚喜笑怒罵盡情極致或叩以吉凶禍福之事痴隨口决之聞者歎絕迄今巳二十餘年矣支之人無不識福痴者痴之兄與余父交最善故得其詳痴性孝有母徐太夫人日得錢買甘旨以進母母或失歡痴則宛轉膝下博母歡而後巳釋氏所謂具大智慧而不得解脫者流爲淸狂夫以痴生於世家巨族讀書談道亦足以表見於世而竟使徉狂賣卜鬱鬱以終焉悲夫 
心直口快 
[停戰議和之是非] [  愛]  
　　勢均力敵坐待議和是也我力有餘而敵力不足坐待議和則非矣 
　　以五六省恐難敵十餘省坐待議和是也以十餘省不患不敵五六省坐待議和則非矣 
　　恐人心不可用坐待議和是也今我光復之十餘省衆志成城坐待議和則非矣 
　　恐流血坐待議和是也然今不流血北京難下共和不成坐待議和則非矣 
　　滿淸勢窮力竭俯首就降坐待議和是也今彼未至水盡山窮尚思爲困獸之鬭坐待議和則非矣釘己入木坐待議和是也今釘浮木上尚待巨斧盡力一擊坐待議和則非矣 
千金一笑 
[乾兒] [  愛]  
　　有作鴇者指諸妓誇示其從鄕間來者之親戚曰此皆吾之媳婦也其戚曰然則汝子何在鴇卽指諸狎客曰此皆吾之乾兒子也 
[鄕人]  
　　一鄕人宿妓後欲將夜度資索還妓不允鄕人曰我道你另有一種野味今旣與我老婆一樣我與老婆同床是從來不曾收我一錢的 
[硬漢]  
　　一醉漢遇石翁仲怒其碍路伸手連摑其頰曰你雖然是一個硬漢但是任人抄耳光也有些不取 
[愚言]  
有獃子向人曰人言西人極智以余觀之西人乃至愚極蠢者也人問何謂獃子曰烟酒嫖賭乃人生極樂之事今此四處皆無西人蹤跡夫些等大樂尚且不能領會何况其他 
小說 
[警民鐸傳奇] [  庚青]  
　　（雙勸酒）（副凈扮洪秀全上）豈好戰爭荼毒民生奈他淸兵恐爲吾病問何計保邦堪慶妙無如犂掃虜庭 
　　曾擁熊羆百萬兵龍蟠虎據逞雄心出師未捷身先死常使英雄涙滿衿老夫乃廣東花縣人氏姓洪名秀全少年骯髒雄心不讓他人中歳偷安遺恨未吞醜虜始而蠖屈一隅糊口南土繼焉龍飛大澤逐鹿中原眼看同胞受苦心恨異族欺凌爲此在廣東結職了一班豪傑拜爲兄弟就起了義師各處響應聲勢赫然 
　　（急三鎗）各地裏建義旗興師應指　間據長江險大鏖兵 
　　這個時候呵那些狗官都是安於豢　習於偷惰亳不知兵一聞此事呵 
　　（前腔）一個個聞警報望風遁　說道南風競賽天兵 
　　所以一路蕩蕩毫無阻礙勢如破竹不數月己得了十餘省了那時就有人勸我上尊號我想這也是統一的法子原想财圖大舉不料這個名號是上不得的一上之後我就變了呵 
　　（前腔）圖安逸懶進取暮氣乘且内部生嫌釁擾和平 
　　因此不多幾年就被那曾國藩滅了（跌足介）咳俺七尺鬚眉名聞海内偶一不愼爲賊所算致令十餘年心血盡成畫餅好不令人氣短也正是一失足成千古恨再回頭己百年身咎由自作噬臍何及惟現在又有民軍起義兩月以來聞己光復十七省了後起有人好不歡喜也 
　　（風入松）聞說道雄兵百萬勢難攖早晚驅除妖眚義聲先路消頑梗把漢家山河重整那僞君臣何異那池魚圈牲一任奮螳臂怎支撑 
　　諸公或奔走海外或身攖鋒鏑以求逹其目的廿年如一日今旣到此地步必不肯輕率從事絲毫放鬆然老夫深恐再如我從前的事情那豈不是一誤再誤麽爲此老夫想前去警戒他們一番使他們一意進行早舒民困母爲虜廷所算現在的時候己到不免就此起行（行介）　　（前腔）不辭遠涉致叮嚀指望功成俄頃恐怕他漸忘風波多年生妄誇張英雄自命我想古人原說的要安不忘危才可以成大事呢今尚未安若遽忘危恐怕就有不忍言了所以我這裏呵諫戒語暗地裏興勸他不要自滿足易淸廷 
　　此間己是了你看他們連日辛苦現在好夢方酣也不免趁此警戒他們一番（作向下說介）諸公辛苦了鄙人不辭千里而來有幾句苦口之言請諸公一聽 
　　（前腔）淸廷基業尚未傾處心思兼併交鋒民軍雖常勝還只怕輸贏不定呵諸公須知劍光影裏自有樂園若存一時姑息之心反是婦人之仁了此乃千載一時之機千萬不可錯過的老夫奉勸諸公提精神母忘戰爭早日覆僞都奠昇平 
　　呵吾方盡於此願諸君爲民自重老夫就此告别了正是莫謂民心盡屬我須知大有人圖儂（下） 
 
 
