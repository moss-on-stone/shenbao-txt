# 1919 - 375 - 4916834

 

Page 1

 
 
   
 
 

Page 2

 
 
   
 
 

Page 3

 
 
時評 
[家長聯合會（冷）]  
　　余謂學生亦豈願多事哉學生以外之人悉置事於不顧於是學生乃不得不事事行之矣故事事而須學生行之乃學生以外之人之羞也 
即如北京教職停課一事對於中國之教育關係何等重要乃教育部不爲之處置而反播弄之政府諸人不爲之解决而亦恝置之其餘有力量有責任之人又皆熟視若無睹而一不爲之援手忍使無數青年妄費時日此非學生以外之人之羞而無以對學生乎幸也今有學生家屬聯合會者起以代學生之勞假使事事而能有代行之人則國家社會之事自有國家社會之人公同肩任則學生亦疇不願專心向學者 
專電 
[北京電]  
　　部派員電閩案會查告竣我所得證據均已徵實惟日員欲提反證請示（二十七日下午三鐘） 
[北京電]  
　　外部昨午答覆日使抗議謂對國民排貨運動已加取締（二十七日上午十二鐘） 
[北京電]  
　　外部召王鴻年回京閩案已催日使開議（二十七日下午三鐘） 
[北京電]  
　　吳炳湘訪察元培述教長政府决另提但一時實難其選請促教界先上課（二十七日下午三鐘） 
[北京電]  
　　教員罷工事靳派吳炳湘出任調停去傳可辦到惟繼任乏人約定兩星期爲限（二十七日下午二鐘） 
[北京電]  
　　此間學生家屬因子弟廢學組家長聯合會促上課（二十七日下午三鐘） 
[北京電]  
　　北洋大學生呈部謂省長委任馮某代校長與大學令不符已質問省長請維持部令直教廳調停（二十六日下午二鐘） 
[北京電]  
　　岑電斥合併制憲荒謬不合法理請當局對新國會安系早下决心勿誤認僅對人問題（二十七日下午三鐘） 
[北京電]  
　　北代表雖被迫南下粤滬方面對人問題仍未解免故開議無期（二十七日下午二鐘） 
[北京電]  
　　魯督任田中玉張樹元改將軍今早甫决定卽日用印發表因省會迭與張衝突遣人來京密告故（二十六日下午四鐘） 
[北京電]  
　　魯省會電張樹元呑没軍餉五百餘萬近復慘殺學生（二十七日上午十二鐘） 
[北京電]  
　　八打威華僑桃源學生會福州盧清淇等均電爭閩案又南方軍人趙恒惕禡電閩案如能據理直爭凡屬軍人當爲後盾（二十六日下午四鐘） 
[北京電]  
　　增加六百萬公債經新衆院退還原咨後昨國院又咨衆院謂非議决公債無從公布預算 
[北京電]  
　　新兩院秘書廳特别保案元旦可揭曉（二十七日下午二鐘） 
[北京電]  
　　財總促提案人要求飭中行先撤談荔孫（二十六日下午二鐘） 
[北京電]  
　　馮病漸有轉機 
[北京電]  
　　滬使定何豐林齊燮元爲長江巡閱副使將發表 
[北京電]  
　　陰歷年關需欵千五百萬全無着財部四出設法又陽曆年關以煙酒借欵五百萬及鹽餘關餘作抵烟酒借欵美已簽字日内滙到（二十六日下午四鐘） 
[北京電]  
　　周自齊對烟酒借欵極不滿意謂實收只三百餘萬殊不合算（二十七日下午二鐘） 
[北京電]  
　　徐恩元偕美資本家昨抵京（二十六日下午四鐘） 
[北京電]  
　　王占元電查照自闢商埠章程第四條决以武勝門外所定地址爲武昌商埠（二十六日下午四鐘） 
[北京電]  
　　唐繼堯遣滇運使由從龍來京表示希望速和並商善後各辦法本日丁乃揚伴同見東海長談（二十六日下午四鐘） 
北京電 
　　電奉張黑孫速與呼倫商撤治辦法並致貴福電催上呈文 
[北京電]  
　　孫烈臣電沿邊吃緊除將軍隊分駐滿洲里海拉爾興安嶺昂昂溪等處外由奉調兩旅駐洮南長春由吉調一旅集濱江一帶已派吳俊陞等佈置防備 
[北京電]  
　　院電軍府謂雲心嶺係王天縱所據後已收復故派兵設防非圖攻川（二十六日下午二鐘） 
[北京電]  
　　康士鐸代衆院秘長後始得王復謂已請月波卽歸但康尚通告各機關就職（二十六日下午二鐘） 
[香港電]  
　　岑伍電靳主派資工代表如北乏才儘由南派（二十七日下午三鐘） 
[香港電]  
　　廣東各界聯合會舉張啓榮鄧鈞代表赴滬擬東日啓程 
公電 
[山東路礦維持會電]  
　　各報館鑒俶擾八年國窮民病和議發動舉國欣然徒以無恥官僚卑劣政客橫梗其間陽假疏通之名陰行把持之實以致滬會經年大局如故彼政學會固爲搗亂之尤而變相陰謀搗亂派罪實相等天災人禍紛至呇來眷念前途不寒而憟覆巢寗有完卵畫餅豈可充飢彼旣不見信於國人惟有煽浮言以誣世近聞和議續開又復立仲裁名目爲聞接之破壞無理取閙固爲舉國所詆諆華士聞人莠言適足以亂政假使墮其圈套益陷國事於不可爲軍興以來借債加兵招兵造匪破産懸於眉睫自戕别有肺腸哀我小民　天無訴伏願我秉政諸公勿惑浮言勿親僉壬和平事業專責　　俾其無可推辭尤願代表諸公早日開議一切邪說不使蔓延庶大局可慶敉平人民有　生之幸臨電迫切　任恐惶山東路礦維持會武章隋廷瑞張百源鄷文翰等叩宥 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
[北京電]  
　　西比利亞鐵路發生不幸之衝突柯爾恰克將軍偕總理乘車先行並有火車六列隨行其後滿載衛兵與財物行至克拉斯那雅斯克附近爲捷克兵所阻留柯氏當即發電指斥捷克兵謂其阻撓路政未幾調停就緒柯氏之車仍許進行惟財物則出捷克兵負責送交伊爾庫次克政府捷克兵與俄兵間之感情頗不融洽下述之事可見其一斑西比利亞俄軍新任總司令近致電於捷克總司令要求彼此决　謂捷克總司令不尊重俄軍故欲與之拼命捷克兵因此大爲激昂其總司令　捷克兵如遇干涉則將譁變云刻有英軍官二十五人被困於台加之西捷克兵現擬設法救之（二十六日）字林報電 
[北京電]  
　　各省紛　反對仲裁和議徐因力促各分代表赴滬藉息謠諑 
[北京電]  
　　粤統一促進會參衆議員來電促和徐諭靳覆電慰勉并　電軍府詢開議日期 
[北京電]  
　　馮河　病篤李蘇督對仲裁和議亦無滿意表示仲裁機關之組織暫停 
[北京電]  
　　罷課案現由吳炳湘調停擬先商教員上課然後由政府另提教長補發現薪 
[北京電]  
　　有人主張閩案俟陸徵祥回國再開談判徐謂調查旣畢即宜速議不可久延 
[北京電]  
　　院電覆軍政府烟酒借欵係繼續舊約并非新借欵用途專爲維持治安不作别用請勿疑慮 
[北京電]  
　　張樹元與張懷斌衝突自請辭職决以田中玉督魯張樹元改將軍 
[北京電]  
　　政府以京外外學潮裕烈恐釀鉅變昨通電各省保護日商查阻檢貨并擬取嚴厲手段平息學潮教長一席擬擇舊學派擔任 
[北京電]  
　　旅京閩人電勸方聲濤宋淵源雙方務息内訌共　禦外 
[北京電]  
　　浙當道報告省會提倡國民自决經過情形 
[香港電]  
　　聞陸榮廷决與唐紹儀携手實力謀和曾彦趕在郭椿森章士釗之先赴滬聞即專與唐密商進行方法免爲他派所梗 
[香港電]  
　　此間盛傳陸榮廷已與中央接洽就緒仍爲兩廣巡閱使不久即將辭軍府總裁在梧州就巡閱使職先令譚浩明取消自主（以上二十七日）以上中孚通訊社電 
里昂無線電（路透電社） 
[二十六日巴黎電]  
　　小巴黎人報云法國外交部政務科長裴台洛氏之由倫敦回國已引起一般推測以爲裴氏與英外相克松氏關於對土和約之磋商已有結果縱非爲英法協約亦當屬英法兩國對土意見之接近是以巴黎會議不久可草擬對土和約之文 
[二十五日柏林電]  
　　協約國覆文已到柏林但原文未全因巴黎柏林間電信近日頗不靈捷也由巴黎返柏林之德國海軍專家將合同協約國公共海軍委員會檢查船港材料所可交出者之確數 
[二十六日巴黎電]  
　　法國東部近數日内大雨不已致發大水南錫鎭數部分現處水中未爾台河水汜濫兩岸赴亞爾蕯斯之火車現爲水阻於呂勒維勒鎭附近亞爾蕯斯境内各河道水勢大漲斯特拉斯堡上部列里河之水已淹及田野伏斯巨流域交通梗阻 
[二十五日羅馬電]  
　　特里布那報否認逹倫齊哇氏已與意政府簽定合同而出離阜姆之說該報稱逹氏昨晨尚在阜姆並未接到意政府之條件查政府已爲阜姆國民大會與阜姆市民大會所贊成聞逹氏定於二十四日决定可否承認此條件云 
[二十五日柏林電]  
　　德政府已擇定以藍質黑　爲德國之軍幟 
[二十五日西班牙巴斯洛拉電]  
　　騷亂未平昨日巴斯洛拉鄉間與距此六哩之巴逹得拉死兩人麵粉廠因罷工停閉但尚可在港内卸麥聞加太洛尼亞全省不日將宣布戒嚴令 
世界路透電 
[愛爾蘭總督之行剌]  
　　十九日杜白林電愛爾蘭總督費蘭巨今日午後由西境來此乘汽車出火車站時有人從鳳凰公園對之放槍數響兩彈穿過費氏副官之汽車乘自行車隨汽車護送之警察一人被槍珠撃傷其足護兵當即放槍回撃轟死手執炸彈者一人 
十九日倫敦電官場報告費　巨被狙撃情形謂費氏侍從一人殞命國會聞之大爲震驚英皇與首相已發電致費賀其脫險愛爾蘭事務大臣在下院聲稱狙撃之地乃在阿施唐車站與公園之間計從樹後擲出之炸彈其有四枚行刺者被撃斃一人其姓氏業已查知身旁挾有手槍兩枝 
　　二十日倫敦電費　巨被人行剌之日即内閣開　討論愛爾蘭自治議案之時首相將於二十二日佈告該議案之大綱衆料今後首相之論調將變但議案之性質則無更易昨晚波拉勞氏在利物浦演說謂政府必不容愛爾蘭民國之成立狙撃費蘭巨一事頗關重要足見愛爾蘭一部分人民對於政府提案之精神但英人决不因此而許其自决也各報議論大都嚴詞指斥狙撃事並表示政府政策當不因以變動之希望 
　　二十日倫敦電愛爾蘭續有騷動之消息傳來皆非重 
大事件並有謀毁西克萊爾火車之報告 
　　二十一日倫敦電費蘭巨昨日視事頗勤乘車往來於杜白林街市中午後並赴慈善招待會 
　　二十一日杜白林電武裝兵士五十人今日衝入此間愛爾蘭獨立報之館屋一面持槍阻止編輯員聲張一面以鐵棒搗毁印機 
[英相之愛爾蘭演說]  
　　二十二日倫敦電首相喬治今日在下院布告愛爾蘭議案之大綱時戒備頗嚴以防新芬黨有示威表示旁聽席等處均派兵嚴守愛爾蘭國民黨員並未入場喬治首稱英相關於愛爾蘭問題之職務素稱困難今則尤甚謀刺一事所釀成之空氣固不利於調停計畫之進行但國會不宜爲感情所驅使首相對於費蘭巨氏稱譽備至並對於愛爾蘭天主教徒領袖詆斥謀刺事表示感意繼言及政府提案大旨謂政府承認下述三種根本上事實而定其計畫（一）愛爾蘭脫離英國不可能（二）愛爾蘭之發逹從未有如今日之甚者然愛爾蘭國民黨猶反對英國在愛爾蘭之治權（三）愛爾蘭東北之反對愛爾蘭人治權英政府因此三種情形乃擬許愛爾蘭全國設立自治政府而分設兩立法機關一爲愛爾蘭南部之國會一爲北部之國會至於劃分區域之道則已議及四種（一）烏爾斯特爲一區域其他三省則另爲一區域（二）任令各州投票自擇（三）東北六州成一單位以上三種關於居民之分析皆有可反對之處（四）調查東北宗旨同一之部分另爲一區域劃出境内天主教社會併入附近耶穌教社會俾成宗旨相同之區域政府又擬組織愛爾蘭行政會以西之法院之代表組合之使爲愛爾蘭兩部間之連鎖得以聯合舉辦共同之事業行政會所享之事權與所管轄之事業愛爾蘭兩立法院對之有完全取舍之權且可有完全憲權以造成愛爾蘭獨一立法院祗須兩院同意無須商諸帝國國會故愛爾蘭人民自已分合問題聽其自决之俟愛爾蘭聯合後英政府定以增收捐稅之權移交愛爾蘭政府而愛爾蘭代表在帝國國會之人數減至四十至於皇室與宣戰議和外交陸軍海軍國防叛逆愛爾蘭外商業航行商船無線電海電國幣商標燈塔高等司法等事其權仍由帝國政府保留之愛爾蘭國會之權正復不少凡教育地方自領土地農業道路橋梁鐵路河道養老俸金保險市政地方司法醫院勞兵組織發給馮照以及維持法律與秩序之種種機關悉由其管轄之其不在此範圍内者惟海陸軍與高等司法耳三年之後帝國政府不再提其警權而郵政權須俟　爾蘭兩部會同請求時始可移交凡愛爾蘭所出之捐　除津貼英政府以供政費者外餘皆可供愛爾蘭政府施用查一九一八年愛爾蘭收入四一四三八○○○金鎊支出二三五○○○○○金鎊餘多一八○○○○○○金鎊此欵即移作協濟英政府之經費每立法院可得一千金鎊以供用費而田地出息共三百萬金鎊可贈與愛爾蘭仿照美國各州制度兩立法院有稅則權凡所得稅逾額稅關稅國産等仍由帝國征收但愛爾蘭統一後帝國政府當討論可否交付稅關之問題喬治陳述大旨旣畢復暢言已往不咎前嫌全忘之必要與帝國不能容受分裂之意首相之言意甚誠　而有同情頗爲全場所歡迎馬爾斯特議員如加爾森等則對於細則尚有疑意須俟政府提案印出後加以詳細考慮然後始可决定贊助與否統一黨少數議員略有非難之氣象但一般與論以爲骨閣對此提案果能一致同意則國會之阻力不難祛除云 
[德前皇之審訊]  
　　二十日巴黎電據巴塞爾電稱德前皇已允由協約國審訊惟對於審訊地點與時間二端須加保留並當許德國專家與律師辯護聞協約國如承認此項條件則至速須在六個月後開審 
　　二十一日比京電沙瓦爾報得確實消息荷政府於數星期前曾通告協約國謂德前皇有難來歸未便引渡 
[俄國近事記]  
　　二十二日倫敦電泰晤士報通訊員紀遇激黨傳播其主義於東方事謂勞農政府以五百萬盧卜之現金津貼回教解放會該會目的乃在煽惑回教徒起抗歐洲之控制該會會員有埃及人土耳其人印度人阿富汗人波斯人其總機關設莫斯科分東方總幹事部與歐洲總幹事部兩部前者管理波斯外高加索亞拉土里亞土耳其斯坦阿富汗斯坦印度之各機關以土耳其國民黨領袖基美爾之軍隊爲其助力後者設於柏林專司歐洲埃及土耳其歐境等處之鼓吹事宜過激黨今且勸中國革命黨採行過激主義並誘惑韓人革命 
　　十九日丹京電英俄代表交換俘虜之談判業已决裂英代表現謀以在俄英俘所需各品運俄後卽擬回英俄代表將乘英軍艦回里伐爾英代表語客謂曾有寬大之讓步但俄代表不加考慮而拒絶且另行提出不能承允之條件 
　　二十日丹京電英俄代表會晤之後决定卽續聞談判 
　　二十三日倫敦電莫斯科無線電稱英軍復佔據巴土姆與巴庫二鎭俾阻土兵攻入高加索 
　　十九日希爾新福電聞愛沙尼亞已答覆協約國之牒文允交還宇登尼克將軍之軍械如柯爾恰克與協約國承認愛沙尼亞之獨立則愛沙尼亞願助攻彼得格勒 
　　二十二日倫敦電台尼金將軍宣稱彼之政府建議與俄邊諸國合開談判俾反過激軍得以提携行事 
　　二十二日倫敦電每日捷報日尼瓦訪員電稱據特羅斯基氏之至友語人謂特氏現正準備於來春取對波蘭之大攻勢擬用華兵實行此舉目下各地陸軍學校每日訓練之華兵率有八千人之多給以厚俸美食特氏宣稱過激主義根深蒂固且傳播於中國預料中國不久將起勞農革命於是彼將用黃種以抗西歐云 
　　二十二日里加電里特倫與立陶宛已締結攻守聯盟之約以期協拒西方之攻撃兩國陸軍現由一總司令指揮拉伐陣線之戰事爲俄國内戰開始以來最猛烈之戰役過激軍雖奮死决鬭决不能占據拉伐死者數千人今方源源調生力兵助戰大戰尚未告終過激軍似由德國軍官組織之 
[美國近事記]  
　　二十一日紐約電五穀會社總理巴恩斯氏贊成胡佛氏貸用該會社之資本供給歐洲急需之糧食計畫巴恩斯氏建議國會應核准借出美金洋一萬萬元辦理此舉 
　　二十一日紐約電阿米尼亞獨立事務美國幹事會會員致電威爾遜總統反　美國接受近東土地之代管權並促請美政府立即承認阿米尼亞民國具名者有前駐德大使傑拉特氏參議員魯特氏諸名人 
　　二十一日紐約電有極端二百四十九人已被押解赴過激黨所治之俄境 
　　二十一日紐約電財政總　已請國會許將前貸與協約國之借欵展緩付利兩三年俾協約國之商業得以蘇息財政總長並可主卽以糧食供給歐洲患饖之處尤以波蘭奥地利亞最爲急要又稱英國曾通告美政府願協同救濟奥國 
　　二十一日華盛頓電恩特華氏今日在參議院建議推舉參議員十人考慮方法使和約得以批准 
　　二十一日華盛頓電國會業已休會恩特華氏之提案將擱至下届開會時再議 
　　二十二日倫敦電泰晤士報華盛頓訪員電稱外交股員會已以諾克斯氏修正提案報告參院該案主張取銷一九一七年兩院聯合議决之宣戰案如果通過則美德兩國自然復處於和平地位該案之主旨實欲不負義務而收和約之利益也云 
　　二十一日華盛頓電烟煤礦主巴爾未氏與檢事長會商後發表宣言書否認曾贊成威爾遜總統致煤斤管理員函中所述之調停罷工辦法 
[各國近事記]  
　　二十二日羅馬電意相尼蒂氏今日在下院宣稱謂擬提出議案取銷元首宣戰媾和訂約之特權而由國會操之 
　　二十日倫敦電前東京英國人使署一等參贊基爾瑪諾克氏已任爲駐柏林英國代使聞將於新年之際履任 
　　十九日倫敦電每日電聞報載工黨議員决議於休會之際派員赴愛爾蘭調查政府干涉私人産業至如何程度 
　　二十三日倫敦電國會於今日午後休會定二月十日續行開議 
　　十九日倫敦電每日電聞載駐意之英軍已開始撤退 
國外要聞 
[美國最近對德之態度]  
　　中美新聞社紐約通信云前數日間美國著名之政論家及財政家方討論美國戰後之對德應持何種態度羣衆之意擬視德國如國際聯盟會中之一分子設法予以工商業上之扶助俾得恢復原狀固其國基惟尚須加以試騐未悉國人之意是否一致然後付諸實行美國對於斯事固不答協約國之速於解决英國與意國似於商業上已與德國略略接近少忘其大戰中之痛恨美國加入戰局較遲熱度未退對德之嫌尚不能遽釋於懐此次外務會議國中同人與會討論者頗不少如前美國駐德大使奇拉德氏國家市銀行前總理樊特立氏國際律師高特氏紐約从壽保險公司金斯萊氏紐約保證托拉斯公司協理西松氏無不各抒所見討論一切其所議决者略謂美國爲人道計爲自身利益計宜即以需要之食料及造貨生料供給歐洲各國即德國及中歐諸國亦與其列至於貨價一　美國政府力之所至應許歐洲各國及德國等暫時賖取不卽索償俾恢復世界貿易原狀不復有經濟恐慌之發生其間西松氏所說頗爲透闢其語云吾人今日研究歐洲近况率注意於英法比意諸協約國而於中歐德奥諸國則置之度外吾人之舊恨未忘固亦情理中事惟欲使英法比意重見繁昌則非使前此之仇國恢復原狀不可今世界各國方設法爲經濟上之聯合凡　文明人種皆當睦然於國際間之應相依相助苟一國爲兵禍所困無力自救而他國不圖相救則在他國自身方面亦未必能發逹也譬之法國今方渴望德國之賠欵俾圖振作然他國知不助德國恢復其工商業則德國亦何從而付此賠欵哉今有一般人頗惴惴焉恐德國一旦復其舊狀仍將捲土重來以破壞世界之平安然依事實上言之此事可不必慮德國前途恐已無此能力第爲世界未來之富强計則不可不助德國重返其國際商業上之地位非專爲德國籌算也西松氏言至此復縷述德國經濟現狀及工商業現狀食料之如何缺乏煤鐵之如何大減備極詳盡繼又言曰當今之時代惟有兩大要素足以解决一切困難一曰增加天産之物品一曰遏止社會之不靖今茲有事事頗堪注意者行國方面幾完全無罷工之舉動頗能孜孜力作一意從事於建設事業急進派已失勢人民多有工作儲蓄銀行中之存欵漸見加增昔人所謂工作足以制服一切者將於此騐焉德國雖將於一九二○年四月一日起擔負五一○○○○○○○○○全國巨數之賠償及每年八○○○○○○○○○金圓之預算而曠觀其前途或能措之裕如也美國人士對於德國及全歐現今之困狀似皆漠不關懷惟曾親見之者則皆討論其事切盼華盛頓方面之起而提倡思所以補救之法脫吾人袖手旁觀日復一日坐使歐洲委頓於兵禍餘毒之下旣非人道所許而於美國自身之工商業在勢亦不能發展未來之危險有不可勝言者矣今吾美之所以助歐洲者正不必十分用力但有一道已足使世界之商業　活經濟靈通救無數婦孺於凍餒之中其道云何曰許歐洲以賖取貨物德國亦在其列不應除外總之吾人當放大眼光勿拘墟於一隅對於德國將來國力上商業上之奮發均無所用其過慮吾人今日如不着力於恢復世界之商業則其危險尤甚於此也 
國内要聞 
[北京通信（悔存）]  
　　靳雲鵬赴津之觀察靳翼青赴津之一行新聞界疑雲迭起日本各報特派員尤爲活動一時電信紛飛遽指爲倒閣之徵兆各通信社亦复將信將疑莫敢遽下斷語要之皆未得眞相也欲明其眞相不得不一溯其由來謂爲倒閣之徵兆者以爲靳爲安福所制故憤而欲去耳如財政次長銷假與否之一問題固其有力之證據也然靳之與安福反對自是事實而靳之是否畏安福尚屬疑問何也安福不能離小徐而獨存能掣靳肘者小徐耳安福不足道也或謂靳旣畏小徐似仍不得不畏安福是又不然靳所不能不服從者老段耳苟段助小徐以制靳靳直不復能自動然老段之於靳猶之袁項城之於老段而老段之於小徐猶袁之於小段也故言其親密則靳不如小徐言其倚畀則小徐不如靳段未必常助小徐取制靳也苟段不助小徐小徐即亦無能爲故靳只服從老段而已無所畏於小徐也就東海言固無實力陒旣當此地位則即雍護之者亦不能不承認其一部分之權力而其對於小徐則絶對不表同情故北方勢力假定以徐段爲中心面靳與小徐則競爭於此中心之下則靳得四分之三而小徐僅得其一故謂靳爲眞畏小徐者亦非事實也總之在北方勢力之下靳徐能迭爲進退　莫能銷滅其一邊現在財次問題靳之非潘不可固甚堅决將來或别有所犠牲以資交換未必竟辦不到然即使潘竟不能到任亦必由於老段之壓迫耳不得謂爲小徐　力也段靳關係旣如此其深則段决不肯近靳於不可復留之地位彼謂靳爲憤然欲去者仰亦思其去將安歸乎靳之去留樞機在段段不欲去靳靳無去法此其眞相也至於財次問題靳之非潘不可猶是舍周提李之交換條件故不肯再行讓步其結果則别以中行總裁作爲第二交換要之財次問題可謂已有解决之端倪不致牽到靳之去留也然則靳之赴津果何爲乎靳於京津皆有府第焉其太夫人與如夫人皆在京第而其嫡夫人則早以病廢留原籍家政由如夫人攝行日前値其如夫人生日幕寮議爲之壽太夫人持名分甚嚴不許如夫人乃赴津宅二十日靳踵之往集賓從數輩盡一日歡而返靳之出京也不欲以此事告人并不欲聞諸太夫人故不携傔從子身上車無如適値小徐赴津特掛花車聲威煊赫偵探警吏林立於站無從避其耳目乃諭警吏　余以家事赴津不日即返不許妄自傳宣然如此秘密出京益復滋人疑實而各種揣測紛然並起矣 
[濟南軍警蹂𨈆學生之大慘劇]  
　　包圍學校重傷多人全體罷課待决濟南學生聯合會自前日被警廳强迫查封遂於昨日一律宣布罷課並全體出　沿等講演以便將此受辱之歷史報告於各界人民不料　消息爲官府偵知遂爲預防學生之計由　督　樹元立派陸軍第一團第二三營（前爲尹錫五所部）協同游撃隊保安隊及各區警察將各學校大門把住不放學生出入而學生方面同非出校講演不可因此遂大　衝突一班心熱力弱之青年遂有不顧生命硬聞出校者各軍警大施兵威或以槍柄撃打或以槍剌扎挑因之受傷　紛紛而師範學校受傷人數尤多傷勢亦較他校爲重如夏英才高樹芬張文炳馬孟吉任化遠李清桂李象鼎或將右手四指截去或將耳朶削去或將兩腿打折或將腰部打折或將頭　打爛均有性命之憂其餘受傷較輕者尚不計其數更有北園師校學生竟爲軍人縳去四名綁諸北圩門上以羞辱之最後一校學生齊集於教育會公推代表董星五畢樹棻崔樹馨等十餘人與教育會會長李連齋交涉請教育廳長到會質問查封學生會之理由及軍警蹂𨈆� 
學生究竟出於何人造　聞袁廳長已應許來會惟須先令各校學生返校只留代表數人在　以便共同討論辦法又一消息學生自　　學校後有赴省長衙門者有赴教育廳者聞赴教育廳之人數约有千餘勢甚洶洶要袁廳長出來答話袁已藏匿不知何往今將學生聯合會快郵代電照錄如　各地學生會均鑒吾東自非法戒嚴以來學生等備受橫暴待遇上月濟南　國民大會翌日即派軍警多人包圍各學校門首禁止出入今更於十二月二十三日早突派警兵闖入學生會迫令解散聲勢洶洶難以理喻待學生如土匪視學校如監獄同人等忍無可忍遂於二十四日罷課俟學生會完全恢復之日止乃政府於是日早派軍警多人重至各校門首嚴禁出入似此無理壓制同人等不能不作一種表示各校擬全體出發散布傳單而無心肝之軍警見阻止不聽繼之以毆撃持槍橫衝凶暴異常同學破頭爛額手折足斷者多人同人等自警心痛欲哭無涙特此忍泣陳詞望各地同人作一致行動作濟地救援不勝盼切之至山東學生聯合會總會啓 
昨日軍警强迫學生會解散後各校學生派出代表數十人分投各署質問先至督署督軍派代表接見答稱午前據警廳報告近聞學生將召集各縣生徒來濟開大會恐於秩序有碍已令其解散等語本署並無此命令云云旋又至省署省長未見亦未派代表只令號房對學生說你們須要上課求學外交有外交科内政有各行政機關無用爾等學生干預云云及至警廳廳長親自接見謂現在警廳在表面上是一直接人民之機關實際不過爲督軍省長傳逹意思之留聲機器此項重大事體本廳焉能主張云云學生最終至教育廳廳長袁榮叟所答皆非有教育責任所當說大致謂此次各地學生皆受長官摧殘惟山東平平安安不能不算長官忠厚再如俄國政府對待過激黨之手段何等慘酷而我政府仍心平氣和寬大處置此事在我已覺徼倖至極你們不要麻木不覺云云學生說到罷課袁說你們不願求學罷學就罷學我也不管絶不替學生想一法子學生徧謁當局毫無頭緒遂於二十四號上午九點開會體職員會議决辦法如左（一）議决各校出發宣佈封閉學生會之無理（二）不逹到學生會完全開會之自由决不上課如十五日内無圓滿之　覆卽全體解散（三）若十五日内有第三者出爲調停除省議會教育會及地方團體外槪無調停資格（四）於本午十二點鐘前各校將學生分會牌掛於各校大門之外（五）照常進行新戲及大會之組織繼又討論調停之條件（一）將學生會之會址移於教育會（二）恢復法内之自由言論出版集會結社等項（三）撤退校門之軍隊永遠不准派兵包圍學校以上議題均全體通過會長李開文又謂山東學生聯合會是山東學生會之總匯地今無故被軍警蠻橫蹂𨈆吾輩非逹到學生會完全自由之地步死不甘休全體職員皆憤形於色不謂第一次風潮未已而第二幕慘劇又開始矣 
據師範等校所開受傷清單摘錄如下許德鄰被軍警擁倒槍足交加雖未傷筋骨而全體麻木殊覺難堪封啓聖出門時被擁而不得呼吸者數十分鐘夏英才耳部受傷甚重被刺刀刺透性命不保高樹芬頭部受傷甚重段松桂腰部被打傷甚重李澤溥腿部被槍打傷甚重趙朝榮臂部被槍打傷不能行動夏侯馥右股被槍打紫青受傷甚重馬孟驥手　受傷不能持物無名指爲刺刀所傷幾至斷落張濟源 
 
 

Page 7

 
 
脚受傷不能行動馬𤀹海左腿被槍打傷甚重修春泰右腿� 
受傷甚重李永榮身上被打稍輕惟大腿一部甚重疼痛難忍梁燡在西門被軍警攔阻遂上西門上樓打電話與司令部回話暫且拘留又交於司令部旋遣人送回本校李懷珠打傷腿部幾不　動張文炳刺傷腿部血流至足孫宅仁兩手刺傷甚重彭立山打傷臀骨李龍漳足爲槍打傷甚重趙奎訓右臂下衣裳被刺刀刺透受微傷李成林胸部被槍打傷蔣渺手被刺刀刺破在東門外被捕查四人後皆送回本校陳玉珠沈玉珂李棻張經明日上係受重傷者其餘受槍托撃打者尚多 
[和議活動之西南消息]  
　　昨日政務會議討論靳雲鵬來電主張以互讓之精神謀大局之妥協全電不落邊際討論結果遂决定由岑伍陸唐林六總裁具名電復詰其所謂互讓者如何讓法必有具體表示然後西南可與續商和議其電文如下北京靳翼青先生鑒頃誦篠電内憂外患促赓和議開悟及此國民之福此間以和會再輟徒曠時日迄未聞轉旋辦法深疑别有用心正思轉質高明迅予明白　釋西南省督軍鹽日聯電想早逹覽詞旨甚　尋繹尊電仍　未喻和會虚懸疇孰致是輿論所同豈不顧北方以不忍於一人之故寗使全國顚連此間以不忍全國呼號詎有對人好惡易人而治一舉手之勞耳來電所謂簡單解决莫妙於是而遲徊審顧未聞更張匪惟此也借欵購械屢見迭出鷄心嶺之秦軍未退馮玉祥之警耗復來道路所傳眞意愈晦精神融洽於何證明來電推　利害關心怵目亦旣聞命矣顧所以解决辦法則仍莫測其高深民生苦矣何堪再誤究竟執事命意安在能否轉旋和戰所關不妨明示不然文電之呻吟無解倒懸之痛苦欺罔國民煊等不敢負責也特抒愚悃竚候教言岑春煊伍廷芳唐繼堯陸榮廷林葆懌孫文號印 
議和分代表章行嚴郭椿森劉光烈諸君前已返滬尚有李述膺彭允彝兩君未行彭君因手傷骨折入博濟醫院調治現已痊愈故彭李兩君日間亦將返滬將來和議復開關於開議一切手續如何方式如何雖未能預知然和議已有動機則可斷言矣但國會方面則極力反對苟且言和共通電如下西南興師揭幟護法中經事變連帶又發生救國問題將來國家存亡要以護法救國兩主義能否貫澈爲標準情勢顯然無待詳述今北廷賣國黨盤據京津而國無可救僞國會盜害民意而法無可言此時惟有團結内部喚起國人與賊黨爭最後之生死冥公篠電所標六大主義删電所謂賣國之約未除慶父猶在苟且言和無異自投羅網俱已慨乎言之乃日者中原之慘霧方濃而議和之聲浪忽起南方議和分代表爲制憲固粤者頃復漸次引去憶昨年憲會方開因中北廷議和之狡謀致在業中輟國賊視憲典若仇警値茲憲會復開又逞破壞故技撫今追昔不寒而慄森等對於和戰本無容心第以北廷和果誠意言和當先著重西南護法之主張承認西南護法之人格取對等之形式乃有和議之可言故關於救國各事業历涉及外交容可留在和會席上談判而與護法絶對不相容之僞國會必先令解散作爲開議之前提否則是蔑視我護法之主張不承認我西南　法之人格以是言和在彼爲招降在我爲屈服以招降屈服之和議陷國家於萬刧不復是可忍孰不可忍質言之北廷必先解散僞國會始有開會之餘地上次憲會旣因和議中輟此次必俟憲典完成方可定開議日期爲護法爭人格即爲國家爭生存諸公護法首倡痛心國難關於此點當有同情尚冀堅持主張勿搖勿餒國家幸甚林森吳景濓禇輔成叩養 
[廣東女子要求參政之活動]  
　　廣東女界李蓮胡良玉李勵莊潘生濓孔若灌譚煥文譚婉章楊雪明林玉德石志慈羅穎新陳慧珍劉慧貞老俏聯朱惠佳張端儀徐碧華陶秀蓀錄燕書張競雄程奕立譚冠華高懿德劉少珊黃善佐譚文玉蘇志明湯瓊深夏桂徵唐允恭何侶雪焦道馨沈靜馨朱如珍李覺清楊若蓮鄺志雄李淑競陳鐵英伍智梅譚冠賢王惠珍許漢超黃善輔鍾靜宜王惠言潘婉珊蘇開瑞等發起向國會要求參政其通啓係用粤語大意如下我國女子受束縳之痛苦在世上變成寄生蟲奴隷全無人格現在都要解開束縳由寄生蟲奴隷的地位復回人的地位是謂女子解放女子解放係今日第一重大問題不獨關係女界幸福與國家社會生計種種均有密切關係故我女子更要從解放問題做工夫如解放教育解放職業解放政權等皆是與男子受同等教育免致智識有高低女子可以做男子職業不致埋没女子獨立勞働的本能男子有政權女子亦要有政權以免人權不平均惟參政尤爲緊要旣得政權則教育職業自然容易發逹所以要求參政權的運動現在萬不能再擱國會正在廣州制憲我女同胞應同赴國會要求請在憲法上明白規定我女子有參政權務求逹到目的而後止世界文明各國如瑞典一七○○年女子已有選舉權美國法國更不必講英國舊年女子亦已得參政權俄國且有女閣員即國際同盟亦有女秘書爲中國體面計不得不爭現定十二月二十三號即舊曆十一月初二日一點鐘借天馬巷女子體育學校開女子國民大會商榷要求女子政權辦法届時務須請到不可放棄至緊要啊 
[紀廣西學生之緊急會議]  
　　廣西學生聯合會近以時事日亟特於日昨開緊急會議公决共同進行各事如下（舉行宣誓禮並哀悼閩省被害學生出發巡行表示始終救國舉定陳拔萃黎式純黃顯圖徐振存周仲良鄧經義林炳陽陸如明爲籌備員（二）平民教育務於本星期内規畫妥善舉出楊文炤用爲校長又第一班主任陸英林辭職改選高元勳接充與第二班主任温祖文策勉進行（三）舉出施萬益爲報務部副主任（四）對於取締市面日貨仿照國内各埠辦法訂定日期售清聞限至民國八年本月三十一號止自後不許再售日貨以收實效刻已函知商會（五）編輯詳細日貨國貨調查錄並會内大事刋訂成册（六）每年五月七號前後共七天凡會員皆素食以示不忘國恥並大巡行一次（七）致電慰問重慶學生並通電各團體一致電請南北政府與川省督軍省長懲辦重慶鄭廳長（八）閩事如不即妥協擬組織義勇隊以盡衛國之責又次日學生國貨勸銷場籌備主任施萬益召集各籌備員在省立第二中學校開討論章程會議聞擬分兩端進行一招集股份一勸國内人士及本國各大公司捐助今各章程已議妥付梓 
[湘人請撤張敬堯之奮起]  
　　旅津湖南全體學生致各省通電各省督軍省長各團體各報館公鑒張敬堯禍國殃民行將兩載前此銅元銀現輸出自肥紙幣舊鈔多方折扣以湘民現金取得之票幣直成一文不値之廢紙以湘民血汗之貲財竟飽張氏私人之慾壑百業坐廢萬户傾家乃吸盡生民之膏血猶是未盡其貪婪復押田押鑛運米運鹽視公物如私財竟躬親爲賈販官肥地瘠財盡民窮人人惟飲泣呑聲在在皆水深火熱湘禍爲古今中外所未有張氏實人情法理所難容近又縱兵毆打學生解散學校國家教育任意摧殘騰笑鄰邦罔知顧忌夫國民愛國原屬份内之行爲民氣發揚應爲上官所欣幸福州事起舉國憤興學生舉行遊街原冀國民覺悟固無妨於張氏也乃嗾其弟張敬湯教育科丰胡有敦擁挾重兵層層圍住手鎗刺刀紛毆亂打積威憑藉拳足交加無大無小靡不遭其蹂𨈆猶復詭辭誑騙自命維持教育夫學欵乾� 
没無遺神人共鑒地皮刮削殆盡全國咸知斯言也將誰欺欺天乎今湘中大小學校已全體解散城中不復有一學生張氏一日留湘教育一日停頓此不獨隱痛一湘亦且影響全國同人等求學析津切痛桑梓見國家教育任張氏之摧殘無辜湘民任張氏之橫暴身罹其害心憂如焚日坐針氈除殘無策除專呈大總統國務總理請速撤換張敬堯外謹將張氏滔天之罪略訴一二於全國父老之前務望主持公論共聲義討湘人幸甚全國幸甚 
　　到京湖南學生代表團泣告全國書（上略）湘省教育經費素稱豐裕教育成績不後他省自張到湘減削惟恐不至初則六七成（實以湘省紙幣折發不及二三成）繼則四五成繼則二三成近數月來則並一成亦不發矣教職員以枵腹難以從事相率罷課張氏竟以兵力威迫上課而薪水不發如故也優良教員相繼逃往他方致湘省各校均無教育可言此張氏摧殘教育之罪一也省校如第一師範第一中學長郡中學廣益中學長沙師範等十六校被張氏部下佔據請求遷徙充耳不聞以致各校教務未由進行師生流離無處棲止此張氏摧殘教育之罪二也省教育會爲一省研究教育學術促進教育事業之最高機關一切職員向由會員公選官廳無權過問張氏以該會會長陳潤霖不甘阿附竟推翻成案派員改組欲將其私人黨羽布滿全湘以操縱湖南之教育此張氏摧殘教育之罪三也學生聯合會以開通民智爲外交後盾而張氏以其不利於已兩度橫加解散此張氏摧殘教育之罪四也其他罪跡尤屬書不勝書最可怪者閩事發生凡屬國民無不義憤塡膺湘省學生尤爲憤慨適其時有奸商同仁裕等偷賣日貨被學生拿獲公議遊街焚燬以伸公憤乃張乘學生到場焚貨之際派弟敬湯率兵數千包圍學生不准焚貨刀劍橫施哭聲震地並揚言學生受人運動形同上匪决以軍法從事咆哮恣睢慘無人道捕拿多人毆傷甚衆一面由張傳諭各校嚴禁學生自由一面偵騎四出如臨大敵學生何罪竟以愛國之故橫遭荼毒學生等人格尚存萬難容忍求學旣不可得而生命又屬危險是以全體决議一致解散張督一日不去學生一日不返本此犠牲精神以與惡魔接戰代表等不敢自逸受全體同學之託北來京師誓竭血忱冀邀上聽直接以拯吾湘數萬同學間接以救吾湘三千萬同胞心苦力微聲嘶氣竭海内義士尚其鑒此血忱同伸公憤驅此蟊賊以解湘危臨頴徬徨佇候明教 
[湘政府又向商會借債]  
　　救貧獎劵之未路財政廳長楊從權以政費支絀軍政各費數月未發年關在邇恐生意外商請督軍擬向商會借欵四十萬元以湖南金庫劵作抵昨已致函商會期必逹到目的惟前次十一師向該會借欵數萬尚且多方設法始行募足此際市面緊迫如是不知該會又將如何辦理也其函如下逕啓者湘省今日公帑奇窘當從來所未有積欠軍政各費至數月之多催索日急應付無方年關瞬届大有關係敝廳長忝綰財柄責無旁貸綢繆未雨昕夕徬徨迭經商承帥座日昨並會晤貴會長面談一切爲目前救急計自非籌集大宗欵項不辦執事熱心公益久爲當道及各界所推重用特奉懇代借商欵四十萬元於陰曆年内照數交付即以敝廳發行之金庫證劵抵押明知市面金融亦非活潑惟事機甚迫舍是更無從挹注務祈鼎力維持俾底於成至紉公誼相應函逹即希查 
照見覆爲盼 
湘政府所辦之救貧工廠義獎劵昨（二十一日）在省教育會開獎並出有布告云照得本處發行此項獎劵原爲開辦救貧工廠籌集現金起見定額五萬張奈自發行以來銷售極端滯澀茲據總行所報告來處查僅售二萬一千七百五十四張一條　以八折計算僅收光洋九萬二千四百五十四元將來給獎萬難布置妥貼再四思維不得不設法維持通融辦理除將一二三四五等獎仍照源定章程給獎外其餘六七八九十等獎照原定給獎張數減半開　似此變通辦理於買劵人無損公家有濟爲此佈告一體週知勿違此布 
[湖北實施戒嚴令]  
　　湖北當局旣封國民會又禁開會演講一面實施戒嚴令一面又提前考試學生對於武力之壓迫固無可如何惟對於考試一層學生　恐考試後即藉故放假會議决定一致請求教育廳發給轉學證以便來年投考他省情願退學且擬將鄂省摧殘教育情形擬電至滬通告中外未知將來醖釀至若何景象也茲錄軍省兩署訓令如下案據報告有人在漢口擅開國民大會未奉官廳命令私自招集數千人搖惑人心擾亂市面等情茲應認爲妨害治安得依戒嚴令施行之將爲首之人依法逮捕送交軍法處懲辦又據報告主席者爲陳姓通發傳單任意鼓動當時秩序紊亂又有湖南商業中學校肇爭驅逐之杜姓大書取締萬澤生會長粘於街路此等人以國民愛國爲美名而實行擾亂地方應按戒嚴令由軍警迅速拿辦愛國花園園主何人按之戒嚴令得封閉之應先傳諭園主自行閉門免致聚衆滋事連帶受累除由軍署另飭杜鎭守使孟團長遵照辦理外爲此嚴令卽便凛遵辦理切勿長葸爲難致貽地方之患切切此令自昨日起鄂垣内外實施特别戒嚴黃鶴樓閱馬廠等處軍警林立荷槍實彈有如臨大敵之勢 
[贛學潮將告一結束]  
　　省議會　保兩辦法江西省議會昨日與學生聯合會代表接洽和解罷課風潮學生對於軍民兩長提出辦法尚表滿意因欲求一形式上證明之法遂由省議會允許定期今日（二十二）邀請各界開會并請軍民兩長派代表至會宣布以堅信用是日午後一時陳督代表李參謀長戚省長代表何道尹先後到會學生共到九十餘人（十三校每校七人）女學界則有女子公學義務女學女子師範育德正蒙明德五校代表共三十餘人並請總商會省農會各派代表蒞場商會到者爲余生蓉農會爲辛壽恒議員到者祇三十餘人二時開會副議長胡廷鑾登壇報告開會宗旨謂敝會對於學生罷課許久未能維持狠爲抱愧今日幸有頭緒務請同學諸君明日卽行上課現在各界都到兩長所提對外可由學生調查報告嚴辦對内則以十一千之價爲標準超過此價卽行復禁之兩種辦法實共聞之云云次督長兩代表宣布辦法（即如上兩種）又次學生公推李凌鶴代表致答詞胡廷鑾復起言云今日即當去函財廳請其將往年出口實數卽日函復再行刷印通知正待散會讜言議員譚振云學生諸君爲國爲民熱忱毅力至足感人現已逹到限制目的諸君亦自可卽日上課惟是此外尚有一事須請諸君與同人等注意者近日來報載有謂偉人政客利用慈善名義販賣米榖護照二十萬石是否接濟東洋不可不詳加調查云云在譚不過舉所聞以告初未指明誰有關係胡廷鑾聞言急登臺云此事督軍昨已對鄙人談過謂外間有謂軍署以護照二十萬張給人每張可售洋一元之事純屬子虚烏有今日譚君提及此事當然須隨時查其有無運米之事大家應一致進行言未畢顔丙臨歐陽煒等均爭先發言駁譚說歐陽煒並躍上演臺謂此種傳說有絶大黑幕望學生諸君根究此謠所自來郭衛城云此事本會須推代表數人赴軍署探詢有無其事謝鴻藻等阻之云今日不應談此事須候另行開會再議此時彼此意見衝突幾不可遏李參謀長何道尹見此情形均默坐無語惟相顧微笑而已謝鴻藻恐閙得難堪卽呼散會散會兩代表乘此出場議員亦相率退出散會後學生中因尚未能盡喻是日兩代表之意者以爲米價限制十一千以内之辦法雖有今日之會可以作證然兩長代表及省議會均無切實擔保似仍未能放心當由各代表向胡議長聲明即假會場開臨時會推李凌鶴主席將適間情形舉以問大衆有何意見衆主張仍請兩長代表省議會議長到場簡單 
云適間所宣布辦法儘可由敝會負完全責任完全擔保如官廳不踐前言時不但諸君不依即本會亦當以正式公事與之交涉云云衆皆鼓掌大聲曰願我同學謹紀此言遂相率出會 
[徐州國民大會詳記]  
　　徐州由農會商會教育會市鄉教育會聯合會學生聯合會自治機關六團體發起組織各界聯合會開籌備會兩次於十二月十六日即開成立會遂議决國民大會日期十二月二十一日上午九點鐘在東關隴海車站　票房西北地方開國民大會會場前面紥松門額題國民大會四字中央搭演說臺四面布置嚴肅　整外有警察内有童子軍維持秩序地方機關到會者有農會商會教育會市鄉教育聯合會學生聯合會童子軍聯合會自治機關徐州各界聯合會馬路工程處省立機關到會者有第七工場第七師範第十中學地方學校到會者有高小三校國民十四校女子高小一校女子國民一校及乙種　業學校乙種師範講習所學生皆手執白旗上書力救福州抵制强權打破軍閥剷除國賊等字様此外並有紅十字會救火會醫院各慈善界亦均到會共計有四十二團體一萬餘人振鈴開會學生唱國歌全體向國旗行三鞠躬禮由主席梁中樞報告開會宗旨畢　界人士相繼演說激昂沈痛掌聲不絶内有工人趙健堂演說云商界同胞想想做何生意不好一定賣日貨甘作亡國奴縱不自爲計獨不爲子孫計乎又有一七十三歲之老耆者秦大鵬演說云我國若被日本滅了祖宗墳墓將難保存大家如不能齊心抵制即對不起先人死後不能進林最後有一農夫演說痛責奸商私販日貨之罪但知謀利不知愛國云云可見國民確已覺悟非如前之醉生夢死也演說畢主席宣布要求北政府向日政府嚴重交涉勿稍遷就電稿（已登前報）又三呼民國萬歲全體攝影始閉會由會場出發經南大馬路游城進行街市一週至二府街水利局各界聯合會門首乃各散去時已鐘鳴三下矣是日城内外各機關各商店均懸國旗以誌慶祝道旁觀者人山人海洵空前絶後之盛舉也 
[南京快信]  
　　省議會昨日（二十六）下午一時開大會延至三時仍祗到五十餘人不足法數未能開議旋即舉行閉會式議員諸公聞已紛紛旋里 
靳雲鵬電各省詢大政方針李督齊省長擬開聯席會議商定辦法會銜電請採擇 
靳雲鵬電李督請轉西南勿輕信謠言和議須賡續進行李督擬派參議廳長李廷玉赴京商和議進行方法聞仲裁機關因馮河間病重又停頓 
李督派劉玉珂赴京省視馮河間病狀 
李督以本省被災各屬情形頗重冬賑尤關緊要特捐欵千元並由各軍事機關陸續報到認捐四千七百五十餘元昨特指令嘉獎 
江都縣農會電蘇議會云沙河改壩爲閘八十三洲受在非淺務請打消議案免釀風潮 
海州設立漁業傳習所齊省長委王文泰爲籌辦員 
地方通信 
[松江]  
　　縣教育會之内　縣教育會因清查公欵問題内部職員發生意見副會長張蔚丹等主將欵産處先行改組再事澈查評議員沈玉旋等則主先事澈查再議改組雖皆持之有故言之成理實皆各有所袒前日欵産處向松江銀行提取鉅額存欵時張等曾臾省議員盛朱等人聯電省署阻止提取并推舉會員朱哲生隨同善堂等八團體所派代表至欵産處監徵租米事後經沈等提出質問召集臨時會重電省長要求澈查并因監徵租米之朱代表跡近會長指派聲言否認另推吳子祥爲監徵代表詎該會另一部分職員對於沈等舉出之吳子祥亦復具函否認其所持理由則謂沈等開會時祗到十七人未逾全體職員三分之一凡所議决不能發生效力云云似此糾　不清不知將伊於胡底也 
　　柘林鉅刦案詳情浦南柘林鎭於古曆十一月初二晚間被盜一案由縣派令那確年警佐馳往勘騐各情略誌昨報茲悉是晚盜黨共有二十餘人先赴該鎭鹽警署圍刦軍械計被刦去快槍二十六桿子彈一箱然後俟户搜搶股户商舖之被刦者有徐思義吳協興周升齋恒泰昌周金生張隆順仁濟堂永源花米行顧臣盧等九處幸經緝私第三營第三隊伍隊長率衆馳至當場格殺一盜生擒一盜始相率逃去事後查點損失約在萬元以上可謂巨矣又據顧臣廬報告云本月二十三夜被盜連刦塲鹽警局失槍十七枝子彈數百粒警局失槍二枝徐思義南貨吳協興肉莊仁濟藥店博濟醫局恒泰昌南貨周金生茶館魚行王恒盛南貨肉莊茶館湯吟泉花行顧家花園苦兒院賑房宋姓賑房張胡二寓等十餘家傷局警數人該盜等當在顧宅格斃一人捕獲一人均手持器械贜物左臂纒有白布詰據稱係通州人張小和由定海來共二十餘人云云 
[蘇州]  
　　檢獲盜犯藏械著名梟匪左文榮月前被水警二區第七隊緝獲轉解二廳訊辦行情已誌前報茲聞該匪在廳供認糾衆搶刦奉賢縣阮巷鎭典當及保衛團鎗械不諱當即備文派令游緝隊張巡官押解赴奉賢縣歸案訊究旋據該巡官在途次一再盤詰復又供出有快槍十二枝藏於澱山湖關帝廟内等語張巡官據供後先將該匪解文奉賢縣守取回文返蘇商由游巡官密報趙廳長核蛤前情即飭游張兩巡官督率本船巡士並加派師船兩艘偕至澱山湖關帝廟果在大殿橫區内搜出快槍八枝復至該鎭石橋下泥地坑内掘出快槍四枝於昨日一併解蘇歸案辦理 
　　縣　會選舉訴訟蘇常　尹王可耕近據常熱歸政鄉公民李祖庚俞樹聲等環控農會會長戴　旭改選時遠法舞弊嗾使爪牙曹子容陸桐　等毆辱會員李公耳除已電請省長實業廳派員澈究外請求轉呈省署宣告改選無效一面將戴依法懲辦王道尹據呈後當即指令云此案已奉省長飭知業經派委專員會同實業廳查究矣仰即知照 
[杭州]  
　　全浙學生聯合會近訊閩案傳來舉國共憤全浙學生聯合會理事長陳中獄君當於月前電致浙屬各縣學生聯合會務令全體學生出發演講並籌備國民大會以收羣策羣力之效現除杭州學生聯合會早於青日停課游行及舉行國民大會外餘如嘉興湖州紹興等處皆相繼停課從事講演國民大會多半舉行對於檢查日貨一項尤爲切實進行烟臺海軍學生出校事王占元摧殘學生事及傳　棻失職事該會均有表示茲錄其最近電稿如左（一）致海軍部電北京海軍部鑒服兵爲國民共負之義務何有平民貴族之分烟臺海軍學校此次風潮純由大部改變定章所激起請速徇海軍學生之請恢復五年所定招考章程事關國本幸勿輕忽全浙學生聯合會叩馬（二）致王占元電武昌王督軍鑒閩案傳來同深憤慨學生召集國民大會純出於愛國熱忱乃執事竟飭警解散是何居心此電到後請即以明令恢復國民大會以蓋前　幸勿蹈張敬堯後塵受天下唾駡言盡於斯希執事自决之全浙學生聯合會叩梗（三）致北京府電北京總統府國務院均鑒傳嶽棻才不勝任舉止垂謬近復釀成教員罷課風潮若再不速行撤免實足阻碍教育前途與論所在諸希明斷全浙學生聯合會叩梗 
[寧波]  
　　鄞縣律師公會致北京律師公會電北京律師公會鄧會髭鑒頃准杭會函稱北京已組織全國律師公會聯合會並舉定代表二十五人備赴明年東洋國際辯護士協會之席轉囑繼續加入聯合會等語查聯合會旣以聯合全國律師公會爲名義凡在國内各廳區所設立之各律師公會自應共爲會員今敝會成立最早何以組織時擯不與聞選舉後始令加入此未解者一赴東代表旣應由聯合會選舉而出其選舉法應由聯合會組成員共同擬訂共同選舉方稱手續正當現在全國律師公會共有若干法部有案一查便知何云無從查悉此次加入者幾會是日與會者幾人被選舉二十五人從何選法係何姓名何以原函均未叙及而僅促繼續加入此未解者二抑更有進者律師公會法團也欲聯合全國律師公會爲一會尤不能不以法律爲歸着今組織之法未備而先事選舉竊恐對外對内兩有不合貴公會近在京師爲全國律師公會領袖當以法律自重務希就近將全國律師公會聯合會組織及選舉情形詳查見覆無任感盼浙江鄞縣律師公會會長魏烔　 
[長沙]  
　　湘中女校之公憤湘省第一女師校職員何衢等爲皖軍暴行事特發起約集各校校長定明日開會討論請中央澈究會址在教育會現已發出公啓此外各女校學生已有電致政府文云大總統國務院鈞鑒皖軍圍辱　業女子講習所學生事傳中外聞之指髮當茲人道昌明豈容彼輩獸行軍人蔑視國家之典章汚辱學生之人格特電鈞座從嚴究辦以彰國法而快人心湖南女界叩 
雜評一 
[濟南之慘劇（默）]  
　　當局之應付時局無一能從根本着想者故愈欲其結束而愈紛亂北京之應付學潮唯一手段曰調停殊不知今已至無可調停之地位允與不允兩言而决若徒空言調停非特延宕時日明益使枝節橫生而已督軍之應付學潮惟一手段曰壓迫然至今日亦已有愈壓迫而愈反動之勢如湘贛等省之往事已彰彰可見而山東張樹元則若以各省之壓迫爲未力又若以福建日人蹂𨈆我學生爲未足而自演其派兵圍校重傷多� 
人之慘劇嗚呼此其事之可痛而可駭爲何如而其罪甯能僅以撤調了耶此種殘酷手段有不激起國人之憤慨者耶使爲督軍者常持此手段以往則土崩瓦解之勢立呈於目前矣督軍日橫政府日敷衍國事尚可爲哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國八年上海大事紀（二）]  
　　四月一日（舊曆已未三月初一日）取消官中 
三日第二批遣送敵僑船安梯樂克司號放洋計載三百八十二人魯省赴歐代表孔祥柯許天章過滬 
五日護軍使署槍斃盜犯王志留德華僑二百六十人回國由香港登陸者百六十人由福州登陸者十四人其餘均於是日抵滬 
七日南北代表德開談話會 
九日南北和會續開正式會公共租界納捐人開常年會通過增加地産捐租金捐於一九一九年七月一日繳付以俾補給工部局協約國雇員回國從戎之俸金海關在浦東汽窰焚燬民國六年二月十二起八年三月十二止抄獲之烟土共一萬一千七百七十九斤十三兩分兩日焚毁 
十日槍斃盜犯胡鏡如苗清盛 
十一日浦東社莊廟大舉迎神賽會 
十二日浦東吳家廳出會巡警禁止槍傷四人 
十三日海關將時鐘撥快一小時日本東亞同文書院學生在龍華黃浦江舉行水上運動會 
十五日遣送敵僑事務局撤消管理敵僑財産局移併道署古巴國第一任駐華公使巴納脫氏新任意公使蓋巴索氏均抵滬東西華德路葉姓家被搶中西探截獲盜匪徐阿三皮箱業工匠因爭提存欵全體罷工 
十七日三新紗廠男女工要求增加工資全體罷工 
十八日美國亞細亞艦隊司令羅傑士氏抵滬 
二十一日三新紗廠工人上工護軍使槍斃盜犯陶和甫陳阿三毛杏春管金貴宋錫元五名路透社得倫敦電告李提摩太逝世 
二十四日華商電車在中華路互撞 
二十五日基督教會代表徐季龍赴歐 
二十六日萬國商團春季大閱華商電車又在車站路三山會館附近互撞 
二十八日夜香粉弄源大昌烟紙店被搶刃傷店夥錢鼎璋 
二十九日章領事得意代表退出巴黎和會消息 
三十日美國杜威博士抵滬公共租界救火會志願隊解散 
五月一日（舊曆已未四月初二日）夜忽起大風至翌日午後始止 
二日旅滬中國銀行股東爲反對恢復則例在一枝香開股東會 
四日參與遠東運動員由滬出發赴菲杜威博士在省教育會演講凡兩日 
五日本埠得北京學生毆章燬曹宅京警廳拘學生二十餘人消息 
六日和會南北總代表致電巴黎中國專使力爭青島阻止簽字 
七日各團體因力爭青島在公共體育場開國民大會决定抵制日貨及微懲辦曹陸章請釋被拘學生等嗣推代表至行國總會請南北代表據情發電 
八日約翰大學中學生全體出校 
九日軍工路行落成禮總商會爲青島問題拍發佳電各團體紛起責難西鄉長橋港槍斃盜匪薛福生郭阿妹 
十日晨愛而近路春喧里毛耕園家被搶探捕追獲匪徒劉玉山郝文忠兩名 
十一日上海學生聯合會成立夜愛而近路高壽里隔璧萬昌祥烟紙店被搶盜匪開槍流彈傷麵店學徒湯根生及某婦 
十二日皮箱工人上工南北和會南代表提出八條北代表以第五條國會問題不能承認其他均不同意夜法大馬路愼德錢莊被搶盜匪沿途開槍撃傷某姓小孩 
十三日南代表發總辭職電 
十四日北代表發總辭職電和會再停總商會長朱葆三沈聯芳辭職京津學生代表來滬 
十六日滬海道尹王賡廷丁憂上海縣知事沈寳昌護理道尹 
十七日北代表接京電准許辭職英國實行加征華茶稅消息到滬縣商會公斷處成立 
二十一日朱啓鈐乘夜車回京得北京學生罷課消息 
二十三日本埠學生得天津各校學生罷課消息 
二十六日本埠學生一律罷課上午九時至公共體育場行宣誓禮禮畢排隊游行護軍使署槍斃盜犯章紹良 
二十七日夜日本水手四名乘坐黃包車至虹口與車夫衝突華捕王文鈺李忠朝張阿三上前干涉爲該水手等刃傷 
二十八日震旦大學學生一百六十五人因院長勒令上課簽名出校 
三十一日公共體育場開大追悼北京學生郭欽光世界最大摩托船格藍號抵滬得開封學校一律罷課消息 
[反對租界施行印花稅之昨訊]  
　　租界華商貼用印花稅一事前經上海總商會電呈中央以所定辦法有礙主權各華商萬難承認嗣奉部電敷衍勸勉對於辦法毫無要領復由該會以電文簡略再行具呈農商財政兩部痛陳利害并謂商業凋殘不堪擔負云云迄今仍無切實答復昨上海總商會以此項問題實行之期（即一月一號）已在目前租界全體華商表示堅决斷難擔負因特提出緊急動議急電農財兩部請爲暫緩實行一面商訂妥善辦法從長計議以恤商艱而免意外云又聞法租界各商對於租界華商貼用印花一事亦紛紛向商業聯合會請求轉電政府取消茲已電致南京軍民兩長其文略謂明年一月一日在法租界實行印花稅委託工部局檢察授權外人租界已納工部局捐力難兩顧商民誓不承認請轉電中央設法取消云 
[要求市民權之好消息]  
　　聯合通信社消息云租界商民要求市民權一事昨由陳惠農往晤楊交涉員據云貴會停付春捐一函已轉工部局尚未得復至市民權一節頃聞英美納捐人數十名於前日亦向領事團提議要求容納華人公意修改租界章程並從速加入華董數名可見公道在人且足爲我人之後盾不可謂非一好消息外人方面對於華人要求各節認爲正當可無反對之論調工部局董亦然將來結果當不至辜負諸君一番苦心云云 
[各路商界總聯合會開會紀]  
　　上海各路商界總聯合會日昨開第十一次董事會各路董事到二十三人陳惠農主席（一）籌辦普及國語義務學校主席將註音字母之功用與晋省辦理之成績詳述一過謂國語註音字母簡便易學我國因文言不能一致識字者少即識字而能動筆逹意者尤屬少數蓋中國文字旣無一定之軌範學之者不易奏效今註音字母統計只三十九字無論如何愚鈍一星期即可畢業我商界同人能通文理者殊不多見各路創辦義務學校意在灌輸國民應有之知識裨益匪淺惟時間旣極短促文字務求速效若從註音字母入手可事半而功倍由總會而分會由分會而各商店再由各商店而普及於各團體將見不一年間上海全埠自經理以及出店工人可無不識字者即無不能寫信者此提議籌辦普及國語義務學校之理由也至辦法擬先從總會入手請一教習由各路分會派人來學或間日或分班視報名人數而定應請諸君加以討論俞國珍主張此事須限一定期限最好自明年三月起本會所發各路通告一律用註音字母自六月起所發會員通告亦然鄭鷓鴣王宗藩金馥生略有討論主席付表决全體贊成（二）宣讀修正誓文通過又報告修正會章名稱及會費衆無異議（三）討論徽章結果主張照商旗顔色用藍地白心紅字通過（四）報告本外埠來函十二件（五）山東路潘東林提出販米問題付討論結果俟調查此案眞相再定對付方法通過（六）王宗藩提邮設立交誼會互通情誼交換意見朱賡石提出元旦聚餐會均通過（七）王宗藩提出由本會組織保險公司爲挽救利權外溢起見全體贊成俞國珍主張將來招股以普及爲主最好以十元或二十元爲一股至多不得過五百元以免爲大資本所操縱王肇成虞兆芳歷述上海保險行之種種黑幕會衆均極憤慨至此因時間已過不及討論章程主席宣告散會 
[全國各界聯會兩次評議會紀]  
　　前日全國各界聯合會第三二十一次評議會施洋主席李渤海馬少奎紀錄（一）報告執行部二十二三四五項咨文王潔仁臨時動議報告洛陽西北軍在七里河姦淫婦女强刦人民事張敬之馮驥駿李亞夫張正方等互有討論結果先電汴督及省議會質問施洋臨時　　鄂已下戒嚴令請由本會再電嚴重警告促其取消并　　該省省議會武漢兩商會衆贊成散會 
昨日（二十七）全國各界聯合會第三十二次評議會施洋主席馬少奎翁吉雲紀錄主席報告赴粤代表韓致祥來函（一）討論北京公立小學以上學校學生聯合會來電所主張四辦法王潔仁馬少奎李宗鄴張敬之張靜廬盧任華互有討論結果張敬之主函國務院質責馬少奎附議付表决通過（二）報告經費收支詳情張敬之盧任華林景樹李亞夫互有討論未由王潔仁臨時動議　城縣知事打傷拘捕演講學生應併入致趙倜電内質問張敬之附議付表决通過李渤海臨時動議濟南學生會被封現張樹元已撤本會應去電新督警其勿蹈前轍盧任華主先電張樹元詰責俟新督到任再行去電警告新督併云電該地教育會及各團 
錚將以京綏京漢兩路抵押日欵本會應電南北政府及各地各團體表示不承認王潔仁林景樹李兆祥附議付表决通過畢散會 
[上海學生聯合會消息]  
　　教育科開會昨日上海學生聯合會教育科開第十三次常會到者十四校代表代理副主任二師代表姚錦城主席書記南洋代表侯紹裘紀錄决事項如下（一）主席提出裴國雄（第一義務國民學校主任）來函謂民國九年一月份該校經費可否於今年底先付結果表决照原定付欵章程辦理（二）第二義務國民學校主任賀儀昭來函謂欲添凊教員一位增加預算至每月一百三十五元結果表决委員調查必須擴充之詳情後再議馬崇淦被推爲委員（三）主席提出第四次委員會常會報告討論結果除甲項關於第二義校課程須查明再議外餘照原案通過惟第一義校一二年級應否用國語教科書問題决定付委員會再行討論（四）决定陽曆新年本會所設義務學校從一號起均放假三日（五）决定將一年放假日期交委員會討論六時散會 
　　調查科開會昨日（二十七）上海學生聯合會調查科開第十四次常會主席蕭子裳記錄祖張琪出席代表二十人（一）討論香港廣興公司之西就輪船裝日煤事（二）主席報告第十三次常會議决案件及來往信札（三）王希濓報告調查正大紅寶砂號及施錦裕鏞記並同協祥號金鋼砂情形（四）董珊林報告往川沙調查瑞記毛巾廠情形（五）高惟報告調查福泰隆皮革情形周明棟謂函告南京學生會扣留候查（六）唐文棪報告調查爕昌火柴公司情形周明棟提議請交際科派員同往質問通過（七）周明棟報告全國學生聯合會擬與本科定期開一茶話會以資聯絡（八）董珊林提議本科科員有暇可派定往各工廠調查須有詳細報告登載各報一可爲本科成績一可使各界知各工廠内容及各種情形通過（九）許文緒報告調查源豐順瓷器店情形（十）討論統一各分會調查科問題 
　　交際科開會昨日交際科常會到會代表十二人徐雲岳主席張慧奇記錄（一）報告書記會曾兆鹿辭職另舉陳介祿當選（二）程仁勇報告出席上海各界聯合會（三）派李峻華出席上海各界聯合會（四）程仕勇報告上海各界公判會及委員會事（五）主席派程仕勇出席上海各界公判會（六）報告抵制日貨委員會明日（二十八）下午三時召集各界在各界聯合會（法租界永樂里二十一號）開會派本科科員招待一切（七）工商研究會國貨維持會烟酒聯合會開討論烟酒借欵事派李君安蒞會（八）主席派程仕勇赴中華救國十人團聯合會交誼會（九）議决函致新補各分會職員出席 
　　聯合會議昨日（二十七）下午三時半調查交際二科與抵制日貨委員會開聯合會議公舉董克仁爲臨時主席李峻華爲書記記錄如下（一）交際科主任徐雲岳報告邑廟小販已完全承認堅持到底抵制日貨並舉出任責代表五人來會接洽（二）議定辦法將其所有日貨編定號碼蓋章爲憑表决限定年底爲止（三）先施永安志願書已由調查科接洽永安公司併立不售日貨條約（四）龍華製革廠經衆討論先致函警告再由調查科特派員調查（五）調查科報告南洋兄弟烟草公司事表决由調查科主任派員調查交際科派員接洽至五時半散會 
　　致各墨莊書逕啓者五四以還七月於茲抵制之聲幾及全國蓋已公認此舉爲救國之要素矣乃先生敢用日本烟墨冒充國貨豈先生具有别心耶抑甘心作亡國奴耶夫製墨之烟四川亦産惟價較昂耳而先生必購彼貨以圖小利不顧祖國存亡良心奚在今爲先生營業計爲國家救亡計不得不忠告一二　願從此警覺改用國貨以贖前愆否則吾人將以相當手段對付其勿謂言之不預也孰去孰從唯先生圖之上海學生聯合會調查科啓十二月二十六日 
[安徽旅滬學生會選舉會紀]  
　　安徽旅滬學生會評議部於昨日下午二時关南洋路礦學校開第一次選舉會山會長方定墀主席選舉結果何世楨（東吳法科）得六票當選議長楊建新得三票當選副議長汪英賓（約翰）魏慶藩（中國公學）各得二票當選爲書記選舉後方會長退席由新舉議長何世楨主席書記汪英賓記錄主席提出執行部交議三件（一）是否應請安徽旅滬同鄉實地調查蠶桑校事端木愷提議以爲上海各校時逢大考期内恐不暇及此最好以快郵代電徵問事實楊建新提議請該處教育會代查事實無論有效無效終宜有正式通函查問附議通過楊君又提議北京天津南京等處同鄉學生已有函來加入均已一五正式答復通過（二）呂倪内訌呂以勢力不敵辭職李經羲等聯電挽留吾學生會應作如何態度楊建新提議一面表示挽留一面要求他說句公道話以證皖事通過（三）元月元日開成立會事改下星期六兩點鐘地點在青年會通過另議數則（一）端木愷提議由本地選舉起草委員三人以擬細章楊建新錢德賦魏慶藩當選（二）單問樞提議宜發各地通告以表示成立通過（三）評議部下次開會日期在下星期六通過附評議部人名如下單問樞（同德醫校）汪英賓（約翰）金守貴（滬江）徐璞（大同）楊建新（南洋公學）徐鶴徵（南洋路櫎）甘元焜（中國體操學校）魏慶藩（中國公學）端木愷（澄衷）何世楨（東吳法科）錢德賦（中華工業） 
[華法教育會近聞]  
自歐戰平後我國人士赴法勤工或儉學者不下二千人現尚絡繹前進不止其中爲本埠華法教育會所送者居多數該會主任沈仲俊近鑑於赴法學生程度不一貧富各殊與其失敗於將來母寗審愼乎現在乃重訂資格嚴加孝騐故此次第九届出發學生較前爲少計男生四十四人安徽籍占大半河南次之又湖南女生向警予等六人共五十人已於日前二十二五日）乘鴦特萊篷船起程矣事前該會會在法文協會開會歡送有法人羅鐸夫君沙巴結君及正報代表張　三君等數人蒞會演說勉勵一切各生皆欣喜而散頃沈君訪悉彼國現値煤量缺乏工廠間有停頓之際勤工 
不輟勤工則除女子不送外均須按照定章不稍通融日内卽發通告俾求學者免致誤會云 
[西報之金融談]  
　　字林報云紐約倫敦之匯率稍有起色倫敦銀價乃因之稍落由七十八便士五落至七十七便士二五美國現銀似有源源不絶之勢若中國退出市場則不見有何方面肯以目前高價購取現銀也約計目前運赴上海之銀値二千萬兩左右以此巨數富足應付夏曆年關前之需求迨夏曆新年過去後外埠與内地輒有銀運回上海故中國竭力購銀之日期似非長此不已也電匯仍爲七先令十便士自十五日以後未嘗稍有變遷但自股票結賑後現資購金之升水業已減至四便士銀行家現有不願賣出遠期之象 
[一週間之熔銀調查]  
　　自二十一日起至昨日止本埠泰亨源等各銀號共鑄出寳紋五萬八千一百隻核計規元三百十一萬九千九百七十兩此種熔料即前星期歐美運來之大條銀所鑄 
[烚赤金價漸漲]  
　　本年自六月三日以來由美英俄法等國運滬金洋與盎斯金等共値銀洋七千萬兩之巨致烚金飾金市價步步低跌旬日前最小烚金到過（每十兩）價銀一百五十二三兩飾金（每兩）價洋二十一元迄今漸漸轉機據云印度地方本係銀本位邇來各大商業與各銀和均擬趁此時機由銀本位改爲金本位於是前星期間正金銀行裝赴孟買計標金二萬九千一百二十兩東方銀行由法國兵船儎來之大宗金類約重十三噸迄未開售亦欲將此項金類一律裝赴印度所以烚金之價漸漲開過一百八十一兩前昨等日雖係耶穌誕節日金業公會停止賣買然同行如泰亨源恒孚永豐餘同豐永等金號之門市售價（烚赤）須一百八十二兩飾金二十六元五角至二十八元　遠期美金匯率照掛牌仍可寬放十四五元之美金故金市之變動須視踼曆一月初國外匯水之升縮云 
[上海物價指數表（十）]  
　　財政部駐滬調查貨價處本月第二週上海物價指數云本週（八日至十四日）指數爲九八七比前週高千分之一而比前月本週則跌去千分之十九其原因仍不外前期所舉之四端因本週市面並未見何等起色也糧食一類以到貨不旺頗多提高糖市存底薄弱價亦上趨但就全部市况而論終以金融緊迫無從發展如煤炭一項向例節交冬令正在暢銷之時而本年則蕭索異常轉不如秋季之旺盛又如呌莊疋頭當存貨無多來源稀少之際未見十分堅硬皆銀根過緊之所致也茲將本週指數表列下上海物價指數表（本表以九月份物價作爲百分）期間八年十二月類别第二週前週前月本週糧食一○四二一○一七一○一五其他食品九五三九五○一○一九疋頭及其原料九九七一○○二一三八金屬九七○九八三九七○雜貨燃料一○一五一○二二一○三○建築材料一○二七一○一九一○一三工業用品八八二八九二九三六其他物品九六九九八五九七三雜貨平均九七三九七九九八八總平均九八七九八六一○○六 
[最近進口日貨表（上海學生聯合會調查科稿）]  
　　本科祖張祺君在三林滙山二碼頭查得日貨列表於下買號號主地名船名來埠物名件數價値東林顧海珍三洋涇橋南首若浦丸大阪綫毯八十條九十五元又又又又又絨襪一百打一百四十元震泰張杏卿法租界德銘里八幡丸又手帕五百打五百元又又又又又又二百打二百八十元又又又○○丸又札脚帶一千一百十打七百二十元大盛公桂生法租界首善里竹島丸又手套三百打一百二十元又又又又又玩具二百四十打九十六元永餘公吳和卿十六舖南首熊野丸女手帕六百打二百零四元又又又又又燈心一擔七十斤二百零四元 
[愛國商號錄（上海學生聯合會調查科稿）]  
　　老北門西首大得利老北門錕太泳財運來廣萬利德豐青雲　黃聚與興號恒浮民國路源豐祥狀元　恒豐太邵願昌吉祥街信和舊蒼路黃長順木作榮大瑞利潘家衖口萬昌老北門民國路萬豐板木露番圓路萬祥號小北門内九畝地有德盛昌小北門内鎭記小北門口瑞昌祥福與艷境路對面義昌拱辰門大境對面廣源昶法大馬路德源協源祥大自嗚鐘對門三　觀自來火街興豐成公館馬路新大生八仙橋德生祥錦太　兩萬生杭大生陳林記法界愷自爾路受昌張永祥同新義成祥復康八仙橋三角場大昌高昌廟長太成太養和鼎與源太福太春協記陞義生和太祥顧德興盛記新協濟藥房同春太源利張源太成記　恒太晋太同義和西門萬和新昌顔成志桂香村志和高昌廳同福成 
[海參崴俄災民之慘狀]  
　　近有義國兵官由西比利亞來華談及途經海參崴目睹該處俄國男女老糼災民數千人聞由（詔克泰堡）（烏發）（剖妙）（烏勒爾史）各村莊避難到崴身無一線之物卽有衣服然皆棉製破爛苦寒逼體何濟於事此種難民其來時有乘火車頂上者有步行數百里者露宿雪地時見有凍餓而死者其慘苦情狀目不忍睹更非筆墨所能盡意吾人之安居煖室中者决不能想見此國内貧苦人民在寒冬時所處之景况衣服食物無從購置而羅布市價日跌有錢無錢同一死路欲求免其凍斃須慈善家大發慈悲願從速接濟衣食維持人道主義庶幾能生想上海不乏好善之士定必聞風興起及時爲善也 
[駁船運米出口被扣紀聞]  
　　前晚夜半有駁船一艘裝載打成包子之白米五百餘石面上蓋以麵粉駛至吳淞口外該處係川沙崇明交界之海面被軍警巡船偵悉當將該駁船押留詢問駁船之米是何處何行裝至何處交卸據船户答稱係上海跑碼頭王阿二雇我所裝駁至瀏河口地方某輪船交卸此米由浦東棧房所出下船故不知何行云云現已經該處軍警將船貨一併扣留嚴加追究務須水落石出云 
[兩路貨車互撞續紀]  
　　前日（二十六）天將黎明時滬寗杭兩路貨車在麥根路站附近互相碰撞機頭損壞等情已誌昨報茲悉肇事後車務處查得滬寗路之車頭雖價値二十餘萬金尚未有重大損傷業將該車頭運往吳淞張華浜機廠修理惟滬杭路局之車頭價値亦係十八萬金此次被撞損傷甚巨現已運至麥根路附近之滬杭機廠修理所有裝運之客貨尚無損失事後車務處傳喚麥根路車站站長曁被撞車頭之兩司機人及該處之分道夫役至寫字間盤詰肇禍眞相均互相推諉惟查出事時係四點四十分鐘該站接眞茹來電係四點二十分接南站來電係四點二十五分雖大霧　漫亦不應如此疏忽聞車務處現已派某稽查再行詳細調查肇禍眞相以憑核辦 
又函云前日滬寗滬杭兩路貨車在麥根路互撞一案局長任小山因適在西國冬節假期故延未訊究昨日上午（二十七）乃飭各處總管會同研訊當經兩路車務總管韋燕兩路機務總管芬慈會同車務華總管沈成栻機務華總管孫加祿曁車務機務各稽查在韋燕寫字間内召集當時肇事之滬寗路第二十二次　司機人滬杭路第一百十七次車司機人並分路揚旗火夫人等分别訊究當據滬寗司機人聲稱列車進分路時開行慢車被滬杭車向後端橫撞致脫去貨車一輛逸出軌外其咎當屬滬杭等語據滬杭司機人則云列車進分路時因分路未曾扳妥機車勢不可遏故向前方撞去以致機車受損等語詰之分路火夫揚旗人等則皆各執一詞不能定斷因時已近午特將各夫役飭退候查明眞相定星期一日（二十九）再行召集研究至當時軋壞鋼軌兩節次晨即已修復原狀照常行車惟滬杭路之機車除車輪撞落一只外内部鍋爐亦皆震壞刻已送廠大修需費若干尚難估計滬寗路之貨車受傷亦鉅昨已入廠修理 
另函云前日（二十六日）清晨滬甯滬杭兩路之夜班貨車 
 
 

Page 11

 
 
行至麥根路貨棧附近外揚旗分道碰撞出軌肇禍情形已誌昨報茲悉是日由滬駛杭之頭二班快僈二車因此阻斷北站之機車不能駛往新龍華拖接而南站赴杭之頭二班客車駛抵新龍華後因機車未到祗可停滯於新龍華站等候後嘉興之區間車駛到乃由陳稽查命將機車卸下接於南站開杭之快快二車於午刻十二點時一併拖帶赴杭所有嘉興區間車中之乘客則由南站機車拖往南站卸車至是日南站開杭之四等客車駛至新龍華後守候由杭來滬之頭班快車機頭拖帶赴杭昨由任局長將兩貨車碰撞肇禍各情呈報交通部查照矣 
[參號封存東洋參]  
　　滬南各大參號所進之東洋參因抵制日貨爲各團體取締售賣曾經先後檢查業已將查出之東洋參一併封固寄頓外鹹瓜街典當衖徐姓家現已由學界團體將此種參檢點數目封固並令各貨主塡具志願書註明風潮未息以前决不販賣以便存放後隨時檢查云 
[稅局派員入車站查捐之拒却]  
　　滬寗鐵路管理局昨接丹徒兼運北烟酒稅捐局長趙銓年咨文略開現於鎭江新河街油業公所内設局辦公所有稽徵各種烟酒有由火車載運到鎭者應赴車站月台查驗業於鎭江火車站地方設處派稽徵一人扦巡各一人駐處稽徵相應咨請貴局長查照轉飭鎭江車站站長一體知照等因路　長任小山接咨後以車站月台爲路員辦事之處客貨上下時　擁擠從前鐵路釐局司巡稽查車運貨物曁盬務緝私營婦孺救濟會等查緝案件均經議定辦法不得入站歷經辦理在案今該稅捐局事同一律未便獨異所有派員入站查捐一層碍難照准已經函復趙局長查照矣 
[第二艦隊司令杜錫珪來滬]  
　　海軍總司令藍建樞因有要公電邀海軍第二艦隊司令官杜錫珪來滬會商杜司令接電後已於昨日由寗乘滬甯特别快車到滬當詣海軍司令公署謁見藍總司令晤商一切聞杜司令俟會商事畢即須入京一行晋謁新任海軍總長蕯鎭水面陳要公云 
[佔礙塘基路線之呈請劃留]  
　　英　耶松船廠近在浦東二十四保十六圖地方將原有地産兼併鄰田契地共計七十餘畝擬建築工廠擴充造船事業因佔碍塘基塘浜路線由塘工局董謝源深朱日宣呈請上海縣公署轉呈文涉原呈照錄如下呈爲會勘浦東英册五百五十六分等契地佔礙塘基塘浜路線應請照議劃留乞膓轉呈函請以維公益事竊浦東塘工善後局於清光緒三十二年呈奉通詳設立清理各商佔用塘基　　塘浜並留步公　規劃路政水利等各項工程循辦十有餘年各洋商圍佔之地已逐漸清理其有礙路線河道及碼頭工和者亦由董局規定丈尺以利交通中外　主咸能顧全公益歷經呈報有案三年八月二十九日　會丈局函訂會勘英册五百五十六分五百八十八分五百九十四分六百三十八分一千二百十六分共五分契地係坐落浦東二十四保十六圖北逹浦江南接　塘基現改公路西至英册五千七百六十九號並五百二十四分地束連　塘浜該浜原　十丈以外因年久不通潮流與該地接連一片該商轉契之地僅留浜基二丈南面亦祗留路八尺與董局規定路線須寬三丈不符旣佔塘浜公地並礙路線交通當經函請會丈局轉函英領事令將東西　塘浜基除已留二丈之外再劃留三丈合成五丈因該浜潮不通改作公路通行出浦建築碼頭南面除已留八尺之外再劃留二丈二尺合成三丈以符董局規定路綫原案全爲便利交通地方公益起見現接會丈局准英領事函復謂該商未允劃留查是項轉契地共五分内有六百三十侂一契計地八畝一分五釐一毫原係魯必生普地之産由祥生行租用於清光緒十八年轉與格蘭特二十七年又轉與耶松廠執業是年四月經會丈局會同英正領事前往眼同地保原業等按址頂椿復由慈領事函稱該契主情願照此丈見實地八畝一分五釐二毫執業批明印契坐落二十四保十六圖東至河塘西至奚姓田南至曹姓田此至河塘彼時繪有地圖留出土塘應照四址執業經董局清理查悉該處土塘被六百三十八分契主佔用計髭六十餘丈寬一丈六尺半核地一畝五分有奇圍用多年當於民國五年七月三十一日十月七日並六年二月二十七日三次呈替鈞署核轉特派交涉員轉函英領事令該商檢出印契繪圖同往復勘已蒙英領事函允派員嗣因該商並不檢呈圖契致未定期勘丈又一千二百十六分現查契載四址亦有塘基在内今該商以六百三十八分未經議結之地連同一千二百十六分等四契并轉計地四十八畝六分五釐三毫又向浚浦局繳價添租地三十畝一分八釐八毫兩共七十八畝八分四釐一毫查各契地中間本有塘浜河岸路地及舊塘基在内並非盡屬灘地原契五紐四址詳載或至河塘基或至塘脚或至浜口浜岸一一註明是五分契地之内舊行塘基河浜岸路公地爲該契地兼併塡没形跡統一利用藉口灘地并請添租惟塘基塘浜在塘工範圍之内能否准其添租屬於内地土權而浦東路綫規定三丈係奉准定案各地主咸能顧全公益未便因該商而有歧異董局原議令東西浜基照前圖再留三丈南南亦再留二丈二尺兩共劃地五畝九分五釐三毫即在繳價添租項下减除於該商本無所損且該地尤得利益豈能不允因五分契地中間舊有塘基河浜岸路並非灘地本不應繳價添租入契現在僅令劃留公路放寬路綫係屬通融辦理該商如其不願劃留應將原有河浜塘基岸路悉照契載四址一一留出以重公地尤屬平允合將會勘英册契地窒礙情形繪圖具文呈請仰祈鑒核迅賜轉呈江蘇特派文涉員轉函英領事飭令該商照議劃留以維公益並轉會丈局曁浚浦局查照一面仍請呈報滬海道尹核轉行知實屬公便謹呈計呈送會勘英册五百五十六分等契地圖一幅 
[查禁律師聯合會]  
　　上海地方廳接江蘇高等審檢廳令云頃奉司法部令律師鄧鎔等在北京組織全國律師聯合會登載報章執行職務揆之律師條例實屬逾越範圍除飭令該律師等立時解散並令各省一律查禁外該省如有此項聯合會發現應即立時勒令解散等因合亟令仰該廳廳一體查禁云 
[南市冬防期内加添岡警]  
　　南市第一區警署趙署長以今届冬防開始進行以來已逾匝月現正每晚督率羅史兩巡官帶同長警親出查崗以分勤惰而免匪徒托足境内乘機竊發在案前晚趙署長查至十六舖老馬路新舞臺舊址後面見地臨衝要人烟稠密往來之人尤難稽察恐有奸人混跡爲害閭閻是以於昨晚六時起再在該處加添臨時崗警一名藉資保衛 
[冬防中之輔助品]  
　　上海縣警察所昨致各市鄉經董函云逕啓者本年冬防業經迭次籌議飭區遵行在案查本届各區放寬路線加設巡邏籌箱擇要安設使長警不致取巧而巡邏可以及遠刻已將籌箱頒發各區矣惟是地廣警單仍恐有顧此失彼之虞茲擬相煩執事傳諭圖保分勸本圖各村莊合資購備銅鑼一面如殷實之村不妨購置二面一遇本村或鄰村被盜立即鳴鑼告警鄰村聞警亦即敲鑼響應俾巡邏長警可以聞聲兜捕彼盜匪一聞鑼聲四起必致慌亂圖逃所費者祇一鑼而保全者可一村爲村民者不過在村内鳴鑼初非櫻冠出救並無强人所難之處爲巡警者耳目旣接赴援自速可收事半功倍之效如此雙方並舉有利無害費甚輕而效實宏此事期在必行爲此函懇台端務希查照切實勸諭尅日置備銅鑼多多益善本所之幸亦地方之幸也 
[刦船盜匪分别定罪]  
　　某公司小輪前拖帶無錫快船等至南黃浦遇盜行刦失去搭客衣服銀洋甚巨當時基督教徒周斌亦爲搭客之一乃報告水陸各警請緝去後由水警拘獲盜犯劉文才施景玉二名移送法庭訊辦已經檢察廳預審起訴審判廳請爲公判在案前日下午該廳周刑庭長會同堵陳李推檢各官開庭審理命提劉施二人上當謂曰本案之手續與檢廳之預審皆已明晣爾等今日在庭上不必支吾應將實情供明據施供稱此次行刦共有八人前往發起者係在逃之劉德寳糾合劉旭元大李子王金堂大麻子及民人與劉文才共八人刦得衣服等物後駕船逃至龍華嘴垃圾灘上岸彼此四散次日由大麻子派給民人洋二元四角但劉德寳等現匿何處實出不知等語又據劉文才供民人前曾由大麻子劉德寳等糾合入黨已經行刦煤炭船一次分得洋四五元此次又爲劉等合往行刦是實問官得供問曰大麻子是何姓氏答不知人咸以大麻子呼之李檢察官起而論告略謂該念在庭上首先自白應請貴廳減等處斷周刑庭長會商一過卽諭辯論終結判令還押聽候宣判昨日午後周刑庭長開庭飭提二犯上堂當庭宣判劉文才着監禁十五年施景玉監禁八年判畢飭令分别還押候上訴斯滿送監執行又停泊浦東陸家嘴附近之趙阿海柴船被王金奎糾衆刦去銀洋衣服等物由失主開單投報警署將王拘獲抄獲原贜移送法庭訊辦在案前日周刑庭長會同堵陳許推檢各官開庭飭提王金奎上堂據供此案由汪添與民人同去行刦惟汪曾用菜刀向事主威嚇民人並未勵手求察即由許檢察官起而論告略謂本案已據事主認明各贜已經領去且該犯亦承認行刦不諱請爲依例公判周君等會商之下判决王金奎監禁八年以儆 
[搭客行李中抄獲違禁品物]  
　　昨午英公司輪船由外洋來滬駛入浦江在下海浦附近下椗有粤人鄧盛王祖李迪吳龍蕭仁蕭生等六人擬雇杉板渡浦登岸當爲水巡捕房探目何阿春等到來調查見鄧等所携行李似有可疑上前扣留逐一搜檢當抄出烟土數十磅嗎啡數大包及手槍子彈等各種違禁品物爰將鄧等六名連同證物併送捕房經梅捕頭略詰一過備文飭何探目等將鄧等六人悉送地檢廳訊辦烟土等送往海關候燬鄧等到廳後由沈檢察官提案預審之下判令分别收押候究 
[盲童演技慶祝耶誕]  
　　盲童學校學生昨晚六時乘坐汽車至麥家圈仁濟醫院表演諸技以娛病人而誌慶祝耶穌聖誔所演節目有歌詩奏樂背誦國文英文默寫體操堆人疉字等等成績良美大有可觀及七時一刻始散會是晚該院且遍餉病人糖果食物云 
[表年會星期日之演說會]  
　　今晚七時半四川路青年會特請山西督軍署參事兼銘賢學校校長孔祥熙演講（中華歸主運動大會之經過）孔君曾畢業於美國歐白林大學此次奉派來滬赴會對於歸主運動盡心討論届時特將經過情形詳告大衆欲聆好消息者均可依時往聽云 
[通俗教育夜館定期年假]  
　　通俗宣講社顧翕周王立才顧旭侯袁頌豐等在南市水神閣學商公會組織之通俗教育夜館開辦已有八載曾在上海縣立案近年來大加推廣學生甚衆所聘教員如單貽孫王維申汪春涵曹香蓀等皆熱心教育造就學生爲數不少刻定二十九日晚七時舉行年假休業式敦請名人演說並給發優等生獎品云 
[女子術科師範學校之組織]  
　　歐戰之後世界各國莫不移其全力注重教良中國教育夙稱糼稚女子教育尤爲缺乏吾蘇除一二省立師範曁蠶桑等校外女子高小學生别無升學之所海上教育界有鑒於斯今在滬設立女子術科師範學校教授美術技術以圖盡手工音樂體操四科爲主要課程内容分爲三部（一）圖盡手工部（一）音樂體操部（一）圖畫音樂部校址在尚文門外普益習藝所隔壁現設籌備事務所於西門寗康里六十五號大約夏曆年外可以定期開學云 
[發起國技研究會]  
　　新嘉坡華僑林秉祥吳蔭培近返國游歷周行各地南旋時道經上海林君聯合同志發起國技研究會藉爲提倡當即自捐開辦費千元并托吳君留滬襄組成立昨該會籌備處通告各發起人定於今日午後二時假靜安寺路某會所開發起人會討論成立大會之手續并修改章程據云該會成立後擬徵聘國仙外各派技撃專家駐會研究俾國技有所昌明云 
[慶祝新年之預備]  
　　本埠商界定於陽曆九年一月一日在西門外林蔭路公共體育場齊集慶祝新年一切典禮手續均已預行擬定所有商界進内參觀之入塲劵已經印刷送至商會請爲塡列各業領袖職銜並各曾董姓氏代爲致送請届時共同蒞場祝賀云 
[檢查印花稅之第三日]  
　　昨日爲檢查印花稅之第三日仍由警廳所派稽查員温楷及縣公署所派稽查員朱紀豐會同第一區警署巡官長警等在該管地點各商店檢查簿據契約當在彙記米號森泰等兩家查出貼不足數之簿據帶入該署旣而彙記自願認罰洋五元領回簿據補貼足數至前日查獲違法之德泰小錢莊已繳呈罰洋十元將簿據領回遵章補貼印花 
[委員調查木棉]  
　　滬海道屬各縣知事接江蘇實業廳長令略謂調查木棉之委員熊季貞抵省後先往松江青浦一帶調查然後再往川南金奉各縣境考察播種木棉之法並須前往崇明海門等處查察如該委員等到境時應由該縣知事妥爲迎迓接洽届時尚須傳集各鄉紳董會商研究仍將到境考察議辦情形分别報查 
[昨日貨船遭風之損失]  
　　昨日午後本埠天氣轉寒發風下雨夾以雪珠浦江中波浪頗大各船咸有戒心均加抛錨練裝貨各船有艙口裝重者卸去貨物以輕船身四時許南黃浦有由杭州開駛來滬之郎三官鳥由船滿裝松柴及生炭等至該處浦面　闊風浪湧急正値潮漲之際該船裝負甚重被浪激覆船上各人大各求救各船聞聲往救船上之人未曾落水柴炭已被潮浪打去浮於水面當即雇船撈獲又有沈金生船滿載麵粉在南碼頭浦江亦被潮浪打去麵粉一百餘包船人無恙 
[製造噴水筒案之結束]  
　　西　長橋鎭　店主林長生（即林掌生）因製造噴水筒暗售鄉民將水　入棉花之中並在萬裕碼頭設立分店秘密出售經棉花稽查局查明報告上海縣沈知事飭派吏警將林之新老二店先後發封又抄獲已經製成之大小噴水筒並各色料坯拘獲林弟林叙生到署訊押各物存案候核在案前日林掌生自投縣署具詞聲明略謂民人製造此項物件不知有遠禁情事現在旣奉抄盡以後民不敢再犯情願具结送查請求啓封等語沈知事據　後以林掌生旣已知悔姑寬不究昨將存案各物除噴水筒外其餘銅器悉數發還又命來案呈具改過切結備考林叙生省釋 
[浦東建築橋樑兩則]  
　　浦東南滙縣境陳橋鄉八灶港之蟠龍橋年久失修日就朽壞茲由郭聲庭等倡捐發起修理公推邱桂峯募捐經辦改建石橋以垂久遠呈請縣署出示布告業已開始工作又六團鄉跨老護塘之見龍石橋燬於洪楊之亂茲由徐承先徐　增徐金生印斯盛等倡捐發起亦推邱桂峯經辦以資熟手現正籌募經費以便尅日開工 
[閘北實行檢查印花稅]  
　　閘北四五兩區各警正警佐前日奉徐警廳長指令實行檢查印花稅除於通衢要道之處發貼警廳縣署會銜佈告外並由警廳印發傳單挨户通知即日開始檢查矣 
[私裝電燈斷線了事]  
　　閘北南林里露字三十六號居户楊姓家私裝電燈多盞已歷數年從未繳過燈費近有人出首報告水電廠長蔣宗濤並請求照章於罰欵内酌提數成充獎該廠長因查得楊某係旅滬已故某巨紳家司帳故僅令工匠將楊姓所裝燈線剪斷了事 
[協拿私鑄銀幣案中之老嫗]  
　　老閘捕房昨派中西包探投閘北偵緝隊聲稱該捕房特别偵探已查獲私鑄僞銀幣之某甲供出同黨老嫗吳陳氏住居治下大統路請爲協拿等情隊員郝樹林立飭隊士蘇升倪振標會同來探將該嫗提案暫押聽候移提歸案究辦 
[老嫗投河遇救]  
　　昨有年近五旬之江北老嫗李王氏與其戚細故口角後忿不欲生奔至北蘇州路三泰碼頭附近投河圖盡經七百十三號華捕查見急令舟子設法援起帶入捕房禀明捕頭轉送公廨候核 
[茶客猝斃續誌]  
　　昨報載浦東　泥渡中市施阿才所開之茶館内有茶客陸福祥猝然身死一節茲悉死者年四十一歲並無恒業常在該茶館内借宿近因患病乏資調治以致斃命昨由伊弟順祥請求免騐自行備棺收殮矣 
[張參謀整飭軍紀]  
　　昨夜日　橋有身穿軍服之護軍使署張參謀護兵醉酒逐一婦人追至其家將該婦抱住路人奔前拆勸被設撃者數人警察聞聲奔至該護兵又將警察毆打撕破號衣觀者愈聚愈多皆謂前鄉人毆打軍官爲軍署監禁二年今軍人毆打百姓又毆打警察看軍署如何辦理人聲嘈雜羣抱不平後爲張參謀查悉立命家人持片將護兵送局慾辦以肅軍紀 
[押儆擲包匪徒兩則]  
　　無賴張仲法日前在法租界敏體尼蔭路串黨用擲包衖將僞金戒二蛤擲在地上希圖騙取行人銀洋適爲包探宋阿新巡緝到來查見將張及僞金戒帶入捕房惟同黨已乘𨻶逃逸昨將張解送法公堂請究先據該探上堂禀明前情將僞戒呈鑒詰之張供認串騙不諱中西官判張押一月以儆 
　　匪徒張實生串同在逃之阿毛等在漢口路弄内用擲包術騙取婦人翁　氏値洋二十五元之金戒兩枚圖逃被氏喚捕將張拘獲解送公共公廨押候訊究在案昨晨由廨復訊據中西包探投訴張之同黨逃匿無踪故未提到等語訊之張供認不諱中西官得供判張押西牢半年示儆 
 [P汽車夫屢次肇禍之押儆> 
　　公共租界北蘇州路新垃圾橋左近甡泰煤炭店開駛運送煤斤之汽車夫曹榮全於本月十九號開車不愼在老垃圾橋撞倒年逾六旬之老人某甲碾傷要害身死由捕報請公共公廨中西廨員騐明因無屍　飭保報堂結棺收殮厝壇召屬認領並將曹榮全押候訊究在案昨由捕房將曹押解公廨即據工部局刑事科代表律師上堂譯稱被告曾於本月八號在楊樹浦開車不愼碾斃老婦周金氏事隔十餘日又碾斃行人實屬疎忽傷害生命請爲嚴慾經張襄　核　商之義副領事羅君判曹押西牢半年示儆 
[剝馬褂押六月]  
　　寗波人王小四前晚携一木箱箱面置活鷄多隻經過北福建路被杭州人顧阿慶窺破箱中藏有鴉片烟土五包以其夾帶禁品乘機拆梢洋一百元王不允顧遂將王身穿花緞皮馬褂一件剝攫而逃王大聲呼捕由七百三十三號華捕聞聲趧到詰悉前情將顧追獲連王一併帶回　司捕房押至昨晨解請公共公廨中西官質訊之下判顧押西牢六月王斥釋 
[珠寳掮客被控案之宣判]  
　　美商德高洋行在公共公廨呈訴珠寳掮客沈佩林不交代售金　鑽價銀一萬三千五百六十六兩六錢等情由廨出單將沈提案訊供押候移傳案證到堂質訊在案昨日上午由俞襄讞會同美丁副領事升座第三公堂集訊先由原告代表律師上堂詰據被告供稱閘北之二十四幢房屋係我兄之産已抵與法租界某包車公司因粉刷牆壁事代表我兄在地審廳與人涉訟實非我之産業現兄在四川鐵路上營業等語至此該律師向堂上聲稱查得是項房屋確係被告之産且四川路被告亦有地産雖已抵與洋商每月租金可得百元除償押欵利息外尚有盈餘應請一併查封備抵云云並據見證毛猶龍投訴在審判廳充當承發吏沈佩林去年五月間在廳控周姓田單糾葛案是我承辦傳訊一次兩造即在外和解不知該田畝坐落何處然爲時已久沈佩林是否即本案被告不能辨别至沈佩林爲粉刷牆壁事非我經辦不知其情另一見證張耀生並非承發吏聞張患病故不能到堂質證是實旋由被告代表律師向毛詰問數語經中西官核供磋商之下會同簽判云原告律師查明被告沈佩林所有財産詳細開單呈案聽候函請上海地方審判廳飭吏照章將按月房租提送到廨並查明沈佩林有無其他産業傳張耀生於一月三號上午九時到廨一併復到再核此判 
[汽車撞傷行人]  
　　昨日下午三時有一千四百十二號不坐乘客之汽車駛經公共租界黃浦灘路南京路口撞倒江北人朱月仙受傷甚重不省人事當由總巡捕房六百零三號華捕瞥見即喝令汽車停止押同汽車夫扶抱受傷人人汽車載送醫院醫治旋即帶該汽車夫入捕房禀候捕頭核辦 
[誣控逃匿先罰十兩]  
　　火國珍前扭其火腿店主周喜英至法捕房控稱周前來購去價値頗巨之南棗二十餘桶嗣由商人向收貨欵匿不見面今始遇見扭請訊追捕頭諭將周管押候解公堂請訊昨日解送法公廨先據原告禀明前情被告延斐斯律師代辯稱此案係民事性質原告不應以刑事起訴况原告亦虧欠被告貨欵請求堂上將案撤銷又據捕房包控張鏡波上堂禀稱查得周在界内開設火腿店生意甚佳並無圖逃之事請核中西官以原告所控被告逃匿一節證據不足着罰銀十兩欠欵另行起訴 
[私賣鴉片之科罰]  
　　住居法新租界褚家橋一帶之陸阿二　英之婦人張王氏等三家因私設烟榻容人在家吸食鴉片爲捕房捕頭脫雷沙克偵悉以陸等不應違背禁令故於前晚帶回包探及暗差捕數名前往按户抄出烟槍烟具等物及烟客數十人連同陸等一併帶入捕房分别諭令各烟客罰洋斥退陸等三人存洋出外候究昨日由探將陸等傳至法公堂請究先據捕頭上堂禀明前情並將烟具呈鑒詰之陸等同供認賣煙不諱中西官會判陸等不應違背捕房章程着各罰洋二十五元充公以儆烟具銷燬又王少山張順喜兩人在法新租界租賃房屋私賣洋烟現　西捕房捕頭偵悉於前晚帶回包探及暗差捕數名前往該處抄出洋烟兩大缸大土數十包連同王等一併帶入捕房昨解法公堂請究先據捕頭上堂禀明前情並將抄案之烟土呈鑒詰之王供認由伊託張代售不諱張供係由王託民代銷求察中西官判王等不應私售洋烟着王罰銀二百五十兩張罰銀一百五十兩充公以儆抄案之烟土一併没收 
[破獲嚇詐未遂案三誌]  
　　特别機關中西探目前在公共租界雲南路四百九十六號門牌明樂園内查獲身藏形如香烟罐炸彈一枚向先施公司恐嚇信一封之安徽人唐養田（即唐三）及唐供出同黨法租界巨潑來師路二进二十八號門牌内安徽人方靜齋（又名楚伯及敬齋）解經公共公堂訊押查究等情兩誌本報茲悉該探等又在方寓抄出書就致唐紹儀之信一封帶回虹口捕房詰據方稱此信係同鄉人張桂生所寫故前晚在福建路（即石路）將張　獲昨晨解廨禀明前情請着張交保俾本案開審時可到堂質證等語陸仲良　　與英　副領事得禀諭張桂生退候開審時自行投質 
[男婦混用僞洋分别押儆]  
　　江北婦人王李氏前日在福建路七百四十一號門牌酒店内受同鄉人王小四子及山東人劉得勝指使持鉛質僞洋一百元偕寳山婦人董王氏赴市混用被專查特别事件之中西探目偵悉往將男婦四人併獲搜出僞幣帶回捕房分别押至昨晨解送公共公堂禀明查獲情形將僞洋呈案請訊經中西官訊據王小四子供稱僞幣百元係王李氏分給我與劉各半劉得勝供稱洋係徐華海拿來徐文付畢即往戲園觀劇王李氏供詞支吾董王氏堅不承認串用僞洋堂上核供以董王氏無關開釋其餘三人串用屬實判王押西牢一年半劉押一年王李氏押女所六月分别示儆僞洋銷燬 
[道署批示照錄]  
　　滬海道尹公署昨批工業校長陳有豐呈爲父子同惡貽害地方環請撤懲由去據呈已悉候令嘉定縣知事澈查具報再行核奪此批來呈禾具副呈違式特斥 
[誌謝]  
　　昨承中華書局贈第三十九期英文週報一册謝謝 
來函 
[上海學生會來函]  
　　啓者本科出版之國日貨調查錄因所印無幾不敷索者之求　限制起見特定則例如下凡私人索取者須附郵票五分外加寄費本埠一分外埠二分此請各界台鑒上海學生聯合會調查科啓 
[江蘇省教育會復江蘇省立第一農爛業學校全體教職員學生書]  
　　敬復者接奉公函祗悉一是盛君是否安系本會已在調查中皓電爲尊重全體會員名譽起見并爲維持農校前途及本省教育前途起見區區微忱當可共鑒此事盛君若早於上海各報紙宣布與安福部並無關係亦可不待調查而嫌欵盡釋及事隔多日尚未見盛君有此表示以致此間有疑爲默認者此則不免爲盛君惜矣查來函列名之曾君濟寬頃見各報均載其確隷安福黨籍前與謝石欽彭解通電反對全國和平聯合會解散安福俱樂部亦曾經各報揭載并聞聯合會之省議會代表中得有曾隷安系之確證此聞亦正在調查不謂我神聖之教育事業中已有此曹　跡諸君子嫉惡從善諒有同情且如許君蘇民者本會深悉其素持正義斷不忍使吾蘇十餘年辛苦經營之教育　壞於一二人之手履霜堅冰其來也漸一二人之關係小全省教育事業之關係大薰蕕無共器之量本會深願諸君子亦姑從事調查一雪此恥也專復即傾公安江蘇省教育會啓十二月二十六日 
雜評二 
[總商會與印花稅（庸）]  
　　租界華商反對貼用印花稅辦法甚烈滬總商會迭次文電力爭持之尤堅使財政部而知商情之不可過拂於施行之期及其辦法當能從長計議以融洽商界感情似不至操切從事也 
雖然今之財政當局祗以聚歛爲務合種捐稅之頒行無一不苛細類擾搜括唯恐不至初何嘗顧及商艱與民意即如印花稅一項稅率屢次加重範圍屢次推廣怨　繁興無不疾首以各國通行之良稅一變而爲厲民之惡稅究其弊病即在搜括兩字彼於租界華商注意已久徒以治權不屬形禁勢格欲搜括而未能一旦外交上得有結果可以推行無阻方將躊躇滿志以饜其慾望焉知所謂主權與民力滬商雖剴切陳詞亦恐不足　當局之一顧耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係張叔通先生手書 
旅行談 
[九華遊紀（續）] [  張友鸞]  
　　肉身殿傳爲地藏肉身成佛處登殿處有磴八十一級 
綠練以登峻險不堪言狀一般善男信女偏膝行其上不虞其墮亦可異也殿後壁立千仞遠望揚子江如束偠帶芙蓉立於兩天台拱於西數百里之廣莫不爲吾眼亷所即大觀也 
　　太折讀書堂唐李青蓮讀書所也仙人讀書仙山令人無量企幕惜只餘瓦礫耳陽明書院相距不甚遠荒凉亦相等後人不知保留古跡良可慨也閱之愈覺有古今之慨 
　　化　寺即地藏五宮中存地藏王之遺跡甚多如鞋帽等件皆大逾尋常僧人託詞誠可恨也同行左君學海與寺僧相識僧人欵余等以茶戴師瑞生與之縱談佛理又索觀所謂九華寶壐雖係託詞之物然頗堪寶貴也寺門臨一池中有巨紅魚不知其名而頗美觀時出食食水黑如墨而魚不死亦可怪也 
　　百歲宮亦分上下院下院無可述上院居白雲深處余游時已届正午望大地作黃金色自有生以來未曾觀之也鳳凰松叢生於院之左右視之若眞鳳凰者然天之造物何其怪耶誠百思而不得其解考百歲宮云者因明時有僧修道於斯山道成而命亦竭故後人稱之爲百歲公其臨死有偈云（老叟形骸百有餘（百歲公二十五歲修道百二十五歲成道）幻身枯瘦法身肥岸頭跡失魔邊事問口言來格外機天上星晨高可摘世間人境遠相離客來如我歸何處臘盡春回又見梅）遇意甚深頗具禪理斷非俗者可知也 
　　非人間大在天台峯之頂旁有刻曰中天世界萬佛殿有 
萬佛樓時雲開日出玉屏鐘鼓諸峯歷歷在目捧日亭玩月台徒空有其名不可復見矣仙人洞望之深黑投石有聲然有知其止處也 
雜談 
[小說雜談（十六）] [  廋鵑]  
　　哀情小說中之傑作以茶花女離恨天（卽（保羅與葳睛））爲最著傳誦世界埀百餘年二書均出法蘭西人手遂稱法人善言　晚近英國名家哈葛德氏ＲＨＡＧＧＡＲＤ善言神怪亦善寫人世間無可奈何之情其（毗亞德麗絲）ＢＥＡＴＲＩＣＥ一書即寫情之至無可标何者美人血涙沁爲辭華直欲合世界有情之人咸爲泣下琴南翁譯之易名曰紅礁畫槳錄哀愴悱惻工力悉敵其言毗亞德麗絲女郎之情深一往殆類忠巨孝子之情新派梨園中亦嘗演之紅氍毹上繡帘揭處四座榮眥蓋其感人者深矣間嘗歎似此名作胡獨無詩詞以詠之每引以爲憾友人調梅近以紅礁曲見示云出江陰名士曹頴甫先生手即爲斯書而作沈博絶麗不同凡俗前系以序亦雅練可喜其序云夫以春蠶木化輒負累於情絲夕炬凝輝聽銷沈於血涙媧皇鍊石有償離恨之天月下嚢繩錯綰同心之結卒至西渡天孫睠懷營室南山精衛銜恨蒼波此紅礁畫槳錄所由作也　其空綠孤照彩霞欲飛天光　冲人影零亂魚浮不驚鳥翔欲　孤根自沈當橫流而不　一拳何恨將歷刧以難銷則有渡江桃葉蕩舟蔡姬本西方之美人異高唐之神女媚茲瑤草將呼龍而耕烟要渺中洲願駕　而送目隔水盈盈誰問　臯之珮御風落落無俟留仙之裙藉南洲芳杜寫厥愁思訊空欲幽　無其窈窕始夷猶而孤往悵日夕以寡　於時亂流烟藻簿曛茫昧仰睇無垠顧影若墜爰有辨才再世大李名家出獵滄溟猝焉戾止本非懷藝大夫藉博如臯之笑何至獨居飛燕傾心射鳥之兒黃初公子本無心於洛神天寶書生將　求乎龍女而乃鳴榔過處再翼飛來呼將伯以助予得同舟於共濟向使昏黃墜景遽返魯陽之戈漭　廻瀾退避錢王之弩雖復風萍偶聚湖藕多絲鏡花寫影留色相於空虚雲鳥無心脫去來之繋着豈意尾閭傾洩若木闇虚烟冥路遙風廻槳折遂令覆舟之下竟有伯夷廣漢之波翻淪游女旣乃握青絲於海底感白紵於宵分始爲共命之禽誤犯春婆之夢方在使君有婦遂令秦女無家重以綢繆　久倉卒變生沙叱利之無賴願護佳人公孫黑之委禽但誇盛服然且薄宵奔之紅指憐秋病之相如紅字緘書馳皇千里暗陬息影勞倦中宵蓋一償觀面之綠卽是捐軀之日先施去國竟蹈鴟夷之沈蘭芝拒婚甘作清池之墜從茲羅襪塵消悵綠波兮如夢指環心誓比金鈿而尤堅僕本恨人是多棖觸大荒日出何所尋彭咸之居恨海花飛聊以備賈生之弔云耳曲尤長容别錄之 
 
[世界運動之五（瑞士）　獨百降（滑雪游戲之二]  
　　（獨百降）在美國及加奈大等處亦頗通行惟無瑞士之盛耳美國及加奈大之滑雪路大抵係冰路高十二丈長一百丈因其路較直故下降較易至於俄國其人民往往用（獨百降）載人猶他國之用馬車上列二圖爲瑞士男女在格倫台華乘滑雪器賽走之情形 
劇談 
[仙韶寸知錄（續）] [  天亶]  
　　魏良輔研究字面閉關十年於是出而問世無論知不知者聞而相顧驚愕皆喟然曰是眞有心人也侯朝宗之馬伶傳因鳳鳴記之失敗不屑身價投權宦家爲奴僕三載重來令名得復於此可見古時崑伶之好學也 
崑班成例凡與京秦弋等班渾合組成者曰三仙湯凡三仙湯出身之角色科班子弟私詈之爲野狐禪現隷大舞臺田桂枝之師桂林卽三仙湯出身周鳳林周釗泉等皆腹誹之往者覩桂林之劇觀者咸云不解　降至近今并此不解　之戲亦生人間天上之感 
我爲韓世昌設想招周鳳文蔣硯沓田桂枝章瑞卿等并往蘇邀陸綬卿沈月泉二人聚此數角於一堂然後唱全本之崑戲排在中軸因滬人不解崑劇情由故必須排全本而排在壓軸恐又有漏座之積習故主張排中軸能若是崑戲可望逐漸中興否則又將蹈北都之覆轍 
詩錄 
[重遊金陵懐古]  
　　千年王氣金陵勝多少興亡憶舊游衰柳空遮吳苑寺寒雲猶護景陽樓南來山勢六朝盡東去江聲萬古　玉樹不歌陳後主石頭城上暮烟愁 
[客邸偶書]  
　　無事雙扉晝亦局秋風颯沓透疎檽鳥啼花落人猶臥酒盡茶添夢易醒數點青山描晝本半窗紅日讀黃庭故鄉萬里關懷切隔院砧聲不可聽 
[登鳳陽九華山九華山在鳳陽城北與龍興寺山勢相連接]  
　　九華崔嵬插太空登臨絶頂任西東嶙嶙怪石依崖立片片荒榛有路通古寺鐘聲斜照裹長淮山色亂雲中鳳城久倚作屏障五百年來思不窮 
[擬唐人無題]  
　　紅顔對鏡暗相思獨坐深宮懶鬥眉西苑歌闌人散後空庭月落炬殘時鳥啼全闕曉鐘碎露滴瑤階清漏遲畢竟君王恩未斷隨朝猶教拜丹墀 
新聞拾遺 
　　一角小洋幾釀命案蘇州臨頓路小茶店昨日有甲乙二人因爭口舌遂致用武二人均孔武有力各不相讓飛碗擲盞聲勢洶洶有一飛碗直向某甲頭顧幸甲急躱始從耳旁掠過然亦險矣後爲崗警出而排解始各息氣認償碗盞等費而散聞其啓釁原因只爭一角小洋耳嗚呼亦何苦而然哉[  智]  
　　營救其夫西豐縣警兵閻某因誤斃日人案遞解來省交軍法課審訊其妻某氏亦接踵來奉爲閻某措辦小費倩人書寫呈狀每紙需洋十八元已連遞二三次矣惟最後之狀未見批出特於目前（九號）親往軍署詢問據該署人員云此案關係外交已由張使電報外部須俟部文覆到解交京師方能定讞爾宜靜候徒辯無益後詢閻某係汝何人該婦謂妾本系出樂籍朝秦暮楚賣笑逢人因思落花飛絮無人收拾乃從閻某之良以爲終老之計詎意纔訂鴛譜猝遭外禍妾不忍席豐履厚袖手旁觀故竭盡棉薄爲最後之呼籲倘能破鏡重圓鴛衾再展同床同墓於願已足云云聞者無不欽佩并聞閻某之生母亦與該婦同來一切用度皆由該婦措辦云[  摘]  
　　發現傳國壐黎城小彰村村民李友福日前在彰河南岸開墾荒田忽見一古銅匣杇腐破裂取視其内有物似石非石長寬四五寸厚寸　有柄約長三寸帶有泥土甚多稍去土破晶質物狀以爲實也遂取歸該村劉爭光進士令刮磨洗凈視之據云古帝王傳國壐也並有受命於天旣壽永昌篆形蓋北宋蔡京所製僞託古物後爲金所得不知何故沈此河側云[  摘]  
　　蔡家坊之無頭屍案南昌縣屬之蔡家坊地方距城十餘里有蔡某者久　同族某婦通姦遐邇皆知嗣因婦夫偵得其情遂與蔡某時有衝突外人以事涉暗昧故亦未便干預乃不久蔡即失蹤莫知去向斯時其同族及附近村人均疑　莫釋未幾該姓族人因取塘魚忽得屍身半截雙脚縳之以繩腰斷之處尚有淤血糢糊顯係被人暗殺聞該族人以此無頭屍案情殊可疑除一面派人暗地監守某婦夫二人一面更請粗工多名將塘水車乾冀得全屍惟報與不報一時未能决定 
小說 
[黨爭（四）] [  無我]  
　　因又詢聶曰君觀此案奇異否僕思兇殺之由决非爲竊盜起見蓋如此價値不貲之胸針存留而未失也君觀此情亦作是想否聶曰事固出人意表者閽人曰僕終覺無從索解其底藴聶曰但今姑置此勿論汝觀倘瀾見屍時作何狀曰驚駭之至聶曰曾作何語閽人曰彼大聲疾呼絮絮曰我戒之屢矣情殷意極類瘋癲焉聶曰彼所戒何一嘗言之乎閽人曰否彼僅作此言冉三自語耳聶曰彼有呼茄脫臥房之鑰乎閽人曰無之蓋該室門祇有二鑰僕與密司忒呼茄脫各執其一言次探手衣袋欲出鑰示聶已而曰袋中不在恐遺忘於僕之房中矣聶曰汝返時須覔取之我儕今且偕官吏一勘被殺之屍不必急往取鑰也閽人曰諾僕知鑰所在於是二人遂入廳事見白拉特來與格林登皆在座而倘瀾則狀貌驚駭口中喃喃曰圖不可復得矣藏匿之所惟彼一人知之方思生存有所作爲而今見殺矣噫嘻痛哉聶細察其人軀幹遍偉雖居於紐約而服飾粗陋仍似鄉間裝束胸次亦不見有何胸針因前間之曰君係密司忒呼茄脫之夥伴乎倘瀾聞言目注聶面復回顧二偵探見白格二人點首始對曰然也我警戒之已不知凡幾矣聶曰君戒其規避何人耶倘瀾曰亡谷之鑛黨人也蓋有亡命之徒數輩由沙野之地尾我儕至紐約欲得我儕之鑛産也聶目注倘瀾曰君之金苗針今何在倘瀾曰君詢之何爲此我個人事何必勞君干涉聶曰君抑售之乎倘瀾面略泛紅默不置對聶復詢曰君昨日曾佩之乎倘瀾仍有應聶因微笑曰君不對固不妨届時我當自知但君抵紐約後曾見君所謂亡命之徒乎倘瀾仍猶豫不對白拉特來在旁趣言曰君須以實對爲妙蓋我儕務先得其事之眉目也 
來函 
　　申報自由談主筆鑒閱本月二十五號申報第四張新聞拾遺中之榮河星墜河岸一則不勝以喜蓋此所謂流星石或隕石英名曰ＭＥＴＥＯＲＪＴＥ是也若石大有三尺許則數萬金不易也未知其確實下落如何苟能收得之留於農商部地質所中以增其價値可供我國學者之研究或告知該收藏者以價値免使鄉人以亷價售於外人則幸甚矣此詢即請文安余名鈺上 
[自由談之自由談] [  不冷]  
　　次長之姓教育次長必須姓傳（前次姓傳現又姓傳）然則財政次自然不得不姓錢農次不得不姓田陸次不得不姓干與戈海次不得不姓鐵與甲矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大問題之經過]  
　　厲行對德和約問題德國對於高等會議十二月八日之嚴重牒文以十五日遞致覆牒並派海軍專門委員蒞法訴述德國船港材料之實數商請減輕斯加巴弗洛沉艦之賠償額此已誌　期增刋者也十六十七兩日協約國海軍專員邀同德國委員團互商賠償斯加巴弗洛沉艦之案　臻妥洽十八以後協約國委員考查德委員之清單並向駐德海軍委員調取丹齊ＤＡＮＴＸＩＧ亨堡ＨＡＲＮＢＵＲＧ二港之船塢材料一俟調查確　卽可將要求賠償之數量允予減輕是斯加巴弗洛一案已有妥貼之望矣至商訂厲行和約前應施軍事上行政上種種最後計晝之德國委員團亦已於二十一日行抵巴黎仍以上月回國之西姆森氏ＳＩＭＤＩＯ氏Ｎ氏 
爲之領袖是德國方面亦已預備調印厲行和約矣二十三日高等議會致牒德國覆十五日來牒者也大旨督促德國簽定議定書施行休戰約所載明而尚未執行之條件詞氣之嚴與八日去牒無異惟對於斯加巴弗洛弗路沉艦賠償一案則謂德國委員所稱（要求數量超過現有材料）一語若經協約國委員證實無訛則當照減云云德代表接牒後初擬效上月西姆森故事當晚返國計　然至次日宣告暫不回國是兩方之日益接近而和約厲行之爲期不遠可以見矣 
然和約之在意國則將生波折矣初意國會以九月二十九日解散意王不待其召集而遽行下令批准和約（十月七日）然法定手續未完當然不生效力今茲國會重選十二月）日開會意王應將和約提交國會求其追認批准然此届選舉中佔優勢者爲激進社會黨據意外交總長在巴黎之談話知社會黨將反對國會批准和約又大部人民以所得之報酬與戰時之犠牲不符故亦反對和約則將來對德和約之不易邀意國會之批准亦猶其在美參院也信如是則五大國之已一批准者僅英法二國苟不得第三大國之贊助則雖德國簽定議定書允可調印而於厲行和約之大題目仍無所補英法之所以力謀美參院之批准者實以此也 
　　阜姆問題之將次解决自九月十二日意將逹侖齊哇氏襲佔阜姆後擴充勢力於亞德里亞東岸全境雖以巨哥斯拉夫代表之抗議亦置若罔聞意國内人民之陰予贊助者不乏其人巴黎和會礙於意國邦交未便嚴重處置本月中旬英法首揆集議倫敦値意外相在英遂有阜姆問題將次解决之消　傳在外間據紐約電傳意相已與逹倫齊哇簽定契约以爲解决亞德里亞海之基礎約中規定意國享有阜姆之完全主權倫敦條約各欵均須照行逹氏要求均須擔保允准部下兵士仍歸充常備軍原有職位誠照是約解决則爲逹侖齊哇之勝利亦即意國之勝利也然對手方而之巨哥斯拉夫能否緘默無異議則猶是疑問也 
巴黎電傳一月七日將有解决亞德里亞海問題之國際會議意相當然赴法與　是會能否收圓滿之結果吾人將拭目以觀 
　　勞工問題香港船員罷工至十九日船舶停駛者十五艘幸解决極速至二十二日已一律終止蓋船主已允增加工資也惟所增工資若干尚須由雙立請公正人决斷之耳目前復職之條件（一）船員照舊供職不變更其位置（二）選舉公正人（三）議定應增之工資自罷工之日起算云美國煤礦罷工已於十二月十二日金體終止係受威總統之調停者也所增工資暫定爲百分之十四而於復業以後政府即集合礦工及礦主之代表各一人並其他一人開委員會於六十日以内改訂工資及煤價礦工於此時期中諒無意外之舉動矣據此次罷工之結果而觀美政府之袒護礦主已不可諱而壓迫礦工之形跡亦可概見十一日華盛頓路透電稱美　檢事長宣言煤礦罷工之終止非出於解决實爲政府之勝利云西印度之脫里尼逹卸貨黑人以增資問題而罷工因喀爾喀特號巡洋艦派兵彈壓開槍轟撃之遂激起暴動以西班牙港爲最烈因有歸來兵士從中附和也嗣後允許增加工資始漸安謐又西班牙之瑪德里亦有電車罷工之舉警察與工人大起衝突工人投石警察開槍已呈險象矣又巴斯洛拉同時發生重大騷亂迄今死者已八人矣於此可知罷工風潮勢且難遏而以武力壓制之其危險爲尤甚也其他零星罷工不勝枚舉如南非之開泊坦埠頭黑人已同盟停止工作矣澳洲之西特尼商船機師亦全體罷工矣凡屬澳籍之船舶莫不受其影響焉日本之礦工罷工現雖終止而小規模之罷工仍時有所聞最近東京電車工人忽而辭職者五六百人幾至全體罷工矣幸警察總監於事先調停允許以實行八時間勞働之制始克圓滿解决也 
政事 
[美參院討論各約之經過]  
　　（其二）外交委員會多數派之審查報告美參院對於對德和約批准案之爭議開始於七月十四日至九月十日告一小段落蓋是日外交委員會之多數派編成和約審查報告附有修正案三十八條保留案四條提致參院署名者九人委員會中共和黨議員除麥克根伯ＭＯＣＴＩＮＢＥＩ外皆署焉次日外交委員會之少數派亦以其審查報告提交參院署名者六人委員會中民主黨議員獨希爾士ＳＨＥＬＤ不署兩月間共和民主兩方對於和約劇烈之爭辯皆結晶於此二報告書讀其文則兩方持論之絶不相容槪可知矣茲先摘譯多數派共和黨之報告書 
對德和約以一九一九年七月十日由大總統提交參議院約文用兩國文字都五百三十七頁參院接約後耗三日光陰於印刷之手續故外交委員會候至七月十四日而始接到約文 
原定九月四日委員會須將審查報告提出現在除去星期日及休假日外交委員會實於四十五日之時間中將和約審查完竣巴黎和會之纂成和約也須六個月召集和會以前各國代表之往返磋商也又需一個月（按休戰在去年十一月十一日和會開幕在今年一月十八日德約簽字在六月二十八日）以彼例此則外交委員會之需六星期時間審查和約未得謂爲玩愒時日也 
本報告書之聯帶述及時間問題者以近來外間蜚語流傳皆謂外交委員會故意延宕此種急不及待之論多出自行政部及政府之機關報紙要皆别有作用要知此次審查之和約關係之重大美參院開會以來所未曾有對於吾國政體之性質國家之將來於無窮時間中有莫大之變化然則奚可草率將事又彼操縱金融之銀行家資三家亦復傳播催迫批准之論若輩欲在戰鬭國之經濟業務中捷足先登以圖飽其私嚢此則市僧之見而亦不免爲人操縱者也至於第三捎催促批准者爲國中普通人民若輩確欲見和局之早日告成惜未克親覩和约眞相醉心於國際聯盟一語以爲國際聯盟者必永久和平之機關也除此而外則不聞不知矣外交委員會旣受重大之委託以履行艱難之責任欲其聽信外間無責任之蜚語得乎 
[美國亞細亞艦隊旗艦南逹哥泰號（大陸報轉贈）]  
　　美國亞細亞艦隊旗艦南逹哥泰號ＤＡＫＯＴＡ本月十八日晨駛抵上海泊楊樹浦浦江中亞細亞艦隊司令葛里夫氏ＧＬＥＡＶＥＳ及其參謀人員等亦均蒞埠爲滬人士之上賓是艦開造於一九○一年落成於一九○四年七月長五○二英尺寬七十英尺排水深度二十六尺半容官員兵士八百二十二人裝置八寸口徑砲四尊六寸口徑砲十四尊三寸口徑砲十八尊一磅彈砲二尊魚雷管二個速力每小時二十二海哩 
二十一日晨七時五十五分司令葛里夫氏率領參謀隨從人員等十五人乘滬寗車過寗赴京次日抵京吾國總統授以一等文虎章於以證中美邦交之愈益輯睦也 
　　委員會之阻力參議院對於本届和約所負之責任亦與巴黎和會無異和會合助員專家有一千三百人而仍需六個月之時期則參議院及其外交委員會當然不能聽信彼無責任之浮言不顧問題之重大與否輕舉妄動以圖速成批准之功也委員會雖向媾和當事人員索取完備之報告文件以爲參考資料而終未獲得是亦延緩之一因當事人員之文件旣不可得遂不得不根據報紙之紀載搜訪和會所聘專家及其他會外參觀人員之談話然僅東鱗西爪不可謂已窺見全豹也 
搜羅資料之艱難得舉數例證明之和約應有適當之地圖以資參證然此項地圖從未賚到參院外交委員會屢向行政部索取可爲參證資料之文件而今所接到者僅美國在國際聯盟委員會所提出之計晝案及委員會中各專家所編擬之草約兩種而已 
參議院之獲見對德和約全文萊因河區域議定書及英美法盟約波蘭盟約實在總統正式提交參院之前蓋皆自英法首揆遞致其下議院之公文中設法覔見乾也外交委員會又曾向行政部索閱巴黎和會與五大國高等會議之紀事錄然數見擯絶卒未獲一覽外交委員會曾請國務卿藍辛出席說明又曾承總統召入白宮爲一度之會見國務卿之說明與總統之談話皆已公布於委員會議事錄中而爲全國報紙所轉載委員會在此兩次機會關於和約之參證資料所得者幾何當爲全國人民所備悉固無煩本報告書之剌剌不休也 
外間催促批准之運動實皆爲反對參議院及外交委員會而發者也對德和約規定非俟德國及美英法意日五大國中之三國批准不得發生效力方今英國雖已批准而其他四國則皆未見動靜也彼以參院延宕而惄焉不安發爲蜚語者何於法意日三國國會之沉默態度獨不加訾議耶有識之士觀若曹排斥異類之行爲未嘗不爲之嗟歎也 
　　對德商業外間催促之論調猶有一理由不可不論若輩聲稱爲恢復對德商業起見尤不得不立卽批准和約若謂卽彼主張延宕至力之流亦必不以爲國際間商業交通之不當開展也然爲此說者實未考諸事實觀夫休戰以後美德間已互通貿易卽可證明前說之爲捕風捉影之談也自休戰之初迄於七月杪美貨之輸出於德者價額共一一二七○六二四美金六月全月美之對行輸出値大於對西班牙輸出値洎乎七月戰時通商局令裁敵國通商取締令故是月對德輸出値爲二四三六七四二美金對奥匈輸出値爲一○一六五一八美金然在六月美之對德輸出値猶大於七月換言之即敵國通商取締令未被裁撤以前美德商業大於裁撤以後是知美國對外商業之隆替宴不以和約之批准與否爲準要在乎歐洲諸戰鬭國購買力之變態若何也是故就事實言之美之已與德國通商無疑也若謂非批准和約則對德通商無從說起此直欺人之談耳美自對德宣戰以後其在德利益無論領事或外交官之職務皆由西班牙爲之代表方今對德新商約未締以前美之商業儘可託西班牙領事代辦之也 
新近英相路德喬治曾爲兩度演說對其國内社會之不安政治之杌隉經濟之紊亂不勝惴恐彼亦謂英國會雖已批准和約及國際聯盟約文而終未能救濟國仙亂象於萬一并亦未謂美參院速即採納和約而牛肉市價可以減仰也 
　　證明和約之可以修正外交委員會今以和約報告參議院同時提出修正案及批准時必須附帶之保留案數條外間對於修正案往往有一種疑慮謂文字上之修正必將重行召集和會於是遷延時日之虞在所不免抱此疑慮者實無意識之尤此則在提出修正案之時不得不先行聲明者也蓋今之巴黎媾和會議初未解敏代表簽約國之全權代表集議於巴黎者六閱月矣今之集議仍若也自今以後猶有六閱月之遷延亦未可知參議院而建議修正約文則巴黎和會立可加以考查和會今方討議分配歐洲東南部及小亞細亞處分塞雷斯ＴＨＲＡＣＥ與希臘布加利亞之關係而欲以亞美尼亞ＡＲＭＥＮＩＡ亞那多利亞ＡＮＡＴＯＬＩＡ君士坦丁授與美國代管則其考查美參院之修正案也必不固拒 
　　修正案之性質外交委員會所提出之修下案第一爲對於國際聯盟而發美國要求修正約文使美國在國際聯盟之投票權與他國等蓋英以大不列顚之名義在國際聯盟會議固有一權然除此而外以其自治殖民領土之名義而猶有四權此四權者皆國際聯盟之盟員且簽字於和約之一員也至於印度旣非自治領土又非殖民地不過爲大不列顚帝國之一部彼之得以簽字和約爲國際聯盟之盟員惟以英國意欲如是耳 
英國猶將控制波斯漢志ＨＥＤＩＡＺ兩國之投票權此二國固與吾美毫無關係然苟英國以此而在國際聯盟中有六權則美之不能與有同等投票權宜無理由可言也他國對此處置表示滿意此不與吾美事然外交委員會見國際聯盟中英有六權而美僅一權實不勝其疑慮者也 
包入本報告書中而附呈之修正案第三十九條至四十四條則稱凡中國山東省内從前德國之租借權讓與權等和約規定授與日本者今當修改還諸中國外交委員會之多數派苟對一種成績深信其爲鑄成大錯者則不欲濫用投票權以助成其惡今欲强取一忠信友邦之財産而授與其他同盟國其唯一之口實爲履行强國間互訂密約之條件此種辦法外交委員會萬不能贊同并不願有此汚損之案件供獻於吾國民之前以貽後世無窮之羞 
其他諸修正案可以并視爲一條蓋其主旨皆同謂凡國際聯盟中之委員會所討論之問題不涉美國或美國預計加入者則美國現可不派出代表 
葛里夫將軍肖像 
　　保留案外交委員會又提出保留案四條要求參院議决批准時當附入约文又復保有隨時提出其他保留案之權今茲所提之保留案四條大旨如下 
第一條美國保有根據對德和約第一條提出迫知書無條件退出國際聯盟之權利 
第二條美國拒絶履行國際聯盟第十條及其他同類條欵之義務他國之領土完全政治獨立不予保障他國間之爭執無論其爲國際聯盟之盟員與否概不干涉遇此種爭執時美國海陸軍隊槪不調用經濟手段之欲以保護聯盟盟員或非盟員之一國以抵禦其他一國之侵略或欲以壓迫他國或欲以干涉他國之内訌或其他之爭執者概不採用關於對德和約第二十二條第二節之代管權美國槪不接受其由美國國會發動者不在此例 
第三條美國對於一切屬於内政範圍之問題保有自行處决之權并聲明凡屬國内政治問題如移民沿海交通關稅商業等皆應在本國權限之内而不當根據本约以受國際聯盟會之仲裁或考查以及他國之處分或干預 
第四條美國對於某種問題認以爲與其來源久遠之政策即所謂門羅主義有關繋者即拒絶根據本約章之規定聽受國際聯盟會之仲裁或考查門羅主義獨美國始能解釋之故聲明其當在國際聯盟會權限以外且不受本届對德和約中無論何項規定之影響 
國際聯盟爲軍事同盟國際聯盟約章非聯盟也直軍事同盟耳蓋觀對德和約之規定以重要權力予五大國卽可知矣所謂五大國者亦卽以有行政會之組織而控制國際聯盟者也外交委員會深信照現在約文組織之國際聯盟非徒不能保全和平並將産生戰爭並以爲國際聯盟約章剝奪美國之獨立資格及其自主權實於美國將來之和平與幸福有絶大之危險也今茲提出之修正案與保留案其主旨唯一即保障美國權利及其自主權使母受侵犯免致發生衝突釀成戰爭也觀美國往昔之盡力於和平政策則今後之愈益盡力可知也且當沿襲向來之趨向母使受他國法令之桎梏投入歐洲紛爭之漩渦中以謀全世界自由與文明之穩固 
吾人常聞人言美國在國際聯盟及對行和約之條件上極多應盡之職務然（應）字不當用在此處他國國民或本國官吏皆不當以（應）字用之於美國國民或其代且之前猶有一派人言參議院苟採納外交委員會之修正案保留案則美國終將被擯於國際聯盟之外以危詞威嚇國中無識之流實爲不識時務者之所爲蓋美國在此次和約中旣無所求亦無所取不求保障不覓新領土不染指於商業利益則他國之與吾美交自無交換權利之虞且國際聯盟苟無美國加入即爲麻木無能之贅疣各國戰勝所獲利益皆有毁棄之虞則他國對於吾美之條件自必承認不遑自此以觀則吾美被擯於國際聯盟之外終不能成爲事實也且吾人並無利已之要索吾人所抱之願卽吾人爲維持已國之國權自主權治安及獨立資格起見當自爲唯一之判斷人而已 
美國今尚未受此種條約之束縳則吾人而欲申述吾人之所願爲與不願爲者此其時矣他人無或能責吾人中心之所欲言者也苟或吾人墜入其他二十六國所組國際聯盟中之桎梏中則吾人發表意見之自由剝削盡矣是故外交委員會爲保持吾美之獨立主權盡心於人羣福利起見而提出此修正案保留案也 
署名者洛志ＬＯＤＧＥ波拉ＤＯＲＡＨ勃郎特奇ＢＲＡＮＤＥＧＥＥ福爾ＦＡＬＬ腦克斯ＫＮＯＩ哈定ＨＡＲＤＩＮＧ約翰生ＪＯＨＡＳＣＮ紐ＮＥＮ慕西ＭＯＥＧ 
[美國橫渡大陸之飛行兢賽]  
　　最速者來回飛行僅須四十八小時三十七分十六秒美國軍用飛機橫渡大陸之飛行競賽今年十月八日在紐約舊金山兩方同時舉行與賽者飛機六十三艘自紐約飛出者四十三艘舊金山飛出者十五艘兩地來廻程途共五千四百英里事前在沿路大城設置監察站預定競爭標準三項（一）橫渡大陸最短之飛行時間（二）實際飛行時期（三）最速之飛行時期及期兩方競賽者同時飛出未幾三機墜地死者三人重傷者一人第一日日没時飛在第一者爲美那 
 
 

Page 19

 
 
爾氏ＭＡＹＮＲＤ自是無有能超出之者十一日一點十二分抵舊金山共計飛行二十五小時平均每小時速度一百○七英里東行最速者同日午後六時抵紐約故單程飛行之錦標爲美那爾奪得 
十四日美那爾自舊金山飛回紐約在至十六日以機件損壞不得不降落修理因以遲延十八小時十九日飛抵紐約雙程飛行之錦標遂落入他人手矣據二十三日陸軍部發表之時間報告大致如下第一比爾森中校ＰＥＡＲＧＯＮ紐約至舊金山二十六時四十五分五十二秒舊金山至紐約二十一小時五十一分二十四秒合四十八小時三十七分十六秒 
第二獨那臻中校ＤＯＮＡＬＤＳＯＮ紐約至舊金山三十一小時三十七分十九秒舊金山至紐約二十五小時五十六分三十八秒合計五十七小時三十八分五十七秒 
第三斯密士少校ＳＭＴＨ紐約至舊金山二十六小時十三分二十八秒舊金山至紐约三十一小時三十七分十九秒合計五十七小時五十分四十七秒 
第四美那爾中校ＭＡＹＮＡＲＤ紐約至舊金山二十五小時十一分八又二分之一秒舊金山至紐約四十一小時二分三十二秒合計六十六小時十三分四十又二分之一秒 
經濟 
[德俄經濟之關係]  
　　　者和約未締以前聯合國深恐德國以條件過酷而與過激派結合然今則反是而以德之援助反過激派爲慮矣近聞哥爾茲ＶＯＮＤＥＲＧＯＴＺ將軍盤據波羅的海岸和會已向柏林政府提出抗議各國論調咸以爲德將肆其野心於俄地然事之經過尚乏確　之資料可資左證故詳細之研究當俟諸異日顧聯合國之注意於此者其故安在哉 
聯合國對於哥爾茲將軍之行動有兩種觀察其一以爲德國與俄國之復舊政治軍動有關其二以爲德國將以俄國爲其殖民地而行其經濟的侵略政策也茲姑不問二者之孰是孰非僅就哥爾茲將軍之行動而言苟眞有結合俄國復舊政治家而謀復辟之意然其果爲德之政府人民所希冀者乎不能無疑也蓋德國日傾向於民主政治之潮流恐未必能與俄國帝制復辟派沆瀣一氣也是則今日聯合國所憂慮者德國對俄之經濟侵略政策也况此種運動非哥爾茲個人之意思乃全德國民之理想也非一時之問題而爲永久之問題也 
德俄之所以開戰論者莫不以爲基於汎日耳曼與汎斯拉夫主義之衝突然而有自兩國經濟上觀察之者以爲俄國之立國根本欲向黑海方面擴張其出口貿易以是而與德國之東方政策有不能兩立之勢矣但此僅就俄國一方面而言若自德國方面觀察則德國有積極的侵略俄國政策也格德里啓所著之（德意志之侵略俄國論）ＶＬＡＤＯＥＴＴＬＩＣＨＬＥＮＴＲＥＰＲＩＲＡＩＬＥＮＡＮＬＥＳＡＲＬＡＲＵＫＮＩＥ書中言戰爭之眞實目的乃德國欲併俄國於其勢力範圍而爲其企業之領土也格氏觀察之當否姑不置論而戰前德國在俄之活動直視俄國爲殖民地與夫戰時德國在俄經濟上之刧奪則又彰明較著者也顧將來德俄兩國之關係如何則亟待研究者也 
吾人述德俄二國經濟關係之先試探討其政治上之關係德國之所以能在俄佔一部分之勢力者其理由有三第一兩國皇室之接近第二德人在俄國内政上之勢力第三德人在俄之殖民今試次第述之如左（一（論德俄皇室之關係當溯十七世紀之歷史當時俄國以恐懼波蘭故遂與德親密德乃行其婚姻政略幾欲使羅馬諾夫朝之斯拉夫血族驅爲烏有塞羅里亞氏所著之（大俄羅斯）（ＣＨＡＲＬＥＳＳＡＲＯＬＥＡＧＩＥＡＴＲＵＳＬＮＰ２３８）中言羅馬諾夫朝德國之血統殆佔六十四分中之六十三云其皇族關係之密切蓋可想見矣 
（二）皇族之關係旣深則近侍之臣自多德人且顯官驍將亦多德人故德人勢力之大不可輕侮也 
（三）僑俄之德人號稱二百萬以居波羅的海沿岸者最多此次哥爾茲將軍之舉兵以征服庫爾蘭ＣＯＵＲＬＡＮＤ佔據伐依克塞河與獨維那河間地域爲目的皆以民族關係爲口實者也二百萬德人之中雖以工商爲多而　身於政界者其勢力常處於優越之地位 
俄人性喜沉思冥想而不善計數故缺乏經營商業之才操商業實權者以猶太人爲最多其他各國人次之德國以政治上地理上之關係通商貿易頗著奇效甚且投資俄國侵佔其産業界之勢力今試述其活動之一端如左（一）貿易在俄之貿易其進出口均佔第一者厥惟德國自一九○九年至一九一三年俄國出口貨之百分之四十三（直接運至德國者與由荷蘭轉輸者合計之）爲輸入德國者而其進口貨之百分之五十三爲自德國輸入者今更揭俄國貿易表如左俄國出貿易表（單位十萬羅布） 
自一九○自一九○國名四年至一平均九年至一平均一九一三年一九一四年九○八年九一三年德國二六八七四三四九四五二六二四八八英國二三○七三○六九二六七○一八八五荷蘭一○八三一八一一一七七四九四七法國六八二九四五一○○九五五六美國五○一三三一四一八七 
俄國進口貿易表（單位十萬羅布）自一九○自一九○國名　年至一平均九年至一平均一九一三年一九一四年九八年九一三年德國二七五九四八一三六四二八四一七八英國一○七六一四九○一七○四一六七四美國五五○七八五七四二七七○法國二八九五五二五六○四二九 
（二）銀行德國之海外發展其最能令人欽佩者厥惟銀行業之活動俄人以不善計數故其銀行業强半操於外人之手而以德國人之活動爲最著按俄國銀行法制雖嚴外國銀行絶鮮活動之餘地而外國人仍得以資本暗中投入俄國之銀行論中有謂（俄國之大銀行皆德法銀行之繼承子俄國銀行之總理皆外國資本家之雇僕）云云此雖不平之鳴而考其實際實非誣也 
俄國銀行之外國資本表（單位百萬羅布）銀行名基本金俄國資本德國資本法國資本英國資本阿屬夫冬商業銀行五○一五二五一○彼得格勒國際商業銀行六○二○四○彼得格勒借欵貼現銀行二○一二八俄國對外貿易銀行六○一五四五彼得私立商業銀行四○二○三一七道勝銀行四五三二三五俄國商工銀行三五一五五一五西伯利亞銀行二○○一五五合計三三○一一○一三五六九一五百分率一○○三四四一二一四在列諸銀行均爲混入外國資本者德國資本多於他國即其勢力亦較他國爲雄厚也至專以俄國資本設立之銀行其規模稍大者僅哇爾加卡馬　莫斯科之商業銀行而已 
三企業奇夫氏著（俄國股份組織企業之德國資本）一書述德國在俄之投資頗爲詳盡今以其重要之事業簡單說明之如次 
甲電氣事業俄國之電氣事業大部分爲比利時人所經營其實資本之注入則爲德意志人也茲列舉電氣事業之在德國資本勢力範圍下者如左公司名稱設立時期資本金俄京電燈公司一八八六年四○○○○千羅布依馬屈拉電氣公司一九一三年一一二五○千羅布電力公司一八九九年九○○○千羅布電力運轉公司一九一三年六○○○千羅布基愛夫電氣公司一九○二年六○○○千羅布瓦爾沙電氣公司一九○四年三五六○千羅布中央電氣公司一八九七年三二六○千羅布奥狄塞電氣公司一九一○年三○○○千羅布英命斯克電氣公司一九○三年七八○千羅布南俄電氣公司一九○二年六九○千羅布拉童電氣公司一九○九年三○○千羅布磁蓋細斯克電氣公司一九一○年二五○千羅布哈巴羅夫斯克電力公司一九○七年二○○千羅布德國電氣事業公司一九○九年一○○千羅布合計八四三九○千羅布 
乙製鐵業俄國爲産鐵著名　國故其造鐵事業異常發逹茲僅就與德國有關係之鐵礦公司列之如次公司名稱設立時期資本金金斯德霍夫斯哥礦業公司一八九九年四○○千羅布希勞列傑德公司一九○八年七○○千羅布蓋列生基爾克公司一九○九年一○○千羅布戴却爾該撒公司一九一○年二八千羅布合計一四八千羅布 
上列各公司所採掘之鐵大部輸至德國德國有惟自所投之資本取得利息而已且以原料製成鐵器輸至各國其出口額如左國各一九一○年一九一五年一九一二年一九一三年德國一八二七○一八○五○一九七二○二五一八○英國八五五○七六九○一二三三○一五○九○比國五五○○四○二○一一八二○一一一六○ 
丙化學工業俄之化學工業中製藥一項無論其在俄國製造或由德國輸入皆歸德人一手掌握者也自一八九七年以至一九一三年德國之投資額已逹一八三三○○○○羅布云 
丁都市經營近年俄國之都市日益繁盛故公共企業亦日見其發逹經營都市之各種公司如電氣公司市街鐵路公司等表面上雖皆爲比國之資本而實際無不爲德人所投資俄國市街鐵路公司共有二十二所其中完全爲德國投資者有五所合計資本金爲三八九七○○○○羅布存欵爲三三八八○○○○羅布由德比二國合資者有四所資本金爲二四二九○○○○羅布存欵二○二三○○○○羅布與德國國立銀行商業銀行及貼現銀行等有關係者一所資本金爲一二○○○○○云 
蒲士　國社會改造論ＭＥＹＲＩＯＫＢＯＯＴＨＳＯＣＡＬＲＤＣＯＮＳＬＲＵＯＴＩＣＮＬＮＣＥＲＭＡＡＹＰ２９云（德人非政治的國民乃産業的　民其軍國主義乃經濟的發殿之一種器具耳故當開戰之初即先佔據鐵礦焉）戰釁旣聞比利時與羅森堡之鐵礦先後被佔繼之者則爲波蘭西俄之鐵礦當時德國已於歐洲佔有經濟上之優勢矣且其戰爭之目的亦不外乎獲得經濟的利益也其對俄經濟的野心據蓋德里企之宣言固已顯然（一）破壞波蘭之産業（二）佔領烏克蘭（三）活動於波羅的海沿海州芬蘭（四）對過激派政策請更詳述之如左一對俄之通商貿易其堪爲德國之勁敵者厥　波蘭據蓋德里企之統計俄國進口貿易額次於德者波蘭也茲列表如左德國一四○○百萬法郎波蘭一一一六百萬法郎英國四○八百萬法郎法國八七百萬法郎波蘭每年所産之製造品爲二二七九百萬法郎其輸至俄國者約佔半數宜乎德人視波蘭爲勁敵矣非然僅以其對俄輸出之多額而已乃以波蘭之於俄國人種通商地理等關後皆極深也苟戰後德國欲獨佔對俄貿易之勢力必破壞波蘭之産業使之無復振作之希望而後可德國破壞勞慈之礦産工業者其例證之一也佔據勞慈後廢波蘭之羅布票而發行馬克新鈔强制其流通者其例證之二也（ＴＨＥＣＯＮＯＭＩＢＴＯＣＴ２６１９１８）且於佔領波蘭時（一九二四年十二月）興登堡將軍宣言曰（羅慈市民之免於　餓 
者幸矣）又德國礦業會長希愛發博士於一九一五五一月三十一日宣言曰（其未遭軍事行動面破壞之法比波諸工廠宜强制徵發之使於十年之内不能恢復其原狀）云其破壞波蘭産業之野心因已昭然若揭矣 
二夫烏克蘭爲俄國貿易出口之咽　苟扼塞之則俄國經濟上之命脈絶德國之蓄意占領烏克蘭蓋具有深　者也嗣後德與烏克蘭媾和條約成所獲利權乃以戰前德俄通商條約通用於烏克蘭爲條件而許烏克蘭與波斯自由通商也當時德國更派人爲烏政府整理財政焉ＴＨＥＥＥＯＮＯＭＩＡＴＬＯＩ２８１９１８ 
三波羅的海沿海州之人種與德國關係極深故德國以此爲理由而抑制波蘭之發展於北海又知芬蘭素與俄交惡遂派兵攻之占領自摩爾孟斯克至波蘭之鐵路以制俄國之死命焉 
四德國援助過激　竭力嗾使其推翻克侖始基之政府所以爲對付聯合國之政策也講和結果聯合國雖使波蘭芬蘭烏克蘭與俄分離而獨立而德國乃引入於其勢力範圍之中如復活一九○四年之通商條約以一九二五年爲限德國之進口貨槪不課稅等是也此種特約亦無非欲逹其經濟侵略之目的耳 
德之對俄宣戰根據於經濟的野心固不待言而英國之對德宣戰亦無非因德國經濟勢力之膨脹俄國第一次革命之際聯合國中以英之援助爲最力無他欲剷除德國在俄内政上之勢力也大戰勝利卒歸於聯合國於是在俄爭奪商權之惰狀益形顯露矣其第一策於德俄之間設立障壁即使波蘭之獨立是也其第二策推翻德國在俄固有之勢力即承認芬蘭之獨立也其第三策阻止德國勢力之束漸即破棄蒲來斯德及烏克蘭條約也其第四策從根本上驅逐德國在俄之經濟的勢力即没收德國在俄所投之一切公有資本及財産也 
以上所述聯合國破壞德國勢力之消極的政策也然而英美法三國對俄之野心亦有顯著者焉如承認芬蘭獨立也樹立西北俄政府也助成北俄政府也援手南俄政府也效力西伯利亞政府也莫不皆然其中北俄政府成立之際英國爲之設立鈔票發行局以謀發展其貿易而今以不得已之故撤退守兵其計畫遂歸失敗矣又英國政府在南俄制定保險法仿戰時危害保險制度者其目的亦不外乎謀經濟上之活動耳美國於芬蘭及西伯利亞實行其借欵政策其目的欲獲鐵路敷設權也 
俄國産業之所以尚未完全發逹者以其未關之土地多而已墾者少也俄人素乏經營産業之才能故其未開墾之土地每多荒廢而猶待外國資本與技術之輸入焉第一俄國爲世界著名之農業國其平原縱廣大河流雖充斥而耕作尚極糼稚農具尚極古樸耕地共有制至今尚存於是農民乏進取之心故其收穫之數乃極鮮茲據亞歷新斯基著（現代俄國）（ＡＬＥＸＩＮＳＫＹＭＯＤＥＲＮＲＵＡＳＳ）所揭小麥一英畝之收穫率比較表則知俄國爲最少也英國三○八布希德國一九三布希法國一七○布希俄國七七布希至其榖類之産額據少海根男爵（ＢＡＲＯＮＨＥＹＫＩＮＧ）所調查與世界所産者比較之其百分率如左小麥二二％大麥三三％燕麥二五％裸麥五一％其家畜之數據一九一三年之統計列如左表馬三三八六三○○○羊七三九六二○○○牛五一三五五○○○豕一四二三二○○○其馬與羊之數與美國近似而豕之數則不如但農業改良則其産額當增至二三倍也 
第二俄國爲世界屈指之礦産國英德之隆盛與法意之衰微其主要原因煤鐵産額之多寡耳今先以各國煤鐵之埋藏量列表如左煤之埋藏量表（據一九一三年坎拿大地質學會報告書）美國三八三八六五七百萬噸坎拿大一二三四二六九百萬噸中國九九五五八七百萬噸德國四二三三五六百萬噸俄國（西伯利亞在内）二三三九八五百萬噸英國一八九五三五百萬噸法國一一五八三百萬噸日本七九七○百萬噸 
一九一三年煤之採掘量表美國二八七五二○千噸英國二八七四一○千噸德國二七三六五千噸法國四○一九○千噸籍國二九八七○千噸鐵之埋藏量表（據一九一三年坎拿大地質學會報告書）美國二三○四六○○千噸德國一二七○○○○千噸法國一一四○○○○噸英國四五五○○○千噸俄國（歐洲）三八七二○○千噸日本二八○○○千噸 
一九一三年鐵之生産額表美國二七七四○千噸德國一四七九三千噸英國一○三八○千噸法國四○○一千噸俄國三○四○千噸觀上列之表可知俄國煤鐵之埋藏量極豐而開採量極鮮苟將來發展其産業煤鐵之用途漸廣則尚未可以限量也第三俄國爲世界第一之森林國據一九一六年俄國年鑑所揭全俄森林面積爲一五八七九二二○○○英畝其總收入爲八三二九○四三○羅布純利益爲五八七九九二七三羅布其面積較諸美國約多三倍而收入則不如其森林尚待整理耳 
俄國之富於天産已如上述而所缺乏者資本也技術也戰前之開發富源端賴夫德國而今則形勢陡變矣代之者爲英美也此後之問題即德國欲恢復其戰後之創痍能坐視英美之爲俄并拓乎夫德國之阿爾蕯斯勞蘭二州已割還於法其煤鐵已被奪矣西利西亞之天然富源亦已危殆矣羅森堡爲德國商業之門户已加入法國關稅同盟矣德國之現狀固百孔千瘡而立國於大地未有不思再舒展其勢力者也然則其西向乎其東向乎西向則阻於英法勢且絶望舍西向之外則惟東漸之是圖焉俄國今尚在風雨飄搖之中德人或將傾注其全力而謀發展焉吾人所宜注意之一歷史的關係今德國與俄皇族血統之關係雖已斷絶而散處全俄德人之勢力及其在俄私人經濟之活動非能於一朝一夕驅除盡凈也况德人與俄之關係旣深問洞悉俄人之性情熟審俄人之嗜好不難設法以聯絡之也今英美之銳意研究俄國恐未能及德人之萬一耳二地理的關係今聯合國之以波蘭介在德俄之間而阻止德國之東漸其外交政策固未可厚非而波蘭爲新興之國旣遭德兵一度之蹂𨈆恢復現狀要非目前所能立致者� 
矣將來能保德國不能假道於處乎今英與俄地理上之關係雖較法美爲優而未能與德之昆連俄境同日而語焉三猶太人關係徵諸過去之事實支配俄國産業界者猶太人也而在俄之德國實業家亦多猶太種其生氣互通可不待言矣恐將來德國之對俄發展仍將假手於猶太人也四貨幣之關係今俄之羅布與德之馬克其價格均大落而互相接近於貿易上較便蓋國際交易當視匯兌爲標準其價格相去太遠者非損於彼即損於此故貿易不能圓滿如意也而德俄之滙兌則反是 
由此觀之德俄二國經濟之關係將來或愈密接英美之遭排擠亦勢所難免者也戰後東亞之商戰杊心地點不外乎中國而西歐商戰之中心地點其惟俄國乎吾人當拭目俟之矣 
 
 

Page 20

 
 
   
 
 

Page 21

 
 
   
 
 

Page 22

 
 
商業 
[美國最近工商界狀况]  
　　工業會議美國近爲增進資本界與勞働界感情籌盡調停兩界爭端之方法起見由威爾遜總統於十月六日召集工業會議資本勞働普通人民三方面各出代表若干人威氏滿望此會能收滿美之結果庸詎知因會同協商問題而竟至擱淺也資本代表對於會同協商之原理並不反對然彼等以爲所屬之傭工無論其有無組合自當有自由協商之權面只限於所屬一部之範圍内外界不得干與勞働代表則堅持各業傭工當有集合之權而於會同協商時可自由擇代表出而交涉雇主界以爲（各業）與（自由擇代表（兩語範圍太廣不啻於交涉時予外界以干涉之權普通人民之代表頗左袒勞働界而贊成其提議雇主代表則極力反對之照會議規則凡議案未得三方面一致贊成者不能通過此議遂不生效力會議亦因之瓦解無暇論及他案矣現在人民代表主張威氏當將會議重行組織會員不分畛域討論問題當從大處着想以期爲勞働界謀幸福云 
　　煤業罷工十月二十五日威爾遜對於以利那威印地阿那沃哈合華及本西尼亞東部之煤礦罷工發表宣言謂此等舉動案與政府及人民爲難爲理義所不容法律所不許若因此而發生變故彼當按律懲治工人設法保護人民云云礦工所要求者爲增加工資六成窿内工作每日不得過六小時作工四日當休假一日過規定時間之工作當以一倍半計算星期及休假日工作當作雙工及其他種種改良工作狀况之條件工人申明此等要求皆有商量餘地惟礦主以爲從手續上言之歐戰尚未告終礦工礦主及政府所協定之工價曾訂明（於一千九进二十年三月三十一日前若戰爭未完全停止不得更改）故刻下不可增加云 
　　碼頭工人之罷工調停紐約碼頭工人罷工之各種方法迄今猶未見效彼輩表面上雖以增加工資縮短工作時間爲要求實則雄心勃勃欲得各種與有關係會社之管理權也今雖軍需之搬運有軍人承乏數處工人重歸作工然仍有千百船隻不能起卸貨物因此而損失之金錢奚止千百萬由内地運至海外之貨物現皆留滯中途進口貨之堆棧日形蕭索物價之騰貴盡在意中雖有另僱新工之說然在計畫中尚未實行也此項罷工勢雖洶洶而至今尚未發生暴動亦云幸矣 
　　世界勞工會美國工界中雖有上述種種不穩之現象然近在華盛頓有三大國際勞工會議之組織積極籌畫增進工人之幸福其一爲汕和約發生者各國代表皆已蒞京開始會議雖美國未曾批准和約而不得與聞然仍無妨於進行也其二爲國際工聯協會去年曾在亞姆司脫但姆開會今擬在美京繼續召集惟因代表未到齊故至今尚未開幕其三乃國際女工會議此爲破天荒第一次之婦女國際會議云三會議中第一會議最爲重要是會隷屬於國際聯盟會現已略有頭緒委員會已擬定一報告各國法律及習慣之及於減少工作時間協助無業游民保護爲人母者扶翼工界婦孺及他項問題皆詳述無遺將來正式會議即可依此報告採擇施行也彙各領袖工業國之保護工人法訂爲一集附入和約而使勞工會議促其實行勞働界其將受惠不淺矣 
　　商人協會此會會員祇限於國際聯盟中各國之人民其宗旨乃欲擴張國際貿易利便各國商業交通鞏固工商界國際上一致之行動增加各國與人民間之平和情誼及進步以期發世界工商兩業其施行細則可分爲四端（一）建設一永久國際機關從事調查各國經濟問題及社會問題其所需要者爲何現在之出産品爲何將來發逹之機會若何（二）凡能利便鼓勵經濟界發逹之法律及規晝皆提倡之（三）公佈商業狀况及商業專門人材之意見（四）分送商業專門人材之報告及其他著作於各公共機關 
　　美國對歐之債權英法意比美代表之來與商人協會者不下數千人歐洲代表乘此機會表示其歡迎美國仍以繼續接濟食品原料及機器之意旨若美國允如所請則一千九百二十年中當有十萬萬元以上之外債放出此項債額之若何召集何時交付及是否能滿此數皆未能預决商業部幹事來斐爾特發起組織一五萬萬元至十萬萬元資本之對外貿易公司專經營長期抵押借欵及發行債劵爲美人投資國外者之後盾協會之債權及經濟委員深信此債不難召集並主張組織更大之公司云 
　　商業概况美國商業不無受各處罷工之影響各業所受損失皆有明白之統計然就大勢而論美國商業仍蒸蒸日上對外營業有飛騰之象仲冬及來春之定貨爲數已甚可觀罷工風潮雖似洶洶而不至大碍惟煤礦罷工頗似嚴重因存貨不多勢必即行告竭也奢侈品之銷場未減家常用品之價格不見低落蓋各處購買力甚强也 
[美國與西伯利亞之貿易]  
　　西伯利亞人口約二千五百萬大部分爲勤勉之農民其面積爲三百五十萬平方英里富藏礦産木料皮革硬毛等所産亦饒以鐵路交通之便收買極易西伯利亞之俄國居民業農者約占百分之八十五故所需農具極多戰前仰給於德國者今已來源杜絶矣夫農具不敷所用勢將影響於生産率而農民之收入旣減購買力亦不免日趨於薄弱今美國救濟西伯利亞之方針第一供給以必需之農具而購買其需要之原料西伯利亞農業聯合會派委員數人常駐於美國設事務所於紐約之百老匯路二百八十號所以促進美國與西伯利亞之通商關係者也其名譽委員長爲培爾塞諾夫乃西伯利亞信用聯合會長俄國著名之實業家也委員長爲巴西基洛夫亦爲第一流之經濟學者其他委員均西伯利亞農民之代表至委員之事務一方面爲聯合會中購買農業及乳酪製造業所用之器具機械以供給於農家而一方面則有賣却屬於該聯合會所管之原料及製造品之交涉全權此農業聯合會實爲俄露斯經濟組織之基礎也 
據諾爾頓氏致舊金山商會報告　稱西伯利亞之富源極大而恢復産業亦頗有進步其對美貿易如海參崴出口之皮革已逹美金一百五十萬元又海埠之畜産聯合貨棧中尚存有出口至英美兩國之貨其價値約爲一千萬元云西伯利亞於此兩載之中商業已全遭打撃此次大宗皮革出口乃其居民所囤積者也聖路易市場曾競賣西伯利亞之皮革其品質之優已爲商賈所公認故畜産聯合因之而接受大宗定貨焉西伯利亞産物尚多如馬皮馬毛亞麻羊毛等皆是也沃木斯克政府以英美二國所需之原料極富故注其全力於出口貿易尤以與美國之貿易結果最佳故屢囑畜産聯合代表竭力進行紐約波斯頓均設有該聯合之經理處焉惟自西伯利亞運至美國之貨須經太平洋之各港費用浩繁美政府爲便宜之計由陸軍部撥欵五百萬元借與畜産聯合爲之購買農具而使開墾耕地增加生産焉該聯合所出之牛酪乾酪等亦爲對美輸出之重要商品將來西伯利亞美俄之貿易關係誠未可以限量也 
[最近英國海外貿易之發展]  
　　今年九月間英國之進口總額計一萬四千八百六十萬鎊較諸去歲九月增至五千五百萬鎊矣其出口總額計六千六百五十萬鎊亦較去歲增加二千六百五十萬鎊矣其以外國或殖民地之原料製成工業品而再出口者計逹一千五百七十五萬鎊較去歲增加者一百七十五萬鎊矣更累計自今年正月以至九月之進出口總數與去歲同期之數比較之進口則增加百分之二○三出口則增加百分之六一一以數字表之則增加之進行額爲五千零五十萬鎊出口額爲二千六百五十萬鎊再出口額爲一千四百萬鎊也上列數字之中其尤可注意者厥惟進出口額同時有激遽增加之趨勢耳 
顧英國之所以增加其進口額者需要食糧及其他原料故也英國對於食糧等進口之增加或謂其外債之負擔過重將不勝其任者然而英國於此次戰爭之中未能以充足之食糧供給其人民故感非常之痛苦及至今日其不受經濟壓迫之階級雖無憂於食糧而大部分之人民仍不無食糧缺乏之感故英國之進口食糧縱令重負外債亦所不顧也至英國進口之原料今年九月已較去年九月增三千萬鎊較前年九月增三千一百萬鎊更累計自正月以至九月之數今年較去歲之同一期間增加者計一萬二千六百萬鎊而較前年增加者亦有一萬七千一百五十萬鎊焉顧其原料大都爲恢復國内事業之用如木料棉花苧蔴等是也 
英國　者以所進口之原料而加工製造之故其再出口之貨物獲利極厚而今日之狀况則不然其勞資等已倍蓗於前故所獲之利極薄當戰爭時其生産事業大都停頓是以目前之視爲當務之亟者恢復其製造業也今年九月之生産額較去歲九月增加一千八百萬鎊較前年九月增加一千五百五十萬鎊今年九閱月之累計較去歲增者計一萬二千六百萬鎊較前年增者計一萬一千六百萬鎊焉其製造業中生産增加最著者爲機織物機器等其次則爲電器機刀剪鐵器鐵路材料等將來英國工業品再出口之發展其有限量乎 
[一星期海關報告摘要]  
　　出口純銻五○四○擔　綠茶二一五五擔植物油脂一八七四四擔桃球二○六五擔狗羊皮二○一○七三張烟葉二○二二擔樟腦七○八擔八日極司丁號往美各埠皮鞋一二○○雙十三日吐　號運往新加坡絲吐爛　一五八二九九斤蛋乾五三二七擔熬猪油二○五七擔植物油脂四○六七擔呢帽一三二○○只同船往　佛坡絲吐　　六九六二七斤紅綠茶二○九七擔蠶豆二一一二擔蛋乾一八一三擔獸皮三七六九三張皮統一○○三件熬猪油五七○擔十五驍　拉號往英國倫敦黃白生絲一九八八八斤同船往法國里昂生絲吐頭一五七六○九斤同船往法國馬賽龍洋估價三三三三三兩十五日神户丸運往膠州灣米八四四擔同船運往大連灣又三七九八擔同日屈負爾號運往大連灣雜餅七八八九擔花紗飛花七八八九擔香烟雪茄四五○○○○枝靛青估價三二四七兩麩皮二二五四擔海貝一○二一擔花生九九五擔十六日竹島丸往日本各埠芝蔴萊子二六八八擔十五日三島丸往安得威伯芝蔴三四三九擔同船往法國馬賽生絲疋頭八三八二斤紅綠茶七七七擔羊皮六五九張同船往英國倫敦生絲吐頭二八二九三斤煙葉五七○九擔綠茶二五九擔十七杜拉愛司號往塞得港蛋乾一二八二擔植物油一○五三擔呢帽二○八二○頂獸皮三一○三二張牛毛九一九擔同船往馬賽芝蔴二六八八擔同船律安得威伯木油一六八一擔山羊皮一二四○二六張氈帽草帽一五六○○頂生絲吐頭三七四四九斤草帽　四三四擔十八日吉本丸往美國各埠豆餅一一五○擔十五哭花歌丸運往　灣島純銻三三六○擔十七美佛銀元號往芝加哥草帽　一五九二擔狗皮毯一四八○張草帽一八○○頂同船往紐約木油二九四五擔花生一九一六擔鮮蛋一八○○○○○個同船往温哥華山羊皮一三○九○○張同船往　爾明登機油九五四○加倫棉花二一六一擔麵粉四二七一擔棉布四○○○疋十六託福丸運往大連灣 
米三三三一擔紋銀估價七○○○兩紫花布二七二擔十六日新江號運往大連棉籽油一六五二六擔十八日西郎號運往瑙威芝蔴五八八○七擔同船往意國熱納 
進口各種棉布一二三七○疋舊麻袋一一八七五○只洋傘七六三○柄色棉紗布六三○○碼雜紙九八四擔海藻一六二五擔白糖二○二五擔絲棉織物二○六五斤錫盒一九二○○打有鏡錫盒六○○○打火柴八四○○○打針一○○○○○○只靛青估價三九九三兩廿九日春日丸由日本來煤八九四三噸八日止六日船由日本來毛絨毯二七二五磅棉氈毯四四○條靛青估價一八○兩廿五日泰碼丸由英國來絲織品一九六一斤五日筑後丸由日本來紙一八○○擔八日和歌浦丸日本來蚊帪布四六二碼五金三三五六擔火石一六七七擔兔皮八五四四張銀條估價三○二七六四兩二日卡許勾號由英國來原色棉布四九○○疋棉織物二一六○碼棉花三二六六七擔棉紗二四一四六擔白斜紋八一疋同船由印度來銀條估價七二七二七兩一日竹島丸由美國運來各種棉布三七五八○疋舊蔴袋一○五○○○只洋傘一○八○柄帆布五四四五碼五金一二五七擔雜紙二四一六擔白糖一三五○擔棉織品七二三六打鈕扣四七七○○打火柴二七○六○○打機油八○○加倫針二二五○○○○只玻璃五○○箱靛青估價一三○○兩可可油八二八擔一日竹島丸由美國運來各種棉布九六九二疋玻璃二二五○箱雪茄一三○○○○○枝氈毯二七一三磅五金九一四擔一日北野丸由英國運來原色斜紋二○○○疋鐵條二三一八擔玻璃一七○○箱針二五○○○○○只靛青估價三六○○○兩同船由比國運來銀條估價二○一二六兩同船由香港運來各種棉布四二七七○疋又五○四五○碼棉毛織物四五三一四碼五金一一五○五擔手帕一四○七一打香烟一四二一○○○枝麻油二○八八加倫顔料八○七擔鈕扣一二○七二○○打二日葛藟南浦號由英國來原斜紋四五○○疋鐘綠八二六二只五金九一六三擔蠟四二七○擔靛青估價六七七七兩機器估價六○八四兩玻璃二九九箱三日威司維爾號由美國來鐵器一三八五擔二日愛兒克敦號由美國來煤二三五八噸二日止松波丸等由日本來野參一○○六兩二日斑石號由海參崴運來各種棉布七八一五疋又八七四○碼　鐵貨七四七三疋洋樟腦一○○八擔玻璃七○○箱香烟一六七五○○○枝靛青估價三五三五六兩二日歐爾　誌號由美國來煤一一六六噸三日泰裕丸由日本國運來各種棉布三六九一四疋舊麻袋一一四五三○只洋傘一○八○○柄絨布紗布四九三二○碼白糖一三五○擔紙九五七擔棉花八七九擔巾帕襪四九八○打磁盆一五二○打紐扣一○一二○打靛青估價三六七四兩四日八幡丸由日本運來煤三○三六噸二日亞　歌丸由日本來又二七二四噸三日落瓜山丸由日本來紙一○六九擔檯膠二五一九擔二日西郎號由瑞典運來鐵綫二三一五擔烟葉四三一九擔香烟一九三五○○○○○枝二日及司汀號由美國來煤二一六八噸六日豐丸由日本運來又二九五○噸三日東京丸由日本來又一三五三噸四日榊丸由日本國運來 
[上海物價表]  
　　本表如有欠正確處請各界函知白克路侯在里内七四五號本處當即更正財政部駐滬調查貨價處報告躉售時價貨名單位本週十二月八日前週十二月一至十四日止日至七日止糧食類兩錢分釐兩錢分釐高常河下白元擔五一七二五一八○漢口小麥擔二七七五二七三○大麥一一四磅機　綠兵船麵粉包一六八六一六六七蕪湖莞荳擔三○○○火車河南黃荳擔三一六○三○八○湖南蠶荳擔二三○○毫州一等芝蔴擔七二○○牛莊荳油　一一二五○一一五八○華豐麩皮小包一九九○二○五五 
其他食物類牛肉磅○一二四○一二六牛肉磅○一三二○一三三猪肉磅○二○一○二○三青花魚磅○一五五○一八五鴨隻○三六六三七○鷄蛋打○一三九○一四○香蕉磅○○三三○○三三橘磅○○六六○○五九梨子磅○○八○○○八一　葡小梱○一八○○一八五馬鈴薯擔二○一二二○三五牛奶（外國乳栅）瓶○一四六○一四八蕯門　魚擔四四○○四○○○十號荷蘭赤糖擔八三○○八七○○廿五號荷蘭細砂白溏擔九八○○九八○○三温半太古白糖擔九五○○九○○○八號車白糖擔九一○○八八○○海帶（根室）擔三二○○三○○○飛　煉乳箱九九五○九九二五出辦龜赤參擔三六○○○三六○○○中號十番有剌黑海參擔一二○○○○一一○○○○黑胡椒（黑大）擔一六○○○一六○○○綠茶（珍眉）擔三四○○○三三○○○綠茶（元朱）擔紅茶（祁門）擔一九五○○二○○○○紅茶（寗州）擔一八八七五二一○○○ 
疋頭及其原料十四磅喂馬原粗布疋七五五○十四磅人塔原粗布疋七五五○十三磅九龍原粗布疋六四五○六四五○十三磅龍Ｃ原粗布疋六五○○六四○○八四鷄心原布疋五一九○五三一○八四藍七子原布疋五五五○五四七○八四東方朔原布疋五二五○四九○○八四牛　原布疋四九五五○○○四十雙松鼠原細斜疋八九九○四十電車原細斜疋四十劉軍原細斜疋八九○○九○一○四十人面原細斜疋八一五○八○○○四十雙童原細斜疋七九○○七九○○四十竹虎原細斜疋七九○○八○○○四十老人槍白布疋一○三○○一○二○○四二空城計白布疋一○一○○一○二五○四十郭子儀白布疋一○一○○九八○○四十弓美人白布疋九二○○九○○○四十鳳凰原粗斜疋六六○○六五五○四十藍象原粗斜疋六五五○六五○○四十飛魚原粗斜疋六三○○六九○○二十四猪牌漂標疋三五○○三三○○二十四菊花原標疋在四五○三三○○十二支紅大班棉紗包一七○四○○一七七四○○十六支福島棉紗包二○一五○○二一六○○○十六支寳鼎棉紗包一九八三七○二○九八○○平松Ａ２３絨線磅二四七五二四七五芝川ＰＡ１１３絨線磅二一五○二一七五四十二支三光元色變股線大包四三九○○○四五七五○○六十支三光元色變股線大包六三五○○○六四七五○○通州棉花包三○五○○三一五○○上等白廠經擔一一一五○○○中等白廠經擔一○七五○○○下等白廠經擔九江苧蔴擔一四二○○一四二○○卅碼雙童提花錦緞疋一七四○○一七四○○ 
五金類日立紫銅錠擔二三○○○二三○○○粗細黃銅條擔三二○○○三七○○○徑二吩至一吋竹節　條擔五七五○五七五○長一吋至六吋花旗釘桶六七五○六七五○ＢＨＰ澳洲青鉛條擔七○○○七○○○九十磅馬口鐵片箱七七五○七八○○九號及十號白鉛皮擔一九○○○一八○○○徑四吩至一吋二吩孟林元鋼擔五七五○五六二五湖南純銻噸九八○○○一○○○○○漢冾萍生鐵塊噸五二○○○五四○○○ 
燃料類頭號杵島塊煤噸一五八七五一六○○○頭號金田統煤噸一○二五○一○三七五頭號紅屑噸一一五○○一一五○○頭號開平火車塊煤噸一三○○○一三○○○二號井陘統煤噸一○五○○一○五○○頭號開平屑噸八○○○八○○○頭號梅溪和炭擔○七三一七四○柴五十梱○七三一○七四○船牌洋燭（十二兩）箱三四七五三五二五魚牌火油箱三九八七四○三三老牌火油箱三九八七四○三三漁樵火柴箱二九二五○二八七五○蟠龍火柴箱一一八七五一二二五○ 
建築材料類 
３６Ｘ２４美國玻璃片箱一三三七五一三一二五３６Ｘ２４日本玻璃片箱一二六二五一二五五○８１５呎方料花旗松千方呎四五○○○四五○○○東洋白松千方呎三六○○○三六○○○方料暹邏柚木千方呎一一○○○○一一○○○○長十六呎以内千方呎四五○○○四五○○○新加坡梗白板千方呎四五○○○四五○○○島牌漆油桶六三○○六三○○Ａ字漆油桶一○五○○一○五○○海風水門汀桶三四○○三四○○啓新水門汀桶四○五○三七○○東洋實磚千塊天津空心磚千塊四八○○○四八○○○天津紅瓦千張五三○○○五三○○○頭號老式中國瓦萬張三三六○七三四○四○ 
工業用品類硫酸箱五八四四五九二○阿　尼亞噸二○四五六八二○三五○○淡輕四綠箱一六四三八一六六五○漂白粉箱四五○○四五○○鹽硝百磅二○四五七二○七二○燒　擔四五○○四五○○泡花　筒二六○○○二六○○○鐝鐵　奶箱七○○○○七○○○○硼酸粉筒六○○○○六○○○○硫黃（塊狀）筒一一六八九一一八四○雙鴨直接朱紅斤二四○○二四○○和合直接淡黃斤五○○○五五○○白水灘直接靛藍斤三三○○三三○○福壽硫化元色擔四八○○○四八○○○福壽硫化潮藍擔一六○○○○一六○○○○福壽硫化軍衣黃擔四五○○○四五○○○飛馬鹽基性洋綠磅四○○○四○○○和合酸性硃紅磅一四○○一五○○得利鹽基性米黃磅五六五六○○ 
其他物品類２５Ｘ４７美國有光紙令一八五○一九○○２５Ｘ４７日本有光紙令一五○○一六○○３１Ｘ４３美國報紙令二八二五二七七五３１Ｘ４３日本報紙令二六○○二六五○文成本連史件一○一○○一○一○○柏半太件六六○○六六○○美大仁毛邊件八五○○八五○○美孚紅車油四十加倫三三○○○三二○○○亞細亞氣發油桶三二○○三二○○　雙人洋針萬枝六一二五六八七五　手槍洋針萬枝三六二五三六二五一百二十塊祥茂肥皂箱五○○五五○三七一百二十塊固本肥皂箱四三五○四三二九三十生的蝙蝠牌花注磁盆打二八五○二九二五大瓶三星斧頭白蘭地箱一八二六五一八五○○好時火酒箱七○○○七一二五五十支三砲臺千支七○一六七一七八香烟（普通）千支七○一六七一七八五十支前門牌千支五二六○五七七二香烟（普通）千支五二六○五七七二五百支大英牌千支三三四六三四七八香烟（普通）千支三三四六三四七八十支老車牌千支二○四五一九四一香烟（普通）午支二○四五一九四一淡克浦四登烟絲磅一六三○一七一二五十支大喜牌千支八○三六八二八八香烟（普通千支八○三六八二八八五十支長城牌千支五五五二五六二四香烟（普通）千支五五五二五六二四五百支雙喜牌千支二八九三二八八六香烟（普通）千支二八九三二八八六五百支大吉牌千支二一三三二二二○香烟（普通）千支二一三三二二二○洪江桐油桶九四○○九四○○勘誤上期本表四十郭子儀白布價格九○○○四十弓美人白布價格九八○○二項價格應對調上等白廠經前週價格一一八八七五○應作一○八八七五○九江苧蔴前週價格一五五○○應作一五二○○特此更正 
 
 

Page 23

 
 
   
 
 

Page 24

 
 
   
 
