# 1890 - 300 - 4906300

 

Page 1

 
 
[二十四史第一次書告白] [  圖屬書集成局啓]  
本局所印二十四史墨必選擇上品可保年久决不變色紙則一律用雪白連史略不參差本可早日告成袛以精益求精不免稽延時日　巳　　二十餘史第一次先出晉書宋書南齊書梁書陳書魏書北齊書周書隋壽南史北史舊唐書元史　十三史共書一百六十二本與股者　找足　銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史書五代　遼史金史計九史篤三次至本年十一月終可出宋史明史計两史現在尙有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[九朝東華録减價出售] [  圖書集成局啓]  
本局所印九朝東華録一書紙墨精良校讐詳細分裝六十四本外　紅木夾板六副可謂盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳户購取庶一經披閱如瞻列聖鴻謨乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[保朝末議]  
嘗考朝鮮爲亞洲弱小國週七千里北界連俄東南近日三面瀕海五千里其所以苟安旦夕而不爲安南之分於法緬甸之襲於英琉球之縣於日者賴有中國聲靈爲之維持調護耳溯自聖朝定鼎之初許朝鮮自立聲教屏障東藩不叛不侵世修貢職　閉關絶使外無邦交者垂三百年於此矣近於光緒内子二年日本脅以兵力始允仁川元山釜山三口通商惟約内日人知有中國絶無備兵保護之語上年巳丑春俄國兵艦駛人鹿島勢如占踞問其本意則將建船澳屯軍煤築砲臺設戌兵也近復以干涉高事勒令立約清命於我之政府同爲鄰國願分保護微勞顧比二國同一覬覦於朝鮮而俄更肆無忌憚矣蓋日足以侵朝不足以拒俄地僅四島東懸海中如德川氏之末造俄兵艦人大坂入唐太加以英美兵艦入下田賀浦籍館長崎諸口往來無定舉國騷然旋以唐太歸俄而與英美修好俄之視日等於視朝特觀變沈機不欲遽開其　耳查俄跨歐亞二洲惟西卑利亞東部地多荒野日欲闢一門户以遂其鷹瞵鶚顧鯨吞蠶食之私如南出黑海土耳基限若雷池難越一步不得巳　間　隙旁侵伊犁迨朝廷遣使分畫鴻溝而俄人猶復狡然思逞欲移界碑煽動奸民希冀償願今知中國講求武備創立海軍其眈眈之視　注朝鮮遂於東部大興鐵路限五年蕆事自提烏門至額爾庫特斯克渡拜喀爾湖繞黑龍江北岸東達烏蘇里至海參崴距西部俄京彼得斯堡計　華里二萬八千運餉徵兵刻期可到其謀不利於朝鮮　先以據島爲嘗試以覘我籌畫設我厚集兵力於東陲　忽逞於西陲之伊犁聲東擊西肆其詭計而又於吉林黑龍江之北界重屯戍兵九禹爲　路提督伊克乃奇夫所統勢似牽制我軍彼可乘間舉琿春士卒疾渡圖們江竄入慶興鏡城南犯　川北青咸興等處從俄賀資格海調取太平洋羅實可所統之兵船二十八號可戰者雖僅七號鐵甲以之襲朝鮮邊境則裕如也苟一旦將咸鏡全道一千二百里之海疆據而有之元山一口可作安南之西貢觀與中國分界保護如安之法役日本以通商口岸設有後言俄實能左之能右之日者朝廷洞燭其奸嚴飭北洋水師統領丁軍門汝昌勤加訓練不准軍士請假登岸且吉林長將軍順北於混同南岸東於圖們江北岸增兵嚴備黑龍江依將軍克唐阿整頓邊防徵足旗兵原額一萬一千八十名擬請每兵實給歳餉銀二十四两外加馬乾以備差操奉天裕將軍禄選練勁旅爲不時徵調之備接辦電線以通東北軍情在籍大員新疆巡撫劉中丞錦棠朝廷以其威望素孚辦事妥善優詔賞假未便開缺仰見聖算深遠邊潘同歸覆幬矣如謂保守朝鮮亦當屯兵戍守而不知找中國素無其例夫是朝鮮之自爲籌備尤不容須臾緩耳其全境分八道咸鏡平安爲北二道忠　全羅慶尙爲南三道京畿黄海江原爲中三道風氣剛勁北勝於南選將練兵素循古法近日泰四治兵以德國爲最善其民兵三百八十萬設爲班替之法在營訓練三年在藉聽調十二年朝鮮宜變通行之截分南北中三叚各領以將佐而以專閫入員統之江華連津等岸雖設有砲臺半時不加演習一遇宼警始籌備禦則砲臺之可恃者十無二三昔英將戈　曾籌陸戰之法云購製鎗砲祗求泰西通行平等者輔以短刀長矛巳足濟用但當訓練得法統師得人俟敵登岸多蹈出截無不可以制勝此誠深知我之情勢以立言者也朝鮮如行民兵之法尤當加之於意然陸戰固足以殺敵而猶未足以窮敵苟於口門廣置水雷謀密而敵不知機靈而我可用但使敵艦　駛於外而不敢近泊以老其師一蘇秦謀六國以戰勝於不兵爲上策也統籌朝鮮海岸西如平安黄海京畿全羅忠清五道本我海軍巡閱之所旌義爲外海要地時以兵輪泊之北衞黄海南頭東海東距釜山口四百里以扼日本海之衝沿疆四十餘島相機策應尤易惟東岸咸鏡江原慶尙綿延二十里扼要駐防朝鮮宜出以全力設海疆有事萬一難支如壬午六月之役我可出師東渡屯彼漢城分路接應北至咸鏡之元山六百里南至慶尙之蔚山七百里東至江原之江陵三百里三涉四百里北境之慶興鏡城明川近遣圖們北岸之吉軍抽隊两渡以援之北青咸興諸口岸遣奉省練軍由渭原達奉天臺東北走連德山至北青東南出劍山至咸興两山雄鎭南北巘疊岡童最宜設伏或如安法之役朝廷庇護劉軍給軍火濟軍餉使之一心將　而又慮其兵力單弱以我之勁旅犄角之總之保朝以防俄爲先防俄以東岸爲急東岸以北境爲要其法備　宜陸戰堵口宜水雷守土宜民兵决之两言兵法云用我所長攻彼所短而巳况朝鮮土宜五榖礦産五金近北邊民素習射獵苟能富教兼施新猷丕煥則朝鮮可得自全之術朝廷庶無東顧之憂也豈不懿歟 
此吾友琴琛詞友代乃師嚴筱竺明經之稿也於亞洲東境時事之决斷形勢之指陳位置經營包括詳盡拜讀一過洵識見高遠不凡才也急請録出以備臺道諸公採擇有裨於東藩决非淺鮮梁溪瘦鶴詞人記天南遯叟稱之曰然 
[厦客茗談]  
　　八月二十八日得忌利士公司福建輪船由香港往厦門甫停輪各小工卽紛紛上船工作有某 
 
 

Page 2

 
 
甲者年祗二十餘不知因何被工頭某粤人怒毆傷及腰際痛極倒地一息奄奄經人扶上小船至島㺯路馬頭登岸忽又暈仆口不能言延至晦日天明時因傷身死屍親據情報請地方官　騐旋有人出爲調靈給以洋銀一百數十元屍親遂目　收殮舁赴官地掩埋訪事人函述如此因照録之然人命關天本館固不敢下一斷語也○稅厘局提　馬儀亭太守到差數月以水土不服禀請調換别　日内　　稅釐總局巳懸牌以南臺稅釐局提　鄧太守調至厦局馬太守則委辦南臺稅釐總局云○人秋以後两月不得甘霖各處山麓高田尤苦禾槄欲稿哭春泉觀察關心民瘼涓吉九月初五日在城隍廟設壇祈雨並飭厦两分府出示禁止屠宰三天至十一日重復禁屠冉申祈禱須俟甘霖　降方准開屠云○厦門貿易塲中以洋郊北郊爲首屈一指本年春季北郊所　牛庄荳子豆餅獲利頗豐至秋間因到貨過多以致生涯大壞各錢庄無可周轉每致滾支巿面如此奈何奈何○厦門向無信局光緒元年上海老福潤到厦分設繼之以全泰成同太仁協興昌森昌福興康各局紛紛開設十數年内增至十五六家自臺灣攺設行省以來信局　涯尤覺蒸蒸日上　日闔厦十五局會同公議具禀廳署取具環連保結請給示諭如一局有弊歸十四家攤欵賠償並將作弊之人拘送究辦從此寄書郵益臻妥實當可免石頭城下之浮沈矣 
[閩垣雜紀]  
　　福州圜法之壞由於錢鋪虚出票張小錢鋪　二三百票俗呼爲票條店資本輕得利薄尤易倒閉甚有無賴之徒倒而復開開而復倒罔　病民莫此爲甚民間貪圖票條之便明知其禍而故蹈之數十年以來受其害者不可勝數現由官府購到小洋十餘萬分給各錢鋪使之流通復設公估之局專看銀洋使白姓有所信守小洋可行票條不禁而自禁果能實力奉行不特圜法有轉機　閩中上下人等亦均受其益矣卞制軍之造福於民間者豈淺辭哉○南臺保甲總局有稽查之責民間如遇鬥毆賭博窩娼等事皆就近控告盖比州縣衙門易於起滅也現在該局新委俞明府佳鍾接辦掃夙弊而煥新猷吾　拭目俟之○著名訟棍程姓裝人站籠尙未斃命現在仍置囹圄中未知如何辦理○两欽憲隨帶可員馳驛來閩查辦事件屈計早巳出京卞制軍特委馮大令彬蔚高大令楓前往　幾憲旌○福　近日竊案頗多保甲局總辦愓晴川觀察因此倍加勤愼每日早晚親出巡查并飭各叚栅門修理一新招募更夫日夜看守想宵小聞風自當歛跡也○重陽日都人士女每在烏石山于山屏山上各放風筝爲樂亦有在山上廟宇中對酒談心以無負此良辰美景直至日墮崦嵫始命駕遄返此向例也本年山上遊人如蟻風筝如九連環之屬殊覺寥寥殆亦巿景使然耶撫時感事爲之慨然○福州城隍廟近日延僧道建七晝夜醮壇幢旙飄颺香火氤氲好事者往觀路爲之塞 
[甬江大火續述]  
　　甬江於十五晚大火其大略情形前巳録報兹聞當火起時該處泰餘錢庄將店内所存現洋八百數十元現銀百餘两及　人寄存之金銀首飾珠花玉器等物用小箱二隻裝放外以包袱包裹台捆一袋搬至老江橋上突被身着黄羽毛親兵號衣青布裹頭下着甲裙之搶匪三人又身穿紅色親兵字樣有心青布裹頭下着青褲搶匪二人口操廣東湖南音手持偠刀木棍將銀洋首飾等物强奪逸去該店夥　可等人在後跟追匪徒至靈橋門外扒沙巷　壽脚划船埠之船渡過裏檺河至沿城下扒城而進查問船夥葉某等三人皆云目見及店夥追至永甯橋城脚下巳無所見槿拾得勇　三隻而回迨火熄後當卽禀請提憲緝犯追　馮軍門卽懸賞格云浙江提督軍門馮爲懸賞飭拿事據職員彭上楣禀昨晚隣境失愼甬江泰餘錢庄内存有現洋八百九十四元現銀一百零七两六錢一分併店夥寄存金銀首飾珠　玉器等物用小箱盒三隻紅花包袱包就合捆一袋棧夥搬運至浮橋頭排上突被身穿黄羽毛親兵字樣號衣青色包頭并身着甲裙搶徒三人又穿紅色親　字樣背心青色包頭下着青褲搶徒二人聽其口音係廣東湖南之人均持腰刀棍班子卽將銀洋首飾等物私行强奪棧可跟追兇徒　扒沙巷强將划船埠馬德興之船過河至沿城下見其扒城而進查問該船之夥葉阿遠任小毛　阿生目擊職赶至永甯橋認追至城卜拾取該凶　勇鞋三隻等情禀請飭拿追贓給領前來除札飭遵照會縣協捕一體飭拿外合行懸賞不諭爲此示仰軍民人等知悉如能拿獲是案眞正贓犯者由本軍門自口捐廉賞洋二百元倘有通風報信因而拿獲者賞洋五十元决不食言云云又聞水弄口之高墻被火燒壞於次日上午坍倒墻卜之協興信局及刻字店房屋均被壓坍人亦被壓急將磚瓦扒開内有二人身受重傷未知能醫治痊愈否也 
[潯陽瑣誌]  
　　聞之瘧者虐也言其熱蒸寒慄以虐人也又聞瘧不病君子不料九江城廂無論君子小人近日患瘧者十有八九呻吟之○ 
聲比屋皆是甚至有朝發夕斃者或瘧逾一七無碍者醫生束手多以尋常治瘧之法治之則正如小詞所云七絃琴彈不盡相思調矣故稍有見解者競相戒以勿藥有喜云○新壩人某甲先在潯巿作小買賣營生今年不知因何歇業以致貧不聊生且有烟霞之癖由是蠅營狗苟無所不爲董九日有見其在大碼頭洋行門首拾以銀鐲一副欣然有得忽後　一人追尋而至大聲曰吾遺失銀鐲拾得者吾必厚酬中形狀惶急適一老嫗提籃在旁甲卽將鐲藏諸嫗懷曰請暫收藏恐伊搜檢也須臾失主去甲遂向嫗取還嫗索酬中凝思良久曰適身畔無錢然旣承雅意吾照半價兌換與汝可乎嫗喜袖出英洋一元中欲加增而失主又至甲催愈急嫗無奈復取籃内錢二百文與甲始怱忽各散旁觀者見嫗笑容可掬並不知爲受騙而實則甲與失主固一鼻孔出氣者也 
[百两盈門]  
　　两淮運司江蓉舫都轉之五公子曩在卾省聘定前江蘇巡撫辟大中丞煥之孫女公子爲室六禮旣成涓吉於本月十五日迎娶吉期前三日由女公子之兄湖北候補道華培觀察曁眷屬人等送親來揚因舟中諸多不便由都轉代假花園巷内安徽會館爲公館張燈結綵綵設輝煌觀察卽日携眷登岸旋於十四日過送妝奩卽俗所謂鋪房也鼓吹雜奏儀仗鮮明箱籠古玩金玉珠寳無一不備約有百餘抬所過之處皆嘖嘖稱羡迨十五日卯刻先由江公子備齊執事躬往坤宅親迎並舉行奠雁禮禮畢公子先回然後新人由會館廾輿儀從炟赫旗幟飄颺前導　乾宅迎娶者後爲坤宅　親者由花園巷起排列甚長而坤宅銜牌尤多不下百餘對盖觀察係蜀中舊族簪纓世代科第連綿令人見而健羡運署前亦非常熱閙重門洞開所紥燈彩輝煌璀燦五色迷離頭二門外馬足車輪幾無隙地印委紳商以及屬卜各員均各衣冠往賀蹌蹌濟濟從示有如此次之盛者然都轉於餽送禮物一槪璧辭弗受巳刻彩輿登堂新人交拜後卽入洞房行合　禮見者咸謂一對璧人無殊珊瑚玉樹誠天生喜耦也聞薛觀察尙小有逗留擬俟三日會親後始行返卾云 
[揚屬科試]  
　　揚州府陳太守日前奉到江蘇學政楊大宗師來文檄飭所屬各邑舉行科試江甘两邑專奉文後遵卽擇定十月初一日扄試所有與考文童均於前三日取齊除移咨各邑同日一體扃試考刻巳懸不曉諭矣 
[蘇州試事]  
　　江蘇學憲楊大宗師示期本月十四日取齊蘇州府屬生童舉行科試是日下午文駕抵胥門碼頭文武各官以次遞呈手版隨有水師營燃槍升砲以表敬忱少頃迤邐出胥門大街駐節宏文館十五日謁廟講書閱墻放告十六日考生經古十七日考童經古十八日考府長元吳生正塲十九日覆試生經古二十日考長元崑里正塲二十一日生補考二十二日考江震常昭崑新生正塲二十三日覆試府長元吳一等生二十四日考吳江震童正塲二十五日提覆吳江震童二十六日考常昭新童正塲二十七日覆試江震常昭崑新一等生二十八日頭塲考優二十九日提覆吳縣童十月初一日二塲考優提覆江震長童初二日提覆常昭新童初三日貢監録科初四日新進各童覆試初五日 
 
 

Page 3

 
 
總覆初六日奬賞 
[幾釀火災]  
　　江蘇省城某藥舖於本月十五日宰鹿並熬煮諸膏煮至多時烟囱中黑烟突冐旋卽炎炎直上屋頂將次焚穿店夥奮勇救援並招附近隣人帮同澆水始得應手而滅不致釀成巨災亦幸矣哉 
[悞認娼寮]  
　　鎭江西門外租界中盆湯巷内某妓家門庭冷落車馬久稀乳燕雛鶯相率他去只一老妓及一老嫗支持門户枇杷庭院蓋久巳綦跡苔封矣某夜二鼓時突來五旗人欲選鴛鴦之夢老妓自知衰頽馬齒不足以博貴客歡乃避八隣家不爲伺應旗人怒遍處搜尋尋至曲房見一徑可通紆廻而入則燈紅酒緑月滿花嬌一少婦斜坐簾前容光絶世不覺怒從心起大肆兇鋒少婦駭極悲啼大聲呼救隨有大漢四五輩排關而入指令巡捕拘拿蓋此屋雖與妓舘通實爲某油糖雜貨棧信宅婦卽棧主王某之妻也時四旗人見勢不佳乘棧遁去只其一舉步稍緩致被拘送捕房旋向英領事禀陳由領事飭差送往洋務局懲處 
[古皖紀事]  
　　安慶來信云本月初九日協臺以下各員弁齊穿蟒服恭舁撫憲盔甲由錢牌樓出東門過八蜡廟　沿入西門經上司下坡龍門口梓潼閣迤邐至撫轅蓋迎霜降也○本月初八日沈仲復中丞帶印出轅校閱皖北各防營弁勇所有撫署日行公　照例委藩憲代拆代行遇有緊要機宜隨時包封遞至行次先期面諭營務處及保甲總局隨時隨事一體會商實力辦公毋徇清面并飭查段各委員逐夜親身巡緝以免鼠竊潛蹤○沈中丞擬開濬鹽河并將大通鹽棧移設省塘使省會生涯得有起色日内巳籌撥數萬金札飭統領安慶澄清營前長江水師協領柳馥堂軍門鳩工從事矣○東門外向有砲臺一座疉遭洪水漸次傾頺現經營主梁君禀詳統領安慶馬步各營宁珮珍軍門轉詳撫憲沈中丞諭令練軍各營逐日派出兵丁協同工匠造總須工料堅鞏篇主勿得草率了事 
[待詔兇頑]  
　　某甲者湖北人向操剃髮業前年由高麗至日本長崎耽於烟色以致資斧漸空今春轉而至神户横濵依舊一無所獲不得己仍回崎埠作待詔生涯而日夜辛勤不復如從前之荒於游戲囊中稍有積貯遂致書滬上同業友托雇夥伴來崎俾得舊業更　日新月盛某乙欣然而至帮工甫二月卽被辭歇身無餘蓄飢凍難捱時時向甲貸錢以供日食本月初八晚又闖入店内堅求一飽時甲正與日女對飲佯作不聞乙曰如不與飯乞借若干錢甲曰請少緩須臾可乎及飲畢喚乙曰爾欲錢可隨我來乙不知其將不利于巳也從之而往及至八閩會館前山麓驀按住乙頸出刀欲刺乙駭而跪求并誓不再向索借適日人某内過此乙轉而乞救丙急將　手解開再三婉勸甲始藏刀而去丙乃送乙至廣馬塲向華人聲訴情由甲自知於理有虧反稱乙欲殺我乙不認致又爭毆經衆勸開甲遂奔赴董事處誣乙强借不遂持刀行兇翌日事爲理事署所聞楊星垣都轉飭提甲乙丙訊問各以行兇對都轉究無証據僅判令甲償乙盤川後董事廉得實情進署面陳一切都轉大怒立飭提案判責甲數百板押解回華越十一日有船往高麗甲乞自出川資而往都轉准之派捕押解下船甲旣出牢籠恨衆人之攻訐也囑捕寄語曰我有日再至必攺裝縱火將廣馬塲付之一炬然後甘心捕據情禀覆都轉都轉查得船巳出口惟有傳諭各商户如遇甲至拿送入署重懲而巳 
[需才孔殷]  
　　會典館現屆重修大清會典一切輿圖地志均須重加修訂我朝幅員之廣超邁古今十八省外又有東三省内外蒙古散布於北庭新疆回部蟠廻於西域以及青海西藏莫不歸諸典屬前行文各直省令將各省疆域形勢重行測量繪圖進呈以昭鉅典嗣復劄飭福建上海天津等處各學堂於學有成效諸生中嚴行挑選精於測繪者各一二名咨送進京以資内用日前劄文由南洋大臣處轉達上海製造局劉康侯觀察以國事爲事不没人善蒞局後興利革弊先生詳請咨送英法文朱陳楊劉劉瞿陸七生以是諸生咸起感奮之心此次會典館專調算學人員觀察雖以廣方言館天算諸生大半破壁飛去留館者僅三四年前新生然仍商諸監院招令各學生回館面試測量繪圖等事後諸牛齊集觀察命題四道第一問今有甲乙直綫中隔巨河不能量用紀限儀測定角度以平三角法入算試詳言其測法算法繪圖明之第二問今有一縣之地必先測量而後繪圖測必用向盤量必用銀絲或帶尺未測之先如何測法旣測得角度與量得丈尺之數又如何繪法計里開万不差累黍試詳言之第三問地圖之準者必依經緯線緯度平分不難匀列經度有盈縮除赤道一綫每度二百里外迤北迤南皆有縮率又有一定算法試推上海北緯三十一度十二分每一經度里數若干第四問圖稿旣成縮小宜合比例西人縮圖不一其法試言用何法爲便而準迨甄别旣定共取三名第一名江蘇吳縣附生葉耀元第二名浙江山陰附生朱正元第三名江蘇江甯附生李錫恩觀祭以會典館取額有限擬詳請南洋大臣咨送葉生一名嗣葉生以家貧親老未克遠行且謂此區區測繪恐不足以答國家之高厚遂辭謝之因推讓於朱生目下南洋咨文己到不日卽可附輪舟北上云 
[彞陵櫓唱]  
　　四川臬憲松廉訪由京南下於初七日抵宜先是宜郡官塲聞憲節將臨早於招商碼頭紥就綵棚預備迎迓及旌麾涖止城中文武員弁均至江滸恭迎鎗礮聲如雷震廉訪登岸暫駐入川期尙未預定云○初五夜寳華輪船抵宜搭客甚多初七日江通輪船抵宜初八日晚两船同開載貸甚多是日碼頭抬貨脚夫每貨一件加增四文誠恐人少不能抬盡故增價以期踴躍也其貨多是藥材絲頭並雲貴運來之生熟牛骨當江通抵宜時載來之貨大半是皮花包是日駁船駁貨用两小船帮住不料一船漾開致將皮花大半落水幸浮在水面得以盡數撈起尙無損失云○某甲之婦孕滿十月臨盆忽産一鹿两耳生在臉上角將出未出産卜卽斃婦及他人莫不驚駭當卽淹埋此亦戾氣所鍾也○近日天氣亢旱寒燠失常時症較前更多染症者不出三日往往名登鬼籙安得秋風秋雨掃盡塵氛俾呻吟床蓐者捐除苦惱也 
[閩省官報]  
　　本任仙遊縣王偉堂到督轅禀謝銷註册察看字樣飭知知縣陳增奉委通商局帮辦事件從九梁鼎華卸辦通濟門土藥分卡到省知縣易簡奉委讞局學習差 
[滬上官塲紀事]  
　　調任湖北藩憲黄子壽方伯本定於前晚由滬起和時適北風大作波浪翻騰遂攺於昨日上午十點鐘時乘龍驤兵輪赴金陵然後赴卾垣履任瀛眷則須小住數日涓吉啓行云○江蘇督粮道景月汀觀察由津來滬換坐官舫小泊觀音閣碼頭前日用小火輪船拖帶赴蘇○江南提督譚青崖軍門秉節來申於晚乘原舟回松郡 
[西員拜客]  
　　西洋代理總領事官濮君於昨日午後三點鐘時偕繙譯畢君拜會上海縣陸大令大令欵以西盡歡而散 
[教節停公]  
　　昨爲西國節期繙譯官祁君預先知照捕房暫停會訊 
[明係强搶]  
　　前日上午九點二刻時有一少婦靚妝艶服蓮步珊珊行至虹口西華德路突有匪類三人隨蹤而至婦未之知也其一突自後揮拳擊其首意圖强搶簪環婦大聲疾呼時則往者來者相屬於途一聞喊聲羣聚問訊匪徒知計不得逞四散奔逃婦乃雲鬢蓬鬆喪氣垂頭而去　憶前數日有某西人乘車至菜巿街驀一匪徒自車釜搶其帽奮足狂奔西人急命停車向之道赶而匪徒巳不知去向無奈科頭露頂而回夫本館屢論匪人搶火云云亦謂事出蒼黄是以乘聞搶物耳乃地當衝要人極從容而流氓地痞者流竟敢若此之肆無忌單然則洋塲十餘里内不將化爲　棘之區乎西人因謂自後出門當身懷　寸之小洋槍遇有匪徒搶物而逃者先開槍擊傷其足踝然後拘獲送懲然在西人 
 
 

Page 4

 
 
則能說　行凡我華人斷無有一出門卽暗藏利器者惟是隨時留意以免匪人生心也可 
[小輪遇險]  
　　飛龍小輪船本在上海吳淞來往前日下午由淞返申駛近十六鋪馬頭波浪滔天船主幾難支拄以致船身横擱某鴨屁股船錨練上勢甚阽危幸人手衆多始得脫險然船上人巳受驚不淺矣 
[幸逃法網]  
　　秃奴犯戒己見報章聞此僧曾在正豐街某氏老嫗家與某大姐作巫山之會蓋卽俗所謂上臺基也事爲選事者聞知毁扉而入雙雙擒獲扭至門前適有巡街捕到來大姐乘間脫逃祗將僧及嫗拘去捕頭向之詰問均不承招捕頭以佐証全無一併開釋嘻曾謂暗昧之事而肯授人以佐証乎若該僧及嫗者亦可謂此中之老作家巳 
[英界公堂瑣案一]  
　　包探沈金隆禀稱地痞姚小金前奉上海縣拿懲甫經開釋出外卽於昨夜偕黨類至張氏卽小雲烟館吸烟遇事生風毁壞燈蓋并將烟槍失去該氏遂報明捕房拘姚解案張氏供稱姚偕四人至小婦人處吸烟時巳夜深尙索添烟小婦人告以時逾十二點鐘恐十捕房送罰姚非但不允反取逞蠻以致失去烟槍毁壞燈盞姚供稱小的偕友前去吸烟時並非深夜因事口角不敢逞蠻朱明府飭押候過堂覆訊究辦○包探　松惟禀稱小的前獲竊贼奚瑞元起到失贓查明中西三失主解奉大老爺訊　飭查有無别案今查悉該賊並無别案因特送　發落奚供稱小的行竊該死如今贓巳吊到乞賜恩寛朱明府判令笞責一百板枷號七天發頭門示衆○包探王阿二禀稱小的於巡邏時見孫道桃釘碗擔中有禮查各匪荷蘭水瓶八枚盤問來源據稱禮食出店人王阿有令釘磁器無錢可給將　作抵小的偕任問訊王稱實　其禀且新釘諸磁器其在客館主以王不應瞞却西人暗中舞弊因囑小的一并解案請子訊懲王供稱小的雇孫釘碗　需釘貲九十五文將瓶作抵此事西人原不知道實係小的妄爲今巳知非尙求恩恕孫供稱王釘碗無錢將瓶作抵捕頭稱何蘭水瓶八枚值錢二百餘又現今祗抵九十五文王孫均屬不是朱明府遂判令將王笞責四十板孫笞責三十板○蘇虧米訴稱李阿高深入醉鄉前來尋釁見物卽毁由捕拘押捕房李供稱小的被酒所悞以後决不敢再飲過量之酒矣朱明府惡其酗酒滋事判令笞責二十板以示薄懲○馮朝　訴稱張江仁闖入家中行竊當塲獲任原思不于深求豈知伊　逞兇爲此交捕送案張供稱小的係粤之杳山縣人向在某洋行執業頻年流落衣食難周欲覓回里川資是以行竊倘大老爺恕　的初犯嗣後當勉爲正人矣朱明府飭差押令遄回原籍贓給馮領去 
[法界捕房紀事]  
　　甲乙二小工因作夜工分值不均各懷忿恨昨日遇諸吉祥街口互相扭毆適上海縣陸大令排導而來見此情形飭卽拘住交巡街華捕押入捕房○金利源馬頭巡丁亥丙因舟子某丁駕舟不愼恐其悞觸輪船喝阻不依反將號衣鈎　因之拘送捕房捕頭着押候解送公堂　究○縣差某戊偕原告某巳某庚某卒等數人在途中指獲被告某壬倔强不肯入城途遇三道頭華捕某癸問悉情由以該差雖有牌票尙未照會捕房移請領事官盖印當　差役原被帶至捕房一併押候請示 
[恩深挾纊]  
　　謹　者頃奉到王介眉大善士來函奉嚴慈命以順直被災當此天氣漸寒章身之具尤爲孔亟諭卽變産製新棉衣一千件助到敝堂囑解災區仰瞻善士尊甫竹鷗方伯人人勳業丕著齒德俱尊欣悉本月八十上壽夫婦齊眉孫曾繞膝椿萱並茂介壽慶登乎耄耋　纊宏施樂善先及於饑饉允屬德門之盛事定邀聖世之旌揚龍章錫寵拭目可待拜登之下謹富赶卽運裝以副加惠災黎之至意善昌忝列世誼未晋遐齡之頌僅代災黎先祝福壽無量[  上海六馬路仁濟善堂籌賑公也善昌謹誌]  
[浙省撫轅門抄]  
　　九月初三日牌示仰新選衢州府訓導陸用賓桐盧縣敎諭何涵知悉卽於本日初四日來轅聽候本部院考騐給憑母違特示候補道丁禀奉委城門總巡差進見禀謝轅下文巡捕李禀知丁母憂○初四日華松年禀銷石桐　荒禀知藩司委管解京餉差寗波府經歴汪心源禀知赴銷禀見叩謝候補府經歴强紹嵩禀奉委轅下文巡捕差禀見叩謝○初五日丁憂前衢州府榮禀蒙給咨回旂守制泥首叩謝禀見卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[庚寅年九月十一日第四十一期戒烟名單]  
　　柳子良年三十九嵗江蘇省吳縣人現住新開河就作烟葉生意上癮十九年每日吃烟二錢四分作三次吸保人三海里公記烟葉行任春生年四十五歲廣東鶴山縣人現在棋盤街海利號顧工上癮十六年每日吃烟五錢作二次吃保人亦棋盤街海利號蔣九生年三十歲甯波府鎭海縣人現住下海浦牛皮廠爲業上癮一年每日吸烟二錢作二次吃保人外虹口晋昌廣貨店蘇芝元年二十四歲寗波府鄞縣人現住盆湯衖向作洋貨生意上癮三年每日吃烟三錢作三次吃保人姚栗谷王成榮年四十三歲浙江省鄞縣人上癮四年每日吸烟一錢二分作三次吃保人程止記陳錦明年二十九歲上海縣人現住西門城内錢莊生意上癮五年每日吃烟三錢作三次吃保人三茅閣橋未茂打包店趙玉金年三十五歲江甯府白容縣人現住三洋經橋趙同興店内作鐘表生意上癮五年每日吃烟六錢作三次吃保人亦趙同興汪熾昌年四十三　安徽省婺　縣人現住棋盤街就作棉綢生意上癮七年每日吸烟二錢作二次吃保人棋盤街益昌棉綢莊王有慶年四十六歲上海縣人現住寳善街襪店生意上癮九年每日吸烟二錢作二次吃保人寳善街王同泰襪店范頌芳年二十五歲上海縣人現住城内業儒上癮三年每日吃烟四錢作二次吃保人打狗橋張順源漆作張錫山年二十八歲上海縣人現住打狗橋南塊就作漆業上癮四年每日吃烟四錢五分作三次吸保人范亷土張候山年三十七歲安徽省新安縣人現住英界新橋大隆典樂有慶年四十三歲湖北省江夏縣人現住法界後興街銅貨生意上癮六年每日吃烟二錢四分作三次保人法馬路全泰恆烟袋店潘鳴竹年二十二歲不海縣人現住老北門内向作錢莊生意上癮三年每日吃烟三錢作二次吃保人老閘橋南首萬祥酒店竹隆雲年二十八歲湖北省江夏縣人現住後興街就作銅貨生意上癮四年每日吃烟二錢七分侔三次吃保人法馬路全泰恆水烟袋店張得勝年四十五歲江蘇省江都縣人現住麥家圈就作小生意上癮三年每吸烟五錢作三次吃保人法馬路李有米店以上各名九月十一均巳除鎗第四十二期名單俟後再録以供衆覽[  上洋平康建恆濟戒烟局李經馥何鏞鍾洪南誌]  
 
 
 

Page 10

 
 
   
 
 

Page 11

 
 
[光緒十六年九月十一日京報全錄]  
　　宮門抄○諭旨七道錄前○發抄硃批四道○河督許奏臚陳巳故疆臣事蹟請宣付史館摺○將軍裕奏請變連揀選倉監督摺○又奏飭同知回任片○又奏疏通开途片○九月十一日兵部太常寺太僕寺正藍旗值日户部引見六名工部六名○榮公假滿請安○續昌崇禮前往朝鮮請訓○莊王請假十日○瀅貝勒續假十五日○太常寺奏派揀選官缺派出松森文興奕年○召見軍機續昌崇禮徐用儀○發抄譚鈞培奏安平等屬被水賑撫情形奉硃批知道了卽着飭屬妥爲撫恤毋任失所欽此○又同知周瑞璧等期滿甄别奉硃批吏部知道欽此○廖壽豐奏鄭工辦運稭料出力之同知許廣身等分别攺奬奉硃批吏部議奏欽此○又請將獲盜出力之通判何桐青給奘奉硃批吏部議奏欽此○○頭品頂戴河道總督臣許振　　奏爲巳故疆臣勤勞卓著事跡可傳據實臚陳懇恩宣付史館以彰藎績恭摺仰祈聖鑒事竊河南撫臣倪文蔚因病出缺巳蒙恩旨矜恤有加凡在臣工同深欽感惟念該撫臣忠清亮直始終不渝所在無表異矜奇之迹而去後每繫車民之恩任事無畏難苟安之心而功成常處巡讓之地鄭工一役當時定謀發議實抱孤忠而憂憤積勞其受病亦卽在此及振褘興倪文蔚素本相知近官一省生平宦跡言之能詳有不敢壅於上聞者查倪文蔚由翰林院庶吉士改官主事前河南撫臣嚴樹森辟襄營務　師陳州還過通許捻匪猝至倪文蔚慮通許城守單弱回馬急馳與賊爭先至城下僅而得入百計助守竟以擊退城賴以全旋以功保郎中銜賞戴花翎嚴樹森撫湖北與前湖廣總督臣官文會奏調倪文蔚赴鄂相隨督師所向皆捷倪文蔚賛襄之力實多大學士曾國潘督两江時數稱其賢招致幕府以祖母年高爲辭愈益重之在金陵主講書院多所成就迨終養復隨李鴻章剿賊德州計在軍營立功最久而始終謙退未進一堦捻匪旣平李鴻章附片保奏蒙特旨賞郎中並有廉讓可風之褎補官截取簡放湖北荆州府知府在郡八年百廢俱舉萬城大堤爲下游十數州縣屏障長二百餘里江流剽急每遇盛漲一塌輒數十丈倪文蔚於濵江陡岸切爲坦坡下列巨樁上累大石層層收築磯上游自是無傾塌之患河巿煩庶就堤列肆遷之則民悉重擾仍之則堤不可加乃因肆之廣狹分植石柱横施閘板以備不虞前歲荆江大水恃此無恐倪文蔚旣周知堤之險要而除其積弊乃著萬城堤志使後之莅事嘹若指掌奸胥弊吏技無非施光緒八年播廣西巡撫時積匪十餘股久竄關外抗拒官軍倪文蔚剿撫並用生擒匪首陸之平攻破大竹根賊巢招撫覃四娣李亞生等凡兹經畫著之奏牘早在聖明洞鑒之中九年調廣東巡撫濵海居民貪沙田之利築梡基與水爭地故致氾濫倪文蔚嚴申基圍之禁至今賴之及撫河南到任一月河决鄭州先是倪文蔚任開歸陳許道時卽以石家橋來童寨等處險工爲慮議於廣武山脚建壩挑溜旋卽去任議不果行人皆服其先見方河决時倪文蔚卽以搶築裏頭爲第一要事親歴災區察看情形議設鄭工總局賑撫總局委員分設賑廠拯救飢溺安集流亡當是時也羣情惶惑衆口沸騰謂口門過寛斷難合龍者十人而四五謂黄河當徙萬不可塞者十人而二三老於河務者欲引中牟成例議請分年辦理通籌大局者又欲先疏南河故道然後堵此决口倪文蔚力持定見不爲衆說所淆請欵集料一意塞决又奏募工賑營以工代賑以杜土夫之居奇於天津設轉運局於省會設官錢局挹注不窮以杜奸商之壓價凡有益於工賑者無不纎悉圖之伏念鄭工一役前之不就在興辦之太遲後之速成在舊占之克保比吳大澂至接續進築和衷商辦而計日程功矣際此大災昏墊而豫民無以流亡荒政之善確有明證較之一意督工尤有難者酷暑嚴寒不遑安處工賑未畢鬚髮　然臣二月抵豫一是驚其衰老而倪文蔚以爲受恩深重雖死何辭由衷之言使人感動交缷河篆卽日南去校閱營伍行至南陽巳感暑濕猶復竭力支拄將南陽一鎭各營閱畢輿疾而還遂至不起杳前河南撫臣錢鼎銘在任病前胶帮辦河南賑務大臣刑部侍郎袁保恒在差次病故皆蒙聖明念其勞勩特予褎恤倪文蔚實心任事勤事而死與錢鼎銘袁保恒大致相同身後巳苟　慈賜卹在案至逾格勸忠斷非臣下所敢擅請所有該故撫臣工賑盡瘁情形及生平服官事蹟據實臚陳請旨宣付史館緣由理合會同護撫臣布政使廖壽豐合詞恭摺具奏伏乞皇上聖鑒訓示謹奏奉硃批另有旨欽此○○奴才裕祿等跪奏爲内倉監督不敷揀選擬請稍爲變通恭摺會陳仰祈聖鑒事竊内倉監督一差向由盛京將軍衙門主事五部司員内輪流揀送會同擬定正陪保送無論年歲均可揀擬歴經如斯辦理嗣於光緒十年四月初八日准奉天總督咨凖欽差大臣徐桐薛允升咨開光緒十年三月十八日内閣奉上諭前據内閣學士尙賢御史曾培祺先後陳奏奉天事宜當諭令徐桐薛允升查辦兹據該尙書等查明具奏嗣後盛京五部司員　送内倉監督其巳經派過者差滿着俟扣足八年方准再送欽此欽遵等因咨行在案此盖因從前内倉監督有連任两次者有從未充當者固非平允是以物議沸招自廷臣議章後奴才等遵行辦理無如五部司員每部題缺郎中員外郎主事各一缺其餘皆係京選之員三年報滿後例不送差兼有升調嚝缺差佔等故以及曾任倉差未滿年限者部員甚少一經内倉輪應到班動致乏員殊形掣肘若五部司員必以八年爲限扣足到班總須十年之外且内倉有正有陪擬陪之員更得十二三年方能到任况五部司員中豈無勤惰亦有賢愚優差爲鼓舞之資倉儲乃愼重之責若輪應到班必限於八年勤者不應復送惰者坐可倖邀勢必優劣不分則何以興人奮發踴躍之志再從前五部司員優差有二自中江歸東邊道管理除此别無鼓舞之資奴才等再四思維與其拘守新章諸多掣肘莫若稍更定限以免向隅擬請嗣後内倉監督一經保送任滿後但隔三年卽可揀送不准連次充當如此辦理則濫竿充數者可免倖邀而鼓勵之中亦寓區别之意奴才等擬將内倉一差稍爲變通緣由是否有當謹合詞恭摺會同具奏伏乞皇上聖鑒訓示遵行謹奏請旨奉硃批着照所請該部知道欽此○○裕祿片再營口海防同知章樾三年邊俸期滿赴部引見現巳回省繳照應卽飭令回任以專責成除檄飭遵照外理合附片具陳伏乞聖鑒再府尹興陞入都陛見故未列銜合併陳明謹奏奉硃批知道了欽此○○裕祿片再恭查道光十七年六月初九日奉上諭奕灝等奏請酌量鼓勵司員等語據稱盛京五部司員别無升途着自本年爲始每屆京察之年所有該處五部郎中員外郎主事内有連次保舉一等者題覆到日准其由該將軍副都統五部侍郎會同揀選二三員出具切實考語專摺具奏咨送吏部帶領引見其餘一等人員仍著照例辦理該部知道欽此隨於道光十七二十二十三二十六等年京察欽遵諭旨將五部連次一等司員揀選保舉送部引見蒙恩將乃部員外郎明峻等記名簡放自道光二十六年以後永未專摺保舉五部司員雖保列一等僅照例加級未能與京部司員一體記名録用而舊例五部郎中尙有京堂缺出夾單開列一途自道光十四年内閣侍讀學士通政使司叅議光祿寺少卿鴻臚寺少卿等缺攺爲引見補授亦久經吏部咨行盛京本處郎中毋庸咨取開列是五部司員官至郎中卽别無再進之階奴才綿宜等身膺部務奴才裕祿蒙恩簡授 
盛京將軍以來體察五部一切公事多資司員辦理其中實不乏爲守兼優出色堪用之才因無升途莫由上達人材殊爲可惜奴才等公同商酌若不申明舊案升途無可疏通則屬僚亦難激揚惟照章祗保二三員五部自難均攤因此會銜時意見勳致不合盖因别部司員從未常隨任使優劣難知詎能率行出考非同將軍與各部常川會辦公務司員賢否亦可周知自道光二十九年故未會同保送從此斯途湮没以致徒邀曠典若仍如舊終恐屈抑人才奴才等愚昧之見莫若嗣後五部各送一員會銜專摺保奏如無員保送任闕毋濫所送一等司員之該堂官會同將軍保奏如此辦理於舊章稍有變通斯升途亦可疏暢現屆預辦辛卯年京察之際再四思維惟有仰懇一天恩俯念盛京爲根本重地五部司員均滿洲世僕賢能之員升進無階准自此次起每屆三年考績之期俟題覆到日五部各送一員專摺會保送部帶領引見興京部司員一體邀恩記名録用以資鼓舞庶人材奮起而升途不致壅滯矣奴才等爲疏通升途起見是否有當理合會同附片具陳伏乞聖鑒訓示遵行謹奏請旨奉硃批吏部議奏欽此 
 
 

Page 12

 
 
[光緒十六年九月十二日京報全錄]  
　　宮門抄○發抄硃批五道○蘇撫剛奏鄉民聚衆燒斃鹽捕營弁勇多命藥屍滅跡審明按律懲辦摺○黔撫潘奏揀補叅遊各缺摺○又奏察看知州片○九月十二日刑部都察院大理寺廂藍旗值日無引見○德銘巴克坦布清安各假滿請安○文興等各謝署缺恩○立侯陸潤庠各請假十日○慶福恩棠各請假五日○秀吉續假五日○游百川續假一個月○馮爾昌請假十五日○召見軍機桎全薛允升○發抄沈秉成奏候補守史久常等仍照原請給奬奉硃批着照所請吏部知道欽此○又桐城令吳雲濤署懷寗令等缺奉硃批吏部知道欽此○又巳故知府李孟荃生平政績請宣付史館奉硃批禮部議奏欽此○又試用同知許以增署六安牧奉硃批吏部知道欽此○德馨奏試用令劉光甲試看期滿奉硃批吏部知道欽此○○江蘇巡撫臣剛毅跪奏爲鄉民聚衆燒斃鹽捕營弁勇多命棄屍滅迹審明按律懲辦恭摺具奏仰祈聖鑒事竊查奉賢縣鄉民金加桂等聽從瞿紀長燒斃鹽捕營弁勇王永昌等十四命棄屍滅迹並瞿紀長畏罪自盡曁王海等在監病故一案前護撫臣黄彭年因營縣禀詞各執並因案情重大委員馳往查勘一面飭司行提人卷至省督同蘇州府訊取大槪供情奏請將奉賢縣知縣陳熊才摘頂管帶官候補道丁兆基摘去翎頂候補遊擊吳家正革職仍飭勒緝逸犯務獲奉到諭旨欽遵飭行又承准軍機大臣字寄奉上諭江蘇鹽捕營弁勇被燒斃命一案着督飭所屬嚴拿各犯務獲澈底根究按律懲辦等因欽此復經前護撫臣黄彭年分飭遵照嗣臣抵任查案節次札催嚴審勒緝去後兹據署蘇州府知府譚泰來提犯審明擬議署臬司朱之榛復審解勘前來臣親提研鞫緣金加桂朱關怔衞炳南高耕張福堂朱長生與畏非自盡之瞿紀長在監病故之王海裴懷榮均籍隷奉賢縣種田度日與巳死緝私營弁勇王永昌等素不認識金加桂等所住之紅廟等處均近海口時有梟匪搶刦是以立有防盜條約如遇賊警鳴鑼爲號一聞鑼聲無諭隣村本莊偕往帮捕該處一帶係産鹽之地曬鹽之家甚多官私不一金加桂等於農隙時各私曬鹽斤在本地零星挑賣常有鹽捕營緝私兵勇藉比訛索光緒十五年二月十一日黎明時分王永昌與巳死兵勇吳椿林錢玉和趙修老杜二美楊廷華許緒堂吳顯庭李寳南馬美文馮煥彪萬乃澤眼線瞿樹林並不知姓名一人坐快船两隻路過紅廟見坊册有名之户張照銓家門口堆有待官收繳鹽斤疑係私鹽上岸打門適張照銓外出惟其妻王氏答覆無人王永昌等聲稱將私鹽拿去令出錢往贖王氏疑賊不敢攔阻開去後門鳴鑼喊賊搶鹽王永昌等開放洋鎗並搬鹽上船鄰人瞿紀長亦疑賊帮同鳴鑼集衆衞炳南高耕張福堂朱長生聽聞鑼聲先後趨至帮捕時村人愈聚愈多與王永昌等互門衞炳南等因王永昌放槍不敢攏前在旁助勢金加桂朱關怔王海裴懷榮亦卽踵至因王海被鎗子帶傷均各退後不前王永昌等十四人俱被村人亂毆致傷倒地村人亦有受傷因人多擁雜金加桂等看不清何人致傷何人先是有該縣人康坤赴集售賣豆棉回歸被王永昌等疑係販私戕其捆在艙内康坤在船喊救瞿紀長上船問明情由並見艙内有號衣旗幟始知非賊係兵當將康坤放行回看王永昌等均因傷重不能言語衆人心慌大半避走瞿紀長聲言事巳閙大若被營中知曉鄰近各村定難安度不如將人船一併焚棄滅迹並可洩平時被訛之忿衆人皆以爲是並慮後有巡船續至令人住守衞炳南高耕張福堂朱長生與不識姓名鄰村共二十餘人前往沿河看寸金加桂朱關怔王海裴懷滎與在逃之王禾尙等並不識姓名隣村人共三十餘人將王永昌等扛入船内拉出海口拖赴空地用柴將人船燒燬棄海各散經該縣陳熊才訪聞差查瞿紀長畏罪投河自盡詣勘拿獲衞炳南裴懷榮二名禀經前護撫臣黄彭年委員訪聞並飭司行提人卷至省督同蘇州府魁元訊取大槪供情禀經奏叅緝審續據將金加桂朱關怔高耕王海獲解歸案審擬解勘臣因案情未確逸犯尙多駁飭嚴審勒緝據報裴懷榮王海先後在省監病故批飭核辦嗣據該縣續獲張福堂朱長生解經蘇州府提同金加桂等質審明確惟王禾尙等遠颺弋獲無期自應先行擬議由司審轉到臣親提研訊審據各供明　前情不諱案無遁飾查例載殺三人而非一家者擬斬立决奏請定奪毋庸斷給財産又律載謀殺人從而加功者絞監候不加者杖一百流三千里各等語此案瞿紀長因緝私營弁勇王永昌等見村户張照銓堆有待官收繳鹽斤疑係私鹽搬取令贖經張照銓之妻疑賊鳴鑼喊捕該犯亦疑賊帮同集衆將王永昌等毆傷後查係營勇慮恐受害輙敢商同金加桂等將王永昌等十四人連船一併燒燬棄海滅跡殘忍巳極巳死王永昌等屢次赴村訛詐究屬有罪惟該犯等並非被訛之人且平日亦均犯私不能照擅殺科斷自應仍照凡人按律問擬瞿紀長合依殺三人而非一家擬斬立决例擬斬立决惟慘斃多命情節較重加擬梟示奏請定奪毋庸斷給財産事犯在恩詔以前係造意謀殺不准援免雖巳畏罪自盡仍應戮屍梟示金加桂朱關怔王海裴懷榮除犯私輕罪不議外合依謀殺從而加功者絞監候律擬絞監候應從重加擬立决王海　懷榮均巳病故應毋庸議金加桂朱關怔先照例剌字衞炳南等聽從同謀在沿河看人均未加功亦應按律加等問擬衞炳南高耕張福堂朱長生均合依謀殺人從高不加功者杖一百流三千里律上酌加一等遵照通行改發極邉足四千里充軍該犯等與金加桂朱關怔雖均事犯在恭逢恩詔以前核其情節較重俱不准其援免地保楊星照當村人私哂鹽斤並巡勇赴村訛詐並不及時禀報查禁亦有不合應酌照不應爲而爲事理重者杖八十律擬杖八十事在 
赦前應予援免仍革役村户張照銓家鹽斤訊係待官收繳並非私鹽應與訊無販私之康坤均免置議王永昌等奉派緝私屢次訛詐本于例擬均巳被燒身死應毋庸議王海等在監病故刑禁人等均無凌虐情弊亦毋庸議逸犯王禾尙等仍飭嚴緝獲日另結該管營官候補遊擊吳家正原叅因不能約束營勇搶奪革職今案經審明係屬失察營勇索詐被害可否將原叅革職開復另行交部議處出自鴻施除供招咨部外謹會同两江總督臣曾國荃合詞恭摺具陳伏乞皇上聖鑒勅部核覆施行謹奏奏硃批刑部速議具奏欽此○○貴州巡撫臣潘霨跪奏爲揀員請補叅遊各缺以重職守恭摺仰祈聖鑒事竊照羅斛營叅將高德元准補遵義協副將遺缺　以歸化營遊擊張興國擬補接准部覆應用揀發人員貴州省揀發班内尙有吳鳳劉銳恒錢國順三員飭令揀選請補又黔西營遊擊聞匣興病故遺缺前以仁懷營都司協和擬升接准部覆應用儘先人員飭令遵章另揀又安順城守營都司王顯榮病故現經題報並聲明遺缺扣留外補在案以上各缺亟應揀員請補以實營伍臣於武職人員内逐加遴選查揀發班内名次在前之吳鳳劉銳恒二員均在雲南差遣尙未回黔查有陞用叅將台拱營右軍守備錢國順熟諳營務幹練有爲堪之擬補羅斛營叅將員缺又查有儘先補用叅將提標左營守備韓堃老成持重訓練有方堪以借補黔西營遊擊員缺又查有留黔儘先補用叅將王福才辦事勤能堪以借補安順城守營都司員缺當此整頓營伍之際該員錢國順等均係久歴其行熟諳營務之員請補各缺洵屬人地相宜與例亦符合無仰懇天恩俯准將錢國順等補授羅斛營叅將等缺實於營伍有裨如蒙俞允查韓堃係曾經引見回黔之員邀免送部並懇勅部給予札付令其赴任錢國順王福才二員俟接准部覆卽行給咨送部引見至錢國順係貴州人例應廻避本省容俟咨會督臣在於雲南現任叅將人員内揀選對調以符定制謹將該員錢國順等簡明履歴另繕清單恭呈御覽至錢國順所遺台拱營右軍守備韓堃所遺提標左營守備各缺黔省現有應補人員均請扣留外補除咨部科查照外謹會同雲貴總督臣王文韶貴州提督臣羅孝連合詞恭摺其陳伏乞　呈上聖鑒訓示謹奏奉硃批兵部議奏單併發欽此○○潘霨片再查前准部咨奏定章程道府州縣無論何項勞績保歸候補人員應以到省之日起扣限一年期滿詳加查看出具切實考語奏明分别繁簡補用等因歴經遵辦在案兹查有候補知州黄啓泰試看一年期滿應行照章甄别據藩司史念祖署臬司黄元善造册會詳核奏前來臣查該員黄啓泰明幹有爲堪以留省補用除册分送部科外謹會同雲貴總督臣王文韶合詞附片具陳伏乞聖鑒謹奏奉硃批吏部知道欽此 
 
