# 1901 - 203 - 4910158

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科凖繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱徵草堂五角諸君欲購者請移玉至三馬路申昌書畫室或申報館帳房可也此佈 
[論輪船肇禍事]  
　　自來天下之事有利必有弊亦有利必有害人不能盡趨於利而無弊也亦不能盡避夫害而圖利也然人豈不欲盡去夫弊而無如弊卽在利之中豈不欲盡避夫害而無如利卽在害之内且利輕則弊輕而害亦輕利重則弊重而害更重故人不欲謀利則己如欲謀利則斷不能無害卽斷不能無弊此亦隂陽消息之機往復平陂之理易所謂吉凶悔吝生乎動也然使因其事之不能無弊無害而并其利而不欲圖是猶因噎廢食因沸廢湯將何以盡人事哉惟能於謀利之時常存一弊與害之見則旣無躁妄之意自無鹵莽之虞卽不能使弊與害盡免而弊與害究可稍輕古人創製舟楫車馬以濟不能後世實受其利而弊與害亦遂因之而起舟楫可乘風破浪而不能免傾没之患車馬可踰越險阻而不能免顚覆之虞諺云行船走馬三分命誠非虛語也再就舟車而論載則舟多而車少行則舟逸而車勞而其失也車不過一二人舟則常至數人數十人是又利害輕重之相因也中國帆檣之利雖行之已久河海皆通而行勢迅速力禦風濤究不若泰西輪船之有把握自通商以來仿行西法江海重洋通行無滯音人無不畏風濤之險者而今皆有破浪乘風之志矣然猶幸不常失事倘一失事則所載愈多所失愈大所謂利重而害亦重也當時福星保大之事非明證耶西人非不知其害故講求駕駛測量沙線精益求精害雖大而所失究少是能於謀利之時泯躁妄鹵莽之見以故中國至今雖自置商舶終不能舍西人而自行駕駛也厥後各省通行小輪船都由華人駕駛若輩技不及西人之精故雖無甚風波而失事亦時有所見是豈華人之無能歟夫亦由於不愼耳且小輪位置無多必資拖船以載客倘或不愼貽害良多而謂可視人命如兒戲乎昨報載松江訪事友人來書云本月十一日午後大風驟起黑雲翻墨適有小輪船拖帶客船由滬回郡道經周家嘴諸客見浦中浪如山立岌岌可危齊聲呼　　　小輪船司機者置若罔聞依然飛駛瞬息離閔行不遠風雨更疾勢將不支小輪船上人將纜繩斫斷致客船驟失所恃遽没於洪濤漭潫中雖經救起若干人而餘人均無下落夫行路之難雖由天命而此事實不能不歸之人事何則當衆客呼令暫泊之時小輪船苟停機半响吾知此禍决可以免周家嘴浦面雖闊究非一無涯涘駛近岸旁亦易易耳而乃置若罔聞一誤也迨勢將不支亦宜關照客船俾可早爲整備而乃猝然將纜中斷以致客船遽爾傾覆再悞也有此一悞再悞彼司機人之　茸無用不言可知而尚得謂爲適然之數乎哉今者往事已矣而來者猶可追爲告業此者務須愼選舵工毋再蹈今日之禍不獨旅客之幸且害少則利自多附者愈衆則利益亦可蒸蒸日上矣芻蕘之言能不以爲河漢也則幸甚 
[叅贊論商]  
　　廣州中西越嶠報云英廷簡駐中國叅贊某君回國時語於人曰各國在華商務將盛於漢口蓋是處爲鐵路總匯之區長江一帶商務將來定卜異常興旺卽就目前觀之已有英德日本等國輪船常川來往德之商務必漸興於中國惟終不能抵英英在申國商務刻尚未遜於人然現在美德等國互有爭衡之勢英若不欲讓人當極力經營方可 
[俄報之言]  
　　俄國那和廉也報云刻下俄國簡駐中國使臣利沙氏將至京師倘俄國决意將中亞細亞鐵路繞出新疆以達京師則利君必有善策以處此俾俄人受益良多也 
[請弛苛禁]  
　　美國紐約報云目今華人之在美國各埠者擬聯名籲請美廷弛其苛禁寓居紐約埠之華人已聯成一氣卽他埠華人亦有聞風斷起者現已繕就禀詞俟下期美國議政院各員聚議時呈遞禀中略謂中國開通各口岸僉准美人來此經營故美國亦不當禁約華人須與日本人視同一例不可彼重此輕云云不知將來果能如願以償否也 
[匪勢未熾]  
　　奉省匪亂已迭紀報章兹又得烟臺訪事友人來函云彼處匪黨雖有數千人然皆烏合之衆目下尚未至各口騷擾大約因有俄兵阻遏而各村民團亦能奮力與抗也至各處口岸現均駐有俄兵商民仍可照常貿易 
[兩教又爭]  
　　江西天主耶穌兩教民人因事械鬥本館已紀其事於前日報端兹得武昌訪事友人來函云湖北漢川縣民多信天主耶穌兩教平時各分門戸積不相能往往因細故微嫌互相爭競近又因事爭執聚衆鬥毆致有傷害人命情事縣主姜朗甫大令聞報立卽馳往相騐一面通禀各憲轅湖廣總督張香　制軍以案情重大批飭司道迅速委員查辦現已由臬憲李少東廉訪會商漢黄德道兼江漢關監督岑馥莊觀察檄委本任竹谿縣湯符堦大令馳往查辦矣 
[中丞蒞鄂]  
　　武昌訪事友云簡授湖北巡撫端午橋中丞欽承恩命開府鄂中官塲中先期接到電音知憲旌將次蒞鄂爰派英刺史朱大令督同辦差人役將撫轅内外丹堊一新幷由湖廣總督張香濤制軍飭文武巡捕前詣襄樊竭誠敬謹迎迓迨本月初八日淸晨憲舟戾止制軍率同藩司瞿賡甫方伯臬司李少東廉訪齊詣舟次恭請聖安旣而府縣印委各官以次呈遞手版中丞分别接見旋卽排導至撫轅駐節至何日接受關防尚未頒發紅諭也 
[遊戎出缺]  
　　昨得松江訪事友來函云有江湖緇流名海峯者楚産也日奔走于達官貴人之門專以招搖撞騙爲事邇者探知前任江督某大帥之文孫與松江城守營楊克明遊戎有縞纻之誼因於本月某日飛錫至松謁見遊 
 
 

Page 2

 
 
戎矯命向借川資千金以壯行色遊戎遂於某日偕中營張叅戎之長君赴滬江拼擋一切至十一日事畢附某小輪船返道出閔行鎭左近雷雨驟至浦江白浪如山船遽失事遊戎見勢危急一躍入水中急欲泅登彼岸詎料浮沈數次遽入蛟宫叅戎之長君亦偕某某等人同時墮水幸急攀住船舷餘人有伏於舟内者旋由小輪船水手將船底鑿破援出十一人惟遊戎杳無蹤影翌日署中眷屬聞之遣急足赴浦濱雇漁舟打撈至十三日午前始見屍身浮起則已傷痕狼藉面目模糊隨由救生局划船帶至郡城南門外大漲涇舁入接官㕔隨擇定十四日午刻入殮遊戎僅一子尚在襁褓中居官素以廉潔稱以故身後蕭條略無儲蓄凡隸麾下者幾于慨嘆同聲現在印信暫由中軍守備朱梅泉守戎收管是役也除遊戎外尚淹斃舟人之幼孩兩口搭客三名撈獲未及其半小輪船舵工某甲衆以其風雨將至時曾由遊戎及諸人呼令暫泊置之不理迨事急又不卽救援因皆深惡痛嫉現已解請守府轉送縣署押候訊鞫嚴懲矣 
[黄堂文告]  
　　南昌訪事人云江西南昌府知府查蔭階太守蒞任以來政聲卓著辦理各案寛嚴得宜某日出有千餘言告示摘伏發奸無微不至凡隸宇下者當興感同聲也兹將示言照錄於左爲剴切曉諭事本府自來江右五稔於兹見夫案件繁多民情健訟始亦不憚苦口懲勸兼施及至詳細推求流毒多由水客水客者刁生劣監惡役蠧書之别名也若輩勾通門丁招搖撞騙陽市已能隂耗人財人面獸心最爲民害亟應從速示禁庶非不教而誅並願我百姓勿再受伊牢籠聽具蠱惑爾等其敬聽之大抵爲人處世無論貧富貴賤總宜共守王章各安生業和平接物忠恕待人即或偶有不平亦當思深慮遠豈可輕舉妄動取快一時忘我身家任人剥蝕諺云一人到官一家不安如縣官案牘克勤或可隨到隨訊隨斷隨結否則經年累月展轉拖延不特縻費錢財且恐廢時失業倘因而再受敲扑玷及終身此大聖人垂教萬民所以謂忿宜思難訟則終凶也本府四載信州唇焦舌敝七邑著名訟棍年來多攺過自新因思奸險之徒南州諒亦不少連日查閱呈禀其中固有情節不甚支離者而憑空嫁禍藉端訛人者要亦實繁有徒推其起釁之由均極細微之事被此若能忍耐未始不可化大爲小化有爲無其如水客煽惑多方必使蠢爾鄉愚不訟不止於是訟棍作呈有費差役傳人有費衙内門丁有費臨審鋪堂有費所有一切開銷皆水客爲之布置而水客之需索乾没尤多聞各縣兩造涉訟祗求縣官提訊一堂已非備百數十番不辦情節不敢望了然曲直不敢望遽斷且不知下次再訊又在何時卽此偶一匐匍公庭在小康之家費已去産之半况我貧苦百姓乎未幾以重利借貸者有之典房棄田者有之甚至鬻妻賣子女者有之案尚未結已進退兩難而若輩囊槖未充仍復糾纒不已因之地方日益凋敝風氣日見傾頽舞弄刀筆之人日形其衆朘削脂膏之輩日肆其貪幾使懦弱者無處藏身良善者不能安枕且有不肖子弟無賴官親間亦罔惜聲名咸思從中染指此誰之過歟而竟覥然面目毫無聞見一至於此耶本府每有所聞難安寢饋合郡百姓日在念中似此黑地昏天何異魍魎世界若不大加懲創不足以申法紀而安閭閻除隨時訪拿究辦外合行剴切曉諭爲此示仰各縣士商軍民人等知悉須知安居方能樂業興訟必起禍端共里同都非親卽友理宜守望相助親睦有加何可聽唆妄爲負氣爭勝結怨鄉呈寄命吏胥忿逞一朝禍延後嗣自示之後爾等務各謹守法度力戒囂凌束爾身心慰余期望士則讀書立品宜勤學而奮志鵬程農則鑿井耕田無作僞而陷身犴獄工勞於操作勤儉爲致富之基商貿於市廛公平卽生財之道共敦和好永享太平行見科第聯翩倉箱充足利市十倍安樂終身亦何樂而不爲哉如再有冥頑不靈抗違如故者或以婦女口角糾衆疎親或以姓小丁單捉人勒贖或移路斃圖詐遇事生風或借命案誣攀擇肥而噬恃水客爲包庇倚書差爲護符種種狼狽爲奸鬼蜮是事均爲例所必禁法所不容他若匿稅抗糧霸租謀産虧短積穀乾没育婴械鬥尋仇糾衆夥搶結盟拜會喫齋念經忤逆爺娘盜竊墳暮墓誘拐子女取鑄小通賊銷贓窩娼聚賭一切傷風敗俗之事忍心害理之端更僕難終屈指莫計尤願爾等互相砥礪爭自豕磨有則改之無則加勉本府愛民如子嫉惡若仇如被訪聞或經告發無論何項人等立卽嚴拿重懲如係書役犯科定必加等治罪兹當下車伊始亟须力挽澆風是以誥誡諄諄不憚煩瑣又恐窮僻鄉壤未及周知特將此示刊印多張按鄉給發俾可家喻戸曉袵席同登想爾等具有人心應知悔悟毋負本府安民息訟之意其各凛遵勿違特示 
[鄂中苦潦]  
　　武昌訪事人云入夏以後天時亢旱異常農民方翹盼雲霓冀施甘澍不意五月杪忽苦淫霖隂雨連綿經旬未止兼之上游蒲圻崇陽等處蛟水爲災江流驟漲丈除窪下之區悉成澤國靑山堤工修築未久亦因水勢湍急徒將閘岸衝圮南阡北陌一片汪洋淹斃人民幾難數計不特新穀無從收穫卽稍有蓋藏之戸亦皆盡付陽侯近日各州縣紛紛禀報水災請大憲就籌振捐局撥欵振撫惟籌振局所收捐欵早爲銀圓紗布各局借撥罄盡現在庫儲如洗哀鴻徧野綏輯爲難所冀蒼蒼者速放晴曦則尚可爲桑榆之補也 
[墩湖消夏]  
　　武昌訪事友人云隂雨兼旬江河盛漲招招舟子咸有戒心本月初六日有划船載客八人由龍王廟剪江而渡舟子偶一不愼遽遭傾覆舟中諸客載沈載浮幸有湖南小駁船經過竭力援救舟子及搭客七人得以誕登彼岸尚有搭客一人則己葬身魚腹矣慘哉○咸寍人某甲素習公輸子業本月某日行經營坊口見一人挈一八九齡幼女臨江喚渡神色倉皇細審之則所挈者卽比鄰某乙之女呼之不應心甚懷疑向之盤詰其人竟口出大言斥爲多事適爲某營勇所見上前帮同詰訊其人知勢不妙飛步而逃女則目瞪口呆不能出一語取冷水灑之始甦醒叩其故泫然曰奴頃在門前嬉戲忽有人舉手拍奴之首卽懵然罔知不知何以至此也甲乃代雇東洋車送女回家一顆掌珠失而復得誠幸事矣○東門外李某素業灌園老屋數椽聊蔽風雨家有一女二子共居一樓樓下賃與某姓　設小烟館時有鳩形鵠面者麕集於此嘯嗷烟霞本月初六日甲因事他出忽梁柱戞戞有聲其妻聞而驚呼樓下烟客爭起逃逸而屋已頽然倒矣事後在瓦礫中援出多人惟甲之幼子年甫四齡已遭壓斃甲夫婦撫屍大慟幾不欲生旁人聞之皆爲酸鼻尚有一張姓烟客受傷甚重已雇人舁送回家延醫診治不知能免性命之虞否○每屇夏令各省囹圄中例須由獄卒妥爲灑掃並頒給藥餌以惠病囚現屆炎夏初臨臬憲李少東廉訪特查照　章通飭各屬務須督飭獄官加意淸理雇工灑掃不准敷衍塞責是亦矜恤庶獄之仁政也 
[琴臺夕照]  
　　漢口訪事友人云漢皋本非産米之區民食所需皆仰給於江西湖南兩省邇因彼處均遭水患良田萬頃悉付漢流來源旣稀米價因而騰貴刻下漢鎭糙米每石需錢三千數百文茅簷蔀屋中人無不憂形於色也○通濟門外鐵路瀕臨大江邇因水勢日增深恐或有損壞當局者綢繆未雨招募工人多名挑土築隄設法抵禦其餘沿途鐵路亦節節防範俾免疏虞○日前鄂省大吏委員赴蔡甸附近之某鎭徵收酒捐嗣有地棍錢某串通酒坊抗不遵繳委員卽回省禀明大憲刻已行文彼處移提到案照例懲辦矣 
[古潤客談]  
　　鎭江訪事人云鎭郡冷街僻巷堆積垃圾甚多邇屆炎天穢氣薰蒸易成疫癘常鎭通海道長久山觀察知之因飭各叚保甲局赶將大小街巷限三日内一律灑掃淸潔是亦關心民事之一端也○署理鎭江府許東畬太守接奉臬憲札文内開奉江督劉峴帥札飭以各屬奸商虛設行棧虧倒累民爲害市廛實非淺鮮飭令各屬如設行號須殷實錢莊五家互保出具切結方准交易云云近日太守會同丹徒縣莫嶼香明府已出示傳諭各號遵章出結備查矣○瓜洲鎭總兵高藎臣鎭軍因三江口儀徵一帶鹽梟聚賭刼掠頻仍故密飭鎭標水師中營胡有勝遊戎前往跴緝遊戎奉檄卽酌帶師船星夜駛往查拿 
[九峯滴翠]  
　　松江訪事人云松郡自霪雨兼旬河水驟漲數尺客有從東鄉來者述及各處棉花均被水浸將來收成已無什之一望低窪田禾亦成澤國故農家者流無不愁眉雙鎖也○邇年來四鄉擄人勒贖之案層見疉出近始由上憲通飭各屬從嚴懲辦本月某日奉賢縣解 
 
 

Page 3

 
 
到犯人陳受堂一名聞陳係靑村港人年僅二十五因隨土棍某甲擄某富戸勒贖洋銀三百元陳分得三十元後卽在鎭上開賭被駐紥靑村之都司朱都戎訪悉飭勇禽獲送縣縣主王大令訊實科以監禁之罪詳請省憲核奪署臬司朱竹石廉訪擬科以斬罪遂由縣派差解府過堂府尊余石蓀太守委發審委員沈大令提訊陳供小的年輕無知深自悔悟求恩超豁大令謂餘人各得洋銀十元爾與爲首之人各得三十元何能輕恕隨飭暫禁華亭縣獄以待申解○久雨後始得放晴一日而初七日午刻忽又黑雲翻墨移時雨師風伯並轡而至銀泉萬斛噴薄長空阿香亦驅車而至砉然一震石破天驚翌日傳聞西北鄉某處有銀杏一本係數百年古物是日爲雷火所擊致成韲粉或謂中藏毒物將出而殃人致觸雷霆之怒然按之西儒觸電之說則當笑爲不經也○西門外長壽橋南育嬰善堂自經府尊時乃風太守整頓之後各紳董經理一切莫不實事求是涓滴歸公故年來田産日益豐富堂中有洋銀一百五十元暫存甡源錢莊不知爲何人所知冐繕堂中字條潛往取去後爲司帳張明經查悉遂柬邀各紳董集議不知如何彌補也○府尊余石蓀太守自從省垣返署後偶染淸恙聞已喜占弗藥矣 
[故撫舉襄]  
　　前月某日前臺灣巡撫邵筱村中丞殁於滬北庽所靈櫬暫安宅中兹經家屬擇於昨日開吊今日出殯附某輪船扶回餘姚原籍 
[面諭要公]  
　　蘇松太兵備道兼江海關監袁海觀觀察因有要公飭傳上海縣汪瑤庭大令及保甲總巡朱森庭明府到轅面詢良久然後辭出 
[辛丑夏季上海求志書院題目]  
　　經學題汾王之甥解孟虎孟皮解羊舌四族解趙盾賢夜姑仁解史學題班書西域傳書後仲公理损益篇書後班史有刑志無兵志說張騫李廣利诠荆掌故題邵康節皇極經世書後顧亭林天下郡國利病書書後咸同以來兵制得失考泰西各國政術優劣考算學題代數術一百六十九欵一加甲之卯天方一加亥之卯方各詳爲二項例其相等兩個詳式中有卯之項與有卯之項相等無卯之相與無卯之項相等故可分爲兩個相等式原書尚未明言其故學者礙焉盍闡明之前課方斜率數可類推爲周徑率數試以徑一周三爲第一率仍作至十率其一盈一朒與方斜同但方斜略合連比例兹周徑則大不合詳論其故凡級數各項之倍數必合堆垜若無量層堆垜卽變爲尖錐所以對數級數卽二項例級數戴李兩家之術皆本此理試詳言之又圓内容多邊形之級數亦是堆垜若至無窮邊形與弧合其堆垜亦變爲尖錐卽杜氏之術盍亦詳言輿地題古四海釋度其鮮原解北魏遷都洛陽論英殖民地獨多於他國說詞章題含眞臺賦以處士得道者居之爲韻賦得苦吟僧入定賦得得句將成功二題各七律一首木香花棚薔薇花架二題不限體韻各塡一詞亦可擬沈初明獨酌謠無論遠近均以題目載入申報之日爲始繳卷限兩月截目逾限不收 
[火未成災]  
　　粤人某甲賃得美租界吳淞路第一百二十四號門牌房屋開設雜貨鋪前晚九點鐘時悞將燈内火油潑翻霎時烈烈轟轟幾兆焚如之禍幸急汲水以灌得卽熄滅祗焚去地板數方迨十二點鐘時長安里第五百號門牌本邑人卞雲溪家方持燈捕蜰蟲偶不經心延燒蚊帳火星四射滾滾成毬鄰人見之急取水救熄未致成災亦云幸矣 
[差忿吞烟]  
　　前日楊子文投上海縣署控張阿大誘騙女兒縣主汪瑤庭大令研訊之下楊供小的家居本城梅家弄女兒被張引誘成姦今更欲與之偕遁求卽提案究追大令立飭縣差將張及楊女提到諭令分别看管未幾楊女濳服洋烟意圖自盡縣差急入内禀報大令飭速延醫救治 
[無理取閙]  
　　前日本邑人朱阿毛不知因何與賣菜傭夏全福口角鬥毆旋經旁人排解而散事後朱不肯甘休訴請滬軍營哨弁張某將夏拘送二十三七鋪巡防局局員盛雨村二尹研訊之下兩造各執一詞因之函送保甲總巡局總巡朱森庭明府訊悉情由謂朱無理取閙本應究懲姑念一再哀求從寛開釋 
[初訊包探釀事案]  
　　日前包探徐榮珊與英租界後馬路寳和錢莊出店人某甲口角旋經巡捕拘獲王光仁陳柏林羅炳其張梅祥王阿榮夏阿仁等解押捕房未幾各錢業浼担文律師保出以上各情均已詳誌前報昨晨工部局董延高易律師寳和錢莊延担律師之副某律師齊集公堂讞員張柄樞司馬會同梅副領事升座先傳徐探到案問當日是何情形著卽從實供訴徐探禀稱上　拜二卽本月初八日午後六點鐘時小的由黄浦灘乘車至後馬路天成昌烟館樓上吸烟未逾一刻車夫上樓稱被人將車撞壞小的因卽出外查視並責車夫自不小心是時觀者如堵小的喝令散開不料有患兎脣之不知姓名人突將小的扭毆並有多人帮同逞兇致被拖入寳和莊肉當拖至門首時見王光仁陳柏林二人在彼急懇其緩頰不虞彼等卽同聲附和喝令拖入後進吊於柱上後由四百七十九號巡捕進内解釋事後經一百三十一號印捕帮同拘獲王等六人解至捕房兹有被拉破損之衣褲可証四百七十九號華捕禀稱小的當日巡至河南路南京路轉角處有人稱包探徐榮珊被寳和莊拖去吊打小的卽至莊内查看見徐榮珊被吊柱上有多人圍繞其旁因卽上前解脫時有羅炳其者驀卽將小的毆擊迨後一百三十一號印捕到來帮同拘獲羅等六人是實一百三十一號印捕所禀亦相同担文律師之副某律師問徐探曰爾當時進寳和莊是否坐在客堂内答稱髮辮已被吊在柱上如何可坐又問當日在路口角時有人手持洋銀五十元爾曾見否答稱並未見有洋銀又問後拉至捕房捕頭令將陳栢林關入牢中汝曾冋伊任意毆擊否答稱捕房有捕頭專主包探不敢行兇律師遂歸坐旣復由高易律師辯駁良久維時已鐘鳴一下梅君以爲時已遲遂商請司馬退堂俟禮拜三再行訊奪 
[南市捕房紀事]  
　　掮客袁春瑞積欠本邑南市鹽馬頭廟街公大柴炭行洋銀四十五元有奇前日行夥王友森途遇冋索以致忿爭適爲某號巡街捕所見拘入捕房捕頭令押候解送馬路工程局禀請總辦葉孟紀司馬訊究○昨日英商老公茂紡紗廠查騐木棉之洋人洛神飛在南市萬裕馬頭查獲販賣攙水花衣之鄉人金錦堂解送捕房聲請禁押 
[靖江乞振啓]  
　　敬啓者靖江爲常州府屬邑僻在江北民貧俗儉居民多藉紡織爲生邇來洋紗盛行生機頓絶猶賴田禾暢茂終歲勤動藉爲果腹之資乃本年五月初大南如注低田窪區淹没不少邑尊董大令關心民瘼親率各董巡行原野修隄捍衞以爲從此暢晴尚可轉歉爲豐不料月杪又復大雨浹旬江潮徒漲如高屋建瓴不可遏抑沿江一帶沙洲遂致盡成澤國且彼處向無救命之墩水勢來時奔逃不及其壯者攀緣樹杪僅餘殘喘老弱婦女隨波漂没不知凡幾轉瞬秋收將屆田禾之補種未遑無端天降鞠凶黎庶之倒懸孰解某等目覩沈災心傷浩劫空拳赤手負負頻呼除禀請邑尊籌資振撫外所望遠近仁人君子俯念靖邑素稱瘠苦之區此次變出非常實非尋常災歉可比代謀生聚無任感激待命之至靖江闔邑紳耆公叩 
[申報館恊振所經收順直陜西振捐六月初一日至初十日止第十六次淸單]  
　　六月初一日瑞康衆友洋十元又瑞康洋兩元無名氏銅小洋十三角吳承志求孫無恙洋五元無名氏銅洋一元○初二日有心無力子洋三元○初三日還願氏王洋十一元松江夏昕蕖爲求合家平安恊源局來洋三十元○初四日隱名氏洋五元不書名銅洋八十元○初五日李承熙求身體平安洋二元補拙子小洋四十角九華堂銅洋二元無力洋子一元○初六日浙省隱名氏洋二元○初七日無名氏洋一元○初八日譙國補過生求平安洋四元京都同德堂銅洋一元曹惟明代家兄求病速愈洋二十元夏旬伯洋十元汪天金求身體康健助上江水災洋五元遺德堂汪助上江水災洋十元○初九日汝南氏求父病卽愈洋一元亷氏女兒病愈完願洋一元○初十日崔瑞麟洋一元吳榮泰洋五元吳淞黄叔華求妻生産平安東洋一元又銅洋四元無錫楊墨溪洋十元屯溪益和錢莊洋七元以上總共收洋一百五十元東洋一元銅洋八十九元三角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[地甲荷校]  
　　前日上海縣汪瑤庭大令查悉二十四保四十六圖地保黄桂春應繳本年上忙錢糧尚未淸繳爰飭差提案訊追黄禀稱圖内各戸欠繳者多至三十餘家求恩寛限大令飭荷校赴各鄉催繳 
[研訊火頭]  
　　日前本邑大東門外花園弄口九鳳銀樓遽遭火厄事後十六鋪巡防北局委員蕭二尹飭地甲傳銀樓主裘芝源及比鄰務本堂書坊主奚祥泉到局移送上海縣署前晚縣主汪瑤庭大令升堂研訊奚供稱是晚天將破曉陡聞九鳳銀樓失火急起視之火已延及小的房屋倉卒間祇携出帳箱一口餘物悉化刼灰裘供開設銀樓已歴年所是晚之火實起於後隣某姓家求恩明察大令見兩造互相推諉飭交差收管候傳地甲來案訊明再核 
[研訊扭控]  
　　前晚十點鐘時有朱寳山者扭同寓客棧之鄧松亭至英美租界公廨訴稱小的與鄧前在鎭江開設輪船局嗣因虧本閉歇偕來滬上借寓天寳客棧携有大土十二枚花奔册頁十二幅宋錦二方交鄧代售俱被吞没旣而鄧又私自在小的袋内取去鎭去裕泰質票二紙所質者係珍珠質本洋銀一百三十元有方達泉作証今者向索不還爲此扭案請究讞員張柄樞司馬研訊之下鄧供小的與朱多年交好前曾借給洋銀五十元並未私取袋中質票司馬惡其刁狡喝令掌頰一百下押候傳到見証人再行核奪一面著速至鎭江裕泰典内褂失毋稍遲延 
[上海縣署瑣案]  
　　施三觀控朱范氏之子朱海松欠債不還縣主汪瑤庭大令研訊之下施供父親前被朱范氏之子欠去洋銀三十餘元今欲圖賴求賜究追朱范氏供稱此項洋銀實係會欵前擬立摺拔還彼未允許是以來案控告大令判令仍照原議立摺拔還毋許多瀆○前日昇大馬車行馬夫張杏卿駕車而出將某老嫗所坐東洋車撞翻嫗由車中眞出傷重身死報由捕頭令地保投縣禀報大令臨騐後隨由英美租界公廨讞員張柄樞司馬派差將張移送到縣前晚大令升堂研訊張供稱此事已經友人從中調處令小的備具衣棺代爲收殮另給撫卹洋銀五十元諒可了事大令遂飭交人保去 
[英美租界公堂瑣案]  
　　前夜車夫陸劉琴掩入某洋人家藏匿黑暗中意圖行竊經一百二十六號巡街捕拘獲特於昨晨解案請辦讞員張柄樞司馬商之梅副領事判責一百板以儆○船戸趙阿二在四馬路浦灘將小孩楊仁柄肆毆經包探何瑞福拘解請辦司馬判責一百板○匪人陶阿柄在虹口武昌路六百十五號門牌小茶肆中聚賭經某包探拘獲解案請辦司馬判責一百板○車阿林王錦山二偷兒串竊史阿元胡大榮兩家水烟袋銀首飾等物由包探倪順泉劉光震拘獲送請究懲司馬判各責二百板贓給還失主○屢犯竊案遞解回籍之歹人陳阿來近潜又來滬上仍操脚篋生涯昨經包探邵仁初拘解至案禀請嚴懲司馬判責三百板仍遞解回籍○積賊李松泉專至各妓院中僞稱狎客騙竊物件前因竊得妓女一錠金處銀水烟袋經包探張才寳查獲並詰知尚拐騙周月紅朱二寳金鳳仙金寳玉沈玉卿等家金約指金臂釧銀盒等物因弔齊贓物解案請懲司馬判責四百板管押捕房一年贓給還各失主 
[法租界捕房紀事]  
　　數年前有韓梅生者倩王過永發將田單　去巡捕柴某抵借洋銀六百元迄今日久本利不還邇者柴查得所押者實係空單並無田畝爰赴公堂禀請提韓追給讞員杜枝園大令迭次訊究押追依舊分文無著日來韓在押所陡患浮腫之病昨漸沈重管獄西人遂告知捕頭舁送仁濟醫館療治並派包探輪流看守○前晚三茅閣橋南　某絲線店失去衣物隨於昨晨開單報捕房未幾卽由包探拘獲甲乙丙三竊犯送入捕房捕頭令押候解送公堂禀請訊究○流氓某丁攫取某戊所携摺扇持至護城河畔某押鋪求質適爲某包探所見拘入捕房捕頭令押候解送公堂禀請究辦○已庚二偷兒與同黨辛壬等五人至新租界内羅家灣某癸家圖竊適爲某號巡街捕所見拘入捕房捕頭令押候解送公堂禀請訊辦 
[美租界捕房紀事]  
　　甬婦方戚氏素與浪子周信瑞私識前晚向周索錢周忽抽刃以刺傷及肩背血湧如泉旋躃躃至捕房據情聲訴捕頭令自投公廨禀控○昨日淸晨江北小竊張阿貴濳至外虹口公和祥馬頭貨棧中竊取舊鐵若干携之而出適爲管門人所見扭交巡街捕帶入捕房捕頭令押候解送公堂禀請讞員張柄樞司馬究辦 
[金陵官報]  
　　六月初三日英國領事孫德雅會禮科給事中王鵬運到北京來縣丞劉敦球叩謝給資赴卾卽辭初四日藩憲恩洋務局候補道汪均見蘇城六門厘捐知府田庚辭　初五日知縣劉兆暄奉委解餉赴淮卽辭總統護軍等營楊軍門見初六日知縣張紹棠河南知縣李光襄均見揚州保甲局候補道章蔭專丁來省禀知奉委赴揚屬運河駿收隄工差初七日法國沙私魯羅巴水師副將德平海又兵官郭立山伏龍步榮法愛德杜美禮鎭江天主堂總司鐸施立禮均會洋務局候補道汪見金陵營叅將陳麟書見禀知衙署被淹知縣朱秉成揚通海門各屬又陳其璟淮海兩屬均奉藩司委公幹差卽辭統領江西威武剛字營廣東雷瓊鎭申道發到見由河南來卽辭赴江西 
[蘇垣官報]  
　　六月初五日撫轅牌示照得六月分在省候補同通州縣無差各員月課定於本月初六日考試准補丹徒縣張德迪禀銷奔牛釐局差指分江蘇試用州吏目任徵麟順天人五品頂戴指分江蘇試用縣丞高龍翰奉天人分發江蘇試用從九品盛開運浙江人均由撫憲騐看到省初六日直隸候補道朱福春辭行赴天津通判陳寳樽禀知由武陽等處查竣膏捐回知縣楊寳善禀知赴滬公幹卽辭蘇城落地分捐局委員縣丞張彭年禀謝連盈三月記功一次 
[安慶官報]  
　　六月初三日候補知縣楊學海辭奉洋務局委赴池州公幹巡檢劉先桓到起服來省初四初五日兼襲騎都尉候補通判周家煜到起服來省代理懷寗縣劉啓文知赴新河口一帶巡防圩堤初六日委署寗國胡樂司丁朝棟辭葉濬銷府委閱課卷差並奉府委赴桐城查案初七日安慶府同知志瑞知奉委辦穀米局丁艱直隷州芮慶麟知奉委辦防軍火藥局伍芳榛知奉委辦支應局文案初八初九日牌示試用訓導吳祥英委署定遠縣教諭調署英山縣耆齡知銷發審局差布經歴周道隆謝超委一次 
[上海陳家木橋電報總局籌賑公所經收陜西義賑第五次淸單]  
　　陳養泉經募寳善書屋規元五百兩文林屋山人領募規元五百兩又舍近就遠客規元五百兩又善成堂規元四百兩又承志堂規元四百兩又淸遠堂規元四百兩又梁溪漁隱　墓求病愈人規元三百五十兩又因人成事人規元三百兩又求安子規元三百兩又王似山規元二百兩又赴杭州水陸資移助規元二百兩又回春子規元二百兩又梁溪漁隱經募雲岩居士規元二百兩又余柳生規元一百五十兩又奕德堂陳規元一百五十兩又繼志堂徐規元一百五十兩又金琴孫規元一百五十兩又施善畦規元一百五十兩又引年堂王規元一百五十兩又徐炳權規元一百五十兩又旣翕堂勞規元一百五十兩又胡耀庭規元一百五十兩又吳似村經募程燕詒規元一百兩又邵琴濤經募同善會規元一百兩又潤裕書屋規元一百兩又瑞康規元一百兩又周志良經募滄海餘生規元一百兩又培仁局公欵餘移緩就急規元百兩又愼德堂規元一百兩又邵琴濤經募陳彦淸規元一百兩又信昌各友規元一百兩又邵琴濤經募陳崇德堂規元一百兩又鄭觀芹規元一百兩又鴻大規元一百兩又寳昌規元一百兩又桂蔭書屋規元一百兩又完善子規元一百兩又全　規元一百兩翠佛頭背墜珊記念蜜身朝珠一掛又邵琴濤經募虞文執籌餉捐票規元一百兩一紙售見規元四十七兩又敏堂規　元五十兩又趙曉東經募梁楚橋規元五十兩又費訪壺募張養然規元五十兩又胡博如經募披華擷　規元五十兩又邵琴濤經募藜蔭書屋規元五十兩又程心伯翁經募源昌各友規元五十兩又邵琴濤經募黄景村規元五十兩景記規元五十兩董桂庭規元五十兩又胡博如翁經募潤德堂規元二十兩又程心伯經募萬記規元二十兩又勉力氏規元二十兩又胡博如經募敏愼堂張規元十兩又費訪壺經募東海里隱規元五兩又南陽氏洋五元又葉雪帆經募楊春泉洋五十元又徐少甫洋五十元又邵琴濤經募亷厚堂孟洋五十元又登豐號洋五十元又費訪壺經募江夏勉力子洋三十元又 
 
 

Page 10

 
 
趙曉東　募張少霞二十五元又張少霞經募韓潤生洋二十五元又紫陽氏洋二十元又胡博如經募萬昌利洋二十元又力微洋二十元又邵琴　經募潤記洋銀二十元又張翰臣領募洋二十元又費訪壺經募甘澤堂洋二十元又嚴汝霖洋二十元又邵琴濤經募雅軒主洋十元又無力鄉人洋十元又費訪壺經募江守佈洋五元　德堂洋銀五元又徐壽康洋四元江寗電局王經募盧子春洋十元以上共收規元七千九百七十二兩洋五百十四元朝珠一掛 
 
 
