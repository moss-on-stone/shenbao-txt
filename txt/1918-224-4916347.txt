# 1918 - 224 - 4916347

 

Page 1

 
 
   
 
 

Page 2

 
 
時評 
[自動（冷）]  
　　近來政府對於外交上每有一種自慰之名詞其名詞維何則曰自動 
　　宣戰則曰自動國防則曰自動自動云者對於主權完全固無一事不如此不必事事聲明者况以宣戰出兵之大事耶 
　　雖然自動與非自動是在行爲而爲人人所能睹也苟其實際而果爲自動者則世人盡默認之他人斷不能從旁動之也 
命令 
　　八月十八日大總統令陸軍總長段芝貴呈請授高仁魁周期武王育夏爲陸軍步兵少校並加陸軍步兵中校銜羅楙瑩爲陸軍步兵少校袁章林爲陸軍砲兵少校王育傑爲陸軍二等軍需正均照准此令 
　　又令都護使駐紥庫倫辦事大員陳毅呈據科布多佐理專員徐時震呈醫官翁恩綸懇請辭職應照准此令 
專電 
　　北京電閣議决定滿洲里出兵爲自動的國防對協約國將用通告聲明（十八日下午二鐘） 
　　北京電駐滿洲里司令張煥相急電稱日軍到滿後要求我軍讓出營房改歸彼軍屯駐請示遵行電覆婉阻並令謹愼辦理　　（十八日下午二鐘） 
　　北京電頃接哈爾濱專電十七申刻日軍官白井中佐及騎兵聯隊二百五十名隨帶馬砲抵哈爾濱詢係逕赴滿洲里尙有交通隊電綫隊十九晚可到據日軍官言本國共派出一萬二千人又電日武藤少將駐哈設兵站部並軍病院及病馬收容所專辦前站補育事宜日本總司令藤井中將約二十下午到哈又電俄赤哈軍現定駐哈六千人博克圖四千人餘一千八百人分駐沿線（十九日下午三鐘） 
　　北京電哈埠專電日本决以六千人駐哈三千人駐博克圖三千人駐滿洲里以歐戰終局爲期限一切舉動均爲久駐計畫又電日先發隊十七日到哈此後每日三列車赴滿站又聞日兵艦四艘已進哈埠附近泊廟街（十九日下午二鐘） 
　　北京電國防司令部及督練處敎導團章程已由參戰處編訂各級軍官正在選派預備同時發表（十九日下午二鐘） 
　　北京電副議長兩王遵奉張作霖意旨决計與劉恩格定二十二票選（十八日下午二鐘） 
　　北京電東海昨赴湯山有所接洽晚即回京（十八日下午二鐘） 
　　北京電段昨大宴同鄉議員於國院演說中自比李文忠（十九日下午二鐘） 
　　北京電章使電告日本民食風潮漸息我國僑商無損失（十八日下午二鐘） 
　　北京電王克敏承接某要人資本設華通米穀輸出公司呈請農商部立案田總長主暫緩批准（十八日下午二鐘） 
　　北京電段派陸錦赴津與曹錕商訂南下條件（十九日下午二鐘） 
　　北京電奉張督續調奉軍入關已到四千進駐楊村（十九日下午二鐘） 
　　北京電奉張督有俟黑鮑督公畢同行回任說（十九日下午二鐘） 
　　北京電研究系議員籍忠寅赴長江督團處爲平和運動此間安福報紙大肆攻擊（十八日下午二鐘） 
　　北京電四國銀團對金幣條例提出抗議某某公使亦同起反對（十八日下午二鐘） 
外電 
　　哈爾濱電由長春出發之日軍其第一批於今日午後四時抵此哈埠領事團俄軍官中東鐵路總辦及日僑代表等皆至車站歡迎抵此之日兵乃第七騎旅之兩中隊今晚將向滿洲里進發（十七日） 
　　東京電官場稱昨夜東京各地點聚集人民共有三萬六千三百人但無暴動西京大阪神户等處事勢漸趨平靖 
　　（十七日） 
　　大阪電大阪神户皆安靖惟日落後電車停駛兵士巡街官米已在十處公共學校開始發賣米車供由軍警護送各省尙續有小亂（十七日） 
　　以上路透電 
　　北京電衆議院擬於二十日選舉議長安福俱樂部已决定王揖唐是日必以出席者三分之二以上之投票當選無疑又擬於二十二日選舉副議長安福俱樂部已决定劉恩格是日必將以半數以上之投票當選（十九日） 
 
 
 

Page 3

 
 
　　北京電中國因出兵費用無着希望動用鹽稅凖備金曾於本月十日非正式向銀行團要求暫時挪用五百萬元被銀行團拒絕乃由外交部向與銀行團有關係之各國公司正式交涉要求暫時挪用鹽稅準備金一千萬元此事之允否當視各國公使之意見如何各國公使現正請示於本國政府 
　　（十九日） 
　　北京電中國派往海參崴之兵預定分爲五次輸送其先發隊於昨日出發擬逐日輸送一次至二十二日爲止 
　　（十九日） 
　　北京電本日下午五點五十分海參崴派遣隊第九師之一大隊由張煥相率同携帶彈藥四萬發起行（十八日） 
　　北京電張作霖又調奉軍一旅團進至京津間之楊村其目的何在頗爲一般一所疑惑（十八日） 
　　東京電現在日光御用邸避暑之日皇擬於二十二日還幸東京（十九日） 
　　東京電一般消息靈通者皆逆料日皇還幸東京後必將出現政局上極可注意之事情（十九日） 
　　東京電今日以勅令公布西伯利亞經濟援助委員會官制且已發告示聲明即日施行該官制第一條曰臨時西伯利亞經濟援助委員會由外務大臣監督之調查審議關於西伯利亞經濟援助之事項（十九日） 
　　東京電總頒事高尾亨奉命赴成都服務（十九日） 
　　東京電山縣公爵松方侯爵西園寺侯爵等各元老因日皇還幸東京將於日内來東京入覲日皇恭請聖安且奉答諮詢　　（十九日） 
　　東京電英國外務次官陸般德塞希爾卿關於滿洲里出兵問題以英政府名義告日本珍田駐英大使曰英國對於日本之通告特表深厚之謝意日本政府對於此事之决定泃屬適合機宜者也云云（十九日） 
　　東京電各地閙米潮繼續未已但有漸就鎭靜之狀 
　　（十九日） 
　　東京電今日下午東京神田區大火錦輝館及大家五六十户皆被燬（十九日） 
　　東京電陸軍省發表集中尼科利斯庫附近之日本第十二師團之主力因在庫拉愛夫克北方之却克軍瀕於危態已於十六日以同師團先顯部隊開往該方面矣（十八日） 
　　東京電陸軍省發表十五日由鬥司出發之大谷司令官於十八日已抵海參崴在沿海州派遣之各聯合國軍及却克軍並俄國反過激派軍槪决入大谷司令官之指揮（十八日） 
　　東京電却克軍要求經由在海參崴之各國武官轉請各聯合國政府希望派遣聯合軍至後貝加爾方面云（十八日） 
　　東京電沿海州方面却克軍因不堪敵之攻擊已不得止由第一線退却矣（十八日） 
　　東京電法國政府亦表示日本出兵滿洲里贊同之意英伊兩國雖尙未來公式之酬應但由向來態度觀之必無異意云　　（十八日） 
　　東京電據内務省發表福岡山口兩縣昨夜以來尙有險惡之風潮其他各縣已歸鎭靜云（十八日） 
　　以上東京通信社電 
　　東京電日本出征第十二師團之主力進出尼哥里斯克附近（電文不明）在馬諾克拉愛夫司基地方捷克軍陷危殆故日軍於十六日赴援（十九日） 
　　東京電日海參崴派遣軍司令官以下幕僚於十八日早晨上岸派遣赴沿海州之諸國軍在沿海州之捷克軍及反過激派軍皆决定歸日派遣軍司令官指揮（十九日） 
　　以上共同通信社電 
戰電 
　　倫敦電今晨海格上將報稱英軍在安克河北岸得有進步英斥堠隊在維曷貝爾康附近激戰後稍向前進羅目山等處敵砲隊轟擊甚烈今晚報稱泊羅雅爾北面英軍陣線曾於昨夜今日稍向前移英軍在里盎北面廣約一英里之陣線得進步敵軍在布爾班貝爾境攻檕英軍數哨營激戰後不支而退敵軍在洛克河境襲擊敗退被俘若干人昨日英飛行家擊落敵飛機十三架又逐走兩架英飛機失蹤者六架（十七日） 
　　巴黎電今日下午公報云羅瓦伊西面夜間砲戰大爲活動法軍續在亞佛河南岸洛野叢林得有進步已抵該叢林南邊瑪資河與瓦斯河間之法軍在摩洛里士與加爾洛爾田莊敗猛攻之敵軍今晚公報云法軍在亞佛河南北兩岸且戰且進佔據羅瓦伊西面敵軍固守之愷撒營戰濠乘勝進至亞佛河南岸之波佛萊業附近自昨日起法軍於亞佛河南北兩岸俘虜千人獲機關鎗多架戰品甚夥法軍於稍南佔據柯尼須爾瑪資村敵軍猛力反攻加爾洛瓦田莊受挫而退愛恩河北面之法軍佔據哇特勒歇境廣五基洛邁當深一千五百邁當之敵軍陣地俘虜二百四十人昨日法飛行家擊落敵飛機十二架（十七日） 
　　華盛頓電法英加拿大兵現正進遍羅瓦伊敵軍已在亞佛河南北兩岸廣約九英里之陣線敗退（十七日） 
　　倫敦電德國公報云敵軍於蒂斯柯爾南面佔據亞蒂歇田莊敵軍攻取拉細尼大受懲創德軍於鏖戰十小時内逐退敵軍六次（十六日） 
　　巴黎電亨白將軍所統之法國第三軍昨日完全佔據拉細尼高原該高原控制戰地西南隅之全部分德軍分兩路在亞爾貝爾北面與亞滿蒂愛萊附近緩退足徵敵軍一時不欲取大攻勢現正儘力縮短陣線（十六日） 
　　倫敦電據昨日公報觀之英法軍現由拉細尼移其主力北攻羅瓦伊現距羅瓦伊西僅一英里德軍處境頗危蓋西有法兵西北有加拿大兵夾攻也（十七日） 
　　倫敦電俄國無綫電稱俄國向英國建議如能將里維洛夫與共他僑萬英法之俄員遣之回國則俄國亦願許英法在俄之官員安然離境云（十七日） 
　　華盛頓電據法國官報布土駐俄公使已抵柏林將赴莫斯科據孟尼克某報載稱德國以不能得過激黨之助展布政策大爲失望（十七日） 
　　華盛頓電駐莫斯科美總領事浦爾君致電國務部謂英法領事官員現生命可危彼願留而助之聞過激黨所拘爲質之英法公民數百人已由瑞典領事斡旋釋出（十七日） 
　　瑞典京城電據未徵實之消息特羅斯基氏已於十三日行抵芬蘭之希爾新福現信里林氏已登希爾新福之某德艦 
　　（十六日） 
　　亞姆斯特丹電據柏林官電云德皇奥皇及德奥兩國之政治家與主將會議於德軍大本營其結果復表明兩國對於政治與行軍事業完全同意其解釋奥德聯盟不謀而合佛蘭克費特報載稱此次大會之結果將令波蘭問題漸近解决地位現信波蘭元首將以奥國某大公任之維塞報維也納訪員聲稱奥首相已籌擬辦法將奥匈合邦依民族之範圍改行聯邦制云（十七日） 
　　倫敦電海軍部公報云英國騙逐艦兩艘於十五日觸水雷沉没（十七日） 
　　巴黎電法國舊巡洋艦杜貝蒂土亞爾號（九五一七　）本月七日在大西洋與巡哨隊動作時中魚雷沉没（十七日） 
　　倫敦電孟尼克消息布皇現駐洛漢患病甚劇（十七日） 
　　華盛頓電陸軍參謀總長瑪區將軍在參議院軍事委員會宣稱美國陸軍之執戈者其數稱逾三百萬人已抵法國及在途中者有一百四十五萬人在國内軍營者約有一百五十五萬人（十七日） 
公電 
　　陜西靖國軍于右任張鈁宣布就職電上海各報館省議會聯合會廣州參衆兩院軍政府諸總裁莫督軍畢節滇黔川陜鄂靖國聯軍唐總司令貴陽滇黔川陜靖國聯軍劉副司令桂林譚督軍成都熊督軍雲南劉代督軍唐衛戍總司令四川靖國援陜軍石丁顔呂各總司令援陜滇軍姚總司令五副司令顧趙黃各軍長重慶斢軍長湖南譚程趙林陸田周各總司令韶州李總司令李督辦汕頭陳總司令方總指揮湖北靖國軍柏黎王石各總司令曁各省同志陜西同鄉諸公均鑒右任鈁京滬蟄居痛心國難邇者間關歸陜戰事方般謬承陜西靖國軍將領胡景翼曹世英郭堅盧占魁燓鍾秀高峻曁全體軍官等同意推舉俾總師干聞命悚惶思弔民必先伐罪撫膺慷慨念戮力貴在同心右任鈁爰於八月八日就陜西靖國軍總副司令之職重任驟膺輇材滋懼收關輔以定中原當仁敢讓始東南而成西北爲國前驅勵兵𥞊馬雖有待於經營鞠旅陳師� 
或恐疏於應付諸公當代偉人學識宏富尙祈時錫南針匡所不逮庶免隕越共策進行敢布腹心請賜明察臨電無任翹企待命之至陜西靖國軍總司令于右任副司令張鈁佳叩 
　　孫洪伊主張民族自治再致各團體電各省省議會商會敎育會農會曁各團體各報館鈞鑒自最近民族自治之義大啓而國家主義一新原自治一語肇於英國函義視歐陸諸國所用爲廣如以議員立法國會以陪審員出席法庭凡不假官吏之力直接以人民參與國事者皆爲自治其作用直亘於立法司法及行政全部不僅地方自治已也蓋旣以同一歷史語言文字思想風習之民族而爲國家即一民族所以自謀共同生存者外不受治於他國内不受治於一人或特殊階級之手歐洲中世民族國家代羅馬之世界國家而興及至十九世紀所謂國民主義已若火然泉達不可遏止如比利時希臘及諸巴爾幹小邦之自立德意志意大利之統一與各文明先進國排除抑制其君主貴族建設民意政府雖所演進之程序國有不同而其求人民处治之權則無二致蓋天賦自由人類平等自謀爲善代謀者非俯首帖耳受鉗轄於强權者之下獨立人格之謂何以億禺人生死榮悴所係寄於一二人功名權位之私彼利害旣不與吾同設施豈能盡爲吾適雖有功業之盛炳於黃唐聖明之頌載於遐邇無非利用人民不能自靖塗耳目以耀觀聽而等於侯門仁義之存故自來史家所矜爲誼辟賢相太平之世其政治内情之黑暗人民水深火熱惟悴憂傷顚連無告爲載籍所不能談者何限盛者如彼衰者可知仁暴一轍古今同慨誰爲吾民一申其寃抑者今幸自治之義浸淫醒釀益以光大德意志載其凶德肆行武裝侵略協約諸國不惜賭國命以抗爭之同時俄國則巨變猝發以最新民主主義建立國家而數百年專制獨裁之該撒政府以覆即不事外競之自由極樂國如美利堅者亦毅然崛起加入戰團作人道屏藩世界救主而此義乃愈確立而不可動搖將來世界和平之日即各民族恢復自山之日此可斷言矣乃吾國雖號稱民國而武人專橫恣瞧迫散國會破壞約法至使憲法上地方制度一章亦懸閣而不能舉凡吾人民對於國家之一切自治權竟被斬削以盡而彼賊者公然宣言以武力統治全國變亂國典私製議員以四萬萬人公有之國家攘爲一人一派之私産猶以爲未足也更復濫借外債擅結密約舉一國託命之軍權財權及一切主權悉輪作媚外賄贈之品是以一身殘賊吾民之不足而假手於外人又以外人謀亡我之不足而爲虎作倀引盜入室凡石敬堪張邦昌劉豫之所未嘗爲亡清逆遠之猶有忌憚而未敢爲者今皆悍然處置而無所顧慮矣昔宋高宗議稱臣於金廷臣爭之猶謂天下者祖宗之天下陛下無權以獻之醜虜今爲民主國家坐視一二民賊宰割鬻販等於無主之物寗非我神明華胄之奇恥大辱（下略）孫洪伊叩效 
要聞一 
[海參崴最近之情况]  
　　字林報十五日海參崴電云美兵第一批今日抵此明日尙有若干到境美兵亦來有砲隊騎隊及協約軍所缺之軍器統帶協約軍之大谷司令星期六日可望抵埠聞其司令部將設於烏蘇里附近日前登岸之法日宣隊現已開赴烏蘇里戰地捷克軍之武裝火車前在烏蘇里被毁今已取用英軍艦塞福克號之砲位重行裝置開赴滿洲一二日内捷克軍大本營亦將移往滿洲十六日海參崴電云日本水兵已在阿穆爾江口尼古拉夫斯克登陸海參崴困難問題發生日多亟宜組織協約國委員會英國已派愛里額特爵士爲外交員如他國亦皆踵行各派有全權有資格之外交家以爲代表則甚善矣外兵羣集關於幣制之重大問題因以發生旣不能從俄國國續得輔助幣之接濟而當地官場又無發行鈔票之權力故侃換輔助幣頗覺困難各等貨幣絕對無有僅代以數種齷齪紙幣郵票且通用爲輔助幣甚至戲劵浴券亦用爲兌換找零之具如有人執一千盧布之鈔票入市購物則不能購買零物蓋商舖不能兌換也此問協約國人各有方法以其輔助幣供給市場但若無統一之辦法則行之稍久勢必釀成混亂也運兵輸餉貴於敏捷今中東鐵路之能力則不足以語此斯爲更大之困難查克倫斯基氏前執政時所延聘之美國技師本欲整頓西比利亞路政者今閒居於海參崴哈爾濱無所事事似宜利用此項人才以管理中東鐵路蓋此路果管理得宜其能力度可增至三倍所慮者俄人雅不願人干涉難免不抱仇外態度而增困難再國際嫉忌亦復難免耳英軍艦塞福克號徇捷克兵司令之請於十六小時内裝置武裝火車兩輛試驗靈便已送往烏蘇里戰地是處敵人頗爲活動擬乘船襲擊協約軍之後路此間印制工人與船廠工人等今日罷工他種工人或將羣起效尤彼等以爲協約軍侵入俄境將剝削其因革命而得之結果此亦其罷工理由之一也又十八日海參崴電云大谷司令今日到埠大半日軍已開赴烏蘇里戰地其斥堠兵已與敵兵相接觸英國海軍大砲已於近數日内向敵轟擊頗能抵銷敵軍砲火之優勢美軍已援助捷克軍防守鐵路直至尼古爾斯克爲止 
[出兵海參崴之實行]  
　　我國派赴海參崴之兵借用南滿鐵路業經確定政府對於輸送方法頗希望一次運完而日本則以車輛不足爲辭疊次磋商迄無結果截至十五日止前方情形愈急勢難再延遂容納日本意見决定分期出發第一期官兵共六百五十餘名原定十七日下午五時由京起行嗣因種種關係致至十八日下午由宋煥章率領乘京奉車東下惟運送軍額南滿又需核減故出發實數僅四百五十人據南滿鐵路要求分運之辦法每日以五百人爲限預計一千六百餘人及輸卒七百人須五日方能運竣該路又限制行李吾國出征兵士向例携帶被捲及大箱小包於該路運輸不適連日重行整理遲至十九日方能開運二十四日方能運竣至滿站派兵亦須經過南滿鐵路兵數旣多載運彌復不易如以上例推算須一個月方能開到仍屬緩不濟急當局對於此事頗覺爲難聞外交部參事呂烈煌及第九師參謀劉祖藩於十七日夜間赴奉據聞該兩氏之任務即爲交涉此事 
　　赴崴協約軍隊爲共同防敵起見統歸日本司令指揮以便專現我國赴崴軍隊旣經開拔不久到崴一切動作當然與協約軍取同一之態度十七日政府特電駐日章公使謂我國派兵赴崴於將來一切動作應與協約軍一致統歸日本大谷大將指揮即轉達該國政府查照 
　　政府原議再以一支隊赴海參崴駐防十七日參戰處對於此事提出續議謂各國出兵崴埠以法國人數爲最少然亦及三千之數中國一支隊尙不及一千五百人故擬加派一支隊以厚軍勢又海容艦長林建章代將請續調軍艦赴海因無軍艦可派已電復該代將矣 
[出兵北滿問題]  
　　國務院之從容會議十七日國務會議提出出兵滿洲里問題黑龍江鮑督軍於八時餘到院具有說帖由方秘書長代爲提出其内容陳述滿洲里海參崴之近况謂我國出兵已落人後現在出兵必需三師以上閣員討論之結果僉以日本旣已出兵吾國自應急起直追惟滿洲里方面純爲我國國防上自主的行動與他人無涉亦不關於中日軍事協定并擬將前次對崴出兵宣言書略爲修正通知各使至出兵數目當局以爲兩師已足由中央與吉黑各出一師中央一師由新招奉軍與第九師混合組織第九師已挑選一部出兵崴埠所餘無多而近畿又需九師擔任防務全用新招奉軍則恐戰鬭力缺乏最後始决定由第九師擔任前鋒以新招奉軍爲後備奉軍中之補育旅新由徐樹錚招練成軍者共有五混成旅分駐在洛陽信陽廊坊等處當局先日遣靳翼卿與奉督磋商調用奉督已允以二旅一團撥歸參戰處聽候靳君指揮所墊招練各費亦歸參戰成擔任因之國防總司令職務擬即以靳充任次又議及軍費與日軍收管中東鐵路問題未有結果 
　　日本出兵前所商之情形日本通告各國謂出兵滿洲里已與中國事前商定得其同意據某西人言日本於前月曾有一次非正式探刺中國政府之意見謂中日幂事協定至必要時機應實行否中國政府答以如至必要時機可以實行至本月之初日本又向中國第二次交涉謂滿洲里一帶危險已甚時機實已成熟應實行共同防敵計畫中國政府答以據東三省各督所報告滿洲里安謚之電認該處並無如日人所言之危險不能視爲實行中日軍事協定之時機此後中日兩國不再有交涉日本乃突然通告出兵此事與各國在遠東皆有深切關係是不可不調查其眞相云云 
　　保護中東鐵路問題南滿鐵路本有日兵駐防現又要求管理中東線路政府即據以電知黑省茲接覆電云寒電悉中東線路派兵保護凡關於橋樑隧遒以及車站均加多兵數防人破壞半年以來尙無危險希將交涉結果示知聞美國方面對此亦極注意將有反對之態度表示據某西報云中國由長春運兵北上現在已經遲誤因日本要求將東淸鐵路完全歸日人保護中國政府大爲反對協約各國亦不贊成决助中國向日人抗議按日本曾於俄國革命起事時要求一次今又重提前議於出兵西伯利亞問題大有妨碍云 
　　日軍要求讓與營房黑省删電稱據哈爾濱馬總辦電稱赴滿日軍删日出發藤井司令向我軍匀騰宿舍等語究應如何對待請籌辦法迅速電示以便飭遵又駐滿洲里司今張煥相十七日亦有急電謂日軍開抵滿站後即遣員要求我軍讓出營房改歸彼軍屯駐應如何辦理之處候飛示遵行 
　　最近之滿洲里實况哈埠轉來滿洲里要訊云該處近日戒嚴情形日加緊迫謝軍及過激派軍人每日過界購買物品者頗不爲少中國軍隊發布告示凡過界購物或游行者均須一律卸去武裝否則即將其武裝扣留兩方面頗能遵行無誤滿洲里及黑河海拉爾地方每有俄國逃難之民陸續而至間有携帶鎗械者由此前赴黑省省城即派軍隊檢查後由中東鐵路送往海參崴以資安插在日后未到之先中國軍隊防範交界各地頗博俄國軍民之歡迎因之感情極好相安無事惟近日日兵紛來中國軍隊遂形棘手矣 
[新國會之兩院茶話會]  
　　參議院據聞議員已報到者有一百三十餘人日前由李兆珍等三十五人提議定於十七日開談話會該院事務處即通告各議員是日到會議員一百零九人下午二時四十五分開會三時即散會討論結果定於本月二十二日下午二時開會選舉議長副議長并簽定議席當場并决定選舉議長副議長仍用二年議决之參議院議長互選規則大約議長一席非梁士詒莫屬至副議長則以山西議員田應璜呼聲爲最高 
　　衆議院八月十七日午後二時四　五分開會出席議員二百三十三人首由臨時事務處長王印咱報告查照先例議長未舉出前應推定年長者一人爲臨時主席查已報到議員中以蒙古議員王樹枬年齡最長應請主席續由王君主席諮詢選舉正副議長日期請衆公决鄭萬瞻君主張二十日選正議長二十二日選副議長耿兆楝根據衆院規則第三條詢到院議員已過半數否王印川答云已過半數夏仁虎請主席將鄭君提議諮詢有無異議劉朝望贊成鄭君之議康士鐸亦請以鄭君提議諮詢有無異議不必表决主席以鄭君二十日選正議長二十二日選副議長之議諮詢有無異議衆無異議次以前届衆院規則諮詢適用與否耿兆楝謂當然適用惟委員會人數規定應俟將來議長選出後加以斟酌主席以耿君之請諮詢有無異議衆無異議隨宣告散會時已三時 
 
 

Page 4

 
 
   
 
 

Page 5

 
 
   
 
 

Page 6

 
 
申報第二張 
要闻二 
[北京政局之新現象]  
　　梁士詒之表示梁士詒被選爲參議院議員後即行返粤參議院議長一席已有確定之說議員報到名單亦已有梁士詒其名惟梁尙未到京何從報到據聞梁因東海幾度之敦請已於十四日就道北上故十五日即有人爲之報到十六日政府又接到梁電内容係提出三項意見如政府承諾後即願就議長之職彷佛一種就任條件至條件爲何尙未知悉又聞梁氏有私電致徐東海大意謂不日北上擬先赴北戴河聆敎云云惟據前日本館香港電　謂梁於十七日甫乘花旗輪船公司愛瓜多號由港動身也 
　　北戴河之熱閙王揖唐近與曹潤田陸𨳝生等晤商關於將來新總統選出後之主張决定首從外交着手次經濟集權藉以轉移現在之時局云云故曾赴北戴河與陸徵祥會商而駐京林日使則因日來㣲罹寒疾咳嗽頗甚身體極爲因憊預定遷地保養三四日故於十六日下午八時半火車亦赴北戴河寄寓英國公使朱爾典别墅 
　　接管新奉軍之爭執徐樹錚新招之三旅原用奉軍名義所用亦奉軍之欵故此三旅奉督欲收歸奉軍陸軍部亦欲接收之連日與張奉督往返電商不下十餘次之多迄未解决十六日陸軍部復以滿洲里風雲緊急中央亟籌出兵防滿一時無相當軍隊擬將新募三旅歸參戰處調遣以便即日開赴滿洲里至械餉一切均由中央另行籌備因（三旅現用軍械均由奉軍撥助）所有自奉軍供給之各軍用品則照數點還刻尙未得奉督答覆一說謂已經某要人等前往疎通似可望其即允云 
　　徐樹錚之回京徐樹錚於十五夜由津偕王揖唐曾毓雋來京同行者尙有奉軍軍官當夜即謁見叚據外間傳說徐因爲某事奉總理面諭有暫在陸軍部以待解决之語於是徐樹錚被奉軍看管之說變爲陸軍部奉段諭看管矣因有此傳說徐之如夫人於十六日來京其時徐尙在國務院其如夫人卽托某政客爲之探聽有無其事某政客親至院調查覆謂敢保决無其事云云别一消息徐於十六日下午往國務院晤方秘書長談甚久其奉軍副司令職務已交孫烈臣处賑問題因叚之手諭已告結束日前外傳看管之說尙不至此不過在津數日張督確會派奉天軍官二人同居昨來京時仍以兩軍官相隨也 
　　靳雲鵬之復舊靳翼卿氏近一變其冷靜態度其參戰督辦處參謀長雖迄今尚未銷假十五日忽到該處召集職員會議軍事要項是日下午又赴津晤鮑督翌日同鮑歸京現已照常執務不復言辭矣 
　　曹錕先領一百萬段芝貴氏向曹汝霖氏催促將曹仲珊所要求之二百萬軍費如數發與以速其行曹氏之意以爲即發與軍費亦未心遽行而財部籌欵困難不能照辦段總長則堅稱宜如數發給内閣佔住脚步兩人各執一是卒由吳次長調停以籌欵實難不發實亦不可現暫發一百萬元大抵一二日内即可撥付矣 
　　張懷芝之不南下張懷芝删電云現因籌劃本省剿匪治水措欵賑災諸事各屬紳士來省就商辦法故行期因以展緩張十三日回濟後往訪者槪未延見是日午後在督軍公署召集上級文武官員會議剿匪財政等事謂須磋商就緒始行南下或謂曹使如不南下張亦决不南下也 
[十六日府院情形]  
　　十六日上午九時二十五分大總統臨辦公室披閱重要文電數件與張仲仁秘書長談話良久十一時後進内宅午餐下午二時半復至辦公室於二時五十五分延見黑龍江督軍鮠貴卿四時下五分見京兆財政分廳廳長陳昌穀四時四十分又見中國大學校校長姚憾五時姚退出居仁堂大總統亦退入内室國務院方面是日下午一時參陸辦公處因滿洲里緊急問題開緊急會議此案關係重大除由國務會議對付外該處擬約集外交部會同隨時研究刻已議定辦法先由外交部向日公使以口頭交涉務使中日兩軍和衷共濟互相協助不致發生意見并探詢外交團對此問題有何表示一面自籌積極出兵以杜越俎之口實會議中列席者有陸軍參謀兩總長黑龍江鮑督軍及師京雲陸錦張士鈺等至下午四時方散段總理方面因自滿洲里形勢驟緊一致對外之聲浪遂由滬至津由津逹京段之左右亦似爲一致對外之空氣所陶染近日對段頗有表示對内對外應分緩急輕重之意简意思而前敵各將士主張一致對外之說已由天津曹使代爲表示大約除段尙未可測外一致對外之機已漸迫漸近此爲近日之一種新氣象也 
[安福派之内幕]  
　　副議長秘密的緩舉安福派對於衆院副議長預選會之說頃聞情勢又有變更並預選會亦不便開其原因由安福派多數議員欲舉王印川氏北方各省尤爲一致從前已完全决定迨劉恩格出而競爭張奉督爲之推穀張復囑徐樹錚曾毓雋爲劉帮忙又間接致意王揖唐謂我對新國會帮忙不小這件事想能爲我照料王自得此信後完全陷於無辦法之中一時曾决計照張督之意即許與劉氏然議員紛紛反對要求行豫選會而王揖唐再三斟酌之後仍以爲不便開會蓋如預選結果依然爲王印川氏則終無以慰劉氏而對張督也現在計畫欲於二十一日選出正議長後卽宣告延會暫且不選徐作疏通夫一副議長問題並不爲大而爲黨魁者至於如此作難蓋甚苦矣又有一消息湘北議員二十四人忽又提出趙伯威爲副議長候補人要求承認趙於癸丑爲國民黨鄂支部長其後隨湯薌銘多年去歲以來極力反對研究會此次以安福部員當選其經歷大槪如是此人副議長雖必不能得然亦可見安福部頭緒之太多矣 
　　數組織幹部議員團安福部於十六日午後兩點鐘在太平　舉行會議到會議員約七八十名聞並非議員大會乃類似一　幹部會議開會目的係欲商議創造政黨之形式并談副議長　然未有若何結果到會之七八十人大抵即爲安福部之幹事該部許以夫馬費使照料一般議員免至分裂他趨云 
[内務部之戰時會計]  
　　戰時會計處前次會議决由内務陸海軍敎育農商司法各部調查所管費用及捐失茲聞陸海軍兩部調查科目由各該部自行擬定司法部以無事可辦業經咨覆戰時會計處查照内務部所調查如左（甲）管理費（一）特設機關或特派人員經費（二）郵電費（三）其他各費（乙）保護費（一）護送敵國公使領事出境費（二）敵僑登錄及簽到費（三）敵僑存留之財産保管費（四）特設警察費如牯嶺北戴河因保護敵僑添設警察（五）移居出境護送費（六）移居出境舟車費（丙）接管費（一）接管敵國租界費（二）設置特别區各項政費（三）添設特别區警察費（四）接管敵國國有公有財産費（丁）調查費（一）調查費（二）視察費（戊）檢查費（一）檢查郵電費（己）救濟費（一）居所費（二）食料費其敎農兩部調查情形尙未交到 
[外交彙聞]  
　　外部加派委員赴哈我國因派兵赴海參崴已由外交部特派專員赴哈十六日復加派部員管尙平李世中（原駐俄使署秘書）兩員前往 
　　協商公使請防北滿協商公使方面現以哈爾濱北滿洲一帶敵入暗設偵探機關遍佈間諜請中國政府嗣後酌在哈滿等地方添設偵探機關以資防備並另設立郵件檢查機關以防敵人行動此項人員可由哈埠中外關員擔任云 
　　請禁華京英報說北京有華京英文日報者其平昔論調煮多偏袒德人駐京協商公使因迭請我國政府代爲查禁當局對於此事初未十分注意日來協商公使方面又合請外部即刻查禁發行並謂中國旣已向德宣戰與協商取一致行動此種助敵行爲當然望中政府顧念友誼即行查禁云云 
　　美政府致謝賀捷電一星期前政府因協約國大獲戰捷當經分電前往各國致賀聞駐美顧使得政府電後當將原電譯送美政府美政府即深表謝意昨顧使已有覆電到京報告前項賀電往復情形 
[國務院拘捕差役之續聞]  
　　國務院拘捕差役一事係由信差誤投文件而起緣事前收發吳秋田發出投遞他處文一件信差誤投於總理私宅總理令秘書長將吳申斥吳當將院内各信差悉交衛隊稽查處查明懲辦而稽查某不問是非槪責各人二十軍棍於是各信差頗遷怒於吳近日總理宅中發現匿名函件内舉發吳數十條欵其最重要者爲私通南方洩露秘密二欵當由總理發交秘書長查辦秘書長傳詢之結果吳因前事疑及信差挾嫌所爲遂禀請秘書長將各信差並收發處茶房一律交由稽查處拘禁由該院柳科員等詳加研訊並飭稽查將各信差房中字據悉行搜去查騐字跡均不符合供詞亦均不承認現信差尙未放出别一信云國務院收發處先日革退馬差一名因之挾嫌用匿名信誣告收發處主任吳某謂有私通南方嫌疑段總理接函後發交秘書廳秘書廳認眞查問遂將馬差十二名茶役四名一併拘捕現經訊明無事已釋放八名尙有八名未放 
[鮑貴卿抵京記]  
　　段總理派靳雲鵬上將往迎黑督鮑貴卿十六日午鮑靳帶同隨員衛兵等同車來京赴東車站歡迎者政軍兩界一百五六十人段總理並派軍樂隊在站奏樂鮑下火車向歡迎者略致感謝詞遂乘汽車進震往府學胡同晉謁段總理旋即列席參陸處會議下午至公府請見大總統元首在居仁堂延見詢東北外交地方現狀鮑呈東北邊防要塞詳圖又談及預防將來俄新黨之某項舉動四時餘辭出其隨員等已在大同公庽五時後謁總理於府學胡同談一時餘據聞滿洲里出兵必須鮑通盤計劃後方能開拔故十七日鮑將列席國務會議又聞鮑督極憤慨中央輕視國防問題請械請兵動多延誤坐令外兵入境江事益陷於不可收拾地步憤慨之餘有不再回任之意此消息未知確否也 
[奉天近事紀要]  
　　奉軍在鄭州滋擾此間某報載某交通機關確息云此次由京漢路南下之奉軍道經河南鄭州回鐵道爲水所衝壞奉軍即勾留鄭州大肆搶掠該處商民人等人堪其擾遂相率罷市以避其鋒聞某方面已有急電來京報告當軸對於奉軍如何處置暫不必論惟經此暴動鄭州人民無故遭受兵刧殊爲可憐耳 
　　段合肥招馮晉京前二十八師師長陸軍中將馮德麟返里已閱兩月料理其私人事務外絕不與聞茲者因國務總理段祺瑞來電相招馮遂匆促入京並有擬任馮爲三省國防總司令消息第際此奉督張作霖勢燄日熾之會安能讓已無實權之馮氏爲之此說之不實已可想見惟據與馮氏交誼最厚之某君云馮氏此次晉京確係段氏所招雖無三省國防總司令之希望然合肥因見北洋派中之皖系已有不可靠之現象爲自衛計不得不另樹新勢力以謀牽制擬將徐樹錚所招之新軍編制某軍而尙乏相當統率之人或者擬先徵馮氏之同意委以是項職任亦未可知也 
　　孟吉督晉京消息據某方面消息某要人接吉督孟曙村來函謂近因要公須與中央面商不日即當起行過奉晉京云云據某報推測謂孟氏屬於馮系與段暗潮甚烈果然晉京必挾有重大問題而東省又當有一番聲色矣此說恐亦神經過敏者之言也楊參謀長未更動軍署參謀長楊宇霆辭職外間喧傳已成事實茲據楊氏部下云前次稍與某要人發生意見提起辭職事屬有之張督以區區小事而又在需人正急之際並未允准此次張督由津來電令楊赴津係另有要事擬派赴前敵者確無更易參謀長之事云云此種解釋未知是否爲楊辨護也 
　　張督派員慰問夫人此次暴徒入宫作亂張代軍長除電告張督外並派員面陳一切張督聞訊後即覆電嚴防鎭靜辦理以其夫人住居後樓正接近暴徒作亂地點驚恐當異常人昨復派隨同赴津之副官趙某回奉晋謁夫人慰問一切 
　　軍事最近之消息憲兵營自接張督預備調遣赴津之電後卽從事收拾添添缺額至前日喧傳已開走一連消息茲經確切訪查該營兵除張督赴津帶去護衛二十餘名外其餘並不開拔惟種種職務現已停止專候來電起行又聞兩粤巡閱使龍濟光請准在奉招募新兵數旅茲已招集大半惟軍械一項甚爲匱乏聞已拍電到津向張督軍暫借快鎗數千聞經認可當即轉電奉省令軍械廠發給其援粤軍總司令五煥淸來奉招兵已有月餘現將十營招足陸續開赴關裏小站王司令已無所事事遂於十四早乘車晉京張代督特派警察廳廳長馬鎭守使並各機關官長赴站送行 
[出兵東北之奉天觀]  
　　出兵東北一事我國已由國務院議定於日内即行出發聞第一次出發之軍隊係陸軍第九師之一支隊而此項軍隊又以抽調編成决定取道京奉路再行換乘日車北上張代督已得報告預備於該支隊經過奉地之時即派馬龍潭鄭榮廷二人照料一切发盡地主之誼 
　　第九師抽調一支隊出兵海參崴之問題旣决則行營一端關係軍事綦重若不預先設立一旦大軍蒞止將立足何地故已派第九師三十三團一營營副關思祿前往海參崴設立行營爲未雨綢繆之計昨已起行矣 
　　出兵東北旣已見諸事實則關於此等重要事件不可稍有輕忽故政府日昨特委定陸軍部軍務司法軍事科長郭克及姚受唐署外交部參事王景岐秘書施履本參謀部課長吳元敏等均先後赴海參崴籌辦一切一說謂因日兵已出發赴滿州里恐與我軍或有誤會衝突故派令前往調查情形也 
[湘城風雨錄（長沙通信）]  
　　湘省自夏曆六月上旬以來即陰雨連綿浹旬不已雖間或稍露日光然僅如新婦窺人略現即逝近且連朝大雨日夜不休刦後湘城更覺凄凉萬狀有自鄉間來者則四鄉情形較城中益堪悲慘蓋自南軍潰退土匪即到處橫行人民之慘遭茶毒者比比皆是方期年慶有秋稍資補救不意新穀將登之際又値霪雨成災沿河一帶田禾因河水復漲半已歸於烏有即高處田禾之尙未收穫者或則霉爛不堪或則蛆蟲爲害秋收歉薄已不待言一般農民焦灼萬分天時人事相迫而來哀我湘民何辜而罹此浩刦也 
　　長沙縣屬之各鄉土菲如鯽如麻甚至出城數里即有勒捐索餉聚衆擾亂之事雖迭經北軍往剿然此拿彼竄終難肅淸湘督張敬堯以土匪不能肅淸之原由皆由淸查不力致有匪徒溷集省城暗通消息若不設法查察爲害實屬匪輕擬即尅日淸查户口取具十家連保切結一家有犯連保各家若不先行舉發即實行連坐責任無論土著客藉一律舉辦每家親屬若干雇工若干詳細列册如有親朋鄉友來家住宿者必先赴該管警署開單報明由該敬署派員察看來客情形詢明來省事由詳註册内將來離省或移住他處亦須聲報查明方准遷徒倘違令不報致被查明或鄰居告發者家主即照匿匪懲辦來客即照匪徒辦理俾宵小無從託足匪患自易潛消昨已訓令警務處飭會同警察監淸鄉局湘江道偵緝處即日督率省會警察廳及長沙知事遵照辦理此等辦法在張督一面可謂嚴密非常在人民一方則實屬不勝其擾在文明各國雖對於亡國人民亦未常如此苛待不意以衛民之官吏而有此異常苛虐之行爲誠自來罕見之事實 
[湖北舊國會議員過漢（詹詹）]  
　　前湖南辰谿縣知事沈維周氏巴東人爲舊國會之衆院湖北第二區候補第一此次因廣州舊國會函召謂已經解職遺缺沈氏應在遞補之列望速赴粤等語沈氏遂於日前乘武陵丸由宜昌來漢寓如壽里四十七號初擬即附招商船下駛以宿疾復發復移居特别區同仁醫院治療昨始就痊准今日乘德和輪船赴申按沈氏現年四十三歲人極謙冲爲前淸湖北諮議局議員民國二年舊國會選舉鄉人多推重之氏以親老力辭該區之衆議員遂以鄭萬瞻膺選今鄭本爲某派湖北選舉首領復被選爲新國會湖北荆南道區衆議員故同時受舊國會解職之通告以沈氏遞補之 
[山東文登縣之鹽稅風潮]  
　　魯省文登縣人民以稽核所添加捐稅並撥兵彈壓以致釀成風潮近且愈閙愈大護督張樹元曾據烟台朱鎭守使電稱文登人民要脅鄰縣鹽户并勾結土匪意圖大舉現已聚衆萬餘人擬先攻破縣城以爲根據地等語當即據情轉電中央乞示對付方法一面郎覆朱鎭使電略稱文登人民與軍隊爲難固屬可恨然究係愚民無知仰飭駐文軍隊務須以和平手段對待萬不可以武力解决徒傷生靈云云 
[魯省近事紀]  
　　軍署接中央電略謂内亂未平外患愈迫前擬平定内亂再籌邊防不期邊境迭次告警國防亦未可緩必須集會籌商方期收效希即各派代表來京籌商云云軍署派委何人刻尙未定 
　　昨日南京李秀珊督軍致電政府内容係請張總司令便道至　俾於援粤軍務有所接洽等語此電當由政府至濟南矣 
　　贛督陳光遠前派蔡嘉楨隨同張司令赴京嗣復偕張返魯俾便接洽軍事蔡昨日電致某機關謂已奉張總司令聘爲顧問厚意至感云云 
　　張護督昨專電中央請將東省續購第二批軍火計三十年式快鎗千枝子彈百萬粒迅速訂購俾發各縣警　以備急需而　防務 
　　日前張護督以各屬土匪大肆騷擾現矣秋禾收穫卽行痛剿特通電各鎭使速派代表來省參與會議聞兗州唐鎭守使曹州張鎭守使均以張總司令返濟有急須面禀事件特於前日夾小晉謁並候期開會 
[魯省最近之匪耗]  
　　齊河北鄉土匪盤據石家寺日夜搶架出没無時附近各村一不受其禍八月六號闖入宋家莊意在大肆搶掠經莊民迎擊僅搶去張生驢一頭鎗一桿及衣物等件十號匪至李興屯架去高姓婦及楊姓婦各一人並架去包官屯宋姓婦及幼童各一人李知事聞信率警兵六十人夜間冒雨直搗石家寺並聯絡各莊團勇六七十人將石家寺圍攻擒住賊匪六七名擊斃打傷數名搜出肉票數人衣物若干件馬驢若干頭鎗械無算匪黨北竄尾追十餘里而回詎十四號匪首聯絡大帮復來石家寺再行搶掠力圖報復刻附近各村多有因是徙居者該處匪勢更見猖獗矣　　平陰縣東北劉官莊被悍匪張六率黨數百名入莊大肆搶掠架去人口多名竄至相距六里之李河集盤踞勒贖當經該縣知事偵悉督率警隊並邀同駐防之馬一營馳赴李河集剿捕該匪持衆抗拒雙方激戰八小時匪始向北竄逃計共生擒匪徒三十一人擊斃百餘人獲鎗四十餘枝搜出肉票十七名 
　　舊曆七月初五日早曹州城東之王堂被匪圍攻鄉民來城報告張矅臣鎭使據報即親自率兵往擊匪聞信解圍而去張鎭使追至三十五里定陶境之陳家集與匪相遇督隊痛剿約二小時斃匪十六名生擒四名奪獲快鎗八枝肉票四十七人騾馬二十餘匹贓物無算 
　　吳旅長軍隊前在單縣某聞剿匪正在追擊之際突有一匪一股約三四十人爲首者係王某（曾充定武幂哨長）之妻手執快鎗腰懸利刃與官軍奮力抵拒且戰且退頗爲勇猛云 
[唐繼堯將入川時之淸鄉]  
　　（成都通信）　 
　　唐繼堯因北京政府現定以全力攻粤遂决催促聯軍攻鄂攻陜其攻鄂之軍已由顧品珍葉荃諸軍擔任兵力甚不薄弱現擬親率大軍到重慶實行其大計劃聞有建議以鄂西方面北軍勢力甚厚不如以全力進攻陜西以爲牽制北軍之計唐甚贊成其議將來或從此議進行亦未可知現特先飭駐川滇軍在此餘暇時間從事淸鄉以利軍行故川南一帶滇軍淸鄉甚爲嚴厲 
　　自滇軍淸鄉至納谿後江安河北之匪悉聚大渡口約有五六千人咸以爲該地必有一次大戰孰意自民團在二龍口擊潰股匪後匪等見滇軍節節進逼乃退匿於大渡口岩後之活面鋪和豐場馬廟等處滇軍遂直至大渡口與民團合力追擊滇軍之一部進至江安城匪勢愈危復退至五里溝三支橋一帶匪見所經各地田園荒蕪人烟稀少必無糧食供其接濟乃又退至水口寺場及連天山溝内嗣乘王鳳崗靈柩至底蓬時欲據銅鼓溝險以圖復逞不意滇軍同民團迅速追至匪遂大肆騷擾底蓬場内有三分二以上之民房變爲赤地匪退時又分爲二支隊一由小井壩至萬里箐一仍退處溝内此陰曆六月望日之前一日事也適此夜暴風急雨直至天明始漸微息底蓬旣遭匪禍又遇水災頓時淪爲澤國僅存數茅店及廟宇而已至市民被槍斃及被水溺斃者究有若干尙未查確大約至少必有七八十人匪等遂經小并壩至萬里箐時小井霸民團以事出倉卒勢不能敵並未與抗匪亦未入旣至萬里箐後黃瑞卿之民團羣起與敵匪見房卽燒逢屋即毁至十五日由一碗水地方約有四五百人大小井壩之民團至是亦率衆抵禦匪等數次衝下均被擊止當時斃匪數十人匪終不得衝下同時又有由枷擔灣潰下之匪四五百人時民團專泩意碗水之匪故被枷擔灣一股直衝而入至九角灣大燬民房民團不得已乃分頭抵禦而前退上一碗水之匪即乘間衝下遂沿萬里箐之岩麓一帶大燬民房時九角灣一股疾趨團局長鄧安臣居宅縱火焚燒均被擊退且擊斃十餘人始潰退至朱村壩團衆追擊至王村又轉至曹村口團遂被匪圍住民房亦被燬過半此時匪有急欲放舟而渡者幸水勢洶惡波浪掀天當即傾覆數舟溺斃數十人團衆亦已乘機突出匪徒至此已經疲憊沿途祇掠取豇豆南瓜茄子玉麥充饑匪婦則蓬頭赤足已不成 
 
 
 

Page 7

 
 
隊矣至十六日晨義和團獲有失路及擊散之匪十一人其身僅有子彈數十餘發鎗支已失捉至紅橋場大橋上一一蹴入河中以快人心且以慰團中死難之六人此六人中有鄧團局長家之一人素精射擊前數年屢以前鏜砲衝鋒匪與相値鮮有不敗北者今竟被害於是人咸痛之餘五人皆爲勇往直前不顧生命者義和團之民房被燬者共計四十餘處匪等約死五六十人該匪至曹村口後聞欲上長寗被團截擊現尙不知所終又聞退處三支橋溝内一股擾至古宋屢經民團攻擊近日李暄廷又由古宋率五六百人進擊此股現在東壩場與民團衝擊該匪勢已不支諒不日即可盪平也 
[舊國會宣言之意見書]  
　　參議院議員焦易堂萬鴻圖衆議院議員陳榮廣王乃昌等昨提出對於宣言書應加修正之意見書云此次集會廣州據兩院議長通電及衆院所發議事日程均係繼續第二年常會名稱本極正當絕無反對理由惟以事勢障碍一經會議即陷於困難蓋大難戡定未知何日徒以一時不能實行開會虚擲法定之會期爾時危險不俟言喻於是謀救濟者有主張變更常會名詞爲臨時便之說此說旣爲法律所困不能成立且亦與通電及議事日程相矛盾有主張開足二年會後不再開三年會中間以臨時會充之者亦屬無謂蓋旣能開二年會於四十八日以前又以何理由不能開三年會於四十八日以後至臨時會須有特别事故始行召集爾時又有何事故爲臨時會之召集召集後如無事故可議則臨時會有何意義故不於今日佔定地步而冒然承認能實行常會職權則自今以後旣一事不能行而又無詞可以解說其勢即不能中止即不能不再冒然開第三年會而會期限度屈指可數護法目的届時能否完全達到殊不敢預斷萬一彼窺見護法方面之要害遷延抵抗兇燄反以此愈熾是貽我護法軍以一大障碍也種種危險不能不深長顧慮但欲研究此項問題第一須注意者當分别能否開會爲一事能開會而更能否實行職權又爲一事夫兩院自民國二年迄今尙在者非僅以人數不足不能集合開會之故乃不能實行職權不能完全法定職務之故也此次六月十二已經開會如即以開會爲職權之已經行使則按一年期限祇四十八日之數早已過去何以至今尙云開二年會耶可以證明開會不能與實行職權併爲一談必須實行職權後始足完開會之實責今法定人數已足可以開會誠然矣然行政部未能組織種種障碍未能除盡即云開會能議何事議决之案有何機關爲之公布執行不能公布執行是議案等於廢紙議事等於兒戲常會職權不能行使與未足法定人數以前仍無甚區别今能開會比之被害人之復生實行職權比之復生後又能行事今開會議事而職權不能行使是人雖復生而行事尙不能不有待也第二須注意者國會爲國家之機關非議員之私物議員任職爲服務於國家兩院會期爲國家與國民委託之權限非議員個人之權利個人私物與權利議員可以犧牲國家機關與國民之委託議員不能敷衍了事以犧牲也今固可以開會然不能實行職權第以無所事事之開會空名坐了寳貴之會期豈忠於國家與國民者耶第三須注意者兩院議員以不敢辜負國民之重託始終不避艱難光明磊落凡力所能爲者未嘗以强權有所屈撓至力所不能爲者一任之於將來當爲國民所共諒而舉動要必出以誠實如自承認能開會卽能行使職權是自欺而并以欺國人也對於本身謂之自殺對於國人謂之不忠上所陳述我同人皆應特别注意不可稍涉疏忽愚見以爲旣不能行使常會職權爲事勢之障礙并非議員不肯行使當以光明不欺之態度誠實以告國人於宣言書中謂國會自被非法解散問關流離重集廣州法定人數已經超過民國正統幸慶弗墜惟是正式政府尙未組織公布執行均生障礙所有約法付與之職權未能完全行使所能單獨行使自行公布者祗有制憲一項今當於顚沛艱難之中勉盡能盡之職責爲制憲之進行以副國民之重託而奠民國之邦基其兩院常會俟何時故障盡去即於何時行使職務似此明白簡直旣不自欺又不欺國人不悖於法律不困於事實爲今之計惟此較爲妥善或謂不開常會即不能開憲法會議不知此次集會非另起爐灶乃繼續北京之會憲法會議當然可以繼續毫無疑義或謂旣繼續北京之會何以又不開常會須知繼續開常會本屬當然之事所不能不暫時擱置者爲故障所致不能行使議事之職權此屬於事實之無可如何者也國人不能爲兩院去此故障即不能发絕對難爲之事責兩院不爲也易堂等主張完全爲忠於職責忠於國民不敢以空名犧牲國民付託之程限并以免除護法軍之危險故特具意見書如此是否有當尙乞公鑒參議院議員焦易堂萬鴻圖蕭輝錦王秉謙李文治龔煥辰王湘李正陽居正丁象謙傅諧邱仲靑童杭時黃紹侃宋楨劉成禺董昆灜張漢彭介石巴達瑪林沁恩克阿穆爾衆議院議員陳榮廣王乃昌范鴻鈞畢鼎深陳廷颺彭養光馮振骥汪偉鸞時功玖覃壽公張大昕魯魚王玉樹諾鬥達赖石鳳岐田桐莊懐廣劉祖堯龍鶴齡趙舒楊式震王吉言申炳炎蔣著卿金尙詵 
[皖匪之捲土重來]  
　　渦陽縣義鬥集前次土匪猖獗綁票勒贖并將姜都統之戚綁去至今尙無着落當經倪督軍令派新編安武軍一營往剿復經姜都統派馬步六營會同剿辦已紀前報惟該匪等狡猾異常此拿皮竄終難剷絕根株茲趁軍隊他處兜剿捲土重來又將該邑第七區菸酒公賣局票照錢欵搶刧一空並將司事董灜靑巡勇喬占奎綑綁擄去不知下落現經該局長毛毓溪電禀省吏請飭該縣知事速查司勇下落并趕緊緝匪追贓嚴懲以重公欵 
　　前次滁縣來安交界之半路嶺大橫山等處土匪嘯聚騷擾地方雖經軍警緝拿終未肅淸近聞來安縣之屯倉地方又有土匪起事糾同半塔嶺大橫山兩處匪徒數面人勢燄頗盛該處居民大爲驚恐紛紛赴縣報告刻已經兩縣知事督同警備隊會同張八嶺防營軍隊前往剿辦 
[贛省會之發費與開會問題]  
　　江西戚省長答復舊議會之兩函照錄如下其一云逕啓者頃准貴會咨開以本届議員任期依法雖經告滿而新選議員召集開會尙需時日議會機關勢難停止所有八月份職員薪俸及一切雜支等項自應照常領用以免機關中斷編就預算書單送請查照飭廳動放等因查自八月一日以後議會用欵似應新議員主政惟新議員甫經選出新議長尙未舉定議會機關勢難中斷自是言之成理目前應造報交代等項諒必早經辦就即案卷一切亦必整飭他無所事不過暫留職員數人保管卷册之類及丁役數人看守鬥户器具而已是八月預算所列員役俸薪已不必如從前之數雜支各費大可核減至預備金一項及購置修繕各費一併匀攤列入尤非所宜竊恐後之來者不無口舌在敝署按月發欵發舊議會與發新議會於彼於此原是一樣而在貴會新舊之間或因此區區致生辯論不能不慮鄙見八月一日以後機關内暫留之員役俸薪擇其萬不得已者酌領若干其餘俟新議會補領即使用欵有應歸舊議會支給者届時兩面算淸較爲妥洽用質高明即希裁奪另換繕預算書單送署核辦其二云逕復者展讀來函祗悉一是交代事宜想經辦就惟機關碍難中斷員役俸薪等項已承另函商酌奉復至籌備新議員開會事宜側聞輿論第二届與第一届不同機關旣不中斷似無甚籌備之處或俟新議員來省者較多鄙人再與之商酌且看多數人意見如何此復 
[杭州快信]  
　　鴉片製藥案督軍省長已會電中央請免指銷以維烟禁迄今未奉明示各屬前辦禁烟勳勞卓著之紳商已一律將所得獎章獎證繳還省署奉令發還靜候解决 
　　法院書記官官等官俸條例業奉中央制定公布現高等廳已飭各屬查取履歷呈候報部聞不日將大有更動 
　　錢塘區小學敎員檢定委員會原訂期本月十七日前一律報到現各屬又紛紛函請展緩已准延至今日（十九）爲止 
　　吏治研究所開辦至今已將三月各學員並不入所肄業研求政治學術所繳剳記非從事抄襲即雇人搶替事爲沈所長所聞擬條陳省長設法整頓 
　　餘杭防務緊要該處士紳環請添派警備隊下縣塡駐以資鎭懾省長昨已令行一區陳統帶察酌辦理 
　　杭縣上泗鄉食鹽改收輕稅減價絕私辦理經年頗著成效袁運使現擬飭各屬察酌就地情形仿照辦理 
　　德淸知事吳翯臯有即日撤任消息遺缺聞將在武康張光第調署 
　　紹屬安昌綢捐現已歸商認辦昨由財政廳發去認捐聯單四千張 
地方通信 
[松江]  
　　敎育會改選之怪狀縣敎育會於十八日開常年大便改選職員由舊會長姜文傅函請警所撥派警士四名到場維持秩序會員入鬥後先在簽到簿上簽名然後至納費給票處以常年費四角換取選舉會長及職員票各一紙新會員則於常年費外另繳入會費五角該會會員舊祇二百餘人是日臨時繳費入會者亦有二百餘人會員中之欲得會長者多至十餘人有某某竟於敎育會西鄰某廟内組織臨時事務所設備一仿省會覆選並雇人持角洋若干巡行大鬥附近遇有鄉區會員殷勤招待出小洋四角爲之代繳會費種種怪狀不一而足上午十時開會先由姜會長報告上年度决算繼卽休息午膳午後投票選舉職員由李縣長委任第三科主任顧稼軒代表監選主席姜姜長因偶染感冒由副會長吳子祥代理先行討論投票方法旋有會員起立提議本日新會員人數極多份子複雜應先審查資格然後許其投票經會衆一致贊成遂山吳副會長將部定敎育會會員資格三條用黑板揭示新會員見而離座者頓去其半惟審查方法主張不一有主用簽名簿唱名後由本人於自己名下塡寫資格者有主由臨時書記代塡者繼經議决由臨時書記唱名代塡資格後即將選舉票依次投匭自一時半起至五時始次第投竣當場有李雲生冒報呂蕩鄉第四校校長唐文奎冒報小崑山鄉第一校敎員均被會員指出取消其選舉資格另有會員朱某因與某會員爭執遲到補投一事肆口謾駡最後有會員蔣某被人誣指投票兩次咆哮馳出投完後有主將票匭封送縣署暫不開票者由主席付會衆表决主當場開票者多數詎甫經開匭忽有新會員某突向主席聲言票已投入名簿上漏簽姓名請予補簽會員聞而大譁多數主張投票無效擬卽散會繼經監選員顧稼軒勸令各會員暫不散會俟請到姜姜長後再行解决旣而姜會長聞訊到會各會員重行入席由姜述明必須開票之理由詎會衆堅執投票無效已付表决萬無挽回之理主席遂不得已宣告散會 
[蘇州]  
　　電控稅所重徵勒罰吳江縣盛澤南麻稅務分所因將已閉盛興酒店底貨燒酒充公激動公憤致釀罷市風潮經嚴墓市辦事處及商務分所於眞日分電財廳知事請爲查辦原電如下（其一）南京財政廳長鈞鑒盛澤南麻稅務分所重徵勒罰商民切齒前經商務分所電遠在案本月十日該分所硬將已閉盛興酒店賣剩底貨燒酒如數充公羣情憤激商店一律罷市除電縣竭力維持外伏乞迅賜派員查辦以恤商艱而示公道詳情另呈（其二）吳江縣知事鈞鑒南麻稅務分所重徵勒罰民切齒本月十日硬將已閉盛興酒店賣剩底貨燒酒如數充公群情憤激商店一律罷市助理員勸導無效除電請財政廳長派員查辦外仰乞縣長鼎力維持以恤商艱而平公憤 
　　肉業衝突之續聞蘇垣肉業中人徐阿大朱坤根等日前在臯橋堍陸稿荐肉店隔壁開設杜五房肉舖陸稿荐店主倪松坡以其違背行規（行規須離開二十家鬥面）具呈警廳請飭禁阻徐阿大等卽與肉業公所理事魏耀卿等在公所中開議修改行規將離開二十鬥面一條删除改爲繳納入行費即可開設將改定行規具呈廳縣立案一面即將杜五房懺舖於前日開張營業詎倪松坡又請商會轉請北颧警署特派龔巡官帶同長警前往杜五房押令閉歇俟雙方解决行規再行開市該店主不允龔巡官即將徐阿大拘颧候究詎陸稿荐店夥人等均往杜五房觀看並有譏笑之詞遂致兩店之夥爭執吵閙一時旁觀之人多抱不平竟閧至陸稿荐將招牌除去並將生財物件肉盤糟缸等等盡行棄之街路雙方爭閙毆打頗爲激烈經警颧龔巡官帶同通班長警到場解勸始行歇手次日兩店均已閉鬥各請律師赴吳縣公署訴訟矣 
　　縣署復審劉銘勳案南區第五分駐所巡官劉銘勳被控毆斃賣報人徐榮卿撤差送縣訊究各情迭記前報日昨吳縣公署傳到屍母徐氏與劉巡官質訊劉不認有毆打徐榮卿之事請求將屍棺開驗以明虚實言次頗爲强硬且多憤懣之詞陳承審員謂爾一巡官對於法庭尙且如此咆哮其平日對於小民擅作威福可想而知矣屍母徐氏亦供請求開棺檢驗俾可伸寃陳承審員謂爾子已遭慘斃若再開驗必得翻動屍骨或須施用蒸刷手續爾心其忍乎徐氏答稱回家商量陳承審員曰此案可傳在場之證人到庭質明即可定讞劉稱證人均死者同黨之賣報人我平日驅逐若輩不許在觀前街營業咸多懐怨不足以爲證人陳承審員曰彼賣報者亦一營業汝竟加以蹂躙可謂全無人道姑候飭傳該處一帶商店中人到案質證可也遂退庭 
　　民興社將斷續開演閶鬥外大馬路民興新劇社前因天氣炎熱照章停箱今該社經理業將房屋於停箱期内修整一新一面稟請警察廳准許開演惟停箱期内捐資應否照繳亦應呈奉警廳附設之收捐處酌核遵辦 
　　市民公社之正副長閶颧渡僧橋四隅市民公社正副會長邇因任期已滿特函邀四隅各業於八月十五日赴社公同選舉業已舉定閩籍皮絲業董事蘇稼秋爲正會長徽籍茶業董事汪巨川爲副 
[無錫]  
　　調查東北塘育蠶場所之呈復無錫東北塘育蠶研究所曾經省公署委員會同知事切實調查呈覆茲悉縣公署業將調查情形呈復省長原呈如下呈爲具復會查縣屬東北塘育蠶場所布置情形請予鑒核事竊奉鈞署訓令内開查合衆蠶桑改良會在武進橫林地方設立育蠶强種場並擬在無錫東北塘添設分所該會係由英法義美各國商人各組我國絲繭總公所請求加入日本商人亦有入會之舉本署前因外人在内地經營蠶事有碍主權當於效日電達各部此事關係甚鉅自應確切詳查以昭愼重茲已委派孫轝璜前往會同該兩縣知事調查詳細情形除分行外合行令仰該縣知事即使遵照合同查明究竟該會於橫林及東北塘地方如何布置務將詳情據實呈復勿稍含混效電抄發仰即知照此令等因併紗件下縣奉此孫委員舉璜亦於本月七日蒞錫上海縣絲繭總公所來函歸併合衆蠶桑改良會等語業經縣知事呈明在案奉令前因知事因係重要事件當卽派員會同孫委員前往該處詳細調查該育蠶場共計養蠶室八間住宿樓房四间均係本國式樣所有一切育蠶器具現均堆置養蠶室内此外别無布置該場全部房屋室地面積約計三畝左右辦事人及日本人均已一律回滬此會委調查時之情形也知事伏查該商金仰係經營業確係個人出資與外人無關但能杜絕日人尙可聽其自便若併歸合衆改良會係屬另一問題要之錫邑究屬内地不能與租界並論旣失國家主權又違通商條約地方人民絕對否認况錫地蠶桑爲江蘇全省冠改良一層早蒙鑑及已荷設立試驗所實地試驗如須改良爲人民利益切已之事無不協力同心各自更改奚煩外埠越俎代謀（中略）理合將查情形具文呈復仰祈鑑核示遵 
[鎭江]  
　　大雨滅蝗縣屬東鄉大港一帶前有飛蝗過境各村田禾頗受損失近更日多一日多係從對江五圩二圩新洲飛來雖經農民羣起撲捕未能盡絕至十七日午後六時陰雲密佈大雨傾盆至十時始止得雨二雨有餘各處蝗蝻遂得衝滅殆盡 
　　新水泥船過鎭上海祥泰洋行新造成之萬恩號水泥船前已下水試行成績頗優現由滬滿載貨物赴漢於昨日上午八時道出京口下椗江心鎭江海關理船廳西員曁洋扦手等登船查騐該船高懸美國旗迎風招展直至十時始展輪往漢該船行駛長江此爲第一次云 
　　麫麥價格漸漲近日麫粉銷路頗見暢旺聞上海曁南洋羣島方面銷去者爲數甚夥價格蒸蒸日上以後正粉銷當令之日故市價尙須看高高小麥因粤潮兩帮收買甚鉅銷路頗暢市價亦日見增漲 
[掦州]  
　　委任緝私連長兩淮緝私營統部據緝私步隊一團二營營長王宏鈺呈報駐紥石港之二連連長出缺請即派委等情卽經劉統領遴委統部稽查傅白眉前往承充 
　　議改運鹽辦法通泰兩屬鹽引由場運圩辦法各有不同通屬鹽船由場地直達泰屬係分兩節經過泰州過壩卽另換船隻裝運（河道上下不通）以致抛散甚多現鹽務署爲整頓鹽運起見擬廢除泰屬過壩令鹽船繞道達圩昨特訓令揚州稽核造報所及淮運使妥議具復以便實行張司長已於十七日轉諭各商籌議以憑呈復 
　　飭繳修橋經費揚州東鄉萬福橋自倒塌後迭經士紳會議興修其經費議决鹽務地方各出一半現聞此項橋工業經運河工程　馬總辦派員估計共需修費四萬七千元已於十七日咨請淮運使轉飭各商從速繳欵以便早日開工 
[南京]  
　　學務委員不得兼職日前敎育廳長符鼎升具呈省署擬請將學務委員遵章改爲名譽戰後准其兼職昨經齊省長指令云呈悉查部頒學務委員會規程第八條學務委員爲名譽職但依地方情形得酌給公費又部定學務委員會規程施行細則第二條現充國民學校高等小學校校長或敎員不得兼任學務委員該廳長旣經遵照規程改學務委員爲名譽職則一切自應悉遵部頒規程及細則辦理以免紛歧仰即知照此令 
[漢口]  
　　京漢路尙未修竣京漢鐵路大石橋復被大水冲壞各節已紀昨報茲悉此次大石橋復被冲壞因河北天雨連綿山水過激所致自十三號天不下雨水勢漸次平穩十四號頗有廻復之勢鐵路管理局爲急圖利便起見刻因水勢可期退落特派工程處前往籌備興工復修自大石橋復冲後日前長票車僅售至大石橋爲止茲鐵路管理局以鄭州陸通隴海水灌上下特將許州車繼續由漢北上車開駛一次然非正式長票車（大石橋距許州約三十里其復冲地點在大石橋以北不便由該處售票云）大約修路工程完竣實行售票通車須在一星期之後云 
[杭州]  
　　紀總商會之拒土大會杭總商會於今日（十八日）下午二時召集全體會議拒土方法各業領袖及會員之到到者一百餘人振鈴入席首由顧會長報告開開宗旨並歷述我浙自民國元年以來嚴厲禁煙得告肅淸種運吸三項人民違法蹈刑傾家喪身者不知凡幾已淨之煙毒豈容復熾應請諸君從長計議對付方法經各業領袖公决以軍民兩長業經呈請維持烟禁在案現議第三步辦法惟有電達中央如果分銷浙省誓不承認並分電旅京浙紳一致進行當將電稿分别擬定由便拍發另擬定警告全浙分銷鴉片者之通告刋印分送各界及各縣商會務達目的而後已大衆表决乃散會茲將電文錄下北京大總統國務院内務部鈞鑒浙省烟禁經歷任官廳及紳商各界協力同心積極進行即市售戒烟丸亦嚴行禁絕是以肅淸最早當時因私種私售私吸而蹈刑章或因戒烟而致命者不知凡幾足徵禁令不嚴厲人心之堅持甲於他省迺辦理已著成效忽聞以鴉片製藥銷及浙江事若果行非特盡棄前功甚爲可惜并無以尊禁令而昭威信消息傳來羣情惶急誓不承認環乞主持仰祈俯念浙江係完全禁絕省分免予指銷以全終始感戴同深浙江杭州總商會會長願松慶曁全體會董會員同叩巧北京汪伯棠孫慕韓陳促如邵伯綗諸先生鑒浙省煙禁（照前電至）誓不承認夙仰我公關懐桑梓爰乞就近轉呈請免銷浙並懇代達在京諸鄉老曁參衆兩院諸浙議員合力維持無任公感杭州總商會會長顧松慶曁全體會董會員同叩巧 
雜評一 
[延誤（默）]  
　　嗚呼中國之國事近數年來有一不延誤者哉國内一切應興應革之政治因兵戈擾攘而延誤者不知若干事矣各國予我以補救整理之機會因爭奪權利而延誤者又不知若干次矣南北交戰已久宜早可平息矣然而爭持又爭持不知延誤多少議和之時期至今日而始稱有悔悟之意也對德宣戰已久宜早有預備矣然而敷衍復敷衍不知延誤多少防邊之時期至今日而始稍有着急之意也夫至今日而始悔悟而始着急已無及矣况乎悔悟着急之未必出於眞心者耶 
　　中國事食延誤之結果而不堪收拾者多矣豈僅如鮑督所言一端而已哉 
 
 
 

Page 8

 
 
[]  
 
 

Page 9

 
 
   
 
 

Page 10

 
 
本埠新聞 
[依周塘馬路今日開工]  
　　滬北楊樹浦至吳淞之依周塘經盧護軍使分令所部各團兵士建築馬路訂定本月二十號開工已誌前報茲悉三十九團抽選之士兵二百五十名已由團副姚祥生於前日淸晨督乘小輪由龍華開往楊樹浦工作處駐宿派定建築第一段馬路又三十八團步兵二百五十名由團副王泗芹准於今日督同前赴屈家浜建築第二段其第三段則歸三十七團第四段歸四十團分投築造一律於今日開工昨盧使已將開工築路日期分别咨報督軍及陸軍部查照備考 
[散兵陸續過滬]  
　　連日由閩遣送過滬之散兵已有數起昨日（十九號）招商局由閩來滬之海晏輪船進口又載有此項散兵五百餘人由碼頭登岸後因須經過法租界由東往西入華界至南車站搭車分送徐淮原籍故先期由中國當道函知法領事轉飭法捕房查照當經過法界時法捕房特加派中西探捕沿途照料若輩或着藍衣黃褲或黃衣藍褲頗爲檻褸沿途紛紛典質售賣隨身所帶之軍用衣毯等物聞均操徐淮一帶土音云 
[攻粤軍費之羅掘]  
　　上海縣知事公署接南京軍民兩長電開頃准財政部咨以中央政府前規定平粤計畫仍貫澈始終主義惟軍費浩大供不應求曾經電咨迅予設法協助平粤軍費迄未見復合再電催迅行通飭籌欵滙部應撥等情查此案曾由財政廳通飭各該縣籌劃的欵以資協助迄未見復無如省署庫空如洗羅掘俱窮除召財政廳長到署面商辦法外特電該知事於無可設法之中勉籌並顧仍望具復 
[抵制金幣借欵之嚶求]  
　　全國抵制金幣借欵聯合會上海分會致南北商會各商董函云公啓者金幣券條例已見命令而復代以朝鮮紙幣喪權辱國斷送全國金融命脈吸收現金延長南北戰禍禍害之烈莫逾於此若不急起直追速籌挽救亡國之兆即在眉睫於是發起斯會共圖補救以保國權而拯民命本會同人等因棉力無濟不中以挽回大局爲此具函特懇貴會諸君各抒偉見羣策進行事關切膚諒必贊同伏希卽日函答覆意見實爲公益順請籌安 
[華商電車司機人罷工]  
　　華商電車公司管車頭目（即司機人領袖）向由某某等承充相安無事近來該公司加派頭目二人另挑九號二十四號兩司機人承充詎各司機人羣起不服昨晨五點十五分鐘電車照章應行出廠之時全體司機人不肯開車並聲明不服理由要求將該兩人撤消管車名義當經車務總管陸仲麟趕來詢明一切向衆開導着令照常上差並謂爾等不服九號與二十四號之理由容俟轉告陸總理核辦現在切勿罷工要挾等語各司機人乃各上車開駛出廠然已七時矣迨至傍晚六時後各司機人聞悉公司中對此問題仍無妥當辦法於是又相約實行罷工七時左右馬路間已無電車往返至八時後始由公司中派人將各電車一律開駛進廠故往北之人已無電車可乘現該公司總理正在竭力磋商和平對待之法大約不久即能解决也 
[南滙肉業罷市三誌]  
　　浦東南滙縣境各肉莊因反對增加屠宰稅同盟罷市已兩誌本報茲悉各肉莊主於前日午後在滬南昇源猪行開會集議辦法到者百餘人互相討論僉以値此市面疲滯困難已極如再濫加無厭萬難負擔惟有照縣公署所定之八千二百元由同業自認匀派繳捐如此則國家稅收庶無損碍商人亦可勉力負擔云云遂當衆公舉代表盛勵甫陸秉淵向縣公署商請取消包認務達同業自認之目的另推方申卿晉省向財政廳呼籲並議决辦法四項（一）城廂内外各鄉鎭同業繳捐俟解决併繳（二）由同業領袖相戒夥友人等各守文明態度靜候解决不得稍有越軌舉動致貽口實（三）被認商請縣拘押之鞠蔣二让主應公呈縣長懇求釋放（四）定十九日假周浦鎭萬緣堂開會計論並懇求該鎭商會代爲呼籲比及散會時已傍晚矣茲將方代表等及浦東同人會致濟省長胡財廳長王道尹電文錄下　　方申卿等電南京齊省長胡財政廳長滬海王道尹鈞鑒本邑屠宰稅自史樹椿承包後恃有護符欲加數倍同業擬請讓步乃史於佳日竟將鞠蔣二人率請傳押羣情駭詫激成罷市現决照數攤加另解除續呈外特先電聞 
　　浦東同人會電南京齊省長胡財廳長滬海王道尹鈞鑒南邑史樹椿自承包全邑屠宰稅後冀獲巨利不恤商艱照各莊向認數目欲加數倍肉商因大恐慌聞正擬商請通融間史姓以有官力可假雷厲風行竟聲言毫不讓步並在本月九日渠恐進行或有阻碍因架詞將與有嫌隙之鞠再香蔣蘭春二人率請逮捕覊押風聲所播羣情洶湧現邑中各鎭該業聞多罷市而其他商業多因以大受影響日來梓鄉各商業領袖迭次函來懇代呼籲事關大局未敢緘默因急電達乞迅電杜知事立謀挽救以維商業而防滋蔓臨電迫切鵠候示覆 
　　又一訪函云昨日肉業至周浦某商董家集議對付方針並邀洪姓紳董與議當經討論之下各肉商要求某紳迅往縣署聲說商懇林知事將被拘之趙周二商開釋以平衆憤設不應允惟有聯名赴省控告云 
[種毒圖害之覺察]  
　　北四川路六百七十四號鬥牌陸炳章家（陸在老晉隆洋行爲寫字）之包車夫陳金福前日串同傭婦謝王氏潛將毒藥（聞係閙楊花）傾入飯鍋内希圖謀害陸妾董氏當被同居婦人張江花曹王氏察悉報告捕房派探前往將陳與謝王氏一併拘押昨晨解送公共公廨經中西官訊據張江氏陸董氏陸炳章訴明被告圖害情形質之陳金福供由謝王氏囑我將藥放在飯内我詢其何故據云因主人妻妾不和時常吵閙欲使彼等稍知儆戒等語訊之傭婦謝王氏供稱並無其事亦不知何人將藥傾在飯内求察堂上得供判陳與氏分别押候查明於下禮拜一再行訊核 
[胡抱一將解軍署訊辦]  
　　已經伏法之巨匪丁三花子等生前曾在江蘇宿遷泗陽縣交界地方犯有殺人放火搶刦重案内有牽涉之淸江人胡抱一（即胡愚胡寳怡又名永才國樑）經老閘捕房特别機關中西探目拘獲解送公共公堂訊供各情迭誌本報昨晨又經捕房將胡解廨復訊經關讞員會同英卓副領事訊據捕房代表高易律師上堂陳述案情請將被告引渡内地官廳歸案訊辦詰之被告胡抱一供稱原籍淸江於民國二年移居上海英租界去年曾在新閘路組織志成學校因辦理不善旋即取銷現居法租界我名胡愚又名抱一並無永才國樑等名稱此次究因何案被人誣指拘捕尙未明白惟我被捕後曾有中國偵探至捕房指認然我從未犯案實被誣攀求察並延羅斯律師到堂代辯中西官會商之下以案經預審明白判胡押候錄供備文解送護軍使署訊明核奪 
[法總領體恤刑事案犯]  
　　昨爲法公廨堂期代理法副領事（按原陪審官德萊沛現正在外避署）適有小恙未能蒞廨當爲總領事韋德禮君所悉以該副領旣請病假本應停訊惟天氣炎熱拘獲各犯久覊押所延不發落殊非體卹之道故由韋君親自蒞廨會同聶讞員將捕房解案之刑事犯逐一訊明當堂判决 
[馬弁猝斃之查覆]  
　兩浙緝私司令部馬弁蘇慶忠於上月二十四號突然斃命經屍兄慶德以其身死不明具呈浙省高等檢察廳控告旋由楊督軍令派李副官再行嚴查等情已誌前報茲據李副官復稱該馬弁於是日揩擦自佩手鎗正在拆除鎗機間詎内有存彈一粒未及預防悮觸鎗機射中要害而斃業經證明並無别故呈復核奪等語昨楊督軍已令蘇慶德回滬至緝私二營照常供差矣 
[紀王廟刦案近聞]  
　　嘉定縣紀王廟鎭陳鼎泰智森二雜貨店於本月三號夜被盜掠刦財物並鎗傷店夥二人曾由水警第一區偵探在滬拿獲顧阿榮一名已誌前報茲悉所獲之顧阿榮已由水警第五隊池隊長訊供後轉送嘉定縣訊辦所有供出之朱阿桃昨由池隊長派探來滬查緝 
[疏通上海待運往日之貨物]  
　　英文滬報云日本郵船會社近因上海堆積以待運往日本之貨爲數甚多曾以船三艘按期來往日本上海間本月復於定班外另加二船一能容貨萬噸呈能容貨三千五百噸目下上海待運之貨共有六萬噸之多該會社預料至八月杪可以鬆動云 
[又有華工由法回國]  
　　昨有法公司輪船抵埠載回華工四百餘人登岸時經捕房派令探捕前往彈壓並着妥爲安插俟有便船分别遣送回籍聞該華工等起岸後均隨探捕至愛多亞路捕房鬥前聽候安置云 
[淞口海舶之進出]  
　　英公司輪船狄而爲勒本定星期一由滬開行現因運貨需時改於星期三（明日）上午七時起椗所有乘客均須准期前往虹口公和祥碼頭附搭該輪放洋云 
　　英又滬報云法國輪船公司之四方號已於今日（十九日）由馬賽抵埠載有運滬之雜貨一萬二千噸 
　　花旗輪船公司之愛瓜多號二十日晨間可抵吳淞定午後四時起椗修改稅則委員會之美國委員薩格君擬携眷附以回國該船將載運舊金山之貨五百噸内有絲千包 
[海軍部擬添造軍艦]  
　　海軍部近以軍艦不敷調遣擬再添造軍艦四艘每艘鐵重以一萬噸爲限聞已於前日飭江南造船所先行繪圖送候核示 
[嘉寳兩縣呈報得雨]  
　　滬海王道尹昨據寳山嘉定兩縣知事快郵呈報各該縣境得雨三五寸不等並稱前因祈雨禁止屠宰及設壇等事均已撤消理合陳報云云 
[財政部通令調查當業]  
　　財政部近欲得悉全國當商底藴特擬定調查表式頒行各省茲已由江蘇財政廳轉行到滬錄其要目如下（一）當業牌號（二）當業性質（三）開設地點（四）領帖日期（五）繳納照費等則及其數目（六）繳納年稅額（七）當帖年限（八）斷贖年限（九）取贖利息（十）資本金額（十）（一）附加各捐（十）（二）備考 
[博薩兩領事之行蹤]  
　　英文滬報云美領事博君已於星期六日携眷起程前赴長沙將在牯嶺艦桓一星期然後入湘履新本埠美領署昨接總領事薩鬥斯君自美國來函據稱定於九月間來滬視事云 
[滬市米價驟增]  
　　日本近因國内米價騰漲由駐華林公使派員向我政府提議乞糴以濟民食業經中央電令江蘇省長查核電復等情已紀昨報茲聞齊省長以民食攸關頗持愼重尙待交省議會及商便議復再行定奪惟昨日本埠米業已傳播我國政府業已允如所請故已有人入手購辦一般手中有貨者遂又高抬其價北市廠機白破每石已漲至七元七角五分南市則漲至七元九角較之前日已漲起五角之多云 
[旅潯甬人痛拒烟毒]  
　　寗波旅滬同鄉會因反對存土運浙推銷一再函電浙省當道請速轉達中央拒絕運浙以絕毒患等情已誌前報昨日該會又接九江寗波同鄉會來電一通再錄如下寗波同鄉會轉各報館均鑒吾浙烟毒早已肅淸近有不法之徒竟欲倡道製藥貴害浙民旅潯全體靡不疾首痛恨除設法抵制外懇貴會速擬嚴厲條例對付奸商通電全國聲討罪惡除此流毒旅潯四明同鄉會李蓮蓀等具嘯 
[包運烟土之承認]  
　　前日（十五號）某公司船由外洋開駛來滬停泊浦東其昌棧碼頭載有烟土數百磅各土販即前往爭買事爲該管三區警署曾永奎署長得悉密派便衣長警十餘人携帶手鎗前往偵查屬實拘獲包運烟土之張小照子一名在張腰際搜出烟土兩磅當將人證併送警廳司法科經劉科長訊據張供揚州人此項烟土係由寗波人馮阿生徐策蘭周雲龍等合股購買託我包運上岸寄存該處棧内然後轉運浦西售於土行每磅運費洋六元等語劉科長判張拘留候禀明徐廳長飭探調查馮等住址以便拘究 
[嚴緝持械夥刦之匪徒]  
　　前晚八名鐘英租界福建路（即石路）七百九十九號鬥牌泰豐煙紙店突來盜匪三名各執手鎗躍入櫃内向店夥學徒嚇禁聲張當將賬樹上大洋八十四元小洋六百數十角搶刦而逸迨事主報捕派令通班中西包探前往查拿已無蹤影該探等即向事主詢明匪等面貎服式回禀捕頭轉禀總巡麥高雲得悉後以該匪等膽敢在熱閙之處乘站崗華捕調差之際持械搶刦實屬不法若不嚴緝贓盜從嚴懲治不足以寒匪膽除通飭各捕房中西探捕嚴行偵緝外並函請淞滬警廳一體協緝務獲究辦 
[武裝警察走入租界之干涉]  
　　閘北四區警署警察河南人李義慶張文成前晚身帶實彈手鎗行經英租界西藏路被一百八十四號西探開納與華探陳維坤查見拘入捕房昨解公共公廨先由中西探上堂禀明前情質之李張兩人供稱昨日因張統領在新閘威海衛路二百十一號鬥牌住宅内做喜事我等奉巡官命令前往照料道經租界被探查見指爲違章等語中西官判兩被告各罰洋十元充公手鎗二支子彈十七粒交捕房送回閘北警署收領 
[留學與敎員證書之印花稅]  
　　上海縣知事接江蘇省長公署訓令云案准敎育部咨開准財政部咨開應將本部所管未經規定貼用印花稅各項書據稅額規定咨復過部以便通行遵辦等因到部除將本部主管未經貼用印花之書據酌定稅額咨復財政部彙辦曁分咨外相應節鈔咨稿淸單咨行查照可也等因並附咨稿淸單前來准此合將稿件抄發令仰該知事查照此令計附抄件節鈔本部咨財政部咨稿查關於敎育條例未經規定各項人事證憑除本部主管各種褒章奬章應俟調查各部規定稅額再行比擬咨復以歸一律外相應將未經貼用印花證書兩種酌量規定貼用稅額開單咨送查照辦理可也計開留學證書貼用印花二角檢定小學敎員證書貼用印花二角 
[普及鐵路敎育之辦法]  
　　滬寗滬杭甬路局昨奉交通部令大旨以鐵路車務機務工務等辦事人員程度不齊成績殊鮮前經運輸會議議决施行普及鐵路敎育案造就人才一節深爲注意各該路服務員司應於辦公時間外另行設立補習一科如車務機務工務等員司何時有暇即令何時入校補習並不妨害公務其普通服務員司有志向學者亦聽其便仍由各路領袖規定課程及畢業期限獎勵辦法以期敎育普及智識完全造就鐵路人才殊非淺鮮仰即遵照毌稍延緩等因聞任局長奉文後已分飭兩路各處領袖核議呈復矣 
[頒發調查專鬥以上學校之表式]  
　　江蘇省敎育會近奉齊省長令頃准敎育部咨以本部頒布專鬥以上學校各種規程原係統一主義但各省情形不同需要各異本國學子外國僑民或循社會之要求或挾敎育之宏願設立專鬥以上學校課程規則未必能與部定規程吻合要其用意未嘗不善或與社會促進俊才作公校之補助者亦正不乏本部審量之餘以爲對於此類學校萬不能聽其放任自宜維持但學校數目性質亟宜詳細調查以籌待遇用特擬定表式務希迅速發交塡註報部等因除通令外特令遵照查塡 
[師範附屬學校之整理方法]  
　　省立第二師範學校接敎育廳轉到敎育部頒發師範學校附屬學校整理進行方法數條照錄如下（一）師範學校於未設附屬學校者應速遵師範規程第六十八條辦理（一）附屬之學級編制爲遵師範學校規程第六十九條辦理有未完備者應設立擴充並整理之（一）附屬學校敎員須以師範畢業生或已經檢定而確有小學敎員資格併經驗豐富者充之（一）附屬學校敎員除敎育兒童指導敎生外須兼負研究責任併將研究之結果用適宜方法以發表之（一）敎生實習敎育應遵民國二年敎育部訓令第十八號特爲注意如附屬學校級數較少不敷支配者可將一學級敎生分爲兩組前後輪替實習（一）師範學校校長須隨時視察附屬學校各敎員之服務狀况遇有缺點可於適宜時機批評指導之 
[寗波同鄉會募捐消息]  
　　寗波同鄉會建築新便所設立商業學校募欵二十萬元昨又分發外埠同鄉捐册計已發者北京天津漢口九江橫濱大阪神户七處請向旅外各同鄉廣爲勸募事務所坐辦方椒伯君已籌備組織商校進行事宜函致寗波甲種商業學校調取校章及計劃書並向滬上各校考察辦法以資模仿日内捐欵更形踴躍續收捐欵開列於后事務所募到張松筠君二十元陳春記煙葉行十元吳若塘君二元張繼光君捐洋二十元鮑咸昌君捐洋二十元徐炳甫君捐洋二十元樂振葆君募到新益豐張承訓二君各十元林春芳君募到蔡協振君二元孫益成君一元王蓮卿徐來泫孫阿芝趙阿玉四君各助大洋五角又自捐五元鍾延淸君募到永源泰洋十元鄭信德君捐洋十元陳松甫君捐洋五元吳明德君募到裕瑞豐號婁孝良君各五元林似郊裕泰昌號葛少甫包元甡二君各三元羅稼處王仁甫潤餘號趙芝鴻劉成煜林瑞庭無名氏裘芝欽源泰昌朗乾元張子英聞煥章王燮卿韓和笙王明山陶午卿李宗誠吳純卿陸大小寶李蓮卿郭錦棠趙志章萬泰號生大源各寳號各君助洋各二元德潤堂王振成范蓮湘周世源徐渭臣謝源祥胡振新陶景塘張梅卿陳文漁任達成徐槐庭張本康周厚哉袁振甫陳震三范久香林耀庭沈益生倪餘揚楊道傳諸君各捐洋一元合捐洋一百三十四元胡景揚君募到同源莊二十元陳渭泉蔣葆初二君各十元成泰號孫渭夫君大昌祥各五元合捐洋五十五元其餘再行續報 
[江南中學補習科之終了]  
　　靜安寺路江南中學暑假期内開曾補習科現届授課期限已滿茲於今日上午九時舉行暑假補習完畢禮由徐校長致訓詞國文主任顧霖周親備奬品分給勤學諸生以資鼓勵并聞該校補習諸生已先後報名按照程度揷入正預兩科預備秋季肄業云 
[城東女學開學記]  
　　南市花衣街城東女學已於陰曆本月初十日開學新舊學生相聚一堂頗形踴躍聞該校本學期添聘蕭蛻公爲專修笠國文敎員潘武爲普通科國文敎員劉質平爲音樂敎員沈墨仙爲中國畫敎員吳夢非爲西洋畫敎員并聞各級尙有餘額可以插班云 
[閔行農校添招新生]  
　　閔行鎭縣立乙種農業學校定於本月二十四日開學聞該校本學年添招新生一級六十名尙有餘額有志研究農學者須從速投考以免額滿見遺 
 
 
 

Page 11

 
 
[尊孔中學校組織就緒]  
　　本埠西鬥尊孔總會今歲由副會長張仲屏君發起創辦尊孔中學校得各省督軍省長及各長官補助開辦費籌辦半載迄已就緒業已租定南市萬聚碼頭信成銀行舊址房屋非常宏敞而所招學生大半皆由各縣公署保送來申就學本埠報名者甚形踴躍其招考内容有高等小學畢業證書者一槪免考另有優待章程鼓勵學生現定於九月一號開學 
[閔行鄉敎育會之改選]  
　　閔行鄉鄉敎育會於本月十八日開第三届常會照章改選職員下午一時振鈴開會會長顧袖海君就職贛省由副會長張滌生君主席報告一切經過狀况通過决算次改選職員畢散會聞已呈請縣署備安兹將職員姓氏錄下會長夏建安副會長朱昌麟評議員吳志本李維華高國幹林靑吳履平夏建康喬增祥吳恭鑫楊晴梅開萼朱祖修范崇衡書記員吳靜存會計員吳幹甫宣講員高景周庶務員李蘅齋 
[僑工事務局長明日往京]  
　　僑工事務局長張岱杉氏日前由京來滬假威海衛路某洋房暫駐聞張氏此次南下並無重要使命係爲個人私事而來現因諸事已畢訂定明晨起程返京已於昨日遍向各機關投剌辭行云 
[海關監督由寗返滬]  
　　江海關監督馮孔懷君因有要事須往寗垣晋謁督軍省長面商辦法業於前日乘車赴寗茲已事畢於昨晨仍乘滬寗火車返申即行入署照常視事 
[商輪公會成立]  
　　滬南商輪公會係大達平安鎭昌永利聚豐通崇海興安裕崇崇明各輪船公司所組織於本有初成立公推通州張叔儼君爲會長王一亭君爲駐滬會長辦事處設在大逹里大達輪步公司内現正徵集各公司意見擬具章程一俟開會通過卽送商會備案 
[湘省賑務談]  
　　紅十字總會迭接湘省分會電函乞賑除先撥助寶慶分會洋六千元外另請放賑專家唐君郛臣帶領放賑員五人乘南陽丸往湘携有現欵洋五千元麵粉五千包掛麵四十箱藥品四大箱親至災地散放昨該會接寳慶分會篠日電爲賑欵藥品均經銑日抵寶分會現正開放共設四區每日領賑貧民達一萬四千餘人深以災重欵微爲憂影片由魏君延幹帶呈云云 
[周浦新米上市]  
　　昨日爲浦東周浦新梗上市之第一日到滬者僅有十石爲南市振餘米行所售進分銷各米店以應時新每石價洋八元 
[凡爾登花園補放烟火]  
　　凡爾登花園連日於夜間排放煙火各種戲劇奇景觀者莫不呌絕正在興高釆烈之際不料天公不做美雨師枉駕以致輟放聞尙有多種烟火如透明飛艇廣寒宫景等不及演放現經某慈善團挽留擬於陰歷本月十七十八兩天仍在該園補放所得劵資仍悉充慈善經費云 
[催解印花稅罰欵]  
　　淞滬警察廳徐廳長接財政廳令飭將處分印花稅罰欵彙齊呈解來省以濟急需當經徐廳長將已繳罰欵先行解繳在案茲查各區所警正佐訊明判罰之欵有分毫未繳者有繳而不足者爰於前日令飭各區所趕緊追繳彙解到廳俾便轉解財政廳以濟公用云 
[罐頭洋參之創製]  
　　西洋参爲培補藥品輸入吾國有年茲由德裕西洋參行揀選原皮西洋參切成薄片裝置罐頭以圓形壽字爲商標一切裝璜復加研究使無霉壞之虞泡服旣便饋送尤宜該行特創斯舉想必爲社會所歡迎也 
[四馬路火警]  
　　英租界福州路（即四馬路）五百十五六號鬥牌春和鮮玻璃店於前夜三名餘鐘起火延燒比鄰五百十七八號鬥牌林治平廣東丸藥店五百十三四號鬥牌震豐泰酒店等後樓面披屋及萃秀里内某姓家等後披共燬樓面披屋二間事後該管捕房即派包探前往詳查起火緣由復候核奪 
[三誌華盛路火警]  
　　華盛路歧崗里口寶泰樹柴店樓上寳有家起火經四區余署長傳訊寳泰店主徐松寳據稱寳有係隔壁林萬興京貨店夥友該店曾向華興公司保有火險頗有可疑故將該店主林興元傳案昨經余署長提訊林供詞支吾判令還押候交保險單並限交在逃之寳有到案核辦 
[江灣火車站截獲拐匪]  
　　拐匪陳阿三串同住居閘北又袋角之婦人陳張氏誘拐協記絲廠打盆女孩張阿二（十三歲）孫巧英（十四歲）二口帶往吳淞圖賣經過江灣火車站被六區一分所崗警查獲解經署員米沛田略詰後轉解司法科昨由段科員傳到女母張滕氏孫王氏一併移送地檢廳訊辦 
　　又一訪函云張滕氏之女阿二年十三歲孫王氏之女巧英年十四歲每日同赴協記絲廠做工舊曆七月初九日兩女忽然失蹤兩女之母連日在各處火車站派人找尋前日果見拐匪陳阿三與婦人張陳氏等携帶阿二七英擬登淞滬火車他往當爲兩女之母上前一併扭控六區一分所昨午備文飭警將全案人證函送地方廳經檢察官訊供之下判陳阿三張陳氏與阿二巧英分别收押張滕氏孫王氏退去聽候訊明給領 
[拐賣養媳之發覺]  
　　鎭江婦人鍾李氏串同揚州人黃忠祥王殷氏將華阿三家十六歲童養媳小妹拐賣於揚州地方得洋三百二十元分贓避匿茲被華阿三偵悉報由哈爾濱捕房派探將黃與李殷兩氏一併拘獲昨解公共公廨經中西官訊悉前情判被告等分别押候函致江都縣將小妹移提來廨再行訊奪 
[續獲拐匪同黨再誌]  
　　拐匪柯友英某士士柯趙氏張郁氏陳福卿等先後誘拐南成都路六百零七號鬥牌郭桂林家十六歲女兒桂花及閘北倪生才家十五歲女兒阿寳帶往九江價賣案發被捕解送公共公廨訊供管押在案昨晨由捕將續獲之柯等同黨袁伯林一名拘解公堂請究經中西官訊供一過判袁押候美領堂期解訊 
[拐案解送檢察廳]  
　　江北人于德華之妻陳氏因與夫口角出外被某老嫗引誘與石兆奎姘識同往他埠被閘北五區崗警在北火車站查獲解送司法科經段科員訊實昨移地檢廳核辦 
[成衣匠誘騙女子]  
　　眞茹人甘仲賢之女桂金年二十五歲自幼許字某姓日前不知何故與父母爭吵負氣出外至叔母甘周氏家居住該氏隣居有成衣匠王小弟已有妻室見桂金從家中帶出首飾衣服値價不貲遂百計誘騙與妇偕逃至虹口賃屋同居前日被女父尋獲將女及王就近扭控閘北五區三分所轉解司法科昨經段科員質訊屬實甘請求嚴辦遂判移送地檢廳訊究 
[强搶婦女頭上之珠花]  
　　住居法新租界愷自邇路芝蘭里四十六號鬥牌劉慶蘭之妻某氏於前日下午六點餘鐘由親戚家回家後至後衕自來水上淘米突來匪徒一人將該氏頭上所戴之珠花一朶共有珍珠三十三粒値洋一百三十二元强搶而逸嗣經該氏開單報告捕房捕頭飭探劉友法往查屬實候緝該匪到案究追 
[□其亡也而往騙之]  
　　住居西鬥外林蔭路之嚴深愷與沈散義爲友日前沈持某處田單二張俟嚴出外時至嚴家向嚴妻吳氏言已與爾夫說明將單暫抵洋二百八十元該氏信之如數付給迨嚴歸家始知受愚嗣在法租界將沈尋獲扭入捕房捕頭以案出華界於前日送由二區警察署略詰一過以案涉刑事於昨午將原被移送地方檢察廳經檢察官提案預審之下判沈敬義收押嚴退去候再訊核 
[妹子受欺之報復]  
　　甬人良阿富不知何故將住居東有恒路五百零六號鬥牌之俞邵氏毆打受傷嗣經氏兄邵瑞華得悉亦即糾同江北人顧大等至狄思威路將唐妻張氏毆傷當由二百四十八號三百三十七號兩印捕查見將兩造拘入捕房昨解公共公廨經中西官訊明判邵瑞華顧大各押七天唐阿富押候邵氏傷愈下禮拜一再訊 
[巡官查獲花會機關]  
　　南市第一區署巡官盧學義昨日率同巡邏警于世傑在十六舖仁安里甬婦王黃氏家查獲花會聽筒機關搜出證據並大洋四元小洋四十一角銅元一百二十四枚又獲賭徒林山鳳呂阿標王李氏于王氏王黃氏等五人一併帶署旋即申送警廳司法科訊究 
[小販毆傷同業]  
　　小販張阿福姚松濤顧福堂不知何故前日在南京路小菜場將同業朱大鵬兇毆受傷由捕查見將張等拘入捕房朱送醫院醫治昨晨將張等解至公共公廨請爲訊究中西官着將被告等押候原告傷愈再核 
[虧欠房租類誌]  
　　南洋公司遣收租入至法公堂控房客陳姓王姓各欠租洋十餘元延約不付請爲訊追詰之陳王兩人供認欠租請求寬限繳淸判令退去各限三天還洋又汪寳山至法公堂控房客陶洪英虧欠租洋若干元向索不付旋即避匿棄下物件報經捕房前往檢點所値無幾請爲核奪中西官判將生財拍賣作抵仍候飭提被告到案訊追 
[無洋多押三月]  
　　洋人顧爾西愛之用人蔡協根前因竊取洋東洋二百十五元經該洋人察悉控經法公堂訊供屬實判察管押西牢期滿後限將所竊之洋如數繳還在案昨日被告管押期滿無洋繳還故又提訊蔡供實情無力措繳求恩寛宥中西官以蔡旣無力繳洋判加押西牢三月了事 
[塌車夫不聽巡捕指揮]  
　　塌車夫陳政才胡元扣在百老滙路茂海路推運貨物二百二十八號四百九十八號兩華捕以其不聽指揮將陳胡先後拘入捕房捕頭飭各存洋保出聽候公堂傳訊 
[過犯復來租界]  
　　過犯揚州人陳連生潛來租界昨在北河南路徘徊觀望被探王桂生奚德安查見將陳拘入捕房押候查明近來曾否犯案解廨訊究 
[乘車遣失銀杯]  
　　洋人夏斯登昨至法公堂控稱商人日前由某處雇胡志才所拉之黃包車至家中當時有銀盃一只遺在車上迨經察悉胡已拖車逃逸當即報捕派探將胡拘獲請求追究詰之胡供是日雖拉該洋人實未見有銀盃遺在車上求察中西官判胡罰一元充公 
[小孩控告扒手]  
　　小孩張金餘昨至法公堂訴稱我於前日出外購物行至法大馬路被無賴沈相根將袋中所藏大洋六元如數摸去希圖逃逸當經察悉喚捕將人贓一併拘獲請爲訊究詰之沈供認摸竊不諱中西官判押三禮拜以儆 
[店夥私取銅鎖]  
　　北福建路四百八十三號鬥牌某銅錫舖夥無錫人王阿培昨日乘間竊取銅鎖六十把携贓而出被該店主錢記根察悉報告滙司捕房派探奚德安陸連奎將王帶入捕房押候解送公堂訊辦 
[竊犯逐出租界]  
　　南京人許長根前晚糾同浦東人曹泉生至北四川路華洋交界處邢家宅季阿福家竊取香雲紗褲逃出被探曹錦山查見拘入捕房昨解公共公廨經中西官訊悉前情判許曹二人一併逐出租界不准逗留 
[介紹新刋]  
　　商務印書館英語週刋第一百五十一期業已出版昨承以一册見貽書此道謝並爲紹介 
中華職業敎育社通訊 
[中華職業學校附設上海縣市立各學校中央木工敎室之旨趣及辦法]  
　　本工不獨爲普通應用手工且可練習兒童心手爲各種工業之基礎於敎育上最富興味而最有價値者也故在歐美各國無論中小學校皆設此科以授之唯實施之時不可無特别之設備欲使各學校中盡設此手工敎室勢必不能於是有變通辦法採中央敎室制度擇適當地點特設一共同敎室各學校敎授此科者得輪値至此工作此等中央手工敎室在美國大都市中設者甚多而在英國尤甚且不獨通都大邑中設立者在百數十個以上即在鄉村中亦不少於此可知此等設施之爲最經濟而最適用者也吾國比年以來自江蘇省敎育會附設之小學敎育研究會曁各師範附屬小學聯合會對於手工一科屢次開會討論研究改良方法不遺餘力而各學校之手工敎材漸以趨重實用製造商品唯木工一科設者寥寥上海爲通商大埠工業較爲發逹對於此科自當視爲重要上海市學務處有鑒於此爰於去年遣派師範畢業生肄業於江蘇省立第一工業學校之木工敎員養成所以爲師資之預備今夏特委托敝校創辦中央木工敎室俾附近縣市立各學校得來此守習將來各學校手工之改良個人生産能力之增加未始非植基於是也茲述其辦法如下 
　　一本敎室受上海市學務處之委托附設於中華職業學校内名曰上海縣市立各學校中央木工敎室 
　　一本敎室之開辦費與經常費完全由上海縣市學務處擔任其敎室則由中華職業學校借用 
　　一本敎室延請專鬥木工敎師一人技師一人皆由中華職業學校聘訂之 
　　一本敎室之經常費除敎師技師薪金及膳費等由市學務處規定按月津貼外其餘實習材料費在第一年中每人暫以月納三角計由市中支給有餘發還不足補繳 
　　一兒童平日實習製作之成績口得由市中收回發賣 
　　一本敎室實習之學生以高等小學程度及與之有同等學力者爲限如在國民學校第四年級而年齡長大者亦得來此實習 
　　一本敎室實習時間以上午九時起至十一時三刻止下午自二時一刻起至五時止 
　　一每校各級學生實習時間總數以二時或三時爲限一級之各時間均繼續敎授 
　　一各時間之分配須就各學校道路之遠近分别排列於上下午　　一本敎室實習順序之大槪第一年注重基本練習間授以製作小件應用品及玩具等第二年練習修理校中器物并製作應用物件第三年注重製造應用家具 
　　一本敎室中如有應行改革事宜由職業學校會同市學務處曁專鬥森工敎師共同商議施行之 
來函 
[上海工部局設立華童公學招生通告]  
　　本公學創立於一千九百零四年監院爲英國康普君並有中西敎員十九人本公學在愛而近路及克能海路轉角本年暑假後於西曆九月二號上午九時開學學費每學期二十元須以外國銀行鈔票在開學前預繳本公學監院於西曆八月三十號星期五上午九時至十一時收錄舊生八月三十一號星期六同 
赴代售本公學書籍處即北四川路伊文思書館内購買應用書籍筆墨等件所收新生皆須預付小洋四角爲運動費學生投考時須自帶筆墨學生如患目疾及身體衰弱者槪不收錄如未種牛痘者亦不收錄本公學學生皆須練習童子軍之操法應用操衣可向北四川路聯康號購買本公學學生畢業後可直接入香港大學及英國大學自西曆一千九百零八年以來本公學學生考入英國開橋大學並香港大學者已達六十人考得大總統勸學費者一人本公學爲中華童子軍第一隊之司令部凡學生經相當之試驗後即可入本隊童子軍此隊於西曆一千九百十三年成立學生除疾病外不可無故不到且不准遲到如未得本監院之許可而不到校者當重罰或竟除名學生不准在校内及路上吃烟且須品行端正電車行動時亦不准跳上跳下學生不可沿路向小販擔上購買食物如違重罰 
[基督敎公民請願息爭團第五次會議紀略]  
　　十七晚八時該團第五次會議陳維屏博士主席到會者朱友漁博士馬文衡先生張眞英先生包志極博士及發起諸君首先研究請願書内容以基督敎公民資格不偏黨派不分南北不涉政治爲目的擬將請願書草案付印分送各領袖詳爲斟酌限於星期四交齊折衷至當再行續議以便繕寫多分電達南北諸重要人物求其息事寗人并推舉公正名望者爲該團領袖 
　　連日接到贊成函件有徽州府基督敎堂汪彭釗君等北京缸瓦市福音堂宫念武君等及東台朱亞東君譚羣君等滬南朱寶璜君等其餘尙多不及備錄届時均列入贊成之列 
[靑年會體育部來函]  
　　敬啓者上海華人綱球比賽會之成對决賽已於上星期六終局其結果獲勝者爲張子震時昌黎兩君尙有單獨决賽一項定於明日（即禮拜二）午後四時舉行若遇陰雨日期順延祈將此件登入貴報是所至幸靑年會體育部郝伯陽謹啓 
雜評二 
[攻粤經費（訥）]  
　　以今日情勢言非特攻粤主張已不復有貫澈之望即曰中央政府尙癡心未死然欲於財力俱盡之時希望各省之協助亦多見其不知量矣 
　　政府以戰費羅掘俱窮而求助於各省省署亦以羅掘俱窮而求助於各縣各縣亦已羅掘俱窮又將求助於何人乎若求助於民則非特民亦羅掘俱窮即尚稍有餘力忍以之供政府自相殘殺之用乎政府借外債以供戰費各省尙羣起而爭今乃欲與希望和平之人謀助擾亂地方之費其可得乎故今之求助攻粤經費誠策之尤下者哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中元新燄口] [  召侯]  
　　一心召請總理鬥生　軍司令奔走遼東冀北往來京埠漢臯鼓舌搖唇吹比法螺之大囑目張膽行如旁蟹橫嗚呼縱橫游說　秦舌劈拍驚聞宰鹿聲如是恣睢暴厲之流一類孤魂等衆惟願承三寶力仗秘密言此夜今時來臨法會 
　　一心召請魏武子孫虎威上將堂堂經略頭銜處處官衙魂到何時開拔軍需空飽腰響有屋藏嬌彼美爭誇色相嗚呼大好地盤須固守漫移一步出雷池如是擁兵自固之流一類孤魂等衆惟願承三寳力伏秘密方此夜今時來臨法會 
　　一心召請前軍司令主戰將軍向他出氣何曾笑爾求援太急蚨飛已杳謬稱官槖丢抛鳩占可憐恨煞地盤不固嗚呼當年主戰心何激破壞和平直到今如是堅持激烈之流一類孤魂等衆惟願承三實力仗秘密言此夜今時來臨法會 
　　一心召請天師後裔　匪頭兒腥風已是逼人霖雨向誰用汝兩番刦械生涯自是淸高一個軍人副座也勞夢想嗚呼關東馬賊聲威遠冉冉風飄八字鬚如是堂堂大盜之流一類孤魂等衆惟願承三综力仗秘密言此夜今時來臨法會 
　　一心召請淸廷遺老復辟勳臣有心直擣幽燕不幸覊留牢獄宏開法綱是眞浩浩私恩浸倒水瓶剩有垂垂大辮嗚呼效力軍前鎗在手張雷兩將一齊來如是復辟罪犯之流一類孤魂等衆惟願承三寳力仗秘密言此夜今時來臨法會 
　　一心召請洪憲罪魁袁家健將當年鴻綱懼罹此日蝎磨運轉金鷄詔下同邀特赦之恩玉燕巢新脫却牢籠之苦嗚呼恢恢天綱何疏漏先帝陰靈暗護持如是帝制罪犯之流一類孤魂等衆惟願承三寳力仗秘密言此夜今時來臨法會（五） 
家庭常識 
[核桃餅] [  孤鶴]  
以核桃仁和饅頭（爲北方人所賣一種高椿饅頭）猪油白糖爲之余曾於鄂省友人家食之味頗甘美鬆酥可口誠點心中之妙品也後詢得其製法不敢深秘特述之如下以供世之同好者（原料之配合量）饅頭四十個核桃仁白糖各一斤猪油十二兩（操作方法） 
（一）饅頭買來放冷後卽剝去其皮分爲小塊再放置二十四小時以手用力揉碎成粉末（注意）饅頭時間放之過久皮不易剝脫時間放之太短而揉碎困難每黏成塊狀不便於用 
（二）將核桃仁浸於近沸之熱湯中約二十分鐘皮已濕潤即易於剝脫用鑷子或手指爪撕之自能迎刃而解乃放於淸水中洗滌之再以刀切碎之 
（三）將生猪油用淸水洗淨撕去所附之皮膜放於俎台上切爲小塊斬成泥狀 
（四）取以上所述之原料與白糖混和以手攪拌均匀再徐徐灑以淸水而揉和之使能互相黏着爲度 
（五）取上述已和成之原料一團用手揑作湯團狀再輕輕壓之卽成圓餅每個重約二兩 
（六）先鋪凈布於蒸籠中取作成之餅一一放於布上以籠蓋密閉之坐於釜上釜中放淸水約半下燒以火至十五分時乃熱 
[治狐臭] [  紆]  
市上售藥尤鮮良效今有簡便治法宜用明礬研末慘患處狐臭立滅重者每日一二次輕者每日一次春驗如神 
[小兒腹瀉] [  普瑤]  
用紅糖二錢紅茶葉二錢紹酒半酒杯燬極熱開水冲服一二次即愈此近日舍娙腹瀉經驗之方也 
蠶業須知 
[夏秋蠶飼育法（二）] [  村士]  
　　（二）夏秋蠶收蟻夏秋蠶之發生旣由化性而不同則其收蟻時期自亦不能一定大抵夏蠶在春蠶上簇後而收蟻者居多或較此而過於早晚雖謂均非所宜然與其失之過遲猶不若失之過早爲愈也蓋夏期濕重中夏爲甚初夏則稍輕耳若秋蠶收蟻早晚之利害則與夏蠶不同約在陽曆七月下旬者爲早收八月初旬者爲中收八月中旬以後者爲晚收其間早收適當酷暑之時經過急速　桑量較少故收繭量亦不能豐晚收者至壯蠶而稍得秋凉經過較緩食桑亦隨之而增多故致成績常優於前者雖然非收蟻過晚則用桑漸致硬化以減少其滋養分又轉不如早收之爲愈矣總之繭質之優劣皆由飼料之適否與温度之高低如何而來是以飼料之著手須於桑葉成熟之適度不可不鑒察以救時期之適當至於收蟻之手續如行包紙稱蟻量定蠶産諸法一切與春蠶相同第以温度較高入手之時間必須稍早茲就尋常氣候言之夏秋蟻蠶之發生約自午前五時乃至八時而已了則收蟻之時刻當以午前九時乃至十時爲宜非如春蠶之可遲至午後或越宿也否則絕食過長其致陷於疲弱也必矣 
格言彙錄 
　　人身之所重者元氣國家之所重者人才 
　　靜坐常思已過閒談莫論人非 
　　盛喜中勿許人物盛怒中勿答人書 
　　能媚我者必能害我宜加意防之肯規我者必肯助我宜傾心聽之 
　　無正經人交接其人必是㚥邪無窮親友往來其家必然勢利 
　　凡一事而關終身縱確見實聞不可著口凡一語而傷我長厚雖閒談酒謔愼勿形言 
　　待已當從無過中求有過非獨進德亦且免患待人當於有過中求無過非但存厚亦且解怨[  悅亭偶錄] （却酬） 
短篇小說 
[言情短篇賊媒（十）] [  瘦鵑]  
　　鬥鈴一響就有一個下人開鬥出來安東奈道了姓名同到一間很美麗的客室中那下人請他坐了自去通報不多一會愛麗絲已花枝招展也似的走將進來一見安東奈臉兒一紅那張玫瑰臉个好似又暈上了胭脂顔色不覺羞答答的低下頭來安東奈疾忙趕上一步把愛麗絲撥在懐中在那櫻桃口上親了一下愛麗絲輕輕推開了一半兒嬌嗔一半兒笑着說道安東奈你怎的如此莽撞我並没許你和我接吻安東奈笑着答道我早得了你默許纔敢趕上你鬥來你快把左手攤開來給我瞧愛麗絲依着他話攤開左手來安東奈便掬出那戒指兒替他套在第三指上愛麗絲白了臉喘息着說道咦我的戒指你從那裏得來的安東奈一聽這話也大大吃了一驚呆瞧着愛麗絲顫聲問道怎麽說怎麽說你並没把這戒指兒送給我麽愛麗絲點頭答道正是安東奈這時好似當頭打了個霹靂臉色白了又紅紅了又白一壁忒愣楞地拦顫着一壁怪聲怪氣的說道如此你並不送回這戒指你並不要我我誤會了我誤會了說着身兒搖搖的幾乎栽倒在地即忙扶住了椅背竭力支　着愛麗絲嬌聲說道你别急快過來坐了細細和我說你這戒指兒可從那裏得來的安東奈道今天早上我收到一個小裹兒封面上並没有字裏邊也亚没有信我道你一定記起我了因此抱了滿腔子的快樂趕到這裏來愛麗絲滿臉含着嬌笑嚦嚦說道親愛的我不但記起你且還要你這舞台上的生活我已厭煩極了百無聊賴中不知不覺的想起你來一禮拜前我原想送回那戒指誰知找來找去終是找不到心中正在納悶恰恰見報上登著你在聖烏拉夫禮拜堂中講道的消息我便趕到禮拜堂見你一面事有凑巧那司樂人忽地病了我斗膽做他庖代料想你聽了聲音定然認識我却不道你白膯著眼直當我是陌路人一般我好不氣苦出禮拜堂時這心兒似乎寸寸迸碎了呢安東奈道當時我聽了你歌聲原很詫異只想你加斯德伲拉姑娘身分高貴的人萬不肯到這枯寂的小禮拜堂裏來因此想不到是你呢但這戒指兒我原朝朝夜夜盼望着的不知道那一個人猜到我們兩人的心兒替我們撮合檻來愛麗絲道别管他别管他這一定是愛神在那裏牽着情絲把我們兩口兒縛在一起呢說完展着那兩條藕臂撲在安東奈懐中於是兩下扭股糖似的扭在一起檀口櫻唇也一連揭了幾下第二天上倫敦大劇園裹的明星虽斯德妮拉姑娘已不再在紅　毹上出現大家記起他當時的歌喉舞態没一個不搖頭嘆息連那大戲園的營業也一落千丈險些關起大鬥來一個月後愛麗絲便和安東奈的聖烏拉敎堂中結婚這當兒已交暮春伹覺花笑鳥歌春光十分酣暢他們新夫婦心中也醖釀出一片春光十分酣暢（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[哥老會（見癸酉年十月十六日報）] 　　 
　　湖南臨湘縣境内之藥姑山延袤百餘里與巴陵及湖北之蒲圻通城崇陽等縣接壤林深箐密最易藏奸近有藥姑山有臨湘土匪聚黨拜會在附近之傅家冲麻步㘭一帶搶刧滋事經總督李瀚章飭統領忠義軍記名提督劉維楨酌帶二營勇丁馳往該匪率衆抗拒器械絕利旋獲匪首傅春淋并匪黨張四海等共三十二名起獲刀矛鎗棍及拜會用號片圖記木板等件餘匪往詹家橋等處散逸訊據供稱昔年曾在各路軍營當勇會入哥老會嗣因遣撤回籍本年七月間傅春淋熊兆淋起意在藥姑山糾人拜會置辦旗幟刋刻木質號片圖記隨用張四海等陸續入會是月二十七日夜於傅中田等家聚集連日搶刦鄉村居民方姓等家銀錢並逼脅鄉愚入夥希圖起事等語當即就地正法後又獲匪首傅中連桂老三兩名及鍾明德等十二名訊認結會搶刦不諱亦即正法按年來哥老會匪兩湖最盛經此剿辦不過該地稍 
　　平靜而竄擾仍未已必爲將來巨患也 
筆記 
[白衣寺僧（見甲戍年四月二十八日報）] 　　 
　　鄞城北郭有宋勅白衣寺者髮匪擾後寺多傾圮住持僧名濟舟每至漏下三鼓即起沿街徧誦經咒募修佛殿自朝至暮終日不倦如是者已有三載矣前日湖西有湯姓老嫗年逾甲子家亦小康忽仆地而昏扶之歸張目上視口操京音曰汝貪美味日宰生禽不啻萬幾若遇捨施一錢如命乃今食祿將盡恐入地獄而不得出也汝之罪過非募化念經和尙之功不能贖矣並言陰司地獄歷歷如繪於是子媳羅拜而求之少頃始甦汗淫淫如斷索珠次日囑人邀濟舟至其家願助百金以贖前愆僧云汝孽尙淺只募五間屋料足矣湯嫗諾之始去僧乃誦經如前而嫗亦健適於是轟傳遠近布施甚衆咸謂是僧根行甚深甚有謂爲活佛現身點化者而不知嫗實與僧串同作此欺騙鄉愚之舉也 
風土雜記 
[臺灣之三番社（續）]  
　　番婦衣短至腰或織茜毛干領或緣以他色腰下園幅布旁無襞積爲桶裙膝以下用烏面十餘重束其腓至踝頭上飾以珠或瑪瑙珠頸項掛銀錢約指螺貝瓔珞纍纍盤繞數匣臂釧來自東洋或穿瑪瑙爲手圈若遇種粟之期羣緊會飲挽手唱歌跳踯旋轉以爲樂有一種曰麻逹專以走遞公文插雉尾於首手臂繫薩鼓以鐵爲之狀如捲荷長三寸許展足鬭走脚掌去地尺餘撲及其臂沙起風飛手鐲與薩鼓相擊丁當遠聞瞬息數十里番之習荷蘭字者曰敎册用鵝毛管削尖注墨汗於筒燕而橫書自左而右登記符檄錢穀數目暇則鵝管插於頭上或貯腰間耕種如牛車犁耙與漢人同厝内器皿各殊汲水用匏飯具用椰碗螺壳捕鹿用鏢箭炊飯用鐵當亦用木扣陶土爲之圓底縮口微有唇起以釜甑以石三塊爲竈置木扣於上以炊近亦築竈間置桌椅及五綵瓷器非以資用爲美觀耳螺鏟皆漢人磨礱而成圓約三寸中通一孔以潔白者爲上每圓値銀四五分如古貝式各社皆然婚姻名曰牽手訂盟時男家父母遺以布番人之未娶者稱曰麻違成婚父母送至女家不需媒妁至日執豕酌酒請通事土官親戚聚飲賀新婚夫婦反目即離異男離婦罰酒一　番銀三餅女離男或私通被獲均如前例其未嫁娶者不禁若配合已久造高架坐婦於上昇迎諸社中番衆贈色布歸宴同社之衆則永無離異番人死後不論貧富俱用棺埋厝内以平日衣服器皿之半殉之喪家衣俱皀色以示不變父母兄弟之喪俱一年夫死後改適必自爲擇定告前夫父所生父母而後嫁此三社風俗之大略也 
四十年後之新世界 
[熱心流血之新法] 　 
　　七月十一日倫敦泰晤士報載有廣告一則文曰 
　　注血注意茲有軍人之孤兒須賴注血始能保全生命如有仁人君子願供其血者請即報薩里斯白里好和司八百四十五號求兒幸福局電話倫敦華爾五一六九號 
　　病者爲一九歲之兒父某陣亡法境今患失血症甚危經皇后醫院醫士診治謂非注以他人之血則無生望故乃由求兒幸福局登此廣告也即日求兒幸福局鬥庭如市其蒞止者有各界人士兼有陸海軍軍官士卒與藉工餬口之女兒焉均一一錄名而去有殘廢軍人數名排衆而前曰余等體尙頑健可供血以助此孤兒也有十七歲之幼童大呼曰兒父爲我流血我願以血報兒有某孀婦抱嬰兒流涙言曰妾體質素健妾夫近亦殁於陣遺此孤兒妾愛之甚摰願推愛以及人之孤兒也是日投局報名者共有數百人卽經醫士選取若干人已擇日施手術矣 
　　按注血之法病者與供血者分臥二榻各袒一臂於肘節裏面塗碘以中空之針刺入血管是時惟稍覺刺痛約三秒鐘之久此外别無所苦凡施手術需醫士二人或尙須助手一人另需具有經驗之看護婦二人以任淸潔注射器之役供血者如有適當之血管則流血甚暢注射器之容量約一水磅（十二兩）之三十分之一以小橡皮管綴於供血者臂上之針注射器之血旣滿由助手取下授與服侍病人之醫士綴於病人臂上之針而注射焉時供血者臂上之第二注射器血又滿矣仍如前法注射如是者三十次注於病人之血約一水磅於是去針洗臂以布條束於剌針處供血者起牀後仍可照當辦事絕無後患病者注血後以熱水壺三四置牀安臥後數日另易供血者或仍原人依前法注射至病者體健而後已惟供血者均須先由醫士刺指血試驗必其血液與病人相合者始可用之施術之時最忌供血者神經震動或見血心慌則其血將於針中凝塊無益於病者然旣自願供血則亦不致如此也 
譯叢 
[鼻烟壺儲糖]  
　　美國自行派給口糧制後即每人所食之糖亦有定額故凡飲咖啡者皆須出自有之糖加之近者倫敦時髦女子出外其錢袋之旁多綴一銀製或玳　製之細瓶中所儲者即糖焉其闊綽者則以古董鼻烟壺爲之 
[冒名詩家]  
　　五月二十七日倫敦泰晤士報載有魯特雅特基浦林君之詩一首題曰老志願兵魯君爲美國當代詩家其新著旣出國人輒爭相傳誦泰晤士報登載此詩之次日魯君致函該報謂詩非出其手于是泰晤士報乃爲更正且道歉忱有以此事詢諸泰晤士報文藝編輯員者據稱此詩由白里頓寄來署魯君之名共書法宛然如魯君親筆也且付刋之前嘗與魯君前此投稿所署之名對較亦無令人可疑之點况詩之格調甚佳特不知魯君親之以爲如何耳 
 
 
 

Page 18

 
 
   
 
