# 1889 - 145 - 4905787

 

Page 1

 
 
[精印新科會試闈墨告成] [  申報館主人啓]  
　　墨卷隨風氣爲轉移故每屆元魁花樣迵手各别而要皆關發書理一以清眞雅正爲宗本科禮闈揭曉後本舘亟託京友赶寄闈墨南之付　手民昕夕排印刻己裝釘告蕆卽日出書每本收回工料洋六分諸君子有志揣摩者請速向上海本舘帳房及申昌書畫室購取至各外埠則經理申報人處均有出售此啓 
[寶墨齋四書寴] [  點石齋代啓]  
　　是編偕同志纂訂校對頗精自丙戍秋出書後銷路廣遠旋因市賈照樣翻刻只圖漁利任意訛錯魚目混珠殊堪痛恨倘蒙　大雅察識足辨其似是而非惟在購書者認明本齋字樣則不至售市獪之欺彼南郭先生欲濫厠而不得矣 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聨册頁花色齊全價目克巳　紳商賜顧請認抛球塲南首三層樓紅墻洋房可也此佈 
[論砲船]  
　　奉賢縣紅廟地方哨弁王永昌因搶灶民鹽斤以致激怒鄉民燒斃多命亦云慘矣恭讀四月十六日　上諭中有該弁勇等行同梟匪一語而歎光天化日之下隱微洞徹纎悉靡遺凡哨弁營勇之强横恣睢目無法紀邀截刼掠害及鄉閭無一不在睿照中也夫今日之哨弁營勇行同梟匪者豈少也哉時當昏夜地屬荒僻或往來船隻不及周防或幽枷鄉居無從呼救則砲船之哨弁營勇突然强搶肆無忌憚錢財貨物任其取攜甚至刀斫鎗轟傷人斃命名倉砲船實爲强盜迨乎事主禀報官府勘騐猶不敢謂砲船之卽爲强盜而謂强盜之冒名砲船此等案件雖善捕者尚難緝獲而居家行旅之被害者終無論抵之期取償之日矣且搶劫之害砲船有甚於强盜者巡行邏察是其專句白晝持鎗招摇過市藉此以踏看打探而人不及知非若强盜之行蹤詭秘暗地潛藏蓋脚遮頭生防破露也其搶刦居家也易裝登岸繞道回船穩睡安眠無須逃竄其搶刼行旅也遇有行商貨船公然吆喝令其停橈若果爲緝私也者甫及過船卽行動手旣遂所欲一閧而去被害才初不料砲船之行刼又不知砲船之去向若緘物旣行出售便無憑據雖眼見砲船中人詳審的確而終不敢扭送指實也其爲地方害也不亦尤甚於强盜乎哉顧或者謂行同梟匪者就事論事而言非謂哨弁營勇皆有此弊也何所見而云然乎余曰故事傳聞姑置不論僕嘗賈舟故棹上下黄歇浦百十里之遥適與砲船同行夕陽墜西將覓停僥所遥見礟船旣泊因令舟人附近依傍有恃無慮舟人曰不可礟船正自可慮鳥得云無慮僕嗤其妄舟人笑曰我不敢知特道路相傳商旅相戒而云然爾蓋城廂市鎭炮船駐防耳目衆多無可閃避斷無敢有爲盜以防刦者其爲盜行刦之礮船大都人烟寥落村墟窵遠扁舟孤客野渡無人而後脫卸號衣　抹花臉而爲之比天明哨官佯作驚訝極意慰勞且以救援不及防禦不周引咎謝過并願稍爲賠償卽求代爲容隱事主無奈浩嘆而已至於往還巡邏之砲船又無救援防禦之專責明目張胆惟所欲爲更可知矣謂子不信試執途人而問之然　否耶僕誌其語嘗質之于大廷廣衆間皆曰誠然然則行同梟匪一語確切的當無事可移易也已或又曰雖然然亦有說天下大抵皆中人耳上者爲良下者爲莠中人者可良可莠之謂也今計砲船一艘共需十人左右此十人者皆可良可莠之人耳然無能爲役惟哨官之命是聽哨官有聲名之可惜旨爵祿之可戀非甚不肖何至陷而爲盜是必或溺於嫖或耽於賭區區糧餉不足以供其揮霍進退維谷無所爲計加以隨波逐流中無定見不得巳而出此下策而又必衆議僉同無成梗阻而後可故礟船之爲盜行刼眞絶無而僅有焉然而惡名終被心跡難明者何哉自粤宼旣平兵不復用向之所召募圑練者編而歸伍者半散而歸田者半旣而議裁議撤斥逐沙汰不知凡幾此皆强悍有力好勇闘狠生長於酒池肉林轉戰於屍山血海尚復能槁項黄馘從事於隴畞間乎相與流離轉徙佈於四方國人指而目之曰游勇夫爲游勇者無籍無業游手好閒窘於謀生艱於餬口其勢不得不爲盜如江蛋船哥老會等皆是也而礮船之哨官營勇皆游勇之會長盟兄時與往還相好無間近朱者赤近墨者黑故不能保礮船之必不爲盜必不行刼者此也余乃矍然起喟然嘆曰嗟乎天下之利害相循環得失相倚伏者有如是哉當日之召募圑練也授之以不仁之器教之以殺人之事勇者致其力智者致其思巧者致其技用是殲巨宼慶太平何其快歟不意凌夷遷變以至於今聚愍不畏死之徒處窮無所歸之地老無所勇用其力而思以爲亂智者無所用其思而思以爲奸巧者無所用其技而思以爲僞其不相率爲盜也幾何哉 
[本館接奉電音]  
　　昨接在京友人發來電音有本月初一日　諭旨二道敬謹譯登○五月初一日奉　硃筆雲南正考官着李聨芳去副考官着張星垣去欽此同日奉　硃筆貴州正考官著陳如岳去副考官著劉名譽去欽此 
[東報述西事]  
　　荷蘭國王抱病危篤屢紀報端兹接電音悉天佑吉人現已痊愈躬親國務矣○麥尼藍政府爲虎列刺疫症流行認定所屬何地有此疾病設法防其傳染本月四號特發電音通知日本領事館○吕宋新關稅數日旺本年三月所有敷以利興郡島中重立之海關收入稅金共得二十萬六千二百二十五元三十五仙查去歳同時所收稅數祗有十九萬二千九百七十六弗六十五仙比較之下三月内已增加一萬三千二百四十八弗七十仙於此可見吕宋近來生意之盛焉何慮乎國小而貧哉○法國代議院爲將軍蒲蘭才犯罪請内閣處以重刑前月十三日紐約新聞云據代議院請内閣處將軍以重刑當日任衆投票以决可否嗣收入三百五十五票其中二百零三票與代議院若合符節自宜决定照法治罪而蒲蘭才將軍已於前日逃避比律悉府所有求内閣加刑者均以該將軍有亂國戕民之謀依刑法當將第八十七條八十八條及八十九條處治其法文甚長不及備載○荷蘭屬地瓜哇朋他滿州暴徒蜂起騷然不靖刻下出師遺將漸奏膚功捕獲首謀者百餘人特派委員從嚴審判處以死刑其有未見叛狀証據者悉 
 
 

Page 2

 
 
行放免自經此次洗伐後地方遂得鎭定矣○此次英國博物館于夫以利興島得一古書是書關係社稷人民甚非　尠爲目下書籍中之巨擘查是書失於十八世紀中英軍侵人麥尼藍之際被那之街司司輕寺院奪去埋藏已久一旦發現見之者無不視同拱璧也○法領印度取調中國稅則委員出有報告書於廢止亞細亞物産課稅之中復增加木綿織物等類稅金二則此項在内閣會議各事附議其間見上月十七日巴里發報○駐紥中國美國欽差館前任書記官大蒲利尤君目下在西藏國内游歴按大蒲利尤君善操西藏語熟諗人　風土此次入境後更換西藏衣服偕一國人爲伴有似商賈合隊而行現已行至藍司洒之地方一路並無阻礙若得此君遺使游歴於一切事情自可瞭如指掌夫豈等言語不通格不相入者哉 
[鳩江夏汛]  
　　蕪湖鈔關經征户工稅課今歳春季收數實屬異常短絀致頭批京餉僅能湊集一萬五千兩兹經孫樹人觀察委吳少尹祖蔭管解進京投部也納○山東青州一帶疉遭黄水飢民待賑孔殷爲日方長非廣籌勸募不足以資接濟東撫張朗帥咨請皖撫帥陳六舟中丞代爲勸募以救倒懸之困六帥督率司道在省勸募後通檄各屬廣爲籌捐蕪湖縣王宇春明府接奉憲檄邀請通城組耆問董在廣仁局内商議募捐之祛明府先向諸人備述災　困苦情形次言樂善爲懷報應不爽諄諄然曉以大義飭卽分投勸募各紳董皆唯唯遵諭而退蕪湖係華洋通衢商賈輻輳當不乏樂善好施輸將恐後者也○旅蕪粤人倡建會館在河南將軍阡承福菴間壁基址不甚廣闊兹聞粤帮辦米各商號捐集鉅資在新關後横街購地一方建造米業公所早已開工於前日上樑備極熱閙廳堂戲臺規模畢具屈計落成當在梅開嶺上時也○新任蕪湖營謝遊戎詩才履新後於四月二十六日自湖南會館遷入河南本署進署後文武官員及屬卜弁兵咸詣署恭賀○蕪地進口洋藥抵埠起存洋藥公棧亞例投納稅厘訖由新關給單歸各該店鋪自行派夥赴公棧黏貼印花舁歸售賣日前長街盛昌土店自上海來土兩箱派學徒某甲持單赴關黏貼印花甲年方十五猶有童心出門後任意嬉戲不隄防中途已將關單失落及至棧則兩手空空回店又不敢向店主人明言輾轉思量誠恐主人知覺諸多不便愈思愈急遂萌短見竊取店中大土一塊吞服潛藏店後閱時旣久經店主尋問見其言語糊塗面色變異始知其服毒覓藥灌救無效而斃死後别店夥友拾得該店關單送還店主始知甲因失關單服毒甲姓汪旌德人與店主人同族家中僅存祖母　房只此一子亦甚慘矣○春雨過多山洪下注内河水勢甚大近日江潮又漲未到端陽外江内河水與岸平江灘房屋多被淹没老於農事者謂若得自此天晴水退庶於田疇無礙也○蕪湖年例於五月初一日舁城隍神像巡行東南二隅好事者踵事增華先期黏布邀單共相鬥賽而男女老少之求福消災者咸先期赴廟掛號裝扮各種囚犯模樣鐵鎖琅璫狀貌猙惡無異搗破十八層地獄放山幾千萬億怨鬼廟祝日進掛號資約可得數十千而佞神媚鬼者之所費已可概見目下奉東災黎嗷嗷待賑曷若移此救彼是亦莫大陰功也 
[更換電桿]  
　　皖垣自設電線迄今數年電柱姿有壞爛不堪者月前電局委員彭新三少尉往湖北購辦電柱四百餘株由江孚輪船運省當飭工人搬至岸上擬不日更換一新云 
[拒客招尤]  
　　金陵花牌樓地方不知何人慕該處範山模水可以朝捲晴雲暮聽江雨因購甌脫地數十畝外繚以垣拓爲亭池上年已鳩匠興工丁　之聲至今不絶現在支風借月之廊浴日停雲之沼早已直者曲之坎者深之花則芍藥當堦果則葡萄滿架安豐鑽核之李哀家飣坐之梨附和者又悉爲羅致不止盧橘夏熟桂樹冬榮矣中有琉璃廳玲瓏四映每當宴客客皆在山藻之中軧候簾外者望之鬚眉畢現閒或招綠珠爲行障接碧玉以唾壺亦覺座上花枝與雪膚紅白相映金谷園無此奇麗也於是誇其勝者咸謂其過於杜少陵所咏之何將軍園林前日有操北音者數人思入内一拓眼界閽者看紅邊馬袿翹足門闌上不爲理再問則指鴨觜棍以示之其人大怒曰誰家灰堆裏找不出幾个紅藍頂子爾主人旣是二品大員當知國法試問條例上許實缺人員於所管地面置産否正喧嚷間長耳公適馱磚而至馭者趾高氣揚叱人讓道時駐足門外者不計其數讓者聞叱愈不平卽指磚而言曰是大而方者我駐防城内禁物也現在人贓俱獲更無庸在　講理長揚而去旋聞此人竟在各憲署禀明此事其出名者係八旗之舉貢生監云日内尚未聞知何了結也 
[惡少宜懲]  
　　金陵南門一隅多機坊織機匠類用年少取其有膂力而無家室可以壹志凝神於終日七襄之地也不知若輩血氣未定往往非憐香惜玉之所而妄意强求大則抱柱而喪尾生之身小亦擲梭而折幼輿之齒色字從刀暗藏殺機悟者鮮矣前日許家巷内某姓家一小大子出外買開水虛掩其户卽有衣短後者推户而入見其家僅小花尨任其狺狺不爲意詎該宅上下皆女流聞犬吠俱胆怯不敢出問但從屏後持手照遥遥相燭適小大于沖茶回與此人撞个滿懷此人卽摟住以舌塞其口上下盤旋不已良久小大子哭問何爲此人答以有約小大子恐不得脫便大呼救命時纔二鼓門外人往來如織此人畏爲人聞急從套褲内摸出小尖刀一柄將小大子額上劃開三寸長一條血流滿面且大言曰爾前夕騙我洋三元約爲我開門何言猶在耳而事已負心爾如聲張我卽結果爾命小大子猶哭駡屏後持燭者急呼曰罷罷此人始轉身長揚以去因在夜間不知其爲何許久又家無應門之童恐屬耳者反來輕薄之詞遂隱忍不報案然而長街大市之旁竟有此等胆大妄爲之輩尚復成何世界耶是當問彼地面上有整風飭俗之責者又有一種小衣袖者亦惡少也平時三五成羣見女流則笑之謔之其有口柔　懦者往往遭其毒手前日白酒坊巷内有兩少婦黑暗裏坐門闌上話其主家之酸鹹滋味此亦傭婦之常事不料突來游手者四五人誤認其爲相約黄昏後也兩人捉一人渾身搜括之該傭於倉卒間噤不敢聲各入遂將計就計互爲調護過者但疑其在牆根下圍住嬉戲而不知其所爲殊出人情理之外也尤可惡者事過並拔其銀簪褫其布袿而後釋手該婦歸爲主人述其狀第恍惚知其爲小衣袖云又前日有地棍在倉巷某茶室内挾主人以非理之理主人持不下遂搗毁其桌凳器皿縱横滿地一時啜茗者皆爲不平然無可如何少頃棍又使其婦入門辱駡且自以破磁刮其額出血益猖狂呼救命左右隣明知曲在閙者俱相視若無睹該婦遂并詈之有擬訴其事於保甲局者適城外保甲總辦劉道憲過此衆紀攣轅代白道憲諭曰此非我所宜越俎地屬江寗吾爲爾輩道其詳於孔邇之父母乎聞江寗正出示嚴懲地棍想此愍不畏法者自當痛懲也 
[嚴懲惡鴇]  
　　閩中私娼俗呼半聞門又曰枰主省垣以開元頭一帶爲最多每當日過花梢珠簾半捲釵掩映薌澤澤微聞人苟稍不自持未有不蕩心惑志者雖曰銷金之鍋夫亦銷魂之獄歟有龜子名長宜者死數年矣其婦年已而立尚以皮肉作生涯又恐半老徐娘無人問鼎乃購三五錢樹子迎風招展以炫游人輕薄年少被其惑溺致效鄭元和之唱蓮花落者盖已書不勝書矣日前爲閩縣祁大令所訪聞　差拘案詰訊之下直認不辭大令斷令當堂荷枷遊街示衆該婦以重金賄差役改作男子衣裝以冀路人是之猝難辨認而大令早已備就高脚片一面上書犯事緣由令差役高掮爲之先導俾該婦無從諱飾人皆一見便明現已遊遍四門仍交差帶回以待定案說者謂該婦誘人子弟罄其腰纒設阱陷人擢髮難數共罪加以凌虐雛妓兇惡萬分荏弱花枝苦難禁受此次　加懲創尚不足蔽厥辜而或猶謂大令之用法過嚴嘻是眞甘作下流曲爲黨惡者耶 
[吳下談資]  
　　始蘇來信云前任直隷清河道費幼亭觀察學曾解組後　　吳門優游林下去秋長公子屺懷孝廉領鄉　今春公車北上連棲南宫前日接　電音知殿試二甲第六名及第一時官紳戚友前往道賀者衣冠車　相接於門　鄉人某甲年將　秩夙　烟霞癖兼 
 
 

Page 3

 
 
好傳簺戲以致家貲耗盡貧無立錐不得已令其妻傭於省城某紳家未及一旬婦忽不知所往甲遂藉端騷擾致某紳寢饋不安嗣訪知甲實將妻誘出售人以爲訛詐地步因欲將甲送官究辦甲屈膝求恩始得免○閶門外大觀戲園平日生涯冷淡自得雛伶小金翠後聲名大噪座客常盈金翠燕人昔年爲挹翠詞人所賞賦詩提倡珠玉盈編一時襄陽播掿詞幾致家家傳唱梨園佳話聞者艷之近日金翠忽欲舍而之他園主堅留不舍以致互相角鬥幾以雞肋抵尊拳地方官聞之恐釀事端押令收鑼歇鼓該班遂錢次日徙至申江 
[五茸夏諺]  
　　松郡迎賽勝會前己列報兹聞四月二十八日由東關外繞道各還本廟奈是日天公不做美會中執事人或先或　幾　雜亂無章觀者乘興而來者無不敗興而返○西門外某姓係舊家也所住屋宇代遠年湮風霜剥蝕某日甲抱采薪之憂延某醫診視　家　女四人見醫至潛避於高閣之上忽聞砰然一聲高閣傾圯婦女等均跌下大受　　聞一婦折斷足背延醫診　據稱　難施救恐不免成錢廢矣 
[揚城火警]  
　　四月廿六日下午揚州瓊花觀後三條巷口某姓草房失愼勢同　朽拉枯不移晷頓成灰燼羣左近某紳家置　少鎭水雜一具聞聲首先馳至相機澆灌靈捷異常迨各善堂水龍馳至已火滅烟消矣又是晚灣子街東嶽廟南邊某姓家晚炊令小徒可爨幾兆焚如牆壁柴堆均已燃耆幸人手齊備赶急澆灌始得熄滅云 
[賽會改期]  
　　陽城都天會在江北各會中首屈一指向例於四月二十八日舉行本屆因值府試各項生涯雲集郡城保甲總局曁　太守誠恐有不肖棍徒溷跡滋事遂飭兩縣傳諭各會首暫停迎賽會中各執事遵諭後議論紛紛有欲在廟設供有欲　歳毋庸出巡直至廿四日始議定一律改爲五月廿八日迎賽云 
[潯陽瑣事]  
　　九江西關外大碼頭有流氓十餘人日前在某酒館開懷暢飲戰拇飛觴興高采烈直至酒闌肴盡紛紛出館不名一錢堂倌某甲攔住令其會鈔彼卽反唇相稽揮以老拳堂倌寡不敵衆諸無賴又覆聚拳足交加堂倌受重傷而踣奄奄一息館主卽　保甲局喊控嚴委員鴻波卽帶局勇趕到一面飭將傷者倩醫生調治一面將各醉漢帶何保甲局懲辦○二套口有某甲夫婦甲逾　　家小康膝卜惟一及笄女郎明眸皓齒秀外慧中甲夫婦鍾愛不啻掌上珠幼字小池口某乙乙父母早故家道中落近年又結交諸無賴聲名狼藉屢計媒妁請訂婚期甲夫婦見婿墮入下流隨有賴婚意乙乃於望後某日邀同諸無賴前往搶親不料中間風預約隣佑多　嚴備　待侯乙等進村時鳴鑼爲號將諸無剌則困在垓心刀根齊施乙等受創抱頭鼠竄而去聞某丙跨下受刃傷踣地經衆劫回呻吟床褥未知　保全性命否也 
[滬北大警]  
　　昨夜十二點鐘時捕房警鐘亂鳴旋卽分明四下英法美洋龍紛紛馳至英界二馬路西首見新造房屋焚燒卽取自來水灌救麥總巡捕頭督同英印華巡捕及中西包探彈壓其詳容俟續錄 
[馬戯四誌]  
　　車利尼馬戯到滬以來開演不止一次矣本報之記馬戯亦不止一次矣顧其戲實能愈出愈幻愈演愈奇令觀者目眩心悸手舞足蹈而不能自巳正不獨成連之琴能移我情也前日柳隱詞人枉顧蕭齋手談數局意興悠然相約觀馬戲余以館事未了請詞人先往俟我乎戯塲詞人諾而去洎余壓綫已畢則屋角鐘聲已報九下車驅車驅但見淡烟遠樹夜火空江好風吹衣凉露霑袂旣抵戯塲則座客駢闐詞人已先在相將就坐盖戯已演過小半矣車君牽一黑馬其色似漆其光可鑑其立也似後俯而前仰其行也似舞雪而廻風其徐行而踽步也有若羽士登壇而作法其屈膝長跽也有若豪門狎客向昏夜而乞憐馬本蠢然一物耳車君顧能教之馴熟如此眞具大智慧大神通者矣俄見兩馬毛色純白一絶色女郎嫣然含哭而出躍登馬背　足各踏一馬始尚拉韁在手繼則棄韁不拉馬行如風女郎則以纎纎之足御風而行有飄飄凌雲之想嗣以紅繒爲闌女郎在馬上一躍而過始猶順躍繼乃逆躍疾馳數周人不顚躓馬不失步後忽縱一馬使前行行不多時女郎在馬上呼喝有聲馬解人意並行如故如是者數次女郎忽以一足踏馬背馬行愈疾女郎之身摇摇如旌跕跕　墜誠險絶矣瞥然躍下取鞭一揮兩馬皆入女郎亦入所謂翩若驚鴻矯若遊龍者耶斯時座客拍掌聲譁然並作詞人亦贊不去口劇將終余乘車先返挑燈紀此以誌一時鴻爪質諸詞人以爲何如 
[西節停公]  
　　昨日爲耶蘇升天之期法公堂因停訊一期所有在押各人統歸禮拜六解訊 
[華節停公]  
　　初五日爲天中佳節本埠江海新關及各銀行循例停公一日車利尼馬戯於是日晝夜開演二次想屆時必别有一番勝景也 
[上海縣署瑣案]  
　　裴邑尊訪聞西南鄉沙港地方有武生陳其標武斷鄉曲爲害閭閻因飭差袁慶往提　料陳膂力絶人該差　遭毆擊遂率同夥役地保等竭力拘住押解入城邑尊着候訊供辦理○金箔作主周應喜控同業陳萬興强奪行單希圖脅制裴邑尊飭傳地甲拘陳候訊 
[英界公堂瑣案]  
　　江北人王宋氏之六歳男孩被王小山同馬三誘拐託張王氏賣與粤婦土陳氏由包探王阿二查明送案等情已列前報昨又覆訊王宋氏挈孩到案請辦拐犯馬陳氏供住居法租界一枝春茶館間壁弄中與馬三前曾姘識現不知其何往亦不知其有無拐孩情事王小山仍供拐孩由馬三起意太守飭將馬陳氏交保具限將馬三交案張王氏係王陳氏所雇傭人可以交保候質王小山仍行管押訂於下禮拜二再行覆訊○包探土阿二稱昨同巡捕頭至裏虹口一帶梭巡至拆毁賭棚之處又有人席地聚賭見捕頭至四散奔逃軧存　凳七條及竹椅等件捕頭與小的追獲汪玉堂搜出洋十五元小洋七角并有元寶一只兌洋之票及信函等件又獲小孩一名據言　攤物件晚間寄存某姓家當將小孩釋放開呈某姓姓名請爲提究汪玉堂供安徽人初來滬上昨因友人托往虹口同文書局購辦書籍路經該處被拘並非同賭蔡太守鑒閱信函問汪現住何處上海有無熟識之人揆度情形爾購辦書籍如何到該處旣見捕頭包探何致奔逃直說尚可從見答稱現住法租界吉祥街祥發棧附近有同盛昌毡單鋪中之汪照軒係我同族太守一再開道在堅執如前太守隨飭該包探將汪連銀洋等件帶固捕房查明是否住居該棧并問同盛昌鋪之汪照軒是否規矩人再行核辦并飭提窩存賭攤物件之人訊究○一百七十二號巡捕稱在路遇　楊新元背負棉被二條情形可疑搜其身畔有許多押票及自來火一匣恐是竊贓帶至捕房今特送案楊　元供寶山縣境沈家巷地方人提窩　押票皆是己物並非竊贓包探王阿二禀查得楊新元之父頗有田産楊新元不務耕種甘爲下流或者竊取家中物件亦本可知蔡太守飭將楊新元管押着捕役持押票前行查明所押者是何衣物再往沈家巷查問其　覆候核辦○薰阿蘇稱失竊翡翠環及水烟袋報由捕房緝獲　子村起到原贓今蒙送案請領　子村俯首求恩蔡太守判雷子村發巡捕房管押二户贓交蕭阿蘇領去○印捕稱據李子祥扭交行竊碎銅之楊阿年帶至捕房今將人贓送案李子祥供僱用鐵匠楊阿年做工常失銅鐵無從稽　昨是楊阿年　藏碎銅當獲人贓交捕送辦楊阿年供爲鐵匠隨手取碎銅被指爲竊蔡太守謂楊阿年犯竊情眞豈容推卸判押七天以示薄懲贓交李子祥領去 
[法界捕房瑣案]  
　　前日包探李雲發在新北門外緝獲剪綹賊兩人暫押捕房候爲解案○昨晨李郁兩包探查獲賭徒永宜拘押捕房以俟解訊○前日太古行管碼頭西人獲到竊煤之人送交捕房押候送辦 
 
 

Page 4

 
 
[賑捐事略]  
　　敝所接到滇撫署幕府蔣頫青翁函募來雲平銀二百八十兩○本埠鴻文書局袁承齋翁來無名氏規元二百十二兩○安徽太平縣署仙源吏隱來洋二百元○本埠恒豫庄父來方翁氏洋一百五十元愚軒氏洋一百元香雪居洋五十元○皖撫署不留名募洋一百元○本埠鄭榮記茶棧來福建崇安縣黄戍記等洋六十三元○宜昌招商局吳錦波翁集捐洋例銀五十兩○崇安茶釐局張詞甫大令募來錢五十七千又○洙涇顧希清來洋四十元○金陵阮水三太守來無名氏洋三十元○寓維揚知非齋募來洋三十元以上各善長志切救災源源募助功德無量除按旬彙報外先肅刊登以伸謝悃 
[上海四馬路盤記内協濟瀘州火災賑所廿八日接到瀘州衆災民飛函乞賑書]  
　　滬上各公所諸善長大人惠鑒敬啓者川南之瀘州州城於三月十三日晚驟遭火刼由東門外後河街起燄延燒至城内東北門西南角凝光門白塔寺止均被祝融氏肆威百物蕩然無存惟東北兩門外盡變焦土罹災尤甚共被焚三萬六千零十七家焚斃男婦老幼以及踹死者不計其數外倖而免者皆棲於河邊沙洲上宿露餐風現在雖蒙大憲撥欵撫卹聊備乾糈苟延殘喘若不呼籲乞救轉瞬皆作餓殍夙仰東南善士胞與爲懷凡遇各省災歉莫不援手拯救樂施無倦想諸善長利濟之心無遠弗屆必不以川省而獨遺　之用敢冒瀆上陳速救蟻命不禁痛哭流涕禱祀以求嗟嗟死者巳矣而我儕十餘萬孑遺嗷嗷待哺眞有得賑則生不得賑則死務求諸大善長速解倒懸恩同覆載也專肅哀求敬請德安瀘州衆災民哀禀上告 
附啓者本埠川帮疉接川省告災函電驚悉如此火焚亘古罕有讀之一字一涙令人痛心之至現經川帮籲請各公所募捐拹濟公議在　記内設立賑排並承各公所相助爲理代可收解巳將募啓登報猶恐緩不濟急擬日内先行墊解一批以濟燃眉尚祈海内仁人速賜惠助修德獲執可操劵焉同人施善昌徐士愷王松森葛繩孝陳德薰經元善陳渭王襄鄭北源袁天錫等謹啓 
[丹丸助賑]  
　　敬啓者今承杭省萬承志堂馮聽五先生寄　棣華堂大善士所助八寶紅靈丹兩箱計二千瓶藿香正氣丸一箱計三千服一併送又文報局核收轉山東賑所放賑諸君核實散給以揚盛德登報申謝仰希台鑒[  三馬路陳昌謹啓]  
[輓松江曲友有莊君笏卿]  
　　每到名園必遇君抗聲長自遏行雲廣陵絶調今難再惱恨梅花醉夕曛　[  高昌寒食生]  
[戊子季夏巳丑暮春兩遊申浦遇鴻伯詞兄於徐古春先生座次承以佳作見贈賦此奉酬卽希郢正]  
　　憶我承符日去君釋褐時早知縫月手乍覩籋雲姿麈尾清談接鴻篇妙詠貽看花遲一載直到鳳凰池君以服闋稍遲未赴春官明歳恩科富膺館選伯雅嚴錫康拜草 
[蘇省撫轅抄]  
　　二十五日花翎運同銜改發江蘇候補班前儘先卽補知州陳道濟湖南人由金陵來從九葉洵謝委署上海縣典史事○廿六日内閣中書銜簽升蘇州府敎授徐鳳鳴禀知本日接印五品銜署蘇州府敎授吳履剛禀知卸事分發江蘇試用巡檢徐升輔四川人禀到 
[江督轅門抄]  
　　二十五日丁堰厘捐司徒繹辭赴局並銷保甲差知縣楊文熙禀知到保甲差○二十六日新任織造嵩山到會 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路高易公舘内籌振所陳詠南經收山東奉天四月初六至初十日第一百零五次振欵清單]  
　　初六日姑蘇求益子朱洋十元○無名氏半元德清惕子募潘松森奉嚴　助山東洋四元鳳藻堂洋二元○初七日樂蔭山房洋一元人冊揚州壽萱氏洋二元○恊同慶寶號交來作善降祥冊厦門廣昌徐則榮鄧槐臣泰和隆東順合順和利各洋二元何樂庭王　修金永發合　興廣榮泰泰和順金源隆泰和祥各洋一元共捐洋二十元仲規元十四兩四錢又人懷其德冊廣隆號永順祥永順和各洋二元興茂號四元梁棟雲蔡信昌德義號金永泰金成泰陳熾堂金福順新和順金興隆金同興梁培章各洋一元劉燦銀三錢林沛王佑何有謝玖李藍梁朱沈佛泰蔡潤棠各銀二錢共捐銀一兩九錢洋廿一元伸銀十五兩一錢二分合共規元十七兩零二分○羅店裕記募人冊二宜氏洋一元翁羽之六角唐乃記金革記各半元不留名四記燿記炎記各一角陳氏銅洋二元邱綏之銅一元共捐洋三元二角銅洋三元○○初八日江西蔚長厚寶號寄來人冊求免災人銀二兩一錢裕茂行六錢鼎盛行周宏照各四錢賈雲五王鴻德趙尊賢李逢泰恆順長各三錢蘭盛允新和合德盛全　和公董熙經各銀二錢共捐銀六　伸規元六兩四錢一分○温州允方氏日本洋一元劉氏求病愈洋二元○速冊之玉山房懷玉山人各洋一元○見冊樹堂洋一元六角　餘力出子棉力氏各四角無名氏從善氏各三角共洋三元隱名氏銅洋一元○杭州萬源油號王佩紳求病速愈洋二元無力洋半元○○初九日周浦良利堂洋十元○浙江學署募山西王洋十元冷梅山人洋六元耐庵氏洋五元都門鰲峰隱者桂亭氏吳炳南各洋三元共捐洋三十元内有銅洋一元○○初十日臺北滬尾杞憂人番洋一百五十元○江伯祥翁助麝香一個估價洋七元七角○無力子洋一元○○以上總共收規元三十七兩八錢三分英洋七十八元一角花洋一百五十元日本洋一元銅洋五元 
[上海四馬路文報局内協賑公所經收奉天賑捐四月中旬清單]  
　　十四日絲業賑所彙解第三批東賑欵規元五千兩高易賑所彙寄第二批規元一千兩都門全云軒先生募三亦子京平銀五兩九錢如在廷許幼溪陳子普翟森亭李青圃李觀亭陳福源七户各一兩許子椿張輔堂兩户各二兩二錢五分陳廷璋劉云亭孟敬齋王秀峰愼修周玉峰王星齋叚春泉周階平吕子寛李心源陳潤生羅子純劉子鐸十四户各四錢馮華堂陸號冠安夫陳鏡堂陳奎韓松壽王嘵峰賈雲亭程伯英周子棠張式用程如林十户各二錢丁香前郭東軒陳海如三户各一錢平安氏二十兩京兆郡無名氏隱名氏三户各十　顧陳氏蔣小普無名三户各五兩輔堂氏椿庸孑九經居士清華子四户各二兩五錢董恆先裕先春先品先進賢士高賢慶文林久香子餘子芳少廷瑞卿俊卿立卿江都郡留有餘齋荷香齋百鍊書屋念户各五錢以上計共京平銀一百十兩九錢實收到規銀一百零四兩二錢三分由本埠天順祥寶　交到高郵武廟丁鏡齋翁募廊廟常懷子十元玉山書屋三元宋鶴亭一元百忍堂求病愈五伯文仙鎭王陶菴翁九歳童子六元金粟仙人五元四户善士五月份捐四元仙鎭浙東下士募徐小鹿兩洋愼餘堂有德堂兩户各五元樂庚才陳邦記竺陳氏三户各一元太州全泰盛信局交到方叢桂堂五元望杏仙舘一元蘇省王鳳鳴紙莊交到槐蔭軒主人募萃英軒主人二元聖和堂致和堂兩户各一元至德堂一元五角寶林齋周宜冬兩户各二角本埠源豐潤票號經交到錫錦堂八元永裕堂六元承太號四　積善堂有餘　無名氏三户各一元○河上草堂抱孫平安二元太倉繆衡夫翁募蘋記一元長興城生號銅洋二元新昌營募各户兩元銅洋三元本埠劉貞石袁伯欽兩君各一元○○本日共收規銀六千一百另四兩二錢三分英洋八十三圓銅洋五元虛對開一個錢九百十六文合併申明 
[上海四馬路盤記内瀘州火災恊濟公所四月二十日起至廿七日七天收捐第一次清單]  
　　敬啓者敝處疊接川帮各號函電愈稱盧州城内外三面焚燒大曹祝融氏之虐計被焚烟户三萬六千零十七家子遺災民有十七餘萬之多呼籲乞救刻不容綬現商各公所允爲代司收解公議在敝處設所彙總解盧以極倒懸今承諸善士交到賑欵亟登報端以彰德惠○恭盛義茂和恆裕公德生義　順祥同春楷記七户各洋五十元○元興長仁和長魁盛隆三户各三十元○王盡臣鄭錫安義生厚同裕公四户各念元○德義生德記杏林堂巨興仁裕興仁裕生祥義源衣光裕全太順益升豐泰義成亨無名氏同人義同盛和同生合天永昌肇成生無名氏十八户各拾元夏榮豐耿受之無名氏三户各四元虞文質汝金氏二户各二元以上共收洋七百拾六元如蒙海内仁人樂施惠濟清逕交四馬路盤記或交各公所均可代收同人施善昌徐士愷王松森葛繩孝陳德薰經元善陳渭王襄鄭北源王正楊袁天錫等謹啓四月三十日 
 
 
