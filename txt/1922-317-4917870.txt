# 1922 - 317 - 4917870

 

Page 1

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *   
 
 

Page 2

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *[教育雜誌十四卷十號出版]  
現代敎育思潮批判.........李石岑　小學教材選擇與組織之原則.........沈佩弦　余光藻 
藝術和美育.........呂澂　改進小學教育之一個先决問題.........邱直靑 
教育之社會原理述要.........劉建陽　日本久保氏之皮奈西門智力測驗改訂法.........錢鶴 
設計敎學法槪要.........劉孟晉　教育標的之社會的裁决.........常導之 
中等學校校長之自省法.........田韞璞　教育部召集之學制會議及其議决案 
每册一角半　商務印書館啟 
[新年冬至應用品大廉價]  
倣宋版美國名片　倣宋版名片優美適用風行一時頃到大宗美國名片成本稍廉特别減價一律照八折計算 
各種歐洲名畫　本局經售各種名畫定價本廉今再照實價九折以副各界惠顧盛意 
精印屏聯堂幅　本局所印屏聯堂幅有三色珂羅版印有金屬版印選擇精審墨色鮮明共有二百餘種之多際茲新年伊邇各界需用必多特減照八折出售裱工亦減一成 
精印名人墨跡畫册　本局用珂羅版金屬版精印名人墨跡畫册已出八十餘種琳瑯滿目美不勝收新年冬至用作禮品尤屬適宜特别廉價一律照碼七折●目錄函索卽寄●外埠另加郵費　上海中華書局啟 
[上海亞東圖書館十年紀念廣告地位]  
（１）截止期本埠陽歷十二月十七號，外埠十二月底。（２）本版的，原售八折，今售六折；北大的，原售實價，今售九折。（３）買書一部，贈十二年日曆和精印書簽各一張。文學手段很高的國語讀本之一種。 
用嘉慶本作底本，重排四版　儒林外史 
新加入胡適之先生的吳敬梓年譜（一萬餘字）吳敬梓傳　胡適　新叙　陳獨秀　新叙　錢玄同平裝兩册平時賣價一元○四紀念賣價七角八分　洋裝一册平時賣價一元二角八　紀念賣價九角六分標點分段的還有四種；水滸，紅樓夢，古本四遊記，三國演義。平時八折，紀念期内一律六折· 
[雅霜五週紀念特贈破天荒之羙女畫三星期廣告]  
是畫係曼陀君最得意之佳作繪成上海外灘風景畫中美女神熊如活誠爲新世紀之珍品倘蒙貴客至本公司門售處購大號雅霜二瓶或二號四瓶者當即贈送美女畫一幅如購本牌其餘化妝品藥品等至一元以上者亦贈送一幅聊酬惠顧之美意惟印備不多賜顧從速爲幸　批發恕不贈送雅霜定價大號每瓶五角半二號每瓶三角批發另議發行所上海五馬路棋盤街大陸西藥公司啓電話中央三九零一 
[中南銀行廣告]  
本銀行資本總額國幣二千萬元已收足五百萬元又備用資本一千五百萬元呈請農財政部商部核准註册并蒙　政府特許發行鈔票在案總行設在上海並於天津厦門設有分行專營國内外滙兌活期存欵定期存欵抵押放欵貼現放欵跟單押滙買賣有價證劵生金銀保管證劵票據及貴重物品以及銀行一切業務至中外各大商埠均有特約代理機闗所有利息滙水佣金無不格外克己手續尤極簡便敬祈　各界賜顧是幸 
總行地址上海漢口路四號電話總理室中六三二四　營業室中六一八一天津分行地址英租界中街九十八號厦門分行地址港仔口電報掛號總分行均（一五一一）（中文）Ｃhinasosea（英文） 
[浙江地方實業銀行廣告]  
本銀行附設儲蓄部業已六載辦理各種儲蓄存欵利息優厚夙荷各界任信近爲鼓勵個人儲蓄起見定期存欵利率特别提增整存整付存欵自六厘起視年限之久長逐步增高零存整付最高年息一分二厘每月存洋一元十五年後可得洋五百零四元六角特種存欵一次繳二百元零十五年後可得洋一千元印有各種細則函索即寄有志儲蓄者盍興乎來杭行杭州太平坊電話經理室一五六　營業室一五三申行漢口路十四號（即三馬路江西路口）電話經理室中央七一三○各部辦事室中央七一二一至七一二四號漢行漢口太平街海行浙江海門鹽號弄蘭行浙江蘭谿東門 
[商辦中華儲蓄銀行上海分部興遷通告]  
本分部以原有房屋不敷辦公擇於陽歷十一月二十二日（即夏歷十月初四日）由四川路四十六號遷至九江路望平街口四百三十三號門牌新洋房内照常營業特此奉聞 
[商辦中華儲蓄銀行發行第二期短期有獎還本儲蓄劵准十一月卅號開籤]  
本行第一期中籤號碼已載本月七日申新二報望中奬各户速來領奬不中奬户而欲照章還本者亦可隨時來領所有第二期劵業經照常發行欲購從速勿失機會如有願充本外埠代理人者請速就近向下列各處接洽無任歡迎此佈 
總行北京打磨廠上海分部四川路四十六號 
[工商銀行派息廣告]  
本行第六年度報告及本届領息憑證已由總行逕寄各股東諒經查收特請各股東隨時持該證向本行領息可也特此通告　工商銀行滬行啓 
[天津永利製鹼公司召集第二届股東年會唘事]  
本公司廠屋機器現經裝置竣事擇期製貨國内空前之大工程至此告一叚落茲定本年十二月十七日（卽舊曆十月廿九日星期日）下午正一點鐘在塘沽本工廠補開第二届股東年會參觀工廠報告賬略宣布以後經營方針凡我股東務請惠臨是日往返天津塘沽間之火車以上午九點半由天津東站開去者及下午三點二十五分由塘沽開來者爲最相宜本公司掛有專車相侯凡在此時間乘車者均請先一日親到本公司領取車劵以憑入站外埠股東務請先一日到津齊集以便趁此車前往合併奉聞　永利製鹼公司董事會啓 
[上海三友實業社股份有限公司開臨時股東會通告]  
本公司於五月一日股東年會時提出修改章程案當塲舉定起草員擬稿現已藏事茲定陽歷十二月十日即舊歷十月念二日（星期）下午二時假法租界東新橋南首恆豐里洋貨商業公會特開臨時股東會届時務請各股東撥冗駕臨共同討論憑衆表决以資遵守除專函奉達外用特登報通告 
[中華國民製糖有限公司公告苐十二號]  
本公司訂購德機並建築廠棧一案業經登報公告並分函報告各股東乃閱十一月九日申新兩報載有桑鐡珊曹讓之二君出名登載『中華國民製糖公司股東公鑒』廣告一則全與事實不符茲根據董事會議决錄分别辯正如下（一）查十月十四日開第二十一次董事會到會列席者馬玉山桑鐡珊嚴直方勞敬修曹讓之黎秉經馬玉山爲代表王萬年嚴直方爲代表吳藴齋勞敬修爲代表當時桑鐡珊君爲主席均照向例在前期議决錄後簽名爲據歷届會議代表均有議决權據此則連代表權數合計已有八權當然在過半數以上有議决錄可據今該廣告未將代表權算入謂爲不及半數殊非事實且該廣告内桑君旣自承爲主席並明言曰開會若果不足法定人數主席豈有允爲開會之理乎（二）查此次各家投標均有具體圖樣其建築做法乙列入說明書該廣告所稱圖樣當係指詳細圖樣而言查繪製詳細圖樣非數月之工程不辦工費尤鉅廠家承辦機器未經承認包辦以前决不肯製送詳細圖樣凡經購辦機器者當能悉此慣例（三）查十月十三日第二十次董事會議决錄有公議先定機器卽將本公司辦理經過情形報告各股東一面定期先收第二期股銀每股十二元五角等語桑曹二君均已簽字認可今閱該廣告所述一則曰二期股欵能否收齊殊不收必再則曰現存股欵全數擲諸購機建廠將來營業資本從何壽措按諸當時議决錄殊未符合且訂機建廠係屬營業範圍以内之事經十餘次董事會之討論工程顧問之核定已屬異常審愼今該廣告謂當俟諸股東大會之議决恐中外公司均無此種先例也（四）查十月十四日第二十一次董事會議先由玉山提出意見書請將購機建廠案卽付表决復由直方起言本會討論機器歷十餘次爲時亦將兩月若不付表决則違反公司條例第一百五十七條及第一百六十三條之規定誰負損害賠償之責堅請主席付表决遂先提議將採用某國某公司機器付表决無人和議隨表决採用裕興洋行代表格雷芬廠機器並建築廠棧及其價值起立贊成者大多數（到會八權惟桑曹二君未起立）桑主席復親筆寫出意見内稱訂機器合同必須領事簽字銀行作保請總恊理核定等語議决錄具在筆據具在現所簽合同旣有領事簽字銀行作保桑主席之意見業已達到更不應别持異議致碍進行（五）該廣告所稱十月二十四日漢冶萍俱樂部茶會之紀事亦與事實不符查當日顧問已列出最後比較在席上評論格雷芬廠有種種優點尤以能用中國原料爲最是日談話結果主張依十月十四日董事會表决多數定購德機之案至簽訂合同闗於機器部分由工程顧問審查簽字核定其他條件由愛理思律師分别修正妥協此當日談話實情也總之本公司成立經年諸事所以遲延不能進行者皆因意見間有不同事事委曲求全即以購機建廠一案而論董事會開議十一次爲時亦將兩月曹君曾於九月十八日第十四次董事會聲言照比較看來德國機器價值是合董事會所限定的而且很完備等語經已簽字認可桑君祇以審愼爲詞而對於德機亦無表示反對之眞正理由竊思公司進行緩一日即股東損失多一日今案經簽字執行除由愛理思律師將合同譯成中文再行照向例報告外用特登報辯正以明眞相伏希　股東諸公詳察事實爲幸至外間所稱股東聯合會適與桑曹二君廣告同時發見是否同一闗係除俟查明再行報告外特此公告即希　亮察再本公司正在積極進行殊不暇與人作無謂之辯論嗣後如我股東欲知詳細情形尚祈　惠臨本公司披閱議决錄恕不於報端辯論合併聲明　中華國民製糖有限公司啓 
[再請中華國民製糖公司股東公鑑]  
昨閲報載公司所登第十二號公告對於鐡珊等前登廣告曲加辯正其誣罔個人者猶小其影響股東之利益者實大用敢不避辭費爲我股東再縷陳之查本公司董事會議事規則曾採取公司條例第一百四十五條第三項之法意規定職員於董事會只有發言權而無議决權此項規則議僅及半尚未施行然條文之形式雖未完成而法律之精神自宜援用今如十二號公告所稱十四日董事會馬君代表黎秉經爲二權嚴君代表王萬年爲二權再加勞君自認代表吳藴齋之二權（按二十四日談話會吳君曾當衆聲明十四日未倩代表此乃共見共聞之事尙可飾詞復有何事不可飾詞耶）有此六權遂稱多數要之馬嚴勞三君一方爲執行業務之重要職員一方又挾此基本之六權以壟斷董會充類言之是凡總協理所提出之議案將無一而不通過無往而非多數其他列席之董事惟有拱手聽命亦絶無容喙之餘地而此董事會也者質言之卽總協理之御用品而已此我股東所應注意者一也十四日董會鐡珊等以彼輩不可理喻宣告退席其時在席者僅賸馬嚴勞三人主席已退何人付表决旣未付表决如何起立贊成是此會之不能成立影彰甚明即使强顔名曰成立則議决錄上當大書特書曰馬嚴勞三人全體起立贊成不當曰（起立者大多數惟桑曹二君未起立）一若此時鐡珊等尙在塲者此則誣罔太甚非鐡珊等所敢承此我股東所應注意者二也即讓一步言之姑認十四日通過之議案假定爲成立然亦只通過承認裕興洋行機器價值之一函耳而正式合同之條欵尚須分送各董别開一會爲形式上之通過方爲合法之手續此即爲塗飾耳目計亦似未能免此顧何以十四日後即杳無消息非特合同條欵機器價值秘不使聞且經鐡珊等與吳君藴齋嚴函催促亦迄置不理果何所圖遽出於此試以此質之當局又將何說之辭此我股東所應注意者三也董會規則有董會不能議决之事項由股東大會議决之之規定此次購機一事董會旣發生爭議當然俟諸董事會之評判况購機建廠幾將第一期股欵全數支用如此重大之事尙不使股東大會爲最後之决定乎今十二號公告乃謂鐡珊等前次廣告中所稱當俟諸股東大會之議决一語指爲中外公司無此先例誠不知該總協理以何權能竟敢蔑視股東至於此極此我股東所應注意者四也購機合同旣已擅行簽訂矣而十二號公告文尾猶欲以（除由愛理司律師將合同譯成中文再照向例報告）等語欺我股東試問此項合同何以事前不先行正式交董會通過而事後方報告股東乎倘股東接到報告後對於所訂合同認爲不當而木已成舟將用何法以救濟乎馬嚴勞能負賠償之責任乎此我股東所應注意者五也至公告中所述漢冶萍俱樂部談話會之情形亦多失實因是日談話太長且工程顧問對於德機尙有極詳盡之評論現方從事編譯一俟錄成小册再行露佈茲不贅述伏維　公鑒　董事桑鐡珊曹讓之再啓 
[中華國民製糖公司董事桑鐡珊曹讓之兩先生鑒]  
閱報悉　兩公爲糖廠事宣布一切敝等亦股東份子心有所疑用敢質之　高明十月十四日開董事會全體十一人到者旣僅五人是不及半數桑君旣係臨時主席何不宣告延會而遽爾開會桑君自問諒難自解若如公司十二號公告則馬君爲黎秉經代表嚴君爲王萬年代表勞君爲吳蘊齋代表是董事十一懽已有八權開會未嘗不是開會是則議决應從多數毋庸反對聲明開會非則桑君爲臨時主席違法祇問之桑君夫興辦實業貴乎協力同心乃克有成若爲無謂之爭執則影響實大桑曹兩公旣係製糖公司份子又經衆股東舉爲董事理應不懷私見顧全大局與馬嚴勞諸公共濟艱難進行較爲順利若别有用意存心破壞衆股東損失者金錢兩公旣損失錢金又損失名　竊爲兩公不取焉痛癢相關不敢自安緘默敬佈區區諸希　亮察至滬上有組織股東聯合會者旣無發起人姓名足以見信於人而貿然發函招股東入會不知是何居心此等無意識舉動固不值一笑也　中華國民製糖公司寗波股東代表陳壽衡等公啓 
[中華國民製糖公司股東聯合會第二號通告]  
製糖公司中國初創資本浩大設施繁重尤應羣策羣力妥愼周詳保障股東資本公司基礎方可鞏固公司事業得圖永久利害闗係在在緊要今同人等已組織股東聯合會在靜安寺路張家浜即别克登飯店弄内第八十三號設立中華國民製糖公司股東聯合會事務所凡我股東如欲加入本聯合會者請錄明户名股數住址惠臨本事務所接洽股東在外埠者請函示户名股數住址以便通訊特此通告　再本會成立以來股東諸君踴躍加入已達多數所有公司内容理應通函報告但遠道股東地址無從查悉請即賜示地址以備通函是爲至盼 
[自稱招商局股東張士記潘宏記仝鑒]  
頃滬上發現一種印刷品署名呈控上海招商局董事文件具呈人自稱招商局股東張士記潘宏記查本局張士記户名股分共九十股其三十股在滬上已詢明該所有者並未預聞此事餘六十股係香港股東所執並不在滬至潘宏記本局股票直無此户名該具呈人呈内所控各節闗係本局營業信用及牽涉辦事人個人名譽均甚重要務請貴具呈人於兩星期内來局證明以昭核實如逾期不來當以匿名揭貼禀官追究法律解决以維局務而保人格特此通告　招商總局董事會啟 
[輪船招商局股東維持會成立通告]  
報載交通部忽有呈請查辦本公司之舉事出非常關係公司安危大局凡我股東亟應集合討論並籌正當辦法茲已組織股東維持會於本月十八日開會成立事務所設南京路生大銀行二層樓應請本局股東各持股票或息摺於每日午後二時至五時來所掛號共策進行是爲至要　輪船招商局股東維持會謹啟 
 
 

Page 3

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *[時評]  
　　哀近日之北京（冷） 
　　社會上最多之罪案不外乎偸竊搶刦誑騙索詐等事不意近日乃重重演之於北京政府之間國家安得而不亂耶凡此種種社會上以爲最恥辱之名詞而北京政界以爲最高妙之手段是誠可謂大背乎常理者矣 
營私行賄即偸竊也截欵掠稅即搶刧也至於誑騙索詐更在在含此性質所謂結合乃在交騙所謂反對乃在交詐然此但言其意義相類而巳至於今日竟不惜明目張膽以實行之彼以之來此以之往所謂政敵莫不以此偸竊搶刦誑騙索詐爲武具於是北京政界之徒悉成爲社會上一切之罪犯 
[命令]  
　　十一月十九日大總統令陳席珍王金鈺丁慕韓均授爲陸軍少將此令 
又令朱明超授爲陸軍步兵上校此令 
又令署陸軍總長張紹曾呈請授謝葆琛爲陸軍砲兵中校陳占連爲陸軍騎兵少校陳德之王仁山陳明勝田福塘爲陸軍步兵少校郭楨祥王鴻爲陸軍二等軍需正曹白遂爲陸軍二等軍醫正均照准此令 
又令署陸軍總長張紹曾呈准鑲白旗漢軍都統毓朗咨請以全茂陞補印務參領恒昌陞補副參領永年陞補印務章京吳昌雲龍茂海瀛玉山定泰陞補公中佐领均照准此令 
又令署陸軍總長張紹曾呈請授蔡樸爲陸軍二等軍需正陳錫璋爲陸軍二等軍醫正均照准此令 
又令署陸軍總長張紹曾呈請任命高銓爲陸軍第九師步兵第三十四圑圑附杜雙祿爲步兵第三十五圑圑附王鴻灜爲步兵第三十六圑圑附韓輝榮爲騎兵第九圑中校圑附張永勝爲騎兵第九圑少校圑附王澤民爲工兵第九營營長均照准此令 
十一月十七日大總統令令蔡實善晋給一等大綬嘉禾章張軼歐晋給二等大綬實光嘉禾章朱振晉給二等大綬嘉禾章王賓槐晋給二等嘉禾章此令 
又令惲棨森晋給二等嘉禾章嚴叵晋給三等實光嘉禾章朱培麟王季緖均晋給四等嘉禾章此令 
又令王新銘李學灜均晋給三等嘉禾章劉其湘晉給四等嘉禾章此令 
又令齊溥晋給三等嘉禾章嚴甲第洪延祉均晋給四等嘉禾章此令 
十一月十五日大總統令章景楓晉給二等嘉禾章何韶晋給三等嘉禾章此令 
又令一不拉引晋給二等嘉禾章此令 
又令吳震春晋給三等嘉禾章張邦華給予四等寳光嘉禾章錢稻孫吳思訓均晋給四等嘉禾章此令 
[國内專電]  
　　北京電羅案實爲最高問題但羅致此亦係財政不澈底公開之敎訓若事前宣布此合同則津派無所乘昨將合同公表爲期已晚　　北京電羅在檢廳黎派代表往迎羅答頸手可斷不可含糊出廳要吳景濓對質檢廳傅吳張吳呈府請黎爲原告並與津商組特别法庭、黎王吳羅對簿、謂最高問題迎刃而解、無論羅黎勝敗、黎之資格喪失、包辦選舉策售矣十九日閣員入府王怒目相告、謂國會不開會、議長私自請託拘閣員違法否、總統不交閣議、下條拘捕閣員違法否是在推翻責任内閣制度不交法庭、先令警廳拘羅、是何法律黎自言一時爲王張饒馬所惑、今知違法王言奥欵第三次展期所以不交國會、因第一二次亦未經國會、并由出財政部呈院文、及新舊合同、均有總統批准閣議議决之例文、黎大窘、欲親赴地方廳迎羅并令草命、引咎自責一面由院通電說明原委、張紹曾不列、同日晚吳景濓率本部議員十七人到府要求不發令、黎益窘、謂本人去留、不成問題、勿相逼太甚、（二十日下午五鐘 
　　北京電閣員入府、再請發明令引咎、黎看合同後允發、黎并查明八萬鎊完全歸公、證明羅無受賄、故明令引咎有依法解决、否則嚴懲反坐語、（二十日下午九鐘） 
　　北京電報載前日李品三偕吳景濓赴公府查李在滬是日并未偕吳入府同去者乃爲徐某、亦華義關係人、津派急於倒閣、背後有外交意味、在防止魯案届期簽字、歐美人士、大加注意謂政局將生重大變化、昨議員勸顏組閣顔婉辭謝却、聞洛吳有一重要電到京將生許多方面反感、（二十日下午四鐘） 
　　北京電奥欵展期、此爲第三次、原額六百八十八萬鎊、新合同减爲五百二十五萬鎊、减少百六十三萬鎊原要求發行額八八、新合同改九折、原五年還淸、改十年還淸交到八萬鎊、以五十萬元撥交通部、還廣九路到期外債餘交國庫支配、吳等所控三萬五千鎊、資本家聲明並無此項化消、且無交來人支票事、係由津派所爲昨夜閣員會晤、僉主羅案不决暫不辭職衆院今日特别會議、討論吳張未開會咨請政府逮捕羅案、 
　　北京電今日衆院提查辦羅文幹又牟琳等九人提取消華義新合同案、俱通過、吳張未開會擅用印信請懲戒案、無結果、（二十日下午九鐘） 
　　北京電另一訪員報告云、羅文幹案、昨日黎受兩方面包圍、議員方面、亦有某使暗助、結果將均集矢於黎、吳景濓張伯烈巳將羅與華義銀行代表之簽字公布、衆院今日開緊急會、提查辦案（二十日下午三鐘） 
　　北京電今日魯案第一部開第三十七次會議日委員提五案（一）回答公產評價中國查定額、（二）碼頭財產公處理、（三）病院及第二小學最後解决、（四）膠路沿線財產處分、（五）輸出鹽處分、中委俱允以書面答覆、并因期促、協定各事、須起草、决另組起草委員會、 
　　北京電今午魯案一部三十八次會議、鹽輸出案、鹽價及交還地輸出商諸點未决、俟數量决定再議、土地處分新案、中委允審議再答、海底電日亦另提議案、未决、郵電各項、中委允研究答覆、碼頭處分案、中委已提出、又發表起草委員、中國稽鏡等八人、日本木村銳巿等四人、（二十日下午十鐘） 
　　北京電馮玉祥佈告、謂所部駐地已商准陸部、指定南苑及北通一帶、資以訓練、並無在京散處之說、（二十日下午三鐘） 
　　北京電陸張詢胡恩光請、將專員赴福州、與王麒接洽、（二十日下午三鐘） 
　　北京電敎部薪潮已調停就緖、先發一月俸、農部亦可得一月、不至停公、（二十日下午三鐘） 
　　漢口電外僑議决案、已由委員會通知領圑、其最緊急在先救護被擄外人出險、 
　　漢口電曹吳電保靳雲鶚爲豫省剿匪總司令、靳在駐馬店、設司令部、調胡師鄧圑由鄭州移駐馬店、胡師田旅由扶溝西華移駐新鄭長葛臨頴偃城各站、協同護路、防匪東竄聞匪首率衆五千人、乘虚北擾、舞陽方城、紛電告急、至固商光潢之匪、被靳師楊旅、與皖鄂軍會剿、竄集雷山一帶、皖新安武軍十營、已進駐固始商城、聞靳將在駐馬店召集會議、商三省會剿辦法、吳亦派王參謀來鄂、徵詢會剿意見、 
　　漢口電援閩軍餉吳前令鄂籌三十萬元、已滙十萬至洛、吳皓（十）（九）派翁守謙來鄂、坐催餘欠、 
　　漢口電吳電蕭、飭各財政機關將每月收支情形信報至洛、擬在洛召集財政會議、 
　　漢口電聞曹吳電保張克瑤升任贛北鎭守使、（以上二十日下午五鐘） 
　　漢口電號（二）（十）午張維鏞在杏花樓歡讌商聨會各代表及幹事、蘇省長覆商聨會謂、私鑄銅元之趙登鰲巳咨何護軍使嚴懲、（二十日下午十鐘） 
[特約路透電]  
　　羅文幹被捕記 
　　二十日北京電羅文幹之被拘雖華人亦大爲震驚、路透電社由半官界探悉詳情如下、羅於十一月十、日以修改一九一四年簽定奥國合同之報告提交閣議、該合同規定購買砲船四艘、計價英金六百萬鎊、内閣贊成羅之修正建議並命羅進行、原合同以八釐起息、並須付國外所得稅、及以七千鎊爲回扣金、政府付定價四分之一後、該四船即開始建造、旋因戰事發生、工程中止、中國對奥宣戰後、本利均停付、近四年來、奥國代表屢促財政總長付欵、但政府因奥國未履行合同、且因本利爲數甚巨、故置諸不理、但前任財政總長曾商妥將利息增至九釐、及照複利計算、每半年繳還一次、羅文幹就財政總長職後、奥代表繼續催政府付欵、且圖誘引政府確認計價六百萬鎊之定單、當談話之際、曾提及回扣金七千鎊、而改爲八千鎊、羅文幹主張此欵應付與財政部、並主張將合同大加修改、蓋中國今日不能耗費金錢購買砲船軍火也、至合同中所未履行之部分、應加取銷、利息應减爲八釐、所得稅應由四五便士减至一便士、經此談判後、遂於十一月十四日簽定合同、原數六百萬鎊、減至四百十一萬鎊、並規定應付財政部回扣金八千鎊、内閣開會後在公府集宴時、羅氏報告此事、閣員皆稱其能、星期六日、衆院正副議長偕中義銀行買辦謁見總統、議長提出呈文、控羅違背約法、僭越職權、私受賄金、其所控違背約法、乃指此合同係新訂、按照約法、應提交國會、如經國會通過、再由總統以命令公布、其所控納賄一節、由中義銀行買辦爲證、據謂曾兌付支票雨張、一英金三萬鎊、一五千鎊、（其意中乃付羅文幹者、）議長主張總統應即下令逮捕羅文幹、如總統不立召警吏、命取警廳逮捕狀於夜半拘羅、則渠（議長）不出公府、財政部黄體濓亦被拘、羅黄被拘、總統並未通告總理閣員、事後始知之、星期晨内閣諸員謁見總統、請解釋拘羅理由、謂以警廳逮捕狀逮捕閣員、實不合法、顧維鈞謂此種行爲、將令閣員隨時有爲政敵陷害而被逮捕之虞、高恩洪孫丹林亦痛斥此轝之不合法、謂衆院議長爲個人與政治目的計、不經國會許可、僭用國會之印、應加逮捕、高凌　則贊助總統、謂所控各欵、應依法澈查、如果實在、則應重懲羅文幹、又謂前財政總長鍾世銘亦被控就逮、微與今案同、鍾今仍在獄中云云、總統於是建議彼當親晤羅文幹、並下令釋羅即通知羅氏、而羅非俟案情明白後、不允出獄、旋决議將羅移交司法部、議員聞此消息、即有二十餘人謁見總統、力阻無效、午後檢察長出票傅正副議長到庭作證、正副議長否認曾促請總統即捕羅氏之說、謂彼等僅將控告呈文交與總統、請照尋常法律手續辦理、今日午後國會開會討論此事、中外人士異常注意、 
　　羅文幹被拘後之國會與政府 
　　十九日北京電衆院發緊急通告、邀議員於明日參與特别會議、討論財政總長被拘案、 
　　二十日北京電今日午後衆院開會、吳景濓主席、議員到者四百零三人、議員于某（譯音）動議彈劾羅文幹、卽經三百七十五票對二十八票通過、尙有數議員發言抨撀新借欵之不合法、後通過動議該借欵並未提交國會、故當作無效、發電時猶未散會、議員中贊助羅文幹者擬遇機提出議長用印問題、 
　　十九日北京電今日午後閣議、王總理聲稱、拘羅之票、乃警廳所發、但逮捕閣員、須由高等法庭下諭、故　總統曾命釋羅、而羅非俟案情審明後不願出獄、王總理已辭職、其餘閣員現亦單獨辭職、 
　　土皇出奔後之君士坦丁 
　　十九日巴黎電君士坦丁政界否認以壓力施諸土　之說、略謂旣未稍减其回敎領袖之尊榮、更未謀害其生命、 
　　十九日君士坦丁電安戈拉官場消息稱、國民議會已舉出太子阿白杜爾米傑德爲回敎新領袖、正式禮節定明日在託浦加波宮舉行、 
　　十九日君士坦丁電阿白杜爾米傑德得票數較塞里姆（阿白杜爾哈密之子）爲多、實可認爲獲選、惟安戈拉又傅來一消息、謂今晨復開討論、足見此中發生阻力、宮中狀况、刻聞頗不寗靜、前土皇之侍從、已傾向基瑪爾黨、土皇起程之前、曾請英司令哈林頓將軍照料其眷屬、大約眷屬中將有願赴國外與土皇同居者、 
　　十九日君士坦丁電安戈拉電稱、官塲證實阿白杜爾米傑德被轝爲回敎領袖之消息、 
　　近東和會前之各國 
　　十九日洛桑電現已决定英克松法普恩賫與意　索里尼將在布立樊志宮開預會、 
　　十九日君士坦丁電協约國高等委員决定廢除檢查、因賴飛將軍擔任不使報紙登載傷害協約軍及公共安寜之消息、 
　　十九日洛桑電英法代表皆抵洛桑、瑞士總統哈白博士歡迎克松普恩賚入境、英法總揆後即赴竇立育與意相　索里尼晤談、 
　　十九日君士坦丁電協約國司令與賴飛將軍今日會議四小時、無結果而散、因土代表對於刑事廳與民事廳之職權、抱不肯讓步之態度也、賴飛將軍稱、君士坦丁公安之維持與全部行政、應由土國官場獨負完全責任、如干涉内政、則將引起變亂、協約國司令則謂協約國警察、仍當照常辦事、雙方各持一說、以致無解决而散、但明日尙擬集議、 
　　十九日君士坦丁電依據協約國高等委員與賴飛將軍間之協定、加里波里半鳥之行政事宜、定十一月二十五日移交土員接管、 
　　十九日洛桑電協約國開預會後、發出文告、略謂法意英三國總揆、今日初次談話、彼此表明其願以極良好友誼之精神、依協約國彼此平等之地位、解决將在洛桑會議討論之協約國間各種問題云、土國總揆後又開會一次、始皆起程赴洛桑、明日將再集議、其地點大約在烏奇、 
　　奥國不宜發紙幣 
　　十九日維也納電聞奥政府已徇從國際聨盟代表之請、允不再發新紙幣以應財政需要、大約將賴銀行新紙幣以籌應需之欵、此項紙幣將來發行、僅應工商業尋常之需要、故奥國紙幣印刷局今均將停工、 
　　美國將産新政黨 
　　十九日華盛頓電全國工黨農黨及他黨領袖擬於十二月一日開會討論以進取的而較急進的份子組織大政黨、俾在下届國會中估取控制勢力之計晝、其立法主張有打銷商船津貼案通過勞動法案等事、並擬於十二月十一日再召集會議、農黨領袖參議員開泊氏發表一文。要求政府設法助歐洲之復原、恢復國外巿場、以銷美國農田工塲之過剩出產品、農黨反對商船津貼案、並主張嚴峻實行禁酒令、 
　　美醫士反對限制醫方酒量 
　　十九日紐約電美國著名醫士蘭白特氏、偕其他著名醫士百人、已在聨邦法庭提出訴訟、以試騐禁酒令在憲法上是否合法、蓋彼等以爲國會不應限制醫方所載之酒量也、 
 
 
 

Page 4

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *[遠東民國取消後之東俄]  
　　二十日海參崴電半官消息稱、除决計剗除白黨復熾之可能性外、莫斯科在遠東志在和平、其主要努力點、將在造成利於　濟恢復之時勢、緩衝國雖已廢除然其在遠東關於工商業之法律、暫仍有效、以後當逐漸代以蘇俄法律、以免商業受損、財幣制度亦無更變、金幣或外幣將仍通用、蘇俄國幣不採行於遠東、 
[香港輪船失時]  
　　二十日香港電香港廣州澳門航業公司之瑞安輪船、由澳門開回香港、逾定期十五小時迄未抵港、船上有頭艙客一百五十人、大都爲星期出游者、此外中國船客亦多、此船恐遇盜刧、該公司已派恒順輪船往覓、 
　　二十日香港電瑞安輪船今午後入港、有紅旗掛於半桅、 
[各國近事記]  
　　十九日柏林電古謝氏組織新内閣、頗感困難、因重大各政黨不允合作、但衆料古諾從總統之請、將組織無政治黨派之内阁、俾可不遭各政黨之反對、 
　　十九日倫敦電駐法英使哈定治爵士、現辭退外交職務、故駐法大使一席、已簡克魯侯爵繼任、 
　　十九日阿眞廷京城電南美阿眞廷總統已批准撥國幣二十五萬枚、爲救濟智利國地震災民之經費、 
　　十九日阿森興電南美巴拉圭國叛黨已被擊散、其根據地已被政府軍佔領、亂事可謂銷滅、 
　　十九日倫敦電澳洲國會政府反對黨領袖查爾頓氏稱、如選轝時工黨得勢、則必裁减國防經費、廢除强迫軍役、而恢復招募舊制云、查氏爲工黨領袖、當此將辦選轝之時、其言頗爲人所重視、 
　　十九日巴黎電德國本擬派使駐於俄京、茲因俄國集權於莫斯科之新政策、故取銷前計、 
　　十九日美國逹拉斯電俄國某公司向台克薩斯棉業公會、定購美棉五萬包、約値美金六百萬元、在彼得格勒交貨、據稱俄國各織廠因是可復出貨 
[國内要聞]  
　　北京通信（蠖公） 
　　新發覺之安利借欵 
　　國會與政府之衝突 
近日以來、大借欵之聲已鬧得烏烟漲氣、財長羅文幹有借新債償舊債之計畫、交長高恩洪有將京漢京綏兩路抵借六千萬之風說、所以借欵一層、遂爲一般人之所注目、至十五外交大樓笑話鬧出以後、衆院吳議長卽有某項借欵業已於星期二星期三秘密簽字由外長顧維鈞經手之說、大家揣想、均以爲交通之借欵成立、而不料事出意外、有安利洋行英金五百餘萬鎊借欵一事、 
閱報諸君留意民國内外債者、猶記項城時代有德奥借欵一事、當其時此項借欵一部份爲向德奥訂購軍械之代價、其數爲一百九十餘萬鎊、一部分爲德奥以現金交付、其數爲四百萬鎊、其利息爲五釐、其擔保品爲崇文門稅欵、合同旣定以後、現金四百萬鎊即由德奥交付、軍械一項、則因歐戰事起、始終未到、及我國以對德宣戰之故、所有對德條約效力均皆中斷、故此項借欵、遂歸擱置、旣未付利、亦未還本、至今日亦無痛痛快快之解决方法、遂成爲外債史中之一懸案、 
當時四百萬鎊之現金、袁政府歸入何項用途、閱時旣久、亦遂無人過問、但因歐戰時代之金融恐慌、與中政府久未付利之故、此項債票、在歐洲市塲之價格、跌落可想而知、時有安利洋行視此爲奇貨可居、陸續收買而德奥借欵之四百萬鎊、無形中遂將此項債權落於安利洋行之手、在安利洋行之初意、不過以此爲有利事業、廉價收入、高利取償、不盧中政府不屢行債務者之義務、故歐戰以後、陸續向我國財政當局要求者、亦僅想逹到本利雙收之目的、而初不料竟因此舊債務而引起新債權者之資格也、 
羅財長以借新債償舊債爲目標、近傳其將有財政之計畫發表、大多數之國民固深望其有偉大之能力、將紛如亂絲之財政設法整理也、日前新銀團代表來華、顧氏與羅氏秘密接洽、不意以某關係國反對之故、至今無具體辦法、而各國之借債於我國者、又以付利愆期之故、嘖有煩言、駐外公使時時電告政府、有債權者向公使館索取還欵、政府苦於捉襟見肘、無以應之、而外國商人之單獨投資者、亦時時至政府索債、芝加哥烟酒借欵、且由阿卜脫第二次代表來華、專候追索欠欵、安利洋行亦委托華義銀行向政府催索而羅氏竟用其借新債還舊債之手段於原欵四百萬鎊又加成一百七十餘萬鎊而成爲一種新借欵 
此項借欵交涉非常秘密政府方面爲財長羅氏債權方面爲安利洋行之代表華義銀行聞全合同重要之點（一）爲年息八釐較原合同之五釐者增加三釐（一）爲以崇文門稅欵爲擔保品如本利不能清付時由某國公使派員監收稅欵（一）爲債劵以九折發行此外則就原借之四百萬鎊由複利率清算初借時至今日之本利共爲五百六十餘萬鎊另由華義銀行再借出八萬鎊與中政府合併計算由此即解脫德奥借欵合同而成爲安利洋行之單獨借欵 
此項借欵之條約交涉之經過非局外人所能悉惟傳聞現政府有此種計畫訽之熟於財政方面之某要人亦不得其詳昨據某君由外人方面探得情形並抄出英文節略知此項計晝其損失甚鉅一則啓外人監督内國稅欵之初步一則利率增高一則複利率之損失太鉅而收入者僅只八萬鎊所得不償所失而羅氏甘於飲鴆止渴殊難索解據反對方面所宣傳謂手續費一項有三萬五千鎊之多合之華銀約四十餘萬此說是否確實固不可知不過借欵合同本月十四日甫經議妥卽秘密簽字則確爲事實也 
當此事未發現以前衆院常會中鑒於現政府之進行借欵百出其奇不遺餘力劉議員楚湘提出内外債必依法先交國會通過否則作爲無效决議案當衆議紛紜之際原提案之劉議員聲明將决議二字删去改爲咨逹政府聲明字樣彼時議長宣布劉議員自行修正之理由謂决議案與法律案有相同之性質必經三讀會且需移付參議院議决手續太煩而此案内容爲要求依法辦理卽非决議案其功用未必不如法律之强硬且目前政府借欵進行甚急恐不日卽有秘密簽字之事實不能不急速表示以免有違背約法加重擔負之轝動云云可見衆院方面早注意及此而吳景濓在外交大樓又有面質顧外長之一段談話益見其對於此事每飯不忘矣閣揆王氏以學者自命且有實力派爲之後盾故於議會向不接洽且時露輕視之態度每遇議員卽指斥國會之不是近一月來質問之案甚多院中例不答復國會之不滿於現閣自係人情昨外交大樓一會演出戲劇政府與國會旣已破裂即有不能兩全之勢適此事發生大足供吳利用以爲倒閣之武器羅氏爲王閣之靈魂羅旣去則王當然不能獨存聞吳景濓於最近三日中每日入府催促提出内閣並表示反對王閣黄陂雖爲王閣極力調和無如王氏徑情直行吳氏亦意氣用事兩不相下大有不共戴天之勢今日又聞吳景濓張伯烈偕同重要議員數人連袂入府密談甚久内容雖不得其詳頗傳對於借欵一事有嚴重之要求謂羅財長非徒違法且私得回扣數十萬元而此項合同國家之損失甚鉅不可不依法嚴懲有請照民國六年陳錦濤成例辦理之說黄陂以眞相未明尙無表示逆料國會方面得此絶好題目必不肯一絲放鬆或成國會内閣間之絶大風潮自在意中而羅財長尙對人表示謂此番借新債償舊債之辦法絶無弊端且不吃苦雖國會中人欲借端尋釁亦所不懼且有不日卽當將合同公布之說而國會中之不滿意吳景濓者亦謂吳氏借端倒閣欲擁顔惠慶王正廷登台適値今日顔氏由五臺山返京更覺言之有物其中孰是孰非局外人無從揣測惟盼羅財長將合同卽日公布俾吾儕擔負債務之老百姓得以明白内容也（十一月十八日） 
　　附北京黄報消息當歐戰未發動以前中國曾向德奥訂購輪船等物價値六百萬鎊作爲借欵自後中國本利未付當　和時德國曾提及此項債務中國主張作爲應付我國賠欵之扣留品不肯照付近來德奥兩國屢次運動我國承認此項息金通計爲數過三千萬德奥兩國以我國當局可以利誘曾備有手續費十萬鎊存在天津自高凌蔚張英華長財時德奥均曾向之一再接洽均被拒絶乃不謂號爲學者總理爲洛系保標之現閣竟大膽幹此勾當聞所訂合同由中國承認此項息金再由德奥補借一千萬作爲五千萬借欵另提確實擔保品合同内有經閣議議决並經大總統批准字樣由國務院財政外交兩部蓋印當國務院蓋印時不示管印者以合同而調印使用爲主管者所拒乃示以合同而逼其嚴守密秘其爲經手此項借欵之外國銀行則爲意大利人所辦之華義銀行也事爲吳景濓所聞乃訪該行買辦李某李初頗有所畏懼吳乃動以愛國之念並謂尊事如有妨碍當負完全責任李乃將内容和盤托出並將羅文幹所受支票號碼一一抄錄吳景濓得此確據乃以衆議院名義備一咨總統公文偕同副議長張伯烈並華義銀行買辦李某於昨晚同謁黄陂吳張先與黄陂談及總統要作名譽必須作一驚人事業方有價値黄陂問何謂驚人事業吳張乃將所得證據一一呈上並詢問黄陂合同所載通過閣議經總統批准有無其事黄陂謂我全然不知吳張乃謂即此已是私造文書暗行賣國况尙明得賄賂其罪尙可　乎黄陂見證據確鑒並經兩院長公文咨行遂傳見李某詳問一切李某答以若證據一有不實甘坐死罪黄陂乃云余初以爲彼等果爲國家今竟如此安能再袒彼輩遂立傳薛警察總監入府手交密諭立拿羅文幹送交法庭不數分鐘間而羅氏即被押於警廳矣此案雖爲羅文幹主管而國務院外交部均經蓋印其關係非羅一人可想而知參衆兩院均將於今日（十九）特爲此事開緊急會議討論一切而國務院亦將於今日開緊急會議惟陸軍總長張紹曾近因内閣不提議會及濫借外債二事已呈請單獨辭職其辭呈如下呈爲瀝陳愚悃懇請辭職仰祈鈞鑒事竊紹曾自糼讀書盱衡時勢以爲今後之中國非促成法治無以正紀綱非採納民意無以弭紛亂故當幸亥改革之際首提民權憲法十九條以與天下商邇年以來南北奔馳若國是會議之主張若法統國會之恢復所以勉隨諸君子之後無敢或懈者無非因素志所在冀爲國家盡一份子之天職耳今夏法統重光猥以菲材荷蒙任長陸軍濫膺國務明知才疏力絀無補時艱惟念大總統眷顧之殷國民付托之重苟裨國家敢不勉力乃時逾三月未成一事撫衷自問感愧交深近來國會質問違法之書愈逼愈緊論掊擊借欵之轝愈演愈烈雖前者因未得替人事非獲已後者亦未提閣議當屬謠傳然法律究不可以從權若事事從權則有法等於無法而大亂立至謠傳亦必有所本今不究其本且無明白公開之政策而全國之欵懼愈深値此法律功能不絶如縷財源出納其亂如麻之候政府欲維持之整理之全賴組織完備方策得宜以求得國會之贊襄人民之諒解始克有濟今彼此隔閡上下交疑如此紹曾備位閣員回天乏術惟有懇請我大總統俯准辭去陸軍總長一職另簡賢能以免罪戾不勝屏營待命之至 
[羅文幹被捕事件]  
　　東方通訊社二十日北京電云羅財政被捕事件據聞昨日午後八時衆議院正副兩議長謁見黎總統以衆議院名義向總統告羅財長就於簽德奥借欵展期契約時得賄甚多要求逮捕總統遂立命軍警長官將羅拘捕而送至檢察廳對於此事王總理及閣員中除張紹曾外諸氏事前皆無聞知因之王總理於今日午後偕全體閣員謁見總統詰問拘羅之理由及不經司没部手而拘捕之手續之不當總統語塞遂答言將發罪已令云又聞王寵惠等以此事係吳景濓等與曹錕等提携欲推倒現内閣所致故欲對抗之而聲明縱令决定總辭職然在此案未解决前斷不離現在之地位又據中國通信社所報該案之内情謂民國民立後各種德奥借欵七千萬元中瑞記洋行經手之購買軍械借欵三千萬元嘗在德國發行公償後因對德宣戰遂成消滅之狀然有一外人已借出二千萬元該外人欲以此無效之債劵另換有效之債劵嘗在高凌　張弧時代運動無效及羅文幹爲財長始得其承諾據云羅總長等於此受運動費二百萬元今日之北京各報滿紙所記殆大半爲羅財長之被捕事曹錕派之報則以賣國案爲題攻擊現内閣現内閣派之各報則攻擊吳景濓與張伯烈之濫用衆議院名義及總統之不依法律上之手續而拘捕閣員之不當輿論頓呈近所稀有之活氣衆議院亦於今日開臨時會議協議此事又同日電云被拘捕之羅財政總長尙在調查中聞司法界多數人士對於是案之意見大致謂於行政方面羅文幹之辦事方法固有可以非難之點但於刑法上無可認爲犯罪之理由故外間傳言在數日内該總長即將釋放本日午後衆議院决議羅總長查辦案及華義銀行合同無效之聲明 
[倒閣風潮仍在簸盪中]  
　　就目下各方面形勢觀之王内閣之運命終於凶多吉少無可諱言至促王閣下台之最大原因恐不在喧囂之議員與詭密之津派而在財政問題乃議員方面自負不凡一若眞有制内閣死命之權威者仍屬不少據聞吳景濓日前在外交大樓與王寵惠衝突後大不甘心刻已聨合益友社政學會兩派議員積極爲倒閣之運動且與實力派之保方力求拉攏仍用邊守靖從中牽綫吳邊等所預備繼任總理人物首爲高凌　邊亦欲於高内閣中分得某項重要地位以爲他種活動之計其實保定方面對於吳邊等倒閣之計畫根本上尙未表示贊同且不以吳邊等行爲爲然高凌　知保方之眞意所在故前日在天津時吳邊一派人以總理問題前往接洽均被嚴詞拒絶高氏於昨日（十八日）由津回京謁見黄陂聲明决不組閣黄陂方面雖終日爲吳派議員所包圍然總以繼任總理未覓得相當人物不能即時提出同意案爲答復以爲緩兵之計而王内閣不啻愈增一層之保障至王本人之態度雖不願提交國會然允暫維現狀故昨日仍照常到院列席閣議惟羅文幹因所擬財政計畫不能實行故急欲下臺當此王閣飄搖不定之時而帶有繼任色彩之顔惠慶昨日忽翩然蒞京於是顔閣之呼聲一時鼎沸然據深知内幕者言刻下對顔不表贊同者亦大有人在且國會方面之於顔亦未有若何好感故顔閣之空氣雖甚濃而前途荊棘尙多各方牽制之結果王閣一日果倒或將落於多年匿跡滬上之孫洪伊身上亦未可知最近孫丹林與王湘派之活動即爲此事之草蛇灰綫也 
[北京學潮敎潮與政潮之錯雜]  
　　旁觀 
　　北大之鬧講義費 
　　某統領之密呈請捕共産黨 
　　敎育部之鬧薪 
　　背境都含政治作用 
北京近一月内敎育界頗呈不穏之象高師風潮將告結朿之際北大忽因幾個銅子之講義費事能使數十學生發生暴動致校長以下皆辭職俄國革命紀念日學界中人假北大開一俄國問題研究會能使某統領密呈請嚴拿學界某某等二十餘人而黄陂因此召集全體閣員開緊急聨席會議敎育部員爲欲分部中數千元存欵事能使全體罷工小小一問題竟能鬧得五花八門眞是咄咄怪事查其内容似有利用似無利用均在渺茫不可捉摸之間以北大講義費而論探聽北大學生公意大多數確反對學校徵收講義費學生負笈遠游北京省幾個銅子誰不歡迎此亦人情之常以此層而觀似無人利用然因此小事何以竟至哄鬧致校長以下皆辭職此不能不欵有人利用 
某統領本一毫無學問之武人聞得過激派三字焉得不變色而驚心誤認俄國問題研究會爲過激黨在此種無意識之武人有此誤會何足爲怪故其上此密呈似純爲畏過激黨而發别無他種意思然傳聞呈文中竟有以過激主義爲好政府之預備之語其意似在攻擊某某閣員及學界中某某等（好政府宣言中現閣員簽名者有數人）此不能不欵有人利用 
敎育部員之鬧薪罷工以現在部員經濟之困難而論此種轝動亦何足爲怪但因欲瓜分數千元之欵不遂而罷工亦不能不使人懹疑部員數百人卽使能瓜分此區區之欵每人所得者能有幾元又一說謂部員此次罷工爲爭部校一律看待問題（國務會議規定各校七成發薪各部至多五成）部員係官不能不與他部一律看待他部至多五成並無罷工之轝何以敎育部獨異此又不能不令人生疑據某部員云敎育部員近來對於總長意見衝突其最要者爲學制問題此次新學制之宣佈除文字小節上略有改動外一照山東全國敎育聨合會議决案此爲某某參事某某司長之最反對者某君在席間曾大駡湯爾和拍全國敎育聨合會馬屁不顧敎育部之威信此外尙有一留學生監督問題湯氏謂各國留學生監督旣不監又不督虚耗公帑不如廢止部員中與此事有關之褚某竭力反對廢止留學監督之議傋聞幾與湯氏起衝突湯氏當時聲色俱厲故褚某恨之聞此次罷工彼實爲主動最力之一人然此不過爲導火線其背境爲某派欲推翻内閣以倒湯爲入手辦法又有某君欲做敎育總長利用此機會倒湯以代之 
據某要人云現某地某派有攫取政權之大計劃第一目的在推翻敎育界重心此大鬧講義費目的在倒蔡此層失敗後遂改變其方法授意某統領密呈嚴拿過激黨淡淡一筆做到好政府主義者身上其目的在倒蔡左右之人而兼及某某閣員以一箭雙鵰之手段出之其計亦可爲巧矣聞黄陂收到密呈後大爲恐慌後經閣員力爭始交内敎兩部會復以了此案此案甫了而敎部罷工之事又起矣一波未平一波又起可憐北京敎育此後之紛擾正無已時記者深爲吾國敎育前途悲也 
[日本要求整理西原借欵]  
　　我國當段内閣時代與日本寺内内閣締結由西原龜三經手之吉會鐵路借欵日金一千萬元滿蒙四鐵路借欵日金二千萬元高徐濟順借欵日金二千萬元吉黑林礦借欵日金二千萬元有線電報借欵日金二千萬元計共日金九千萬元所有應付利息迄未淸付此項借欵係由日本政府擔保發行債券由朝鮮台灣興業三銀行承募者按照合同民國十二年七月應還日金五千萬元民國十三年八月應還日金五千萬元現聞日本各關係銀行以我國現在之財政狀况整理已無希望所有到期外債多未淸償深恐届期不能淸還本月十三日興業銀行總裁小野朝鮮銀行總裁美濃部台灣銀行行長中川特聨袂晋謁日本大藏大臣陳述整理西原借欵之必要以免危及日本金融大藏大臣遂與小野美濃部兩總裁中川行長爲長時間之討論聞决定向中國政府提出整理之要求請中國政府以今後增加之關稅爲擔保發行公債以替代西原借欵更換契約此項計畫現已完全决定正金銀行小田切此次來華亦即係因此與小幡公使磋商一切向中國政府交涉及催索所欠利息也按修正關稅稅則實行在即二五附加稅亦將同時微收此項附稅按華府會議之决定係專爲將來償還外債之用斷不能爲一國所獨占亦不能專爲某國一項借欵換債之用况日本西原借欵爲延長吾國内亂之導火線我國民本無必當承認之理但未知政府果如何對付之耳 
 
 
 

Page 5

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *   
 
 

Page 6

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *國内要聞二 
[中日郵政會議之進行]  
　　南滿路日郵將另案交涉中日郵政會議前困南滿鐵路附屬地日本郵局撤退問題中途發生停頓狀態頃聞此事業已發見妥協之點交涉亦異常順利關於郵局撤退後中日郵政事務之協定草案亦已起草完畢至於南滿附屬地日郵撤廢問題我國委員長劉符誠因見交涉停頓恐惹起意外曾致函外交部說明日本主張謂日本代表在華府會議席上已聲明南滿附屬地郵局不撤退列國亦已諒解云云遍查華府會議之决案並無此種記載僅有日本曾表示此種意嚮列國未予承認之意思是日本主張不能據爲不撤退附屬郵局之根據不過爲雙方進行便利起見似宜另案辦理較爲妥便請外交部以外交手段設法交涉一面又慮因此問題致中日間發生無謂之誤會故積極謀妥協方法日本方面因頗能諒解中國方面之誠意亦表示不再堅持之意大約此項郵局之撤廢問題結局仍照中國從前主張與郵政會議分離他日以外交手段謀其解决此時先將其他問題决定一俟各項問題議有端倪正式協定當可成立再需一月或可告竣而前此所謂擬將此事徵求關係各國意見後提交國際法庭判斷之主張暫無實行之必要焉 
[外部對於西藏交涉之主張]  
　　西藏交涉爲中英間之一大懸案華府會議時我國外父當局本擬提出要求華會解决英人方面以此係中英兩國間之交涉希望於華會後由中英兩國直接商辦我國乃未提出華會翤後駐英朱代辦一再致電政府謂因此遂擬組織藏事討論會電令陜甘新川各省委派代表來京討論一切西藏問題頗有改革之望據政府方面傳出之消息外交總長頋維鈞以英國政府如能抛棄一千九百十七年（即民國六年）森拉姆會議英國之提案卽可開議否則决定暫持冷靜熊度俟相當時機再行解决以免喪失主權按民國六年森拉姆會議時英國代表之提案計共十二欵㈠英國政府與西藏訂結之條約一律有效㈡中國政府承認英國有建築印度至西藏間鐵路之敷設權㈢中國政府承認西藏借用外債㈣中國政府准許西藏各種産業聘用英國專門技師㈤中國英國彼此均不在西藏駐兵㈥中國政府對英國在西藏之行動允不加干涉㈦西藏礦産中國政府准由中英合辦㈧西藏官吏之任免中國政府允不過間㈨中國政府聲明不令　國投資於西藏㈩中國政府准許英國在西藏設立郵局㈩㈠中國政府聲明不與他國在西藏以何種特權㈩㈡中國政府准許英國在西藏設立電報局此項條件甚爲苛酷顧氏之意以爲英國方面倘能聲明取銷該項主張我國方面即可與之開議已電駐英朱代辦向英政府提出此項意見據外部方面消息政府　得到朱代辦來電英國政府頗盼於明年夏問開議云 
[幣制局將召集幣制討論會㈡（屏）]  
　　八月三十日下午仍在幣制局開第二次預備會出席者十九人徐佛蘇總裁主席三時十分開會主席謂前次開會只議及幣制問題大體未加詳細之討論請諸君對於本位單位問題發表意見王世澄謂本席對於此案意見在上次會議業經略爲說明最扼要的就是現在世界各國多已改用金本位我國尙習用銀本位與世界潮流不合並且於國際間之貿易及債務關係恒發生不良之影響所以歷次討論幣制問題多數主張改用虚金本位以期與各國一致對外用金本位對内則仍以銀幣及紙幣代表金單位事實上尙易於實行不過虚金本位係就現在國内外幣制狀况的過渡辦法將來施行便利後有相當機會仍宜改用金本位葉景華謂本席提出本位單位問題意見以現在國内新舊各種圓銀幣已逹七萬八千餘萬元内新幣約五萬九千餘萬元無論以後整理或改革幣制自　就此鉅額之一元銀幣設法從前討論本位單位問題主張雖各不同而多數結論終以利用現有一圓銀幣爲是現該項一圓幣爲數更多此說自更有力至於爲國際經濟關係安穏發展起見應隨世界潮流採用金本位亦無疑義然因國内用銀之習慣及存金之希少不得不暫定爲金匯兌本位（即虚金本位）至於如何由一元銀幣之銀本位過渡至金匯兌本位則歷次討論擬定之辦法不外四項㈠卽時定單位金幣之重量及銀圓之金價實行金匯兌本位制㈡暫時並用金匯兌本位及銀本位先發行一金單位之金券以便吸收生金將來再定金銀之比價完全實行金匯兌本位（按衞斯林氏之條議及民國八年之金券條例即係此說）㈢先試　一種金幣保存國内之生金面試用金貨其與銀幣兌換先不定金銀比價而以換幣費視巿價之伸縮將來繼續收回一元銀幣代以鈔票卽以現在之輔幣爲金本位之輔幣（按此係民國四年幣制委員會擬修國幣條例之主張）㈣第一期先統一銀主幣第二期統一輔幣第三期第一步規定金主幣重量以一元銀幣爲代表第二步發行金主幣鈔票及金幣再收回一元銀幣以中元下各輔幣爲金主幣之輔幣（按此即民國三年前幣制局所擬之計畫）以上第一項辦法如無大宗欵項卽不能實行現在事實上旣辦不到可不必論第二項辦法金匯兌本位制範圍雖較第一項辦法略小然有同一之需要無現欵亦不能實行且用此兩種無直接關係之金銀貨幣是將國際間金銀漲落之弊移於國内除銀元銀兩漲落之外更增一種金銀市價變遷之紛擾市面必到處發生投機之危險第三項辦法換幣費之伸縮實際卽金銀市價之漲落其幣病與第二項相同第四項辦法係先整理銀本位制度再徐　實行金本位俟銀元統一之後紙幣推廣以收回之銀幣逐漸變賈其一部份購入金貨爲實行金本位之預備至將來之比價現在無從測度均須待銀幣與輔幣整理後始能定凖民國三年前幣制局之規定此項辦法即以爲銀幣若尙不能統一則金本位更談不到今雖歷七八年之久而情形則仍然未變故現亦只能一方實行整理銀本位制一方調查將來實行金滙兌本位時按照當時銀價增高百分之二十五爲一元銀幣之定價卽以此爲金單位之重量但或慮將來銀價再漲則一元銀幣所代表之金單位太大將不適用故有主張用中元爲金單位之代表按原提議案之辦法係照一元成色增加百分之二十五按照市價爲金單位之重量然後再以中元一枚代表金單位一枚故曰代表幣銀質旣减少一半則私毁之弊可除唯就現在市價再加百分之二十五而論一元銀幣與金單位之比價爲二一、九三、則中元代表後金銀法價即减半爲一○、九六五、較市價二七、四强之差數甚大私鑄必無從禁止故本席以爲此項辦法不甚適用如欲用中元代表金單位祗可就中元之純銀量計算若但以中元一枚代表金單位一枚則中元以下之輔幣亦將全不適用本席以爲將來銀價未必漲至歐戰時代之高以一元代表金單位未必卽生窒礙現在只好先將一元銀幣從事整理將來或者以中元二枚代表虚金單位一枚即無上述之弊但如欲實行上述辦法則應將中元之成色提高至八九否則以七○之中元二枚代表金單位一枚而以八九之一元當中元兩枚則一元必至私毁一元之純銀爲六錢四分零八毫而中元兩枚之純銀只五錢零四釐計中元兩枚純銀較一元之純銀少一錢三分六釐八毫是燬一元銀幣可得毛利一錢三分六釐八毫則燬一萬元一枚銀幣可得毛利一千三百六十四兩八錢之鉅矣其利如此之鉅私燬必多從何禁止政府彼時如欲收回一元銀幣只能按照中元兩枚估價而人民未必願售設八萬萬元之銀幣私燬逹八分之一　政府之損失純銀爲一千三百六十八萬兩矣觀於前 
數年中外商人私燬制錢爲數之巨可知將來一元銀幣如被私燬亦必　也故將來以中元　枚代表金單位一枚則政府寗可受一時少許之損失改造中元而提高其成色爲八九故本席以爲此項問題應分兩項（甲）着手整理舊銀幣（乙）將中元成色提高至八九用新模鑄造試用以備將來實行金滙兌本位時以中元兩枚代表虚金單位之預備主席謂以中元兩枚代表金單位一枚一物兩用固較使利然鼓鑄消耗各費則須增加張鑄鏞（秘書）謂就現在情形而論只可先從整理舊幣入手葉君議案均已說明現討論者可分兩種最重大者爲金本位問題然舊幣不統一則金本位無從實行將來實行時可先發行一種金劵爲虚金本位過渡之計至於比價此時不易規定從前頒布之金劵條例適用與否金劵究應發行否均爲討論之要點但是無論採用何項辦法均非用現欵不可從前進行之幣制借欵係就當時金價合算然竟未成立無論將來推行金本位或金匯本们如發行金劵非有現金凖備不可大借欵現在旣難望成立若不整理舊幣則現金無由集中故非先從整理入手不可本席以爲此點應當注意（未完） 
[辛博森遺失外交文件（續）]  
　　現在政府所恃爲生活者鹽欵路餘印花稅烟酒稅之來源而已西國有鑒於此故有新銀圑之組織以便投資中國而取壟斷之權利中國處於此時萬不宜籌借外債中國如果承認新銀圑之條件固可借得大宗欵項而早爲土耳其之第二矣夫中國所需者應從關稅方面着眼如能改良今日收入可增一倍所盈餘之欵大可進行改革種種事業此項問題與英日聨盟有莫大之關係極宜從事討論者也蓋日本方面對於設施如無英國之壓迫勢必出面阻撓欲使英國施行此種手段當於日本要求英國續盟之時求之最爲合宜山東問題亦可於帝國會議同時提出討論山東問題解决後中國對於凡爾塞條約亦可允予簽字至於中國所得之利益可分下列四項㈠山東日軍全數撤退㈡膠州租借地可以交還中國㈢山東鐵路以相當之代價售與中國收回後卽可與其他國有鐵路聨合一氣此路亦可按照京奉滬寗兩路辦法任用日人予以技術職務㈣靑島口岸亦可設立管理專員該處碼頭船塢以及德國所置各種産業照倫敦口岸辦法均歸該員管理上述四項實爲解决山東問題之關鍵遠東戰禍亦可少减中國人民之憒怒總可大慰鄙人以爲中國問題之最關緊要者莫如關稅與山東兩項問題實有解决之必要關於此節美國輿論與華人心理適相脗合英日如能取消聨條約而代以保護政策之協訂如一九一七蘭辛石井之條約則美人方面之欵圑自可消滅中國須與美國親善無妨以沿海之海軍根據地以及其他利益奉獻美國按此等處全係美國人之言論故如此云云閱者宜分别觀之勿誤會也所謂北直隸灣之海軍保障計畫現已擬妥正在討論之中藉以保護京師英日之締造新約又予中國以要求俄國援助之機會此種新約實有驅逐中國爲波斯阿富汗之勢因該兩國頗得力於勞農政府之關心未蒙英國之援助失所謂聨盟條約者其目的必在攻擊某第三國英日聨盟措詞縱謂美日發生戰事英國不加干涉但英美如若携手亦必與中國爲敵如是則早晚英美必在中國境内發生衝突然後蔓延於太平洋各處云云此項意見書雖出於倉猝然所述之關係尙屬實情鄙人又對反對黨首領金恩氏謂英日續盟即含有戰事性質云鄙人遂將此行交涉情形電致北京嗣後並將關於此事情形逐一報告鄙人又在滿坎路城内各報詳爲披露後由該處前往紐約與紐約泰晤士報主筆晤面時詳述英日續盟之利害並得與國務卿許斯氏晤談當將鄙人在坎發表之意見書交與許氏一份使其對於英日續盟事有所覺悟參議員麥柯米氏對鄙人云英日新約雖能使美政府滿意但不使美國人士表示同情又參議院外交委員股股長羅治曾謂英國須知大西洋東岸固有某國但西洋亦有同等之大　焉等語又參議　波拉氏亦告鄙人謂英美日三國將有海軍協約藉以從事縮小軍備云鄙人曾於五月十八日以密碼致電北京報告美國反對英日　盟事鄙人與駐美施公使接洽後遂放洋返坎將美國對於英日續盟態度報告後啓程赴英鄙人於六月一日抵倫敦則見該處空氣與他處不同蓋英國人民對於太平洋問題漠不關心並認日本聨盟之宗旨具有挑戰之意彼等對於遠東諸項事宜因無人提倡鼓吹致使彼等茫然者數年即對帝國會議一事彼等亦不知其重要關鍵之所在更不識中國爲何物鄙人遂於六月二日致第三次之電報與北京報告鄙人曾於一日安抵此間所處地们雖較前尤屬困難但鄙人仍當抱定主旨竭力進行總可有所成就所得消息隨時奉開（未完） 
[唐山大學罷課風潮]  
　　唐山大學學生爲校長革除學生代表事鬧成絶大風潮茲記其情形如下先是工人代表來校報告開　五礦罷工已經二旬由外界捐助巨欵幸得支持至今但工人總數達三萬餘每日用去六百元已極爲省儉現在所餘不多乞貴校援助等語學生議决十三日告假一天出外向商界募捐是日午後出發游行沿途分佈傅單繞行一周後分途勸捐事畢返校十四十五兩日照常上課十六日上午校長兪文鼎自京返校得悉此事當即通告將學生代表五人除名限時離校不准逗留唐山並通警察局派武裝保安隊便衣巡警多名把守校門不准學生出外學生僉謂振助礦工係全體之舉動何得開除少數同學一時聲勢洶洶立即要求見校長責問理由兪氏托故不見由事務長學監等談論一番結果僅將保安隊撤去兪氏自任校長以來除添設職員位置私人外别無成績學生早不滿意此次無故革除學生代表愈觸學生之憒遂於是日全體實行罷課十七日上午董政國隨帶武裝兵士一百四五十人唐山警察局長及便衣偵探相率到校監視學生行動兪氏要求與學生談話全體學生俱到塲董旅演說大致謂任何事情必需服從方可成功望諸君即日上課部人當代爲設法將已開除之五人留還云云繼兪文鼎謂此次學生振工會舉動有違校章若被開灤礦大多數洋股東知悉提出抗議又將鬧起交涉余以五肛表開革亦當然之辦法學生發言謂此次罷課風潮並非爲礦工間題實因生等對於校長不滿意之處極多久欲驅逐今得此機會而發作蒙董旅長調解無任感謝惟以校長問題未解决前萬難上課董旅繼云學生如此行爲實屬暴動尙何了得學生立即宣告退塲其後復開會討論進行及罷課期内秩序之維持方法茲錄全體學生致府院及交通部電如下北京大總統國務院交通總次長鈞鑒本校校長兪文鼎不諳敎育户位校長蒞校後常離職守廢弛校務引用私人汚衊學生敎員缺少不事聘請玩視敎育誤人子弟本月十三日本校全體學生請假出外暮捐振工翌日即照常上課此轝僅爲慈善之事而彼竟昧於事理濫施威權任擇同學五人加以除名且無故令軍警把住校門阻止學生出入剥奪自由違背約法幾以學生爲罪犯其摧殘敎育貽誤國家一至於斯生等忍無可忍爰於本月十六日全體罷課誓不承認彼爲校長此後彼所出通告一槪認爲無效並懇請鈞座立撤換竚待解决生等戮力同心誓不與之共校謹佈區區伏維鈞鑒唐山大學全體學生叩 
[長沙通信]  
　　内務司産出之因果 
　　財政司墜地後之觀測省議會於十三日開始選舉司長第一日係選内務司長分甲乙兩匭作兩次投票甲匭吳景鴻以一百一十五票當選乙匭溤天柱以九十七票當選此後當由省議會咨請省長擇一任命吳爲現任政務廳長將來省長必舍馮而任吳此爲毫無疑義之事然此席之競選人尙有一省長選轝總監督彭允彝彭之呼聲較吳尤高何以竟未當選而産出一能力溝弱之遇天柱茲特　於因果於下 
競選内務司之人較能司爲多因該司爲首席省務員省務院長山七司司長中推舉一人擔任首席省務員最有希望故人人欲得此一省之内閣總理過癮也先有警務處長石成金及林派（支宇）政客曹武加入戰圑曹在社會上不甚知名戰未數合自知抵敵不住即棄槍而走石有家産約二萬元其弟謀省議員耗費其半僅得候補第一石宣言我將以其餘之一萬元進行内務司長將來卽貧無立錐之地亦無所悔聞者贊其勇敢然不久面見空氣不佳退下陣來以免眞個貧無立錐此時僅有兩員大將死力相門即彭允彝吳景鴻是也 
利衝突以仇人相視彭宣言此番掽一個你死我活决不放手吳極力招架不肯示弱趙思之命人調停兩氏爭端且告彭曰吳旣進行内務君何不進行他司安見財政實業即不如内務之地位乎彭謂吳可幹我亦可幹省長與其要我謢步不如要吳某讓步我不能通過即束裝赴京不問湘事趙乃不再過問 
議會設甲乙兩匭如彭吳各進行一匭同時皆可産出如吳同時産出例由省長擇一任命彼時老趙必甚爲難蓋不好厚此薄彼也故外間有人言如彭吳皆已當選趙必拈　以憑去取然彭謂我曾爲和會代表國會議員省長選轝總監督當選預選省長故我祇爭甲匭讓吳某去占乙匭不料吳亦不服氣謂我偏要也爭甲匭和彭某勢不兩立免得同時産出反使省長在右做人難兩人旣不相讓遂有馮天柱開顔而笑以漁人自居而乘勢襲取乙匭焉 
馮天柱亦曾當過一任政務廳長其時林支宇爲臨時省長故馮屬林派馮爲湘南人以路界之關係說合湘南籍之議員議員肯爲帮忙然勢力尙不甚大遂與吳其商湘西南議員聨合之偉轝蓋以吳爲湘西人也其聨合之政策係每議員應投甲乙匭各一票馮爭乙匭凡在甲匭投吳之人必在乙匭投馮在乙匭投馮之人在甲匭亦必投吳馮之目的祇想被省議會選出增高地位另求活動並不希望省長之任命故與吳無權利之衝突吳焉有不樂從之理聨合旣成而彭允彝以中路人限於以一敵二之地位故彭卒在甲匭以四十三票而失敗矣 
此次結果最占便宜者係馮天柱最高興者係吳景鴻最嘔氣者係彭允彝故是日唱票時馮吳兩黨皆拍掌以鳴得意彭黨則垂頭喪氣而退彭之失敗尙有一大原四即議會之大政黨憲友社不爲其助是該社圑體在八十餘人以上大有左右全曾之勢當初本决定分投彭吳之票使兩人同時産出後聞兩人皆爭甲匭遂議决舍彭投吳故彭宣言祇爭甲匭一時意氣之言竟成致命之傷也彭吳因選舉而感情破裂今後必更爲水火之不相容云（十三日） 
十四日省議會選舉財政司長分甲乙兩匭投票甲匭袁華選九十票當選唐巘六十六票落選乙匭周子賢九十票當選袁家普六十三票落選兩當選人名之尾字連綴成交恰成一選賢三字議會之選轝殆有深意存乎其間歟 
袁華選於援卾之役以後被任爲財政廳長先則爲湘省駐粤高等代表繼袁長財政者爲鍾才宏繼鍾者爲唐巘唐至今仍任廳長袁唐皆寳慶籍湘省政治界有寳慶派之名目袁唐同屬一派者也唐巘於援鄂時任總指揮宋鶴庚之秘書長後改總司令部秘書長凡寳慶派之政客多與軍人有密切關係故唐於未開選舉會以前即有圑長十餘名宴集省議員請投唐爲財政司長然唐向人言多决不幹是時袁華選方護送李烈鈞在滬致函友人謂規嚴（唐字）如果不幹請速函示我决回湘進行否則不願與彼爭此寸土也其友人聞唐决絶之語促袁返省袁束裝歸始知唐之不幹係口頭語實則非　不可也乃大失望然旣長途跋涉聲言競爭財政司 
 
 
 

Page 7

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *　　長若因畏唐之勢悄悄收兵其如顔面何故祇好將錯就錯與唐角力然爾時唐氏有權有勢其呼聲殆高出袁氏遠甚也 
唐巘與軍人有關係袁華選亦何嘗無關係袁卒業於兵目學校尋人日本士官學校先後與宋鶴庚魯滌平同學又寳慶派政客之所以得勢者因上中級軍官多寳慶籍此派之助唐者皆可隨時變爲助袁故唐袁聲望相若惟袁無唐之闊綽耳省議會選舉財政司長二人分甲乙兩匭若袁唐各進行一匭必皆當選將來咨請省長擇一任命趙必左右爲難然唐自恃現任廳長資格力爭甲匭袁亦不甘屈就乙匭（此係賭氣作用甲乙匭並無高低也）此正與昨日内務司吳景鴻彭允彝皆爭甲匭同而唐之失敗亦正與彭同祗有乙匭周子賢落得坐收漁人之利未知彭唐吃此大虧以後還要遇事負氣否 
唐之失敗損失不小出人意料之外然有取敗之道唐爲人剛愎而遇人恒作傲慢態充任財政廳長日言辭職而無决心競爭司長表裏不能如一（即口言不幹而實要幹）此皆取人厭惡直到司長選舉之前一日始拼命拉票一反其平日拒人千里之所爲各議員皆言事急而求我佛脚空抱無益也又議員宣言財政司不能投唐尙有兩原因㈠議會曾提出彈劾財政廳長唐巘案若投曾被彈劾之人爲財政司議會信用掃地矣㈡唐有圑長推薦議會如投唐票不啻受軍人之指揮面子上大不好看云 
周子賢係金庫總理本來無决心競選財政司長不過製造空氣使將來之財政司長另眼相看保留其金庫總理之位置耳（金庫歸財政司節制）後見唐袁皆爭甲匭乙匭雖有數人垂涎皆非勁敵遂急起直追破陣而入卒有今日之勝利惟與周爭乙匭之袁家普勢亦不弱袁爲譚派之理財家議會中頗有人欲戴此袁然周氏短小精悍所向無前此老人乃氣喘力促不能應敵矣袁華選周予賢同時當選將來由省長加以任命以關係言袁得武人之歡心且以前度劉郎之資格自應舍周而取袁惟周亦微有聲望得趙之獎語未可與必不能得任命之内務司馮天柱作一例看也 
財政司與内務司皆司長位置中之最重要者爭之者衆而選轝又極順利故敎育軍務各司或不至臨期難産敎育一席議員宣言不受運動但憑良心主張未知果能不受運動否聞現在爭甲匭者爲曹典球李劍農爭乙匭者爲蔣國輔文啓泉陳俶吳靜諸人欲知其中内幕且聽下回分解（十四日） 
[漢口商聨會開會之第十日]  
　　十一月十七日全國商會聨合會開第十次會議代表齊集後孫籌成登台謂頃接呂超伯議長來函因事請假請副議長主席蘇民生登台謂昨因僑民開會事本會已電政府及曹吳張蕭諸君茲特宣佈遂朗讀電文（電文已見昨報）讀畢由書記報告議事日程如下㈠請由本聨合會發起調查商事習慣編訂商律草案以備立法機關採擇㈡請修正商會法條文㈢請呈政府疏濬大浹江㈣提倡實業發展商務當以先謀統計爲要點㈤請將上海臨時大會議决各案未經辦理有效者仍由大會依照議决辦法賡續辦理㈥否認郵電加價請政府收回成命以恤商艱㈦否認郵電加價㈧郵政章程妨害商貨寄遞請願修正㈨擬請轉呈政府　飭各省停鑄銅元三案審查報告㈩外債害國喪權宜請政府萬弗再借一案審查報告主席請第一案提議人報告葉惠鈞報告後并謂此案關係　大原議辦法約需經費四萬但延聘商事專家時能請其稍盡義務則費可减省且全國商會苟能協力勸募則四萬金亦易設法能成此非常事業與否全賴諸君秦禊卿謂銀行界對於票據習慣已着手調查苟由本會發起則將來結果更大不勝盼望羅伯農主先交審查詳細研究衆贊同乃推馮少山朱香侯李梅軒鄭爠文等十七人爲審查員第二案提議人未到結果以去年亦有此種提案曾呈請政府應根據舊案辦理第三案徐榮廷謂工程太大刻下國家財政困難人所共知恐難辦到馬炎文謂提案空泛而無辦法可暫保存胡炳堃主請原提議人補具辦法書結果多主保存第四案徐是法主歸併前日之振興實業案衆贊成第五案馬炎文謂旣未辦理完結自應繼續辦理汪潤之謂本年臨時會之案果應如是即自第一届大會起之案皆應如是總事務所旣爲執行機關俱應交其辦理吳石松贊成秦褉卿主請孫福基君將舊案檢出淸理結果主依提案人之意辦理第六案王秀山謂郵電加價自應反對本會已有人提議且曾電致交部奈渠之復函未曾允許應再力爭第七案與此案相同且提議人未到不若兩案併辦衆贊成第八案王肇泰主根據提議案轉呈交通部請速修改衆亦贊成第九案秦楔卿述審查結果由本會通告各當地商會轉告各本地商人按照各當地銅元供求狀况就銅元重量優劣分别開價汪美堂謂銅元輕重不易分别莫若計分量而不點枚數之爲便利結果贊同審查報告第十案秦褉卿審查結果情形唐愛陸謂贊成其大體馬炎文主速擬監理國債委員會辦理衆鼓掌乃推胡炳堃馬炎文杜華廷劉仁山四君借同原審查員妥擬辦法遂散會 
[浙憲審查會紀]  
　　浙憲法審查會因一日一部草案分組整理休會五天至二十日上午九時續開大會審查長蔣方震請假赴湘副審查長沈定一代理主席報告出席五十一人不足法定人數先開談話會衆贊成主席報告制憲經費省議會討論經過情形衆無異議旋因出席已有六十餘人由顧紹鈞動議現足法定人數改開大會遂由主席宣告即開大會並報告毛名第請假一天汪作霖請假七天林彬文李　因病請假金鴻保因辦振不克到會公决林李金三君各准請假十日逾期另行遞補次總主任王序賓報告整理草案情形馮晉楚云依制憲組織法審查會法由審查會自定當然有整理修正議决之權主張先修正審查會法顧紹鈞云整理期間應再展長三天並將整理結果重行印配馮晋楚主張展限七天陳德新云三天已能辦竣衆然其說韋以黼云凡意義相同者如浙江省爲中華民國之一自治省浙江省爲中華民國自治省之一等類均可酌量删除柴常春云草案條文整理會不能删除以免包辦之嫌陳德新云整理委員祇能依其性質彙列三列無權删除葛鏞云依本會法第七條辦理整理委員不能删除僉謂俟休會三天後再行解决此問　龐鎭中云楊審查員德容報載原籍崇德冒籍桐鄕等語本會應爲之解决僉以崇德桐鄕均在第二區固無所謂冒籍柴常春云自開會之日起迄今未出席一次者應否以候補人遞補公决於本會法議决日起逾十日不到者應以候補人遞補但須仿省議會例休會日及星期均應除算以免爭執議畢振鈴散會 
[浙議會續開緊急會議]  
　　十一月二十日下午二時浙議會續開緊急會議議員出席者八十六人由沈議長主席丁鳳元動議現在並無緊急事件天天開緊急會議殊無意思本席主張回復常會選舉審議長及各股審員王潤云易長問題發生本會開緊急會議現此問題未解决自不能回復常會林茂修云易長問題未解决常會即不能回復因禁止旁聽之故外界致多誤會蔣玉麟云本席夙主張公開且本會印配文件一方面發旁聽劵一方面不許旁聽亦相抵觸顧紹鈞云現在儘可公開無禁止旁聽必要李開福去今日即可公開許新聞記者旁聽當由守衛開旁聽席新聞記者入席旁聽不意許一藩啓言本會緊急會議歷來禁止旁聽何以忽然公開議長諮詢有無附議吳鑑附議謂本會緊急會議忽而公開忽而禁止旁聽未免出爾反爾沈定一云本會特别會議法特許人民旁聽故今後緊急會議自不再守秘密當由議長付表决贊成禁止旁聽者七人少數議長宣告緊急會議公開遂將制憲經費案繼續二讀是案連日討論對於委員津貼甲說主張删去乙說主張改辦公費丙說照審查報告表决結果照修正案可决即改爲辦公費三讀通過楊毓琦云特别會議議事細則關係重大應先付議衆贊成特務審查長林茂修報告審查結果大體無論開二讀會丁仁對於第十三條主張加入一項審查委員會不得涉及本會議委託範圍以外衆贊成通過讀至第三十六條因停給公費問題發生爭執議長方欲付表决在席人數不足遂宣告延會 
 
 
 

Page 8

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *   
 
 

Page 9

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *   
 
 

Page 10

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *國内要聞三 
[迷離撲朔之閩局（福州通訊）]  
　　前數日閩垣紛傳上游光澤等縣被當軍佔領邵屬影響已及延建下游方面以李厚基已抵厦將以厦門道尹陳培錕爲省長汀漳道尹汪守珍兼財政應長思明知事來玉村升任厦門道尹計劃稍定即將拔隊規復省垣海軍方面亦已看着凖備將同時并舉王永泉許崇智除電請臧致平任閩粤邊防督辦外又以挽薩爲海防司令薩堅辭乃遣民黨中人於七日假商會開紳商學各界會議舉薩爲閩省自治促進會會長一而并以各界名義電京滬同鄉會力阻客軍前來并請閩籍國會議員要求政府撤退援閩軍否則不出席蓋舉薩所以圖海軍之　和拒常所以止客軍之侵入情勢危急大槪可知乃八日下午李厚基逃却常德盛已擊退之說同時并聞許部方面是日接到兩電（一）虞夜臧師收繳槍械李厚基高全忠逃匿鼓浪嶼會審公堂地方安謐林者仁叩齊（二）陽夜臧部起義已占厦門李高倉皇出走皆避鼓浪嶼會審公堂刻向領事團交涉令卽出境現與臧司令及周楓柏協商善後辦法至於如何進行尙盼指示機宜爲禱震疆庚九日許據林者仁之電布告而據省垣軍界消息李離閩後往商蘇齊一行帶有衛隊多名并子彈數百箱疑五十萬抵慶後卽在高全忠司令部大委特任各行政官吏如上所云前第二師師長臧致平聞訊即率隊到厦謁李聲稱特來歡迎李亦表示歉意旋即開軍事會議李擬派臧赴蘇接洽　援事宜蓋將藉是以去臧之兵權而悉數歸之高氏也臧喩其意姑與委蛇　畢即興辭而去七日早晨李忽接北京密　卽請臧到司令部談話臧到先由高詢其有無服從中央政府之誠意并加以勸告語臧知其見疑於李急退出已而李又開軍事會議到者僅兩人高居其一高部軍官亦不聽命李知大勢已去乃因其壻沈某充鼓浪嶼會審公堂委員急與高同逃該處未幾司令部砲聲一響除先時高部已與臧接洽外亦悉數繳械至常軍之退却或云係由後隊譁變被蔡成動令其繳械適許濟分兩路進擊彼餉械不足乃密結條件助其反攻所傳被許濟擊退係民黨誇大之言然邵屬大半已恢復之說頗爲可靠福州緊急情形遂乃漸趨於平靖然臧佔厦門後卽電薩上將及黄培松將軍黄八晚即赴厦而未聞有電與王永泉或許崇智者假令有之則許之布告何不據臧電而據林電則臧對於現在閩省當局之狀態仍未明瞭而杜錫珪又來有一電致薩上將轉紳商學各團體者謂佳電敬悉李高已避鼓浪嶼閩省戰　當　緩和林子起爲珪舊交其熱誠品行素所欽仰省長一席衆意所歸中央必不固執若能受中央任命則諸事自可迎刃而解誠桑梓之福也然王永泉以事勢不好前者已有託薩關說歸北之說其態度固未敢知而林森則民黨之鉅子中山之嫡派欲其承受中央之任命恐萬無是事則閩局至此甚未可視爲樂觀也 
至閩省内政則自王永泉爲總司令林森爲閩省長表面上固各界所公推者王就職後即發一布告間有靖難義帥旣經集事永泉擬即解甲歸田還我初服乃各界人士咸推永泉爲福建總司令并促即日就職永泉自顧德薄能鮮謬膺重任其何克勝惟念大難甫平李前督潰敗殘軍尙復散處各地不爲整理收朿殊恐糜爛地方永泉旣仗義於前不敢坐視於後用卽依從衆請勉任鉅艱及從此治軍洽民責有分屈植一省分治之模即以促全國統一之軌云云大言炎惟實際上能否總轄各軍不無疑問而省長林森就職後省署掾屬已組織完楚並出一布告大致分爲五項㈠自治機關依法籌設㈡財政公開以昭大信㈢苛細雜捐擇尤蠲免㈣金融機關設法整頓㈤教育事業維持亦所謂藹然仁　之言然財政廳長一席陳承志已站不住陳之麟又堅辭不就各機關人員只有飯吃没有薪支民黨鉅子黄展雲本月九晚已與李文彬宋淵源二氏近亦歸抵省垣相傳市政廳長一席屬黄廳之下分設六局奔走運動於黄之門者不知凡幾然黄爲自治軍總指揮自治軍之内容大抵薰蕕良莠錯雜其間黄已　所聞現擬先赴下游將自治軍改編完竣後再行回省就巿政廳一職云 
[蘇敎廳設分科視察專員（恒）]  
　　蘇敎廳長蔣維喬對於學校行政首在注重經濟公開次即注意學校功課惟近年來科學進步一日千里非有專門學識之人才不能勝視察之重任現特在廳中添設分科視察專員呈請省長核撥經費其呈文云竊奉鈞署第七四九四號訓令内開案據財政廳呈稱竊奉省長訓令以據敎育廳呈復添設分科視察專員一案擬酌設四人每月各送旅費八十元月共需銀三百二十元令廳查明國疑項下有無通挪移用之處核　復奪等因奉此查前項分科視察專員關係學務前途至爲重要綜計經費年共需銀三千八百四十元蘇省國家預算歲出各疑均已指有用途惟内務臨時門行政臨時費尙可通挪移用是否卽在該欵項下動支之處理合遵令核議具文呈復仰祈鑒核俯賜指令祇遵實爲公便等情據此除指令旣據核明國欵項下内務臨時門行政臨時費尙有餘欵所有前項分科視察專員旅費年需銀三千八百四十元應准於該欵項下動支候令行敎育膺遵照按月具領外合令該廳遵照此令等因奉此除委派分科視察四員另文呈報外理合塡具請欵憑單一紙呈請鑒核准予令飭財政廳將十月份應發分科視察專員旅費銀三百二十元照數撥放質爲公便云云刻該廳長已委任楊衞玉爲職業專科視察員（楊君爲二女師主事）吳鄂聨爲理科視察專員鄒秉文爲農業專科視察員（鄒君爲東兩大學農科主任）麥克樂爲體育視察專員（東南大學體育科主任）自十月份起各專科視察員即分途視察云 
[南京快信]  
　　蘇督署駐京委員長田錦章巳調充皖軍務公署參謀長所遣委員長齊督派參議閻祖培接充明日北上　　直曹代表趙乃裕贛蔡代表項麟祥昨均晋謁齊督面辭回直贛復命 
　　南京女權運動同盟會昨開全體大會到三百餘人通過組織章程取委員制不設會長大約下星期日即可成立會 
　　京師憲兵總司令車慶雲昨因公來寗面晤齊督有所接洽 
　　江寗巿鄉聨合會昨日下午二時假夫子廟靑雲樓　全體大會市鄉紳董到七十餘人首由會長李聖植報告組織成立經過情形金峙生凌琢之等相繼演說皆希望羣策羣力振興巿鄉農工商學亟謀開闢南門城牆便利交通修理道路設立市鄉電話時已五時乃撮影散會 
　　部令敎育廳斟酌地方財政及敎育人才學校沿革及其他特别情形擬定凖備期間施行新學制其準備時間以文到日起算滿一年爲度倘　早行者固所希望即須展期者俟届滿期亦得聲請要在按照新制分别進行注重内容切實辦理以收革新敎育之效 
　　蘇省本届選派留歐美學生昨在門帘橋四師轝行考試錄取學生尙未揭曉 
　　沈金鑑由京抵寗兩長昨午在軍署公宴沈旋乘下午特别快車赴滬轉車回浙 
　　韓省長以各縣覊押人犯年限竟有逾七年之久不特有忝職守抑亦顯違法規昨特通令查照法定程限從速淸理並查照刑事訴訟審限規則第一條第三次刑事案件進行期間按月造報以憑查核其有違背本規定者隨時登記依法懲戒 
　　陸軍軍事審判處長楊書林前因病請假赴津就醫現已病愈昨返寗消假視事 
　　省立各校長因七八九十四個月經費尙未領到日前特開校長會議表决各校長辭職停課校舍關門現由蔣敎育廳長與嚴財廳長商妥將各師範中校實業等校欠發經費十七萬六千五百餘元仍分派各縣息借撥付如此當澡至有罷學風潮 
　　國務院以治外法權收回後關於國際間之裁判設備亟應妥爲籌備免貽口實昨特咨省署徵集意見以備採擇 
[杭州快信]  
　　張省長接篆後日必駐署重要公牘親加批閱見客時間仍照前沈省長規定辦法所屬各縣局尙未更動一人　　杭縣律師公會迭開秋季大會均因人數不足延會現定二十六日續行召集開會選舉並提出議案甚多 
　　嚴州第九師校校長包汝羲親信敎員妄斥學生致釀風潮經旅杭同鄉開會對付今日由代表兪德馨胡炳旒許倬雲等十二人晋謁省長及敎廳長面請撤換 
　　孝豐縣商會昨來函贊同延長善後期間六月於潛縣商會亦來電推盧督辦續辦善後 
　　省城白馬廟巷前獲黨人許寳祥侯鏡波經軍法課訊明實係詐欺取財揑造援閩名義判許徒刑三月侯則交保釋放 
　　長興縣屬合溪白峴地方賽會大賭安孝兩邑匪盜乘機竄入現該縣紳商急電到省請飭警隊嚴拿解散 
　　台屬急振會路振會同鄉會今日續開會議議决事件（一）聨合電路振副主任程干靑來杭淸算餘欵（二）急振會原有幹事每縣二人加推二人以六縣分任六日周而復始（三）推代表歡迎諦閑法師（四）規定同鄉會基金監權限辦法五條（五"）除原有路振董事外同鄉省議員一律加入（六）路振五萬元用途廿六日續議表决地方通信 
[蘇州]  
　　縣署定期開財政審查會吳縣公署日前開預算會議議决設立財政審查會現郭知事定於本月二十七日下午二時在本公署開會集議業經分函各法團各紳董届時一體蒞臨共同討論 
　　苦兒院十周紀念閻門外苦兒院於十九日開十周席奏樂開會唱國歌院長報告十年狀况院生唱院歌省長訓詞次師長道尹敎育廳實業廳　監督縣知事水陸警廳均致頌詞次潘振霄徐孟荄季銘又朱慰元等來賓演說次院長答辭奏樂散會該會設有金石書晝室皆宋元明淸四朝名人手筆三代銅器歷朝磁器並有臨時醫室消防隊童子軍等設備亦均周密另設文虎室晚間七時開演影戲來賓不下五千餘人洵盛會也 
[江陰]  
　　靑暘到有大批難民縣屬靑暘鎭前日到有大批難民二千餘人四出騒擾當有該處各界凑給錢米令其他去詎不允從仍至鄉間搶稻經警彈壓始止現聞已向無錫方面而去 
[常州]  
　　修志籌備會成立武進修志籌備會於十九日下午四時在公欵公産處開會到者籌備正副主任瞿萼馨劉辛芸及議董五十餘人姚知事亦出席與議首由姚知事說明續修縣志之必要次開議經費人才兩問題經費一層有人主張帶徵畝捐有人主張紳富捐嗣經議决畝捐由四鄉公所召集各鄉董開會解决人才一層總編纂推定莊紉秋孟純蓀兩君先由籌備處函聘如莊君不就再行函聘孟其分編纂均由總编纂擇定以便聨絡任事又議定籌備所卽於十九日成立文牘由陳博寅兼任會計由張伯純兼任 
　　巿敎育會講演會武進市敎育會改組後於十九日上午請姚安甫君講演國學到者各校敎職員五十餘人姚君先講毛詩因時間短促僅講關睢一章次講說文亦因時間關係僅述說文大意而散會已十二時矣以後每星期繼續演講地點及時間須臨時决定通告云　　相騐刀傷浮屍豐東鄉丁堰鎭附近運河内於十八日發現浮屍一具當由鄉董陸晋華呈請派委相驗姚知事即委盧警佐偕同檢騐吏書記法警等於十九日上午前往相騐先將屍體撈出騐得該尸年約三十餘歳頭部有刀洞三處一在頭頂一在額前一在腦後面部已經腐爛頸項被麻繩捆住委係生前被人謀斃棄　除塡明尸格外卽將麻繩等物帶縣存案並飭地甲陸坤榮備棺收殮抬厝義塜揰禁保管 
[楊州]  
　　八中秋季運動會省立第八中學於十八日在校外運動塲舉行秋季運動會計十五節（一）百碼决賽甲乙丙丁組（二）二百二十碼預賽甲乙丙組（三）二百二十碼决賽丁組（四）跳高甲乙組擲八磅鐵球丙丁組（五）四百四十碼决賽甲乙丙丁組（六）跳高丙丁組擲十二磅鉛球甲乙組（七）低欄决賽甲乙丙丁組（八）撑竿跳高乙組（九）跳遠甲乙丙組（十）立定跳遠丁組（十一）二百二十碼决賽甲乙丙組（十二）六十碼决賽丁組（十三）八百八十碼决賽甲乙丙組（十四）各組團體比賽㈠鐵球㈡立定跳遠㈢五十碼（十五）半英里各組替換賽跑精神奮發觀者稱贊 
[淸江]  
　　豐濟倉常年會紀十六日下午三時淮陰豐濟倉開常年大會到會員三十餘人倉董王東白報告經過情形文牘丁仲韓朗讀預算表畢卽經公衆議决嗣後組織審查會凡事先經審查然後再開大會審查員則由各市鄉公推二人充之次議該會儲稻儲糧案議决稻與雜糧並儲次議該倉房産加租及追索佃户欠租案有人謂此係倉董個人職權内事不應列入議案結果仍由公决房産酌量加租追租一層則聽倉董自爲次議屬於該倉之河下（屬淮安縣）市房失修倒塌究竟修理抑或變賣案議决變賣儲錢次議贖回膠濟鐵路認股案議决承認五股次議各巿鄉欠繳糶欵案議决限二十日内一律缴淸否則訴追迨散會已鐘鳴五下矣 
　　省委攷察自治省委攷察淮陰地方自治委員朱晋序業於十四日乘坐淸鎭内河小輪來浦當晚寓中西旅館翌晨往縣署晤朱玉峯知事藉訽一切旋出縣署往東門大街縣農會内自治籌備處訪方夢松韓笑吾汪泉生謝玉珩等詳加諮詢闻對於籌辦地方自治講習所一層尤爲注意云 
　　警察破獲烟窟淮陰警察第一署巡官盧振林據偵探楊保漢報告於十五日下午三時帶領長警多名在城内七道灣中破獲烟窟一所當將主人盛如標烟客楊大瞎子張維康三人連同烟具一併帶署旋經劉署長訊明即呈解總局移縣聽候法辦 
[湖州]  
　　肉業全體罷巿杭州海潮寺此次開祈禱大會各縣曾奉兩長通令自夏曆九月二十四日起禁止屠宰三天吳興縣因省電遲到禁屠佈告直至二十四日下午始行發出而各肉舗於事前一無聞知當日照常開巿不意奉示之後各舗正在料理剩餘零肉之際即有二分所警察出而巡視以各舗違禁售賣拘所判罰而該業以縣示佈貼係在二十四日下午四時僅隔一小時即遭警所苛罰似此非法侵害萬難忍受爰即邀集同業共商維持辦法卽經全體公决一而具情呈請省縣乞賜維持一面停止營業以待解决但聞此案頃已疏通就緖大約一二日可望開市云 
　　城市失火之慘狀城西衣裳街小市巷口某竹篕店昨晚十二時因潑翻火油燈燃及竹絲蔑片致兆焚如遂延燒左隣某　壳店銅器店雜貨店潤秦洋廣貨舗某衣舗沈成昌糧食號及對隣瑞生鞋舗三餘學社某東洋餅店陳信源銀樓大隆紙號某雜貨店等十三家内惟沈成昌糧食號與瑞生鞋舗兩家未經全部焚燬然亦損　不資時適　風各洋　施救得力遂得熄滅事後查悉焚斃男女五人最可慘者有一行將臨産之孕婦腹部爆裂胎要露凸尙有一九歲女孩其母百般挽救乃莧拒不肯出遂至慘斃云 
來函 
[漢口商聨合會來函]  
　　上海申報鑒貴報十四漢口電商聨會因滬代表侮辱報界以書面道歉等語原函并無馮代表侮辱報界之事應請更正以昭實在全國商會聨合會巧 
雜評一 
[閩事尙有連翩保李者（萍）]  
　　李厚基二次出亡無術以恢復其在閩勢力夫人而知之矣何居乎陸張尙有請撥鹽稅之轝宜乎閣員之無一贊成矣 
且今之連翩保李者不獨一陸張也有蘇齊有保曹俱熱心於閩事而希望李督之捲土重來一若不知李之失勢閩事之可爲不可爲者鳴呼若而人之爲公爲私吾不之知特惜其識量之淺溥局局於一隅耳 
 
 
 

Page 11

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *   
 
 

Page 12

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *   
 
 

Page 13

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *本埠新聞 
[浦東工潮之擴大]  
　　爛泥渡陸家嘴商店閉巿 
　　英美烟廠工人暴動浦東英美烟公司新老兩廠全體工人罷工經曾署長調停等情迭誌本報茲悉廠主方面因須停歇工人數名相持未决昨日上午六時有新募男女工百餘人入廠工作致原有工人羣抱不平咸往廠門首與帶領上工之張春龍等爲難互起衝突内有工人某甲手掌受有刀傷一處又女工顧惠貞等三人亦受傷當經三區李巡官會同游巡第三隊巡警到塲彈壓散去同時又有女工數百人擁至花園石橋北首該廠華經理汪藢舟宅内尋汪未見即將汪宅家用器具門窗玻璃等物盡行搗毁復來男女數百人蜂擁登樓轚燬臥房雜物所有被褥牀帳衣服等件盡遭扯破崗警制止不住急鳴警笛回署報告奈時值淸晨各長警已經出差休息尙有睡臥未起迨李巡官聞警到塲若　早經散去肇事之人無從拿獲爛泥渡至陸家嘴一帶商舗恐被殃及一律閉巿内有協泰糖食店因未打様被人轚毁　攤至八時許又有男女工五六百人麕集三區門首要求拘究帶領上工之張春龍袁子平二人以息衆怒曾署長正在向衆開導間復據長警報告謂陸家宅工頭張阿林及楊家宅袁子平張春龍等家均先後被人打毁雜物（因張等連日招人上工之故）人已逃走等情曾署長大怒立即商請其昌棧駐防軍王連長帶隊協同鎭壓各工人始各散去曾署長以風潮擴大愈難收拾除用電話報告警廳請示護軍使辦理外復招集工人代表等到署詰問各代表聲稱實因廠主招人上工激動人心所致現我等已無力制止曾謂商舗閉巿聞係爾等散佈傳單内云如不罷市即有人搶刦等情此事有否代表均稱並無其事談至此時已正午徐警廳長已派保安隊長王德鴻督察長郝耀先游巡第二隊長劉德芝第一隊繼巡官各率武裝巡警四十名渡浦協同曾署長相機辦理護軍使署亦派副官廖秀山前來調查罷工情形至午後三時許又有男女工三千餘人聚集吳家菴意圖開會當由廖副官前往開導謂軍使已下命令爾等從速散去靜候解决内有受傷二男二女向廖陳述困苦情形廖云爾等先行回去自有辦法若輩遂四散而去旋由曾署長郝督察長等諭令各代表請求各商舗開巿一面分派長警梭巡彈壓至四時許一律開巿聞汪買辦報告警局所受損失頗鉅除被毁箱籠衣物不計外尙失去金飾二十餘兩鈔票現洋等一千餘元現新老兩廠四週派駐游巡隊四排藉以鎭懾云 
　　日華紗廠消息岑寂日華紗廠議决上工忽而劇變等情已誌本報茲悉該廠李翻譯家自被工人打毁後各工頭均畏懼不敢上工一般滋事之婦女亦消聲匿跡無從查拿昨日尙無上工消息現經曾署長撥派游巡第一隊繼巡官率長警四排在該廠四週彈壓云 
[招商局股東維持會緊要函件]  
　　招商局股東維持會昨致該局董事會函云董事會台鑒迭閱報載知大總統有據交通部呈請查辦本局之明令并有先將傅董筱庵交法庭之指令以杜把持不知貴會已奉到此項命令否前數日報載中央覬觎本局航産有押借二千萬以充軍實之說未幾而有股東呈控之文未幾而有傅董交法庭之指令未幾而又有查辦本局之命令蛛絲馬跡歷歷可尋敝股東等血本所在有不得不爲貴會鄭重聲明者本局爲完全商辦公司不受官廳非法處分官廳實無干涉之理由前滬上發現之印刷呈文其中盜用張雨蒼股户已經張雨蒼登報更正其爲僞託可知卽使眞正股東查知本局實有弊端亦應自行聨合股東澈查不應以非股東而干與局内之事否則此端一開始則查辦繼而干預終且没收引狼入室爲虎作倀將我股東數千萬血本攫奪而去誰司其咎故官廳查辦一節本股東等今日集議僉以此次官廳查辦毫無理由萬難承認除徑　府院請其收回成命外合亟函達貴會自函到之日起如有以非股東而至本局欲行使查辦職權無論何人不得輕　接待靜候本股東開會公舉眞正股東澈底淸查一切賬目至貴會董事爲股東肛表近來各省裝兵運械動輒扣用局輪不付運費視本局與國有鐵路相等貴會職責所在不能盡力爲股東爭持已屬有負委託若再圖保待祿位或懼爲傅董之續輕允官廳非法查辦將來或派官督或收國有陷本局於萬刧不復之地則貴董事等豈能任此重咎哉須知官廳無緝拿商辦公司董事之權股東有撤消本局原舉董事之柄何得何失孰去孰從惟貴董事圖之剴切直陳諸希公察卽請台安並候回玉招商局股東維持會啓舊九月卅日 
國聞通信社云昨晚六時招商局股東維持會爲交　部呈請指拿傅宗耀事特開重要會議到會股東七十餘人由朱葆三主席報告經過情形僉以交通部　舉實屬侵害商辦實業主張致電政府一致反對當付表决全體通過卽着文牘處起草修正後拍發繼又通過致全國商界及該局各股東宣言書一通全體通過並决議添請哈華托　永森等爲法律顧問積極進行務逹目的茲錄其宣言書云商辦輪船招商局全體股東全國商界公鑒日前風聞交部對於本局有听舉動正探查間閱報本月十六日大總統令據署交通總長高恩洪呈送迭據招商局股東呈控董事會傅宗耀等情罪重大請派邵恒濬張福運殷泰初查明核辦本局並得交部行知已另呈先將傳董拿交法庭事出非當同人不勝詫愕相聚公議僉以血本關係利害切膚對外不能受任何官廳非法之蹂躪對内亦不能聽任何職員溺職之敗壤爰於本月十一日集合大多　股權成立股東維持會調查釁起根由冀明内容眞相連日邀集董會各員詳晰質問已得大槪情形請先爲我全體股東曁全國商界縷柝陳之先是滬上發現自稱招商局股東上府院部呈控董事呈文列名有二一爲潘宏記據董會查股册無此股票户名一爲張士記係張雨蒼君所有又據張君登報聲明未預其事而此次交部行知又稱係高以長所控高以長何人亦復不見之於股册是此等僞冒股東呈文類於揑名揭帖本無受理之價値况本局完全爲商辦公司非官吏所能違法侵害就令有關民刑被控嫌疑亦應接照公司條例及民刑現行各律執行手續循序依法處理豈有不問受理管轄權之合法與否控告權之及格與否證據與理由充分與否貿然卽行查辦其公司且先逮捕其職員之理此爲專制時代暴君汚吏所不敢出不意高恩洪以民國公僕悍然肆無忌憚至此此而可忍則中國無論何種商辦公司官廳可據不知誰何者出面一控破裂之而有餘凡我商界寗不人人自危是以本會爲本局計爲全國商辦公司計不能忍受交部此種轝動應即公電府院聲請撤銷該部查辦職員以杜官侵商業之害至董事會所被指摘各項情弊雖未前聞旣經人言無論事之有無股東等爲自身血本計自當公同澈底查明分别依法處分之届時並當造具正確報告昭示國人總之内部整頓爲當務之急外界侵害則非有識者所甘受尙祈全體股東急起直追一致加入本會共策進行毌使千百萬之資本一旦同付流水且毌使官侵商業之惡例始作俑於本局使股東與彼不肖官吏連帶而爲商界之罪人更望全國商界左提右挈以公誼爲互助保商卽所以衞國况近來交部有收本局爲官辦藉以押借外債之風說其借債用途則非國人所忍聞是此事旣恐斷送中國唯一之航業且影響所及决非招商一局獨蒙其害此又邦人君子不論其爲本局股東非股東商界非商界皆應披髮攖冠仗義而共起者也迫切陳詞統祈公鑒輪船招商局股東維持會宣言 
[盧何助傅筱菴之函電]  
　　招商局總董傳筱菴自被交通部指令拿辦後上海寗波同鄉會曾致函護軍使請求主持公道　寗波旅滬同鄉會接松滬護軍使電云寧波旅滬同鄉會會長朱葆三虞洽卿雨先生鑒銑代電悉查傳君　係滬上正當商人平日聲名甚好其和國家人民自應受法律之保障巳據情轉電中央對於此案措施須格外愼重以服人心知注特復何豐林筱卽又接浙江軍務善後督辦處十九日電云上海寗波旅滬同鄉會朱　會長同鑒銑代電敬悉筱菴兄事良爲愼慨貴會與滬上團體均經電詰眞相當可即白敞處力所能逮自當爲助以副盛誼處永祥巧印 
又傳民個人亦得何使來函極致慰藉末謂法律未能解决以前請勿交卸中國銀行監理官之職北京府院方面業已去電詰問云 
[吳淞江水利局呈交涉署文]  
請咨領袖領事飭工部局改運垃圾吳淞江永利工程局局長陳恩梓等爲新浚河道重受租界垃圾之害呈请許交涉員轉咨領袖領事文云呈爲租界垃圾延不改良有碍河道懇請轉咨領袖領事設法取締事竊照吳淞下游俗稱蘇州河一段自經職局於八年冬間奉齊前省長令飭提前疏浚以來迄今已及三載已將梵王渡至叉袋角間十餘里河道一律浚治深通現正積極籌辦叉袋角以東工程自開辦以來從未稍有間斷以期早日深通俾中外商務兩受其益惟查該河淤塞原因大半由於租界垃圾逐日由河中輸送運載之人往往沿途傾棄及至沿岸堆積時能肩挑起者不過十居其五其餘均在沿河傾卸故凡堆積地段非特兩岸均成漲灘即中洪亦易淤墊水流汚濁交通阻滯爲害實深迭經職局將種種障碍情形呈奉鈞署轉商領袖領事飭知工部局改運他方並由另具說帖遍告中外紳商詳述利害在工部局方面雖曾允爲切實改良迄今尙未實行現在小沙渡東首内外綿紗第四廠背後新有堆積垃圾地段沿長六七百尺之多漲灘伸出河中二三十尺查該處已由職局浚深曾經報明省長派委驗收在案當時該處水深在潮枯時有七八尺現經派員勘量祇存三四尺事隔年餘新浚之河已復原狀向職局兼程並進之工程不敵數十垃圾船破壤之能力非特無以對擔負水利經費之各縣人士更無以對勤求民瘼渴望吳淞江早日深通之長官職局忝司浚河目覩河道害情形實屬忍無可忍仰懇鈞署轉咨領袖領事請其即行飭知工部局切實改良運往他方不得在已浚之河岸堆積垃圾以保河道而利交通理合備文呈請鑒核施行實爲公便謹呈 
[閘北工巡捐局伸展路綫]  
　　閘北工巡捐局對於已築馬路雖未能修築如租界之完美而展長界綫不遺餘力該局在江灣鄉虬江橋起至跑馬塲之馬路已着手砌築此外擬議之路綫亦已安設界石矣又眞如鄉擬築一馬路直通上海惟需費二萬餘金尙在籌措聞閘北工巡捐局願爲代勞眞如人有一部份爲經費困難將拱讓而贊成之惟經董錢玉如仍主張自籌自造云 
[閩同鄉會盡心桑梓]  
　　昨日旅滬福建同鄉會因何護軍使及徐警廳長力助派出武裝警隊驅散寗興輪上之新招游民故特奉函致謝並請求嗣後如遇有該項不稐不類之游民成羣結云云（原函從略）又該會昨接旅菲閩僑拍來長電一通略云屢得桑梓急電知某軍有在蘇省招募新兵事請貴會極力阻止至前商辦法請就近與華僑代表接洽並請選派代表來菲以策進行云云該會接電後已擬定期召集緊要會議選轝代表赴菲云 
[法廨遣散閩省招募兵士]  
　　小工張新桐劉益楊慶餘等九十人現被人招募至福建當兵尙未動身逗遛在法租界地方事爲法捕房偵悉深恐滋事故飭探將張等九十人一併帶入捕房昨解法公堂請究先由捕頭上堂禀明前情詰之張新桐供福建黄大偉派熊夢洲來申招募民人等至閩省當兵因欵未領到故未動身求請察核中西官判着張交二百七十元人銀並保出外找尋熊夢洲每名撥給洋三元遣散 
[揚子江運費迭减後之價格]  
　　長江水脚今年迭次跌减每件運費幾從一兩而减至一錢二錢較昔大相懸殊矣茲將刻下新價錄後（表内以每擔計運費以銀兩計） 
貨品南京價蕪湖價漢口價貨品南京價蕪湖價漢口價錢分錢分兩錢分兩錢分兩錢分兩錢分蛋白二○二三三五白米二○二三三○杏仁四五五○六五靛靑五○六○七○信石三○三五四五繭子八○九○一一○黄荳一四一六二○鐵絲二○二五三○蠶豆一四一六二○白糖一四一六二○海參四○四五六○烟絲五五六五七五麩皮一四一六二○茶葉四○四五六○鬃毛八○九○一一五烟葉五○六○七○桂圓三五四○五○魚乾二七三○四五棗子三○三五四五鋼板二八三三三八棉花四○五○六五鉛二三二五三○銅絲四○四五六○土布六○七○八○點錫四○四五六○羽毛五○六○七○石膏二○二三三○機油五○六○七○夏布五○六○七○神紙四五五○六五樟腦四○四五六○布蔴一三○一五○二三○柏油三五四○五○牛皮四○四五六○白礬二○二三三○槍彈七○八○一○○筍乾三○三五四五火腿四○四五六○木耳八○九○一三○綢緞四○○四五○六○○顔料四○四五六○食鹽二○二三三○ 
[航業消息紀要]  
　　提督公司現定於十二月二十一日起從西雅圖開來之麥笛森總統號爲始實行十二天開派來滬一船之新計劃比較現在减短兩天而坎拿大之昌興公司因同走太平洋班關係運輸客貨起見故亦决定從明年一月内之坎拿大皇后輪爲始改定十二天由温哥武開出到滬班輪一艘比較現在每兩個月中得多航一次而花可見各公司於營業上之競爭也 
　　由滬運往奥國曲里西得之湖絲原定六十先令者今已减爲四十五先令華茶原定每噸三十先令者今亦减爲二十五先令矣 
　　法郵船公司之奥忙偑克號現定二十五日出口有留德學生三名搭是船放洋出口貨中有湖絲頭近十包茶葉三千餘箱運至法國自此輪出口後年内該公司並無出口之郵船須至明年一月六日方有安得來朋號開出此係受罷工時之影響也 
　　日郵社之近江丸此次赴日本埠有乾繭二百零九包靑蔴五千五百五十四件胡蔴一千四百二十九件菜子三千七百七十五包木炭三千九百五十擔棉花一千九百十二包麥皮六百袋棉子五百袋運往東洋云　　東洋汽船公司今亦發售大西洋聨航票㈠六百二十元五角㈡五百六十二元八角八分此兩種票價均用美金計算上海已在開始發售中 
　　怡和之樂生裕生兩輪刻下被汕頭客帮賃去趕裝牛莊客貨因營口轉瞬封河急須將該處之荳子荳餅等運汕之故而怡和遂另以怡生號輪從汕頭調來上海一面由長江班内抽出和生號接替該二輪之班期云 
　　日本海軍大尉迁幾三郎現被任爲上海海軍艦政委員該員昨已來申矣 
　　仁記洋行之倍羅淮號今次赴日在滬運去棉花二千八百九十包木炭五千四百擔云 
[皖省冒鑄粤雙角運寗之西訊]  
　　宇林報云安徽　幣廠前以鼓鑄輕質銅元備受世人詰責詎近日復有更卑劣之行爲暴露於世惟此次所鑄銀而非銅實以政府造幣廠而犯有僞造雙角擾亂市面之大罪至其敗露之故緣有某公司所運銀角一部份在寗被竊事後報查始悉其中黒幕茲據可靠消息此項雙角於八九兩月内曾有大批自安慶運出僅某公司一家已裝過九十一箱計値三十六萬三千元此外以民船裝至南京者每星期恒有二次以致今日南京市塲全係此項雙角原有輔幣翻被驅逐凈盡其自安慶運出時携有省公署護照註明銀元字様及至南京後復有造幣廠代表發給護照以銀元朦報海關而運貨艙單上或註銀元或註生銀關員以有護照不復啓視此種雙角鐫有廣東省造字様實皆安徽造幣廠冐鑄其妨碍商務遺禍小民又過於日前濫造輕質銅元也 
[一商學潮漸次解决]  
　　南巿省立第一商業學校自本月六日起發生罷課風潮所有經過情形迭誌本報茲聞有一部分罷課學生對於課程間題因趙校長已有酌量容納學生請求之表示情願俟省令到校聽候解决已聲明自本星期一始照常上課惟另有一部分罷課學生鑑於無法維持繼續罷課又於前晚夜半釘閉課堂拆毁校鐘意圖阻碍上課當爲在校敎職員聞聲出視查係某某等三四人所爲昨晨該校特開全體敎職員學生會議以該生等有意擾亂秩序違犯校規當由趙校長面詢該生等出此舉動是何理由該生等無辭可答該校長即當衆宣告將該生等除名該校學生共有二百五十餘人此次罷課期内請假回家者三十餘人其餘留校學生中除堅持罷課者約二十餘人外餘已一律上課云 
[湯節之被捕之昨訊]  
　　有已解寗說 
　　商報館總理湯節之因該館女書記席上珍自殺一案牽涉經上海地方檢察廳飭派法警韓瑞生朱萬沅等將湯及龔有臣一併拘案收押候示各情屢登前報昨日午刻該廳楊檢察官又開庭預審而原告方面如屍母席王氏等並不往傳問官諭令專提湯節之到庭預審良久湯當庭請求交保出外候示問官不准判令還押候再訊核國聞通信社云昨晚本社正擬發稿時得外人方面消息謂因與席上珍案牽涉被捕之湯節之業已由滬解押赴寗云 
[絲綢商赴美賽會費已有着]  
　　稅務處撥銀二萬八千兩　　絲綢商赴美賽會補助費迭經總商會向政府催促昨總商會接農商　訓令云查補助絲綢業赴紐約第二次絲綢博覧會經費一事迭經令行在案茲准稅務處咨送此次補助并部員籌備及上次應歸墊各欵共銀二萬八千兩支票前來業經派定本部僉事張明綸前赴上海提領該欵持平分配合亟令仰該商會迅即轉知赴賽絲綢各團體逕向該員妥爲接洽并具領補助經費籌備進行云云聞總商會已轉知各團體矣 
[德國生活費暴騰之滬訊]  
　　赴德留學者將受大窘國聞通信社云德國馬克近來價値暴落一時國人赴德留學之風大熾惟昨據本社駐德通信員來函云該國因紙幣暴跌生活費逐一暴漲留學費用直已不可預算本學期外國學生學費除照本國人加五倍徵收外並收金馬克一百枚合之紙幣價格爲七萬馬克此外無不繼長增高德人感生計之困難乃大抱仇外思想以致每出門一次必受德人之挪揄而歸　緣協約國壓迫該國過甚使其不得有出於濫發紙幣之一途從前發行鈔票惟國家銀行有此權力現則各地方亦可發行金融紊亂於此可見憶歐戰初停時中國學生紛紛赴法國留學卒至陷於進退維谷之境今以德幣低廉好學者多勉力前往然就現狀察之生活騰貴不知所届深望國人注意非經濟確有把握勿昧然遠遊云 
 
 
 

Page 14

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *中華民國十一年十一月一日星期二）申報第四張）舊曆壬戌十月初三日（十四 <）H ] 
[唐山同學會援助礦工辦法]  
　　國聞通信社云南洋大學唐山同學會援助唐山礦工其宣言已見昨報茲悉該會前日又開會討論援助辦法昨又分函全國團體學校云各團體各學校學生公鑒開　罷工兼旬礦工無衣無食天寒日暮指日待斃唐山大學已停課援助分隊赴京津滬漢呼號勸募敝會日昨待召集臨時大會公决四條（甲）校内募捐（乙）電内務農商二部促早日解决（丙）發表援助唐山礦工宣言（丁）請在學生總會提議向上海各校募捐除向本校學生會提出請議决施行外合亟專函上達敬懇努力一致進行不僅拯救數萬生靈於水火實對於侵掠中國土地人民者與以抗議也此請台安上海南洋大學唐山同學會啓 
[赴暹紅會代表之行蹝]  
　　中國紅十字會赴暹代表楊小川王培元昨日來電已於十四日抵汕頭頗受該地僑商歡迎業已乘船經往暹會出席與議云 
[美按察使署五罪犯解菲監禁]  
　　文匯報云昨日美國駐華按察使署有美犯四名菲犯一名搭由俄后號輪船解往馬尼刺監禁美犯一係崔根氏因在廣州某烟公司竊取紙烟六百萬枝判禁一年半一係赫凱及奈爾遜兩氏因行使假支票判禁一年一係亞姆司脫郎氏因假造支票冒用護照判二年菲犯名恩脫度氏因用危險軍器判禁三月 
[杜沙氏冒充法籍騙婚之發覺]  
　　文匯報云寓靶子路十八號門牌之西人杜沙氏以冒充法籍得西女妮娜之歡旋於某敎堂舉行婚禮當時杜氏即以假籍貫塡寫婚書迨發覺後妮娜以是項婚書不生法律效力强其夫重行婚禮杜氏不允且於本月十三日竊取其婦衣服一襲該女以杜氏行爲如此卑鄙重以已身名譽蒙有重大損害遂控之於公共租界會審公堂會杜氏以僞造公文業於上星期五日被逮現拘法捕房中因是公共租界會審公堂即於今晨宣判移送法租界會審公廨併案辦理云 
[上川汽車公司之進行]  
　　上川汽車公司於今春開工築路自上境慶寗寺起至川境龔家路西首築就土路約二十六里因届農時暫停工作現在農事已畢亟須進行且上境地價業將發竣川境亦將照發故該公司於十九日請川沙縣嚴知事會同陳戴二警佐及公司副主任黄任之測量主任凌雲洲工程主任顧蘭洲川沙交通事務所長張伯初并籌備會諸君等履勘川境路工午刻齊集壟家路張氏宗祠飯後由嚴知事將給價情形面諭各地保後即同往勘路沿路河浜或駕浮橋或用渡船由各地保預　周到勘時酌定何處路線宜稍修改何河宜橋何浜可塡至錢家宅前路線因無可避讓須將前面房屋拆去幾間當經嚴知事傳集各家諭令遷讓已無異議至勘畢川境已紅日西沉矣於是嚴知事等回川而黄任之君等本擬順道察勘上境路工因時晚不及逕至慶寗寺由塘工局特放專輪到申已鐘鳴八下黄君即偕諸　備員到雅叙園晚餐議定旬日後即發川境地價并即速興工未築之路繼續進行而未繳股欵亦卽設法催繳并定本月二十二日開特别籌備會再議一切云 
[十一誌大昇輪船失愼之浩刼]  
　　大逹公司大昇輪船失愼浩刼已十紀本報茲悉該公司因此次各客遭水火兩難斃命者約二百餘人船上職員亦有十五人之多殊爲可慘且大半雖有尸身家屬無可指認者更屬可憫已訂陰曆本月初四日爲始雇西門外白雲觀芧山道士數十人誦經一星期以慰災魂其大昇船底已拖帶至浦東瑞鎔船廠大加修理裝配船具完工後仍按班行駛以故該公司於昨晨先令道士多名前赴該廠前大昇船底上舉行凈船法當埸將𠖇鏹一百籮焚化並誦經驅除寃魂至午後始返 
又訪函云大昇輪船失事各情已廔誌本報茲悉被難屍體已經通如崇海同鄉會連日在救生局拍照編號棺殮以便家屬認領有死於火中者面目難辨亦將棺柩編號共計有一百餘具屍體除由家屬認領外暫厝於盧家灣同鄉會館義塜者有六十餘具聞將待冬季在崇海内地購置義塜一併運回故里安葬並聞大逹公司對於被難家屬甚爲憫惜籌議發给撫恤每名洋七十元委托同鄉會辦理至於被難死者自昨日起在陳家浜太平寺誦經七日設壇建醮并請該寺住持眞逹大和尙普陀山印光老和尙特備小輪至失事地點招魂超渡云 
[昨日錢業公會之議决案]  
　　昨日爲錢業第十九期常會其議决之案如下（一）决定舊曆九月份拆息案議决五兩五錢（二）報告建築公會及置辦物件各項賬目案㈠地價項下共銀四萬一千一百九十兩㈡建築項下共銀五萬八千四百九十八兩九錢一分九釐㈢置辦項下連開幕共計洋一萬一千零七十四元六角四分銀二千六百六十二兩二錢五分總共用銀十萬零二千三百十一兩一錢六分九釐洋一萬一千零七十四元六角四分以上各項均有詳細賬目及發票等件應請共同審查（三）入會案牌號復康莊資本銀十萬兩股東方季揚四股方稼蓀三股黄伯惠三股經理王允中協理夏寅初見議秦潤卿盛筱珊照章投子表决議决入會 
[友華銀行滙市報告]  
　　昨日友華銀行滙市報告云星期六日倫敦大條銀價近期長半便士遠期四三七五紐約銀價漲至六角四分六二五倫敦紐約間滙價弗動仍爲四元四角八分一二五今日此間滙價掛牌英鎊長至三先令一便士七五美金長至七十元五角日金跌爲六十八兩五錢餘亦隨以俱動晨間市况穏定後漸見堅早晨英鎊成交價十一十二及一月份俱三先令二便士一二五美金成交價十一十二月份七十一元三角七分半遠期七十一元五角午後投機家售出甚湧英鎊成交價十二及一月份長至三先令二便士四三七五美金成交價長至七十二元收盤時英鎊售價自近期至一月份三先令二便士三七五美金售價十一月份七十一元七角五分十二月份七十一元八角七分半遠期七十二元日金收盤售價六十七兩七錢五分購價六十七兩五錢銀行定價英鎊滙票三先令三便士美金滙票七十三元佛郎滙票一千零六十枚星期六日倫敦銀價之漲因中國及印度空頭補進之故其市况殊形穏定紐約亦穏 
[上海商業市况彙錄]  
　　金融 
昨日銀幣早市價爲七錢二分八釐八毫七忽半午市畧漲爲七錢二分九釐比較前日小去七毫半 
銀拆上午市價一錢九分下午收盤價一錢五分滙豐銀行收欵五十萬兩麥加利花旗道勝正金等各銀行收欵四十萬兩 
昨日中國銀行杭州來洋十五萬元交通銀行來四萬元又去銀二十萬兩又去南京銀三萬兩各錢莊亦去南京銀十五萬兩又去南通州洋十萬元又去濟南洋十萬元又去蘇州洋五萬元滙豐銀行出倉洋二十萬元正金銀行進倉洋二萬元東方銀行進倉銀二萬兩華比銀行出倉銀二十萬兩中國銀行進倉銀十萬兩出倉洋二十萬元台灣銀行出倉銀四萬兩各錢莊多存銀三十 
五萬兩多存洋四十五萬元交通銀行出倉銀十三萬兩進倉洋六萬元朝鮮銀行出倉銀五萬兩安達銀行進倉銀一萬兩大通銀行出倉銀八萬兩大英銀行出倉銀三萬兩 
昨晚止中外各銀行共存現銀四千另五十八萬兩現洋三千七百四十八萬元大條五十二條 
　　公債票 
昨（二十日）各項公債市况大都因交易淸淡故價格均畧疲弱金融公債現貨千元票開盤五十七元八角入後逐步趨跌收盤五十六元六角較上週未跌去一元二角本月期初甚堅俏價曾高至五十八元一角旋因現貨疲落故亦隨而趨疲收盤跌至五十六元七角五分計跌一元四角十二月期亦降七角五分收盤五十六元四角五分整六現貨開盤四十三元六角收盤跌去一元較前價共低一元一角本月期開盤四十三元七角五分未幾又好起一角後市毫無出入開盤跌至四十二元九角收盤並無變動較上週跌落九角十二月期除息亦退六角五分收盤四十元零二角五分儅還八釐開盤計二十六元與上週末市價相同其後逐盤趨下收盤跌去六角爲二十五元四角整理七釐價計四十一元八角竟日中毫無買賣故價鮮上落七年長期跌去三角收盤價爲三十六元六角云 
　　國内滙兌 
昨（二十日）京津來電銀滙各跌一兩洋滙較上週好起一元北京公砝爲一千零五十一兩五錢銀元爲一千零六元天津行化爲一千零五十九兩五錢銀元爲一千零五元濟靑亦有開出濟滙較「十七日」行市不動計濟平仍爲一千零五十兩銀元爲一千零十元靑島膠足增多一兩爲一千零六十八兩銀元高二元計一千零十一元烟臺烟估仍爲一千零四十六兩二錢五分銀元遜去二元爲一千零三元漢口洋例縮二錢五分爲一千零二十六兩銀元反高三元二角半爲一千零八元七角五分九江南昌銀元各爲一千零八元較上週末好起二元蕪湖銀元高一元半爲一千零六元半安慶銀元同增一元五角爲一千零七元以外如宜昌宜平仍爲一千零六元南京揚州宜興無錫常州常熟銀元各爲一千零二元蘇州鎭江銀元同爲一千零一元半徐州淸江温州銀元同爲一千零五元南通銀元爲一千零二元五角杭州寗波嘉興湖州紹興餘姚等銀元各爲一千零三元蘭谿銀元爲一千零四元半海門銀元計一千零四元奉天銀元爲一千零十二元哈爾濱銀元爲一千零十四元重慶萬縣九七平銀各爲九百七十兩銀元同爲九百九十五元成都九七平銀爲九百八十兩銀元爲一千元均與上週末行市相同云 
　　外幣 
昨（二十日）各種外幣市况大致和平中外各商進出交易雖不冷淡而均無大宗成交價格略有變化英票回跌五分較上週末縮去五分美票降一分買價爲一元九角日票遜去一釐買九角三分二釐坡票低一分買九角八分荷票亦跌一分買價爲七角二分港票則漲高一釐買一元零二分一釐法票仍買一角三分半德票買一元二角均不動羅卜票交易蕭條價格亦無變動一千元新票仍買二兩二百五十元票買一兩五百元老票及五元至二十五元票均買六兩五錢云 
　　金市與滙價 
昨係星期一大條銀例無報告標金開盤三百三十二兩五錢人心較疲故未開先令時金價小至三百三十二兩迨先令揭曉長半辦士印滙大四羅比法滙大二十法郎美滙大七五東滙小一分二五嗬滙大二盾半新滙小半分俄滙大一萬羅卜惟香德滙仍係弗動是時標金價爲三百三十一兩七錢銀行賣出元月份先令價三先令二辦士一二五買進三先令二辦士二五又賣出元月份美匯價七十一元半買進七十一元七五又賣出元月份東滙價六八一二五買進六七八七五斯時標金相彷嗣後因賣者較多故標金小至三百三十一兩一錢後由某號另買進標金所以又回高至三百三十一兩八錢未幾市况畧爲轉硬銀行賣出元月份先令價三先令二辦士一八七五買進價仍係三先令二辦士二五又賣出元月份東滙價六八分買進六七七五惟美滙則反緊銀行元月份賣價爲七十一元三七五買進七十一元六二五又因先令交易大都賣出故標金最小即跌至三百三十兩零四錢移時市况稍平銀行賣出元月份先令價三先令二辦士一二五買進三先令二辦士一八七五又賣出元月份東滙價六八一二五買進六七八七五美滙相等致標金又回高至三百三十一兩八錢至收盤時英美兩滙仍爲前價東滙則較之又　銀行賣出元月份價爲六七八七五買進六七六二五因此標金直小至三百三十兩零三錢收盤午後標金三百三十兩零二錢人心仍疲所以標金小至三百二十九兩四錢先令揭曉弗動標金爲三百二十九兩五錢是時畧回高數錢先令等市况較上午爲尤硬故人心益覺疲弱銀行賣出元月份先令價三先令二辦士二五至三先令二辦士三一二五買進三先令二辦士三七五至三先令二辦士四三七五又賣出元月份美滙價七十一元六二五至七十一元七五買進七十一元八七五至七十二元又賣出元月份東滙價六七七五至六七六二五買進價六七半至六七三七五以致標金最小跌至三百二十八兩六錢後因買者較多又回高至三百二十九兩三錢是時先先令等市况尤硬銀行賣出元月份先令價三先令二辦士三七五買進三先令二辦士半又賣出元月份美滙價七十二元買進七十二元二五又賣出元月份東滙價六七半買進六七二五故標金又跌至三百二十八兩六錢後爲三百二十九兩收盤先令等交易有三菱銀行買進元月份先令一萬磅台灣銀行賣出二月份先令五千磅大通銀行買進元月份先令五千磅價均係三先令二辦士一二五又道勝銀行買進三月份先令五千磅大通銀行買進三月份一萬五千磅又道勝銀行買進十二月份正月份先令一萬五千磅價均爲三先令二辦士一八七五又東亞銀行買進元月份先令五千磅價三先令二辦士一二五又朝鮮銀行買進十二月份東滙二十萬元價六七七五大通銀行買進十二月份美滙五萬元價七十二元又道勝銀行買進三月份先令五千磅價三先令二辦士三七五又買進元月份東滙十萬元價六七七五又三　銀行買進十二月份大連東滙五萬元價六七六二五云 
　　紗花 
昨日星期一大阪三品紗電報比較星期六小去六七角美棉電報近期小去十個磅音遠期小去十六個磅音印度孟買電朋搿而奥浮辣各小去二個羅比白洛去勿動各交易所標凖近期跌去六七錢遠期跌去四五錢市上客帮買價本紗日紗均跌二錢五分至五錢不等客帮有靑島烟臺營口威海衛天津江西蕪湖野鷄等帮共買本紗二百餘包日紗三百餘包公會小包市價略軟二錢五分成交仍不多祗二三十包各廠皆未開出紗市仍以銷跌不佳恐再續跌云 
昨日棉業交易所標凖花價上午稍軟午後回高比较星期六尙好起一二錢湯淺洋行買進西十二月打洋架子出口通州花一千包價三十一兩陳公茂買進現貨解老公茂紗廠本花衣四百包價二十八兩五錢　 
　　茶市 
昨日洋莊茶市市面淸淡惟湖州平水大帮與路莊大帮交易尙旺平水成交二千四百七十九箱係由惠利同孚兩行購進售盤廿四兩七錢五分至二十六兩頗爲堅俏但近來來源無多存貨逐漸稀少洋商需要雖殷預料此後亦無大宗交易路莊大帮成交二百一十箱係由同孚洋行買進售盤二十七兩貨價相評較上星期仍無上落婺源高莊秀眉消去五十餘箱係由錦隆沙咪兩行買進售盤自十七兩五錢至十八兩尙見堅硬土莊改製之貨洋行家雖有論價者然未見正式成交針眉市面仍無大發展昨日錦隆洋行略有少數購進售盤二十七兩尙無升降蝦目珠茶去路甚呆大帮中之蔴珠寳珠芝珠亦均無人消受圓珠消去十二箱售盤二十兩較前又跌一二兩其餘貢熙珍眉娥眉鳳眉等貨均無市面可言云 
[近週中之洋布市况]  
　　商情通訊社譯瑞和洋行報告云本星期來曼鳩史得市面堅定價格趨高八磅四分一元布價漲至十七先令七辦士半十磅布漲至二十三先令三辦士最近電訊則價計八磅布十六先令九辦士十磅布二十一先令九辦士紐約市面本月初甚形熱鬧六月期訂貨極多其後市面堅定訂貨日多廠家因供不敷求將定貨退回者甚多惟因棉價甚高致廠商無利可圖云 
本埠市面頗呈活動之象蓋華商方面似已覺目下市價已無可再低蓋棉價日高使生産費加增而滙水又足致市價高漲白布價格已漲起四錢餘布亦均漲星期四呌貨時人心大都趨高價格亦均向漲預料苟華商方而能不减少洋莊所索之價則市而或能疎通年内兀頭營業或尙可多做若干云 
呌莊共售出四萬一千二百四十六疋週初則已進步原布市價堅定十一至十五磅布價漲數分元芳呌貨時價始漲高二錢白布漲二錢至六錢不等漂白標布及白粗布均有進步土耳其紅布漲落不等剪絨亦略漲羽綢堅定泰西緞絲光布畧疲令將售出花色疋數列後元色市布八一○五疋白市布一六八八一疋漂白標布四一一疋粗布五○○疋土耳其紅布一七三二疋剪絨六○疋元色羽綢九五六一疋花色羽綢一三八○疋绵斜羽綢一三○疋泰西緞二一八○嗶嘰三○疋小呢一二疋羽綾四○疋 
[道路會籌備徵求大會消息]  
　　中華全國道路建設協會定於二十四日開始舉行第二届徵求會員大會先於二十二日（明日）下午六時半在西藏路寗波同鄉會開董委各部全體職員大會并歡迎各界代表與各名　職員届時會塲中將陳列各種圖畫文件章則等項其開會秩序如下（一）會餐（二）會長郭秉文主席致歡迎詞（三）勤業女校師範生唱歡迎歌（四）朱鍾英女士演說（五）總幹事吳山報告徵求槪要（六）于右任君演說（七）勤業女校師範生唱愛國歌（八）各代表與各職員演說（九）主席致謝詞散會 
[王家碼頭白日搶刦案之眞相]  
　　出店監守自盜 
滬北長源錢莊出店王志隆日前携送鈔票二千元至南市忽云在王家碼頭裡街遇匪搶刦並被刀傷腿際及用石灰包撒閉兩目匪即得　逃逸等情由益愼莊代報該管一區一分駐所請爲追緝迭經警廳偵緝隊士嚴行查緝並無端倪茲聞該莊執事因據新普育堂醫生察得王之兩目傷勢甚重恐致殘廢遂設法將王保回另請專科醫治旣而經眼科醫生騐看所撒非石灰實係胡椒末約五六天後可以復明於是大起欵賓細思是日王至益貨莊收洋在午刻十二時後旋又至該莊聲稱中途被刦已遲至午後兩句鐘其間兩小時在於何處更屬可疑當向盤詰良久王始叱露受人愚唆等語該莊得其眞相後立即報知原荐保人仍將王志隆送至淞滬警察廳請爲收押並陳明王監守自盜之原因請爲追提同黨主謀等要證逮案澈底究慾云 
[學生聨合會議事會紀]  
　　前日下午二時上海學生聨合會理事長召集第一次議事會於該會會所到會者有東吳法科復旦滬江中西聖瑪利亞曁南商科承天各校代表首先選舉本期各職員結果復旦代表當選爲議事長東吳法科代表爲副議事長滬江中西兩代表爲書記繼由該會理事長將該部所擬議事項宣佈如下（一）取消會所以節費用（二）募特别捐以裕經費均經衆通過散會時已鐘鳴四下矣 
[省敎育會覆縣議員聨合會函]  
　　江蘇省敎育會日前接江蘇縣議會聨合會幹事莫子經等十一人公函請協助請求恢復蘇省縣市鄉議會茲錄省敎育會復函如後敬啓者奉誦公函祗承壹是請求恢復自治事敝會早電院部表示蘇人公意茲錄奉原電即請察閱專復敬頌公安附錄原電「北京國務院内務部鑒蘇人公意自治應從速恢復縣及繁盛市區尢爲急要請早日宣布以慰民望江蘇省敎育會篠」 
[理科研究會幹事員會議紀]  
　　省教育會理科教授研究會於十九日上午開自製理科教具展覽會第一次幹事員會議到會者有章伯寅吳和士蔣倜卿錢夢渭陸規亮（請吳和士代表）楊味餘凌文之楊聘漁顧紹衣諸君吳和士主席其議决事件如下（一件）議决請吳和士君擬定會務進行日期表付印分發各縣勸學所及各省敎育會轉發各校（一件）議决蔣倜卿君提議之在展覽會期内請出品人到會演講各該出品之製作法及使用法案（一件）議决章伯寅君提議之在展覽會期内分日請經騐豐富之敎師分類演講理科教具之製作法及使用法案（一件）主席提議函致本省各師範學校及附屬小學校請本科師範生及小學理科教師趕早凖備出品爲展覽會陳列之基本議决照辦（一件）主席提議函致各省教育廳請各就所屬徵集出品案議决函致各省教廳告以本會展覽會事宜已呈請教育部通飭各省教育廳徵集出品請其從速進行並令省縣視學直接督促（一件）擬定出品約言格式分發本省各縣勸學所及各省教育會請其分發各校塡註後直接寄到本會（上海西門林蔭路江蘇省教育會理科教授研究會）（一件）印出品收條（一件）請楊味餘君補發徽集簡章至本省師範學校及附屬小學校（一件）補推問榮生蔣伯陽蘇簡三君爲本會徵集幹事由本會分函敦請（一件）章伯寅君提議函請本埠各儀器製造所任選一種小學理科教科書按照該教科書材料所需教具送會陳列作爲學校自製教具之參考品惟以自製者爲限並派員來會說明各該敎具之製作法及使用法議决照辦 
[石家浜發生盜棺案]  
　　閘北五區四分所巡長顧文濤日前查崗至石家浜地方見有赤身裸體之女屍一具並在該處查見有被创棺匪撬開之空棺一具歸報該所署員往勘之下傳到屍屬王查根係上海人住居東王家宅業皮鞋店乃死者之夫該署員論王先將屍體另備衣衾入　聽候緝獲刨棺匪徒再行核辦嗣由租界捕房探捕查獲此案匪徒張仁根一名及贓物紅縐紗棉襖褲裙各一件華絲葛棉襖一件洋布衫褲一套銀飾二件又鋸條二根小刀一柄毛刷一柄火柴火燭包袱等件移送該警所昨解司法科收押候究 
　　尙有本埠新聞等轉入後頁 
[雜評二]  
[盜棺案感言（）]  
　　滬濱俗尙侈靡飾終之禮踵事增華富紳巨商遑論矣即小康之家舉辦喪事亦惟浮誇是尙罄中人十家之産費貧民終歲之糧洊爲風氣牢不可破足爲世道人心之大憂 
古者桐棺三寸豈薄其所親哉實崇尙儉德耳豐其衣衾厚其棺槨何爲者費有　之金錢增無謂之負擔獨不可以已乎縱使家計充實獨不可移作有益之舉乎矧世風不古宵小横行彼盜棺之案要亦浮誇積習有以啓之也 
昔司馬溫公論喪葬之篇足爲今人痛下針砭世有易俗移風者乎其勿忘國奢示儉之古訓可也 
 
 
 

Page 15

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *[本埠新聞二]  
[伍公廷芳追悼會籌備處紀事]  
　　昨日下午伍公廷芳追悼會籌備處召集各籌備員商議進行事宜到者郭標邵仲輝等十餘人議决各事如下（一）籌備主任廳靑城來函因病辭職改推居覺生君爲籌備主任加推邵仲輝昔爲副主任（二）分總務文牘會計交際四科中籌備員分頭擔任每逢星期一三五下午四時集議一次（三）用籌備處名義在各報登載追悼會廣告其發起人姓名俟各界陸續加入後再行佈告云 
[太湖流域防災會之通告]  
　　太湖流域防災會會長金蓉鏡昨致江浙兩省會員公函並附敬告蘇浙父老申明兩省水利不可分辦　一通照錄如左 
　　敬告蘇浙父老申明兩省水利不可分辦書防災會爲消弭蘇浙水患而殷經兩省父老組織而成議定簡章舉定正副會長皇明地方官備由立案其水患關係蘇浙最鉅者即在太湖下游之折　藴草兩港上年經蘇浙紳耆汪君荃臺等集議研究即呈明政府非改食客主議爲工程主義則水患永難止息非改官衙制度　平民制度則空言水利亦永無利可言蓋三年中糜費至二十餘萬之巨無寸工可指往事已然來軫可知是以同人另組防災會以補救之此設會之緣起爲蘇浙謀不爲一人一事謀此爲防災會之大義是以本會成立後同人即就前議改組向政府重言申明旋據王君丹揆來函述建閘蓄淸樞渾諸策付會公閱一面山蓉鏡個人名義答彭君子嘉書中言此係黄淮合流補苴之策今日已不適用蘇松且得通閘之利從無倒灌之虞嗣彭君來滬王君丹揆亦來約酒叙彭君在座宣言浙不付欵不如蘇浙分辦蘇人已允浙人仍以陶拙老爲會辦如何當與言明不敢贊成所謂語侵拙老者或在於此次日復緘致彭君諄切分辦之議必須會集兩省父老公决斷非一二人私見所能主持况原係兩省合組斷無分辦之理函去未幾即見王君通告父老書其中要挾即執分辦爲言不知分辦爲局中人主張醖釀已久不意輾轉出於彭君之口又輾轉入於王君之耳變爲蓉鏡表示竟欲以李代桃僵爲離間兩省父老原組之意變幻不測乃局中人慣技本不足辯蓉鏡雖愚旣經代表於前又經糾正於後亦何致自　初愿且恐王君以此語嘗試爲驚人之筆以便達分辦目的而固坐食之謀此則不得不爲蘇浙父老告也不然明明造作僞言一揭便破且欲去即去有上年先例在何爲動色相告耶至代表與防災二者皆從救止水患起見其不同之點正在局中人自由出軌非我省出爾反爾也工程測量最爲重要本會會員互相討論各有見地要皆出於憂國憂民爲防止災祲鄭重宣言則不能出蓉鏡一人獨見亦會塲通例是否允洽一付公論亦無用其避就也 
[南京路商聨會定期改選]  
　　國聞通信社云南京路商界聨合會現任職員一年期滿例應改選茲由該會定期本月二十六日舉行常年大會揭曉新職員隆名選舉票則已於上星期登出分發該路全體會員矣 
[普善山莊九月份之善舉]  
　　閘北普善路普善山莊辦理收檢掩埋屍骨善舉實力奉行中西醫院施診給藥貧黎咸受其惠茲悉該山莊九月份掩埋大棺四十具小棺五百六十七具枯骨四髮施捨小材一百八十七具骨髮四只中醫院施診給藥五百五十七號西醫院五千八百四十二號云 
[南火車站前門放寛馬路之預備]  
　　滬杭甬鐵路上海南車站前門馬路西首之裕通三濟兩轉運公司房屋其基地係鐵路局所有現該路與工程師因車站馬路爲交通重要地點故擬將該屋拆造收進放闊馬路以便交通昨日（二十）洪工程師親自勘估預備建築云 
[路局正副總巡裁撤]  
　　滬寗滬杭兩路向有正副總巡各一員昨日經路局任局長令飭律裁撤並委吳永魁爲滬杭路一等巡官又委安得榮爲滬寗路等巡官仍兼巡邏隊勤務督察長之職該二員均已到差視事矣 
[運麥船途中遇盜]  
　　正記號前派友往松江一帶收買小麥前日僱定王坤生船將小宴裝運來申王船裝三百石昨日由松江開駛在南黄浦長十八里地方突遇小划船兩艘上有盜黨十餘人攔住去路王與船夥四人與盜抗拒被盜船圍住蠭擁上船將王及船夥劉阿玉丁和尙用繩綑縳用鐵棍毆打受傷流血其餘船夥不敢與較任其所爲該盜至船梢艙内搜抄計被刦去洋三十餘元並衣服等而逸王船抵申後將情報告正記號一面同船夥投紅十字會醫院醫治 
[飭提毆斃許廷金案之主犯]  
　　許廷金於本年七月九號在楊樹浦路被人毆傷身死近經北京海軍部得悉以許係海鷗號兵艦下士行兇婦人宋李氏張宋氏海宋氏等母女三名雖經公共公廨獲案訊辦而敎唆犯張明舟戴麻子等尙屬在逃故該部轉文公廨　飭提本案主腦懲治該管捕房由廨通知後於昨檢齊原案卷宗傳同許妻單氏到案海軍部派執法員張雲卿偕代表律師到堂陳述案情請提在逃人犯當經李襄讞及英米副領事核准諭候提　人證　明究辦 
[檢廳函請軍署協緝命案兇犯]  
　　上海地方檢察廳以本月十一日境内屈家橋河中發現　來名男見一口曾經蒞騐委係生前受有木器傷後又溺水身死案關人命兇手未獲自應偵緝獲案究辦故於前日函致松滬護軍使署請轉飭軍警一體協緝矣 
[相驗路斃屍體兩則一男一女]  
　　十六舗地甲昨午投上海地方檢察廳報稱十六舗老馬路前新舞台原址後門北首今晨發現無名男屍一具年約三十歲身着元布棉袍袋中有書信一封上書送紹與府五夫地方交陸軍步兵三團一營一連五班吳伊新收展下而具名自樂淸蕩陽母林氏寄等字様外有空白信壳一個惟信面亦蓋有浙江陸軍步兵三團一營一連等圖章查無親友爲此報請相騐傍晚時由廳委派檢察官蒞場驗得委係因病身死當即塡格飭地甲報堂將尸收殮厝壇召認 
二十四保十二圖地保計安國昨午投地方檢察廳稟稱砲隊營後面有一年約四十餘歲之女屍查無家屬稟請相騐該廳派委鄭檢察官等蒞塲騐明委係因病而死因無家屬判由堂棺殮 
[女寓客吞烟殞命]  
　　法租界鄭家木橋街十一號興發客棧住客婦人王氏不知何故忽於前晚吞服洋烟斃命後經捕房查悉將屍車往同仁輔元堂騐屍所聽候中西官蒞堂相騐在案茲悉公堂於昨日上午往騐確係吞服洋烟致死查無家屬判由堂政殮拍照將棺木暫厝候家屬認領 
[小火警灼斃病夫]  
　　住居美租界百老滙路四百三十四號門牌過街樓上之英美電車公司式拉夫江仲英近因患病臥床不起至前晚九時許不戒於火頓時濃烟密佈當經同居隣右帮同取水撲滅迨各段救火會聞警各驅皮帶車到場已經烟消火滅僅焚燬床帳被褥雖未成災但火起時江仲英被烟火迷倒不及逃出經人得悉急往援救奈已遍體灼傷火毒攻心立時斃命事經捕房得悉派探吳如熊往將屍體舁送騐尸所昨由尸屬投捕房請求免予相騐捕頭准飭該家屬领尸棺殮 
[逆子綑送檢廳請辦]  
車站路富潤里八十號門牌寗波慈谿縣人枊世明在滬北福建路開設衣莊其次子枊文逹今年二十歲定於今冬成婚無如文　不思習上甘與匪黨爲伍時向乃父索錢稍不遂意竟將乃父凶毆柳世明被累不堪昨晨邀到各友將文達用麻繩綑縛裝上汽車送至上海地方檢察廳　控行凶違忤請求重辦午刻由檢察官提訊一過判柳文逹收押候究柳世明退去候示 
[爭奪排擋之衝突]  
　　寗波船户史九江等昨晨駕船至浦東董家渡碼頭裝煤另有浦東船户陸阿藻亦駕舟前往裝煤雙方因爭奪排擋起衅互相兇毆史等人數衆多各執船棒等行兇致將陸阿藻張庚生等兇毆受傷旁人不服報告三區二分署飭警前往將史九江並水毛齡丁生發等拘獲起出木刀一把船棒三根押送到署轉送地檢廳下午由檢察官提案預審並騐明陸阿藻張庚生受傷屬實判送堂醫治史九江等三名收押候原告傷痊再核兇棒等存案 
[代帶手槍子彈没收了案]  
　　戈登路捕房包探劉六林協同西探在西蘇州河内船户趙益志船内查獲携帶手槍三支槍珠三百二十粒之皖人蔣寳林連同槍彈一併解奉公共公廨諭蔣押候查明再核在案昨晨復由捕房將蔣押解至第一刑庭請究據中西包探投訴查得是項槍彈被告擬帶往淸江並將被告在捕房所供之詞呈察訊之被告供稱由在逃之王姓友人囑我將行李帶往淸江實不知其藏有槍彈乞鑒經關　員核供商之英包副領事以據被告供稱事前並不知情姑宽判蔣開釋手槍子彈没收 
[虚設字號騙貨之押儆]  
　　陳偉慶柯士源兩人前串同在逃之盛某等在法租界懿德里内虚設餘源泰字號向新華大陸公司通材公司等十餘户騙取價値五千八百餘元之貨物棄店逃逸由原告延斐斯門律師代表控經法公堂判候下堂諭飭遵在案昨經中西讞員商明堂諭判曰此案經本公堂迭次研訊被告當時實向原告等直接取貨豈能推諉欺騙罪已成立着陳偉慶柯士源兩人各押西牢六個月外再繳還原告等貨價洋五千八百餘元堂費洋一百三十四元五角亦歸被告負擔 
[私用客賬案限交餘欠]  
　　萬國儲蓄會前延逖百克律師代表投法公堂控夥計華福康程綏之兩人私用客賬兩共計洋九千餘元請求追究經法公堂訊實判華程兩人禁押外再歸還原告賬欵在案昨因期滿提訊先由原告律師聲稱被告程綏之業將欠欵還淸已蒙公堂摘釋惟華福康名下共欠八千零五十八元除還外尙欠二千八百六十六元未付請求訊追詰之華福康供民人在押實情無力請求堂上准予開釋設法措還中西官判還押限繳二千八百六十六元 
[法租界賣私鹽之科罰]  
　　鹽販華木泉薛遂生周士生王金昌四人於前日深夜各挑私鹽百餘斤至法新租界地售賣事爲法捕房捕頭查悉以華等有違定章故一併拘入捕房昨解法公堂請究先由捕頭上堂稟明前情詰之華等供認私賣求　中西官判華等四人各　洋五元充公私鹽没收 
[兩燕子窠主各罰五十元]  
　　廣東人周阿四張阿二在海寗路一千九百四十七號屋内夥開燕子窠私售燈吃洋烟爲滙司捕房捕頭訪悉率同中西包探密往將周張兩人孥獲抄出烟膏烟具昨解公共公廨請究被告延哈定根律師辯護中西官以證據確鑿判各罰洋五十元充公烟膏烟具銷燬 
[串拐女孩押二年]  
　　新閘路一千零零七號門牌住户陳桂生指控甬人戴紹陽與在逃數人串拐其十五歲女兒連弟至寗波奉化縣地方等情由探沈　 
晨由廨提訊據原告投訴被告之父在該處弄口擺設糖攤伊女時該至攤上買物致被拐匿惟女兒已經許人要求勒限交案云云訊之戴紹陽供認串拐陳女不諱惟女現被在逃之某甲帶往他處求鑒中西官核供判戴押西牢二年示儆仍飭緝提在逃人證及陳女到案訊核 
[誘拐潘巧雲押二年]  
　　拐匪吳阿根拐得十八歲湖州女子潘巧雲來滬換乘太古洋行之綏陽船往厦門販賣爲救濟會偵探虞占順余長林高金林等查獲押送地方廳請辦昨日午後推檢各官開庭訊判潘女發交該會留養候往傳父兄來案具領吳阿根營利略誘罪已成立判處監禁二年飭令還押候上訴期滿送監執行 
[汽車傷人兩則]  
　　昨晚六時許某號汽車駛經南京路撞倒無錫人邱可根頭部受傷甚重不省人事經老閘捕房五百零四號華捕前來將汽車號碼抄錄另僱車送受傷人　仁濟醫院醫治又昨晚八時許有某號汽車駛經長浜路撞傷婦人高黄氏腿足當由巡捕前來送入醫院醫治一面帶汽車夫人捕房請究 
[公共公廨訊案彙錄]  
　　昨晨公共公廨民四庭由兪　讞會同美奥副領事訊理（一）勤華貿易公司訴集成藥房擔保協和貿易公司訂立購買胡桃肉令同違背契約請追損失案由證人招燡年證明第一被告協和公司之分公司係附設於集成藥房内而合同亦係在滬所訂被告代表禮明律師以此案除合同在滬訂立外其餘各事均在天津交接協和總公司亦在天津爲謀便利及照以原就被習慣應着原告照前判向天津起訴結果本案合同在租界内成立對於第一被告亦應由本廨受理（二）戚祚康等爲已故戚世欽遣産聲請案結果改期三禮拜與斐斯律師九月十八日請求狀併案訊理（三）婦人朱汪氏聲請給諭執管其夫朱夢徵財産案結果旣已登報無人反對准給諭朱汪氏將其夫朱夢徵財産全部執管（四）高恩洪延哈定根律師訴聨合通信社主任李次山揑造新聞登報毁謗名譽請追損失案時已過午不及開審結果另行訂訊民三庭由陸襄讞會同日副領事田中氏訊理日商控案（一）數村作次郎訴洪裕生不理押欵案結果被告改交七千元舗保候訊（二）江源商會訴裕昌煤號主謝　牕欠煤價案結果兩造業經和解本案應即註銷（三）愛光社訴徐阿三欠貨欵案結果着被告於兩月内償還原告洋一百八十元 
又午後民四庭由陸襄讞會同美經副領事訊理（一）楊渭泉延高露玲律師訴顧念慈不還借銀案結果被告無故不到原告呈堂證據認爲確鑒可信應予缺席判决着被告償還銀三千五百兩其利息照按月一分計算自借欵日起至執行日止（二）張乾元聲請執管遺産案結果登申新兩報十四天倘無人反對即給諭管理遺産筆據一紙附卷（三）周錫三訴陳德培等（四）張星橋訴陳詠詔兩欠欵案結果均改期　訊 
[誌謝]  
　　昨承商務印書館惠贈第四卷第七期「兒章世界」曁第三七二期「英語週刊」各一册又大世界贈十月份游券十五紙誌此併謝 
來件 
[檀香山之日僑問題（畢雲程）]  
　　日僑在檀香山農業上之勢力 
　　日僑對於檀香山之雄心 
　　照相結婚之趣聞 
　　十五年後之選轝權問題 
　　美國人之苦心焦慮 
　　日美戰爭之醖釀 
檀香山惟一無二之困難問題實爲日僑問題前此檀香山農業上之工作本爲大部分華僑所頼以生活者自禁止華工之議起後旣無華工人境而原在檀香山工作之人歸國後又不准再來於是華工日少然檀香山之農業仍不能不需要工人華工去後日工遂起而代之以日本之國力爲後盾源源輸入毫無限制於是此數年内日工驟增所有檀香山之農塲無論所種　甘蔗或波羅蜜現在田中工作者日工居十分之九日僑在檀香山農業上工作現已逹六萬餘人農業上之工作旣完全操之日工之手日人固不甘久居人下者遂於前年與僱主發生一極大之衝突欲知其事關係之重大必須先略知日１之性質以前華工之來檀香山工作者皆係自食其力之貧民性質善良工作勤勉且無聨合組織對於僱主祗有服從而無衝突日工則與華工大異其人大都爲退伍兵士富於競勝之雄心且有聨合組織其始人數不多尙不敢有所健動一且全島農業工作完全入彼日人手中彼等遂起而與僱主爲强有力之抵抗意欲操縱檀香山之農業權前年正月起全體日人六萬餘人一致罷工僱主知其用意甚深堅持不肯讓步始終不肯爲有條件之磋商雙方相持至八九月之久是年農田盡廢種植全無僱主方面損失逹三百萬元美金以上日工方面損失亦逹美金二百萬元以上雙方創巨痛深不得不暫時休戰爲無條件之和解此事發生後檀香山之日僑問題遂成爲一大問題 
日僑之來檀香山者旣係退伍兵士以單身爲多久居異地不免思家然一旦去此其再來頗非容易於時日本人士爲輔助僑外日人對外發展起見有照相結婚之發起其法將國内少女照片寄至國外日人僑居之處凡單身日僑可在各照想片中任擇一人爲妻約定後由國内將該少女以該日僑之妻之名義送至該日僑所住之處結婚以便該日僑久居該地無思家之苦檀香山日僑之結婚至今尙多沿用此法 
日人在其本國生殖力之速率久已著名而在檀香山者亦然每年日僑所生兒童約八千人左右現檀香山全島已有日本兒童近六萬人大都在小學校讀書照美國法律凡在美國領土内所生長之兒童即屬於美國國籍成年後與其他美國人有同様選轝權現在檀香山人口總數僅有二十三萬餘人而日僑佔十二萬餘幸其中一半　來自日本者又一半爲兒童皆無選舉權故不生問題然試一設想十五年後之情形則此六萬之日本兒童照美國法律皆有選舉權而其心皆向日本而眞正美國人三萬餘人中之有選舉權者除婦女兒童外恐不及日人四分之一此時檀香山之政權將落於日人之手此事尤足使檀香山之日僑問題更爲棘手 
檀香山爲美國領土之一部分美國人對此其苦心焦慮謀所以解决此困難問題者甚多卒無善法已數年矣最近有人建議一方招募華工以代日工一方將所有日工及其家屬完全用船送回日本關於前者已實地進行議請求國會通過特别法案准檀香山招募華工關於後者須俟前者得有國會通過之法案再議此事如果實地進行恐日美間難免有不幸之事發生此間傳說有美國已有决心實行遷送全體日工及其家屬回國萬一日本政府不能同意不惜以最後手叚爲執行方法此事關係至爲重大故特專簡記之以告國内同胞俾知太平洋中尙有極大風浪在醖釀中抑在消弭中一時未敢武斷也十月二十五日自檀香山寄 
來函 
[倉聖明智大學校長姫覺彌宣言書（續）]  
　　是日覺彌在大講堂爲之開導演講者至五小時之久該生等咸忻允遵主以爲可以無事矣孰意是晚該生等復召集同學開會分發傳單中有生死互助生死以之諸語管理員前往察問有人立將電燈扭熄大聲呼打管理員見其暴亂若此祇得忍耐退下翌日遂皆具書引咎辭職覺彌始召朱應瑞斥其不應集衆暴動施以夏楚撲作敎刑古有明訓復載在本校校章人所共知者也又中三學生李淸倫以其分發傳單亦加撲責此夏歷本月二十一日之事是晚覺彌復親至該生等寢室訓話肫切冀其悔悟不圖次諸生多不上課復提出要求條件如（甲）請求教育部立案當經答以年期畢業及學位名稱皆屬形式諸生學行兼擾何必亟亟於此且亦非目下所能遽辦（乙）擴充校舍並指定頻伽精舍新修之屋答以擴充當就朿偏　樓頻伽精舍乃佛龕住尼僧者諸生指爲校舍豈非笑談（丙）敎齋分處答以教務長得承委託管理全校事務載在校章且此事與諸生有何關繫有何不便（丁）甄别教職員答以此本予應盡之職且久許諸生於日記簿中陳明若云以學生　别師長則無論新潮如何本校不容有此（戊）免檢察信件答以不辭手續繁瑣而爲此者恐諸生以外務分心又慮以不正當之語言貽笑於人也即以予本身論執事園中而私人信件皆文牘會計諸君先行拆閱丈夫事無不可對人言何必畏此（已請假由齋務處直接許可答以如此則校長成虚設矣並非不准諸生請假特須斟酌情形耳至因細故而必須請假諸生設在外洋留學又將何如（庚）設立閱書報室答以本校原有此室後乃用作課堂明春校舍擴充當然設置（辛）各處淸潔答以此更管理員應盡責任但須學生亦有自治能力否則淸潔於前汚穢於後雖持帚相隨亦將無暇凡斯答覆可謂詳盡諸生無可更辨以爲更可無事矣孰意仍多不上課者默察情形實係有人暗中把持若仍專恃勸導則將因多事之人而擾及安分之人於是復召集諸生告以願留者留願去者去但留者當謹守校規去者當繳償學膳諸費（中途無故退學須追膳宿學費亦載在校章）（仍未完） 
公布欄 
[江蘇高等審判廳]  
　　民庭判决鄭美增與黄坤榮因借欵涉訟不服第二審判决上訴一案（判决主文）本案上訴駁斥第三審訟費由上訴人負擔 
　　刑庭判决成鈞等因犯内亂嫌疑預審一案（裁决主文）成鈞錢劉燧彭錫祥均不起訴（以上十一月十九號） 
[江蘇高等檢察廳]  
　　▲批示王政狀悉該民患病未據本廳看守所所長報告所請應毋庸議此批▲王振元狀悉准予開釋此批▲東小忠狀悉本案係欠缺訴追條件審廳判决不予受理並非宣告無罪所請開釋暫從緩議此批▲王談氏牂悉皖調卷核辦此批▲董道生狀悉前據該民聲請易科罰金業經同級　裁决駁斥在案所請不准此　▲錢萬淦狀悉本案刑事部分該民如有不服速於法定期間内聲明上訴至關於民事部分逕向該管第一審衙呈訴仰即知照此批▲顧錦才狀曁粘件均悉此案迭經本廳明白駁斥所請仍不進行此批▲袁念修狀悉爾孫袁信成生前自縊身死經江寗地方檢察廳驗明塡具騐斷書附卷則被告人自不負刑事上何等責任原廳處分並無不合業經本廳將原卷核發轉行論知在案仰即知照此批▲僧金城狀及粘件均悉本案究係如何情形仰候令縣查覆核奪此批▲王企韓狀悉查宣告緩刑應於宣判時同時宣告該案旣已判决所請應毋庸議此批 
▲爲諭知事據褚英呈訴不服丹徒縣判决潘李氏等共同和誘一案並送判决書到廳查此案卷守尙未據丹徒縣檢送來廳判决書存候核辦再該民並未遵章繕具正式訴狀殊屬不合特斥此諭右仰具呈人褚英知照（以上十一八十九號） 
[上海地方審判廳]  
　　▲批示一件陳葆珊聲請移送卷宗由狀悉候和解筆錄送逹証繳廳後再行將原卷送吳縣地方審判廳執行此批（以上十月十四日）一件祭欣煜聲請送逹張乾郎等侵占嫌疑案裁决由狀悉查刑訴條例預審裁决並無準用同條例三百五十一條送逹告訴人明文仰即知照此批（以上十一月十五日）一件陳烈生爲賠繳沈永泉欠欵恐有效尤呈請備案由呈悉據稱爾廠賠繳沈永泉欠民泰米店之欵洋誠恐别家接踵效尤等語查債權債務爲特定人間之法律關係如沈永泉尙有債務與爾毫不相于當然不能賠累所請備案應毋庸議此批（以上十一月十七日）一件郭雲香狀交案欵由准交此批▲一件林嘉章狀請銷案並給領由准予銷案租洋並准來案具領此批▲一件楊文雲狀交案欵訟費由准交此批▲一件洪錫雲狀請函廨恊傳由准予飭吏並函法公解協傳此批▲一件鍾金生狀交欵由交洋十元存候給領惟查本案交欵該民業已愆期三期尙應交洋二十元着尅日交案以便給領毋稍違延致千未便切切此批▲一件梅四元等狀請着保交案押追由狀悉施元龍已由本廳管收　追矣此批▲一件李紀香交案欵訟費由准交此批▲一件王鴻明狀交假扣押費由准交此批▲一件王鴻明狀請迅賜派員扣押由狀悉候即派員賣施查封可也此批▲一件劉黄氏等狀請拍賣由狀悉照准此批▲一件劉黄氏等狀交鑑定费由准交此批▲一件顧鳴鶴等狀請迅予追交並裁單給領由狀悉沈蔡氏應交訟費准予傳追請領汪友倫交案裁餘陳飭立户方　事不在本案執行範　以内應　傳訉汪友倫再予核奪此批▲一件陸　植狀領案欵由准領此批▲一件　金標狀請追繳由狀悉仰候依法核辦此批（以上十一月二十日） 
▲公示送違（全文在本廳揭示塲公布）一件陳鴻書與錢國良因米欵更審案件（主文）原判决書主文内下灟寫乃本判决前第三審八字又理由欄内第二十三行本寥下灟寫乃本判决前第三審八字均應予更正有伸上訴人陳鴻書知照（以上十一月十八日） 
▲民庭主文▲一件判施尙奎與施仲年因所有權斜葛上訴一案（主文）本件上訴駁斥▲一件判决夏湘濤與夏金氏離異涉訟一案（主文）夏湘濤與夏金氏之夫婦關係准予離異訟費歸夏金氏負擔（以上十一月十八日）▲一件判决韓　山與王徐氏爲因婚姻涉訟一案（主文）韓恆山與王徐氏之女王愛珍之　約認爲成立韓恆山擇期迎娶時王徐氏不得爭執本案訟費歸王徐氏負擔▲一件張鳳亭與張韓氏恊議離婚請求備案一案訉據兩造供稱已恊議離婚張鳳亭所呈離婚筆據一紙姑存案▲一件判决沈積善與陳履平因存欵及抵地涉訟上訴一案（主文）本件上訴及附管上訴均駁斥本審訟費由沈積善與陳履平各半負擔▲一件判决陳春發與王阿品米欵涉訟一案（主文）王小品即王阿品應償還陳春發米欵洋二百九十元一角三分訟費歸王小品即王阿品負擔▲一件判决謝克明與楊大正侵占涉訟一案（主文）楊大正應返還謝克明靛靑兩桶如不能返還應賠償謝克明損失洋一百四十元訟費歸楊大正負擔一件判决朱鷖田與陳烈生米欵涉訟一案（主文）陳烈生應償還朱鷖田米欵洋四十三元三角訟費歸陳烈生負擔本判决宣示假執行▲一件判决劉淦泉與戴邴記租屋涉訟一案（主文）戴邴記所租祥記公司之房屋限兩月内遷讓其房屋南面所搭之草棚於遷讓時由戴邴記拆除並應償還房租洋十八元繳由劉淦泉具領訴訟費用歸戴邴記負擔本判决宣示假執行▲一件判决陳曉峯與張照和賬欵涉訟一案（主文）張照和應償還陳曉峯洋四十五元訟費歸張照和負擔本判决宣示假執行（以上十一月二十日） 
[上海地方檢察廳]  
　　▲公告本日提起公訴案件共八起㈠竊盜案被告人楊貴寳㈠竊盜案被告范小臺（一）鴉片烟案被告湯蓮生㈠鴉片烟案被告哭玉泉等㈠鴉片烟案被告徐炳生㈠强盜案被告王鴻洲等㈠和誘案被告王阿珠㈠營利略誘案被告孫阿寳（以上十一月二十日） 
 
 
 

Page 16

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *   
 
 

Page 17

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *本埠新聞三 
[先施公司之商訊]  
　　南京路先施公司新到各種貨品如藍光硂石硂石白金手表喜雀自鳴鐘巴黎著名石刻美女廣東二十五層象牙球　瑯七寳太和殿廣東製奇巧大銀船活動綢衣電力火車汽力火車法條火車奇形大小而具銀線花球冬樹之屬云 
[暎相公司消息]  
四川路樓北堍暎相照相公司攝影之鏡頭係購用最新式者能攝粗細兩種並備有電光放大機器可隨意放至若何程度對於着色上更屬悉心研究開幕以來營業發逹現住之房屋尙不敷用擬再遷移擴充云 
[史惟記商况之昨聞]  
　　南京路史惟記鐘表號新近到有大宗瑞士國新式手表定價甚廉故每日門巿銷售頗盛云 
[製造箱件公司近訊]  
　　吾國仿造西式之皮箱及包鐵箱往往易於鎖落環脫包鐵箱則銅角等件亦易未用先壤新世界樓下中國皮件公司有鑒於此所出各貨極爲精美牢固茲特廉價一月以廣招徠云 
[粤昌公司昨日遷進新廠]  
　　七浦路粤昌公司專製國貨照相卡紙開辦有年出品爲衆歡迎現復行銷南洋羣島今夏自置工廠大加擴充昨日遷進新廠由股東與各界來賓行開幕禮云 
[冬季手套之調查種種]  
　　北四川路致遼號有機織之毛絨手套花色甚多尺寸大小均全每雙自二元至八角其中有深灰之手套價一元六角購者甚衆 
又該號北隔壁之俄羅店有七八歲小陔之絨手套手背上刺有圖案晝之彩花極美麗每雙一元二角 
　　十六舗附近小東門外大街之仁泰號木絨手套每雙售洋三角 
南京路永安公司最輭駝絨手套每雙三元七角半羊毛手套每雙二元四角 
福州路裕泰合記本絨手套每雙三角密蜂式平口之手套每雙六角半駱駝絨手套每雙五角皮手套每雙一元三角皮口毛手套每雙一元四角 
小東門外中華路四號之老春和號福倫絨手套每雙一元二角國貨絨手套每雙六角半 
福　　　鵭里之宏泰昌號　　　手套平　者每雙五角全手者每雙一元一角云 
小東門外大街之源泰號福倫絨手套每雙一元三角福倫絨皮口手套每雙一元四角小孩用之絨手套每雙二角半駱駝絨之手套與中國毛絨之手套每雙均爲五角云 
[昨日之菜市]  
　　鷄鴨魚類較前稍貴 
昨日南京路小菜塲鷄鴨魚類較前稍貴各價如下湖葱每斤一百文薺菜每斤六十文蒿菜每斤六十文鮮龍頭魚每兩三十五文鹹香瓜每兩四十文白菜每斤一百文菠菜每斤六十文芹菜每把三十文豆芽每斤六十文蝦每斤三角五分鮮蟹每兩四十文鹹蟹每兩四十文小黄魚每兩三十五文大黄魚每兩二十五文靑魚每兩三十五文鹹蛋每只四十五文鴨蛋每只三十五文鷄蛋每只三十五文河鰻每兩四十文海饅每兩三十文大豆菜每斤一百文雄鷄每斤三角雌鷄每斤三角六分鴨每只九角鴿子每只二角五分甲魚每兩四十文鯽魚每兩三十五文牛肉每斤二角四分羊肉每斤洋二角八分猪肉每洋三斤三兩蛤蜊每斤二百八十文　　每斤五十文冬芛每斤二角蒿苣笋每把四十文蚶子每斤二百四十文鮮帶魚每兩四十文烏賊魚每兩三十文靑菜每斤四十文鹹帶魚每兩三十文葱每斤一百二十文大蒜每斤一百二十文班魚每兩四十文 
又昨日南市葷素菜市較前日仍無甚進出各價如下小黄魚每兩三十文　魚每兩二十五文靑菜每斤三十文海鳗每兩二十文元菜每斤五十文汕頭蚶子每斤二百四十文靑魚每兩二十五文毛蚶每斤五十文鹹香瓜每兩三十五文銅盆魚每兩二十五文湖葱每斤八十文河鳗每兩三十文鮮龍頭魚每兩二十文鹹者三十文　魚每兩二十文荳芽每斤六十文萬苣笋每把三十文　蔔每斤五十文鴨蛋每只三十五文鷄蛋每只三十文白魚每兩十六文菠菜每斤五十文河蝦每兩三十文甲魚每斤五百文鹹蝦大者每兩五十五文小者每三十文搶蟹每兩三十文鮮蟹每兩四十文鹹蟹每兩三十文薺菜每斤八十文大豆菜每斤七十文猪肉每洋三斤半羊肉每洋五斤鮮帶魚每兩三十五文鹹者三十文雄雞每洋四斤雌鷄每洋一斤半大黄魚每兩二十文芹菜每把三十文鵝每洋五斤鴨每只七角至九角天津菜每斤八十文大蒜每斤八十文葱每斤一百文 
[勸業塲屋基之糾紛昨巳解决]  
　　各方面公同議决：：由出盤人受盤人均補簽字城内勸業塲屋基本係勸學所上海市學務處三林學校等三圑體之産前經立有合同訂明十五年爲限期滿後由三圑體將該屋基地全部收回其合同第十四條載明合同期限内合同上雙方列名之代表及保證人或有更替者其接替人須在合同上補署簽字云云嗣因勸業場虧本盤與三星公司接開改爲小世界今年小世界經理黄礎玖又將該場盤與陸錫侯接開曾經登報聲明上項告白内刊有連同建築物一併出盤字様與合同所載各列不符故經勸學所所長李頌唐上海市學務委員賈粟香三林學校校長秦硯畦等於昨日邀同前三星公司經理黄礎玖張季華及代表律師何飛并現業主陸錫侯等在城内也是園開會集議之下按照合同所載辦法由出盤人受盤人各在合同上補行簽字以免日後再發生糾葛云 
[又一房屋加租消息]  
　　山東路金隆街及河南路一帶山東路金隆街及河南路一帶房屋共三十餘家係新沙遜洋行産業自去年因信交發逹缺乏房屋之時該段首先加租二成經各商家及各住户要求山東路商聨會出而調處始得减免一成現又有加租通告再加一成有餘各房客等以似此無厭之加租决不承認遂復聨銜致書該路商聨會請求予以公道之援助該會即據情轉房主請予照准奈房東置不答覆且收租人員向各房客聲言謂加租之事如不依允請卽遷移等語各房客以此純係威迫恐嚇之詞亦將置之不理但仍催促該路商聨會迅予設法維持不識能否和平解决云 
[復旦東吳之足球戰]  
　　二與二之比∶勝負未分：尙須再賽復旦大學足球隊於上星期六赴蘇與東吳大學足球隊比賽結果爲二與二之比彼此無分勝負下届决賽地點將在復日操塲日期則尙未約定云 
[之江滬江之足球籃球戰]  
　　滬江勝：：五與零：：五十二與七之江大學足球與籃球隊前日山杭來滬昨日（星期六）下午二時半與滬江大學足球隊作友誼之比賽公證人係該校學生吳乃衍君當時銀角一鳴雙方球員用力猛攻滬江方面攻守得勢以致結果爲五與零之比勝利屬滬江云 
又該晚八時半在該校健身房該校之籃球隊亦與之江籃球隊作友誼之比賽特請徐振東君爲公證人汽笛一吹兩方球員踴躍出埸滬江之球員傳遞及擲籃有方結果　　五十二與七之比勝利亦屬滬江云 
[敎養院運動會及童子軍比賽]  
　　運動節目二十九種：又有旗語體操之屬膠州路貧兒敎養院於十八日下午舉行運動會天氣淸爽來賓不下三四百人所演節目多至二十九節其中有一十四歳學生演二百二十碼賽跑祇需三十秒鐘尤爲特色云 
又該院本學期聘董君擔任童子軍訓練事宜十九日上午九時舉行分隊比賽中西董事郭子彬鄭培之等到院校閱來賓不下數百人該院童子軍均精神奮起動作靈敏觀者掌聲雷動其中以馬隊之旗語犬隊之操法更覺優美至下午二時乃畢 
[南區童子軍比賽紀]  
　　第一：浦東中學附屬高小南區童子軍於昨日上午九時各校齊集公共體育場舉行分圑比賽由兪元爵懹明伯趙煥元陳廷禎顧名世董梅等評判結果第一爲浦東中學附屬高小平均分數爲八十五分二五第二普育學校平均分數八十四分六第三中華職業學校平均分數七十五分第四縣立二高平均分數六十九分一第五縣立乙農平均分數六十分至十一時半散隊 
[美術會之消息]  
　　遷移改期卡德路五七七號爲晨光美術會之新會所現因房屋佈置尙未竣事改於二十三日遷入研究所准於二十七日（星期一）開始習練時間仍下午八時至十時入會者二十四日起可往報名云 
[中華女美術校今日之演講會]  
　　下午三時：：演講者徐謙君法租界霞飛路之中華女子美術學校定於今日星期二午後三時請徐季龍校董演講昨由校長唐家偉女士發函請人參聽云 
[夏令配克戲院之新消息]  
　　美國名女伶之劇衣：價逹六千金元大陸報云美國名女伶勃勒特ＡＤＥＬＥＢＬＯＯＤ來滬後在靜安寺路夏令配克戲院獻技頗受觀者之稱讚連日買座極盛據其自述生平之衣服皆由一極有經驗之中國裁縫師所製惟取價甚昂聞其有一大衣以二百五十餘種皮毛製成又以白繻巾作夾襄縫箔處皆用鳶毛且繡以銀色之花紋衣價近六千金元云 
[上海大戲園之劇訊]  
　　上海大戲園近日除映演第十二及十三南集之隠面人外又有六本學習愛情原名爲ＬＥＳＳＯＬＬＳＬＮＬＯＹＥ係影戲界明星康登塔文ＣＯＮＳＬＱＮＣＥＴＮＬＭＡＤＱＥ女士之最新作品劇情如左 
紐約一女郎以早失怙恃境遇頗窘及長所有祖産爲人蠶食殆盡後因銀行存欵告罄其叔亨利欲將其住宅抵押日勸女嫁渠姪約翰以便有所依靠但約翰固不識女也後約翰因得其叔亨利之逮囑至女家不意女假稱爲女僕且以彼姑母之照像示約翰並謂此即李勒小姐約翰見之懊喪欲哭旣見女僕活潑可愛乃屬意焉詎知女有堂兄曰羅北寄居女家公事之暇輒與女郎嬉笑以爲樂約翰見之誤以女爲輕薄之流故氣憤而辭去繼爲女知悉急遣乃兄羅北追還之但約翰以所感觸太烈不肯返且將羅北撃傷於是負傷哭訴於女當羅北返女家在鏡前諦視面部傷痕時誤將紙烟火墜入盛傘桶桶内適有報紙一朿故又易引火未幾勢成燎原全屋竟付之一炬時約翰尙在路中見女家有火乃奔救之旣至聞女尙在屋中於是奮勇直入火屋旣見女面上罩有白巾一條狀衰罷乃抱之而出迨揭巾觀之則知所救者非女乃女之姑母也於是約翰又登樓上將女抱出繼即訂婚女郎且將假飾女僕試約翰愛心之一節自白於約翰之前焉 
此劇最難演者爲女郎李勒但飾者爲女伶康登塔文故演來頗覺入微且憨跳痴笑處處顯出天眞誠有可觀也 
[南洋義校將開游藝會]  
　　時期：下月三十三十一 
　　地點：新舞臺 
徐家滙南洋大學附設之南洋義務學校近因建造校舍需欵甚殷特發起游藝大會以資補助昨日特開第一次籌備會議公决事件甚多暫定地點爲新舞臺時期爲十二月三十日三十一日二天不日卽可公佈内容云 
[滬江女靑年會之成立大會]  
　　演說等以外並有音樂舞蹈滬江大學自男女同學以來成績頗佳近日女生已增至三十餘人該校校長爲增重女權起見特許女生亦應組織一靑年會故該校女生遂即籌備一切特於昨晚七時在大禮堂開成立大會由會長蔣英女士主席今將該會之秩序抄錄於后 
（一）開會（二）報告開會宗旨（三）演說（魏馥蘭博士）（四）鋼琴合奏（洪玉英沈和欽女士）（五）演說（男靑年會會長）（六）四人合唱（黄桂芳洪玉英李孔懹戴述吟四女士）（七）演說）學生自治會會長）（八）鋼琴獨奏（劉鈺女士）（九）演說感親會會長）（十）紅人舞蹈（西國男孩）（十一）唱詩（大學部唱詩班）（十二）表演世界友誼精神（女生全體）散會 
[上海機器工會籌備會記]  
　　上海機器工會開始籌辨兩月祇因滬上機器工人有七萬餘人不易聨合且各省同帮互分畛域故進行頗爲遲鈍現已得各帮領袖爲之提倡而各工人方面亦經聨絡一致共協進行故於前晚假粤前酒樓開籌備大會到會者六十餘人大抵各帮領袖及機業前輩開會情形如次 
七時入席開會首由中國機器總會駐滬辦事處主任陳安君主席及宣佈員歐陽桂生君宣佈開會理由次由駐滬代表馬超俊君詳述廣東籌建中國機器總會經過情形繼請吳公幹張渭川趙云燦楊志成李恒林王曉蒙李瑞如阮性咸胡立民諸君相繼演說畧請機器工業輸入吾國已七十餘年其機業之發逹最早者首爲廣東香港上海湖北漢口等處惟是機器同業素少圑結未克互相研究而我國亦無機器專門學校以造就專門人才故迄今仍未能日新月異以與外國相爭衡况當此科學昌明時代所有製造品物無不以機器而代人力故世界愈文明機器愈發達惜我中國未能將礦産一一開採以供機器之製造而我機器工人亦素無研究以發明新機技術以供社會之需求此皆無圑結力之所致也切望到會諸君鼎力　助俾此偉大圑體早告成立以促機業之發達而挽淪亡中國幸甚同人幸甚後由到會同業均署名爲發起人並負徵求責任及公推籌備職員以主持會務結果公推陳安君爲籌備正主任趙孝林王曉蒙二君爲副主任林渭卿君爲正財政吳鍾明君爲副財政散席時已夜深十二時矣 
[習藝所菊花會之新訊]  
　　增加名人書畫之陳列普益習藝所菊花會備有新劇影戲崑曲本灘魔術熖火等各種玩藝故來賓參觀極爲滿意近又陳列泰山殘石樓收藏之古今名人書畫二百餘件均係珍貴之品任客觀覽以助雅興門劵並不增價云 
（尙有本埠新聞轉入後頁） 
 
 
 

Page 18

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *[美輪乏糧之傳聞]  
　　字林報云外間謠傳謂美國航船某某號等刻有乏糧之廣頃有一客自香港來謂渠在麥笛生總統號上竟不能得早餐云 
[美國漫游團來滬預誌]  
　　明年美國愛克斯浦團士公司組織之五百人世界漫游團將於明年一月十五日乘拉馬尼亞號汽船先赴台灣後來上海北京等處云 
[德博士將演說非洲游歷記]  
　　明晚八時：靑年會：並有影片四川路靑年會准於本月二十二日星期三晚八時敦請德國華何若君演說「非洲游歷記」華君博古通今足跡幾徧寰球此回游歷非洲所見所聞尤極怪異並攝有影片數十種准隨同演說時開映凡屬會員儘可前往云 
[提倡學生自治之兩校]  
　　中醫北校：旅滬安徽公學譚家渡勞勃生路中醫北校自學生自治會籌備後各學生均益加奮勵定於本月二十五日（星期日）開成立大會云 
旅滬安徽公學校長李維强君因公晉省由敎務主任張任天君代理除整理敎務外從提倡學生自治入手已於昨日舉行自治會釐訂各項細則云 
[勵志團之宣講]  
　　在閘北新民路勵志宣講圑於十九日下午三時由講員徐惠施吳兆麟周少葵等赴閘北新民路宣講聽者三四百人講畢已八時始整隊而返云 
[出版品消息彙誌]  
　　最小報之第二號將於二十五日出版仍有周瘦鵑君等之作云 
寗波七邑週報爲旅滬甬人所編輯現已出第七期云 
[集會表]  
　　陽曆本月時期 
　　地點 
　　召集者 
　　事由 
二十一日北四川路六十九號徵微公司董事會議二十一日寳興路北首南通旅滬同成立大會東八字橋北鄉會 
二十一日南火車站南半淞園菊花會二十一日起南市車站路普益習藝所菊花會二十六日止 
二十一日美國婦女會美國婦女會助美紅十字交際部徵求之常會二十一下午憶定盤路中西女塾新校舍落成二時至五時禮 
二十一日下西新橋街德法租界烟兌成立大會午三時順里二弄業衆和社 
二十一日下霞飛路寳康中華女子美演講會午三時里二一五號術學校 
二十二日石路陶朱里中西名片公開幕禮司 
二十二日西薦橋路大中國水火正式開幕禮保險公司 
二十二日九江路望平中華儲蓄銀遷移新屋開街四三三號行幕禮 
二十二日英大馬路邵天祿茶食號遷移新屋開瑞生隔壁幕禮 
二十二日江灣復旦大學演講外國滙兌之要素 
二十二日晚寗波旅滬同全國道路建第二届徵求六時半鄉會設恊會會之職員宴 
二十二日晚四川路靑年靑年會德博士演說八時會非洲遊歷記 
二十三日江灣復旦大學音同樂會樂會 
二十三日晚四川路靑年上海武技研遊藝會七時會究會 
二十四日南京路勸工留美同學會歡迎穆藕初銀行樓上君之會 
二十四日下西藏路一品靑年會與女歡迎艾迪博午六時半香靑年會士之宴 
二十四日晚梵王渡聖約聖約翰大學中文辯論會七時翰大學校 
二十五日下九畝地新舞婦女節制會游藝會午十二時半台 
二十五日下滬江大學操滬江大學與比賽足球午塲東吳大學 
二十五日譚家路勞勃中醫專門北學生自治會生路校成立大會 
二十五日下閘北寳山路尙公學校游藝會午三時 
二十五日下崑山路東吳東吳二中與比賽午四時二中校操場東吳一中 
二十六日引溪學校引溪學校徵求會第三次揭曉二十六日下靶子塲萬國商圑萬國國際賽午一時槍大會 
二十六日下林蔭路江蘇上海律師公秋季定期總午一時省教育會會會 
二十六日下大南門内凝江蘇縣議員全省縣議員午二時和路也是圍聨合會大會 
二十六日至大南門外淸靑年普益社艾迪博士演廿八晚七時心堂講國際大勢 
二十八日香港路銀行大豐鹽墾公臨時股東會公會司 
十二月一日城内石皮弄中醫學會週年大會十二月一日江灣復旦大學辯論會十二月一日華洋義賑會華洋義賑會開幕禮浙賑徵幕會 
十二月一日北四川路六微微公司開幕禮十九號 
十二月三日永濟航業輪永濟航業輪創立會埠有限公司埠有限公司 
十二月三日江灣復旦大合作聨合會第三次籌備學會 
十二月六日崑山花園五中華佈道會第十六次執上午九時半號行會議 
十二月九日靜安寺路哈中華書局第十二次股下午二時同路口東常會 
十二月十日東新橋南首三友寳業社臨時股東會下午二時恒豐里 
十二月十七暫定爲小南各公團追悼伍廷芳日門羣學會博士之會 
十二月十七愛多亞路三通易銀行第二届股東日下午二時十六號常會 
十二月二十南京路議事全城音樂大全城音樂大日至廿一日廳會會 
十二月二十旅滬香山同旅滬香山同開幕禮四日鄉會鄉會 
十二月三十靶子塲後江籌備遠東運第二次野外日灣路動會各學校賽跑 
十二月三十新舞臺南洋大學義演劇籌欵建三十一兩日務學校築校舍 
十二年一月城東女學校城東女學校廿週紀念會一日 
十二年一月菲列濱之馬東方國際律第三次年會十一至十三尼剌師會 
十二年五月日本大阪遠東運動會第六次遠東廿一至廿六運動會 
[今日之氣候]  
　　天曇而寒：但可不變昨日徐家滙天文台午後三時十五分氣象預報云天曇而寒但可不變濱海一帶冬季時令風仍强本埠溫度在下午三時前之二十四小時内最高五六·五最低三五·六去年同日最高六二·八最低五二·七 
 
 
 

Page 19

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *自由談 
[座右銘] [  鄭湜]  
　　天下之大利天下大害之所伏也 
雜說 
[不祥之兆] [  曹文海]  
　　憶有明末造不終歲而易十餘相此國家不祥之兆也今中華民國締造一十一載而十一載中元首已六易内閣更迭朝不待夕而今日改組内閣之說又甚囂塵上嗚呼此種現象其亦爲國家不祥之兆乎 
閑話 
[繡餘談屑] [  陳家慶]  
　　余以月初隨兄遊宦重客京華於斯時也菊圃霜飛楓林錦綴淸秋景物頗足壯懹繡罷琴餘輒與諸姊妹拈題鬥韵時或縱情山水作户外游惟時登樓四望雅似仲宣眼底山川徒供慷慨遙夜之夢魂若訴客窗之吟稿遂多兼以平生哀感過常人積習難芟閒愁似水又况此游更增悽惋金萱露冷何計忘憂追維疇昔慈駕出游追陪杖履融洩洩樂乃未央會幾何時長安依舊而我遂爲無母之人此恨綿綿永無絶期是安得不令人有腸皆斷無淚可揮耶因成俚句一絶云重來景物已全非極目中原嘆式衛賸有鳳城今夜月照人揮涕哭慈幃嗟乎昔人憑柔翰以寫憂托長歌而寄恨良有以也余之書此亦如是云爾 
輦轂之間冠裾之會一衣百金一室千金侈靡成風不可以訓誠不易居也吾母在日嘗引爲深感幸兄輩能使親心克勤克儉力掃宦海惡俗還其本眞迄今猶故吾也此番重來遂賃廡於城西古屋數椽幽蒨有致余姊妹山齋飯罷輒種花課鳥以養天倪個中雅趣固不足爲外人道也余嘗有句云差喜一門能絶俗鳶飛魚躍有天倪何當更廣如來意人海茫茫好覺迷 
劇談 
[劇訊] [  鄭鷓鴣]  
　　程豓秋臨别的盛况 
　　余叔岩未來的先聲 
星期六日是程豓秋臨别紀念的前兩天戲碼子排的爲全本四盤山這一天不到二時該台便上下客滿連戲台上都加了三排凳子賣座很盛豓秋演戲不僅專長於唱卽做工亦續密是日去鐵鏡公主將戚詞裏的意思悉在唱時一一表現出來眞可謂體貼人微了尤以唱「抱琵琶另向别彈」句　爲全戲做工中的結晶 
又宸此次蒞亦舞臺每因减句忘詞的緣故吃過幾回倒采由此聲名日替昨去楊四郎自坐宮以至回令歷時一點多鐘居然精神充足如終不懈嗓子也較平常痛快這眞是臨去的秋波了 
榮蝶仙的蕭后吳富琴的四夫人唱做均稱職頗於此劇生色不少 
西皮的唱法例在胡琴過門後的中眼開口昔年劉永春常開口於末一句過門未完之前此種唱法本屬例外但非板槽穏熟的却不敢輕易嘗試劉振庭這日去楊六郎上場的四句西皮一二兩句開口時亦摹仿永春的唱法琴員（是又宸的私房）知他要板遂與他開了個小小的頑笑特於第三次過門中末一句來了一個雙工尺果然劉振庭就不能起前張口了這也是程艶秋臨别紀念中一點趣聞繼程王的人爲余叔岩朱琴一心配角有王長林鮑吉祥等琴心是票友下海在京裏常與小余配戲此次南來係小余的介紹包銀每月二千一百元小余自已的包銀係一萬四千五百元配角中包銀最大的要推王長林每月一千二百元余朱等定洋已接大約五七日後便可抵申余朱登台後的售價該台經理的意思預備花樓正廳不分等級一律售洋兩元近日一般醉心小余者知他南來已成事實預向案目定座位的很不少呢 
小說 
[社會小說人间地獄（二五四）] [  娑婆生]  
　　第三十五回壽宁宵開遙瞻牙　影湘　人靜竊聽腕鈴聲話說黎宛亭對柯蓮孫細述杭州人捧女伶莊艶芬的種種情形後來又談到易督軍的兒子爲了莊艶芬幾乎鬧出性命交關柯蓮孫不覺十分詫異追問宛亭到底怎麽一回事宛亭道易督軍的兒子也正是年少翩翩家世赫奕見了莊艶芬十分傾倒頗想寶扇迎歸微露其端探探莊艶芬的口氣莊艶芬有些不願意但是也不便直截回絶却輕輕的往他的娘身上一推對小易道我是没有什麽不願意的却不能自家作主還是和娘去說吧娘一定答應的小易信以爲眞挽人和他娘說莊艶芬的娘不畏强禦提出嫁後唱戲的話小易如何肯答應這事便僵了小易碰了這個釘子滿肚的皮氣没處發洩却暗暗的要設法擺佈莊艶芬預備用石灰包弄瞎艶芬的眼睛不想事機不密破莊艶芬知道了這一嚇非同小可當時便求救於一個王統領將小易的結仇緣故一五一十和王統領說了王統領搖搖頭道别人的事我可以伸一隻膀子替你擋一擋小易面上一則我和他是好朋友二則還有他老頭子的關係怎好因你事體呌我爲難莊艶芬再三苦苦的哀求王統領道那末只有一法寃家宜解不宜結小易的老太太不是常常到戲館裏來聽你的戲嗎他老人家狠喜歡你常常和我的太太說起狠想收你做一個乾女兒我們太太人也太古板了他說傳出去不大妥當便攔住了這件事我們太太曾經和我講起我如今記起來了我想你如果拜了易督軍的太太做乾女兒那末和小易不是兄妹相稱了嗎一則也親熱一點這種殘忍手段他也不忍下手二則有他的老太太仗腰子他也不敢奈何你怎様小易是狠怕他老太太的你瞧如何莊艶芬聽了非常感激非常歡喜說道倘能辦到那是最好的了不過總還要求統領太太的介紹王統領道易太太是天天到我那裡去的我今天回去先替你說好了揀一個黄道吉日就在我家點一份香燭磕一個頭不就完了嗎不過有一様易太太和我們太太是結拜姊妹你做了他的乾女兒還得呌我一聲好聽點的昵說罷王統領拈髭含笑莊艶芬道照這様排起來要尊稱你一聲大叔了旣做了大叔就該放出點規矩來打牌的時候從此不許和我毛手毛脚打五索的時候更不許胡說王統領笑道那末這一來我倒受起拘束來了不幹不幹莊艶芬道横豎我認識了你們太太有什麽事我可以前去禀報請夫人發落王統領道這不是戲臺上何必像道白的這様說話昵隔了幾天王統領居然替向易太太說好了揀了一個日子正式的拜了易太太易太太便收艶芬做了乾女兒莊艶芬用出全副精神來巴結易太太易太太自是十分歡喜從此一登龍門聲價十倍莊艶芬有一天見了小易親親熱熱又鬆又脆的喊了一聲哥哥小易聽了如領了一盞瓊漿甘露遍體舒徐把那不嫁的前仇忘了大半後來又經王統領再三的解釋說明好要一件事徐以圖之總算小易打消了起初的毒計要不然艶芬的性命狠有危險呢 
[隨便說說] [  瘦鵑]  
　　羅文幹被拘北京政界中那些大人先生眞眞會白相甚麽事都要開開頑笑這回平地一聲雷怱然把那堂堂財政總長羅文幹先生拘去了汽車換了囚車公館變了牢獄眞不知道是多早晚的晦氣大約這財政總長一把交椅今年流年不利所以董聖人坐上去就挨打羅先生坐上去就陷入牢獄了羅總長被拘到底是爲了怎麽一回事是不是爲了借欵的事我們目前斷不定是非曲直只索登着再說我以爲要研究這一重公案就須在羅文幹三個字上着想羅先生要是没有罪便知道是旁的人「羅」織其罪羅先生倘眞的有罪須防他「文」過飾非這財政一席以後羅先生「幹」不幹倒是第二個問題咧 
 
 
 

Page 20

 
 
第一萬七千八百七十號;中華民國十一年 西曆一千九百二十二年十一月二十一號
星期二 * *常識 
常評 
[夫人與太夫人] [  漸]  
　　新紀元以來稱妻曰夫人稱母曰太夫人稱人之妻與母亦如之凡見之文字者已成通例　謂稱妻曰夫人不論夫爲何種職業一律平等固甚合民國之精神無所不可若稱母曰太夫人則當視其父之是否存在父亡應加太字父未亡不應加太字因父未亡而稱母曰太夫人無論自稱其母與稱人之母均有詛咒其父之嫌也 
主男女平等之說者則謂夫人之加太不加太以夫之存亡爲别是尙以妻爲夫之附屬品非眞平等也其說甚辯然女子旣嫁必繫夫姓實際上固萬無離夫獨立之理即就夫人二字之義繹之亦不啻明告人曰是人也爲其夫某某之人矣未嫁之女不可稱爲夫人者即此故也苟以附屬品之說推之則父未亡而稱母爲太夫人不啻視母爲子之附屬品矣其說尤不可通此與以太爲尊稱之本意不幾相去萬里乎要之男女之平等不平等全視法律上之待遇如何不在區區文字之間也若但以文字解釋則夫者扶也妻者齊也可謂平等之至矣 
衞生 
[飲料化驗詳論] [  李龍淵]  
　　飲料爲人人必需之品一日三餐飲料佔爲要素雖然需用旣大衞生問題亦當格外注意蓋世上疾病之起於飲料不潔者十居五六普通人不注意飲料之衞生因而誤受呻吟　席之苦者何止以千萬計一旦癘疫流行吾國夙以不逭之天災視之死亡相繼慘於兵戈水旱旣不謀預防之計又不知臨時補救法一旦遭之惟坐待死亡而已所以上海工部局衞生處爲地方謀幸福起見對於化騐飲料尤不遣餘力蓋飲料之潔與不潔及飲之究竟於衞生有礙與否非先經化騐不能確定之本論共分四篇每篇詳論飲料一種共計吾人日常所用主要飲料四種即水類乳類酒類茶類是也每篇均先述化騐法及化騐所得之成績後論衞生使讀者知其然而明其所以然全論所述化騐法均爲作者在化騐所日常化騐所用之法故切合實用簡便而易行至於所論衞生皆根據化騐所得之成績而發所以一字一言靡不實際而切近吾人日常生活首篇論水蓋水爲飲料中之最主要者而亦爲备飲料中之主要成份餘均順其　重而先後論之 
等一篇水 
（取水）平常水之用作飲料者化學化騐者所需之水量二千釐已足容水之瓶灰綠色玻璃製者最佳白色亦可黑色者忌用之水未裝入瓶之前須先用少許濃硫酸洗滌之次以淸水洗潔之乾燥後即可應用倘急於需用欲將所化騐之水洗盪數次後即可用之水裝入瓶時塞須持在手中勿置地上或與他不潔物相接觸又瓶内裝水切勿全滿必使少許空氣存留於其内否則温度增高時水之體積膨脹瓶頸恐有破裂之患温度降低時水之體積縮少瓶塞必有固封難啓之不便裝水時以勿用漏斗爲佳裝入之水切勿與手指及手臂等相接遇 
如化驗之水爲日用自來水則必須先啓水管縱水流廢半小時後方可裝入瓶内如化騐之水爲河水或溪水或池水則下列數事當注意 
（一）取水之處（如中心岸邊後河邊等是也） 
（二）取不處下水面幾尺或幾寸（三）取水時之天氣（如新近有否下雨等尤當格外注意）（四）水平面較之平均水平面相差若何（五）臨近有否能汚濁所取水之種種不潔物如化驗之水爲井水則下列諸事當注意（一）水面與地面相距之尺寸（二）井深幾尺水深幾尺（三）取水處下水面幾尺（四）井之構造如何（五）臨近有否能汚濁井水之種種不潔物（六）大雨後井水曾否改變顔色（未完） 
道德 
[模範小學生] [  悅析]  
　　毓琪某小學之二年生也年僅七八齡一日放課回家面露不快之色旣抵家其母喜出一月餅予之琪急搖其手曰「我不啖此我不啖此」其母怪問曰「汝素喜此物今何爲不食也」琪緩對曰「兒今日在校授課聞張先生曰「我國膠州灣德人以曹州敎案以兵力强佔租爲軍港期以九十九年德人得此復經營靑島開爲商埠地當靑濟之尾閶扼膠灣之門户英德開戰日本藉口同盟遂佔領其地今須以三千萬元贖回此路期以五年惟能愈早爲愈妙」兒除三餐之外再食零點亦太不經濟矣自此以後請母親以兒所需之零點錢日積月累迨得相當數後兒願捐入籌欵贖路會以盡我小國民之責「其母聞此後始知其故亦允其所要求矣我國四萬萬同胞誰非國民之一份子誰不負國民之責者而黄口孺子猶知熱心愛國誠可爲學生之模範矣（乙種酬） 
經濟 
[經濟的衛生法四條] [  素]  
　　㈠徒步行走吾爲職務所覊終年間極少運動之機會惟無論至何地（本埠）苟非萬不得已往往徒步行走而不乘坐電車或人力車友朋輩多以節儉家目我而不知我有深意存焉夫徒步行走實爲吾人日常間最簡便而最有益之運動旣能鍜練體力活動血脈且可籍以促進消化作用增加排洩功能（徒步行走以後皮膚上常發出微汗）其利如是吾何樂而不爲乎 
㈡以白開水代茶茶葉中含有興奮劑吾人用之以爲飲料於身心上不甚相宜白開水則味淡性和功能解除口渴蕩滌腸胃是以吾常用以代茶想必有利而無弊也 
㈢睡時熄滅燈火燈火非氱氣不能發光而吾人亦非氱氣不能生活睡時熄滅燈火正所以節省臥室中之氱氣專供我人一夜間之吸取此事吾行之已多年自謂是一種合於衞生之習慣也 
㈣戒食糖果一日三餐吾人腸胃中之疲勞已甚若復益以糖果强之消化勢必困憊不堪况各處經售糖果之店肆又多不注意於淸潔此吾之所以决意戒食糖果而不敢大膽嘗試也 
上列四條衛生法非特有益於我身且能節省許多金錢積以歲月於個人經濟上不無小補今特表而出之以供衆覽焉（乙種酬） 
科學 
[說雲級] [  星實]  
　　雲之形狀千態萬别至不易辨但細加觀察亦常保持一定之原形據此原形得分爲若干之種類一八零一年法人ＤＡＭＡＩＣＫ分雲爲六種一八零三年英人ＬＵＫＥ　ＢＯＷＡＲＤ更加研究區分爲七種四種爲原形三種爲合形至一八九一年萬國氣象公會開會瑞典人ＨＬＬＤＥＢＲＡＮＤＳＳＯＤ與英人ＡＢＥＩＣＲＯＭＢＹ提出分類之意見經多數决議採用定爲萬國雲級此分類法於ＬＵＫＯＨＯＷＡＲＤ之四原級外加以四合級及五附加級（又分爲兩種屬於高雲者二屬於破碎雲者三）共爲十三階級各國皆遵守之 
第一類上層雲平均高九千米 
（一）卷雲ＣＬＩＩＵＳ屬原級雲以Ｃ　或ＣＬ　記之（二）卷層雲ＣＩＩＯＳＴＲＡＴＵＳ屬合級雲以ＣＳ或ＣＬＳＴ記之 
第二類中層雲三千乃至七千米 
（三）卷積雲ＣＬＲＲＯＣＵＭＵＬＵＳ屬合級雲以ＣＫ或ＣＬＣＵ記之 
（四）積卷雲ＣＵＭＵＬＯＣＩＲＲＵＳＯＲＡＬＴＯＣＵＭＵＬＵＳ屬附加級之高雲以ＫＣＡＣＵ記之 
（五）層卷雲ＳＬＩＡＬＯＣＩＲＩＵＳＯＩＡＬＴＯＳＴＩＡＬＵＳ屬附加級之高雲以ＳＣ或ＡＴ形記之 
第三類下層雲二千米 
（六）層積雲ＳＴＩＡＴＯＣＵＭＵＬＵＳ屬合級雲以ＳＫ或ＳＴＣＵ記之 
（七）亂雲ＮＬＭＢＵＳ屬原級雲以Ｎ　或ＮＢ記之 
附片亂雲ＳＣＵＤ屬附加級之破碎雲 
第四類上昇雲底千四百米頂二千乃至八千米（八）積雲ＣＵＭＵＬＵＳ屬原級雲以Ｋ或ＣＵ記之（九）積亂雲ＣＵＭＵＬＯＮＬＭＢＵＳ屬合級雲以ＫＮ或ＣＵＮＢ記之 
附僞卷雲ＦＲＬＳＥＣＬＲＲＵＳ屬附加級之破碎雲第五類高霧千米以下 
（十）層雲ＳＲＲＡＴＵＳ屬原級雲以Ｓ或ＳＴ　記之　　層雲ＳＲＡＯＬＯＳＴＩＭＴＯＳ屬附加級之破碎雲今略述各級雲之狀態如次 
卷雲爲分離散亂白色之雲呈纖維狀如羽毛如絲絮又或孤立成帶狀常由地平線横斷天空若一端收歛一端散開者然或擬之爲馬尾笤箒亦頗相似 
卷層雲爲淡白色之薄雲其形如白紗帳如亂蜘蛛網又如牆壁上糊一層石灰漿水往往成長列横蔽天空能發生日月之光環 
卷積雲形如小棉球如魚鱗如綿羊隊如泛於河上之冰片如船舶通過海面所起之泡色白無影或有薄影或麕集一處或魚貫而列 
積卷雲爲白色或灰色之圑雲頗似卷積雲但圑塊較大且呈濃淡之影 
層卷雲爲淡靑色或暗灰色濃密之雲或帶狀或幕狀雖似卷層雲但不呈纎維狀 
層積雲爲暗黑巨大之雲塊往往蔽滿天空時呈波浪狀由其空隙得見靑空雖其狀有似亂雲但不降雨 
亂雲爲暗黑無定形之密雲其邊緣破裂若鋸齒其色黑如墨瀋出現時往往降雨故一名雨雲此雲層分裂時常有細長之飛雲漂於其下是爲片亂雲 
積雲爲濃密之圑雲重疊湧出若棉絮若泡沫底爲平面上部若峯巒若圓塔夏季多有之所謂夏雲多奇峯者是也積亂雲其上部如峯如塔與積雲無異其下部則有暗淡之亂雲出現時往往有雷雨或降雹此雲上部有如卷雲之纎維狀薄雲是爲僞卷雲 
層雲爲無定形灰色之雲實　爲上層之霧冬季廔平行於地平線上而爲帶狀此雲若因風分裂則成片層雲（乙種酬） 
 
 
