# 1918 - 126 - 4916249

 

Page 1

 
 
   
 
 

Page 2

 
 
時評 
[徐樹錚力辭司令（冷）]  
　　東電徐樹錚力辭二路司令雖經段氏之勸而無效徐樹錚果存何心哉 
近來主戰最力之人非徐樹錚也耶身統大軍而爲奉軍之司令者非徐樹錚也耶旣主戰矣所統之軍旣入湘矣乃不親臨前敵而避於北京乾何耶不但不臨前敵併又力辭二路司令何耶此其心誠不可解矣 
或曰主戰云者主他人戰而己享其威權也苟必親臨前敵者人孰不畏死人死威權焉用焉　 
專電 
[北京電]  
　　徐樹錚之第二路總司令職忽堅辭不就（十三日下午一鐘） 
[北京電]  
　　張懷芝佳電言二路幹力盡失他軍無法指揮速催徐樹錚南下但徐因無餉亦辭第二司令迄未啓行曹張均懇准回省（十三日下四鐘 
[北京電]  
　　倪嗣冲電催開拔費措詞嚴厲謂究竟中央有無接濟誠意速電示倘無鉅欵撥滙敝軍萬難赴贛（十三日下午一鐘） 
[北京電]  
　　龍濟光在粤僅餘三千人械砲均喪失粤局大勢已全去（十三日下午四鐘） 
[北京電]  
　　奉軍三師長來京面授機宜並領開拔費（十三日十午一鐘） 
[北京電]  
　　政府電令各省支發欵項嚴格限制除軍警支餉官吏薪俸及地方敎育費仍按數照撥外其他可不發者槪行從緩俾濟軍用以維財政現狀（十三日下午一鐘） 
[北京電]  
　　政府電令滬盧永祥注意粤議會通訊機關盧請加撥接費（十三日十午一鐘） 
[北京電]  
　　陜督擅弛烟禁去電詰責限日答復（十三日下午一鐘） 
[北京電]  
　　孟鮑督等又皆來電請赦張勳（十三日下午四鐘） 
[北京電]  
　　王廷楨與府院接洽後將回浦（十三日下午四鐘） 
[北京電]  
招商局對江寛案要求組特别法庭取决（十三日下午一鐘） 
[北京電]  
　　瑞士公使定高爾謙（十三日下午一鐘） 
外電 
[哈爾濱電]  
　　海蘭泡可恃消息云該處過激當接俄京里寗氏來電詳述俄國中部危急情形而以俄京爲尤甚囑即以火車運往食物以抒其困（十二日） 
[哈爾濱電]  
　　哈巴羅夫斯克電稱納成斯克地方之過激黨因組織軍隊以拒謝米洛夫之問題與哥薩克人意見不合哥薩克人聲稱不願抵抗謝米洛夫故過激黨與哥薩克人之戰事即將發生（十二日） 
[以上路透電]  
[北京電]  
　　陸榮廷伍廷芳唐繼堯以下政客諸領袖聨名電致馮總統曰政府果不簽字於亡國之交涉又對於南北爭執之法律上及政治上之重要同題而有開平和會議解决一切之誠意我等即當停戰以應之聽國民最後之裁判（十三日） 
[北京電]  
　　張懷芝張敬堯連日電請政府任徐樹錚爲第二路總司令催其迅索南下但徐樹錚固辭第二路總司令之職雖經段總理之力勸亦仍無效（十三日） 
[北京電]  
　　前任外交次長高而謙有任駐瑞士公使之說（十三日） 
[北京電]  
　　張樹元報告政府云魯省匪勢猖獗已從今日起全省宣布戒嚴令且附言確月民黨暗中爲之主動云云（十三日） 
[北京電]  
　　昨日抵京之奉天三師長今日分别單獨進謁總統總理商議關於奉軍援蜀之軍事計劃及支出軍費問題（十三日 
[北京電]  
　　近傳財政總長曹汝霖有辭職之意次長吳鼎昌亦向總理面陳辭職之意已經總理竭力慰留蓋因各方面向該部索取軍費愈急財政愈形匱乏故也（十三日） 
[北京電]  
　　湖南北軍克復醴陵攸縣擊退同方面之南軍詎料常德寳慶相繼陷落而湖南西部復歸於南軍勢力範圍該方面之敗兵紛紛竄入長沙市民大起恐慌（十二日） 
[北京電]  
　　八旗官産處忽然增徵市内房屋 
稅其率至於數倍之多且因市民不理之故被拘禁者頗衆致商民異常恐慌已向司法内務兩部懇求保護聞兩部總長將此案提出國務會議云（十二日） 
[北京電]  
　　日本外務大臣後藤氏致電於英國外務大臣巴爾福氏曰余以本野子爵因病引退而就外務大臣之任日本嚴守日英同盟之决心可無須再向閣下聲言余與前任者等共確信我等協同之主張必獲最後之勝利且以於如此重大之任務得與閣下協力共事爲榮幸英外務大臣巴氏覆電云余甚歡迎日本之聲言大英國常以日英同盟爲維繫兩國關係之礎石亦至將來亦將永遠如是云（十三日） 
[東京電]  
　　憲政會東海十一州大會於十二日在名古屋開會憲政會總裁加藤高明氏演說其言及日本對華外交之語有云對華問題至今猶未見解决此何故乎現任内閣標榜以不偏不倚之能度對中國吾人固同具此種感想我國對於中國當以謀經濟上之發展與兩國之利益爲目的以扶植良好之感情於中國全境但現内閣之所爲未免有所偏倚現内閣於中國南北妥協問題果已有把握乎鄙見以爲日本對於中國不如取旁觀態度徐待大勢之推移此實最良之對華政策也云云（十三日） 
[東京電]  
　　中國留學　罷學回國之風潮日本生之憤激其原因由於爲中國報紙上過於誇張之記事所激動同時又因吾國警察施其非必要之干涉此種舉動似宜大加審愼提倡中日親善之士宜速組織一機關以謀兩國人士學生等互相接觸溝通意見冀將來不致再發現如此之現象也云云（十三日） 
[以上東方通信社電]  
[東京電]  
　　日本憲政會總裁加藤高明子昨日在名古屋市演說之大要如左關於中國問題聞外交調查會已議决欲妥協南北惟果胸有成案與否爲疑問日本何若取觀望之態度而徐徐待時勢之推移爲佳云云（十三日） 
[東京電]  
　　昨東京各報對此次中國留學生之返國問記充塞一紙國新聞論曰此畢竟起因於某國人之唆使者耳東京朝日新聞論曰其根本雖出於彼等之誤解然鑑於政府之優遇留學生方針宜有向以充分之說明時事新報曰（留學生激昂於故國時事之今時而警察官憲復亂加以干涉徒愈增其激昂耳）云云更指摘留學生之學校及客庽等之弊處批難己國官憲各種之處置兼戒留學生之輕舉又留學生問題已由中日官憲及有志者之說明已得釋其誤會其旣歸國者至昨日總計爲一百三十名餘則已中止矣（十三日） 
[以上共同通信社電]  
戰電 
[倫敦電]  
　　今晚海格將軍報稱今晨克里特河至扶末齊勒境之戰事終止時英法軍陣地已復原狀敵軍發砲猛轟後在亞爾貝爾與波桑柯爾附近進攻僅在亞爾貝爾附近受創後佔據廣一百五十碼之前鋒陣地防營一座北區天空有劇烈之戰事英飛機擊落德飛機二十二架逐走七架自失蹤者七架（九日） 
[倫敦電]  
　　海格將軍報稱英軍回攻奪回昨日敵軍所佔亞爾貝爾西北之地且俘敵數人松末河亞佛河流域及里斯河戰線各地辕敵砲隊頗爲活動今晚報稱維米河難白克境及狄克布區南面敵軍砲　尤爲劇烈昨日天空無雲飛機戰事或無間斷敵飛機中彈墜落者二十七架受損退回者十二架英飛機失蹤者六架（十日） 
[倫敦電]  
　　海格將軍今晨報稱英軍在洛克東北稍前進俘敵數人英軍在美爾維勒西面襲擊得利俘回數人獲機關鎗一架敵軍在伊泊爾東面襲擊失敗（十一日） 
[巴黎電]  
　　今日下午公報云昨日下午法軍猛轟經佔據格里斯凡斯萊公園俘敵二百五十三人内有軍官四員獲戰品甚夥雖經敵軍猛轟法軍仍固守之法軍在愛萊特河右岸等處作戰獲勝或敗襲擊之敵軍昨日法國方克中佐擊落德雙葉飛機六架今晚公報云格里斯凡斯萊及拉細尼與洛瓦容間有劇烈之砲戰（十日） 
[倫敦電]  
　　比國公報云德砲隊夜間轟擊尼曷卜爾境比國廠所與交通英軍是時方攻擊海濱（十日） 
[倫敦電]  
　　每日郵報瑞士通信員稱德國最近之運動媾和志在假瑞士以暗損美國三星期前德國圖由現寓日尼瓦之美國人希朗博士向威爾遜總統提出和議蓋希朗民所著和平之危害一書曾得總統之嘉讚而與結識也孟尼克之基特博士爲德首相赫特林伯爵之友曾偕和蘭主和派之凡第克氏晤希謂乃代表德首相與德外部作媾和之豫備而來並確告希朗氏德國和平黨將在聨帮議會佔優勢願轉逹威爾遜總統利用此良好機會基特氏又稱德國準備允諾以下　事一媾和會議若不提及亞爾薩斯勞蘭問題則德國擬予二省以自治權二媾和會議如不提及白里斯特里土夫斯克和約則德國可於數事讓步三戰後不得有經濟戰事四德國殖地必須歸還基特氏末乃言此次西歐攻勢爲成就和局之　後企圖云希朗氏怒斥特斯坻作此欺人之談謂徒足固美國人民作戰之决心美國人民非至普魯士黷琥主義已經滅除决不罷手基特氏乃流涙而退次星期復有德國航業界泰斗巴林氏之友蘇爾夫博士及某伯爵來謁希朗氏希朗氏閉　不見彼等乃用電話與希朗氏語今基特氏等均回　獨蘇爾夫博士因患腹疾留於瑞京病院希朗氏與每日郵報訪員討論此事謂彼信若輩今始恍悟美國擬作戰至已逹正大主　而後已云（十日） 
[倫敦電]  
　　海軍部宣稱昨日舊巡艦文狄克蒂夫號（五七五○噸）沉於哇斯丹船港二埠頭間出入口要衝封閉哇斯丹齊不魯日之役於是乃勝利完畢自四月二十三日攻擊齊不魯日後該巡艦即滿裝水泥作爲堵塞艦英輕艦隊回至根據地僅失摩托小輪一艘蓋因受損而由司令下令自沉以免落於敵手英軍死傷甚少（十日） 
 
 

Page 3

 
 
[倫敦電]  
　　奥甸現局仍危德報豫料奥相　時勒博士將辭職蓋關於南北斯拉夫人之騷動與其他種族問題已不能排解也斯拉夫閣員沙白勒博士因反對惡遇斯拉夫種人業已辭戰甸相維克爾博士宣布並及選選與權時謂能知匈國語文者始有選舉權此亦志在排拒斯拉夫種人（十一日） 
[倫敦電]  
　　每日電閣洛特丹訪員聲稱敵主軍現聚集三地點以備作下次之打聲蓋即佛蘭得斯亞米安　角意境陣線三處也今所未知者將先攻何處耳據現勢觀之敵軍至少將於二地點同時施擊待進行之際再　應以何者爲主要之决戰敵軍雖志在攻擊英法軍以得眞正之結果惟意軍陣線大約將有較攻勢第一幕更要之戰事發生意　陣線德兵雖少然德將指揮之奥兵其力之厚爲戰爭任何時期所未有魯登杜夫將軍施用奥兵已有效果今展其計盡運時期已至所可疑者彼之目白除牽制意境陣線協約軍使福煦將軍不能調動外是否尚另有圖耳（十日） 
[莫斯科電]  
　　德人在烏克蘭之專斷此間已發生甚大之印象深恐普魯士軍官之入烏克蘭國會僅肇其端不日或尚有更大類似之事各報詳紀德兵闖入烏克蘭國會使議員舉手而立以鎗口向之惟議長格魯斯乞夫斯基博士會起而爭抗烏克蘭閣員及國會當時圖於德人調和未果基夫德大使答稱時已太遲德人已在基夫施行嚴厲之檢查德警察擁入國會議長格氏住宅希圖逮捕之幸聞風較早故得逃脫議員某氏被拘而經開釋（十日） 
[莫斯科電]  
　　斯柯羅巴特斯基將軍實爲過激黨之巨敵其就任宣言書謂烏克蘭令得脫束縛實賴中歐列强之力中歐列强爲無敵之國云云書中並未云及與俄國媾和一節故料烏克蘭仍將興兵攻俄（九日） 
[舊金山電]  
　　航業家聲稱今在荷國口岸之荷船四艘平均每艘載重四千五百噸不日將加入太平洋航線經過澳大利亞菲列濱中國等處（十日） 
[華盛頓電]  
　　四月份協約國與中立國之船舶爲潛艇擊沉者共三十八萬一千六百三十一噸上年同月則有八十三萬四千六百八十五噸足見一年之間損失已減半矣（十日） 
公電 
[漢口紅十字會來電]  
　　上海紅十字總會商會各報館鑒敝分會於今日開劵頭彩一萬零六百二十四號二彩三千四百六十三號三彩八千八百六十九號四彩九千零九十二號五彩二張一萬六千八百五十號一萬九千八百一十八號對號單印成卽寄特聞漢口紅十字分會震 
要聞一 
[西報之中國時局談]  
[選舉問題]  
[外交問題]  
[英文滬報十二日]  
　　北京通訊略云國會解散將及一年際此時期中華民國竟無國會此誠世界共和國有史以來所未前有之事也迨選舉總統之問題旣已發生復古派始知選舉總統之必要於是生機垂盡之國會漸有復生之象復古派初擬以臨時參議院爲永遠立法機關嗣知如此辦法必招全國之反對遂决定舉辦大選舉今籌備法已在進行中矣第此次大選舉縱能依期辦成試問七省獨立不與聞選舉北京所召集之國會果能認爲有效否乎此種國會所選出之總統試問果能認爲全國之合法元首否乎且無代表者竟有七省之多將來法定人數必不能足不知又如何選舉總統也尤有可疑問者臨時參議院爲代表軍人之機關依此機關所編制選舉法而召集之國會可得謂爲合法否乎不合法之選舉何能解决難題哉中日共同出兵之磋商北京政府仍守秘密雖有反對當道置若罔聞據半官消息雙方所訂條件並不若外間所傳之惡但此說無人信之國務會議討論此事時外交陸總長輙託病缺席昨日亦然陸赴友人宴會食量如常談笑自若固未嘗病也記者欲察其眞相特訪與外部有密切關係之某員據云交涉尚在進行内容未便宣佈但無論條件若何外部總長决不與聞夫外交總長且不滿意於此條件而謂國民反能滿意乎近聞日人態度較前温和衆以此乃因東京政界將有更動對外政策或因之而有變遷之故或謂國民憤怒與日本軍事委員表面上之沉默亦大有關係也 
關於軍事之北京近訊 
[常德連日激戰]  
　　據某交通機關十日晚所得長沙電訊謂自陳復初師長回攻常德後常德方面庚青兩日均有激戰發生附近之龍陽益陽寗鄕湘陰各縣自庚日起俱已宣布戒嚴昨有交通部某參事自漢來京言武昌至衡山綿亘七百餘里所有住户不僅室宇皆空即門窗亦無一完具者又目見平江一處有女尸一千五六百具尚待掩埋嗚呼慘矣 
[江面南軍砲艦]  
　　聞政府於前日接宜昌吳總司令電稱敵軍於虁州巫山間之江面泊有砲艦蜀華蜀清蜀月蜀通　六艘我軍派江元江天江貞等四艦掩護陸軍上駛但虁萬以上敵勢甚熾云云 
[電諭馮旅援湘]  
　　湘西形勢日益緊急茲據某要人消息張勛臣督軍十日有一萬急之電到京歷述湘西危急之形勢參陸處當下對於此事曾詳加討論散會後除覆電湘督示以某項方略外並飛電催促馮玉祥軍隊趕急開拔前往以資援應聞政府先得馮玉祥青電一道謂職旅前奉電令援宜自應遵即準備今正在開拔奉曹使轉來電令迅速援應常澧究竟援應何處無所適從云云某要人言馮玉祥舊病復發想尚不致此 
[安武軍出發有期]  
　　安徽倪嗣冲督軍已定續派軍隊援助第二路茲據軍界某要人言倪督近日已將輸送卒募足擬於十五日以前將援湘攻粤各軍分期開拔又聞倪嗣冲九日致電府院略云安武軍行將出發共二十營以馬聨甲爲司令仍附第二路即以李傳業原部爲後路砲彈月前由皖向日本購足惟鎗彈請中央隨時接濟等語 
[張懷芝急欲歸任]  
　　湘贛檢閱使張懷芝對於第二路總司令一職决意辭去故醴陵雖經克復南軍並無前往之意而張使今又電逹政府瀝陳魯省匪串甚烈該省商民屢次電催返省懷芝因桑梓情切碍難堅拒不得已再請中央速令徐副司令樹錚承乏第二路總司令事宜懷芝俾得早日返魯殲降匪氛以清地方云云 
[又有奉軍入關]  
　　現在川湘鄂粤無處不歡迎奉軍無日不催促奉軍彷彿此數千里戰場之責任皆懸之於奉軍户上徐又錚氏之得意今日蓋逹於絶頂按奉軍爲六混成旅而其第五六兩旅尚未編制完備現以前敵需援太急政府當於六日先後電逹奉督促令速發茲聞政府已接奉督覆電略謂庚電魚電悉第五第六兩混成旅已令趕速編制儘於一星期内外陸續開拔入關援粤援川悉聽徐副司令調度可也云云 
[閩督電告軍情]  
　　政府接攻粤總司令李培芝閩督來電據稱譚人鳳帶隨員宋淵源蔣介石等十餘人已於日前抵汕頭專　圖閩計劃日内即往韶州以便取道直赴湘南請設法預防云云又聞閩督李厚基青日於漳州行營來一極長軍電略謂泉州爲閩省水陸險要特派下游剿匪督辦黄培松布置泉境水防另派補充第六團長史書年佈置泉境陸防云云又稱據諜　敵軍一面守潮汕一面攻閩西現潮州方面計徐連勝步兵八營機關鎗二連砲兵一營衛生隊一排汕頭有熊略所統之步兵六營砲兵一營機關鎗一連衛生工程各一隊其進攻閩西之敵由陳烱明許崇明統帶確有三十五營之衆云云十日又電政府稱攻粤方針大致均已議定擬將第三路總司令部設於漳州以便指揮前敵而期統一軍權 
[川北危急情形]  
　　自川省石青陽率師北進劉存厚部下已逐漸退却劉存厚陽日曾來一電路謂川局危險萬分泣懇切電管使尅日派兵兩團馳紮廣昭劍閣壯我聲援並就近撥濟厚軍子彈三十萬粒如逾旬日管援餉彈仍虚恐梓劍再失川局更難恢復事機迫切最後陳詞據該電文似盼管使救援甚切但管金聚庚日來電則仍有不能立時應援之意原電略謂接廣元劉督電稱鍾師因子彈告罄暫棄綿陽退駐劍閣請撥子彈並飭隊援應等因職軍兵寡彈缺何以援應究竟奉軍何時可以入川前請械彈務懇速發交楊參謀等運漢以供急和云云 
兩日之中央政紀 
[十日之府院情形]  
　　馮總統於十日下午一時到居仁堂辦公室被閱蘇川兩督來電二件二時以後曾約張仲仁秘書長至辦公室談話至兩小時之久五時左右退入内室張秘書長退公時間亦較平時爲早國務方面方立之秘書長則於上午九時照常到院發布十一日閣議議事日程披閱各處所來文電下午一時曾回法制局一次下午三時入府四時回秘書廳將命令發表四時三十分即回私宅各科辦事人員十日散值亦較早又聞馮總統十日午後二時臨辦公室披覽長沙漢口福州廣元株州南昌等處拍來軍事要電至三時延見前參政院參政施愚茗談約五十分鐘之久施君退出公府總統又閱重要文件數項因無要公遂於五時十分退入内室休息是日段祺瑞未到國務院所有各項文電均由張伯英帮辦於上午十時送至段宅中請示辦理其關於軍事重要來電段均親擬辦法其普通文件則皆照方秘書長所擬辦理聞十日下午發出軍事復電有二十七八件之多 
[十一日之國務院消息]  
　　十一日之閣議日程方立之秘書長於九日閣議散會後卽商承總理定奪聞列入日程議案中之稍重要者一爲邊防問題二爲籌撥奉軍赴川旅費案三爲籌撥各路軍餉問題四爲任命官吏案此外如參陸處應行報告之件及外交問題則照例定爲臨時動議十一日國務例會除外交軍事兩項要案仍歸臨　動議外其議案略紀如下一續議接濟各省及前敵軍費問題一討論防範西北邊防問題一陜督電請自行勸募地方公債問題其餘尚有任命官吏問題至陸外交總長該日是否出席與議尚未探明據某方面云陸子欣又擬辭去外交總長現職一委節陸因各省對於中日交涉多責備外交部無抵抗能力以致喪失國權其實此中情形殊有難言之苦感故不免又萌退志惟截至現在（指十日下午三時陸之辭呈確未提出而外間所傳陸已兩次辭職未免言之過早矣又聞兼財政總長曹潤田四日未至財部辦公昨經總統總理一再慰勸請其暫爲帮忙故於昨日仍到財政部辦公兩小時 
[十日之參陸辦公處]  
　　據某要人消息靳翼青將軍廕段兩總長陸張兩次長師嵐峯處長等十餘人十日上午十時齊集參陸處繼續討論援川辦法至一小時之久始决定變更作戰計劃以奉軍三旅積極援川次將規復湘西計劃討論片時决定電促馮旅趕緊開拔此外對於邊防問題曾加詳細之討論散會後曾發覆黑新各督重要軍電多起至下午三時以後始相繼散值又據某當局消息在奉軍之六混成旅入關之初原定計劃係以三混成旅入川三混成旅入粤嗣因湘鄂形勢緊急乃以預定入川之奉軍完全開往湘鄂一帶因此對於川省不得已而暫取放在主義故近日以來所得廣元劉存厚告急之電幾有數十通之多而中央竟無一兵前往頃因前敵某督軍連日疊次密電中央報告南軍最近决定之計劃對於長江上游（即宜昌以西）及粤閩方面（即詔安潮梅南雄一帶）暫取保守之勢於陜南川北各地則乘中央尚無準備决定以全力進攻以爲搗虚之主壉故滇黔各省重兵相繼集中於川北政府不宜專注重西南而輕忽西北等語段總理披閱此電後諭交參陸處詳細論參陸辦公處連日會議對於此事曾加以最細密之討論十日始决定變更作戰計劃對於放棄日久之川省將取積極援救主義并决定仍按照最初所定之計劃以奉軍三旅合力援川除電令現駐徐州之許蘭洲一旅即日開拔趕赴川北外擬另抽撥兩旅陸續前往十日下午已由專電處以此項情形分電奉川湘陜鄂各督及曹張兩使矣又聞參陸辦公處十日一日之間所辦之軍費案爲三百六十餘萬其額數之鉅眞可驚也（一）陳光遠請五十萬交財政部核（一）李厚基請二十萬照撥（一）陸軍部直轄各師旅月餉二百六十一萬七千三百零三元交財政部議撥（一）陳樹藩請追加勦匪經費五萬四千元案照准（一）鮑貴卿請領邊防軍費二十萬交部獲（一）馮玉祥請十萬交部核 
[北軍失守寳慶紀]  
　　湘西形勢日益緊急據某交通機關十日晚所得長沙電訊略謂譚浩明率兵進攻寳慶田樹勳旅長以衆寡不敵已向永豐鎭退却（一說謂係退至界嶺）比即急電請援張湘督聞訊後當即電撥軍隊一旅馳往援助永豐一帶日内當有激戰發生等語又據某使館消息亦謂寳慶業已失守長沙市面因而又生恐慌云云十日漢口曹宣撫曾有官電到京並稱田旅退守界嶺猶被圍攻待援甚切徐副司令到湘當有辦法等語湘省來電亦稱寳慶於九日失守現佔據該處之南軍聞係林修梅一旅云云張湘省於八日先來兩電報告此事一爲庚寅電略謂據田司令樹勳魚電稱我軍在向馬田與敵激戰據報十里牌方面敵又增加將士傷亡甚衆又校花坪方面有桂軍萬餘向寳慶前來乞增援等語除飭該司令無論如何寳慶不能退讓並電安武軍陳統領等往援外謹陳云云其二爲庚未電略謂據田司令樹勳庚電稱寳城無法支持擬暫退界嶺待援等情除再抽隊往援外懇速催奉軍來湘以維大局云云 
[杭州快信]  
[軍界消息援閩出征隊四團一營全部業經開抵漳州其餘各]  
步隊亦陸續由厦門前進刻下尙未接戰 
[高檢廳陶廳長擬派員分赴各屬調查監獄内容爲各管獄員]  
考核成績不日將有大批委定 
[浙省六年度敎育統計表迄今尚未造送昨又奉部嚴催]  
[鎭海砲台總司令張伯歧昨呈報已於眞日出巡綏遠宏遠等]  
各台要隘以重防務 
[嘉興統捐局自徐時勉接辦後極力整頓上月份比較已盈長]  
二千餘金財政張廳長異常奬譽推爲浙省榷政第一能手 
[西湖遊覽會開幕已届十天（原訂兩星期）除開支外所得賑]  
欵僅餘八百金左右較上年相去懸殊現又擬於新市場繼續舉行 
南京快信 
　　蘇軍第六混成旅長張宗昌昨電李督劾王某程某兩團長治軍不力臨陣脫逃應嚴處分以維軍紀 
　　援贛之倪軍尚未出動日前開抵浦口之六營准明日由利濟安豐金甌三艦運赴九江 
　　林日使業於昨（十二）日由寗乘嵯峨艦赴滬李督派何參謀長五副官長齊省長派蔡政務廳長曁各機關長官送至江干 
　　李督昨電京促施愚回寗供職 
　　王巡閱副使業於昨日出京回浦 
　　李督捐欵五千元賑湘 
　　李督因駐滬探報黨人最近計劃特飭齊鎭守使王警廳長楊憲兵司令加意防範故近日輪埠車站城門旅館客棧盤查極嚴 
　　部派江蘇選舉視察員陶思澄聞與安福俱樂部有關 
　　省立各學校因近日天氣清明學生均放假舉行春季旅行 
　　省議會臨時會開會期已迫各屬議員到者已有七十餘人 
　　北京清華學校招考新和符敎育廳長令各屬選送學生來省試驗以便咨送入校肄業 
　　省署昨令省警廳在車捐項下撥欵興修覔渡橋以利行人 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南北妥協之動機]  
[中央代表業已南下]  
　　中央政府之對南方針暫趨於妥協之途茲據某方面所探消息其大槪如左北方主戰派領袖如張作霖徐樹錚倪嗣冲等之主張依然極其强硬痛論絶對有能妥協惟近由岳州長沙方面所遞到之多數報告莫不詳述其慘狀如現下岳州之現狀即可窺其端倪蓋該地之街市曩本極爲繁盛現在滿目荒涼已成灰土刻下城内竟不得駐宿一兵又該地之富豪從前本極奢侈現在所有之財寶悉爲軍隊所掠奪竟至流爲沿途乞食之徒如婦女之輩莫不爲南北兩軍所强拉佔據各軍司令均無力彈壓制止其慘澹之　形殆非肇墨所能形容段總理最近迭接是項慘澹之情形極受刺戟希望平和之心悠然而生無論主戰派之如何諫阻亦决計圖謀妥協第此次妥協祇與陸榮廷握手絶不置廣東政府於眼中現中央已特派某氏爲代表密往南方與陸榮廷密商一切聞該代表業於一星期以前首途前往惟陸榮廷與中央之竟見將來究竟如何非俟該代表與陸氏會見後不能明白而據中央之所自信似以爲必可告厥成功云 
[北京商界之大痛苦]  
　　北京八旗官産處因欲增加房租與各商店交涉業已多日查該處所管各房産其基地雖屬官有而地上建築物則多屬商人自行建築且有經數手改造或增加者故地租向來低廉即欲增加亦有定章限制（定章不得無故增租且不得增至原價十分之四以上）今當時局未定商民凋敝之時而官産處忽行自定章程强迫商民承認否則封閉拍賣置商民自行建築之房屋於不顧其增加房租之比例更爲可驚原價每月租五兩而陡增爲每月一百五十元又有原定每月銅子十二千（即一百二十枚）而陡增爲每月四元且尤奇者謂須預繳三份或六份商民小本營生者豈不陷於破産因是不得已相約哭求於李步軍統領家内李統領人素慈和加以安慰商民乃叩頭道謝而出此爲前數日事然李統領雖口頭應允而官産處之雷厲風行如故幾經還價有由一百五十元而讓至八十元或五十元者然亦已增加數十倍或十餘倍之鉅商人誓不承認此種違法之苛征不得已控訴於司法官廳旣經受理以通知書請該處答覆而該處拒絶之言本處係奉大總統令所設之獨立機關不受法庭之干涉九十兩日卽派出游擊隊多人將商掌櫃四十餘人盡行逮捕管押十日更派人看守二我軒照相館之門口又有某店其父不在家即將其子捕去商會中以被捕者家族百餘人之哭訴不得已公舉代表遍謁内務總長財政總長聞錢總長及吳總監均以此事有碍市面曾提出於前日之國務會議而十日被捕者依然未行釋放有某店主家屬不知何故以爲重大案情竟至自尋短見懸樑自盡其慘無人道之狀態不圖於中央政府所在法令森嚴之北京見之且官産之意義其納租非如租稅之有强制力國家係以私人資格與商人立約安能無故逮捕如待大盜京師總商會恐釀成意外風潮十日下午二時特開會議到者百餘人議决一面勸導商人維持現狀以待解决一面仍向官廳哀訴取銷此種辦法釋放被捕商人不知與官産有直接關係之財政總長及以内務而兼市政督辦之内務總長對於此案亦有公平之辦法否也 
[天津商會聨合會開會十五誌]  
　　全國商會聨合會於十日下午二點三刻開會由楊副會長主席報告會員出席者三十三人繼則按照第三次大會議事日程開議第一案爲江西設立官中領帖弊害叢生呈請取消以蘇民困案由審查員王道鋒報告審查結果表决無異議第二案提議設法平糶順直災民案由審查員宋景鏞報告審查結果王元貞主張宜推代表與曹省長熊督辦接洽石毓崑表示意見馬炎文主張宜推請天津總商會正副會長代表本會與曹省長熊督辦接洽付表决贊成第三案贛省事務所請恢復民國元年贛省所行之派員監視釐卡成案並由本會徵集各省事務所意見仍請討論以資解决案由本會文牘員宣讀說明書表决付審查第四案爲七年度公債旣係償還中交借欵理合禀懇政府燬銷兩行舊鈔限制發行新鈔以蘇民困案由提議人石毓崑說明理由討論終結表决付審查三時半閉會 
[庫倫形勢之危迫]  
[陳毅又來告急電]  
[庫政府希望出兵]  
　　庫倫都護使陳毅連日報告俄過激派侵入庫境勢甚危急政府非常注視前日閣議曾提出有重要討論亦可知其情勢重大矣昨聞政府又接陳使飛電告急報稱庫倫恰克圖烏里雅蘇台等處俄過激派勢已布滿事機萬急請飛飭烏德滂江之騎兵趕緊來庫以資鎭攝並稱庫政府亦盼望中央出兵云云聞此電决於十一日閣議提出討論如何應付當視該日閣議之結果如何也又據國務院消息關於出兵庫倫一事星期四日閣議雖未議有具體辦法但以如果派兵則外蒙幅員廣大調兵籌餉等事不得不預先通盤籌劃當决定先令陸軍參謀財政三部切實會商又一消息政府於十日下午二十分又接陳使中密電計四百四十六字報告俄過激派强迫庫倫自治政府加入該黨如不允當即索還前欠之五十萬盧布請示中央宜如何消弭之云云 
[公債票出路計劃]  
　　七年内國公債自五月一日發行以來銷路不暢當軸者極爲憂慮現已决定先由京内外各行政機關在職人員酌量搭發債票雖經提出閣議兩次確未議定具體辦法茲聞段總理親自擬定搭發債票計劃略分數端一每月薪金在四十元以内者免搭債票一每月薪俸在一百元以内者搭給債票一成一每月薪俸在二百元以内者搭給債票二成一每月薪俸在二百元以上四百元以下者搭給債票三成一每月薪俸在四百元以上六百元以下者搭給債票四成一每月薪俸在六百元以上者均搭給債票五成 
[愁雲慘霧之湖南（長沙通信）]  
　　湘省　事於曹錕撤退直軍之時曾稍稍作一頓挫及經漢口會議之後又復積極進行茲將最近兩軍情形錄之如次南軍之不戰而退出衡陽雖因實力不充然亦爲一種戰略其原定計劃擬於退出衡寶之後令左路亦同時疾退俟北軍怠不爲備時再奮死衝鋒前進將已失各地作一次奪回再於此時另派一軍横出湘潭之朱亭一以斷　衡北軍之歸路一以進逼潭城以窺省會又另派軍警若干改裝來省分伏城廂内外但得南軍抵潭之報即預備奪取駐省北軍子彈鎗枝以爲内應布置旣定遂令馬濟之軍由茶陵急進故當上月二十七八等日南軍即出茶陵復攸縣據醴陵逼株州湘桂之衆則由醴陵間道而出直趨朱亭北軍果不及防紛紛敗走其分派來省之軍隊警察先後亦到千人斯時省城情形實已危險萬狀苟奉軍遲日抵省則南軍計劃可以成功刻下南軍仍據株州朱亭各處與北軍奮鬬至北軍方面於上月二十三二十五等日先後佔領寳慶衡陽以爲南軍必不能再戰軍心旣不免驕惰防範即因而懈弛及聞左路北軍忽然失利當時不知虚實乃急急退走惟在衡陽方面者以有朱亭南軍之梗阻未能退下至左路軍隊則退敗至省絡繹不絶幸奉軍隨卽到湘比時開赴前方始能將南軍堵塞至在衡陽之北軍以旣不能退則仍舊分道進攻耒陽祁陽據督軍署傳出消息謂耒陽祁陽均已攻克湘軍師長趙恒惕並已嘔血身亡株州方面之北軍亦已戰勝云云惟頃得消息株州地方又已被北軍放火燒燬且已敗退二十里云云準此以譚則奉軍亦不過如此總之湘省近來戰事兩方均在進行之中交戰之區不下四五處各挾其沈舟破釜之勢以相奮鬬也 
湘省近數年來屢遭兵禍人民所感之痛苦早已書不勝書然所受痛苦之深尚未有如今年之甚者當聨軍退出長沙以後兩方軍隊到處擄掠姦淫其詳細情形業已迭誌本報乃近旬之聞北軍之種種行爲更有甚於姦淫擄掠者茲略述數事於左以見其慘酷之一斑左路馬濟之兵縣擬乘機突出遂先派兵卒埋伏醴陵當北軍由攸縣退出之時醴陵伏兵乃改裝而出俟北軍行過其前即突起攻擊致北軍之死傷者爲數極多北軍旣墮其計中竟遷怒於一般小百姓其退出醴陵之際乃到處放火逢人便殺致醴陵地方屍身枕蕭慘不忍言大好商場盡成焦土茲聞湘潭縣屬之株州又被北軍付之一炬省城自上月二十九日之炸彈案發現後當道者卽極爲驚心遂密佈調查從事偵捕並通令駐省各軍隊一體嚴拿於是一般北軍遂藉此大爲滋擾對於湘人任意拿捉前有省立甲種工業學校技士某因須起造工場預先測繪地址不意被北軍警見指爲南軍偵探遂拿解警察監不問情由即予收押及校長蔡湘前往保釋又將蔡湘一併看守後經地方士紳多方陳說始將蔡湘開釋甚有平白無故被其指爲匪人而遭逮捕者即幸而不遭逮捕亦必將其身邊所有搜取一空然後重批其頰始行釋放若身邊絶無所有則必任意毆打至於寸骨寸傷而後放去間有以惡聲相向者即硬誣爲南軍中人置之死地或强指其青色對襟短衣爲南軍暗記或强指其所帶銅錢若干文爲南軍暗記日來湘人之無故被其侵害者指不勝屈以自命爲國軍者而有此種種野蠻暴虐之行爲亦罕觀之事也 
[返攻聲中之昭廣（成都通信）]  
　　川省劉存厚返攻之說宣傳已久但均得諸道路傳聞無确實之表見頃聞連接昭化三函述昭廣最近之風雲如次第一函云四月八號廣元劉前督軍調援兵范團長由平武抄過三磊壩靖國軍十營杜連長聨三拿獲伙夫夾帶該督之命令四件　係四川督軍大印其原令如下一昭化之敵約三連向張家灣我李支隊射擊我支隊刻在張家灣白塔一帶抵抗二本軍以鞏固廣元待援恢復之目的着該團長火速派兵二連扼紥大石關子向昭化之敵警戒其餘部隊卽由該團長率領限本日飛速來廣待命三中央及管鎭守使確已派兵來援由京經陜　濟我軍子彈已由子午谷道運解來川現已請管鎭守使就近撥濟四長沙岳州早經北軍克復張檢閱使所部已於上月勘日抵宜昌現正準備進攻虁萬（劉欲鼓動軍心故如是云云）先是劉存厚派人與靖國軍交涉許以兩團之兵移交靖國軍往來饋送極表同情迨七號靖國軍探得劉氏調來范團長又聨絡北軍援助始决意進攻靖國軍喻團長海青葉營長承宣於七號拂曉進攻廣元喻軍兩連餘人由河西攻進克復河灣場擊散敵軍一營之多奪獲鎗支擊斃敵人十餘名佔領廣元對岸之烏龍山直攻縣城葉軍由河東攻進克復張家灣二龍山一帶奪獲鎗四十餘支擊斃敵人二十餘名生擒十餘直　城下戰鬬三日靖國軍人雖甚奮勇無如廣元北路各城雉堞高聳四面平原二水環繞城銜東山高於附近各地恐一時難於攻破第二函云劉前督軍到廣元後屢派員到昭化向靖國軍第十營葉營長交涉要求將其餘衆編入靖國軍葉營長拒之於本月六號侵晨完全開赴廣元在昭廣交界之張家灣地方與劉軍之李支隊接戰約八小時劉軍傷營長一人死連長排長各一人兵士死傷甚衆葉營奪獲機關鎗一尊步鎗約有兩排之譜劉軍力不能支遂向廣元城内退却七號侵晨葉營長直抵廣元城下以大砲向城内轟擊城内人民異常驚恐各紳商遂舉代表向雙方要求　戰葉營長恐人民生命財産大受損失徇代表之請於八號仍率隊旋昭現關雙方正在交涉如交涉不妥葉營仍當猛力進攻第三函云駐昭化之葉營於十三號奉鄭總指揮命令停止進攻總指揮對於劉軍擬暫取防守態度有彼此互派代表交涉說聞昭代知事張伯英現兼　靖國軍總指揮部一等參謀聞有辭不就　說鄭指揮於本月十一號率隊駐劍門關十三號赴昭化縣北大路各軍戒嚴業已斷絶交通 
[國會通過改組軍府案之大激戰]  
　　四日爲國會非常會議開議軍政府改組案吳議長宣告開會後羅委員長家衡登台報告審查會之經過及修正案成立之理由大致謂修正案之内容係採取各方面之意見而成以求軍政府與護法各省團結一致以與非法政府對抗審查會無甚修正不過整理條項文句而已所增修者一爲各部二爲政務會議所屬之參軍處總務處各機關云云秦君廣禮發言謂本案違法根本上不贊成湯君漪發言謂古今萬國無不可修正之法法之有特别修正之規定者從其規定無特别規定者則依原法議决之手續修正之此萬無疑義者云云於是焦易堂葉夏聲童杭時丁象謙凌鉞等相繼發言均不贊成改組者又有宋楨李華林陳光勳諸君及審查委員羅家衡湯漪等皆主張修正案之成立者其間秩序稍亂旋復常狀乃付决决第一表决由焦易　君提議俟至六月十二日乃將修正案通過起立者少數第二表决爲贊成審查報　依院法付第二讀會起立者多數秦廣禮君提起疑義乃付反證表决吳長宣告反對者起立起立者二十八人少數於是此幾經頓折之改組案卒得一最後之解决矣是日出席議員九十餘人贊成反對兩方均表示决心故解决頗爲迅速更有一事附記者是日莫督軍因外間謡言頗多特令軍警密爲防範某君大爲不平質問吳議長議長宣言本議長以廣東爲護法區域民國文明之先導乃不意有所謂公民團干涉議員言論之函件傳單之發見故不得已請地方長官對於議員之安全加以保護使議員諸君之自由得以鞏固實無他意於是衆意釋然遂次討論本案至解决而散　 
七日國會非常會議開議出席議員二十一省共七十七人二時國會吳議長主席宣布開會畢首由軍政府代表居正宣讀孫大元帥辭職書並謂孫中山决意出洋遊歷云云次由焦易堂秦廣禮吳宗慈等次第發言大致謂大元帥之辭職無非因改組一案發生然孫之辭元帥實與西南大局及外交有莫大之關係追憶客年孫氏如許艱辛電召我國會議員來粤開此非常會議以有今日今改組案雖已大體通過二讀尚未成立總裁尚未舉出而孫辭元帥職則西南護法無人本議員擬通電各省挽留勿准其辭並請暫緩開二讀會請付表决贊成者少數湯漪謂改組案已得各方面同意故不辭勞苦經營數月審查數次提出大會討論已經表决得多暫贊成今日明明爲二讀會事關重大豈可停頓云云童杭時劉芷芬謂昔日我國會非常會議舉出之大元帥除今之大元帥外餘未就職自改組案發生中外人士非常注意一經二三讀便爲議案到時能否得岑西林唐　賡二君同意倘不允贊成諸君試思是否又再改組李議員則主張先電西南各省徵求同意候復電贊成然後開二讀會亦未爲遲也湯漪羅家衡謂軍政府之組織未得各方同意故有改組並屢接唐彚賡來電請速謀西南緝一機關何必通電徵求又多一番手續如謂通電則候二在讀　經過自必通電布告成立至於今日之二讀則萬難變更也吳宗慈復謂如要開二讀會即請先通過准孫辭職童杭時謂先開談話會討論孫之辭職本員以目下萬不能仟孫辭職必須候各省復電贊成總裁舉出新政府成立再行提義一時兩方遂起衝突吳議長制止片刻童吳則頻頻呼議長請先通電後開二讀會湯羅等則請立開二讀會此時反對與贊成再大衝突秩序大亂議長逼得退席贊成派亦隨同議長出議場祇餘反對派二十六人在内即舉李文治爲臨時議長各議員仍議定先開談話會討論大元帥辭職問題及通電各省再開二讀會時已六時遂散會又一訪函云昨日非常會開會審查孫中山告辭大元帥職一案有泰廣禮提議將孫氏辭職咨文却回不允許中山辭職當時駁論者多人言龐雜莫衷一是繼復有華僑粤籍議員劉芷芬主張俟軍政府改組案施行後始許中山辭大元帥之職赞成此主張者頗居多數旣而改組軍政府案開二讀會有謝持提議通電各省各軍改組案擱緩置議一致挽留孫中山午時議場上秩序更亂甚囂塵上發言無章舌戰激烈紛歧莫辨穩健派的以謝持提議顯係與原日通過改組案自相矛盾多不敢附和以故通過劉芷芬提議一案謝持提議一說留待後日開茶話會討論 
孫中山致國會辭職咨文云爲咨明事查軍政府組織大綱修正案經於本日貴非常會議議决通過文於大元帥日職期内雖自愧德薄能鮮幸尚無負貴會議之付託茲特向貴議會聲明辭職所有交代軍政府事及解散現在服務職員兵士等辦法自應另行提案咨請貴會議决此咨國會非常會議海陸軍大元帥孫文中華民國七年五月四日 
國會議員居正昨提出懲戒議長吳景　違法縱　警衛毆辱議員案云爲提案事茲因本月四日爲大元帥辭職公文已交本會當日議長並未報告正以事關重大未可延宕於本月五日復晤議長請求於六日開會始允終悔不知是何居心并謂開會　否本議長自有權衡正與之理論彼竟挺身而起聲色俱厲頤使其住堂内警士肆行横暴於正加以毆辱當時幸有鄭君愾辰覩此怪狀異常憤激大聲吼退否則重遭毒手而議長復佯爲不　毫不制止查國會警衛本係維持議會秩序保護議會公安而設豈能用爲議長個人厮僕視爲議長箇人爪牙濫逞强暴擅作威福且議長身在院外尤無指揮警察之權乃議長日前不經院議許可即擅調地方軍隊曁武裝警察到會監視議員逞個人之私意託保護之美名已屬濫用職權措置乖謬甚至近於招待所之固有警察而外又復調聚重兵日　監守國會警衛則用以保護彼個人私室左右拱衛尤復縱令肆行横暴毆辱議員而各招待所則又悉置不顧一委之地方軍警不知議長對於國會對於議員此種自由行動根據何種法律事關議員人格國會尊嚴若不依法提出懲戒則後此議員諸君皆將人人自危軍警對於國會亦得任意干涉大局前途何堪設想謹依院法第二十一條提出懲戒案應予依法懲戒敬候公决提案人居正連署人葉夏聲秦廣禮舒祖勳　佑慈王鑒黄元白袁弼臣范鴻鈞盧仲琳丁超五鄭愾辰田永正劉芷芬詹調元王欽宇周震鱗陸堃　爕陽角顯清禹灜謝持李文治鄒魯蕭輝錦薛　樹　鯨趙誠李正陽劉炳蔚丁象謙等共四十二人又聞此案經人調處兩方均以事出誤會願從和平解决昨早吳議長即在某酒店宴會各議員藉以解釋一切此案諒可不至提出討論矣 
張開儒電云崔秘書氏鑒並譯轉衛戍總司令固卿先生鈞鑒密聞改組事國會本不通過嗣以某派用兵壓迫即行通過云云夫北派以兵威迫散國會我輩始興師護法今南方亦以兵威圍迫國會改組此合法政府尚何掛此護法之假旗幟以討北廷爲此種蹂法亡國之行儒實不忍覩如果成爲事實請商諸固老大家寗投誠於干木生尚覺彼善於此否則只有同歸於盡儒心安矣開儒叩魚印 
[廣東最近之戰局]  
[李烈鈞率兵援韶]  
　　李總指揮准於三日督師出發聞先日李接有南韶張鎭守使電謂北軍以大部來攻我軍退保始與敵燄極猛請速率部北上厚備軍寶來韶共商作戰三年抱負此日可期切盼速發等語李准電後即行入謁督軍磋商大計均已就妥 
 
 

Page 7

 
 
所有現防韶州各營并新添之各團營均歸遺調以資作戰當由莫督手諭軍庫撥子彈數百萬砲彈數十箱於二號入夜時運載完竣李即於三號晨在天字碼頭出發各機關文武員弁咸至送行莫督代表郭參謀送至碼頭握手而别李乘輪統率各軍至黄沙轉車北上各軍異常整肅又聞李總指揮此次統率大軍援贛識者無不深慶主將之得人當李總指揮未出發之前曾將手擬之對贛軍事作戰計畫一巨册送交莫代督閱覽李總指揮爲江西人對於該省地形早經熟識而韶州一帶地域又爲李於丙辰討龍時慘淡經營之地故該書内容規劃至爲週詳對於勝則如何進行退則如何防守尤有明確縝密之計劃書内並附有精細之軍用地圖十餘幅均關於前方作戰之主要地點者莫代督披閱後以李所擬計劃算無遺策已决照此方略進行並聞李所擬定之作戰計畫若能悉照遵行則北軍之平實可必操勝劵矣 
[陸榮廷賞犒討龍軍]  
　　武鳴來電云永州探送譚聨帥廣州莫督軍李總指揮協和韶州李總司令陽江探送林魏劉總司令行營探送黄總指揮劉總司令逹慶韋正司令肇隆欽州曾總司令馮黄兩督辦馮統領梧州馬統領青平沈劉總司令呂正司令鑒冠南勘午二十八電均悉我軍自克廉江乘勝進攻安舖遂溪次第收復具徵調度協宜奏功神速捷報傳來無任欣　希邕軍署由銀行提疑一萬元發交該總司令妥爲犒賞以示奬勵逆軍勢窮援絶紛紛逃潰仰仍督飭各軍分路窮追截擊務須殲滅母使竄逸以免後患併會同林劉各軍迅將雷州徐聞尅日攻下以竟全功續盼捷音榮廷卅印 
[高州道署搜出砲彈]  
　　高州來電云巧皓哿電計逹箇日由道署二門内左偏屋隅地下檢起退管速射各種砲彈計共八十餘箱均係龍逆棄逃之物逆賊狼狽可見一斑茂名由知事已逃馬日據團保局將收存茂名縣銅印信一顆呈解前來當經驗收令併電陳劉逹慶叩養印 
[譚浩明由湘來電]  
　　譚行營來電云迭得日公協公印公各電討龍各軍連克堅城高雷全境以次肅清協印兩公已先後班師分出湘贛不勝雀躍自龍劉分擾粤蜀牽制義師未能早靖國難自劉逆平而後滇黔川聨軍始能分出陜鄂茲者屠龍又告成功西南之幸民國之福也專馳肅電恭賀捷禧此間聨軍攸縣一役將敵一師兩混成旅又安武軍十五營完全繫破斃敵横屍遍野奪獲炮鎗及各色子彈輜重多至不可以數計天佐民國聚敵而殲捷報與時機相應亦可慶幸并以奉聞浩明冬印另電云成密南雄失守粤軍岌岌當令湘軍趙劉兩部會攻攸縣粤軍馬部回顧韶邊浩明退駐永州途次得粤中各電南雄業已克復龍孽亦已肅清各軍可以先後出湘當即飛令馬部及鄂軍李部協同劉趙所部猛撲醴縣之軍現據馬總司令朋亥會同各軍業已克復攸縣直薄醴陵殺賊奪械多至不可勝數現在計劃俟醴陵克復後即直攻株州等情刻令全線同時反攻應請協印藻諸公速提全勝之師分出湘贛連兵並進共奏膚功無任盼禱浩明檢 
[四川方面之援陜聲（成都通信）]  
　　川中自劉存厚退出成都後戰事於焉暫息現聞劉在川陜交界之廣元曾組督軍行署意圖反攻有密電致駐川一二三各師及湖北王占元陜西陳樹藩各督軍與之聨合此電爲此間當道所查獲特下動員令向成綿方面進行一可　陜一可示威惟一二兩師僻處仁壽井研榮縣威遠各縣所有交通已爲簡資兩陽之滇軍遮斷聲氣不能聨絡所最可慮者爲駐綿德兩陽之三師日前竟傳三五兩師業已開始衝突後經調查確尚未動三師師長鍾體道現已表示宣布援陜熊特委以第一路司令之職當事始時三師五旅長龍光曾在成都以飛火急電勸綿陽鍾師長云頃日紛傳成綿間將有戰事光往謁錦公唔六罡據云此間誠無用兵之意惟檢得劉前督有電勾結某某有反攻成都之說爲川計爲防衛計不得不然光竊思軍隊彼此接近誤會可虞戰禍若開民不堪命息事寗人萬難再堪據當道云决無用兵意思足爲信證故兄若能向當道爲極誠懇之聨絡最堅决之表示請即北伐以厲進行縱尚有他事相稽光願代勞前往固我西南庶幾戰禍可紓實力亦得保存吾川地勢當然唇　相依一致護法或利或害請兄熟計速决臨電惶悚不勝待命龍光叩佳鍾師長卽回電云成都總司令部轉龍灼三先生鑒佳電悉本師宣布護法以後移駐龍綿竭力收束部伍靜待錦公命令某公在綿貌合神離兄所目睹旣不能爲虎作倀又不肯落井下石此種苦衷當爲賢者所諒且某公對我三師感情素薄去後毫無關係反攻成都從何說起近聞新漢中潼增兵正滋惶惑適接尊電始悉誤會伹弟向來主張人卽未知兄當盡悉如錦公不以弟爲不肖畀以北伐重任朝下命夕出師并當通電表示以昭誠信望即轉逹錦公如何盼示體道叩佳龍旅長又去電云萬急綿陽鍾師長鑒頃總司令有電致兄任爲靖國軍援陜第一路司令官極推誠相與請兄即刻預備北伐關防不日頒下所有餉械接濟光就近商承總司令辦理如何速覆光叩眞印 
[安徽省議會之激戰]  
[否認鹽斤加價案]  
　　安徽省議會倪系議員徇倪嗣冲之請提議鹽斤加價連日經省蕪曁六十縣分商會紛請否認函電交馳記者以爲該系議員天良决不喪盡但能捱過一二日即蒞閉會之期此案總可無形取消留待新任議員討論乃昨午忽傳今日議會仍開議是案業已運動成熟通過後保簡任職者若干人保薦任者若于人另提三十萬作爲酬勞金云云因至該會偵查動靜時計已報三時五十分而簽名報到者僅四十人跑法定人數尚少十六人該系議員至畫到處逐一指點人數向外盼望而議長柳汝士則大駡反對派謂今日如此重案竟相約不來副議長趙繼椿更跳呌不休并令衛兵阻止到會議員外出今日雖至夜十二句鐘亦不能散會云云未幾鐘鳴五下而反對首領呂志元到矣議長發言改爲特别審查會（呂又爲審查會長）遂相率登樓禁止旁聽但遥聞呂議員激昂慷慨發言最多於是和解聲嘻笑聲呌囂滿室又不能得其詳記者乃赴院中吸取新空氣藉消積悶而呂議員適下樓但見其面赭音嘵知其疲勞過甚遂偕之出約至鄰近桂殿華議員私庽小坐袖出所擬審查咨覆省長否認結果底稿見示大旨謂民生凋敝每斤加價二分未免擔負太重應請俯恤民艱另召資本家集股開辦煉鐵廠及因利銀行並云鄙人辭議長不爲辭校長不爲退爲閒散議員今復奚所戀棧當以去就爭以謝三千萬人民言尚未盡而調停使者崔某張某適到記者遂與呂議員握手道别 
[江北商會聨合會反對新稅（清江通信）]  
　　江北改釐爲稅經江蘇財政廳通飭各處於五月一日起實行江北各商因之羣起反對其反對重要之點一比較舊稅約加五倍之多二蘇地之貨運銷寗地者須加稅一道三洋票子口等貨亦須納落地稅一道因此三種原因於　商人運貨困難良多故肯由淮陰商會王文藻發起通電各縣商會徵求意見以便合力對待嗣據江北各縣商會復電均認該新稅窒碍難行各派代表來浦開一江北商會聨合會公同討論辦法因定清江商會爲集合之所籌備一切開會事宜一面電告天津商會聨合會請其暫緩閉會俟此間反對議案議决後即派代表到津聨合向政府力爭現在各縣代表到會者寳應商會代表鮑植之儀徵商會代表周茂如青口商會代表許石生鹽城商會代表宋潤生沭陽商會代表張子壽宿遷商會代表周俊臣東海商會代表馬子廷睢寗商會代表田壽臣淮安商會代表陳木庵沙溝商會代表花藝圃　灣商會代表鄧築之泗陽商會代表徐某等到者共十五縣其他八縣即在一二日内到浦此次聨合會之範圍計共二十三縣現在已逹過半人數即於本月十日先開預備會一次議决先電省長與天津聨合會電省長文云南京省長鈞鑒江北改辦貨稅章率窒碍各縣商便代表集合淮陰今日初次會議僉以苦害最深碍難承認據東海贛榆姜堰代表稱該縣已經停止營業數日屢電財廳迄未准緩倘仍堅持恐江北各縣行將一律停業實於商情民命兩有攸關勢情急迫恐至極端各商會均有難以維持之苦衷請速飭財廳通飭各卡照舊徵收俟各會代表切實討論呈候核辦除電天津聨合會轉求部院外迫叩維持以紓商困而安民命江北二十三縣商會臨時總代表王文藻等叩蒸電天津聨合會文云天津全國商會聨合會公鑒貨稅案江北各縣商會集合淮陰今日初次會議均以其害最大窒碍難行據東海贛榆代表稱兩縣已經停止營業數日倘贸然實行恐淮徐揚泰各縣將有繼續海贛之慮人心愈形恐慌勢情迫急請速求部院電飭財廳照舊徵收俟各會代表討論終結再當呈請辦理除電陳省長外火速代逹並盼覆江北二十三縣代表王文藻叩蒸此電當即發出惟蘇財政廳於昨日特委派勸導員王寶槐屠興之甘鴻猷三人分往各處勸導王委屠委均於前日到浦即向商會接洽十日之會議甘委未到昨由屠行飛電催甘委速來該會正式會期已定爲十二云 
[續紀江蘇縣視學之講習會]  
　　江蘇縣視學講習會於九日開會情形已詳前報茲又聞是日午後行開幕禮後由黄任之先生演講普及敎育及改良敎育之順序沈信卿先生演講江蘇敎育之趨向蔣夢麟先生演講敎育目的十日蔣夢麟先生又演講兒童心理俞子夷先生演講視察課程編制法視察班級編制法夜八時高等師範學校全體學生開歡迎會於大會堂首奏軍樂次主席報告開會宗旨次國樂中分國樂合奏琵琶獨彈古琴合彈崑曲揚琴合奏等數項次演說次西樂次來賓演說殿以軍樂散會十一日陶知行先生演講視察普通敎學法之方法俞子夷先生演講視察各科敎學法之方法夜間由陸規亮先生演講順天性之敎育聽講員對於各演說極有興會現實到一百三十餘人星期日擬遊各名勝云 
[林公使在寗之宴會]  
　　駐京日本林公使蒞寗情形已略紀昨報次日軍警聨合會全體特開會歡迎林公使軍警兩界均列席首由齊鎭守使舉杯致辭曰中日爲唇齒之邦親善之誼久爲兩國朝野所注重林公使到任數年於親善之意頗爲盡力我國加入協約後尤賴公使襄贊其間今公使惠然蒞止我軍警兩界理宜開會歡迎以表敬慕之忱林公使答辭異常謙遜不外敦睦邦交之語席散後林公使以軍民兩長以及各界之盛意特備西餐設座於通俗敎育館柬請軍民兩長赴宴並遍邀軍警政各機關人員旅寗日僑又特備烟火數架爲之點綴李督軍齊省長如約於上午十二時乘汽車至韜園林公使與日領事於十一時已先到南區王署長襄同公使隨員給發燕章其燕章有特别普通之分敎育館軍警林立沿途亦派雙岡宴會場内有臨時警察非常鄭重是日赴宴者除軍民兩使外齊鎭守使胡廳長俞道尹王廳長何參謀長王副官長江寗縣知事各旅署團長五區長濟濟一堂賓主盡歡而散今日十一時林公使赴滬督軍省長均派代表歡送日領　高尾氏亦親送至車站始返 
[地方通信]  
[松江]  
[孤兒院開紀念會]  
　　松江孤貧兒院於十二號午前假座樂恩堂開紀念會先期由步惠廉院長柬邀各界人士赴會參觀故是日來賓多至千餘人開會後首由步院長報告開會宗旨繼按敎例行禱告禮禱畢由院董李君報告一年來之狀况旋由來賓東吳第四分校操演啞鈴慕衛女校合喝西歌並由慕衛支校幼稚生演講故事　畢繼以孤兒之花笛京劇遊戲操等入後由美國留學生徐可生及松紳楊了公先後演說繼由步院長報告是日各善士認捐數目其最鉅者爲馮靜岩楊了公二人馮捐一千元楊年捐租米二十擔其餘零星捐亦不下數百元 
[育嬰堂承買蕩田]  
　　本邑蕩田由官産局清丈後一律通知原業户責令繳價承買茲育嬰堂所有蕩田已由該堂向官産局繳足田價換領印照唯此宗田價爲數甚鉅爰由堂董雷繼興等於十二號午後邀集司月各董會議彌補辦法經各董公同議决責令原種各佃加增頂首其有不願加增者則加其徵額 
奉賢 
[國民學校開紀念會]  
　　奉賢市立第一國民學校於五月九日開國恥紀念會到會者六百餘人先由校長朱企曾報告開會宗旨次唱國恥紀念歌又次學生廖壽青劉亞雄等相繼演說又次來賓王兆璋等演說末唱國恥紀念歌面散 
蘇州 
[國會初選之備]  
　　吳縣公署迭奉省署電飭將國會選舉事宜積極進行吳秀芝知事與初選事務所主任汪君商定預爲備辦各事並於前日召集各紳商及二十八市鄕董事至縣會議商定投票區仍照上届原案分劃爲九區應派監察管理各員卽由各董推舉由縣委任城區仍假雙塔寺前貢院爲投票所陽曆五月二十號城鄕各區投票事畢　於次日將各票　一併送縣於二十二號在縣署當衆開票 
[警廳長暫緩回籍]  
　　警察廳長崔鳳舞請假一月回籍省親等情已紀前報茲悉崔廳長前日乘車赴寗面謁省長擬即禀辭回籍齊省長以際此大局未寗而蘇垣軍隊有調防之舉（二師所部五六兩團開赴徐州駐防）警察有保衛地方之責該廳長未便遽予遠離至家産被燬父親被擄之事可責成該處地方文武官廳追緝辦理面諭暫緩回籍一面由省長據情電逹直隸省長核辦故崔廳長已於日遄返蘇垣矣 
[安科長應調赴豫]  
　　警廳行政科長安錚業經省長薦請任命補授警正現因河南財政廳長蔣煥庭電調赴豫畀以稅釐職務安君接電即行上禀懇辭行政科長職務經崔廳長允准所遺科長一缺即調南路區長王宗嘉接　遞遺南路區長缺以西區警佐劉秉倫升充已分别下委日内即當交接任事矣 
[印花分處長來蘇]  
　　江蘇印花稅分處處長李湛田於昨日午後來蘇庽惠中旅館吳縣知事吳其昌假座久華樓設宴欵待觥籌交錯頗極一時之盛散席已十二時矣 
鎭江 
[輪船撞沉鹽船]  
　　濟南場商公濟運鹽赴圩之沙船金逹利號日前行經上游江面適某公司下水輪船迎面而來不及避讓猛撞沉没該船水手人等紛紛落水某輪船即時撈救未有溺斃該商已禀報兩淮運署張子蔚運　昨已轉報稽核所派員查勘並咨請鎭江關監縣周　培查明肇事船隻責令賠償 
[棉紗逐漸跌價]  
　　本埠棉紗一業交易甚鉅上月起因三品賤跌客帮滯銷以致價格逐漸降小每包跌落十四五兩不等上星期五六二號均接滬莊來信又復大跌兩日中每包賤去五兩餘至六兩一船多貨者大爲恐慌 
[貧民工場竣]  
　　鎭郡富商凌煥之去歲曾出資本數萬金購買城内舊道署基地偏工建築貧民工廠及小學校一所現開該工廠業已竣工凌君特派人赴滬購辦機器俟運到時先行開辦工場以惠貧民廠名取用敏成二字至附設之小學校須俟至下學期始行開校云 
揚州 
[覆查選民]  
　　本邑趙知事刻奉淮揚王道尹電云衆議院初選人民張增福重複周　　鏡秋田房無價格王儒生等五十七名年歲不及格仰卽查復云云茲縣署已查照前情電請更正矣 
杭州 
[販谷顧問來杭]  
　　財政顧問日本阪谷男爵准於今日（十二）下午由滬乘特别快重來杭於城站下車後即乘與由馬路至陸軍同袍社行轅休息次日上午七時許乘與由湖濱路經裏湖至靈隱寺游覽仍由原路至公園暫憇即換乘湖船至劉莊午餐畢復乘輿至六和塔游覽後沿江進鳳山經大街由三元坊馬路回行轅晚宴十四日上午六　許由行轅經馬路至城站登車赴滬業經警察夏廳長除酌派員警隨同保護外一面通飭各屬於經過地點沿途添派崗位以資保護 
嘉興 
[講演日本敎育槪况]  
　　縣敎育會函诅第二中校胡夢朱陳孟恢二敎員講演視察日本敎育情形前日（十二日）借座講演廳講演聽講者以小學敎師爲多男女師範兩校學生曁商業學校學生均蒞會聽講下午下時開會首由敎育會長田毓夫報告開會宗旨次由胡夢朱登臺講演略謂日本各校對於體育異常注重其體操之編制槪似軍隊編制以冀養成軍議民之資格而德智兩育亦極講究全國小學約有二萬餘人民之識字者約占百分之九八零其對於本國之敎育曁對於朝鮮之敎育對於南滿之敎育各有不同對於朝鮮之敎育中學以上無升學之階級吾人觀此不無感觸云云旋由陳孟恢登臺講演日本小學之槪况均係切於實用事項在要如左一關於設備者二關於編制者三關於敎授者四　於訓練者及其他設施事項 
[請免蠶種捐之批示]  
　　嘉興縣屬公民沈金科等以蠶種捐跡近苛細現届蠶種上市之秋鄰近國民學校校長鄒斌等又將繼續抽收實於營業前途有碍日前聨名呈請張知事將該捐豁免以恤商艱茲經張知事批云查是項蠶種捐曾據勸學所呈請轉呈准予繼續抽收以維學欵等情業經據情轉呈財政廳核示在案據禀前情究竟能否停止應候省示遵行但未奉核准之先該校長鄒斌亦不得妄冀收取所請示禁應母庸議着即知照 
廣東 
[軍署會議籌餉]  
　　莫代督以粤督軍吃緊需餉浩繁而庫儲奇絀非得大宗現欵不足以支危局特於六號邀集紳商學各界曁各社團在署會議籌欵方法擬請各界擔任籌欵二百萬元以應急需聞各界僉以粤省迭遭水旱兵戈商業蕭條民生困苦籌欵誠非易易但現軍用浩繁庫儲已涸只可擔任籌集現欵一百萬元以濟公家危急此款議由房捐項下籌措云 
[借捐房租辦法]  
　　莫代　日昨擬定借捐房租兩個月以充軍餉將於六月一日實行准分兩次繳交仍照龍濟光辦法月租兩元以下免借以恤民艱 
雜評一 
[歐迎奉軍（默）]  
　　今日之奉軍可以自豪矣張敬堯乞援曹錕乞援陳樹藩乞援劉存厚乞援龍濟光乞援李厚基乞援所謂湘也鄂也川也陜也粤也閩　無地不歡迎奉軍一若非奉軍無可依賴　嗚呼奉軍可以自豪矣 
雖　奉軍其何以副各省望乎各省之待援如此其急而奉軍遲遲我行何歟夫欲徧廳其求誠爲勢所難能然旣允其請者何　徘徊而不進歟抵湘之奉軍曾有失利消息其爲小挫在前而大勝在其後歟盛名之下其實難　奉軍而能獲戰勝之功者則眞足自豪也矣吾以觀歡迎奉軍之結果 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本公使蒞滬]  
　　駐京日本公使林權助君挈同譯員中鈿君乘坐嵯峨軍艦至甯小作勾留仍乘該軍艦下駛來滬於昨日午後三時進口在虹口滙山碼頭起岸時有日人團練兵列隊保護駐滬日總領事等皆乘小火輪登砲艦進謁美捕房捕頭亦督率中西日探捕到場照料聞日使將暫駐禮查旅館 
江蘇特派交涉公署昨先接到南京督軍省長來電謂日本林公使定於即日（十三日）午後乘嵯峨軍艦赴滬除通飭軍警升旗致敬外特電該交涉員俟林公使到滬時妥爲保護接待云云陳交涉員即於昨午帶同譯員親往江于迎候以敦睦誼 
松滬盧護軍使江蘇陳交涉員曁前任薩交涉員漢冶萍公司總理總商會正副會長並全體議董等訂於今日午後七時在總商會議事廳設筵公請林公使曁阪谷男爵秘書公森君隨員山下君駐滬日總領事有吉明君南京日本領事高尾君與旅滬日本各官商陸海軍將佐等歡讌聨絡感情 
[四誌水木作工人暗潮之暴發]  
　　水木鋸作工人要求加增工資不遂集衆暴動搗毁公所毆傷董事旋經各作頭會議訂期本月十三號再行公决嗣因開會地點爲衆所知深恐再演風潮遂於十二號由各作頭邀同四代表至打鐵浜通惠學校提前會議决定每工加錢六十文令於次日一律開工詳情經紀昨報茲悉昨晨各工人因未悉其事以爲本日午後尚須會議故仍不允上工後經四代表分赴各處告以昨已議决各工人尚疑信參半要求縣知事發貼示諭方能取信四代表無奈遂倩人書繕通告數紙先行發貼魯班殿水木公所牆上旋即照式刊印令人分赴各作場廣爲粘貼茲錄其通告如下敬啓者加價問題今日雙方議决水木鋸匠自四月初一日起包工點工每工一律加錢六十文學徒加錢三十文今日務請各師照常開工以免誤失聽候縣廳兩長出示曉諭照行自今日起無論何人不可到各作場噪閙如有不遵倘被拿辦受虧與代表人無涉各師諒之代表人張全根沈桂亭周聚生黄金桂同啓 
水木業董事張曉卿周竹人張效良三人昨日下午同詣上海縣公署先見第四科張科長述明來意經張科長帶領入内謁見深韞石知事聲明先一日已在通惠學堂會議解决請速布告以安衆心沈君深以爲然允即發出布告張董等乃稱謝而出又詣警察廳謁見徐廳長時適徐君因公他出經某科員延見唔談亦允出示曉諭昨有工人往來於魯班殿前據若輩語人云前日閙事時警察彈壓誤傷之工人因傷及腹部現已殞命尚須要求撫恤云云 
木匠嚴阿餘於前日大衆停工之時仍在新閘晏子路二百七十六號門牌新順昌木匠店内工作被同業陸進卿王阿富顧進發等偵知邀集同業百餘人擁至該店喝令停工並將鋸子等件取去即經該店主報由新閘捕房派探將陸等三人拘獲昨解公共公廨經王襄讞與英副領事卓君訊悉前情諭謂爾等罷工求加工資應至城内魯班殿公所請求不應聚衆擁至租界滋閙事本應究辦今姑寬開釋以後不准再至租界聚衆滋事 
[三誌皮箱工人之要求]  
　　水木鋸作各工人要求加給工資一事業已解决惟南北市做皮箱工人繼起要求現正從事進行停工集議亦頗堅决故公共租界内各皮箱店主昨特聨名禀請公共總巡捕房設法維持以免滋擾捕頭諭令退去卽飭華探目王松籌詳查禀復一面通知各捕房捕頭轉令中西探捕分往界内隨時查察如見有工人聚衆要挾情事着即報告以憑核辦 
本埠全市皮箱店數十家所雇之工人共有二百餘人滬寗紹三帮均有其中以滬帮爲多惟以上人數專指包皮工匠而言做裏面板箱者則另有其人此次並不附和現包皮工匠所要求者擬令店主照平日所給工資有將錢碼改爲洋碼（彼等工錢大都論件）惟店主方面以所加太鉅連日正在邀集南北同業會議調和方法 
查該業做工要求加給工資其情形與水木業稍有不同水木業工匠每日工資無不一律其火食均係自備而皮箱做手則視其工藝之優劣以定工價之多寡且大半供給火食故對付此事稍覺棘手昨該業董事已出爲調停勸令雙方和平解决免傷東夥感情而店主方面之正大等四五家則在邑廟舫鶴樓自行討論以期早日結束 
[香業與工商研究會續并會議]  
　　本埠香業同行因工人有本客兩帮之分做工勤惰不同未能聨絡各店不無影響是以本客兩帮各店主擬結團體以期改革曾經邀集同行加入工商研究會共策進行經紀前報昨日該同業又會同研究會諸職員在事務所續開討論大會午後二時許香業金鼎齋主馬桂芳惟善齋主孫梅亭與王大興王楚材慶雲齋李少琴等三十餘人先後赴會未幾研究會副會長郭肆侯及諸職員亦陸續蒞止計共八十餘人振鈴開會後公推研究會職員沈卓吾君爲主席首述開會宗旨繼即向衆宣述謂香業舖主張炳榮等主張設立香業總公所釐訂同業規章及雇用工人等之手續鄙意深爲贊成惟茲事體大應請貴同業各舉代表一人開具條件來會再由評議會公同磋議决定施行云云全體一致贊成允卽照辦後由同業討論其餘各事良久始散時已五句餘鐘矣 
[上海衆院初選當選人名額]  
　　滬海道王道尹兼衆議院議員覆選監督昨發通告云案奉省長齊蒸電開蘇省衆議院議員名額二十七名茲按照選舉法第六十七條第一二兩項分配滬海道區應出議員四名等因茲經本監督按照選舉法第二十八九條分配上海縣應選出初選當選人二十四名特此通告云云上海縣沈知事接通告後已分發十區投票所一體曉諭矣 
[商會聨合會最近通電]  
　　全國商會聨合會此次在津開會代表全國商人請求政府息戰並公舉代表赴京呼籲一切情形迭誌本報要聞欄昨本埠某機關接到該會最近請求息戰之通電照錄如下天禍中國南北内訌數月以來戰端日迫閭閻惶恐工商交困盜賊蜂起民不聊生環顧國内幾無事處近更發生交涉潮流湍急咄咄逼人縱使和衷共濟南北一心猶懼不濟乃當臥薪嘗膽之秋竟作煑豆燃箕之舉將來最後結果勢必兩敗俱傷國將不國虎　强鄰起而乘我茫茫神州將遂陸沉言念及此可爲寒心本會爲全國商會組合機關對於各處商會之報告各業商民之痛苦懔戰禍之延長念國勢之阽危用是迭次會議在津召集全國商　聨合大會呼　南北當軸希冀息爭諸公素具愛國愛民之心務祈力主和平顯全大局以維國本除逕呈府院外謹以電聞云云 
[海門商會反對改稅之函稿]  
　　上海總商會昨接海門縣商會來函云據各業衆商全體代表函稱竊奉財政廳單獨改章分一省爲寗蘇劃一江爲南北且混産進併提再加一稅是直一省轉運一江流通而一貨三稅未交議會公决已於五月一日實行其重征暴歛　至扣貨勒稅商等被扣貨船當經環請力爭恤商便民在案查文明國家通例無論何項租稅不經人民承諾不得徵收所以裁釐改稅一案當交省會公議省議會議决蘇省稅法統一無寧蘇之界劃稅法旣産自議會執行機關奚能任意變更同省旣無分寗蘇一江尤何分南北况産銷旣徵一稅應再無重徵之地産貨已完銷稅何得混産進並提如此重徵暴歛而不交議會公决覽可勒令遵行名爲共和實甚專制不留商民餘地已逹極點竊思釐金本屬惡稅爲全球各國所無爲中國歷代所無且爲前清中葉以前所無咸同以來病商之政莫過於是民國共和鑒於病商即病民病民即病國屢議裁釐改稅詎改釐金爲貨物稅且增産進併征之名比較釐金增加數倍重者倍蓰自海門奉行貨物稅以來中外戰爭貨業凋敝衆商已莫能堪此敲剥乃變本加厲有加無已商等惟有輟業待斃誓難承認貴會爲衆商代表不得不聲請力爭爲迫環請鑒賜轉請省長廳長所長准免重徵並具請願書提出省議會公决轉請省長公布一面提出北京大會公議轉呈大總統大部取消重征暴稅之單行章程修改稅章稅率以舒商困而培元氣等情敝會據此查釐金惡稅起於洪楊之亂敉平而後不卽停止已足見前清秕政民國改釐爲稅商力尚覺難支今又加重稅率變更章程劃分江南江北再收一稅不啻牽人下井而投之以石也殊不知論稅則疊床架屋迭受重徵論地則同一江蘇顯分兩省論中央統一則省自爲政單獨紛更論長江流域則毗連六省蘇獨偏枯無怪商情反對據理力爭况通海早改釐金爲貨物稅海門隸屬滬海道此次爲裏下河一帶裁釐改稅已屬遲延且與已辦貨稅之通海何干與滬屬之海門何辜牽連敲剥殃及池魚此西南擾攘國貨綑縛之時尚不知體察痌療在抱變本加厲勢必至附趨外貨爲淵敺魚不止敝會深抱　變爲商請命除分别轉陳外相應據情函請貴總商會主持全局羣起力爭各就實行之害提交天津聨合會南京省議會公决否認並請各派專員蒞省代表提議盼切進行 
[土布免稅辦法之解决]  
　　上海稅務總公所高所長昨致南市縣商會公函云本年五月十一日奉財政廳八七二號訓令内開本年五月六日奉財政部訓令内開前據該廳長魚以蘇省土布純係舊機手織專免舊式與全免無異前定限制辦法重在矜恤貧民與院議宗旨似不相背現在江陰常熟等處布商俱已就範爭執者僅南通一邑若仍全免頓失大宗收入則解部餘欵當然減者案懸已久亟宜解決可否將舊式土布槪予暫免三四成俾得將雙方兼顧否則惟有按季核明豁免之數縮除預算乞再酌復等因本部當以土布免稅一案該廳所擬限制辦法商商會爭之旣力而部定標雀各關廳又以種類難於區分若竟全予豁免預算上不免失一大宗收入應否酌定限制或議滅征辦法提交國務會議去後旋經國務會議交農商部核議茲准國務院函開農商部開具說帖擬查照稅務處所定舊式土布以爲免稅準則復經國務會議議决照辦抄錄說帖行知到部查農商部所陳說帖計分標準六端所有舊式土布旣取狹義則免稅數目自屬有限南通各屬廠布亦可從茲解决免再爭執至該廳解部之欵似與此案無甚關係仍仰按月照解以濟急需除通行外合亟抄錄院函並農商部說帖令知遵照此令等因到廳奉此合抄附件令行該所長一體遵照辦理此令計抄件等因奉此相應抄錄附件函致貴商會查照希卽轉函土布業遵照辦理 
[發起浦東實業公司之進行]  
　　浦東實業公司發起人穆湘玥黄炎培等昨致各實業家函云敬啓者浦東實業公司創設事五月八日第一次開會議於滬上經衆討論僉稱改良工業推廣銷路組織公司認爲必要因一致議决入手辦法先公推在滬在浦東之各界人士列名於招股簡章備集思廣益衆志成城爲今日爲方來作多數有力之扶助力之指導初非計招收股欵之多寡唯一之旨在挽利權挽社會冷淡實業之心理以挽將墜之國脈因即當場公推名望素孚者爲招股員先生曾與其列爲特具函台端徵求同意並乞無論贊可與否迅煩賜示實深盼感附啓者五月十六日（即四月初七日）下午二時第二次開會討論招股章程等事仍假上海西門内林蔭路江蘇省敎育會務請經衆公惟之諸大君子届時千乞駕臨不勝企幸賜示請寄上海王家碼頭吉星里浦東同人會内 
[十五團軍隊完全調往台州]  
　　浙省楊督軍以台州地方僅駐十五團第一營兵力尚嫌單薄傳令駐防松江之該團第二營官兵開往協防已紀前報茲悉寗台鎭守使兼陸軍第八旅旅長何豐林以十五團第一第二兩營旣均移駐台州所有駐防楓涇之第三營亦當調去以便該團劉團長指揮調遣業經商由楊督軍允准咋令該營全體官兵整備出發往台駐防 
[閘北建築軍房之籌議]  
　　駐防閘北之陸軍第十師十九旅步兵三十七團團部及該團第一營官佐士兵因無營房駐宿暫時租用民房月需租金爲數不資茲由團長陳景初與該處神士籌商擬就閘北大統路附近購地一方建築軍房所需購地建築經費議請滬地南北富商擔任捐助聞已經紳商慨允正在籌議購地建築等手續一面已由陳團長據情報告盧帥長查核 
[龍濟光派員來滬紀聞]  
　　龍濟光被粤省護國軍擊敗有業已逃港之說茲聞龍昨派其參謀丁兆蘭來滬向各當道分投接洽謂係請求援救一說謂丁之來滬係接領中央所撥餉械云 
[搶匪將解軍署懲治]  
　　南京人陸長生莊阿寳於去年十二月十八號晚持械　黨　公共租界靜安寺路福源里口攔刦趙冠卿所穿值洋二百元之狐皮袍褂並於本月三號在漢口路搶刦張瀾清鈔票洋十四元及銀表等物分贓逃匿靖遠街七十二號屋内被老閘捕房包探李明泉陳阿根偵悉禀明捕頭協同九十五號西探將陸莊兩人拘獲搜出勃郎休手鎗兩枝子彈十三粒解送公共公廨訊判押候查明再核在案昨晨由捕傳同事主將陸等解廨經王襄讞會同英卓副領事訊據中西包探禀明案情並將手鎗子彈呈案請究繼據事主趙冠卿張瀾清先後訴明當時被刼情形訊之陸莊兩人供認串黨搶劫趙張兩人之財物不諱中西官以被告持械糾黨攔路搶刧罪罪已成立判均押候備文解送護軍使署按例懲辦 
[調查招募華工機關]  
　　駐滬交涉公署昨奉齊省長訓令准僑工事務局咨稱本局成立對於招募華工各種機關務須嚴　取精根本改革以求辦法之統一藉免民生之流離惟查承募機關其經官府批准立案者只有惠民公司此外各地代外人招募華工者守繁有徒其名稱性質辦法種種如何均屬漫無稽考特咨請轉飭查明具報等因准此仰卽查報等因陳交涉員奉令後當查歐戰連年人力問題日形吃緊故自去年以來時聞友邦有招募華丕之事惟各國在租界内有無設立招募僑工機關曁情形如何業已函請駐滬各領事查覆以　呈報矣 
[頒布僑工事務分局章程]  
　　上海縣署接江蘇實業廳訓令云案奉省長署第一六二六號訓令開案准僑工事務局咨并查僑工事務分局暫行章程前經本局擬定十二條呈請國務總理鑒核在案茲奉國務院指令第九號内開呈悉准如所擬辦理即由該局分行遵照等因奉此除遵令分行各分局遵照外相應錄具僑工事務分局暫行章程全文咨請查照並通行所屬一體遵照實纫公誼等因並附章程一份准此合將章程抄錄令仰該廳長轉令各該縣知事一體遵照此令等因並發抄件到廳奉此合將抄發章程令仰各該縣知事一體遵照此令計抄僑工事務分局暫行章程第一條僑工事務分局直隸於僑工事務局置分局長一人承僑工事務局長之命掌理僑工之招募及保護事務並監督所屬職員伹得以各省現任官員兼任之第二條僑工事務分局因區域廣大或事務殷繁得置副局長一人協助分局長掌理一切事務第三條凡未經設立分局之區域得置僑工事務經理員第四條僑工事務分局得酌用辦事員若干人分科辦事但至多不得逾三科每科不得逾二人第五條分局局長副局長經理員由僑工事務局長呈請國務總理派充辦事員由分局長呈請僑工事務局長委充第六條僑工事務分局因繕寫文件得酌用雇員第七條僑工事務分局承僑工事務局長之命監督募工承攬人及應雇工人第八條僑工事務分局遇有臨時發生事件得商承地方軍民長官或會商交涉員海關監督辦理其有事關重大者應呈請僑工事務局長核定第九條募集工人遇有必要時分局長經僑工事務局長之核　得委託本區域内之地方官署附設臨時募工處第十條僑工事務分局承僑工事務局長之命得塡發工人出洋護照及經收工人出洋　費第十一條分局辦事細則由僑工事務局長以局令定之第十二條本章程自呈請國務總理批准之日施行 
[南市商家對於電燈加價之反對]  
　　滬南電燈公司加增燃費各商家大爲反對昨由商界八團體公函該公司總理陸伯鴻君云近閱報載貴公司之加價通告殊深駭異查云年正月貴公司以歐戰影響煤價昂貴每盞月加燃費洋二角用户知係實情並無異詞詎料貴公司猶嫌未足將半夜線之電燈縮短時間是爲無形之加價用戶以電燈光線充足習慣難改惟有逆來順受不置一詞豈知貴公司誤爲用戶樂於加價不妨繼長增高再接再厲殊不知值此國事糾紛商業凋敝開支之大已覺難堪安能再增絲毫負擔且歐戰蔓延既無終了之希望則貴公司之加價勢必亦無已時竊思北市電燈公司及内地電燈公司同受歐戰影響迄未聞有加價之議豈貴公司有異於他公司乎誠百思而不得其解矣執事仁聞中外薄海同欽除此時艱自宜兼籌並顧即現時因煤價過昻貴公司不能盈餘儘可取償於煤價回跌之日矧一年之内有形之加價及無形之　價已經二次豈猶得不償失耶務祈俯念下情收回成命鹽穎神馳無任主臣專肅祇頌公安漢帮志成堂錢業油荳米業報關業水　業藥材業麩皮業洋貨業全體謹啓 
[溫州同鄕會第七次幹事會]  
　　温州同鄕會昨開第七次幹事會議定六事一議先與廣肇公所寗波同鄕會三十七團體聨電政府力爭中日密約經過之情形到會幹事均謂各團體去電絕無回音政府密約仍暗中進行議决函請各團體續電政府請明白宣布以釋羣疑一面由各團體中各推一代表恊商善後辦法二附設夜課敎授旅滬習商子弟不收學費三甌海黄道尹擬辦貧兒院函托本會代爲勸捐即推定黄敵之陳幹夫曹序　三　勸捐四審查員黄君敏之等報告審查上半年收支各欵均無錯誤五推定林君炎夫朱君壽卿赴温商籌進出各貨捐欵作温州公所常費并購買基地六同鄕林贊侯少將在塞北稅務監督任内身故　柩由塞北運至滬上即日轉甌定五月十四日晚八時在招商碼頭舉行公祭以表哀忱 
 
 

Page 11

 
 
[洋涇港泊船過夜之取締]  
　　浦東洋涇港一帶邇來市面　盛船隻入港停泊過夜者日多各船戶往往不顧公益隨意停泊將港口交通塞斷設過潮　之際杉板船不能出進因此口角爭毆時有所聞茲爲該管三區二分駐所王警佐得悉以船戶停泊過夜非特阻碍水道人類複雜亦應注意故飭長警傳論各船戶以後必須覓取妥保呈送到所方准停泊過夜並將違章停泊之船戶許金林張源茂張龍根朱長富周得得福等一各傳案着各罰洋五元以示儆戒 
[報告夜半河中欵案之不實]  
　　划子船戶張德俊偕同販賣菜蔬之徐阿文至水巡隊報告潭子灣地方沉没一船有由蘇裝載菜餅來滬之駁船戶余錦順及其夥戴寛明見死不救等情經水警至出事處調查並無沉船痕跡旋經警廳閘北司法科段科員研訊張徐二人供詞含糊質之被告供稱是晚船經該處未聞呼救之聲旋有張德俊之划船追來問我船上有無人失足落河彼時我等因恐來意不善曾加斥責詎被揑詞謊報致遭逮捕救察段科員判被告余戴二人先行省釋張徐還押候查明有無别情再行究辦 
[通緝搶刦内河商輪之盜匪]  
　　滬海道尹淞滬警察廳長上海縣知事均接江蘇省長公署訓令云案據通海實業警衛團長張仁呈前竊據南通大達内河輪船公司禀稱敝公司達海輪船於舊曆三月初七由鹽城開往興化下午三點鐘行經興化縣屬東臯夏李莊時突遇匪船一艘人數多寡時猝莫辨但見匪徒站立北岸者六七名在船者約四五名在岸匪徒均持有鎗械直對輪船開放三十餘響百般恫嚇喝令停輪口操阜寗聲音均係亦足短衣白毛巾紥頭内有一匪乃係侉音聲稱我弟兄們暫脫盤費非借洋數百元不可彼時無力抗衛俯首聽從敝公司賬房先與洋四十元匪等尙不能飽慾持鎗待發勢甚洶洶當此危機一髮後經搭客多人公集抛擲多洋前後約計一百餘元延有兩刻之久幸有該處兩岸居民鳴鑼護救匪始呼哨揚帆而去竊思敝公司開行以來商旅稱便雖辛亥之秋鹽賊如麻搶刦頻聞匪等猶知畏法敝公司行輪尙安然無恙比時鹽興商務得以轉輪靈活者亦惟敝公司輪船是賴詎料今乃於光天化日之下發生此事該匪等之膽大可知若不請求嚴辦不獨敝公司營業攸關抑且與商務大有影響除禀報興化縣飭緝外爲此禀請團長轉呈通飭各縣曁軍警一體協緝務獲懲辦以儆將來而安商旅不勝感激等情據此伏查該公司行輪有年上下航路從未發生搶刦之事若不從嚴拿辦不足以　匪膽據禀前情理合具文呈請鈞座俯賜通飭各縣協緝逸盜並求令行淮揚一帶軍隊於該公司輪船往來一體保護藉免發生意外以維航業而安商旅實爲德便等情據此除指令並令興化縣勒緝外爲此通令仰速一體協緝逸盜務獲解究此令 
[南洋中學校友會之聚餐]  
　　前日午刻南洋中學校友會假東亞旅館開聚餐會在座者有校長王培蓀君敎員王引才君西區小學校長顧天放君南洋商業公學校長郭虞裳君等數十人來賓有議員趙世鈺君上海童子軍總隊長約翰孫二君先由會長朱少屏君介紹各校友與趙君談話十二時聚餐一時半散會 
[少年宣講團渡浦講演]  
少年宣講團第三遠遊隊員陳子和張光宇顧君梅等於十二日午後渡浦至楊家宅陸家嘴爛泥渡舉行無定所宣講其要題爲勸識字節儉戒賭戒吸紙烟對於年幼兒童尤爲注意並分送新少年報等白話印刷品以補宣講所不及聞下星期仍須往該處宣講並舉辦露天學校 
[天主敎徒羣往佘山]  
天主敎信友公敎進行會會長陸伯鴻朱志堯等前日依照舊例組織團體往佘山拜謁聖母上午二時半由華商東氣公司放專車在十六舖　家渡等處接往滬杭車站四時開車六時至瑶涇港下車上船女先男後由小輪帶往佘山由中山拜若路上山至山頂大堂望彌撒聖體降福午後一時半誦經三時下山開船至瑶涇港上車回至滬上已鐘鳴八下聞男女信友共有一千五百餘人云 
[春季賽馬初誌]  
昨日爲旅滬西商春季賽馬之第一日與賽各西人咸於午刻齊集泥城外跑馬廳前後賽跑十一次第一次十六馬祥茂洋行西人小白格爾代自來火　黄衣藍帽白馬勝第二次八馬西人海爾代禪記洋行藍衣帽灰馬勝第三次七馬西人大格立斯代滙票西人小柯子黑衣帽黄馬勝第四次六馬西人斯求代小馬立司西人粉紅衣帽黑馬勝第五次八馬新康洋行西人愛實勒黄衣帽黑馬勝第六次十八馬西人强生代怡和洋行藍衣帽黑馬勝第七次十五馬西人沙而克代德昌洋行　色衣帽黑馬勝第八次八馬新康洋行西人愛實勒黄衣帽青馬勝第九次七馬西人斯求代馬立可司粉紅衣帽白馬勝第十次十馬西人强生代怡和洋行藍衣帽黄馬勝第十一次十一馬西人大發求代柯勃黄衣紅帽灰馬勝 
[新繭開秤之遲延]  
　　江浙皖三省絲繭總公所昨接湖州分公所來函云湖屬德清長興歸安各縣本年育蠶之家倍極踴躍但天時欠暖上山較遲約四月十二三方可開科又蘇州分公所求函云常州鎭江及江北如臯均須遲至二十左右開秤所有鎭屬收繭銀貨已呈由駐鎭第十九師楊師長允准届時飭派軍隊一營水陸梭巡一體保護又蘇州吳縣洞庭東山西山亦須遲至二十四五開秤云 
[水警兵輪入塢修理]  
　　水警第二廳仁勇陪戎兩兵輪向在太湖各處遊弋茲悉該二輪因船身損壤機器鍋爐亦均破漏經趙廳長批令修換故特駛滬商由華興造船塢代爲換造該二兵輪計長六十英尺寛十二英尺吃水三尺昨經該塢開工製造矣 
[寓客病斃]  
　　南市太平弄林森小客棧寓客顧金泉年約三十餘歲係洞庭山人前晚因病斃命由十六舖地甲喬忠查無尸屬投報地方廳昨日午後委樓檢察官沈檢驗員等蒞棧驗明判令由堂棺殮發封厝壇 
[私帶烟土進口]  
　　劉雙由秦皇島乘開平局之同安輪船來滬私帶烟土五鎊昨日抵埠爲水巡捕房何探目杳獲將劉連同烟土解送寺檢廳訊辦 
[私買鴉片被拘]  
　　前夜八時許三區警署巡長王良功在浦東爛泥渡新街成衣舖樓上查獲私賣鴉片之顧和尙一名連同吃客張全貴並煙具全副併解至署解警正判轉解警廳司法科訊辦 
[限交誘拐姨太太之厨司]  
　　山東鑛務督辦鮑宗蕃之妾謝氏被厨司汪阿榮串同押與公所已歇茶房金阿三誘拐捲逃匿居浦　由原告之弟鮑宗麟尋獲金與該氏惟汪已逃逸解經司法科判謝氏交鮑領回前日覆訊 
判金交妥保限七日内尋交汪阿榮到案再行核辦 
[拐賣姪孫女之追究]  
　　通州女子江招弟年十四歲前月被其叔祖父連寶串通匪徒陳阿七等將招弟　拐來滬換乘輪船帶往漢口價賣於張姓妓院爲娼得身價洋二百四十五元當連寶等在滬動身時被流氓吳阿三冒充救濟會偵探向之索詐洋八元　爲女父江阿裕來滬偵查明確報告救濟會飭　調查員趙再青持文赴漢口將江連寳陳阿七並該女等先後拘獲押解同申復將吳阿三拿獲昨日午後由該會備函將男女四人一併移送地方檢察廳訊辦 
[姨太太尋死]  
　　新閘牯嶺路一百號門牌某米行主胡正卿之妾毛氏前日與胡口角氣憤塡胸呑烟　盡旋經家人察悉投報新閘捕房派探石仁信將氏車送醫院醫治奈受毒已深不及施救　即氣絕該探遂即將屍舁入虹口驗尸所回稟捕頭候請公共公廨中西官蒞驗再核 
[火車壓傷機匠]  
南車站機匠孫仁康於前晚八時許在軌道配搭車鈎偶一不愼遽被車頭將左足小腿及脚背壓斷立時暈倒站長急命車送上海醫院昨經醫生驗得足骨已斷當卽用刀自下腿起一併鋸下遂成殘廢惟其薪火仍日公司每月照給洋十六元以示體卹 
[追獲攫取金鐲之無賴]  
　　無賴陳阿毛前日串黨至蕪湖路十三號門牌梅汪氏家求乞銅元一枚乘間將氏扭住攫取手上所戴值洋五十元之金鐲一付　逃經氏鳴　將陳追獲拘入捕房昨解公共公廨訊實判陳押西牢九月期滿逐出租界 
[追獲搶帽匪徒]  
匪徒陳阿四前日在北京路擺取吳松林值洋八元之西帽一頂圖逃被探追獲昨解公共公廨經中西官訊供不諱判陳押西牢六個月 
[請求離婚之和解]  
　　婦人李陳氏前在地方審判廳狀告伊夫李祥林抛妻重娶主錫金之女爲妻因此請求離婚等情曾經該廳開庭審理着令李祥林回家商明再行審訊已紀前報昨日下午二時審廳盧民庭長會同李檢察官特開第五庭辯論官問李祥林曰爾與父母曾否商妥李答稱陳氏係由父母聘娶勢難離婚求察問官當論李祥林迅將王氏離異仍與陳氏結爲夫婦不准將其虐待當庭爲之 
和解着令李祥林將陳氏領回了案 
[男女親家之衝突]  
　　住居閘北新民路洪吉里之吳士昌前日偕妻楊氏子餘才扭媳父徐茂邦及徐弟茂田至四區警署控稱伊妻楊氏被徐兄弟二人行兇毆傷内部等情即經余署長質訊茂邦供因女兒時被翁姑凌虐偕弟同往理論致與該氏互相扭打段科員論令一併暫押聽候查明再核 
[騙子還押候究]  
　　天津人劉再輪湖北人陸先銀陸續騙取李達夫現洋二十元被李報告捕房飭探將劉等拘解公共公廨訊判押候查明再核在案昨晨又由捕房將劉等解廨請示中西官判令還押於　拜五再行解案訊究 
[取銷驅逐字樣之請求]  
　　吳炳泉前因犯案經公共公廨判押西牢五年期滿逐出租界在案茲悉吳釋出後向住法租界内今延穆安素律師爲代表具呈公共公廨請將逐出租界字樣准予取銷中西官論候查明於星期六再核 
[冒騙白米]  
無賴陸金堂串同在逃之某甲私　吳生泰米店圖章揑寫字條先後向福州路四百四十號門牌及廣珍樓醉華樓等各食物店 
冒騙退回白米被深沈阿炳偵知將陸拘入捕房押候解廨訊究 
[法警地保之騒擾]  
　　南滙縣境七團路口塘東港内日前發現浮屍一具由該圖地保報縣檢騐時有鄕民莊鑑堂投訴以死者係是伊子莊阿八於陽曆初八日離家不知被何人毆斃抛棄請爲查究等語旋有人謂因賭起釁被人推墜入河者傳說紛紛頗不一致當經緝獲嫌疑人喬大阿觀一名訊供否認而該縣法警王某則與地保陸某等 
狼狽爲奸持有訪案牌票下鄕搜索逢人便拘百般恐嚇以爲詐財地步聞被詐者已有喬阿掌顧木生等十餘人迨後去而復來大肆滋擾各鄕人以際此農忙恐遭波累咸忍耐不較豈知該警等一再誣攀幾至　鄕盡爲兇手於是羣起不平昨日由喬振堂等十餘人至滬海道尹公署聨名呈控該縣知事縱差殃民要求撤究不知王道尹將如何處置也 
[聚賭撲克之拘罰]  
　　浦東陸家嘴同福茶樓前晚聚賭撲克人聲嘈雜適三區　署巡官劉恩誠率警巡遷經過入内拘獲聚賭抽頭之李金生賭徒吳永王松木王永辛李阿福李家玉徐長生王信本陳阿飛周阿亮芹福生陳　才等十二名連同撲克牌一付解至警署解警正判李金生罰　四元吳永等各罰洋一元無洋改押二日賭具銷燬 
[藨保生意之被累]  
良濟藥房主前至法公堂控稱前有胡錫恩薦保嚴錫卿至藥房中爲夥被嚴陸續私向主顧收取客賬洋一百二十六元察悉後向論不理業於日前私自避匿請求提追等情昨經公堂飭探將保人胡錫恩提案原告請向保人訊追胡錫恩供嚴錫卿實係民人擔保現嚴避匿英租界内請求釋出尋交到案中西官判胡交尋常保出外限十四天將嚴交案再行核奪 
[祇有紅契並無印諭]  
　　黄學貴昨至法公堂控稱數年前由父親將坐落法新租界之地產印諭紅契抵押於錢阿濤之父計洋一百餘元現由民人備本往贖覇掯不放請求訊追詰之錢阿濤供原告之父祇有紅契向父親抵押欸項並無印諭是以未允放贖現在核算本利共須洋一百七十二元如能將本利交出任憑取贖中西官判各退去限原被於七天内各將欸項紅契交案再行核斷 
[弔閱虧欠車租之簿據]  
　　亨利黄包車公司昨遣陸伯安至法公堂控稱前有武棠春承包黄包車陸續虧欠車租等費洋六百四十三元向索延約希圖脫逃故此扭案請追詰之武棠春供稱所欠車租並無如此之多照民人核算祇欠該公司洋二百十一元求察中西官判武還押着原告將欠欵簿據交案以憑察核 
[再誌紙號經理之被控]  
　　福康紙號主許子熙前至法公堂控經理趙晣清私向主　收取客賬並在賬上宕用欵項爲數甚鉅請求訊追當經訊明屬實押限措繳在案昨已届限又經傳訊趙晣清供商人現已托由同業向原告理交尙未議妥請爲核示中西官判展限七天候原告投案再行訊核 
[被訴人交保過堂]  
　　婦人朱陸氏在公共公廨報告朱吳氏强取值洋六萬元之金珠飾物又吳光廷控董升伯不理貨欵銀一千五百二十九兩又吳少堂徐振玉同控張子林鄭培根定貨欠銀二千九百兩前日由探將各被告傳至公共公廨經中西官諭令分别交保過堂候訊 
[兩人各押三天]  
　　張瑞福偕證毛　尙吳如意控被孫小二存孫玉廷在楊樹浦西福蘭路行兇毆打扯碎衣服並將伊拖至第一樓茶館希圖拆梢等情昨晨由捕將兩孫拘解公共公廨經中西官訊明屬實判兩孫各押三天 
[竊賊監禁半年]  
　　九江人王富桂前日至四川路六十五號門牌日商日華洋行内竊取值洋一百八十元之縐紗衛生衫等物携贓圖逃被包探查獲連贓帶入捕房昨解公共公廨經中西官訊供屬實判王押西牢半年以儆 
來件 
[幼女敎養團國貨販賣部招生啓]  
（附章程　則） 
　　良箴爲憫道德之墜　生活之艱難乃不自揣度組織斯團期於女界風化平民生計兩有椑益所有理由已詳簡章幸　各界勘動　備已有端緒亟應迅速招生俾可早日開幕凡家有十五歲以下十歲以上身家清白之幼女因種種窒礙不克入校肄業者可即查照後開章程來團報名聽候攷驗以憑去取定額無多願母　望自誤不勝盻切章程列後 
一本團爲經費所限暫時先辦甲乙丙丁四組每組十人推廣擴充俟諸異日 
二報名之後經本團攷騐合格者除由該生自立志願書外應由該生父兄覔具的實妥保書立保單擔保該生銀錢上及其他之完全責任 
三凡經錄取各生槪不收受學費即膳宿兩項亦盡由本團供給（惟被褥自備） 
四上午由本團授以國文算學縫級烹飪等學科（課程表另詳）下午分途出發販賣本團選定之本國工廠所製各種精良貨品 
五所售之欵逐日交明會計員收納不得短少挨月終結算共獲盈餘若千以六成提充本團經費四成由各該生家屬來團領取之 
六年終查核成績最佳者另給以特殊之利益以示奬勵七各生出發時俱應身服本團製備之服裝以資識别八本團敎養兼施辦法　與學校不同除國慶日及朔望日給假一日外其餘令節星期槪不休業 
九事貴有恒民生在勤如在一年之内非有特别事故時槪不得無端作輟 
十本團聘有著名醫生常川來校各生遇有疾病隨時診治以重衛生 
十一本團延有男女監察員多人隨同出發沿途照料以資保護 
十二各生俱應自尊自愛服從規則以保名譽倘有違犯一經證明輕則記過重則斥退 
十三如因犯規斥退致本團受有損失應責令該生之保人賠償以示懲儆 
十三報名在本團籌備處 
中華民國七年五月日張良箴謹訂 
來函 
[留日歸國學生上海先發隊啓事]  
　　敬啓者外患日急國事瀕危吾輩旣已一致决歸赴難自應羣聚無散商同各界共拯時艱凡我已抵滬土及陸續歸滬諸留學同胞槪祈從速至靜安寺路寰球中國學生會或四川路中國青年會報到但每日以午后一時起五時止爲接洽時間特此通知 
雜評二 
[明白眞相（訥）]  
　　天下事必明白其眞相而後可以言調解治病者必知其病之所受處而後可以言用藥其例一也對内戰事而欲着手言和必先宣布其意見對外交涉而欲釋人疑惑必先宣布其内容此蓋盡人所知者若匿其眞相而號於人曰我無黷武意無辱國事人將從何信之耶 
是故政府之對於南北而眞欲　妥協對於人民而眞欲平憤慨必自易暗昧爲明白始否則徒令使者忙碌奔走無益也 
 
 

Page 12

 
 
   
 
 

Page 13

 
 
自由談 
百弊叢譚 
[中國律師之弊（韜）]  
　　濟未京内外遍設法政學堂此項畢業生每省約有二三千人民國以來除充當司法官吏及入行政界外其餘大都費銀十餘元向司法部領一執照挂大律師牌號蓋捨此兩途無他技能可營業也其中碈礪廉隅者固不乏人而不肖者亦在所不免人數旣多生意有限乃千方百計以廣招徠故一事務所外必另有通訊處即專充律師掮客之寓所掮客爲律　　攬一生意須提費若干成在負盛名生意興隆之大律師或無此例亦有僅提給一二成者而默默無聞之輩竟有提一四成以酬謝掮客蓋非此則無人惠顧爲招徠計不得不然情亦良苦其下焉者甚至結納法警承發吏曁押所看役人等因此輩與訴訟當事人接近凡被告一經官廳出票或傳或拘必甚恐慌又有體面人因案被押安至押所亦必異常煩惱此輩始則動以危詞迨份内錢到手後卽乘機推薦某律師謂與廳中推檢各官多有交情倘請其辯訴可得勝利當事者以爲本機關中人之語諒必可靠情急之際自不惜重酬請爲招致縱令日後依然敗訴亦烏從而質證之而公費出庭費已用去莫能追矣勝則所約定之酬金亦必倍於尋常蓋其初固有挾而求也律師每接一案必先審察案情如必無可勝之道即專重在公費出庭費不求勝訴但延時日訊一庭即可多得一次出庭費或到庭略辯論數語即藉致要求展期再審富事人不勝拖累不稍顧恤倘見案有可勝之機立向當事人吹牛拍骊雙管齊下俟其旣入牢籠即可索其重謝其最無道德者旣受此方面委任因其貧寒謝儀微末不足以饜慾壑則竟通消息於彼方私受賄賂將此方案中要緊關鍵漏不列入狀詞以致敗訴或與彼方律師串通故留指駁餘地上下其手得利均分若當事人稍明法理自不受其欺朦鄕而愚無知往往花錢反受其害此等弊端要亦因人而施非必事事如此亦僅一二敗類始如此也至於 
交結法官代人行賄買通書記私改供詞尤爲弊中之弊初非律師個人所能行者故不屬於本題三 
家庭常識 
[保藏春筍法]  
　　笋味最佳人每以不能久藏爲恨今有一法將笋之外籜盡行剝去縱剖又横斷之實於酒壜壜口塞以稻草將壜倒轉置於盛鹽水之盆上則空氣不内侵可保長久至無笋時任可隨時取食（鄭䍩養） 
雪花膏製法以硼酸炭酸　各一兩與白凡士林一兩二錢調匀更加各里司里尼（即淨洋蜜）一錢龍腦（研細）五分調極匀即成（鄭䍩餋） 
[詩話]  
　　幼時於先祖愛廬公扇頭見有沈景修所書四詩當時不知何人所作詩爲何題惟愛其逼近晚唐風調遂深印不忘近讀新安余右軒痁枕錄則此詩赫然在蓋題朱竹垞風懷詩後者爲錄其詩云　無香夢久迷離路入空亭淡夕曦勝有新聲傳樂府詳將恨事記當時逢來五角誠無奈喚起三商尙未遲回首碧雞坊外住幾經紅豆種相思偏舟飄轉路横塘羽檄連江敵正猖越客千絲勞結網石家十斛費球量薰衣香細頻傳戶點屧聲低但隔牆却怪閙蛾元夜近一時情急汝南王爛甚星河夜覆廬形相色授定情初逆毛　化歌邊鳥比目應多戲後魚襠解扣除看已是釵盟鏡約欲如何兜鞋豈等閒男女尙列牙籖萬軸書蛾眉謡諑竟誰憐忽地黄楊厄閏年南國招魂徒剪紙北邙營葬漫輸錢當時燭記可郎暗此日環難空女圓試向六峯高閣望春來一碧草如煙　乍和何公旦負鄭虔三絕技生平少所許可獨傾倒栩園之詞自謂不及於詩則樊易而外其稱道者祇海寗王國維一人樊易詩見之者多王詩不多作故知之者絕鮮余從金漱萸處得其數詩自題梅花云夢中恐怖諸天墮眼底塵埃白斛强苦憶羅浮山下住萬梅花擁一胡床嘲杜鵑云去趣千年萬事非蜀山回首夢依稀自家惯作他鄕客猶自朝朝勸客歸干卿何事苦依依塵世由來　别離歲歲天涯啼血盡不知催得幾人歸時藎與漱萸同客東京也（栩按此詩格詢絕高風韵尤勝較之上述四首洵不可同日語也） 
游仙詩自晉郭景純倡之逮唐曹堯賓明馬鶴寀連篇累牌香　可誦清厲樊榭更有游人專集嘗自稱厲游仙然是題貴有寄託否則易與無題本事相雜　見經滄退吏所作十首皆别有寓意節錄四章云羽衣曾侍紫皇前職掌班聨壓衆仙郤被木公私宿怨緣章彈劾姓名傳風浪銀河自淺深十年紫府抱氷心也知天上榆錢貴不向人間亂點金碧天無信渺青鸞誰念瓊樓高　寒一霎桑田變滄　始　天路更艱　淮中鷄犬垂垂老阿母桃花度度紅更有小臣方朔　全憑狡獪　神　（拜花） 
[集益錄]  
答第九十五問曩閱貴報集益錄中載有程夢漁君苧蔴問題以求答覆者惜鄙人不能以所問各條逐一答覆深以爲　茲舉所知略述如左 
苧蔴屬蕁蔴科學名曰ＢｏｏｂｉｍｅｒｉａＤｅｕｅａ英名曰Ｃｂｉｎａｇｔｏｓ 
ｓ或曰Ｒａｍｉｅ但英之Ｒａｍｉｅ實係苧蔴變種二者雖極類似而實不同其相異之點苧蔴則葉之裏面白毛密生而呈白色一則白毛少而下面呈綠色然此係指葉之幼稚時言至日久則下面悉爲綠色然學問上雖有此區别而便宜上常總括爲一Ｒａｍｅ學名曰Ｃ　　　　　　　　　　苧蔴有青葉白葉二種爲東亞諸國古來之原産品尤爲我國太古以來之特産也初係野生植物後經人工化育之力逐漸改良遂爲普通田園之農作物普及播於全國其主要産地如湖南湖北四川江西河南山東廣東廣西福建等處江蘇直隸安徽次之浙江雲南貴州山西又次之是等地方産額甚多均爲大宗土産之一其中如湖南湖北四川江西尤見豐富此四省之中尤以江西省爲最佳論其用途以製作衣料魚網繩索等爲主故歐美人土夙經心及此距今約七八十年前法國採種　播美國稍後一二十年亦相繼收取種子力謀移植雖現尚未見旺盛而一方於此種植物纎維之利用竭力研究卒賴科學之力發明新利用之途可充美術織物之新材料各國此項工廠日見增設而原料皆仰給於我國於是我國所産苧蔴知名於世界間就日本言每年自我國運往苧蔴在十萬擔上蓋以苧蔴製爲衣會頗覺爽適出故我　所産各種之蔴除充國内需要外多數均連往海外雖出口之數年有不同然就一九一二至一九一六五年間合各種蔴平均計年約三十四萬五千餘擔價逹三萬六十六萬海　兩不失爲重要出口貨之一然計其出口額内以苧蔴爲最多數量佔出口總額之半價額佔出口總額百分之六十三此外苧蔴混入於火蔴項内者數亦不少缅想今後利用之途當必日增需要之額當必日廣國人於斯業不可不注意也（睡仙） 
長篇小說 
[二城風寸錄英國郤而司迭更斯原著常覺小蝶天虚我生合譯]  
[卷下第四十五章（三）]  
　　卡登頸血飛台下婦女呼聲雷動競謂愛芙孟之惡氣洩矣而復仇之女神尤替馬丹竇瑪齊　快殊不知馬丹已先在地下候其仇人及見替死之鬼携一情人展笑　至不知其失望又何如也此時斷頭台上人頭滾滾而墜第覺腥風血雨滂礡逼人呼聲如雷而刀光如電巴黎城中幾無一處不在黑幕之中似天公　變烈風雷雨之來猶未有盡期也惟卡登之靈魂時方與女郎佇立空中與巨洛丁握手而語謂此白莎夾克諸人以及　仇之女神革命之領袖行將一一接踵其後上此斷頭之台於是陰　盡掃乃見天日人民始得亨其眞止共和之　卡登固抱此願心慰萬分俯視倫敦城中沙柯街上則有白髮之老人精神强健左抱愛　右挽嬌客含笑而視其女孫方勞雷楷萊話其故事惟苞洛則已竟成聾瞶側耳而聽瞑目而坐似見倫敦巴黎二城之中景狀如前楓葉　窗囚車塞路惟聞蕭蕭轆轆之聲此身正坐風雨中也而其中有兩字分明者則湯訥與露蒔口中時時感嘆不置曰卡登而民已（完） 
[天虚我生啓事]  
　　凡與鄙人通信不關投稿事者務請寄至上海西門靜修路栩園編譯社如係投稿　請寄申報館自由談編輯部勿書鄙人姓名以便分别公私不致擱誤 
 
 

Page 14

 
 
   
 
