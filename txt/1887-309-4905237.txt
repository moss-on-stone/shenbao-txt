# 1887 - 309 - 4905237

 

Page 1

 
 
[附送拯急同情勸限册] [  本館饉識]  
　　啓者兹有大圖筑延慶佮大善士俯念直隸山東河南鄭州迭罹水厄隸斯土者流麟困苦慘何可言特備拯營同清勸捐册一萬多銀由絲業曾舘籌賑公所少欽施文　號　到託本舘於今日聽報分送以廣流傳慈祥興好善之忱無非拯惫勸募冀　資之集悉出同情大費陸鶴定增盛奮致孜恤患竊爲閱報諸君子進一策焉 
[新印續編綏宼紀略] [  申報館啓]  
　　吳梅村先生綏宼紀略於明季兵禍言之彌詳顧於通城鹽辛而後闕焉弗載梅亭葉君濱江廣詢博訪得孫李蔓延諸事都凡五眷名　　　綏宼紀略從未刋版本舘今搜得原稿卽用活字排印每部計二本價洋一角二分卽日由申昌書畫室及各書坊出售外埠概歸售申報人 
[小倉山房往還書札全集出售] [  點石齋主人代啓]  
　　袁簡齋先生天才　溢爲國朝詞章大家其尺續一種海内傳誦已久惜坊刻均非足本且不及同人投贈之作未免姜猶有憾問潮舘主搜　　生手札并將同時諸名人集中與先生往還諸作彚成一集一贈一答粲若列眉自小倉山房尺覆盛行未有珠聯璧合如此書之美備者釐爲十八卷分打二本價洋七角定於中秋日出書上海二洋涇橋法大馬路文匯舘南盡錦里朱德生痧藥鋪寄售 
[禁臺基議]  
　　鴇兒毒矣鬻得人家小女子教以歌舞飾以金珠偪令伺應客人侑綺筵荐枕席以博達官巨賈之纒頭一或酬應未嫺觸客之怒以致門前冷落車馬稀疏則鞭撻之箠楚之甚且錐刺火烙施以毒刑卽至芳譽遥馳履綦滿座賣娼數載賺得千萬金資而當其有志從良猶必偪令以千百金贖身始得去留自主嘻淫兇若七十鳥者尚復能齒於人鷄乎蟻棍慈矣千方百計徧設網羅見女孩之穎秀者卽誘而致之輾轉售人以實己槖作妾作婢尚屬上乘其有售入娼寮者一顆掌上珠坐令淪於下賤含羞失節暮楚朝秦父母不及知弟兄不及問烟花漂泊墮溷堪憐卽後能擺脫風塵而圭玷終難磨滅矣而謂誘拐之罪尚可擢髮數歟雖然鴇兒誠毒蟻棍誠惡而天下之至毒至惡其罪更甚於鴇兒蟻棍者則惟臺基是臺基者何衰年老嫗擇幽僻處賃屋一椽勾誘小家碧玉狹巷名姝與輕薄少年無賴子弟幽期密約爲兩爲雲嫗則得錢若干爲之包庇亦有目成心許一點犀通而礙於旁人無從下手者亦可於此中雙飛雙宿尋半晌之歡顧猶曰此皆蕩子妖姬兩心相印然後借端於此一了香火因緣其事雖可惡其情猶可原也所最爲可殺而不可恕者竟有大家閨秀巨室姬人一惑於密語甘言遂不免墮名喪節一朝失足貽玷終生雖欲悔之何從而悔其出也太抵托　於摇小會致滬上以摇小會三字爲惡謔據云春風一度後女苟順受則已倘或反顔則該嫗先令男子多方雞罪升以嗣後當終身互訂决不如薄倖十郎再不從則嫗出而恫喝謂爾雖失節尚無人知倘竟鼓破𡤢翻則爾之父母翁姑必置爾於死地女子有何見識至此不得不含羞忍垢無可奈何而歸矣噫鴇兒雖毒然被其毒者不過三五小女子蟻棍雖惡然受其惡者亦半由於父母之失防閑彼遂室深房嬌生慣養者亦何從攫而販賣哉至有臺基而婦女之毁名受辱者竟不可以數計嗚呼嘻嘻卽律以謀財害命放火殺人亦不爲過而尚謂可一日寛容哉或曰是當實之於房主每逢房客賃屋時必先留心盤詰如有開設臺基者一概不准租賃彼豈能露天作事一至存身無地雖有伎俩亦何所施哉我則以爲不然夫建屋出賃者無論爲華人爲西人顔皆養尊處優不問瑣屑事至輕租之夥友則曰東人既有市房亦惟出賃以收租值耳必欲擇人而賃勢必空閉者多夫安得論臺基與不臺基哉且彼賃屋時决不肯自承其爲開設基臺卽經租者亦馬知其爲開設臺基或曰是當責之於包探租界定章巡捕專司梭巡街道包探則周行各處偵探事情設有被竊被盜等情託伊訪查無不立時破案豈臺基而獨不能訪杳乎我則亦以爲頗非易易何則竊也盜也有賊可証有械可憑有眼線可指點是以易於破獲耳彼開設臺基者其屋宇陳設事事皆與良民無殊而其設計賣淫實驚千變萬化設或有人衝破則或扥稱親戚或飾爲比鄰卽使包探查訪的眞而彼亦有詞以掩蓋苟非陽臺之上喪王紳女同夢方酣夫誰敢上前掩捕雖有幹練精明之包探亦安有良法以捉之耶然則如之何而可曰是有一法焉當專其責於管門人滬上除店鋪外人家多住居里内一里或三五家或十數家房主必僱一人管理總門俾宵小不得混入其人夜則點里内路燈早則掃里内污穢每遇經租人向收租值亦必由其人引至房客家逢節必向房客乞取酒資及燈油費平時於房客最爲親近則房客之所作何事自必了然於心今宜請公廨會同捕房定一新法不論何處里内苟有臺基之類管門人能首告者逮案訊實賞以大錢若干如不首告一經包探訪出或被他人告發除開臺基者嚴懲不赦外必治管門人以扶同隱匿之罪枷之笞之毋稍寛縱庶此風或可稍息乎或曰是當行保甲之法犯者十家同罪彼鄰佑懼千刑法必不敢爲之隱瞞則試正言告之曰子之所言無論西國無此政典洋塲必不能行借曰能之亦幾見各省府州縣之行保甲者果能實力奉行匪人無所匿跡而謂洋塲一行保甲卽能永絕臺基乎毋甯責之管門人尚不致虚行故事也 
[本館接奉電音]  
　　昨日十一點一刻三分鐘時本館駐京訪事人由電飛傳本月二十七日上諭二道敬謹譯登○九月二十七日奉上諭前太僕寺卿馮光勛現已病痊着仍在軍機章京上行走欽此同日奉上諭甘肅凉州鎭總兵員缺着閃殿魁補授欽此 
[京師剩語]  
　　福大協揆等親臨教塲校閱緑步京營秋操步營練兵非僅槍聲齊整卽陣式亦靈捷異常緑營練兵則合操槍砲進退迅速聲勢聯絡其馬步各技藝尤形嫻熟大協揆等見而欣然每名給銀二錢由本衙門公欵項下支領以示奬勵○内務府掌儀司咨行侍衛處稱本年十月初一日應由内廷恭請倭車庫至堂子圓殿内供奉舉行打扎板跳神各禮儀應派侍衛屆期敬謹將事爲此咨行遺處查照向例派撥侍衛預備是差○前奉上諭令户部提撥帑銀二百萬兩解交河南以濟河工兹聞管理務各官於十七八兩日躬往銀庫盤兌提出庫銀二百萬兩裝箱封固以便派員分起解送河南已知照沿途地方官一體護解矣○有馬家橋運糧大車自正陽門入城車夫偶不檢點將旁一人撞倒於地車輪由腰間碼過幸内偏吉官見之趨前扶起車夫正欲加鞭趨避經官兵追至扭交偏吉 
 
 

Page 2

 
 
官廳看管被碾之人幸傷不甚重詢知係某部當差人家住正陽門外打磨廠遂致信其家並為覓藥調冶後聞車夫願為調治倘有意外自甘認罪云○崇某現任副郎旅食京師一貧如洗憂憤交集潛赴十岔海躍入水中看街兵聞之趕往救起送其回家閱三日忽有駟馬高車馳至門首俄見一婦携僕而入崇細加辨認知婦爲伊父舊日侍女早經適人彼此相見各訴寒暄蓋其夫現由外官甫回京師也見崇如此貧寠不禁涙下稱先老爺恩德至今在心立贈四百金囑崇好好當差以圖上進並許代購房屋崇卽將債清理應官聽鼓勤愼從公每為人言及侍女之恩不覺泫然流涕云 
[杭垣火警]  
　　近日杭垣火灾屢書於報兹悉廿一日丑刻回回新橋東首總織局前失火是處有一土墻門內有樓房係手藝人所居共有十數家當失火時風力甚勁附近人家均從夢中驚醒但見火光逼近不暇詳察紛紛搬移什物以致搶失之件爲數實屬不少且該處近忠孝巷高喬巷一帶達官貴紳住屋多相毗連其右首又係上珠寳巷巷内均是貴重店鋪故水龍雖盡數馳到有邀在珠寳巷口放水守救者有爲官紳住屋近處儲水保守者至在火塲樸救水龍不過數架幸取水尚便是屋四圍墻垣高而且堅更得水龍人夫竭力撲救僅焚去墻内屋大小十餘間並未延燒他屋猶不幸中之幸也 
[袁江雜錄]  
　　兩江總督以高寳壩旣開裏下河大有高屋建瓴之勢因札飭各工暫形停止云○嚴佑之明經携銀數萬兩於十三日過浦前赴豫皖一路福星又移照於皖山梁苑間矣○某姓忽被火災其婦從睡夢中驚起携物奔逃經人救出早已體無完膚旋以毒氣内攻以致不起嗚呼慘哉○今歳吉貝花頗稱豐稔提以入市每斤需青蛈一百六十頭衣被倉生不憂瑟縮矣○鄭州决口水勢順流而下刻已波及洪澤湖湖水近日連次報漲運河水勢亦因之拍岸平堤云○漕轅所派探水委員現已由皖回浦據述河南中牟尉氏通許扶溝淮甯太康四華安徽穎上霍邱毫州壽州等邑均被水冲刷鴻嗷遍野慘目傷心云 
[武林雜綴]  
　　杭垣珠寳巷内西幫日昇昌票號前日托裕春錢庄經手裝載現銀十四萬四千兩均用厚實銀箱裝盛每箱裝六千兩共銀二十四箱雇夫挑至下碼頭裝船裝齊後立卽開行仍雇小火輪拖帶而去聞係解赴申江一時見者互相傳述幾於滿城哄動亦可見眼界之小矣○候補府尹太守彦釗領解制錢二萬串已登前錄兹悉太守並領解京餉銀兩同制錢一併解赴京都現已解維北上矣○節過重陽瞬交冬令杭城保甲局爲未雨綢繆之計徧查各街巷大小栅門凡有朽壞坍塌者一律開列清單估計工料為之修葺現已由各局司事經手飭匠動工版築之聲前巷後弄左街右衢竟日不絕無異寒夜柝聲遠近相應云 
[甬鄉大火]  
　　九月二十五日黄昏時分甯波西門外望春橋之南新庄地方大火紅光上燭霄漢城中水龍以道遠不能往救約焚兩點鐘時聞共燬去房屋數十間云 
[含寃自縊]  
　　甯波西南鄉吳王地方王姓婦者素性悍潑與某甲之妻比隣而居王婦近向中妻借衣不遂因之挾恨時以隱語相諷刺甲妻忿不能耐遂與爭論經人勸散迨中歸家婦又登門譽駡田以釁由妻搆向王婦賠禮迨王婦去後閉門毆妻以洩忿焉甲妻以曲在王婦而已反受歐辱忿無可伸遂萌短見當夜自縊於床比及知　已不能救聞甲妻懷孕將產死後腹内嬰兒躍躍欲動甲之岳家以悍婦之故致傷兩命聳甲　官涉訟未悉在後若何也 
[保全善類]  
　　金陵有待質公所在中正街以處衣冠中之情有可原與巾幗中之法無可恕者名非囹圄實無并於狴牢惟無故　入一入則非水落石出不得逍遙事外計有三楹平屋五進前四進爲男所各用誠樸且老之男子一人後一進為女所用一老嫗應門其門視男所尤嚴啓閉男子無事不得履其閾男所則凡有親戚朋友來慰問者通姓名悉令入視所有總門日常下鍵客至則啓而鎖之臨行復發鑰鄭重以爲防殷勤以相待所以數年來無疏忽之患而來者往者又無一不深其愛戴實由經理所務之姚別駕斟酌輕重而出之者也別駕爲安徽桐城世胄在差有年從不刻扣上下人之工食廚下設一大釜與數十人同飫白粲　膳而外自供亦極菲薄杜絕苞苴歳時人家偶有饋遺多却而不受故奔走丁役十數輩未聞以需無索有獲譴者或曰夫人至不自愛即加以縲絏亦不爲過不知咎或罹於無因訟或搆於不覺犯而不校猶可自新玷而不瑕向非在辟至此者雖廷尉望山頭男可免溺仄之辱女可無薦席之羞其養人廉恥比州縣之押班館發官媒相去奚啻霄攘故自有公所之設暗中保全名節實巳不少云 
[示期府試]  
　　揚州府宜太守接奉王益吾宗師來札飭令舉行府試因擇定十月初九日取齊十二日開考札飭所屬各州縣移學傳知與考各文童想躍躍欲試者皆當磨厲以須矣 
[温州試事述聞]  
　　浙江學憲瞿子玖宗師於處州科試完竣後卽於九月十八日辰時起馬廿一日早憲駕已抵雙門外新碼頭七點鐘時乘坐八人大轎進城由大街轉過五馬街直抵考棚一到儀門卽行出轎祭門祭畢遂坐儀門外將隨帶幕友武巡捕房書承差廚役茶爐等人以及行李物件親自按名點進考棚不許在儀門與各學門斗書差交接如有進出公事均由文武兩巡捕送至儀門傳遞概不准承差經手違者立卽枷示儀門惟有兩巡捕一在門内一在門外傳通言語餘人無一見面關防之嚴卽此可見宗師隨於廿一日已刻謁聖並下學講書午時放告廿二日辰時看視圍牆並考生童經解古學廿三日考闔屬生員廿四日覆經解古學生員補考廿五日考樂清瑞安泰順三縣童生正塲日六日覆闔屬生員考正途貢生教官錄科廿七日考永嘉平陽玉環文童止塲廿八日提覆樂瑞泰廿九日提覆永平玉十月初一日總覆永樂瑞平泰玉初二日更衣並賑給初三日起馬○生員經解題間十翼皆統釋全經獨文言僅釋乾坤二卦宋儒狄仁傑以上下繫訂正之且厘訂各篇以復古易十二篇之舊其說果可從否古文讀應爾雅說不屬于毛解大司馬鄉以州名註引南鄉甀東鄉為人考少牢饋食禮上佐食以綏祭註緩或作挼挼讀為墮古文墮爲昕有司徹其挼祭註綏皆當作挼挼讀爲藏其墮之墮疏証○生員古學題陸賈冉使南越賜尉佗書賦　以願奉明詔長爲藩臣爲韵賈損之請棄珠厓論擬杜工部李潮八分小篆歌永嘉懷古不拘體韵賦得宣房塞兮萬福來得房字○童生古學題甘白受和采賦以忠信之人可以學□爲韵鞶袠衿纓七律賦得不藏秋毫心地直得毫字○生員算學今有書一卷令甲乙丙三人同冩五日而畢乙丙二人同冩七日而畢甲内二人同冩六日而畢若令一人獨冩或三人同冩問幾日可畢書數書九章歌賦得九十九萬不離十得離字○童生算學題今有銀一千五百二十兩令甲乙丙三人分之但知乙所分之數倍於丙仍多四十兩甲所分之數倍於乙丙共分之數却少四十兩問各分幾何　書數書九章後九十九萬不離十得離字○生童性理題禮減而進樂盈而退論懲忿窒懲二箴生童默經默冩諸經言郊祀之文○闔屬生員文題府拜下禮也至泰也瑞不在其位不謀其政永雖小道至遠恐泥樂蓋有不知而作之者平斐然成章不知所以裁之泰一匡天下至能以禮讓爲國乎何有通場詩題賦得神清骨冷無有俗得無字 
[吳苑鐘聲]  
　　蘇垣撫標材官向來以月課獎賞爲一宗進欵嗣韓慶雲觀察以欵項支絀詳定减半給獎各材官頗形掣肘當經求請撫 
 
 

Page 3

 
 
憲允准酌提欵項生息以補其絀仍有一干餘兩備賞欵項近聞各村官　禀求閃叅戎詳請撫憲恩准照舊給奬未識確否○本屆軍政自將備以下在營各員均經崧中丞加考註冊咨送督院彚辦惟朱千戎蘭汀因病請假未經考騐現在尚未請假聞千戎係惠癱瘓之症一時難以全愈然至十月中督院彚題時恐難再事彌縫也○某公館於前月僱一老嫗係光福人年約五十餘歳忽於本月二十五日十二點鐘赴河十滌器失足落水及岸上人瞥見已經半身倒墜惟河水甚淺衣未全濕僅僅頭溺水中而已魂歸泉壤是何畢命之速耶當由某公館出錢買棺厚殮飭具親屬領去云 
[神機營協巡官兵處禀詞]  
　　專司稽察協巡事宜副都統富專司承辦協巡事宜翼長耀等謹禀王爺鈞前敬禀者前奉鈞諭奉宸院來文所有三海各工將次告竣其圍牆堆撥地址均以按叚報齊原擬由各旂營添派官兵會同本營互相駐班自應照擬分撥除圓明園健銳營外火器營馬步各隊勿庸加派外所有左右翼驍騎抬槍隊漢軍排槍隊内務府三旗幼丁隊八漢礮隊捷字勝字精字銳字洋槍步隊等八隊着派在三海朱車值班住宿左翼五處馬隊右翼五處馬隊左右驍騎馬隊班火馬隊震字礮隊駿字馬隊等八隊著派在内廷協巡均按一月更換等因去後兹據該章京等將協巡之班更換馬隊照章入值暫將步隊撤回聽侯外其所派之馬隊應按一月一換卽由協巡檔　添立轉牌一面輪流遞推至前派管帶千員仍行每日一員帶移進内督催該隊出派營總一員隊官六員兵百名每日申刻人值次日卯刻散值卽按五日一班仍由營署齊隊進内所有派出協巡之馬隊倘遇入值除該隊駐班點騐馬匹一切差操暫行停止外其在内值班官兵馬匹於下班後補點查現在移操南苑由苑回京接班之隊前期進城以備次日自行整隊赴内自本月二十日起由左翼五處馬隊作爲頭班該隊官兵自應輪流出派入值仍責成各管帶官等遵照前傳認督督催籌支勤加遞送不准疎解理合謹禀伏乞鈞諭施行 
[官醫受斥]  
　　前日縣署官醫吳鳳臯具領工食裴大令以所開藥方出示命將樂名藥性一一講明吳默不能答大令怒謂爾既爲官醫不知藥性悮人不淺尚欲來領工食乎本縣將查爾曾誤幾人以待究辦吳遂赧顔而退 
[左道惑人]  
　　裏虹口東北某鄉民之女雛年美貌誓不適人有來問名者必暗中下涙喜茹素佞佛終年不食葷邇忽患病謝世巫有謂其係觀音托生父母惑之塑像家中進香者殊形熱閙於是比屋三家皆效其尤亦托言觀音托生雇匠塑土偶招人禮拜博取香金異端蠱人眞堪痛恨也 
[捕頭查賭]  
　　租界嚴禁賭博以來若輩花樣翻新巧立义麻雀碰和等名目竟有租　房屋門前高貼某字號連宵達旦喝雉呼盧者更或妓院中以此引誘良家子弟罄其腰纒爲害地方實非淺鮮麥捕頭訪明以上情形於前日下午飭包探顧阿六傳集界内各妓院主諭令嗣後不許有义麻雀碰和情事違于提辦如有流氓及署中捕役前來索取使費者儘可說明現有各流氓已經嚴辦爾等可勿懼也均稱並無人索取使費又謂爾等如暗中給以錢財隱匿不告將來查出一併嚴懲凡有妓女贖身後仍舊買娼被流氓從中漁利者爾等亦當報明立卽提究 
[上海縣署瑣案]  
　　紹興人徐元林向丁錦泉索欠牽涉沈保山姚蘭洲肇訟縣署一案本報已書之不一書矣近　郁禮墀朱福邦等勸姚償洋六千元前晚裴浩亭大令飭差將姚徐丁沈及徐之兩叔母并經勸之郁朱等解訊姚訴稱刻經郁等勸妥願償洋六千元徐已允求銷案矣郁朱等所供從同大令見徐衣服尚整潔其叔母則藍縷不堪乃謂爾年紀尚輕總須循規蹈矩爾之叔母等如此貧苦爾尚執抝拖延於心何忍本縣批爾禀帖之詞爾折服否元林供稱刻已省悟情願求銷其叔母某氏供稱務求在姚姓償欵内酌給小婦人等膳養資大令謂徐曰爾領欵後須分給叔母毋許掯留元林供稱是大令飭姚繳洋着徐具求鎖切結蓋印指模銷案○鎭海縣人史善逢投縣控稱去年九月同鄉人朱計生誘妻梅氏挈同十歳子來生來滬當時尋訪無蹤現始訪悉因遂附輪來此於本月二十左右偕同伯父至興勝街來杳閣花烟館内尋見向之理論反遭烟館鴇婦王李氏覇阻并悉朱亦在該烟館内刻已避匿兒子來生業已領到大令以被告在租界中令投法公堂控告史旋一再呼籲大令乃飭差照會法公堂由王雁臣司馬請法領事於票上簽字然後將王李氏幷梅氏提解候訊○前日有新閘鎭鄉人趙景福投縣控胞弟景寳强奪竹園將竹竿盡行砍伐妻子池氏向之理論竟被兇毆畧受皮傷求提訊辦大令以夫弟毆嫂事關倫紀諭暫退去俟不縣到鄉勘騐冉行核辦旋於昨日午後命駕下鄉 
[法捕房瑣案]  
　　某姓子在浦東周浦鎭學習織縀生意尚未滿師已娶某姓女爲妻月前某姓女之親戚家有喪事女同母來滬吊喪遂不回去某姓子恐嬌妻不能復爲已有於是來滬尋訪前日偵知其住法界因卽報捕將母女兩人扭送捕房　捕助令　行交保俟堂期傳案詰訊○某甲不知為何事而以華語駡西捕西捕亦諳華言因將中拘入法捕房捕頭着押數點鐘卽行釋放 
[上海陳家木橋電報總局豫賑處事略]  
　　張廉泉先生函十四日抵定遠離正陽關尚有四站近日水漲較平時高二丈壽州已閉城堵水云○宜昌蔣觀祭一千兩常熟凝善堂崑山崇善堂湖州仁濟堂各二批無錫知仁庄一二三四批盛澤培元公所典業月捐各一百五十元均到先此報謝 
[西商助賑第六次續募]  
　　廿七日洋布華商諸善士又募得履泰洋行洋一百元祥泰洋行洋一百元公茂洋行洋一百元錦名洋　洋一百元德興洋行規銀五十兩天豐元洋行洋五十元太平洋行規銀廿五兩廣豐洋行規銀廿五兩天福洋行規　廿五兩英公司大班洋二十元老沙遜洋行洋一百元新沙遜洋行洋一百元共收洋六百七十元規銀一百廿五兩尚有未經書定者俟續募再行登報仰希公鑒上海三馬路與昌協　公所竹坪陳煦元謹誌 
[西商帳房第五次續募]  
　　履泰帳房洋五元又虞守　洋十元祥泰帳房洋二十元廣豐帳房洋十元公茂帳房無名氏洋五元天豐元帳房洋三元英公司帳房洋十元田于畦洋五元夭福帳房洋五元共收洋七十三元[  上海三馬路與昌恊賑公所竹坪陳煦元謹誌]  
[助賑摭要]  
　　天災迭告嗟困苦之誰紓人力頻支幸周旋之多術梅花閣善士由新泰厚號交來九八元二百兩亮善士爲尊人五十陰壽懴資移助九八元四十兩怡壽堂善士助九八元六十兩二户由蘇胥門乾大號託長義豆行來陸壯行堂善士求足疾速愈由揚州福興潤局來洋五十元浙江慈谿宏度子善士助洋五十元以上指捐河南另長沙省城不留名善士爲尊閫周氏五十壽辰將節省筵資移助祈保延年益壽合宅平安由蔚盛長號王璽臣兄交來湘平足紋二百兩另募清單註明畏喦居士為令郎乃秋病愈祈福由李洛才兄交來江西九三八平銀五十兩合九八元五十三兩雙峯樵子助棉衣款由江孚輪船畢浚川兄交來洋一百元容解災區以資接濟怡壽同登不外慈祥所被壯行有志休虞步履維艱櫎宏度以施仁初終罔懈嚴畏喦而積德福祿攸崇莫設桃筵大義迺昭於清澗爰捐棉襖殊恩聿播於窮簷仰梅閣之維持澤霑優　賴蓮池之保護　就删除具妙轉移同伸感戴矣[  上海北市絲業會館籌賑公所愚弟少欽施善昌謹誌] 　　 
[小詩用青藜閣韻敬祝一齋姻兄先生七秩雙壽錄呈霧裏看花客大吟壇粲正]  
　　吏隱淞江上稀齡孰與侔齊眉春　老回首歳如流驪子偕芹采龍孫衍芑謀燕齊　賑卹仁壽合添籌[  姻有弟旭蘇生甫拜稿]  
 
 

Page 4

 
 
[衛鑄生先生歸自日本重晤申江賦此以贈]  
　　領略東瀛勝春風遍地花歌聲鬥鶯燕筆陣挾龍蛇到處爭求字隨緣便作家試登徐福島回首望中華歸心先鴈發挂席下滄溟腸斷離鸞曲裝添瘞鶴銘鑄翁有留别日本安吉校書詩四首並得瘞鶴銘舊本極佳共推詩筆健莫放酒杯停海上重相見談深月滿庭[  慈谿李東沅芷汀甫呈草]  
[莘溪閒農鄭子梅詞兄見贈佳什依均答之]  
　　辭旨意何深鏗鏘擲地金氣吞三峽水韻叶五絃琴玉屑才親領珠光又照臨秋來園菊綻相約共清吟[  龍沙懶農葉惠鈞就正稿]  
[呈夢畹生大吟壇教正]  
　　叔度才名海内知每懷丰格最神馳艶吟秋雨人千里寄恨春風筆一枝浦樹江雲縈舊夢燈紅酒緑譜新詞泖峯闊别多惆悵何日重逢慰所思壬午歳茸城别後迄未一晤每讀報章輙思不置丁亥秋月廣陵惠馨山人盛世礽亷石甫呈稿 
[意琴室主招飲鏡芙山房卽席賦贈姚蓉初眉史錄請意琴同粲]  
　　廊空響屧步遲遲逸態臨風怯不支别有詩情摹不到酒邊風韻燭邊姿○擲果爭誇貌若仙修來豔福幾生前春風轉瞬櫻桃宴吉讖先從鏡裏傳○紅樓未許俗塵侵難得　琴遇賞音尺幅蔚藍留韻事玉臺小叙冩泥金瀕行君爲眉史書琴條小楷字甚可愛○尊前薄醉泥人憐笑靨微涡色更妍喚作姚黄名恰稱一枝艶奪紫瓊仙惜紅生初稿 
[桂秋二十八日意琴室主附大沽輪赴閩臨别依依賦此誌感]  
　　握手河梁可奈何臨歧涙眼欲生波客中送客難爲别秋半悲秋且放歌萬縷離情同繾綣一生壯志肯消磨吟身此去須珍重早盼魚書遞綠波[  惜紅牛漫草]  
[對月]  
　　無聊閒倚碧闌十瑟瑟西風怯嫩寒明月自圓人自别一天秋作兩般看[  綺禪庵主]  
[吳山秋眺錄請高昌寒食生大吟增政可]  
　　訪侣登青嶂蒼然眼界空暮鴉盤落日寒葉戰西風岩草聚殘緑江霞媚遠紅林巒無限好陳迹認泥鴻俯仰慨今昔重來冠不童終天悲陟岵涉世感飄蓬鄉思白雲際人家青靄中臨風一長嘯萬古　塵空綺禪庵主陳吟鉢初稿 
[懷南匯楊君補雲]  
　　聚首時無幾慨然賦别離萍蓬游子感風雨故人思旅况冷於水愁懷棼似絲剡溪何日過尊酒慰心期綺禪庵主待定草 
[蕭亨甫表兄集同人偕游西湖酒後率成錄寄桂文點定]  
　　山翠迎人曉放舟聖湖烟景舊勾留天開圖畫逢　日祠薦馨香仰壯猷湖上近增建徐李左三祠宇凉信遠傳黄葉路秋光閒話夕陽樓桂花香裏醉尊酒彈指滄桑豁古憂[  丁亥仲秋綺禪庵主呈草]  
[秋夜偶成回文一絕錄呈夢畹生大吟壇削政并請賜刊]  
　　風隨落葉桐江暮日月殘燈小閣空蟲響雜聲愁唧唧夜凉秋露冷庭中 
[  苕溪東閣隱士求是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安省官報]  
　　候補通判周儁奉委發審局帮審知縣胡壽祖奉委接辦南股付委准補安府通判鮑昌任事署安府通判湯沅宜卸事卸署婺源項村司周啓運到委署和州裕溪司汪斌辭 
[鄂省官報]  
　　九月十六日候補同知李燦枝奉藩憲委辦各工程報銷兼清查交代局事務候補縣陸繼高奉委赴通山縣會審案件辦理漢陽南岸嘴　局候補巡檢崔世縉禀知進局十七日藩憲牌示襄陽縣吕堰巡檢員缺詳請以海防新班先補用巡檢張心田咨補十八日新授雲南雲南府遺缺知府慶勳自京來省候補府經歷楊湘雲奉藩憲委解白蠟赴京十九日調署崇陽縣柳芳奉藩臬憲委赴黄岡縣公幹藩憲牌示竹谿縣知縣要缺飭准補之黎垿赴任 
[䢴江官報]  
　　九月二十一日儀棧吳柏莊觀察之夫人壽誕闔城官屬威往祝嘏稱觴二十二日任分轉文瀾禀辭赴省二十三日程饑尹裕本辭赴南掣查空差 
[粤東官報]  
　　九月十二日候補通判汪清字禀知由新塘厘廠調辦白沙厘廠補用縣葉樹榮禀謝委總辦新塘水東厘務鹽知事王執禀知委帮辦矚務公所事務鹽知事劉堯年禀知委馬口緝私巡檢蘇錫禧禀知委方營辦積案從九品梁繼圻禀知調辦石龍釐廠十三日未入流顔國光禀知委雷州赤勘厘卡差補用典史趙祥恩曾兆珪俱禀知委充學轅文巡捕鹽經歷張毓琪禀知委帮辦河西尾厘廠候補通判向熙禀知委雷瓊道差遣十四日候補通判劉廷棠縣丞畢昌言俱禀知委解京餉鹽經廳趙爾豐禀知委兼臨全大江省局會辦補用縣褚瑛禀知委東莞沙田局務十五日從九品李瓚禀知委學院巡綽差補用縣向東森禀知委往恩開兩縣會勘田界十六日布經歷文海禀知委解京餉知縣鄭菼禀知委催鐵爐稅餉十七日補用縣賴聯桂禀知委　高廉雷各　公幹通判王鍾祥禀謝超委新選澄邁縣張文林禀辭赴瓊州差遣同日藩憲牌示綏瑶同知缺委候補同知郭中夔署從化縣缺委候補縣周駿炳署鶴山縣缺委候補縣彭保乂署准補海豐縣王倬韓丁憂遺缺委候補通判潘維麒署博羅石灣司缺委從九品高建藩署 
[送哲醫生回國公啓]  
　　哲末生者英國之名醫也品學兼優性情眞摯殷情濟世和氣迎人駐滬之紳商各叨夫大惠居貧之衆庶共被其仁恩盖其於同仁醫院也襄辦院務　有八年婆心在抱國手咸稱救濟羣黎始終一輙拔早晚之餘閒成濟施之善舉上中下藥分其等風聲色理察其微甘苦親嘗奚辭力瘁寒温必辨不憚心勞樂壽域之同登幸生成之自有是固中外之咸欽紳民所共仰者也兹者因公回國返斾有期屬在同人咸切去思之感緬懷大雅不勝離别之情當此風塵跋涉惟期日報平安拓鵬路於泰西志欣遠到聽　歌於滬北會圖後期所幸去日無多旋返約來歳清和之候庶幾回春有望施診輔同仁普濟之功謹啓同仁醫院董事湯藹禮貝錫鼐李秋坪陳竹坪韋文圃徐兩之顔詠經葉成忠吳虹玉同頓首拜啓 
[連城紀略]  
　　連城者中外扼要之區安南廣西交控之重鎭也地居憑　後距鎭南關五十里四圍皆山中有平疇廣數百餘畝崇巒峻壁壞峙綿亘勢奇險自漢　明用兵者從未駐軍於此光緒十年法人擾安南覬覦紅江天子念屬國倒懸命將出師屢摧大敵時永安蘇子熙節帥奉命自湘赴粤整旅出關迭著奇勛遂復南界雖薛武衛之定天山狄武襄之奪崑崙不是過也諒　既捷法人乞欵天子命公以廣西提督督辦邊防公乃凱唱入關周歷險隘以爲懷遠之策首貴人和駐守之師宜擇地利李贊　作籌邊之樓而吐蕃乃靖余制置徙合州之治而西蜀始安當是時以二十餘營之募衆控千八百　之嚴疆外懾强鄰内銷伏莽寡識之士交口危之而公成竹在胸經營創制於以詳形勢據險要安遠邇相陰陽分部各軍犄角三路東自油隘以達廣西由平關以遍滇中則扼罷賓橋以防前後遂於連城建節立募府設倉厫積錢穀儲軍械撫衆則德威　用睦鄰則醴藥交遺處常可脫剣而弭兵遇變可閉關而絕使得兹天險重以人謀洵足釋朝廷南顧之憂功何偉哉公復因軍人之汲泉效耿恭之拜井於水深土厚中搜求溪壑濬井爲七曰太極曰兩儀曰罷口口龍腹曰衆福曰天祿曰大壽注兹挹彼益足以灌溉田疇軍書之暇更偕賓僚率部曲尋幽探勝得古洞而深入之披荆榛鑿嚴石修葺　治蔚爲奇觀洞則名以曰玉飛龍石柱玉瓶光明洞凡五風景不同類皆深秀窮曲每憑眺游憩俯仰流連不異羊叔子之登峴山焉此又公利民利物與風雅之一班已方公之來鎭斯土也天子嘉其功而思一見其人又以其任大責重而未能擅離所防也每疏入輙以温語奬之褒稱强將者再益以見公恩遇之隆而功烈之茂矣異日入覲陳謨述所職守當必有更爲連城增色者因爲之誌其略而知任專閫輯邦家有非常之人斯能建非常之功也其在詩曰南土是保又曰惠此中國以綏四方節帥其有焉是爲記[  淦川退吏擬稿]  
[小樓主人以吟飲圖題詠彚錄見贈朗誦數過眼界爲之一廓爰再疉前韻以鳴謝恐不值主人一粲也]  
　　昔日徒思着屐尋于今洞見主人襟天教姓氏傳豪飲地縱塵囂亦善吟向道陽春終寡和那知函夏有同心瑶章惠我篇三百留作承平雅頌音止可室主人汝兩養蓀氏拜稿 
[和六潭山人贈别徐墨琴識史詩]  
　　輕抛鑄錯想當然聚散萍蹤有夙緣摘艷原憑修月斧藏嬌合辦買春錢三生綺債還鴛劵萬種情思縳繭緜儘道摶沙關慧福漫將懊惱入琴絃銷魂又復贈將離雨僽風僝味自知惜别難堪歌此日歡逢償再待來時得從素願裁金雀好　新詷付柳枝鈿合莫教虚宿諾何須紉佩訂蘭期[  贅菴居士少復甫步韻]  
[衛鑄生道兄歸自日本詩以誌喜]  
　　兩年不相見相見一欣然情話正猶昔精神更較前書名滿瀛海詩櫂返江天樽酒莫輕榮菊花方吐妍[  九月下浣鞠潭吳淦待定草]  
[衛鑄生先生歸自蛉州謹贈一律]  
　　有客來三島滄江止暮秋雪鴻談逸事鶯燕憶瀛洲襟淡逾前日神清似昔游書名馳海外一字一縑投[  古吳徐邦逸生小草]  
[夜坐懷笠江口占]  
　　修廊餘雨意凉飈漾空碧瞑雲頺孤心暗景慘秋客銅鐶閉古陰蠣粉剝剩曰冷螢墮敗櫺驚鳥撲簷額忘言自枯坐清氣逼几席人生多别離動念感疇　故人隔天涯關河苦行役長風立海水積雨滑斷碣幽恨　修途奮飛乏羽翮安得知己人相與竟朝夕奇情人共嗤良會天終惜何當結蓬茅烟霞有同癖[  伯樸徐光稿於京師]  
[上海四馬路文報局内恊賬公所經收賑捐九月中旬清單]  
　　十四日濾州電報局王柳堂先生經交四川鹽務總局憲夏兩觀詹募四川鹽局各秀員共捐濾平銀三百兩申合聚元三百十六兩由本埠百川通票號準到○厦門姚九芝善士經募慶椿堂户坦洋十四元○杭域源大祥號内泰記號李少坡先生募　名各户英洋八元　洋三元虚對開三個○救灾單開化無名氏一元○本日共收規元三百十六兩英洋九元户坯洋十四元銅洋三元虚對開三個○○付收河南捐○經册金陵招商局洋栅莊　山先生二十九元文交來無名氏二十九員又無名氏四員○本埠恆記善士規員一百兩○同興號十元○本埠公信紙行交來杭域公　紙行募頏馬甫寺四十八户洋十六元○羅店鎭守經　士求父壽十元○嘉興曹文秀先生募金榮壽等二十一户六元六角虚對開一個○蔡必　善士三元○吳淞王同和號等二元○蘇州廣平氏募省吾室子五元李達章二角○金陵錦成號募趙光才等二十四户三元○袁先生交來恆昌號六元○本埠公和傑記土行募龔雲記等三十四户四元○長　同和絲行交來上虞林　卿先生一元李秉鈞妻蔣氏二元章沈氏一元章榮亭五百新和行四百三十沈福康一百實收洋五元○本日共收河南捐英洋一百十四元規元一百兩虚對開一個小洋八角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
