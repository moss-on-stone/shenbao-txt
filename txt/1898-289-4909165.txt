# 1898 - 289 - 4909165

 

Page 1

 
 
[今日報章附送關道憲蔡觀察戒淫編] [  申報館主人啓]  
　　泉明閒情義山綺語少年血氣未定最易移蕩性情至淫書淫畫尤爲傷風敗俗偶一失檢墜祖宗之家風傷父母之遺體可畏孰甚焉關道憲蔡和甫觀察下車以來善政多端筆不勝紀而尤留心風化時以懲惡勸善爲心春間曾取勸戒錄科塲異聞錄次第印行兹又刊印戒淫編八千册囑附本報分送盥讀之下危言悚論宛如清夜鐘聲倘得家置一編則貽椒贈芍之風可以從此永絶惟本報銷數極廣尚不敷遍爲分派不得已定於今日祗送本地及蘇州杭州寗波三處餘皆付之闕如謹贅數言以誌敬佩并祈閱報諸君垂諒焉 
[皇朝經世文正續選增時事洋務三編] [  圖書集成局代啓]  
　　　　　　耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右　　　别駕有續集之刻近年上海葛君子源又以饒氏之書祇采自道光以迄同治雖名臣秦疏私家著述已有美必收而於海防礦務諸學尚付　如因吏楫爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公世　之　牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校　附于經世文續編之後倩本局印以新鑄鉛字現已裝釘成書價目格外從廉計皇朝經世文編廿四本洋三元續編連三編　本洋三元單買三編六本洋一元在上海三馬路申報館申昌蘇申南北掃葉山房發　 
[論中俄合辦金礦]  
　　地球萬國星羅棊布弱肉强食自古已然中國國勢最弱而物產最饒惟饒也故各國無不垂涎予取予求不汝瑕疵誰不思捷足先得惟弱也虚聲恫嚇多方要挾交涉之事日異月變幾有山陰道上應接不暇之勢國事至此尚忍言哉今閱八月廿一日本報所登合辦金礦一則而不禁重有慨焉其言曰新疆南北礦務累年虚擲巨欵艱於報部仕途中人論及礦務皆有談虎色變之勢兹有俄國遊人馬堂四福謂大山北路直至阿爾泰山一帶金苗甚旺擬請租地開採新撫饒中丞以租息甚輕利權旁落徒滋事端拒之馬堂四福遂唆使駐迪化之領事吴司本向駐京公使與中國政府饒舌志在必得當軸者不得已而許之議定華俄合辦資本各出其半吴領事聞而大喜乃卽電請俄國礦帥携帶機器乘莫斯科火車如飛而至擬先勘塔城廳之喀圖及庫爾喀剌烏蘇之濟　噶朗合礦饒中丞卽委已革澎河通判陳步　候補知縣周錕候補縣丞施再萌陳源灝與俄官會商開辦一切事宜執筆人閱至此不禁躍然曰噫異哉夫大山北路以至阿爾泰山一帶固我中國之版圖也礦苗甚旺莫非中國產也俄人乃虎視眈眈其欲逐逐雖曰慢藏誨盜理有固然亦不應若是之陵侮太甚也今夫小民之家其祖宗有窖其金於僻處者一旦舉發鄰里不得而顧問也如或妄思染指豪奪巧偷雖至愚且弱未有不攘臂而起者今開礦爲中國自有之利而俄人思攘而有之當局者竟畏葸疲懦惟恐稍拂其意何耶溯自互巿開禁以來他族之處心積慮惟利是趨日甚一日同治七年九月總署曾咨三口略謂前因東省平度寗海等州屬有各國洋人私赴各處挖金當卽照會嚴飭禁止等因光緒十三年總署遵議漠河金廠開辦事宜疏云前有俄商薩比湯在出使大臣處呈請欲租粗魯海圖地方設廠挖金等因中國擁其利而不善自謀致外人越俎覬覦沓來紛至國無人焉又誰咎乎且夫俄之居心叵測俄之爲患日深其創爲弭兵會也蓋因與英人爭奪中國利權俄雖疆域式廓不及英人之富加之頻年以振作開拓爲事屢興大工國帑不繼爰創此會俾各强國人其牢籠以後彼此無或輕動藉得稍稍休息養精蓄銳然其設備於遼東也又汲汲皇皇日不睱給其旅順大連灣兩口日前有英國某船長經過查得兩地屯駐陸兵計有三萬五千名海軍船隻則旅順口内外共有四艘其他軍需器械連輸而來源源不絶據我堂奥撤我藩籬亞東大局殆哉岌岌今者又無端生釁平地風波舉中國自有之利權拱手而讓之强敵名雖會商合辦實則一舉一動悉聽指揮所委之員吾知外人意中直以土偶視之耳亦復何所顧忌也哉嗟嗟地不愛寳也利不諱言也國富而後兵强不富未有能强者也誰食天家之祿誰肩地方之責果能實心任事加意講求旣察得礦苗迅卽明定章程自行開鑿以杜窺伺以免齟齬以濬利源以儲國用則此種意外之交涉早已潛弭於無形卽或抵隙而來亦得設辭力爭彼族　狡吾知亦必有自病其理之曲者奈何徇私蔑公惟命是聽如犬羊之懾豺虎如燕雀之避鷹　忍氣吞聲縱令得志嗟乎前車雖覆來軫方遒有守土之責者尚其綢繆於未雨焉可 
[獵艇來華]  
　　天津國聞報云中國前向德國什好廠定造魚雷獵艇四艘由天津德商泰來洋行經理兹聞泰來主人接什好廠主由德京柏林來電内開此項魚雷船計海龍海犀海珠海青四號現已一律完工試水其速率每點鐘能行三十三邁二十分比照原定合同又有過之惟此時開赴來華恐到天津已届冰凍之候騐收試行均多不便如能遲至明春較爲妥便云云中國出使德國呂星使亦有電至總署及北洋大臣請示遵行未知政府作何回答耳 
[法網難寛]  
　　天津訪事友來函云自奉嚴拿逆犯康有爲之旨步軍統領崇受之大金吾於八月初六日午前十一點鐘後至南海會館搜捕不獲隨帶司員人等搜其行篋所有衣物絲毫不動惟將信件一一過目約兩點鐘許悉數携歸提督衙門所有無關緊要者付之一炬至事機切要或語涉不經不敬者不得不以上聞聞已革學士文廷式致康信件洋洋數千言其中辭句諸多失檢爰奉拿京之旨然聞文已不在江西原籍矣已革侍讀學士徐致靖奉旨永遠監禁刑部其長子卽已革湖南學政徐仁鑄次子亦身入詞林近曾向都察院上書代父不知未蒙俞允抑以聖怒不測都察院未敢代奏又已革户部左侍郎張蔭桓奉命發往新疆嚴加管束榮仲華協揆與剛子良大軍機曾向皇太后力求恩施法外皇太后諭謂罰不明則賞不勸今已貸其一死豈區區道路尚畏行耶榮協揆等遂不敢復言 
[意兵入都]  
　　天津訪事友來函云自康逆禍起寰宇震動各國藉保護使館爲名紛紛派兵入都上月下旬某日意大利國有兵士三十八兵目一人到津擬於廿八日附坐火車入京日本亦有兵丁同日前去雖總理衙門核定每國准去三十人然亦有逾額者且分則見少合則見多日久難免滋生事端殊非京城地方之福也 
[電調毅軍]  
　　營口訪事人云宋祝帥所統毅軍共二十四營上月十六日奉密電調作營至山海關自十七至二十日分起前往十九夜又接北洋要電將毅軍全行調往天津由陸路前往聞不日亦當首途矣 
[川亂述聞]  
　　重慶訪事友來函云重慶府屬大足縣余蠻子劫去法國華司鐸後其黨羽蔣燦臣等勾結川中 
 
 

Page 2

 
 
會匪約數千人在魚口坳龍水鎭一帶盤踞始則以逐教安民爲詞繼而肆行搶掠竟有官逼民叛之旗成都護督憲以救出華司鐸最爲要務派吴觀察至大足附近之榮昌地方督率各員弁紳士與余匪說和議給銀一萬二千兩遣散匪人余罪赦免不究余匪允於某日人銀兩交川東道派弁勇數十人巴縣亦派幹差數十前往接護不意華司鐸行近大足縣約數十里之遥忽被余黨蔣燦臣仍行劫去而余則謂我已將華司鐸交出何以大足縣自不小心又被外匪奪去反糾衆向大足縣興問罪師並殺斃數人祭旗圍城立意叛亂大足永川城門已閉危在旦夕榮昌壁山銅梁三縣一律戒嚴附近居民或遷入塞堡或遷居城中或雇船趨赴宜昌紛紛擾擾不絶於道川東道迭次電請成都調兵防剿英法美日四國領事官亦電達護督請派兵勇赴　鎭守現聞已有兵八營來渝前在大足縣攻剿其由合江調來之二三營約八月十三四日可到然民間謡傳謂余匪議定十五日來渝府縣爲臨渴掘井之計傳集紳民議興　練各國洋人紛紛預備遣送婦孺到宜　未行者雖故作鎭靜然已風聲鶴唳草木皆兵近忽又探聞余匪已到東大路郵亭鋪駐劄又有謂余匪已暗遣人入渝放火内亂者謡傳紛起人心惶急異常沿江各船雇用一空米價因之昻貴川東闔屬勢頗震動未識當事諸公將何以爲萬全之計哉 
[提憲行旌]  
　　安慶訪事友來函云長江水師提督黄芍巖車門巡閱上游長江水師各營於上月某日由鎭江防次起節將次臨皖安慶水師協楊福田協戎督率弁兵恭赴江于迎迓提憲將抵荷悅洲時忽接南洋大臣電信隨卽返斾未知是何要事皖江哨弁遂撤隊各回汛地以重防務 
[藩憲行旌]  
　　安慶訪事友來函云新調安徽藩憲湯方伯交卸雲南藩篆後帶　瀛眷來皖省中官塲接到上游電音知方伯由漢口乘江孚輪船東下八月二十八日可以抵皖是夜十點鐘時江孚抵埠文武各員上船恭遞手版方伯接見有差聞方伯令眷屬登岸後隨卽赴京請訓然後至皖省履新 
[馬隊習操]  
　　湖北訪事人云楚督張香濤制軍力圖自强而於武備一道尤爲加意日前將襄陽馬隊調遣來鄂兼習洋操以期有裨實用聞勇丁俱在壯年尚能受教將來當可副于城之選也 
[捐示照登]  
　　漢口訪事人云湘中各憲以近來厘捐短少各卡所收大有江河日下之勢因出六言告示曰照得循例恊餉大部分撥厘金商貨隱藏包攬局卡理應稽徵官輪拖帶差船大江上下駛行無論本省外省疉飭遇卡停輪照章查貨完厘不准恃勢强横案查兩江湖南屢經往返咨明現據厘局　　日久又復玩生亟應重甲禁令其各自愛凛遵 
[認眞團練]  
　　鎭江訪事友來函云時事多艱霍苻不靖常鎭通海道長久山觀察關心民瘼爰特札飭道屬各州縣舉辦民團爲思患預防之計丹徒縣董大令觀瀛奉札後於上月十八日出示曉諭張貼通衢其文曰照得守望相助者禀宼之良圖有備無患者居鄉之要策本境　鄉陸居者亂山叢沓澤居者港汊紛歧村聖蕭條籌深林密或廻溪曲澗或破廟叢祠散漫無稽　易容匪深夜猝發豫備全無隨卽遠颺急難搜捕然就地勢而言防備查拿亦由此易於得手伏讀道憲曁各前縣勸辦保甲團防章程已臻美備但須實力奉行自能奏效曾經通諭照舊　頓並曉以互相保衛之道旋於五月二十六日夜有西鄉二區嚴莊村民人雍有貴家被匪搶刦鄰右聞聲鳴鑼各村人等與該事主合力追捕卽時格殺匪犯黄得富一名擒送三名當卽訊明捐廉給賞以示鼓勵格殺匪犯並子勿論各在案可見果能彼此聞聲相救畛域無分鄉隣之情誼　親聲勢之聨絡益密成效已彰縱有奸宄亦何足慮爲此　行出示曉諭仰各鄉村並居民人等一體知悉務將保甲團防各事宜一切實力認眞遵辦外尤須知旣得地利更貴人和平日互相勸勉呼應靈通一遇有警四面遠近村民聞聲奔赴山村旣鳥道紛紜洲地亦江流壞　兩旁非田卽水曲折崎嶇匪徒縱有稍知路徑者一聞救應四散奔逃相繼追捕定可立刻成擒此係爲爾等保護身家之計切勿視作具文並不得因此區彼圖各存意見觀望不前除密查外合亟剴切曉諭如能獲匪送案訊明立給奬賞拒捕格殺者照例勿論被拒受傷者酌予醫藥之費其各凛遵毋違 
[商務開考]  
　　漢口訪事人云商務局開辦伊邇張香帥委朱惠之太守經理其事擬將商務中人一律加以考試以開風氣若果他省亦仿而行之則中國商務或從此蒸蒸日上矣 
[沙巿火警]  
　　沙巿訪事友來函云上月二十五日天未明時巡司巷口長發山貨行内忽然祝融氏降臨一時紅光燭天毒𦦨噴射幸各水龍竭力灌救得卽撲滅事後檢查共焚去雜貨布疋烟袋及梁等各鋪共五十四户沿江居民遭池魚之殃者亦頗不鮮傷哉 
[兇徒宜究]  
　　營口訪事人云近來營口每有少年子弟自稱好漢終日佩帶利刀横行街巿稍不遂意卽拔刃行兇上月十四日寳來　園開演新戲若輩一聲吆喝任意喧譁旋復互相口角誤將解勸之班中人戳傷兩處一在右額角連左眼一在右腿傷勢甚重當經掌班人投宋帥糧臺訴寃園主遠來洋商亦請宋帥嚴辦以警將來嗣經毅軍小隊在東營緝獲王姓一人送交海防廳嚴行訊辦 
[北通州官塲紀事]  
　　北通州訪事友來函云江北河運現已一律完竣長季超劉博泉兩倉帥諏吉八月初十日回巡是日闔城乂武均在西門外恭送如議署内書役亦咸往京署伺候辦公○通州倉塲行轅自倉憲去後札委右營柴守戎派兵駐守以昭愼重○江安糧道吴仲懌觀察襄辦方仲　　　於八月十一日乘官舫回南所有江北河運八帮回空船隻限十五日一律齊集天津河口聽候派員押送回南不得玩公貽悮　 
[潯郡官塲紀事]  
　　九江訪事友來函云正任貴谿縣調署德化縣楊紹庭明府奉上游飭回本任卽將篆務交卸於初五日前往履新○辦理二套口厘局委員陳少英司馬瓜期已届上憲札委金少牧沛田於初五日接辦○德化縣陳子鎭巡檢吴少尹灝近報病故由府憲聨敷青太守札委軍火局委員何鳬卿少尹代理於初五日接鈐任事○潯城抽收土藥店捐原爲蠶桑而設邇因某委員收數不旺攺委土藥局兼代理瑞昌縣彭星階明府辦理 
[營口近聞]  
　　牛莊訪事人云俄人興修鐵路割棄青苗民心多不以爲然華總辦周蘭亭軍門屢次電請軍帥先後委員至南城會同地方官開導彈壓山海關道明觀察亦委馬玉初大令會同辦理○告林金溝一帶有金匪數十人僭匿山谷暗毁鐵路且勾結匪徒聲言　路若　吾輩卽無生理近日俄兵往剿無從得其蹤迹蓋其人多藏身樹穴或山　地窖之内故但聞槍聲不見人影計亦狡矣哉○上月十八日營口各油坊議定新豆油價目現價五兩六月一期五兩五錢西義順售出不少○上月十八日爲河神誕辰營口三江公所每年於八月十七日起慶　河神十八日行大會十七至二十演戲四日聨日風和日煖觀者擁擠異常緑女紅男無不興高采烈 
[潞水涼波]  
　　北通州訪事友來函云河運到　一切開銷及買賣貨物均用現錢交易以致錢根暗中短絀巿𠪨行用半賴錢票前月某日之晚不知何故持票者紛紛向各錢店取錢錢店恐現錢不敷開付雇人肩扛車運　　終宵天明始止次早各錢店均持現銀買錢以致銀價陡跌通平松江銀每兩僅易錢兩吊一百二十文○入秋後雨水調和菜圃蔬園生機勃發　田疇渥潤秋麥均可及時播重明歲麥秋　　　　 
 
 

Page 3

 
 
農天預卜矣○　糧上巿天津估客爭先購運至外處銷售因之糧價尚未大減麥子每石價錢十二吊文黄玉米每石價錢六吊文白玉米每石價錢六吊一百文紅糧每石價錢五吊二百文曰糧每石價錢五吊七百文白豈每石價錢五吊六百文黑豆每石價錢五吊一百文青豆每石價錢五吊二百文黄豆每石價錢五吊一百文小豆每石價錢五吊六百文黄穀子每石價錢五吊七百文白穀子每石價錢五吊六百五十文糜子每石價錢五吊二百文本地麻每石價錢十四吊文○東關俄商茶棧現由天津雇船運到茶六七萬箱均堆積河干用蘆席封固一俟駱駝到齊卽䭾運張家口交納 
[楚江浪迹]  
　　漢口訪事人云郡中增造馬路創行馬車東洋車等情迭詳本報兹有某車行造轎車多輛租人乘坐都人士喜新厭故多樂就之中秋夜狂風怒吼捲石飛沙江中驚濤駭浪簇立如山各船之櫓折舵欹者難以數計是日漢陽府余太守特備盛筵於伯牙臺畔敦請前撫憲譚中丞同賞中秋佳節後亦因箕伯揚威辭席不赴 
[上海官塲紀事]  
　　昨晨法界讞員兼南巿　路工程局委員朱森庭明府曁升科局總辦許郎軒太守先後命駕至縣署拜會黄愛棠大令大令延入花廳叙談良久而别○督標奇兵營統帶鄒遊戎爕祥撫標滬軍營管帶龍遊戎鎭國於昨日午前十一點鐘聨鑣並轡同詣縣署投剌黄大令飭丁擋駕兩遊戎言有要公務請一面大令因卽延入花廳茗談良久 
[振興商務]  
　　兩江總督劉峴帥屢奉朝旨著於上海設立商務總局因卽遴委張季直殿撰劉聚卿觀察爲總辦駐局視事而以黄靜園太守爲提調現聞各員先後抵滬不日卽將開辦其所需經費峴帥之意擬請撥給昭信股票銀三百萬兩開設銀號俾與商局維持可埀永久果能實力振興中國貧弱之基庶可稍資補救乎 
[道憲赴寗]  
　　江海關道蔡和甫觀察邇因吴淞開闢租界頭緒紛繁遂於前晚附某輪船赴白門謁見督憲劉峴帥面禀一切不日卽當返滬 
[鐵路易人]  
　　淞滬鐵路局會辦蔡二源太守匯滄現已接辦洋務局事宜所遺鐵路會辦一差由盛杏蓀京卿另委陳煥庭司馬猷前往辦理　 
[嚴禁昄米出海示]  
　　欽加鹽運使銜在任候選道江蘇松江府上海縣正堂黄爲出示曉諭事本年七月二十五日奉府憲札開七月十一日奉督憲劉札開照得米糧爲民食所關出海本屬有于禁令今年因内地之米前被奸商由鹽城等各海口運出甚多致各處米價日漲當經飭禁在案現雖秋稼登塲在卽若不仍嚴申海禁難保各奸商不復萌故智一經任其販運出海勢必至又蹈前轍應仍嚴行飭禁札府立卽通飭遵照將各海口仍實力稽查凡米麥穀石均不准販運出海如有奸商偷運卽立予嚴拿究辦該地方官查禁不力定子叅究一面仍明晰出示曉諭至在海口以内販運則應聽其照常流通不准藉端阻撓實爲　要仍將奉文遵辦情形通報查考等因到府飭卽遵照憲札辦理仍將奉文遵辦情形通報查考等因並奉續札前因各下縣奉此除申覆並諭董遵照曁飭差查禁外合行出示曉諭爲此示仰合邑軍民諸色人等知悉自示之後凡米麥穀石均不准販運出海如有奸商販運立予嚴拿究辦至在海口以内販運則應聽其照常流通不准藉端阻撓如敢故違定卽提案從嚴究辦其各凛遵毋違特示 
[懸賞緝兇]  
　　英租界香粉弄揚州人李有金之妻許氏被傭婦高氏及劉大徐二並不知姓名之麻子四人用石灰罨斃劫去財物逃逸無蹤此本年七月初九夜之事也迭經上海縣黄愛棠大令比差嚴緝兇犯迄未弋獲江海關道蔡和甫觀察以此案謀財害命情罪重大未便　令法外逍遥因於昨日高懸賞格諭令軍民人等如能拿獲首犯賞洋四百圓拿獲從犯二百圓知風報信因而拿獲首犯者一百五十圓從犯一百圓　已　廉以待决不食言云云想重賞之下必有勇夫不久卽當　獲也 
[控騙移縣]  
　　湖北人名景慶者訪事人佚其姓日前投英界公廨禀稱卑職前曾署理四川某縣知縣今者因事至申借寓春甲客棧與北京　李桂林相識被騙五兩重之金一條事後知覺立卽報捕由包探劉阿内將李緝獲今已解案求恩重懲李供係湖北候補縣丞與彼並不相識安得騙取金條署理讞員鄭瀚生大令以此案情節支離著一併移送上海縣署請黄大令核辦 
[法界公堂瑣案]  
　　公館馬路王恒豐水烟袋店開設有年與本埠　裕宏元裕康怡大等各莊向有往來積欠銀九千六百餘兩上月某日漢口火警被災甚重凡有往來者皆心存惴惴前日各錢莊先將王恒豐萃豐兩店派人看守將店主王子厚扭入捕房請追欠欵捕頭以其不先投報捕房殊屬不合昨禮拜二堂期何繙譯另有要公倩西文案斐君到堂與朱明府會判包探傳同原告將王子厚解案請訊恒裕等各莊皆遣夥投案備質並呈細帳恒裕被欠銀三千二百零九兩宏元三千零二十兩裕康二千零四十七兩怡大一千三百四十兩請派包探查點二店存貨生財以抵欠欵讞員朱森庭明府謂欠銀理應歸還惟不報捕房先將兩店看守殊屬不合王子厚著交的實保人候飭包探查檢兩店生財存貨共有若干禀覆核奪○法商伊麽田控華人李秋泉李炳泉承攬棉花一千五百包當　定洋一千五百元言定八月交貨現已過期　價　漲無貨可交求請追還定洋李秋泉供爲棉花掮客本年七月間承攬棉花一千五百包言定每擔五元五角當將定洋轉付堂兄炳泉辦貨詎料炳泉延宕至今請爲追給李炳泉供此洋係向堂弟陸續借用共有二千餘元並非辦貨之欵明府著將二李一併押候嚴追○金陵人吴炳禀稱去年八月間托張姚氏沈周氏二婦爲媒出洋一百二十元另加媒費四十元代胞弟娶羅陸氏之子爲妾本年五月二十八日羅陸氏之女忽　逃逸各處找尋並無蹤影特將二媒與羅陸氏扭案請追粤婦羅陸氏供已將女兒交與張姚氏送至吴處如何逃逸小婦人並不知悉明府飭將張姚氏交原告帶回沈周氏羅陸氏押候追比○上期徐周氏遞禀公堂控住在英界之金王氏借洋一百元圖賴不還明府准詞出票飭提　日堂期包探將金王氏提到傳同原告解案請訊金王氏供借洋屬實已向原告商通每月拔還洋五元徐周氏供稱並未應允明府飭交保出外　十日内歸楚○上期瀋阿五遞禀公堂控小東門開花烟間之李錦春借洋五十元屢索不還明府准詞提李到案昨日堂期傳同原告解案請訊李錦春遞禀聲稱代友轉借逐日賠利求請寛限交保出外料理明府判限十日内理楚○洋涇浜永裕外國雜貨店近因欠銀逃逸昨日房主陳子昌請追所欠房租洋四十四元另有往來公欵陳順興牛肉莊控追貨欵十元八角裕康洋貨店控追貨欵銀二十九兩請將屋内生財拍賣　欠包探禀稱尚有各户未報請先登申報告白三天届期拍賣○包探禀稱上月首善里永豐洋貨店不戒於火延燒左右鄰居起火之家奉諭　銀三百兩所有被災之織補店主毛趙氏孤兒寡婦情實堪憐尚有宋芹香豆腐店李家才銅器店陳心謨刷印店均貧苦之家不堪被累求請撫卹明府與裴君會商著於下期投案候示○寍波人熊飛舟年十六歲家住鄞縣東鄉父己故世叔名長中前日在途啼泣爲巡街捕帶回捕房解請安插明府飭送普育堂留養待家屬認領○積竊顧阿仁在江孚輪船竊取衣包一個鋪蓋一副經包探當塲拘獲贓己交還失主解案請辦明府判枷號一個月發碼頭示衆期满笞責二百板○包探禀稱偷兒吴天德在集水碼頭客船上竊取衣包一個布衣十四件拘案請訊明府判責一百板贓存待失主具領○包探禀稱倫兒陳阿福在小車上竊取花包布一捆拘案請辦明府判責五十板贓存待失主具領 
[撥欵記數]  
　　英美租界會審公廨所有罰欵向係撥充各善堂經費棲流公所因亦得分餘潤自前讞員張賡三直剌無端停止後流民 
 
 

Page 4

 
 
載道無可依棲兹鄭瀚生大令蒞任仍循曩例匀撥今將五月節至八月節撥付棲流公所之欵開列於後五月十六日洋三十元二十日洋一百元廿六日洋十元二角又洋九角三十日洋十元又洋五百零八元八月十一日洋一百二十元共計撥付洋七百七十九元一角竊謂老弱貧病之民流離道左其情最爲可憫今雖有罰欵稍資挹注然一勺之波其涸可待所望當事諸君另籌善法俾遍野哀鴻庶不至流離失所也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命案類誌]  
　　安慶訪事友來函云　慶練軍某營護哨鄭某娶妻朱氏年約三十餘琴瑟頗爲和睦氏　　　　　當　　婦抺牌消遣鄭疑其與人有私上月二十七日傍晚朱氏因有事至河邊適有鄰女來央氏帮同波水時暝色　　男女不　　　　疑爲姦夫袖藏木棍趨至河濵不由分說將　毆踢交加登時斃命鄭卽喚妻弟某甲至給洋二十元另付六元爲棺　之　　　途遇朱姓族人謂氏死於非命當卽鳴保報當縣尊顧大令於翌日下午臨塲相騐騐得頭顱左手均有木　傷　太　　　　　　一傷腰脅致命一傷小腹脚踢傷另有浮傷數處當卽塡格標封時觀者人山人海因氏身懷六甲遭此　死均　不　大　　　開導謂本縣執法如山自當秉公究辦鼎沸之聲始稍平靜大令諭以從豐棺殮卽將鄭及鄭之妻弟帶回署　以　　例　　　　　六安州解到韓姓兇犯一名年約三十餘詢其犯事之由因韓素不安分上月某日離州四十里之太平集演劇酬神商民之　集　蟻聚蜂屯本處地痞又擺設賭塲誘人入局韓欲賭無貲遂起不良之心至近集數里外見有甲乙兩人　車而匪車　内有　　　白文韓强取之甲不允韓竟奪車　將甲當頭猛擊登時腦裂斃命某乙見勢不佳狂奔至集呼救幸集上人多　將韓獲　　州　供不諱現經州尊解省想須按律擬抵也 
[惡婦宜懲]  
　　甬人徐海郎稅居虹口　路第四百八十五號門牌樓上而以樓底餘屋轉租與同鄉人　才寳夫婦　之前晚徐妻某氏分娩穩婆云是孿生旣產一子尚有一子未下正當呼痛欲絶時穢血淋漓漬及樓下鮑妻勃然大怒立將門閂猛　樓板致產婦受驚而絶徐悲痛逾恒急向理論　妻撒漫異常反以欲吞洋烟爲詞虚聲恫嚇嗣經旁人不服令徐至捕房控訴　　　自知罪大惡極乘間逃逸捕頭聞報卽派各包探四出查緝務獲嚴辦 
[飭差調處]  
　　李阿七投英界公堂控李祥棣欠洋不還前晚讞員鄭大令倩帮審委員劉穆庭二尹提訊　供寗波定海縣人年五十歲向爲圉人去年十一月間友人毛小山偕李至小的處欲將空票貼換現洋四百五十元由李　　　據　爲中人至今年三月間始得收回洋一百元尚欠三百五十元向索遊移毛亦藉詞推諉小的情急是以扭案請追毛　年五十五歲　李同鄉　祥棣向阿七貼票換洋之事均由兩造親乎交付並非小的爲中嗣阿七因見祥棣無力歸還揑稱小的曾爲中保求老爺明鑒　　供浙江紹興人去年向阿七貼洋之事毛實並未作中此欵已於今春還過洋一百元尚欠三百五十元　因無力措還並非有意　賴劉二尹以毛旣非中人著卽交保開釋諭令原差帶同兩造出外調處禀覆候核 
[小竊候究]  
　　前晚小竊信根阿土松林阿水等四人同至蘇州河畔順利駁船上竊取繩索布　等件正欲逃逸爲包探劉阿炳所見立卽拘獲送入捕房押候解送公堂究辦 
[上海縣署瑣案]  
　　趙錫章前扭土工顧阿新到縣控其佔地造屋向論被毆等情當經前讞員蔣剌史斷令顧繳錢三百六十千將趙屋買進趙遵斷在案迄今案懸一載顧分文不繳趙投縣禀催黄大令諭候提顧比追○江西人楊日高投上海縣控稱　寓新德記客棧失去洋銀求提案追究當由黄大令飭差提到棧主尹輝榮茶房曾少泉前晚由帮審委員李二尹提訊楊供近　蘇州來申七月二十七日投新德記借宿二十八日午後二點鐘關鎖房門帶匙出外至五點鐘回棧門鎖依然而箱中之洋三百七十八元已不翼而飛卽向棧主索賠雖經喚到包探查勘並無著落理應向棧主索賠爲此投案務求斷令賠償尹供湖南人開新德　棧已有十五年所寓均坐莊商客素無失物之事楊於二十七日到棧二十八日午後出外五點鐘回棧至六點鐘始稱失洋當卽投報捕房派探來棧查看並無行竊形狀而楊固執索賠二十九日復喚包探細查兼將茶房四人房内搜查亦毫無贓証楊進棧時並無鋪蓋行李祗携小木箱一只旣有洋銀在内照例應交帳房旣未檢交明白何能向棧中索賠旋據通裕祥怡豐和隆慶郭光　　洪貴等十六家投呈公禀稱小的等俱是四川湖南兩省坐莊客商同寓新德記多者已有十餘年少者亦三四年棧中東夥諸人　來誠實從未有失物情事揚日高失洋一節眞否難知惟新德記向來信實某等可以共保曾少泉供在棧内當茶房餘供與尹等相同二尹以原被供詞各執飭將曾少泉暫行交差候飭差查明確實情形再行核斷○龔唐氏與王承乾因會洋糾葛投縣控追前晚經李二尹提訊王供所有會洋照帳結算尚少洋銀一百四十元已經訂明每月拔還八元於六月内立　爲憑七八兩月照付無誤各無異言今因龔唐氏與謝寳卿姘識被謝妻查悉尋蹤而至上前大駡龔唐氏與謝將謝妻痛毆監生上前勸解極力攔阻爲此懷恨悔議涉訟請公斷可也龔唐氏供王欠會洋現在需用叩求斷令交還二尹謂爾旣收有按日支取憑摺何不呈案氏初供未收　三研詰始稱在家未曾帶來二尹著差帶襲唐氏取憑摺到案再行復訊 
[上海巡局瑣案]  
　　南巿王家馬頭　街德興飯館於前晚被賊穴牆而入竊去洋銀及雜物約值錢三十餘千翌晨開單報知十六鋪巡防南局局員鍾偉臣二尹立傳捕役限令赶緊緝獲究辦○南巿商船會館後街邵天來　機坊向租王務本之　屋開張多年　在生意清淡所入不敷所出以致積欠房金甚重房主向之索取屢次延約前日王又往催索房中人恃蠻不服膽敢　之爲難　怒甚具詞搜二十三七鋪巡防局控究局員盛雨村二尹飭地甲查明禀候提究○本地人江金龍向習玉器業借其　某氏　居南巿大東門外紫霞殿左近江性頗兇横時與母爭執前日又因細故爭論之餘竟爾毆駡其母忿甚卽投十六　　防中　　　局員　仰泉二尹提訊之下判責二百板從寛開釋○羽士曹玉泉不務正業專喜遇事　風前晚四鼓時至南巿陸家　同業人秦姓處緣竹梯上屋窗簷被十二圖汛捕潘榮春所見疑係竊賊拘住盤詰曹不服與之爲難捕立卽喚同地甲將曹一併　解二十三七鋪巡防局局員盛雨村二尹命管押候訊 
[英界公堂瑣案]  
　　仁記保險行某西人控稱前日安樂里火焚時某姓家有皮箱一只被火匪　寳生突來搶去幸經包探趙銀河拘獲今已送案務請究懲喬供江北人在茂生保險行執役開未搶火尚求明察鄭大令飭將喬暫押捕房候下禮拜二查明復訊○包探趙銀河禀蘇婦王桂卿將洞庭山婦人金阿　誘入妓寮逼良爲娼由小的查知一并拘案求請訊究金阿寳供前因父　俱亡附航至申圖帮傭度日不料王桂卿心懷叵側强逼小婦人拉客賣　小婦人心實不甘王桂卿知罪無可　一味求恩大令著將金阿寳發交樓流女所妥爲擇配王桂卿飭鞭籐條二百下枷號一月遊街示衆○徐巧雲禀稱小婦人日在某絲廠工作昨晚挈孩至垃圾橋突被王餘高將板車載木横衝直撞而來碾傷孩足叩求嚴究王供所駕板車係乾泰本行之　小　　出無心門求恩宥大令著將王帶回捕房暫押二旬候原告傷痊復訊察奪○包探李星福禀寍波人鄔阿來前因誘拐婦女遞　　籍今往來　拘　請究大令判將鄔笞責一百板仍發回捕房遞回原籍○包探倪順泉禀王雨慶　竊　林甫翡翠班指一枚　小　　　人贓送案請辦王供班指由梁囑當洋一百七十元並非竊取大令補押捕房三個月當本如數賠償○一百六十四號華　禀　仁發竊取江蘭春對時表一枚水烟袋一枝由小的　獲送案請究大令判將胡重責二百板管押捕房二個月 
 
 

Page 10

 
 
[上海木電報總局内籌賑公所經收山東賑第一次清單]  
　　全盛局來常友三　三元又　洋一元苕溪補拙主人節省各物移助保每閣　　　　　　　　　　　　　　元鎭江乾昌信局來竭力予求親病愈洋四元陳選青洋六元楊叔　兄經　王桂生爲室人求病速愈洋十元○以上共收英洋三十三元　洋一元正 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒年八月二十四日京報全錄]  
　　宮門抄○諭旨七　錄前○藩司湯奏爲恭報交鋪起程日期摺○豫撫劉奏爲拿獲滋事首匪訊明正法摺○又奏爲固始汝陽縣　分别移駐摺桂撫黄奏甄别各員留省補用片○尚書　奏懇恩續假調理摺○皖撫鄧奏爲恭報使臣起程　　日期片○八朋二十四　内務府　子監　　旗值日廂　　引見一名正紅　五名　紅满四名圓明園九名兩翼十五名○奉天府丞何乃瑩　訓○　　謝授湖北布政使恩○錫　續假十五日○掌儀　　初一日祭奉先殿恭王行禮○召見軍機善縣　乃瑩○○頭口頂戴　　　徽布政　臨湯壽銘跪奏爲恭報微臣交卸　藩　　曁起程各日期恭摺仰祈聖鑒事竊臣蒙恩補授安徽布　　並　奉　諭　　來京陞見等因欽此當卽具摺叩謝天恩　　明交　後將起程日期具奏在案光緒二十四年六月初一日雲貴督臣崧著雲南巡撫臣　祥札知雲南藩司委迤東道陳啓泰　理兹該署司已由　　　省臣謹將雲南藩司　信文卷於光緒二十四年六月初九日委員齎送　收臣卽於是日交卸整束行裝定於本月十五日起　入都　　　廷跪　聖訓所有微臣交卸滇瀋篆務曁起程日期理合恭　具陳伏乞皇上聖鑒再此摺係用雲南藩司印信拜發合併陳明謹奏奉硃批知道了欽此○○頭品頂戴河巡撫臣劉樹堂跪奏爲續獲江豫交界滋事首匪訊明就地正法現在餘匪均已解　地方一律肅清謹叅摺具陳仰紓宸厪事　臣前經附奏江豫交界之　山虞　等縣匪徒　運昌等聚衆　亂等情欽奉電旨著劉樹　　飭派出　軍　卽認眞剿辦務將匪首按名擒獲毋任煽惑滋蔓以靖地方欽此又於六月二十日欽奉電諭張汝　奏閱悉梟　童振　在　豫　　　　集　聚起事曾經　豫各軍會同地方將童振清拿獲所有此　逸匪據稱竄　江南碭山等處難保不　出　　著劉坤一童　張汝　　　堂等迅卽派兵一體兠　務期搜除凈盡以絶根株欽此各等因當　　飭派出各軍欽遵辦理　　鎭營及地方官先後廪報各　臣詳加資核匪衆自童　老瓜　獲勢已渙散而餘匪百十成羣尚在附近　　幸各屬鄉團　　保　認眞載不　逞以經　德鎭總兵　　　　　所事會合豫正營官張連三李文慧分途搜捕均有擒獲四鄰保甲首事亦時有捆送高　　由碭山潛回虞境軍圖　合餘燼當被　　　得山拿獲又匪　蔡玉　蔡子玉與　運昌童四老瓜同謀起事該匪自大朱寨　　身逃至　牧集意欲竄入　山縣境經該汛外委劉省三　　　　帶領汛兵及本處隸丁前往捕拿該匪竟敢抗拒格門致槍傷練丁一名幸該外委領衆奮勇直前始就　獲訊　匪供先擬攻陷大朱　奪取軍　　撲縣　　駐劄讠處練軍哨官王翰臣竭力固守第二日附近駐劄練軍聞風雲集歸德鎭　派隊伍亦星夜馳至王翰臣見兵　　集　　中　　保　丁壯二百餘人隊伍在前丁壯在後一擁而出其時賊已　聚八九百人見官兵人數無多略不畏懼竟敢開槍對　　我軍槍砲及　斃　數人賊始不敢逼近然猶不肯稍退適駐劄虞城馬隊哨官孔昭魁會同虞城知縣田務本各帶兵役曁附近保甲壯丁　　而至賊始　　正追逐　山東左字營聞風馳至迎頭截擊先將童四老瓜擒獲賊遂大潰童天之亦被十翰臣　斃其時高運昌尚在碭山　　亦索就　　匪紛紛　　敗而不散布　復圖嘯聚迨高運昌蔡玉兩匪首就獲賊　遂不能復來　飭將先後偶獲及四鄉　送各匪分别交歸　　　　　縣就近　訊審　同謀起事抗拒官兵不諱　蔡玉卽蔡子玉張興祥范金梁　位劉義隆張成德劉二楚狗周新林李永張所　三　　成士應　　振　二呼衫李起明張景照閻黎泰　聶振普李六等二十二犯卽令就地正法梟首懸杜示衆蒿運昌一匪因拒捕傷重先　　　　縣　其餘各犯均飭由歸德府秉公確訊分别　請辦理查該匪起事之初先分股四出搶劫附近村莊倉卒未及設備所過皆被　　刻計能　之　　五十六　　有受傷之人此外尚有問警逃徙因而蕩其家產者亦復不少已飭地方官查明設法撫恤俾免失所現在本境一律　清居　安樂如　　足以仰紓宸二伏念該匪徒　揭竿起事聚衆雖有千人而其中裏脅之愚民寳居大半故匪首就擒餘黨悉皆　散旬日之内已　肅　此次各員弁迅赴事　一戰而定辦理尚爲迅速不無微勞足錄合無仰懇天恩俯淮將此案在事出力員弁擇尤酌保以　鼓　出自逾　鴻施除　地方官將漏網官要各處　密查拿按名擒獲外所有獲匪正注並地方肅消緣由理合恭摺具陳太乞皇上聖鑒訓示謹奏奉硃批著准其　尤酌保數員毋　　　仍將匪徒蹂躪之　　意撫恤欽此○○頭品頂戴河南巡撫臣劉樹堂跪　　　始汝　　　縣丞　　分别移駐以　地方恭　仰祈聖　事竊　光州屬之固始縣設有縣丞一員向駐縣城管理水利該縣厥土　　河舉　　以　　集一帶爲川源交　之　該縣丞雖時往經理尚無廢弛而距城寫遠終嫌間隔且該集增設守備近復議請　撤地方　　　　若　　縣　　其地不獨農出水　可期就近整頓地方亦　　彈壓又查汝　　附郭之汝陽縣額設縣丞一員聚處郡城視爲宂散查該縣之水　　與隣境　　地方緊要　城較　詰奸禁暴時有鞭長莫及之虞如將該縣丞移駐該寨藉以稽查　懾實於地方有裨由南汝光道　壽鏞禀　臣　　　　　勤帮　臬　興　核　會詳請奏前來臣覆　體察係屬因地制宜自應准如所請　爲移置將固始縣縣丞移駐　敬集　　縣縣丞移駐水屯寨海於水利地方均有　　如蒙俞允廉俸役　一切均仍原額毋庸另議惟應建衙署一時籌　維艱仍請　照　　　　設守備　案均令暫　民房　　辦公是否有當理合恭　具奏伏乞皇上聖鑒訓示謹奏奉硃批該部議奏欽此○○黄　　片再准部　　後　府州縣無論何項勞　保舉歸入候補班用人員令該督撫卽以此項人員到省之日起子限一年詳加察看察明分别　　　用又同知縣判管官補候應其　　試用期满山　　撫　　甄　具奏各等因兹查有勞績保舉補用知縣周文鏞試用通判梁在　均已　省一年期满據藩　　　出具考語　　留省補用前　　查　用知縣周文　年强才裕辦事勤能歴奉差委並無貽誤堪勝簡缺知縣之任應請　於　西　有相當缺出　例　補試用通判　在　才明守　　練不浮歴奉差委並無貽誤應請留於廣西遇有缺出照例按班補用除將各員　　　部外謹會同兩廣總督臣譚鍾麟附片陳　伏乞聖鑒訓示謹奏奉硃批吏部知道欽此○○臣錢應溥跪　　懇　　假調理並請派員　缺恭摺仰祈聖鑒事　臣前因　　　　蒙恩迭次　假延　服藥冀漸痊愈無如氣血久虚雖多方　　而　　仍不時作　加以步　　　　　　少胸膈之間亦多　　精　因之　　據醫家云正氣虧損非寛期調理尚難有效伏念臣因病　　久　　守　　　　惟有仰懇天恩賞　一個月並派員　理　　尚　　得悉心調治一俟精力勉能支持自應銷假當差不敢稍耽安逸　　　臣　　　　　由謹　摺具陳伏乞皇上　　　奏奉旨欽此○○鄧華熙片一再臣承准總理各國事務衙門電開奉旨　籌　　　捕派出　　　　卽迅　來京請訓欽此當經　　　　　知照欽遵迅速赴部兹准來　稱徽寍池太廣道任内尚有交代事件案　　　七月二十日左右自燕湖縣　程航海北上現　　速料　　　　代事畢起程日期另行咨報外咨覆查照等因理合附片具陳伏乞聖鑒謹奏奉硃批知道了欽此 
 
