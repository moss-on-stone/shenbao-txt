# 1932 - 44 - 4921146

 

Page 1

 
 
時評 
[注意日軍之殘酷行動彬]  
　　　　自上海禍變爆發以來。日軍在上海殘酷屠殺。造成世界大恐怖的景氣。據連日中西文報紙上的記載。和戰區難民的口述。如飛機遍處無目的的抛擲炸彈。任意轟炸民房居民。捕殺難民平民。如貫胸剖腹。剜眼割乳。截手斷足之事。不勝枚舉。 
這是一筆血賬。而且這筆血賬。還正在日益增多。我們知道造成這一筆血賬的。不是拚着性命受人欺騙的日本士兵。也不是無能無力的日本國民。而只是日本殘暴的軍閥政客。和兇惡的浪人。在這一種兇惡的行爲之下已經澈底的揭破了所謂文明國家虚僞的面幕。從此我們可以知道一切「文明」「人道」「公理」與「正義。」都只是欺騙弱小民族的口號。而且正當日軍閥爲欲維持其殘喘。益努力於猛烈的進攻。故這次對於我們的屠殺。或正是太平洋上不可避免的狂風暴雨的開端。 
我們基於正義與人道。對於這種殘酷的屠殺。特嚴重抗議我們認爲在二十世紀的人類社會。不容有這種野蠻暴行。以遺人類之羞辱。故我們此次已認淸這一筆血賬。實係日本軍閥政客及浪人所造成。當以堂堂正正之手段。向他們算賬。客覆其一切暴行。而對處於同一命運之日本國民。則我們决不效其慘酷行左。以相報酬。蓋我們一方始終抱定維護人道公理主義絶不能稍自違反。一方始終抱定盡力抵抗强暴以圖自存而决不稍有所畏縮。 
日軍憑藉進可以攻退不必守之租界而後。日以砲火向我軍進攻。不足又肆其種種暴行戮及手無寸鐵之婦孺國際聯盟向對日本。委曲求全。不敢說一句强硬話。今亦義形於色。嚴詞提出抗議。蓋亦有見乎日人之蠻橫行動非特足以破壞和平。抑且摧殘世界公共之人道。倘日人於此日暮途窮之時。仍不回頭覺悟。尙想立足於今後的世界嗎。 
上海事件 
[敵軍大炮猛轟我軍還擊]  
昨晨敵軍砲轟閘北 
我軍還擊敵受重創 
無淞昨無劇烈戰事 
敵援到齊準備總攻 
[閘北劇烈砲戰]  
　　　　我砲隊昨晨開始還擊 
　　　　轟燬敵防線損失奇重 
閘北方面、雙方陣地、均築有堅固工事、敵以迭次衝鋒、均遭慘敗、故連日改用大砲轟擊、威嚇我、軍閘北廬舍、遂爲敵軍砲火下之犧牲品損失不可以估計、我軍深以敵之殘暴爲可恥、故迄未以重砲還擊、至前晚敵砲隊挑釁不已、我軍忍無可忍、爰亦發砲還擊、雙方砲戰至今晨八時始止、敵損失奇重、茲綜合各方關於閘北消息、分誌如次、 
拂曉砲戰激烈前日下午四時十五分起、敵以重砲轟擊我閘北天通庵路八字橋一帶陣地、至十一時始漸停止、昨晨一時後、敵復以大砲射擊、時稀時密、致中興路永興路口一帶房屋、又被燬甚巨、至是我軍不能復忍、於昨晨二時十分起、開始以大砲還擊、至三時三十分雙方砲聲漸密、自四時十分至五時十間最爲激烈、每分鐘平均有三五砲、六時後砲聲極稀、至昨晨八時、雙方始停砲戰 
敵軍損失奇重昨晨砲戰結果、我砲隊發砲異常準確、以日司令部爲目標、砲彈均中其要害、敵損失奇重、其第一二道防線、幾全爲我砲所轟燬、我軍乘勢進擊、陣地又有新擴展、又大美晚報云、昨日（十六）深夜至今日（十七）黎明、中日兩方之砲單、結果、公共租界與界外馬路、死中國平民五人、又傷十六人、房屋受損者四十所、此爲今日下午所確悉者、其不能查明者、尙不知凡幾也、今晨三時起、至六時止、日軍陣線後之損失、 
、共値數萬元、蓋華軍第一次用開花彈猛轟日軍陣地也、 
江灣路敵敗退昨晨六時許、在江灣路之敵軍約四五十名、藉大砲之掩護、又作衝鋒戰、一時槍聲大起、砲轟不絶、雙方相持約半小時、敵不支敗退、據軍事家之推測、敵軍之衝鋒、似係試探我江灣方面之軍力也、 
中校科長楊繼章氏 
[寳興坊昨大火]  
　　　　　昨晨三時許、閘北中興路寳興坊、被日軍開砲百餘響、開花砲彈落地炸裂起火、火光獨天、因無人救火、該處四區公安局中興路派出所、恐有流氓槍刦、警長羅明啓程鈞陳茂修等、皆到塲維持、前天、共各新路（中興路南）被日飛機擲下炸彈數枚、一彈在該路之東旁炸裂、馬路毁壞三丈餘、炸彈毁壞之處、已成大水潭、潭深一丈餘、水管亦炸斷、故該處自來水已斷絶、昨日下午、見水管中有水汨汨流出、就近住民咸向潭中汲水炊餐、故寳興坊一帶、完全斷水、致所有房屋延燒殆盡、共計市住房、約有二百餘間云、 
[吳淞昨日戰况]  
　　　張華浜敵軍退縮 
　　　寳山被敵艦砲轟 
敵軍數次向我吳淞要塞總攻均遭失敗乃兩日來、一面等待援軍、一面在張華浜附近一帶、趕築防禦工事、預備援軍齊集後、再行大舉進攻、故前昨兩日、僅不時開放大砲及機槍、並派遣飛機偵察擲彈、向我軍示威、有時亦以小隊步兵襲擊、但結果終被我軍擊退、至於敵方之軍艦、現均停泊吳淞口外及白龍港一帶、每日在潮水高漲時、即向我開砲、但我軍在防綫内靜守、毫不爲動、同時非待敵軍進到相當地點時、决不消耗一彈也、茲將昨日吳淞及薀藻浜一帶之戰况、與敵軍之行動、以及其他各種情狀、分紀如後、 
敵艦昨砲攻寳山停泊寳山東門外海面之二日艦、昨日上午、突向寳山方面開放大砲七八發、轟擊城市、故南門金伯賢宅鮑思仁宅、均中砲彈炸燬、又吳淞大火焚燒二日一、夜直至昨晨一時始熄、東鎭南昌路廟弄文昌路等處市房、均已化爲灰燼、七區公安總署沿浦之房屋、前次已被敵艦砲毁、所有剩餘後進房屋、此次亦已焚毁無存矣、七區全體官警、自敵進攻薀藻浜、即經區長趙澤周率領、並將公文案卷械彈遷至楊行暫駐、 
鼎興沙發現日軍吳淞口外、現泊有敵艦七艘、均距砲臺火綫甚遠、昨晨八時許、有敵兵約二十餘人、乘小划二艘、駛至口外鼎興沙登岸、該沙農民、瞥見敵兵、大爲驚駭、相率棄家奔逃、匿於遠處蘆　中、敵兵見農民逃逸、即向各處農家搜刦米糧、並在田間拔割菜蔬、屑挑背、負滿載下船、向敵艦而去、該處農民、於敵兵去後、方敢返家、農民之稍有資產者、深恐敵兵再來騷擾、業已棄家、紛乘民船、逃往崇明海門及高橋等處逃避矣、 
敵攻孫家宅失敗盤據張華浜附近之敵軍、於十六日晚間十時許、突有步兵一大隊、向孫家宅夏家橋之我軍防綫攻擊、我軍初時靜伏壕内、沉着不應、 
、俟其密集隊進到相當地點後、乃齊入來福槍機關槍、及擲手溜彈掃射、奮勇迎擊、互戰約五六小時、直至昨晨二時餘、始將敵軍全部解决、我軍亦即乘勝挺進、該處敵軍、已退縮至錢家浜侯家木橋等處駐紥、 
水兵偷渡被擊退昨晨四時許、天將拂曉之際、有敵海軍陸戰隊百餘名、分乘敵艦小划船四艘、由一灰色小汽油船拖帶、由吳淞口外駛進三夾水、希圖在海岸巡防處前面濬浦局所築之石梗、（即分水堤）偷渡登陸、製擊砲台、當被我岸上防軍覺察擊退、詎是時停靠糧米站碼頭前之敵艦、因聞砲台灣一帶突起緊密之槍聲、遂發砲向該方轟擊、不意砲彈非特未傷我軍、竟誤中敵之小划一艘、斃敵兵二十餘人、餘划亦險遭不測敵兵當疑係被我軍擊沉、以形勢不佳、小汽油船、遂急行拖帶小划三艘、向口外駛逃而去、 
、又停泊於張華浜糧米站碼頭之敵艦、每晚放射探海燈、照耀我軍各陣地、澈夜不絶、 
張華浜敵築砲台昨據報告、敵軍連日在張華浜附近趕築砲台一座、四圍用水泥造成、上架大小砲各數尊、砲口對準薀藻浜陸家宅兩處、又張華浜車站西軍工路之左邊、自十六日起、設有野砲七尊、砲口亦向西北方面、敵軍之前敵指揮官均在車站附近之民房内、又據張華浜西唐家橋逃出之居民云、日軍現駐重兵於肇家浜丁家橋一帶云、 
昨晨敵機擲炸彈㈠昨晨有日飛機四架、由江灣方面向西至大塲鎭時見有我軍出入、該機遂抛擲百念磅重量炸彈兩枚、一彈未爆、一彈則落於西市之前爆烈、炸成大洞並將傍側之老樹一粿、連根拔起、竪立泥土中、石柱兩根、亦被轟起、飛過雷祖殿及居民樓房五六幢、落於田内、故未傷人、㈡昨日忽有日飛機四五架、盤旋於該鎭天空、或開放機關槍轟擊、或抛擲炸彈、因而該鎭房屋坍塌者有之、傾倒者有之、或全毁無遺、或祇損一角、惟鎭前落有大炸彈四枚三彈未爆、㈢十六午後五時許、吳淞鎭東後街文昌路一帶天空忽來日飛機一架、抛擲炸彈、該處落一硫磺彈、當即爆發、以致延燒房屋、火勢燎原不可收拾、加之無人援救、因此向東延燒、直至昨晨、始行熄滅共計被焚去市房百餘間之多 
敵機受傷後逃逸昨日攻吳淞之敵飛機一架、右面下翼、被我軍用高射砲擊壞、機師腰部亦受傷、勉强飛歸敵機塲下落、但已損壞不能使用、 
敵軍飛機之調查大美晚報云、今晨（十七日）日軍仍在自楊樹浦起越江灣區至吳淞止之陣線佈置一切、故未有戰事、僅偶有機關槍與來福槍聲、今日所可注意者、爲日陸軍飛機九架已運登岸上、日軍陣線已向江灣方面擴張、日軍在正向跑馬塲移動、聞曾與中國哨兵以來福槍交轟、今日聞日軍循翔殷河前進者、已將懸掛美旗之民生雞塲佔據、華軍已將通江灣之各橋樑炸斷、日軍現又在上海方面築造飛機塲一所、此爲開戰以來所築之第三飛機塲、近二十四小時内、日飛機已見增多、在今晨計之、共有大轟炸機十六架、追逐機十架、另有九機、今晨向虹口方面飛去、因飛行太高、不能辨明其陸軍式、抑海軍式、 
中國公學前小商店被日機炸燬（李尊庸攝） 
吳淞海道之現狀吳淞口海道航線、自日兵砲毁燈塔後、交通爲之阻礙、關於吳淞海道狀况、茲經記者調查如次、㈠燈塔毁壞不能夜航、吳淞口外江海關、爲指示進出商輪之航道、特設置燈塔一所、蓋爲往來船隻之趨暗礁礁與淺沙者、乃滬上航輪之指南針、關係海運安危至爲巨大、自日艦砲轟吳淞時、在前日突將該燈塔之下端、爲大砲轟壞、塔身大部倒塌、上置之警燈、亦已熄滅、在白日航行各輪、尙可視此殘塔爲標準、一至夜間、海道交通因塔毁而完全斷絶、蓋商船無法往來矣、㈡日領港全部充軍用、滬上領港計有西人日人及華人等之分、而且各有公會之設立此次戰事發生、日本大兵來滬、與軍艦進口、苟吾國能早將領江權收回者、則若輩寗能進口、今次在戰事初起之時、本埠日本人領江、即由該國海軍全部僱用、派駐各軍艦與各運送船上、供長期軍用、故能於吳淞口、往來自如也、㈢昨日日艦往來淞滬、昨日日本軍艦之在吳淞口外者、共有二十三隻、計駐泊在白龍港與阿婆沙間爲十三艘、又自石頭沙至吳淞口、計抛十艦、各日艦之砲口、在漲潮時、均對我砲台、而落水之時、艦體便橫、各砲口亦四向雜亂矣、昨日由吳淞外進口來滬者、計上午九時十分、有二十二隊三艦、至十一時十五分有二十六隊二艦、至下午三時、有二隊艦一艘、至出口艦計有第八隊一艘㈣探海燈照射我同輪、昨日來滬之商輪、有寗波班船醒獅等輪、各船在吳淞外抛停、候天明後開進、前日在吳淞之日本軍艦、曾一度搜查華輪、至昨日、各日艦對我國滬甬班船到滬、未曾搜、檢不過時用探海燈、向各商船照射、在上午八時許、甬班之安寗醒獅等便相繼開入浦江、未受危險、㈤匯山碼頭之江北、人匯山黃浦等各碼頭、已成日軍運輸之集中地、昨日某輪在該碼頭外擋江面經過、見有大批江北工人、約四五百名、由一工人領導之下、進鐵門而去、後經某君詳細調查始知此項江北人、由是人雇用、每天給工資二元、係派往戰地掘壕溝、且日人選擇、非常嚴厲、五百人、中僅選用三百名、由日人押領而去、如此貪利負國工人、實堪痛惡、 
[昨晨流彈傷人]  
日軍砲火之猛烈 
自前晚起至昨晨、日軍迭用大砲向吾軍轟擊、流彈飛至公共租界及法租界等處、炸毁房屋並傷死多人、閘北方面如中興路共和新路等處一帶房屋、遭敵彈後、又相繼起火、至昨午尙未熄滅、各情分誌如次、 
閘北中興路大火閘北中興路中福里間壁民宅、以敵軍砲彈爆炸、於昨晨七時半肇火、延燒十餘間、至下午三時後、餘燼猶未熄滅、又宋公園路、共和新路、永興路及旱橋一帶房屋、遭彈擊後、亦多起火、 
北浙江路飛到流彈北浙江路海寗路轉角二百四十及四十一號源和館飯店、於昨晨被流彈自屋頂飛入、擊碎樓上玻璃窗七扇、並越過馬路、復將四百五十號門牌陸永昌鞋店之玻璃窗擊破、幸兩店職員均未受傷、是處爲匯司捕房轄境、故該捕房聞報曾派中西探員前往調查、 
元芳路炸傷多人虹口元芳路元芳里、昨晨七時許、飛到砲彈多枚、炸死居民兩人、傷七人、姓名如次、死者、王景、年五十歲、俞連城、十七歲、傷者、張劉氏、四十四歲、朱鴻奎二十七、歲張康邁、十四歲、傅伍林、十六歲以上均係甬人、傷頭面等部、顧安三、十五歲、江王氏四十七歲、方仁林二十九歲、以上均係江北人、傷頭面肩手等處不等、 
　　虹鎭香烟橋流彈虹鎭香烟橋、昨晨飛落砲彈多枚、炸傷五人、姓名如下、謝小五子傷肩、丁四傷腿、陳趙氏傷腿、楊德昇傷胸、王陳氏傷肩、 
　　砲彈傷斃兩日兵北四川路一百八十七號門牌公園汽車行、於昨晨四時半左右、飛落砲彈一顆、内有兩日兵、一被當塲炸死、一炸傷腿部、 
　　滬西一帶均遭殃滬西勞勃生路小沙渡路一二六四號、劉姓民房屋頂上、於昨晨四時許、落下砲彈一枚、當塲爆裂、炸傷房客婦人范李氏之頭部、又有姜時新一名、亦被炸傷左手右腿及腰部三處、又勞勃生路大自鳴鐘北首潘義泰米店對過大綸洋貨號職員陸守興、亦被流彈擊中肩膊等處、同路裕慶里旁空地上、落一開花彈、炸陷有數尺之深、 
　　華格臬路損民居昨日上午十時左右、華格臬路仁安坊二百四十九號于梅芳醫生樓上、晒臺旁屋頂、突有一小砲彈爆裂、當時炸聲甚大、左右居鄰均爲之驚慌失措、當將屋瓦炸散我塊、成一方桌大小之巨洞、幸未傷人、　　特區法院之防範上海第一特區地方法院四層樓吳廷琪推事辦公室之玻璃窗、前日被流彈擊碎後、該院爲預防計、特於昨晨飭工搬運砂袋至四五兩層樓上將各處之玻璃窗户障蔽、僅留一小部分空隙、以通空氣經此防範、雖流彈亦不足爲害矣、 
　　和平紀念碑下慘劇大陸報云、有華人王姓自閘北逃出後、找尋其先行逃出之妻子、未見、坐憇愛多亞路口和平紀念碑前、忽有一流彈自虹口方面飛來、適中其顱、仆地而死、亦云慘矣、 
[敵軍飛機肆虐]  
　　偵察軍情亂投彈 
　　殃及池魚及難民 
日兵於昨晨七時、派出偵察機及轟炸機共六架、在吳淞江灣閘北一帶盤繞、希　偵察我軍情形、並轟炸民房、該機分二隊、每隊有偵察機一架、轟炸機兩架、偵察機飛行甚低、因被我軍步槍掃射、故環繞數週、即向西北眞茹方面飛去、並不投彈、但至眞茹、又被我軍逼回、在下午一時左右、重有日飛機兩架、飛往劉行、曾在該鎭投彈十餘枚、祗一彈爆裂、即被我軍用步槍擊退、江灣吳淞方面、日機恐被我軍轟擊、故飛行極高並不逗留、測其用意、似在偵察我軍動作、但結果仍一無所得、又訊、滬太路劉行鎭、昨日下午一時許、到有日飛機四架、連擲炸彈十餘枚、均未炸裂、一彈落於魚池中、轟然作聲、該池内育有靑魚盡被炸死、又飛至羅店、擲彈數枚、一彈落於該鎭某姓祠堂屋上炸裂内有難民數人均被炸死、 
[字林報對華同情論]  
　　華兵勇敢一鳴驚人 
　　良好國民性堪欽佩 
字林報昨載短評云、邇來各方紛紛評論近一二星期内所生之大事、容或有忽視閘北抵抗日軍後華人心中所激發之情感者、中國軍隊常爲各方指摘之的、今則一鳴驚人、以雙方軍械良窳之逈殊、吾人不得不欽佩第十九路軍官長士兵之勇敢、而同時數千難民、雖喪其貲產、生計埀絶、而仍不失堅毅不撓之槪、亦令人不能相忘、倘不再使中國士女確知各方對此良好國民性之眞心欽佩、不將更可悲惻、今幸救濟正在積極進行、雖杯水車薪要、亦不無不補、至中國兵士除敵人外、對谥於中外人民、莫不知靄相親、卓然自重、諒即最頑固者亦不能不認此華兵造成之紀錄也、（譯者按此文出於字林報極堪注意也） 
[英人抗議日軍炸收容所]  
　　水災救濟會總幹事英人辛博生、前因日本飛機轟炸災发收容所、曾向日本總領事提出抗議旋日本總領事函復辛博生、對於抗議各點、飾詞推諉、辛氏以其所述理由不合事實、特再去函辯正、其第二次去函云、敬啟者、二月十五日尊函至今午（即二月十七日）十二時三十分、始由貴處信差面交鄙人、尊函謂接到二月十五日、敝函實爲錯誤、因鄙人發信之日、實爲二月十日也、開於尊函最後一節、茲謹將二月十二日鄙人致尊處原函及二月十一日晚間鄙人致國聯會電文、各抄一份送請查照、至二月十二日敝函送達尊處一層、有鄙處送信簿上所蓋日本總領事館圖章足爲憑證、對於尊函内容、鄙人所欲答復者、首爲災民受飛機轟炸一事、日本海軍當局、曾囑閣下代爲表示深切之歉意、鄙人甚願能將此種表示、報告災民救濟會會長、俾其轉告該會各會員、尊函謂災民收容所與華軍陣地相連、並設有鐵絲網、鄙人深知災民收容所、距北車站有兩哩之遙、而與滬寗鐵路相距最近之點、亦有一哩之遠、實不能認爲與華軍陣地相連、此固二月十二日敝函所業已聲明者、至於設、有鐵絲網之說、尤爲錯誤、鄙人對於轟炸之原委曾派人完全調查、據調查所得、則二月二日在收容所未被轟炸以前、曾有日本飛機一架、在收容所附近飛翔、其駕駛者並向收容所災民揮手、當時收容所内住有兒童三千名、烏能認爲軍隊駐紮之所、且二月五日、飛機於投擲炸彈以前、先以機關槍掃射、當時收容所内有馬姓、因此受傷、而飛機駕駛者、爲便於向收容所開放機關槍特將飛機降落甚低、如此而猶謂誤將災民收容所認爲駐軍之處實屬令人不解、鄙人收到此事之報告爲二月七日、已在轟炸發生之後、鄙人向閣下提出抗議、不能較早者、其故在此設於出事之時、即收到報告、則二月五日鄙人必登時向尊處抗議矣、最後一點、宜請閣下注意者、即災民收容所門上懸有紅十字旗一面、而醫院之上、亦懸藍十字旗一面是也、 
[日方態度强硬]  
要求中國退兵 
和議終無希望 
大美晚報云、大美晚報探悉、依中日互相讓步之基礎、和解上海事變之談話、現正在進行中、聞日方請華軍退出上海區域至適當之距離、日軍亦自願退入防衛區域界線以内、並聲明華軍退走後、日軍不再作侵逼行動、且日軍擬由吳淞區域及自所佔閘北一小部分退出、雙方退軍旣畢、即開外交談判、籌商防杜此次事變再見之方案、外間謠傳日方已以哀的美敦書送致華軍、但今日正午據日總領事署聲稱、日軍事當局未有此舉、惟稍遲或將以通告方式請華軍撤退、　然此覆通告之提出、亦須　和解談話之進步而定、或者竟不必有此一舉亦未可知、現希望不久可商妥雙方不失顏面之協定而達和平之解决、聞照目下所商之計畫、吳淞不由日軍或華軍佔守、而由中國警察維持治安據日人方面消息華軍不必退至太遠、僅須退至小砲射程以外、日人即可滿意、其意中似爲七八英里、而非如前傳之二三十英里云、但據美聯社今晨所接之東京電線、日陸軍省已命上海日軍司令植田致哀的美敦書與華軍司令、要求於二十四小時内撤退、（參觀另欄國民社電）觀此日本當局之態度、仍極强硬也、 
[和平運動昨讯]  
英使繼續斡旋 
美使今日離滬 
和平運動、英公使藍溥森、仍在竭力斡旋中、英使之調解、以各不損害中日顔面、而促成兩軍停止戰事爲原則、至於上海事件之本身問題、則俟停戰後、由外交途徑、另行談判、接近英使者昨告本報記者、藍溥森公使連日、仍與中日當局進行、調和談判、現尙未有具體决定、但不能即謂和平運動前途、絶無希望、蓋和平談判、雖在此間進行、惟最後决定、則在南京東京、藍溥森公、使與中日兩方、均甚友善、今利用此種友、誼斡旋和平、中日當局、現正與其本國政府往返磋商、至英使調解内容、即爲中日兩軍前線隊伍、同時撤退、華軍退離租界五英里、日軍退入租界線内、中立區域、由中國警察維持秩序云云、意代辦齊亞諾、昨午讌請英美法各國公使、美公使詹森、定今晨乘驅逐艦離滬返京、美公使昨午後接見本報記者、偶談及和平運動、美使表示悲觀、惟對於閘北居民多寡、似頗關心也、英藍使及法使韋理德、在滬尙有數日勾留、 
[昨到大批日軍]  
　　計五千四百餘名 
　　昨晨、本埠復到有日軍二千餘名、登陸後逕往狄思威路、下午又到三千四百餘名、分宿裕豐東華公大等日紗廠、據確息、日軍已在滬者、總計已有三萬餘名、聞尙有四萬餘名將陸續運滬、凑成八萬人、其軍隊之運輸、由日登輪、及抵滬上岸時、均在夜間、異常秘密、以免各國責難、又據調查日軍第九師團之砲兵團化學兵營、兵士均服白色衣褲、帶面具、係於二月十四日晚十時、在大達碼頭登陸、並携有瓦斯二十餘箱、 
[日方要訊彙聞]  
　　日反對開國聯總會日文報載東京電、日政府鑒於聯盟總會之召集、勢所難免、故已訓令代表佐藤、提出異議、佐藤於十六日之理事會席上、力主無召集之必要、縱使多數贊成開會、但决不應由第十五條第二項所提出之陳述書、並指摘聯盟之認識爲不足云、 
重光宴外交團疏通日文報載、前晚九時日使重光、在美國旗艦康德、邀請英美法意四國公使及各國先任指揮官、開晚餐會、疏通上海事件、直至十一時方散 
植田末松視察防線本埠每日新聞云、植田團長十六日午後一時、由植松指揮官之引導、視察戰線、午後第二艦隊司令末松中將、亦赴閘北與狄思威路一帶、視察防、地 
日領約束日僑活動大晚報云、日總領事署以外間對於虹口日僑活動、嘖有煩言、昨（十六）已致函上海日本人各路聯合會主席、告誡日僑、嗣後一切行動、務宜極端謹愼、切勿踰越固有職權、並謂本埠有複雜之國際性質、對待西人、尤宜審愼從事、邇來外人持有正當認可之證書、而受日人警衛團員粗暴待遇者、已有多次、嗣後務望日僑極端審愼、藉免再有此類不幸事件發生云、 
三百萬市民擁護十九路軍 
[作戰到底宣言]  
　　日軍不撤無調和餘地 
　　堅决反對設中立區域 
 
 

Page 2

 
 
上海市民聯合會、昨代表滬市三百萬市民、發表鄭重宣言、對滬局表示反對設中立區、曁全國動員自衛、擁護十九路軍作戰到底等四點原文如次、自暴日憑其武力、侵略我東北三省後、猙獰面目、日益暴露、上月二十八日、駐滬日軍、於其國領事對我市府答覆、認爲滿意後、違背信義、引起戰禍、我十九路軍爲防衛國土計、誓死抵、抗血戰兼旬、屢摧强敵、我民衆敵愾同仇、故抱寗爲玉碎、勿爲瓦全之心、爲我國家民族爭一線生機、各竭其力、爲我忠勇衛國之十九路軍後援、不圖在此浴血抗敵、千鈞一髮之、秋執政諸公、忽有依違和戰之間、舉棋不定之勢日人亦竟敢不顧廉恥、提出種種無理條件、以冀我人屈服、遂使杯弓蛇影、伯有相、驚夫物必先腐而後蟲生、空穴來風、非爲無故、吾人苟抱定犧牲之决心、則公理終有戰勝强權之一日、物質損失、猶是小焉者也、敝會敢代表滬市三百萬市民、堅决作下列之表示、㈠非日軍先行退出中國領土、絶對無調和之餘地、㈡反對設立中立區域、㈢擁護十九路軍武力抗日到底、㈣全國總動員、實行正當自衛、拒絶日方任何要求、以上四點、爲今日最低之要求、如果不能達到、而竟致軟化、則此次上海千萬生命財產之犧牲、無異付諸流水、國家興亡、在此一舉、尙希我全國同胞各秉匹夫有責之義、督促當軸、一致奮起、勿令秦檜張邦昌蜚復見於今日、國家幸甚、民衆幸甚、謹此宣言、 
[英報痛斥日本]  
　　日報紀載不諱 
本埠日文報日日新聞云倫敦各報對於日本陸軍由公共租界登陸、頗爲憂慮、紀事報日内瓦特派員、以日本竟提出令中國軍隊撤退二十里之案、斥其亂暴無理、達於極點、並謂各國駐日公使、可完全退出日本云、 
[法租界之謠言　甚望當局再鄭重闢謠 
近日來法租界謠言繁興、人心不安、聞此種謠言、實起因於日軍植田司令拜訪法總領事時、隨帶武裝日軍多名、乘汽車經過法租界、遂引起外間誤會、並以法租界當局、前曾表示嚴守中立、凡中日武裝軍隊經過法租界者、均須解除武裝、植田雖爲拜訪性質、但事實上確使居民大感不安、昨經記者親往法租界調查、種種傳說、均絶無某事、但希望法租界當局爲安定人心起見、應再有鄭重表示闢謠之必要也、 
[英兵二名受傷]  
聞係起卸彈藥不愼所致 
昨晨五時許、有英國駐防軍、僱用中國小工數名、在怡和碼頭起卸彈藥、當起卸時、有一小工、將彈身誤觸銅板頓時爆發以致炸傷英兵二名、小工數名、恐有性命之虞、外傳爲砲彈所傷、殊非事實云、 
天潼路北四川路一帶 
[國人暫弗前往]  
　　日軍搜查甚嚴 
　　頃有人自北四川路來述、現日軍於天潼路以北、北四川路以東一帶、駐守街口、凡來往男女、無不嚴加搜查、褫去衣服、凌辱萬狀、務望國人暫時不必前往、以免徒遭意外、 
[美人報告上海事變損害]  
一億七千萬元 
實際奚止此數 
日文報載此次上海事變、據美國人調查所報告、閘北虹口方面、被害工塲之損失、約値一億七千萬元、失業者約十一萬人、（按此種報告、殊非實數、我方所受損失、奚止此數、） 
[納稅會函工部局建議召集中外納稅人大會]  
籌商肅淸暴力辦法 
保護商業經濟安全 
納稅華人會致工部局函云、逕啓者、准上海各路商界總聯合會上海特别區市民聯合會及中華救國十人團聯合會、會銜函開、自歐洲大戰以後、各國慈愛人士竭其心思財力、所築保障世界人類幸福之和平基礎、在日本軍閥佔侵遼吉行動之下、發生劇烈之破壞、不獨九國協約中尊重中國主權獨立及領土行政完整之條文、受其摧殘、即非戰公約中一致抛棄以利用戰爭爲國家政策工具之精神、亦同遭蹂躪於是日本軍閥之行動、遂成爲今日世界不知法紀不知人道類於盜匪刦持善良暴力此種暴力、因世界各國之畏其兇橫、不敢制止、致使國聯會行政院阻止擴大範圍之三次議案、及簽訂非戰公約四十四國通知注意約文義務之共同警告、俱不足當其一盼、而失其價値我、國矢忠國聯、保全世界共同利害關係之態度、及痴信公道力求和平之謙德、彼亦視爲順柔可欺、且爲得寸進尺之機會、於是攻取龍江、擾亂天津、續佔錦州、以及舉凡正式戰爭所不許殘殺、無不肆意爲之、本年一月二十八日、在日本駐滬領事於接受上海市長爲顧全各國商業經濟關係、被迫無條件忍辱屈服之復牒、而明白認爲滿意以後、該國在滬軍閥、竟又不顧信義、公然利用工部局及防守委員會、責令維持安全於蘇州河以北之租界中立區域指揮、放棄防守責任、形同叛變之日本軍隊、及殺人放火綁刦市民類似盜匪之日本便衣隊、實行其預定侵佔閘北之計劃、不但使有關租界繁榮之上海市政府奥迪安影戲院被焚後（王小亭攝） 
所轄各地、發生空前未有之損害與恐怖即就租界範圍言、整個中立之尊嚴、亦慘遭破壞、維持安全之警權、復爲所刦奪、而中外納稅人士、由鉅額稅費所購得之安全保障、更在甚於强盜綁匪超越租界警權暴力之下、受悲痛之侵害、在此危險狀態之下、中外納稅人士、以及收受捐稅之工部局、爲市行政之權威計、爲公共之安全計、俱有共同努力、起而撲滅此暴力之責任、敝會等有鑒於此、特向貴會建議、從速督促工部局、召集中外納稅人大會、籌商集合力量、充實準備肅淸暴力辦法、務使足以影響中外納稅人士生命財產與商業經濟安全及發展之行爲、至少限度、不許再在租界範圍以内爲任何之活動、倘若未受侵害之納稅人、坐視已受侵害之納稅人於不顧、不獨爲蔑視責任道德與人道、亦且有延及己之危險、敝會等全體會員、站在納稅人之立塲上、願盡其所有力量、負担協助工部局之任何責任、爲此專函貴會、務希貴會領導全市納稅華人即起實行外、並請竭力設、法喚起其他各國納稅人之注意、而爲公同之努力等因、准此查日軍之亂滬、使八十八年來認爲比較安全之中立區域入於危險之狀態、且其破壞行動、非僅對我中國、甚且對於與租界有關係之各國、發生極重大之損害、蓋維持公共租界之安全各有關係國及地主國均有其責任、而日本亦爲有關係國之一、即使敵視地主國、亦應如何尊重各有關係國之共同利益、而其暴行乃若此之嚴重、具見日本心目中、全無國際利益、此而不、懲公共租界之現狀、必有劇烈變化發生、此貴局與有關係之各國、及地主國與中外納稅人所應嚴重注意者也、准函前因、相應函請查照、迅謀解决辦法爲荷、此致上海公共租界工部局總辦、 
[日謠言惑衆挑撥離間]  
吳市長報告事實 
昨日路透社東京電稱、日方所傳吳市長於一月二十八日、允許撤退駐在閘北之我國軍隊、記者特訪吳市長詢其眞相、承市長答稱、余從未向日方有此種表示蓋此項消息、顯係日人虚搆、以淆惑聽聞、　夫該電又稱、日方將致哀的美敦書與十九路軍、而蔣介石軍隊、則不在要求撤退之列等語、其用意無非欲挑撥離間、以遂其侵略之目的、要知我十九路軍與其他軍隊、均是我中國軍隊、在整個政府指揮之下、敵來侵犯、祇有與之抵抗云云、 
[市黨部電請中央迅調大軍禦日]  
並調粤軍入贛剿赤 
安内攘外在此一舉 
市黨部昨上中央執行委員會電云、國急、洛陽中央執行委員會鈞鑒、並轉軍事委員會勛鑒、頃致廣州陳伯南李德隣白健生諸先生一電、文曰、（銜略）暴日侵滬、雖經我忠勇將士、誓死抵抗但日軍以屢遭慘敗、陸續增援滬地戰事、愈見擴大、大部師、旅在贛剿赤拒虎防狼、勢難兼顧、粤贛接壞、朝發夕至、應請遵照一中全會决議、速調兩粤武裝同志、就近入贛接防剿赤、庶中央軍隊、得以溯江東下、回師滅倭、此於軍需輸運、兩均利便、所謂事半而功倍者也、想禦患救國、異途同歸、諒荷同情、時急勢迫、萬乞速應戎機、調兵入贛、毋任盼切等語、敬乞電令兩粤武裝同志、入贛、接防剿赤、並速調在贛大軍東下禦倭、安内攘外、在此一舉、臨電迫、切不勝盼禱、中國國民黨上海特别市執行委員會叩、 
[商界請電力公司向日抗議]  
　　驅逐日軍飛機塲 
　　以保持劵人利益 
愛文義路九路商界聯合會、爲暴日在楊樹浦電燈廠東首平地、强築飛機塲、昨函上海電力公司、請其向日抗議以免六釐債劵人、遭受損失、、茲錄其原函如下、逕啓者、頃據耀明桅燈廠經理汪曉齋函稱、頃閱報載、暴日在楊樹浦電燈廠東首平地、强築飛機塲、聞之不勝駭異、查電燈廠乃美商上海電力公司所經營、而該公司歷年在滬、所發之六釐債劵、爲數頗巨、我華人持有該劵者佔其大半、而恃爲保障者即該電燈廠之廠基也茲倭宼橫行、强設飛機塲於該電廠附近、一旦軍事臨近、彈火勢必危及、則我持劵人、或將受其影響、爲特函請貴會、即函上海電力公司、請其向日抗議、立將該日飛機塲驅逐、一面招集全體持劵人、提出抗議、否則向其追還債欵、以免損、失等情據此、相應函請貴公司查照辦理、迅向日本提出嚴重抗議、以保持劵人利益、並希將交涉情形見覆爲荷、 
[梁士詒致英相電]  
請弗爲日方宣傳所朦敝 
外傳梁士詒有赴津說、現要梁君仍居滬上、并聞兩星期前、曾電致英首相麥克唐、納其文、曰倫敦麥克唐納首相鑒、日本近來在華一切暴行、已迫令最愛和平之我國民衆、一致抱具最劇烈决心、誓死抗日、捍衛國土日本自侵略滿洲以來、已表明其用意、不但破壞中國主權與領土、且對於世界各國遵守國際公約與義務、悉予蹂躪無遺、故雖危及與遠東有關係各國之權利、所在不顧、有關係各國、亟應此時聯合起來、自衛權利、上海爲世界著名商埠、經列國八十年來慘淡經營、英國商務、佔重要地位、祗因此次日軍霸佔公共租界、爲對華作戰策源地、業令上海蒙重大損失、如其暴行、仍不制止、則日本因要達其摧殘吾華商務經濟目的、將不免向揚子江流域各商埠、甚至在香港與星嘉坡、施以的擊、如是、則有各埠、各國權利、亦同被犧牲矣、深望貴國及有在各埠各國權利、亦同被犧牲矣、深望貴國及有關係各國、立即聯合作自衛之策、並希望各國、不再被日本從前及今後之炫惑宣傳、蓋日立意炫惑宣傳、定可致遠東蒙空前未有之大刧也、梁士詒、廿一二三、 
[張之江電蔣請纓援滬]  
　　江蘇綏靖督辦張之江、頃由揚州致留滬之薛子良程頌雲等電云、元日、江上蔣介石先生一電、文曰頃接滬信、日續派陸軍來滬助戰、並宣示决不受任何列强之威脅、而阻其軍事行動、於不得已時、雖全國動員、亦所不惜云云、證以今日滬戰日趨激烈、此信當非訛傳、十九路軍、忠勇抵抗、神武無比、若日以共傾國之師、合力來犯、衆寡懸殊、深爲可慮、竊以此次上海戰事之勝負、即關係國家之存亡、日旣以武力威迫、而我亦當拚全力作殊死戰、若能再接再勵、與暴日以重創、則我民族始有復興之機會、鈞座蓋籌遠略、必已早有成算、而私心所殷憂者、暴日去滬甚近、增援三日可到、我軍交通不便、雖在本、國而行軍遲緩、尤須先行調集、期赴時機、現在江北一帶、尙　安　、謹當激　所、部荷戈待命、如有驅遣、　爲前茅、以與暴日爭死生也、等語、尙未奉復、知注特聞、並希隨時示敎爲荷、弟張之江叩、銳印、 
[工部局總裁釋明中立區意見]  
謂爲不負責任 
工部局情報處來函云、民衆之心目中對於在此最爲危急時期内、公共租界與列强之關係一層、顯多誤會、所望下列本局總裁向董事會提出之意見書、對於釋明情勢、或能發生若干效力、此種誤會之大部份、顯然大都由於普通居民對於中立國與所可稱爲規定之中立國有自然難於區别之處茲將總裁所提意見書迻譯如左 
無論就何種意義而言、公共租界非一獨立國家、但該租界有某某種獨一無二之性質、乃使其在某某方面、足與一獨立國家相類似、而有正當理由、試將近代國際法内所稱「中立」字樣、加以解釋、並將中立國與規定之中立國明晰區别所謂中立國即出於自擇而不加入戰爭之國、易詞言之、中立國之行動、係出於自願、而不爲外來之勢力或脅迫所左、右「中立」字樣之適用範圍頗廣、中立之狀况可宛似爲人工造成、此種造成中立之辦法、謂之「規定中立」、國家之規定爲中立、或由於通例、或出於條約所謂通例者、其意義爲默認、或爲以此種默認爲基礎之慣例、國家之經規定爲中立、其所欲達之目的、或恒非完全相同、但常有一種欲達之根本目的、即保證不受毘鄰各國之侵犯或攻擊是、爲毘鄰各國之全體利益起見、此種辦法就大體而言、經認爲得策、經如是規定爲中立之國家、不僅預定、此種國家不加入其毘鄰各國所有之戰爭抑且預定此種國家之自、身不爲戰爭之主體、規定之中立國、其行動自由經受此種限制、所得之報酬、爲使該國得有保證、不受毘鄰各國之侵犯或攻奥迪安影戲院南首被日兵焚燬（王小亭攝） 
擊、比利時瑞士以及盧森堡皆爲經由條約而爲規定中立國之例證、大槪各方面皆可坦然承認、本局歴屆董事會、皆恪守公共租界爲一中立區域與中立國相類似之原則、且從未使該租界捲入界内居民所屬各國間一切戰爭或國際糾紛之旋渦、關於公共租界之地位研究其或能爲規 
定中立區、與規定中立國相類一層事非如此簡單、上文業經指明、規定之中立國、僅能由通例或條約造成無論何人、倘以爲公共租界、業經在界内有政治上或其他關係之各國訂立條約、而造成爲一中立區、其主張能否成立、實堪懷疑究竟公共租界、是否業由通例、或換言之、業由各該國之默認或同意或根據是項默認或同意之慣例、而成爲一規定之中立區、或爲各該國政府不能意見一致之問題設使爲辯論計、假定公共租界業經各該國規定爲中立區、則於必要之時、其應負協力禁阻任何一國武裝軍隊破壞該區中立責者、乃爲各該、國而非爲工部局、與租界中立之複雜問題有密切關係者、爲各外國政府所派來滬各軍隊之地位問題、公共租界之外僑社、會自有租界以來、業經按照自衛公例、要求有自保護以抵禦外來攻擊及内部紛擾之權、並於中國遇有内戰、以致危及租界之政治上及土地上之完整時、常維持一種武裝中立之態度、業有多、次當界内軍警不足保護租界、以抵禦任何國政黨或軍閥或徒黨之以兵力或暴徒攻擊時、經請得某數外國之海陸軍援助、有若干外國海陸軍隊之在界内登陸、顯係爲保護各該國人民之生命財產起見、但在實際方面、知實行保護各該國人民之最佳辦法、爲由各國軍隊、按照預定保護全部租界之計畫或方法、並商得各國軍隊司令官之同意、在統一指揮之下、聯合行動、在此種情形之下、有殆不能否認者一層、即至少有若干外國、經以協定、創立並維持公共租界之中立局面、以抵禦中國政府或政黨或徒黨之任何武力或侵越之行動、爲勢將損类租界之政治上或土地上之完整者、是項中立局面、其範圍是否即此而止、或爲一爭論問題、此項有限制之公共租界中立局面、其創立與維持、純爲防禦起見且從不爲攻擊中國或任何他國起見、在一九三二年一月二十八日宣布戒嚴數月以前、駐滬各國軍隊司令、連日本司令在内、曾協定一種純屬防禦　質之防守公共租界計畫、該計畫並未計及、在實行之 
時、中日兩國之間、將有一種戰爭之實况、照此計畫、租界之外週、劃分爲區、每一國軍隊、撥歸一指定之區分别擔任防護各該區之責、日本軍隊之派遣來滬、爲保護該國人民、北區有多數日僑、以及廣大之日本利益、故日本司令自然望將北區撥歸日軍、各國軍隊之分防各區、工部局不負任何撥派之責、將日本軍隊撥歸北區、純爲防務起見、其意在公共租界全體之保護、與將其他各區之撥歸其他各國軍隊、根據正確切相同、倘日本軍隊有超越防務計畫所定純粹防務之外而有作爲、則不能使租界當局、亦不得使他國駐滬軍隊司令、負其他責任、關於此層、尙有應記憶者一端、即工部局對於列强之軍隊、並無任何威權或管轄權、故對於各該軍隊之行爲不能負任何責任、蓋此項軍隊、對於工部局並不直接負責、惟僅對於各該國政府負責耳、 
[郭泰祺之表示]  
滬案隨時接洽報告 
外交部政務次長郭泰祺、氏近因外交緊張、職責綦重、恐虞隕越、特向國府辭去外政次之職、記者昨晤郭鏵於某要人私邸、詢以此後之進取、據郭氏表示、渠雖辭去外次、但迭奉行政院汪院長來電、以渠爲特外會委員之一、對於滬上外交重要事件、仍令隨時接洽報告且渠已定於今晨（十八日）乘太古武穴輪赴京、同行者聞爲郭德華氏云、 
[國聯委員團到滬有期]  
三月四日 
大美晚報云、據本埠大來公司今日（十七）聲稱、國聯所派調查中日爭案之委員團、現乘該公司之柯立芝總統號前來遠東、於三月四日可抵本埠、 
[慰勞爭先恐後]  
　　菲僑之一筆鉅欵中興銀行昨接菲律濱華僑匯來十五萬元一筆巨欵、託陳光甫王天甲二君代爲轉交十九軍蔡廷楷軍長、指定作爲國難基金、當由二君遣派專員、送往前線面交蔡軍長親收此外該行昨又續接到各地救國會匯接濟十九軍欵項約八千元、計談描戈四千元山、加洛示一千五百餘元、絲其戈一千三百六十餘元、依里干一千兩、内一千五百餘元托財政部轉交、餘直接交蔡廷楷軍長亦經該行照爲彙交矣、 
[海外僑胞踴躍助餉兵]  
市商會昨接美洲華僑托轉十九路軍兩電、茲分誌如下、㈠商會轉蔣光鼐蔡廷楷軍長曁前敵將士鑒、侮寇欺凌、舉國共僨、務望貴軍奮勇拒敵、萬勿退讓、僑等誓爲後盾、茲由廣東銀行電匯大洋五萬元、以濟軍需如收妥、希電復、美洲福泰總理黃德淸洲、㈢上海市商會轉蔡蔣戴三將軍鑒貴軍忠勇守土敝會深爲欽佩、茲由中國銀行電匯申洋二千五百元、日後當再匯欵援助、至希繼續抗敵、並乞賜復、加拿大雪特尼華僑愛國會、 
[美僑匯欵慰勞]  
　　美國杜路斯中　　華總會來電云、申報轉十九路軍蔡廷楷蔣光鼐將軍勛鑒、公等抵抗暴日、迭獲勝利、海外遂聽、無任忭賀、茲謹由上海花旗銀行匯上規銀二千一百二十兩、擬以七成供彈藥之需、三成資犒軍之用、收到乞即電復、並祈函示爲　、杜路斯埠西高街一○九號中華總會叩、（ＣｈｉｎｅｓｅＳｏｃｉｅｔｙＩ０９ＷｅａｔＳｕｐｅｒｉｏｌｒＳｔｒｅｅｔＤｕｌｕｔｈＭＰＮ「） 
市商會收到慰勞品市商會徵集慰勞物品辦事處、總辦事處、（寗波同鄉會内）第二分辦事處（　錦里棉布業公會内、）及第三分辦事處（寗波路礦灰廠業公會内、）二月十六日收到各界捐輸欵物如下、計洋一千三百十元、銅元五千六百八十文、大刀一百柄、紗布口罩四十二只、汽油一百聽、絲棉背心四百六十四件、食品共十大蒲包、三十六小包又一千五百十四只、衛生衣七百八十七件棉襖褲二百七十五套、布衫袴三百四十四套、棉衣六十四件、軍毯一百條、熱水瓶一百五十只毛絨衫及馬甲共十件、手套一件毛巾六條、萬金油五聽、又該會第一分辦事處、（銀行公會内）自一月二十九日起至 
二月九日止、共收到各界捐欵、計大洋十七萬七千二百三十五元二角二分、小洋二千四百三十八角、銅元六千二百四十枚、規元一千一百三十八兩五錢三分、新加坡鈔幣二十四元、各捐户銜名細數、已在編錄中、 
社會局徵求衣被披露社會局自徵求衣被以來、至二月十三日止、已將捐户芳名登報鳴謝、茲再將十四日起至下六日止、各捐募人姓名披露如下、無名氏棉胎衣三件、張　屏棉被二條、衣一件、黃先生絲棉馬甲十件、舊衣十件、棉被二條、無姓名氏舊棉胎二件、舊衣二件、李敏厂舊衣十六件、小帽一頂襪四雙、鞋二雙、熊先生大小棉衣四十四件、嚴宅舊衣七件、無名氏舊衣三件、陸先生棉被四條、舊大衣一件、蔣義興棉花莊、新棉被六條、孫君舊衣十五件、（以上十四日）麫粉交易所男女衣褲八件、徐兆棟舊棉被三條、義成樂行棉被三條、厲子網舊衣七件、陸蔭件新棉襪二十四雙、李守眞舊衣二十件、王老太單夾袍衫十三件、襪二雙某君棉被四條、某君棉被一條、被單三條、衣一件小衣二件、襪二雙徐先生棉被一條、棉衣十五件、（以上十五日）陸唯言棉被二十條、榮炳春棉被十條、楊宋魯易新棉衣八件、丁先生單夾衣十三件、鞋四雙襪四雙、帽二頂陳又淸大小綿衣十四件、海開俱樂部大衣五件、、西裝二套、背惦二件、西服一件、絨線衫一件、絨背心五件棉被三張、被胎一張、毛襪四雙、手套五雙 
市臨時救濟會代收慰勞品上海市臨時救濟會、昨日收到各方慰勞前敵將士物品、有張嘯林杜月笙續募红燒牛肉九十七箱、餅乾三十九、箱絲綿背心三百五十件、沈蓮鍔綿背心七十件、商品檢騐局慰勞袋四百只、上海職業婦女救國團軍用筷子一千二百五十副、絨綿項圈八十三個、大號毛巾一百四十四條、民生藥棉紗布廠紗布十包、華美藥房藥品約値三百餘元市、商會第二辦事處轉來黑棗二十六袋麫包八蒲包餅干二十七匣廣東餅二　、陳皮梅卅八包、糖年糕十九蒲包、熱水壺六箱、生活周刋社經募藥品六包計値洋八百十七元、上海市臨時救濟會炒米四十六袋、慰勞袋四千只、大生紗廠慰勞五百只等、現金有華美藥房徐國均洋三百元、方君琦金文荃各十元、姚庭英五元、鄒潤生五元、鄒雪雲雪玟五元、沈恒德堂五元、方國榮五元、杜寳生四元等、又菲律賓華僑李淸泉等、昨匯銀十五萬元於上海銀行、由該行李君會同該會職員、遂到後方面交蔡軍長親收、茲悉軍中需要物品、以時間性關係、每有過剩或不足之虞、如有熱心人士、願捐贈現金物品者、可先與該會接洽、可以明白前方之需要也 
建築同人轉送救護床昨日東萊銀行同人捐助之救護床三十架、同新泰白米五十擔、姚君蔴袋五千只、均託建築同人義務供給隊轉送前線應用、 
鹽務稽核所慰勞傷本埠鹽務稽核總所、自前次派員赴各醫院慰勞傷、兵後因見連日吳淞劇戰、續有傷兵在院醫治、特於本月十七日再行派員携同大批水菓食品、作第二次慰勞、 
前方將士需用炒米國聞社云、據前方報告現在各界所贈慰勞品、應有盡有、但其中不適軍用者爲數亦多目下前敵將士食糧、需用一種炒米、而麵包不敵用於南方將士其法將食米炒熟、並加鹽少許、俾將士殺敵時可以儲於袋内、隨時出而食之也、 
鄭國治募送馬甲友聯電氣公司經理鄭國治君等素具愛國熱忱、此次鑒於十九路軍奮勇殺敵、特向各親友竭力勸募、成續頗佳、現已募得絲棉馬甲一百零三件、現金一百二十七元、已於昨日交顧嘉才君、轉送吳淞要塞譚司令、支配前敵將士應用、 
律師公會賫送物品上海律師公會昨日將頭號六輪卡車一倆、絲棉背心百件、綱製保險馬甲一件、毛巾一萬條以及手套絨線物品等件、裝置一卡車、推舉常務委員會各委員、於午後三時許賫送十九路軍司令部、慰勞前敵將士、云 
慰勞品車擁擠塞途暴日啟釁、我軍防禦上海市民紛紛以現欵或物品慰勞、昨有在眞茹見運貨汽車、相望於道、鎭上狹隘之街市、幾全爲此類慰勞車所擠塞各種物品、除現在急需之　　已　到大批外　其他却　　車機器脚踏車橡皮手套粽子等均堆積如山、附近江北貧民亦　往　物、兵士　樂於將錢　等物分給又各界以前所贈之絲棉背心、閘北一帶前線兵士、均已穿著、加於原有武裝之、外以示軍民如心腹　合無　云、 
潮州同鄉會續致慰勞品潮州旅滬同鄉鄉送贈十九路軍雨衣三千件、絲棉背心三百十六件、又　三百担、 
回敎團體之慰勞本埠回敎團體、日前捐集現欵二千五百元、除洋一千元送仁濟堂充救濟難民經費外、餘一千五百元、另禦寒絲棉背心四百二十件、已送往十九路軍後防辦事處、現尙擬購置雨衣等物陸續送去、再當製背心時、有法租界漁陽里郭姓數人、及一隱名女士、助欵四十二元、託製背心十六件代送前方、 
傷兵片刻得八十餘元中國紅十字會傷兵醫院昨有一傷兵、在門外曝日、途人爭送現金、頃刻之間、達八十餘元觀者塞途、院中辦事員即向途人勸告、謂如欲捐助、請送總會、因之各散又法租界外國公寓主人每日送鮮牛奶三百磅、至第十一醫院供傷兵食用、又柯文農夫人購大批洋襪送第二傷兵醫院、其他婦女孩童購送食物者尤衆 
勤務亦罄囊助捐振務委員會駐滬辦事處勤務劉萬增、連日目擊難民無衣無食之苦、以數月來積蓄之洋十元、悉數助振、難能可貴、足以風世、又戰區難民救濟會昨收到曹杏廬君經募胡雁臣君捐助福特卡車一部、以供運送難民之用、又收到川沙至元善堂捐來洋三百六十元、 
許州寗紹公民匯五百元許州來電云、申報館轉十九路軍全體將士動鑒、淞滬殲寇、厚中華之氣、增民族之光、凡我華胄、同深欽佩、謹交中國銀行匯奉洋五百元、伏祈惠納、非敢以言慰勞、藉以略表民心、尙祈繼續努力、以保家國之榮、並盼見覆爲荷、旅許寗紹公民同叩寒 
童子軍昨又慰將士慕爾堂童子軍戰地服務團、連日收有大宗慰勞品、故於昨晨（十七日）派童子軍七人、由郵務工會捐助卡車一次、送往十九路司令部、計有絲棉背心一百四十二件、手套一百五十九雙、棉背心二十二件、該團昨日又收到大華公司皮箱二隻、火陸君皮箱三隻、中南廠皮箱二隻、鮑範泰廠皮箱三隻、、大華實業社除粉垢粉十箱、王先生口罩二十隻、無名氏口罩四百隻、又炭酸鎂十磅、張林妹手套二雙、李翠英絨線領圈三打、張翠英等五人合捐絨線領圈一打、以上各物聞擬今日送往前方云、 
本館代收慰勞品及現金河南許昌寗紹公民、昨由中國銀行電滙十九路軍慰勞金五百元、日本華僑馬君捐贈軍用眼鏡五百副、毛線襪一千雙、毛巾一百打、各物前方甚爲適用馬君不惜　鉅資殊爲難能可貴、鍾子椿·壽佛·全素·情鞠·雲蔭·月半·君等助袋一百只、耀明桅燈廠捐贈國民革命軍第七十八師第一百五十六旅所屬之上海市民義勇軍第一隊隊部必勝燈六十盞、同和號捐贈漂白襪一百○八雙毛線衫六件、絲襪六十三雙、毛巾二十四條、白汗巾三百六十條手套二十打、福建帮棧司陳曉伯·王堯祥·潛炳發·蔡森發·等經募洋二百八十五元、又小洋二十角、又廣慈醫院勞工薛義純君經募洋五十九元半、又小洋二十角、以勞苦同胞而能深明大義、不憚瘏口嘵音、勸募多資、殊屬難得、勞神父路五豐里潘越深君第二次經募得絨繩領圈念九個、大洋十一元、小洋四角、萬楨醬園及同人各一百元、建帮糖什糧工會洋六十一元、黃鐘君·杭州木塲巷元泰莊同人·通文油墨社·各洋五十元、范遜禪君等洋四十元、松盛豐醬園曁分園全體職工洋三十六元、徐家匯郵局同人洋三十三元、沈生大君洋三十元、徐新松盛醬園職工洋二十四元、高培良君·京兆女士·潘張女士·各洋二十元、續溪葛廣珂女士十五、元廣慈產科病房洋十一元、小洋三角、豐盛支店職員洋十一元、陸老太太·節　·王堯祥·黃靜愚·王永允·張企文·沈達記愛克斯光尹廷信兄弟·滬南福初小學校學生·等各洋十元、樓盛昌君洋八、元廣慈新男病房洋七元小洋六角、許心與君洋七元、楊仍元·徐益藩·蔣義純·蔡林發·黃建記·大來·無名氏·林思明·沈逢源·梁祖選·錦發棧司·李炎勛·永大昌·陳友山·等各洋五元陳曉伯·陳澤萱·魏斌君·等各洋四元、廣慈頭進女病房合洋四元小洋四角、聖心女病房洋三元、小洋九角、中廚房同人洋三元小洋四角、莊道泉·柯子靑·戎金土·同豐泰·無名氏·戴少樵·蔡玉書·楊才俊·沈家祺·震義品·倪文榮·君等各洋三元、南市正大木行小夥計·陸福初·陳太太·梅公館·李先生·朱長炳·俞埜靑·陳篤裁·楊蓮莊·楊瑞森·鮑鼎泰·龔丕英·廣慈洋廚房·張公盛·巽元木號·委鈞培·徐人杰·胡映椿·徐世恩·不記名·闕範訓·俞福祥·曹源浚·義和雲記號·永泰號·方源泰·時藝公司·陶恒順·同源代步·恒豐新·濳炳發·濳安培·余一華·吳晉侯·林永　·林再謀·周寄遠·曹鴻興·彭華德·柯伯蝗·周佛流·周永鏡·聚德隆·茂昌·謝子金·鄭芳倫·公善·建成·德大永·鄭慶祥·莊一空·晉豐聯記號·胡樹記·慶瑞·周志仁·伍澤存·遺塵·君等各洋二元陸蒲英·五齡童·陸義範·殷成章·林茹相·郁桂三·趙萬金·　洪生·　　　·　　　·　　　·　　　·張元昌·瞿少夫·丁　　·源盛春·　　　·李耀春·蔡淑貞·孫　　·沈安虎·不留名·仁泰·丁信昌·陸源最·李淑　·黃　生趙安六丁林生·森泰·俞金生·俞金林·俞山毛·黃志山·俞步贏·張鳳濤　德　·王泰隆·　　　·徐友琴·黃孝彬·伍澤洪·吳克章·伍長泰·　　　·陳寄生·莊景修·阮祥輝·屈世傑·姜學義·方如　·蔡順成·莫榮銘·顧安二·炳記·林金慰·吳馬諒·蔡卓漢·陳介松李吟蓀·盧應業·顏　目·愼　·錦興·瑞康·許志丕·永和烟號·鼎盛·陳馥林·許吉順·吳幼松·朱道熙·建東·翁醉意·莊復生·莊令昭·蔣揚才·伍澤志·曹林章·屠嘉泰·莊朝榮·陳寳娟·王鑫元·戎家順·張鶴鳴·林建祥·龔朗三·陳兆河·周養吾·郭振嘉·吳順昌·戴勤富·傅和卿·瑞昶·金紀生·瑞霖·福和·陳可川　·南僑公司·黃玉富·張文銀·童君·伯新·虞靜安·順記·李娜·莊思雲·莊亞妹·楊仲波·李如鶴·韓家善·陳雲標·顧元福·顧竇林·沈妙泉·正泰昌·邵萬盛·蔣恒泰·黃恒記·陸祥順·沈安毛·李德廷·沈復興·福昌公司·金杏生·等各洋半元陸錫初·杏林堂·裕豐永·協興·陶恒茂·黃祥和等·等八户·季淑蓮·顧思道·錦記·陳君·陸菊蓀·　模山·泰源愼·等共計捐洋四元二角、小洋三十九角錢一千文、共計洋一千六百四十七元七角、又小洋六十五角、錢一千文、交國華銀行轉朱勝容君白米一百磅、火腿一只、李定根君絲棉背心三十四件、復豐利洋貨號桅燈六只、戴增冰君皮手套一副、宋翁等六君絨線手套十二副、王仲庚君絨繩領圈十九個王衛鏡·龔顧玉·二女士絲棉背心五十件、陳景範君衛生衫十五件、泰豐成金號軍用電話二具、又無名氏一具以上物品、交十九路軍駐滬辦事處、朱勝容君救濟難民白米一百磅單被二條、交大陸商塲難民收容所、 
[我軍需用望遠鏡]  
各界以物質上之慰勞、連日紛紛不絶、故我軍應用物品、均已足用、惟望遠鏡聞尙不敷用、想我愛國民衆、當必羣起購贈也、　 
[救濟工作]  
　　社會局遣送難民情形社會局爲接洽小火輪遣遂難民事、前日令内河輪船同業公會（計十九個公司）於十六日下午二時在盆湯弄橋會所、召集臨時會議到會代表十二後每日由内河輪船公司輪流渡輪一艘、拖民船六隻、運送難民、惟難民乘船、須先至六馬路　濟堂、社會局駐員處、領取乘船、證方可憑證登輪、爲维持秩序計、無證者槪不輸送、又昨日該局派輪二艘拖民船六隻、開往蘇州、另一輪拖船四只、開常州、共送難民一千五百餘人、 
廣東同鄉救濟會消息廣東被難同鄉、現由同鄉救濟會第一批租定凉州輪、於十九日開行遣送五百人回粤、第二批租定新疆輪、於二十日開行遣送四百人、第三批租定新寗輪、於二十三日開行遣送四百人、第四批租定廣東輪、於二十六日開行遣送二百人、又擬租華戊輪、計可容二三千人、於日間回粤、均由該會給發免費船票、以便上船、又該會旬餘以來辦理救濟事宜、至爲努力惟需欵頗鉅、刻已公推前上海臨時法院院長盧興原君遄返港粤、籌募鉅額捐欵、以盧君人望素孚、當能如該會所期也、 
奉化同鄉會救護傷兵奉化旅滬同鄉會救護隊、昨僱卡車五輛、至閘北瀏河·羅店·大塲等處、往返數次、救濟難民二百餘人、下午一時、塗經中山路、猝遇六十師軍官一名和靄婉商、要求將該隊救護車開赴眞茹裝運傷兵、該隊長陳忠臯及救護股主任康年、以我軍拚命血戰、屢奏捷音不得不竭棉力、以答孤忠、即派車二輛、隊員十二名、由該軍民導赴目的地、救回傷兵多名、並即分送各醫院醫治、迨返車抵隊、已萬家燈火矣、 
徵求難民食品醫藥據上海市臨時救濟會難民調查報告、本埠各收容所、大多擁擠不堪、食品供給除飯米麫包、尙可支持外、極需鹹菜·靑菜·餅干·等物再災民之衛生醫藥設備、頗感缺乏、故婦女之患病及小孩之患天花痧子等傳染病者極多、若不加以適當治療、蔓延堪慮、深望各界熱心人士儘量捐助食品醫藥等、以惠災黎、件送華龍路八十號内上海臨時救濟會代收、 
救濟會聲明不搬物件上海戰區難民臨時救濟會、昨日通告該會救護隊及在會辦事人員、大意謂該會專以救人爲主、并不爲人搬運什物、縱遇難民中有隨身携帶物件者、亦屬義務性質、不得索取分文、如外人有假借名義、索取酬報情事一經發覺、望即到會報告云、 
菩提法會收屍上海菩提法會諸大善士、鑒於日兵犯境砲攻我吳淞閘北以來、戰地附近難民、無辜犧牲、在傷頗衆、業已集資僱匠趕置棺木、現已製成大宗棺木、標明「菩提法會」字樣、於昨日用大號卡車、裝有棺木數十具、挿有紅十字會旗幟、派員役分赴戰區附近收殮暴露被難屍首埋葬云、 
 
 
] 

Page 3

 
 
   
 
 

Page 4

 
 
   
 
 

Page 5

 
 
接上海事件 
[戰區難民救濟會之工作]  
　　戰區難民臨時救濟會十五十六兩日、共計救出難民二千一百九十九人、計遣往蘇州·杭州·無錫·者八百二十人、分送齊天舞臺·天蟾舞臺·愛文義路大陸商塲金榮學校·雷米坊·富潤里·巨潑　斯路等寄宿所收容者一千三百七十九人、又聞該會專函顧竹軒·鄭箴三·兩君、請其發起組織江北同鄉救護隊及收容所、以補助該會之不及、 
東南醫學生來滬加入救護隊眞如東南醫學院學生、頗多熱血愛國份子、二月前曾組織看護隊、前往東北協助馬占山將軍抗日、此次日兵犯滬、院長郭琦元氏特由漢趕來滬上登報招致各地畢業生來滬組隊救護傷兵、聞截至昨日、京·杭·通·海·一帶同學趕來上海報到者、已有沈怐如·姜祖禹·高耀堂· 
等二十餘人、到後且各自分函外埠同學速駕、 
大學聯戰區同學收容所成立本市各大學學生抗日救國聯合會、鑒於上海事變以來、戰區被難同學、均流離失所、饑寒交迫、特發起籌備（上海各大學戰區被難同學收容所）、積極進行、已具端倪、該會已商定大夏大學副校長歐元懷、允借膠州路該校附屬中學全部宿舍爲所址、至於膳食問題、則由該會另籌辦法、該會即日起在大夏附中辦公、凡戰區被難同學、均可逕赴該處登記、東陸中學特設、戰區失校學生收容處提早開學、并定有免費半費及分期納費、補繳證書等優待辦法該校校址在法租界徐家匯路打浦橋第五百七十號、 
　　红卍字會救護消息前日劇戰、日軍以大砲轟擊閘北中指江路、穿民屋而下、炸傷三人、一顧永江、江北人、四十三、歲傷手、一蘇鳳慶淸江人雙足均傷一　子、正在熟睡致傷臀部一大洞傷勢頗重、今晨經紅卍字會救濟隊悉數救出用病車運往臨時醫院診治、下午該會救濟隊復馳往虬江路寳興路新疆路天保里等處、救得難民數十人送收容收安置、又連日該會接各方調查失蹤難民函件數十起、該會已分别交各收容所查報、並聞明日該會續備小輪五艘、運送難民赴無錫常州等處收容、 
　　離散難民待領上海戰區、難民臨時救濟會各寄宿所收容之難民、其中有親屬離散者、往調查列表登報、望其親屬閱報後、即來本會認領、其姓名如下、陳明松·（男）曹張氏·熊林氏·王姜氏·石陸氏·毛吳氏·夏美娟·周邱氏·（以上女）李生南·張炳生·（以上男）以上均住亞爾培路七五一號）陳劉氏·傅阿大·王胡氏·謝鳳女·朱楊氏·徐大鳳子·胡韓氏·譚歐陽氏、（以上女）現住西門路山東會館、 
松報社辦理難民收容松江松社松報等主幹人沈君默·張傑才·殷石笙·張受之·瞿志良·朱餐英·等鑒於滬地戰禍發生後、避難人民紛至沓來經會商救濟辦法决定假上松汽車站爲收容所給養費用亦由該社籌募、滬地難民願避居松江者可免費趁輪至該處暫住云、 
[失踪者之訪尋]  
　　俞仁善予頃接家信云、汝出外多日、音信杳然、汝父母焦急萬狀望見報後速即回家、或先告知現况爲盼、叔志成、 
　　陳榮生太太原住新記浜路祥善里九十五號半、見報請即到法租界巴黎大戲院後　飛巷一號、陳白、 
　　朱長庚長庚表兄鑒、日寇犯　、尊處適在戰區、合家未識安好否、現寓何處、見報請即函告爲盼、申報館汪德駿、 
伍朝光廣東人、住北四川路永安里二十五號已脫險否、乞駕臨法租界福煦路模範村十八號沈宅一談、薛伯康、 
　　亞棣亞娥彩雲廣東女工人走失後杳無消息有知其下落者、請通知五馬路口天祥洋行莫玉珊、 
　　林友蓀寗波人、年二十一歲、在虹口三角地瑞和錢莊爲夥自二十八號戰事發生迄今杳無信息、如有仁人君子知其下落者、祈通知江西路四百五十一號禪臣洋行保險部、 
　　王立鶴自本月七號出外、已有十餘天未回、究屬住在何處、望見報速回偉華廣告公司 
　　鄧雪侶廣東人、女性、住北四川路吟桂路、即到民國路泰安棧通知黃展幹君、 
　　梁郭美眞粤籍、前住吳淞路榮業里二六八號、自滬變後、不知逃避何處、伊的姊姊榮眞女士、特託代查下落、如有知者、祈通知新閘路樹德里三十八號張維爲感、 
　　陳天溥粤籍、五歲、前與姑姐靜貞女士住北站附近今不知下落、他的母親靄熙女士特託代查如、有知者、請通知新閘路樹德里三十八號張維爲禱、 
　　譚敬齋吳淞逃來同學甚多、獨不知兄之下落、希見報後即來心羽處一叙如何、劍秋心羽、　　沈福根松江人、又名仲文迄無音信、全家焦慮、望速至楓林橋公用局一晤或即回松、兄伯文、 
　　黃興華黃勝周穩司徒寳寅均廣東人、協平織造廠工友、見報請到鄭家木橋裕康號、 
　　徐銘新避居何處、陳蓮芳兄等安否、請速示徐君服務閘北滬大路利昌絲廠、倘有知其下落者乞賜函烏鎭東栅方延豪、功德無量、 
　　葛傳　商務印書館編譯所職員、如有知其下落者請函知申報館謝勵吾、 
汪褚氏小名阿金、年二十五歲、南潯人、住、閘北新民路泰德里四號、不知下落、已有多日如有知者請通知南站龍頭房汪阿大、 
　　范杏月閘北公興路采芝坊弄内朱炳臣妻范杏月四十四歲又長女朱容貞、即阿毛、十三歲、長子朱小毛、即庸欽、七歲、自戰事發生以來生死不明、其夫逃往貝勒路二百八十八號樓上、范杏月見報、可速往該處、 
　　蔡禹臣杭州人年十五歲、在虹口西華德路中蓬路口第六十五號聯興呢店内、未知已否脫險、念甚、如本人得見本報或有善士知其所在地、請來函法租界馬斯南路江蘇上海第二特區監獄歐陽處爲盼、 
　　梁瑞階住鴻慶坊十六號、戰時失踪、見字或有知者、請電話八四二六七號轉永和烟廠、陳振華、 
　　徐蘭亭吳淞人、現寓何處、見報速去信至嘉善縣東門外胡元旭、 
　　徐松石廣東新興人、生長梧州、未知已離險地否倘已出險、祈即示知仲新、 
　　孫炳華徽州人兵事以來、未見汝面、望見報速來我處、或他往亦即示知、王智生、 
　　陳永生廣東人、年四十歲、業碼頭咃嚨、住閘北寳興路妻陳嚴氏長女亞女次女秋育、幼子牛仔見報即速到浦東美孚碼頭陳國海處爲要、 
　　李有爲福建人、向住北四川路阿瑞里、幼曾履日多年此次事變後不知避難何處希示住址漢口路二二二號李劍虹、 
　　何秋燕向住閘北福生路鳳凰理髮店樓上、二十八日戰事發生時失踪、有知下落者請通知愛多亞路中央公寓六十二號房間關淑珍、 
陳海生又名亞騷、在鴻慶坊口海新西餅店做學、如有親友知其下落者、請通知江西路永利茶號轉、倘海生能自己見報、請至江西路永利茶舖詢問唐高慶就知我下落、黄綿澄、 
　　王卓然浙江上虞人、年二十六歲、龍華上海水泥廠職員、家住閘北寳山路　興里、於一月三十一日離廠後、至今音信杳然、如有知其下落者請通知華商上海水泥公司龍華廠、 
　　王佳蓀女士王女士一名炳英、大夏中學肄業、寒假留校住宿、自滬變發生後、杳無音信家中老母掛念萬分、倘本人見報、請即設法回里或親友知其下落、請即通知杭州一中宋石齋轉告其家屬、不勝感荷、 
　　關錦常現寓何處、請即示知、因有許多信件致景棠先生、由我代收者、上海郵務管理局火車存案處鄭志和、　 
　　崔程雲南通人、業裁縫、向住閘北新民路西福安里二號朱海淸處、亂後不知踪跡、本人或友人見報、望將消息函告南通小巷邵大蘇轉知伊母爲要、 
　　徐紹東年三十四歲、宜興人、於一月二十八日到上海閘北地方就醫、現無下落見報請由杭州回轉宜興、至要、徐祖繩、 
　　陸費執號叔辰浙江藉、江蘇實廳第一科科長、適於倭奴攻申時、有事在申今生死未卜如有知其下落者、請通函西藏路寗波同鄉會三樓陸費森轉、 
　　徐惠康尋母母徐劉氏、年七十七歲又、姪阿毛、年八歲、紹興人、旅居閘北太陽廟地方之普愛坊九十號、緣因房屋被日軍飛機抛擲炸彈炸毁、幸蒙紅十字會救護車救出險地、係在十一日上午、距今多目、無處招尋、如蒙諸慈善機關收容所或各醫院收容以上二人、仰乞通訊至六馬路三江旅館或南市林蔭路怡德坊八號徐惠康叩求、功德無量、 
　　李定福又名阿狗松江人、現年十八歲、在虹口百老匯路武昌路和豐里大益五金號作學徒自念八日事變後、迄今半月、音訊杳然、乞各救護團體或本人見報、請即函知松江西門外馬路橋西首富家衖華興蛋餅店、李雪麟、 
　　刑文杰尋母妹你們現在逃避何處、盼速函南京軍政部軍械司、再如戚友得知下落、並懇函示上述地點爲禱刑文杰啟、 
邱培祖徽州休寗人、在北四川路德康押爲夥、如已出險、速往南市毛家衖汝舅處、 
秀德女士如已脫險、見報幸即來三馬路大新街容昌照相館一叙、鄧叔宜、 
胡從先浙江海鹽人、在老順昌祥服務有年、自上月二十八失踪後、至今杳無信息家中遠念甚切、見報速返原籍、不勝盼切、胡韻秋、 
李泮馥江蘇七寳鎭人、居住北四川路東興路口淸華寄宿舍六十號、元月二十九日起失踪、如有仁人君子知其下落者、請通知圓明園路七號萬泰洋行機器營業部爲盼、電話一六二三九、張振海杜冰如孫春如皆湖北公安人、張肄業大同附中、杜·孫·則在光華附中、三君之年、皆未及冠、滬變前寓寳興路淸華寄宿舍、如有知之者、請函知江西路一百四十一號三樓丁玉記轉田龍是荷、 
　　汪文淸等吳淞汪文淸·印柏森·劉泳淸·三君鑒、兄等是否脫離戰區、現寓何處、乞示、如三君親友知伊等下落者、請函告上海麥根路五十五號、任政常啟、 
　　徐月仙女士浦東橫沔人自上月二十八日在閘北失踪、至今杳無訊息見報速來小南門沈宅晤面爲盼、沈順奎、 
　　曾漢模見報希速來一晤、或通知你住址（朋友中有知之者、亦盼見告、）我現住金神父路新新里百五十號星光書店鄭紫煙君處張道震 
　　童本善住中虹橋華慶里第一○二五號自戰事發生後、不知下落、家杭兩處、日夜憂念見報請速電告踪跡、如有親友知其下落者、請通函福州路五號上海郵政儲金匯業局馬逸民、或杭州浙江郵務管理局維善承、 
　　張立德漢口人、二十八歲、住本埠中華新路吉善里三號、滬變失散後、迄今未見、如有人知者、請其至勞神父路健身房紅卍字第二婦孺收容所内、問張阿香、 
　　李延齡出險否、兄已來申、請速來一晤、美孚行李延春、 
　　羅穎波現住何處望即來函、或親到江西路四百四十號萬盛染廠二樓上海信託公司問訊處探問伍廷琛先生住處、即可相見、並可設法送你回里、暉授同啟、 
　　趙尊三住橫洪橋淸華寄宿舍、一月二十九日下午失踪、如有知其下落、者請通知民國路國際電信局徐倬雲電話租界一六五七九南市一三八八、 
　　周佩文蘇州人、住居狄司威路天同路天同里九號、見報請即來南京大戲院衆璜處、電話八四一二二、 
　　葉貴生·馮倫避難何處無從探悉、見字即到四馬路望平街金臺旅館一○七號房、如知其下落者、請代通知爲荷、陳全、 
　　褚榮生住公平路底臨平路口褚掄記營造廠、事變後音信不通、安否、甚念、請即通知本埠民國路五六五號（電話一六五七九）或陸陂賽路一九四號朱憲民、友朋知其下落者、望代告尤感、　　王瑞生住江灣路同濟路七十號弄一號、自暴日空軍在該處擲彈後、消息不通安否念念、見報請函知民國路五六五號、或電話一六五七九號陸仲陶、友朋知者、煩代告、至盼、 
　　周拜墀如有知其下落、請通知五馬路九華旅館二十七號、寳田、 
周六平·張重任·彭傑·（愛華皂廠）見報請速將近况、通知法租界辣斐德路桃源邨十號張定釗以便轉告北平張心沛·彭九生張定釗、 
　　奚榮華盛年靑袁永年鮑漢章等華麗時裝縫衣社夥友奚榮華·盛年靑·袁永年·等見報請即到靜安寺路近赫德路口一五八一號美和水果店樓上、與郭承羲君接洽、至盼、 
　　林秋桂各慈善團體均鑒、北四川路餘慶坊二十九號女孩林秋桂、年十五歲、廣東瓊州人戰後失踪、如蒙救或知其下落者、請通知南京路五五九號華新公司梁正培君轉知領回爲感、林超南、 
　　韓緖周王祚元兄等離校後何往、急盼示、蔡偉、寓法租界八仙橋靑年會七二三號房、 
　　張昌霖法租界興聖街瑞昌祥號張昌霖先生承示勤德女校張勤德校長及敎員沈駿飛女士之行踪、盛情甚感我校地屬華界、現在有無危險、仍請賜告一二馬協衷、 
 
 

Page 6

 
 
　　勞一文父鑒自事變後、不知下落、祈請兄報後請速到南京大戲院後面大街八仙坊附近林記　　館樓上前樓可也、兒勞德彰女德仙、 
　　　　然滬江大學二年理科、生年二十、一月二十七日曾在鎭江後多方電詢未見音信、如有知其踪跡者、祈賜示浙江蘭溪内地會張養惠或代爲通知本人費神至感、 
　　　代旦家人無恙否、現寓何所、乞由鄭家木橋天賜里源大號通知一聲、羅中州、 
　　　小娟·阿媽·周金德原在北四川路北四川里四十號唐斐禮醫師處爲、傭如已出、險或爲各收容所收容、請即到西藏路大世界對面時疫醫院（即紅十字會傷兵臨時醫院）唐淑之處、 
　　蔣衆孚戰後無從得消息、不知你等已逃出否合浦已來我處、請急來我處一、叙愛多亞路西孟納拉路中國無線電校蔣貫初、 
　　張德華你父母避居嘉定縣葛隆鎭委家宅、望見報設法來此、如路不通行、或商務印書館同人維持會半月薪金未發下、一時未能來嘉定、可投奔你兄處、可至法租界馬立師南老虎灶隔壁紮紙作店内進凌宅訽問張振三必知、來函寄嘉定葛隆鎭沈蘭生茶樓收轉老福司收交朱鈺銓、 
　　周文忠楊樹浦班達公司職員、寳山籍、年二十八歲家寓荆州路壽品里一百十四號、如有人知其踪跡者、請通知寳山羅店亭前街顧宗記、 
　　林李氏等林李氏五十九歲黃素蘭十四歲、黃治强、十二歲、俱廣東人、戰事發生後失蹤如有人知其下落者、請打電話至一一九九五、或通信至江西路二百八十號、 
[海寗路渭安坊昨開放鐵栅]  
　　放出二百餘人已餓斃四人 
北浙江路海寗路一帶、雖爲公共租界、以毘連閘北戰區、自租界當局宣佈戒嚴時、該處里弄渭安坊元亨里等、兩端被電網封鎖、致交通斷絶、坊内居民、備受饑餒事經寗波旅滬同鄉會函請市民地方維持會轉請戰區難民臨時救濟會交涉組、向工部局要求開放、經工部局允許、於昨日上午十時、派由萬國商團團員、會同該會救護車馳至海寗路、將渭安坊口電網撤除並將鐵栅開放、救出坊内居民二百餘人並有因飢餓斃命者四人、由普善山莊收殮云、 
[米商請開鐵網便利起卸]  
　　工部局自將沿蘇州河一帶布置鐵網後、滬北米業滬船、遂致無處停泊、米糧起卸深感困難、現據米商向糧食平價維持會聲請轉商工部局、於新閘於浜南烏鎭路橋西堍碼頭、開放鐵絲網一段以便米商停船起卸之用、刻聞該會議决、推定袁履登向工部局接洽辦理云、 
[戰事中航輪刦運]  
　　招商輪全停班招商局在戰事發生後、初尙開寗波班、以運逃難之人、近日因戰事延長、該局之當事人、曾經開會討論多次、以爲航行之局輪、認爲危險、對於滬甬班之新江天、亦令停航、現在全局之江海各輪、業已完全不開矣、其他如政記肇興三北等局、除寗波船外、亦悉數止航、 
　　各海輪將斷炊本埠各輪局之南北洋海輪、因不能回滬、而停在寗波者計有泳平·泳安·同華·遇順·新銘·同華·新太平·等數十艘、各輪一切船員工薪及船内火食等、均將斷缺、無從取欵維持、連日電滬、請各局匯欵接濟、 
[愼防喬裝日婦之搗亂]  
　　據報告、近有善操滬語之日本男女多人、喬扮華裝、身懷利器混入華人聚居之處意圖擾亂、日婦等則僞爲難民、意圖探聽我方軍情請爲注意云、 
[漢奸自討苦吃]  
　　拘究訊辦 
　　兩董被毆江北人董得全、年三十四歲、向在日人處拉包車爲生、近受日人利用、出外抛擲炸彈、傷害同胞、每擲一彈、如在重要之處、可獲大洋四十元之酬勞、昨日下午五時許、董偕其弟小六子、各懷炸彈一枚意圖擾亂、行至岳州路、被人察出破綻、大衆憤不可遏當塲將董毆打一頓、後由華捕到來、聞明情由、將二董押帶至捕房訊核、 
　　擲彈傷眼昨日下午三時、漢奸江北人陳子華、年五十歲、受日人所利用、在楊樹浦一帶投擲炸彈紛向民房轟、炸詎缺乏經騐、當擲彈時反傷及自己眼部、經人車送仁濟醫院求治、由醫生診斷後、當經捕房飭捕到院、帶入捕房核辦、 
　　身藏日幣市公安局偵緝隊偵緝員、昨在華界緝獲日本暗探李子順一名、在其身畔、搜出日本銅元一枚、已解第三科訊辦、 
　　帽綴日徽憲兵第六團兵士、昨又查獲敵探朱慰良一名、頭戴呢帽帽、邊綴有日本徽章暗號一個、昨解市公安局訊辦、 
[華僑救國經濟委員會成立]  
　　旅滬華僑與慈善家朱慶瀾·許世英·等爲援助我軍長期抗日起見、聯合組織華僑救國經濟委員會推選張耀曾·王景歧·趙士北·等三十一人爲委員、再由委員互選朱慶瀾爲主席·許世英·馬相伯·鄭洪年·馮少山·劉士木·林有壬·爲常務委員、并推吳山爲總幹事、當塲由鄭洪年·朱慶瀾各捐洋三百元、葉承明·張習·查良釗·各捐洋一百元、爲會費并發急電如下（甲）僑聯會電、一暴日入寇愈接愈厲、東省沉淪、滬江殘破、時日曷喪、及爾偕亡愛國僑胞諒有同感、幸我忠勇十九路軍長協同作戰諸將士、棄不抵抗之無恥主義、爲最熱烈之自衛戰爭、變侮兼旬、連戰皆捷、頑敵壞胆、世界驚異、　烈豐功、昭垂萬載、但戰區日擴、軍費浩　、僑胞豪俠、必能力援　　　各方熱度、覺遠遜濟南慘案、殆慮捐欵旁落故持愼重態度、爰集各界耆宿共籌示信辦法公决組織華僑救國經濟委員會、盡鼓吹收　華僑捐欵之義務凡匯回捐欵指定用途者嚴格照辦、如未指定、開會公决、隨時覆電登報絶不减損絲毫、一切必需用費、均由委員負担所有各埠捐欵槪存銀行備撥、匯欵可交上海和豐·中南·廣東·中興·東亞·各銀行收轉該會主席朱慶瀾·敝會僅盡呼號天職、不願經手分文逐日作戰情形敬當續電奉報、華僑聯合會叩洽、主席許冀公、（乙）經委會電、一此次對日抗戰、關係生死存亡、幸我將士效命、用能屢戰皆捷、僑胞熱血、冠絶中外、對此義軍、必能援助、　等忙於賑災及社會事業、向少與聞外事、但念天下　亡、人皆有責忝承推舉義不容辭、謹竭血誠盡此義務誓當愼重出納、斷不妄費分文、我黃帝在天之靈實式憑之華僑救國經濟委員會主席朱慶瀾·常務委員鄭洪年·許世英·馬相伯·馮少山·劉士木·林有壬·叩、　、會址設上海勞神父路六零八號 
[兩同業公會之聲明]  
　　不負戰爭中定貨損失　 
　　本市針織業百貨業兩同業公會、昨致英商公會和明商會函云、逕啟者、查此次日人無故啟釁除以海陸軍向我閘北及吳淞兩處駐軍攻擊外復以飛機及重砲肆意轟炸、以致繁盛都市、變爲瓦礫即公共租界及法界等處、亦均橫遭波及、故因日人此次暴行造成之現狀、有如下述、㈠全市商業完全停頓、㈡各路商運完全阻止㈢失業人數驟增數十萬、㈣金錢損失不下數萬萬且迄今旬餘、日人對於各項暴行、猶復銳進不已、究其損害、至於若何程度、尙難　斷、查日人此次向我作戰、攻則由租界而進敗則向租界而退、一切軍事行動、完全以公共租界作根據地、因而造成目前之慘劇夫公共租界旣爲各關係國所共管、自應嚴守中立之態度、何得任令日人單獨破壞無餘、各關係國及租界當局、旣熟視日人之破壞而不嚴予制止、則其因此所造成之事實、及遭受之損失、自應由各關係國及租界當局負担完全責任、敝會同業、前向貴會所往來各洋行定購之貨物、已因上述事變無法履行、因此而生之損失、更不能負担絲毫責任、相應專函聲明、至希察照、並祈轉致各洋行爲荷、此致英商公會、和明商會、上海市針織業同業公會主席葛勝如、上海市百貨業同業公會主席鄭海若啟、 
[紅會救護隊劉祁瑞被日兵射死經過]  
　　係中毒彈臨終尤復高呼殺敵 
今日舉行殮殯定期舉行追悼 
紅會第七隊救護隊劉祁瑞於本月十五日率領隊員看護等、赴閘北戰區救護傷兵、突被敵軍彈射傷死、曾見十六日報端、茲據華東社記者詳查當時情形、據云劉祁瑞君係福建人、爲同德醫院被日軍槍斃紅會救護員劉祁端君靈柩 
醫科四年級高材生、平日素具愛國熱腹、此次暴日侵滬、該校校長龐京周即參加紅會組織救護隊分赴各戰區救護傷兵、劉氏以學有專門、頗願參與供職、故連日來對於救護工作、不遺餘力本月十五日上午劉氏以戰事稍停、實爲救護職責已到、因特率同看護等廿餘人、再向閘北戰區救護傷兵、時閘北築有防禦工作之沙袋劉見沙袋前面傷兵甚多、亟應前進救護、遂越過第三第二沙袋而進至第一沙袋線内、並携有紅會救護旗幟、以示敵方明瞭係救護人員當不至發生其他危險、不料甫抵線内、正在實施工作之際而敵方陣線、忽向我開槍、其槍彈尤集中紅會旗幟之下、當時我紅會同人曾高呼係救護者、詎敵兵竟置而不睬、仍斷續發槍、劉君忠於職責、雖在槍林彈雨之下、仍從事工作、慘無人道之日兵、更描準向劉氏連射十餘槍、遂集中劉氏左臂上及肚部腿部等處、氏受槍擊後、乃退出陣線、而日兵竟敢追擊之、於是又續中兩彈、劉氏頓時昏倒、不能行動、經同人等抬之上車、赴寳隆醫院診治、經醫生施行手術急救無如傷勢太重、且係中毒彈、卒無法挽救、遂延至十六日下午四時氣絶身死、臨終時、肚部痛苦異常、仍不忘救國工作、對諸同人、尤復高呼前進殺敵如是愛國同胞、慘遭暴日之手、誠可惜哉、至劉君遺屍、本定昨日殯葬、乃各界以劉氏爲國慘死、亟應表揚、决爲盛大之儀式、故已定今日下午四時舉行大殮、並定期舉行追悼大會、聞葬於虹橋敎會墓亭、以表紀念、又紅會同人以紅會救護工作、雙方士兵均應尊重其職務而協助之乃日兵竟向紅會救護人員開、槍因傷致死、不顧人道、爲野蠻國家之行爲、决向國際伸訴、並提出抗議云、 
 
 

Page 7

 
 
[上海被難同學會之籌備]  
　　　　吳淞閘北江灣眞如等處災區各校同學發起上海被難同學會、被難同學可赴法租界馬浪路華東公寓登記、並定於十九日上午九時假小西門少年宣講團開成立大會、解决食住問題、加緊抗日工作、 
[大北公司海電發生障礙]  
　　現在改用預備電纜 
　　大陸報云、大北公司吳淞上海問主要電纜昨晚（十六）六時後、忽發生障礙、不能收發電訊、該公司乃暫時改用預備電纜、維持報務一至該電纜至今晨一時三十分、猶未修竣、公司中人亦未能查悉係爲何人削斷、 
[女同志爲國服務之機會]  
　　軍部需用女書記二人 
　　日來我軍抗敵軍務倥偬軍部需用女書記二人、專司譯電及辦理文書事宜、月薪從優、如有受過中等以上敎育·文理通暢·辦事幹練·宗旨純正·有相當證明者、（最好粤籍人士）可携帶證明或介紹書及作品等、至華龍路八十號上海職業指導所函、洽 
[工部局調查三元宮慘事不確]  
　　工部局情報處發表云、近數日中國各團體及個人、紛紛傳說東武昌路三元宫内、有中國婦孺數百人被拘、並遭日本軍人之殘酷待遇一事、經工部局警務處重要職員、前往暗查數次、證明完全不確、該處旣無被拘之華人、亦無殘酷事件之形跡、希望各負責團體及報紙、對於此類謠言、勿再輕爲傳播、以免增加一般民衆之無謂的痛苦、 
[租界食品供給日誌]  
　　二月十七日工部局調查云、本日西中東區各菜塲來貨充足、營業均盛、北區及虹口均照常營業、但顧客稀少、各菜塲皆有多量之魚、及冷藏獵品鷄與鷄蛋、肉之供給、本日頗充足、 
[赴港專輪「雪旦那」啟椗時刻]  
　　本埠四川路中國旅行社、此次爲謀旅　粤僑南返起見、特與英國郵船公司協商、選定郵船「雪旦且那」號、由滬啟程直放香港所有艙位、頃刻即告額滿、該船停泊黃浦碼頭第八九兩號浮問、所有接送小火輪、於外灘新關碼頭、二月十九號（星期五）上午九點半·十點半·十一點半開憑票上船、不能送客、隨帶種牛痘醫生證書、否則香港不能登陸、末次小火輪十九日下午二點開、（此班只限頭二等客乘坐）所有行李、可送該社代爲運至郵船領取、並聞第二次赴港專輪浩生、二月廿一日開港、 
[天氣報告]  
　　徐家匯天文臺昨日下午四時三十分氣象豫報云、海濱一帶天寒有雪此聞天晴全國沿海有强烈時令風來自北方至東北方不等、又昨日下午三時前二十四小時内、本埠氣温最高四○·一、最低二八·九、去年同日、最高三九·六、最低三一·六、 
[來函]  
　　貴報新聞欄内、載有碼頭小工之愛國一則、與事實毫無根據、鄙人雖係三井工頭祇管各廠上煤扛棒之事、至三井棧工頭、爲另有其人、與鄙人毫無關係、且自滬案發生後、各廠上煤之事早經拒絶、事實俱在、不難調查、至駁運軍火之事更爲挾嫌誣栽、請將以上事實、代爲更正、是所　盼、張嘉德鞠躬、 
國内外要電 
[國聯嚴重照會日本促停戰]  
　　軟弱態度一變而爲强硬 
　　不承認用暴力所獲土地 
提醒尊重會章下之義務 
祗照會日政府不送中國 
（日内瓦）國聯理事會除中日以外之十二理事、今日下午送一强硬照會與日本政府、提醒其所負國聯會章第十欵規定責任、照會全文將於明日發表、聞其措辭、爲國聯成立以來對於任何會員國所發之最强硬者、内容係宣告國聯理事會不能接受中國目前之局勢爲已成事實、其所稱局勢、當然連東三省在内、并提醒日本國家地位、旣爲世界最强大國家之一、應以高尙態度應順世界之請求、勿在上海及中國其他各地擴大事態、照會内又有一重要之聲明、追述日前美國政府所稱、凡以暴力或武力獲得之土地、不能保有一語、即聲明理事會現已贊助此項立塲、按此語即係在日前美國務卿史汀生致日政府照會内所聲明、當時意大利及各小國均正式贊成、但英法未表同意今則由理事會代表各國、一致贊助美國立塲矣按理事會决定發此照會、係在今日十二理事長時間秘密討論之後、當時曾經詳細商榷如何勸告日本停止上海戰事、旋乃推出三人爲起草委員、隨即草成照會、經十二理事於下午五時三十分召集秘密會議、提出通過、立即發出、聞當時曾議及應否另錄副本一份送達中國政府、但最後决定僅送日本政府勿送中國、至理事會今日之行動、因大半由於上海局勢益形嚴重所致、而東三省在一二日内宣佈組織滿蒙共和國之消息、亦有以促成之云、（十六日國民電） 
（日内瓦）國聯行政會致日本之文、意在忠告而非申請、内謂唯合作與責任始能維持國際之關係、用及武力、僅能增重時局、而使世界全部蒙不利之反動文中於是乃令日本注意其爲國聯會員國與行政院常任理事之責任、並希望日本採用温和態度、繼謂國聯得雙方同意任定調查委員團之後、竟有滬變發生、今已危及外人之生命財產、且將妨碍軍縮大會之進步、行政會固承認日本合法的苦楚、但中國業已接受國聯之建議、而日本仍不能依照國聯會章之條欵、以接受和平解决之方法、實令人不勝扼腕、又謂按照國聯會章第十條之規定、會員國應尊重其他簽字國之土地完整與政治獨立、任何侵犯此種規定、槪不能認爲有效、文末謂日本必須在全世界輿論中以温和證明其自己之正當、並請日本自己表示堪受列强對於其（日本）責任上所具之信任、該文乃由國聯行政會草成、中日代表均未參加、（十七日路透電） 
　　倫敦國聯行政會致日本之文所引起些微之寛慰、多爲日本以哀的美敦書致中國之消息所打銷、衆覺國聯之文不能使日本消弛其戰備、惟國聯行政會之舉動、頗爲英國自由黨各報所贊許、視爲行政會歷來所爲差强人意之學、孟却斯德指導報歡迎文中所含之義、即行政會卒已承認目前之事變、日本實爲最初負責者是、但該報又謂日政府已表明對於國聯或聯合的列强之申告、絲毫無動於中矣、國聯之文、且獲華盛頓一般人士之贊許、因其與國務卿史汀生前致中日兩國之照會宗旨相合也、行政會之出此舉事前曾否商諸美政府、今猶未悉、第美政府之態度、雖保留獨立行動之權、而始終固與國聯合作也、據負責任方面消息、國聯致日本之文、措詞甚恭非如今晨某某方面所傅有哀的美敦書或恫嚇之性質、或謂此文之草成、實出於英政府之勢力、此說殊不足信、蓋此文乃由行政院十二理事共同擬定也、英内閣對於滬局之發展至爲關心、外相西門陸軍大臣海爾珊海軍大臣孟賽爾今日皆參與内閣重要會議討論滬案、故何日能首途赴日内瓦、今尙未能確定也（十七日路透電） 
　　（日内瓦）國聯請日本和平解决之議起於英外相西門西門、以爲四大國之和平努力旣無成就、國聯方面宜有此請也、行政會中有若干會員主張嚴厲行動、討論頗激昻、但亦有主張宜表示較爲和緩之精神者、草擬致日本請對華和解文之委員會、已受訓令、措詞在旣不嚴峻亦不軟弱之間、行政會十二理事中有數人主、 
張將根據會章第十條之警告、與美國近致日本之照會中所稱美國不承認土地上變更一節、意思相同者列入國聯致日本之文中、今晚行政會十二理事由五時集議起、至六時半止、决定立即致文日本、提醒其在國聯會章下之義務、並促其停止敵對行爲、此文將於今晚送達日代表團、明日可公佈、文長兩頁、其中多係上屆行政會議長所讀宣言書中所已言及者、重述擔保會員國土地完整之國聯會章第十條、並聲明不承認違反此項會章之任何行動、（十六日路透電） 
　　（日内瓦）國聯行政會今日於討論一小時半後、在原則上决定請日本對華和平解决、行政會將於今晚六時重行集議、俾决定致日本之文稿、行政會之公開會議、定二月十八日舉行、屆時將决定國聯議會之特别會議事、聞行政會以爲現旣有提交議會特别會議之申請、上海調查委員團第二次報告可無須由行政會討論、因此項報告書由議會討論、較爲適當也、日代表團已接到訓令、不藉口手續理由反對議會之召集、（十六日路透電） 
　（日内瓦）十二委員會此次舉動、實與中國政府要求召集特别大會毫無關係、此一問題、明日行政院舉行非公開會議時即將討論、當俟至星期四或星期六始可决定、而行政院公開會議、將於星期六日召集、至召集國聯會特别大會之責任聞行政院之意、仍當由中國擔負、據秘書處意見、此事若在星期四日决、定則特别大會可於十五日以内實行召集、但國聯會休息室中、有謂日本將要求較長期限、以便遣派特别代表團者、溯自國聯會成立以來、召集特别大會此爲第二次、其第一次係在一九二五年用以討論德國加入國聯會問題當已失敗（十六日哈瓦斯電） 
[美英法意會商遠東時局]  
　　美將單獨照會日本 
　　擁護國聯會之立塲 
　　（華盛頓）英國駐美大使林德賽今日與美國務副卿凱塞爾討論遠東時局、晤談頗入、其後法意兩國大使亦踵至國務院、與凱氏晤商若干時、至三大使談話性質、國務院中人不允有所表示、但聞曾商及應否再致照會與日本一層、第就目前形勢而觀、國聯理事會旣有强硬照會致日本、料在理事會各國將認爲於事已足、但美政府或將單獨發一照會、擁護理事會立塲云、（十六日國民電） 
　　（華盛頓）駐美英大使林德賽、今日赴國務院與副國務卿凱塞爾談上海時局、歷時頗久、凱塞爾復與法大使克勞台談論此事、此間政界有一種悲觀、以爲欲日軍不作大規模攻擊、殊少希望、除非華軍撤退耳、砲彈落於公共租界事、頗增人惶慮、但官塲以爲上海各領事定能盡力保護租界、（十六日路透電） 
　　（巴黎）法外部已訓令駐日大使聯合英美向日本交涉、重向日政府述明尊重公共租界現狀之必要、（十七日路透電） 
[大批陸軍調滬後日政府之態度]  
　　訓令重光提哀的美敦 
　　限對十九路軍適用之 
如他國調處亦可接受 
　　（東京）駐華日使重光電告勸令華軍自動撤退一節、業已無望後、日政府今日决令准發哀的美敦書、向十九路軍司令警告、如不於限定時期内將其軍隊撤退距公共租界西北二十基洛邁當（十二哩半） 
、則日軍將被迫施用武力、據可恃消息、此哀的美敦書僅適用於蔡廷楷所指揮之第十九路軍、而不適用於蔣介石之軍隊、日政府訓令重光予華軍以充分時期、俾依從日本要求、並囑重光自行酌定十九路軍撤退開始與完畢之時期、聞植田司令將以此哀的美敦書送交蔡廷楷將、軍而重光則再照會吳鐵城市長重提吳市長一月二十八日允撤退閘北軍隊之諾言、據負責方面稱、如列强代表欲參加華軍撤退之最後談判、日本準備接受其訓處若蔡廷楷依允日本要求、日本願歡迎中立國視察員監視撤兵之適當實施、（十七日路透電） 
（東京）今日據可靠消息、日陸軍省已訓令植田致哀的美敦書於上海中國軍隊司令要求立即撤退至離滬安全距離處、倘被拒絶、即可便宜行事、聞此項哀的美敦書將於今日發出、大約將要求中國軍隊於二十四小時内撤退、（十七日國民社電） 
[法内閣總辭職]  
　　參院對政府不信任 
　　彭古有繼起組閣說 
　　（巴黎）法内閣於國會參院以一五七對一三四票表示不信任政府後、已在今日下午五時總辭職、參院反對内閣一般的政策、尤其下列四點、㈠修正選舉法案㈡財政政策、㈢傾向極端右派、㈣不滿意政府國際政策、尤其軍縮政策、（十六日） 
國同社電） 
　　（日内瓦）法代表彭古今晨與法總統藉電話談話後、或將回法京、盛傳彭古將被命組閣、或在新閣担任要職、現各大國間關於軍縮之非正式會商、暫時展緩、俟巴黎時局澄淸後、再事進行、（十七日國民社電） 
[駐美日軍參贊否認用毒瓦斯]  
　　（華盛頓）此間日人軍事參贊發表一文、切實否認上海日軍擬用毒瓦斯之說、謂渠接到日本參謀部消息、日軍從未用過毒瓦斯、日軍有烟幕設備、用以掩蔽日軍隊行動、但此烟並不含有毒質云、（十六日路透電） 
[美飛行家潘邦願助我軍抗日]  
　　紐約美國著名飛行家潘邦、今日電致中國航空署黃秉衡將軍、願助中國改組航空隊、抵抗日本、并謂中國空軍若有新式設備、當能抵抗日本之天空襲擊、潘邦今日又語新聞記者、謂渠去夏在日時、外間已無人不知日軍人欲即侵占東三省、并已作成軍事行動計劃云云、按潘邦去夏即與亨邦敦同作繞球飛行、由紐約抵海參崴、因預計不能超過卜士德與茄的兩人最速紀錄、改道赴日本、欲作橫渡太平洋不停飛航、但因護照未辦妥、致爲日當道所拘、各罰欵二千元、最後始得如願而償、獲得朝日新聞五萬元、而黃秉衡即爲潘氏之高足云、（十六日國民電） 
[舊金山華僑募欵踴躍]  
　　舊金山此間唐人街現堅决爲保衛上海抗禦日軍之第十九路軍後援、今日午後唐人街挨户募欵、已集得美金二十五萬元、（十六日路透電） 
[日本派員赴摩洛哥研究行政組織]  
　　非洲法屬摩洛哥日本駐關東省代表三谷、奉本國政府之令來摩洛哥、研究行政機關之運用及學校之組織、頃道出此間、參觀總監官署各主要機關、並將前往馬拉該許、加薩勃郎加及飛士等處、事畢、即往巴黎羅馬一行、而於七月間返日本、（十六日哈瓦斯電） 
[蘇俄舉行赤軍成立紀念]  
　　準備作恢復軍備大宣傳 
里加此間接到消息、俄當局將因二月二十日起舉行赤軍十四週紀念之慶祝、而作恢復軍備之大宣傳、聞俄國慶祝之正式程式、言及遠東之危險及準備、保衛蘇俄土地、以防侵略之意、蘇俄報紙現登載一月十七日海參威拘捕二日人事、 
 
 

Page 8

 
 
謂是日有海參崴日領署秘書二人、因欲侵入某工廠、致被拘獲、但後即釋放云、 
（十六日路透電） 
　　　（日内瓦）今晨發表蘇俄代表致軍縮大會節略、蘇俄平時赤衛軍除一切後備兵外、共有官長士兵五十六萬二千人、又政治警察官長士兵五萬八千人、至於軍備有各式飛機七百五十架、各式軍艦六十五艘、共十七萬五千噸、本年海陸軍費共十二萬五千萬盧布、（十七日國民電） 
　　林汪蔣馮等 
[通電全國將士]  
　　（北平）林森·汪精衛·蔣中正·馮玉祥·張學良·閻錫山·李宗·仁等爲謀與暴日長期苦鬭、决通電全國將士、相與效命疆塲、文云、自國民革命軍成立以來、我武裝同志、奮其忠勇、以完成中華民國之統一、不幸國内建設、尙未就緒、而外侮洊、至現在國家存亡、間不容髮、舍屈服於强隣暴日之下、喪失主權、自辱辱國、則惟有出於積極抵抗之一途、望我全體武裝同志念先烈之締造艱難、哀生民之罹於塗炭、以大無畏之精神、作長期間之奮鬭、以絀暴力、而申正義保國家之人格、爲民族爭生存、在此一舉矣、數年以來、我武裝同、志因意見參差、所起糾紛、已爲精誠團結共赴國難之一念蕩滌無餘、自此以後、生者相與戮力於疆場、即死者亦必含笑於九泉、以觀吾輩最後之成功也、謹布腹心、其共勉之、（十六日專電） 
[日機飛蘇偵察]  
　　（蘇州）十七日辰刻、日機六架到蘇、已刻又來盤封門及縣府電話局等處、三低三高、環繞偵察、至申刻始去、（十七日專電） 
[晋軍整裝待命]  
　　（北平）晋軍徐永昌·周玳·孫魁元三部整裝待命（十七日專電） 
[藏兵向靑海進]  
（北平）馬麟電平稱、達賴派藏兵千餘人、向靑海南路前進已佔玉樹、南路治安極恐慌、據深悉靑藏情形者言、靑海土著蒙番頗佔勢力、前藏都會拉薩三大寺中計喇嘛三萬餘人、内十之八爲靑海土著蒙番、倘達賴派彼等來靑誘惑、則西北邊防極可慮、（十七日專電） 
[李揚敬委定汕防負責長官]  
　　（汕頭）李揚敬委獨立第二師長張瑞貴爲汕市防務總指揮官、黃延禎副、調敎導團鄧輝警備團陳　雄等駐饒平·澄海·蓮陽·樟林·沿海駐守、李又命公路處長張友仁、限四十天内完成省汕路各段橋樑、直達通車、（十七日專電） 
　　（香港）粤因日有窺閩意、决調張瑞貴師入閩增援、汕防由第三軍負責、（十七日專電） 
[粤擬擴充空軍]  
　　（香港）粤擬發行航空公債數百萬擴充空軍、（十七日專電） 
　　（香港）張惠長派胡錦雅赴菲籌欵購機、朱暉日十六赴滬參戰、粤二批飛機改赴滬、空軍十七散傳單、請同胞贈機救國、（十七日專電） 
[葉肇師將由南雄入贛]  
　　（香港）陳濟棠令葉肇師由南雄入贛勦共、（十七日專電） 
[馮玉祥病漸愈]  
（徐州）路訊、馮玉祥病已漸愈、定今晚南下赴京、津浦路已爲備車、現停北站、升火待發、（十七日專電） 
[日兵車開綏中]  
　　（北平）榆關電、日兵車一列、載兵約七百名、及飛機用汽油多桶、抵綏中站、分裝馬車二十七輛運飛機塲、日方將運飛機四十架至綏中、（十七日專電） 
[本莊準備向北寗路增兵]  
　　（北平）本莊以滬戰屢敗、决向北寗路增兵、以爲牽制東北、各路義勇軍正密謀聯絡、實行伏隊游擊、以破其詭計、（十七日專電） 
　　（北平）傳北寗路局長高紀毅調充平綏署顧問遺缺張學銘繼任說據調查不確、（十七日專電） 
[東北各省漢奸意見不一]  
　　臧熙等將開會議 
　　（北平）瀋訊東北各省漢奸意見不一故僞建國事滯緩、迄無一人允就大總統或皇帝、瀋陽對滬案、毫無正確消息、惟各機關日本職員、多神色失常、頗形不安、城内日軍開空、僞遼省府靖安游擊隊已募足千名、在北大營兵、工廠兩處訓練由日軍官敎導、日本靑年同盟迭向各國散佈顚倒黑白反宣傳品、（十六日專電） 
（北平）日人訊、明日臧式毅與熙洽張景惠開第一次會議、討論僞新國家建設方針、日内發滿蒙獨立宣言、（十六日專電） 
[何成濬召開綏靖會議]  
　　（漢口）何成濬定十八午二時在綏署召開全省綏靖會議、各軍政機關主官及獨立旅長以上均出席、十六日已由參謀處通知各處、（十六日專電） 
　　（漢口）楊鶴霄十六由京飛漢、據談、粤飛機尙未抵京、民權·咸寗·公勝三艦到漢、連永綏共四艘、江防極鞏固（十六日專電） 
　　（漢口）軍部會計司長杜威侯十五晚奉派到漢、十六謁何商軍餉支付辦法、十七返京覆命、（十六日專電） 
　　（漢口）何成濬决籌欵百萬元、充勦匪經費、辦法尙在擬議、又財部以鹽稅作抵、向漢銀界借百萬元、充鄂軍費、允借卅萬、十六日交欵、（十六日專電） 
　　（漢口）軍部會計司長杜威侯與何成濬磋商結果、由軍部派幹員在漢設處辦公、負各軍給養專責、聞即請財部由國稅就近撥充、餘仍解部、（十七日專電） 
　　（漢口）綏署十八日開綏靖會議、定期三日、討論軍事、再定期召開淸鄉會議、討論自治賑災等、現到漢出席綏會將領、有張萬信等多人何成濬十七日設筵歡宴、錢大鈞十七日赴鄭轉洛、徐庭瑤部將駐防孝感花園、（十七日專電） 
[汪精衛昨到京]  
　　即晚渡江回浦 
　　外交問題商有辦法 
　　（南京）汪精衛十七晨入城、至薩家灣外交官舍、召晤留京各部次長、對各部部務、榷商甚久、（十七日專電） 
　　（南京）外交委會十七下午四時在外部開會、陳公博羅文幹段錫朋蔣作賓羅家綸等均出席、汪於下午五時亦親到對應付目前外交問題、聞經商有具體辦法、汪即日下午七時仍渡江返浦鎭車中、有即夜北上說、（十七日專電） 
[甘省實行淸鄉]  
　　（北平）蘭州電、甘省實行淸鄉、在蘭設淸鄉總局、各地民間槍枝、限一月内呈報、魯大昌視察武山甘谷、甘省紙幣跌落、匯兌停滯、陜西省銀行在蘭設甘肅分行、（十七日專電） 
[馮玉祥備就内長職]  
　　（南京）馮玉祥日内來京就内長、前内次彭學沛赴徐、向馮辭職、馮殷予慰留、（十六日專電） 
[立法院促孫科就職]  
（南京）立法院推委員陳長蘅、秘書長吳經鴻赴滬、敦促孫科來京就院長職、（十六日專電） 
[律師廻避親等係屬]  
　　（南京）司法行政部規定、律師在登錄指定執行職務之區域内、如與地方法院院長首席檢察官或縣法院院長有四親等内之血親或三親等内之姻親者、應即聲請廻避、不得執行職務、（十六日專電） 
[京市商會籌欵勞軍]  
　　（南京）市商會爲籌欵慰勞在滬抗敵將士、組織募捐隊、兩隊募捐一星期、分定界區、於十六起開始勸募、第一日約募得二萬元之數、（十六日專電） 
[外交委員自徐返京]  
　　（南京）汪精衛此次由洛南下曾電召外交委員會留滬各委集會、籌商禦侮大計、委員蔣作賓張羣已到京、其餘各委日内亦即應召離滬、（十六日專電） 
[國立各校開學無期]  
　　（南京）國立各校以經費困難、開學無期、敎部主管各司科、十七會商救濟辦法、（十七日專電） 
[京市黨部發出數電]  
　　（南京）京市黨部篠電中黨部、速飭廣東部隊調贛、擔任剿赤工作、俾中央駐贛軍隊司抽調抗日、又電中央、通令全國、在此國難時期、人人應節衣縮食、並統籌食糧、以養抗日將士、又電東北軍事當局、及沿海諸省區各軍事長官、一致加緊對外、從速恢復失地、（十七日專電） 
[日婦女組織索夫團]  
　（北平）外人方面接東京電訊日民衆以軍閥橫暴積極對華侵略、此次在滬迭遭挫敗、死傷甚衆、不但不悔、且復變本加厲致事態益形擴大、長崎大連等處婦女、因其夫多被迫從軍、無辜犧牲、特集同志、組織婦女索夫團、向東京日政府請願索夫、狀如瘋狂、雖經日當局善言勸慰、但均逗留不散、婦哭兒啼、聞者凄絶、遠近陸續加入者極多、（十七日中央社電） 
[楊愛源趙丕廉抵平]  
　　（北平）閻代表楊愛源趙丕廉今晚由津扺平謁張、日内返并、（十六日專電） 
（北平）楊愛源談、前蔣汪馮屢電召閻赴洛、共商國是、合力對外、因閻胃病未愈、覆電婉謝旋、又接軍委會電召、因囑本人代表前往、先到洛晤蔣、又往徐浦分謁汪馮、所有全國四個軍區、大致劃分華北長江兩粤四區、黃河以北歸張閻負責、餘由蔣馮韓李陳分别負責、昨晚晤張、北方治安無慮、（十七日專電） 
　　（北平）趙丕廉楊愛源、今晚返晉、（十七日專電） 
[平津院校代表謁汪]  
　　（北平）平津院校代表白鵬飛楊立奎李書華今晚赴徐謁汪、請示政府維持院校方法、不達有效目的、誓不北返、王季緒由津登車同南下、（十六日專電） 
[胡適在平患盲腸炎]  
（北平）胡適患盲腸炎、昨入協和醫院割治、（十六日專電） 
[宋式顏談魯省近况]  
　　（北平）宋式顏談、魯秩序平靖、日僑亦安、韓因防務重要、暫不離濟、劉桂堂部有六七千人、擬編成一師、魯稅收因中央月撥魯省軍費協欵久未匯到、不得不暫時借用、俟中央籌有辦法、仍須照解、（十七日專電） 
[日軍用駁船兩艘抵津]  
　　（天津）日本軍用駁船兩艘、十七下午由塘沽抵津、靠大連碼頭、上有木箱三千餘只、聞内裝在滬陣亡屍體、在津焚化、一說係軍火、英工部局不准卸下、晚七時靠大倉碼頭、法工部局亦不准卸下、聞俟十八早潮駛入日界碼頭卸下、（十七日專電） 
[津華新廠工潮解决]  
　　（天津）市政府社會局十六晨派員調停華新紗廠工潮廠方承認㈠每日每人加薪三分㈡撤換工會理事王玉貴張文良等對年終花紅及春節假期後工資均可斟酌照辦、工人遂於十六日復工、（十六日專電） 
　　（天津）華新紗廠罷工潮、經市政府社會局調停十六復工後、工人即着手籌備改選工會理事、廠方因工人忙於改選不能工作、遂於十七日宣佈停工三天、工人要求停工不得扣薪、廠方未允、恐又引起糾紛、（十七日專電） 
[張宗昌昨到津迎母]  
　　（天津）張宗昌十七晚九時半由平專車抵津、據談、係接其母赴平、别無任務、（十七日專電） 
[魯建廳劃分水利區]  
　　（濟南）建廳劃全省爲十八水利區、區設專員一、辦理水利、（十六日專電） 
[魯當局積極籌國防]  
　　（濟南）當局積極籌備國防費用濱縣烟台利津　化、實行劃歸廿師趙心德旅屯墾、（十六日專電） 
（濟南）中央軍區、海州至烟台沿海國防、備有廿餘師數混成旅、兵力極爲鞏固、（十六日專電） 
[公電]  
　　洛陽來電各報館公鑒、頃復林主席汪院長蔣委員等東電、文曰、洛陽國民政府林主席、行政院汪院長·軍事委員會蔣委員·馮委員·張委員·閻委員·李委員·何委員·李委員·陳委員·朱委員陳委員·唐委員·鈞鑒、奉　東電、仁言利溥、宋聽所傾救國南針遵循有自、　此强　肆暴、國維日深人爲刀俎我爲魚肉、若不精誠團結、共　外侮則亡國之禍近在眉睫、繼承分屬軍人、忝　疆寄有生之日即爲報國之時、謹當秉承中央意旨、督率所屬、本總理大無畏之精神與敵人作長期間之奮鬥利害不計、生死以之、等　、尙望全國袍澤、共秉忠貞、一德一心、羣策羣力、保國家之人格、爲民族爭生存、謹此電達、諸維　敎、第一軍軍長陳繼承叩銑、 
　　古巴來電申報館轉前敵將士勳鑒、諸公力殲日賊、中外欽遲、除協助總會籌餉接濟外、特電慰勞、並希織績爲國殺賊、旅古巴粤九江鄉僑抗日會灰、 
馬尼剌來電申報館轉蔡廷楷將軍曁諸將士鑒、公等忠勇殺賊、保我國土、護我民族、僑民誓爲後盾、謂更努力鼓勵將士、驅滅倭寇、增我國光、茲由中興銀行電匯國幣一千五百元犒軍、盼復、斐律濱嘉呀鄢省株藝芽老華僑救國會嘉呀鄢、 
　　舊金山來電申報館轉十九路軍蔣蔡戴三將軍、曁前敵將士均鑒、貴部義勇衛國守土殺賊、捷報頻來、大快人心、望繼續努力、盡殲倭奴爭民族生存、僑等誓爲後盾、慰勞費滬洋一千元、軍費一千三百四十五元、隨匯欵到請復、美國挾愼委利中華會館、 
　　古巴來電申報館即轉國民政府主席各部院部長各省軍政長官各民衆團體鈞鑒、蔡軍長在滬大敗日寇、全僑痛快、希即集中全民力量、尅日總動員、務盡殲日賊、復領土、挽國權國家存亡、在此一舉、僑等誓爲後盾、旅古巴粤南海九江鄉華僑抗日會艷、 
　　杭州來電各報館公鑒、頃復林主席汪院長蔣委員一電、文曰、洛陽國府主席林、行政院長汪、軍事委員會主席委員蔣、鈞鑒東電敬悉、天不悔禍、寇深國危、欲保生存、亟宜挽救、今聆電旨、舉國奮興、婦孺存雪恥之心、軍民切數天之憤、此後秉承有自、途軌可循誓當抱犧牲之决心、作持久之奮鬥、爲人類殲此公敵、爲民族爭此生機戴天之仇、義無反顧謹電肅復、浙江省政府主席魯滌平叩篠印等語特聞、魯滌平叩篠印、 
要聞 
[日開陸海元帥會議]  
　　一致主張不願擴大軍事 
　　閣議對滬事主對外宣傳 
　　十一日東京大阪各報載陸海軍會議情形云、昨（十日）日午後二時、在霞關海相官邸、開陸海軍元帥及軍事參事官重要會議、討論上海事件、列席者陸軍方面有梨本宮·白川義則·鈴木孝雄·井上幾太郎·渡邊錠太郎·菱刈隆·各大將、與荒木陸相·武藤敎育總監·眞崎參謀次長·小磯軍務局長等、海軍方面爲伏見宮軍令部長·東鄉元帥·財部彪·岡田啓介·加藤寛治·安保淸種·各大將、及大角海相·高橋軍令部次長·豐田軍務局長等、由太角海相首先報告上海事變突發之經過情形·與應變之處置、說明大綱、再由豐田小磯兩局長、詳細補充說明後、共同討論今後各種軍事行動各人均主張爲確保維持東洋和平之計、傾注全力採取最善之方法不願擴大軍事、全塲意見一致、（按東鄉爲日本軍界耆宿、現年八十六歲、日俄大戰、曾立奇勳、故在日本軍界、頗占勢力、此次上海事變、關於陸海軍重要事項、均須請示於東鄉、聞東鄉極力主張和平） 
上海日文報載、十六日午前十時、在首相官邸開定例閣議、犬養以下各閣僚均出席、首先報告日皇裁可之上海事件費三千四百萬元、次由荒木芳澤兩相報告上、 
海事變後之經過情形、與歐美各國之反響趨勢、各閣僚均主對外宣傳、正午散會 
[日軍陷哈前後]  
　　自衛軍激戰兩日 
　　現已返往呼海路 
　　哈爾濱通訊、此次丁超李杜組織自衛軍、協以抗日、隊伍系統龐雜、事權苦難一致、丁李資格身份相等其嫡系軍隊、李則爲馬憲章之第二十四旅、及陳宗　之兩營人數統共五千餘、丁超所部二十八旅由王瑞華統率、實數不過一團、此外宮占悔·馮占海·宋文俊·趙毅·諸部、均未經大仗、器械復不如敵、故指揮上不能如意、本月二日李丁曾請王之佑爲總指揮、但王有令無權、各旅意見各殊佈置自欠聯絡、李杜等明知難以持久、惟一方希冀平方在山海關出動、牽制日軍、一方則竭力游說馬占山再起、向洮昻綫出兵、以分日兵之勢顧自李丁之通電發出後、平方聲氣皆無、祗馬占山於東日發一通電、謂　率部曲爲最後奮鬥、同時馬即派騎兵獨立第八旅程志遠部、出齊克路、擬乘　收復龍沙、然後再進洮昻路、襲通遼取打　　以與義勇軍聯絡、另以步兵第一旅苑崇設部、附以騎兵兩連、自呼海路向東　鐡廟台子站、停駐於哈埠北郊十五里處以　應自衛軍、此項消息到哈時、各界咸引爲慶奉、以爲廢曆年内、北滿軍事、當不至於變化至駐黑垣日軍、本有鈐木旅團騎砲兵千餘、於二日早出動、即扣留東鐵昻昻溪站客貨車、欲向哈埠開進、襲拊自衛軍之背及抵烟鹵屯、聞馬占山通電抗日、并拆毁安達站以上東鐵路軌、阻其前進、遂中止來哈當晚急遽返黑、程志遠旅聞訊亦遂止於中途、不敢再進、日方則星夜調集洮昻路綫軍隊於齊昻路綫、嚴密佈防、於是洮昻路我軍之進展計劃、竟未實現、日軍乃得厚集兵力從容對付哈長綫之自衛軍、而多門師團、亦自錦西一帶調來、前後達六千餘衆、濱本聯隊三千餘、則先開進東鐵之蔡家溝站因自衛軍陳德才旅所阻、乃止於該方未即進攻、嗣陳旅因奉令調至雙城堡聯合一道防綫、日軍復續到三千餘、乃乘兵車九列開向雙城沿途遇有已拆毁之路軌、均由滿鐵工人修復、三日午後三時、抵雙城堡、第二十五王旅張廣喜團、第二十六旅王孝之團、未戰而退、李杜急調五家站之馬憲章旅往禦、馬旅行抵距哈七十里之三間堡地方已發現敵軍裝甲汽車三部、裝換東鐵車輪載工人數十、欲將雙井子鐵橋修復、經馬旅擊退、是夜、日軍時以騎兵來擾、但未正式接觸、四日早五時、日軍分兩路來攻、一沿鐵路綫、以飛機四架掩護、一沿鐵路旁、以裝甲汽車掩護騎兵、攻我軍側面丁李以戰事緊急、均親往前綫督戰、不准士兵後退故戰事極烈、日軍坦克車二輛、爲我軍平射砲所燬、丁超之二十八旅·宋文俊之二十六旅· 
馬憲章之二十四旅·及宫占海馮占海之兩旅人數在萬五千人以上、皆死命抵禦、惟日方以飛機威脅、致騎步砲兵、失却聯絡、午後二時、遂漸後退五時後防撤至哈西顧鄉屯、前綫退至三姑屯距哈市不過二十里、情勢已萬分緊急、惟丁李仍不怯餒、星夜商得馬占山增派援隊、馬即飭苑崇　旅應援、五日早間七時許日軍開始猛攻、主力集中顧鄉屯·偏臉子·何家溝·新正河四處、日飛機則投彈多至數百枚、凡我軍隊密集處、均遭轟炸、騎兵以無掩蔽、首受重大損害、苑崇穀旅在河家溝遭圍死傷尤重、至十時許、砲聲益密、哈埠於是交通全停商家皆閉門歇業、街衢除少數警察外、幾無行人下午二時半、日軍若松聯隊由哈南香坊·上號·懶汗攻入、佔據無綫電台二十六旅兵營大部隊侵入西馬家溝、午後三時、抵南崗西八乍市及鐵路局、我軍因空中飛機追擊、遂紛向東北撤退、午後四時、大隊除乘車在外、陸續往江北馬船口、四時四十分、日軍濱本聯隊、沿東鐡入據哈埠總站、各部隊同時停攻、祗飛機數架、仍在空際盤旋、偵察我軍撤退之方向日軍旣據哈、日僑及在鄉軍人并白俄等、紛持戰勝旗至車站歡迎、五時許、日裝甲汽車二部、由日領館汽車前導、游行全市一週、惟我國人則咸退避耳、 
自衛軍五日午後總退却分爲兩枝、一退往埠東三樑樹、一退往江北馬船口、至晚八時、各部均集合該處、李丁等陸續至松浦鎭、計議終宵、决定大部隊退往呼海路、一部由丁超率往阿城李杜則率二十四旅返依蘭、徐謀補充、再聯合馬占山反攻、六日早間、各部隊即分别開拔、惟日軍恐馬占山自齊克路攻黑、復由長春方面運送軍隊赴黑、計有六列車、逆料呼海及齊克路綫、不久將有戰事、至東鐵方面、對於日軍任意出進、絶不過問五日雙方砲火最烈時、日軍砲彈、曾落於路局二枚、一燬汽車房、一炸穿三層頂、路局均忍　不發哈長綫客車、七日起由日方派兵七名隨車押行、俄方亦默承其止當、誠可異矣、（七日） 
[張發奎軍過湘]  
經衡過長赴武漢待命 
何鍵派一師參加抗日 
長沙通訊、駐桂張發奎部三萬餘人、由副軍長吳奇偉統率北上抗日、前綫於十二日到達衡州、即日由衡州經衡山在株州上車經省直赴武昌待命、該軍代表左藩、前日抵省晋見何鍵、請示一切、並於昨十二日假座靑年會招待黨政新聞各界、報告該軍請纓抗日之經過、深得各方面同情、何鍵除允爲備車及予以充分之便利外、並决定抽派第囗囗師全部、隨張軍之後、赴滬助戰、省垣各團體、定於明日（十四）在中山堂開會、討論發起湖南人民歡迎張軍出發抗日大會、聞張軍大約十五六日可以過長北上矣、 
廣東航空第二中隊、十一日下午二時飛抵長沙、此間各團體均齊集新河飛機塲歡迎、該隊隊長丁紀徐··副隊長曾澤棠·謝莽·分隊長吳汝鎦與各飛航員等下機後、由湖南航空處長黃飛招待、並赴何鍵之歡宴、有黨政軍各要人作陪、席問由丁隊長報告此次出發經過、繼由何鍵致歡迎詞、賓主盡歡而、散至於湖南飛機、何鍵亦已令處長黃飛、抽派第二隊隊長林安、準備赴滬助戰矣、（二月十三日） 
 
