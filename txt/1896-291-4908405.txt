# 1896 - 291 - 4908405

 

Page 1

 
 
[闕書招補] [  圖書集成局啓]  
　　本局承友倩排韓文故一書是書爲福建高雨震先生所著未及排印原書爲鼠嚙去數帋如有　書之家藏有是書本局欲借鈔以補借鈔之後　酬新書或酬洋元乞函致申報館是荷 
[新印各書籍發售] [  圖書集成避啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何曲碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈 
[接論中國之弊在不能務實]  
　　由是而推斗斛所以齊多寡而各處之斗斛有不同也丈尺所以齊長短而各處之丈尺有不同也斤兩所以權輕重而各處之斤兩有不同也若銀錢則更宜劃一無論京錢津錢宣錢東錢數目稱謂各有不同卽如本地之錢一千則一千耳一百則一百耳而必欲扣其底有九六九七九八九九之别假如每銀一兩兌錢一千若九九之錢不足者已十文矣則何勿實兌以九百九十而必欲成一千之名而扣其十文哉在兌之者非不知其不足於數而不嫌其不足者可卽以不足者用之他人也受其用者亦明知其不足而樂於用之者因可以暗抬其貨價必如其所虧之數而扣之也此風不獨一邑也不獨一郡也不獨一省也通國皆然人心日趨於虚僞而實幾忘矣至於實之相忘則臣不難欺其君子不難欺其父婦不難欺其夫弟不難欺其兄而朋友之間則更無不可用其欺人心如此而欲圖自强之道不亦戞戞乎難哉現在百姓之窮日甚一日而風俗之奢亦日甚一日禮云喪禮稱家之有無揆情度理何一不當稱家之有無經雖僅爲喪禮言而要無不可由喪禮而類推也一席焉或數金或數十金向惟富貴者能享之今則尋常之人徵逐於酒地花天揮金如土且有過之無不及也一衣焉或數金或數十金而亦惟富貴者能被之今則尋常之人無不冬裘而夏曷卽降至輿台僕隷亦無不綢其褲而羅其衫茶寮酒肆之中幾至良莠不分等威莫辨此猶得謂衣食之微無關緊要人之不能稱家之有無亦人之將來自受貧乏耳若名器則斷不可以假人者也乃自三十年來名器日濫無論其曾納資以虚銜榮鄉里自命爲紳矜儘有並未納資而亦煌煌其頂並以頂之不足而掛珠焉珠之不足而拖翎焉人非不知其頂之何自來翎之何自來珠之何自來而並不犯案到官誰肯揭其私隱而彼亦但知嚇鄉愚誇鄰里而竟至廉恥之不顧此其弊先由官塲之不能務實有以啓其漸也官塲稱謂本有一定京秩自轉堂官則稱大人餘則稱老爺翰林而曾任學臺主試之差者則亦稱大人而今則一點庶常出京分卷人皆以大人呼之在不知者徒震驚其爲翰林也在知之者以爲庶常將來可以留館而放差者也不知庶常留館亦不可必得之數放差亦不可必得之數若但以將來而言則秀才舉人何不可稱大人乎外秩道員則始稱大人知府以下不聞也今則同通而若加道銜人皆以大人呼之矣知府無論也職官故後例加一級今之稱謂可謂之預支矣非但實缺候補人員如此稱謂卽尋常之人捐一虚銜人見藍其頂卽以大人奉之時人有家大人之誚誠非虚語也世人好名忘實至於如此雖云三代下惟恐不好名而如此好名則殊爲風俗之憂人心之害說者謂中國之人不能務實因不行西法之故西人處處務實若行西法不難救其弊而興其利不知西法誠能務實而華人學之未必能務實也現在非無效西法喜西學之人大抵皆略閱繙譯之書耳食道路之語而已高談闊論鄙中學爲無一可取其人之於中學固一無所得而不知其於西學亦一無所得也以不能務實之人俾學西法其弊必致與中學等則亦何必舍田而芸哉總而言之無論西學中學能實事求是皆有利而無弊不能實事求是皆有弊而無利也人苟處處務實卽不知西學亦不難駕西人而上之若僅以西學爲口頭禪而不改虚浮詐僞之習因循怠惰之心卽　日言西學人人言西學吾恐不爲西人所笑也幾希矣 
[上諭恭錄]  
　　七月二十三日兵部題考試八旗繙譯文童監試馬步射奉硃筆著派啓秀熙敬監試馬步射欽此同日奉硃筆這監試著恩綸去欽此○二十四日奉上諭啓秀等奏特叅倉監督開放兵米攙雜不堪請旨懲處一摺本年七月分南新倉應放鑲黄旗蒙古兵丁甲米據該都統等呈進米樣且稱該監督一味支吾任意刁抗署倉塲侍郎查明放米情形據實具奏仍將應放兵米迅行開放毋誤兵食該倉監督何以僅止廣瑞一員其漢監督因何未經到倉之處著一併查明具奏欽此同日軍機大臣面奉諭旨本月二十七日所有進内當差之在公文武大小官員均著穿蟒袍補掛一日欽此○二十五日奉旨太常寺少卿員缺著貴昌補授截取刑部郎中沈曾植户部郎中齊世名刑部郎中張祖謨内閣中書王昉徵俱照例用擬補國子監學正延蕙著准其補授欽此同日奉旨崇文門正監督著那彦圖去副監督著剛毅去欽此 
[本館接奉電音]  
　　昨日午前京電傳來上諭一道敬謹譯登○本月初二日奉上諭安徽安慶府知府員缺緊要着該撫於通省知府内揀員調補所遺員缺着陳文騄補授欽此 
[日本屢災]  
　　日本來信云西七月十八日愛媛縣下風雨驟至洪水大漲各處均被損壞流失者一千一百九十八家倒壞者八百四十一家堤防道路潰决者二千八百六十九間每間係算蹋蹋棉二張破船一百十一艘田地埋没者一百二十餘處人民死傷七十一名亦可謂大災矣又七月二十四日青森縣下雨雹交加雷電交作被雷擊死二人負傷三人云○西九月一日秋田縣地震仙北郡六鄉人家均遭其刦計查死亡一百五十九人倒壞人家一千五百六十二家又巖手山形兩縣同時亦遭地震岐阜縣狂風大作吹倒房屋三百餘家損壞二十一家人民死傷未詳○西九月二日西京府下福知山洪水爲害人民死亡者四百名又舞鶴地方亦非常出水人民死傷者數百浸水房屋併受累者不可數勝云 
[津沽近事]  
　　據訪事人驛報云天津雖爲九河下游然數十年來未見山洪遄發匯爲澤國今年河水陡漲屈 
 
 

Page 2

 
 
計决口地方一如銅山西傾洛鐘東應歴將次第被水情形迭列前報機器東局係在津城之東偏去紫竹林約十二里十數年前曾於局旁開掘小河一道逕達軍糧城以及排地各村莊所以通舟楫便轉運也不料月初小河水爲上游所灌注亦復沸騰湍激平堤拍岸總辦傳觀察雲龍督率本局護勇夫役砍伐沿堤柳枝編作危堤保障並以麻包實土向漏處塡塞以禦洪濤晝夜派人防護不遺餘力詎物力終難與水爭衡初九日竟就局前開口水頭約高四尺汪洋浩瀚直灌東漥所有張青莊程林莊於家莊小王莊朱家莊趙家莊李明莊范家莊荒草垞計九村莊盡在水中央先是月之初一日掛甲寺决口驚濤駭浪卽應灌入東漥幸有鐵路横亘其前而又有舊河爲之洩水水勢就下因是仍趨入河得免暫時之爲壑現在東局旣决水益汜濫無稽一望昔時之茅舍竹籬今均沈在水底人家惟隱約露出樹枝青青而已殆所謂莫之爲而爲者歟至掛甲寺口門已刷寛至四十餘丈嘏來正不知如何收拾也○津郡錢糧知絀錢價高昻王夔帥飭令機器東局開爐鼓鑄以濟圜法之窮業經列報現在錢已鑄就若干陸續發出巿上亦甚行銷其錢雖新出爐而輪廓分明字跡清楚每文約重六七分旣省官銅又免私燬且於携帶輕便誠一舉而三善皆備者矣目下巿價每洋計易津錢一千八百八十文較之從前已多四十文孔方兄聲價從此或當稍贬歟 
[扶桑紀事]  
　　東京來電云臺灣總督桂太郎謁見日皇呈上前在臺灣雲林臨陣退縮諸將校一切處分等案又云接朝鮮京城來電朝廷下旨已故王后閔氏准於清歴七月晦日移往明禮宫料理安葬云○日廷親召西鄉海軍大山陸軍西園寺文部芳川司法高島拓殖務白根選信等各大臣在宫内面諭留任不准開缺并將辭表交下樞密院議長派黑田清隆伯兼任内閣總理大臣伊藤侯雖已開缺仍照前禮待又板垣内務渡邊大藏兩大臣亦上辭表聞不日准其開缺山縣有朋俟松方正義伯奉召由西京乘火車回東京 
[夫義婦貞]  
　　港報載粤城東門外竹横沙永安坊陸壽父母俱存兄弟終鮮力耕爲食歲入無多年甫冠父母爲之聘定周氏女而未婚時女亦年二八陸某志在四方不背鬱鬱居久故土於是决意遠遊别父母辭親故適是時金山有招工之舉陸不憚萬里重瀛毅然長往詎料一去經年屢更寒暑魚沈雁渺音問久疏家中以陸久爲異域之鬼矣周父母聞耗欲與陸氏離異另行婚配女矢志不從閱時而陸之父母亦相繼逝女之父母又欲奪其志奈周女堅持從一而終之義誓守栢舟父母不忍迫姑從其志女兢兢自持數十年如一日鄰里咸嘉其節時賙恤之陸自抵金山外埠勤儉營謀不數年間積資數千由是多財善賈大展鴻圖挾貲合夥轉往金山内埠貿易生理又十餘年遂成巨賈坐擁厚資遽興歸思遂將物業生理變價束裝載資航海而歸六月初旬抵省及至里門則門閭已改風景全非大有廻日樓臺非甲帳去時冠劍是丁年景象詢及父母均已云亡親舊亦多物故惟有姪孫二人向未謀面亦難認識陸自述舊事坊鄰耆老間有能憶之者於是引至姪孫家中具道顚末猶幸姪媳尙存雖别多年恍惚猶能認識遂爲安頓行裝讓舍而居徐圖買宅詢問周氏女始知尙在守節至老不嫁計及年華已年逾六十矣陸某爲之動容卽著媒嫗前往通信擇吉迎娶行聘之日綢縐　服十數襲金銀首飾珠翠盈筐陸某另購華屋迎娶内外陳設焕然一新娶日輿馬塞途儀仗森列鼓吹喧闐街鄰咸皆嘖嘖稱美婚期之日親賓賀喜慶溢華堂安排喜筵歡宴七日甚形熱閙陸某自念夫婦年華已老姒續爲難因擇立一姪孫爲嗣子其一則授以千金俾資貿易云 
[漢渚秋鴻]  
　　據訪事人函云十八日午後三點鐘時有兵輪一隻内載三湘子弟甚多停泊集稼嘴阿心勇輩聲勢洶洶硬要更換民船上駛領帶官正在攔阻間詎赳赳者已一哄出艙紛紛下船沿河强虜划船上渡划民不允竟有攖其兇鋒立時結果性命者隨經官憲齊來壓彈始　舊上輪船而去因是諸大府深恐後至者遛逗滋事業委通鎭各員於客棧烟寮酒樓茶館加意搜羅遇有散勇溷跡其中立給川資押令速行回里并一面嚴諭各地主不准容留倘經查出定子重究○漢川縣尊余大令聯璜於本月初間舉行縣試不料試事未竣大令已自赴玉樓之召越日其胞弟某君亦相繼逝世現藩憲牌示委聶明府時嶲署理斯缺想不日當諏吉履新矣○李荆南太守前權黄州府篆政聲卓著旋調武昌首郡夙夜匪懈遂致嬰疾延至本月中旬某夕薨於位士民聞訃者同深感悼所遺之缺兹經藩司王芍棠方伯牌示詳委補用府施太守紀雲署理已入署視事矣○西陵縣試各題頭塲而識之知之次也惡可已則不知足之蹈之手之舞之賦得膏澤多豐年得多字次塲孰後倦焉至有始附經題麟之趾一節賦得秋來江靜鏡新磨得磨字三塲螬食實者過半矣至夫蚓蓮池引夕風賦以題爲韻賦得朱衣暗裏點頭時得衣字七律四首秋風限凉字秋雲限羅字秋月限明字秋水限清字終塲四小講及其成功身不失天下之顯名因民之所利而上達又二十五日漢陽縣初覆之期各題列下文題周公相武王至天下大悅經題吉日惟戊旣伯旣禱詩題賦得剛健中正得精字五言六韻嗣於二十七日發案牌示二十九日二覆云○田家鎭者長江上下游之門户也而尤爲鄂中所倚重該處向設砲臺一座深資保障且派重兵扼守兹聞督憲張香帥查知記名提督鄧軍門正峯威名卓著特飭領帶全臺事務兹已上院禀謝矣○鄂省向有貢蠟相沿已久兹屆齎貢之期王芍棠方伯詳委某員管解不日啓行北上○流寓刑州旗籍孀居人等按李有米折銀若干兩兹屆秋季大府前委旗員文漢管解此項津貼銀兩前往按名散給昨已旋省銷差矣○兹聞鄂督張香帥因海内承平駐防勇丁宜加删汰以節餉需計駐漢升字左營删去二百五十名漢防營删去一百三十名○緑林客山東人李家和技藝絶高前張香帥督兩江時曾經訪拿未獲兹聞該匪因事來漢在百家巷間壁弄内匿藏黄玉堂處上月廿五晚鎭上文武大排隊伍往拿該匪見勢不佳拔出雙刃亂砍遂乘機躍上屋簷飛走而去不知所之旋將同伴田方二人及黄玉堂一併解送臬司訊問事後若何統俟續報 
[北固山尋秋記]  
　　鎭江訪事友人來函云前任江蘇按察使升任江西布政使陳訪仙方伯之靈櫬由公子扶送回籍道經滬上於七月廿六日附威靖輪船溯江上駛鎭江地方官聞信後卽飭辦差家丁在東碼頭搭蓋素帳備設祭筵新湘各營勇丁咸在江干排列隊伍鵠候迨至金烏西墜遙見輪舟所站各隊卽鼓吹大作鳴鎗升砲少頃輪舟就焦山江中下椗廿八日清晨常鎭道吕觀察副都統吉統制鎭江府彦太守叅將鄭叅戎湘軍南字中營裘遊戎水陸總巡周都戎守備李守戎丹徒縣宗大令等素服登輪躬申叩奠俄而稅務司李華達君亦備西式祭禮赴舟叩吊至下午四點鐘始鼓輪上駛鎭江城守營新兵前營均在蒜山列隊燃放排鎗亦可謂生榮死哀矣○鎭郡機業工匠良莠不齊每多在外拆梢打架訛詐等事甚有藉端霸阻工業機東不堪其擾上年該業東及該董具禀請府尊辦理彦太守以該工匠如此梗頑機東固受其害於地方亦不相安因首出捐廉若干著該業董公議籌資按機每張捐錢若干起造化莠所房屋四進在城南保甲局後今春落成後禀知太守太守卽飭就近保甲委員申少尹士林轄管倘有犯事等人卽由該員責辦收所以期改過自新亦如上海自新等所相同現在所中設機數張卽令犯事者在内梭織工資存下以備所中飯食等用現在陸續收入犯事者已十數人該所規條早則將該犯刑具放下令其做工晚將刑具上齊任其睡臥無如各犯尙施狡獪於前日夜間用機梭頭上之鐵尖將墻磚撬挖大洞乘間逃走七人夜靜更深無人知覺直至次晨所中勇役喚人工作檢查已少七人至後進見墻有大洞知係由此逃出當卽報知林委員該員卽上府禀報太守以承管委員實屬疎忽著撤去保甲各差赶緊緝獲但鴻飛冥冥未識能弋獲否也○金山河某甲江北産也向以挑京貨擔爲生其妻某氏桃李丰姿楊花性格與小碼某乙結不解之緣甲雖戴緑頭巾毫無知覺七月廿八日乙約氏在品泉茶肆啜茗忽被隣婦周氏所見遂作青鳥使傳語於甲甲怒不可遏俟氏回家厲聲辱駡氏力辯其非甲尙信疑參半氏暗中訪查始悉係周氏藩弄是非以爲此仇孙可不報糾合健婦數人奔入周氏家毆人毁物直至周氏受傷氏始率衆菜去如此 
 
 

Page 3

 
 
臙脂虎亦可謂無法無天矣○瓜洲某鄉以今歲秋收豐稔特爲某寺集資恭塑觀音大十神像於七月廿八日迎神前導有鼓吹一班轎前有道婆數十輩各執各香齊呼佛號後隨村童牧豎采烈興高歡呼踴躍由西首大街尋閙巿而行雖鄉愚佞佛而値此豐收亦頗有人語中含樂歲聲景像焉 
[蘇臺近事]  
　　蘇州訪事友人來函云江蘇藩司鄧方伯升授安徽巡撫所遺藩篆經撫憲趙大中丞奏委臬司吳廉訪署理而以儲憲陸觀察兼署臬篆已紀前報兹職官塲傳言鄧方伯本擬於八月初六日交卸旋因陸觀察另有要公筮吉八月初三日寅刻接印故吳廉訪亦於是日始能接篆又聞鄧方伯准期八月初七日啓節由滬乘輪北上云○七月廿九日俗傳爲地藏誕辰吳中向例先期出盂蘭盆會振濟無祀孤魂而各會中首推府署之會爲第一今年本擬照常例先於二十七日出賽緣經臬署前之會首向假會中一切儀杖是以府署各差議將此會停止於是臬署前之會首議定廿七日出會當飭人將路由單各處黏貼不料經手向各鋪户收取會資之某甲竟將所收會欵賭去大半不克成事詎屆期遠近各鄉來城觀會者紛至沓來是日觀前一帶人多擁擠幾無插足之所皆候至昏黄而後散旋經首會者於廿九日倩僧道各十衆建醮一晝夜臬署東西轅門高懸五色彩燈觀者頗形擁擠○有客自琴川來蘇者言常熟大東門内某整容店於上月某日有一鄉人某甲寄存竹筐一隻内有青蚨七百翼當時並未言明迨甲回向該店取籃覺輕無所有啓視之青蚨已不翼而飛當卽向之理論該店主某乙以甲憑空誣詐糾人攢毆旋復扭至某茶肆啜茗評理傍人咸謂甲爲非甲一時忿無可洩卽向某飯鋪購取白飯一碗倒置手巾内包果長跪於地向天叩祝卽將飯包抛入坑厠木及片時忽然天大雷雨電光向該茶肆屋内閃爍不止於是人皆悚然乙之徒某丙忽被電光掣出跪於中庭大呼曰藍内有錢七百文是我竊藏今願如數歸還也言已雷電卽止而左手已爲電火焚燒焦灼不堪矣甲旣得原璧卽向坑厠内將飯撈起用清水淘食而去觀此可見天埋昭彰昧良事决不可爲也 
[上海官塲]  
　　部選福建安溪縣吳錦芝明府葆眞日前蒞申寓滬北寳興里昨日至道署晉謁復赴縣署投刺黄大令延入花廳良久辭出○卽補縣魏坤能大令鴻勲原籍三湘日前到申寓昌記棧亦於日昨分赴各衙署拜客至縣黄大令飭丁擋駕○昨日天未黎明本城文武大小官員先後赴城南也是園文昌宫致祭○承伯繩觀察厚昨日午後至縣署辭行大令値公出由家丁擋駕○盛杏蓀觀察日前回滬至江海關道拜會黄觀察延入内廳茗談良久送出 
[院課定期]  
　　蘂　書院今屆輪請道憲課試兹奉黄觀察牌示定期本月初十日黎明點名給卷仰舉貢生監一體知悉 
[札文照錄]  
　　本縣黄大令接奉江蘇布政使司布政使鄧小赤方伯札文略謂准直隷籌賑局咨准貴司咨開案准奉直義賑官紳來函山海　内外奇災廣重不能不藉資義欵以救數百萬災黎備具募啓函請廣爲勸募並聲明如有巨欵可照部定新章三成請奬等因准經由司照刊捐册飭據各府縣局陸續勸捐解司由司分次交商匯兌銀二萬八百餘兩解由貴局兌收濟賑在案兹據捐解各處以捐銀堪符奬例陸續開報履歴備同飯照銀　　請核奬前來查此項捐欵係先捐後奬與現辦减戌賑捐情形有間自應遵照來函按照部定三成實銀核奬並備飯照銀兩另案特咨貴局核辦以清界限其應綸　收應否卽於前准移司實收内由司酌量塡用合先移請爲此合咨貴局請煩查照希卽酌核示後以憑照辦望卽施行等因准此查各省勸辦義賑章程先行分别查取各捐生履歴造具清册同應需飯照等費銀兩一併解局由局核明塡辦實收咨送給領一面彚案詳咨領照歴經辦理在案兹准前因所有蘇省勸集奉直義賑捐欵自應按照新章以三成實銀核奬卽請照章辦理以昭劃一相應咨復查照核辦等因到司准此合就轉飭札縣立卽分飭各該捐户遵照如須請奬卽行開具年歲籍貫三代履歴送司轉咨直隷　賑局核奬由直塡給實收所需部飯等費應按例銀每百兩解銀三兩七錢五分照費每名銀三錢貢監生另收國子監飯銀一兩五錢照費銀二錢並卽隨册解司轉解云云黄大令當卽分别知照各捐生一體知曉 
[送匾奬紳]  
　　本邑浦東廿一保十七圖二十圖等處向有鶴坡塘河道經紳董張亮朱繩祖吳倬雲諸子樓等集資千緡開浚並由木繩祖捐地二畞三分一釐九毫作爲此河撈淺經費收租抵用鄉民利賴附近衿耆邀集聯名禀請黄大令褒奬大令俯如所請寫就急公好義銜匾一方飭丁送往以資奬勸 
[縣示照登]  
　　上海縣爲出示曉諭事案奉關道憲黄札先後奉南洋通商大臣劉札以上海寳山新漲灘地前經署督部堂張派委葉丞大莊會縣清查變價抵還瑞記紗機用項奏報在案亟應挨户清出分别地叚按照時價變賣以清公項飭卽委員詳細查勘詳辦等因到道除飭另行委員會同辦理外札飭道照會委查勘禀辦等因下縣奉此除會委訂期查勘禀辦外合行出示曉諭爲此示仰該業户田鄰地保人等一體知悉一俟訂期詣丈該業户田鄰人等務各親帶田單當塲呈騐騐後當時發還不經差保之手以杜需索其各凛遵毋違特示 
[情急吞烟]  
　　蟻棍徐司務不知何許人向以販賣人口爲事此次不知從何處帶來一女年約十六七姿容頗佳憑中售與四馬路後清河里開野雞妓院之烏龜錦山家得洋三百元錦山正欲爲之裝飾鋪房不料女於前晚乘人不備而逃錦山遂糾約流氓向徐理論定欲追還原洋徐知不得了然洋已瓜分勢難璧返輾轉尋思惟有一死以謝之乃背人吞服紫霞膏一盒未幾毒發神色頓變錦山察知有異立遣小箍桶投報捕房捕頭飭包探顧阿六往查而錦山夫婦亦已避匿不見遂將小箍桶帶回一面將吞烟之徐司務舁送仁濟醫院求救不知能無性命之憂否 
[南巿拾零]  
　　滬南開設成衣店之吳阿桃前日不知何故與鄰居某氏婦口角繼卽毆打該婦被阿桃打傷後經同業張雲卿出爲解勸令阿桃出洋隇元給該氏作養傷費限三日交付寢事不料阿桃後欲圖賴被雲卿得知至十六鋪中局禀告李蘭史二尹審訊之餘判責阿桃五十板並應經之洋限卽日交案待領交保具結了案○老曰渡内街龍王廟後同順興鞭砲店前因偶不留心遺火在火藥中霎時間濃烟直上四鄰驚恐幸在日中不致燎原昨日由鄰近各鋪户會同該處房東至十六鋪中局禀請李蘭史二尹限遷因恐冉受虚驚也○滬南張永興魚行主前被朱梅生合做生意誘去銀四百六十兩前日該魚行主至縣署喊控聞已蒙批准矣 
[會審案略]  
　　英商裴來德控稱曾向前署兩江總督張香帥購買本邑西門外充公之基地一方計十四畝已换有道契詎該地先祖與唐悅生造有房屋現往　業唐不肯拆讓如唐欲租此地亦無孙可惟須每月租洋一百二十元否則定須拆讓等情由薩副飿事據情照會前來定於昨晨會審屇時原告遣律師哈華托之繙譯蔡玉璣到案申訴前情並稱唐如願租下須每月租洋一百二十元否則定須拆屋讓地等語旋據原差王蘭禀稱小的奉諭往傳唐悅生詎唐以所租保墓局之基地共約十四畝係向縣大老爺處租來接有諭單告示每年租錢三百千文言明以二十年爲期今甫三年豈能拆讓故不肯到案而唐現居租界之外請奪中西官互商之下以被告未到不能訊斷候請縣傳提唐悅生到案再核 
[上海縣署紀事]  
　　毆打洋人韓特生一案原差陸炳拘到曹勝咸徐炳千兩名解經蔣刺史訊供判將徐枷示曹限交伊子在案前晚原差陸炳手持新聞報上堂跪禀報上有此案牽涉人証應請補傳刺史檢閱果有高大行等數人名字旋詰之地保張耀玉聲稱高大行人極誠實 
 
 

Page 4

 
 
向開柴行南貨油酒米店家道小康向來規矩鄉下盡知餘人亦多不涉此事只徐炳千與曹勝咸之子有分已懲辦求請恩鑒剃史卽將日報擲還諭令無庸多瀆○保甲總巡鍾守伯明府昨午備函飭勇恊送行兇之劉春山俞萬和受傷人夏明錫等到縣請騐旋由値役陳泰將一干人收管持函知照門丁轉禀黄大令奉飭開單帶訊 
[法捕房發落]  
　　昨禮拜三鄭大令蒞捕房會同謝副捕頭發落各案山東人王廷生張漢秋王漢章劉玉林張勛等五人因收取印子錢在小東門某茶館爭閙攫取泰和棧主王阿生洋十三元扭控捕房解經鄭大令訊供押候昨日命提到案王阿生投案伸訴王廷生等互相推諉大令著將爲首之劉玉林笞責二百板其餘各責一百板一併還押交保又諭王阿生爾店時常聚衆邀吃講茶本當懲辦以後如有此事速報捕房如違不遵定子嚴辦○青江浦人趙天喜冐充小工混入江裕輪船竊取京銅爲巡丁拘獲解經大令訊供昨日巡丁楊孔彰投案伸訴大令著笞責一百板從寛釋出○范德昌陳景山在杭州帶領嘉興婦人趙楊氏來滬許酏與恊成祥堂倌趙阿三爲室鄭大令訪拿到案迭次訊供昨日命提到案范德昌照原斷笞責三百板具改過切結交的實保人將所用銀洋繳案釋放○虹口棍徒馬阿榮與法界流氓李海大在新延齡烟館爭毆扭入捕房昨經鄭大令提案照原斷各責三百板李海大交縣差帶回歸案辦理馬阿松亦責三百板與馬阿榮一併還押具結交保○上月初三日堂期廣東人郭瑞源郭榮和投控丁阿瑞誘領使女石榴先在伊家尋出後又被誘求請究追昨日郭林氏投案聲稱夫姪郭瑞源扶柩回籍故小婦人來案代追大令謂使女年已長大理應擇配是否欲得洋一百五十元該氏稱已懷身孕六月並未得錢大令命提丁阿瑞到案着交保出外限三日内將石榴交案並着郭林氏帮同尋緝兩造遵諭而退○法領事公館侍者蔣洪泉出店王阿寳因串竊大寫西人絨毯大衣等物經大令迭次研訊追比昨日命提到案着各先行枷號一個月期滿責放○王金榮控張榮叙誘匿其妻金氏一案因案懸日久王投案求銷大令以其叙述不明兩次斥退不准銷案昨日另具禀詞大令閱視後仍着詳細禀明投公堂核示 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英晚堂案]  
　　三百八十八號捕送詹蘭齋沈慶祥等到廨屠别駕飭押前晚倩帮審羅東谷二尹提訊詹衣冠投案遞詞供稱　員廣東香山縣人在鐵馬路開設益三堂丸藥店用夥沈慶祥屢次舞弊將其斥退詎沈在職員店之對面開三益堂丸　鋪非特壇用僞藥　將主　　去暗用益三堂仿單向理不睬上月廿六晚路遇沈慶祥糾黨十餘人將職揪倒在地攫去金戒指金鑲籐鐲時表等件報由巡街捕拘沈送案今蒙提訊求究追領訊之沈供寗波人向業藥材上年八月間經友推薦詹懷惑卽蘭齋所開之益三堂丸藥店言明五年爲期訂立合同攢月支取辛資洋五元七角不料詹中途悔議稍不遂意轍　伊之岳母輩將小的兇毆計被欠工洋有一百七十餘元向索圖賴反　指小的攫物合同呈電二尹披閱一過謂詹曰所控攫物無憑不准卽沈控爾欠洋亦難憑信旣有薦保判將遞詞擲還一拼逐出自行憑薦理楚毋滋訟累○褚張氏以陳銀彩將六歲男孩順泉托售形跡謊張報由包探黄　福將陳並孩拘解公堂奉屠别駕訊供過堂復訊等情已詳前報前晚由羅二尹提訊褚供元和縣人隨夫來滬廿餘年上月廿二日有相　之陳銀衫將男孩順泉先說過繼嗣又索洋三十元小婦人見其不實深恐遭累報捕拘案今蒙復訊求鑒質之陳供無錫人在又袋角某局充當小工前月遇相認之鄔金保欠小的土洋十二元無力償還伊夫妻商妥將孩順泉過繼爲子聽小的作主問筆據有否答在家中不難交案如果拐來愿甘重辦求鑒二尹得供判將該孩暫交官媒留養陳銀彩還伸限半个月信追鄔金保來滬及將過繼據呈候訊明始准覓保領孩褚張氏暫釋復訊時投質 
[英公堂瑣案]  
　　水巡捕唐寳榮解船户沈洪昌到案禀稱沈船在吳淞口欄住要路驅逐不走拘案請罰沈供本　人因船舵損壞一時不能行動故而暫停屠别駕商之薩副領事判罰洋兩元○包探秦少卿禀稱日前有婦人張氏乘坐陳榮泉之東洋車遺忘英洋廿一元四角翠戒兩只報捕後現經查獲原贓帷原告已往蘇州故先解請訊究陳供推車度日張氏坐車遺洋本欲送還因無尋處求鑒别駕判將陳榮泉管押三天贓存捕房待領○徐福生竊取陳惠明阿二等家布被各一條經巡街捕拘案請懲陳蔡請領失贓涂供嘉定人實因窮極無聊不得己而犯竊求恩别駕得供姑念窮苦判押一天○包探施奎江禀稱曹國青竊取馬頭上鉛板六塊紫銅二塊據言已售與小東門外朱阿狗所開之銅錫鋪内及往查問朱僅認收買紫銅二塊因一併拘案請究朱供本地人在南巿開設銅錫鋪曾由曹送來紫銅二塊出洋七元購買鉛板並未收過曹堅稱售與朱阿狗朱則堅不認收别　判罰朱洋四元曹係積竊笞責一百板遞回江北原籍○包探石金榮禀稱張阿生家失去布被一條查係胡榮生所竊寄存蔡啓榮處今特一併送案請究張投案領贓胡供寍波人竊被後暫寄蔡處並未說明來路蔡供實不知是竊贓故敢受寄别駕判將胡遞解回籍蔡無干省釋○包探黄四福禀稱張國華在鄉間竊取布被銅吊等件拘案請究張供本地人不敢行竊别駕判責一百板○包探孔阿才禀稱江阿三昨在四馬路將唐吉生扭住凶毆拘請訊究帷原告因事未到明晨可以投質江洪亦被唐打痛求恩　察别駕着候　告到案再行覆訊 
[美捕房紀事]  
　　顧幼湘寓北山西路長安客棧一切衣　行李等物被同寓之衞仲生悉行竊去顧投控捕房捕頭飭包探倪順泉將衞拘至捕房昨晨已將原贓吊出押候送廨訊究○崇明人紀字賢向在英界某妓院拖包車與天潼路六十六號屋内某姓熟識前日忍潛至該姓家竊取皮箱一口旋被訪悉告諸捕房捕頭遣包探范進才將紀拘獲解捕押候解送英公堂訊辦○昨晨有貨車一輛行至北四川路將三號洋房之馬車撞壞經五百零一號華捕將貨車拘至捕房捕頭判罰洋陷一枚爲修費○張玉奎犯竊案經人在英公廨控發前日下午屠别駕飭差姚恒至虹口訪悉適遇張於西華德路當卽扭住喚交五百零五號華捕拘解捕房捕頭令原差帶回訊辦○前晚有年約三十歲左右之某甲行至北蘇州路猝發急痧倒臥於地經四百七十一號華浦送至捕房轉送英公堂安插○流氓陳金善昨晨在西華德路向鄉人某甲拆梢洋銀若干甲喚一百十八號三道華捕將陳拘入捕房押候解送英公堂　辦 
[德音孔昭]  
　　浙東衍慶　人樂善不倦士也敝堂醫藥兼施夙荷輸捐藉資挹注茲又由李祐之翁交來　助洋二十元照數拜登目徵誼薄雲天光爭日月慈悲普發順敎鮒涸沾恩名實相符允合螽斯衍慶又羅倬雲善士隱名氏二户各十元無名氏五元許關源蕭孔瑞二善士各二元韋文圃善士加助痧氣丸一千瓶紅靈丹二百瓶辟瘟丹二百塊先後祗領欽佩同深請誌報章用申謝　[  上海口元濟善堂董事唐廷桂嚴信厚等謹啓]  
[法賑報銷]  
　　一查彰德府屬安陽縣被災四十九村計三千四百三十户大一萬零七百十二口小四千一百九十四口每大口給大錢三百文小口减半共放錢三千八百四十二千七百文每錢一千四百文合銀一兩計動支銀二千七百四十四兩七錢八分又施送各藥合銀六十兩○一查内黄縣被災六十八村計七千四百三十三户内極貧大三千三百二十口小一千六百八十三口每大口給大錢五百文小口减半共放錢二千零八十二文又次貧大一萬三千九百十口小七千零九十五口每口放大錢三百文小口减半共放錢五千二百三十七千二百五十文每錢一千四百四十五文合銀一兩計動支銀五千零六十四兩三錢六分五釐又施送各藥合銀一百七十九兩九錢二分○一查臨漳縣被災三十三村計一千三百八十二户大三千六百四十二口小一千七百七十二口每大口給大錢三百言小口减半共放錢一千三百五十八千四百文每錢一千零二十文合銀一兩計動支銀九百五十六兩六錢二分又施送各藥合銀四十三兩四錢五分○一查衞輝府屬汲縣被災五十二村計二千零二十七户大四千八百十三口小三千九百八十八口每大口給錢三百七十文小口减半共放錢二千五百十八千五百九十文每錢一千四百文合道口平銀一兩計銀一千七百九十九兩按道口平較汴平每兩大一分二釐應動支銀一千八百二十兩零五錢八分八釐又施送各藥合銀四十兩零七錢七分又製放棉衣褲一百套合銀六十兩○一查濬縣被災一百零九村計五千一百八十五户大一萬一千九百零九口小六千九百十二口每大口放大錢二百九十文小日减半共放錢四千四百五十五千八百五十文每錢一千四百文合道口平銀一兩計銀三千一百八十二兩七錢五分折合汴平銀三千二百二十兩零九錢四分三厘又施送各藥合銀四十兩又製放棉衣褲一百套合銀六十兩○一查新鄉縣被災二十三村計二千一百八十二户大四千九百零七口小三千二百三十四口每大口給大錢三百八十八文小口减半共放錢二千五百三十一千三百十二文每錢一千四百十文合銀一兩計動支銀一千七百九十五兩二錢五分七厘又施送各藥合銀三十兩零七釐又製放棉衣褲一百零九套合銀六十五兩四錢○一查輝縣被災二十二村計一千六百七十六户大六千零二口小二千八百二十八口每大口經大錢四百十四文小口减半共放錢三千零八十千零五百七十四文每錢一千四百文合銀一兩計動支銀二千二百兩零四錢一分又施送各藥合銀三十四兩一錢九分九釐又製放棉衣褲九十八套合銀五十八兩八錢[  此稿示完]  
[上海六馬路仁濟善堂經收咸有一德施醫給藥一文愿册揖六月初一至七月十五日清單]  
　　程福翁星沙酧愿隱名氏天水忠　子三大善士各助洋五十元餘潤堂洋二十五元張體仁外症求愈洋二十四元淞北劉仲蘅大人天水忠癎子爲子受驚許愿朱安山翁各洋二十元永安堂洋十八元沈公進妻病求愈仙鎭錫堂氏爲子正喜求保易養免灾彝陵共仲子妻産　平安宋子餘保平安文元堂妻病求愈顧椿爲弟病求愈嘉興阜豐烟號廣東梁隱名崇明平安氏　天福李　方知井子邵吕氏無名氏無名氏梅上競齋主人十六户各洋十元福康寗波無名氏各洋六元豐裕十行戚春翳代回純陽正氣丸餘欵洋五元九角傅餘　堂羊力氏力皿氏立木氏均保平安各洋五元榮陽氏　子瘳症許愿白門戴窶不書名各四元姚琢置三次洋三元無名氏裕源紗廠來罰欵各三元趙姓完愿尙義堂徐宗賢堂洪無名氏完愿袁聲大曹子僞邱福　祀小亭王楊氏保産平安陳伊氏姚陳氏藍黄氏十二户各二元常州楊全晵李恆茂合洋一元二角鄭太太二次一元同福號求　店平安甌照堂求母病速愈無名氏保三子身健范春芳汪日　林小泉王子霖周雨香嘉郡方趙氏立木堂汪十户各一元士記洋八角補拙齋等洋七角同福代募保平安人王三槐姚　陸堂周隱名無名氏各五角珊記玉記孫記齡記各四角裕茂和三角銅洋五元祝裘洋一角無名氏銅洋六元和泰銅洋五元隱名銅洋二元林秋山銅洋一元二角杭州萬承志堂馮聽五仁翁交來棣華堂主人助　疫丹二百錠　靈丹三百瓶濟生散五百服盛子梅辟瘟丹臥龍丹痧氣丸一百廿服　中茶七十包以上共收洋五百三十八元一角銅洋廿二元二角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年七月二十三日報全錄]  
　　宫門抄○諭旨四道錄前○湘督張奏查明已革守備被控案按律錢結摺○將軍長奏拿獲菲首卽行正法片○護　　　　　　奬　　科　奮各員片○七月二十三日禮部宗人府欽天監廂藍旗領日無引見○蘇魯岱因伊弟授詞部統謝恩○陸　　謝授少詹事恩○崑貝子請假五日○徐中堂續假五日○澍貝　立瑞各請假十日○多　吳松梅各續假十五日○遷公續假一個月○値年旗奏派專操之大臣派出熙敬○禮部奏請换戴暖帽日期旨者於八月十九日○召見軍機○○頭品頂戴湖廣總督臣張之洞跡癸爲查訊已革守備扣收民户已讓兵丁息　併未入已按律　結恭摺仰祈聖鑒事竊　前准湖南提督　　　咨　乾州恊副　　虞慶呈　據河溪營　司　星勝禀防營中軍守備諸禱　扣　民户已讓弁兵息銀三百七十餘兩侵吞肥巳請　帳清算　還　扣弁兵等情旋據守備　騰　　列該都司借欠銀兩　欵禀訐　虞晵查得黄星勝等有通同賣放糧缺清事　　呈請覈　　情當經前兼護　臣譚繼洵將都可黄星勝守備請騰燮一併　任　　　星勝旋卽病故奏請將守備諸騰燮革職　飭湖南　臬兩司　案審　欽奉硃批著照請該部知道欽此欽遵轉行去後竣振湖南　政便何傴按察　　廉三提　諸　　曁營官隊目人等並卷宗來省逐一查訊明確議擬會詳請奏前來臣覆加查核　諸騰　係　溪營中軍守備於光緒十四年十二月初四日到任該營錢糧係守備經管自咸豐初年湖南省因辦理軍務庫欵絀餉銀未能按季領放籌値年底各兵丁需用孔急由守備代向民户酌認利息借貸銀兩散給各兵應用次年領餉到營按名照數提扣歸還由來已久其間有未能按時歸清之項溯自同治年問起王光緒十八年止陸續積欠民户萬崇富段興亭本銀一千兩息銀三百六十二兩十九年五月内萬　富等報經辰永沅　道批飭乾州廳訊追　令萬崇富等讓去利息由營將本銀分作八季籌還諸騰燮於未經結案之前業經將各兵丁應出息銀如數相存迨經斷結萬崇富等按季追索本錢諸騰燮無從設措卽將扣存息　分季湊　萬崇富等具領嗣河溪營都司　星勝因息銀由　斷批提算查追諸騰爕不服卽以黄星勝光緒十八年到任之時曾經央伊先後轉向叚興亭等借銀三百一十餘兩除還本銀外尙有息銀一百四十餘兩拖騙未償等情訐禀黄星勝隨時將息銀如數歸清諸騰燮亦將所扣息銀退交各兵丁收回此諸騰燮扣收兵丁息銀湊還借項及黄屋勝借貸銀兩拖欠利息以致互相禀訐之情形也先足黄星勝因營中借欠欵項甚鉅無可籌還諭令諸騰燮　拔補兵丁糧缺按名派繳銀兩以作歸還借欠萬崇富等本息之用十九年九月黄星　查閱營汛汰除老弱另揀年壯技優之守兵孚正發等十六名拔補戰兵劉運高一名拔補馬兵諸騰爕遂派令李正發等每名繳銀六兩劉連高繳銀二十兩共銀一百十六兩貨星勝提銀四十兩作爲閱操犒賞餘銀六十六兩由諸騰爕發給營書孫元熙湊還營中公借之項給萬崇富等收訖經乾州恊副將袁虞慶查知以都司守備通同作弊賣放糧缺等情一併禀揭經前兼護督臣譚繼洵將都司黄星勝守備諸騰爕一併撤任查辦黄星　　卽病故復經前護督臣將諸騰爕奏叅革職行司提省審辦此又諸騰燮聽從黄星勝派令拔補糧缺兵丁呈繳銀兩曁查辦叅革之情形也現經該司提到諸騰燮及証佐人等悉心研究詰無侵吞入已情事所有揀拔兵丁均係年壯技優亦非賣放營中所欠萬崇富等本銀一千兩自光緒十九年夏季起至二十一年春季止業經掃數還清諸騰燮扣收民户已讓息銀三百二十兩亦已照數追給各兵收回並由司查明取具各兵丁領結核與諸騰燮所供相符應卽議結查律載因公科歛軍人錢糧者坐贓論又坐贓致罪爲主者　算折半科罪五十兩杖七十又例載坐贓致罪果能於限内全完准其减免各等語此案已革河溪營守備諸騰燮因該營積欠借貸　户銀兩無償將扣存已讓息銀挪用復聽從都司黄星勝派令拔補糧缺兵丁呈繳銀兩歸還借欵雖訊非侵吞入已究屬因公科歛　例應以坐贓論除所扣息銀業已退經各兵收回應准照例免罪外其派令拔補糧缺兵丁呈繳共銀一百一十六兩折半計銀五十八兩諸騰燮合依因公科歛軍人錢糧坐贓論爲主者通算折半科罪五十兩杖七十律爲從减一等擬杖六十恭逢光緒二十年八月十六日恩詔事犯在正月初一日以前所得杖罪應予援免派出銀兩係充公用並免著追所革守備仍不准其開復以肅營伍黄　　央令諸騰燮借銀應用及諭令諸騰燮按糧派銀歸還借欵於其半提取充賞均有不合本應叅革帷現已病故且所借之銀業經　　毋庸置議兵丁李正發等所出之銀係遵派呈繳並非賄賣名糧免其置議該營兵餉嗣後按季給領不許再向民户借貸至拔補糧缺永不准再行派銀以社弊端除咨部查照外所有此案議結緣由理合會同湖南巡撫臣陳寳箴湖南提督臣婁雲慶恭摺具奏伏祈皇上聖鑒飭部覈覆施行謹奏奉硃批該部議奏欽此○○長順片再查光緒二十年五月初一日承准軍機大臣字寄光緒二十年四月二十四日奉上諭長順等奏長春來荒聚衆刁民解散大半拿獲首惡正法曁現籌辦理情形一摺據稱刁民岳殿　劉萬有等聚衆滋事經長順等派委嗣弁分赴各鄉甲勸諭十三四甲民衆均知悔悟解散惟首犯劉萬有怙惡不悛翼長文元等進　彈壓該匪竟敢抗拒翼長文元等督隊進剿陣斃燒斃八十餘名生擒二百餘名當將首犯劉萬有拿獲正法餘匪逃竄其岳殿會一股尙未解散現在跟蹤追截卽著長順等飭令各營汛將岳殿會嚴拿齊獲毋任竄擾一面解散脅從加意撫輯并飭長春府研訊生擒匪黨如有被脅良民卽子省釋以安良善而靖地方將此由四百里諭令知之欽此遵旨寄信前來經奴才長順已將生擒匪首岳殿會孫起鳳等復聚黨勾結盜匪直撲雙城堡地方經官兵兩次接仗獲勝逆謀已阻曁撥隊回城派員前往安撫各情形先後由驛馳奏復於五月初十日遞回原摺奉硃批岳殿會等下落仍著確查具奏等因欽此遵卽轉飭嚴緝務獲在案嗣奴才奉命赴奉剿倭未及獲犯迨上年九月奴才回任始知岳殿會一犯已於光緒二十年十月十七日據哨長劉勇在長春界内拿獲經前署將軍恩澤發交吉林府督同讞局委員審訊該犯狡展堅不承認奴才當飭將犯卷提交發審局節次研訊始據岳殿會供認因荒事充爲十二甲會首聚衆約會十一三四等甲刁民並兩次糾集匪徒持械抗拒殺傷官兵等情不諱發交吉林府訊供核擬解經吉林道聯𨸚勘轉奴才提審無異查例載直省刁民假地方公事强行出頭逼勒平民約會聚衆逞兇毆官爲首斬决梟示如實係首惡應斬梟者該督撫一面具題一面將首犯於該地方卽行正法等語此案岳殿會因荒事聚衆置備槍砲旗幟不服彈壓自爲會首糾邀匪徒逼脅平民負嵎抗拒殺傷官兵以致釀成鉅禍實屬形同反叛核與刁民聚衆毆官之通案渠魁尤爲兇惡且迭經奉旨嚴拿之犯現旣訊明未便久稽顯戳奴才已飭全營翼長會同地方官將該犯岳殿會綁赴巿曹卽行正法以昭炯戒除咨部查照外謹附片陳明伏乞聖鑒謹奏奉 
硃批刑部知道欽此○○張汝梅片再據署藩司李有棻詳稱查陜省民質樸厚錢糧尙稱踴躍而完解應時未有如光緒二十一年之爭先恐後者自上年整頓賦稅清查荒田以來各牧令均能體念時艱共知奮勉而亽催科尤爲出力若不擇尤奬叙恐不足以示激勸查例載各省起運地丁等項錢糧三萬兩以上係一官經徵奏銷前全數通完者分别議叙等語今擬將光緒二十一年一官經徵錢糧於奏銷前除荒計熟一律通完者照例聲請議叙除葭州吳堡二州縣有例運廣有倉本色糧草應俟廣有倉奏銷辦竣另案詳辦並雜項錢糧尙未徵完者例不准叙外查得經徵官同官縣知縣劉福蔭宜川縣知縣張世恩署隴州知州邊祖第汧陽縣知縣碩山麟遊縣知縣朱雲璿定遠廳同知沈祖頤寗羌州知州馬毓華略陽縣知縣劉錕永壽縣知縣陳貽捍商州直隷州知州李素雒南縣知縣王世鍈以上十一廳州縣數皆在三萬兩以上不及一萬兩署南鄭縣知縣唐沛霖華陰縣知縣梁承馨以上二員數各在一萬兩以上白水縣知縣顧元亨數在二萬兩以上郃陽縣知縣張樹榖數在四萬兩以上均係一官經徵奏觘前全數通完例得議叙等情詳請 
奏咨奬叙前來合無仰懇天恩將該經徵各員敕部議叙以示鼓勵除咨部外謹附片具陳伏乞聖鑒訓示謹奏奉硃批該都議奏欽此 
 
 

Page 13

 
 
[光緒二十二年七月二十四日京報全錄]  
　　宫門抄○諭旨二道錄前○豫撫劉奏叅追知縣虧短各欵摺○署直臬李奏報接篆日期摺○給諫桂奏請准武職改奬摺○東撫李奏請嚴儆河工不力各員片○署直藩季奏報接署日朗摺○署新撫饒奏勘修古城奇台縣城確估經費摺○七月二十四日兵部太常寺太僕寺八旗兩翼値日吏部引見三十三名侍衞處四名正藍滿六名鑲藍滿八名兩翼十五名　膳房十六名園明園六名○熙敬謝專操大臣恩○劉名譽謝授江蘇遺缺知府恩○錫侯續假十日○博迪蘇續假二十日○吏部奏派騐看月官派出熙敬長萃溥良堃岫文治阿克丹許應騤闊普通武謝雋杭桂年恩順李念兹胡蕙馨黄均隆王鵬運管　獻○値年旗奏派管理火藥局事務派出裕德○召見軍機劉名譽皇上明日卯初二刻至壽皇殿行禮畢還海○○頭品頂戴河南巡撫臣劉樹堂跪奏爲知縣虧短庫欵叅革後逾限無完請旨拿問監追查抄備抵恭摺仰祈聖鑒事竊查前安陽縣知道董慶恩虧欠交代内結正雜各欵共銀一萬七千三百七十四兩七錢七分六厘催提未解當據該管道府揭由藩臬兩司詳經臣附片奏叅革職勒限兩個月如數完繳聲明逾限不完再行嚴叅欽奉硃批著照所請該部知道欽此欽遵轉行去後迄今限期已逾原虧數逾巨萬迄無完繳分厘實屬始終瞻玩亟應照例叅辦以肅法紀而昭懲警據藩司額勒精額臬司長祿會詳前來相應請旨將已革前安陽縣另補知縣董慶恩卽行拿問飭發開封府提同經手丁書人等審明是侵是挪照例監追究辦一面飭查革員歴過任所寓所有無隱寄資財分别嚴密查抄並飛咨順天府尹及浙江撫臣轉飭該革員原籍大興縣祖籍會稽縣將所有家産一併查封覆豫備抵以重庫欵如將來限滿無完或完不足數查例應分賠之該管上司職名係現任彰德府知府陳桂芬前署彰衞懷道董克詔現任彰衞懷道岑春榮升任浙江巡撫前河南布政使廖壽豐現任按察使前署布政使長祿前任布政使臣劉樹堂前署布政使桂林前任河南巡撫裕寛現任河南巡撫臣劉樹堂相應聲明爲此恭摺具陳伏乞皇上隔鑒訓示謹奏奉硃批另有旨欽此○○署理直隷按察使新授長蘆鹽運使臣李興銳跪奏爲恭報微臣接署臬篆日期叩謝天恩恭摺仰祈聖鑒事竊臣於山東登萊青道任内荷蒙聖慈補授直隷長蘆鹽運使遵將父卸及起程日期禀報山東撫臣李徑衡附片奏明在案兹於六月初十日行抵天津接奉直隸督臣王文韶行知委臣署理臬司篆務遵卽束裝起程於十九日馳抵保定省城准署直隷布政使按察使臣季邦楨將臬司印信一顆並文卷册籍移交前來當卽恭設香案望闕叩頭謝恩祗領任事伏念臣湖南下士薊北備員迭任監司綰豸章而涓埃無補驟膺鹺政顧駑庸而兢業滋深兹復渥荷殊施晉權臬事職任愈重報稱愈難查直隷爲畿輔要區安良必先除莠臬司乃刑名總匯執法尤貴持平諸凡禁暴詰奸整躬率屬在在均關緊要如臣禱昧深懼弗勝帷有隨時禀商督臣悉心經理不敢以暫時攝篆稍涉因循冀答高厚鴻慈於萬一所有微臣感激下忱理合恭摺叩謝天恩伏乞皇上聖鑒謹奏奉硃批知道了欽此○○巡視中城兵科掌印給事中臣桂年等跪奏爲五城練勇局武職各弁遵照部駁另行改奬懇恩飭部核准以昭鼓勵恭摺仰祈聖鑒事竊臣等於光緒二十一年閏五月二十六日奏保練勇文武各員弁奉一上諭該部議奏單併發等因欽此嗣經兵部奏駁保奬不符及名數逾額應行扣除各員行令更正奉旨依議欽此抄錄到城當經臣等遵照部駁更正移覆復經兵部片稱此案係本部奏駁之案未便據咨更正應仍由五城奏明辦理各在案臣等覆加查核所有與定章不符之中城哨官五品頂戴千總銜緑營拔補抱總趙永泰請改仍以緑營把總拔補旗總拔補外委裴金昌請改給六品頂戴東城哨官藍翎五品銜候補把總梁啓宗候補把總賈萬俊均請改俟補把總後以千總補用哨官五品頂戴候補經制外委孟傳訓請改俟補外委後以把總補用西城哨官千總衡恩德魁五品頂戴宋保泰均請改以京營經制外委補用隊長蘇源恒谷景明請改以京營外委補用北城隊長五品頂戴坐補經制外委劉殿甲哨官五品頂戴五營軍巡班擬補外委陳福全均請改各仍以本班補用其開列在後逾額之員應卽遵照扣除相應仰懇天恩俯准飭部覈覆施行所有武職改奬緣由謹學摺覆陳伏乞皇上聖鑒謹奏奉旨巳錄○○李秉衡片再河工修防最關緊要一日决口壞廬墓蕩田禾甚則淹斃人命傷慘之狀直有貝不忍覩耳不忍聞者而堵合之費賑撫之資耗朝廷欵項多則數十萬少亦數萬糜帑殃民莫此爲甚全賴在工文武各員認眞修守以期弭患未形果其人事巳盡猝遇異漲力無可施自可寛其公過若平時漫不經心臨事又防守疏懈以致失事非從嚴叅辦不足以偬貪庸臣於四月二十三日奏請將河工處分仍照舊例核議摺内卽已聲明在案此次趙家菜園漫口經臣奏叅欽奉諭旨副將徐天慶卽行革職知縣張學昌革織留工應卽欽遵辦理惟近查該處决口實因人力未盡文武各員有不得辭其咎者該處險工自四月二十五日卽巳搶辦經總辦丁達意飭令張學易收買現錢土以期應手臣五月初六日自吕家窪回至該處登岸逐細履勘見其廂埽厚積稭料中未用土塡實卽將徐天慶嚴行申飭諭令加工匀塡並飭張學易赶緊買土俾得迅速加築近查該處漫决之時民捻圈提共有漏桐四五處其所辦工程始終未能堅實復查張學易現錢買土亦有不實不盡之處是該二員辦事虚僞貽誤要工均未便稍子寛綖相應請旨將巳革副將徐天慶永不叙用並不准投効軍營知縣張學易請卽行革職不准留工庶在工各員知所儆懼不敢仍前玩　謹附片具奏伏乞聖鑒訓示謹奏奉硃批另有旨欽此○○頭品頂戴署直隷布政使按察使臣季邦楨跪奏爲恭報微臣接署藩篆日期叩謝天恩仰祈聖鑒事竊臣接奉督臣王文韶札開藩司王廉革職遺缺委臣署理等因於本年六月十五日准前任藩司王廉將直隷布政使司印信文卷委員齎送前來臣當卽恭設香案望闕叩頭祗領任事伏念臣備官畿輔十有三年巡方而晋筦鹺綱監司　厠陳臬而兼權藩篆寵遇彌隆旋及瓜期一無樹立兹復旬宣暫攝益覺昕夕難安考直隷爲負山濵海之區神京資其拱衞而藩司有理財用人之責政務極其殷繁庸陋如臣豈能勝任惟有勤思職守殫竭血誠遇事禀商督臣悉心經理固不敢以暫時惜　弛臨深履薄之懷亦不敢以前度濫竽狃就熟駕輕之見達下情而宣上德當勉盡夫愚衷裕國用而肅官常冀稍裨乎聖治所有微臣接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○署理甘肅新　巡撫布政使臣饒應祺跪奏爲甘回不靖勘修古城奇台縣城以資防守確估經費恭摺仰祈聖鑒事竊查古城在省城正東東接巴里坤哈密北接科布多庫倫地處要衝商賈輻輳實爲省垣屏輔光緒十五年移奇台縣知縣于此城垣未修文武軍民環在土堡上年甘肅河湟回叛升任撫臣陶模札飭地方文武勘估修築嗣因籌辦東防兼値冬令停工未克蕆事本年春間聞知逆回巳由青海竄擾出關臣復飭印委各員經理用欵另調附近各營旗撥勇赶緊接修用資捍衞現據具報查勘古城情形縣署在其東接連縣署而　爲古城大街長二里有奇滿城在西街之南緊　街後民房原擬接連滿營西南西城修築將縣署街道房屋一概包圍在内城外環以　溝合則滿漢一城聯爲一氣分則滿漢二城各有界限應築城墻就用漢營西南土城約長二里新修之墻計以六里爲率該處北面地勢低窪加高塡平下用木石排列費工較鉅據該印委等確估勇丁犒賞城門城樓砲台及挑挖濠溝工匠物料經費共需銀二萬六千餘兩實係節省估計無可再减臣明知京外尋常工程概已停止惟城工關係邊防不得不及時籌辦且係升任撫臣已修之工未便半途廢　刻正督飭文武員弁加工修築藉資防守應需銀兩在於歲撥新疆善後經費項下動用不另請欵總期工堅料實費不　糜以固邊　而資保障除俟工竣勘騐取具圖說做法册結另行報銷外所有勘修古城奇台縣城確估經費緣由謹會同署陜甘總督臣陶模恭摺具陳伏乞皇上聖鑒飭部立案施行謹奏奉硃批該部知道欽此 
 
 

Page 14

 
 
[光緒二十二年七月二十五日京報全錄]  
　　宫門抄○諭旨二道錄前○選單○署吉林將軍延奏報到任接印日期摺○廣西提督蘇奏請更止保案片○潧督松奏會勦刀匪情形片○又奏更換防營管帶員弁片○東撫李奏請淮建坊片○將軍依奏定購銀元機器緣由片○東撫李奏報漕船挽入東境日期摺○署河督任奏報黄河伏汛安瀾摺○七月二十五日刑部都察院大理寺侍衞處値日無引見○裕德謝稽察火藥局恩○祥普請假十日○阿克東阿續假十日○英俊珠爾杭阿各續假十日○户部奏請更换崇文門正副監督○刑部奏派覆核朝審　派出麟中堂熙敬懷塔布孫家鼐吳廷芬楊頤溥良堃岫○召見軍機○光緒二十二年七月分選單小京官太常寺典簿謝汝梅浙江監知縣安微銅陵劉佐宸浙江四川奉節胡永榮陜西崇寗葉士摸江西湖南龍山朱伯壎江蘇俱舉陜西清澗唐濟濬湖南監山東東阿李光華河南廪陜西定邊劉林立順天甲廣西興業劉乃賡山東甲府經歴浙江紹興羅人鑄四川人縣丞浙江樂清李鴻恩四川監縣主簿浙江烏程李祥璋湖南文童巡檢江西南康王作霖浙江供廣西懷集范錦泉四川監典史湖南湘潭方懷瑾河南江西興國陳肇麟湖南四川峨眉侯其昌江蘇江蘇鹽城高巘直隷順天懷柔局壽嚴四川俱監○○署理吉林將軍奴才延茂跪奏爲恭報奴才到任接印日期叩謝天恩恭摺仰祈聖鑒事竊奴才前在黑龍江差次欽奉諭旨署理吉林將軍當經具摺叩謝天恩嗣因查辦各件完竣尙需時日奏請先赴吉林任事奉旨允准兹黑龍江墾礦兩案均已擬定章程奏逹 
聖聰在案奴才於五月二十日由江起程六月初四日行抵吉林省城准將軍長順將吉林將軍印信王命旗牌並督辦邊練防務一切事宜委員一併移送前來當卽於初八日恭設香案望闕叩頭祗領任事伏思奴才以迂腐書生悔尤叢集仰荷聖朝寛大曲子矜全兹復簡擢於樗散之中畀署邊疆重任受恩愈重圖報愈難竊念吉林居三省之中南接奉天北通江省必須三省聯爲一氣滿漢視若一家然後徐清訟盜之源漸收墾礦之效自維術疎識陋深懼弗勝惟有愼始圖終藉抒蟻悃萬不敢欲速見小致負　慈所有奴才到任接印日期並感激下忱理合恭摺叩謝　天恩伏乞皇上聖鑒再奴才經過地方均得時雨大田一律鬯茂民情亦甚安帖堪以上慰宸厪至奴才所刊欽差副都統銜查辦事件大臣木質關防應俟吉林查辦各件完竣後再行請銷合並陳明謹奏奉硃批知道了欽此○○蘇元春片再花翎副嶈銜廣西提標儘先補用叅將綽勇巴圖魯陳世華隨同關外剿匪克敵累著戰功回辦邊防時逾十載該員樸誠勇敢艱險不辭方倚以爲指臂之助惟前送收標履歴經部行查所得把總係由何案保奬應令查明報部再行核辦該員續因保關及五年邊防兩次出力經奴才會同歴任撫臣保奏　州游擊叅將加副將銜戴花翎並蒙賞給勇號均經奉部核准行知遵照在案兹據該員禀稱昔年生擒越南逸匪陸之平案内咨奬係由六品軍功請以外委拔補及後觀音橋獲勝案内統領開叙底銜訛作把總並未保過把總據實呈請更正前來奴才覆查無異自應請將該員陳世華歴次保案逐一遞改作爲儘先補用遊擊仍加副將銜其花翎勇號並仍其舊合無籲懇天恩飭部更正實爲公使除咨兵部外理合附片陳明伏乞聖鑒訓示謹奏奉硃批兵部知道欽此○○松椿片再前因碭山豐縣有土棍勾引山東刀匪焚燬救堂情事據署徐州鎭陳鳳樓署徐州道阮祖堂疉次電禀均由奴才電達督臣劉坤一商定合力兠捕免致蔓延爲患劉坤一派委總兵劉光才率領步隊三營奴才酌派管帶正營左翼馬隊守備吳德麟管帶右營左翼馬隊遊擊熊長春前往會剿旋經陳鳳樓等陣殺一首餘名及拿獲彭桂林等多名其大頭目劉士端亦經山東拿獲分别正法現在刀匪歛跡民教相安辦理均尙得法堪以仰慰宸厪惟徐州一帶平日伏莽尙多陳鳳樓仍將該馬隊留駐徐州以資巡緝一俟高粱刈穫地方绥靜再行調回除詳細情形樂由督臣劉坤一隨時具奏外理合附片陳明伏乞聖鑒訓示謹奏奉硃批該部知道欽此○○松椿片再各省防營如有史換員弁前於光緒十五年欽奉諭旨飭令隨　奏聞等因歴經遵辦在案兹查管帶清淮正營左翼馬隊補用遊擊龔萬金捕務不能得力應行撤换所遺營務以候補守備吳德麒接帶又管帶淮海水師左營補用都司朱朝瑞現在病故所遺營務以補用都司周遐年養帶室周　年所遺淮海水師右營以補用都司歐陽成奇接帶除分檄飭遵外理合附片陳明伏乞聖鑒敕部查照謹奏奉硃批兵部知道欽此○○李秉衡片再據署高密縣知縣傅賚予詳據在籍刑部主事蔡延湘舉人李德運等聯名禀稱已故五品對　原任江蘇句容縣縣丞張渠之妻張臧氏生子張桐慕先氏夫病殁未獲成名過繼張守勛爲嗣孫因本城通德書院經費不敷生童膏火奬賞之用願將遲家村業地二百五畝五分六厘二毫五絲捐入書院共估價銀三千兩每畝收租京錢三千文以補經費之不足俾張守勛知所觀感奮志讀書及早成立查對册開地叚四至相符照章過糧招佃租種仍歸書院紳董管理以垂久遠等情詳請奏奬立案前來臣查定例士民人等捐助地方善舉銀至一千兩者准子請奬建坊歴經遵辦在案今張臧氏所捐地畝估銀三千兩　共收　京錢六百餘千以充書院經費洵屬有裨士林核與建坊之例相符相應仰懇天恩俯准張臧氏在於本籍自行建坊給予樂書好施字樣以示旌奬謹附片具陳伏乞聖鑒訓示謹奏奉硃批著照所請禮部知道欽此○○依克唐阿片再奴才前以奉省制錢短絀擬請購機設局鼓鑄大小銀元附片具奏於光緒二十二年正月初二日奉到硃批户部知道欽此欽遵在案嗣由　取到製造銀元一切章程以便仿照辦理現與德國商人禮和洋行斯美德購定製造銀元各種機器鍋　及　件俱全外帶製　　　　器一具共價銀二萬八千零三十六兩八錢價分三次交清貨限五個月送到營口業於五月二十一日寫立合同字據有藝商人救執承辦去讫惟奉天銀錢欵項搜用已罄此次購機製造銀元利益官民又欽奉硃批允准不能不竭力以籌辦擬請將此　　　　　後安設機鑪修蓋房屋諸費暫由奉省各項稅捐項下每兩酌提五分核實動用俟工竣彚案報部核銷並俟開辦果能獲利除員役工匠薪費外盡數歸公以濟實用所有定購銀元機器緣由理合附片具陳伏乞聖鑒謹奏奉硃批户部議奏欽此○○降二級留任又降二級留任山東巡撫臣李秉衡跪奏爲恭報江北江蘇河運漕船全數拘入東境日期恭摺仰祈聖鑒事竊照本年南省　　循辦河運經臣奏明分委道員將南北運漒淤淺工叚先期挑濬深通並將十里堡陶城埠各口門及埽壩　埝水櫃等工一律修築完　以期無誤舟行兹據連河道羅錦文禀報江北第一起漕船於五月十一日申刻挽入山東嶧縣之黄林莊在後各帶　江蘇漕船亦卽銜尾前進司潧員弁晝夜催䟎　提於五月十八日未刻江北江蘇十八起共船八百八十六隻全數挽入東境連檣上駛　情臣覆查無異除飭加緊催提駛至十里堡口門候汛渡黄外所有江北江蘇河運漕船全數挽入東境日期謹恭摺具陳伏乞皇上聖鑒謹奏奉硃批知道了欽此○○頭品頂戴署理河東河道總督臣任道鎔跪奏爲豫省黄河伏汛安瀾現仍督飭　　秋　學摺仰祈聖鑒事竊臣前將節交庚伏查勘河勢埽壩悉致平穩常川駐工督防大汛緣由繕摺奏摺在案查入伏以來河水時見長　　來源尙非過猛得以隨時策應詳察各廳河勢工程情形仍以上南廳鄭州上下汛及中牟上汛順河埝等處爲最要中河廳中牟下汛八九等堡大河坐灣南圈情形亦頗吃緊該兩廳埽壩各工迭見蟄塌均經督飭分别廂抛高　並有無　處所河溜鹽及隄　者亦經飭令相機添廂新埽以資抵禦其下南廳祥符上汛十九堡至二十一二堡及北岸黄沁廳唐郭汛攔黄埝沁河汛龍王廟衞　　　邱汛東西圈埝祥符廳祥符上汛十五六堡下北廳祥符下汛頭二堡或埽叚被溜刷蟄或壩垜間有塌卸亦均分飭工員隨時　　　緊歴築檼回不任稍涉遲誤兹於六月二十八日節交立秋兩岸七廳工程一律修守平穩堪以仰慰宸　惟父秋以後水惟　廳　　且汛期爲日甚長是以防秋重於防伏臣仍當視駐繁要上次督率道廳營汛寛備正雜料物格外加愼修防務保無　以仰　總主　工衞民之至意所有黄河伏汛安瀾現仍督飭愼　秋汛緣由理合恭摺具陳伏乞皇上聖鑒訓示謹奏奉硃批知道了欽此 
 
