# 1914 - 310 - 4914793

 

Page 1

 
 
   
 
 

Page 2

 
 
時評 
[一概主義（冷）]  
　　嗚呼一概主義於今日其亦可謂通行而無阻矣以黨人之與亂有關也於是凡爲政黨者一概消滅之以選舉之議會有忤政府也於是凡爲議會者一概非選舉之心省議會之有一二關係黨人也於是凡爲省議會者一概廢除之以自治機關之一二行之而無效也於是凡爲自治機關者一概取消之心留學生之一二與黨人聯絡也於是凡爲留學生者若日本則一概撤消官費若政界則一概不用 
　　撤消日本留學生之官費東京某敎士己有非議之者矣而初出山之未來國務卿徐世昌氏則又發表其不用留學生之政見豈以留學生皆黨人耶抑留學生皆無用者耶豈能以一二而概其餘耶中國之前途豈老官僚所能了耶我謂其識蓋出嚴修氏下矣不然路透電何言鑿鑿也 
命令 
[四月十六日大總統命令]  
　　陳樹潘給予二等文虎章曾繼賢給予四等文虎章嚴錫龍給予五等文虎章此令　　又令　盧金山給予三等嘉禾章此令 
　　又令　李壽金給予四等嘉禾章此令 
　　又令　嚴紀鵬給予四等文虎章此令 
　　又令　王金相給予五等文虎章此令 
　　又令　陳席珍給予五等文虎章此令 
　　又令　任命雷震春爲京畿軍政執法處長此令 
　　又令　任命陸建章爲陸軍第七師師長此令 
　　又令　嚴紀　授爲陸軍少將此令 
　　又令　曾繼賢授爲陸軍少將此令 
　　又令　陸軍總長段褀瑞呈請授嚴錫龍爲陸軍步兵上校應照 
准此令 
　　又令　内務總長朱啓鈐呈據河南民政長田文烈呈稱省城　察廳長嚴覲光因事請假回籍要缺未便久懸請免去本官等語嚴覲光准免本官此令 
　　又令　代理國務總理孫寳琦内務總長朱啓鈐呈據廣西民政長張嗚岐呈稱廣西敎育司現經歸併内務司設科辦理請將現任敎育司長唐鍾元免去本官另候任用等語唐鍾元准免本官此令 
　　又令　内務總長朱啓鈐呈據河南民政長田文烈轉據省城警察聽長嚴覲光呈稱秘書潘迺斌假期己滿未克回應供職消防督察長何謨前經裁缺署長龍敏修另有差委均請免去本官等語潘迺斌等均准免本官此令 
[専電]  
　　北京電平政院擬設籌辦處於國務院保薦之評事等己倍箇中人言定章各總長諮詢機關均得密薦將來新舊雜糅各派紛進殊可慮董鴻褘王世徵張一鵬等確將爲評事 
　　北京電部派孫多玨爲寗湘路局長方仁元副之孫在滬現由方在部組織籌辦處 
　　北京電招商局事現仍由梁士詒主持梁意似主歸國有 
　　北京電核减軍費事擬定蘇减三百七十萬元鄂减二百九十八萬湘减百十八萬 
　　北京電鹽稅自正月底至三月巳收千二百餘萬 
　　北京電攺正關稅會議日期當在八月一日 
　　北京電袁總統通令以後官吏捲逃及長官知情不報者均嚴懲 
　　北京電昨日公開陳璧案聽者數百人辨論自一時至八時巳宣告終結不日判决 
　　西安電白匪西竄後秦軍防紮乾州節節布置尚未進剿甘肅援軍巳到鳳翔趙倜十五日到省人心更定 
　　開封電田都督以餘匪未淨時起時滅分三路清鄕南陽爲第一路洛陽爲第二路汝陽爲第三路 
　　南京電省公署昨會議三年預算支配省長各司均列席聞各司有裁撤科長說 
　　南京電審計分處經費現遵令减去十分之四自本月起停止概算惟取事後監督主義科長一律裁撤 
　　南京電蘇省驗契收數截至昨日止共收七十餘萬元 
　　南京電國務院令都督省長轉飭各屬嗣後呈報事件不得越級逕陳致紊系統 
[特約路透電]  
　　北京電聞總統府内拘獲形迹可疑之人四名中有一人身懐手槍府外亦拘獲二十餘人志在暗殺袁總統 
　　北京電官中得悉白匪於四月十四日陷三原大肆刧掠官軍於翌日馳至即大敗之敵冦死傷者約二千人 
　　北京電袁總統命令任陸建章爲第七師陸軍師長該師専爲鎭剿白匪組織陸將於星期日起程赴秦 
　　北京電約法會議通過臨時約法後袁總統將請該會規定國會組織法 
　　北京電徐世昌曾向客述政策謂擬訂長期借欵以還短期借欵裁减陸軍停止擴張海軍竭力振興實業惟不欲增立學校凡留學回國者概不予以重任 
　　廣州電此間接印度洋瑪逹加斯加島台瑪太扶電稱該處華僑因法員徴收特别稅羣抱不平定例每人須繳人頭稅洋五元商人則須加繳營業稅洋十六元並須各呈本人肖像又謂此電所以發至廣州者蓋望中政府爲瑪逹加斯加島之華僑干涉此舉耳 
　　廣州電内仍有消息謂官軍藉口搜捕亂黨盜匪多數滋擾民不堪其虐 
　　成都電打箭爐來函鄕城之圍解後川西之人皆注意察木多之大局華藏之兵仍相持是處鄕城之民多半尚未回里 
　　成都電美國敎士欲回巴塘者今在打箭爐爲當道覊留藏人對於耶敎極爲注意故各敎士頗以不能前進爲憾逹華（譯音）處近報告敎會願聞福音者不下二千八百家當道禁止敎士西往大約不欲令察木多以西之戰情爲外人所知 
　　東京電帝國議會巳奉命於五月四日開特别會議 
[譯電]  
　　北京電徐世昌巳派親信赴靑島接眷來京 
　　北京電孫寳琦將仍任新内閣外交總長梁敦彦大約將任稅務處督辦 
　　北京電袁總統巳允江蘇陸軍費每年减至四百八十萬元湖北減至四百五十四萬元河南减至三百六十萬元以上三省每年節省之數幾逹一千二百萬元四川江西山東三省之陸軍費　將節省六百萬元 
　　北京電財政部决議徴收報紙證書官員委任狀及婚書之印花稅 
　　北京電鹽稅入項較上季增收一千二百萬元 
　　巴黎電法國飛行會己與俄國飛行俱樂部會商由聖彼德堡飛至北京大約將在六月間舉行 
　　倫敦電東京南部某敎士致書泰晤士報痛詆中政府因政治上之事故停發留學生官費及召回學生多人此種政策實驅安分之學生投入革命黨云 
　　倫敦電美政府今派艦隊赴墨西哥此間以爲志在恫嚇烏爾太總統並非欲圖以武力干涉墨亂惟信威爾遜總統直接干涉之舉恐終不能免如墨總統不允美政府之要求則美國將佔據維拉克羅慈及台姆闢柯兩地則海關入稅皆無所入凡購墨西哥公債劵者將蒙捐失云 
　　華盛頓電威爾遜總統今日召集元老院及衆議院議員多人告以大局情形美政府己發出公文臚列墨西哥種種暴舉不僅拘捕水兵一事此外尚有拘捕在台姆闢柯登岸寄書之軍官延擱美國公文及屢次侵礙美國權利國體之罪惡且謂墨政府顯獨對於美國施加輕侮惡意之舉動末謂深望墨政府能知儆改過以令美國滿意云 
　　華盛頓電美國於墨哥西哥鳴炮致敬美國國旗後仍將留重兵於墨國洋面聞法德兩國大使曾固勸烏爾太總統承認美政府之要求 
 
 
 

Page 3

 
 
　　華盛頓電威爾遜總統語報館訪事謂拒絶答炮一舉無前例可援故烏爾太總統之請必加承認政府並未發令調回艦隊因鳴砲致敬之日猶未約定彼意此事無庸報告國會又謂封港之舉不啻杜絶貿易彼殊不以爲然俟墨國鳴砲致敬後彼將於封港及中立國問題發表意見云 
　　華盛頓電聞威爾遜總統曾命駐墨大使將擬派海軍示威一舉通告烏爾太總統烏稱此項爭端當付海牙公斷威爾遜總統復命該大使轉逹烏爾太謂延宕之期限己過美國未便再事容忍云 
　　華盛頓電烏爾太總統仍坦然自處據其昨日電稱台姆闢柯之事變無關重要墨西哥未嘗與他國齟齬至與美國偶有牴牾亦屬細事烏爾太己將美國之要求交墨西哥上議院核奪 
　　華盛頓電據官中宣稱墨總統己允鳴炮致敬美國國旗 
　　華盛頓電烏爾太總統要求美國軍艦亦須鳴炮以示承認墨西哥之鳴炮致敬據礦實消息現所未决者須鳴炮幾響耳當道之意爭端巳可解釋美國不妨鳴炮答之蓋有前便可援此舉斷不能作爲承認烏爾太政府也 
要聞一 
[紀增修約法案之初讀會]  
　　前日約法會議增修約法案起草委員會己經討論完善提交大會公决故該會昨日（十三）下午一時特對於此事開大會一次到者五十五人議長孫毓筠主席議事時間約二時之久其議題爲民國約法增修案起草委員會報告起草員程樹德起草大旨及理由略云對於原約法之增修之法分爲三種（一）於約法中修正者（二）於約法中删去者（三）於約法之外增加者對於約法中修攺者卽參議院攺爲立法院國務員章攺爲政府章特設國務卿一條於約法中删去者卽原約法第三十四條規定之任命國預員外交在使之同意權及第三十五條規定之締結條約同意權其於原法之名另行增加者即增加條文關於特加之顧問院審計院及參政院之職權之規定並增加一條保護優待條件之效力統計交文共六十四條較原約法增加八條其憲法案之提出則先由參政院釐定提交總統然後由總統提交國民會議（卽立法院）云云報告後施愚邵章及寳熙均有討論大致對於起草案表示贊成末陳瀛洲謂第四章總目只書大總統將原案副總統删去而第三十五條忽又提出副總統似覺衝突以本員之見其標目不若仍將副總统三字加入且副總統己爲憲法中之不易機關卽將來憲法亦當規定在内故約法中亦可不必删去顧　云陳議員對於此事似屬誤會蓋副總統在憲法中雖爲法定必有之機關然副總統除代理大總統而外並無一定之職權故標目不必將副總統加入孫議長云此案在交到明己經表决然後交到起草委員會起草報告後只可討論大體現在討論己久可以交付審查諸君若有討論審查報告後尚有二讀三讀皆可修正現在此案交付審查由本席指定起草十五人於是指定嚴復曾彝進王學曾舒禮鑑王劭廉等十五人爲審查員遂散會 
[京報之三派人物說]  
　　將來擬設之國務卿一席徐菊人聞己允擔任關於新式政府之人物現正在種種物色之中外間所傳之人物衆口不一昨據北京某報所揭載綜合各說而更分别之約分三派兹照錄如左 
　　各部　甲　說　乙　說　丙　說 
　　内務　朱啓鈐　朱啓鈐　錢能訓 
　　外交　陸徴祥　伍廷芳　梁敦彦 
　　財政　張鎭芳　張鎭芳　周學煕 
　　陸軍　段瑞祺　叚祺瑞　段祺瑞 
　　海軍　劉冠雄　劉冠雄　劉冠雄 
　　交通　梁士詒　梁士詒　朱啓鈐 
　　農商　楊士琦　楊士琦　楊士琦 
　　司法　章宗祥　章宗祥　章宗祥 
　　敎育　嚴　修　嚴　修　董鴻褘 
此中丙說之錢能訓氏或由李經羲氏代之亦未可知但政界之風雲本屬變幻晨不測夕就三說中之人物從豫派徽派粤派三方面并觀之大約如左 
　　甲說豫派三人朱啓鈐張鎭芳嚴修徽派二人段祺瑞楊士琦粤派四人陸徽祥劉冠雄梁士詒章宗祥 
　　乙說豫派三人朱啓鈐張鎭芳嚴修徽派二人段祺瑞楊士琦粤派四人伍廷芳劉冠雄梁士詒章宗祥 
　　丙說豫派二人錢能訓朱啓鈴徽派三人周學熙叚祺瑞楊士琦粤派三人梁敦彦劉冠雄章宗祥派外一人董鴻褘 
　　此中丙說之錢能訓氏若由李經羲代之豫派即减却一人徽派卽增加一人洵爲自然之數而在此三派中爲其領袖掌握牛耳者在豫派則爲國務卿之徐氏朱啓鈐氏爲之參謀長在徽派則爲則爲段祺瑞氏楊士琦氏爲之參謀長在粤派則爲梁士詒氏交通部次長葉恭綽氏爲之參謀長云但未識新式政府之人物究竟屬於何人并此三派勢力之消長果爲如何也 
[各省官界人物志]  
　　調查之着手各省官吏可以兩大派包括之第一故舊派此派皆上年湖口變亂後新占勢力爲中央所信用其根蒂自與常人不同其地位亦日見穏固第二新進派此派皆革命時代發跡之人物其人又皆以學生居多數在前一二年間自謂區區一官實由鎗彈炸樂中换得來然至今己漸失其效力矣但此兩派人物無論經過何種時代皆欲一露頭角近日政府以澄叙官方爲政治上入手要着總統特於日前令内務部將各省現任民政長内務財政各司長及各路觀察使與夫曾交院部以司長觀察使存記人員姓名籍貫分别開單呈閱内務部己於日昨開列數單呈送總統府說者謂將有一番更動而以本省人做本省官者則無論何派人物不更動亦即須調任云 
　　更動之消息總統府消息各省都督不久必有一番變更此變更之發表將俟新内閣成立後行之據所聞奉天張錫鑾都督將調任直隷都督而奉督一缺以現總統府軍事處處長蔭昌接充並新内閣攺組之後周財政總長將出爲廣東都督而陸建章有爲四川都督消息然亦擬議之詞也 
[陸子欣將派充赴比大使]  
　　比皇前贈總統以頭等大勲章由駐京比使於月前呈遞昨悉總統以比皇贈勲爲中比友誼之特徴不可無以答之決計派大使賚大勲章前往比京呈遞比皇以酬贈勲之雅至大使亦决議以陸子欣充之不日卽以命令發表陸氏現駐瑞士命令發表後當即由瑞起程赴比不再返北京其大勲章則由陸隨員夏君賚比轉交呈遞云 
[雜評一（默）]  
　　平政院之將來今日之所謂派以地分以勢力分而非以新舊分也蓋今日占重要位置之人己盡趨於舊之一途故但可謂之舊派與舊派爭無所謂之新舊也 
　　政界既多舊派則所謂各總　各機閣均出於舊人可知各總長各機關旣多屬舊人則其所保薦之人亦多舊人可知然則平政院之組織將來祇懼各派紛進而巳有何新舊雜糅之足慮耶 
　　預測各派紛爭之結果其一徐世昌任事面紛爭卽定其二徐雖任事而紛爭依舊徐任事而紛爭即定者則其派自然消滅於將來政府之組織無甚關係也徐任事而紛爭仍不定者則政府一切之粗織均不堪問寗獨平政院一事之可慮也哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[組織未遑之平政院]  
　　汪院長之說帖平政院汪伯棠院長昨提出說帖一件於國務會議聞係關於肅政廳人員各辦法兹將其大　探誌於下（一）　於肅政廳人員優予俸給之辦法（一）　於肅政　規則之辦法（一）關於考核肅政人員之辦法凡三項聞孫總理己列入會議案内矣 
　　肅政廳之組織肅政廳含有特别司法機關之性質當局者鑒於革命以後官規廢馳仕途混雜苟不設法整頓其流弊將無所底止兹聞汪院長及莊都肅政史於日　謁見總統陳述意見謂該廳任用人員須從優給以俸薪以防流獘推其原因係由日前有一種論調謂前清御史台之攻訐成風得賄賣摺等情事均由養廉過薄之所致汪莊兩君深以爲然故有此等陳請 
　　懲戒會之關係文官懲戒會係爲懲戒文官之不法行爲而設充類言之蓋亦特别司法機關之種自平政院决議設置後此項懲戒會多謂其必須裁撤現唔政界人員云平政院之組織一時不能完備文官懲戒會旣係専爲懲戒文官而設目前尚不能即行裁撤但此說是否决定尚不可知誌之以　解 
　　肅政史之保薦平政院成立之後肅政史一職　經總統命令規定由各項長官及高等諮詢機關密薦任用其　薦規則並經飭令法制局編訂施行刻聞該局現己將此項規則編纂完備呈復總統核閱不日卽可公布探其内容所謂各項長官係指各部總長及大理院長而高等諮詢機關則僅指政治會議一　均他約法會議等均不在其列云又自保薦肅政史命令規定以來各部總長各省都督均有保薦昨大理院院長董康己密呈總統保薦謝遠涵等五人將來　可同時發表又近聞總統對於此項肅政史之人才擬網羅向負耿直之譽如江春霖趙炳麟趙啟霖安維俊等皆置於肅政史地位俾不肖官吏聞而知畏以收無敢枉法之效云 
[交通部整理車務之近情]  
　　軍人車照之限制四月九日交通部路政局致京漢津浦路局函云逕啓者案據京奉路局呈稱本年一月十四日天津東站站長凌蔭光呈稱昨晚第一次赴奉天特别臥車未開行之前適有拱衛軍顧問官舒鴻儀到站持甲種執照强迫换取頭等奉天票一張又差弁　秉衡取二等票一張又湖南檢察使參謀官楊文田取二等票一張當以軍用乘車及運輸執照暫行條例第十條並去年十月交通部頒發訓令以軍事告終所有乘車運輸執照均須遵守章程不准通融各節婉言　告詎舒鴻儀等置若罔聞一味恐嚇普謂軍情緊　該站長能否任此延誤如不照辦即用電話呈請大總統令示等語經站長取其名片暫收執照换給車票惟究與定章有違理合將名片二紙呈請察核等情當經函請陸軍部主持定奪旋准陸軍部飭據舒鴻儀楊文田等補繳半價車價洋元函送過部並謂楊文田既未持用合式車照换取通車車票該站長即應以違章拒絶乃旣允舒鴻儀换票於前復允該楊文田於後實屬不應爲而爲如既己肯爲通融事後復揑同報部以圖兩面討好　站長未免過於狡猾擬請查明嚴飭並分飭各路站　後無論如何恐嚇如查與定章不合　以不换爲準倘實有動武威逼各情本部自無不嚴行查懲等因查甲種執照如無陸軍部加蓋准搭特别臥車通車通車戳記並本部洋文圖章本不准乘坐通車現陸軍部既稱如查與定章不合當以不换爲準自當照此辦理除分函外希卽查照轉飭各該站嗣後如遇軍人未用合式執照要求换給通車車票無論如何恐嚇一槪不准通融换給以符定章而免糾葛倘實有動武威逼情事儀可電部轉逹陸軍部核辦是爲至要 
　　愼重生命之一斑交通部致陸軍部請令飭各師嗣後　械登車務宜將子彈退出函云逕啓者據京漢路局呈稱三月二十五日十二次車隊中有駐紮郾城縣之第八師二十九旅二營統帶劉廷傑麾下排長杜培德由郾城來京領餉携帶裝彈之槍一具誤觸機關彈中於胸由背後穿坐櫈飛出院外賴有同行兵弁劉桂林將該排長扶下順德府車站抬送美國醫院逾時而殞當經具報地方官及巡警共知爲本人失愼所致惟嗣後軍人往來車上應請轉咨通飭勿帶裝彈之鎗以免失事等情查軍人乘車隨身携帶鎗枝事所恒有惟旣非警戒處所自應將子彈退出卽必要時間亦宜將保險機關鎖以昭愼重此事關係自身與他人安危甚鉅相應函請貴部令行各師長轉飭所屬嗣後携槍乘車務宜將子彈退出以重生命而安車務具　公誼此致 
　　濫發免票之考核交通部路政局局長令滬寗鐵路管理局云據部字第一百四十九號呈暨免票簡表均悉此次查明前總管樸愛德所發之各等長期免票至一百三十餘張甚至某姓家屬洋行辦事人公司夥匠皆得享有此項權利並且准坐快車似此漫無限制實屬各路所無其一次用免票如何冒濫更不可知該路連年虧耗此亦一端　　　痛此雖洋總管職權以内之事而該局長漫無覺察亦有不合現在樸總管業巳去職應責成該局長督同洋總管車務總管認眞稽核分别去留設法收回以維路欵嗣後簽發各項免票應由該局長隨時嚴重考核不得稍有浮濫該路員司免票亦應從新稽核以免藉口並將整頓情形呈復爲要此令 
[北京報界對於新頒報律之進行]  
　　進謁内務部之談話報紙條例頒布後輿論界均以朿縛太嚴異常惶駭日前曾上書政府求解釋條文昨日報界同志會又公推代表李君慶芳康君士鐸烏君澤聲面謁内務總長說明困難情形朱總長因發知事憑照未能接見囑警政司長陳時利接洽所談情形與輿論界頗有關係兹述於下陳君與三君接洽後叩以來意李慶芳謂此次報紙條例中報界同人最疑懼者第十條第六項國會及其他官署會議按照法令禁止旁聽者此種規定以國會而其禁止旁聽者報紙不得登載前清報律亦如此規定及各國莫不皆然惟加其他官署會議數字其他官署如國務會議及各部會議情形報中多有記載者此種官署會議雖無禁止旁聽之明文當然不得旁聽伹關係普通政治問題中國報紙向有登載之慣例卽各國報紙亦未有不登普通會議之情形者若不加以限制的解釋將至并約法政治兩會議普通會議事件亦不能登載此須明白解釋者也又第八項攻訐個人陰私損害其名譽者前清報律原有此項規定但加以事關公益者不在此限新頒之條例並未提及譬如個人之行爲往往與公共機關有關係在報紙方面以爲事關公益個人方面則以爲攻訐陰私界限異常含混執行時亦多窒礙此又須明白解釋者也又條例中關於保押費一項報界中原無不繳之意但市面　條報界經濟困難較其他商業尤甚　籌七百元鉅欵實屬力所不逮　請大部格外體恤商艱於不違背條例範圍之内緩期執行實爲報界同業所希望若逼促太嚴與論界將不能維持實予外國人操縱輿論之機會至爲危險在北京各報均謹守繩墨主張穏健或因國勢在風雨飄摇之中對於政府之措施自不免多所原諒然自暴烈分子觀之或以爲事事袒護政府今政府對於報紙欲嚴行取締恐亦非國家之福此項條例昨警察廳己有執行命令務請陳明總長速予維持云云康烏兩君所談皆補足李君之言兹不贅述陳君答云朱總長對於輿論界向來維持至於諸君所懐疑之點如所遞公呈内所指第十條第四項關係外交軍事之秘密當然不能登載至其他政務如關係秘密自然有明文禁止如無明文禁止者自然非關係秘密報紙焉有不可登載之理第六項國會秘密會自然不能登載至其他官署會議如無官廳明文禁止者自然可以登載第八項攻訐個人陰私損害其名譽者個人與陰私乃係對待的事關公益自然不是陰私報界所遞公呈本部卽日解釋批行以免悮會所關於保押費條例中第三十條並未規定期限現在市面蕭條諸君所陳自是實情緩期繳納尚與例不背本部當通知警察廳辦理陳君普謂在京各報維持大局之意政府亦皆深知現在所頒條例其意固在將來以防後慮耳陳君並允將報界所陳請者一面明白解釋宣布一面知會警察廳傳逹部意云云三代表遂告别而退接洽後兩方面均甚滿足云 
　　將竭吳總監之原函報界同志會推舉代表至内務部接洽後擬卽再行謁見警察廳吳總監日昨由該會致函吳君兹將其原函錄下敬啓者本會同人公推李君慶芳康君士鐸烏君澤聲代表報界晋謁崇階面陳事件希俯賜接見並先示下接見日期無任　禱専肅敬請勛安報界同志會謹啓四月十三日 
[官塲報捷之文章]  
　　報告軍情陜西都督張鳳翽昨日有電到京稱陸軍陳旅長樹藩於初八日抵醴泉卽於城外察看地勢布置一切於本日十二鐘匪徒大股由乾州陸續來撲馬軍之馮隊佔據西玦商到兩村及楊宗寨匪之步隊向東北西南四面包圍幸官軍猛勇迎頭奮擊至五鐘時軍士悉赤身挺戰八圑三營營長嚴錫龍並七八兩圑營長曾繼賢等督隊同時普聲馳追匪勢稍却至六　　大敗斃死約計一千餘名奪獲馬匹鎗械無算十二日晨　匪衆復由趙村來撲官軍各營奮擊又斃三百餘名並奪獲鎗械　重等物匪向東北原竄去 
　　續獎軍官據陜督張鳳翽及民政長宋聯奎後先電告政府謂　陜白匪於本月八號在醴泉附近經旅長陳樹藩督隊痛勦大獲勝利並請將該旅長從優獎叙刻聞政府以該旅長原授少將擬加以中將銜並給予二等文虎等藉　獎勵大約日内卽可發表 
[鄂省實業界近事]  
　　水泥廠開辦之消息湖北大冶水泥廠因延欠日商三菱洋行借欵又因乏欵停工經日領與鄂當道交涉暫行發封嗣該廠總理程祖福向天津法國保商銀行押措巨欵繼續開辦鄂人以其將礦廠管理之權畀予債權者頗爲反對電呈總統院部力爭並保商銀行所派管廠洋員拒絶不准接收堅持廢約無奈程與保商所定合同曾經國務院承認碍難作廢爭之再三乃由保商攺派華人會同經理現己派定天津人蕭某爲該廠總管監察用項不日卽携欵來鄂開辦所有以前職員聞將全行更换即洋員技師亦不續聘其有蟬聯希望者寥寥至三菱欠欵指日卽須清結吕民政長以該廠卽日開辦自應派員前往啓封會同保存員將一切財産交割接收清楚昨特委任實業司技正段大成赴冶會同保存員張其藝辦理交代矣 
　　鄂官礦私約之披露前充湖北興國韓家山銅礦局委員張爕增在差未及一所耗費公欵數萬毫無成效去冬以經費不繼且由審計處審查得其報銷浮濫不勝指駁主張停工招商承辦所有未允核消之欵因得前實業司長屈恩波之力未曾追究本係從寛辦理及張猶不知足於今春赴滬大肆招搖謂彼係全鄂官礦代表有權招致中外商人承辦因與英美德商人合資之鑛務公司薛南根氏私訂合同將全鄂所有官礦權利悉讓與薛勘採而私索巨金之報酬薛亦查破其隠未允卽付巨金要求須俟來鄂與當道正式簽約後交付當時只給與些微利益兹薛據情函呈鄂省長約日簽定正約吕省長大爲駭異以商民鑛産猶不准私招洋股及借欵與外人合辦豈有以全省官鑛權利一旦授之外人之理張爕增以鑛局撤差人員揑稱官鑛代表與外人私立合同實屬膽大妄爲業令警廳將張拿獲暫行管押聽候查明嚴辦一面令交涉員照會漢滬各國領事申明張爕增未經政府委任與薛南根所立合同實爲非法舉動應行取消作爲無效並云上年交涉署曾照會領事圑請轉令各洋商凡關於湖北權利事項與華商人等訂立各項合同者非得官署承認槪歸無效以杜外人藉口又張爕增前辦韓家山銅鑛支用各欵　本署及審計處指駁未允核銷者爲數甚巨有無浮冒侵蝕亟應澈底清查特令實業司派科員蔡祖年認眞查算普調查其尚有經手未完事件與否及現存鑛局鑛砂物産逐一檢查清楚據實呈復以便併案究辦 
[鄂警官謀亂案之離奇]  
　　鄂省警廳消防隊長伍倫因通匪被逮一案迭誌前報聞警廳長崔振奎以伍涉嫌欵頗欲　全故仍暫押廳中　將併送軍法處訊辦雖該處催提亦不允許惟聞軍法處審訊各人前後所供案情頗屬離奇似謂係被伍陷害者軍法處長程漢卿以案情重大故將案内十餘人逐隔别研訊而該犯曾際雲等十七人每一提訊均代我們原無謀亂之心事所有册籍等項乃伍等唆令我等做的其意似謂伍誘令犯法以便報告拿辦得功此中情形非令伍到案對質不能明白也又一說云警廳拿獲曾際雲等之初由崔廳長一再審訊實與該廳消防隊巡長羅文賓相通擬煽警界作亂并與伍倫無關惟伍爲該隊長官失於覺察因而連帶被押廳中嗣將羅移交軍法處與亂魁李仁齋等同受列刑伍則仍押廳内詎曾際雲忽在軍法處翻供堅稱伍實爲衆主謀程處長核其供詞前後相反以非令伍到案對質不足以折服崔廳長則以曾代明明爲扳誣無對質之理由故不允送案現程崔因此大有齟齬之意云 
[蕪湖軍事紀聞]  
　　鮑使出巡皖南皖南徽甯各屬自白匪爲患後影響所及時有不靖之謠鮑鎭守使於前日返蕪擬親率精兵三連出發皖南各地巡閱聞己定於本月十五號由蕪起程 
　　取消通亂廬軍廬州夏叙堂旅長所部軍隊查有通亂情事日前並搜獲徽章多件夏旅長旋卽自行檢舉呈報倪督立派參謀赴廬會同鮑軍圑長王樹功將該軍取銷兩營軍裝悉數呈繳其餘一營係季圑長部下之兵並無不法嫌疑刻經鮑鎭守使調派第八圑駐防廬州故地方尚　安堵 
　　軍用品之搜查皖屬頻遭亂事凡潰散軍隊其服裝武器率皆隨地抛棄遺留民間鄕僻不法之徒恒藉以逞威擾亂且儲藏鎗械尤滋隠患倪都督特通令皖境官應從嚴搜查其辦法略分四項（甲）有自行報繳者則是其藏匿非出於有意請詰明其姓名籍貫聯業暨所藏之來歷審酌分别予以不次之獎以示優異（乙）其有經官家查獲者應將該民審酌從嚴核辦（丙）其有確因當時被迫脅而藏儲此時畏法不敢投繳致經公家查獲者免議（丁）自此通令之後各該知事務須認眞執行母得疏忽致留隠禍 
[蕪湖之生司界]  
　　行印花蕪湖商會刻以印花稅關係國課亟應早日實行特於月之四號開會討論進行方法各商咸以蕪湖地處長江中樞又屬通商口岸凡商業貨物之貿易與夫金融之流轉皆藉滬滇九江鎭江备埠爲挹注則蕪湖行用印花稅自當仿照通商大埠辦法以資一律此議多數贊成故刻己函詢滬漢各處採取辦法矣 
　　籌生計蕪屬之萬頃湖亡清光緒年間即經開墾廣種禾苗就中旗民所置實占多數光復後旗民顚沛逃亡流離失所至於今日該處旗民僅存一千八百餘人亟應設法維持倪都督刻興蘇省民政長會商辦法擬以萬頃湖旗民之産每年以一半提歸蘇省支配並將從前旗民生計機關四所先行擴充以維敎養昨己派員到蕪會同查知事　查矣　　購碼頭本埠租界刻正鳩工庀材大興土木大　年内可以落成蕪招商分局在己在陶溝之南購灘地十六畝爲將來新關下遷時建築碼頭堆棧之用該地係徽州同鄕會公産每畝價銀計七百兩云　　加房租蕪湖李氏市民前議一律增加租金三成各　客以連年災荒商業凋敝無力加租羣起不從李姓所派之劉慧之君到蕪與各所客集議數日終無結果日昨又假同芳公開大會由唐伯華君提議採雙方情形酌加一成衆遂表决 
[軍探埋贓陷害案之原委]  
　　杭州函云軍探胡錦堂（前作吳姓有　）埋贓陷害樓正芳一案兹經探悉胡之歴史及此案敗露詳情彚錄於下 
　　經過略史胡錦堂者紹興産也本一無賴光復後充當憲兵去年贛寗亂起省垣戒嚴其時吕戴之師長就憲兵營中選得胡等十人爲師部軍探厥後亂事救平即行撤消其六人仍回該營充當憲兵而胡及其餘四人由師長保送督府充當軍事偵探旋因種種不法經都督陸續斥革三人所留者祇胡一人不料此次希冀得功埋贓陷害而一旦敗露害人者適足自害耳 
　　敗露原因胡前在憲兵營時與樓正芳誼屬同寅（樓係憲兵營差遣）故與樓之同鄕東陽人王某（法政生）李某（成衣匠）住宿伊家此案所有証據如委任狀等皆係胡親筆瑱冩串通王李二人埋贓在内案發後樓正芳本己就逮後由吕師長將各件交樓閱看經樓認出係胡手筆當堂回明問官傳胡質証並將王李二人逮案訊問始據供吐陷害情形於是此中之眞相畢露無可掩飾矣 
　　訊明槍斃此案經吕師長訊明後卽晚報告都督當經朱都督以埋贓陷害法無可貸且省垣此種行爲業己數見不鮮此風斷不可長若不嚴行懲辦何以保衛人民而維治安故特面諭吕師長將胡錦堂按照軍法處以死刑所有此案從犯（即探線）王某李某第二人判以監禁己於日昨（十五號）下午執行在陸軍監獄署内將胡錦堂實行槍斃矣 
　　事後餘聞聞胡錦堂因充當軍採後並未破獲一案深恐飯碗不保故出此埋贓陷害之手叚非獨誣指樓正芳一人爲亂黨舉凡與王李二人相識之東陽人槪被誣指聞共有二三十人告密軍府幸其鬼蜮伎倆敗露尚早否則羅織無辜浙省將興大獄而人人自危矣現聞都督深知胡某所報不實類皆無辜故巳决計從寛辦理槪不株連倘有甘心從逆毫不攺悔者則仍當懲治云 
地方通信 
[鎭江]  
　　墾牧公司之先聲丹徒各山鄕荒地甚多兹有鎭紳王少南君邀集　志十餘人集　資本擬在前門外九里山左近設立　 
 
 
 

Page 7

 
 
收公司聞己擬定章程呈請行政公署立業矣 
　　開辦自來水紀事鎭江西城外一帶炊　洗浴一切取水爲贛蓋地方雖屬臨江而烟户資生尚覺遥遠經鎭入朱中孚李高裕等籌集股本擬仿照上海關辦自來水刻聞股本業經招足工程師亦己聘定刻日測量并己呈請警務長轉呈鎭守使縣知事出示曉諭以免居民悮會矣 
[揚州]  
　　捕獲黨人偵探十四日揚州游緝統領馬玉仁督探在於鈔關城外盤獲李得玉鍾惟標等四名當卽帶營訊問據稱係黨人委派來揚偵探情形者刻己移送縣知事署訊辯矣 
　　飭查秘密人物陸軍第七十六混成旅長張仁奎現奉都督令以密謀三次革命之黨人現派第二三流人物至通州揚州等處視察情形應卽嚴爲防範等因張旅長奉令己派旅部各探員嚴行查捕並令各圑營加意防範 
　　商業學堂近狀揚州南河下商業學堂自前合一中學校長劉君屺庭創辦後校中専門敎員頗爲缺乏現惟聘得江南高等商業學校師範科畢業生戴於劉敎授商事要學其餘均非専門人材以故有志研究商業者頗有美猶有慽之歎云 
[蕪湖]  
　　縣知事徴集出品巴拿馬賽會爲期不遠各省均己紛紛採辦出産陸續起運蕪湖查知事刻在署中附設出品會陳列所連日召集晨工商學各界　　一切并徴集各種出品云 
[安徽]  
　　審計處監督官署用欵昨皖督准審計分處面送北京審計處擬訂各官署購用物品與商店預約章程大致爲節省經費起見仿日本辦法凡官署購物預計普通應用物品若干年度以内略數幾何令該商店開具價目清單送由審計處核閱再與定價此後卽以爲標凖無論價值漲落本年内不得獲更並訂報告表式一紙到署當卽令行所屬各官署一體遵照矣 
　　全椒請抽路價之批准皖屬全椒縣地瘠民貧凡地方應行舉辦之事籌欵異常棘手現聞縣知事擬仿照滁縣成案抽收鐵路之價藉濟公需昨特上呈都督當奉批准惟以抽收路價多寡之間無憑斷定應令行滁縣查復核辦 
[山東]  
　　龍口市面之近狀龍口一鎭商業向不繁盛市面冷落異常每至隆冬必有封閉海口之虞船舶營業皆裹足不前自奉部令龍口開闢以後於是各埠有力商家咸前往組織公司或包租房屋或購買地皮自行建築大有爭先恐後之勢刻下閑房盡爲商家所居如某號包建樓房者業有十餘處修理整齊裝飾華麗將來發逹可預决矣 
　　淄川煤油之重興淄川縣舊有福祿等煤井前曾開採後經停辦現有商人周子安擬集股本再行開採請鑛師勘騐鑛地確有煤油存蓄其内現己招股並繪鑛地情形以備呈請官府立案開辦 
[雜評二（默）]  
　　軍官强索車票事車長不能執定章以堅拒軍官之强索車票而責之是也若因旣通融於前而即責其不應報告於後并斥爲兩面見好指爲狡猾則未免過甚矣責車長以不能堅拒車長固無詞而彼大言恐嚇强索車票之軍官反無一言斥責又豈事理之平耶倘必待動武而始認其爲威逼不將從此多事耶總之軍部對於軍官固宜盡愛護之職特不可有所偏護而滋長軍人驕縱之漸近來軍人之驕縱巳彰彰矣可更從而張之耶 
　　或日兹事雖小亦所謂陸軍派與交通派衝突之小影也此說殆出於臆度吾不信焉 
　　軍探抛贓圖陷案軍探抛贓圖陷案非特杭地有之各省亦時有之然而各省之長官鮮聞有嚴懲之者非特不嚴懲且從而爲之開脫焉或更爲軍探所愚以遂其圖陷之意焉以故軍探敲詐誣害之風益甚小民幾日在危險中而不得旦夕之安此豈維持治安之道耶今浙督毅然以胡錦堂鎗斃而不稍假借眞所謂保全不少也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於海門僞造鈔票案之呈文]  
　　滬南警察分廳長呈報省長云案於本年三月三十一號准淞滬警察水巡隊片開奉督辦淞滬水陸警察事宜薩令飭將偵探婁子雲在海門查獲僞造鈔票人犯証物送文滬南警察分廳收訊等因相應將僞造鈔票人犯田仲春一名並證物片送查收訊究等因到分廳准此當即發交司法科妥愼訊押嗣據訊得田仲春僞稱由徐金堂介紹與楊體乾雇往海門僞造紙幣先在股東陳康生家僞造大清銀行五元紙幣三百張造成顔色不對燬去嗣又僞造交通銀行十元鈔票尚未印好卽被查獲等語正擬具報間四月二日據看守巡警報稱據在押田仲春聲稱前供之田仲春實係假名眞名與那嶺崇義日本冲繩縣人並非中國廣東人等語當以該犯旣據聲稱係日本國籍復經提出詳訊據稱實係日本籍民並無虚僞等語察核該田仲春所供姓名籍貫旣經變更是否畏罪諱飾殊難懸揣但旣據聲明係日本國籍自不便按照通常罪犯一律訊辦當即電報督辦轉詢駐滬日領該田仲春即與那嶺崇義確係日本籍名卽奉督辦派龔稽查長到廳傳諭飭將該犯田仲春即與那嶺崇義逕解日本總領事舘核辦等因遵於四月二日下午五時將該犯田仲春卽與那嶺崇義一名逕解駐滬日本總領事館收訊在案查陳康生等膽敢雇用外國籍民僞造本國通用紙幣實屬不法己極現陳康生等旣均在逃未獲若不嚴緝究辦值此紙幣恐慌時代影響實非淺鮮除將起獲證物留廳並派飭警探嚴緝在逃之陳康生等務獲究辦及呈報都督上海鎭守使督辦外理合將辦理情形備文呈報仰祈鑒核俯賜通飭各屬一體嚴緝在逃之陳康生等務獲解究實爲公便等語現聞省長己通令所屬一體查緝矣 
[軍人誘獲陳元升續紀]  
駐紥製浩局第十三圑軍人於本月十三號在滬楓車站誘獲陳元升一名謂與黨案有關解請鎭守使署訊辦各情曾誌昨報兹又從軍界方面探得種種錄下 
　　誘拿之手續陳元升自與駐防製造局之第七旅十三圑第二營五連兵士張瀛州識面後詢悉張現充軍人格外優待時邀張前赴滬北遊玩閒談之中微露該黨宗旨張探悉陳係黨人佯與周旋陳並不疑忌遂卽先籌洋一百元付張托其賄賂同營中人許以如能事成可得高貴職位而張自得賄洋之後卽報告臧旅長奉諭設計誘緝張乃邀同第一營二連副目王福偕往陳處叙面哄以王福亦表同意於是陳益信以爲實乃與張王二人商議舉事辦法張等遂約陳於十三號午後至滬杭車站窺探軍容張王二人以陳旣約定南來當即回營報明預備緝捕而陳屆期果至車站附近啜茗遂被拿獲 
　　初次之訊問陳元升捕獲後卽由臧旅長解送鎭守使署發交軍法處禁錮昨經王軍法長提訊陳初不承　嗣傳到兵十張瀛洲副目王福對質証明如何給予賄洋如何托其運動並商議起事各節陳乃 
　言無詞惟詰其究授何人主唆則不肯供出遂命還禁候再復訊核辦 
　　旅長之獎勵臧和齋旅長以第一營二連副目王　第二營五連兵士張瀛洲均不受煽惑尤　將所受賄洋如數繳呈並將陳元升設計誘獲殊堪嘉尚業巳議定犒賞洋五百元並各記以排長升補遇缺即行委任昨己將拿獲黨人情形及獎賞各節呈報第四師楊師長查核矣 
[劉總長由閩來滬之先聲]  
　　駐滬海軍司令部前日接到閩省來電以海軍總長劉冠雄現由袁總統電飭赴京候命故須於日内由閩乘坐應軍艦先生行赴滬暫駐上海海軍司令部與鄭鎭守使商辦要公事畢卽須晋京希卽預備駐宿之處云云昨李鼎新總司令己預備行轅約明後日准可抵滬云 
[停寄陜省密電]  
　　豫匪白狼竄擾陜省迭陷城池勢頗猖獗前日本埠電政管理局接到交通部郵傳局通電略謂據陜甘管理局電呈陜省戒嚴所有陜省來往各報現經都督民政長委員住西安局檢察方能發寄所有各處致陜省密碼各報應請暫停等語除分電各省管理局查照外希即遵辦云云 
[籌議印花稅勸懲方法之通令]  
　　上海縣知事昨奉江蘇省行政公署與國税廳　備處通令云案奉財政部令開案查印花稅法早經公布所有實行期限業己電飭照辦在案其關於第二條第類及第二類有銀錢收據支取憑摺以及匯票期票各種之規定應由各官銀號切實奉行一律貼用印花以期稍裕稅源現在國家預算己例印花一類發行之方専恃各官錢號爲之提倡合行令飭該民政長飭查該省銀行所有出入摺據以及匯票期票各種是否照章粘用印花並希隨時飭令照辦如有意存觀望故爲推延者務必懲勸並施以期逐漸推廣仰卽查明呈報本部備查等因准此查各銀號出入摺據以及滙票期票是否照章貼用印花須由各處商會隨時勸導切實奉行除分行外合亟訓令該縣即便傳知各該商會派員來省務於陽曆二十四齊集省公署籌議懲勸方法以策進行母稍違延 
[學生會演說紀要]  
　　前晚寰球中國學生會請張剛父君演說楊仲馨君主席張君謂急救法係防患未然之學術人人應得而知之然必先言生理之作用以明醫術之根原於是將壁上所懸人體諸圖自上而下由外逹内逐層細講極爲明晰此爲第二次演說僅述槪略俟下期續講再諭急救諸術末又謂近閱德報紙云有某醫士攷得蝙蝠之性喜食蚊虫曾在鄕間賃屋聚蝙蝠甚多取其所遺糞而用藥化騐能顯出無數蚊虫因知蝙蝠善啖蚊類平均每頭可食五百之數實爲有益於人之物願諸君勿傷其類云說畢復由楊君仲馨道謝而散 
[女靑年會之音樂會]  
　　本日（十八號）中國女靑年會假座四川路靑年會開音樂會並有影戲及外國食品定於下午開會所陳食品均係學生所製入場劵每人六角學生三角食品劵三角有志音樂者盍往試之 
[敎育會定期選舉]  
　　上海縣敎育敎會會長及各職員向例一年一選今又屆期定於本月十九日（即星期日）在尚文門内一粟菴舊址該會事務所舉行攺選昨己致函縣公署請洪知事屆時　會監督矣 
[海驗契亦以四月底爲止]  
　　上海縣知事公署昨日布告云案查騐契一事部定上年十月一日辦起以六個月爲限扣至本年　月底己爲截止之期上海一縣當因特别原因至本年一月一日始行開辦如照六個月計算須六月底截止嗣奉國稅顧籌備處沁　驗契限期原定三月爲止現奉財政部　展限一月以四月底爲止等因奉經布告並將本縣特别原因詳請仍以六月底爲止呈請核示在案頃奉國稅應虞電開呈悉前據該縣呈請緩辦驗契本處並未核准部令展限一月以四月底爲止事關全省該縣未便獨異仰仍遵照電令辦理等因奉此合行布告各業户一體知悉本縣驗契期限己奉令四月底爲止務當於四月底以前趕速呈驗倘再遲延轉瞬屆滿致受懲罰勿貽後悔切切特此布告 
[調查户口之開始]  
　　内地調查户口編訂門牌一事由滬南警察分廳長令飭各區定期十六號舉辦己誌前報兹悉近兩日來各警署均己着手進行如西門外二區境内壽祥里一帶及老北門内二區一分署轄境與九畝地等處均由各該區選派熟諳南方語言之員警挨户編查頗爲詳細云 
[鎭守使注意難民]  
　　上海鎭守使鄭汝成君以難民過境人數衆多值此黨人狡謀百出之時難保不乘機混雜滋生事端昨特函致江蘇韓省長請飭江北各縣知事設法禁止難民出境並飭上海縣知事滬南警察廳此後如遇難民過境應即押送回籍母任逗遛以昭愼重昨洪知事崔廳長己轉飭所屬一體　照矣 
[再誌城濠基地之國有]  
　　上海城濠基地由中央政府收歸　有並派委員陶湘來滬清查由鎭守使鄭汝成　令知工巡捐總局長朱君赶將城濠基地及民間己經繳價承買各户并畝數若干與陶委員會同清查在案兹經陶君查得城濠工程北半城將次竣工而南半城方在興工之際須俟完工後逐一清丈以明實數昨己與朱局長商定先行詣勘詳清俟完工後再行造册聞自此次收歸國有之後凡繳價承買各户須將契據等件重行更换方爲有效云 
[再紀物産會之預備]  
　　美國巴拿馬賽會蘇省出品恊會上海分會之物産會定於五月一日在大南門黄家闕路貧民習藝所舊址舉行巳紀前報兹悉該會長上海縣洪知事己函致工巡捐局長朱君從速撥派工匠前往修葺俟竣工後先於四月二十一日將現設南商會之分會事務所遷入以便與各界征集出品人隨時接洽云 
[函送車照樣紙]  
　　工巡捐局朱局長昨致滬南閘北兩警察分廳函云案查故局前因車捐一項恐有偷漏曾請貴廳長分飭各區署轉飭地叚崗巡隨時稽查並附三月份各車執照樣紙以備核對在案兹届四月所有捐發車照除馬車及自用包車仍用白色外其餘一律均用黄色附上本月份各項車照共九紙仍希查照轉飭各區分别嵇核母任偷漏實級公誼 
[公廨移傳地保之周折]  
　　公共公廨昨派中西包探各一名至上海縣公署投送會審官　君公函以坐落外虹口塘山路有地一方二十三保十圖地保陳學文邢洽生卽邢慶華不肯簽字請傳交該探帶廨飭遵等情洪知事以此事本署無案可稽來函又未詳叙該保應否簽字所請交探帶廨之處礙難照辦當卽發給回片諭令來探先行回覆候函請關會審官查示案情一面飭傳該保到署詢明實情再行核辦 
[縣知事批准創設驗宰公司]  
　　商人陳巽倩秦雲山徐仰山李慶鍔等至上海縣公署禀稱創設滬南衛生騐宰公司驗剔病牲環請給示立案以資保護等情昨經洪知事批答云呈及簡章均悉該發起人創設衛生騐宰公司爲裨益公衆愼重衛生起見事屬可行惟營業雖屬自由要以不妨碍他人之營業爲主旨務望善體此意勿事壟斷並希照章註册所請給示之處應俟公司房屋落成開業有期再行核給可也 
[美租界又出刦案]  
　　美租界北江西路桃　坊二　第一百五十四號門牌婦人某姓家於前晚八句　鐘　來匪徒數人以問信爲由人内將氏扭住突出手鎗嚇禁　張强將手臂上之金絲鐲一對捋去各匪匆匆逃逸遺下手鎗一支事後由氏投報捕房捕頭派探前往查勘一週即將手鎗帶回捕房禀明捕頭諭令嚴緝盜匪務獲究辦 
[盜匪搶物傷人]  
　　周增林昨至地方檢察廳禀稱家住浦東前晚有盜匪多人來家搶去銀洋衣服不少爲此開單來案具報並有傭人葉謙茂被盜毆傷各匪去後遺下雨傘兩柄柄上均刻有姓氏請求查緝汪廳長以葉謙茂旣被毆傷諭令送案騐視一面飭派法警下鄕吊取匪遺雨傘來廳查閱以便移請警廳緝拿臧匪嚴究 
[從犯幸未逸去]  
　　劇盜廣東桂林（卽劉桂生）前因糾黨持械在華界犯刧經一區三分署偵探王錦鶴設法拘獲送署收押旋被脫逃事爲滬南警察分廳崔廳長查悉以該署員袁慕禹異常疎忽飭將週番宋啓瑞門崗周雲仙先行送廳收押一面着限十天將廣東桂林務獲解究違干比究在案兹悉當時與廣東桂林同被查獲之王根全（綽號黑皮根全）送署收押後並未逸去業由袁還員備函送往　廳請爲究辦崔君查得王根全専與桂林爲伍犯案纍纍着卽嚴加收押仍候緝獲桂林到案一并澈究 
[妓傭聲訴借欵之原因]  
　　婦人周王氏前投地方審判廳禀控老北門内計家弄俞宏記扇作主俞小弟不還借欵一案昨由推事官董永昌君開庭辯論被告因事不到據周王氏訴稱蘇州人年四十五歲在妓女花寳寳處爲傭婦於前年冬間隨同花妓進城在邑廟中聽書俞亦在彼始行認識嗣後俞來裝過乾濕二次欲與氏結爲兄妹氏答以相好出於至誠何必結義於是氏遂與俞姘識租賃六馬路吉慶坊三百九十六號門牌後樓同住當年十二月二十日俞向氏借去洋三百元言明一二月即行歸還彼時並無契約不料借去之後數月一面氏一日進城與俞途遇向索無着氏與之拚命俞卽央出沈洪山作中出立契約一紙息摺扣給氏收執言明去年六月如數歸還至期向索一味延宕至去歲舊曆十二月間氏又向之索討詎俞頓忘前情將氏毆傷頭面等處己奉檢察廳將俞收押懲辦現在期滿釋出仍置借欵於不願氏不得己來案請追契約息摺呈案並由證人沈洪山證明立契情形原告所延律師金鴻翔亦卽起言此案原告執有契摺並據証人證實應請堂上缺席判决董君主張再傅俞小弟到庭訊斷諭令沈洪山具證明切結呈案旋即退庭 
[未婚妻之惡感]  
　　潘連庚前日偕妻母盧陳氏扭吳阿毛至警署控拐伊未婚妻小妹桂當移檢察廳預訊之下因小妹桂堅稱不願嫁潘判暫發慈善圑寄養所留養候再核辦 
[至親大起衝突]  
　　駱雲波之女許與劉萬興爲養媳由張寳華洪孫氏徐劉氏爲媒日前因駱將女領回不放劉偕伊妻劉李氏邀同媒証向駱理論致起衝突當由一區一分署巡警一併拘送檢察廳請爲核辦 
[逼良爲娼]  
　　松江人朱梅生之十七歳女兒阿媛因雛齡失恃由其父於三歲時出繼與同鄕婦人張淑貞（卽張氏）爲義女詎張氏將女撫養長成後卽逼令爲娼攺名謝素秋先在普慶里鋪設房間後遷精勤坊懸牌應徴近復押入浙江路偷鷄橋財神弄内爲雉妓前晚正在南京路一帶招攬狎客適被女父遇見訽悉前情以張氏不應將女押娼偕女投報老閘捕房派探王梅生前往老閘顧家弄一百十三號門牌將張氏拘押昨晨解至公共公堂先由原告偕女投案訴明前情求究質之張氏供詞狡賴關讞員商之英領康君判女先交其父領去張氏押候下禮拜一再訊 
[徐廳長分别獎勵]  
　　閘北徐廰長因二區二分署署員姜匯清巡長徐敬巡警宋炳榮等查獲黨人李華龍出力昨特傳諭分别記名遇缺推升又三區二分署長警日前追獲搶刧浦東范家宅之盜犯劉春富等七名並起獲原贓亦經廳長分别獎賞以示鼓勵 
[巡警因公受創]  
　　叉袋角一區二分署巡警劉俊元本月十四夜在崗時因忽起暴風吹倒某姓家墻　壓傷該警右股傷勢頗重徐廳長以劉因公受創飭送仁濟醫院療治給發醫藥費洋十元以示體恤 
[假見證押三日]  
　　英美工部局電氣處西入揩証薛小毛吳正有控工匠徐炳泉王德榮薛和尚曹生祥在百老匯路棧房内串竊值洋七百餘元之電線等件迭經公共公廨訊押候查在案昨晨復經中西官研訊之下以原告所控証據不足判徐等四人各交五十元人洋並保關釋如在六個月内犯案卽令保人賠洋五十元判畢復向見証薛小毛諭日爾爲見証因言晤前後不符致費許多手續如爾之謊言欺騙按照英國法律應處一年至七年之禁錮今姑從寛押爾三月以示薄懲諭畢卽飭中西探帶下收押 
[利上加利之口實]  
　　李竹吾因惲瑾叔不理借欵銀九千二百九十餘兩及壓年利息控經公共公廨於前晚傅訊原告延律師上堂請追並據供稱前欵被告於前清光緒三十二年六月間在漢口商借立有親筆字據被告本欲商借銀二萬兩因我經濟不裕故祇借九千餘兩迄今多年本利不付是以控追質之被告延律師到堂辯護並稱前欵係被告爲　代借無代償之責任况原告於每年利上加利亦屬不合故此案最好請送商會理處俾得持平云云孫襄讞判被告交原保候再訊核 
[控案暫行註銷]  
　　巳閉德祥錢莊夥友湯載如黄善香因該莊不理倒欠揚州德裕錢莊及本埠三泰號等各户存欵被控迭經公廨訊據供稱伊等並非經理實是跑街夥友該莊係由莊主潘慶亭自行經理祇因虧倒各户存欵後潘避匿不出故由各債權人屬令將人欠欠人之服清理不能擔負償債責任判各交人銀並保候核在案兹因有衡餘洋紗號主紹興人金雨蓮結欠該莊往來銀七千餘兩延不理償故湯黄二人倩代表律師控奉公廨於前晚　訊原告律師上堂請追訊之被告亦延律師到堂代辯並稱湯等無原告之資格且己由該莊經理潘慶亭借去值價洋四千餘元之金珠飾物應請傳潘到堂質証聶襄讞因訊據湯等不愿負該莊理賬之責卽不能爲此案之原告遂將控案暫行註銷被告交原保候各債權人舉定德祥莊理帳人再行禀明公堂聽候訊追 
[典守者不得辭其過]  
　　招商局七號貨棧内失去點銅錫值銀一千二百八十五兩報經捕房飭探往查似非外人所竊遂將管棧人王玉生經華堂張祥彩等拘解法公堂請訊經張同供鎖匙係王玉生經管如何失竊不得而知王供是晚將棧房門落鎖回家不知被何人將鎖開去入内竊物商人管棧己歷五年决不敢作此監守自盜之事聶讞員以王雖無自竊實據惟責有攸歸不能辭咎判交人銀兩保限令如數賠銀經張開釋 
[法租界火警]  
　　前晚十一點三十分時法租界吉祥街十一號門牌裕源五金店樓上起火延燒恒德烟膏店義生押店裕愼錢莊高發記布號等樓面五間惟店面尚存事後捕頭查得該店保有火險銀一千五百兩飭探將店主竇小齋傳入捕房聽候查明起火實情再行核辦 
[一波未平一波又起]  
吉和誠洋紗號主黄吉人因與經理羅葆楨推諉不理虧欠日商日信等各洋行定貨銀兩被控公廨迭經訊明判各交人銀並保限理嗣因無保押追在案兹因另有結欠誠德錢莊往來銀一千七百二十九兩零亦被控經公廨於前晚訊追因據原告律師聲請展緩判黄另案還押展期至下禮拜二再訊 
[木匠之惡鬥]  
　　滬西曹家渡附近東京路四十六號門牌盛慶記木作場廚司邵廣富及木匠袁再林夏阿四控周張勳范阿林楊文生及在逃之同作木匠張雲行兇打傷等情昨晨由探陳永康將周等三人拘解公共公堂請訊先由原告邵廣富供稱昨晨因在逃之木匠張雲與我爭先煑菜一拳將我鼻子打破故由同作工人將張扭訴帳房詎張心不甘服復糾同被告等十餘人各持木棒坭刀尋仇行兇致將袁夏二人毆傷幸我睡在帳房内未遭毒手云云復經作場主盛慶記見証邵廣發李阿大等先後上堂証明當時行兇情形並稱袁夏二人受傷甚重現由捕房轉送醫院療治質之周等三人供不承認關讞員與英康副領事判周還押范楊二人各交一百元人洋並保候原告傷愈再訊如果臨訊避　即由保人賠洋一百元 
[兩敗俱傷]  
　　昨有甲乙二人在漢璧禮路不知因何衝突互相兇毆均傷頭面由一千一百五十一號華捕查見併送捕房捕頭飭送同仁醫院療治候再查核 
[塌車撞壞人力車]  
　　張阿二昨拖塌車至西華得路撞損某號人力車由三百三十七號印捕杳見一併送入捕房候禀捕頭核辦 
[檢驗員易人]  
　　地方檢察廳檢驗員吳再薌擬就浙省法醫傳習所敎員之職特向該廳禀請辭識業己邀准遺差由汪檢察長　調閘北第二初級廳檢驗員沈錫慶接辦沈己於前日到廳辦事 
[私售硝磺]  
　　浦東鄕人楊金榮前日携有硝磺一包擬赴南市王家碼頭德順花炮店消售携至途中被硝磺局巡丁查見扣留拘至一分署飭楊罰洋五元釋出證物由該巡丁帶回充公旣由該署員派探往傳店主適又有虹口小工陳阿寳亦將硝磺一包向之求售正在議價遂將店夥倪錦文與陳一併解署問明違禁屬實留候併解滬南分廳司法科究懲 
[查獲烟犯]  
　　一區三分署前日查獲販土犯朱生森抄出烟土六包並獲私吸洋烟之僧人自源又二區查獲張龍海陳叔英王有福陳金生楊貴同戴朝平等六名抄出烟膠六兩土五十七兩又二區二分署查獲煙犯張木生一名先後解送檢察廳預訊核辦 
[小孩來歷不明]  
　　住居七浦路九號門牌之婦人孟李氏家藏來歷不明小孩被探石金榮查見將氏拘獲並將藏匿之三歲男孩長根五歲男孩根生一併解入捕房分别留押昨晨解至公共公堂並將抄出之賣契等呈請核究訊之李氏供稱根生係住居江灣之顧姓寄養長根係是義子不敢販賣王襄讞商之英哲副領事判兩孩暫留濟良所李氏押候下禮拜一查明再訊 
[交涉署之佈告]  
　　駐滬江蘇交涉公署於四月十六日特出佈告云本公署一切呈批均牌示二門許具呈人進内閱看公役人等如敢阻擋需索并准指告以憑嚴究 
[通社宣講社開會]  
　　通俗宣講社定於十八日（卽今日）假座大南門外中道橋南貧民半日學校開第四十四期宣講會請王立才袁頌豐汪穉生葛雲韶諸君　會宣講場中設有施種牛痘處又有講品分贈凡各界往聽者槪不用入座劵云 
[尚賢堂之星期會]  
　　明日星期下午四時半法租界寳昌路尚賢堂敎務聯合會開會聞請哈同花園講經主任月霞禪師演說佛敎之希望該禪師邃於佛學長於演說想届時必有足以饜人聽聞者 
[公共公堂瑣案]  
　　過犯胡阿桂竊取奚眞侯秀眼鳥一只及蔣仁生之銅香爐由探李阿三查獲弔到原贓昨晨解經中西官訊明判押四月期滿帶堂再核惟原告奚眞候不應將鳥關閉籠中失其自由命當堂開籠釋放將籠給領完案 
　　匯豐銀行大班西人之汽車夫余忠才因與己歇大司務之妻陳王氏口角爭論遽將煤爐上之滾水一罐向氏澆潑以致　復頭面被控捕房昨晨拘案經中西官訊判押候原告傷愈再訊 
　　住居三泰弄七百八十八號門牌之婦　高李氏因將十八歲買女吳友鳳逼娼由隣人侯阿清報由捕房將氏與女查獲昨晨解案訊供狡展判女留濟良所李氏押候下禮拜一查明再訊 
　　天津婦人韓王氏與女韓帶子將伊夫韓交坡用刀砍傷身死由捕拘押訊供不認判押候查究在案昨晨復訊因仍狡賴判一併還押候下禮拜三再訊 
[法公堂瑣案]  
　　法捕房以各花烟間之妓女在途拉客最爲惡俗故飭各探捕嚴行查察在案前晚由探拘獲縱令烟妓拉客之鴇婦陳王氏楊氏　解送法公堂禀稱陳王氏縱妓拉客且未領照訊之王氏等同供巳後不敢再犯求宥判各罰洋五元充公陳王氏着卽補領捐照 
　　陳松林前投法公堂控稱荳腐店主黄錦昌虧欠荳價洋六十五元向收延約等情判黄交保限理在案昨陳禀稱黄托人情商先還洋三十元餘欠分期拔還商人己允求請銷案聶讞員准如 
 
 
 

Page 11

 
 
所請 
　　流氓范金山與同黨祁田元積有仇隙將刺刀一把私藏祁之床下由辛昌泰報告補房稱祁有行刼情事飭探將祁拘入捕房查無行刧實據後又查明係范辛二人誣陷當卽一併拘解法公堂請究讞員以范辛祁三人均非善類判均拍照一紙逐出租界雜評三（訥） 
[陜西停發密電]  
　　前數日白匪之計畫由孝義西趨　屋乾州置西安不一顧似將從鳳翔竄入甘肅方謂陜省可脫雖白匪之禍矣乃不謂旣陷乾州而後忽又折而東陷三原以直逼西安之北故省城刻又告危白匪之意果何在耶豈以鳳翔等處有隴軍扼守而不敢西竄耶抑白匪之出奇以圖西安耶是二說皆不可知惟觀電局飭令停發陜西密電證以白匪近來之趨勢則知陜難固未己也 
　　或日張督連次軍報今日曰斃匪千餘人明日又日斃匪數百人白匪人數雖衆不難殲滅無餘也何催之有焉 
要件 
[修正知事試驗條例]  
　　第一條知事依本條例試驗及格者任用之 
　　第二條凡年滿三十歲以上具有左列資格之一者得應知事 
試驗一在本國或外國大學或専門學校修法律政治經濟之學三年以上得有畢業文憑者二在本國或外國専門以上各學校或本國法政講習修法律政治經濟之學一年半以上得有證明　並曾辦行政事務滿二年以上者三曾任簡任或薦任文官滿三年以上者四曾有與簡任或薦任文官相當之資格壓辦行故事務滿三年以上者五曾有與簡任或薦任文官相當之資格在本國或外國専門以上各學校或本國法政講習所修法律政治經濟之學一年半以上得有證明書並曾辦行政事務滿一年以上者六不具前一二三四五各欵資格而國務總理各部總長各地方最高民政長官特送試騐者本條例規定之簡任薦任文官凡曾任實缺或署缺者適用之有簡任或薦任文官相當之資格凡從前候補候選及舉副優拔就職者適用之　歷辦行政事務凡任差或署缺者適用之 
　　第三條雖具前條第一至第六各欵資格而有左列各欵情事之一者不得應知事試騐一曾受褫奪公權處分尙未復權或受褫職處分未滿二年者二品行不端曾受紳民控訴查明屬實者三虧欠公欵尚未繳清者四侵蝕公欵者　　第四條知事試騐之次第如左一甄錄試二第一試三第二試四口試 
　　第五條甄錄試之科目如左一論文 
　　第六條第一試之科目如左一現行法之解釋二國際條約之大要 
　　第七條第二試之科目如左一關於地方行政之策問二設案之判斷三草擬文牘 
　　第八條口試之科目如左一就地方民情風俗習慣設爲問答二就其經騐設爲問答 
　　第九條凡甄錄試落第者不得應第一試第一試第二試落第者不得應口試 
　　第十條試驗之各科以平均滿六十分者爲及格 
　　第十一條及格之試騐以平均滿八十分以上者爲甲等七十分以上者爲乙等六十分以上者爲丙等 
　　第十二條取列甲乙等者依知事任用條例辦理取列丙等者送人地方行政講習所肄業俟學有成績再行分發 
　　第十三條知事試騐以試騐委員會行之 
　　第十四條試騐委員會以左列各員組織之一委員長一人二主試委員二人三襄校委員無定　四監試委員四人至六人 
　　第十五條委員長以内務總長或各部總長由大總統特任之 
　　第十六條主試委員以院部簡任文官或曾任地方行政長官之富於學　經騐者由大總統任命之 
　　第十七條襄校委員由内務總長於左列各員中開列經由國務總理呈請大總統派充之一院部薦任文官二院部所屬各局薦任文官三曾任地方官富有學識經騐者 
　　第十八條監試委員由内務總長於左列各員中開列經由國務總理呈請大總統派充之一總檢察廳檢察官二高等檢察廳檢察官三地方檢察廳檢察官 
　　第十九條試驗委員會以每届試騐事畢解散之 
　　第二十條關於試驗之預備及補助事宜由内務部辦理 
　　第二十一條知事試騐舉行日期由内務總長以部令定之 
　　第二十二條國務總理各部總長暨各地方最高民政長官認爲有富於政事學識或政事經騐之人得出具保薦文送請内務總長准免試驗 
　　第二十三條依前條規定保薦者其保薦文内除開明姓名年歲籍貫外須就左列事實之一加具切實考語一有何種政事學識須檢送其著述二有何種政事經騐須列舉其成績伹保薦人員具備前二欵資格者得兹列之 
　　第二十四條前條保薦人員由内務總長覈明彚交主試委員審杳會同委員長决定之伹委員長得委任襄校委員助理審查其審查决定仍須試騐者不適用第二十五條之規定但得免其甄錄試 
　　第二十五條經前條主試委員審查會同委員長决定免試者由委員長具呈經由國務總理呈請大總統核准 
　　第二十六條應本條例之試驗及格取列甲乙等及核准免試者得任爲行政公署之薦任官 
　　第二十七條本條例之試行細則由内務總長以部令定之 
　　第二十八條本條例自公布日施行 
 
 
 

Page 12

 
 
   
 
 

Page 13

 
 
   
 
 

Page 14

 
 
＋自由談 
游戲文章 
[代及第落第各縣知事致投稿諸君書] [  了靑]  
　　自由談投稿諸先生執事某等碌碌未嘗開罪於諸君子亦未嘗施德於諸君子也乃自應試以來承諸君子絞腦汁濾心血磨妙　濡佳毫或爲文辭或作論說或通以　札或付諸歌謠或說部之新編或呈詞之上遞窺其體例一若曩時之制藝専代他人以立言絶妙好辭裒然成帙諸君子何其不憚煩耶以某思之或酒後茶餘風窗月夕難熬手癢莫退愁　實無事之可爲聊借題以自遺耶然諸君子亦知申報第四張者自由談也非専制談縣知事與専制有密切之關係乃此中一分子之廣有權力者連篇累牘而非刺之譏諷之非刺　諷之不己閱自由談儼讀縣知事列傳矣不幾於無形之中化爲専制談乎且諸君子識見閎通學問淵博所謂破家縣宰滅門令尹之說當亦前聞之矣知事者縣宰之化身令尹之變相諸君子縱埋名隠姓不以廬山眞面目示人一旦狹路相逢獨不慮訪查得實乎矧吾輩數千百人中雖得意者二三失意者七八然劉　下第安知不再登科綦母還鄕豈必遂無知己文字之獄每於開國爲盛清史具在殷鑒匪遙君子愛人以德不忍緘默賢者終身愼言自寡尤悔願勉旃母多談（四） 
[阿戇傳] [  天韻]  
　　阿戇姓陳氏名眞古華人也乃父故名諸生年五十始生眞晚年得子珍之如拱璧顧眞性絶戇八齡入墪讀三日僅識天地二字而易地則又忘之乃父以愛故亦未嘗苛責之也比年十六謮書己七載四子書猶未畢業客至雖稔熟者不能舉其名偶出應對輙貽笑柄一日隣兒携走馬燈來人影幢幢往來不絶眞日彼何不憚煩也獨不虞頭暈乎報端載有婦科種子九廣告眞見之驚訝殊甚謂花木之生於其老時則結子取子種之日久而萌芽今人縱老耄未聞有結子者有何子之可種哉聞者爲之閧然家藏古鏡一具相傳爲漢時物客至出陳之眞伺客退竊視之日果鏡乎黯黑若是何以照人立取沙石就水磨滌之嘗行市中見燭店招牌繪小人一矮且肥上頂大燭一枝視小人大逾三倍眞細審之歸而憂形於色寢食俱廢家人叩之則日彼以一小人而終日負此大燭不使少息得母爲所壓斃乎家人知其誤會也力爲譬解此乃繪圖非眞人也而眞終不能釋然其可笑事率類此於是阿戇之名大噪乃父心厭之然亦無如何也逾數載眞忽獨居房中常閉户不出家人自窗穴窺之見眞時而俯首沈思時而伸紙疾書咸致驚詫蓋眞素未搦管爲文不知其作何語也乃父伺其飯時往跡之則所作皆詩也中有句云閉户學著書經年無一字我亦欲云云糟粕難吐棄未登泰嶽巔敢談天下事靑蠅止棘樊千里思附　滅燭不見人恧焉迺自愧父大驚問其何時學作此對以興到偶爲之實未嘗學也乃父因以古詩源一首敎之讀眞受而觀之若有所悟自是詩益進雖老宿不能易一字遂以詩人終其身 
　　論日　櫟不材薪者弗棄砂石至惡玉人賴焉蓋天地問無棄物也矧靈於物者獨無可取乎如眞之　固棄材耳而卒以詩人見稱異哉今天下正直静退之士每不爲造命者所知遲鈍疎潣者又不爲所喜能知而喜矣用之不能當其材則　棄隨之嗚呼若眞之得以詩人名者其猶不幸中之大幸哉（五） 
尊聞閣詞選 
[四月二日船泊長崎飲於佐藤佐吉家井同往中川鄕看櫻花佐藤夫婦送余上船其妹富子同往東京觀大正博覽會别後賦詩陳謝二首] [  廉南湖]  
　　香雲十里柳埀絲曲曲朱闌短短籬山寺疎鐘僧獨笑故園春色蝶先知佳人拾翠曾相識遠客辭家怕作詩兩眼欲窮天地觀歸帆不覺夕陽遲 
　　遐方問俗勸加餐湖海相逢便共歡七竅冷雲窗外吼四山殘雪畫中看可堪别鳥啼紅樹且泛仙舟醉碧瀾何日結茅向層壑清談煑茗許盤桓 
　　附錄廉南湖東游日記一則 
　　四月二日上午八點鐘行近長崎醫生上船騐病一等室客齊集於餐堂醫生略觀氣色默點人數而己三等室查騐較嚴見有危險之症送入醫院診治一星期後病愈始得放行防有時疫傳入國内也長崎兩岸皆山水作深碧色清爽之氣撲人眉宇旅館中人來接客者續續而至襟上白字曰某旅舘某回漕店（運送貨物者曰回漕店）令人一望而知停船後與村子呼舢板登岸而村子之阿婆與小姑及夫弟佐藤君皆在稅關碼頭迎候佐藤名佐吉爲長崎稅關檢查員小遂至稅關坐同往伊家午食冩寄長崎風景片飯後周歷長崎市十數里復至中川鄕看瀑布清谿一曲板橋朱闌兩岸櫻花盛開淺草如茵列木榻十數上覆紅氈毹以備游客茗話賣茶女子年皆十五六嫣然一笑想見孤山放鶴亭故事向女子買當地風景片冩寄寒厓先生并吃櫻花餅歸途櫻花片片吹落襟上余以香雪海名之海外桃源如是如是三點三十分上船佐藤夫婦侍母挈妹咸來送行妹名富子年二十四欲往東京觀大正博覽會與村子同室五點十分開船送行者自厓而返各道珍重入夜風浪極大余行動自由村子姑嫂臥不能起 
自由談話會 
　　上海商業之不振興雖由於經濟之困雞實亦以店夥昩於商業性質侮辱客人之所致也前日僕至廣東路某皮箱店擬製木胎皮箱一口正在議價之際察見其箱底及箱門處均有破淀令换一只該店夥不特不肯换且强迫購其破者據云向例指定之貨價將議定萬無退换之理話猶未了卽將僕之口袋扯破意若欲搶出錢夾者然後經旁人理論始得解散事後思之猶覺汹汹可畏特書此以質諸君當共爲商界前途一暵也[  汪苓生]  
　　假世界政體變假共和革黨多假志士軍隊失敗報假勝官吏辭職裝假病某國人慣造假鈔票法政學生好買假文憑上海有假慈善家藥房賣假種子丸梁鼎芬做　忠臣章炳麟裝假痴子機關報専登假専電自由談出現假世界[  潮聲]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者靑浦汪杰上海蔣敏思沈頌僖陳言川殷慶堯錢福祥孚忱泰興余夢江儲珀生張寄生朱　孫李冶卿華亭金晃蘇州郭子剛賓山胡鐵珊 
劇談 
[歌劇攺良百話] [  志志]  
　　（一）予研究西樂十餘年歸國後授徒至數百人其間來習者有久有暫有長有少有男有女有文者有不文者究其結果暫不如久長不如少女不如男不文不如文自不待言維以予經騐衡之我中國人極富有音樂的天資之種族也（外人論中國人無音樂知論非確論）我人旣有此天賦凡我同胞何不起而力圖之我國自古以來從未設有音樂専門學校從未施有合式的敎授法伹依自然的進化而今日戲劇己能臻此境地試問非富有天开 
賦者安克至此 
　　（二）我國之戲劇以地域而異如崑腔秦腔京　徽班廣班大致雖同細點各異以上所舉各地方之戲劇往往因地域言語之關係不能盡合全國人之耳目維京劇能受全國人之歡迎其所以能受人如此歡迎者雖未得學者研究其理但以普通語評論之要必有一特長在焉故京劇予以爲頗有研究之餘地也崑腔固佳然一不能雅俗共賞二不能發揚鼓舞猶之習字者之以大小籕爲小學字帖習外國語者以辣丁文爲初學讀本若强欲以籕篆爲普通日用之字統辣丁爲世界通行之文其不爲行楷與世界語所　逐者幾希故研究崑曲當别爲一事 
　　（三）歐美劇分二種一曰戲劇Ｄirma單做而不唱者一曰歌劇Ｏpera做而兼唱者（但重唱而輕做）戲劇之價值在歌劇之下此世人所認定者中國向來之劇不論何地何腔均帶做帶唱適合歐美歌劇之形似不若日本向來之劇輕唱重做　宜以Ｄiama入手攺良現在攺良戲曲四字幾無人不承認矣但予之目的在音樂故予之百話但以歌劇Ｏpera爲範圍　Ｄrama不與焉且攺良之點要以增進音樂程虔爲根本而武劇從略焉 
　　（四）京劇中有二種特色爲西樂中所罕見者（一）爲字後長腔不論二簧西皮反二簧均有此腔如天水關龍歸海境之境字有五板每板四拍合西樂二十拍洪羊洞病房來進之進字有八板合三十二拍空城計散淡的人之人字三板合十二拍下南陽之陽字四板合十六拍碰碑大宋扶保之保字八板合三十二拍此等長腔如使得好實在能以音梁傳出喜怒哀樂之神韻語云餘音　梁寳非西樂所及也不過現今社會一般俗伶濫使長腔以博前台呌好殊可恨耳（二）爲搖板亦爲西樂所無形似無節而實有節音雖無度而實有度歌雖歌而不失語言之本相言是言而確有音樂之拘朿予無以名之名之曰半樂的唱歌Ｓomimusical　Slng不過現在俗伶往往注重正板而不重搖板大失當時倡造者之本意此予以爲極宜注意者也 
　　（五）予之所謂攺良者乃根本上之攺良非移花接木修枝補棄之攺良也此等攺良要有四種原質（一）有西樂經騐知樂埋能作曲者（二）能著雅俗共賞言短意長之詞句者（三）己經社會承認出色當行之樂匠（四）有社會學智識知社會心理者將此種原質的人合併起來從事研究先將舊劇酌攺訂定　本發售俾衆皆知世苟有同志者人人皆得藉此而研究世苟有嫉妬者亦得藉此以競爭 
小說 
[社會小說無恥] [  心根]  
　　噹噹噹電車到乘客紛紛上 
　　一少婦絶麗年可二十餘妝服　艶從一男子貌寢甚而衣服麗都孄孄上車入頭等座三等座中有二客斜睨之互以目示意且相與耳語莫辨其所語云何旁人祇約略聞無恥二字 
　　未幾車又停少婦從男子下車去二客亦下車去 
　　閱者諸君將以爲此尋常事何煩費爾許筆墨乎减然然天下非常之事當其黑幕未揭之先往往與尋常事等余今所述固有怪誕之歷史出現於其前後也 
　　二客旣下車且行且語迤邐入一番菜館坐密室作密談一客面微黑額上有刀瘓侵入左眉一客矮小鼻尖如鷹嘴服式亦修整似中流社會人坐定點菜己乃作長談矣矮者日老黑汝知車中少婦卽胡其仁之妻乎我聞其仁爲老三所誣竟爾槍斃今其妻乃與老三偕何無恥乃爾老黑曰小龍汝尚未之知耶其仁妻焦氏蕩婦也素與老三通今老三旣爲偵探隊長何施不可因僞造證據誣以黨亂謀旣遂則取其妻分耳小龍曰然則此一對可憐蟲眞是可殺語至此二客聲浪乃低不可聞 
　　其仁之妻果蕩婦乎非也旣非蕩婦曷爲與偵探隊長通謀殺其夫則戲言啓之耳 
　　初其仁與賈醒民相友善醒民一翩翩濁世佳公子也弱冠訂婚於焦氏焦氏女素貞夙　艶名其仁嘗一見傾心遣賣花娼探之知己與醒民有婚約行結婚矣懊喪萬分然亦無奈何距結婚前數月醒民忽暴病卒其仁乃大喜即遣媒妁求婚焦父母仰胡氏富將許之而素貞則願爲貞女貞女者爲其未婚夫守柏舟節蓋世欲陋習禮經所不著者也父母卒奪其志以歸其仁旣成婚伉儷亦篤然時逾三年未有子息 
　　一夕其仁赴飲歸己薄醉而意甚得與素貞道夙昔事戲謂素貞曰卿知余與醒民善乎然醒民之死　與余大有關係素貞錯愕亟問何謂則曰時余與飲於某酒樓濳以毒劑投之故爾此毒劑實係王老三授余者素貞頻蹙曰忍哉君乎何爲殺此良友彼老三何人乃有此毒劑其仁笑曰爲卿耳老三余良友貌醜身長時來余家亮卿亦己識之矣然醒民一奇男子面如冠玉而筆陣横掃又可辟易千人卿失此佳壻得母怨我否素貞則翠眉深鎖半晌忽笑壓向其仁曰豈徒怨君怨老三尤甚其仁大笑曰然則卿可爲其仁復仇矣言甫畢倚牀而睡無何鼾聲己作 
　　素貞旣聞其仁語念其未婚夫曾與一面果美丈夫也乃遽以夭死嫁得此僚家雖富而貌不揚我固疑伊人之死何若是其速是必另有别情今果然矣於是恨其仁次骨日思以其人之道還治其人之身 
　　然素貞亦深心人欲并老三一網打盡以報其未婚夫於地下於是老三來或值其仁不在素貞輒與密語老三亦涎素貞美凡有秘密無不談漸露求媚意素貞要以去其仁老三承旨告密於當事其仁雖無父母兄弟交游亦廣然平時酒食徴逐眞若可信至此多恐連累置腦後袖手不一救其仁竟以黨亂誅而新喪所天之焦素貞乃竟日從其讎人王老三游故二客之言如此 
　　是夕老三正在室中與其情人素貞相調笑室外伏二客即某番菜館中作密談者也素貞笑謂老三曰君爲隊長固有護身符亦有小救駕否老三曰何謂小救駕則　曰防身哭耳曰有有炸彈手鎗言次出其鎗彈示素貞欣欣有喜色而室外二客伏旣久低聲語曰素貞眞可人我等倘攫得之共擁此麗者幸福當亦不薄適爲老三所聞急呼賊賊桌上携手鎗將自窗口躍出二客知事己洩先躍入曰我輩爲胡其仁復仇且來訪佳人亦舉其手鎗擬老三素貞則急攫炸彈倚壁舉手高聲曰勿聲勿動手静聽老三汝乃與其仁同謀死我未婚夫賈醒民汝輩不速客乃以我爲蕩婦我今一例視以炸彈奉敬 
　　言時三人瞠目視素貞不解所謂而轟然一聲四人己同歸於盡心史氏曰我筆己污會須一洗然如焦氏所爲果復仇歟無恥歟閱者其細參之（五） 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國三年西曆一千九百十四年四月十八號星期六舊曆甲寅三月廿三日共五張 
専件 
[鑛業條例施行細則]  
　　第一條關於鑛務之一切呈文圖表凡有部定程式者須避照繪具前項呈文圖表農商總長或鑛務監督署長認爲不完備者得限期命其更正或補呈 
　　第二條呈農商總長或鑛務監督署長之圖說表册標本等類認爲必要者槪不發還 
　　第三條依本細則之規定所有一切程序及其他行爲對於鑛業呈請人鑛業權者地面業主或關係人之繼承人皆有效力 
　　第四條本細則中關於鑛業呈請之規定於鑛業呈請地或鑛區須呈請訂正增减及攺正時適用之 
　　第五條呈文圖說等由郵局寄送者必須掛號農商總長或鑛務監督署長卽據發送地郵局掛號之時日爲呈遞之時日前項掛號之收據呈請人須保存之 
　　第六條經由鑛務監督署長轉呈農商總長之呈文圖說等卽以呈出鑛務監督署長之時日爲凖 
　　第七條依鑛業條例第四條之規定中華民國人民與外國人民合股辦鑛應先將合同草案呈由鑛務監督署長轉呈農商總長核准方可簽訂其合同應載之條件如左一依鑛業條例第五條規定之代表人須以中華民國人民充之二公司各項重要職員須中外各派一人充之三凡應行事務均由中外兩經理人會商辦理四所有各項工程以及支付欵項須由中外兩經理人商妥簽字後方可舉行五對於鑛業管理上之一切程序及其他行爲須遵照鑛業條例及本細則並關係諸法令辦理六所有工人槪用中華國人民七公司除關辦鑛業外不得兼營他項事業八合辦之期以若干年爲限期滿時如不續訂合同卽將所有物産秉公作價拆售其售得欵項中外人民按股均分公司即行解散所有該公司取得之鑛業權及其他權利均同時消滅九合同以中外文字各繕四份以二份呈農商總長及鑛務監督署長立案二份由中外股東分執之遇有誤解時専以中文字意爲憑 
　　第八條合辦鑛業呈請時須推定代表一人連署具呈當呈請人之變更及鑛業權之設定或移轉而呈請辦鑛人或鑛業權者在二人以上時準用前項之規定 
　　第九條攺定合辦鑛業呈請人或合辦鑛業者之代表人時應連署呈報 
　　第十條依鑛業條例第五條第一項之規定鑛務監督署長指定代表人時應通知各該合辦鑛業呈請人或合辦鑛業權者　　第十一條鑛業呈請代表人如呈請取消案件或增减鑛地或報呈請人之變更時須取具全體决議書或相當之文據隨呈文呈送前項之規定在合辦鑛業時　爲鑛區增减合併分割之呈請者準用之 
　　第十二條因開採地面砂鑛（如砂金砂錫砂鐵等）使用他人之土地時適用鑛業條例第五十八條至第六十一條又第六十三條至第六十九條及本細則第六十三條第六十四條之規定 
　　第十三條鑛業呈請地所産爲鑛業條例第六條第二類鑛質依鑛業　例第十條之規定鑛務監督署長應即公告或通知地而業主限期命其呈覆是否願得該地鑛業權經前項之公告或通知後地面業主應依限呈覆如不願取得鑛業權或逾期並不呈覆則仍准前鑛業呈請人有優先取得鑛業權之權 
　　第十四條依前條之規定如鑛業呈請人先取得該地面業主不願自辦之字據須隨呈文呈送 
　　第十五條依鑛業條例第十條之規定地面案主爲鑛業呈請人時須將契據隨呈文呈遂 
　　第十六條關於鑛業之呈請爲保護鑛利或爲鑛區分合上之便利起見如必須超過鑛業條例第十六條第一項之限制時須具理由書隨呈文呈送 
　　第十七條鑛業呈請地如在鑛業條例第十三條第二三四項所載之範圖内自呈請之日起三十日以内須取得該管官廳或所有者之許可書或證明書呈送 
　　第十八條鑛業呈請地之形狀對於經營鑛業認爲不適當時鑛務監督署長得呈由農商總長核准限期命呈請人將呈請地攺正 
　　第十九條鑛業呈請人如在他人鑛區相鄰接之地畫定鑛區時至少須離他人鑛區界六十尺但得鄰接鑛業權者之允許或於他人探鑛區域内呈請採鑛者不在此限依前項之規定得鄰接鑛業權者之允許時須取具允許字據隨呈文呈送鑛務監督署長如因保護鑛利或便於監督起見對於前項之距離認爲必須延長或縮短時得呈由農商總長核准限期命呈請人將呈請地增减 
　　第二條同一地域有二種以上之鑛質如鑛業呈請人願盡行領辦時對於各種鑛質須各具一呈但存於同一鑛床中者不在此限 
　　第二十一條取得鑛業權後欲將鑛質名稱更正者須具理由書隨呈文呈送 
　　第二十二條隨呈文呈送之鑛區圖須按照部定程式測繪並詳載左列事項一呈請地之地名及種類二呈請地之面積三南北線四縮尺五基點（於呈請地之兩端選定極　著之不動物以爲基點）六測點及其號碼（於呈請地之各隅定爲測點或立界石以爲測點）七境界線並基點測點連結直線之方位及其丈尺八鄰接鑛區距離呈請地界線三百尺以内之關係九在呈請地及其附近一帶鑛床之露頭及其走向傾斜（砂鑛等不在此例）十呈請地及其附近一帶之地形並鑛業條例第十三條所載各項請開採河底之砂鑛其鑛區圖應載之事項如左一河名及沿河一帶之地名種類二河道之總延長線及幹流支流之各延長線三南北線四縮尺五所請採鑛區域之各端六關於各端之不動基點並其標記名稱七基點與各端測點間之丈尺及其方位八若非請領全河則須載明境界線測量員測繪此種鑛區圖須署名蓋印如有錯誤應負其責但與鑛務監督署之實測國相符合者不在此限 
　　第二十三條採礦呈請人須作該礦之礦床說明書隨呈文呈送 
　　第二十四條礦務監督署長得限期命礦業呈請人或　礦權者將關於礦業設備之計畫書提出如察有不合之處可示以理由命其更正如提出者自行更正亦須經鑛務監督署長審定 
　　第二十五條礦務監督署長對於呈請地認爲必須覆測時得限其命呈請人將原圖測量簿及其他稿本提出 
　　第二十六條礦務監督署長對於礦業呈請地或礦區認爲必須派員實地調查時應先指定日期及所欲　查事項命礦騐呈請人或礦業權者協同辦理 
　　第二十七條礦業呈請人有變更時其呈文須有新舊　　人連署但在探礦地呈請採礦後其呈請人如有變更須添具探礦權移轉證明書一併呈送前二項之規定如己有探礦權移轉之呈報者不適用之 
　　第二十八條因繼承而爲礦業呈請人或變更其名號或住所之礦業呈請人須添具可證明之文件呈報礦務監署長法人之代表人如有變更時亦同（未完） 
[創辦江西廬山森林有限公司宣言書（續劉樹堂）]  
　　第七年（較第六年又約加一倍）應得淨油一千六百担第八年（小年約作第六年之數）應得淨油入百担决第九年（大年約以第七年之數加半倍）應得淨油二千四百担第十年（小年約作　九年之半收）應得淨油一千二百担第十一年（大年約照第九年之數）應得凈油二千四百担第十二年（小年較第十一年减半）應得凈油一千二百担第十三年（當弱减十二年三份之一）應得淨油八百担第十四年（更弱約减十三年五份之二）應得凈油五百担第十五年（尤弱霜降後全行伐去留木梓卽荼梓）應得淨　三百擔 
　　自第五年至（第十五年止）共得桐油一萬二千四百擔（每擔約價十二元）共計洋一十四萬八千八百元正 
　　荼梓二百四十萬兜（作第十年收摘以五百兜摘一擔約共得子五千擔每擔子作油六斤）共應得凈油三百擔 
第十一年（較第十年加一倍）應得凈油六百擔第十二年（小年較第十年三份之一）應得凈油四百擔第十三年（大年較第十一年加一位）應得凈油一千二百擔第十四年（小年較十三年减三份之一）應得淨油八百擔第十五年（大年較十三年加一倍）應得凈油二千四百擔自第十年至（第十五年止）共得茶油五千七百擔（每擔約價十二元）共計洋六萬八千四百元正 
　荼樹二百萬兜（作第八年關籃）約得茶六千斤（未完） 
來件 
[補錄全國商會聯合會審查稅則案報告書（四續）]  
　　（十）大會提出稅則各案查有江西贛州商會提議請减釐稅以維糖業一案本會查裁釐加稅爲根本解决現議减輕糖捐爲維持現狀並據該省代表報告議案係上年四月間提議於該省事務所嗣於本年二月間奉農商部令行江西民政長維持糖業挽救洋糖所奪之權利旋經民政長照會紳商袁璘等十餘人會議辦法各在案理合提交大會議决呈請農商部咨商財政部令飭該省國稅廳酌减糖捐以維現狀而免洋糖輸入利權外溢是否仍請公决（十一）奉大會提出稅則各案查有廣西省事務所提議中渡廳勒繳米　出口捐拘押　董黄昆和請求核辦並抄送呈文一案本會查此項米榖出口捐係該處自治雜捐並非國家釐稅近奉大總統命令停辦自治取消苛細雜捐當然在蠲免之列惟案非釐稅應請呈明農商部咨商内務部轉飭中渡廳遵令取消以蘇商困是否仍請公决（十二）奉大會提出稅則各案查有吉林省事務所提議請免吉黑雨省　茸藥材出口銷場稅一案本會查貨物運至銷與民間日用之地謂之銷場稅若在該貨出産之地謂之出産稅此時加稅免釐尚未實行而産銷兩稅前奉財政部公函正在調查籌備須候征免相抵倘不足數再辦産銷以彌其缺應否呈請農商部咨商財政部轉令該省國稅廰展緩施行是否仍請公决（十三）大會提出稅則各案查有江西南昌江蘇泗涇二商會提議呈請部令海關將貨物數目稅則關章按時造册分送各商會一案本會查海關向章彚集各口岸册報按年造送尚不能速今請按時分送勢必爲難不若各由口岸商會向海關造册處商定按月按季或按年抄錄數目審交本會會報刋印報内以期通國皆知應請大會核定知照會報經理王君子藩查照辦理是否仍請公决（十四）奉大會提出稅則各案查有陜西涇陽商會提議維持烟業一案本會查國稅但征共多而不爲商業成本設想是自戕其生計正不可不報告政府使有所警省與江浙皖三省絲繭　公所提議畫一稅率江西贛州商會提議維持糖業等案正復相同理合提交大會呈請農商部咨商財政部飭知甘肅國稅廳迅將該省産烟稅則按其成本妥爲减輕切勿隨意增加致無以抵制洋貨而傷國本是否仍請公（完） 
 
 
 

Page 18

 
 
   
 
