# 1885 - 351 - 4904563

 

Page 1

 
 
[文匯館精選石印小題宗海初編出售] [  點石齋主人啓]  
　　縮本小題宗海爲吳下文匯館主人選定是選專取名家稿本時賢窻作以及歴屆試草各省書院課藝始事於癸未之春而集事於乙酉之夏　出　編八千首交本齋石印欲購諸君爭來問訉而主人不厭精審凡字體略欠工整而校對容有漏誤者不惜貲本拙出重印且查與文數珠華等集有一題一藝之雷同者刪除盡淨是以稍稽時日今巳一律告成分裝十六本定價洋六元五角准於十一月十九日出售售處在法馬路密采里外國饑店南對面第六十七號門牌内文匯館購取如願躉售面議可也此佈 
[六十一號畫報出售] [  申報舘主人啓]  
　　蒲國在土耳其國之北今王名亞力山打係世子而接君位者年二十八歲其西境與賽國爲接壤賽王妒之命將出師以攻　蒲王親禦之轉敗而爲勝西人多其能摹其小像四處傳觀本齋因亦照繪以供衆覽報首畫譜兩圖爲沙君山春所繪後附淞隱漫錄圖說一則　於十六日出售此佈 
[星言] [  山陰連蕺子稿]  
　　子産有言曰天道遠人道邇桓公仰而視天管子謂之曰天者非蒼蒼茫茫之天也居人上者以民爲天由　觀之凡所謂明曉大文吉凶可以預卜者諒皆臆斷浮說耳近聞杭垣有星務之異人言之若鑿鑿可據者且星變之說各處皆有余則疑信半也客有自六橋三竺間來者余問之曰星動星墜霧塞霧濛果有之乎吾耳食之未詳子目睹者請爲我道　一二客　有之前月二十一夜當昏黃之際忽見有一巨星約大如椀作深碧色光芒四射飛於　墜於四時則玉兎方東升也迨夫寒月當空微雲蕩漾衆星忽焉飛動錯綜連橫陸離光怪倐焉而動倐焉而定　數時始復　常　是月之二日村雞初唱野老方欲下床操作見曙色朦朧大霧四塞俄焉乾坤如墨染咫尺不見人負販者釋荷坐待往來者循牆而行直至日升逾丈始復見大地光華此皆吾所身經者也雖然猶有疑也星象變動准測者或謂主兵戈或請主疾疫誰論紛紛各執一說手講指畫一似皆有先知之明者大霧之塞據父老傳說前十八年曾有之冬必奇寒冰堅塞河雪深没脛世俗之言若是果可信乎若由西人之說則又謂凡星皆有軌道自爲循環或動或變自有一定之運卽星之飛動每年冬夏兩次皆有之蓋中國所謂十二月卽西人所謂日之躔次躔至此則星必有變動無關於世事　至於霧乃水氣所生其所以忽濃忽淡者中於所積之氣或有厚薄不同無預吉凶也中西之說孰非孰是吾子　能折其中乎余曰天道深遠不可以管窺僕於天文一道本係門外漢然請以史策所傳較之所今之世事　吾子質之史有書長星竟天星孛及某不數年數月而禍卽隨之者梓愼知四國之將火史墨知吳國之受凶春秋一書言災異者百二十二　於漢晋六朝之際五星張於井知漢祖必興黃星見於楚知曹公必起仲弓訪季和太史奏德星聚於一方五百里内有賢人聚此皆星之變而爲吉徴也張華貪位而中台星暗五胡亂華而五星經天縱橫無常亦日夜出大星畫見富是時中原塗炭大江以北歸於夷狄此皆星之變而爲凶徴也至於霧則亦皆有徴驗京房曰雲霧四起士必有隱伏者地吐黃霧則亡夏之兆黃霧四塞爲王氏之徴由是觀之中國推算之說果不誣也然裨竈善言天而亦有時不準子産不禳火鄭亦不復遭殃專信華人之說則必穿鑿傳會熒惑入南斗天子下殿走梁武遂跣足以禳之而梁亡矣專信西人之說必慢神虐民如王安石之師心自用至謂天變不足畏新法行而宋亡矣善夫書泰誓曰天視自我民視大聽自我民聽蓋民心之所願卽天心之所安謠諑之言不可信讖緯之學不必談騐之于目前之民心足矣何必遠求諸八萬一千餘里之上之天心哉近來法事已平越地將定人方謂可以亨太平之福安熙皞之天雖今年疫氣盛行而刻下亦已消滅水旱之灾雖幾于各省皆有然朝廷蠲漕撥餉各善士極力籌捐遍野飢民一無蠢動人心若此天心諒　無他而不知越事雖畢高患方興法人雖歸俄人思逞今伊犁又見告矣裁撤防營之後各處遊勇無不以搶劫爲生涯　人奪貨之事無日不有無處不聞書于報者日必數處盜賊孔多捕務廢弛卽報之于官官亦未必竟能緝獲被劫者雖人亡家破究亦無可如何問有關心民瘼而閉門思過者無有也世事如此而謂安乎否乎刦盜之案尙若行所無事宵小之爲鼠竊狗偷者必更視若固然雖設　冬防亦屬虛行故事究何裨乎古人天變之說亦未必能事皆有應然古人不以其不應而忽之者欲人之有所警惕而加修省也中國若能大變其從前因循之積習各省大吏則嚴加督率州縣等官則實心任事則官心旣爲之一變民氣必爲之一新而謂天心有不潛移默化者哉則雖有天象之變而委諸躔度之常可矣客曰善請錄之以告天下之任數而不任人者余曰唯 
[賽蒲停戰]  
　　賽爾維雅與蒲而加里亞兩國搆兵互有勝負均經列報兹接倫敦前日發來電報知各大國業與調停令賽國於本月二十日退兵蒲國於廿二日退兵其停戰之期則以明年西歴三月一號爲限云 
[朝事要電]  
　　香港報云本館十三日已刻電報局來信言頃接高麗漢京電音云朝鮮叛逆金玉均遁跡日本爲逋逃藪日前忽糾引帆船八艘潛入高麗海面搔擾地方圖謀不軌高麗特請日本派撥兵船前赴駐泊　資鎭　以遏亂萌等因續接天津電音則謂高廷因金玉均在逃未獲終爲後患擬移會日本外務省請捕叛臣金玉均及其黨羽毋留餘孽俾免死灰復燃刻聞高廷與駐高日本公使反覆籌商已將高廷之意具奏日星請飭嚴緝金玉均務期弋獲解送高麗以憑　辦云至本報前接電音言日船與高麗土人開仗一事乃當時傳聞失實之訛也 
[高事續聞]  
　　日高交涉之事本舘旣將香報選　後又閱長崎西字報諸日本已預備兵船駛赴高麗其托局麥魯輪船業已載兵啓行云云然則日船之赴高豈將鎭撫亂黨耶抑别有所覬覦耶 
[核準儀文]  
　　中外往來儀式早年曾經英國威大臣與各國駐京大臣會銜商請總理衙門核議通行今將議准各條列報想有心時事者莫不以先睹爲快也一各國領事遇有事件必須面見各省督撫大吏者無論内地及各口自應隨時准見至接見禮儀雖各官品級不同然究係客官不得以屬員視之宜行以賓主之禮一節查外省目督撫至道臺品級雖不同刻下會晤儀節無不以客禮相待將來遇有事件亦當隨時接見一律以賓主之禮相待一各國領事官與中國外省官憲遇交涉事件需用公文往來其行文格式不得如上司行屬員下僚陳上憲無論品級孰大孰小槪用文移二字則不致有　屬之意一節查各國條約不同内有載領事官署領事官與　員同品副領事官署副領 
 
 

Page 2

 
 
事官及繙譯官與知府同品會晤文移均用平禮等語此係專指品級相當者　論若督撫與領事等官未便槪用文移二字但體制　無大礙自應設法通融現擬遇有尋常公務領事卽可照舊照會道臺由道臺　申督撫督撫卽可照舊札行道臺由道臺照會領事可省彼此徑行文件若事關緊要彼此無論品級大小槪用照會往來一擬外省官員與各國領事官文件内書貴領事字樣各處公文有提及領事官者則書其姓曰某領事字樣一節又中國外省官憲行屬員文内向用硃筆圈點近於示式與外國官員文件似可不用一節查此兩項無關體制均可照行 
[據島詳述]  
　　西字報云英國前因俄人窺同伺印度邊地幾動兵戎英軍當據高屬之哈美路頓海島以爲控制之師事起倉猝急如星火故未經照會籌商妥洽然後舉行以故高廷驟聞斯信不免忿激於心意謂英人欺藐特甚不相爲謀而擅據其地以爲己有乃與俄使熟商擬請各國駐高公使及領事等秉公持平以與英廷理論使移師而去當其時英國駐高總領事阿士頓聞信卽請見高王中明英廷實爲俄事屛藩東方之地起見原非圖佔疆域故爲此不義之謀備細詳言其暫假之意高廷始恍然大悟乃允將該島稅爲英國駐軍之地以敦輯睦刻下英廷已如約交納地稅起建營房認眞整頓以期乂安云錄中外新聞 
[自運煤斤]  
　　印度新聞紙云從前法國與中國搆釁時英國有今凡法船之行過新加坡者命新加坡地方不准將煤斤售與法船近聞法人已在紅海設立埠頭名烏北及西貢兩處自運煤斤凡法船所需用皆取給於是不復仰給於他人云 
[教堂被焚]  
　　本月十二日香港灣仔地方之英國教堂失愼緣教堂内本設有學堂中有一室積貯柴草不知何時遺火於柴堆内　致燃着幸巡捕水龍赶卽撲救不致延及四鄰而教堂則盡成焦土聞該教堂並未保險無從索償前此創造之時係捐募而成故此次被災仍擬遍行勸募以資重建云 
[粤東紀要]  
　　彭雪琴欽憲雖已告假回籍現在尙未起行蓋係馮軍門子材有事與欽憲面商須俟軍門由欽州到省後欽憲方可起　國籍又聞劉軍門永福早已統兵入關不日亦赴粤東與各大憲修相見之禮○粤東藩憲自俊方伯在署病故後繼其任者率多不利現署　憲蕭杞山觀察以風水不利擬將頭門改建照壁儀門改建頭門另由儀門甬道中建一儀門曾禀商督撫兩院已蒙首肯惟闔省糾民以此署建自南漢千數百年相安無異設有更變恐于粤省風水有礙遂聨禀觀察清仍舊買觀察俯順輿情卽作罷論矣○新任臬憲于廉訪初十日行抵省城各屬員呈遞手版接見　差現尙駐節皇華館擇日接印○廣州府成太守治初七日由京到省隨赴兩院禀見履新之期尙未定也○新　廣西右江道裕觀察祥前日由京　省經制軍飭令迅速赴任業于初八日起程赴任○現署運憲蔣觀察澤春久歴戎行爲彭雪帥所賞識秋間委辦鹺政人皆稱爲異數現又奉張制軍札令會辦東西製造局賢者多勞於此益見○時屆冬令張制軍諭令四營哨官每日帶同兵勇分布城厢各要路嚴密查緝使盜賊有所顧忌乃近日搶刼之案時有所聞南番兩邑宰據情禀聞制軍大怒立傳四營統領申飭並將各哨官分别懲處以爲始勤終惰者儆○魚雷局請德國人爲教習凡所製造務求盡善前日造成魚雷十餘具繳呈軍裝局當經發出二具在虎門演試轟然一聲水高數丈閱看者係方軍門顧觀察皆顧而色喜○前日李統領在洋面拿獲巨匪一名解交讞局審辦連審數堂堅不承認臬憲諭令南邑　親提研究仍不　施以鞭撲繼以夾棍該匪受刑過重昏倒在地邑尊遂退堂改日再訊○倪中丞於初八日往貢院覆試各武生初九日會同制軍在貢院揭曉所取中者皆有力如虎之士咸服中丞衡鑑之公 
[臺城霜柝]  
　　金陵冬防於七月初一日卽行舉辦仍就適中之内橋灣設會哨總局分城内印委文武爲五班每夜當班者各於夜分時候迤邐到局簽名於會哨之簿上三次不到者由保甲總局記大過一次其有屆來年三月撤防之期無記過字樣者准其以勞績超委一次由總局行知藩署註册所以課勤惰嚴賞罰也現在流民就賑南渡者良莠尤覺不齊旣不能以貌取人又不能以貌廢人祗得格外鄭重加意於更聲栅　之中故每夜會哨各官分頭回叚時寒雞喔喔巷大沉沉已不知東方之旣白○城外多淮西北亡命之徒散米時往往以强凌弱以衆暴寡愍不畏法撫恤局至無可如何劉總辦深知其弊乃親自在棚下彈壓領米者望之儼然不覺自歛其强悍定章分遠近爲五輪每日一輪周而復始現已散過第二輪矣○文武鄕試之原墨卷向例均須解部磨勘本省由江甯　憲札飭所過地方官照料其山東直隷則由蘇撫咨明各督撫摶飭所過州縣一體護送以昭鄭重計自起程之日起正限四十日到京否則押解之員有遲誤處分本屇文闈卷前已委鄭貳尹書祥齎送大部刻下想己過蘆溝橋武闈則委理問潘仲儒作楫已經奉札一俟蘇撫咨部文書與臬署例辦盛卷之鉛盒到甯便可起程 
[閩嶠雜聞]  
　　福州西關外五里許殯宮林立有一女棺傳係某觀察四少君之夫人初一日忽被人挖開盜其所有而去報案後差役四出尋緝嗣將羅永一人擒送到縣吳邑尊提訊之羅操楚音供稱開棺之事係遊勇所爲並未同謀喝責三百板始供棺内有金玉條脫各一副伊等說玉條脫可値十六千文餘不肯認惟拘押候審說者謂閩人雖多豪富然死時槪從薄殮楚人不然凡本生珍愛之物悉納棺中此外都付一炬故盜賊每從而生心焉　閩邑祁星階明府前以犯人逃逸致罣吏議近聞該犯蕭蘭甫逃至新岩州因　肯出渡錢舉鎗擊斃舵工經人擒迭該地方衙門初供姓楊後被人覷破日内當可押送來閩果爾則復我頭銜可爲明府預操左劵矣○近來各烟鋪依然開設蓮漏三下尋烟霞窟者尙復成羣逐隊而來一時保甲局司　復出示申禁詞旨頗嚴閩人見之相與目笑而去 
[閩浙總督楊制軍奏稿]  
　　再閩省興化泉漳一帶民俗獷悍鬥擄頻仍並有烏白旗會匪經臣會商前大學士臣左宗棠奏派前湖南提督羅大春統率恪靖洋鎗隊兩營馳往彈壓查辦奉旨允准在案羅大春自駐辦以　鋤莠安良勤勞倍著前此因病請假經臣　勉力疾徒公一切漸有就緒兹復接羅大春　報舊傷時發兼患咯血之証精力實有難支自應准予離營安心調理現在疉奉寄　裁撤營勇羅大春所部兩營係由浙招募成軍卽令該提督統帶回浙妥爲遣撤以節餉需該兩營自浙隨帶洋鎗等項均交閩省善後局收儲由局發價淸欵至各蠻鄕查辦未竣未便稍涉鬆勁致虧一簣之功查有前代理泉司福建補用道劉倬雲才識明决辦事實心　飭該道率所部楚軍達字福字兩營中嚴紀律前往接辦治民與治賊不同已飭該道會商各該地方官詳察情形擇尤嚴辦爲懲一儆百之計務除首惡毋累無辜被脅勉從者寛其旣往准予自新幷明定限期妥速蕆事以仰副聖主綏靖地方之至意所有在事出力各員弁擬俟查辦完竣再行酌核辦理是否有當除　部查照外臣附片陳明伏乞皇太后皇上聖鑒訓示謹奏 
[邗上官塲雜紀]  
　　程尙齊　轉之夫人仙逝後擇于本月二十八日開喪○儀棧提調丁蘭生之女公子于本月十九日出閣○十三日石港塲章紫珍鹺尹到揚謝調署伍祐塲缺○十四日湖北張都戎春華解餉銀到揚 
[輪船相碰]  
　　昨有仁記洋行之蘇彝士輪船由公和祥碼頭駛至船厰修理用小火輪拖帶適旗昌洋行之格來母爾輪船泊在浦中爲蘇彝士船碰撞兩邊俱有損傷不知以後如何料理也 
[華婁初覆案]  
　　華婁兩邑縣試初覆於十六日出案各招覆百名今將前列諸君錄登於左華亭朱璋馮頤昌施有政張祖蔭陳兆麟徐震熙顧鐘毓張煥文倪宇煌徐洪鈞○婁縣戴錫承孫獻唐宗堯尹良輔陳端章鍾毓鄔堯 
 
 

Page 3

 
 
春杜葆璠顧肇修孫宗傑 
[上海縣試二覆題]  
　　四書題如此者故至誠無息章詩題賦得修身以爲弓得弓字賦題貪看梅花過野橋以溪山深處飛雪初晴爲韻性理論誠無爲孝經論嚴父莫大於配天 
[縣試武童示]  
　　特用府在任候補直隷州江蘇松江府上海縣正堂莫爲出示曉諭事准華亭婁縣移奉府憲札奉學憲札行該屬童生舉行縣考等因奉經移訂同日考試文童在案兹敝二縣擇於本年十一月二十二日考試武童外塲移煩一體出示同日考試等因過縣准此除分别移請會同監試外合行出示曉諭爲此示仰闔邑與考各武童知悉爾等務於十日前赴縣報名仍赴學塡明三代親供保結由廪保認戳畫押至期各帶弓矢齊集演武塲聽候本縣會營考試其餘一切内場事宜另擇日期考試悉照文童例遵行毋違特示光緒十一年十一月十七日 
[嚴禁淫戲示]  
　　正任川沙廳調辦上海租界會審事宜羅爲出示嚴禁事照得演唱淫戯有干例禁近奉各大憲疉經札飭嚴禁在案兹聞租界内各戲館將向來所禁各淫戲改換名目仍敢演唱淫情醜態描摹畢露實爲地方人情之害又有殺子報之戲其中淫惡更足以喪天理而壞人心今聞改名油鐔記孽寃報等名且胆敢穿著近時官服裝點扮演以爲哄動愚人之計實屬有傷體統除將各戲園主幷演淫戲之各優人隨時密查拿究外合行出示嚴禁爲此示仰各戲館人等知悉是後各項淫戲同殺子報毋得再行改名演唱如敢不遵定將該舘主人等提案從重究治盡法懲辦决勿稍寛其各凛遵毋違特示計開各淫戲名目月英偷　卽賣胭脂廟中會卽關王廟殺嫂上山卽翠屛山天緣巧配卽巧婣緣第一報卽殺子報又名油罈記　仍還報寃還報孽緣報善惡報改名不一淫惡不堪瞎子算命送灰麫打齋飯百花贈劍珍珠衫雙沙河殺皮卽萬安情贈劍投江巧洞房崔子殺妻靑紗帳錯殺姦榮歸祭祖卽小上墳月中情金鐲記 
[小流氓]  
　　前日有泥水匠顧順秀遣徒丁阿生携一口袋内貯泥刀等物中途被羣孩軋住取去丁向之爭閙適顧前來拘獲張桂芳陳金瑞兩人解案餘各鳥獸散翁太守研詰之下張供在衣攤上學業問在何處衣攤游移莫答陳稱喚　燈心度日問泥刀等物由何人取去張供共有三十餘小孩何人所攫實不得知緣小的不在其内故也轉詰之陳稱被八仙橋小弄中阿五取去太守念其年幼縱之使　着將阿五喚來不來則須重辦爲間陳投案訴稱阿五已不知何往家中虛無人在太守以兩兒狡猾着各掌頰二十下以儆將來按邇來租界中時有　孩拆梢訛詐無惡不爲當此髫齔之年已習於下流而不知返恐將來成人長大胆愈粗而氣愈豪無法無天更不知伊於胡底矣上達下達基於早年翁太守責之眞有見哉 
[句探獲賊]  
　　李金觀前在同和棧接客後經停歇遂假接客爲名時至輪船竊物昨經英包探獲住供出同黨童雲卿借住吉祥街某烟館捕頭因着將李送歸法捕房旋經法包探拘童倂押諒今日當解案訊究矣 
[毁物應賠]  
　　嚴雲龍投上海縣訴稱楊順云前曾借錢十九千核算本利應共廿六千有奇向之追索由原中楊紀春調處着楊另立約據當將舊據交紀春還楊詎本月十二日楊驀地紏人向小的索還舊據大肆咆哮家中椀盞門窗悉遭毁壞不得已備情投案叩請提懲莫邑尊提集一干人於前日下午時升堂集訊嚴伸訴前因楊供向嚴借錢連利核計廿六千有奇由紀春　停出立約票一紙嚴理應將前據交還乃見掯勒不付小的因向索取紛爭並無毁物情事紀春供楊向嚴借錢時確由小的經手嗣因無力歸還仍由小的調停妥洽令換新據至伊等爭毆毁物等情小的　未知悉邑尊向嚴謂爾究將舊據交與何人答稱實已交與紀春邑尊謂紀春曰爾旣向嚴處取到舊據何故不還實屬朦混飭笞四十下楊旣向嚴索據應憑中証理說何得糾黨爭毆甚至毁物飭重笞二百板旋傳地保楊季良申斥曰伊等細故口角理應及早料理明白何至任其互相訐訟爾當地保實屬　塗飭笞四十板復令將楊帶回賠償所毁物件案遂結 
[英界公堂瑣案]  
　　徐浩元偕西人陶而司控伶人黃月山之妻李巧林　戲衣向兆豐洋行抵銀期滿卽須拍賣李旋懇我將田單　陶而司抵銀取贖陶而司呈繳票銀千餘兩詎李另向兆豐料理明白除已繳票銀未付外尙有訟師及一切費用及先被李借銀共千餘兩開帳呈講究追羅太守傳李到案徐與陶而司申訴前因李供小婦人前曾托徐料理訟事並未欠伊如許銀兩不料徐竟將酒資馬車資等開在帳上徐稱代李　事有中人可　我先代李向兆豐抵銀作保致被兆豐行控告由我賠償　此不得不與經辦後李自冋兆豐料理並不將情告我我則不能欠陶而司之銀中人王雅卿稱曾約期與李算帳李未到來太守先將票銀交佩副領事發還陶而司所有徐李瓜葛着中人淸理再行禀候核辦兆豐買辦稱洋東命我上堂申訴徐自向陶而司抵借銀兩與李無于此事由陶而司帳房中人告我並呈節略言徐非好人太守曰是案與爾無于何　徐非好人是案徐無不合盖兆豐旣　及徐賠銀後理合令徐到　今李自料理置徐墊之銀而不顧豈有是理乎兆豐洋東又上堂稱李將行頭向我行抵銀確由徐保應得控徐賠銀然徐屢次同李前來推托因此向李自行料理太守向佩副領事曰是案與西人無涉須俟徐李憑中結帳呈候核辦○姚屈氏訴稱小婦人原籍蘇州與常熟人吳瑞蘭私識有年昨日吳竟持刀欲殺情急報捕拘吳後知吳酒後誤事叩乞施恩吳供洒後聞該氏與别人有染因向恐嚇並非　欲殺伊羅太守着一倂逐出○徐阿得訴稱小的在浦江搖杉板船餬口昨被陳阿五將船竊去幸得尋見交捕送案陳供昨雇伊船渡浦作工因論價而致爭執羅太守飭押候過堂覆訊○秋間長利泮行控各戶租賃西門外地基租金無着前讞員葛　令傳地保成秀春論令繳租一案本報前已濡管錄登日前長利行中人訴稱尙有沈開鳳等三戶　繳羅太守飭地保帶沈等來案昨地保禀稱有某女尼等二戶不在滬上沈開鳳合家病故欠租五千無力措繳情願拆去草房太守商之佩副領事俯准所請免繳欠租 
[法界公堂瑣案]  
　　天津人陳大海屢肇事端笞責荷校旋以咆哮公堂判令禁押昨晨翁太守飭提至案細加詰問陳供小的原籍北通州並非天津年廿四歲父母早經去世胞兄陳二在京爲夥小的於本年四月到申後至吳淞躭擱餅師家太守問可曾到過别處答稱到過南京跟隨六少爺太守問　曾再到别處躭擱之餅舖主人是何姓氏李占鰲　相識否答稱因尋親戚曾到山西李素不相識　鋪係山西人劉姓所開太守謂爾前在山西爲匪作歹到滬又生事端爲人總須習上句至自入下流陳連連叩首苦乞開恩太守着還押以俟核奪○九月間捕役拘得賭徒趙金福經翁太守判令笞　荷枷詎在押竟剥取同押人犯之衣乘押令遊街時託人質錢買物日前經　告發昨經枷滿開釋翁太守惡其所爲着再責一百板以儆○益裕竹布店主鄭傳禮不付匯票一案訊追比究等情屢詳前報昨晨原告悅生昌趙福卿投案候示太守詰訊之下鄭稱在押患病叩請問恩監照三四天内可到太守謂追問至今已閱數日倘竟不到如何鄭稱如照不到請卽比追太守謂匯票如何料理鄭稱現公和祥司帳人己來躭擱綢業公所此事總須公和祥料理刻已求房主與公和祥司帳人商量矣太守謂此言似覺近理今日姑且不比爾當赶緊設法旣有房主出塲可卽將此事淸理若仍狡展則是自尋煩惱矣旋着仍還押所又謂趙曰據鄭云現請房主出塲亦屬在理爾等之意以公和祥尙有欠欵知其香港汕頭有銀可收先追公和祥之事可知　裕共有匯票洋四千九百元之譜若祗向　究追恐難如數趙唯唯而退 
 
 

Page 4

 
 
[解鴈堂先生所得頭彩各彩盡行助賑書]  
　　少翁老封君大善士大人台覽久疎裁侯馳企實深辰維福履綏佳百嘉如意以頌以欣昨閱申報知賑捐彩票已開内有數號經晚手售與天津同鄕友人兹敝友好善爲懷情願將所得之彩仍行助捐敬懇閣下照號所得各物卽在甲江出售無論得錢多寡儘數助賑另有九百七十一號之干尖馬褂二百七十九號之燕菜等曁九百五十八號之添彩三張彩物卽請交信局寄下以便轉交至天津友人仍行助賑各號出自本心再當寄奉弟得之彩如若元狐袍套上海不易脫售請卽從速寄下弟當代爲覓售奉上以補賑捐之不足特此奉託敬請台安卽希垂鑒[  晚生解開奇頓首]  
　　右啓者今奉到解君雁堂來函幷將十二張彩票照收拜讀大示蒙大君子垂念山東連年水灾浩刼灾民苦不勝言冬賑待欵急迫謹將所得頭彩全新元狐袍套統子幷另彩各件囑爲代售儘數捐助以補冬賑之不足眞菩薩心腸善昌五體投　謹代山東萬萬生　叩謝幷頌解氏德門集慶公侯萬代刻因上海一時無從覓售檢對所得彩十二號各物遵命連元狐袍套統共裝成一皮箱託恒隆慶寳號金岐伯先生覓莊船十六日謹備覆函一倂寄到杭州薦橋解公舘查收一俟售去仍助賑捐再當登報奉　萬望各省大善士得彩各物取去能易洋再助功德更大每月所得呂宋票大彩財翁如能聞風興起酌量提助陰功莫大灾民幸甚上海北市絲業會館　賑公所教弟施善昌謹復幷速十一月十八日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[乘危圖槍]  
　　上月某日漢江風浪交作十一點鐘時光洋街江邊有小划截流而渡内裝制錢約二三十串駛近漢關上首該划力不能任船卽欹側划夫隨亦落水船帆未落勢將倒覆諸划立時雲集名雖拯溺實則乘危圖劫俄而船亦翻身幸划夫身雖落水手仍緊扳别船抵死不放詎船内四人以物擊划夫之手喝令舍船而泅該划夫忍痛不依其時别船上有善心者遂援手拯之而起 
[分發人員騐看名單]  
　　海防例掣籖分發郎中黃紀元福建○海防例指省分發知縣陳兆棻湖南江西鹽大使江寳年順天兩淮陳應綸安徽兩淮府經歴何臻齡雲南河南縣丞尹奎元直隷東河龔若成湖南福建沈述曾安徽四川饒介祺江西山東甄官保浙江江西葉人鏡浙江直隷布政司照磨呂鴻年安徽湖北殷安民浙江湖北縣主簿盛德清江蘇東河朱琮浙江江蘇道庫大使彭念實湖北四川吳謙吉安徽湖北鹽巡檢陸增浙江兩淮巡檢施勤順天湖北劉承誥順天湖北顧駿福建安徽姚德均山西河南廖益鴻湖南湖北張沅正山東直隷吳文增安徽江蘇張興源安徽湖北曾時霖貴州湖南范勳浙江福建牛拱辰河南安徽沈企曾浙江江蘇沈寳賢浙江北河孫宜暄陝西湖北呂曜江蘇安徽典史葉世勳順天河南丁壽昌四川陝西杜來晉四川廣西王榕浙江山東王延齡陝西河南來良弼浙江福建沈宗濓浙江直隷呂廷樺甘肅四川閘官劉世昌四川東河未入流朱紹霖浙江江西閔宗懿浙江河南○籌餉例指省分發同知栗用霖廣西雲南薛鴻年江蘇湖南張翼謀浙江南河藍翎王肇祥安徽湖北通判張彭壽江蘇河南蔡德慈浙江江蘇藍翎周進祖江蘇北河鹽運司運判丁乃嘉浙江兩淮知縣藍翎何紹庭安徽直隷州判徐國楨江蘇北河縣丞解麒祥山東直隷州同銜文綦止白四川錢雲湖北四川縣主簿喬世良順天東河州吏目邵承濓順天湖南按司獄唐景雲順天山西府照磨吳言書直隷江西巡檢許家琛直隷雲南陳紹曾江西山東劉裕德江西福建從九品何煜恒順天廣東任元亨河南廣東陳鍾堂浙江廣東徐文煥湖北湖南典史董爵林直隷河南方華林安徽直隷閘官朱桂芬順天東河○　輸例指省分發同知胡應辰浙江湖北○勞績掣簽分發知府三品銜曾爾昌湖南同知董楨廂白○勞績指省分發道花翎二品頂戴江麟瑞安徽湖北花翎二品頂戴鄒仁溥江蘇浙江知府花翎三品銜蒯馨蓀順天四川通判雲騎尉世職曹乃楣順天廣東知縣藍翎何受祜廣東雲南同知銜程壎浙江陝西同知銜楊增湖北直隷鹽大使六品銜惲寳琛江蘇浙江縣丞尉志綸河南安徽州吏目趙勵昌廣西雲南從九品邱橒湖南甘肅典史胡壽伽湖南廣西○截取呈請掣籖分發同知何浚泉順天○應補呈請分發同知汪明善湖北湖南從九品曹國楨四川福建未入流陶桂熙浙江廣東秦雲基江蘇浙江余履謙順天雲南 
[上海四馬路浦灘文報局内恊賑公所經收賑捐十一月中旬淸單]  
　　十三日銳册袁江敬敷氏募晋祁長茂興英洋十五元無名氏十四元無名氏五元無名氏二元慶德堂映珠堂註經堂顔滌之振靜氏補過求安六戶各一元未能氏漕平銀十兩誦芬書屋因火災轉危爲安酬願漕平銀念六兩四錢包魯山隱名氏二戶各錢五千文吳老婦人三千文餘裕堂一千文最樂堂八百文百忍堂五百文勉力子祥記號德記號三戶各三　文合收申規元八十一兩二錢盛澤邵合記吳募無名氏銅洋一元錢四百文顧丙翁一元黃姓任姓二戶各五角無名氏信泰二戶各四百文法記朱士榮二戶各三百文張益君孫啓發孫玉棠沈維記陳吳氏五戶各一百文合收四元銅洋一元錢八十文淮安三餘書屋主人募信善室六元會稽郡萱蔭館二戶各四元三餘書屋漱石道人保赤子三戶各一元又募留餘堂求保平安六元江氏祈保産平安二元天寳銀樓交來長沙寳成銀樓募永盛寳記新泰厚記二戶各十元朱澄之六元朱眞氏四元湖南善邑胡紫眞二元胡錫恩一元日昇昌玉筍堂陽鳳鳴堂殷慶和堂同升典五戶各　千文三善堂八千文寳成　晚香堂酒席費程霖慶三戶各六千文公記五千五百文無名氏同春生二戶各五千文吉元堂無名氏楊敦本堂譚賜書堂顔太順張樂頴常求平安周小筠八戶各四千文恆益堂吳悅泉二戶各三千左配王記公利溥長源義豐公升怡義鼎興福裕萃豐福　堂逢源號潘五桂堂李堯階湯雲衢張均皆廖植庭鐘祿池鄧勛甫李濬川楊雲湖蕭堯除張鼎臣陳獄峯王介亭念五戶各二千仁裕合一千二百曾徴仁駿錫生吳可記樓顯記蔚齋記花亭記無名氏幹記鳳記晋記舜記二知堂合和增同福增永福增無名氏怡豫號恆記元亨利嚴記號鎰記號怡泰亨王光輝吳騎里堂柳紫雲山房邱華國伐可人無名氏恆裕莊胡亮彩李芷延孫宇淸孫巨卿和春典恆裕典積善堂三十六戶名一千人和裕八百天錫昌五百胡中庸存仁堂仁合堂寳善堂合善堂張以方無名氏七戶各六百無名氏恭和德同益裕重義堂承基堂何思補堂質記源記鼎興松榮十戶各五百江南江寗溧水縣餘慶堂榮德堂蔡玉林孫玉書吳惠吉舒子淦胡幹堂明德堂懷德堂積慶堂十一戶各四百劉黎照堂汪吟舫二戶各三百永記和記梯記順記祥記五戶各二百合收規元一百七十二兩錢五分○卾册卾省江古恂翁交來羅由程君募李盈孫九折錢二千七百胡祥興裕興福陳子蘭三戶各一千潘愼修堂鼎興恊王俊臣饒錦成四戶各六百錢季誠五百童熙梁惠儕程遜卿毛萃臣陸思義畢汝卿汪夢濱陳愼修張毓齋黃叔衡周小穆馬順興慶昇恆十三戶各四百同慶笙恆叙福劉福興天太元四戶各三百萃豐恆晏長興保生堂陳朗山徐文志周懷德堂蕭桂林堂鼎順福寳吉康同春豐茂永　永興福晏復順恆昌號苗正科萬洪魏姓方姓褚姓陳姓金姓章姓查姓蔣姓陳姓李姓同昌同豐惇裕濟生堂同太恆恆豐恊蔣萬茂陳庚興趙月坡江學臣顧長齡邵春山翟云章歐俊德曾德宋寳宋福徐姓程姓四十六戶各二百郭祥太童恆興歐吉昇龔玉笙冷恊和潘萃和永春祥王澄清蔣永茂朱永淸李祥興徐太興許叙興周太興周方興許正興程義興邱萬興會義興徐復興李仁興張勝興陳義興王太生王兆和黃金鑑范億萬啓順店周義順述信堂盧義和姚壽南道生昌李長春堂仁誠號三十五戶各一百文吳恆昇義興和太和三戶各一百六十閔茂蘭一百八十王彬一百七十王士吉李福壽二戶各一百五十恆叙合六十無名氏四戶各五十無名氏二戶各四十合收九八半平它銀陸兩另七分本洋十元○金册邵合記吳交來雍伯兄募宜窼主人二元本洋三元銅洋三元南沙陳爾賡先生募馬成龍四元留餘堂傳馬昆仲隱名願三戶各二元二知軒海曲莊農二戶各一元○催單常熱萬興祥號二元銅洋一元又募勾餘安定子移柯儀二元嘉禾知愧子募金粟山房二元杭省小井巷周宅募無名氏佑萱氏二戶各五角○丁心培翁來榮學昌善士八元王新之先生潤筆錢一百十錫記爲先胞娣吳翟氏陰壽資祈冥福一元浙江宏度子善士廿五元又沙洲賑　五元○本日共收英洋一百另九元本洋十三元銅洋五元現銀六兩另七分規元二百五十三兩七錢五分錢一百九十文 
 
 
