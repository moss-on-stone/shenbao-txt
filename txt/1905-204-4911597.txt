# 1905 - 204 - 4911597

 

Page 1

 
 
[論銅元官限制]  
　　銅元弊政乎銅元園法補助品之不可少者也各國用銀時代不能不借助于銅即今用金時代亦不能不借助于銅英國單合本位制度間亦用銅或爲前鑒我國近十年來銅價騰踊制錢消乏市面震動羣苦錢荒幾幾乎有不能支持之勢當時粤省大吏首先請鑄銅元以資周轉各省見購機鑄銅之獲利又可以得救濟錢荒之美名於是紛紛繼起奏請開鑄若鄂若寗若蘇若浙若閩若皖若贛若湘若川若滇（此僅就南方各省言）分途設局後先仿鑄迨及今日銅元充斥兌率陡漲爲目前救濟錢荒計法固無有善于銅元者然而萬物之情當其少則求過乎供固有涸竭之憂當其多則供過乎求又將有泛濫之患以現今銅元之受擠端倪漸露奉賢縣至不用銅元完户衝突矣（見前日報）上海縣以用銅受虧　憲核示矣（見前日報）青浦縣以銅元　坍塌壁不用廣東舊鑄矣（今日報）以松江一府觀之其受銅元泛濫之患旣已如是則此外之受病情形爲本報所未載看當亦可揣而知我國素無統訃之學各省現行之銅元流傳于市場者一時固無從調查但據劉道世珩述某西人調查中國新舊鑄機都凡八百四十六具每具月可鑄銅十墩有奇每墩可鑄十萬枚以一歲計其用銅　已十萬人千七百餘墩其鑄出銅元蓋已一萬六千四百餘兆枚彼之統計僅據現在而言至若舊時已鑄之錢與夫將來待鑄之錢抑　不在此限竊料自今以後局所林立增發無　其錢償　日鑄日落其銅價則日鑄日昻前途危險之象固已盡人可見夫國之有幣也猶渠之仰水然渠之深　同初而灌者之流忽然增漲其勢必泛溢横流人蒙其害而當世聞夫淺人不悟此理狃于一時毫毛之利昧于日後邱山之害常欲以并工鑄造爲此無限之法償吾恐圜法之擾亂無已而民生之受毒未有涯也 
　　斯密亞丹彼中計學之開山也其論泉幣曰三品之行于國中其量有所止而不過止而不過者言其數不可過量而無窮也自此義發明彼中貨幣制度其造幣之額皆準國民貧富之程度相戒濫發近今英國計學家統計島國幣民國　行之 
 
 
 

Page 2

 
 
　金八十兆磅銀十四磅銅一兆磅是具證也我國貨幣本位雖不用金然銀與銅不嘗並用乎户部議開鑄銀總局漸謀統一將定法償而各省之銅元紛紜雜糅漫無限制使補助之貨幾成爲本位法錢天下之奇事豈有踰此者方今改革財政猶不謀一善法以處其後則經濟界之一敗塗地無可收拾又豈待智者而敢斷言耶 
補助貨之當有制限其於幣制問題特就事論事耳至于革新幣制存其適宜則當據計學之原理用金貨之本位入萬國度量衡同盟會行之中外釐然劃一此爲治本之道以非本論範圍故不復贅 
[廬山居士籌議琉通已定美貨條陳]  
　　二十六日滬上各報關行假三馬路祥裕公集議抵制禁約僕亦與聞先由學界諸君次第演說實行不用美貨次言爲今之計必須文明辦法不可過激不使美人乘隙起事爲至要之計又言上海洋貨業中已有定美貨至明年六月者該貨必須陸續到申此中有極大開繫旣因寓美同胞而起義憤豈可陷害上海同胞必須叧想善法保全商本衆皆拍手替美僕意此次義憤宜逐步逼進不可稍讓現在實行不用美貨之風潮日漲所有現在之存貨已見滯銷何况將來陸續所到之期貨僕略獻芻議敢祈當局諸君採擇一我華商與洋商交易無論現貨期貨必有成單爲憑（卽合同）查期貨成單内所載該貨倘遇工人勒罷工作機房停工及一切意外不測等事以致該貨不能來者耶將此成單作廢此番抵制禁約事實出意外彼洋商旣可將成單作廢我華商應可援例亦將成單申明作廢一現在上海裝貨之人及扛貨小工均已集議不運美貨凡有定貨者宜急至洋行申明工人不運美貨情由囑其將未經裝船之貨電致一槪止裝免得該貨到埠不能登岸至於在路之貨待到申時再當設法辦理一止裝之貨必須與洋人申明若不將成單作廢亦可但其貨必須俟禁約改良方許裝船一日不改一日不裝若洋人擅自裝來不但該貨到埠不得登岸而且於拆息一層我華商亦不承認一外洋裝貨來華路程向有日期如東洋貨由東洋來滬只須五天如印度貨由印度來滬須二十五天至於美國貨由美國來滬總在六十天左右以此計算卽在美裝船與否可見準繩一從今日起在六十天内到申之貨及棧房所存之貨照常買賣並勸工人將此等貨照常搬運以昭和平如此辦法亦不謂之不文明在美商亦未必以我爲無理而且更須激動彼政府從速改約矣此約早改一日則商界中早安一日而寓美二十萬同胞早出一日火坑大局幸甚（容） 
[南北花業抵制禁約之大會議]  
　　南北花 
業爲　制禁約事開特别大會於花業公所昨日二點鐘先由董事程君凝園述開會宗旨次穆君杼齋演說言南北花業初次合併固結團體之時爲花業賀次言美禁華工吾國民人人有抵制之責任惟事須堅持到底萬不可有首無尾王君超臣言去其目前之便利以謀將來之利益穆君藕初言伸民氣可以强中國胡君益甫言不用美貨須從自已做起馬君景眉言人須勸人人不用美貨袁君觀瀾言興工商以抵制來源爲正本之策是日到會者二百餘人均簽字誓不用美貨遂鼓掌而散時已五下鐘矣（容） 
[紀内河報關行集議止報美貨情形]  
　　六月二十八日内河報關行在徐園開會集議止報美貨到者爲洽記和盛九如豐順公永昌泰信和泰仁昌豐昌永慶昌瑞励公茂順公普源公公義東新和恒義公等十餘家先由各行表明公同將美貨止報止裝併聲明不報輪船宜先將掛旗民船一律止報當時卽有徐君德生高君子嘉曹君萃欽朱君子敬謂今日各家均已到齊知係同志即請簽字卽日止報止裝於是各行皆爭相簽允熱心之熾團體之堅未有如此事者後由戈君朋雲姚君義門吳君趼人何君劍吾龔君子英等次第演說與會者并有招商局戴生昌大東各執事及商界學界中二百餘人（外） 
[四明同鄉會第三次籌議的制美約略情]  
　　二十八日午後三時寓滬四明同鄉開大會於邑廟萃秀堂共議抵制美約事宜到者數千人商務總董嚴筱舫觀察因有要公特延葉廣庭明經爲代表蒞會葉君煕春慈谿人並同鄉四人來賓六人先後演說其節次一開會大意二演說（來賓與同鄉）三報告應辦之　四决議五散會時已薄暮矣其詳細情形容再續錄（外） 
[彚錄各埠抵制美約致曾少卿各函電]  
　　廬州商會電廬州商會於二十六日開第一次大會抵制美約事由會員提議全體贊成諸希詳告遵行 
　　寓寗建帮商號函美禁工慘無人理我閩粤更爲切膚貴總會倡議不用美貨以爲抵制不特各行省共表同情即東西各國亦譽爲文明舉動我寓寗同鄉同深義憤屏棄美貨第美貨煩多或未能認眞辨别擬請貴總會將美貨商標册寄示以爲實行不用美貨之準我同人堅待到底美約一日不改良抵制一日弗懈怠（後略）附簽允商號牌名二十四家鼎崇興謙泰萃琛盛記成章和記豐啓興蔡慶春益興慶祥晉記成昌泰豐成順川記合源乾茂信記義記黄瑜裕司餘恒記慶和新茂德成興成元鎰亨仁安 
　　湖州校士館沈齊甫等函抵制美約蘇垣女界且知爲國民之一分子僉誓不用美貨以逹救護同胞義務僕等夙奉名教而顧以七尺軀不及巾帼女流鬚眉何在耶現在郡城校士館集我同志步公後塵以爲湖屬舉界商界之倡（中略）才然鬚眉男子不幾與禽獸無苏哉（後略） 
　　南潯商會函（前略）敝處現已集議兩次踵行實力抵制六月十八日刊發傅單借龎宜園爲商會到者不下二千餘人先由洋廣貨商董温君松喬蔣君子雲次由龎君清臣張君弁琴次第演說而紳士商號亦均一律簽允不用美貨近日擬設立公司將各號所進美貨派人調拍拍賣立誓止進概已允洽爲特具函以表衆志（後略）（南） 
[吳淞商界學界集議不進不用美貨兩項辦法]  
　　吳淞商學界同人沈蓮生張玉如盛式之等徧發傳單邀集闔鎭士商於二十五日下午在財神廟開會籌抵制美約謬君同甫朱君星六董君振千相繼演說後由李君仲言提議辦法分不進美貨不用美貨二條首由洋貨帮馮雲樵周彩生二君簽名慨允不進美貨由是陸續簽名者約百餘人詳細辦法約三日後再議（容） 
[嘉興煙雨樓會議抵制美約]  
　　六月二十四日下午三句鐘省垣武君仲英蒞禾向人爰在烟雨樓開特别大會 
 
 

Page 3

 
 
延武君演說實行抵制禁約（外） 
[趙次帥抵奉接印奉天來電]  
　　奉天將軍趙次帥於二十三日晚十一點鐘到奉二十四日申刻接印 
[江督批上海道禀佘山築路事江寗]  
　　據禀己悉德總領事要求築路一事前經來寗面談因非約章所載迄未允許其餘如公堂派捕巡邏收轎捐押女犯等事伊謂均可妥商辦理等語現陳各節候據情函逹外部核辦（亦） 
[外務部布告各國公文京師]  
　　外務部照會駐京各國公殒略謂前以日俄兩國不幸失和中國政府時深惋惜現聞將開和議復修舊好中國政府不勝忻幸但此次失和係在中国疆土用武現在議和條欵内倘有牽涉中國事件凡此次未經與中國商定者一概不能承認業經本部照會日本國俄國駐京大臣預爲聲明除分電駐紥各國出使大臣知照各國政府外相應照會貴大臣查照可也（日） 
[端中丞出使之原因長沙]  
　　日前政務處電飭各直省督撫略謂日俄議和我國如何因應及接收東三省善後各事宜其各抒所見籌議覆奏端尚書接電後隨即電奏謂日俄講和發自美國我國必當遣使預議以表同情如彼不甚歡迎亦當藉名他事前往徐圖預議電文甚長約二千餘字而政府遂有派汪大夑爲駐美叅贊之命此次上諭各大員分赴東西洋考察政法中丞亦膺簡命蓋以前奏深爲朝廷嘉許也（初） 
[端午帥電聘伍建光隨同出洋長沙]  
　　簡派東西各國考求政治大臣湘撫端午帥聞滬上民立譯書同伍君建光中西文俱極優長因於日前電致滬道請力爲勸駕隨同出洋俾收指臂助（英） 
[張廉訪將有去志長沙]  
　　湘省張筱浦廉訪鶴齡以試用道到省未久卽署臬司官運可謂亨矣近因英商貝納賜在長沙城内開設豫亨泰洋行一案廉訪欲援天津成案准其開設大爲湘紳所反對至今未妥其辦理學務則因游學預備科開學禮節大啓風潮幾至解散又前次赴申辦理粤漢鐵路廢約事廉訪意主以美續美與三省公議廢約自辦宗旨大相逕庭於是湘紳咸不謂然廉訪頗有不能久安其位之勢近聞已運動某大員希冀奏調離省云（初） 
[川省官紳呈請奏派大員總辦川漢鐵路京師]  
　　四川京官杜德輿王荃善鮑祖恩等三十餘人聨名具呈商部謂川漢鐵路辦理殊多未善糜費亦多請叧派大員籌辦以專責成同時闔省舉貢生監等亦聨名二百餘人具呈商部請奏派内閣侍讀學士承瀛總辦川漢鐵路先是承瀛會有條陳川漢鐵路辦法四條一分叚一籌欵一聘工一開礦摺中并自陳川中情形甚爲熟習且於鐵路之學頗有心得等語奉旨商部知道至是又得杜德輿等之呈商部以川漢一路久經錫清帥奏派各員辦理所擬章程及籌欵辦法亦經商部會同覆奏議准若忽依杜德輿等之請叧奏派承瀛爲總辦殊覺自相矛盾且必與川督錫清帥大啓爭端頗覺　難因批云川漢鐵路辦法旣有未善且多糜費候即咨商川　加意整頓務求盡善至該路業經川督派員辦理一切開創伊始未便輕　更張云云（日） 
[盛宫保三端云六事之奏京師]  
　　日前盛宫保奏云此次東三省之事應立定方針三端其層次辦法則有大事所謂方針三端者一東三省鐵路應作公共之公司二會同北洋練兵十萬以守東三省三將旅順大連灣租與日本其層次辦法則密　聲明者六事一東三省之商務以美國爲最多應與美公使商量二與各國公使商量三由中國電知各國四派員赴美運動五分電駐紥各國之華使探訪各國對此事之宗旨大各事宜秘密又云宜照會日俄並通知各國云云（日） 
[盛宫保十慮五查之奏北京]  
　　日前盛宫保爲東三省事奏言有十可慮一慮　日直接商議不許别國干預三慮日佔中國土地係在俄未交還之時恐以此爲詞則是日人取地於俄人之手非佔地於華人之手也三慮日人流血棄餉以奪回此土地而我無兵以守之四未詳五言旅大事亦未詳六慮俄將東三省路權讓日七慮戰勝之國不能理論八慮日本議院有所要求九慮此和欵經日俄議定之後中國恐難更改十慮三省利權爲日本所佔又奏請調查東三省舊卷約章五條以備參考一爲丁酉年俄造東三省鐵路之合同二爲戊戍年俄租旅順大連灣之案牘三爲辛丑年俄訂分三期交還東三省之文牘四爲癸卯年俄人愆期不還東三省之文牘五爲日本開戰時通行之照會（日） 
[瑞御史發往軍台述聞北京]  
　　濫刑斃命之瑞御史經都察院奏請撤去巡城差使朝廷以不足蔽辜諭令革職兹悉刑斃之家人又至都察院呈控已將該御史歸案審辦聞須發往軍台云（日） 
[籤捐總辦寳觀察窘狀武昌]  
　　湖北籤捐彩票上月業已滯銷本月尤爲疲滯承銷者受虧頗巨故訂票各户紛紛悔約總辦道員寳豐前議改章之始人多以爲未善寳單銜密遞手摺謂票如不銷願甘受罰並將總辦左道元麟排去事權遂歸於一三四兩月票價飛漲寳喜形於色趾高氣揚嘗言湖北籌餉舍寳某其誰詎料一敗塗地不可收拾若禀請規復舊章又深恐宫保之嚴責故目下焦急情形不堪言狀云（乃） 
　　按湖北彩票之滯銷者其原因非盡由於改章增價蓋以前此承領者皆商而今之承領者多官由官轉售之商而官於此中遂得大利商則不免多一重剥削矣故鄂中官塲有不求差使惟求彩票之語今若此則不惟寳觀察甚形窘急凡求得彩票之官當無不非焦灼矣 
[臨川縣刁民拒捕抗官餘聞江西]  
　　臨川開河一案迭經紀諸前日報端兹撫州府王聘三太守欲認眞查辦而委員朱雲甫太守則欲遷就了結彼此分禀到省經撫憲胡中丞查照王太守所禀逕札正任臨川縣戚升淮大令馳囘隨同印委各官妥協辦理而南昌縣江雲卿大令聞知亦念臨川爲昔年舊治不忍膜視囑其介弟親往勸解息事甯人想此案當易結息也（可） 
[李大令欲坐劉蓮塘以誣告之罪蘇州]  
　　蘇州蘇州協記石子行主劉蓮塘承辦上海公共工部局塡築馬路石屑 
 
 

Page 4

 
 
前因私自紏人開鑿山石騷擾鄉民經　吳縣李紫璈大令禀請洋務局將所給專利憑照吊銷在案劉蓮塘挾有前嫌串同前歸安縣縣丞妄控李大令得賄鉅萬并牽涉朱署臬憲李大令以有污清名已通禀各大憲欲坐以誣告之罪矣（亦） 
[訊結槍斃密拿范高頭之太湖水師營勇案南京]  
　　留防太湖水師統領歐陽協戎趾麟前據綫人禀報知巨棍范高頭匿跡通州東門外姜灶港特派李管帶標勝帶勇三十餘名前往密拿突被狼山鎭趙守備鴻猷率兵截住去路槍斃水師勇丁三名一案迭詳本報兹聞此案已由江督周玉帥將李管帶及趙守備一併調赴江寗委員質訊趙守備太覺鹵莾咎有應得除將李管帶前報被刧槍械等件飭由趙守備照數賠償外至槍斃水師勇丁三名亦由該守備酌給撫卹故此案已作爲了結矣（八） 
[八省土膏統捐局落成武昌]  
　　柯巽菴中丞擬就武昌省都府隄府第開辦土膏統捐局已志前報近就府第對門購買民房四大所改爲膏捐局辦公集議之地日内業已落成又由都府隄北叚開築馬路一條直逹户部巷口亦已日夕經營將次工竣（字） 
[商部咨龎京卿聲復造帋公司及水火保險公司章程京師]  
　　龎萊臣京卿禀辦之造紙公司瞬將一年尚未開辦昨商部特照會京卿速將造紙總分公司各情形妥籌聲復并飭將水火保險公司章程旣開辦情形一并報部以憑核奪（夜） 
[商部催辦華寳製磁公司厦門]  
　　厦門紳商林存輅創設之華寳製磁公司業經商部奏准立案嗣因某道多方阻抑致未開辦疉經商部咨查又據該公司禀呈阻抑情形現經商部王丹揆參議到厦查明屬實據實禀復日昨商部已咨行閩浙總督請飭某道不得藉端阻抑致碍商務并飭令該公司迅速開辦（珠） 
[商部批准蘇州設立總商會蘇州]  
　　日前蘇省在籍紳士翰林院編修王太史同城等公禀商部擬在蘇州省愈設立總商會昨經該部批准并飭王紳妥訂章程公舉總理協理聲復到部以憑核辦（光） 
[日軍在庫頁島追逐敵兵公報]  
　　二十八日駐滬日總領事以東京外部官電見示云攻庫頁島之日本陸軍報稱二十五日天明日軍復行前進迫攻敵人甚急午後三下鐘先鋒隊占據頭本斯開同時馬隊入龍尼口同日晨向東前進之日軍一枝隊占據諾浮密區及愛而老夫司開一帶近地至午後戰敗惠頭尼可夫斯開附近之敵人敵人係步兵及砲隊現此枝隊尚在追逐逃遁之敵人 
[薩鎭軍暫兼南北洋總統及船塢督辦]  
　　江南掣造局總辦魏觀察船塢總辦吳副戎等自二十七日午刻南北洋統領兼船塢督辦葉桐侯軍門急病逝世立卽電報南北洋總督周袁兩制軍請示後聞昨日已得回電云葉軍門旣已逝世遺缺極爲緊要未便懸延因飭北洋統領薩鎭氷鎭軍鼎銘將所遺南北洋總統　船塢督辦均歸暫行兼理俟奏明候旨核奪聞鎭軍亦已專電　四點餘鐘命駕至塢由巡警排隊迎入察閲一周（近） 
[關讞員函致工部局力爭會審公廨權限]  
　　日前英美等國會審公廨因在廨中西北隅隙地添造女牢在外紛刷墻壁閘北捕房捕頭以未向工部局領取執照派捕至廨索取水木作工頭將治以違章之咎襄讞孫耳三明府以會審公廨係自主之權向不受工部局管轄旣欲干涉著捕房將公廨捐照交出捕無詞以對而去刻下讞員關絅之司馬將以上各情照會工部局總董濮蘭德君略謂會審公廨創始于同治七年向係自主之權不在工部局權限之中卽如天后宫之出使行轅例亦相同會審公廨于光緒二十四年分經鄭前分府遷移此處其時有源茂　册八百三十號道契一紙當經鄭分府吊契呈道註銷有案可稽此公廨係自主之權之明徴况公廨添造女牢與英德領事往返函商已非一次諒貴局早在洞鑒之中即該捕頭亦早知覺兹該捕頭忽與公廨多生枝節實屬不解爲此據情函逹望貴局飭知該捕頭嗣後不再干預公廨之事云云並叧稿禀詳上海道袁觀察請卽核示（見） 
[滇督丁振鐸奏自辦滇蜀鐵路議定集股章程摺又附片接六月二十六日稿]  
　　糧捐之股第四第二十六節凡按糧攤捐入股者即作爲糧捐之股辦法如下第二十七節按川漢鐵路集股章程有抽租之股一項係按租抽榖如收租十石者即抽榖三斗百石者卽抽榖三石以次遞加照算不及十石者免抽此必須選派公正紳董按鄉稽抽在川省大户多此法尚可行在滇省大户少若行此法徒滋擾累無補實用莫如照積榖成案每糧一升加收鐵路股本錢二文隨糧徴收不漏不擾尚爲善法至路成之日則此鐵路欵項每升二文之糧捐永遠停止各廳州縣於始收之時即以示民用昭大信第二十八節此項糧捐仍照鹽捐章程作爲民捐分别何廳州縣捐若干塡給股票以爲該廳州縣民間公股路未成不計息路成之後所得息銀紅利發交該廳州縣官紳專辦該處民間公益之事 
　　官三之股第五第十九節凡以官欵及地方公欵撥入公司作爲股本者卽作爲官本之股辦法如下第三十節官本之股亦以五十兩爲一股按股塡給股票路未成不計息路成之後照章分給息銀紅利第三十一節官本所得股息紅利均按年解歸原撥之衙門作爲公欵存候撥用如由藩庫撥用者息利均歸藩庫如由鹽道庫撥出者息利均歸鹽道庫餘均照此類推第三十二節凡撥作本公司官本之股無論何項要公需欵均不得向本公司提取股本第三十三節凡借撥存放生息公欵祗能作爲本公司借欵仍照原放息數按期計息一俟股本充足卽先將借欵提還不得以借欵作爲股本以免利息偏重致損　本之利 
　　公利之股第六第三十四節凡因本公司現時籌欵開及别項利源收取餘利作爲本公司股本者即作爲公利之股辦法如下第三十五節公利之欵雖其事本因鐵路始行議及開辦究與鐵路係屬兩事只能提取其利作爲股本不能卽據其利爲公司所私有是以名爲公利之欵仍按五十兩一股塡給股票第三十 
 
 

Page 5

 
 
六節公利之股塡　　票路未成不計息節成之後每年應利息銀紅利按　照　　存第三十七節現擬由公司籌欵設局試辦銀銅元俟機　購到　鑄　所得餘利提充錶路經費　數塡給股票一　鐵經費充裕其局中餘利卽歸公家撥用第三十八節此外始制軌之鐵墊路之木行車之煤皆係滇省出產若因開辦鐵路由公司撥借本欵開採其中質料有非鐵路所需或爲鐵路用有餘剩者自應隨時轉售所獲餘利亦歸公司路成之後起除借動公司原本倘尚有餘存亦即作爲公利之股惟滇省所產之鐵之木之煤能否合於鐵路之用採取有無利益當細加考察再行詳辦未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安徽京官會書院省鐵路辦法北京]  
　　安徽　辦全省鐵路前因江蘇道員鄭觀察恭蔣觀察家駿在京創議以期保全本省路權皖江京官咸以爲與其俟外人要求不如自爭先著適程君家檉由日本寄到爲全皖鐵路敬告父老書持論相同群謀益决於是公舉李伯行京卿爲全省鐵路督辦呈請商部代奏本月十二日奉旨依議今由李理臣侍郎佈發傳單邀集在京各同鄉於十六日三句鐘至安徽省館商議妥實辦法是日到者皖省京官自孫中堂以次並都中各學堂以及畢業回華之安徽學生齊集會議至數句鐘之久各具說帖自抒所見以期集思廣益使辦事者擇善而從云今錄傳單於左敬啓者自日俄戰爭胚胎於東消之鐵路我國士大夫懲前毖後知鐵路所至之處即其權力兵力所至之處不得不急謀自築非但保利權亦以防實禍也吾皖爲揚子江之中心點蘆漢滬寗兩路綫皆將於皖境聨絡貫通勢不能深閉固拒若俟彼族要求始謀自辦則如粤漢廢約之舉經三省大紳耆粤鄂兩督部極力磋商二年之久始稍有定議而美人前築廣東之路不過數十里索欵至七百萬兩設粤湘鄂三省之人早起自謀何至受今日之困難又如吾皖銅官之礦經英人約翰租借今原訂之約已逾一年未曾開辦例應作廢而英人持之甚堅不許我爭回自辦設吾皖人早起自謀何至受今日之挾制顧前事已矣吾皖鐵路現象有稍縱即逝之虞勢不能視同秦越人之肥瘠况路權苟爲外人所得則沿路三十里之礦例准任意開採豫魯晉三省　軍可鑒是一舉而兩害俱至前者游學生程家檉氏寄到敬告吾皖父老宜自辦鐵路書指陳利害言之痛切吾皖諸公多讀其書而慨然思起因約集同人草擬章程援案公舉李伯行京卿爲督辦呈請商部代奏惟兹事重大前次宦京諸公未及徧約而所擬章程急需呈遞尚未詳備亦有舉辦時須待斟酌之處今擇本月十六日准三點鐘以前　我皖在京諸君子到館籌商一切凡關涉於鐵路事宜與籌欵事宜望各條陳所見集思廣益以爲將來辦事之方鍼至路線綿長工程浩大或有熟悉測量建築諸物或力能招集多股或認函致故鄉紳董分籌資本或願自集欵項專辦一叚或願任調查中外籌欵築路各善法或素悉中外路礦法律可備隨時之咨訪届時俱請聲明以期衆擎易舉時局多艱惟各盡其心力之所能爲則吾皖至重大至迫切之舉或不難立見成功桑梓幸甚鵠候玉臨禱切盼切此啓安徽同人公啓（閏） 
[岑督咨復張太僕公文（申明權限事）]  
　　爲咨復　光緒三十一年正月初九日准貴大臣咨　照得本大臣　旨督　鐵路　　　　　　　或總公司咨行在案　　得廣州東門外　至貴　地方先行造路一叚將來可與　漢鐵路接軌並　將黄埔建築碼頭作爲由同　　埠以　　　務　經聘定美國工程師麥　偕同　　　員前候選　隷州知州楊榮忠購也委員指分江西試用　丞須啓明卽日前往踏勘測量綸國並派　補用守備　承恩督率護勇隨同彈壓一切查所有經　地方均係番禺縣廳應請札飭該縣遴選妥差二名來本能公司　同照料卽由本總公司發給工食　　　　保護毋得踈虞並請轉飭該縣凡經廢勘　　　　自今年起毋得印契過户以免奸徒預占　價　利實爲公便又於光緒三十一年正月二十九日准貴大臣咨稱照得本大臣現據築造廣厦鐵路一條先以黄埔鐵路爲首叚業經派員偕同工程司前往測量咨行在案兹查得廣州府東門外穿龍口地方約長三四里局勢宏敞城以建築車站所有塡河築堤等事均歸本公司自行經理又查廣厦鐵路將來須與粤漢幹路接軌商務方可暢興擬由穿龍口以上沿途新塡河堤鋪設軌道取徑便捷應請轉飭善後局將新塡河隄自穿龍口以上預留軌路一條計寛一丈五尺備用至應如何認租或由本公司承買俟鋪路時再行咨商相應將以上應用之路咨請轉飭預爲劃出以免臨時多費周章實爲公便並希見復施行各等因到本部堂准此查貴大臣奉商部奏派考察外埠商務兼督辦招集華商經營開廣農工路礦事宜遇有應行興辦之事本部堂自當飭令地方官隨時照料襄助惟按照商部原奏貴大臣遇有興辦各事應先咨呈商部核奪至於路礦二事關係利擇尤爲重要原奏復經聲明一切應遵照商部奏定章程辦理權限至爲明晰現准來咨所稱擬造廣厦鐵路及以廣埔鐵路爲首叚關係利權甚爲重大自應尊照奏定章程先行呈請商部核奪其黄埔建築碼頭作爲自開商埠一事更屬有關交涉與尋常商務不同尤應公同妥議呈請商部詳加酌察奏明請旨辦理今逕由貴大臣聘定洋工程師派員帶勇前往測量興辦殊與商部原奏不符且建路開埠二事在在與地方有密切之關係稍不詳愼於先必至糾葛於後貴大臣所擬興辦是否公司集　有無洋股在内訂立章程能否悉臻妥善何時聘定洋師如何訂立合同均未咨商無從懸揣粤漢鐵路現尚未定議能否與廣厦鐵路接軌須以後察度情形亦非一時所能定奪民間田地交易藉通有無地方官豈能禁遏如果鐵路需用田地臨時秉公給價何至阻撓若如所請履勘附近田地自今年起毋得印契過户在公司購地固占便宜民間能否樂從實無把握粤漢軌路在省城之西粤厦軌路擬　在省城之東若如所擬自穿龍口以上沿途新塡河堤鋪設軌 
 
 

Page 10

 
 
道取徑固屬便捷但其間人炽稠密房屋櫛比并有教堂醫院錯處地方極爲繁或輿馬尚形擠擁何况火車堤岸環繞省城若軌路居中横亘往來尤覺不便善後局新塡河隄地狹河窄不過一丈餘尺並無一丈五尺之地可以預留貴大臣生長此邦於地勢民情當已同知素悉各省鐵路購地輙釀事端固由風氣　開亦辦理不善所致本部堂深知振興商務爲刻不容緩之圖極欲實力贊助惟相與斟酌再三所有咨商各節實多窒碍難行而其中詳細情形又未先准移知亦未奉商部核准有案未便徇貴大臣之請冐昧從事本部堂忝任封圻於一司利益民間利益兼有維持保護之責必須統籌并計方免顧此失彼之虞貴大臣專辦路礦事宜兼集公司股本旣荷朝廷特簡之重復充公司辦事領袖官事商舉萃於一身交際至繁責任甚重而公私權限尤須區别分明在貴大臣一秉至公豈至但顧公司而有歧視商民之見惟嫌疑所在必須審愼中國律例在官者固不得兼營商業卽歐美各國亦有某項官員不得爲商並有某項官員不得購買某種公司股票債票之例誠以權力所及稍在偏倚流弊滋大此中蓋有分際存焉非獨體制應爾也貴大臣經營伊始一切舉動尤應謹細周詳以免民間妄生揣測致日後事多閡隔現准貴大臣迭咨一則曰現經前往踏勘再則曰業經前往測量旣未先期與聞一則曰飭縣勿得印契再則曰飭局預爲劃地實屬難以應付本部堂審於權限之間不得不從長計議嗣後遇有興辦之事凡與地方有關涉者應請貴大臣將詳細辦法先與本部堂會商詳酌俾可體察情形如果意見相同即行呈請商部核奪咨行庶昭愼重爲此咨復貴大臣煩爲查照須至咨者（列） 
[青浦縣櫃書不用廣東銅元松江]  
　　六月中旬青浦庫房以銅元滿溢坍塌墻壁近日櫃書新創一例凡繳忙完稅者概剔廣東銅元略示限制蓋以廣東舊鑄模板印者每百枚換一圓字樣此時洋銀一元兌價不滿千文借此抑勒或民間不至遽起衝突也（容）　　記者按去春計偕汴梁該省挑剔廣東銅元相戒不用正與青浦庫房之見解不謀而合幣制紊亂於此可見一斑 
[米司糾衆停工滋事寗波]  
　　甬郡各米司向有長工短班之分短班工價較長工稍優現因甬江各米鋪皆雇長工以致短班生涯頗爲寥落日前有短班甲乙二人爲首糾集百數人擁至江北傳泰記將所雇長工勒令停輟鋪主出而理論衆卽滋閙不休該鋪遂鳴捕將爲首二人拘入捕房移送鄞縣當經高子勛大令提訴諭令短班等人不許停工挾制聚衆滋事至雇用長工短班應聽各鋪自便嗣後若再有前項情事立提爲首之人嚴行懲辦（　） 
[母子同罹火劫杭州]  
　　杭桓小粉　輪船碼頭糖坊弄等處皆經紀力食之民所居六月念一日初更時居民董秀福之婦携其糼孩進房臥而哺乳詎料火油燈突然上炎物燥風乾燄飛滿屋董婦無從竄遁遽罹焚身之慘當由各龍馳集救熄已燬鄰右八家并擠傷多人翌日檢出屍身焦燼模糊尚抱其子情形殊可慘也（知） 
[蘇州]  
　　正任昭文縣調署吳縣張子蘧大令　初擬十七日接印旋因急於履新特頒發紅諭准於十三日辰刻接篆任事○六月分　省候補同通州縣直隷州州同州　各員月課臬憲朱竹右廉於本月十四日考試○署臬憲朱竹石廉訪現因學習相騐之各仵作自上年歲底請假回籍迄今尚未來省且各州縣應解經費亦未解全因卽札飭各州縣飭各仵作赶緊來省習學以免荒疎其欠解之欵亦即解省以備撥用○月初以來天氣酷熱以致蘇城瘟疫盛行各曰寒痧患者多不及醫治而斃初七日午後有剃髮店夥路過護龍街樂橋堍突然身死是日又有郡廟前某工匠亦猝然而斃人生如朝露信然（音） 
[上海官事]  
　　上海道袁觀察昨日午後假洋務局設席特請新簡杭州將　瑞寳臣留守飲晏○本城警察提調沈祺年昨日因病投道轅請假五天又稽查貨捐局各卡委員沈賡虞太守昨日禀銷病假○已裁淮撫恩藝棠中丞自來申後現已公畢日昨命駕入城分投各署辭行（近） 
[製造紀事]  
　　南市製造局迭奉上台札飭裁减員司節省經費總辦魏觀察本擬將考工處裁撤兹因該處承辦奏案未成未便遽裁乃札飭宋澄之駕履之兩委員限二月辦齊以便轉詳核奏然期後裁撤以歸實際○南市製造局之機器廠劃交船塢後已移至砲彈廠内所有拆下機件亦均遷入廠屋裝配惟廠屋係二進平屋頗不合用故卽改爲平頂始能將拆下各件逐一配裝刻下當將次竣工矣（近） 
[裁撫恩壽啓程入京]  
　　裁缺淮撫恩藝棠中丞定於今日乘招商局輪船北上（求） 
[船塢督辦逝世餘聞]  
　　船塢督辦葉桐候軍門前午因病逝世昨日所統南北洋兵輪均下半旗志悼公子名璂者現在天津大學堂日昨已發電至津促令來申矣（近） 
[窰貨捐由局自收]  
　　南市貨捐局窰貨一項落地釐捐前曾歸商認包收解現因包期届滿經總辦鐵松巖太守飭即撤退所有捐款歸局自行抽收業已曉諭各商矣（欣） 
[南北市提莊衣莊會議洋價漲落問題]  
　　昨日城内天燈弄衣莊公所由各董刊發傳單邀到南北各提莊三十餘家各莊動輙衣莊七十餘家執事人等會議洋價之事先由各提莊申言前因提虧耗各當質原本太貴已滿之貨加貫甚大查前曾議定業印貨均以三月爲期如不信托照期扣利劃現如遇倒帳所存同衣貨究儘提莊歸抵等情此次會議因銅元充斥洋價每元驟增百餘文以前之提莊受虧姑且勿論惟嗣後洋價尚有必漲之勢須將原定每兩七百零五文改爲每兩七角零五釐而衣莊櫃上零售亦可改用洋碣實係兩不吃虧云云旣而衣莊各人不允改爲洋角隨即互相商議遂議得以前春貨之欵准於八月半結價九月底結清自七月初一日起進出貨件隨時議結以錢合洋價不准絲毫拖欠衆皆允治遂定議（嘉） 
[洋房工竣]  
　　南市製造局前届洋人經理各廠工務惟局中住屋無多由總辦魏觀察飭工程處叧在船塢後面營造洋房一所爲西人住宅自開工以來已屇月現將竣事矣（欣） 
[梟名尚誤]  
　　前者夏千戎緝獲巨梟魏家園解省奉蘇撫發交蘇州府許太守研訊之下魏供稱非並名家園實係魏家泳等語太守禀奉撫憲札飭上海縣汪大令轉請浦東總巡查復後經總巡謝明府查得魏家園係著名鹽梟迭犯盜案手下黨羽共有三四千人此犯現尚漏網此次所獲者亦係販私無賴本非安分之人然實係魏家泳並非魏家園向居浦左其人當被獲到縣時含糊答應等語昨已函復大令以便申詳撫憲核示矣（近） 
[地販害人]  
　　上海縣十一圖鄉人朱秋棠有祖遺基地二畝零去冬因田單糾葛曾在英公堂涉訟事後訪知此地已被地販白 
 
 

Page 11

 
 
歧珍于前充該圖地保時朦請升科私自變賣日前朱前往白處理論白竟百般威嚇朱自知勢力不敵無門可訴且又孑然一身故于昨日購食阿芙蓉膏以圖畢命幸經親友覺察從速灌救不知能免性命之虞否（　） 
[移提竊犯]  
　　日前無錫縣某錢莊倩大成小輪船公司裝洋銀二千元來滬交納中途被賊竊去報由商務總會投報閘北捕房請爲查緝捕頭立飭包探方長華認眞跴緝方探於日前聞得杭州錢塘縣某大令已將是案破獲拘到竊賊戴紀生一名因卽禀明捕頭在公廨請得移文至錢塘縣將戴提回上海管押捕房俟解送公堂禀請訊追（見） 
[妓院被竊]  
　　英界福州路南平安里内某妓家前日被新購婢女將金珠翠飾等約值六百餘元私自捲逃由失主投報捕房捕頭飭探邊槐州前往查緝未知能弋獲否（見） 
[失火未成]  
　　西新橋南首某疑團店前日傍晚時煤爐内火勢太猛以致烈焰熊熊烟迷滿室鄰居聞警前來帮同救熄迨捕房聞警急驅皮帶車至已烟消火滅矣（居） 
[上海縣案]  
　　陳有才控妻王氏不肯同歸前晚汪大令提案研訊陳供江北人耕田爲生妻子王氏於前年八月私自來滬近小的到申查知係龔姓荐妻至葉宅爲乳傭小的命龔同往尋見妻不願同歸顯有隱情求究王氏供前年由丈夫送婦人到滬婦人後央龔姓荐至葉宅爲乳母去春夫來取洋數元五月間婦人寄歸洋十元六月接夫回信收到今春三月婦人有病住在西馬橋小屋係葉宅家丁胡某租賃即與同居胡雖無妻尚有二房東老婦同屋乞鑒大令將氏申斥判隨夫回籍違干嚴懲陳具領妻結存案○漕河涇巡局差湯阿虎向湯文生等索借因被戳傷一案刻又拿獲阿和尚解訊據供湯文生湯桂生等戳傷阿虎之日小的雖在茶館門首經過文生等喚同吃茶小的並未入内夜間鬥毆之事亦未知質之在押之秦福生供阿和尚雖日間與湯文生阿秋等一同吃茶然夜間鬥毆和尚實不在内大令判和尚交保秦還押再訊○閔行十八圖地保張榮壽將威逼葉關全自刎斃命之毛和尚縱逃後奉大令訊責釘鐐交保限交在案詎張抗不覓保經大令提比據供明天一定有人來保大令判交差帶去○英公堂函解之羅漢章汪大令提訊之下羅供來滬訪尋母舅無著川資用盡客棧不肯容留無奈臥於堂門首被捕拘解案下大令判開釋速回原籍（近） 
[馬路工程局紀事]  
　　南市信泰碼頭路口堆積垃圾甚多穢氣逼人不可嚮邇附近之長泰北貨行等恐染疫氣聨名禀請爲路工程局飭地甲從速清除不知翁太守如何批示也○南市各水菓行近因西瓜上市瓜船紛至疉不每有匪徒乘間上前搶取西瓜勢難理喻現在各行主集議邀同各家公禀馬路工程局請卽出示禁止（欣） 
[法租界捕房事]  
　　前日新開河左近有無名男屍倒臥於地年約四十左右衣衫破碎大似卑由院中人巡街捕報知捕房捕頭飭探報同仁輔元堂分局請備棺收殮○流氓某甲在新租界一帶行兇訛詐爲包探所見拘送捕房捕頭命押候解送公堂訊究○乞丐某乙等前日在洋涇浜畔竊取東洋車上坐墊爲車夫當塲拿獲送入捕房捕頭命押候堂期解訊（居） 
[美租界捕房事]  
　　王阿林手持綢洋傘一柄行至武昌路突被粤東流氓朱可明攫去由印捕拘獲押入捕房送辦○忻廷法至捕房報稱前晚行至漢壁　路被某侍者糾得流氓十餘人兇毆受傷請究捕頭准之○某西人飲酒過醉至吳淞路一帶逢人便毆由捕喝阻亦被毆及該捕亟吹警呌始由他捕帮同拘獲狎入捕房核辦○陸林寳張仁青二人在西華德路互毆由捕喝阻不依一併帶至捕房捕頭申斥一番釋去（古） 
[杭省官報]  
　　候補縣沈錡禀知催前署景甯縣蕭令糧捐如數解清殷李鈗紹屬汪昌煕寗屬周錫康嚴屬賀家僡湖屬草甫金屬卽用縣增春嘉屬孫文詒衢屬均禀奉憲委提牙稅差前署龍游縣丞莊惟勤禀知交缷回省禀到即用縣蕭逢源候補縣蔡煥煕汝夢庚本照磨張誦樂縣丞程祖韶　檢程秉鈞均禀見十五日八座司道候補道杭中二協　職統領旗務紳士均差賀本司經歴邱理問黄歴印吳候補縣丞曾翰章巡檢吳文鑾陳毓萱典史鄧繼森未入陳葆誠均禀見候補縣秦家穆禀奉憲委台屬提牙稅差潘崇桂由京起服來省禀到鹽大使蕭昌基由京領照來省禀到 
　　謹將徐州電經募紅十字會捐欵各善士姓氏開列公鑒紫荆堂中臣二户各洋十元無名氏洋五元錦豐慶劉硯農吳汴程戴蘭亭四户洋各四元徐和恆洋三元元亨利譚永　恆茂公天興成同發德公盛家永泉茂樹愼成大　公潘義泰景成公　藴唐毛輔卿徐祥琦董門王氏徐門吉氏福興成十七户各洋二元廣生恆田蔭均二户洋各一元以上二十七户共捐洋八十元正[  上海萬園紅 
十字會同人謹啓]  
[暑藥回春]  
　　蘇存德堂主人存心濟世不惜重資製合各種時疫痧氣丸散爲暑秋必備之品該堂開張在卽主人以蟾酥丸四百瓶壁瘟丹一百塊臥龍丹二百八十瓶純陽正氣丸四百包又鄭福蘭堂痧氣丸三百瓶華英大藥房十滴水四百八十瓶仙壽窩白痧散二百瓶臥龍丹二百瓶惠敝堂散給貧病人家服者果藥病除用登報章以誌衆主人之厚德[  滬北鐵大橋北廣益善堂司董嚴 
厚等謹誌]  
 
 [ 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　青州副都統英慈尚未來東當經調任撫臣胡廷幹電請軍機處代奏叧行派員祭告奉電旨著改派英瑞前往等因欽此並經胡廷幹恭錄轉行自應遵照辦理惟是臣甫於二月初八日境署撫篆東省事繁欵絀頭緒甚多必須與各司道隨時商榷以期妥洽現署藩司英瑞尤多經手要件一時尚難東省致祭伏查東省每届恭逢恩詔致祭各處向係欽派青州副都統前往歴辯有案兹查新任青州副都統英慈業已到東所有致祭東嶽泰山等處合無仰懇天恩援案改派該副都統祭告之處請旨遵行理合附片陳請伏乞聖鑒訓示謹奏奉硃批著改派英慈前往祭告欽此 
　　宫門抄三月二十六日刑部都察院大理寺廂紅旗值日無引見英信假滿請安額勒春續假十日都察院奏派專司稽查之大臣派出特圖愼召見軍機 
[河南巡撫陳奏爲河内等州縣因災請緩二十九年以前舊欠錢漕仍懇　　恩准一律展緩摺]  
　　河南巡撫兼河工事務臣陳夔龍跪奏爲河内藩州縣因災請緩二十九年以前舊欠錢漕仍懇恩准一律展緩恭摺仰祈聖鑒事竊臣於上年十二日初七日開單具奏勘明河内等十二州縣因災歉收分别請緩新舊錢漕一摺奉硃批户部議奏單併發欽此旋　户部核覆奏奉旨依議欽此咨行欽遵等因當經轉飭遵照去後兹據布政使瑞良糧鹽道王維翰詳　上年河内等四十二州縣因先旱　潦被雹被淹收成歉薄經該管道府確切勘明轉詳奏請將被災較重之河内一縣未完新舊各賦分别緩徴並請將祥符等四十二州縣二十九年以前民欠錢漕一律展緩兹奉部文原奏内開此次　緩河内等四十二州縣新舊各賦擬照上　仍將光緒二十八年以前舊賦准如單開所請分别展緩以示體恤河内一縣旣據確查實係秋禾受傷較重三年錢漕亦難一律展緩等語是災歉各屬民情困苦新舊錢漕未能問時併不得不分别緩量加體恤早在聖明洞鑒之中亦該部議及自應欽遵辦理何敢凟懇恩施惟查光緒二十八年以前舊欠錢漕已蒙恩准展緩業於上年春間恭錄諭旨出示曉諭在案此次部議仍係准緩二十八年而於原　緩之二十九年舊賦並未議及伏恩河内一縣三十年新賦旣蒙准緩其二十九年舊欠似亦未更再徴至祥符等四十一州縣同屬歉收未完二十九年錢漕若仍同三十年新欠一併帶是三十一年分應徴新舊三年糧賦積年蒂欠一時責令輸將窮黎生計維艱誠恐徒事追呼無力完納擬照仍請一律展緩等情詳請具奏前來臣查上年河内等州縣因災請緩之案均經督同藩司糧道移飭該管道府破除情面切查勘俱係實欠在民不敢稍有揑飾核計二十九年請緩之處較之二十八年已少十九州縣其爲認眞釐剔似有明証至户部上年議覆准緩二十八年以前舊賦摺内至令將二十九年災區查報等　查二十九年所報災區前經切實覆查業於請緩二十八年舊賦案内據實奏明在案現在部議僅於上年已經蒙恩准緩之二十八年以前舊欠仍准展緩是二十九年舊賦尚須帶徴值此地方頻年災歉閭閻異常拮据如果新舊併徴民力實有未逮該司道所陳各節係屬實在情形合無仰懇天恩俯准將河内等四十二州縣未完二十九年以前糧賦仍照臣原奏清單一律展緩以蘇民困如蒙俞允一俟奉到恩旨卽當敬謹刊刻速頒各屬徧行　貼咸使周知俾霑實惠而廣皇仁理合恭摺具陳伏乞皇太后皇上聖鑒訓示謹奏奉硃批吏部議奏欽此 
[河南巡撫陳奏爲豫省設局試鑄銅元謹將錢樣進呈御覽摺]  
　　河南巡撫兼管河工事務臣陳夔龍跪奏爲豫省設局試鑄銅元謹將錢樣進呈御覽恭摺仰祈聖鑒事竊臣前因豫省制錢短絀官民交困仍照湖北山東等省設局鑄造銅元以資補救于上年八月具奏經部議准奉旨依議欽此咨行欽遵在案當因訂購鑄幣機器運汴需時日新建廠屋亦未能尅期竣工而此間錢荒已甚不得不亟事維持爰先就機器局舊有鍋爐引擎配　印花名機酌修廠房速籌開辦旋據報于光緒三十年十月二十日開爐試鑄查核鑄成銅元質地精良輪廓完好尚與各省所一律行之市廛商民稱便惟豫省距通商各口岸較遠工匠薪資甚昻講運機器銅質等件運費尤屬不資且部議此項經費不准動用正欵豫本缺額省分近日度支益窘所需一切資本苦無閒欵可挪不得不息借商號藉資周轉凡兹　鉅欵絀情形殊難與東南各行省相較實爲地勢財力所限無可如何目下新機猶未到齊　有印花機器兩部日得出銅元五萬枚之譜不過小試其端一面加工赶造廠屋催運全部機器延聘洋匠必須新廠落成開爐鼓　銅元出數日多行銷漸廣餘利方可核計自當隨時督飭承辦之員撙節開支認眞經理力求實效所獲盈餘除先提還借墊各欵曁酌給在事員司花紅外其餘悉令涓滴歸公期於籌欵有　仍俟擴充辦理確有把握再行核定盈餘數目詳晣具報兹據銅元局司遣賫呈錢樣詳請先行奏咨前來除將試造銅元式樣咨送軍機處恭呈御覽並咨部查照外所有設局試　銅元情形曁進呈錢樣緣由理合恭摺具陳伏乞皇太后皇上聖鑒謹奏奉硃批户部知道欽此 
　　宫門抄　三月二十七日工部鴻臚寺正藍旗值日無引見瞿鴻　假滿請安崇中堂續假一個月召見軍機英　 
[豫撫陳奏爲陳留等州縣查辦荒地分别成熟半熟升科納租開具清單摺]  
　　河南巡撫兼管河工事務臣陳夔龍跪奏爲陳留等州縣查　荒地分别成熟半熟升科納種開具清單恭摺仰祈　　聖鑒事議奏設清源局督飭州縣認眞經理定議將墾復荒地分爲全熟半熟輕荒重荒廢荒五等全熟者照則升科半熟者酌納　　　地　　度情形擇其可墾者勸種子限升科其黄河故道涸出地畝一併飭合詳勘旋據祥符縣事報查出已墾荒地經臣先行禀明　减收租　聲明此外各州縣俟報齊後叧行奏咨在案兹據布政使瑞良會同清源局司道詳稱現在除祥符一縣道　核　　年應　　租錢一萬一千九百六十四千四百三十九文外復據陳留通許尉氏中牟鄭州汜水考城　源　武豫　　武　池　　確山　　　　縣元後禀報查出已墾成熟地畝議令按則升科　　榮澤封邱修武　陟孟縣等縣禀督查　已墾半熟地畝議令分别納租又　　　州事報查出額外河灘已墾成熟地畝亦令照章完租統計升科州　有　　　　　丁地　　銀一萬四千九百三 
 
