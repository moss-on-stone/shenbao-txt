# 1916 - 118 - 4915524

 

Page 1

 
 
遊記 
[羗海雜誌（十）（六）（生入）]  
　　　函鑛產有點金河中　多金沙山嶺林木茂密多蘇本販運各處產百華　　產靑釋黃米豆類羊毛細潔所製氈毯最著名 
　　天　秋多雨嚴冬多雪河水皆冰平時則温和宜人 
　　人民本旗民五百餘户皆以游牧爲主而兼耕田工作番子數十家漢民二百餘人耕種爲業間有牧者 
　　土爾扈特南中旗大略 
　　地界東至黄河面至得倫腦爾南至哈隆烏蘇北至希拉河東西距一百六十里南北廣狹不一周圍約四百里在靑海正南二百五十里西寗之西南三百八十里 
　　山川黃河自南入境行十餘里合希拉河入南後旗界 
　　地勢西山陂斜降至河岸爲低平地其形如弓土肥水沃草木豐饒係農產要區沿河遍地苔蘚亦牧地之美者開有熟地千餘畝 
　　物產河中金砂甚旺樹多松橡蘇木山產百草農產靑稞最多豆次之緜羊繁息工業以毡毯著名 
　　天時冬令山積雪河結冰春季卽融常時降雨頗多 
　　人民本旗民六百餘户皆以游牧四兼農工番子數十家漢民二百餘人耕田兼工與牧 
　　土爾扈特南後旗大略 
　　地界東至龍木却大路西至希拉哈布河南至希拉河北至江拉河東西距一百四十里南北廣狹不一周圍約三百餘里在靑海正南二百餘里西寗之西南三百餘里 
　　山川江拉河希拉河均東流百數十里注於黃河 
　　地勢東函兩端寛關中間一束僅寛十餘里東南向黃河而陂斜爲極大平原土地膏腴宜耕宜牧開有熟地七百餘畝 
　　物產河中現金砂多樹林有松樺蘇木榖產靑稞豆類縣羊最佳輸出毡毯甚富 
　　天時夏季濕熱雨多春秋温和雨少冬令河水冰時亦冷不可耐 
　　人民本旗三百餘户恃游牧爲主有兼業農工者番子數十家漢民二百餘人恃耕田爲主有兼業工與牧者 
　　探險家述北蒙古郭爾羅斯風俗謂蒙之人什七八皆頂戴冠帶冠上頂珠靑黃赤白無所不用此其所謂台吉者也其壯丁則謂奴才奴才無冠帶派入札薩克府當差札薩克任意賜各種頂戴於是章服亦與齋民有别台吉家之男丁生而無一非台吉故台吉之增益無量其奴才則台吉役之札薩克役之因無人權則遁爲刺麻剌麻勢力貲產無一不優勝於平民嘗聞郭羅斯後旗札薩克　本旗台吉二千餘人其數遠過於壯丁奴才將斷絶云云靑海蒙古則不然盟長與旗主皆役使部衆（不論旗主封爵等級部衆皆呼之曰王爺稱各旗之福晋命婦槪曰王娘）然不得任意賞給頂帶其稱部衆統謂之百姓百姓有功旗主禀由靑海長官賞以頂翎百姓可與長官直接也惟章京之家冒名頂替者多家有章京其兄弟子姪已成丁者皆可代爲章京然有大事仍須本身出以辦公家屬不得而代之矣至本旗寺院中刺麻有缺額百姓不得任意剃度必得旗主許可大刺麻指定而後可以捨身捨身以後其一家許免役仍稱百姓如故尙非有官無民之國也 
要件 
[游戲敎育（四）（婺州廢民譯）（芬來專遜女史原著）]  
　　歷史之敎課與自然之研究不能若是其連貫致使其他敎課得諸自然之趣昧生氣勃勃者獨爲歷史科所缺乏故在余校中歷史之游嬉遂發展焉凡爲兒童所學習而保存之者當以確爲彼等習見習行之事物爲較善此幼稚園敎導之原則也幼稚園之兒童旣樂習種種之玩耍則所謂稍長之學子者其年齡非與之大相懸殊何不仍用幼稚園玩耍之原則於學齡稍長之學校乎余則毅然行之其興幼稚園不同者不使敎員發起或指導其游嬉但任學子之自裁一如天然之事物必使個人各自研究之而勿代爲預事研究耳自成人觀之雖覺舉止與吐屬若是其粗陋然在此時期兒童心理之發達恰可由此表示之欲知彼等寸衷之情狀咸化之能力必藉是等游嬉爲媒介故可貴重而爲吾輩所必須豈若完全造成之物悦於成人修養更進之心者或無與於兒童之趣味哉 
　　使吾輩追溯原始之性質余信凡屬兒童皆天眞爛熳者也然初級之學校迄今順從其敎員之引導歷久相傳一似不成文之法律（爲吾輩所必須通曉迄今未改）而此等敎員則以供給成年學子所需之資料爲責任蓋默然假設童心之品性與精力已發展而不知其非發展於幼齡也於是自然之方乃遭蔑視矣使兒童進於此種情形之學校而策勵其學業據吾輩攷察此自然而中正之兒童所得之經驗將無效果之可言焉不僅此也使兒童處於若是之情形必將習於抑制其自身（即其本來之性質）而非表顯其自身也言語與容貎思想之媒介也（必略肖其幼時）而在學校則敎課均以講演與問答之原則行之思想與言語遂有限制容貎或至無物矣緣所問必限其所答之傾向且示答詞幾許之分量者也 
　　余必須使兒童與余談論自由（或與余談一切之事則余可聞彼眞確之議論也）不僅以聽余言答余問爲限旣實行之斯可見宇宙文章與種種技術之特色爲我學子所通曉而重視者爲何如也然欲其談論自由不加修飾確爲由衷而發實大難事（此大難事惟希望其兒童之學校生活根據於順從理性而不事矯作之敎員當之）蓋（校中談話背於規則）之傳言已爲學子所熟習耳自然之研究亦爲余所適用凡兒童一經敎以正當之觀察即能説明其所見而無所困難且與同學之曾經觀察此相同之物者討論其自然現象之原由無稍畏縮故余之敎法分四步 
 
 
 

Page 2

 
 
時評 
[自決（默）]  
　　張勳之覆中央電曰茲事重大非他人所能可否宜山總統自决其言並不勸退而勸退之意躍然吾昨謂馮國璋不獨立之獨立今則謂張勳不勸退之勸退 
　　嗚呼自帝制取消以來獨立者以强硬勸退矣未獨立者以婉言勸退矣擁護共和者順人心以勸退矣擁護中央者亦迫乎大勢而勸退矣此勸退之明白見於言者也其有政府詢問意見而不覆者則以不覆默示其勸退也覆者如張勳則又以不勸退默示其勸退然則今日無一不勸退之人矣勸退而不退則人自無從再加可否此後所應可否者惟在當局一人之心而已所謂自决者非確論耶 
[命令]  
　　五月一日政事堂奉策令特木爾給予三等嘉禾章班茅特木爾給予四等嘉禾章此令 
　　又令季毓麟給予三等文虎章此令 
　　又令邵金盤給予三等文虎章此令 
　　又令曾鼎勳給予四等嘉禾章左秉鈞給予五等嘉禾章此令 
　　又令劉同文龔選　范祖唐鄧恩甲李均蔣楷劉岳齊賈光榮趙城壁均給予五等嘉禾章此令 
　　又令葉國英給予五等嘉禾章此令 
　　又令汪德薰温仁椿給予五等文虎章此令 
　　又令囗永昌羅肇融吳武章吕蔭桂給予五等文虎章此令 
　　又令特任郭宗熙署理吉林巡按使此令 
　　又令吳士芬授爲陸軍少將此令 
　　又令閔培珍張德海均授爲陸軍少將此令 
　　又令陸軍部呈請任命高靑田爲陸軍第十師輜重兵第十營營長應照准此令 
　　又令湖南巡按使沈金鑑電呈政務廳長林鵾翔因病詳請辭戰林鵾翔准免本職此令 
　　又令外交部呈請任命謝天保爲駐北波聚洲總領事應照准此令 
　　又令財政部呈請將署僉事姚東已叙列五等廳照准此令 
　　又令都護使駐紥庫倫辦事大員陳籙呈請任命林萱籌署駐庫公署一等秘書張樹森署二等秘書甘樽署三等秘書應照准此令 
[專電]  
　　北京電段内閣接任後首上總統三條陳一裁撤總統之機要局（此機要係内史監之變相並非政事堂機要局）一裁撤統率辦事處一裁撤軍政執法處均經批可 
　　北京電段内閣近日與馮國璋及南方要人來往密電在私宅譯發由徐樹錚經管故外人不得探其眞相 
　　北京電總統府政事堂巳於二十九日完全遷移至舊國務院 
　　北京電政府因長江防務吃緊擬將駐湘衡州之倪毓棻一軍調駐岳州以備緩急 
　　北京電外間所傳海容巳逃通飭各地扣留事茲據政界消息海容確在閩並未他往其艦長將受軍法裁判 
　　南京電李顯謨奉馮將軍命赴滬會商各黨領袖維持蘇省治安力任調和之責 
[譯電]  
　　北京電英文京報云新内閣雖較舊者自由然内閣所稱總統已移讓所有軍權一説實屬不確蓋就時事現象觀之總統並無撤除統率處之意除非總統仍有足以統治京師之兵力而後始允撤銷也聞閣員每星期與總統會議一次凡無關重要之事件無須送 
閲至於重大事件由閣員集議每星期三次（一日） 
　　北京電海軍部接無線電報告海容於觸沉新裕後蹝跡杳然不知所往政府卽通電未獨立各省如海容入口應即扣留據國權報云海容之觸沉新裕實出有意蓋海容艦員巳受民黨運動且多係閩人不願北軍貽禍桑梓故意掃沉之云（一日）以上路透電 
　　北京電豫料國會將於八月間召集下月初旬開始籌備（二日） 
　　北京電段祺瑞與陸徵祥擬正式謁見駐京各公使（二日） 
　　北京電政府請梁啓超商諸南方領袖再將休戰期限自五月六日起展長一月（二日） 
　　北京電北京將開軍事會議各省均擬派代表與會（二日） 
　　北京電熊希齡已抵天津袁總統請其至京充南北調和人（二日）以上德文電 
[東方通信社電（日本人組）]  
　　北京電袁總統軍權移轉責任内閣一事現尙有所躊躇經段國務卿表面要求實行授受並由徐世昌李經羲張一麐等從中慫恿乃不得巳將拱衛軍移交其統率辦事處與模範團尙左右托詞不肯交付猶欲觀望時局之發展云（二日） 
　　北京電袁總統接到馮國璋勸告退位電報之後即電各省將軍徵其意見各處均無回電惟張勳來電謂此事體重大非他人所得可否宜由總統自决云云（二日） 
　　東京電東京朝日新聞接到北京電報謂新内閣有標榜親日主義在日本友誼之下收拾時局之意云云惟日本大衆不至信新内閣能收拾時局且有警戒内政上利用日本之傾向（二日） 
　　東京電日本四月下旬之貿易輸出超過六百七十二萬元（二日） 
　　東京電大藏省對各省發送六年度豫算編成通牒其内容以謀一般經常費之節約同時並以緊縮新期事業爲主（二日） 
戰電 
[其一（英人路透電）]  
　　巴黎電今晚公報云末斯河西之德軍猛轟摩爾化末與庫米愛萊北面法軍第一第二道陣線法軍佔據德戰壕一道俘敵三十人末斯河東及華愛佛僅有尋常之砲火法飛機一架攻擊洛瓦伊境德軍陣線上之二飛機一機中機關槍由五千尺之高處墜下成虀粉一機被逼降地法飛機又在杜哇芒南擊落德飛機兩架敵飛五架在凡爾登南抛擲炸彈法飛機尾追擊落其二法軍抵制飛機砲亦擊落其一（三十日） 
　　巴黎電法軍司令利用凡爾登境内戰事之岑寂在亞伏柯爾庫米愛萊摩爾化末山之北及加萊特森林等處施行小戰以鞏固法軍之地位屢戰屢勝三星期來德軍失去要地而未得絲毫進步法軍天空之優勢亦甚顯著昨日有德飛機八架皆被擊落法國士氣亦佳五月一日人道報云法人第一當擊落爲世界自由公敵之德國飛機（三十日） 
　　倫敦電巴黎時報評論湯興特將軍之軍隊在克特投降一事略謂英軍不幸有此失敗殊爲殖民地事業之阻力但與他方面之戰事無大關係英軍在克特拒敵之功績甚爲優美足增印度軍歷史上之光榮聨軍多一次經驗即多一分决心今克特之損失適堅英軍之志氣使英軍於英國榮譽有關之處續有犧牲以求勝利而巳（三十日） 
　　倫敦電海格將軍報稱敵軍復以煤氣及炸彈進攻爲軍擊退昨夜德軍襲擊佛里柯爾附近英軍戰壕晨間一時德軍在美細萊及胡爾凡希北面廣二千碼之陣線施放煤氣繼以步兵進攻爲英軍砲隊擊潰敵兵一隊攻入英軍戰壕即爲英軍以炸彈逐出同時敵軍猛轟之後以炸彈進攻化蘭斯希斯巨爾亦未得利魯斯凸角有劇烈之地道戰事（三十日） 
　　彼得格勒電公報云俄軍於伊克伐一役俘奥軍官二十二員奥兵六百名奪回所失戰壕數道壕中滿積死屍（三十日） 
　　彼得格勒電特里比崇旣巳陷落黑海濱之戰局希望皆去於是土軍不得不分兵防堵内地陣線庫台爾亞瑪拉騰出之土軍似將攻擊克滿夏或蘇彝士河大約將注重前一地云（三十日） 
　　倫敦電俄陣地之重要戰爭刻在於拉洛區湖境内德軍以密集隊猛攻其地擬奪戰壕目下劇戰正在附近村莊中進行（三十日） 
　　倫敦電公報云愛爾蘭司令報稱杜白林大局更有轉機昨夜杜白林叛黨領袖派人命杜白林等五那叛黨降服杜白林四區之叛黨巳紛紛請降迄今就擒者共有七百零七人現派步馬砲兵一隊與安尼斯柯西叛黨交戰該處叛黨領袖頗疑杜白林諭黨之書乃出揑造（三十日） 
　　倫敦電巴西欲得被覇之德國公司船三艘向德提議迄無效果但德國今巳允智利取用德船三艘以經營沿海貿易（三十日） 
　　薩洛尼加電特拉瑪德領事因組織偵探事務發覺被逮解往薩洛尼加拘禁某軍艦中（三十日） 
[其二（德人德文報專電）]  
　　柏林電德軍大本營四月三十日公報云英軍屢攻奇凡希至哥希勒德軍陣地未獲勝利松末河北及瓦斯河西北有哨隊戰事德軍獲勝末斯河左岸昨晚有大隊法兵進攻摩爾化末高原及附近陣線至柯萊特森林北面止之德軍陣地兩軍在高原東坡激戰後法軍敗退末斯河右岸之敵軍在錫哇芒西北進攻失利德飛機與敵飛機三架戰於空中擊落其一（西境戰况）德軍復在拉洛區湖南獲俄砲四尊機關鎗一枝俘敵三十八人（東境戰况） 
　　維也納電奥軍大本營四月三十日公報云奥事前鋒枝隊在優勢俄軍先鋒隊前棄二十八日所佔末萊洛夫北面之陣地而退（奥俄戰况）意軍陣線各地點砲戰如故戈爾資復受猛轟奥飛機以炸彈擲擊維拉維森蒂拉附近之敵營後均安然飛回奥飛行家與敵機四架交戰迫令一架逃降於地　軍在亞達米洛境進攻土拉爾山隘頂之奥軍陣地（奥意戰况） 
　　柏林電據君士坦丁消息謂土軍在庫台爾亞瑪拉所獲之戰利品不計其數俘虜中有大將四員英軍官二百四十員印度軍官二百七十員土軍總司令哈里爾將軍准湯興特將軍佩刀英軍於三四兩月在美索波台米亞死傷將士共二萬人君士坦丁接庫台　亞瑪拉陷落消息懸旗誌慶英商店數家亦懸土旗君士坦丁米里電社聲稱湯興特將軍願以所有大砲及英金百餘萬鎊獻與土軍而請土軍司令准其引軍退走土軍司令不允湯乃與全軍投降毫無條件（一日） 
要聞一 
[時局紛擾中之滿蒙觀（化險）]  
　　日本自締結新約以來經營滿蒙不遺餘力近滇南事件影響及我南部幾遍國人眼光多移集於國内戰事外人亦如是僉謂滿蒙事件無甚可注意者茲據日紙所載關於滿鐵理事樺山氏之談片頗可譯錄以證今日啓發滿蒙之態度焉 
　　中村辭職之子虚滿鐵理事樺山氏云滿鐵總裁中村氏旣在東京養疴將次痊愈相傳辭職之説全屬子虚該總裁當此中日國交重要之際益形勇猛精進用以處此難關而盡其責任且在東京對於時局非常忙碌大有應接不睱之勢一俟六月間總會閉會後七月初當可歸社云 
　　鞍山鐵鑛之交涉鞍山居鐵中國亦贊成中日合辦組織股分公司運動將熟欲求成立雖云合辦其實則仍當决於出資增資股本繳納方法等項者也又該鑛區接近本溪湖大倉之煤礦會社經雙方交涉以免衝突 
　　撫順工業之有望撫順雖爲工業上不可限量之地然迄今久歸恝置現有向滿鐵交涉籌畫窒素肥料公司者且可興起種種工業焉 
　　四鄭路線之着手四鄭鐵路募集債劵成績頗佳近將實行測量從着手起須經數月其後即當開工除遼河架橋之外一路平坦工程極易倘從速辦理則來年當可竣工 
　　開滿洲之好機由以上各事着着進行　開　滿洲内地得此　運誠屬中日兩　可爲慶賀之現象日本内地之有識者近亦漸解滿洲情形我輩住在滿洲者亦須着實　健以與中國官民一致努力開發滿蒙云云（以上係樺山氏所述） 
　　旅大境界之　更另一消息云現在馬蘭河上流所築設　大上水水源地所在地屬於旅順管内不便之點難可枚舉日本都督府决定將馬蘭河水源一帶編入大連管内現正實測境界並調查之俟調查次第完竣即將旅順管内之王家店會全行編入大連管内云 
　　内蒙外貨之　長又函云内蒙所銷洋貨向係俄貨自歐戰　　生俄人無暇顧及商務内蒙洋貨頗缺　巳被採購羊毛之日商調查明　特將該國所產之鐵器絲料玻璃等貨運往海拉爾有數火軍之多由該處分往各旗試銷是爲日貨銷入内蒙之始日紙亦已詳紀其事矣 
[議和代表巳到成都]  
　　字林報十四日成都通訊云南北暫時停戰昨夜有南方代表一人來成都議和條件若何無從探悉但聞主要一條即袁氏必須退位一事繼之者何人南方並不指定蔡鍔或他人願由國民自行選舉以上皆屬初次之謠言未經證實惟代表到省由將軍接見則固事實也蜀省態度言事者頗衆或謂中央如不與南方議和則蜀省將自爲之而組織獨立政府且謂獨立示文業已擬就不日將發表云南北停戰之際盜風並未稍息各城鎭皆大戒備城門提早關閉有數村爲盜所圍或被勒令繳械或被擄去財貨成都平原之盜匪在距此兩日路程之邛州近日受一重創盜據城後北軍與蜀軍四面逼近盜困於城中乃乞某敎士從中調處准其繳械出城聞定議後盜匪 
出城中途爲官兵伏擊死傷不少成都表面頗安靖惟前途殊難决言商人多藏匿其貴重之物商業滯鈍洋價約一千七百文食米每斗亦須此數貧民之不易得食無待言矣近有消息謂西藏邊界巴塘之外人被搶又有人謂幸經官場事前查察故搶刧外人之謀未曾實行云究竟有無其事目下尙未能知大學之建築工程刻在迅速進行中時局雖不　校中學生尙不減少 
[槍斃蔡乃煌之來因去果]  
　　蔡乃煌槍斃一節已迭詳前報惟蔡此次在粤之情狀及扣留觀音山以至鎗斃之一切原委多未述及茲爲分紀如次 
　　（一）帝制時代蔡之回粤以禁烟事員爲名實則爲帝制籌欵初帝制之籌備預算需欵六千萬元係梁 
 
 
 

Page 3

 
 
士詒主張前年之公債即爲籌欵之一法除公債二千五百萬鹽務餘欵約千萬合計三千餘萬僅得半數適儲金之議起政府巳注意於此欵而止數百萬不敷尙巨蔡窺其隱乃以烟膏專賣之説進擔任籌得正税二千萬元另可報効六百萬故該專賣所收入股份號稱二百萬元實則收一百二十萬元其餘八十萬元之虚股所得餘利除孝敬京中諸要人外作爲報効之費此禁烟專員之命所由來也帝制初發起龍張頗有違言蔡即肆意凌轢獨爲把持如選舉也擁戴也皆以强横手叚行之微有爭論動曰吾與慰廷巳預先商妥决當如此辦法不能將就龍張頗難堪當時各報尙持正論蔡欲以慘殺從事龍張不可蔡忿然曰此何等事易姓變朝不殺十萬八萬人豈成局面嘗欲命爛葸搗燬報館警廳長王廣齡與之爭蔡曰區區十餘報館盡搗燬之我自問財產所有尙可賠得起老兄即管替各報打官司王曰賠償是法律問題保護是警察專責老兄若使人拆報館我即以警察職　捕拿之蔡語塞龍張微笑不置一言於是有派員檢查報紙之舉蓋蔡之主張也旣而滇省舉義蔡即陰行戒備公館前派人守護至黔桂繼起益覺徬徨微窺當道意旨似不甚贊助中央一日傍晚忽誣總商會中人提議獨立逼龍召各商董到署問明何人發起龍召諸人至署無人承認此議蔡乃執龍之手問曰外間旣無獨立之説不知貴部下各弁能相信否龍告以各將官皆多年相從但使餉項無缺斷不譁變蔡云軍政請將軍任之財政僕擔任龍問其能任幾何以二百萬對龍頷之蔡請派人監督商會於是平常集議亦有特務警察監視矣 
　　（一）獨立時代帝制取消之京電至粤各報檢查員尙懵然未知見傳後羣至處詰其不先通知並問此後尙往檢查否蔡曰此事吾昨夜三更後始接京電事前絶無所聞何從通知至檢查一差月脩百元當照舊檢查不許諸報有嬉笑怒駡之語可也伊至此知地位危險即密電中央請截留鴉片專賣之税欵在粤招兵二十營由己統帶故有防護使之命令蔡之黨羽在外尙誇張曰粤省大權全在伯灝之手有欵千萬有兵萬人雖龍將軍亦無如之何而蔡則慄慄自危乃遷居於城内錦榮街其屋係某氏之產在交通銀行錫欵原値二萬餘金彼以其勢力用八千金取之街中徧列護兵路過者皆搜檢又在宅内高搭望樓以爲窺探然蔡卒以此自速其死矣蓋廣東將獨立時龍督以蔡此樓實予人以砲擊標準勸其入署暫避彼至署時某處長適至軍署探問獨立消息忽然見蔡乃謂之曰伯老今日何尙至此地耶蔡愕然問故處長告以獨立事蔡夫色急問何如處長答以當先出此地我俟伯老同行言甫竟龍出仍閒談該處長起辭蔡亦起龍曰處長當命所部加意巡邏以靖人心吾尙有要事與伯老商可緩一步行蔡不得已復坐處長回處再以電話詢龍龍尙謂獨立係謠傳不必理之處長乃負氣返住宅至則軍署有電話至告之曰現在紳商已同意獨立我亦無法制止汝好好飭人送潤老（凌福彭）守老（李翰芬）先出沙面明天護之往港處長即如命送二人至沙面某洋行之辦房無何而朱綸至無何而馮應楷至而蔡之蹤跡則一無所知 
　　（一）扣留情形蔡旣扣留都督府是夜三時許參謀長某忽至蔡之公館請面見六姨太六姨太者伊之愛妾機要文件盡歸其收藏者也六姨太出見告之曰現廣東巳獨立矣貴大人現在觀音山因有要公與都督會商此時不能離囑我親爲傳達請收拾首飾銀單現銀及電報密碼先行遷避不可以多人相隨茲有兩地可往任姨太自擇一則沙面有寓宅可居一則隨同貴大人住觀音山均聽尊便六姨太乃曰旣我家大人在觀音山我定當隨往參謀曰旣姨太主意已定趁此深夜我飭人護送以往較勝於白日張揚遂連夜並其愛妾留之觀音山越數日又召其管家至府都督面飭之曰貴大人在府中寓中各物當責汝保存不可任人動亂亦不許家人他往門外已由府中派兵保護門以内則惟汝是問也管家諾諾而去去時遙望後樓窗中尙見蔡面而不能傳達一語凌李至港遍尋不見知尙未脱險乃商議營救之法欲請洋人出頭洋人已允之忽接一電謂都督現以兵輪送蔡出口小頃當至港乃將事暫緩無何果有兵輪入口衆欣然曰伯浩至矣遂謝去洋人詎久候而密不至使人至彼常住之所覓之亦不見再覓洋人而獨立之明日適禮拜六寫字樓巳閉矣至此次發電之人聞爲藥膏檢查所拍發蓋所中人不知蔡之行止亦甚懸所中有陳某者曾充將軍府副官遂託其入府細查詎一晤都督都督即咨嗟曰伯浩在粤仇怨甚多吾已令其先行且飭兵船護送何以伊逗遛未去汝出見之當令急急離省勿謂我不保護也陳某信之故有致港之電觀此龍之於蔡蓋亦知其關係重大而未敢輕於釋放也當蔡之被留檢查所中人逾數日始知之聞曾爲之籌欵若干萬圓伊本有欵存於錢號猝不能提回乃出重息託各號爲之籌備竭盡心力始能滿此數然事已無能力矣 
　　（一）槍斃主因運動帝制梗阻獨立人皆知之陸梁以蔡不去無以釋黨人之疑（粤未獨立前曾懸軍賞購之）且海珠事變有謂彼實主謀以重金賄某統領轟殺湯徐以離兩粤之交以擾亂内地之秩序者若伊仍在必生　亦無以表示獨立之决心故索之頗急解决條件中首以殺蔡爲言蓋黨人皆切齒於彼梁任公復李鴻祥電中有云但使有以塞粤人之口者（卽謂殺蔡）則粤人無言不疑都督之僞獨立也數日前都督曾召總商會及社團至府徵集善後意見亦曾以殺蔡提出問題略謂蔡乃粤省大紳吾殺大紳恐失民望若將蔡交與黨人必殺蔡命亦非人道都督之爲此言蓋欲審各界對蔡之感情也言未畢有某起言曰蔡某一命與粤人數千萬之生命輕重若何果使犧牲一人即可安定全粤雖殺吾之身亦所甘願都督知人心之惡之而殺蔡之意遂决至譚學衡由桂軍返而殺蔡之議定各路民軍亦以此舉爲甚要皆擐甲以待俟蔡旣正法即相約解散故前日下午四時半乃提出長堤槍斃之使萬目共覩以示與衆共棄之意云 
[新裕機師述失事情形]  
　　字林報四月二十七日福州通訊云新裕輪船第三機師摩爾君自紀該船失事情形茲錄其文於下四月二十二日下午六時余値番代第二機師俾進晚餐先是機器室需人助司輔助運水器余往焉是時常有命令更變速率第二機師曾久處電信機側蓋海上有濃霧也余旣司運水器等二機師即登甲板去約二分鐘復來告余謂新銘船現方下椗該船最前行充引導故吾船乃亦作下椗之凖備一分鐘後（大約在六時八分左右）電信機傳來停駛命令即覺船體㣲震以爲錨巳下矣方作此思而儘速前駛之命令又到接之以竭全力之信號速駛未及一分鐘汽機約運動十周忽聞第一船副在頂層甲板天窗向下大呼停船停船余即從之同伴曾相話語余未聞其言第二機師時亦在機器室聞言乃奔上甲板且呼余上兩船接觸甚輕故余猶未知巳遭意外迨抵甲板則見船首下傾且未晤一歐人乃急奔至小艇處斷艇蓋之索時余在右舷而右舷各艇一霎時兵士巳滿余乃盡割可浮之物而投諸海余立船尾右隅候水將及船之中叚乃躍身船外潛水而遁當時兵士繞余數匝爭欲逃生其狀若狂余之得擺脱也頗受困難聞船　共載兵千人左右各艙皆滿當余泅水離船之際猶見諸人爭命海中艇蓋之人水者隨流而下余素善泅乃泅登其一海容巡艦之汽笛到耳甚清忽巨聲轟然蓋新裕之汽鍋爆烈也旣而黑烟騰起遂失新裕蹤跡自余離機器室迄船沒海中前後約六分鐘早板之上無一歐人僅在機器室後晤一第二機師問余救生圈何在余稱余善泅不此需渠即前趨余呼之後渠身御救生圈不顧而去余信海上起霧後船長未離舵樓船中兵士殊爲安靜霧前天氣晴朗海濤甚大余藉艇蓋之助泅水以趨汽笛傳來之方面竊料必爲海容發出者余處水約半小時爲海容之小艇救起該艇欲折回送余登艦余不允駕艇者似未謝余意余乃旋舵使艇向新裕失事處行繼即躍身入水以就海容相距約百碼也於是艇中人乃會意舍余鼓棹而去余旣泅近海容艇首側見一艇似方釋繫蓋中僅坐有三人也余乃入艇而登海容旣而駕艇之人已足即往盡救生之役艦中之人待余頗優渥吾人處新裕船時屢變駛行速率或行或止或緩或急因愛仁船速力遲鈍須遷就之俾相距不太遠也霧起前諸船魚貫而行新銘居首巡艦隊則在新銘右面亦魚貫行以海圻居首當船體微震時船長曷爲發令速駛其故未悉海容乃具撞角之軍艦其端甚鋭其釀禍前後之行動余不之知余所見之海容二艇駕駛頗熟船中其他歐人存亡未卜蓋以甲板之上兵士叢集紛爭不巳余不得由後而前也據新裕船之水手長聲稱新裕被撞處乃在舵樓稍後大餐間對面該水手長與木工一修燈者一水手四均於被撞時躍登海容艦船中之歐人除余外有船長李佳德英人也船副斯密司丹人也第二船副尼爾森正機師白朗恩第二機師美根蒂爾皆英人 
[西報紀被難蜀人之哀鳴（續昨）]  
　　二十八日北兵數名又來余室厲聲叱問余孫女何在余大戰慄不及答言北兵乃直入竃下曳之使出余孫女年方十二駭絶伸手牽余衣乞救但野蠻兵士力攫之去約半里許余猶聞其呼救之哭聲也嗚呼慘矣三月三日夜雨微作余與老妻枯坐斗室相對嘆息倐聞撾門聲甚厲旋見北兵五人入室避雨迨至夜深猶不肯去堅欲老妻伴宿老妻跪求無效余泣告之曰余妻年逾五十公等欲尋歡何不另求少艾一北兵惡聲答曰吾輩不望其生子雖老何傷言畢即出刺刀傷 
余右腿余妻哭求再四不肯辱從此惡兵又舉其利刃戳死之傷哉余家四人已喪其三今僅留佘一哀痛瀕死之衰翁矣能不悲哉張獻忠時代蜀人之苦亦云極矣然較之今日猶其小焉者余家之禍亦云慘矣然較之他家猶其小焉者余村之難亦云大矣然較之他村猶其小焉者余聞瀘州納溪牛背石藍田壩諸處悉受北軍姦殺之禍其慘尙較余等所受者爲更甚也滇軍旣勝北軍乃退時余創傷益甚不知將死於何時且余家被燬棲息無所惟日伴一餘剩之土牆而已乘此一息尙存之際將乞鄰家紙筆紀余所親受與余所目覩者庶邦人君子得以知此慘象苟有人以此文呈諸新皇帝籲其約束兵士勿再有姦淫婦女殺人放火之行爲則吾儕小民將感其大德而祝其子子孫孫永享和平幸福苟有人將余文公布世界俾世人悉知余等之痛苦則其人之功德較造塔禮佛尤爲廣大久遠余一衰翁命如螻蟻去死不遠衷情鬱結不能不宣人之將死其言也善世之君子讀此文者其亦心動而知吾國西南羣山之中長江之旁有無窮之寃屈苦楚急待伸雪乎苟有良圖拯我生靈則吾國幸甚人民幸甚 
[絳州人民苦旱]  
　　字林報山西綘州二十一日通訊云二月中旬見雪後迄今無雨近六星期中官民處處求雨終屬無效風沙甚大其飛蔽天視之如霧終日不散晉豫兩省若干麥田將無希望平時割麥之期在六月初旬今小麥之有生氣者僅高數寸耳如半月内甘霖大沛尙可補種秋麥否則難免荒歉若目下荒象已呈工人無事農家糧盡食價昻漲囚原料缺乏商業不振此間皮銅糖顏料諸物皆因歐戰値奇昻因以失業者不下數百人政府如能設法調劑免使物價漲起則此後三個月中當不致有危險情狀但目下吾人已日近禍亂之途矣 
[奉天最近之政局]  
　　段香岩旣將軍民兩署責任交卸入京負連帶辭職者甚衆警務處長張宏周亦其一也張本寄籍天津段未奉部令之先張曾將巡警敎練所開辦費三千二百元及預領五月份本處經常特别各費七千餘元匯寄天津一經交卸欵巨無法彌縫不得已遄往天津勾當於去津之翌日本處員司聨名具摺於省公署謂張氏巳捲欵潛逃矣 
　　張兼按使以該處關係全省警政不可一日虚懸遂委警察廳長宋墨林接替以一署長王蓮伯接署警廳調五署長劉穉平接任一署遞遺五署署長一缺以警察廳偵探隊長王冠軍接充以上諸人均同日奉到飭知分别交代 
　　軍政執法處之設立凡關於軍事犯及被捕之黨人其地址毗連瀋陽監獄由軍署拔欵購買修整未竣張兼按使令歸爲併軍署毋庸另設機關聞此項開支計十二萬元有奇 
　　段香岩氏到奉以來對於顧問諮議等員薪水從豐致送其在軍署各員又各優加薪水故在奉半年有餘負債纍纍於交代之前段曾開列各欵移交張新任巳允代爲彌補昨日派員淸算交代在財政廳中僅有現欵二十餘萬元以此發放本月軍餉尙不敷十分之六張新任允挪欵先行發給其政治研究所開辦經常兩費曁陸軍監獄工程經費凡有案可稽者尙能遂一清釐開報外聞尙有十萬　元無法造報彼在帳上僅註撥送軍署應用數字而已在軍中交代欵項據現代之陶軍需課長面稱亦虧短至二十餘萬元之鉅奉天之財政情形大約可想矣 
　　段香岩氏此次奉召晉京説者謂有種種之關係致演成此種現象試以段之離奉前情形證之其説不爲無因當上年秋間段氏到奉之前即電調一般政治家來奉襄理故自兼任按使後各機關長官陸續更換一新近因帝制問題南省風雲日緊一日段冀早卸仔肩而一般長官均有連帶關係聞段於赴京前以財政廳長爲最重要曾商准張氏飭委王樹翰代理政務廳長則交由總務科主潘某代理全省官地清丈局正局長則飭任副局長金梁氏代理官銀號總辦則飭飭辦劉景珂代理興業銀行總辦則飭坐辦孫占鰲代理政治研究所總辦則飭帮提調貢士元代理全省警務長則飭宋墨林氏代理屯墾局副局長則由正局長暫攝其關係於軍署人員如宋參謀長汪副官軍務軍需兩課長均以辭職書移交新任接辦其軍界中之課員書記等員凡自隨段到奉者亦一律辭職以示不忘故主願供奔走之義迨張接事後對於軍民兩署缺額人員之委用甚費經營聞袁金鎧于冲漢兩員均不願出任重要職務已聘爲民軍兩署高等顧問至於政治研究曁省警務處在張意中因其耗欵甚鉅頗有即日裁撤之消息 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新内閣之軍權與方鍼]  
　　刻據政界息項城旣使叚芝泉組織責任内閣然而對於軍權交付内閣之舉頗露多少躊躇之意日前叚公代表徐世昌李經羲諸君曾進謁項城備陳現今時局孔棘財政恐慌不得不速謀調停之策諷以關於調停辦法一節宜早日决行而促其急發决心以作良圖當時袁公表面上雖似無何等堅持留任之意態然對於叚君敦囑其再與馮國璋陳宦等去電徵求政見以便妥商决行調和辦法其實不過藉以遷延時日耳又聞叚氏昨曾面向項城陳述海陸軍行政事務旣各有專部管理則關係軍事上計畫可自由内閣協議籌畫無另行特設一海陸軍統率處之必要請即飭令該處速辦交代事宜以便不日由内閣派人接收等語 
　　此次新内閣之成立原擬使外間認爲責任内閣以冀敷衍時局不意成立以後外間輿論及南方意旨不惟不表示歡迎且多反對是與設立初旨旣巳相違所預定各政綱巳均不能適用聞日昨國務會議後經各國務員爲特别之密議已决擬須將内閣政綱方針酌核變更當巳將密决之意旨擬定俟商諸項城後始能爲最後之决定並聞個中密因前之方針係爲項城暫不退位辦法今之變更或係改爲退位與請假之手續 
　　政事堂於二十八日下午接到馮華甫張紹軒兩將軍火萬急密碼長電一道係特致叚國務卿及各閣員者内容係對於現内閣及和局現狀有最要之質問其大略第一欵質問現内閣所負責任是否有界限第二欵質問現内閣是否有何眞實之特權第三欵質問於維持現狀上有何手續第四欵質問於退位事有何手續第五欵質問現内閣是否以敷衍搪塞爲唯一手續此外尙有兩欵未詳大致均爲現内閣之態度不明請於三日内詳切答覆電尾並聞有另項要求之語未知段内閣如何答覆 
[往復密議中之退位問題]  
　　黎宋卿入府密談項城當今地位已在吃緊時期昨聞二十八日下午七鐘餘曾特邀黎宋卿進府會晤密談約兩小時之久并在抱膝軒會餐始退至所密談者聞係關於解决國事之商榷要件問題并聞黎宋卿此次進府確經項城四次派員敦請者同日項城又密諭夏午詒張乾若兩君繕極長密函數件備致康有爲梁任公唐繼堯陸榮廷蔡鍔及唐紹儀伍廷芳湯化龍張謇熊希齡諸人該函内容極爲嚴密僅悉爲諸人先後曾有函電促項城退位故特有所答覆 
　　各要人詳細討論自馮將軍國璋聨合各省疆吏要請項城從速犧牲一切以挽危局後各非獨立省將軍巡按使曾先後電致政府聞二十八日由内史處通覆各該省密電一道示知政府現議對於退位問題之意見及所擬議各重要關係并告以南北和局前途中央絶不使有所决裂等語此電並未經過内閣祇由内史室拍發惟段内閣刻因退位問題默查南方態度確無活動意思亟須速籌相當辦法免大局陷於不可收拾之危地亦於日前召集各要人詳細討論并繕具情形呈請項城裁晰俾資應付茲聞二十八日已經批出并附有密諭一件該件未詳何事僅悉批詞中有云時勢至此殊無游移之必要余茲去志已决惟應用之手續以何爲正當飭即體察情形妥爲規定呈請察核 
　　星期日加班會議頃得公府消息項城於昨二十九日午後會飭丞宣官傳諭段芝泉國務卿定於星期日上午十一時令即偕諸各部總　詣公府懷仁堂開午餐會特宴新閣員等語探其内容除會宴外另有關於退位問題之旋轉手續及討論善後保障其去位後之箇人地位與私產等條項曁免究帝制禍首之辦法先是政事堂傳出消息段芝泉國務卿亦曾分知各部總長星期早七時到堂開加班會議據聞預議之件尙未確定大致因中央對於和議中之退位問題確已允先請假並即恢復參衆兩議院先行召開臨時國會並實行民國二年之約法等問題均照所議正式電告南軍各首領請速詳覆約是日（三十日）卽可接到覆電是以預定是日照常入値即爲專待此項覆電有無續行提出之件以便隨時會議取决並聞蘇閩卾湘皖贛豫川新甘魯晋陜並東三省等各大吏今日（二十九）均有密電到京内容頗密聞爲分議退位問題各電已經段内閣批定列入次日加班會議又據某外人處傳聞項城宣示退位預備令星期三以前亟須發表惟内中原因未得其詳 
[財政現狀與銀行提欵]  
　　目前北京之危迫緊要者惟在財政問題叚國務卿日來連開特别密議專討論維持財政現狀之計畫二十八日下午在政事堂又開密議所研究者係爲兩案第一案係詳細籌畫發行不兑換紙幣之有無妨碍及與金融前途之利害關係討議之下僉以不兑換紙幣政策非至萬不得已之時不容輕議實行目下京師市面經濟尙待維持此議自當從緩决定另籌他項救濟方法第二案係籌議近五個月内各借欵賠欵之償還等辦法開議時以段國務卿孫慕韓王揖唐曹潤田三總長及梁燕蓀周子沂發言爲最多其結果尙無何等解决 
　　北京官僚近多向中交兩銀行提欵另存他行其故不知爲何昨日字林報載有官中提中交兩行存欵付兵餉之説或者不爲無因茲者北京帝　派報昨亦載及此事略云北京政界中人員現多將寄存中交兩銀行私產提出移存於非我國銀行中際此亂事未平金融緊迫之時爲民上者乃竟有此舉動何怪中等社會以下紛紛效尤均往兩行求現擾亂治安莫此爲甚聞已飭財政當軸分飭各機關長官嚴爲查禁如果有此情等事當即按名糾參以儆其餘云云然則北　中交兩銀行之受影響必巳不小矣 
[戰局與蘇省之現勢]  
　　滇省獨立之初政府本限於三月以内一律平定不料風雲莫測黔桂粤諸省相繼獨立時局關係倍形複雜戰鬭範圍漸次擴張計自滇省獨立至今巳閲五月中央對於革軍并無何等鎭平之希望聞政府現抱方針不問其爲平和解决與武力解决再限於今後三月以内解决一切俾前途毫無遺憾近一星期中政府聞已疉次分電川湘前方各將領分别指示整備防守攻禦各計畫外間多謂係爲和議不協再行從事戰鬭之凖備而某方而消息則謂此爲段内閣日前在統率處會議决定之計畫其内容乃爲藉此鎭定軍心使於停戰期内不生懈慢致釀他虞以便積極進行和議以趨和平惟事實上如何尙未可知耳 
　　政府前接江蘇馮將軍來電内稱樞府集權過重致地方政務難於舉辦等語當即决定給予馮將軍特權三項以便維持地方一在管轄區域内調遣軍隊得相機行事毋須請命中央二視地方情形得自行宣布戒嚴或取消之三關於軍餉之籌集委以全權政府不加干涉已將此情電達馮將軍矣 
[續誌張鈁被拘案]  
　　張鈁參軍發交軍政執法處看管一節已誌昨報茲得續函云張鈁日前赴豫省私招軍隊係與張鎭芳暗中磋商擬在河南將軍隊募齊卽赴湘南湘西救援第六師長周文炳藉以討好中央冀博未來之榮勳不料張鈁抵南陽後（豫省境）與鎭嵩軍十二營統領劉鎭華密議南陽獨立辦法劉允之張鈁次日遂往開封謁見趙德武將軍趙與張鈁係金蘭契交當留張在軍署盤桓張氏所謀之件尙未着手而趙周人將軍巳接到劉鎭華報告張鈁赴開封運動獨立之密電趙將軍大怒卽分衛兵將張氏拘留此次押解來京及發交　政執法處原由容訪確續誌 
[雲南削平匪亂紀]  
　　近日邱北彌勒廣西竹園十八寨忽然發現大股　軍（又言係匪徒）遍處滋亂攻城略地勢甚猖獗後經官軍擊散茲特將各處來報探錄於下四月一日阿迷來報彌紳附匪逼令退避勿報并繳軍械彌勒竹園巳失（彌勒係縣城竹圍係行政區）我兵衆寡不敵儉（二十九日）夜退防婆兮已請都督派兵救援是日阿迷續報因三十一夜阿迷探有匪警段團長飭派范連長品端由巡檢司（地名）乘夜搭車來阿防禦據稱子彈餉銀俱缺請轉電核發雙筒無烟子彈一百二十顆餉銀六百元查屬不虚合代電請鈞核分别發給以資接濟三月三十一日通海來電頃據白中校急報彌勒竹園失利官兵傷亡六七十名匪約千餘有大砲二尊格林砲二尊所用多係新式槍及馬槍十響手槍等項中校現固守婆兮若省援日内不至勢難支持現婆兮郵電不通等語刻復飛遣賴少校率兵一連砲一門星夜赴婆查婆兮關係重要懇請火速遴派重兵救援又開化來報昨據探報警衛團營於即日在六才地方開戰當經約集在城營團紳警五路要口分擔扼截彼此聨絡照應内外嚴防本日接李團附函稱昨在距架衣四五里之六才接戰獲勝奪得開花砲一尊機關鎗二挺並將匪首鎗斃匪已潰散奈兵力單弱不敷分布兜捕電請都督發兵及子彈數十駄濟用等語查開城防兵未至守禦則不敢粗疏策應則無此力量務懇迅速發兵兜剿以免蔓延爲叩再前奉師長電飭韓知事（邱北縣知事）投隨省軍效力赴邱克復昨已前往架衣頃據黎縣來報婆兮匪徒巳於冬日午刻被大軍攻擊潰退現在闔境安謐云云嗣後迭接報告均謂該處匪徒已一律肅淸矣 
　　昨日由架衣解來匪徒三名新式大砲一尊交軍法課審訊聞係在邱北屬之架衣地方肇亂主動仍爲廣東濟軍卽黃成柏一股該營長係王洪順被李團附之軍隊擊斃俘虜十七名解省三名餘均就地懲辦 
　　邱北縣被匪攔入時黃成柏率匪約千餘人携有大砲機關鎗等該縣韓知事聞信深放越牆出險逃至開化電請援兵立經省中派遣李團附前往行至架衣六才地方遇匪激戰一日將匪擊潰奪獲大砲一尊機關槍二挺并將匪首擊斃後又得援兵大至分投截擊亂乃削平 
[雲南快信]  
　　昨日由永寗兵站護送傷兵一百零二人抵省軍府派員至聚奎樓迎迓當卽送至陸軍醫院調治沿街觀者甚衆各兵士雖負重傷尙精神煥發毫無苦楚之狀足見滇軍之勇敢矣 
　　頃據北軍中校某參謀官面述日前滇軍分頭猛攻時張敬堯分電各處請援大意　連日受敵强攻暗襲各路敗衂官長死亡甚多士兵潰退不能制止有不戰自潰之勢如不增援難免覆沒之憂云云可見中央夙稱常勝軍之第七師歷經滇軍擊破戰鬭力巳覺甚微賴得第八師之新援到此稍延殘喘耳 
　　個舊此次肇亂有該處警備分隊長韓正清於龍黨撲入城時不惟不設法抵禦反將該隊所有槍彈全數借與敵用又將其部下兵隊解散己則私逃來省至中途爲鐵道警察拿獲解省經軍府發交軍政廳軍法課訊明該隊長實係有溺軍職應處死刑業於日前綁赴南校場槍斃矣 
　　駐昭劉旅長法坤來電云昨接北京來電取消　制鬼蜮伎倆早在洞鑒之中惟國家信用廉恥袁氏喪失巳盡萬一曲從其請直是無國無民應請堅持征討主義國家幸甚云云 
　　李鴻祥昨致唐陸劉各都督蔡李戴各司令電略云頃都督龍公以鴻爲廣東護國第二軍總司令組織軍隊尅期北伐海内賢豪愛國誰不如我尙冀共賦同袍會師孟津之間飲馬燕雲之路鴻雖駑弱埋無返顧甘當前敵殄彼元兇嗚呼師直爲壯試看我南方之强衆志成城還與定中原之局獨我五族鑒茲一心云云 
[貴州快信]  
　　貴州因地居偏僻風氣未開不惟各項實業多未舉辦即人民所食鹽觔亦未開井熬煎故向來食鹽均四川運來近因滇黔起事川鹽未能運至民間久有淡食之虞月前劉都督再四斟酌議食滇鹽疉經電商唐督因税率攸關易涉交涉昨特互商妥協辦法飭由前辦運銷黔岸滇鹽之興安普兩公司自認逕納黔省落地税額照先税後鹽通章承購運銷庶與稽核存欵條件無相衝突而黔滇税額生計亦兩有裨益現巳據興安公司及滇黔紳商新組之鹽隆公司報由滇運使函分飭令場局照准放鹽運銷俾濟民食目下正在進行 
　　貴州自繼滇起義後即有黔省佛敎總會創設黃十字會以救因戰傷疾之同胞現在又有多數巨紳志士以滇黔舉義戰事甚殷非有多數救護機關難敷應用除黄十字會外擬另組織一正式紅十字現　依照中國紅十字會條例就省垣糧道巷前憲兵連房屋爲事務所其辦法係聽陸軍最高級長官之指揮而救因戰傷之軍民其會内設有會長副會長總理會計文牘庶務各員并招募學生四十五名由醫官敎授一切救護傷兵及醫藥各學術更准兵在療養所實地練習 
　　現在貴州諸巨紳又於貴州組織一征兵撫䘏會已有頭緖並於三月二十九日午後二時就貴州征兵撫䘏會開幹事會議是日到會者爲正副幹事及常駐幹事茲將議决各件略誌　下（一）議决本星期日午正十二　假公園開公民大會　是日遇兩改設前省議會（二）議决函請中國銀行於開大會日派人按時往公園内登收各界樂捐䘏欵（三）議决常駐幹事辦事日期以本星期四爲始由紳學商農報各界一人輪値一日以次遞推周而復始（四議决每日常駐幹事辦事時間自午後一句鐘起至四句鐘逢星期日均不休息（五）議决副幹事開會日期自星期五起間一日舉行一次時間定午後七時起至九時止均由會中出單知會 
[蕪湖湖快信]  
　　大通警局總務科長潘炳章及第三署署員李憲章因附和黨人事敗潛居蕪湖前日經省垣警務處委員劉子翼來蕪將潘李兩人解省訊究 
　　寗國縣日前有外來黨人十餘名到縣署要求陳知事尅日宣布獨立該知事未允其請並將該黨人一併拘留聞爲首者係姜雲舫現巳脱逃 
　　司法部特派調查安徽監獄專員查鍾泰屠濓二者　於日昨抵蕪由地方審檢　雷可兩　長皆司都委會勘此間模範監獄地址 
　　前蕪湖道尹何業健已於二十九日交卸次晨携眷起程乘金陵輪赴寗由津浦車回天津 
　　蕪湖道敎育會於二十九日改選共到代表十七縣依法投票得最多數崔星門當選爲正會長王迪　爲副會長 
　　蕪湖陶溝新關基址現已塡土開工税務司赫美舲刻擬自陶溝起至接官廳止直長約計四里沿江岸築馬路一條連同築碼頭修駁岸　費並在寳塔根建活輪大橋直達南岸常關估工三十萬元現正着手測量 
　　駐大通定武軍第六路第三十五營之軍隊現奉統領吳吉臣調回浦口從事訓練刻由該營管帶張盛琳率隊用通和鎭蘇兩差輪拖帶過蕪 
　　海軍建安軍艦停泊蕪湖江面巳歷多日前日忽開往下游現在駐蕪軍艦僅江利列字魚雷艇兩艘 
　　蕪湖道屬廣德縣毗連浙境甚多自浙省獨立後當局已思患預防令該知事李萬基整備團防警察以謀一邑安寗日昨據李知事來電謂浙屢湖州巳將有兵逼境省署接電後隨派安武軍第一路中之第一營於二十七日馳往駐紥 
[夏次岩鎗斃紀聞]  
　　浙省自宣告獨立後在滬浙人之民黨有來杭以謀聨絡者惟夏某到浙後陽與軍民長官周旋陰則派人四出密集紹興擬謀分據聞經紹地某機關捕獲夏某同黨多名供出定於本月初在紹起事槍械不日可以運到聞經紹興某機關當即飛電軍府立派軍隊於杭垣之城站旅館將夏某捕獲并起出多數之手槍炸彈逮交軍法審判處訊明屬實即於昨日（一號）午前四時在判處執行槍斃矣 
　　都督屈出示布告云照得浙省自宣布獨立後當時謠諑朋興人民不無惶惑即經嚴飭　警力衛治安旬日以來地方秩序完全恢復乃近日迭據軍民告密　夏次岩許鐵岩丁仲生等現在杭垣秘密運動軍隊并召集亂徒私藏手槍炸彈希圖擾亂等情當經飭查屬實并搜獲危險物品多件即令將該犯等逮交軍法審判處訊究據供承認前情不諱似此不顧大局希圖擾亂地方實爲國人之所共棄本都督爲維持治安起見惟有執法以繩業准援照懲治盜匪法第四條第一項於本月本日午前七時即於軍法審判處内宣布死刑執行槍斃用特宣示罪狀俾咸聞知此示中華民國五年五月一日 
[浙江組織臨時省議會誌聞]  
　　浙东獨立後發難諸君組織參議會本屬一時權宜之計現駐省政客金蓉鏡徐定超蔡宗黃林典周書林端林鼎黃志兢林謙胡永靖李珍等十餘人以爲大局組定下可不另設代表民意機 
 
 
 

Page 7

 
 
擬具臨時省議會組織法日昨（即二十三日陳請屈都督咨交參議會議决矣茲將其請願書原文照錄如左 
　　爲擬具浙江臨時省議會組織法草案依法請願仰祈咨交參議會議决施行以維共和而符政體事竊查立憲國首重民意而民主立憲國更須徵求眞正民意之所在袁政府違反民國臨時約法將代表民意機關遂漸取消其帝制自爲之意早已表露近則明目張膽變更圖體人民側目莫可言狀賴滇黔起義桂粤風從帝制雖已取消民意終難表達我省爲恢復全國民權起見宣告獨立義旗一舉經緯萬端若非設立代表民意機關不足以維共和而符政體現由起義諸君組織浙江參議會公舉參議員參議要政兼有議决法律案之權本屬一時權宜之計茲者大局粗定似應設立省議會與參議會劃分權限以通民情然組織省議會必須由人民選舉方足以表民意現在軍務倥偬若依正式選舉法選舉則手續旣繁需時必久審機度勢有所不能若將從前之省議會議員槪行回復在事實上實有未可　理由見本草案第二條説明）鄙人等爲徵求各縣民意並選擇眞才起見擬於巳設之參議會參議要政外另組臨時省議會專議暫行法規及全省地方自治事宜就從前民選之各項議員或此次代 
表民意首先舉義之人中由各縣駐省在差人員及留省紳商學界公推學識兼優富於經驗者充任臨時省議會議員每縣議員額一人至三人爲限庶於權宜之中仍足以示眞正民意之所在待共和政府成立後依法改組據此理由擬具臨時省議會組織法草案按照民國臨時約法請願之規定開列於左敬請鑒核 
[浙江臨時省議會組織法草案]  
　　第一條本省除已設參議會參議要政外另行組織臨時省議會專議暫行法規及全省地方行政事宜（説明）本條爲劃清參議會與臨時省議會之權限而設蓋行政立法之權限不得混淆爲立憲國之要素故謂此條之規定參議會爲參議行政之機關臨時省議會爲議决暫行法規及全省地方行政事宜之機關以淸權限 
　　第二條具有左列資格之一確有法律知識或政治經驗者由各縣駐省紳商學界及在差人員公推爲臨時省議會議員但各縣中無人駐省時由都督飭由縣知事招集前縣議會公推之（一）經人民選舉爲國會議員者（二）經人民選舉爲省議會議員者（三）經人民選舉爲諮議局議員者（四）經人民選舉爲縣議會議員者（五）代表民意首先舉義者具有前項資格之一現充參議員由公推人公推者得兼任臨時省議會議員（説明）本條第一項之規定爲尊重民意及選擇眞才而設查民國二年省議會議員雖由民選惟其中不無由他項原因濫竽充數且龍泉遂安等十九縣均無被選舉之人各地民意實多隔閡又日當太多財政上亦多困難故組織臨時省議會不能以從前省議會議員槪行回復必須於曾經人民選舉之國會省議會諮議局縣議會各議員及此次代表民意首先舉義之人中由各縣駐省紳商學界及在差人員擇其確有法律知識或政治經驗者充任不特組織之迅速且公推人與具有被公推資格之人同居桑梓其平時之學識經驗知之必悉若令其擇尤公推自能選拔眞才代表眞正民意庶免有濫竽充數之虞惟條文中之確有兩字公推入應特别注意蓋此項確有兩字與第四條之詳記兩字相呼應公推入於公推時須按照第四條之規定將被公推人之學識若何經驗若何詳記於公推文書中以便參議會之審查爲要本條第一項第四欵之規定蓋因從前省議會議員有全縣無被選舉者或有被選舉而無學識經驗者本草案爲徵求各地民意並選擇眞才起見規定每縣議員至省亦須公推一人（見第三條）所以不得不將縣議會議員列入被公推資格之中蓋縣議會各縣均已設立且議員人數較少其中不無富於學識經驗之人足僅公推故設此欵之規定本條第一項第五欵之規定蓋因袁政府變更國體人民敢怒而不敢言此次代表民意首先舉義諸人不顧生命恢復民權則其足爲人民仰望已可槪見若具有法律知議或政治經驗者雖從前未經民選自當列入被公推資格之中故設此欵之規定本條第二項之規定蓋因現充參議會參議員者均係我省政客關於行政立法兩項並擅專長若被公推爲臨時省議會議員而不得兼任參議會參議員則未免顧此失被所以不得不設此項之規定 
　　第三條臨時議員員額每縣一人至三人爲限每縣員額之多寡由參議會依從前省議會員額之多寡議定之（説明）本條爲徵求各地民意起見故每縣議員至少須公推一人又爲節省經費起見至多不得過三人 
　　第四條參議會議定每縣員額後咨由都督飭由各縣駐省在差人員並通告在省紳商學界開臨時公推會用蓋章文書聨名公推除記載被公推人之姓名資格年齡籍貫住所外須將被公推人之學識經驗詳記送交參議會審查 
　　第五條參議會接到公推文書後開會審查被公推人之合格者咨由都督給與臨時議員證書定期成立若有不合格者發交原公推人依法再行公推 
　　第六條臨時省議會議員均爲義務職但得由都督給以相當之公費（説明）查從前省議會議員日當太多財政上不無困難故設本條之規定 
　　第七條臨時省議會各項章程由臨時省議會議定之 
　　第八條本辦法經參議會議决後咨請　公布施行 
　　右草案敬請都督咨交參議會議决行以維共和而符政體實爲公便謹上 
地方通信 
[南通]  
　　紗布滯銷之狀况南通市面須花紗布活動方呈良好之現象自浙省獨立後銷路頓形停滯而四鄉農民當此麥場未届之際咸恃紡織爲生涯日來紛紛持布疋向市上求售惟因地方金融恐慌著名關莊停收布疋現代客收買者祗有二三小布店以故價格一落千丈農民於貨物脱卸之後多連聲呌苦不已 
　　訊鞫黨案嫌疑人日前駐港警備隊在港口盤獲形迹可疑之周施二姓已解送鎭署由軍法課鞫訊據供一係來通購物一係尋覔友人並無不法行爲現仍還押候查又日前拿獲管押之革兵易龍標聞有擬處有期徒刑之説 
[無錫]  
　　楊師長赴澄上月澄錫戰事發生省中迭派軍隊來錫援助及戰事定後所有駐錫之第十九師步隊兩營已於日前悉數開拔至澄第十九師長楊春普因澄城業已平靜急須赴澄會同方旅長籌辦善後事宜故於昨日將啓泰棧内之司令部遷出即啓節赴澄當由蘇旅長王知事於公園多壽樓設筵爲楊師長餞行至於無錫一方面則仍由蘇旅長常駐以資鎭懾 
　　斬决搶案犯四月二十四澄錫兩軍交綏之時有土匪王阿林等五人乘機向開原鄉藕塘橋鎭孀婦芮龔氏家搶掠衣飾等物旋被當地鄉民捉獲捆送縣署訊據該犯承認行刧得贓不諱王知事以該匪等膽敢乘隙糾衆持械行刧實屬愍不畏法飭卽歸入軍事範圍一律處以死刑已於三十日早晨從獄中提出王阿林等五名押赴光復門外空地逐一斬决矣 
[常州]  
　　商會犒勞安武軍前日有安武軍開拔來常駐紮防護常邑商會因該軍隊遠道䟦涉特備饅首三千枚燒酒一百斤肥猪六隻牛肉一百斤於昨日送赴東門該軍駐所作爲犒勞以盡地主之誼 
　　沙田局長陸續回里清理江蘇沙田局近因各縣紛紛倡議獨立鄉人業戶避難不邊沙田一事置之不問於是局中收數　減挹注失所開支難敷總局遂命各分局暫行停辦俟時局稍定再行設法績辦故常邑人在各縣任沙田專辦者如趙　懷李錫麟李俊賢諸人已皆由江陰金山江都等局相繼返里矣 
[鎭江]  
　　劉鎭使將次赴蘇淮揚劉鎭守使現奉馮將軍之命調署蘇州鎭守使遺缺遴委江北巡防軍馬統領玉仁兼理現聞劉君定於五月一號交卸起程由浦南下道出鎭江赴蘇接任其劉君在浦兼統淮揚游緝水師三營一差刻亦由馮將軍委現任灌揚道尹左秋周兼統矣 
　　司令部添招衛隊新任駐鎭要塞掩護隊司令葛應龍自　差以來對於籌防敎練事宜異常注重茲以駐紥焦山象山圖山諸要塞及本部内外各營連兵數無多且各有一定任務以之派充警衛不遑兼顧故於日昨頒出命令招募衛兵一營以旅部差遺員劉國標督率之聞投効兵士赴部報名者已絡繹於道朝暮間卽可組織就緖矣 
　　回敎徒循禮殯葬回敎敎徒身故後其家屬必延請清眞寺敎師誦經超度並用清水洗浴屍體著爲定例此次葛司令鎗斃黨人案内有某甲係回敎中人日前執行死刑後其家屬禀請將屍棺舁回循行敎禮經司令批准昨已由該家屬如法殯葬矣 
　　又有難民過境鎭埠自陰曆正月迄今各處難民此往彼來從未間斷日昨忽又來難民數十人經消防隊曁三區巡警押赴江邊由小輪裝至揚州遄回清江本籍 
[湖北]  
　　防軍與小警衝突續誌駐防漢冶萍大冶鐵路局之警備隊前在勝洋港下岸茶館與駐汛水警衝突開鎗擊斃水警一名當由喻化龍署長電禀省憲令飭陶繼貞知事迅往勘驗等情曾紀昨報及陶知事抵港喻署長亦由樊口前來鐵路局徐介甫坐辦日本駐冶監督細澤氏（譯音）同蒞屍場會同檢驗得確係中彈斃命陶知事詢問該隊長開鎗者幾人隊長直認四人陶知事即飭交出兇手隊中謂軍人犯法自有軍隊長官處置不得交行改衙門辦理陶知事當以巡按署電報相示電文中有拘帶兇手如果隱逃惟隊長是間等語該隊長閲後始將四隊士綑鎖交知事帶署昨已派隊解省交陸軍審判處訊辦又軍警爭鬭時正下午三點鐘港鎭商民陡聞鎗聲咸疑土匪肇禍紛紛閉門鐵路亦即時停車一時頓起恐慌至次晨始釋驚疑 
[吉林]  
　　舒蘭縣税捐風潮舒蘭縣第三區小城子税捐徵收分局有雇員王某於月之十一日帶領巡差親往各商家嚴行調查并額外勒索當時查到三合益商號有小麥五十石該員擬照十倍議罰該商以向未布告不認罰辦經多人懇求僅准減三成否則送縣罰辦以致激動公憤各商家盡行關閉一面舉出代表莊子卓前往水曲柳崗税捐總局請示現經該區報告劉知事當即遴派　員前往調停併飭警　各長極力開導務須和平了結云 
雜評一 
[軍法（飄萍）]  
　　蔑視世界文明國共通之法理動輒以軍法兩字爲魚肉人 
民之具實北京政府之一大失政也 
　　各省之獨立主旨所在欲一掃以往之惡政漸進於共和政治之實耳然則軍法兩字不可使之輕現於都督之布告爲各省所極宜留意者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[船員宣告輟業續紀]  
　　本埠華洋各輪船公司船主大副領港鐵管等各西員日前在外白大橋領港總會議决上書各公司要求加增薪資因各公司總理大班尙未解决回復各西員於前日（五月一日）宣告輟業已誌昨報茲悉前日除南市寗紹公司行駛寗滬之新寗紹輪船照常行駛外其餘三公司已經裝貨預備開駛之輪船均不開行查太古公司輪船每逢星期一三五開　波班星期三六開長江班怡和公司每逢星期二五開長江班並無寗波班招商局每逢星期二四六開寗波班星期一四開長江班昨日招商局之寗班江天輪船雖巳如期開駛而太古公司開往長江等處之鄱陽輪船昨日上午該公司曾打出口旗號預備開駛該船西員以加薪問題尙未解决答覆故仍未　新北京輪船亦未開駛各公司大班以各該船主等家眷均居上海現値百物昻貴日用浩繁固屬實情惟要求加增薪資一成半一節非俟集議公决不可連日航務停滯與商務大有關礙當於昨日午後邀齊各公司大班在大英總會開臨時會議公同討論以便早日解决答覆至招商局則因允俟太古公司議决籖字後仿照辦理故得照常開行 
　　字林報云中國各口輪船船副會館昨日（一日）下午開會自二　三十分起至七時三十分止會員到者三十九人多在中國海濱服職十五年至二十年之久該會館曾豫先通告船主人如至下午五時承認會館則各員擬暫緩輟業兩星期俾彼此討論調停方法但延至晚間七時三十分仍未接有承認之覆書故各員决議自請開除職務太古公司新北京輪船本定下午五時開往寗波今仍在港内定期今日（二日）啟椗之各輪船亦各泊候船主人於今明日更變意志會館各員似具絶對之决心已籌有巨欵預備輟業數星期且已在西華德路租定巨屋以居無家在滬之船員昨日該會館曾接外埠各船船員來電均允竭力扶助一致進行昨日夜半會館發電約五十封通告外埠各船員謂船主人迄未承認會館故巳宣布輟業據會館辦事人聲稱各口船員接今日之電報後均將輟業除在途之輪船外無船可以駛行惟載法兵赴津之通州輪船仍得由天津開回蓋有擬乘波爾沙斯郵船赴前敵之法兵一隊須乘通州船至滬也 
　　上海泰晤士報云昨日（一日）下午二時太古怡和兩公司代表與輪船職員在英領事署開重要會議管理航務之副領事白　特君亦與會中國各口輪船船副會館書記杜里凡拉君代表各職員發言船主人願將輟業一舉展至六月實行議至五時不得要領而散於是各職員乃在會館開會决議實行輟業不表同意者係四人耳 
　　大陸報云中國各口輪船副會館宣布實行輟業太古怡和兩公司之輪船因以受影響者共有一百零二艘之多會館中人昨夜仍言不欲損礙英國之商業如載運英國製造品之輪船彼等仍願派員駕駛惟該船不得載有華人或他國人之物品云今獨招商局之輪船未受船員輟業影響蓋該局巳承認會館故也 
[昨夜閘北之斷絶交通]  
　　閘北自戒嚴以來每晚交通初定於十時以後斷絶近因謠言漸息業巳展遲僅於形跡可疑之人及携有箱籠包裹等件者加以檢查迄已多日行人尙無不便乃昨晚七時許北四川路横浜橋一帶華租交界之處即已阻斷交通且有開鎗傷人之説嗣經調查聞有一巡警忽發神經病亂開洋鎗擊斃日本人一華人一女孩一後由租界西捕開鎗將該巡警擊倒一時秩序大亂遂卽阻斷交通一説謂有一郵差遞送快信爲該處崗警所阻　差以爲時尙早與之爭論致起衝突崗警開鎗傷五六人中有一日本婦人受傷甚重其時有一流彈飛入北四川路某號車電幸未傷及乘客交通遂卽斷絶云云其他尙有種種傳聞之　則頗駭聞聽蓋因交通已斷眞相莫明遂多揣測耳 
[報告吕巷鎭被擾情形]  
　　上月二十四號黨人至金山縣要求獨立未成之後又於二十七號有派往吕巷鎭校巡之水警師船忽然譁變由第一專署長沈葆義聞報前往鎭壓已誌前報茲悉楊護軍使前日接江蘇水警第二廳詳文略謂上月二十七日派往洙涇鎭塡紥之水巡官張得和又受黨人煽惑以致譁變竟向吕巷鎭各商舖勒索銀洋　由第一專署長親率巡官李蓮標等暫帶長警持械飛往剿辦當場拿獲叛兵馮炎鑫王杏生兩名訊係爲首即在吕巷犯事地方按照軍法立即鎗斃其餘背叛之各長警紛紛棄舟鳬水而逃並奪回師船七隻除飭緝在逃各叛兵外理合詳請察辦云云 
[檢查前往南通崇沙之行旅]  
　　本埠各官廳近接南通崇沙等縣來文以南通縣境前有黨人圖謀獨立雖經解散現在謠言未息恐有危險物品潛運入境請即派警查緝設法截拿等情昨徐警廳長巳選派保衛隊士及偵探數名分至南市十六舖各碼頭守候所有乘輪前往通崇沙一帶之旅客行李均須詳細檢查方許登輪云 
[炸傷賣菜鄉人續誌]  
　　售菜鄉人甲乙兩名在法新租界巴吉路地方被炸彈炸傷手足等處旋由捕房車送醫院爲之醫治已紀昨報茲悉甲乙兩人是日肩挑空擔一同回家行至巴吉路與圖梅路交界之處甲在途畔拾得炸彈一枚不知何物與乙互相玩弄失手墜地以致炸裂聞甲等受傷　　尙非要害當可無性命之虞 
[要求通車之迫切]  
　　自滬杭火車停駛以來商業阻滯暗虧巳鉅雖經商界要求通車迄未達到目的茲　滬杭轉運公會以各小工平日藉扛挑貨物以資餬口者爲數甚多現因生機頓阻待哺嗷嗷設再遷延恐不免流而爲匪肆行騷擾故又函請商會轉呈各官廳迅即籌辦善策詳請交陸兩部早日通車以維治安云 
[兩路接軌之進行]  
　　寗杭兩路接軌通車一事曾奉部飭務於本年六月内通車是以督催工匠趕造橋梁現聞蘇州河之梵皇渡及蒲葉塘兩座大橋自二月初開工以來日夜趕築業已告竣所有眞茹鎭至梅家弄之軌道亦已飭令工程處趕速鋪築務於六月初竣事以便通車云 
[葡律師控告領署職員]  
　　大陸報云近爲駐滬葡總領事巴覺拉君監禁一月之葡律師薛爾發君已在葡領事署控告領事署職員侵犯居宅權聞該案將黎澳門審判云 
[滬江大學春季運動會誌盛]  
　　楊樹浦滬江大學於上月二十九日舉行春季運動會是日天雨初　觀者不下百餘人公正人李登輝君及卜舫濟公子等均蒞場上午九時至十二時爲童子軍演操及網球比賽單人綱球勝者爲蓋承琅南人網球勝者爲戚正成經達成下午一時至三時劇烈連動凡十一事（一）二百二十碼賽跑第一翁紀康時二十六秒五○一（二）擲十二磅鐵球第一羅世琦違三十一尺六寸半（三）八百八十碼賽跑第一鄭世察時二分二十九秒五○二（四）擲鐵餅第一尹實明遠五十八尺一寸半（五）二百二十碼低跳欄賽跑第一尹實明時三十五秒（六）四百四十碼賽跑第一王熾昌時一分二秒半（七）撑杆跳高第一尹寳明高八尺八寸四○一（八）百碼賽跑第一翁紀康時十一秒五○三（九）一英里賽跑第一楊文彬時五分四十六秒（十）跳高第一沈遹高四尺九寸（十一）跳遠第一翁紀康遠十七尺十寸半總數第一翁紀康得十八分第二尹實明得十六分第三王熾昌得十四分今春運動員多新生而成績與上年相埒亦可見該校對於體育之注重矣三時至四時三色團比賽（一）隊球黃隊勝（二）籃球紅隊勝（三）棒球藍隊勝此項運動爲滬上首倡自是月十號起每星期一三六各隊均有比賽合計總分最多者厥惟藍隊特奬金繡緞旗一面以資鼓勵四時至五時大學堂敎員會與學生比賽棍球敎員得數十四學生得數三五時至五時半給奬五時半至六時茶點散會時師生歡呼掌聲雷動頗極一時之盛 
[宣講社之議案]  
　　上海縣宣講社於前日上午十時開談話會預邀宣講生集議各種方法是日到會者有宣講員張麒等五人昨已將提議事項報告縣公署備核茲將議案兩則錄下一議目今調查兒董學齡關係敎育前途頗大亟宜剴切宜講俾得家喻戶曉使調查時不致發生困難一議本埠雖守安靖態度伹居民心理惕於癸丑之變不免惶恐自宜隨時勸慰以免輕於遷徙自相驚擾 
[閘北救火會歡迎名譽會長]  
　　义袋角聚豐絲廠主錢遂之現由閘北第一段救火會會長錢達三羅新泉請爲該會擔任義務特於前日下午邀集正副隊長郎炳楚王維善陳世馥及全體職員隊員等開歡迎會先由錢達三報告本會以消防爲保護地方生命財產之要　亟應積極進行是以敬請錢遂之先生維持會務力謀發展並舉先生爲名譽會長云云繼由錢遂之答稱本會成立至今器具車馬賴在會諸同志竭力經營俱已全備頗非易易嗣應後添器具尤宜逐漸置辦所需經費暫由會長部籌墊惟望全體同志一致進行精益求精以達完善之目的云云 
[設立刑場之恐慌]  
　　松滬護軍使署擬在龍華地方覔購民地設立利　已誌昨報茲經龍華鎭紳商得悉以使署欲在茲鎭設立刑場將來掩埋尸身諒亦即在該鎭附近種種妨碍不勝枚舉故特禀求使署請將處决罪犯仍在西炮臺地方執行未知能邀允准否 
[匿名信有何價値]  
　　南市第一區一分駐所宋警佐昨接郵遞匿名信一封據云南碼頭安樂里第三弄第○家居戶王有才係江北人通同黨人魯羅等姓意欲紏集五六百人私行會議約期舉事攻奪製造局等語宋警佐知係挾嫌誣陷擬置不問惟値地方多事之秋虚實均宜澈究當即派警往查獲到向拉黃包車之江北人王悦才帶所詰問稱不知情惟云同居者共有四家房租每月四元每家各出一元俱以拉車爲生且無與魯姓相識之事諭飭捐提同居各人到來詰問再行核辦 
[警廳長派員訓勉]  
　　淞滬警察廳長徐輔洲君昨派總務科長趙殿英等分　各區署點驗並慰諭長警所有南市第一區及各分駐所長警預由趙科長知照槪於清晨九時齊集假定之潮惠會館空地伺候届時由董警正率同各分駐所警佐帶領警隊至彼站立趙科長依照名册逐一點名畢當衆訓勉良久其大要有五（一）各長警須服從長官命令（二）須抱定宗旨（三）警察應有愛國思想（四）四區署長姜匯清受黨人金錢運動已經廳長詳請上臺嚴緝（五）長警不可懈怠須時時留心諭畢令各區署照錄訓詞分發各柵粘貼長警臥室至十時始各歸隊 
[崗巡不知何處去]  
　　南市淞滬一區警察署巡士王桂山昨午派至十六舖橋站崗不知何故忽失所在後有巡長查崗經過不見蹤跡祇見崗亭内遺有洋鎗一枝當即携回警區報告薫警正請爲查緝 
[搜查商販之騷擾]  
　　本埠各猪行每日所售猪只向由江北及蘇常等處猪客販運來申迨將貨售脱携欵回里每在中途被形似軍警者搜查留難因此各客商視爲畏途來貨日少猪價增漲聞上月二十七號有一猪客在吕泗附近被刼貨欵二千四百元刻已報官追緝云 
 [P掃除引火物件> 
　　滬南寗紹商輪公司於三四兩號貨棧失愼後刻正整頓一切以免後患所有馬路上堆積之木柴木板炭寠掃箒及一切樹料等引火之物爲數甚多此次之火延及碼頭燬去浮橋皆由此種引火物件所蔓延故已知照碼頭巡丁禁止堆存並通告各客家趕即運回勿再堆置云 
[地方廳研訊夥盜]  
　浦東楊家鎭仁元槽坊被刦案内之夥盜劉玉山謝山洪生陳羣（即陳大麻子）三犯經護軍使署軍法科訊明發交地方廳按律訊辦在案昨日午後該廳端木棻推事官與樓檢察官開庭研訊劉供鎭江人向爲小工今年正月二十九日由謝迪生等爲首糾合小民等前往楊家鎭仁元店行刧小民等不敢入内只在外面把風事後分得銅元四十六枚陳大麻子供通州人分得皮馬褂一件銅元四十七枚亦未入室動手質之謝洪生一味狡展駁詰良久始供認分得銅元四十六枚問官曰察閲來文劉等供詞均尙相符謝之供詞則大相懸殊足見逞刁判謝先行釘　與劉陳分别收押候復審核辦 
[希圖拔人之質證]  
　　黨人曹漱石前至法公堂控已歇傭人劉阿五串通伊兄阿六帶同偵探來家希圖拔人一案昨日傳同見證董福詰訊據供在曹處當差陰曆三月十七日劉阿五一人到來即去十八日又偕伊兄阿六前來偕洋不遂而去至十九日主人有事出外民人在家看守劉等弟兄帶同偵探等四人前來問主人在家否民人曰不在家劉等文四處找尋見主人實不在家始各出外民人上前追拿餘人逸去祗獲阿五一人交捕送案是實判董退去劉還押候再覆訊核辦 
[破獲花會機關類誌]  
　　海寗路一千三百八十一號門牌洗衣作主甬人王阿三因在樓上私設花會聽筒雇劉松英朱品木毛阿鳥爲司賬王阿標包永康毛洪昌徐阿林爲航船四出誘賭被學徒姜恒泰密報捕房派探前往將各人拘獲昨解公共公廨經兪代裏讞會同美别副領事訊明判王阿三罰洋一百元或押西牢三月劉朱毛三賬房各罰洋二十元無洋改押三禮拜餘人各罰洋五元一併充公賭具銷　 
　　又吳阿五陳福生孟陳氏在楊樹浦路八百三十六號屋内私設花會機關四出誘賭被捕房查獲昨　吳等三人押解公廨經中西官略詰一過判各交五十元人洋並保候下禮拜二訊辦 
[搜查眞茹鎭烟窟]  
　　西北鄉眞茹鎭人許阿三在家私設烟具招人吸烟昨爲四區三分駐所查悉飭派長警前往搜查當將烟客姜伯卿嚴五子趙榮昌嚴福江陳裕昌等五名拘獲又抄出大小烟具多件惟許已聞風避匿旋即押送該局移解司法科轉解上海地方檢察廳經檢察官提案略詰判姜伯卿等分别收押候辦烟具存案聽候焚燬 
私販烟土之敗露 
　　甬人張小銀生在某公司輪船上竊取孫兆亭私販來滬値洋六百五十元之紅土七包被孫報告捕房派探將張拘獲抄出原贓紅土二包解至公共公堂訊供管押在案前日午後由俞代襄讞會同美傾别君升座提訊據報告代表律師上堂聲稱此項烟土係由原告託伊代售並非竊取故原告臨訊不敢到堂對質應請將案註銷堂上以原告不到因准將案註銷判畢後旋據北京政府烟土驗銷局代表穆安素律師投案聲稱被告與原告有私販烟土關係違犯中英禁烟條約應請押候敝律師起訴訊究中西官會商之下判被告交四百元人洋並保候穆安素律師具禀訂訊烟土充公 
[烟土混入郵件]  
　　李學明因將烟土携至北京路郵務分局混寄偷漏關稅被江海關調查西員查悉報捕將李拘解公共公廨着交五百元人洋並保在案昨晨由廨復訊海關調查西員投案譯訴前情請爲澈究經中西官向李略詰一過判仍交原保候再訂期復訊 
[出賣烟土之騙局]  
　　侯候甫昨至法公堂控稱有薛寳雲來言現由外埠帶來烟土價目甚賤如欲購買卽同往觀看民人信以爲眞隨伊至崑山路地方薛索取銀洋人内取土詎從後門逸去業己報捕拘獲請求訊究又有黄榮明亦控被薛騙去洋五十元同求究追訊之薛供騙洋後均己用去無力措還求宥聶讞員判押三月以儆 
[混用鉛質小銀圓]  
　　閩人王阿品與小孩王新南持鉛質小洋至大沽路混用被捕查獲昨解公共公廨經中西官訊明判王新南發押改良所半年王阿品押兩禮拜以儆 
[發現鉛質銀塊]  
　　邇來閘北市上發現一種鉛質僞銀塊銀樓押舖受愚者己有多家據云此種僞銀每塊約重一兩左右來店兌押者均口操北音形似軍界中人謂係所領之餉銀各店舖驗與眞銀無異遂照市價兌下不料下爐鎔化盡係白鉛業經受害店舖公同集議通知本埠銀樓錢店押舖一體注意 
[出賣養媳之追究]  
　　紹興婦人莫姚氏家住七浦路生有一女阿花現年十七歲曾於七歲時由該氏憑媒許與同鄉人現住民國路雲外樓後面同昌板箱店樓上爲柴炭　客之周正烈爲媳當時過門童養迄今己届十載茲經該氏查悉阿花己被周私行出賣受得身價洋一百二十元當赴上海地方廳具詞控訴由林檢察長飭警往提周聞風逃避該氏不得巳訴知寗紹同鄉會函請救濟會派探協緝昨經該氏與該探等前往將周拿獲就近押送二區一分駐所一面由該氏投廳報告林廳長立即備函飭警至該局將周帶回午後由檢察官提案預審判周收押候究 
[發堂女子胡鬧]  
　　女子王阿二因案發交新普育堂留養在案茲因王阿二不安本分日事胡鬧昨由堂董備函送回地方檢察廳發落 
[母女糾葛續紀]  
　　婦人樂賈氏被女劉樂氏及婿劉金德逐出後由長安路廣靈庵僧人雇爲傭婦其女復糾同樂正樑到庵尋釁由警拘入四區警署己記昨報茲悉此案嗣經樂買氏自行求　業己一併斥釋矣 
[兩婦爭奪一女續誌]  
　　劉徐氏前紐姘夫陳友才至地方檢察廳控陳誘拐伊女蘭英售於住居法租界之婦人陳紅寳當經該廳飭派法警協同包探將紅寳蘭英提至法公堂傳同原告訊知蘭英實由伊母及友才於六年前售於紅寳得洋七十元有身契爲憑此次實係誣控遂判蘭英交紅寳領去徐氏不准再往滋擾如違提究在案詎前日蘭英行經十六舖華法交界之處忽被徐氏囑人蔣蘭英拔入華界警區轉送檢察廳司法科候訊紅寳得悉即報告捕房飭探將徐氏拘解公堂先由紅寳禀訴前情請求核示質之徐氏一味支吾中西官判徐氏管押候將蘭英移提到案再行訊辦 
[命案證據不足]  
　　魚販郭阿根於上月四號在南京路小菜場與問業張阿友爭奪攤基扭毆後即臥床不起延至十六號殞命郭妻　氏以伊夫被張毆傷身死報捕轉禀公共公廨中西官驗明委係病斃諭令尸妻棺殮並飭將張阿友拘押捕房在案昨日提訊先由中西包探上堂禀明前情斷由醫生張聾　之子到堂證明死者因患插脇傷寒病劇致死至其是否受傷非傷科專家不得而知並據被告之表姪王寳順投訴伊叔與死者於上月二十四日爭執後每晨仍照常營業迨至三月初八日未見出外訊之被告供與其表姪略同又據尸妻龔氏偕子上堂請求伸雪旋據原告見證隣人張某投訴死者於上月初八日病劇代爲延醫直至十二日始行說出被張阿友毆傷延至十四日身死關讞員商之美郭副領事以死者巳經檢驗吏驗明因病身死且有張醫生到堂證明病情原告所控毆傷致斃並無充分證據遂判將案註銷被告開釋 
[泥水作藝徒跌斃]  
　　泥水作藝徒王柳根前日在河南路橋堍翻造房屋從高墮地立時殞命旋由捕房將屍車送驗屍所報官候驗嗣經其師朱順生投案請准免驗自行棺殮 
　　按泥水木作藝徒曾經當道規定不許登屋以防危險而工頭人等則往往陽奉陰違殊負拿重人道之美意今又演此慘劇仍望當道有以取締之 
[朋友手段太辣]  
　　滬西徐家匯鎭小茶館主吳文卿雇用孫金榮爲夥昨有孫之友人張蘭卿前往該店向孫索討借錢三百文互相爭執詎張卽將銅壺中之滾水向孫頸項肩背等處灌下過傷倒地由吳報告巡警將張追獲解送二區三分駐所轉解警察廳由司法科函送地方廳午後經檢察官驗得孫受傷頗重發堂醫治見證吳文卿諭令退去張蘭卿押候核辦 
[女子被車撞傷]  
　　昨有年約十三四之某姓女子行經海寕路被某號資包車碰倒跌傷頭部由捕帶入捕房送往同仁醫院爲之醫治 
[巡捕被人毆打]  
　　粤人　洪前日與車夫在虹口吵鬧由六百五十號華捕張錦堂查見向阻不服反被毆打因將李拘入捕房昨解公共公廨經中西官訊明判李押七天示儆 
[鄉婦受人欺騙]  
　　婦人王張氏前日在浙江路設計騙取鄉婦衣包一個内有現洋五十元小洋二十二角布衣數件事後由該鄉婦報告捕房派探將氏查獲昨解公共公廨經中西官質訊屬實因被告不能將贓洋交出判押女所三月以儆 
[見證何不到案]  
　　李伯勤探邢季良私刻圖章蓋於合同上欺騙一案昨晨由公共公廨復訊中西官以見證李芝英屢次傳訊不到遂判將案註銷被告開釋 
[奥商索償損失]  
　　奥商馬可畏延魯定格律師在公共公廨呈控閩人許善評吳紉秋違背合同請追損失洋一千八百元一案因吳有他案押在南京檢察廳由廨備文於前日午後將吳移提來滬與許一併提訊據原告代表律師上堂譯稱被告等因在南京開設大舞臺戲園擬用德國商標倩原告襄辦每月辛資等費洋六百元立有合同托敝律師至德領事署註册咨請交涉員保護豈知被告資本空虚迨至戲園將次開幕許等即行避匿以致原告受損所有註册費亦未付給應請追究並據原告投訴被告等雇我爲監理每月薪水一百二十元詎赴寗月餘寄寓旅館被告等並不貼費以致行李被扣電滬向魯定格律師告貸付給房飯金到滬因之控究訊之被告延斐斯律師到堂聲稱此案敝律師深願和平解决巳商之原告情願讓去四百元而被告祗允給洋六百元故難和解此項損失雖非正當惟被告旣訂合同自應賠償今兩造旣不允敝律師主張和解請將代表名義取消會審員王學之君商之美領别君判被告押限七天先交洋三百元候再訊核 
 
 
 

Page 11

 
 
[禁錮攫取首飾之匪徒]  
　　匪徒陸阿福前日在西藏路攫取楊吳氏合挖耳又沈掌心在湖北路搶取袁華氏合　均經包探查獲昨將陸沈二人解至公共公廨經中西官逐一訊明判陸押西牢三月沈押五月分别示儆 
[過犯又犯竊案]  
　　王玉林前日在福建路摸竊曾再復袋内現洋鈔票四十八元當被察悉鳴捕將王拘押昨解公共公廨請究經中西官訊知王係過犯判押西牢半年示儆 
[續辦農商統計之預備]  
　　上海縣公署昨飭各市鄉經董文云案奉江蘇巡按使飭准農商部咨本部農商統計歷經辦　在案所有四年度應行查報事項自應賡續舉辦咨請轉飭　行並頒發各票表簿飭即遵限調查塡送母延等因奉此除派員隨時催辦外合亟飭發各票表簿仰該經董　便查收迅將四年度關於農工商各事宜分别詳細查塡如工廠含有公司性質者並須另塡公司　務於十日内送署以憑彙辦轉報事關計政期限緊迫萬勿遲延逍漏　　　　 
[介紹新刋]  
　　希社爲東南人士翼衛孔敎昌明國學之一樞紐其所刋叢編皆一時名著出版四期膾炙人口今第五期亦巳印成　期除徵集社内外各家詩文外並附刋靑溪十九家春　詞及萊南　稿鶴川醉　詩存鶴川醉尉　吳　趙竹君先生也讀其詩可想見其氣節特詰之以介紹於閱報諸君子 
[誌謝]  
　　中國貧民工業廠現又擬在該廠附設貧民醫院惟經營伊始籌欵維艱今日特請滬杭共舞臺演劇集資以充醫院開辦經費昨承贈劵數紙書此誌謝 
[氣侯報告]  
　　（上海徐家匯天文臺天氣測候報告） 
　　己過者之報告五月一日反旋風在山東浙江間爲勢平　凉風起自中央吹往各方低氣壓巳離日本之南天氣晴朗二日上海多雲而請朗涼風仍自北方吹來氣壓上升二日下午四時前二十四小時内上海氣候温度至高七○二至低五○六去年同日至高七二至低四八二 
　　未來者之推測二日下午四時三十分預測低度成於吕宋東南向西北西進發中國海濱全部之涼風方向甚爲不定 
雜評二 
[共和國民之權利（納）]  
　　國人所望於共和國者非欲得共和國之處名也欲得共和國法律上所許之種種　刋　巳如爲大史省口稱擁護共和而實際事事蹂躪國　之權利　　民奚貴有此共和又奚必犧牲無數之生命財産　　此空名之　和今日未獨立各省未必無論護　和　　欲辦　眞心　　與否紙須於保障人民權利一事驗之不必俟諸　日也 
專件 
[浙江都督府軍務廳組織條例]  
　　第一條本條例遵照現行　督府組織大綱面定 
　　第二條軍務廳輔助都督　盡國防及用兵並處理全省軍務事宜 
　　第三條都督府參謀長掌管軍務廳督率本廳人員辦理一切事宜 
　　第四條軍務廰組織如左一參謀處二副官處　三軍務課四軍需課五軍法課六軍醫課 
　　第五條各處課應設人員如左（參謀處）參謀　書記官一書記一　司書四　（副官處）副官長一　副官八　書記官二　書記二　司書四　（軍務課）課長一課員八　書記官一　書記一　司書四　（軍需課）課長一　課員八書記一司事三　司書四　（軍法課）課長一　課員四書記二　司審二　（軍醫課）課長一課員三　司書一 
　　第六條　各處課之　掌如左 
　　甲參謀處　一關於動員作戰國防警戒各事項　二關於軍令事項　三關於軍隊建　及編制事項　四關於統計及牒報事項　五關於　遣徽兵及召集退伍各計責事項六關於參謀旅行事項　七關於測地計　事項　八關於要　地　及兵備事項　九關於各國隊之配置及維持　戍地治宜事項　十關於义通及運輸兵站事項　十一關於軍隊敎育訓練事項　十二關於各陸軍學校敎育綱　及計書事項　十三關於校閱及演習事項　十四關於軍事編輯事項　十五關於一切軍事上之研究及籌畫改良事項 
　　乙副官處　一關於傳達命令及報告事項　二關於機密文審之保管及公文圖書之查閱繕　收發編纂保存事項三關於本府警備曁軍紀風紀　四關於典守印信事項五關於印刷事項　六關於軍官佐及軍用文官之任免　補及叙官事項　七關於調查各兵科人員事項　八關於各軍官佐考績事項　九關於保管調製軍官佐軍用文官各簿及兵籍册事項　十關於恤賞事項　十一關於休假事項　十二關於賞罰事項　十三關於軍官佐退役及士兵退伍事項　十四其他不屬於各處課之事項　十五關於本廳出納及物品器具之購備保管支給事項 
　　丙軍務課　一關於軍隊校閱及考核事項　二關於動員計畫之準備執行事項　三關於平時軍隊調遣事宜　四關於戒嚴及徵發事項　五關於徵集及退伍補充各計書執行事項　六關於軍隊内務衛戍動務及憲兵服務事項 
七關於監察軍紀風紀事項　八關於運輸交通之準備執行事項　九關於防務緝務事項　十關於軍馬籌備事項 
　　丁軍需課　一關於軍費出納事項　二關於軍費算决算事項　三關於會計稽核事項　四關於兵器彈藥及軍用器具材料等事項　五關於糧　被服裝具等事項　六關於陸軍建築（關於國防不在此限）及修繕事項 
　　戊軍法課　一關於陸軍軍法事項　二關於陸軍堅獄事項三關於救免及罪人之處置事項　四關於軍法會審事項 
　　己軍醫課　一關於軍隊人馬醫務及衛生事項　二關於軍隊人馬醫務衛生各項報告統計及　查事宜　三關於衛生材料籌備事項 
　　第七條　各處課照前條規定各項職掌辦理外凡有連帶魚賫之職務當隨時協商辦理 
　　第八條　本廳附設秘書處設秘書書記等撲擬機要文電直隸於都　 
　　第九條　本廳文牘處設文牘員書記等專擬普通文牘隸秘書處 
　　第十條　軍事調查處設　查員書記等擔任軍事之調查隸參謀處 
　　第十一條　本廳密電處設密電員譯錄機密電報隸副官處 
　　第十二條　本廳電務處設電務員電務生等管理電報事務隸副官處 
　　第十三條　本廳石印室設司事司書工匠等辦理繕寫印刷等事隸副官處 
　　第十四條　本廳收發處設正副收發員司事司書等管理文件收發等事隸副官處 
　　第十五條　本廳　校室設正副校對員司事司書等分任文件繕校等事隸副官處 
　　第十六條　本廳文　設文康員司事司當等保管一切文件隸副官處 
　　第十七條　本條例自都督核准之日起公布施行 
來件 
[博文女學校增設中學科簡章]  
　　滬濱人烟稠密旅客尤多烽燹未鎗歲月易逝莘莘學子失業堪虞本校有鑒於斯用是擴充學額作育人才除原有各科可以隨時報名外今更增設中學一科簡章列后 
　　一程度　高小畢業或具同等之學力者 
　　二科目　科目爲倫理國文英文歷史地理數學法制經濟理科家政　　手工音樂體操 
　　三學額　暫定三十名 
　　四納費　第半年學費十五元中途來學者減半寄宿者每半年三十元午餐走讀按月二元 
　　五報名　隨時報名滿十人先上課（報名處法租界貝勒路禮和里本校） 
　　六優待　凡隸籍湖南北及松屬七縣學生均減收學費兩元以敦鄉誼聊　棉薄一切免收請俟異日 
來函 
[市北公學來函]  
　　比來各處風鶴頻驚避地來滬者踵趾相接但一經遷徙子女因之失學坐廢光陰甚爲可惜本公學有鑒於此特於日館男女高等小學兩部添設學額二十名並於夜學部英文各班擴充學額二十名不論高初程度均可插班其高級英文請美國女士敎授學費從廉以期普及現在餘額無多有志求學者幸速來校報各章程函索卽寄　滬寗車站慶祥里市北公學啓 
[中國靑年會來函一朿]  
　　辯論會　下星期三即五月三號晚八時一刻在殉道堂開會員同樂會並有汽船單軌火車兩隊互相競爭辯論題爲吾國結婚制度應否仿效西法届時幸全體會員蒞臨 
　　夏天之衛生　夏日氣候炎熱好靜不好動人之常情然究衛生者以爲此時人人更宜研究體育操練身體爲保養身體之第一要法蓋操練後汗流滿體入池洗浴即將一切污穢除盡身體自然凉快是誠衛生之良法也再人生飲食即能在體内發生熱力如力生而不用則將如之何運動其宜也 
　　操練法　署日最適宜之運動操練法爲健身房内之種種運動擬自五月一號起每日午後五時半（除星期六星期日）有體操班練習各種運動 
　　游泳池　凡喜游泳者每日五時半可入池游玩並有人在場敎練並爲童子班另立時間使之入池游泳 
　　網球　户外運動當推綱球爲第一活潑全身筋脉誠最有興味之遊戲也本會運動場内設有網球場每星期六專　網球隊隊員之用本會特備網球及拾球孩童等入隊會費會員每人二元非會員四元可享隊中全項利益網球隊准於四月二十九號禮拜六開幕凡爲會員一槪歡迎惟須帶球板軟鞋等 
[大通商會來電]  
　　閱四月三十日報載大通獨立始末記中有商會賠償張營損失一節殊堪駭異合將詳情電達查張營回防之際正値大雨鞋襪濕壞敝會因其辛勞特備二物贈慰比蒙吳統領吳營務處照物給價并由銅陵縣祝知事傳論敵會張營後倘需物决不受地方供給維持善後合鎭安　商民　戴何以有二千金賠償之說訪問失實合請更正大通總商會冬 
[補錄命令]  
　　四月十七日政事堂奉策令　財政部呈核覆蘇省經徵灶地驗契稅出力人員照章擬請給予獎勵等語江蘇南通縣屬總場長韓尙智增收報解均三萬元以上餘中場知事馬文炳增收報解在八萬元以上吕四場知事申廣熙增收報解在六萬元以上辦理克著成效應各給予五等金質單鶴章以昭激勸餘如所擬辦理此令 
　　又令　財政部呈福建省驗契得力人員請予獎勵等晤前仙游縣知事陳嘉言建　縣知事左坊均報解十萬元以上永春縣知事王口報解六萬元以上前南平縣知事林楊光前浦城縣知事沈守瑜前薄田縣知事寗雲漢前建陽縣知事鮑　洪福安縣知事口汝霖永安縣知事何樹德前龍溪縣知事陳家棟安溪縣知事解利民閩侯縣知事西南鄉分徵官王敏　均報解三萬元以上閩淸縣知事楊宗彩前長樂縣知事王恕前　德縣知事郭傳昌前詔安縣知事　　爵前連城縣知事周　　前福淸縣知事金兆樸長樂縣知事易國幹連江縣知事劉蔭　前　浦縣知事姚有則上杭縣知事楊在春前漳浦縣知事孟昭治龍炭縣知事孫陶義泰　縣知事陳有靑建寗縣知事錢江漳平縣知事鄧炳前長秦縣知事邵貽穀前龍溪縣知事　恩成前卲武縣知事何紹方南平縣知事萬琪均解一萬元以上辦理尙有成效林揚光一員應准支給勞績金外著各給予五等金質軍鶴章以示鼓勵餘併如所擬辦理此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬金鷄獨立佈告羽族各鳥文] [  亞魂]  
　　各鳥公鑒竊吾羽族自選鳳凰爲長以來政治窳敗建樹毫無軍備則　鴨無一擊之能財政則翡翠乏千金之羽鶴號仙禽惟乘軒而食祿鳥名百舌除諂媚而無能鵲巢鳩占不加以保護之方哀鴻遍野鮮施其撫恤之政鴉毒反任流害三省麻省亦不禁夫四方雉鷄受惡鴇之撻楚忍氣呑聲鸚鵡繫樊籠而囚居有翼難　致使杜鵑泣血鸕　獰笑近更惑　梟鳥之言試其攫剝之手叚不顧百鳥之利害惟圖一已之尊榮是以燕不安於幕上雀飛没於林中鸞靡鳥吪殊爲可憂迺幸鴻鵠志高起倡獨立鵬翩飛遠旣及萬程尋見精衛啣石塡平恨海之波衆鳥風從另圖刷新之政維我金鷄早有獨立之勢爰隨鵠後藉附驥尾謹定於某日起官告獨立與鳳凰脫離關係庶幾振翼一鳴喚醒羽族同胞萬啄來歸務勿各存意見暫達鳳凰讓賢以代梟鳥暫首示衆之目的衆志成城又何事之不足舉何害之不能除哉尙祈努力繼起以摧公敵不特國家之幸亦我羽族之福也金鷄爪叩 
麈餘觚剩 
[天涯客話] [  寄塵]  
　　雞林獵者 
　　東三省地廣人稀其邊鄙之境森林彌望豺處踞之亘古未嘗開關而氣候復奇寒八月降雪嚴冬冰雪蔽山谷更無復虎狼蹤跡惟熊性耐冷恒蹣跚行荒山老樹間亦無所得食則漸入村居人家獵者乃設阱而陷之蓋熊性猛而蠢力能敵虎豹以銃射之彈中其心腹猶能負瘡傷人故必誘而取之也而山東人劉禮者獨能以短銃制熊劉之銃爲鐵管木柄之土鎗射法亦無異於他獵每天寒雪下必荷鎗伺山谷間或枯樹穴口熊自遠來逆而敵之不至數步銃發熊乃反奔人立而長號再擊之而熊猶前奔不巳彈三發追逐半里然後倒而劉無傷也劉之言曰吾技豈異於人哉知獸性耳蓋熊受擊必反奔自後擊之者適阻其反奔之路鮮不被其蹂踏者繫其面熊一返而不復回故無傷劉又曰老夫行獵三十年手斃猛獸以千百計顧有時不能捕一鼯鼠非力不足也不知其性耳劉年五十許鬚髮蒼蒼然而精神矍鑠過於壯夫無家室妻子隻身客鷄林以獵爲生自言山東人然有時操江南　或有知其詳者曰其父商於吉林爲熊所食禮痛哭誓殺熊遂學獵得老獵師授察獸性之法於是發無不中而所至之地無巨獸入村落爲患或曰察敵之性而後擊之獵之道也可通於用兵 
海外摭奇 
[歐洲交單國帝王御名之意義] [  雲鶴]  
　　英皇喬治五世喬治爲希臘古語有（農夫）之意 
　　　皇尼古拉司二世尼古泣司　　　古語有（戰勝者君臨　兆）之意 
　　德皇威　二世威　係德圖古語有（擁護萬民防守國境）之意 
　　墺皇勃蘭約憑勃蘭爲德國古語有（自由之意）約瑟乃希伯來語言庶物咸集也 
　　比皇亞爾此亞亞爾比亞乃撤克遜之古語有（光輝八方）之意 
[復活草]  
　　復活草西名埃利哥　薇產於埃及叙利亞阿拉伯北美加州海岸及墨西哥一帶自古供藥用相傳此種植物係耶穌父母行經埃及時中途休息而生自其跡其秉性之奇頗難思議即取其根之全枯者浸諸水中則可立刻復蘇且能芽膨葉放萼綻瓣開而放美麗白花逾時更　花落成實其自入水至復活開化之時間不過數分鐘耳凡從事魔術之人苟能利用此奇妙現象必可得閱者之歡迎也 
[世界最速之摩托車]  
　　從前工業大家推測日後摩托車之速率謂以每分鐘行二哩者爲最速然當時亦不過一種理想耳而今竟見諸事實矣蓋曩者紐約駕駛摩托車之競賽其　得錦標者名安達生氏所御之車係美國製駛行之速每時達一百有二哩當時觀賽之人數逾十萬覩此空前絶技莫不歡呼聲賀氏以奪得錦標故獲獎金爵一並美金四萬元誠名利兩得矣 
滄浪餘韻 
[小鹿樵室詩話（續）] [  吳遇春]  
　　曾滌生相國文章經濟彪炳一時詩亦高古雄駿卓然大家壬戍四月沅弟克復巢縣和州含山等城賦詩四首云濡須塢裏漲春波三月鶯啼氣正和一騎雲飛新報捷漢家收復舊山河碧血家家百草腥荒郊五侂泣坤靈將軍一掃陵陽道便有遊人說踏靑半壁山　鐵鎖横當年諸將各聲名則今錐鑿西梁下益信先皇萬里明師淑韓公二十霜敢將裴令並論量諸君自有浯溪筆看取穹碑日月光讀吳南屏送毛西垣之即墨長歌卽題其集云十載竊園獨爾思眼明今日見新詩嘗憂大雅終將絶豈意吾儕覩此奇木落千山初瘦削風廻大海乍平夷此中眞意憑君會持似旁人那得知人間骯髒一毛生與子交期如弟兄忽出國門騎瘦馬去看東海製長鯨放歌一哭田横島　酒還臨樂毅城併入先生詩句裏干戈離别古今情他如早發沔縣遇雨句云曉霧忽飛千嶂雨西風已作十分秋初入四川境喜晴句云雲頭齊擁劍門上峯勢欲隨江水東早發武連驛憶弟句云疲馬可憐孤月照晨鷄一破萬山蒼諸聯皆遒氣直　北宋名句也 
　　詩雖小道非有眞實力量不足以語此或以高古勝或以雄渾勝或以幽秀生峭勝固不可以一格拘總之不外一眞字吾見世之言詩者矣未窺樊籬先講門户治唐詩者厭薄宋詩爲陳腐治宋者謂唐但講格律而無眞精神此皆門户之見道聽而塗說者也不知二朝詩各有獨到處李之豪邁杜之雄渾非後世所可幾及何嘗爲格律所囿至言宋之宛陵臨川東坡雙井語語石破天驚不肯蹈襲前人一字陳腐云乎哉吾故曰詩之美惡不判在唐宋而在眞僞 
　　作詩之法唐司空表聖二十四品盡之矣若宋嚴羽之滄浪詩話以禪論詩專主妙悟終不免有所偏倚後漁洋祖其說倡爲神韵之談羚羊掛角無迹可尋遂爲作詩不二法門一時學者　然　風詩道於是乎日隘矣 
自由談屑[  鵷雛]  
　　文字天下之公物妙手偶得誰得私攘美惡一人之私嗜是丹非素安得盡同故我有行其所安而已 
　　昌黎曰蚍蜉　大樹可笑不自量少陵曰爾曹身與名俱滅不廢江河萬古流學問若韓杜猶不免褊狹若我言之則蚍蜉自蚍蜉大樹自大樹何必并爲一譚 
[小說俠情小說紅蘩蕗别傳] [  天虚我生]  
　　第三十四章（續） 
　　舒勿林正色曰君若欲得一日之安睡者則吾必能設法至一禮拜外此則吾不敢擔保白拉根内曰汝縱許我安睡但彼鼠子每夜必喧擾乃公令不得闔目則又奈何舒勿林曰汝謂守兵耶然則今夜當往諭之令勿囂擾俾汝得淸睡尤當令廚中爲汝備佳肴藉得一飽白拉根内曰謝君佳貺但以前君何故不令予得佳睡及飲食舒勿林曰汝前實太抝執故不得不挫辱爾今見汝贏疲之態則又不期且爲私憐白拉根内曰然則君今此來實同消難之神行將拔我以出一切苦惱矣舒勿林曰柏爾西誠善言哉白拉根内明知舒勿林之爲此殷勤實欲探嘉蓓消息然仍譌爲不知者曰然則君當何以助我舒勿林曰此事至易汝但能答海龍所問者則汝即得其自由矣白拉根内曰欲我告以嘉蓓消息耶舒勿林曰售然汝當知此事實與彼有最密接之關係白拉根内曰然則又何有於汝舒勿林曰太子之生死固無與於我但我與汝儕實巳誓不兩立我共和政府爲汝儕所破壞者實巳不知旣許而：：：舒勿林言至此怒氣立熾白拉根内見舒勿林怒則微笑取桌上巳霉之麵包和水而飲復皺眉曰此水吾恐較卡處之醋尤爲難飲舒勿林國民汝亦曾嘗此異昧乎舒勿林不答其目則深注白拉根内弗瞬覺其暫時振作之精神至是已漸漸頽喪兩目重埀似欲入睡而指上尙拈麵包欲食又苦不得下咽舒勿林平素雖殺人未嘗貶眼至是良心亦不期油然而起然其良心亦不過暫時而現轉瞬即歸消滅而白拉根内亦復自振其精神曰舒勿林國民何思之甚也舒勿林至此巳不能耐卒曰汝視上帝之面趣言嘉蓓所在白拉根内曰汝共和國民乃亦言上帝耶 
 
 
 

Page 15

 
 
   
 
 

Page 16

 
 
   
 
