# 1932 - 33 - 4921135

 

Page 1

 
 
時評 
[愛護金融　默]  
世界各國當戰爭之時第一關。鍵全視有無維持金融之能力。金融能維持得法。則難關自能平安渡過。不得其法。則全國騷然矣。歐洲大戰之時。英國善於維持。金融得免於紊亂德國維持不善。馬克遂一落千丈此其明證。夫金融所以能收維持之效。固賴政府當局之蓋籌碩畫。而尤賴民衆激發愛國之心。一致恊助。此次日軍犯滬。目的即在破壞上海之金融重心以實現其侵略政策。彼蓋深知我舊歷年關爲各業結束之期。無論勝負。一經擾亂。則人心必。慌慌則提存擠。現一齊擁起。金融即可破產。上海金融一倒。則沿滬杭京滬之金融。一齊牽動。其用意比侵佔東三省土地爲更陰險。爲禍亦更鉅大。我國民能明察其　結所在。善爲應付。則尚可圖存。蓋金融業之組織。無非吸收存欵。以爲放欵流通之用。斷無常集鉅數之金。封存在庫。此最爲淺顯而易知。者當此砲聲震天。各業逃生救死不暇。即在安全之地。風聲所播。亦感不安。欠欵者旣無力能還。而存欵者乃以惶恐之。故。急急提取存欵。以圖自保。如此則金融安得不相擠而倒。殊不知金融倒則彼圖自保者。亦安能獨保。此其見解。非特不知愛。國亦可謂不智之甚。况乎銀錢兩界。均有財產保管委員會之組織。則金融機關更可鞏固。如不自擾。自可高枕無憂。今聞上海商人。已相約於金融復業時不提存。欵蓋亦深知愛護金。融即所以愛護國家。愛護自身。倘各地商人。皆能如此。則此岌岌可危之國難。不難安然而渡。矣 
上海事件 
[昨日兩軍無劇烈戰事]  
　　空軍作戰我軍小勝 
　　眞茹擊落敵機一架 
　　閘北擊退進攻敵軍 
　　吳淞平安惟有大火 
　　日軍昨在其各根據地、以機槍步槍、進攻我軍陣地、間以大砲轟擊、入晚較烈、均經我軍擊退、日本飛機數架、時向閘北等處擲彈、經我空軍、駕起飛機六架、由閘北追至眞茹、卒將敵機一架擊落、餘均驚遁、吳淞亦被敵機襲擊、爲我軍開高射砲擊退、砲台無恙、茲將各情分誌如後、 
[閘北方面戰况]  
　　我方空軍追逐敵機 
　　敵軍開砲我軍還擊 
　　我軍陣線略有進展 
　　昨日閘北方面、雙方均入於休戰狀態、並無大接觸、間有砲聲、發自日軍方面、亦惟愼防我軍進襲、藉以示威、及希圖轟炸民房而已、昨晨三時許、曾一度小接觸、係在福生路新民路處、當爲我軍用機關槍擊退、約十餘分鐘即停、至四時二十分、機關槍聲又起、仍在虬江路口一帶、間以砲聲迫擊、砲聲相戰至五時許、逐漸稀少、均係前線步哨接觸、嗣後時作時息、雙方在防禦工程内還擊、均無進展、至十時許、我軍飛機大隊、有飛機六架飛起、在閘北境内環繞偵察、約一小時、即飛往眞茹、追擊日機、午後一時許、日兵在老靶子路·福生路·處、有大集合、我軍早已得悉、且久有重兵駐在、故日兵始終未敢進犯、至下午三時半左右、日飛機有九架、在閘北一帶盤旋、希圖擲彈、但當其降落時、我軍即用迫擊砲高射砲轟擊、故始終未爲所逞、擲彈三十餘枚、均未爆炸、日兵乃改用大砲遠射、經我軍還擊、因此砲聲又起、各防綫步兵、亦用機關槍步槍射擊、至六時後漸息、惟昨日午後一時左右、日兵有一部約三四百、人竄入宋公園路及青雲路間之山　路、向我軍襲擊、經該處我軍、向後包抄、日兵幾乎全部被圍、死傷逹二百餘人、僅得退出、而逃生者無幾、嗣後即無重大接觸、各守原防綫、据悉、日兵似在待援、以連日損失已逹二千餘人、不欲過度犠牲也 
　　又訊、日軍自海陸空總攻、重創敗退、節　　 
節向後、吾軍則奮勇直前、陣線已進展至天通庵狄思威路一帶、寳興路方面、前日日軍、曾迭次衝鋒、均被吾軍用機關槍掃射擊退、敗不成軍、吾方則更加調生力軍防守、益形鞏固、敗退之日軍、大都避居民房之内、至前日日軍向吾方衝鋒時、傷亡極衆、逹千餘人之多云、　 
　　昨晚十一時十五分、北四川路狄思威路有大激戰、先以步槍繼以盒子砲、未幾迫擊砲·鋼砲·機關槍·并發愈戰愈趨激烈雙方似在衝鋒此起彼仆槍砲聲密如連珠約相戰二十分鐘火光隨起想該處房屋又被焚燒同時日兵方面在虹口花園用野砲向該戰區轟擊計發五十餘砲我方亦用重砲還擊聲驚全埠砲彈過處火光隨之至今日清晨零點三十五分左右、槍砲聲漸疏、野砲已停止轟擊、惟斷續槍聲、仍時作時歇、 
[眞如空戰甚烈]  
　　擊落敵機一架 
　　日機到處擲彈 
　　傷害各地人民 
　　日寇利用飛機、抛擲炸彈、殘害我人民、兼殃及從事救護工作之中外男女、悖約喪德、亘古未有、我國飛機隊出而應戰、結果昨又擊落一架、茲將所得情形、分錄如左、 
　　昨又擊落敵機一架　昨日上午十時餘、有敵軍飛機十餘架、飛至吳淞閘北眞如一帶投擲炸彈、我方空軍、亦即時飛起六架應戰、約一小時半、敵機即被我軍擊落一架、　於眞如車站南首空地、内有駕駛員日人兩名、白俄一名、登時身死、機身亦即粉碎、其餘敵機、見勢不佳、即紛紛向東面飛遁、我空軍亦即尾隨追擊、追至吳淞方面、始行飛回、 
　　傷及無抵抗之居民　昨日上午十時左右、有日機十餘架在公興路小菜場擲彈一枚、炸毁房屋一幢、因居民業已遷出、未致被傷因我軍飛機在空中追擊、互放機砲、但未傷、人日機嗣又飛至大場、擲下一彈、幸未傷人、後至王家角炸傷居民十餘人、日軍已退至鐵路之東、昨日仍在江灣路天通庵一帶作戰、北四川路日軍亦甚稀少、虬江路口公共租界工部局派有華捕、克明路吟桂路至賓樂安路房屋均未焚燒、奥迪安大戲院被炸毁、老靶子路口五洲藥房支店之玻璃窗及店内藥櫉、亦被炸毁一部、施高塔路難民二百餘人、已由紅十字會救出、午後、宋公園路一帶有激戰、聞紅十字會員往救護時、難民皆閉門在内、疑日便衣隊來襲、故不敢啓扉出、戰嗣經救護員場旗安慰、各難民始紛紛隨救護員歸來、 
　　眞茹死傷中外男女　海格路紅十字會美國女醫生、（Dr·
LoveSankin）昨晨九時許、率領中央大學醫學院救護隊出發、至眞茹工作、於十時半、在眞茹暨南大學門口、指揮救護、預備往前綫時、有敵飛機一架、翱翔天空、擲下炸彈一枚、落在大樹旁、距美醫生約六尺之遙、炸燬運輸汽車一輛、該醫生炸倒於地、全身被泥土蓋滿、事後經同伴救起、察得臂腕受傷、幸不甚烈、旋即車送總院療治、按國際公法、凡兩國交鋒、紅會救護隊出發工作、任何國不得加以侵害、此次暴日舉動、不顾一切、故意違背國際公法、其殘酷可見一斑矣、又据華東社云、昨日上午十一時餘、日本飛機十架、翱翔眞茹一帶天空、四處投彈、落於眞茹區小陳家閘一彈、被炸燬屋四間、後排屋簷受燬、炸死男女十餘人、四男二女受重傷、二小孩壓傷、其餘數彈、落於空地、未曾爆發、一彈落於暨南大學進門處、炸毁軍用汽車一輛、該處居民、恐慌異常、 
　　曹家渡毁壞民房　昨（六日上午十時十五分許、滬西曹家渡梵皇渡一帶天空、有日飛機兩架、盤旋一週後、立即有我國飛機三架、追逐日機、頻以機關槍射擊、一時大戰於空中、未幾日機即向東逃去、曹家渡極司斐而路救火會對面致慶里二十六號内被擊一彈、由屋頂穿入樓上、略毁檯椅各一、幸未傷人、該彈長約二寸、、徑半寸圓方形 
[吳淞昨無戰事]  
　　僅有敵機擲彈 
　　砲台未受損害 
　　前晚全鎭大火 
　　吳淞昨日仍無戰事發生、上午十一時三十分許、復有敵機三架、自滬飛淞、至要塞南北砲台上空偵察、並擲下炸彈八枚、三彈落於要塞前面海中、餘彈分墜要塞陸正面附近田間、均爆發、但砲台未受絲毫損害、即附近一帶、亦無若何損失、旋經砲台開放高射砲、敵機始行逃去、至下午二時許、續有敵機三架、飛至砲台方面、未擲彈即行他去、現砲台前面海中、泊有英美軍艦各一艘、吳淞口外、雖仍有敵艦踪跡、但爲英美軍艦所阻、故並未攻擊砲台、觀察昨日淞口方面形勢、戰事成 
可漸趨和緩矣、 
　　吳淞於前晚八時十五分許、鎭中突然發現敵便衣隊三人、身穿華装、形似工人至中新路、將仁昌米店牌門挖開用火油在屋中縱火焚燒一時烈燄騰空、不可向邇、敵便衣隊得手後、當即乘間逸去、火勢頃刻延燒四鄰房屋、該鎭各區救火會聞警、當時驅車到塲灌救、奈因火勢甚熾、救火員人少、無法撲滅、直至昨晨六時許、火勢始漸熄滅、昨經記者前往實地調查中新路南至萬順醤園·北至得和當馬家弄、淞興路東至金家衖、西至萃華樓菜館、桂柱路東至中新路口、西至南天門點心店、洪源路東至金家衖、西至中新路口、所有各路中間之巿房三百餘幢、全部焚毁、其被火區域、極爲廣大、約占吳淞全鎭五分之一、該鐘商業精華、彙集該處一帶、均已付之一炬、損失至鉅、一時無從統計、當火起後、駐軍當即派隊兜拿縱火之便衣敵人、但早已踪跡杳然矣、 
[巿府重提抗議]  
　　日軍在租界登岸 
　　希望工部局注意 
　　巿政府爲連日日軍又在租界登岸、仍以租界爲攻擊我軍之根据地、特於昨晚向工部局重提抗議云、逕啓者、查關於日本海軍利用租界區域、爲攻擊華軍之根据地一節、迭經本巿長向貴局提出嚴重抗議、並促請制止在案、現据確報、昨日有大隊日軍抵埠、係在租界登岸、登岸後、即散佈租界各處、爲攻擊華軍之準備、而危害本巿之治安、乃貴局猶復加以優容、殊難索解、相應重提抗議、、請煩切實考慮採取有效方法、嚴加制止、實紉公誼、再据報一二日内復有大批日軍來滬、並希注意、勿得任其在租界登陸、以維持貴局嚴守中立之宣言、免重貽本國人民之誤會爲荷、此致上海公共租界工部局總董麥克那登、 
[美軍區域界内已無日軍]  
　　美軍司令函告吳巿長 
　　吳巿長昨接本埠美國軍隊司令霍克來函、謂日兵已於四日、離去美軍區、界茲錄原函譯文如下、逕啓者、關於星期日下午、在英領署晤談、日兵在敝區界内之工廠及道路上一事、現敝區界内、所有日兵、已於昨日離去敝區界、自跑馬廳以北至蘇州河及公共租界邊界之西、希轉逹區師長夀年、並轉致區師長、美軍區界可保證其中立性也云云、吳巿長接函後、已轉逹區師長查照矣、 
[工部局答復巿府抗議]  
　　解釋租界日軍行動 
　　工部局因上海巿巿長吳鐵城、迭次來函抗議、日兵用租界爲作戰根据地、特於六日晚開會考慮此事、當經一致議决覆函如下、接奉一九三二年一月三十日又二月三日來函内開、工部局容許日本軍隊、以公共租界區域·爲攻擊本國軍隊之根據地、未現見切實制止、因此破壞租界中立而發生之一切責任、當由工部局負之等因、查公共租界中立或類於此事之各種條、件或有存在、僅由在租界享有政治或其他利益之各國締結公約或恊定以造成、之故此種租界中立條件、亦唯締約國能維持而擔保之、日本旣爲締約國之一、日本軍隊、在租界内之一切行動、自應由日政府獨負責任、而與工部局無關、相應函覆、幸希查核、再連日事務紛繁、裁答稽遲、無任仄歉、尚希原諒、工部局總董麥克那登啓、二月六日 
[日軍在滙山碼頭登陸]  
　　北四川路巿民主張不許 
　　　函納税會向工部局交涉 
　　北四川路十七區巿民分會、昨特致函華人納税會云、逕啓者、日本憑藉公共租界、爲軍事根据地、劃蘇州河以北爲日軍範圍、自由行動、蹂躪商塲、焚燒民房、殘殺華、人窮凶極惡、無所不至、實爲中外所罕有、（中略）敝會地屬北四川路、首當其衝、損失之大、毌待筆述、查工部局係負有地方治安之職者、不能預防於事先、事實上難辭其咎、將謂實力單弱、不得已忍痛待援、尚情有可原、邇來英美各國、已　　 
有相當軍隊、陸續到滬、今租界上旣有相當之準備、即宜力謀救濟方法、以維持我東亞第一商塲、倘長此遷延、我國商民、首遭重大損失、各國亦必因此發生經濟之恐慌、當爲各國所不取也、然治標必先治本、日人之所以能如此猖狂、實以軍艦可以任意到埠、艦隊可以任意登陸、最近如匯山碼頭、日軍肆無忌、憚自由登陸、工部局即宜設法阻止、使軍事不致擴、大租界得保持原有地位、否則日軍源源而來、戰爭必然延長、萬一租界上發生危險、工部局是否當負完全之責、相應函請貴會、緊急致函工部局、嚴加防範、於最短期間、恢復敝區商業、至紉公誼、此致華人納税會、 
[工部局謂已恢復重要職務]  
　　昨函納税會解釋 
　　上海租界納税華人會、昨接工部局復函云、逕復者、奉二月二日大函、敬悉、查所有日本海軍陸戰隊及日便衣隊僭奪巿政職權、造成租界東北兩區極度恐慌之事實、業經本局向領袖領事提出最嚴重抗議在案現正用種種壓力使日方停止其目前之行動、本局已在各波及區域内恢復重要之職務、至該區域内全體居民之安全、本局尤爲關切、現正採取種種方法、拯其危難、諸希釋慮爲荷、 
[各方所得日兵戰敗叢訊]  
　　日兵自認不能攻入　大美晚報云、閘北西北陣線經三日鏖戰後、今晨（六日）殊形安靜、惟偶有來福槍聲機關槍聲、並大砲炸彈之聲而已、大美晚報代表、晨間曾至北四川路二百零七號日陸戰隊司令部、有一日軍官笑語代表曰、今日華兵似在慶祝新年、又謂日兵非犠牲許多生命、不能再攻入華兵陣地、故今待援、以圖續進、 
　　日軍自認兩隊全滅　据日文報每日新聞云、五日晨我軍（指日軍以下相同）决行總攻擊以來、爲空前未有之大激戰、敵軍死力反抗、我軍雖猛力發砲、然彼竟東衝西撲、致我軍不易進展、未幾敵軍（我軍）以迫擊砲襲擊日軍、致我軍慘遭未曾有之慘敗（照日文直譯）第○隊巿川中隊與池田小隊、因在最前線、損失甚大、池田小隊長亦受重創、所有兵員三分之二、死傷瀕於全滅、（照日文直譯）其他第○隊自午前六時進擊至七點二十三分、敵軍（我軍）抵抗猶爲頑强、柳營路之敵部隊、向我軍（日軍）不時擾亂、致我軍無暇進食、賓樂安路附近、横須賀車隊二曹小園榮藏氏、爲手溜彈所傷、中隊長鍫田惠助彈穿胸腹、均有生命之憂、 
　　日機一架沉没海中、大美晚報云、在滬作戰之日海軍航空隊、昨（五日）日又有飛機一架、在海中失事、据昨日下午三時美貨輪漢諾佛號船主電稱、該船在北緯三十一度二十一分東經一百二十四度二十一分處拯起日陸軍航空員一名、所乘陸上飛機D-260號、因油盡降落海面、業已沉没、日航空員不諳英語、該輪係往馬尼刺等語、按電中所述地點、在江蘇海濱東二百哩、幾與吳淞在一直線上、料該日機定係清晨在吳淞盤旋之際、迷失航道、飛往大海、直至汽油旣罄、乃降落海上、電中稱該航空員爲陸軍航空員、所乘爲陸上飛機、大約因日人不諳英語、出於誤會、諒該機殆爲日航空母艦所載之一小機云、 
　　長崎輪載避難日僑　昨日上午八時許、有日本郵船會社之長崎丸輪、滿装日本商民、避難回國、由滬駛出吳淞口而去、此係祥泰木行内某職員所目覩、 
[日方各種軍訊]  
　　昨日下午、日軍艦一艘到滬、靠三井碼、頭内載陸軍約一千六百名、全數登岸、同時有步槍子彈五百箱、砲彈二百箱、一併運往日軍司令部、 
　　日軍艦六艘、昨日下午開出吳淞、　 
　　進攻吾軍之日軍砲兵陣基、在虹口靶子場、 
[閘北歷險記]  
　　火線内之慘狀 
　　記者住居閘北寳山路華興里、適當火線之衝、二十八日夜開火後、翌晨即遵日飛機之轟炸、記者在砲火、中歷經十六小時、兩次冒越火線、方得將眷屬大小七口救出、暫在租界安頓、此事曾誌前報、記者家屬等、雖從虎口餘生、僅以身免、一切財物、完全未取、及到租界以後、身無餘貲、甚至身上需要衣服、亦無更換、驚魂方定、痛苦隨來、　無衣無錢、在逃難期内、更爲難受也、昨日上午、記者以衣物銀錢、兩皆斷缺、遂與同時逃出之鄰居友人及親戚等五人商議、乘此我軍勝利之際、决計冒險、遄返華興里火線、企圖往取衣服銀錢、我們五人中、四人爲男性、一人爲女性的丫頭、遂於昨晨四時半、於黑夜内出發、而第二次之冒險到戰線、眞令人驚悸欲死矣、結果、物件未取、歷盡千般苦嚇、於亂彈中、爬地扶牆逃出、而隨往之小大姐一名、且已驚怖成疾矣、記者亦覺有生以來、爲第一次大險、較上次十六小時、尤覺萬倍也、 
　　清晨起程　我們五人、約定在上午四時半、到厦門路取齊、至五時一刻、天尚未明、便各出發、各人僅帶現洋三四元、及房屋上鎖匙數個、出發之時、係向新閘橋以西、沿蘇州河、上河内停泊小民船、與渡載難民之船上、擬擺至河北、以入閘北華界、無如爬登民船後、河内已經小船梗塞、不能北搖、而渡船且有一艘、爲難民過多翻沉、溺死多人、故咸不肯再行載人、余等上船後、咸抱奮進之心、不顧船與船之距離、而爭相跳躍過渡、南岸有外兵警備、北岸又慮遇見日兵、則生命全無、歷盡艱苦、始逹彼岸、由污泥中爬上北岸、逹到滬北、天色方作魚肚白、我等從荒野間兜抄向東、幸同行之成衣司一人、地理熟悉、得以潛伏而行、歷過不少路途、始逹共和新路之西段、時天亦漸明、而槍砲聲亦漸近、途中行人、異常稀少、再向東走便是火線、　 
　　冒險到家　我等五人、行過鐵路以、北望東漸、進將到永興路、見我忠勇衛國之十九路軍士、散在四處、房屋之被敵機炸毁而火烟不熄者、舉目東望、無處無火焰上冲、我方之高射砲、已架在地上、槍彈一路不絶、我等先由十九路軍問明原因、便阻止我們前進、謂華興里鴻興路一帶爲警戒區、已禁阻行人、余等告以逃難倉卒、衣物銀錢、全在家中、乞求准予通行、寧願冒險、務必歸家取物、兵士鑒我等情切、遂切囑須沿邊倚屋而行、我等始冒險前進、竊幸其時砲聲漸止、然槍聲仍斷續不絶、最險者爲穿過馬路、余等將到光裕里前、目見鱗次櫛比民房、大半爲炸彈大砲所轟到、破垣斷壁、觸目皆是、而火光熊熊、我等方喜將近家門、突來槍彈一排、打入我等行近之房屋上、彈落地時、灰塵激起、距記者不過一二尺我等恐嚇過甚、疾馳而逃、而隨去之一小大姐、已驚跌在地、號泣不能行走、約七時四十分、方到華興里、 
　　軍警告示　自戰事發生後、不肖匪徒、竟有乘機刦取財物、我等到永興路、即見軍警告示、已槍决乘亂搶物之匪徒八名、並處决放火擾亂之奸細六人、永興路前後左右之鴻興坊·鴻吉坊·香山路光裕里·等處房屋、非炸燬即燒去、獨華興里仍巍然獨存、時總弄鐵門已銷、我等到時、即有十九路軍盤查、須出示鑰匙、説明住宅號數、經看弄者證實、方許入　　 
内取物、蓋恐匪徒之冒取也、余等入華興里、見水深没踝、蓋自來水已經炸壞、而房屋盡浸水中矣、電燈火已熄、弄内一百九十幢房屋、祇留兩個老嫗·一個老年之看弄、人餘均逃走矣、 
　　槍砲齊來　我等方入家内、欲思取物、詎料天空中大隊日飛機又來、軋軋之聲、充滿天空、共有十餘架、飛行至低、意在炸我們住屋、機到我軍即開槍砲射擊、同時日兵之大砲機槍頻作、蓋乘飛機掩護而來進攻也、我等在家内聽得機聲、即已大驚、欲逃出房屋、不料轟轟砲聲、將房屋震得格格作嚮、而槍聲如連珠、在砲聲中、又聞得許里里之聲（大約砲彈飛過）我等之膽幾爲嚇破、蓋從未聞得如此近而且多之飛機大砲機槍等同時並作的大聲也、我等以爲必遭擊死無疑矣、五人於此聲裏逃伏一處、聽天由命而已、　 
　　逃歸租界　在此大戰之際、除各種槍砲聲外、我們又聞得弄外之喊聲、心膽爲之摧裂、天幸華興里祇有槍彈流到樓上與屋面上、並無砲彈打着、我們伏在樓下水中、約一時左右、漸聞飛機已逃、砲聲亦稀、五人至此、乃决計不再上樓取物趕快逃走其時已在上午十一時矣五人仍空身蹈水而、出祇一隣居帶一被頭、抵弄堂口、欲出弄西、見守兵又換、多着黄呢軍衣、我等向之説明欲逃走、詎該兵乃廣西、人不　滬話、後用鉛筆書示、該兵謂、此地乃戰線之警戒區、非兵士得通行、我等聞此乃大駭、百般與商、終不允許、各人面面相覷、唯有坐而待斃、同時爭相恕悔、直至下午一時許、始經十九軍某排長經過、方許我等隨伊保護之下、送到共和新路、而行走時之困難、非筆墨所可形述、設非其引導、我等已死矣我等脱離火線後、仍走向未行過之四鄕、而抄在途中、有兩次聴到、砲彈又由頭上飛過、我們伏地而避、後在距離較遠之處、僱到人力車兩輛、五人同乘、費洋四元、直至潭子里時、已下午四時半矣、好容易僱到一江北船、（該地盡是江北草屋）以三元代價、渡至對岸、於泥污中上陸、逹至東京路之盡頭、始克狼狽歸來、一物未取、幾送五命、事後迴想、猶爲恐悸也、 
[各方面響應十九路軍]  
　　津浦黨整會　探投十九路軍蔣總指揮蔡軍長戴司令、並請轉全體將士公鑒、暴日横侵、國亡無日、貴軍誓死殺敵、忠勇震天、誠民族復活之第一聲、艷電傳來、莫不精神奮發、本會全體員工、誓同許國、以殲倭奴、特此電聞、並祝勝利、中國國民黨津浦路黨務整理委員會、叩 
　　十四師特黨部　（銜略）艷電奉悉、諸同志興臂一呼、孤軍抗日、迭挫倭奴、民族有光、河山生色、翹首雲天、無任欽佩、尚望不屈不撓、再接再厲、敝師全體黨員、現正枕戈待命、願爲後盾、共驅强暴、諸維亮察、陸軍十四師特别黨部叩東印、 
　　梧州巿黨務指道會　（銜略）暴日繼侵淞滬、舉國憤激、執事率領孤軍力抗、迭得捷音、無任敬佩、伏希繼續奮、鬥盡殲倭奴、保土衛民、端賴力抗、此間同志誓爲後盾、除電中央火速增援、積極備戰、特此電慰、中國國民黨梧州巿黨務指導委員會東印、 
　　第一艦隊統部特黨部　（銜略）暴日無道、及我滬江、警耗傳來、悲憤欲絶、公等本革命精神、戳力殺、敵固我疆土、至深欽佩、除電請全國各界援助外、特此電慰、尚望繼續努力、奮鬥到底、本部當率領全體同志、誓爲後盾、海軍第一艦隊總司令部特别黨部叩冬、印 
　　江西巿黨整委會　（銜略）艷電奉悉、暴日自侵我東北三省後、進窺熱河、封　長蛇、荐食本邑、近復用毒巨炮轟擊滬巿、兇殘卑劣、舉世所無、凡我國民、孰不切齒、幸同志等忠義奮發、力抗兇鋒、具寧爲玉碎之决心、盡捍衛國家之天職、血戰數日、率予倭宼以重創、捷電傳來、同深感奮、今盼再接再厲、繼續奮鬥、爲國家爭人格、爲民族圖生存、本會誓領導贛省三千萬同胞爲後盾、特電感勞、并希亮察、江西省黨務整理委員會叩江印、 
　　信陽抗日救國會　（銜略）捷報飛來、欣悉奮勇殺敵、大張撻伐、旌麾所指、倭寇潰亡、忠義干雲、山河壯色、爲國家保疆土、爲民族爭人格、翹首南望、曷勝欽遲、信陽抗日救國會叩支、　 
　　檀香山華僑國難會　（銜略）日宼横行滬江、賴公等禦敵、望繼續努力、本會感日即行籌欵、誓爲後盾、檀香山華僑國難救濟會東、 
　　河南省醫院抗日隊　　（銜略）貴軍奮勇殺賊、舉國同欽、一心一德、保我疆土、功在史册、名埀不朽矣、本隊同人、組織繼起、倘有使命、願效馳驅、臨電不勝迫切待命之至、河北省立醫學院抗日救護隊叩徴、 
　　利物浦黨支部暨各分部電（銜略）倭寇兇暴、我軍奮勇掃殺、迭克膺功、不勝欽佩、謹電馳賀、請繼續努力、收回國土、恢復河山、本部同志、誓爲後盾等語、特電查照、 
　　墨西哥黨部　（銜略）貴部奮勇日、張震動寰宇、雪恥救亡端賴此舉、務希殺敵守土、力爲民族爭光、同人誓爲後盾　　 
、墨西哥總支部、叩 
　　京巿區黨部　（銜略）貴軍以鐵血爲中華民族爭生存、國家爭地位、擊槍迅掃、倭寇寒心、　胆忠肝、中外同欽、特電奉慰、中國國民黨部京巿七區十分部叩徴印、 
 
 

Page 2

 
 
 [H申報（二） 
　　(香港黨支部)　（銜略）暴日犯我淞滬、我見危授、命振臂殺、敵爲國家爭光、同仇敵愾、誓爲後盾、并祝勝利、中國國民黨香港支部叩、 
　　(魯滌平電)　（銜略）日軍强横殘暴、進窺淞滬、背約蔑信、侵凌益甚、凡在國人、莫不切齒撫臂、同深痛憤、本革命之精神、作英勇之奮鬥、誓死抗禦、迭奏膚功、使强敵披靡、舉世刮目、全浙民衆、逖聽義聲、一致忭頌、咸願毁家輸財、同紓國難、弟誼切同仇、尤爲感紉、唯望再接再厲、摧此强宼、爲國家爭人格、爲民族爭生存、滬浙地域密邇、相關至切、軍中如有所需、請隨時電告、誓竭棉力、願爲後盾、佇候捷音、不勝翹企、敬此馳、聞唯祈荃照、弟魯滌平叩徴印、 
　　(廣東省黨部)　（銜略）日宼襲擊滬淞、一賴貴部奮勇却敵、捷音傳來、舉國　　 
快慰、唯望鼓厲士氣、堅持到底、爲民族爭生存、敝縣民衆、誓當爲公等後盾、謹先電逹、中國國民黨廣東省黨部叩、 
　　(第五師特黨部)　（銜略）滬案發生舉國憤慨、貴路將士、以鐵與血、作英勇之抵抗、爲民族爭生存、捷音傳來、薄海同欽、尚希奮鬥到底、迅殲彼醜、本師武裝同志熱血沸騰、枕戈以待、隨赴國難、特此電逹、第五師特别黨部、叩支印、 
　　(廣東會館)　（銜略）倭宼犯順、賴公等戮力同心、殲彼羣醜、聞捷之餘、欽忭莫名謹賀、福州廣東會館叩微、 
　　(廣州嶺南大學女生電)　（銜略）逕啓者、頃接廣州嶺南大學女生冬電、内開轉十九路軍全體官兵鑒、奮勇殺敵、爲國爭存、此間同學、額手稱慶、經盡量籌欵慰勞、欵隨匯等語到會、相應備函轉逹、即請查照爲荷、此致十九路軍總指揮部、上海巿商會啓、二月五日、 
[各將領贊助孫科請援電]  
　　分屬軍人衛國有責 
　　淬礪所部枕戈待命 
　　(錢大鈞電)　駐滬中央委員孫哲生先生、并轉各中委均鑒、來電奉悉、日寇進襲上海、犯我領土、凡屬國人、莫不同深憤慨、大鈞等分屬軍人、衛國有責、自當謹率所部、整裝待命、滅此宼仇、爲民族爭光榮、第八十九師師長錢大鈞副師長胡伯義率全體官兵同叩冬、 
　　(孫魁元電)　探轉孫委員哲生先生並轉諸委員鈞鑒、兩奉鈞電、敬悉一是、暴日耽逐、復擾滬濱、凡屬國人、同深憤慨、我十九路武裝同志、忠勇自决、爲國殺賊、捷音傳來、天地震動、魁元忝列戎行、衛國有責、前者遼吉淪没、即已兩次請命、願効前驅、耿耿此心、諒荷昭鑒、先生等抱救國之謀、定自衛之計、民族生存、實深利賴、魁元淬礪所部、枕戈待命、誓當從諸先生之後、以與此破壞和平蔑棄信義之暴日相周旋也、謹電奉復、惟乞埀察、第四十一軍軍長孫魁元叩江印、 
　　(何健電)　孫院長哲生先生、并請轉駐滬各委員賜鑒、卅電奉悉、暴日横行、愈演愈烈、十九路軍袍澤、决死抵抗、爲民族爭光榮、爲天地存正氣、遠道逖聽、仰佩莫名、健分屬軍人、荷戈禦侮、義無反顧、疊次電請効命前驅、計曾察及、現已準備妥當、一時明令頒下、隨時可率部就道、先電奉復、無任屏營、第四路總指揮何健叩江、 
[江蘇省國難會宣言]  
　　武力抵抗...經濟絶交 
　　節費輸餉...認清敵人 
　　江蘇省國難會宣言云全國父老兄弟諸姑姊妹公鑒、日人芥拾我東三省、意猶未厭復以盛氣憑陵上海當局不惜貶損國格遏抑民心、以求倖免、乃屈服之條件甫簽、而威脅之砲火即至、我十九路軍忍無可忍、奮起自衛、大挫日軍、是彼以趾高氣揚而不固、我以操心慮患而能存、理有固然、並非倖致、此爲驕兵必敗哀兵必勝之定律、所望怯於公戰之當局、憬然覺悟者一也、東省難作、軍事當局、節節退讓、以爲寧失國土、毌損實力、計非不巧、乃愛國將士、毅然脱離、另組義軍、奮勇　敵、若馬占山將軍固已聲振全球、名垂不朽、即錦西義勇軍、哈埠自衛軍、亦皆積壤爲山、聚流成海、厚植勢力蔚爲雄師、十九路軍方在憂　畏載之時、一躍而爲腹心干城之寄、是棄國土而保實力、不過偷生苟活之　　、愛國土而成實力、乃眞衆志成城之勁旅、此爲得道多助失道寡助之定律、所望擁兵自衛之軍、人憬然覺悟者二也、遼吉以不抵抗而亡、錦州以不抵抗而失、國聯議决、日人不理、美國警告、日人不從、正義不申、公理滅絶、政府當局、胆怯心寒、簽定屈服條件、傾向直接交涉、愛國民衆、垂首喪氣、以爲國亡無日矣迨滬上一戰、突然改觀、政府以遷洛而示抵抗之决心、國際因滬變而起斷然之傾向、舉國民衆、爭相援助、轉愛爲喜、駐滬領事、君請休戰、努力弭兵、倘使再接再厲、旬月之間、其功效必數倍於今日、是正義必以對抗而伸張、公理必以均勢而確立、此爲能自助而後能互助、有代價而後有成功之定律、所望信賴國聯之人士、憬然覺悟者三也、自國民黨執政、歷時五載、一切措置未饜人心、黨内時啟紛爭、外侮因而踵至、以致國内其他黨派、各有不平表示、激烈者且有破壞希圖、此誠無可爲諱、但目前强敵壓境、國勢危於纍卵、國若不存、黨於何有、現政府雖爲國民黨所組成、處此情勢之下、當能懍然於國非一黨所專有、勢非集合全民之力、作長期奮鬥、無以拯救危亡乃者政府對外主張、旣已宣示於我國人矣、再進一、步應即爲取消一黨專政之表示、以期厚集國力、無復再分彼我、國内從前反國民黨各黨派、亦應以救亡爲急、即日宣示捐棄成見、消除恩怨停止一切對内政爭、共急國家大難、待至敵兵出境、國基不搖儘可會合一堂從容商定國是、擇善而從茲事所關、異常重要、朝鮮以黨爭亡國前車不、遠可爲寒心、此爲合則勢堅分則力散之定律、所望國内各黨派憬然覺悟者四也、政府宣言之目的、曰保持國家人格、尊重國際信義、而其手段、曰、一面督勵軍警、從事自衛、决不以尺土寸地授人、一面仍運用外交方法、要求各國、履行其條約上之責任、前者爲决心正當防衛、後者爲付諸國際公判、則從前國人所請願之整軍禦侮然、疑慮之直接交涉所反對之屈服外交均可換所冰釋、政府旣明白表示宗旨、又以遷洛辦公謀行動之自由、與吾國人立於同一戰線、則吾國人自今日起、亟應變更以往懷疑政府怨望政府仇視政府之一切態度、轉而一致對、外本會同人、依此意旨、决定辦法、昭告國人切實執行、如次列、（甲）武力抵抗吾國沿海口岸甚、多日人可以軍艦裝載陸戰隊、隨時隨地、登岸騷擾、除政府當局、已有得力軍隊、在沿海各口嚴密佈防外、凡吾沿海各省人民、均應依照現行之保衛團法、凡二十歲以上四十歲以下之壯丁、一律訓練槍械射擊及短兵肉搏諸技術一旦有事編成義勇軍、輔助所在軍隊、與之决戰、查東省日軍、因軍隊不抵抗、長驅直進、如入無人之、境近來各地人民組織義勇軍、與之對敵、大獲勝利、使日軍不敢深入、地方得以安寗、蓋日人以軍艦遠道運來之軍隊、究屬少數、吾國民衆、十百倍於日軍、一經訓練、自衛地方、到處皆成勁旅、足以制日人死命、（乙）經濟絶交日人以工業立國、所有出品如紗布海貨糖類皆在吾國銷售、從前抵制日貨、不到三月、已能使日本工廠閉歇、輪船停班、鈔票停兑、觀此次日人以軍隊壓迫上海當局、取銷抗日運動、足見抵制日貨、爲日人最怕之事、吾國所以能制日人死命者、亦在於此、倘能繼續抵制一年、則其國内失業工、人必將窮極生亂、焉有餘力侵略我國、所恨當局懦、弱竟接受其要求取銷抗日團體工作、幸而日人自毁信用、首啟釁端、則以往當局被屈服之簽字、當然無效、吾國人民亟應振起精神、努力抵制日貨、堅持到底、並由青年智識分子、擴大宣傳能力、使其普及而且持久、（丙）節費輸餉、此次對日戰爭、係保持國家民族之生存、吾國之爲存爲亡、吾民之爲主爲奴皆取决於此一舉、與從前内戰、逈不相同、戰事旣起何時結束、殊不可知、則需費必巨、僅持關税地税、必不數用、作戰將士、旣爲吾國吾民而犧牲、則吾人更不應惜此區區金錢、不肯盡量捐助、况在抵制日貨之時、必須專用國、貨不嫌粗劣、惟有極力節儉省下金錢、捐助軍餉、不獨不可浪費、即衣食住必要之用、亦應得省便省、於接濟軍用、抵制日貨、兩有裨益、（丁）認清敵人、我中華民族、酷愛和平、早爲歐美各友邦所熟讅、此次日人、以滅絶公理慘無人道之手段、一再施之於我、我全國人民、爲自求生存、勢不能不崛起反抗、此種苦衷、當爲各友邦所共諒、在我認清敵人、只有日本、只日有本之軍閥、其他在華歐美人士、皆爲我之好友、雖値激烈作戰、仍當妥爲保護、吾國人旣認清敵人、只有一個、應時時本清明理智以支配熱烈感情、所有知識分子、並應一致切實宣傳、俾國人共明其眞象、右述辦法敬希全國父老兄弟諸姑姊妹、互相詔勉、一致進行以救國難、國家幸甚、國民幸甚、江蘇省國難救濟會馬良·唐文治·趙鳳昌·張一慶·沈恩孚·莊藴寛·董康·黃炎培·穆湘玥·李根源·黃慶瀾·徐鼎康·許鼎年·馬士杰·袁希洛·蔡璜·趙正平·朱紹文·陸規亮· 
賈豐臻·冷遹·楊衛玉·王紹鏊·鄒秉文·單毓華·趙叔雍·張福增·江恒源·等、 
[日方傳美國態度]  
　　謂表同情於華 
　　本埠各日文報、盛傳美國態度、頗表同情於華、每日新聞並識美國「不周到萬、分」「其策動頗爲不合、」該報又稱「美國對於中國軍之勇敢軍事行動、及能以充分的正當防衛、以制裁日本軍之兇暴、頗表好感、若中國對於各國申請下列三種要求、㈠各國願以寬大條件借巨欵於中國、㈡食料品之供給、予以充分的便宜、㈢關於軍械品之調逹、亦可誠意接受、且謂美國表面上雖極鎭靜、避免與日本關係惡化、而暗中用種種手段、掣肘日本云云、 
[昨又到英美兵]  
　　英兵留艦美兵登陸 
　　英兵　英國在香港調派大批陸軍砲隊來滬、其總司令凱蘭、亦乘旗艦肯德號、於五日上午到滬其續調來滬、之砲艦倍爾古號、Belgal與驅逐艦賽特維克號·Sandwick滿載軍兵士等、亦於昨日下午一時五十分進口、當在十九·二十號·河筒抛泊、兵士尚留艦中、未曾上陸、 
　　美兵　大美晚報云、美步兵第三十一團昨日（五日）乘嘉蒙德運艦抵滬後、今日（六日）清晨登陸、於上午八時許經過南京路、開往新世界及跑馬廳駐紮其統兵官、爲迦塞上校、 
[銀錢業組財產保委會]  
　　金融更見穏定　 
　　銀業華商各銀行、爲維持巿面穏定金融起見、緣本守望相助之意、特由銀行公會、組織一財產保管委員、會將各行之貨物·租界内中心地產·以及倫敦巿塲有價證劵·三種財產、交會保管、約値現金五千萬外商各銀行以痛癢相關、亦已加入該會、取一致行動、自此會成立後、各行萬一有週轉不靈處、即可由會予以輔助、從此巿面穏固、人心當更可安定矣、 
　　錢業　錢業自閘北戰事發生以來、明知金融界有糜爛之虞、爲防患未然計、决提前組織財產特别保管委員會、將各莊財產、由公會保、管就各莊之能力集合、每家至少二十萬、多多益善、結果成績甚佳、截止前日（五日）止、已有七十家劃匯、共計銀額有一千五百八十三萬兩、决定現欵集中、維持全滬金融、故此次雖有重大危險、而金融界（指錢莊）能得大舉集中現欵之維持、不患有吃虧之虞矣、故近日金融界形勢、已得履險如夷、 
[紅會會員譚我軍士氣旺盛]  
　　日軍作戰甚爲拙劣 
　　鐵軍殺敵個個爭先 
　　本報記者、前晚晤紅十字會會員喬君於寓邸、談及前線戰地實况、頗饒興奮、並歷述我軍士氣之雄旺、聞者熱血飛騰、恨不能立赴火線、與日人作殊死戰、茲將喬君所述、摘錄於下（以下均喬君語、）余連日趕赴前線、專擔任救護傷兵工作、歷据我軍受傷之下級軍官云、此次十九路軍在滬抵抗日宼、實千載難逢之良機、而最足使人滿意者、即各方友軍均一致競打前敵、爭先恐後、大有深恐無仗可打之概、切憶自上月二十八晚我軍實行抵抗時、最先接觸者、係屬公安局警士及憲兵一部、當時十九路軍見戰禍已開、深恐衆寡不敵、立即趕至前線、囑警士憲兵少加休憇、於是一戰而挫强宼、日軍自此失利後、遂相繼連連敗北、一蹶不振、加之國際方面、感情日趨惡化、人人均無戰意、故一臨前線、大多敷衍將事、且一經我軍迎擊、終被夾擊·繳械·包圍·俘虜而後已、至若日軍作戰方略之劣、更非吾人始料所及者、每觀日軍屢次衝鋒時、不衝則已、衝則鮮有一人能得生還者、其他如虚糜子彈、曲背衝鋒、不當攻而攻、不應退而退、在在均能看出日軍未曾經過實地戰事之明證、至於我軍則不然、蓋我十九路軍連年參加内戰、大小凡四十七戰、雖不敢云攻無不尅、戰無不利然造成一種鐵軍之稱號、實非偶然而得者、况此次完全對外、爲整個國家民族生死存亡而戰、一切在所不計、勝負之數、待諸將來可也、、觀此則我軍士氣之雄旺、勝數可操左劵矣 
[紅藍十字會掩埋陣亡將士]  
　　團長團附揮涙視殮　 
　　上海戰區難民臨時救濟會、昨派紅十字會濟字第一○○號救護員袁士興、赴閘北救護難民出險、及掩埋工作、袁君昨日上午九時率汽車一輛至閘北慈善團、會同藍十字會主任王彬彥從事掩埋陣亡將士工作、計有六十師第四團三營七連中尉連附嚴桂生、湖南人、士兵陳立元·彭　　 
克元·蔣振標·郭志仁·蔡光明·蔡光榮·崔得勝·蔣正標·范壽仁·彭漢文·周雲廷·胡福·陳盛·金大富·劉清石·黃金臣·武國義·魯景補·及無名氏二名、共陣亡將士二十一人均係前日在永興路衝鋒、奪獲日軍鋼砲七尊、機槍十三挺之役、爲國犧牲者、當在普善山莊運棺二十具、又在揚州公所購棺一具、至中興路全皖會館殮收、第四團團長楊昌璜·團附聶靖·在側揮涙視殮、謂嚴連附每臨戰陣、均身先士卒、奮不顧身、忠勇絶倫、故敵人望風披靡、是役日兵由横洪路東寳興路猛衝我軍陣地、嚴連附竟脱去上、衣赤膊持機槍應戰、大呼殺敵、衝入敵陣、日軍爲之胆落、奔潰而逃、我軍全線遂獲大勝、嚴連附身中數槍、猶大呼殺殺殺、前進不已、言之不勝心痛云、王袁兩君殮畢、將棺運至普善山莊暫厝、詎爲天空日機所見、即投彈一枚、落山莊對面之絲頭廠内爆炸、王袁兩君急駛車返馳、日機在上追逐、至太陽廟復投彈一枚、落於車右側數武、炸傷小剃頭之右臉、當救護上車急馳、日飛機追逐至大統路海昌路口、又投一彈、炸毁路側電桿一根、經該處守兵聞槍射擊、日機始遁去、前後連投三彈、均近在咫尺、未能命中、亦云幸矣、袁君車至閘北慈善團、復救護六十餘人出險、其中除自行投親者外、餘悉送至臨時救濟會轉送大陸商塲收容、据袁君云、當日機投彈時、飛度極低、必能看清車上紅十字會旗、乃竟追逐投彈、足見其蠻橫之極、不恤破壞萬國公約云、 
[納税華人會請查救被難居民]  
　　納税華人會函工部局云、逕啓者、据鴨綠路第一零三一號沈記雜貨號沈氏函稱、本月二十九日晚、約七時左右、突有日軍侵入氏店、藉口搜索、據將店内生財貨物肆意搗毁、繼將氏叔成章、氏子堯卿、及店内夥友黃君、又鄰居德康木行夥友何雲香瞿子良·等一同逮捕、並將氏叔成章毆打、血流滿面、氏店所在地、係屬公共租界、保衛巿民警權、屬之租界最高機關工部局氏平時納税繳捐、從無短欠、一旦橫遭奇禍、自應向工部局請求救濟、設法將被逮五人要求日軍放回、伏念貴會爲全巿納税華人領導、懇請迅賜轉函工部局交涉、不勝迫切盼禱之至、又据、汪敏信來會聲稱、伊弟伍連生、年二十歲、安徽休寗人、向在吳淞路第一二九七至八號益大行爲學生、於一月二十九日夜間、由日軍擄去、同時店中、七人亦均被擄、應請轉函工部局查救、又据李見三函稱、伊弟李聖、俠年二十一歲、穿元色西裝、無帽、身材中等面微黑、於一月三十日下午、由百老匯路第二十號出門逃難、行至天潼路乍浦路口、被日兵拘去、至今生死未卜但弟係安份良民、身無武、器請貴會轉函工部局查救各等情、查界内居民之安全、應請貴局竭力恢復、並即將該項被難居民查救爲荷、此致上海公共租界工部局總辦、 
[水陸交通昨訊]  
　　滬甬航輪繼續出口　　聞今日（七日）開往寗波輪船、有圖南·新寗紹·甬興、三輪、停泊招商金利源碼頭、伏龍鳳浦·新安·三輪停泊寗紹碼頭、並聞圖南輪船爲愛護貧苦同鄕起見、凡前一日下船者、備有麫食分給云、昨日開赴寗波商輪、共有六艘、船名如下、寗海·寗波·新北京·穎州·（均太古公司）萬衆·寗興·（三北公司）均於下午一時半、尚有廣福輪一艘、亦定昨日駛甬、嗣以他故、未克出口、改於今晨九時提早開出、搭客四千餘名、昨晚均宿艙内、 
　　滬杭客車昨開三班　滬杭路南車站、昨日客車仍開三班、上午八時三十六次早快車、上午十時四十次慢車下午四時三十八次中快車、乘客共約一千五六百人、客車售出洋三千四百餘元、杭州開來客車亦三次、乘客寥寥無幾、其杭來末次客車、仍在莘莊過夜、至次晨開滬、 
[昨日防務更嚴]  
　　南巿提早戒嚴　前晚自日軍乘坐汽船、意圖在大通碼頭上岸、侵佔南巿後、昨日南巿所駐軍警、遂又加緊防務、並在沿浦一帶、架設機關槍、等巿義勇軍第二團第三營兵士等、亦日夜出防、至下午六時許、南巿各處仍提早戒嚴、斷絶交通、防務極爲週密、 
　　抛棄槍械可入此門　自大隊美兵到滬後、公共租界北區之防務、將由美兵逐漸收回、並爲預防日兵敗後逃入租界起見、昨已特製長約四尺闊約尺餘之木牌數塊、上書「抛棄槍械可入此門」八字、以便堅於各處鐵門之旁、故此後敗兵如入租界、須自動解除武裝矣、　 
　　法租界加緊防禦　法租界當局、鑒於時局嚴重、本租界防務、特於昨日加緊防禦工作、並有鐵甲砲車出防、茲將見聞摘誌如下、「各處鐵栅門加防」十六舖外難及裏馬路鐵、門係南巿華法毘連之要道進出區處、自前晚日便衣隊擬在南巿沿黃灘（華界）偷登陸地、被我國警士驅逐後、故法當局在該處鐵門内加防禦工程二道、除第一道爲鐵栅門、外第二道則加釘木椿鐵絲網、第三道則用沙泥蔴袋、堅固防衛、惟外灘鐵門、並未關閉、車輛經過、祇准出去、不准駛進、而　馬路之鐵門、終日緊閉、「招致白俄巡捕」法捕房添招大宗羅宋白俄、充當巡捕、連日在霞飛路捕房東首警備隊空塲操練、一部份現已訓練成熟昨已派出站崗、法公館馬路昨午有鐵甲砲車一輛、由東往西遊行、前面有金線西捕一名、華捕四名引、導中間鐵甲車、後面有汽車一輛坐武裝西兵二名、押道遊行「十六舖防禦加緊」南巿華界十六舖一帶自前晚南碼頭發生日便衣隊偷渡登岸、雖被擊退、因此防務加嚴、昨日該處沿浦江寗紹碼頭東門路渡輪碼頭均與法租界毘連、故加緊佈置防禦工程、日間由軍警聯合防護、晚間再加滬南區保衛團第一隊全體團員一百數十名通宵防衛、以資週密而衛地方、 
[軍界民衆抗日訊]  
　　翁照垣　翁照垣旅長告軍民書云各級長官·各位士兵·各界民衆殘橫兇暴的日本把我們的東三省呑去了後、再接再厲、又想把我們的上海呑下、他們得寸進尺、陰險地圖欲滅亡我們整個的國家民族、我們是中華民國一個堂堂的國民、能肯做那東洋的奴隸嗎、能肯拱手把國家奉獻給日人去統治嗎、我相信大家都不願意、那末、我們非立下誓死的决心去奮鬥不可、現在日本已經决意派兩師團的陸軍來上海、並且還要繼續增派戰艦飛機到來、他們想和我們决一死戰、一定要逹到佔据上海的目的、然而上海是我們中國唯一的命脈、失了上海、我們中國就要完了、所以我們亦當要立下决心、和他們决一死戰、一定不許他們佔据我們上海一寸之地、我們如何保存上海、如何對付日本這些戰艦飛機和陸軍、呢除我們堅决抱犧牲的偉大精神、不肯後退一步之外、我們還有種種辦法、必須達到我們的目的、我們要把他們的戰艦飛機一隻一隻的擊墜、我們要把他們的陸軍、整個地繳槍、整個地俘虜、要達到這目的、就只靠我們犧牲的精神、長官們·士兵們·民衆們啊·我們該認眞繼續團結起、來我們認眞繼續我們的决心、要雪中華民國的恥辱、要報四萬萬同胞的世仇、要立功、要成我們偉大的歷史上不滅的事蹟、我們只有從這一次下手、我們犧牲、我們前進、殺盡殘橫兇暴的東洋鬼、 
　　劉國榮　陸軍某師某團高射砲連排長劉國榮負傷啟事云、我連於本年一月二十七日、爲暴日侵境、由杭出發、即參入閘北戰線担任防空、經二十九日大戰、僅我連高射砲、在閘北眞茹爲正當防衛、作戰抵抗二月二日、敵機向我陣地、節節壓迫、斯時國榮親充射手、一砲命中敵機起火、又一機旋行甚低、希圖擲彈、並以機關槍向下掃射、我砲連續發時、致被彈碰炸、兩腿受傷甚重、嗣經紅十字會救護、送入海格路紅十字會醫院療治、近來漸告起色、一俟全愈、當即再赴前方殺敵、有恐同志們慰望多勞、用特表示寸忱云　　羅佩寰等　滇人羅佩寰·川人劉濟民·黔人王碩甫等來函云、鄙人等爲黨國之存亡、激於憤　、組織宣傳抗日之二、械凡我民族、有此即可自衛、而捍國家云云、 
　　張子廉等　中華民國國民救國會成立軍事委員會、由張子廉君任委員長·王漢樑君爲副·委陶忠洵君爲中華民國國民救國軍第二路指揮官·喻翊忠爲副·陶喻　君自受委以來即竭力籌劃集合并呈報十九路軍備案、經數日之久、一切始經就緖現定於今日（即七日）在閘北恒通路三育女子學校集合、人數約有千餘、槍枝五六百支、大刀隊一二百人、除爲傳令兵及勤務兵等、集合以後絶對受軍事委員會指揮、開上前線、帮助十九路軍殺敵云、 
　　總工會　總工會告全國軍士書云、十萬火急全國海陸空軍將領暨全體軍士同胞公鑒、日本軍閥、違反國際公、、約破壞世界和平、旣佔我遼吉黑、復轟擊我上海賴我十九路軍暨前敵諸將士、先人捐軀、爲國捍疆、在滬血戰、迭奏奇功、凡我民衆、莫不筆食壺兼垂首欽敬、竊念十九路軍驚人異舉、不特爲整個民族增高地位、且爲全國軍士增高人格、我全國軍士同胞、愛國血誠、豈敢後、人處此前敵緊急之秋、正鐵血仪兒爲國立功之時、務各枕戈、共赴殺敵、勇毅衛國、死有光榮、我民族所蔪望於全體軍士同胞者、唯在斯時、我全體軍士同胞之能創建不朽奇勳者、亦唯斯舉、萬世流芳、唯連圖之、上海總工會、叩 
[救護工作]  
　　萬五千人飢寒待拯　上海巿民地方維持會救濟股調查組調查事宜、截至今日、本巿設立之收容所、已達三十三處、收容難民、共五千餘人、其中滬西公餘社收容爲最多、約有六千餘人各所難民、大半隻身逃出、除隨身衣服外、一無他物、際此寒風凛冽之時、被褥全無、冒寒致疾、實居多數、飢寒交迫、有坐以待斃之勢、所望各界仁人君子、推己飢己溺之懐、慨捐資財以及舊衣敗絮、多多益善、捐助者可交至四川路六十六號該會辦事處、以拯垂死同胞、造福無、量聞該會現在收到各界捐欵、已達六萬餘元、　 
　　紅十字會努力救護　中國紅十字會、昨日上午八時、第二救護隊長薛振翼、會同第十隊長張箴言前往寳興路天通庵路共和新路宋公園路等處救護、寳興路一帶、砲火甚烈、飛機擲下之炸彈亦甚、多薛張兩君冒險入陣、救出六十師幹部敎導隊機關槍隊隊長陳德功及陣亡傳令班長何家平兵士五、人又傷民二、人救護車回抵太陽廟時、陳德功隊長即傷重殞命、當將七屍送至普善山莊、兩傷民送第四醫院、下午一時半、薛振翼隊長再赴苗頭儉德新邨救出難民一百一十人、中山路上救病兵一名、送第四警院、難民送東新橋道德會收容、所第三救護隊長陸洪元、下午一時至虬江路中興路永興路一帶救華興里管門巡捕施惠興、爲流彈所傷、又難民三十四人、第六隊俞松筠、上午七時到天通庵路寳通路一帶、以前方無戰事、僅見一已死之兵士當送第四團團、部復至大塲等處巡視一匝、而回在大塲、拾一未炸之砲彈、送至舢板廠橋美軍營中保留、第九隊長吳雲卿上午九、時在閘北永興路及眞如等處救出二男二婦又小孩二人、均爲炸彈炸傷其重第十一隊長周濂、澤昨日下午二時、在宋公園路虬江路等處救出炸彈炸傷居民彭正標·賈連謙均送骨科醫院·又該會内部人員之特别救護隊夏仁傑·鄭國瑞、張子道下午一時、到眞如後方醫院運來傷兵十二名、送大華醫院、 
　　又該會之傷兵醫院、昨增至十二處、除前已發表之五院外、計第六醫院、建華醫院、第七骨科醫院、第八醫院天通庵路、第九醫院青雲路、第十醫院新民路、十一醫院巨籟達路、十二醫院嘉定、該會現正向蘇州方面之各醫院商辦後方醫院、至救護隊現亦擴充至第十二隊除以前六隊外、計第七隊長湯蠡舟、第八隊長葉植生、俞卓、初第九隊長吳雲卿·陸東生、第十隊長張箴言·莊振家十一隊長周濂澤十二隊長陣亞夫·沈宗銓、 
　　五日晚九時、城内光啟路中國紅十字會上海巿分會、探悉大通碼頭有斷續槍聲、即派救護隊四出訪尋、以便設法救護旋至中華路、有流彈越過頭頂、幸未傷人、又於六日上午三時、聞董家渡亦有槍聲、黎明派救護隊員驅車往出事地點、實施救護、查有江北人王富唾三十四歲、住公義碼頭小船上右足受有槍傷即陪送上海醫院醫治、於附屋中閣樓上、查見男屍一具、檢係被流彈所擊、已早氣絶、無法挽救 
　　紅卍字會救護傷兵　世界紅卍字會西門斜橋後方醫院、昨日救出傷兵、爲數較多、計百餘人、据云該會救護車可由新閘橋等路通行、救護頗爲方便、現該會爲便利收容起見、將於附近設第二後方醫院、又該會難民收容所、則設於呂班路山東會館、 
　　濟生會救護續紀　濟生會救護隊除長凌有光、昨日（即五日）午後率隊員周禮寰·潘葆菁·等、乘車往大統路永興路虬江路寳山路口、於槍林彈雨之中、救出傷兵王宏光·李飛光·王明財·鍾金林·楊壽林·徐文祥·等、及無符號者一名均送紅會醫院、又李坤·陳福河、二君、送中德醫院又難民十數名、送該會徐園收容所收留、 
[維持會救濟會分工合作]  
　　上海巿民地方維持會爲全巿各界領袖聯合組織、尤以救濟股救濟難民甚爲奮、勇昨日該會與戰區難民臨時救濟會洽定、分工合作、以收事半功倍之效、茲錄救濟會致維持會函云、敬啟者、本會常委兼總幹事李組紳君、述及關於救濟事宜、貴會與本會分工合作、盛意曷勝感佩、查本會現在救護難民工作、業經委派人、員分别前往閘北及虹口轟戰區域、冒險拯救被難同胞、並已設收容寄宿所八處、仍在設法推廣、以盡棉薄、並派員分赴寳山·太倉·崑山·青浦·金山·松江·常熟·嘉定各縣、商設内地收容所、俾資疏通而免擁擠、所有應需經費食品、不敷極、鉅待用尤般、茲特備函敬懇責會查照、慨予接濟、無任盼禱、 
[各局辦事處救護工作]  
　　㈠派員赴蘇州·無錫·宜興·常洲·湖洲·各地接洽盡量開放停留各處之輪船來滬、以便運輸難　　 
民、㈡派員調查本巿米糧情况、並設法將南巿米糧運入租界、㈢查尋假名募捐、㈣將日前由北四川路救出之患病難民、送紅十字會醫治、㈤令各慈善團體積極辦理救濟難民、並隨時具報、 
　　女青年會救護工作　女青年會自暴日入境即從事於救護工作、供給同德醫院醫士醫藥器械及救護用品達三百餘元、親往前方救護傷兵及難民出險、送交後方醫治、又請該會狄思威路宿舍避來之寄宿者多人及護士數、人每日趕製救護用品、供給紅會及各醫院應用、上海巿民維持會亦送來材料、由該會配製應用、又與各基督敎團體合組戰地難民收容所於南京路大陸商、塲每由該會幹事數人、、前往服務截至昨日止、該會已收到各界捐欵一千七百餘元、尚望多多接濟以便繼續工作及舉辦善後事宜、 
[社會局令三山會館收容難民]  
　　暴日肆虐、閘北首當其衝、砲火連天、被難同胞流離顛沛之狀、律筆難盡、述本巿社會局及各慈善團體、共同設法救濟難、民設所收容、不遺餘力、近聞有福建同鄕陣　等百數十人、赴社會局呈訴四馬路三山會、館拒絶收容閘北同鄉難民、且特雇和生輪船駛閩、以救濟同鄉爲名售票六百張每張、售價七元五角、較普通船票價逾一倍、而全船包價、祇三千元、所得票價、總數可得四千五百元、美其名曰救濟同鄉、實係無異乘火打刦、請爲設法救濟等情、業經社會局嚴令三山會館趕速將該館全部、作爲閩籍難民收容、所並令其减低船票價格、以資普濟、又社會避爲救濟難民起、見數日前特派職員王冰·江之永·兩君、赴松江·嘉善·嘉興·硤石·杭州·接洽收容難民事宜王·江·兩君、昨已公畢返申、接洽結果、甚爲圓滿聞松江·嘉善·方面、各可收容二千人、嘉興可收容六千人、硤石可收容千人、杭州可收容數萬人、難民給養、均由各該慈善家熱心捐助、 
[粤難民大批裝載離滬回鄕]  
　　廣東同鄉會、於日軍暴行後、即分赴各戰區、載運大批難民出險、並設收容所二處、茲悉該會應難民之請求、派輪載回廣東原籍、現已租定太古洋行之嘉興輪一艘、於今明日載運大批難民離滬、于留滬粤人、如願回籍者、可向該會請求附撥、 
　　蒲淞區成立維持會　蒲淞區巿政委員辦事處區黨部公安局保衛團及滬西巿政恊進會等、鑒於戰事發生以來、閘北虹口江灣等災區人民、向滬西一帶逃避者、近數千人流離失、所情狀可憐、特於昨日、召開緊急聯席會議、討論救濟辦法、茲將議决案錄下、㈠組織蒲淞區地方維持委員會㈡推選職員、㈢地點、總辦事處假適存小學、並組織臨時流動收容所於關帝廟酒作坊·適存小學等處、㈣經費、暫由巿政委員辦事處保衛團借墊、聞現已收容一二二千人、工作異常緊張云、又訊、巿政委員辦事處、爲犒勞前敵將士、特備麵包十籮·餅乾一百六十斤·送往前敵、藉資慰勞、云 
　　巿童軍增設收容所　巿童軍理事會戰地服務團、前設災民收容所八處、共已收容災民二千六百餘人、因各處均已人滿爲患、而日方暴行未已、災民勢必日多、故該團昨（四日）又商得大陸銀行之同意、將南京路山東路口新建之大陸商塲已裝修完竣之一部、作爲該團第九收容所、大約可容一千餘人、惟收容人數太多、食物不敷分配、現在雖由各方接濟、尚可勉强維持、若再過一二日、人數增多、食物更覺缺、乏該團爲維持災民安全計、故擬向各方募捐、昨（四日）已派出三隊、成績甚佳、深望各界熱心同胞愛國志士、盡量捐助、以惠災黎、又該團第四收容所設在廣仁堂内已收容災民二百二十餘人現有二區黨部人員一批加入該所帮同工作、因鑒於災民均係貧民、房屋又甚謭陋、故於衛生方面格外注意免生厲疫、特規定每室二人作清潔工作、一面將每日戰事消息、向災民報告、并加以相當訓練、 
[成都路空屋可收容難民]  
　　中國營業公司華經理　　庭君、對於慈善事業、素極提、倡此次日寇入犯、戰　開端以後、鑒於災區難民之無所歸宿、特將該公司產業成都路南京路北首二號大洋房兩宅騰出、供收容難民之、用不取絲毫租費、現常州同鄉會第二收容所已借其一部、惟該屋可容二千餘人、刻僅居有二百餘人、故餘屋尚多、如有救濟團體需要收容所者、可向該屋内常州同鄉會收容所韓宗琦君接洽、 
　　難民遣送問題就緒戰區難民救濟會計劃護送難民至安全地帶、昨已由特别巿黨部執行委員會派員向青浦金山兩縣接洽就緒、至輪送船、隻正在向巿府商借浦江渡輪、一俟借定、即可遣送、茲錄該會覆巿黨部原函如　　 
下、敬復者、准四日大函、藉護喻輸送難民一案、已承貴會吳斐·張小通·兩君、向青浦·金山·兩縣、接洽收容人數及所需經費情形、無任感佩、現正函商巿府各局聯合辦事處暫借浦江渡輪、以爲輸送之用、除一俟船舶借妥、定時輸運、再行遵囑、先一日函告貴會查照轉知接洽辦理外相應先行函覆查照爲荷、（大通社） 
　　日飛機追擊救護車　本巿戰區難民臨時救濟會、經商定公共租界工部局及日本領事館、由租界當局、派由萬國商團或日捕隨車護送、昨日下午三時二十分是項救護汽車　　 
十一輛由狄斯威路裝運難民出險、駛經共和新路、不意被在天空作戰之日飛機所見、即盤旋於該車前後左右不去、該車恐其抛擲炸彈、即開足速率、向前　避、一面揚紅十字旗幟、請其停止敵對行動、乃該日飛機竟不顾人道、向該救護車擲下炸彈一枚、幸技術不精、車輛等未遭炸毁、彈落附近共和新路旁墳山、葬殘塚數穴、被炸深陷丈許云、 
　　商人見義勇爲　梵王渡局家橋義品窑塲附屬運輸公司、因中國紅會救護前線受傷兵民所用車輛、每因不敷分配、致碍進行、特將全部汽車捐助四日、汽油車夫、亦由該公司供給、並由大昌公司捐助汽油二百加侖、由股東陸昌貴兄北親自開車、至閘北、線 
戰區失校學生收容處 
　　敎育界盧錫榮·張鼎新·等、自購校舍、擬辦東陸中學、業已進行一切、茲因滬變發生、戰區各校、大半被日摧殘、青年學生、流離失所、至爲可憫、特設「戰區失校學生收容處、」凡戰區罹害學生、有相當證明、均得逕入該校寄宿、除膳食自給外、不收任何費用、并爲補救學生學業、敦請學術專家演講及體育訓練軍訓練、該處地址在法界徐家匯路（打浦橋西）五百七十號、据悉盧張諸君、均熱心敎育多歴年所、對於罹災青年、當有莫大福利云、 
[慰勞絡繹不絶]  
　　熱心慰勞請助軍費　國民革命軍第十九路總指揮部辦事處啟事云、此次我軍守土抗敵、原爲軍人天職辱承各界惠贈各品物、至深感謝、惟現据前方消息敝軍各物品、現在經已充足、嗣後各界人士如熱誠援助請、逕助軍費、所有欵項概交由寗波路國華銀行代、收此啟、 
　　急需客車五六輛　据司令部重要人員言、爲指揮便利起見、急需雪佛蘭或福特客車五六輛、極盼熱心愛國者從速捐助或借用、但如用過五千英里者、不必送往、以利戎機、　　 
　　十九路軍捐欵公布　第二號捐欵公布云、敝處收到各處捐助本軍軍費經於本月五日第一次公布、現將續收到捐欵列表公布如左、廣州巿商會一十五萬三千八百二十九元零一、廣州國華銀行同人一千、元廣州美術學校一千元、上海國貨銀行一千元、廣州銀業公會一萬元、鹽務稽核總所二千七百三十八元、廣州女界聯合會五百元、香港福興號同人五百元、香港金銀貿易塲二萬元、廣州海員工會六百元、新嘉坡SinSgngmnh一千元、新嘉坡Gehhony一千三百元、譚磊石·何國駒·徐公偉·黃祖康·四君共募一千八百二十八元、卞藹臣先生五十元、棉花號業盛和寳號三百元、棉花號業聚豐寳號一百元、上海中國通商銀行五百元、上海廣東同鄉救濟會二千元王君一百元、燕京大學中國敎職員抗日會一千元、南洋兄弟烟草公司一萬元、財政部統税署暨蘇浙皖區統税局所同人三千元、宜記一百元、凝記一百元、琴記一百元、合計二十一萬二千六百四十五元零一、禾子君一千兩、蘇記五百兩廣東江門會七千二百兩合計八千七百兩、 
　　國難戰士救慰會捐欵公布　廣帮棉安堂棉紗業一千元、鉅興紗號二百元、劉盤石一十元、劉漢昌二十元、高志生一元、馮登記一百元、關佑之三十元、天興錫號五十元、和坐號二百元、大德豐五十、元張釗一十元、叔喬五、元民鐸五元、鍾雲裳五元、藻堂一元、慶助一元、東明一元、少峯一元、介民一元梁氏一元、梁灼芬五元、張某一元、七齡小孩百全二角、崔挺東五十元、昌興號五十元、明德號二百元、啟興隆號五十元、劉君（傭婦）三元、萬盛號五元、鐘君四元、劉瑞圖一百元、鄧貞眉五十元、張景文一百元、由二月四日起至五日止、共捐洋二千三百一十元二角正以上各欵、均羅　蘭女士經手、 
　　巿商會請各業提成犒軍　　巿商會昨發公告、請各業提成犒軍、以表一致敵愾之忱、函云、逕啟者、連日前敵將士、　創血戰、保障國土、厥功甚、偉各方慰勞金、緖繹不絶、所有全巿商店、應由各業公會、就其本業範圍内、將營業收入、酌予提成犒軍、以收士館馬騰之效、而表一致敵愾之忱、又据麫粉交易所經紀公會提議、交易所經紀人應即酌加佣金、將其增加部分、全數蜍爲慰勞前敵將士之需、此項辦法、各交易均宜仿行期於集腋成裘爲救國之一助、相應備函通告、即希迅查照辦理、 
　　各界又送慰勞物品現金上海巿臨時救濟會、昨日收到各方慰勞將士物品、有上海商品檢騐局同人、捐助慰勞袋五百個、馮超然慰勞袋一百個、咪吔洋行華同人桅燈一百只、生活週刋社經募行軍床二十只、棉被二十條、軍毯二十條、黑棗兩包、衛生衫褲十打、無名氏藥棉紗布及各種藥品計値三百零二元、鄒珊葆布子彈帶四十九付、軍用水壼五十六、、只上海　　 
巿臨時救濟會經募電筒三只、藥品二種等、現金　 
 
 

Page 3

 
 
　　　　四川路劉君捐助洋一百元、鄭初年五十元、西高敎員十元、無名氏五元等、 
　　吳幼林等募捐贈雨衣吳幼林（吳巿長公子）鄭兆佳·陳宗濂·陳家博·等、募捐作慰勞前敵將士之數、兩日間已募得一千數百餘元、吳君等以連日天氣轉寒、已有雨雪、前方將士作戰辛勞、正缺禦雨之具、特將全部捐欵悉數購置軍士雨衣、送往前敵將士應、用、 
　　女界主張織贈絨衣　本埠敎育界董淑英女士等、電請本巿暨鄰近各縣鎭女同胞、速起勞軍、主張節爭妍之費、供慰勞之需、即日織贈或購贈毛衫·毛背心·毛襪·露指手套雨衣·棉衣·等件、寄交上海時事新報彙送十九路軍、爲犒勞之一助、增殺敵之效能、吾人蟄處室中、挾纊圜爐、當思義軍奮鬥戰塲、櫛風沐雨、分甘共苦、此正其時袖手旁觀、問心安忍、况軍中多屬南人、允恐不慣寒冷云云、、具名者董淑英·林求仁·陳葆眞·黃慕義·等 
　　巿民廿三區分會捐欵　本巿特區巿民聯合會第二十三區分會、昨捐得德豐昌十五元恊新昌十五元、源新昌十元、恊源昌十元、恊新泰五元、恊豐祥五元、恊泰昌五元、陳振華五元、袁天麟五元、王聲和二元、張在年二元、徐志康二元、朱潤安二元、顏國明二元徐志康二元陳有運二元邱信奎二元新大生一、元傅德榮一元、劉瀆臣七元、共計洋一百元正、現正置辦軍毯、送前方應用、 
　　新藥業公會贈牛肉汁　上海新藥業同業公會、因十九路努力作戰、爲國爭光、故於昨日下午、推常務委員袁鶴松偕醫師尤彭熙携帶大批牛肉汁前往各醫院、慰問傷兵、除每人贈以牛肉汁一瓶外、並以善言撫慰、各傷兵聞之、莫不感奮異常、 
　　潮人續送慰勞品　潮州旅滬同鄉會救國委員會、續於三日送十九路軍米五十擔、五日送絨線衫五百餘件、 
　　水果地貨業慰勞物品上海巿水果地貨行業同業公會、以十九路軍全體將士苦心殺敵、連日大獲勝利、昨日召集臨時緊要會議、討論慰勞前方將士方法、討論結果、急速趕辦蔴袋六十件、計一千數百隻、及黑棗十大袋、糖糕二十箱、計一千數百塊、榨菜十大　、勞軍物品昨已車送江海關監督公署、、轉送十九路軍軍司令部、慰勞前敵將士 
　　國難會函慰鄧司令　吳淞砲台鄧司令暨全體官佐士兵均鑒、日寇肆虐猛攻淞滬、貴軍扼守江海門户、奮勇抵禦數日之間、迭燬敵艦、大破賊軍、聲威壯烈、全國感奮、敝會痛心國難、尤仰敷功、茲特購備救傷特效雲南白藥五十包、送致軍前、藉供裏創殺賊之用、尚乞查收、民族興亡、繫此一舉、貴軍神威渙發、愈接愈厲、定能殲彼醜虜、全我河山、敝會苟可聲援、無不惟力是視、特此跂祝全勝、中華民國國難救濟會、二月五日、 
　　袁慕君俞福麒輸財　本館昨收到袁慕君君送來支票一紙、計元一百四十兩、又俞福麒君洋二十元、均係慰勞十九軍者、即代爲轉致、 
[失踪者之調查] 　　 
　　甘麗初夫人　甘麗初夫人鑒、尊寓北四川路永安里一五一號、該地在戰區内、遍尋不獲、未知現時遷居何處、見報望即電告八二二八五號蔣公館、或九○九八一號大康公司蔡君、兩處電話、均可通知住址、以便奉訪、　 
　　言細細　言細細女二十六歲無錫人向住閘北公興路光裕里二十一號、該處戰事要區、　　 
迄今多日、經各方探詢未悉下落、望見報後迅即來三馬路孟淵旅社三百十七號、如有人知其下落者、亦祈代爲通知、　 
　　戴孝侯　戴孝侯氏鑒、閘北事起、尊寓首當其衝、近日行踪何在、念極、望見字即告、信寄海格路現代中學、何氏、 
　　黃紹澄等　黃紹澄、復旦中學學生、廣西容縣人、年二十歲偕弟紹興與持志學生伍廷駒·胡某·等四人、同住施高塔路興業坊第一號二樓、於三十日晨被日兵闖入屋內肆意搜查、見有學生軍制服一套、疑爲我方便衣隊、當即驅逐出外、迄今毫無消息、親友間如知彼等下落、請着到法租界聖母院路高福里二十四號黃宅、不勝感德、 
　　徐葆清　大中華火柴公司東溝梗片廠職員徐葆清、籍餘姚、年四十四歲、家寓閘北南星路崇德里五十六號於二十九日聞變返家、至今未有音信、如有人知其踪跡者、請通知浦東東溝該廠、 
　　陳褓瑞　陳羅瑞兄、我已出險、兄出險否、請　　 
示馬浪路華北公寓、雨辰、 
　　蔡淡然　謀周　亞爾培路知行小學敎員蔡淡然·奎謀周於一月三十日星期六下午四時外出往閘北同濟路一帶、迄今尚未返校、該校長孫世英、於一月二十日因事晉京、於三十一日返校、始悉前情、當即派人四出找尋、計已數日、仍無下落、并擬通知蔡李二人之家屬云、 
　　邵廷玉　廷玉先生現遷何處、乞示爲盼、陳際程　 
　　萝開　夢開大哥、亂發後不知君之踪跡、見字望　知你的住處、信寄海格路現代中學敏、 
　　姚阿二　姚阿二夫君鑒、妻業已出險、暫居哈同路民厚北里七十五號半、盼速來、妻梅香啟、 
[南站拘獲日探]  
　　昨午十二時、南車站附近、發現服中國便裝之日本便衣偵探一名、意在刺探軍情、被當地民衆發覺、在其身畔、搜獲銅牌一方、正面書出兵紀念、背面爲一九三二年字樣、即報告軍警、、予以逮捕 
[日人縱火焚屋]  
　　虹口救火會竭力施救 
自日軍於上月二十八進攻閘北後、而虹口一帶、頓成恐怖之區、連日以來、日軍在該區焚燒屠殺、竟續演不已、慘無人道、莫此爲甚、如租界當局、不再從速作有效處置、則吾巿民此後恐無噍類矣、茲將前昨兩天縱火情形、彙誌如後、狄思威路第三五九七號於五日上午十一時起火、被焚去房屋三間、靶子路第二四四號於五日晚七時許起火、亦被焚去、東西華德路美生照相館、於五日晚被焚去二間、北四川路虬江路三多里民生中學、於六日上午十一時計焚去四間、均經虹口救火會消防隊前往、一一撲滅、 
[巿商會嚴防將汽車租與日寇]  
　　昨函出租汽車業公會澈究 
　　巿商會昨据報稱、近有奸商私將汽車租與日寇、每日租金三十元等情、該會以現値戰爭時期、日人以重利相誘、車業商民、難免不受其愚、昨特致函本巿出租汽車業及運貨汽車業兩公會、查照嚴予澈究、　 
[日兵殺避難婦人]  
　　前日旁晚五時許、有避難婦人三口一約四旬、兩皆二十餘歲、行經楊樹浦平凉路河間路口、被日軍所見立用刺刀將該三婦、逐一刺死、並將屍體貯入蔴袋、携之而去、 
[公共租界女囚寄押法租界]  
　　自中日開戰之後、北浙江路江蘇高等法院第二分院及第一特區地方法院、地位異常緊要、故即由萬國商團飭派各籍團員數十名武裝開入該院駐紮、擔任防衛但該院與北火車站距離甚近、或恐發生意外危險、以故兩院院長决定將附於該院之女監内女囚判刑在五年以上者、一律暫時遷至法租界第二特區地方法院女監寄押、業已商得特二院之同意、於昨晨九時半、由法警雇就中國搬塲公司大號汽車一輛、將所有重要女犯、一律押上汽車、馳往法租界特二院女監覊押至未决犯及處刑較輕者、則仍押於特一院監内、 
[印度敎堂被焚]  
　　五日午後四時、寳興路之印度敎堂、被日軍焚燬、 
[個人防護毒氣法]  
　　此次凶暴倭宼、又以猛烈之砲火、屠殺我閘北同胞、賴我十九路軍忠勇奮擊、連日敗退、惟倭宼豺狼成性、難免不以毒氣毒氣砲等、作最後之報復、茲閲書中載有極簡便之個人防護法抄以公布以備我同胞不時之需、其方法、如左、㈠遇有毒氣發生時、速以衣片手巾或紗布一塊浸濕（用水茶或酒類）而罩於口鼻上、使呼吸之氣體透過此濕布、則定能减輕其毒性作用、即有最强之毒氣侵來、用此法防禦、至少可以不使喪命、㈡用去底玻璃瓶盛以相當潮濕之泥土、將瓶口挿入口内以行呼、吸鼻孔以手塞注、但須注意瓶中泥土之潮濕、如已乾燥必無效力、若用過濕之泥土、則又不能透過呼吸、 
[萬國商團團員玩槍肇禍]  
　　西童因傷殞命 
　　令將槍彈卸去 
　　大陸報云、上海萬國商團人力委員會之傳信員西童賴派帕年方十、六星期五日下午四時、該團B字隊隊員金氏舉槍向其作轟擊勢、不意手觸機關、槍彈飛出、擊中該童、急送醫院療治、未及三十分、鐘即殞命、按在肇禍之前片刻、商團司令部曾下命令、令團員不在出防時、應將槍彈卸去、金氏因告假甫歸、不知新令、遂以偶爾游嬉、釀成此禍、同日並有商團中俄國隊隊員一人、在寳山路區爲流彈所傷、 
[南京路女子銀行之紛忙]  
　　自暴日起釁後、滬上金融業、首相停巿、以禦國難、南京路女子銀行、亦曾於上月二十九日起、一致進行、惟在停巿之時、該行對於存欵、因生活所需、仍可通融支付、故内部照常辦事前日開巿後、女界咸以現欵藏置不便、紛紛存儲、爲數頗巨、該行職員、反較平時忙碌、辦事時間、亦因之延長云、 
[天氣報告]  
　　徐家匯天文台昨日下午四時三十分氣象預報云、揚子流域天陰而寒、漸見開霽、山東海濱天晴、黃海東海之上有强烈之冬季時令風、又昨日下午三時前二十四小時内本埠氣温最高三八·七、最低三○·二、、去年同日最高三二·二、最低二八·六 
[來函]  
　　逕啟者、頃閲本日貴報内載吳淞張華浜對江老鼠沙光華火油棧、被敵兵登岸、縱火擾亂後方云云、查敝倉棧平安無事、並無日兵登岸、用特函請更正以昭實、在此致申報館、光華火油股份有限公司啟、二月五日、 
國内外要電 
[日政府尚圖擴大戰事]  
　　大批陸軍增調來滬　 
　　聲明不侵英國利益 
　　（華盛頓）　駐美日大使出淵今日通知國務院、日本陸軍一師計九千人、現由日本遣往上海、（五日路透電） 
　　（東京）　關於派兵赴滬之重要説、明原定今日公佈、但因内閣欲重行考慮所需兵額、並减低原有預算、故展緩發表、當道現雖仍不許披露出兵詳情、但報告出兵之簡略新聞、則已可爲檢查員所通過、据官塲消息、駐華使重光主張此事暫守嚴格秘密、蓋恐華軍聞之、大舉進攻、以殲滅此死傷已逾什一之日本陸戰隊也、日政府雖對於駐外代表、亦未告以出兵事、是以駐美大使出淵近且向美國務卿聲明、日本不欲派兵赴滬、海相今日告路透訪員、上海陸戰隊無多、與十倍之敵衆繼續接戰、疲勞已極、日政府今决議派兵赴滬、無非欲策應陸戰隊、而逐退上海附近之華軍耳、日本絶對無佔据土地、或傷害英國在長江利益之意、一俟目前之工作完成後、即可撤兵、日本派兵赴滬、誠可爲人誤會、但希望日軍到滬後、華軍不戰而退、即使戰爭爲不可免、英國亦儘可放心、日軍作戰區域、當有嚴格限制也云、路透訪員詢以戰地範圍、海相答稱、約延長二三十里、但决不擴、大日本之視上海事件與視滿洲事件、眼光完全不同、英國若能知此、則可了然於未有疑問日本意思之必要矣、滿洲爲日本生死事件、而上海則不過偶有事件、日本對於滬事、亟願及早結朿之、俾可撤兵、希望上海仿天津辦法、由國際恊定、在指定區域内不許華兵駐紮、如是則上海將來可永無續起衝突之可能矣、（五日路透電） 
　　（東京）　据某要津聲稱、日政府將在倫敦巴黎日内瓦上海發表聲明書、其中含有派往上海之援軍、一俟目的旣達、即擬撤回等語、聞該聲明書志在解釋日本不得不派援兵至上海之理由、並消除各國政府之誤會、因各國政府聞日政府派軍消息、皆向日本表示失望也、（六日路透電） 
[倫敦]  
　　各界聞日政府决議派陸軍一師至滬之消息、皆呈不安之象、外交部對於該問題、縅默不發一言、列强總揆現正交換關於提交日本下一照會應具何性質之意見、並殷切辯論繼續提出情禮的抗議、是否有用、孟却斯德指導報曰、日本之侵略、僅能由國聯會員之列强决心實施國聯會章各條欵、始足遏止之、又曰、全世界之輿論、幾已一致抗日矣、至少讓國聯一試之、泰晤士報現信日當局已與中國官僚一團接近、其結果或將組成利於日本之地方政府、該報又以冷酷之語調、謂日海軍大將之投身閘北、僅使中國平民慘遭殺戮、使日本軍隊大受損失、使國際形勢大爲錯綜、使日軍原來享有世界之同情、失其大半云、（六日路透電） 
　　（東京）　聞日本聲明書中解釋其不得不派援軍之理由如下、㈠日水兵抵抗十倍之衆之華兵、力旣不足、且需休息、㈡此舉之目的、正與列强增加駐滬軍隊相同、㈢此舉限於保護旅滬三萬日人之利益與安全、並實行租界防務日本之責任、㈣聲明書中謂華軍如不阻撓日軍盡其職責、則日軍不攻擊華軍、㈤聲明書主張滬案與滿案完全不同、日當局謂列强旣責日軍用公共租界爲攻擊之根据地、其唯一免此之法、即爲增厚日軍兵力、蓋現有之陸戰隊兵力太薄舍由租界攻擊、無他法也、日本顯望日援軍到滬後、華軍見機引退、但華軍如不自行退走、則日軍必將迫令退至平安距離也、（六日路透電） 
[日本不知悔禍益增美國憂慮]  
　　美國務院研究新提議 
　　（華盛頓）日本對於列强之提議、不能完全接受、雖在政界方面意料之中、但東京復文之語氣、及其拒絶停止增調軍隊前往上海一層、殊令人失望而增憂慮、某某方面由此推測、謂日本政府計畫、始終在隔離上海、或占領南京及揚子江其他地點、以便强迫中國承認其占据滿洲、美國海陸軍界方面、則希望一種更較强毅之政策、並表示悲觀、其甚者、且恐日本有監督華北全部之野心、据政界意見、現在時局唯一有希望之點、即日本政府確欲避免交涉决裂、並有接受其他提議之表示、但此點不足深喜、因華盛頓方面不見有何種新提議、可以提出也、現國務院正研究此事、並常與海軍首領互相商洽、日本接到美國提議後、經三日之久、始予答復、美國方面、似欲留有充分時期、以便與各國接洽、加以英首相麥克唐納正在病中、而巴黎報界傳來消息、又謂法政府從新照會日本、堅稱日本復文性質難以接受、此二事均足使國務院稍安勿躁、以便與列强共同進行、法國態度尤令人欣幸、蓋前此美國某某方面盛傳法國與日本訂有密約故也、此種傳説、尤以國會中爲甚、美國輿論、對時局深抱杞憂、人心至爲不安、現因胡佛不贊成任何衝突之舉、輿論爲之和緩、而經濟之衰落、尤使輿論歸于平靜、美國前此所以一再表示美國軍隊專以保護美僑爲職責者、其故在此、現和平提議案、雖仍爲政府所最注意、但已準備立時派遣援兵、蓋國際動作、美執牛耳、故一切準備手段、均須採取也、（五日哈瓦斯電） 
　　（紐約）　上海日本海軍少將鹽澤、曾在兵艦上延見紐約泰晤士報駐申訪員稱、日軍轟炸再經二日上海地方戰事即可終止、日本最近派來援軍、有野戰砲多門、將上海迤北一帶施行攻擊、以冀驅逐公共租界附近區域内之中國軍隊、此後吾人將迅速進展、而以十八架大飛機參加作戰云、（六日哈瓦斯電） 
　　（華盛頓）　中日事件之形勢、復使政府當局發生憂慮、惟政府中人對於事態之經過、則又抱非常緘默態度、外間前傳美國及其他各國曾照會日本、倘不於二月十一日撤退進犯中國之軍隊、則實行對日經濟抵制、美國國務院對於此説、力加否認紐約泰晤士報謂美國國務院雖表示於下星期之前不再向日本政府進行任何新接洽、而英國駐美大使林特賽則與美國副國務卿凱塞爾會晤後、似曾表示將向日本提出新對案、民聲論壇報謂英國大使林特賽不信日本動員之能成事實、又參議員民主黨員幹挪厘宣稱、日本並不欲作戰、美國更無牽入戰爭漩渦之理由云云、（六日哈瓦斯電）　 
[日政府内部意見分歧]  
　　對華分軟硬兩派 
　　强硬派仍佔優勢　　 
　　（東京）　本日開定例閣議、由芳澤外相報告三國提案之復文、徴求各閣僚之承諾、並就今後之方針、重要恊議、荒木陸相大角海相主張外交强硬論、而高橋藏相就經濟的立塲爲主、對華政策應採十分自重方針、當時雙方辯論甚烈、形勢緊張、恐因此國内展開新局面、亦未可知、（五日電通電） 
　　（東京）　据可恃消息、此間内閣政潮之説、傳言失實、昨日日日新聞　有關於此事之驚人消息、但向局内者探問、得悉此項新聞係以藏相初因華軍行將潰退、反對派軍赴滬、致增軍費担負一事爲根據、但藏相後鑒於最近事態之發展、乃知續派軍隊之必要故已不復反對、（六日路透電）　 
　　（東京）　陸軍省已提出關于上海事變所需經費之豫算、大藏省一俟接到海軍省與外務省關於上海事變所需經費之豫算、即擬核准緊急財政計畫、（六日路透電） 
　　（東京）　犬養總理本日對于目下時局發表意見如下、此次上海事變、原爲採取自衛（？）手段、不得不專列國恊同維持治安（？）、苟一錯誤、則必遭往年日俄大戰更甚的重大危險、故此時不論總選舉告成與否、爲安定人心、决定改變政策、以圖政局之安定、俾循政策以一新產業經濟之面目、雖然、輿論若不一致、則不景氣政策外交政策皆不能遂行、今日日本對于中俄兩國、應立即改變親善政策、且極望政治家、以滿身熱烈的誠意、與中國握手云、（五日電通社電） 
[滬案調查報告到達日内瓦]  
　　（日内瓦）　今日午後五時三十分國聯行政會舉行公開會議時、將發表關於遠東時局之宣言、聞國聯所任滬案調查委員會、即以駐滬各領事組成者、其報告已到、今待美總領事之報告一、到即擬提出今日午後四時三十分行政會將開秘密會議、中日代表均不出席、（六日路透電）　 
[國聯昨開大會討論上海事件]  
　　日方有退出聯盟空氣 
　　（日内瓦）國聯理事會於明日下午五時三十分舉行公開會議、再事考慮上海之嚴重局勢、議長泰狄歐對於中日地位、將有簡短説明、並料屆時滬案調查團之報告書、亦可到逹日内瓦、惟理事會究將取何 
種行動、國聯中人暫守緘默、不欲有所表示、（五日國民社電） 
　　（東京）　据朝日新聞消息、日政府已訓令日内瓦日總代表佐藤、聲明除組織上海調查團外、日本反對會章第十五條之適用、朝日新聞並有日政府將退出國聯之説、此説雖未經官場證實但衆信或可爲官場態度之正確表示、（六日路透電） 
[外部提兩抗議一致英美一致日使]  
　　（南京）　外部爲日兵藉租界爲作戰根据地、頃向英美兩使嚴重抗議云、爲照會事、据上海巿政府三日電稱、日軍攻擊中國軍隊、仍以租界爲根据地、連日日軍武裝通過租界開赴滬西及其他地方、增重我軍之顧慮、已向公共租界工部局提出抗議等語、查公共租界方面聽任日本憑藉該租界作軍事行動之根据地、業經本部於一月三十一日照請迅電貴國駐滬領事及軍事長官、勿再任日軍利用租界地位攻擊中國管轄之區域在案、乃据上述三日報告、該公共租界當局仍任日軍武裝　　 
通過租界開赴滬西等地、增重中國軍隊之顧慮、殊屬不合、相應再行照請貴公使、迅即查照一月三十一日去照、嚴予辦理、并見復爲荷、須至照會者、（六日專電） 
　　（南京）　近日上海日本海軍陸戰隊、任意非法逮捕並監禁巿民、外部特照會日使、提出嚴重抗議、原文如下爲照會事、据上海巿政府電稱、日海軍陸戰隊在公共租界一部暨越界築路地段、以及閘北其他地點、將中國巿民横加逮捕、擅處私刑、或加殺戮、据報至今受非法監禁者、尚有數百人等語、查日本海軍陸戰隊擅捕中國巿民、加以殺、戮或處私刑、現被禁者尚有數百人之多、不獨蔑視國際公法、抑且違反人道、相應提出嚴重抗議、照請貴公使訓令日艦司令、將非法逮捕巿民釋放、并懲處傷害該巿民等之兇犯、並希查照從速辦理見覆爲荷、須至照會者、（六日專電） 
　　（南京）　外交部今日宣稱、已根据上海巿政府供給之消息、以嚴重抗議致日使重光、文内責日本海軍陸戰隊在上海公共租界虐待並傷害中國居民、並分别致文駐華英美兩國公使、抗議日軍用公共租界爲攻擊閘北之根据地、（六日路透電） 
[羅文幹之談話]  
　　（南京）　關於日本内閣總理犬養毅氏對上海情事之宣言、外交部長羅文幹氏發表重要談話如次、中國領土主權是整個的中國領土主權之完整、曾經歷次國際公約之保障、决無在整個國家之領土主權範圍以内、東三省問題與上海問題可以分别解决之理、况日本對於中國武力政策、亦係整個的、其軍事行爲、即秉此一貫政策而發、中國軍隊在中國境内、作守護領土之自衛行動、係合於法律公理之正當行爲、决無任何武力主義可言、中國現在所忍受者、爲任何主權國家所不能忍受、殷任何國家處於中國同樣情形之下、其行動决不祇限於中國正當防衛之範圍、中國所以如此忍受者、亦係爲保持世界和平及國際公約、中國之所以不得不抵抗者、除行使法律許可的正當防衛權外、正所以保持世界和平與國際公約之尊嚴、不使爲任一强暴國家破壞無餘也、余要求世界對於日本自九月十八日以來在東三省之武力侵略、尤其最近沿中東路之進攻、在上海閘北之襲擊、與繼續開、釁及其無限制之飛機轟炸、與最近對於首都之砲擊、及吳淞砲台之大規模攻擊、均係不可諱飾之嚴重戰爭行爲、現中國已全部接受美英諸友邦照會提議諸點、而日本軍事行動反愈加猛烈爲國聯决議非戰公約九國條約及最近友邦保障和平之辦法計、甚望國際間進而採取切實有效之辦法、以保障世界和平與公約尊嚴云、（六日專電） 
[英使昨日到京與美使商調停事件向羅外長接洽　進行]  
　　（南京）　英使藍溥森六日上午十時抵京　　 
、下午三時赴外部晤羅外長、對英政府應付日軍在滬暴行之態度、有所表示、聞羅外長除表示我國始終遵守國際信約外、並對日軍憑藉租界爲作戰根據地之非法舉動、亦有所抗議（六日專電） 
　　（南京）　英使藍溥森六日晨到京、下榻薩家灣英領館、已與美使詹森晤面、對提議停止中日軍衝突事、有具體恊商、向羅外長接洽進行、（六日專電） 
　　）南京）　外部息、關於現在時局、自經英美提議解决辦法後、德義二國代表亦先 
後向外部聲明、該國政府、對於英美提議完全一致、（六日專電） 
　　（南京）　英使藍溥森今晨由平抵、此寓英總領事署、（六日路透電） 
[駐津日兵闖入華界尋釁]  
　　用刺刀刺傷保安隊 
　　被保安隊包圍繳械 
　　（天津）　駐津日兵百餘名、全武裝馬駄機關槍七、架彈藥車七輛、六日晨八時、擅入華街遊行示威、經過富貴莊南關下頭寗家大橋南開葛德莊回海光寺、（六日專電） 
　　（天津）　日兵營下午三時、日武裝憲兵六名、騎自行車擅入華街偵察、進南門、經鼓樓、到廣東會館欲入内、向保安第三中隊尋釁、衛兵勸阻、日兵用刺刀將衛兵手臂刺傷、其勢洶洶、各區聞訊、遂臨時戒嚴、保安隊因其不可理喻、遂將其包圍繳械、旋由日憲兵部派員將該憲兵及槍械自行車領回、至晚七時、該憲兵自用刺刀刺傷手部、誣我保安隊刺傷、嘯聚憲兵六七十名、全武裝將第三中隊包圍、逼迫該隊長簽字承認刺傷日憲、兵隊長不允、致起衝突、巿長周龍光聞訊、駛往排解、衝突遂停、記者前往調、查因戒嚴不能入内、周巿長已被憲兵包圍、同時日租界憲兵、全體出動、準備作戰、日憲兵又要求道歉懲兇賠償等條件、相持至八時尚未解决、延至八時半、日憲兵退走、（六日電專） 
[下關江面尚有日艦三艘]  
　　（南京）　日前日艦六艘停泊下關江面、巿民頗爲驚疑、現經外部留寗辦事處派員交涉、聞艦上各砲均蓋砲衣日艦已有三艘開往三汊河上游、其停留下關江面者、僅有三艘、日領上村現復乘雲陽丸、停泊日清公司碼頭、照常辦公云、（六日專電） 
　　（南京）　吳思豫以下關警務重要、特將該區第十一局警察、增加七班、以厚防衛力量、（六日專電） 
[首都天空警戒]  
　　（南京）　軍事當局因現時防空設備、極關重要、已架設高射砲若干尊於相當地點、在京空軍、自黎明起、即環城飛翔、作空中警戒、（六日專電） 
[外僑陸續離京]  
　　美領聲明離京原由 
　　（南京）　英美僑民之離京者、截至六日止、僅婦孺部分、共計不過三十餘人、美領鄭重聲明、離京之故、並非因時局有若何危險、惟恐將來交通或有梗阻、婦孺行動有所不便耳、（六日專電） 
　　（南京）　各國駐京領事六日會議、决定各該國僑民、除有要職暫留、外餘儘六七兩日離京、（六日專電） 
　　（南京）　今日美僑離此者、共八十六人、其中四十七人赴北平、餘赴上海等處、京中美僑共一百八十人、先後離此者共一百零九人、（六日路透電） 
　　（南京）　美總領事署今夜發出通告、勸在寗美僑退出南京、謂南京美總領署現以一旦事亟美僑欲出南京、將感困難爲慮、上海戰爭劇烈、迄今未減、寗滬鐵路交通一時殊少照常開車之望、長江航行現雖未停、但若戰事蔓延、則往滬水路亦將受阻、而津浦鐵路之南端、亦恐將有同樣障礙、因此理由、美總領署勸在寗之美籍婦孺、心及在此未有重要工作之男子、暫時離寗、俟目前戰局終了時再行來此云、（五日路透電） 
　　（南京）　留京美國婦孺定今夜出境、（六日路透電） 
　　（南京）　現美當道已設法將第一批美僑立即運送出京、至此間英領事署尚未通告英僑出境、但料英使藍溥森抵京後今日將商及此事（六日國民電） 
[京巿金融漸穏]  
　　（南京）　此間金融情勢漸覺安定、六日各銀行備兑之現欵四萬九千元、僅兑出四分之一、可見持票人並不發生恐慌、（六日專電） 
　　（南京）　京巿各銀行、五日起、於巿商會内設立鈔票兑換所分别兑現、於九時開兑午後四時、始行停兑、共計中央兑換九千一百元、中國兑換九千四百元、交通兑換五千元、中南兑換三千五百元、中國實業兑換一千五百元、浙江興業兑換四百五十元、四明兑換一千一百六十元、各該兑換處六日晨九時起、仍在該處繼續兑換、（六日專電） 
[駐杭日領離境]  
　　（杭州）　駐杭日領内山庸夫、警署長本村道德、暨隨員共五人、六日晨八時請求省府派兵護送、由京杭國道出境赴京、（六日專電）　　 
　　（南京）　杭州日領事今日由國道乘汽車抵此、到此後將乘船赴滬、（六日路透電） 
[日驅逐艦抵青]  
　　（青島）　日第十三驅逐艦隊早苗早蕨兩艘、六日晨進口、泊前海、該艦水兵陸續登岸、參拜神社、（六日專電）　 
[李揚敬到汕頭]  
　　（汕頭）　李揚敬二日離省、乘車至樟木頭赴惠陽、三日晚抵普寗、五日早抵揭陽、乘濟川輪蒞汕、隨行有副楊偉泉、參謀羅俊英·及衛兵四名、汕巿文武長官往迎、李談、參謀長陳仲英秘書廖桓史已在潮安設綏靖公署、成立日期未定、本人對外侮侵迫、惟知保國衛民、下午往潮、（六日專電） 
[何應欽慰十九路軍將士]  
　　並促滬粤各中委入都　　 
　　（南京）　軍政部長何應欽、昨覆慰十九路軍將士一電原文如下、上海蔣總指揮憬然兄·蔡軍長賢初兄·戴司令孝思兄·並請轉全體將士均鑒、接讀冬電、精忠貫日義憤薄雲、以一致效死之精神、爲國家民族爭人格、凡有人心靡不感動、緬懐勞績、佩慰良深、我全體武裝同志、禦侮救國夙賦同仇、値此存亡危急之秋、人懷一死報國之念、誓以全力爲貴軍後盾、至於散居各方之中央委員政治領、袖愛黨愛國、心不後人、當能尅日共集行都同商大計也、除分電哀懇外、謹先電覆、並祝努力、何應欽歌、（六日專電） 
　　（南京）　軍政部長何應欽昨有電致粤滬各中央委員、請共集行都、主持大計、原文如下、上海孫委員香港胡委員、廣州蕭委員、鄧委員、并請轉各中央委員勛鑒、我十九路軍將士以精忠摧强侮、以熱血洗河山、薄海同欽、至於感泣、接讀該軍將士冬電、詞嚴義正、血涙交迸、務乞諸公體念將士之犧牲、黨國之存亡、民族之浩劫即日命駕、共集行都、主持大計、無失國民之望、而傷將士之心、黨國幸甚民族幸甚、臨電哀懇、無任迫切、何應欽叩徴、（六日專電） 
[義勇軍反攻大通支綫]  
　　（北平）　榆關電、義軍四日夜分路反攻大通支綫、拆毁鐵路五段、雙方激戰終宵、（六日專電） 
[丁超部調賓縣] 　 
　　（瀋陽）　据日當局聲稱日軍於入哈爾濱之前曾由美領事漢森居間商定休戰一小時丁超遂乘此一小時之時機集巨欵率軍向賓縣而走故日軍入哈未受抵抗（六日路透社電） 
[汪精衛等由洛專車南下]  
　　何應欽等渡江北迎 
　　滁州車站開談話會 
　　專車駛抵東葛停止 
　　（南京）　汪精衛·馮玉祥·因對日外交問題、須與留京各重要當局有所恊議、特由洛專車南下、京中得訊後、即由何應欽·羅文幹·陳紹寛·陳公博·陳銘樞等、於五日晚渡江迎迓、車抵滁州、汪等專車亦至、隨在滁站車上舉行談話會、討論一切、六日晨拂暁南下、汪等專車在東葛停止、何應欽等一行乘原車直駛南下、於正午抵京、聞各要人定七日再赴東葛晤汪馮、商洽一切、汪等何時北返尚無確息、（六日專電） 
（蚌埠）汪精衛·馮玉祥·李濟深·朱培德·五日下午二時由洛專車抵蚌、電約何應欽晤談國事、到站時軍警迎迓、行轅設交通别墅、汪等未下車、汪談、同人等到洛、開第一次會議對日方針、已决定軍事取抵抗、外交自得援助、英法美對我表同情、所提調停事可接受、財政因困難十二月份軍餉尚未發、選任特任官薪决减至八十元、公務員一律减薪、並令各省遵辦、汪將赴滁會何、返洛期未定、（五日專電（ 
　　（徐州）　汪精衛·馮玉祥·李濟深·朱培德·等一行乘專車一列、五日晨由洛抵徐、王均等到站迎接、謁談後當轉津浦路南下視察、朱語記者、國府設洛陽汴洛圖書館、在洛安置已定、此次南下總巡視、對外交軍防各務、必要時有所措置、我方自衛佈置已定、英美法有武裝調停説、汪等專車係三日午離洛東來、四日晚過徐、過汴曾晤劉、峙到徐後汪又電約宋子文北來、會商財政、（五日專電） 
　　（南京）　特别外交委員會昨夜開會討論列强提出解决中日爭端之决議、歷四小時之久、與會者有外交長羅文幹及陳銘樞·陳紹寛等、會議畢、羅即渡江赴浦會汪精衛馮玉祥、因汪馮已由洛陽回京聞此行專爲與羅討論外交事件、不久將仍回洛、（六日路透電） 
[軍委會已成立]  
蔣介石劉峙到鄭州 
　　（南京）　鄭州六日電、軍事委員會已正式成立、李濟深任辦公廳主任、下設參謀經理副官三處、及一運輸司令、（六日中央社電） 
 
 

Page 4

 
 
(鄭州)　蔣介石今日已由洛陽抵此、劉峙今日亦可由開封抵此、各軍事領袖將開會討論豫省防務及軍費事、軍政會已成立、以李濟琛爲主任、分參謀軍需總務三科、並設運輸長一員、（六日路透電） 
　　(徐州)　王均五日午專車西上、赴洛謁蔣、報告津隴防務並請示一切、（五日專電） 
[荷社會黨領袖動議拒絶貸日戰債]  
　　(海牙)　今日荷蘭國會内社會黨領袖在第二院動議、請政府倣照英美例、拒絶以任何戰債貸與日本、要求政府訓令本國及東印度境内各銀行、勿以欵項貸日充戰爭之用、并建議在本國與屬地内、政府更應嚴密管理軍火出口云（四日國民電） 
[國際軍縮大會推定十四主席團]  
　　法代表建議設立國際軍警　 
　　薛西爾要求禁止天空轟擊 
　　(日内瓦)　軍縮會議主席團成立、設副主席十四人當選者爲法·意·英·美·德·瑞典·日本·西班牙·阿根廷·比利時·蘇俄·捷克·波蘭·奥國等十四國大會主席漢德森及名譽主席穆達、爲主席團當然委員、故主席團共十六人、隨後組織之四大委員會主席亦將加入、大會投票之後、即由主席、請法國首席代表泰狄歐發言、由其提出法國提案、旋於五時閉會、（五日哈瓦斯電） 
　　(日内瓦)　法代表泰狄歐今日以法國提議 
、送交軍縮大會各代表、主張㈠設立國際警察隊與空軍、供國聯調用、㈡限制戰艦與潛艇、㈢更大重砲與更大軍艦收爲國際公有、㈣强迫公斷、㈤禁用毒氣與黴菌、㈥禁止飛機或砲隊在陸地戰爭中距陣線若干遠之轟擊、（五日路透電）（ 
倫敦英外相西門偕其夫人、今日午後赴日内瓦參加軍縮會議、瀕行時語人遠東陰霾瀰漫、渠將儘速返倫敦、暫時渠將與内閣有甚密切之接洽（五日路透電）　　（日内瓦）　今日軍縮會議公開大會時、英國薛西爾勛爵代表世界國際聯盟團體聯合會提出要求、禁止天空轟擊繁盛都巿、及其他戰爭中恐怖行爲、並引遠東戰爭爲證、斥天空轟擊爲戰事中最野蠻行爲、按世界國際聯盟團體聯合會、係三十六國團體組織、去年五月曾在匈京通過軍部提議、要求各國軍備經費、至少須削减百分之二十五、並廢除戰鬥艦潛艇坦克車大砲及軍用飛機等、薛西爾則係代表該會提出、非代表英政府（六日國民電） 
[蔡廷楷電京報告]  
　　（南京）　蔡廷楷六日電京報告、一、閘北方面昨夜七時後、槍聲漸稀、前面房屋被敵砲彈火燃燒、後面被日便衣隊放火、閘北房屋、被燒大半、二、持志大學中學部在天通庵路昨夜被日軍放火焚燒、校内男女僕三名、悉被槍殺、（六日專電） 
[京巿米糧分配銷納]  
　　（南京）　京巿糧食管理所五日十一時召集各糧食業公會代表談話、結果圓滿、關於米糧來源方面、擬呈政府撤銷大勝關禁米出口捐每擔六角之徴收來源踴躍不致有竭涸之虞、至於各船運到之米於進口後、米糧分配銷納、并曉諭各商行購買、現已運到之米船、共載有米約計七萬石之譜、本巿最近兩個月内之糧食、决不致發生恐慌、（五日專電） 
[日飛機由蘇州折回]  
　　（南京）　無錫夜半發來長距離電話、据稱、日飛機若干架据報已於今夜飛過蘇州者、似已折回上海、（六日路透電） 
[外部嚴禁擅離職守]  
　　（南京）　羅外長以時局緊張、手諭各職員、嚴禁擅離職守、其早夕從公共赴國難者、分别奬勵、擅離職守或冒名簽到者、分别懲處、以昭賞罰、（六日專電） 
[敎部限制人員請假]  
　　（南京）　敎部爲緊張工作起見、頃規定工作人員、准假滿期者不得續假、假滿未回部者、限日回部逾期不回者、以離職論、（六日專電） 
[航署撫卹失事機師]  
　　（南京）　空軍五日在滬作戰、第六隊飛機員朱達先帶傷下降、適該隊副隊長黃毓全見事機緊迫、即騰身上機、起飛應戰、詎該機已受重傷、未及審查、起升不及百尺、即下墜、人機並殉於難、航署已電匯千元撫卹、（六日專電） 
[各部在京設辦事處]  
　　（南京）　國府各院部遷洛辦公後、本京暫設辦事處、已由府頒發印信、嗣後對外行文、均以辦事處名義行之（六日專電） 
[汪精衛之勦共方略]  
　　（南京）　汪精衛自兼任内長後、對剿共方略、除用軍用力量外、並主從政治經濟兩方面積極進行、以期根本消滅、特令各司就職權範圍、擬具詳細計劃、並令贛湘鄂皖豫五省民廳長、各擬就剿共意見書呈核、以期實際施行、（六日專電）　 
[中大後援隊卽出發]  
　　（南京）　中大所組織之前敵將士後援隊二百餘人、定七日出發赴滬、（六日專電） 
[京巿自衛委會决議]  
　　（南京）　京巿人民自衛指委會六日開會、决議、一·督促各區分會速組成立、二·函請中宣會警備部外供給情報材料、以資傳佈、三·印具防空防毒防火等傳單、分發巿民、（六日專電） 
[蘇省府遷移説不確]  
　　（鎭江）　鎭自滬戰發生、人心不安、各銀行錢莊均停巿、省府照常辦公、遷移説不確、僅將重要文件移揚、江面泊兩日艦、我方防衛嚴密、連日遷居江北者甚衆、 
（五日專電） 
[張學良展緩赴洛]  
　　（北平）　張學良本定今赴洛因汪馮赴蚌、蔣到汴、張暫不往、張定九日晚招待外賓、十一晚招待文武官員、（六日專電）　 
[冀黨部請取消國難會]  
　　（北平）　冀省黨部呈請取消國難會、議并電中央通令各省駐軍、如遇暴力壓迫、 
實行抵抗、（六日專電） 
[旅濟粤人輸助軍費]  
　　（濟南）　旅濟粤人電慰十九路、軍并助欵千元、（六日專電） 
[湘各界舉行大示威]  
　　（長沙）　各界定七日舉行對倭大示威、罷巿罷工游街、並表演抗日戲劇、巿黨部催粤空軍援滬、（五日專電） 
　　（長沙）　何健三日親筆函復湖南學生抗日救國會、俟軍委會復准、立可整隊赴滬增援、以符夙昔主張、（五日專電） 
[蔣鼎文迭電請纓]  
　　（南昌）　第四軍團總指揮蔣鼎文、痛暴日侵凌日甚、迭次電請中央、願率所部、勉任前驅、業已集中部隊、一俟中央核准、即可全部開拔（五日專電） 
[安慶槍决匪犯四名]  
　　（安慶）　戒嚴司令部五日午派隊押解匪犯張小六等四名、赴西門外新州槍决、（五日專電） 
[京杭公路客車停駛]  
　　（杭州）　京杭公路旅客擁擠、客車不敷、暫告停駛、惟小包車照常、每輛由京至杭、包價一百六十元二百元不、等（五日專電） 
[石湖蕩發現日飛機]  
　　（杭州）　江浙交界石湖蕩、上午發現日飛機一架、往來偵察未擲彈、我飛機馳往、即逸去、（五日專電） 
[浙省宣布臨時戒嚴]  
　　（杭州）　浙省宣布臨時戒嚴、海空兩防極鞏固（五日專電） 
　　（杭州）　五日杭巿總結朿、現水平、夜午止、各業安、金融糧食已寛裕（五日專電） 
[英銀巿回縮一二五]  
　　（倫敦）　今日倫敦大條銀巿收盤、近遠均縮、計近期爲十九便士二五、遠期爲十九便士三七五、較昨近遠期均縮一二五、　　又電　今日下午二時、倫敦對紐約匯價開三元四十五仙半、（六日國民電） 
公電 
　　芝加哥來電　申報館鑒、下電代譯送十九　　 
路軍司令、同人現歡慶貴軍奮勇殺敵、並謹祝最後勝利、芝加哥大學中國學生會 
　　霹靂來電　十九路軍暨吳淞砲台全體將士寇軍侵滬君等努力殺賊忠勇保土全民感慰特電慰勞霹靈實兆遠全體華僑麻、 
　　倫敦來電　申報轉前綫將士、倭寇進滬屠殺焚刧、諸位努力殺賊、外人共欽、請繼續奮鬥到底、以保國土、旅英華僑大會、 
　　（信陽來電）　各報館均鑒、倭奴自佔我瀋陽後、其積極侵略之政策、早爲天下所共見、我中央政府委曲求全、一再容忍、靜候國聯之制裁、乃彼得寸進尺、咄咄逼、人竟於我方接受其要求之餘、攻我閘北、侵我防綫、殺戮我人民、焚燒我房屋、蔑絶人道、破壞和平、實舉國之深仇、尤軍人之特恥也、鈁待罪豫南、負責勦赤、遽聞惡耗、怒髮衝冠、自念神明之華胄璀燦之山河、由炎黃遞傳迄今四千餘載、詎令斷送於今人之手、時日旣喪、願與偕亡、一息尚存、豈甘奴隸、業已鼓勵士卒、迅靖赤氛、一面秣馬厲兵、靜待後命、赴湯蹈火、誓所不辭、並電各軍將士一致奮鬥、力爭存亡、决不使版圖變色、國族沉淪、以貽世界無窮之羞、枕戈陳詞曷勝悲憤、第二十路總指揮張鈁叩支印、 
　　（南寗來電）　各報館轉十九路軍蔣總指揮憬然兄蔡師長賢初兄戴師長孝思兄暨各位武裝同志勛鑒、各報館均鑒、暴日在滬起釁、幸仗諸同志正當防衛、挫其凶鋒、爲中華民族爭人格爲中華民國保領土、功在黨國、薄海同欽、崇禧辱掌師干、僻處邊陲、未能即時赴援、慚悚曷極、經整飭敝軍、並向中央請命、共赴國難、謹電馳賀、並祝捷祺、弟白崇禧叩東晨、 
　　（徐州來電）　各報館均鑒、頃上國府行政院軍參部世電、文日、竊以暴日西侵、自襲擊我東三省以來、有進無已、近復以艦隊長驅直、入由海登陸、在滬尋釁、殺人放火、無所不爲、聞悉之下、氣憤塡胸、肝腸寸裂寢饋難安、日人以武力侵略、置公理公法於不顾直以亡國待我、凡有血氣、誰不痛心、現將入我腹地再不力圖抵禦、立見危亡、逵分屬軍人、衛國有責、血性所驅使、何忍坐視淪胥、爲恢復疆土計、爲保全人格計、爲一洗民族恥辱計、提高國際地位計、誓與不共戴天之倭寇决雌雄、刻已秣馬厲兵、枕戈待發、即乞迅頒命令、以逵部爲援滬先鋒、隊朝發動員、夕即就道、當此國家危急存亡之秋、正我袍澤効死沙塲之日、彼日軍雖恃最利物質以肆侵凌、而我則有必死精神以爲抵抗、敵我不兩立、死生非所計也、即祈鑒准示遵、臨電不勝迫切待命之至等語、謹電奉聞伏祈鑒察馬鴻逵叩世、 
　　（長沙來電）　各報館均鑒、暴日入寇、數月於兹、我政府本和平奮鬥之精神、始終採取外交方式、期得正當解决、不意我愈容忍、彼愈猖狂、最近日軍竟於艷晚在滬襲擊駐軍、肆行焚殺雖經我十九路軍迎頭痛擊、予以重創、而暴行未已、又在汕頭登陸、若不急謀對付、何以爲國、鍵等頻年參加革命不敢後人、當此民族國家生死存亡關、頭業已積極準備、一俟中央令下、立即荷戈前驅、爲民族爭光榮、爲天地留正氣、羣情憤慨、鵠候驅策、第四路總指揮何鍵·參謀長劉膺·軍長劉建緖·師長王東原·彭位仁·李覺·陶廣·陳光中·陳渠珍·張英·率全體官兵同叩冬印、 
 
