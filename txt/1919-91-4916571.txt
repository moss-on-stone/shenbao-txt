# 1919 - 91 - 4916571

 

Page 1

 
 
   
 
 

Page 2

 
 
   
 
 

Page 3

 
 
時評 
[阻碍與進行（冷）]  
　　事無進行無阻者旣欲進行必有阻碍故進行之力而勝阻碍則事底於成阻碍之力而勝進行則事歸於敗凡事皆屬戰爭阻碍與進行亦相戰相爭之一也 
　　中國之和議旣於阻碍之後而又有進行之望矣是進行之力勝於阻碍之徵也苟能勿失此力抉破阻碍者之藩籬則事成而國家蒙其福矣願共勉之 
命令 
　　四月六日大總統令任命鄂齊爾巴圖爲翊衛副使此令 
　　又令内務總長錢能訓呈請任命葉樹勳爲直隷黄河河務局南岸分局長程長慶爲直隷黄河河務局北岸分局長均照准此令 
　　四月七日大總統令　内務總長錢能訓呈請任命王炳燇爲山東河務局上游分局長王露洪爲山東河務局下游分局長均照准此令 
又令　胡志洲牛精鑒均晋給四等文虎章此令 
專電 
　　北京電　歐美歸國留學生議决（一）組織京津社會服務團（一）發 
表對時局宣言書宣言要旨（甲） 
主張統一先除障碍（子）廢軍閥政治（丑）軍人不得干政（乙）主張民治（子）實行普及國民敎育（丑）言論自由與出版自由凡不正當干涉自由討論者認爲違背民主政治原則（丙）主政治上應從實效方面改良關於財治上應入及與外人交涉均須公開（丁）促進幣制統一（戊）要求廢除領事裁判權（已）打破列强在中國之勢力範圍及利益範圍（八日上午十鐘） 
　　北京電昨日公使團開會因俄過激黨有入印度越南朝鮮形跡擬會同中國協防（八日下午三鐘）　　北京電巴黎電歐會已完全停止進行美總統將回國 
（八日下午一鐘） 
　　北京電協商國在海參崴開軍事會議中國派林建章參列决議三項（一）崴埠兵工廠罷工協同派兵監視中國輪派二十四名（二）激黨在各處發動由日兵往剿（三）各國分兵護路辦法 
（八日下午三鐘） 
　　北京電　陸專使來電我國所受歐戰損失礙難提議賠償院復卽將庚子賠欵要求停止作抵（八日下午一鐘） 
　　北京電財政某語人國家財政南北同陷困境善後大借欵不妨着手談判但成立後必分存滬上外國銀行非雙方總代表簽定用途不得絲毫動撥如是不第取信外人卽國民亦無異議（七日下午七鐘） 
　　北京電　旅京留學歐美公團電陸使力爭發言權勿爲日人氣餒此間同人願爲後盾（七日下午七鐘） 
　　北京電英日法使因湘張督與美商安迪生訂購大批軍火提出抗議詞極嚴重但政府否認（八日下午八鐘） 
　　北京電黑河電華民散處阿省約六十餘萬人在對岸之布拉郭威什臣斯克者工商七千餘商店四百餘家俄亂後時被殃及政府擬在該省設管理專員（七日下午四鐘） 
　　北京電鮑貴卿電日軍新開千七百名分駐黑河對岸擬向伊爾庫次克進發（八日下午三鐘） 
　　北京電報載阿爾泰兵變駐阿長官有被害說（八日下午一鐘） 
　　北京電院電蘇齊省長蔡寳善才猷久著亟思借重請准予調用並轉飭來京（八日下午一鐘） 
　　北京電院電駐外各使國内和會已開議（八日下午一鐘） 
　　北京電陳樹藩以停戰時曹老九攻陷宜川電請核示（八日下午六鐘） 
　　北京電劉存厚電彭光烈張邦本因戰廣昭時派駐北路松茂一帶近以熊部攻擊擬退陜境請電陜甘兩督准其入陜（八日下午六鐘） 
　　北京電外部發表七年九月二十八日政府與朝鮮興業臺灣三銀行參戰借欵合同全文共六條要點（一）金額日幣二千萬以國庫證劵交乙承受（二）證劵發行限一年息七釐外加貼現用費一釐（三）甲受領本借欵金額時應存於乙乙付年息七釐　　（四）甲有提用必要時乙依另行協定手續交付）五（證券製造費印花稅及雜費歸乙負擔（六）更欲借欵時應先向乙協議附約依第四條欵應付於直接王管國防軍隊機關所屬之經理主任又由雙方代表美濃部俊吉章宗祥函三銀行聲明參戰借欵民國政府以將來整理新稅之收入償還（八日上午九鐘） 
　　北京電張樹元陽日來京謁徐（七日下午四鐘） 
　　北京電阿卜脫函致朱唐否認烟酒借欵（七日下午四鐘） 
　　北京電陸榮廷派秘書二員來京昨由寗行今晚抵京（七日下午四鐘） 
　　北京楊善德電留徐國樑（七日下午四鐘） 
　　香港電陸榮廷三日電稱單獨媾和說乃離間之謀不可輕信否則適中其計至時局最重要者在恢復國家秩序一致對外似辦理陜事與復開和會宜同時舉行云（八日下午三鐘） 
　　香港電蒙古議員電致蒙古請勿宣佈獨立致中他國陰謀（八日下午三鐘） 
　　香港電王正廷來電不以國會派代表參與比京國際議員會議爲然（八日下午三鐘） 
　　香港電五日參衆兩院聯合會决議不認梁啓超爲中日問題委員已擬電通告各國（八日下午三鐘） 
　　香港電六日政界舉行植樹禮政務總裁植樹於軍政府署外（八日下午三鐘） 
各通信社電 
　　北京電德人三名因病臥濟南醫院得免遣送協約國醫務局派人至該醫院騐視之爲日本醫士所拒謂已塡給證狀無庸復騐（七日） 
　　北京電日本所請中國贊助之撤除人種差别一事尙未提交國務院核議惟外交委員會殊一贊成中國涉及此事（七日） 
　　東京電駐華盛頓日本大使石井子爵請假回國擬與政府開重要談話會現信阪谷男爵之任中國財政顧問及美國對於此事之態度縱非爲石井子爵回國主要原因亦爲所將討論主要問題之一豫料石井子爵將趕乘第一船回國勾留兩星期即須回任 
（七日）以上路透電 
　　北京電朱急電北京請與日使開議外交各事件　　北京電吳鼎昌謁見徐世昌談及陜事主張罷免陳樹潘張瑞璣電謂將返京（以上八日） 
以上平和通信社電 
　　北京電院電朱開議後請迅提裁兵案俾得早日實行以輕人民負擔 
　　北京電聞政府以南北統一後應位置人才擬擴充各機關負額（以上七日） 
　　北京電張瑞璣電以陳于劃界事各有堅持擬來京請示 
　　北京電西南首領聨電要求元首獎勵雙方統兵長官贊助倡和之功 
　　北京電八年公債提交國會將打消（以上八日）以上中華通信社電 
　　北京電朱啓鈐電告九日續開正式和議 
　　北京電那彦圖治蒙條陳閣議多採用 
　　北京電參陸處電許蘭洲對於投降之郭堅樊老二所部准按日給發小口糧至改編防營一節應俟陜省裁兵案内通盤　議酌定能否再行覆遵 
　　北京電八年公債案因仍有多省反對現正設法分投疏通期能一律發行 
　　北京電元首主裁兵案由和會提前决行并將必要提前理由面諭吳鼎昌屬迅旋滬告朱啓鈐轉商唐總代表辦理 
　　北京電閩匪假借名義蹤跡無常勢成流寇政府令李厚基與陳炯明商定南北包剿辦法以免延蔓（ 
以上七日） 
　　北京電政府以　界　守不過避免目前衝突靜待將來處决並非永久割據現有駐地外儘可不爭電滬代表商同南方各將此意訓飭將領 
　　北京電烟酒專署將徇浙紳電請允朱鈞弼留任緩調 
　　北京電無兵事各省商定裁節軍費直隷已經報部餘聞日内繼至（以上八日） 
　　奉天電張作霖嚴限財廳王永江將在奉發行蓋過稽核二字戳記不能通用之中交票約六千餘萬商中交兩行設法尅期收回免碍金融 
　　福州電黄培松因私事不慊於王永泉薩鎭冰挽地方紳商出爲調解（以上七日） 
以上中孚通訊社電 
　　北京電據陸徵祥三日所發電報云巴黎和會中各國意見頗不一致美總統且有欲市恩於德人之意現在會議停頓正式會議之期不能預料或將在本年耶蘇復活祭之後云云（八日） 
　　北京電日本小幡公使定於明日上午十時覲見徐總統呈遞日皇之親翰蓋徐總統就任時曾有親翰致日皇此其答覆也（八日） 
　　北京電李厚基之代表易兆彬今日晋謁徐總統呈遞李厚基之函件並將福建不能仿照陜西辦法之情形詳細報告徐總統（八日） 
　　東京電民國大總統顧問黄侃（譯音）今晨抵東京受駐日章公使及中日人士之歡迎（七日）　 
　　東京電不日赴滿洲交代駐屯之第十六師團長梨本宫親王於今日由東京啓程（七日） 
　　東京電據斯託克呼姆來電云薩伊倍氏現正謀與李寗相妥協大約可望成立其結果勞農政府將阻止在他國公然煽動過激主義之舉聨合國行將供給糧食於俄國（七日） 
　　東京電日本政已於今日准駐華財務官小林法學博士辭職（七日） 
以上東方通信社電 
　　東京電日政府電命駐美石井大使急即歸國預定約回國二星期關於石井駐美大使之歸國東京朝日新聞報云該大使將於歸國後辭職 
　　東京電在華美國實業家所訂約售與湖南張敬堯之彈藥軍器之一部已於三月下旬經由北京送致彈藥若干於湖南日本對於此事將以抗議之形式請美國反省（以上八日） 
以上共同通信社電 
[美國無線電]  
　　華盛頓電財政總長格拉斯依據戰勝自由公債法令於今日發出告示令執有第一次自由公債及第二次自由公債劵之人換取四釐公債劵四十一張以上兩項債劵現皆四釐息 
　　華盛頓電據農務部今日發表之每月統計三月三十一日所儲食糧多於去年今日肉類存儲者逹一四二四一九八九九○三磅較去年減約一三九○○○○○○磅猪油一二三○一七三六六磅約增五八○○○○○○磅牛油二五七八一六三七磅增六三○○○○○磅乳油一八八五○八五八八磅減三○二○○○○○磅 
　　巴黎電美國工黨協會代表今日詣工黨交易所代表領袖康漏斯云國際同盟究竟即是一種人民之同盟故此同盟必須向平民世界保證和平與自由康氏力主全世界工黨聨合人民結合爲一體 
　　紐約電今日有美國飛行家二十四人由陸軍中佐盛康道氏爲首（著名飛行家黎肯拉克氏亦在内）决議對於美國航空會會長好來氏表示贊美該會在戰前戰時所有成績之意 
路透電 
[歐洲和會近記]  
　　三日巴黎電法國各報現注視四代表會議之進行漸有不能忍耐之態今欲將來因河左岸將來地位問題作爲純屬法國之問題此實愚之尤者要知畫定德法間之疆界實爲絕關重要之舉云法國仍堅持能使法國絕對安寗者惟於來因河左岸組織一中立國之說若僅將土地作爲中立殊不足恃云 
　　三日巴黎電巴黎各界謂比皇之至巴黎乃因比國全權代表在和會遭遇種種困難比國羣情爲之不安之故 
[過激與歐洲]  
　　八日柏林電德意志日報載稱匈國實際的迪克推多皮那根氏已率隨員多人行抵巴伐里亞京城末尼克 
　　二日丹京電匈京消息現正編設紅衛軍其數至少三萬人 
　　三日丹京電斯土加特消息斯巴逹克斯團昨與政府軍交戰雙方死傷數人罷工風潮已延至韋丹堡邦全部柏林消息白菜斯洛與西里西亞下部均發生罷工且有暴動及刦案 
　　三日柏林電據關於羅爾區罷工事端觀之共產黨勢力已於鑛工中大爲膨脹鑛工之罷工者已逾半數伏錫斯志報載稱開工主要條件之一爲須有充分之糧食供給 
　　三日倫敦電沙克爾登爵士已由末滿斯克與亞昌格爾抵此路透電社代表曾往謁之據稱北俄協約軍之地位確殊可慮過激黨軍械精利組織完備指揮得人其數遠過協約軍故末滿斯克與亞昌格爾陣綫皆殊可危此不僅爲保救我軍之問題蓋有五十萬人民曾以其命運託諸吾人原係反對德人今則反對過激黨故吾人且有道德上之義務取切實之行動關於此事如有宣布則足以致命之傷加於過激主義且可鼓勵俄人集兵抗之沙克爾登爵士深信可得足用之志願兵應付時局英人若不立即着手消除禍害是尙未深知其危險過激主義較德國黷武主義爲害尤大若以志願軍征之三月可以收功云 
　　三日倫敦電路透電社得悉近數日内哇倫堡陣綫之過激黨大軍退走甚速逃亡者絡繹不已鳥發南部有過激黨騎兵數團全數逃亡反戈相向滿塞林斯克之陷落殊關重要蓋包團塞拉浦爾境過激黨右翼之舉可因以大爲便利也 
　　四日倫敦電里特公報局宣稱愛沙尼亞全境已無過激黨蹤跡南里伏尼亞之農民羣起逐走過激黨愛沙尼亞人與里特人得芬蘭人之助力已廓清里特倫北部之過激黨 
　　四日倫敦電外交部發表白皮書内載英國官員及其他方面紀自一九一六年夏季至於今日之過激黨治制報告其殘暴行爲殊駭聽聞去年十二月間離俄之某英人所紀事實謂居民之被槍斃者數千人近今過激黨殺人則用絞縊之法有俄軍官一百五十員在比斯柯夫被擒悉爲蒙兵砍成數段而死愛加特林堡英領事一月十三日報稱烏拉爾鎭有平民數百人遇害被俘之軍官則爲於肩章處釘釘平民中有被挖目者有被劓者有被投諸水中而凍死者莫斯科於里寗氏遇剌客後大起騷亂協約國僑民悉被逮捕駐俄荷使嘗出力救之屢謁過激黨外交總長動以危詞謂英國兵力雄厚他日必有以報勞兵會當道云云但仍不能得一切實約言擔保英僑之安寗英政府曾就所有之統計表編成俄國經濟現局觀謂俄國之利源雖尙有可供過激黨繼續跳梁之餘地惟過激黨所取之計畫終必歸於破產俄國全境之農務日見急迫他日將以種子供食至糧盡而後已云 
　　二日倫敦電路透電社得悉埃及全部現已在當道把握中軍事計畫已消除亂事蔓延之恐慌蘇丹全未被擾哈姆斯韋斯氏今日在下院答某議員之質問謂埃及法律治安之完全恢復僅屬時間問題 
[各國近事記]  
　　二日丹京電柏林消息薩白魯根市尹已經免職蓋遵福煦上將所下之命令也 
　　二日丹京電佛蘭克費特消息糧食管理員通告市議會謂卽目下不足之口糧尙不能維持僅以畏騷亂之故不敢續減云 
　　二日希爾新福電莫斯科消息自來水電氣煤氣廠電車均完全停工鼻疽病等症傳染甚烈 
　　二日丹京電柏林消息調查佛里雅特船長被斃案之委員會發表報告爲德員之槍斃佛里亞特船長並不違背國際公法惟委員會殊以實行判决過速爲歉云 
　　二十八日倫敦電星期銀市報告云美國匯兌近今之低落銀價最大之率因以必須重定宣布之後銀價由四十七便士又四分之三漲高一便士至一便士之十六分之九此後銀價漲落靡定銀價任何之重要變動其影響將及於中國之滙兌雖在預科中但上海銀價每兩僅漲至四先令八便士 
公電 
　　魯議會徵求協同表示公意電各省省議會敎育會商會上海總商會各報館鑒本會因青島問題用英文分電美總統威爾遜英首相勞合喬支法總理克理門素義首相歐蘭豆倫敦國際同盟會略謂此次協商國之戰勝純由民主主義與各國自主主義之發展故能屈遏强權青島膠濟諸問題望共主張公道贊成因中國加入戰爭之結果應將青島及膠濟鐵路由德國直接交還中國以剗除將來東亞戰禍之根苗等語現此項問題已提出和會設歸失敗不獨山東一省全國將陷渝胥請火速協電上開各處以表示吾國人民之公意實所切盼魯議會印 
　　四川保甯陳炳培來電各報館均鑒南北相持數載爲爭法律存亡悔禍言和須從根本解决比聞北廷當軸不經國會通過逕發短期公債票四千萬元抵以鹽稅餘欵罔念民艱有違國憲和議即成國會寗肯追認和議不成北人何堪負擔况護法爲拯全國南北民非秦越虐我則讐旣向北廷反對無法寗死又啓南方責言以此言和國何由靖善人能受盡言良御不尋覆轍望速取銷債票勿以國爲孤注藥石相遺佇候明敎四川靖國軍副司令兼嘉陵道道尹陳炳培叩支印 
要聞一 
[歐洲和議停頓消息]  
　　威爾遜總統將回美 
中美新聞社八日北京特電云華北明星報華盛頓訪員七日電稱巴黎和議完全停頓威爾遜總統將回美國云云按停頓之原因恐係因法國要求沙河流域不肯讓步之故 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[我國於巴黎會議之消息]  
　　陸專使一日自巴黎來電云經濟股内工業所有權分股法國草案第五條稱締約各國人民在中國關於商標情事歸各該國領事審理等語此條與領事裁判權不無關係經施全權在會辯稱中德宣戰所有條約合同及敵人在中國享有特别權利均已取消治外法權亦在其列嗣後中國與德奥訂約應以彼此平等爲原則故本席對於第五條載入和約絕對不能贊成當由主席英代表認可並詢各國代表亦無異議卽將該條取消此事關係所及藉以得覘各國對於領事裁判權之意見他日我向各國提議收回似可希望較易着手祥一日 
　　同日又電云昨日嚴參事在經濟條約股宣言濬浦合同係辛丑和約關係修濬黄浦海河附增之件查中德及中奥間所有權利義務業經中國政府自行聲明取消而取消此項權利義務之舉業經本股及他股承認或正將承認故濬浦合同以及其他相類合同凡關涉德奥兩國者亦應麽止惟將來重訂邦交時中國政府自黨注意使德奥二國不能解脫其對於修濬工程應負之義務茲中國政府願聲明備案者凡此類及他種約章有損中國主權曁内政之獨立者希望從速修正或廢止之言畢主席付表决全體通過祥一日 
[汪精衛已抵舊金山]  
　　中美新聞社接舊金山電云中國民黨著名領袖汪精衛氏乘春洋丸郵船抵埠將赴巴黎和會與中國各代表協同進行一切此間華僑數千人出而歡迎汽車魚貫游街車上挿以中美國旗前有美國軍樂隊導之甚形熱鬧 
[邊警彚聞]  
　　自謝米諾夫勾結蒙古之說盛傳於都下於是國防軍又躍躍有聲色近日國防軍訓練處發表該軍之編制内開（一）步兵四團（二）騎兵一團（三）砲兵一團（四）輜重兵一營（五）工程兵一營（六）機關槍一營（七）野砲隊一營（八）過山砲一營（九）運輸隊一連（十）衛生隊一連（十一）交通隊一連（十二）技術隊一連（十三）測量隊一連（十四軍樂隊一連）十五（飛機隊一小隊該軍係屬特别編制故與普通之陸軍不同也現擬之出兵防蒙案迭經參陸處連日會議參陸財蒙藏各部院亦照派員與議討論結果分兩次出兵第一次爲兩混成旅（一爲宋子揚一爲褚其祥）儘四五兩月開拔第二次爲三混成團（由參戰軍三師内抽調）儘六七兩月内開拔所有軍隊均按戰時編制設總副司令各一員徐樹錚任總司令傳良佐任副司令蘇克將軍爲總參謀關於出兵前應行籌備事項卽責成主管各部院分别辦理儘本月内籌備完竣並聞此項軍隊出發之後即將參戰處編制另行改租定名爲全國邊防督辦處 
烏里雅蘇台恩都護來電致邊防處報告謂鳥城距京寫遠俄邊激黨不時竄人現已商之蒙署先行徵調蒙兵一隊勤加敎練並請政府速行接濟槍彈以備不虞特派衛隊官佐熟習蒙語者充敎練官長蓋蒙兵本善騎馬祇須指點槍法即可調遣派防 
唐努烏梁海地方自辛亥之變俄人收爲己有設官移民不遺餘力惟該地實係我國所轄之邊界現派兵前往規復而俄兵力爲抗拒近日我國兵隊移駐杭逹蓋土南面相持未下烏里雅蘇台都護使恩華願增兵二千帮同蒙兵規復領土政府已電飭該使迅速辦理矣劉鏡人昨自哈爾濱電政府稱前經褫爵之蒙古各王公受俄黨煽惑特舉代表在赤塔會議舉謝爲陸軍總長情跡離奇動摇蒙局幸蒙古各王公首領均尙傾向中央此事關係綦重請政府注意迅籌應付方法云云又聞謝氏近日秘密赴哈與某國接洽惟政府日前電陸專使查詢列强之意見陸使復稱巴黎和會對於請求獨立之國凡與德奥有關係者决定予以援助此外悉行謝絕 
六日政府接鮑督來電略云赤塔方面軍情吃緊已命車總司令派一混成支隊赴赤塔警備由滿洲里至赤塔問則責令吉軍擔任警戒 
[東海與日本記者之談話]  
　　日本東京時事新報大阪每日新聞大阪朝日新聞記者猶崎桂原中島鷲澤等日前蒙府延見與談甚久據鷲澤所述東海之談話略云歐洲和平會議係欲建造世界的平和之根本中國亦願確保將來之和平故對於國際聨盟亦希望其成立至人種差别撤廢問題中國與日本之地位相同頗期能逹此目的云云鷲澤續問對於現在及將來時局之方針如何答云以余所見中國無南北之區别惟少壯政治家憂慮國玫其政見不同之結果似有局面紛爭之觀若使其政見歸於一致自不難於融和就事實而論上海之和平會議不久可得圓滿之結局此余所確信者若分中國爲南北或别爲東西則大謬蓋中國係具有一致不可分之國狀也軍民分治爲余多年來之意見觀中國之歷史古來亦係軍民分治之國文治武功爲國家必要之事二者不可缺一將來軍人專管軍事治國端賴文治余以此爲將來統一中國之政策期得漸次進行蓋深信軍人於研究軍務之外已無餘暇也但此非易辦事必有優秀之人物而後可圖實行故應以養成人物爲主統一以後凡振興實業整理財政均爲當務之急以中國之地大民衆爲根本之計畫不外求經濟的發逹也云云 
[百忙中之敎育談一士]  
　　從前湯濟武任敎育總長時會有人以小學敎育爲敎育之根本而小學敎員又爲小學敎育之根本宜倣日本年功加俸養老遺卹各制制定一小學敎員之待遇條例通令全國實力奉行湯氏未之能採後更無人議及不意近有新國會議員李繼楨者乃在衆院提一優待中小學敎員條例案其提案全文京報已有披露者茲僅將條文及說明照錄如左第一條本條例所謂中小學敎員指普通中學及等於中學之預備學校幼稚園國民學校高等小學校校長敎員而言第二條凡國立及經官廳檢定之公立私立中小校校長敎員依本條例有受優待之權利（說明）現在文化日進國民非有普通知識不能自謀生活中小學校敎員之得人與否均與國民生活能力有莫大關係故本條例優待之範圍中小學並重第三條凡充中小學校敎員於敎授管理確有心得成績昭著者每五年得由部省視學或主管敎育官廳臚列事實呈請總長省長專案保奬一次凡得前項保奬者得調充敎育行政上之薦任各職其原有薦任職者得以簡任職存記或升補（說明）查日本小學敎員經一定之年限得調充鐵路事務員意在改良其學問上之生活爲事務上之生活藉增其服務興味以合人類向上之心理本條例規定之本旨即在此點與前清保舉以官爲奬品逈異其趣且任官以敎育行政爲限則可杜巧宦之弊以養成終身從事敎育之習慣猶之維持司法獨立必採終身法官制也第四條凡充中小學校敎員至三年以上得依另定規則加給俸金前項加俸規則由各省主管官署呈報敎育部備案第五條凡年滿六十歲之中小學校敎員在職滿二十年以上者經敎育部或主管官廳这證明得依另定規則支給退職養老金第六條凡合於第五條資格之敎員死亡或疾病致本人或家族確罹於不能生活之境遇由本人或其家族呈經監督官署證明者得依另定規則支給遺族扶助金（說明）按官吏俸給晉等卹金支付均有專章敎員性質與官吏相等自應採平等待遇主義以符各國通例雖養老金一項官吏尙無此權利然我國現在官吏權利多於義務事實上無設定此項權利之必要至敎員職業清苦百倍於官吏自不可無此項規定第七條第五條第六條所列優待經費由敎育部另定支給規則頒布各省施行（說明）按中國學務狀况財力豐絀各省不同故本條例第四條第二項規定加俸規則由各省自定至退職養老金遺族扶助金係國家特别優待之隆典故由敎育部斟酌中央財力及學校等級另定規則以昭劃一第八條第五條第六條之優待經費由國庫負擔之（說明）養老金扶助金係國家一種優待之意故仿官吏卹金之例由國庫負擔第九條如有名望較著願任中小學敎員者得改爲聘任以示優異聘任待遇方法由各校長自定呈報主管官署備案（說明）按我國現當過渡時代老師宿儒熱心敎育者頗不乏人祗以辦學人員多係後起又以委任關係故多不願俯就以蒙所知此類事實不一而足本條規定聘任敎員正欲爲敎育上求才也第十條凡中小學校敎員非確有重大過失及不能勝任之實據經監督官廳或校長呈報主管官署之核准不得故無撤換第十一條凡中小學校敎員之調任須得本人之同意（說明）按本條例規定優待之法則瞻徇排擠之局在所不免故取文官保障法之法意特設保障法之規定第十二條本條例自公布之日施行第十三條本條例自施行之日起凡有關於中小學校敎員之待遇方法與本條例抵觸者均廢止之（說明）按全國敎育聨合會迭經提議優待小學敎員並經敎育部頒行與本條例類似之規則因歷年政局不定迄未實行本條例係参酌新舊分别酌定旣經實施自應將以前部定各種優待規則概行廢止以符後法廢止前法之通例 
此案一經討論其大體必能成立第以國家地方同苦財難國會諸君或不能無所瞻顧鄙見中學敎員之優待或可稍緩而優待小學敎員則必須一致通過蓋中學敎員之敎授費有每小時二元者姑以一星期十時平均之月俸在八十元以上五倍六倍於小學敎員一月之收入故中學敎員之得人猶易小學敎員之得人實難由其内顧縈懐遂不能殫精一志於敎育非　由乏才之嘆也至於保奬一層雖曰藉增服務與味然敎育興味爲枯寂之興味政治興味爲榮顯之興味以榮顯者誘枯寂世有高材必亟求形式上之進步以獵一官而誇鄕里至於實質上之進步自此且渺不可見若夫老師宿儒之名望較著者使爲中學校之敎員猶可（大都限於國文如史地即不能概言之）使爲小學敎員則於普通知識及小學敎員所應通曉敎育敎授之原理原則竊恐其有遺憾而不可不分别立論者也 
[中美新聞社之北京雜訊]  
　　陜西劃界專員張瑞璣在陜之行動似時時遭遇困難陳樹藩不但監察之且指揮之有不涉黨派之某陜人於昨日由西安到京對通信員言張氏之行動處處受陳之影響張至三原僅留一日陳即召之回省凡陜西傳出消息均受檢查將事情變更故確息極難得知自南軍中之郭堅樊老二投入北軍後北軍之地位大强陳樹藩大爲安心故對於北京愈加跋𢨴現在陜局前途須視正式之南方軍事首領之態度而定若南軍首領安居於陜之西南部任陳氏掃盪南派盜匪則陜省此後可以無事否則戰端不免績開然南軍目下已有不甘伏處之勢矣 
　　上海五十三商團於四月二日開會以梁啓超在巴黎有袒日之嫌疑發公電致梁令其即離去巴黎按梁氏一生在政界上始終未得國民所信仰此次赴法似欲於國事有所盡力俾回國後得以恢復其威望參預政梁務在巴黎之活動政府曾加調查並未有不忠於國之處北京各界消息靈通之人皆謂華人中果有賣國賊者然在中國國内而不在巴黎云 
數星期來在華中外報紙均載過激黨在中國各處組織運動曾在上海開秘密會議通信員詢諸外交部及各使館人員知中政府並未得知此事外人在各埠）連上海）者亦未查見過激派之活動似此事目下可以無慮外國官員承認將來過激派人或將企圖以中國爲其活動之根據地但其總部必設在較近於西比利亞之處而不在上海又目下中外人士皆甚注意過激黨之活動如果有伸其勢力於中國之舉亦必能及早破壞之也 
　　巴黎華總代表陸徵祥電政府謂王正廷氏已由廣州政府派爲萬國國會商業會議之中國代表王氏雖爲南方所派但必能相當代表全中國故請北京政府不必否認或另派代表云 
　　北京孤兒院募捐會始於三月十一日至月底爲止現已展期一禮拜先是上月外交部開慈善跳舞會及陳列會爲孤兒院募欵據名譽會計員胡某報告該會共集欵四千餘元其餘收入報告尙未發表北京人對於此舉極爲熱心蔡元培氏爲領袖之黄色募捐隊募欵最多據云已得三千元其他兩隊亦過一千之數大約最近之勸募運動共可得一萬元捐欵人數甚多北京大學敎員及執事共三百人每人捐一元亦有捐書變價者募捐辦事人預期所認之欵可於星期日晚收集黑隊募得外人之欵頗多亦可望收齊 
[京華短簡]  
　　六日參謀部呈報續聘日人中島完一接充陸軍大學校軍務敎官並附呈合同一件奉批准如所擬照辦並交國務院備案並聞參謀部近已將全國新輿圖進呈公府 
　　江西省議會呈請飭農商部將現任參議院議長李盛鐸等所創辦之仙居公司撤銷已批令農商部國務院核議 
　　新授翊衛使翊衛副使各蒙古王公四員於六日晉謁就任公府財政委員會委員長周自齊亦晋見陳明某項借欵之進行情形 
　　東海因靳雲鵬雖有取消辭職之意迄無出席閣議之期昨特函靳囑於日内銷假回部視事並星期四出席國務會議聞靳氏已允然因此而財政龔總長又預備辭職昨向錢總理言如八年公債不能實行决仍照前而去辭職 
　　陸軍部海軍部日前會商松黑江防决定兩部各派一員前往吉黑視察陸軍部所派者爲上校鄭某不日便可起程海軍部方面聞已電商海軍總司令配撥小型軍艦繞俄赴黑 
政府昨接雲南督軍唐繼堯來電略謂川邊亂事迄未停息近因外蒙風雲日亟藏邊形勢益呈危險惟南北和局迄未告成關於維持領土問題無暇顧及致使該處兵單難資鎭懾嗣後應由南北互派軍隊駐守俾重要區 
　　政府擬將各特别區都統署之總務處長一職照各省政務廳長例改升爲簡任職以崇體制 
公府財政委員會會員吕鑄提出辦理實業發行有奬債劵議案業經該會議决昨由國務院抄錄表决原案交財農兩部查核 
　　日前新衆院議員杜棣華質問政府天津五百萬元之借欵當交國務院議覆謂係誤傳並無其事 
敎育部總長傅增湘次長袁希濤於昨日（六日）晨七時率領北京師範各專門學校學生赴西山冷泉村植樹順道赴玉泉山游覽至下午六時始返又西山第一林場林祜光場長爲預防林圃火患起見特通告近山居民謹愼並由部咨請步軍李統領派兵駐紥大招等山防守 
　　東海幾饖之暇留心文藝特邀集京師名流故老發起晚晴簃徵詩社（在三海集靈囿）搜輯有清一代之詩擬仿全唐詩之例彙刻成書以貽後學其徵詩啓文及採訪條例已頒發各省長令約當地士紳合力搜求矣 
[外交消息]  
　　駐日公使問題駐日章宗祥公使定於本月請假回國駐日新公使一席現仍未决定何人須俟章公使回國後再與面議總統之意大約仍先令章回任惟章有歐洲之願望或將與駐歐某公使對調 
令駐英公使歉迎英太子英皇太子擬於本年夏季游歷亞細亞政府已電駐英施公使令對英皇陳述如皇太子出游時能到中國一行極所歡迎 
指示對等韓民之機宜東三省各督對於日領要求取締韓民暴動辦法迭次來電請示政府昨日復電謂鄰誼主權均須兼顧惟韓民如在我國境内有所舉動則須絕對禁止云云 
　　暹羅華僑代表之陳訴暹羅華僑近三百萬近被該國凌虐特甚聞華校二十餘所彼國强制敎以暹文暹語華人不從已被勒停並强制華人悉從彼籍及令當兵徵身稅僑民已公舉代表陳沅劉光垚到京呈請政府飭交巴黎專使交涉要求立約派使以資保護暹羅華僑接近政府此爲第一次此事當局當不負其傾心内　之誠也 
[新任和使之覲見]  
　　五日上午十鐘二刻新任和國駐京公使歐登科呈遞接任國書公使館參贊桂樂思通譯官　模卓思麟衛隊統領黑木德副統領司鏡山隨同入覲和使致覲見頌詞云大總統閣下本大臣謹奉本國大君后諭派爲駐中華民國欽差全權大臣茲將所奉國書並前任全權大臣貝位斯奉調回國國書一併敬謹呈遞大總統鈞鑒竊思本大臣初次來華距今已閱二十五年矣幸而機遇極佳得在京師居住亦頗習知中國國家及人民狀態對於中國國家及人民愛情久而彌篤因查中和邦交在歷史上已逾二百五十餘年本大臣今茲奉命駐華繼續兩國睦誼實爲榮幸之至查兩國利益彼此相同自應互相提携以和平方法擴充商務實業美術文學以及各項科學如果彼此扶助不但中和兩國受益無窮即環球亦蒙其福本大臣深願竭盡能力成此美舉今當就職伊始木大臣自信必能竭誠輔助俾得貴大總統及貴國政府之永久信用本大臣深盼此次來華所盡職務其結果不僅使中和兩國固有之邦交日益親睦且各營業關係亦必日見發逹兩國國民自然共得幸福也大總統答詞云貴公使奉貴國大君后特命充駐華全權公使本日親遞到任國書及前任公使貝位斯卸任國書本大總統接受之餘良深欣幸貴公使前曾駐華多年爲本國人民　惓慕此次復由貴國政府選派來華榮任使節至爲歡慰中和通好歷有年所本國政府深願繼續兩國固有之交誼並盼如貴公使所云彼此協助以和平方法擴充商務實業文學美術曁各種科學貴公使在京任事本大總統及本國政府自必推誠相與俾盡厥職務使兩國之商務關係日益發逹庶彼此人民共享幸福焉 
[世界銀行之新調查]  
　　中美新聞社云美國財力素富今次歐戰中貸欵與協約國爲數甚鉅一時有世界財政中心點已由倫敦移至紐約之說其實倫敦於戰後對於供給出口商業之金錢仍不減昔日之勢力惟借債之中心點今爲紐約所有矣英國銀行制度最佳美國近已仿效之且其富源非英所能比他日美國商業與船隻如大增加則倫敦之中心點未始不能移於紐約也歐洲銀行家早知戰後世界之大變革事事亟宜從長籌畫德國有三大銀行控制中國之錢囊及戰敗後柏林銀行家大失望祇可放棄銀行事業先生改組内政茲調查世界大銀行有五億元以上存欵者共十三家如左 
俄國銀行一四二六六六五○○○元倫敦城市銀行一三九二六五五○○○元倫敦鄕鎭鄕鎭銀行一○五四四九五○○○元德國洛逸銀行一二○○○○○○○○元德國皇家銀行一二六七七五○○○元英國銀行八九四三二五○○○元倫敦合衆銀行八七七二八○○○○元德國銀行八七五四八五○○○元美國國家銀行六八七○○○○○○元自克來銀行六四五○○○○○○元道勝銀行五八九六三五○○○元紐約信托銀行五四三○○○○○○元俄國對外贸易銀行五一○○○○○○○元上表所述之美國銀行僅指其大者而言實則不止此數按美國全境共有大小銀行三萬家其中國立者七五七一家州立者一五九六八家托拉斯一六○八家紐約諸銀行之存欵可抵英五大銀行存欵十分之八（按英五大銀行係以五千五百小銀行合成）但美國國立銀行不准在外國分立支行實一大缺點近日芝加哥銀行亦漸興盛西部諸銀行經手募集銀債皆有成績可觀他日對外贸易能大發展則財政之機械必因此活潑當不下於英國銀行之魄力也 
[發明地中與水中之無線電]  
　　中美新聞社云馬可尼發明空中無線電實大有造於今次歐戰而種種之改良亦因以生但空氣中變化太多如遇大風雨電信每因此受阻反不如有綫電之穩當泰西之科學家有鑒於斯近又發明水中無綫電及地中無綫電二種以補空中之不足發明家名洛傑美國人也洛傑曾在海得村設站接受法英意德四國高度電臺所發諸電時值迅雷疾雨歐美相隔大洋廣陸而電文一字不缺由此推之將來此二種電必可替代現行之空中無綫電今日高聳雲霄之無綫電臺不經多時恐將全成廢物耳茲述新發明二種電之原理及結搆如左 
地中電流速度與光相等且可推及四方區域甚廣電流行至最速點在地中可逹一萬二千英里即全球一半之途但在地面則不能因空中四面壓力太重之故又地中電流行愈遠則愈速洛傑之地中無綫電已在紐約伯麥站由海軍部試用頗奏奇效終日二十四小時内拍三聨式與四聨式之商電至歐陸從未有一字不明者時正戰事緊急美軍之報告日千萬字均由地中電傳來也又洛傑發明之水中無綫電更奇洛傑在大洋内之潛艇試騐法以大號隔絕電綫接連艇之二端又將綫之兩頭納入艇中鐵簡艇下水八尺將伯近美國海岸拍電同時德國乃安站已接到及下水深至二十一尺電流更大相距一萬二千六百邁當之站亦可接電洛傑自云彼之地中無綫電尙未至完全地位惟在目下以代空中者已綽乎有餘從此拍無綫電可不分晝夜終無通逹並無空氣中變化之阻碍此乃電氣學之最大發明矣 
[奉天之防蒙譚]  
　　自邊防吃緊以來張使擬開一三省邊防會議專事討論出兵與防堵問題茲聞吉林孟曙村督軍已派某軍官來奉黑省鮑貴卿督軍亦派軍事顧問李餘九於日昨蒞正進謁張使以便定期會議 
蒙邊不靖風雲日急且奉吉黑三省逼近俄邊尤屬特别重要差前日（三號）徐總統特派國務院諮議楊渡來奉與張使會議籌畫邊防並聞赴江之二十九師五十七旅旅長兼國防混成旅旅長耿玉田亦由滿洲里來奉報告狀况是以使署於日内開一籌筵宽會議 
據軍界方面消息張使爲弭平蒙患計日昨電致許蘭洲氏令其迅速回奉磋商調動軍隊開赴蒙邊聞許氏現已覆電遵卽於日内束裝回奉 
張使於日前電致交通部請求從速修建洮遼鐵路略謂近日蒙邊不靜由於防兵不多防兵不多由於運輸不便查遼源（卽鄭家屯）至洮南路長九百餘里地多沙石行旅苦之運送軍隊須十餘日方可逹到行兵如此其他可知中央爲籌備邊防計無論如何務於本年内將該路修成運兵旣易邊防自固一勞永逸莫善於此云云 
外蒙獨立之風說雖無確信足以徵實而當局爲防患未然計自不得不積極進行聞昨午張使接北京劉恩鴻來電謂中央參陸處已决定將國防軍兩個混成旅開赴蒙邊一旅自綏遠北進以逹烏里雅蘇台一旅由奉天北進逹洮南以補二十九師之不足至何時開至奉省則尙未議定云云 
使署於冬日接陸軍二十九師五十七旅旅長石得山由黑來電略稱職旅奉令開赴大賚拜泉一帶剿匪於上月二十日抵海倫風聞此股胡匪約二千人内有蒙匪多名現在大賚縣境望碭山據險死守當卽飭令李營長帶隊繞道克山攻匪之背於二十三日平明進攻戰至午前十一時匪勢不支多有棄機逃走者遂努力進迫斃匪百餘名生擒二十餘名槍械馬匹若干現正四出追搜匪跡藉清地方 
[東三省烟土之來源]  
　　哈爾濱之烟土烟館烟販所在多有茲值禁烟十年之期已滿而烟毒蔓延未已茲將現况略誌一二以備熱心拒毒者參考焉 
哈埠烟土输入共分三種　邊土產自綏芬東寗富錦饒河沿邊一帶　紅土又名曰紅皮子亦曰紅包子產自朝鮮臺灣等地經某國化學改造者也　大土卽印度所產之黑土各種烟土輸入之路大约亦有三　由五站之中東路輸入此路輸入者最多缘去年綏芬東甯以及俄境雙城子一帶種植鶯粟極多加以豐收故價格最低去冬每磅只售羗洋一百六七十元現在亦不過羗洋四百二三十元由此路販運者華人固屬不少然華人之大資本家尙不肯作此事以一經敗露於名譽上大有妨碍故販賣此貨者仍係一般市井流氓若外人則大商家亦有以販土爲營業者常有人常川駐守五站收買因沿路稅關釐卡搜查甚嚴均雇用民車由陸路偷運每次至運二三十車之多　由富錦之水路輸入饒力溝長約千有餘里全種阿片去年亦豐收價格更廉在溝中以飛艇紙烟十枝卽易土一兩外人赴富錦等地販賣者爲數亦至夥均與船中人勾通一氣恐稅關之搜查也皆經過依蘭再行上船一至老山頭距哈埠尙有百里之遥即一概卸下故稅關無論如何嚴查終不可得　由南滿之輸入紅土大土二種多係某國人所販運 
從前俄人在五站一帶設有運土保險公司每包（按 
 
 
 

Page 7

 
 
五磅計）付予保險費即爲之包送到家現在中東路沿線均由我國派有軍隊駐守俄人此項公司遂不能設立而外人之大宗運輸皆派有軍隊由陸路護送携帶機關鎗遇有阻撓即行開槍轟擊然後再設法諉卸其餘土販之偷運則千奇百怪想入非非雖然牛渚之犀亦不能徧燭僅舉其一二如下（一）去秋稅關忽見由哈赴長之搭客恒有手持招牌者初不以爲異旣見太多姑注意細查則全係煙土蓋與木匠勾通將招牌挖深凡有字跡盡塡入烟土上貼以金三尺之招牌即可以帶土六磅五尺之大匾可帶土三十磅其設想可謂巧矣）二（去冬有一中年婦人登車懷抱嬰孩不知如何被稅關人窺破係一外洋製造之皮人内部盡塡以烟土外面再被以衣服即此二者觀之偷運之法神出鬼没無論如何搜查亦不易破也至紅土之輸入每多夾雜於軍需品中每索車一輛外面封鎖甚固標有軍需品之封誌稅關不以爲疑多不騐看去冬不知何故破露開車一騐車内並無絲毫之軍需品全係商品而紅土居关焉大土則製成烟泡研爲細末裝入瓶中僞充藥品而來者居大多數也 
[閩南通信（劃界與備戰）]  
　　前日聞尤溪沙縣方面已有戰事由厦門調兵前往近日則無何等消息到厦諒係和局已有轉機戰事隨以停止歟日前李厚基接國務院來電請與陳炯明磋商劃界事宜謂彼方未將將領姓名及駐紥地點開示軍匪無從區别固係實情惟此事遷延日久深恐别生枝節轉貽口實陳炯明旣爲南方正式將領尊處與之接洽有素尙希會商童副司令查明照五條辦法與陳直接磋商迅定辦法云云李厚基卽以此意轉電童葆暄臧致平請與陳炯明直接磋商並遣洪宇卿吳禮和爲中間調停人（去年漳厦停戰以吳禮和注靜波爲調停人）童臧接電後遂卽致電陳炯明請以鼓浪嶼爲會議地點擬從海澄江東橋灌口同安馬巷等處先行着手劃界陳炯明尙未答覆此閩省劃界停戰之動機也然南北兩方之備戰則迄未稍暇李厚基對於南軍佔領進駐莆仙交界之花亭仙游興泰里之舊縣亦添駐北兵一營同安方面則有北兵三營進駐詩坡新墟晉江城内復防兵變派北兵三營進駐南軍佔領之洪瀨附近此北軍方面之情形也林葆懌前擬整飭艦隊開赴閩海爲粤軍援應曾商准莫榮新督軍委任鈕永建編配海軍陸戰隊并請令沈鴻英督率所部協助進行昨陳炯明接到林電謂海軍不日即可來閩此南軍方面之情形也陳炯明對於各處防務旣已佈置周密對於總司令部出入人員尤爲愼重初本授有出入證劵近有改製一種紅色證劵换給出入軍官以防僞造惠潮梅督辦署總參謀馬育航氏頗有軍事學識陳炯明屢電請馬來漳磋商軍事四月一號業已到漳陳炯明爲軍事久遠計擬設航空學校前日與新到之留美飛行家及在漳之飛機師張惠長商議創辦航空學校事宜業經擬定辦法着手籌備所有校務派專員監督辦理又擬設一講武堂於漳城將總司令部委員二百餘人送入堂中肄業以副官某爲其校長不日卽可開校浙軍司令陳肇英亦在漳設立幹部學校使新募軍官兵士肄業其中於四月一日開校漳洲總司令部憲兵計有兩營前本散駐各處茲已一律調回漳州輪班梭巡街市藉以維持風紀此漳城關於軍事之近况也 
[沙面電電局交涉之了結]  
　　廣東沙面電報局交涉一案粤省電政局於前日發一通告致沙面各洋行云茲接香港中國電報局電報言該局奉接香港政府命令内開除省港兩政府之來往電外其餘之電報一律停擱請爲查照又英領事前日送致各洋行之公函内有如一號早仍不將沙面電報局規復及將舊局長吳楚生放回則二號决由港局停截收發電報等語故於一號午前各行交電報到三府前電局者至下午該局即將原電及電費送同發電人二號商電仍完全不能拍發後經粤當局與英領事往來磋商漸有眉目及至昨日本港中國電局已有各處電報照常收發之通告大約此交涉已經就緒矣 
另一消息沙面電報局發生交涉案一事至昨三十一號英領事彌傑遜發出通告略云十數日前粤省電政監督曾將沙面電局局長覊留又未先與本領事磋商自派人前來接任令其主理電局及一切賬目欵項因存欵何者屬於電局何者屬於洋行未劃消楚此舉何異管理洋人物業本領事以電政監督事出範圍即行照會不承認接任之人並聲言如該局司理未得釋放自由之前此事無商量之餘地軍政府雖懇請將該司理釋放然迄今未見有效是以電報生即於是晚三點三十分鐘退出從此電報即不能由沙面拍發若翌早仍不見有解决之法則本領事將請港政府將省港之電線封閉暫時發往外洋之電報須郵寄香港拍發云云按省城拍致各號電報水線必經港局陸缐則否然陸線不如水線之速倘省港電線封閉不便孰甚現美領事特出任調停聞粤政府對於此事亦絕無别種意見想不難調停妥協也至該電局自停閉之後即由工務局派一差人前往看守英領事一號下午往謁粤省當道諒亦爲電局交涉之故衆意以爲吳楚生一經釋放此事即可消滅云 
[鄂西善後之切要辦法]  
　　湖北省議員徐大煜日昨提出建議善後鄂西辦法一案略云竊以吾鄂今日之行政孰有重於軍事善後者耶此次南北戰事土匪乘間　起人民之受蹂躪者本省不下三四十縣而鄂西一隅毘連川湘蒙禍最酷閱時亦最久近聞兼省長軫念民瘼當南北和議之期籌軍事善後之法且滬上各省代表莫不陳述各地方事實災情請願於南北和會以議相當之善後辦法至本會同人亦已分就各縣調查受災情狀必能各抒偉見造福人民大煜籍隷鄂西居施鶴極西邊境年來所悉本地災情亘古未有以最僻最瘠之區蒙最慘最久之禍每聞確實報告誠不覺涕涙之交流茲幸大局尙有轉機善後將成事實不揣謭陋謹代鄕人迫切請命粗擬辦法數條如下）一（綏輯地方施鶴七縣恩利建鶴爲兵事必爭地咸來宣爲外匪必擾地此次亂事兵則勒索强需供應匪則迭肆燒殺淫擄自民國六年冬起迄今各屬人民大半流離轉徙苦不堪言和議定後清鄕固爲要着然禁暴尤貴安良必先愼簡樸實耐勞之賢宰官號召接洽加意綏輯俾各回居故土共安耕鑒爲咸來建鶴等縣民房被燬多至數千家少亦數百家均應妥爲體恤保護使各陸續新購廬舍以蔽風雨而求職業）二（賑恤人民施鶴七屬素稱瘠苦經過亂事損失共約數千萬元富者流離失所貧者救死不暇然富民損失雖巨田地猶存至貧而安分連帶受損者其苦况尤堪憫惻和議定後自不能不妥籌巨欵以恤貧困而絕亂萌至巨欵有着法宜先從調查極貧戶口入手多用本籍公正紳耆純盡義務分别散放錢米隨時榜示領賑人口但使欵不虚糜自能事半功倍）三（整理金融施鶴年來南軍就地籌飼率先搜括現金現糧又有所謂軍用票及土法自鑄當五十銅元强迫行使市面充斥而以前制錢銅元官票不知消歸何所咸來等縣人民罷市已閱年餘和議定後如欲恢復民業流通金融届時尤當體察情形設法取消病民幣制而後財政乃不紊亂人民生計始獲安全然取消此項幣制又不能不另籌的欵以期法令民情推行兩無窒碍　注重團防清鄕酌用軍隊不過暫時有效總之無論何縣良民究佔多數甘心爲匪者不過十之一二但使官紳聨爲一氣則匪勢自孤良民恃官法爲護符官府以人民爲耳目雖有外匪覬觎疇敢輕於嘗試至請軍隊常駐平時徒資不肖知事擁兵自衛巧於卸過地步設遇大局糜亂軍隊終由中央調轉地方人心反益動摇惟注重團防力加整顿愼擇公正耐勞團長簡練土著僕勇團丁縣知事又兼勤能與民相親防患未然匪徒自能歛跡（五）回復敎育敎育人民爲長治久安不二良法當此兵燹調敝之餘雖乏巨欵大興敎育然施鶴原有各高小國民學校均宜從速恢復南郡中學因兵亂租榖無存宜就原定補助費先由省酌加津貼各校房舍器具圖書頗多損失暫宜因陋就簡略予置備管敎員半盡義務仍用原委各員接辦旣係本地人民自當熱心公益勉力從事總之各校皆應從速召集授課勿荒原有生徒學業此誠安定人心回復秩序之要着至民力稍紓時再圖擴充（六）奬勵生業龔遂治渤海勸民賣劍買牛賣刀買　蓋民皆安於農業則盜風自息現在地方多盜視漢時渤海當尤過之雖不必深究旣往不能不嚴儆將來且施鶴人民工商業尙未發逹惟　業爲生計根本知議定後要在賢良長官仁心仁術奬勵安分業農之人緩催科而勤撫字師周官田畯之微意採保甲連坐之嚴法至保護農業之外又設法倡辦資民工廠安挿無業游民但使實是求是自可戢暴安良以上各條係就施鶴一隅設法其他本省被災各屬除第三條整理金融外餘條似可分别採行然要必擇清愼勤明之縣知事不染猾吏之惡習實行親民之職務乃能確收善後效果也 
[贛議會查辦夏同和續聞]  
　　本月三日贛議會同時發現查辦實業廳長夏同和三案分次付表决逐案通過詳情已見昨報茲將該會發出文電錄下（咨戚省長文）案據本會議員劉濬源等提議實業廳長夏同和違法溺職禍國殃民應請查辦案又議員邱玉麒等提議查辦江西實業廳長夏同和違法案議員洪彝提議查辦實業廳長夏同和對於九江城門山鐵礦溺職舞弊案均經本月二日大會議决原案完全成立即行開審議會逐案討論結果一致贊成於報告大會復經先後公决依據本會議事細則第五十六條第六十條二讀三讀會均同日舉行依法表决原案全體通過依據省議會暫行法第二章第十八條之規定咨請貴省長查照原案分别澈查按法嚴辦以儆官邪此咨（致各省電）廣州李協和先生上海謝敬虚先生北京張紹軒先生曁同鄕諸先生均鑒夏同和害國殃民違法溺職串賣鐵礦業經敝會議决全體贊成咨請查辦矣　議會叩聞該會查辦案通過後夏同和卽急電北京農商部請求維持旋接農部田總長覆電對於鐵礦案表示負責謂與該廳無干且有仙居公司萬難打消之語夏接電後即送呈省長察閱緣日前省長在議會宣言願以去京爭回礦權故夏以部電示之也近日夏氏自知與戚省長不洽將自請辭職並運動與蘇省實業廳長對調未知能逹目的否也 
[浦口扣留米石之充公辦法]  
　　浦口扣留米石其詳細數自己誌本報茲由省署會議决定將已經上車復行卸下之米提撥二成充公其餘未曾裝車扣留在浦者概在本省境内售賣茲將令提二成充公之辦法披露於下金陵關曁省警廳呈報裝車未行之米及商號噸數計開利興公司名下全安三十噸通順三十噸成發三十噸成通三十噸億成興三十噸通順三十噸公義局二十噸立豐十五噸成益十五噸共二百二十噸與路局開來相符均代運天津本號元泰公司名下源泰義三十噸榮慶三十噸共六十噸均交天津本號較路局開來少一百五十噸據稱原派二百十噸正裝成六十噸時即奉站長停裝元盛公司名下立豐三十噸詒厚德三十噸大安祥二十噸共八十噸與路局開來相符均代運天津本號匯通公司名下天義成三十噸益泰鈺三十噸厚泰義三十噸大生祥二十噸泰昌恒三十噸公興成三十噸謙益三十噸復興二十噸共二百三十噸興路局開來相符均代運天津各本號悅來公司名下源成泰五十噸億成和三十噸共八十噸均交天津本號較路局開來少二十噸據稱原派一百噸僅裝八十噸下餘係裝磁器二十噸中國運輸公司名下通順三十噸與路局開來相符係交天津本號 
齊省長以迭經會議决定提撥二成充公昨令金陵關監督曹豫謙省警廳長王桂林遵照辦理其令云據呈已悉查蘇省禁米出省已歷多年屢經省議會議决公布並由本省長迭次布告凡浦口裝運米石除軍米漕米外祇准本省境内流通倘有私運出省一經查實即行充公誠以蘇省米禁於條約民食均有極大關係不得不嚴厲進行各該商民應如何恪遵禁令共同維持乃披閱來呈據稱利興等轉運公司運至浦口米石共有八千餘噸之多内僅元泰稱有皖米一千四百餘噸餘皆滬錫寗各地轉運而來詰以運往何處則或稱天津或稱濟南以赴天津爲最多數十三日利興等六公司裝車米石計共八百餘噸指運天津因該監督等奉令查辦該項裝車之米陸續卸下等情是各該公司將蘇米指運省外已由該監督等調查明確毫無疑義似此違犯本省禁令豈容一律寛免應將浦口已經裝車復卸之米酌按二成充公以示懲儆其餘各米勒令在本省境内運銷即責成該監督等查明此項米石確數分别辦理具報並將一成充公之米妥爲封存派員看守聽候核辦此令惟聞省議會多數議員以軍民兩長所擬處分辦法處罰太輕查已經裝車卸下之米不過三千餘擔以二成充公祇六百餘擔其餘十餘萬擔仍得運銷本省特提案建議軍民兩長主張將扣留之米全數充公提作地方實業經費昨已由會咨請軍民兩署查照核辦 
[南京快信]  
　　陸榮廷代表鈕傳善暫留寗王世清蔡樹則已於昨日午車北上與東海接洽一切 
唐繼堯代表李宗黄昨日由滬來寗謁李督有所接洽晚車即回滬段裕如劉夢澤尙留寗 
周學熙昨由蚌埠乘車來寗晤李督聞爲龔心湛事 
李督以本署每月經費四萬八千元參議顧問諮議俸薪幾佔半數現擬將此項人員酌留學識最新者十餘人餘均取銷昨已由副官處開單送呈李督分别去留江寗齊鎭守使本月十五日壽辰聞齊使擬十四日早車赴滬所有一切壽儀概行謝絕不収 
財廳昨委分蘇任用道尹譚啓瑞充姜泰稅務所長准十一日接事 
省署昨牌示鹽城縣知事劉超撤任查辦造缺委管象賡署理 
財廳昨委王夢林守提丹陽金壇兩縣心漕舊欠各欵倪望嶐守提六合積欠各欵 
省警廳長王桂林前飭東西南北中五警署調查所轄境内有無欠付德奥商人貨欵茲聞各區查得境内並無欠付情事昨已呈報警廳矣 
省警廳以硝鏹水藥性暴烈爲害匪淺昨通令各警區嚴密取締購賣以免危險 
[杭州快信]  
　　監運使蔣邦彦有他調消息不久將成事實 
麻日省會舉行第四屆植樹典禮齊省長派政務廳長馮學書躬代實業廳長雲韶高檢廳長陶思曾錢塘道尹沈致堅及各機關長官代表各團體主任各來賓等均以次蒞場由籌辦主任農場長葉芸副主任楊耀文植樹股長鄭畦等分别恭引植樹秩序頗爲嚴肅 
實業雲廳長昨函各縣派員來省領取新頒美國棉種煙酒公賣局長朱鈞弼請假回籍掃墓乘早車赴滬第一分局長楊慶徵偕行 
查辦紹縣肥料公司委員陸鍾瑛昨旋省銷差報告所訂善後辦法農民住戶兩稱便益風潮可望永靖惟聞發起人謝常霈因耗費萬金尙擬要求賠償 
台屬黄岩温嶺交界區域十八股坦地（新漲沙塗）兩邑人民爭訟不休已飭温嶺頟事會場履勘妥擬辦法呈候核奪 
錢江義渡改駛輪船准十五日試演下月一日實行 
地方通信 < 
[松江]  
　　童子軍成立會本邑縣立各高小校前經酌貼學費於體操敎員令至上海講習童子軍師責漸備本届縣敎育行政會議經縣立第一高小校長錢魯詹第四高小校長朱壽臣提案通過呈縣核准復經縣立高小校長會之决定始一致進行現在縣立六高小中第一校辦三隊第二校辦兩隊第三校辦兩隊第四校辦三隊第五校辦兩隊第六校未辦所有童子軍服裝器械各校均已製備齊全第一校之三隊並已於本月七日在該校開成立大會其開會儀式首向國旗行三鞫躬禮次行謁見行政員及師長禮次行同學相見禮次校長報告家旨次縣署三科主任顧稼軒縣祝學倪伯英及該校校長敎員等先後致訓辭最後全體各撮一影旋復由童子軍團長率同全體童子軍至公共體育塲及公有林等處巡行一周而回聞全縣童子軍聨合問題將於下屆校長會議討論云 
紀念日放假一天本月八日爲國會開幕紀念本邑自省立第三中學縣立各男女高等小學藝徒學校市鄕立各國民學校均於是日放假一天 
[鎭江]  
　　呈請啓放水壩江北高寗各鄕閘壩紛歧向恃運河水利灌溉農田故各項閘壩涵洞關係至重啓閉均有定時寳應西鄕原有水壩一道現值需水農民五少卿等呈奉淮陽道尹令行寳應縣知事戴湛如查照成案啓放以重水利 
割肝療親之自殺鎭郡金山河王某年逾古稀忽遘疾勢將不起其女馬王氏聞信奔回見父病重將死竟自　利刃戕腹剖開擬取肝療治父病詎誤將肺腸一併拖出痛極狂呼經鄰右奔至將該女抬赴醫院診治恐已無效然其愚孝可憫亦殊可敬也 
[揚州]  
　　　　催撤靈甸港棧海門靈甸港之　鹽棧本爲濟南各製鹽公司之鹽由產地航海運圩圩地無處容積預積於此備各岸之急需名爲小棧成立以來未久因抛散鹽斤甚鉅取銷復因該棧存有九萬二千石之鹽一時未能運清以致躭遲至今現揚州稽核造報分所協理高洲太助氏以此項機關早奉署令裁撤未便任其遲延特咨准准運使於七日嚴諭濟南各商刻日掃數運竣以資結束 
呈繳屠稅欠欵高郵縣胡知事以前承辦屠宰稅委員姚芹辅欠繳稅欵一千六百元限令擔保人賠繳茲悉擔保人元和莊姚大生等已將欠欵悉數呈繳由縣轉解財政廳核收 
[寗波]  
　　保護漁汛之布置水警第一隊隊長徐永貞呈廳長云浙洋漁汛以東沙角爲最久屆時漁民羣集商販偕來人數驟增十餘萬其間良莠不齊難免不滋生事端又羊山魚山高亭兩頭洞岑港菰茨北桃花等處均爲漁船往來所必經擬於漁汛之時親往東沙角彈壓另派第四第六兩分隊巡船在東沙角駐巡散洋時第四分隊開往兩頭洞第三分隊巡船小水駐巡高亭大水移駐東沙角散洋仍回高亭第二分隊巡船駐巡大魚山散洋開赴菰茨第七分隊巡船駐巡北桃花散洋開赴岑港所有大羊山洋面派第五分隊巡船駐巡又收魚之冰鮮船自鎭海開赴漁汛地點類皆携有重資恐爲盜匪所刦除派船等候外應請轉令第二第三兩隊長仍照舊章派船來鎭候護從前第屆漁汛東沙角地方派有超武永定新寳順各巡輸開往彈壓現在超武違在　浙毘連之處永定又已赴厦惟新實順一　似覺單薄乞調二三兩區巡船數艘於漁汛時期前來東沙角協助云 
[長春]  
　　伊通觀植水稻之計畫伊通縣境伊通河遼河大小孤山河乾溝子河小河沿子河各岸土質肥饒惟一遇霪雨爲災河水暴漲則兩岸良田悉成澤國劃前知事曾飭令農會租賃地畝延聘按師裁種水稻晌餘頗見效果近日種植稻　者己有多家遼河兩岸去歲收獲每晌地有得二十五六石者於是各戶知其利益羣起種稻惟農民不知種法不得不雇用韓人而開種需欵乃有向日本人借貸抵押者現鄭知事力圖補救對於雇用韓人暫仍其舊惟須出資雇用或作爲身股秋後按股分糧不得有借貸錢欵抵押地畝等事至接濟錢欵擬請省長在吉林官銀錢號借小洋一萬元交由財務局存儲一而布告農民如有意欲種稻而於子種等項無力自辦者准其取其舖保或殷實人家承保來縣承借秋收之後責令本息齊還預計遼河伊通河各岸流域約有水田萬餘晌即拓殖半數每晌收獲平均以二十石合計可得一百萬石每斗按時價值一元五角全年收入可增一百五十萬元 
雜評一 
[正式會議（默）]  
　　和議重開而後已由非正式會議而進於正式會議且有使和議速了之表示是誠國人所聞而稍慰者也其表示速了之法一爲加班會議一爲各案一次提出果能由斯二者而併力進行則兩星期畢會之目的未始不可逹到然而此次會議中之各問題牽涉甚多所謂法律事實動關各方面 
之利害證以陜西一隅这事猶且曠日持久使會議停頓月餘則此外如許大問題能一舉而即成功乎是故今後之代表非有排羣議以獨行之决心挾快刀斬亂絲之毅力則勢必遷就不可敷衍不能仍將陷於進退兩難之境而所謂速了者仍虚語也 
抑吾更有言者此次主張速了之動機大抵鑒於歐和行將告成若我國内和議後於歐和殊多不利此固主張速了之一原因也然據今日消息歐和亦告停頓爲代表者若因歐和之速進而亦速進因歐和之停頓而遂亦懈其速進之决心使甫開之會議重返於停頓則大不可矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開之第二日]  
九日起每日開正式會兩次 
　　昨日之會議紀事辦事處公布云八日上午九時南北總代表及各代表到會互相談話接商正式會議手續並定自明日起上下午各開會一次 
戊午編譯社消息今日（八日）上午九時仍開談話會籌備明日開正式會事宜聞議定者）一（自明日起上午九時開議至十二時各代表用膳下午繼續開議至晚散會）二（雙方將所有問題一次提出）三（唐總代表因會務怱忙自明日起暫不會客）四（章士釗汪有齡又主張關門會議南代表一致反對唐總代表主張雙方各負應守秘密之責任不主張關門會議）五（明日先清理以前之懸案）六（所有議决各項問題將其結果宣佈中外其彼此意見不能融洽者單獨聲明提出此案之理由及彼方反對之情形要求中外之公判）七（各項問題議畢和會即閉幕再組織監督實行機關以促執行下午南代表又在唐宅開會規定提出各項問題聞所提出約以下列各項爲標準（甲）軍政府所提出者聞擬一致提出唯改劃分軍區爲廢督裁兵懲辦禍首爲所有賣國罪犯一體懲辦然不涉及用兵者對於國會問題則主張自由行使職權（乙）國會所提出者（丙）各省所提出者（丁）關於外交者若中日密約若參戰借欵若團防軍各項聞以此爲先决問題（戊）關於財政者若稅則統一若裁釐若以後借款祗准用於實業敎育兩項若反對八年公債等問題一致提出大約此項議題單需明後日始能完全發表 
平和通信社消息今日上午九時半南北總分代表齊集前德國總會開第二次談話會關於陜西等問題皆無多談論惟鑒於外交内政情形迫切雙方皆認和議須求敏捷告成决定自明日起每日開正式會兩次上午九時起至十二時止雙方代表均在公會午餐略爲憇息自下午二時即再開會至五時止所有和議全案作爲一次提出云本日談話會席上關於提出議案一層雙方代表略有辨論北代表主張提出會議全案須求其切實可行如有提出一案爲絕對不可行者則所有各案皆不必議南找表則謂會議規則本規定提出議案須經雙方總代表協議如有一方提出絶對不可行之議題不妨先就其可行之案議畢再圖商改討論尙無結果今晚唐總代表特請各分代表至其本宅晚餐並會商有日所提全案之内容云頃聞某耍人云余對於明日正式會議之續開尙不敢抱樂觀將來和議之能否順利進行全視雙方代表是否有徹底之覺悟擔絕大之責任如能副此希望則吾以爲議案之提出當抱定兩種意見第一凡明知其不可行不能行之議案决不可徒快意氣專講官話贸然提出致惹起一方之反響而阻碍全局之大計否則議不可通提亦何益第二凡確認爲良心所安大局有利之議案即當不計毁譽毅然提出切勿周瞻顧忌隱忍不發於此始足表見任事之勇氣不負全國人民之委任如若因循委頓或魯莽滅裂吾敢斷言和會開不數日又見第二次之停頓也唐總代表近因接見賓客不勝其繁每日自八時出門至下午七時始能回寓病體新瘥倍形勞瘁嗣後所有來賓概不接見俾靜心澄慮籌畫和議之早成云 
聨合通訊社消息昨（八日）日爲和議停頓後開第二次談話會之日兩方代表自上午九時齊集德總會開議後討論事件大都關於會議程序首由唐總代表發議主張將所有議題一次提出北代表亦表贊同復次商定南北所見有不同時付審查會審查再次唐總代表又主張會議無結果者請外交裁判朱總代表未肯同意唐總代表又因會議規則分代表不能發言其有意思當場不能表示事後往往多所論議主張將會議規則改訂不分正式會談話會分代表一體發言胡代表漢民謂改訂規則未免繁重主張正式會議中分代表如有發言之必要時不妨立時改爲談話會庶幾規則仍舊而分代表亦各得盡情兩方均贊同此議又聞章代表士剑汪代表有齡對於扃門會議之主張始終未肯放手至昨日仍經提出討論主張到會秘書亦不許入場唐總代表不以爲然未得通過會議時間原定上午九時至十二時此回經兩次談話會之結果認爲時機急迫有加班會議之必要每日自上午九時至下午六時皆爲會議時間 
張瑞璣自西安來電（其一）北京國務院參陸處上海唐朱兩總代表並轉各代表鑒頃接于右任由三原來函云三原至西安安設軍用電話多處與電報同用一統以致電報每爲電話截阻來往電報甚屬困難請與陳督商自西安至三原雙方加修一綫以便交通當與陳督商妥一面飭由電局加修一面由陳督逕行報部此聞瑞璣叩虞（八日午後到）（其二）唐總代表轉南方各代表鑒微電敬悉昨已將滇軍入陜困苦各節略復唐總代表矣瑞璣前赴興平一帶採取各方輿論咸謂紀律之嚴戰鬭之勇無出葉軍右者武功一役若非　　互爭槍械致左右兩翼衝突尙不致敗言之不勝憤慨查滇軍自入陜以來所受種種困苦筆難罄述亦不忍述至郭樊投許湘石移駐耀州憤極而病瑞璣至三原時湘石遣楊秘書長來原晤談一切聲涙俱下刻柏森雪亞談及湘石亦無不欽重瑞璣已與商定俟諸事稍稍就緒就一平曠地聚葬滇軍陣亡將士立石刻銘以慰毅魂刻已派人赴耀與湘石商籌一切柏森亦有函去戰事旣停則瑞璣爲調人陜西爲地主决不使湘石孤軍被困於此特此奉復請釋遥注瑞璣虞（八日到） 
廣東吳景濂來電唐總代表鑒梁啓超助惡長亂爲國罪人今又承段派意旨潛往巴黎鼓吹親日并主張在和會宣布之中日密約條件應先由中日委員之協定然後提出喪權辱國莫此爲甚查中日密約原爲日本武力所迫脅北方武人所私訂我全國人民誓死不能承認者梁啓超竟敢爲虎作倀阻碍進行是可忍孰不可忍現定於歌日開兩院聨合會討論對付方法俾保國權除俟會議結果再行奉告外先此電聞并希大力喚起國人一致反對爲禱吳景濂叩微 
[商業公團聨會致國内外電]  
　　其一巴黎中國議和專使陸顧王君轉美國大總統法國國務總理英國外部首相倫敦國際同盟會公鑒我國膠澳被德國强權租借於遠東和平大有關係今和會開議應由德國直接交還中國毌庸間接致爲遠東永久障碍務乞主持公道提前議决交還以慰我全國商民公意上海商業公團聨合會五十五公團主任幹事虞洽卿鄒靜齋湯節之等同叩 
其二巴黎中國公使館探送梁任公君鑒我國國際和會已派專使爲國人所公認君出洋時聲明以私人資格赴歐不涉國事是决無參預和議之事乃中外各報登載君在巴黎近頗活動甚謂有爲某國利用侵軋專使之說明逹如君當不至此惟人言可畏難免嫌疑爲君計請速離歐回國方可辨明心跡特此忠告勿再留戀上海商業公團聨合會支 
其三巴黎陸王顧專使鈞鑒梁啓超干預和會並有與某國聨合侵軋嫌疑敝會已通電忠告我公有國民爲後盾務望竭力進行上海商業公團聨合會五十五團體公叩 
其四北京大總統國務院鈞鑒梁啓超在歐干預和議侵軋專使難保不受某國運動敝會有鑒於此茲電巴黎請公使轉梁勸告文日（見上）等語即乞轉致專使注意大局幸甚上海商業公團聨合會微 
[湖北旅滬同鄕之呼籲]  
　　湖北旅滬同鄕會致湖北省議會函云敬啓者昨讀各報所載貴會致北京廣東政府曁上海和會各電文語摯心長良堪欽佩但旣未經國會通過復未經南北議和代表承認之八年公債據本月一日各報緊要新聞欄内均載有湖北王督軍已允擔任五百萬元語未知確否如確則吾國民自辛亥至今全國驟增之擔負與吾鄂獨受之痛苦想貴會諸君當已惄焉在心今使該督驀以非法公債重加吾鄂人民擔負是直謂吾鄂人民近年較之湘陜人民受禍差輕遂忍心以此等經濟政策殺吾鄂人一旦實行後患何堪設想貴會近在咫尺未必一無所聞當聞不聞與當言不言貴會均難辭咎敝會各界代表奔走呼號數日於茲今開特别大會計議此事僉稱貴會對於此等非法殺人事件不應放棄監督責任亟應公同議决正式質問該督有無擔任非法公債五百萬元事實縱非事實貴會亦應賡續江蘇安徽江西各議會依法反對此項非法公債俾輕全國人民擔負正不特爲吾鄂人民救濟益深益熱之痛苦已也敝會敬代吾鄂人民曁全國人民延頸哀鳴伏希貴會速日俯如所請務逹打銷目的而後已泥首叩懇不盡欲言 
[王廷楨又將來滬]  
　　長江巡閱副使王廷楨昨有電致滬某要人略謂和議停頓全由於各方面之誤會經一再疏通漸已冰釋當可續開會議現定九日到滬云 
[各界慶賀國會開幕紀念紀]  
　　昨日爲國會開幕紀念之期各機關均停辦公事一天並在門前高揭國旗兩商會亦知照各業領袖所有各商舖一律升五色國旗以誌紀念江海常關亦由稅務司示諭停止辦公一天 
昨日（八號）上午十時各國駐滬領事及英法兩會審公堂關聶等讞員均赴交涉公署致賀中華民國第一屆國會開幕紀念經交涉員楊小川　戁招待欵以茶點而别 
[敵僑尙有留滬待遣者]  
　　敵國僑民由内地各處陸續來滬曾將大批兩次遣送回國日來尙有居内地及租界之敵僑經中西官廳查悉送留敵僑局聽候第三批遣送者計有數人故靜安寺路敵僑事務局前日由該管新閘捕房捕頭每日選派華探兩名分班至該局駐守 
[護軍使詢問華橋在德情形]  
　　旅居德國贸易之華僑浙江人陳益豐朱潤蘭陳耀豐郭正利等二十一人現由德國遣送回華於昨日（八號）抵滬暫居南市南康旅館當經松滬護軍使得悉特飭憲兵營撥兵往詢在德情形當據該僑商等復稱在德未受虐待遣送時照料亦周到云云該憲兵當即同署據情禀復聞該僑商明後日即須旋浙云 
[進德會改良風化之條陳]  
　　進德會七日晚在匯中旅館開會到者頗衆樂靈生氏演說上海之淫業其詞頗長略謂工部局與進德會對此問題意見雖不一致然觀往來函牘亦可見雙方皆具改良風化之意其所不同意者唯在如何進行之手續耳滬人對之抱有三種態度）一（一般抱消極主義者以爲淫業誠屬可憎然莫可補救宜放縱之聽其自爲生滅（二）一般抱折中主義者以爲淫業不克除盡宜管理之然此終非非善法猶治毒）三（而不刀圭也就美國經騐而言淫業未嘗不可除盡　一般抱根本取締淫業之觀念者以爲妓寮不應在法律保護之内惟妓寮如何可屏諸法律保護之外乎此爲現應解决之一困難問題外人在道德上負有責任母任於其出名註册之產業成藏垢納污之場合茲擬定條陳如下（一）研究本地情形籌議解决方法（二）規定淫業不在法律保護之内宜使大衆咸知就法律與與論所及淫業無存在於此之權利公共租界地皮章程附則三十四條内應删除妓寮字樣（三）阻止淫業之發展查頭等妓寮内多女孩宜設法勿使再有妇孩陷入火坑（四）散布書册對衆演說以啓迪人民並注意於家庭子女之敎育）五（僱用女警察辦理關於女子事件）六（研究花柳病擴張療治之法）七（中國少年無所事事輒往妓寮宜設法擴張公共游憇之場（八）官民一致進行再工部局宜發傳單以居民如何可襄助工部局共同改良上海風化之方法佈告於衆云云 
進德會是日復在卡爾登飯店開婦女大會由華克主敎演說後决定議案如下吾等上海婦女竊以妓寮之存在實足墮落婦女之道德故請納捐人設法禁閉租界中所有之妓寮 
[工部局員從軍之月薪問題]  
　　大陸報云九日提交納捐人年會之工部局預算案近有人提出修正文主張工部局僱員凡回國從戎者宜得月薪之半數或給現資或列入恩俸項下應如何支配請舉委員决定之昨工部局董事常會提議及此贊成將此修正文列入預算案中惟工部局之主張擬給發月薪百分之二十五自離滬日起至去年年底止並擬提日百分之十五置於養老恩俸項下其餘百分之十則給現資云 
[茶葉貿易之最近觀]  
　　字林報云日人現竭力圖奪印茶之贸易日本製茶公會議决以日洋六萬八千一百四十二元在美國坎拿大俄國中國朝鮮爲推廣日茶銷路經費其中五萬一千元擬用在美國開設茶室分散樣品登載廣告美國素爲飲咖啡之國各州所需茶葉無多紅茶全來自中國緑茶則來自日本惟近十餘年來茶葉銷數大增華茶與日茶之銷路泰半爲英茶所奪故日人現力圖恢復已失之贸易中國茶商數人亦圖復在美國市面樹立一幟歐戰發生後商業疲滯而英國澳洲紐絲綸復禁止非英產之茶葉入口加以船舶缺乏運輸維艱故華茶出口之數大减幸中國國内銷場頗大故種茶者不若印度錫蘭之受損失中國每年出口之茶葉平均之數約二千五百萬磅一九一七年落至七百五十萬磅左右（若連運至上海轉運至俄美兩國者計之約一千三百三十萬磅）英國雖禁華茶入口然糧食管理員仍購辦若干此茶葉已運抵倫敦惟不及供給用者某公司之常年報告云去年英國茶葉之需求並未减少至於銷數之减少則全因供給之不多耳而供給之不多則全國因船隻之缺乏英人所得之茶業旣不能充量且價格亦昻但英人所感之不便較諸他國尚非已甚查瑞典在六個月前茶價每磅爲六先令十便士且不可得居民略得茶葉少許和以一種梅葉而烹飲之又據德國歸來之俘兵言德國境内全無茶葉而以他物代之某新聞訪員自柏林來函謂渠以五先令之代價購得茶葉若干據德人云係一磅之四分之一但拆其包裏而視之則茶葉實不足一盎士之重故質言之德國甚劣之茶葉每磅亦須售價英金六磅五先令也 
[籌設交易所之近訊]  
　　上海交易所前由省長委道縣查察情形以便咨部核辦道縣復託總商會徵集各業各帮之意見俾資依據總商會爰特邀約各業各帮領袖於昨日午後在該會大議事廳討論交易所之辦法由交易所發起人虞洽卿鄒靜齋二君相繼詳言經過之情形及交易所對内對外之關係聞者爲之興奮當場一致主張合辦請即轉復官廳希望早日批准成立 
[汴陜創設紗廠之計畫]  
　　我國棉紗一業近年漸臻進步國内植棉產花之區已陸續建設紗廠如天津之裕新華新紹興之通惠杭州之鼎新南通之大生湖北之楚興湖南之長沙第一紗廠與江浙無錫等處全國已逹四十餘家計有錠子一百餘萬然較日本全國紗廠錠子四百餘萬僅及四分之一現本埠德大紗廠主任穆杼齋穆藕初兄弟以陜西植棉日盛產花亦佳河南鄭州爲陜棉經過之要道均堪發展特就該地創建紗廠一處牌號取名潤豐酌定錠子一萬二千個現已向上海美商某洋行訂購機器錠子等件四個月可以到貨聞此項機器與德大所用同一廠家所製造爲最新發明之機器現正物色人材前往布置一切 
[碾米業常會記]  
討論米行購米不斛事 
　　昨日（初八日）爲機器碾米廠常會之期因全安等米行購米不斛一事關係緊要故先期邀同業均須到會午後張錢兩董曁評議員朱安生曾影毫蔣敬文等均到廠家到者如致中和鎭昌益盛裕成和興崔成記恒豐信昌生泰等三十餘家二時後開會經各廠將行家延不出斛以及仁榖公所上日開會提議未决情形宣布一過經衆討論後議决辦法數條照錄如下）一（公議仁榖堂對於判理全安等行斛米糾葛事重開大會會場秩序之要求（一）如需非在事之米廠到會則須開米行米廠聨席大會以便發言）一（錄議案者應請派公正之書記每議决之事報告一次（一）請派定儀容糾察員以免法外之事而保會場秩序次議定中旬糠粞價米糠每擔七角五分轉頭糠五角二分半白酒三元二角糙粞一元七角坭粞七角 
[熊希齡請將蘇米運湘電]  
　　熊希齡致南京電云南京李督軍齊省長鑒南北戰爭相持未决湘省迭遭兵燹加以去年水旱蟲災收成歉薄南北兩軍駐屯兵額至三十餘堣人供過於求糧價昻貴近且民問乏食呼籲請糶函電紛馳雖經敝會採榖八萬石杯水車薪無濟於事而賑捐弩末無力再籌倘至青黄不接之時數百萬災民必罹饑饉即南北屯軍亦必受其影響或至餓潰此實爲最大危險之機亦爲目前和平之障竊聞此次滬商私運蘇米在浦扣留約有六十萬石尊處議罰二成商人尙未承認時當春季雨濕甚重米存貨棧官商爭持日久難免不生霉變於商有損於官無益應懇兩公顧念湘民缺食救災恤鄰飭勸該商轉運湖南旣了糾葛亦得善價且係内地行銷並非出口放洋可比與禁令不相違背一舉兩得想荷贊成乞賜採納無任感禱倘該商等果願認罰計此二成之米亦有十二萬石并懇派員運湘減價出售接濟民食永銘大德尤無涯旣熊希齡叩支 
[司法部徵集監獄出品]  
　　北京司法部創設全國各省縣監獄出品陳列館擇定陰曆五月中旬開幕除先期電令各省縣監獄彚集出品送所陳列外並電咨蘇州高等廳轉令上海模範監獄將所出各品早日送廳以便彚總呈送法部陳列敖雲亭典獄長奉令後業於昨日派員將該監獄所出成績選擇最佳之竹木籐器毛巾線毯等各出品逐件整理並籌備說明書繕塡商標價額銷路產額列入表格限令月内呈送蘇州彚集送部 
[挽留徐國樑之蘇督覆電]  
　　淞滬警察廳長徐輔洲因有調升魯省警務處處長消息經上海各團體電呈京省並松滬護軍使署挽留業經盧護軍使函復縣商會會長轉知列名各董等情已紀前報昨日縣商會又接江蘇李督軍電復云商會顧會長並轉蘇陸朱毛莫穆諸君同鑒江電悉已轉陳中中矣李純虞 
[劉人熙定期舉殯]  
　　交涉公署昨接法租界劉公治喪事務所來函略謂劉公人熙開奠已定於四月二十五日在徐園開追悼會二十六日由法租界貝勒路寓所發引須道經英法兩界爲此函請貴交涉員先期與英法總巡接洽屆時派捕照料云云 
[張心蕪等致丁義華函]  
　　張心蕪等致萬國改良會丁義華函云存土焚燬已届三月海上私販依然如故此中黑幕有謂焚者僞而存者眞有謂某商暗中偷運入口禍我國民消息紛傳種種不一此租借地自有權衡將來必有所破獲也據國内言之則陜西殺人放火違抗命令之陳樹藩明目張膽在區域之内勸種瞿粟官賣烟膏稅得一千四五百萬元之鉅違背禁烟條約毒害全國同胞聞悉之餘實堪髮指心蕪等去歲組織在滬拒土公會續改焚土監視團力爭驅除毒霧永見青天存土焚後團體當然解散惟頃得陜人迭次報告未敢緘默復再集合同人特函先生乞以英使證明陳樹藩違背禁烟條約嚴請政府懲治其罪否則前爲烟禁而槍斃陜人四百數十名將何以對先生一片婆心不致他逐江流臨穎神傷專肅敬頌毅祉張心蕪黄奠華方鴻聲沈菊存梁念周朱壬林張志純唐堯欽陳浩波程長碧等公啓 
[嵩山路發生搶案]  
　　昨日上午十一點三刻時法新租界嵩山路仁元里内二十一號門牌張鶴雲家突來盜匪四人一擁入内各出手槍嚇禁聲張當將張姓婦女手上所戴之　戒及銀洋　物搶取約值洋一千餘元携贓而逸事後經事主報告捕房立飭探目沈德福包探程子卿徐新發等前往查勘一週回禀捕頭諭令跴緝該匪等到案究辦 
[會樂里搶案四誌]  
三盜匪實行引渡 
　　派駐老閘捕房專查特别事件之中西探目在公共租界天津廟弄六百十九號門牌披屋内查獲持械糾黨夥刦雲南路會樂里三百九十七號門牌婦人周姚氏所開雉妓院内值價洋六百餘元金飾銀洋時表之盜匪通州人袁大海門人張慶郎陳楚郎（即陳仁甫）三名並抄出手槍一支子彈三十九粒原贓金飾等物迭次解經公共公堂訊明判决袁等三人押候備文錄供詳解護軍使署懲辦贓給原告領去等情迭誌前報前日經關正會審官飭承抄錄全案口供備就詳文連同手槍子彈發交老閘捕房昨由二號西捕頭開立根（譯音）派令承辦此案之華探目張芝卿鍾星南包探王長根將袁大張慶郎陳楚郎三盜及兇器一併解往護軍使署按律懲治惟捕房方面以據事主周姚氏供稱行刦時共有四盜失贓尙缺金戒兩枚時表一隻想係被在逃之盜取去故復飭令中西探捕跴緝在逃贓盜務獲解究 
[大場鎭大鬧尸場案七誌]  
　　寳山縣大場鎭警察毆斃鄕民葛杏元致鬧風潮一案昨日齊省長特委蔣道尹來滬前往寳山調查 
滬海道尹公署昨批寳山縣民葛聖榮呈爲慘遭當場擊斃洋泣伸雪奇寃由云呈悉此案已由寳山縣知事以鄕民聚衆擾騐拖毆官長等情電經高等檢察廳令行上海地檢廳委員蒞騐爾子葛杏元究竟因何致死不難立判惟鄕民擾騐毆官情殊不法已令行寳山縣知事訪拿首要從嚴懲辦該民應靜候廳委騐明屍傷依法解决毌得聽信匪徒煽惑滋事干咎切切此批 
[清東大舉迎神賽會之難禁]  
　　浦東社莊廟各會首定期本月十一日迎三太太偶像舉行三百六十行賽會雖經淞滬警察廳長徐國樑上海縣沈知事等出示諭禁而該處四周鄕民迷信難除仍在積極進行該廟坐落南匯縣境楊家鎭之西北此次賽會鄕民名曰解餉謂係解送上海縣界楊涇鎭迤西欽賜仰殿所過各材鎭由各會首集資設茶宴近數日來會中又紥成紗紙餉船數只下有車輛遇大路以輪行之小路則以人舁之連日分詣上南兩邑界内各材鎭謂之催餉該餉船每艘紥成須費洋百餘元滬上各會首届時亦擬入會附和偶像所坐者爲顯轎轎之前後左右與轎槓上紥成電燈數百盞該處各紳董亦無法禁止據情禀明徐廳長請示並要求准其出賽昨日徐廳長如集三區警署與各分所警正佐等到廳討論社莊廟賽會事宜 
又函云松滬盧護軍使得悉浦東社莊廟定於本月十一日迎神賽會深恐擾禍爰於昨日令由上海防守司令王如見轉令兵兵三十七團第二營營長任學剛届時派兵一連分往賽會經過各處妥愼彈壓以免擾禍一面又令淞滬警廳轉飭第三區會永奎區長亦於是日加派警察巡士分投照料以保治安 
上海縣知事公署昨訓令所屬分所警佐文云爲訓令事本年四月七日奉松滬護軍使署訓令内開據淞滬警察廳廳長徐國樑呈稱竊廳長前據廳屬第三區警察署長曾永奎呈稱浦東一帶每届清明前後各廟社有迎神賽會情事歷經禁止在案茲屆春令聞仍有出會之舉復經查得境内吳家廳之劉公廟三區一分所境内之余家廟三區二分所境内之定水巷護海公三莊廟劉公祠觀音堂社莊廟東戚王廟等處均定期出會各廟尤以社莊廟一會聲名最大俗稱三百六十行係上南川寳等縣會首組織定於三月十一日出巡該會一出實於地方治安有碍均請出示嚴禁等情據此當以地方多事之時此種舉動最足滋生事端即經出示嚴禁並一面函請上寳兩縣協同禁止在案乃頃據各屬報告浦東周太爺廟等處日前預備賽會業經出示禁止並傳知董保開導均已無形解散詎料近因廳屬轄境以外各廟宇仍有迎神賽會之舉此風一開必致轄境各廟有所藉口紛紛舉辦現聞各處已有預備迎神出會之比較以社莊廟三百六十行一會爲最大若能預將此會禁止其他各廟均可相望不出但警力單薄實難禁阻特將爲難情形報請鑒核等情前來廳長查迎神賽會最爲地方惡俗不獨勞民傷財且易滋生事故况當此遣送敵僑之際南北議和之時地方重要尤與平時不同豈容無知鄕民沿迷信陋習爲此出會之舉致滋紛擾且此風一開將來各處效尤即無從禁遏况此會爲時最久出會最多殊於地方治安有礙若不預行嚴禁臨時阻止難保不滋生事端該署所稱警力單薄難以禁阻亦屬實情除仍飭該署所認眞禁阻外爲此開列各會廟宇名稱地點清單隨文附呈擬請鈞署迅派撥附近軍隊前往各該廟宇擇要駐紥藉資鎭壓一面請發示禁張貼各處俾各鄕民知所儆畏 
 
 
 

Page 11

 
 
或可中止倘有抗違不遵者即將爲首之人拘案從重懲辦以昭儆戒一面請通令上寳川南各縣一體從嚴查禁期歸一致廳長係爲維持地方治安起見是否有當理合呈請仰祈鑒核施行並乞指令祇遵實爲公便等情並附清單一紙到署據此查迎神賽會久干例禁現值時局未靖尤應嚴禁舉行除由署布告禁止曁指令該廳長督飭所屬一體查禁外合行抄單訓令上海防守司令曁上海實山川沙南滙等縣知事仰即遵照一體嚴查禁止此令等因附抄單到署奉此查此案疊經通令並布告嚴禁在案茲奉前因除分行外合行訓令該警佐仰即遵照會商市鄕經董妥爲嚴禁母稍鬆懈切切此令　附錄抄單　周太爺廟四月三日出會在廳屬三區三分駐所轄境嚴家橋南　施公廟四月四日出會廟在廳屬三區三分駐所轄境三里橋　三莊廟四月初六日出會廟在廳屬三區二分駐所境内金家巷北　東齊家廟四月初七日出會廟在廳屬三區二分駐所境内余家廟四月初八日出會廟在廳屬三區一分駐所境内社莊廟四月十一日出會即俗名三百六十行大會廟在廳三區二分駐所境内劉公廟四月十三日出會廟在廳屬三區警署境内定水廟四月十八日出會廟在廳屬三區三分駐所境内洋涇鎭以上各會以社莊廟爲最大集會至數萬人之多每隔六年出會一次係上寳川南等縣會首組成其餘各會則均不如此之繁盛合并聲明 
[民生女學注意美術]  
　　法租界霞飛路貝勒路民生女學素重美術前次舉行展覽會時頗經各界奬許近聞我國繡學專家余沈壽女士與南通張嗇公合著雪宦繡譜一書專論精微繡法該校擬購置研究已於日前由該校幹事任矜蘋致書張嗇公詢問一切茲將其書錄下季直先生鈞鑒逕啓者上海民生女學爲嘉定胡韞吟女士所創於高初兩科外又設美術科而視之也特重蓋鑒於美術之衰徴思有以提倡之於是盡學以敎盡能以研求凡七年得見成效學生之卒業者多師於他校而洋繡黏線及凌空堆娟諸藝亦先後成製然未敢自是也且恐人之先我而製或見我而病也乃於二月六日舉行展覽會以就正於海内人士旣七日計先後來觀者近千人而無所聞敎然女士終慮淺薄仍日思所以進境日思所以從師三月六日閱新婦女得見先生雪宦繡譜叙而知有雪宦繡譜之書願得而師焉及購之市上卒不可得乃言於矜蘋謹上書於先生詢藏版之書坊然矜蘋爲是校助敎雖久拜先生之名固未自聞於先生則冒昧奉書未能必其不見拒也惟先生以美術爲國藝恐沈繡之不傳譜之成書旣詳記可傅之法復括言不可傅之意使學者得據爲藍本或會以己意一治百辟固先生所深望也然則好學不倦如胡女士者當亦許與沾惠也竭誠布意翹首望福唯先生有以慰之肅此敬頌大安上海民生女學總幹事任矜蘋謹啓 
[定期表演武術]  
　　中華武俠會近請北方行意門名師劉金閣内家名師劉致祥二君到滬茲由公共體育場函訂於四月十三日（星期日）下午三時請二君在該場表演武術凡軍商政學各界均可到場參觀 
[帶徵學費之籌劃支配]  
　　上海縣勸學所昨致各市鄕經董學務委員函云逕啓者帶征學費一案自奉財政廳核准每畝帶征銀元四分後曾備函通告台端並希指示進行在案茲向縣署抄錄各市鄕漕田折田實在數目並核計漕心帶征之數列成簡表印送台鑒至祈察照地方情形征收數目籌畫進行方法不吝指敎爲幸 
[兩輪船同時抵滬]  
　　中國郵船公司之中國號於昨晨抵滬載來乘客四十一人美國郵件五百九十一袋雜貨七百五十噸該船定期今晨十時開往小吕宋又該公司之南京號亦於昨晨由香港抵滬即日午後即起椗開往舊金山 
[林頌莊回閩]  
　　海軍藍總司令因議和案内海軍議案有所諮詢於日前電令駐閩省馬江第一艦隊司令官林頌莊至滬磋商一切茲已事竣於昨日乘招商局新濟輪回閩矣 
[聯鯨艦由閩回滬]  
　　聯鯨軍艦日前奉令送福建清鄕薩督辦赴閩事畢已於昨日開回上海停泊龍華浦江聞即將入塢歲修云 
[訂購輪船涉訟之和解]  
　　金叔平與汪誠逹因代其洋東英人毛勒（譯音）向巴西商中國航海公司購買值港洋六十萬元載重一千噸之輪船一艘訂立合同時嘗付定價港洋十萬元其餘須俟該船駛到香港分期交付嗣因船身有損買主意欲退約未果而該公司遂延律師至公共公廨控追船價本利港洋五十一萬六千餘元業由中西官傳訊據毛勒供稱與原告公司大班素來交好不願涉訟故判候核在案前日午後經關讞員會同英卓副領事傳訊即據兩造律師上堂聲稱此案現經在外和解請求註銷堂上核禀判此案已經兩造在外理清請求銷案應予照准 
[青年會學校開家庭交誼會]  
　　四川路青年會聖經學校定於今晚八時開敎員家庭交誼會各班學生皆於課後赴各敎員家中開茶話會以聨師生感情此例每學期舉行一次云 
[六大學比賽籃球之結果]  
　　東方六大學每年有籃球比賽之舉今春舉行已經匝月約翰屢戰屢捷南洋滬江金陵先後敗北前日（七號）爲約翰與束吳决鬬之期公議地點定在約翰故東吳球隊於是日上午十一時即由蘇至約翰用膳後休息數小時迨鐘報四下環塲觀者千餘人雙方球隊先後進塲練習片刻閱二十分鐘公正員霍君蒞至銀角一鳴各取攻勢此擲彼擊劇戰約四十分鐘總計約翰得三十四分束吳得十三分其相差爲二十一分公正員遂宣告約翰勝利於是六大學籃球錦標歸於約翰是晚八時約翰有野燒與演說以祝勝利 
[震日大學之近訊]  
　　盧家灣震旦大學院近得法政府消息謂法國敎育部正式承認該院之預科畢業生與法國得業士Bacalamreat同等程度又凡該院正科畢業生之優異者得直接入法國大學之博士科云 
[照錄商團華隊之命令]  
　　工部局萬國商圑中華隊正隊長葛第一百四十一命令云萬國商團正備隊（日期）西曆四月十一號（即星期五日）爲本團總步隊長匹利秋（譯音）閱操之期（叙集地點）在南京路議事廳（排隊時刻）下午五點三十五分正凡軍服軍械務宜格外清潔光亮此令 
[派艦游弋洋面]  
　　外海水警第一廳現以將届魚汛上市淞口以外之大羊小羊佘山福山大戢及蘇浙交界之黄龍泗洨等山之海盜每於此時刦掠航船亟應派艦出巡以保航商除分派各廣艇駛往各島山巡泊外咋又調派虎威策電各兵輪輪駛往各洋面游弋 
[道屬各縣舉行植樹之呈報]  
　　本届清明植樹之期所有滬海道屬各縣有苗圃者均遵照舉行道署昨據寳山嘉定南匯川沙等縣呈報所有照片俟印就後即當送案備考云 
[捲烟同業聨合會之籌備]  
　　本埠捲烟一業全市共數千家茲有余某等發起捲烟同業聨合曾曾於本月六月假寳善街馥興園開會討論推定臨時幹事十一人訂於昨日下午六時在寗波旅滬同鄕會開談話會當由余連貴願硯卿彭壽昌等提議進行辦法數條先以整頓價目爲入手辦法凡本埠經售華洋捲烟大小舖戶如贊成此舉者均可入會俟議定大會日期再行宣佈散會時已九鐘矣 
[新閘路火警續誌]  
　　本月五號天未黎明二時許公共租界新閘路火警共燬二百四十一號門牌湯永茂漆匠店一百四十號門牌永豐恒成衣店殃及一百四十二號門牌某銅匠店店面當火熾時湯永茂店内有一婦人從樓窗口跳下跌傷等情已紀前報茲經查悉湯永茂及永豐恒均各保有火險銀兩承保之某某公司以該兩店主均不將誰先起火緣由從實吐露是以此項保費未便照付而該管捕房捕頭亦以該兩店互諉起火恐有别情復飭探詳細偵查據實稟復以便稟請公共公廨出單傳究 
[電車碾斃幼童案之傳訊]  
　　某敎堂神父日前帶領學生八十餘名由外歸堂行經法新租界福開森路被劉賢三所駕之法商電車將七歲之學生一名碾斃後將劉傳解法公堂訊判候踏勸後再行核奪等情已誌前報昨又傳訊先據原告逖百克律師聲稱被告司機時理應向前察看如果有人應即緩行是日被告肇禍乃係不看前面開馳快車所致無論被告有意無意不能辭咎至於電車上之救命板如果並無損壤該孩子致碾斃該司機人咎有應得應請堂上訊辦電車公司由巴仁律師代辯稱公司中並非袒護司機人照實在情形而論並非司機人之咎是日電車開馳到來該孩豈有不知之理實係該孩咎由目取應請明察中西官判各退去聽候復訊辦 
[私賣鴉片之科罰]  
　　法租界大自鳴鐮捕房捕頭日前偵悉居民陸正卿在天主堂街五十七號門牌樓上私設烟榻容人燈吸有違定章故於前晚帶同包探願三寳並暗差捕數名前往該處抄出烟槍烟燈等物甚夥帶入捕房諭令存洋出外候究昨日傅解法公堂先據捕頭上堂稟明前情烟具呈鑒誥之陸供私賣燈吸不諱中西官判罰洋三十元充公示儆烟具銷毁 
[小客棧主有收贓嫌疑]  
　　公共租界雲南路五百二十五號門牌陶長林所開之網縐軸坊内被楊小樓王春林串黨王阿福竊去值洋二百四十元之湖縐八疋經陶察出報由老閘捕房飭探將楊等三人獲解公共公堂訊判押候吊齊原贓澈究在案茲悉捕房查得在法租界開設某小客棧之陳小芳有收賣本案贓物情事昨經包探居阿巧與九十五號西採協往將陳小芳移提至公共捕房稟明捕頭諭着押候併案解訊 
[奥僑已離夫婦涉訟之覆訊]  
　　奥國人披脫魏養因不照公共公廨判决按月津貼其離婚妻葛麗瑪魏義赡養費洋一百元復由葛麗瑪魏義延代表律師投廨請求飭令照給而披脫魏義則以其妻不交首飾所以停止給費爲詞葛婦則稱因披氏不還金鎊八十枚所以不還首飾兩造各執一詞經中西官諭令兩造代表律師詳細具稟呈候察核在案前日由廨傳訊先由兩造代表律師上堂各據理由互辯良久　據披脫魏義投案譯稱結褵時所有親友贈我各種銀器具及我之金戒金鈕悉被携去現祗留銀茶壺一把且我並不欠伊金鎊請爲明鑒又據葛麗瑪魏義譯訴所有金鎊八十枚正在點數時被其取去至於金飾銀器理應有份云云王襄讞核供商之美丁副領事判再復訊 
[不還貨欵案缺席判决]  
　　吳久成吳加祥同控春申樓菜館主方欽和不還貨欵一案前日午後經公共公廨傳訊據原告上堂訴明被欠數目呈賬請追並延律師到堂聲稱今被告臨訊不到應請缺席判决中西官核供判照原告律師請求着被告按照原告控數還洋　干未便 
[不付定銀案辯論終結]  
　　振裕公司延朱斯芾律師在地方審判廳稟訴王阿桂陳銀寳等不付定銀及損失銀二千餘兩一案曾經開庭審訊未結前日下午又經陳推事官開庭辯論被告延巢堃律師上堂與原告律師互相辯論有二小時之久經問官諭令辯論終結原告請求假扣押撤消之 
[不理墊銀案之辯論]  
　　興泰花行延巢堃律師訴周寳忠等不理塾銀三千餘兩一案前日下午經地方審判廳推事官開庭研訊被告亦延律師上堂陳述問官得供判候備文至鎭江關提人證到案再行續開辯論 
[和誘女子之懲儆]  
　　楊桂山（即楊桂生）勾引女子劉阿寳出外姦宿爲巡警一併拘送地方審檢廳訊明判該女交由家屬領回楊押候究辦在案前日下午該廳刑庭長端木棻會同賀檢察官開庭審訊一過以楊和誘罪業已成立判處監禁二個月零十五天以儆 
[車站巡警查獲烟犯]  
　　管漢金私購烟土二兩七錢於前日清晨擬乘火車動身當爲巡警拘入五區警署轉送地檢廳訊辦 
[串拐女子案續誌]  
　　住居閘北海昌路之江北婦人張陸氏在四區警署控何信林姜文斗串拐伊十九歲之養媳小紅子一案已紀昨報茲悉小紅子係被康李氏之子小六子誘往法租界小客棧過宿一宵翌日乘間逃回小六子恐張陸氏告發政央何姜二人出而調處由張鳴警扭控警署經張署長提到康李氏併解司法科候補提小六子到案再行訊辦 
[劣孩攫取金環]  
　　揚州婦人李荀氏之十歲女孩名春寳前日行經閘北廣肇會館門前被江北劣孩王小三子攫去耳上金環一副由四區二分所岡警追獲解經倪署員質訊一過判解司法科核辦 
[滬南工巡捐局整頓車捐]  
　　滬南工巡捐局長姚石蓀現因整頓各項車務嚴定取締章程凡大貨車馬貨車等須限制重量多至二千斤以免壓力過重損壤路面當發布告曉諭各車夫一體知悉在案昨又函致各警區署所請爲傳知各岡警隨時注意並聲明本月份（四月）各項車輛捐照亦須一律注意嚴查有無將舊照朦混及僞照影射等弊以重稅務 
[淞滬警察廳批示兩則]  
　　吳鶴富批據呈各節純係懸揣之詞所請應毌庸議 
陳啓金批呈悉查此案關係賬欵糾葛應向法庭呈明備案所請應毌庸議 
來稿 
[中國鎭學會緣起]  
　　天不愛道地不愛寳有古今中外哉今列强以礦興者首美美 
故屬國一八九四年加利弗尼亞（Califoria） 
其利一八七○年哥羅鐸(Feadville 'Colorado)鉛礦見益驩踴踰年鑛學會建研精覃思鈎鏡𦣱吵一八八○年蘇必力爾湖(Lake　Saperior)鐵鑛見汽製馳道蒸蒸日上荒陬陋墟不數十年冠帶東西駸乎金土同價是固然已其次英舊三島耳自白明亨(Birmingham)煤鐵見工業興２ 
數十年間亦鐵王海王踵武其次德故奥藩屬俾相以鐵血開國一八七一年勝法割亞耳撒(Alsace)始富鐵鑛今其科學工業遂甲全球若瑞若挪若俄豐於鐵嗇於煤冶鑄持外人斯爲下耳我國地兼三帶天府奥區鑛人始周官鑛學始管子漢抑商賈齲齲黄老弘羊孔僅爲世詬詈瓌　琦孕百　一宣海禁旣開情見勢絀舉國礦權日於東省英於西藏法於雲南皆耽視逐欲聞有採冶如開濼如漢冶萍如銅官山亦政由寗氏祭則寡人斯不學之禍馴至亡國天之所廢其孰能興儒箴將落釋誡無鳴有旨哉今鑛學會之建榷其槩略有七利焉 
一曰業游民如唐山煤礦闢開長工廠洋灰公司繼之食十餘萬戶工商分利礦則生利利一 
二曰實邊徼東南穰庶西北曠誠有礦業移民將不滅美之加利弗尼亞（Califomia）英之非洲澳洲利二 
三曰裕財政改良幣制金本位尙已次銀次銅近亦荒涸曷高論哉比者湘亂啓柚其空然水口山礦砂猶資潤挹况百倍此者乎利三 
四曰庇戰備古稱樓船横海今則潛艇飛機鎔鑄五材抽新摘秘不恃於源非苦即窳剸蛟斷兕豈必責育哉利四 
五曰伐敵謀中原有菽庶民采之螟蛉有子蜾贏負之慢藏誨盜冶容誨淫寳藏克扃舟壑何徙利五 
六曰振衰俗　昔治礦者錮舊習任私人洋股則揖盜土法則折閱美國哥羅鐸（Colorado）金礦會有最富銀質之黑砂淘而棄之碔砆似玉蛇牀似　蕪可易言哉術之不愼富商大賈寗儲金於銀行輸資於外國國家坐是益貧而弱且地質調查與礦業之興衰關係至密如門頭溝唐山奉天三處煤礦層下爲同樣之石灰石大冶南京鐵礦之形成相同依類求之始於一隅擴之一省極之全國富有之謂大業日新之謂盛德抱殘守缺何爲者利六 
七曰研學衛周公聖人也曰多藝孔子聖人也曰多能而傳曰德成而上藝成而下何哉周孔聖於德故不以藝鳴宋賢不察敢希聖人之德不敢希聖人之藝遂援二語以爲口實豈知周孔者哉心火藏也亦土藏菁英磅　息深逹　斯須億古呼吸八溟五常之德德五材符三不朽之業與三品并作爲文章璘　煥切和疏瀉聲光汽化重力諸科　於一冾微之又微玄之又玄旣遠取諸物即近取諸身礦業有大於是者首利七 
同門曰朋同志曰友多見曰　少見曰陋集思廣益毌猥毌膚大雅鴻逹鑒誨幸甚 
[中國鑛學會宣言書]  
　　存亡興替世變無常丁其變而不知備則其生不適而其類不蕃物競天擇豈虚語哉吾國開闢綦早地廣人稀閉關之世劭農課桑粗自存給洎乎生齒穰浩海禁洞通智　大來情見勢絀物質揚詡一日千里蒸氣馳道聲光化電以强其國極深研幾彌綸罔間以減人之國兼弱攻味亦精密無遺國斯時者岌岌累卵比者歐戰犧牲恒沙無量數生命財產博一二十世紀自軍國民主義遞嬗爲經濟競爭時代之學說而我三千年來之間　椎陋不自彫厲者亦得標新領異發其憤以爲天下雄所謂人畊而我穫之時乎時間不容髮鑛者實業經濟之母工商其子敎育軍事凡百政治皆其宗緒之嬋嫣婉孌而布濩者也正其本萬事理邦人諸友憂亂流仁必有可與共學者願謹受敎 
一編輯鑛業雜誌西人著作成自一家者少科學尤甚五十年前美之鑛學幼稚自一八七一年鑛學會立鑛學雜誌發現分門别類各以所得刊諸報端質之當世然後就其性質之相同者掇拾損益彚纂成編以致蔚然成今日之大觀者豈倖致哉本會宗旨亦欲使業鑛者手此一編相互爲用探其奥窔擴我國人固有之本能亦以脫思想奴隷之𥢢習耳 
二設譯學部我國爲科學後進之國所有名詞非沿襲日本即潤色歐美者佶屈聱牙學者苦之部立則先正名稱繼譯名著庶事半功倍用撙日力 
三立鑛師部鑛業之範圍至廣而其　絀之數至奇辦鑛者非有適當經騐則動輒折閱折閱則沈滯本會設立斯部首能代探採測量分析鑛質諸事宜（乙）代薦工程師（丙）代爲計畫（丁）備咨詢事件（戊）代購機械藥品爲辦鑛而無鑛學知識者津導焉 
四组織董事會學識偏嘿則聞見不　是以特請當世知名之士組織董事團時錫敎言以促晉益 
五建設陳列所圖書館荀子曰多聞曰博多見曰嫺二者其庶乎 
六提議修正鑛律鑛律者國家用爲發逹鑛業保權弭爭者也我國鑛律礙難行違鑛理者多痛癢相關未敢默爾 
七勸辦冾煉廠有物而不能用則不能用則何貴乎有物用我之煤鑄我之鐵利不外外溢取用旣宏則生者益衆我國資本家苦無門徑故因勢利導之 
八全國地質測量利藏於地而國人不知者不知凡幾近數十年外人在内地探測者輒有專書討論而國人知其情形者反得諸西籍主客混淆恥孰甚焉且謀國是者須知一國之盈虚盈者利用之而虚者補益之如美一九一○年地質測量會之報告上等鐵鑛以現今之速度開採三十年可盡上等之煤百年可盡於是美有亞納司克煤鑛開採之禁令其深謀遠慮固非地質測量會之報告不爲功已 
總案八欵其關係於鑛務者綦亟救國救民莫善乎是惟同人能力棉薄時虞隕越邦人君子熱心愛國者實繁衆擎易舉集腋成裘歐美列强皆有奬勵補助之制如加拿大鐵鑛之奬勵金美利堅船舶之補助金皆爲例護政府提倡於上邦人補助於下鑛業之發　指日可待豈獨本會之幸全國實賴之謹啓雜評二 
[排斥妓寮（邠）]  
　　進德會排斥妓寮之主張鍥而不舍以求市議會之採納外人之忠於謀我而務欲於法律權力上逹此蘄嚮誠我人所宜感念也然此中尙有根本問題在 
妓寮何由而多乎無告女子之横被略賣强迫爲娼者報紙日不勝記固事實也然初無强迫而樂於爲妓者亦復甚多人何至樂於爲妓謂爲道德之墮落歟敎育之未普歟生計之困難歟固也然皆一部分之理由也 
我謂妓女之多由於社會之虚榮心夫妓之與榮兩字疑若不倫然鮮車巨厦盛飾華裾非社會所崇尙之虚榮乎哉以蓬蓽之子畢生夢想不及此者一爲妓則凡是種種可立致一或得當且上儕於名媛貴婦之林享用之豪侈超乎宫掖之上而社會心理亦且震其豪侈而相與崇尙之莫復問其所從來妓之不辱而榮至於此又無其他途徑可以逹此虚榮之目的彼何所憚而不爲妓妓又安得而少哉 
我故曰女而妓非女之罪也排斥妓女權操於男子耳蓋勿使女有所歆則妓自然日少此固非法律權力上事是在我人之自爲謀已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（六十五）] [  一之]  
　　日本旅美僑民旣賴其政府著著駡後盾復有其海外與論界人士旦旦以確立精神上永住基礎爲號召故可盡人而具一種之自覺心也例以日本文日刊（新世界）報新年特别號所徵集各投函益覺無往不足耐人尋味就其宗旨較明確理由較切當者條舉面序列之尤足以見日僑主張（永住說）者確有不可移易之表徵也 
（一）平日常恃樂天知足向上耐煩等四美德以爲永住之基以奠久安之策 
（二）日本民族之移殖海外與世界之大發展均須以我日僑骨骸爲全部事案作根盤 
（三）知日本民族爲海外發展先驅即當實愛美國自由空氣踐吾兒時獨立自營之言 
（四）定住毌寗永住永住能長與隣近我之白人往還融洽久之自可養成一種極大能力 
（五）購置猫額大之地產他日令無市民權之後起者爲繼承終屬無謂何不先以吾人及身之一代爲犧乎 
（六）人類理想羣趨世界大同主義住民僑民此後終不能别加軒輊也 
（七）日本就職難生活尤難以留美不即歸爲得計 
（八）永住事至不安也至寂莫至困苦者也苟一念及祖國民族前途自應堅忍其志百折不回矣 
（九）渡美後十三年方貯巨資爲歸國計經友一言爲勸入基督敎嗣是不復有歸志云 
（十）一千九百零八年挈眷渡美期永住今亡荆已早逝永住之素願不改 
（十一）己共他友經營巨大農園（如果園等） 
（十二）一千九百零三年新土地法頒行後僑美日人土地買賣之良機已失日本經濟發展已被於無形中阻絕經濟問題遂足動摇吾人永住决心欲袪其弊以能逹入籍之目的爲要務也 
以上十二人所述答語言人人殊各具其特有之精神也日本政府旣能掖導於先人民後能各勵其志以向一之步趨而相率風從於後斯誠出於美民之意想外者竊願華僑中賢逹對此而有所觀感也 
老申報 
[搶和尙（下）（見光緒二年正月十八日）]  
　　妻如其言奔至弟處值弟外出妯相見泣訴前情妗有難色遂告其嫂云閣王兇甚豈不知我伯有弟倘搜覔不着追至我處嫂其殆矣不如寄我母家閻王知嫂有叔而不知我有母即知我有母亦不知嫂之寄於弟岳也嫂善其言連夜奔投妗之父母素長厚見趙大妻廉得其情且有其女致意納以密室先是趙二妻與一鄰廟和尙通是夕趙二不歸約定和尙叙宿而嫂忽來且以亟事相投拒之不可留之不便故設詞以訐其母家嫂固不知其母家亦罔聞也到次日閻王索趙大妻不得趙大亦逃閻王大怒探悉鄰右知奔其弟家率從人賃彩與往趙二家索人時方旭日趙二妻與和尙猶在黑甜鄕猝聞叩門聲旋即破扃而入趙二妻疑姦情洩漏急起披衣潛入同院鄰宅和尙猶在被内人衆塞門戰栗無計只得蒙被而臥閻王率衆入室徧搜不得見一人蒙被瑟縮如剌蝟以爲必趙大之妻令從人裏被入　舁之而去和尙莫名其妙赤身蒙被坐入興中旣凍且價魂不附體舁至閻王家置興於堂方欲行花燭禮從人啓與揭被惟一赤體僧人跌坐與内羣相驚訝拳足交至和尙踉蹌而逃欲奔回廟中則體無寸縷遂流爲乞丐旋即圓寂趙妻聞亦羞愧自縊死此十月間事徧傳城内現有人傳說閻王亦赴冥府未知趙大夫婦得完聚否此眞與戲文相似也而言者鑿故叙其梗概如此 
 
[滙龍潭（古蹟圖五十五）]  
潭在嘉定城南孔廟前浚於明萬歷十八年潭南之左似亭翼然者魁星閣也有山對閣名曰應魁山山居潭中澄波環繞四時無旱澇之殊誠疁城勝蹟也 
常識 
[育兒簡便法] [  守眞]  
　　管理兒童乃治家最重要之事所謂管理兒童者敎之烹飪食品洗濯衣服潔凈軀體也至於如何看護嬰孩亦不可置諸腦後看護嬰孩之方法不知凡幾爲母者果循其道行之用力少而需時亦鮮矣 
代嬰孩浴身乃看護嬰孩最重要之舉洗濯嬰孩畢或抱置膝上或抱置案上或抱置車中之托盤上盡人而知其然也 
托盤以金屬活動之車盤製之盤與　相稱其末懸有囊之袋及一針氈以安放穿衣時所需之物則嬰孩着衣較易托盤可運轉於室中或温煖之區市上所售之伸物機不下數種均安放嬰孩之衣服使之乾燥也最佳者乃一種平行之鐵棒可向上可垂下厥狀不一能於窗之内外伸展之能容納長五十尺之洗衣绳平行之鐵棒緊繫於垣置諸放熱器之上端其他伸物之機向天花板屹立區 
爲八段每段三英尺嬰孩之茶巾並各項應用之物可於其上曬乾之又地板上之伸物機張開如傘曬乾　物無數 
橡皮布創製之浴桶以輕便之木架支撑之中有木塞使水易溢出嬰孩浴於是桶方諸浴於白洋鐵或白磁之桶較爲凉爽母代兒浴身時無須屈其軀尤利便也 
母或乳母代嬰孩浴身時用水不能入之蔽膝浴衣不至於渾身沾濕是衣創製極完善洗濯盤碟亦用之防衣濕也 
煖牛乳之法亦育兒所不廢者室中有空氣則煖瓶易與塞於膠黏煖瓶狀類杯煖牛乳時和水一磅其下有生熱之物歷數分鐘煮沸瓶中之牛乳亦可用以温煖嬰孩之食物 
電氣流行而電力不足則煖牛乳時不妨用輕淡之烈酒置牛乳一深杯於瓶中以煖之或置諸細而扁之醬盆中使小盞内輕淡之烈酒即時生煖 
嬰孩之軀體猝然痛楚帷熱氣足以止痛例如猝遇齒痛之兒以值價低廉易於屈曲之屬電傳熱器與木塞膠黏者按其面部厥痛立减且是器醫療腹痛之嬰孩亦甚有效 
嬰孩出戶外時宜以禦風塵之物保護之其面部不宜受烈風魚膠所製之千屢紙使風塵不入其面目也 
兒童食時不幸杯盤傾倒擊碎爲母者輙責之今宜用慣廉之碟以綿膠黏輕挿入案下俟食時取之則杯盤無傾倒隨落之慮矣碟之式樣新奇奪日兒童喜之 
兒童食時宜用有披肩之涎布掩覆衣之前部免下裳被湯汁所漬 
兒能匍匐母即須隨時監視之勿使遭危險勿令吞吃地上之物致罹其害 
一種嬰孩所乘之車其旁以絲　製之用作幼兒之臥牀造福家庭至無量也小臥牀之底距地板約一英尺兒坐其中可伸手取物車旁頗高即兩週歲之兒弗克越其旁而匍匐焉且絲網光線充分供兒賞玩母即離兒他往亦不至有意外之危險其他代小牀之物以木製之可安放於地板或遊廊之上可横扶梯之上端緊擊於門戶出入處使兒不得出戶外是皆保護嬰孩之物價廉物美且異常穩固有育兒之責者不可不知也以上咸育兒最簡易之方法切實可行爲母者果循斯行之育兒之責思過半矣以視富豪之婦女關於育兒之事務輒假手傭婦者相去奚啻霄壤哉 
小說 
[五鎊之懸賞] [  雄倡]  
　　柏累堪方披［吸 [T6 ]每 [/T ]日郵報］吸檢閱一簡短之廣告可五六次而攢眉且力吸其烟斗此廣告固簡明然柏累堪則頗爲煩惑其文冠以數大字云五鎊之懸賞其下則細字數行云如有人能以一八八三年十一月十八號及是年十一月十九號之泰晤士報未經毁損而肯割愛者即以此金予之又同日之每日電報倘亦能見惠者另以五鎊金爲酬通書處即每日郵報E 'C '第八七六○六號　上夫舊新聞紙苟有需及則殊難得而可貴爲植乃不責即十鎊之金亦初不見多然柏累堪則仍爲之煩惑無己思别以他事排遣而一轉盼問此廣告仍迥旋其腦中不己旣嘘氣拾其冠步至其俱樂部中柏蓋未履其戶限者可數月矣旣進小食飲則徑入其藏書之室室頗華美而精雅藏書報至繁富柏累堪旣檢得所欲觀覽之舊報二種則退坐左近一案次詳親可二時許忽見一則四報紙皆同其文云僑寓新金山之R 'e　O　ear　Browning倭司迦白郎林近已逝世爲此登報通告即請其胤嗣或骨肉之親與霍爾能霍樊爾公司通書至盼當得聞一佳消息也白氏以一八七二年去英前此則居英之塞萊郡人皆知之下書通書處在新金山城街霍爾能霍樊兒律師公所此一則柏累堪出楮　一一錄之初亦不自知其爲何但靈府中自覺其或當需及便於檢閱已耳錄竟復取此日以前之報紙瀏覽乃殊無他節涉及此白氏者遂鞅鞅歸後此近一體拜此白氏之名不期復起於目前時忽有引其門鈴者則一年少入自稱爲約翰白郎林柏累堪目光炯炯已注射來客之身似饒有意味者意彼五鎊金懸賞之廣告殆即爲來客或其代表所登約翰白郎林者軀幹頎然較中等身材爲略高身被禮服出自良工所製入時去冠輕置案上冠堅如鐵淨潔一無織塵雙眉濃黑幾相遇於鼻梁烏髯清整半掩其唇吻目光銳疾如將洞穿人心即其不共戴天之仇讐亦不能謂其人爲愚騃其狀似果决而怡然自得者度其年方二十五六旣入言曰足下其即柏累堪君乎柏曰然何事見敎靡不如命答時則稍廻其身於坐榻中令來客不得不以面嚮光且徹來客探囊出一淨潔之皮篋自篋中出片楮置之柏累堪前楮爲半葉之書𤖆上粘翦截下这新聞紙一葉已污染而縐縮然字跡尙了了可辨其上以清健之手筆書曰取自一八八三年十一月十八號之泰晤士報約翰白郎林復出一函並置新聞紙側 
[自由談之自由談] [  不冷]  
　　　强中國民性世界之弱者也然實有一種賣强之根性潛於其間不知者以爲知不能者自爲能而勢力相當者每欲相上而不相下故往往事之是非利害不暇問而徒爭意氣焉 
右中國人之性質三 
 
 
 

Page 15

 
 
   
 
 

Page 16

 
 
   
 
