# 1881 - 302 - 4903060

 

Page 1

 
 
[習西學不宜專事西文說]  
　　有友人間於余曰中國自與泰西各國開埠　商以來從未聞有西人而習華學者惟見有華人而習西學者說者講華人之愚不及西人之智西人不必專攻其　而各觀大槪卽己觸類旁通華人雖惟日孜孜窮究西學而仍苦於格格不入故華人之於西學其實亦舉與不學者等耳不知西學果宜學也否耶余曰西人雖智而華人亦未必盡愚西人雖無專攻中學之事然延師教訓亦未嘗無人其西人之易通中學與中人之不易通西學所關並不在他特心之專不專耳西人之心專故易於通曉華人之心不專故視爲難事非以智愚判之也夫中西旣巳通商則中國之所能者西人且盡能之西人之所能者華人皆瞠乎後也是亦貽笑之大者也故處今日之時勢而以爲西學可不事者非迂談卽狂言耳子奈何猶有所疑耶友曰是固然矣顧今之爲西學者吾知之略懂數句西語稍識數行西字卽詡詡然矜於人曰吾通西學矣而其實則西人之所能者仍一無所能而華人之所能者反以爲不屑能而中國多一知西學之人亦不過中國多一通事多一商人而巳而彼爲通事商人者茍盡昧乎中國之學不特無裨於中國轉足貽寈於中國前此和議未成西師逼入其以中國之情形虛實輸之於西人以及接濟西舶而爲漢奸者皆此輩爲之也蓋彼旣不知中學凡孝第忠信體義廉恥皆不知爲何事而但知惟利是圖習成西語西文卽自以爲奇貨可居而獲利之道在是矣西人復投其所好而誘之以利其有不舍中而趨西者哉卽今日可無庸盧及乎此而華人之入西人學堂者初進之際未始不按日程課而入門之徑西語爲首西文次之迨齒牙稍覺伶俐卽自謂吾舌猶存其他可從緩也字母略熟掽法略解春蚓秋蛇執外國筆作春蠶食葉聲得意疾書輒顧影自喜以爲西學具在於是因而棄去或爲細崽或爲通事或爲管帳仍爲西人所用而中國國家終不能收育才之效是又何所取乎由是言之西學皆無所　於中國徒以供西人之用而巳學不學何足輕重哉余曰此非西學之無益乃不善求西學之益也所謂西學者豈但語言文字而已哉天文學地理學礦學氣學化學光學重學格致學機器學行船學算學醫學電氣學律例學各國史學何一非學卽何一不當學而顧沾沾以語言文字爲學是僅得西學之面子而於實學則毫無所知如是而遂自矜爲諳於西學吾不知其所諳者何學也夫西學諸書近來皆譯成華文條分縷晰頗爲詳盡欲學其學者但取譯成之書精而求之深而思之先識其規模繼知其曲折專攻一門卽得一門之用兼習衆務亦得衆善所歸夫而後西人之所能者中人無不能之而所見者仍爲華文所守者仍是華禮西語西文特其緒餘能焉可也不能焉亦可也夫前時西學諸書未譯華文必以西文爲入道之門不可不知也今旣有繙成華文之書則學之較前爲易不必先從西文入手矣而教習西學者乃不知變計而仍以西文爲先西文一有所知而西學反因玆而廢故非西文之無益而不善學西文之無益也要之此時中外一家華人不得不從事于西學而儘可不從事於西文非西文之不必學也西學旣有成效然後教以西文則所能皆有用之學而其人可爲國家之用先從事于西文勢必以西學爲緩圖而西文旣識遂爲止境此則誠如君言不但不足爲中國之益反恐爲中國之害者也如以習西學者不盡所學僅事西文而以竟爲西學可廢則是因嗑而廢食與國家儲材待用之心不且大相矛盾也哉友人唯唯而退 
[皇孫遊蹤續聞]  
　　○英國皇孫遊靡各國已至日本前曾列報兹悉皇孫定於華十月初一日來滬聞須在滬勾留兩禮拜云 
[絲業識妥]  
　　○日本報言前此日商絲業新立章程與西商不能允洽一節刻下業巳議妥可以不至齟齬矣 
[購械宜愼]  
　　○前報曾言中國在德國購辦軍械甚多各西報亦紛紛傳說而内有一西人致信於英國新聞紙館大略言中國向德國廣購軍裝頗未深信故親爲探查始知中國所購均係舊式爲德國棄而不用之物云云西報錄登其信本館亦照譯之或者係西報故爲此說以兾中國之舍德就英亦未可知然中國之經辦軍火者不可不愼之又愼也 
[竊贓入水]  
　　○本報前列寍波某洋行洋鐵被竊一節兹悉該行禀官請查關道憲亦飭屬嚴緝近已查出錄該賊竊去馬口鐵裝入一小船内駛至半途重不能勝遂致連船沈下刻己撈獲一半船亦拖起岸上其船長不過十餘尺闊僅三尺估計所竊洋鐵不過可裝十分之三而該賊貪不知止以致與船俱沈可惡亦可笑已 
[刼餉案破獲]  
　　○臺北煤務局被刦餉銀三千餘傘一案巳列前報前月上憲諭令煤局委員鄧君淡水縣沈君奎隆聽徐君三人分賠此欵以免追究各人賠畢作爲了結惟淡水縣沈明府心有不甘暗中購線拿獲刼賊一名嚴刑審訊供係煤局工人因鄧委員卸辦在卽賄囑工人三十名入局搶銀實搶得銀千餘元揑報三千餘金耳得供後立將工人等拘齊研訊悉照前供刻下水落石出巳由淡水縣通禀各憲各人可免處分惟鄧委員之事未知如何過去也俟有續信再爲錄之 
[竊案續述]  
　　○福州船局失銅一案疉經登報兹番内有錯誤用再述之先是閏七月念六日捉獲竊匪楊木順一名供係本廠鐵匠具同竊者尚有林春陳國應程好好陳嫩好卽陳本四名隨於念八日拿獲祗少陳國應一名餘均供認閏七月念三夜由小船入廠踰牆到棧房竊取銅條銅板共二百八十餘斤卽於念四早以小船載銅赴南台四宜當當得銅錢三十六千文五人瓜分等語得供後船局卽備文密囑福州海防廳帶同差勇到該當起出原贓又在廠尋回二塊斤數相符並向匪夥追出當票二帋的係念四日當出旋卽定罪於八月初十日製長木枷二面每枷兩人一月釋放嗣經發審委員禀明黎星使此案須畧爲重辦方可以儆將來因查沈文肅開辦船局時曾殺竊賊三人俱是竊銅三五斤者自殺此三賊後局務整肅安靖將及十年近則各廠皆有失竊或員紳不報巧于彌縫或報 
 
 

Page 2

 
 
而不查疎於懲辦故竊賊之瞻愈大視國法如弁髦此次倘斟酌於輕重之間或可挽頹俗而儆兇頑也嗣將載銅之小船陳某重責一千枷號一月滿期後再礅禁一年云本館前由西字報譯出謂竊賊五名業均正法兹悉並無是事合亟詳叙之 
[搭客溺斃]  
　　○招商局之海晏船失事情形兩經列報玆得閩友來信謂該船於九月初五日行抵閩垣海面距羅星塔碼頭僅三十里許適有太古行茶船由羅星搭開行直碰海晏船傍致有數處損壤又有福州搭客二人係由上海辦貨回福者墮落海中一人屍身業於海傍覔出尚有一人查無蹤跡不知是否葬於魚腹中也行船之險如是豈人所及料哉 
[勦辦台匪奏稿]  
　　○浙江台州土匪黄金滿鬧事情形疉列前報玆聞何制軍巳檄曹軍門督率霆慶中營練勇馳往該處會同福寍鎭府商辦防堵事宜何制軍已有附片奏明玆特附列左方再浙江台州山海叢錯風俗獷悍素稱難治自裁兵加餉抽立練營防汎等處迭犯未免空虛卽有暮勇又須專顧海防以故不法匪徒得以乘間萌孽近有漏匪金滿糾衆下海出沒温台洋面覷便上岸行劫據報在臨海太平刦獄戕官重案經臣咨會浙江撫臣譚曁署浙江提臣張督飭該管文武會帶兵輪及巡洋舟師先後在海門白沙及上磨山等處痛加剿捕沈獲賊船多號勢巳窮蹙惟閩省福寍府屬與温州接壤此獲彼竄潛越堪虞當派福建記名提督曹管帶霆慶中營練勇馳往該處會同福寍鎭府酌於閩省交界地面扼要塡紥相機協捕以期迅速樸滅靖玆海氛所有此案搜捕情形除由撫臣譚詳細奏報外臣起程在卽謹據營縣禀報及預爲防範各緣由附片陳明伏乞聖鑒謹奏 
[鹵莽撤差]  
　　○接江西友人函述省外某郡於上月初間舉行府試有廪生某夜半往烟館過癮該舘東答以奉諭二更閉門不敢有違請明日再來某不允力强其開燈方吵鬧時適候補同知某君至卽保甲總巡也飭差拘問其由該館東急出跪陳一切某君聞而大恕竟未間某爲何如人立命褫其小衣當街笞責四十小板迨放起某始自道履歴肆駡而去某君亦不以爲意也乃次日正値太尊考期未明卽出坐堂皇開點竟無一人來者方自疑訝學官巳上前禀知夜間之事謂現在彼等皆相約不到亟應設法調停太尊乃諭之曰據言則事祗委員不合於本府考事直風馬牛不相及何得妄爲牽扯仰貴學卽便前往開導如其一定執迷本府亦惟照實通詳辦以應得之罪於是諸童生始知悮聽某言隨卽陸續應點入塲翌晨太尊往見本道遂將某君撤委云以上皆據來函所稱者竊謂自捐納盛而官固多不學無術復以其易得也人每視爲足重輕因而民氣遂漸趨於囂頑顧安得遇事持平一無偏倚所以整頓官場者卽以戢服民心俾不致流風愈煽積久而成騎虎之勢則所保全於官民不更大哉 
[循例操演]  
　　○江西撫標三營將弁於上月三十日戍刻各率隊伍齊集撫轅門由中軍官恭請龍圖神升炮出院乘以綵亭沿途鼓吹嚮炮燈籠火把照燿如同白畫經佳山廟一路直往北營坊小教廠操演以應霜降節朔其時雨點間灑撫部院因未親臨第抬盔甲箱至演武廳供于神前各將宮率屬行禮畢遂揮令開操一時炮火衝轟半點鐘許始止各又行禮如初鼓樂競作仍用綵亭敬送龍圖神回撫署安奉云 
[牮屋嫁禍]  
　　○漢皋地方之牮屋匠別于水木等匠價貴而工又不佳數月前曾錄其倒屋傷人一事乃不謂刻下又貽禍端八月二十四日該鎭大火路某姓因房屋欹斜雇彼牮正先一日匠等將其屋瓦盡行揭去以便用木支撐不料匠等蠢愚不知利害將統間瓦片都積於貼隣郭姓金箔店屋上該店亦未慮及詎至二十四日早晨五六點鐘時忽間震響一聲積瓦壓折該屋正次等染因將樓板閣柵壓墜於地勢如破竹其器皿粉碎不計外又毀壞盧牀致壓斃其八九齡男孩其女眷等亦皆墮地受傷當經該箔店主與牮屋之家理論大費唇舌所傷之人卽着包醫器皿亦令認賠尚有壓斃一命無可調停勢將訟之於宮未有定局聞該箔店夫婦年逾不惑惟此一子今一旦罹意外之殃殊可慘矣牮屋傷人之事數月間已再見該匠等能無愧哉 
[賭風漸熾]  
　　○日來蘇郡賭風漸熾無論私街僻巷游手好閒之輩時聚時散爲搖攤牌九之局者指不勝屈并聞城内有重門複室衣冠閥閱之家亦有以抽頭爲務者年輕子弟以致踰閑敗檢傾家喪身者不一而足則賭之爲害正無涯涘矣 
[皖垣宮報]  
　　○藩轅盧示阜陽縣黃傳贏丁憂遺缺以署旺貽縣方瑞蘭調署所遺盱貽縣篆委侯補縣黃士沅署理太平縣典史缺委候補巡檢婁慶榮署理 
[預備冬防]  
　　○江右自近日來各大街小巷柵樣陸續由保甲總局領歀募匠大修以備啓閉堅固庶免宵小衝過此亦爲政者先事綢繆之一端行見守衛嚴密人可高枕矣 
[錫箔歇業]  
　　○江右今春錫箔生意略爲起色故夏間曾有陸續新開者其情形均巳列諸前報詎中秋節後新舊念餘家忽一槪停歇聞因該工匠等偶見銷貨稍廣遂相率齊行起價動輙停工講論或經旬或半月一事不作而工資火食不能减其分毫業主勢難曠日坐銷祗好勉强順從蓋以猶愈于徒耗工食也乃該工匠等得寸進尺價日增而出貨轉少故業主遂趁兹節期相約通行歇手云 
[皖垣雜事]  
　　○皖垣首邑尹明府蒞任以來凡遇無知小呆誤蹈微辜往往恩施格外先行出示教導復飭地保傳知禁令皖民咸頌其慈愛而一種愚頑男婦未免生其玩心途間犯禁者比比是以明府出示嚴禁如窩娼聚賭酗酒滋事擺攤塞道攙用小錢攔街晒衣沿街放猪皆在禁内又皖垣每交冬令各憲預飭委員巡查各街以防宵小保甲局尤其專責梭巡嚴謹向章於十月朔起今秋亢旱日久本地及外來游民難免結黨行竊兼之前月天氣乍寒陡然易單換棉竊案疉出局憲丁觀察隨諭各叚委員嚴密巡緝觀察亦不辭勞瘁逐夜親巡云○前月二十八日親兵防營出隊前赴東門外教塲操演洋鎗洋砲砲旣開放裝藥之勇洗砲復上藥包詎砲忽炸裂該勇兩手被藥擊去蹤跡毫無幸氣未絕當卽昇回以保甲局憲丁觀察合有刀傷妙藥施送遂爲乞取敷治當未見效聞其受傷甚重昏迷無知或恐大毒攻心至于傷命也○東門外鹽河厘局向設下卡一所前月二十六晚初更後該卡房忽然失愼時幸無風祗焚去相建鹽卡及茅蓬數間卽由水龍救息江干之柴堆並民房尚保無虞惟鹽卡以厘卡起火殃及其起火又以厘卡司事失察所致司事婉轉相商欲爲彌縫其事而造屋賠物其費不小力所難爲繼有人從中關設又由局員帮司事洋数十元爲之造屋置物調停過去又是晚北門内龍王廟後亦災焚去草屋數十間火勢猛烈水龍未能得手官弁臨塲彈壓督救至二更後始熄尹明府當飭地保查拘火頭懲辦地保查得係茅厠内不知何人遺存油紙捻以星星而致燎原也○錢家牌樓某宦之子年二十歲聘某書吏女尚未成婚秋初某宦子亡女願過門守節父兄從其志女遂吉服往行禮易服而哭皖人賢之前經列報日前其夫百日女父兄迎之回門住一日仍返所有置備之粧奩於其復返夫家一齊送去比入門也女與翁姑均大哭觀者亦慘然改 
 
 

Page 3

 
 
容有下淚者○某憲署上房近忽失竊所有衣物均打包而去祗遺空箱兩隻於地迄　　　　　　　　　　　　漸寒各憲雖已妥爲籌防而尚恐宵小混入故派防兵畫夜梭巡各處設立巡夜公所然竊案仍層見疉出現在　　　　　　　　　　　　親巡尹明府李叅軍亦等夜必出所有各街烟館隨時稽查勿得容留面生可疑之人其在西門外及沿河各茅棚　　　　　　　　　　　親督差役挨戶查察見有不安本分者分別懲責是以鼠竊狗偷之輩稍知歛跡云 
[兵船紀略]  
　　○貴報所載中朝由英定製戰艦兩隻一名揚威一名超勇業己　　　　　　　　　　　以覧眼界適海關造冊處署副稅務司阿君岐森亦有同志遂邀同陶君詠裳駕舟如下海浦老船塢得登超勇蹤覽　　　　　　　　　　　身長二百二十尺由底至艙面高三十六尺入水十六尺機器馬力二千四百匹一點鐘行五十里一畫　　　　　　　　　　　　　避風周身襲以鋼皮厚三分有奇船首襲鐵甲兩層向外一層不與船首相合以備攻擊時本船不致受損　　　　　　　　　　　　長二十二尺口徑一尺重二十五墩受藥一百九十餘磅彈重四百磅一杪時彈出七千餘碼之遠砲兩　　　　　　　　　　　　身進退以助人力船兩　置四十磅後膛砲四尊長十一尺口徑五寸受藥十磅又格林砲四尊彈藥用機器　　　　　　　　　　　　可開二百四十響又挪敦費而砲兩架砲門排列有四雙放單放俱可距三百六十碼之遙可洞二寸五分鐵四　　　　　　　　　　　可至一千八百碼之外又九彭砲二尊長一丈受藥兩磅半口徑三寸半又小暗火輪兩隻懸於艙面兩　　　　　　　　　　　　以佐攻擊又電氣燈一高置艙面晴照三十里夜間視敵人動靜不啻觀火再船上弁兵等共一百三十人四人八　　　　　　　　　　　　輪人并聞此艦係在英國之紐克司地方愛魯司密克船廠所製該廠製船傢具等値銀三百萬兩廠基縱　　　　　　　　　　　　其中細微曲折未能逐一周察兼之管帶官林游戎公也又不克倩其一試機軸爲悵悵耳特就詢其二副楊　　　　　　　　　　　　之以供衆覧至船身之堅固製造之精巧行動之便捷眞水師中最利之器誠偉觀也 
　　　　　　館　胡二梅識 
[賽馬跳浜]  
　　○昨係庽滬西商賽馬之第三日雖陰雲時佈幸未下雨且有　　　　　　　　　　　　車馬喧闐非復前二日之淸淡矣午刻起賽七馬同跑立發行之客戤分居首第二次三馬齊駛海珍奪標第　　　　　　　　　　　　諸西商仍爲小憩二點半鐘復賽三馬爭馳又係拉古得彩第五次又屬七馬愛兒勃爲魁第六次係八馬惜　　　　　　　　　　　　于跑贏第七次又八馬三保瀛出人頭地時將薄暮有六馬跳浜跳花萁架初皆連越數浜數架繼拉古之百馬至前　　　　　　　　　　　　黃馬居三旋因拉古　馬復跨而馳致落第二而被協隆居首其餘三匹惟勃來泰尚能越浜跳架餘二匹則人　　　　　　　　　　　　西樂格外精工西商莫不撫掌稱好有一華人乘坐馬車自行拉韁駛至跑馬廳前撞倒東洋車車内之西人　　　　　　　　　　　　駛向西而去 
[高員來滬]  
　　○前報曾述高麗官員數人前往日本國内觀政玆悉高貴申　一人於前　　　　　　　　　　　　麥魯輪船來滬寓于日商之三井行擬小住數日以資遊覽然後啓行囘國也 
[寓容身亡]  
　　○英租界大馬路同泰客棧内寓有金陵人載姓甫及四天昨最　　　　　　　　　　　　孰知已氣絕矣於是知照二圖地保住視見載姓年約五旬餘面白黑鬚本係有疾病者身穿破　　　　　　　　　　　　　洋布套褲穿白鑲邊羽縀壽雲桂腰擊呢暖肚并有竹籃一只内儲蟋　四盆水晶眼鏡一副設或奎無觀屬行雜報　　　　　　　　　　 
[賭攤漸增]  
　　○租界賭博雖奉嚴禁未絕根株刻下天將寒冷聞有無賴輩　　　　　　　　　　帶攏牌九攤聚賭竟有多處想捕房卽能緝獲送懲不使人受其愚弄也 
[圖竊判押]  
　　○前有住居榮錦里之候華安投英公堂控張姓深夜敲碎　　　　　　　　　　　　　尋友金某誤入間壁侯姓家陳太守飭捕同張至該棧詢問有無金某其人禀候核辦玆據回禀該棧並無金　　　　　　　　　　　　在間壁斷不至於走錯張則仍執如前太守謂查明圖竊情眞况其時已屬夜深豈容抵賴隨判押張一月以　 
[擬題]  
　　○揚州紳士聞有禀請考醫之說爰揮經文略擬數道以備來試甄別醫　　　　　　　　　　　　間上古天眞論篇○因于寒因于署因于溼因于氣章句辨正素間生氣通天論篇○太陽根起于到　緒十　　　　　　　　　　　　徇蒙招尢解素問五藏生成篇○診要經終論篇靈素經文異同攷○診法常以平旦論　素問脈要精微　　　　　　　　　　　　　　　　　　　　自已句解甲乙經誤素問脉要精微論篇○白壘發死攷素問大奇論篇○釋腨　○婦人無鬚一章醫生靈　　　　　　　　　　膏　編定次序○北宋本甲乙經卷之七第一上太陽之脉色榮颧何病也少陽之脉色榮頰何病也攷正○傷寒　　　　　　　　　　　　法中高章惵卑字義○難經衝維督任帶　名義○五十八難曰温病之脉行在諸經不知何經之勸也各置其　　　　　　　　　　　　　○傷寒論陽明病溼與金匱要略太陽病溼辨明論証○釋知母員母○内經秋傷于溼喻氏以謂長憂傷十　　　　　　　　　 
　　　　　　嘉大謹擬 
 
 

Page 4

 
 
[光緒七年九月初二日京報全錄]  
　　宮門抄○諭旨四道錄前○發抄　旨五道○御史順等　奏爲請　曾嚴飭申明舊章摺子○又　奏爲請　飭查明根究片○護蘇撫譚奏爲請　飭部立案片○浙撫譚　奏爲委署知府片○直督李　奏爲河工三汎安瀾酌擬獎叙摺子○大臣宗室麟等　奏爲請　旨摺子○東撫周　奏爲調補知縣摺子○九月初二日刑部都察院大理寺正黃旗値日無引　見○繼公淸凱富勒渾泰各假滿請　安○貴州總兵和耀曾到京請　安○岐元預俻　召見○掌儀司奏初六日祭　奉先殿謨公行禮○禮部奏泒恭送　神牌　派出謨公澂貝勒漪貝勒瑞聨萬靑藜恩承鉄祺恩麟玉書桂祥祁世長明安許庚身○又奏派恭題神主　派出寶中堂李中堂○兵部奏派監放馬駝　派出穆隆阿崇禮烏拉喜崇阿松溎○召見軍機　和耀曾岐元○發抄　銘安等奏請將捕務慶弛之佐領薩凌等革職奉　旨着照所請兵部知道欽此○又調赴庫倫官兵分起起程奉　旨知道了欽此○又請假掃幕侍衛連興因母病續假兩月奉　旨知道了欽此○又請將被控之防禦春全革職奉　旨着照所請該部知道欽此○又出征存管西丹名數奉　旨知道了欽此　○○稽察甲米御史臣順齡臣李鴻逵跪　奏爲甲米進城遲延請　旨嚴飭申明舊章以符定例竊臣等奉　命稽查甲米於本月十一日該太平倉放正白旗滿洲甲米日期同到東直門外稽查乃該處米車遲至酉刻始行到門以至時近黃昏人車擁擠當日不能詳細查竣俟經臣等行文移催各該處而連日遲延如故難免車夫人等無偷漏諸弊殊非愼重兵米之道伏讀嘉慶十六年　上諭稽查甲米御史良輔甘家斌等奏稽查甲米章程一摺尚屬可行著照所請所有領米各車限於已刻陸續趕到如遲至未時者查取領放遲延職名議處　聖訓煌煌永宜凛遵此次正白旗滿洲領米各車屢次遲延實屬玩泄已極應請　飭下該旗都統及查倉御史嚴令該章京監督等按照舊例時刻領放不得藉詞推諉如仍敢任意遲延再由臣等查叅請　旨從嚴究辦臣等爲愼重甲米起見伏乞　皇太后　皇上聖覧謹　奏奉　旨已錄　○○順齡等片　再臣等風聞各倉花戶每多營私舞弊各旗章京領米日期均有匪徒身後代領把持倉務以致領放遲延弊端百出現正當八旗領米之際豈容若輩暗地營私恣爲不法應請　旨嚴飭八旗都統及各查倉御史速將此等弊賣確切查明澈底根究按律懲辦以裕倉儲而重兵食謹附片具　奏奉　旨已錄　○○譚鈞培片　再據五品銜候選訓導顧來章國子監典籍銜顧來離等呈稱職等故父五品贈職貢生顧元掄秉性慷慨篤於族誼素慕范氏遺規以　宗睦族爲念無如家計不裕隱願未償臨終猶以施濟貧族遺囑今職等恪遵先志陸續契買長洲縣不等則田一千畆二分五庫二毫准値　一萬一百五兩零歲收租息除完賦祭掃等用外餘悉貼助族中狐寡貧乏者以資養贍再虎邱山向有六世祖考功司員外卽顧予咸專祠兵燹被燬今十城内建復祠宇什爲莊屋職等仰承遺訓勉力圖成不敢爲先人仰邀　旌典第事關贍養闔族誠恐日久廢墜呈請　奏明立案等情前來臣查教職顧來章等義方秉訓任恤傳家捐十頃之膏腴俾同宗以温飽洵屬貽謀克紹孝義可風旣據聲稱不敢邀獎相應請　旨勅部立案施行除飭蘇藩司給帖遵守並查取田號莊規各冊結詳送核咨曁先咨明禮部查照外理合附片具陳伏乞　聖鑒訓示謹　奏軍機大臣奉　旨該部知道欽此　○○譚鐘麟片　再台州府民情獷悍自臨海劫獄後謡言四起積匪金滿時出肆劫非嚴密緝捕不足以靖地方查有台州府同知候補知府成邦幹穏練勤能前於同知任内辦理地方事宜悉臻妥協官紳士民亦能聨絡堪以委令署理台州府知府據藩臬兩司會詳前來除檄飭現署知府陳乃瀚回省另行差委外謹會同閩浙總督臣何　附片具奏伏乞　聖鑒謹奏軍機大臣奉　旨知道了欽此　○○大學士直隸總督一等伯臣李鴻章跪　奏爲永定河凌伏秋三汎搶護平穩獲慶安瀾恭摺奏報並循例酌保出力人員仰祈　聖鑒事竊永定河本年凌汎來源甚旺險工迭出防守之難不減大汎三月十五日後水勢又接續漲發復經工員竭力搶護至四月中旬始臻平穩富飭該河道游智開迅將伏秋大汎事宜預籌布置督率員弁親駐河干加謹防守節據游智開禀稱今夏天時較旱漲水一丈二尺河底積漸淤高溜勢難期暢達埽段多有蟄　七月十三日以後節次大雨如注連宵達旦河水漲至十九次深至一丈九尺五寸大溜洶湧趨向靡定兩岸險工林立如蘆溝司南岸之六七九號南上之二三九十號十一十四五號南下之十號十一十三號南二之九號十五六七號南三之九號十六七號南四之四號十三十八號南六之七號十號十六號南七之西小隄十五號南八之三五號至九下之十五號北上之二號九十十一號北中之二號北下之五號十一號北三之十一二號北四上之九號北五之五號十一號北六之六七號埽段隨廂隨蟄甚有冲刷老坎潰動堤帮之處迭經該道督率員弁添雇樁手卯夫無分雨夜分投相機搶廂或帮寛堤壩添下埽叚或捲由挂　並用麻袋裝土沉壓一面啓放閘霸分洩又飭上下隣汎不分畛域互相協濟辛料物充足人心踴躍得以撒手搶辦一力保護平穏時已中秋水勢日落河流順軌蘆溝橋現存底水六尺五寸三汎安闌並將出力人員南尤請保前來臣查永定河南堤純沙中浤淤墊每扁汎期卽虞潰漫本年伏汎永勢較小惟凌汛甚猛秋汎盛漲多而且大情形危險均據游智開督同工員設法搶辦平穏俾沿河州縣獲免昏墊之害堪以仰慰聖　向來河工防汎安瀾例得擇尤請獎查永定河道游智開平時巡視兩岸遇汎親駐堤工督率修防辦事認眞業公持正殊堪嘉尚擬懇　賞加按察使銜其不避艱險力搶隠固之工員並撥夫上堤認眞協防之沿河州縣印佐謹擇其尤爲出力者酌擬獎叙繕單敬呈　御覽仰懇　天恩　准給榮以示鼓勵所有永定河三汎安瀾緣由理合恭摺中驛員奏伏乞　皇太后　皇上聖鑒訓示謹　奏軍機大臣奉　旨該部議奏　併發欽此　○○奴才宗室麟書等謹　奏爲請　旨事據河南南陽至民蕭全盛以伊　梁允中等賄差揑控將伊父蕭秉才又押斃命等詞呈訴前來奴才等督飭司員詳加訊問據請全盛　我係河南南陽府南　縣八年三十五歲在縣屬平樂地方層日種田度日先緒一年十一月間我表兄梁允中等向我父親並秉才借錢四十串　年間我父親向討給牛一復作價十五串後不暫被陳善梁允俊等　梁允中以搶奪牛隻在本縣將我父親超控幸蒙批駁伊等旋賄已故劣保周建太等帮禀誆准飭差陳宗林等將我父親私押班房百計擺佈翻載　責是年七月初八日夜不知因何被陶大量將我父親謀害殞命次早趙永祥呌我領屍見我父親週身靑紫我未領伊等將我私押後派差將我並我父親屍身一併送　我家現在未埋我赴本府控告批回本縣我赴臬司及巡撫前控告均抽回本府未能投審是以我情急具呈來京赴案呈告的等語查蕭全盛控因伊戚梁充中曾向伊父借貸未還嗣將牛　作價抵價不軒陳善等復　使梁允中赴縣揑控當蒙批駁詎伊等又賄　　禀将伊父凌虐之押斃命伊往探親勒令領屍未允亦被私押　經鶩役趙永祥等將伊並伊你屍身送至伊案衆致　埋是以情　求京瀝訴等情如果屬賞亟應究辦以重民命而成信　謹抄錄原呈恭呈　　覽伏候　訓示遵行再遵照奏定章陛取具該原　蕭全盛　稱控經巡　批回本府求經投審合從聲明爲此謹　奏請　旨奉　旨已錄○○　授漕運總督山東巡撫臣　　祺跪　奏爲遴員調補沿海要缺知縣以　地方恭摺具陳仰祈　聖鑒事竊照單縣知 
 
 

Page 5

 
 
　案世後請補家縣知縣現已奉准部覆並知照坐光緒七年閏七月初十日行文按照限三十日减半计算扣至閏七日二十四日　爲開缺日期以本月三十日截缺所遺單縣知縣貲缺係煩疲雖兼　沿河外補要缺例應在外揀選調補該縣界連江省民强俗悍素稱難治兼有河務之責　綏巡防在在均關緊要非精明幹練爲守兼優之員難期治理裕如臣　同藩梟兩司於通省現任逐加遴選查有嘉祥縣知縣黃毓奎現年四十七歲湖北鐘祥縣人由廪　者取道光已酉料拔　咸豐丙辰科者取八旗官學教習充補正　官學漢教習期關引　日奉　旨以知縣用欽此簽掣四川十一年十一月二十九日到省同治七年八月在夔州狹捐局加捐同知銜因在防剿局籌撥貴州軍餉出力得保俟補缺後以直隸州知州　遵例報捐新班遇缺先補用光緒元年補授峩眉縣知縣三年五月二十日到任旋由胞弟毓恩補授　州府知府廻避開缺於五年二月十八日交卸遵例在湖南黔捐局報捐改摺山東歸不論班次遇缺卽補六年正月到省補授嘉祥縣知縣七年六月二十八日到任該員明敏强幹守潔才長以之調補單縣知縣實堪勝任惟前在嘉祥及　連四川莪眉縣任内試俸尚未期滿與例稍有未符但係爲地擇人例得專摺具　奏據藩司崇保臬司潘　文會詳前來合無仰懇　天恩俯念員缺緊要人地實在相需准以嘉祥縣知縣黃毓奎調　軍縣知縣期於要缺有裨如蒙　俞允該員係現任知縣調補知縣銜缺相當毋庸送部引　見任内並無承緝未獲盜案及欠解錢糧有關降調革職叅限其餘一切因公處分例免核計所遺嘉祥縣知　員缺東省現有應補人員應請扣留外補謹曾同河東河道總督臣李鶴年合詞恭摺具陳伏乞　皇太后　皇上聖鑒謹　奏軍機大臣奉　旨吏部議奏欽此 
[浙省撫轅抄]  
　　○九月初八日丁任錫由京騐放來省禀到　前署臨海縣楊禀知赴台州恊拿首匪王金满並候算任内交代叩辭　巡檢俞喜樂由　州回省銷分府差遣○四九日仁和縣趙禀知奉飭監斬餘杭盜犯老中卽曹榮于一名永嘉犯婦王鄭氏一名凌遲處斬訖 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
