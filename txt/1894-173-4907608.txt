# 1894 - 173 - 4907608

 

Page 1

 
 
[代印萬壽盛典點景工程圖說告成] [  圖書集成局代啓]  
　　是書於萬壽盛典點景工程地叚做法分門别類井然秩然閱之無異掌上　紋本局爲人代印今已告成每本價　一角孚由搆葉山　及各書坊發售賜顧者請卽移玉爲盼 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牖人之寳筏度世之金針也爰付　劂以廣統傅每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[重印經策通纂出書告白] [  點石齋主人啓]  
　　近科鄉會試崇尚寳學首塲而外兼重二三塲經衛旣貴講求策問尤資考据二者並重非若二十年前可以空疎倖邀一第也自戊子年本齋經策通纂出海内之士同聲稱賞一時紙貴不脛而走計前後共印萬餘部至去歲比已售罄其間因此而掇巍科登高第者不知凡幾良以基書經學策學悉集大成不惟射策者當奉爲圭臬卽二塲經藝亦覺取精擷腴俯拾卽是誠科名之捷訣也今復重印將次　竣準於五月底出晝紙張墨色精益求精裝釘亦尤爲詳愼無重複缺頁等斃諸君子有欲躉售或預購者請臨本齋帳房面議可也 
[去穢所以袪疫說]  
　　積穢之氣中於人身可以致疾故居家以内外整潔爲第一格言非徒以飾外觀實所以防疫癘也客有難余者日疫癘由於天災之流行此其中蓋有數存焉非可以人力挽回者也試觀於今年廣東香港之疫症傳染甚易死亡甚多其中有知幾之士挈家遠徙者往往中途覆舟失事或至全家葬於魚腹或生全者無幾人此又不死於疫而死於避疫欲避疫而轉以速其死則不如不避之爲愈矣中國之人不甚畏疫謂天行時癘厥有定數在數者難逃其死焉者不畏亦死畏之亦死其不死焉者畏之不死不畏亦未必死惟自愼其起居飲食寒煖而已矣西人則以爲疫之來由於人事之不臧非可盡諉之於天平日居家不能清潔穢汚之氣久而觸發則致疫疫症傅染亦多由於穢氣所致避疫之法以潔除街道民居爲第一要義此其理亦與中國格言所載吻合第潔治當在平時若疫氣已臨而始加潔治則已晚矣且潔治當使居人自潔其家室以官勢臨之而後始爲之潔抑又緩矣况杳港之疫近日聞有漸漸稀少之信而西人乃張皇特甚試觀各處所報如厦門呂宋澳門等處皆紛紛防疫禁令時申卽上海之地其防疫之令亦頗嚴緊昨報言虹口及下海浦一帶地方坑厠林立穢氣薰蒸過其地者莫不掩鼻日前經英工部局知照美捕房捕頭飭巡街捕通知各産主將大小坑厠一律塡平惟新虹橋畔之坑厠迄今未毁某日經工部局管路西人察看情形以旣在路旁穢氣逼人遂令坑主不日毁去諭者謂此事近乎不順人情且上海晴燠得宜人口平安何必作此預防之計以致拂人之性乎余曰否不然也卽非防疫而路旁豈可以列坑厠之地况疫癘之來倐忽無常本埠雖幸而啺雨得時人口皆獲平靜然當此炎夏熇蒸一觸穢氣必致中暑發痧卽非疫而亦足以致他疾又豈可不預爲之防此等路旁穢區西人固久欲去之特以中國之人安之則亦不敢以大拂輿情迫令拆去兹乘香港疫信之來乃借防疫爲名而亟令毁去此固有地方之責者所應辦之事又安得而議之余嘗建言謂西人於防疫之事惟日汲汲其意在乎愛民非專以爲西人地也中國之官不可以愛民之名讓之西人宜速設法嚴防一面出示曉諭而無如無人見聽徒托空言此則無可如何者耳竊以爲租界地方較之非租界則一穢一潔已有上下牀之别租界坑厠僅虹口下海浦一帶而已一入城中則城門之側卽有排列坑厠者城墻之下兩面皆是令人無從廻避而且相隔數家卽又有一二處冬月經過共地則穢氣薰人已不可耐若當夏令則滿城皆穢卽不見坑厠而穢氣亦撲入鼻觀掩而過者幾欲悶死夫以斗大一城而烟户以數萬計必欲盡去其坑厠使穢濁之物無可出之路未免不情然以斗大之城而無一處無坑厠而使入城之人皆掩鼻而裹足居城内者如終年在鮑魚之肆以致疫暑諸症感而卽發其何以堪夫居民雖衆穢濁雖多而城有水門可以通舟鄉人收穢物以壅田者可以載船入城滿載而去他處亦有行之者豈上海獨不可以興辦若以爲事屬瑣褻不足以瀆官長之聽不足以啓官長之口則所謂清治道路愛護人民者又何爲也哉除穢以防患患去則民安試問上海城中亦有清道局之設其所謂清道者又何所指耶除穢正淸道中之事也司其事者但一啓口不必親自動手也而令出惟行何難使穢濁之區一變而爲淸淨巡捕房治理街道尚且能令行禁止爲民除害而謂中國之官獨置民事於不問愛民之美名甘讓之於西人乎子乃反以西人此舉爲過舉則甚矣習俗之移人而卓識之不易觀也客聞言謝罪不迭長揖而起曰吾過矣吾過矣今而後得受教於君子矣一 
[本館接奉電音]  
　　昨由京友電傅諭旨四道敬謹譯登○五月廿二日奉上諭上年十二月間兵部奏請飭催各省營制册籍以憑纂輯會典當經降旨令浙江雲南福建及臺灣等省各督撫轉飭提鎭卽行按照部頒欵式統限於文到三個月内一律造齊報部現在已逾限期各該省是否造齊報部著該部查明如有尚未造報者卽行咨催倘再遲延着該部照例奏叅其各省土司册籍並着該部遵照前旨查明一律辦理欽此同日奉硃筆甘肅正考官著馬步元去副考官著王以慜去欽此同日奉硃筆四川正考官著劉恩溥去副考官著張筠去欽此同日奉硃筆湖南正考官著栢錦林去副考官著蔣式芬去欽此 
[液池蘭氣]  
　　西苑海内前擬將南府一帶圈入建葢宫殿兹者勘度地勢尚不合宜且南府又須挪修他處致費周章遂改自西長安街皇城拐角徑西將絪貝勒府第及灰廠一帶民房圈入海内與北面舊有之皇墻取直俾拓修宫殿地勢從容其應行圈入之民間房屋大瓦房每間給銀七十兩灰房給銀三十兩官爲騐契支給限日移家已諭内務府奉宸苑妥爲籌覆請　旨矣○吏部爲曉諭事所有甲午恩科新進士内如有考職議敘各項候補候選職官中式者務於五月二十日以前赴部聲明如不聲明本部查出定當叅處○廣東鹽運司署廚房於三月二十五日黎明時炊飯失愼致兆焚如將後院三間付之一炬此曾列入報章兹英都轉已詳請李制軍循例奏聞矣○禮部祠祭司員外郎劉子雲副郎思翥丁憂所遺員外郎一缺經禮部堂憲揀得主客司主事李德炳擬正祠祭司主事羅文彬擬陪遞遺主事一缺揀得服滿起復到部之應補主事崔瀛擬補遂咨請吏部資核俟核覆到部卽可帶領引見○吏司爲　 
 
 

Page 2

 
 
諭事所有新進士分部卽用知縣人員本部現屆配簽該員内如有情願改教者務於五月十八日以前取具同鄉京官印結赴部呈明如逾限期概不准行毋得違悮○安徽巡撫沈仲復中丞奏稱已故二品頂戴安徽候補道錢祿曾前隷皖撫英翰所部帶勇剿賊厥功甚偉後於地方善舉莫不興利除弊迄今士民以賴據安慶府紳民衆等禀請附祀安慶英翰專祠等情查安徽省已故道張保慈陸迺晉均以功德在民輿情愛戴奏准附祀英翰專祠在案今該故道錢祿曾紳民臚舉功德情殷享報乞爲恩准錢祿曾附祀前撫臣英翰安慶省城專祠由地方官春秋致祭等情五月初三日奉硃批著照所請禮部知道欽此○吏部爲示傳事所有吉林咨請揀補伊通州吏目一缺朱家城照磨一缺奉天咨請揀補東邊道豐盛庫大使一缺前經出示傳令候補候選州吏目照磨道庫大使從九品人員取具同鄉京官印結赴部遞揀在案兹具呈赴部就揀者不敷揀選相應再行示傳候補候選各員限三日内取具同鄉京官印結投遞揀選該員等如在限外具呈投揀應不准其列入扣除揀選勿得自悮○鑾儀衛爲咨行事本衙門現有治儀正整儀尉等缺應由本衙門將滿洲大學士領侍衛内大臣尚書都統左都御史侍郎銜名開列奏請欽派揀選相應咨行貴衙門卽將堂銜卽日開送本衙門以憑辦理幸勿延遲○京畿一帶雨少風多釀爲疫癘我　皇上特於端陽三日親詣大高殿祈雨是日午前卽陰雲四合細雨清零入晚間得犬雨一陣至次日申酉之交雨師復稅駕淋漓一夜至初五日寅止方止計得雨約三寸郊野細民咸忭舞而頌聖天子如天之福○本年科考八旗文童經兵部題派監馬步射大臣奉　旨著派符珍果勒敏監馬步射監試御史著富通阿去欽此宣旨後卽由兵部司員請期考試符駙馬都尉果爵統制商訂五月初十日卯刻在東安門内南箭亭正白旗侍衛教塲考試先期由兵部分行八旗滿蒙漢内務府包衣三旗應考文童務於是晨各帶弓馬赴教塲預備○吏部爲曉諭事所有新進士分部人員本部定於五月二十日掣簽該員等如有應行廻避之處務於十八日以前取具同鄉京官印結旗員取具佐領圖結赴部切實聲明勿悮○欽派郟親王等十堂訂期盤察房部内銀庫五月初六初七初八三日清晨先後抵東華門禁城内户部内銀庫逐一眼同盤兌計庫内實存銀一百零九萬兩有奇非僅與册載數目相符且與上屆十八年盥兌數目無所懸殊遂飭三庫檔房將情形繕摺於初十日具奏恩命鄭邸復與各堂商擬定五月十五日赴縀四庫盤查 
[總統被剌]  
　　倫敦本月二十二日來電報云二十一日之晚法總統買爾諾幸梨紅埠觀劇路遇一意大利人突掣刀以剌迨扈從者立將剌客禽住而總統已受重傷翌日清晨卽卒御醫騐得其刀由肋剌入穿肝以逹於心及多人以何人主使查問剌客剌客堅不肯言多人怒欲拔刃斬之旋由巡捕拘去下之於獄昨日滬上旣得電信各國領事署各輪船均下半旗法國兵船及公司船更將桅上横木斜偃以志哀思每一點鐘更聲砲以唁 
[港電報疫]  
　　昨日香港來電云二十二日病者二十二人死者二十九人 
[安慶官塲紀事]  
　　江蘇候補道何觀察福海於本月十八日行抵省垣謁見沈仲復及德靜山兩中丞貟方伯丁廉訪聯觀察曁各同寅○委辦皖南墾務兼辦保甲事宜候補府孫太守廷林委辦無湖保甲局梁太守泰亨均於本月十九日抵省詣各憲署禀安○委辦軍械所候補府邊卓存太守保桱奉藩憲貟梧岡方伯檄飭署理安慶府所遺差使以候補同知吳春農司馬乃武接辦聞司馬已於日前到差視事矣○前任安徽巡撫沈仲帥奉命入都述職日内將去皖江文武印委各員諏吉十九日借座八旗會館設宴祖餞是日鐘鳴十二下仲帥命駕而往至七下鐘時始回轅二十日同鄉各官又公請赴浙江會館筵宴一 
[北通州賸語]  
　　榮心莊直剌下車後卽出示於本月初一日起接徵上年未被水災各村莊地丁上忙錢糧每月按三八卯期完納逢十比較○入夏後天時亢旱雨澤愆期物燥風乾易遭火患本月初一日北門内大寺前張姓家因祀紳然放雙響爆竹火星飛落凉蓬登時燄發急鳴鑼告警水龍畢集立時撲滅尚未殃及比鄰然亦險矣○薛生天方教中人每日三五成羣穿街走巷某日在東門外東營與諸惡少踐踏麥子爲戲地主王姓向之攔阻以致彼此扭毆旋復糾集多人稱戈比十尋王械鬥王未及預備卒爾交鋒父子四人均遭挫衂其一身受刀鎗傷三十餘處奄奄一息難保無性命之虞薛知事不諧奔赴州署投首 
[甬上近聞]  
　　寍波訪事人云五月十三日爲關帝聖誕月湖之延慶寺陸殿貫橋頭之行宫西門外之潮音堂道署之關帝廟内關之武帝廟皆懸燈結綵絲竹嗷嘈士女游觀相屬於道亦一年之勝事也○浙江提督馮軍門因病出缺後擇於十二日寅刻大殮屬僚紳士之往弔者絡繹途間○郡城人烟稠密一交夏令往往疾病叢生貧民無力延　每致坐　待斃兹各善士捐貲在郡廟懷棠祠開局施醫並分給妙藥丸藥分文不取誠莫大之功德也○街道堆積穢物臭氣薰蒸現值災天最易致疫雖有河工局　人打　無如居民　户不肯恪遵禁令仍將垃圾傾棄於途打掃夫更任意偷閒不能一律掃除潔凈苟非在上者嚴申禁　恐不能使六街三巿頓攺舊觀也邇來竊案甚多甚有一夜中遵竊數户者皆因各處栅欄概不下鍵一任若輩之獨來獨往是以梁上君子瞻上知天也不知官斯士者其將何以爲情耶 
[巴東漁唱]  
　　渝城自入夏以來雨多晴少泯江與嘉陵江滔滔滾滾繼長增高田水平鋪秧苗　漫鄉民望晴甚切城中處處潮濕行人拖泥帶水頗覺不便所喜二豎濳蹤巿中尚少抱疾呻吟者居人之幸賣生樂肆之不幸也○鄷都縣徐某密居重慶有女年甫及笄素性佞佛今春抱病不起諄囑死後務遵如來捨身宗旨願以火葬及易簀家人果如其言舁至通遠門外將屍置積薪上厝火其下延僧十餘人環繞　經誦聲不絶未幾烈燄奔騰腥風四散灰飛骨燼臭穢逼人釋氏之教本不足信而愚民偏沈溺其中者蹈焚身之禍抑獨何心○今年舉行甲午正科鄉試各書院均應决科黎蒓齋觀察定期於五月初十日考經古决科十六日考制藝决科屆期在院局門考試備極認眞　觀蔡課士最勤每以閱卷爲樂老眼無花宜乎桃李門牆頌聲四起也○蜀中善男子善女人以陰隲文有戒殺放生之說於是創設放生會收買鰍鱔諸物放於文廟泮池内以爲放生愈多必能感召天和豈知每值四月放生之會鄉人竭力搜捕盈千累萬銷塲因此而　生命轉因此而戕而放生者猶懵然罔覺所謂有仁心而無仁術者歟 
[示禁澆風]  
　　揚州風俗每遇平等人家婚娶輙有一種無賴少年三五成羣無論相識與否　然闖入甚至揭去紅巾效劉　之平視詼諧嘲謔忌憚毫無醉飽之餘藉端索詐此種澆風由來已久近爲江都縣林大令訪聞出示查禁略云訪聞縣境東關城外安家莊一帶有種士　知附近人家有婚娶喜事藉看新娘索取花果乘間竊物偶或攔阻卽揑稱失落物件恣情纏擾不遂所欲不止喜事之家多敢怒而不敢言甘心忍受以致相習成風大爲世道人心之害合亟出示嚴禁爲此示仰諸色人等知悉自示之後該棍等務各革面洗心勿蹈前轍倘敢不遵許被擾之家立卽扭禀來縣以憑從嚴訊辦地保容隠察出併究不貸 
[掘地得鏹]  
　　揚州彌勒庵橋有某甲所開剃頭店房湫隘誠有蘇長公所謂忽然欠伸屋打頭者生意因之寂寥上月杪在店支搭披屋一間畚挶甫施忽覺土内有　拂土審視乃一小瓦鐔高約二尺許封緘甚固甲喜甚急舁入店内藏之至次日佯謂隣人曰吾以爲天賜黄白可與諸君分潤不料啓緘視之盡係瓦礫誠不解何以封固也言畢吁嗟不已鄰人疑信叅半有入視者果見殘磚斷瓦别無他物至初六日甲忽不搭披屋雇匠另造瓦房三間或遂疑其得鏹前日所言乃故作誑語也然附近居人以爲欽隊有定並不覬覦意外故無與之爭較者 
 
 

Page 3

 
 
[五茸梅雨]  
　　松江普照寺精藍小築别有洞天祗以歷年已久其中如來大殿及兩廊羅漢堂漸　傾圯華亭縣童大令以今殘恭逢 
皇太后萬壽理應設壇誦經同伸祝嘏亟應集貲修造以壯觀瞻禀請府尊札飭各屬富紳量力捐助並商請正副兩營統　張叅戎曾游戎諭令麾下軍士捐資報効現由童大令出示曉諭大約下月初旬卽可鳩工庀材矣○松郡普照寺南首土妓某氏高髻盤雲清姿映月佻逹旨流以水仙花目之蓋謂其亭亭玉立不染繊塵也氏有子某甲幼聘某姓女爲室童養在家光陰荏苒男女均已長成已於前年秋間詠燕爾新婚之　詎意結褵之後氏欲以送迎衣缽傅與其媳媳本出名門夙諳閨範不肯以清白之軀靦顔媚客氏由是銜之箠鳳鞭鸞殆無虚日本月某日氏又與媳勃谿媳怨忿交併潛取芙蓉膏吞下迨毒氣深入始行知覺急圖灌救而已無術返魂矣甘爲玉碎毋爲瓦全媳誠庸中佼佼者而如氏之自壞門風全無人理恐狗彘亦不食其餘矣○相傅本月十三日係關帝誕辰松郡提標中左前城守各叅游府預飭屬弁雇定三雅堂戲班於十一夜在提署内堂演劇其十一十二兩日本定於世英堂校場支臺唱演旋因大雨時物乃改於附近羅紳廟戲臺至十四日又經各營員送入提轅爲譚軍門壽擅板清歌簪裾雲集承平雅奏於此見之 
[粤東紀事]  
　　早造禾稻現將成熟之時詎近半月來大雨滂沱畫夜不絶田禾被淹多已霉爛發漿農夫終歲勤勞不能有所收穫莫不仰屋咨嗟而省中米價亦日見加增貧民數米而炊不免悉眉雙鎖矣○城内旗民住屋皆用沙土築成本非堅固每遇風雨傾圯堪虞自端節以來大雨時行昕宵無間旗民住屋被雨衝塌者凡數十家其中器物破壞頭面壓傷慘苦情形不忍目覩聞有某家男女共五人當倒塌之時係在深夜皆已睡熟不及走避遂全遭壓　吁慘哉○黄沙某姓住宅前日適有銀百餘兩存在家中爲匪類探知卽於夜深時候手持鎗械破扉直入將家内諸人嚇禁一隅倒篋傾箱罄所有而去迨賊去已久始鳴鑼喊追然已杳無蹤影矣隨卽禀官報案未知可能緝獲否 
[豫章脞錄]  
　　江西城廂内外人烟輻輳較古時臨淄七萬户稷下十萬家者有過之無不及也自上月以來水漲柴貴每斤索價至五文貧民無不苦之近雖水退而價仍不减殊有薪桂之歎○署九江府邵太守夢善調省另候差委所遺印務以正任斯缺現署饒州府崇太守俊回任遞遺饒州府印務以准補斯缺之王太守鵬壽飭赴新任 
[蜃海潮聲]  
　　浙江學政徐季和文宗科試台州事竣已於初七辰刻頒發馬牌定期初九辰刻起馬蒞甌温州府徐乃秋太尊接奉行知隨卽分飭各邑示期初十日取齊兹於初九　午刻接到馬牌探悉徐文宗准於十三日下潮抵甌永嘉縣沈子榖明府預於黎明乘舫前詣館頭恭迎憲節接見後赶卽回郡提調徐太尊亦乘坐沈俊臣千戎砲艇出江迎迓温處道蔣幹臣親察總捕府吳健侯司馬呂叔良别駕袁新栽參軍以及印委各員均赴朔門馬頭恭迓約四點鐘文宗官舫已到接見各官有差隨乘緑呢八座大轎進城從朔門大街直逹五馬街轉入考棚各官亦次第禀見○温州鎭張奎垣軍門因公在省迄未言旋現屆會哨之期中軍官胡星貴遊戎會同蔣觀察委員駕駛營船前往北關洋面於五月十五日會哨循曩例也○樂清縣徐翔池大令瑞安縣朱厚齋大令平陽縣王潤甫大令泰順縣蘇運卿大令現因文宗接試均先後同各學教官晉郡寄寓東陽春各棧○永嘉縣沈子谷大令於初六日申刻偕郭外峯司馬前詣柟溪豫章地方會勘山塲定界分管緣豫章陳姓與株　周姓互控山塲爭毆釀命案延三年未能斷結兹奉徐太尊札委郭司馬會勘劃界想此後彼疆此界劃定鴻溝雀鼠之爭當或永消瓦解也○初四日申刻虞帥巷口林阿照紙劄店樓上闃其無人衣箱底突然起火燃著衣服幾乎延燒牀壁所幸樓下店堂聞布氣赶上撲滅檢點箱内首飾匣二具及洋銀十餘枚早已不翼而飛矣○永嘉縣離城十里之南塘街濵臨大河一望無際向值端陽佳節競渡於斯綵閣紛紛會集岸畔有大榕樹一本盤根錯節老幹參天水面欹斜波心倒映初五日因看龍舟有數十人援樹而上如猱之升或踏其枝或抱其榦或踞樹之巓或跨樹之杪正在興高采烈間砉然一聲將軍遽倒無殊廣寒宫老桂連根斫去彼數十人均墮於河載沈載浮拖泥帶水掃興而回所幸次第救援尚不致歌招魂之楚些爾○温州招商局現擬興修馬頭俾輪船得以靠埠庶來往客商可免渡船之險誠化險爲夷之善舉也第經費浩繁不易措曾兹於月朔經泰安輪船拖帶海昌舊船身來甌并載鐵　木料安置招商局前都人士紛至沓來方謂鳩工創造不日可觀厥成矣不意木椿僅竪兩枚而船身仍擬帶去其故何歟○仙門橋近方捐修初五日申刻有某甲行至橋心驀然跌下乙見人溺方欲喊救而丙謂所墜者石也並非人也何必過爲警駭之言彼此爭辯不已竟以老拳從事不暇顧及溺者迨乙丙鬥罷而甲已深入水晶宫裏矣說者謂水鬼作祟然歟否歟○府署聽差名阿媛者因患沙淋症焦急發狂延請某醫診治方冀一劑霍然其如醫方乏效而媛乃但求速死突於初二日將方粘貼醫之門上卽在門前河内投水自盡卯刻溺斃旋於已牌屍浮河干查無屍屬當由地甲醵資棺殮誠可哀已 
[屧廊蓮印]  
　　蘇州訪事人云吳江縣李大令汾經上憲調充簾差遺缺由江蘇藩司鄧方伯於本月十九日傍晚懸牌以候補知縣吳其芳代理○著名梟匪王均貽在盛澤鎭結黨滋事巡撫奎大中丞懸賞購拿一面飭撫標水陸各營統領李軍門新燕及管帶撫標中營韓軍門殿爵管帶飛划水師等營朱太守上洲率兵往勦王匪遁入太湖此已疊登報簡矣二十日傳聞蘇州撫轅接得福山某大員來信言王匪現在福山界内販售私鹽其黨甚衆請中丞調兵掩捕中丞覆以旣在是處可卽拘拿何勞軍旅想某大員必設法掩捕爲地方除此巨害也○有王姓者不知何許人年二十餘衣履翩翩各處招搖撞騙自稱在中軍署當領旗之職爲中軍官親信之人然該之中軍署並無其人且中軍官何等清廉豈肯用此等人爲心腹哉或曰實係王均貽之徒黨特來省作探子者也未識然否○本月十九日午後有一少年衣衫藍　行至元妙觀前太監弄忽然仆地老義和茶博士某甲知係洋烟瘾發以烟泡和姜湯飲之詎其人牙關已閉滴水不能入咽喉旋卽斃命或有詢之者甲日其人爲某紳之子紳惡其不肖攆逐出閂不料其竟葬送於芙蓉孃子之手也旣而報知地甲轉告其家爲之棺殮吁亦慘矣哉○陸家巷譚姓母子二人同居一室本月十八日不知因何啓釁致啓爭端旣而母手持竹竿作欲擊之勢子非但不服反敢奪以擊母母氣忿交併奔出大門投身河内幸岸上人呼衆援救得以彼岸誕登而已大腹膨脝氣如絲弱矣噫若此子者其尚有人心乎哉○某姓子年甫弱冠父母受若掌中珠以致任其所爲日事游蕩月之十九日某姓因事他出入夜三鼓後其妻某氏正在黑甜鄉忽聞牀後有窸　聲呼傭婦爇燭視之傭婦忽失聲曰少爺少爺某氏急詞之婦連呌曰少爺在洞中少爺在洞中蓋其子乘父出外不歸穴墻而入將母之衣飾打疉成包方將從容出穴不虞其爲傭婦所見也氏怒甚拉之使入閉置空房○有客駕一葉扁舟滿載貨物兼有女客二人駛至盤門内開元寺前河中忽起旋風舟子捩舵不靈船遽翻側二女客墮入水中將占滅頂之爻舟子駭極大呼經旁船飛駛而來將女客及舟子等五人援起然舟中之貨已悉獻之水晶宫矣 
[嚴查奸宄]  
　　金陵省垣每逢大比之年必另委佐雜班多員稽查匪類妓寮烟室旅店諸處防範尤密各員勤惰歸保甲總局隨時考核以故入夏以來督同親兵巡緝街巿每每通宵逹旦遇有盜賊則鳴領爲號各處紛拿百不失一以此宵小潛蹤閭里晏然高枕而臥都人士咸謂頌功德不置 
[地棍横行]  
　　江寍縣趙大令懲辦地棍五人前報曾紀其事乃該地棍荷校遊行益無忌憚遇茶肆則索茶遇酒家則索酒稍有不遂交口駡詈或擁擠該店門首致行人出入不便非大滿所欲不去東牌樓一帶被害尤甚或云此輩横行皆地甲使之也日間索錢夜間分派果爾則良有司除暴安良反以滋擾閭閻豈不大可漢歟 
 
 

Page 4

 
 
[醫院新章]  
　　西人梅君彭更在杭州增設女醫院已登前報自開院以來已經半月而就醫睂寥寥無幾推原其故蓋因院章服役人時均由院中雇用入此室處者不准携帶家人好事之徒播散謠言謂彼中人具有深心將引誘婦女入教以致深圍弱質相約裹足不前也梅君聞此蜚語立改章程就醫者准帶婢僕一人膳資减半親戚入院探視除禮拜日外每日自九點鐘起至四點鐘止由帳房掛號派妥善人領入病房惟戒洋烟者不能帶人陪伴并禁絶外人入探以免私遞烟泡之弊似此辦法更爲妥善梅君之用心不誠摯哉 
[觀馬戲紀六]  
　　前晚唅驀斯敦馬戲又别翻花樣本館友人有往觀者歸而語予曰是晚共演十五折其一八馬並轡而出男女各四人如荼如火爲鸛爲鵝屹疑山立流若穿梭蓋演古時陣式也其二一日本伶臥地上翹其足置犬木桶桶上壘木箱六一小孩戲於箱巓鞸舞鐸舞繞身若圜廻波勅勒遜此輕嫺蓋卽彼中人所謂股技也其三三小伶爭控一小馬六轡如琴飛行絶迹點水穿花蝶衣蜻翼蓋以罄控見所長也其四懸繩空中一伶躍而舞若拚飛然瞥如燕掠輕若鳬趨禦風列子仙乎仙乎其技蓋肇於梨園之武丑而西伶能别出心裁也忽二馬之交馳兮若　之左右靳更二丑之詼諧兮舌粲花而彌儁馬與人果一心兮人與馬更共相奮迅由是而舞鴝鵒騁鐵驪梨靬呈技蔗竿顯奇盤如隼輕欲墮而復上升如猱捷遇險而仍夷但見其極五花八門之妙而幾忘其爲沈魚落雁之姿其女子走索也綵繩高矗直凌雲仙袂臨風散麝芬生怕廣塞宫裏去痴心我欲爲持裙其武伶與豹鬥也莫詫金錢艾葉名入籠竟與角輸赢重瞳枉自矜扛鼎祗與烏騅過心生客之所言如此晴窓多暇戲以均語述之今日禮拜三日間例得開演并聞班主擬减值以廣招徠向之每人收一圓五角者今祇收一圓云 
[失贓先領]  
　　虹橋鎭王豐崙家被刦一案經黄大令飭捕緝獲龍華阿五卽陳阿五等後又獲朱偉靑等一併收禁在案前日由捕吊贓呈案一面飭傅失主給領旋由王豐崙投案具領贓物黄大令於前晚升堂飭從監中提出盜犯訊問先訊眼缐顧阿妹曰爾認明此贓可是王豐崙家所失答稱藍縐紗棉襖藍紡綢裙係陳阿五分與陳阿小付諸長生庫再有元色縐紗女皮領衣藍綢棉襖不是王豐崙家之物不知阿小從何處竊來大令又提陳阿小問曰此二件是爾所當否是王家失物否答稱是惟有女皮領衣藍綢棉襖銀練等從金山匯陳家嘴地方所竊係陳阿五分與小的又提陳阿五問曰銀練等物是爾分與陳阿小否答稱是大令謂王豐崙曰藍棉襖藍綢裙二件已認明者先行領去餘物待本縣飭直緝獲再行咨照給領盜犯阿五等還禁候再訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學政起馬]  
　　江蘇學政溥宗師按臨揚郡並考試各屬生童題目已見前報兹聞揚屬科試已於初八日一律告竣宗帥原擬初九日出棚嗣因毗陵紳士敦請宗師於十二日題主遂改爲十三日由泰州起節按臨崇川 
[鄉人儺]  
　　杭州訪事人云五月中旬某日俗傅爲温元帥誕辰好事者例得舁偶像出遊卽古者鄉人儺之造意也前年仁和錢塘兩邑尊曾出示禁止本年以禁令漸弛遂復舉行十七日已初由下皮巿迎仙館出東轅門申正由西轅門回除尋常鑼帽從爐杳盤外更有綵亭一座五光十色錯彩鏤金由是而虎頭白色肅靜廻避牌一對銜牌四對牌上字曰直入天門無拘霄漢驅邪逐疫闔境平安鄙俚之詞不值一笑繼以黄縀繡龍宫扇一對金瓜金錘金戟金刀金斧金鉞金矛金戈各一對均懸大紅回鬚鼓亭一起時而鑼鼓驚天時而笙簧聒耳勅印馬一對馬上人五品頂戴袍褂輝煌對子馬十二匹則皆用五品以下服色詢以是何功名莫有能對者嘻其亦如上海四馬路茶館烟間中之羣稱大人大老爺者歟旛竿一架竿用粗毛竹徑半尺長一丈有奇頂作瓶生三戟形其下五色彩綢分五層如寳塔第一層大如圓𣐩各層又綴以小旗下挂紅縀繡金東嘉靖王字樣長旛一幅高八尺許横尺半遇空闊處其人舉竿之末直柱或前或後或進或退自左而右自右而左頂上旗遍挂金鈴　風飄蕩鈴聲琤琤然更或一縱一跳舉重若輕以顯男兒好身手隨以拜香者二十四人白紡綢衣褲褲脚大至尺餘愽底元色布快靴黑色腰袱胸前密排鈕扣皆以小銅鏡爲之頭戴蒲草遮陽大凉帽周圍元色絨鑲嵌如意頂用紅絨大毬矜奇弔詭尤近服妖手執描金硃漆小凳凳上小五事一對小香几屏風各一揷龍鳳小彩燭沿途或跳或舞或跪或拜種種形狀如醉如痴其後爲十景擔四架狼牙棒一條乾坤圈一枚皆以點錫爲之各重二百餘斤非大力者不能負繡金五彩傘八頂萬民傘四頂清音兩班長吹四班燈牌十二對大肚劊子四名文武判官二人紫檀雕刻八人轎及顯轎各一乘殿以大纛帥字紅縀旗一面所過之處男紅女緑舉國若狂省防統領劉軍門深恐棍徒乘機肇釁特派營兵沿途　壓約有穿號褂者二十餘人先一日會中人在廟之左右稅屋爲公所懸燈結彩設神位於正中是夜或南詞或花鼓調或安康或愧櫑戲願稱熱閙會至楊凌芝巷忽有十餘人身穿雪靑紡綢衣褲足登海式尖頭厚底鞋奪取十景擔口稱代肩會中人初尚不允舌劍唇槍幾於用武後經旁觀者解勸始許其挑至薦橋而止蓋挑十景擔者須腰直肩平兩手文腰間來者非有他故實少年好事之流乘興以顯其手叚也 
[醉中溺斃]  
　　大塲人阿四忘其姓前曾當西國庖丁失業後以小負販餬口其子桂生年甫十有八齡前日午後向壚頭覓醉醺醺然行至盆湯弄新大橋憑欄閒眺一失足墮入蘇州河阿四得信奔來設法撈救茫茫巨浸早已蹤影全無至昨晨屍身始浮於橋北經某華捕用繩拴住知照阿四前來備棺盛殮 
[夫婦遞籍]  
　　沈貴三控陳順成將妻沈王氏誘拐一案前經黄大令訊明判將陳順成收禁詳辦沈王氏暫交官媒候備又遞聯蘇州并諭沈貴三先行回蘇俟沈王氏遞到卽行領回嚴加管束此已紀諸前報兹因沈貴三尚未回蘇投案具禀黄大令閱得禀中言語不符於前晚提訊沈貴三供因小的主人不在蘇州故特求恩請將妻交小的領回大令曰爾前供欲將妻遞解蘇州現在何以又生枝即看爾亦非好人本縣當將爾遞籍不准逗遛滬地又問爾妻究在何處逃逸答稱小的當時住居法界去年三月十一日小的在家妻子出外買水被陳順成誘領至高昌廟地方雙雙棲止大令又問沈王氏供稱實被丈夫押在花烟館小婦人不願爲娼逃至八僊橋適與陳順成相遇同至高昌廟居住陳順成供見沈王氏在花烟館内淪落堪憐是以領至高昌廟居住大令曰爾之供詞與前大不相同實屬刁狡喝令鞭責一百五十下仍飭還禁沈貴三不回蘇州逗遛上海今又節外生枝必非好人著交差暫爲看管候備文與沈王氏一併遞解蘇州 
[巡局瑣案]  
　　日前洋務局委員某君函致二十三七鋪巡防局謂有成衣匠楊桂英素來安分一日出外突有著名流氓張林卽崔掌林向楊尋釁意圖拆稍請爲查究局員飭地甲陶升將崔掌林拘獲轉送總巡局請葉司馬發落司馬於前晚訊問以崔實屬流氓向楊拆梢法無可逭著枷號一個月發二十三七鋪巡防局門首示衆期滿責一百板具結釋放○傭婦某氏投十六鋪巡防局控稱小婦人在薦頭某姓處暫在此次已有主顧正欲出外忽被薦頭將衣包勒住是以投案請究局員某二尹以薦頭住在二十三七鋪立飭勇丁帶氏至二十三七鋪巡局請飭地甲協同勇丁至薦頭家取還衣包旣至二十三七鋪由局員戴憶册二尹立飭地甲前往將衣包取還地甲據情禀覆二尹頷之○前紀匿名控賭一節當由局員飭令地甲陶小弟往該處訪問旋據陶禀稱查得信中所控獨脚樓主王阿狗已於去歲物故某甲家亦不賭博局員謂地甲白據爾所禀尚難深信爾此後總宜在外查察有無賭博如敢包庇定十重咎匿名誣控法令森嚴如經本委　明亦將其人送縣重辦地甲唯唯而退○在上元飯館滋事之敲鑼長慶等三名續經拘獲解赴總局究辦已紀前報葉司馬於前晚提訊張長慶供酒醉肇禍以後不敢冉犯爛頭都福流氓全全供與長慶同挑水金林供身患疾病求格外開恩司馬判將長慶都福二人各重責五百板荷以巨枷以三月爲期發縣橋魚行橋二處示衆金林姑念有病格外從寛責二百板著交的保全全亦屬不安本分責二百板交十五鋪地甲營束惟福榮等三人尚未弋獲 
[上海縣署瑣案]  
　　前日萬桂生王少亭二人因索錢口角扭至徐家匯巡防局轉送總局經葉司馬送縣請訊值日差禀明黄大令飭差看管聽候訊究○西鄉閔行左近鄉民趙蘭榮赴閔行司控王金榮朱問亭二人盤踞滋擾向之理論反被毆傷昨由閔行司派差將趙王朱三人解縣黄大令飭差看管候訊 
[英界公堂瑣案]  
　　包探黄四福禀稱竊賊蔡憲杳竊取南香粉弄丁源順家夏布女衫一件由小的拘獲人贓送請老爺訊究蔡供稱小的係本邑人失業無聊偶然犯此自問非老斵輪手叩求格外矜全宋通剌據情商諸美副領事易孟士君然後判令管押五日○馬夫潘阿六駕車飛駛有違租界章程經三百二十一號華捕拘送公堂禀請判罰通剌著罰洋銀二元諭以此後如再違犯一經獲案定予重懲○三百八十九號華捕禀稱陳阿林家失去布衣一件小的查係何阿茂所竊是以拘案請懲通剌判令管押五日贓給失主領去○三百八十四三百八十九兩號華捕拘送野鷄倡陸阿寳王阿芝到案禀稱小的等巡至漢口路見二倡拉曳狎客正欲拘拿忽有陸寳生者出爲霸阻自稱是阿寳之夫是以一併送案阿寳供稱小婦人係蘇州民婦並非野草閒花安有引蝶招蜂之事阿芝供稱小婦人與阿寳素不相識陸供稱在滬報館當訪事之職妻子阿寳小立門前並未拉客通剌著一併押候交人保出 
[法界公堂瑣案]  
　　寍波人卞松壽控同鄉人沈瑞人串同王其昌誘逃姦佔昨日葛同轉會同魯繙譯官升座卞投案遞禀聲訴前情卞張氏供稱小婦人逃出已十五日因與姊妹行抺牌爲戲屢戰屢北深恐丈夫見責不得已而脫逃同轉聞由何人指使衣飾携藏何處供稱此事沈王並不知悉小婦人實往二馬路舊鄰姊妹處抺牌致肇此禍同轉謂爾究在虹口何處供稱伊家姓王卞訴稱小的於四月二十八日開船二十九日卽被沈等誘逃迨將沈扭至捕房沈父知事不諧卽於第三日將歴年所置衣飾檄運一空同轉問沈王曰爾等究竟如何起意沈供稱三月初九日小的往某處收買蠶繭四月二十九日回滬同轉謂爾回滬之日卽卞張氏捲逃之日顯見由爾引誘爾父何名供稱父親名春江王供稱小的家住西新橋卞張氏於五月初三日到過小的家後沈來家言及與卞爲鄰小的告以卞妻於清早來過後至二馬路某放衣店至五月初五日送至其家卞供稱妻子自逃脫後並未回家卞張氏供稱小婦人僅宿一宵翌日卽出同轉再三研詰沈王均不實供同轉著一并押候嚴比又問卞曰沈父在何處爾可出外訪明明日投案禀覆卞唯唯遵諭而退○太古碼頭巡丁馮桂卿禀稱上禮拜五鄱陽輪船失去米八包小的查無下落前日遺野雞扛夫肩米　棧行至三德堂門首見有小車載白米上前盤詰據云有人倩伊裝往褚家橋問人在何處言語支吾是以交捕送究小車夫張生計供稱小的之車向趙文川租賃前日在太古碼頭有二人唤裝米至褚家橋迨馮來查問二人先已逃逸同轉問如見二人之面爾可認識否供稱小的尚堪認識包探郁庭湘禀稱此輩卽碼頭上搶竊之犯其黨甚多同轉著將張押令交出喚車之二人一面飭探傳車寓主到案候訊又諭馮曰棧中理應嚴定章程何得如此草率今可退去於下期投案備質○徐陳氏控逆子徐元亨不遵訓誨肆行兇横葛同轉著禁押捕房笞責以儆徐陳氏訴稱此子曾患瘋症須服虎睛丸同轉許將丸持至捕房中吞服旋經親串保出此前月事也昨日徐陳氏偕徐瑞堂投案訴稱元亨保出後依舊怙惡不悛時竊衣質　使用且將家中器皿亂擲逢人便毆如之奈何同轉謂元亨曰爾偌大年紀不應向母索錢元亨供稱人非草木誰無用度况小的幼習銀匠每月只工資一千文如何過日同轉謂何事不可出人頭地惟在自己作爲耳元亨復將前次病由呶呶瀆訴同轉著禁押捕房以消其狂妄之氣又謂徐陳氏曰照此情形亦非善策卽送捕房亦不能久押徐陳氏與瑞堂同稱小婦人及小的願貼飯資請大老爺久錮同轉與魯繙譯官克捕頭會商再四准如所請○泳興皮鞋店主婦沈陳氏訴稱丈夫有病訪知百步大王聚生現在浦東求大老爺著吳金泉交出葛同轉謂吳曰爾限期已過今姑寛限三日將聚生錫桂交案並令分立限狀○裕和飯店主周一生訴稱陳生全借吃 
 
 

Page 10

 
 
飯爲名竊去銅盆一具質錢一百一十文是以交捕送案陳供稱三四日前小的短少飯錢二十三文被伊店中人兇毆同轉謂爾不應欠錢竊物著禁押二日掌頰四十下○前晚包探郁庭湘巡夜時拘獲竊賊王阿二昨日葛同轉飭送海縣請黄大老爺遞解靑浦縣原籍 
[上海六馬路仁濟善堂籌辦順直賑捐施子英經收二月十八日至五月十五日淸單]  
　　金陵恊賑公所第十批規銀五百兩十一批一百五十兩十二批五百兩十三批五十兩十四批五百兩十五批五百兩丁善士洋一百兩王漢奎洋四十元再生蔣楚楨各十元陳逹章周輯瑞各八元許紱六元龔施氏五元二角紹黄堯四元德記鄒峻德各二元璘記守記天茂生錢盛濤陳大成施子銘黄蘭翹湯聘之八户各一元仁記智記文記梅里順記號郭厚魏振隆六户各五角萬泰三角沈大有銅洋十八元餘記慶記各銅洋一元集善堂錢四千六百文撫梅書屋二千文雲峯堂郭篤堂槐蔭草堂溪碧山房合二千文立生堂吟香堂　桂堂紫羅山莊合一千六百文敬義堂居易堂華封舘靑籐山皆合一千六百文鮑記紅微翠柏之舘貴山人水天郡楊嵩生五户各一千文味根室德性盧合一千文務本山房六百文以上共收規銀二千二百兩洋二百六元五角錢十八千四百文 
[寗郡安仁公所募捐小啓並第一次捐數清單]  
　　竊維行道有福作善降祥古訓所垂於今爲烈　郡地方遼闊烟户繁多其間貧苦之輩病無醫藥死無憤墓以及孤兒寡婦不免流離碎石斷磚時虞傾跌經張君善仿黄君家鼎章君紹洙陳君漢章童君祖謨諸公於光緒十六年禀奉邑尊徐大令給示曉諭在郡城毓嘉廟内創設安仁公所辦理施醫捨藥義學卹嫠助葬修路各項善舉迄今四載有餘所需經費全賴各善長隨時捐助因得次第興辦惟廊中屋掌偪仄不敷辦公張君等因擬在廟旁隙地建屋數楹以寳經久核計需欵較鉅不得不向寓滬紳商量爲勸助信厚等以事關善舉坐視爲難因於十月中旬在仁濟堂備筵數席敦請　鄉長惠臨賜敎卽蒙察嵋靑大善士慨助洋二百元樹德堂葉楊君子京兩善長各概助洋一百元耕心堂葛三槐堂王桐蔭居士袁吾省居士朱安素居士胡曁何君瑞棠何君　園同君蓮塘八善長各允募助洋一百元味經堂朱慶恩堂費戴君顯運三善長各募助洋五十元袁姚兩善長合助洋五十元隠名氏善長助洋三十元無名氏善良助洋廿元善厚等聞命之餘具徵諸善長加惠梓鄉至意感佩同深除信厚自助洋二百元善昌命子　敬募助洋二百元以資湊濟外謂請刊報布告同仁伏祈各鄉枷俯念時艱　緣勸助窮黎蒙福功德無涯其慨允募助諸君並求迅賜擲下以應急需信厚等爲民請命感盼曷勝敬請善安伏維公鑒上海源通官艱號　賑所嚴信厚筱舫甫仁濟善堂恊辰所　善昌少欽甫頓者違啓 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十年五月十六日京報全錄]  
　　宫門抄○諭旨一道錄前○蘇撫奎奏審明京控定擬摺○五月十六日吏部翰林院正黄旂值日無引見○熙元謝授　講恩○吉林恊領富通山謝恩○黑龍江恊領烏善謝恩○馮文蔚　叔忱楊慕璿李經楚預備召見○内閣奏派稽察本章派出長萃○倉塲奏漕船五日回空○召見軍機當通山馬善馮文蔚鄭叔忱楊慕璿李經楚皇上明日卯初二刻升中和殿看版　○○頭品頂戴江蘇巡撫奴才奎俊跪奏爲審明京控案件原抱堅不承招按照衆供定擬恭摺具奏仰祈聖鑒事竊香案准步軍統領衙門咨據江蘇海州職婦潘陳氏遣　堂姪從九職銜潘裕來京控潘輔仁覇吞膳田賄朦兇毆等情相應將該抱告咨　審辦等因當經前撫臣剛毅札行臬司飭提人卷至省督同蘇州府審辦奴才到任卽據蘇州府審擬由司復審解勘經奴才提訊案證供詞翻異批飭確審去後兹據署蘇州府知府林文炳以案經查訊確鑿而原包告異常刁健一味堅不承招援例擬議由臬司陳湜復審詳請覈奏前來奴才復加查核緣潘裕來潘陳氏潘兆由均籍隷海州潘裕來從九職銜潘兆由係監生潘陳氏之翁潘耀瑲弟兄四人潘耀瑲店長生潘兆亭卽潘陳氏故夫孫　掄元卽潘旣來次名潘耀瑜生子潘兆榮孫潘輔仁潘輔卿等三名潘耀瑾生子潘兆由潘兆鰲孫　裕來裕錫元卽師咸等四名潘耀瑛生子潘兆蘭孫潘輔廷等嘉慶十八年潘耀瑲之母潘陳氏因家口衆多邀同親族將管業田産提出秋浦港柴蕩一分爲生養死葬之用並幼女幼子嫁娶之費其餘田地房屋衣服器具悉數均匀搭配分作四股令潘耀瑲等弟兄拈　一分各管各業並各予以分書一紙所有提出之秋蒲港柴蕩一分亦於分書内載明侯陳氏終身後仍照四股均分嘉慶二十一年　耀瑲因有正用將其承分之出河港荒蕩一股將價絶賣與潘耀瑜爲業立有契據並已經投稅蓋印道光十五年　耀瑲又因正用無措將其應分秋蒲港膳田内之一分憑同親族先行併賣與潘耀瑜爲業立有契据亦經投稅蓋印其時潘陳氏尚在契内曾經簽字同治八年潘耀瑜耀瑾因弟兄分家之後各置各産並有田易換深恐子孫糾纒是以邀同親族書立兩清合同載明兩家管業各田並往來銀錢帳目兌算清白兩無糾葛異日子孫如有異議卽以違父命論各執一紙爲據光緒十三年潘耀瑲之孫　掄元以潘耀瑜將出河港公田隠瞞賣入已囊大河公田現仍肥已瑜子兆榮藉此誘混向索蠻狡並據潘耀瑜之子潘兆榮以潘掄元向借拂慾適爲潘兆由挾嫌謀唆揑控計圖得利瓜分各等情控經該前州楊朝鐸批飭自邀族長理處嗣據兩造續控並據潘兆由呈　曁潘兆榮以潘兆由等率領弟姪盤踞柴蕩等情控經該州飭差查理並移知州判就近彈壓卽據潘掄元潘兆由各以前情赴淮揚海道控經批州弔契集訊經楊朝鐸提集人証弔騐分書各據訊明潘掄元誣控屬實姑念一本從寛斷令潘兆榮繳錢四百千分給潘掄元潘兆由具領以全族誼取具兩造切結附卷潘兆榮遵斷措繳潘掄元等抗不具領復據潘陳氏以伊子潘掄元控州情詞添叙賄屬埋寃書差勒結等情赴漕運總督衙門控奉批州催傳潘兆由等未到十四年十二月初二日潘兆由向伊雇工陳保金卽陳開金告說欲糾人搶伊堂弟潘兆榮小盤莊堆房糧食令陳保金同往許以分給陳保金應允適因家中帶信伊妻生産當日回歸迨次日早飯後陳保金聞知潘兆由已糾得陳家圩各處村衆共一百餘人均至小盤莊堆房搶得糧粟業經運回陳保金卽至潘兆由家門外塲上陳保金分得五斗小麥至同搶之人姓名陳保金因未在塲不能供指當時經鄉團報由該州州判詣勘飭差追獲陳昌玉劉兆慶二名解州訊據供認聽從潘兆由糾搶未得財屬實先行收押一面會營親詣覆勘騐訊比緝潘兆由等無獲卽據潘兆榮呈請將前繳之四百千文領回嗣又據潘兆榮以潘兆由於十五年五月十九日探知伊船在楊家集購買豆種率姪潘錫元卽潘師咸等搶去船上錢洋等情控州催差勒拿並據潘兆榮以前情赴淮揚海道控奉批州提訊經該州比差催提未到又據潘兆榮以潘兆由率領姪輩於六月二十九日持械擁至伊家長盛客莊盤踞霸佔將倉存麥　陸續運發等情報經該州會營勘緝復據潘兆榮以續獲潘兆由等搶去　頭八月初一日又被潘兆由等在楊家集搶去錢文等情迭次具控均經比差嚴拿旋據潘兆榮以歴控前情復赴漕運總督曁前臬司並淮　海道各衙門控奉批州嚴訊詳辦經該州楊朝鐸飭次比差會營拿獲同搶小盤莊糧食韓立山之父韓大邦並另獲潘錫元解由該州訊供看管比緝潘兆由等無獲又據潘輔卿卽潘幹臣以伊父遭潘兆由等五次搶掠候訊無日鬱悶成疾於十六年七月初五日在　身故伊弟兄扶柩回家不料潘兆由等乘喪滋閙潘錫元之母絲氏率同惡婦入宅各携斧　擊毁　　香案孝帳等情赴州具控時值該州劉運吉丁憂經該州判批飭查禁又據潘孫氏以潘兆榮病故伊往奔喪被潘輔仁等攢　　　仵　高朱氏亦受重傷等情控輕該州判以呈詞支飾批飭帶詞高宋氏赴案騐傷未到代理州周澄清抵任又據潘錫元以伊母身受重　　明在卷等情控經批飭傳案騐訊復據潘輔卿以潘孫氏藉狡栽毆蒙批投聽畏騐不敢到案等情控經比差勒提卽據原差　　等以潘兆由　帶來等揚言京控概不投案聚衆還蠻等情禀經周澄清批飭勒　又據潘輔卿以歴控前情赴淮揚海道控奉批州嚴訊據署州　　　提未到據報陳昌玉劉兆慶患病甚重暫子取保而潘陳氏卽以潘輔仁等覇吞公産誣栽搶糧併將功　　潘孫氏毆傷等情令夫堂　潘裕來　抱進京控步軍統領衙門訊供取結咨解回蘇行司飭提人卷到省督同蘇州府提訊衆供確鑿因原告潘陳氏抱告潘　來　兆由等供詞狡展照衆證明白卽　　成之例分别擬議由司解經奴才提審案證亦翻易原供駁飭確　　據臬司札委候　　　趙　耿赴州會同該州謝陶查訊鄉團潘秉俊房長潘兆書等僉供潘兆由帶人槍發潘兆榮小　莊糧食人所共知至潘輔仁　無　傷潘孫氏及勾匪圖害潘陳氏家各情事州書駱仰之未受　抽匿傷單取結禀司發府復訊潘裕來等供仍狡執叙具衆證情欺照例擬議由臬司覆審詳請核奏前來查例載審理詞訟究出主唆之人若係積横訟棍一經審實卽依　徒生事擾害例問發雲貴　廣極邊烟瘴充軍又親屬無搶奪之文比依恐嚇科斷又律載　嚇取人財者計贓准竊盜論加一等尊長犯卑幼依親屬相盜律遞减科罪又各居親屬相盜財物者大功减四等又竊盜贓一百二十兩以上者絞又例載審辦案件其有實在刁健堅不承招者如該徒罪以上具衆証情狀奏請定奪又例載不應爲而爲笞四十事理重者杖八十各等語此案已革從九職銜潘裕來爲潘陳氏作抱京控潘輔仁等覇吞公産誣栽搶糧並將功服　潘孫氏毆傷等情業經查訊明確家産早經分晰載册分書事越多年卽其中有併賣互換田地亦立有契據投稅蓋印屬實例不准告購重分潘孫氏以甲喪爲由藉端吵閙潘輔仁等並無將其毆傷情事至潘兆由糾搶潘輔仁故父潘兆榮小盤莊權食報經該州勘騐並獲到陳保金等曁傳訊鄉團房族長等供指確鑿並非潘兆榮揑詞誣栽其瑣屑各情均係任意添　並無其事查原控以潘兆榮誣栽搶糧一節爲最重如所控得實潘兆榮誣告大功堂兄潘兆由料搶糧食四百石值銀已在一百二十兩以上應照恐嚇取財仍按各居親屬相盜大功减四等應於竊盜贓一百二十兩以上絞罪上减　杖八十徒二年仍加所誣罪三等　杖一百流二千里今訊屬子虚例應反坐惟潘陳氏究係婦女無知往往提訊時一言不發翻隨潘裕來供詞所致潘裕來自仗利口　辯信口妄供甚將潘陳氏等各人堂供挺身任意抹改其爲潘裕來從中主唆播弄毫無疑義核其節次主唆纒訟不休實與積愼　　無異自應按例從重問擬潘裕來應革去從九職銜合依積慣訟棍一經審實卽依棍徒生事　害發雲貴兩廣極邊烟瘴充軍例　　雲貴兩廣極邊烟瘴充軍仍照名例以足四千里爲限至配杖一百折責安置左面剌烟瘴改發四字該犯雖刁健萬分堅不承招第衆証明白卽同獄成該犯罪擬軍戍自應照例奏請定奪潘陳氏聽從誣告卽屬爲從應於潘裕來軍罪上量减一等擬杖一百徒三年係婦女照例收贖潘兆由迭次糾搶潘兆榮糧食錢洋等物堅不承認惟糾衆搶發小盤莊糧食不特報經該州勘騐屬實且先後獲到陳保金等曁傳訊鄉團房族長等供指確鑿親屬搶奪例照恐嚇科斷查潘兆由係已故潘兆榮其祖堂兄服屬大功以長犯幼自　　律問擬潘兆由應革去監生合依恐嚇取財計贓准竊盜論加一等尊長犯　幼亦依親屬相盜遞減科罪律於竊盜贓一百二十凃兩絞罪上照各居親屬相盜財物者大功減四等擬杖八十徒二年　此稿禾完 
 
