# 1909 - 106 - 4913008

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章三月初三日奉]  
旨理藩部奏章嘉呼圖克圖呈請隨從兼祧皇考德宗景皇帝梓宫奉移山陵諷經一摺章嘉呼圖克圖著准其每日帶領逹喇嘛四名在梓宫前諷經欽此軍機大臣署名奕劻世續張之滞鹿傳霖差那桐假 
[宫門抄]  
　　三月初二日召見軍機徐士佳 
交旨 
[閏二月二十七日軍機大臣欽奉]  
諭旨吏部奏妥擬籌備事宜按年開列繕單呈覽一摺着憲政編查舘知道欽此又奉 
諭旨法部奏統籌司法行政事宜就九年應有辦法分期開單呈覽一摺着憲政編查館知道欽此 
論說 
[論國民宜注意於德育]  
吾國今日之口頭禪。莫不曰道德心之缺乏。有志之士。宜亟亟思所以養成之。舊道德宜保守。新道德宜建設。所以擴張自治之能力者在此。所以。造就立憲國民之資格者在此。然亦思此養成之責任。果何在乎。曰教育而已。曰國民教育而已。 
教育者何。造就國民也。茫茫世界。斷非個人所能獨立。必合多數人民以羣處。乃克爲國。故世界上無論何國。皆有國民思想。皆當施以國民之教。育。吾人之一生。始於家庭。終於社會學校實其過渡之寳筏。旣以逹家庭。之志願。又以應社會之要求。就家庭言之。其教育。由愛字組織而成。國民。教育斷非一愛所能盡。造就國民之價值。必先造就個人之品格。無品概。無行誼。則爲不完全之國民。世界上爲人之父母者。無不望其子爲完全。國民。而學校實以施其未竟之教育。就社會言之。世界上萬事萬物。皆含。自然教育。童年閱歷未充。社會中事情蕪雜。善惡混淆。最易沾染惡習。况時世需英雄。英雄實造時世。而學校即以施其先聲之教育。然則學校者。所以逹家庭社會之目的焉者也。有志國民教育者。非注意學校教育不可。 
學校之中。所恃以養成國民者何在乎。心意之作用。約分爲三。曰知曰情。曰意。而智育德育即因之以發生。智育生開發其知能。樹基礎於意識界。以教授爲出發點。德育主陶冶其德性。樹基礎於無意識界。以訓練管理。爲出發點。無教授則無智育。無訓練管理則無德育。無智育猶可繼長增。高。施其一般速化之術。爲國民力圖補救之方。無德育則心志雖日發逹。練其知能。而未練其德性。則是枝之獵而去其。根細之蒐而遺其鉅。终不。能尊個人之價值。以蔚成一完全國民。况物理學之公例。增於甲點者必。减於乙點。積於彼點者必消於此點。當此民德墮落之。世按時勢以求切用有教育國民之責者。是非注意德育不爲功。 
道德者。國民之糧。而不可須臾離者也。循其實則以個人爲始基而推曁。焉者也。斯賓塞之言曰。羣者一之積也。所以爲羣之德。自其一之德而已定。諒哉言乎。個人苟無高尚優美之品性以維持其毅力。則羣治必被其。累。不能養。成公民之品性。雖智若良平。勇若烏獲。而羣德由是以隳。如人。身然手有手之責足有足之責。各盡其責而事自無不舉。否則聚羣盲不。能成一離婁。聚羣聾不能成一師曠。聚羣姦惡不能成一聖賢。理也亦勢。也。孟子曰。古之人所以大過人者無他焉。善推其所爲而已矣。是故欲造就國民。必以培養個人私德爲第一義。欲培養個人私德。必以改良學校教育爲第一義。 
記者此言。非欲有造就國民之責者。盡舍其歷史地理國文格致算數各科學。而嘵嘵然談性說理以是標教育之宗旨也。誠以青年者。成人之母。學校之青年。即一國之羣倫所仰望而托命者也。種瓜之人得其瓜。種豆。之人得其豆。並世之中。其人格最完美之國民。首爲英美。次則日耳曼。之三國者。皆在全球教育界中。占最高之位置者也。然試問其國民之教育。則莫不以增進個人道德爲先務。以言中國。東束國事日非。而黨錮之流獨行之輩。依仁蹈義。舍命不渝。莫不歸美於光武帝尊崇節義敦厲名實之功。南宋之亡。而文天祥陸秀夫輩。持危扶顚。百折不廻。舍生狥國。蹈死如飴。莫不嘖嘖於洛閩諸大儒講學明道砥勵廉隅之力。嗚呼。作始也簡。將畢也鉅。吾願有造就國民之責者。務爲眞救國之事業且。養成可以眞。救國之人才。愼毋蔑視個人之道德。而兢兢焉徒以知能教育爲全國倡。居今之世。爲今之人。必非可以個個分離孤立。而能救此阽危之國運。其必協同運動。租成一分業精密團結鞏固之機體。庶幾有濟。吾思之吾重。思之。此機體之所以成立。舍道德之教育。其奚以哉其奚以哉。 
專電 
[電一（北京）]  
某御史奏參贛撫馮汝騤烟癮甚深毫無閱歷貪鄙殘庸均有確據該撫恃有奥援一年之間由道員升至巡撫赴贛時需索供張囑令洋務局遷讓以洋房住愛妾賄賣差缺均由帳房經手帳房係湖南人故得差得缺者以湖南人爲多且藉整頓以易私人藉節省以圖私把所增釐金二成歲約三十餘萬迄未造報若令久任必誤大局該撫前任浙撫時欲將張曾敭捐入學堂之銀一萬兩索回入已藩司據案力爭大遭申斥調贛後因結納權貴派袁某崔某之姪充當贛省巡警總辦以致諸事廢弛奉 
 
 

Page 4

 
 
旨著寄諭陳啓泰查辦 
[電二（北京）]  
陸軍部奏報籌備憲政定宣統三年設軍諮府軍學館七年設大學行徵兵度制辦預算决算一切用欵歸度支部考核給發至海軍籌備事宜歸海軍大臣妥擬具奉 
[電三（北京）]  
錫清帥片奏密陳滇省交涉爲難情形 
[電四（北京）]  
禁門查驗相片仍議實行定四月内起騐 
[電五（北京）]  
粤漢鐵路借欵已議定英人已無異言 
[電六（杭州）]  
杭垣銅元充斥銀洋一元換銅元一千四五百文全城恐慌各商家議禀官維持 
緊要新聞 
[農工商部釐訂分年籌備辦法北京]  
　　農工商部奏稱伏查臣部職司所在允足爲輔助憲政之機關溯自設立商部以來首訂公司律於選舉會議明定專條所以重商人之資格示公司之法程倡立商商使知自治之初基釐訂礦章使知棄利之可惜設工藝官局以改良土貨製造設實業學堂以教育專門人才設女子繡工科爲美術品之小試設勸工陳殓所爲博覽會之先聲迨歸併工部改爲農工商部將舊管商辦鐵路章程案卷移交郵傳部管轄又復舉辦農事試驗塲以講求種植舉辦藝徒學堂以練習手工舉辦農會以求大利歸農之至計舉辦度量權衡以定畫一行政之權輿凡此大端皆臣部奏明次第實行而不背於憲政者也夫實業之興即利權所繋揆諸臣部責任惟有提倡於先事保守於無形爲權力所可及此外則全賴各省將軍督撫與臣部内外一心維護於上勸業道切實推行籌計於下而尤須輪船鐵路漸使交通官力商資互相補助商學則人多專習民智則日見開通於是限以年期課以實業收效乃可操劵查東西洋各國凡屬興舉實業公家每不惜累千百萬頻年量爲補助良以强國者兵富國者即實業農工商之重要初不减於海陸軍也富與强實相表裡能富而後能强故欲求致富之所由必先計資本之所在此則實業盛衰之要键臣等所夙夜焦思而未能或釋者也現經欽奉明諭限期將本管事宜籌議具奏自應就應舞各要政詳加釐訂略分四類曰調查曰籌議曰興辦曰編制約舉一百二十八條遵旨分年繕具簡明表格恭呈御覽惟所列農林漁牧絲茶木棉僅物産之大凡也五金礦質百工製造僅工業之大凡也商標航業保險賽會僅商綱之大凡也其間端緖至繁初非條舉件繋所能罄盡臣等自當因時制宜察酌情形奏請施行其應行擬訂各項規章須俟法律大臣奏定商法後再行分别核訂庶無抵觸而便通行至於倡實業保利權乃臣部一定不移之辦法未頒布立憲時即本此爲宗旨旣頒布立憲後仍視此爲依歸斷不敢徒事舖張亦不敢具文塞責惟有勉竭血忱與各疆臣次第認眞辦理盡一分心力冀收一分實效所以上副朝廷憲政者在此下盡臣等責任者亦在此一得之愚是否有當伏乞聖鑒閏二月十八日奉旨已錄 
[郵傳部按年籌備要政清單]  
光緖三十四年第一年一滬寗告成一門頭溝　路告成一廣東粤漢築成由黄沙起至迎嘴一百二十八里查粤漢全路現由督辦大臣主持管理一潮汕意溪枝路告成一啓築津浦查該路現由督辦大臣管理一啓築福建漳厦一啓築湖南粤漢由粤漢管辦大臣主持一啓築齊昻一接築京張汴洛　九各官路滬嘉杭嘉蕪廣南潯各商路一查勘川漢洛潼西　同蒲江蘇浙江潮汕新寗　潮廣西福建滇蜀安徽江西各商辦鐵路歀項工程一勘估吉長路綫一覆勘四川宜夔路綫一勘估正德路綫一勘估延長石油礦路綫一清還京漢鐵路借欵一議　廣澳成約一廢北京奉南票運礦枝路合約一收贖商電改歸部辦一展設太湖縣至安慶電綫一展設貴陽至興義電綫一展設上海至川沙廳電綫一展設浙江桐鄕至雙橋電綫一展設江西饒州至景德綫路一展設下關至浦口綫路一大修江寗至漢口電綫一大修京師至保定電綫一改設保定至信陽州電綫一展設湖南常德至益陽電綫一籌畫核减電報價目一派員赴葡萄牙萬國電政公會聽講爲預備入會　礎一整頓上海實業學堂一籌設臣部實業學堂 
宣統元年第二年一汴洛告成一京張告成一杭嘉告成一滬寗告成一新寗告成一齊昻告成一商定吉長借欵一啓築吉長一啓築四川川漢一啓築洛潼擬限令本年集股任五百萬圓以上啓築工程須有全路三分之一一啓築清徐一啓築杭甬一啓築鄂境川漢由督辦粤漢大臣主持管理一接築廣九一接築漳厦一接築蕪廣一勘明張綏路綫一測勘張庫北幹路綫一廣西聘員测勘路綫一雲南聘員測勘路綫一商議改良安奉並派員履勘路綫一勘定海清開徐路綫一實行核减電報價目二成計六十餘萬元一展設科布多至綏來無綫電報一籌設　化至太原電綫一展或河南信陽州至光州綫路一展設河南至汶州綫路一大修福廣湘鄂電線一大修張家口至恰克圖電綫一籌設安徽穎毫電綫一大修陜西全境綫路一　辦電汽專門學堂培植人才擴充電政之需一籌議改良京師電话機噐一等畫京師各省電燈改良辦法一設立臣部實業學堂 
宣統二年第三年一籌備清還正太路欵查　路由西一千九百零二年息借法欵修築合同載明西一千九百十一年以後可將借欵全數還清此歀本年即須籌備計還本四千萬佛郎又酬費十萬佛郎共需欵四千十萬佛郎一江西南潯告成查該路據公司呈報於是年造竣一啓築西潼擬限令本年集股在一百三十萬兩以上啓築工程須有三分之一一接築吉長一接築四川川漢一接築清徐一接築杭甬一接築洛潼擬限令本年集股在一千萬圓以上全路工程須有三分之二一接築蕪廣一測勘庫倫至恪克圖北幹路線一測勘新民洮南齊齊哈爾抵璦琿東幹路線一籌設歸化至包頭鎭電綫一籌設江西吳城至廣信電線一籌設安徽鳳陽至江蘇徐州電線一籌設四川至西藏電線二千餘里此線經費應由西藏開辦經費内提撥一俟西藏歀項籌備即可提前開辦一太修贛浙電線一試辦鎭江電話一展設福建汀漳電線一展設奉吉兩省電線一擴充上海電話一擴充福建電話電燈 
宣統三年第四年一清遠正太鐵路　欵一清徐舌成查該路奏定四年造成一廣九告成一杭甬告成一漳厦告成一接築西潼擬限令本年集股在二百六十萬兩以上全路工程須有三允之二一接至四川川漢一啓築同蒲一接築洛潼擬限令本　集股满額全路工程大概完竣一接築蕪廣一測勘西安逹蘭州西幹路線一測勘附 
 
 

Page 5

 
 
　南幹各枝線一創設電料製造廠試造電報電話各種電品材料機器一展設湖洪江至永州電線一展設河南周家口至安徽毫州電線一展設黑龍江電線一展設廣東高州至肇廢電線一籌畫沿海沿邊一帶設立無線電報一試辦京城自動電話機噐一擴充　建電話一擴充江蘇電話一擴充浙江電話（未完） 
[川督奏報第一届籌備成績北京]  
　　四川總督趙爾選奏稱臣等遵於光緖三十四年九月初九日按照憲政編查館咨行谘議局章程設立諮議局籌辦處札委藩司王人文爲總理署學司方旭巡警道高增爵在藉翰林院编修胡峻即用知縣邵從恩爲協理按照選舉章程認眞籌辦當於是年臘月初一日奏報在案惟是選舉事係創辦頭緖紛煩不惟人民昧所適從即官吏亦窮於因應照該局成立期以本年九月事繁限迫稍涉鬆懈即慮貽誤要公是以開辦以來即督飭該處官紳遵照定章悉心商議舉初選複選諸事分别列表以事務之難易定程限之外暫並臚列辦法次第發交各初選複選監督依限辦理復慮各屬官民於選舉之資格調查之方法以及投票開票之規則多所未諳乃就省城紳班法政學堂及自治研究所畢業生中選用一百四十餘人派往各屬會同地方官襄辦一切並由該處詳定辦事功過章程隨時稽核擇尤懲勸俾在事者知所歆懼現統計調查造册諸事各屬已辦齊報省刻止分配議員名額釐定初選當選人員數一俟初選事畢即趕辦複選事宜約於八月以前各屬選出議員當可一律到省又諮議局工程重大興作宜先現已擇就省城督右游撃舊署擴充改建由諮議局籌辦處遴選妥員赶緊興築其欵項歸司庫支撥但使計日程功當不誤九月開局之期惟川省風氣晚開人材消之以至促之期間爲至煩之創舉各處之選格能否恰合將來之開局是何現象雖希望無窮究少把握奴才惟有勉竭駑鈍督同在事官紳悉心籌畫先事防維以期仰副宸厪於萬一此係第一届籌辦情形至本年籌備事宜亦經次第規畫略具條理　俟辦理就緖歸入第二第三兩届陸續依限奏報 
[預備恭送景皇帝梓宫紀聞北京]  
　　三月十三日隆裕皇太后恭送金棺擬由西直門車站搭坐火車惟向來鐵路須由西直門經豐台始能抵高碑店等處行途迂繞頗爲不便兹聞郵部擬由西直門赶修鐵路直聯京漢路以免繞越 
世中堂與梁尚書議定三月十二日所有恭送景皇帝梓宫各國專使應率同隨員等先在景山東門外栅内恭候梓宫到時卽行鞠躬禮致敬禮畢排班步行恭送其各國使館公使夫人眷屬則候梓宫行至地安門内即在該處道旁行致敬禮此外各國官紳等如欲行禮者擬在西牌樓大街由外部蓋設布棚爲恭候梓宫行禮及休息之所至迎迓各專使人員則已由部派定周自齊鄒嘉來張蔭棠等數人并由外部議定俟各專使到就呈遞國書後擬請派内務府大臣前往答拜又議三月十四日午刻在宫内筵宴欵謝各國專使後即於未刻柬請各國專使瞻仰内廷南北中三海聞此次頒賞各國專使寳星之等第除日本貞愛親王贈以頭等第一雙龍寳星外餘均分别頒給頭等第三二等第一寳星以示區别 
[京師近事]  
上月二十六日錫清帥蒙攝政王召見一點十分餘鐘垂詢政要五事（一）雲貴兩省與法人一切外交政策（二）雲貴兩省預備立憲所辦諮議局選舉情形及一切民情資格（三）現在該兩省官紳商庶禁烟情形（四）該兩省邊防練兵事宜（五）該兩省學務所屬各項學堂現在有無進步錫督奏對頗爲攝政王嘉納 
郵傳部徐菊仁尙書現因錫清帥不日將赴東省接任故已先令眷屬人等由東省啓程北上約一二日間即可抵京其公館仍在東華門内北池子地方 
修律大臣沈俞兩侍郎因修訂商法前曾奏派朱汝珍太史調查各處商情習慣以資考鏡現以商法爲今年應行頒布之件若僅恃該員一人調查勢必多延時日且難期周詳擬於日内再行奏請添派人員分任調查以期迅速 
民政部近咨各省略云現當籌備立憲之際已屢飭各省清查户口考驗人民自治程度惟恐民間未易週知或委員辦理未盡妥協一有誤會易生滋擾相應咨請轉飭地方官曉諭商民俾知清查户口實爲地方自治公益起見母得隱匿阻撓倘委查人員或有騷擾即報明地方官懲辦外部梁尚書對於荷國强迫華僑入籍一事前曾一再照會該國公使據理力爭惟該使之意頗近推讬故外部已擬與該國政府直接交涉外部日前與各堂會議灤礦一事梁尚書始則主張和平了結繼以此案關係全省利權未便率爾結局現擬與楊蓮帥妥商辦法總期國權交誼兩不虧損并聞張鹿兩相國對此問題主持亦甚力 
民政部酌加堂司錄事書記各員生薪水一事由參議廳議定復按六成發攷業奉堂官批准自下月實行惟近查此事雖已定議而核計常年經費尚虧數十萬兩且未歸度支部以前該署猶須自行發放數月故此事頗覺爲難 
地方審判廳廳丞續昶日前禀商法部戴回書謂該廳現已添設民刑各科惟遇情罪較重之案有不易裁判者仍當另提他處審訊故擬請於該廠内添設豫審研究處爲察訊盜情重案之所聞戴尙書與各堂現正核議此事 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[晉撫奏陳辦理禁種土藥情形]  
　　山西巡撫寳棻奏稱伏查晋省係著名産土之區幾於無土不種無人不吸自種自食延及婦孺其錮溺情形逈非他省可比自二十一年前撫臣鮑源深銳意禁烟交城民人負固不服幾至滋事亦未能澈底嚴懲自是民風日刁已成積習上年與藩司丁寳銓商議嚴行查畝之令其時永寗黎城等處雖有愚民抵抗之事旋經司局分别勸戒嚴辦首要解散脅從始能切實清查畝册乃有可據惟按年遞減辦理終無實際遷延歲月期限漸迫成效毫無深恐貽誤大局經全省官紳再三集議謂非一律禁種别無下手之方當即督同司局嚴飭各屬實力查禁並派員四出履勘山陬水澨足跡皆周一有偷種立即犂毁復令所在士紳演說勸諭民間旣曉然於禁烟之令必須實行亦皆相戒不犯上年冬苗全省均未栽種本年覆勘春烟亦未敢嘗試據印委等查報情形省南一帶可期禁凈惟省北地寒旣未開凍節令尚早雖經印委迭次誥誡須俟種期已過查明實係一律禁絕再當專案奏報大抵禁烟一事各省情形不同晉省受病最深查禁亦較難非有猛銳之力堅定之功斷難奏效且其病根尤在自種自食取携甚便自禁種後來源已斷存货日少售價日昂不獨鄕里民人無力吸食即官紳大半窮窘無不相率戒除禁種禁吸他省分爲兩事就晋省而論尤必以禁種爲禁吸之本奴才自當勉持定力督率查禁盡拔根株並將善後各事宜妥愼經理以期克竟全功至抵補藥稅一節查晋省向未行銷洋土數年前土藥稅項每年約收三十餘萬自開辦統稅後撥歸本省之欵歲不過十餘萬兩現部定鹽斤加價專爲抵補藥稅之用照常年計算約有十餘萬又擬就旱烟糖酒等項酌量加抽作爲籌備本省稅項大致已有端倪此外有可另籌仍當悉心計議隨時奏陳惟晋本瘠區民間向賴烟利一旦禁絕所有正賦稅釐均將受其影響前次奴才於禁種土藥摺内業已陳明此外自不免更形窘迫當相度南北土宜勸令改種棉麻靛豆等項飭由地方官加意提倡以儘地利而資補救閏二月二十四日奉硃批該衙門知道 
[西報擇要]  
粤漢路債交涉近聞文匯報載稱據東京日日新聞北京訪事電稱英使詰責粤漢鐵路債欵一事已由外務部備文答覆略稱中國原照英政府之要求與中英公司會商惟該公司代表濮蘭德君於末次會商時宣稱中政府所擬之條欵殊與彼意不合中政府因轉向德華銀行協商由此觀之中國舉措合理並未違背中英條約英使覆文則稱中英公司僅屬私人之事業故其决議理應通告英使知之而軍機大臣並未出此是將私人事業混作公共事業且兩方面意見不合之故並非因實在收入之數僅因軍機大臣於不經總工程司允准不得動用債金一欵不以爲然之故德華銀行總理考爾特斯近有某報訪事謁見據稱德國之允借此欵並不有負英國銀行家此事並無外交性質僅屬商業之交接故英使抗言不足爲患所僅债欵係屬細事不日即可簽定合同云云又該路聘用日本工程司之問題亦將由中政府與駐京日使商决惟總工程司則將聘用德員 
東沙島最近交涉又載時事新聞云東沙島問題仍由中日官員在廣東交涉中國所出之證據多有可恃設再調查確實則日政府即可承認中國該島之主權惟無論如何開拓該島人錦君之利益日政府必爲保護云 
吉林華官撤銷禁令字林報載初二日東京電云吉林華官已將禁售日本紙烟之令撤銷 
美總統擬增進中美邦交又載二十六日倫敦電云據華盛頓電稱美總统塔孚脫君已樂允將駐華公使改陞大使問題詳加研究塔君頗願增進中美篤厚之邦交 
分類新聞政界 
[鄂督奏設養成審判所之計劃湖北]  
　　鄂督陳小帥遵章在武漢籌辦各级審判廳期於宣統二年成立其外府州縣及鄕村各級審判廳分年籌立統限七年一律成立每縣各設一審判廳分民事刑事兩庭合設推事三人湖北全省六十九廳州縣已需三百餘人而檢察官及典獄典簿主簿錄事等官尚不在内自非預爲籌備不足收得人之效當經督飭臬司楊文鼎悉心籌議此時省城商埠所設各廳人數無多尚不難斟酌選用且係試辦之時得以從容練習將來逐年增設需員必多須專門學問方可勝任現擬設立養成審判所專爲講習司法之地招考本省候補府廳州縣佐貳人員入所肄習以八十人爲一班先招兩班定期兩年畢業考驗給憑遵照部章分别委用核計宣統七年外府州縣審判一律成立之時此項畢業員已可得數百人當不致有缺乏之患現就省城法政學堂延聘教員訂立課程先行開辦其監督管理各卝均令　擬毋庸 
 
 

Page 11

 
 
另行開支以節糜費此係司法獨立一切考驗稽查事宜均歸臬司經理管理等事則歸法政學堂監督邵章兼任以清權限至法政學堂内原有各班如願改習亦准一律附考藉廣造就刻已具摺入告矣 
[奏請採買金葉北京]  
　　禮部奏稱查定例恭鑄皇貴妃貴妃金寳奏明行内務府支取六成金四百兩又鑄造鍍金銀印行户部支取紋銀需用十成金葉於餘賸回殘銀兩内動用依時價自行採買各等語今尊封祺皇貴太妃瑜皇貴妃玽皇貴妃瑨貴妃瑾貴妃等位應製金寳五顆業經臣部奏准改用銀質镀金亦在案其共需庫平紋銀二千兩自應由度支部支領至共需應鍍十成金葉四十兩當經行文内務府查明現在庫儲有無金葉兹准内務府覆稱本府廣儲司銀庫並無庫存金葉等因前來查所需鍍寳金葉四十兩自應於餘回殘内動用依時價自行採買惟現值金價異常翔貴實屬不敷採買謹擬由度支部再行發給庫平紋銀一千兩以資應用 
[隊官先行起解之批斥蘇州]  
　　蘇省巡防隊管帶劉副戎洪順鎗斃湖州商民吳錦順一案前經蘇州府審明擬發新疆効力贖罪仍監候待質旋經蘇州府提訊哨弁孫多惠供情詳請將劉洪順先行起解等情經蘇臬左廉訪批云監候待質之案如果續獲質明仍應咨部或已有人當其重罪或先後供情如出一轍毋虞避就方能隨案咨請起解兹核來詳該弁孫多惠於劉洪順所避罪名堅不承認猶有在逃之米榮魁可以推諉而先後供情均不一轍何能咨逹且就現供而論該弁當日與米榮魁駕船緝匪旣見匪船同在河面用船追趕何等便捷乃竟舍舟登岸已屬不近情理且明知吳錦順船隻向西首汊港駛逃西首旣有汊港阻隔必非東岸能逹一望可知而該弁獨從東岸追趕其意何居此等狡飾之供據以逹部下特不能爲劉洪順作證恐該弁亦在監候待質之列仰蘇州府切實復訊務得確情錄供詳候察辦 
[領地繳價辦法蘇州]  
　　蘇省農工商局以工程局陳令籌擬馬路領地繳價章程並請免追閶胥盤欠租等情詳請撫憲兹奉伯帥批所擬領地分等繳價章程尚屬妥洽應准照辦至請名追胥盤兩門積欠地租旣據查明因巿面衰敗所致姑准通融免追以示體恤惟閶門地租在未經繳價以前應仍按月照解藉示區别昨已札局飭縣曉諭一體遵照 
交涉 
[三誌歸併膏店之交涉浙江]  
駐杭英領事致浙撫函敬啓者昨准大函以平湖由方國祥開設膏店如有不願附股者但取切實妥保可以呈明地方官候示辦理倘無妥保又思兼設燈榻事碍禁烟該縣亦不能不遵章嚴辦等因本領接閱之餘足見貴撫部院持平曷勝欽佩惟昨日又據本國老沙遜洋行電稱平湖縣准方國祥專賣烟膏勒催各膏店閉歇停止生意已將該地最大之店東飭差拘拿到署勒令歇業情急勢危呈請核辦等情前來本領事查此案旣已禀請本國欽差大臣會商貴國外務部核辦且貴撫部院已轉飭平湖縣飭知不願附股者候示辦理該縣自應遵照以上各節似未便擅自拘拿各店東爲庇護方國祥專賣之計合急函請貴撫部院電飭平湖縣將專賣公司暫停並不准拘拿各店東應俟兩國商妥後再由貴撫院飭遵可也 
浙撫覆駐杭英領事函敬復者本月十九日接准貴領事來函以據老沙遜洋行電稱平湖縣已將最人之膏店東差拘到署勒令歇業囑即電飭免拘並停專賣公司等因查前次公文係飭禁烟公所查核轉行屈計此時尚未到縣老沙遜洋行但稱最大之店東被拘並未指出姓名碍難電飭恐致訛誤究竟該縣因何差拘抑係膏店有故違禁令之事旣接貴領事函會自應速爲查詢現已電致禁烟公所轉詢該縣矣應俟復到察核飭遵方國祥已無公司名目又非官膏專賣其所設膏店並無不合未便飭停容俟接准外務部咨文再行布告 
[日艦蒞鎭游歷鎭江]  
　　本月初一日日本頭等逕洋艦兩艘由滬開行駛抵鎭江下椗後艦中各統帶登岸拜會駐鎭西官兩艦弁兵亦羣至甘露寺金山等處遊歷道憲劉觀察聞信特派水陸總巡周錦堂協戎妥爲保護以篤睦誼聞該艦擬小泊數日即須開往上江一帶游歷 
軍界 
[組織陸軍測繪隊奉天]  
　　東三省督練處以陸軍研究戰守各術地理爲重如非預儲測繪人材不足爲行軍之準備况今省練軍尤不能不洞悉地勢查東省邊防險要山林深邃均於戰地形勢密切相關兹擬組織測繪隊三隊分駐奉吉黑三省於奉天設立測繪總局吉江各設分局以備實地探歷各處險塞精測詳繪爲練習戰守之根本駐吉參謀處奉札後擬訂簡章飭將吉省情形参酌議覆以便彚定施行　 
[委查修理過山砲安徽]  
　　皖撫朱經帥以前購過山快砲因去冬叛事起時致遭損壞機件若訂購該砲價值甚鉅又爲新軍操演必需之物自應修理完全俾資利用特委管帶安豐兵輪陳應濂會同軍械局查明損壞處所究應如何修整即速修理完全妥愼收儲備用 
學務 
[皖省女師範之缺點安慶]  
　　安徽女師範學堂内分正預兩科創辦以來稍有成效昨經該堂經理吳紳傳綺傳集全體學生同攝一影藉誌紀念且刊印証書百份按名給發但該堂有缺點二端殊爲前途障碍略舉如左（一）節省經費教員不克得人且係間接課授（男教員編繹課本轉授女教員）不無隔閡之虞似宜愼選教員爲急務（一）無寄宿舍每當學生下課徒步而歸時有不法棍徒迎立學堂門首及潜隨學生肆意調笑殊屬有干例禁 
[高等學堂庶務長到差蘇州]  
　　蘇省高等學堂庶務長候補直隸州方元熈已奉撫憲札委接辦淞滬釐局提調差所遺庶務長差已札委候補知縣程鵬接充各該員均於三月初二日交接到差 
[體育會定期旅行蘇州]  
　　蘇商體育育前經開會舉定正副會長曁各職員等情已紀本報兹悉該會各操員以本年應照例舉備旅行以 
 
 

Page 12

 
 
練足力現經教務長魏旭東擇於初六日率領全隊操員會同農業學堂等軍服荷鎗前赴天平山一帶旅行並展謁先賢墳墓藉伸景仰 
[興築法政學堂長沙]  
　　湘省法政學堂向分官紳兩校其官校係就東茅巷仕學館舊址開辦紳校則就怡長街湘鄕試館舊址開辦均歷有年所現在擬將官紳合爲一校劃分貢院西偏地址改造題爲官绅法政學堂工程浩大聞講堂八處約須建築費四五萬金業由該校監督朱純卿觀察委員勘明估價興築 
實業 
[銀號銀行解欵之爭執杭州]  
　　杭州商務總會移浙藩司文云據裕通裕泰裕成裕豐等號商呈稱現奉撫憲札飭浙省各州縣應解司道庫地漕正耗雜欵及各局釐金等項向由省城銀號分項投解現旣經設立浙江銀行所有此類欵項應令各銀號轉交浙江銀行移解司道各庫直接上兌等因查銀號之設計已二百餘年傾鎔銀兩按卯上兌通挪墊解力任其艱奏消交代墊欵更鉅計各號墊解虧累已有數十餘萬之多歷年旣久並非私設重受州縣委託投遞解交担負不輕今奉憲飭令商等轉交浙江銀行移解殊覺爲難况浙江銀行甫經創設百端待理似恐無暇兼顧及此且由商等逕解司道各庫則責在商等由州縣逕解浙江銀行則責在浙江銀行今令商等間接投解界限不清責任不專設有遺誤孰能當此重咎夫商賴官爲護持商等受其累銀行專其利似亦無是公理乞爲轉禀各憲等情前來敝總會有代逹商情之責不敢壅於上聞移請貴藩台俯念商艱宜如何維持保護之處仰祈察核見覆 
[札委監收鹽引人員揚州]  
　　日昨淮鹽棧咨會趙都轉云本年續借東蘆鹽引現已到棧查此項借鹽雖仍商與商接而引數較多事務較冗必須查照成案派委專員分投辦理敝棧已札委巡檢許先登大使葉資深二員在浦照料每員月支薪銀二十四兩經歷孫德培縣丞金惠疇二員監同交收每月薪銀十六兩大使邵棠輪流收發鹽引月支十兩除札該員等認眞辦理外合行咨會查照 
雜記 
[揑名誣控之反坐蘇州]  
　　吳縣已革文生劉元章因覬觎吕甲董事缺即揑列高文奎名誣控吕甲誘孀作妾等情現經吳縣王大令提集人證訊明誣控屬實擬將釗元章發押改過局三年以示懲儆刻已具詳呈請憲示遵行 
[習藝期满遞籍之官犯蘇州]  
　　去年二月京師審辦職官案内之侯錦芬顧逹梅二名擬定發天津習藝所收押一年現已限满應即遞回各原籍交地方官嚴加管束顧逹梅係江蘇元和縣人昨經北洋大臣咨會蘇撫轉蘇元和縣遵照俟顧逹梅遞到後嚴加管束 
[振捐局查獲假冒辦捐人犯湖北]  
　　湖北籌振捐局前因訪聞多有奸民用假實收假冒辦捐騙錢情事爰委知縣張賡陛巡檢羅灃隨處密查兹在斗級營街林煥文刻字店見有實收底稿正將繕正刊刻稿内語句不貫即向該店盤問係沔陽州人陳王二姓交刻旋將陳河清王保鈞二人查獲货我江夏縣傳集刻字店王研訊 
清談 
[敬告複選舉人（一）]  
初選不過選舉複選投票人。複選則議員於是平定。其重要關係全省人民之利害。議員。而賢。則全省蒙其利。不賢則全省受其害。選舉人苟思及。此我知必不肯輕易放棄其選。舉權。即遇有其他要事。亦必撥冗而往矣。選舉人苟思及此。我知必不肯輕投此一票。亟當愼擇一素孚衆望之人。即使親戚故舊。亦不可徇情而舉之。避嫌而屏之也。若不得已。而思其次。則斤斤自好者。苟迫以大義。或有。奮然擔任之時。才具短絀者。苟深以閱歷。或有可造全才之望。至若心術不正之人。或以。武斷營私爲惯技。或以包攬詞訟爲專門。知有一已而不知有公益者。此等人苟不幸而。舉之。非特全省人民受其禍。即舉彼之投票。人。亦必蒙直接之害。三月十五日之期。轉瞬即届。竊願選舉人其愼旃。 
紀事 
[新發見之奇聞]  
東洋賣國奴（譯東報）（農） 
日本金澤第三十五聯隊。於東歷四月六日夜遺失重要軍事之書類全部。當由隊長禁止各部隊之外國見習士官出入。并阻互相往來每士官一名。派士卒二三人監視。時有。大隊書記三名頗露可疑形跡。遂繋諸假營。倉。（即營中之監獄）清國見習士官中一人。言語舉動。亦時涉曖昧。乃佯許　自由行動。而潜派人監視之。初十日晨隊長接有匿名信一封内云。 
所失重要書類。現在馬料房中。係用油紙包裹。檢查自得。 
隊長即至各處馬料房搜查。果於昌料中查獲一小份十三黎明。又於營中尋獲一小份。似由營外擲入者。書類有泥土黏着。十五日午前十一時。又在第一中隊之清國見習士官住宅附近。尋獲殘餘之遺失書類。至是該書類全部發見。 
十五夜。有在步兵第三十五聯隊之清國見習武官胡學信。忽被隊長傳去。嚴重詰問。即前派人監視之士官也。復於十六日午前。由憲兵隊正式嚴審。逼令供白。又將前拘留假營倉之第一大隊本部書記軍曹高橋榮次郎。曁草野政右衛門。大西直平之三名。同時拘留憲兵隊。并加嚴訊。以胡學信爲被告。十七日開軍法會議。聞重要書類。總數九册。向歸大隊副官山下中尉收管。三月間。山下中。尉爲陸軍大學入學之准備。暫託高橋軍曹。收管。胡學信最初入營時高橋軍曹教以體。操。此後交際親密。故由高橋軍曹竊。此重要。書類。買於胡學信者。胡學信湖南人。年三十二歲。係官費留學生。三十九年十二月。爲士官候補生。入步兵第三聯隊。四十年十二月。入陸軍士官學校。四十一年十一月卒業。入金澤第一中隊。升見習士官。學業優等。執清國留學生之牛耳。曾入某相國幕府。有大尉相當之官職。文學極優。且精通日語。平素結交日人。不吝鉅資。此項重要書類。購得後。即於三月念八念九等日埋於石川郡海濱。自訊問後。胡裝作發狂。十六日拘留憲兵隊後。一切食物。屏而不食。同隊有清國留學生三十餘人。以不服非禮之檢查。公電清國公使。館。訴述當時不法情形。其結果若何。現未揭曉。容俟續報。 
按胡學信之是否有罪。各學生之非禮檢查。亟須設法與日政府交涉。願胡欽使注意。勿含糊了之也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備舉行複選舉]  
江蘇蘇屬（蘇州） 
蘇州府何肖雅太守示諭諮議局舉行複選事宜各條錄下（一）複選投票定於三月十五日舉行（二）複選投票所定在定慧寺巷試院内（三）複選開票所定在本府署大堂（四）投票方法如下投票人以列名本屬投票所之投票簿者爲限投票人届選舉期應親赴投票所自行投票不得倩人代理投票人應在投票簿所載本人姓名項下籤字畢方准領投票紙投票人每名祇准領投票紙一頁投票用無名單記法每票祗准書被選舉人一名不得自書本人姓名投票人於投票所内除關於投票事宜得與職員問答外不得涉及私言並不得與他人接談投票完畢後投票人應卽退出不得逗遛窺視投票人倘有頂替及違背定章等事管理員及監察員得令退出（投票人注意已錄前報） 
複選監督因此次複選事繁責重當經照會府中學監督劉雅賓太守帮辦一切投票開票事宜並悉近奉籌辦處諭届時當選人到所投票複選須隨帶縣知會書到所呈騐以杜冒混 
[初選舉訴訟]  
江蘇蘇屬（松江青浦） 
松江府複選監督戚太守批青浦縣廪生李家驥生員劉廣禮控陳珍彛被選違章禀云查選舉訴訟與尋常訴訟有公私之别尋常訴訟往往切已之事不切已者不干預也選舉訴訟則不然止惟其事不干已而關係地方利害其人犯消極資格濫膺選舉必爲地方之蠧有人焉獨仲公憤訴訟而剔除之壯哉志士良可敬焉卽使所控不實出於懷欵誤控心本無他猶當曲諒其心未忍以誣告罪之蓋訴訟之心公也非私也非以一已之嫌怨快其報復也否則事不干已者不告來告者無非夙昔嫌怨之所致其視照章提前審判似專爲若辈報復嫌怨而開方便之門夫報復嫌怨適值其人犯消極資格則咎由自取嫌怨姑置不論論其人之不當選舉猶可恕也所患者數十人投票之選舉權不敵一二人架詞之訴訟凡盡地方義務者安得人人而悅平日積有嫌怨一日被選舉即被訟累此而不坐誣正人君子將以被選舉爲大戒祇有營私結黨則畏其氣燄之盛莫敢訴訟如此社會演如此惡習不知諮議局之前途如何矣松屬自各縣開票報紙所紀載座客所談助匿名信函所投遞謂某也不肖某也無恥一一舉其歷史如數家珍然卒不見有正式之訴訟現查訴訟兩起其一控何繪書其一控陳珍彛何與陳是否犯消極資格選舉有無詐術尚待研訊方可定斷而控何者汪爲这袶控陳者李爲之首汪之於何歷年勢如水火各立黨派遇事齟齬案卷厚至七八寸甚至因學堂衝突視學員錢學乾前往調查開會議决是何而非汪今則訴訟内牽及錢學乾矣挾其嫌怨之成見倘不准該原告親自從旁監察勢必糾纒不已更有何法以杜藉口至李之於陳嫌怨之深光緖三十二年二月間已據田前縣詳復遇事動輒反對而至今尚有未結之案件嗟乎選舉何事也選舉訴訟出於萬不得已之公憤豈爲報復嫌怨之捷徑窮其流弊我恐有心人不但選舉爲松江哭卽訴訟亦當爲松江哭矣何繪書等業已限傳陳珍彛亦應飭縣傳案並檢卷送核該生即來案備質該被告之虚實曲直鑒空衡平聽其自取選舉資格關係至重豈能以嫌怨之故稍從寛假特此兩案之訴訟起於嫌怨確鑿有據不能不先揭其隱以正人心仰一體知照 
[官長設立]  
江西 
撫州府鑒宜黄縣選舉事未據隻字具報詳記該令大過一次仰飭知並催傳專差詳復谘議局宥印贛州府鑒虔南廳已記大過一次現仍未據具報仰飭催據實詳細電復諮議局宥印 
[專件]  
山東諮議局籌辦處致北京山東雜誌社書 
啓者頃閱貴館第二十四期山東雜誌載籌辦諮議局員薪水一條内稱本省籌辦諮議局開辦已久而局員薪金迄未宣布兹聞除總辦不支薪金外會辦則每月三百金參議兼科長每月六百金檢查員等每月二三百金不等展閱之下駴怪彌深在貴館有聞必錄或不暇深悉其詳特以悠悠之口傳聞失實有損貴館自稱消息靈通調查確實二大特色之名譽不得不將本處辦理情形爲貴館詳述之查本處自上年十月間奉文開擬所有局費薪水無不力求撙節除三司總辦不支薪水外坐辦一員月薪一百二十兩兩辦一員月薪一百兩參議二員均係義務並不由處開支分文薪水今年二月間因兼理地方自治籌辦處事較繁𦣱加派會辦一員參議一員因係兼差亦皆不支薪水檢察員四員以開局檢查事少並爲節省經費起見遲至今年閏月初清册彚申後方始到處每員月薪僅四十金文牘庶務兩科除文牘科長由参議兼充不支薪水外僅設科員一人月薪六十兩庶務科長一人月薪八十兩科員二人皆月薪六十兩自開辦以迄諮議局成立統計各項額支活支經費不過九千餘兩其略有特别支欵不能預算者届時一並核實報銷於上年十二月間曾奏明奉旨有案似此省嗇爲用較之他省已覺减無可减果如貴報所載每月三百金六百金二三百金不等則恐五倍此九千餘兩尚虞不足至謂局員薪金迄未宣布是以致滋疑議查本處薪費支銷總數並職員分派銜名早經詳院咨部並登入各報近又刊列報告書内分送各處夫固盡人知之以局員名數與薪金總數兩相核較雖闇於計學者不辯自明况在主持公論留心時務之士豈於本省事實未能深悉將消息靈通調查確實之調何此則本處所大惑不解者也（未完） 
[元和陳昌壬致籌辦處諸紳書]  
頃者初選舉諸事已竣瞬將舉行複選此正我蘇籌備上宜亟亟進行之時也昨讀江蘇紳士請設諮議局研究會呈稿並簡章十則固將以圖切實進行也允爲當務之急已顧論者謂諮議局分合問題一日不解决則一切籌備之事一日不能進行即於將來議案上少一日之預備雖然進 
 
 

Page 19

 
 
行之事有必待於分合之解决者有不必待於解决者其必待於解决者則調查研究之範圍是也其不必待於解決者則就局章第二十條之所規定其在蘇屬調查之事已復千經萬緯固無俟分合之局定而始有事也今吾蘇應立時組織一研究會赶速從事於調查編輯以實行其預備其分也固屬無事乎更張即其合也亦可改爲分會或爲駐蘇事務所如組教育會之例今查簡章第二條云設會所於江寗通信處於蘇州固專爲合局而言也然其爲我蘇人計不太簡乎夫所謂通信處者不過藉爲通信之機關云爾而所謂研究之處所何在調查編輯之處所何在寗可爲閉門造車乎如曰必於寗焉凡爲議員者固不必論顧簡章不有所謂未被選爲議員者乎其亦欲使之僕僕奔走也然則所謂聯絡紳民及會員研究云云者殆非事實矣更如第四條云駐會書記並會計員一人然則於吾蘇豈有所需辦之事哉夫亦可以已矣又第七條甲項云第一次會期定本年七月舉行則距諮議局開會之期至多不過兩月而已而其職任權限之重大即照局章第二十一條二三兩項本省之歲出入豫算决算而論今即急起直追尚虞不及况于時僅兩月而事有萬緖者乎夫谘議局之議案爲地方榮瘁之所關即爲人民生命之所繋苟非早爲儲備至開會之日蘇將瞠目結舌面蜉他人所左右矣故莫若先行就蘇地而組織之以調查焉編輯焉研究焉庶幾不至失時而僨事乎（下略） 
本埠新聞 
[蘇藩照會上海商務總會文（爲供布津貼事）]  
案奉撫憲批貴紳呈上海供布津貼懇飭免收一案批司會局核議詳復飭遵等因奉經移局查照在案兹准咨復前來除由司主稿會同蘇滬兩釐局詳復免捐外相應抄稿照會爲此照會貴紳請煩查照轉飭該布商等籌辦施行計抄詳 
爲詳復事案奉憲台批上海商務總會呈上海供布津貼懇飭一律免收由奉批查此案前據上海布業紳董王豐玉等以銷數日絀生計維艱請援照蘇常等屬之案免捐供布津貼禀經農工商部咨行察議當據司局詳復上海布業花色甚多所捐祇希套兩種每疋祗收錢二文爲數甚微無碍於商民有益於公項所請未便照准據經咨復農工商部查照在案兹該紳董等又重申前請究竟能否量予體恤仰蘇藩司會同蘇滬兩釐局體察情形妥議詳復再行飭遵此批原呈抄發等因轉移到局奉此伏查此項津貼祇捐希布套布兩種每疋收錢二文區區之數何至緊及商民而司庫供布水脚雖有生息專欵每奉派辦抵支不敷又全賴此隸挹注本無准予援免之理第查近來收數年不如年三十二年以前歲收三千餘兩三十三年僅收銀一千三百餘兩迨三十四年分十個半月祇收銀四百餘兩捐數式微公家已無甚裨益而土布之滯銷商情之艱窘衡量今昔亦實有爲難情形本司等一再體察擬乞俯如所請即從本年三月初一日起前項布捐津貼准其一律寛免以示體恤除分别咨行並飭布捐局將上年十月十六日起至本年閏月底止應繳捐欵赶緊截數批解此後一概免收示諭布商遵照外相應合詞詳復伏候憲台鑒核批示臣此係本司主稿蘇滬兩釐局會銜不會印合併聲明 
[阻止設立無線電報]  
　　中國電政局查悉匯中西旅館現已設有無線電報爰特移請滬道設法商阻兹蔡觀察已於前日照會英總領事請飭該旅館迅即撤去免滋口實 
[雇用西人巡緝私鹽]  
　　浙鹽事務所現擬雇用西人二名巡緝私鹽特於前日函請滬道轉致新關稅司查詢前充府海公司扞手之二西人是何姓名月薪若干仍請代爲雇定以資熟手 
[六誌南北警界之衝突]  
　　總工程局孫裁判官審辦閘北巡　隊陳隊官與南區探夥巡士衝突一案前日由局董邀集各議釐在局開會先將南區報告公函互相討論繼將南區解案單查看起事原因及口角毆𨷵各節旋復調取本局案卷查看孫裁判官所定堂斷咸謂孫裁判官確有不合該隊官陳翰卿旣不投案表明意見何得輒在點名單上將陳翰卿名字加以硃點且判諭内亦有奉諭查拿字樣竟將陳隊官胡偵探擅自拿人以及軋人索詐各節抹煞不題種種謬妄難昭公允各議董磋議良久遂將此項議案移交參事會重加討論至應如何評判俟議决後再行發布 
[訊結職官誑騙錢財案]  
　　工人安阿福王財發章必悅等控告候補知縣王少山巡警總局醫生龔澤之及程輝廷等誑騙銀洋一案前晚由滬道蔡觀察派令發審委員即代理上海縣李司馬飭提王少山之家丁曹桂及程輝廷到轅審訊王龔兩人因病未到訊據曹桂供稱此案過付銀洋小的實未目覩惟邀請飲酒確有其事程輝廷供小的並未與聞求鑒旋有某甲投稱自安阿福等包攬工程後曾借房屋數幢設立公司每月租洋二十餘元積欠至今共計一百餘元求請附追司馬諭安阿福等四人云被騙之洋二百五十元刻已如數交案爾等可具結收领又諭某甲云所控房租未便附追應至巡警總局控告旋又據安阿福禀稱小的等被騙之洋爲數甚巨現祇追到二百五十元尚有請酒用費等項計洋五六百元求恩追還司馬謂用費等項毫無證據未便再追判將追到之洋具結領去即行銷案 
[拿獲戳斃華捕之兇手]  
　　英界華捕毛久康去年除夕被匪戳斃後懸賞多時迄未弋獲兹經法捕房包探訪悉是案正兇廣東阿四匿居龍華鎭附近爰即禀明捕頭帶同副役前往捕獲昨晨博副領事即片請廨員聶榕卿司馬蒞廨會訊阿四供姓陳係廣東人英捕房華捕毛久康被戳三刀小的祇戳背後一刀其餘兩刀係同黨所戳現在不知逃往何處聶司馬反覆研鞫矢口不移遂命還押候再訊究 
[公益研究會開會紀略]  
　　城内地方公益研究會於初二晚八時開第三年第八期常會先由沈韻笙演說謂城中厠所污穢皆因河道淤塞運輸不便之故宜先設立大坑數處繼由郁屏翰宣布游正巡官批復清道衛生事宜擬製有蓋之清潔機桶憑人領用每月酌收換桶費若干以充地方公益經費後由顧益之君宣讀唐子衡等十餘人所上節略至十時散會 
[鄕民糾衆拔人]  
　　虬江橋北火燒巷鄕民徐金和日前被費家巷鄕民張姓疑徐誘拐其妻糾集多人將徐拔去兹徐之父母探聞張妻已經尋回而已子尚無下落昨因同至寳山縣署喊寃請爲查辦 
[重禁嗎啡藥鍼]  
　　嗎啡藥鍼代抵烟癮屢經各憲頒發治罪專條飭屬禁止在案兹滬道蔡觀察訪聞上海西鄕及華婁青浦各鄕仍有貪利之徒潜將嗎啡藥針代人抵癮爰又分飭各該地方官迅即示禁一面會同紳董速將打針之人查拿究辦以除毒害 
 
 

Page 20

 
 
城内 
[參將閱操]  
　　提右營參府楊金濤定於初八日赴澱山湖閱操標下水師弁勇均已先期起程到彼伺候 
[禀准銷案]  
　　李胡氏控八舖地甲潘福與黄培元將僞單抵去洋三百元昨由一路警局游巡官復訊該氏稱已經勸妥由黄另將方單一紙抵押現洋一百元潘福賠洋四十元担保洋六十元另立興隆票一百元求請销案巡官准之 
[逆子具結]  
　　徐黄氏控螟蛉子徐國勳屢次違忤昨由一路警局游巡官提訊徐國勳供以後自知改悔决不違逆判從寛具結免責如違重辦 
[道批六則]  
　　鄧錦堂禀批未據黄桂馥呈訴即經詢准稅務司查復批示在案據禀前情仰公共租界會審官秉公核飭勿任纒訟函件抄發朱顧氏禀批沈新發於遵斷具結後輙敢抗不繳單並有盜賣掘墳重情實屬胆玩已極旣由該氏扭送公廨應即由縣移提歸案嚴訊究辦至縣役朱榮遇案賄庇播弄節次被人控發决非無因并應澈底嚴究以昭炯戒仰代理上海縣李丞迅即遵照辦理仍具復察奪抄黏並發李子蓮禀批所控縣差凌如等勒索私押等情仰代理上海縣李丞澈訊究報並將原案如何訊辦情形錄報察奪王金愷禀批胡德林王長生等係因販私逞兇拒捕致被鎗斃照律應得勿論詎容飾詞聳聽不准陳福清等禀批此案如何訊斷未將堂諭抄呈無憑察核不准黄掌寳禀批此案纒訟日久仰英租界會審官迅速核明集訊秉公斷結具報黏件並發 
[官事]  
　　河南攷察監獄委員程寳均賈治安施鴻昭許莪華陳蔚嘉定縣知縣楊寳善昨均到道禀見北新涇巡局委員何紹先禀銷病假 
南巿 
[情節離奇]  
　　高昌廟桂墅里同文書院日人野田前被茶房廖大起竊去銀表一枚昨日忽由高昌廟巡局已革捕夥增福帶同廖大起與總工程局探夥同至新碼頭麗川押店弔贓該押店夥馬桂榮認明該捕夥曾與廖大起同來質贓不允付給而總工程局旋又接到該巡局委員李二尹來函請將捕役曹勝及竊犯廖大起連同贓物移回訊辦局中以函内所叙名姓不符恐有揑造情弊遂命一併收押候解裁判所訊究 
[電燈失修]  
　　裡外馬路及集水街鹹瓜街等處電燈積塵不去黯然無光兹總工程局路政處已按叚調查函告公司請爲修整 
閘北 
[嚴防頂替]  
　　四路分局巡官以新閘橋大街新開正大烟膏店恐有朦混頂替情弊即飭地保傳諭店夥郭清海將捐照呈驗並傳店主到案再行核辦 
[控告女婿]  
　　寡婦李孫低昨至四路一區禀控其壻楊四串同蟻棍徐桃慕李三腊子等一再來家欲將氏女搶去圖賣巡官諭候查辦 
[希圖敲詐]  
　　張阿四昨至四路一區控被沈光瑞租去東洋車一輛措住不還反邀流氓王連子等將小的軋至裕隆園茶館希圖敲詐求請提辦巡官飭保將沈王二人拘局判沈責四百板枷號半月發犯事地方示衆王還押候查 
英租界 
[定貨交涉]  
　　美商茂生洋行控倫章造紙廠主朱培初朱勤生定貨不出昨午由廨會訊原告延律師到堂請追朱勤生供所定機器因廠已封閉是以不能照出判朱勤生仍交原保朱培初還押定貨着原告自行出售所有虧損令被告担認俟將蘇州産業變價後酌量提給 
[無端被誣]  
　　陳松年前在福建路協成祥烟間開燈被值堂人錦方誣指拾取王某所失之珠包訴知包探拘入捕房陳以無端被誣吞烟圖盡旋由仁濟醫院救愈解廨請訊王偕見証二人到堂請追陳供並未拾取判陳還押候查明再訊 
[調戲婦女]  
　　無賴葉柏生調戲許陳氏王陳氏由捕拘入昨解公堂請究判葉枷號一禮拜示儆 
[蟻媒還押]  
　　蟻媒夏張氏因串拐張阿祥之嫂由廨訊明判押女所九月期满繳洋五十元在案昨已期满解案請示氏供無力繳洋求恩釋放判仍還押候原告到案再核 
[自甘下賤]  
　　雉妓黄三寳違章拉客由探傳至公廨經中西官判令罰洋五元帶回捕房拍照備查捕頭以黄妓年未及笄當即扣留送至濟良所昨晨由所解廨黄妓供江西人年十七歳由母賣於王陳氏家現願爲娼不願仍回濟良所中西官以此案係與英領會判飭將黄妓暫押女所仍候與英領復訊鴇婦王陳氏不應縱令幼妓應客判先罰洋二十元充公 
[縱妻爲娼]  
　　高進慧孫周普忠與婦人郭氏恃蠻行兇昨經公堂議員訊明高有縱妻爲娼情事判高周與氏一併押候查明再訊 
[認領妻子]  
　　阮洪生與蘭鐵二人控張阿福夫婦串拐伊等妻子販賣於海參威一案張由王阿三等保出逃匿王與張妻陳氏一併收押在案昨日由廨復訊據原告禀稱今由親戚王和卿愿借川資前往認領請派差探同往移提中西官准之 
[杳如黄鶴]  
　　信昌隆控張月泉竊洋二千餘元交於松江路張王氏花煙間内之烟妓王巧云被吞逃逸一案昨日由廨復訊張王氏供日前奉判交保後即往蘇杭各屬尋訪杳無蹤跡求恩寛宥判張鴇仍交原保再限兩禮拜將巧云交出如違賠洋 
[總會聚賭]  
　　朱松山王順發均在福建路私設總總聚衆賭博昨晨由探將朱王二人一併傳至公堂請爲究辦判王罰洋二十元朱罰洋四十元充公示儆 
[客棧違章]  
　　福州路新登豐客棧福建路吉陞客棧均不將棧客姓名照章登簿昨晨由探將新登豐經理唐永蘭吉陞經理姜大榮傳至公廨判各罰洋十五元充公 
[購地紏葛]  
　　前美副領事白葆羅君與地保談國華地皮紏葛一案昨晨由探將談傳廨判交保候訊 
[請帥卹欵]  
　　朱皮掮客葛初記前因保險起火由廨判葛補銀三百兩並撫恤被災各家在案詎葛竟置之不理昨由周瑞福等各隣人投廨求追中西官諭各退去候查明案卷著於下禮拜二到案候示 
[墊給川資]  
　　日商神户丸控陳花子由哈爾賓乘輪來滬不給川資昨由公堂墊給原告洋十元陳留候遣回蕪湖原籍 
[收買盜贓]  
　　英商維時洋行控張少云収買盜贓鋼表練三百打昨經公堂提訊判張存捕房洋五百元交保候訊 
[私售洋烟　　陳裕明王何氏均因私售燈吃昨晨由探傳廨判陳罰洋五元廢照吊銷氏罰洋十元所有煙具一併銷燬 
美租界 
[失火即熄]  
　　天潼路沈德昌東洋車行昨晨失火經救火會救熄幸未燎原 
[欠租封屋]  
　　吳淞路瑞華茶樓積欠房租三月昨由房主禀准公廨將屋發封 
[飯店欠租]  
　　經租人張永生昨投捕房報稱吳淞路七百八十三號某飯店積欠房租數十元希圖私遷捕頭飭赴公廨控告 
法租界 
[無心失火]  
　　城河浜蘇新泰皮絲店前晚失愼已紀昨報昨由捕房將店主蘇煥朋司帳蘇玉珊解廨訊究據供保有火險銀三千兩此次無心失愼求恩寛宥判一併交保候查明再核 
[老嫗跌傷]  
　　某老嫗前日雇坐沈土子之小車被沈將車槓掀翻以致跌傷當由巡捕送至捕房轉送醫院醫治沈則送廨押究 
[脫然無累]  
　　趙　西前控龔汪氏夫婦誘拐女孩因被告始終不認由廨斷將氏夫婦保釋一面函致厦門查究在案兹厦門亦無回復案懸莫結讞員聶司馬因於昨日飭傳原告到案將氏開釋 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十二）]  
第十回項司馬指分直隸章中堂初見庸奴 
項安閣母子兩個。有時查起帳來。只說。是生意不好。連年折本不到兩年的工夫。把一個當舖一個錢舖。都給弄得乾乾凈凈。當舖讓給人家開了錢莊關了。項安閣母子只剩了一所宅子。幾百畆田。項安閣起先的意思。一心一意的想要等他服满之後。拿出錢來。捐了道台或是知府。就好到省當差的。不想到卫自家服满。早給這幾個没有良心的夥計。弄得精光。道台是捐不成了。好在自家還有幾百畆田。家裡頭還有許多金珠首飾。古董字畫。項安閣也不管他三七二十一。便一古腦兒搬了出來。除了他母親的細較首飾以外。其餘的統通都變了價。併作一起。要想捐一個有花樣的知府。還要加一枝花翎。核算起錢來。有了捐官的錢却没有了引見費。項安閣想不出個法兒。他母親勸他暫時且捐個同知或是通判。等將來有了錢。再加捐也是一樣的。頂安閣果然聽了他母親的話兒。捐了一個候補同知。因爲北洋大臣章鳳藻章中堂。是他祖太爺項申九的會試門生。就指了直隸的省分。怱怱的赶進京去。引見過了。又領了到省文書。赶到天津來見這位章中堂。頭一次傳見。是和那一班新到省的什麽知州知縣十幾個人。一同進去的。章中堂看了他的履歷。知道是老師的孫子。便詢問了他家裡的事情。項安閣本來是個不中用的飯桶。况又是。初上官塲。見了章中堂那一付威風凛凛。儀表儼然的樣子。心上不知不。覺的。有些不得勁起來。那一個舌頭。好像不肯由他作主的一般。吱吱格。格的說不出一句話。章中堂問他的話。他也答應不出來。只連連的說是。是是是。章中堂見了。把眉頭縐了一縐。便回過頭去。和别人講話。講了幾句照例的話兒。便端起茶來。項安閣隨着衆人。一起退了出去。心中自已怪着自已。怎麽到了要緊地方。說不出一句話來。又轉一個念頭道。方才是人多的緣故。以後我只一個人去禀見就是了。想着。便也回去。 
國外新聞 
[英滅魚雷艇擱淺]  
　　初二日東京電云英國滅魚雷艇番姆號在神户途次搁淺繼復浮起已於昨日駛抵長崎修理 
 [P波王允准休戰 
　　初二日倫敦電云駐德黑蘭路透訪事電稱波王近爲英俄兩國嚴詞詰責已允在台勃里休戰六日 
[法國新戰艦落水]  
　　初二日倫敦電云法國奪雷諾脫式戰艦狄特洛號及他式戰艦康度爾塞號均於今日落水尚有戰艦三艘未竣 
[美國鐵道夫王不豫]  
　　初二日紐約電云美國鐵道大王哈立門體有不豫華爾街之股票巿頗與哈氏有關聞經醫者箴勸於西六月間赴歐養疴 
[菲島獨立之期]  
　　初二日鈕約電云美國上議院議員斯通君要請上議院於十五年内准讼菲列濱島獨立 
[土爾其内訌七誌]  
　　初二日倫敦電云君士坦丁之駐軍目上受逼頗甚預料兩軍必不致對敵惟水師態度如何尚無所知又電云君士坦丁仍無抗敵之措備都内之人皆擁至森斯台拂洛與壓城之軍互相聯絡土皇日惟與内閣總理大臣會聚據該大臣宣稱皇爲立憲之監護人現正和心靜氣盼望立憲軍之至同日柏靈電云土爾其青年黨申言彼黨並無拒敵國皇之志外間謡傳殊不足信初三日倫敦電云君士坦丁電稱土爾陸軍部大臣現已爲青年黨軍隊預備兵房犯法之人均已拘獲判兵現已陸續向哥蘭聖經發誓嗣後准討軍統領海森赫斯黎將軍諭言唯上官之命是從 
[小亞西亞亂事四誌]  
　　初二日倫敦電云阿逹拉又有美國教士兩人於拒敵之時遭匪轟斃美政府已派巡洋艦五艘内有鐵甲巡洋艦北卡洛里那號芒塔拉號開往亞力山特萊台現已由西印度啟椗上道 
[近東大變局百三十九誌]  
　　初二日倫敦電云奥德意三國政府均已承認布勒嘠利亞之獨立土爾其承認布勒嘠利亞獨立後俄皇曾向布皇費笛南竭情歡賀 
[德國禮侍羅馬尼]  
　　初二日柏靈電云羅馬尼王卡洛爾七旬壽誕時德國皇太子曾奉王普羅士陸軍元帥之銜皇太子與該王酬酢之詞頗爲誠摯 
[德航務公司合併不確]  
　　初二日柏靈電云外間謡傳亨美航務公司將與北德意志航務公司合併一節實屬不確亨美公司總理巴林君已力辯其誣 
 
 
 

Page 27

 
 
   
 
 

Page 28

 
 
   
 
