# 1884 - 258 - 4904111

 

Page 1

 
 
[尺牘告成] [  申報舘主人啓]  
　　寳山陳起霞先生觀留以名下士爲道花幕下客翩翩書記譽噪青油其所著息菴尺牘上下兩卷并附存一卷類皆官塲適問之作繡口錦心四駢六儷絶時眉幾無過於斯本舘愛其漢麗端莊足資後學矩矱因以活字板排印分裝兩册淮於八月初二日出售收回工料洋一角二分諸君子先覩　快者請移玉　取可也 
[聘請楊州訪事人] [  申報館主人啓]  
　　本舘現欲請人在楊州採訪新聞如有願就者祈先報時事數則寄交本舘俾看筆墨如何再與定奪至每月酬金若干俟訂定時酌　 
[第十四號盡報出售] [  申報舘主人啓]  
　　咸豐六年髮逆　江省連陷貴溪弋陽等縣時侯官沈文肅公攝守廣信郡　因公下鄉而警報疉至夫人林氏剌血作書乞援於　守玉山之餞　兵餞得書惑泣星夜馳沙連戰者　而郡城因以保全迄今江省士民追念遺愛感懷懿　禀請祔祀文肅專祠大吏具摺出奏並將血書底稿進　用知　戀之中且有爲國宣勞爲民請命者人才之　實爲前代所無特敬謹摹圖俾人激發忠義再馬尾之戰法人傷亡之數諱莫如深不料有某國兵船行經閩洋之芭蕉山親見該船棄尸於　約二三百名孤拔傷重不見用亦亟亟檜圖以待他日考證兩圖俱編人此次十四號畵報准於廿六日出售後仍俯淞隱漫錄圖說一則閱者鑒之此布 
[論閩防近勢]  
　　近三日前有西人傳電來滬謂法人復攻金派炮臺登岸者二千人華軍又遭挫敗等語繼而華人發電至閩詢問實在情形乃知並無其事福州省城内外安堵如恒可見前電之由西人來者大抵爲法人張揚聲勢而已蓋法之意不肯久留馬江者或者如某西　之船經過芭蕉山親見抛棄屍首情形及請見孤拔而以病辭之故注船恐形跡敗露故如此其急而目下修理船艘購辦軍需漸次齊集其志亦不專在福州再於殘破之區肆其騷擾也而日前忽又傳此消息殊足駭聽哭雖然閩江船艦已葢沈毁目下所恃以爲戰守之區者僅在砲臺長門天險本不易過金派礮臺與之相對若華軍堅守法兵何至遂能得志所以然者以法船正面攻擊臺上放炮頗有命中之技法人未能得手因乘隙登岸從臺後攻擊守臺兵無法可施故被攻破而法兵卽據金派以攻對面之長門於是我軍處於必敗之勢矣今法船旣出閩江又成從外攻入之形而長門金派兩臺基址依然無恙　地脩築諒復舊觀而法船旣至勢必竭力攻打臺上之砲未必較前精利設不能中安知不長驅直入特岸上諸營尙足抵禦法軍出入自由無人對敵計將豈岸搦戰則勝負殊不可知耳竊謂閩江雖已殘破而朝廷降旨特派楊漕帥督師辦防昨又命爲閩浙總督而左中堂又移　南來可知廟算尙以福州爲重不敢因船局炮臺皆爲法人攻燬遂謂法人不以爲意旣經出口必不重口必不重來而持偶疏其防堵也顧鄙人竊有慨者船政一局創辦幾二十年一旦殘破毁損舉船廠中所造成之十餘艘一無存留近卽整復局廠重新開工不憚改建之勞購木雇匠星夜從事一二月之間焉能造成船隻以供其用此卽張幼樵京卿具絶大經濟恐亦無能爲力而將來諸軍蒞止將全紥砲臺四圍以待法人登岸面摶戰耶抑以本地之紅單艇船分屯兵弁以爲内江水師而足以禦法人之砲擊耶夫何制軍張中丞之辦防巳可見其底藴矣卽張幼帥之出類拔萃亦以到閩巳遲不及布置誤中詭謀無所措手而今左楊二公則皆當時勦辦粤匪殲滅逆回素有威望之大帥苟以閩事屬之其必不至無所展布可知也但兵輪非一時所能造法船所窺不專在閩江苟酒避實擊虚則仍注意閩江不爲水戰而或者謀於陸陣取勝其來正難逆料如欲待購造之船以濟用正慮無及而倉卒之際更爲法人詭謀所算豈不冤乎竊謂張幼帥前曾建言請飭辦七省沿海水師都爲一軍統以大臣專秉事權此誠海防不易之策而中國强兵之要着也近日朝廷舉動亦似有鑒於閩江之禍事而欲使各口水師聯絡一氣互相救援蓋陰用幼帥摺中所請之意矣試觀北洋防堵經李傅相經營有年砲臺完固輪監堅整水雷俻具而且數習悉遵西操之法學堂廣收英俊之材重洋鎖鑰京師門戶得此勁旅夫復何擾加以吳清卿京堂以儒生而治軍旅北防不可謂不得人矣乃廷議旣專任左相督師南下副之以楊石泉制軍左相倚之如左右手而又召回劉毅齋侍郎張朗齋軍門兩軍以固津防是何故歟誠以兩帥又皆左相素共患難之人同濟時艱足資商權自是厥後南北洋萬三千里消息相通電音往返何處有警則柚撥何處以赴之不至各省各辦分畫疆界不相顧問如閩事之一旦糜爛而遂不可收拾也蓋從前軍務賊在内地一省自有一省之險隘就地規畫但使治兵者無鄰國爲壑之念卽不聯他省而自可竟殄宼之功今海防則如此廣長緩急重輕自宜統籌全局以敵之所向爲因應苟畛域之見不化吾恐閩江軍事當此無船之際縱有砲臺與陸營兵弁其何以杜法法人之窺伺而免騷擾也歟 
[法船到港]  
　　法船拉加利桑尼亞爾至香港修理華工人不願爲工均各走散等情已列昨報兹悉該船現用船上水手自行修理此船本派護送法公司輪船至東洋現以修理未竣法國又由夏龍灣派阿得浪脫鐵甲船來港護送已於七月二十五日駛行到港矣 
[違例造船]  
　　八月初一日下午四點鐘香港來電言法人在港定造小輪船念五號軍衣六千套訂八月十五日交齊想粤戰難免云云按港督早將局外定例刊列新聞紙謂不得爲相爭之國經造船隻今中法早已宣戰而法人仍在港定造輪　軍衣定例之謂何請得問之港督 
[撈藥焚身]  
　　香港四字報言前日港地風灾有中國沙船裝載火藥被風吹去直至九龍船沈貨覆鄉人從水中撈得火藥以爲未必有用有一人以火試燃詎轟然一聲如天崩地塌港中亦覺震動其人立成肉糜旁有二人亦被焚傷未知能療治否該鄉人可謂貪而愚矣 
[港督啓行]  
　　香港總督因腿疾擬往東洋醫治一節昨已列報兹悉港督已於上月二十六日乘英公可輪船啓行各官至碼頭敬送行旌頗形濟濟也 
[軍裝被劫]  
　　香港西字報言有華人傳言中國有沙船一艘載有軍裝等物行近香港外面爲法兵船所刼將 
 
 

Page 2

 
 
船内軍裝棄入海中而去按昨報登有瑞清輪船載運軍裝爲法船尾隨至今未見下落今又有沙船刼情事有轉輸之責者曷不亟思設法防護哉 
[來函照譯]  
　　英友問皋致函本館意謂現聞確信知左侯相業經首途將往福建督師並帶有勁旅以資防樂前爰逆初平侯相在浙閩總督任内大加　頓治績懋著普中國除一二處外無不仰其聲威今次至閩必當從新整治俾地方海疆鞏於磐石惜聞左相此去舊部湘勇均未從行按中　湖南廣東兩省兵勇取爲得用常自言每遇西人戰事從不令我等出陣中國此時宜辦極好之鎗給叢兩省兵勇用以禁敵不特陸路可用卽海面亦可用之此兩省人工力悉敵陸路海面亦曾幾經閱歴大事目下所用之槍皆係槍桿裏層無螺螄旋者又有麻實槍此兩種均非所宜華兵用麻實槍法兵用自已精美之槍華兵自必吃虧左侯相素著威望極爲知兵如見槍械未能得力當必攺絃易轍兵船上之水兵官用浮帶繫於腰間觀於馬江之戰兵係浮帶入水終覺不便如各兵皆有浮帶則馬江之戰大半可以不死將來尙可爲國家出力旣經有此一戰則他　搆兵較他人爲熟諳蓋在水面　命本止得半之道若加以戰事則更增其危是不可不知也 
[粤東近事]  
　　上月十七日有法船數艘由福州駛赴香港官軍之探報者疑　來攻也飛報大憲彭欽憲隨回沙角行營虎門各砲臺嚴備戰具民間得此信息甚覺惶恐海關稅務司見民情如此擾攘隨卽收關至次日船艇　然往來民心始定○大憲兄法人叵測　其猝進虎門遂將海口　塞并於口内密布水雷船艇出入必須以兵勇爲帶水每日定於辰刻申刻放行兩次客船往來雖苦稽延然愼重海防不得不如此間粤省接奉諭旨言承平日久士不知兵滿漢各軍多有未歴戎行者着將軍都統認眞訓練并將軍律宣示使知進退○十八日虎門操演大砲并各樣碑法閱看者彭欽憲張振帥也各兵勇技藝嫻習如火如茶兩帥顧而樂之十九早演放水雷一具一時響澈九霄騰萬丈有臬都戎掩耳而避欽憲大怒當堂斥革○十九日東筦解到要犯二名臬司當堂審訊隨請王命正法聞係毁拆教堂滋事首匪大憲故嚴辦以警衆○有某太守前曾署理首應宦縣頗豐兹以時事多縣竟欲濳行回籍適爲僚友偵知將其行李扣留謂爾身居民上何得先去以爲民望太守恐上台知覺致罣彈章祗得默爾而息○目下遷徙者不絶於路雖經當道諭止置若罔聞賊匪猖狂亦未稍息海上船艇應接不暇因此價增數倍且遷徙多係當戶故所到之處盜卽隨之各鄉父老有鑒於此不許外鄉人遷往云○花地對河之五眼橋有某姓母子二人母以造爆竹爲業十七日母因事外出遺下火藥一包的有斤許其子年方十歲以火燃藥肆其戯弄忽烈燄上冲牆屋化成灰燼其子不及走由被藥焚斃身首異處見者憐之○念一晚封家姨肆虐謂日不息各家凉棚飛舞半空有某甲往陳村收帳天色將晚始雇船囘省行近鵝潭頓遭淪没船家猶能登岸甲則身懷銀兩不能游泳寛葬於江魚之腹慘矣○前因人心震動業米者競事居奇抬高時價後　各憲嚴禁并派差役密訪如有屯積榖米者查封充公各家始照常交易　下米價中上者每元可欋四十餘斤○前任海關崇榷使二十日起程回京省中大憲均赴日近亭寄請聖安○李傅相在天津挑選砲手二十名到粤備用想見各大憲整頓邊防固能不分畛域也○倪中丞之夫人十九日在署仙逝次日各憲均往行禮并爲中丞唁慰 
[重賞勇夫]  
　　飭粤省督撫出有賞格激庽軍民已列前報兹閱香港西字報言近日粤東大憲復曉諭軍民如有法船往香港澳門兩處有能設計　壞之者卽當賞給銀　憲重賞之下必有勇夫法人其亦聞而氣否 
[華兵捕盜]  
　　廣東法領事公廨自領事出境後卽將門扃鎖室中無人焉一日忽有盜斬門而入正在紛　而官兵適至擒盜七人以去現巳解縣訊辦矣 
[京華脞錄]  
　　聞兩翼前鋒營八旗護軍營之槍營練兵及八旗滿蒙漢二十四固山　　騎槍營練兵近日頗爲嚴緊按期常操之外又加演數次俗謂養兵千日用兵一　斯言不誣矣間南施官兵俟拔隊起程後卽由此項撥派苦　名與神機營二起官兵皆駐南苑聽候調往然亦未見明文也○聞二十二日係然皇啓聖名之吉日俄公使已致函總明各國事務衙門　貝　大臣於是日赴俄使　讌飮並函請各國公使届期一齊駕莅云○京都法公署自下旗後門前冷落有雀可羅十八日忽見大旗高掛招展風中人咸莫知其故驚訝不已及細爲辨識係易漢幟爲趙樣則固　　之　　大縣也明事者遍翕探訪知俄公使　每於禮拜及吉辰俱挂旂幟是日係禮拜俄旣奉有保護明文故亦照例於法 
署懸旂云○　左　相同酻邸密籌云北洋大沽口雖可保無虞然尙須請旨派一大員隨帶親兵駐津襄助此大員或由神機營大臣或由總理各國事務衙門奏請懿旨簡派前往以資鎭守　重威望侯相並云請訓出京時道經津門當面晤傅相細商一切云○聞京師郊外田禾暢茂年榖順成般收樊糧已有入巿者城中小米　玉米　每斤已跌至六十文詢之糧行中人云俟晚禾登塲猶須大爲落價當此外患疉起軍務方興而四師有秋紅陳可發天佑我民何患法之横逆哉 
[旨南縷述]  
　　醇邸於中法事條悉心籌畫必躬必親事無鉅細總理衙門皆用黄袱加封派弁齎送王府醇邸隨到隨閱無少停留云○ 
禮親王清愼勤恭素孚物望自充補軍機大臣以來藻密慮周諸務益加檢點聞王府回事同供使之人皆改派未冠幼童取其天眞爛漫不解徇私也○神機營坐位醇邸居一在相策二助貝勒第三善將軍第四倘醇邸先至見左相駕臨必　諸儀門之内左向醇邸請安醇邸答以半禮左相寓金魚胡同實良寺自十九日祗奉赴閩督辦諭旨以來車馬盈門刻無寗晷醇邸劻貝勒閻恊揆等無日不赴寓中密議政事一日晌午劻貝勒至庽值俟相午睡　人將喚之醒貝勒恐驚清夢亟乘馬去至總署辦公畢始復來拜會云○七月中旬萬侍御培因條陳閩省防務吃緊請發重帑以濟兵食事刻經戶部議准由各省海　項下撥給銀一百萬兩以備　需聞卽日將入奏矣 
[賓主盡戳]  
　　上月念三日午後兩點鐘總　各　事務衙門劻貝勒福大司空閻恊揆許少司宼廖中書侍郎及英美德日各欽使先後赴俄欽使署内圑坐宴飮　酒嘉殽　驚交　賓主相醇　笑滿室至五點餘鐘始散一時輿馬盈門固不常見之盛舉也 
[粤憲示諭]  
　　兩廣總督部堂張廣東巡撫部院倪爲嚴禁匪徒藉端毁壞教堂凌辱安分洋人事照侍中外和好有年彼此本無清嫌絲法人不道黄盟啓釁侵犯閩疆欽奉諭旨與之决戰息以懸示賞格招募義憤之民殺敵致果蓋所仇者仕法　所指者法之兵頭法之弁兵於法之教士商民無與於地國更無與也查本省海口現無法船法領事等早已離粤是雖忠義奮發亦當待時而動豈有不分皂白妄肆欺凌於中華素敦交誼之德英　國及他聞之傅習教士安分之商民任意凌辱或值其出　大聲喊殺或擁入教堂打毁什物種種妄爲决非良善夫中華之人所以可貴者以其循理也理莫要於辯曲直分良　洋人之曲者惟法國此外講信修睦皆直也洋人之莠者惟法國此外聯盟結外皆艮也今釋曲者莠者而與直者良者爲難　毋請其不循理乎夫不能毁法國之兵船而毁其寂然無人之教堂是謂不明不能擊法國　輪開砲之戰兵而擊其手無寸鐵之救士是謂不武然則雖法　之教堂教士亦不應混行殘毁只可靜聽地方官辦理候旨遵行况波及局外之各國乎是 
 
 

Page 3

 
 
不惟爲各國之所譏且適足爲勇夫之所笑矣朝廷寛仁之量侔於天地一夫不獲時厪於懷各國教士南民來游中夏雖在賓旅莫非蒼生苟有怵惕不安之情則必切容保如傷之念疆吏奉憲德意於中外交涉事件辦理一以持平詎肯時曲直之分混是非之辨失國家之大信啓詰問於隣封况各　未審失禮於我邦凡解釋嫌隙籌辦一切甚有盡力之處中朝嘉其欵誠堅其和好聘問久通於累　借助尚在於將來尤不容德怨兵施薰猶一例逞匹夫之私忿愌經世之良謀亟應嚴切示禁除將佛山石角等處毁壞教堂匪徒已經拿獲多名從重懲辦未獲者嚴行查拿外爲此　諭軍民諸色人等知悉爾等須知德英美國及各　商民向與法人無涉何得無辜波及有意欺凌其傳教習教人士并醫舘義學遵照總理衙門頒行條　一體　護不可凌虐此猶載在盟府約信彰彰萬不容藉衆生端自取罪戾總之臨陣殺法兵者則爲勇士無故擾害外　人者則爲亂民勇士有賞亂民有罰各不相　爾等身家禍福所係亟須猛省回頭各處城鄉不乏明理曉事之耆老生儒務宜詳切解諭無負本署部堂部曉拳拳告誡之心也其各凛遵毋違特示光緒十年七月二十四日示 
[疉倒巨號]  
　　漢口布回日漸蕭　卽各　有名字號亦每有坍倒之慮數月以來聞喜帮中源興順源興永兩家以次倒閉至七月二十 
五日誠　豐又倒去六萬餘金以上三家皆係著名殷實之號目下執事夥伴避匿無蹤有素與該帮往來之某錢莊每次皆被累及此次蔚泰厚被累最重竟有一萬餘金其餘或三五千兩一二千兩不等受累已不淺矣 
[欽憲回京]  
　　烏孫兩欽憲交查緊件事務已畢業於上月二十五日回京各憲送於廣潤門外始與中丞拜會滕土閣中晤談片時卽行登舟矣 
[皖省軍務]  
　　前報列皖垣東門外新建炮臺兹悉七月二十七日晨台上演放紅衣巨炮上自紗帽洲下至新洲江口泊有舢板炮船攔阻往來船隻對江南岸令弁兵督率地保限縱二十里横五里内不准人行盧大中丞親赴臺上閱看連放三次均能打至二十餘里該臺共置巨炮二尊每砲可裝藥十餘斤有此攻堅利器不獨江防無患且能保對江陸路亦無他虞也○皖垣統帶練車營官陸恊戎鴻慶久歴戎行多謀善戰所統兵弁皆年壯力强　洗委靡之態協戎有公干五人長次三俱占武魁在營差遣現奉統領淮軍鎭憲之檄著新募數營聽其調遣公子遂前赴原籍蒙城募兵訓練刻已成軍想如虎如貔定能殺敵致果也 
[賑撫災黎]  
　　皖省徽屬祁門縣山僻小邑戶口寥寥居民多散處他方藉博　頭之利其在籍者皆倚山耕種足胝手胝竭終　之勞竟有難資餬口者今歲六月初一日起一連三日大雨滂沱山水橫流平地頓成澤國加以隣邑蛟洪泛濫城内入水丈餘居民咸豆樓援樹以避飛災數百年橋梁大半被冲坍倒千尋古樹亦多隨水漂流西北鄉倒湖棋山一帶受害尤甚是處山水直達江右京德浮梁諸處男婦老稚隨波逐浪慘不堪言省憲間報飛飭該管府縣營汛妥爲撫恤且挪發庫嚴數士兩特委丁叅軍壽愷星速帶往挨鄉查勘計口發賑毋令一夫失所撫憲盧中丞聞此慘報復　巨欵委文直剌翰速往散放得此諸大憲痌癏在抱賑撫兼施庶千百萬哀鴻不致嗷嗷中澤仁人利溥我願馨香奉之 
[吳淞紀事]  
　　前　載陳家巷西首　家宅因營勇砍竹爭閙一節兹悉此事由該處董事與該營官婉商調停其事始妥前由營勇拘去之鄉人王阿狗陳少出等六人亦卽開釋王阿狗額角稍有傷痕由當給予傷藥而陳王氏當赴寳山縣呈控王邑尊因事屬細微亦用　言安慰不准妄控　可見邑尊善於處事也○福安輪船昨日由吳淞進浦○砲台加築土墻刻已工竣計加高八尺光景從此壁壘森嚴海濵居民可倚之爲長城矣 
[法接篆]  
　　上海法公廨繙譯官海士偕總領事李梅前赴越南曾列前報兹悉兼署斯缺之于雅樂已於前日由漢口附太古洋行上海輪船偕其爲屬來滬現住密米米里西國飯店按于君已經兩庸斯篆於滬地一切情形諸多熟悉舊地重游必有一翻新政也 
[臨别贈]  
　　昨日法公堂訊案畢　譯官海士與翁太守握手告别稱於今晚乘輪赴越河梁一握不知何日重逢太守亦殷勤欵答曲盡纒綿隨卽起身相送云 
[控追遺]  
　　前報登自來水橋堍撈獲浮屍由邑尊相騐發壇召認一案前日據屍子楊阿狗投縣稱死者係我父揚裕慶年貌衣服事事相符求請領棺回籍安　並稱我父向住頭壩老街後面沈姓婦人處存有衣箱等物我向其領取該婦忽稱尚欠伊之錢洋掯不給付求請提追地保瞿　生禀與相同蔣明府飭該地保帶楊前往取物如該婦再有抗違情事禀候提究 
[屍親投案]  
　　泥水匠唐　卿行竊自别一案節列前報昨據屍妻唐吳氏屍弟唐阿弟屍姊邱唐氏等赴縣喊冤黎邑尊升堂集　唐吳氏等供稱唐雲卿向與仁昌米鋪往來有年從無過犯前日忽被句探誣竊拘去致情急自刎求恩提集訊究伸冤邑尊問爾前日何不投案答稱小　人到該　館門首被人攔阻不令進去且聞此案並未先報捕房實被該包探先將我夫毒毆以致自盡務求澈究邑尊諭俟提集通案人證訊供核辦該氏等遵諭而退 
[募勇正訛]  
　　虹口公義局募勇各情節列前報兹悉此事微有傳悞實該局董粤人羅某奉憲札在滬募勇四百名業已滿額卽日從旱道起程往清淮防堵　勇等皆年富力强毫無啫好將來訓練成軍定可衝鋒摧敵云 
[形跡可疑]  
　　外虹口下海廟向係女尼住持前日有三人操楚北口音敲門欲入尼聞剥琢聲以爲檀越也啓關納之三人言避荒至此今借一宿尼聞大駭欲驅之已有男婦老幼自餘人蜂擁入廟尼無如之何見彼等飮饌頗豐時或一燈相對　霧吞雲並招該處鄉人之無賴者爲之供奔走每日給工貲一百文合其扳折枯枝爲薪昨復雇沿路挑担之鐵匠令打柳葉長刀一柄看定式樣令照打三百把該匠以爲大宗生意卽在薛家浜荒地開爐鼓鑄鄉隣見之大爲詫異詢該匠鑄此刀何用匠以下海廟圑局囑造對於是各鄉人又往下海廟詢　稱從北郡至此再詢其何郡何邑則以爾等言語不　拒絶之鄉人先將鐵匠担驅逐出境現聞二十三堡十二圖地保已赴縣禀報矣 
[鋸匠訛詐]  
　　裏虹口一帶鄉之爲鋸匠者實繁有徒近因巿面蕭索土木之工絶無僅有各鋸匠殊覺無聊三五成羣向各店鋪强賒硬買者有之捕風捉影者有之前日各鋸匠見某鐵店内收下舊鐵梭一個遂稱此乃傷人暗器汝店何得妄製卽拉該店主吃講茶評理責令出錢八百文爲茶酒之費事遂了結若此類者已非一端也 
[英界公堂瑣案]  
　　甯人張鴻飛一案節列前報昨晨寡婦張應氏同諸親戚投案稱張延康實係同姓不宗因與夫弟張鴻飛認族竟以長輩自居夫弟拼幟馬愛寳欲把髮妻離異其在縣署揑情備案等情皆張延康爲之主使且夫弟時與我言倘能帮同休妻願酬洋六百元或送入尼院我固却之兹因伊將二姪　藏　馬愛寳處我前往尋見故與馬爭扭到案所有一切物件係我囑諸親戚搬取詎張延康妄認伊物訴捕將諸親戚拘案已奉判各責五十板但張延康實住憲署斜對門考虎灶樓上並非隣居何以搬取伊物且伊自稱族長惟利是圖實屬目無法紀 
 
 

Page 4

 
 
諸親戚咸抱不平帮搬物件致由捕拘案我心深抱不安爲此剖明請釋再求提張延康到案訊究黄太守飭俟晚堂訊質該氏始退此案已人言藉藉莫不謂張鴻飛負妻木甚云○吳阿三都吳余氏控被楊四四糾人拔去妓女吳佩蘭報捕拘獲楊之同黨毛桂松解案黄太守飭捕將七帶回俟獲楊再訊各情臣列前報昨由捕房復將毛送案捕禀奉飭查拿楊四四無蹤亦未知該妓下落吳余氏上堂訴稱是日楊糾人前來拔妓勢甚洶洶不敢阻止惟見毛確在塲屯堅執如前且言並不知有無拔妓之事平空被誣捕頭禀毛非安分之人黄太守判責百板責畢開釋該氏所控俟查明實在証據再行究辦○患利洋行經收房租人沈子田控華如心拖欠二月房金向收無着反行凶毆我因此訴捕拘案請辦房票呈閱華供决不敢逞　毆打惟欠租是實　卽措交黄太守判責八十板以儆所欠房租着赶緊措洋照付○粤婦鄧氏訴稱購得年約十三四歲之婢女一口到家後不發一言都類　癇欲待退回又苦路途甚遠再四籌思只得送至捕　捕頭囑送憲案請爲安插該女仍果立不語太守隨飭送至廣肇公所諭董事妥爲安置○西捕禀稱昨在路上見此人手持腰刀形跡可疑且租界定例不唯持刀遊行爲此拘案請究龔順標供在撫標親兵新中營前哨哨官張邦連名下當勇昨因有事前來詎被拘案時該哨官已禀明黄太守請卽開釋太守隨飭該劝以後不得携帶刀械在租界行走該勇叩謝而退 
[法界公堂瑣案]  
　　昨報列串人朦控一節據該洋人投案向緇譯官海士訴稱借據實　眞確張立卿所呈收清票則係假作爲特請追海繙譯着通事將情達諸翁太守太守謂前據該洋人投稱陳日覺牛行主陳錦雲借伊洋蚨一千一百元現向索還陳戴氏於五月間將張立卿借攄抵執洋人之　係陳姓所欠當着該洋人將借據呈案向陳姓追償不能索諸張姓陳戴氏復具禀到案稱陳日豐因欠梁姓之洋　梁欠該洋人之洋故將票交與洋人收執無論其孰是孰非終應梁姓到堂控陳方爲正理海繙譯官以前期末到案訊理情由俱未知悉請於下期禮拜二傳集人証再爲續　翁太守俯　所請云○捕房昨將前在輪船上竊物之津人馬六董三洪老佟某等四人及窩贓之王福祥王福榮劉逢等送案翁太守研詰之下着將爲首之馬六責二百板枷號二月董洪佟三人從寛减等每人責二百櫬枷號一月王福祥王福榮二人着送縣遞籍劉逢春據稱有病着送仁濟醫院察騐○昨據陳書堂訴稱小的充當二十五保三圖地保在靜安寺收得錢四千文雇東洋車到滬行至北門外被人咳唾沾衣正在揩拭而　蚨一千翼已被人槍去當卽報明捕房詎捕頭並不究追爲此將其人扭送案下翁太守詰訊解案人據供姓周名阿大錢係阿三竊去祗有五百並無千文之說我分得二百文現已用去太守着責二百板以儼 
[久患風疹乞常州龔澤之先生治之不數劑而奏效誠當今之醫國手也因用乞醫原韻復成一律以鳴謝悃]  
　　自是籠中藥物多能 
教壘塊盡消　青　有術追无化玉杵無靈笑素娥計借昌陽供指使輕所樞問總包羅金丹尙欲殷勤乞爲却詩魔與睡魔山陰述取子裨手 
[輪船來滬電音]  
　　怡和洋行福生輪船昨晚由香港又順和輪船前日由天津旗昌洋行富順輪船前晚由香港又鎭東輪船昨晚由香港均開回上海 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西省饒州府署内幕友徐少衡同鄉致上海絲業會館籌賑公所告災書]  
　　少欽先生鄉丈大人閣下夙仲仁聲未親雅教臨風景舉 
莫可言宣弟居在菱湖幕游章省近歲館於芝陽亦七年矣憶壬午秋試報罷道出申江晤郁梓楣諸究猶道及閣下樂善不倦有非尋常所可及猗怱怱歸棹不獲趨領蘭言至今尙耿耿也景鎭業窰餬口計十餘萬人類皆極窘貧民藉謀衣食刻遭蛟洪大祲困苦情形不堪殫述此外各鄉覺舍蕩然人民離散棚棲露宿偏野哀鴻雖地方官已爲民請命迭次籲陳蒙上憲委員命勘賑撫並施然被災太深恐西江之水仍不足以蘇涸鮒江省向無賑捐公局且殷實紳商散而不聚徒手奮呼情難自已因思前此直東被水皆賴各省善士多方勸　極力維持而吾先生博濟爲懷孜孜不已尤羣望之所攸歸用將浮梁景鎭被災實情縷叙節略寄呈台鑒務求吾先生憫此十數萬災黎匪獨度日乏糧抑且禦寒無褐流離瑣尾有萬不可不援手拯之之勢祈迅卽賜商各處善長或多籌欵酌遣妥友前赴景鎭並各鄉體察情　優加矜卹或勸助棉衣廣爲施散但能盡一分之鼎力卽受一分之福惠弟自愧力棉無能爲役恃與閣下桑梓情殷是以不揣冐昧專肅奉求想吾先生見義必爲定能曲諒愚悰也臨穎不勝翹企禱祝之至再啓者景德以窰業爲最窰戶尙多殷寛而一切工匠及藉窰餬口者不下數萬家類皆貧苦小民謀衣食而不足光緒十年六月初一日起至初三日止大雨傾盆連宵達旦接界之祁門縣蛟洪陡發駭浪奔馳水頭高至十數丈直趨以下浮梁祁門兩縣境内上下三百里中沿河村庄冲没坍塌者數十處有全村千餘烟戶房屋冲没僅存數家者浮梁縣城亦沖坍數十處八城門冲去其六城内民房十壞六七景鎭自觀音閣下至西瓜洲店屋民房全行冲没有深陷至一二丈者溺斃之人以萬餘計甚至景鎭下游數十里尙有水高數丈事後有人目覩高樹距地二三丈者樹杪亦有漂屍留掛誠以水勢太急猝不及防故被灾若斯之重也饒郡距鎭一百八十里而上游漂流之樹木房屋猪牛什物蔽河而下層層疉疉兩日夜不絶所漂棺木撈獲六七百具撈理屍骸亦有千餘具此外尙多隨流奔迅己無可設法者水中遇救得生者亦將干人鄱陽餘干兩縣偪處湖濵頻年遭水兹復被波臣之虐其困苦亦難言狀目下景鎭巿廛蕭索戶口凋殘各鄉人民流離顚沛有非言語所能罄者轉瞬秋冬此數萬災黎不但度日維艱抑且禦寒無褐雖經府縣疉次禀陳上憲委員前往查勘許以優加賑撫即道府亦俱捐米捐銀並勸諭殷實捐貲助賑無如被災太重仍恐未能博濟用敢縷陳被水實情函懇向鄉善長設法集資廣施賑齊俾無告哀鴻得稍紓其涸轍則感何仁人之賜當望空九頓以拜嘉也歸安臥廬居士徐厵謹啓時客饒州幕次 
[扶桑談萃]  
　　朝野新聞載前月有華人向日商議買日本所造馳名之村田槍一萬枝因目下中法尙未公然示戰故交易軍裝於公法並無妨碍也又聞半月前有華人之居大坂者欲搜買古刀三千枘今已收得二千餘柄聞尙須添購一千裝回本國軍中應用云○上中國北京來電稱上月西二十五號榎本公使馳抵天津小作勾留二十八號由津起行三十號抵京三十一號由公使署電達外務省暗號電信至七千餘字之多但未悉所報何事也○近日日本政府將全國電報價目更攺國内不分遠近一律收錢每日本字十碼以内收金一角五分再加一字則增一角以次遞增惟東西兩京幅員遼閣所有府下往復傅電每十字定價五分十字以外加三分其餘各地方均照定價○前月二十四日靜岡縣下伊豆國白浜灘忽漂來破壞外國兵船一艘船上儉看並無一人船身已受大損實不知其爲何國兵船也○近來中法開戰橋寓橫濵之華人謠傳日本政府將肥前五島之小島借與法軍設立病院語近無稽不值識者一笑也○法國怙法恃强天怒人怨日本有士族藤田一郎者聞法人攻擊基隆福州不覺怒從心起修書一封并洋蚨五十元親至東京中國使舘投献其辭曰頃聞貴大清國現當法人恃强侵擾晋天之下莫不同深敵愾謹備綿力報効聊表微忱伏惟鑒此乞賜賞收時適公使有箱館之行署中某隨員出見將書收下婉辭致謝璧其原金藤田氏意猶未釋遂遣其子名鑑者前往中國北京慰問國難並携土產數色業已遍向親友辭行矣上月二十六日復有二書生持書一通並具海產至使署慰問云 
[重中舊例]  
　　中法兵起日本應守局外之例近聞政府擬將明治三年德法交兵時所頒條例酌加增减候兩國照會到日照例施行兹先將明治三年的頒條例列之報章以資閱者叅考○一德法兩國旣開戰端我國應守局外兩無偏袒之例前經曉諭各通商口岸及沿海要隘在案兹將應行更改之處明白頒示如左一兩國爭戰不准在通商港内及河内交戰卽港外離岸地三里以内亦所不准恐炮彈所達之故向准兵商等船通行臨時亦無妨碍一兩國兵商船等如遇薪水僅食缺乏或出艱難駛到通商口岸及無開港地方時悉照平常頒令辦理酌其情形給與兩無偏袒一兩國兵船同時進港甲國兵船同行出日在二十四點鐘内不准乙國之船出口一我國兵商等船聞兩國旣經開仗不准兵士軍火等物供給爭戰之需亦不准運送物件一爭戰國之兵商等船除准雇用引水外國人受雇搭戰出口設惟兵災不准禀請政府保護一兩國兵船有分捕物件不准在港内售賣知遇有萬不能賣時當具情禀報後當商之該國公使酌核批示一凡進出口貨物除和約所禁各物不准外其餘貨物照常進出一不論中外國人如有眼見違犯條例者卽咨照通商口岸各國領事查禁若不遵約束時由駐泊該港兵船飛報海軍外務兩省處置但在不通商口岸及沿海等處如有以上情事地方官應卽知照近地通商口岸地方官并駐泊之兵船若懸隔太遠仰具情速報海軍外務兩省頒示各條仰通商各口岸及沿海各府縣官查照條例實力奉行毋違 
[贈合肥李仲仙明府并請醉玉同政]  
　　扁舟江上駐蘭旌來訪秋風白水盟檀板金尊名士酒輕衫圑扇少年行清才合許調璚尺艶福須教住玉京我有袖中詩本在好將文字證三生小隊銀镫結綺遊風塵錯認李膺舟江東國士無雙譜皖北才人第一流但望龍門高萬丈可容驥尾附千秋天涯何幸逢元禮肯把珊瑚鐵棢收[  梁溪瘦鶴詞人翰飛氏稿]  
[輓陳松生四首]  
　　往歲傷吾妹仲瑻今哀妹壻比諸昆豈婚媾私增慟正惜英髦僅有存楚寳年來無後勁湘櫐時復益新魂人亡邦瘁天何意欲藉巫咸問九閽昔年兄弟客閩中瘴國喧傳喪士龍九死一生仍健在千歡萬悅又相逢悲歌不諱露脊薤貞疾自矜霜壓松此去窮泉理玉樹再生無復望前蹤梯航萬國集中都聞見新奇古所無玉敦珠槃聯晉楚火輪電線滿寰區與民圖始解人少此子云亡吾道孤覆簣祇今欃一簣舉隅誰復反三隅謬持英簜出重洋同駕星軺歴八荒百事資君如右臂六年爲我竭中腸雌黄怗妥衣無縫處白精詳網在網集木臨淵憂未已蒼天殲我百夫防[  劼剛曾紀澤]  
　　上海抛球塲後街楊泰記衖辦理直賑捐輸駐滬總局第三十八次收欵○浙江德方伯又由厘捐總局林少雲太守處解到順直賑洋各一千元○晤月山房林捐洋兩元並經募戴子京吳仁輝各兩元嚴局同人六元提東卡充公洋五元江夏陳一元共十八元○鎭江萬生瑞火腿店寄來鵬序齋主人捐助直賑洋二百元　亮記爲嗽疾求愈捐洋兩元○以上共收洋二千二百廿元除轉解順天一千元外凈收英洋一千二百廿元查敝局截數之期疊經聲明在先茲已於七月終一律停止惟核獎造報尙需時日　卽暫留半月展至中秋節撤局所有江　浙江江西各省捐册不論有捐無捐務望從速於節前一併寄滬以便清結至局中收解捐頃有已持票到局備費請獎者覆查捐數有盈無絀自卽分别核給獎叙其不顯請獎各戶統俟事竣結明總數除彚報天津籌賑總局並詳請傅相歸案附奏外一面另當逐細刋布徵信錄以彰各省官憲公忠體國之藎忱及諸大善士慷慨樂輪之雅誼將見朝野同深嘉佩正不獨敝局之藉明素忘敬仰　涯也 
[上海陳家木橋金洲礦務局内順直山東核獎賑捐公所經收六七兩月代解賑欵清單]  
　　雲南府鄧太守解到第七批賑欵善字四百　五六七八四册鹽井渡局魏觀察募二百三十六戶共銀二百兩又售字廿九三十三十一三册黑井提舉王募六十九戶共銀一百十六兩八錢五分又一百十五册定遠縣萬募六十三戶共銀十四兩六錢五分又三百十七册晋密州胡募十四戶共銀十兩又一百六十三册蒙自縣韓募十四戶共銀九兩七錢二分又二百册廣西州余募四十八戶共銀三十兩又六八册龍陵廳募二百五十六戶共銀六十三兩一錢又七十一册黑鹽井沈募九戶共銀甘八兩三錢六分不列號楚雄縣惠捐銀十兩黔字十號册昆明縣吳損募銀七十五兩以上十柱共雲平銀五百五十七兩六錢八分由元豎玖匯到合規元五百八十八兩三錢七分三厘○沈叔庚先生募洋五十○元杭電局張募浙字册平陵程能行靜心擅弟子抱病下二元○張綏之募申字册董炳生夏希曾各二元徐華卿馬春芳不留名吳桂記張焦生養氣齋吳桂記明志書屋八戶各一元○張晴波續募申字册大𦓎堂八元錫瑞堂張七元清和貝黄醉六楊殿賓本亷堂汪四戶各四元敦厚堂胡吳次齋各兩元袁子俊汪立崇無名氏隱名氏邵進昌華陽胡隴西李吳陛臣余少懷九戶各一元徐大權胡水茂各三百文章啓元配數人各二百文胡廣元一百文以上廿二戶共英洋四十一元本洋四元○蕪湖沙奇動募申字册蘭陵楊本洋十元積善堂餘慶堂各一元算平鋪英洋四元高淳學郭無名氏各二元周錫榮筆耕子各一元以上八戶共念二元○雲甫府鄧太守解到第八批賑欵善字一百三十二號册永昌府劉永昌恊岑募一百廿九戶共銀四十兩七錢又募四百九號三十六戶共銀八兩六錢三分又四百十號六十四戶共銀七雨四錢七分又四百十一號一百廿三戶共銀八十八兩六分又四百十二號十戶共銀十六兩七錢以上五册一百六十一兩五錢六分扣成足色雲平銀一百五十兩永昌府劉永昌恊岑又募捐册三本先繳銀五十兩順寗府局自捐銀念兩又經募善字二百六十七號五戶共銀三兩七錢又四十一二册寗州陳自捐銀十兩經募八十六戶共銀念四兩又一百三十九册徵江府舒募聯慶閣鄉共銀六兩一錢六十一册石膏井徐自捐十二兩又經募一百戶共四十兩二錢二百五十一三四册阿迷州劉自捐十兩又經募一百八十一戶共銀四十七兩四錢兩共合雲平銀五十九兩五錢一分三百一册富民縣鄒自捐銀十四兩又經募九十六戶共銀十兩六錢七分建水縣丁捐銀四兩易門縣陳五兩任弗嘉錢作銀七錢白鹽井賴羅舞捐銀五十兩又衆竈戶五十兩白鹽井提舉司陳捐銀一百兩又　募一百兩以上十四柱共雲平銀七百十三兩五錢八分由元豐玖匯到合規元七百五十二兩八錢三分又五月廿來第五批内善字一百八十四號册開化府魏經募雲平銀二百十五兩内有開廣鎭蔡軍門助銀二百兩兹特聲明[  此稿未完]  
 
