# 1889 - 189 - 4905831

 

Page 1

 
 
[雍正○○○硃批諭旨售書遂告白] [  點石齋代啓]  
　　是書向由新泰絲棧發兑現於五月初一日起改　淸遠里恆泰晶出言此外則南北申昌及本帳房抛球塲南紅洋房點石齋分局皆可購取價碼仍照四十元至其校對印訂　潢無不精益求精早爲有目共賞所有售出股票亦統歸恆泰昌發書此佈 
[一百九十三號畫報告白]  
　　車利尼在滬　演各戲本齋曾舉出色驚人者襘以供求覽兹得美女蹴踘圖一幅尤爲該戲不輕演試之傑俆試證諸曾經目驗者常知其非托空杜撰矣唯於十七日出售此佈 
[發售小題覻海告白] [  點石齋啓]  
　　本齋慶有大題觀海初二集之刻可謂综制慈之精　　　地之　　　地小題獨籍萌僅之選肖爲偑　今又廣孩　釆地聘高才　到　選　　一萬五千首與現行之小題文府等刻錢一犯重所以　　向持　　　分訂廿本價洋十二元準於十五日出售上海在南北申昌及池球塲點石分局外埠則向各分局購取可也此佈 
[發售廿四史預啓] [  圖書旗成局主人啓]  
　　本局開印古今圖書集成一　早已排印齊全祇　卷較繁重加以去年訂匠忙迫異常致第三批出書之期稍遲然至嚴底已將第三批書發出全書完畢矣　於圖書果成印竣之後卽刊廿四史刻下巳將排至一半用中國潔白連史板印成紙色首尾一律此書爲讀書人必不可省之書想黄不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也如至全書印成購辦者不照預定之例須再行定價今印有様張欲觀向申報館領看此佈 
[憫優諭]  
　　語云人生不幸作女子身余竊以爲偏見斯言也以爲女子母儀是式姆訓是嫻容必端莊行必穩重自幼卽有諸多拘束不得自如稍長則深閨閉鎖不能動彈偶或露面抛形便有旁人指摘幸而福澤過人自少至老諸事遂心此則千百中不數數覯無如紅顔命薄磨折居多飲恨呑聲其苦不能盡述至於爲婢爲妾或見凌於主母或受屈於大婦斯則尢堪憫惻若夫髫齡稚齒謑遭匪人淪爲妓女見虐龜摀則又苦中之苦所以發爲斯語勳人憐香惜玉之心也余初亦深韙之近年浪遊南北閲歴歌塲目見耳聞之下乃嘆不僅女子有不幸卽男子亦有不幸者盖優伶是巳古有優孟有伶官或更美其名曰梨園子弟見於史傳者由來久矣唐莊宗溺之而罹其禍後世引爲龜鑑如是則此輩類非良善已可槪見何煩挂諸齒頰哉然笙歌袍笏點綴昇平亦盛世所不廢方今菊部盛行京師首屈一指各省商埠以及繁富之區皆朝絃暮管歌舞承平優伶亦倍形衆多顧其不幸之故何在不知生爲男子何事不可爲徒以家世寒微或遭淪陷隸名樂籍受盡艱辛於生旦凈丑中學得一藝以餬其口而托業旣賤終其身不齒且玷及子孫斯其不幸何如耶其初韶顔玉貌丰度翩翩曾幾何時色衰愛弛舞袖郎當遂至不堪設想卽有矯矯不羣急流勇退或委身於達官或屬意於貴介不過伺應於前奔走於後以童僕終老耳苟遇叵測之人肖不與奪馬失懽華魚同慨者幾希或竟慧眼識人深心相士酒邊花下未必鮮遇知音而我輩鍾情雖知愛而加敬冀爲超拔無如問心乏力援手無從亦只得付之一歎况一落火坑斷戁脱離所謂行業旣在其中只好得過且過一任悠悠忽忽悞盡靑春家室未成事業不就轉瞬頭童齒缺遲暮堪傷猶不免溷迹其中而顧影自慚處處遭人白眼誰復惜之此其不幸又何如耶曾見某伶囊槖豐裕思賦好逑人皆鄙薄莫與爲婚有小家女欣然願歸之重之父母之命媒妁之言而人猶羣加誚讓又有某伶鰥居無俚偶入勾闌妓本素識見有客在便作勢裝腔盛氣相向客亦醋海生波謂是可忍孰不可忍立送諸官懲辦旁觀者曰優伶雖賤固亦天地所生父母所養安得無室家之念情欲之感設使攀附名門勾引良女固罪無可逭乃僅與妓院聨姻結好是區區而不之畀殆將廢其天倫絶其人道矣况優與隸卒並稱何隸卒居然亦娶婦嫖伎耶且優與倡同類耳何獨嚴其界限若此此實平心之論而咸以爲左袒伶人排斥之不暇夫乃嘆男子未必盡不幸獨至爲優爲伶則不幸孰甚焉呈可哀巳然余所謂目睹耳聞者又不在是蓋以幼伶之見虐於師其苦楚情形有不忍不亟爲之大聲疾呼者爰直陳之凡人家子弟必窮苦異常方令投班學戲或賣入班中顧無諭從學鬻身槪稱其人曰師父亦尊之至矣夫以雛樨之年暌離膝下依靠他人巳覺钶憫爲師父者宜如何矜情體恤盡心教之不受教則薄責之於其飢寒疾苦仍時時關切而調護之庶不愧此尊稱也而若輩則不然每收一徒寫關書必注打死勿讑疾病夭亡各由天命字樣以後可恃爲護符孩童一入其手或自教成倩人教要皆喪盡天良絶無人理朝習一曲暮習一技藤條皮條竹杖木杖尅日督責毒打無休痛深創鉅因而傷殘者有之腰折骨斷因而損廢者有之飢寒不爲之　任其寒瘦疾苦不爲之醫聽其瘐斃以有前項鬻書父母亦不得過問幸而千磨白折得以長成色藝驚人聲華出衆乃令登塲扮演或令出局肆應所得工資悉供其師揮霍鮮衣美食終日吸洋烟鬥葉子以享安閒之福徒則黎明卽起喊嗓念白綁趫練功以迄唱戲陪座酒館茶園奔馳歴碌直至更闌不啻牛馬之累卽有人贈以纒頭亦錙銖不敢私蓄也倘欲出師彼必多方抑勒曰年限未滿也身價未償也平時居則不離跬步無異囹圄行則到處防閑如驅羊豕諉曰怕他胡行被人暗算實則慮其乘間脱逃逢人訴苦耳及其春華漸謝始肯放令脱身猶必滿其懲壑乃已旣出師矣輙復侈其教養之恩逼借硬索纏擾不休蓋此輩忍心害理兑比皆然其罪惡實有不勝書者嗟乎誰不愛其子弟不得己而學優伶遂使幼小之年遭此奇虐其不幸斯爲極矣彼儼然稱帥父者旣已全無人心亦不足責獨怪夫搗母有虐妓者或經告發或被訪聞官憲無不重辦而虐伶之事非但從未訪聞亦從無告發豈其凶燄猶未若搗母之張耶抑豈幼伶之甘受其虐耶蓋其平日束縳之嚴過於摀母且孩童曕小素被懾服是以不敢耳然則終無人發其覆歟所望賢有可隨時密訪並大張曉諭示禁如有以上種種凶惡情形准受虐幼伶赴訴卽予提懲與摀母虐妓同罪勿使雛伶之不幸甚於雛妓庶不失少者懷之之心也夫 
 
 

Page 2

 
 
[本館接奉電音]  
　　昨接在京友人發來電音有本月十四十六日諭旨三道敬謹譯登○六月十四日奉硃筆吳講轉補翰林院侍讀馮文蔚補授翰林院侍講欽此同日奉硃筆林維源補授通政使司副使欽此○十六日奉上强方汝耆呈遞安摺將有字舊摺顚倒繕寫非尋常蔬忽可比着交部議處欽此 
[續述漢口近狀]  
　　漢口洋時滋事一端自街口華洋界上紥營多棚並且江邊　添派砲船聨絡聲勢愈形穩妥至於以前受傷考生旣在四官殿内虫厲司馬飭差服伺湯藥據云並未回寓復交彭千戎署靜爲調養勝於在廟多矣武屬生童止届考期經此番滋閙深抱不平謠言傳來欲停考復仇方伸其忿日前經奎中丞至貢院面諭應試之人謂國家開科取士爾等當以功名爲重毋庸别存意見又經學憲慰諭諄諄勉圖上進崇陽等邑正塲昨已進塲應試洋街近日雖鎭靜無事而華捕之毆人總所不免昨又經漢陽水師總鎭派添砲艇五艘與前派之兩艘聨爲一氣與陸隊爲鄰惟近來天氣酷熱昨砲勇因暑甚聊登岸邊柳樹下鐵椅稍坐被華捕觀見持鞭與勇爲難幾乎保護之人又將倩人録護旋　調妥無事亦云幸也 
[麋臺銷夏]  
　　新簡江蘇按察使劉景韓廉訪樹堂入都陛見前已登報現在蘇州官塲接到廉訪電音擬於本月十五日出京指日卽可到蘇三首縣得聞是簡遂將臬署鳩工修暮煥然一新○新授貴州臬司現署蘇藩憲田熾庭方伯前曾禀請院憲奏請給假省親經黄大中丞據情代奏現在差弁齎回原摺奏硃批田國俊着賞假兩個月欽此方伯擬俟新任臬憲劉廉訪到省後卽行交卸回籍孺慕之悦庶幾大慰○蘇省向逢大比之年由撫憲示期决科凡舉貢生監皆得躬逢其盛今歲恭逢親政大典慶榜特開撫憲黄大中丞示期於本月十三日舉行决科令紫陽正誼兩書院肄業諸生仍借考棚扃試是辰六點鐘中丞卽命駕出轅司道府縣早已到院恭候中丞入内少憇升座點名畢卽呵導回轅仍委首府魁太尊監試文題大學孔氏之遺書至庶乎其不差矣詩題賦得詞必已出得韓字五旨八韵聞是日赴試士子竟有一千五百餘天氣炎熱汗出如漿直至夕陽西下始得淨塲 
[空中僂閣]  
　　傳曰妖由人興人無鸒焉妖不自作彼干寶搜神齊諧誌怪半是鑿空况巷議街談悠悠之口更不足據以爲實也天津梁家嘴係附城村落在河之北城之西隔城僅一衣帶水村人梁某於前月下浣了向平之願爲子完婚氍毺貼地鼓樂瑄天相傳彩輿旣届有兩美人從輿中淡粧濃抺狀貌如一見者咸目爲妖舉室紛紛難成嘉禮津人好怪酒後茶餘互相傳述且謂事已控於琴堂訪事人欲窮其異買瓜皮小艇親詣該村詢於舟子舟子亦復云然幾以爲物反常而怪作比與梁覿面叩梁原委梁曰烏有是哉然謠言之起非盡無因請試言之以釋羣疑並袪子惑子鄕人也鄕中嫁娶寶筵喜轎與城巿同而耗費且有過之豚兒與侄年均長成爲省費計局日迎娶先於五鼓時迓姪婦歸比天巳明遂娶兒婦其迎娶同一喜輿亦爲省費也不料造言生事者流妾生謠諑謂予不信請叩比隣適隣叟趨前舉以叩之果相脗台於以嘆耳聞猶虚而目見始確也天下事爲理之所必無而情之所或有者皆當作如是觀 
[雷震紀異]  
　　九江訪事人信云九江大東門外十餘里黄荆橋地方有王姓兄弟三人瀕湖而居向駕渡船爲業風雨鳴榔烟波打槳生涯亦頗不惡甲丙皆柔懦乙年二十餘性獨兇狠往往欺蔑行旅横索渡資五月杪有孤客喚渡客携有銀洋數十元爲乙所見遽萌惡念欲擠客水中而取其財商之甲丙以爲不可乙又心生一計以輭語媚客　至家中欲以妻作餌而妻不從乙乃獨肆隂謀置客於死地乘天未明載屍抛棄湖心所有資財盡歸已槖自以爲無事矣六月初三日亭午乙方在田挑磚忽雷電交作將乙掣在門首震霆一聲登時擊斃其時觀者甚衆莫明其故詢之甲丙亦皆茫然越日其家將乙屍棺殮豐隆君依然震怒電光閃爍烟氣迷漫將乙屍掣出棺外雷聲又在乙妻頂上盤旋不已勢將下擊乙妻痴若木偶不知所措旋有解事人謂乙妻斷無不知曷直吐其情庶可懴罪乙妻聞言神少定乃述其夫謀財害命種種情狀雷始散聲降祥降災報施不爽孰謂天公憒憒哉 
[武林扇巿]  
　　凡扇店所縣招牌於書蘇杭雅扇其實杭扇之馳名惟棕骨油紙扇耳業此者多紹興人每歲所出油紙扇均係發售遠路其中以直隸奉天山東河南四川爲最以此數省行用較廣銷貨較多獲利亦較厚也上年鄭州水災河南一路虧耗甚鉅本年山東奉天又災而四川之瀘州府向來銷路極旺該業中推爲利藪今忽購大火已到之貨大半被焚未到之貨亦恐無人過問故油紙扇一業兵燹後二十餘年各家無不獲利今年則無一家能免虧耗云 
[杭事瑣誌]  
　　下城大小房屋現在無不修葺整治以圖出賃考寓故泥木兩作近來竟無閒空有甯人函招故鄕之業木工者來杭工作可見其生意之盛矣○將交初伏而天氣炎熱異常爲近數年所未有不知雨師風伯現均税駕何方一任羲輪馳驟得以炎威虐人也滿望月兔東升冀可延凉郤暑詎至魚更三躍而房櫳牀榻間猶似熾炭一鑪令人不可嚮邇是眞熱惱煩人矣○天氣乾燥烈日烘逼居家者每愼火燭詎初八夜十二點鐘賣魚橋地方吳德昌茶葉店柴房失愼湖墅水龍去年正已修治添置聞警齊出爭先撲救僅焚燬小屋數間當卽救息迫城内望見火光正欲傳鑼而火已滅矣○學使按臨已有准期學院前東西兩都司衛杭府學前縀局司弄等處房屋均已滿租考寓卽客寓中房間亦多爲人租定惟天氣炎熱應試者均有畏心云 
[高麗瑣聞]  
　　日人乘馬從漢城小東門經過忽然人馬皆不能動與之食能食與之飲能飲但不能行耳百般禱祝三日始去○三韓多崇山出皮毛等貨惟手藝不佳卽無可用○松都所産紅參皆以秋後取出再爲製作今松都人因秋後王派有兵弁查拿過嚴不得偷賣刻間多有掘出作之者體瘦色白力亦遠遜於秋後之物但不知中國客誰先買此貨耳○稻田乾土尺許秧苗枯焦而死朝鮮八道七道均如此惟京幾爲尤甚○衆商奉道憲札諭返内地辦米來鮮免税今隨富有裝來白米甚多海關仍索税衆皆不服道憲隨照會韓官仁港免收華商米税○端午夜間漢城德興洋行失火被盜刦掠財物殺傷櫃夥焚燒鋪戸毫厘無存○道憲袁公傳諭各幫商董拿獲殺人放火之賊賞洋一千元○韓人亦有巨商持銀數千兩赴仁川覔船到烟臺上洋等處採買貨物 
[南昌試事]  
　　江西學政龍芝生宗師按試撫州事畢秉節回省垣考試南昌府屬初三日入貢院卽於初四日行香初五日放告初六日考生童古學初七日考府學及南昌新建義寗各學生員初八日考豐城進賢武寗奉新靖安各學生員初九日覆試生童古學初十日考豐城進賢奉新各縣文童十一日覆試一等生員十二日考南昌新建各縣文童十三日調覆豐城進賢奉新各縣文童十四日考義寗武寗靖安各縣文童十五日調覆南昌新建各縣文童十六日考教官補歲考十七日調覆義寍武寍靖安各縣文童十八日總覆南新豐進義武奉靖八州縣文童十九日發新生案二十日獎一等生員及新進文童○學政以無賴之徒時在外間招搖撞騙士子功名心熱往往墮其彀中因親書硃字告示一通發貢院前實貼其言曰諭各屬生童知悉本院視學以來所有一切關防事宜最爲嚴密業經牌示在案昨聞袁撫兩郡竟有假昌撞騙攫取金鐲洋銀等件情事其一於案發之後卽行遠颺其一雖被本人拘獲而銀已用散無從追還又不敢送官恐科以予受同罪之例只得將其人毆打以洩其忿此係本院所已訪聞以外未經聞知者恐尙不免本院屢經剴切示諭而考生猶甘受其愚皆由本院平日聲望不足取信於人良用自 
 
 

Page 3

 
 
槐杳撞騙之風到處不免卽湘省亦所時有因撞騙中間有因文獲售者而本人不歸功於文字之有憑反私幸爲門徑之不謬此俗所調撞不鑲者是也後有人獻一策謂須先説明薦卷係何批語招覆係何名次取進係何名次事後一一相符廼爲不謬撞騙者始無所施其技而止然此僅能破撞騙者之奸而欲使撞騙者無因至前尤在爾等束身自愛不存僥倖之心則詐僞無由而作使江西永息此風本院實所厚望今與爾等約倘有假名撞騙之人能卽捆送來轅以憑究治者本院當重加獎賞如敢仍蹈前轍一經查出與受同科决不寛貸其各懍遵毋違特諭光緒十五年六月初五日 
[潯陽夏汛]  
　　九江一帶江而自六月初以迄於今江水漸漲高與岸齊各湖　低窪田地淹没不少幸江北一帶堤身俱已加高培厚無虞潰决連日暢晴川水已到四鄕禾稻欣欣向榮大有豐稔景象矣 
[觀察抵皖]  
　　新任蕪湖關道成端甫觀察章由上海乘坐江裕輪船於初十日蚝抵皖省當卽入城謁見撫藩臬三大憲并詣撫轅呈遞文憑不日卽當履新也 
[委員散賑]  
　　皖省懹寍縣屬之石牌鎭地方前被蛟水冲没已紀報章兹經首縣陳雲溪明府將被災情形禀詳各大憲大憲痌瘝在抱立　捐銀備米委候補縣劉明府錕前往賑聞明府業已束裝就道矣 
[設桶募捐]  
　　揚州觀音山香烟之盛爲闔屬冠釋家言普門大士誕于六月十九日届時先後十餘日善男信女不遠數十百里而來自月初以迄下句由天寗門迤遲至山香客往來不絶如蟻每當甯深露冾月白風淸鬓影衣香猶掩映於竹徑松林之際雖曰佞佛實亦借此以作冶游也而平山堂一帶小本營生之輩如魚逐水如驥奔泉爭相占地一區以博蠅頭微利至街頭茶社河内游船則更在坑滿坑在谷滿谷約計每日所費當不下數千金有善士某君念及東省災民同居覆載之中獨抱向隅之痛因倡議在山下設一捐桶自十一日起勸各香客不拘多寡隨意布施並書告白遍貼城廂大旨謂凡敬香者必係向善之人今東省被災待賑正可及時行善倘令將香資全行充賑則未免不　人情兹特設六木桶奉勸隨意樂助由一文以至十百千文悉聽其便一俟二十日截止卽將所收之數全行解至上海賑所請其□解災區在各人所費無多而造福實無旣　云云按此舉去歲已有人議及嗣以格於衆論未及舉行今某君胞與爲懷毅然倡辦爲期雖僅旬日然統而計之其爲數當亦可觀倘各處逐一仿行於賑務豈是小補云爾哉 
[格致書院北洋特課出案]  
　　格致書院自已丑年始禀請南北洋大臣專關特課出題課士北洋則在二月初旬南洋則在八月初旬此於每年四季課外特增兩課也肄業諸生各卷彚齊後恭呈北洋大臣爵中堂鑒閲評定甲乙今已出案奉到憲批謹先錄左方據禀送上海格致書院諸生課卷三十本業經本閣爵大臣細加評閲其中不乏究心實學議論中肯者殊可加獎現取超等蔣同寅等十名特等孫廷璋等十七名壹等陳熙治等三名除將評定甲乙及酌給獎賞數目抄單札飭江海關龔道就近代塡榜示墊給賞銀移送該書院分别貼發外應將課卷三十本隨批發還仰卽查收仍飭各該生等勤奮向學勉爲有用之才勿負獎勵是所厚望今將北洋大臣鑒定名次臚列於下俾衆咸知計取○超等十名蔣　寅王佐才朱澄叙鍾天緯孫維新王恭壽車藎臣汪丙勳王鉞瞿光業○特等十七名孫廷璋陸文炳孫振鍔黄如槚殷之輅徐文榖陶師韓吳佐淸朱其駿程瞻洛張玠楊家禾姚彦羹程昌齡呂翊鳳楊毓輝萬祖蔭○一等三名陳熙治李全機張子莊所有北　大臣加獎銀并格致書院正獎銀數具外於左○超等首名正獎十兩加獎三十元二名正獎七兩加獎二十四元三名正獎五兩加獎二十四元四名正獎二兩加獎十八元五名正獎一兩加獎十八元六名七名每名加獎十二元八名九名十名每名各加獎六元特等首名至六名每名各加獎銀四元自七名至十七名每名各加獎銀二元按此次加獎銀數至二百零四元之多向來所未有也此蓋由爵中堂樂育人才網羅賢俊愛士若甘求賢如渴凡有一材一藝之長者無不在其甄陶而加識拔萬間大厦奠廣被之思九種慈雲有徧霑之樂此固遐邇所共仰中外所傾心格致書院肄業諸生亦得備列門墻羣沾教澤不當益自奮勉也哉如在課諸士欲領銀閲卷者仍至三馬路申報舘西格致書室可也 
[循例護月]  
　　昨日黎明月食本邑文武各官均循例行救護禮查此次江蘇食四分三十七杪初虧寅初一刻二分食甚寅正一刻十三分月入地平卯初一刻一分帶食二分十二杪復圓卯初二刻九分在地平下 
[馬車須知]  
　　今日爲法界放燈之期自下午八點鐘起至晚十二點鐘法大馬路及黄浦灘禁止馬車往來以防滋生事端凡執轡御輪者所當共遵禁令也 
[彈壓游人]  
　　今日爲法國節期入夜法租界大放花燈炎樹銀花六街輝映關道憲龔觀察恐有不法之徒乘間滋事除派員弁到塲彈壓外復飭上海縣簽差分叚照料 
[揑名控府]  
 
　　張曉岩張鳳亭顧良祺徐國棟等因年租事同赴松江府上控恩詩農太守發回上海縣查明禀覆前日裴邑尊飭提張等三人訊究張等同稱向來耕種爲生不與外事此次並未赴府上控不知被何人揑名邑尊着明白具詞候核旋有十二圖地保吳仲嘉禀稱小的圖内並無徐國陳其人亦無外來僑寓之人叩求明鑒邑尊着候飭差查明究由何人赴府上控再行酌絯 
[上海縣署瑣案]  
　　沈梅氏因撮合張春林莊素雲姦案經裴邑尊責懲鎖項以爲之儆前日本夫投案求釋邑尊怒其縱妻胡行着與該氏一併鎖示公生明牌坊以儆○浦東爛泥渡某圖地保葛月樓禀稱張某圖姦寡嫂不遂以致滋閙不堪因之解送請究裴邑尊着訊辦 
[英界公堂瑣案]  
　　三十五號西捕禀稱昨見王阿羊駕馬車停街旁坐在車上打盹甚至手中馬鞭被人竊去尙不甦醒恐馬跳躍致肇禍端因之拘遂案下王供小的係寍波人以後當隨地留神不敢貪懶蔡太守判罰洋銀一元撥充醫院經費○陳姜氏訴稱李元興假託延醫乘間竊去銀鑲箸一雙當塲獲住人贓交捕送案李供湖南人向曾當勇現已撤退因患氣喘特往求醫並未竊箸竟被指交巡捕小的病勢沈重寓中諸多不便擬向同鄕告貨覓便回家蔡太守判管押十四天贓交該氏領去○德興樓茶博士李阿牛訴稱錢壽山約伴來啜茗無端爭閙致將桌子掀翻繫碎茶椀甚多并失烟袋共值洋銀二元四角索償無着拘案請懲羅友發供小的在張生昌絲棧做工與錢及徐炳奎等同事錢曾借徐洋二元由小的爲之介紹兹因圖賴是以至茶寮評理錢竟逞蠻掀翻桌子徐供與羅相同錢供紹興人在棧繅絲曾與某氏婦相識刻已分離婦遂與徐有私是日向小的借洋小的不依徐竟代婦出塲與小的尋　小的並未借過伊洋惟掀翻桌子一層是小的不是之處羅徐同稱並無婦人瓜葛蔡太守判令錢交出洋二元償茶館所毁之件再罰二元撥充醫院經費○奥國人四打全訴稱家中雇唐榮寶治疱曾欠工洋伊不應竊取小自鳴鐘研盒銅罐等物是以報捕吊贓送案所有工資請辦後再行照付至前許給伊舊衣服今仍可以給伊唐供小的在四打全處當廚子每月工洋三元共當二月應得六元適有急需向索不付是以將自鳴鐘持出質錢如今只求恩斷蔡太守判管押二十一天期滿釋出再向四打全領取工資○三百二十　華捕禀稱東洋車夫瞿阿三停車在路每見婦人經過輙呼之曰野鷄盍乘車乎小的向之喝阻伊竟置之不理是 
 
 

Page 4

 
 
以拘案請懲瞿供小的係江北人初來滬上不知規矩以後不敢再犯尙乞施恩蔡太守判枷號五天交捕房帶至犯事地方示衆 
[法界公堂琑案]  
　　流氓牛臯向花烟館索詐一事已紀報端昨日烟鴇包劉氏訴稱牛臯姓劉時偕孔大張二等人來家索詐三月十五日曾借去洋銀二元十七日又借二元五角大月十三日又借兩元昨日手携利刃手鎗聲言若不借洋定卽開鎗擊爾小婦人無奈訴捕拘案叩請嚴懲牛臯供稱小的係鎭江人年三十一歲並未向伊詐洋且與孔張素不相識葛同轉謂爾犯案太多實係著名痞棍今旣到案尙想從寛乎隨　孔張詰訊孔張同稱昨日小的與牛臯同飲致被拘來同轉謂無須狡賴遂判牛皋笞責五百板枷號兩月孔張各責一百板釋之使去判定後復由巡防北局委員金子卿明府函請將牛皋帶局究懲同轉着給予回片聞牛皋仕寶山縣境曾用刀戳傷鄕人蓋眞愍不畏死者也○前報紀棍徒王關江向花烟間借錢五百文一事昨日烟鴇馬謝氏烟龜王得興同訴前情士供詞狡賴葛同轉以其屢次犯事碍難輕恕判令重責五百裉荷枷兩月以儆○我鄕俗語署妓爲小娘此某君所以有僧院煮來和尙豆娼家烹出小娘蟶之句也乃有金裕亨商船號疱人王小娘偏取以爲名一若無庸曲諱也者斯亦奇已昨報紀王携錢購物悞墮流氓彀中假作捉奸勒書票據昨投公堂遞禀伸訴前情被告李阿興混名瞎子阿興供稱小的素以操舟爲業十三日友人告以妻子與王在小東門外同興館午餐後復往大自鳴鐘對面泰豐棧作曖昧之事小的因約同伴數人前往則一男一女赤條條不掛一絲王再四懇情因往堃美烟間倩測字人書立伏辨據葛同轉判將王暫押李與方才發交人保出明日挈妻至捕房候質説者謂李妻旣與王上臺基則亦小娘之類也以小娘而嫖小娘豈非天地間一奇事乎哈哈○王阿生訴稱表侄馮金木吸食洋烟不務正業被表嫂鎖在家中昨忽扭斷銕練携取酒壺二把及紡綢衫一件私逸出城由巡捕拘獲請管押兩月俾將烟癮戒除馮供稱父親在致遠輪船當水手同轉判管押十四天贓交王領去○嚴開發訴稱中途被顧阿金肩兀凳碰撞向之理論遭顧擊破頭顱且更鱗傷徧體顧供嚴誣小的作賊是以互毆葛同轉騐得嚴受傷屬實顧屢次到案實係著名流氓未便姑容判令笞責二百板荷枷兩月以儆○張雲卿訴稱小的在小東門外寄園作塲内支壐昨日黎明時王海林乘間混入竊取銕斧二把雨傘一頂幸卽知覺追獲人贓土供浦東人年二十三歲初次犯竊叩求恩恕葛同轉判令笞責一百板○面紀孀婦趙陳氏轉醮黄榮棠屢逃屢獲昨日黄遞禀申訴前情並稱兩次脱逃皆在德春棧拘獲請將棧主嚴惑葛同轉先提棧主李得春及李女阿金卽阿英訊鞫李供小的開設德春棧己二十餘年該氏於三月十六日到來聞與馬夫楊月卿姘識每日許出棧資二百十文然迄今並未付過是以扣留在棧不許出門當巡捕來拘時楊已在樓上用褲帶縋下脱逃阿英供與李同同轉問阿英爾爲　假裝臥病將趙陳氏藏在被中答稱時適抱病該氏堅囑如　同轉飭提趙陳氏至案間爾可有洋銀寄放棧中答稱並無洋銀寄下亦未欠彼棧資小婦人與棧主劉月卿同鄕是以央令作媒轉醮現在到案者並非姓楊同轉着兩下質對李始無言可辯同轉判將趙陳氏押候繳還原價李知情容隱未便姑容尙須嚴辦黄叱退阿英有病從寛釋回 
[善人謝世]  
　　五月二十四日韓介蓀利史殁于金陵原籍一時士林中無不局深惋惜至有行哭失聲者按剌史名印以副車出爲新陽縣教諭洊升直隸保安州知州善政流行口碑載道旣以病免占家食者十年足不出閭門日惟以行善濟人爲急務少孤母氏某守節數十年以養以教一身而兩任之嘗命剌史及身苟有暇當釆婦女之以節孝著者彚詳大吏奏請褎崇剌史旣致政因爲之旁搜博釆都計二千四五百人歴年詳請褎榮邇年自知精力日衰不克任此事因託嘉定徐聞韶可馬援辦并擬就金陵籌建節孝總祠想可馬善與人同必有以繼成其志也至剌史享壽八十六歲有一子仕於浙江曾任某縣知縣云 
[循例施醫]  
　　敬啓看敝局保嬰義塾等事向歸老局施發給藥向由租界餘慶里分局此定章也去歲因經費不敷曾將分局遷向老局而流光一　炎夏已臨敝同人僉云雖屬經費不支已將分局撤回而施醫旣有定章不可因此偏廢爰卽妥籌欵項購備方藥仍敦請内外針科在老局施診恐禾周知敢求登報并施送甘露午時茶蟾酥丸管製正氣四時茶黑龍丹等時藥台併饰聞此啓滬上北泥城橋普濟保婴局司董謹啓 
[闓澤覃敷]  
　　昨接廣西善後總局馬方伯張廉訪秦觀察賏來山東賑欵規元三千兩由百川通寶號王玉山翁匯到敝同人遵卽拜謝銘勤五中大惠遙頒功同冉造深仁遠洽德被無窮仰籌賑之賢勞拜手上薹萊之頌沐恩施而惑愧撫衷傾葵藿之私除虔掣收條收函禀復外敬登報錄以建德旌上海協賑公所同人施善昌李培楨經元善王松森謝家福陳德薰同謹啓六月十五日 
[蘇省撫轅抄]  
　　陸月初十日蘇省五屬督銷鹽局浙江候補道黎福昌銷假候補同知翁慶龍松滬解餉來委署丹陽縣劉德麟禀辭赴任從九程元釣缷署金匱縣望亭司巡檢事回從九張開漙謝飭知十四年分夏防案内記功四次管帶飛雲輪船拔補外委馬得勝上海回藩轅牌示陸月分正途捐納勞績候補同知通州縣直隸州州同州判各員月課定於本月十一日考試 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海可爔順陳春記在四馬路經時羣省水災盎賑公所自六月初二至十三日止第六十七次改捐淸單]  
　　由盤記交來　代募三戸渝城太古兩戸各元一百兩漢口太古洋一百元濟陽雪筠女承親命往錦州扶祖父靈柩回申川資中抽出洋五十元助賑並求父親瘋病卽愈西河浴劉守經堂元六十兩零一錢五分由百川通來杭州汪氏十元代解山東無名六洋温玉照四元晉和莊來恭記楊心兄各五洋四明承志堂四元可爔順來江西南昌尊香氏代解山東二元酬願病愈二元漢口敦雅堂爲金氏求産平安二元顧五雲二元蕭鏡卿有心無力無名三日各一元動心忍性求雙親以下均各安平一元南通州鼎元烟　求店中生色同洋四元恆豐信銅洋二元無各銅洋一元○常熟無名九七錢五百十五文○以上共收元二百十兩另一錢五分各一百九十六元銅洋七元九七錢五伯十五文奉省恊賑公所同人謹啓六月十四日 
[上海四馬路文報局内恊賑公所經收山東奉天賑捐五月中旬淸單]  
　　十四日安慶招商局梁麗泉翁募墊欵洋三日元細戸俟到再登○本埠泰潤豆行安徽廣　州正堂文太守經募洋一百元本埠張廷恩善士一百元費鴻翁二十元公記三十六元無名三元源開莊諸同人二元吳江縣署帳房來　三俓堂四代並各女僕節省端節筵資移助十一元力薄人五元松江卯　漁隱十元硤石徐敦裕米行募節省端節酒筵移賑五元常州王公舘來爲續求母病愈卽全女求十元南昌電局來通州雷綬記求保身體康件銀六兩太倉德元泰號伯良氏兩元又泰亷堂魏一元常熟公益興來無名節省待魁星資移賑四元太倉孫宅來吉祥子十歲童子一元又錢一百本埠衍源行來餘杭循核室乙洋又章蔣氏求腿疾愈一元永淸輪船劉鑑明慕本船長房同人十七元李佳香施敦甫張世寶舒光良四戸各一元武昌電局文案處殷斗南翁募盛公舘廿千紫薇郎一元子修氏朱之苞兩八名五角以上實收英廿元承書堂一元杭垣隱名募武林補拙子完前愿病愈六元浙虞王鳳樓五百武林幼童三角錢實卿關條方兩戸各一角以上實收七元蘇省恆孚銀樓經手五月上旬桶捐詠春舘主無名兩戸各二元留更平安免拙人求解危從善居士醉吟居保佑財源茂盛人口平安四戸各一元朱債子一千無名五百十五鴛湖隱名五伯點見銅一元錢一千一百另四文募非常功德册内無民廿元四陸官二元三和酒店一元以上共收英洋三十四元銅洋一元錢十四文又柳巷傅公舘來王晉卿翁一元章橋無力子三角　石蔚藍天募從善齋一元趾口胡肖行兩戸合乙元陸幼梅虚對開一元盛澤永和信局募忠和堂姚四角張雲卿翁吉雲兩戸各三角袁連發吳少山王榮生王庭桂四戸各二角提三太王祥松兩人各一角寧波大亨通二元募姜遇鴻吳堯卿鄭惠齋羅惠珍烏人衣周秀延馮逸卿鄭樵卿錢鳳來余倫元同康莊萬昇周東村十三戸各一元本埠機器局礮隊營三元平湖縣署楊募越州淸德堂楊一元紹興淸白書巢毗陵雙加意室主兩戸各五角○本日共收洋七伯廿元原平銀陸兩銅洋一元虚對開一元小洋三角錢一百十四文合亦聲明 
[上海四路文報局内恊賑公所經收山東奉天賑捐五月中旬清單]  
　　十五日○蕪湖隆泰昌號李俊田翁酬謝各東并代求福規元一百兩又李何氏求後生産平安節日用規元二十兩○湖南衡州府景太守募來陽縣正堂於桐軒明府洋五十三元又錢四十一千一百文實收合原平銀五十七兩五錢七分○福州招商局募恆記號鋤經書屋俞怡泰三戸各番洋十元恆大號得豐號公　號順益泉源號大利號六戸各番洋五元以上實收英洋五十四元五角四分○本埠馬平記二十元南巿德隆章號分募所經募白籼米四百三十四石糙籼米四十九石白粞米十七石又募高梁粟三百三十五石秈米一百六十五石○太倉繆朝荃朝藩朝芬三君爲先祖九十隂壽以懺資移用資冥福四元蘇城楊洪源號募三槐堂一元又銅洋一元五松書屋一元紅農　屋虚對開一元徽歙南鄕河南氏同媳河南氏祈夫子客地平安一元蘇城敦叔堂傅求嚴親精神强健五元○沈平三翁求合家平安一元○平湖集義生號募盛日記一元又錢三十文金秀增沈德培張順源宋春田李良卿張瑞和潘世記沈紹基徐瑞芝顧茂春十戸各一百文以上實收英洋二元蘇城許來無名氏求夫病俞二元石門善長典友求保平安五元本埠不吿名人來顧小和小洋三角又曹長良三百文鎭江豐和洋行募陳鳳山二元劉梅村馮吉甫卓翼堂無名氏四戸各一元常熟凝善堂賑所募張元亮五元張伽懦禮懺代捐二元張靜如晏吉甫何永增三戸各一元王培滋王維熊何錦龍陳芝亭田裕坤王鑑衡王鑑昭田耀宗王曰猷王功十戸各五角廬春福沈耀明兩戸各二角龔介軒張松亭王子文張行素王芝文蔡森記張壽記張祥記屈君新張惠記十戸各一角以上實收英洋十六元原平銀三錢二分六厘○本日規元一百廿兩英洋一百十八元八角四分原平銀五十七兩八錢九分陸厘銅洋一元虚對開一元錢三百文高　粟米等一千石印運烟臺交東海關道署驗收散放合併聲明 
 
 
 

Page 10

 
 
   
 
