# 1932 - 59 - 4921161

 

Page 1

 
 
時評 
[正告二中全會·彬]  
　　國民黨第四屆第二次中央全會。已於本月二日開幕矣。二中會究何爲而集會乎。政府昭示我人民者。不將亦曰共謀禦侮打破當前之國難乎。則我人民亦旣熟聆此言矣。自去年九一八以來。政府當局即無日不諄諄告誡我人民鎭靜忍耐。信任政府。政府終當不負國家。不負人民。一中全會更曾鄭重 
决議。明令全國軍隊禦侮抗暴。收回失地。然紀錄之墨瀋尙新。而决議實現者究有幾何。政府當局今如重復憶起此一問題。則何若一翻一中全會之决議案。并積極促其實現否則雖再次集會。甚至百次集會。又奚益耶。 
　　自去年九一八以來。我人民早已認定非以自力决死抵抗。决不足以維護我民族之生存。并决以全力爲政府之後盾。切盼政府當機而立斷。然而政府終始遷延。終以再爆發此次一二八之禍變。國難日亟。誤國者誰。政府當局果能辭其咎耶。 
此次戰禍爆發。十九路軍孤軍抵抗。艱苦奮鬥。全國民氣奮發。莫不願爲國效死。然而苦戰經月。中央除派少數援軍外。敵軍日增。我援不至。卒使一月以 
來光榮之戰績。幾於盡付東流。誰應負此責任。政府當局又果能辭其咎耶。土不能守。侮不能禦。决議不能實行。敵騎縱橫。山河破碎。是則朝集會。夕集會。究何爲。又奚益。 
吾人猶記前年蔣馮隴海路一役。某西報曾刊一諷刺畫。畫中一人一手執四萬萬公債。一手持手槍。另一人。一手握麵包。一手執大刀。此種英武（？）决戰之精神。嘗爲外人所嘖嘖稱道。然而時至今日。手槍大刀。果何在耶。昔日之英武（？）今又安在耶。吾人於此次大會不欲多言。如其有之。則禦侮自衛。其最爲重要之一端也。 
上海事件 
[瀏河激戰我軍勝利]  
　　我軍昨晨安全退出吳淞 
　　大塲眞如敵軍仍圖進攻 
　　各界紛電乞援迅起抵抗 
　　瀏河我軍勝利 
　　▲敵軍潰退回艦 
　　昨午後滬某商業機關接瀏河捷訊、謂瀏河方面、我援軍上官雲相等大軍到後、即與日軍搏戰、日軍大敗、並據某交通機關消息、我軍已於四點三十八分克復瀏河、記者方慮無以證實其說、迨至晚十二時後、本館迭接到蘇州訪員發來兩電、報告瀏河敵軍潰退事、是外傳之說、已經證實、原電錄左、 
　　蘇州三日下午九時半專電云、瀏河克復後、敵軍潰退茜涇、敵司令部設茜涇小學、瀏河茜涇間砲聲甚烈、太倉我軍已馳往瀏河夾擊、常熟白茜口安謐、敵機三架江晨到常熟偵察、 
　　蘇州三日下午十一時專電云、瀏河酉刻來人息、該處均我軍隊、又太倉到我援軍二萬、茜涇敵已退回艦、楊林七烏二口、上午泊有敵船、 
　　又據常熟傳來瀏河方面消息、昨日下午二時許、我駐防吳淞之翁照垣旅、由淞鎭撤退至瀏河、與在該處登岸之敵軍十一師團相遇、激戰至爲猛烈、適是時我援軍上官雲相師開到、前後夾擊、斃敵二千餘人、敵頑强抵抗、至昨晚八時、尙在激戰中、 
[我軍退出吳淞]  
　　▲昨日上午九時許 
　　我軍爲長久抵抗、並不受敵方包圍計、故退守第二防線、以圖進可攻擊退可固守、惟吳淞方面之守軍、仍由翁照垣將軍統率一五六旅及義勇軍、據守抗戰、直至昨午、翁旅長始徇各公團代表之請求、退出吳淞、茲將所聞情形、分記如下、　 
　　▲敵艦進攻昨晨敵方除派大隊陸軍對我吳淞砲台陣地實行包圍外、在淞口日本砲艦、又集中火力、向吳淞口進攻、一時大砲之聲、隆隆不絕、而飛機之在吳淞砲台上盤旋拋擲炸彈、我方守兵仍沉着應戰、結果、日兵仍不支而退、 
　　▲退出吳淞據守吳淞砲台之翁旅、與敵軍大小二十餘戰、日兵傷亡甚衆、而我軍仍固守陣地不退、此次十九路軍全師退守二道防線、翁旅長仍堅守不去、嗣經各公團來、向翁旅長請求保存實力、爲國宣勞、翁旅長始容納民意、遂於昨日上午九時許、下令振旅而退、日軍於我兵退離後一小時、始派兵前往、至上午十時、方易旗號、故昨日上午十時以後、進口商輪、始悉砲台改易旗幟矣、聞翁旅向瀏河退去云、 
　　▲外報紀載大美晚報云、昨日（二日）午後二時三十分淞口日軍艦先以飛機偵察後、開始猛轟吳淞砲台、華軍以野戰砲機關槍來福槍回擊約一小時、日艦發砲至日暮始已、今日（三日）侵晨日海軍飛機飛過砲台區、擲下重炸彈、黎明時、日艦復以五吋口徑之砲猛轟、七時正、日驅逐艦護送三汽輪載兵駛向燈塔前海濱、同時張華浜方面有日兵六七十名駕浮橋渡薀藻浜、由南面進發之日兵、進入淞鎭時、曾受猛烈之抵抗、當兩軍交 
戰時、大火四起、全區爲黑烟籠罩、旋日海軍陸戰隊乘小艇分四批登陸、砲台守軍發野戰砲機關槍來福槍拒之、砲彈一枚落於載日兵之淺水艇中、死傷日兵若干人、華軍數約二千名、猛抗敵軍後、以三面受圍、乃沿堤向瀏河退走、故今晨上海有華軍反攻瀏河之傳言、聞現有華軍重援由內地向瀏河進發、 
[我軍將領通電]  
　　▲一德一心共抗暴日 
蔣光鼐等通電云、（銜略）暴日縱兵遼瀋、轉窺東南、我十九路軍奉命守土、作緊急之自衛、與之相搏於滬瀆者一月有餘矣、最初與敵之海軍陸戰隊及其初到陸軍、鏖戰二十餘日、殺傷過當、敵不得逞、而其第二批陸軍運到、我駐在蘇浙之中央直轄第五軍兩師、亦加入作戰、相持者復一旬、殲敵者又六七次、彼虜仍不得逞、最後又以其白川大將、率領兩師團來、而我始終在戰塲者僅五師、爲數不滿四萬、敵則加倍於我、至是彼虜一面以講和形色、詭商停戰、欺騙國聯、一面以一師加入正面、一師由瀏河附近登岸、襲我後路、使我腹背受敵、而我運輸困難、援師不及、不得已乃東夕奉命、將前線陣地放棄、爲戰略的撤退、再圖反攻、此我十九路軍第五軍一月以來與敵苦戰之經過情形也、夫暴日挾其旣定整個之計劃亡我、我非全國動員以極大之决心、作普遍之奮鬥、不能得最後勝利、我十九路軍與第五軍抗敵、非求一隅之勝負、與彼虜爭一日之短長、乃欲以此僅存血肉、供救國犧牲、作同胞馬前之導卒耳、自政府遷洛、已决定長期抵抗政策、我全國軍民、正當秉承此旨、一致奮起、電擊響應、此仆彼繼、勿以滬海之偏隅進退爲念、勿爲敵人分化之詭謀所中、尤望我東北同胞、啣爲虜之痛、急起遣兵、收復失地、使敵備多力分、我十九路軍第五軍當竭此未盡餘勇、與强虜作最後週旋、藉收夾擊之效、土耳其苦戰三年、卒大破希臘十五萬軍、轉敗爲勝、杜蘭斯窪一小部落耳、亦能血戰三年、不稍屈服、况我以三萬萬方里之地、四百兆人民之衆、果能全國一德一心、不能殲此跳樑小醜、吾不信也、朝鮮之亡也、猶有陸軍數萬、卒被日人解散以盡、今我國現額之兵、統計不下百餘萬、與其待國亡後供彼宰割、何如及此未亡之時、作一光榮之犧牲、此次暴日蹂躪上海多時、炸彈所至、廬舍坵墟、死亡枕藉子遺黎民、莫不同仇敵愾、不聞怨聲、此等悲壯之劇、可泣可歌、國土猶是也、人民猶是也、茍一旦主權旣失、寄生命於仇人之手、其慘狀又當何若也、惟願我全國父老兄弟、毌忘閘北江灣、全國軍事領袖毋忘朝鮮及今日之東省、暴日向國際公開宣傳、詆我謂非有組織之國家、即謂我國人不知鴿原急難、擊首而尾不動、可以各個擊破也、而我全國軍民、猶以巢幕游釜爲安、岡識鬩牆禦侮之義、忘同屋之� 
纓寇、作鄕隣之閉戶、是誠爲見仇者所快、而爲見愛者所痛矣、我十九路軍第五軍、亦惟有收拾餘燼、背城借一、事之不濟、則拚命於沙塲、以謝我炎黃祖宗在天之靈、不願爲亡國之民也、敢曰乾時之戰、雖敗猶榮、尙幸即墨不亡、侵地終反、擐甲哀鳴、淚盡以血、惟我同胞、實昭鑒之、總指揮蔣光鼐·十九路軍長蔡廷楷·司令戴戟·第五軍長張治中·暨各師旅團長同叩、 
[敵仍追擊我軍]  
　　▲我軍當然繼續抵抗 
　　大美晚報云、日第九師團之主力昨夜今晨仍緊追華軍、第十一師團之兵八千名、星期二晨在瀏河登陸後、向南進逼、已抵嘉定、現繼續前進、冀與第九師團在南翔會合、南翔已於今日正午爲日軍佔據、植田司令部現設該處、華軍現在崑山南翔間掘壕而守、聞昨夜已獲蔣鼎文與上官雲相部下由京開來之重援、如日軍續由南翔西進、則華軍得精銳之援助、繼續抵抗、頗有希望、浙省亦有兵開至滬杭鐵路一帶佈防、聞日內可抵松江云、 
留滬 
[中委急電請援]  
　　▲迅速增援：：收回淞滬 
　　留滬中委孫科等致中央電云、限即刻到洛陽汪院長蔣委員並轉中央諸同志公鑒、口密、吾國抗日、以滬戰關係最重、影響最大、故日人陸續增援、至窮師十萬、正以中日問題之解决、其關鍵實擊於此也、我方初以十九路軍孤軍應戰、嗣加派第五軍、合計不過三四萬人、每戰尅敵、義薄雲霄、唯衆寡懸殊、益以疲勞、上海之危、早在意料、同人在滬、觀察較切、迭電請援、履以逾分之詞、督責當局、蓋本心所謂危、不敢不告之義、聲嘶力竭、血與墨俱、不意竟不能一動當局之聽、以致爲敵所乘、陷我瀏河、牽動全線、觀十九路軍通電、後援不繼之語、孰令致之、當局不能不負其責也、前事已矣、來者可追、同人不避厭憎、敢再爲率直之忠告、今黨與政府、均已到一嚴重關頭、當局前此畏敵茍安之心理、茍不痛切革除、則不特民衆之憤怒不可遏、抑即黨內與同人同見解者、亦何能與當局同負此誤國之咎、上海一挫、影響之巨、實非筆墨可窮、竊謂爲今之計、當局即宜下大决心、迅速增兵收回淞滬、一面决定積極抗日大計、此爲中華民族唯一生路、茍再猶豫、前途顚危、有非同人所忍言者、旋轉之責、全在諸兄、同人目擊心傷、不自覺其言之過切、惟諸兄察之、孫科·陳友仁·楊庶堪·柏文蔚·程潛·陳嘉佑·張知本·梁寒操·馬超俊·陳慶雲·桂崇基·何世槙·劉蘆隠·黃季陸·熊克武·孫鏡亞·陳中孚·江、 
[各界電請繼續抗日]  
　　▲中國自强協會中國自强協會致政府電云、洛陽二中全會國民政府行政院軍委會鈞鑒、淞滬失守、咎在中央、悮國殃民、悲憤何極、懇迅調大軍收復失地、倘再空談計劃、自欺欺民、則民心旣去、國本動搖、諸公必受國人嚴厲制裁、無所逃於天壞也、中國自强協會冬 
　　▲旅滬黃埔同學旅滬黃埔同學段遠謀等二百五十二人、昨電洛陽蔣汪何三先生云、洛陽蔣介石·汪精衛·何敬之三先生鈞鑒、在滬抗日之軍、昨怱全部撤退、考其撤退原因、則爲中央日言增援、而按兵不動、消息傳來、羣情激憤、曩者公等甫聞滬變、遽爾遠遁洛陽、民衆以公等曾有長期抵抗之誓言、猶能曲加寬宥、乃十九路軍抗戰經月、公等始終不予充分之應援即請纓殺敵之軍隊、政府亦不予徵調、言行之矛盾若是、其何以自解於民衆、公等果不恤民意必欲使此大好河山、淪於異族、則民衆將有以自處、决不使中華民族斷送於公等之手、而古來權奸民賊之末路、公等恐亦終無所逃也、旅滬黃埔同學叚遠謀·戴輝中·陳勛·秦紹恬·陳世昌·汪大鵬·蔡崇勛·鄧仕源·鄧富同·吳志明·等二百五十二人同叩江印、 
　　▲兩團體上海各路商界總聯合會·上海巿特區巿民聯合會·昨電軍政長何應欽云、南京何敬之先生轉洛陽林主席汪院長軍委會蔣馮李諸委員鈞鑒、暴日侵滬、我十九路軍血戰匝月、屢挫兇鋒、近以敵方大批援軍、源源而來、敵衆我寡、孤軍絕援、不得已於本日本線總退却、淞滬一帶、人心惶惶、查此次十九路軍以孤軍抗敵、本會曾一再電請政府决定大計、並火速派軍來援、不意遲至今日仍未見一兵一彈來滬、坐視前敵被迫退却、政府究何居心、忍令我淞滬同胞淪於慘酷悲痛之境、且使一月來數千萬生命財產之損失付諸流水、言念及此、悲憤塡膺、用敢電呈鈞長、務祈從速派軍來滬、力圖規復、我全滬民衆、當不任何犧牲、以抗暴敵、如此時因謀茍安而求和、或成立所謂中立區自由巿等、則本會敢代表上海三百萬民衆、誓死反對、謹此電陳敬乞示復、上海各路商界總聯合會·上海巿特區巿民聯合會叩江、 
　　▲東南五省民衆救國會東 
南五省民衆抗日救國會通電云、各報館轉全國同胞公鑒、自暴日使用不宣而戰之手段、陽假保僑之名、而行武力侵略之實、佔北圖南、得寸進尺、戰事發生以來、奸淫焚殺、無所不用其極、視我國人民生命財產如草芥、如蟲沙、慘無人道、達於此極、此而可忍、孰不可忍、不料我十九路軍孤軍苦戰月餘、當道諸公、別有居心、後援不發、且嚴止各省請纓之軍、戰事以前、以外交關係、解散抗日團體戰事旣作、更以防止反動爲名、取締民衆義勇軍之組織、最近□□□師不戰而退、獨立旅旅長王賡、自投日軍、人言藉藉、頗有獻西川之謠、於是我十九路軍、乃不得不受種種壓迫、退入第二道防線淞滬要塞、陷於絕地、嗚呼、吾四萬萬人民、一腔熱血、竟洒何地、何况身在戰區之同胞、死者傷者逃者流離者、其慘痛更如何乎、今爲我國民存人格爲國家存地位起見、十九路軍之守土、天職已盡、而吾國民救國之責任益重、一夫尙存、守衛有責、所調豪傑之士、雖無文王猶興、政府已矣、如吾國何、凡吾同胞、務即一致奮起、同執干戈、以衛地方、茍有豺狼當道、槪爲驅除之列、從荆天棘地之中、別開柳暗花明之境、任何困難、當所不辭、成敗得失、置諸度外、此爲吾國人所同抱負之望、亦爲我國人同應努力之事、炎黃有　、尙克相之、東南五省民衆抗日救國會叩、江申、 
　　▲各國體救國會上海各團體救國聯合會、致二中全會電云、洛陽二中全會公鑒、滬戰因現政府頓兵不援、坐待孤軍陷敵包圍、迫令退却、前此所謂决心抵抗、全係欺騙技倆、今敵勢方張、若輩巧計已成、必乘機簽訂破壞領土主權之屈辱條件、全滬民衆、誓死不能承認、公等如不能自絕于國人、盼速即出兵收復失地、上海各團體救國聯合會叩、 
　　▲巿黨部巿黨部昨以我軍自前綫撤退、特電中央主張澈底抗日、並請增援滬軍、速圖反攻、原文如下、國急、洛陽中央執行委員第二次全體會議鈞鑒、自暴日寇滬以來、我軍士氣甚盛、作戰甚勇、暴日初以爲三小時內可以佔我閘北者、今乃遷延至三十四日之久、而猶不能趨雷池一步、彼曲我直、彼老我壯、軍事上之趨勢固多如是也、暴日以獸慾難逞、國威大損、乃不惜起傾國之師、作孤注之擲、四易司令、疊次進攻昨日更以巨艦及飛機爲掩護、以二萬餘人在瀏河登陸、包抄我軍之後路、我軍以戰略關係、並爲尊重友邦調人之意見、乃於今晨放棄前綫、回師拒敵、消息所播、一般人雖多疑慮惶惑、然勝敗乃兵家常事、况此種戰略上之退却、必不至牽動大局、行見數日之內、揮戈東向、恢復陣地、可 
預卜也、惟有一事、擬請中央深切注意者、即上海戰事乃爲整個中日問題之一幕、乃爲暴日賡續東北事變而來之對華侵略、無論就其性質與趨勢、俱不能不認爲中國全國之問題、而非上海一隅之問題、故上海問題應與東北問題視爲一體、應作連帶的談判與整個的解决、萬不宜以上海間題爲一事、而以東北問題爲另一事、更不宜以上海問題爲地方問題而作局部的談判與解决、致使上海軍民一月來所忍受之犧牲擲諸虛牝、而無可挽回也、今軍事雖自前線退却、而外交則不應中途軟化、務請貫澈遷都禦海之初衷、一面增援滬軍、積極反攻、一面出師東北、收復失地、黨國存亡、决於俄頃、維我中央諸、公實圖利之、中國國民黨上海特別巿執行委員會叩冬、 
[我軍退後傷兵痛哭失聲]  
　　▲足徵士氣猶存 
　　金神父路法政學院內所駐傷兵、昨日聞我軍已變更戰略、放棄頭道防綫、並開始撤退至第二防綫之訊、有十餘士兵、竟痛哭失聲、謂我等出生入死、白刃肉搏、血濺原野、沙塲拼命、原冀保全國家領土、不使敵人越雷池一步、乃竟得如斯慘、果能不令人痛煞、我等欲哭無淚矣、該院負 
責人見狀、恐有碍傷兵健康之恢復、故已嚴囑一切服役人等、以後任何人在傷兵面前均、不准再事吐露軍事消息云、 
[南巿治安無虞]  
　　▲黃隊長維持得力 
　　南巿駐軍、自撤退後、所有各處防務、均由公安局警察大隊長黃明指揮所部警察及保衛團、共約二千餘人接防、竭力維持地方治安、故南巿各處秩序、昨仍安靜如常、惟因外間謠言甚多、以致搬塲者絡繹不絕、黃隊長昨語本報記者稱、渠日夜在局辦公、對於地方治安、當竭力維持負責保護、務望民衆力持鎭定、不必驚慌、又稱、外傳日兵已得漕河涇及龍華·完全不確、因龍華漕河涇一帶、余均派有警隊駐防云、 
[外人評論我軍退師適當]  
　　▲贊我將材智勇兼備 
　　▲用兵神速令人驚嘆 
　　記者昨晤某國軍事專家、論及我軍此次 
退師之適當、並贊譽我軍事當局、爲智勇兼備不可多得之將材、爰濡筆述如下、（以下皆軍事家語）在戰事開始之初、據吾人預測與觀察、僉以爲戰事結束時間、至多不過在一星期與旬日之間、即可完全告一段落、初不料竟延長至三倍以上也、而雙方增援情形、又適成吾人預料中之反比例、蓋最初日軍僅有海軍陸戰隊數千之衆、初試鋒芒、即遭重挫、嗣後竟四易其主纛、陸續增援達四個師團、近十萬之衆、實非吾人始料所及者、至於華軍方面、則衆寡懸殊、何啻霄壞、蓋除十九路軍主力以外、增援者僅得數千人、尙不及 
日軍半數、他如器械之優劣、砲火之利鈍、更不能與日軍同日而語、今竟相持逾月、日軍始終未能獲一次勝利、結果華軍全師自動引退、實屬難能可貴、設使華軍方面、亦能得充分之增援、犀利之器械、恐日軍早已失望而歸東瀛矣、再吾人所最引爲不平者、即日軍始終盤踞租界爲軍事根據地、攻則可進、退則可守、華軍則投鼠忌器、百事掣肘、不能自由發揮其天勇設使雙方同一形勢、實力均平、照目前之結果、吾恐在開戰兩旬之間、植田尙未來滬之前、日軍將掃數敗登軍艦、即或不能立時退歸三島、但最低限度、亦必遁竄出黃浦、而離淞滬矣、惟此次雙方犧牲之比較、日軍實較華軍數逾三倍、故吾人爲華軍着想、甚覺値得、今華軍當局更能於瀏河後方告急之際、從容不迫、一夜之間、全師悄然退去、其用兵之神速、更足令人警嘆、且退時秩序井然鷄犬不驚、尤堪令人起敬、實屬世所罕有之人傑、非智勇兼備之將材、不能得此、最後勝利、殆已完全獲得矣、 
[日本覆文內容]  
　　▲我方昨午電洛請示 
　　▲日方宣布停止進攻 
　　日方已於昨日下午二時、宣布停止進攻、至日本對於停戰覆文、前晚九時半、由英海軍提督凱萊、在英總領事官舍、轉交外交次長郭泰祺、日方覆文內容凡四條、非正式披露如下、 
　　▲日本覆文日方所謂立時停戰之基本條件、㈠倘中國保證將其軍隊由上海撤退至若干之距離、（距離中日當局决定）則日本允停戰若干時、（時期由中日當局議定）在未續有辦法以前、中日軍隊、各守原防、關於停戰細目、由中日軍事當局商定、㈡在停戰期內、中日在上海開圓桌會議、由各關係國代表參加討論、以期對於左叚所開中日軍隊撤退方法、連同恢復並維持上海及附近之和平與秩序辦法、以及保障上海公共租界法租界並界內外人生命財產及利益得一協定、㈢撤兵（連便衣隊在內）應由中國軍隊開始撤退、至一指定之距離、俟中國軍隊撤退查明屬實後、日本軍隊、即撤至上海及吳淞區域、又一俟平常狀態恢復後、日本軍隊、再由上海及吳淞區域內撤退、㈣倘有一方破壞停戰條件、他方應有行動之自由、又第一叚所開議定之停戰期滿時、雙方均得自由行動、 
　　▲我方態度外交次長郭泰祺、接得日本覆文後、即於昨午電洛陽行政院長汪精衛·及南京外交部長羅文幹·請示、外交部發言人昨告本報記者稱、日方所提圓桌會議、性質如何、現尙未知、故須俟內容明瞭後、方允考慮、至所稱保障上海公共租界法租界並界內外人生命財產及利益一節、實屬不成問題、蓋我政府始終無意藉武力以改變租界現狀、以前所謂收回租界、亦循外交途徑進行、至於保護外人生命財產、我政府亦從未放棄此種責任也、 
[滬西人心恐慌]  
　　▲難民遷徙工廠停工 
　　自前日我軍退兵後、一時全滬人心惶恐萬分、而滬西一帶、因日軍又逐漸西進、故各鄕民衆、更形皇急、爰將昨日滬西各處情形、分紀於下、㈠北新涇、該鎭商店居民、於昨早起紛紛搬遷、迄至午時已搬從一空、該鎭四周及附近各處、並無日兵進駐、惟附近之諸翟·七寶·及上靑交界處各鄕鄕民、大都避走、㈡梵皇渡·大洋橋堍、由意軍派駐兵士一隊、嚴密防守、並有機關槍架設、日商豐田紗廠門首、有日陸戰隊及便衣隊十餘名駐守、昨日上午十時許、因由西向東之避難者、萬分擁擠、該處駐軍曾一度阻止、斷絕交通、至午時即恢復通行、惟均須經過搜查、方得放行、㈢曹家渡、全鎭工廠均已停工、商號居民皆匿居不出、人心異常惶恐、間有少數携箱負篋、遷往滬上、各要隘口、咸由意軍防駐、各馬路中及各工廠附近、由六區任區長徐巡官督率全班長警輪流梭巡、嚴密查察、浜北各處之避難居民、俱在該鎭後馬路大木橋堍擺渡、由晨至幕、猶如潮湧而來、幸無陰礙、㈣舢舨廠橋、昨日該橋之鐵絲綱架、已經移開、由北向南之逃難者、非常擁擠、午時即有日兵十餘、駐守該橋北堍、惟往北者均須檢查、 
[字林報之公評]  
　　▲駁斥第三方面之危險論 
　　▲拒絕日人以利益誘各國 
　　▲並稱華軍謹愼尊重租界 
　　字林報昨載社論、題曰第三方面之危險、拒絕日人以戰爭之利益、引誘各國、一致對華壓迫、　有可取、茲逢譯如下、日軍應控制上海周圍華軍之堅决主張、實爲造成中國和局之要端、本報（字林報）對於此種錚議發生之可能性、兩日前已論及之矣、曾從道德上理由明白表示不贊同此種意見、並聲明就實際上之理由、此種理論、亦不可擁護、尤其因最近三星期之事變而致然、不意外人方面今竟表示一種駭聞之意見曰、「任何和平、如可釋爲日軍敗北者、將令外人在中國之地位難以安處、噫、是何言歟、」若令世界與中國存一種印象、以爲外人與論界任何負責部分、一時亦能抱此見解、則將令此間外人之地位、更難安處矣、日軍敗北之可能性、今已可獲免、華軍與其國民縱能堅决繼續抵抗、亦不抱此空想、故上載外人之言、或屬一種偶爾出此、以供取樂之結果、假使確爲表示意見者、則本報必以全力駁斥之、此實加諸外人之譭謗、質言之、意即在華之英國及他國人民已弱無能力、而須依賴一外方健者、爲其保全權利也、即外人得以安處之地位、乃藉日本犧牲生命與金錢以造成者也、即各國自背以本國名義所接受與指揮之政策、而準備接受顯屬打擊此項政策所博得之利益也、全世界今已慘覺道德之法典、雖仍爲廣衆所尊重而在國際行動、多不充分循守、然謂此種法典已爲人任意蔑視、或蔑視之行爲、可博得大衆喝采、與茍且之方便、則吾人未能接受此種見 
解也、日政府當知在滬作此輕躁不智之戰爭第三方面所已受或尙須續受之危險嚴重性所幸目下阻力雖巨而和平談話、漸有進步、最近日軍之前進、或亦可鼓勵東京趨嚮和平之努力、若以上述外人謬見所指「第三方面之危險」之負担、加諸日本、顯非公允之道日本曾明白表示不欲佔據上海之土地、彼所關心者、僅爲保護日僑之生命與權利、若謂彼已取適當行動實施此種政策實爲本報所不許、縱屬可不許、然欲容外人穫其所耘實太客氣矣、一旦談到敗北、及其所及於各國之心理上影響、乃欲遽加武斷、爲事至險、若華軍今日放下武器、茍非今後有愚魯的放縱行動、則彼因抵抗日軍所獲精神上之勝利、亦不能强加抹煞也、設日人决計漠視和平建議、或使此建議難以實行、而擴大其擊敗華軍之行逕、則徒坐實久已昭彰之軍閥優勢、同時且將增重世界對其政策之道德上反對、觀於近數日內日本負責者之言論、並未證明日人願意担受此外加之責難也、本報前曾著論率直表明中國之請願於世界公論、可引起討論中國與列强整個關係之世界大會、就華人一方面而論、保全公共租界與法租界之安寗與完整、必須認爲重要之原則、吾人於討論之中、務須注意各方面所遵守此項原則之狀態、日本之行動、與此事之關係、適與中國政治之侵犯相同、再此次十九路軍之活動、有一特點爲公正之觀察家所稱許者、即彼等謹愼尊重非日人之利益是、此有界外各路之英僑爲這證明、無可辯駁、而日人所稱對虹口之「保護、」同一方面之證明、實不能與之比擬、故已往痛苦之敎訓、固不可漠視、而造成恰當的國際關係之普通規矩與實際的關切、實應阻止根據不信華人好意之惡習、作任何嘗試的討論、或因此使日人所用目下「引誘」手段之不智、終致實現、蓋即刻停戰之希望、雖無把握、此事終必由有關係各方面加以討論、加以國聯雖受人挺撞、受人蔑視、受人嘲笑、受人唾罵、而今日雖最反對國聯者亦言及國聯實爲調和適當之機關矣、此言或信、或不信、然中日兩國之友交、終必有一日恢復、在此事進行中、應如何維持他國人民之利益、此全視兩國在飽嘗此次戰爭痛苦後所持之態度、若謂今可從代人操施妄用的武力中、謀取利益、而此種行動、且爲一般漁利者所曾正式反對、則損害各國僑民之利益、莫此爲甚、此即「第三方面之危險、」應以至嚴厲之詞駁斥者也、 
大陸報論 
[華軍抗日爲防禦戰]  
　　▲此後戰事是否擴大 
　　▲全視日軍是否覺悟 
　　大陸報云、中國軍隊因戰略關係、三月一日晚間自吳淞江灣閘北一帶全軍撤退、秩序整然、未喪一人一物、可謂能進能退者矣、此次中國抵抗日軍侵略之兵、人數之寡、外聞罕有知者、今旣全部撤退、毋容再守秘密、查十九路軍全體不滿二萬五千人、協同作戰之其他部隊、其數更少於此、其所抵抗之日軍、則時時增援、迄今已逾六萬人、且中國軍隊、自開始作戰、則處不利之形勢、軍械旣窳陋、子彈又不充足、更無飛機從事偵察、或轟炸敵陣要害之處、輔助作戰、日軍則所處形　頗優、有大小六十餘艘軍艦、在中國領海內、可從安全距離轟擊華軍陣線、更以全國海軍飛機之半數、從事轟炸缺乏高射砲之華軍、其陸軍砲隊在此次戰事、亦居極重要地位、彈藥之運輸、不虞襲奪、能無限量供給、儘可用以蕩平村鎭、破壞陣地、且除此物質上之優點外、日軍更可藉租界爲保障、其戰敗後、退回租界整理者不祗　數次、即日當道亦承認海軍陸戰隊曾迭遭殲歿之危、幸及時退入租界、得免潰覆、反之、中國軍隊則因須保持租界之中點、作戰須極謹愼、追逐戰敗之日陸戰隊時、未嘗有一次追入租界、中國司令深知有時以攻爲守、最爲上策、當日軍猛攻江灣廟行時、乘虛襲攻虹口日軍根據地、爲最優之戰略、但以此舉將違犯租界之中 
 
 

Page 2

 
 
立、明知爲行軍之利、卒未實行、且華軍始終爲防禦戰、遵從中央政府命令、僅於敵人進攻時、力戰却敵、藎以中國曾向國聯保證僅抵抗日軍之侵犯、不取攻勢也、日本之發言人及他國之表同情者嘗以喪失威望與顏面爲早日停止敵對行動之障碍、今中國軍隊、旣已撤至第二防線、已畀日軍一異常機會、重獲其已墜之威望與顏面、中國軍隊刻在距滬二十公里之外、已合於日軍要求之停戰條件、日人是否將踐言勿再擴大軍事行動、將於今後數日間觀之、倘日軍行動再遠逾二十公里區域之外、則其責任將全由日人負担、中國軍隊以善於撤退、未喪其戰鬥力、仍準備如一月二十八日在閘北之保護境土、果若日軍認敵人退兵爲大勝利、而圖繼續其軍事行動、即華軍之撤退、僅爲持久戰之開始、觀於遷都洛陽一舉、足見中政府政策未嘗不有長期抵抗之計劃、惟日人不宣之戰、施諸內地、則旣無租界可供失利時之退兵地、又乏良好道路行駛坦克車與重砲、更不能得軍艦之掩護、形勢上頓失若干優點、勝負之數正未可知、今租界內之西人、諒必以驚異中國軍隊撤退之迅速與整齊、其所慮華兵將闌入租界之虞、實屬毫無理由、中國人民覩目前局勢或將失望、但須知中國軍隊自始即未嘗期望大勝日人、久守陣地、今已可謂處極困難之環境下、有極良之成績、其抗戰器械犀利形勢優勝之日軍、至於一月以上、業已表示中國軍隊能若何保衛境土、抵禦可怖之新式軍器、今和平之努力、倘歸失敗、日人决意前進、則中國正在第二防線準備與敵一較短長、總 
之、中日戰禍、今猶未已、茍非日人稍示大政治家風度乘機立停其敵對行動、則大戰正在前途也、 
[日軍在滬之人數]  
　　▲共有十二三萬人以上 
　　此次日軍與我國十九路軍鏖戰一月有餘、日軍屢戰屢北近以日方繼續增添大批援軍、我軍除第九軍三師外、僅有八十八師與第五軍、人數不敵日方之半、且敵方有坦克車·飛機·重砲·爲之掩護衝鋒、我軍奮勇抵抗、殺敵過半、亦足以自豪矣、日方初次調來援軍、往往先事宣傳、以相恫嚇、後以面子關係、多秘密運滬、不准日報披露、故日軍在滬人數、究竟幾何、我人末由窺測、茲據日方可靠消息、日方兵力、最初鹽澤指揮陸戰隊六千餘人、商人義勇軍約三千餘人、第二次野村帶來陸軍萬餘人、特別陸戰隊三千餘人、第三次植田帶來陸軍第九師團約二萬餘人、第四次菱刈隆帶下第十一十二十四三個師團、約五萬人、以上人數、爲報上所揭載、我人所已知者、此次白川大將來滬、共帶有三個師團、均爲日本全國之精銳、一、東京第一師團（即日本禁衛軍）一、名古屋第三師團、以馬隊砲著名、日俄戰爭時曾在西伯利亞作戰建立大功、一、廣島第五師 
團、爲名譽師團、（即模範軍）三師團人數、亦不下五萬人、故此次日軍在滬作戰人數、其總力量約有十二三萬人以上、故作戰時、在後方得以休養者、往往有四五萬人之多、此次十九路軍、雖爲戰略上關係、不能不退第二防線、然日方罄其全國之精華、以與我十九路軍作戰、亦未得多大之勝利、其技倆亦可測而知矣、 
[各團體救國聯合會表示]  
　　▲不惜犧牲力圖規復 
　　▲破壞主權誓死反對 
　　上海各團體救國聯合會致全巿各公團緊急通告云、此次十九路軍及其他自動來滬作戰之友軍、退出火線、全由人數過少、戰線過長、而政府一兵一卒、不肯派援、敵人大隊援軍、由瀏河附近登岸、企圖包抄我軍後路、我軍雖欲抵禦、苦於無兵可派、爲避免無益犧牲起見、不得不忍痛退却、我全巿民衆、應誌深切之哀痛、一致團結、不惜任何犧牲、力圖規復、所有中立區和平區自由軍等破壞我領土主權之方案、誓死反對、謹此露佈、 
[日軍阻難救護難民]  
　　▲援救委員會提出抗議 
　　大美晚報云、援救戰區難民委員會、由史派克爲會長、以金斯白萊副之、今日（二日）向工部局提出對公共租界內日海陸軍兵士行爲之嚴重抗議、該委員會爲名譽團體、志在與日當局合作、援助華人及他國人民遷出日本海陸軍所管轄之區域、連日已救出數千華人、但常遭極大之阻力、難獲全功、其初雖遇小困難、但在上星期日、該會外國代表護送中國平民入各區域者、皆爲日兵所阻、中國平民之携有經該委員會總部及靶子路六號日本學校內所設日本義勇團司令部核准之遷移證者、僅能由日人偕行、然自此使中國平民遭遇重大之困難、有爲日兵拘捕者、今猶未能查明踪跡、而至入口處、輒遭故意留難、致所僱卡車、因靜待日兵許可開入、往往費達數百元、且有多次、其費超過華人所欲搬運物品之價值、某華人因日本義勇團團員一人、不肯蓋印於其通行證、亦不說明拒絕之理由、致付出僱車費五百元云、 
[日人對於南巿態度]  
　　大美晚報云、日當局發言人今晨（三日）宣稱、如華人不損毀中國轄境外部之日人產業、則日軍不欲佔據南巿、如損及之、則日軍將先以飛機轟擊南巿、繼乃佔據之、以爲報復云、 
[滬北敵軍踪影]  
　　▲兵燹後慘狀 
　　▲閘北日軍進閘北後、在高大房屋處、遍懸日旗及軍旗、新民路之車站棧房殘餘處、有日軍三五名駐紮、而該處鐵軌已破壞無餘、頹瓦殘磚彌望皆是、遙見有數便衣隊、正從事修築、西首之旱橋斷去一段、電線木桿、均橫臥道旁、在車站西、似有大批屍首、上蓋稻草、路上遺有殘壞之人力車與小車數輛、淞滬車站門首、停有黑色汽車一輛、泥土隆起不平、似爲炸彈所毀、槍彈殻滿地、界路東口北首某洋布店窗門洞開、內駐日軍數十、門首有野戰砲一、機關槍二架、並白馬一匹、似爲某聯隊之司令部、巿公安局四區總署及四區一二分所官長警士等、探悉日軍已臨境、惟進行甚緩、先頭部隊以十人分兩路近行走、並挾有江北人爲嚮導、但不敢行走、路中恐中地雷、走過兩旁商店、則令照常營業云、據目擊者談、昨日下午二時後、由寶山路方面運來大宗煤油、及引火材料、堆積於旱橋以下、並有日兵十餘名、在該處看守、開封路更新舞台於昨日下午一時許、開到日軍約一百五十餘名、當即將該台全部房屋佔據、一面即在該台後面新民路一帶、派放步哨、西至新閘橋浜北大統路、東至寶山路、與昨日午前該處開到之日海軍接連云、 
　　▲眞茹日軍於進佔眞茹後、即在該處佈置防務、鎭上居民、因被搜獲十九路軍所遺棄之軍服、而被槍殺者有四十餘人之多、同時即在麗川浜一帶放火、四鄕村莊、則均已懸掛日旗、所有日便衣隊及漢奸、則四出活動、遇婦女之稍具姿色者、無一倖免、現遙望四鄕火勢、不下四十餘處、可謂慘矣、 
　　▲中山路昨晨九時許、日軍二十餘人、騎機器脚踏車、上架機關槍、至周家橋六區分駐所內、將長警六人之槍械繳去、旋即來鐵甲砲車二輛在該處來往示威、至十時許、并有卡車數輛、滿載日兵來往梭巡、 
[狄思威路捕房今日恢復]  
　　▲中國居民可持證出入 
　　工部局情報處宣布、自三月四日起、外人與工部局巡捕、得自由行入以北四川路與狄思威路爲狄思威路區、該區內中國良善居民、連毘連二路兩面之居戶在內、由工部局捕房查明確屬之良善後、可發給通行證、惟須至總巡捕房二樓二百七十二號照章塡表領取、凡持有通行證者、保可入該區域、入時須騐視該證、出時不須受騐、汽車與人力車如乘者執有通行證、亦可通過、此爲恢復狄思威路區常狀之第一步計劃、工部局巡捕定三月四日晨、重回狄思威路捕房、 
[滬閔汽車頂死一暴徒]  
　　▲擬至閔行放火 
　　▲不意竟先喪命 
　　南巿國貨路滬閔南柘長途汽車公司、前日下午三時、該公司班車開出、行駛至土山灣站、有一暴徒潛至車頂暗伏、車駛至錢糧廟時、車頂上起火、及停車查看、上有一人橫臥頂板、衣服燒燬、後經乘客等互相救滅、該人尙未氣絕、帶至閔行醫院、該暴徒始吐出眞言、身畔所帶硫磺引火之物、擬至閔行放火、得洋七十三元該鈔票藏在下身、亦已燒燬、語畢、乞寄信家屬、旋即身死、昨由閔行區公所據情呈報當局、 
[閘北與蘇州河北情形]  
　　▲閘北難民紛遷而南　 
　　▲蘇州河北日兵折回 
　　我閘北駐軍退往南翔後、至昨日日本始派兵到滬北、分駐各地、記者初聞閘北已經開放、可以通行無阻、遂於午後一時、特親往閘北、擬一觀陷於火綫五星期之住屋如何、希望或能略搬一些物件、當從浙江路抄上海法院西首經七浦路·海寗路·而入南林里·天保里·過旱橋·入閘北·沿途所見·盡是搬携物件之難民、自北向南者擁擠異常、記者詢諸此輩、難民均稱自海寗路天保里南林里等處所搬出者、因該處已到有日本兵也、記者欲赴寗山路、有難民三人、從虬江路逃出堅勸記者勿往、謂寗山路·鴻興路·香山路·永興·路·已全燒去、日本兵到閘北者、對穿長衣之人、不但搜檢嚴密、而且稍一不愼、即遭拘去、對於婦女更有不堪言述之行、未燒之房屋、有爲一般漢奸之江北人打破前後門、將物件搬空、而日兵亦明知故縱、此輩江北人多有手溜彈手槍、今日在閘北各地、對難民倚勢搜查、抄到金錢即被刦去、搬出之物件、亦都爲若輩沿路攔刧、該三難民逃出時、十分狼狽、記者聞言、遂不再前往、至新閘橋時、適有日本兵一排、由閘北乘卡車、欲闖入租界、當時經該處駐守之美軍阻止、如欲進租界、必須繳械、該日兵等祗得折還閘北、記者復至北山西路·北河南路等處、見駐守之外兵、均在運輸子彈等項、以固守各地鐵門、而蘇州河以北之居民、恐日兵衝進、昨日搬遷至浜南者、正紛紛不絕也、 
[柳營橋大火]  
　　▲談家橋分駐所焚毀 
　　昨日下午起、閘北共和新路北、柳營橋南堍又起大火、該處面西有巿住房約數十間、焚毀殆盡、其間有公安局第四區談家橋分駐所、亦完全焚毀、即較南坐西朝東之巿房十餘間、亦延燒無餘、其他如中興路·永興路·虬江路等、因無救火車往救、均未熄滅、 
[法公使昨返滬]  
　　▲昨訪郭泰祺 
　　法公使韋理德、前爲上海停戰問題赴京、謁見外交部長羅文幹、茲已乘艦返滬、昨日復訪外交次長郭泰祺、有所接洽云、 
[中俄復交問題]  
　　▲政府尙無具體决定 
　　中俄復交問題、外間傳說甚盛、茲據外交界消息、中央方面、曾有人提出此項建議、惟政府當局、雖有一度討論、截至現在、尙未有具體决定云、 
[救護工作]  
　　▲紅會遷移南巿傷兵中國 
紅十字會、在南巿·閘北·所設立之傷兵醫院、除閘北恒豐路第四十一、早於日前結束外、其設於南巿方面者、計有十六舖第三院·公立醫院·第八院·阜民路第十三院·大南門外第十六院·董家渡第三十院·蓬萊路第三十一院·福民路第三十七院·等計有七處之多、所收容之傷兵、爲數亦頗多、昨以巿上謠諑繁興、該會爲妥愼起見、昨日全日分將各該院所收容之傷兵、陸續運送安全地帶之醫院、繼續療治、至於各救護隊、則以附近旣無戰事、途中復不通行、故昨均停止出發云、 
　　▲紅卍字會遣送難民近日南巿一帶居民、紛紛遷徙、紅卍字會收容所有人滿之患、昨早特雇小輪遣送錫籍難民數百人、上船時、每人發給乾糧、以備充飢、又該會所送浙籍難民、均由杭州紅卍字會臨時收容分別遣送、江北難民則由鎭江紅卍字會隨時接護、 
　　▲潮州同鄕救濟難民潮州旅滬同鄕會送贈戰區難民臨時濟救會衫褲二百七十件、棉被四十條麵包五千個、送贈紅十字會第三十三傷兵醫院棉被五十條、及上海巿特區巿民聯合會洋四百元、 
　　▲朱世恩之熱心救濟朱世恩先生獨資設立世恩收容戰地難民所、在新閘樓流公所、至今已達八百餘人又在新閘申康里隔壁創辦紅十字會第三十六傷兵醫院、皆係個人獨任、毫不向人經募、缺乏基金、將私產抵欵、愛國熱忱、實深景仰、可爲世人模範也、 
　　▲眞茹南翔難民狼狽眞茹南翔二處形勢嚴重兩處居民、紛紛逃避、聞極斯非而路紅卍字會第五收容所、昨夜共收難民四百餘人、均係眞茹南翔步行投所、狼狽情形、至堪憫惻、 
　　▲難民施醫隊之功績三馬路慕爾堂對面上海兵災難民臨時施醫隊、自成立以來、抱己飢己溺之熱忱、進行一切、不遺餘力茲聞前月二十六日組織之第一隊隊員、服務社會、具見成效、嗣因各收容所難民陡增、病者日多、該隊目擊心傷、又於日昨組織第二隊繼續出發、其施醫處已達二三十所之多、其中醫愈難民統計、已有五六百人、實此次戰災中之福音也、惟際此工作繁重之時、經濟一途、端賴各界慈善者之源源樂助也、 
　　▲變產救濟綢工失業暴日侵滬以還、本巿百業均告停頓、杭綢業方面失業工人尤多、迄今生活、無法解决、故特組織杭綢失業代表請願團、分向實業部社會局等、請求核准清查該業錢江會館公所、變產救濟工人、以維現狀、當經實業部暨社會局核准、並命由國貨陳列館長鄭　並潘序倫會計師、清查該會館公產、確定救濟辦法、並即日起、登記全體工人、唯滬戰以還、各工人散居各處、一時召集匪易、故特託西藏路二馬路口曹霖律師辦理登記事宜云、 
[慰勞消息]  
　　▲被難同學棲宿有所本巿各校被難同學、連日宣傳暴日跋滬情形、不遺餘力茲爲解决七百餘被難同學住宿問題、特推派代表曹偉奇等、往巿政府及巿敎育局設法、令安全區內學校、撥一部份收容被難同學、巿敎育局已與菜巿路美術專門學校商妥、各同學定今日遷往、至膳食問題、已由地方維持會負責維持、該被難同學、今後可安心努力救國工作、 
　　▲美國總會華員捐金本埠福州路二十三號美國總會全體華職員、爲暴日寇我領土、慘殺我同胞、幸賴忠勇前敵將士、用血肉來抵抗、爲我民族爭光、因此誓願節衣縮食、自二月份起按月捐募辦法、以月薪二十元以內者、每月捐半成、（即百分之五）二十元以上者每月捐一成、（即百分之十）每至月終集成總數送交前方、聊表慰勞將士之寸心、並見該總會全體華職員熱心救國、並希各界聞風興起、共同組織、 
　　▲女靑年會徵募捐欵上海女靑年會爲國難慰勞徵募捐欵續誌、字林報館華職員、二百三十二元、尙義團二百元、龐太太、一百元、崔鼎先生、八十元、金毛雲琴女士、七十五元、鄭經伯先生、張志學女士、各五十元、孫明道先生、三十元、張先生、養記、各二十元、吳志蘭先生、十一元、蔣喬奇先生、婦女捐助軍用服裝會·葛林生·錢則文·二先生各十元錢之記先生、魏乙靑先生、高大毛先生、勞鶴年先生、各十元、施長天先生、何潤源先生、陳守範先生、郭富先生、陳培合先生、楊尙貞先生、唐哀梅女士、張世銓先生、張亞明先生、陸銘良女士、楊清心女士、周令娥女士、各五元、韓記、二元、上海女子商業儲蓄銀行、絲棉一百磅、翻棉人工二十四工、絨線背心四件、程太太、衛生衫一百二十件、布棉襪一千二百三十雙、領圈十八個、手套十二付、最後勝利團、絨線馬甲十六件、線襪六打、張宗瀛先生、雨衣一件、張君達先生、絲棉一斤、俞其麟先生、鞋子二十二雙、馮先生、布樣五十八塊、衍蕃堂、絲棉十斤、陸象霆君、絲棉兩斤、無名氏、絲棉背心二十四件、金陵女大留滬同學會、舊襪十一雙、舊羊毛衫一件、舊手套一雙、吳申伯先生、絲棉四十斤、源康號、絲棉背心十四件、安利洋行李君、布二百磅、裘昌運夫人、手套十四雙、背心一件、李惠英女士、絨線領圈一百八十個、張女士、絨線領圈八個、王門伯氏、白布褲二十條、王門仲氏、白布褲二十條、 
　　▲普益華員捐薪慰勞普益地產公司職員等、自十九路軍鐵血抗日以來、即首先發起捐欵助餉、同事等紛紛解囊、毫無吝色嗣由職員黃佩貞女士與胡威烈及湯銘盤君等等提倡裁製絲棉馬甲、送往前線及捐欵購辦內衣褲與餅干食物等慰勞傷兵、並於每星期六日、分赴各後方醫院安慰受傷士兵、噓寒問暖、有如家人、現更由同人規完按月扣薪百分之五至百分之十五、彙送主持醫護傷兵機關、以期永久維持、并經聯合該公司各聯號機關如廣益地產公司·普益信托公司·普益廣告公司·美豐銀行·及美東銀公司·等、一致進行、共襄義舉、近聞前後捐助之欵、達四五千元、并經轉送該欵一部賑濟災地難民云、如該職員等、誠可謂熱心國事、竭盡心力者矣、滬上不乏規模之商行、其亦有聞風而興起者乎、 
　　▲餘順里房客之慰勞東新橋餘順里房客聯合會陸健軍·張葆生·周廷瑞·新興棧李常·等發起本里房客捐欵、慰勞前敵將士、承各戶房客熱誠捐助已收到大洋二百念八元、小洋一百三十四角、銅元一千六百六十枚、最難得者、內有被難女眷一位節食捐助五元、今已將該欵如數送國華銀行轉交前敵、 
[法租界治安無慮]  
　　南巿一帶、因謠言紛傳、人心浮動、驚惶不安、相率向租界避居、因之南巿及西區華界居戶、於昨日紛紛向租界內避居、自朝至暮、勢如潮湧、法租界內人口比前激增數倍、法當道恐人數激增、謠言不息、影響界內治安、除由防軍長官撥派武裝軍隊、駐守華法交界各要隘片刻不息、以維界內治安、 
滬西日紗廠工人 
[向社會局請願救濟]  
　　本巿失業問題、因戰事發生而愈增嚴重、當局雖竭力謀救濟之方、但仍無根本辦法、滬西日商紗廠工人、曾向地方維持會請求救濟、經該會捐米六百擔、由社會局派員散放、無如粥少僧多、無裨實益、昨日上午十時許、滬東日商紗廠一部份工人約一百五十餘人、中以女工居多數、羣至社會局請願、該局派員再三勸導、至下午三時始行散去、 
[滬杭客車今日開否未定]  
　　滬杭路客車、於昨晨八時半開出、本擬於下午再開一班、嗣由謠傳過甚、臨時中止、其實日兵並未開抵南巿也、今日滬杭客車、是否開駛、須視情形再定、 
[天氣報告]  
　　徐家匯天文臺昨日午後四時三十分氣象預報云、揚子流域天晴而溫和、略有雲霧、中國沿海一帶風和而無定向、高麗有旋風、又昨日午後三時前二十四小時內本埠氣溫最高七○·○、最低三五·四、去年同日最高四八·四、最低三九·二、 
[來函]  
　　敬啟者、貴報刊載撫育會續募鉅欵新聞一則、茲接翁子光先生來函、謂香港潮州會館募集陣亡將士撫卹金萬元、係該會來電報告、並非子光募集請轉函貴報更正、以昭翔實等語、相應函達敬希查照賜登來函欄爲荷、此致申報編輯部、衛國陣亡將士遺族無育會啟、三月三日、 
國內外要聞 
[國聯特別議會開幕]  
　　美軍縮代表蒞會旁聽 
　　小國代表得自由發言 
　　彭古陳述中日案經過 
　　此外相希孟被推主席 
　　（日內瓦）　中國申請召集考慮中日爭案之國聯議會特會、於今晨十一時後數分鐘由彭古執行開幕禮、因此會有歷史的與空前的性質、故在開會鐘點之前、議會各界皆滿具興奮的希望、會議中有尋常所罕有之發言自由、尤以各小國之代表爲最、各大國之代表在國際調解之長久經騐中、常受種種困苦之拘束、而小國代表則無之、彼等常由另方面供給談話之問題、藉以表露中國在目前爭端中之觀察點、另曾散播一文、切實申明中國現爲諸小國扼守要塞、近數日內、遠東傳來淆人聽聞之消息所引起之障霧、今晨得東京電訊、謂和平無論如何可成暫時的和平、已在上海計議中、於是空氣爲之一淸、未到開會時間、議室中所有坐席均爲人滿、旁聽席與特留以供外交代表之席、亦均人浮於席、最可注意者、軍縮大會美國代表團全體人員均蒞會旁聽、彭古起立略述遠東時局之情形、微露議會特會所因以召集之慘痛情勢、謂亂地距日內瓦甚遠、又因當地錯綜之情勢、使解决有種種困難、彭古認此對美國友誼的合作、表示感忱、謂全世界今日痛癢要關、太平洋濱所發之一砲、將令歐洲爲之震動、正如薩拉奇伏開一手槍、而釀成世界大戰也、彭古繼乃爲國聯辯護、謂國聯行事雖屬遲鈍、然已遏止遠東戰爭性質轉重與範圍擴大矣、國聯調查委員團已由英國李頓動爵導以赴遠東、此爲國聯重要成績、彭古於是評駁責難國聯辦事遲緩之言、謂遲緩原因之一、乃須商諸美國、美國固從未吝予匡助也、彭古繼乃述國聯會章第十一條與第十五條與中日爭案之關係、極言國聯行政會之應中國申請、迅帶盡其力之所能、謂行政會亦曾援引第十條、且一再以該條文下之義申告兩當事國、彭古謂第十條乃解决目前與將來爭端所必須依據者、彭古後乃稱頌西門爵士與英政府、及駐華英艦隊總司令 
凱萊爵士就地謀使中日妥洽之努力、次又詳述上海之局勢、謂已有依據國聯會章第十五條考慮此項爭端之必要、彭古並表揚佐藤在行政會處理爭端之機智、繼曰、吾人必須見此事貫澈進行、吾人實擬依此進行、國聯因目前爭案之結果、必能獲得力量云、彭古續謂國聯今已接受前所經拒絕者、於是略述休戰計劃、莊重言曰、余今晨得悉上海攻勢業已停止、休戰之經接受、已造成較議會召集時更有希望之地位、行政會已維持世界上最重要之一事、即榮譽是也、彭古之致詞、大爲會衆所歡迎、鼓掌與喝采之聲、起於四座、繼由被選議會議長比外相希孟致短詞、希孟以一九二零年渠所主席之第一屆議會、與此次國聯機關之實際的運用 
相比較、繼切言此次會議所負重大之責任、謂敵對行動之終止、可使議會於和平空氣中進行討論、並發生一種希望即議會能將此綿延久長之爭端、作一勞永逸之解决是也、希孟旋提議爲議會內部辦事處成最廣大之代表團起見、擬選舉副議長八人、即經會衆贊成、乃舉定彭古（法四五票）·馬太（比四四票）·賴美爾（瑞典四三票）·西門（英四三票）·格蘭第（意四零票）·沃特迦（墨西哥三九票）·白魯寗（德三七票）·塞巴赫波（波斯三六票）八人爲副議長、（三日路透電） 
　　（日內瓦）　國聯議會於一時三十分甫過、延會至四時三十分、俾各代表得以研究今晨所發歷史的資料、內有上海各領事調查之證據並附件、及印有地圖之巨冊報告、中國之報告、洋洋大篇、注重去年九月以來之事實、附有引言、重行申明拒絕在軍隊佔據壓迫下進行談判、日本提出之文、詳載一九○八年以來引起反日活動之歷史上的背景、而歸宿於滬案、（三日路透電） 
　　（日內瓦）　今夜此間咸認國聯特會四周空氣、已因滬局突變、微覺混沌、深慮明日下午三時開幕時、或有意外之發展、據目前預定程序、此外相希孟將被選爲主席、並推舉英·德·法·意·比·瑞典·波斯·與墨西哥·八國代表組織執行委員會、至一般的討論、或將於星期五上午開始、由中日代表顏惠慶與佐艏分別陳述原委、俟一般的討論完畢之後、即由各理事國代表組織特別委員會、而比荷葡三國代表以九國公約簽字國關係、亦將加入爲委員、當國聯大會開會時、軍縮大會則暫時停會、有數國代表刻正乘機返國、向政府陳報事態之趨向接受新訓令、（二日國民電） 
日政府定期 
[召集特別國會]  
　　討論續募上海戰績 
　　（東京）　內閣决議於三月十八日召集議會特別會議、會期定五日、（三日路透電） 
　　（東京）　樞密院已核准發行上海戰費千六百萬元之債劵、此數足以維持至三月十七日、衆料內閣將於三月十八日召集國會特會、以期覓取其續募必要戰費之同意、並追認鈔票停止兌現並兩次募集戰債之命令、（三日路透電） 
 
 

Page 3

 
 
   
 
 

Page 4

 
 
   
 
 

Page 5

 
 
國內外要電二 
[國聯行政會主席電促日本停戰]  
　　限特議會開幕前答覆 
　　顏惠慶提出重要說明 
　　（日內瓦）　此間國聯中人今夜接上海消息、十九路軍雖已撤退至距滬二十公里外、而日軍事當局仍不準備接受英提督克萊爵士休戰提議、立即停止敵對行動、不免有憂慮之色、理事會主席彭古今夜特發急電至東京、請日本務於星期四正午（日內瓦時間）以前、答覆國聯關於上海時局 
之提議、又請在星期四下午四時（日內瓦時間）國聯特會開幕以前、停止一切敵對行動、（二日國民電） 
　　（日內瓦）　日總代表佐藤遵照東京訓令、今日淸晨通知國聯理事會主席彭古、謂日政府準備星期四午間在上海派代表至英旗艦坎特號、當台萊提督與藍浦森公使之前、與中國代表討論和平條件、按日代表此項通知、係答復彭古電請日政府停止在滬敵對行動者、（三日國民電） 
　　（日內瓦）　中國總代表顏博士今日以說明書提交國聯行政會、附以各種必要文件、蓋依照會章第十五條之規定也、此說明書旋交報紙披露、其警策之句曰、吾人刻在十字街頭、今在我人之前者、惟有和或戰之决定耳、此外無他道也、設日本爲是、則其黷武主義與殘暴武力、定將支配國際事件、設須保全新秩序也、則維護新秩序、此其時矣、日本與輿論相抗、日本利用武力、不能與莊嚴條約所載之世事新秩序相適合、文明世界之希望、今維莊嚴之條約是賴、中國不能自信其依賴以死者一千萬人傷者三千萬人之代價所造成及五十五國所擁護之會章、果爲鑄一大錯也云云、日代表午後亦發出一文、但謂之爲說明備忘錄、聲明日本不承認會章第十五條適用之合法、此備忘錄之原文尙未公佈、議長彭古已函致日代表佐藤、略謂議長所提議之圓桌會議、擊於戰爭之停止、請積極努力在明日國聯議會開幕以前、終止戰事、（二日路透電） 
　　（日內瓦）　中國提出國聯會之說明書、其導言首先鄭重聲明國聯會之根本問、題在解决中日關係、以恢復遠東永久和平、而尤以東北各省問題爲要、繼稱停止敵對行動以便討論主要問題一層、應立即加以注意、此次之事、情形嚴重、吾人即謂自一九一四年以來所有國際恐慌未有如此次之甚者、亦不爲過言、敵對行動、日本實爲禍首、無可置辯、而盟約第十五條、固爲國聯會盟約之柱石、今則橫被摧殘矣、夫日本爲國聯會會員、其承認第十五條無所保留、正與其完全接受盟約其他各條相同、今竟侵佔中國二十萬方哩之領土、轟擊上海及南京、此中國所不能不向世界舉發者也、日本之言曰、予之用此手叚乃因華人拒絕購買日貨、且對日本軍隊侵入中國領土不表歡迎所致、故日本之舉動、不能視爲侵略行爲、是無異言國家儘可遣派軍隊、侵佔外國土地、只須對外宣稱無任何領土野心、則其種種舉動、均禦爲非侵略行爲、此種議論時乃太怪、茲爲國聯會計、如不懲罰日本、則惟有將其盟約改爲一種宣言、謂國家之舉動是否爲侵略行爲、應由生事之國有隨其意思自由酌定之、如此則國聯會「保障和平」之口語、逕可改爲「獎勵戰爭」矣、說明書結論謂中國素信國聯會爲國際秩序及正義之担保者、其對國聯會盟約向極尊重、而其求援於國聯會亦具至誠、茲處極明顯而極急迫之情勢下、仍望國聯會行使其所有權力、以期立即制止日本之敵對及侵略行爲、使日本軍隊 
從速退出中國領土、並用和平方法、以解决全部之中日爭端云云（二日哈瓦斯電） 
　　（日內瓦）　中代表顏惠慶招待報界、以中國提出國聯會之說明書檢交各代表、并當衆說明中國請求召集特別大會之理由、略謂中日對於盟約所予之任何權利、决不放棄、中日爭端發展、已至如何程度故中國以爲國聯會各會員、對於達東衝突極端嚴重、宜可以在大會中自由發表意見矣、中國代表團之說明書、計共四十八頁、皇皇巨冊、內分導言·事變經過·日本主張之概要·及結論、外有附件八種、其中包含重要文件、如一九二二年華討會議、中日美三國政府關於一九一五年協定（即二十一條）之正式宣言、以及中國政府因滿洲組織傀儡政府而發出之各種宣言等均在其內、中國說明書之導言、特別聲明中日衝突、無論從何方觀察、均經提出國聯會請其處理、國聯會之效力如何、正可由此次危難之局、一覘究竟、中國領土任何部份、如受日本軍佔領之威脅、則中日間即無交涉可言、中日關係之最後解决、必與國聯會盟約·九國條約·及非戰公約之原則相符合而後可、日本代表團亦以一種備忘錄、交國聯會秘書處、叙述特別大會行將討論之事實、其內容實爲一種關於中日事件之報告、凡旅華日僑不滿意之點、以及日本對於中國主張之駁辯、均經列入、（二日哈瓦斯電） 
我軍撤退後 
[日軍尙圖深進]  
　　陸軍省發言人之表示 
　　（東京）　日軍受有訓令雖華軍被迫退至十二哩半外、日軍仍須進攻直至議定休戰條約而後已之說、不能證實、衆信此說未有根據、因日軍司令已屢次表示、並不欲追擊華軍越過平均十二哩半之距離也、不過爲策略起見、或須在某地點上稍行深進之必要耳、（三日路透社電） 
　　（東京）　今日陸軍省發言人告路透訪員、謂俟華軍被逐出約二十基羅米突外、日軍即擬停止進攻、惟因地勢關係、在某地點上或有稍稍深進之必要、如華軍不欲反攻、則此後日軍無須進攻云、（三日路透社電） 
　　（東京）　據某要津表示、上海日軍將分三期撤退、㈠立即在距滬約二十基羅米突取防守之陣綫、㈡一俟警衛中立區域之辦法商妥後、即撤至上海與吳淞區域、㈢一俟情勢許可、即完全撤回日本、（三日路透社電） 
[顏惠慶表示接受休戰建議]  
　　（日內瓦）　中國總代表顏惠慶博士致函國聯秘書長、接受上海英艦隊旗艦坎特號上所擬定根據雙方同時撤軍原則之休戰建議、函中謂雖日軍後曾取更大規模之攻勢、但中國仍準備接受此項建議、如能實行之、則中國願接受二月二十九日秘書長之建議、參與上海會議、惟須聲明者、該會議僅以恢復上海之和平爲限、此外一切中日間爭論之問題、應遵國聯所定之手續解决之、（三日路透電） 
　　（日內瓦）　中國總代表顏惠慶今日語美聯社記者、渠必須比現在試行休戰提議更有切實辦法商定之後、始能對於最近發展毫無懷疑、上海業已休戰之訊、尙未能證實、邇來所接停止敵對行動之訊、已不止一次、故此種突如其來消息、令渠不無懷疑據渠所接報告日軍曾進占一有利地位、但此事對於中國政策、將發生何種影響、則猶未接報告、並謂日本最近所提基本條件、能爲中政府接受與否、渠猶未悉、但可確言茍有榮譽解决辦法、將爲南京所接受云、（三日國民電） 
我軍撤退淞滬 
[博得國際好評]  
　　華軍勇敢永不磨滅 
　　最後榮譽仍屬中國 
　　（柏林）　今晨全德報紙對于上海中國軍隊為戰略關係、撤退吳淞閘北、咸以爲極有政治的重要、並一致聲稱、戰爭榮譽仍屬中國軍隊、十九路軍能抵抗軍械遠勝之敵人至於卅四日、其勇敢與胆略常存天壤間、無有足以减損之者矣、柏林日報評論稱、中國軍隊之在日軍包抄行動猶未開始之際、即行撤退、實屬最適時宜、若再死守不退、並無實益、亦未必能再增十九路軍之威望、最後又謂日當道茍能踐言、則和平當能於比較短時期內達到、中國軍隊在此時撤退、顯然係政治行動、足見中國政府、準備獲得一榮譽之和平、波森日報亦預料可以早見和平、但謂上海事件、恐未必能僅藉簽字解决、並逆料全國對于三十四日激戰之反響、以爲不論上海不宣而戰之結局若何、其直接結果、已使中國站在新紀元之門閾、該報又極重視中國政府决定與俄復交事、謂一旦中俄聯盟後、恐將成爲世界之威脅、（三日國民電） 
　　倫敦晨郵報今晨社論、謂就保全顏面點言之、華軍之退却、與日軍之前進、已顯然改善地位、華軍現已在二十基洛米達（即十二哩半）之外、是已履行休戰條件之一矣、華軍或謂並非被逐、但係自退、而日軍亦未嘗不可謂其所要求之條件、已爲華軍履行云、該報又謂此事可保全日內瓦之顏面蓋國聯議會在集議時、或見雙方視前較易就範圍、而使日本承認其所提出之休戰也云、（三日路透電） 
[外部移滬辦公]  
　　就近應付對日外交 
　　（南京）　外部以對日外交、正在緊要時期、令將有關係之各司科、暫移滬辦公以便就近應付、（三日專電） 
粵將領 
[密商援滬計劃]  
　　增編决死團兩團 
　　嚴密鞏固各海防 
　　（香港）　陳濟棠二日接十九路軍退兵電即召李宗仁·張惠長·陳策·蕭佛成·鄧澤如·密商援助計劃、至夜深始散、决定重要事項多種、分電中央及蔣、并電汕李掦敬、竭力鞏固海防、（三日專電） 
　　（香港）　陳濟棠决就勦匪總司令、總部設省、韶或南雄設行營、委余漢謀爲入贛勦匪軍總指揮、（三日專電） 
　　（香港）　粵因滬局緊張、决增編决死團兩團、連前共三團、輕裝繞道赴滬、務於最近期閻抵達、以解倒懸、（三日專電） 
　　（香港）　傳日擬收買漢奸、破壞唐家灣虎門伶仃等處海防、當局已嚴防、（三日專電） 
　　（香港）　李掦敬因閩邊防務吃緊、派周芷回省請示、（三日專電） 
二中全省 
[第二次預備會]  
　　粵中委赴洛出席 
　　（洛陽）　四屆二中全會二日上午九時、在西宮東花園開第二次預備會議、出席中委葉楚傖·陳肇英·楊杰·賀耀組·居正·于右任·邵元冲·汪兆銘·覃振·朱培德·劉峙·何應欽·王柏齡·石瑛·夏斗寅·方覺慧·丁超五·石靑陽·周啓剛·劉守中·馮玉祥·李烈鈞·陳果夫·曾養甫·周佛海·甘乃光·朱家驊·陳立夫·丁惟汾·顧孟餘·王法勤·列席候補中執委李敬齋·蕭吉珊·戴愧生·唐生智·段錫朋·鄭占南·王懋功·繆斌·苗培成·張葦村·王陸一·錢大鈞·克興額·傅汝霖·謝作民·李宗黃白雲梯·谷正綱·王祺·焦易堂·程天放·薛篤弼·余井塘·羅家倫·曾擴情·范予遂列席中監委林森·張繼·陳壁君·褚民誼·邵力子·洪陸東列席候補中監委郭春濤·潘雲超·黃吉宸·鄧飛黃·黃少谷·蕭忠貞·紀亮·李次溫、主席汪兆銘秘書長葉楚傖、討論事項如下、 
　　㈠關於國難期間臨時黨務工作綱要案、决推谷正綱段錫朋甘乃光鄧飛黃、李敬齋陳立夫周啓剛七同志聲審查、 
　　㈡中央執行委員會組織條例案、决交常務委員會、 
　　㈢留京辦事處職權之確定案、决交常務委員會、（二日專電） 
　　（香港）　粵中委關素人崔廣秀二日來港轉洛、（三日專電） 
　　（徐州）　路訊、方振武·王伯羣·曾仲鳴·三日晨乘浦洛通車由京過徐西上、赴洛出席二中全會、各中委已大部集洛、（三日專電） 
[丁超决不妥協]  
　　日方進行軍事動作 
　　東鐵撥車百八十節 
　　（哈爾濱）　濱江稅局長袁慶濂、前濱江公安局長高齊棟、今去珠河見丁超、再洽和平、聞袁已帶鉅欵、如丁允妥協、即發兩月薪、但聞丁决不妥協、（二日專電） 
　　（哈爾濱）　于深澂率匪軍三千、自方正福往同賓、脅迫自衛軍承認歸附、熙洽委尙志爲護路軍參謀長、警備二旅二日晚譁變二連、往投自衛軍、劉寶林之第一旅今開回一面坡、（二日專電） 
　　（哈爾濱）　日軍村下聯隊今開哈綏線海林站、東鐵爲撥車百八十節、分三列開出、開往哈綏線之日軍、目的在進擊富安之救國軍、（二日專電） 
　　（哈爾濱）　據今日此間日人方面消息、丁超不接受日方所提出之條件、故日方對丁之軍事行動仍將進行、（三日路透電） 
　　（瀋陽）　據當局宣稱、丁超已依照與熙洽所訂之協定、於二月二十八九兩日撤退中東路東段之軍、熙洽之軍已於三月一日開入一面坡、（三日路透電） 
　　（東京）　據哈爾濱消息、日兵一混成旅今晨開抵一面坡、定明日赴海倫、一面坡今已恢復治安、（三日路透電） 
東北義勇軍 
[包圍日軍痛擊]  
　　楊樹子村日兵潰退 
　　各路義軍將總動員 
　　（北平）　東北第四路義勇軍二日晨趁日本駐新民縣某聯隊赴巨流河調防時、全軍萬餘人、突在鐵道旁包圍痛擊、日軍死傷甚衆、當晚日兵三百餘名、在楊樹子村與義勇軍千餘激戰半時、日兵潰退、二十餘名被圍解决、（三日專電） 
　　（北平）　遼東義勇軍總指揮及各路指揮黃宇宙·李時空·黃虎·鄧鐵·徐文海·王少白·鍾以臣·孫公雨·關挽華·周全·盧英寰·徐達七等、以僞國宣言發表、羣魔相繼登台、决即籌備總動員討伐諸逆、所轄各路軍、業由延吉牡丹嶺磐石伊通鐵嶺撫順鳯城安東等地附近、分別集中、日內實行總動員、（三日專電） 
　　（北平）　日訊傳溥儀定九日在長春就執政職、并向中外發表宣言、新僞府閣員廳部長名單、亦將同時發表、（三日專電） 
俄前首相痛斥 
[白俄與日勾結]  
　　（巴黎）　俄前首相密留哥夫氏今日在此向俄國僑民演說、對於滿洲白俄之與日本軍閥勾結、大加痛斥、指爲毫無愛國心、密氏爲俄僑中民主黨領袖、勢力極大此次演說、聽者極衆、密氏堅决表示願蘇聯能於此時抵死維護俄國國家人民在遠東之利益、不論俄國何種政府存在、何人掌國家大權、彼及彼屬下之人、無論何時皆可爲國家效勞、若欲乘機纂竊政權、或利用敵人以侵父母之邦、是自棄於人羣、毫無血性、勸遠東俄國人士勿爲一時憤恨所衝動、而作叛國之行動云、（二日國民電） 
日內瓦眞茹間 
[無線電報阻斷]  
　　（日內瓦）　國聯無線電臺報告、該電臺與眞茹無線電臺之交通現已阻斷、雖設法冀恢復交通、迄無效果、（二日路透電） 
[林白子被綁案]  
　　索贖五萬美金 
　　警察獲有線索 
　　紐約林白子被綁案、警察已獲有線索兩起、昨晚費城某報之紐約支館接到電話、據謂林白子無恙、照料者爲有經騐之看護婦云、發電話者何人、尙未查知、同時郵局檢得寄交林白而不具名之明信片一紙、其文曰、小孩安好、稍緩有訓令發出遵辦可也、在世界極離奇綁案中、警察所得之線索、僅此兩事而已、林白夫人現已懷孕、對於失其愛子事、勉抑憂思、但希望綁匪善待其子、故將小孩每日所食之物、詳細登報、俾匪見之照辦、（三日路透社電） 
　　紐約飛行家林白之子被綁一案、引起全國憤怒、此孩僅一歲零七月、係於星期二日晚間七時半至十時半之時間中、被匪徒用梯潛入室中綁去之、當時絕無聲息、似小孩被綁時、猶在熟睡中也、遲數小時、林白夫人入室不見其子、大駭、警察得報、立即通電全國嚴密查緝、今日有飛機兩架、裝置照相機在林白住宅四周之數方哩內攝影、以期覓取綁匪踪跡、警察現留意航空口岸、並諭令數州售賣汽油處注意汽車、同時有警察百人在林白住宅附近各地搜查、衆料綁匪或擬逃往加拿大、故通至加拿大之各地、現皆有人嚴查、而加拿大官吏亦相助辦理、聞綁匪要索贖價五萬元、（三日路透電） 
[抗日救國運動]  
　　燕大學生殺身勵國人（ 
　　（香港）　粵民接十九路撤防訊、悲憤異常、紛起組軍赴滬、計在組織中者、有救國决死團、華僑義軍、留日學生參戰隊、各校生赴四鄕宣傳抗日、粵民紛電十九路軍、無論如何、抗日到底、粵民誓節衣縮食、以助軍費、（三日專電） 
　　（北平）　平各大學學生組織募捐隊分赴城鄕宣傳募欵、匯濟前線將士（三日專電） 
　　（北平）　東北抗日會將派員赴南洋募捐、接濟關外義勇軍、（三日專電） 
　　（天津）　本巿紳商名流發起滬戰慰勞救濟會、三日下午三時、在永安飯店開大會到七十餘人、被法工部局干涉、乃改爲聚䬸、定五日假西湖飯店開會、進行捐欵等事、巿商會組織救國集金會、定四日下午四時開成立大會、實行募欵、慰勞上海將士、（三日專電） 
　　（北平）　燕大法學院四年級生皖人周壽康、今晚在第一樓宿舍縊死、身上搜出遺囑、因滬戰陣線變動事、憤而自殺、并勸全國學生、羣起抗日、（三日專電） 
　　（北平）　平津學聯會代有今謁張學長請出兵收復失、地（三日專電） 
[下關日艦行動]  
　　（南京）　停泊下關之日輪大貞丸、三日晨開往下游、日艦對馬號前曾向下游開駛、刻又開回下關停泊、（三日專電） 
 
 

Page 6

 
 
財部實行 
[債劵償本辦法]  
　　（南京）　財部自二月分起、照新定償還債劵本息辦法、關於庫劵部份、原應還本一百元者、先還四十元、並付所餘六十元本金之息、此次息金、按月以五釐計算、憑票支付後、原票即收回、所短本金、歸入統案計算、補給新票、公債部份、除十七年金融長期公債外、槪按週息六釐支付、至還本辦法、除十七年金短期長期外、餘與庫劵一律、已令行中央·中國·交通·各行照付、並通知持票人知照、（三日專電） 
[隴東恢復原狀]  
　　（北平）　蘭州電、楊渠統即返省、隴東各縣政財權完全收歸省有、苛捐雜稅、一律停免、隴東恢復原狀、匪部十旅、完全解决、川軍已向文縣潰退（三日專電） 
[瀋垣現狀一斑]  
　　（北平）　瀋陽來客談、瀋垣商號關閉者、共達七千四百餘家、四鄕義勇軍益熾、城內洶洶不安、日方近大招巡捕、總額定千五百名、據稱警備南滿路、僞奉山路招募白俄五十名爲職員、日人指揮之瀋各小學一日開學、學生紛紛進學、各校布告免收學費、（三日專電） 
[牛蘭案將在蘇開審]  
　　（南京）　牛蘭夫婦不日將由蘇州高等法院開審、證物等已由中央黨部移送蘇州、須經法院研究、幫開審日期、猶未確定、如審明確屬共黨、將處徒刑、死刑已不成問題、（三日路透電） 
[駐平日兵越境演習] 　　 
　　（北平）　日兵今晨九時出營操演、竟越過東長安街馬路、入樹林內演習、內一區署爲防意外、當派警照料、十時餘日兵始陸續回營、（三日專電） 
[晋代表赴洛請願]  
　　（北平）　晋抗日會代表百餘人赴洛請願速解决一二一八慘案、今抵石家莊、平漢路局以未奉命令、不令登車、經交涉、三十餘人購票南下、（三日專電） 
[房山縣古墓被盜掘]  
　　（北平）　平西房山縣慈峪村老汗王墳、上月被匪盜掘、內有木龕一座、中坐一屍體、黃僧袍黃履、木龕上刻我本西方一衲子七字、該墓相傳係順治帝圓寂後葬所、數百年疑案、今乃大白、（三日專電） 
[平軍整會常會記事]  
　　（北平）　平軍整會今晨開三次常會、張學良主席、議决各部隊添設記事牌、各路客車附掛專車、備有執照、俾官兵乘坐、以免擾亂行旅、（三日專電） 
[滬代表謁見吳佩孚]  
　　（北平）　滬代表王造時左舜生張光亞等今日訪吳佩孚、請號召北方將士出兵、吳表示全國作戰必勝、惟須號令統一、軍費充足、（三日專電） 
[俄方推定東鐵督辦]  
　　（哈爾濱）　俄方因呂榮寰謀東鐵督辦甚急、推李紹庚實任督辦、金榮桂爲理事、不容第三干涉路務、（二日專電） 
[魯煤將加徵臨時捐]  
　　（濟南）　實應與煤商會議結果、煤每噸加徵山東省臨時補助費三角、年可得四十餘萬元、（三日專電） 
[孫桐萱談膠路平靜]  
　　（濟南）　二十師長孫桐萱由周村來濟談、膠濟沿線平靜、（二日專電） 
[閻宴張學良代表]  
　　（太原）　閻二日晚宴張學良代表彭志榮及各省委等、（二日專電） 
要聞 
[俄美對日態度]  
　　▲俄赤軍司令發警告日文滿洲日報載哈巴維夫司克特電、蘇俄政府、現任白羅西爾爲極東赤衛軍總司令官、發出警告云、奉蘇俄政府命、俄國斷不許帝國主義者蹂躪吾人領土、凡我蘇俄民衆、靜心守業、我極東軍隊、嚴守國境、倘帝國主義者顗覦我富源與產物、或侵入我國土、本軍當加以嚴厲之制裁云、　　▲加拉罕注意日本行動日本報知新聞載莫斯哥電、蘇俄政府以日本之對於滿洲政策、違反誓約、大爲不滿、加拉罕特招駐俄日使廣田、促日本猛省、㈠日本在北滿之行動、蹂躪中東路、㈡日本在滿洲供給軍械庇護白俄人活動、已有明確之證據、㈢日本唆使組織滿洲獨立國、請日本說明政府之性質、㈣責難日本侵略漁業權、 
　　▲美國不買日貨運動東京報知新聞云、隔離太平洋由中國而蔓延至美國之抵制日貨運動、日形猛烈、此種排日風潮、能否長期繼續、雖難預斷、然最近美國婦人組織團體、排斥日本產之生絲絹物、我經濟界受無限之痛苦、故美國旣實行抵制、則我日本國民、應有相當的準備云云、 
[汪馮居等過徐之談話]  
　　▲汪謂中央對滬開到援軍甚多 
　　▲馮對二全會有軍事計畫提案 
　　▲居謂出兵收復東北不容再緩 
　　徐州通信、汪精衛因國民黨二中全會於三月一日在洛舉行、乃於二月二十六晚八時三十分、由浦專車返洛、二十七晨八時二十分抵徐、車共十三節、同行有何應欽·朱培德·褚民誼·顧孟餘·陳璧君等汪在車上發表談話略云、此次日本爲滬事向我提出哀的美敦書、最無理者即爲拆除吳淞砲台、令我無法承認、較庚子聯軍對我採取之手段爲尤苛、庚子之役、外人對我、或尙有所藉口、日於滬事、純粹對我壓迫挑釁、安能反而對我作無理之要求、是以國際對我、均表同情、英以保守黨之關係、刻對中日事件、仍在極力調停之中、我方在滬自衛者、十九路軍而外、已開到援軍甚多、决爲長期之正當抵抗、軍事前途、固難預測、但觀於東北事變、日本於二十四小時之內、佔我三千方里之領土、滬變已及一月、日軍未得尺寸進展、未始大抵抗之效、惟我方對日、决不採取宣戰方法、按諸公理、只是抵抗自衛、即衡諸利害、日本以十七師團之常備軍、調東北者五師團、調上海者三師團、此後亦只能在國內零星分別抽調、决不能以正式宣戰整個之徵調、加諸於我、在日本以超過於宣戰之實力行動加諸於我、正希望由我方提出宣戰絕交、即 
可在國聯張大其詞、謂爲釁自我開、其計至狡、其心至毒、我方安可墮其謀中、至於東北僞國、如果宣佈成立、中央决不優容即行下令討伐、藉以肅淸叛徒、收復失地、以保我土地主權之完整、我方叛徒、任何人不能護持干涉、我東北雖係邊省、領土决不能輕放於人、至若與軍事連帶關係之財政問題、亦有相當辦法、第一步整理計劃、已經告竣、第二步新的計劃、亦在實施、均可有確實之把握、三月三日之國聯會議、對中日事件、當有相當討論、我國三月一日之二中全會、對國內各務、亦將有通盤之决定、所望國人一致團結、决心毅力、持永久云云、 
　　是時馮玉祥之專車、亦續開到、馮車計共八節、係於二十六晚九時二十分離浦上駛、二十七晨遲汪車三十分到站、馮因病未全痊、派李興中接見來賓、馮車進站後、汪之專車、即於九時十分開洛、馮車則於十時十分離徐西上、馮之代表李興中語記者云、馮先生無單獨談話發表、以汪先生之意思爲意思、惟對東北、絕對主張出兵收復失地、此次出席二中全會、將有關於抗日之軍事計劃提案、刻尙未能發表云云、 
　　于右任·居正·陳果夫·陳立夫·蕭吉珊·蕭忠貞、陳肇英·石瑛·曾養甫·程天放·王祺·谷正綱·黃吉宸等亦於二十七晨附乘浦洛通車由京過徐赴洛、居在車中談中央對日、决按照汪先生一面抵抗一面交涉之主旨、惟外交方面、尙無何種偉　力、不能不借重于軍事、上海旣已努力抵抗、東北出兵、收復失地、已絕對不容再緩、出兵東北、已成全國一致之呼聲、新聞界應本此旨、普遍宣傳于人民云云、旋居等亦西赴行都矣、（二月二十七日） 
[行政院第八次會議]  
　　▲裁撤魯豫淸鄕督辦公會 
　　▲公布技術合作委會章程 
　　行政院於一日下午三時、舉行第八次會議討論事項如下㈠决議、請任命張印相爲陸軍第三十一師中將師長、王康德·李敬明·章輔卿·爲少將旅長李鳯樓·周佩瑜·爲上校副旅長、郭秉乾·張孝性·王新慨·乜子彬·王貫之·劉恒德·爲上校團長、郝振邦爲上校營長、㈡决議、請任命趙觀濤爲陸軍第六師中將師長、周罍爲少將團長、周壽銜爲軍醫處上校處長、陳安寶·葛金山·爲少半旅長丁友松·樓志猶·司玉貴·爲上校副旅長、何陸三·李禎星·段朗如·翁國華·周彭年·朱煌·李祖白·李德三·歐陽棻·爲上校團長、張剛爲上校營長、㈢决議、請任命李伴奎爲陸軍獨立砲兵第二旅少將旅長、㈣國府主席交辦韓兼督辦復榘效電請裁撤魯豫淸鄕督辦公署、所有淸鄕事宜、仍由各該省繼續辦理、以資撙節、而一事權一案、决議准予裁撤、㈤决議公布技術合作委員會章程、並聘任蔡元培·李煜瀛·顧孟餘·朱家驊·石英·蔣夢麟·陳公博·張嘉　·王世杰·王星拱·楊杏佛·李仲揆·劉瑞恒·唐有壬·段錫朋·彭學沛·褚民誼·爲常務委員、 
　　技術合作委員會章程如次、（第一條）本委員會棣屬於行政院、委員由行政院聘定之、（第二條）本委員會設總會於南京并得於各大都巿設立分會、（第三條）本委員會之任務如左、（甲）各地糧食燃料之調查、登記調劑及耕種採取改良之指導獎勵、（乙）軍用或與軍事有關之原料物品之調查登記介紹及其製造之指導獎勵、（丙）交通機械醫藥等技術人才之調查、登記介紹及養成、（第四條）本委員會爲履行上述任務起見、對於各地之軍事機關·交通機關·民政機關·及人民團體機關等、應有充分之聯絡、以期其合作、（第五條）本委員會之工作程序、與軍事計劃、切實聯繫、（第六條）本委員會於必 
要時、得分組設置專門委員會、並得用書記及事務員若干人、由政府各機關調用（第七條）各分會應將每月工作、製報告送致總會、由總會彙齊、呈報行政院、 
 
