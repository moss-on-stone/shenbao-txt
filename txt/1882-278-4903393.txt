# 1882 - 278 - 4903393

 

Page 1

 
 
[縮印臨文便覽出售] [  點石齋主人啓]  
　　臨文便覽一書於鄉會塲及科歲試大有裨益盖不特字體之正譌可以立辨卽凡　頭避諱以及對策格式塲中貼例皆擇要詳載學者於平時苟家置一編潛心觀玩臨塲自無錯誤惜是書從前只有大本舟車携帶微嫌累墜本齋今用石印照相法縮爲中版每部訂作二冊字則仍然清晰而置之中箱亦覺便易現定於卽日出書紙色潔白裝訂精工每部收價洋三角五分正閱者祈向上海英租界三馬路大禮拜堂南首申報館間壁申昌書畵室購取各外埠悉歸賣申報人出售此布 
[增印新式字典] [  點石齋主人啓] 　　　　 
本齋用石印照相法印成之康熙字典業巳不脛而馳購者踵接惟字樣太小在年輕人固喜其輕便老年人似費目力現故飭工重印將版口放大卽老花眼視之亦能一目瞭然每部仍訂成一本用采色綢面惟書樣放寛則紙張多費是以定價每部實洋三元並有用外國裝訂法者每部價洋三元五角若前所印之小樣康熙字典仍照前價但刻下亦有用外國裝訂者每部取價洋二元三角至是書紙色之潔白字跡之清晰裝潢之精工早爲藝林珍賞無待贅　如欲價購祈移玉至上海英界三馬路大禮拜堂南首申報舘間壁向申昌書畵室購取各外埠之經賣申報者亦有出售此布 
[縮本南巡盛典出售] [  點石齋主人啓] 　　　 
　　　玉　　架猶　固　書　快意　也然而驢背　唇提　　　行遠者弗便焉高廟南巡一　民　向不易得以出自御賜者居多今本　購得　本　巾箱本　變通之倩人繕寫一通校勘數次　則鬚眉畢現字則點晝分明外束錦函内裝綢面　成入本定價四元五角披閱一過覺全盛時之氣象規模不啻身親而目觀所關留心掌故家早賜　鑒焉現定於八月十五日出售上海在三馬路大禮拜堂南首申報舘間壁申昌書畫室　　各外埠售處仍還曩例此佈 
[捐廉俸以助考費說] 　 
　　士而曰寒士之常也故勖士者必曰義命自安而朝廷特重取士之典三年一考士子藉以爲進身之階靡不欣喜期望其内而父母妻妾與外而尊親族黨師友儕輩之間皆願其得中鄉科聨　甲榜庶幾門閭攺煥而鄉　增光也生員之設唐宋太學之制由來久矣惟考試之法歴代不同自明定鄉會之典洪武廢而復行迄於本朝已五百有餘年矣顧明代生員之額少而鄉會取士則不减於今本朝特加恩學校歲科兩取儒童充附而額更數倍於前然鄉試中數如三江人文淵藪亦止百數十名或不及百名每届試期以萬數千人而爭此百名上下之解額難乎不難徒以榜上功名動人歆羡雖極邊遠之處亦鼓舞踴躍而至葢盡人事以待天命否則期望者轉而詬病及之矣雖然考試亦大難事也以萬人而有百人之選而又文章憎命氣　由天在已全無把握則數試不售因而灰心者有之其少年鋒厲甫登庠序知已破壁飛去者足以繫子弟讀書之念而不足以挽暮年曠逹之心自分牖下終老從此無出山之日覩千佛名經而不覺其怦然動也然推原其心非不耐三塲之勞苦也亦非不嫻十四藝之功夫也省會近府則有鬚髮皓然提筐而背凳者何其老當益壯也蓋考費無多但使精神矍鑠猶時作欽賜之望耳若遠在山僻千餘里之間阻山行越嶺水程過瀬無論一肩行李僕僕道途也卽舟車之通而勞頓句餘已覺不堪况乎其貧而如洗者而謂數十千之旅費能不計較其值與不值乎積一次之考費而可以爲子孫購田數畝或留一次之考費而吉事則敷子弟娶婦之資凶禮則備父母喪葬之用顧肯輕於一擲而博此茫無依據之功名也耶近則雖衰憊亦可支遠則雖中年亦不赴其故蓋在此耳夫然而其責在地方官矣夫賓興之典至重也地方公項原有餘贏愈遠則此欵愈鉅爲應試之人少也浙之温處有數縣賓興之欵每人可得數十金足敷往來之用彼其官若紳皆重視應試之人實力行之而後有此巨欵可以分攤爲考費也寒士固當體卹文風尤貴維持歲逢大比而境内無人願往恥之甚也所以有賓興以鼓舞之者也夫此豈獨在僻遠之地者卽近省之處亦有之且省會首縣亦有之顧人數旣多考費又輕士子亦遂不賴乎此積久成習而此欵全歸侵蝕不特有名無實并名之不存矣惟然而吾獨異乎山陰之曾邑侯也葢山陰全越之領袖也縣屬周五百里額賦七八萬何至於賓興鉅典而偏無體卹寒士之需也曰有之甞聞諸學斗曰自七尅八扣而後至於學按名擬分各得錢五七十文而已誰歟較此錙銖者故書斗以之貼送考公用而相公不之問焉噫似此情形則所謂賓興者亦從不舉此禮節可知矣今曾公捐廉以給之僅曰卷費蓋五百元之世欵而攤得每人一元不足以言賓興也山陰考生之多原非山僻邊遠可比若以别縣賓興例之必使足敷租寓火食舟車往來之用則一人而二十元苟得萬元始足分派邑侯仁明當亦大難爲力顧諸生亦多不賴乎此不過向來被蝕之款今邑侯明知積習難回展轉侵吞無從稽考特從廉俸之中捐出此數以惠士林則受之者固亦欣喜過望而頌邑侯不置葢數雖綦微若使爲地方官者皆如曾公之存心肯爲好名之舉則其於地方公事未有不隨處留心而其仁恩之及於一邑者百姓實嘉賴之以云寒士納卷之需抑末也甞謂善用其財者於已初無大損而實有美名以報之以著名之肥缺而區區五百元之分派邑侯固無所靳獨惜浙省杭嘉湖寍紹五郡缺如山陰者不少而善用其財如曾公者更無聞焉是豈他縣本有賓興巨欵足以助寒士之考費而無煩地方官之捐廉也乎余初不因曾公區區之惠爲此過情之揄揚第念距省窵遠之處士子艱於赴試投卷者不及科舉之半若有賢父母損數百金之惠於應分賓興路費之外更爲寒士勸駕則如温處山鄉衢嚴邊邑縱不及下五府之盛而亦何至寥寥數人哉然則地方官之舉動文風之臧否與科名之盛衰係之矣 
[恭錄諭旨]  
　　八月二十日奉旨此案着交崇綺松林親提人証卷宗秉公研訊確情按律定擬具奏原告民人李延齡該部照例解往備質欽此 
[本館自己接到電音]  
　　本館於昨日接到在津友人專發電音到本舘内有八月二十六日諭旨四道敬謹譯登○八月二十六日奉上諭惇親王等奏遵保在工人員開單呈覽並將監督等官奬勵各摺片普祥峪定東陵寳城神路營房工程經承修王大臣等督率各員敬謹將事悉臻安協現在各工完竣在工出力人員均屬著有微勞欽天監左監副陳希齡着以五品京堂用光祿寺卿阿克丹着賞給二品頂戴其餘各員弁均着照所請奬勵該部知道單二件併發欽此同日奉上諭古尼音布奏副都統因病出缺懇恩優卹一摺杭州副都統富爾蓀前　各路軍營迭著戰功自簡任副都統後於一切教練操防亦均妥協兹聞溘逝軫惜殊深加恩着照軍營立功後積勞病故例從優議 
 
 

Page 2

 
 
卹該部知道欽此同日奉旨杭州副都統員缺着恭壽補授欽此同日奉旨陳學棻補授右春坊右中允欽此 
[埃事電音]  
　　本月二十五日倫敦發來電報云英國攻打埃及之兵除已定留駐埃境者其餘皆起身回國矣 
[攻埃鉅費]  
　　外國新聞紙云英國賽麥爾提督前自兵船上用開花炮攻打阿里雙地亞地方現在通核砲數該兵船有八十墩重大砲四尊每放一砲須銀二十五磅零十個先令别船所用二十五墩之砲則每砲須銀七磅其用十八墩重砲者每砲合銀五磅五先令用十二墩重砲者每砲合銀二磅十五個先令用九墩重砲者每砲合銀二磅十五個先令用六墩重砲者每砲合銀一磅十五個先令其餘小砲每砲之費自十八個先令至十二個先令不等共大小砲八十七尊彈藥之貲所費蓋甚鉅矣 
[俄國近聞]  
　　聞得俄國京城有電報發來云俄廷現放將軍名白格甫至中俄交界之處與中國議分疆域也 
[西官抵津]  
　　本報前述中國現擬聘請英國水師兵官冷君來華襄辦水師事宜兹據天津西人來信知該兵官已於本月二十一日抵津當日四點鐘時卽謁見李傅相至所談何事則未之知也 
[添置電線]  
　　自上海輾轉通至外洋之電線在海中每有損壞修接需時現聞大北電線公司擬每處加設雙線庶幾此斷彼連音信不至間阻是亦便人之法也 
[德清續聞]  
　　前報浙省德清縣鄉民完漕滋事兹悉實因報荒起見據傳八月十五日德清縣鄉民因水荒聚衆在縣吵閙縣官升坐大堂幾不能退暖閣亦被擠壞遂連夜上府上省請兵彈壓十八日兵到湖州府林太守前湖州府現任杭州府桂太守俱下縣一時紛如亂絲無可查辦乃追究七年分漕事拿到十一區各庄鄉民數人解省查德清漕糧向係庫總書包征包解以致完米折耗輕重不等强庄則完米一石除耗折作九斗五六升弱庄則完米一石折作六斗四五升至兵燹後浙省定章每完米一石除耗折作八斗光緒七年德清漕糧攺作官征周縣主預先傳諭本年漕米八折平攩爰有大毛村各庄赴各區莊徧貼傳單以致向凡完米一石除耗折作六斗四五升及作七斗八九升者羣思八折十一月二十三日適值十一區各莊完粮日期備禀請示停斛候批二十四日奉縣批漕糧二五加耗係奉奏定章程何以本邑加耗輕重不等殊不可解着卽遵照定章每完正米一石加耗米二斗五升趕緊赴倉完納可也等諭夫二五加耗卽八折之謂是十一區各庄並無不合今若因此而牽涉未免寃抑難伸矣然各官憲明察秋毫想自能悉心辦理必不致戮及無辜也 
[盜風甚熾]  
　　江浙近來盜風之熾可謂極矣由浙之蘇至朱涇一帶晚間不敢行舟設有趁潮直下或風利不得泊揚帆逕過雖當初更之際或將曉之時輒有匪船冒充鹽快先以一二小艇行近旅船喝問有無夾帶私鹽隨卽登舟作搜查狀繼而四五艇紛紛圍裹捆人攫貨席捲以去報官緝捕迄無所獲間有砲船兵勇上船查私隨將客人衣物任意攫去告之統帶官輒云今日已晚明當查還卒之仍屬虚言行旅之人誰復能守候多日往往含憤而去正不知有安謐地方之責者何如此之　預也又聞杭州府之於潛昌化臨安三縣交界之區有等匪徒專事打劫信局蓋彼地大店甚少而信局則多係托寄銀洋往徽州等處故現銀被劫不止一次據聞自丁丑年起每年被劫者總有一二家一家之中或被刦數次告官准緝終無弋獲前有某明府蒞餘杭任閱案纍纍不勝心惻命各局於發脚時報縣由縣泒勇四人持械護送出境匪黨稍戢此外則竟委之無可如何今年七月二十五有悅來信局被刼報案迄今尙無頭緒刻下該店夥擬赴省投控然亦未知能否破案似此劇盜横行捕務廢弛行路皆荆棘伊誰之責歟 
[壬午科湖南鄉試頭塲題]  
　　首題觀過斯知仁矣次題詩云嘉樂君子一節三題君子平其政一節詩題賦得山路秋晴松柏香得晴字五言八韻 
[直督行期]  
　　李傅相假滿回津仍辦北洋通商大臣事務署直隷總督張振帥當回保定以專責成盖直督衙署回在保定也振帥於傳相回津時卽假吳楚公所爲行臺而河北之三口通商大臣衙門仍爲傅相駐節之所振帥本擬小駐襜帷卽行起程嗣因有會商事件是以略作勾留現定於念四日起節闔城文武曁各營兵弁皆恭送憲旌云 
[災民苦况]  
　　直隸大城王家口一帶河水潰決又被雹災其詳細情形疉列前報現聞該處居民之被災者無不蕩析離居鳩形鵠面中秋後相率至津以求賑濟然津城粥廠例在冬令開辦刻下尙未届期故災民之到津仍不能適館授餐也乃已來者旣進退維谷而未來者仍絡繹於途本月二十日有男婦二三百人環坐河北直督行轅近處以冀各憲上轅時見此情形必當觸目警心設法施賑也鄭監門流民圖固可不繪矣 
[南闈續聞]  
　　今届江南鄉試本舘曾將瑣事疉列報章昨接金陵友人來信中有數事與前次所聞大旨仿彿是一是二必有能辨之者姑照錄於左有西龍顋政四號考生初八夜隣舍生聞其自語云吾與小雲交最厚前兩年事非我負心實爲某友慫恿今爾來邀我同去姑俟塲後可也臨别作寒暄語隣生聽之甚悉噤不敢聲而該號生巳鼾睡如雷矣黎明隣生以語同號生共往詰之則茫然弗省反以爲給己也遂各歸號作文該生起草謄眞不改常度及交卷歸號久而不出隣生亦已完卷立簷下偶呼之不答就簾隙窺之見其閉目吐舌僵坐於内驚極呼衆聚觀則左右墻以兩釘横牽一帶置頸其上並無圈套不知何以氣絶也遂告號官喚人抬出云○又某號有上江生姑隱其名頭塲接卷入號與衆問訊所談皆因果報應等事聽者咸服其老成及號中鋪設已畢時已點燈左右號皆舉火作炊惟此號獨暗僉以某生倦臥也忽聞大聲曰殺人之父者人亦殺其父殺人之兄者人亦殺其兄然則非自殺歟出語雖異猶謂其喚醒痴迷或卽曩時談果報之意亦不甚關心不逾時聞號内訇然有聲衆乃大駭秉燭掀簾則見其人流血被面手持尖刀通號之人皆吃一驚爲號官所聞開鎖抬出同號者猶驚魂不定也　　家巷某號有一生進號後輒誦若涉大川其無津涯二語反覆吟哦辨其音似下江一帶人迨將封號衆人晚餐畢皆坦腹臥姑以書癡置之而號門有大缸嵗　 
隻盛水皆滿忽聞大聲如投巨石審視則此生倒没於中竟游水府矣○一友言頭塲在某號遇一瘋人胡擾不已叩其詳乃松屬人年約三十餘貌頗文雅入號時甚安靜得題後衆方搆思該生忽手捧一板上粘紙條細字數口旁圈密點若摘示要語者袒裼往來畧不停趾口中復大聲曰吾不出塲矣衆呼號軍捺入本號强坐片時故態又作衆不與交一言初十日開號門某生乃昻然交卷不自知爲白卷也亦不歸號收拾考具不知能安然出場否 
[大風覆舟]  
　　鎭江於二十三日東南風甚緊將近三點鐘時南門外三里許有一邵伯划子船因轉帆時稍不留意致帆繩絆於他處不能掉轉風勢又狂船身遂覆舟子泅水登岸幸該處河道不濶故人皆無恙也 
[永嘉命案]  
　　永嘉縣石邑尊於十九日傍晚偕書差仵作等前往柟溪地方騐屍探悉此案因數綑草柴起釁王本寒族男婦皆馳赴溪 
 
 

Page 3

 
 
東與楊姓理論勢甚兇猛楊姓遂將溪邊之九節砲開放立斃前鋒婦女二人而後勁數十人見二婦已被轟死立卽奮勇過溪遂用刀將楊姓戳傷一人肚腸流出兩造同日赴縣呈報聞西柟溪命案之多甲於一郡苟無主謀唆使之人當不至是安良除暴是所望於良有司 
[局員撤委]  
　　温郡分府委員謝君恩年前辦狀元橋厘局時其少君卽在局内充當巡丁爲道府憲察知立詳撫憲彚叅一面撤差目下已得回文故温觀察已懸牌曉示並札飭府總局知照云 
[寓客毆斃]  
　　寍郡縣署前楊福星各棧近有湖南甲乙兩人日前不知何故始則口角繼則鬥毆甲之力不能敵乙遂斃　主某因兩造業已私和故不報官不知已爲朱邑尊所聞提某到案怒其擅不禀報杖責管押一面將該棧房封鎖云 
[鎭海罷巿]  
　　寍波府屬前奉憲飭驅逐遊勇玆聞鎭海江南地方逗遛遊勇仍多三五成羣硬賒强買稍拂其意便逞强尋鬥該處街上各店鋪不勝其擾於是罷巿不作交易一面鳴鑼會齊執其最横者捆縛送縣請辦鎭邑尊當卽親往勸諭照常貿易各店鋪巳遵諭開張而邑尊　 
回署後並不將縛送之勇懲辦於是該處各店舖咸爲不服士民亦多誹議也 
[覆舟續述]  
　　前報試舟覆溺兹得其詳特再續述蘇城王君子春同其徒高君小和帶一僕人於上月二十日在閶門外埠頭雇湖廣划子一只船户姓邱送至金陵價洋七元王君因有親朋託買京縀及川資共洋一百餘元於登舟時先付船家兩洋開箱取洋爲舟子所見該船於二十一日開行船夥共四人其二人有病臥後艄舟過無錫忽然添出一夥每夜停船不與鄉試帮同泊必在巿稍荒野處王高二君見其形迹可疑惟有謹自防備而已二十五夜至鎭江高君有叔在洋藥局卽上岸商酌擬欲易船其权以船係先牛所雇難以更換當邀同至局夜膳且約明日看戯後再定行止膳畢仍回舟臥詎該船於四更時並不通知徑自開行是夜在龍潭停泊二十七清晨由龍潭開江風浪漸大顚簸異常主僕三人披衣共起覺舟已欹側過半喚使下篷舟子不應再三促之置若罔聞轉駛向江心船勢愈側浪汨汨入艙中王君見勢已不佳卽語高君曰生死命也吾等自問生平不至死於非命若與彼爭論恐遭毒手不如至船頭上俟覆舟後或可遇救耳於是三人共至船頭各抱平基一塊浪頭愈大船中水積愈多轉瞬間舟果傾側三人落水見舟未全翻不過欹横水面三人卽將帆檣抱住而舟人皆蹲在後艄上僞作呼救聲卽有救生船來將王高二君拖起其時風浪正急江豚湧起其僕己力不能支葬於豚腹矣救生船遂將衣服褥被等路撈數件載至局中王君已死高君救而得生俄頃見船上前所臥病之二夥至局將撈起衣被等取去當被局員喝住罰跪片時而去後見該船飄至蘆岸整帆北上云救生局卽將王君棺殮復送高君至鎭江洋藥局隨函致蘇城報聞王君之弟子美至救生局領取靈柩囘蘇是卽子美之所言者夫湖廣划子不帶家眷舟敝而小夥件每至三四人謀財害命是其長技帶來之貨不過瓦罐瓦瓶之類所值無幾而離家冒險跋涉千里其意亦可想見故老於江湖者皆相戒不敢雇載王君讀書人豈悉此等狡獪不幸而誤入彀中良可痛惜聞王氏現欲報縣傳埠根交船户究辦此種案件旣無確證不難狡辨安得良有司嚴飭各埠以後此等船隻不準估載則彼計雖毒亦無所施其伎倆矣總之出門要第一留心切勿貪價廉而蹈危機也又聞救生船勇云是日黎明見江中一舟側帆而來知是湖廣划子不懷好意此船必翻乃先期駕舟赴救是以舟纔覆而救卽至若待舟覆而始開船則勢已無及高君亦葬魚腹矣而局員不將船户究辦者蓋救生船以救生爲主並無捕緝盜賊之責且局房數椽孤立江干勇丁不過數人長江荒野四無人烟倘結怨若輩不免賈禍耳然該勇丁洞悉奸弊能留心於未覆之前則其仁心仁術足嘉矣 
[假票騙物]  
　　拐騙之術愈出愈奇所謂賊智也漢皋中秋節前一日有騙賊至緯子街鳳寳銀樓購貨在櫃上選定金銀首飾數件卽曰同吾到家中取錢婦女看不中意者還須掉換云云該樓夥計觀其狀似生意中人言亦近理並不疑忌開　核算計錢念九千零當飭夥送往取錢行至清軍府署巷内走入一室内有兩婦在焉該客以飾示之兩婦逐件看過稱好其人取出錢票一包隨手揀足二十九千之數付給該夥自思旣有家室諒不至錯閱票上所開地段亦不甚遠卽携票往錢店照之詎行至票上所開之處並無此店遍查無着方疑爲赝物回頭赶至原處婦則仍在而客已不知所往矣問之婦曰此男子吾等亦不知爲何人今日曾來過稱欲租屋而來看者旋復以飾物相示吾等讚好盖恐爾等生意不成耳該夥無奈而返樓主飭人探訪婦家蹤跡實係兩孀婦同居已久並無謊騙等事不便指爲串通只得含忍以冀破案也 
[戒烟局近聞]  
　　天津戒烟公所係光緒五年盛杏蓀觀察禀明李傅相捐資　設初延醫生劉君繼延其徒蕭君以秘方戒治頗著神效山西張中丞今復奏明辦理前月函至津門調取醫生而津局僅有楊君可調觀察以楊君雖帮辦三年學有端緒而赴晉開辦責成過重特囑來滬試騐見效再令前往實鄭重視之也現借棲流公所及鴻仁里房屋戒過四次觀察每日必親視楊君與其令兄診脈進藥並一一面詢各人服藥後有無餘癮有無他病十分詳細自天津來者皆曰在津設局之初面試劉醫蕭醫亦必十餘次毫無過失然後延定想因除癮之藥甚猛故應如是愼重也現聞試戒三十餘人間有數人尙覺餘疾未愈大槪烟癮皆除聞再試戒數次楊君卽須回津請由大府咨送赴晉惟聞楊君赴江寍省親之後伊老母不願其遠去而觀察因晉帥亦重視此舉堅勸其行盛君菊孫聞亦須回江西需次滬人士雖深望此局之成恐尙無定期也 
[水手落浦]  
　　昨日下午五點鐘時本埠浦中有大英公司輪船舢板一艘内坐西人男女各二名以黑人爲水手把舵之人忽落浦中該舢板卽告知水巡捕撈覓奈江流浩浩至晚刻而尙未撈獲想己與波臣爲伍矣 
[兵船抵口]  
　　聞英國提督兵船及德國提督兵船現已至吳淞口停泊矣 
[食物宜愼]  
　　去秋本邑大南門内之龔某因食杮子及蟹以致傷命曾列本報兹悉浦東某甲住居英租界胡家宅地方亦因初食杮子繼食鮮蟹頓覺肚痛延醫不及而斃或曰杮子與蟹因二性均極寒不宜並食悮食者須用紫蘇生姜可解之然雖有良方總以不犯爲妙目下時將九月尖團正美火杮生甘願諸君格外如意勿貪口腹而自困也 
[馬車碰人]  
　　前日薄暮時本埠英租界大馬路之盆湯弄口有野鷄馬車載妓女由東而西一年祗七八歲之孩由南向北方欲入弄被車帶倒車則自去孩臥地大哭幸未受傷然租界中馬車往來晝夜不絶凡爲父母者當加意孩子行走至乘車拉韁者亦當愼之加愼俾無不測之虞也 
[逆子暴亡]  
　　本埠裏虹口某甲向業成衣匠有母年老不知孝養驅使如僕婦且動輒怒罵前日午後不知因何事又將其母怒罵鄰人共抱不平詎某甲卽於是夜暴卒於是衆皆謂忤逆之報云 
[石船沉没]  
　　白渡橋下前日兩點鐘時有裝載石子船一隻行至該處忽然傾覆幸人口無恙後將船設法拉起石子則俱沉水底矣 
[水爆傷人]  
　　西人某甲在虹口開設酒店前禮拜日有西人某乙至該店飲酒飲畢妙手空空竟不花一錢而去某甲扭住不放兩相爭毆致將王旁之荷蘭水打碎十餘瓶不料此水之性烈而能爆竟將某乙之腿肉爆壞血溢不止後經西捕查知乃將兩西人一併解入捕房捕頭 
 
 

Page 4

 
 
令先將受傷人送同仁醫館敷治俟傷痊再解領事署訊斷其傷不在頭顱办非被刃所致也 
[禁烟神速]  
　　本埠城廂内外經范邑尊重申煙禁殊覺雷厲風行惟租界則不在此例十六鋪有數家私開煙鋪當被查出立予枷責房屋一槪充公昨日范邑尊己懸示頭門招人買屋辦理可謂神速然幽僻處尙未凈盡也 
[手執鐵鞭]  
　　前夜四點鐘時法包探夥在途巡緝見東洋車一輛停在路旁車中坐一人衣裳𧟋褸包探夥正欲盤問而此人手持九節鐵軟鞭若將用武者包探夥卽將此人拘入捕房經翁太守研詰據供姓毛名阿男在八仙橋相近之鐵店爲徒此鞭係打狗橋第二家麫店坤和託打者據伊稱欲將此鞭送至日暉　營中我卽瞞師父從去年打起翁太守謂打造此等物件何至一年之久旣在鐵店爲徒何又坐東洋車中旋據法包探稟稱比人巳四五日不進鐵店今該店有人在外太守着傳進卽攄袁阿魏供稱鐵店乃我壻所開毛阿男係店中之徒願領回管束翁太守謂暗藏兇器必非善類當澈底查究着管押候辦 
[公堂停訊]  
　　今日係法界公堂會審之期因翁太守另有公務是以知照捕房停解一期所有應訊事宜統俟九月初一日解訊云 
蘇電局内桃塢同人經收元魁會一萬號外第四單○順天○王同愈元和附○江南○張瑞南上海附陳震太倉附鄭其爕淮安增吳念椿蘇州安泰來金匱增唐曾鑣華亭歲唐曾釗華亭廪唐曾鑣華亭歲龔其鎬松江優龔其鎬松江廪龔其森松江增陸鴻儀新陽增范鏡堂金匱廪范廷銓匱附朱兆綸武進附沈乃煜震澤附○浙江查亮采海寗廪查振采杭州附王定祥慈鎔何振聲仁和附俞秉鈞又增俞以湘又增朱繼昌錢唐廪孔繼銘又附李宴春富陽附吳坰又附管秉璋又附徐春熙又禀張　翼寧波附包鎔鄞縣監倪芳又監馮大觀又增王積澐平湖附屈世華又附沈文煥嘉府附於益謙黄岩附徐承敬仁和職陸壽昌山陰增吳善埴錢唐貢王棟仁和附楊一鵬仁和附任錫汝鎭海附沈爾楨杭州附卜其昌海鞍附朱學𣆀又附王正詒鄞附王壽祺鄞監王壽樾仁和附朱廷元秀水副○以上五十位各助程儀五角各募賑四元五角共洋二百五十元 
[浙省撫轅抄]  
八月二十一日出闈午刻回轅守備陳林璋同知莊濟泰俱禀知軍需局委赴滬公幹叩辭○二十二日張冠三稟知藩司委署遂安典史稟謝 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月十八日京報全錄] 　　　 
　　宮門抄○旨一道錄前○發抄旨四道○閩督何奏請　旌表片○兼湖督彭　奏爲叅革世職歸案審辦夾片○大臣溥等　奏爲司員試俸期滿循例奏聞摺○院撫裕奏委署知府片○兼湖督彭奏交卸兼署督篆日期摺○補授湖督涂奏恭報接篆日期摺○大臣溥等奏爲奏問請旨摺○八月十八日禮部宗人府欽天監正黄旗值日無引見○睿王等塲差完竣覆命○徐桐等塲内專摺請安○寳中堂謝伊子授少卿恩○景灃謝授光祿寺少卿恩○繼公由白龍潭回京請安○耀年前往南苑請安○福錕壽昌海英各假滿請安○倭恒額謝卓欽侍衛恩○召見軍機○發抄任道　奏抽練緑營馬步營制章穆奉旨該部議奏單併發欽此○又審明寍海州民于年謀毒胞兄身死案定擬奉旨刑部速議具奏欽此○裕祿奏審明英山縣夥刼案犯李秋兒等定擬奉旨刑部議奏欽此○又拿獲河南息縣匪首徐中華滋事案内要犯王新審明正法奉　旨知道了欽此○○何璟片再據藩司沈保靖詳據候補知府余承玠等禀稱竊已故節婦鍾翁氏廣東海陽縣人封職鍾時福之妻在閩服官同知銜丁憂儘先補用知縣鍾佩芳之故高祖母也該氏賦性端莊持功淑愼十八歲桃夭初賦方期鴻案相莊二十二齡菱镜遽分遂致鸞絃寡偶懷清抗志茹蘖盟心孝事舅姑能兼子職教施弱息克盡義方完八袠之堅貞守六旬之若節核其年例宜沐旌揚該府等桑梓情殷見聞較確不忍聽其湮没等情開具事實加具印結由司具詳前來臣查該已故節婦鍾翁氏幼嫺内則長習坤儀甫詠紅鸞頃歌黄鵠事姑嫜而婦兼子職教弱息而母並師　洵爲巾幗完人宜邀聖朝曠典據詳前情核與近辦成案相符合無仰懇天恩○准勅部旌表以維風化除冊緒送部外臣謹會同福建學政臣崑岡附片陳明伏乞聖鑒訓示至閩浙總督係臣本任毋庸會銜合併陳　謹奏軍機大臣奉旨著准其旌表禮部知道欽此○○彭祖賢片再據湖北布政使王大經兼署按察使督糧道惲彦琦詳稱漢陽營雲騎尉世職吳忠保因職員莊文波與石時懋互控房屋一案該世職係屬案内要証由江夏縣詳經武昌府知府嚴昉傳案質訊該世職吳忠保不服審問咆哮公堂請將該世職叅革以便審辦等情前來臣查吳忠保係漢陽協營學習雲騎尉世職兹因案傳質胆敢恃符不服審問咆哮公堂亟應叅革嚴審究辦以儆刁玩而肅法紀相應請旨將湖北漢陽協營雲騎尉世職吳忠保卽行斥革以便審辦除咨吏户兵各部查照並飭武昌府提集人證嚴訊詳辦外謹會同湖北提督臣傅振邦附片具奏伏乞聖鑒訓示再湖北巡撫係臣本任毋庸會銜合併陳明謹　奏軍機大臣奉旨着照所請該部知道欽此○○奴才溥廉榮毓桂昻跪奏爲　　 
司員試俸期滿循例題銷恭摺奏　聞仰祈　聖鑒事竊據花翎員外郎多培呈稱竊職正藍旗滿洲瑞齡佐領下人由監生於同治七年捐升候選員外郎光緒二年四月内生父文麟在哈密辦事大臣任所積勞病故是年七月内奉旨伊子多培着俟百日服滿由該　 
旗都統帶領引見候旨施恩等因欽此於三年三月内本旗都統帶領引見奉旨候選員外郎多培仍以員外郎分部卽補欽此四年正月簽分工部都本司員外郎兼理清檔房司務廳料估所等差是年晉省捐賑項下報捐賑銀蒙恩賞戴花翎在部未經奏留於十一月内選授　景陵禮部員外郎於五年三月十三日到任自到任日起連閏扣至光緒八年正月十三日試俸三年期滿又據員外郎長昀呈稱竊職係正白旗滿洲善懋佐領下人由二品廕生於光緒二年湖南恊黔捐局遵籌餉例報捐主事又于光緒三年在四川賑捐局遵籌餉例加捐員外郎雙單月補用於光緒五年六月選授昭西陵禮部員外郎於是年六月二十七日到任自到任之日起連閏計至八年五月二十七試俸三年期滿又據花翎四品銜員外郎安榮呈稱竊職係正黄旗滿洲崇安佐領下人由繙譯生員侍衛處筆帖式同治元年八月補授委署主事十一年四月補授實缺主事是年十月因恭辦大婚禮成保奏賞加五品頂戴花翎光緒元年四月由主事年滿選升昌陵禮部員外郎因病未經騐放開缺嗣病痊愈照例坐升原缺是年五月充補惠陵工程處監修差使三年九月惠陵工程處保奏仍以員外郎遇缺卽補並賞加四品銜五年閏三月惠陵工程處保奏請以陵寢員外郎仍歸　 
本班選用是年五月選補惠陵禮部員外郎於是年六月初六日到任自到任之日起連閏扣至光緒八年五月初六日試俸三年期滿本宜早爲呈報惟時尙未届滿三年今將例應試俸呈請題銷各等情前來查例載滿洲人員捐納升用者亦照各項議叙人員之例試俸三年准其調升等語今據花翎員外郎多培員外郎長昀花翎四品銜員外郎安榮各呈請題銷試俸該員在任三年循分供職均無叅罰事故相應具奏恭候命下奴才等再行移咨吏部該旗註冊照例升轉所有題銷試俸緣由循例具奏伏乞皇太后皇上聖鑒謹奏軍機大臣奉旨知道了欽此○○裕祿片再池州府知府上官煜現因患病禀請解任就醫調理由臣照例恭疏 
題報開缺一面飭司委員查驗取結咨部所遺員缺應卽遴員接署以重職守查有候補知府楊璋才識穩練辦事勤明堪以飭委署理據藩泉兩司會詳前來除檄飭遵照外謹會同大學士兩江總督臣左宗棠附片具陳伏乞聖鑒再所遺池州府知府係冲疲中缺輪應由外遴員請補安省現有應補人員應請扣留外補合併陳明謹奏軍機大臣奉旨知道了欽此○○湖北巡撫臣彭祖賢跪　 
奏爲恭報微臣交卸兼署湖廣督篆日期仰祈　聖鑒事竊臣前准部咨本年三月初九日内閣奉上諭湖廣總督着涂宗瀛補授未到任以前着彭祖賢兼署等因欽此臣遵將接署督篆日期恭摺奏報在案兹新授督臣涂宗瀛業已到鄂臣卽於六月二十八日謹將欽頒咸字十五號湖廣總督銀關防一顆並王命旗牌十面桿付曁文卷等項飭委武昌府知府嚴昉署湖廣督標中軍副將鳳昌齎送新授湖廣總督臣涂宗瀛接收任事臣卽於是日卸事除循例恭疏題報外所有微臣交卸兼署督篆日期理合繕摺具奏伏乞　 
皇太后皇上聖鑒謹奏軍機大臣奉旨知道了欽此○○補授湖廣總督臣涂宗瀛跪奏爲恭報微臣抵鄂接篆日期叩謝　 
天恩仰祈聖鑒事竊臣於六月二十一日交卸湖南撫篆卽日起程業經奏報在案兹臣於本月二十七日抵鄂准兼署湖廣督臣彭祖賢於二十八日飭委武昌府知府嚴昉督標中軍副將鳳昌將欽頒湖廣總督銀關防一顆並王命旗牌文卷等件齎送前來臣當卽恭設香案望闕叩頭謝恩祇領任事伏念兩湖地廣事繁鄂省居長江上游尤稱重鎭凡察吏安民治軍籌餉及中外交涉事宜一切均關緊要臣惟有竭盡愚忱與撫臣和衷商酌認眞辦理以期仰答高厚鴻慈於萬一除循例恭疏題報外所有微臣接受督篆日期謹繕摺叩謝天恩伏乞皇太后皇上聖鑒再臣經過兩省地方因夏雨過多兼發蛟水江湖同時盛漲低漥田畞間被淹没秋收恐致减色幸春麥豐稔民間不致之食閭閻均稱綏靜堪以上慰宸厪合併附陳謹奏軍機大臣奉旨知道了欽此○○奴才薄亷榮毓桂昻跪奏爲庫存祭器報有虧短現調遵化州知州就近杳訊併不敢循例請議恭摺仰祈聖鑒事竊本月十二日據裕陵奉祀禮部司員等報稱本日内關防衙門領取祭器眼同值班官兵騐明封鎖開啓庫門進内公同開箱查點短少銀盤盌三十六件等情奴才等聞報之下不勝駭異當卽赴庫查騐屬實伏思庫存祭器最爲緊要向於祭祀前期内關防衙門用印領取祭畢運回交庫禮部發結印收其存收祭器箱隻内關防禮部各粘封條一紙箱隻加鎖收存禮部庫内其箱上鑰匙係内關防衙門收堂向章本極周密不意竟至疏失銀器三十餘件之多奴才等萬分焦　罔知所措現懸賞格派出明幹弁兵附近密訪嚴查併先行咨照署直隸督臣勒限　緝一面由奴才等牌調遵化州知州王啓俊前來馬蘭峪責令將此次盜竊祭器並前次偷竊　園寢陳設賊犯就近認眞緝查倘始終無獲由奴才等將該知州指名嚴叅再箱隻封鎖未動内存之件短少尤屬可疑現將内關防禮部領送接收之頜催打果人等傳交該知州先行審訊理合仍請旨飭下順天府五城併署直隸督臣轉飭所屬府廳州縣勒限嚴緝其禮部内務府掌守人員曁八旂值班官兵俟查明何項人盜竊及被竊日期責有攸歸再行分别奏叅至奴才等到任後盜案迭出未能豫防實深惶悚應　 
得之咎不敢循例請議相應請旨將奴才清亷榮毓桂昂宜如何從重治罪之處出自天恩謹繕摺奏聞伏乞皇太后皇上聖鑒訓示謹奏奉旨巳錄 
 
