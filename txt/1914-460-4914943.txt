# 1914 - 460 - 4914943

 

Page 1

 
 
   
 
 

Page 2

 
 
時評 
[各戰國之本義（冷）]  
　　戰僅曰戰而已矣交戰國僅曰交戰而已矣此次歐洲戰局略言之僅曰三恊約國與二同盟國交戰而已矣然而各國之戰各有不同者在也若尋其名僅曰奥爲暗殺太子戰俄爲塞戰德爲奥戰比爲法戰英爲比戰而已矣然而各國之戰又各有其本義在也 
方戰之初也所舉動者僅知爲戰而不見其本義也戰而漸久則其本義漸露俄之攻奥以全力南下以趨巴爾幹也德欲阻俄南下之勢然而緩俄而攻法者以防法之襲其後也英之助比助法以攻德欲消滅德人海上之權與其海外之殖民地也故以今日評其戰局俄之本義成其半英之本義成其半而德之本義成其三之一也 
[命令]  
　　九月十一日大總統策令彭壽荔給予四等文虎章此令 
　　又令陸軍部呈請將鄔銘邊授爲陸軍步兵上校應照准此令　　又令陸軍部呈請將胡國棟授爲陸軍步兵上校李卓民粟鶴年均授爲陸軍步兵中校郭成錫王肅文均授爲陸軍步兵少校並加中校銜洪百新金裕錕均加陸軍步兵中校銜陳其璋關松秀李效網蔡冠英鄭迺麟易道造均授爲陸軍步兵少校郭崧瑜李任董壽民朱殿奎均授爲陸軍砲兵少校曾祖翼授爲陸軍輜重兵少校吳廣照郭幹卿趙崇愷均加陸軍一等軍需　銜丁震徐家旺黄波頃花錫榖均加陸軍二等軍需正銜敖恩瀛賈世容潘藻均授爲陸軍三等軍需正唐叔虎加陸軍步兵少校銜李森加陸軍砲兵少校銜魏連捷儲世澤毁世譽均加陸軍三等軍需正銜應照准令 
　　又令陸軍部呈請將李桂森授爲陸軍步兵中校江元　授爲陸軍步兵少校應照准此令 
　　又令陸軍部呈請將趙錫齡授爲陸軍步兵中校陳鼐于琨均授爲陸軍騎兵中校馬林授爲陸軍炮兵中校歐陽震王英銳均加陸軍工兵中校銜王用霖馮志珂章海勳羅占元均授爲陸軍步兵少校郭夢元授爲陸軍騎兵少校戴鴻智陳殿臣白良玉均加陸軍步兵少校銜朱庭藻加陸軍砲兵少校銜李鴻鈞加陸軍輪重兵少校銜應照准此令 
　　又令陸軍部呈請將牛堂峯授爲陸軍騎兵少校應照准此令　　又令陸軍部呈請將援阿出力之黄兆麒授爲陸軍騎兵少校應照准此令 
　　又令敎育部呈稱擬將僉事劉元　叙列五等等語應照准此令 
九月十三日大總統策令任命鍾鼎基爲將軍府參軍此令 
　　又令周茂冬着開去歸德鎭守使缺此令 
　　又令任命實德全爲歸德鎭守使未到任以前着威愼暫行署理此令 
　　又令參政院議决商會法茲公布之此令 
　　又令茲制定財政廳官制公布之此令 
戰事要電 
其一（英人特約路透電） 
　　北京電英外交部發來今日法政府所布之官報如下吾軍左翼之德軍在哇瓦斯及瑪恩間者已一律退走昨日在敵軍之陣線自蘇瓦松白蘭森菲斯姆至萊姆斯山止敵軍馬隊似已力乏昨日法英軍追之者僅受孱弱之抗拒吾軍中部及右翼之德軍已棄維特里納法蘭沙瓦敵軍曾於該地佔有要塞及佔有沙爾河道退軍曾在塞爾曼斯及納維尼受攻遺下大批軍需品佔據亞貢山之德軍亦開始讓步向貝納洛森林之北退走吾軍在勞蘭稍得進步吾軍已佔據里西愛爾及香泊洛森林邊際並佔據賴培爾維愛與桀爾培維愛二地德軍且棄伏斯巨之聖狄愛（十四日） 
　　巴黎電德軍仍在退走已棄田采安並不衛守萊姆斯山南之瑪恩河德軍已失香巴業之納維尼及白拉班納洛瓦二地現留亞貢山法軍已復佔據勞蘭之賴盎納太浦巴卡拉納曼爾斯維爾洛末萊及邦太摩松諸地（哈伐電社發） 
　　（十三日） 
　　巴黎電今日下午發布之官報宣稱吾軍左翼之敵軍仍在退走已棄亞米安向東而去德軍已在凡塞爾河（在蘇瓦斯東七英里流入愛森河）北退走並不衛守萊姆斯東南之瑪恩河吾軍中部之敵軍已失納維尼及白拉班納洛瓦末爾台河之德軍已退至聖狄愛及吕萊維爾以外吾軍復佔據賴盎納太浦納曼爾維爾二地及洛末萊與卜横太摩松赴美的之重要鐵路點　　（十三日） 
　　巴黎電聨軍大元帥霞飛將軍電告陸軍大臣米納蘭君曰吾軍已大獲全勝各處敵軍現正在退走遺棄軍需俘兵甚多吾軍乘勝竭力追敵聨軍之軍氣及堅韌之志殊可欽佩政府大可以吾法之陸軍自豪於世界 
　　（十三日） 
　　倫敦電官報局宣布前四日大戰要略如下德國右翼全部自九月十日起退走紀律大亂英法軍緊追其後十日十一日俘敵六千人獲砲十五尊十二日法國第三軍獲炮一百六十尊敵軍現正沿末斯河西全線退走（十三日） 
倫敦電法軍已佔據蘇瓦松及吕萊維爾德軍已棄南錫附近之地 
　　（十三日） 
　　巴黎電據官中宣稱德國左翼昨已棄南錫周圍之地開始退走英法軍併力追敵德軍之退已如土崩到處棄有大炮法軍曾覓得一德國軍團長九月七日號令勸兵死戰蓋諸事均賴此一役也（十三日） 
　　北京電比軍現正力攻紥營安都厄爾比前之德國掩護隊 
　　（十四日） 
　　北京電駐京比使今晚接有官電星期四日比軍由安都厄爾比衝出擊退全陣線之德軍克復瑪里痕及愛爾蓄特比軍曾炸毁洛文與台爾芒特間之鐵路比軍今仍取攻勢頗爲得手（十四日） 
　　倫敦電聞比軍已將佔據柯爾台堡（洛文與不魯塞爾之間）之德軍截斷安都厄爾比東南仍在交綏未分勝負（十三日） 
　　倫敦電據哇斯丹消息德皇第三子普魯斯維廉親王德皇之第二表弟及韋台姆堡卡爾親王均死于不魯塞爾醫院（十三日） 
　　哈爾濱電德國皇太子已任爲東普魯斯省總司令（十三日） 
　　彼得洛格拉特電據官中宣稱俄軍已完全擊敗由克拉斯里克至土瑪斯查夫之奥德軍逐過桑河俄軍且在萊姆堡之西及西北大勝奥軍俘獲軍官二百員兵三萬人大礟及快砲多尊子彈甚夥（十三日） 
　　倫敦電今日據官報局宣稱俄軍已大勝奥軍俘敵三萬人獲砲數百尊（十三日） 
　　哈爾濱電俄軍攻擊西部奥軍兩翼及後部者仍頗得手（十三日） 
哈爾濱電奥軍左翼現爲俄軍截斷不能與在土瑪查夫及拉瓦羅斯開作戰之奥軍策應（十三日） 
　　哈爾濱電孟台里格洛陸軍大臣胡柯蒂土將軍所統之孟軍激戰之後已估據薩拉桀伏南之奥境重要地位九月十日塞軍血戰之已佔據塞姆林豫料自九月十二日起至二十日止德國鐵路將停止載客因須運兵至東境前敵故也現正在從事輸運國民軍前往該處聞德國國民軍現缺乏軍裝國民軍有年在四十五歲以上而自願投効者柏林已宣布召集義勇軍佔據比境之德軍中且有十五六歲之童子戈洛杜克附近發見德軍蹤跡（十三日） 
　　哈爾濱電塞軍日來大得勝利賴步軍之勇戰砲兵之凖力故能迅速攻陷塞姆林該處人民僅有塞人留居塞員勸居民各安本業遵守塞國法律且擔保居民完全自由及不侵犯私人財產貝爾洛萊特（塞國舊都）聞塞軍佔據該地大爲歡忭（十三日） 
　　哈爾濱電孟軍已擊敗福特區與萊斯特泊拉區間各地之奥軍奥軍由福特區退走後即在特里拉左岸佔據要塞轟擊右岸無何其砲隊即寂無聲響（十三日） 
　　倫敦電澳洲遠征軍在叢林交綏十八小時後佔據赫白特蓄希之無線電報局赫白特蓄希及拉巴爾二處已經派兵駐紥續死水手二人傷一人（十三日） 
　　倫敦電萊洛皮（英屬東斐）電有德兵一大隊佔據英屬東斐之卡蘭格現有拂洛倫斯口岸之英兵前往攻之特薩伏河之德軍今於白拉開抵之英兵前退走英兵擒德軍官三員土兵數名前星期日曾經激戰其詳情尙未得悉英兵以短兵抵禦猛烈之機關槍之彈雨極爲勇敢第二十九隊彭茄皮斯印度兵受創較重（十三日） 
　　哈爾濱電英國砲船胡薩號）載重一千零七十噸）駛抵薩洛里卡上煤及軍需品繼即出發加入逹逹納爾海峽附近之英國艦隊（十三日） 
　　倫敦電海軍部宣稱赫白特蓄希之德兵死者約二三十人德國軍官及下士官十五員警察（土著）五十六人均被俘英國皇家陸軍醫團之卜克萊隊長被殺 
（十三日） 
　　彼德洛格拉特電俄國各報皆歡賀戰勝奥軍謂奥匈帝政現已摇動（十三日） 
　　哈爾濱電土政府致文各國宣稱定於十月初取銷條約各欵土皇將下諭設立債務處且謂此種計畫乃爲發逹並囘復土國朝野之内部生活起見又謂土政府不日擬與各國另訂新商約（十三日） 
　　按十二日倫敦電官報局宣稱各國向土政府抗議取銷降書大約即指此事惟降書兩字則有悮耳 
　　哈爾濱電土耳其仍驅逐瑪摩拉海濱之希民現有難民數千人行抵希臘（十三日） 
　　倫敦電希臘外交大臣斯特萊特君業已辭職由首相伏尼齊洛斯君兼任（十三日） 
　　哈爾濱電意大利政府宣稱嗣後外人入境須有護照（十三日） 
　　其二（德人德文報專電） 
　　北京電駐京德使署接九月十三日駐美德國大使署來電如下德軍右翼已退至蘇瓦松以免爲巴黎之兵所圍是役因有小隊兵士截斷於森林之中故稍受損失然德軍仍奪砲約五十尊俘英兵數千人山藏及麥伊間德軍中部維特里之左翼及更東巴納特宇克 
 
 
 
 
 
 

Page 3

 
 
第　版 
之德軍均向前進頗爲得手摩堡巨炮台已降凡爾丹之西南砲台已被轟毁桀里哥爾之砲台亦降各炮台旣無庸再需大軍圍攻故已撤軍歸入主軍協助進攻勞蘭之德軍進攻亦頗勝利東普魯斯省之現局頗佳東軍於本月十一日圍攻俄軍兩翼在尼愛滿河敗之俄國波蘭西南部現爲德軍佔據 
（十三日） 
　　紐約電法國戰場不能得有可恃之消息自蘇瓦松至凡爾丹之陣線今全在激戰之中法軍除左翼外其餘各處似已退走 
（十三日） 
　　濟南府電據華人消息日本步兵馬兵三千人於九月十一日在高望及平度關向前進發尙有野戰炮一縱隊行動於萊州府及平度之間（十三日） 
　　紐約電威爾遜總統已向德皇探詢媾和最後條件（十三日） 
　　其三（英人字林報專電） 
　　倫敦電各方面及德人皆承認聨軍現正在法國竭力增進利益德軍已有力乏之狀且有數處缺少子彈比軍日來漸見活動已在愛爾斯蓄特俘獲德兵數百人年長之人亦有戎裝者此足證最後批之預備軍今亦出戰也奥軍一敗塗地塞軍已佔據塞姆林且攻入奥境其地居民素與塞人交好英艦在茄蔓卡島（西印度羣島之一）外捕獲德船皮薩里亞號幾可視爲稀有之舉蓋德國經海之商業已被掃凈故也德國經濟今已大爲受累 
　　（十二日） 
　　倫敦電羅馬來電謂據曼薩格洛報俄京訪員報告俄軍在奥國加里西亞省之第二戰其勝利較第一戰更大奥軍失十三萬人内有九千人已爲俄軍俘囚　　（十二日） 
　　其四（英人文匯報專電） 
　　即墨電日本飛機一架兩次在青島天空擲下炸彈數枚地面所受損傷極微（十二日） 
專電 
　　北京電政事堂通電辦理中立各省所有中立分局一切經費暫由將軍行署巡按使公署公費項下動用並交部立案 
　　張家口電庫倫政府現派兵在内外蒙交界處烏登地方嚴設關卡所有來往商人均須受其檢查且入口貨物亦須納稅其稅則毫無一定規則如有私送餽金亦可放行 
　　太原電豫西土匪因連日官兵進𠞰已竄至山西境内之平陽府一帶不攻城池專掠鄕材晉將軍已派兵前赴 
　　哈爾濱電俄人在哈爾濱招募鬍匪以充鐵路守護隊應者甚多要聞一 
[里愛巨初次戰記]  
　　字林報八月八日倫敦消息云比國鉛公司之辦事人名哈雷特者頃由比國抵此嘗目覩里愛巨初次開戰情形據謂星期一日讀報見有廣告今城中英人速見英領事談話心竊疑訝乃即至領事署投剌謁見領事曰德兵今離城不遠盍速朿裝歸國是時城中已有擾攘之象人民爭索來福鎗尤可異者中尙有裙釵多人當道搜索全城之鎗分給衆人不敷尙巨粮食則囤積頗豐然人人抱殺敵之心無一爲寢食計也翌日維斯一方面砲聲隆卒見紅光燭天想因該地大火所致也里愛巨萬有俄人萬名而大半皆投効於法軍或比軍同仇敵愾於此可覩軍隊出發時街中慘象頗多入目心酸有老婦以巾拭涙指而言曰此吾兒也吾惟此兒若見殺吾心欲碎然吾兒苟能先殺三敵吾亦慰矣此媪實可代表里愛巨全城之民也里愛巨之人勇氣渙發不可一世然敵軍旣强且衆敢與一抗已可欽佩初不意能建樹奇績而引起全世界人之崇拜也星期三日砲聲震耳大戰發軔矣無何街中扶老携幼紛紛奔逃兒啼之聲起於四處且有女子因荷物過重心欲大奔而不能移步者其狀大可憫憐無何男子及女子多人由指揮者派令防守各地位軍隊則忽遽列陣旣而忽寂靜無聲德軍來矣城中各處幾全能望見敵軍行動蓋里愛巨城高築山上故下瞰甚明也敵軍第一行甫入眼簾即聞炮聲大作彈鳴空中蓋發於敵軍陣後之砲隊者也敵軍志不在擊城而在擊砲台里愛巨砲台築於稍遠曲線之上四圍衛以沙壁彈之中的者陷於沙壁亦不能發生效力砲台是時靜守以待並不回擊無何見敵軍之前有貨車數輌馳至河濱傾物河中以築浮橋河本有橋曾爲比人炸毁無何敵軍渡浮橋而過激戰於是開始比人因不能望見敵軍砲隊故未浪費子彈多加轟擊及敵軍逼近則鎗炮交加敵軍如風之偃草齊行倒地敵軍屢撲屢倒卒不能進前數碼之遥是役殺戮極慘見之心悸余因不能久留故即離城縱能留居亦不忍再覩此慘狀矣 
[英德海軍人員之比較]  
　　（譯華德日報） 
　　日前英國中央新聞載有一電謂英政府將抽調其艦隊所不急用之人員一萬五百名編練海軍陸戰隊一師敎以野戰之術以備新年一有急需時即派赴外國臨陣作戰據記者觀之英政府此舉不過意欲藉此消息明示天下英國艦隊尙有兵士多人絕無用處而已其實英國海軍人員不敷其艦隊之需早已爲舉世所知而舊年海軍大操時除火艙之人員外尤顯然易見其艦隊之各項人員甚形缺乏　惟各界非局内人多不知其事耳今姑就其海軍所必需之人員論之按英國官報言英國艦隊之官兵兼海防步兵海軍將校以及技士等等統而計之共有十四萬六千四百人而英國續備軍則只有五萬人以此備補已有不敷之虞而其人數能否照實計算尙屬疑問蓋續備軍人因本國無事可爲多已分散在各大陸謀食四方也而在商船上供事者尤不勝　指焉今若遽然調之歸來服務軍艦斷難如數一人不缺且商船之上亦不能無人故此項人員屈指計之至多不過言有其半可以到差而英艦必需之人數則如下表所列 
　　計戰鬭艦約用四萬七千人 
　　無甲巡洋艦約用二萬五千人 
　　裝甲巡洋艦約用三萬人 
　　魚雷艇約用一萬八千人 
　　統計以上四項已共應用十二萬而此外尙有其他各種船隻如潛水艇無衛巡洋艦砲船等應用之人員槪不在内然反觀德國海軍備補人員則大異於是今試將德艦所需之人員亦列一表於下以便参觀 
　　戰鬭艦約用三萬三千五百人 
　　無甲巡洋艦約用一萬零七百人 
　　裝甲巡洋艦約用一萬二千二百人 
　　魚雷艇約用八千人 
　　以上四項統而計之不過六萬四千五百人而平時德國有退爲沿海砲台等項所用之海軍砲兵七萬人已足以抵補若遇戰事則有續備軍十萬人後備軍二十五萬人然此三十五萬人亦恐不能全然調用蓋多已分散在各國也而戰時抽調調二十五萬人以備艦隊之需用則足可辦到也顧德國海軍所必需者只六萬餘人耳今以此相抵補則大於定額所需用者多矣而英國何如也以若大之艦隊所用十二萬人只有續備軍五萬人爲之備補則遠不敷用已可斷言而今中央新聞尙謂其政府欲由其中抽調一萬五百人編練陸戰隊一師豈非夢囈乎而以現成之海兵編練陸戰隊以四閱月爲限更屬無理之談矣英德海軍雖少有差異而其編制則大概相同如需用四月之久敎練海兵以陸戰之術何不徑募新兵而必使海軍明年調補時有缺乏之虞也况訓練新海兵比之陸軍尤其雖乎 
[英人之攻德說]  
　　字林報云近得德國居華匿治地方通訊據稱此次俄軍直入西里細亞向西進行不可謂西里細亞（指鄰近奥國一面而言）忽於防守也即就居華匿治而言砲台林立非常周密自德皇大弗列德力以來每有戰事該城必處於重要地位前此之防防奥人也或德奥聨盟之後防閑較鬆亦未可量且柏列士腦亦極堅韌難攻由居華匿治拍列士腦沿至希爾居堡哥爾里治及都列士登一帶均是多山之地尤易爲守故由此方面觀之西里細亞雖被佔據斷難永保無虞若論柏林似更難深入矣僅就都列士登一邑而論即足阻撓俄軍之進行俄軍若不向居華匿治及都列士登一帶進發力奪最後之城（即都列士登）欲逹其柏林目的非易事也按以上消息係得自一有力可靠之來源 
[京訊中之青島消息]  
　　維持現局之電令總統昨（十日）飭統率處特頒電令一件於山東勒雲鵬將軍聞因該將軍對於魯省中立期内關於軍事方面一切問題日前特派軍官來京面陣布置情形總統以該將軍籌畫布置均遵中央電令辦理頗形完善故特頒電令一道於該將軍作種種之奬諭並飭其對於外交方面詳籌對付之策如有碍難之處仍當隨時來電請示機宜云云 
又聞政事堂特電山東蔡巡按使係爲近日所有旅居青島各國僑民一律退避濟南居住其中交戰國商民眷屬不少恐彼此鄰居不免衝突且恐有偵騎變服暗探軍情應一律加意防護以免生出意外之虞并將防護情形隨時電呈察核 
　　特定戰區之外評敦倫太晤士報北京訪員九月六日致該報電曰中國曾經特定戰爭之區城謂在該區城内交戰國之行動中國不負責任而德奥兩國則恐嚇中國謂如因此而使兩國之利益之財產有所損害中國必須負責現在中政府對於該兩國之恐嚇並未嚴重注意緣中國確信中國之特定戰爭區域係由於深知所處地位係屬特别而無可如何且係斟酌至當以盡其對已之責任也設合中國以兵力禁阻聨軍之登陸以攻青島則爲無所偏袒計亦必須以兵力逐德人於青島之外蓋青島雖爲德人所租借然仍係中國之國土德人無在該處爲作戰豫備之權中國以爲旣被事勢所迫不得不將戰爭區域推廣世界各國自當與中國表完全之同情並贊許之也 
　　開採煤鐵之近訊青島煤鐵兩鑛素稱豐富平日德人在青島方面所用煤鐵均取之于島内所開採者不假外求自日德艦隊封銷青島後膠督即下令加工開採煤鐵兩鑛現每日所出之煤鐵甚多已屬供過於求開採方法係用機械代人工純由德人合力工作就中並無華人蓋彼此遵守中立也 
[南京快信]  
　　十六日大總統壽辰軍政學商各界均升國旗休假一日以誌慶祝 
政府以南方防務及籌辦中立事宜均　重要特派李連元南下查　一切　 
　　馮將軍奉統率辦事處電大致謂警備區中立地點過有交戰國軍隊侵犯中立不服制止當飛電中立處請示辦法勿得操切專斷又謂倘遇事出萬急不克預報亦當竭力保持國權兼維邦交云云 
　　海軍總司令現遵部電派策電軍艦開駛下關以資鎭攝 
　　馮將軍已准通海鎭守使電請將海州老靈港等處一律封鎖 
　　齊巡按使昨謁駐寗各領事以洽感情 
　　巡按使公署以歐戰影響財政頓形支絀維持之計惟有節縮政費減發薪　閒已草擬辦法俟新政務　長來寗即提出會議表决以便實施其大耍（甲）政費之節縮一凡經常各費一律以八成折發二凡臨時各費倘視爲可以從緩者即予停發（乙）薪俸之減發一凡薪俸在二百元以下者則搭放六釐公債票其辦法六十元以上者搭放一成百元以上者搭放二成一百五十元者搭放三成二凡新俸在二百元以上者則減成發放其辦法二百元減發一成半三百元以上者減發二成五百元以上者減發三成 
　　巡按署各主任各科人員大加淘汰維組織情形均仿照前清督撫舊例新任下務廳長俞紀琦准今日寗 
　　海軍總長劉冠雄參事劉傳綬副官魏春泉昨赴軍民兩署籌商要政旋乘聨鯨兵輪赴沿江調查一切情形 
　　更正九月九日本報譯聞中有日本招募華兵一節中有誤譯之處特改正如左近日蘇州來一報告甚形奇突據云有日本軍官招募華工前往山東包辦工程而只要舊日曾經充當兵士者凡此等人一經報名應募即送來上海安置在汽船之上云云查日人破壞中立之此種新舉動本社於星期六日已接到報告而又未敢深信嗣經有一工頭親來證實此事謂該工頭部下亦因此故失去工人二十名昨早該工頭到本社編輯部來時有中國信實夙孚之某君偕其同來資對此事復將前情詳述一遍於是可見此事的確無疑矣 
雜評一 
[戰事盲談（九）（無名）]  
　　據近日各電以觀德軍之在法比境内之退其事當確然其退之若是之速若是之多若謂其原悉由於戰敗或亦不然蓋德初計北守而南攻俟南旣勝然後致力於北今見法都已遷巴黎又急不能下故一戰不利而奥事又復吃緊於是一變爲南守北攻之計亦未可知試觀俄邊有新到之德軍而德太子任爲東普魯士之總司令其徵徵也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府答覆德使抗議之内容]  
政府於九日夜間已回答德使其大概如左德國在膠州灣原無築城之權今有此等行爲是德國已先侵害中國之中立至中國未始不欲在中國領土内盡力免除戰禍特無其效力如日本軍隊由龍口登岸時中國本欲不使其通過中國之領土竭力防止伹實力不足遂至不能防止中國政府有鑑於此因倣日俄戰爭之例故此次仍預爲劃定交戰地域以免侵犯中國中立今德國之抗戰書中有戰爭結局後德國在青島所蒙之損害當令中國賠償等語查中國政府已向外交團宣言將來在膠州灣附近之交戰地内無論生有如何結果中國政府概不負其責任就此言之實無答覆之必要云云 
　　又昨日京津泰晤士報載稱昨晚中政府已答覆德奥兩國對於日兵在山東登岸抗議之照會　該答覆書中略謂中國不願承認德國在青島有建築堡壘之權否則即不願承認應提出抗議以阻止日兵之登岸中國又聲明中國實不克知此次宣布戰線如何便利英日聨軍之行動該公文又謂中國極力使各交戰國尊重中國之中立既屬徒然該地方各官於日兵登岸之後在其職權之内亦無不盡其所能爲以阻日兵之前進今此事旣屬無效則中國唯有一事可行即爲援照日俄戰事之先例照德國照會所說謂德國如有損失應由中國擔負責任伹此專實爲絕對不公以中國之所能行者唯一抗議則中國業已抗議矣且在抗議書内曾表明在規定之戰線以内對於各交戰國之行爲中國不能承認擔負責任也 
[戰事影響之北京觀]  
　　節費按濟中央之模式自財政部以節省政費接濟中央一事通電各省飭令遵照理後近月以來各省報解此種欵項者時有所聞而以山東巡按使蔡儒楷財政廳長曲卓新日前報告部中稱該省本年節省政費增加歲入可得三百萬元接濟中央一電尤爲部中所稱許聞昨日（十日）部特通電各省巡按使財政廳長令按照山東三　度預算增入減出辦法實行辦理從速報部 
　　　中美仲裁條約之所聞近日外交團方面喧　中美兩國將締結仲裁條約茲聞該條約刻在　京由美國務卿與駐美夏公使磋議一切並據探聞其内容條　之主要者如下（一）兩締盟國非經兩次委員會之議决不得有戰事行爲（一）兩締盟國未經互相同意不得加增海陸軍備（一）委員會由兩國各派一人組織之另聘第三國人民一員充評議員（一）條約　結之地點定爲華盛頓由美國務卿卜賴安氏與駐美華使夏偕復調印 
另函云外問所傳中美將結裁條約此項條約難爲解紛免戰之用實則一種仲裁普通條約現在尚未簽字云 
　　調查戰區之財產九月十一日新支邢報云袁總統因青島方面之戰　日迫今日居住交戰區域内民國人民之財產到底不免被其侵害戰爭完結後其損害額可依國際公法由該交戰國担任賠償因此必要調查財產之總數目詳細登記以便爲將來交涉之證據昨日已電命山東巡按使蔡儒楷派遣幹員到交戰區域與該管轄各縣知事恊同速將民國人民之財產分别動產與不動產詳細調查明白登記之限於本月内報告 
　　各國都邑名稱之確定吾國文字與世界各國互異所有各國之名都大邑歷來專恃譯音然五方原音不同故文電圖籍中之譯音往往被此紛歧間註載原名咸係外國文字未能盡人皆曉現在歐洲戰雲方烈吾　睦全邦交嚴守中立倘譯音錯誤黑白顛倒殊非陸全邦　　　外交部洞悉此弊特簡沿用最久於原音恰合者定列爲　　表日前法國政府宣布巴黎已成戰要點現雖不至即攻巴黎而該城四面調駐軍隊勢所必然政府爲久遠慮擬定遷都云云至比利時之遷都俄羅斯　首都易名　誌本報故不再述茲特將外交部所訂各國之名都大邑及法比俄之新都名列誌於左 
英京倫敦小吕宋 
法京波爾多巴拿瑪 
德京柏林横濱 
俄京彼得格勒朝鮮漢城 
美京華盛頓爪哇巴逹維亞 
日京東京濱榔嶼 
奥京維也納紐絲綸 
和京海牙仰光 
義京羅馬温哥埠 
比京盎凡爾斯紐約 
日斯巴尼亞馬得里檀香山 
丹京哥本哈根神戶 
葡京利斯本長崎 
墨西哥仁川 
秘京利瑪釜山 
巴西里約熱内盧新義州 
新嘉坡蕯摩島 
澳州泗水 
坎拿大把東 
海参威元山 
古巴哈哇那甑南浦 
金山波羅島 
　　津浦修竣通車之要聞日昨（十日）交通部通告曰爲通告事昨據津浦路局九日電稱今早蚌曹老集之間軌道被水衝壞又利國驛韓莊間亦被水冲壞軌道十截徐州茅村間又滕縣界河間皆被水冲壤軌道已分電兩分段總工程司趕速修復等情茲接該路局本日電稱各路被水冲壞之軌道頃據各段長報告現皆修理完竣自今日起照常通車等語特此通告 
　　外交人員免派之援例政事堂禮飼館前咨送各部院祭天通禮及祀孔典禮内開凡分獻官及陪祀官之特任簡任者先期由政事堂開單呈請總選派荐任者由政事堂及各部長官選派各國人外交部以本部向來人員較少事務繁重現當歐戰方劇之時外交事務較前倍增綦重前清時代每届祭享廟壇前外務部因交涉重要免派陪祀官員現在較前尤前吃緊特具呈總統請援照成案免派陪祭官員以重交涉業奉總統批准准外交部總次長免派陪祀矣 
[東亞風雲中之山東觀]  
　　膠濟車行駛情形大林池鐵路被水冲毁一節已誌昨報茲聞該處捐壞之鐵路業由膠濟路總公司修理完竣現下火車照常行駛仍可直逹膠縣惟自膠縣以東則德人已作爲軍用鐵道每逢東行車駛抵膠縣之際必由德國軍隊上車搜查如非德國人一律令其下車 
　　湯淺洋行日商被捕紀聞日昨有湯淺洋行日本商人名赴日照縣購貨在淮子口海面被青島德人捕去一節茲聞捕去之日人一名少此木一名未詳濟南湯淺總行當即懇日領事轉托美領事向德署交涉請將該二日人釋放德署拒之現聞該行又懇日領事轉托美領事與德署交涉擬請將該日人等暫拘留於青島美領事署未識能否逹到目的也　　臨邑防盜之嚴緊聞臨邑縣盜案疊出近漸蔓延於城内如廣蚨來銀號於上月二十六號被賊盜去現銀二百餘兩次日鹽店被盜越日瑞和祥又被盜本月某夜賊入縣署内宅盜去皮箱二隻衣包四箇該縣方知事爲嚴密防範起見　城門於上午九時始開下午四點卽閉出入盤詰交通不便商民噴有煩言 
　　兗州一帶又見水災兗州一帶近年荒歉異常饑饉迭告本年春夏雨季天氣亢旱蝗蝻叢生以致麥禾悉被蠶食立秋後始獲甘霖晚豆可望收成不料近來天降淫雨連日不霽卑下之地頓成澤國泗水之濱漰湃欲溢農民均憂恐異常 
　　商務總會開會募債山東商務總會於日昨開勸募内國公債會到會者有商會各職員財政廳長並商家數百餘人首由財政廳長曲卓新演說略謂前清時代政府不能維持人民之信用如昭信股票一端固諸君之所深知者也但前清時代財政困難有捐官之方法在不必募債也民國成立此等弊政固已廓濟財政困難舍募債外無他法現下外債一項不但因歐洲戰　無法磋商即使有法磋商而嚴酷之條件亦有種種危險此所以决意募集内債求國民之援助云云繼由商會總理張肇銓演說略謂此次政府募集公債原爲救濟財政危起見至於政府有若何信用人民應募有若何利益均可不問蓋我人當以抒救國難爲第一義云云到會商人同聲贊成當場認募不少云 
[東三省之戰事影響]  
　　哈爾濱近狀譚遠東報云日昨出某處開來巴特拉克輪船一艘内有華人十二名携帶快鎗十二桿子彈三百七十五枚剌刀一柄當被江岸警察捕獲送交吉林交涉局審辦 
　　日前有德人數名潛自至威海衛偵探英人之舉動被英人查出當即拿獲在其旅居之室内搜得各種危險物極多 
　　據官場消息云美國前駐克倫伯之領事毛吉爾氏　簡爲駐哈埠總領事約十月内可來哈埠中東鐵路公司消息云滿洲出口之糧米仍可由海參威埠運輸途中毫無阻滯 
　　俄政府頒布全國徵兵令後曾經聲明凡係重要機關充差者概不徽集故中東鐵路充差人員均不在徵集之列但該公司充差人員願充義勇軍者頗多業經代理總辦將情形電告俄京總公司現已奉到回電如有願充義勇軍者概不阻止並由該公司發給免票格外優待以嘉其愛國之誠 
　　長春之日俄軍自歐戰發生後日俄兩國人士甚形親密軍隊尤甚茲查本月本號有日俄軍士各五六十名由官長帶領前赴長春二道溝俄站鼓號齊鳴甚形威武各唱愛國歌有三鐘之久杯酒言歡興盡排隊撮影作爲紀念又聞長春頭道溝消息云自日德兩國在青島開戰後南滿一帶兵士半多奉調應敵惟恐兵力薄弱近又招新兵故駐長日領派人將業商日人年在三十歲以下二十歲以上均行挑募逐日操練以備調遣 
　　奉天調查錄吉林鎭安左將軍孟樹村氏派調查員崇乙甫氏來奉面謁張將軍調查奉省軍務事宜如何組織内容奚似以及進行手續從實考查以便回吉遵照辦理使三省軍務一致一俟調查完竣即行遄返 
　　奉省連山灣地方險要天然軍港曾電令上將軍派員調查建築軍港刻正在進行之際因青島戰事影響已暫停止但海軍劉總長極爲注意特派科員許繼祥前往調查一切以便即日籌畫進行 
[維持中立中之黔中觀（黔愚）]  
　　近來歐洲戰事發生環球震動吾國嚴守中立各地方以力求鎭靜爲最要黔中一切秩序迭經整理省城旣有警察憲兵亦已成立各縣正值清鄕雖有奸宄伏莽力足以遏止亂萌尙可無患今彚紀近事以盡吾責 
　　公債提前收回貴州當反正之初收入銳減財政困難繼因公口林立（即哥老會秩序大亂整理爲難馴至糜濫潰敗致有滇軍二次之改革全體推翻從新組織維時滇黔兩軍激成銅松之役戰端一起需財孔急羅掘無術遂募集臨時公債惟民間之樂輸者蓋寡率多迫不得已始勉爲應付甚有視公債票爲廢紙而痛惜慨歡者勸導實極費力其爲難可知矣比來大局漸靜紙幣價格已漲至八五折之譜中央紙幣不久將到預料必能逹到法定價格如照現在政費軍費之極力節减銀行復再加整頓金融活潑財政充裕可操左劵黔政府以是將公債票提前收回限在本年以内由貴州銀行兌還紙幣若照前之規定募集後三年内只付息金十年内分期還清本銀（每年還本十分之一）距期尙遠此次提前收回計期不到一年旣可鞏固政府之信用而於預算及各方面有種種之良影響前之應募公債惟恐無着視公債票若廢紙者至是咸喜出望外不可謂非幸事也 
　　清鄕緝匪近狀清鄕督辦劉顯潛即黔西道道尹所部西防國民軍甚屬精悍緝匪頗爲得力蓋劉軍進剿貴州北部與川邊接壤一帶匪勢最盛雜有川黔潰兵鎗械精利剿捕不易且有旗幟軍鼓軍號等件近日擒　積年匪魁李雲波而匪勢大挫不久當可平靜矣茲錄巡按使飭文云案據該道尹函報指揮前敵各軍深入匪窟與匪劇戰連戰皆捷殱匪甚衆並生擒匪首李雲波匪軍師楊以寳廖叔昆等語查李匪雲波兇悍異常年來招聚散匪潰兵於正安綏陽仁懷桐梓一帶肆行騷擾迭經派兵剿捕該匪首黨羽衆多消息靈活迄未就擒此次該道尹督率各軍深入重地各軍士扶病進剿屢戰屢勝竟能生擒元惡驅除匪類老謀深算布畫有方深堪嘉慰除將此次我軍獲勝及川軍退縮大概情形行電呈大總統外應由該道尹將此次辦匪詳細情形正式詳報以憑轉呈至匪首李雲波罪大恶極死有餘辜應與匪軍師楊以寳廖叔昆等一併立予正法並出示宣布罪狀以寒匪膽而快人心從軍將士一律先行轉諭嘉奬一面搜剿餘孽務絕根株永靖地方一俟各路肅清即行彚呈中央以彰勛勣 
　　下游發生蝗蝻下游台拱劒河玉屏黎平天柱清平平越等縣均有蝗蝻發生茲悉銅仁江口兩縣亦遭蝗害受災苦狀觸目傷懷他縣可以推想而土人迷信甚深均以爲天降之災不敢捕捉謂愈捉則愈多專以建醮禳禱爲事故田疇一望雖覺密茂直與蓬蓬茅草無異即有人談及捕蝗方法亦皆格格不入今年種此禍根明年蝗蝻之滋生必將加此十百倍聞地方官以稅賦多收可得優奬匿災不報者往往有之然各縣蝗災省中喧傳殆徧此等不肖官吏恐難逃當局之明察也 
[歐戰聲中之湖南]  
　　德商之回國駐湘德領事接到本國政府來電徵調該國商人盛伊德崎八阿那福施來佛等九人回國以服兵役德領事以該商等於德國商業與湖南大有關係亟應酌留數人以免湖南方面之商業失敗聞已電由本國政府核准將阿那福等四人暫時留湘至盛伊德等五人則業已遄回本國 
　　鉛砂之收受湖南水口山鉛鑛爲湘省唯一之大鑛產前次德商禮和洋買辦回國曾向該鑛局聲明前此訂約承銷之鑛砂儘可另行覔主旋該洋行又向鑛局聲明謂買期已經　國所有鉛砂尙可照舊收貨惟價銀則難按時交付云云近數日間該洋行復謂兌價期限亦照約履行一切辦法均如前例云云蓋自禮和洋行三次聲明後即有某洋商擬趁此機會與鑛局訂約承銷禮和洋行不願以此利權落入他人手中故有第三次之聲明云 
　　戰事之講演劉巡按以歐洲戰事與我國甚有關係恐一般人民因訛傳訛不免妄生議論且自青島問題發生謡傳尤甚因特飭令講演團將戰事細加講演藉免誤會 
　　報紙之態度自青島問題發生以後湘省謡風愈甚各種報紙對於歐洲戰爭均持穩健主義微僅論說時評不加評論即新聞專電記載亦甚缺略蓋確守中立之主義並恐有不實之處易滋淆惑云金融之現象湘垣因歐戰影響銀根更爲緊迫近日以來較前愈甚同行拆息竟至五分舊曆七月中比市面之恐慌爲本年來所未有湖南銀行爲維持市面起見特放出短期借欵九萬兩一分拆息實業銀行亦同時放出二十萬兩二分拆息市面得此接濟而錢價乃因而陡漲舊暦十六日已漲至七錢三分即滙水亦驟行加高現在漢票已由六百兩漲至六百三十餘兩云 
[湘省又獲黨人]  
　　湘省匝月以來竟未破獲黨人以爲殺戮至百名之多必憚於聲威不敢再行擾亂而今而後當可慶安全矣不意日來又有黨人機關發現 
　　省城東區警察在某旅館調查循環簿連日見有旅客數人形跡詭秘上前盤詰言語支吾遂抽一人回報警署請添派數人來館搜查當經警署署員率同長警在該旅客行李内搜出手鎗數枝子彈五十餘顆及僞職名單等多件該旅客等遂同時被捕解赴將軍署核辦聞被捕者共有七名一爲陳退厂一爲伯存一爲范禹生一爲陳本常其餘姓氏未詳並聞陳退厂即屢次倡亂之李禹高此次來湘係奉某黨首委任調查兵隊實數云 
[段將軍之家族關係談]  
　　將軍夫人逝世段將軍夫人王氏於九日下午因微疾逝世武漢軍政各界聞耗均紛紛前往弔唁段將軍備極哀悼擇於十日辰時入殮並以軍署重地不宜停靈（因近日黨人起事謡言甚熾軍署爲緊要地也）特於盛殮之後立即移殯安徽會館連夜預備趕辦 
切十日晨八點鐘即行移殯首以馬隊三十騎開導次則官銜牌（按此次儀仗爲現時民國所無）數十對上書彰武上將軍夫人一等嘉禾章勳二位江西宣撫使第二軍軍長湖北都督督理湖北軍務等字樣牌後即道衆僧侣執幡引擊法器再則爲北洋第二師軍樂隊及祭席靈亭香亭亭次隨花圈八對而第一師之軍樂隊繼焉軍樂之後則爲影轎其次爲執紼諸賓均纏青紗胸綴白花軍界概着制服政界則着禮服政務廳陳希賢財政廳長胡文藻軍務帮辦王占元第一師長石星川及各機著名人物與紳商領袖约近二百人均步行執紼白布幃内有孝子二皆屬孩提由家丁抱持執仗護喪柩用青緞　繡雲龍　　其出殯路線係由將軍行署出發經蘭陵街至芝蔴嶺進三佛閣過讀書堂轉大小朝街而入安徽會館安靈設奠文武各官均行禮而退現將軍眷屬已有一部分遷居會館護喪尙擬 
 
 
 

Page 7

 
 
　日開弔再送回合肥安葬 
　　創辦段氏族學段氏爲合肥巨族人丁最繁　　富不能齊一致失學子弟所在多　段將軍心焉憂之以爲現今乃學戰時代士農工商均不可無相當學識特向陸軍總長段芝泉再四磋商擬合同捐資倡辦族學一所即名曰段氏家塾俾本族子弟得以入塾求學現已委託前充鄂行政公署實業司技正段君實會同族中父老措置一切 
[山西黨人之金鐘罩]  
　　字林報二日絳州訪函云附近某縣地方近有亂黨出現奪爲事名爲金鐘罩此種名號究有何意殊屬難解數年前附近一帶亦有此類怪隨時發見惟此次該黨之性質儼然髣髴拳匪茲探聞其命名意義乃指種種符咒儀禮爲黨人之護身符即遇砲彈不能加害數日前有官軍馬隊由永成（譯音）來者大戰一場芟刈不尠多數亂黨現已逃存深岩之中 
[錦江水勢已退]  
　　川省錦江暴漲詳載昨報茲水已漸退雖未恢復原狀然較之日前則判有天淵惟因各處溝渠不通尙多積水於庭處沿河貧民被災後嗷嗷待哺殊爲可憐現巡按使電逹中央請頒發賑欵三萬元以資救濟省城警察總廳通令内外各區文云本日天氣晴各區署所迅即詳細調查管内被淹各戶依據戶口册籍分别實有丁口數目遵照後開表式限令到二十四小時内一律申報以憑復查賑濟據聞外東分署一區被水戶口約有八百餘家勉强敷衍能謀一餐者僅百餘家 
[立法院組織法案已交審查]  
　　開會情形九月十日下午二時十分約法會議開第二十二次會議出席議員四十九人議長孫毓筠繼續請假副議長施愚主席秘書報告文件畢主席以立法院组織法案請起草員說明起草員陳國祥登演壇說明提案之主旨衆議員先後質問疑義畢主席宣告討論大體衆議員略有討論主席以付審查付表决在場議員四十七人全體起立可决當由主席指定梁士詒鄧鎔黎淵王世徵王印川馬良曾彝進胡璧城陳儀汪涵恩華凌福彭景耀月巴哈布李湛陽十五人爲審查員又一函云約法會議昨日開立法院組織法初讀會聞其草案凡六十三條議員總額二百七十四名計中央特别選舉會四十名各省分大中小三級大省十名中省九名小省八名直隷奉天江蘇浙江湖北山東河南四川廣東爲大省安徽江西福建湖南山西陜西雲南爲中省吉林黑龍江甘肅新疆貴州廣西爲小省又特别行政區域共選出十三名計順天四名熱河三名綏遠察哈爾川邊各二名此外則蒙古十二名西藏六名青海四名任期係定爲四年其開會期間每年自九月一日至十二月三十一日凡四月時二時五十分主席宣告議事已畢遂散會 
　　草案大綱立法院爲民國將來之議會故社會上對於其組織法良否甚爲注意昨日約法會議開會之議事即爲起草委員日報告所有組織全文另錄專件　茲撮紀其大綱如下第一章（議員）判於選舉區城共有四項一爲中央特别選舉曾一爲各行省之選舉會一爲特别行政區域選舉會一爲蒙藏青海之選舉會此四項選舉會取選出之議員共有二百七十四人任期規定四年爲一任議員資格以議員名册公布後爲確定第二章（開會停會閉會）開會期間以每年九月一號起至十月底止遇有必須廷長期間得延長兩個月立法院當議事之期間大總統宣告停會立法院即當中止議畢立法院閉會時於前三公布之至臨時開會日期大總統以敎令公布之第三章（議長副議長）立法院之議長及副議長由議員中選之其方法取記名單級投票如兩次投票未能選出當以得票最多之一人决選之議長掌理全院事務如有事故以副議長代理第四章（委員會）委員會有三項（一）全院委員會（一）常任委員會（一）特别委員會第五章（議事及提案）議員提出法律案非有二十人以上連署不能提出議事與本身有關係者不得參預表决第六章（預算）大總統提出預算之後當限三十日之前須具出報告書議員對於預算有修止時須經二十人之贊成第七章（建議）立法院對於政府有建議須二十人以上之連署第八章（質問）立法院對於政府依約法質問之時亦須有二十人以上之連署第九章（請願）立法院有收受人民請願之權伹請願書不合程式不得收受請願書中有侮辱政府及議會之語者不得收受有牴觸約法不得收受第十章（大總統代表之出席及發言）立法院無論何議案開議大總統得派員出席發言第十一章（立法院與目署及人民）立法院不得與行政司法各官署直接往來文件不得發出告示第十二章（懲罰）議員有違犯院法者當付特别懲罰委員會懲罰分四種一於一定期間停止其出席或發言或當場賠禮或除名第十三章（秘書廳）立法院秘書廳以官制定之第十四章（警衛）立法院之警衛之編制以官制定之第十五章（經費）立法院之經費由國庫支出其經費之欵目一議員歲費及旅費議長交際費一秘書廳警衛處經費一辦公費及預備費第十六章（附則）本法自公布日施行 
地方通信 
[松江]  
　　選舉敎育欵產經理員松江組設敎育欵產經理處一事已於前日召集城廂士紳用投票法加一倍選舉（照章設正長一副長一人）俾縣知事擇尤委任計正長當選者郁同文朱慶咸二人副長當選者孫家相郁文澂周鑄吳翰若四人舉畢即開單呈請縣知事擇委惟因周知事因公晉省故尙未發表 
　　後岡命案近聞後岡悍婦朱陸氏因謀奪田產糾同姘夫吳松泉及子朱阿海女周朱氏等將朱慶林戕斃經前檢察廳派員　明拘婦及阿海訊供收押後因吳松泉周朱氏脫逃未獲案　莫結現死者之母恐該婦狡　脫卸復至知事署催請查拿吳松泉周朱氏到案懲治以雪沈寃 
[杭州]  
　　輪埠添派稽查昨日（十三）下午中立　務所傳出帥令　紹杭台嘉湖凡有輸埠車站前已派軍警恊同檢查者今後各添軍事稽查一員督同嚴搜每五日呈報一次有無禁品計杭屬五員台屬三員寗屬四員紹屬三員嘉屬二員湖屬二員共十九員不支薪水祗給公費每日一元云 
　　軍府愼重招待朱督昨傳諭招待員陳融君招待須格外愼重故自十一號起凡洋員晉謁者必先查明護照詳詢來歷始爲轉逹否則須由温交涉員直接招待倘事關中立必須親見軍督者亦當先行通報荷蒙許可始得帶領入見巡按署亦同一戒備 
[鎭江]  
　　美國兵艦蒞鎭本月十二號上午十時有美國兵艦一艘駛抵京口下椗江心該艦長某君登岸會晤駐鎭各西官暢談而别午後艦中弁兵亦至洋馬路金山處游覽聞該艦此來係保護鎭埠商敎云 
　　日商對於禁售小麥之抗議鎭埠米業各商以日本旣已宣戰即係交戰國特刋佈傳單禁阻同業售賣小麥與日商某洋行以免違背中立條規而該洋行以購買小麥係營業性質與軍事無涉禀請該管領事與行政官交涉現鎭江關監督兼交涉員袁思永君及丹徒縣劉知事擬商令該商出具切結聲明此項小麥係運往上海麵粉廠應用並不接濟軍食等語方可照常交易一面勸諭各米商和平辦理未知兩方面能照辦否 
　　土匪散勇之搶掠聞江北鹽城縣屬之遂陽地方日前有土匪勾結裁勇肆行搶刦該處團防分所聞知即由團總王某督率團勇跟蹤追緝擊斃二名捉獲十餘名餘匪向下蕩一帶逃逸現該團總已將捉獲各匪解送縣署懲辦 
[南京]  
　　改編警備隊近來黨人潛集寗垣雖經軍警破獲數處仍復謡言不息齊巡按使特勸王警察廳長各區挑選精練警察百名改編警備隊並令將酌裁崗位抽調訓練專任巡邏職務凡所裁崗位均屬空僻之處日夜加班梭巡 
　　壽辰勿讌外賓昨日軍民兩署奉外交部通電本年大總統壽辰因歐洲戰事方殷毋須讌待外賓云云 
[奉天]  
　　突泉匪患情形突泉縣所屬境内吐沬尖廟地方日前大股胡匪集有五百餘名該縣急電請兵剿辦當經上將軍電飭後路巡防隊吳統領派兵往剿茲據報告謂耿統帶派步隊一營馬隊二連會同該縣巡警恊力剿辦擊斃胡匪十餘名擒獲匪首李二把什等數名均訊明鎗斃餘匪悉數逃散地方如常安謐矣 
[雜評二]  
[間接破壞之可慮（默）]  
　　中國之對外忍辰含垢非恐中立之破壞乎然而人　以破壞中立責我中國之嚴防土匪非恐引起交涉藉口以破壞中立乎然而本溪之土匪已令日兵退佔要塞而引起外交矣中國之嚴防黨人非恐乘機謀亂蓄意以破壞中立乎然而黨人已屢有此宣言今者贛省已因之而戒嚴湘又破獲機關晉之絳州附近又有金鐘罩名目出現則亦防不勝防矣說者謂中國對外無實力人苟破壞我我祗得容忍之對内防土匪黨人則固擔保有實力者也而今亦幾幾日露破　之象嗚呼中國之中立亦難言矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[推放法租界告成]  
　　推放法租界一事業於昨日（十四號）實行劃界茲將一切手續詳誌於下 
　　派員詳勘界線昨日下午二時楊交涉員特派本署交際科長陳震東總繙譯楊小堂前往法領事署接洽即由法領及法公董局派員會同先往分界之處按圖詳細會勘一週此時上海縣知事公署曁工巡捐局淞滬警廳亦派有專員照料接洽勘畢各將預製中西文界石竪立 
　　行正式勘界禮勘界旣畢約下午四時所有派往專員曁法公董局西董及新聘之華董前上海縣知事吳畹九華商電燈公司總理陸伯鴻諸君就法公董局行正式勘界禮禮畢欵以茶點並攝影而散 
　　法公董局布置是日法公董局門前　有中法國旗所有前往人員殷勤招待以敦睦誼 
　　法界聘定華董法公董局聘請華董先時聞係虞洽卿陸伯鴻兩君繼因虞君事繁堅辭不就　改聘前上海縣知事吳畹九君已由楊交涉員正式照會吳陸二君擔任 
[中立國保護戰國僑民]  
　　上海爲通商總匯之區名國僑居商民極衆現在列　失和各國人民聚居一處難保不本其愛國之心互相仇視榻交涉員顧慮及此爰爲未雨綢繆之計聨合美總領事與各國領事磋商所有在滬各國僑民由局外中立之美國駐滬總領事及中國駐滬交涉員擔任保護各國領事均已照復贊成昨楊君已據情呈報中央察照矣 
[一夜連刼四家]  
　　本邑西鄕諸翟鎭爲上海青浦嘉定三縣交界之處前晚三鼓時突有盜匪三十餘名各執洋槍火把等物擁至上海縣界内連搶顧問舟諸福耕侯靜芝等三家金銀首飾洋元衣服等件各匪尙不滿意又至該鎭新家弄内汪湘君家搶刧一空各匪臨行時均鳴鎗示威然後携贓揚長而去昨晨該圖地保馮子文協同各失主先至附近北新涇警局報告當經署員飭派探警在附近拘獲嫌疑犯二名解局收押候究一面由該員據情詳請淞滬警察廳徐廳長通飭查緝各失主亦投地方檢察廳報告業由徐廳長與汪檢察長飭派探警分投購線嚴拿 
[小沙陀又出盜案]  
　　盜匪王小三仔張文勝前晚九時半糾黨六七人各執器械擁滬西小沙陀華洋交界處用石撞開鄕民徐福根家大門入内當將徐母陳氏徐弟根寶及同居之奚康氏沈四等用绳綁縛徐福根因大聲喊捕致被盜黨擊破頭額該盜等將值洋數十元之布衣等物搜刮一空呼嘯而去旋經事主報請戈登路捕房即由該捕房捕頭用電話知照靜安寺捕房派探侯阿寳陳福壽會同戈登路捕房包探陳永康在喬司斐路將王張兩盜追獲抄出原贓一併帶入捕房昨解公共公堂請究先由事主徐福根等上堂禀明被刧情形並指出確係該兩盜首先入内繼由中西包探上堂訴明兜拿情形訊之王張兩盜供不承認俞代裏讞商之英領卓君判仍還押候補拿同黨到案併究 
[搶物擄人之駭聞]  
　　本邑西北鄕北新涇南二十九保五圖木灌塘地方有農民朱夢林者薄有積蓄久爲附近土匪所垂涎詢日朱將所存棉花及耕牛一頭出外求售花售洋四十元牛售洋三十五元共得七十五元携之歸家不洋料當晚（即舊曆二十三夜）十二時许突來土匪約四五十名頭纒黑布各執木棍刀义並洋槍八桿擁至朱家門口先鳴槍一排以示其威然後破門入内將室中大小男婦用繩綑縛嚇禁聲張朱倔强不服致被盜匪砍傷頭面並鼻樑等處各匪乃翻箱倒篋飽掠而去臨行時又在門外開槍數響朱子桂生之妻尹氏見各匪攫取房中衣飾上前攔阻竟被各匪將該氏一併擄去事後朱夢林父子查點失物共被搶去金圈三付銀鐲二付銀練三條銀押髮三支銀洋七十五元而朱尹氏則查無下落當於昨午開明失單投上海地方廳禀請嚴緝汪檢察長得報後立委檢察官騐明朱夢林受傷甚微並無大碍諭令自行醫治候再訂期下鄕詣勘並往傳該圖地保來案問話一面由汪君飭派法警上緊查緝贓匪並立時移請淞滬警察廳加派探警帮同協緝務獲解究 
[引渡焚刧殺人之要犯]  
　　著匪殷金順王和順曾於陽曆八月二十三號糾衆在南通地方搶刧大有晉公司焚燬房屋二十餘間並拒斃兩命携贓逃至滬上匿居西華路經該處偵探偵悉帶同眼線來滬報請美捕房派令中西包探協同前往將殷王兩匪拘解公共廨訊供押候南通備文到廨再核在案昨晨由廨復訊即由鎭守使署偵探王翼田投案將南通來文及該處已獲盜黨之供詞呈案聲請引渡關讞員商之英領康君以案經預審明白判殷王兩匪併送鎭守使署轉解南通歸案訊辦 
[偵緝隊查獲黨人]  
　　淞滬警廳偵緝隊前晚在滬寗車站查獲蔣姓黨人一名據聞蔣係　黨駐滬領袖此次擬往南京當經解送南市警廳司法科密訊一過即解鎭守使署歸軍法處研訊核辦 
　　又聞淞滬警察廳偵緝隊昨晨在西門外吊橋堍中華樓茶館拘獲淮安人楊彝平一名聞係黨人就近送由二區二分署加派警察四名巡長一名荷鎗押解廳署徐廳長諭飭發交司法科嚴行管押候預審明確解送鎭守使署訊辦 
[借用商輪運兵赴通]  
　　通海鎭守使管君因南通前被黨人擾事雖已撲滅惟聞該黨仍有勾誘土匪希圖再舉情事故特呈由陸軍部曁馮上將軍核准飭由蘇垣抽撥陸軍一營前往塡紥協同防護現蘇兵已奉令開往許浦等候輪船裝運昨管鎭守使特商同通紳張詧電致上海大逹公司商借大德商輪駛赴許浦裝載 
[南市商界之國債熱]  
　　上海稅務所所長韓萃青君曾向各業認稅商家勸購内國公債票各認商以事須會同南商會總理商酌然後分别認購現聞已有成議除認定南商會經募之欵外另向稅務所認購若干以答韓所長之雅意 
　　又聞南商會總理顧馨一君獨自認購洋五千元恊理蘇筠尙君則經募參業原認一萬元如果不足由蘇代爲補湊尙有鮮猪業敦仁堂與顔料業亦俱由南商會經募已各認購三百元綢緞茶業洋貨米業油荳餅漆業洋紗糖北貨等業則正在分别開會籌議其認數尙未發表 
[請求維持絲業之進行]  
　　絲業爲我國出口大宗自歐洲戰事發生該業即首受影響滬上各絲廠前有停工之議經商會電請農商部設法維持當經呈明總統令由財政部與各銀行籌商抵押即歸商會擔保在案現聞上海各絲商昨又請求絲繭公所電禀農商部請與英美兩公使磋商銀行押款緣花旗滙豐兩行未允以八折抵押致未實行故請該公使轉商該兩行稍爲通融以維市面云 
[防範私賣耕牛之良法]  
　　上海縣知事公署昨日出示云案奉滬海道道尹公署飭第五百十二號内開三年九月六日奉江蘇巡按使公署第二五七號飭開據省城警廳長王桂林摺陳竊據偵緝隊長摺稱竊維奥塞失和歐州亦多兵戎相見恭讀八月八日政事堂來電本日奉大總統令我中國對於各國戰事嚴守中立遵國際之條規守友邦之睦誼並宣布中立條規二十四條等因查戰時運輸物品不第武裝軍械應在嚴行禁絕之例而食品尤爲軍用所必需近來寗省亢旱農民失業每有賤價將耕牛出售每斤跌至銅元數枚内地旣難銷售則奸商運至口岸私售外人勢所難免以利害言近則恐貽外人口實破壞中立遠則來春東作農民何以力田思維再四深切杞憂禁之則農民迫于衣食亦屬萬不得已緩之則自蹙生計患及國家可否仰懇廳長轉詳巡按使思慮預防爲未雨綢繆之計酌籌的款於寗垣擇寛闊山地以作牧場通飭各縣知事曉諭農民凡屬賣牛之家皆向官家售賣給領收據由官家按斤給價代爲牧養俟農事興作該農民仍可繳還原牛贖備利八釐並牧養費騐明原　憑要即可將原牛贖回是於農民有百益而無一損於國家愼交涉而重民生等情據此查該隊長所陳各節洵屬關係中立民生至爲重要擬請巡按使委派專員選擇寗垣寛闊山地撥欵籌辦牧場一處並祈飭知蘇省各縣知事一體遵照辦理理合據情陳請鑒核施行等情前來除批示外合行飭知各該道尹籌商辦法詳復核奪一面轉飭各該縣知事先行嚴禁私售耕牛以重民生而杜交涉是爲至要切切等因奉此查此事關係極爲重要應由各知事各就地方情形籌議辦法詳候彚核辦理除分行外合飭該知事仰即遵照並先行嚴禁私售耕牛以重民生而杜交涉是爲至要切切此飭等因奉此除飭知各市鄕經董查照外爲此出示嚴禁仰合邑農民人等一體知悉倘有私售耕牛圖利販賣充作食品流入外洋一經查出定卽究辦决不寛貨切切特示 
[發現蜀省僞軍用票]  
　　四川人蕭仁山前日携帶蜀省一元軍用鈔票一千四百張至山東路一百十五號門牌裕記字號棧内圖售當被庽居該棧内之四川財政代表劉範青盧漢清察係僞票報請總巡捕房將蕭拘押昨解公共公堂請究先由中西包探投訴前情並由該代表等延律師上堂請究訊之蕭供此項軍用票係由某某等兩人托爲代消不知眞僞及來歷中西官判蕭還押候補提人證再訊 
[慶祝總統壽辰之點綴]  
　　工巡捐總局長朱壽丞君以十六日（明日）爲大總統壽辰應行慶祝典禮業已預爲佈置並在局前高搭彩牌樓一座遍綴鮮花旁列五色電燈中綴總統壽辰四大字聞各區警察署及各分署亦皆高揭國徽以爲慶祝云 
　　又聞海軍李總司令以十六日爲海陸軍大元帥壽辰是日各軍艦均應懸掛旗燈以誌慶祝並應於是日清晨由駐滬各艦長官督領在船官佐弁兵一律登岸齊集本司令部聽候隨同排班恭賀所有停泊浦江之各國兵艦或於是日鳴砲致賀亦當答砲道謝以敦睦誼業於昨日分飭各艦長遵照矣 
　　駐浦第三營廖營長亦擬在東溝營部懸燈結彩並在操場高搭旗台以備率領官佐目兵戎服佩械排隊叩賀昨已飭知所都各連長一體遵照 
　　駐紥製造局步兵第七旅臧旅長昨飭所部十三團第一二三各營長及補充兵第六團龔團長並砲兵第四團陳團長於是日清晨各率官兵隨帶鎗械齊集炮隊營操場舊址舉行慶祝其禮節聞在操場之中築一高臺懸掛國旗届時由各官兵荷鎗排隊在臺前遊行一週名曰走排游行旣畢先由各軍長官率領官佐行三鞠躬禮繼由各運兵士排隊排班亦行三鞠躬禮禮畢高呼大總統萬歲三聲事畢排隊歸伍 
　　公共公廨關讞員以總統壽辰文武官署均須停理刑民訴訟故昨特咨照輪應陪審之英副領事康卓兩君屆時停理讞政一天並飭檢察處傳諭辦公及當事人等一體知悉 
[押舖不准用當字]  
　　　閘北工巡捐分局朱局長昨批典業仁康等公禀云據禀並抄案三則均悉閘北押舖前市政廳原有章程本分局爲限止起見業於上月間禁止添設停發執照出示曉諭在案是旣經限止家數斷不至再有紛濫情弊惟所請取締冒用當字一節自應照准仰候傳諭各該押舖將招牌屏牆混用當字一律塗銷以免混淆仰即知照 
　　又出第九號示諭云照得營業旣各有區别標題即不容混淆押舖取利較厚僅就本局繳費給照與典業之領帖開設且擔任各項稅捐者截然不同自不得混以當字標題致淆耳目查本局界内所有押舖往往於招牌屏牆以極大當字爲標題僅於牌號中間嵌一押字踵此獘者十居八九跡其用意無非諱押爲當藉圖朦混殊屬非是本局前將該項押舖停發執照即經訪聞此項情弊正擬嚴行取締以示區别茲據典業仁康泰豐等公禀請予取締前來除批示外合行出示曉諭所有本局境内押舖凡招牌屏牆擅以當字標題者限於本月内一律塗銷俾於典業有所區别而杜藉口如有不願塗銷自願改押爲　者准其繳銷押舖執照另行領帖辦理倘逾限不遵即屬有意抗違本局惟有會同警廳嚴有封閉决不寛貸 
[南通縣移提要證之徒勞]  
　　南通縣知事署近獲販賣大宗烟土犯許錫之一名訊係由寓居上海英租界河南路棋盤街五十一號門牌之潮州人周式如托帶故由該縣知事函請楊交涉員令行公共公廨轉飭捕房於昨日將周提至公堂訊究即由該處來警蔡洪昌投訴前情聲請移提訊之周延律師辯稱此案已經禀明領袖領事將牌票取消何以今忽將被告提案殊違定例應請將案取消中西　會商之下遂判將案註銷被告開釋 
[經濟協會分會開職員會]  
　　滬北經濟協會分會定期十五日（今日）午後兩時開職員會並送王會長文興起行北上昨特函致南商會及各商董請於届時共同蒞會 
[查察勤惰之揭曉]  
　　淞滬警察廳長徐輔洲君近派勤務督察長曾永奎分赴各區署查察署長巡官等平日是否認眞將用鎗械妥爲保存其辦公室是否潔淨整齊刻已查竣回廳報告昨經徐廳長分别功過飭知各該區署知照矣 
[查緝越窗遁之婦女]  
　　淞滬警察廳徐廳長准上海地方檢察廳汪廳長移開案查本廳前將婦女楊沈氏吉文子張包氏招弟等發往江灣鎭中國婦女救濟曾留養距該婦女等竟於八月五日乘風雨之際越窗逃遁業由該處警區將張包氏招弟兩口尋獲仍發回該會收留其餘楊沈氏吉文子等迄無下落除飭派法警四出偵尋外請煩通飭所屬各區警察署分署一體查緝實紉公誼等語昨徐廳長已分飭遵照矣 
[醬園收買私鹽之慣技]  
　　大東門内某醬園用馮某爲執事馮前因貪小收買私鹽爲前上海縣吳知事查悉將馮傳案訊明判罰有案不料爲時未久故態復萌茲爲引商夏隆泰等查明即投江蘇榷運局具禀控究經局中派員查明該醬園共有醬缸一百三十只自丙午年至今照章每年應用官鹽七萬數千斤而該園則已將官鹽拒却歷年購入私鹽有十萬九千六百三十五斤之多該員回局具復後業已行文上海縣洪知事於前日飭派催征吏往傳聽候訊究矣 
[搜獲儲藏烟鎗之窟穴]  
　　小東門外居民平志卿迭次在家私設烟榻售賣燈吃經捕房查獲重罰在案詎近仍違禁售賣共有烟鎗七十支藏在地板之下隨時取用昨日又爲捕頭查知前往將烟具一併起獲解送法公堂請究平供自知該死如蒙寛宥定當改業决不再犯求宥聶讞員判罰洋四百元充公開釋 
[禁錮假調查員]  
　　揚州人王福冒充禁烟局調查員前日在棋盤街以查私土爲由向湖北人魏慶亭拆梢被採查獲昨解公堂請究原告偕證王正福上堂訴明前情訊之被告供詞支吾判押西牢九月示儆 
[蓬路菜場之擴張]  
　　近來美租界居民日見繁盛蓬路菜場舊址太窄每晨上市時十分擁擠故工部局在該場四週購買地基較前開拓四分之三業已翻造工竣昨日各菜販紛紛到場爭佔攤基捕房見人數衆多恐易兆禍特派探捕到場彈壓並照捐票號碼挨次設攤以免爭執 
[野鴛鴦雙捉獲]  
　　婦人陳周氏之寡媳陳龔氏（即鄭龔氏）自夫故後遺下子女各一子由周氏撫養女則自領邇來龔氏忽被錢裕引誘成姦借住小北門内墨海齋碑帖店樓上雙宿雙飛儼如夫婦茲爲周氏查明住處於前日晚間突入姦所捉姦當將男婦雙雙拘送二區一分署解送警廳司法科訊辦 
[巡警追獲匪徒]  
　　匪徒周來記專在外間攫取物件犯案疊疊昨午又老北門内搶取行人王蘭生手中銅元七八十枚逃逸爲守望巡警追獲抄出押票十七張解送警局轉送司法科移解地方廳收押押票存案候傳王到案再行訊究 
[工界青年會之成績]  
　　商務書館印刷所工人於去春發起組織工界青年勵志會迄今會員有一百十六人辦事人即於會員中選之均係工界青年以智德體三育養成優良工人之資格爲宗旨設中西半夜學校灌輸工人必要之智識辦理以來成績卓著曾於去年冬編刊勵志雜誌報一種近更發行工界警鐘白話報每月一張辦事人均盡義務熱心鼓吹不遺餘力據聞如各省或本埠各工廠欲索閱者一律贈送不取報　但須附郵票一分以作寄費該會會所在上海寳山路寳興西里收字十七號云 
[學徒私取銀洋]  
　　北河南路五百零四號門牌京貨店主王松南控學徒趙阿裕私取現洋六十九元昨由捕房將趙拘解公堂訊據　稱係由　　之多寶指使判押改良所十月並飭補提人證再訊 
[串竊案證據不足]  
南匯人汪守洪控王顧氏尙平和串同其子汪興林竊取往來摺兩扣騙取值洋四百餘元之綢緞等物昨由捕房將氏與尙一併拘解公堂訊供不認中西宫以證據不足判將被告開釋 
[借欵終须償還]  
　　沈福祥前投法公堂控稱前有朱兆福偕去洋七百元至今未還核計本利洋一千三百元向索不理惟朱開設利源仁茶葉店鼎和錢莊並非無力還債求請嚴追因朱不認開有錢蔣店舖故判候傳到兩店經理人訊明核辦在案昨日沈又禀稱鼎和聞已閉歇利源仁經理張子安現已到案請爲詰訊張稱利源仁現係任錫記所開朱並無股份聶讞員察閱借據確實遂照據判决限十四天交洋 
[保人祗可賠償]  
　　恊程公司洋人投法公堂控稱有某姓前來承租黄包車七十部由唐立成朱錦章兩人擔保各立保據一紙爲憑今虧欠車租洋六百九十六元唐應賠三百元朱應賠三百九下六元向索不理求請訊追唐等同供作保有之情願如數賠洋判着將洋交清完案 
[鴇婦又被科罰]  
　　捕房解花烟間鴇婦朱王氏至法公堂禀稱王氏前令妓女在途拉客罰過洋三元今復違犯傳到該鴇請究王氏供實被妓女所誤後來不敢再犯求宥判罰洋五元充公 
[婦人拐賣婢女]  
　　婦人毛陳氏誘拐上林里二十六號門牌永盛土店内婢女菊花串同張福才希圖販賣被原告偵悉報捕將氏與張及婢一併查獲昨解公堂請究原告由楊阿金上堂禀明被拐情形訊之毛陳氏供認不諱判押女所九月示儆該婢交原告領回張福才無于省釋 
[行人猝然倒斃]  
　　前日午後有年約三十四歲之某甲行經閘北漢中路因病猝然倒斃由四區崗巡查見飭傳十一圖地保投報地方檢察廳昨日上午派檢騐員吏蒞驗委係病死查無屍屬報堂收殮 
[醉漢胡鬧]  
　　英人某前晚酒醉在途胡閘由西捕查見拘押捕房昨解英領事署由英領判罰洋十元以儆 
[更調獄官]  
　　地方檢察廳第一監獄兼陸軍監獄獄官鄢傳薪業奉高等廳諭令撤差遣缺委李蒓蓀接辦李係湖北天門縣人昨已到差視事 
[公共公堂瑣案]  
　　馬夫張阿桂前日駕車至西華路撞倒行路婦人張即加鞭　逃被捕追獲昨解公堂訊明判罰洋二十元充公 
　　粤人梁阿蓮竊取華洋商人衣物由捕解送公堂訊實判押三月期滿帶堂再核在案昨屈期滿由捕解案請示判函送上海縣知事署轉解廣東原籍交該管地方官管束 
　　江北小孩姚小四子竊取電燈公司烟煤由捕拘解公堂訊得該孩前亦犯竊辦過茲據供稱伊父姚桃源住居閘北華界判函昨又解案請示據供其兄姚小揚子現住中虹橋爲小工判派探帶出尋覓其兄再核 
　　住居楊樹浦之湖北婦人姜戴氏控被媾夫袁寶春持刀行兇砍傷頭額等情昨由捕房將袁拘解公堂訊實押西牢九月 
[介紹新箸]  
　　夏星雜誌爲討論政制發揚國學之書月刋一巨册都凡十餘萬言其第二期現已出版特此介紹 
雜評三 
[租界之華董訥]  
　　上海租界之有華董自法租界始也法租界之日華董由推廣租界要求而得者也華董効用一以洽華洋之感情如起有誤會衝突之事則藉華董以消釋焉一以保華人之權利如遇有會議困難之事則藉華董以力爭焉此非求華董之偏護華人也但求華董秉公心持公理順公衆之意以行使其應盡之職務不以華洋而有所歧視華董之能事已畢我人所責望於華董者亦僅此而已 
 
 
 

Page 11

 
 
專件 
[立法院組織法草案]  
　　第一章議員 
　　第一條立法院爲民國議會以左列各議員組織之（一）中央特别還舉會選出者四十人（二）各省選舉依左列定額還出者二百零一人直隷奉天江蘇浙江湖北山東河南四川廣東等九省每省選出十人安徽江西福建湖南山西陜西雲南等七省每省選出九人吉林黑龍江甘肅新疆廣西貴州等六省每省選出八人（三）各特别行政區域選舉會依左列定額選出者十三人順天四人熱河三人綏遠二人察哈爾二人川邊二人（四）蒙藏青海各選舉會依左列定額選出者二十二人蒙古十二人西藏六人青海四人 
　　第二條立法院議員任期四年再被選者得連任 
　　第三條立法院議員以議員名册告成公布之日爲資格確定　　第四條立法院議員到院後發見議員資格有疑義時由議長指任議員十三人以上組織特别委員會審查之前項審查之結果報告於議長付院議决定之 
　　第五條議員於開會後滿一個月尙未到院者應解其職伹有不得已故障報告到院時得以唍議展期延至兩個月爲限 
　　第六條議員辭職許否由議長付院議决定之 
第七條議員有缺額時由立法院咨請大總統以該選舉會之候補當選人遞補之其任期以補足缺額議員之任期爲限 
第二章開會停會閉會 
　　第八條立法院之開會日期自每年九月一日起至十二月末日止依約法第三十二條之規定大總統宣告延長會期時其延長期間以兩個日爲限臨時會之開會日期由大總統以敎令定之其開會期間不得逾常年會期三分之二 
　　第九條立法院之停會由大總統依約法第七條之規　宣告之伹停會期問每次不得逾十五日 
　　第十條立法院届開議時如大總統有停會之宣告其議事須即時中止之 
　　第十一條立法院之閉會於會期届滿之前三日宣告之 
第三章議　副議長 
　　第十二條議長副議長選舉用記名單記投票法分别行之投票至二次無人當選時各以第二次得票較多者二决選之 
　　第十三條議長維持院内秩序整理議事對於院外爲立法院代表 
　　第十四條議長指揮監督秘書長及其所屬職員 
　　第十五條議長有事故時副議長代行其職權 
　　第十六條議長副議長任期以議員任期滿爲限 
　　第四章委員會 
　　第十七條立法院委員會分爲左列三種（一）全院委員會（二）常任委員會三特别委員會 
　　第十八條各委員會之組織於立法院議定之 
　　第十九條委員會爲　查事件得向政府要求報告或調集文書除事涉秘密者外政府不得拒絕之 
　　第五章議章及提案 
　　第二十條立法院日由議長定之以大總統提出之案爲先伹立法院提出之議案有關係緊急者議長得諮詢議變更　事日程之順序 
　　第二十一條立法院於約法第三十一條之議决可否　數　取决於議長 
　　第二十二條議員對於議案有關係本身者不得參頂表决 
　　第二十三條未出席議員不得反尙未出席時議决之議案 
　　第二十四條關於法律或預算及其他重大議案非經三讀會得議伏伹因大總統　要求或議員十人以上之動議院議可决時得省略之 
　　第二十五條大總統提出之議案昨經案員會審查不得議决但關係緊急因大總之要求經院議可决者不在此限 
　　第二十六條大總統提出之議案未經議决以前得隨時提出修并撤回之 
　　第二十七條議員提出法律案須有二十人以上之連署其他提案除别有規定者外須有十人以上之連署 
　　第二十八條議員於會議時如提起臨時動議須有十人以上之附議始得成爲議題 
　　第二十九條議員提出之法律案如大總統依約法不公布時同會期内不得再行提出（未完） 
來函 
[法商電車公司來函]  
　　警啓者敝公司售票人於車中拾得飼業有限公司股份單一紙特此煩請貴報登人來函門内以便失主前來認領實爲公便 
[脱離病床]  
天津少年精力復原 
蔡君仲琪現在天津灤州礦務公司執業其感恩情形亦如無數少年相同其自述臥病獲痊梗概如下余曾患白濁遺精身甚軟弱兼患寒熱以致臥床不起延聘名醫調治服湯藥數十劑毫無功效閲報章刋登韋廉士大醫生紅色補丸治愈與余相等之症即向天津回春大藥房先購數瓶試服三瓶甫罄即覺身熱漸退便能起坐胃口漸開迨六瓶服完精力復原胃口有味面色轉紅迄今精神培增大有興趣矣 
韋廉士大醫生紅色補丸雖非醫治白濁之藥但濁清之後用以調補氣血復其精力異常神速因此丸乃天下馳名之補虚良藥亦爲婦科之聖藥能治　胃不蔡仲琪君玉照 
消化　瘋濕骨痛　無論男女腦力衰殘等症 
韋廉士大醫生紅色補丸凡經售西藥者均有出售或直向上海四川路八十四號韋廉士醫生藥局函購亦可其價每一瓶大洋一元五角每六瓶大洋八元郵費一律在内 
紅色清導丸信用者衆多　　紅色清導丸 
因紅色清導丸之功效甚佳凡由韋廉士紅色補丸治病之後服用清導丸能使常年無病清導丸治大便閉結靈效稳妥能令大便有序請速購用每瓶小洋六角可由商店購取或直向上海四川路八十四號韋廉士醫生藥局購取郵方在内 
[東京活動影戲園]  
本園開幕以來所演各片莫不光明新奇久蒙各界歡迎有目共賞故本主人格外注意不惜重金特金外洋各廠定製各色異彩風景歷史争戰滑稽偵探愛情等片刻己陸續到申每逢禮拜二五行更換新片務請各界　諸君光臨一觀方知言之不謬矣 
○滿盤氏之愛情風潮（中國片）○酒後决嗣頭二三本西班牙雙人牛角　價目登樓頭等二等每位三角二角一角 
[演影戲者鑒]  
啓者敝公司現存影片甚多内有中國戲亦有外國戲而外國戲影片戲目均用華文註明至中國戲影片惟敝公司一家獨有該片可以買亦可以租所有影戲機器一切器具無不齊備如蒙光顧請來敝公司接洽方知價廉物美無論遠地亦可函商祇須將地址示明即將影片目録寄上可也此佈　上海江西路德律風公司内　亞細亞製造影片公司啓 
[感謝存濟局（淋）濁聖藥海上名醫○窮推第一治白濁血淋剌痛眞正當日立止]  
余患淋濁者纏緜兩閲月愛害無窮小便時尿管剌痛紅腫破爛苦不勝言延醫診治殊鮮效騐繼服各藥房丸丹一變而成血淋危城日坐寢食不安○嗣承我友指迷六馬路中朝陽萬年樓茶館斜對面存濟局周文卿先生包治○即服珠黃止痛止濁丸每料洋一元最可奇者服丸僅半句鐘而血淋立止其痛亦瘥再服先生立止白濁丸每料一元症竟斷根久未復發足徵存濟局藥丸可推滬上第一靈騐也○該局秘製珠黃掃毒丸每料洋二元珠黃下疳散每罐一元横痃魚口内消丸每料洋二元横痃魚口立消膏每張洋一元亦靈騐無比也登報鳴謝以告同病○三馬路贸易公司紀才駿謹啓 
[真崎]  
獲利之捷徑做麵機器文明之科器做掛麵切麫機器是敝行發明專賣的很靈便巧妙的機器先買過一副開洋麵廠的諸君都有發財的所以現在日進月盛實在風行發達的了請大力諸君試買一副方知我們不欺你了價單圖樣得信奉上上海老白大橋眞崎洋行敬白 
[月月紅]  
婦女經水月有定期故名月經然世之婦女皆因多勞多憂成爲肝鬱内傷之症致血液輸迴失其常度顚倒經期或一月數至或累月不至信水不信紅潮不紅婦女患此不但生育艱難即血崩乾血癆等症亦接踵而起是藥有旺血補元平肝消鬱袪瘀生新之功如法服之立能通調經血凡屬提前落後痛經冷經血枯血滯一切經病無不應手而愈誠調經之妙劑種子之靈丹也惟受孕後停服請接服本藥房之女界寳養血葆胎尤爲完美每瓶一元每打十元　總發行所上海五洲大藥房 
[彭壽堂藥房始創最靈驗治白濁第一靈藥]  
此丸乃本堂獨秘奇方合天下白濁各藥斷無如此功效神速無論新久五淋暢通消腫除痛去淋及醫藥罔效之症一服此丸立刻小便紅白濁痛而二且腫止濁極至三日濁可全愈眞有萬試萬靈又速又妥之妙眞仙丹也每瓶一元雙料二元先試小瓶亦可五角上海河南路彭壽堂 
[住宅洋房招租]  
膠州路一號住宅大洋房一所前有草地後有馬房住宅極爲合用租金亦甚相宜如欲租者請向四馬路黃浦灘第十號新瑞和洋行面議可也 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有多年辦事公正捷速素爲　各界所信從保險價目亦極低廉如蒙諸君惠顧請　駕臨圓明園路四號本賬房接洽可也 
[譯登西報英商則純贊頌牙科博士徐景明文證書]  
上海四路四十號牙科博士徐景明文先生鑒中國自五口通商後而牙科始萌芽自先生昆仲舉業設局上海後而牙科始發達不特中國人推許之即我泰西人之有牙患者亦多詣先生求給奏效如響先生補牙續牙拔牙鑲牙俱得泰西秘訣故我泰西人羣趨若鶩予牙亦先生鑲補其咀嚼力比原牙尤勝洵名下無虚也我泰西人對於無論何業而其人在該業中操術最精獲利最厚有多稱爲大王所以有煤油大王鐵路大王之稱先生在中國可謂獨一無二之牙科余敢以牙科大王稱之先生當亦笑而首肯也先生所製漱口藥精擦牙藥粉其所收效果實如先生廣告所言市上所售萬不能及余生平不妄人諛因實受先生益故敢爲先生頌英商怡和洋行則純啓 
[第一純善戒煙藥水]  
此水性極和平功效甚速尤能除痰開胃健脾固精養血提神無論烟癮深淺身體壯弱均宜合服不獨無困倦之苦更復有精神之增本藥水發現以來經驗戒脱者不知凡幾方今禁絶日逼斯癖割愛終歸不免而有此純善良藥痼癮便可頓除眞戒烟唯一之妙品也誠恐未及週知特登報廣告以便　諸君知往購焉○價目大瓶一元五角小瓶一元○發售處上海英界大馬路盆湯弄口永豐昌○大馬路大新街口生茂○五馬路石路口廣和○北坭城橋泰茂生○盆湯弄橋葉德馨○打狗橋德豐 
[高大上等住宅出租]  
今有寛大洋房一宅坐落閘北大統路五號門牌自來水電燈一應俱全極合公館住宅之用出入便利租價從廉如有合意者請至四川路德利洋行帳房面議可也 
 
 

Page 12

 
 
   
 
 

Page 13

 
 
自由談 
游戲文章 
[滑稽新聞主僕之大激戰] [  自由記著濟航]  
　　小馬夫親臨前敵 
　　姨太太奏凱而還 
　　影響縣城内虚無里吳公館有素稱吳大人者向寓青島近因奥塞開戰日本有攻擊青島之說乃於本月初問返里抵家未數日其夫人與姨太太忽起醋海風波竟至大相激戰記者曾親赴戰地觀戰因得詳其始末焉 
　　　起　之原因吳某妻妾二人向分東西兩院居住（妻居東院妾居西院以下簡稱東院西院）一日東院婢女秋菊因　西院婢女春桃脚臭不洗有碍衛生春桃老羞成怒遂由口角而互相激戰秋菊敗走卽向東院哭訴主人大怒方欲興問罪之師執意尙未宣佈適吳大人冋里又往西院住宿東院主乃如火上潑油　　憤恨乃下哀的美敦書於西院要求數欵（一）西院須承認婢女春桃脚臭不洗有碍衛生之說（二）須將婢女春桃革職邀辦（三）須派謝罪使親來東院謝罪（四）限兩小時答覆否則東院得自由行動西院接書後因條件太苛絕對否認事　决裂 
　　兩院會議西院旣决意宣戰即招集老媽婢女春桃等於房四開軍事秘密會議禁止旁聽故記者未得悉其眞相大約不外關於作戰之計劃東院亦會商攻守方略並親在中庭向婢女秋菊及胡媽宣旨西院待我無禮反敢挑起戰端殊　有損家體吾　非戰至皮破血流手足俱疲驅盡仇視吾等之敵佔　完全庭院不已爾等其各奮力進攻萬勿　損雌威云云 
　　戰前預備兩院旣已决裂交通　斷絕電話線亦不　各下戒　令晚間電燈全行熄滅並派人在院門前荷棍梭巡遇有出入須問明始放行 
　　戰爭開始之狀况東院會商畢即下動員令將院門扃閉固守　嚴西院　率婢女直向東院進發甫抵東院界卽行攻擊奈防守甚固頗不得手 
　　　馬夫加入交戰團西院小馬夫以與春桃有如遇苛待同時下工之協約亦願加入交戰團親赴西院助戰 
　　　脫牙迭之大戰西院自經小馬夫加入兵力頗厚遂奮力將東院門攻開東院出門迎　遇於考脫牙迭（譯音意即天井也）地方兩方面擦掌摩拳奮勇搏戰約數分鐘東院力弱不支院主及胡　乃由後門敗退秋菊負傷稍　東院遂爲西院完全佔領秋菊當由觀職紅十會救護員舁往醫院醫治 
　　吳大人之調停自開戰以來吳大人見兩而雌威大振其　銳不可當早宣示戰守中立推以常此相持外人旣不肯借欵金融必致恐慌且吃着嫖賭等事均須停滯於揮霍上大受影響乃决計出而調停即招集兩院代表在昔汀羅姆（譯音意即客堂） 
地方會議西院要求數欵（一）須將肇事之婢女懲辦（二）大人除得西院允准外不得在東院住宿（三）東院須將特萊　羅姆（譯音意即梳粧室）之地全行割讓（四）凡是役之耗費及損失均須如數賠償（五）須派謝罪專使向西院謝罪 
東院以勢力不敵忍辱允許和局乃成 
　　損失之調查此次戰爭東院損失頗鉅茲經詳爲調查確數如下一碰毁小馬桶一個一踏傷小犬一足一太太遺小失鞋一隻並所着　紗褲被撕破數　西院除姨太太失去手帕一方外惟兜肚稍有破裂耳 
　　駐兵之撤退和局旣定西院遂將佔據東院之人全行撤退東院主亦命賀　回本院惟以要求第二欵權利盡失太不平均現雖和局告成但亦一年生聚之計恐終有閉門一戰之日也（四）海外叢談 
[一千九百十一年英吉利及會利士兩國國民調查表譯泰晤士報] [  浙]  
　　英國近發行一千九百十一年英吉利及會利兩國國民調查表謂兩國共有巡警五萬三千一百六十人較一千九百零一年多一千分之一百八十四基督敎中之宣敎師其數反減自二萬五千二百三十五人至二萬四千八百五十五人然天主敎中則有增無減目二千四百八十九人至三千三百零二人惟　　士則　師反多於宣敎師計調查美術家一萬一千六百廿九人彫則師五千一百十人建築師八千九百廿一人寫眞師一萬六千九百十五人音樂家四萬七千一百十六人演劇者男子九千零七十六人女子九千一百七十一人造屋匠及他種什物製造者九十四萬六千一百廿九人一千九百零一年時祗一百零四萬二千八百六十四人著作家之人數則大多於千九百零一年男子多午分之二百廿六女子多千分之四百零六爲傭僕店夥者其數最繁多至一百三十萬零二千四百三十八人耕種家一百廿二萬九千五百五十五人煤鑛工九十七萬千二百三十六人其他工作匠八十一萬七千九百四十二人又謂二十以上已經娶妻者其數最多爲文學家及藝術每千人中有八百九十二人農夫則千人中僅百零四人其他下等工作及種植人有妻室者極少直可呼之以無妻人也 
談話會 
　　蘇城緝捕亂黨戒嚴特甚輪埠車站城關要道軍警林立荷銷偑刀嚴密稽查旅客行篋無不傾箱倒篋遂件搜檢雖由城内而至城外者亦須查騐清楚　准放行當道之思患預防力保治安不可謂不至矣然人言籍籍　有不滿意於衆懷者蓋城内巡警　有商民手提包件無論大小即指令查檢（對於婦女爲尤甚）逢一崗位須受同一之翻騐稱不服從則鞭撻立至目下巡警　數易以北人言語不通易受衝突道路側目莫敢與抗吞聲忍　嗒然而歸或以沿途盤詰而貽誤要公或以睚眦細故而𨺗雀省角甚有對　警廳析爭曲直者嗚呼捕亂黨緝軍火固爲地方治安之要政吾民應額手相慶謂當道之能盡職保衛吾人之生命財產者也不圖亂黨未得軍火未獲吾民已不堪其擾矣深願在上宥嚴行取締凡已騐過之伴於緊要處黏一騐訖標記庶沿途無複雜之搜檢而交通鮮障礙之留難也有地方之責者其注意焉[  病夫]  
小說 
[花木蘭傳奇] [  天虚我生]  
第六齣鬼薦（再續） 
　　（生）好好你講來花家是什麽人家（里正）他家呵 
（么篇）他當時也算是門第高擅弓刀代出英豪封千戶官非小 
　　（生）呌什麽名字 
　　老花弧誰人不曉當必是年紀已衰髦　 
　　（生）家中還有何人 
　　（快活三）祇留個垂髫大小喬 
　　（生）可有孩兒 
　　有孩兒年紀小 
　　（生）可能從軍 
　　纔不過身兒同這桌兒高馬鞍兒跨上敎誰抱 
（生）如此則花弧可少不得要從軍去麽（里正）這個自然他名字已早開上軍帖了倘公子肯替他花上些免投錢憑在小的身上再給他開除便了（生笑介）我却不是爲此我因知道花弧是個將才我待替他保荐個職任着他前去從軍（里正）這個只消公子作個東兒交小的送與上頭去便得（生）本是爲此你且少待我便作書與你者（就案作書介）（生唱） 
（朝天子）仗鸞牋兔毫仗鸞賤兔毫换一紙勾魂票 
　　（將東付里正介） 
　　你多多拜上尊官我不恭草草說俺是薦花弧爲牙爪他是六略三韜無般不曉付兵權火速把金牌召用絲韁控牢用絲韁控牢再莫要拔刀兒還入鞘 
（里正）色色領命但不知禮物可曾備得些兒大凡替人求謀差　上頭的規矩可少不得的呢（生）不勞啓齒我都知道你說與尊官去須要見到明文我定送上黄金千兩惝不見信（指院干介）着他作保（生下） 
　　（院子）呔老爹保便是我保丁我可該得個什麽除頭（里正）　黄没見而倒先講起除頭來了（欲下介）（院子扯介）正經老爹我　　着你你上　　要　得　　兒横　可　必要　那花老兒一個重大　責任作　調　　開去俺們便好行事（里正）　原來有　　一　講究　好　你該言我知道（院子摇手介）說不得說不得没甚事没甚事（里正　問介）（院子附耳介）各笑介好計好計（里正）你安排妙策　心病（院子）我指望佳音報耳機（分頭　） 
　　（評）突出慕容玉德　令讀者夢想不到寫一種紈袴氣便活活畫出一個糊塗蟲來 
　　木蘭容貌斷斷不可不　伹如何寫法最難着　將花弧　女兒耶抑其弟妹贊阿姐耶木蘭自贊耶林守贊之耶斷斷不成文理乃假一院子之口於慕容前描寫出一個木蘭小照得體萬分然便直指木蘭又未免唐突妙在院子只知容貌之好並不知其姓名似是而非可虚可實直令人捉摸不着 
　　將花弧荐與有司此意最爲精鍊不然從草而已木蘭不過充一亂兵豈不埋没煞寃苦煞 
　　結納官場將錢買荐　人子女設計離問如慕容者正不知有幾何人可勝一　 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第二十二章（國點悉仍原稿） 
　　滿園香草遍地奇花好鳥枝頭簧聲嚦嚦譜清魔之歌隔牆濃樹鮮艶奪目作金黄色飛舞於驕陽温氣中籬前雛牛蹲伏以哺乳時則跳躍起仆與母牛相嬉笑牧　　子持短笛負犁鋤且工且曲以消磨此大好詔華此正萊蕪廬中歡樂之日亦足爲天下有情人成眷屬之時也 
　　陽光燦爛花氣清香愛郎與愛　婚禮成矣愛璧平居自念以爲嫁時衣當取白色之絲棉中雜以微細紅色之花朶者則清高雅潔超絕塵流故　雪送裝奩時問彼須何種禮服彼即以此式答之愛璧服此衣往禮場輕移蓮步斜瞬　眸香肩披金髮黄絲白袖秀色銷魂一手携愛郎一手携馬儂睨愛郎謂馬儂曰今日愛郎已爲父親子父親可勿憂兒當長伴也隨其後者爲温絲蘿乆生與夫人觀此一對璧人暗生無限　愛旣入堂觀禮者甚衆釀雪之父藍孟德與其妹麗雪均在焉惟葛茀蕾則以事往理德路郭倫叔及伍思古二先生均甚惜之蓋不然虹霓樓婚宴間高談雄笑馬儂亦增無限歡樂耳禮畢會散　雪在車中謂其父曰兒甚願姊氏釀雪亦有如許美麗之女郎則羔羊　牛外兒當更有所共樂矣曰兒言是也及抵紅院門釀雪啓關納之適婚宅諸人歡笑以過焉 
　　温夫人知長老梅叟先生年尊不能與宴席必椅坐門前探佳消息也故謂馬儂曰梅叟先生乃長者我儕必敬言深謝否則要其門而不與之語先生有痰痰者得母傷情而加劇乎遂往梅叟家與之執手道賀梅叟喜容滿面震聲　曰敬賀馬儂先生先生曾憶吾言乎吾言先生雖蹇於一時福至在來日吾言先生苟殷勤懇切失金必自返今果應矣願先生今後平順安樂觀笑無窮期離婚禮尙一時許虹霓樓庭前人聲雜遝羣談馬儂可歌可泣之歷史無有不談之敬之者而以施耐爾先生之持論爲尤正切施先生之言曰人有應得之幸福者其鄰居親戚均願其得而享之旣而國家均蒞止温絲蘿先生譜談笑語以接此如　如水之勢賀聲燈光酒氣及半夜方散 
　　愛璧結婚後已得廣麗之花園一所葛茀舊時以銀錢接助之感爲之購奇花異草以點綴此大好園亭一以盡已之天責一以博愛璧之歡心也馬儂與愛璧均不願離石坑遷居故居此而甚　之大有此間洵樂不思蜀之概園之左右均園以石璧前爲竹籬播以花草臨風飄舞　潔宜人固非凡境也清風明月湘瑟紊　每當花好月圓之夜愛璧恒疊聲謂馬儂曰吾家乃樂園吾儕乃樂國之民也（完） 
 
 
 

Page 14

 
 
   
 
