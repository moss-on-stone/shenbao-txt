# 1903 - 277 - 4910948

 

Page 1

 
 
[勸募山東四川兩省急振] [  申報館恊振所啓]  
　　山東利津縣南岸漫决費縣平陰范縣東阿等處臨黄民埝衝决無存漂没資糧淹斃人口其數幾或恒河之沙東平縣一帶被淹至四五百村烟臺大水傷人尤多徧地哀鴻慘難言狀川中蒼溪縣又復蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馳函告振求補瘡痍我南中不乏好施樂善之人諸此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香禱祝迫切不遑敬此虔求諸維德鑒 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[論變法不探其本之弊續昨稿]  
　　則試言乎武備中國綠營之疲弱固無人不知咸同以後湘勇淮勇出而軍威爲之一振乃未及三十年積弊又與緑營彷彿於是議者咸謂非攺練洋操不可初則合肥相國倡之於北洋旣而各省亦一律攺革營制所謂自强軍常備軍續備軍莫不棄弓矢而從事槍砲操練則從勤餉需則從厚觀其迎迓大帥之節麾護送紳商之喪事革靴草帽角聲嗚嗚比之外洋軍容非不有虎賁之似然曩歲北省拳匪之亂及邇來廣西兵事統兵大員亦常檄調新軍前往剿洗旌旗所至初未聞克奏膚功至各省創立武備學堂原爲造就將才而設然數年來欲求文武兼備之材投袂而起効命戎行者則亦絶無所聞也則試言乎地方民間之所患者盜賊刼掠耳匪棍横行耳有一於此閭閻卽不能安謐身家財産所喪實多前此捕役之敢與通連汛兵之有同虚設疲頑旣久亦已度外置之自各省奉旨創興警察軍採取章程籌募欵項觀大吏覆奏之摺莫不鋪張辦理之如何得宜立法之如何美備方以爲此事行而詰奸禁暴居民可　吠無驚矣乃行之亦旣數月遠者不及知如蘇浙兩省城市中皆有警察兵錯雜其間而盜賊之劫掠如故匪棍之横行如故較之從前其果有絲毫裨益乎雖善爲粉飾者當亦難以置喙矣則試言乎商務中國官之不能保護商人數千年來已成習慣且非特不能保護也又從而抑勒之剥　之坐使外人之商權日成我國之贸易日　迄乎今日　有難以挽回之　朝廷深知其弊於是各省會及通商大埠均設保商局邇者又特降諭旨設立商部詳訂商律其意亦欲振興商業俾由富而漸進於强夫商　甫立規模未曾開辦他日之有無效驗旣無從預知亦未敢臆　惟就所設商務局而論名爲聯絡官商凡有益商人者皆可盡力扶助然冒牌雖有禁令作僞者到處皆然倒欠亦有明條虧閉者依然如故且局中各委員但染官塲之習氣豈知　闠之情形於此而謂能有裨商業雖愚者亦有所不信矣則試言乎工業中國考工一職列於周官中庸又言日省月試旣禀稱事所以勸百工似從前於工藝未嘗不重然代遠年湮古意寖失至今日而鄙爲賤業幾將不齒於齊民因之工作之事彼國則日見其巧我國則日見其拙相形之下未免懷慙邇者黄愼之學士設工藝局於京師所出地毯磁器居然於法國河内賽會時得列優等各省得此消息亦思妆踵而興然在上之奬賞不聞在下之精神必難振作空言徒托可以預知夫辦外交修内治羅人才興地利修武備靖地方振商務創工業皆國家之根本得其道則可由貧弱而進富强不得其道非特無望富强且將難安貧弱嗚呼從前未經變法猶望其機一轉或可立攺舊觀乃今則新法迭更無一不以外人爲凖則而朝野所行各事依然形模雖似神情迥非然則此後而欲期國之强盛果亦何所望哉正本清源力袪積習蓋不能不睪然高望於乘乾出震之一人矣 
[電傳癸卯恩科湖南鄉試二塲題]  
　　泰西以統計之法編次爲表爲一切施政之方近日本亦設一切施政之方近日本亦設統計院是否便於仿行策漢之傅介子陳湯甘延壽班超諸人出使大國皆得以便宜行事方今歐西之使類多頭等或加全權有事可以專决吾國使臣多二三等致有事或不關白使者逕達樞府應如何選使材而重使權策國債一事中國列史不經見而英法二國當庚寅辛卯間英之債至六百八十兆磅法之債到一千二百六十五兆磅中國較英得三之一較法得六之一而英法未嘗言疲則中國所以致此者當必有道可歴言其清還之法與興利之方策子産不毁鄉校以爲吾師今之報館亦鄉校之類惟報律不明往往偏言雜出用何術整齊之使裨治理策擴湘省地利以輔農官籌湘省邊防以固疆圉策 
[電傳癸卯恩科江西鄉試三場題]  
　　蓋均無貧和無寡安無傾義有成德者有達財者義其惟吉士用勘相我國家義 
[電傳癸卯恩科山西鄉試三場題]  
　　使於四方不辱君命義禹稷顔回同道義樂事勸功尊君親上然後興學義 
[電傳癸卯恩科陜西鄉試三場題]  
　　孝弟也者其爲人之本與義我亦欲正人心息邪説距該行放淫辭義爲電義 
[電傳癸卯恩科甘肅鄉試三場題]  
　　居之無倦行之以忠義學則三代共之皆所以明人倫也義德懋懋官功　　賞義 
 
 

Page 2

 
 
[戰事傳聞]  
　　昨得僑寓日本友人手椾云此間傳聞俄人如不於西歴十月八號撤退東三省所駐之兵則日人决計與之開戰蓋知俄雖富有戰艦倉卒中不能鼓浪東來兼之中途乏煤無可購致旅順港口太狹多船實不能容海參　地處冱寒不久即將膠凍若將鐵路毁去俄人卽斷絶歸途日人旣操必勝之權故不樂步步退讓也 
[整軍經武]  
　　聞之保定友人云月初某日北洋陸軍教練處馮君出示曉諭曰照得整軍經武爲謀國之要圖與學育才洵當今之急務本總辦仰蒙督憲札委總理陸軍學堂事宜前經擬定章程禀請奏定頒發在案現值速成學堂開辦在卽除禀請督憲出示外合亟粘附招考章程曁甘結保狀格式出示曉諭爲此示仰各屬文武生童世家子弟一體知悉無論土著客籍悉准赴考務各遵照憲示限定日期取具家屬族鄰甘結保狀於八月二十日以前到省城本處報名投考逾期一概不收母得自悮各宜凛遵切切特示一年自十八歲至二十五歲一相貌魁梧身體强壯文理通順三家有父兄素行修飭决不沾染嗜好四投考之時必肯父兄家屬某結鄰族保狀 
[整頓防務]  
　　廣州嶺海報云日前民人利如彭等以悍賊拒捕懇撥勇駐紥剿捕等情具禀督憲行轅旋奉署兩廣總督岑雲帥批示曰此案前據該局紳等來轅具禀已批行廣東營務處兼緝捕局轉飭佛山都司督率安勇並飭南海等縣會督營團實力拿辦在案現禀羣盜取於銀坑村水碓磨及茶山頂太平沙等處請撥勇二百名分駐三洲海口等處持常掩捕所禀不爲無見惟勇到賊去勇退賊回習成故套當此整頓營伍之際若久駐分防勇力轉薄如暫時駐緝仍屬無裨揆察情形必須探確匪蹤合力攻剿始能滅此醜類仰廣東營務處兼緝捕局遵照前飭速卽嚴飭佛山都司陳怡龍酌調安勇並飭南海等縣會營督團商同陳都司密探匪巢所在約期合力圍捕務將各匪巢穴一律盪平擒獲首要懲辦以絶根株並將會辦情形限奉文後一個月内切實禀報察核不得敷衍塞責致貽後患並由該處備移統巡各江水師李道准嚴飭輪扒各船一體認眞查察毋任漏網爲要 
[嚴防竄擾]  
　　漢口訪事人云日前兼署湖廣總督湖北巡撫端午帥探悉廣西匪氛甚熾雖經粤督岑雲帥督師剿辦迄未敉平湖南永州與之接壤一旦被匪竄入未免滋蔓難圖爰檄調愷字營前往設防以靖地方而杜後患 
[諭興團練]  
　　蘇州訪事人云邇來大憲以各處萑苻不靖札飭長元吳三縣主親在所轄城鄉諭令紳耆一律舉行團練蘇金李三大令遂於本月某某等日邀各圖董至縣諭令卽日舉行并擬就程出示通衢　知遵守 
[浙闈四誌]  
　　杭州訪事人云浙省鄉闈二塲登藍榜者四十餘人場中患病者二十餘人内有某府學某姓生員年已七十有奇蜷伏號中患病甚劇用門板舁至仙林寺寓所未幾卽斃洪範五福一曰考終命其此生之謂歟至第三場有温州某生殁於場内由西橋河下用板遞出殮於　帝廟中向科第三塲必於中秋日傍晚放牌以便才思敏捷之人得以回家過節本科午後三點二刻卽已開放大門直至翌日天明並未封閉 
[鄂闈續志]  
　　武昌訪事人云此次鄂省舉行癸卯恩科鄉試大憲豫期札調各員派定闈中執事計内收掌爲試用知州張刺史清外收掌爲候補知縣漆令大濱楊大令楙林彌封官爲候補知縣陳大令鈞郭大令日章孚大令保内簾同考官爲候補同知秦司馬錫田本任京山縣知縣武大令延緒調署鍾祥縣知縣黄大令澍棻候補知縣胡大令若霖陳大令寶書盧大令紹植顧大令印愚李大令寶沅吳大令湘王大令勛樊大令金聲蔣大令壽祖公堂受卷官爲候補同知包司馬發鵷准補雲夢縣知縣向大令昌甲本任隨州知州趙史刺聲候補知縣賴大令汝驥胡大令樹榮邱大令炳萱 
[湘興銀票]  
　　湖南友人來函云湘中大憲以目下制錢缺乏市道艱難官中雖已鼓　銀圓猶未足以補救因念北洋所印銀票商民頗爲樂用因於日前委員赴津倩某局刷印若干張帶回湘中聽候頒行市上 
[越爼宜防]  
　　蘇州訪事人云已革滸墅關把總項雨臣前因擅責平民控經上憲撤任參革旣而長元吳三縣主以各處汛弁不應越俎擅受民詞並設立公堂飭差行杖因會銜通禀各大憲請卽嚴行禁止現經督撫憲批准不日將行文各處俾得咸知矣 
[巨商迭易]  
　　漢口訪事人云武昌織布紡紗繅絲製麻四廠前由大憲賃與粤商韋某辦理近日不知何故韋忽交鄧某接辦而以劉觀察保林督理一切章程悉仍　舊 
[警察述聞]  
　　漢口訪事人云邇來漢上將創興警察上憲委夏口廳同知馮少竹司馬爲總辦副以保甲局員聶福田明府一俟布置妥貼卽當派勇巡街並聞大憲擬將襄河水師攺爲警察軍然尙未見明文姑錄之以觀其後 
[愼重庫儲]  
　　揚州訪事人云日前兩淮鹽運司恩新甫都轉頒發示諭粘貼官廳大旨謂國家理財之道用之得當雖千駟不爲夸用之不當雖一芥亦宜節查兩淮四岸聽差委員由到岸日起支薪水大班月給三十大兩小班月給二十一兩原以察看岸情藉資習練起見迨至今日竟視同調劑之差昨據鄂岸聽差吳運判禀知赴差並請領赴差川資殊深駭異旋查悉此欵始於方前司任内於啓程時按照班次給發一月薪水俾作川資上年經程前升司酌裁儘發一半乃該員等猶敢愧領當此庫欵支絀似近濫支著於八月分起此後一律裁停如得委此差各員實係眞貧不能治裝淮由司庫借支薪水一月俟到岸後由岸撥還以重庫儲一時聞者咸謂都轉於愼重庫欵之中猶寓矜恤貧員之意莫不爲之肅然 
[西粤豐收]  
　　粤西桂平友人來函云目下早稻登塲已得十之八九晚稻亦因雨水調匀頗有豐收之望市中上白早稻米每石售銀一兩七錢中等者一兩六錢有奇潯桂災黎庶有豸乎 
[汴中大有]  
　　天津直報云近有友人自河南來言及今年彰德府屬秋收豐稔頂高白麫每斤合津錢四十八文黄小米每斗合津錢四百文其餘菜蔬亦無不較前爲賤 
[東越秋收]  
　　紹興訪事人云紹屬各鄉禾稻刻已陸續發塲計山陰會稽蕭山諸曁四縣竟得八成餘姚上虞新昌　縣四縣近山之處因雨水過多略有災歉然統計尙稱中稔刻下各縣開徵下忙條銀殊有起色宋人詩云人語中含樂歲聲堪於此時詠之矣 
[魁星被毆]  
　　　杭州訪事人云浙闈明遠樓上供奉魁星偶像本届忽有人在像旁大書殲厥渠魁四字並有多人將神像痛擊後經人力勸而止而神之頭面手足已殘缺不全矣事爲提調所聞命撤去樓梯使考生不得躡之而上説者調爲此者大抵皆學堂中人平日醉心革命自 
 
 

Page 3

 
 
由之説故有此狂妄行爲也 
[薊都客述]  
　　京師訪事人云前門外三眼井左近某署書吏張甲居焉甲年近五旬生有一子愛若掌珠雇一媼爲之哺乳七月二十日媼忽携之而遁尋覓數日蹤跡杳然張思子情深投繯自盡經家人救治而甦旋訪知此媼家居京東夏甸鎭急遣人往覓未知可望合浦珠遠否　前者東交民巷奥國使館界内建造洋式戲樓擬合演華洋各劇嗣經外務部照會各國使臣反覆辯白其事乃寢日來此項工作已不復經之營之矣 
[潤州近事]  
　　鎮江訪事人云鎭郡地棍甚多往往結黨拜盟持刀滋事前經常鎮通海道兼鎭江關監督郭月樓觀察出示嚴禁若輩迄未濳蹤近有某甲者積案纍纍爲觀察所知特於本月某日飭某武弁拿獲發交署丹徒縣洪鷺汀大令裝入木籠發西門示衆○邇來寒燠失時雨多晴少以致人多染疾比户呻吟歧黄家意見不同往往攻補兼施温凉雜進以致服之者十不一效丹陽高資等處亦有此症一日中往往倒斃至十餘人誠可駭也○前者淮揚鎭總兵潘鎭軍萬才命駕赴金陵公幹事畢後於本月十七日乘某輪船東下道出京江拜會各當道翌晨攺乘民船遄回任所○署丹徒縣洪鷺汀大令訪聞諫壁一帶近有梟匪聚賭情事因於某日親帶差役壯勇馳往兠捕各賭徒猝不及防被　一十三名帶回縣署訊辦○邇來瓜洲迤北八里鋪一帶時有盜劫之案以致居民惶恐常有寢不安枕之憂瓜洲鎭總兵高藎臣鎭軍聞之特派弁兵沿路巡查以戢匪燄 
[商約畫諾]  
　　中日重訂商約本定於西歴十月八號卽華歴八月十六日畫押旋因約中略有未盡妥洽處經兩國全權大臣再三商議當晚二點鐘時由日本商約大臣日置君及駐滬日總領事小田切君電致駐華使臣内田君請示十九日清晨六點鐘時始得回電遂於是日午前十點鐘在泥城外商約會議公所由中國欽命商約大臣吕鏡宇尙書盛杏蓀宫保與日本商約大臣日置羣及小田切君互相畫押永遠遵守其中美商约亦在於是日由吕盛二公會同美使康格君畫諾施行所有全文兹已覓得定於明日爲始陸續列入報章 
[讞員謁見]  
　　新委英美租界公堂讞員鄧鳴謙司馬文堉於昨晨六點鐘時到滬舟泊垃圾橋迤北錫金公所馬頭廨中書役等人相率赴江干迎迓少頃司馬卽乘輿詣蘇松太兵備道署禀到禀見 
[批准减捐]  
　　日前某姓沙船户山關東裝運油豆來滬已抵陸家嘴附近適遇風浪船身受傷貨亦大半淋漓盡致當經某小輪船曳至南馬頭事爲貨捐局總辦揭述亭太守所知派人向收落地捐耆民彭　林投局禀請酌减昨日太守批示云業經派員騐明該船所裝油豆半已受潮未免虧折姑從寛著照大關五成報捐以示體恤 
[查捐滋事]  
　　前日船户顧小大周泉根岳老三韓阿順滿載絲頭行經絲茶捐釐北卡巡丁查係漏捐將船扣住顧等聲稱此項絲頭係某洋商之物應完關税已在洋關照完因羣至卡中滋閙卡員某君飛禀淞滬釐捐總局局中督辦朱詵伯觀察札飭上海縣提究縣主汪瑶庭大令立派差役赴卡將顧等帶回略訊情山一併收押旣而某洋商以所載絲頭三百件已在洋關報税不應將船扣留禀請本管領事官照會蘇松太兵備道兼江海關監督袁海觀觀察觀察立飭大令將顧等開釋大令仍飭原差送還卡員并令將船釋去至昨日顧等仍不肯開行紛紛至卡中理論卡員諭以旣在洋關報税當查看時何不呈騐税單刻尙不知如何了結也 
[拘人糾葛]  
　　　浙江紹興府屬某縣人沈順發在新拓法租界中寳昌路開設廣昌發踏布坊前日乘興至小東門外老協成烟館開燈　烟不知因何忽被上海縣公差王某　入署中事爲捕頭所知以縣差不應越界拘入特於昨日遣包探持名片投縣請將沈帶回縣主汪瑶庭大令諭須待訊取口供然後送回捕房核奪 
[英界火警續述]  
　　英界火警已紀昨報兹悉是晚浙江路五百十五號順泰鹹貨店中人潑翻燈内洋油致肇斯禍旣而延及左右鄰陳泰隆成衣店合興衣莊焚去樓面餘幸無恙 
[上海縣署瑣案]  
　　浦東寡婦陸季氏投保甲總巡局控族人陸桂春攫取器物由總巡謝岳松明府移送到縣縣主汪瑶庭大令訊得桂春因陸季氏與張朗卿通姦往拿未獲因將衣物携之而去遂著將桂春收押所中限交攫取衣物前晚飭提復訊陸供當時小的與族人名泰山者同往以故所取衣物均在泰山家大令判責二百板收押攺過所一年一面飭提泰山到案訊追○前日楊盤生扶妻盛氏到縣訴稱突被鄔心甫糾衆毆傷大仅研訊之下楊供前日胞妹後夫鄔心甫糾人至小的處突將年甫十六之女兒搶去適小的不在家中妻子盛氏以此女早已許字王姓急向攔阻被鄔兇毆求卽騐明提究大令飭仵役騐得盛氏雖有微傷惟所供情節支離恐有不實不盡之處諭以姑候飭差查明然後核辦○前者王宦從漢口乘某輪船來滬途中被賊竊去公文衣物洋銀及抵滬控經大令拘獲賊犯汪少靑研訊之下供出各贜實被鎭江生泰客棧夥祝得仔所竊因命押候派差至丹徒縣提祝訊核近日原差回禀生泰客棧並無祝姓其人大令爰於前晚提汪復訊汪供祝爲生泰棧夥行竊王客物件確係此人小的不敢妄指大令著釘上脚鐐備文解往丹徒請縣主洪鷺汀明府就近提祝訊辦○劉阿寶前被劉阿留糾同李橋林毆傷控經大令騐得傷勢頗重飭送仁濟醫館求治一面飭差嚴緝行兇人旋由太陽廟巡防局員某君將李拘獲移送縣署訊明責押前日劉傷已痊投案禀請核辦大令提李復訊李供小的在某帽店執業前者劉阿留以阿寶誘匿伊妻糾同小的向之理論小的雖曾同往並不帮兇今者店主願保小的出外安分營生大令准之著交差看管聽候店主來案具保 
[施種牛痘]  
　　啓者敝堂前因天時炎熱與種痘不盡相宜是以暫時停止今自八月二十七日爲始仍請徐心堂先生照舊按期到堂施種下午一句鐘起至四句鐘止風雨不更惟須預先挂號不取分文凡家有掌珠未經種痘者幸勿交臂失之也乞登報牘俾衆周知滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
[鉅欵助振]  
　　啓者各省眚災未已民不聊生山東河流横决廣西匪勢猖獗小民顚沛流離待哺情形慘難言狀雖經多方勸募而欵微災廣籌解爲難廼蒙吳舒房大善士軫念時艱慨助規元三千兩以還心願而求病愈並囑分解山東廣西兩省以應急需祗領之餘仰見大善士救災乘時樂善好施至意感謝莫名謹當分解災區擇要散放以廣仁施現值秋風漸厲正窮黎迫命之時得此鉅欵遥頒藉資接濟不獨身受者感深骨髓揆諸作善降祥之理食報定必無涯身其康彊子孫逢吉可爲大善士　　俟之除繕具收條外謹鈔乞登報奉揚仁風上海北市絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月初六日工部鴻臚寺侍衛處值日無引見特圖愼因伊弟補主事謝恩德峯謝署正白旗蒙古副都繞恩恩佑等因伊子賞侍衛謝恩恒順因伊弟恒鑑補拜唐阿謝恩橚貝子續假十日值年旗奏派管理新舊營房派出瀛貝勒掌儀司奏八月十一日祭奉先殿恭王行禮召見軍機皇上於明日寅正至社稷壇行禮畢還海辦事後至頤和園跪接皇太后○初七日内務府國子監廂黄旗值日無引見禮王等謝賞綢縀恩崑中堂專摺謝賞綢縀恩陸潤庠假滿請安瀛貝勒謝管新舊營房恩明啓用伊子賞侍衛謝恩延伯請假十五日王培佑請假十日張元奇預備召見掌儀司奏八月十三日祭奉先殿醕王行禮召見軍機 
[日本産絲表]  
　　日本報云我日各地所産蠶絲爲出口貨之一大宗每年由横濵運至歐美兩洲諸國者不下十二三萬擔約值日網七八千萬圓其中長野縣註即信濃所産最多計得四萬二千二百四十二擔次則上野巖代二處今將所産值至日貨五十萬圓以外者列表如下計信濃二千二百十九萬三千六百二十圓陸前九十三萬三萬三千三百九十二圓上野八百十三萬千九百七十三圓飛彈七十一萬三千一百八十四圓巖代七百六十九萬八千九百六十二圓丹波八十三萬六千七百四十五圓美濃二百五十四萬五千四百八十九圓下總六十三萬零四百十圓羽前一百三十五萬二千九百二十圓出雲七十六萬三千零三十八圓伊勢一百二十五萬二千八百八十三圓伊豆五十　萬零二百五十五圓相模一百八十八萬五千零零四圓尾張七十萬七千六百三十六圓三河一百五十六萬五千五百三十三圓甲裴四百二十六萬一千零三十四圓越後八十七萬九千九百九十八圓常陸五十八萬二千一百二十八圓駿河一百二十九萬三千一百圓武藏三百七十七萬六千三百十一元遠江八十四萬六千九百五十一圓 
[嚴禁唆訟]  
　　南昌訪事人云署江四萬年縣知縣王紹庭明府下車以來查悉訟案之多實由不肖書吏挑唆所致特頒硃諭諄諄誥誡大致謂該書等夙夜在公宜如何東身自愛恪守規矩伊古以來由刀筆起家而致身通　者指不勝屈本縣一體相關絶不稍存輕視之心乃聞有不法之徒干預民間詞訟或且從中挑唆殊屬膽大妄爲目無法紀如解省之曾金銘是其明徵也本縣蒞任伊始頗有所聞但不劇明言姓名以絶其自新之路自諭之後尙其洗心滌慮痛攺前非本縣絶不追念舊惡故作已甚之爲倘再挑唆詞訟從中漁利則是撲燈之　咎由自取一經查明定卽從嚴究辦斷不稍從姑寛本縣盟心似水執法如山愼勿以身輕爲嘗試其各凛之愼之母違特示 
[示禁詐擾]  
　　九江訪事人云江西廣饒九南兵備道瑞華儒觀察自綜理警察局事務以來特於日前出示曉諭曰爲剴切示禁事照得本總局開辦警察原以禁暴詰奸周知民隠爲保衞地方安靖良善起見務期市肆無擾閭里相安所有從前各衙門差役地保一切索詐擾害弊端自應痛加洗除爲此嚴切示禁仰紳商軍民人等知悉嗣後如有差役地保以及本總局親兵夫役人等倘有借本局名目需索擾害等情准被詐之家卽時指名來局控告定行盡法懲治决不姑寛其各凛遵毋違切切特示 
[兩案並破]  
　　京師訪事人云有馮和兒者家在京西游蕩之士度時有雞鳴狗盜之行鄰里皆深惡之旣而其膽愈大所欲益奮劫掠行人習爲常事今夏携其獲財物避匿都中某娼寮漸與惡少八九人結爲兄弟晨夕與共人皆莫則其由來未幾託言將歸故里諸惡少竭力挽留馮詭稱父兄懦弱性成時受人欺伎今年與人合種瓜數畝售得錢若干被人霸吞竟不分潤非某親往責問恐老親無法與之爭持也諸惡少聞言咸抱不平爭願力爲助馮遂約定次日同往及出城十餘里過一村落馮指一家謂衆曰此卽欺蔑我家者且俟醉飽後圖之乃偕至一鋪恣情飲啖腹旣果之下時已黄昏馮引至某姓家奪門而入衆從之家中人驚惶失措馮顧謂衆曰今日之來實告君等圖刼財耳其各勉之毋自失之交臂衆乃翻箱倒篋大肆劫掠然後逃至僻靜處俵分自此益密恣情揮霍不月餘花銷殆盡諸惡少復商諸馮約得五人於七月杪至京西某富室門外詐稱行路口渴乞賜一茶富室聞鄰村被劫事已有防範見若輩期跡可疑密伏壯丁俟動手時突出擒之無一免者當卽解送右營一鞫而服并供出前案夥盜某某三人營官立派弁兵捕獲其二尙餘一犯在逃大約不日卽當送部定讞矣 
[上海總巡局紀事]  
　　昨日本邑城廂内外保甲總巡朱森庭明府督率勇丁巡行南市各街巷見附郭一帶垃圾堆積如山因命十六鋪地甲督同船牙赶緊掃除毋再延玩○南市錢公館失去衣箱報經上海縣署及各巡局派捕緝查至今未獲昨日保甲總巡朱森庭明府飭差傳二十三鋪汛捕　慶到案喝令比責若干板勒限嚴拿 
[上海巡局紀事]  
　　昨日有朱阿四者向大南門外南馬頭雞販沈阿三購取雞數頭給以小銀錢二十枚携之而去旣而沈倩人估香知此項小銀錢均係銅質製成因卽　朱調換途中突遇流氓金茂發邀至某茶肆與之爲難朱遂乘隙脱逃沈心不能甘遣人投訴二十三七鋪巡防局局員姚谷蓀二尹派差馳往杳拿金已不知去向未幾忽有同黨若干人將二尹家丁唐某扭住兇毆唐遂奔回局中禀知一切二尹大怒諭令地甲務將一干人拘獲交案訊懲○昨日南市裏倉橋浜居民王雜　以張順新闖入室中圖竊拘送二十三七鋪巡防局禀請訊懲局員姚二尹允之 
[英美租界公堂瑣案]  
　　張阿六以史恒利之妻弟陸生昌借欠洋銀二百元　索不還毁其店内所陳鐘表等物約值洋銀三十元報由包探李星福拘獲送案襄讞委員何吉生大令商之德總領事署麥繙譯官判令張賠洋銀四十元責二百板○陸紀氏凌虐婢女體無完　由包探邊槐洲拘案請究大令判罰洋銀一百元婢發棲流女所留養擇配○小工吳阿巧行竊招商局棧内冰糖一包由包探沈阿岳獲案請究大令判責二百板枷示一禮拜○偷兒沈小九行竊楊子雲等三家衣特由包探張天林拘案請究大令判責二百板押捕房六禮拜○惡鴇劉孫氏以養女王桂寳不善伺應狎客任意鞭笞由包探竇如海拘案請究大令判責手心二百下將桂寶發棲流女所　治俟傷痊後擇良娼配○楊阿四行竊方昌林家衣物報由包探趙銀河拘獲送請究懲大令判責二百板押捕房一月○賭棍李春林設攤誘賭由捕拘案請究大令判押捕房二月賭具銷毁○馬夫顧壽生以病馬駕車被巡街捕拘案請究大令判罰洋銀五元責二百板 
[法租界捕房瑣案]  
　　偷兒徐阿云擊碎宰牛公司玻璃窓伸手入内竊取衣服二件報捕查獲解奉讞員魏蒓塢大令　押昨日命提到案重責二百板○積竊王阿生金阿三被包探拘獲解奉大令訊供管押昨日命提到案將王責五百板金責四百板○竊犯鄧方廷吳　　行竊某姓家竹籃及米被包探拘獲解奉大令訊供管押昨日命提到案各責二百板○方長志李介堂潛入某姓家圖竊未成被包探拘獲解舉大　 
 
 

Page 10

 
 
訊供從寛開釋 
[美租界捕房紀事]  
　　昨晨馬夫楊阿二停車天撞路偃臥車中四百零九號巡街華捕見之以其有違租界章程拘入捕房捕頭令押候轉解公堂禀請讞員孫建臣直刺訊究○前日傍晚時某號傭人方阿東曳載貨車至西華德路適某西人乘轎式馬車至此不及避　致被撞壞車轅四人怒將方扭入捕房捕頭令押候解送公堂禀請訊辦○昨晨妙手空空兒金阿林不知在何處竊得布被三條行經吳淞路適爲包探顧福其所見向之盤詰言語支吾遂連贜帶入捕房捕頭令押候解送公堂禀請懲辦 
[蘇垣官報]  
　　八月初九日浙江候補道程恩培辭行回浙江蘇候補班補用知府崔鼎安徽人由滬來廪知奉鐵路大臣盤札委帶同洋工程司查携滬甯　路卽　荆部　廣司學習主事章鈺江蘇人由京來巡　王登　禀知交缷署元和縣典史事請補元和縣典史龔承德禀知昨日接印任事初十日南匯縣載專丁來省禀知於初　限内交代算結清楚荆溪縣全專丁來省禀謝奉飭　荆釐局四年期滿比較盈收著仍留兼辦釐局知縣謝崇聲禀知奉藩憲　催方大令道濟已故吳大令康　欠解塘經養差縣　何　禀謝奉飭開辦警察出力蒙給酌　者事一次沈丁文禀謝飭知開浚徒陽運河出力蒙給酌署事一次太湖角頭司巡檢余祖培專丁來省禀謝奉飭謝補崇海司巡檢並謝奉札先行赴任委署太湖角頭司巡檢汪鳴鈞禀辭赴任巡檢王慶燾禀知奉飭派蘇差委十一日統領蘇防續備全軍候補　松峻通知由宜興查哨回同知查蕪緒赴　就醫請補奉腎縣郭重光禀謝飭知奉部覆准府照磨馬惟濬禀謝飭回北路一叚警察捕員卽到差巡檢姚鴻　禀銷代辦北路一段警察捕員差 
[邗江官報]  
　　八月初七日許分轉念祖辭回高　差陳鹾尹景錡到總局收支差周鹺尹資楨養運北鹽張鹺尹寓增委解甫京餉起程初八日　鹺尹應餬委鄂岸聽　初九日寶分轉鋆委泰屬查災譚鹺尹信鈞委海勵查災彭大令昞澧委解京餉起程初十日五河鹽厘總辦劉觀察思訓遄揚署河　塲朱鹺尹之　禀辭赴任　分轉赴海　查災寶分轉赴泰屬查災均禀辭十一日運憲公座掣籖十二日運轅牌示十六日亥刻月食 
 
 
 

Page 11

 
 
   
 
 

Page 12

 
 
經前任都統錫良奏請旨嘉奬奉硃批著照所請吏部知道欽此嗣經奏補朝陽縣知縣業經奉部覆准惟前經奏請以朝陽縣攺設朝陽府應將朝陽縣缺裁撤是該員係裁缺人員應以原班遇缺卽補查該員張錫鴻穏練勤明盡心民事現署赤峯縣一年之久辦理悉臻妥協以之試署赤峯縣知縣實堪勝任與定章亦屬相符俟一年期滿果能辦理裕如再請實授據熱河道錫恒詳請具奏前來合無仰懇天恩俯念邊缺緊要人地相宜准以准補朝陽縣裁缺知縣張錫鴻試署赤峯峯縣知縣於地方實有裨益如蒙俞允該員係准補朝陽縣知縣因裁缺更補銜缺相當照章毋庸送部引見所有遵章揀員試署知縣要缺緣由理合會同直隷督臣袁世凱恭摺具奏伏乞皇太后皇上聖鑒敕部議覆施行謹奏奉硃批吏部議奏欽此 
[盛京將軍增奏審明命案人犯按例定擬摺二十八日]  
　　奴才增祺儀林玉　跪奏爲審明命案人犯按例定擬恭摺仰祈聖鑒事竊准奉天府府尹衙門轉據驛巡道詳解案犯聶起志因索欠口角用鎗放傷民人張忠越日身死一案奴才等親提研鞫緣聶起志籍隷新民廳界滿洲不記佐領管下人與已死張忠間村無嫌光緒二十六年九月十二日與張忠同在鐵路傭工因賭輸錢向聶起志借得東錢三十千嗣屢討莫償至十一月二十四日聶起志腰掖小洋鎗防身出外有事行至花樓子村東遇見張忠向其索討前欠張忠央緩聶起志不允彼此口角張忠混罵聶起志回署張忠奔毆聶起志恐怕受虧往他身傍閃避順用腰掖小洋鎗向其嚇放致傷張忠右胯右後肋左手背喊跌倒地聶起志漕逃回家張忠祈人抬至其親張俊家醫治未效至二十七日晚因傷殞命時值變亂其父張誠明並未告官二十七年九月二十九日聶起志路經車站巡捕隊兵見其形跡可疑拿獲送交營務處張誠明聞知卽以聶起志搶劫鎗傷伊子張忠身死等情呈控飭交發審處因事關人命詳請當交驛巡道審辦轉飭新民廳騐訊由道造册詳府轉解到部前來據供前情詰無搶劫並預謀糾邀别情案無遁飾查例載因爭鬭擅將鳥鎗施放殺人者以故殺論故殺者斬監候各等語此案聶起志因與已死張忠索討前欠央緩不允口角用小洋鎗放傷張忠越日身死自應按例問擬聶起志合依因爭鬭擅將鳥鎗施放殺人者以故殺論故殺者斬例擬斬監候秋後處决徐將全案供招抄錄粘單咨部外理合遵照新章攺題爲奏恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
[盛京將軍增奏審明命案人犯按律定擬摺二十八日]  
　　奴才增祺儒林玉恒跪奏爲審明命案人犯按律定擬恭摺仰祈聖鑒事竊准奉天府府尹衙門轉據驛巡道詳解海城縣案犯蘇　作因被疑賭用刀戳傷杜泳和越日身死並蘇國萊用槍放傷蘇國作平復一案奴才等親提研鞫緣蘇帼作蘇國萊均係内務府廂黄旗人蘇國作住海城縣界蘇國萊住遼陽州屬同族蘇國作充作守　與已死人杜泳和素識無嫌光緒二十八年六月初七日午後遼界筆管堡樹林内有人聚賭遼陽州風聞諭令甲長蘇永栢帶同會勇蘇國萊杜泳和等各持槍械到樹林内捉拿均各逃逸無蹤適蘇國作自河北蘇德玉家討要工錢回歸聞知其事急往奔看不意杜泳和等疑係賭犯隨跟至蘇國作家持槍上前捉拿蘇國作分辯杜泳和不聽蘇國作情急順用切菜　刀在房門外站立不容進前詎杜泳和由後牕跳進房内蘇國作恐怕被獲轉身用刀嚇戳一下致傷杜泳和肚腹透内倒地蘇國作畏懼歇手撩棄　刀想要逃跑蘇國萊因離甚遠恐其逃逸隨開放一槍致將蘇國作右　肚放傷會勇等上前將蘇國作縳獲看守杜泳和調養罔效至初八日因傷殞命旋經保甲分局報縣驗訊由道詳府轉解前來據供前情不諱詰非有心致死亦無起釁别情案無遁飾查律載鬭毆殺人者不問手足他物金刃並絞監候又例載擅殺罪人者非折傷勿論各等語此案蘇國作因已死杜泳和等疑賭追拿情急順用　刀嚇戳一下致傷杜泳和肚腹透内蘇國作畏欋歇手棄刀第二日杜泳和因傷斃命彼時蘇國萊因距甚遠恐其逃逸隨用槍向放致傷蘇國作左骽肚傷已平復查蘇國作係索債回歸並非賭犯自應按律問擬蘇國作依照鬭毆殺人者不問手足他物金刃並絞律擬絞監候秋後處决蘇國萊與已死杜泳和均係會勇因恐兇犯逃逸當卽用槍嚇放其擅傷係應抵罪人雖屬火器業經平復並無折傷蘇國萊應照擅傷罪人非折傷勿論例應免其置議除鈔錄全案供招咨部外理合遵照新章攺題爲奏恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
[大臣奎等奏爲酌裁警察營步隊兵額並請奬報効月餉之紳商曁出力之弁兵摺二十九日]  
　　奴才奎順奴才魁福跪奏爲酌裁警察營步隊兵額並將連年報効月餉之紳商曁出力弁兵懇恩奬勵恭摺具陳仰祈聖鑒事竊照前因庚子之秋張家口外賊匪游勇乘間竊發該處爲津京庫倫洋商運貨之通衢更有教堂洋行叢雜其間亟宜設法保護免滋事端當經飭令洋務局添練警察步隊二百五十名分叚駐紥叅以外洋警察章程訓練巡防實力保衞所有月需餉項由商捐一成官欵二成項下開支所練之勇爲巡察街道保護洋行教堂緝捕賊匪游勇及護送京津庫倫中外商旅曾於光緒二十七年二月奏明在案兹查開辦以來不獨商民感戴而洋行教堂及過往各國官商游歴人等皆經一律保護恃以無恐嗣因口外地方遼闊先後奏添馬隊共一百名巡防護送俾期周顧均爲中外官商所津津樂道第思連年就地籌欵官欵固虞支絀商力亦有未逮現在邊境又安擬於警察步隊二百五十名額内裁歸一百八十名每月餉項共需銀一千二百餘兩官商各半每年可節省餉需七千二百餘兩自應照章造報咨部核銷惟念該弁兵等護商緝匪奔馳於嚴寒酷暑之中洵屬尤爲出力查該弁兵均係微末田奴才等分别外奬並咨部核給奬叙至該紳商等連年報効月餉計自光緒二十七年起至本年六月將近三年共計銀數在二萬兩以上尙屬急公報効未便没其微忱謹將該紳商等開單擬請合無仰懇天恩俯准敕部核給奬叙以昭激勸出自逾格鴻施除將該紳　等履歴造册分咨送部查核外所有酌裁警察營步隊兵額並將連年報効月餉之紳商曁出力弁兵懇恩奬勵各緣由理合恭摺具陳伏乞皇太后皇上聖鑒訓示謹奏奉奴才該部議奏單併發欽此謹將擬奬紳商各員繕具 
 
