# 1922 - 222 - 4917775

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[主義與聯合（冷）]  
　　今日中國各方有力者每與主義不相同者聯合誠一可異之事也今之所謂主義之有關係者莫如聯省與統一然而孫主統一而前與主聯省之陳共事陳主聯省而今又與主統一之吳同氣吳主統一而又與湘川之主聯省者往還而孫吳之同主統一者初未相合陳與西南之主聯省者亦未共同豈主義與聯合另爲一事乎抑其間更有其他之主義爲之離合乎雖然統一與聯合爲立國之根本問題一國不能有兩主義也身肩國是者端宜調和以融洽之不宜更因是以聯合或仇視使之更生紛擾也 
 
 

Page 5

 
 
   
 
 

Page 6

 
 
[命令]  
　　八月十六日大總統令署財政次長兼鹽務署署長稽核總所總辦嚴據呈請辭職嚴據准免本兼各職此令 
　　又令任命張英華爲財政次長兼鹽務署署長稽核總所總辦此令 
　　又令任命崔廷獻爲山西政務廳廳長此令 
　　又令内務部呈察哈爾都統署政務廳廳長吳德鎭另有任用請免本職吳德鎭准免本職此令 
　　又令任命王福田爲察哈爾都統署政務廳廳長此令 
　　又令任命湯銘彞爲熱河都統署政務廳廳長此令 
　　又令内務部呈請將熱河道道尹李心曾免去本職李心曾准免本職此令 
　　又令任命劉景沂爲熱河道道尹此令 
　　又令内務部呈請任命沈維城爲僉事應照准此令 
　　又令財政部幣制局呈請任命陳能怡兼甘肅官銀錢局監理官應照准此令 
[國内專電]  
　　北京電孫文派陳友仁將北上答訪黄陂吳語客孫岳赴滬係慰問中山并接洽伯蘭諸人吳因中山反對割據式之聯省自治認孫有主義上之同情不妨談談外傳孫吳曹齊四角同盟實未造此境 
　　北京電四十八天滿職之參議員政府已允其爲府顧問勵其終席 
　　北京電英在片馬設官外部電唐總司令查復（十七日下午一鐘） 
　　北京電交部令京校通告各學生家屬謂凡不反對分校願來學者由其家長及保證人出具切實保證書不再干預校中行政事務仍准照舊入學否則聽自便 
　　北京電交長高恩洪對人言謂本部此次改組京校爲唐山大學分校事屬行政範圍該校少數學生對於部定辦法極端反對屢次聚衆要挾確無理由迭次誥誡不知悔改現在改組辦法已奉明令公布本部决不能因少數分子變更命令云云（十七日下午一鐘） 
　　北京電漢口日兵已全撤分别回國十一年懸案今始解决頭道溝日人增警交涉不撤吉長孫烈臣電稱華軍業已佈置妥貼餘匪亦追剿殆盡政府據以再催日本撤警（十七日下午一鐘） 
　　北京電外部通知英美日法等使已任劉符誠爲撤廢客郵會議主任委員（十七日下午二鐘） 
　　北京電濟南日人掠烟埠警拘拿時略受拒抗日領要求廳長道歉署長撤差巡警懲辦外部令施履本回濟交涉駁覆日領要求 
　　北京電湯爾和並未請假敎部秘書備呈請假指令鄧萃英代湯函王寵惠詰問謂本人請辭非請假 
　　北京電張英華今日就鹽署及財次職先籌小欵渡日具體計畫尙未脫稿（十七日下午二鐘） 
　　北京電周自齊下星期一南下渡法（十七日下午二鐘） 
　　北京電羅鴻年已確定爲滬造幣廠長但該廠須先籌二百五十萬方可開工羅已籌到若干 
　　北京電緬甸立法部議員現改敕任爲民選華僑因商務及財産關係亦佔一員（十七日下午二鐘） 
　　漢口電援川軍五混旅文（十二）動員計近畿二師一旅十八師全部鄂軍三五兩旅孫傳芳元（十三）乘圻江輪離宜赴巫山又派孫參謀赴巴東各區慰勞開拔各軍 
　　漢口電聞高恩洪奉令到洛疏通湯到任爲孫丹林長内交換條件因吳未允暫難來鄂 
　　漢口電蕭定漾（二十三）在署追悼湘鄂役陣亡各將士並擬親往趙李橋致祭（以上十七日上午八鐘） 
　　香港電黄明堂部在高州獨立葉舉令黃强率部往剿聞黃業興部已抵化州兩軍已接戰 
　　香港電葉舉集各軍官會議决定各軍刻日回原防（以上十七日下午九鐘） 
特約路透電 
[南北政局觀]  
　　十七日北京電王芝祥赴保洛後昨已回京聞曾報告總統吳佩孚願儘速任王寵惠爲總理 
　　十七日北京電川紳及國會川議員若干人今晨集議討論北兵入川事决議派代表團謁見總統陳明川省戰事似已分勝負請勿派北兵入川引起無謂之騷亂 
　　十七日北京電贛紳數百手携旗幟晨集團務院附近擬要求（一）撤蔡與北軍（二）實施民治發電時猶未見院代表仍集待 
　　十七日北京電第九師叛兵有千五百名歸隊另約三百名逃抵安和村（譯音）至瞭見追捕之騎兵始退入廟方山（譯音）負嵎而守雙方以來福槍互轟騎兵未進剿南口已派過山砲隊前往北京亦派出步隊軍事當道現信叛兵已絕逃路 
　　十七日北京電中日委員會第一部今晨開第十五次會議委員會採納青島稅關股員會提出之報告與建議而附有保留中代表提出關於鐡路電話海電郵局之說帖三份委員會接日代表之答覆後决議移交股員會日代表提出關於鑛産之目録表及建議惟已展期討論之 
　　十六日哈爾濱電布希杜站中國防兵二千名譁變殺其司令乘夜刦掠晨間退入山中哈爾濱海拉爾齊齊哈爾均已派兵前往追擊今除運兵火車外均暫停行駛聞軍隊現與叛兵在布希杜附近交戰 
[倫敦會議决裂後之賠欵問題]  
　　十六日巴黎電法内閣會議普恩賚陳述倫敦會議之經過情形及未能成議之理由閣員一致贊成其所採之態度至停付現金一層現將俟賠償委員會决定之委員會大約明日將開會以討論此事午後内閣復議考慮賠償委員會任何决絶後所應有之各種辦法巴黎時報稱停付現金案之成立與否大約將取决於比代表之一票比國多數報紙批評英相之態度謂會議之不成由於英相之不明意國對於會議無功不以爲異蓋知德債問題不能與協約國債務分立也德總理韋士對倫敦雜聞訪員稱會議失敗爲德國之大不幸 
　　十六日巴黎電衆料法政府因倫敦會議决裂必召集參衆兩院開會詎知不然法内閣於會議後已布告其不召集國會之决議 
　　十七日巴黎電半官消息稱如賠償委員會今日集議准德停付現金而不要求擔保則法内閣定不承認此决議如委員會之决議不佈告德國確已不履行債務致與和約之精神與字義相反則法内閣採行自由行動將自向德國施行其認爲必要之經濟上或財政上計畫 
[德國之皇黨舉動]  
　　十六日巴黎電德國伏錫資報載巴代利亞邦第十五團以皇室禮節歡迎前德太子並請太子於國家主義者歡呼中檢閱兵士之情形當時各演說者皆述其忠於前朝之意 
[德内閣研究馬克落價]  
　　十六日柏林電德内閣現正研究馬克兌價大落事預算案出入之平衡復將因以錯亂政府用人聯合會大爲惶恐現與公共經濟總長協商要求加俸事恐各項實業之用人均將繼起要求工人建議政府當設法遏制生活昻貴主張限制在德經商自由一部分恢復派給口糧制而尤當减縮某種輸入品 
　　十六日柏林電八月上旬德國短期活債增加四、五○○、○○○、○○○馬克目下總額共達三一二、○○○、○○○、○○○馬克 
[美國礦路工潮已近解决]  
　　十六日倫敦電美國烟煤罷工業已解决事態大有進步雙方領袖在克勒夫倫開會議妥已簽合同現有七州已發烟煤礦工立即復業之通告其他數州亦表示願照新合同辦理之意鐡路罷工現又有解决之望 
　　十六日紐約電聞鐡路管理員已接受鐡路四大同胞會之請書定八月十七日在紐約集議以期議定解决辦法四大同胞會現爲鐡路工潮之調處人 
[近東問題]  
　　十六日君士坦丁電勘畫恰太爾加中立區域之議定書因發生意外困難不能簽字惟希軍與協約軍司令已商定條約希軍允退離目下之邊線六哩希軍大部分已退至羅杜斯土鎭達米特薩鎭之陣線外倫敦會議之决裂土人各界甚爲憂慮蓋恐近東問題延久不决將以因發生不佳之後果也 
[坎拿大礦工罷工]  
　　十六日白洛克維爾電坎拿大翁太利哇州有礦工一千二百人在格萊斯灣罷工官場府因其與自願工作者發生衝突故已派兵數百前往彈壓 
[南美航路競爭]  
　　十六日紐約電孟森商船公司部行駛美國航運部船集者現稱爲便利赴巴西參與其百年獨立展覽會者起見特大减赴南美之船費計頭等艙單位來往船費前爲四百十五元現減爲三百五十九元此種布告可視爲航業大競爭之起點聞蘭波賀特公司亦將减價招徠 
[坎拿大郵件被盗]  
　　十六日倫敦電坎拿大與遠東之郵件由賴基那號載至利物浦者在此查悉被人盜取郵件五包被拆開掛號信七十封失蹤内有一包係奉天發出之郵件其他爲坎拿大所發者倫敦警察現已調查此案 
[瑞士人之騙局]  
　　十六日瑞士京城電狄林斯基案已預審完畢現將交此間法庭開審狄林斯基於一九一一年抵瑞士自稱日本政府欠渠三萬四千八百萬佛郎此欵係渠以旅順獻與日本之代價憑此招搖在瑞士國内數處騙得鉅欵查此人前在英法德比四國亦曾有此誑騙行爲聞前後共騙獲二千萬佛郎狄林斯基曾取出日本文之公文一紙以期取信於債權人此文是否確實言者不一外交方面上亦有調查但日人指爲完全欺騙 
[各國近事記]  
　　十六日倫敦電本月生活代價較上月物價指數高三磅音 
　　十六日亞姆斯特丹電此間與荷蘭各橡皮公司已將一九二三年至一九二五年之橡皮出産一部份售與紐約橡皮公司售價以每月倫敦平均價爲基礎每磅少自八便士多至十六便士 
　　十六日倫敦電雅羅汽鍋銷路漸佳故雅羅公司即去年在斯葛頓等處暫停辦造船事業者現已决議復開辦汽鍋部所已接到遠東購置汽鍋數具之定單 
　　十六日倫敦電柏林消息稱史汀萊公司現開辦東亞按月航務其第一船定十一月一日自亨堡開出 
　　十七日柏林電丹齊電稱普齊地方試驗擲落炸彈以攻飛機停駐塲之時有一炸彈落於人羣中致將看客炸死十人傷五十人　 
　　十六日倫敦電阿吉萊斯輪船之華水夫三人因運鴉片入口人各二磅今日在此判各罰金二十鎊日船伏清丸之日待役兩人私藏高根被覺今日在格拉夫森判各充苦役六個月 
　　十六日倫敦電杜白林各公署銀行商家今日在格里菲士氏出殯時皆閉門停止辦公沿途觀者如堵靈櫬裹以三色旗左右有國軍司令扶護由國軍前導後隨敎士二百人及高林士氏（衣總司令制服）閣員國會議員市尹人等甚衆 
　　十六日華盛頓電國務部議復開放米亞米·佛洛里達·巴巴杜斯間之海電專供由美發電至歐之用以戰經大西洋電報之擁擠巴西政府出而反對須兼許發電至南美始允開放此舉遂被打銷 
　　十六日巴黎電紐約導報載稱俄國尼吉尼諾夫哥拉特之展覽會現正在舉行中 
　　十六日巴黎電加拿大汽船安土尼哇號已駛抵泊萊茅資當波大西洋時曾經過浮氷山不下九十座 
　　十六日東京電大時造紙廠總理三井得右衛門氏病卒 
交通大學無線電 
[美棉收成預計]  
　　華盛頓電就最近報告察之台克薩斯州近雖得雨然非普及該州棉田之可無旱災者僅一部份該州與南方一帶棉産現漸變劣棉帶東部仍有驟雨蟲患頗烈中部則棉蟲成羣傷害新棉國内殺蟲毒藥供不應求惟一般棉業中人對於七月底以後棉産之變劣是否較平均爲甚尙有疑問並有人預料八月份棉産報告所估計之收成當視前略增紡織廠不甚以棉花歉收爲慮不願相率收購蓋以路礦工潮所妨害者僅無關重大之營業也棉農甚願以二角以上之價格售其新棉因需欵當亟之故苟無財力接濟則或將繼續賣出市塲中抵補之賣出增多者即以此故設全部狀况無實在之進步則農家亟待新棉之入欵勢將不能抬高市價且或使棉價暫落也坐待發展爲目前棉市之趨勢 
[美路工潮中被棄之乘客]  
　　舊金山電路工停業載客火車多被委棄於中途之冷落地方現有專車從尼德爾·拉斯夫格斯·桑太斐等處裝載中途被棄之車客六百二十人前往洛桑琪爾車中執役人員皆係臨時遴擇派出者輔以乘鐡路汽車隨行之警衛兵又有數車載來在尼德爾停滯之車客三百四十人後續有火車四次載來滯留於拉斯夫格斯之車客三百五十人今尼德爾尙有一百十五人待車東行 
　　舊金山電司法長電飭洛桑琪爾檢察官調查車客被委棄於荒凉城鎭之情形桑大斐某要指中途委棄車客一事爲不人道無法紀之舉動 
　　北堡京電路局報告西岸鐡路之火車行近斯克蘭頓時爲人攻擊三輛車之玻璃窗被炸碎車客傷者十人其中傷勢較重者五人 
　　波特蘭電梅恩州中央鐡路公司之機車五十輛忽被火焚毁 
　　洛桑琪爾電桑太斐鐡路公司稱所有中途滯留之客車今夜皆可開行 
[美當道處置路工潮]  
　　華盛頓電聞哈定總統稱渠已出其全力以期調停鐡路工潮但無效果今向路局聲明政府願保護其行車事宜總統將在國會議論路工事 
　　華盛頓電白宫消息哈定總統將於四十八小時内將鐡路工潮事提交國會 
　　華盛頓電星期四日參衆兩院聯合會哈定總統將陳說政府對於工潮之地位而尤注重鐡路工潮 
[坎拿大鐡路之減資决行]  
　　孟特萊爾電坎拿大鐡路實行减發工資之議雖三萬七千路工揚言罷工抵制但路局置之不理 
[美煤工解决後之餘波]  
　　克勒夫倫電煤礦工與礦主已批准解决烟煤罷工之合同 
　　甘薩斯電東南各州礦主聯合會會長發表一文謂克勒夫倫煤礦復業之合同不能解决全國之煤礦工潮且不能約束未曾與議之礦主　 
[各國近事紀]  
　　舊金山電國際救火會主任之第十五屆會議業開幕與會者逾六百人 
　　華盛頓電聞古巴已向美政府交涉不贊成當局所擬之入口糖稅則 
[公電]  
　　安徽學生會電申報新聞報民國日報轉孫中山先生鈞鑒天福民國我公安抵滬濱逖聽曷勝欣慰值兹國步愈艱端賴我公主張正義力鋤奸邪敝會誓爲後盾安徽全省學生聯合總會叩霰 
國外要聞 
[德國特約通信（王光祈七月五日柏林）]  
　　德國之恐佈時代（四） 
　　德國自外交總長那提老被刺後左右兩黨又復短兵相接已見記者前次通信那提老爲民主黨之領袖民主黨係德國大商業家所組織本不屬於左黨一派而左黨此次對於那提老被刺事件之所以大動公憤者其原因第一·固由於那氏爲人正派易得國民同情第二·則由於右黨此次暗殺行動實爲推翻共和政體之預備從前左右兩黨之所相持者尙多爲勞動資本兩派爭鬭之問題自此次那提老被刺則更進而爲帝制共和兩派爭鬭之問題矣 
　　德國共和政體之基礎與其他歐美各共和國不同蓋其他歐美各共和國之基礎大半建築於市民階級Bourgorsie之上（或譯爲中等社會工商階級）而德國共和基礎則建築於工人階級之上平常德國左黨皆呼右黨爲市民黨Biigerliche　Partei而自稱曰工人黨ArbeitePartei德國市民黨共有四個即國性民黨國民黨民主黨中央黨是也國性民黨係極端主張復辟此爲世人所熟知國民黨則亦表同情於帝制不過不願用積極手段以破壞共和政體而已故市民黨中除國性民黨國民黨兩黨而外其贊成共和政治者僅餘民主中央兩黨然民主中央兩黨人數不多勢力薄弱合計兩黨所占之議席不過僅占議員全額四分之一何能擔負鞏固共和政治之大責故德國共和政治之所以能延長至於今日者非市民階級之功實工人階級之力也德國自革命以來工人黨相繼執政工人黨中除共産黨别有主張外其餘如社會民主黨與獨立社會民主黨兩黨皆極擁護共和而兩黨所占議席又幾及議員全額之半再加以民主中央兩黨互相提携共同排斥帝制運動於是德國之共和政體始如磐石之安矣且工人階級之能擁護共和不但因其在議院中所占議席甚多足以左右一切而且在議院外尙有特别武器足以制止帝制運動其武器爲何即同盟罷工是也猶憶前年德國軍閥派占據柏林之變柏林工人全體罷工以爲抵制全城人民旣無水可飲又無火可烹交通斷絕糧食恐慌於是乎軍閥不得不倒矣 
　　德國工人階級之勢力旣如此其雄大右黨對之無計可施遂不得不棄其公開的占據手段而改用秘密的暗殺行動近來德國迭次所發生之暗殺案件其兇手多係退伍軍官尤多與大學生徒有關蓋德國自停戰後由前線歸來之退伍軍官多仍回大學繼續肄業故德國各大學内皆充滿軍閥舊派之空氣又加以戰後擔負賠欵過重生活日益艱難因此彼輩更遷怒於當日從事共和革 
 
 

Page 7

 
 
命主張議和之諸人故德國大學生之仇視共和領袖恰如吾國大學生之仇視軍閥惟德國大學生仇視共和領袖則用暗殺手段以剷除之而吾國大學生之仇視軍閥則只能發爲文章以嘅嘆之此其不同之點也 
　　德國右黨旣决定採取暗殺手段對付左黨因之一年以來左黨首領被刺之事遂層見迭出近來左黨工人紛紛籌議抵制之策上書要求政府速布保護共和政體之令其所要求之要點如下（一）禁止鼓吹帝制之文書圖畫（二）解散帝制派一切組織（三）禁止使用帝國旗幟及標識（四）肅清國家機關中之一切帝制分子（五）嚴禁退伍軍人之携帶武器穿帶軍裝（六）設立特别法院以法官一人及由元首任命之「非法官」六人合組之云云同時又議决於七月四日舉行全國遊街示威運動是日柏林方面自下午一鐘起全體罷工列隊遊行每隊之前例有紅旗一幅或軍樂一隊間有手執旗幟上書「擁護共和」「速緝兇手」「打倒軍閥」字樣者每行數武便羣呼「擁護共和」等語一次是日柏林參加遊行人數當在數十萬左右（其他各城遊行人數每處亦多在十萬以上）所幸者尙未發生意外事變若Magdburg之遊行運動則大演一場血戰矣 
　　Magdburg位於普魯士中部是日該地工人結隊遊行經過Sommerschenburg該處有某伯爵之舊宫一所懸有黑白紅色之舊日國旗該工人等派人勒令將該旗取下該宫之管理者不但不允並擊之以槍因而雙方互鬭死傷數人於是工人大怒晚間復結隊千人携帶武器前往襲攻該宫次日又有礦工一隊在共産黨指揮之下勒令該地巡警解除武裝該警等因衆寡不敵立即降服該礦工等復持槍往襲該宫至昨晚止死者已有五人傷者已有十餘人吾人在中國時只聞警察勒令羣衆解散之事而在歐洲則有羣衆解除警察武裝之舉在歐洲之羣衆運動雖一國旗之微亦不惜以生死相拚而在中國之羣衆運動則雖遇極貪鄙無恥之人亦只能跪哭於前哀求其去此歐人之所以多呼中國人爲「女性的民族」也 
[蘇俄婦女運動之經過（續）]  
　　（二）使女工團結之方法因共産黨女黨員之努力及共産黨中央執行委員會之提倡鼓吹而得有一九一八年十一月之第一次全俄無産階級婦女大會産生加入此次大會之代表爲俄國各地工農婦女所選出人數在一千以上在此破天荒之會議中正式産出向女工運動之新方針又决議組織各種委員會專向婦女宣傳使無産階級婦女之全體概參與勞農共和國之建設事業并促進其爲實現共産主義而奮鬭之精神共産黨對於各委員會之擬議表示完全贊助於是彼等乃開始求實現其理想各委員會所定之宣傳方法不僅文字口頭而已大半皆採取實際行動將稍有覺悟之婦女引入各蘇維埃機關改善其生活狀况同時組織一種特别定期會議由商店及工廠中之婦女每二十五人至五十人中選舉代表一人加入之此項會議每星期舉行常會一次三個月改選代表一次在開會時各代表皆得有機會以了解國家政治及婦女解放運動之眞詮同時并使之加入各部實地工作如敎育·公共廚房·育養兒童等皆與婦女解放有密切之關係者也此外又使之加入各種政府機關如勞働保險委員會·母權委員會·蘇維埃機關調查委員會等蘇維埃政府對於彼等又復特定章程任各代表在蘇維埃各部實習兩個月專注重蘇維埃政府之實施行政方針及各種組織制度共産黨對於婦女運動既發展至如斯程度又於一九一九年秋季另組織一婦女委員會以負專責至今各地共産黨支部及中央執行委員會皆有此種特别婦女部之設立矣婦女部之職務不僅限於登記婦女黨員之名額而已其主要工作乃在努力於使婦女參加共産主義社會之構造中央女工部常將其意見提出共産黨及蘇維埃陳述改善婦女地位之方法焉 
　　（三）婦女部之事業婦女部最顯著之成績即爲墮胎處罪法之廢除第八次全俄蘇維埃會議中通過一議案徵集全國婦女參加經濟生産制度之改造事業并規定條例一章凡蘇維埃國内營理生産事業之經濟行政機關概需有婦女參加一九二○年春季普遍全國之廢娼運動及保護嬰孩親機關之組織運動皆爲婦女部所首先發起者也彼等又擬定條件提高女工之利益如一九二○年四月通過之勞働法中鬭於産婦利益及衛生之各點即其一例一九二一年四月國民委員長自治會通過之議案允許女工在蘇維埃機關中實習兩個月以增長其對於社會事業之能力者即爲婦女部所提出也 
　　（四）蘇維埃政治建設中之婦女共産黨以二年半之努力對於使婦女參加工人共和國趨向共産主義之運動竟大獲全勝至今婦女對於蘇維埃之怨恨與懷疑態度幾已完全消滅僅交通阻隔之區共産黨尚未設婦女部者則或猶存按共産黨黨員全數計之婦女佔其百分之九至十間接經過加入特别會議代表之活動各地婦女之根據共産主義原則從事實際工作者實繁有徒據最近報告十三省中婦女之參加特别禮拜六工作者共十一萬五百五十六人工農婦女之在各蘇維埃機關服務者達四千四百五十九人加入國家經濟改造之婦女旣有如許之多紅軍及農民運動中之女子亦不在少數彼等對於嬰孩問題尤爲盡力在俄國最著成效之「兒童利益星期」運動婦女爲其中堅分子焉共産黨之成效不僅已引出一班爲蘇維埃組織盡力之生力工作且養成許多爲勞農共和國趨向共産主義盡力之强健覺悟分子當革命之初日雖婦女之當選入蘇維埃者頗有其人然婦女之負重大行政責任者則絕少即現今蘇維埃之婦女爲數亦不甚多十三省蘇維埃中婦女之總數爲六百九十五人平均每省僅五十三人尙有一最顯著之事實即縣蘇維埃中有婦女者有五百七十四而省蘇維埃則僅七處有之莫思科省蘇維埃人數爲一千五百婦女僅佔百三十七彼得格勒有婦女三百四十人薩瑪拉三十人哈科甫四十人敖得薩十人去年婦女之服務於政府機關者增加頗速在實業區域各省共有婦女三千三百四十四人擔任重要職務莫思科省女工代表七百零四人在各蘇維埃機關實習者其中四十一人已得正式位置又在各機關作實習生之婦女有五百十九人臨時服務者共四千六百六十人此外關於羣衆生活機關中之婦女如公共廚房·旅館·兒童公育所等處則幾充職員工人之全數精細原爲婦女特性故校對檢查之職以婦女充之者常獲最佳之成效據最近農工調查委員會報告婦女之充當檢查員者全國共二萬五千餘名彼得格勒檢查旅館者有婦女五十餘人又據衛生部報告婦女在紅軍兵營中服務之成績頗有可觀彼等對於清潔洗衣及增加各項設備之注意爲其特長安慰傷兵亦甚盡職常讀報紙雜誌書籍以娛樂之或爲之作書信總之其體貼入微之處殆非男子所能及傷兵亦皆得以稍舒其痛苦也（未完） 
國内要聞 
[張英華將任財次已通過閣議]  
　　内閣因無人擔任之故仍由王寵惠維持暫局已不成問題惟財政一席高凌霨力辭不就日前院派陳秘書赴津勸駕高氏派人代見聲言本人原擬晉京一行向總統王揆面陳下悃奈陡患痢疾行動莫能自由致難如願至財長一職以目下財政之景况誠非輇才所能勝荷惟懇王揆轉陳首座迅覔替人以免曠誤等語陳秘書遂於前晚回京下車後即赴王宅轉述高氏意旨王氏因於昨日（十五）閣議席上報告上列情形並以財政現狀日益恐慌部中負責無人前途何堪設想主張先將吳佩孚迭次保薦之張英華即日呈請任爲次長兼鹽務署長責成籌劃一切俾維現狀當經通過並議定在財長未到任以前即由該次長代理部務 
[京人請願修正憲草之猛進]  
　　憲草修正請願團日前成立選出總代表及各股職員後因時間迫促祗將簡章大體通過其餘一切進行辦法全未討論故該團又於昨日（十五）下午二時假美術學校開會到會者四十餘人當推寗協萬爲臨時主席首由主席報告開會旨趣次即通過修正章程並推張武寧協萬衛挺生黎淵四人爲請願書起草委員繼由鄧宗海謝濂等相繼發言論討進行辦法結果議决下列三項（一）由文書部起草宣言並登報徵求同志（二）由總代表負責委托各代表及交際員分向本京各方面接洽（三）定本星期六日以前將請願書起草完竣後於本星期日再行開會審查時已五時餘宣告散會兹將該團簡章照録於下第下條本團依據約法法第七條人民請願權之規定組織之第二條本團定名爲中華民國憲草修正請願團第三條本團以請願國會制成完成憲法爲宗旨第四條本團事務所暫設於國立北京法政專門學校第五條凡贊成本團宗旨經本團認可者皆得加入第六條本團暫設總代表五人代表無定額專辦向國會請願事務第七條本團爲進行便利起見設左列各股（一）總務股設職員五人以上總理團内一切事務（二）文書股設職員六人以上司理文書事務（三）際股設職員十人以上司理接洽團員及對外交際事務（四）研究股設職員十人以上司理研究關於憲草修正事務（五）宣傳股設職員十人以上司理宣傳本團主義事務各股職員得互推一人爲主任第八條本團代表及各股職員均由大會推舉之以得多數贊成者爲當選第九條本團開會時以總務股主任爲主席該主任缺席時由總務股臨時另推一人代理之第十條本團經費由團員捐助第十一條本團至憲法完成之日解散之 
[憲法審議會繼續討論省制案]  
　　憲法審議會昨日（十五）下午二時在衆議院開會審議長王正延主席因天雨故議員到者不甚踴躍主席一再宣告延長時間至三時十五分始足法定人數參議院出席一百四十人衆議院出席三百零六人繼續討論丁佛言上次開會提出之（一）省依國家憲法之賦與於不抵觸國憲之範圍内得自制定省憲法（二）省之事權取概括規定補入列舉國權一條之兩問題審議長宣告請衆發言郭涵發言略謂根本上不贊成有省憲字樣省只可自定省自治法以省之爲自治團體爲近來大衆所公認而憲法條文應有一貫精神國憲各章旣均取概括規定故對於國權亦祗能取概括的規定國權旣取概括規定而對於省之事權惟有取列舉的規定徐際恒發言略謂有三個理由（一）憲法經二讀通過第一條中華民國永遠爲統一民主國各省得自定省憲於第一條有衝突（二）聯省制究是一種國體或爲一種政治近來國法學者尙未能研究明瞭（三）各國制度凡有二重憲法者大致先有各邦之憲法而後由分而合再定一國之憲法未有先以國憲規定許各省自定省憲者（未完） 
[衆議員提議恢復縣會]  
　　衆議院議員張善與等以縣會與省會國會同屬監督行政機關同遭解散今國會省會均已恢復縣會不能獨付缺如特提出恢復縣議會及其他自治機關案一件聞已列入十六日衆院議程其提案原文如下竊謂共和國家以民意爲基礎民意從違得議會始能表見我國當元二年間中央各省以及各縣莫不有議會雖善美未盡而規模固已粗具矣不幸袁世凱帝制自爲解散議會停辦自治致使地方政治之惡劣較前清尤甚五年國會再開省會亦復縣會本應事同一律爾時欲以憲法會議制定地方制度狃於一勞永逸之計爲此因咽廢食之舉不幸軍閥猖獗國會南遷十載蹉跎大業未就人民疾苦十倍曩昔撫躬内省良用歉然夫縣會與省會國會均屬立法機關監督行政旣係同遭摧殘卽應一律恢復此其一憲法爲百年根本大法討論不厭其詳宣布尙需日時而地方自治事項急待整理此其二且廣東廣西湖南浙江等省均已先後改選而其他省分竟付闕如按之法律旣屬不合揆之情理豈得爲平此其三加之邇來自治思潮沸騰人民逐漸醒悟解决地方政治實爲改革國家政治之根本辦法用是提議議决袁世凱　辦自治之亂令爲無效各縣議會及其他自治機關除已改選者外其餘均一律恢復則民視民聽有所表見軍閥官僚不得假借民國前途庶有豸乎是否有當敬請公决 
[農商部員索薪之一幕逼次長借債]  
　　農商部各職員日前在糧食調查會開索薪會議後業經總長核准擬向農商銀行借欵三十萬元以爲補發欠薪之用嗣因内閣改組本部無人負責而農商銀行又嚴行拒絕以致垂成之舉復爲停頓昨日（十五）該部職員復公推各科代表數十人在農商部大堂請見江次長質問發放職員欠薪辦法及農商銀行借欵情形當經江次長答以農商借欵已被拒絕至籌還本部欠薪辦法自當極力進行以慰諸君之望各代表均認爲不滿意最後仍請次長向農商銀行再爲交涉其理由有三（一）内務部之裕豐銀行聞爲内務部墊給經費已達八十萬以上農商銀行爲本部所轄股本亦最多即墊給二三十萬元經費亦不爲過應請次長再向齊耀珊交涉（二）本部漢冶萍股票龍烟煤礦股票等累年積存於該銀行者已有三百五十萬元之巨即此存件可透支欵項又何必再加抵押（三）各交易所保證金存放該行者亦有一百萬元之譜如該行實行拒絕可將前項存欵一律提回另存其他銀行斷無不可透支之理結果由江次長答云諸君所述甚是現在鄙人對外旣非代部對内又已辭職此事應待商榷進行總以不負諸君所托爲是於是衆均滿意遂更請云現在會計科科長吳慶麟業已另調司徒衍又未就職本部會計幾至無人負責應請次長挽留吳科長暫代當經江次長承諾衆始退出 
[旅京鄂人請願罷蕭]  
　　昨日（十五日）上午湖北旅京各界在虎坊橋湖廣館開全體同鄕大會討論該省省長問題到會者約三百餘人九時許振鈴開會公推詹之吉爲臨時主席報告開會宗旨及連日赴府院請願情形並謂時機緊迫請大家討論對付辦法瞿价藩主張應由本日到會全體同鄕齊赴國務院請願至少亦須每縣舉一人前往旋由新由漢口來京之王漸櫆報告武漢人民激昻狀况多數團體已有罷工罷市罷學罷稅之提議希望旅京同鄕爲其後盾云云范熙壬提議本日赴院代表無須全體人數只以二十人爲限當付表决通過即舉定鄭毅權詹之吉王漸櫆華振新賀永年張則川韓道之簡陽明等廿人携帶呈文驅車赴國務院謁見總理作最後之請願兹將該代表等呈文録下竊湖北省長問題因督軍蕭耀南串通軍閥藐抗中央假造民意擅自兼攝致令湯薌銘迄今不能到任所有京省人士無不憤激各情曾經迭次公推代表具文陳明在案乃選延月餘政府當局對於此等暗無天日之事不但不能嚴重議罰反擱置不理未免過於因循現聞武漢人民對於此事激昻萬分實有罷工罷市罷學罷稅之組織而蕭耀南得此消息亦深自愧悔比將主謀兼攝省長之石星川傅人傑蔡漢卿唐克明等大加申斥逐出督署并有中央電令交印即當交出之言足見其天良未没民意難欺由此觀察解决斯事全賴中樞不知政府何以尙未慮及同人等深爲惶惑特於本日在湖廣會館重開大會討論僉以事機迫切不可坐視遂公推代表鄭毅權等携呈請願伏乞鈞座以民意爲重迅速電令蕭耀南尅日交印以解糾紛並懇將蕭耀南本兼各職一併罷免藉儆凶横而戒效尤無任跂禱謹呈國務總理湖北旅京各界代表鄭毅權詹之吉王漸櫆華振新賀永年張則川韓道之簡陽明等謹呈 
[魯案交涉延宕之原因]  
　　魯案交涉從開始至今已兩月矣一切問題皆未决定實日本方面故意延宕之所致凡交涉談判至日本理由被中國駁倒將不能不服從中國之主張時日委員即主張時間不早應散會下次再行談判以避其鋒此種手段已屢用不一而尤令人不解者如鹽田一項日本至今尚未提出以前談判時小幡委員長本許將鹽田先行提出後提鑛山然現在鑛山已提出鹽田反遲遲不提者據聞日本商人慾望甚大欲索重大之贖欵日本委員旣不能將此種無理要求向中國提出又不能使日本商人不索此法外之贖欵故進退兩難祇得遲遲不提出也又日本要求在山東經營農業本屬無理取閙中國政府尤絕對不能承認日本委員非不知之然仍不肯服從中國之主張者其原因較不提出鹽田更爲可笑據聞在山東經營農業之日本人中有樞密院顧問之親戚朋友此輩不肯放棄其利益故在該顧問左右陳訴種種在山東經營農業·有利日本之言該顧問爲其所動特囑日本政府不可讓步故此種交涉已陷於極難之境矣 
[張作霖與吉代表談話（隠）]  
　　天圖路已無辦法三省先訂聯合保安規約 
　　吉林省議會於上月杪爲天圖鐡路哈埠取引所及電業等對日三交涉案並推議長于源浦爲代理省長事公舉代表六名赴奉向張作霖商量辦法迄將半月始稍有頭緒遂推安代表慶雲於今（十二）日午車回吉正值省議會開會當即入場報告在奉經過情形其言大致如下代表到奉後即與各方接洽迭次晋謁張總司令延至昨日始邀接見卽將任務述明請示辦法張曰余已將貴省政權交還貴省人民自辦此事與余無涉當由貴省自辦代表謂大帥爲三省首領無論何事全仗大帥主持辦理請勿謙遜張始表明態度謂代表曰天圖鐡路早經省部准予中日合辦雖華股方面有不盡不實之處其如約章何且該路自發軔至今損失已達百萬以上如果設法爭回誰任賠償責任手續上所缺者祗一開工部照耳現已呈部請領并一面從圖們江岸着手動工已無交涉餘地惟有待諸將來相機辦理矣哈埠取引所雖已開幕苟華商不與聯絡不受利誘彼必不能獨自進行倘有奸商私與聯絡者一經查明准各色人等自由處理余可從暗中帮忙密令各機關免予查辦肇事人罪狀再由外交當局正式交涉務使制止其營業至電業更不成問題不過日人以哈商資本不足擬插入合辦耳若人民堅决不允彼亦無可如何總之天圖路因條約關係已無辦法取引所電業兩案吉人苟力爭當不至於失敗代表復請求准許推舉于議長爲代理省長張云現在奉議長白永貞已解除代理省長職務黑議長梁聲德並未成代理省長事實故三省議長之代理省長問題已完全消滅無庸再提并謂現在三省最要事件卽在鞏固三省内部聯省制憲衆議紛紜决定暫緩實行業於眞日會議議决東三省先制聯合保安規約三省軍政兩署各派一人省議會公推五人工商農敎各會各舉一人准十四日開始起草已分電吉黑兩省速舉來奉云云此蓋張氏維持本身地位之計畫也吉垣各團體已定明後日推選代表赴奉參與其事而省議會之推舉省長熱受此當頭一棒已無敢再有提及者矣又據齊齊哈爾通信云新委黑省代理省長（原任敎育廳長）于駟興已於九日接事各團體舉出之代理省長省議長梁聲德且并吳兼省長委任之敎廳而不就遞遺之敎長一席經吳氏在省署招集省敎育會長及各校長開場考試試題由吳親出題曰「各縣勸學所長及縣視學多被地方士紳控告其故安在」考畢復由吳氏親自閱卷計被取者爲省立師範校長王寅卿遂委爲代理敎育廳長敎長而由考取誠爲别開生面者矣而自號目不識丁之吳俊陞此次竟能出題閱卷亦奇事也（八月十二夜） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[美商部次長來華九月初旬可到]  
　　外部近接駐京美使照會略稱本國商務次長霍斯登帶同隨員及實業家等十人乘坐本國馬槎夫巡艦前來遠東考查貿易情形約於九月十日以前可抵中國當歷經天津烟台上海廣州各通商口岸本公使遵照本國政府訓令將此事通知貴政府卽請查照轉知各該管官員對於該次長及同行人員予以接待襄助並附銜名單一份計美國商部次長霍斯登·漁業司帮辦簿爾·全國博物院科長史脫諾格·地質局科長柏爾克·海軍上尉克雷敦衛生局醫士伊孟斯·漁業司監督坡拉特·又帮辦杜魁司脫·貝克·柯克佛·格爾博·聞外部已令行各地交涉公署届時妥爲接待照料矣 
[鄧璧氏游華之談片]  
　　世界新聞社云英文日本廣知報載上海通信述美海軍總長鄧璧在滬時談其二十八年後重游中國之感想追維旣往預測未來讀之頗饒興味且不乏歷史的價值該函之言云美海長愛德文鄧璧當十六歲時隨其父來中國父爲駐華公使時滿清西太后正臨朝柄政也是時外國人不爲華人所喜華人男子皆垂長辮留修爪以示温文氣象鐡路僅天津開平間有一短線開平爲煤礦所在今美商長霍佛曾爲礦師數年今開灤煤礦局之組織半出其手少年鄧璧自津入京騎馬歷兩日始達而紅牆黄瓦莊嚴可畏之紫禁城猶不能越雷池一步沿使館街爲外人居留地大都供職外交界者鄧璧居美使館館址適在於城内使館人員祇一公使一書記有時添副書記一人須視美政府有無經費爲凖鄧璧旋入滬海關供職轉瞬二十八年此海關微員漸躋高位今乃以美國國務員之資格復臨中國復臨此面目全非革故鼎新之中國 
　　鄧璧之言曰中國之最大革新爲剪辮放足政治爲思想及哲學之事剪辮放足則爲心理與習慣之政變辮與纒足皆爲屈伏之苻號一旦去之中國人心理變而進步矣余在北京及他處所見第一可注意之事厥爲行動自由與赴事增速從前華人舉動緩慢官員長袍曳地翎頂輝煌一種自大態度不可嚮邇今隨處可見行動活潑之新式人物與紐約及華盛頓所見無異此種大改變較之政治革新尤爲重要從前吾人在北京時所見者祇有城牆與使館街不過偶至鄉間騎馬習射耳使館街一至夜間若萬籟皆寂無一車輪之聲即全京各處亦極靜穆無敢喧譁者今則車馬闐咽行人絡繹外國人可以入禁城可以登天壇均爲滿清時夢想不到之事北京已不復爲秘密之地而如中國人心然已對西方而開放此爲吾重游北京之最大印象若今日新到中國之外人則不能了解此等意味彼跳上人力車或汽車即能暢游全城無美不收無幽不探而在吾人當日則祇有使館街耳除所雇華僕以外不識其他中國人吾曾一見中國偉人李鴻章並耳聞數人之名如西太后及慶親王等今日則可隨時謁見督軍省長以至總統中外人士不分畛域相聚一堂二十八年前安有此種景象哉 
　　變遷之最顯著者則尤在女界吾昔在中國時所見中國女子祗有女奴及農婦貴婦名媛皆深居閨闥尤不與「洋鬼子」相接近旣無社交更無外交今則青年婦女於美國「迦士」（Jazz此字含有淫聲之意）音樂聲中與任何使館之書記結伴跳舞（譯者按此種變遷新則新矣善則未也鄧璧此言果爲讚美吾女界邪願吾女界思之重思之）與外國女界合辦慈善事業參預讌會今日之中國間非吾童時之中國矣 
　　鄧璧氏又談其昔日在華供職時之軼事云余一日未告知余父獨往見赫德爵士語以欲在中國海關服務七年赫德曰不可中國之迷力甚大若汝再居七年將無法擺脫而願長居中國矣余謂余欲在華供職一時期然後回美入大學肄業赫德曰不能吾手下已有多人試爲之有一人擬脫離中國四次卒以引誘力太大不能舍之而去汝速回汝國美國新造建設事業正多汝當爲國人盡力此汝愛國責任也然鄧璧卒於十七歲時入中國海關服務歷北京天津烟台澳門等處七年期滿回國入密歇根大學肄業尙未脫離中國政府之雇用支取半薪兩年後始行辭職 
　　鄧璧又云新德爵士之人物余至今歷歷在目余以爲此和藹可親之愛爾蘭人實爲盎格魯撒克遜人種對中國之一大貢獻彼爲中國組織海關贊助改革其他政務厥功甚偉彼眞愛中國盡其材力爲中國用一日爲余誕辰有人告赫德赫乃召余就其家爲演說余遂大膽爲之此爲余演說之第一次也大致謂余恒望多得機會聚餐於爵士宅中此種機會之來乃甚多爵士善遇其手下一切青年使此等青年樂爲之用因而效忠於所服務之國此則爵士之大過人處也云云余供職天津時稅司爲奥人棣脫令善英語待人和厚余至今憶之當時天津甫由白河沿岸之一漁村而發展成一市鎭環以青苔之泥牆街道之污穢使人可畏除一大路通至北京外無一物適合於少年人者余等之往天津乃因天津爲北京通其餘世界之唯一出路之故從天津乘輪船乃可任意所之今天津已成爲一大都會街道寬潔幾使余不復識聞澳門景象猶黄惜未能往一視余此次來華最樂之紀念厥爲昔日同事今日總稅務司安格聯爵士與我一度之聚餐彼邀集故友數人相與話舊令人不勝今昔之感云 
　　客問鄧璧對於中國及遠東未來之觀念如何鄧璧云余於一九○七年在棣脫勞哀刋行一種雜誌名曰太平洋時代當時余信太平洋必須脫離地中海及大西洋之種種爭鬭軋轢沿太平洋各國必須互相敦睦通力合作凡在太平洋上之人民必皆須强固今余對於中國日本之内部政局不甚注意亦不自命了解而加以判斷余所研究者爲人民之性質活動理想及識解余今在滬見平坦之馬路高大之百貨商店鋼骨之建築以及紗廠麵粉廠即可知中國進行極速駸駸將成一新國内亂之事可勿問焉唯中國尙須多造鐡路開浚河道此可使國家興盛興盛則能産生良政府美國如是中國何獨不然哉 
[東三省日僑反對撤退守備隊]  
　　日本政府對於南滿獨立守備隊之撤退及駐屯軍一部分之召還目下尙在秘密籌劃之中惟奉天駐剳隊已於本月十一日下令命全數於二十三日止撤回遼陽其先發隊則於十二十三兩日出發該隊現已着手整理消耗品及其他一切用具而在奉天以南之各駐屯軍凡屬遼陽聯隊者均全部先集合於遼陽該聯隊中二年兵役者則照軍備縮小率因分一召還日本内地而屬於鐡路聯隊者則全部集於鐡嶺其四分之一（亦以二年兵役者爲主）亦召還内地惟柳樹屯及旅順聯隊因目下正在凖備出動中故當於十月底撤回凡鐡嶺遼陽兩聯隊所管地面均以一項殘留部隊塡防至於獨立守備隊之撤退擬分爲三期實行其三分之一於明年三月止撤回三分之一則於明年十二月底撤回所餘三分之一則於後年十二月底撤盡聞東三省各地日本僑民自接到守備隊撤退消息以來咸以守備隊撤退後之地面狀况爲慮紛紛起而反對奉天居留民會代表及新市街居留代表約三十名十二日下午一時在奉天公會堂開協議會决定反對守備隊之撤退通過决議文分電加藤首相兼海軍大臣·山黎陸軍大臣·上原參謀總長·德川貴族院議長·奥衆議院議長·各政黨首領·山黎關東廳長官·早川南滿鐡路社長及各重要新聞通訊社並决定與安東長春各居留民會協力開滿洲居留民大會爲大規模之反對運動安東日僑業於十一日開各團體聯合大會亦决議與奉天日僑聯合開南滿居留民大會長春日僑亦定於十五日開市民大會積極反對守備隊之撤退此等運動聞内幕中均有南滿鐡路當局操縱披等惟恐一路之力不足達反對目的故極力慫恿日僑開會反對但識者多不以此舉爲然目爲阻碍中日之親善至奉天居留民代表會議之决議如左「滿洲守備隊之撤退果屬事實則居住於鐡路沿線之七十萬日本同胞（其中有朝鮮人五十萬）之生命財産根本受其脅威馴至阻害滿蒙經濟的發展其結果並將破壞中日兩國間之親善關係縱令改用警隊而其効力亦甚薄弱使人不能安心就業故對於守備隊之撤退不得不極力反對特將僑民意志宣明幸希公鑒 
[援川攻陳聲中之陜局（西安通信）]  
　　川中自劉熊交惡戰禍相尋至今未已熊克武但懋辛等迫於勢力不敵分向在川各軍領袖劉成勳鄧錫侯賴心輝陳鴻範求援劉鄧賴陳各軍已節節向川東進發永瀘兩州業已動搖重慶亦危在旦夕此間自奉電令援川迭開軍事會議已派第七師師長吳新田爲陜西援川總司令共編十支隊除第七師不計外如陜軍第一混成團郭秉成·第二混成團李鐸·第二路巡防郭金榜·鎭嵩軍第四路馬瑞旺·第五路閻際明·第六路吕光華并老十五旅之王鴻恩羅玉山各團營俱在十支隊編制之列每支隊兵力約在一混成團以上統計約有三師左右刻動員令已發先會師漢上除在陜南各軍不計外如蒲城郭秉成鳳翔李鐸連日來省晋謁兼督禀商塡防及預備出發事宜蒲城業派鎭嵩軍第三路憨玉崑接防鳳翔聞擬派二十師之一部駐防矣南軍北伐贛事緊急陳樹藩欲乘此時機陽託自治之名陰行割踞之實初抵陜境漢南震驚詎後連戰敗北張寳麟旣經受編潘占奎已出山之各部亦已敗竄陳擁張藩一部僅千餘人盤踞嵐白苟延殘喘自川事緊迫迭經劉鎭華 
嚴令第七師師長吳新田添派勁師協同顧旅限日肅清以免援川之掣肘昨拋自興安來者云陳樹藩現確被七師顧旅與鎭嵩軍各路困圍甚急大有不日即下之勢陜西自劉鎭華氏兼署軍篆後對於胡景翼部如田玉潔等則力取聯絡對於第二十師閻治堂各部及第七師吳新田各部則主和衷共濟毫無惡感對於陳樹藩部如郭金榜劉世傑原健吾郭秉成緱張保田毅民等則盡數收容對於反對陳樹藩部如高峯五麻振武李鐸則或派充旅長·或充團長·或充鎭嵩軍統領自經改編亦皆就範岐山麻振武·鳳翔李鐸·爲郭堅之舊黨向所稱最倔强者自今夏收編後麻振武已遵令由岐山開駐韓郃一帶李鐸則編入陜西援川軍以内稱絕對服從劉氏以故劉氏頗自鳴得意也（八月九號） 
　　惟另據漱石君通信云自馮玉祥率師離陜劉鎭華兼署督軍對於潰兵或收或剿頗爲活動此邦人士以爲三秦統一不難立致陜民出水火而登袵席可指日而待也然至今日形勢一變凡所發生之事皆與大衆之心理不甚相合兹將最近情形略舉數端以供留心時局者之參攷焉（一）此次陳樹藩率隊反攻曾佔據安康石泉漢陰紫陽等縣大軍雲集勢頗兇惡陜南邊防總司令吳心田一面派隊防堵一面乞援劉氏劉氏當派鎭嵩軍第五路統領嚴際明第六路統領劉世傑及陜西巡防統領郭金榜星夜飛援時劉世傑適因公來省即被斯命劉鎭華以時勢緊急并令火速開拔詎劉世傑回防後竟遲至二十餘日始拔劉鎭華以許久未接電報疑之派員偵查始知究竟乃以違抗命令貽誤軍機將劉世傑撤差委該路參謀吕光華暫行代理聞劉世傑本非敢違抗軍令委係部下素無紀律不受節制以致如此徒喚奈何而已陳氏自經各軍分路進剿兼以糧彈缺乏勢漸不支紛紛潰退時有某路支隊長姜宏模率潰兵千餘人北竄出子午谷意在渡渭與某陜軍會合劉鎭華曾就省抽派馬步數營跟踪追擊是時該支隊長姜宏模以陳氏剛愎自用不可久處當即隻身入省晋謁劉鎭華以示無他查此股潰兵出山後已失戰鬭能力倘堪一戰則西安可危蓋此時省城秩序全由鎭嵩軍第二路統領張治公氏擔任維持張共有步兵七營然大半在外駐防留省人數不過一營左右即劉鎭華亦只有騎兵衞隊憲兵營各一營機關槍一連比該潰兵東竄劉以東路軍隊不敷分配又派騎衛隊及憲兵營前往帮助而省城所有軍隊不過兩營即加以二十師之補充營亦不過三營兵力卒以劉鎭華洪福浩大省城安然無恙然劉氏未嘗不脚忙手亂也（二）劉鎭華自爲督軍後以前次廢督聲浪太高對於督署一切組織均甚草草參謀長范滋澤副官長鄭鳴樹均係暫代顧問諮議參謀副官等大半皆省署及鎭嵩軍總司令部人員兼充不另支薪故各人員等奔走兩間敷衍遷就者比比皆是而劉之用人邇來不免有所偏私除未兼督以前已委四弟劉鎭海爲騎衛隊副官五弟劉茂恩總司令部參謀外今日又欲委某弟爲參謀長某弟爲營長（兄弟七人）同時總司令部及各路營嘖有煩言而第三路統領憨玉坤特於日前來省謁劉提此抗議措詞甚爲激烈至有趙倜因重用乃弟趙三以致人心瓦解如督憲願蹈覆轍我等惟有求去等語劉聞之深滋不悅無如憨爲鎭嵩軍老人且三秦多故倚賴方殷亦不便輕易一將祇好以温言撫慰而乃弟以受憨氏直接之打擊其參謀長營長一時萬難産出可斷言也（三）閻逝馮繼各軍互相拉攏以保全勢力其中最力者即爲劉鎭華比馮去劉繼二十師頗爲忌妬然以無隙可乘只得虚與委蛇不過處事上表示强硬態度而劉之拉攏則未嘗因此少懈迨緱保傑圍攻同州駐同州二十師之王團長請劉派兵赴援劉以空電敷衍閱數日緱竟改編鎭嵩軍第七路雖解同州之圍而二十師不感激且有責言（聞閻師長被酒時厲聲曰今日我總看緱爲公緱抑爲母緱劉頷之使緱不與相見）查二十師之大部在省西駐紥所有各縣應解督省兩署之欵扣留甚多即劉派員往提往往欵已到手復被二十師奪去各該員等以在人勢力範圍不好爭執只得忍氣吞聲而留省之二十師因在戲院觀劇亦不時與鎭嵩軍口角鬭毆頭破血流殊覺無謂甚有開槍轟擊者雖屬三五人之暴動亦足見兩軍感情之不佳矣使兩軍長官不及時嚴加約束將見持槍拚命之事仍必接踵而起也（四）鴉片之富甲於全國下流社會之人在此中討生活者也已屬十分之八面黄如鬼衣垢不澣見之令人作十日嘔邇來督省兩署曾出有皇皇之文告大概不過說明鴉片之害及例禁森嚴情形其實純係一種刻版文章决不能見諸實行故吸者自吸運者自運耳同時馮玉祥在潼關城内又設立豫省惠濟保運公司由潼關至觀音堂每百兩投稅六元由此觀之則陜西之禁烟爲期尙遠將來再起鴉片交涉必自陜西始（五）陜西金融恐荒爲日已久市面流通多係紙票銀元甚寡各軍餉項短至六七月八九月不等劉氏所提之欵不過省東各縣至陜南陜北陜西各處均歸駐軍扣留一旦有事財政上不能不感困難况陜西駐軍尙有七八萬人均仰地方供給而地方則水旱頻仍盜匪充斥如再發生軍事恐陜民竭其地之出罄其廬之入亦不能勝任其困苦情形眞令人不忍卒述矣（八月十日已刻） 
[九江已具復業形式]  
　　九江兵變延至十餘日尙未開市省當道頗爲焦灼十三號又派警務處長閻恩榮來潯辦理善後吳鎭守使所捐之蔭園牯嶺别墅房契二紙本擬向臺灣銀行抵押三萬元忽又變卦吳竟暗中阻止押欵因是臺行藉口吳使契紙不能由商會直接押欵以致無欵可押災民聞之頗滋疑竇特於十四號午後一時齊集南門外火帝廟開災民大會到者約三四百人一致主張赴鎭道兩署請願乞予籌欵急賑當即整隊出發每人手執紙製白旗一方上書八字或書八月二日民不能忘或書潯陽保障化爲灰燼及無衣無食哀我災民先搶後焚無家可歸請求目的不達不止等字樣至鎭署適吳使與閻處長談話無暇接見旋派張副官長代見災民代表鄭質卿等問吳使以已有産業押欵賑濟忽又停滯進行是否屬實副官長答曰並無改變之意不過恐一時無有受主特先行解囊捐洋二千元實爲集腋成裘暫救目前之計諸位有所磋商祇要吳使力能所及無不力圖補救吳使意在兼籌並順一面設法籌欵賑濟一面勸令各商號照常營業庶金融不致阻滯云云災民旋即辭出赴道署適傅道尹因公外出由程總務科長接見災民代表陳述意旨希望傅道尹迅予籌欵賑濟並將在鎭署請願情形報告一切程答云各界領袖籌有妥善辦法當然稟明道尹會商辦理惟希諒解此次變亂實出不測總期即日開市營業一面設法辦理急賑庶爲雙方兼顧災民代表鄭質卿詢賑濟捐欵何日可以彚齊程云俟道尹到署即當轉達至於那一日可以集攏兄弟亦無把握今日下午准會同鎭署籌商約六句鐘赴商會報告言至此各災民乃退赴商會候信是日下午三句鐘商會開歡迎閻處長大會兵禍善後處副主任劉蔭人主席略謂本埠八月二日兵禍曾經省當道派蕭司令來潯調查一次曾經蕭司令將大概情形返省報告省當道猶恐蕭君情形隔閡調查未逾故又派閻處長來潯實地查勘俾將被禍情形詳爲呈報同人等既遇此良機故特召集諸君開會歡迎第今日歡迎會較之别種歡迎會不同今之希望於閻處長者甚大閻處長起立發言謂鄙人此次來潯係奉蔡總司令何護省長之命將被禍情形調查報告方纔劉君談到歡迎二字愧不克當鄙人身任警察長官當然是要就題說話查警察之設原屬保衞地方今潯警廳事前旣失覺察臨事又不出而制止事後又不能亟維現狀當然不能辭咎兄弟身任江西全省警察行政長官九江警察亦爲省會所轄鄙人不能辭其責今奉命調查兼之特來請罪但貴埠旣遭此浩刼宜亟圖補救在兄弟意思其旣被刦被焚者情形更慘似宜先將受害較重災民提前振濟至被刦而未被焚者情狀雖苦尙有棲身之所似可從長設法現何省長已請慕韓先生擔任在滬勸募義振日後自有成效但求諸公一面設法籌欵振濟一面迅速勸導各商一律開市雙方並進原狀易復未卜諸公意思若何言至此衆主留閻多住數日辦理善後閻云儘可遵命繼而馬祖楨鄭質卿等先後發言大抵爲希望振欵急速籌集以便勸導開市金商會長當將籌賑捐册報告共得實數不過一萬三千元衆意非達到三萬元不可閻云須俟晋省請示再說金會長旋請閻下樓休息少頃復就席結果决定籌洋一萬五千元振救難民一面由兵禍善處議决准明日勸導開市當即發出啓事如下啓者此次兵變頃間閻處長奉總司令省長委任來潯宣慰辦理善後當到本處報告先備的欵一萬五千元交本處分配以作急振並勸諭未被災難商民迅速開市以免長此停業損失甚鉅當經本處議决明日正副主任隨同閻處長曁鎭道各長官上街勸導開市凡我商民遭此浩剏固屬創巨痛深但前者已矣此後營業能不維持尙乞曲體閻處長諄諄勸慰之至意一俟調查股切實報告後再行分配其以後撫卹賠償治安等事仍當繼續進行以慰我災民也此啓並將議决勸導開市及挽留閻處長辦理善後情形電呈總司令何省長核奪矣今（十五）早閻處長張知事韓警廳長善後處金劉徐三主任均至商會復聯袂進城赴道署與吳鎭使傅道尹集合適因大雨如注不克上街延至一時許始行出發由警察上前分行兩旁沿門勸導開市自八角市起至大碼頭爲止一聞勸導之聲多數開門惟舖板仍閉未全下板營業者城内不過十餘家城外亦居少數但窺全埠形式似已凖備復業大約明早當能照常開市也 
[牯嶺市政之擴張]  
　　星報十二日牯嶺通訊云今夏江西戰事於避暑西人毫無影響即九江兵變近在咫尺亦無絲毫關係去年來牯避暑西人男婦老幼共二千三百七十六人今夏則有二千四百九十七人去年西人所雇華僕共一千三百四十七人今夏則爲一千六百四十五人是今夏牯嶺人口除華人外就西人及其雇僕計已有四千一百四十二人其中美人居一千零三十二名英人七百三十六名人數旣增房屋不敷某敎會近於西谷置地十四區料不日將動工興造往年地主會議恒於八月中第二星期五日上午舉行三小時而畢事今年則開會兩全日而於星期二日又擬開一特别會議蓋本歲各醫生以爲對於衛生一項尙須特别注意遂由工部局請安醫生詳密調查决定於居屋保護上尙須改良提議工部局撥出一萬元以改良堆儲垃圾器具並每年備一更大欵項辦理衛生警察此即特别會議所由召集也復因注重衛生之故將安醫生等四人聘入工部局辦事惟眞正大問題厥爲捐稅一端按牯嶺二十五年來其捐稅向定房屋每幢年捐十五元土地每區年捐二十元惟年來支出浩繁久已提議加徵本年兩日會議即以此故當時頗有爭論有主單一稅者有主各種財産統稅者其後卒將統稅制通過並爲避免投機起見有人動議倘購地後三年不造房屋特加徵其捐云 
[蔡成勳電告全贛肅清]  
　　援贛總司令蔡成勳近乘李烈鈞回師廣東之機會將前此北伐軍佔據之贛州南康等十九縣先後收復聞府院兩方昨日又接蔡氏寒日來電報告大庾信豐亦經派隊回復全贛肅清原文略云近來國軍收復各縣業於陽電陳報在案兹復據各將領報稱大庾信豐各縣現已次第收復全境悉告肅清溯自南軍北伐以來嗟我贛民慘遭兵禍兼以土匪到處響應流亡載道瘡痍滿目幸天心悔禍烽燧漸消亟應妥輯撫循所有地方善後事宜現已會同何護省長妥籌辦理以仰副中央綏靖地方保衛人民之至意謹電馳聞敬希鑒察蔡成勳叩寒印 
[劉湘失敗後之川局與時局]  
　　星報十七日漢口電云據最近上游報告川中民黨軍隊業已佔領重慶戰事將次結束劉湘楊森軍隊大敗楊已退至涪州劉亦潛遁至漢擬即搭輪往滬目下劉存勳獨覇川中換言之則吳佩孚之中央集權計劃中劉氏已不能輕視今唐繼堯據滇劉成勳據蜀是中國腰膂之兩省已向聯省自治上進行北京政府行將見三數省自治政府安全設立於其附近用省内租賦以謀本省之發達且語中央若之稅源以吾兩大省之截留而益少夫此種趨向將擴張至若何程度斯則全視北京政府能否早自覺悟須知一國之中央政府非如一跑馬塲一球塲其目光全注於能得彩之一球或一馬已也據川中各首領所發文電觀之往日擾民態度行將告終若 
 
 

Page 11

 
 
輩之政治計劃深得人民贊許鑒於敗者無援可藉農民村夫亦多起而逐其軍隊愈可徵信現料湖南將召集會議俾其省自治政策得以推行於現方籌劃自治之各省至滇蜀兩省之計劃未免太新其忠附於孫中山之護法政策將爲吳佩孚進行之大障碍惟吳氏中央集權政策施於今日華民亦未免太覺枘鑿矣 
[川省戰事之近態]  
　　川省戰局現已展寬初在忠州梁山萬開達渠各縣境界刻已展到重慶瀘州合江江津永川合州武勝各縣起初一軍節節退讓意在待省軍發動後再聯合進行省軍總司令行營已於二十七晨在永川境界與二軍開始衝突聞係二軍先由老關口突出省軍遂與之接觸一軍之第五師現已加入戰團據第五師師長何光烈二十五日自順慶通電云四師（潘文華）襲擊李渡本師爲自衛起見遂向該師迎擊已於廻日進駐武勝邊防軍第二旅旅長張英二十七日自瀘州通電云英於霰夜奉令率步兵三團機砲各一連由隆出發攻瀘次日卽將玉蟬關石洞鎭次第佔領駐瀘敵軍聞我軍猛進即已倉皇遁去英當即督兵前進已於今晨將瀘縣完全收復現正派隊進取合江 
　　二十五日劉成勳將討伐令宣佈後省軍在合川隆昌永川各方已經與二軍接觸聞在隆昌瀘州間之玉蟬關戰事最烈此路之省軍爲賴心輝之邊防軍與鄧錫侯之三師六旅賴氏現已到永川指揮其張旅同時由璧山方面進攻合川劉成勳之藍旅現在已到永川特與陳國棟部隊會攻王陵基部隊 
　　二軍軍長楊森自將綏定一軍軍隊逐出後即由梁山率隊回重慶在七月二十一日已到渝城即委劉湘之參謀長兼第六混成旅旅長王陵基爲前敵總指揮隨行少數軍隊即向永川方面防禦東下之省軍又聞楊森回渝後計劃分三路攻擊省軍以王陵基任中路即由永川方面進行以王正鈞任北路即由順慶方面進行以王纘緒任南路即由瀘州方面進行至於東路涪陵方面以袁彬任之即以抵禦石青陽緣石青陽部湯子沐日前由彭水出攻涪陵也 
[孫中山去後之粤局（廣州通信）]  
　　孫中山確於昨日（九日）下午三時已乘英國砲艦離粤當未離粤時謠言甚多各艦長以北伐旣不得手調停又無效乃開軍事會議孫之腹心均列席孫氏出席始尙堅持元首殉國主義謂非常總統當與護法政府共存亡不允去粤經各人婉勸謂大局至是不如暫去以作後圖孫氏始首肯孫旣决意離粤又以永豐各艦不能脫離海軍遂不帶艦隊於九日三時乘英國武漢砲艦往港轉赴上海是時魚珠各砲台已得有長官命令不得攔阻孫氏旣去由英領事傳出消息粤軍將領其喜可知於是陸則汽車水則電船燃放爆竹歡呼不已試問粤軍前數年非亦以護法自詡者乎今乃如此假面具已揭去矣永豐等四艦聞已派員往見温樹德由温接收歸隊 
　　孫中山旣離粤粤局糾紛目前或可暫告解决矣兹將最近狀况彚録如下（一）軍事之收束近北伐各軍紛紛離粤境退駐江西之虔南地方聞粤當道以贛邊防務重要擬責成第二路司令陳炯光·警備游擊第一司令楊坤如·第六獨立旅長翁式亮等部軍隊協同擔任該處邊防其餘各軍則悉調回舊日防地日昨第二師已全部回省第七路黄强所部亦已言旋總指揮葉舉發出通電云連日我軍在始興南雄仁化樂昌等處將許福黄滇湘各軍擊散敵之殘部紛向贛湘邊境逃竄連日歸來甚衆粤境已無敵踪軍事經告結束佳日下午三時三刻孫中山乘英國砲艦武漢號出港赴滬地方安靜秩序恢復云云（二）艦隊之處置孫中山離粤後所餘永豐楚豫豫章同安四艦全體將士轉托某領事出作保人向湯廷光請求收隊由某領事同豫章艦長歐陽氏謁湯並提出歸隊條件大抵此次歸隊之後各艦人員不得治罪不得斥革並請領事親筆簽字保證湯氏以四艦同爲海軍之肢體今日歸隊有何條件之可言至於各艦將士同以國家爲重則各人軫念同胞之誼亦斷無歧視之理可亟轉語即日來歸歐陽氏聞之即將湯意轉達各艦湯一面即往見温樹德豫備接收四艦各無異議至北洋艦隊雖屬國防之用惟統一之局尙未完全底定各艦隊不得急急北歸擬仍暫時駐粤俟將來再行解决又海防寳璧等艦亦經湯廷光爲之疏通葉舉已有容納之意（三）善後之會議昨日葉舉以孫中山赴滬粤局將告平息此後軍事之收束機關之規復以及省垣各屬地方治安種種問題亟待解决者甚多即在白雲山行營開一善後會議討論一切現在最急之務爲推定省長聞各方均屬意於唐紹儀昨省會議長鍾聲等已電請唐蒞省維持善後其電文云唐少川先生鑒聞公有再任國務總理消息實蒼生之幸亦桑梓之光惟粤局糾紛已將二月今幸戰事告終百端待理同人等懇公即日屈駕先行蒞省指示善後俾有遵循想公誼切桑梓不忍坐視也云云現聞唐有不日來省之說如唐堅不願就則仍請陳炯明擔任蓋粤軍方面本屬意陳爲省長也 
　　廣州市秩序日來已漸覺寗靜商店之復業者比前一二日爲多所有長堤各處馬路及老城西關一帶繁盛街道商店多已開門營業大略情形如下（金融）市面大小錢銀店於十六早全市一律復業省幣價格今早漲至六成據銀業中人謂地方漸趨平定省幣價格當日見增漲並謂日來有多數投機商人均紛紛搜羅省幣躉藏以圖厚利市面省幣被若輩搜羅故價格一日數起且市面銀店存放沙面之現銀均已起回故金融甚爲活動（酒樓茶室）市内各酒店酒樓茶室等先後復業者已逾半數近一二日間則更完全復業營業暢旺一如往日其間多演唱瞽姬以爲招徠一時笙管嘈雜顧客如雲惟往日市廳對於茶樓演唱瞽姬曾有嚴重之取締近因秩序初復取締稍緩各種小食物館牛奶店等營業尤形暢旺（商店行號）市上各種商店自政變以來除西關外均已一律停止營業行號亦停止辦貨以致市狀蕭瑟物價騰貴昨今兩日市面大小商店多已開門營業靖海門一帶之行號照常辦貨惟柴米兩項市面甚形缺乏（戲院）海珠東關西關河南等戲院現已准備開演連日紛將頭門及内座大加粉飾趕緊修葺狀極忙碌至明珠南關一園等影畫戲院停營日久日内亦將一律照常開演（花事）陳塘南地當西關沙面之間故當市面秩序擾攘時該處仍舊熱閙異常惟東堤砲擊之後早已鶯燕紛飛往日繁華頓成雲散日來秩序回復紛紛復返香巢預備重張艶幟矣 
[汕頭大風災籌振紀]  
　　汕頭振災處昨以潮屬各處災情重大待振之民少亦數十萬純靠募捐恐杯水車薪無濟於事昨日議以振災處名義電請北政府劃撥關餘二十萬爲潮屬施振之用又以關稅附加振欵爲前次華北振災辦有先例特提議仿照舉行業由王總理雨若遍訪各國領事徵求意思英法美日各領事官均表贊成並謂當即電達駐北京公使協力贊助稅務司及海關監督陳其尤君亦表示極端贊成此事得各領事熱心協助當可見諸實行也兹録關於此事之電文如下（振災處請撥關餘附關稅電）北京分送外交部財政部各總長稅務處督辦鈞鑒本月二日上午八時汕頭曁沿海各處忽發颶風加以海潮暴漲平地水深七八尺直至次日風勢始息水亦漸退全埠房屋倒塌不可勝數傷斃人口約計三千有奇屍横遍野慘不忍睹其澄海潮陽饒平各屬之沿海村莊被水漂没者不下數百鄕鄕民淹斃者概約數及十萬災區之廣災情之重爲歷來所未有死者已矣其因房屋倒塌無可棲止饑疲待斃之災民不能不施急振以拯餘生確經設立汕頭振災善後辦事處立時開辦無如災廣費鉅急切難籌查前年直北災荒曾有加稅振濟成案潮屬目前情形實與前年直北無異擬援直北成案就汕頭進口貨物附加一成振捐以一年爲期俾資接濟經與駐汕各國領事及潮海關監督稅務司商議無不贊成伏乞鈞部鉤處不分南北一視同仁函商各國駐使令行辦理並懇於關餘項下先借撥銀二十萬元俾濟眉急將來即在所加一成振捐内歸還臨電不勝迫切待命之至汕頭振災善後辦事處總理尹驥陳其尤王雨若陳黻廷曁汕頭總商會同叩佳振災處致各國領事稅務司潮海關監督電報局函文詞大略相同從略 
　　此次汕災鄰近各縣亦甚重兹録尹旅長報告各處災情電文如下惠州陳總司令廣州葉總指揮洪師長鈞鑒汕潮颶風爲災昨已將大概情形呈報鈞座在案現據澄海縣長報稱本月冬日下午三時澄地忽發生颶風入夜風勢益烈加以暴雨平地水深丈餘縣署全座倒塌倉庫監獄亦同時倒塌逃去要犯二十七名城廂内外同時倒場房屋傷斃居民甚多學校聖廟均被風毁各區查報統計淹死人口已達數萬冲没鄕村不計其數尤以上下篷蘇南樟林鮀江東隴等區爲最慘現在屍骸遍野無可爲殮加以水勢尙未全退食糧缺乏民無可採先將縣署投變常平倉榖已據承商出榖繳交之榖價全數提充急振又潮安縣長報稱冬晚風災縣署大樹被拔壓崩多處監獄亦略傾塌城廂内外同時倒塌房屋傷斃人口沉没船隻不少災情奇重又潮陽縣長報稱冬夜颶風河水暴漲縣署及分庭監獄警察第一分所各房屋傾塌十居其八城垣亦頽缺數段民房倒塌更不可勝計人民壓溺斃命尤夥軍事犯及寄押犯共斃五名逃逸九名又揭陽縣長報稱本月二號夜半陡起大風加以猛雨平地水深數尺數百年老樹亦遭拔毁縣公署房屋幾完全被毁法庭全座倒塌學校及警區坍塌亦多民房壓斃及溺斃幾人其各鄕區尙在分令調查監獄幸無恙囚犯亦無逃脫幸早稻登場不處乏食各等情前來查此次風災以汕埠澄海爲最慘人民壓斃及沈船溺斃者約計在十萬以上火車撼入河中輪船擱在陸地海關堆棧及躉船均摧折無遺實屬聞所未聞慘不忍睹現已分飭各縣趕辦急振並派員分赴災區詳細調查分别輕重酌量振濟并在汕頭設立振災善後辦事處由善後處市政廳商會協同組織已於今日成立先籌安插災民煑粥施放一面起掘屍骸趕急掩埋以免流爲疫癘所有危險房屋分途查拆一面將街市馬路障礙搬運以利交通惟電燈電線損壞太甚并飭令趕速規復惟是災區廣大需欵浩繁所有急需暫行挪借容再籌捐所有籌辦情形合先電呈是否有當伏乞訓示飭遵旅長尹驥謹呈魚印 
　　此次汕災各國領事均熱心協振美領事曾電美政府運米助振英領事電港政府運米四百包助振前日英領又函問振災處謂米食之外尙須何物請即指示以便轉請港政府撥振振災處當即函復謂此際振物除米以外尙無所急需昨日王總理晤英領時英領又對王總理言刻已電達港政府再運米一帮來汕接濟不日船到當能照付云云法領事昨晤王總理時謂已電安南撥米來汕助振諒不久即可運到日領事亦云已電台灣速運米來汕助振熱誠可感也昨日英領事又接到港政府無線電謂再捐米一百噸助振即經函知市政廳預備駁船接運散振市廳得函後一面函覆英領事道謝一面函知振災處預備駁運市廳昨又接英領事函略開香港英商尼瑪濟捐助振米五十五包請起運轉發市廳接函後亦函謝英領矣 
[紀全國棉塲聯合會成立大會]  
　　全國棉塲聯合會係由東南大學·金陵大學·中央部立各棉場·曁天津整理棉業籌辦處等各機關共同組織八月十五日上午九時開發起機關代表會議于金大科學館下午二時十五分開成立大會于東大大會堂蒞會者除中央與各省棉業機關代表外并有韓省長蔣敎育廳長張實業廳長嚴財廳長與省公署實業科長等先由郭秉文主席報告略謂兄弟被代表會議推爲主席曷勝抱愧本會由各省棉業機關組織而成人數雖少實可開農業上之新紀元辱蒙省長與廳長等寵臨加以四川農業調查團與江浦青年植棉競進團參與本會尤爲忻幸近來國内名人均知農業問題之重要談政治者均覺共和國家不能以少數人參與政治須多數人參與政治我們農界老百姓全國四萬萬中占有三萬萬政治敎育等費都要靠着三萬萬老百姓身上實業界中人開辦紗廠去年棉花减收大起恐慌就是實業家亦要靠着老百姓生活所以范靜生先生覺農業問題最爲重要特赴美考察農業實况以資師法蓋社會上重視農業問題者愈多農業事業愈可積極進行在今年五月間美國麻省大學校長來華提醒中國應組織全國農業討論會藉以互相聯絡不數月即開會於山東到者十九省共有一百七十代表討論農業上許多重要問題此可爲中國近年來農業進步之標凖次東大棉業專家孫恩麘報告該會經過情形謂本會自去年十月二十六日在直隸實業廳開會即具有動機唯各機關分散四方毫無系統旣不得知識上之進步又不能免試騐上之重複故有組織全國棉場聯合會之提議推金大郭仁風與恩麘爲起草委員後由十處棉業機關共同發起今得三十餘機關贊同該草章已在代表會議中全體通過會員分兩種（一）棉業試騐塲（二）農業機關特别注重棉業者（三）實業機關之行政人員可被請爲名譽會員評議部組織農商部之四區棉塲·各省棉場·華商紗廠聯合會·南通東大·金大等機關各派一人由評議會舉行執行委員五人執行委員會職務爲執行會内一切事務規劃棉塲分配識務與改良技術等將來本會全副精神全在執行委員會云云次韓省長訓辭略謂鄙人來寗履任時僅匝月今天參與貴校全國棉場聯合會得與中央及各省棉業機關代表共聚一堂實開棉業上之新紀元忻幸奚似剛才聽主席報告頗有一番苦心經營鄙人覺有一種感想中國衣服原料以棉爲最多直隸江蘇産棉較富即他省亦漸漸發展一二十年後繼續講究植棉事業曾有極大效果但檢查海關進口貨外棉輸入年有二萬數千擔以上實爲中國財政上之一大漏巵而改種美棉一節三兩年後往往退化究屬天氣不宜抑爲土地不適鄙人不敢斷言棉業專家當可悉其底藴唯諸君專門研究棉業事業是一件事使一班農民明瞭植棉事業又是一件事倘若不替農民設身處地着想農民說「管他新法什麽好我種子也没有器具也没有我種我的罷了」照怎樣說提倡植棉事業要使農民澈底了解美棉比中棉收穫量好新法比舊法人力省得多才行諸君除研究學理之外再能夠考究到農民身上去使農民得到實在的利益方有美滿的結果主席起而致謝謂省長訓話同人感激異常當時時牢記於心拿研究結果推廣到農間去實行并希望地方賢長官時時指導我們監督我們俾中國農業日益發達美國農業之發達全靠一法律家當南北戰爭財政支絀之時林肯批准土地分給各省籌辦農科大學四十六所遂成今日農産富庶之邦省長能注意農業上根本問題同人益當努力做去使中國農業可以追踪歐美云後請中央農業試騐場塲長陶俊人演講謂中國提倡植棉有兩種辦法（一）平面的擴充擴充面積種植純粹美棉但與糧食問題有關故平面的擴充似有限制（二）垂直的推廣用科學方法增加收穫量中棉不能放細紗則改種美棉以抵制海外輸入之洋棉照此兩種辦法做去棉業當可有蒸蒸日上之希望旋即魚貫而散 
[杭州快信]  
　　財政廳通令各縣知事及統捐局迅將征起正雜各欵截至現在止無論多寡尅日悉數歸解金庫一面將解數及到庫日期先行報查應塡報單亦即快郵呈核 
　　金屬義烏縣陽日風雨爲災元日又山洪暴發全縣變爲澤國屍横遍野慘不忍聞佛堂鎭商會警察所稠南高小學及製糖廠均被漂没各法團昨電到省乞賑 
　　此次諸曁風水爲災損失至千餘萬該縣旅杭同鄕發起組織水災籌振會已設事務所於小營巷並推代表石鳴盛等向省長乞振聞允撥助一萬五千金 
　　鎭海知事盛鴻燾電告該縣沿海各鄕山北梅山等處田禾木棉被損殆盡尤以崇邱鄕爲烈 
　　省敎育會新選會長鄭宗海現在九江牯嶺養疴此間致電促駕尙未得復 
　　杭縣律師公會今日下午開評議會提議事件（一）會員陶振東提出解釋法律事項（一）全國司法會議籌備事宜（一）上海八團體國是會議催繳欵項事件 
　　杭州交通銀行行長黄筱彤奉調充滬行副長前日向各界辭行昨午車赴滬 
地方通信 
[蘇州]  
　　認辦全縣屠稅之省批吳縣全邑屠宰稅向分蘇州市區與各市鄕區及洞庭東山西山區等三區辦理自蘇市屠稅認商龔黼卿市鄕屠稅認内盧永記前由財廳撤銷認案至今尙無人認定近有盧逸民者擬以三萬五千元承包蘇州市區以二萬三千元承包各市鄕區以二千五百元承包東西山區前日具呈省署擬以五萬八千元請求准予認辦聞昨已奉到省長批示如下吳縣屠稅分區辦理相安已久何須别議更張即以市區而論查核縣案應由總商會保舉本籍殷實屠商認辦以重稅收何得逕行率陳所請應不准行仰即知照 
　　市公所將會議增車蘇城甫通行人力車時即有某車公司提出意見於蘇州市公所要求除原有之五百輛人力車外再行增加五百輛旣可便利交通又可增收車捐蔣市董以其時適值閶門越城商店請禁車輛出城正在籌畫南新橋工程未暇置議現因該橋工程業已竣事所有用欵不敷甚鉅故擬依照某車公司原議即行增加車輛藉以增收車捐聞日内將召集城内外各市民公社社長各車公司主任等在市公所開一臨時會議以資决定 
　　會則未核准前律師不准出庭吳縣律師公會前因會則未經法部核准地方廳不准入會律師出庭特電請司法部准予援照滬寗兩會先例於會則未核准前先行出庭兹悉已於昨日奉到覆電其電文如下吳縣律師公會錢崇固等庚電悉吳縣公會會則現已達部該律師等仍俟令行核准後出庭執行職務司法部印 
　　改選屠宰稅主任蘇州市屠宰稅自認商龔某撤銷後由肉業認解每年三萬二千元並推定徐允卿俞玉峯爲認稅正副主任兹徐等忽聲明辭職業經同業定於本月二十五日在夏侯橋敬業公所開會集議改選屠宰稅主任並補繳自上年十二月起至本年七月底止短解稅洋二千五百四十五元歸各舖攤派以資結束 
　　組織歸主大佈道會蘇州基督敎去歲夏間在北局舉行歸主大會以來敎務日益發達現由敎務聯合會發起組織歸主大佈道會地點仍在北局業已着手籌備並定於本月十八日下午四時半假青年會開茶話會並邀請各界預會以期連絡感情 
　　平價飯店將開幕蘇城道養市民公社社長沈束璋孔受之近因百物昻貴貧民生活維艱特發起組織平價飯店每人二十文飯菜一併在内擇定瓣蓮巷清微道院爲發售處於舊曆七月初一日開幕 
[鎭江]  
　　平糶局定期截止新榖旣已登塲米遂來源日旺此間連日到有江北新米船三十餘艘均被各米行購進聞上等新秈米每石已跌至八元七角次等七元餘城内外各平糶局以米價已鬆有定於二十日截止消息 
　　鎭郡地又發颶風鎭地昨日又發生颶風與前數日彷彿江中貨船均預避口内下午四時後風勢較大適值潮漲江中怒浪冲激致濱江東馬頭及各洲隄岸均爲潮浪冲刷坍陷不少直至十六晚間風始稍息 
[揚州]  
　　新學制之試行江都縣立學校於本學期始試行新學制業經指定先就舊城江七校新城江五校改組更名爲縣立一二小學校增設高等二級前四年爲國民科後二年則爲高等科至舊有縣立一二兩高小亦各就校内添組中學二級刻均籌備完竣招收各級插班生矣 
　　措解運河工欵江都縣署欠解運河善後工欵四千元迭經運河工程局令催並經該局委員姚崇義親向縣署守提始經江知事措解二千元於昨日送局核收矣　 
　　運商照舊運鹽鄂湘西皖四岸運商以贛省捐欵之事已歸和平解决無須停運抵制爰於十五日始照舊向中國銀行繳稅稽核分所訂單請運矣 
[清江]  
　　保衛隊請領槍械馬頭鄕保衛隊長馬體文以部下人數增多槍械缺乏設有匪警殊覺束手特具呈淮揚鎭守使署請予撥給昨奉批云查本署武庫所有槍械並不敷餘所請礙難照准聞馬現擬赴省請領 
　　警備隊連獲匪犯淮陰縣警備隊長王振鵬十二日下午六時在東門外距城二里許之玉皇閣地方訪獲匪犯張懷榮韓榮寬二名當即帶送縣署由朱承審嚴加訊詰據供於上月間夥同馬得標嚴懷盛馬九林等計十四五人先後抬架兩案一爲淤黄灘民人卜金堂之子年十餘歲窩藏玉皇閣張廣金家現已出洋三十餘元經人贖回一爲龍爪樹民人朱駝腰之子年僅四歲現窩界首大士庵内尙未回贖等語朱承審一面將韓榮寬釘鐐收押一面飭派警隊多名當晚隨同張懷榮復赴玉皇閣附近將窩户張廣金並匪夥馬得標一併獲案即夕十一時復經朱承審庭訊供與張韓略同惟又指出黨夥嚴懷盛一名現住城内地臧庵面前十三日早朱承審又飭警隊往地臧庵將嚴拿獲及其妻一併帶案除收押候辦外復由警隊偕同張懷榮前赴界首大士庵内起獲被架朱駝腰之子以便給領 
[南京]  
　　捐贈東大圖書東南大學孟芳圖書館正在興築預計落成之日須得大宗書籍方足以符名實而饜學者願望現由當事人設法募捐聞浙江沈省長江蘇蔣敎育廳長首先捐贈書籍共約二千餘種刻下俱已運到 
[徐州]  
　　示禁白紅纓會徐屬一帶近因土匪騷擾一般鄕愚遂發起紅纓會白纓會要集入會藉以防匪惟術近邪敎早爲官廳禁止日前銅山曹知事奉到省令嚴行查禁以免蔓延曹知事奉令後又以日前郭橋地方發現殺戮慘劇今日特四出佈告嚴行禁止如敢違抗卽行拘辦 
　　高小校長辭職銅山縣立一高校長曹寅甫因欲入高等師範肄業第三高小校長耿若泉因辦事棘手擬欲别就第五高小校長鄭雲級因在車站單獨設立私立小學事務殷繁不能兼顧均函請勸學所辭職現勸學所正物色相當繼任人物呈請縣署核委 
[嘉興]  
　　銀樓又告停業嘉興北門内申天寳銀樓前因族中財産糾葛致將金銀首飾封存暫時宣告停業嗣以主顧定貨關係故於陰曆六月十七日起照常開市俾各主顧前往兌取定貨現該項飾物已多取去申姓族中以店中股分糾葛尙未理清故前日起又告停業 
　　二次考騐醫生嘉興中西内外各科醫生去年曾由警　傳集考試塡發執照准予營業在案現因全縣未曾受試醫生尙多警所因於前日又出示通告令未考各人開具資格經騐等項限九月十五日以前報名到所聽候定期傳集考試矣 
[湖州]  
　　久旱得雨湖地自夏曆上月十二日至今已及四旬惟於本月十四夜略得微雨且又天氣酷暑炎日如火是以河水乾涸田疇龜坼日來農民不分晝夜盡力戽溉手足胼胝其勞苦概可想見而盼望雨澤之心尤爲焦急直至前日（二十日）清晨始得陰雲四布密雨紛紛但時下時止雖降不暢迨至是晚十時乃大雨傾盆簷溜如注延至今日拂曉方止約得甘霖三寸有餘一般農民皆喜形於色 
來函 
[安慶路琪光來函]  
　　逕啓者見本月十二日貴報公電欄内載安徽救濟皖局辦事處來電一件係致余薛老曁同鄕諸先生畧謂許省長青夜潛逃經琪光等要求回署請求清算財政概置不理云云電末署名爲安徽救濟皖局辦事處曁十團體路琪光等同叩查此項電報旣署爲路琪光等則不僅琪光一人可知惟琪光對於此電事前概不知情究係何人列入賤名拍發不得而知因旣與事實不符用特請求貴報登入來函欄内以資更正而昭實在爲荷路琪光敬啓八月十四日 
雜評一 
[主義之眞僞（默）]  
　　各人之主義不同固不能强不同者而同之也然主義有眞僞眞主義之不同者固不能强合僞主義則隨時改變縱以極不相同之主義有時亦可合而爲一以此證之各方離合之往迹不難屈指數也再進而言同一主義固無不相合矣然主義之眞同者自然固結而不能離若與僞者相處則亦若水火之不相容是故主義惟眞乃能眞合眞分僞則無所謂合亦無所謂分不過借其名以便勢利上之趨向而已 
　　同一主張自治割據式的自治與眞自治之不相容猶之宰制式的統一與眞統一之不相容也割據式的自治固不得謂之眞自治而宰制式的統一獨能成爲眞統一乎今人知其一而不知其二徒以其便於己者聯之不便於己者斥之則非眞主義之結合也可知非眞主義之結合其合也幾希矣 
 
 

Page 12

 
 
   
 
 

Page 13

 
 
本埠新聞 
[北方聯孫運動]  
　　大陸報云孫中山來滬後與北方各要人代表會議情形一切均嚴守秘密昨日據與孫氏接近者言各事進行頗順利民黨要人全抱樂觀微聞孫氏不日且將往北京一行此次滬上討論事件聞全國各要人各政客對之均極注意黎氏私人代表三人於昨晨自京抵滬午後即賣黎氏親筆信函至莫禮安路孫寓進謁函内所云何事尙守秘密據孫氏自言即係邀其往京晤商國事聞三代表於呈交信函後尙有許多重要提議堅勸孫氏往京一行此外北方要人亦多有勸孫進京將日内在滬所議者移至京中面商但孫氏對此尙未表示意見就業已表示各端觀之大約在數種條件下孫將冒險往京一行至條件内容自非常塲預議者不得而知外間多料其與日昨發表之宣言當有直接關係昨日有身居局外而深悉各方政策事實之某君稱倘北京接受舊國會容納護法人物之主張與昨日孫氏宣言書中之根據則黎氏勢將告退僅孫氏堪爲中國此時唯一之合法總統云云至總統問題孫氏全取靜默態度不作一言據稱孫氏現正草一對於各友邦之宣言書料下星期内可以發表而於發表之前將有一英文稿詳譯宣言書中意義先期發表云 
　　中國通訊社云黎澍業於前日夜間十時由京乘滬寗路夜快車到滬同來者爲參議員劉成禺法國留學生李繁昌二人黎已於昨日下午二時往晤孫中山於其私邸磋議統一辦法昨日夜間中山又函約黎氏於今日晤談聞黎已定明日（十九號）北上先赴湖北然後再乘京漢車返京云 
[縣聯會致參議院電]  
　　請一致主張恢復縣自治 
　　國聞通信社云本埠縣議會昨致參議院電云衆議院議長議員均鑒地方自治自三年袁政府停辦後民氣消沉於今九稔嗣後國會省會同時恢復吾蘇各縣縣議會議員組織聯合會於上海請求恢復力爭法治成案斑斑可考近元年國會二次恢復則安福國會所議决之新自治制雜凑支離已失根據當然不生效力今日閱報見貴院十六日議事日程提出恢復縣自治公道在人欽佩無量尙祈將三年非法停辦之各省縣議會迅予議决一律繼續開會以符法治而慰民望自治幸甚蘇省幸甚全國幸甚江蘇縣議員聯合會幹事莫錫綸方家珍李味青孔昭晉楊友熙陳傳德狄恩霖焦汝霖劉啓文俞惟玨同叩洽 
[海員公會致何護軍使函]  
　　中華海員工業聯合會上海支部致何護軍使函云茂如護軍使麾下敬啓者讀本月十六日報載招商局董事會答覆鈞座囑令調查此次海員罷工發生及現在情形一函措詞閃鑠不實不盡窺其用意無非冀將本會之職權打銷挑動海員同人之惡感其用心至爲陰險似此徒逞意氣蔑視工人實非有心保障國家航政之所爲海員等深恐鈞座爲此一面之詞被其欺飾謹將海員等此次罷工之理由詳爲陳之查此次海員之要求於上海船務公司者計共二十餘家皆限於香港海員罷工調和後與中西船務公司所立之契約之未遵行者故此次提出要求並未及於太古也怡和各公司則因該公司等均已照約履行故也又此次提出要求乃請未照約履行之船務公司照約履行而已並非多生枝節故與該公司等爲難也此海員等提出要求後此二十餘家未照約履行之公司已次第簽字履行其獨持異議者祗有此一完全華人資本之招商局此眞出於海員等意料之外者也查工人要求加薪乃勞動界與資本家所生之關係與任何國家任何政府不生關係蓋國家之設立政府乃以全國民利益爲施政方針不以一小部份資本家之利益爲施政方針也查前次與海員立約之船務公司各國國籍皆有今若因一招商局而可以任其破壞契約人將謂海員等含有種界之意味前者香港罷工風潮浩大如此而卒不致牽入國際者以海員等認定此舉爲勞資之競爭故政府無從干涉今若對於同國籍者之公司而輕輕放過之則日前及此次已照約履行之異國籍之公司必起而翻議此海員所不敢冒昧服從者也至該局旣謂未承認香港海員會之工約何以忽又謂「對於駛行香港之廣大廣利泰順新華四船之火夫水手」......「特别加給」是則該局已承認香港海員會之公約矣特爲掩飾之計因爲香港爲海員工會所在耳目接近則不能不履行契約對於其餘各港則爲海員同人等一時不及覺察則不欲履行契約其所謂優待工人者果如是邪又豈以駛行香港之四輪船工人則爲工人而駛行其餘各港者則非工人邪請問該局能自完其說否也該局又謂本年七月二十三日忽接中華海員工業聯合會上海支部函請將各公司船員照香港訂立之加工合約增加該局以香港加工合約並未預聞又謂該局水夫火夫自有該工團所設立均安公所炎盈會館乃於兩機關之外别有海員會上海支部名義代爲出面云云查中華海員工業聯合會爲我華人全體海員所組織總會設於香港分設支部於各通商口岸吾人所組織工會之宗旨在於華人全體海員之利益不因省籍而異敝上海支部之成立即承此宗旨故對於未照契約履行之公司勢不能不代同人保護其利益而提出要求至謂該局工團設有均安公所炎盈會館今不由此二機關提出要求而别一機關爲之出面查我海員等之小團體無處無之香港且多至百餘惟自有總會之設則已悉數合併凡有對外交涉皆以統一之機關出之否則非海員等以全體利益爲利益之組合宗旨也且此爲海員等内部之事該局實無過問之必要更不得籍此以爲口實也該局尤爲荒謬者竟謂本月一日本會致一函於該局尙未拆閱次早即使人取去查該函乃第二次要求之公函由本會專人送往該局者祗因該局旣將函留下又不允將送信部簽收實屬不合收函之通例故翌早取回乃該函取回經已開拆海員等認此爲根本之拒絕羣情大憤遂出於罷工之一途此海員等與該局爭持之大略情形也總之（一）香港海員會與中西船務公司所立之契約爲海員等全體之利益所關誓不放棄（二）本支部爲香港中華海員工業聯合總會之一機關有對於未履行契約之公司行使其要求履行之職權（三）對於此契約上海太古怡和各公司駛行各港之船久已履行及此回與該局同時提出要求履行之各公司亦次第照約遵守則該局自不能獨持異議海員等誓必堅持到底望該局速行自覺免致兩方各走極端此則海員等之深幸也伏念航海工業至爲危險當船舶啓柁之日即生命交付上帝之時僅此區區所得外人已慨然予之而該局竟一意孤行靳而不與尙得謂之有良心者邪伏維體諒工艱深加明察則不獨海員之幸抑亦國家航政之幸也專此即請鈞安中華海員工業聯會會上海支部部長林偉民謹上民國十一年八月十七日 
　　附招商局董事會致何使函頃奉鈞函以准國務院青電以敝局忽發生海員會代各船員要求加薪罷工停輪一事此事關係國家航政及地方治安甚巨電請鈞使查明詳情設法消弭奉飭將此事發生及現在情形詳細見覆以憑核辦等因奉此仰見鈞使及國務院注重航權關懷大局之至意欽感莫名遵查敝局輪船三十艘火夫水手合計不下千餘人其薪水每人每月自三十餘元至二十餘元不等近因米珠薪桂於民國九年間每人每月增加薪水五元由該火夫水手自組織之炎盈均安公會向敝局聲明自加薪日起五年之内不得要求再加各水手火夫均無異議本年香港海員罷工風潮發生敝局駛港輪船先後到港各該水手火夫本無罷工意思潮流所趨不能不取一致態度迨風潮解决外洋公司工人一律加薪敝局雖未承認香港海員會之工約而對於駛行香港之廣大廣利泰順新華四船之水手火夫以香港用物價值較内地更昻特别加給以示體恤該海員會定章由離工日起至回工日止照新定工價折半支給敝局對於本局四輪仍按全薪支給足爲敝局優待工人之證亦即爲敝局與該會不相關涉之證惟行駛他港各輪因有五年内不加薪之約而各輪船水手火夫頭目亦無加薪之請求雖怡和太古駛行各港之船員已一律普加而敝局船員工薪本較怡太略優似無加給之必要自香港罷工風潮解决迄今又近半年本年七月二十三日忽接中華海員工業聯合會上海支部函請將各公司船員照香港訂立之加工合約增加敝局以香港加工合約敝局並未預聞且敝局水手火夫自有該工團所設立均安公所炎盈會館如果徑行函請加薪各船員在局多者二三十年少亦十餘年休戚相共情誼素孚本局生意近雖清淡金融亦至緊迫但船員如果勢難支持雖有五年内不得加薪之語亦未嘗不可通融量爲增加而各公所並無函來代爲請求乃於兩機關之外别有海員會上海支部名義代爲出面所要求者又不僅限於加薪一事敝局以關係較重且未悉其在滬組織緣起一時自不便答復本月一號該會又致一函於敝局尙未拆閱該會旋於次早來人索去函内所言何事不得而知報載敝局將該函退回不收則殊非事實也至四號又接一信未及召集會議而不料五號早敝局新康輪船駛津已經結關正欲啓椗各水手火夫西崽忽相率上岸停工敝局甚爲駭愕而江天公平新江天新豐四輪亦同時爲同等之行動敝局當飭各該頭目來見告以加薪一事汝等事前旣無表示局中此時亦不拒絕儘可直接商榷至加薪以外之事本局實無從應付且與爾工人本身亦無若何利益應趕速上工以免停輪誤事而各頭目云自海員會發現該頭目已失約束工人之能力敝局復飭令就各水手火夫推舉代表來商而該船員似有瞻顧不前之勢其各埠輪船入口當然陸續加入現已有十七艘即已經加薪之泰順廣利到此亦無端停罷蔓延愈廣結束愈難瞻望前途憂心如擣誠如國務院青電所云於國家航政地方治安所關甚巨但敝局未能消弭於事前又不能調護於臨時上無以保國家之航權下無以供客商之運輸外旣不能爲船員所體諒内又無以副股東之付托致勞鈞使及國務院之垂注應變無術負疚何窮惟是近年輪船生意一落千丈噸價日賤駁力日昻每船開駛攬載愈多虧折愈甚敝局爲保護中國航權華商利權起見情甘賠累駛行各船員工資如照怡太普通加給先例使與怡太現價相等每年不過增加數萬元敝局既以保障航權故不惜有所犧牲每次多則數千金少亦數百金豈各船員與敝局多年東夥轉復靳此區區實以加薪一事本局儘有商榷餘地而加薪以外之事應否承認敝局實未便自專旣承鈞使殷殷下詢理合詳晰呈明應如何維持消弭之處敬候裁奪訓示遵行至外間不察謂敝局以近年航業虧耗利用此罷工時期停止航行以冀减少損失此則解嘲之言非明眞相之論也 
[招商局海員罷工之昨訊]  
　　招商局海員罷工今已十三日矣昨日由第三者調解人李君徵邀同焱盈火夫公會均安水手公所聯益後艙公會海員公會等各代表討論解决方針李君徵五將招商局業已允許於七月一日起不論海員薪水之大小每名每月增加洋五元等情轉告各代表惟焱盈均安聯益等各代表僉云旣由海員公會出面要求現在解决亦應由海員公會共同簽名方爲正當討論良久當由各代表提出條件（一）焱盈均安兩會海員要求加薪二成（二）聯益公會要求加薪三成（三）民國十一年一月一日加起以上三條件請李君轉商傳筱菴君以便早日解决而免兩受損失聞李君允即轉商大約本星期内可望完全解决恢復原航矣 
　　招商總局自海員罷工以來爲時多日故裝運各埠出口貨存留滬棧者爲數頗多而以漢口客商候裝之糖貨爲最多兹聞該局連接漢帮各號來信催促裝貨運往該埠應銷因此該局向鴻安公司商借長安江輪昨日停泊在黄浦碼頭飭小工等先將漢口帮客貨裝置長安輪中於昨晨開駛出口赴漢卸貨云 
　　另一訪函云招商局江海各輪海員罷工以來爲日已久最近部院電致松滬護軍使何豐林囑即轉致招商局仰體時艱早日息爭復經甬商李徵五出任調停海員方面尙無具體表示在招商局股東會長李偉侯晋謁何使呈明此次罷工經過要求相助維持昨聞何護軍使函致交涉公署迅即轉致領事團設法調解以期早日息爭云云聞交涉公署據函後除函轉領袖領事外并派陳世光科長分詣領團面懇一切云 
[兩路債權團請發定期兌換券]  
　　蘇浙兩路債權團理事長楊啓澄呈交通總長云呈爲路欵撥付無期羣情切盼敬陳辦法迅賜明示施行事竊前呈瀝陳大部違法殃民持券人種種受損情形并開具部欠未付蘇浙兩路股欵欠息曁公債找補三項計蘇路七十一萬餘元浙路一百六十六萬餘元度已仰邀鈞鑒值兹法政修明之候如違背院判抵觸法令豈大部所宜出而任意延宕逾期在四年以外使數萬户引領切望蹙額咨嗟更非大部所忍出現爲避免大部延宕債務輒諉無欵之積習擬請發定期兌換券簡易易行理合具呈懇請大部决定施行無任感戴在大部惟一舉手之勞何難使數年之糾紛一旦解决國家獲守信之譽大部免違法之責人民解倒懸之苦國民歌功頌德將無已時大部他日招募路股發行債券等必在誠意之傾向踴躍投資實可斷言否則朘削之惡名永不洗滌縱竭誠號召國民怵於前車勢必望而郤步所謂自殺政策此其是已再此項辦法如蒙大部俯如所擬辦理須對於本團原擬各項辦法絲毫不得更動設以他種濫幣惡劣債券抵償使股東受折扣之損失者萬難承受·仍請大部依照院判以現金償付此項兌換券抵補現金辦法應予撤回不能發生効力合行聲明另陳草擬辦法八條懇請大部尅日施行交由兩路清算處具領開派完案敬候批示祗遵實爲德使謹呈交通總長高「草擬定期兌換券抵償路欵現金辦法」·交通部爲尊車法令維持國信特發行償還蘇浙路股定期兌换券一·欵額根據平政院裁判决定計未付股欵欠息曁公債找補三項合計蘇路七十一萬餘元浙路一百六十六萬餘元一·此項兌換券計分一元五元兩種一·此項兌換券自民國十二年一月起每月抽籤一次各抽去十分之一一·中籤之券得向各地中交銀行國有鐡路管理局郵政局電政局換取現金一·息金以通盤統計不分先後每券照加十分之一付本時帶收一·未抽籤之前此項兌換券得通用於國有各鐡路郵電等處由部令行所屬各機關不論購票運貨發電與現金一律行使一·此項兌換券以國有鐡路收入餘利及將來增高卓價爲擔保 
[美商部次長來華隨員之調查]  
　　國聞通信社云美國商部次長胡斯敦氏月底可望到華同行之科學家十餘人及其職務兹探録如下一·薄威·漁業局漁場佐理委員二·施德納戈·生物學主事官三·勃洛克泗·美地質測量處阿拉斯加地質測量長官四·克萊冬·海軍少佐五·依文斯美國公共衛生處六·薄洛克多·白烈白落孚島漁業局監理官七·林特魁斯脫·漁業局特别佐理員八·巴苛·漁業局特别佐理員九·克烈夫巴得·漁業局特别佐理員十·吉伯特漁業局特别佐理員胡氏到華後前抵天津然後沿海南下在烟臺上海廣州及香港均有勾留然後再赴菲律濱云 
[友華銀行滙市報告]  
　　昨日友華銀行匯市報告云十六日倫敦大條銀價近期未動遠期長一二五紐約銀價長至六角九分八七五倫敦紐約間匯價爲四元四角七分六二五今晨此間各國匯價僅美金長至七十五元五角佛郎長至九百五十枚晨間開盤時市况堅定其後趨勢益堅至午間乃微平開盤時英鎊成交價三先令五便士七五美金成交價七十七元六角二分半銀行照此滙率紛紛售出市况愈堅英鎊成交價長至三先令五便士九三七五美金成交價長至七十八元一角二分半是時照此匯率頗有購進市况乃微平至午餐後英鎊售開價三先令五便士六二五美金售開價七十七元六角二分半英鎊購進價三先令五便士七五美金購進價七十七元七角五分下午市况回堅掛牌匯價英鎊長至三先令五便士二五美金七十七元日金縮至六十二兩五錢其餘亦各有更動惟内盤市况影響甚微有少數英鎊其成交價長至三先令五便士八七五及少數美金其成交價長至七十八元下午購進價多照此至收盤時銀行售出英鎊三先令五便士七五美金七十七元八角七分半今日市間售出匯票甚少銀行定價英鎊匯票三先令六便士半美金滙票七十九元五角佛郎匯票有以一千零十五枚購進惟普通定價多一千零二十枚但售出者亦甚少昨日中國在倫敦購銀倫敦紐約市况俱穏定 
[上海商業市况彚録]  
　　金融 
　　昨日上下午銀幣市價皆爲七錢二分二釐一毫二忽半各銀行現洋出口不多惟匯豐銀行裝去香港三十六萬元洋釐尙平穏比較前日收盤略小一毫二忽半 
　　銀拆午前市價仍爲四分與前日收盤相同午後收盤小去一分息價爲三分匯豐銀行收欵四十萬兩麥加利道勝花旗等各銀行收欵三十萬兩銀行倉庫存銀豐足故銀拆甚鬆云 
　　昨日銀洋大條出口者有匯豐銀行裝至香港洋三十六萬元本街各錢莊買匯豐銀行大條一百五十條裝至雲南造幣廠中外各銀行銀洋進出倉祇有華商各錢莊稍有出入多存銀二十萬兩少存洋十萬元大通銀行又囑泰亨源等銀爐烊去大條一百八十八條市上銀拆頗鬆 
　　昨晚止各銀行共存現銀三千八百九十六萬兩現洋三千六百三十一萬元大條四千六百三十八條 
　　國外匯兌 
　　昨（十七日）大條銀來電近期不動遠期高一二五掛牌均爲三十五辦士 
 
 

Page 14

 
 
英滙九點半揭曉掛牌不動午後三點半時放長七五價爲三先令五辦士二五開盤買價九十月份均爲三先令五辦士七五賣出價爲三先令五辦士六二五其後步趨漲勢十點時由道勝售出三四萬磅賣價竟高至三先令五辦士八七五未幾更欲以三先令五辦士九三七五之價抖售而華商方面大都因價格挺秀不敢輕易購買其後因交易清淡略見鬆動買價由三先令六辦士低至三先令五辦士六八七五售出價低至三先令五辦士六二五收盤價無上落午後掛牌雖高而内盤毫無漲高收盤時九十月份買價均爲三先令五辦士八七五賣價爲三先令五辦士七五八月份賣出價爲三先令五辦士六八七五云 
　　美匯揭曉時大二角五分午後又高一元半掛牌高至七十七元内盤變化大都與英匯相仿開盤買價爲七十七元八角七分五售出價爲七十七元六二五至十點半時買價高至七十八元二五賣價爲七十八元其時投機商互有進出市况尙不岑寂收盤時近遠期買賣各低三七五午後初無上落殆掛牌改長後内盤亦略趨漲高買價漲至七十八元一角二分半賣價爲七十七元八角七分半收盤時價無升降而交易異常岑寂云 
　　東滙九點半鐘開盤時並無變動午後三點半時因先令放長是以改縮一兩二錢五分掛牌爲六十二兩半内盤價格略有變化交易異常活潑開盤買價爲六十一兩二錢五分賣價爲六十一兩六二五其後大連帮而有大宗出售而買進者亦頗踴旺上午成交總數共計六十餘萬元之譜十點半時售出價跌至六十一兩二五買價爲六十一兩收盤市况回平買價又回高至六十一兩二錢五賣價爲六十一兩六二五午後掛牌雖跌而内盤行情一因先令和平一因交易稀少是以毫無上落云 
　　國内匯兌 
　　昨（十七日）四川各縣銀洋兩匯均無行市其餘各滙無所漲落僅京津銀匯各低五錢洋滙並無變動北京公砝爲一千零四十五兩銀元爲一千零一元天津行化爲一千零五十三兩銀元仍與申洋相同漢銀元高半元爲一千零九元半洋例仍爲一千零三十五兩九江南昌銀元均縮半元爲一千零八元其餘如烟如銀兩仍爲一千零四十四兩銀元爲一千零八元宜昌宣平爲一千零三十七兩銀元爲一千零二十元蕪湖銀元爲一千零六元半安慶銀元爲一千零七元蚌埠一千零六元徐州温州銀元各爲一千零五元南京蘇州鎭江揚州無錫常州常熟等銀元仍爲一千零一元南通宜興銀元各爲一千零二元清江海門各爲一千零四元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州銀元爲一千零十元厦門銀元爲一千零八元哈爾濱亦有電來價格亦無升降仍爲一千零十一元云 
　　外幣 
　　昨（十七日）外幣市面仍屬呆木蓋華洋各商旣無大宗需要而零星交易亦覺清淡是以老頭票花旗二種繼續疲落計老頭票低二釐買價爲八錢五分八釐花旗縮半買一元七角八分其餘各票毫無變更羅卜千元新票仍買二兩八錢二百五十元票買九錢五百元票買八兩五錢五元至二十五元票買七兩五錢馬克賣三釐二毫半買價爲二釐七毫半法郎買一角四分八釐新加坡元買九角一分香港票買一元零三分半英金票買八元零五分荷蘭票亦無上落買價仍爲六角七分云 
　　茶市 
　　昨日洋莊茶市市面極爲堅固婺源高莊珍眉已有大批到滬最高之貨由公福隆茶棧買與怡和洋行永盛牌珍眉十件售開盤價一百兩爲民國以來未有之高價一般茶商均抱樂觀其餘貢熙珠茶亦較前稍爲活動大帮雖形呆滯然其中針眉鳳眉等貨英行均極暢消且近來市上存底缺乏來源有限怡和保昌等行尚仍需要無已故市面已趨漲勢而茶商亦因内地山價太高成本甚鉅不肯輕於賤售云 
　　棉花 
　　昨（十七日）美棉現貨續漲十磅音而交易期棉市况初時甚爲堅俏十月期曾高至三十兩零二錢後因紗市疲弱是以亦趨下游收盤時低至二十九兩四錢十一月期爲二十九兩二錢五分十二月期二十八兩九錢五分交易亦大不若昨日之暢旺僅大和洋行進西十一二月新通花五百包價二十九兩日華紗廠進西十一二月新通花一千包價格亦爲二十九兩云 
　　棉紗 
　　昨（十七日）客帮去胃仍屬暢旺而價格則反趨疲弱推究其由蓋本埠存底豐富各紗號均抱速售以免虧耗主義是以日内市價一時難望好起小包紗生意稍爲活動市價相仿美花來電近期漲高十四磅音遠期好起十三磅音大阪三品紗上午收盤來電漲起一元左右午後無電報告十六支標準紗上午開盤近期跌小一兩一二錢遠期跌一兩四五錢午後開盤近遠期均回高一二錢四川廣東漢口北帮江西野鷄等帮先後辦去本英印日各牌期現紗共一千三百餘包號家售出二十支十六支水月紗本月期扯價一百五十兩五錢二十支水月紗本月份一百五十六兩半十六支鴻禧西九十月期一百四十二兩十六支日光現出一百四十五兩半十六支豐年現出一百四十八兩十六支藍鳳現出一百四十二兩五錢至四十二兩七錢五分十六支雙驢現出一百三十七兩五錢十六支丹鳳現出一百三十七兩客帮及公會内售開各盤計二十支採花大包一百五十七兩二十支牧羊一百四十九兩五錢二十支寳塔一百五十八兩二十支人中一百五十三兩二十支火車一百五十五兩十六支紅團龍一百三十七兩至三十七兩五錢十六支地球一百四十二兩十六支如意一百四十兩零七錢五分十六支雙象一百四十兩零五錢十六支雲鶴一百四十兩十六支人中一百三十九兩十六支文明二百三十二兩八錢五分十二支如意一百三十兩零七錢五分十二支四季一百三十兩零五錢十支金鷄一百二十八兩十支荷蜂一百二十六兩半十支彩洋房一百三十一兩二錢五分十四支天官一百三十九兩五錢十四支富貴小包一百三十八兩十四支汽球小包爲一百三十七兩五錢云 
　　廠經 
　　昨日祗有怡和洋行買進古錢牌十三至二十二條紊廠經二十擔價一千二百四十兩係十一月份期貨現下匯率頻長洋商進胃極暢恐行市絲價尙有續高之象云 
　　豆市 
　　雜糧一項銷路最暢大者推爲黄豆昨日漢口六月白開四兩一錢九江城門子四兩零五分鄱陽黄豆三兩八錢市價堅昻較陳貨反升漲二三錢九江夾青豆三兩八錢半天津青豆三兩八錢查近五日中黄豆青豆共開出五萬餘包内係新貨佔七成其餘皆陳貨而陳貨銷路疲呆招商太古怡和寗紹各洋棧各種黄豆約有四十萬包左右 
世界商業電報（特約路透商業電） 
[倫敦銀價（八月十六日倫敦電）]  
　　　　　　上日價　　　　　本日價 
現期　　　　三五便士　　　　不動 
遠期　　　　三四便士八七五　三五便士 
　　中國購入少數市况岑寂 
[倫敦對外電滙（八月十六日倫敦電）]  
　　　　　　上日價　　　　本日價 
向柏林　　四、六四○　　四、五八○ 
向比京　　五八·九○　　五九·二二 
向亞姆斯特丹（荷）　一一·五○　　不動 
向米蘭（意）九八·四○　九八·九○ 
向瑞士京　二三·四四　　二三·四六 
向西班牙京　二八·七六　二八·七三 
向紐約　　四·四六五　　不動 
向巴黎　　五五·九五　　　五六·○九 
向上海　　三先令五便士七五　　不動 
向孟買　　一先令三便士六八七五　不動 
向横濱　　二先令一便士七五二先令一便士六八七五 
[紐約滙兌市（八月十六日紐約電）]  
　　　　　　上日價　　　　　本日價 
　　　　　　元角仙　　　　　元角仙 
向倫敦電匯　○·六九三七五　○·六九八七五 
向日本電滙　四·四六五　　　四·四七七五　 
向上海電滙　七八·五　　　　七八·七五 
向柏林電滙　　·○○一二五　　　·○○○九七五 
向巴黎電滙　八·一一　　　　　　七·九八 
金利　　　　百抽○三·五　百抽○三·二五 
[倫敦金價（八月十六日倫敦電）]  
　　　　上日價　　　　　　本日價 
金每盎斯　四鎊十二先令四　四鎊十二先令三 
[七月份英國對華貿易統計]  
（八月十二日倫敦電） 
輸入　　一九二一年七月　　　一九二二年六月　　一九二二年七月 
　　　　　包　　　　　　　　　包　　　　　　　　包 
生絲　　八九○○○　　　　　一一七○○　　　　八二○○ 
廢絲　　　　二○○　　　　　　一五○○　　　　　七○○ 
輸出　　　　　方碼　　　　　　　　方碼　　　　　方碼 
毛織品　三○○、○○○　　　六四八、○○○　　一·二四八、○○○ 
毛絲織品一三九、○○○　　　五七一、○○○　　　六七六、○○○ 
　　　　　噸　　　　　　　　噸　　　　　　　　噸 
鐡條棒等　　　　　　　　　　一○○　　　　　二○○ 
鐡皮等　　　　　　　　　　　九○○　　　　　七○○ 
織機　　一、○○○　　　　　一○○　　　　一、一○○ 
[七月份英國輸出疋頭棉紗數]  
　　八月十二日倫敦電云本年七月份英國輸出各種疋頭及棉紗數及與一九二一年七月份比較如下 
　　疋頭（單位千方碼） 
　　　　　　一九二一年七月　　　　一九二二年七月 
輸出總數　　　一七八、○○○　　　四四四、○○○ 
往印度　　　　　六○、九三三　　　一七二、五○三 
往中國　　　　　　七、一二六　　　　二九、一八五 
往日本　　　　　　　　四九二　　　　　一、五○二 
往歐陸　　　　　一○九、○七　　　　六○、七五七 
棉紗（單位千磅） 
輸出總數　　　　　八、九七二　　　　九九、八五二 
往印度　　　　　　二、七八二　　　　　二、九五四 
往中國　　　　　　　　　三○　　　　　　　二一二 
往歐陸　　　　　　三、七三三　　　　一三、四九九 
[倫敦證券市（八月十六日倫敦電）]  
　　　　　　　　　　　　　上日價　　　　　本日價 
五釐息中國善後借欵　　　七七鎊　　　　　　不動 
滙豐銀行股　　　　　　一一九鎊　　　　　　不動 
麥加利銀行股　　　　　　一八鎊二分之一　　一八鎊四分之一 
怡和航業公司（優先股）　　四鎊四分之三　　不動 
怡和航業公司（普通股）　二九鎊四分之三　　不動 
有利銀行股　　　　　　　一二鎊　　　　　　不動 
一九○七年日本五釐息借欵八六鎊四分之一　　八六鎊　　 
大英銀行股　　　　　　　一四鎊　　　　　　一四鎊八分之一　　　　　　 
大英輪船公司股　　　　三○五鎊　　　　　　不動 
[紐約股票市（八月十六日紐約電）]  
　　　　　　　　上日價　　　　　本日價 
美國鋼鐡公司股　一○一元二五　　一○二元一二五 
　　股票交易所人氣堅交易數共八○○、○○○股 
[紐約棉市（八月十六日紐約電）]  
　　　　　　　　　上日價　　　本日價 
十月期　　　　　　二○·五六　二○·七○ 
十二月期　　　　　二○·六○　二○·七二 
一月期　　　　　　二○·四七　二○·六○ 
三月期　　　　　　二○·五○　二○·六二 
五月期　　　　　　二○·三五　二○·五五 
米特林現貨　　　　二○·八五　二○·九五 
最高價（十月份）　二○·六一　二○·九五 
最低價（十月份）　二○·○八　二○·五七 
　　棉價因氣候欠佳及因現貨商家購入故漲高後因有人售現價稍回落 
[倫敦棉價（八月十五日倫敦電）]  
　　　　　　上日價　　　本日價 
埃及棉　　　一七·二五　不動 
平加而　　　　八·五五　八·三○ 
[利物浦棉市（八月十六日利物浦電）]  
　　　　　　上日價　　　本日價 
十月期　　　一一·六三　一一·六九 
一月期　　　一一·四七　一一·五五 
現貨（米特林）一二·二三　一二·二七 
[孟却斯德紗市]  
　　八月九日孟却斯德電云棉紗市殊不活動價較和緩 
　　　　　　上週　　　　　　　本週 
二十支　　二○至二一便士　　一九半至二○半便士 
三十支　　二○半至二一半便士二○至二一便士 
四十支　　二二半至二三半便士二一半至二二半便士 
埃及六十支二九至三三便士　　二七至三一便士 
[埃及棉市（八月十六日亞力山特里亞電）]  
　　　　　　　　　上日價　　　　本日價 
八月期　　　　　三三·七○　　　三二·九五 
[孟買棉市停市]  
　　八月十六日孟買電云今日孟買棉市停市 
[紐約棉絲市（八月十二日紐約電）]  
　　　　　　上日價　　　本日價 
二十支　　每磅　三九仙　三八汕 
四十支　　每磅　五七仙　不動 
六十支　　每磅　八七仙　不動 
[紐約生絲市（八月十一日紐約電）]  
　　　　　　　　上日價每磅　　本日價每磅 
關西特别飛切　　　七·七五　　七·八○ 
關西良一番　　　　七·二○　　七·二七 
關西一番　　　　　七·一五　　七·二二　　 
廣東特别Ａ一四┃一六　七·七○　　七·六二 
上海機械絲金雙鹿　八·三七　　八·三五 
　　　　　　　　　（八月十五日紐約電） 
信州上一番　　　　　七·一○　　七·○一 
[倫敦糖市（八月十五日倫敦電）]  
　　爪哇生蔗糖（存稅關貨棧）　　　每一百十二鎊 
　　　　　　　　　　　　上日價　　　本日價 
　　　　　　　　　　　　先令便士　　先令便士 
　　　　八月期　　　　　一九·九　　不動 
　　　　九月期　　　　　一九·六　　不動 
車白糖　八月期　　　　　二三·三　　二三· 
　　　十二月期　　　　　二二·一五　二一·一○五 
[紐約糖市（八月十五日紐約電）]  
　　　　　　　　　　　　　　　　　　　上日價每鎊　　　本日價每鎊 
糖（Centrifugal）稅付過　　五三仙六　　　　五三仙○ 
糖（同上）九月期C.F.紐約　　　　　三八仙二 
糖（同上）八九月期Ｃ．Ｅ．紐約　　　　三八仙二　　　　三七仙六 
[德國紙幣流行數]  
　　八月十二日倫敦電云德意志銀行上週報告紙幣流行總額共一九八、四六四、○○○、○○○馬克較前一週增多八、六七○、○○○、○○○馬克 
[孟買存銀數]  
　　八月十二日孟買電云八月十二日孟買存銀三千四百條八月五日所存數爲三千五百條 
[横濱對外滙兌市（八月十七日横濱電）]  
　　　　　　　　　　上日價　　　　本日價 
向倫敦雪梨（電滙）二先令一便士六二五二先令一便士五六二五 
向巴黎里昻（同上）　五佛郎八三　　不動 
向柏林（同上）　　　三○○馬克　　三三○馬克 
向孟買喀爾喀特仰光（票滙）一六四盧比五　一六三盧比七五 
向香港（票滙）　　　　一二一日元七五　　一二二日元五 
向大連（票滙）　　　　一一六日元五　　　一一八日元 
向上海（票滙）　　　　　六一兩二五　　　六一兩 
向天津（票匯）　　　　　五七兩七五　　　五七兩二五 
向漢口（票滙）　　　　　五九兩五　　　　五九兩 
[大阪棉紗現貨市價]  
　　（八月十七日大阪電） 
　　　　　　　上日價　　　　本日價 
鐘紡　二十支　二六九·○○　二六八·○○ 
赤戎　二十支　二四二·○○　二四一·○○ 
船美人十六支　二五四·○○　二五三·○○ 
三馬　十六支　二五三·○○　二五一·○○ 
[三品行情]  
　　三月十七日大阪電云三品市場前市收盤市况岑寂毫無情形買方及賣方大户均持愼重態度昨日成交數共一萬八千三百四十包星期二日爲三萬五千一百九十包 
[大阪三品定期市價表]  
　　（八月十七日大阪電） 
　　　　　前　　　　　　市　　　　　　後　　　　　　市 
　　　　　開盤　　　　　收盤　　　　　開盤　　　　　收盤 
八月期　　二五三·九○　二五二·六○　二五二·九○　二五三·○○ 
九月期　　二四九·八○　二五○·○○　二五○·○○　二五一·○○ 
十月期　　二四七·九○　二四七·五○　二四七·五○　二四八·五○ 
十一月期　二四五·○○　二四四·五○　二四五·六○　二四五·六○ 
十二月期　二四二·八○　二四三·九○　二四三·六○　二四四·○○ 
一月期　　二四一·○○　二四一·四○　二四二·○○　二四一·九○ 
[大阪股票現貨市價]  
　　（八月十七日大阪電） 
　　　　　　　　　上日價　　　　本日價 
日華股　　　　　四一·四○　　　四一·五 
同興股　　　　　一八·五○　　　不動 
東華股　　　　　　五·五○　　　　五·四○ 
鐘紡（新股）　　二八七·九○　　二八○·九○ 
日本信託銀行　　　一三·八○　　一三·七○ 
上海取引所（新股）一八·八○　　一八·一○ 
大日本製糖公司股　八四·二○　　八三·九○ 
漢口取引所　　　　一七·一○　　 
　　今晨大阪股票市塲開盤前人氣穏定 
[大阪股票行情（八月十七日大阪電）]  
　　　　　　　　　　　　前市開盤　　　　後市收盤 
大阪株式取引所　本月期　一○四·三○　　一○三·六○ 
　　　　　　　　下月期　一○四·四○　　一○四·六○ 
　　　　　　　　遠期　　一○五·六○　　一○五·七○ 
同上新股　　　　本月期　　七四·六○　　　七四·五○ 
　　　　　　　　下月期　　八七·九○　　　八七·二○ 
　　　　　　　　遠期　　　八七·八○　　　八七·四○ 
鐘紡股　　　　　本月期　三○○·九○　　三○一·○○ 
　　　　　　　　下月期　三○○·六○　　三○二·○○ 
　　　　　　　　遠期　　三○一·四○　　三○三·一○ 
同上新股　　　　本月期　二八二·七○　　二八三·四○ 
　　　　　　　　下月期　二八三·○○　　二八四·五○ 
　　　　　　　　遠期　　二八五·六○　　二八六·二○ 
日本郵船會社老股本月期　　八八·七○　　　八八·八○ 
　　　　　　　　下月期　 
　　　　　　　　遠期　　　八八·○○　　　八八·七○ 
[東京株式取引所股價]  
　　（八月十七日東京電） 
　　　　　　　　　　　前市開盤　　　後市收盤 
老股　　　本月期　　　一○八·七○　一○九·二○ 
　　　　　下月期　　　一○九·四○　一一○·○○　 
　　　　　遠期　　　　一一○·一○　一一一·四○ 
新股　　　本月期　　　　八二·三○　　八二·七○ 
　　　　　下月期　　　　八三·二○　　八三·三○ 
　　　　　遠期　　　　　八三·五○　　八三·五○ 
[生絲定期市價（以下日本電報通信社電）（八月十七日横濱電）]  
　　　　　　　　　前市收盤　　　　後市收盤 
八月期　　　　　一八五·四○　　　一八五·九○ 
九月期　　　　　一八四·三○　　　 
十月期　　　　　一八二·七○　　　一八三·○○ 
十一月期　　　　一八二·○○　　　一八二·四○ 
十二月期　　　　一八○·二○　　　一八一·○○ 
[大阪紗布現貨市價]  
　　（八月十七日大阪電） 
綿紗　　金三馬（十六支）　二五一·○○ 
綿紗　　赤　戎（二十支）　二四五·○○ 
綿紗　　船美人（三十支）　三三五·○○ 
綿紗　　雙　鹿（四十二支）四二五·○○ 
綿紗　　藍　魚（四十二支）四三○·○○ 
綿布　　九　龍（粗布）　　　　八·九○ 
綿布　　雙　童（細綾）　　　　七·七○ 
綿布　　竹　虎（細綾）　　　　八·○九 
綿布　　四　Ａ（細布）　　　一一·三○ 
綿布　　世樂鳥（細布）　　　一一·九○ 
綿布　　鷹　　（並巾）　　　　八·一五 
綿布　　鵝　鳥（片綾）　　　　九·三○ 
綿布　　牡丹（天竺）　　　　　五·六○ 
綿布　　紺千鳥（二巾）　　　二二·三○ 
[紗市仍疲（八月十七日大阪電）]  
　　中國輸出帮略進細貨其餘均觀望不前行情無甚變動中等現貨呌價爲二百五十九元五角次月期爲二百六十元五角 
　　白鳥　八十支　　八月　　七○○·○○ 
　　金魚　二十支　　十月　　二五三·○○ 
　　紫鳳　八十支　　現貨　　八八五·○○ 
　　僅有零星買賣成交 
[神户油豆餅市價（八月十七日神户電）]  
豆餅（現貨）　　二·二八　小麥（日本産）一五·三○ 
又（九月）　　　五·一○　又（滿洲産）　六·八○ 
又（十月）　　　四·六○　麵粉　　　　　三·四五 
黄豆（現貨）　　七·五○　豆油　　　　　一八·三○ 
又（九月）　　　六·一○　落花生油　　　二四·五○　 
又（十月）　　　五·三○　 
[大連油豆餅市價（八月十七日大連電）]  
黄豆（現貨）　　　　　五·九二 
豆油（現貨）　　　　一四·三○ 
　　尚有本埠新聞等轉入後頁 
雜評二 
[兵變（豫）]  
　　中國之兵可謂善變者矣不數月間既變之保定又變之九江近又變之北苑其他之小變尙多兵之在中國豈特産之不祥物耶當局曰兵變之原在於欠餉非迅籌餉項則不獨已變者不易收拾即未變者亦防不勝防噫此豈務本之談哉夫欠餉爲兵變之原理固有之然年來財政之困難統兵大員豈未之前聞乎財政困難勢必餉項無出餉項無出勢必欠發理亦殊顯何爲不於未變之前預爲地步乎預爲地步之道至多而裁兵實爲惟一之要圖兵裁則餉項足資分配餉足則兵何由而至於變若待其已變之後而欲迅籌餉項以收拾一時竊恐已變之兵未必遽易收拾而反足以開未變之兵以兵變爲要挾餉項之利器斯眞防不勝防者矣 
　　然則爲今之計奈何曰已變之兵維有趕速勦辦以示炯戒未變之兵維有妥愼裁遣以遏亂源 
 
 

Page 15

 
 
本埠新聞二 
[澳大利皇后號第一次到滬]  
　　中國通訊社云加那大太平洋汽輪公司新造巨輪澳大利皇后號（計三萬三千噸）昨日由北美經日本初抵吳淞口此船可謂搭客船中之最新船船中設有運動場花園跳舞室賣店海水浴場吸烟室談話室等等定員一等四百名二等一百六十五名（三名一室四名一室）特别三等三百六十名（四名一室或六名一室）三等五百二十名合計一次可載搭客一千四百四十五名俟有香港再轉吳淞時將供滬上人士一游覽云 
[江蘇義敎期成會今日開會]  
　　江蘇義務敎育期成會會長袁希濤以各學校暑假將終秋季開學在即義務敎育急待進行本會議案頗多亟須研究俾議决後即可籌備進行兹值省敎育會在滬開常年大會之期各縣會員之到會者必衆是以特定本月十八日上午九時假省敎育會開會討論已通函各縣會員知照矣 
[理科敎授研究會明日開大會]  
　　江蘇省敎育會附設之理科敎授研究會年來會務進行一日千里設備上有理科實騐室除供會員應用外可以借用及將理科器械出借於各學校滬上各校受益匪細舉辦之事業有理科講習會工藝傳習會理科器械檢查部等近又刋行理科叢書其第一種「自然研究校外敎授實施法」業已出版洋裝一册二百餘頁預備於大會日分送會員大會日期爲明日（八月十九日）上午十時地點在上海西門方斜路江蘇省敎育會三層樓秩序爲報告演講討論選舉凡非會員亦得列席旁聽無須入塲券云 
[滬閔南柘汽車公司董事會期]  
　　滬閔南柘長途汽車公司業奉上海縣知事公署將交通部所給第八號執照一紙隨文附發故該公司董事長李平書定古曆本月二十八日開董事會討論重要事件並報告工程概要云 
[寰球學生會對留學生之贈言]  
　　寰球中國學生會因本屆出洋留學生甚衆遂將該會會刋出一「歡送號」特刋請謝福生君著英文一篇題爲「中國之所希望於留學者」登載該特刋之上並請李嵩生君譯爲中文如左 
　　「中國之所希望於留學者」他日之治中國者即今日之學生斯言也實爲識見遠達之人所敬賀莘莘學子者而尤以負笈西方以求高深之學業者爲然故批評家有謂中國學子出洋就學誠不啻我國之出使大臣也作者無所貢獻深信上述之兩種希望爲留學者所應得惟尤宜不負全國同胞兄弟姊妹之渴望以力謀上進爲國爭榮則將來中國之進化誠無涯矣作者對於此將即爲出使大臣與未來之治國者之諸君謹述希望數端於後（一）食物得宜游戲合法睡眠有時今日如是每日亦如是（二）寡言語勤工作（三）注意美國人對於其本國大學之缺點施何種準備改良之方法（四）中國事情不能一刻忘却最好選定雜誌或報紙以察國内情形尤注意於國際間之論點（五）調查日本人旅美之態度蓋日人在美常使美國人深信遠東之和平日本一國可維持之并襄助中國使之平靖凡遇此情形須詳細講明中日國際關係及直接聲明中國人民并非仇視日民而所深恨者即爲其變相之孟禄主義及亞洲之波羅思主義換言之即日本之侵犯主義是也（六）諸君時時所宜記憶者即應養成工作爲第二之天性凡興奮物奢華品以及肉慾等均當毅然棄之無遺則思慮清楚見事勇爲學識充足經騐豐富矣須知在大學内所得學業如無實地練習則雖畢業歸國亦不過一部分之成功耳（七）無論何種善言及有益之提議均宜開懷容納蓋言者雖無關係而聞者實多裨益若不能加意於是實爲可惜譬如種子初下於幸福之田凡留意者將來能得極佳之果也 
[閩學生案已撤銷]  
　　中國通訊社云福建學生陳國瑞等九名（一已死）被囚一案兩月前本埠福建同鄕會廣肇公所等二十餘團體曾一併討論設法援救兹悉該案業經上海地檢廳完全撤銷惟陳國瑞一人尙未判决聞陳已在高等檢察廳提起訴訟旅滬閩人亦將再促該廳請其明白判决云 
[地方學務研究會開會紀]  
　　昨日江蘇省敎育會開地方學務研究會各縣第三科長勸學所長縣視學及該會職員到者二十縣二十八人上午九時開會公推南滙縣視學徐耐冰君主席先由各縣視學報告各本縣敎育近况次討論各處提議（一）泗陽縣勸學所長張與權縣視學司柳溪提議縣視學經費應在行政費項下開支案（二）奉賢城市敎育會會長朱醒華提議移用縣視學經費爲義務敎育經費案兩案合併討論議决提交省敎育會大會前評議員會討論（三）崑山張鑑時提議請規定各縣中學校學生貧額人數案議决將原案提交省敎育會大會公决（四）松江縣視學倪宗伊提議提倡國語規定辦法案議决請倪宗伊張雅煌張世毅三君起草提交省敎育會大會討論（五）武進縣勸學所長徐學競縣視學過鏡涵提議高小校畢業生每多不能升入中學宜如何設法救濟案議决請省敎育會製定簡表分函各縣勸學所調查本屆該縣高小校學生畢業後狀况及各中學投考人數與録取人數以資統計而謀補救云云五時議畢散會 
[江蘇職業學校聯合會成立會]  
　　本年七月中華職業敎育社發起之全國職業學校聯合會在濟南開臨時會議决各省區應自行組織職業學校聯合會以資策應江蘇省敎育會因即通告全省各職業學校發起組織於昨日下午二時在省敎育會開成立會各校推舉代表者有江寗南通六合松江上海吳縣武進崑山興化嘉定太倉丹徒江都江陰十三縣二十四校二十六人公推中華職業學校主任顧蔭亭君主席首議本會章程議决簡章八條次討論江蘇新學制學程研究會提出之新學制職業敎育學程草案議决對於該草案如有意見儘八月三十日以前寄交省立第一商業學校趙聖舫濟學校籌欵擴建校舍之會議攝影紀事已見七月二十七日本報 
師復君次討論六合乙種商業學校提出之請求刷新職業學校案原案共分四項（一）定經費標準議决緩議（二）設專門視察議决請由省敎育會函知敎育廳特設職業敎育視察員注意各地方職業敎育之發展及督促進行（三）調查各地職業狀况（四）舉行職業學校成績展覽會當以中華職業敎育社對於該兩事本在分别舉行議决函請該社照舊進行次按照章程第七條之規定推定中華職業學校爲值年學校至此議畢散會兹將聯合會章程附録如後「江蘇省職業學校聯合會簡章」（第一條）本會由江蘇省敎育會發起組織專事研究關於職業學校共同問題（第二條）凡男女子職業學校甲乙種農工商業學校以及其他含有職業敎育性質之學校或普通學校附設職業科者皆得加入本會（第三條）本會每年開常會一次於江蘇省敎育會年會時舉行之遇必要時經三校以上之發起開臨時會（第四條）凡入會之學校皆得推舉代表一二人赴會江蘇省敎育會及中華職業敎育社均得派代表出席本會（第五條）本會對於入會各學校概不收費所有開會及印刷郵遞等費概由江蘇省敎育會擔任但遇特别儒費時得由各校量力分任（第六條）入會各學校得隨時提出疑問或報告心得於開會時共同研究研究之結果通知各學校實地試行試行之結果報告本會通知各學校每年春假前各學校應將學校概况依式塡表送交本會於常會時陳列展覽並彚印分送各學校平時如有必須解答之問題得通信研究之（第七條）每年開常會時公推一學校擔任本年度内主席主持開會事務但其記録庶務及平時通信等事由江蘇省敎育會任之（第八條）本簡章如有未盡事宜得於開會時修訂之 
[各學校消息彚誌]  
　　寰球二校卡德路九十五號寰球中國學生會增設第二日校秋季開學先辦暑假補習班等情迭誌本報日來該校報名者非常踴躍預定學額已將滿數十九二十二十一三天爲入學測騐之期已通知報名諸生到校而試前晚六時半該校暑期補習班舉行同樂會學生家屬到者二百餘人主任朱少章及職敎員林希古朱吳珍蘇竺遜宜李嵩生李百書朱鴻傑戴欲仁陳石卿吳梅石等分任招待由吳敏於代表校長吳和士主席先致開會詞次請會董邵力子君演說「補習與同樂」次學生朱仁演述英文故事次朱少章君報告暑期補習班經過情形及第二日校之預定敎學方針次敎員戴欲仁君一分鐘滑稽演說次學生左猶麟李公哲董金涵黄道晟演述中文故事次開演中國影戲並欵來賓以茶點散會時已鐘鳴十下矣 
　　立本女塾高昌一隅人烟稠密子弟繁多而學校只有一高昌小學女校尙付闕如致年長女生中途輟學咸抱向隅殊爲憾事兹有范胡等諸女士集合同志就該處報華路四十號洋房内創設立本女塾專授國文算術英文家事手工等切要科學俾資實用管理方面决取嚴格主義以矯晚近習氣業已聘定江蘇省立女子師範曁浙江湖郡女塾等校畢業生擔任敎授定於八月二十四日（七月初二日）開學日内來學報名者甚爲踴躍云 
 
 

Page 16

 
 
[製糖公司將即掉換正式股票]  
　　中華國民製糖公司自哈德門工程師到後對於定購機器建築工廠正在進行該公司正式股票定於八月二十一號在南京路一百七十三號馬玉山公司新屋三樓（即方九霞舊址）該公司事務所掉换所有辦理經過各手續審愼嚴密云 
[赴美研究水利之青年]  
　　此次南洋兄弟烟草公司在滬考取留美學額之汪君幹夫抵美後决心專研水利學術並擬二三年後赴有名水利區域實地考察博訪成規以備異日推行於我國而收逐漸改良各地水利之效按汪君原係河海工程專門學校第一屆畢業生曾任全水利局主事三載以著有勞績獲獎六等嘉禾章近兩年間擔任母校敎科並任河海週報總編輯對於水利改良問題文字鼓吹不遺餘力此次奮志游美研求有用之學歸裨國人亦青年中之有志者已 
[總商會代徵陳列商品]  
　　本埠總商會昨日通函各商界云逕啓者天津河北公園直隸商品陳列所於本年十月十日開第三次實業觀摩會通函各省徵集出品所有本埠方面前經該會函託前來業由敝會於本月六日起分登本埠申新商三報代爲通告徵集計邀荃詧兹又准江蘇實業廳函開接直隸省實業觀摩會函開所有貴省區曾經農商部給予獎勵之各種工藝品此次尤盼到會陳列以資觀摩特再開列清單併送查閱請煩徵集倘實物運輸不便能以圖說模型或照片等件來會出品亦所歡迎等情前來合再查照原單指名徵集應請尊處將出品名稱及商標牌號數量製造方法價值用途一併開明連同物品於開會期半月以前逕送天津河北公園該會事務所接收爲荷 
[錢小邊右耳被割]  
　　浦東某船廠主人寗波人錢小邊前日清晨七點餘鐘時突有仇人在途守候迨錢在南碼頭家中乘車往北行經外灘生義碼頭地方突遇多人從後趕上阻住去路將面目掩住突出利刃剁其右耳以致受傷血流蔽面及至錢大聲喊救若輩始一哄向裏馬路奔逃後由崗警聞知追捕早已不及察視錢已暈倒車上旣而詢問兇徒面貌姓氏一時難以指實事後錢即自投某醫院請爲醫治該警亦即據情回報本管警所請示訊辦云 
[同仁醫院特延名醫主任專科]  
　　同仁醫院因近來診務日見發達故特延徐君逸民主行尿道科（俗名花柳科）於陽曆八月二十二日起每逢禮拜二四六上午九時至十一時診治又特延韓博士麟徵主任耳喉鼻專科其時間仍照舊例庶求治者便於診治云 
[一品香之禮拜六會]  
　　西藏路一品香旅社爲上海旅社兼營中西菜之首起者該社爲利便社中旅客及滬人士之喜跳舞者起見特組織禮拜六會每逢禮拜六舉行並闢新屋大廳爲舞塲專供定宴來賓會舞之用塲内並有謀得利音樂及西人獨舞以佐雅興正菜每席十二元西菜每客二元可向該社中菜監督處預定坐位云 
[普益習藝所今晚之游藝]  
　　滬南普益習藝所於舊曆本月十二日起特開十週紀念大會内設各種游藝以娛來賓開幕以來因連日適值大風以致該會損失甚鉅而會場陳列書家同邕之遺藏各大名家之書畫日來購去者己有四五千金之譜現因閉幕在即塲内於今晚（即二十六日起）添加歐西美女空中飛舞及廣東燄火等各種游戲以資增添餘興云 
[會塲内贈飲五星啤酒]  
　　法大馬路成茂號經理之北京五星牌啤酒係用北京玉泉山水釀成品質精良現於南市普益習藝所會場内設立雅座並定期本星期六在會塲門首贈送入場券凡各界游覽者均可持券入座盡量暢飲不取分文云 
[青年社宣講團宣講紀]  
　　閔行鎭青年社宣講團前日由該團主任吳景青講員顧鼎祥蔣誠章林則梅李宗煒等十餘人携帶通俗畫片留聲機等在該鄕之荷巷橋地方宣講講題爲賭四迷信蒼蠅等害佐以歌曲絲竹聽講者約千餘人云 
[密勒路大火續聞]  
　　虹口密勒路於十五日晚十時大火已紀昨報兹經虹口捕房包探沈崇禮調查得起火者係武昌路九百四十六號門牌廣東燒烤店燒烤猪雙遺火柴炭迨店夥覺察火勢已成燎原不可收拾延燒至九百四十五號門牌燧成醬園日本商店脚踏車行等店舖十六家之衆惟起火之廣東燒烤店未保火險而燧成醬園向某公司保有火險銀一千兩此次火災總計損失約須數萬金昨經該探據情稟復捕頭核示矣 
[除滅蚊蠅會常會餘聞]  
　　滅除蚊蠅會於日前開職員常會一切詳情已誌前報當時有該會調查員報告謂各區警署恊助滅除蚊蠅事務以一區二分署辦理最爲合宜應設法獎勵以資激勸即議决由會專函淞滬警察廳長請特予獎勵兹將原函照録於下敬啓者敝會據調查員報告各區警署協助滅除蚊蠅事務以一區二分署辦理最爲合宜確著成績同人等感其熱心公益服務勤敏用持專函報告貴廳長敬懇特予獎勵以示激勸無任企幸云云 
[海軍聯歡社通告會議]  
　　本埠靜安寺路海軍聯歡社理事長杜逢時以本社創立以來業經數載所有社内規訂社章其中多未完善亟應修訂以資遵守乃於昨日發出通啓擬召集社員會議修改社章並選舉評議員其通啓略謂敬啓者聯歡社開幕以來至今五載章程未佈以致無所遵守凡百廢弛鄙意擬請社君從事討論俾章程得以宣佈各職守有人負責互相臂助藉收羣策羣力之效逢時雖愚敢不殫精竭慮以隨諸君之後兹訂八月某日下午一時在本署客廳先開職員討論會以期發展進行屆時務乞諸君惠臨勿却爲幸 
[西人冒捕刦物案訂期研訊]  
　　西人其姆來格來司因與華人張阿五及在押英領事署之英人兩名冒充捕房辦公人員偕至福州路五百五十九號門牌張杏生家以搜查違禁物品爲由乘間攫取現洋二百六十元衣服十五件烟土三十兩被控捕房由探將該西人與張阿五先後獲解公共公廨奉飭分别押候補提人證質訊在案昨晨經包探沈阿岳汪竹生與九十號西探將該西人與張阿五解至公廨第一刑庭請爲訊究並相繼上堂稟明尙有同黨未獲等語而原告張吉生即協濟號主投案候質經俞襄讞得稟商之美雅副領事以此案訊供甚長恐時間侷促捕房瑣案不及訊理判被告等仍分别押候特别訂期研訊 
[水巡捕房小輪船員要求加薪不准]  
　　海關水巡捕房各小輪生夥水手等約有二十餘人因目下米珠薪桂所入不敷開銷前曾公同具稟河泊司要求增加工資在案兹悉河泊司查得海關服務人等每滿二年例須加資一次兹該生夥水手等僅有一年左右所請加資等情碍難照准已於昨日令知梅捕頭轉飭遵照矣 
[匪徒准解法公廨候訊]  
　　九畝地春源里楊姓婦人前日自外買物而歸甫到弄口忽有匪徒吳東來糾合俞文美王阿根等共三人手持僞手槍上前將該婦軋住嚇禁聲張攫去手上金鐲一雙即飛奔逃避該婦大聲喊救經行人帮同窮追該匪等見追者將近知事不妙當將原贓抛入該處外國墳山草地上其時並有淞滬警廳偵探巡邏經過聞聲分投拘拿遂將吳俞王三犯立時拘送偵緝隊收押昨日上午奉郝隊長提案研訊吳供認攫不諱惟贓物則抛入墳山草地上是實質之俞王二犯供稱與吳同黨爲時未久但城區華界並未犯過竊盜在法租界八仙橋地方曾搶過金鐲一次郝君即派偵探押同吳俞王三犯前往該處指吊原贓昨日清晨該草地已有墳丁割過青草故找尋良久不見原贓遂解回警廳報告郝君飭令押候録供申送司法科訊辦至午後徐警廳長接得法捕房來文畧謂該匪俞文美等在法租界犯案纍纍應請送回法公堂訊明之後再行送還貴廳辦理云云是以諭飭郝隊長着於次日即今日上午派探將俞文美等送往法公堂候審 
[盜黨解送軍署]  
　　糾衆持械迭在華英各界開槍傷人行刦財物之著名劇盜蕭廣田孔懲林等七犯奉淞滬警廳訊供之後詳解護軍使署請爲訊辦在案其羽黨劉麻子即劉德榮及尹茂有等二犯昨奉警廳偵探設法拘送到隊當由郝隊長研詰之下判令押候稟明徐廳長亦諭飭録供申送軍署歸案訊辦 
[起獲盜匪槍械]  
　　日前青浦縣游巡隊長楊安青水警隊長沈子祥（兆榮）分隊長芮龍壽等購同眼線在滬破獲夥刦蟠龍鎭一夜五户之大批劇盜趙常壽郭又龍等九口解回青浦縣署訊問後據盜首趙常壽供所有打刦槍械藏匿在嘉定縣屬嚴家宅地方於是該游巡隊大警隊楊沈二隊長帶同該盜來滬轉赴嘉定果有槍械藏匿即經起獲於昨來滬當即解至北新涇轉解青浦縣從嚴懲辦云 
[請飭張家浜棚户遷讓]  
　　浦東張家浜一帶地皮業經電汽公司購入建築廠房惟該處沿浜一帶江北草棚早經知照遷讓現尚有數户藉詞延宕昨經該公司經理童世亨函請該管三區一分所宋警佐飭警協同地保翟南星前往傳諭未遷各户限一星期内一律拆讓如違拘罰不貸 
[軍政界聯翩回滬]  
　　本埠軍政各長官赴寗吊唁齊督父喪業已公畢於昨回滬矣 
[實業副券開獎紀]  
　　昨日爲第七次農商部實業有獎乙種副券開獎之期在南市久大碼頭利濟總局内舉行開出之五大獎號碼及經銷各票號照録如下頭獎七千七百七十二號本埠善利全二獎二千三百二十九號本埠飛來福三獎二萬六千三百十六號本埠廣滙源四獎二萬七千七百九十二號天津分所又四獎二萬五千八百三十九號本埠大利元五獎五千零四十六號寗波華美利又五獎二萬二千零五十六號杭州仁裕 
[尋獲妹子請究]  
　　揚州人徐桂發前日扭其堂妹徐桂英及姘夫繆寶生至四區控稱民妹於去年三月由原籍來滬做工旋即失踪今偵知與通州人繆寶生姘識匿居華盛路惟妹幼時已受某姓的聘由民審社在代訪尋故一併扭案請究顔署長質訊之下轉解司法科核辦 
[汽車撞傷人力車夫]  
　　昨日午後三時許某號汽車駛經湖北路撞倒人力車夫江北人胡開泉腰部等處受傷由老閘捕房五百七十號華捕到來抄録汽車號碼另雇車送受傷人往仁濟醫院醫治一面歸報捕頭候示 
[行人暴疾送醫]  
　　昨晚九時許三馬路晝錦里有行人張阿四猝然倒地不省人事由老巡捕房一千一百九十四號華捕查見雇車送往仁濟醫院醫治 
[　　老閘捕房華探居阿巧與三十二號西探在金隆街十二號屋内破獲販賣烟土機關捉住王平甫周建侯應德明陳友山阮順興張玉堂等六人連同烟土及販土之南誠信商標一併拘解公共公廨經中西官訊判被告等均存洋作保候訊在案昨晨由捕房將一干人證傳至公廨第一刑庭請究先由中西包探上堂稟明前情並將抄獲之烟土呈案請察訊之被告各人供多推諉並延律師到堂辯稱被告等均係德裕參號内夥友並非南誠信内之人均與此案無干應請釋放云云中西官核供會判王平甫罰洋三十元充公其餘五人無干開釋烟土送海關焚燬 
[公共公廨訊案記]  
　　昨日公共公廨訊理民事案如次（一）陸順泉訴同泰興租屋糾葛案結果候宣佈堂諭（二）喬治根訴徐茂門欠欵案結果改期再訊 
[誌謝]  
　　昨承商務印書館惠贈東方雜誌第十九卷第十二號敎育雜誌第十四卷第七號各一册又承同濟雜誌社惠贈同濟雜誌一册書此併謝 
來函 
[楊安青來函]  
　　逕啓者讀八月九日貴報本埠新聞欄載「捕獲大批劇盜」新聞一則確與事實無誤乃閱八月十四日貴報來函門載沈兆榮（即子祥）來函一則讀之殊深駭詫原函中有謂安青並未在場且謂貿然登報居爲已功甚謂事實種種不符若不明白揭出公理何存等語在安青本不願宣露報章第以興論所採安青旣未問聞萬不能責爲安青所登且貴報九號新聞中亦列有水警隊長沈子祥（即兆榮）之名實際上兆榮並未在場安青又何能居爲已功何况安青與兆榮交情素睦究竟是否誤會抑係别有所圖實難揣測第以緝捕盜犯勢非購線請友帮忙不可並且敝縣游巡隊員額稀少凡此鉅案個人焉能捕捉祗以此次在滬所獲巨盜一切用費約需數百金均係安青與芮龍壽分别應付總之此案首由安青等購線緝捕迨後相請沈兆榮開輪來滬迎提事關冒功名譽出入尤鉅敢請刋入來函門爲感青浦縣游巡隊隊長楊安青鞠躬八月十七日 
[楊天彞來函]  
　　閱貴報本埠新聞載有陸梓桐騙取手飾述有某醫院楊天彝是伍瑞雲表兄一節不勝駭異天彝遠近親戚實無伍姓其人與伍姓相識乃於去年十二月中伍姓借寓安康棧天彝往該棧訪戚由戚介紹始相認識知天彝在醫院任職乞介紹習業事果屬實後天彝因事回家以後與陸梓桐如何相識天彝不在申地以故不知底細兹除將細情報告救濟婦孺會外爲特函請即行刋入來函欄更正以符事實楊天彝謹啓 
[交通大學上海學校來函]  
　　逕啓者近日本埠南洋英文學校招生廣告載有凡畢業者得保送國立交通大學及東南大學肄業等語查該校如何組織敝校素不知悉敝校自去夏改組交通大學以來並未與該校接洽保送畢業學生來校肄業之事兹特鄭重聲明敬祈貴館登入來函欄俾衆週知以免誤會至深感荷順頌公安交通大學上海學校八月十七日 
 
 
] 

Page 17

 
 
   
 
 

Page 18

 
 
自由談 
[座右銘] [  曾國藩]  
　　凡危急之時祇有在己者靠得住其在人者皆不可靠 
雜說 
[失望] [  紓菴]  
　　南陳北吳余昔聽其言而信以爲凛然丈夫也今何如者言患難交者排之如仇寇矣言不干政者日以干政爲能事矣偉人之假面具去而吾人之期望亦隨之俱去 
　　仲尼言余昔聽其言而信其行余今聽其言而觀其行旨哉言乎 
閒話 
[消夏雜說] [  禹鐘]  
　　是時萬家燈火已寥落若晨星疎疎點綴夜景愈見其幽情余對此不覺失聲嘆曰佳哉故鄕凡余流眺所及者一一皆如畫裏余浪跡風塵眞負我鄕矣諸友聞之咸目余爲醉語實則余雖被酒然神志甚清醒此語之發實出諸心所欲言者而諸友終歲在故里不作客游彼等於里中景物已成習見故亦絕不經意視之甚爲等閒以是知天下萬事皆自比較而别余今兹脫非客歸者則對此故鄕夜色亦必漠然無所動於中决不低徊至於如此然余之行藏以客爲生今於此歸來所見之景物旣心賞其佳則戀鄕之情亦因之愈切顧依人之身勢又不能久事優游評量出處去住都難觸物興懷益不禁動其勞人之感矣 
　　余到家後不數日天時即盛熱烈日當空片雲不翳余因畏暑不出盡日家居身上僅御一汗衫一短袴跣足臥凉榻上大似太原公子不衫不履矣常握宋人詩一卷自遣覺歐詩如飲井水蘇陸如食盛筵涪翁如嚼橄欖后山半山如啖山肴晁補之如豚蹄秦太虚如水菓姜白石則直同雪藕冰瓜矣有時亦讀輞川集絕無人間烟火氣清妙高瞻别饒神味與宋律相較蹊徑逈異一時卷帙紛陳左右信手翻閱不求甚解然褚葉所過亦時得妙解也或午倦抛書瞿然入夢北窗無風亦能高臥醒後則與家人作家常話米鹽瑣屑言之亦有至味念客中踽踽無與爲歡與此時直判萬里矣古人云天倫之樂易得於貧家觀余良信迨斜日欲下時炎威漸歛始整衣而出至西園晤諸老友梅伯言所謂觸熱往從二三子者殆弗異也有時余傍晚尤未出户者則韶聲汝爲必遇余相招良友多情至可心感旣至西園則諸友咸在茶塵中清言飽耳令人忘暑而園中緑樹陰濃蒼翠滿眼尤冷然有凉意茗飲旣罷必聯袂造酒家日必如是幾已成爲故例矣余意處此亂世天下騷然苟能擺脫一切日日優游於茶場酒陣中者亦長計也 
 
[人滿之患] [  伯亘]  
軼事 
[大仲馬之復仇] [  夢鴟]  
　　法國文豪大仲馬文名滿天下一日將游西班牙意必倍受西班牙人之歡迎稱頌也旣至馬德里（西班牙都城）則寂然無聞大仲馬恚恨不已歸國後草西班牙旅行記開章即曰亞非利加在羣勒尼之北西班牙其一部分也當時歐人皆以爲非洲之一部而不列之於歐洲版圖以内大仲馬始洩其忿 
[愛倫波之推測力] [  夢鴟]  
　　美國大小說家愛倫波理想敏妙爲偵探小說之鼻祖當時愛方立身著作界英國之却爾斯造更司享有盛名草巴拿 
倍一書刋之日報中未及數章愛倫波竟揣其全書之結構揭之格蘭海雜誌中却爾斯造更司始駭然服膺　 
小說 
[社會小說人間地獄（一七九）] [  娑婆生]  
　　第二十五回鳳姐魂銷春宵苦短王郎福薄蜜月難圓 
　　翠冰老九聽了雪紅仙館的話頓時發急了連忙對雪紅仙館道老三好哉好哉推扳點弗要瞎三話四雪紅仙館道我說的話包你句句實在此地也没有外人生客我何必要造你的謠言大家說說白相相也嘸啥要緊蕙娥曼卿道老三你莫管老九你儘管說㖸雪紅仙館想了一想道弗說哉說出來老九要光火格蕙娥曼卿兩人齊道你不要怕他倘然他光火了我們來帮著你這間屋子裏共總只有四個人我們三個人還怕他老九一個人嗎翠冰也笑道好格好格我今天至至誠誠請你們來吃飯你們三個人倒做了連擋碼子來尋我開心下轉我也不請你們這班星宿吃了老實說我和谷漁明要好是要好格要好有啥稀奇雪老三你要說就請你說不要這樣吞吞吐吐的呌我聽了不爽快雪紅仙館道有趣的事體一句話說出來反没趣了還是慢慢交說罷此時翠冰老九見雪紅仙館有意拿他作要便也以假成眞的有幾分不快漸漸的板著面孔道雪老三你儘管說你儘管說我自家聽聽也蠻好白相的雪紅仙館便又呼了一口香烟喉嚨裏乾嗆了一聲道那麽我說哉難得你呌我儘管說諒來說了你也不會動氣的這時候翠冰老九見雪老三眞要說了面上不覺有些紅一陣白一陣心想有許多話說說不要緊有許多花樣飾蕙老三和曼老六萬萬不能曉得的倘若得聽了曼老六一張嘴專會通風報信像煞一張申報有啥說啥弄得大家全知道了豈不無趣但是也不好攔住雪老三不說手執着刀叉正在那裏切洋葱牛排故意裝出鎭靜的樣子來座中蕙老三年紀大點瞧得出翠冰老九的氣色不對趕忙的對雪老三丢了一個眼色雪老三也乖巧馬上笑著轉風道九小姐弗要嚇我搭你樓白相的大家要要好好的姊妹淘裏有啥說頭呢你聽得我曉得罷了老實說我果眞要尋你開心老早檯面上替你說了今天旣然當你的面說要說要說你想阿會說格曼卿老六道雪老三你像眞煞怕老九了雪紅仙館道並弗是怕他我搭俚多年格老朋友哉爲一句閒話弄得他心裏不舒服與我也嘸啥好處不過偏宜你們旁邊聽得人笑一笑我却無辜的結了一個寃家那眞不合算呢俗語說的好寃有頭債有主他眞拿我當了寃家那到眞無趣了翠冰老九聽雪老三這般說法不覺回嗔作喜道雪老三大家弗說頂好哉不然我倒想著一個法子倘若你今天造了我的謠言我明天會掇弄出别格姊妹來在檯面上搭你尋開心說你姘戲子旣然如此大家媽媽虎虎罷蕙娥我三道你們眞是小官脾氣一歇好一歇歹一歇你說我一歇我說你其實全是些不相干的事體......正說到這裏外面忽然走進一個人翠冰老九招呼道嫂嫂來哉 
[隨便說說] [  瘦鵑]  
　　借到關餘五十萬據財政部次長凌文淵說現在財政部中實已分文無有涓滴無存唉想不到堂堂一個中華民國竟窮到這般地步被外國人知道了底細可不要笑掉大牙說是一個卑田院式的中國麽昨天好容易陪了許多笑臉說了許多好話纔借到關餘五十萬旣要付華會美顧問的俸給國會軍警又要獨享各部索薪各地索餉的又紛至沓來他們瞧着這五十萬塊錢倒像是個沈萬山的聚寳盆一般却不想到這區區五十萬是個極小的數目不過比某大巡閱使愛寵捲逃的寳貝加上一倍罷了眼瞧着粥少僧多如何分配任有陳平分肉的手段怕也分不匀呢我看現在只有兩個法子一個是希望全國巡閱使督軍省長等等的愛寵一起捲逃各帶幾十萬現金或寳貝去再希望他們大發慈悲把三分之二捐與政府如此凑合起來倒是一個很大的數目還有一個法子便是請孫行者來用拔毫毛的本領把那五十萬變成了幾百萬幾千萬幾萬萬那就是政府目前的救命王菩薩咧喔唷阿彌陀佛 
 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[武人與外國人皆喜平話] [  老圃]  
　　鶴林玉露載安禄山以櫻桃賜其臣子作詩曰櫻桃滿筠筐半青一半黃一半與懷王一半與周贄或請易下二句以押韵禄山大怒曰我兒豈可使居周贄之下觀此知無韵平話詩倡於安禄山綏冦紀略載張獻忠尊梓潼帝君爲始祖命翰林作册曰皆不稱意乃自作云你姓張老子亦姓張偺們今日連了宗罷又廣元之敗獻忠令嚴錫命爲書責其擅進兵而口授之錫命請韶書宜稍文獻忠以武官只須直語乃上書奉天承運爲詔書格式其文則委巷撩衣露醜語也又獻忠自爲聖諭六言刻諸石諭曰天以萬物仁與人人一物與天鬼神明明自思自量讀者不了左丞相嚴錫命乃作註解以發明之然平話須註解者正不獨張獻忠正史中有數數平話文莫如元史所載泰定帝即位詔其中所言如（薛禪皇帝可憐見嫡孫裕宗皇帝長子我仁慈甘麻刺爺爺根底封授晋王統領成吉思皇帝四箇大斡耳朶及軍馬達達）等語亦詰屈聱牙如讀周誥殷盤觀此知武人與外國人皆喜平話也 
[衞生]  
[治痢要訣] [  余雲岫]  
　　古無痢之名謂之滯下謂之腸澼千金方始有冷痢熱痢之說此病之證候其明著者爲裏急後重數至圃日夜數行數十行乃至百餘行大便含有粘液如鼻涕然甚者雜膿血腹中切痛肛門灼熱如燒等是也攷其原因厥有二類（一）係細菌作祟謂之細菌赤痢Bazillendysentherie（二）係擬足蟲作祟謂之阿茂排赤痢Amoebendysentherie此兩種微生物竄入腸中皆能刺戟腸管使之紅腫潰爛化膿出血而成痢也而飲食不節起居不時亦足爲助成痢疾之誘因 
　　痢之初起不過腸管一部分受微生物之侵襲非能普及於全腸管也而證之輕重隨所侵之部分高下而異病在小腸者最重在大腸者次之在直腸者最輕直腸赤痢之證候裏急後重最劇肛門灼痛最甚泄注日夜數十行至百餘行外勢似頗重篤然而熱度不高神氣清明别無劇烈之中毒證候蓋直腸鄰近肛門穢污病毒有所蓄積即便從肛門排出不能容留故行便之次數獨多而身内之毒反輕也大腸赤痢行便次數不若前者之多熱度較高中毒證候較重危險之度亦較大以其發病部位較高於肛門出口較遠毒物之排出較不易而身内蓄毒較多故也至於小腸赤痢日夜行便不過一兩次或竟有便秘者熱度甚高神志昏憒中毒證候甚重而危險亦最大往往與傷寒相似疑莫能明也 
　　由此觀之痢之輕重以發病部位之高低離肛門之遠近穢物出口之難易爲斷部位愈高離肛門愈遠穢物出口愈難身體積毒愈多則中毒證候愈甚危險愈大也然初本甚輕發病在直腸因早服止痢之藥毒不能出逆行而上由輕變重者往往有之其初在大腸因瀉下得法下至直腸變重而輕者亦有之不可不知也 
　　是以治痢之法其大要有二（一）爲殺滅微生物痢之屬細菌者赤痢血清有卓效屬阿茂排者伊米汀Emetin有卓效皆能除滅微生物及微生物所産出之毒素此所謂根本療法也（二）爲逐之使下驅之使出勿使穢物病毒留滯腸内不使吸收入血致起重篤之中毒證候也醫者明乎此理以治痢可以超越常流爲人父母子弟妻女者明乎此理以將護患痢病人庶不至阻撓醫生之用注射藥及下劑可免以姑息之愛而危及病人之生命矣（不受酬） 
[霍亂叢譚] [  鳳賓]  
　　（八）鹽水注射後之看護法 
　　注射鹽水以後欲令霍亂之不反覆須注意於二要事一爲不可受凉二爲不可進食一切食品須忌三日第一日以内祇能飲淡鹽湯至第二日後如覺飢餓乃食薏米湯薏米一名薏仁又名米仁煑成湯液病者僅可飲其湯不可進薏米至三日以後粥湯或藕粉均可逐漸引用焉 
　　納凉乃舊病反覆之一大原因三年前余診某婦注射鹽水以後霍亂方愈不料夜間睡眠之際單被落下及醒而已覺受凉翌日大瀉脫水之症復臨乃用第二次注射至第二夜適逢經臨力不能支卒未救殊可憫也 
　　病中看護不周最爲可惜飲食如牛乳鷄蛋牛肉汁等在尋常病人每視爲珍品而在霍亂病者則不宜進也倘病中三日以内進以此項物質徒然滋養細菌而細菌可大施其猖獗之力病必復發且病霍亂者其腎臟最宜保護肉類暈味均須勞及腎臟故以忌食爲妙 
　　患霍亂病者小溲必鮮是以注射鹽水以後宜進以通利小溲之藥惟須擇氣味清美不碍胃臟者爲佳以免嘔吐之復臨也 
　　消除腸菌之劑亦可引用第必須選擇和緩而無刺激性者以免泄瀉之加增 
　　注射鹽水以後病者須得充分之休養侍病者宜防免其睡着時納凉與留意其飲食之謬進也余之經騐中覺病者之生活力低降後卽在盛暑亦易受凉例如足部不蓋單被致使腹瀉愈而復發者余已屢見之又汗液過多襯衫潮濕或遺失沾褲不肯更換以致流弊百出者余亦曾覩之常人在溽暑可臥草蓆病者應臥草蓆與否乃一問題如臥草蓆則蓆上可先鋪單被一條亦爲善法 
　　病者之吐瀉物以及衣服單被手巾等均宜切實消毒也 
道德 
[西方格言（三二三）] 

  謝介子選譯Z ] 
　　有司對於法律皆應服從與實行（英吉利諺） 
　　多思而少言及寫（法意諺） 
　　作無益事與荒嬉同（英吉利諺） 
　　律師與圬者最易轉移黑白（丹麥諺） 
　　雖瘋人之行動亦有研究餘地（莎士比亞）（Shakespere） 
　　勤可還債自餒則反之（富蘭克林）（Franklin） 
　　羊行羣隨（荷蘭諺） 
　　過多等於零（威爾士諺） 
　　幻想與痴望爲愚人之財産（丹麥諺） 
　　性質年齡美德均相若是爲佳耦（英利吉諺） 
[調戲女子的罪惡] [  錫仁]  
　　調戲女子的行爲本是有損人格的但是國人受有遺傳賤視女子的惡習現在尙未能完全戒除所以戲辱女子的行爲常有聞見就本報地方通信一月之中因調戲不遂而毁人名譽連喪兩位青年女子的生命其他未見報載的自殺和活受的痛苦更難指數我現在把他寫在下面請諸位想想究竟是不是罪惡如果是罪惡我勸諸位戒掉吧 
　　男子究竟爲什麽要調戲女子呢這個疑問言之很長我先問調戲女子的男子家中没有女子嗎比如你的妻女姊妹被人調戲損失名譽你生何種感想呢况且名譽是人的第二個生命像我們中國女子因爲習慣和生活能力薄弱的緣故更關重要倘名譽上有了損失爲他的父夫離棄一面旣無能爲生一面又受了難白的寃枉這是何等可憐的現象呵 
　　我再問調戲女子的男子還是想他做妻子呢還是想和他縱罪惡的獸慾呢要是想他做妻子你用這個不正當的行爲侮辱他是不是有損兩方面的人格是不是種了你們後來的惡因要是想和他縱獸慾呢那麽姦通的行爲不是法律上所懸爲厲禁的嗎你犯了這條刑律不是要受刑律上的懲罪嗎就僥倖漏了刑罰也要爲普通社會所鄙視的所痛惡的咳爲普通社會鄙視和痛惡的男子女人這是何等暗悶的現象呵 
　　如果並不想他做妻子也不想有獸慾的行爲看見有點姿色的女子隨便調戲當爲嬉笑的事咳嬉笑的事也要選擇不是可以隨便亂來的像這個喪人格損名譽的行爲是萬萬不可行的况且人爲富有情感的動物倘遇以假爲眞的人誤會你的意思引他生了一種難說的妄想傷害身心這又是何等暗悶的現象呵 
　　唉常州吳藴智女士因被人調戲怨憤所激服毒自盡了調戲女士的少年畏罪避刑私自潛逃了（事見七月六日地方通信）誰知現在蘇州又有一位女子因同一的原因步吳女士的後塵了（見八月七日地方通信）我恐怕日後再步這二位女士後塵的還多所以做了此篇勸勸大衆願大衆有則快改無則加勉（乙種酬） 
法制 
[證人之義務及其權利] [  筱珊]  
　　證人者在訴訟上陳述實騐事實之第三者也其取得證人資格初不必問其本人願意與否僅由當事人提出後經法官認爲有作證之必要者即負有作證之義務除法律特别規定之人（如國務員等）可以免除作證之義務以外無論何人皆須作證蓋作證爲一種公法上之義務凡屬法律所支配之人民自不能免除其義務也其義務約有三端 
　　（一）到塲被命爲證人者除因特種職務（如國務員國會議員等）及疾病外應法庭之傳喚有到場之義務非俟事畢不能擅離也 
　　（二）具結證人依法定之形式記明供證確鑿并無隠匿增損等語是謂具結具結後其所發之證言始能發生完全之效力故證人須負此義務也 
　　（三）供述證人具結以後對於官廳之訊問有供述之義務所知之事實應盡情陳述不知之事實亦不得意想揣測應竟以不知二字答之 
　　以上三端凡被命爲證人者皆須履行否則官廳得科以罰金此民事訴訟法第三百六十七條所明定者也 
　　證人旣盡義務即有相當權利據民事訴訟法第三百九十七條所規定證人對於國庫有請求日費及旅費之權但此種權利之主張不得逕向當事人請求因此種義務屬於公法不能發生私權之關係也（乙種酬） 
經濟 
[移盂蘭盆會費爲贖路欵項議] [  絜廬]  
　　溽暑漸去秋凉薦至國人陋習將舉行盂蘭盆會矣鉦鈸喧天梵唄聒耳冥鏹亂飛僧尼齊行而好事者踵事增華游行之時雜以花燈魚龍曼衍而演劇放燄口爲費實屬不貲而詢其所以若此者罔不曰禳災也以爲秋日疫癘之來鬼神主之舉行盂蘭盆會蓋所以袪疫也陋俗迷信殊堪發噱蓋疫癘之來實緣公衆與個人衞生不講所致誠能注意夏秋之衞生疫菌之力雖强未有不退避者今擲有用之金錢於無益之事殊爲可惜盍集爲贖路之欵較有實效乎本報提倡儲金贖路亦可謂舌敝唇焦矣絜廬以爲移盂蘭盆會費爲贖路之欵實屬有利無弊既革迷信之陋習又爲愛國之舉動何樂而不爲哉倘不以鄙言爲河漢其急起踐行跂予望之矣（乙種酬） 
 
