# 1886 - 237 - 4904807

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大卽日爲始集股印成每股計洋十六元正願搭股份者先　洋四元本齋卽付股票一紙樣本一張定於明年正月底出書憑股票代付洋十二元向本齋取書一部此籍係用上等連　帋分釘六十册釘工精雅邁倫藏以巾箱加以暗　　書一出吾知騷壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本齋　　再薄海士林願附股份卽確送上洋垃圾碼頭點石齋南局帳房代收不必由申報舘轉交以歸簡捷揚州元亨利錢庄天津針市街恆遠里源　　匯票庄京都煤市街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉號面議此佈 
[新出石印藝林拱璧] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎淸眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣八時者校對不厭精詳字跡亦極匀整至於開印之時機器悉　火力故墨色黑而匀更無燕瘦環肥之誚現已竣工每部分訂十二本約月杪出書價洋五元五角法馬路南申昌書坊與外埠申昌發售皆可購取　售格外公道 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另闢房屋置俻几椅以待惠臨晨集酉散筆硯點膳均須自備其修潤不合式者隨時　　設遇有事可暫告假惟不得擅自帶歸倩人頂替致有損壞彼此推諉等事准於卽日開修尚望不吝指教爲幸修字處分設在輔仁里第五條弄　該處有人承接卽請逕往可也 
[論王夢雲冐領地租事]  
　　自道光壬寅許西商在吳淞互市通商於是滬城西北隅至小東門十六鋪橋止分法租界英租界美租界法則近城一帶自西而東地形不甚廣闊美則在吳淞江北人烟不甚繁多稱極盛者以英租界爲最迤西至徐家匯尚有洋房　易之往來車馬之雜沓娼優之眣麗飲食之奢華轂擊肩摩可謂錦天繡地而其中之偷天換日者　復層出不窮如冐領地租一案試詳述焉英租界内西商賃地概以道契爲憑錢糧之由西商完納者曰年租專司其事者曰地保每畝同西商收錢一千五百文然後照定價轉給地主皆預交各圖地保其中侵蝕甚多僉視年租地保爲美缺唯西人所築馬路冋由地保賠墊年租馬路愈增賠墊亦愈甚前數年謝小山代償甘士裕賠欵始得接充去年春由謝據情禀縣請道憲照會德領重飭工部局議付歴年地租銀二千六百餘兩而瓜葛自此生矣溯謝旣退保接充者爲徐杏村與曹某迨聞四商允給馬路地租當卽禀縣會同攤發嗣經徐杏村處曾爲司帳之王夢雲投德領事處請領德領事照會道憲應否照付適觀察奉命赴香港以致覆答稍　王夢雲竟將此欵冐支謝適爲西人惠爾生控追人項覊押英署班房尚　知王之此舉也及謝悉王備細繕禀投訴莫邑尊函請蔡太守協拿王夢雲差至而夢雲已遁跟踵至引翔港逢　試茶土往江灣亦因避雨在座遂卽扭解進城此八月初一日案也人謂此案德領事不得辭其咎以彼旣咨道署何妨　候回文或付或留便不至多生枝節而乃輕於給領致遇事生風輩得以施其鬼蜮將鉅欵入私囊雖事涉公堂不難水落石出王夢雲非素封舊族卽使嚴刑追繳恐銀錢入手巳化青蚨片片飛颺安得如秦廷之歸趙璧哉又謂道署因公遲覆咎亦難辭則一孔之私尤屬不知大體展轉交代諸務紛紜何暇計有冐領之人而先期照覆且爲數非少更不料德領事之遽行支放令授者受者各遂其非而道署轉置身事外焉是又必無之事也然則謝于當領之欵遲之又久如在睡夢中迨指點有人始瀝情陳訴其亦有應得之咎歟又非也彼爲惠爾生所控覊管多時豈不思早爲了結得安常處順之便宜况二千六百餘銀可謂一大宗卽使各地保瓜分所餘有限不無河潤之稍沾何至淡爾若忘任旁人之捷足諒以如兹公欵决無赡敢慌領者且未見道憲明文而又非一巳可私是用膽拓心寛俟一出牢籠卽恃此項爲彌縫之計未可知也其奈此王夢雲乎更奈此曾延司帳之徐杏春乎前有某國副領事假正領事憑票向銀行支取銀三萬兩逃往他方旋經弋獲原贓已逾其半而該副領事仍匿跡銷聲未見罪人斯得天下事無獨有偶大率如斯而王于曾審時供在姘婦處存有火藥洋槍卽行查取至所供鈔票銀一千一百兩存英界姘婦箱中又引翔港母親處亦有五百兩則僅於英界指藏家搜得鈔票五張不過銀二百五十兩移縣待質吾知案雖破露二千六百兩斷不能如數交清目又有曾充地保地租亦應有分之供耶書至此有客過訪見而笑曰子其江郎才盡乎何所論時事大半卽申報所叙新聞全行臚列　類鈔胥乎則對曰作文一道如流水行雲本無定法况翦裁熨貼頗費匠心於叙事之中仍寓作文之法可爲知者道難與俗人言也客謝且慙遂述其梗概如右至此案之若何完結當再憑聽斷復倩管城子一一詳之 
[皖藩出缺]  
　　安徽藩司張芝圃方伯自護撫篆後憲體卽小有不豫醫家謂方伯心血虧耗須服滋補之劑日前飲食銳减延至七月二十九日亥正竟撒手仙遊喪事一切幸有公子隨任當卽妥爲辦理現聞署藩憲阿方伯已拜摺專弁奏逹並電禀兩江曾制憲請示云 
[金衢水患]  
　　本年六月間亢旱無雨城鄕市鎭禁屠誠禱七月初三四等日甘霖下沛晚禾得以暢茂農民方慶有秋乃中元節前一日忽狂風暴雨直至十八日四點鐘雨師始行返駕金華之武義衢州之江山均見蛟洪沿河一帶居舍田廬及將割未割之稻盡被冲去沙地栽種豆麻瓜粟亦均淹没小民三春勤苦全望秋收今一旦付之東流正不知賢有司將如何撫卹耳 
[道人訪獲]  
　　浣花道人者不知何許人自稱姓龔號少青善撫琴并帶售大理石先曾到過漢口或謂其向由軍功洊保至二品頂戴故時與官長往來嗣因上憲有訪拿之說隨來上海近以事平復抵漢爲湖北臬憲訪聞於漢口五聖廟棧房拿獲押送省城由臬憲親鞫供認不諱兹又發交首府復審云 
[詳述信船被劫]  
　　盜劫信船昨已錄登崖略兹悉上月廿九晚四鼓後各船行至嘉興秋涇橋突遇盜船截阻協大協源等局船捨命上前得以逃避全盛正和永和三局船在後被盜一躍而登船户見勢不佳即將洋包抛棄河心 
 
 

Page 2

 
 
然貨物及某姓搭客行李已被刼去矣迨盜去各船飛槳回禾訴諸本局翌日卽赴秀水縣報案朱邑尊聞報立往吳江交界處勘騐江湖之險如是如是可見我人一出里門何處非　天棘地哉 
[天津試事]  
　　府試於上月初二日開考計共五塲廿五日終覆廿六日出正案天津縣案元爲陸鴻齡靜海縣楊泳春青縣曲桂山滄州張以旃旗籍常凱南皮縣張楨鹽山縣潘毓春慶雲縣韓寅秀聞許筠菴宗師不日將按試天津府屬各生童天津縣姚鐵山大令出示定期廿六日起投卷以憑鈐印送考云 
[查辦積案述聞]  
　　粤省方照軒鄭心泉兩軍門前赴惠州等屬查辦積案等情巳列報牘兹聞方照軒軍門統領兩營分駐海豐陸豐查辦歴年械鬥以及搶刼擄勒抗宫奪犯各案先由陸豐開辦諭飭後墈大屯下　水墘新寮上埔等數十鄕將首從各犯按名送案該鄕聞風胆裂逐日投營自首者約計三百餘人軍門詳加研審以情眞案確者照律懲曾計僅數十名一面仍搜捕伏莽又移營派委　查海豐縣屬匪　辦理極爲得法兵勇秋毫無犯故民間皆歡聲載道云陸路提督鄭心泉軍門所辦惠州府屬各鄕積匪　經開辦各鄕紳士及各汛官陸續拿到匪犯六七十名解赴惠州經夏子新太守飭將該犯發交讞局委員逐日研審大半尚無確供夏太守以鄭軍門近適　艱飭將各匪暫押候軍門白日後到惠再行面商定案 
[厦門錦字]  
　　秋信初傳炎威特盛寒暑針升至九十五六度上月十五午後海外漁舟紛紛入港詢之云一二日内當有颶風故早爲之避也伏波官輪載鹽已滿正擬鼓輪出口因此亦暫停輪至十六午後西南風大作入夜更甚大雨亦隨風而至幸船皆早爲之備　中並未罹災岸上樹木居房被風吹倒者亦屬無多人謂本年兩次大風皆屬平安亦地方之幸也○　紀南軍門莅厦十餘年號令森嚴紳商感　前歲海氛不靖軍門雍容坐鎭廈民賴以相安今春因督操燃鎗炸傷手指雖經西醫治痊但誤用草藥調敷急於收口以致大指不甚靈動聞刻已咨請楊石泉制軍代爲奏請開缺矣○厦門洋藥局緝獲　私不論大小一律禀訴道轅卽罰欵二三元亦須勞奎觀察親爲裁酌日前觀察委李子　少尉充發審事件差凡該局緝獲走私人犯皆由少尉訊鞫云○臺灣徐德欽林啟東二進士皆隸嘉義籍春間禮闈中式福州官報房接得電音航海往家中報喜賞給報金百餘元迨殿試二君皆未入詞林忽有十數人來自福州向林宅報喜言林君已預木天之選定須報喜銀千元封翁謂俟得家書如果入詞林當不惜千元之賞迨接閱申報中所列臚唱捷音報人知不能滿望减索六百元封翁不予報人遂日在宅中滋閙封翁無奈賞給二百餘元　叩謝而去 
[碧水沈冤]  
　　嘉興南門外有孫姓者於上年娶某氏爲妻一對璧人青春厮守見者疑爲彩鴛同命玉樹連枝孫在近處習鞋店業早出而暮歸其父在外郡亦爲人作嫁者也每月必寄番餅十枚以資家中日用小夫婦但於畵眉之暇數米量柴不必顧及家計之盈絀也比隣有沈姓嫗性甚悍戾隣里咸不與齒一日忽與孫妻反唇相稽孫妻不敵沈之利口又念語多挾制不敢以告夫乃乘間更換破舊衣服自投於河鄰人見之急行撈起則已玉骨凄凉香魂縹緲矣孫料理棺殮哀悼逾恒思欲爲妻報仇而事無左証無如伊何惟呼咄咄怪事而已然自孫妻死後沈嫗常不自安每於夜靜後聞孫妻在門外剝剝啄啄且呼曰沈二嬸可速來我在此相候也如是者數夜嫗心胆巳碎其女已嫁人乃召之回藉以自遣七月廿四夜更柝初鳴沈女抱小孩與嫗同在門外納凉少頃女因孩就睡上樓安放及下樓忽失嫗所在徧尋不得次日在水中撈　其屍人皆以爲孫　索命云 
[議事述略]  
　　連日本報後幅登有自來水公司經理人告白邀請有股諸君於本月初三日在德興洋行議事兹悉昨日聚議之時各股友咸言公司董事此後宜居上海云 
[接印傳聞]  
　　昨得官塲傳述新任蘇松太道龔仰蘧觀察將回金陵再行來滬至接篆日期擇於八月二十一日云 
[法臣北上]  
　　昨晨十點鐘時法欽差宫斯當君將乘船北上是以法公司輪船碼頭預備西樂一部計二十四人大自鳴鐘小東門八仙橋三處捕房共派西捕十八人華捕十八人以三道頭捕頭統帶至水碼頭站班伺候　公司輪船上西人以及兵頭等亦均登岸法總領事邸君繙譯官祁君曁法公廨辦公西人法巡捕頭備德祿齊在碼頭恭送并有携花球送行者俄而車聲轔轔樂工卽奏西樂法欽差曁其夫人雙雙而至參贊營務處繙譯等官亦來送行咸摘帽相見各道寒暄法欽差亦摘帽答　隨握手告别水碼頭早備有划船兩艘法欽差與其夫人下船岸上人復摘帽致敬起槳開行另有一西人偕一華人手執長　上掛一竹籃内貯中國鞭砲迎風燃放其送行船皆望北行駛盖怡和洋行之高陞輪船停泊虹口也 
[瀛眷進署]  
　　蔡二源太守署英廨讞員以來瀛眷暫居天后宫行臺日前羅少耕太守遷入城　蔡太守因擇於今日迎眷進署 
[縣訊搜贓]  
　　冒收地租一案兩記報章王夢雲訊供管押後莫邑尊飭差赴英公廨移請蔡太守派差協提王之姘婦張氏並在該氏家　 
搜出鈔票銀二百五十兩及洋鎗火藥前日下午邑尊　集各人先問該氏曰爾夫業已供明家中存銀不止二百五十兩究竟存放何處答稱家中存銀確不止此　均被官差搜去現除起案之二百五十兩外尚少銀五百餘兩小孩金手釧一對金七子環一對珍珠不計粒　帳夾一内儲信一封　爲根侒邑尊謂來差共有幾人曾知名姓否此事可是實在抑係妄言答稱英廨差役阿狗阿揚地保馮錫昌之夥阿大等六人前來搜查乘便取物小婦人不敢誣訴叩求明鑒邑尊訊詰王夢雲所供與該氏無異細加盤詰各執前詞邑尊遂着將該氏交伊胞弟張二泉暫行收管候傳質時交案王仍管押 
[誣控受笞]  
　　陳桂堂扭控薙髮匠謝桃源並謝妻章氏將女兒阿囡誑嫁天成昌烟館主張任福作妾一案莫邑尊提訊之下諭令兩造交保俟訊此皆前所已紀者前日邑尊提任福到案下午請帮審委員李司馬升堂集訊陳稱謝妻於本年四月來爲女兒作伐言明配與張之侄爲妻迨過　後張忽勒令作妾當向謝張氏等理論伊竟置諸不睬且所議財禮亦被該氏吞没四十元叩請察斷謝桃源夫婦　供爲陳女作伐時言明嫁與任福作妾立有婚據可憑價亦照數交足何得誣訴司馬着退去詰問任福據供小的無錫人開設天成昌烟舘娶陳女阿囡爲妾憑媒立有筆據鑿鑿可憑小的安敢妄爲叩求恩鑒司馬問阿囡曰爾出閣時父母曾否說明嫁張作妾阿囡答稱謝章氏　伐時說明嫁與任福作妾迨過門後我母時來誘令脫逃一日我收括衣飾適欲出門被烟館庖人撞破當卽拉回嗣後任福卽不准出門并不許我母來往我　遂唆同後父桂堂來案揑詞矇控司馬飭提陳夫婦研詰均執前供司馬怒着將陳笞臀二百板張氏鞭背一百下復加盤詰狡展如前司馬飭用大刑陳夫婦始俯首求恩謝稱我妻被陳扭案時乘間攫去洋銀十七元請爲追究司馬向陳盤詰陳亦矢口不承司馬着陳具誣告切結備查一面將阿囡交任福領回並着交保謝控被陳攫去之洋姑候飭差查明復奪 
[拘拿惡棍]  
　　三林塘著名土棍　裕松胡蘭谷恃其蠻横魚肉鄕愚人皆畏之如虎邇有人在縣控其搶孀偪醮莫邑尊飭差往提潘知風匿跡虹口該差見事在美租界遂禀請莫邑尊照會美領事然後拘拿邑尊恐該差延誤復加派趙金協同幹夥十餘人于前晚赴虹口守候至 
 
 

Page 3

 
 
昨日黎明將潘拘到 
[公堂停訊]  
　　昨禮拜二爲法公堂訊案之期因繙譯官祁君送法欽差上船故知會翁太守停訊 
[英界公堂瑣案]  
　　啞馬龍生一案前由蔡太守會同夏正領事斷令繳銀五十兩已登前報昨日啞馬龍生將銀繳至奧公館請夏領事轉交公廨行將給趙發茂具領矣○某妓院龜奴陸阿世訴稱昨持洋二元至茶肆交會欵突遇流氓王玉　有心碰落隨卽拾去與之理論　卽糾同林阿寳等逞蠻迫令小的將綢褲質錢七百五十文付茶資又被取去洋傘一柄言尚須罰洋十元爲服禮酒席因之報捕拘獲王林　余阿登等確不在塲旋有龜奴汝阿土闕嘉仁等聨名呈稱小的等皆在妓院傭工屢遭王玉山訛詐叩求懲辦以儆凶頑王供小的向爲縫工現在失業與陸相識悞撞口角乞沞鴻恩林供王陸紛爭小的從中解勸不敢　同訛詐余吳洪等同供此事小的等毫不與聞後在茶肆被捕悞拘陸亦知我等並不干預捕頭謂王林等皆著名流氓疊經犯事請爲嚴懲蔡太守商之易繙　判王責三百板管押三月林責二百板管押二月余吳洪旣不干預姑准開釋○西包探禀稱粤鴇李嘉全至捕房訴稱妓女楊阿鳳王阿月不肯爲娼被陸阿羊覇持肆横因將各人送案請懲李供阿鳳在我處爲娼借去洋一百元今欲從陸理須料理銀洋詎陸祇代還四十元故不允從伊竟硬欲出門爲此　捕阿月原籍山東由丈夫寄交我處今　欲與同去恐將來其夫索人奈何今將陸付之洋四十元呈案阿鳳供稱小婦人並不欠該鴇之洋該鴇竟欲賣往新加坡小婦人情急　知相識之陸阿羊向鴇理論鴇卽飾言欠洋百元陸願代償四十元囑免　往外洋價賣該鴇不依反向捕房誣訴如今不願爲娼情願擇良婚配阿月供小婦人原籍山東本年三月乘永慶輪船返里丈夫不收無奈又回鴇處現不願爲娼被鴇吞没金銀珊瑚首飾開帳請追陸供小的素與阿鳳相識阿鳳曾哭訴聞該鴇將領往外洋價賣及問之鴇鴇言並無其事惟阿鳳曾欠洋百元小的憐其孤苦代付洋四十元聽阿鳳自使並不欲娶伊蔡太守謂婦女陷入娼寮原屬不幸爾等旣欲脫籍情殊可嘉隨部該鴇所呑阿月之各物何在該鴇堅稱並示吞物太守飭將阿鳳交保具不再爲娼擇嫁切結阿月聽其自便惟亦不得爲娼該鴇呈案之洋暫存俟飭捕房查明該鴇有無呑没阿月首飾情事再行核辦斯時粤妓之來觀者不下百餘人咸頌太守恩德不置○宋張氏訴稱小婦人曾撫莊阿金卽宋阿金爲兒子時祇五歲今已十二歲不料竟竊取金戒指三枚一去不返報捕查得已被質洋十五元五角除購辦衣服鞋襪外尚存英洋四元四開洋十七枚八開洋四十七枚錢五百文巳蒙吊到金戒指一併送案阿金俯首無詞押鋪夥請追押本蔡太守問該氏尚要阿金乎該氏答稱叩請薄懲容小婦人領回管束太守隨喝阿金戒　交該氏具領至押鋪擅受童子交來之物殊屬不合飭將起案之大小銀洋折償押本完結○榮泰駁船公司某西人訴稱第四十四號駁般裝運米包至輪船赴粤查明被竊米七包半計五石二斗從前裝過幾次尚未查明缺少幾何爲特派人同往粤東俟交卸時檢點明白再行禀覆至船主榮幅覲名下應領辛工洋二十九元現在扣抵雖多惟須中粤核數再算今先將船主舵工水手一併交捕送案榮幅觀供稱小的係船主是日登岸未還　被行竊　行查明我實不知沈小六供爲舵工竊米七包半賣在新閘順源米店得洋十四元七角並不分與别人錢阿紀馬阿金徐阿幅曹阿戀同供爲水手皆未分得贓洋蔡太守商之易繙譯判沈押二禮拜錢馬徐曹旣不知情概予開釋榮幅觀失察之咎實所難辭管押七天工洋扣存俟查明缺米實數再核○楊海定訴稱兒子與沈阿福之子玩耍口角沈竟帮助己孩毆我兒子與之論說又被擊破頭顱沈供我兒被楊打哭喝阻不依反與我饒舌誤碰頭額捕頭稱沈疊經閙事送案懲過原非安分之人蔡太守判沈管押一月楊自行醫傷○江北車夫潘杏二訴稱在馬路上拾得小銀表一只陳幅仁見之向我爭奪由捕拘案陳供坐伊東洋車目睹伊拾表動問爭執三百零四號華捕禀稱潘先拾表陳見　希圖分肥以致爭毆喝令同至捕房尚紛爭不巳蔡太守判陳押七天潘押三天贓存捕房俟失主認領○前紀車夫唐仙祥控稱被葉　　用洋傘戳傷右眼由捕　葉解送公堂經蔡太守訊供管押旋有葉母某氏扭袁瑞伯到堂申明由袁行兇與葉　涉太守命將葉袁併押視唐之傷勢如何再行訊斷兹太守以唐之右眼已瞽本當送縣惟唐一再求免請爲酌斷養傷資遂着自行調處旋經人勸袁給唐洋三十元兩造均允　禀明太守准其繳洋開釋 
[法捕房瑣事]  
　　法界後新街某烟館中於前月杪有客前往吸烟爲乏鈔將洋一元暫爲作抵次日店主有事他出恐客來贖洋卽將押包之洋交與店夥後押洋之人來贖據該夥云偶不經心將洋失去兼失去烟鎗一枝正在吵閙店主亦回隨將夥送押捕房○金利源棧房中有某小工乘聞竊得厚樸一大紥白米一袋約三斗光景幸卽知覺人贓並獲鳴報捕房管押○金利源碼頭有野鷄小工頭某甲於前月間有某乙託尋生意甲卽允其薦作小工頭然需洋二十五元乙求生意急切當爲允許如數付洋詎甲本空中樓閣得洋後無以應命適棧中有貨要裝往吳淞隨遣乙押往乙故誠寔交清後赶緊回滬詢甲以何日上工甲仍含糊乙知受騙索還原洋不謂己蚨飛難返矣因之扭送捕房捕頭着暫押候爲解案 
[無理取閙]  
　　昨閱滬報有冒取京報一則大言不慙殊堪噴飯何其不思前慮後而浪使筆墨如是耶本館託京友購寄京報不止一分盖恐船到有後先分起郵遞庶幾失於彼而得於此不至間缺　向章如是滬報舘主筆人曾亦在本舘多年諒所深悉八月初一日本館　接到京報數本惟京信缺然因着出店向各信局查問及至全泰盛局祇交出京報一本並未加封亦無送交申報滬報等字樣本舘以爲己物亦　問自何局取來隨手發排次日局主來索取謂是錯誤則錯誤之咎自惟該局是問與本舘何于不謂滬報妝點其詞謂輪　進口後有一年少者自稱係滬報館中人到信局守取京報云云此眞妙想天開試思本館自有數分京報寄來何必冒稱滬報館卽昨日報内所錄之京報已刊至七月廿四日而滬報未經刊出豈此本京報亦係滬報館由京寄來而爲本館冒取耶該報旣稱逐日邸抄儘有比申報超前從　落後何昨日又落後耶抑昨日落後今日乃超前耶抑更有請者近日來烟臺英國教堂格君疊發三信到本館其第三次之信内有四元鈔票一紙不知如何誤入滬報館内均被拆閱重封送回本舘此又何說耶此不特初犯且二犯三犯矣設呈訴西官科以剸手之刑將何以錄京報更何以冩新聞耶寄語弄筆人殘暑方遒正宜養息倘有餘暇大可於負薪社内作五十兩一篇諛墓文亦足消遣何苦爭此閒氣也 
[上海高易籌賑所要]  
　　頃奉到河南藩憲孫鳴岐方伯賜函并蒙惠下第二次賑捐漕平銀一千三百四十四兩二錢四分除短水欠平匯費外由蔚盛長號劉雲亭先生匯到漕平銀一千三百十一兩核伸規元一千四百零七兩五錢九分五厘已照拜領當此賑欵斷絀　畫萬難之際適來巨欵歡喜無量荷仁風之遠播極力扶持感大德於無涯同深頂祝爰登日報藉誌寅枕两廣協賑同人李朝覲秋坪等誌 
[上海文報局内協賑公所報解二十六批山東賑欵公啟]  
　　啟者敝所自七月二十日報解二十五批山東賑銀後兹又仰蒙與昌棧陳竹坪先生委解庫平銀三千兩高易行李秋坪先生委解庫平銀二千兩及諸善長捐到各欵合共庫平銀一萬兩作爲二十六批於本月初二日匯寄山東金苕人嚴佑之諸公兌收散放以慰各省仁人君子之心倘蒙諸善長續賜募助尚望從速厚集隨時交下以便望後接解第二十七批不勝盼禱之至[  粤閩江浙同人拜啟]  
 
 

Page 4

 
 
[蘇省撫轅抄]  
　　七月廿九日新授江蘇臬憲張富年浙江來船泊胥門碼頭○八月初一日三品銜升用道江西候補班前儘先補用知府馮芳值禀辭回江西省户部郎中廣東司行走何殿候由湖南籍來赴都家人來轅禀報請補宜興縣范端揆之老太爺於七月二十八日在蘇　廟堂巷公舘壽終擇於八月初二日巳時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[撾婦翁]  
　　金陵來信云有步黄丞相之後塵娶巫女以續鵾絃者盖緣某甲久賦雉朝飛曲不耐獨宿空房欲得一明眸皓齒者爲伉儷物色數年鮮當意　一日過某巫門遥見鬥鴨欄畔有椎髻女郎輕衫團扇若有所思甲不覺色授魂與默念佳人難得斯眞所謂遺世獨立者矣第甯俗以巫爲賤役女雖窈窕如賦好逑則必爲人所姗笑因首鼠兩端旣行且止久之計始决乃自詣巫僞計爲習厭禱術者乘間許爲其女論婚士族而以執柯爲已任巫大喜過望女亦時露半面越數日甲卽作温太眞不减老夫語爲請巫曰得東床如君者正不知幾生修得遂從容商定受其所下玉鏡臺時甲　諱莫如深故巫家全不梧其繫紅絲之冰人實揭青綃帳之玉人也奠鴈旣諏吉巫曰我家無次丁僅此掌上一顆珠他日十丈門楣百年香火皆賴此不櫛進士爲一髮千鈞之繫渠能如淳于髠之爲贅婿耶至　甲計窮長跽謝罪自陳娶婦願得陰麗華狀且曰所以敢冒不韙而獨忌諱者係區區一念之私倘必顯犯不但爲名教所不容恐亦非韓姞相攸之福巫憫甲進退維谷乃允爲畫策在城北　河沿之僻巷内賃宅一幢携其妻女而居之宛然合家雞野鶩爲一家骨肉矣先是中議婚時家中人並莫識女家之門第與姻事之成否甲旣聞巫語又恥館于貳室乃以莫須有三字爲解而佯爲槖律游千里外者家中人素知其浮薄無異歇後鄭五故皆不與究此前年事也巫以羅敷有夫可藉此爲娛老計因卽輟業閒居不復别治生人產業詎甲深居金屋反耗巫曩日佞鬼之所積巫自顧寄人宇下無尺寸地甲又兩肩荷一口端溪片石成陸氏荒莊因惎甲須覔餬口之方毋待索我于枯魚之肆甲見逼亟潛出爲鹽河侯之貸不得而返巫益憤然曰是欲我老夫婦向卑出院中討生活也　倖兒心腸惡不可與久處甲至比自恨一朝失足貽玷終身愈思愈忿聞詬誶聲便上前捋巫鬚而摑之迨婦出喝阻則穪正平已漁陽三撾矣甲之入贅　戚友中祇知其爲諸侯客不知其爲神女夫上月巫在北門橋茶肆中遍訴其不平於同類衆始傳述其姓名稔知爲甲說者因謂第五倫曾　婦翁讀史者辨之以三取孤女以証其决無撾婦翁之理若甲之事則藉藉人口無所容其隱諱也有謂甲現將爲晉太子圉之逃歸者又謂其將爲巫臣之盡室以行者究未知如何了結也 
[天津官報]  
　　直隸卽用知縣劉大令永清甘肅秦安人朱大令也賡奉天甯遠人唐大令則瑀籍貫未詳後先由保定來津禀見李傅相候補縣言大令家駒奉委往某縣會審案件署慶雲縣吳大令國棟卸任後尚未回津紳士解蔭桐等向府保留府尊以格於成例未之允准 
[混骩怯]  
　　天津首胡雲楣觀察設法變通訪獲喬三李煥章等知混混之不能以刑法施遂令衣赭遊行示之以辱不料甫逾一日箭道前宋慶　數人又因向府署前小經紀人王老父子請帖　遂紏衆鬥毆請帖者何揑爲喜壽之事向人歛資之謂混混之常技也王老當卽赴道鳴冤觀察委宫玉甫直剌訊問明白發縣騐傷簽差拘宋及焦三麻張二等三人旋有破頭張二自行投首直剌分别責懲押候懲辦嘻懲者方徽纆加身而犯者又强梁是逞若　混混者殆眞所謂北方之强者歟治亂民用重典觀察其知之矣 
[揚州官報]  
　　廿六日徐鹺尹瑞芬委　甘肅餉差○二十七日江西張參戎金榜向二尹世清均解餉到揚 
[揚州官場紀要]  
　　本年大閱之期曾爵帥定於八月下浣由江甯起節來揚以次按臨徐屬○江蘇學政王大宗師擇八月初四日由江陰起馬按臨揚郡一俟試畢便當接試淮安 
[士女助振]  
　　茂苑金君伯英工美人肥損周昉瘦過仇英間作時世粧神形逼　尤覺精妙絶倫得其寸縑尺幅靡不寳貴因見諸同道以書畫助賑者極盛亦願　閏畫紈摺扇一月每件祇收一角五分半歸災區半作粉墨之資寒士生涯諒可見原如欲畵者城外交南北戲鴻堂城内邑廟豫園十二樓代收代付三日取件其餘他項不在斯例[  丙戍八月吳下同人啟]  
[恤嫠會啟]  
　　蓋聞窮民有四慘莫慘於無夫鰥寡少雙哀莫哀於爲婦舉案方期偕老顧影忽失所天築懷清之臺恨填木石守陶嬰之義怨冩機絲雖在富貴之家猶難釋破鏡分之苦况出寒微之族　更增離鸞别鵠之悲如撫六尺遺孤子穉則奚堪倚賴或更雙　遲暮了零復何所因依將勤紡績于篝燈芳心易瘁欲貸稻粮於戚里笑口難開聞夜哭而驚心怕讀安仁之賦備晨炊以餬口孰分鮑叔之金倘孀妻稍可贍生則門楣定旌貞烈念嫠婦盡思完節奈衣食迫於飢寒數孤燕于寰瀛解囊原難濟衆憫哀鴻於委巷集腋立見成裘通都大邑之間清節堂固其所也僻壞窮郡之也恤嫠會宜則傚焉溯良法于全折東西賢大夫澤留烏戍　成規於大江南北士君子誼廣鴻施居上位則通召庶僚倡先效法在下士應遍求鄰里接踵而行而且曰數文而取給何需魯肅之指囷憑一字以干求不　馮煖之焚劵如稍分白璧彼固取不傷廉設多助青蚨我亦與非市惠是在鄕黨宜共矜憐至若諸姑伯叔應先令涸鮒之蘇戚黨友朋忍坐聽孤鸞之泣從此糟糠不厭愈　漆室之貧冰雪同貞不負柏舟之誓得全大節咸看生死蒙恩仰望終身彌覺堅貞自失實爲千秋之良法特求四海之同人伏祈共署　銜　垂金諾功成積簣宏栽種福之田報定啣環永祝恒春之樹謹啟○附條例一清節堂之恤嫠婦也其意已良其法已善然惟吳楚皖等省有之試卽一省之嫠婦以計何可指數是堂也安得萬間廣厦而大庇之况他省之無清節堂者孑孑孤嫠將何從依恃也一恤嫠會　意所以推廣清節堂之法而遍恤諸嫠無論何邑何鄕皆可辦理此會浙省盛行法以白摺書啟其間俾閱者　目驚心將芳名書於摺每日願自助錢多寡或由全戚持摺代募或嫠婦備摺自募冩定後其摺卽歸嫠婦按時取支一每八每日助錢一文以至十文隨意樂助如三文一人則得十人二十人之助可免其饑寒若每人日助十文則六七人已可赡其生矣一此會之起宜始於夫家之伯叔兄弟母家繼之戚友又繼之再以鄰族　善人多當仁不讓豈慮事不能成取支或按旬或按月最久以按節爲斷一日助幾文自某年月起至某年月　皆從便書明摺内閏月照前一善士宜將恤嫠會啟並條例付梓將白摺印成備得徧送嫠婦以便募捐[  退省居士酌改]  
[丙戍花榜]  
　　春桂蘭卿蘭花宛宛幽谷寔生猗蘭仙人采之游戲雲端順風翔步進止閒安唇侔鮮櫻眼暈微瀾魏女罷縫楚妃慙歎嫣愁展笑爲衆賓歡作蘭卿賛第一○永和珊珊杏花珊珊明秀產于燕野膚昭雪映　暈霞赭轉喉清妙應絃高下賓從絡繹賢愚同冶高不違俗謔亦諧雅杏花晴日以擬粲者作珊珊賛第二○榮慶三順蓮花靜女其姝豐容愉愉處囂若寂　慧如愚　言則笑聽言　俞賓筵廣張佩帨安徐天然之寳無假範模我言匪諛如蓮出汙作三順贊第三○德魁如意桃花娟娟如意灼灼流光吹管　絲招我　房雋言清辨四坐莫當羅衣綺襦左右廻翔善謔匪虐不薰而香桃花猶在劉阮神傷作如意賛第四○湧泉湘雲海棠頎　湘雲北　之美明月照雪清光四起十指削　雙瞳剪水宜嗔宜笑嬌于紈綺高名在口不矜　喜敢借春陰護　瓊蕊作湘雲賛第五○玉蓮素芬木芙蓉玉池采蓮素芬　出含芳佩華皎若圓　娟娟豐容珊珊秀骨微笑無聲清言徐發薄采秋花倫擬素質晴江澄練清怨未歇作素芬　第六○山泉笑海芍藥英英笑梅壯氣噴薄解我繡襦披我羅幙任情獨往誰美誰惡翩翩冠玉艶質斯　高　翩躚長裾　約安仁可作贈之芍藥作笑海贊第七○寳樹小翠玫瑰　纓花下列屋重重小翠攸宅意遠態濃艶花當月流波汛風尊酒未終香肢告慵色授魂與衆賓融融柔枝　葉玫瑰攸同作小翠贊第八○蘭馥翠雲　毬花蘭馥第九美名接武翠雲晚出亦爲時許温如玉潤濃若花聚香肩承頤長鬢壓輔　其靜逸無損媚娬疇云繡毬非衆芳伍作翠雲賛第九○寳樹小卿眞珠蘭太璞渾渾良質温温南有小卿亦以色珍外逸　慧迹疏情親雖居囂塵愼于語言孤芳自馨靜志不喧敢援珠蘭　比玉人作小卿贊第十 
[明河篇錄請霧裏看花客皆山樓主人釀花仙史粲政]  
　　碧天雲　凉蟾吐露脚斜飛夜將午夜深鳥鵲噪南飛銀漢西流光案户玉宇秋高夜色凉如鈎新月挂昏黄　船咫尺紅牆隔靈四如何也斷腸支機石畔金風拂會少離多愁木訖高樓十二　窗紗　果筵張巧爭乞此時别殿感淋鈴紈扇西風幾度經錦帳夢回孤玉枕銀燈光閃冷秋屏更憐遠客陽關道砧杵敲殘秋月皓機上迥文　成深閨夜夜愁如擣天街一片瀉金波蓮漏頻催夜奈何　練横空光耿耿神仙一樣别情多深閨别殿愁難訴鋪冷分人久戌可憐碧海恨　填　問蒼天首屢　倬彼昭回朗若銀南樓遥　影清　何如破浪乘槎去試向銀灣一問津[  東惜紅生初稿]  
[上海四馬路文報局内協賑公所經收賑捐七月下旬清單]  
　　廿八日急單武陽保嬰局交來叚省余先生募無名氏五元○沈鳳瑞善　因出外家口均各平安一元清芬書屋助　餅資二元三馬路滬報舘分帳房交來負薪社第十次潤資小洋十六角○廿九日杭省同善堂募交金觀察英洋一千五百元益記茶棧交來漢口番偶莊子供善士四元四逹瑞洋貨號交來崇明龔心友翁募第十次十四元又交來不留名銅洋十元陸桂善士因裝米石黠錯自愿罰洋二元張占記一元○同　圖册一萬三　另七十一號常熟愼　庄募時鴻章一元王聘　八角王夢蘧七角張鳳記王星軒王誦莪朱　雲四户各五角張青記紅謙山庄二户各二角五分○電報總局交來賑字　浙江金華府陳太守求　速愈廿元又署内金芸氓翁三元又經募查雋丞三元查陳氏一元同心社友二元　福老人一元總辦清江電報局朱經募衆興善士廿元○二天共收英洋一千五百八十四元銅洋十 
 
 

Page 11

 
 
元小洋十六角○○本旬共收規元二百三十四兩六錢庫平銀二千二百三十二兩八錢三分四釐申規元二千四百五十六兩一錢一分七厘英洋二千六百七十三元計規地一千九百六十八兩六錢六分四厘現銀二百另五兩七錢四分批申規元二百另七兩七錢九分六厘爐坯洋九十六元五角計規元六十五兩六錢二分銅洋廿一元烊見規元三兩另九分三厘足對開二个虚對開十个計規元三兩六錢八分二厘小洋七十七角五分計規元五兩七錢另八厘錢七千另七十六計規元四兩七錢一分七厘○十項共合規元四四千九百四十九兩九錢九分七厘○連前共收規元廿九萬一千七百三十九兩七錢三分二厘○付解山東賑第廿六批庫平銀計規元五千四百五十兩又解高　沙洲賑英洋二百元計規元一百四十七兩三錢○連前共解規元廿九萬一千八百五十三兩七錢另二厘○實墊解規元一百十三兩九錢七分合併聲明 
[上海三馬路與昌絲棧陳竹坪經募山東賑捐八月初一日第三百七十九次清單]  
　　太平府全泰盛局寄來毘陵如心道人續助洋三元又募陽羡知足子洋十元以上二户共來洋十三元○本埠彤源寳莊交來崇德堂馬蓉江賓興館各洋十元本貞堂吳洋二元退思軒馬守拙軒趙彭廣豐沈三元齋文采堂林慶雲堂郭如福堂羅元裕堂　蕚輝堂李四知堂楊隨安堂馬各洋一元太原堂王積善堂梁合洋一元范廷　干鉞李侣笙堂郭務本堂陳各錢　千文劉萃泰遠義隆德泰堂態各錢五百慶善堂萬錢七百清和堂張陽茂春各錢四百樂志堂吕間吟軒朱袁鼎豐謝振發慶餘堂許天祿堂劉各錢三百竹林堂阮太原堂王隴西堂彭無名氏謝希平扶風堂萬樂安堂李全城章王左泉各錢二百本貞堂吳錢一百文以上四十五户共來花洋四十四元合申規銀三十兩零一錢四分七厘○蘇州萬成糧食行錢三百三十又募傳永堂陸松濤各洋一元姚　心錢五百高仰記錢二百黄仁卿錢五十以上共六户洋三元○崑山福昌經募鄒有根錢四百王守齋錢三百黄通惠王大隆桐生各錢二百勳臣劉晉王梅峯陳臻才徐姓王姓王貽慶各錢一百奚仁湻錢一百八十以上十三户共洋二元以上均塔册○湖北撫署沈福庭善士爲内子馮氏求病速愈助紋銀七十兩零三錢又代募茹善士銀一兩合申規銀七十七兩五錢鎭江古棠補拙氏洋十一元松江趙吉人祈内子生產平安洋一元杭　萬承志堂續交來延嗣主人續助太乙救疫丹三百錠○九溪陳王氏　筵移賑洋十元本埠質業公和隆各友預將中秋筵席并香斗月餅移賑洋六元○力不足求病速愈洋二元張文記英洋一元又花洋一元張程氏花洋二元萬有利吳洋一元本日共收規銀一百零七兩六錢四分七厘洋五十花洋三元太乙救疫丹三百錠合併聲明 
[上海四馬路文報局内協賑公所經收崇明龔心友翁募第三次賑欵細户清單]  
　　補登六月十四日來欵馮秀山善士經募桃源居士朱魯珍汪蔭樑張鐘澤四户各四百江德滋鄭春如朱臣周胡玉亭李踰陵陸煥文六户各三百汪體明盧恆山江金銘葉步瀛鄭榮杰朱壽亭楊菊山朱復全詹煥堯姚贄虞王顯卿宋尹甫十二户各二百施旺寳江朝金朱盧氏金佛初朱胡氏朱汝昌陳錦堂桐山氏八户各一百王文卿二百五十○陸樹人翁募馬協記六百楊萃豐和記乾記祥盛三户各四百陸樹人一千二百陸恆記五百沈藹堂三百朱懋記沈履豐陸合　黄同泰陸朝相陸成豐郁恆森徐藹人陳源順陳石舟十户各二百錢梅卿三百陸敬軒張柳堂二户各一百○徐亨哉翁募龔栻之二元浦祝三龔鹿苹二户各五角養浩居三角龔一揆陳小章石小全三户各二角俞毛一角○劉朗如翁募吳益堂無名氏二户各二百王梧村一百廿劉漱石蘇眉山王漱泉三户各一百○郭畹生翁募朱誠德堂顧合泰邢德慶三户各六百森順太黄唐晉昌宋九如三户各四百恆生和黄黄大本二户各三百沈藹晴沈子川卞益美三户各二百陳翼庭倪陳徒望平安祈吉　永平安康祈愈足祈和氣七户各一百周一飯安四季二户各五十○袁石渠翁募龔合興楊硯記二户各一千一百有心無力一元乾記五角趙怡庭五百陳銀堂萬盛協記楊少卿三户各四百黄彭記　記祥記福記智記徐協昌范厚哉七户各二百○郭畹生翁募湯懋德沈履豐二户各三百郁謙受張永修恆泰森陸仲安季仲之同德堂求病愈七户各二百郁蟾記夔記蔭恆蔭槐蔭荷蔭枬好是齋西德昌盛溜江東德昌田源茂十一户各一百○桐石山房募施甘浦銅洋八元蘇松鎭巡政廳四元陳秋波二元施子泉黄永春小春三户各二百實收英洋五十元合併聲明 
 
 
 

Page 12

 
 
   
 
