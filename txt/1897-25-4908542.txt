# 1934 - 25 - 4908542

 

Page 1

 
 
[灶神模助振] [  申報館主人啟]  
　　啟者本館協賑所前承某善士以描金灶神模售錢助賑兹　有若干張出售每張洋二分請至本帳房購取可也 
[石印五彩衆神圖發售] [  申昌書畫室啟]  
　　時逢餞　節届近年無論居家店鋪皆須祀神此亦風俗之使然有倩畫師繪成圖幅者則工費較貴苦於不能皆備本店因　妙手　成用五彩石印顏色鮮明價亦甚廉裱成每軸售洋一元六角賜顧者請移玉三馬路申昌書室發兌可也 
[醫林指月出售] [  圖書集成局代啟]  
　　醫林指月一書爲胥山老人王琢崖先生所輯計書十二種曰醫學眞傅曰質疑錄曰醫家心法曰易氏醫家曰芷園　草存案曰敖氏傷塞金鏡錄曰痎瘧論疏曰逹生編曰扁鵲心書日本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久巳模糊兹本局承傅文書局之囑排印成編錫購者請臨上海博文書局揚州點石裕記選取可也計　八册每部價洋一元六角 
[行鈔私議]  
　　行用鈔票一事前人已論之綦詳矣目今錢市大荒制錢告匱雖經大吏設法鼓鑄以機器代爐火可以日出數百千文而轉瞬卽發兌一空深苦後難爲繼說者每謂奸人販運出海銷售外洋其實外洋何需乎制錢卽曰運以鎔銅而銅中雜以泥銅安在能適於用其所以時形告乏者在抵因爐匪私自購取用以改鑄私錢耳克江蘇藩司聶仲芳方伯軫念時艱擬圖補救見目下年關伊邇洋銀價值日低經紀小民受虧日甚爰札飭各關卡加意查察嚴禁運錢出口一面延錢業董事及地方官在本署花廳互商良策擬就省中設爲官錢票發商行使以濟其窮刻已刊印告成飭蘇州府傳令候補各員之工書者至轅填注號數執筆人閱前日報章所紀不禁以手加額曰有是哉方伯之嘉惠市廛其眞無微不至哉夫私鑄一日不絶卽制錢一日不敷因其不敷而以小銀錢濟之隔膜之談烏足爲切題文字惟行使鈔票則數寸之紙卽可化而爲累萬盈千但足取信於民更何患窒礙難行致市儈得以把持其際哉且行鈔之利益亦可以指而數矣錢色素有低昻或雜以私錢或暗扣串底市中交易不無齟齬之端鈔票則出自官中無或有好歹之别行之市上一覧便明一利也制錢由鼓鑄而成萬一鋼舶不來工人卽停爐以待鈔票則但須印刷常年可製斷無或作或輟之虞二利也錢有市錢卡錢之分市錢通用於市中以之納稅完糧司榷者尚或有所挑剔惟卡錢銅色純白較勝市錢納稅完糧最爲利便民罔須另行購取始可繳之官中若鈔票則無市錢卡錢之分但使不以贋鼎攙雜其間卽無往不利三利也千里經商制錢每　取携不便銀圓及小銀錢誠便易矣然積少成多尚虞重滯至鈔票而由數百數千數十百千以迄千萬千置之行囊輕於毛羽宼盜不虞其刦奪關山無慮乎阻修四利也有此四者其利固人所共知亟起行之我知民間固無不樂從而斷不復慮錢荒爲患矣特是利之所在弊必因之鈔票祗片紙耳雖有官印奸人不難倣造而成苟市中漫不經心僞物卽層見疊出其弊一鄂銀行用之始市儈多方抑價以病小民彼銀貨且然更迫論乎紙貨吾知鈔票一出市僧必仍有抑價以居奇者其弊二况更有不便於民間者銀圓有圖印可辨偶或被盜賊所攫眞贓旣獲尚可辨認無訛鈔票則同一紙所製成無從辨其是否原物其不便者一銀圓偶或被火廢銀尚可易錢鈔票則化作刦灰無從撈摸其不便者二市中三文兩文之貨以制錢往購不難予取予求鈔票則每張至少百文貧苦小民無從分用尋常油鹽醬醋之類仍必購以制錢使制錢不能日漸加多鈔票亦多所窒滯其不便者三以上二弊及三不便想方伯必早經籌及而有以善爲籌之雖然就大局而言彼弊及不便者甚細微而其利益實浩大也試舉一事以爲証僕昔年曾浪游日本其時日本吾妻橋方告成大莫與京全以鐵製同游日友告僕曰此橋工料僅費銀貨二十四圓僕大詫曰是何言歟使以木質建成所費且數十倍於此何此橋而竟若是之廉歟日友曰僕生平不作妄語此橋估計工料數萬金天皇以大工固不可不亟興而帑項亦不可徒糜費爰特下詔增添紙幣若干所謂二十四圓者特購紙及印刷之工價耳而用以購材料鳩工徒人皆喜新紙幣之頒行無有請以銀圓給發者未及數月卽慶成功由是以觀鈔票之利益無窮但使諸弊悉除而　去其不便之甚者更何憂民情扞隔不能到處風行乎今者蘇省旣創興矣所望各省踵其成規通行製造庶此省之票可行於彼省彼省之票亦可行於此省行見未及轉瞬而寰海胥行惟三文兩文之瑣碎零星仍須持錢以購其餘醫以鈔票代錢安見不庫日以充民日以富哉跂予望之 
[本館接奉電音]  
　　昨日午後京師飛電傳來上諭二道敬謹譯登○十二月廿二日奉上諭桂斌奏屬員糊塗錯謬據實糾叅一摺恰克圖司員珠罕布業經桂斌將其撤任着理藩院飭令該員來京查照桂斌叅奏各節訊明具奏另片奏賽爾烏辦爐站司員行文庫倫體例未協等語着理藩院一併查明辦理欽此同日奉上諭桂斌奏叅贊久懸請飭理藩院開單請簡一摺着理藩院查明具奏至所奏車臣漢盟長呈稱已報未襲台吉有六百餘員之多並着該衙門迅速查核辦理不准積壓欽此 
[續訊革舉]  
　　上海縣舉人童迥妄控學師宣廣文一案解省後上憲發交蘇州府發審局迭次研訊均曾紀錄報端昨接本館采訪友人來函悉本月二十日桐太守復委莫雨香司馬升堂提訊童頭戴無頂小帽全服上堂呈遞禀詞大約以姜趙二生旣具悔控切結故訐其供結不符也司馬閱禀竟問姜趙曰汝等供詞前後一轍乎答稱然問所具悔控切結出自爾等自願乎抑係他人唆使乎答稱生等自願具結以免株連司馬謂童曰伊等所供諒汝亦經聆悉尚有何言童俯首不答司馬曰汝須自已明白童仍不置一詞司馬謂本委觀此案以骨甕一節爲最重王小二實骨甕之要証爰判令將姜趙汪及二唐改發待質公所童改押刑房王仍押原處 
[廣文投案]  
　　蘇州訪事人云上海縣教諭宣琴山廣文敬熙被奏革舉人童迥呈控盜賣學氏奸占嫠婦及私掘骨壅等情童解省後經蘇州府發審局疊次研訊以是案情節支離須廣文到案對質方能水落石出當經桐太守禀請上憲飭將廣文撤任歸案訊理兹悉廣文已於本月二十日抵省趨詣憲轅禀到當奉諭飭候示集訉 
[閩中閙教]  
　　本月十三日香港循環日報云距福州省城東南約一百五十里南福清縣境某鄕薛何兩姓居焉丁口繁衍勢均方敵顧平時不相好而相尤仇恨之結歴數代矣何居村之中薛居村之北繡　毗連中有曠地一區爲兩姓爭鬥之所每年必於此鏖戰幾至習以爲常二年前有美國傳教人就其地建立女書塾薛何兩姓以其有碍地 
 
 

Page 2

 
 
方嘖有煩言薛尤恨之深屢欲毁之而未果當書塾之鳩工從事也村民多方阻撓且有將其磗石潛擲并中者傳教人一意孤行不肯中止書塾卒以告成迨後居民謡言四布謂必將此塾火焚塾中人意其空言欺嚇置之不卹至本年十一月二十七日之晚約十一點鐘時鄕人忽蜂擁而來羣聚於塾之圍墻外或磔石以投或燃槍以擊其時塾中有牧師棉君夫婦二人及女教士二人一爲杜廉甫氏一爲柯連氏並學童僕役輩皆噤不發聲鄕人約喧閙一點鐘之久始行散去二十九日棉君與杜女士由塾往施江鄕教堂晚間約一點鐘許鄕人又羣集塾外洶洶之勢幾不可遏並燃槍兩次一彈落於杜女士之房一彈落於柯女士之房幸皆未傷人至本月初二日凌晨棉君及杜女士由施江鄕言旋詢悉夜間之事卽往見福清縣主禀訴情由並携彈子爲據縣主旋頒發告示飭役往該鄕曉諭並責成鄕中紳士自行約束倘有事端惟鄕紳是咎且謂村民若再不安靜卽當派兵前往彈壓初六日棉君巳將事禀知美國領事矣 
[釐稅定章]  
　　香港中外新報云西粤通商一事已見於各日報矣頃閱西字報錄有西省厘務局告示將洋貨應捕稅厘按照和約所議定章明白曉諭兹特譯登大致其中詞意或吸叅差俟獲覩原文再爲補錄示云奉西撫憲札開十月初三日兩粤督憲接總署移咨内開九月廿三日准駐京英國欽差大臣咨稱日前梧州府所出洋貨釐金告示未盡明晰商民懷疑觀望請按照和酌約議明白章程移行粤省再行出示曉諭等因查原訂第一欵如入口洋貨領有三聨票運入内地者無論欲往何處除已抽額定釐金之外沿途所經各卡明暗不得再抽第二欵或所領之三聨票經已逾限其所收之稅仍不能過於三聨票應抽之數已上兩節經於五月初三日由總署照會英國欽差商允遵辦惟以兩粤未經出示恐商民未盡週知特請總署電咨兩粤督憲查照上列之欵飭屬明白曉諭又准英欽差移咨按照天津和約第七欵所有無稅之物如金銀磗金銀條洋錢行李等件應免抽收外各項洋貨運入内地估計價值每百應抽銀二元半洋貨入口時由貨主赴關報明貨數多寡由何處來欲往何處俟稅關查騐後完納應抽之稅然後給發内地三聨票所經内地各關卡均須將票呈騐方准放行無論載往何處及至遠之地亦不能再抽稅欵所云内地稅卽指三聨票應抽釐稅各商如領有此票則所經各卡皆可免抽或將貨票分開不能隨貨呈騐卽照釐金章程辦理爲此特諭華洋商民知悉現經接奉各憲飭兩粤釐卡一體遵行嗣後各商民販運洋貨前往西省按照貨值每百抽銀二元半給以三聨票一紙沿途經由各卡呈騐卽可放行並不另抽别項釐稅如票期巳滿及未領有此票者卽按照釐金定章辦理不得借端影射各貨經已完稅領票倘到埠時應抽坐釐及落地稅係由買主自理又有經已完稅領票之貨應免再納坐釐及落地稅者則無庸向買主抽取此係按照和約辦理無論華洋商民如領有三聨票貨前往西省一體遵照毋違勿庸懷疑觀望 
[輪船被火續聞]  
　　阜生輪船失火一事前已譯登大略情形兹閱香港中外新報云此船原定於本月十一日開往神户初十晚約十一點鐘時一二號艙内忽兆焚如之禍一經傳警梅捕頭卽帶同救火諸人前往救護艙内俱載雜貨而以花紗米糖爲最多救至笏明火勢始漸衰息餘燼直至十一日下午仍未盡滅幸灌救得力船身未至損傷惟船面之鐵板已炎熱逼人不可向邇矣說者謂港中來往船舶甚多時有意外之事應由滅火局購置避烟之衣使救火諸人可以直進船艙操作此衣一經穿著雖在烟氣鬱勃之處亦可無虞英京及新金山雪梨曁各大埠多備有此物正可仿而置辦也一 
[日設商船]  
　　英京泰晤土日報云日本退居林下之三等水師提督某君糾集本國商人簽銀二千萬創成輪船局製造堅快輪船九艘計容積三千墩至六千墩又鐵質船十四艘容積五百墩至三千墩行駛八處一自神户至厦門經門司基隆香港二自厦門至福州上海三自神户至仁川經門司釜山四自上海經烟臺至大沽五自上海溯長江至漢口六自大沽至天津七自舊金山至日本八自美國至日本并欲商請日廷給發津貼銀兩聞上海日本郵船會社向有津貼此處當亦能允如所請也一 
[雲間望雪]  
　　松江采訪友人云節届隆冬宵小最易乘機竊發松江府陳蓉曙太守有見於此爰率同華亭縣葛明府輕車减從分巡客館烟寮按户稽查嚴申諭禁城守營曾遊戎亦以時巡緝必躬必親小民當可高枕無憂勿驚厖吠矣○郡城東南北三面護城河兵燹以來迄未開濬前經華亭縣葛明府禀商江南提督譚軍門撥正副兩營兵士按叚疏鑿以通水源復慨捐廉俸數百金尚有不敷則移撥茶捐以濟要用中營參將及城守營以標下健兒際此嚴寒猶復跋涉於泥潦之中實屬異常勞苦遂各出番蚨百餘翼按名犒之刻下河工均已逐漸告竣從此飲水思源當頌各官之德於不置矣二 
[西泠瑣綴]  
　　杭州采訪友人云每届十二月間下城僻靜之所如太平橋法轎寺弄等處時有棍徒擺設賭攤誘人入局蓋以封印在卽官禁稍寛故也本年總巡盛大令訪知其事特飭各叚分巡員弁責成地保嚴行查禁卽在封印期内亦有犯必懲意者此風庶幾稍息乎○時届歲闌百物昻貴目下市中菜油每擔需錢十二千八百文猪肉每斤一百六十文雞每斤二百文左右○官錢局兌換銀錢自十二月初一日起每人祗准兌一圓小銀錢概不貼水大洋價至少以九百五十文爲率多則遞加局價五日一定懸牌曉示以便周知每日赴局兌錢者爭先恐後局憲恐有滋事等情爰函請防軍局撥勇彈壓局門外添設栅欄由南首放入旣兌則由北首放出以清眉目而免混淆至婦女小孩及年老之人概不准兌恐人多被擠致有傾跌之虞也每日午前自九點鐘起兌錢二百五十千文午後三點鐘起侃錢一百五十千文若錢店中人私行往兌一經察出立卽將店封閉○杭州程孔二姓擬開報館浼某紳禀請撫憲批示准行惟資本浩繁尚須籌措云○入冬以後天時乾燥和暖非常不特火患頻遭兼且人多疫癘惟期祥霙早降俾得望慰閭閻也○近日天公屢有釀雪之意而六出之花終未漫空散布本月十五傍晚同雲四合氣象陰凝點點雪珠　落於鴛鴦瓦上方　先集惟　滕六君當卽駕臨乃夜半北風怒吼掃凈雲霾冷月一丸晶瑩朗澈次日天氣甚寒而晴曦高照望雪成空未識碧翁公何竟各此祥霙未許豐年有兆也二 
[邗江雪浪]  
　　揚州訪事人云准揚道謝子受觀察元福因有要公晉省面謁劉制軍由浦起節南下江甘兩邑宰接得控報隨卽飭人在碼　伺候並派役至灣頭一帶打通河凍十五日上午憲舟抵揚府尊沈太守江都縣童大令甘泉縣程蛤府均各飛輿出城至碼頭恭迓憲駕旋卽登岸入城先詣運轅拜會以次至各衙著答拜聞是日南河下某紳邀請筵宴觀察辭以公務怱促不克如約回舟後小泊一宵翌日黎明卽解攬駛赴金陵○兩淮泰屬草埝塲大使署事期滿例應遴員接署以專責成且公事繁多如稽征折價考核產鹽其數較他塲爲鉅刻又辦理灶民災賑各事宜均關緊要須精明練逹之員方足以資治理運憲江都轉籌思至再擬將現任富安塲大使調署草埝而以候補大使王鹺尹鍾貴接署富安日前已申詳至省一俟接奉督鹽憲批回卽可分别檄委矣○本月十七日客有從准北來者述及邇日天氣寒冷非常袁浦板閘起以迄運河水澤腹堅不知厚有幾許大閘口水勢激溜近年來從未凍過今亦層冰纍結如鏡面之平運河則高郵寳應等處雖間叚凍結然舟楫不通者巳有三日往來商旅均須遵陸而行運河東提上車塵馬跡絡繹於途清河縣宰以是處係赴都出京孔道時有官宦過境未便聽其凍塞刻已派役雇船鑿冰高寳一帶則由淮關飭役招人開鑿惟旋開旋凍未能通行無滯至揚河祗灣頭瓦窰鋪等處冰凍近江口處尚未凍實惟逐日大塊冰凌絡繹而下舟子頗有戒心云二 
[潯郡院試三誌]  
　　九江　事人云黄大宗師科試九江十四日覆試一等生員四書文題王如用予則豈徒齊民安詩題賦得興酣落筆 
 
 

Page 3

 
 
摇五嶽得摇字五言八韻十五日考化湖二縣童正塲德化首題事之以犬馬不得免焉事之以珠玉湖口首題事君盡禮人以爲謟也定公問君使臣臣事君通塲二題而暇耕乎詩題賦得獨鈞寒江雪得寒字十六日提覆安瑞彭三縣單號題則民莫敢不敬雙號題則民莫敢不服均免破承作起講領題提比十七日考試選拔正塲首題子夏曰富哉言乎舜有天下選於衆舉臯陶不仁者遠矣湯有天下選於衆舉伊尹不仁者遠矣二題井九百畝其中爲公田八家皆私百畝同養公田書經解三江旣入考 
[潯陽瑞雪]  
　　九江訪事人云日來同雲密布時而雪珠錯落時而雨絲繽紛十五日早天公忽作玉戲拉絮搓綿漫空飛舞紅簷翠瓦悉變爲玉琢銀裝遥望匡廬與天地一色虚無縹緲莫辨峯巒十六日清晨紅日一輪祥雲扶出窮巷中人莫不背負黄棉襖子預話豐年咸欣欣然有喜色云 
[領事答拜]  
　　法總領事白藻泰君以新任關道憲劉觀察於本月十六日帶同譯員專誠往謁因思誼重邦交禮無不答爰於前日駕坐馬車偕繙譯蘭萌君親詣製造局行轅答拜觀察延入内廳晤談片刻始興辭而出 
[體恤下情]  
　　歲云暮矣英界讞員屠興之别駕傳諭各書役速將未結各案開單呈請察核如能斷結者卽須解案發落以免拖延亦體恤下情之一道也 
[准設硝局]  
　　近有附生陳澤者禀請兩江總督劉峴帥在上海租界等處開設硝磺局分銷花爆各店峴帥准之昨日江海關道劉康侯觀察札飭英界讞員屠興之别駕給發示諭並照會捕房以免日後轇轕 
[渡船傾覆]  
　　前日董家渡碼頭有擺渡船一艘載送搭客九人至浦東張家浜地方駛至浦心適有小火輪船一艘自北至南飛駛而過一時波浪大作舟子力不能支當卽傾覆搭客九人同占滅頂幸爲救生船中人所見立往救援得將九人拯起其七尚有二客已與波臣爲伍矣至屍身曾否撈獲尚未深悉容俟訪明再錄 
[填泥將竣]  
　　滬南開築馬路以來已閱半載委員朱森庭明府隨時督飭不懈勤勞刻下沿灘一帶樁木漸次釘竣惟王家碼頭數十餘丈尚未釘齊其路上應填之泥由明府雇用駁船數十艘每日在别處裝載草泥至埠飭役填築亦將告竣履道坦坦可拭目以俟矣 
[珠還何日]  
　　昨日午後有一少年衣服麗都帽上綴一巨珠大如龍眼由北泥城橋至乍浦路轉角處突被宵小自後將帽攫去少年飛步窮追一霎時已不知宵小之去向無奈投報捕房據言此珠值洋銀二千元捕頭允爲查緝但不知能獲原贓否也 
[未占滅頂]  
　　鐵工張阿紀寗波人在虹口耶松船廠司理機器前日廠主遣往南市董家渡地方做工傍晚工畢附某小輪船而回及抵船塢張急欲登岸失足墜入浦心附近停泊之各杉板船見之急卽駛往援救得免從伍大夫而遊亦云辛矣 
[英界公堂紀事]  
　　前者義商某絲廠主控常州府屬無錫縣人高耀華不交所定蠶繭屠别駕與義領事會訊之下將高交人保出善爲清理嗣經錫金公所董事周君將高保去迄今仍未理明義商遂投領事署禀催昨由領事照會公堂請飭差著保將高交案以免究追○昨日電報局家丁徐發扭陳阿和至公堂訴稱昨日在局門外排取街旁所設自來水陳强行霸阻向之理說卽肆兇毆禀知局員扭請懲儆别駕著將陳押候訊斷○浙江寗波府屬某邑人徐毛虎向在滬上某馬車行執役曾與莊瑞生所開米店往來積欠米價及馬料洋銀數十圓屢索不付昨日遇諸大馬路又向索取仍不付還以致　赴公堂控訴徐稱莊發馬料不能應用以故掯勒價銀别駕著看管候示○小工頭目錢起相日前曾承包張阿生家填泥數千方言明價目旋轉雇各工挑土及往取工值張無以應付昨日又向索取依然徒托空言以致互相爭閙旋卽扭至公堂禀請别駕一分曲直别駕著一併交差收管聽候核奪○寗岐人黄仁林在普濟輪船執事塲面闊綽舉止蒙華日從事於花天酒地中悅尚仁里某妓箋召侑觴妓鄙其爲人不甚殷勤欵待昨日五點鐘時妓遣侍婢阿招至四馬路四海昇平樓找尋他客適與黄遇向索局洋兩元黄非但不與反口出大言裝作大老官模樣阿招逼迫愈甚詎黄老羞變怒驀將阿招掌頰一下頓時臉泛桃花阿招不肯干休當卽回院號召蝦兵蟹將並姊妹行約共二十餘人候於樓下定欲與黄爲難後爲一百五十號巡街華捕所見向各人詢問緣由遂上樓將黄拘入捕房捕頭著押候解送公堂講訊三 
[法界捕房瑣事]  
　　嘉興婦人張氏娶某姓之女爲媳年方二九饒有姿容小家碧玉薄命自安以漿洗縫紉度日有無賴某甲者見而艶之以爲是可計取喚至船上洗衣竟敢閉諸艙中載至松江托人求售因無主顧泊舟半月復至滬上將女送入小東門一枝春街第十四號門牌陳鴇花烟間内爲妓囑女認爲中表取去帶擋洋三十元此本月初三日事也前日其姑張氏得知消息尋至滬上卽投陳鴇花烟間内與其媳面晤復投捕房控訴捕頭飭包探將鴇與妓拘入捕房詰問之下令一併禁押著胶蟻媒某甲到案解堂研訉旋准交人保出俟堂期交案解請問官訊究○偷兒某甲專在街衢之中搶奪行人之帽受其害者不知凡幾前晚又在新街二號弄口搶帽適爲巡街捕所見拘入捕房押候堂期解訊○縫工某甲在菜市街擺設成衣檯雇用某乙爲夥乙曾向他友借洋十八元甲代爲擔保久而不還前日有英界某號華捕托做皮馬褂一件適甲不在卽交某乙收存甲疑皮馬褂係乙之物卽欲以此爲質令乙還清擔保之洋方准取去華捕以無此情理將甲乙扭入捕房捕頭詢悉情由命將皮馬掛交還華捕甲乙押候覓保三 
[美界捕房紀事]  
　　前晚八點餘鐘有甲乙二江北人至伯頓路萬泰酒肆沽飲飛觥對酌意興甚豪飲畢給資不知何故忽與堂倌口角甲乙仗麴秀才之勢大肆咆哮擊毁盌盞無數掌櫃者見此情形知不可以理喻遂喚五百零二號華捕至一併拿送捕房押至夜半開釋以示薄懲○崇明偷兒施德祿昨日清晨由某處竊得棉被二條負至天潼路爲包探張阿五拘獲解入捕房押候送廨訉究○李阿品張阿二曾於某日之晚竊取狄斯威路第一百八十三號屋内衣服若干件銀飾數事失主熊阿紀報知捕房昨晨經包探石金榮將張李二偷兒緝獲拘入捕房押候送廨訊辦○御者林記生昨晨駕馬車一輛飛馳至西華德路突將　盛米店之包車夫撞傷經二百零八號華捕一併拿送捕房捕頭騐得包車夫稍受微傷不予深求將兩造斥釋 
[分發人員騐看石名單]  
　　新海防例掣籖分發郎中花翎四品銜劉體乾安徽鍾開壽浙江花翎福海廂白滿員外郎員外郎朱爕廷浙江崇齡正藍蒙主事于㻑奉天宗室孚恒正藍光祿寺署正兼襲雲騎尉朱開第順天住錫庚浙江○勞績保奏掣籖分發主事四品銜恩濟正紅漢○考取呈請分發國子監學正學錄李春澤直隸○新海防例掣籖分發知縣華國文江西○新海防例指省分發同知李荆石山東東河周炳蔚廣西北河馮啟鈞廣東湖北勝岱正黄滿直隸直隸州知州翁之繕江蘇直隸李紹鈞雲南四川王學伊山西甘肅知州辛景舒江西陜西通判郭殿瀋廣東雲南朱炳册雲南四川鹽運司運判王鵬豫廣西兩淮直隸州州同黄祖戴浙江直隸知縣趙文哲順天雲南傅紹衡廣西湖南李廷璜順天福建同知銜何泰晉湖南直隸伍芳榛湖南安徽龔開晉江蘇湖南胡日升江蘇湖南布庫大使周德崇順天廣西鹽大使陳霖浙江雲南布政司經歴程壽筠順天陜西州同韓炳樞江蘇北河王鍾海河南雲南直隸州州判張霨浙江直隸曹步雲陜西甘肅州判史悠彥順天四川府經歴耿秉樞山東四川姚越山西直隸徐景和 
 
 

Page 4

 
 
順天山東李國楓安徽直隸陳永和安徽甘肅李寳書浙江直隸侯汝承河南直隸陸炳文浙江直隸倪鑑浙江直隸楊基厚四川湖南縣丞　陳恩壽奉天北河鄭國蘭奉天直隸毛鴻騫湖北福建何泰豐湖南北河孫開榘湖北四川吳福森江蘇山東何廷乾安徽直隸張壽齡江蘇直隸張棟江蘇直隸鄭晵萱江蘇直隸張宗源安徽湖北宋厚生安徽直隸江炳輝安徽北河任錫祺浙江直隸周德煥浙江福建夏仁杰浙江四川袁兆麟四川湖南胡壽蘭浙江北河查美咸浙江直隸嚴葆鏞浙江直隸衛壎四川北河王猷陜西廣西鈕澤時浙江直隸縣主簿張韶清奉天陳西王昌緒山東北河秦景華山西北河程德麟安徽北河孫直雲南四川錢金壽浙江直隸劉堪四川湖北吳祥霖浙江北河州吏目楊慶崇湖南新疆梁廷楨山西直隸萬安瀾江西安徽王恩綍浙江山東道庫大使彭播馨江西湖南按察司司獄胡寳第江蘇陜西鹽巡檢何瑞麒江蘇長蘆巡檢袁春第直隸湖北張鳳翺奉天北河劉象謙山東湖北吳昌均安徽湖北程仁復江蘇湖北侯開泰河南北河陳禮璋浙江安徽趙鴻勳浙江北河朱愼詒浙江四川趙潤芳湖北安徽從九品蔡以瑄浙江直隸沈綬松浙江湖北典史趙方蘇奉天直隸林桂馨湖北陜西李光純山東直隸張崇勛湖南甘肅郭煥離山西陜西劉嘉祥江蘇雲南蔡允之貴州甘肅陳憲章江蘇直隸盧吏田江蘇直隸宋其棠江蘇甘肅謝炳南江西甘肅吳成杰江蘇陜西嚴祖儀江蘇陜西姚以騋安徽直隸陸直保浙江直隸袁誦清浙江直隸余福蔭浙江直隸仇恩慶浙江直隸朱希孝陜西甘肅沈恩溎浙江直隸未入流沙錦明順天四川朱炳麟雲南四川周禮江蘇東河徐文鑾浙江陜西徐耀先浙江陜西劉佐勳河南直隸吳炳焜河南東河王汝賢河南東河穆麟祥河南東河高步月陜西四川○籌餉発指省分發同知陸榮棨浙江北河從九品薛邦彥江蘇湖南馮家榮浙江廣西典史何乃怡山西安徽○勞績掣籖分發縣丞六品銜秦寳琛浙江○勞績指省分發道李葆恂奉天同知馬復員安徽直隸馬俊顯正紅漢奉天直隸州知州藍翎吳本義喕主湖北知州張德熙江蘇雲南通判杜玉衡順天吉林知縣孫長清順天奉天花翎四品銜王樹泰湖南直隸朱貞保江蘇直隸費邦屏江蘇直隸同知銜項明鑑浙江直隸同知銜沈其康安徽直隸屠兆鴻順天河南州同知州銜黄桂廣東雲南縣丞殷鴻壽直隸奉天陳肅綱浙江直隸宣鶴汀浙江北河縣主簿雷乃發江蘇湖北巡檢張壽祥湖南湖北○議叙保奏掣籖分發巡檢蓋覲光山東○議叙保奏指省分發縣丞熊元璋湖北福建○議叙指省分發縣丞邱調陽湖北直隸典史錢光顯安徽直隸未入流陳國俊奉天直隸○截取呈請指省分發同知劉耀增江西安徽○進士呈請掣籖分發知縣鄭玉麟貴州○教習呈請掣籖分發知縣黄錫麟湖北○拔貢呈請制籖分發直隸州州判荆藻江山西○應補呈請分發知縣馬毓藻安徽直隸同知銜楊永芬貴州湖南同知銜王炳甘肅陜西府經歴白慶榆順天四川巡檢唐棟孫江蘇直隸從九品洪華祝浙江河南洪恭壽浙江湖南未入流陸邦彥浙江直隸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[何故投淵]  
　　前晚九點鐘時有一日本婦人未知由何處喚乘某號東洋車疾馳至虹口擺渡橋岸側忽由車上一躍墜入蘇州河中車夫駭甚大聲呼救經人立爲援起詢其何故婦不發一語五十號印捕適至因卽送入捕房捕頭飭卽送往日本公署請領事安插 
[上海縣署瑣案]  
　　楊樹浦著名巨棍張桂卿自被前署關道憲吕鏡宇觀察訪拿到案訊實糾衆拜盟强搶婦女等事申詳上憲按例明正典刑已紀本報其羽黨莊順榮許松林王阿毛等多人亦由上海縣黄愛棠大令先後緝拿到案前晚黄大令倩帮審委員蔣刺史升堂提訉莊順榮供小的今年三十九歲係浦東五十圓人現在本城小東門外泰昌石灰行爲出店家有父母妻兒小　素來安分營生與張桂卿並不相識張所作不法之事亦不知悉惟前有地販瞿瑞堂硬向小的贖地不允所求瞿遂挾仇誣攀求恩明察許松林供今年四十二歲浦東人向在八仙橋地方開設老虎灶素安本分前有張之羽黨至小的茶肆内啜苟不名一錢向索不與以致被該黨挾仇誣供求爲明察王阿毛供今年十五歲家有母親住居大東門外向爲小本巡紀前與許松林在法租界拆梢得洋六元及袍子一件押錢六百文小的分得洋三角自後又與名福寳者在某處拆　　錢七百文祗此數事銓一概不知求察楊仁堂供當五十圓地保拘獲之莊順榮係屬親戚住在小的圖内前與瞿姓爲贖地糾葛大老爺案　○　可查此次實被　誣指爲張之羽黨以致誤送來案現在奉訊小的情願擔保出外日後如有不法之事請惟小的是問叩求恩准蔣刺史得供謂楊曰莊順榮旣屬被人控指姑不深究着將莊准爾具保出外又謂王阿毛曰爾實年十八膽敢上堂稱年十五實屬刁猾本應重責姑念年幼無知從寛發改過所收押許松林不認爲張同黨着押候查明再行核辦○寡婦鄔杜氏扭控高星巨私收帳洋前晚由蔣刺史升堂提訊鄔杜氏供寗波人丈夫已故兒子鄔大奎今年二十歲向爲錢莊生意前在十六鋪中開設和記米荳行高星巨在行中爲夥有二十餘年之久前年行因虧空倒閉不料高星巨在外私收帳洋三百餘元被婦人知悉與之理論旋有王新全等出爲調處歸還洋○　三十餘元婦人以情面難却當卽應允惟與中等說明嗣後星巨如再在外私收帳銀　向申人理論詎高又私收某荳腐店洋二百數十元　以扭案請究高星巨供蘇州人向在和記米荳行爲夥已有二十餘年每月辛俸洋六元前年和記行倒閉小的共透支俸洋一百九十餘元旋由王新全等理勸歸還鄔杜氏洋一百數十元事早過割並無私收帳洋三百餘元之事此次鄔杜氏控小　又收荳腐店洋二百數十元亦係子虚荳腐店先時與和記行交易陸續積欠帳洋後和記倒閉以致不肯付下不干小的之事王新全供高星巨並未私收荳腐店内帳洋此欵實係當時積欠下來不能向高歸給求察刺史得供著將高等各具完案切結暫時了案自行查明實在情形可再控告○施得發扭控左長有籍端毁物前晚蔣刺史升堂訊問施得發供年三十七歲浙江某縣人向以薙髮爲業十一月間在新馬　地方開設剃髮店先在公所領取行規單然後開設後左在小的所開之店卫壁亦開一店有違定章向論不服返至小的店中吵閙並被打毁物件是以扭案請爲訊辦左長有供三十四歲江北人亦爲剃髮匠在上海已五六年與施得發是同行惟施是本帮小的係鎭江帮所設之店各遵行規相隔十餘間門面開設不料施竟指爲違章向之理論返被扭案求斷蔣刺史判施得發旣屬先開准其照常生理左長有不應違章毁物著重責二百板將店閉歇了案 
 
 
