# 1909 - 349 - 4913251

 

Page 1

 
 
   
 
 

Page 2

 
 
上諭 
　　監國攝政王鈐章十一月初十日内閣奉 
　　旨廂藍旗滿洲副都統著瑞啟調補所遺廂白旗蒙古副都統著祺誠武補授欽此軍機大臣署名奕劻世續鹿傳霖那桐戴鴻兹 
論說 
[論倡設籌還國債會之必要（醒）（再）（續）]  
　　國人對於外族之强暴及政府之挾制。至於無可忍受也。其初莫不怒髮衝冠。思有以抗拒之。然大抵激於一時之義憤。閧然大譁而散。鮮有始终如一。堅持到底者。所謂一鼓作氣。再而衰三而竭也。遠者姑不論。如抵制美貨。西江捕權。二辰丸私運軍器案。江西余發程命案。銅官山礦案。江浙鐵路借欵案。收回電報商股案等。當其發現之始。莫不鼓舞奮發。此倡彼和。一若不逹目的而不罷者。及其繼也。虛應故事。聲勢漸微。不過照例開會發電而已。終乃烟銷火滅。視若無事。而其事乃仍歸於失敗。統觀歷届憂國志士所爲之事業。何一無此現象哉。是以外人之對我國人及政府之待我國民也。處以安靜。不動聲色。竟有抵制歸抵制。辦理歸辦理之概。偶聞國人有所作爲。亦惟一笑置之而已。而其結果亦未因此而受絲毫之損害也。試問數年來國人對於外交内政之抵抗爭執。何一非得此結果哉。鳴呼是亦大可憐矣。凡我國人。胡可不追念前非。而一雪此恥也耶。自前月中西各報喧傳外人監督財政以來。直隸紳民首先發起籌還國債會。通電各省同時舉辦。據近日報載各省覆電所稱大有咸表同情。一體贊成之勢。足見我國人之急公好義。萬方同轍矣。然此係歷來慣行之事。大抵此省發起一事。致電彼省協力同辦。彼省卽照例覆一贊成之電。觀其彼此往來之電文。固有一呼百應。相得益彰之概。然其果實行與否。則彼此均不得而知之也。總之國人辦事。最缺堅忍耐久之性質一時受外界之刺激。感發義憤。蓬勃不可復遏。不久卽形怠惰渙散之態度。而無再接再厲之氣概。此歷届經營事業。所以僅有發起而無結果也。是乃國人辦事缺點之所在。固不容諱飾者。此次籌還國債會之設。非尋常之事業可比。外繫列强之觀聽。内招政府之評議。十目十手。指摘甚嚴。倘再蹈往日之惡習。一時喧閙。終歸消滅。貽人以虎頭蛇尾之誚。則益啟列强輕視之心。且政府官吏亦將詆此事爲無意識之舉動矣。而我國人之聲價。不將掃地以盡乎。此尤已經發起籌還國債會之地所應始終維持。而凡 
[商辦漢鎭旣濟水電有限公司布告股東會議决事件]  
　　本公司於十月初九日在河街茶葉公所特開第二次股本大僵晒省外省及官股股東莅會者計股數二十六萬一千六百七十二股己及股份全數大半開會宣讀丙午七月開辦至已酉八月底止一切工程用欵投東一無異議即行列卅作准提議擴充電廠等事股東全體贊成並議定擴充本資准添招新設二十萬投計股洋二百萬元用以推廣電廠及搆備租界應用水管等費并撥還歷年息借各莊欵均經股東書可按章以權數多者取决定議公司即日照行選舉宋君渭潤連任總理舉孫君理和爲副理舉葉東川蘇善夫徐榮廷王海帆朱戟門五君爲議董萬撝伯周命之兩君爲查帳人舉畢散會除禀報一商部及鄂督憲備案外恐股東未及周知特此登報通告 
[商辦漢鎭旣濟水電有限公司添招新股廣告]  
　　本公司股東會議定推廣營業添招新股二百萬元每股十元計二十萬股以十八萬股儘老股東照原有股數添認六成如原有十股者得添認六股餘照此類推不願增股者聽其將所認添之股轉售别人惟不得押售與非中國人其餘二萬股准本鎭用水電各紳商鋪户任便認購惟用水電之户約及千數每户匀認以二十股爲限多恐無以應命自冬月朔日起新舊股東即可至本公司或本公司代理處繳欵認股先付收條俟股票印成憑條換票股欵一次收齊限於本年十二月底截止老股東若至年底未來認股者其應添股份即由公司另售特此通告再本公司股份旣增原發股票理應另印新票一律更換以期舊一式老股東認添股份時或領取利息時請將原股票並息單携交本公司或代理處先換收據俟新股票印成當即報通告以便持據更換此佈漢口水電公司發息代理處上海後馬路祥康里大慶元銀號十一月初一日起 
[新屋工竣召租]  
　　該新屋坐落法界永安街太安里内有兩樓兩底一厢並三檯三底兩廂房子數拾幢高爽堅固住眷行號均宜合意者請至本帳房面訂可也太古公司啓 
均宜合意者請至本帳房面訂可也太古公司啓 
[美國女醫士吉陸漢專治面部特别新醫術]  
　　本醫士專治而部各症有化媸成妍返成第爲少之妙技能使滿面麻點者光澤而不麻容有紅痣黑瘢者白晳而不紅黑年老多縐紋者鮮嫩如少年面部生雀斑者姣好而美顔瘡疤疙瘩除去無形滯色烟容消滅無跡翩翩公子美貌佳人一經醫過能使其美貌永遠不老髮尖低者能醫之高面上躐蹋鬍髭能治其不出此乃本醫士新發明之奇術故能手到回春効驗如神尤奇者醫治時毫無痛苦輕者數小時重者不過二三日頓改舊觀一換本來面目有謂予不信請臨英大里馬路Ａ字十一號即福利公司東首第五大門向經理嚴之湄君指示醫愈之眞憑實據可也吉陵漢女醫士廣告大馬路十一號 
[請看開往呱哇之船]  
　　本行今有芝板拿士船準於初九日抵申準於十一日即禮拜四開往呱哇等埠各寳號如欲裝貨搭客者祈請駕臨本帳房面議可也此佈好時洋行白 
[三和轉運公司廣告]  
　　本公司專辦滬寗鐵路運鐵各貨車價格外從亷議定前滬寗鐵路車務副總管蔡君雲松總理其事副經理秦君錦文各貴商如有貨件裝運請與二君接洽可也本帳房設美界愛而近路均益里二弄第三家 
[天一墾務股份有限公司第五届股東會廣告]  
　　本公司光緒三十四年戊申第五届股東會今經董事局議定於十一月十三日二時仍假商學公會開會集議並報告帳略及一切情形除函告外特此登報 
 
 

Page 3

 
 
未經發起之處所應急急提倡者也。 
如上所述。則籌還國償會之設。旣關於外交。又關於内政。一舉兩得。有利無害。凡我國人。均當盡鼓吹捐輸之責者也。難者曰。我國所負之國債。不下數百兆。當此民窮財盡之際。自顧尚不暇。何有餘力計及國債哉。解之曰。我國國債。統計之約有十餘萬萬。以我國人四萬萬計之。每人但出二元。已可清償矣。且不必人人出此數也。一國之中。官紳富豪。約居全體人民十分之三。苟人人鼓其愛國之熱誠。節其無謂之費用。而多出數倍焉。餘由普通人民量力捐輸。多寡相劑。彼此無損。正所謂不勞而自獲也。難者又曰。我國當此積弱之餘。外人欺侮日甚。倘前此之國債。一旦清償。彼見我之易於爲力也。更藉端啟釁。要我賠欵。以爲我累。則民力無幾。一之爲甚。安可再乎。解之曰。國之立也以民。前此外人敢於侮辱我國者。正以我國民不問國事。徒恃政府與彼抵敵。故着着失敗耳。今我國民解囊以紓國難。外人畏敬之且不遑。安敢復無禮於我哉。况内政苟能修明。外力自難侵入。又何慮焉。難者又曰。我國財政日益支絀。按目今之情勢而論。前此之國債。且置之不償。必再多借外債。庶足以辦新政而圖國事之起色。當局者所以躊躇未决而不敢昌言者。亦以所負已鉅。未便再借耳。今若合國民之全力而償此鉅債。此後政府。必以爲前債已償。何妨再借。則官借民還。永無窮期。民力不將告罄乎。解之曰。政府所以借外債者。以國用不足故耳。國用不足。耶因歳入之欵。多以之償還國債故耳。今能一旦掃數清債。則在官旣不須籌此大宗欵項。而其所省者。以之供行政之用。綽乎有餘。必無再借外債之舉。且憲政倘能實行。吾民有監督國家財政之權。政府有所顧慮。亦不敢輕言再行外債也。總之籌還國債。雖爲急則治標之謀。無當於久遠之大計。然於國家苟不無有裨焉。自應設法提倡。凡我國人。尚其共襄斯舉。以圖後效。至籌還國債後之種種設施用以期國事日臻治理。以免再賠兵費。再借外債。則我國人。亦當預爲籌謀者也。否則前債甫清。後債又來。庸有濟乎。 
譯件 
[中國洋債一覽表註明日洋十圓作英金一磅法郎二十五枚作英金一磅三仙令作銀一兩]  
　　中政府普通各債 
年份名目利息數目（以金）一九○六年一九○六年十二月三一九○六年十二月三一九○七年十二月三一九○八年十二月三（磅計）按年付息十一號付還本金數目十一號本金未付之數十一號本金未付數之十一號本金未付之數 
一八八六怡和洋行借欵銀七六六二○○兩七一一五○○○八四○○六一九八○五三○○○四八四一七四八○○○ 
一八九四匯豐銀行借欵銀一○九○○○○○兩七一六三五○○○二五五○六○四九○五○○一一四四五○○九八一○○○八一七五○○ 
一八九五瑞記洋行南京借欵六一○○○○○○一○四七○一四○○○○○六○○○○○四六六七○○四六六七○磅 
一八九五開塞爾借欵（麥加利銀行經手）六一○○○○○○一○四七○一四○○○○○六○○○○○四六六七○○四六六七○○ 
一八九五匯豐銀行借欵六三○○○○○○三○八○○○一四○○○○○一六○○○○○一四○○○○○一二○○○○○ 
　　中日戰事賠欵債數 
一八九五法俄借欵法郎四○○○○○○○○四一五八二○○○○八三六六六九二七五二○六○一三○六七九四○一二七五三九八八一二四二七四七八 
一八九六英德借欵五一六○○○○○○九六○四七九二一九九九○○一三九○○一○○一三六二八一五○一三三四二六二五 
一九九八英德借欵四五一六○○○○○○八三一六八八一○八○八七五一四九一○一二五一四七五五二五○一四五八四○○○ 
　　拳亂賠欵債數 
一九○一甲四一一二五○○○○五七四四二五六七三九二六一○五七六○七四一○四二四六九二一○二六七二五四 
一九○一乙四九○○○○○○三六○○○○一九一一年起付九○○○○○○九○○○○○○九○○○○○○ 
一九○一丙四二二五○○○○○九○○○○○一九一五年起付二二五○○○○○二二五○○○○○二二五○○○○磅 
一九○一丁四七五○○○○○三○○○○○一九一六年起付七五○○○○○七五○○○○○七五○○○○○ 
一九○一戊四一七二五○○○○六九○○○○一九一七年起付一七二五○○○○一七二○○○○一七二五○○○○ 
一九○五政府特别借欵五一○○○○○○五○○○○一○○○○○○四八三三三三 
一九○五匯豐銀行金磅借款五五○○○○○○五○○○○○○五○○○○○○ 
一二八○七○○○○二八六四一二三九四五九二四一一一三七○○七三九一一六五五八二三○一一五三五三五九○○ 
 
 

Page 4

 
 
　　鐵路借欵 
名目年份數目利息一八九六年按年付息一九○六年付還之本金一九○六年本金未付之數一九○八年本金未付之數 
中英公司京榆鐵路借欵四十五年還清一八九八金二三○○○○○榜五五金一六九六六二磅金一一五○○○磅金二一八五○○○磅金二○七○○○○磅 
道勝銀行東清鐵路借欵三十六年還清一八九六銀五○○○○○○兩六五銀五○○○○○○兩銀五○○○○○兩 
比公司京漢鐵路借欵二十年還清（以一九○九年新債歸還）一八九八金四○○○○○磅五五金二二五○○○磅金四五○○○○○磅金四五○○○○○磅 
道勝銀行正大鐵路借欵二十年還清一八九八法郎四○○○○○○○枚五五法郎四○○○○○○○枚法郎四○○○○○○○枚 
比公司開封河南鐵路借欵二十年還清一九○四法郎二五○○○○○○枚五五法郎二五○○○○○○枚法郎二五○○○○○○枚 
中英公司滬甯鐵路借欵五十年還清一九○四至一九○六金二九○○○○○磅五五金一四五○○○磅金二九○○○○○磅 
福公司道清鐵路借欵二十年還清（一九○八年復由中國購回）一九○五金七○○○○○磅五五 
日政府新吉寛鐵路借欵十八年還清一九○七日洋八○○○○○圓五五日洋八○○○○○圓中英公司九廣鐵路借欵三十年還清一九○七金一五○○○○○磅五五金一五○○○○○磅 
英政府粤漢鐵路借欵香港政府經手一九○七金一○○○○○○磅五五金一○○○○○○磅 
中英公司德華銀行津浦鐵路借欵廿年還清一九○九金四○○○○○○磅五五金二五○○○○磅金四○○○○○○磅 
中英公司滬杭甬鐵路借欵一九○七金一五○○○○○磅五五金一五○○○○○磅 
　　總數二○八七○○○○磅 
　　上表結至一千九百零九年六月三十號爲止所列各債俱爲中政府對於購債之人應擔責任者其餘尚有各洋行借與各省官塲之小數借欵數種如閩督向德國洋行借欵三回每回銀六十萬兩以作歡迎美艦隊經費之用概未列入嗣後復有吉長鐵路借欵日洋二五五○○○○圓此欵尚未實行繳付表中所列各債均爲未付之數綜計中政府所欠洋債共有英金一三六二二三五九○磅此表編訂頗爲愼重故可信其爲精確無訛也 
　　按該表係本埠某西報西八月間所載今日熱心志士正在籌辦國債會挽救危局因急將該表補譯祿載以供參考至精確之表則恐非吾人自行調查編訂不可 
　　又按中國所負洋債共有英金一百三十六兆二十二萬三千五百九十磅以三先令合銀一兩計之共銀九百零八兆十六萬三千九百三十三兩以四百五十兆人計之每人須出銀二兩始可償清 
專電 
[電一（北京）]  
　　某御史奏學堂日多畢業學生均奬實官數年以後勢將盡人皆官轉多窒碍應飭學部嚴加考核又奏黔撫龐鴻書不知振作學務尤多腐敗値兹預備立憲時代似非所宜 
[電二（北京）]  
　　學部奏覆趙熙摺自明年起習實業之留學生廷試授職後分别所長派往各省不扣資俸俟宣統三年將留學生廷試一事停罷 
[電三（北京）]  
　　新直督陳夔龍昨赴外商兩部會議要政四小時之久 
[電四（北京）]  
　　陸協揆於順天中學堂中挑選學生四十人派赴東洋游學 
 
 

Page 5

 
 
[電五（北京）]  
　　升授晉撫丁寳銓奏請以汪貽書署藩司翁斌孫署學司 
[電六（北京）]  
　　濤貝勒因管辦禁衛軍决計出洋攷察 
[電七（北京）]  
　　軍機處以恭辦大喪各部均請奬叙亦擬開保 
[電八（杭州）]  
　　師範新監督夏震武今日帶各府代表到堂接辦勒令敎員職員學生赴禮堂謁見全體大憤一律停課 
[電九（東京）]  
　　漢城電稱韓國總理大臣李完用今日正午於加特教會堂前爲刺客所刺肩及腰際均受重傷已送入病院醫治刺客當塲被縳惟捕縳者亦被殺 
[公電（嘉興）]  
　　各報館鑒敝會第二次開會勸國民捐到千人認捐踴躍定十一月二十一日開成立會敬聞嘉興國民公積會灰 
緊要新聞一 
[川藏大臣電請賞假不准北京]  
　　川藏大臣趙爾豐電請病假奉温諭慰留已見前報專電兹悉趙大臣承准軍機處大臣電寄後復電奏云竊豐入秋舊疾復作愈發愈劇時患心悸夜不安寐以匪亂正在吃緊未敢請假現在仰仗天威全鏡肅清善後事宜不妨稍稍從緩豐自交冬令病更加重勢報不支惟有仰懇慈恩俯准賞假二月俾得稍加調治俟春融即當力圖前進云云奉電諭全境雖已肅清善後事宜正關緊要著一面趕加調治一面力疾視事務當仍遵前旨勉爲其難以竟全功用副朝廷深資倚畀之至意 
[政府又飭嚴防洩漏機密北京]  
　　攝政王近閱京外各報見報上又載有機密各事前日面諭樞臣遇事應加意防範不得稍有漏洩云云樞臣奉諭卽嚴飭各章京凡抄錄摺件遇緊要者可擇一二供事另室繕寫不必爲衆人所知若尋常封奏等件則令章京到大堂繕冩以免再有漏洩 
[學部改派留歐學生監督北京]  
　　學部前奏歐洲遊學監督擬照駐日辦法改歸使署經理并派員分充等情經紀前報兹悉學部已將原奏咨行各省文云竊查臣部於光緒三十三年以旅歐學生人數日多奏請以開缺江蘇淮揚海道蒯光典充歐洲遊學生監督奉旨允准在案惟是以一人之布畫精神究虞其不給且監督不歸使臣節制體制權限均未分明遇有交涉事宜亦不免有所扞格惟有仿照日本遊學生監督處辦法將歐洲遊學監督處事宜仍分隸于駐歐各國使署由各該大臣遴擇通曉學務堪勝監督人員商明臣部再行奏派以照愼重茲准各該大臣先後遴定電覆到部查有候選同知王繼曾堪以派往法國山東候補直隸州江國珍堪以派往德國翰林院庶吉士章祖申堪以派往俄國臣部七品小京官高逸堪以派往比國分充遊學生監督其高逸一員并兼充英國遊學生監督俟遴有妥員再行分任惟此項人員自非久於其任不足以專責成擬請以到差之日扣滿三年爲期任差未滿除遇丁憂事故無論何處調用不得辭差差滿之後果有成效擬請比照日本使署奏定章程給奬並照章不扣資俸其從前各省認解歐洲游學監督處經費臣部原奏數目本係三萬五千兩續經奉天認解銀二千兩浙江一千兩合前數計共每年三萬八千兩現在該員等分派五處每年每處計給銀七千六百兩仍由原認省分分爲五分逕滙歐洲以省周折所有各該員等薪水每月二百兩即於前項經費内開支所餘四千兩作爲公費由各該監督隨時禀商出使大臣撙節開支報部核銷以重公欵此外辦事詳細章程如有應行改訂之處容俟該員等到歐會商妥協再由臣部察核奏聞 
[中國自保安奉鐵路警察權吉林]  
　　安奉鐵路改築以來沿路華民時有與日本衝突情事雖有日警彈壓而彼此言語不通動輙釀成交涉鄧交涉司曾與日領磋商收囘鐵路警察權歸我自辦旋奉督撫憲批准在安東地方設立安奉鐵路巡警總局一所委朱荷宜太守總辦局務並於沿途安設分局每分局再設分區數處原定初一日開辦不意忽丁外艱奔喪回籍該局遂未能開辦刻聞鄧司使商之警務公所張潤生總辦禀調七局巡官廖大令接充一俟邀准即飭該令到差任事惟據西報言日人亦在安奉路兩頭設立警署將來不知有無交涉 
[新城縣擒斬大憝吉林]  
　　新城著名鬍匪趙西德（綽號西來）向在新雙一帶充總當家（匪首之稱）本年夏間在榆樹溝搶刦張姓等七家新城司法巡警赴農安傳案被該匪衆衆戕傷加以綑綁計 
 
 

Page 6

 
 
兩年内與防營接仗二十餘次斃兵十餘近經曹哨官志剛拿獲又喜奎五（即喜昌）亦著名鬍匪前充吉軍哨長自二十六年以後綽號壓五洋即爲松江兩岸之大帮匪類其黨羽有三四百人二十八年間曾撲搶伯都訥城（今新城府）綁掠額副都統焚燬都署得贓最巨本年二月復在新安鎭搶山海稅局委員車輛近經李哨官鴻逵在黑河華界拿獲先後解由新城府金守訊供當即電禀上憲請令正法 
[京師近事]  
　　中海集靈囿改建攝政王府現在承修各木廠已將殿宇大樑豎妥並將安定門内新開路離海牆附近民房購買許多圈進又將西三座門外路南海墻拆一便門以爲出入運料地步將來竣工時必能大壯觀瞻也 
　　民政部此次修訂禁烟懲罰章程内有一條略謂銷售土藥店如不遵守購膏執照定章瞻徇情面舞獘私售者無論何人准其監察一經告發查獲從重議罰即將所罰之金酌給告發人以資奬勵 
　　郵傳部徐尚書以圖書局編譯日漸發逹交通銀行亦日推廣擬專設印刷局一所已派章道爲局長組織一切房屋業已擇定明正即可開辦 
　　署粤督袁樹勛履任後即承前督移交案内調查粤路公司一件現於月前調查完畢將該公司弊混奏陳并請飭部嚴加考核其摺已於前日到京奉旨著郵傳部切實查辦并將該督奏片發給閱看 
　　郵傳部徐尚書日前電調津浦北叚總辦朱京堂啟鈐材料廠總辦施肇祥來京磋商津浦路一切辦法仍主持裁汰冗員以節糜費朱施兩公均極贊成 
　　樞府昨在内廷會議藏事爲時甚久聞所議者一爲防止逹賴與某某國之秘密舉動一爲速修川藏鐵路一爲速訂藏律以清政敎權限一爲鍾大臣帶兵入藏應需糧餉由某省撥濟之辦法 
　　明年比利時賽會已由比政府指定博覽會塲旁之公園爲中國賽會塲所日昨比使有電到京請卽籌欵建設現外務部與農工商部議定合出兩萬金爲建築賽會塲所之用已電覆比使楊樞令其趕早敷設 
時評 
[錢貴歟錢賤歟]  
　　度支部覆張毓英等銅元條陳曰。滇廠開鑄伊始。本省尚不敷用。交通不便。亦難運銷外省。因未遽令停鑄。 
　　雲南通信員調查近况（錄昨日本報）則曰。官吏困苦。與南省同。多因銀貴錢賤。解欵賠累。 
　　夫銅元旣不敷用必至錢貴。何以今則曰錢賤。錢賤必因多而擁塞。何以今則曰尚不敷用。何兩說之矛盾若此也異哉。 
[賣國歟賣身歟]  
　　韓國總理大人李完用今日忽有被刺之耗 
我於是歎賣國者。恒不免自賣其身。殊可悲也。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[兩江督院剳復諮議局議案三則]  
　　江淮水利公司議案此項議案意主導淮先從測量入手自是正辦惟定名曰水利公司是否意在招股又據聲稱體官帑之爲難自行組織則一切經費是否悉由地方擔任所謂餘利是滞指他日涸出之地畝而言所謂議决之範圍是何條件均應逐一指陳以憑裁度抑更有進者江淮水利之興廢國家與人民利害共之今諮議局獨任其難本部堂以僅僅贊助維持爲當官之義務已極負疚豈容更有異議惟是循繹議案第二條曰以諮議局負公司之責第五條曰常駐員得時時進行是以言論機關與執行機關合而爲一實非諮議局應有之實任雖以公司名義治事與干涉行政有别然三權分立之說用意深遠地方自治不過圑體之初級而議事會與叅事便已立於對待地位惟最下級之町村不能成立議會者始以議决與執行合併之諮議局具有省會規模言論乃其特權未便下同町村辦法固知議員皆極一時之選卽另立機關亦不能舍此别求人材然議决與執行總宜劃分爲二本部堂爲尊守館章寳貴言論特權起見想議員必能默體此意覆加籌議也 
　　海清鐵路議案建築鐵路即以工代振一舉而兩善備披覽臚列各條計畫詳盡端緒炳然亟願官紳合力即日舉行惟是築路與辦振合之固爲兩美離之即有兩說在官一方面果能立借巨欵藉路工以濟官賑之窮不勝大願然銀行乃營業性質鐵路又係商辦必欲官中假振撫之名强銀行出借無可指抵之鉅欵竊慮必辦不到此振災之說也在鐵路一方面言之曰商辦曰受成于蘇路公司曰悉照蘇路章程辦理則此項借欵自應由公司提議股東公决即以公司名義向銀行商借方爲適當辦法若因賑撫急需遂責令蘇路公司負担十五年利過于本之債欵不知公司能承認否此築路之說也總之官中籌振艱窘萬端非不渴望此議之成立凡所疑滯更望籌慮及之 
　　揚屬隄工改建石堤按畆攤捐議案所議修隄浚河酌添減水閘洞各節規畫具有修理欵由下河民田按畝攤捐公家公認尤見立論持平惟石隄需欵甚巨必須切實查勘核見修費確數方能將借欵開辦分别攤認各節詳晰定議候抄議案札行淮揚道曁現委勘估隄工委員邀集士紳公同查勘妥議具詳以憑核辦至揚屬本有隄工總局工員習於偷惰自應嚴飭整頓如因兼轉浚河增閘事宜堤工不足該括卽如所議更名爲淮揚水利總局俟此案詳定開辦後飭由淮揚道及該局總辦延請揚屬講求水利實心任事之士紳入局叅議以收集思廣益之效 
[贛撫選送資政院議員南昌]  
　　贛省諮議局議員前於十月廿三日在局互選資政院議員十二名當經行政官長蒞局監視投票開票如額選定呈由馮中丞派選正額六名候補六名榜示局門茲將正額姓名籍貫出身調錄如下閔荷生奉新縣進士度支部漕倉司郎中鄒國瑋安仁縣拔貢大理院推事喻兆蕃萍鄉縣翰林前浙江寗紹台道汪龍乐浮梁縣舉人内閣中書劉景烈贛縣日本成城學校畢業生聶傳曾清江縣進士湖北即用知縣 
[吉省行政官劄覆諮議局議案吉林]  
　　吉林諮議局呈報議案内有糾舉新城金守永樺甸李令慶璋種種違法情事兹奉督撫帥劄覆略云所有糾舉新城樺甸地方官違法情事候派員確切查明再行核辦又呈復擬設農會一案奉督撫帥劄覆云該局復議於提議四條均經認可惟經費一節應候該局將所有各宗公産並江南墾熟地畝及前鋒營餘欵分别調查情楚聲覆到後再行核議 
[西報譯要]  
　　葡政府派兵赴澳消息某西報載前月三十日倫敦電云葡菗牙勘界委員已赴北京抗論中國軍艦駛入約亁局事宜葡政府不日將派海陸軍隊前赴澳門保守疆圉以防不測 
　　俄財政大臣之言論大阪朝日新聞載初二日倫敦電云俄國財政大臣柯科塞甫近與客談論滿洲事務柯君謂外間所傳俄日有隙之說實屬不確俄國在滿洲之鐵路亦並非欲有政治之特權及鐵路區域内之治權如與俄以相代之物則俄國亦可棄讓此權歸各領事操持蓋俄國之保持此權爲保衞鐵路區域内之疆土耳故以目下情形而論鐵路區域内之俄國守隊必不可撤且俄國曾在該路費去羅卜三百五十兆枚有奇設他國能備國數之金則俄國殊願與之協商售賣滿洲俄國鐵路事宜然並無一國出價購此云 
分類新聞 
政界 
 
 

Page 11

 
 
[丁漕抑勒洋價之困苦南昌]  
　　贛省各屬控告州縣征收丁漕抑勒洋價已有數十臣之多緣因銀根緊迫錢價日落其不不無稍有賠累之處在自愛者不過每元稍抑數十文以資挹注而不肖之官吏莫不狼貪虎噬視爲利藪何計小民之艱苦現有玉山縣紳耆尚街粘貼數千言之哀告以該縣王大令慶大並不留心小民之疾苦于片收丁遹不收銅元官票專勒銀元短價甚鉅地方人民難堪其累惟旦夕盼望當道撤去貪吏而委賢令云 
[部議緝捕廢弛縣令處分杭州]  
　　前署湖屬德清縣王遹善大令疊次疎防盗案捕務廢弛於所轄境内一夜連刦數家或連夜被刦同月之内共出明火執杖巨案入起即經上峯一再記過摘預撤任嚴飭勒緝兩届參限乃未破案復經李廉訪詳請撫院奏參由增中丞附片請旨飭部嚴加議處日前奉到吏部行知署德清縣王令遹善部議降三級調用已由院札飭藩司轉行知照矣 
[傷人案歸審判廳辦理蘇州]  
　　京師内城巡警總廳前擬凡罵毆以下罪名一併劃歸警察官署管理等情禀經民政部通行各省遵照在案現經法部以原擬罵毆以下罪名歸警察官署管理一節當係專指違警律内第三十七條所載毆未成傷者而言嗣後遇有毆不成傷之案即歸警察管理其成傷各案仍應送交各該審判廳訊辦以清權限而免紛歧等情咨復民政部通行各省一體遵照辦理 
[商會與財政局之意見吉林]  
　　吉省商商會前准財政局函開本局責在清理財政凡各局所需用公欵皆應造報應請貴會將春夏兩季欵項收支數目造册移局並轉飭各分會一體遵辦該會以所用欵項由營業稅動支係屬公欵自應報銷早經造册移局有案可稽惟各分會用欵有由營兼稅撥支者有由各商自行捐集者由營業稅動支之欵固應一律辦理其各商集資並非公家財政似可勿庸造報當經該總會移覆財政局查核去後嗣准該局移覆各商集資雖私而公亦應一律報銷現經總會電禀農曲商部堅執前議昨奉部示所稱不爲無見業咨商度支部俟覆到再行飭遵兹聞政界中人談及此事財政局已奉度支部來電商會經費由各商集資者准免報銷矣 
交涉 
[南滿路礦警衞交涉將次議結奉天]  
　　奉天交步司鄧孝先司使與日本總領事所議關於滿洲各案係安奉鐵路之保護及警察權撫順煤礦烟台煤礦之合辦京奉鐵路之延長安奉鐵路兩旁地之大小及南滿鐵路幹枝線兩旁各礦之合辦現聞大致將分别議妥現巡警一節已奉兩帥札飭民政度支兩司辦理矣 
[鬍匪鎗斃日人之交涉吉林]  
　　鳳凰廳安奉鐵路日本工人租借某寺爲住宿所於月初被鬍匪搶刦當時日本工人與匪對敵致鎗斃日工一人一案業經該廳呈報交涉司派員會同日本領事館委員前往勘驗在案旋因該處日本工人誤將住宿所内住持僧人拘拿嚴刑拷問硬指該僧人與鬍匪通連等語竟將該僧痛毆斃命刻聞日領事迭次嚴催要求中國官憲賠償生命損害費而中國官憲以該日工等毆斃無辜亦應賠償生命規下正在彼此駁詰一時恐難議决云 
軍界 
[督練總辦辭差蘇州]  
　　蘇省督練公所兵備教練參謀三處總辦袁幹卿觀察烟癮頗深前奉瑞升撫飭所調驗觀察當時再三乞恩經升撫嚴飭勒限三個月戒斷聽候調騐現聞期限已滿烟仍未除是以觀察知縣而退已上禀辭差請另行派員接辦不識護院若何辦理也 
[飛划統初到差蘇州]  
　　新委統領飛划各營馮孟餘觀察現於本月初八日接准兼統該軍陳主政得龍將飛划全軍司令部員弁及文卷關防册籍軍裝等件派弁移送至吳殿直巷公館内觀察即行接受視事 
[派防丹陽飛划撤回蘇州]  
　　前因丹陽鄉民因漕閧閙一事當派飛划船十餘號由該軍監軍官賴楚相督率前往目下該處一帶地方早已安謐如常昨日賴弁已率同各弁勇等返省矣 
[吉民尚武之一班吉林]  
　　吉民近請願入陸軍學堂者不一而足足見國民大有尚武之概日前又有吉林府學生童文翰等因吉省危迫萬分非以身戰死于沙塲不足以保國亦非以身戰死于沙塲不足以爲榮因在公署禀請願入陸軍學堂肄業奉批略謂該生向學情殷應否准其補考仰候飭陸軍學堂總辦傳驗酌核辦理可也董生等奉此大有一腔熱血未知能否灑向沙塲之慮 
學務 
[傳考法政紳班畢業學員蘇州]  
　　蘇臬左廉訪前准法政學堂咨送第一年法政畢業正佐各員曁紳班各員姓名人司法研究所考試除正佐各員由司傳考外紳班各員教居各籍道路遠近不一且無官册可稽無從傳試兹定於初十日起至十六日止仰各學員親赴審判廳籌辦處報到以便彚齊考試兹將姓名錄下（最優等十名）馬遵軌金鵬葛尚冲汪廷沭陸曾曹岳祐蔣鴻元許樾孫傳驊方炳勲（優等九名）許寳剛許寳藩施藻翔孫泃陳昌淦謝葉封沈敬德李紹基鮑宗銘（中等五名）章保世彭望恩程祖勲袁紹倫陶炳元 
[整理來年學務之預備常州]  
　　武陽各公立小學城廂内外計分設十三處原定經濟統一支用現由勸學所會同武陽兩縣將原有經費按照各校學生多寡分别支配各校堂長亦以次聘定惟統計尚缺二千元經濟錢紳琳叔已担任籌足明年之事大致粗定推本年經費原由惲紳北生担任迄今竟缺四千元無力籌措年内各小學由是甚爲危亟云 
[農科舉行畢業考試南京]  
　　寗垣實業學堂農學專門科開辦於光緒二十九年所有科目均係按照高等農學科課程教授前因年終畢業於七月間派赴日本考察農務以資練習聞現已一律返國不日即當舉 
 
 

Page 12

 
 
行考試畢業 
實業 
[請設鹽務自治公所杭州]  
　　浙西松屬袁浦塲職商張宗瀚等日前聯名具禀運司以該塲晒鹽板戶百弊叢生漏私濟銷正課日絀現擬集合同志組織鹽務自治所俾便逐渐整頓以利鹽綱等情本日奉王都轉批據禀袁浦塲晒板匿不報烙者甚多所産之鹽亦不全數繳厫均由步擔私挑濟梟足爲課銷之害該職生等擬章請分設鹽務自治所公舉總理總察等員分司查察編設步擔四百名定以斤數限以時日並每年抽捐錢四文半爲報效半濟公用並每年調查板數報塲比較化私爲官立意未嘗不善惟肩鹽挑銷例有定地且必須由商結保即近塲例准之貧艱老小定章亦限制綦嚴若准步擔抽捐販賣恐欲絶私　濟銷梟之源反啓影射侵越之獘此中殊多未妥應如何稽查禁緝或參酌變通俾於引地無碍而私銷可以杜絶姑候札飭袁浦塲並諭松所甲商查明就地情形妥議具復 
[組織普利種植畜牧公司廣西]  
　　日前平南葉大令具禀撫憲云 
足民之道端在利用厚生樹藝畜牧富强之本平南地大物博北河一帶荒山曠嶺尤多祗以樹畜未能切實講求棄利於地未免可惜知縣本年奉飭清鄉周歷各里目覩情形經集士紳再三勸導旋據職紳戴可瞻盧瓊恩盧耀榮等聯名禀稱查有縣屬路三里雞心峽等處及毘連川一里之黃山尾一帶山巓縱約十五里横約三里多屬官荒聯合同志組織普利公司已集股本四千元擬再招股四千元共八千元在前處官荒種植松杉桂竹及畜牧各實業凡屬民荒在官荒界内者或願領價銀或願認股均聽其自便附章程草圖懇請立案保護等情前來知縣當即帶同該紳等馳往該處詳細履勘官荒里數相符土亦肥沃前經摘要電禀在案伏思林業之利爲實業一大端東西各國皆極力經營故其國有特布森林法律特設森林警察防之至密而護之至周我國古無林業之稱然山虞林衡載在周禮考其職掌稽其禁令揆之各國大略同焉廣西土曠山荒無人過問無他民窮而惰不知種植爲何事地有餘利殊爲可惜近年節奉憲台諄諄示諭極力提倡保護奬勵無不周備風聲所樹而人稍識森林之利益矣令該紳等集股組織公司禀請承領官荒山塲從事種植畜牧核其簡章大致尚妥亟應照准仍當隨時督飭研究以期發逹仰副憲台提倡森林實業至意當奉批云戴可瞻等集股組織普利公司承領縣屬路三里雞心峽等處及毗連川一里之黃山尾一帶山塲縱約十五里横約三里種植松杉桂竹舉辦各項畜牧具見講求實業殊堪嘉尚察核摺開章程大致明洽應准如禀立案仰農商局飭卽督飭該紳等認眞辦理期收實效並飭隨時妥爲保護 
雜記 
[冰上院落之奇觀吉林]  
　　松花江結冰近益堅厚尚江人民每至水始冰時卽插木杆於水中作院落狀至氷結厚時樹立堅固不能撼摇居然一院落矣一時沿江上游人民用扒籬運烟麻木炭等物至省城者即堆積其中以爲卸貨塲與行棧無異是亦冰上生涯南方所未見者矣 
[飛划營漠視飢民騷擾紀聞蘇州]  
　　蘇常各屬地方近日江北飢民成羣結隊紛紛南下到處强索騷擾不堪居民成有戒心雖飛划各營師船駐紥之鎭市亦復如是各飛划船上弁勇皆以寡不敵衆爲詞置之不問即弁勇等駐紥在鎭亦不過收取烟賭陋規以致各紳民頗有煩言不識在上者亦有所聞否耶 
[郵局添募快班紀聞湖南]  
　　湘省郵政總局日昨出有示諭云照得郵遞　件包裹等類總以快捷爲上兹本總局特於湘潭衡州一帶旱道添募强壯穩妥郵差晝夜輪班傳遞湘潭每日午後四點鐘開班至第三日早八點鐘共四十點鐘時刻至衡州亦　亦每日午後四點鐘開班四十點鐘時刻至湘潭所有緊急之件可以尅期遞到毋虞遲緩又由省到瀏陽信件第一日早六點鐘開班次日午後四點鐘即到由瀏至省亦如此其㮾梨市信約四點鐘即到仰各寄信人須每日在下午八點鐘前送件到局爲盼 
[徐錫麟之僕尚在耶安慶]  
　　皖省集賢門外觀音洞僧青蓮桐城人係已辦革命匪首徐錫麟之僕役出家後仍不守清規屢與營勇聚賭實屬不法經地方官捕獲禀由皖撫朱中丞批飭將該犯監禁五年以防隱患 
清談 
[中國大吏之特識]  
　　孝廉方正之選舉。議員之智識旣不可信。而何以必取信于地方官之保送。是大官之智識。必完全于人民萬萬倍也。卓哉吏部之特識。 
　　桂邊法兵。張撫旣目爲謡傳矣。而何以袁督聞之。密派李準前往查辦。又何以分檄司處。妥擬清理界線辦法。派委魏瀚前往會商妥辦。其果張皇歟。抑或過慮歟。桂撫聞之。當必以爲無意識矣。偉哉桂撫之特識。 
　　粤川漢各路。湘鄂人民。感受激刺。發起拒款。數百萬路股。指日可集。而爭路代表。業將定期入都。雖郵部堂官。亦有自任轉圜之說。而何以近日忽又與各公使開議。擬照前數減半商借。奇哉郵部之特識。 
　　抑又聞之五吏者。羣吏之表準也。上有好者。下必有甚焉者矣。乃不謂中國之大吏。其意識一至於此。 
　　或曰中國官吏愈大。則愈。無意識。其然豈其然乎。 
雜著 
[泖東草堂筆記]  
　　禹貢貢道皆由河。不特西北可溯流而下。即東南荆揚青徐兗亦可逆流而上。今何以河水湍急。不聞如大江之通行舟楫也。可疑。 
　　孟子排淮泗而注之江。禹時江淮實未通。後人共知孟子之誤。然不害其爲孟子也。宋儒本不以精考據名。即有疏謬。亦不害其爲理學大儒。今人不必代爲護短。但不可穿鑿以炫新奇耳。 
　　禹貢岷山導江。本言導江自岷山始。與導河積石意同。後人誤以爲江源出岷山者。由金沙江濫觴青海荒遠難攷。故執岷山之水爲江源也。 
　　易說卦曰坤爲釜。釜之象下火而上水。火蒸而水化爲氣焉。地之中心皆火。而地上四周皆水環繞。以坤取象於釜觀之。水之化氣爲雲雨。殆由地中之火。出其熱氣所蒸而致歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[商法討論會第二日會塲紀事（續）]  
　　于是孟庸生君起言公司編業已議竣總則編昨日方纔印發尚須詳細研究應展期公决則此次會議之結果已爲完美但公司編呈遞之期不能再緩而總則編又未經討論不知各商會尚有修改之意見否今將延緩公司呈遞之期以待總則乎抑宿短總則研究之期以就公司乎抑分作兩起今年遞公司明年遞總則乎此問題極難解决應請諸君公决向淑予君起言公司與總則分兩起呈遞不特勞費無謂且於事實進行甚有妨碍自以併作一起辦理爲是但總則編旣未研究自未便併呈似應定一期限令各商會研究之後依期郵寄由遞呈員彙集併呈經衆再四斟酌從本日起以四十天爲限最遠之處除書函往返時間外尚有二十日之餘閒儘足研究議遂决隨後又商定呈稿照編輯員所儗之稿略有增改至議及簽名方法先由孟庸生君報告已簽名者約有六十餘處其餘但通信贊成而未及簽名者八十餘處此次到會各處當塲議事其贊成自不待言但有用商會名義通信而未署具總協理之銜名者亦有知其名而不知其職銜者呈後列名頗難一律應如何辦法向淑予君言商會係圑體資格均用商會名義通信即不署銜名亦已認爲已簽名者然不知其銜只可從缺或速去一信待其答復亦無不可此可請主任者斟酌行之似不必過於討論衆皆贊成嗣又議及經費問題衆皆以爲各商會已認未繳之欵應即發信催收毋庸謙讓次又提及繼續編訂問題潘伯和君言破産法最爲緊要編訂事情必須繼續魏君曁某君亦以爲言衆贊成孟庸生請言奏張二君現已舉爲諮議局常駐議員其餘亦均另有事他就此後繼續編輯經費尚在其次人才難於搜羅甚爲躊躇向君潘君等均謂此事可仍請預備立憲公會主持衆贊成并决定以後准續編破産法案復由主席周金箴君宣布陳艮初君來函謂須調查華洋訟案之判例及公會之决議附入附查案方有實效周金箴君言此議甚是但各處公堂之判例甚難調查秦晉華君言照英美日新訂商約祇須我國改良法律即許收回治外法權果能趕速照辦則陳君函中之意自能逹其目的蓋我國法律果能改良則外人並無不肯遵守之理非必錄外人之判决例方能拘束外人也 
　　孟君又宣布直隸憲政研究會致商法討論會函請聯合請願國會事（函稿另錄）當經衆議印送各商會代表並分寄未到會之各商會 
　　復由周金箴君陳述近日發起籌還國債亦爲請開國會之後勁後由李雲書君言於鄙人發起商法討論會時曾擬辦華商聯合會現已絡續簽名請各代表將同人銜名寄交華商聯合報并請另訂章程云云 
　　再後由湖南商會代表略致謝詞旣畢即公推秦晋華君孟庸生君爲代表赴京將商法呈部時天色已晚遂摇鈴散會 
本埠新聞 
[募建救火鐘樓辦法]  
　　上海城廂内外救火聯合會會長李鍾珏等禀呈滬道蔡觀察巡警總辦汪觀察上海縣田大令文云（上略）竊上海城廂内外各舗各社或用洋龍或用支帶車共有三十餘處每遇火災大都聞警奔集竭力施救自聯合會成立後研究火政以每逢失愼距離火塲較遠者恒以赴求稍遲爲憾因擬仿照租界辦法建設鐘樓期於聞聲迅集以免遲延經衆决議於上年五月間呈蒙原任署上海縣李令准撥小南門内北城根二十五保十一圖五厫漕倉舊廢基地二畝五分八釐一毫以資建築該地堆積泥土久面高墩現已備費運除所有鐘樓警鐘先與求新廠訂立合同鑄造已成計鐘樓高一百五尺八寸分作六層四柱旁欄純用鐵質上層設瞭望室第四層懸警鐘底脚用塞門德土和合沙石子堅築深七尺寛六尺警鐘高三十九寸下口徑六十寸重量四千八百磅共計價銀七千二百五十兩其鐘樓北面擬建樓屋七楹爲平時演講及研究火政之所加以餘屋圍牆約估銀六千兩置辦器具雜物約計銀二千兩三共需銀一萬五千餘兩現已規畫就緒尅日開工惟念此係滬城之大建築且工費較鉅敬求憲台撥助欵項以爲之創此外當分投籌募期觀厥成 
[商請移解拐匪歸案辦理]  
　　虞觀察致滬道函敬啟者前月初間據日清公司撫順輪船舵工甬人徐阿華等函稱該輪由滬開閩中途在船内查獲拐匪多名即經該舵工等幫同拿獲查得被拐小孩七口中有三名年歳稍長能述姓名及在滬居址有四名年歳幼穉言語不清當由該舵工等告知買辦詎料該買辦意似袒獲拐匪並偏聽拐匪之言謂此數孩皆拐匪之子伊等再三爭辯稍長之三名及拐匪二名帶閩送交閩縣押辦其餘年小之四名均被拐匪多名帶同在厦門登岸請爲登報招人認領各等情前來接信後弟即函致閩縣一面登載申報招人認領續將閩縣將存留之三孩由新裕輪船解送到滬交上海縣暫時收養其拐匪二名現仍拘禁在閩三孩内有計興華一名業經家屬領去又潘元海一名聞其家屬亦已得悉是否領去不得而知尚有一名乃松江人查無家屬下落乃月前又接該舵工等函稱此次撫順輪船内又查獲拐案一起被拐小孩兩口一名潘根友寗波人有姑丈名錢長發在虹口復泰紗廠爲業又一名年止四歳語言不詳其家屬姓名住址無從詢悉伊等因買辦意存反對不敢出面船抵南台時暗託人往巡警局報信卽由巡警拘獲拐匪一名連小孩二口一并解交閩縣核辦在案又據太古公司四川輪船甬人沈雨莊面稱該輪前次開赴厦門船内亦查獲拐案一起計拐匪六名内有女匪一名被拐小孩五口俱經該船拘送厦門海防聽覊禁在案均請代登申報招人認領各等因查邇來拐風之熾匪但之張殊屬駭人聽聞且均載往福建厦門一帶難保無船上執事人等與匪黨串通情弊應請備文分别移請該處地方官將所有拿獲之拐匪及被拐人口解送來滬分别懲辦招領以冀歹人知所畏懼不敢肆無忌憚而該被拐人口得以骨肉重圓則除暴安良功德實爲無量且閩縣復函亦云如奉有本埠地方官公文卽將拐匪解送前來云云其在厦門起岸之四小孩該家屬亦屢來弟處哭求追查如閩縣厦門之拐匪解到亦可澈底根究並請一面移咨厦門汕頭福州 
 
 

Page 19

 
 
廣州各海關部遇有由滬進口各輪船妥派扞巡嚴密稽查若有形跡可疑之人以及帶有幼小人口務須詳細船詰庶幾正本清源匪徒不復猖獗第爲保全地方治安起見不得不詳晰縷陳至希俯賜核察准予照辦以衞閭閻而肅法紀不勝惶悚待命之至虞和德頓首 
　　滬道蔡觀察復函展誦惠函拜悉種切撫順四川等輪先後查獲拐案三起殊駭聽聞現已分移厦門道福州府轉飭各該廳縣迅將所獲拐匪及被拐人口解送來滬以憑訊辦招領一面函囑积司嚴飭巡扞人等於出口各輪船務須嚴密稽查如有形迹可疑之人帶有幼小人口立即盤查扣留送究並呈請粤閩海關部核飭尊照遇有由滬進口輪船一體嚴密盤查矣知念奉復蔡乃煌頓首 
[出品協會體育館開幕誌盛]  
　　昨日下午二時張園出品協會體育館行開幕禮來賓約四百餘人由大令亦蒞止焉奏樂開會後先由總理李平書匪報告開會宗旨次由體操學校職員徐一冰君報告體育館組織法末由沈縵雲君演說體育之益現身說法備述從前不習體操之弱今日習練體操之强並謂吾人習練體操爲對外的語近詼諧實屬至理以故合座鼓掌聲不絶演說畢奏樂散會 
[申明錢債控案辦法]  
　　公共公廨正副讞員以租界商民錢債糾葛或夥友虧空等案原告往往輙以刑事控告以爲追欵迅速地步不知刑事案件輕重辦法公堂自有權衡一經捕房解廨訊判帶回或欠欵繳清代爲求釋或無力措繳判押西牢殊非公正辦法如前日李襄讞與美領會訊捕房瑣案時突有南順記號内之張義林投訴吳林生因私收客賬控奉訊明判押西牢半年繳洋酌核在案兹吳已將欵理明求寛開釋等情司馬以張原控係刑事案件不應起滅自由當將張申斥外並改判吳押滿二月半開釋迨退座後司馬遂面商寳讞員將情函致商務總會轉飭各商嗣後凡錢債糾葛不得以刑事控告以符向章一面即照會駐滬各領一體查照辦理 
[原告禀請改押西牢不准]  
　　美商美亨洋行控胡讞南欠銀不理等情由廨訊判胡押繳在案兹原告以公廨押所待犯寛厚以致被告挺押日久不理禀請該管領事函請公廨將胡改押西牢以期追欵迅速寳讞員接函後以錢債案犯向例管押本廨並無發押西牢辦法所請改押一層萬難照准昨已據情駁復美領矣 
[印人强姦婦女績誌]  
　　孀婦周浦氏被印人開逹生拖入棚内欲圖强姦由三路三區巡士張尚武王立生馬勝卿等當塲掌獲一案已詳昨報兹悉此案已由偵探隊官周二尹於前日下千二時偕同滙四捕房捕頭將該印人解送英臬署當由巡按廳經君升座將被告口供略訊一過判令押候傳到原告証人再行研究 
[工程局年會之預備]  
　　總工程局總董定於十三日開年會將今届（第四周年）本局及西南區所辦各項收支總欵逐一調查報告各商以便禀詳道縣憲查核是日擬於清晨十時開會預邀各董届時一體蒞臨會議事務至午後四時爲止聞歷年所辦地方事宜虧空十五萬之鉅由董籌墊云 
[追薦比皇]  
　　本埠比總領事定期今晨上午十時在法界天主教堂舉行追薦比皇禮並柬邀各宫商前往觀禮 
[城内]  
　　私填官河○本邑二十八保有東西上澳塘一河向闊三丈南通蒲匯塘北逹吳淞港水利要道兹據該處捆保喬恪生姚成堂投縣禀稱該河被許晉卿許金生父子挑泥填塞僅留尺餘小溝向阻又聳洋人干涉等情田大令提許父子到案訊稱由三寳尹洋人之馬夫成發雇令填河祇得工資喬姚亦投案請究大令判許父子具結限十天將河照原式挑没晉卿收押全生開釋 
　　覇阻遺産○浦東鄉人張妙生日前投縣禀控叔父張虎郎即瑞卿覇阻嗣祖父張月山遺産等情田大令准詞昨日飭差下鄉立提張瑞卿到案訊究矣 
　　私收定銀○水爐公所徐順卿等一再投道上控邵招福即邵招福私收工部局定銀一千兩曾經縣尊訊明將邵招福收押限十天交銀在案刻已逾限挺押不交反四處運動具保出外徐順卿前日又至道轅禀訴求追蔡觀察諭候查案批示辦理 
　　盗賣田畝○二十七保十一圖地保吳雨甫即阿桃盗賣婦人程謝氏田畝唆使洋人挾制被縣尊田大令察出提案　責三千板限交伊弟根生到案詎抗不遵諭反敢運二某紳函致縣署具保前晚因復提吳阿桃到案略詰情由又判責二千板還押再訊 
　　道批○趙桂記等禀批據稱前禀係王金水誘蓋圖章請爲註銷自可照准此案業經商務總會剴切勸導陳仁甫漫不聽勸纒訟不休殊爲無理取閙本應予以嚴懲姑仰上海縣飭傳陳仁甫等到案從寛申斥諭令安分守已毋再紏訟致干提究商會原丞及營造董事節略一併抄發韓榮源禀批此案飭據該廨禀復以准商會函請邀議調息曾經將卷送會請飭陳履昌繳洋改牌如敢不遵移回嚴辦現經函催速理等語業已批飭催理結報在案兹據該監生具呈前情仰會審官寳令立即備函催訊如難理妥即行照案勒提究辦具報毋得再延切切 
[南市]  
　　佳節停訊○昨日爲長至令節總工程局裁判所遵例暫停訊案一天 
　　會議糧價○今届蘇省冬漕已在無錫設局開兌由火車起運並在滬設分辦處派員辦理所有本邑漕米已奉上海縣田大令照會米業董事議明米價公同担認分派購辦等情米業司年司月各董昨日邀集同業在大東門外龍王廟會議白糧糙米兩項價値大約每石須五元有零云 
　　竊水私用○本邑内地自來水公司查得西門外鄭船生所開之飯館不設龍頭竟任近處總龍頭竊水私用飭令罰洋十元不遵送至工程局奉飭押限如數繳罰 
　　圖賴填本○孀婦王錢氏前在工程局控被源通湧衣莊執事陳書彦司帳殳少畬因股本未下借墊洋四百八十元由股東張啓東出立票據事後僅認借三百元求追一案奉判交保候查在案兹又復訊以殳供頗有不實不盡判交原保出外候送商務公會調查帳册俟復到再訊 
　　不肯拔洋○西門外鄭信泰熟貨店主鄭寳林前將店基租與邵阿大開張所欠湖北某錢莊往來銀二百四十七兩久不歸清由該莊執事王晉明控工程局訊判按月拔洋十五元在案詎店忽閉歇欵仍不歸王又催追到案昨奉復訊判交保照原斷赶緊措理 
[閘北]  
　　拐婢女○英界南新街翁公館婢女名如意於七月間私逃該公館主人疑係傭婦裘周氏誘逃扭交捕房解送公共公廨請究經中西官判押女所二月日前期滿開釋復被其主遣家丁汪得興探夥杜阿惠將該氏扭 
 
 

Page 20

 
 
控四路一區昨經黃正巡官研訊氏供訴前情官判押候查明實情再行訊究 
　　拐男孩○汪阿定控陳光友王得洪馮錦玉（即訟棍馮大先生）串拐伊子一案經黃巡官訊判王暫行交保候提馮到案覆訊已誌前報兹悉馮因案發後匿居租界以故屢提未獲昨由原告自行將馮扭案巡官研訊狡不供認判押候着保保到王得洪再訊 
　　欠米洋○陳鳳卿控顔寳喜欠米洋十二元一案已記前報昨經黃巡官提顔到案訊明屬實判繳洋開釋 
　　火警○前晚七點餘鐘三路三區楊家宅翟姓家因撥翻火油燈起火延燒左右房屋十餘幢由消防隊各洋龍到塲救熄當火熾時三路一二三區正副巡官各帶長警臨塲彈壓 
[英租界]  
　　濱劇釀禍○廣東路同春戲園前晚懸牌某名伶准演古城相會一劇觀者趨往竟至上下充塞嗣因該伶不到改演打城隍看客均不滿意將茶杯飛擲檯上以致吵閙不休事爲老閘據房查悉即飭包深金泉叙與西探恊往該園傳諭園主董長清及不善調停之案目等至捕房問話 
　　協緝革探○已革水巡捕房包探陸阿九因專事訛詐並有威逼人命情事被控道轅奉滬道蔡觀察札飭縣角查拿未獲前日奉公共公廨寳讞員函請總巡卜羅斯君轉飭各捕房中西探期人着一體留心協緝 
　　吊到原贓○總巡捕房探目李星福包探徐阿華帶同行竊新利洋行刀义銀表等贓之竊賊陳少山赴鎭江揚州等處移吊贓物等情已紀前報兹該探等將吊到各贓於昨帶滬車入捕房捕頭諭飭存候解廨訊核 
　　兩婦互毆○婦人朱嚴氏王楊氏昨因在途互毆由捕查見拘入捕房捕頭飭將兩氏一併送至公廨禀奉寳讞員諭交官媒看管 
　　倒臥馬路○王阿大因貧病交迫倒臥馬路由捕帶入捕房捕頭飭將王送廨請爲安插奉寳讞員派差片送棲流所留養醫治 
　　打落門牙○福州路南平安里二百四十四號妓院内龜奴張杏生張阿三前晚無故將傭婦老五打落門牙二只該傭婦即投老閘捕房控告捕頭派探朱阿巧往查當將張杏生拘入捕房押候究辦 
　　虧欠租洋○商務印書館遣抱高鳳池控元吉洋貨號經理李叢修不理租洋一案前晚由廨提訊高供李租福州路轉角房屋訂立合同五年每月租洋六百元詎未滿一載該號因失愼收歇即租與嘉綸綢莊每月租洋五百元當向李聲明彼愿担任所有虧損請追據李供房租太大可否减讓官判李交原保所欠租金統作九成限一月清理 
　　圖賴墊欵○職商王鼎三等控顧成章圖賴代辦塘柴墊欵洋一萬餘元一案前晚由廨復訊各原告投訴前情請追訊之顧供詞吞吐寳讞員以顧情同串騙判仍還押候詳請道憲核示 
　　不出定貨○德商元亨洋行控永祥號主金文波定貨不出等情一案前日午後由廨復訊原告洋人投訴金所定各貨共銀十萬兩左右除出去外尚有値銀二萬餘兩之貨未出應請究追訊之金文波供稱號主金榮波經理趙養明相繼去世號已收歇現實無力照出請斷李襄讞核供判金仍還押貨着原告自行出售虧損若干責令被告賠償 
　　不理欠欵○萬泰同和等二十一戶環控倫章紙廠主朱培初並其弟朱勤生朱肯堂不理欠欵一案前曉亦奉寳讞員傳朱等三人質訊之下判朱培初仍還押朱勤生等諭限兩禮拜將帳算明禀復一面候將倫章紙廠生財等拍賣除歸清押欵外餘銀公攤 
　　不交契據○方慶奎控族人方關榮方東生賣地不交契據一案前晚亦奉寳讞員提訊方慶奎供稱曾出洋二千元價買族人方關榮等田産延不將契交下求追訊之被告兩人互相推諉判一併押候補傳人証再訊 
　　不理工洋○嚴進生控米店主徐恆泰與許坤記不理填泥工洋一案前晚由廨提訊官以許不到案判徐交在挩候提許到案再行訊核 
　　竊一○福州路一百九十九號木器店前晚失竊綢皮衣服等物共値洋四百元昨由店主何某開單投捕房請緝捕頭即飭包探蔣文彬往查 
　　竊二○老閘東良家弄何蘭生家昨被傭婦竊去値洋一百餘元之衣物逃速何即投捕房請緝 
[美租界]  
　　扭控逃妻○王茂紀扭妻范氏至捕房控稱該氏於數年前背近四尋無着今日途遇請爲究辦捕頭飭王領回管束 
　　拘解賭匪○黃阿四金阿全徐阿二等在元芳路以擺設香烟攤爲名誘人賭博昨被巡捕查見將三人一併拘獲押候解辦 
　　不無可疑○周順金昨在西華得路以糖菓食物給與向不相識之某姓小孩情殊可疑被捕查見向詰支吾當即拘解捕房捕辦　　此亦何必○胡正東昨在新記浜路以香烟火柴傳遞與作苦工之西牢押犯被看守西捕查見拘送捕房押候解辦 
　　塌車肇事○塌車夫陳阿二昨日推車至百老匯路撞壞某西人之汽車又周文元推塌車至漢璧禮路撞壞蔡西如之東洋車輪先後由捕拘入捕房陳押候核辦周賠修費洋一元給蔡具領 
　　洋表何往○葉阿福昨在揚子路碼頭被扒竊摸去票洋十元銀表一只當報捕房捕頭充爲查緝 
[法租界]  
　　仍要賠洋○新租界大盛印花坊本年春間因違背行規由該邦工匠頭勞文榮董事蔣子春邀同一百餘人將管作人孫佐富拔往縣署並將作内一切生財搗毁後由坊主禀請公堂與道縣交涉將孫釋放一面將勞蔣二人判押捕房并賠償損失洋二五五十元兹勞押期已滿前日解請發落聶司馬判交保開釋著速掯洋交案毋得抗延 
　　因何失竊○紫來街宋紳家馬房内近來時有失竊情事前日又失象皮車輪一副報由包探往勘查無外人行竊良跡故將馬夫丁蘭林送廨請究丁供馬房門匙係小馬夫執管小的並不預聞實在不知如何失竊聶司馬以所供不實判暫交保候再查明訊核 
　　烟妓被控○烟妓江阿囡近被人在公堂具按奉飭將江拘案於昨解訊因原告未到判還禁捕房候原告到案再審 
　　親屬滋擾○魏顯卿時至本家魏文甫處滋擾被送捕房轉解公堂請究魏供與文甫是近房親屬因其母曾許小的中費一份至今未領故往理論並不滋擾聶司馬判具不再滋擾切結開釋 
[通俗談（東）（吳）]  
　　主權之失。非必有奪之者也。而我玩忽讓與者不少也。玩忽讓與之咎在官。 
　　主權之失。又非必有贈之者也。而我無意放棄者不少也。無急放棄之咎在民。 
　　今願我國官民上下一心。捐私忿而急公義。舍小利而顧大局。則庶幾有挽回之日歟。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[署兩廣總督袁奏禁廣東緝匪花紅請永遠裁革以蘇民困而清吏治摺]  
　　秦爲嚴禁廣東緝匪花紅請旨永遠裁革以蘇民困而清吏治恭摺仰祈聖鑒事竊維政者正也苟在上之不欲雖賞之不竊廣東向以多盗聞豈盡民之無良抑亦立法之不善有以致之也臣下車伊始卽聞廣東也緝匪花紅一事旣而詳詢僚屬證之案卷乃知花紅者卽緝匪之嘗格他省多取之官而廣東獨取之民名爲因緝匪而給以花紅實則因有花紅而反以縱匪作法於弊其流毒蓋如此恭讀光緒八年三月間諭旨有人奏廣東潮州鎭總兵方耀創花紅名目勒捐富戶半歸私槖著裕寛確查具奏等因欽此是廣東花紅之稗政早在先朝容慮之中查方耀由總兵歷官水師提督號稱武健綜其生平治匪最久殺戮亦頗多匪風亦因之稍戢尚不至因有花紅而故意縱匪然其法則固弊之甚焉著也方耀没後弊愈不可究詰矣前督臣陶模檄各屬文有云廣東各屬往往以匪已在逃勒繳花紅了事地方官於旣繳花紅之後遂置匪於不問匪族亦以遵繳花紅遂可藉免交匪其謹愼者不過以此塞責其不肖者更將緣以爲奸始僅責成匪之父兄繼遂推至匪之親屬甚且及於疏族祖祠眞匪飽刦掠之資平民受追呼之慘而地方官之視追繳花紅更重於勒交匪犯痛哉言乎以臣所聞其流毒尚更有可悲可駭者吾國戶籍法未定父子兄弟一家之財産皆公共之財産也一家之中有一人爲匪即籍没其一家之財産於是其父兄子弟知無可倖免亦胥迫而爲匪是以一匪之牽連而驅多數人於爲匪之路也可悲駭者一其或父兄子弟財産之不足則更鬻及匪之妻子夫匪誠不義其妻豈盡不貞匪誠不慈其子豈盡不孝徒以追繳花紅之故而至於鬻妻賣子且非特匪之妻子也並有累及親屬疏族而亦鬻妻賣子以償花紅之費者矣可悲駭者二祠産亦一族公共物也祖宗雖賢亦不能禁子孫無一人之不肖以緝匪之故而臠割其祠産以爲花紅生者無以存死者亦將餒矣前明九族連坐之慘尚不至此可悲駭者三如果有花紅而竟能緝匪或匪風因之稍戢猶可說也十餘年來廣東之盗風如故廣東之花紅亦如故積而久之緝匪者之心中目中祗知有花紅而不知有匪誠有如前督臣陶模所言者是花紅之無益於緝匪適以懈緝匪者之責而長地方豢匪之風日使無所控告之民强者散四方弱者轉溝壑立法之不愼上背朝廷前鍰之意下益鄉里魚肉之資此弊不除非特不可維新抑亦不能守舊可長太息也近年以來此項花紅已提存省城官銀錢號緝獲有匪隨時由水師提臣行文支取以免名屬官紳隱吞之獘辦理亦頗具苦心然訪聞省外營縣習染相仍尚有藉口於花紅名目以自飽其欲壑者正本清源非一律氷遠革除不可臣節與水師提臣晤商如從前懸有花紅俟緝獲正匪仍按格給賞其匪名賞格須預爲宣布通飭榜示周知届時緝獲咨會給領外此後應緝之匪除匪贓應照例追繳入官其餘不得分文勒派匪之類屬以絶禍累水師提臣於粤城情形向稱熟悉有見於財政困難取之公家深虞不給臣與一再討論害百必除寗由官家切實撙節另儲常年欵項專爲緝匪給賞之用總不得愈萬兩之數其著匪懸賞較巨者則另行籌撥水師提臣亦深以爲然此後文武衙門如再有私收匪族花紅者概以贓論嚴加治罪以冀仰副朝廷軫念痌瘝整飭官方之至意再廣東械鬥罰欵獘端大略相同前欵奉諭旨實力整頓以除積獘而安善良等因欵遵轉行在案惟此項緝匪花紅爲原奏所未及臣責任兼圻於民生疾苦不能不先去其已甚緝匪花紅之舉相沿數十年收欵當數百萬不知戕幾許人之性命破幾許人之財産而後得此卒之花紅未嘗一日减而匪亦未嘗一日無此何爲者臣見聞旣確用敢毅然决然不憚公家歳失此巨萬之欵項爲民間除無窮之毒害然後嚴後緝匪之考成與禁索花紅之處分信賞必罰除暴安良道不外是所有嚴禁廣東緝匪花紅請永遠裁革各緣由芻蕘之見是否有當理合恭摺具奏伏乞皇上聖鑒訓示謹奏 
專件 
[旅浙江蘇鐵路協會章程（續）]  
　　第十一條會期分通常特别二會特别會無定期通常會於每年四月十月行之以報告本會辦事及公司修築鉞路等情形 
　　第十二條事務所設於省城裡龍舌嘴大螺螄山吳郡會館 
　　前項事務所外另於省城荐橋義井巷本會書記兼會計員朱子蕃君公館爲收信處 
　　第十三條附則本會以江蘇鐵路公司招股期内爲成立期間 
附錄蘇省鐵路股份有限公司修正章程關於股東權利緊要各條於 
後 
　　第二條本公司承造路綫南由上海至嘉興曰滬嘉綫由蘇至嘉興曰嘉綫北由清江至徐州曰清徐綫由清江至瓜州曰清瓜綫由清江至海州曰清海綫以次籌築 
　　第五條本公司在上海設立總公司但工程營業所到得增設事務所　　第六條本公司股本銀先定爲二千萬元分作四百萬股每股五元 
　　第八條本公司股份在四百萬股内以先入一百萬股爲優先股（現已逹八十餘萬股） 
　　第十四條本公司股份利息爲常年七釐以納股之次日爲始 
　　第十五條本公司營業所得除官利及各項開支外所有贏餘名爲餘利作二十成開折其配當之法如左（甲）以一成報効國家（乙）以三成提作公積（丙）以四成爲董事局及各所長司事酬勞其配當方法由應分之人臨時協定（丁）以十二成化作二十成内以三成作爲優先股報酬餘十七成不論優先非優先按股分配 
　　第十八條本公司每年付息一次以三月一日爲始先期登報布告 
　　第十九條發息時爲便利遠處股東起見得設臨時發息處先期指定塲所登報布告 
　　第二十一條紅股無議次權及選舉權被選舉權 
 
 

Page 27

 
 
　　第二十二條納股人已交第一期或第二三期股銀至第四期限滿時尚不交足者由本公司登報催告視道里遠近酌定期限展限二次不繳即失其股東之權利 
　　第二十五條股票遇有押抵因而糾葛者本公司惟票載及册載姓名之人是認 
　　第三十六條股東會議决權不論若干股但交足百元者得有一議决權二十權以上每二百元加一權三十權以上每四百元加一權四十權以上每六百元加一權每人至多不得逾五十權 
　　第三十八條不滿百元之股東得與他股東合成百元推舉一人取得一議决權並可托其他股東代表 
　　第六十一條董事局每年終應將本公司股份銀數地畝材料工程支銷開車後客貨之運脚利息之分派於通常會期半月前分别分表登報並於開會時分送各股東 
小說 
[社會小說自由女（三十八）]  
　　第十回標新解演說自由魂賣風情初遇懷春女 
　　江鏡波一眼早又看見昨天的那位柳太太。還是同着那個獐頭鼠目的男子。正從刺斜裡走過來。口中低低的不知說些什麽。猛然抬起頭來。看見了江鏡波。不覺大吃一驚。回身便走。飛也似的逃到船中。還覺得心中亂跳。看官你道這位柳太太。究竟是個什麽様人。原來就是那前任蘇松太道。後任和國欽使的陳平伯陳閣學的姪女。自小兒住在廣東。就喜歡交結那一班著名的十姊妹女光棍。更兼生性愛賭。只要遇見了賭塲。不論什麽人物。什麽地方。也要挨下來試上一試。陳閣學管他不住。只好由他。有一天。這位陳小姐正坐著轎子。到親戚家去。剛剛遇見了那位制台和門的幕府柳作圭柳大老爺。一眼看見了陳小姐華彩飛揚。姿容妍麗。不覺吃了一驚。恰恰的這位柳大老爺。新近死了夫人。正在斷絃求續。見了陳小姐這般丰貌。不由的放開脚步。跟著陳小姐的轎子。轎前轎後的。着實釘了幾眼。陳小姐見柳作圭這様的看他。便也在轎中秋波送嬌。瓠犀微露。向著柳大老爺嫣然一笑。這一笑不打緊。直把個柳大老爺笑得三魂去了二魂。七魄失了六魄。一直跟着陳小姐的轎子。直到那親戚家的門首。陳小姐又回過臉來。和柳大老爺打了一個照會。轎子便抬進去。柳大老爺在門外呆呆的立了一回。方才回去。托人打聽了幾天。知道是陳閣學的姪女。便又連忙的托人作伐。陳閣學一口應承。擇了吉日。娶過門去。兩個人如魚得水。恩愛非常。柳大老爺用盡了一身的力量。來巴結這位太太。那知這位太太的性情。是有些厭故喜新的過了兩個月。早有些心上不合起來。更兼江山好改。本性難移。時常偷個空兒。出去賭錢。 
位柳大老爺是制台衙門的老幕府。歷任制台。都狠器重他。手中着實的有些積蓄。還買了一所房屋。自從續娶之後。便把一切存欵的憑據。和房屋的契劵。還有許多的金銀首飾。字畫古董。都一古腦兒。交在這位太太手中。不知後事如何。且聽下回交代。 
國外新聞 
[見証被害]  
　　大孤市政局控案之見証人已於本月十四號在大阪爲人謀斃 
[日本警告韓國之措詞]  
　　初九日東京電云駐韓統監大臣曾禰子爵已照會韓國首相戒其毋得發起騷亂之舉動以貽害大局 
[香港大學近聞]  
　　初九日香港電云香港大學籌辦員决議即將校屋動工興築現已捐集洋一百十八萬三千圓尚有各處華人允捐洋三萬五千元馬台匪已充將校屋規模修改共需築費洋二十八萬五千元 
[比皇私妻寓法]  
　　初九日倫敦電云比皇洛帕爾特之私妻現寓巴黎 
[英國增造戰艦]  
　　初九日倫敦電云英國海軍部於星期六日定造改良奪雷諾脫戒戰艦兩艘巡洋戰艦一艘該艦均將卽行開工務於一千九百十二年内告竣 
[英國大火記聞]  
　　初九日倫敦電云昨夜倫敦克萊海姆地方突遭大火延燒兩小時之久燬屋一哀克（合華地六畝）有奇當時救火各員異常勇敢自治局總理白恩斯君適寓災區附近督率在假各兵卒水手組成一救火隊帮同將巨屋引火之裝飾拆毁事後白君即赴預約之自由黨會演說各員見其狼狽之狀均爲驚愕因卽展期開議克萊海姆之火阿定化勃斯布公司屋悉行被燬其起火之由係因裝飾耶蘇聖誕陳列品所致該公司職工共有三百五十人當時羣爲驚亂多有由窗中躍身而下者檢查死者三人傷者甚多恐礫堆之下尚有屍身多名 
[柯克博士之失意]  
　　初八日栢靈電云據毛林里特報載丹京電稱丹國地理員已將柯克博士之文書詳細研究並不能證明其日抵北極云 
[俄國大公爵逝世]  
　　初八日栢靈電云據俄國開恩電稱俄皇亞力山大第二之弟大公爵米歇爾業已逝世享年七十有七聞德國皇太子之妃係公爵長孫女現已啟程前赴開恩矣 
 
 
 

Page 28

 
 
   
 
 

Page 29

 
 
治遺精之無上妙品 
[治愈遺精]  
　　彭壽堂大寳號台鑒啓者弟前因患慮過度久患遺精之症漸至無夢亦遺合服即滑盜汗潮熱委頓異常醫藥雜投未見大效前年購服尊製參茸芝朮海獨精如意丸一料服之十日遺精即止下到一月盜汗潮𤍽諸症相繼全愈迄今氣色甚好行動頗健是丸力大效全實無倫比興言及此令人心感不忘今歲任津鋪鐵路差事庶務過煩謝事歸五因念補養各藥惟北最臻完備故遣介搭火車來中再購一料以收全功該價當即付訖五　　　雲　　首上海河南路廣東彭壽堂錄乙 
[舊書出售廣告]  
　　本莊自開設以來歷有餘年於茲向蒙仕商學界歡迎發兌經史子集環球馳名各省局刻善本羣書以及學堂教科應用叅致等書無不兼備古板舊本各種書籍近時搜羅宏富中外好古博學貴客倘蒙惠顧另有書目選擇購閲庶不致悞名目列後幾種殿版數理精藴殿本朱十全書殿板鐵鋼珊瑚初印通藝錄王續紀大奎全集展反全唐文初印粤雅堂叢書王氏玉海濳確類書古文類鈔朱氏經藝攷明版古今事類合璧明版藝文類聚淵鑑類函鮑刻大平御覽漢魏念一家易註漢魏遺書鈔皇明世法錄且餘花名繁多不及細登發行所上海二馬路千頃堂甯波汲綆齋則啓 
[吳友如畫寳苐二期展期出書廣告]  
　　是書後六集第法工細較前六集有逾數倍取以天寒晷短印刷倍難不得已展至十二月中出書一俟裝訂成帙即當登報佈告謹此奉聞失希公麥家圈元鑒記棧後廳璧園會社謹啓 
[奏辦廣東全省籌餉彩票恒豐公司冬月十八日開彩頭彩二萬五千元]  
　　本公司前届經辨多年誠信相孚久爲中外士商許可茲復集享資奉兩廣督憲批准承辦移咨各省及上海道憲一體通行在案每月開彩一次第二年第十三會設額票一萬一千張每張價洋六元内有一萬張介爲十則每則售洋六角有一千張每張分爲四十則每則售洋一角半共大票一萬一千張其號碼係由第一千零零一號起至一萬二千號爲止以悦買主之意定於十一月十八日在粤東省城西北關帝廟戲檯當衆開彩由大憲派員監督以示大公其票額少而中彩多足飫獵彩諸君子雅興也中彩紅票銀由廣東省城恆豐總公司兌交或由上海漢口厦門各分局及各分售處憑本公司印出對號單爲準本分局紅票槪印騎縫圖記若無圖記之票無從查對未便代收恆豐總公司駐滬分局庽上海老北門外新泰票行内謹啓 
[秦王島中合棧攺新合棧牌號]  
　　啓者秦王島自礦務局立碼頭以來開設中合棧往來客的行李每件三角今該棧歇業改爲新合棧特别改良議定每件進出一角五分同事人伺照無不周到賜顧官商認明牌記庶不致悞本棧主陳善堂經理曹春鐸謹啓 
[上海廣滙源又中湖北大票三四彩誌喜]  
　　茲十月念八日開彩三彩第四萬三千八百五十號並附彩又四彩第三萬九千四百八十七號並附彩均由小號拆與連號廣發源門莊售出小號已備現洋請得彩附翁持紅票早降足兌然小號逐月售出大彩筆難勝錄諒諸君早已洞悉今經理各種大分票副票等票門莊比衆公道批拆格外克已諸翁欲得錦標請早購是幸外埠函購原班回件郵資自給新北門外廣匯源廣發源五發處在大東門小廣匯源啓 
[戒烟者請看]  
　　僕在維林洋行執業已經數載賓主之間十分相得奈僕素染烟癮以致時常不克到行辦公故前月决意辭職承洋東哈君好言勸勉又蒙介紹德國著名醫學博士即前爲江督所聘之兩江中西醫院院長李熙先生用新發明藥水七日戒斯所奇者藥雖數滴服後一無痛楚難忍之狀况僕前曾用各種藥丸戒過數次終不若此次速而且穏故僕自蒙先生着手已五禮拜而飲食頓加面色亦轉即行中公事亦無一日間斷矣此　僕之萬幸抑未始非先生良藥醫我之功也尚祈戒烟諸君一試僕言方知先生有空前絶後之技也懸賣處在北蘇州路念七號洋房便是上海楊樹浦路十二號維林洋行寳山凌元章白京都天寳齋藥房○天下馳名○靈驗第一○異人傳授珠黄八寳化毒丹○包愈男女一切楊梅結毒限日全愈永無後患 
[京都天寳齋]  
　　花栁經騐良方毒門聖藥除病妥速無憂此丸乃本齋獨得異人傳授良方重用眞正犀黄珠粉血珀經品上藥泡製煉成專治男女楊梅結毒横痎下疳小便皮破腫爛一切毒門無論初起久染包可限日全愈如請醫不請服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春復發四肢體痛甚至鼻蹋髮秃紅斑起點皆緣毒藴經絡且必染妻絶子其害非淺餘毒未凈其害不休此賣藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒凈盡凡極重極危之症服藥一料立可全愈價雖略貴而效足值當可掃盡有肉一切毒氣且能生育無害屢試屢驗必發必中輕者五天全愈重者數日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥局方眞藥靈之功每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一鋪在上海二馬路中市西鼎新里石庫門内便最遠埠託郵政局購寄信局作弊難靠 
[浙湖精製申申裕記旅館廣告]  
　　本館開設上海英界盆湯衖南新街朝南新式洋台門面房間清潔寛暢裝飾特别精良床舖器具俱照西式茶房呼喚伺候週到另名廚　飲食電話煖爐無不全備今本主人爲旅便起見大爲改良將大小房間價目重立新章格外從亷以廣招徠倘蒙各界惠臨方信言之不虚特白 
 
 

Page 30

 
 
   
 
 

Page 31

 
 
   
 
 

Page 32

 
 
   
 
