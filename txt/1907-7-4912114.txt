# 1907 - 7 - 4912114

 

Page 1

 
 
   
 
 

Page 2

 
 
[電傳上諭]  
　　十一月念二日奉上諭朕欽奉慈禧端佑康頣昭豫莊誠壽恭欽獻崇禧皇太后懿旨湖北按察使梁鼎芬奏請建曲阜學堂各摺片孔子爲萬世師表昨經降旨陞爲大祀曲阜爲聖人之鄉自應建設學堂以拓宏規而啟後進著張之洞督同湖北提學使黃紹箕悉心籌畵妥愼辦理所需經費卽著該督籌辦並頒發帑銀十萬兩由山東藩庫發給欽此 
[電傳宫門抄]  
　　二十二日召見軍機振貝子徐世昌 
[論政府近日之政策（僇）]  
　　中國之政府。無所謂政策也。政府之宗旨。一飄蓬宗旨耳。今日東則。東。明日西則西。此數言者。固今日國民之所同認也。吾始亦韙其言。吾徐。察近日政界之現象。有愈出愈奇不可究詰者。吾從種種方面。觀察之。乃知今日之政府。固大有宗旨在。也請得而詮釋如下 
（甲）對外退讓主義 
（乙）對内壓制主義 
　　何以謂對外取退讓主義也。二十世紀以來。白色人種。挾其民族帝。國主義。各以吾國爲几上肉。其手叚愈高。其規畫愈密。以殖民政略。爲主腦。以鐵道政略上商政略。傳敎政略爲眉目。得尺則尺得寸則。寸。則我政府之檮昧也於是以扶植政府。爲兼弱攻昧之計。而政府。不知也。一有交涉。事之曲直不必辨。理之是非不必問。惟以。退讓二。字。爲無上上品。偷安苟且四字。是其妙策。切勿多事一語。是其心傳。緘其。口以聽人之責言。袖其手以任人之命。令不惜摧士民之氣。灰豪傑之心。以僥倖外人之無事。吾不知外人何厚於政府。而奉命惟。恐或後。國民何仇於政府。而壓制惟恐不力也。列强知其然。一遇交。涉。吾國國民即有不甘放棄其權利者。亦必藉政府之力制之。政府。爲倀。而列强爲虎。政府爲囮。爲列强爲羅。福公司一案。李培仁以生。命殉之。山西全省紳士。以全力爭之者。而外部且强抑民氣。電致晉。撫曰愼勿再生枝節。而畀英人以礦山矣。南昌江召棠一案。以全國。國民之恚憤。數十報館之奮爭者。而外部且含糊了事。而與法人以。賠欵矣。且夫交涉者。主權消長之關鍵也。主權者。非政府所得私有。而國。民之公共產也。外人之要求我者。輕我蔑我以侵我之主權也。我政。府不拒絶他人之要求者。是默認他人之有主權也。默認他人。之有主權者。是公然捐棄已國之主權也。一事如此。凡事可知。政府。旣於今日一國默認其主權。則他國異日皆可要求政府。以承認其。主權。由是觀之。奪我主權者。外人也。奪我主權以與外人者。政府也。然則今日之政府。非政府也。一傀儡之舞台耳。以傀儡之政府。而代。表四萬萬人。是四萬萬人。皆傀儡也以最大之國。而以傀儡居之。宜乎奄奄大陸。莾莾神州。億兆同胞。遂永淪於九幽之長夜（未完） 
[  汴撫覆編制館議改外省官制電]  
　　效電敬悉承示酌改外省官制宏猷偉畧欽佩良深州縣地廣政繁自應添官佐理惟添官必先增費非厚給俸糈優予公費不能責其潔已奉公今每縣添財賦巡警敎育監獄農工商佐官五員審到廳官一員讞局區官約四員共十員卽以河南一省而論計一百七廳州縣應添佐官一千七十員各員職掌繁簡不一歲給多寡不同姑以每員二千兩核算每年即增費二百十餘萬此外尙有省城新設丞叅曹佐高等審判廳各府州縣議員董員以及新添各官應增人役審判廳局應設衙署監獄應添巡警各巡警分置曹佐一切經費槪不在内豫省州縣有餘者十之一僅足者十之五六不足者十之三四各缺平羨歷次酌提歸公所餘無幾總使錙銖悉索酌劑匀　杯水車薪於事無濟若仍如丞曲舊制每員歲給廉俸數十金則祿薄不足以養廉多一官多一需索其弊更甚於書差於地方不惟無益而有損矣此項新增之費爲數甚鉅取之於公則空虚之餘無此財力取之於民則憲法未備民智未開苛斂適以召亂是酌改官制非先籌費不可此外千條萬緒利病甚多今姑舉其大者親民之官驟增十倍員數逾千一省之官幾不足一省之用濫任則債事簡選則材難雖欲造就甄别亦非日夕可得此一難也向來民間上控由府而道而可而院均許籲訴遇有寃滯道府均可就近提審平反今地方審判官一鞫不服必赴省高等審判廳上控此外無控訴之門各屬　判官賢否勤惰僅恃高等審判官一人爲之考核其餘督撫司道均無干涉裁判之權無從過問民間難於上訴則遠道老弱恐有含寃莫伸上官疏於稽察則屬吏鬻獄舞文誰爲摘發况詞訟與地方庶政無一不相關涉　之則脉絡貫通分之則權限易紊州縣不司裁判則與民日疏疆吏不管刑名則政權不一若文武因案革審民間指控縣官又應歸何處審辦此二難也中國一省之大等於泰西一國外交内政理財治軍已不勝其煩再加以近日新政如學務巡警農工商礦諸務尤爲繁賾固非京師每部專管一事者可比亦與奉吉邊省土曠人稀者不同更與外國之治屬地視爲異種但以兵威鎭亂斂財者迥别向來一省庶政司道局所分其任督撫總其成重且要者督撫治之尋常者司道局所治之要事直决徑行本不拘乎承轉例案多一稽核似不厭其周詳督撫權不下侵司道責無可卸彼此有匡助之益無攙越之嫌故能上下相維各盡其職今合院司所掌於一署彼此同畫一稿似覺權限不淸輕重無别督撫旣爲總理則輔佐之藩臬道皆有所禀承雖各掌一門而旣有總理在前則佐司轉輕責任督撫一人精力有限事無巨細似難綜核靡遺即以畫稿而論向由司道分核辦理者今皆須督撫畫諾簿書塡委日畫千百之稿已虞不給遑問其他庸愚者必致叢脞貽譏剛愎者難免師心自用一有貽悞互相推諉各思廻護欲專責成而轉無責成欲不廢弛而轉多廢弛此三難也其餘詳細節目此時未覩全 
 
 

Page 3

 
 
章無從揣議竊謂此事關係重大現當議辦之始籌度不妨審詳或於繁富及貧瘠之之區各擇一省先行試辦如無窒碍各省再以次推行似尙有把握管窺之見撮要上陳川備採擇是否有當伏候卓裁（焉） 
[允撥提督衙門每年六萬兩北京]  
　　九門提擬將步軍統領衙門整頓籌劃經費每年共須二十萬兩除本衙門原有經費六萬兩現各省認解已有八萬兩其餘六萬兩奏由度支部撥給已奉旨批准（旦） 
[議設河北提督北京]  
　　聞政府會議擬於黃河以北適中之地添設提督一缺名爲河北提督統轄北數省兵權並以江北提督改名爲河南提督所有黃河以南各省之軍務卽歸其節制以便南北聯絡而壯聲威（吕） 
[陸軍部曾議應行要政北京]  
　　陸軍部各堂官近日會議本部官制已有媏緒鐵寶臣尙書日昨議俟本部奏定章程後决計先行舉辦全國徵兵制度挑選官員學生派令出洋學習海軍並推廣招募馬軍妥擬優待軍人辦法及籌備戰時之計畫此爲首先要務其餘逐漸推行（以） 
[慶邸諭飭各部開去司員兼差北京]  
　　各部司員開去兼差一節已詳前報茲聞日前慶邸在政府會議時曾向衆宣言略謂自改定官制後各衙門認眞整頓者固屬不少而因循敷衍者亦所不免務請各該堂官迅將本部應辦事宜或裁或併詳訂章程從速覆奏並查明司員如有兼差者一律開去勿得藉詞需人勉爲遷就以專責成而資整頓云云（甘） 
[政府諭設自治局北京]  
　　政府自改革官制以來採用新法均爲認眞現聞擬除滇黔陝甘晉五省外各省均設自治局以便貫行憲政並各州縣開辦紳士會以爲地方自治基礎聞紳士會祇辦地方公務於民人私事與控訴事項均不相涉云（閏） 
[電飭攷察地方自治制度北京]  
　　前日政府王大臣議及現方試辦地方自治立法不厭求詳應卽電飭駐紥各或欽使迅速考察各該國地方自治制度詳列表册送處政核以便斟酌損益見諸實行（和） 
[新撫電告土匪平靖北京]  
　　日前外務部接到新疆巡撫電文畧云前奉飭查土匪情形並速聲覆等因查新省所屬喀西由開爾霍蘭等處前有土匪糾衆擾亂並與俄兵大相衝突當經派兵前往剿辦均已一律解散被脅者槪行悔過自新各安生業地方已如常平靖云云（上） 
[萍鄉縣張令十六日電禀三則]  
　　（其一）報告瀏匪逃逸之數、南昌撫憲鈞鑒頃據瀏邑函稱姜守日股僅餘二三百人竄至平江金沙鋪地方防營温黃兩哨弁率隊奮追擊斃匪目匪黨百數十名生擒數名奪獲軍械多件餘匪僅餘數十人分路逃逸萍鄉鋭禀 
　　（其二）報告搜獲逸匪、南昌撫憲鈞鑒茲據林道咸電分飭萍鄉醴陵湘潭三縣嚴捕蕭克昌匪黨現在逃逸之喩桂林湘潭人三十四歲朱德生廿七歲廬玉成四十五歲均湘潭人並懸賞拿獲一名由礦局給洋五百元卑職等就近禀請秦臬司張道嚴飭分駐萍宜各營赶緊搜緝特此電請通飭一體緝拿萍鄉鋭禀 
　　（其三）報告獲匪正法臬司淸鄉章程初發刊並候湘委兪道來會商兩省一律舉辦以免此拿彼竄逃犯已正法者曾勇發鄧延保劉治昌王靄亭沈益古魏輝月鄧琨鍾壽山廖甲鳳馬月卿沈嗣訓共十一名搶犯己正法者叚巖生陳錫壽陳石生彭芳年廖金花張品祥何得勝何花子黃連生程春生劉淸明共十一名此外桐木栗市一帶地方經紳族指拿查拿送交萍營解臬司行轅發縣者計田永山宋運漢凌端勤張近維張近雲張近堂張近洗張承湖黎春煥盧心漸魏中友邱其合劉炳勝張棠湖李淮卿劉洪彬劉雲棠秦樹漢僧同學劉其仁魏永秋吳發湧秦增壽及張道送來胡友棠共計二十四名逐提嚴訊往往通宵犯供每多狡展苦於族紳族多未禀出所犯事實當堂又無質証暗中摸索研鞫較難内中如胡友棠田永山等則均已研取實供禀請臬台核辦矣蕭克昌由王協統李標統會胡管帶拿獲延恐生變立卽在安正法各營拿獲正法匪犯並未取供移縣袁藍亭訊係龔春台手下殷子其派遞信約蕭克昌赴醴起事之匪現奉湘撫電催解醴懲辦卑職鋭禀（法） 
[督署周圍添設滿營南京]  
　　江督端午帥近以駐防八旗人口日繁定議在駐防八旗内選募滿兵數營一俟成軍卽在督署周圍一帶筑疉駐紥本月初旬已示諭附近居民房屋一律遷讓瓦房每間津貼洋八元草房每間津貼洋五元限期一律遷讓以便興工計本籍客籍瓦茅等屋共計有一百餘户各户以居住多年一旦拆徙雖有津貼萬難彌補多有怨訾之言云（必） 
[請加九南鐵路地價九江]  
　　九南修築鐵路購地價値業已議定惟德化田畝向有民屯之别業主因不敷原本具禀總局請以民田上業每畝給價四十串屯田上業每畝給價三十串中下田畝請憎遞酌加云（石） 
[電飭保固礦產主權北京]  
　　農工商部日前會議謂近年每有奸商禀請開礦時必云股本充足迨奉批准竟有蔣礦股售與洋商轉輾互相隱飾不惟利源耗盡主權因之而失種種交涉由此而生應即咨飭各省督撫轉飭關道向各領事聲明禁阻倘再有此等情事卽將華商緝獲從重治罪并將洋商契約撤廢（以） 
[晋撫奏准免認各省捐輸太原]  
　　晋撫恩壽近 
 
 

Page 4

 
 
據紳士解榮輅等禀稱晉省自咸豐年間軍興以來較稱完善於是助餉之捐非止一次多則百餘萬少亦數十萬其後丁戊大祲元氣驟傷甲午庚子兩役商務之虧折復以億萬計此卽加意培養民力猶恐難纾乃近年除本省善後捐輸外餘如蘇皖捐川捐東捐兩廣捐奉天捐且接踵而至幾於無歲無有雖未加以抑勒而已應接不暇目前路礦工商諸要政均待興辦需欵尤多應請嗣後各省捐輸免派晉省以事休養俾能通力合作振興路礦及各項工商實業庶不致兼營並騖力有不逮而本省之利權亦可免其外溢等情刻己奏奉硃批著度支部知道矣（收） 
[允准蒙王帮辦練兵北京]  
　　烏里雅蘇將軍日前電奏略謂前奉電諭籌備邊防現因時有蒙民勾結外匪肆行滋擾情事巡防尤關緊要亟宜添募精兵訓練新操以資鎭攝惟烏城正値整頓一切恐有鞭長莫及之慮擬請派蒙王三音諾顏部盟長那大囊蘇倫帮辦烏里雅蘇台籌欵練兵事宜聞已奉旨允准矣（上） 
[奏請實行禁革征漕規費鎭江]  
　　前吳保齡侍御奏陳丹徒二十年來鬧漕三次多由於書差斂費以致請旨永革等情當奉明諭交江督蘇撫確查具復嗣督撫復奏與吳侍御所陳大旨相同又奉明諭交部議奏茲度支部因禁革規費未可徒托空言特具摺請責成徒邑地方官實力奉行奉旨依議故該摺已由軍機處寄交督撫並發給丹徒縣使之遵守（阮） 
[荻港鎭紳商公禀皖撫文（爲苛徵厘捐。事）]  
　　附貢生謝炳章等禀荻港向設釐卡現任馮委員目無法紀任意貪婪逾格苛徵異常橫暴或嗾縱需索或設穽勒訛加倍徵商折扣塡票甚且完過之後並不塡給大票僅給私印小票照驗放行至地方善舉與上憲惠施無一不侵呑硬掯衆商面求愈求愈執縣官面勸愈勸愈堅不知該委員何所恃而暴虐爲此迫極無奈除將該委員所有獘端另控呈核並粘呈私放小票瀝禀藩憲及牙厘總局外籲叩大帥俯賜鑒核施行以安商業而救民生（正） 
[杭垣大火詳情杭州]  
　　杭州拱宸橋新埠開創雖僅十載已曾兩次延燒均百餘家之多居家鋪户無不惴懼故均保有火險月之十九日午刻橋西之張大仙廟左首聚華樓飯館忽然失愼因其妻孥向居樓上是時下樓午膳未將火盆移開以致延及布帳適風勢盛猛未及時許已焚燬各鋪房居民三百餘家如大東公司戴生昌輪局洽仁泰水菓行生仁昌報關行及烟茶酒館娼寮等不及贅錄計自公司碼頭起至裏馬路悉成焦士其時橋西之如意里内居人因聚於户外觀火廚下之油鍋上炎亦兆焚如燬去樓房十餘幢（市） 
[江南北賑荒彙錄]  
　　電諭江督盡心辦賑。南京來電云江督端午帥於十八日電致軍機處謂賑欵交義紳散放官爲監視及分發各屬賑欵並淸江揚州等處資遣留養江甯鎭江瓜洲江浦等處隨時截留資遣共已支用一百三十餘萬又資遣回籍飢民已八萬餘人會同蘇撫請代奏云云現已奉電旨端方陳夔龍電奏悉據陳賑撫情形飢民不致麕聚亦可免流離辦理尙爲妥協仍著督飭各員盡心經理處處核實以恤飢黎欽此（謂） 
　　江督奏准多鑄銅圓。江督前因急賑籌欵辦法摺内有請於江南省垣赶鑄銅圓以濟賑欵一節現已奉旨依議（日） 
　　鎭道飭營彈壓飢民。鎭郡留養徐海飢民約二萬餘人常鎭道恐有滋擾特札飭巡防隊第三營督帶周德標於二十日酌派弁兵分紥四隅嚴密梭巡以資鎭攝（再） 
　　英敎士賑物轉運淸江。英國瓦敎士以淮徐海水災介捐巨欵在滬購辦美國麵粉一萬五千包牛奶三百二十五箱鹹火腿一百隻均託招商局江裕輪船於二十日運抵鎭江鎭道榮觀察飭總巡周錦堂協戎照料當將該麵粉等搬卸民船用小火輪拖帶轉運淸江浦並咨請淮揚海道楊俊卿觀察核實散放惟牛奶火腿兩物係給與被灾產婦所食（再） 
　　代飢民募化醬薑。江甘鹽商令顏和向各醬園募化醬生薑多担分給各飢民以禦風寒（引） 
[直督奏銅圓餘利不敷仍請匀撥鐵路餘利摺]  
　　奏爲銅元限鑄餘利不敷應支各款均關重要仍請由鐵路餘利匀撥以濟急需恭摺仰祈聖鑒事竊臣前因餉源枯竭新募陸軍五六兩鎭活支各款均屬無著奏　試辦公債並預籌還欵内有銅元餘利四十萬两欽奉上諭責成直隸總督及　運兩司無論現任接任各員一體認眞經理實力信行經此次奏准之後作爲永遠定案斷無改易倘該官吏違章失信定行從嚴治罪决不姑寛等因欽此聖訓煌煌昭如日月即經宣布各省期以信行倘有延欠不償臣豈堪當此重咎惟是銅元餘利一款自經財政處户部奏請限制鼓鑄直隸每日鑄數不得逾六十萬餘利遂驟形短絀每年不過四十萬兩左右用以舉辦本省新政本屬裕如加以奏明提還公債四十萬两遂致跋前疐後竭蹶萬分而公債一款又係專供五六两鎭軍實之需且開中國未有之風氣爲將來國債之先聲關繫綦重倘有錯失後繼爲難至於各項新政皆關自强至計應需用款皆係臣設法羅掘從未累及部臣此時辦理甫有端倪未便驟行中　不得己奏請由鐵路餘利項下提撥銀二十五萬两撥補銅元餘利不敷爲凑還各債及新政等項之用欽奉硃批該部知道欽此乃接准部咨復以無著　銅元餘利向歸本省自用者即當自籌等語具奏咨行前來是殆僅指新政用欵而言若謂提還公債亦指爲本省自用則此五六两鎭又豈直隸之兵如必畛域區分自應將現有之銅元餘利四十萬两全數撥歸新政之需以符部臣自籌自用之議其應還公債四十萬两萬難失信愆期應由度支部籌齊銀四十萬两解交直隷按期償還庶可彌　無迹惟現値庫儲支絀必難籌措則直隸新政旣難半途中止而此項公債還款又係奏明作爲永遠定案通國皆知尤未可委棄大信惟有仰懇天恩仍准由鐵路餘利項下撥補銅元餘利不敷銀二十五萬两以濟燃眉除咨部查照外謹恭摺具陳伏乞皇太后皇上聖鑒訓示謹奏奉硃批度支部知道（荒） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州官事]  
　　前蘇撫電請直督選調步兵監兼輜重兵監張祖禮及工兵監張繼善砲兵監周鼎銘騎兵監周錚等四員來蘇襄辦現已札委督練公所委員差己於二十一日奉札謝委○淮安府知府張慶勛撤省遺缺由江藩牌示以本任江寗府羅章調署遞遺員缺委令前署常州府許星璧署理又安東縣知縣堵煥辰撤任遺缺以候補直隷州章楨酌委署理（且） 
[丹徒縣實行戒烟鎭江]  
　　丹徒縣宗明府於二十一日傳縣署書役人等如有瘾者令於明春一律戒絶逾限斥革大令傳見紳議將丹邑吸烟户口詳細查明造册以便呈候鎭道核奪（拜） 
[民政部咨留師範學生北京]  
　　民政部堂官近據大學堂總監督咨詢該堂師範館學生陳家駒是否在本部當差因即覆稱該員於本年五月札委到差派辦支應股事宜九月奏署外城七品警官現在總廳支應股事務繁重未遑赴堂應課應即咨覆請將陳家駒學生名册開除以便留廳專心當差俾資臂助（諸） 
[女公子典綿興學京師]  
　　四品宗室崇寛組織振懦女學堂辦理年餘已著成効近因經費不足議將中止崇之女公子慨然將所有衣飾典賣充助學堂經費聞者嘉之（以） 
[僧侣興學被戕駭聞紹興]  
　　越郡各寺院住持僧議仿省垣章程組織民僧小學校於月之十四日在梅市彌陀寺集議抽提寺產及收經懺捐以作經費當有數僧與之反對幾至衝突而散事後衆皆遷怒於主持提倡之省中某寺方丈僧佯與周旋暗嗾游僧多名於翌晚突然扭而攢毆迨至傷重埀危復架火焚之以滅其跡現經各僧得悉飛禀府縣查拿行凶主唆各僧按律嚴懲矣（ 
[典業創辦學堂寗波]  
　　甬郡各典當向有各衙門規費前經鄞縣高令禀准寗府將此項規費撥作鄉約及法政南城各學堂經費現各典當創辦商業學堂擬將此項規費充作經費日前愼泰當等聯名禀道經寗紹台道喩觀察批云鄞縣各典當規費前據高令禀請分撥辦理鄉約及法政南城各學堂經費本道在府任時業己批准在案事關公益同屬造就人材果能實惠均沾原不必劃分疆界商等議辦專學亦爲急務該業類皆殷富通力合作易于觀成據禀前情應如何設法兩全免致竭蹶之處仰寗波府迅卽會同紳董妥議具復察核勿延（具） 
[錢局擴充爐房武昌]  
　　官錢局後面新建房屋巳經落成刻將後屋改爲鑄鎔銀錠爐房並將一切器具大加擴充鑄工亦分别更添矣（荒） 
[法人要求包辦自來水開封]  
　　月初有法人巴森斯爲運動謀辦自來水公司來省於初六日午後至交涉局晤商一切聞必欲達其包辦之目的云（洪） 
來函 
[尙賢堂講義（李佳白博士演講美國之敎育）]  
　　尙賢堂第九次講期演講者爲美國李佳白博士題爲美國敎育之法李博士之言日考各國敎育之法各不相同余雖知之而究不如其國之人演講其國學務之切當余美人也請爲諸君子畧述美國之學務美國敎育無劃一之辦法美京有學務處其權不能爲學堂訂立章程但彙集各處學校之文件每年刊印報告耳美國各省學務歸各省自行辦理設學務監督一員位如中國之提學司立一學務處其意欲使各省之學務歸於一致但其辦事之權則甚小數年以後各省或有一通行之法然美國以自由爲重故仍聽人之各行其是也今卽美國學務大慨情形而論可分爲四類一曰尋常學校有私立者皆收學費有公立者皆係各省撥欵籌辦免收學費學級分兩等一日初級蒙學八年畢業一曰第二級蒙學四年曅業又有所謂高等蒙學者則其程度較之第二級蒙學略高美國各省律法幼童必須人尋常蒙學肄業然不議字者百人中尙有十人以黑人爲最多其次則爲由他國遷居至美之白種人若生長美國之白種人則居最少數查公立尋常學校敎習約有四十四萬人學生約有一千六百萬人每年經費需美金洋三百三十五兆三十萬大半出之於税項餘爲本省所撥之公欵敎員所得之薪水均匀計之男敎習每月僅得美金洋七十元女敎習僅得四十元（二）美國大學校高等學校亦無定制分言之計有三種一爲美國之高等學校習程度高之普通學其學科分古文今文高等纂學理化心靈學名學倫理學萬國公法理財學英文修辭學十門最後一年則任擇一門專習之一爲大學如美國薄斯敦城之哈弗德大學自創設至今己二百七十年此等大學准學生自擇一門肄習至少以三年爲一學期惟學問程度低者則不得人又有仿德國大學所立之大學如霍伯經大學凡來學者皆係高等學校之畢業生肄習專門敎習但編講義擇敎科書令學生自行研究耳美國大學大半由人捐　建立其由各省籌欵興辦者統計大學產業値美金洋三百六十一兆元每年進欵得美金洋二十兆元其大宗爲學生所繳之學費美國大學高等學校專門學校共有六百五十所敎習有一千二百人學生有十萬三千人（三）師範學堂專造就辦理尋常學校之敎員私六者一百三十七所公立者一百七十二所每年經費須美金洋三百五十萬元（四）職業學校分律學醫學傳道學三門以四年爲曅業學期有附屬大學爲一專科者有自立一校者若赈學商業學工程學皆有專門學校由是觀之美國敎育就其地方之所需以爲定各有不同美國幅員遼闊户口浩繁不如變通辦理較爲合宜中國今日興學似亦可用此法又何必朿縛各學堂使之必遵學部所頌之定章耶誠得在上者籌欵建立尋常學校在下者捐貲創設高等學校將見學校林立學制完備不其盛歟 
敬啓者頃接新任雲貴總督部堂岑行轅交來淮北工賑洋五千元祇頌之下具仰宫保慨捐鉅款加惠灾黎曷勝欽佩除另備收條外請登貴報以誌感德 
[  籌勸淮北捐賑事務所蘇路公司謹啓]  
[今日尙有本埠及各省新聞均列入三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
美界仁智里括打藥房發售 
　 
 
 

Page 16

 
 
   
 
 

Page 17

 
 
[請修太廟北京]  
　　太廟呈報農工商部勘估工程文移一件略云太廟于明春新正應祀致祭皇上親詣典禮所有大殿両庶例應前期勾抺糊餙打掃起刨積土並省牲亭年羊鹿兔各灶均有損壞之處呈請派員趕緊查驗承修事關典禮幸勿延緩（雨） 
[江督撥欵接濟皖北平糶南京]  
　　安徽鳳頴泗等府州今歲水灾區廣前經同鄉官籌欵設局開辦平糶已誌報端茲阜陽在籍浙江候補道程少周觀察因欵不敷特於日昨來寕禀見江督懇其設法接濟午帥允如所請擬於正陽關鹽釐項下提銀二萬兩飭卽就的撥交聞觀察業經領文馳赴正陽提欵賑糶矣（才） 
[請究叩留麥船鎭江]  
　　自鎭江運往徐海災區之平糶麥船被捐卡扣留多日承辦商人爰禀求常鎭道電飭該卡查照放行 
[批飭核算機器局欵項南京]  
　　總辦金陵機器局鄺道接收局務禀請歷存舊料派員會同點收變價出售抵充借欵江督端午帥批云金陵製造局庫廠所存料物抵銀十一萬餘兩前據張道士珩查明分别現用備用廢用三種估値銀八萬九千餘兩請將現用之料隨時搭用其備用廢用之料按照所估設法變價歸還抵欵所籌甚屬切實現在該局本歸張道兼轄所有庫廠抵存物料能否照估變價現用之料是否足供製造之用抵還不敷之欵應否卽照原議以裁减一成經費抵補自應確查妥議至該局交代已據張道派員來寕帮同淸算仰候札委吳道學廉會同該道妥籌核議辦理並會督滬局委員迅將各欵秉公核算淸楚統交該道接收以重交代而淸欵目（才） 
[上海官事]  
　　江蘇糧道陸宗琦昨日由蘇到申卽赴道轅拜會工巡局收支委員孫鴻猷禀知奉委員奉天賑捐請假十五天即日北上巡警學堂稽查汪景龍禀銷病假（宜） 
[漕米定價]  
　　江蘇粮米向需在滬孫購現已定盤糙粳每担五元六角白糧六元七八角左右（尺） 
[釐局批詞]  
　　淞滬釐捐總局昨批聞蘭亭等禀云查棉紗一項自恆泰興等四家合認以來月繳捐欵往往延宕於公項大有窒碍照此情形似未便再令接認現據該紗商等情愿加成請認於公家固有裨益惟該號商等究竟是否同業衆情是否允洽本局無從得悉如接認之後應繳捐項必須明定期限不得藉詞蒂欠尤不得以解欵不敷將預繳捐項率請副抵此層不可不先爲訂明免悞公項仰貨捐局速卽察酌情形切實核辦母被朦蔽（宜） 
[批究流氓拆稍]  
　　犯案纍纍之周老佛即改過局逃犯周活猻向與其親威張毛郎串同拆稍行凶無惡不作自張毛郎毆搶德商財物被獲後該棍冒探拆稍爲道憲訪悉飭拿到案該處被害商民人陸福生等聞知紛赴道轅續控昨奉瑞觀察批示云周士昌卽老佛冒充本署探捕經本道訪拿發縣訊辦在案據稱該流氓種種拆稍敲詐爲害行旅自應查明併究仰上海縣立即訊究確實從嚴懲辦具報（宜） 
[嚴緝私購軍火濟匪]  
　　有王相保者專在滬私購軍火接濟匪人現爲道憲瑞莘儒觀察訪悉昨特札飭公共公廨讞員關絅之太守上緊嚴拿務獲究辦太守接文後卽選派幹役知照捕房協同包探嚴密跴緝（力） 
[嚴緝賭棍未獲]  
　　滬道瑞觀察訪知著名賭棍瞿銀大專以局賭騙人昨日札飭公共公廨關太守嚴加拿辦迨太守遴派幹役協同包探分投嚴緝瞿已消息靈通潛行逃避矣（力） 
[拘獲拐犯]  
　　王富泉與楊占榮投公共公廨控丁氏卽阿六姐及方王氏卽阿招之母並計顧氏卽小妹娘姨又名阿二等誘匿王妻張氏楊女阿香等情奉讞員關太守出票傳提昨已將方王氏及計顧氏二口拿獲送廨奉諭交官媒收押俟今日早堂解案所有阿六姐一口在逃未獲（力） 
[拐匪續獲]  
　　戴錦庭與妻孫氏串同董羅氏誘拐男女小孩被探劉阿炳拘獲解訊各情略紀本報昨由劉探續獲同黨鄭阿弟詢悉所拐之孩賣在北四川路郭阿炳家得洋七十元尙有一孩仍在戴錦庭家由探先後將孩吊至捕房押送公廨訊奪（似） 
[火警]  
　　昨晚五點餘鐘新閘路火警又六點二十分鐘英大馬路黃浦灘某洋房火警均經救火會撲滅詳情續錄（力） 
[　　前晚十一點鐘馬立師太古路四百零二號半章姓桶店失愼計燬石庫門三幢共樓房五間又昨早五點鐘新閘路西泰德里一千一百六十二號寳順花棧失愼計燬樓房五間捕房昨派探李星福徐阿華等查明起火情形核辦（力） 
[飭查種火]  
　　美租界哈而賓路九十三號門牌陸姓所開車棧昨忽失火旋即救熄捕頭派探沈阿炳往查此屋無人住宿實由匪徒將油紙抛入所致禀知捕頭奉飭查辦（似） 
[雉離於羅]  
　　英捕房四百二十九號華捕昨送在途曳客之雉妓王小寶至公共公廨請爲管押關太守飭交官媒取押於今日早堂解判（力） 
[控欠傳訛]  
　　前日紀吳仰高在公共公廨控陶曉春呑没股本一案茲悉實係吳仰高控錫記陳錫洪圖賴税餉水脚因由陶曉春經手故追令理楚前紀與案情微有不合特爲附正於此（　） 
[查無其人]  
　　蘇州日本租界華捕管新寳日前因事至滬被上海縣差趙阿二詐去洋三十元由日本領事永漋君查悉函請滬道瑞觀察札飭上海主王大令查究在案現經查得並無趙阿二其人已據謂禀復道台請爲轉致領事矣 
[會訊圖賴扣用銀兩案]  
　　腦威商人協亨前延博律師在公共公廨控華人奚朗如黃梅伯等圖賴扣用銀兩奚亦延愛律師爲之公訴各情已詳本報前日午後讞員關絅之太守與腦威領事升座復訊兩造律師分辦新舊合同究以何據爲準請堂上公斷太守商之柯君判一併退去候堂諭飭遵（力） 
[上海縣案一]  
　　章朝漢樓明揚控李大軒霸呑餘利一業李今控奉道憲瑞觀察札發到縣前晚襄讞洪明府提訊章供與李大軒樓明揚股開合興水木作包造洋人房屋棧得二股半小的與李合得七股半工竣應得餘利六七千元被李獨呑復命司　李萬達浮開虚賑反欲小的與樓找出銀两姓奉英公堂斷令大軒押繳洋四千元又被朦保出外赴道轅翻控　供　同李大軒供非但並無　餘且尙欠莊款木料 
 
 
] 

Page 18

 
 
　　等銀司帳李萬達供銀洋皆大軒經手虚實益從悉其底蕴明府判两　各執同往　班殿　董算明帳目禀候訊斷○楊桂堂亦因合夥　房將滕晉堂扭控至縣昨奉訊質楊供去歲與表弟滕晉堂同在天津合夥包　洋房害明盈虧對分誼關至戚未立合同表弟本業打樣一切招匠做工　小的操心勞力工程完畢盈洋五千元在津結算有中証某甲在塲表弟云返灑分涙詎被侵呑求追　供工作由小的承包雇楊把作每月給薪工洋十四元並不合夥明府判邀中理算○羅心遠控被盜賣住房昨提榮訊問羅供祖遺住房基地方單早經失去歷年錢糧係小的完納不料被陳梅亭串同地保徐慶發盜報升科近據徐稱陳將升　單地價售與伊執業勒令拆屋讓地强寗祖產不甘喊控明府判候查明再核○顏廣才向划船户索費由戚桂林訴由商船公會請縣提訊收押茲據薛宏昌金裕臯孫天　禀稱與顏同在鐵路當工被戚誣陷願保求釋等情明府判具保給省釋不准滋事(宜) 
[總工程局紀事]  
　　王升羅之妻前被同居人趙德勝誘佔霸匿迨尋獲未久又被逃夫伺趙詢問支吾當即扭住併伊夥施正友苗長靑一併解由西區轉解至局孫明府訊判趙押候施等交保赶緊招尋○盧福球前因聽同沈成煥扭毆阮長友由南區解訊押候補提帮兇人訊究在索昨提盧復訊判戒責二百下押十四天○巡士解小海子在小東門吊橋下手携棉衣被捕　李　和王阿　等軋住訛詐由巡士解局明府訊得均非安分三人判各戒責一百下交給還（尺） 
[法租界捕房事]  
　　日前正裕號具禀公堂控殷其　担保　沛之賒　　洋一千餘元届時避面不理向殷理論亦置之不睬請爲提究陳明府准即出票將　拘入捕房奉飭交保出外候堂期傳訊○王長順許紀林昨在城河浜强搶小車載　之施棉襖據數套報探一併拘入捕房押候解辦○前晚有王某行經新租界爲匪人軋住硬搶衣物銀洋王與之抵抗被匪用刀戳傷腿際事後赴捕房控訴捕頭　得　傷屬實命自行醫治一面飭探緝獲各匪嚴辦○匪徒李桂生專在新開　一帶搶劫行人物件前晚又在該處欲試故技爲探查見立即拘入捕房押候嚴辦○時阿新在城河浜搶途人帽子劉雨洪竊小烟間烟槍李阿福行竊碼頭考藍俱由包探獲住　入捕房押辦（臨） 
[美租界捕房事]  
　　王虎全之妻某氏被婦人李王氏拐賣無蹤經王投　奉飭於昨日飭　两婦送廨押辦○流氓邱阿林糾黨張小土兪阿寶至四考脱路　稱吊取花盆抬布等物由探將邱等一併拘入押辦○李康任竊無主綢衣多件由探錢盈棠拘入押候解辦（似） 
 
 
