# 1920 - 327 - 4917163

 

Page 1

 
 
   
 
 

Page 2

 
 
   
 
 

Page 3

 
 
時評 
[餉與兵（冷）]  
　　餉與兵於今日乃有相聯之關係欲裁兵必先發欠餉不發欠餉即不能裁兵兵不能裁則餉愈欠而愈多欠餉愈多則發之愈難而兵愈不可裁矣故以常理論之兵以餉而生存此兵與餉相聯之關係也今乃反是兵以欠餉而生存其相聯之關係豈非甚不可思議者乎 
　　抑有進者兵以欠餉之故而至潰變潰變之後可以裁兵矣乃潰變必須收撫收撫之後必仍索欠餉而後遣散故欠餉之索爲軍隊最有力之保障又爲政府不可却之義務而實爲國家人民最痛心之一事也 
[命令]  
　　十一月二十七日大總統令派涂鳳書兼文官高等懲戒委員會委員此令 
　　又令任命張仲孝署四川高等檢察廳檢察長此令 
　　又令郭振才援爲陸軍步兵上校此令 
　　又令吳宏權彭世燊均授爲陸軍步兵上校許琨加陸軍步兵上校銜此令 
　　又令署海軍總長薩鎭冰呈請任命余振興爲烟台海軍學校校長應照准此令 
　　又令唐德萱齊長林均給予三等文虎章高孔時郭樹棠劉承漢均給予四等文虎章此令 
　　又令曾飛鵬給予四等嘉禾章此令 
　　又令彭萬祥給予四等文虎章此令 
[專電一]  
　　北京電閣議贛省長更動問題討論頗久因各方尙待疏通俟下會再决參陸處提出東北西北邊防同時吃緊擬具應付方法决由院分電各該軍事長官查照辦理外部提墨西哥新總統三十就職特發國電致賀决由部撰發内部提新楊請添覆選名額决照元年參院議决之土司成案辦理敎部提滬同濟校請欵决交財部籌撥（二十七日下午十鐘） 
　　北京電鄂省將領王懋賞等聯電稱王督因省長問題迫而辭職意恉堅决實非文電慰留所能解决鄂省軍餉久欠端賴王督維持倘果引退官弁無依不免鋌而走險伏懇先行撥淸欠餉速令將鄂省軍隊一律裁撤免致臨時受過不勝屏營待命之至（二十七日下午十鐘） 
　　北京電院復鄂軍官電王巡閱使國家柱石倚畀方殷豈能聽其引退據請辭職業經切電挽留（二十八日上午十鐘） 
　　北京電王瑚因蘇人有自决表示已向總統辭職魯省長靳屬意張一麐已派員求同意（二十八日下午二鐘） 
　　北京電内部訂明年元旦起先將省自治恢復七月朔起各地方自治機關依次成立（二十八日下午二鐘） 
　　北京電曹銳電依元年衆院選舉法直隷有四行政長官究以何人充總監督請明令核定公文方能推行（二十八日下午四鐘） 
　　北京電琿案日本保留駐兵一欵政府堅未承認現日使允將此條提開餘欵雙方先行換文外部執定無另提必要應從根本上取消昨夕已將此意備文復出（二十八日下午二鐘） 
　　北京電滿站張司令電俄激軍代表要求（一）引渡謝氏（二）取消謝氏駐滿機關（三）准激軍在滿站設機關（四）謝氏重要物件應由中國向謝氏追還交激軍經復以一謝氏爲國事犯萬難引渡二謝軍巳解除武裝機關當然取消三四兩條應呈請長官依國際公法辦理（二十八日下午二鐘） 
　　北京電曹錕電請以閻相文部撤駐近畿（二十八日下午二鐘） 
　　北京電曹錕專員到京述直軍欠餉過多均將潰變非先發現欵百萬不足維持省會又推正副議長趕來瀝陳危狀下午靳催周速設法救濟至晚始向中交各行凑借現金十萬京鈔十萬又塡給國庫劵十萬來員謂每兵連繳槍需遣散費四十五元此數萬難敷衍周云部實無可再籌乃連夜領解回直（二十七日下午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電滇唐黔劉來電仍主和議由滬會解决一切暧昧行爲斷難承認（二十八日下午四鐘） 
　　北京電孫振家沁（二十八）電夏二十七日接印遵於是日交卸（二十八日下午四鐘） 
　　北京電褚旅電俄敵主力盤據西路現因援軍未齊暫取守勢迅請速催野砲機槍輜重等隊兼程前進以資合攻（二十八日上午十鐘） 
　　北京電庫商會來電催援並請飭滿洲里駐軍於後方繼進斷敵竄路（二十八日上午十鐘） 
　　北京電陳毅電滿站謝部分四支隊㈠擾庫㈠擾恰㈠擾車盟㈠擾索倫山請電奉省出兵協攻（二十八日下午二鐘） 
　　北京電陳毅電新募之卒激戰尙奮勇請將高團改旅楊營改團明令發表以專責任（二十八日上午十鐘） 
　　北京電贛陳電報派周參謀蔭丕赴湘與趙恒惕接洽防務（二十八日上午十鐘） 
　　北京電王迺斌由奉電告張使宥（二十六）日旋省（二十八日下午四鐘） 
　　北京電福州英華書院四十週紀念徐頒閩嶠儒風靳贈澤被菁華匾額（二十八日下午四鐘） 
　　天津電曹錕擬向某國借三百萬元以賦稅抵押求中央同意（二十八日上午十鐘） 
　　天津電曹錕專員索餉靳周籌借現鈔各十萬解津赴保（二十八日下午十鐘） 
　　天津電日領定十一月陷（三十）返國儉（二十八）宴紳商（二十八日下午十鐘） 
　　漢口電王承斌秦華感（二十七）午到鄂閻相文感（二十七）至嘉魚返省協商該部移防問題（二十八日下午四鐘） 
　　漢口電武漢兩商會聯電京請裁兵（二十八日下午四鐘） 
　　香港電孫唐伍乘中國號汪精衛蔡元培胡漢民乘法輪船儉（二十八）晨抵港各界有小輪三十餘往迎約七百人各總裁赴港督署午宴卽晚專車往省（二十八日下午四鐘） 
　　香港電海軍前發恩餉三月昨再發兩月風潮已息各艦仍戒嚴 
　　香港電粤軍准備西征俟孫等到後卽决（二十八日下午四鐘） 
世界路透電 
[國際聯盟會記事]  
　　二十七日波爾多電聯盟議會今日集議之公報如下今日各委員會繼續開會辦事軍備委員會由白蘭汀（瑞典）主席開重要會議南斐代表薛西爾述其對於會章第十六條所規定經濟封鎖之意見行政會前巳主張組織萬國封鎖委員會薛西爾提議設一機關或委秘書處職員一人責成其考察時事遇有違背會章之處卽報告行政會庶行政會於必要時可立即實施經濟封鎖之法澳洲代表米倫謂各國位置各異設實行經濟封鎖每一國家應得何種之切實訓令瑙威代表藍志以此問爲然並引海岸國如瑙威者之困難爲證瑞士代表摩太亦言瑞士之特殊位置謂瑞士寓有外僑甚多在軍事上與經濟上乃一中立國荷蘭代表福克謂行政會僅有請各國施行經濟封鎖之權至於如何施行則由各國各自决定之行政會定星期一日集議而議會則定星期二日開會 
[英法首相之會談]  
　　二十七日巴黎電英法總揆昨日午後四時在倫敦唐林街十號（英相邸）開第一次會議法國康本與裴爾洛英國波拉勞與克松皆與會據官場消息雙方會晤情極誠摯咸欲有所協定小巴黎人報載法總理萊矩之談片據謂倫敦之行不僅爲希臘事且欲研究與英法有關係之他種問題英相喬治亦欲與意相協定對希臘之共同政策意相現已由羅馬啓程赴倫敦英法政府間之意見不同者惟在應否發表共同正式宣言以佈告對希臘之政策耳法國主張對希臘宜持觀望政策而不採用操切外交壓力云法報稱昨日會晤尙討論其他兩種問題（一）德國賠欵聞此層已議定應行之手續（二）以英法同盟代協約希相將赴倫敦以聽取協約國對希政策之佈告一說現已徵實 
[希臘前王之宣言]  
　　二十七日巴黎電據各報載稱聞希臘前王康斯丹丁擬以宣言書致協約國政府聲明目下之希政府决計襲行維尼齊洛斯氏之外交政策與法英兩國密切共事希臘前太千巳應其母之召由布克哈萊赴瑞士聞君士坦丁希臘人團體之代表曾發激烈演說痛詆前王康斯丹丁及宣誓効忠於維尼齊洛斯氏 
[萬國勞工會與俄]  
　　二十七日倫敦電亞姆斯特丹萬國勞工會與莫斯科第三萬國勞工會决裂之說巳於昨日由在此間集議之萬國職工聯合會大會特别會議徵實勞工聯合會中之杜暮林氏提出議案抗議過激黨之暴虐不許過激黨有代表萬國職工聯合會或俄國勞工發言之權經代表二千二百萬票之大多數通過 
[各國近事紀]  
　　二十七日巴黎電駐巴黎德國大使美葉博士今日已抵柏林 
　　二十七日巴黎電法報得悉波蘭外交總長近以無線電報致俄國外交總長建議豫定波俄正約簽字日期各報豫料波蘭財政總長辭職後内閣政策將有重要之變更 
太平洋路透電 
[日委員之庫倫談]  
　　二十四日北京消息云駐庫倫日本軍事委員某氏於本月二十二日抵京籌設庫倫日僑出境事曾以庫倫大局情形告知路透電社其言如下庫倫之三面爲俄兵與蒙兵所圍三處軍隊共約三千名左右現由東西北三面向庫倫進發彼此互爲聲援庫倫防兵爲一混成旅共四千名另有騎兵一團計五百名混成旅駐庫倫歸褚其祥指揮騎兵駐加爾哈歸高在田指揮張家口綏遠等處現陸續有援兵開抵庫倫加爾哈在恰克圖庫倫大路間爲庫倫糧食所在之地庫倫存糧僅足支持兩星期現設法由加爾哈等處運濟以支危局俄兵知之頗諗故屢攻加爾哈曾焚毁該地一部分俄兵曾倒恰克圖與庫倫間電桿五十枝而截斷兩地間電信交通攻擊庫倫之俄軍如何組織其目的何在均不明瞭但有理由可信俄軍乃以恩根之軍一部分及布里雅特人與蒙古獨立黨組織而成其目的爲報復今春華兵在恰克圖屠殺蒙古獨立黨之役聞恩根現集兵於距恰克圖東南二百哩之孟吉斯柯伊地方此次戰事大約非由恩根親自指揮十月二十四日恩根致書庫倫華兵司令責華兵惡遇蒙人與布里雅特人旋乃有二十六日之鏖戰自十月三十日至十一月四日連日激戰庫倫居民大爲震怒槍砲之彈紛落街中華兵司令嚴禁居民外出凡出行者爲華兵拘留蓋恐内應敵兵也激戰六日後敵兵退走二十哩此六日中華兵嚴守紀律未出刦掠但就軍事觀察點而論華兵似不諳戰術二十六日一役如敵兵稍進逼則庫倫恐已陷落厥後援兵陸續開抵防軍勢力增厚延到今日敵軍遂少攻陷庫倫之機會矣今敵軍所可用之戰術惟有包圍庫倫斷其糧源而已至於日人參與攻擊一節實屬不確據俘虜聲稱敵軍中有華人百餘名其中或尙有日人一二名如所傳果確則此輩必屬浪人無疑庫倫日僑共有十五名現凖備離境矣 
[北京近事紀]  
　　二十八日北京電現有種種表示可信中國擬步歐洲各國之後塵與俄通商刻正與俄代表優林氏重開非正式談判前禁優林氏在京租屋之令聞將取銷 
　　二十八日北京電西安消息陜西督軍前遵中央命令出示禁種罌粟時許多農田改種五穀近悉陳樹藩擬許續種罌粟每畝收稅六元於是農民多拔麥而種罌粟陜西現有二百萬饑民急待賑濟 
　　二十八日北京電鮑貴卿電稱日兵支隊由琿春赴密占治剿韓匪事畢將回朝鮮又稱日兵已允撤琿春之無線電台 
　　二十八日北京電蔡成勳電稱已運大批糧食前往張家口因庫倫軍隊急需接濟也 
國内要聞 
[北京通信（直言）]  
　　鄂省長與蘇皖贛巡閱問題 
　　鄂新省長夏壽康氏於二十二日抵鄂而後本定二十四日交替迺二十四日竟未履新據某鄂人言夏到後即往謁王王亦於當日回謁與夏密談甚久對於夏氏以後所採政策頗多諮詢而夏氏亦開誠布公悉以告王謂現在自治潮流甚盛辦理省政當以民意爲歸彼個人毫無成見苟地方人民所同願而私意省察亦以爲於地方有利者當竭力爲之督軍在鄂有年於鄂省情弊知之較悉苟有疑慮不决之事自當禀承以行王在當時頗表贊成意約二十四日與孫交替此夏氏所以有與王督接洽頗稱融洽之電也王氏回署後卽集其部下私議决不令夏氏履新而以辭職索餉爲要挾遂電中央辭職一面由孫傳芳等各軍官函夏恐嚇令不得接任二十三日午後王鑄持孫等函謁夏於私寓强夏答復略謂此次執　赴任敝督迫前辭職軍氣憤激實於事不利擬請暫緩履　夏無如何允之故二十四日未能接任夏氏於二十四日將經過情形電告中央請示一面復致電旅京同鄉請示辦法孫等復阻其發電夏復令人爲設法發出終達北京鄂同鄉見之大憤羣議抵制方法將請命於黎黎曾謂夏赴任後有困難彼可爲後盾此卽其後盾時矣顧靳内閣亦曾有言謂夏之省長倘不能到任彼寗犧牲總理不爲且對於鄂代表曾有不難以施諸張魯督者施諸王之豪語今王氏此舉已顯與内閣爲難内閣果能一用其剛斷以應其豪語否尙未能言也據某方言靳之對王政策將决諸奉張倘奉張不袒王而允爲己助者則毅然去王否則亦惟有對不住鄂人耳其言可恃與否未敢懸斷院昨又接王懋賞等電云王督因省長問題迫而辭職意恉堅决實非文電慰留所能解决鄂省軍餉久欠端賴我督維持尙果一去官弁無依不免挺而走險伏懇先行撥淸欠餉速令將鄂省軍隊一律裁撤免致臨時受過不勝屏營待命之至中央對此不知究將何以處之借令竟如王電所稱淸欠餉而盡散現在鄂軍固鄂省人民所大願縱中央無欵鄂人爲去永久之寄生蟲亦固不惜此區區八百萬欵此鄂人在夏未到任前所表示者未知中央果有裁兵廢督之决心否耳孫振家於二十六日致政府電云夏壽康二十二日到鄂約二十七日接篆現正辦理交替一俟事竣即行入都請訓云云此電之由來與其用意現尙未能臆測夏果能於二十七接篆否則固未敢斷言也（十一月二十六日） 
　　蘇皖贛巡閱使爲直奉交爭之點奉天方面務欲以與張勳直系爲抵制計不得不推王士珍以與抗王士珍來京後向中央表示裁撤三省巡閱意而奉天方面則尙抱持其固有政策因之直奉間形勢甚急靳氏對此曾謀調和之法親函奉張令王迺斌携往面交昨得王迺斌電謂張尙未回署未克謀面待巡使回卽爲面呈此調和方法之内容若何未能探悉惟蘇皖贛三省旅京同人知巡閱之留終爲三省禍根迺謀先廢巡閱今日上午十時三省代表會於順治門大街各省區自治聯合會專商廢巡閱進行手續公推蘇代表張一麐爲主席張主張函知三省省議會聯電中央請廢孫毓筠主張三省在京同鄉對政府表示萬兆芝贊成同鄉會有表示表示以請願爲方法愈速愈妙蓋恐王迺斌由奉回奉計巳决則進行且較難也陳匪石報告江蘇省議會對於請廢巡閱經過情形次復述江蘇同鄉會主張廢除巡閱經過情形蘇同鄉會之議决案爲聯絡三省同人一致主張蓋以此事關係三省不當由蘇人單獨表示也今則三省同人主張業已一致當積極進行以圖成功余節高主張三省同人各向本省進行使各省會及人民對中央表示李安陸則主由三省同鄉會合電三省省議會付表决通過王玉樹主三省同鄉會聯函府院請願張仲仁贊成王說而主改函爲呈文以求其批答余國楨贊成用書面之請願並主三省各推一人赴府院投遞請願書付表决通過迺推舉吳拔其（蘇）孫毓筠（皖）李安陸（贛）三人爲投書者萬兆芝主張代表赴府院赴草請願理由書及電三省議會三事限本星期内辦好衆贊成决於星期六上午由吳等携書謁府院而三省之代電亦限星期六發出當時有恐皖議會多公益維持會分子或不能同意者王源瀚謂皖議會可去電必無反抗畢煒以爲響應者愈多愈好致電各省當添各法團衆贊成决由三省同鄉會聯電三省各公團至十二時許遂散會而公呈與代電則推蘇代表辦理呈文已於當晚繕就文曰爲呈請頒布明令裁撤蘇皖贛巡閱使副使以節軍費而安人心事竊自長江巡閱使裁撤改設蘇皖贛巡閱使以來已故蘇前督李純及現代理蘇督齊變元并未正式宣告就職此缺虚懸於今三月未經明令裁撤現在各省人民主張廢督裁兵大勢所趨已成爲最有力之輿論况蘇皖贛三省並無國防上之關係巡閱使一職又爲從前官制所無徒爲武人擴張勢力釀成尾大不掉之局其爲民治障碍較督軍爲更甚且全國歲入大半耗於兵費人民財力已竭何堪再增加此額外之擔負三省旅京同鄉爲排除民治障碍起見合詞仰求大總統俯順民情迅頒明令將蘇皖贛巡閱使副使立予裁撤以節糜費而安人心除呈國務總理外謹公推蘇皖贛三省代表吳榮萃孫毓筠李安陸等恭詣崇階面陳一切伏乞核准示遵謹呈（十一月二十五日） 
[北京通信（吹萬）]  
　　蒙庫危狀與援庫之凖備 
　　庫倫二次被俄匪包圍後其形勢之危迫實遠過於前次庫倫與中央不通電報巳一星期矣俄黨於七日前包圍庫倫斷庫倫叨林間之電線迄今未能修復由此可知庫城確在圍中而庫叨大道則有一部分爲俄軍所據也政府以庫事緊急特派張景惠爲援庫總司令鄒芬爲援庫副司令一面電令二司令從速出兵赴援一面並促宣化直軍速發期收速效張景惠於二十二日致政府電云迭據庫報烏叨一帶敵勢披猖庫叨電報迄今未通茲奉電令派爲援庫總司令遵卽密籌進援計畫先令王佐才一師編成援庫第四支隊其第一團巳於二十一日開拔馳赴叨林援應其餘二三等團及野砲機關槍各部隊亦即日陸續出發合併陳明云云鄒芬之軍本巳朿裝待發於副司令命令未下時鄒曾電陳中央請撥給開拔費並請自運軍米以免在蒙乏糧之憂待覆後發尙未起行而中央任爲援庫副司令之命令鄒復致電政府請來京接洽一切以備軍隊速發其文略云茲奉電令派芬爲援庫副司令謹當禀承張都統辦理惟關於籌備進發事宜有須與大部接洽者擬卽日入都請示遵行先此電聞云云顧政府之於鄒氏前電所以遲遲未覆者非忘之也特以事關經濟勢不得不先商財部得有確實把握方敢作覆耳得鄒二次電後迺於今日覆之云張家口鄒師長鑒所需開拔費已商財部籌撥至軍米一節並由陸軍部核辦鄒氏來京之行或可以此作罷矣宣化譚鎭守使亦於本月十九日電政府請欵以爲開拔之要求參陸處於二十三日覆電云軍費巳由財部先撥二萬元餘欵巳經商准財部酌予加撥一俟撥到即由部轉發特復但此項直軍究能出發與否則尙在未定之數王團之發也曾電院部請撥給運送汽車若干以利軍用陸軍部得電後即爲致電張家口陸軍部汽車運輸處長云據王團長來電關於該團隊伍出發懇電駐張汽車處指明撥給職團若干輛俾得源源接濟各營糧秣以期敏捷等語能否指定汽車若干爲該團運輸之用望酌量情形辦理並報本部核定施行云云我之籌備固不可爲不急而蒙情究竟如何則以電信不通莫由知也但據各方間接之證明則知其甚危昨日叨林電局致政府電云庫叨電線被俄匪割斷巳六日不通俄匪麕集庫局甚危連日接到官商各電逹百餘通無法寄庫自本日起停收庫電云云叨電旣無法寄庫則庫叨交通斷絶可知以此時所能發之軍隊期奏蕩平俄匪之功吾人殊未敢斷言况天時漸冷會交天假强胡之候蒙事之平恐非本年内事矣王君正廷曾由滬來電請速調馮玉祥全旅援庫以期早日奏功政府已於昨日覆王君謂巳令預備一切倘有必要當令開拔顧馮與張景惠之資望頗相若也今張旣爲總司令而欲以馮軍援庫聽其指揮在事實上或不可能况曹錕之意巳明白表示不願馮軍赴庫將令永駐信陽以備不虞耶征庫軍力未能甚厚又可知矣但日者謝軍覆敗東俄舊黨勢力悉行消滅在蒙俄黨無有後繼其勢似巳成釜中之魚所可恃之接濟惟在新省之俄敗兵耳日前該項敗兵曾要求假道科布多回國中央未之許也本月二十一日楊增新復有電致中央謂頃接科布多趙佐理員電稱俄舊黨聲請假道科布多回國查該黨兵數甚衆若准其假道竊恐中途逗留别生變故請示辦法等語除電覆該員按約拒絶并令伊犂迅派步騎各隊進駐科境以壯聲威外謹陳云云俄舊之所以要求由科回國者以西方完全爲新黨勢力範圍而東路則舊黨尙略有殘餘勢力在也今此殘餘勢力亦巳消歸烏有俄舊黨由科回國無異於由伊塔回國則舍合入在蒙俄匪外其道無由此則政府所當竭力防範者也（十一月二十四日） 
[夏壽康被圍逃漢詳情]  
　　夏壽康不能接篆及赴漢情形巳詳昨報茲續聞夏壽康於二十二日抵漢卽渡江進城往拜督軍王占元頭門兵士阻止云王氏不見並不許投遞名片執帖人央求良久始將名片交號房號房言督軍病不見夏即改道往拜孫　長見面孫即催夏接印夏當定二十四日接印夏寓於武昌城内柯公館客廳至二十二日午後忽傳督軍來回拜略叙數語而去次晨夏再謁王氏見面亦略叙而退孫振家昨本催夏接印至是日忽來函請緩期交卸夏方驚其善變至午後七八鐘許遂闻督署特别戒嚴省署加調軍警改發徽章市民異常惶恐右王鑄民者突往夏寓自稱軍署代表聲言要見夏省長其勢極惡當由饒鳳璜接見據言有公函要面交少長並言有須面說的話非見不可饒見其勢洶洶再三婉說自言我可全權代表夏省長王乃言夏某來逼得督軍辭職應負何等責任此其一不准接印此其二速自爲計否則大兵一到不可測也此其三其他言語恫喝不一而足而第二師第一營軍隊王某統帶多兵復相隨而至且云營長隨後卽來王鑄民親遞之公函係孫傳芳領銜函意與王某所言略同夏氏恐市民驚擾且無以對柯宅當將所要求各件一一承認當電政府請慰留王督當復孫函承認一切王某持函去而軍隊仍不肯去夏乃設法請省議會李劉副議長並議員多人來寓又請杜鎭守使韓政務廳長金峙生曹會辦等多方設法至鷄鳴時始暫退去二十四日晨夏即借渡漢拜客爲名離去武昌矣另一函云夏氏未至之前凡兵隊請餉者孫振家皆批俟繼任人辦理及夏旣到鄂則外間謠言紛起謂某師長將藉欠發軍餉爲名密謀譁變故日來人心極爲驚惶然聞某軍某師長及王占元部下王懋賞劉佐龍杜錫圭等均憤王占元之誤聽孫傳芳一人言而與鄂人全體結怨且此次之舉動故特表示反對態度反對夏壽康者實止孫傳芳一人或亦幸而不敢妄動特日來形勢實不佳也 
[豫魯反對督軍之運動]  
　　豫省當局以鄭州商埠抵借日欵引起全豫人民之反對昨日（二十六）上午十時在京鄭州代表李頳宋庚臣李多官等赴國務院請願先呈交請願書靳總理披閱後命董秘書元亮接見李籌詳　豫當局籌債開鄭州爲商埠抵押日欵與日人商磋及鄭州人民誓不承認開會抵制情形並痛陳鄭州爲中國命脈若變爲靑島第二禍患將不堪設想董秘書謂靳總理對於此事異常注意定於明日交付閣議討論結果如何當再通知諸君云云該代表卽興辭出院惟趙倜張鳳台陳善同已有敬電致在京豫人否認抵借日欵之事矣 
　　據聞山東自田督兼省長令下各團體羣起反對省議會甚至停會二十日以促政府之覺悟今日已過十二日若到期政府不過問尙有最後之對待即將省議會戳記送田督請其兼辦至山東財政政府若不謀根本解决辦法財政廳長張子衡亦將以廳長印送交田督請其兼辦山東各團體覩此險象團結愈堅各化除意見一致進行有非達到目的不止之勢 
[十一師譁變與索欵]  
　　李奎元所部之第十一師前因譁變當經政府决議將該部完全遣散以淸亂源近日對於遣散手續正在籌備進行乃該師復發生第二次兵變順直省議會有電到京報告略謂十一師昨夜竄入肅寗焚燒搶掠慘酷異常請速派兵鎭壓以救肅民云云此電到後順直省 
 
 

Page 7

 
 
議會昨續有敬電來京原文如下河間兵變情形當經詳細電達並推舉代表曾蒙面允派員携欵前往解散曷勝感激惟情勢危急稍予遲延則變生不測自河邑兵變至今不及旬日附城村鎭數十搶掠一空刻下風聲所播高陽肅寗兩縣又復相繼譁變搶掠焚刦肆行無忌且自十一師本部移駐高陽後逼借勒索之欵數達三萬數千元猶復貪慘如是甚至將軍官縣知事商會董事警兵等一律驅逐似此慘酷情狀若不及早救濟勢必多方煽惑土匪饑民乘機而起直隷禍患何堪設想除另推定代表晉謁佇候解决外合再電請將决定計畫迅速辦理以解倒懸而防浩刼不勝迫切待命之至順直省議會叩敬 
　　政府所欠各省之餉若照賬計算恐民國二十年亦還不淸今者河間兵變繼之以許昌昨日則肅寗兵變全城被焚之信又見告矣曹錕并有急電催餉略謂直隷各軍欠餉多則十五個月少則十一月應請政府派員携欵前來發放否則到處皆有兵變之虞幸勿以空言搪塞云云因之靳閣與周財長分别籌劃仍無辦法深恐財長日内有消極之表示亦未可知耳 
[禍首與琿春案]  
　　日人答復小徐案北京益世報云聞日本關於徐案之復文業已繕備對於中國之通牒逐條辯駁略謂日使署收容安福禍首實照保護政治犯之舊例爲中國所承認者而彼等之來實客而非囚如小徐竟公然出署日使亦無攔阻之權因日使並未擔負看管徐等之責任故對於小徐之去不能道歉至於中國要求懲辦守兵則彼等旣不負看管之責懲辦自不成問題關於引渡其他禍首一層日使恐違背保護政治犯之慣例决不肯從再小徐如在日本轄境有政治上舉動而不犯日本法律日政府决不能負責亦不能禁止之况中政府旣在使館界四周密布軍警嚴防禍首潛逃是中國巳默認日使署不負看管之責又安能詰責云云 
　　禍首幾被毒死昨日華北正報載關謀毒日使署内之安福禍首一事巳經日使署人員承認大致相同該使署内之中國廚子因恐被警察逮捕不敢出外故所有食物除烙餅外均由日人代買烙餅係在前門外一小舖子買每日由一小孩送至日署日前忽覺得有砒礵在内由内中一禍首臭出但據日使署人員云該署内之一兵先食一角即生大痛據日使署醫生言該兵幸只食四分之一苟食一半則必致命矣 
　　外部再駁琿春案星期二日外交部駁覆日使公文略謂日本十一月十九日上書第一層催詢中國派兵及駐琿春各處兵數及布置巳電東三省及吉林地方長官催速全部開達駐境先日巳有一部開到不久當可全到再行詳細奉達該上書第二層聲明日本將來不得已仍當派遣軍隊一節中國旣巳增派兵隊嚴切保護日僑斷不致再有意外前次照會業旣聲明事關領土主權無論對於何國均不容在中國境内出兵該上書雖巳犧牲保留出兵之要求而關於是種聲明中國政府仍難承認最後問日兵現巳撤退若干何時可以撤盡云云 
[王士珍對巡閱之表示]  
　　東海於二十六日午前十一點三十分在集靈囿四照堂筵請王士珍陪宴者爲靳雲鵬姜桂題張懷芝張志譚周自齊田文烈王懷慶等七人席間討論維持時局問題歷兩小時徐仍以蘇皖贛巡閱使請王氏擔任王氏除將不能擔任苦衷說明外並謂個人此次來京確爲答謝總統屢次派員慰視之盛意心中决無気有絲毫出山希望况現在大局形勢不獨三省巡閱使士珍幹不了雖以省長位置士珍亦是幹不了如勉强去幹亦不能有好結果莫如不幹爲妙徐鑒於王氏言出誠懇亦未便相强遂改談將來南北辦理善後事件王氏對於入手進行及籌欵諸項頗有意見發表又提及欲一星期内返里徐及各閣員竭力挽留請其過陽曆年後再回正定王並未表示同意至兩點二十分始各盡歡而散 
[李厚基槍斃夏述唐]  
　　閩省詔安一帶有自稱靖國軍之夏述唐一旅係方聲濤部下近經閩督李厚基陽予收撫意在乘間殲除夏果墜其術中就撫之後曾於二十日由厦門逕電中央政府内容略云職部駐紥閩境對於和平統一極所渴望茲特歸誠李督軍蒙交臧司令節制並奉李督電令將職部編爲福建第三混成旅即以述唐爲旅長謹此電陳等語中央接據上電方莫名其妙乃昨日復接李厚基敬電則謂逆犯夏述唐前在詔安東山一帶勾結股匪蹂躪地方現經設法拿獲巳於本月漾日宣佈罪狀按照軍法予以槍决又福州某方面致政府電云民軍首領夏述唐上次騷擾詔安一帶所過地方備受蹂躪近更有連合陳炯明之勢因之李厚基於十九日派參謀赴厦門送親筆信於夏内言本督軍對於執事極爲倚畀已電請中央特編貴部爲福建第三混成旅不日必定見命令並請即日來省籌商編制辦法夏述唐得信大喜隨即一面通告所部一面進省謁李而李氏不見左右謂夏述唐曰君在詔安所做之事已經告發中央有電要爾償命夏見勢不妙正擬抽身而衛兵將夏以槍擊斃李厚基遂即宣布夏述唐罪狀惟厦門夏部有無反響尙不可知 
[大陸報之北京要電]  
　　大陸報二十七日北京電云美公使克蘭率子及隨員等數人昨夜乘專車赴晋將在晉省勾留半月調查社會經濟與旱災情形 
　　今日外交團牒致外部不允撥出西南應得之關稅以充元年六釐公債利息惟美使署則願接受中政府移充債息之議不過須附以監視是否充息之條件耳聞中國巳擬覆牒謂西南關稅未有最後解决以前請以同數債欵借與中國俾發債息因外人執有元年債劵者亦甚多也 
[湖南之省長問題] 實行民選 
　　自趙恒惕許以師長名義就總司令部組織臨時軍政辦公處會同各高級軍官辦理一切軍政後總司令繼任問題暫時已可不生枝節惟省長一職譚氏旣經函達省議會辭職雖政務廳長曾繼梧巳允暫代然正式省長必使之早日産出始足以安人心而定政局省議會自接譚氏辭職公函卽由議長發出通知定二十五日上午十時召集各議員開一協議會商酌具體辦法議長並與各界接洽交換意見省城各公團則於二十四日下午在省敎育會開緊急聯席會議到會者共有三十六團體各方意見大約可分二項（一）組織行政委員會由各界推舉委員組織之辦理一切行政事項（二）由各公團推舉候補臨時省長三人交省議會决選一人彼此討論良久决定採第二項辦法並决定一面以書面式送達省議會一面由各公團每團推代表二人届期往省議會監督選舉其書巳經送達文云逕啓者日前（二十三）譚兼省長召集各公團在總司令部會議對衆宣布辭職敝會等爲應付時機愼重民選起見特於本日開聯席大會對於省長一職議决由公團推定三人提出交貴會决選一人爲臨時省長當推定林支宇·李漢丞·曾繼梧三君用特函達貴會希即尅日開會决選届時敝會等各推代表二人到會陳述意見時機迫切急盼查照施行 
[長沙通信（華）]  
　　湘政局大變動之遠因與近果（一） 
　　湘省政局近日發生絶大之波瀾其内幕至爲複雜其影響亦至爲重大蓋因湘局問題已牽及西南大局問題矣茲詳述此事之發端及其近狀以告閱者 
　　湘省軍隊可分爲兩系一系與北之直南之桂接近其首領爲湘督譚延闓一系與北之皖南之滇接近其首領爲前湘軍總司令程潛兩系之外又有一部分獨標一幟幾與前兩系成一三角式之軍團此部分之首領爲趙恒惕現爲湘軍總指揮兼第一師長此部分前本附屬譚系近巳新闢門面雖表面上尙與譚接近然不能不目爲獨立一系三系中之人物茲略述於下湘軍共有三旅十二區第一旅長宋鶴庚區司令張輝贊謝國光蕭昌熾蔡鉅奠劉溆彝田鎭藩李韞珩陳嘉祐羅先闓等可視爲廣義之譚系然内中除張蕭外餘均非純粹効忠譚督者不過平日尙能聽命維謹目中仍認譚爲督軍耳第二旅長谬家棟區司令李伸麟吳劍學可視爲程系吳實力稍遜故所帶色彩亦較薄此外尙有區司令林支宇則以文洽派兼任武職者其態度與趙恒惕一致不必多所論列第三旅長魯滌平所部有三團兩團屬程系一團屬譚系故魯本人僅守中立不作左右袒譚程兩系之中旅長區司令雖屬某某系而伊等以下之軍官如團長支隊長營長諸職又有與上官立於敵系之地位者苟加以詳細之分晰恐非數言所能盡此不過誌共大略焉耳至趙系之人物則爲團長趙龯葉開鑫等程潛之倒由於馬濟宣佈其通敵罪狀譚督乘此機會捲土重來趙亦助譚驅程其時程氏倉皇遁走其部下雖欲營救然巳無及且其時桂軍多營分駐湘南旣皆一致倒程程系孱於威勢不敢明示反抗故程卒被推倒譚督旣着着得手驅走程氏遂將程系健將林修梅周偉（一爲旅長一爲區司令）一一撤任以除心腹之患其未撤任之程系軍官則皆譚督勢有不逮非有偏枯之分也記者述此舊聞閱者必唾爲無謂實則欲明今日政潮之眞相苟非佐以往日之事實恐無線索可尋正未可以舊聞而忽視之也趙本忠於譚督自驅程驅張（敬堯）後聲威大振全國目爲健將譚督嫌其氣燄稍高恐其不利於己而趙亦因第三者之挑撥故與譚感情日薄然與程系則仍格格不相入也 
　　程潛一系多敢作敢爲之軍人自失敗後不甘冷落自居時存死灰復燃之想譚督深畏之極力拉攏軍人壯己聲威以防程系之反噬而程亦投入滇系暗結聲援以爲捲土重來之準備自西南分裂爲滇桂二大派後俄而粤桂戰事以起俄而岑陸投降之事發生譚督非不樂於贊助桂系然以軍官派系紛歧暗中窺伺者大有人在誠恐錯棋一着激動反響危及個人之地位故表示不滇不桂之態度以爲自存之計然滇系要人孫中山等力請湘省出師攻桂呶呶不已殊難應付譚督始終不爲所動滇系旣不得志於譚則改而擁趙倒譚趙以穩健著稱不肯輕於發難滇系第二着計劃失敗遂令附己之程系挺身而出林修梅馳入湘西樹獨立之旗幟其意固不僅攻桂巳也乃有不解事之第一旅長宋鶴庚橫刀躍馬擊敗林氏湘省程系之聲威至此而掃地盡矣乃未幾而有平江之難作 
[贛商抗爭一五加徵案]  
　　陳贛督前因籌備軍需於停征五成附稅之時特令財廳長楊慶鋆另訂章程加徵統稅一成半通飭各局查照新章實行徵收贛省商業凋疲巳達極點各商帮以財政當局秉承軍閥意旨巧立名目一再加稅殊爲不滿僉謂舊稅重疊無力負擔羣倡反對之議而又怵於軍閥威勢隱忍未發定徵附稅共有九省而江西特創加徵一五統稅抵補附稅之舉未免不平月初旅京贛人曾推代表晉謁財政次長汪士元瀝述江西商民困難現象請將江西加徵案取銷並函請戚省長飭令緩徵以待財部解决無如江西財權完全在軍閥掌握省長不敢過問日前商會長龔士材代表商界面謁省長接洽此事戚答稱我無不可須先請向軍署疏通云云龔亦畏陳不敢去說近財廳又奉部令加徵北賑附稅一成准於本年十一月起實行並定暫行辦法八條通令各統稅局尅日實行商帮聞知大起恐慌環請商會作主務將前次加徵一五統稅案取消以紓民力龔會長至是乃始於昨日（二十四）電呈北京農財兩部體恤商艱准予撤銷茲錄原電如下北京財政部農商部江西會館鄉先生鈞鑒加稅一五現巳實行輿論譁然奔走相告來會請爲伸訴者巳有木商紙商磁商藥商其徑向官廳呈請豁免者均被批駁而去羣情不服現定集議進行僉以五成附稅經國會取消原爲減輕負擔起見今所增之數過於所減權衡輕重不且議國會爲多事乎減稅爲九省所同加稅爲江西所獨於理旣不可通於法猶所未合况值頻年荒亂民苦繁苛惡稅未除加徵又起忍而爲此所傷必多職會代表商情未敢安於緘默惟有懇求大部體念商艱賞准速電贛省長官撤銷加徵一五成案萬商啣感與日俱深迫切陳詞伏惟鑒納南昌總商會叩敬 
[南京快信]  
　　浦口商埠督辦孫多鈺接事後將商舖所招巡警全數迨令繳槍遣散仍派路警接管並責成各商月出四百元補助經費各商不服遂於前日相率罷市昨經商會勸諭已照常開市 
　　警務處長王桂林忽於昨日請假赴津派全省警務視察員王固磬暫行代理 
　　江寗城廂選舉調查主任陳謀卿鄭巽均辭職江甯士紳昨在在地方自治辦事處開會意見一致爭持頗烈無結果散會 
　　山東某旅派員在蘇購米被禁米查驗處扣留該員不服竟擅自搬運曾處長昨呈軍民兩長請示兩長以蘇省米禁未弛此項扣留食米即使確係軍米而在本省米價未落至八元以内亦在停運之列况事前未經陸軍部咨行有案旦一照數運其爲奸商勾串私運無疑前項扣留食米應卽悉數充公以示儆戒津商會德成報運賑米兩長以此事業經電請畿輔賑糶事宜處轉知各商均運雜糧前發護照一律調銷改發雜糧護照昨已一併令知查騐處遵照辦理 
　　下關商會改選葉苣良當選會長各商董以葉違法舞弊巳在地方廳起訴茲經人調解葉巳於昨日就職軍署諮議虞克震辭職齊代督批令照准 
　　孫寳琦昨由滬來即轉車北上 
　　三牌樓地方前晚發生一姦殺案兇手係一和尙刻巳拿解警廳訊辦 
地方通信 
[松江]  
　　執行槍决盜犯糾搶賣花橋等處石琴山·沈樹生·陳老慶等戶傷害人命案内之盜犯雷三·施根三兩名經縣拿獲後援照懲治盜匪條例判處死刑呈准督省兩長及高審廳准其執行槍斃業於二十七日午後將該兩犯綁赴城内月皇閣行刑矣 
　　反對印稅新章松江縣商會受商家之請求開會集議財政部令所定之十年一月一日起增收印稅事宜到會各員僉謂各省内爭不己商業迭受影響加以歷年歉收市情凋敝照舊貼稅己屬萬分勉强若再加徵商人斷難擔負設或官廳必欲相迫商界當取一致行動云云旋即定議通電各總商會及各縣商會聯絡進行並請願於江蘇省議會務達撤銷部令之目的 
　　拉租風潮近誌金山縣勸學所步武奉賢拉收松江慈善敎育機關所畸該縣田租因此松邑各善堂及勸學所各舉代表前赴金山縣署質問並陳述應根據去歲七縣知事在滬海道署議决之六條辦法維持松縣慈善敎育事業之原狀該知事諉稱金山縣署並無此項案卷並謂對於慈善敎育聯合會亦祗准其調查並未許其拉租云云及各代表呈閱該縣勸學所散出之租由該知事始無辭以對現各代表巳聯袂回松預備將拉和情形訴請官廳設法制止至松邑公民所組之市鄉敎育欵産維持會得悉此項消息異常憤慨當於二十七日開會議决截留各縣所畸之松邑田租並先從後岡之輔元堂及金山衛之大觀音院入手業己推定代表進謁縣長陳明必不得巳之苦衷一面派人赴鄉徵收租欵以資彌補 
[金山]  
　　公民爭府有欵産電齊省長鈞鑒松人把持舊府屬共有欵産外縣人民不令過問鈞署七年第二七五四號訓令亦曾謂非情理之平七縣知事所定辦法六條當時由松縣知事李恩露主稿實本松紳起草六縣知事畫諾而己名爲會議實係松人自定之辦法故其第一二三五六等五條反爲松人加一層保障第四條每年一次由本管長官遴派公正紳耆蒞堂參觀以六邑人民併力奮爭只博得此官派之參觀權此種哄騙小兒手段六邑人民雖愚何堪忍受當辦法呈省後六邑代表即有否認之表示乃松人恃爲護符竟發化公爲私之論調致動六邑人民之公憤不得巳而有截留欵産之議亦無非求一滿意之解决而己不謂鈞署不察仍齗齗以己定六條辦法爲言是松人以玩弄六縣人者并玩弄省長倘省長將該六條平心復按當亦啞然失笑也現在爭端正烈堅持從前六條决不足平此次風潮惟有仰懇迴顧非情理之平之初令俯察輿情重訂辦法早爲解决否則相持不下妨礙原有事業轉失六邑先哲原捐倡辦之本旨實非松人之幸亦豈六邑之幸哉干冒陳言幸鑒納焉金山縣公民陳貽芬等十人 
[蘇州]  
　　選舉商團部長縣屬唯亭鎭商團正部長錢幹伯病故後所有部務悉賴副部長陶敬之及各會員竭力維持今因冬防開辦之際地方防務尤關緊要特於前日在西郡廟邀集東西兩市各商投票選舉當於下午二時開票朱鼎元當選爲正部長陶敬之當選爲副部長其餘評議各職員亦均依次當選 
　　整理中資捐吳縣公署據勸學所長潘起鵬呈稱第二次縣敎育行政會議議决設法整理中資捐一案業奉敎育廳核准在案現届八年度終了九年度開始此項整理方法亟應照案實行以期早收成效温知事當即發出布告稱嗣後凡奉財政廳發下契紙縣署編號轉發各市鄉公所買主須向不動産所在地之市鄉公所購領成交後須持向市鄉公所加蓋戳記方能投稅並由市鄉公所將契價詳細填明存根按季呈報縣署另錄副本送交勸學所備查以杜流弊而裕學欵云云 
[南京]  
　　商埠取消警察之糾葛浦口商埠本係水旱通衢南路滙寗北站津浦中貫長江人烟稠密自添設警察以來稍有秩序新商埠督辦蒞任後忽於二十六日將該埠警察急令取消衆商聞之甚爲惶恐刻下遣散之長警團結未散是日上午九點鐘該警察韓隊長蒞場開導言中國政事如此余决解職回里勸大家兄弟亦各别謀生業千萬將市賬還淸以全名譽衆始匯聲而散茲錄商號居戶之電文如下北京大總統國務院内務部交通部農商部鈞鑒上年冬浦口商埠李督辦授意商會籌備處轉勸商等籌辦警察實以浦埠五方雜處匪潛黨滋久爲商累故警察開辦費二千元每月經常費七百元商等踴躍承認自設警後匪氛漸戢商業乃安方今冬防吃緊正擬添警加防乃新督辦孫於設警原由全未了解突於昨日將官督商辦民生　賴之良好警察根本剷除四時下令六時撤崗商等頓失保障爲自衛計不得不暫停營業致本日上午演成全埠閉市景象嗣經商會周會長再三勸遵並傳述商埠局方坐辦之言謂孫督辦以原有警察不良此舉實爲另組起見不思李督辦創設警察有口皆碑藉曰不良改良則可何能於短促時間用此酷烈手段至謂浦市密邇車站無設警之必要試問商等租賃路局餘地築屋設肆己數百家所費資財己數百萬生命財産倩誰保護乃周會長始以李督辦之言勸誘民財終以方坐辦之言鉗制衆口狐埋狐榾是何居心再四思維惟有公懇令飭孫督辦俯順輿情將商埠警察即復原狀以保公安而維商業浦口商埠商號恒順泰益泰等二百八十九戶公民許蔓卿夏峰九等九千七百六十四人公叩寢 
雜評一 
[粤湘之督軍（默）]  
　　莫榮新之在粤挾桂派之力橫衝直撞顧盼自豪非不赫乎其不可犯也然粤軍一到而即遁 
　　譚延闓之在湘挾全勝之勢指揮若定坐鎭從容非不確乎其莫能搖也然平江一變而即倒 
　　以前之事實且勿論卽以目前之兩督軍言之皆有强大之軍隊皆有有力之後援其地盤宜甚固然不旦被逐於人竟如摧枯拉朽之易是可知督軍位置並非百年不拔之業督軍能力亦非有天下莫敵之威督軍於此亦可以稍悟矣 
　　然而今日之督軍尙專橫恣肆若此中央命令可以抗中央任命之官可以圍統轄於北京政府下之督軍而行動無殊乎獨立自主欲以此自保其地位豈非南轅而北轍者歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇公民監視選舉團會議紀]  
　　江蘇公民袁希洛等因國會省會選舉將次舉行鑒於前次之舞弊爰組織公民監視選舉團集合各縣同志聯絡進行昨日上午九時起假西門外中華職業學校開籌備會發起人到者如袁希洛·陸規亮·汪家棟·王恩良·狄福鼎·兪泰臨等四十餘人共計十五縣人士開會前先印發該團草章與前數旬在本報常識欄發表之江都謝嘯仙所著「提創組織公民選舉監視團實行監視選舉舞弊法」陳雋上所著「對於組織公民選舉監視團之意見」及蓉湖鄒羽萬所著「公民選舉監視團組織法草案」繼開會由狄福鼎報告發起該團之宗旨（一）同人不願作當選人（二）絶對不參加私意即公推袁希洛爲臨時主席潘仰堯爲臨時書記由主席陳述對於本團之意見并願同人應犧牲自己之權利免爲他人所藉口並謂今日同人願犧牲權利不作初選當選曁裑選當選者應有所表示以示决心倘有人爲地方信仰足爲人民眞正代表者同人不强之入團在座諸君如表贊同請舉手表示全體舉手贊成次討論該團草章逐條加以修改通過議至此袁君因事先退推朱叔源主席提議進行辦法狄福鼎主張先從徵求團員入手分爲三種（一）各縣公正人士（二）於選政上極有經騐者（三）公正之律師潘仰堯主張團員各具意見書送至事務所以供參攷繼由周孝侯述各地歷届選舉時之種種舞弊情形大多係壞在選舉法及施行細則闡說甚詳主席亦發表意見主張由各地靑年合力起而監視組織各地監視團扶植地方公正之選舉以打破種種惡勢力次黃許臣·章復仁等亦各述意見後推定袁希洛等七人爲臨時幹事十二時散會茲將該團宣言錄左 
　　選舉至公也一有弊病則民治之意思全喪國家之安寗無望吾蘇自前淸諮議局議員選舉以來弊竇日深一日降至安福禍國前年復大肆威迫利誘之手段以剝喪吾蘇人之人格吾蘇人非不知選舉之不當有弊病一以大勢所趨一以意志薄弱遂久久不能自拔言之深爲悲惋今日者民治之潮流汎濫國民自决之呼聲日高内惕時艱外懼敵國苟國民欲救國家舍整頓選舉夫復何望同人等不敏對於此次省議會及國會選舉願竭力監視苟有弊病在所必除旣不希自己當選爲議員有借此運動之嫌又不願爲各地方初選當選人有包辦選舉之跡三不願代人鼓吹稍參私見終希此次之選舉廊然大公一洗歷年之大恥吾邦人諸友鑒於吾輩區區爲公衆犧牲之微忱倘荷矜惜而首肯之或實力以贊助之則中華民國之前途實將利賴同人等固馨香禱祝之不暇若口不言祿而心甚熱中欲借此自便以貽監視團全體之羞則非同人等所願伍而希公正人士必從旁轝發者也語有之爲政不在多言惟力行如何耳吾監視團今後之成績如何豈可豫料惟同人等謹守此宣言以卓然行事不可不爲大衆告者謹宣言如右惟天下後世實聞斯言 
[旅滬甘人加入自治聯合會]  
　　昨日（十八日）甘肅旅滬同鄉會在華通坊二百十號開本年第二期常年會到會四十餘人山會長王時敏報告經過事項後經衆議决主張廢督裁兵推師世昌張標王時敏楊煥爲代表加入旅滬各省自治聯合會一致進行云 
[旅滬鄂人致武漢電]  
　　湖北旅滬同鄉會昨爲夏壽康蒞鄂就職被逐事致武漢電云武昌王督軍省議會武漢總商會並自治敎育等會均鑒滬報載夏省長壽康囘鄂履任遭明迎暗拒之嫌視國家威信如兒戲以辭職索餉爲要挾貽笑中外賢如子春未必若此望吾各團體一律維持滬上僑人謹爲諸團體後生死以之旅滬湖北會館同鄉會全體各界同叩 
[李烈鈞之行踪]  
　　聯合通信社云在滬李協和之代表某君接協和二十一日由晃州來電謂本日過晃州即向洪江出發云計時昨今兩日當已抵洪江矣 
[俄艦新舊經理人之爭執]  
　　大陸報云俄國義勇艦隊之阿斯特拉堪號昨午由海參崴抵滬當由前義勇艦隊航業之經理人高德赴船向船長索取船單船長稱奉海參崴總局之訓令祗許將船單交與中國興商公司因該公司乃海參嵅董事部所組織之駐滬經理人也故不允將船單交與高德未幾前國興商公司之代表卜資通亦到船晤會船長午後前經理人高德偕俄副領事與工部局巡捕及水巡各一人執拘捕狀登船勒索船單船長稱星期六日午後各機關皆停止辦公此事宜待至星期一日俾可呈請中國交涉員辦理聞海參崴船局曾與中政府接洽義勇艦出入中國口岸事宜中政府允不與留難故此次船長聲稱定於星期一日將船單交與交涉員也數星期前義勇艦斯台夫羅波爾號由海參崴到滬時新經理人即將船單送交交涉員船貨遂能卸淸船亦安然出口惟在海關具保一萬兩銀耳舊經理人所持之拘捕狀其内容若何尙未探知大約定係俄領署所發而由領袖領事副署者聞本埠某船廠前曾修理義勇艦數艘修費尙未付淸此次拘捕狀之發出與某船廠之請求有關云 
[廣大輪船已由廈赴港]  
　　大陸報云昨日傳說招商局廣大輪船由滬赴香港中途失事但據本埠招商局云此說不確滬局已接到電信廣大於星期四晚安抵厦門星期五晨開赴香港 
[專差催送調查選民册]  
　　上海縣省會初選調查事宜距造册呈報省署核示之日爲期祗有三天沈知事查得尙有閔行引翔港二區尙未將調查單送縣昨特專差分赴該二區限令調查主任尅日將單送縣以憑彙報 
[南市商民否認電話加收賑捐]  
　　中國電話局擬於本年十一月一日始每戶增加月費五角撥助災賑經各用戶羣起反對函陳商會轉函該局長詳請大部取銷增費迄未奉答昨日縣商會常會時曾由到會之各業代表聲明前項事由僉以該局收費時惟有照原額付給云 
[雜糧油豆餅交易所籌備進行]  
　　雜糧油荳餅業自組交易所業在法大馬路外灘三德堂設立臨時事務所所集股欵巳於十五日收足額滿等情曾紀前報茲悉該所發起各同行二十家於昨日在該事務所開會僉以我同業之組織交易所利源不致旁落惟現在進行一切應推領袖一人主持其事當經各同業舉定顧馨一爲所長所有交易市塲現與麵粉交易所合資四十四萬兩購定法租界二洋涇橋南首元來公司基址房屋地共七畝有零現正雇匠趕緊修葺年内尙可遷入交易云 
[紗與油之最近市况]  
　　棉紗市面自秋冬以來頗難振起緣本年花衣年收雖不十足而出數反多蓋種者日增之故滬上東紗雖存貨不多而東滙巳至六錢三分故來貨亦不合算各客帮因國内多事南北不能統一且北省旱災南方水患以是川帮前次所辦之三萬餘包尙未出淸漢帮現有省長問題之爭執故亦住手觀望惟油頭帮尙稍有購買至天津牛莊等帮則完全購買日紗今歲廠家因預期定出故不致吃虧而紗號則間接大受影響據一般紗業之觀測現在陽曆年關巳届銀根甚緊轉瞬隂曆年底二十支紗價欲望其仍至一百七十兩十六支紗價至一百五十兩以上殊不易易云 
　　牛莊豆油籽油等日前南市采菽堂數日間大批開出數千件一時存底爲之一空然買進者多爲一般囤戶非有實際交易客帮除籽油外豆油銷場不多以是市價漸見鬆軟連日采菽堂無交易現據該業中人謂照此市價開價每擔總在十兩之數云 
[茶業對外貿易之悲觀]  
　　洋莊紅綠茶葉今年銷路非常疲滯高貨尙可貶價脫售若中下等貨大有無人問鼎之勢此象至近日而益顯江西路寗波路北京路等處之茶棧内所寓徽浙贛各帮茶客莫不憂形於色凡資本小而貨色無多者爲脫貨求財計多將貨物以較賤之價轉售與茶葉店以免久受洋棧租金及保險費之損失是以近兩月來本埠新開之茶葉店陡增數家據業此者言茶葉店一業無論大小今年皆操勝算所苦者惟洋莊茶客耳至擁貨旣多之茶客則以洋商旣取觀望態度而又瞬届年關年内必無起色故决將存於洋棧之茶聽其擱置且待來克再謀脫售是以紛紛摒擋行李歸家卒歲倘有以善價來購者則託茶棧主人酌賣此皆我國對外貿易無直接機關以致受人牽制欲求出口業之發達亟宜自謀直接交易也 
[捕房注意遣散逃亡之龍軍]  
　　龍濟光所部之振武軍自被裁後早有兩批遣散到滬聞在滬逃亡者數達三百人而日前所到之第三批計有五百九十餘人寄寓公共租界大小客棧者爲數頗多事經英美總巡麥高雲氏得悉以此類裁兵武裝雖已解除難保無不良份子雜出其間且逃亡如是之多流爲匪類潛入租界亦意中事當此冬防吃緊之時此輩自宜格外注意爰通令各捕房捕頭遴派中西幹探每晚分往各客棧詳細盤查如有此項裁兵寄宿應即促以從速出境云 
[照料龍軍之部令]  
　　松滬護軍使署昨日通令駐滬各軍警略謂准江蘇齊代督軍電開准陸軍部來電現有資遣振武軍官兵六百餘名已由滄州上車逕往浦口下車附輪赴滬過寗時希派員到站照料並祈轉令駐滬各軍警一體派員照料以免逗留滋擾等因除派員照料外希即查照辦理等因除已令委本署副官廖守忠照料外合行令仰遵照屆時妥爲照料云云 
[引渡奉賢鉅刦案犯]  
　　搶刦奉賢縣胡家橋鎭懋興典當之盜匪業經水警第一區先後獲到何雲甫等七名又由上海法租界包探緝獲劉四生即阮本扛劉得勝二名並起獲金鐲貂套各原贓等情均誌前報茲悉法公堂已允引渡於前日除將劉四生即阮本扛劉得勝兩盜交由水警第三隊隊長王壽良並由稽查張思達押乘汽車解送南市水警第三隊辦公處歸案訊辦所有包探起獲之原贓金鐲等件昨由法公廨讞員函致水警第一區飭傳該典派人來廨准於下星期給領云云 
　　水警偵緝隊前日在蘇州地方緝獲此案首盜賈老窩子之匪夥吳家金一名訊據供認搶刦不諱昨特派警兵將該盜吳家金押解來滬交由水警第三隊常解奉賢縣歸案併究矣 
[勒消控案之訊究]  
　　上海地方審判廳錄事趙德模與該廳承發吏姜士明等勒令原告李淸鍔求銷控案爲該廳戚廳長查悉連同本案被告孟根生之保人沈志高及趙姜等押發同級檢察廳訊辦在案茲悉前日薄暮時經檢察官提案研訊趙供此此事全由本廳書記官羅以鹿托我前去爲代表向原告商勸至内情若何不得而知問官判令分别收押據情禀明譚檢察長移咨戚廳長請將本案原告李淸鍔並書記官羅以鹿等一併送廳歸案訊辦 
[縣賞協緝攔刦花船之盜匪]  
　　淞滬警察廳昨接南滙朱知事咨云據民人胡如松報稱竊民向係販花生意今將買得棉花九十二包雇船工李雪香運往四團鎭止大花行出售行至草灣頭南關帝廟西首圩塘港内遇有圈棚船尾隨兩船相近時民子竹生被打落水李雪香找尋無蹤查看裝花無缺惟少布襖棉被作裙飯桶等件而船梢花包上見有血跡多處顯見李雪香被毆斃命棄尸滅跡等情除　騐呈報并還派幹警勒限分投跴緝并分咨外相應錄同黨格請煩查照飭警協緝至紉公誼附錄賞格爲懸賞緝　事據事主胡如松訴報船工李雪香被盜戳斃請求緝究一案業經勘騐呈報并通令嚴緝在案查此案盜匪路刦傷人關係重要迄今犯未弋獲誠恐日久遠颺合亟懸賞緝拿爲此格仰一切人等知悉如能將此案正犯拿獲者賞洋五十元夥犯賞洋三十元知風報信因而拿獲者賞洋二十元一經訊實即照格發給儲洋以待决勿食言 
[補錄謀斃蓮英案之軍署判詞（續）]  
　　第二嫌疑人人朱稚嘉無罪之證明（甲）被告閻瑞生之聲述據被告閻瑞生供伊與朱老五即朱稚嘉及其兄朱老四早年在震旦大學院朱氏兄弟均與伊交好伊等出校後仍不時見面伊此次做這案子朱老五實不知情伊於做案之前一日即隂曆四月二十二日約朱老五赴蓮英家碰和係有用意因伊有兩次呌蓮英局蓮英未到恐其己有疑心故將朱約甚碰和朱家道甚豐係闊少使蓮英見伊所交皆闊少不致生疑此伊之作用朱不能知之伊向朱借用汽車係託言偕妓女兜風朱念伊平日交情不能不借的朱當時實不知伊借車係做這案子伊尙有一言不能不說明伊在上海所交闊少甚多如向他處借用汽車也可以借得來的如李公館之車伊亦可惜伊之所以向朱老五借車亦有緣故乃因本年三月間伊由友人介紹覓得太古公司某輪船買辦事須保證金五千兩伊託朱氏兄弟代爲設法朱不允伊因此不免含恨故借朱之汽車做這案子伊事後潛逃事主必牽累到朱的身上因之可以洩伊之忿伊此供乃係良心之語絶無虚僞等語此足證明朱稚嘉與本案確無關係也供詞存卷備考（乙）原告王長發訴狀之不實不盡查閱該原告訴狀係指朱稚嘉對於此案有串同關係而其所持理由則均係任意推測按之事實毫無根據且核其訴狀與供詞並有自相矛盾之處如原狀内稱被告閻瑞生改稱金姓蓄心謀害已非一日自四月十八夜在大東旅社三十九號呌局蓮英見其神色兇悍惶急萬分幸有熱識之客朱子洪（即朱稚嘉）在旁且云金爲伊之至好朝夕與共出入必偕蓮英於是稍坐即歸又二十二日晚閻朱二人與不識姓名數人至其家碰和朱復指閻謂云金大少係我之好友不要緊的迨至出事之晚朱子洪方始揭出闇之眞姓以前隨在代其將眞姓隱瞞等語本署訊諸該原告則稱四月十八日被告閻瑞生在大東旅社三十九號冒書金姓局票呌蓮英堂差蓮英應召往只見被告閻瑞生與另一不識姓名之人在内蓮英問係誰呌的彼二人互相推諉最後始由閻招呼稱係我呌的蓮英見其神色不對故稍坐即回二十二日晚被告閻瑞生約同朱五少爺（即朱稚嘉）及不識姓名數人到我家碰和朱五少爺曾指閻瑞生謂房中娘姨云他係我之同學好友但並未說其姓金亦未說其姓閻等語其情節兩不相符顯然可見詰其何以不符之故則訴狀係請人代作想有錯誤等語再詰以旣訴朱稚嘉爲本案同謀究竟有無其他確實證據則稱伊之控朱係因朱　於出事前一日晚間同閻瑞生至其家碰和並指閻係其同學好友故伊家對於閻瑞生遂無戒心致受閻瑞生之害且此案閻瑞生所用之汽車又係朱所供給因此對朱心有不甘所以控他並無其他證據等語據此觀之則王長發原訴各節其爲故意羅織可知供詞及抄狀均存卷備考（判决理由）按懲治盜匪法第三條云强盜犯左列各欵之罪有死刑其第二欵云刑律第三百七十六條之罪又刑律第三百七十六條内載犯强盜之罪故意殺人者各等語此案被告閻瑞生起意謀殺被害人蓮英而刦其財物邀約被告吳春芳轉糾在逃方日珊共三人將被害蓮英用汽車載往鄉間由被告閻瑞生囑令被告吳春芳等共同動手施用哥羅方迷藥用繩勒斃刦得飾物俵分供證確鑿無可諱飾實己搆成刑律第三百七十六條之强盜殺人罪在被告閻瑞生事前起意臨時實施其爲本案首要固無疑義被告吳春芳聽從被告閻瑞生邀約轉糾在逃之方日珊共同實施亦爲本案共同正犯且核其犯行至爲殘忍實屬窮兇極惡罪不容誅被告閻瑞生吳春芳二名均應按照懲治盜匪法第三條第二欵之規定判處死刑朱稚嘉一名旣據被告閻瑞生供於本案並不知情而原告王晨發所控對於本案亦有嫌疑匪特毫無證據且所持理由尤極牽强純屬事實上之誤會豈能成立法律上之罪名換言之朱稚嘉本與被告閻瑞生有同學之誼閻瑞生約其同赴被害人家碰和而朱即偕往不過朋儕間往來酬酢之常不得以此即認爲與本案有串同關係朱稚嘉當時即令曾指閻瑞生謂係其同學好友亦屬實在情形不得以此語認爲有何種作用且汽車係普通用物閻瑞生託言偕妓兜風向之借川而朱即借與按之肥馬輕裘與朋友共之義朱稚嘉亦絶無不合不得以此即認爲供給犯罪之用朱稚嘉實與本案無關應即宣告無罪免予置議判决如主文（完） 
[國民大會策進會幹事會紀]  
　　國民大會策進會昨日開第十五次幹事常會公推孫道勝爲主席（一）報告出發代表曹慕管君中途感受風寒至京養疴（一）報告出發代表朱定一君已赴太原（一）報告評幹兩部公致出發代表曹朱二君慰勞書（一）唐豪張振達報告至西華德路商業聯合會講演情形（一）講演團主任報告星期五議决出發講演方法并巳推定唐豪·張振遠·黃滌之·李澤源·孫道勝·司徒俠海擬於下星期日赴蘇講演應備各物己提交總務股製備講畢搖鈴散會 
[華洋義振會幹事會記]  
　　華洋義振會十一月二十二日午後五時半開第九次幹事會由葉愼齋主席議案列后（一）宣讀上次議案通過（二）經濟股報告本會自成立日起至本月二十一日止除收支外凈存洋八萬零六百二十五元二角四分又銀八萬二千五百六十四兩二錢（三）宣讀來函（甲）本會駐豫辦振員張賢淸來函請再撥振洋五萬元（乙）田時霖來函並附所擬辦法五種（原函紀十六日本報）（丙）理斯脫君來函因事不能與會（四）麥格雷君提議本會應贊成田君上列所陳辦法發電政府請予照辦宋漢章云應將田君所擬上列辦法登載中外各報葛雷父牧師云照鄙人意見田君所陳辦法不屬於本會範圍以内近於要挾政府陸伯鴻云繕擬發電政府文稿用請求字樣並須經本會審定方可拍發麥格雷贊成陸說通過（五）葛雷父牧師報告組織分會應發電下列江蘇江西四川安徽湖南浙江廣東廣西湖北福建貴州各省其餘未接洽之省分應請天津華北華洋義振會辦理（六）蘇脫君宣讀天津華北華洋義振會來電本會第二批託該會向東三省購辦高梁一千四百噸已由水路運到是項糧食可供給災民二萬一千人五個月之用據該會之意擬將裝運高梁之原船即開赴各災高散放藉省儲棧費用散放區域開列如下慶雲達維恒三百噸靜海開恩達來巴倫三百噸南皮交記達非同三百噸河間麥克大納而三百噸滄州百來孫二百噸通過（七）振務會議報告（甲）撥解山東振洋三萬元交迫雷脫會同天主敎士耶穌敎士曁當地紳士散放通過（乙）前在漢口各麫粉廠購買五號麫粉四萬元計三萬二千袋專在河南彰德北部災重之區散放該欵巳經各麫粉商承認在捐欵項下提撥通過（丙）擬撥洋十萬元交天津華北華洋義振會託再辦糧食通過（丁）擬暫任達葛來斯福來明君爲本股書記通過（八）蘇脫君提議發電天津華北華洋義振會本會第一批託辦六萬元之糧食究竟有無媾齊如何散放請電復通過（九）費許君報告中國靑年童子部可以在上海各處擔任勸募振衣並請登載報章（十）葛雷父牧師云上海外國婦女巳組織三團體對於放振棉衣可以擔任縫紉（十一）張竟成報告張賢淸來信請辦急振並云糧食比衣服銀錢尤爲緊要（十二）陸伯鴻報告鎭江商民願以過年時所有筵資以一半撥助振捐約可得洋二萬元揚州大多數捐欵己被他處義振會捐去尙有數千元可以捐入本會蘇脫君向陸君致謝主席及公衆均拍掌 
[縣商會常會紀事]  
　　上海縣商會昨爲本月第四星期常會之期午後三時開會到者有該會各會董次第蒞臨當經正副會長報告開會宗旨畢即將武進縣松江縣等商會來函否認加征賑捐並加貼印花稅等事當衆討論良久僉以現在商情凋敝商家困難情形固己達於極點此次北省災賑商界均己各盡其義務若再加征賑捐商民負擔太重恐難應命故有函請一致進行云云繼由會長諄勸各業代表均無挽回之餘地惟有函復稅務所長請即轉詳財廳收回成命以維商業次又將該會選舉進行事宜互相商榷然後散會 
[烟酒聯合會常會紀]  
　　中國烟酒聯合會昨開星期常會首由主席陳良玉報告京師來函悉徐恩元又有運動借欵以菸酒稅爲抵押之事不得不加以注意兪葆康起言日前當局一再聲明不於此時舉借外欵乃烟酒稅抵押之說時有所聞向爲秘密運動借欵之人今又暗中活動據他方面消息并有聯合某公司爲壟斷烟業之舉此種計劃實思以商業亡國正不獨商民生計所關各宜隨時偵查設法消弭以杜後患次金印侯報告聞財政當局發現烟酒稅補助安福系之證據以商民血汗之金錢供彼黨禍國之費用言之堪歎个始敗露眞情難掩此皆人民無監督財政機關之故一般議員放棄天職深可痛心旋經公决將以上兩事致函駐京員切實偵查詳細報告再籌辦法議畢即行散會 
[斛司議訂同業規章]  
　　南北市各米行斛司爲增加斛力事亦自結團體組織南北斛司聯合會滬南設事務所於豆市街自十五日以來南市方面停斛一日旋經磋議每石增加二文米店方面亦將允許昨日下午南市各斛司在事務所會議商訂同業規章以近來每有行家出店車夫小工船夥之流非斛司出身混跡我儕殊被侵奪生計是以公議將章程嚴訂取締外帮插入末定於二十六日邀集北市各斛司籌議辦法並推舉一切職員云 
[各路商界總聯合會董事會紀]  
　　各路商界總聯合會昨日開董事會到者二十二人推袁履登主席宋誠彰紀錄當山陸祺生提議謂分科辦事早經討論而詳細情形今請分别報告鄔志豪報告前提案所分科目（一）敎育科（二）商務科（三）文牘科（四）庶務科（五）調查科（六）交際科主席付表决通過陸祺生主張先公舉各科主任王肇盛附議潘勵紳主張先定各科人數由各科互推主任金錦源附議主席以潘勵紳提議付表决多數通過陳惠農提議應先編定各科組織法舉起草員五人編輯各科細則再行開會公舉各科職員主席付表决通過當公推起草員邵仲輝陳惠農兪國珍宋誠彰鄔志豪五君爲起草員兪國珍提議己舉定職董並預備選舉各科職員新舊職董交替一切手續等事請公推委員六人辦理衆贊成當公推王肇盛費良衡成燮春張炳臣呂靜齋鄔志豪六君爲委員末由主席報告來函畢遂散會 
[各路商界聯合會開會彙紀]  
　　南京路昨日南京路商界聯合會開職員常會下午三點鐘到者十餘人公推陳曉嵐主席陳亮公紀錄先討論賬略程式以後分别繕造俾淸眉目繼又討論常會鐘點問題公决以每星期六下午三點爲準如逾三點半鐘時不到案即開議以免延誤即付表决衆贊成又提議上屆未决各項如公家律師及俱樂部議案因時過晚改歸下届常會再議惟會刊一案陳亮公王才運余華龍陳曉嵐王廉方范承鑒諸君均有辯論最後結果仍以參仿日報體裁暫定每星期出版一張其經費悉由本路各號廣告項下出支其社長編輯及廣告發行各職與週報名稱俟下届常會再行决定表决通過散會時己七下鐘矣 
　　五馬路昨日爲五馬路商界聯合會復選之期到者數十人午後一時開會公推儲紹基爲臨時主席報告開會宗旨及經過情形嗣後投票選舉正副會長當推徐翔蓀葛壽民爲檢票員選舉揭曉朱葭琯當選爲正會長周松生儲紹基當選爲副會長由主席宣佈請新正副會長就職全體起立鼓掌表示歡迎其餘八十三人當選職員公推分股就任又議决訂於本星期三下午一時開交誼大會諸事議畢遂茶點散會 
　　西華德路西華德路商界聯合會昨日假中虹橋老三宫堂虹口學校開週年大會並選舉職員下午一時會員及來賓陸續到會約數百人三時許開會公推翁國勛主席唐繼定紀錄主席報告今日預定開會時間己逾兩小時而正副會長因事遲到未便再延諸君推鄙人臨時暫代主席所有本會一週經過情形代爲報告（一）本會義務夜校定額五十名尙有缺額（二）副會長莊魯卿發起之平糶局募集之平糶捐欵共九千數百元繼出席代表唐繼寅發言謂本路一年成績己詳報告矣今後所希望者爲本屆選舉之正副會長及各職員切實進行以求更有進步主席遂請國民大會策進會代表唐豪張振遠演說大致均謂希望請君將策進會對於國民大會之主張互相傳播俾大會得以實現又謂自五四運動後商界聯合會勃焉興起然成績尙不十分圓滿者約有兩種原因（一）國人有破壞思想使維持者不易着手（二）尙有多數人不知聯合會之利益云云次童理璋張水眞相繼演說畢正會長沈佩蘭到會翁國勛請沈主席又將會中情形略述一過檢票員報告開票結果傅聲茂以最多數當選爲正會長沈佩蘭莊魯卿以次多數爲副會長文牘二人兪丹林翁國勛患席代表四人唐繼寅陸運蓀王肇祥吳松亭會計一人曹餘堃其餘評議幹事各員因時間巳晏不及檢齊遂由民福學校小學生唱歌游戲滬北公學學生表演餘興主席答謝來賓茶點散會 
[川沙敎育界對於松屬欵産電]  
　　南京齊省長上海王道尹鈞鑒舊松屬公有欵産松人把持近有六縣代表所擬處理辦法促其早日解决輿論一致贊同松人偏執私眲飾詞朦請仍用前淸壓制手段反激公憤恐於原辦事業危險滋多應請察核各代表主張秉公解决無任企禱川沙縣敎育會勸學所叩感 
 
 

Page 11

 
 
[公共捕房通緝刦案關係人]  
　　公共租界總巡捕房總稽查處昨發通緝布告云爲通緝事照得王裕才一名淸江人係退伍兵士近當碼頭小工年約三十二歲身高約五尺四寸身重約一百二十磅面圓眼大而黑髮黑剪短身軀瘦弱面容淸秀齒壞左右面頰上有約一寸長之疤痕寓法租界吉祥街小客棧又張東寳一名山東兗州府人亦係退伍兵士現當碼頭小工年約三十七歲身高約五尺七寸身重約一百五十磅面長眼大髮黑剪短身軀强壯面英氣秀寓法租界吉祥街小客棧爲因於西曆一千九百二十年十一月七號持械搶刦檳榔路第三百二十五六七號案内有關係業由會審公廨出票拘拿在案因此合行通緝仰諸色人等一體知悉如有知其下落者請即報告總巡捕房總巡可也 
[兵工廠軍械運京]  
　　陸軍部前日電令上海兵工廠迅將該廠造存項下檢配七生五口徑管退山砲十八尊七九四軍式機關機槍八尊六寸白郎林手槍三百八十支一併配齊尅日派令妥員押解送京備撥軍用等因謝廠長奉電後立即令飭檢送砲槍各械如數配妥分别裝箱除派委軍械庫長張國恩並派匠目護兵押解外昨並將裝箱各械送由南車站裝車運送赴京一面函致松滬護軍使署給發護照以憑經過各關騐放並由何護軍使飭混成第六旅第二團派遣軍官一員目兵八名協同護送赴京交部騐收矣 
[寗波旅滬公學消息]  
　　寗波旅滬同鄉會昨日爲公學事開學務董事會議列席者有袁履登應季審林瑞甫袁明山魏拜雲任矜蘋方椒伯諸君陳謙夫趙滄蓉二君因事不到均備函表示意見開會時由敎務主任烏崖琴提出議案六件逐條討論修正通過茲將其重要者錄下（一）添辦滬南公學問題（因該處旅滬甬人頗多）議决由敎務主任覔定相當校舍後准於明春正月開辦（一）奬勵學生問題議决俟年假時擇各級學生中學行優美者奬給書物以資鼓勵其欵由張會長當席認捐若干繼由董事諸君先後認定捐數當得七八十元不足再行勘募云云 
[承天英華學校籌振游藝會預誌]  
　　湯恩路承天學校學生平日對於社會服務頗爲熱心近因見北方災情奇重該校敎職員及學生等前曾開會捐募得洋五百數十元即交華洋義振會代爲放振現因天氣寒冷北地災民慘苦更甚特定於十二月四號下午七時舉行游藝會内容有名人演說中西女學之西樂及跳舞該校學生新編之醒世新劇「用錢難」及雙簧新加官等又請雅歌集票友串演京劇入座劵在該校出售計分一元·五角二種所得欵項除開支外悉數撥付華洋義振會代爲放振 
[昨日之球戰聲]  
　　昨日（二十七日）震旦大學與吳淞同濟醫工專門學校比賽足球地址在同濟下午二時半起兩方球員猛勇直前結果爲二與一之比震旦勝 
　　昨日虹口塘山路澄衷中學附屬高小與徐家滙南洋公學附屬高小在南洋操塲比賽足球下午二時三十分鐘雙方球員開始比賽至二時五十分鐘澄衷球員左翼某君由左方蹴進南洋一球　三時由公正人鳴角休息十分鐘後重行比賽未分勝負至三時四十分鐘賽畢其結果爲一與零之比澄衷勝 
[箓徇業夥友同益會之籌備]  
　　南市窠筍業夥友同益會昨日午後七時假大東門外靑雲堂開壽備會通過章程後發起人演說略謂同人集會於夥友極有利益望各夥友切勿畏難積極進行云云散會巳十時矣 
[集仁助材會開董事會]  
　　上海集仁助材會昨下午二時在珊家園總事務所開董事大會到者全體董事計三十餘人公推邵如馨君爲主席宣佈本會經過情形畢並交賬略由查賬董事楊仲甫陳子英查核無誤由經濟董事魯芝由正式接管繼公推正副會長當推定竇耀庭爲正會長邵如馨爲副會長兼理事長末提議會章一致通過議畢散會時已八時矣 
[碾米業開會紀]  
　　南北市機器碾米公所於前日下午二時在總商會三層樓上該公所開會一到者張樂君錢貴三朱安生曾影毫蔣敬文潘獻廷徐鴻荃張杏園曁同業二十七家開會後提議接到閘北水電廠蔣廠長復函所有各廠應用之馬達祗允減照九折而公共租界自煤價平後多者己允減至七五少者八五折我碾米廠用電極多應請 
公所再函商請減讓繼又議南京等處所來秈米缺少升合問題迭經去函運輪公會整頓乃近日來貨斤量更加短缺殊爲不解决議由公所再致函運輸公會嚴加整頓次議糠　價仍照前屆計算議畢散會己五時矣 
[儉德儲蓄會旅行團消息]  
　　儉德儲蓄會旅行團昨日出發松江旅游佘山加入者有會員四五十人滬杭甬鐡路車務處特在上海北站加添一次二等車一輛并由車務巡察員繆　樓陳季良兩君招待偕往佘山天主堂預由陳伯壽君函約特導觀天文臺此次午晚餐及車船各費每人所費不及二元可謂樂而且儉聞下月二十五日南京之游先期加入者頗不乏人云 
[呈報平糶經過之省長指令]  
　　上海縣公署昨接省長指令云據呈報平價局糶米地點辦理情形停糶日期收支欵項籌還欠欵辦法由呈巳悉本年夏間米價騰漲爲數十年所未有貧民生計維艱該知事邀集紳董籌議分鄉舉辦平糶以資救濟集欵至十五萬餘兩之多歷時至四閱月之久地方賴以安靜民食得免恐慌具徵各紳商見義勇爲不遺餘力該知事苦心籌劃布置有方接閱之餘良深嘉慰而楊思鄉經董穆湘瑤復將攤派積穀留存備作補助之欵移撥鄰鄉自行出資認捐虧耗慷慨解囊施惠梓桑尤堪嘉尙仰仍將籌還欠欵辦法切實進行一面催令平價局迅將收支各欵刊印徵信錄公布週知以昭信實此令 
[羣芳影班演劇助賑消息]  
　　粤帮羣芳影班班主陳玉臣及全班坤伶李雪芳等因念北方哀鴻遍野時己冬令慘苦更甚擬演劇數天籌欵濟振聞己得粤紳簡照南陳炳謙之贊助定隂曆本月二十七日後舉行云 
[鐡路局長與交涉員先後由寗返滬]  
　　滬寗杭二路局長趙燧山氏於昨日（二十八日）晚由寗乘滬寗路夜班快車將於今日（二十九日）晨七時到滬滬交涉員許沅於昨日（二十八日）晨乘滬寗路車返滬 
[法總領事由杭返滬]  
　　法總領事及其夫人由交際科長陳震東陪同赴杭游覽茲己遊畢昨日（二十八日）乘滬杭路夜車於十點四十五分鐘返滬 
[慈善正劵開奬紀]  
　　昨日慈善正劵在久大碼頭利濟舊址開奬各大奬號碼如下頭奬二千三百零四號奉天華眞售出二奬二萬四千七百八十六號蘭溪振華售出三奬一萬一千八百零九號本埠有利源售出四奬一萬二千五百三十號本埠善利全售出又四奬二萬八千零五十一號本埠萬利源售出五奬二千五百七十八號本埠大利元售出又五奬一萬一千四百七十六號天津中國銀行代售 
[寳興長水火險公司呈請註册]  
　　寳興長水火險公司劉樹森等昨呈上海縣公署文云竊維保險一業與工商業有密切最大之關係而吾國保險公司自辦者甚少遇有鉅大保額如工廠倉庫等往往難於分配以致仍向外國公司投保利權外溢數實不資商等有鑒於此集合資本銀五十萬元在上海設立總公司通商各埠設分公司專辦廠棧房屋輪船水火保險事業除呈農商部外理合抄錄章程名册請爲鑒核轉呈註册立案云云 
[警廳長整頓警務]  
　　淞滬警察廳長徐國樑以現在冬防吃緊之際迭經通令所屬各區署所隊警正佐隊長巡官等一體遵照每晚宜各振刷精神從事巡察各該長官尤不得擅離職守其各該署所隊各長警隊士等每當出勤時節均宜備帶槍械實彈逡巡以爲臨時援助捕匪之用所有軍裝等類原爲長警防禦要需宜各隨時注意保存暇時揩擦明亮免生銹斑面壯觀瞻俾由各該巡官於每星期日分别檢點騐看凡有隨身所佩帶之槍珠必須於站崗回隊時交由帶班巡長妥愼收藏於臨政出勤時再行携帶以昭鄭重 
[船客中途遇盜]  
　　住居滬城北張家弄一百三十一號門牌朱某向在常熟經商此次因事歸家前日事畢乘輪前往不料舟至半途忽遇盜刦以致全船客商銀洋衣服都受損失朱之失贓尤鉅昨巳開單投報水陸各警廳請緝贓匪矣 
[汽車傷人逸去]  
　　昨日上午十一時許有某號汽車駛經黃浦灘路撞倒行人陳紅生受傷頗劇當由法捕房一百六十九號華捕瞥見該汽車即疾駛逸去未及抄錄號碼該捕乃另雇車送受傷人往仁濟醫院醫治一面歸報捕頭候示 
[塌車碾傷行人]  
　　某煤炭店塌車夫昨暮拽車行經北蘇州路碾傷河南人金新林脚骨當由印捕到來將塌車夫拘入捕房另雇車送金新林往同仁醫院醫治 
[查見迷路女孩]  
　　四區崗警前日查見迷路女孩一口帶回區署據供姓董名八弟年八歲無錫人住老閘三泰弄父名阿喜業木匠等語顔署長諭　留養聽候查核 
[尋獲逃妻]  
　　甬人胡杏春之妻周氏於前月間背夫逃來上海匿居法租界高陽里現爲乃夫偵悉來申於昨日投報法捕房飭探帮同前往將周氏拘獲帶入捕房經捕頭詰據周氏供認實情丈夫貧苦無奈故此婦人來申欲圖帮傭不敢私逃捕頭諭令管押聽候解送公堂核奪 
[妓院内查獲幼女]  
　　昨日專查妓寮之公共捕房中西兩捕查至小花園鴇婦杜老四所開之妓院内見該鴇將十五歲幼女銀寳留於妓女鳳樓房中住宿以其違章將杜鴇及女一併拘入老閘捕房捕頭飭令將女送濟良所暫留杜鴇押交公共公廨官媒看管聽候稟官發落 
[雉妓强曳狎客]  
　　雲南路四十一號門牌雉妓沈杏卿浙江路二百六十六號門牌雉妓王阿媛漢口路一百十六號門牌雉妓趙四寳等前晚均因在馬路强曳狎客被四百四十六號·一千零四十三號·四百九十二號等華捕查見以其違章當將該妓等分别帶入捕房經捕頭詢明諭各存洋五元保出着自赴公堂候示 
[瞽目遇暴傳證候訊]  
　　瞽目顧兆生控沈小虎攫取金戒手指受傷又遭用蔴繩套頸幾至勒斃等情當經地方警察六分所將沈拘獲惟以案關刑事着將原被移送地方廳訊辦在案茲悉此案經該廳檢察官提案研訊沈堅稱被誣問官得供以案情重大前日特飭法警下鄉往浦東高橋附近陸家灣兜地方傳到沈成生萬文元兩證人即於昨午稟解到廳奉飭靜候提同在押之沈小虎到案訊究 
[糾黨行兇之懲儆]  
　　無錫人張根福住閘北大統路安祥里業鐡匠前日因在途調戲住居與隆里之阜寗女子于阿六被其兄于才明遇見致起衝突當由崗警排解各散昨張忽糾其同業周阿榮劉廣六等前往尋釁毆傷才明面目及其兄于德明之右膀被警一併拘入四區經顔署長質訊之下判張拘留二星期周劉二人各罰洋五元候補提在逃各帮兇到案再行核辦 
[函請取締洋酒店]  
　　閘北華界之在淞滬警察四區五區各警局管轄者如北四川路虬江路等處多有洋人酒店頗易滋生事端各警所以案關交涉辦理殊多棘手茲據該處紳商林植池等聯名投稟淞滬警察廳請將所給各洋酒店照會一律吊銷徐廳長據稟後查得該洋酒店前曾訂章取締在案茲據所呈仍有肇釁情事姑候令飭該管警區從嚴查辦云 
[小錢店不懸市價之訊罰]  
　　虹口東嘉興路一千四百五十七號門牌胡杏林海勒路一二嘘楊利全梧州路五百五十一號董記記又四百三十九號沈福生又一千四百二十一號余芝祥等五戶小錢店均因不將當日銀洋市價用中西文書寫懸掛於顯揚之處有違定章被二百十七號三道頭華捕查見回稟捕頭請廨出單將胡等五人傳案訊罰矣 
[婦人私賣鴉片]  
　　法租界盧家灣捕房捕頭臘脫雷君偵得居民婦人唐金氏家私設煙　客人在内過癮實屬有違禁令爰於前晚帶同包探及暗差等前往該氏家中抄出烟槍兩支煙具等物當即連同煙客十餘人一併帶入捕房烟客薄罰斥退金氏交保出外聽候傳至法公廨訊核 
[小客棧違章傳訊]  
　　新閘派克路一百十三號門牌新榮發小客棧因不將寓客姓名明白登載循環簿被該管捕房華探目邵和鈞查悉以其違章業巳稟請捕頭轉請公共公廨出單傳該棧主陳開林到廨訊究 
[各被告交保候訊]  
　　美商瑞裕森昆兩洋行在公共公廨環控許心田定購疋頭貨到不出請追貨欵銀六千三百七十七兩欠銀六百兩稅餉洋九十七元又胡　記控薛匡記不還欠洋八千元又石金祥控婦人宋石氏不還借洋三千元又愼大桂圓店股東沈增記控楊晋記私將店舖盤替請追股本銀一千兩各案由廨分别准詞飭探將各被告傳案着照章各交舖保聽候訊理 
[病驢駕車之查究]  
　　馬夫王阿四前日在虹口小菜塲將病驢駕駛一百二十五號執照貨車被四百五十七號華捕查見以其虐待牲畜一併拘入捕房稟明捕頭飭將病驢送院醫治王存洋保出聽候公堂傳訊 
[女工拘留三天]  
　　閘北德和絲廠管車人某甲前日扭女工陳王氏至四區警署控稱該女工因作工草率不聽指揮曾加斥責詎該氏非惟不服反以穢物擲人等情經顔署長訊明屬實判陳王氏處拘留三天以儆 
[冒竊鋼板之敗露]  
　　鎭江人張大聖前日冒充西楊樹浦路三十七號瑞鎔鐡廠小工混入該廠乘間竊鋼板八塊藏匿身畔欲圖夾帶而出詎被更夫張德茂瞥見訴由經理西人席墨門當塲搜出原贓報告該管捕房派探姜喬喬將人贓一併帶入捕房押候解究 
[靑年會全國協會編輯明年日記出版]  
　　靑年會全國協會現將所編之「民國十年靑年會日記」付印出版除日曆外其附件要目如下（一）全國協會新會所小史（二）中國靑年會略史（三）靑年會世界史（四）中國靑年會最近成績統計（五）中國靑年會董事幹事題名（六）中國靑年會二十五年之進步圖表（七）全國重要鐡道行車時刻定價單本大洋二角五分二十本以上每本二角二分五十本以上每本二角百本以上每本一角八分發行者上海博物院路二十號該會書報發行所 
專件 
[江蘇省制草案（續）]  
　　第五章省行政署第二十九條省行政署設參事會由省長及參事員十人組織之以合議制執行省地方行政用人之事務監督縣以下地方行政之事務並設事務員若干人分司事務第三十條省長得受中央政府之委任兼理中央行政事務其因兼理而生之費用由中央負擔之第三十一條省長由省議會議員省敎育會省農會總商會職員各縣議會議長副議長敎育會農會商會會長副會長組織選舉會選舉三人爲候補者呈請大總統擇一任命之（工會已成立地方亦一併加入）參事員由省議會於本省公民中選舉之省長及參事員之任期均三年連舉者得連任其選舉法及敎育農工商會法另定之第三十二條省行政署對於省議會負依法確保執行之連帶責任省長之命令非得參事員之副署不生效力第三十三條省行政署對於省議會議决案認爲實有窒礙時得說明理由於十日内咨請覆議一次如省議會仍執前議時省行政署應依議决案執行之第三十四條省行政署對於省議會建議案有否認之權但須說明理由第三十五條省行政署對於省議會之請求查辦案須於相當期間報告其查辦之結果第三十六條省行政署認省議會議决案違法時得咨請中央最高法院爲撤銷之判决第三十七條省行政署認省議會有阻礙省政進行之行爲時得提解散省議會案交公民投票表决之但在一會期内不得爲二次之解散公民投票否决時應改選參事員第三十八條省行政署全體或省長於不信任案議决後應即日將政務交事務員代理不信任案投票可决後應於二十日内行省長成參事員之新選舉第三十九條省行政署之官制官規以法律定之 
　　第六章法院第四十條省之法院爲高等廳·地方廳·初級廳·三級依中央法院編制法之規定其區域之支配經費之預算由高等廳省行政署咨交省議會議决之第四十一條本省之單行法律於省之各級法院適用之但以不抵觸中央强行法爲限第四十二條在省之區域内無論何人均應受法院之管轄人民非經法院之審判不得處罰但違警滯納及怠於敎育之罰金不在此限 
　　第七章立法第四十三條在不抵觸國家憲法及其他公法範圍内本省得制定法律第四十四條法律之範圍如左（一）關於確定人民間之權利義務事項省政府以私人資格與人民訂結之契約亦同（二）關於公法人或公機關之組織限事項（三）關於管理處分地方財産事項（四）關於因發展公益維持公安而增加人民義務限制人民權利事項（五）關於立法行政司法之程序事項（六）關於各機關相互間之職務權限事項（七）依其他法律明文所載另以法律規定之事項第四十五條法律案由省議會議員或省行政署提出之關於敎育生計之法律案全省敎育會·農會·工會·商會·得提出之並得於開議時派員到會說明理由但不與表决之數由省長議員提出之敎育生計法律案各該會亦得到會陳述意見第四十六條人民或縣以下各級議會提出法律案應呈由省行政署咨交省議會同時省行政署須加具意見書第四十七條法律非經立法程序修正後不得變更在法律未修正前凡與法律抵觸之議决案及命令無効無論何人均得檢舉之 
　　第八章會計第四十八條本省歲入除鹽嚮烟酒印花各稅應歸中央及現有縣稅應歸各縣外在省範圍内之地稅貨物稅及現有雜稅均列爲省歲入歲入之稅目稅率征收管理另以法律定之第四十九條本省歲出除國家行政及縣自治行政經費外在省範圍内之立法行政司法機關及内務敎育實業各經費均列爲省歲出第五十條中央行政費有不足時由國會議决定額經省議會同意補助者亦得列爲省歲出第五十一條每年度常會前省行政署須將次年度歲出入預算案及前年度歲出入决算案編製提交省議會議决第五十二條省行政署編製預算應分種類如左（一）關於收入者（甲）經常收入（乙）臨時收入（二）關於支出者（甲）經常支出（乙）臨時支出（丙）預備費對於特種事業之支出不可以年度計者得提出繼續費之預算對於特種事業須另計盈虧者得提出特别預算第五十三條省行政署以增進全省幸福之目的得募集省公債但須經立法之程序第五十四條省行政署對於預算確定後臨時發生事項得提出追加預算第五十五條省設省庫管理省欵之出納其職權另以法律定之第五十六條省設審計處監督省欵之收支其組織權限及保障另以法律定之第五十七條省議會對於預算案不得增加歲出及爲增加新欵項之修正第五十八條省議會對於左例預算不得變更或減除（一）依法律由省負擔之義務金（二）各省相互間訂有契約之必要經費（三）已經議决公布之計劃案所必要之經費（四）己經議决公布之繼續費 
　　第九章治安第五十九條省之治安由省防軍及警察負其責任國防軍分駐省區内之地點數額須得省行政署之同意並受其節制於省治安必要時得調遣之第六十條省防軍警察之編制經費另以法律及預算定之 
　　第十章縣市鄉自治第六十一條省以下之自治區定爲縣市鄉兩級其自治制大綱由省政府定之第六十二條縣市鄉得自定單行條例但以不抵觸省法律爲限第六十三條省法律命令有妨礙縣市鄉自治發展時經三分一縣議會之請求應由省行政署提交省議會變更之 
　　第十一章省制制定及修正第六十四條本省制由省敎育會省農會總商會舉定與省議會議員相等之人數合議審定草案提交省公民總投票表决之其修正之程序亦同（完） 
來件 
[森林與旱災之關係（二續）林學碩士凌道揚]  
　　美國中部雨水之來源旣經各方面研究證實而後牕氏遂大呼曰如美國大西洋沿海及亞蒲拉曾山一帶之森林毁敗時則中部雨水當蒙不良之影響蓋森林一去不惟地土之蒸發增出雨水之滬亡增速濕氣減少植物枯乾而由海吹來之風將無濕氣以便於取携若是則美國中部之雨量安得不減少耶此言一出美國政府遂規定亞蒲拉曾山爲國有保安林禁止伐採矣 
　　此種學理上事實上之研究引證見於德法瑞士等國者極多然貝此數端已足表明森林與天旱之關係固早經科學家精細研究不必相疑矣蓋泰西各國昔亦常有水旱災厲以上所舉之例皆積若干年之考察試騐始敢發表此確切之論并非一朝一夕之功也惟各國於考查確實之後其政府人民即一致實行用種種方法爲種種設備以改良其氣候而所用金錢動輒巨萬故基國民得免氣候不良之患安享幸福而逐漸進化此皆爲謀及久遠之國家也天旱成災其原因不外曰端即雨水缺乏與地下水缺乏是也以上所述皆森林與雨水之關係至森林與地下水之關係昔曾詳言於水災根本救治法中今不惜重復言之藎有森林之地雨水下降之後其流亡也　不惟河水無暴漲之患亦且無容易涸竭之虞縱遇旱魃爲災而水源之供給不絶泉井池沼皆足充農家灌漑之用故天雖旱而亦不致釀成巨災也北五省童山徧地雨水之消失滬亡極形迅速絶無森林以涵養之保存之此所以一遇天旱地下水源同時乾涸而災象立見也 
　　綜觀以上科學之研究及各國之證例吾人得簡列之如下一森林可低减其内部及上部之温度二森林地濕度較無森林地高三森林可增加雨水之量數及次數森林地之雨水超過於無森林地者多至百分之二十五即四分之一四有森林之山嶽影響雨水之力尤大五森林因葉面蒸發供給空中多量之濕氣六森林發出濕氣可借風力以調和大陸之氣候七森林能涵養水源縱遇天災而泉流不竭可供給農業上之急需 
　　旣知以上諸端爲世界各國證明之學理實騐之結果即可據以討論吾國之旱災問題矣但於討論此問題以前試再援引外人對於中國無森林影響氣候雨水之言諭擇要述之 
　　美國植物家威爾遜氏曰中國缺乏森林之狀况最足引起友邦之注意濫伐林木濫掘山田以增加氣候惡劣之程度設不急圖森止之術中國必受水旱荒災之患 
　　美國科學大家邵氏云中國北部森林之摧殘實爲水旱之原因其在北部平原之地乾燥之程度日甚一日沙漠侵入日進一日豈非鮮明之表示乎 
　　美國森林家柯來威蘭氏云中國木材缺乏不僅爲其無森林之惡結果也農業缺乏水源水災徧於各省東部荒山爲雨水逐漸冲刷土壞日簿石骨畢現舉凡農田村落鎭市皆蒙無量之危險地下不能存水故水面低落土壤井泉皆乏水源之供給質言之則水災旱災爲中國可慮之兩大患亦中國人自作之兩大患也 
　　又英國科學家蒲當氏云中國除木材缺乏外尙有極大之危害即北部沙漠之沙漸次走向内地是也沿長城而南數十里飛沙爲害常滅絶植物之生存凡旅行中國北部平原者無不苦於無濃蔭庇護之烈日及無樹木障蔽之狂風周視四境則童山濯濯積數百年荒廢之結果巳變爲不毛之區設此等久廢之荒山盡成蒼萃之林野遮蔽日光涵養水分蒸發濕氣增加雨量而沙漠之患將可以免矣 
　　觀於以上援引諸說實甚明晰不待吾人重叙矣時至今日不幸外人之言論句句證實殆不啻吾人之警鐘也 
雜評二 
[選舉監視團（訥）]  
　　公民選舉監視團之組織在今日實不容稍緩蓋以人心之壞至斯已極僅藉文字演說之力冀以喚醒沈溺黑暗之人心而感動其金錢之慾念勢必無望故今日惟有實行監視之一法 
　　監視之最要者爲選舉人名册僞造選民爲選舉舞弊之發軔亦卽選舉根本破壞之要點此而不淸則此後一切弊賣之改革皆無可言今當省會選舉調查甫畢苟不迅速實行監視則上届之種種笑話今將愈出而愈奇此選舉人名册之所以不可不首先注意也 
　　夫監視選舉明知其甚爲困難之事然欲中國有良選舉自非有多數公民熱心盡力於此舉不可而又非明於世故不肯任勞怨之人所能任勝而愉快故斯舉之組織亦甚言易而行難矣 
公布欄 
[滬海道尹公署]  
　　批示一件信祀製權廠等呈控所長目不識丁資格朦混馭下無衛貪暴殃民　請撒任以安地方由呈悉據稱該區警察所長兼區晨楊恒祺貪暴殃民各情如果屬實自應澈究旣　逕呈仰候省長曁警務處批示祇遵此批一件南滙縣民孫學勤等呈爲冒假名義搆串朦控奉批環陳申辨由呈　查此案前據張國棟等來道呈訴業經訓令該縣查案秉公辦理在案據呈前情仰南滙縣知事　案查核辦理具報此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚鴛雛]  
　　以上所叙均現在婚禮上大致相同者至於婚後新婦之於家庭之各個情狀常另詳於談論家庭之一節中非本篇範圍所及此外各種婚事之結合更離於彼之常軌而亦不覺其爲悖者復縷舉如次（一）童養媳兩小易具固結深永之感情貧家多行之貧其姑者多溺媳之事（二）早婚凡人身體組織未曾充分發達而即成婚者爲害頗大具常識者類能言之乃早婚者多在十四五歲其故在父母溺愛因單傳而欲速傳代遂置利害於不顧也（三）贅壻亦祗重於女家方面之嗣續問題非眞女權之平反也男子貪多金而就之者更屬可恥（四）重婚男子重婚向無限止至諺有「財主三年不死女人大敗」之說意謂多死一妻多娶一妻即多得一注厚奩也諺表人心可歎孰甚若婦人再醮古亦不禁自宋儒「餓死事小失節事大」之謬說興六百年來女子被錮於「守節」之牢而鬱鬱以死者不知幾許至於今除不檢與無以自存者外猶以守節爲美德果男女均不重婚後母後父之毒不及於遺兒亦一善也再吾鄉鄉間有「搶姑孀」之風雖干禁律行者自行蓋鄉僻窮婦不能得近法律保護耳鄉間尤有「叔接嫂」之習兄死嫂即爲弟婦若遺物然此豈「人的經濟」歟（五）雙娶男子託於兼祧或别種原因得娶二妻俗名「兩頭大」此權利女子不能明目張而亦效尤焉是爲「多妻制度」之一 
譯叢 
[疆場情史（五）碧梧]  
　　英人瑪克與情人勞埃得結褵方閱一月英德邦交已斷絶戰禍肇始瑪克曾入軍籍自當尅日從戎唯戀戀於新婦不忍捨去勞埃得深明大義毫無尋常女子態嘗向瑪克曰君以愛吾故致不欲爲國而戰愛吾之深如此吾固甚感君然殊不願君若此戀吾也君果眞愛吾者當暫時抛撇吾二人之愛情而激奮愛國之心執槍殺敵俟敵已殲盡再恢復吾等愛情此方得情之正也瑪克曰兵凶戰危脫吾不幸而戰死則吾等愛情將恢復無期奈何勞埃得曰吾愛君至摯自不願君之死然君若爲國而死則吾於萬千悲戚之中或得一二快慰之念且君身雖死而吾愛君之情猶永永存在决不澌滅也瑪克旣入伍旋即調赴前敵努力苦戰積功甚偉戰後餘暇必致書勞埃得擇軍事之可述者列舉而詳告之勞埃得之覆函則均爲勉激勗勵之詞無一涉及兒女之私者蓋恐紛瑪克之心而挫其勇氣也迨戰事旣停瑪克隨隊凱旋返國職位已至大佐胸前勳章纍纍有艶羡而稱譽之者瑪克必笑應曰非吾至愛之勞埃得激動於前再鞭策於後吾安能有今日故吾之職位勳章名雖國家所賜實則不啻勞埃得所賜也 
[劇談霓裳新話野驢]  
　　亦舞臺自綠牡丹登臺後半月以來聞獲利巳在三千金以外該舞臺臺主沈某譽綠牡丹如花解語比玉生香八字可爲確論同隷一臺之王洪壽（三麻子）尤爲推許謂綠實花衫界後起之秀每一星期中必樂與配戲二三次不等十五晚竟爲之配演十八扯王中小丑未滿八時座客巳滿蓋王之串丑角在上海非具有十五年前觀劇資格者實未曾見其登臺一演也配演時振作精神爲綠生色不少揷科時復時寓奬勵語尤見其具有提掖後輩之意 
　　白牡丹登臺三日戲爲天女散花蔴姑獻壽嫦娥奔月三戲歌舞並重余十四晚宴客雅叙園白牡丹小翠花偕醒民同來（翠花小坐即去）白嗓病依然未復今遽爾登臺殊爲白危 
　　白之登臺大約爲家居已久半迫於飯碗問題又以綠之勁敵在前不得不先排上三戲作聊以勝人之舉從此一臺之上一綠一白爭妍鬥麗惟如花解語比玉生香八字我人眼光中使移贈白牡丹即不能相稱也 
　　白之三戲皆爲蔣硯香敎受現正習練葬花一劇大約月内又能出現於紅氍毹上 
Ｉ 
[理財家之近狀] Ｉ 
白自蔣敎戲後厚其俸不准再授他伶醒民笑其度量之小余謂醒民伶界中可與談度量者恐白尙非其人也 
[新聞拾遺]  
　　腐安慶南門内王某年巳六旬因前淸曾任某縣知縣至今豚尾長垂思想亦極迂腐日前爲其幼子完婚之期王某將前淸之衣帽花翎取出穿戴洋洋自得並向來賓大發議論痛駡新學當新娘入門時王某特高坐受拜醜態可掬一時看新娘者咸移其目光於王某爲之捧腹云（冰） 
　　冤浦鎭東門某甲家道豐富性嗜賭不務正業近年來巳金盡床頭尙不悔悟其妻頗賢屢諫之不聽日前忽向其妻索首飾質當銀錢賭博妻置之不答甲忿恨而出不料昨早逼妻回娘家逐至門外一拳打去昏倒在地向衆人云賤婦與鄰某有染故逐之出說畢而去婦良久乃醒旣慚且恨歸後便懸樑自盡云（夢影） 
　　怪虹口北四川路某里有粤人李某素信神鬼近來夜間時聞打架之聲乃疑爲不祥豈知前日上午忽見衣箱内烟火亂冒大驚急將該箱移出揭開視之則已烟消火滅且一無所損舉家駭異乃仍移至原處俄傾又有烟冒出如是者三四次事爲隣里所悉咸往詢問僉謂係狐仙作祟非闢一凈室供奉不可李竟信之現以所居之亭子間打掃淸潔作爲供奉之地云（丕承） 
小說 
[社會小說衆醉獨醒（二○七）瞻廬]  
　　第三十四回綠閨寂寞燒　燭翠袖殷勤捧茗杯 
　　小賓娘子道妹妹萬金之體千萬保重明天公公不增病妹妹可不必到來翠娥道姑母今天很勞乏了方才仙人來時又俯伏了良久遮莫腰兒有些痠腿兒有些軟好姑母請你略坐片刻待姪女替你搥一回背好麽邦平娘子格格的笑道好媳婦你眞知心貼意算得是我臟腑裏的蛔蟲你旣有這一點孝心不好辜負你便替我敲搥幾下也好說時重又坐下把頭顱磕在案上掀起了背脊待他敲搥翠娥怎敢怠慢揎起衣袖揑着半空半實的拳使出半硬半軟的勁在他姑母背脊上輕敲慢搥忽而上忽而下約莫敲搥了五六分鐘娘子道好了好了救了田雞餓了蛇我的腰背鬆快了你的手臂怕不要痠痛翠娥笑道好姑母别鬧甚麽客套你且伸一伸腿待我在腿上搥幾下包管你腿脚輕鬆娘子便扭轉身軀腿子伸得直直得翠娥屈了一膝拳頭上下只在娘子腿脚上敲搥王媽媽笑道眞正是孝順媳婦跪在婆婆身邊搥腿休說現在世界上没有這般好媳婦便是甚麽二十四孝四十八孝裏面也尋不出這般孝順媳婦說着引得大家都笑了這時劉公館裏恰又打發小了環前來迎接太太回去娘子不便躭閣重又起身作别說道爹爹那邊我也不去話别待他淸醒時（若要淸醒須待來生）你們代我致意便了說罷扶着丫環出外上轎翠娥隨着父母相送出門丫環打起轎簾伺候太太進了轎門轎兒上肩兩名轎夫輕移緩步的抬回公館····若說轎夫怎會輕移緩步其中也有一個講究原來蘇州和上海相距雖然很近風氣郤截然不同上海婦女坐汽車越是開得快越是出風頭蘇州婦女坐轎兒越是抬得慢越是出風頭轎夫都是飛毛腿怎肯慢慢兒走然而轎兒前面有了擺轎的娘姨大姐憑你飛毛腿也只得輕移細步要快也不得快 
[自由談之自由談]  
　　人窮則呼天今中國呼天之聲徹四方矣北以旱呼天東以水呼天西與南以頻年之兵燹呼天雖然彼長安之貴人不聞也其爭權也如故攫利也如故不顧民困也如故上天有好生之德其能爲吾民解斯倒懸乎（鵑） 
[大昌煙公司徵文揭曉（丁等）金南國]  
　　大小嬰孩牌香煙竹枝詞 
　　大嬰孩細小嬰孩大小俱佳次第來色味兼香王者備人人愛吃笑顔開 
　　嬰孩産出不三年大小聯輝映後先紅蛋紛紛隨處送家家破費洗兒錢 
　　可羨寗聲貌並颺烟香彷彿奶花香二難兼併眞難得絶勝尋常兄弟行 
　　紅錫包成襁褓同眉淸目秀態玲瓏美人遇見呵呵笑纖手拈來接吻中 
　　宜男自古稱萱草今吸嬰孩亦卜男始信後生眞可畏名馳南北與江南 
　　一枝香韻占烟魁居上果然在後來頭角崢嵘追二宋笑他面目似雙胎 
　　大家若愛子孫多舍此嬰孩莫問他性質天然純又粹香充腸胃更調和 
　　銷行世界共歡迎喜慶人家更得情則百斯另頌多子還童返老慶長生 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[葫蘆談] [  老圃]  
　　陶穀入宋爲翰林學士宋太祖輕之嘗笑曰翰林草制皆檢前人舊本此乃俗所謂依樣畫葫蘆耳穀聞之題詩於壁曰官職須由生處有才能不管用時無堪笑翰林陶學士年年依樣畫葫蘆太祖薄其怨望終不大用後使於吳越吳越王食以蝤蛑穀詢其族類王命進十餘種自蝤蛑至彭蜞大小不等穀曰眞所謂一蟹不如一蟹蓋以譏王也王四命進葫蘆羹曰此先生王時有此品味庖人依樣造者 
　　吾謂民國軍閥之所作　爲皆畫葫蘆也袁世凱　葫蘆段祺端又依樣畫之段祺瑞　葫蘆今張作霖輩又依樣畫之且北方軍閥留葫蘆南方軍閥亦依樣畫之當其觀他人之畫亦力詆其一畫之不良及身當其境則除依樣而外竟無他種畫法此其畫手之拙亦可憐矣 
　　所最傷心者段祺瑞所畫之葫蘆更劣於袁世凱之葫蘆今日張作霖輩所畫之葫蘆更劣於段祺瑞之葫蘆民國所出之人物正如蝤蛑之類愈降愈小而爲彭蜞陶學士所謂一蟹不如一蟹非虚語也昔蔡謨呑彭蜞吐下委頓讀爾雅不熟幾爲勸學死嗟爾長卿流毒乃至此乎 
財政常識 
[田賦應列爲地方稅之理由] [  長風]  
　　田賦爲歲入之大宗歐美各國初均列國國家稅近以大勢所趨多改列爲地方稅共理由可得而述之者如左　　 
　　（一）地方政務日見繁多其行政上所必需之經費必須賴有確實永續之收入田賦者確實永續之收入也故宜列地方稅 
　　（二）能養成人民之政治觀念蓋以本地人民所納之田賦辦理本地方之事務且因種種設施與人民有直接利害關係人民自能注意其地方政務之設施 
　　（三）如（二）述人民能留意地方政務之設施則當事者受人民之監督自能爲人民謀公益而不致不利益於民 
　　（四）政務設施在經濟幼稚之區地方收入有限或苦不足田賦爲大宗之收入列爲地方稅自能措置裕如不致有支絀之憂 
　　（五）地方政務者以發展地方之公益爲目的者也今取特定地方之田賦辦理鎭定地方之事務於理至當（乙種酬） 
公民常識 
[監視選舉之要著] [  溪南]  
　　連讀選舉監視團之提議及辦法猶有未盡謀及者不得不一言之 
　　監督選舉團之必要無庸疑議惟檢查監察兩層頗爲困難夫欲檢查調查員在調查時是否精細及有無浮報漏列等事勢必由公民選舉監視團逐鄉逐都派人依照調查底册加以覆查方能明悉試問調查員能將底册交於監視　否能則手續亦爲繁瑣不能則但憑揭示之後而後加以審查爲時恐不及且所得者亦屬　多固不能盡除其弊也故選舉監視團於徵求團員時務必推及於各鄉各村莊不可僅限於城市當調查員調查時由各鄉各村莊之監視員加以檢查庶幾耳目較近眞相易得而檢查之能事亦盡矣 
　　至於監視一層尤爲困難國民法治觀念非若外人之眞切願抛棄者居多而劣紳遂得因緣爲奸往往僱用愚氓輪流投票以遂其當選之望選民旣置諸不間監視者亦不能逐一查究孰爲眞實孰爲冒替故當調查竣事將届選舉之時由公民選舉監視團分赴四鄉演說選舉有關於人民禍福之理而勉其選舉得人則興利除害爲人民福不然則適爲人民害故不可爲人利用尤不可將入場證爲人收去如願絶對及棄者寧將入場證付之一炬入場證旣不爲辦理選舉人員所掯置則監視冒名頂替投票一層辦理較易 
　　然謀當選者固不若是之拙甚有勾通公署多發選舉票譬如某區有選民一萬人票亦一萬張足矣而被必要求多發二千或三千張以便偷換（即將投他人之票取出而易以己票）此弊當上届選舉時不第一縣一區爲然且流行於各地而所謂監督及管理員皆巳串通一氣無論監視團如何嚴厲終不能敵彼等詭計多端果能發現弊竇加以檢舉然能否勝訴尙在不可知之數故欲盡監視之實在當於選舉終了之時由監視團請監督及管理員宣布是日投票人數及存票數選舉匭由公民選舉監視團派公正不阿人員嚴密管理至開票時爲止則被輩將無所施其技矣（乙種酬） 
法律 
[民事訴訟中反訴之常識] [  劍荷]  
　　民事訴訟以同等保護當事人之利益爲主故許被告對於原告亦得起訴此反訴所以設也反訴對於本訴爲獨立之訴非僅爲對於原告攻擊或防禦方法巳也按照我國民事訴訟草案所規定之反訴而說明之藉以作反訴之常識反訴須具左列五之條件 
　　（一）須由本訴之被告提起（第三一八條）反訴限於被告提起者爲禁止原告不得對於反訴復行提起反訴（第三二○條第二項）及從參加人不得提起反訴而設也 
　　（二）須在訴訟拘朿發生後第一審言詞辯論終結前（第三一八條）反訴須在本訴訴訟拘東中提起者因可使反訴與本訴合併審理可以節約費用勞力時間至提起反訴須限於第一審言詞辯論終結前者因恐反訴有破壞審級制度之虞故耳換言之被告於第一審時對於原告有提起反訴之訴權而巳 
　　（三）須本訴所屬之審判衙門有管轄權者（第三一九）但以合意定管轄權者不妨提起若以非財産權上之請求爲訴訟物或以有專屬管轄規定之請求爲訴訟物及以反訴爲本訴而受訴審判衙門不能有管轄權者則不得提起反訴因此類情形不許行合意之管轄故也（同條理由所云） 
　　（四）須依同一之訴訟程序（同前條二項） 
　　（五）須不致延滯訴訟（第三二○條一項）當事人因重大過失或以使訴訟終結之意思提起反訴者則應不許提起反訴在本訴言詞辯論中即可提起無須爲送達訴狀之手續若原告缺席被告到塲亦可提起若因和解或審判確定而消滅其效力祗向將來發生目與反訴無影響若本訴半途撤回則反訴依然進行因反訴　獨立訴訟故也 
　　我國民訴草案雖未發生效力然法理具在援用甚多上列 
 
 

Page 18

 
 
反訴說明爲各審判衙門所通用訴訟人應注意也乙種酬 
道德叢話 
[西方格言（六八）] [  謝介子選譯]  
　　迷信婦言者愚人也「笪密爾」（ＦＡＭＩＬ） 
　　流之淺者其音高「英吉利諺」 
　　愛與明不兩立「法蘭西葡萄牙與西班牙諺」 
　　負債則生悲「英吉利諺」 
　　富人之愚談往往誤爲名論「西班牙諺」 
　　眞誠之最美裝飾在露骨「英吉利諺」 
　　工作生德行德行生名譽「德意志諺」 
　　大飲與晏起能致貧甚速「英吉利諺」 
　　愚者亦能偶作聰明語「荷蘭諺」 
　　狡猾爲淺見之一種「艾迪生」（ＡＤＤＩＳＯＮ） 
高庭常識 
[中西家庭之比較（下）] [  蕪城王芝女士]  
　　（丙）西方家庭之組織可以强種而吾種日趨於弱未始非家庭階級制度之厲也吾聞日本婚姻年齡平均爲十九歲吾國雖無確實統計然多在十九歲以内雛髮甫燥即便抱這裏是安　年齡資格黨系運動經騐國歷的學識技能是没用的石浮 
子而西方之兒必産於父母血氣方剛之際即此一層巳足定東西人種强弱之標凖矣考吾國人早婚之因實由於家族制度卵翼之也 
　　（丁）西方家庭之組織可以發展國民生計而吾國之組織則必使國民日趨貧乏也凡人之能力可養二人而有餘者養三人卽或無餘養四人或竟不足西方之人凡能力祗足養二人者彼即養二人於斯而有餘則以之供其娱樂西方之娱樂乃於形體精神品格皆有關係者也以是國民之程度日高又有餘焉則寄之銀行或保險公司銀行與保險公司即運用之以爲資本發達全國之實業製造愈精物價愈昻而人民之生活程度又日以高而國富益進其在吾國則適得其反人之能力僅足養二人者而以家族制度之故不得不養三人四人以至十數人日用飲食且告艱難遑言娱樂於是形體日即枯槁神志日見頽喪國民程度無進於高華之望而貯蓄之源涓滴斷絶國民資本之一名詞永不發見於吾生計史上馴至實業不興人民困頓於重稅外貨之下不可復活而國將亡矣是則家族制度之爲害也 
　　（戊）西方家庭之組織可以高尙國民之品性而吾國之家庭乃足使人養成卑劣之志趣也世幾見姑媳同居而不生煩惱者亦幾見妯娌同居而永久和好者亦幾見小姑小叔而得免是非口舌者是不必一家之人必有不肖者存而後失共家庭之樂也世之研究羣衆心理者能證明百聖人聚論一事其所言必不語語中理此可以推論吾國家庭之無良策人言西人無家族之愛情吾則謂不盡然世固有求親獲疏或於疏獲親者吾觀西人之兄弟姊妹各事其事星期過從握手相親反觀　國燃箕之子操戈於室三家村姑羣鬨於堂而亟歎家庭非改造之不可以巳也（乙種酬） 
工業常識 
[攝影術（三）] [  魯文輝]  
　　燈光紙不完美原因及改良法 
　　紙色晦白係感光不足顯影過久或感光逾度顯影太速所致 
　　法增減感光時間 
　　全片渾黯係顯影液施用過度所致 
　　法換用新鮮藥夜 
　　澀硬乾枯係顯影不足或底片太硬所致 
　　法延長顯影時間減薄感光過度之底片 
　　平淡不明係顯影過久或底片淡薄所致 
　　法減少顯影時頀加厚感光不足之底片 
　　穢黃汚漬係顯影過久及不淸潔之手與顯影盆等或定影不足或用不適當之藥品 
　　法擯棄不適用之藥品調換新鮮定影液當燈光紙初定影時盪動之不使沉滯若仍無效則係感光不足顯影過度之故 
　　水泡白點係初顯影時紙面發生汽泡所致 
　　法加足顯影液或將汽泡用手指挑破 
　　燈光紙裱像法 
　　燈光紙宜用濕裱法將印就晾乾之像片照卞紙裏格大小裁好略浸水即取出正面向下覆於裱像之玻璃「普通玻片厚者爲最宜」上蒙以纎布刮去片上水漬用西漿糊匀塗像片背面挈起片角裱於卡上覆以吸水紙使其平貼惟西漿糊所費較昻不如改用國産菱粉之爲省便也（未蓋章） 
衛生 
[耳之保衛與耳疾之治法] [  周學古]  
　　耳司聽覺乃知識之門戶於人生之關係至大不可不善護之茲述其保衛之術與耳疾之治法數國於後 
　　（甲）耳之保護 
　　（一）凡五官均以愈熟練而愈銳敏聽覺亦然故常須辨細聲審微音以求發達 
　　（二）幼年之耳不可觸凛烈之寒氣蓋因是往往致起耳疾 
　　（三）劇烈之音響有損聽覺足以破裂鼓膜不可不避之　　（四）耳不可不常令淸潔宜以綿軟之物刷而洗之且不可用金屬所製之耳搔小刀及針入耳致傷神經 
　　（五）剃頭匠所用之消息子甚易傳染耳疾切不可用 
　　（六）耳口之細毛所以防小蟲之入耳不可漫意薙去 
　　（七）窗隙門縫耳不宜近因尖削之風入耳必大作痛 
　　（八）耳雖不宜受尖削之風但亦不宜帶耳套如帶則耳輪柔弱管易被塞 
　　（九）咽喉有病急須醫治因咽頭通於耳中之歐斯達綦氏管ＥＵＳＴＡＣＨＩＡＮＴＵＢＣ苟咽喉有病勢必累及 
　　（十）耳在水内不宜用以司聽譬如有人浴於池或以傳石投水中其聲甚巨復有浪助之傳入於耳耳易震聾又一人忽然就另一人之耳而大呼亦然 
　　（乙）耳疾之治法耳疾之種類甚多治法亦各異茲述數種簡易而可自醫者如左 
　　（一）豆類入耳宜用温油洗出不可用水用水則豆益膨脹反不能出或用硬麻布塗以極濃之膠質於其一端置入耳中壓其塗膠處於物體待其固着後徐徐拖出之 
　　（二）蟲類入耳可用油類注入耳孔則蟲自浮出 
　　（三）耳垢過多耳垢堆積過多往往起耳痛耳鳴眩暈等症宜注入以温湯或微温之油類使其垢柔軟乃除去之再用硼酸一分調以蔴油三錢一日數次點之 
　　（四）耳鳴人虫耳鳴時可用兩端俱通之葱一段塞耳孔則耳中之氣外出鳴卽愈（乙種酬） 
 
