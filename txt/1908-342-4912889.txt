# 1908 - 342 - 4912889

 

Page 1

 
 
   
 
 

Page 2

 
 
　　 
[上諭]  
十一月二十四日奉 
　　上諭憲政編查館奏定逐年籌備事宜關係重要將來頒布欽定憲法並頒布召集議員之詔全視乎此是以朕登極後特申誥誡期於迅速圖功以慰薄海臣民之望茲據軍機處王大臣奏請設立變　　　　 
通旗制處自應簡派大員專司其事著卽派貝子溥倫鎭國公載澤大學士那桐侍郎寳煕煕彥達壽總司變通旗制會同軍機王大臣辦理該大臣等務當卽行開辦毋稍遷延其餘本年應行籌辦之處各該衙門著一律按照單　　開各節迅速舉辦以副朕孜孜圖治實事求是之至意欽此　　上諭垷值國勢積弱庶政待舉而財用爲辦事根本多一縻費卽增一漏巵亦卽少一實用朝廷軫念物力躬行節儉爲天下先凡屬内外臣工宜如何仰體時艱力求敦樸乃迭據言官條奏近來仕途習氣踵事增華日益奢侈迨用度不繼則又多方取盈而一切夤緣奔競之風亦因之百出爲長官者或見好屬僚或瞻徇情面輒聽冗員坐領厚貲抑知臣工所食之薪俸何莫非國家之帑項何莫非吾民之脂膏倘浪費滋多則正用必至竭蹶而要政皆從而廢弛上之何以對國家下之何以對庶民試使撫衷自問能無慚疚於心朝廷設官詔糈原使餼廪足以稱事禄入足以餋廉並非爲調劑閒冗地歩此後着京外各衙門長官嚴飭所屬祟尚節 
 
 
 

Page 3

 
 
儉屏戒浮華以爲澄叙官方之本其有眞能實心任事之人自應優給俸薪以勸賢勞而資養贍此外凡有挂名津貼之欵項以及濫竽充數之人員均須綜覈名實認眞陶汰勿得挾姑息之私見愽寛厚之虚聲致負朝廷整飭仕風諄諄誥誡之至意欽此 
論說 
[論自治之起點及調查之眞相（瀾來稿）] 　 
有龍伯大人。高拱官衙。今人震駭其威儀。莫測其經濟者。自治局是也。開辦將近一年。糜費不啻鉅萬。而自治之大典。未闻揭以示人也。自治之秘訣。未闻公諸同好也。然不責其自治之大典。自治之秘訣。卽自治之起點。求之當前卽是者。亦未闻宣告我都人君子也。問其宗旨。則責成於州縣之揀派調查員。以求自治。州縣不知調查爲何事。聽聵聵學紳之　說。以調查爲夤緣之路。而學法政學警察者。奔走不遑。遂仍蹈龍伯大人之覆轍。而盲於目並盲於心也。何所用其調查。乎豈知吾省之自治。無待於調查。耶瀰望皆曠土。未有攷土脉而培植森林者。未有因地利而講求種植者。不問而知其地之不治。何待調查。舉目皆游民。未有因子弟不學而罰及父母者。未有因生活不易而講究工業者。不問而知其人之不治何待調查。舉足皆險阻之途。有因馬車而釀國際交涉。者有因汚穢而致瘟疫流行者。不问而知其道路之不治。何待調查。然此特自治之起點也。起點於此。連類而及者。如自來水博物館如公園病院以及電燈瓦斯之類。又皆團體自治者所當盡之義務。然猶可姑爲從緩。請言開闢曠土。以盡地力而開財源。日本沿太平洋一带。凡山之平易者。皆闢爲田。其小如瓦。望之若梯。每當春夏之交。麥高數尺。其莖不能任其穗。是皆因地之利而利之也。而山之險阻者。則皆培植森林。星羅棋布於峯巒間。井井然有條而不紊。今吾鄂曠野童山。所在皆是。未有如東西洋之講求樹藝者。調查諸君果視爲地方固有之事務。以鄉團會長主持其辦法。而調查人員爲之監督。而調查人員卽防其法弊。不數年間。必如安邑千樹棗。渭川千畆竹江陵。千樹橘。而地方因之而盡。財源亦因之而開矣。是開闢曠土。關於自治之起點者以此。今請言禁止游民。以全人格而保公權。游民之精神喪失者。則以禁治產之。法宣告於公庭。游民之精神未喪失者。則以强迫敎育。位置於實業工塲。以謀生活。若有爲無益之戲者。則以行政處分。置之監獄之習藝所。由是則游民知懼。知懼則回復剝奪之公權。使之轉而知恩。知恩則知地方公共之事務。卽其地方公共之利益。不可放棄其責任。　　而影響於社會並影響於國家是禁止游民關於自治之起點也如此今請言開通道路以便轉運而省人力如周道如砥王道正直皆吾國三代之盛事亦東西各國之現象也獨吾省蕪穢崎嶇挽運維艱兩馬一車不容於道極其弊甚且有前車旣覆而來軫方遒者由是觀之人力車且不能通行而馬車而自轉車更無論矣爲今日計惟以馬路爲標準劃分各區區各擔其修築之費由此及彼叚叚而聯絡之節節而繼續之如火車之有幹路有枝路四通八逹而車馬卽可百倍於人力則勞働者弛其仔肩負重者釋其擔荷正所謂人之好我示我周行也而猶有溲溺便於途瓦礫徧於路而莫之自治者則設治安警察以清其源而路政於以大治是開通道路關於自治之起點也以此此三者皆自治之大網大網旣立而細目關於自治者當如屠牛者之迎刃而解也然說者以爲歐美之市町村團體歷無數階級始有完全之制度而其人民必如何而始能團結必如何而始負責任此種議論頗爲大人先生所藉口今竊以爲東西自治已有成效可觀譯書可讀如自治之定義之沿革之組織之選舉均可隨地方之情况而酌用之譬之前人作室人輩居之或改遵或因仍較自爲經營者尤爲易易今吾鄂講求自治未有掲其易舉者以告我邦人語云富者贈人以財仁者贈人以言觀瀾子不敏請以自治著手處爲吾鄂知言君子贈 
專電 
[電一（北京）]  
　　内閣奏請加皇太后徽號由攝政王擬定隆裕二字面請太后核定奏懿旨照准卽交内閣覆奏 
[電二（北京）]  
　　軍機處寄信直督百日内奏事安摺仍用白綾白紙用黃者不批 
[電三（北京）]  
　　御史趙炳麟奏請規復廷寄署名舊制經内閣議准將次入奏 
[電四（北京）]  
　　稅務處奏定上海日輝廠所出氈呢准免釐三年如免釐加稅議定仍加倍征三年中如有應行更變之處亦當照改又奏定 
 
 

Page 4

 
 
湖北氈呢廠所購外洋機器碍難稅惟出貨應准免釐照上海日輝辦法 
[電五（北京）]  
　　陜撫恩壽奏陜省商會成立派閻迺竹吳星映爲總恊理並請頒給關防奉批交農工商部議奏 
緊要新聞 
[張相電知鄂路借欵建築情形武昌] 　　鄂境粤漢鐡路招股迄今已有四年紳商共認股銀一百餘萬趙前督曾飭官錢局在積存項下認股五百萬元茲督辦粤路大臣張中堂以湖北官錢局擬認之股不能實撥十六日已奏准訂借英欵（奏摺略見昨報）並奏派湖北提學司高凌霨施鶴道曾廣鎔爲議辦借欵專員除曾道在京引見無庸電調外高學司已由張相電致鄂督轉催晋京聞高提學已定二十二日由漢乘車晋京所遺學篆委首府黃伯雨太守代拆代行茲將張中堂致鄂督電文錄後 
　　武昌陳制台鐡路總局司道提調委員同閱小帥元電前接大咨據湖北粤漢鐡路總局呈核武岳鐡路購地章程大致尙無小妥司道續呈興工以前預辦八事說帖亦係應辦之事惟臣工要政自以籌欵用人爲第一要義鄂局所集股欵僅有此數官錢局所認之欵本難輕撥目下武漢市面情形更不可稍有牽動鄙人七月諫電切囑緩辦正爲全欵無着之故至購地備料固需預籌然非經理得人最易舞弊武昌城外往日地價甚廉現已奇涨購時自應按照定章分等給價惟近多私探軌綫要地躉購圖利及輕價重稅各弊原地主多爲所愚發價時必須併查買賣兩户所發官價新舊主照數平分以昭公允並諭飭江夏縣除鐵路近地照章停稅外所有兩年内已稅之紅契均屬可疑購時一併查杜地弊江夏縣王令熟悉情形應責成該令妥辦目前萬勿調遣他處爲要至購料包工均係利藪萬萬不可遽許舉辦湖南雖據報開工不過止在長沙城外塡土其實毫無頭緒現在欵少工鉅一經動工不獨立行支絀且該總局並未通盤籌畫又不候鄙人核定指示急急枝節爲之該總局必受人朦蔽慫恿所致局員中有曾經包辦他路坐擁厚利之人尤不可不防該路關係至重此次用人興利除弊各事宜前奉上諭責成本閣大臣主持定斷詔旨甚明諭旨又云在事官商紳董倘有營私舞弊煽惑把持以致妨害路政各情事卽着張之洞據實叅辦等因不敢不欽遵辦理日内借欵一事業經奏准當一面議定借欵一面另派妥員來鄂考察情形禀覆再行核定次第舉辦鄙人急盼此路之成深過於尊處也祈卽轉飭鐵路總局遵照洞洽 
[日本公使减撤衛隊照會北京]  
　　駐京日本公使伊集院君照會外部云我國政府决定北清駐屯軍隊減撤大半一節前經行知貴王大臣在案茲奉本國政府來電撤兵一事現定於十二月十二日起按照次序將應行撤退部隊及酌留部隊開始輸送等語相應照會貴王大臣查照可也須至照會者一訂於十二月十二日應酌留北京兵隊將校以下共一百三十名由天津來至北京一訂於十二月十二日應酌留山海關兵隊將校以下共三十名由天津前往山海關一訂於十二月十七日應由天津撤退兵隊將校以下共一百六十名前往秦皇島换輪回國一訂於十二月十七日應由北京撤退兵隊將校以下共二百六十名前往秦皇島换輪回國一訂於十二月十七日應由山海關撤退兵隊將校以下共一百四十名前往秦皇島换輪回國 
[萬國禁烟會攺期確信]  
　　文滙報云英政府所派萬國禁烟會代表萊特恩君擬於西十二月五號啓程赴華十六日内可抵上海現因該會難已攺期舉行故英代表亦已展缓行期於西正月離英 
[學部通咨學生轉學章程北京]  
　　學部咨行各省略謂學生就學自以始終畢業一堂爲最善然有因不得已事故而必須轉入彵學堂者一概禁止勢所不能但轉學辦法不先訂定則插班入學殊不一致將來辦理畢業亦必多所窒礙除高等以上各學堂爲研究尃門學問無庸擬議轉學外中學以下各學堂各處多已設立學問之深淺略同敎授之法亦無大異學生因有事故而不得不轉學者又視高等尃門學堂爲多亟應寛其轉學以廣造就之途仍嚴其考試以杜躐　之弊俾學生得以隨處就學不至因有事故而廢棄於半途在辦理學務者亦得有所依據不至意爲遷就將來畢業將勵亦可漸歸畫一茲由本部訂定各項中小學堂學生初級師範學堂自費生轉學章程應卽通行京外一律照辦 
附章程 
　　一本章程爲初等小學高等小學中學學生初等中等實業學生及初級師範之自費生而設此外不得援用一各項學生必實有不得已之事故不能始終在一學堂肄業者方准轉學一學生轉學應在同等同類之學堂初等小學不得轉入高等高等小學不得轉入中學中學不得轉入初級師範及中等實業學堂餘可類推一轉學時應將原先肄業之學堂所給修業文憑呈請所轉入之學堂查驗一各項學生轉學分班以原得文憑爲定如得有第一學期修業文憑之學生轉學後應入第二學期以上類推惟現在各學堂課本敎法多未齊一應由所轉入之學堂按其學級覆加考試如與所轉入之學堂同學級之程 
 
 

Page 5

 
 
戊申十一月廿五日　　度參差應令補習一學期（如得第二學期修業文憑之學生仍令入第二學期之類惟不能仍令入第一學期亦不得令入第三學期餘可類推）其所得修業文憑應留級者轉學後仍照定章辦理一學生轉學須在每學期開學之前向所欲轉入之學堂陳請轉學如或因事遷延陳請已在開學之後總計該學堂本學期所有功課鐘點尙未逾四分之一者經考試之後准其就學將來得給本學期修業文憑其已逾該學堂本學期所有功課鐘點四分之一者不得中途插班應俟下一學期按其學級考試收錄一所有列入本章程之各項學堂遇有轉學之學生應即遵照辦理俟期満畢業得照定章獎勵 
[萍鄕駐員防匪之佈置江西]  
　　贛撫馮中丞以萍鄉地方毗連湘境山林叢雜伏莽孔多日自皖省營兵肇事後謡言蠭起防範　嚴爰于前日電飭萍鄉營縣一體戒備並飭安源煤礦巡警官兵加爲巡緝以期安靖旋又按到江督端午帥來電催令鹽道移駐萍鄉藉　鎭懾馮中丞因特轉飭司道會籌移駐事宜一面先派前署南安府李仲芝太守士　於十八日馳往萍鄉偵探匪蹤隨時禀辦俟鹽道移駐後再行調回所有江督催令鹽道移駐原電附錄於後 
　　南昌馮撫台鑒頃據堯帥電以萍鄉與湘毗連時有謡風前經會奏奉准將鹽道移駐請電催早移俾資鎭懾希察酌催令移駐爲荷方印 
[仁和王相國薨逝杭州]  
　　王夔石相國返鄉期年卜居西湖别墅精神尙稱矍鑠本年入秋以來偶患洩瀉致觸發積勞政躬時有違和此次兩宫賓天至白衣寺哭臨旁有一子一孫扶持卒以哀毁過甚病日加劇本月十四五等日病勢埀危卽電延御醫陳蓮舫比部至廿二日破曉到杭尙未入診而相國卽於是日午後一點十分鐘薨逝聞廿一晚服遼參數錢精神梢振卽面諭公子輩口受遺摺多至數百言並力保某宫保堪膺重寄云云現定廿五日申刻大殮享壽七十有九歳 
[京師近事]  
　　攝政王與軍機大臣議商釋服以後其改革事件擬先酌裁綠營官缺修攺官制並添設各項官缺預令各省將軍督撫考查情形各具說帖詳報來京再行核辦 
　　攝政王勘定東西華門左近另建邸第茲聞内閣大臣議定宫室體制一如國初睿親王之舊計屋基高十四尺建樓三層覆以綠瓦其屋脊四過俱用金黃瓦大約無人反對卽將具摺入奏　　查勘德宗景皇帝陵寢大臣倫貝子陳尙書十四日出京赴奉十五日軍機接倫陳兩大臣電云於十五日已到三河縣屬下甸准十六日卽抵東陵敬谨勘擇 
　　景山觀德殿修造工程内務府據天和木廠估定工料銀四十萬兩蓋因工人連夜赶修工價加倍以致需欵甚鉅也 
　　景皇帝梓宫暫安觀德殿所有各部院衙門陪祭官員均應於未過初満月禮以前仍在觀德殿陪奠叩祭乃十七日第一次陪祭官員極爲寥寥經恭辦喪禮王大臣等大爲動怒謂各衙門未到陪祭之官員殊屬不明禮節當卽派人查詢係何處官員未到以便奏叅而儆傚尤 
　　西北藩王將軍都統向例年終頒賞福壽字及荷包現遭國喪除在京大員停二十七月外西北各路蒙藩與内地不同應照光緖七年成案停一年明冬卽照舊頒發 
　　陸軍部鐡尙書到署與侍丞等會議選舉海軍人材擬考貴胄　軍高等三學堂之學生以十八歳以上二十五歳以下身體健壯者撥入海軍學堂肄業會議如是尙須禀請攝政王定奪 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[皖省兵變後紀餘]  
　　督練公所裁撤皖撫朱中丞札飭督練公所將兵備敎練參謀三處一律裁撤略云皖省檩營砲馬兵變後現已破碎不成一恊按照部章未成一恊不准設立督練公所所有現在參謀敎練兩處應即裁撤查兵備處總辦陳蔚現准江督端午帥電調赴寗所有在差各員活支欵目一切自應遴員接算以清交代 
　　旅蕪紳士請兵旅蕪紳士周玉帥等公函關道略云蕪湖爲長江重鎭商賈輻輳防衞宜周乃自上月省垣兵變後謠言四起風鶴頻驚似應厚集防兵以資鎭懾查現在兵力太單巡防兩小營共勇四百八十人除 
各要隘分駐二百七十人外僅存二百十人在蕪恐一朝有警不能濟事紳等曾將此事請楊若臣公祖轉逹尊處代禀經帥酌添兩營常川駐蕪查蕪采營李葆林參戎駐蕪年久熟悉情形堪以兼統若蒙俯允據情上逹經帥曷勝感荷等語嗣郭觀察電禀皖撫請示遵辦旋得復電云昨因皖省空虚請午帥轉商程平齋軍門派撥歩隊兩營來皖已承應允現擬以一營駐蕪卽由尊處迅雇輪船赴浦迎運俟輪船雇定速行電聞以便知照 
　　蕪商禀保區官蕪湖南岸各舗商以巡警五區委員熊成模辦事勤能宗旨誠正茲被伊弟牽累提省審訊恐有不測特於前日聯合商鋪五十餘家上禀關道保請開釋當奉批云查熊吏目成模係逆首成基胞兄雖分居已久但案關叛逆不能不詳細推求撫憲明察無私此次提省研訊有罪與否必已洞然無庸該商等禀保惟旣據公禀究竟熊吏目平日爲人行事是否核實仰候札飭巡警總叅事查覆再行核轉以昭公道而慰衆望 
[西報譯要]  
　　赫德論中國之前途字林報載二十三日倫敦電云中國總稅務司赫德近經倫敦商務總總會宴待席間赫氏論中國之前途未可限量攝政王必能振興各務使國運日進外務員胡德君宣言日美恊約爲世界和平及開放門户之保障中國對於此約意必愉悅 
　　日員論大連牛莊商務泰晤士報云南満洲鐵路某經理近在東京論大連牛莊商務興衰情形云大連商務已逐年興盛而日人多有未知該地之重要者殊可浩嘆據南満洲鐵路公司調查一千九百零六年大連入口貨共值日洋一千六百三十九萬一千九百十一圓翌年卽增至二千九百四十七萬三千五百一十圓較之上年幾增十分之八今年則仍有增加上六個月入口之數已逹二千一百五十七萬九千八百六十七圓全年總數可出四千圓以上惟牛莊商務則日見衰落一千九百零六年入口貨共有日洋六千零三十一萬四千七百三十四圓翌年减至三千五百一十九萬七千七百四十六圓較上年幾少十分之四至於出口貨大連亦歲有所增上年總數共值日洋一千五百四十七萬五千八百七十八圓今年於六個月内已逹此數據西六月計算總數已有一千五百五十六萬二千三百四十三圓牛莊出口貨則所增絶少一千九百零六年總數共值日洋二千八百萬圓上年僅增至二千九百萬圓惟牛莊商務仍不致爲大連吸收行將與大連並進蓋遼河西岸一带所產之豆仍將以牛莊爲貿易之中心點也 
分類新聞政界 
[詳禀洲地清丈辦法安慶]  
　　安徽全省查丈洲地總局詳禀各憲略謂皖省清丈洲地前因業户所執契據多被兵燹遺失不全卽有完全之契往往四至不清或僅寫籽種數目及幾片幾段而無畝數者　擬仿照蘇省清丈辦法凡各業户自有之產隨時塡具印單給執其報買繳價之地發給執照使自此次清丈後爲憑皖省各洲地皆有確切執業之據所以杜爭端而免轇轕曾經詳奉憲台批准通飭示諭遵辦乃各該洲民昧於斯意多不遵照呈請塡給希圖隠混取巧實屬自貽後累現值清丈告竣本司職道擬請剴切示諭各洲民一律遵章呈領印單以爲管有洲業之據証此後五年復行大丈卽以印照之有無爲是否隠匿洲地之實據凡洲地無執照印單者均一體照隠匿充公變價埀爲定案除刋示通外理合具文詳請核奪 
[皖省復鑄宣統銅元安慶]  
　　皖省銅元自停鑄後該局業已改爲製造厰茲朱中丞以銅元停辦原爲市面銀根緊急維持圜法起見乃近來外省銅元流於本省頗屬不少銀價更加高昂倘仍停鑄不但於事無濟且原購機器任令久廢不免坐失利源因卽飭廠再招工匠百人重鑄宣統銅元 
[催辦罪犯習藝所蘇州]  
　　蘇臬左廉訪以罪犯習藝所係奉旨飭辦要政蘇省各府應州縣或有業已造成開辦者或有甫經工竣者或有甫造未竣者或有始終並未議造者自應查明開單通飭未辦各州縣從速赶辦一俟工竣卽行禀請驗收開辦倘再玩延定卽據實詳請參處 
[查驗商輪攔截流民鎭江]  
知府鍾太守元棣王剌史曜以商輪裝載流民紛紛南下禀請江督迅飭鎭江關稅務司嚴行禁阻並嚴定罰辦章程查驗攔截議罰等情當奉批云據禀辦理堵截飢民情形已悉該守等勤勞將事於茲可見其招商戴生昌日清三公司裝載飢民南下本部堂昨已得諸訪聞札飭鎭江關道妥商稅務司嚴行禁阻並飭嚴定罰辦章程於輪船到埠時查　攔截議罰以免流民纷擾仰卽查照仍督率弁兵司巡人等嚴行防堵毋稍疏懈 
 
 

Page 11

 
 
[開具調查事件奉天]  
　　奉天調查局通咨各廳司道云查敝局開辦章程第七條内開原設編纂圖書處卽行歸併由局照章辦理茲因纂編事宜有應須調查事件兩端相應開具事由咨請迅飭統計處人員依限具復並飭所屬一體遵照（一）各司道處所管各處大小官廳局處學堂醫院塲廠公司等名目清單（一）各司道局處成立緣起曁其年月并沿革狀况誌略 
交涉 
[變通查驗日商小輪辦法鎭江]  
江督端午帥據鎭江關道劉觀察詳復變通淮河查驗小輪辦法當卽批示云清鎭往來小輪經過高郵寶應釐局現未便免予停驗應如所請均改在輪船碼頭就近查騐駛過釐卡時無庸再停蓋輪船碼頭搭客上下該輪本須停泊卽於此時由釐局司巡上船查驗旣不至疏於稽查而輪船亦無須特别停滞待查致形瑣碎均屬一舉兩得候函復日本領事轉飭日商小輪公司遵章候驗不准再有藉口抗不服查各該局員司等亦務須隨到隨驗勿稍延缓留難致貽口實仰卽分飭遵照辦理 
軍界 
[委員嚴防私運軍火江西]  
贛撫馮中丞以皖省兵變誠恐叛兵四竄滋事而吳城湖口地方爲入江門户恐匪徒私運軍火乘機思逞特委鮑令惟喬馳往吳城濮令賢𢠘馳往湖口會同該聽縣曁統稅局員督率巡兵認眞稽查往來船隻如有私带軍火形迹可欵之人飭卽送交地方官嚴行審辦 
[條呈優待徴兵辦法杭州]  
　　浙江新軍歩隊第一標一二兩營本係舊日省防改編其餘概爲徴兵入伍數月逃亡接踵至本年夏秋間缺額至四五百名不得已二次開徴如數補足近來逃者仍復如故楊恊統特於日前條呈撫憲其原因約分四種一爲世家子弟近年風氣漸開稍知歐化者無不曉軍人之尊貴一間徴募自告奮勇及入伍後操防辛勞寢食粗糲較之居鄉優遊判若天壤此爲第一原因其次爲游手好閒之徒當時乘興應徴又見歡迎歡送之榮幸或可矯其鄉閭一到省垣苦於操防又見巡警綠營及其彵之軍學界優遊自在見異思遷更名　就因此而逃者得最多數其次本爲循良兵士偶因操式歩伐不齊爲排長隊官盛氣呵責甚至拔刀痛毆兵士受此苛待告訴無門有不得不逃者其次爲入營後家有不得已之事故請假不准告退不能因此遁逃者其餘複雜瑣碎之事尙不至此而以上四種爲最顯現擬嚴定賞罰告誡全軍官弁凡有無端苛待兵士一經查明治以應得之罪並請通飭巡警巡防隊及其他之軍學界不准收容新軍逃兵如有知情容留一經查出惟各方面自問等情經增中丞照准卽日通飭各屬遵照辦理 
[陸軍部頒發標旗南京]  
　　陸軍部咨行江督略謂陸軍八九兩鎭請旨頒發標旗已由本部於十月十五日具奏奉旨卽於是日頒發所有九鎭歩馬各隊掌旗官五員務宜選擇陸軍學堂出身名譽最著之員造具履歴清册補咨查核希卽轉飭遵照 
[張統制定期檢查軍實武昌]  
　　鄂軍統制張虎臣因現届年終應檢查全軍器械以及各項材料事宜茲已定於二十四日起至十二月初三日止輪派督練公所委員及鎭恊司令處軍械官帮同檢驗以昭鄭重學務 
[汴撫調主政辦學武昌]  
　　鄂紳姚主政汝說現充湖北學務公所圖書課長近接汴撫吳仲帥來電延聘赴汴襄理學務姚以時届年終鄂省經手一切事件甚多特電復准於來春辭差往汴 
[學司定期考試留學生武昌]  
　　湖北派往東西洋留學官費自費 
各生年有百數十輩畢業回國除警察陸軍兩項學生外均須至學務公所報到呈送講義查驗茲高提學已定於二十四日考試各學生以定優劣而免倖進 
[再開女子懇親大會南昌]  
　　贛省女子公學於十五日開懇親會各女學生將各功課及手工體操各技能陳諸父兄之前頗有可觀惟是日因雨來賓甚稀特訂定月杪再開懇親全體大會一請部頒關防二請官紳彌補虧空三請官紳撥給校舍四請酌定修業憑單五請預定來年敎員管理員六請預算來年支存欵項 
[模範小學畢業南京]  
　　兩江督署模範小學堂辦理極爲認眞十一月二十一日爲諸生畢業之期當由監督左全孝廣文禀請督帥蒞堂觀禮並給發文憑 
實業 
[贛省銀根仍未平復江西]  
　　贛省市面因怡生厚等錢店先後倒閉以致銀根日緊前經馮中丞諭飭官銀總號發出官票十萬串交商務總會總理曾平齋會同恊理熊文叔酌量分撥各錢商接濟市面漸得平靜惟市面官票卽多現銀甚少故錢商公議行情以錢日賤現銀日貴至十一月十四日銅元一千只能換銀四錢八分各行商業頗受影響更有州縣解欵之賠累嗣陳少石方伯會同官號總辦文芝塢觀察籌議挽救市面提高錢價後因庫儲現銀不多致未逹此目的也 
[官紙局開辦之計劃浙江]  
　　浙撫增中丞擬仿照南洋成案辦一全省官紙局特委盧𢠘功太守爲總辦前日已將簡章擬呈中丞請示聞其内容共分四大部每部分四科計共十六科規模宏鉅範圍較廣凡全省官衙局所應用契稅公牘禀札各項紙張及印刷物如鈔票印花聯單運票等一槪均由官紙局專利先籌官欵六萬兩俾　開辦不敷再招商股聞盧太守家本殷富自願認籌二十萬作爲商股已定年内開幕 
[日領討論興市辦法漢口]  
　　漢口日本租界修築道路業已竣工江岸工程亦將告竣日領高橋橘氏特於二十二日開居民大會以討論該界興市辦法聞該界土地及房屋章程皆仿各國租界成例而捕房捐則較别界爲輕建築房屋亦無嚴章限制以示招徠 
[桂撫擬設廣西銀行廣西]  
　　桂省分設官銀號發行鈔票辦理儲 
蓄已著成效茲撫憲張堅帥復擬開設廣西銀行在日本訂製紙幣倣照 
 
 

Page 12

 
 
北海道銀行辦法現已商准粤督會陳政府請爲察核 
[長樂縣令改良磁業廣東]  
　　嘉應各處所製磁器質式粗劣銷路不廣茲經長樂縣王大令籌足股本數萬設一振興磁器製造公司由官商合任經理設法改良製造各貨悉仿江西及外洋各貨辦理特派畢業磁器科留學生數人又加聘各處名師擴充製辦現已禀報大吏核准咨部立案矣 
[商會選定幫董新法漢口]  
　　漢口商會　届另行選舉職員之期送經總恊理催令各幫投票應者寥寥均因銀根吃緊咸思收場無意推舉董事昨總恊理等以逾限已久不能再遲特議定凡已投選舉票各幫以本幫多數者定爲幫董全幫未投者卽以老幫董定爲續任並定於二十日用複選法添舉議董 
雜記 
[盗匪正法蘇州]  
　　崑山縣湯錫勇等兩家同夜被盗拒捕傷人一案經邑尊張令緝獲盗匪王阿瞒卽殷阿瞒桃花阿妹卽羅啓湖徐裕發趙浤大等四名到案訊據供認糾夥多人執持洋鎗打門入室拒捕搶刦得贜不諱業經禀奉各憲派委鎭洋縣葛令前往會同崑山新陽二縣提犯復訊無異禀奉撫憲陳中丞批飭將該犯王阿瞒桃花阿妹徐裕發趙浤大四名卽行就地正法以昭烔戒並飭嚴拿在逃名犯到案另行訊辦 
[提究僞造印札人犯武昌]  
　　陳小帥刻據夏口廳禀稱民人李見亭等因與人爭執碼頭被押竟敢串通前在督署軍需房帮繕册報之王仁風僞造督院印札飭廳釋放並供涉書吏張萍舟請提府審辦等情當傳張萍舟親自訊問實係被誣卽取具切結將全案發交武昌府審辦並飭令須提院書質訊儘可禀請押發以成信讞 
[禀報查明川沙塘工控案松江]  
　　松江府戚揚川沙同知陳綸以奉飭勘訊潘其恕上控顧懿淵經辦川沙八團圩塘工程並無侵浮請予銷案等情禀奉江督端午帥批云此案旣經該府馳赴川沙带同潘其恕顧懿淵及同辦工程之潘守勤曁工程各人逐叚履勘咸謂工竣迄今將近三年工堅料實毫無草率偷減而潘其恕瞠目熟視莫可指摘及至勘畢回廳之後三面環質澈底究明所做各工所發各欵不特與銷册一一符合卽各工頭亦一一供明毫無浮冒是顧懿淵辦事核實深堪嘉尙應如何酌給奬勵之處由府酌核禀辦潘其恕挾嫌誣控本應革辦惟因年老糊塗誒聽傳言所致且一經深究難保顧懿淵不因之受累旣已由該府罰令置酒服禮應准從寛免議仍由該廳留心查察如再悖老妄爲卽行詳辦仰蘇藩司轉飭遵照至另單禀稱該廳現有九團老洪窪要口淤塞請按畝出夫疎通水道擬仍諭顧懿淵籌辦各節併由該司核明飭遵具覆 
[吕御醫過漢漢口]  
　　鄂督陳小帥前因大行皇帝不豫保荐江西玉山縣知縣吕用賓入京診視卒未奏效由京乘車返漢謁見鄂督後卽附輪回贛 
[警遣不禁聚賭武昌]  
　　陳小帥以武漢地方賭風最盛無論官商紳民咸以麻雀爲戲動輒倾家蕩產爲害實非淺鮮特札江漢關道巡警道會同查禁 
[蘇綸紗廠總理辭退蘇州]  
　　蘇綸紗廠總理周君舜卿現因上海事務紛繁廠務恐難周顧特於日昨辭退請另舉他員接辦各董及股東等以周君辦事素深信仰一再挽留卒未見允遂議定總理薪金如數照送現在所有廠内事務曁一切招股事宜由董事局暂推王君駕六等主持辦理以重廠務 
告白 
[敬告讀者]  
　　烈女羅蘇軼事本報曾載兩日嗣因登載女妬限於版幅未及續出恐閱者諸君已忘重將前兩日所載大綱綴下伯爵倍爾根巴黎人與羅蘇善訂有密約嗣伯爵赴美於逆旅中爲盗所斃時羅蘇未及知也爾來特亦未及知也爾來特艶羅蘇美欲得之知伯爵赴美乃以僞書絶之 
小說（泖）（浦）（譯） 
[烈女羅蘇軼事（三）]  
　　爾來特擬書旣畢自誦一過則大喜擊案曰任乃婦若何固執余必欲以計得之其友和阿曰以我兄翩翩少年神采駿逸才名旣著富甲巴黎假令老媪見之當亦動其愛慕眷戀之念况此女年龄尙幼苟非木石豈不知人間有情種事今日應當浮三太白一爲我兄預賀爾來特亦大笑熟視其友一若其事無不成者 
　　其友曰計果善矣惟何策以書逹諸羅蘇之前爾來特即俯首凝思曰誠然將何策以書逹諸羅蘇之室其友曰此固無患余有一策在爾來特又大喜以手點其友曰汝固多智以今觀之益信惟不知將何途之從而出其友曰若從郵局中寄則郵票不符反生疑賓恐事一敗露則彼起其防杜之心以後更難設策爾來特曰今之所難固在於是是將奈何其友曰曷倩一人僞自美洲歸者持書往僞爲伯爵所寄若是彼必墮我計爾來特稱善者再爾來特曰策果善矣顧無其人其友曰此易易耳余友雪格蘭者貧乏士也與余頗善深居簡出少與社會相接故社會亦莫知有其人此人忍默寡言曷以重利遣之其事必濟爾來特曰若人居於何地其友曰來因河浜紫蘿石街有一小屋屋甚低僅及肩且渗陋墻圬剥落蔓草生焉若人所居也曷往謁之雜著 
[杭嘉湖旅行記（三）（叔）]  
　　十三日十一點鐘抵塘樓鎭登岸是地爲湖蜀巨集由蘇至浙必經之道故商市尙可觀與嘉郡城外相彷彿惟樸野之氣未除大有鄉村景象以水陸交通之地而樸陋閉塞如此我國人民不能進化即此可以見一斑矣鎭上銅幣一枚僅作錢九文銀幣一枚以銅元一百二十二枚折合錢一千一百文友人詣一南貨店訽以此事爲何人所主持答稱除杭州省城以外各處商家領袖皆持此　又憢以國幣不宜减折致壤圜法則謂官長旣貪得餘利多銷銅元不顧累及商民我輩安得不減折行使以爲抵制斯言也未當不持之有故然獨不能增長價值乎與其輕　减折冀免虧累毋寗增長價值不壤圜法此商人智識之愚闇爲可憐也更可異者店夥云該處典肆銀幣一枚僅作一千零四十文且祇用英洋不用龍洋夫開設典肆者皆富紳巨商號爲通曉大　利便貧民者也旣居此通曉大義利便貧民之美名復用其剥削貧民敗壤圜法之手叚我國富紳巨商之智識乃止是乎余等不　開此無意識之言逆相將逕出 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
[直隷]  
　　度支部咨憲政編查館直隷諮議局籌辦處云制用司案呈内閣抄出直隷總督楊奏創辦諮議局先行設立籌辦處一摺光緒三十四年九月二十八日奉硃批該衙門知道欽此欽遵到部原奏内稱諮議局關繫緊要就天津設立籌辦處由該處籌定辦法其建設諮議局屋必須規制宏整營造合法該處所需一切經費已飭司局籌撥至各属選舉經費應由該地方自備慮有遲延致誤期限一併飭撥濟用均請准其作正開銷等語查諮議局所需建局一切經費自應照准作正開銷惟現在欵項支絀辦理各項新政重在實際不重在外觀所有該局建築房屋觀瞻所繫規模固宜宏闊然亦不可過事鋪張致滋糜費至各屬選舉經費槪由司局籌撥公家財力實有未逮仍應山各属就各該地方舊有公欵自行籌備以期衆擎易舉其建造該局預估工料銀兩若干開辦常年一切經費共需若干在司局動用何欵應令專案聲晰報部並將籌定該局章程一併送部備案以憑核辦仍俟工竣將用過銀兩實數造具清册並保結圖式分送本部及民政部核銷毋得遲延相應恭錄硃批咨行直隸總督遵照據此部咨則各省諮議局建局經費皆應照此辦法不以直隸爲限也 
[江蘇蘇屬]  
　　籌辦處批溧陽縣禀云據禀會同紳商學界云云並無姓名指實此係欽遵上諭之件斷非遷延所能了結該縣若再玩延定予詳院懲處太倉州已派定州學正金爾相爲初選監督已禀經籌辦處飭准照辦矣各縣有已分畫投票區者如長州縣爲五區元和縣爲十區其餘亦多分畫定妥 
[江蘇寗屬]  
　　江督端制軍批海門廳同知吕道象詳文云據禀該廳爲直隸廳而無屬縣照章應以附近之府爲複選區惟鄰府較遠殊形不便可否如紳董所請照選舉第四條辦法以敎佐爲初選監督該丞爲複選監督各等情查此節刻據籌辦處以該丞來禀所引章程第四條係屬指有屬縣者而言今該廳並無屬縣是初選複選皆係一屬自爲選舉與他府州廳之合属選舉者逈不相同擬令該廳複選仍就近附於通州辦理惟文移一切均用平行較他處初選監督之申報複選監督者稍示區别以存體制而利進行等情呈摺請示業經本部堂批飭照辦仰卽遵照辦理所呈謂查細則内有本省人寄居十年有財產五千元卽准入册一條核與館電寄居資格非本府本縣人與非本省人均係一律辦法互異其他是否悉合仰諮議局籌辦處核飭遵照仍候撫部院批示繳 
[福建]  
　　閩省籌辦處議由尙方伯派委各員分赴各府屬催辦選舉人名册現已先後程員名如下福州府派縣丞劉鎭湘典史劉湘永春州派知縣王鍚祉泉州府派知縣謝鍚勳知縣俞同愷邵武府派知縣鍾文奇建寗府派州吏目季鑑延平府派知縣王志廉汀州府派知縣錢維翰知縣莊永綬延平府派從九俞贊榮福寗府派知縣王位中福州府派巡檢雷延棟漳州府派知縣孫麟閣李思賢士民動議調查 
[浙江（寗波慈谿）]  
　　慈邑諮議局初選舉事務所於十三日在縣署内先行組織其調查事宜已派定馮萱菴任起耘爲城區調查員葛崇黼洪曰湄爲東鄉調查員李鍾鼎鄭椒蕃爲南鄉調查員西鄉歸公益社調查北鄉尙未派定適因時候不及一切應辦各件且俟二十五日開會再行提議 
[又（嘉興嘉善）]  
　　嘉善縣初選監督徐大令於本月二十一日邀集城鄉士紳假座邑城同善會館籌商事務所各項事宜紳商學界到者二百餘人議定將調查區域劃分爲九每區公推調查員四人並於各區調查員中每區推定主任一員隨時到所會商徐大令又以事關重大限期綦迫一或延誤卽影響及於全局商請各士紳按照定章提前赶辦議定本月二十四日給發證書二十六日一律發出調查一面並派宣講員分赴各區切實宣講以期普及 
本埠新聞 
[救火聯合會禀上海縣文（爲水公司玩視火政事）]  
　　竊廿一日辰刻南巿十六舖張河浜顧正興竹器店失憬延燒比鄰敝會同人聞警馳赴施救豈知自來水龍頭一律無水不勝駭異本城文武官長在場目擊幸有就近電燈廠蓄水得以勉力救熄當緊急之時曾就電燈廠連發電話催令該公司開足汽機放水該公司置之不答旋經查知該公司於聞警之後派人將該處總門關閉實係有意勒水貽害灾區火塲聞此不勝公憤齊聲願往公司詰問商會議董葉增銘本會調查員沈宗約見此情形深恐釀事向衆竭力勸阻告以公司無理應請官長查辦無庸直接爰卽整隊進城先詣道轅次赴鈞署據實陳報伏思浥地人烟稠密火患宜防隆冬尤甚乃該公司臨警勒水視同兒戲若非仰賴憲威責令該公司交出主使之人治以應得之罪何以平衆怒而杜後患除佈告全體會員令其静候憲示外爲此呈請俯准迅賜察奪施行實爲公使 
[公廨審訊留學生]  
　　留學生萬平假寓公共租界寗波路天保棧内江督端午帥偵悉萬係革黨原名張恭札飭滬道轉飭公廨寳讞員派令包探朱阿巧邵阿金於前日在南京路山西路轉角處將萬緝獲並同至寓所抄出書籍照像等物當卽解押捕房昨解公廨請究據供學生姓萬號仲伯名平並非張恭學生係浙江衢州人年三十二歲留學日本大聖體育會於本月初七日來滬預備回里省新所有照片書籍均出價購來並無犯法之物今指學生爲革黨張恭實係誤會求恩代辯寳讞員商之西官判還押捕房候禀請道憲核示 
[提訊巡士捉賭肇禍案]  
　　巡警總局騎巡隊捉賭肇禍一案屢誌 
 
 

Page 19

 
 
前報昨經總局裁判員集訊先據受傷巡士楊占春诉稱是日巡士等十六人與郭副巡官巡至三路四區境内太平橋地方見有人設攤聚賭巡官諭令收歇賭徒不服卽出言不遜旋復糾衆毆打巡官由一巡士奔回巡局報信一時賭徒竟持刀棍逞兇巡士劉麗生被戳二刀巡士上前奪刀被衆用棍毆傷倒地旋被二流氓拖至租界送入捕房當由捕頭立飭中西探捕前往查明肇禍情形將王阿桂陸阿榮與巡士一併送至總局劉巡士腰受刀傷現尙未痊求察又據巡士李登五供稱是日隨郭副巡官至太平橋見有流氓聚賭餘供與楊所禀相同又據巡士周榮供稱是日隨往見有流氓聚賭巡官諭飭停止各流氓卽持刀棍行兇當與同班巡士拘獲張阿全一名餘供與楊李兩巡士相同訊之張阿全供爲小本生意是日往該處探親並不犯賭實被巡士悮拿求宥裁判員以張供詞刁狡著令掌頰五十下一面又訊馬巡拘獲之湖北人張云清據供向爲猪鬃生意曾在恒泰豐爲夥滬地並無親屬是日適至該處悮被拘拿又訊王阿桂供周浦人在該處飯店爲夥並非賭徒是日見有賭徒多人各持木棒並見馬隊二十餘騎經過太平橋旋聞鎗聲七八響二孩倒斃不知被何人所擊裁判員以供多刁滑判鞭責五十下又訊陸阿榮供浦東高橋人向爲小販不認犯賭　毆判鞭責五十下一併還押候再訊究 
[通飭查禁悖逆書報]  
　　江督端午帥近接民政部電稱嗣後各處如有刋印悖逆書報應卽嚴禁售賣以免搖惑人心等語現午帥已分行各屬嚴行查禁矣 
[演說捲烟毒害]  
前晚七句半鐘城内地方公益研究會開常會由尤惜陰君演講略謂世界害人之物莫如烟類鴉片之害盡人皆知捲烟勢力在鴉片之上人偏忘之夫烟葉所含之毒質凡四一炭酸吸之令人頭痛神倦二炭飬吸之心跳三亞摩尼亞吸之喉乾口燥四尼古丁吸之害血戕賊生機凡吸捲烟以後所發生之害有五一害生理二害心術三害際遇四害種族五害國計前途之危有不堪設想者諸君子合力挽救幸甚幸甚 
[吳淞巡警局抽收船捐]  
　　吳淞鎭巡警局董盛如玉等以滬道按月撥給巡警經費洋一百五十元不敷開支現擬仿照上海總工程局收取船捐辦法凡在淞鎭停泊船隻分上中次三等上等每月捐洋三角中等二角次等一角每月約計可得數十元現已禀由寳山縣詳請滬道核准立案以便飭令各船照繳 
[美國駐華按察司定期回國]  
　　美國駐華按察司維爾拂萊君將於下星期二乘滿洲號郵船首途回美 
[和商控案暫緩訊辦]  
　　駐滬和國總領事顧佩麟君以和商臘召頭控華商劉鏡泉等一案曾由愛副領事經辦兹愛副領事前往歐洲須俟下月方可回滬因特函知滬道請將此案飭廨暫擱俟愛君回申再行訊辦 
城内 
[圖賴欠欵]  
　　天福洋行買辦張少霞控陳福林串賴貨銀由一路一區巡局解縣審訊張供老北門内振昌振泰兩染坊主韓三寳賖欠本行靛青銀八千餘兩屢索不還近將兩坊改牌益昌益泰圖賴貨銀求追陳供該兩坊由韓三寳頂與徐姓接開是以改牌小的係徐姓延爲經理韓已挈眷逃遁求察判陳覓保函追韓三寳到案訊追 
[病犯脫逃]  
　　改過局押犯劉德榮李歧三俱因患病發堂醫治前晚串同江鶴林越墻逃出當由堂中用人將劉追回李江兩犯均已逃去昨堂董將劉解縣訊究判照原斷押一年外再加押三月 
[供認夥竊]  
　　高昌廟巡局函解竊賊孫長根張阿春到縣訊究孫供上月二十七夜由三和軒茶館小主鄭寳初紏邀小的與張阿春同至新泰肉莊竊得銅元卅七千文大洋三元小洋廿一角當場分給小的銅元十二千文是寳張阿春供同往夥竊祇分得錢四千文業已用盡旋由鄭母陸氏投案代子繳錢十二千文求恩寛宥判各收押候再訊究 
[道批]  
　　錢江公所職董唐典禀批杭綢援案輸拖三月上　據綢商悅昌等公禀業經梁升道批准移行在案據禀前情候再函致新關稅務司轉運杭關稅司諭飭杭班小輪一體遵照並移會杭州關道查明辦理可也 
[官事]  
　　津浦鐵路南北叚路工稽查委員江蘇候補道蔡國　候選鹽大使屈承恩候選巡檢屈承元直隸禁烟局提調選用知府嚴震昨日到道拜謁粥廠委員馬瑞煕禀知奉江南粤振捐局札委駐滬勸捐滬道昨傅本縣李大令到轅問話 
南巿L ] 
[窒礙難行]  
　　總工程局批職商張士良等禀云禀及章程均悉查此案曾由道憲飭縣諭令鮮肉莊業從速開辦有案現聞該業已在佈置租地據禀另設改良宰猪場似有窒礙旣據並禀仍候道憲並上海縣批示可也 
[榜示罰欵]  
總工程局當值處昨將十一月十一日至二十止各項罰欵計大洋三十二元小洋一百七十四角錢六千七百五十文榜示局前以昭信實 
[是否賊黨]  
　　江北人王大蘇子即王阿七前晚在十六鋪橋被道署探夥指有竊賊同黨拘至工程局寄押昨日該探持滬道名片到局索回即由孫明府將王傳案訊供不認判交探带囘訊核 
[冐取棉花]  
　　賣花鄉人陳錦華扭方杏生至南區控被串同表叔沈如生至蔡叙與飯店冐取所寄棉花七十二斤售於王家碼頭某花行得洋十四元遂由該區解至工程局訊究判方留局候傳飯店主到案訊核 
[供詞各執]  
宜與船户丁寳興控鮑源興窰貨店主鮑明良私取圖章至竹行碼頭禎和洋貨店冐收貨洋一百三十二元旋又唆令已歇船夥張阿大向船夥戚朝恩爭奪生意攫取物件昨經工程局孫明府提訊以兩造供詞各執判交保候送錫金公所理處 
閘北 
[拐匿]  
　　顧福記控趙阿江吳炳卿拐匿錢相寳之妻周氏昨經四路一區分局提訊判趙吳各具改過結從寛交保 
[調戲]  
　　仇紹祥昨扭王和尙至四路一區警局控被調戲伊妹阿三向之理諭反被紏同黃輝良肆行凶毆請爲究辦判押候訊究英租界 
[存洋交保]  
　　湖北路朝日東洋牙粉店失火案内之店夥俞釗生在押患病斃命報驗已紀昨報兹經俞妻王氏求准免驗昨由捕房將在押之俞子伯君解廨復訊俞延愽文律師譯稱俞父釗生現已病斃無人料理喪務請爲交保判俞存捕房洋七百元交保候訊雲南路乾亨鐘表店保險起火由探將該店夥張文利陳雲寳二人拘押捕房昨日解廨請究判各存捕房洋三百元暂行交保候再訊奪 
[保全學徒]  
　　木作頭邱泉生因監工不慎跌斃學徒楊春生由廨傳訊判令交保在案昨日復訊判邱罰洋十元以後如再令學徒至高處工作定干嚴究 
[翁媳亂倫]  
　　廣西路寳和里一弄第六家雉妓　阿巧不愿爲娼奔入濟良所昨晨由所解廨請訊據供蘇州人年十七歲由父母主持許與陳姓爲飬媳嗣因被翁姦汚爲姑知悉逼令賣娼求恩超割判暫留濟良所候補提人証再訊 
[妓院罰洋]  
　　清和坊二弄瀟湘館妓院因容留幼女昨晨由探將該院鴇婦王氏傳至公廨請究判罰洋十五元充公 
 
 

Page 20

 
 
[兇毆暗差]  
　　舟子王木枕兇毆老閘捕房暗差由捕拘入捕房昨解公堂請究判王先枷兩禮拜期滿再押一禮拜 
[曾否拐匿]  
　　張陸氏控濮張氏拐匿女孩昨由公廨復訊仍無確供判交保候查 
[如何發落]  
　　妓女沈寳珠前因不愿爲娼由廨判發濟良所留飬在案兹已期滿昨晨由所解案請示判改發棲流所候核 
[串拐男孩]  
　　顧羅氏控顧杏生曹小和周 
仁仁張坤元與徐曹氏串拐男孩價賣於粤人鄭歐陽由探將各人一併拿獲昨解公廨請究判一併公别還押候查明再訊 
[犯婦收押]  
　　殷陸氏控楊徐氏拐匿小孩由探查獲昨解公堂訊供屬實判楊徐氏押女所二年 
[凌虐婢女]  
　　濟良所昨解婢女金林到廨請訊據供在粤人麥竹鵬家爲婢因時被凌虐是以逃出判發幼女所留飬 
[串竊衣物]  
　　信益公司等環控小孩周阿富與過犯趙金標金瑞甫王富貴王阿根串竊衣物一案昨由公廨復訊判周孩押改良所半年金押西牢半年趙押九月期滿一併逐出王富貴押兩月王阿根押一月 
[不出定貨]  
　　德商克魯森洋行控張子謙定貨不出昨由公堂會訊原告洋人偕見証胡春生投稱張定貨物計價銀三千六百餘兩延不出貨求究張延博士律師聲稱張未向原告定貨係由張友朱如山接洽請察判張交保候查明再訊 
[借端騙銀]  
　　張平南以代薦生意爲由向於寳榮騙取押櫃銀二百兩控奉公廨提案訊究於偕見證投訴前情請爲究辦張延律師到堂辯護判張交保候下禮拜二再訊 
美租界 
[跌斃免驗]  
　　木作頭楊阿木之夥陸阿虎 
昨悮金阿虎從高跌下受傷等情已紀昨報前晚陸在醫院因傷身死即由捕房將屍送入驗屍所飭保報驗旋由屍親陸桂全赴縣求免自行棺殮 
[幸未燎原]  
　　海寗路粤人陸金秋家前晚因焚化紙錠失火當即救息未成巨災 
法租界 
[定貨紏葛]  
　　法商百利洋行延蒲石律師投廨控告張竹林不交定貨張亦延博仕律師到堂辯護旋據要証賈鴻發投稱張有絲頭五百餘担售與商人並非售與百利中西官判各退去候再訊斷 
[匿跡鄉鎭]  
　　南巿源太昌烟紙店夥楊兆華竊取銀洋數百元逃逸由店主謝啓華將兆華之弟兆林扭入捕房解廨訊判限於兩禮拜内尋交在案詎迄已月餘仍未交到咋由廨傳訊據稱兆華匿跡崇明縣屬九龍鎭地方不允到案求察判候移文崇明縣查辦 
[害行旅]  
　　毛友峯由通州來滬批購湖北彩票行經陳楊氏花烟閒門首被該院傭婦硬拖入内搶去衣包及鈔票洋三百五十元毛即報知捕房將楊氏及同院之應孔氏拘解公堂訊究判孔氏交保陳氏押候查明再訊 
[妨害衛生]  
　　牛奶栅主季紹裘混售携水牛乳昨經公堂提訊中西官以其屢次違章判罰洋二十五元充公 
[少婦私奔]  
　　錢顧氏之媳婦吳氏成婚未久忽於月初背夫逃逸後由顧氏在媳婦之姊胡吳庄處暼見旋又被匿兹控奉公堂將胡吳氏提案訊不供認判交保候查明訊辦 
G> 
[止咳定喘捷效化痰糖]  
一切肺疾○一切痰疾○一切咳嗽○一切哮喘○一切感冒○一粒入口立刻平安當面見功 
此糖新由外洋運到甘美絶倫小兒喜食而且製煉最精功効最捷能於片刻之内將極利害之咳嗽哮喘立時平定如欲試驗可由患者親自來購當咳嗽大作嗽促異常之時大人祇服一粒小兒祇服半粒入口卽化立覺喉中滋潤癢痛全消氣順痰寛哮平喘定妙在不論早咳晚咳寒咳熱咳男婦大小新久咳嗽哮喘晨起服終日不發臨臥服之安寐達旦多年癆咳服後定可除根大盒二元中盒一元小盒六角　　美界仁智里十三衖括打藥房發售 
[試騐哮喘氣急最靈最騐]  
崔氏瓣香廬發行所在上海盆湯弄新橋南堍朝西見洋貨號轉灣約十餘家根德里内每瓶一元每料五元 
崔氏瓣香廬主人驥雲先生有道逕啓者僕幼年善病由壯及老恆在疾病中討生活誠不愧東亞病夫然凡百疾病莫苦於哮喘氣急前者受風寒必發値勞苦必發今者不風不寒不勞不苦其發尤劇推原其故良由年紀愈老元氣愈漓所致五年前發時僅三五日即愈自前歲起竟窮年累月無時間斷此中苦况非身受者不能道隻字也曾經試服各藥初起時維洋金花略驗後亦毫無功勳矣近者支離病榻寢餽不安甚且言語不能出口僅能以手示形今春三月間其發愈覺利害竟至五晝夜無片晌安臥水漿不克下咽但瞬目喘吼而已日望　貴廬之藥如望雲霓度日如年終不見帶到直至第六日午後始獲郵局遞來覩之如獲珍寳當由侍者平整三錢約費三小時之久乃得勉强下咽是夜稍覺安靜自此連日大便中皆有𦎬膩之痰氣息日見順遂飲食日見加增連服兩料居然起而能行半世纒綿不解之疾賴　貴主人援出苦海至今步行里許未嘗氣喘晨起未嘗咳痰究不知　貴主人所用何藥能起如此九死一生之危疾洵堪辟易仙丹可否宣示一二以慰仰慕之沈茲寄上郵票一千分乞將此信代登申新兩報權當銜環結草之酬倘或數年假我定來瞻種杏之園如其後會無緣誓永貯投針之艾書不盡言言不達意草此數行藉請德安萬福杭州撫署東蓮花巷大夫第陳雲龍拜誌○附近有假冒須在根德里方是的眞切切 
[敬送戒煙甘露丸]  
自本月二十日起至二十九日每日門前每人敬送一袋遠埠止索隨附郵票四分上海四馬路五洲大藥房謹啓 
[補腎生精有九牛二虎之力]  
上海大隆藥房經售安利醫士化學補腎生精燕窩珍珠牛髓粉有回天再造之功九牛二虎之力○批發韋廉土大醫生紅色補丸 
本醫士秘製燕窩珍珠牛髓粉力其大其效速其補更峻妙在性味甘美老少喜食因此銷塲日廣有口皆碑茲將種種奇功撮錄數則以告未經嘗試者○一奇在色慾過度之人服之五日即覺骨髓充滿手足輕健精水能驟增數倍之多極易試驗○一奇在面黃肌瘦之人服之五日必能面轉紅潤服之半月必能身體如重十磅倘人未服此粉之前攝一小影并磅體質有若干重待服粉五日將小影諦視之則面色必轉爲紅潤服至半月將身體再磅之定可加重十磅此功効之彰明較著者也○一老年虚弱者祇服二旬便精神煥發陽事不倦步履如飛耳聰目明且四時無骨節疼痛中風痰厥等患○一婦人經水不調或前或後或痛或冷白帶崩漏等症服之數日自然血足經調疾去體壯待經凈三日則一索而得矣如能多服非特催生易養産且氣血充足乳水必多而濃子女體質因之强壯易養○一此粉小兒服之最易長成永無疳積驚癎諸患用以代乳較勝人乳十倍如七八歲小兒日與代點則智慧日增讀書不倦○一此粉中年人服之不論體之强弱立能飲食倍增身體愈健氣血調和百病不生凡心力過勞酒色過傷之人尤爲無上妙品○一此粉奏效之神絶非時下各種補品可及且四時宜服久不變味肥而不膩補而不燥潤而不滑主治元陽虧損陰血耗枯食少乏力面色枯瘦夢遺滑精咳嗽咯血頭暈眼花腎冷精稀小便無度見色即洩舉不堅久婦女身弱乏嗣胎前産後各症以及病後之人元氣未復戒烟之人精力疲倦吃烟之人大便艱苦老年之人氣急難臥等患無不應效如神久服神完氣足到老康强眞有回天再造之功一試便知每盒一元每打十二十元　　上海望平街大隆藥房啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（十二）]  
　　西七月一號余等離加邦斯基有一武官告曰此間至米莎維亞之道路極爲難行中間山嶺最多余等旣逹山上野草迷人雜花遍地是時蛟蟲極多益以小雨此未經開闢之森林更覺幽暗然景象則别有意味也余等望見多逹莫倚川流有二旅客告余等曰前途不能再行余等下車詢問彼曰川上之橋爲冰凍所斷折余等當取右邊一小徑穿過森林特此間雨過路濕滑極難行望見前面有一騎余等隨之不能通過重復折回至河岸河流甚急騎者下馬爲余等指點一處水深約六十至七十生的邁當余車先渡僅用五馬彼等之車則加至六馬然渡過時均無甚困難最後騎者亦牽馬而渡 
　　約十一鐘余等望見貝加爾湖之一角出現於右面此湖平方在四萬四千邁當至五千邁當有奇較比利時一國尤大沿湖漁人多以捕鯨及鮭或海豹爲業每年有五個月冰凍自西正月至五月滿湖層冰其上可以行橇渡湖者不用舟楫 
余等去米莎維亞尙有二十五威而斯特（俄里名每威而斯特合一千零七十六邁當）乃至一小村落早餐則有牛乳雞卵及沙丁魚等晚五鐘余等去米莎維亞僅五威而斯特矣至是躊躇取道約兩小時余等行李則以十馬載之重約六百基羅格蘭晤迨抵米莎維亞適值大雨覓得一庭院稍大之房屋將車停下支所携之牀榻暫爲休息是間人咸謂前途無論如何必須環繞貝加爾湖惟許多橋梁大半崩圯殊爲困難 
　　二號余等以環繞貝加爾湖不如渡過貝加爾湖爲省事往詢渡船主人則索價甚貴每車須渡錢三百盧布令人驚異不置余等遂變計擬乘火車赴車站詢價每車僅需二十四盧布乃决計用火車然欲照料五車同時進行只得乘坐三等客位午後回顧貝加爾湖如在米莎維亞之遠望時矣 
國外新聞 
[近東大變局六十誌]  
　　　二十三日栢靈電云奥國與土爾其關於巴斯利亞問題財政事宜行將磋商就緒意王答覆西十月奥王壐書措詞頗爲誠摰謂當誠守三國聯盟云 
[南滿洲鐵路公司之財政]  
　　二十三日東京電云南滿洲鐵路公司現在倫敦商借五釐利息債欵日洋二千萬元每百　收九十七元半同日倫敦電云據斯丹逹報載稱南滿洲鐵路公司行將發行五釐利息債票英金二百萬磅由日本政府擔保一切日本某報職稱南滿洲鐵路公司將撙節經費每月職員辛金及其餘雜費可省日洋十二萬元以全年計之可省日洋一百五十萬元云朝日新聞接大連電云南滿洲鐵路公司職員擬同盟罷工抵制公司改革之舉聞由車頭部各員領首以密碼電商日本當道現已籌議預防之策 
[荷蘭拘奪委船]  
　　二十三日倫敦電云荷人已奪獲委國小砲船一艘 
[德兵阻止火車進行]  
　　二十三日倫敦電云斐洲南奥爾其利亞近有德國預備隊騎兵五十名在該處阻止某火車進行適維奇將軍亦乘此車該兵等見之乃向摩洛哥竄逃惟當時追獲騎兵一人 
[德國懲收鑽石稅]  
　　二十二日柏林電云德國已在德屬斐洲西南懲收鑽石出口稅每加竦抽馬克十枚 
[法國宣布屬地]  
　　二十二日柏林電云法國議院業已宣布馬逹加斯島西北之哥摩羅羣島爲法國屬地以上譯字林報 
[巴拿瑪運河之謗案]  
　　二十三日紐約電云羅斯佛總統近將巴拿瑪運河歷吏以特别公贖報告國會牘中控告紐約日報主人畢利塞君譭謗國務之罪譯泰晤士報 
[美國固守邦交]  
　　二十三日柏靈電云美國新選總統塔孚脫近告德國某報記者謂已承羅斯佛總統訓言决意維持德美舊交至改修稅則一舉各黨均已洽意不日可以告成 
[荷國加派兵艦]  
　　二十三日柏靈電云荷京海牙聞荷人復獲委船消息頗爲　中兹復加派兵艦多艘開赴古拉柯以厚軍力 
[俄政府重興海軍]  
　　據俄國某官報載稱俄政府現正竭力重興海軍其應修造之艦現皆及早從事不遺餘力明年各艦噸位總數可逹十萬上下該報復謂俄國應日事籌備以待戰事對馬之恥應勿忘懹以上譯文滙報 
 
 
 

Page 27

 
 
   
 
 

Page 28

 
 
   
 
