# 1919 - 39 - 4916519

 

Page 1

 
 
   
 
 

Page 2

 
 
   
 
 

Page 3

 
 
時評 
[盲動與死靜（冷）]  
　　近來每有較大之事發生有責任者必相率而語曰鎭靜夫鎭靜可也鎭靜而近乎死靜不可也何謂死靜無意思無能力無一舉措如人之毫無生氣是也 
夫應付事之方法不外兩途動與靜而已矣動而健動於事有益然苟盲動於事無益而有害矣惟靜亦然鎭靜可以救盲動之弊然一入死靜與盲動也無異世之人多知盲動而勿知死靜也又以死靜之視盲動爲安適也故抉其微於此 
[命令]  
　　二月十三日大總統令國務院存記陳澹然著發往江蘇交該省長酌量任用此令 
又令甄用合格簡任職存記奚以莊著交内務部程叔琳著交交通部酌量任用此令 
又令陸軍總長靳雲鵬呈核呼倫貝爾副都統勝福請以吉順音登額補佐領應照准此令 
又令文溥晋給四等文虎章此令 
[專電]  
　　北京電本日閣議决定自本年三月一日起將京内外政軍各費一律暫按八成支發又交通部因四鄭鐵路入不敷出根據原合同延長鄭家屯至洮南之幹線展修鄭家屯至白音太來之枝線又署龍江道尹王樹翰實授（十五日下午四鐘） 
　　北京電某要人勸段交出國防軍歸陸部直轄段轉商靳雲鵬靳以餉無着落不願接收 
　　北京電徐樹錚語人國防軍爲監視廢督裁兵而設未便撤銷（十五日下午二鐘） 
　　北京電外交團爲我國國防軍存廢問題曾開一度會議結果俟觀察形勢再行取决 
　　北京電河間手復東海書中日新交涉應取鎭靜態度惟對人民則主分令地方官詳加解釋免生意外（十四日下午四鐘） 
　　北京電魯代表謁沈銘昌瀝陳日設民政署及占有青島兩案請力予主持人民願爲後盾　　北京電錢致滬唐少川元電奉誦致元首侵（十）（二）電悉前擬定五條辦法本由中央發起諸公旣虚衷采納豈政府轉視等虚文何謂一方言和一方挑戰至所云借用軍費接收軍火等事尤所駭詫中央渴望和平悉出誠意自罷戰議和以來絶無借欵購械之事來電果何所據日前盛傳日人有接濟械彈消息當以彼此相見以誠一笑置之乞公等亦一笑置之也 
（十五日下午二鐘） 
　　北京電今日報界聮合會下午二時歡迎威廉博十推益世報杜君述開會詞威博士演旨一十一月十一世界報界聮會開會無數大問題應提出研究望貴會派代表到澳二威總統宣言十四條實行鋤强扶弱主義我報界應加以解釋使世人盡曉威總統不但在美洲有其實力地位卽在東方亦然中美爲兩大共和國故發願始終協助最後謂此番來華見京大報紙進步甚速尤相注意世界大勢及與國家有利之事保持言論自由發揮聮盟新思潮今日承邀得暢談極感次本會會員相繼演說深表同情至四時半散會並攝影紀念（十五日下午六鐘） 
　　北京電院部通電第一批應遣敵僑定勘日送滬惟德婦有夫爲俘虜覊在日本者商准協約國免遣（十五日下午二鐘） 
　　北京電免遣敵僑總數已由内部查竣醫生二十七人六十歳上者五十八人女敎士二十二人婦孺五百人（十四日下午四鐘） 
　　北京電駐丹公使報稱德奥華僑需欵甚急由中央提倡募捐各省均遵募滙解（十四日下午四鐘） 
　　北京電國院通令各部加派值日人員到院遇有交議查報案件卽由該員領回辦理 
　　北京電八年短期公債以鹽餘作抵閣議完全通過 
　　北京電宋聮奎來電十二抵陜正在接洽（十五日下午四鐘） 
　　北京電中央通電各省速定裁减軍隊計畫（十五日下午四鐘） 
　　北京電寗電朱總代表十六晚車赴滬（十五日下午四鐘） 
　　北京電新國會定三月朔開第二届常會已由兩院通告召集但交研兩系有相約不報到說（十五日下午二鐘） 
　　北京電甘督電河州總兵張定邦辭職擬請以秦州總兵胡立成補又甘州護軍使由提督改設擬請改爲鎭守使以甘州總兵馬麟補又涼州總兵亦請改爲鎭守使以馬廷勷補 
　　北京電駐澄晉軍被敵猛攻經駐郃晉軍往助始擊退陜軍在乾武一帶激戰佔附近數村（十五日下午四鐘） 
　　北京電莊思緘奉命查辦馮國勳案來電已將主要條欵查實卽日回京復命（十五日下午二鐘） 
　　北京電王懋賞電告鶴峯南軍仍未退出（十四日下午四鐘） 
　　北京電交行請兌現批俟中行同兌（十五日下午二鐘） 
　　北京電楊杏城恤典議照王闓運成案請給（十四日下午四鐘） 
[各通信社電]  
　　北京電中政府得陸徵祥來電稱日本總代表牧野已奉命第一宣布闗於中國之中日條約日法條約日俄條約及日意條約尤著重闗於山東之交涉第二宣布對於中國之二十一欵要求及因此所訂之一九一五年中日條約第三宣布去年九月結訂之山東鐵路合同第四宣布去年九月所訂之滿蒙鐵路合同至於一九一八年中日軍事協約一九一六年軍械合同一九一八年吉省森林合同或福建條約皆極闗重要而含有政治性質者俱未道及羣以爲日本之宣布無非欲使國際同盟會不能明中日交涉之眞相耳 
（十四日）路透電 
　　成都電聞南部藏番方進兵打箭爐巴塘華兵司令皆以藏番將奪其地爲慮此種消息頗令人懸慮該處美敎士之安寗（十四日）大陸報 
　　北京電陸徵祥來電密約已於文日（十二日） 
宣佈 
　　北京電徐東海日内公佈停戰五條辦法電陳樹藩遵令劃界由余詒襄辦 
　　北京電陜督有擬張紹曾說 
　　北京電劉存厚來電謂陜西畫界後彼軍無原防可回可否令所部仍駐陜前晚奉軍又有一補充旅赴陜西以上十五日）以上平和通信社電 
　　南京電汪精衛今日晚車回滬 
　　南京電朱啓鈐定十六日晚車赴滬接洽一切已知照滬寗路預備專車方樞等回滬日期約在二十内　　北京電參陸處以歐和雖已開始並未告成參戰軍暫尙不能裁撤認段祺瑞辭參戰督辦爲時尙早 
　　北京電曹汝霖將南灣路借欵商洽情形提出閣議 
　　北京電政府對湘籍議員彈劾張敬堯案主緩發表已示意該議員等俟和議定後决調張以某護軍使升替 
　　北京電龔心湛凂錢總理代商曹錕部欠軍餉分期抽撥儘三個月清還曹有允意 
　　北京電日使接東京訓令維持中日親善 
　　北京電中日各約决定雙方同在巴黎宣布陸使來電請將未携往各約一併寄交（以上十四日） 
　　北京電趙炳麟之國會主張各要人多數贊同將來或即照此辦理 
　　北京電張元奇有京兆尹消息閩省長暫不簡人　　北京電内部擬具河務官吏任用暫行辦法十條呈准通行 
　　北京電院准趙倜呈請蠲緩豫省新鄉汲縣等處新賦并歷年民欠銀糧（以上十五日） 
　　以上中孚通信社電 
　　北京電據段祺瑞親近者傳說段氏對於和議主張反對解散新國會及取消國防軍（十五日） 
　　北京電選定免予遣送回國之敵僑問題目下正在調查尙未確定尋常敵僑已定三月一日遣送所需運送船二艘由英國開駛來華其旅費已决定由中日英法四國供給（十五日） 
　　漢口電此間遣送敵僑情形前巳電告茲查此次敵僑共二百二十八名各發旅劵並給到滬旅費每人三十八元每人准帶手提行囊二百斤又舊德租界内德人經營之梅爾哈爾斯電燈公司今歸卾省官辦漢口警察廳長周際芸奉派爲該公司總理業已交接畢事將來聘用丹國人二人以經營之云（十四日） 
　　漢口電在武昌第二師之第五第六兩團於十三日由武長鐵路前赴岳州（十四日） 
　　漢口電王督軍電命赴寗代表楊文愷速回 
　　東京電國民新聞所報日美兩國協定西比利亞鐵路管理辦法如下（一）西比利亞鐵路之管理組織分全體爲輸送技術（内含修繕及運用）守備三部（二） 
輸送事業由日英美法意華俄國七委員掌管（三）技術由史蒂芬斯氏爲主任之各國委員會各當其衝但各國應本其特殊闗係區分辦理（四）守備兵隊以現已出動各國軍隊充之（五）統轄以上各部之各國委員會以俄國人爲其領袖（六）本組織僅限於出兵期間撤兵之時史蒂芬斯氏以下全部撤退（七）日美兩國尊重俄國之主權此外美國並有表明對於日本無在西比利亞方面圖謀利己之意且此協定之結果闗於東清鐵路承認日華兩國特殊之地位而以日本當其衝云云　　東京電此次美國大藏證劵應募額發表時大藏省長官對於日本政府有五千萬元美金之應募表深厚之感謝（十五日） 
　　東京電代理美國國務卿濮爾克氏向日本大使石井子爵正式承認日美兩國闗於西伯利亞鐵路管理權之協約（十五日）以上東方通訊社電 
　　東京電駐法松井大使現正交涉欲使里昻巿之無線電報局與日船橋局問開始通信（十五日） 
　　東京電日本私立大學發起開亞細亞青年大會計畫與中國暹羅及安南等各地之留學生同聲呼號人種的差别問題（十五日） 
　　以上共同通信社電 
 
 

Page 4

 
 
   
 
 

Page 5

 
 
   
 
 

Page 6

 
 
[法國無線電]  
　　十四日里昻電美總統於星期五日晚由廢兵院車站離去巴黎法總統及和會法國代表團之代表均往送行威爾遜總統將於星期六日在勃萊斯脫港登喬治華盛頓號赴美 
　　十四日里昻電二月十一日有飛機十架由蒲爾石飛往毛補基載有棉衣等物九百啓羅二月十二日有飛機十一架遵同一之路綫載有煉乳　粉等物一千一百啓羅 
　　十四日里昻電瑞士巴斯勒消息巴斯勒日報由勃里門赫文得有消息法國遊船。。。號英國巡洋艦逹那號美國巡洋艦哲斯德號英國滅魚雷艇呑赫脫號由亨堡行抵該港載有協約國國際委員團委員其中以麥薩大尉爲團長及檢查亨堡船舶委員團委員　　十四日里昻電華盛頓消息美國參議院批准籌集戰事經費六千兆金元之法律草案此項草案現將呈請威爾遜總統簽字 
　　十四日里昻電君士坦丁消息前蒂亞勃基爾州長萊希特裴氏被控爲殘殺亞爾米英人之同謀犯者已於被捕時自殺 
　　十四日里昻電二月十四日巴黎倫敦間滙兌率英金一鎊合二十六佛郎法國公債劵巿價如下一九一七年四釐公債七十五佛郎二○一九一八年五釐自由公債九十一佛朗一五 
路透電 
[國際同盟之條文]  
　　十四日紐約電巴黎傳來國際同盟約之全文如下十四日巴黎電稱今日午後三時半議和預備會在外交部開全體大會美總統以國際同盟委員會會長之資格宣讀下述之國際同盟約文 
緒言署名此約之列强爲以下述方法（一）承認不用戰爭之義務（二）規定各國間公允榮譽之交誼（三）堅定以國際公法爲各政府間行爲正規之了解（四）維持公道與彼此交際中對於各種條約義務之尊重增進國際之協助並奠固國際之安寗起見爰成此國際同盟之憲法 
第一條締結此約國由代表各締約國委員團之集會及由行政議會與設立於同盟會地點之永遠國際秘書處之時時集會而發生依據此約條例之行爲第二條代表委員團之會議得就事之需要在規定時間或隨時舉行以期辦理同盟會行爲範圍内之事件委員團之會議得在同盟會地點或認爲便利之他處舉行委員團之會議以締約國之代表組成之每締約國各有一票但不得有逾三人以上之代表 
第三條行政議會以美英法意日之代表及同盟會中其他四國之代表組成之此四國由委員團依據其認爲適當之原理與方法擇定之他國之此項代表未經任命之前代表（某某等）得爲行政議會之會員此議會之集會得就事之需要隨時舉行至少每年一次開會地點隨時决定或在同盟會地點闗於世界和平之事件得在此議會辦理之參與行政議會之請書得送交任何國俾在議會討論直接闗係其利益之事件苟未邀請與議則議會案之决案不得束縛該國 
第四條委員團或行政議會會議之手續諸事連同調查特殊事端股員會之委任均應由委員團或行政議會規定之亦可由參與會議之各國大多數解决之委員團與行政議會應由美國總統召集之 
第五條國際同盟之永遠秘書處應設於。。。。該地應爲同盟所設在之地點秘書處應有須需之秘書與職員均受同盟會秘書長之支配與管理秘書長應由行政議會擇任秘書處人員應由秘書長選用而須得行政議會之認可秘書長應在安員團或行政議會會議中盡其秘書長之職務秘書處之經費應按照國際郵政同盟會經費之攤派由列名國際同盟之諸國擔負 
第六條缔約國之代表與同盟會之代表於辦理同盟會事務時得享外交上之特别利益與蠲免稅項等特别優待並得居於同盟會所在之房屋同盟會之職員　參與集會之代表得享治外法權之利益 
第七條凡未署名於此約及未在草約中稱爲國家之國　加入同盟會則須得委員團所代表之各國三分之一之同意且以完全自治國爲限而藩邦與殖民地亦在此列凡國家苟不能供給有力之保障以證明遵守國際義務之誠意或不服從同盟會所規定闗於海陸軍備之大綱則不得加入同盟會（未完） 
[歐洲和會進行記]  
　　十一日倫敦電今日巴黎公報云星期六日高等軍事議會所議定建設之經濟議會現議决休戰期内之急要經濟問題經濟議會不得與所議建設之經濟委員團相混蓋經濟委員團將由和會諮詢處置媾和條件中之經濟問題也 
　　十二日巴黎電比國外交大臣海孟士氏今日於和會委員會前提出比國之要求比國願取銷規定中立態度之條約並要求畫正荷比界線以西希爾特河左岸荷國區域歸還比國俾比國有自盎凡爾逹大海之希爾特河航行自由權並要求割讓由瑪斯特里煦至羅家芒特之末斯河右岸荷國林堡省之土地及以德國芒特約與瑪爾米狄二區歸還比國因二區居民純屬伐龍民族向屬比國至一八一五年始爲德國占有也海孟士氏並提議盧森堡應聽令自决或加入法國或加入比國以防重爲德人攻入海氏未曾述及比利時孔哥問題 
　　十二日巴黎電協約國代表開會時法國代表波學懷氏提出修正文主張設國際軍用以實行國際同盟之决議波氏力主國際軍應駐於法國蓋以法乃歐洲戰略上之要點且爲最易受侵逼之國也國際同盟委員會方告成其事業議開全體會議最後採納國際同盟之計畫而忽發生此重大問題代表數人謂波氏之提議如經採用則殊妨礙數國之憲法 
　　十二日倫敦電路透電社得悉巴黎所傳英美代表已贊成創設國際陸海軍之說實屬不確 
　　十二日倫敦電巴黎公報宣稱國際工制委員會已採用英國草案内之一欵規定將來召集國際工界大會時政府與僱工者及工人之代表無論其本國其他代表表示何種意見而彼等均有單獨發言投票之權蓋討論工制僱工者與工人必須予以自由表示意見充分之機會也且尙採定一欵爲國際工界大會須在國際同盟會所在地點開會惟經全體三分之二表决亦可於他處開會高等軍事議會今日已决定展長休戰條約條件 
[各國近事記]  
　　十一日倫敦電華盛頓共同新聞訪員電稱華盛頓接正式外交消息日本隠然恫嚇中國如中國宣布中日所訂密約及不履行使日本承繼德國在歐戰發生時所有產業與讓與權等之合同則有開戰之虞共同新聞訪員又稱其他共同作戰國諸代表對於日本之態度深爲驚駭中國現謀得美英兩國之贊助中國代表當抵巴黎時曾稱密約諸稿均於道出日本時被竊故不能於和會中發表云 
　　十三日巴黎電今料意國與希臘闗於亞德里亞海及小亞細亞之爭端不日可以解决意國今願放棄一九一五年條約所擔保之某某數項權利意國與巨哥斯拉夫之爭端因意國不願交出阜姆土地故尙無解决之望聞意國將派兵至亞逹里亞州之柯尼地方大約尙將穿越亞米尼亞而逹黑海之濱果爾則希臘兵將奉命佔據斯米爾拉與愛定州今如以行政之擔負委託意國則大約將以希拉克里煤區交由意國管轄 
　　十二日倫敦電巴黎官場宣稱愛沙尼亞□萊特□立陶宛□烏克蘭均接受召集泊林斯大會之請書 
[英國國會中之談話]  
　　十二日倫敦電今日喬治氏在下院答覆辯論奏陳英皇之文時切言和會現正力圖儘速告成和局闗於德國西部界線現正在非公式之討論中可望得完全之同意闗於所將施於德國之要求則吾人所要求者爲東部土地之重行釐定須俟現赴波蘭之委員團已回後從事之蓋稍有乖悮爲害匪淺亞爾薩斯勞蘭可爲前鑒也喬治氏不以國際同盟會會員數人提述瑣細之事務爲然且謂今小國皆熱切贊助同盟他如捷克斯拉夫巨哥斯拉夫新成之國則賴國際同盟爲之釐定界線首相又謂美國輿情闗於國際同盟之當否設立並無分歧塔孚特氏爲此事之先進於委託管轄問題視威爾遜總統之主張造詣尤深首相贊成國際同盟不得任令何國淪於戰禍而無考慮責任機會之議首相又稱和會從未有承認過激黨或准令參與和會之提議然非俄國時局業巳寗靜則和會以爲已告成世界和局而宣布散會殊爲無益或有倡出兵之說者但試一思其所需之人數凡稍明事理者無一敢贊成此舉也過激黨之兵力日見强大吾人與德國皆爲國事所覊無暇攻之所議第二對付方法爲輔助抗拒過激黨之團體協約國已以大砲子彈軍裝供給之且予以精神上之助力至若遣派軍隊則其擔負須由英法兩國任之因美國不允派兵助欵或供給材料也第三方法爲不仁政策任令自焚不加撲救以上建議均經一一討論乃决定於泊林斯島召集大會姑爲一試與匪徒或兇人接商之舉非自今創始印度邊界常有之蓋以發兵征剿糜費過巨必至不得已時始爲之也喬治氏末謂過激黨决不能持久英國將竭其能力恢復過激黨所擾區域之秩序與良好政府云 
　　十二日倫敦電根萊斯氏今日在下院質問首相曾否準備出其全力迫令德國賠償及使德國賠付至充分之程度首相答稱此爲内閣審慎考慮後政府於大選舉時所發之質言政府擬字字遵守之 
　　十一日倫敦電今日午後下院討論奏陳英皇之文時首相喬治氏曾發重要演說工黨主席亞逹姆森氏以英皇開會詞中有清除民間疾苦減少游民供給較優之房屋改良國民之衛生增高民間幸福之程度各節特起表示滿意且謂工界不復能容人視爲機器之輪齒僅供謀利而已實業現局殊爲岌岌彼黨從未鼓勵革命或其他非正式舉動贊成此種舉動者僅工界中之甚小部分彼等苟非能利用眞正之怨望則其勢力甚爲微細不幸工界現有種種怨望其大者數端如工值也工作時間也政府之鼓勵專賣權也專賣之舉足阻生活代價之迅速減小政府對於此數問題急當認眞加以研究者也於是首相乃出席演說羣衆大爲歡呼首相讚美愛士葵氏之行爲磊落並歡迎亞逹姆森氏及愛士葵黨領袖美克林爵士願竭力抒誠贊助政府解决社會難題之質言後乃謂國民理當希望全國之見彼等並未因戰爭中之犧牲而受疾苦惟不得作無謂之競爭以增國家之費用蓋國家之擔負今已極重數年之内未能息肩也首相次乃論及媾和大會謂和會於最複雜之問題相繼協商妥洽其進步之速大逾初料此次和會事業之艱鉅與以前和會不可同日語蓋以前和會僅須考慮兩交戰國意見之異點耳此次巴黎和會難點甚多而英國殖民地與印度列席問題亦在其列英國殖民地與印度之列席國際大會此實初次也諸代表皆以其全力經管和平之解决而使速底於盛蓋非俟和局告成全球人心常爲惶然不靜也協約國審查戰爭責任及破壞戰爭法律之委員會不日當可審查告藏提出報告至於應向敵國所索之賠欵今敢告全院者政府對於該問題不稍忽略協約國委員會現正計議此事政府將依該委員會之報告行事政府對此報告將實力贊助之和約當然須提交國會核准惟在此之前和會之英國代表將與他國代表取同一之行逕暫行簽定之國際同盟之進步亦至可滿意衆皆誠意贊助此舉而小國尤甚蓋彼等皆覺將來若無國際同盟所能予以之保護必致孤立無助也今草案尙未告葳惟彼聞大小各國代表對於該案已完全同意僅餘無闗重要之數端尙待解决將來滿具希望之試騐方法將得和會各國代表完全同意而實行之此當爲全院所樂聞者也首相次又論及工界之擾攘謂若長此不已則全國實業將大受影響果有良謀深算縱非一時所能收效者亦不妨陳諸國會國會對於各事無論巨細自當即行籌議之工界之擾攘其原因有合法者有不合法者揆厥原因約有三端（一）工人於戰爭中操勞過甚紳經不寗（二）賦閒恐慌（三）社會狀况政府自當爲工界除此疾苦調查工界擾攘之完全原因卽行提出闗於房屋衛生發展運輸回復鄉村生活解决兵士等田他開墾植木諸議案首相至是乃詳述賦閒之不足虚並言减短工作時間而工值仍如舊率則將令物價騰貴需求減少而工人轉將因以賦閒國家海外商業將因此損毁政府現正議大興土木訂購材料藉以擴工人之職業此外尙擬以偉大之規模謀道路交通森林田地之發逹此種事務旣足富國又可位置工人首相不以近今罷工要求之舉爲然謂凡志在除去疾苦之要求政府自當審慎考慮之苟另有用意志在妨害社會推翻現制或破壞良好政府及依賴蠻力者則吾人敢謂必集全國之力以拒此實業界之普魯士主義正如吾人之戰於歐陸也工黨議員亞逹姆森氏插言曰僱工者亦然喬治氏亦曰僱工者或被僱者首相於是乃接言和平爲今日至要之務非和局已成世界不得安靜近今罷工之騷擾實使和局難以告成首相末勸全國各界勿使英國以五物犧牲與勇武主羲所得之勝利喪失於數星期狂妄之爭鬭中首相演說之際議員曾屢次歡呼 
[公電]  
　　舊議員秦廣禮對和主張電廣州參衆兩院軍政府南北總代表曁各代表西南護法各督軍省長及前敵將帥各報館各省議會各團體均鑒南北和平行將開議全國和平已露曙光國人聞之莫不載忭載慰但廣禮之愚以爲永遠之和平非僅敷衍於目前所爲永遠和平者孰爲爲之孰令致之一字以蔽之曰法而已矣蓋法也者國民之保障國家之靈魂亦即治國之標準也能納全國於法之軌中則國治反之則國亂此自古及今不易之定理也民國成立於今八年此八年間無時無地不大爲擾亂者法律失其效力也袁氏當國膽敢帝制自爲者恃法不能約束之張勳擁兵膽敢實行復辟者恃法不能制服之督軍團膽敢公然開會大干國政者恃法不能裁判之殷鑒不遠可爲痛心故此次會議一切問題能按法律解决中國即可由此長治而久安否則縱能敷衍於一時不久而大亂仍必隨之而發生伏願諸公力案法律事事按法律而判决即以此會奠中國永遠和平之基廣禮等之幸抑亦國家之大幸也區區之意幸希鑒納不勝盼切拜禱之至衆議院議員秦廣禮謹電删 
要聞 
[中日新交涉之外報觀察]  
　　字林報十日北京通訊云欲知中日間現有之事勢非詳細披露其内情則不可得就表面觀之似有各事進行平靖和好之象其實不然黷武主義雖失敗於歐洲仍踄扈於遠東今若世人不注意於東亞近事之發展則全世界曾拔劍起抗之惡燄將蔓延於此矣幕後事實如經公佈則是非曲直有目共覩自無待言但一般人所謂事實者則粉飾掩諱非其眞相也一星期前日使之訪外交部有人謂爲友好的訪問此說誠然蓋禮貌與威儀固流露於談話中也惜日使藉以提出要求而表明日本不贊成巴黎中國代表所持之外交態度耳日使明明告中國曰如中國不從日政府之志願則日本將採行維持其威望之必要方法按一九一五年日本維持威望在向中國提出哀的美敦書此種彰明較著之行爲未便施於今日但以恫嚇出之異曲同工在日使方面或自信此爲友好的性質蓋發一警告未嘗不可作友好的舉動之解釋也第北京軍人派已皇然驚懼即此亦足證日使之發此警告固極其外交之能事矣解釋之詞半眞半僞夫僞言易辨而半僞之言則不易辨是以種種宣言視交涉爲平淡者無論係華人或日人正式或非正式所發皆未可輕信焉日使痛報紙傳言之失實詆爲有惡意的讕言而外部代長亦稱日使來訪乃友好的性質且不以輿情反對日本爲然外部何爲而竟作此言耶則曰日本財政助力使然也苟無日本財政助力現政府不可一日存今猶繼續存在亦日本非正式扶助之鐵證也尙有一事爲國人所未知者徐總統堅持不讓之消息屢有所聞國人方鑒於總統尊榮愛國之行爲作種種之希望詎知日本今已得手矣日本曾向中國建議公布去年九月所立之山東鐵路合同推日本之所以欲發表此合同者蓋欲表明日本巳交付代價二千萬元也中國不拒絶之但於允許之前作一度交涉之假熊訂明一九一五年批准二十一條要求之約亦須發表夫一九一五年之約簽守未久即巳公佈其内容若何早爲世人所共覩乃中國竟以此爲交換辦法欲一面發表早已發表之中日協約一面發表日本所深願發表之山東鐵路合同焉此舉縱非悲劇亦屬滑稽無非欲誆騙國人使之生雙方互換尙不辱國之想像耳措施若是現政府諸人之絶對無能亦可概見現政府簡直是日本之辦事員日本凡有所欲輒唯唯聽命而照行之今之國務院直可謂一人之國務院此人爲何則曹汝霖是也曹之才略人所共知精巧伶俐活潑機變誠堪大用惜曹致力之處不在福國而曹之手腕又足操縱國務院焉巴黎和會之中國代表擬爲中國爭回已失之主權凡稍愛自由者莫不望其成功中國代表之能成功則全視歐美是否確知中國喪失獨立之限度而定日使之新交涉即歐美所應確知者之一班惕言之即日本欲褫削中國在和會之自由代表權而破壞國際同盟之目的也苟事實披露則日人正不能以擁護自由仇視黷武者自命此日本所以謂中國代表使日本處於困境也日本以恐嚇以陰謀施實際上宗主權於中國試言中國嚇倒之由來則一九一五年提出哀的美敦書之手段即可見日本準備勒令中國承認其要索之程度矣自一九一五年以來中國無日不處於日本軍威之下即歐戰停止後日本猶不棄其恫嚇之故技每遇總統或總理意欲拒絶日本志願之時日本輒加以警告曰凡日本所稱欲行者皆已照行凡日本所恫嚇中國者皆已實踐英美僅有口惠而無實助英國方有内患不暇他顧美國亦不願有事於中國故日本儘何便宜行事無人能阻碍日本之軍人主義且日本已宣佈遠東之孟祿主義而爲各國所承認如美國藍辛與石井交換之文牘即其證也日本之言論若是復加以陰謀與間接手段以逹其支配中國之目的華人之賣國者隨在皆是其爲日人利誘者尤昭彰於耳目無待縷述日本以財政方法左右中國亦復大着功効中國不敢發表密約以與日本有財政闗係故惟有聽諸日本耳稍拂其意則財政上之扶助即將停止而現政府將不崇朝而倒地矣記者之爲此言未免膽大然非無稽之言事實具在未可誣也日本官場曾稱在中國不統一時日本允與各國不借資於中國以免用以壓制南方顧此不過打官話耳日人何嘗不暗中借資於中國哉苟協約國中無一國借以金錢則中政府所用之欵何自來耶願一月二十一日在國會發言之大藏省大臣有以答之中政府財政之缺乏即日本資本家之機會指索權利此其時矣政府現有極多契約大半秘密因闗係太深不肯發表即使和約簽定後若仍現政府握權則必厲行其用兵之政策職是之故中日兩國間之闗係亟宜透澈調查蓋當軸將設法不全發表各種秘密契約也今有人唱商業性質的契約不應發表之說此種託詞已有所聞未可輕信宜堅持完全發表之要求否則和會志在除去違情背理之事件將根深蒂固於此矣如各種密約不盡發表於和會則現政府之地位必更得日本之擁護而對於日本之約言亦將一一施行此乃可推想而知者即使宣告凡未經發表之密約概爲無效然現政府仍必實施之何則以現政府全由日本操縱也日本之所以亟欲保存此政府者即以此故徐總統爲人爲記者所欽佩此篇所言並非對徐有所批評但欲表明現政府係賴軍力而存而維持軍力之費則自國外得之不欲中國和平則巳欲中國和平則必解决此問題欲解决此問題則此問題之内幕不得不言 
[邊防問題之近訊]  
　　謝米諾夫與庫爾察克交惡庫軍近已至赤塔迤西霍爾瓦特協助庫軍之兵已由滿洲里出發勢成鼎足幸各經調停刻尙未有激烈舉動謝米諾夫亦在蒙境招致蒙匪六七千名擴充兵力又在赤塔各處搜羅官有槍砲火藥及機闗槍甚多並有飛機數具自成一軍聞俄人投入部下者約有二十餘名刻謝軍之勢力自大烏里至赤塔迤西約一千餘里有兵四萬餘名庫軍勢力自依爾古次克以上至布拉戈月申斯克約三千餘里有兵十萬餘人兩方面雖未公然交閧然自謝庫内訌沿邊過澈派又有死灰復燃之勢聮合國間前雖有援助反過激派而以武力干涉激派之意迨至上月二十一二兩日經巴黎協議會討論之結果對俄政策略有變更聞將於布林歇斯島召集俄國勞農政府及南俄北俄哇木斯克各政府代表與聮合國代表會晤使之交換意見無復乖離蓋此後對於過激派似不欲用武力干涉而以非正式的勸告促使各派力就妥協聮合國之態度大概如此當茲謝軍尙未浹洽激派仍在活動之時我國防軍究取若何態度以順應此種潮流當局已屢有電商蓋亦目下之一間題也 
[廢除武力聲中之軍事敎育]  
　　紀軍官學校（靜觀） 
愚之所謂軍事敎育非廣義的乃狹義的凡各師中所設之敎育機闗以及軍部臨時所立之講武堂等均不在所論述之範圍卽爲造就將才之陸軍大學及爲造就陸軍經理人才之軍需學校亦始從略蓋遇之所欲紀述以告讀報諸君者則僅在軍事敎育中堅之軍官學校也 
軍官學校論其等級與性質亦可爲高等專門學校之一蓋即日本之士官學校也在昔各省均設陸軍小學校畢業則升入陸軍中學中學畢業卽升入軍官學校中學屬於部立全國規定十校已設者才有四處民國成立各省陸軍小學及部立之中學同時停辦是有統系之軍事敎育組織破壞無遺矣陸軍部於此乃設預備學校於北京之清河收已卒業於陸軍小學者入而肄業期滿畢業入伍練習升入军官學校共性質實等於前清之陸軍中學也 
軍官學校設於保定此校成立於民國雖曰由北洋武備陸軍等校遞嬗而來而其程度之增高組織之完備則誠不可同年而語所有學生皆取自各省陸軍中學已畢業學生及清河預備學校畢業入伍期滿之學生第一二期畢業生數百餘人均於民國五六年間分發各省各師旅見習本年又有第三期畢業生人數千餘二月間卽可出校此項畢業生頗不乏優秀之士巳由國防軍預定調用若干人其餘仍照章分發各省 
軍官學校現在之組織校長之下設敎育長一人敎育長下設科長數人科長下設敎官助敎及連排長等職雖曰學校無異軍營現校長楊祖德山東人曾肄業口本士官學校現敎育長陳其祥敎課尙認眞學生亦頗有思想已去職之校長有王汝賢蔣方震曲同豐三氏校内敎官初開辦時尚有日本人今早無之矣 
惟聞該校自此次學生畢業後將改組爲初級軍官學校低其程度而寛其用途凡文中學之畢業生有志軍旅者均可投考（但投考之先須入營服兵役若干月）畢業之後分發各師旅見習以便授以連排長各職其未畢業之生及由預備學校升入之生仍照舊章敎授至畢業後停止預備學校現尙有學生數百人從前尙有招考文中學畢業生之規定近巳停止招考截止本期畢業後卽行停辦此項計畫已由軍部擬定不日卽實行其改組之理由（一）下級軍官本無須高深之軍事學識有中學畢業之根柢再加以軍事敎育以之充下級軍官自能足用且爲中學多闗一升學之途（二）可以節省時間節省經費（三）所騰出之敎育費可以擴充陸軍大學多造成高等將才 
外傳該校於改組之後將延日本人充名譽校長並延日作作助敎係根據某種協約然當局則否認此項消息謂無論協定文中並無此種條件即曰有之軍事協定至歐戰告終亦已停止此外更無所謂條約云云究竟如何則不敢知矣 
陸軍大學設於北京所敎授之學科闗於軍政軍略者爲多現僅有學生三十餘人校長胡龍驤湖北人德國留學生前湯濟武爲敎育總長時曾在該校任歷史敎授自謂以總長而充敎員爲官場之創格者茲因述軍官學校旣畢而並及之 
[卾省西北之軍訊]  
　　卾西停戰雙方依照李督秀山所擬辦法遵行已經王督指令王懋賞爲卾西劃界專員矣頃悉西南軍隊駐紥卾西一帶地點及將領姓名已經王師長調查報告來卾大致如下（一）川軍援卾第一總隊長方化南指揮柏文蔚駐防建始及所屬之石馬鎧四壩龍家樓一帶（二）湖北靖國軍第一軍及第一混成旅長第一軍胡廷翼及第二三四混成旅長易綴春畢公　林　飛等駐防施建所屬之演闗明勃堊子馬靜就橋沐黄木堊勣 
 
 

Page 7

 
 
陽闗擔年口一帶（三）第三師長吳醒漢半駐窟來蘇半駐鶴峯前段之五里坪過路坊求子坪一帶（四）除上開外利川蔡大昌唐犠淑所屬及五雀　者均由總指揮柏文蔚指揮又聞軍署接王懋賞師長及汪樹璧參謀長先後來電均謂黔軍師長袁祖銘移兵巫山之報現已徵實恐其具有隠謀已經加意戎備又施南川卾兩軍發生惡感之後匪徒乘機有向下游竄擾之勢并已飭隊防堵 
據交通界消息施屬利川縣駐紥川滇黔援卾軍第一路第一縱隊與卾西南軍蔡濟民所部在王家營發生衝突先是由蔡部左路孫某因某項意見驟向川滇卾軍第二營攻擊繼而蔡部右路胡某亦向第二營攻擊於是内部自相抗戰猛鬭甚烈蔡見遏止命令不發生效力倉皇他遁爲亂軍所殺卒因蔡部孫胡先有潰散之意鏖戰未久即各肆意刦掠地方頗被蹂躪又據政界消息蔡濟民所部兵變攻擊駐利川之川軍蔡部孫團長潰逃蔡氏被害其所部數十人均駐利川建始方面欠餉甚多刻無統屬悉行潰散唐克明現由施南指派牟鴻勳一部前往利川填防並請顧品珍所部至酉陽方面堵截王子春以該軍潰散勢成流宼貽害匪淺昨特令王樹功司令妥爲防範以免疏虞 
近聞陜省戰事劇烈影響所及卾北部局亦在吃緊之中日昨張使聮陞特電卾督王子春氏以陜事方殷卾北受其影響時虞敵軍之侵越且内地常有土匪之騷擾分途剿辦幾乎應接不暇因請給槍彈並派援兵王督得報後已飭解送子彈兩批二十一混成旅之留省隊伍亦已補給從前欠餉尅日赴援以資接濟又得軍界消息邇來陳樹藩劉鎭華等夾攻于佑任等於武功境上于氏雖扼險抗戰究因衆寡不敵聞已電熊克武氏火速派援熊氏已令王安瀾統率全部急出寗陜以救武功王天縱與葉荃之一部仍駐平利鎭坪一帶阻截卾軍進兵之路吕超石青陽顔得慶等反攻劉鍾該兩部勢已不支退却數百餘里又以葉荃之别部出洋縣繞過佛坪以扼鍾劉之吭鍾劉兩部已困處重圍之中情勢迫蹙遠過於于佑任之在武功其說未知確否 
[卾礦最近之爭執]  
　　十一日武昌卾園靈鄉礦業事務所開大會討論漢冶萍交涉蓋該事務所由省議會一部分結合卾紳組織而成專辦靈鄉礦山與漢冶萍之交涉聞該事務所交涉之内容以靈礦權與漢冶萍欠卾債務爲交換品其條件云漢冶萍償還卾債六百萬元先預交四百萬元現靈鄉礦權漢冶萍以廣仁堂認股四成卾省公欵四成卾紳二成已派代表時象晋往京與卾籍京官接洽交涉矣湖北官廳對於漢冶萍交涉稍有變更故該事務所復開大會討論其討論之結果尙未可知 
靈鄉礦係前財政農商兩部呈准爲湖北官錢局保護票本七十餘礦山之一其礦苗之暢旺與象鼻山等漢冶萍公司謀奪象鼻山礦權時運動以組織公司名義招股開辦爲前届省議會所反對象鼻山亦係官礦局所有權也漢冶萍失敗後繼謀西雷二山又爲卾籍京官所破壞今茲卾紳與省議會新組織之靈鄉礦業事務所卽象鼻山與西雷二山之變相也卾紳與議員之言曰官錢局票本以象鼻山礦產抵之綽有餘裕官錢局辦理不善官礦局虚糜公欵卾人不能過問再以靈鄉礦權畀予之空加卾人之負擔於實際毫無裨益不若由卾人自組事務所紳士認股兩成得實行其監督權且可收入漢冶萍四百萬元之的欵較前次之交涉實占優勝云云反對者則曰卾籍京官主張紳士入股二成與象鼻山西雷二山同一辦法官錢局之票發行近六千萬張設根本摇動卾人受害匪淺而靈鄉礦產雖獲利萬倍利在卾紳與一般人無涉卾紳注意之點在官錢局但官礦局旣爲卾省票本所闗卾紳當設法維持監督其用人行政以整理之官礦局基本二百萬巳耗其大半其中不實不盡之處層見迭出然非官礦局之不當設乃主其事者之不力也今即另設靈鄉礦業事務所使主其事者猶之官礦局則官辦紳辦其弊一也是在監督者之實行職務與否耳云云 
[淮商對於借運蘆鹽憤慨]  
　　第一電北京分呈大總統國務院財政部鹽務署稽核總所鈞鑒竊維中國鹽法屬於分區制度旣分區則必有引界有引界而後可以知產數之多寡運務之遲速銷市之暢滯鹽商之責任因分區而專鹽官之考成因分區而定今中國各行省鹽法雖有不同而分區之界限不容破壞蓋稅課之所入賴此範圍不越者以著爲定額商人營業之所寄即國家財政之所闗如不謹守範圍病商者實足病國查淮鹽引界食岸而外厥爲卾湘西皖四省淮商負此納稅之責任故產運銷三者并顧兼籌前清末造因海勢東遷南鹽缺產暫時借運東蘆以治其標特開創濟南以端其本淮南之缺額以濟南補之不欲久借東蘆爲飲鴆止渴之計故濟南場產旣豐借運之舉當然消滅至濟南場之創設始雖由官廳倡率其實投巨資於斥滷之地者多半爲淮南舊商及與淮商素有闗係之人楚弓楚得本未侵佔他人權利挹注之間仍在此範圍之中而不加深察者其視淮南各場也以爲天然之淘汰其視濟南場也以爲倖獲於儻來幾欲舉淮南引地瓜剖豆分爭嘗一臠於淮商負責增產之初衷竟不加體察此商等所欲涕泣呼籲者也近年統核淮南濟南產數日漸增加淮南在場之鹽約百數十萬石濟南存鹽約八百萬石運存十二圩之鹽兩共百餘萬石產數如此之豐而運務之規畫不惜以重價租定輪船噸位復輔以行海帆船即内河鹽船水脚亦加價招徠不敢稍有遺誤統計運輸之力每年之内可運至六七十萬引商等不吝鉅價組織完全運務又如此之備而湘岸票商竟於此時承認借運蘆鹽十萬引之事回溯湘商借蘆之議起於丁已冬月共時則歐戰方酣商等所定太古輪船皆爲英國政府調回湘商乘此時機有車運蘆鹽之請其所請者亦僅爲少數其實時值國内軍興車運之困難無異於輪運帆運倐忽經年湘岸銷市仍出於淮鹽之接濟并未有一城一鎭蒙淡食之憂而借蘆之議仍愈唱愈高借鹽之數亦日增日鉅一若淮南濟南範圍之内產運毫無把握作此乞鄰之舉不顧事實之相違確聞此等借運主張僅出於少數之人而非票商之全體其主動又屬於局外之人而票商之附和者無異盲從湘岸借定聞他岸尙欲繼之風傳有漢口稽核所某華員爲之主動以此類推則湘岸借運之黑幕不難想見商等以淮鹽產豐運備詰問湘商何以借蘆該商等咸謂迫於湘惄籌餉之策商等以藉鹽籌餉淮蘆無别曾電請湘督表示意旨續奉篠日復電云借蘆經部主持勢難中止維持淮鹽部署負有統籌全局之責無庸過慮加價一節係屬傳言不致有此輕舉等因商等捧誦之下始恍然借蘆之案并非出湘督之意則該商聲言擔負繳欵二十餘萬究竟孰虚孰實繳至何處是否軍餉抑係報効令人不解若謂正式軍餉當然由國庫支發若謂額外報効則中央頒佈鹽稅條例之外不准另收分毫究不可知區區場灶何敢有所置喙特是場灶以製鹽爲業商則爲國家所特許灶則爲法令所規定雖屬於營業性質必先盡其責任而後享其權利今產旣如此之豐運又如此之備面湘商顧而之他使淮南濟南有產無銷商等所投之產本運本年復一年何時爲收回之日商力旣疲灶丁之生機必困迨至窮無所之之時其險狀誠不忍預言惟有仰求俯賜取消借蘆之案迅令該運商等籌議由十二圩運大批淮鹽到岸以杜口實或酌加輪運到岸引數寛爲儲蓄倘該商等仍屬觀望不前并乞准由商等照章納稅并繳票租自行起運以顧民食而保引岸商等情急哀鳴不暇擇詞尙求矜諒臨電不勝迫切待命之至淮南通泰場商公垣茂等濟南等七公司大德等曁通泰濟南億萬丁灶全體公叩冬陽八年二月二日 
　　第二電北京分呈大總統國務院財政部鹽務署稽核總所鈞鑒商等前以淮南濟南淮鹽存場存棧壅積一千餘萬擔商疲灶困懇將湘商借蘆十萬引之案取消迅令該岸運商趕赴十二圩起運大批淮鹽到岸或令僱輪赴場裝運以杜口實倘該商等竟置淮商生命於不顧而以淮票謀借蘆鹽是無異放棄引權自由販運卽求准予商等照章納稅并繳票租自行趕運俾顧民食揆諸扶危濟困之公理亦不爲過業於冬日分别電呈在案引領迄今尙未奉令轉瞬春掃即届籌欵濟收實爲急務灶丁生機所繫倘稍懈誤必險象横生如已僱之中外商輪按　受儎應付水力一經延緩交涉立起此商等對於產運兩端本有適當之籌備無如借蘆議起銷途頓促遂生捉襟見肘之憂推原禍始不容緘默特再電懇迅賜電令以安衆心而維引岸抑更有陳者伏讀一月二十六日大總統特令各省引地攸判稅則各殊往往貿利之徒私行夾帶藉便衝銷亟應認眞稽查一經查出無論軍民均按律嚴懲等因仰見嚴申國紀整飭　綱凡屬商灶同聲感佩特是近年兩淮鹽法紊亂由於非正式之淮商及某華助理員營私借運罔顧大局所致此弊一日不除實與大總統篤念攸判之意大相背謬方今淮鹽壅塞如此其巨該運商等延不遵章辦運必欲舍本求末斷斷借蘆其中必有希冀之所在病國殃灶莫此爲甚我大總統如欲澄清鹽政首應仍照焚燬存土辦法力排衆議毅然决然特頒明令先將借運鄰鹽之案永遠停止仍令各商照章辦運倘有藐抗不遵之商立即取消引權勿稍寛縱庶夤緣者不敢輕於嘗試而釐剔鹽政宿弊者誠一大端也今幸伏處共和之下商灶亦國民一份子茲因生機將絶不得不涕泣呼籲仰求採納不勝叩禱待命之至淮南通泰場商公垣茂濟南七公司大德等曁通泰濟南億萬丁灶全體公叩眞 
[廣東之省議會與省長]  
　　廣東省議會因改選問題致與行政長官發生衝突自國會議决現議員之職責應至次屆議員召集開會之前一日爲止後即定期本月八日賡續開議昨届八日開議之期各議員報到者人數寥寥而翟省長仍飭警廳制止其開會故是日未能開議聞各議員之意見僉以此次省議會繼續開會係根據衆議院議員改選辦法之解釋案故　續開會實爲合法行動今竟受此意外干涉無不憤形於色特舉代表赴軍府晋謁伍總裁問其何以將國會解釋案壓擱延不發表伍總裁允將該案即日轉咨廣東公署查照辦理茲錄軍政府陽電如下廣東省議會鑒前接陷日郵電當即咨交内政部核議去後茲准復稱查最近衆議院對於省議會未行改選省分辦法之解釋内稱所謂改選之日即次屆議員選出召集開會之日所謂現議員之職責應俟至代行國務院職權攝行大總統職務中華民國軍政府通令各省一律依法辦理改選之日爲止即現議員之職責應俟至次屆議員召集開會之前一日爲止等語旣有上述解釋是廣東省議會及省長彼此均有所遵守當不至再發生爭執也等語除咨廣東省長查照外特此電復請煩查照軍政府陽印 
另一消息云省議會定期八號繼續開臨時會事爲省長翟汪所知（五號省議會議員聮同粤籍國會議員在西濠酒店集議擁戴胡漢民上場牽動省長問題已見昨報）六號特電召警廳長魏邦平到署面諭該廳長執行前令届時派警到省議會嚴行制止開會前此翟省長曾下令警廳派警制止開會魏廳長奉令後祗派某警區長持警廳飭區執行省長署令公文到會面謁議長宋以梅勸請休會并將警廳公文放下宋拒不受各議員譁然迫令該區長將警廳公文携回未幾省議會以歳暮在即欲暫休會此事遂糊混過去此次省議會繼續前期開臨時會翟省長又飭警廳執行前令派警制止感情因之愈惡矣 
廣東省長問題二年來已發生三次當民國六年朱前省長辭職時省議會議員一致推舉胡君漢民繼任但其時陳前督反對省長由省會選舉改任李耀漢爲廣東省長此例一開於是任命省長問題糾紛遂多近粤籍國會議員亦因此問題開一度之談話會僉以省會選舉省長一事雖無法律規定但斟酌現在情勢民選省長究爲不易之良法且前此省會所選出之省長實爲曾任粤督政績昭著之胡君漢民若今日仍照原議以省長一席畀之則於粤局必有裨益衆議旣决遂一致聮名致函陸總裁榮廷徵求其意見矣 
[粤省之採辦蕪米問題]  
　　翟省長致北京電北京財政總長稅務處督辦均鑒部巧電漾電個電均悉粤運蕪米承准免稅放行粤民同深感謝查粤省此次米荒情形極爲迫切赴蕪採辦係爲救濟災民起見原定五十萬石就全省三千萬人口核計實不足一月之需若以五萬石爲限是無異杯水車薪深恐無裨於事皖省雖屬收成歉薄然蕪湖向爲餘米之區現據駐蕪採辦員報告經已如額購備專候大部核准即可報騐首途察度情形似於皖省民食實無妨碍執事兼籌並顧一視同仁惟有仰懇俯念粤民待濟孔殷仰照前請五十萬石迅賜核准電咨皖省騐照執行不勝盼禱并乞示覆翟汪叩艶印 
　　九善堂致北京電北京大總統國務總理鈞鑒粤因水災頻仍迭遭兵燹斗米兩金民將絶食際茲民窮財盡竭集血資陳由省長派員赴蕪湖辦米五十萬石回粤平糶并電部請免稅釐經省長函知蒙部巧電覆准在案現已購足待運萬難中變忽奉財政部稅務處改爲五萬石全粤驚恐以粤民三千萬之衆區區五萬石數米難炊務請大總統國務總理飭財政部稅務處照巧電施行以五十萬爲率仍免稅釐起運回粤饑饉荐臻迫切待命謹電九善堂總商會平糶公所魚印　　財政部覆電九善堂總商會平糶公所養電悉本部前接翟省長皓電稱派員赴蕪採米運粤平糶以五萬石爲率請飭闗概免釐稅等因當經電知蕪闗及財政廳免徵稅放行並電復粤省在案旋准安徽省長養日來電以皖省收成歉薄粤省糶米旣經中央核准自應勉遵惟須指定蕪湖一埠採買仍以五萬石爲限不得續購等因復經電准粤省查照辦理查粤省採辦平糶事闗民食中央自無畛域之分惟皖省收成歉薄亦係實情自應仍以五萬石爲率碍難再事增益至蘇省米禁未弛此項糶米亦不能由鎭江採運出口特復財政部有印 
[九江近事]  
　　舊國會議員劉彥前在潯被捕覊押九江縣署後被逃脫刻聞劉氏前日過潯赴漢爲南北議和事有所接洽遣送敵僑事聞因居住廬山之僑民過多警廳擬分期實行遣送 
南潯鐵路公司各站虧欠解欵甚鉅去臘發薪即在欠欵下扣除而各站服務人員如貨員票員等均抱不平僉謂此項欠欵係站長挪用我等不能爲其填補幾起風潮後仍照原數發給現張坐辦爲整頓路務起見已將各虧空站長一律懲罰 
九江映廬電燈公司電鋼蓋忽於前日炸裂雖略加修理而電燈仍復時闇時明旋電上海慎昌洋行聘美國工程師來潯察看據云若再開燈恐生危險故已停止開燈其電鋼蓋即由該工程師帶滬修理或另換電鋼現該公司發出通告謂快則一星期可以開燈 
九江貧民工藝廠因經費支絀傅道尹已令萬廠長停辦但該廠係爲地方所有萬仍擬函請地方各公團會議善後辦法 
民國光復後每屆新年官廳照例禁止迎賽龍燈以防宵小溷跡今正吳帮辦以九江民屬純良賽燈原爲兒戲特囑行政官廳不必出示嚴禁現街頭巷尾迎賽龍燈者絡繹不絶交通幾爲斷塞警廳無法只得派警沿途保護以求無事 
[杭州快信]  
　　軍民兩長寒日會電各道尹曁交涉員警務處准國務院電開敵國人民財產現歸國家保管究應如何處置日後始能定奪現時萬不可遽行使用以免短少毁損有損國家名譽須知此項財產其性質與官產同少有損害卽觸刑章事涉外交尤宜注意 
童保暄呈報此次在閩死難各官佐士兵請照辛亥成例一律卜葬西子湖畔 
省署接寗電齊省長十三日抵此小作勾留定十六起程十七返浙 
　　甯波洋廣局長徐季倫呈報餘大錢莊倒閉虧短該局公帑洋一千七百四十餘元現查該莊東鍾安辛江北岸地方尙有遺產請予查封備抵已令行甬警廳查照施行 
吳興陸同源暗殺寡嫂嚴氏及女僕張媽案經大理院發回更審後本月十三日高審廳因人證未齊不克開庭現又展期二十六日審理 
駐紹第六團團長盛開第日前請假來省昨已折回餘杭原籍約一星期後返防　 
各屬認解吏治研究所經費自去歳八月後欠解甚多省署昨巳下令嚴催 
[南京快信]  
　　朱總代表定明日（十六）赴滬軍民兩長定今晚在軍署設宴祖餞施愚隨朱同赴滬 
汪精衛盧信昨日下午二時由滬來寗敦促朱總代表赴滬晚李督在署公宴任壽祺林步隨等陪席又梁善濟昨由滬來甯准明日北上李督今午在署公宴何參謀長王副官長陪席 
聞國防軍擬改爲近幾陸軍徐總統昨有電致朱總代表囑勿再持苛論方樞昨日下午六時乘車入京聞因國防軍及陜事與段祺瑞有所接洽 
張紹曾前日來寗已於昨日晚車赴滬又汪精衛盧信亦已於昨日晚車回滬 
徐總統派來許寳衡定今日下午乘津浦車回京復命李督派駐滬之白堅武胡慶培昨日午車赴滬 
宋育德因有要公於今晨乘輪赴贛日前送贛督陳光遠回贛之譚毅業於昨日公畢回寗 
新任魯省長沈銘昌昨有電來寗召分蘇任用道尹俞壽璋赴魯有重要任務已於昨日乘車北上 
地方通信 
[蘇州]  
　　上海請設分監高等檢察廳長王仁山近據上海地方檢察廳林廳長呈稱前據李分監長以押犯擁擠房屋破舊呈請覓地建築監舍在案現經覓得黄家闕地審廳斜對過有空地一方計地八畝每畝價洋八百六十元擬即買爲建築地方分監之用爲此呈講轉呈司法部撥欵購置此項民田以便興工建築 
　　常熟查覆教會情形蘇州交涉員楊霞蔚近據常熟縣知事葉祖修呈稱前奉訓令調查從敎人數及設立教堂置產租房等因遵即轉令警佐查明具復茲據復稱以天主耶蘇兩敎均以傳敎爲目的無投機營業等弊並經分别列表前來理合呈請鑒核彚轉 
　　錢巿漸見活動蘇城各莊家近因存餘銀洋無多前昨兩日特往常州慎康莊運來五萬五千元振康源五萬五千元豫通五萬元源通泰四萬五千元彚源恒四萬元聚昌厚四萬元和慎三萬元萃豐三萬元彚豐二萬元鼎成一萬七千元德生一萬四千元共約四十萬元因之巿面頗見活動云 
[鎭江]  
　　會議遣送德僑十三日警局因與交涉署王繙譯員會議留鎭德僑分别回國與否以僑庽興化之教會德人柯因道及陸安慰一家三口奉省令歸鎭江遣送已特電興化縣知事限二十五日護送到鎭鎭埠德人之准其不回國者兩名其平居用欵無着須預籌畫已由交涉署請示省長矣 
　　戊午商業續誌鎭郡各酒行近年以來因公賣稅落地稅出省稅種種加增故貨價有加而擔數則减去年徐州山東牛莊等處高梁燒酒來路亦不湧旺故同業獲利亦不十分滿足水菓行向有大同行小同行之分大同行皆係自運客貨小同行則向人批拆者去年生意尙稱發逹惟所放客賬不能完全收到以致盈餘無多去年各錢莊獲利甚豐今庚正月初五日起均已紛至公所上巿惟西塢街滋生尙未入所又日新街新聞鼎昌匯劃莊一家刻己組織就緒定於日内分送摺子上巿交易 
[揚州]  
　　組設貧民工塲邑人薰受之以本邑貧民衆多原有之第六工塲不能容納特募欵組設貧民工塲擬租舊城皇宫爲塲址每年繳納租金四十元業呈奉財政廳批准矣 
　　苦兒院生旅行來場鎭江苦兒院爲巨紳魏小甫所創辦年須經費一萬三千元成績頗可觀除敎授兒童學術外兼敎工藝現該院長宋沈之特組音樂隊一隊來揚旅行 
　　塲商請免借蘆鹽濟南塲商大德通泰楊商公恒茂等現因湘省主借蘆鹽淮鹽必受影響昨特以鹽壅商困等情禀准段運使於十四日轉呈鹽務署停止借運蘆鹽以舒商困 
　　塲長調和商灶泰屬上岡鎭北七灶灶民以墾務與塲商相抗商請緝私營派兵彈壓灶民等竟與官軍反抗總塲長韓尙志聞訊特於十日在鹽城與各場知事磋商調和辦法以免商灶衝突 
[松江]  
　　學校消息彚誌縣公署於昨日接到敎育廳訓令係根據去臘省視學章伯英視察全邑學校評語飭將各校敎職員分别優劣予以奬懲並附來評語一册業經縣公署轉令勸學所錄送各校查照其由縣知事傳語嘉奬之縣立第一高等小學校校長錢邦泰莘莊鄉第一國民學校校長談讓二人據章視學原評有注重訓育校風循良等語松江第二國民學校敎員葉人驄松筠女子職業學校校長李束英縣立第四高等小學校校長朱廷珪則稱其教授均有研究成續裴然可觀云云本邑各官立學校均己遵照部章改爲秋季始業故本届　季招生者僅有少數之私立學校此次某私立小學所貼之招生廣告上註小字一行大旨謂如有志來學者每人贈書劵一紙以示優待見者咸謂此等廣告襲有商家贈彩招徠意味 
[嘉定]  
　　商會主張協爭米禁嘉定縣商會會長高骞副會長金成　致江蘇各縣商會代電云頃致督軍省長電文曰南京督軍省長鈞鑒上海糧食研究會呈請疏通存米一案勾結外人罔恤民困貽禍吾蘇省甚大夙欽鈞旨絶對不主開禁感篆英名務懇嚴拒妖言以維民食不勝跂禱事闗民食乞協電力爭爲荷 
[杭州]  
　　錢業開巿之爲難甬紹錢業開巿向以杭巿爲標準本年省垣錢巿因金議評議會闗係開巿遲延以致甬紹兩處正月内尙難開巿各外項往來洋摺亦未照送惟商業借欵利息去歳太重有傷元氣茲擬比照最近三年來日拆表酌定最高限度務使兩無虧耗現正在籌議進行中 
　　遣送德奥敵僑回國莫干山外人僑居者甚夥現德奥敵僑業經奉命遣送回國前日由軍民兩署派員與梅籘更君等乘坐共和艦由拱起程前往莫千山率同德僑男女老幼共約三十餘人於十四日趁該艦轉乘特别快車赴滬候船放洋軍警保護者甚衆 
[甯波]  
　　戊午年錢業狀况甬埠客臘金融奇繠爲向所未有各業獲利者少耗蝕者多以致放欵難收且自上春以迄年終倒賬疊出統計全巿竟逹三百萬元以上各錢莊抛空過多之家經革除現升禁令後規元隨之驟縮此中亦不無虧蝕運用旣難週轉又呆所以一到臘底銀根愈緊年内雙對（以十二月二十六日放欵至二月二十五日收歸兩月期）各莊放出之數尙有三百餘萬（月息一分）實則舊欠未清之眼轉期立單亦在其内惟過年時現洋充足各莊共存五十餘萬故年底以現洋解付莊欵不但無升且百元減水三四角因此錢莊與錢莊一日期撮單亦得寄暫無息默察此端實已回復未定板拆以前之原狀未始非金融界之一線轉機也惟去年一年大小各錢莊（甬巿錢莊分爲三類資本三萬以上者曰大同行資本一萬以上者曰小同行資本較少兼做現兌者曰現兌莊）東家見勢不順收賬閉歇有三四十家大同行如源康乾泰恒源慎德源昌乾源泰賫鉅豐震恒等九家中惟震恒遷中開張餘均清收此外如某某等數家尙在改組進行小同行則有元泰咸昌恒久鴻牲春源餘成葆康泰慎大源大昌順和祥鼎源恒盛等十餘家現兌店不計新正錢巿盈餘單雖依據賬上所列多者可盈二三萬少亦數千而其中虧倒各户未收之賬亦在其内將來不知有幾折可收尙未除去耳惟元亨鉅康瑞餘慎康晉恒裕源泰源秦巽益康敦裕瑞康恒孚等家倒賬尙少均能獲利餘均平平 
來函 
[張弧來函]  
　　逕啓者本月四日貴報時評鹽之秘密一項載有今此次新署長接任後又復舊事重提並不用明令而用密令致文各運使責令鹽商每引納費四兩等語查鄙人接事以後並無此項密令發出儘可來署調查應請更正以昭核實至紉公誼張弧謹啓十一日 
雜評一 
[宣布（默）]  
　　不宣布爲秘密旣宣布即不穏密矣然宣布而不盡者即秘密之留餘不盡也宣布人所已知者即留餘之秘密人仍未知也是故與其宣布不盡而致啓人以宣布爲掩飾秘密之疑則孰若盡宣布之爲坦白而使人釋然耶或曰宣布有序尙有待於第二次耳 
[鎭靜]  
　　鎭靜態度有兩種人可以貌飾之其一麻木不仁無論若何激刺而漠然無所表見此可飾爲鎭靜者也其二畏葸無能不敢輕動或因有所刼持而輭化亦可飾爲鎭靜者也故鎭靜云者非　不露聲色之謂必堅持其正確之主張穏𠉵進行而不爲人撓屈亦不稍涉張皇斯乃鎭靜之眞義不然與貌託者無異矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和議開幕有期朱桂莘有今晚來滬說]  
　　平和通訊社消息云朱總代表因陜事曾兩電北京政府第一電係催速决辦法政府復電則力促朱赴滬開議一面籌議解决方法陸續施行朱得此電後復發第二電略稱政府若對陜事無切實具體條件則遇南方詰責仍無以自解此電抵京錢閣始公佈停戰之五條辦法現朱定於明日（十六日）晚車來滬十七日晨可抵埠大約十八日可以開議 
唐總代表接錢閣來電謂陜事已屢電各軍停戰罷兵南方所謂一面言和一面進戰不知果何所指云云南代表聞之均甚憤激前日會議後當由唐覆電駁詰詞亦嚴重南代表李君述膺言再俟二三日如無頭緒將辭職以謝天下 
南代表今日已移愚園事務所開始辦公 
全國和平聮合會各代表及幹事等抵滬後均庽麥根路花園十五號蒙古代表除章嘉活佛推定黄君玉一人外現又增舉活佛政治顧問彭君解爲代表該聮合會已接活佛由五台山來公文自稱本大國師率全蒙僧衆贊助平和云云 
[一週間之金融消息]  
　　本埠各外國銀行自本月十日至昨日止東方銀行由外洋運來批沙洋（對開）一百二十萬元又大條銀三十六條滙豐等銀行均無進出口交通銀行裝赴漢口濟南天津無錫等埠龍洋四五十萬元中國銀行由漢口來洋五萬元餘則寥寥南京造幣局之新幣亦無來滬今將逐日細數錄下（十日）東方銀行由安南來批少洋一百二十萬元又美國來大條銀三十六條交通銀行裝赴漢口去洋二十萬元濟南去洋二萬元無錫去洋二萬元（十三日）交通又裝赴天津去洋十萬元漢口去洋十萬元（十四日）中國銀行從九江來洋五萬元 
南北巿各滙劃莊均已上巿銀拆因舊曆新正各項商業尙未一律發動無用銀之必要十日雖已開盤祗有二分 
英洋今正開盤時爲七錢二分另五嗣因各銀行收買其價（七日）稍高惟以用途有限昨日最小之價開過七錢一分九釐八七五收盤七錢二分國幣滬地街底甚豐幸造幣局暫爲停鑄故價最小（十五日）到過七錢一分九釐收盤七錢一分九釐二五設無大家用途洋釐須四月新茶與絲繭汛方有大變動也 
上届（八日）調查時之鎊價爲四先令十一辦士至十日十二十四等日共縮二辦士計四先令九辦士十四日復長半辦士惟大條銀價久不更動十三日始縮去五六二五計四十七辦士八七五是日之東滙已漲至四錢五分六二五翌日先令長半辦士東滙則小去六二五以致此數日間期貨驃金之價漲落無定蓋先令未改之前爲二百十六兩九錢迨鎊價改縮之後驃金（十三日）最大開過二百二十三兩五錢收盤又小至二百二十兩零四錢十四十五兩日先令雖掛四先令九辦士半而各銀行結出之價仍有放長於是金價不能十分升提昨午收盤爲二百二十兩零二錢據云本月底各外國銀行有解欵五六百萬兩與華商故鎊價月内尙有大變更也 
現貨烚赤與足赤及美國英國等金洋自開紅盤之後頗爲堅固緣金洋由土商購辦不少裝運出口烚赤足赤各銀樓與客帮買進日有十餘平昨日之價已漲至二百八十兩之外且貨主尙不願多售所以恒孚等銀樓之飾金須四十二元泰亨源四十一元 
昨日星期六調查此一星期内各外國銀行較上届多存銀二百八十餘萬兩（友華存銀亦在内）今將中外各銀行（四明興業金城中華滙業浙江地方中華商業中孚廣東鹽業永亨豫源不在其内）所存銀洋并大條銀之概數錄下麥加利存銀二百零四萬洋一百二十萬滙豐存銀四百十五萬洋二百二十萬　　南北議和總代表（唐紹儀）（朱啟鈐） 
正金存銀二百六十五萬洋八十一萬道勝存銀二百六十三萬洋三十四萬通商存銀三十萬洋七十萬東方存銀一百八十萬洋四十萬花旗存銀一百六十六萬洋八十四萬友華存銀三十五萬洋三十萬華比存洋五十二萬洋二十萬和蘭存銀十九萬洋六十六萬中國存銀一百六十七萬洋三百三十八萬台灣存銀七十八萬洋二十三萬住友存銀三十五萬洋十五萬各錢莊存銀三百十五萬洋八十萬交通存銀五十萬洋一百六十九萬有利存銀三十一萬洋十八萬三井存銀三十二萬洋八萬三菱存銀二十萬洋九萬朝鮮存銀六十一萬洋三萬中法存銀八十四萬洋四十萬綜計存銀二千五百零二萬洋一千四百六十八萬較（七日）多存銀八十萬兩洋一百二十九萬元大條銀六十八條已無存矣聞華商方面共存銀五百六十二萬兩洋六百五十七萬元 
[一句中之鎔銀數]  
　　調查初七日至昨日止本埠泰亨源等各銀號共鎔化由東方銀行運來大條銀三百八十四條又墨西哥洋六萬九千枚又批沙對開洋一百二十萬枚又由廣帮大德昌等運來廣雙角一百五十八萬枚共烊見寳紋一萬七千二百九十隻核申元九十一萬一千餘兩現值歐戰平靖設能鎊價與大條銀價相等將來鎔銀來源勢必湧暢也 
[舊曆新正之商情]  
　　洋莊銷路之紅茶去年上半年春間紅盤巿面甚爲呆滯及至秋冬稍有轉機現聞該業本年紅盤較上年爲起色銷場漸見活動昨日已開始交易寗州紅茶每擔開價洋二十三元次下貨開價二十元天潼綠茶十八元又次貨十六元計共開出五六百件比較上年漲起一元之譜 
　　白蠟相油皆爲洋莊出口貨之一種前以歐戰影響輸出阻滯已久現紅盤開出米心白蠟每擔價元七十五兩英法兩國各洋行已有購辦動機故此次紅盤較上年漲起五兩統占白蠟七十二兩柏油重荆每擔開價十四兩八錢近兩日日本行家辦去二百餘件又插雪十三兩八錢亦均稍有起色 
　　洋紙一業近年銷路日益擴大我國國貨紙張工料日貴被其侵奪已居大半現德貨巿上已日見缺乏美日兩貨則源源而至惟原料不賤以是巿價不肯鬆動道林紙每令四兩五錢報紙每令四兩五錢該業中之林協記美生義生生記純記昇記承餘裕昇昌協盛昌協昇餘倫美倫大同源瑞豐正倫曹允源等去年全年盈餘均極優厚 
[外部令發中義商務表册]  
　　駐滬陳交涉員昨奉外交部訓令云准駐義公使摺陳工商競爭近今爲烈世界大戰已告終止前途趨勢推想可知我國國際貿易輸出輸入二者相衡虧多　少惟對義商務歷年以來尙獲溢利詳查中義商情尙係由他國商人間接者多若使設法擴充能由華商與義商直接往來在我所獲當更不止此現義國商界對於前此遠東貿易由他國商人媒介之虧業經覺悟并已籌備改良以組織直接航務公司爲其基歴洵屬扼要探原且將實行規劃查義國商務較諸英美法德諸國瞠乎在後顧尙於此着想爲將來遠大之計此中闗係可以概知我國人商業智識豈讓歐美海外貿易之亟當注意舉國皆知况經大部與農商部提倡於上所有大戰以後國際貿易上何者應行擴充何者應行建設何者應行挽救自已早在蓋籌偉畫之中豈特中義一隅之闗係爲然本公使久駐義邦聞見所闗亦自應爲蒭蕘之獻竊意欲知未來須徵旣往用特督員將我國闗册及義國歳計案内闗於中義兩國輸出入品彚纂一表俾備參證等語　表到部除咨會農商部外合行印刷原送中義進出商貨表十册令仰該員即便分送各商會知悉爲要 
[商船公司組織近况]  
　　鉅商虞洽卿謝　牕等發起創設國立商船公司曾經擬具意見呈請部院核示茲悉虞君等所擬資本千萬須政府擔任四分餘六分由華僑國内商民各半籌集其息金預定六釐亦由政府擔保一俟批允即須籌備進行 
[滬杭路運貨之擁擠]  
　　際此元宵燈節前後各商家均已着手經營生意由滬運往杭紹一帶各商貨連日由滬杭甬鐵路上海南站及日暉港車站裝運者極見擁擠其大宗貨物爲洋廣雜貨黄豆車糖煤油及雜貨等聞目下堆積於各該站棧房待裝之貨甚多因缺乏車輛致不能暢運昨經各轉運公司聮請該路車務總管即日撥予大批車輛以便裝運大約尙須開行貨物專車也 
[闗於遣送敵僑之消息]  
　　遣送德奥敵僑第一批原定三月一號爲由滬起程之期盧督辦近因查得上海方面之敵僑共有二千餘人全國約計五千餘人現經會議擬俟各處將敵僑送滬到齊後再行酌定第一批遣送放洋之期聞事務局已將第一批改期情形函致各協約國總領事查照 
另一消息遣送敵僑回國應需船隻業由政府商准英政府派撥商船二艘兵船一艘來滬擔任運儎現有一船已於昨日抵埠擬即入塢裝配艙位其餘二艘稍緩數日亦可進口該事務局現將預定遣送辦法略予變通俟三船到滬裝配後將所有留滬敵僑分裝三船擬於三月十五日左右一律啓行不復分批遣送以省手續至敵僑乘船除兵船裝儎貧苦敵僑外其餘二商輪則爲上流敵僑搭載至敵僑中之現患重病及懷孕將產者不能同時起程擬日後另備一船遣送該事務局昨接外交部來電囑將遣送敵僑回國船隻之開行日期艙位數目預先照會駐滬和總領事該局已遵照辦理 
聞和總領事昨至交涉公署會晤陳交涉員對於德奥敵僑代爲要求二事（一）請發給安全通行證（二）請發給收容所内奥僑夏衣（因南洋天熱也）陳交涉員當轉向蔡會辦商榷蔡以此事有闗欵項未便擅允擬電逹政府請示施行 
管理敵僑財產事務局設在靜安寺路交涉員公署現已佈置就緒昨日正式成立啓用闗防呈報外交部並分函各機闗備核聞該局近接内務部來電以各地方官廳接管敵僑財產事宜如遇有規則未定急待解决之事發生應商承該管局指示方針以免稽延 
敵僑之在本埠各局廠任事者前經國務院頒發規則遇有必要時得酌予免遣照常任事現事務局接到各處保留者已有三人一爲德人奥司德任華商電車公司工程師之職由該電車公司保留二爲德人葛羅與徐白均寳隆醫院醫生由總商會保留現正在核辦間未知能邀准否也 
敵僑騐病處現已擇定在英界江西路二十四號德律風公司樓上第十一號蘭生醫室由英醫士貝林赫司德及蘭生中醫侯光迪三人擔任診騐其每日診騐時間爲上午十一時至十二時下午四時至五時聞准於下星期一起開始診騐 
遣送敵僑事務局昨致南北分辦處而云敬啓者嗣後凡有敵僑到貴辦事處呈請騐病者請就近通知該敵僑等將姓氏住址開存貴辦事處回家靜候本局示知赴指定醫生處請騐并將該敵僑等姓氏住址即行彚送本局勿延爲荷 
昨遣送敵僑事務局管理各男女敵僑報到之人計數十人其中係請求免遣者居多有德僑史雷格向在海闗服務雖已辭職然娶妻係中國婦人業已生有數子情願服中國之法定條例遵守請爲免遣又德婦卡馬來聲稱夫故已四年現在受奥僑反曼之聘爲敎書但該奥僑係入捷克籍現伊情願與奥僑一致行動請求免遣均奉該局諭令候示 
各省區應遣送敵僑人數現經該局查明列表茲錄如下京兆計三名（京師京營不在其内）無行期直隸約七百餘名（内有應免遣送者）無行期浙江約八十餘名（臨時或有增減）湖北約二百餘名江西計一百八十四名安徽計四名行期另逹杭州莫干山計十七名行期另逹又四十餘人促電出發張家口計二名二月二十三日啓程黑龍江計三十八名内有三十二名係失業人民二十七日起程 
江蘇特派交涉員陳貽範滬海道尹王賡廷昨會銜布告云案奉國務院令定管理敵國人民財產條例施行細則第十二條内開本條例第二條第三條第五條及本細則第一條之規定事件須公告之等因奉此茲本分局業已成立亟行將各條例公布俾衆週知爲此布告仰商民人等一體知悉遵照後開條例辦理母違特此布告（條例已錄前報茲略） 
淞滬警察廳長徐輔洲昨日訓令所屬各區署所云案奉江蘇督軍李省長齊麻日代電開頃接管理敵國人民事務局江電開查管理敵國人民財產條例及施行細則業經公布由内務部電逹在案查施行細則第十二條内稱本條例及施行細則規定事件須公告之等語應請轉飭各該地方官廳將前項應行公告事件即行公告至於第二條所規定之一月限期應卽於填發布告之次日起算並須於布告内聲明電請查照又電開查管理敵國人民財產條例第一條規定敵國人民存留之財產無論不動產均由該管地方官廳接收管理等語所有應令出境之敵僑存留之財產應請通飭各該管地方官廳遵照前項條例及施行細則辦理並請將應行分報事件隨時報局以咨接洽各等因除電復外卽希分别查照辦理等因奉此除分行外合亟訓令該署所仰卽查照辦理 
文匯報云昨報載傳聞大英火輪公司之魯亞號（本應於星期一開往倫敦）由英政府借用裝運敵僑回國一事現已證實該公司之魯茀拉號定於三月八日由上海啓行聞亦借裝敵僑滬人向此兩船購訂艙位者頗多現皆不能搭載 
[省委查報滬地米况]  
　　江蘇齊省長前委沈應鏞分赴上海南匯青浦等縣調查現存米糧實數究有若干務得確數詳細呈復以便報部核示沈委員自將南匯青浦等縣查竣後即來滬會同上海縣沈知事調查滬地存米現聞亦已查竣業將所查表册彚總携省聞此次該員來滬尙兼查米業情形及博採輿論以便回省呈覆研究米禁問題 
[滬紳討論電燈通線越界]  
　　本邑各紳董因法商電燈公司要求在華界通線一事闗碍主權前日特假城内凝河路也是園公欵以產處開會集議决定呈請官廳阻止並電北京外交部拒絶通線原電如下北京外交部鈞鑒上海法商電燈公司要求在華界通線事闗主權請飭交涉員拒絶公民姚文枬陸文麓沈恩孚張煥斗莫錫綸凌紀椿毛經疇丁熙咸賈豐臻咸 
[京警廳調查滬地火政]  
　　内務部以近年各省迭遭大火損失不資推原共故皆由火政不修所致中央前雖頒佈京外警察劃一組織令凡遇商埠警察廳得設消防隊奈商埠警察全國祗有四十餘處萬難顧及欲求火政普及不得不提創地方救火會是以對於改良火政講求消防積極進行現擬咨行各省省長通令各縣知事勸令商會善堂將火政切實籌備完善以期保衛地方一面先從京師入手日前曾面諭京師警察總監吳炳湘將消防事宜切實改良茲悉吳總監查得火政辦法上海設備最爲完善非實地調查無從着手因特派京師警察消防第一第二隊隊長劉華亭白益三兩君蒞滬考察日昨劉白兩隊長赴南巿上海救火聮合會參觀警鐘樓並一切救火器具復至英法兩租界及閘北等處調查聞定十七日往蘇州警察廳參觀消防隊及蘇州救火會之救火器具俾得將各處辦法及各項器具式樣彚總繪圖列表回京呈復 
[日華紗廠罷工風潮已息]  
　　浦東陸家嘴日華紗廠因改革廠務以亨司計算工資女工反對致釀罷工風潮已五誌前報茲悉該廠已從女工之請雙方協議解决業於昨日照常工作該廠此次風潮最爲劇烈雙方相持統計輟工時期已届旬日雙方損失當亦不資矣 
[華僑平和期成會開會]  
　　昨日下午三鐘華僑平和期成會開職員會由正會長李登輝報告促進和　應行討論事件並擬舉代表赴寗組織期成會聮合會國會長朱遐九宣言華僑非僅南洋羣島如英美日法俄奥等國莫不有華僑現已通告各地華僑當俟正式復函到齊方可選舉代表但國内和議日期迫不可待應暫舉臨時代表四人赴寗組織聮合會經衆贊同當舉定李登輝朱遐九張仁普洪孟揆四君爲臨時代表又討論中日交涉主張電爭並電致巴黎贊勵顧王專使積極前進華僑當一致以作後盾云 
[姚闗督兼代僑工蘇局長]  
　　新任海闗監督姚文敷昨接國務院僑工事務總局訓令以江蘇僑工事務分局長馮國勳現已調任不能兼理應由該監督暫行兼代以重要公除分令外仰卽遵照 
[緝私統部注意内地鹽梟]  
　　蘇屬緝私統領宋明善近因查得内港各處每有梟匪乘舊曆新年糾集同帮販賣私鹽並於各鄉設立賭臺騷擾閭閻情事自應嚴加緝捕以保公安特令停泊滬南製造局浦江之鵬飛淺水兵艦於即日拖帶槍划各艇前往崑　等處各内港巡緝有無大帮梟船停泊務獲解究 
[催報每旬稅收之廳令]  
　　上海稅務公所近奉財政廳令案照寗蘇往來貨物稅收數前經特令自本年一月一日起每旬報廳查核迄逾一月僅據下闗瓜泗荷花池崑太四稅所遵式開報餘無隻字報到要之此舉專爲確核全省稅收實數乃竟置之不理視爲具文殊非認眞辦事之道合再令催該所長遵照前令按式填報母再遲延 
[交易所分合問題未定]  
　　創辦上海交易所主任虞和德君昨日分致紗花油豆餅米五金糖雜貨等各業函云逕啓者上海交易所前以分合問題電呈農商部後迄未見有覆音茲訂於陽曆二月十七號即陰曆正月十七日午後三鐘仍在江西路皮字五十一號事務所開第十次創立預備會以便討論一切屆時務希準時惠臨無任企盼 
[路局預防傳染病之通告]  
　　滬寗杭甬兩路鐵路昨發通告全路各站文云爲通告路員預防傳染病事茲因歐美發現一種烈性傳染病其勢非常猖獗現已蔓延至日本上海勢或難免查此病一經傳染難獲倖免茲爲預防起見凡本路各員司仰速將姓名開送各該段醫官俾得預用防疫藥打針藉免危險 
[義勇隊演習野操]  
　　昨日公共工部局義勇隊在梵皇渡地方演習野操下午三點時由隊長脫路門率領馳抵（共二百五十人）操演甚爲精熟操畢時巳五鐘仍乘火車而返 
[薄子明案又訊兩次]  
　　魯人薄子明與舊部吳正清（卽吳秀庭）藍湘臣趙輝臣邱萬福田守平李獻堂蘇榮康屈己和宋玉合等因被盜匪紀少樓周良臣糾黨搶刦新閘路王雪華梅白格路趙增范兩家鉅贜並拒捕開槍擊斃六百二十五號華捕丁順華彈傷王之傭婦王夏氏足骨案内牽涉業由特别機闗中西探目在法租界吉益里十號文德里三十四號兩處屋内將薄等十人拿獲解送公共公堂訊供各情已迭誌前報前日午後由捕將一千人犯解廨續訊王襄讞會同美丁副領事升座刑庭先由新閘捕房西捕頭上堂禀明去年十一月十六日薄暮時得報淡水路三十一號門牌被盜當卽親往調查計刦去值洋六百餘元之贜物並拾獲盜匪遺失之西帽一頂旋往醫院檢視六百二十五號華捕該捕及王夏氏被繫之槍彈均由醫院交來云云繼由西探自壳羅香投案禀稱十二月十八日將紀匪拘入捕房盤詰口供約有三四十分鐘始供出薄子明等十人匿居處所因卽前往拿獲並抄出信函多封等語次由捕房代表牛門律師向紀少樓詰據供稱我係民黨中人與薄相識兩年有餘曾在某部下當差田守平係薄之姪藍湘臣係姓張但搶刦淡水路之案係由薄藍兩人所發起我與藍屈田邱及不識姓名之人同往手槍三支由薄發給與田由田轉交與藍前往從後門擁入搶畢藍在屋内開放手槍兩響出外復對巡捕連開三槍始回薄處其時除周吳兩人不在薄寓外餘人均在贜物一包由屈姓携上樓去瓜分我絲毫未得被捕後曾引捕房西探目前往拒捕地點察看前次解訊時薄子明在途中囑我到堂不要說他將來釋出允寫信給我妻子洋一萬元等語旋由薄之代表台維司朱斯芾兩律師向紀駁詰良久堂上因時已薄暮遂諭退庭被告等還押候明日（卽星期六）上午繼續研訊昨晨九句半鐘又由捕房各將被告解廨復訊先由薄之代表律師向紀詳詰往刦淡水路王姓及拒捕槍擊丁捕情形一過嗣經中西官向紀詰據供稱薄子明前在山東充任旅長帶兵三千餘名當未往搶刦淡水路之前前在堂上作證之曾姓在薄家發給手槍然我並未目覩至次日薄分給我贜洋五十元等語次又由捕房代表牛門律師詰據周良臣上堂供稱淡水路搶案起初並未知悉至十一月十五號在老北門某茶館啜茗與紀相遇談及始知是日與紀卽被拘捕但薄子明等十人均不認識惟前堂由捕房解訊時薄在途中及公堂後面之小屋内均囑紀少樓到堂不可咬他允給伊洋一萬元紀並未回答等語並由華探目李星福禀明淡水路發生刦案後卽四出偵查旋得在逃之人訴由夥計告知與我拿獲紀周兩人續獲薄等十名前堂作證之曾姓因薄黨於事後在法界集議對待之策故懼禍現已離開上海云云訊至此因時已過午不及研訊經中西官會判各被告還押候下禮拜一（卽十七號）再行續訊 
[楊樹浦路刦案訊實]  
　　楊樹浦路二千五百號門牌某姓紗廠主婦李陳氏家於一月十號夜被盜匪通州人陶和夫陳阿三揚州人管金貴本地人毛杏春糾同在逃之小阿福等七人持械刦去值洋四百餘元之金飾分贜逃逸由匯山捕房中西探將陶等拘解公共公堂訊判押候原告到堂再訊在案昨晨由捕傳同爭主將陶等解廨請究先由中西探上堂禀明前情繼據李陳氏投訴當時被刦情形復由捕房將被告等已在捕房供認糾黨持械搶刦之口供單及抄出之利刃三柄繩索一扎呈案請察張襄讞與日副領事林出君即命包探將各人口供朗誦一過向陶等詰問爾等所供是否符合陶供此事確係由我與陳阿三先在小茶館中商議後由陳邀同管金貴小阿福等至原告門首觀看脚地至十號夜九時在嘉興路小茶館樓上聚會共計十一人前往至楊家碼頭俟至十二時許始至原告門首由小阿福從竹笆扒入開啓大門招呼衆人入内搶刦後至陳阿三家分贜所有起案之尖刀係在逃之人帶來所用手槍乃係假的所供是實質之陳阿三等供詞略同問官得供會商之下以陶等糾黨搶刦罪已成立因判押候錄供備文一併詳解護軍使署按律懲辦 
 
 

Page 11

 
 
第三張[甘雲記家被刦破案]  
　　哈爾演捕房華探目劉森堂包探婁阿慶尤雲卿與八十六號西包目密司鄧在肇勤路二百七十二號楊樹浦路七百十六號兩處破獲盜黨機闗拿獲盜犯李富雲（綽號冷西北風）陳忠清（即陳亭者）施明富（即小國子）倪阿金徐九思張洪山殷金良張渭江周義陸阿二陸阿三張永明邵金煥及婦人夏陸氏陸張氏陸阿二等起出手槍子彈解奉公堂論令分别押候查明失主再核已誌昨報茲悉前日午後該探等將各盜帶至寫字問逐一詳加研詰口供並將在法界陳忠清家吊出之皮鞋等物詳細研究後似與肇勤路二百八十五號門牌甘雲記家被刦案内失贜相符因即禀明捕頭將該事主傳至捕房認明是項皮鞋確係被刦原贜候解公堂訊究矣 
[滬杭路招包大菜車辦法]  
　　滬杭甬鐵路之大菜車順利公司包辦期滿另行招商投標已誌前報茲將該路所訂承包辦法照錄如下 
（一）投標者所投之標須根據現在本路時刻表内所載之列車次數將來列車如有增減時每月租金應增應减之處由雙方商定行之（二）所供給之大餐點心酒與汽水皆須上品並須由車務總管隨時核准本路醫官亦得隨時查騐如騐得有不滿意之處承包人須付此項騐費及被斥物品之價值並將該項物品立即移出本路車輛及屋宇之外（三）第二條所開各種物品其價目須依照附單向搭客取欵此項價目單須華洋文並載張貼於售品所在地點供鐵路員司之大餐及非酒類之飲品須减價百分之二十（四）承包人須謹遵本路隨時頒行之各種規章（五）承包人須給其所雇僕役以清潔之號衣號衣之樣式須由車務總管核准每輛車内至少須有能說英語之僕役二人（六）僕役在車上或鐵路屋宇内之行爲須承包人負責每人須佩掛華英文號牌一塊以便指認（七）僕役損毁本路產業無論有意無意均須承包人負責（八）承包人須將現欵或公債票洋三千元存在本路以爲遵守合同條欵之保證（九）承包人須立合同一紙訂明願遵合同條欵辦理一切此項合同内尙須加載尋常應有條件如承包人行爲不正破產或不能實行合同條欵時本路得即取銷合同（十）熱手巾非特不適宜於衛生且易致滋擾與非分之要索故禁止供給（十）（一）承包人不得將合同轉與他人或某所得之權利分與他人如有此項行爲即屬違背合同所訂合同當即作廢（十）（二）所標數目須以上海通用銀元爲準（十）（三）標信棄取本路自有權衡無取用最高標之必要標信須用火漆封固註明字樣於一九一九年二月二十八日之前送至本路局長辦公處 
[各學校消息彚誌]  
　　法界南陽橋勤業女子師範學校自教育廳批准編入八年度預算及南洋熱心教育家擔任巨欵後本年力謀擴充推廣學額并每科添招優待生十名藝衛科乙班免費生四十名日來報名甚多只考取六十餘人定於二十日開學 
　　北京路神州公學已於十四日開學計到男女學生一百三十餘人聞該校本屆添聘教員分爲六敎室每級設貧額二名積極擴充 
　　寰球中國學生會學校自去年寒假休業後新生報名投考者頗形踴躍茲聞該校因人數過多特於昨日起收取學費其春季始業期日校部定於二十一日上午九時夜校部定於二十三日下午七時 
　　寗波旅滬同鄉會設立國民學校本年擴充改良遷移至七浦路豫順里昨日下午二時行開校禮學生百餘人校董到校者朱葆三錢　三陳良玉陳蓉館孫梅堂馮芝汀方椒伯諸君四時禮畢聞定十七日開課 
　　北四川路三多里滬北公學日昨舉行開學禮聞該校定十七排班十八正式上課現在國民科已將滿額高等科尙有餘額須繼續招生 
　　虹口清雲里惠廉英文夜學劍辦已歷四載聞定十七日開學 
　　成都路咸海衛路口私立滬西第一培德學校由顧雲璋創設開辦已有五載現定十七日開課聞尙有餘額可以插班　　戈登路蔣家行近由公民朱　奎等在該處創辦私立滬西第二培德國民學校定於二十日開校 
[青年會今晚之演講會]  
　　四川路青年會今晚七時半開德育演講會特請美國勵德厚博士演說（耶穌爲歷史上之基督歟抑仍宇宙上之基督歟）並開演新由外洋運到基督降生之活動影片及聖保羅堂唱詩班全體唱詩以助清興 
[促進和平會遷移會址]  
　　中華國民促進和平會會所因泗涇路房屋窄小不敷辦公已於十五日移設英界馬立師西淡水路桂馥坊十二號分部辦事積極進行 
[海軍學員試演雷艇]  
　　南京海軍魚雷槍砲學校畢業生業經海軍部派員考試成績尙優現擬實地試演魚雷特由該校函請海軍司令公署派撥雷艇數艘以資應用藍總司令據函後已派定湖　湖鵬張字三魚雷艇爲試演魚雷之用並派聮鯨軍艦前往運送是項學員由寗到滬十八日分乘各該雷艇開赴象山實行試演 
[海軍司令公署之宴會]  
　　海軍司令公署藍總司令前日在署設筵邀請駐泊本埠浦江之各軍艦艦長艦員及本署各課職員等宴飲　等交　盡歡而散 
[胡寄梅君逝世]  
　　華比銀行華經理胡寄梅君於本月十二日逝世胡君前曾充當道署秘書並任江南製造局提調歷任有利道勝華比華經理並爲萬國商團華隊副會長遺有四子二女其子咸任商界重要職務胡君素具熱心急公好義各界聞其逝世同深惋惜聞已擇定今日（十六日）午後二時出殯商　華隊用武裝行殯經過大馬路黄浦灘屆時當有一番熱鬧也 
公共工部局萬國商團中華隊司令正隊長昨發第三十七號隊令云本副會長胡寄梅先生於本月十二日逝世擇於十六號星期日下午二時出殯本隊長請求工部局特許如前工部局總辦武備出殯之禮節常備正備着軍禮服大帽軍服腰帶槍刺爲送殯隊於本月十六號星期日下午一時聚集議事廳候令後備預備便服爲迎殯隊於本月十六號星期日下午二時在新閘路平江公所迎殯務宜必到以表最後之敬意 
[電車公司致送警界免票]  
　　淞滬警察廳長徐輔洲前曾通令所屬長警隊士乘坐華商電車母許闖入頭等客位如有因公乘車者僅坐二等茲悉電車公司現以舊曆改歳伊始特將警廳内行政司法庶務各科及偵緝隊游巡保安等隊曁第一第二區總署並所屬名分駐所辦公人員之免票（即派司）若干份送至警廳由徐廳長分别轉給並諭令乘車時應照公司定章如有查票人查時應將前項免票交給閱看不得稍事掯匿及轉給代替以杜枝節 
[地檢廳偵查黑幕案]  
　　宋桂芬現年二十一歳向在滬南萬裕碼頭錢恒興花行執業去年冬間被專做翻戲之唐雲齋將宋誘至某處糾黨局賭致宋迭次輸去三百數十元該黨因見宋手内空虚復串出同黨劉阿毛以金鐲一只金戒二只借給宋桂芬囑其再賭當亦輸去詎若軰心尙不足以宋年輕可欺復商通女拆白黨混名蘇州老二等將宋勾引至家與之姘識未幾老二代爲先繳第一期洋九十五元向某保險公司與宋桂芬保得壽險銀四千兩自保後宋自覺身體不舒鼻流臭水等疾於是潛回家内延醫診治宋母宋蕭氏向子根究在外作何勾當桂芬始終不肯言明嗣在桂芬身畔抄出保險公司來信知有保險情事細加盤詰方悉前情立至該公司聲明退保即將桂芬禁閉在家不令出外該黨首領唐雲齋見宋桂芬一去不回明知事已敗露昨晨偕同羽黨劉阿毛突至金家牌樓宋之家中以索討代惜金镯等物爲由盤踞滋　宋蕭氏遂鳴警將唐劉等拘入二區一分所警署由馬鳳山警佐提案研詰宋蕭氏宋桂芬投訴前情請求究辦石宋氏投稱爲桂芬之胞姊與母所居之　毘連今晨唐雲齋等至家吵鬧氏向理論詎唐等反至氏家滋擾請予併究質之唐雲齋供稱寗波人向宋索討金镯有之餘不知情劉阿毛供詞略同馬君得供以此案情節複雜駭人聽聞立命　文將唐劉二犯押送地檢廳訊究一面令原告自投檢廳候質到廳後經檢察宫提案究訊一過判唐劉兩犯分别收押原告等退去候查明實情再行核辦 
[私用自來水之科罰]  
　　閘北大統路陳順記鐵行主婦陳阮氏前日報告水電廠云所裝自來水龍頭每日被通州婦人李張氏前來竊用今日又携便桶來洗阻止不聽當由廠中司事鳴警將李張氏拘入四區警署經張署長查照該廠定章處以罰金五元押候繳洋開釋 
[巡長因賭斥革]  
　　浦東楊家渡三區一分駐所巡長汪人俊因賭案牽涉經該署許警佐查明屬實稟奉徐廳長核准將該巡長汪人俊即日撤革遺缺以該署一等巡警許鳳岐升充昨已條諭飭遵 
[小茶肆依然聚賭]  
　　浦東十八間共和園浴池樓上向有人開設小茶肆因聚賭抽頭迭被該管三區二分駐所查拿封閉去臘啓封後有客民張長勝接租重理舊業仍有聚賭情事昨經該所王警佐查悉飭派巡官史九經率警前往拘獲賭徒段玉松艾榮生于夢林等四名連同茶館主張長勝併帶至所經王警佐略詰一過判段等各罰洋一二元不等賭具銷燬張長勝免予究罰勒令停業並將該茶館房屋重行發封 
[因賭起衅互毆被罰]  
　　紹興人夏阿秃夏阿銀兄弟前日在胡家木橋與朱炳生高長根等互相肆毆由崗巡一併拘入五區三分所經唐署員轉解司法科昨奉段科員訊得兩造因賭博起衅均非安分之徒從寛分别處以罰金具結開釋 
[女孩失蹤之轇轕]  
　　蘇阿福揚州人住閘北新民路有女名小永子年十三歳因前曾同居之王自來有女在某絲廠做工每日令小永子送飯到廠按月給與小洋三角爲酬陰曆臘月二十二由自來同居王發明之妻至蘇家將小永子喚去至晚不歸四處找尋杳無影響遂疑二王串誘控經四區一分所楊署員傳案質訊之下據王自來供民女在廠儆工曾聞廠中出店云及小永子因送飯失手墜碎飯碗不敢歸家在廠前啼哭諒被匪徒乘間拐去等語當即轉解司法科經段科員判交保出外帶同尋找 
[嚇詐嫌疑案准予註銷]  
　　住居法界地方之謝恒牘於上年間疊接匿名嚇詐信函數封經謝持函報告捕房請緝嗣經西探長石維也君華探目沈德福偵知此項信札實係莊莘如所書當即將莊拘入捕房解經法公廨請究莊延某律師代辯請求准予將被告交保出外候訊奉判准如所請着莊交保候訊在案昨因届限傳訊先據西探上堂稟明前情並將信函呈鑒請察原告未到由見證韓有剛聲稱原告因信函上並無被告具名是以不願具控故不到案請斷被告律師聲稱此案旣無原告則被告之罪不能成立求請註銷中西讞員會判以此案旣無原告准予將案註銷莊斥退 
[私賣燈吸案罰鍰兩起]  
　　法界大自鳴鐘捕房捕頭日前偵得胡一眷李可鈞兩人在鄭家木橋街以開設字號爲由私賣洋烟實違禁令故於前晚帶同包探及暗差捕數名前往該兩家抄出洋烟等物連胡李兩人一併帶入捕房諭令交保出外候訊在案昨日將胡李兩人傳至法公堂請究先據捕頭上堂稟明前情詰之胡李兩人供認私賣洋烟不諱求宥中西官判各罰洋五十元充公洋烟銷毁 
[盜賣車物改科拘押]  
　　惠芳黄包車公司洋人前投法公堂稱前被沈阿福租去黄包車一輛一去不返嗣經報捕由探將沈拘獲吊出原贜惟車上價值二十五元之零星物件均被售去求請追究奉訊屬實判沈交保出外每月拔還五元限五個月拔清在案詎沈迄今交保無保挺押不理昨又提訊詰之被告供民人實係貧告無力措繳求請恩宥判旣無力交洋着押滿六禮拜以儆 
[私送烟膏被捕查見]  
　　北京路二百五十七號門牌某店主前晚九時許遣令學徒陳元茂將值洋二十元之香港烟一罐持送虹口某姓家詎陳行經北山西路被特别巡捕阿鷄拿與五百十八號華捕查見將陳拘入捕房押候解廨請究 
[王金奎不明訴訟手續]  
　　湖北婦人陳胡氏在公共公廨刑事科控甬人王金奎於本月八號突入臥室將伊强行拖入捕房一案昨晨由探將王傳至公堂先由原告投訴前情並稱與被告素不相識詰之被告供原告係我之嫂於十年前背逃無踪我之胞兄因此氣憤身死而前日撞見母命扭至捕房控告云云中日官得供以王如有證據儘可來廨起訴不應擅入人家滋擾因判具結開釋不准再往吵鬧 
[芝罘路之火警]  
　　雲南路芝罘路口某馬車行樓上房客某姓昨晚九時許潑翻火油燈焚着牀帳勢將冒穿屋頂某姓婦女咸號哭鳴救由老閘捕房八百二十五號三道頭華捕王松福聞見即上樓查看見燄烟滿屋有三歳男孩尙在床上週身已被灼傷其家男婦及樓下馬夫等祗顧搬取箱物無人想及該孩三道頭華捕當即奮身上前將孩救出致兩手亦遭火灼傷即由該掃將孩抱送醫院一面鳴笛喚得他捕到來用電話報知救火會立騙皮帶車至當即救熄幸未成災該管捕房得報特派探前往將某姓房客帶入捕房訊究 
[匪徒在途攫物]  
　　匪類沈銀才前日在元芳路攫取行路婦人夏氏之金　一隻圖逃被包探帮同追獲拘入捕房昨解公堂訊賞判沈押西牢兩月以儆 
[幼妓發所留養]  
　　雲南路福裕里六十六號門牌妓女素梅房内因容留幼女王二媛張阿二學習歌曲違章被老閘捕房包探顧阿根與八十四號西探查獲將兩女帶入捕房送留濟良所昨晨由所送廨請示並由所董西女士上堂稟明王張兩女均由各該父母賣入妓院云云繼由中西探稟明因往查勘失竊見該兩女在内是以拘案請究詰之王女供年十六歳向居北海路去年到院張女供稱由父母押入該院母親現在又據婦人錢陸氏投稱張阿二係我生女偶至該院游玩要求給領俞襄讞得供商之西洋副領事判王張兩女併發濟良所留養 
[騙欵案准予從寛]  
　　住居福建路同慶里一百零二號門牌之尤榮福指控庖丁查阿二用假圖章向其妻子騙取鈔票洋五百元一案昨晨由探將查拘解公堂當據原告偕證查陳氏上堂訴明前情並稱被告素來誠實今次誤犯且祗用去百元請爲從寛云云質之被告供認不諱中西官得供判查交其母查陳氏領回管束 
[過犯再逐出界]  
　　過犯王阿四顧仁芳前日在河南路等處徘徊被捕查見以其形殊可疑一併拘入捕房昨解公堂請究經中西官訊明以被告不應出界復來判顧押西牢牢年王押三月期滿再逐出界 
[黄包車夫行竊被獲]  
　　黄包車夫蔡章前日在福建路乘間竊取張杏林内儲大洋兩元小洋十七角及火車票一紙之皮夾一隻圖逃被張鳴捕拘獲昨解公堂請究經中西官訊實判蔡押西牢四月期滿逐出租界 
[上海縣署批示兩則]  
　　謝寳聚（即范寳聚）爲夏璋欺揑圖充請求發還原人承辦由册書名册係謝芝蘭之名該民係范姓自稱謝寳聚又自稱册書謬妄已極即使以范姓贅於謝姓豈能自稱爲册書原册己調存縣署所請不准此批羅連發爲遺失存摺叩請恩准備案以杜後患由呈及粘件均悉應准備案此批 
[謝贈]  
　　昨承商務印書館惠贈小說月報第一號一册特此誌謝 
[來函]  
　　敬啟者昨閱貴報見本埠新聞欄内載有德和輪搭客失蹤一節鄭渭庭乃廣東潮陽縣人貴報登出者是如臯縣人想係誤傳望代更正爲禱鄭渭庭謹啟 
來件 
[江蘇實業廳支芰村米糧主弛主禁之平議]  
　　米禁一事在我國民生圖計上久視爲重大問題主弛主禁終無歸宿主禁者以米賤則衣食易謀遊民不至爲饑所迫鋋而走險維持善狀補救目前之計莫善於此主弛者提倡農業增農人企業心俾流亡歸田野無曠土謀富庶以廣生計此長治久安之策今欲於弛禁二者折中籌適當之範圍仍宜以規復鎭江米巿爲上策米巿者集全國米商轉禁全國米糧以相交易一省之有米巿無異一城之有米舖也今將規復米巿之大利分晰言之 
規復米巿足以流通經濟也東三省河南近十餘年以南滿京漢兩路開通雜糧出口耕地日　田價日昻所消進口貨日多地方日漸富庶移民蕃衍國稅充裕此米糧出省之利之彰彰者也鎭江米巿移設蕪湖蕪埠勃然以興鎭埠商業凋敝四民失業而全省米價因不得米市不准出省而日落鄉農終歳所穫僅給消費不能有餘牛種籽本多出於貸調查全省鄉鎭興舖典客全屬農人夏貸冬贖收穫售價不敷成本良農失業大可憂也鎭江果開米巿得以蘇省米運往他省以求善價則農人之收入豐而購買力鉅百貨得以暢消工商咸受其利方今巿局漂摇欲維持本省治安非得有大宗金融流通巿面不可 
規復米巿正以調劑民食也鎭江於前清同光年間開米巿垂三十年皖人爭請改設蕪湖又二十年米巿所在之省米價常平無甚貴甚賤之息　數十年事實可爲鐵　非空　理想可比董米巿一聞本省米賤時得以相機轉運出省以求善價本省荒歉時有米巿流通各省之米不　預爲本省荒歡平　之　　盈劑虚有　相　 
規復米巿不受約束縛也中英　约第五欵第十四條若欲再行　止則須另行出永自示之後以四十二日爲限方可　　　者遂有　易禁雖之盧抑知米巿地點限於鎭江鎭江而外倒不開放　米出省者不能在銀江以外鎭江爲聚米之區非　米之區如囚米價　貴禁運時儘可電令各縣知事不准米糧出縣本國政令　之商民無不奉令停運則鎭江米之來源已　雖有四十二日之限期鎭江米巿空　無米可運夫何至受約章之東縛 
規復米巿得以有所限制也現今蘇省雖有米　而　運者漫無　制從前鎭江米巿運米章程於開運時　江闗填給三　印照由稅務司電知指運地點俟米到時查騐運到米糧數目與照相符即電復　闗稅務司一面於照上加註查騐相符字樣蓋印將照送回鎭闗騐明回照銷結完案仍由稅務司將指運　口米糧裝運船名米數按句　報移請指運之地查明是否無說如此周密則有運米若干詳細之　計不至毫無限制使本省有糧　之盧 
尤有一事爲蘇省米　特别之痛苦民國以來漕米不解　者七年折米爲銀正稅三元附稅兩元加以徵收費畝捐各項每石米銀六元上上人民以六元一石之折價　之於公而截留之米價每石不及五元則無形加賦之痛苦呼籲無門彼希望米價低廉之心理不啻望天之雨粟望人之博施捐多數良農　手　足辛苦所獲應得之勞金俾無職業無收入之游民享受米賤之　　傷農奬　殊非今日　濟交通時代之政策也 
雜評二 
[和會實現有日（庸）]  
　　北方總代表已有今晚來滬之說使行期而無更變則南北和平會議之開幕一二日内當能實現此次會議國人望之愈切而開幕時期之紛傳變動亦愈多始則北方有希望八年元日開會之說繼則有不逾舊曆年闗之言迄乎最近又有以南北統一紀念日爲開幕之紀念說者而皆未實現當局不嘗諄諄自矢國内和平之會議必在歐洲和會以前今歐洲和會預備會開幕業已多日而國内和會最近方有旦暮實現之望吾不能不歎其濡滯也 
雖然但使當局此後相見以誠各問題之討議一以國家安危利害爲前提而不再有所謂黨派與南北之見則會議開幕雖遲而計日程功其奏績之速亦足藉慰舉國喁喁之殷望會議前之溝通愈周斯會議時之解决愈易則此一月來之光陰固未嘗不可作無形之預備會觀也然而果其然乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十三）] [  一之]  
　　胡爲乎高樓之獨以西北見稱也世界著稱之紐約渥奐大樓Woolwoith　Bnildiug自平地至頂級共計五十八層不可謂不甚高但祗便於暫時登眺而不適於永住久留以美國各名城言其足爲開適幽靜之良處所往往不近巿　而偏在西北隅之高地高地之優點因空氣較平地爲薄故夏時可祛炎署又因濕氣較卑下之區更少故託足其間便可增益身體健康至西北隅常爲上等住户所聚處此中尤有極可研究之價值焉美國某輿地學會曾有博學多識之聞人著爲長篇演說刊印成帙載入專誌而競以此種學理聳動舉國人士之觀聽也 
其最明確之例證則爲紐約費府華盛頓諸名城數十年來發展狀况之比較與其趨勢上之變遷以上各城其發展也莫不自東而西自南而北以全美第一大城之紐約論最陳舊之建築極穢陋之街道不可思議之下等社會不可向邇之盜賊淵藪莫不聚於毘南偏東之一隅紐約街名以數計由南而北分東西街猶北京胡同四條必在三條以北而東單三條必在西四五條之東也然上等住宅區域咸在西巿各街此其明證一也費府爲全美第三大城乃建國時第一首都全巿區劃更分東西南北各節今以北巿爲最上等區域北巿之偏西處有日耳　通Ｏermantown之巍樓大厦有飛莽公園ＦairmontPark之幽谷清谿有西桂山莊Weat　Laurel　Hi 
n　Cemetary第一流人物之墓地皆足代表舊京人物此其明證二也美利堅新京爲華盛頓以視上述兩大城商務人口之統計固屬望塵莫及然其道路之清整林木之繁榮實足爲世界各國國都中首屈一指者說者謂惟德京柏林之街道差可與之相颉頏則其巿區規劃之宏遠已可相喻於不言中矣美京以國會爲中點歧爲東北西北東南西南各區今日遷都甫及百年而美京全部幾乎盡屬西北一方此外三方幾令人相忘於不覺也西北區舍大總統白宫及各衙署而外有第一勝境麓澗大公園Ｒock　Oreek　Park園之四周富户居之畫閣連雲珠簾集雨隔園而望不啻海外之仙山者此其明證三也（西北有高樓）誠令人艶羨不置 
老申報 
[老婦健訟（見光緒元年九月初三日）]  
　　婦有長舌實爲厲階訟則終兇不無偏聽則有南滙計潮婦姚氏者止生一子自潮没後禮宜撫孤以守節亦當苟活以承家而乃一醮不已至再至三籍隸四五縣行年七十餘謊訟幾及盈百受其害者不少爲所愚者亦多返又寫一狀告其子爲忤逆投縣擊鼓幾同眞實情形旣而役東稟知邑尊始知其僞旋又赴控道憲亦以窺破實情始得飭差押送不致令其子受屈查計潮止有一子現已能自成立傭於滬上原欲將母終身奉養而豈知在滬日久衣食難艱難飽其欲痴心頓發遂思以忤逆置之於死地嗚呼人盡有天良忤逆豈有不准者乎而不知其謊狀爲可恨也以成家之子經訟婦之手何可勝歎第官場驟見之必謂情眞罪當非有旁人洞悉陰謀安得不墮其術中哉由是而言擬之笑帷中而師興於晋煽方處而政失其常此婦幾駕而上之矣 
常識 
[紀歐戰後之電氣] [  叔豪]  
　　○治諸病當歐戰未發生之前法國維洛醫學院有醫士俾克里氏者著名之電學博士也曾發明一種電機可以將電氣施諸人體使其流行全身激勳肌肉改變原素以使肥碩者變而爲瘦小於是世之養尊處優之富人因不自勞動其筯骨而致肢體　腫肥胖不　者咸趨維洛醫學院之門而求醫於俾氏以期受其法得活動肌肉减少脂肪成爲肥瘦合度之人迨戰事興兵士常有因受砲震而成病者其爲心病抑爲肌肉病抑兼有兩者之病雖幾經諸博士之覃究精思總不得其要領未能確切言之祗知受震而病者之兵士常有麻痺拘　瘋癲巳耳後美國軍醫韋司德氏忽思得以俾氏所發明之電機療治病者必能見效乃先試行於因受震而兩足灘軟無力之患者其法以濕電裹之電由水傳入肺部脚之兩端各綴電極以收電流於是電氣往還不置筋肉因之漲縮無異轉動病人受治數次筋肉漸次活動而運用因以復原其他若拘攣若瘋癲若麻痺凡由受震後而得之腦病身病心病以此治之莫不着手成春蓋此機於戰爭中屢經改良今已臻最上乘之地位故歐戰停後此器必大流行於全世界也 
○治耳聾耳聾之患恒根於耳結核症或耳部發炎根於耳炎者症非淹纏醫之可愈甚者即難除其聾患而附屬於耳部之腫脹潰腐等症醫家猶不難著手至於重聽之起於耳結核　　吉林北山（古蹟圖十三） 
　　症者則雖名醫對之亦且束手從未聞有療治之良法也有之則自德國漢姆醫士始醫士爲勃倫惠克耳科專家近日發明一術以電氣之熱感刺耳罔則雖耳結核之聾患亦强半可愈其儀器曰亞託蘇姆直譯謂之耳熱本勃倫惠克實業學校敎員潘干氏所創爲圓形之電極二一係固定者一有機捩能藉電溜旋轉通於電路路内有感電圈及蓄電器各一兩極之支配一前一後距離極近不過耗之分數相距處則以油或酒精彌縫之外敷金類圈以免油酒外溢感電圈上復有副圈其兩端亦連於電極行用時先以前面銅質電極之鹿皮漬以温水徐置患者耳部然後通其電並將機捩逐漸開啓電氣之熱度以耳部能受爲止所用電力甚微連諸尋常電燈之頭已數應用患者忍受力之大小每視其神經之銳鈍爲遷移頗有出入即一人之左右耳亦有異殊受電之久暫約在五分至十分之間每星期二三次受電後有經二星期即愈者有經三四月始愈者大抵能愈之人經一度受電後即見功效 
雜錄 
[世界小新聞] [  元]  
　　○日本痴癲人數據最近官廳調查日本全國痴癲人數計共四萬四千二百二十五人内中男子計二萬八千三百五十一人女子計一萬七千零七十四人云 
○水雷爲害之久　納哥太子近貽書巴黎格致書院謂海而德人所埋水雷任其存在藥性可歷二十年之久一般航業中人聞此消息大爲驚慮惟據云目下各航路水雷掃除已盡沿綫駛行可無意外之虞云 
○陳列轟城大砲法京巴黎博物院定將去歳德軍圍攻巴黎時所用轟城大砲二尊陳列院内並擬將當時巴黎被擊斃命人名一一鐫刻砲上以誌追思云 
○珍珠流出外洋倫敦葛利司幾地方去歳有人拍賣項珠三圈聞係遠東物品五分鐘内即有買主以二萬四千金　拍去云（元） 
○全球鐵道哩數全球鐵道哩數首推美國最長計共二十三萬六千八百六十八哩全歐各國鐵道合計亦僅十九萬九千三百四十六哩亞洲各國所有鐵道合計五萬六千二百八十四哩非洲合計一萬八千五百十八哩澳洲一萬七千七百六十六哩是美國鐵道哩數幾逹全球之半蓋全球鐵道哩數合計約五十六萬四千哩也至鐵道興築之價以美國爲最昻扯計每哩洋二十七萬一千元澳洲築價最低每哩扯計三萬四千元云（元） 
○炸彈立愈凍瘡有某敎士自前敵回所述趣聞頗資發噱據云某處有兵士多人　處屋之上層敎士令數人分居樓下衆以凍瘡在足不良於行且下層寒准騨願遷居霎時有敵人飛機至諸兵聞炸聲競趨下樓事後敎士笑謂之曰諸君凍瘡痊愈何速乃爾（元） 
○美國汽車出額美國邇來汽車出額日增月盛茲據該國汽車商會報告十年來出額譯錄如左 
一九○八年八五八四六輛一九一三年四五○○○○輛 
　　九年一二五五九三輛　　一四年　五一五○○○輛 
　　十年一七五八○○輛　　一五年　七○三五二七輛 
　十一年二○九九五七輛　　一六年一六一七七○八輛 
　十二年三七八二六一輛　　一七年一七九五八四○輛 
小說 
[名家寫情小說神聖之愛情（四）] [  胡寄塵陳旡我同譯]  
　　棕櫊樹下棕　兩株即二人生日其母所手植用爲紀念者因以二人之名名之忽忽十餘年棕已長大矣二人徙倚其下覺有所感而不可以言喻保羅擊止若甚侷促而不自安佛及尼則粉頰呈羞澀態　若朝霞二人談吐較平時爲少亦不自知何以若是久之保羅毅然問曰佛及尼吾工作倦時一見汝則吾體適然吾牧羊於山巓汝自山麓來汝之容光如花光能引吾目至於汝身上汝至吾前覺空氣乃益清潔天色藍碧不及汝眸之澄流鶯不及汝聲之圓吾指偶觸汝則心戰不能自主噫此何故耶妹曷爲我言之佛及尼曰吾亦覺汝在吾側則如旭日照我使我愉快我愛我母愛汝母尤愛聞彼等呼汝爲兒之聲也汝愛我汝在不自知其故以我思之或者吾二人同居同處有如兩雛鳥同聚於一巢也嗟乎保羅自黑河歸來汝我之情益爲親密汝不畏强暴爲我責老農汝不辭勞瘁爲我織草履當我祈禱時一念及汝則益增吾虔誠吾尤不知汝鎭日爲我工作胡爲不厭也是時杜爾夫人已默認此兩雛爲他日嘉偶特未之言耳保羅亦默許與佛及尼爲伉儷第見佛及尼落落則又心志不寗馬格蘭德謂杜爾夫人曰兩雛終是佳偶胡不早日使之完姻杜爾夫人曰此亦我之志也然保羅少年而貧吾儕奴僕又衰老不能久任耕作吾儕所依倚者惟保羅一人耳宜於是時使往印度營商業數年能自立然後議婚事可耳夫人此言不爲無見兩夫人以此事商之於余余亦以爲然遂以此語保羅保羅曰吾耕吾田何樂如之胡爲欲遠行吾去吾母吾佛及尼將何如耶噫吾終不欲行矣 
[自由談之自由談] [  不冷]  
　　天氣漸清和矣苟無暴變則由此以入春景人身自然安適世界時局之氣象亦然中國時局之氣象亦然所謂天人相應者也特恐或有暴變則赴安適之途尙須曲折耳 
 
 

Page 15

 
 
   
 
 

Page 16

 
 
   
 
