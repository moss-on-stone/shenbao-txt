# 1883 - 293 - 4903768

 

Page 1

 
 
[淵鑑類函出售] [  點石齋主人啓]  
類書助於六朝而尤盛於唐然博而不緐簡而能覈者實鮮前明俞安期著唐類函頗稱詳括其祖述歐陽詢類緊又稍删存書鈔初學記白貼通興而　益之旣缺宋以來書而唐以前亦有脫漏者國朝康熙年間諸儒臣奉命臚采原本　類函所載諸書　唐以後　家事類及二十一史子集稗編　爲蒐羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博媾成計　　五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版淵鐵　　縮爲石印彚訂十冊校核則愼之又愼摹印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓰至其字畫之　爽　朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有裨於彝文者豈淺鮮哉兹　於九月初十日出書每部十一元售處悉照曩例 
[招股縮印古今圖書集成啓]  
國朝康熙年間廷臣搜輯載籍將以分門别類彚成一編以　　林之大　五易塞暑始藪事溝呈乙宣賜名古今圖書集成仍命儒臣　加　校越十餘年未就雍正時復詔虞山蔣文肅廷錫督在事諸臣成之凡爲目四十爲港一萬爲　五千二十爲函五百三十二上自歷象下至力　　　明倫博物理學經濟靡不畢備圖則鏤銅爲板字用内府珍　之　活板排成共印六十部頒賜諸王大臣外餘以分　名山石室　海内之鉅　　迄今諸友邦聞之均驚駭議歎以爲卷帙繁多當以是書爲首屈一指　哉中國爲文治之邦也惜當年竭諸臣之才力費内庫之金錢而所刷印　　此數十部兹巳事隔百餘年剥蝕消沈流悠漸少若再越斂世恐祇存其名而盡歸磨滅豈非一大憾事哉因思本　現有照相石印之法擾將此書　　照印惟工本太鉅且非點石齋一處所能告成須得另設一處廣招人工絇三易星霜當可脫手是以現欲築股份約一千五百股每股共出規銀一百　十兩分三次收取其第一年收銀五十兩第二年再收五十兩至出書時再收五十兩每次敢銀照數掣簽收據俟三年完工每股取書一部本齋餘　　外　不多印一部現在附股者雖源源而來而尚未滿額務望速來揖號以便早日開工至開工後不再收股欲入股者請先將銀五十兩交至申報　　由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙　收單附閱將來此書開印版口之大小悉　　原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原要號帶回轉寄當亦　　也再本齋所印各書均選用極品之墨字跡能歷久不磨雖越千百年來而墨色仍如初外洋亦有古時石印書　流傳今取　之從無　漫澌滅等　　石印　籍與照相　同而事異其中工料大　逕庭故照相年久嚴有落色而石印書藉則可無此慮也誠恐　君不　用特附汲 
[論西官訊案之詳]  
　　西國訊案之法不事刑求而研鞫極詳每訊一案兩造之辭具備於前狀師入坐辨論反覆必將案中情節推求入細至於纖芥相　毫髮無憾然後執中定讞故案情較重者刑司輙訊十數堂始行判斷而當原被在堂爭執之時問官悉憑狀師辨駁卽有刁猾桀驁之徒以曲爲直以非爲是不服訊斷或至出言頂撞堂上亦無疾言遽色但置諸不理而己盖心氣和平則精神凝壹旣無粗暴嚴厲之態乃得是非曲直之平其定案也或加以罪或罰以銀與例之意不相悖戻似乎足以服枉者之心又必追求證人親見其事者使之上堂從頭質證一一與案情相合乃敢定斷苟有一語歧異一節乖違則必重爲之勘不憚煩瑣雖再歷數堂可也通商以來西國情形華人漸知其崖略刑司訊案如香港上海老幾於無日不坐堂皇久而知其法之善也其或華人與西人交涉訟之刑司明明曲在西人按照華律擬抵擬償本無可貸而往往所定罪名不足蔽辜在華人以爲西官之袒庇則然而不知中西之律固不從同不能執中法以繩西官之處西人也卽如命案一項華人有鬥毆殺過失殺謀殺故殺誤殺諸條情實相懸罪亦有等然自斬絞而至於流則亦已矣情與罪比於法當矜而所殺之人死不復生斷不復續雖其閴亦有情殊可惡死由自　　　亦　　殺連間其人之何如故殺人之人斷無再减於軍流者乃西法則以無心致死得免於辟核情輕重以定監　之久暫調情罪適均也而華人聞之輒以殺人償命爲詞心誹西人之袒護此其所以肇事也顧愚民無知宜其狂吠而西人辦案之法固不以定罪之輕重爲其善不善也夫中律罪有三等斬絞一也軍流徒二也枷杖三也西律罪亦三尋死一也流二也監禁三也惟其條例之簡不如中國之煩竊以爲惟簡乃可用詳中國三等之罪分門别類至於數十章情罪相參往往執例文以定供詞是先有成案可援不難牽合本案細情若使反復推勘轉覺支離比擬之時筆不能下與其詳訊而盡歸删汰何如含泯而反易彌縫若泰西之定罪則此案之情不必以他案　藍本第恐情有不實或苦於寃抑或失於寛縱而又慮刁猾或風誣陷害人故虚心研鞫絕不憚煩一有可疑重與推勘不顧例文成案之合不合而但求本事口供之眞不眞惟其執簡乃可御煩旣已求詳經當反約豈若中國聽獄者徒以上司批駁爲慮斤斤焉守成案套語還就移易之不遑并案中細蹟眞情而不之究詰耶嘗謂律例之設國家所以防民也然所謂防民者乃舉據例以定罪名耳今之斷獄者不啻　罪人以就律例則是罔民而己矣當具初訊之日犯供未承而此案詳府詳司吏巳擬稿而待盖有律例在終必如此叙法如此依擬而後邀准結案其本案之情節雖頻頻詰問無纖芥毫髮之不呈亦不能照錄於文内以啓駁詰之端也故問官亦止求可以省事樂得省事但觀此事之大節目合援何例合擬何條卽可定案又烏用是僕僕者爲也然而有此省事之法而失入失出之造孼者正不少矣蒙謂定案之例中西不同訊案之法中西互行非西官之用心可以如此入細而華官之勢有所不能也辦案之要始於縣訊初供之詞執爲準的往往有屢解屢　而仍以初供爲定者然使初供果無刑求改飾情事則可倘　弊竇則寃者不少矣縣官訊案犯供之詞多由吏胥改削官事紛沓過境輙忘及至復訊巳執定改過之初供懸以爲招苟有歧異鞭撻立至或初訊未暇致詳復訊之供增添情節則又以爲游詞噫如此聽訟安　眞情者哉牧令之職統轄地方錢榖刑名簿書期會居煩缺者終歲不閒高坐堂皇而心頭歷碌欲其虚懷訊鞫不可得故自要之缺必有帮審之員然積習相　雖分任其勞而仍無認眞公事者良可嘆也近今仿效泰西不遺餘力豈特制器練兵通商開礦諸事爲足以挽積弱而振頽風凡　彼善于此者皆可法也有折獄之權者若之何弗知 
[倫敦電音]  
本月初四日倫敦發來電音登諸字林西字報云傳聞中法商議越南一事法人祗許以東京之北爲交界之地此外絲毫不讓也 
[通州瑣聞]  
紀二紀三前因鬥毆經陳邑尊懲辦在案乃有某甲家有大車恐應差使卽託紀二紀三代　車局請託關照已交使費可期免差不料車局因有要差仍將某中大車使用進京某甲卽告知紀二紀三紀聞之大怒卽帶伊姪紀黑子持刀在靳家胡同口外立候俟車頭楊四由南而來卽上前攔住理論楊四見來勢甚兇卽往北走回紀 
 
 

Page 2

 
 
等追至大關帝廟口車厰門前不容分說卽砍楊四頭顱一刀登時跌倒血流滿地幸車夫王七奪刀勸阻始止當卽報騐傳犯到案重責管押聞李邑尊欲照例嚴懲以杜行兇也○李邑尊接篆　卽寓曰馬關帝廟兹因陳邑尊現移沙竹胡同暫居李邑尊擇於八月念一日進署下車伊始首先辦理賑務卽派書差分赴四鄕確查被災戸口以便賑恤云○通邑五廠年例放粥禀請倉粟八百石所有經費均係紳董集捐歷辦在案今因被災情形較重巳由紳董公禀精粟二千石提前煮放但經費需用甚鉅紳商除例捐外無力推廣不得已禀請大憲擬頒國帑以作煮粥之費諒大憲自必准請入告矣○郡廟前舊有悟仙觀年久失修墻垣坍倒殿宇無存一片荒凉盡成瓦礫惟正殿尚餘半間中坐五皇神像風摧兩洒剥蝕不堪近有善士捐資擬師重修奈工程浩大夫易舉辦僅將四面圍墻正殿神像先爲修補其餘俟有解囊相助再爲續修也○奉天米豆由海運津米已截留放賑豆仍交壩兹巳報到於八月念六日開騐爲數寥寥大約兩三日卽可竣事矣 
[秣陵近聞]  
皖南人某甲需次金陵賦性嚴酷然長於應對兼工揣摩以故上遊目爲能員屢典繁劇由此積有多金以爲子孫可以吃著不盡矣甲　三子長者頗能持家人亦渾厚　少子則以縱容太過遂至流人匪黨專事飮博父母雖屢誡之不能攺也未幾甲死其長幼兩子亦相繼夫世家事悉歸少子主持乃招集徒黨朋淫於家卜晝卜夜其母訓之輙反唇相稽努目若不相識母亦無如之何甫及數年貲産漸罄而猶不肯少改日以典質從事繼至山窮水盡幾同無袴之公舊日知交亦稍冷落計無所出疑母當有私蓄日在家搆釁冀有所得而家人亦均置之悉不與較前數日忽又安靜照常早出暮歸其妻疑以告母母曰爾之首飾存於何處渠知之否其妻開之急歸檢點則封鎖依然而翠鈿金鈫悉化青蚨飛去矣迨次日歸家妻向索諸物心知事敗轉怒妻誣已捽之於地脫身竟出旬日不歸家人甚爲惶急有知甲之隠事者皆以爲悖入悖出乃造化巧於安排未可盡歸諸人事也○某甲向設水草舖於信府河　進卽爲房東住宅前日午後見有人送信入内良久復出則携有包裹一个心竊疑之少頃適遇地甲告所見地甲乃追至前街其人尚未遠去遂獲交江寍縣　連日邑尊赴鄕查災未回由捕衙審訊據供籍隸湖北同來者數十人皆散處城内捕衙得供卽將該犯重責一千枷號示衆故日來保甲總局分飭各段委員輪派局勇晝夜巡查　爲嚴密也○今年山東水災旣經各省疆臣各處善士設法募捐不分畛域可謂得爲善之道矣上月二十六日上江兩邑尊奉上游之諭擬籌鉅欵解賑山東故兩邑尊卽設局於府城隍廟内延請各紳士集議且復踵門禮請金陵地大物博督憲旌節所臨必可厚集捐資以慰山左災黎　望也○鳳池書院向在武橋下大夫第正街向歸一府兩縣輪考諸童月課今春特聘楊樸庵孝廉主講斯席前日孝廉上房失去首飾一匣當報保甲分局委員親往履勘查無外賊形跡恐係家丁所爲擬送縣署訊辦後經尋獲若于所失無幾故孝廉已置諸不問矣○前因春生鑑縀號偷漏釐捐特將包攬哨官專摺叅辦並將該號科以重罰現間釐捐總局禀明督憲於城中特設委員專收縀釐以杜偷漏取巧等弊近蒙批准擬委王紫卿司馬開局試辦矣○前月風伯爲災巡道署前轅門栅欄均被風吹損旋經派員修理現巳一律完工丹矱輝　洵足昭體制壯觀瞻已 
[江西官報]  
藩轅牌示樟樹通判李玉城患病開缺听遺該通判印務以正任河口二府馬樑調署袁州府蔡暠年據報病故所遺印務以試用知府李嘉賓酌委署理新淦縣何其貞撤任察看　遺該縣印務以准補豐城縣善慶調署新昌縣林士菁調省差委所遺該縣印務以截取知縣周紱麟署理委署龍南縣典史柳繼高無力赴任繳委所有興史事務以試用從九徐濤署理委署星子縣青山司巡檢曹富榮並未在省繳委所有印務以補用縣丞何以誠署理饒州府恒裕卓異引見所有該府印務以候補馮芳植酌委署理署廬陵縣典史徐士瑜奉准部覆准補吉水縣丞員缺應行飭赴新任所有廬陵縣典史事務以試用典史熊杰署理清江縣飭回本任典史潘承德查無下落所有典史事務以試用巡檢端木璘署理吏部咨覆分缺間用典史李壽恩唯補崇義縣典史員缺應行飭赴新任 
[緝犯懸賞]  
上月二十一日蘇垣城隍廟前有奉藩憲飭發枷號之棍徒紅木寳生一名發該處示衆忽爾帶枷逃逸遍緝無蹤卽據地保報知總巡一面移縣懸賞緝拿旋於念四日吳縣陳邑尊簽格懸拿格仰諸色人等如能捆獲枷犯紅木寳生者賞洋五十元知風報信者賞洋二十元如敢窩留賄縱定當照窩藏盜匪例一併治罪云云故日來各處枷號人犯多有長三四尺之毛竹筒套於頸鍊上而牢牢鎖鍵者至前報吳中近事誤爲二十五日脫逃則傳聞之小訛也 
[團操略誌]  
昨爲寓滬西商團操之期下午三點鐘時各西商紅衣白帽齊集於工部局空場約有五十餘人各報洋鎗分爲三隊步伐齊整號令嚴明另有炮隊十數人拖砲由大馬路過泥城橋至跑馬塲待至四點鐘後團兵仍不見來砲兵卽放砲數門由原路而回是日往觀者亦頗不少云 
[議事續述]  
本埠英工部局於前日議事所議諸事本報前已登列兹悉局内人所議三事皆已議准其局外人所請議之二事則以不早倡言故未曾議及是日議事之主則爲英領事云 
[獲盜續聞]  
上海縣捕役會捕局線勇緝獲盜犯情形均經列報兹聞又由捕役購得眼線知日輝港之防營内某兵勇牽涉外國酒店殺人放火一案遂禀黎邑尊請王統領面商一切當派通班捕役帶同眼線至管王統領按外點名令其指認並無盜犯在内俄而捕役眼線等出營在途瞥見一人眼線指稱卽係某兵勇立卽拿獲押解縣署及邑尊函問王統領所拘者是否當勇之人王統領則答以並非營勇云 
[續獲電線]  
捕房包探緝獲電線緣由屢經列報兹悉此項電線内有大北公司及大東公司之失贓前報所述彭家橋地方實係昭文縣界今由該包探在劉河鄕間緝獲電線十餘担雇船裝載來滬已由失主認贓領去矣 
[擬改樓房]  
虹口同仁醫院後面新造洋房添設病院各情曾經列報現聞該醫院踵門求治者實繁有徒所添房屋仍屬不敷爰將西首平房改造樓屋以便留養病人云 
[英界公堂瑣案]  
汪雲泉稱失竊單夾綢縐布衣十餘件及小烟筒等物開單報捕現由捕房包探康阿順緝獲人贓然照失單尚少幾件該包探將　呈閱該竊犯俞雲卿供認行竊均已起案並無别贓陳太守　判俞雲卿管押二月贓交失主領去○李阿金稱失衣服報捕由捕房拘獲　爲此投案請領章玉成稱　因失衣報捕獲贓我之失贓均已吊到　請給領日本婦人稱去春失竊銀洋二十五元曾報捕房查緝未獲今獲此犯咸謂我之失洋亦係伊行竊爲此請究該竊犯鄭阿金供　竊李章二人之衣服均已起贓從未竊過日本婦人之洋陳太守以該竊犯鄭阿金疉次犯竊情殊可恨姑判責一百板管押三月起案之贓交失主分别認領至日本婦人請追失洋一節事隔日久且無實據該竊犯亦不承認碍難准追斥退 
[小票案訊結]  
　　小票一案昨日將陳水清王金生顧阿高三人解案翁太守質之陳水清張姓是何名字松記卽其人否答稱名張癩子帳簿是伊經管松記亦不知是否太守復問王金生顧阿高二人分得若干答稱並無分文到手太守判將陳水清王金生兩人各責三百板枷號 
 
 

Page 3

 
 
三月因捕房無雙連枷當向縣署取來以憑荷枷遊遍租界使衆人皆知免再受騙顧阿高從寛免子枷號亦笞責三百板所有判罰信局之洋計七十元已據保人繳到云 
[法界公堂瑣案]  
禮拜四有湖北婦人沈周氏呈稱亡夫沈省齋在日做洋貨生意與在天寳棧内之陳姓爲友陳姓與嘉興人阿少渠至交因此牽引認得夫亡之後生意停歇現住泥城橋以針黹糊口本年四月下旬陸少渠在門首經過卽進來兠搭此後連日到來稱伊欲進京引見故擬由滬赴都現寓五馬路佛照樓與法會審委員係屬親戚今新絲上塲有祝松坡與杜姓連伊三人合湊銀一千八百兩合做生意今軧有銀五百兩少銀一百兩託爲代湊一月爲期卽行歸還故於五月初九日將積下針線洋元　將金銀首飾變賣洋元湊成一百五十元送到佛照樓伊寫一借據并將部照四張作抵據稱照值銀一千三百兩到期未付此後轉輾延約至上月二十八　稱有家信到來定有銀洋可以還我豈料至期仍未還洋而人將逸夫爲此投訴等情翁太守准詞飭法包探嚴頌眉恊同會捕局陳桂荃前往佛照樓傳提詎該棧　顧德恒冋稱已返嘉興　晚間再往見陸在房中寫信乃係謗託英公堂之事因有某婦押在捕房訐其寫信許送洋二十元等情　頌眉等卽稱奉諭飭傳隨將陸少渠送押英捕房後回禀翁太守請法捕頭照會英捕房將陸送到昨日理法包探等將部照及其家信一併呈案沈周氏供訴前情太守將照及信閱竟訊據陸少渠供稱年三十三歲嘉興府嘉興縣人太守詰其何以照上又是王姓向來作何事業到申何事幾時到此如何借沈周氏洋元現在當卽還彼　稱　　係　姓與友人往來信件則稱陸姓從曾祖到今承兩姓香烟已四代矣因赴部騐看於四月聞到滬擬卽赴都適見錢寳來之弟錢七　往兆榮　吃酒遇見此婦伊　唱書先生名林佩香從未借伊洋元亦未到其家内伊常來我處爲有　花等物當去　　來要我代贖我不允伊故揑砌假票誣告太守誥其旣不借洋何以部照在伊手裏况本分府與爾並非戚串亦未會面何得冒認爲親赴都騐看帶來多少銀兩放在何處答稱部照實被伊竊　太守謂旣　被竊何以不報捕房隨口胡言喝令跪下陸又供稱本　報捕因棧移說男不與女敵令我不報太守又詰具如何有人前來　信爾囑伊　稱回去答稱並無是言太守隨詰之顧德恒據顧稱在佛照樓爲夥　棧者　松茂也陸少翁欠棧中房飯錢纔計九千六百餘文八月二十八日伊曾到過别處去而復來換過房間他囑託謂如三馬路人到來富卽知照太守詰陸何意答稱因尋我者均約往花柳塲中故不欲與之相見太守謂婦人若來纒　自應回却若友人儘可見面爾竟顚倒若斯陸少渠又　送縣且云並不曾借具洋元如何　還家中尚堪温飽亦不須借洋滬地均有通融之處何至要婦人之錢太守謂爾自家信在此乃汝父所寫信中載得極明看爾赶緊　去不可似前年情形不知爾前年幹過何事而信内稱不肖特甚現在當爲管押追洋汝若知罪將洋了結還可寛爾招謡撞騙之罪太守　詰沉周氏所稱將物變賣洋元換在何處答稱換在慶雲銀樓於五月初九日計蔡咏鳴去換洋一百二十元陸少渠執定並無具事太守着限三日將洋繳案再爲核　如要寄信　何處取洋有顧德恒交保出外卽可寄信○上海縣原差倪少峯偕同長洲縣來　張祥帶領指認人張關元　法公堂呈遞信票并將華馮氏　到翁太守閱及夾票　惟指提殷沈氏隨詰來　據稱有范阿桂者伊子阿壽在上海關　烟館華馮氏卽是阿壽之婦因阿壽隨母嫁范其　本姓華也太守又詰其原告何人答稱並無原告乃長洲縣訪案太守聞子甚爲詫異詰之華馮氏據稱從無殷沈氏其人太守　且到縣中　間着來差將華馮氏帶歸縣署 
[更正]  
前報述蘇閶火災一節誤傳起火　爲吳世美茶葉舖今接蘇友信知實係江裕昌茶葉舖被焚而吳世美百年老店則固安然無恙也并悉孫如號南貨鋪亦僅焚去後進門面未經燬壞合爲更正再前月三十日報載天津單街失火被焚之紹酒店牌號　倬雲顯非德潤也因并及之 
[錄嚴君佑之八月念一日致陳家木橋賑局書]  
十四奉上電信并元號信十八後發一電先後諒投台鑒辰惟籌祉延釐善祺迪吉至以爲頌弟等十六　齊東台境四百數十莊被災者四百餘莊飢民十餘萬口弟等十八日分四路下鄕或水或旱仍有水早不通之處查放甚難房屋大半倒坍或就堤岸搭篷或在墳塜棲止逃亡者亦復不少哀鴻露處慘不可言官賑不能分貧富弟等减而又减亦必有六七　口弟處之欵　敷一縣巳函致振翁約其合辦惠民適振翁啓翁由利津來據振翁言利津須用二萬餘金意在救人救澈將利津三十餘莊之災民留養至明年二月爲止弟祗得請振翁節省利津之欵合辦惠民南中如有續欵卽請電示以便酌放湖北江蘇究竟災况輕重若何直省亦復大水前存五萬餘金何人往放乞示知東省之事弟擬辦一二縣　回南賑欵旣不接濟只好恝焉舍去也專此　逹卽請台安嚴作霖頓首 
[錄潘君振聲八月念三日致陳家木橋賑局書]  
迭奉電示藉聆種切辰惟善履增綏以欣以頌民表現在利津目睹昏墊之民慘難爲狀利津係黄河入海口門衆水所　其流甚悍邑分十四戸四十餘庄現在盡成澤國弟擇高阜各庄設廠令在水災民卽行遷住來者約二萬餘人勢須留養明春再謀生計卽此一縣非七八萬金不辦尚祈廣爲籌欵事已到此不能束手而去也嚴佑翁在齊東施子英兄聞亦到省或辦留養或辦散放均視災之輕重以爲權衡惟秋汛又來隂雨不止嗷嗷百萬衆露處水中棉衣俱無寒冬將届如何是好弟等雖竭心力而爲之亦全恃諸君廣爲集捐早日　手也寄來　欵容集數　將收條統行寄上所有賑項共來七萬餘兩僅敷兩縣之用其餘七八縣如何措置目不忍覩耳不忍聞言之淚下深恐捐欵不繼日夜焦慮如何如何忽忽　頌善安潘民表自利津肅 
[奉和鐵沙奏綠主人見贈原韻卽希郢政]  
悠悠千里駐扁舟得晤君顔快唱酬詩酒豪名今海上烟花勝景古揚州知交譚吐挑燈夜異地勾留滿目秋壽世乃翁今扁鵲蒼生疴癢莫增愁[  温陵浴鷗散人黄蓮初未是草]  
[浴鷗散人以前投原韻玉和復呈一律]  
傳來麗句比兼金何幸天涯有素心老我才華覊驥足羡君聲價重雞林狂　斫地悲長劍感 
世揮毫短吟寥落青衫一樽酒幾時相對快披襟[  鐵少奏緑主人求政稿]  
[江督轅門抄]  
九月初一日萍臺梁粮道張辭赴清江同知黄名揚銷通濟門並保甲差知縣陳湧泉禀知到差陳玉斌禀知修燕子磯碑亭工竣典史江奠邦北十段巡檢劉應元北十五段從九陶鵾兆九段吏　目褚繼昌北二三段均禀知奉委保甲冬防差○初二日知府胡廷玉奉委海門釐捐差程儀洛奉委釐捐總局提調差均謝委 
江寧縣賈禀知下鄕勘災並東鄕相騐回直隸州謝王恩江寗勘災回鹽經歷李嗣皋辭回揚補昨日長江提臺李到會首府趙禀知明日考鍾山尊經兩書院藩轅牌示江寗府秣陵司巡檢姚繩階擅受民詞應卽撤任叅辦遺缺查有從九葉煒堪以署理○初三日統領黄劉辭赴圖山關首府趙禀知開考武童同知李春藻奉委兼辦金川門橋工並關局知縣吳受頤查勘上江句江六五縣風災回浙江知縣趙衡平奉漕憲委來省公幹縣丞俞允文典史易紹瀛均禀知奉府委記箭差巡檢吳承勲未入何懋功均奉委冬防差署海州吏目俞殿輝禀辭赴任 
[蘇省撫轅抄]  
九月初三日候選道松江府博潤禀知交缷回省吏部主事黄瀠之湖南籍來赴都同知銜指分江蘇試用通判沈訓信浙江人分發江蘇試用通判俞鳳琴江西人同知銜簽分江蘇試用知縣李超瓊四川人籤分江蘇卽用知縣江廷燮安徽人均禀到候補縣江錫珪禀銷盛澤釐局差縣丞范景賢缷署無錫縣縣丞事回 
指分江蘇試用縣丞孫尚寛浙江人禀到前任四川永寗道汪堃於九月初二日寅時壽終○初四日分發江蘇　補道吳炳祥安徽人到省候補縣陳以垣禀知奉委錫金釐局差縣丞唐麟年從九王承熙均禀辭奉藩憲咨送松滬釐局差遣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[接錄蘇州電報局經收八月初六日至二十五日賑捐清單]  
二十一日吳硯孫募六百九十四號三戸一元六百文潘仲翁交到醬字如意冊第六批洋一百另九元錢一千三百四十一文嘉定李秋翁一元蘇厚生募一百十九號三戸九元又募一百十八號八戸七元又募一百二十號十六户二十元又募一百十七號十四戸十四元又募一百十六號二户十元周松齋募電八號十三戸十元　百五十五文常熟同源號節省月餅一元七百文木釐落落子一元尹恩綸求父病愈二十元吳汪氏一元丁汪氏五元陳李氏一元林澐翁募九百號十戸五元周勉哉一元周軼羣一元代善居士五元崑山正心崇善局募二百八十七號九戸二十六元朱根壽五十元○本日共實收洋二百九十八元錢三千一百九十六文○二十二日○安節局丁手四百另五號六戸十一元有心無力小子趙光錫四元萬貽孫募二百十四號十戸二十四元又募六百號五戸十元又募六百五號十戸十三元錢五百五十文沈逋翁筆潤二百二十文周少泉二元○本日共實收洋六十四元錢七百七十文○二十三日○安仁氏五元沈芳翁募三百十七號八戸十元知仁莊來蕩口永源陞募三百二十二號二十戸一百元又來蜀山乏力五元發記木行省中秋筵費二元知仁省中秋筵費二元新陽李邑尊募五十一號十一戸十八元又募五十二號十八戸廿二元毛大源來申星翁募八百十九號十戸二十八元又募八百二十二號十三戸二十六元又來八百三十五號三戸九元裕源一元梅林無名氏三元古松堂來程卿雲募七百八十一號水石居主人二十元又募七百八十一號但願無災無難十員八百四十七號泰號益二員俞馨甫一員振交來四員古松募恆錩典二十員又募恒元仁記二員又募仁茂震記二員又募無名氏二員又募程履記五員又募張萊記五員又募延陵子四元又募芭溪廢人求病全愈十員費承蔭五十員泰昶募漢口孫誾如三十員崔鎭軍募蘇撫標城守左右兩營茶規一百五十兩○本日共收洋三百九十八元茶規一百五十兩○二十四日○惟德堂十員高桂記二員高蓉記二員力不足二員移舊善書愿蔡二員殷盤十員杭沈凌閣來袁見川募電三十四號十六戸六員一百七十五文又來春記錢莊募電三十三號九戸三元六百八十文金匱學來徐頌遐募二百四十八號十一戸十四員甘露惜榖局募周文奎四員又募周鄒氏五元又募周文炳一元又募薛太豐二元又募顧至善十元又募華二小姐祈超邂脫七元肇祥來蘇七伯另七號四戸二十元○本日共收洋一百元錢八百五十五文○二十五日○聚星社潤筆四百四十文毛大源來八百二十三號三戸六員又來二百九十五號四戸二員八百文又來八百二十號三戸九元盧吉翁來六百八十三號十戸七千文又來六百八十四號十戸十千文又來六百八十一號二戸四千文又來六百八十五號十戸九元以上四注實收洋二十七元錢一千另三十五文大有恒棧司一員○本日共收洋四十五元錢二千二百七十五文 
[上海官銀號紹恊賑公所八月廿四至九月初五經收第一單]  
歲寒堂捐棉衣洋四百五十元南陽堂捐棉衣洋三百元古虞陳湧潮捐洋五十元浙寗怡怡軒山隂謝筱珊鮑晉義莊三戸各捐洋三十員裕源莊捐洋廿員葆綸堂項南陽居士項門張氏項門王氏會稽王克安樹萱堂皇陽似玉人求病速愈祥生厰張璉生八戸各捐洋十員新關鄭交來無名氏捐洋六員曹德修保闔家平安無名氏不留名仁和長號胡程氏因子病求愈五戸各捐洋五員陳蔭堂貽榖堂了願頴川韶記四留堂長盛通誠意豐元興長七戸各捐洋四員敦厚堂馬鄧尉山莊求母病愈二戸各捐洋三員恨力不足求病愈培源氏長生會補餘氏守志　秋水書屋滄粟庵浙慈朱南輝聚隆愼無名氏九戸各捐洋兩員無名氏又錢五百文兩宜堂陳敬業堂求子病愈普芳氏敬義堂陳順利萬利義記微記萬順八戸各捐洋一元○以上共收洋一千八十一元錢五百文 
[接錄上海陳家木橋金州礦務局内直隸山東賑捐公所經收九月初五日第十四次賑捐清單]  
休寗縣廩生李應蛟附貢生李應庚合助二百元○浙善信求合家和氣康健五十員倚琴居十員餘生人三元炳坤記十元泰昌盛耳順六元華先生一元崑山鹽公堂繼孟住兩元求佑裔病痊三元無名氏八員退思堂張六元又銅洋十圓金陵許求改過齋主人十圓崑山陸體仁盡成磯扇面十張○以上初一日至初五日止第十四單共收規銀五千二百九十七兩五錢六分九厘洋一千五十八員銅洋十四員計規銀七百七十六兩六錢五分六厘錢念八千九百四十文計規銀十九兩二錢九分三厘共合銀六千九十三兩五錢一分八厘連前十三單共收規銀五萬二千七百廿四兩七錢一分五厘○今解直賑金苕翁第三批規銀三千一百七十四兩合花寳公　三千兩連前統共解過直東及棉衣等銀六萬三千二百四十六兩二錢六分六厘○净實墊解規銀一萬五百廿一兩五錢五分一厘○今又劃還前借救命墩墊欵銀三千兩亦面交李君韻亭手收轉解揚州理合聲明 
[九月初五日代收順天山東賑捐第六十三次清單]  
乍浦不留名求舊症全愈交全盛信局來捐洋十元鴛湖覺迷子由正源信局來捐洋十元武林女士徐毓英爲女沈疴不起默佑神前頓時見鬆交甡元絲號來捐洋十元毛作彪求保病痊捐洋五元不留名求病速痊捐洋五元鴛湖陸醉逸交正源信局來捐洋五元蘇城楊駢祈妻病安痊由全盛信局交來捐洋四元陳氏求新病安痊捐洋四元延桂軒捐洋三元金粟界捐洋兩元徐壽祺捐洋一元顧星遠捐洋一元以上五戸由嘉定王君志靜交寳順信局來滬瀆朱子衍捐洋三元金陵隠名女史捐洋二元金陵無名氏捐洋一元嶺南隴西堂求母康寗捐洋一元畛城無名此病愈還願交永義昶信局來捐洋一元荆溪丁山五指捐銅洋十八兀由勾餘散人交寳順信局來俟歸併鎔化核實申報[  上海北巿盆湯衖絲業會舘主施少欽謹啓]  
[九月初四日代收順天山東賑捐第六十二次清單]  
夏建寅爲母病及自身有恙均求卽痊由閔行鎭普安善堂董事第一次募來洋一百元吳善慶堂求病速愈洋十元元記由南巿洋藥棧交來洋十元永康居士由湖州仁濟善堂交老福潤局來洋五元安定氏爲妻病己愈完愿洋四元河間隠名氏祈拙荆病安痊洋四元生記洋一元惟求免藥子洋一元以上二戸由江灣德和信局來團橋寓蘇無力子逐時節省洋一元[  上海北巿盆湯弄絲業會館主施少欽謹啓]  
 
 

Page 12

 
 
[光緒九年八月二十六日京報全錄]  
宫門抄○諭旨四道錄前○教職單○物史延奏爲奏聞請旨摺○直督李奏分别叅辦並自請議處摺○川督丁奏叅各官議處摺○直督李奏請准道員督理中江稅務片○八月二十六日内務府國子監廂紅旗值日無引見○恩公續假十日○掌儀司奏初一日祭奉先殿恭王行禮○順天府奏忠義局第一百二十一次請卹○召見軍機現換夾袍褂○光緒九年八月分教職單教授直隸河間傳雍言順天奉天昌圖劉復隆正黄河南彭德張星午河南雲南大理襲聯輝雲南貴州都匀張仁鸞遵義俱舉正諭直隸東光孟昌第遵化饒陽王元一廣平江蘇海州夏如椿江寧浙江山隂葉光紱台州俱舉福建將樂陳焜惠安郭曾珣建陽周軒波俱福州舉江西清江章恕南昌廣東花縣陳詩高州四川冕寧鄧雲昭資州俱舉訓導江蘇溧水陸琦太倉山東福山孫世祿青州陜西鳳縣叚汝霖同州廣東新興李邦榮廣州俱舉福建寧德林瀛台灣閩清黄應吳台灣永福徐濱沂建甯屏南辛大受泉州江西新喻張守晸九江廣東遂溪區敬修肇慶四川灌縣葉文藩酉陽成都劉燦藜重慶俱挨江西石城諸明誠瑞州優復諭直隸曲陽土鈞如正定舉南皮劉汝敬錦州山東博平王廷光曹州浙江景甯黄幾堮金華福建尤溪曹輔仁汀州湖南通道王啓楷永順俱恩安徽霍邱周備五鳳陽廪河南汜水馮見書汝寧副福建福巡林星衢福州舉江西瀘溪胡藍田饒州拔奉新陳鶴翔臨江拔湖南麻陽鍾曾岳州歲廣東興甯馮漸逵肇慶舉復訓直隸河間趙曾標易州歲江蘇句容季榮恩常州拔安徽阜陽曹榮綬池州增山西陽曲雷誠動汾州廪甘肅慶陽周世康鞏昌歲浙江富陽嚴大經嘉興歲福建沙縣鄭煥章福州挨清流王彤福州挨湖北黄岡魯學鎔武昌舉廣東德慶莊道康潮州廪雲南羅平李竹孫雲南舉雲南宋秉彝臨安優○○都察院左都御史臣宗室延煦等跪奏爲奏聞請 
旨事據湖南民人歐陽家珷等以迭搶迭殺六命寃沉等詞赴臣衙門呈訴臣等公同訊問據歐陽家珷供年四十歲永州府寧遠縣人緣光緒七年五月十六日身族叔明棟之子春生隨族家在柏家坪販賣綿花得價花銀六元銅錢五串陡遇劉開佩劉開化等喝令劉木龍等將銀錢貨物搶去活捉春生至劉姓村邊寳培脚用鐵毆刀殺共十八傷斃命報縣騐明不料黨縣缷任羅縣不究致劉開佩等惡胆愈大閏七月二十六日劉洋苟等百餘人伺身族邦吉家玫明槐邦監逢森邦盈六人往本山新田裏收穫乘其不意四面圍捕劉求苟劉玉林兇殺邦吉劉冲家劉永清兇殺家玫均受八傷立斃明槐等各受重傷均報縣騐劉開佩等忿憾不休身族恩發獨在村邊田中修理劉雲林等於二十七日圍捕恩發一傷斃命身控府批縣不票不拘迭控臬府依然延擱去年六月二十八日劉開寗劉洋苟等窺身族仙發家瑚邦仁明輝瑞玉五人在桐木剛收穫蜂擬前來搶去禾榖並將仙發兇殺九傷斃命係成林劉苟苟下手家瑚叢殺二十八傷斃命侮劉春林劉永清劉冬苟奴下手邦仁等亦均殺傷立經騐塡在案身族仍求縣辦縣令非惟不究主謀加功反將身與邦發二人酷杖數白巨禍迭遭深寃莫雪是以來京瀝訴等語餘與原呈大略相同臣等查該民人歐陽家珷控稱伊族兄春生於光緒七年五月十六日在柏家坪販賣綿花陡遇劉開佩等刼搶殺傷斃命閏七月二十六日伊族叔邦吉家玫殺斃二十七日劉雲林等又將伊族恩發圍殺斃命去年六月二十八日劉開寗等窺伊族仙發等在桐木岡收穫胆敢搶去禾榖並將仙發家瑚叢殺多傷立斃等情控關迭次搶殺連斃六命犯未一獲如果屬實亟應勒緝兇犯嚴究懲治以儆兇暴而重人命謹抄錄原呈恭呈御覽伏乞聖鑒訓示再據該民人結稱在本府控告一次臬司巡撫衙門控告二次均未親提合併聲明謹奏奉旨已錄○○前大學士直隸總督一等伯臣李鴻章跪奏爲永定河南五工十七號漫口分别叅辦並自請議處恭摺奏祈聖鑒事竊本年六月間連旬大雨上游山水暴發各河同時盛漲永定河水勢尤猛迭飭該河道游智開督率廳汛實力防搶伏汎尚稱平稳七月二十三四五等日又連次大雨如注平地水深數尺該河長至二丈處處水與堤平兩岸險工林立各埽紛紛蟄陷或陡蟄入水而來源極旺金門閘灰壩皆分洩不及在事員弁分投搶廂足無停趾二十四夜三雨雷雨交加西北風大作水又陡漲南五工十七號更形危險該廳汛赶率兵夫挂柳卷由加築子埝多方堵禦乃溜逼堤壩埽全不動移該河道先在南四督搶險工一聞驚信連夜冒雨馳往而南五工十七號堤身己冲刷十餘丈風狂浪湧水益抬高人力難施大溜漫堤而過猶思設法挽救多用蔴袋裝土沉壓無如堤身頃刻刷至二三十丈於二十五日夘刻奪溜成口禀請叅辦前麷臣查永定河身久已淤墊過高昔人譬之於墻一築夾墻行水必須改河築堤方可安流順軌無如巨費難籌民情不順只能逐漸設法量力補救頻年擇要修復閘壩裁灣切灘加築堤叚挑濬下口光緒四年以後幸巳連届安瀾今值伏秋雨水過大據老農僉稱數十年所未有河流迭次盛漲致有漫口雖稱人力難施但旣失事咎無可辭應請旨將汛員南五工永清縣縣丞沈培源卽行革職廳員三角淀通判李占春革職留任該河道游智開統轄全河疏於防範一併革職留任以永懲儆而觀後効臣督率無方莫名疚悚並請旨交部議處據該河道禀稱二十六日復大雨徹夜不止山水源源而來上游各汛紛紛執險蟄埽　堤等語仍嚴飭竭力設法防搶不得稍涉疏懈並將漫口赶緊盛做裹頭以防續塌臣卽酌派妥員馳往會同該河道勘籌堵築事宣督飭司局籌措銀兩迅速購料集夫相機興辦勿致悮時糜費庶兾及早堵合俾被災處所可以補種春麥至口門漫水係由永清縣境趨信安勝芳各窪而入東淀逹津入海被淹地面尚不甚多據游智開禀稱溜勢所及並未傷損人口惟東淀積水本旺今添新漲文安臨淀堤防吃重已飭實力搶護並飭各該印委查明被淹村莊分投疏消水路酌予撫恤仍咨會府尹臣一體飭查妥辦所有永定河南五工漫口叅辦緣由理合恭摺由驛具奏伏乞皇太后皇上聖鑒訓示謹奏奉旨已錄○○太子少保頭品頂戴四川總督臣丁寳楨跪奏爲絞犯秋審發回中途乘間脫逃請將籤差不愼各官勅部照例議處恭摺具陳仰祈聖鑒事竊據署冕寗縣知縣恒琮禀稱光緒九年五月初二日准分駐冕山撫番縣丞梁國安迭據護解差役李超等禀稱本月初一日早奉派恊同營兵曁長解役李清等押解由道發回秋審絞犯賀老二王解匠二名至冕寗縣衙門交收响午時候行至瀘沽地方歇氣吃飯時　赶集人多擁擠詎該犯等乘間同時脫逃役等驚覺追捕無獲禀乞緝究等情迭經該署縣督同該縣丞汛弁跟蹤追捕一面馳詣勘得該處地方瀘沽塲係冕山縣丞分轄地面冕山營分駐瀘沽左司把總汛地研訊原解役李清等僉供實係依法管解一時疎忽並無鬆刑賄縱情事禀請通飭嚴緝等情並據該管府道揭由　臬兩司會詳請叅前來臣查該犯賀老二　解匠均係冕寧縣詳報因聽從陳磬餓謀殺兄妾陳傳氏母女二命爲從加功依律俱擬絞候入於本年初次秋審照例就近解道勘審造冊移報院司經臣督同在省司道彚核以該犯等貪賄聽從謀殺母女一家二命下手加功擬入情實奉題在案該兵役李清等押解秋審人犯理宜小心看管嚴密防範以免疎虞今該犯賈老二等中途脫逃實非尋常疏忽可比且難保無受賄鬆刑違例雇替情弊除批該司行提兵役李清等來省發委成都府等斫審確情照例嚴辦並飭冕寧縣會派幹練兵役帶同各役家屬懸立重賞飛移隣到廰縣勒限嚴緝曁通飭名屬一體協緝逃犯賀老二等務獲究報一面咨明部院在於秋審册内扣除外相應請旨將簽差不愼之原解言養冕寧縣知縣恒琮護　官分　冕山撫番縣丞梁國安勅部照例議處至護解汛弁並統轄各官職名容俟查取另行辦理合併陳明所有絞犯秋審發回中途脫逃緣由理合先行恭擢具奏伏乞皇太后皇上聖鑒訓示謹軍機大臣奉旨恒琮梁國安均著交部照例議處餘依議欽此○○李鴻章等片再中江稅務監督向由盛京各部揀選司　送部引見上年因朝鮮互巿改爲隨時往麷我易當查舊制旣經變通邊防尤關緊要所有設立關卡稽　匪類徴收稅課自係該管地方之責非部員可與其事於十月間由臣崇綺會同盛京戸部附片陳明立案本年三月間東邊道陳本植與朝鮮陪臣魚允中會商邊民交易詳　章程後于第五條内聲明現在　立新章另建關卡所有督理稅務之員由盛　將軍奉天　尹　商北　大臣會議酌派請旨定奪欽尊施行等情以符上年奏案及天津原　是中江稅務亟須揀員督理以專責成現查該處督稅一差非僅經徴課欵是兼整飭邊防必須地方大員督飭所屬文武員弁認眞經理方能百權師一呼應軫靈臣等往　咨商查有東邊道陳本　本係創　　　之員在任有年於該處情形最爲熟悉此次會議交易詳細章程由該員一手經理泃屬措置　如合無仰懇天恩俯念　防緊要准令東邊道陳本植督理中江　務仍用原頒管中江稅務關　以昭信守並請嗣後卽將此差專歸該處道員督理毋庫再派部員致涉紛政之處恭候欽定臣等爲愼重邊防起見謹附片合陳伏乞聖鑒訓示謹奏軍機大臣奉旨知道了欽上此 
 
