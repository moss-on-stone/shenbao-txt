# 1887 - 134 - 4905062

 

Page 1

 
 
[古今圖書集成第一批出書告白]  
　　本局所開印古今圖書集成截至三月終巳印遇原書三千八百五十六本尚存未印者一千一百六十四本約至八月間全書可以排竣擬定分裝三箱其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可丁齊第三箱　時望交第三批銀五十兩領全書一部計三箱如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收　單並第三箱第三箱發書憑單計二紙該書亦向申報舘領取前所出第一次第二次收銀單卽須繳還倘未將第三次銀交到者未便取書特此奉　[  圖書集成印書局主人美查啓]  
[古事比開印告白]  
　　古事比一書爲國初方田伯先生所著閻百詩徴君奇賞之每舉一事必上下千古求其偶以相比附計五十二卷爲目二百七十六其分門列目較之各種類書獨爲詳晰欲用何典卽於何門中求之怪怪奇奇如披秘籍卽如身體門有云堯眉八彩魯僖司馬馬卿亦眉八彩世祖日角唐高祖亦日角竇憲鳶肩馬周駱賓王亦鳶肩班定遠虎頭燕頷包拯亦虎頭燕頷司馬懿狼顧周嵩亦狼顧而形同者事不同人不可以皮相也云云略舉梗槩可見一班凡駢四儷六之文人刻翠裁紅之賦王得此一編可以用之不竭惜原板久佚書肆罕覯今聽蕉主人出其家藏原本付點石齋石印字跡必求工整校對不厭精詳洵爲藝林鴻寳訂成六本定於八月出書如蒙賜顧請至點石齋帪房面訂可也印書無多幸勿遲[  點石齋代啓] 誤 
[發兌石印綱鑑易知錄告白]  
　　綱鑑易知錄一書淺而顯簡而賅讀史入門之易尤勝史略約編等書坊刻漫敗閱者厭目齋覔得善本倩人一律工寫圈點眉批悉仍舊貫兹已爲恊記儘數售去分釘十二本外加套子定價每部三元五角願購者祈向南北申昌及文環樓書坊取閱可也此佈[  點石齋代啓]  
[發兌石印歴代賦彚告白]  
　　院試功令重制義而古學亦特設專場拔萃取優必於此占首籌操勝臬卽下而府縣兩試亦招童生報考蓋所重可知矣通籍而後散舘也大考也上惟於賦乎是求卽下惟於賦乎是務御定賦彚一書起周之末訖明之季會萃二千餘年之傑作成藝林之大觀洵非他集所能仰望幾梧室主人印成密行細字本脫胎於内廷初印本精妙無比價洋每部十元正批發在點石齋售在南北申昌京都則在煤市街源豐潤票號世有講求是學者乎祈向各處購取可也此佈[  點石齋代啓]  
[書日本岡千仞觀光紀游後]  
　　岡君名千仞字振衣一字天爵自號鹿門山人宮城縣士族出爲奥羽陪臣時値幕府末造政事多所變更奥羽藩王將連盟抗王師君力諫反覆陳大義以死爭之當路嫉焉下獄瀕死君卒持大節無所屈撓當是時君義聲震天下維新冶啓辟爲大學教官君辭不就老屋三椽授徒自給歌聲出金石於世一無所于人以是高之君秉性質直迂疎不能俯仰隨流俗視世之所謂富貴利達者泊然也生平好遊於其國中足跡殆遍於是慨然興域外之觀己卯年與余約遊中土閱五載而後克踐甲申五月來滬小住旬餘卽作蘇杭之游時法事方亟倉皇返櫂勾留一月有半又復束裝出游北窮幽燕南極粤嶠可謂壯矣所至得見其地之名公鉅卿高人逸士與之上下其議論辯說是非得失悉筆之書以腹瀉東歸未得上泝長江探洞庭鄱陽之勝斯闕典也然是游君亦可以無憾矣其論時事曰方今光氣大開萬國交通此五洲一大變局而拘迂儒牛輒引經史主張陋見不知宇内大勢所以至此其猶巢幕之燕歟事至今日非一掃洋烟毒與經生毒則不可下手洋烟縮人命耗國力竭中土之精英歲千萬計此漏不塞雖萬物爲金陰陽爲炭不能供尾閭之壑六經爲聖人垂世立言惟經生拘泥末義墨守陳言牢不可破孟子不云乎盡信書不如無書六經有可信者有不可信者若不信其可信者而信其不可信者則六經之遺弊何異老莊之流毒晉宋乎黃公度在東好論洋事嘗日形而上孔孟之論至矣形而下歐米之學盡矣洞觀當今形勢不可無此見解世其論泰西曰洋人製機器駛舟車資紡織盡力農桑凡百工業靡不究心其日致富饒趨强盛雄視宇内實機器之由中土之取法乎泰西者將收彼長爲我用也此眞殫精竭慮以培國本者也或謂其去質實而趨機巧此大不然試觀上古唐虞之璿璣玉衡周公之指南車諸葛武侯之木牛流馬祖冲之之千里船無一非機器也聖人製耒耜墾田畝製機杍織在帛製鋸斧營宮室其開物成務皆由機器而來洋人殆因襲中土聖人之制作而集其大成者乎其論中土當今之急務曰　變風俗興學校仿歐米諸國建大小學舍使子弟修孝悌旁講格致有用之學海軍　兵另設專塾火器航海延師教導壹志講求絶大關係則在一變國是廢科舉攺革文武制度洗刷千年陋習振起天下之元氣時法人方横於海上馬江之役基隆之戰其勢實逼而高麗又有中日兵閧之舉岡君之論中日始終在棄嫌崇好李明經鍤珏撰興亞五策謂不如付琉球於日本與之恊力以當歐米岡君亦言中十堂奥也日本門户也堂奥門户相須而成一家琉球末界微事耳今中土受强敵而復生事朝鮮非特敝邦之失抑亦非中土之計也口土將興富强之治與歐米角逐　瀛海之外而安南將爲法據朝鮮惴惴僅免危亡四隣同文之國稍有氣力者惟一敝邦而已敝邦於中土隋唐以來傳文學通貿易一千年於此其爲唇齒輔車之勢不待智者而知也若中十積區區之微嫌目敝邦爲異國責以匪衷之語則東洋之　事源於此傳不云乎鋌而走險不可不戒焉其言當出於誠得竊窺近來日本政府之意大有不然者日本方崇西術棄漢學舉國若狂媚泰西而輕中土已成習尚大抵民間公論尚期中日之相聨政府非特無此意也實將朘削我以爲快耳被將謂中之厚日之薄也故其平日所爲實不足愜中人之望此不能因岡君一言而寛之也昔人論日本之所長曰陸戰悍守岸嚴刑罰斷號令專能禁邪教斷烟害使不得輕犯此中十之所不及也然彼之所自誇者近亦少餒焉岡君書中所短者尤在語犯忌諱意存貌視每見達官貴人退後必多微詞又有隠昧之事虚實未可知斷不宜形之筆墨者而亦牽率以齊之殊失君子愼言之道矣竊不爲岡君取也嗚呼以一介儒生而妄論國事未有不隔十重簾幕者蓋在位君子旣秉國鈞物來畢照敵無遁情我之所知所見彼早已料及所以不出此者必有故在夫　局外人所能測哉而况隣國之人歟岡君少時讀書昌平黌舍早有文名生平尤留心於國事曾築野史亭于鹿門山下守殘涖闕刺取見聞以成一家言所著尊攘紀事法米二志具有史才名重一時遊記特其載筆所偶及非其至者也天南遯叟王韜拜手撰 
[本舘接泰電音]  
　　昨接在京友人發來電音有本月二十八日上諭一道敬謹譯登○四月二十八日奉上諭福裕現已簡放兩淮鹽運使應卽前赴新任其所署西甯辦事大臣着奎順暫行署理欽此 
[俄事述聞]  
　　俄國報言有人進言於俄皇請造鐵路一條由俄京直達琿春以便將來調兵運餉之用盖緣中國近來留意邊防殊爲認眞故勸俄皇先事豫防也俄人之防中國也如是中國其可不加之意哉 
 
 

Page 2

 
 
[茶船開行]  
　　今年由漢口裝載新茶赴外洋之輪船其第一起開行者爲新寳順洋行之武源輪船於昨日十一點半鐘行抵吳淞小泊半晌卽開往外洋云 
[給還頂戴]  
　　蘇州府魁文農太守前因監犯越獄大憲奏請先行摘頂今案犯已獲六名均經審明正法故大憲先行給還頂戴再行奏請恩施云 
[會辦厘欄]  
　　松滬厘捐總局督辦爲朱竹石廉訪兹由崧中丞復委夬廣涵觀察承潞會辦卽日便當起程來滬也 
[吳會光陰]  
　　蘇屬自二十二日晚陰雨後二十三四兩日雨點不絶二十六日又雨二十七日復微雨各屬低區湖蕩田畝現在已經揷秧矣惟高區二麥尚未成熟 
[鴛水蘋香]  
　　前報紀嘉興北麗坊紳商公製德政牌萬名傘恭送余鎭軍云云兹悉鎭軍于上年調辦巡鹽水師眷屬仍住禾中並未挈赴嘉善此次擇吉喬遷故名紳商製此以賀也至二十六日淸晨鎭軍親往各處辭行隨卽登舟前往分防嘉屬楚軍正右營水師及屬下各員皆赴河于恭送○咸豐十年四月二十六日郡城遭赭宼之難士民殉節者甚多昇平後年例於此日設壇育德義塾及凉仙亭延僧道諷經超荐并禁止屠宰一天亦不忘患難之意也○育蠶之家上山者巳十有八和據云鴛汛極佳桑葉每担價洋五六魚不等 
[爭桑餘話]  
　　前報疉紀爭桑釀命一事兹又接杞憂子來函云王店鎭之東北鄉地名茭白田有持姓名洋雞德生者年四十許惟一子十二歲十九日晚有近隣湖南客民四人至彼地强剪桑葉德生父子見而與之爭論客民卽舉鐵鑲扁擔擊之德生頭破而死旁人鳴鑼呼救集土民五六十人與之打架無奈客民勇不可當數十人皆逃竄惟有年輕者四人稍與爭鋒俱受傷而奔後來有温州客民數人路見不平出爲相助擒獲凶手兩人並奪得長刀一柄客民自知理曲旋將所居草棚縱火自焚以作反噬之計是夕將所拿之兩兇手着甲長看管其圩長當夜赴縣禀報廿一日晚王西垞明府至屍塲騐勘問兇手則云土人先來放火以致發忿打死詎料土民見官胆怯無一與之辦者圩長亦復無言當卽具棺收殮將兩凶手及圩長帶回縣中未知如何辦法也然客民凶横土民良懦於此可見客民本無桑地近來養蠶甚衆其桑葉大半强剪而來特德生不幸門而死其不敢門而忍氣天聲者不知凡幾爲民上者將何以善其後哉 
[揚州走水]  
　　本月十十二日黃昏時回祿神猝降於南門外某姓家一時烟焰迷漫目爲之眯辛水犀軍犀利無匹立將紅孩兒戰退不致以毒燄禍人是夜一點餘鐘忽又鑼聲告警蓋埂子街某客棧遽師失愼各水龍陸續馳至四面噴澆計焚去房屋兩進延燒近隣鞋店一家餘雖受驚皆幸無恙惟客棧内因衆人咸在睡鄉倉猝逃生絲毫未經携出云 
[漢口茶市]  
　　漢皋茶市於本月十七日開盤至近數日來已非復廬山舊川目矣所有各茶來源至二十四日止兩湖共得四百三十一字計二五工三十三萬七千餘箱沽出一百五十九字計二五工十一萬零三百餘箱寗祁茶共得七百十五字計二五工二十六萬三千餘箱沽出二百八十字計二五工十萬零一千四百餘箱照數乘除其未沽者約有三十七萬餘箱查上年開盤八天共沽甯祁兩湖茶三十八萬餘箱之多今祗沽二十二萬餘箱竟短去十六萬箱有奇雖幸俄商踴躍購辦而英商則仍觀　遲疑聞某洋行買茶一字上棧已經多日至二十四日方欲過磅該行茶師見行情漸小割價之說碍難啓齒惟暗中將磅加大過磅畢核昇每箱短去三斤數兩事間於公所乃邀同六幫董事公議今年各處山頭來茶照此行情售出已受虧折若再默受委曲深恐别行倣效爲害無窮擬　諸　憲照會英國領事整頓常規一面知照各茶商專足發信八山停辦二春茶以關市面又咨照各茶棧于二十五日起一禮拜内停發茶樣違者罰鍰　聞該公所仍擬邀集六帮重議章程不知如何整頓也以上情節前已由電信傳來厓略兹得訪事人來信爰再錄之 
[白下秧歌]  
　　通濟門外之石閘注意在束水入城使城中之居濁流者一變而共挹淸流又形家者以利科名爲言因是在城内者歌其德然閘内多圩田有閘則洪漲不得洩或倒灌爲患迨水涸又障閘以兩艚米者不能越板飛渡於是城外之人不以爲德反以爲怨此次閘圮官府初議興修以城内外之紳士持利不利爲詞議久不決刻聞所估工料悉作罷論惟將承辦閘工現任海門同知之李司馬撤任云○鐵作坊松公館屋宇深邃有黠者借其地爲安樂窩或牌九或摇攤以賭博爲陷阱者非一日江甯縣久聞其名而未爲深信也前夕以事過其門忽聞嘈雜聲卽令値日差叩門越兩炊許尚不肯啓久之主人始出聽事肅客人官念其以宦裔而飄零異地者殊深憐惜稍坐未窮詰便欲起忽旁役指一人謂曰此卽有案之賭根綽號夜壺嘴者是也遂將其人　以黑索而出當扣門時同局十餘人急無所匿主人乃引裙屐翩翩者藏之銷金帪後與更衣幕中其次悉閉之土室内抱薪蒸以蓋其首皆安排如式推胡某僞充主人之司巾櫛者故不免仇家看出破綻焉○洋務局爲中外交涉之樞紐金陵局在城北户部街劉觀察駐局掌鈐鑰其制凡外視人之有事於南洋節署者例由洋務局問明來歴達之節署准其於某日接見始由局員帶領分庭抗禮故必先經上海道預爲照會否則聽其自來自去無人過問若商人來往則不在此列前日有泰來洋行主補海師岱來寗劉觀察接以樽俎同座有何君丹書曹君潤甫皆上國之俊度間雖各以國語相酬答而有二君者爲之從容譯意覺主賓歡洽迥異尋常劉觀察綜洋務有年爲官商所欽信此次補君欲向同座道其詳故不勝手指口書云 
[仁人之言]  
　　鴉片烟之殺人夫人而知之矣而人之以此自輕其生往往誤於不急救者則猶苦于知而不知金陵自徐聞韶先生承其師陳竹坪大善士秘傳施藥解救始知此一座枉死城日有過而問者徐君東西馳驟幾幾乎應接不暇而又不費病者分文誠可謂急人之急得先天下而憂後天下而樂之遺意者矣保甲總局劉冶卿觀察嘉其意欲淸其源　不得適葉紳等以出示　禁請觀察有保衛地方之責急爲刊布令甲先令售烟各店鋪留心察辨眞僞想此後未始不可挽短見於一時破隠謀於頃刻豈非仁人之言造福於無形者歟今將其示附錄於左想天下不乏關心民瘼之良有司踵而行之亦地方之福也督辦金陵城外保甲總局二品頂戴江蘇卽補道劉爲出示曉諭事照得居民人家一時口角亦所常有乃愚夫愚婦每卽因此細故不忍須臾之忿遽萌短見輕生吞服烟膏及生土自戕生命不知其毒之旣烈且速較諸砒鴆九爲特甚縱肯灌救良方毒入腸胃往往倉卒莫及殊爲可憫兹據職員葉琪張尚義周自元等禀稱金陵地方近時吞服洋烟殞命者幾至無日無之東牌樓申昌書局内徐聞韶施藥解救不取分文誠善士也凡救一人隨登號簿今年未滿三月計簿所登已有四五十人之多此外所不及知者尚不知凡幾令人惻然每思設法淸源苦無善策因念售膏賣土之家誠能隨時加意遇有零星購置者細爲盤問庶幾藉此輾轉周旋倘有别情或可挽回於萬一聨名禀乞頒示諭禁等情前來據此查該職等所禀自係實在情形　預籌補救之方誠不爲無見除禀批牌示並刊發告示張貼勸諭外合亟據情曉並爲此示仰各洋藥店鋪人等知悉嗣後凡遇購買零膏　土零人務須格外留心察言觀色細加盤詰果屬吸烟之人無疑方可出賣切勿孟浪輕售致滋貽悞本道爲愼重民生性命不憚告誡諄諄爾等平時交易多留一分心卽可暗救一人性命所關非淺愼之愼之毋違特示光緒十三年四月初七日示 
[紅顔命薄]  
　　鎭江某甲娶妻某氏好人家風範舉止端詳更出落得精神别樣的風流而甲則不解自温存一味不識憂不識愁無夜無 
 
 

Page 3

 
 
明戀著桃李春風牆外枝其妻婉勸之曰我觀良人旣無宋玉般情潘安般貌子建般才徒沈迷於燕侣鶯儔一味胡行亂走獨不念床頭人玉容深鎖繡帪中憂愁訴與誰乎甲怒甚謂爾似此口没遮攔亦欲效酸醋當歸浸乎妻雖惡搶白不曾記懐然自此縫了口兒不復敢說短論長惟有背地裏愁眉淚眼而已久之甲日取其珠兒翠兒衾兒枕兒向路柳牆花偷寒道暖卽穿一套縞素衣裳亦必一地胡拿妻至此自怨五百年風流孽寃致虚名兒悞賺我手抵著牙兒慢慢地想計不如白練套頭尋个自盡一日中自外歸玉人不見尋至晚妝樓上則已如離魂倩女口邊尚有些土氣息一時昏鄧鄧似黑海來深只是長吁氣幸經人救甦不致躭擱了人性命然已幾乎擈剌剌把比目魚分破矣不知自此肯繡衾香煖留春住不再惹艸拈花没掂三否 
[鳩水魚書]  
　　雙錫五觀察札行甯廣太三屬仿傳聲警盜章程聨辦保甲蕪湖縣錢孟超明府奉檄後卽邀齊各商董會議舉辦其法十家置一大旗每户夜出一人名持一棍有願自出洋鎗刀械者各自置備自二更至天明往來梭巡遇有盜警則鳴鑼齊出合力兠拿官則按户發門牌十户給一更牌邇日各鋪無不遵諭舉行說者謂舉辦圑練係民間自相保衛例合民司其事官督其成倘竟委之於市井商民恐未必能號令畫一曷若愼選一素孚衆望之大紳爲之擘畫庶幾不致虎頭蛇尾乎○邇來内河各鄉鎭因奉憲舉辦圑練遂紛紛來蕪購辦軍械或値市中缺乏則向舊紳家及曾任統帶官借用大有修我矛戟與子偕作之意云○向例新關上充公貨物拍賣後買客卽須交銀提貨本月十八日拍賣時稅務司許妥瑪出示自此次起凡買客均須按照本銀百兩完正稅五兩半稅二兩五錢赴關納稅後始得交銀提貨此次共拍得銀二千餘兩亦多矣哉○自宣南盜案起各城鄉難免無匪徒濳匿大府因委某員赴蕪湖及甯廣一帶嚴密訪查亦愼重防維之至意也 
[梟黨掠人]  
　　前晚有大駁船載煤過閔行厘卡經巡丁查得艙底夾帶私鹽數百包及鐵條等物當卽據情禀明卡上委員將船扣住不使脫逃夜已深矣忽來梟黨百餘人擁入卡房將巡丁護勇一律攔入艙中庭卽揚帆而去委員惶急立泒砲船追赶而匪船早已遠颺昨晨禀報松滬捐局督辦朱竹石廉訪札飭代理上海縣蒯大令查辦大令奉札卽請帮審委員吳瑞甫司馬前往履勘司馬旋於午後二點鐘時就道 
[巡局瑣案彚登]  
　　棍徒陳金龍毆傷五峯樓茶愽士嚴阿才經肆主張阿東扭局訊供移送總局管押候訊云云已登前報前日馮直剌升座提訊張稱嚴傷勢未痊不能備質惟請　陳究辦陳俯首無詷　求恩宥直剌以陳藉故行劉情殊可惡喝笞二百板隨向張曰嚴之傷勢究竟如何如果身受重傷自應送縣請騐張稱據傷科云無甚大碍直剌謂然則須具免騐切結張唯唯遵從直剌復令陳具攺過切結備查押候交保人具保○前日有某甲扭某乙至巡防總局訴稱乙藉端拆梢叩求訊究馮直剌略詰倩形當飭將乙押候斫訊○某媪傭於本城康家弄　姓家昨日偶抱主人之子出外嬉游行至天官牌坊突有某酒店某水菓店官二孩飛步上前扭住毆擊媪據情告知蒯某訴諸巡防東局局員劉司馬准詞飭提兩店主到案訊供 
[氷人調處]  
　　昨報列搶親被拘一節昨日法公堂未見是案解訊嗣悉女母不願對簿公庭而搶親之婿亦無顔到案是以挽氷上人爲之調處妥貼赴捕房求銷備捕頭以事出無關緊要准如所請將所拘之人卽行放出矣 
[英廨瑣聞]  
　　英會審員蔡二源太守飭差知照捕房停訊一日○手藝中人凌虐學徒最爲慘酷時有所聞昨有甯人某甲係開裁縫鋪者其徒葛萬雲年祗十三歲不知緣何觸怒甲竟以繩捆徒之手足用竹板毆打兩足受傷不能行適有一百四十九號華捕經過聞啼哭聲查得該徒被師毒打立卽拘甲并帶徒至捕房捕頭騐得該徒受傷屬實將甲管押一面送徒至英會審公廨由値日差將情禀明蔡太守飭差將葛萬雲送醫院治傷再候質訊○昨晨有老丐跛足不能行由巡街捕舁至捕房轉送英公廨經値日差盤問老丐姓焦名長發年七十九歳係山東章邱縣人流落　滬且患疾病當卽禀明蔡太守飭交地保安置並聞棲流公所董事司事議令地保租房專以安置貧病之人其房租則由公所照給云○昨晨有年約五旬外之患瘋粤婦某氏在街坊吵閙巡街捕拘至捕房轉送英公廨作諸瘋狀禀明蔡太守飭　鎖禁在頭門旁之木栅内觀者如堵牆旋聞該瘋婦之家屬知悉將投案領回醫治云 
[法界公堂瑣案]  
　　昨報列法捕房六號華捕年城河浜被銅匠店所畜之狗咬破褲脚傳問不服等情昨歸公堂訊理六號華捕邱鹤山伸訴前情并稱該夥手内正携鐵箝將箝打我速爲閃避因鐵箝燒熱已被傷及腮下據該店夥徐蘭興供稱捕來傳喚對以店主出來未回俟回店卽到捕房捕等不及守候致相齟齬不敢逞兇店主王進泉稱偕友人出外啜茗及回始知前情卽親赴捕房司馬商之祁繙諱官以起釁甚微判將徐蘭興管押四天店主王進泉罰洋一元以儆○法包探獲到小竊朱松濤據供是湖南人現從松冮來滬未久不敢再犯王司馬着暫押候查昨日捕房復將朱解訊司馬謂朱在此間總非安樂之地當送爾回家着將朱松壽送縣以便遞解回籍○捕房昨解南京人王仁懐請訊原告是伊胞弟王厚堂投案訴稱在小東門外鐘表店生意兄本在家種地不務正業性頗怠惰今忽來滬尋事囑伊回里給洋作盤費甫一日又來索洋貪得無厭吵閙不休請爲研究王司馬詰之王仁懐大略相同王司馬謂爾等同胞兄弟以致涉訟實屬不知自愛本應辦理今姑從寛著出外調停一併斥退○日前有包麗水控稱與李仁安等合開同安夾板公司輪船生意司帳徐錦東虧空一案當經王司馬准詞提訊兩造各執一詞司馬着將帪簿繳齊再行研詰在案包於三次繳到帪簿共十本徐稱帪簿共有十五本另有船上帪簿并外國帪簿數本一併求請追繳包稱帪簿果有十餘本已將無用草簿毁去六七本王司馬謂無論有用無用涉訟須將帪簿檢齊卽可折服人心着繳齊再行研問不交帪簿爾等自已肚内打官司乎着將呈案之簿十本暫留公舘當候帪簿繳齊再間着各人退去○法捕房華捕于昨日徐明時見一人手携袱包一個銅壽籖水烟袋烟鎗等物以其形跡可疑當卽拘進捕房解案後王司馬向之詰問據供姓繆名福山浙江人在吳淞口賣牛肉該處有沈姓婦人囑我將衣服燭籖等到上海城内馬姚弄王公館中錢姓收詎到王公館錢生意已歇因擬帶回淞地在茶肆出來被捕拘案于司馬謂旣是沈姓之物着赶緊寫信去將沈追到以便給領物件不然定照賊辦○天津人劉炳全投案訴稱監生有燈筒十箱託掮客蔡子卿代銷每箱計銀五兩三錢共該銀五十三兩　伊將貨取去銀兩分厘未交各處找尋不見事在二月初旬直至昨日途遇爲此扭交送案解訊據蔡子卿供做掮客屬實與謝姓合做招牌瑞昌掮洋廣貨物燈筒十箱是實裝往九江漢口去漢口六箱之銀業被倒帪虧去一時不能收到尚有四箱卽可往收繳到王司馬調旣已如此着將蔡子卿交保銀錢並保 
[書得一齋雜著後]  
　　是書係上高黃豪伯明經楙材手箸由夢花軒主人付諸剞劂者也明經貫古今尤長經濟光緒四年丁文誠公開府燭中時檄令游歴三藏五印度察騐情形明經襆被而往遍覽其地勢之夷險物產之瘠饒民情之向背削觚紀錄卷帙裒然計子目凡四曰西輶日記曰印度劄記曰游歴芻言曰西徼水道類皆鑿鑿確確得諸目擊身親幾如馬伏波之聚米爲山瞭如指掌方今印度已歸英屬而藏中數千里地西人亦時思開埠通商交涉事宜切宜講究留心時務者其亦以斯編爲指南之車乎披讀一過爲誌數語時丁亥猶淸和月二十九日也 
 
 

Page 4

 
 
　　昨親芝宇承以所著滬醫會編見示展讀三復知殫精竭慮獨具苦心非尋常粗知醫理者比也用賦里言以誌傾佩卽呈種榆山人法家　　莞正○驅車出北門殷勤訪吾友吾友胡山人素稱醫國手方造山人廬靜坐俟良久山人不憚煩診視判先後爭求良藥功誰復畏苦口如得指南車病者散而走山人復傾談醫理爲余剖由博約而精所治無掣肘余謂今之醫從政亦何有苟不遇於時落落竟寡偶安用多著書令人嘲覆瓿山人聞余言掉頭曰否否人惟術不精浮名易衰朽彼雖作雷鳴其質乃瓦缶吾學願孜孜求已在无咎况推物我心性命共禀受上天重好生我心肯辜負吾聞君子儒其言無所苟君何徇庸醫使我同墨守余曰有是哉君意亦孔厚自來心上田奚啻盈千畝今君善種畊當享無量壽餘事作詩人才豈限石斗愧余强效顰願君無我醜[  崇川驪睡軒主秋丞氏漫草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[古潞近聞]  
　　張家灣戲臺失愼戲箱被焚曾經列報嗣中棚鋪控告戱班戲班控告會首紛紛赴州聚訟各不干休經人調處定於閏四月初六起再演戱四臺仍雇同濟班開演棚鋪戱　均優給價値並許以後本地演戱不另雇他班以寢此事浦郡自二月以來城鄉村鎭演戱祀神者殆無虚日刻下哀鴻遍野呼救無人何弗移此欵以賑濟貧民耶○城北十二里雙阜頭地方李姓年三十餘子一女一平日爲人頗稱　厚家道亦屬豐盈惜丁口寥落只李一人耳十四日晚因事往别莊與賣雞蛋者某甲結伴歸家遥見濃雲飛布雷聲隆隆少時雨師命駕而至甲爭先奔回李不能疾行瞠乎在後忽聞霹靂聲震耳欲聾甲回視之一道火光閃爍奪目雨止甲尋李則李巳倒斃於地前後胸膛洞穿一穴奔告家人號哭甚哀究不知李何故而遭雷殛也安得呼蒼蒼者而一問之○興倉憲於十四日卯刻乘舟入都遞剝船五日回空摺子○浙江漕粮第十一起十七號船户鄭永得洒水舞弊業由通局斥革不准復充矣○漕糧運京向由五閘察院總理查收現恩李二院憲出示略云國儲顆糧爲重搬扛時本不准漏撒卽偶有漏撒赶卽埽收歸入木桶　得任意遺棄船上如　破袋該船頭飭令袋役縫補至軍載駁船到閘隨到隨扛勿許遲延○歴來倉憲騐米須於前一日委員持令箭赴小河口提船到壩聽候明早騐　前日有江蘇第十起漕糧甫經被提到壩有某甲向某號船户索債迫令該船户扭鎖開鎗給米二石以抵債船户云須俟明日倉憲騐收後由水脚項下償還可也甲不允船户邀集船頭說項船頭向甲云矣庾正供私自開艙盜米該當何罪言未畢甲取袖内磚頭向船頭面上一擲鮮血直流當將甲扭至江蘇外局軍責四百板枷號河干示衆○入夏以來雨暘時若麥苗豐茂糧價因之日減人心大慰 
[倡率有人]  
　　蓋平縣城内三江會館自乾隆年間由徽州人江姓倡首建造時江在蓋平開設天一堂藥局富有百萬爲人慷慨二江官愜咸推重焉江倡議建造會館規模宏敞落成後議令三江商船之赴營口者抽捐以助經費爲數甚巨在蓋城中置買市房數百間每年可收租錢千五六百金另有存銀數萬兩放商號生息每逢燈節以及天后聖誕皆演戲集會凡同鄉之官幕客商無不聚會於此江姓經理六十年之久不稍衰也厥後江姓無人交替乃歸甯帮客號經理市面日衰客帮漸少每逢會期只首事數人拈香而已不演戲者數十年客於管者且不知盖城尚有三江會館近年奉天繭絲可消洋莊三江人收絲到蓋見他處會館張燈結綵而三江則重閂深鎖不解其故遂詣仁裕號之翁君曉山　之始爲根究方知數十年來皆由寍人經理外人並未與聞於是同鄉互訟大費經營嗣得寗之北號派童君小橋赴營淸理先繳出存欵興修會館裝飾佛像内外一新時閱兩年費及萬金今年三月二十一日爲天后開光二十三日神誕預出知單令同鄉人拈香演戱二天蓋城中文武官紳市商以及方外人先後詣館拈香二十四五等日在内花廰彩觴宴客氣象崇宏爲三十年來所未見絲客買絲昔時每包須山東會館抽香資錢二千今亦禀官斷歸三江會館從此更定舊章厘剔弊病年積月累基業日充非翁君之力不及此可與倡首之江君並垂不朽矣 
[刋江官報]  
　　四月二十一日刑部易主政俊由湖北過揚進京二十二日郭鹺尹時昌赴廟灣海關差二十三日北掣錢荻香司馬辭回淮北 
[鄂垣官報]  
　　補四月十四日候補同知黃秩柄見辭赴襄陽府會審案件候補縣駱文彩奉藩臬憲委武昌府讞局帮審禀見知賈良榮奉藩憲委解三批京餉禀見知並銷查通山保甲差十七日候選知州熊文鏡奉藩憲委試辦興山縣礦務赴兩院禀知候補巡檢辛澤塤奉臬憲委調查中和門差並銷崇文七鋪差赴兩院禀知撫轅牌示本月二十一日在曾公祠考試孝廉月課十八日候補同知李雯奉委解錢赴天津赴兩院禀見知候補縣左興寅禀見奉委赴巴東縣會審案件赴兩院禀見知長江提臺李軍門拜會候補縣陳彥綬奉委辦張家灣厘局十九日仍留原省補用知府許炳恭自京騐放回省並銷解餉差藩憲牌示江陵縣典史員缺飭准補之陳謨赴任二十日代理鹤峯州駱文彩赴兩院進見謝委候補同知楊學源往兩院謝給子拔委州縣一次大挑縣王如松奉藩司飭知儘先補用同知禀謝宜昌關委員康士銓解餉　省禀見赴兩院禀到候補州吳鴻惠解應城鹽課回省禀到見 
[東報彚譯]  
　　日本報云西歴五月初十日東京來電凡在朝大臣勳勞懋著者日皇依序封授爵位受封者大隈重信後藤象次郎板垣退助勝安房四君伯爵歸列華族其次爲森有禮福羽美靜田中不二麻呂林友幸靑木周藏吉田淸成野村素介杉孫七郎渡邊昇淸岡公張田中光顯香川敬三岩崎方平等十三人悉受子爵亦列華族諸公或係出使大臣或係維新舊勳故賞賚優於在野退老者也○英皇卽位至今年六月廿一日適屆五十年凡寓居各地官商等均應恭祝刻下各港正在準備寓居長崎之英人於五月十一夜集議議得在　浦塲演劇並備一切盛儀再由英欽差照會横濵等處奉教學校設置祝禮以伸記念横濵英人於是更撥集金八千元倡建大學校以百五十弗郎月倖聘一教師不論他國人均可入學所以推廣皇恩以誌不朽也○日本海防費自伊藤總理大臣倡議後先由今國官吏捐廉次及地方紳富計地獻納金數上月三十日已得五十五萬八千七百元統核通國至停捐時當得八十二萬千元此捐按官之大小而泒法甚善也○長崎縣日下知事乘輪束上至佐世保港閱造兩鎭守府工事再看琵琶湖疏通線路工程五月六日偕該府尾越書記官赴視墜道旨技師田邊氏爲先導始視第一墜道東西二口次及第二墜道並測算綫路度數翌日由神户往東京○日本近年所出磁器運入中國盈千累萬業此者獲利獨厚惟種種花樣不能合中國之意故有先期定製以期花樣合式者今年正月西京尾張美濃等製造家集會恊議派遣三人赴天津叅仿各式上月上旬更選巧匠十餘名以俟三人回時以樣傳授此後造出磁器定　精細入妙適合華人所用不知肥前地方各家製造能叅照否○外務在臣井上君近因會議條約中止得稍閒暇自日皇臨幸之後又患腦病因於西歴五月十一日坐火車至横濵再乘山城丸輪船赴奈良高野等處　覽藉以養疴是日起程時内務大臣山縣外務次官靑木以及在京紳士數十人均在新橋停車塲恭送行旌井上君所帶隨員爲書記官古澤秘書官鮫島二人餘係下人○日本通國沿海口岸擬設六鎭守府籌畫已久尚未叅辦兹由政府議定北陸南海北海三道一爲越前一爲阿州一爲根室邊境準備次第起造鎭守府而其中尤以北海道阿州爲最緊要着早測量位置以便動工○伊藤内閣總理大臣特命製野戰砲一尊贈與中國李中堂外交親密可見一班此砲早經差人送去今又乘氣船往華之便裝送火藥由當港寄致上海再送直𨽻○英國印度與暹邏國間白臘地方原係暹邏管領近來兩國恊議願將此地讓與英爲租界每年納稅以二十年爲期滿期時再議或爲英領或暹邏領屆時再行定見○日本駐紥俄京聖得堡欽差花房君及瓜交代朝廷特命全懽欽差從四位勳五等西德次郎君于本月初五日帶同夫人少君隨員二名及婢女一名搭坐德國公司船赴任是夜九點鐘到長崎上岸寓萬歲町上野屋一宿翌日一點鐘下船鼓輪而去新欽差擬到埃及暫留再候俄船取道瑞西直入任所○北海道廰理事官湯地君定基亦有歐州之役卽與駐俄新欽差同船而往○四月三十日倫敦發電德法謀叛嫌疑所有逮捕之黨朝廷特命釋放又五月六日倫敦來電德國駐法公使由巴厘歸任法國外務卿不露辭色保全友誼 
[上海文報局内恊賑公所抄錄河營候補把總朱太和禀寳應縣杜來稿]  
　　敬禀者竊職等近接上海文報局内恊賑公所函稱本年山東災區太廣賑欵已屬不支遍地哀鴻嗷嗷待哺函請廣爲勸捐源原接濟等因職等伏思上年江浙皖粤等省水災曾經職等諄勸高郵丁鏡齋善士在州城北門外武帝廟前設立竹筒以收捐欵按勸捐一事名雖曰勸實則並不向人勸募每次止將勸諭告示及災圖懸挂廟外影壁宋往行人備知灾况故無論在鄉在城悉聽人善心所發自行捐助多寡旣不相較有無亦不深計故由數十文至千百文皆係捐户聞風生感樂送廟中交丁鏡齋轉寄收有成數當匯寄蘇州捐賑公所掣給收條按旬登報以昭信實九年東省漫口續經職等勸辦並議具捐賑條欵禀蒙州憲批准給示勸諭在案現旣復准函囑勸捐職等除懇丁鏡齋仍于州城循舊勸捐外因思東省灾區旣廣待賑孔殷郵城止於一隅恐助資無多來源不旺莫若廣爲勸募大聲疾呼庶有聞風興起者今與憲治善士張鏡涵張印江季少芝函商允爲勸募擇城中魚市口億大結局内暫爲公所仍照郵城辦法設筒收捐俟收有若干逕交該局徐培之匯寄上海文報恊賑公所掣取收條黏貼以昭大信素仰痌瘝在抱饑溺爲懐久爲邑民所敬服倘蒙俯頒示諭凡在顓愚倍深觀感理合抄錄條欵繕具淸摺呈請可否仰乞仁憲鑒核俯愈災區孑遺不然軫域一體拯濟准給示勸論並將條欵黏貼示尾俾得踴躍輸將以救災黎實爲德便 
[妙手回春]  
　　陳竹坪先生來信云前月有邱陳氏之子金福年十七歳伊母傭工度日六歲撫孤至今惟此一子忽患傷寒重症已有二十天到敝所來云現病危篤萬難醫治只得乞些用度並辦後事云云細詢病狀據言譫語不省人事大小便都在床上急代請曲江里郁笛梅先生診治蒙其不嫌汚穢慨然允諾並不取醫資開方服之卽能得汗發出白連日診治漸次向安可稱起死回生非獨身受者之感荷已也特表彰其盛德以諗身患重症者 
 
 

Page 12

 
 
[喬遷筵資移助賑欵]  
　　接誦益昌興裕記寳號來示敬審仁丈喬遷鴻仁里承各寳號令親友光莅伸賀並蒙厚貺理應設筵欵謝因賑需孔迫并悉不嫌微細交到英洋二十元又葉星臺兄代禮洋一元委解災區藉爲諸翁種福囑列申滬報讀以昭剴勸祗希德鑒上海北市絲業會館籌賑公所愚弟少欽施善昌謹志四月二十七日 
[孚玉畬同觀西傀儡影戱]  
　　酒香花氣薰春夜春江風月眞無價醉眼惺忪未忍歸踏燈來趁良宵暇天涯知已亦間身擕我同爲入座賓繞室光陳鮫客錦當筵自布醉人茵珠光閃助燈光緑步障初開千眼屬木偶濳牽織室絲風琴恍奏西天曲童歌高唱最情移水怪山妖變相奇方見刑天持戚舞又來魔女揷花嬉獸類何知亦好色途遇佳人不敢食到底天心最嫉邪夜客乘球逃未得須臾換影現當塲十色方交又五光眼底雲烟新富貴鏡中世界亦滄桑夜深人倦燈華冷一霎歡娛如泡影繁華總有散塲時棒喝當頭發猛省行尸走肉遍當途任誚先生九尾狐我從世人同傀儡偶然回首輙壺盧○製局趙靜涵先生代刊上高黃豪伯大令楙材西遊雜著四種昨承惠贈十編賦此鳴謝并贈夢畹正到西域山川閱歴週畫鹽曾荷内宮留蠻烟瘴雨蹤能到雪地氷天人亦愁四種賴君讐亥豕一編贈我勝琳璆自知才調非宗炳展卷南窗當　遊馨於蘭臭暖於春謙讓論交見性眞柳岸曉風思柳永桃潭深水笑汪倫異書舊讀曾撑腹秘本新翻也等身風月情懐泉石趣天留凊福餉斯人○壽太原黃太孺人女箴師誡兼相朂高節無虧四德全畫荻也成歐母教績蔴合比敬姜賢瑶宮早授長生藥寳瑟爭鳴上壽絃補祝尢原方自媿謬隨君輩賦詩篇[  瘦鹤詞人鄒弢稿]  
[枕雲居士應打狗關之召賦此贈之錄乞高昌寒食生指正]  
　　漫云此去遠離家挾策投時念豈差志士忍教抛歲月英雄原不戀烟霞客途迢遞和風送征怖飄摇落日斜别後若逢鴻雁便好將詩句寄天涯海濵萍聚幾經年一旦分襟劇可憐許結鷗盟償我願未聽驪唱閱君旋江流萬里離情遠柳線千條别緒牽破浪乘颼同有志那知竟讓着鞭先[  白門惜花外史李錫恩煜廷氏甫稿]  
[和鏡湖釣徒春日遣興原韻還乞詞壇點鐵]  
　　細艸迷離遠映簷留他靑色不須鐮黃鶯出谷啼紅樹紫燕尋巢入翠簾雨染杏苞香乍逗風裁柳葉影初添對花握筆頻題句嬴得芬芳紙上黏[  吟風弄月館主惜花外史就正艸]  
[上海四馬路文報局内恊賑公所經收賑捐四月下旬淸單]  
　　廿七日李秋亨太守送謝景宣兄湯餅會洋五元姣彥森通守送謝晉宣兄湯餅會五元○本埠長源秦號謝筠亭先生交來無名氏十元○高郵丅鏡齋翁翁募張才璜求功名二千文共善堂等一千八百文濓溪堂等一千文倪値因五百文張記二百文實收洋五元○無錫秦子美先生募無名氏四○杭城朱公舘交來溯翁裔子虚對開洋一個小洋三角○使君受福册南潯榮記號許仰洙先生銅洋三十元又經募杜庚桓一元鄭泰昌小洋四角陳祥泰吳振戊郭日高三户各二角李士斌虛對開洋一個○又册乍浦塞公昇濚四元○又册圻册榮昇號交來吉慶氏培德氏共助九八半平銀二兩○本日共收英洋三十四元銅洋三元九八半銀二兩虛對二個小洋十三角 
[上海北市絲業會舘籌賑公所施少欽經收山東順直捐四月十三四日第一千三百四十四五次淸單]  
　　現成功德莫要錯過緣救命摺第八千九百七十五號蘇州百勉氏募芹香書屋洋十六元乾記周惕卿蔣培貞許少卿俞麗生五户各半元無名氏揚桂生潘凝德金鳴臬項幼琴施仰山六户各二角五分共十二户合洋二千元由蘇州全盛局來○又一千十一號九江德化縣署募世息堂馬元記榖貽堂秋愼思堂程四户各洋一元吉吉齋錢一千文樹德堂馮郭義堂承德堂周聲滋堂柳感餘堂凌山陰滂伯六户各五百文李之松李瑞誠李桂庭丁元吉楊香齡五户各四百文共十六户合洋十元由乾昌局來○又四千六十八號涂宣裕募保平堂鳳池氏二户各洋一元瀟散人凃宣裕叚南生三户各銀五錢劉挺齋同春德余煥章無名氏程瑞生東昇福奎成和星照奎乾德奎本立堂十户各錢一千文羅亨元蘇蔭堂易昌輝陳肇鉛麻若卿汪正氏盧世愛汪以振無名氏隠名氏劉堯氏任錫生汪周開泰葉繼衛十五户各五百文余又皆四百文周訓珊劉峻軒二户各二百文共三十三户合洋二十一元由吳山謙裕行寄九江政大局來○又五千二百二十二號湧興裕募易粟記洋二元金宣三華仲臣金聘三張子揚江圖南五户各五百文秦燦坤汪冶卿李少卿顧耀庭華召俞五户各三百文張長懐二百文共十二户合洋六元由鎭江全泰洽局來○又五千四百十四號江西楊公舘募揚子銑洋一元汪德華熊入夢潘宏福胡沃林無名氏傅長生無名氏雷明輝單恆淸游堯臣無名氏十一户各一百文楊慶善潘孫猷裕氏蔡樹華四氏各五十文共十六户合英洋一元爛板日本洋一元由政大源局來○又八千三百五十二號新關鐘梯靑募無名氏紋銀三錢靑選堂錢二千文志勒堂一千九百六十文心月主人劉徐氏李承保樹德堂雷芝圃五氏各一千文誠信堂四百文共九户合來紋銀三錢洋九元○又五千四百一號江西新建縣署募宗聖堂錢六千文尉記四千文篤善堂蕉天書屋惜陰書屋隴西堂李醉紅仙舘梅城李永慶堂姚養和堂陳謙愼堂馮九户各一千文思十山莊瑞仁堂熊淸河堂淡如道人恆興堂廖五户各四百文　古堂五百文善慶堂註禮堂戴琴鹤堂趙四知堂楊太原堂易五户各二百文修永堂一百文共二十三户計錢二十二千六百文由九江全泰盛局合來紋銀十三兩三錢七分批見規銀十四兩○又六千三十號篔靑主人募胡屏山洋一元馮玉峰朱顚衍慶居三户各錢二百文金襄臣一百五十文篔靑主人一百四十文汪漢章徐守城趙廷廷　吳藻嚴蘭無力子悔初子七户各一百文聖允合六十文張芸李桐陸願純三户各五十文共十七户合洋三元由杭州馮利泰寄永和局來○又七千七十七號源隆昌募顧信成洋五角費壽記三角蘭記二角無力士一角四户合洋一元一角由乍浦全盛局來○又七千五百八十號恆森募挹翠室周欣齋二户各錢四百文補過齋二百三十文三户合洋一元由新篁全盛局來○善三居保平安洋二十元免貽後患人一元合肥布衣求愈耳閉由温州新關寄江表船來十元求合店平安氏有心無力氏由常熟永義昶局七元劉仁軒爲子病愈完願鎭江老福興局來二十元汪應昌求病速愈十元無名氏一元無名氏一元求恕堂三十元任餘慶求病速愈二十元蘇州無名氏由惠泰莊來四元李洒臣求室人生產平安由鎭江銓昌祥局來四元胡平昌求病愈由浙湖永和局來二元無名由臨平愼益寄全盛局來銅洋一元程乾甫由蘇州鴻源局來銅洋三元○箬葉餘錢一千三百三十六文孫氏九百五十七文割書絶妄說非語五百文華鑑庭蘭庭二百文割絶被害一百文五户合洋三元由常熟孫寄寳順局來南京許竹橋募無名氏錢一千文瑞豐七百文廣泰恭儉堂江沙羨滋德堂劉三户各五百文五户合洋三元由全泰盛局來○高郵丁鏡齋第三十八次募朱太太錢五十千文合洋四十八元由福興潤局來以上十三日○現成功　英要錯過機緣救命摺第四千三百九十號淸江王公舘募王贊齋洋一元李壽臣五角戴輔廷張濟和二户各二户各二角五分共四户合洋二元由鎭江政大局來○又六千五百十五號吳子桂洋二元○又二千七十八號鼎泰募蘭馨居錢五百八十文無名氏丁西俊隠名氏三各户三百文無力子錢友記勉力氏三户各二百文共七户合洋二元○又一千三百五十六號同昌義洋四元濮雨村二元許木六王子耀洪憲良丁子培章祿明金蘭生六户各一元共八户合洋十二元由崑全盛局來○又九千四百二十八號金壇棧洋一元錫記一元榮記佑記合一元麗記體記合一元六户由全盛局合來洋四元○又七千六百四十號江右人復初氏募政敬救敖速洋十元曹陳韓鄭八元淸輝四元人鏡主人乍　從雲社無名氏吟華山舘沈亷齋依各七刻各二元三槐堂培蘭軒無名氏張子勤師儉堂李舜臣六户各一元共十六户由臺灣寄來洋四十二元○又六千八百九號局戲餘洋二元錢五百四十七文○淞隠子爲妻病愈完願洋五元倪永禮求病速愈三元乾德莊友由蕪湖銓昌祥局來二元蘭溪侍盲氏由德豐號寄恆利局來十元補元氏求兒病愈由揚州全昌仁局來一元陳伴陶命孫和順捐二元姪孫星華海門捐五元由蘇州朱寄鴻源局來姚桂生求兒病速十元以上十四日 
[上海北市絲業會舘籌賑公所施少欽收山東順直賑捐四月十五六日第一千三百四十六七次淸單]  
　　現成功德莫要錯過機緣救命摺第五千八百七十五號無力人銅洋八元勉力子銅洋五元浙寗全盛局來○又七千三百三十號王義隆衣庄募王實芬洋一元王文彬文玉文銓文裕錦蓮桂蓮玉蓮馬氏各錢二百吳建章張鴻儒吳耀逵張琴如四刻各洋五角鍾春如錢三百顧順奎張楚卿各二百共十六户合洋五元錢二百○又一千八十九號同興源募積善者昌洋三元藍田產玉萱草精神世有餘慶三户各二元一本同源同德維興德立名成世德錦長夏雲奇峰五户各一元共九户由樊鎭胡萬昌局來洋十四元○又二千八百十五號熊誦淸募熊子周錢九百二十熊子脩三百五十顧森貴吳肇芝周福堂唐益山潘介甫朱正衡顧旭初唐樸士八户各二百錢升谷一百廿五祉甫一百文共十二户由璜徑政大司來洋三元○又五千五百廿七號項子明葛純夫募康記補拙齋無名氏不留名王屺記五户各洋一元莫釐居士二角各夥錢六百九十吳記五百隠名氏四百禮記三百增記無名氏鳳記不留名森松巖五户各二百共十五户由丹陽全昌仁局來洋八元○又四千三百五十三號聊盡我心人募聊盡我心求心所安各洋一元聊以示意壯猷堂渤海氏視力主人己飢山人自愧子六户各五角共八户由廣東增城縣署寄恊興昌局來在洋五元○又一千三百八十三號大有全募無名氏利濟一夏思川田善又補過六户各洋一元由鎭江全昌仁局來○又四千六百九十五號對桂軒洋十元○又一千九十號簷木君募洽源和錢一千九在二十文張受書堂一千文同茂興陳頴川堂各六百無名氏董天生胡太太雙鳳堂張陶甫五户各五百德諫堂義慶堂各四百許雲記陸裕豐各三百劉恆元陸恊源陸祥和三户各一百共十六户由邵伯政大局來洋八元○又五千四百八十三號簡廷募道廷翁四知堂靑峰氏三户各洋一元小記玉訓堂茅麗翁不留名四户各五角東魯氏三角論經堂大雅堂各二角無名氏一百十文子記孫植之各一百共十三户由姜堰元益典寄全泰盛局來洋六元○又六千四百八十五號陳晋記募黃楊倪陸喬黃唐周徐李羅王盛黃唐周易顧硯卿五户各洋一元承心士洋一元又銅洋一元公局六角承志堂五角湊數子三角樂益齋二角又二户各錢二百共十三户由大圑日生局來洋八元銅洋一元○又一千四百六十一號澎湖宏字營募曹仁記王菊記何姓三户各二元徐媽吳潞記孫藎卿吳仰記劉錫記注靜記差官房李耀記俞蓉記林景記十户各一元雲甫記周姓何媽謝廣記李捷記五户各五角又澎湖紳士募同字一次册第八千三百八號黃濟時蔡玉成各二元薛元英林熙徐癸山蔡榮貴黃維巖高其華鮑顯星王福生陳秉昭無名氏葉國梁壽和號十二户各一元萊園鄉黃良補足齋黃各五角共三十四户合來爛板洋三十五元五角由何霞軒兄交來○四明寗靜生洋五元存誠紹主人平銀三兩五錢合來規銀三兩七錢六分二厘盛月樹洋五元一粟道人五元沈裴氏求病速愈五元梅里汪泉記求兒女種牛痘平安二元由滸浦稅署寄永義知局來盡心子由太倉永義昶局來洋二元孫伯涵收會資称助洋五元錢六百二十了心願一百十二户由常熟寳順局來滸浦姜舜卿病愈完願求家宅平安由梅里永義昶局來十元唐學川求兒病愈由南匯日生局來洋二元劉鴻昌求病速愈由浙紹陳介甫來一元○徐玉田草烏字册第八百七十六號林古徒洋四元汪延元黃福記各一元汪道南二角共四户　夏門恊興昌局來六元二角以上十五日○現成功德莫要錯過機緣救命摺第四千七百六十號粤東潮州府署唐堯階募無名氏十二元藴和堂唐唐黎氏各四元程六園汝南堂周敬山堂阮三户各三元貽德堂方景濓堂周各二元藜照堂張沈氏余經堂張眉壽堂馬長嘯軒孫餘步堂高無名氏寳善堂劉曾氏九户各一元共十七户由招商局來爛板洋四十二元○又九百五十八號蘇州水和局各友洋二元五角○又三千二百五九號不書名由崑山全盛局來錢二百○又三百四十三號周鴻鑫洋一元○撫溪不孝子求先兹　福由西塘永和局來洋十元無名氏二元不留名求病愈五元今是齋求病愈二元陳氏完願一元以上十六日 
 
