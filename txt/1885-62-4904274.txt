# 1885 - 62 - 4904274

 

Page 1

 
 
[三十一號畫報出售] [  申報舘主啓]  
　　本舘自去夏創設畫報以來常萃數十大名家分繒新奇近事鈎摹細緻印釘精工生面別開早巳不脛而走刻又印成第三十一號畫報專取去冬日高諸事繒爲八圖每圖倣章回體例撰成對偶子目係以小記每一披閱如向三韓城畔問俗採風而其間慕亂黨之橫行狀王師之勘亂尊王攘敵尤爲雅合體裁茲定于本月十六日出售所有標題先爲佈列諸君子子銀燈火樹之間其亦先覩爲快乎畫報後仍附淞隱漫錄圖說一則閱者鑒之第一圖郵政局肆筵速客頑固黨放火戕官第二圖假傳虎節召倭兵威逼鸞輿遷別院第三圖中奸謀韓廷飛碧血避亂黨關廟泣青燐第四圖雲屯霧沛大帥鷹揚海闊天空藩王豹隱第五圖奮天戈奸臣授首投華寨弱主濳身第六圖犯衆怒避禍走仁川普皇恩送孥歸濟浦 
第七圖電報飛傳求保衛星軺移指壯聲威第八圖霜鋋雪鋋海上觀兵玉敦珠槃城中立約 
[論法人有中餒之意]  
　　論法事於今日正在狼　鴟張之際在越　則諒山業爲所踞雖近日有克復之說然得之傳聞尙未見有確據也鎭南關一戰幸而蘇軍門等奮不顧身擊退强敵否則一被法人衝入關内卽與龍州相去不遠廣西邊境不将有糜爛之虞乎宣光去年時報勝捷而此後乃有一敗信雖曰大雨三日似乎天意然究爲我軍失機此皆法人在越南縱横之情形也其在中國則基隆旣爲所據迄今尙未規復於閩洋則公然封口於南洋則居然查船石浦則燬我兵船兩艘甬江則截我兵船三艘并且明目張胆謂漕米係　軍資出口必須查截不准局外各國裝運而游弈于閉浙洋面之船絡繹不絕陽言有四處騷擾之說中國各處口岸間此信息幾於無處不戒嚴無人能安枕此法人在中國恣　之情形也觀其情形若此是法人方欲大逞厥志大開厥口其聲言增兵添船各處傳聞所述大有談而色變之勢而靜觀　變者獨竊竊然笑之曰法人之氣殆中餒矣夫前者法事初起尙有勸和之人今者法勢益張而反謂其氣餒是不亦異乎而不知初無所異也法人狡獪多端其有時誇張矜詡人之見之者皆以爲是虛聲恫喝之故智抑知盧虛實實變幻無常知已知彼百戰百勝彼固有深意存乎其間非可以忽略視之也有時靜俟數日或以爲養息兵士抑知狙伏猱進不啻如鷹隼之摩空突然側翅疾下令人猝不及防若以其休息也而稍一懈馳輒堕其計中而不覺妙不可不慮之深而思之早也法人孤軍遠來其勢利於合而不利於分前者合而攻基隆初次卽幾爲所占繼而合以攻馬江我之兵船熸焉復合而攻基隆卒爲所占而未　遽復其追我馭遠澄慶兩兵輪於石浦也則以兵輪五艘是皆利於合之見端也分兵以抄大水窟暖鸞莊則均爲我軍所敗矣其擾鎭海口也以兩鐵甲兩兵輪攻我南琛南瑞開濟三船而尙爲我炮所中敗而却走然則所謂法人能以少擊衆者非定論矣今若舍合而用分棄臺灣而從事於各口岸則法船之在中國海面者能有幾何卽使一增再增而中國口岸衆多豈能概行封擾彼之爲此言者無非以疎臺灣之防緩援臺之軍否則亦不過大言相嚇欲中國聞之而各有戒心或者懼而與之議和耳觀於法外務大臣斐禮明言於議院謂中法之事當以西歴四月爲限必可了結卽此一言而法人之意可以全窺矣盖法人之意以爲基隆一處不足以動中國之心欲得全臺究自揣力有未逮與其坐守閩洋不如游弈海面查船奪米恣意横行中國米不能運北則必急而相就不難降其心以從法人且法人亦明知中國之米雖開乎北方民食然民之所恃者不全在米卽數年之內絕不運往北方亦不至於有槁餓之患在中國固不自急第中國之米歴年皆歸海運河運久已廢而不行自去年招商局易主所有漕運今年必由洋商載運若法人以兵船游弈海面阻截其運漕之路則各國商人毫無生意必將羣起而爲中法調和其事則是法人不獨挾制中國且欲挾制各國并以挾制各國者仍還以挾制中國各國受其挾制則將出而爲中國調處中國受制於各國卽不能不受制於法國於是法人之計得行而法人之志仍得如願以償彼以爲此一計當必有以制中國之死命故謂西歴四月中可以了結由是觀之法人但欲以挾制中國而不能大有爲于中國其意亦可見矣刻下各國商人以此事電達各本國由各國自籌良法英領事已出示曉諭謂法人所言以米石作爲軍資一節英廷不允所請他國雖尙未見明文度亦必有以善其後决不至受制於法人而自絕其本國商人之生意特中國經商英人爲大故英國獨先言之耳爲中國計此時各國或有出而調和中法之事擇其可以從者而斟酌損益以從之俾干戈仍化爲玉帛固屬幸事設仍若前此之要求無厭則中國當以此意明告各國一面嚴飭各口防軍緊防要隘相機兠截遊奕之法船俾各國皆知法人此舉實以絕各國商人之生理則各國皆爲法敵國而法將無如我中國何矣迂拘之見未識有當於時務也否耶 
[宣光軍信]  
　　文匯報言法將柏裏也於本月二十一日由桑台發來電報云宣光地方於去年十二月十一日爲滇軍及劉軍所圍至諒山得手之後隨卽帶兵一隊馳至宣光至本月十七日將劉軍等擊退宣光之圍乃解自十六日遇華軍於清河邊至十七日華軍敗却而宣光之華兵則十六晚即已退去此兩處戰事華兵死傷不少云云按宣光去法兵所駐之地最遠約有三百餘里此信殆卽海防所報柏里也自諒山帶隊回河内以後之事而自法人言之則不免過於誇張耳 
[甬海無波]  
　　自鎭海擊敗法人後甬江海道未免梗塞不通至昨禪臣洋行接得香港來電悉該行甯波輪船於前日繞道四明以達香海刻已鯨浪不驚雙輪安抵矣用特登報以慰甬人士之作客他鄉者 
[甬友言戰]  
　　鎭海攻退法人之後往來寗滬商輪深恐鯨波未靖不敢按期開駛故各信局皆由内地遞傳隻鴈雙魚致覊時日甬上友人於十八日所發信函昨日始經投到其中縷述交戰情形較前報更爲詳盡爰再照登如左幸毋哂爲失晨雞也據云石浦開戰後南琛南瑞開濟三兵輪退入鎭海口中鎭海各防營探悉敵船　近普陀洋面日夕戒嚴擬将海口封堵至十四日有漁船進口報稱敵船已在七里崎洋面寄椗歐陽健飛軍門卽傳令元凱超武南瑞南琛開濟五兵艦起椗生火預備戰攻各炮臺亦遍樹紅旗以示鬥志海口塞其一半十五日晨江表輪船至鎭海關外見此情形遂停輪梅花椿外以小船駁載貨物突有法人小兵船駛近該船我軍望見立卽開砲小兵船遂鼓輪回去江表亦開至花腦山外以避烽烟下午二點鐘時招寳山砲台瞭見法船四艘前來攻犯吳吉人遊戎因先開巨砲轟擊各 
 
 

Page 2

 
 
兵艦及各炮台亦鎗砲霽鳴奮力攻擊法人愍不畏死開炮抵禦自未至申我軍約開百餘砲內有五砲擊中二法船一洞穿船肋一擊損烟筒尙有二船畏縮不敢進退至十餘里外軍門始令停戰是役也我軍僅傷砲勇三名法人約死二十餘名當開仗時法人開花砲彈墮入鎭海城內轟壞屋宇甚多現悉法船共有七艘寄泊金塘洋面及七里崎二處不日諒當又有戰事也是晚逃難船隻紛若亂麻有某姓婦手抱嬰孩提挈包袱行至南門外被湖南勇上前刼奪該婦大聲呼救經巡查哨官將勇擒住該勇逞强爭扭哨官猛斫其手始得拿獲送官次日卽傳令梟首示衆云 
[寗波失愼]  
　　正月十六晚十二點鐘時甯波江北岸新大後面突遭回祿之灾幸天一水龍聞信前來竭力灌息僅焚去房屋五間云　 
[歸還償銀]  
　　近聞美國電報言中國與美國前因廣東之事應賠償美國銀　千今美國已將賠償之銀歸還中國矣 
[青谿火警]  
　　秣陵致和街側有空地一方無主領認江北遊民卽借其地搭葢蘆蓬以棲家室有某甲向業皮匠十三日午後挑担歸來其祖母爲具午餐遺火薪內致兆焚如幸地近青谿取水較便衆鄰合力灌救不至殃及池魚惟前兩日有其親戚存衣一包同付刼火眞可謂旡妄之災也 
[火災續述]  
　　十四夜廣省靖海門失火已列于報兹悉祝融氏稅駕在靖海門外海陂總巡舘地方是處民房多用木板支架因炊爨遺火至延燒左右鄰一百餘家總巡館亦同爲灰燼雖未傷人而所耗已不貲矣 
[江陰武備]  
　　江陰口一名黄田港泊　瓜洲水師杉板砲船數十號歸吳鎭戎家榜統帶口外泊有登瀛洲兵艦一艘龍驤虎威飛霆策電蚊子船四艘水砲臺四座統歸長江水師提督李與吾軍門統轄長山上共築明暗砲臺十餘處上置前後膛炮七十餘尊歸張統領節制旱路防營十二座南字四營歸劉方伯連捷統帶春字四營歸張統領統帶武毅四營歸唐統領統帶其營均紮大萬山中電局設在春字營中江北岸分紮春字二營武毅二營以成掎角之勢江中密布水雷敵船當之立卽轟發想彼族雖强斷不敢過雷池一步矣 
[澄江紀要]  
　　十九晚初更後江中兵船開放大砲三聲各兵船水勇水砲臺上砲勇及陸路防營亦均嚴整以待聞防營接　電信悉法船將至長江囑爲嚴備故也是時瓜洲鎭吳鎭戎家榜所統之杉板炮船自長山之麓泊至黃田港口啣尾相接殊屬壯觀水砲臺四座亦均生火龍鑲虎威飛霆策電登瀛洲兩面扼要嚴守至二十夜傳令各水師澈夜瞭望不准偷眠翌日仍然安靜如常居民始得高枕而臥○馬尾石浦疉次失事上憲深知浙閩水師臨陣胆怯刻下擬大加淘汰另招三江子弟之久習戎行者代之然雖有此言未見明文也○統領春字張軍門擬撥分若干銀獎賞水旱砲臺各勇綠該炮勇雖風雨之夕不敢稍休勤苦異常故得邀上賞也 
[接續朝日往來公牘彚登]  
　　逕獲者兹接來文藉悉貴衙門送來照會未知沈浮於何處其公文述事起源委務欲言歸于好應本大臣暫回等因查欲言歸於好素本大臣之所願也第貴國亂民日來迫我公使舘放槍槍　石以逞其毒而貴政府坐視不制至有亂民殺我人民三十餘名之多而亦不制之不拿之抑何故也日　本大臣出舘避難之際堅閉城門發砲放鎗亂投瓦石必欲致本大臣于死而今勸本大臣暫回妥商此本大臣之所未能解也本大臣假設使　於地所申稟我國政府未可輕舉動也耑此奉覆不宣明治十七年十二月八日大日本欽差大臣竹添進一郎致大朝鮮督辦交涉通商事務金宏集另附一封信件○大朝鮮督辦交涉通商事務趙爲照覆事照得頃接貴歴十二月七日出抄錄照會一件信函一件八　出信函二件均已閱悉向因敝署所送文件久未見覆遂致兩情相阻深以爲悵今承來云始覺豁然而尙有未盡事理者請冒煩白之本國設有交涉衙門所以辦理各國之事也雖細故應無外署不知之理况動兵入宮是何等事而無外署隻字之據半夜興戎直入寢殿雖心急保護不察奸人之情稽諸公法恐無是例本月十七日郵局之宴卽奸人之謀變之會也旣行剌以除其所忌　藉　以恐動上心至有請召外兵逼迫移宫之擧奸人之許多詭計貴大臣無由盡知何不一書探問於外署明白見覆知其有何處　起義當赴援然後動兵則豈不光明正大雖我民之蠢愚者亦豈不稽首感頌乎今乃信奸人矯旨以爲確憑遽興師徒驚動宮禁無乃不思之甚乎所云日使來衛四字卽其矯旨之文只言日使未有帶兵字樣并無鈐寶之憑信貴大臣亦何據而興兵耶至于脅制王上戕殺大臣斷非剖判以來爲人臣子之所可爲貴大臣乃自處局外不欲干預若處局外則不應保護既任保護則其内憂情形不能不塗諸耳目門外數萬縛民號泣祝天貴兵揮劍攔止内十數奸徒恣行毒虐任其所爲我王上身在垓圍衣染稽血忍憤含辱不得自由貴大臣未嘗須臾雛傍則其寃號慘毒之狀詎有不一二經眼者古有以兵爲諫未聞幽囚其君若殺其臣而爲忠者　貴大臣過聽凶黨之言濟其惡逆之謀乃曰非所與知保護之義果何在耶主辱臣死義所當然我民之聚衆攻擊我兵之開砲逐宼乃出於秉彝之性至云不知向故請易地而思之貴國有如此變舉兵民袖手而觀不亦乖於親上死長之義乎奉　王上之後敝署尙以交誼爲重禁止兵端至於無知小民蓄憤而不得泄往往奮拳互有死傷以此歸罪不近於緦功之察乎貴大臣出城之時敝署未知但見火起公舘失驚走探據云貴舘人自燒實非土民所爲自燒而又請保護不亦難乎城門之實防凶黨之逸走豈有爲難於貴大臣之意哉僅一閉門並無派兵防守其意無他曉然可知况貴兵之全隊以去未始非我政府飭諭軍民無得妄動之厚意也不然則豈無一矢相加乎惟此兇黨鼓其簧舌熒惑尊聽貴大臣似未察悟故數陳心腹用　左右貴大臣若審其情形必渙然冰釋惕然追悔知小人之可惡矣兇黨洪英植已經兵民等齊憤誅殺尙有金玉均朴泳孝徐光範徐載弼等逃脫法網未得拿獲比聞該犯等剃髪改裝向仁川貴國人或憐其窮鳥之役收留寄息王章無可施之日天下之惡一也應請貴大臣將此四凶拿交地方官庶見友誼之愈篤而將有詞於四海萬國諒貴大臣犂然有契迅行拿交以泄神人之憤以孚條約之意爲此備文照覆請煩貴大臣查照迅辦可也須至照覆者右照覆大日本欽差大臣竹添甲申十月二十五日 
[刊水魚箋]  
　　儀徵鹽舶密若長林每届新正各水手無所事事必出龍燈以爲戯樂今年糊成黃色龍燈一條約共二十餘節觀燈日簇擁至揚冀有所得欣欣然先至運　曁府縣各衙門次公舘商號以及各鋪产等處挨次盤舞竭盡所長　意自晨至夜所得花紅賞號甚屬寥寥卽燃砲相迎者亦不多有不覺乘興而來興盡而返云○鎭江人李某向在東臺開設福興當舖去歲李丁艱典夥鹵莽誤將質票上年月填印藍字有某生見之以爲奇貨可居也客臘之杪有求不遂當将藍字質票呈控縣中趙莘野明府以事屬細微批飭調處詎生所欲甚奢又至府中處稟宜太守洞悉隱情立予申斥某生不甘聲言仍欲上控云○東台縣魯河邊大聖寺西首某姓家初五日黎明因接財神遽遭回祿延燒二十八家焚斃三人內一老叟年已八十有三嘻旣予以上壽又令其參亡天道茫茫眞不可解也東台雖小邑然市面亦頗熱閙有小揚州之稱自海防吃緊銀根緊急近來聞亦冷落異常新正以來該同生信昌等錢舖均未開門觀燈節前購燈者固屬乏人而賣燈者亦絕無僅有市情蕭索各處相同聞紀之餘　勝浩嘆 
[閩省官報]  
　　南平縣典史邢植東現已卸事奉委辦理東硝副員○華稅總局提調委知府沈定均辦理○延建邵道奎俊興化府施啓宗均於初六日到省○南台稅厘局於初四日開局省會保甲局於初七日開局○泉州車餉大憲疉委知府梁玉瑜同知劉錫鏊縣丞潘其源前 
 
 

Page 3

 
 
赴督解其厦門軍餉則委通判鄧聨恩督解○同知李聨恩缷辦興化稅厘局府經廳江澂蘭卸辦寗德華稅分卡巡檢胡英揚卸辦建寍華稅分卡均到省禀見○壺江塡港委同知柴棠於十二日前去督辦○同安縣劉敦華松溪縣雷先澤卸事到省○鹽塲湯鼎悅自延平解餉於十二日到省禀見○准補南安縣呂元恩前辦洋口稅厘局務卸事到省○長樂縣甯廷貞永福縣林瀛大湖縣查濟東俱到省稟賀現巳回任○署建安縣沈蕃於初六日起程赴任○知縣陳煥新期滿稟謝大憲飭知○連江支應通判李春輝現已卸辦大憲新委同知黃運昭接辦幷監督長門築造炮台等差○通判鄭惠廉聞訃丁母憂禀辭回籍守制○藩牌示照得請補仁壽縣丞施則杜請補水口寨巡檢譚連光均奉部覆准應卽飭赴各新任供職又浦城縣廟灣巡檢季其光病故遣缺應以從九品來　揚署理特示 
[法船蹤跡]  
　　老太古洋行有輪船名旧勒落楓由外洋開來於前日抵埠言及在大蕺山洋面遇法船紐回利派兵官登舟查騐查訖隨卽放行該船並遙見尙有法國鐵中船一艘亦在相近處寄椗眈眈者眞大爲行旅之累也 
[財神被毆]  
　　釵索角巾人在銷金之帳珠圍翠繞春牛煖玉之堂此固世所謂溫柔鄕者也然欲老是鄕者甚于長安之大不易而莽男子尤不許問津金陵釣魚巷爲藏嬌窟縱橫四五家家各有名花爲之領袖其春蘭秋菊外以次各極其妙者又各有數十株滿院花正賴東皇愛惜耳欄中例自歲朝後無論生客熟客初闌入者謂之財神龜鴇秘爲之燃椽燭簪紅緑花於燭上意中人以手帕荐時新鮮果棒香茗有所謂大夥計者聲爆竹千聲向客道賀名爲接財神財神開銷有利市有帕金有賞號至儉亦須七八元闊綽者自十金至數十金不等否則求榮反辱猶惡濕而居下某甲者本世家式微子自恃其門第欲爲護花鈴然無有應者箇中人乃以上等靑皮待之人日索飮於某友家已酩酊矣思藉紫霞膏以解酲挽友赴釣魚巷尋其所歡友曰是非可輕往者無已請覔孔方兄爲伴侶甲不聽昻然徑入旣至則接財神者不一而足友未待荐茶已潜遁甲呼吸獨酣亦不計囊中有何物可以解嘲久之討花紅者遞至悉無以應遂各不虐而謔甲不堪其辱初爲罵座之灌夫繼作毀垣之子產龜曰我一年勝負以客爲卜胡可容此晦氣神作踐千紅萬紫可速爲我打晦氣男女班之好武者一面關門一面拽中於地毆之甲殊强項口中猶喃喃罵烏龜稱少爺並不以老拳爲苦毆畢有似曾相識者送之出謝甲曰重來不值一文錢願郎自愛甲始有昔爲座上客今爲階下囚之慨噫天若有情天亦老月如無恨月常圓讀此令人之意也消 
[狂奴欺主]  
　　金陵市𢋨以萬數而百貨雲集向無落地稅僅就下關進口處設一局稅其什之一故下關局面雖不及大河口大勝關遠甚然以收數較之計得其半且所解又各有別據此中人云不足爲外人道也有某大令者嘗奉教於君子者前由某厘局爲人所揭倖而免至此如驚弓之鳥益兢兢焉去冬不知何故將曾經假手之司事家丁槪贈薄資謝去另易新者有相隨取久之某甲亦如李斯之在逐客中乞恩不許求奧援不許不得已傍徨於江渚從舊相識之估客舟子處覓得不符之票據藏於身於賀元旦時伺大令於藩署前將鞚大令而數之旋爲同僚所叱乃不敢有識其事者語人曰是所謂陵雖　恩漢亦負德不僅此奴之咎前日奴又伺大令於督轅外不值而去 
[鳩江述新]  
　　九江鎭軍派委員弁往灣沚一帶採辦軍需米石因該處米價較蕪湖稍廉也○湖廣帮辦米諸客近因法人有阻運米石之說未免觀望不前以故操奇計贏者無不恨法人之荼毒也○蕪湖向有戯園兩家繼因觀者寥寥遂停止其一江口一家雖仍唱演然脚色不佳往往時開時閉今正吉祥寺正街新開一天仙茶園專演湖北傀儡戲曼衍魚龍如出偃師之手但費靑銅數十文便可一擴眼界故座上之客常滿也○距城北七里鄕間某姓家結草爲廬四無居鄰十四夜三更不戒於火合家老幼十六人皆從睡夢中驚起倉卒不及奔避焚斃七人餘則赤身從烈燄中逃出祝融氏亦虐矣哉○郭善臣軍門於初六日往金陵十五日回蕪聞曾制帥擬奏調軍門移駐金陵其駐紥梁山諸營則委軍門營務虛侯鎭軍統領云 
[粥廠將撤]  
　　漢臯去歲年穀順成小民不甚困苦故去臘所設粥廠僅有敦實安善道生惠滋等善堂與太平會館共計五處現以時届春耕貧民皆可自食其力各處粥廠均於本月底一律停止矣 
[驅逐女伶]  
　　漢臯後湖風景荒凉祇有茶室二三處供游人之憇息何曾有古蹟名山哉新正以來忽有女伶數輩借栢梁臺茶室開逐花鼓戯於是逐臭之夫聞風爭往數椽破屋幾無挿足處事聞於胡都戎以其有碍風俗驅逐出境不准逗遛並將賣洋畫弄戯法等人一槪禁唱故日來後湖一帶游屐甚稀非復向時之蜂屯蟻聚矣 
[榮晉崇銜]  
　　蘇松太道邵觀察與後路轉運粮臺龔仰蘧觀察籌解援臺餉械實屬勞瘁不辭事經大憲奏聞奉旨邵觀察賞加頭品頂戴龔觀察賞加二品銜道署接得天津電後在滬印委各官咸親往兩處叩賀云 
[釋放案犯]  
　　前報英人麥法倫施放洋槍打死小孩一案茲聞此案已經英刑司訊鞫以麥法倫並無罪狀當卽釋放矣 
[滬北街談]  
　　前日晚上約八點鐘時大自鳴鐘西首後新街口馬路有數營勇手携短械拘住一湖南人蜂擁往西由四明公所迤邐南去途中人不敢問信莫知所終○昨日西捕在天成昌弄拘住二男子及所携舖盖等件解歸大自鳴鐘捕房因賭局被訪備捕頭詰訊之下兩人不肯直承諒今日解案訊究定能水落石出矣 
[案牘勞形]  
　　上海縣莫邑尊開篆後昨係放告第一期新舊各案紛紛遞呈詞共有三十餘起想賢宰官秋毫明察又將手不停披矣 
[賑捐局示]  
　　辦理賑捐核獎滬局劉吳爲再行示催事照得上年辦理順直賑捐核獎事宜自九月初一日開辦原限一個月截數限滿後因未經赴局報獎者尙多是以疉次展限分別曉諭在案查前項賑捐總數無幾一再展催報獎仍復遷延觀望現奉憲飭催令造報未便再延合亟出示諭催爲此示仰各捐戶知悉凡捐輸順直賑欵未經請獎者赶緊開具三代履歴指請銜封貢監生等項限于十五日內檢齊捐票連同公費銀兩赴局上兌以憑彚案詳請奏咨給獎此次限滿之後卽行撤局所有前給捐票作爲廢紙該捐戶愼勿遷延自悮切切特示 
[查明店數]  
　　前報邵道憲札飭黃太守查明租界牛羊肉莊及西式麪包店戶數稟復等因茲悉黃太守前日派差在虹口協同地保查得共有牛羊肉莊九家西式麪包店四家幷知英租界僅有牛羊肉莊七家而無麪包店該差已查明店主姓名牌號開單請詳覆矣 
[茗捐續紀]  
　　英界老虎灶聨名遞禀公堂求請免輸捐項等因早已列諸前報昨各老虎灶主又齊集求恩黃太守謂本分府業已商之英領事及工部局董議得如欲稍說茶桌須按月捐輸洋蚨二角先繳洋半元俟二个半月後再議至老虎灶之兼設茗寮者不在其例各人仍叩請恩免太守謂爾等須開明門面幾間有無內進訂於禮拜三再行呈候商辦可也 
[訪拿逆子]  
　　楊甲家住南翔鎭附近張家宅恣唯暴悍野性難馴堂上老母年近古稀甲視若土芥一言不合輒肆咆哮弟婦某氏孀居勵節操凛冰霜本月中旬甲竟得洋百餘元逼令再醮弟婦不從告諸族長某乙乙卽將甲申飭詎甲非但不依反敢持刀恫喝其母恐釀事端出 
 
 

Page 4

 
 
爲攔阻甲又痛毆其母遍體鱗傷鄰右雖經目覩然皆懼其兇橫莫敢誰何事爲嘉定縣龍邑尊所聞謂似此梟獍之徒何可不盡法懲治遂立出硃籖派差前往拿甲解辦其母亦於是日擡赴縣署鳴寃請騐云 
[牆茨難掃]  
　　某甲世居本城四牌樓席祖父餘蔭家富貲財曾娶某氏爲妾星明三五歡抱衾稠甲顧而樂之以爲南面王無與易也其妻素以悍戾聞娘子軍躍馬臨戎　足令獅王氣懾去年曾因細故將妾控諸琴堂莫邑尊准詞提某及妻妾到案責某治家不嚴嚴加申斥且謂案屬暗昧未便澈底根查諭令邀同親族來案訊明再行核斷案延迄今未經禀覆邑尊昨日遂飭差提集一干人升堂研訊矣有客向對簿之餘若何定讞鯫生不能道謹賦牆茨三章以答之 
[控拘冒頂]  
　　美商某赴美領事署訴稱　華商之開洋貨鋪者冐名牛奶牌號出售低貨有壞伊號聲名且查出代印招牌紙之印字鋪兩家請爲提究美領事立卽知照捕房派西包探麥根華包探陳阿九吳朗山秦少卿等前往按戶拘入捕房着交妥保出外訂於今晨投候解案訊供云 
[英界公堂瑣案]  
　　日前包探陳阿九將前在蘇省間事之伶人郭桐萊拿獲解案黃太守飭帶回暫押聽候核懲昨包探又將郭解案郭供前在蘇垣曾與同班友人口角爭毆當由吳縣差役拘案經人保出旋有事他往以致縣官傳訊未到並無在押私逃等事太守商之翟副領事謂郭確因爭毆起見且事隔三年可從寛典翟君然之太守隨諭郭嗣後須安分守已如再鬧事定干重處隨卽斥釋○包探康阿順禀稱昨日路遇積竊余和方手持水烟管一支盤問支吾解案請究余供向爲清書十餘年前曾因失就犯竊現已安分謀生水烟管是已物黃太守判管押半月烟管存候失主認領○包探秦少卿稟稱昨獲專販小錢之張阿士搜出小錢四千文解案請辦張供並無小錢身畔實帶大錢二千突遇探夥玉山圖訛不遂遂在陸家石橋攤上價買小錢四千栽贓誣我玉山訴稱昨在棋盤街見張帶有小錢因卽扭至松風閣茶肆擬交正探秦少鄕帶至捕房詎張竟挾嫌誣我黃太守謂張現已違禁販私尙敢挾嫌妄供實屬可惡判枷號三月發頭門示衆小錢存毀○西婦訴稱昨夜失去綢縀二疋此物係侍者夏雙　及另一小侍者所營向夏盤問答稱不知然旣有專責自應由夏賠償其綢値洋三十元夏供主婦失竊實不知情小侍者之弟兄亦時常出入小侍者訴稱夜間係夏照料我不在是處且並無弟兄到過黃太守商之翟副領事謂蔬忽之咎夏實難辭責令賠償完案○包探孔長生禀稱昨見竊賊余阿四手持衣服正在盤詰之際有失主周順寳前來認贓因卽送案周請領贓究辦余俯首無詞黃太守判管押半月贓交周領○陸鎬山訴稱失去玻璃燈由捕阻獲人贓送案請究憲犯施阿五叩首求恩黃太守判管押七天贓交陸領○華金生訴稱失去棉被報由捕房緝獲人贓叩請給領竊賊王小弟供認求恩黃太守判管押半月贓交華領○包探顧阿六禀稱緝獲竊犯張阿林搜出洋刀及押票數紙甫經吊齊卽有失主來認今將人贓送案張認竊求恩黃太守判管押半月贓存俟失主具領○華捕禀稱昨有西婦見王福生持竽捕鳥語以中西官業已出示禁獵王不應爲囑拘案王供實因窮苦所致乞恩免辦黃太守判管押半月以示薄懲 
[樂於爲善]  
　　郁君屏翰自號蠱餘生以心疾時發時愈爰發願以洋六十元助賑又以六十元購本館所印之曾文正公家書分贈所謂分人以財謂之惠教人以善謂之忠郁君殆兼之矣不但心疾可除而且後福無量吾於郁君卜之郁君勉乎哉 
[上海北市籌賑公所施少欽來書照登]  
　　謹啓者今有靑浦縣署內錢伯英兄由全盛局寄到山東春賑洋三十元來函爲因庶母陳氏染病翻胄服藥無效○專有寓滬南市廣東省棉邑人周印良敬助山東春賑洋三十二元親來拈香叩求本籍宅內母氏康健合宅　屬平安○以上兩善此誠心助賑救災一保病痊一保康健善昌向敝會館關聖神前代禱當卽繕禀代求焚化神前竊思孝感動天定能仰邀神佑今托登報奉聞正月二十一日 
[有感]  
　　萬里關山奮壯遊須知國計賴人謀功憑戰伐戈矛礪時値艱危草木愁自古奇才多捷足於今上客半焦頭是誰物外逍遙憩滿座琴書可解憂○姜君楚堂寵贈醇醪以詩奉酬劉伶本以酒爲生何意當筵動客情把琖愛看花一色登樓常醉月三更得君歡賞眞如舊錢君坤裕爲君至契余亦因坤裕始識君於席次惠得醇醪好共傾招飮便須豪歛暢幾回倒屐待相迎[  小樓主人王松堂初稿]  
[感懷]  
　　側身天地欲何之少日蹉跎萬事悲烏鳥白頭終有術魴魚赬尾已無時飄風裂石天難問弱水浮舟世得知千里驂鸞應不遠願乘瑤象逐雲旗枯木平田黯落暉斷魂愁聽夜烏飛滔滔大海無歸宿蕩蕩靑天有是非白鴈呌雲迷楚笛赤龍吹霧濺珠衣古來悽絕蒼梧地秋盡天寒涙獨揮○觀海天作無邊浩蕩池百靈捧日洗成規道人醉倚蓬窻望望見扶桑十萬枝○天馬天馬生西極東來爲漢皇英姿動星象閱歴飽風霜日已無千里精猶鶩八荒先驅徒邮勿何以慰穹蒼[  芸閣漫稿]  
[沈仲復妹丈蒙恩特擢京尹賦此奉賀兼以送別]  
　　一紙黃麻下臺屋海畔明宮遷周內史地重漢西京舊夢縈鸞掖全家到鳳城謝公茲竟出霖雨慰蒼生○解組非高尙時淸暫息肩維孽曾示疾疏廣未歸田表已瀧岡樹心常魏闕懸朝廷需柱石緩作地行仙○苞樂圖至計根本在京師塞扼盧龍險兵屯碣石奇兒寬爲政善傳嘏治民宜綸閣恩光近勳名結主知○十載叨陪侍聨吟共左芬忽悲　蔭失深感麥舟分先母在日相依十有二年癸未秋歿於吳門寓舍復承厚賻深情摯誼戚黨同稱宅相誇英物松柏二甥年方幼穉皆能讀書 
邱樊遠俗氛河梁今一別天上望卿雲[  餐花室主人初稿]  
[齊天樂　送少藍妹隨任之京師]  
　　金閨夫壻爾嘉耦淸才更兼濃福詠絮詞新簪花格妙勝蹟曾題集麓妹隨任潤州時曾游焦山頂之吸江樓有詩題壁重游滬瀆看迎到安輿錦衣行樂手潔蘭羞十餘春讀茂堂北名園饒有水竹喜承歆膝下雙美如玉謂松柏二甥　東霅溪山西湖煙柳摹取畫圖幾幅妹兼善繪事魚軒此去羡內助賢能聲傳京國麗景方長待頻膺茀祿[  餐花室主人又稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
［G>　　寄售秘製止痛药水 
　　啓者本行所有大美國百里得未司醫生寄售秘製止痛藥水兼治癮疾傷寒筋骨疼痛瘍火刀傷蛇蠡咬刺各等症已蒙外埠諸君爭先購試無不應用如神立時見効書此時屬酷暑如一時腹痛絞腸吊脚霍亂肚瀉服藥勢難立能見效惟此止痛藥水治之百不失一仍恐未吸週知用特登報俾得遠近咸知此藥水之眞妙 
　　上洋大馬路晋隆洋行啓 
　　上海裕通恆寬限歸欵 
　　九年七月初間代有悳號裝牛莊火船運津木頭二百十九件欠去規銀一百七十兩零至津加半稅等費及今一年半之久棧租又若干共銀二百數十雨至今香無信息不知該客逗留何所或彼時銀兩已有透押被其朦蔽所以匿不出面均難逆料然久侍無期銀息棧租日加一日伊於何底今限以端節爲止如過期仍不來起惟有拍賣歸欵不敷外往後見面向其歸收用此登報 
　　楊名 
　　甲申之秋僕　差往金陵路過滬地綠于索有煙霞痼疾承友招飮聚豐園諸友中議及平埠中和里內廣東詹鋮德堂藥房製有戒煙三香膏靈險異常友中有癮者係得該堂之藥戒去毫不費力僕聞斯言卽往該堂購三香膏六兩依法欃人烟中鎗上呼吸之果將烟癮除根且里此藥令人聞胃飲食有味其中之好處筆難盡述誠恐遠鄉各鎭忠烟者未及皆知故特登報傳揚此啟並請年安 
　　乙酉正月十三日唐具 
　　軍械出售 
　　本行專辦泰西各國馳名鎗砲鋼鐵戰艦水雷快船藥彈硝磺銅帽電線水雷並製造濬河開礦一切機噐本行選噐惟精取價從廉新　貴紳商賜顧焉 
　　上海五馬路藥泒利洋行啓 
　　大吉昌票行 
　　本行按月運售呂宋票全張半張分條照市各埠賜顧請至棋盤街休城胡開文墨莊隔　購取不悞 
　　大吉昌啓 
　　治喘止咳順氣化痰丸順氣化痰丸 
　　夫痰之本水也則原於腎痰之動濕也則主於脾痰之結氣也則停於肺是故脾爲生痰之原脯爲儲痰之器語云治痰先治氣氣順則痰除得其要矣彼凡外感六淫內傷飲食肺氣被鬱卽聚液而成痰失治則留伏經絡結成痰核或胸膈膨脹或哮喘不能眠或手足痛不能舉或筋骨引痛咳嗽心悸或痰迷心竅舌強不言種種怪症不勝屈指雖致病緣由有風寒暑濕熱酒食生冷之不同要在一氣字盡之矣本齋精究有年製煉此丸專治老痰頑痰各種怪症無淪受病淺者藥到應騐如神卽使病延日久痰積已務深須携帶傍身不時服食自使元氣漸復客氣無權痰涎不攻而自愈此丸前在嶺南久經流傳行世用再刋佈四方俾衆咸知焉每瓶大洋三角 
　　廣東延春閣蜡丸號分體上洋棋盤街南首東向開張 
　　眞芙蓉散東洋奇珍香粉 
　　氣能活血潤色化滯生光每早夜開水調擦數日自效此以玉容散倩明醫加减其功較勝每瓶錢八十四〇東洋香粉此粉以異品香葩集成能使容顏少嫩色潤肥清非純用鈴粉搽之則尅血戕畢竟皮色泛靑者此每瓶洋二角寄在上海寶善街北首兆榮里口大豐布號發兌 
　　催取實收 
　　捐納功名原爲顯揚起見乃敝處所存實收竟有延擱半年尙未交銀領去者故特登報務于旬日內備銀領去毋再觀望自誤計開　劉雲漢海州人捐同知銜加級請三品封歸廷瑞常熟縣人　顏冠林荼陵縣人　葉鵬吳縣人以上捐從九品銜　上海長鑫里代辦處具 
　　大呂宋公司英三月份票出售 
　　英三月份票　張六元半張三元得彩章　　舊准華歷正月廿七日在呂樂開彩卽晚三人彩有電音到　惟開期較往月挨前數天售　日期短促欲望新年得彩者　從早購遠　　寄騐明各號驢件圖記是幸大呂宋公司分設各洋行列　 
　　盈利廣和立發天成　配必　得萬有利同　　 
　　招人承辦石片告示 
　　工部局示　爲招人承辦事本局現在擬招人承辦碎磚一千墩大石片五百墩中石片六千墩小石片五千墩石砂二千墩如有承辦者赴本局看明樣子可至三馬路第二十三號門牌工部局管理工務寫字房向管理人未士葛拉克面議除禮拜日每日早九點鐘起至下午一點鐘止可以往見幷向取承攬信式用英文照戒塡明價目信封左邊角上塡寫承包石片書送工部局收以英三月十六日卽禮拜一中午爲止價目一切本局自有權衡其不收之信所用去使費本局一槪不管擇定者須覔的實保人赴局擔保一千八百八十五年二月　日 
　　上海工部局經理人韜朋佈吿 
　　大寶來票行 
　　英三月份呂宋票　張六元半張三元分條照市　收紅票格外公道仕商賜顧信購原局回件指明上海棋盤　中 
　　熙記發財票行 
　　英三月份呂宋票全張六元半張三元分際足七角並售呂宋煙送禮紅茶遠客函購原班回件無悞上洋棋盤街 
　　屈臣氏嫩容玉液皎如玉樹臨風前 
　　凡人本來面目有好有醜惟容色可以修好也無如難得其妙法以修之故當北風撲面更易老人顏色本藥房因考究最滋潤之物配入妙藥製成此玉液香如玫瑰令人搽之容色先彩嫩滑肌膚宜於隔夜以些塗在面上令其自乾早起揩面更覺見效所有痲癦癍點晦氣除去凍瘃爆拆等患無虞誠嫩容第一妙藥也此藥先經試騐於西人今特售與華人故牌子兼用外國字識者重之請認龍麟伴搭招牌爲記　每洋一元正 
　　上海英大馬路屈臣氏大藥房發售 
　　梁愷悌始創燕窩肥兒糕 
　　此　作點心常食大人開胃健脾小兒能去五疳積滯有病治病無病肥兒每包錢一百念文一分寄九江廣泰源洋貨店○江西省城磨子巷羅春臺發兌 
　　棋盤街廣東梁愷悌啓 
　　杭州大井巷德記 
　　本號開發有年蒙客開顧交易照常外恐信購原　寄奉不悮並有外隱各種藥水戒煙藥署代售貢郵藥水 
　　善種牛痘 
　　申江馬景眉夙擅西國醫法精理照科專治毒門善種牛痘祇種一次可保無慮無論已種而痘毒未盡與復出之疾皆能預先驗明再種永不復發常年在大南門外清心堂施送局上午門診下午出診常寓在城內西唐家弄同昌當對門便是 
　　五四三温火車糖發售 
　　如責客欲　者或幾十包或零拆亦可價錢與別　格外公積請到本行銀　看　　價　也大搖花　對門君太古帳房謹啟 
　　英三月票出售 
　　每張洋六元半張洋三元遠處函購祈指明投交不得亂送當卽回件請認本行信封洋房圖爲記四馬路廣豐老行棋盤街廣豐新行仝啓 
　　新正月廿三日　原價 
　　招商局新股　三十八兩　一百兩 
　　仁和保險　廿一兩　五十兩 
　　濟和保險　廿一兩　五十兩 
　　平泉銅礦　廿二兩　百零五 
　　開平煤礦　佾二兩　一百兩 
　　自來水老股　附九磅　二十磅 
　　電氣燈　十兩　一百兩 
　　賽蘭格點銅　十元　一百元 
　　公平繅絲　一百兩 
　　鶴峯銅礦　一百兩 
　　中國玻璃粉　一百兩 
　　牛奶　廿四元　一百元 
　　旗昌棧碼頭　五十五兩　一百兩 
　　叭喇糖公司　十五兩　五十兩 
　　上海保險公司　十六兩　五十兩 
　　駁船公司會德豐百六十兩一百兩 
　　金州煤鐵礦　五十五兩　一百兩 
　　池州煤鐵礦　六兩　廿五兩 
　　沙峇開地公司　九兩五　卅二兩 
　　施質銅礦　三十八兩　一百兩 
　　承德三山銀礦　三兩五　廿五兩 
　　白土河銀礦　五元　七十五 
　　貴池銀鐵礦　十四兩二五　廿五兩 
　　火車糖　五十元　一百元 
　　烟台絲　五十兩　二百五 
　　新正月廿三日錢洋並匯銀票行情列左 
　　新會劃收市　七錢三分一厘八七五 
　　本洋　七錢七分五厘 
　　銀拆　四分 
　　洋找頭　七錢三分三厘 
　　六個月期票四先令十一辨士半 
　　又四個月期票四先令十辨士一八 
　　商人票六個月期四先令十一辨士三八 
　　又四個月期票四先令十辨士 
　　廿三　進口船禮拜一 
　　泰和　輪船　由長江　恰和行 
　　時和　又　由汕頭　怡和行 
　　廿四日出口船禮拜二 
　　福山　輪船　晚香港省城　怡和啟 
　　安慶　又　晚往長江　太古公司 
　　海口　又　晚往烟台　太古公司 
　　央思　又　晚往香港省城　禪臣啓 
　　廿五日出口船禮拜三 
　　拱北　輪船　往天津　旗昌啓 
　　時和　又　晚往厦門汕頭　怡和啟 
　　廿六日　　船禮　四 
　　納格約麥魯輪船　早七點鐘往東洋釜山仁川等埠　三菱公司 
　　泰和　又　晚往長江　怡和啓 
　　廿七日出口船禮拜五 
　　萃利　輪船　往長江　麥邊啓 
　　廿八日出口船禮拜六 
　　厦門　輪船　晚往香港省城　禪臣啓 
　　的厘白架士又　早往香港等埠　老太古 
