# 1913 - 58 - 4914376

 

Page 1

 
 
社說 
[河東抗命始末記(九)(無名)]  
　　十七太原閻都致政府電大總統國務院參謀部陸軍部鈞鑒。晉密。南局長桂馨。被拘一案。遵令派員李每楊彭齡赴運守提。前經電陳在案。約計該員應於初九日到運。乃四次電催。該觀察使等。迅速遵令交人解省。迄無隻字回復。其違抗命令。居心叵測。已可概見。現據平陽第七團團長張煜呈稱。河東派第九團兵隊北來。被伊攔阻。現駐太平屬之史村。曲沃縣屬之候馬鎭等處。實屬胆大妄爲。目無法紀。並據探報南桂馨被拘後。非刑吊拷。身無完膚。恐難保命等語。其違法横暴情形。尤堪髮指。錫山以際此邊患方殷之際。力持和平解决之心。乃該觀察使旅長等。種種違抗。不法行爲。實與土非無異。若再延長時期。不以武力解决。不但南桂馨性命堪虞。而晉省大局將不堪設想。查太原所駐軍隊。前經奉命陸續開赴薩包一帶。現在省城。兵力單薄。不敷分布。擬請飭撥步兵一團。炮兵一營來晉。暫歸錫山節制調遣。再由錫山調派步兵一團。騎兵一營。前往痛加剿辦。並懇令飭駐紥河南軍隊。於沿河一帶。酌量情形防守助剿。以免竄擾。臨電屏息。無任迫切待命之至。山西都督閻錫山叩。（一月十六號） 
　　十八山西寗武縣南常氏呈具呈南常氏。山西寗武縣人。年六十八歲。遣抱。外甥趙廷雅。爲氏子被人誣陷。危在旦夕。籲懇迅速提案質訊以雪奇冤。而防不測事。緣氏子南桂馨。前由山西都督閻。前民政長周。呈請大總統任命充河東籌餉局局長。兼會辦軍務事宜。到差以來恪遵職守。突接京電。並閱報章。竟被張士秀李鳴鳳等。設計陷害。擅行拘捕刑訊。惡耗傳來。五中俱裂。氏隨卽兼程來省。探聽眞相。頃據桂馨差人王慶和。由河東回省。面稱元年十二月二十五日夜半一鐘。突有鹽場場官李復佐。派人函請桂馨到該處有事相商。桂馨毫不疑猜。旋帶隨從跟人前往。甫經坐定。忽見張觀察使帶衛隊數十人擁入有頃。李旅長帶衛隊數十人踵至。均荷槍帶子。張觀察李旅長即以不遜言辭。向桂馨詰責。桂馨未與置辯。及出外小解。已見院内房上兵隊布滿。將隨從二三人盡數綑起。正分說間。並將桂馨綑縛。一齊推擁到旅本部。桂馨衣裳盡碎。鞋帽俱失。立時用蔴繩將隨從人。並桂馨懸吊中梁。口塞棉絮。次早。張觀察令衛隊到局搜索文電等件。一團三營謝管帶亦到局。將局内槍械並所存餉銀全數收去。守局之兵目。均送押於西門内財神廟看管。伊等另委局長副局長接事。下午。喝令將桂馨槍斃。幸經馬隊楊管帶再三跪泣阻止。在旁弁目亦露不平。方允暫囚幽室傍晚。旅本部又派人將局員王國禎劉澐拿去嚴訊。刑求証據。意在羅織。王劉無可承認。乃鞭撻笞責。劉局員身無完膚。日日發審判廳。非刑勒考。至三十一日。劉局員奄奄待斃。而桂馨自被拘後。陵虐備至。先此二十五日之晚。籌餉局後面已安設小鋼砲二尊。左右布置槍隊。前面一營把守。事後乃知。差人初一日逃出河東。此後卽不知消息等語。氏詳查該差人報告各情。証以前聞。委係張士秀李鳴鳳等。盤踞河東。擁兵跋扈。總攬財 
 
 
 

Page 2

 
 
政。把持鹽務鉅欵。將近一年。深恨桂馨此來。大不利於彼輩。因之事前用此陰謀。臨時下此毒手。李復佐复居中設阱。表裏爲奸。氏以婦人知識。罔知大計。伏念桂馨爲中央任命人員。與張士秀等本居對等地位。斷無擅行拘捕刑訊之理。劉局員犯何重罪。又豈能濫用非刑。當此共和成立。秩序井然。獨河東一隅。負固妄爲。足令婦孺寒心。近聞閻都督已派人前往守提該員等到運約計數日。未聞電告到省。則張士秀等之居心叵測。公然抗拒中央命令。已可概見。桂馨等禁錮日久。聲息不通。再延時日。危險情形。思之腸斷。鈞部主持公道。注重治安。斷不令若輩狼子野心。任意破壞。氏以衰朽餘生。末路無依。與桂馨相依爲命。用敢冐昧上瀆。仰懇鈞部。俯念孀焭。迅將此案重要人証。逕提中央。秉公執訊。並懇嚴電張士秀等遵守命令。如桂馨等倘有意外。惟張士秀李鳴鳳是問。以防不測而成信讞。則南氏闔族馨香頂祝於無旣矣。心傷意亂。不知所云。除逕呈大總統國務院陸軍部並本省都督外。謹此泣呈。伏乞鈞鑒施行。 
時評 
[時局談（三）]  
　　政黨未有不競爭者。政黨之競爭。祇在選舉之一時。今者選舉之大局定矣。我有一言。願爲政黨告者。失敗之政黨。速宜潛養勢力。培攬人才。以圖後舉。勿挾絲毫破壞他黨之心。勝利之政黨。急宜振作精神。支肩國事。以抒素志。勿作絲毫倚勢横行之事。若然則政黨之道德。而中國之福也。 
　　若乃爲黨員者。唯勢力之是投。今日脫黨。明日進黨。爲政黨者。唯勢力之是務。不問政見。不别薰蕕。彼以勢來。此以勢往。羣爲勢役。而初不關黨與政。失敗之黨。因而消滅。勝利之黨。漸起内訌。紛紛以爭。永無休日。而國事無人顧問焉。此則覆中國之原。而我人所大可憂也。 
[命令]  
　　二月二十四號臨時大總統命令茲制定海軍喪禮條例公布之此令 
　　農林次長梁賚奎呈請辭職梁賚奎准免農林次長本官此令 
領叅謀總長事黎元洪呈請任命金華林爲浙江都督府參謀長盛閱第爲奉天都督府參謀張靑林爲浙江都督府參謀張仁爲吉林都督府參謀應照准此令 
　　領參謀總長事黎元洪呈稱科長杜逢時呈請辭職應照准此令 
　　領參謀總長事黎元洪呈請任命吳光宗爲科長應照准此令 
　　陸軍總長段祺瑞呈核覆正紅旗滿洲都統擬以延年承襲勳舊佐領請准予承襲等語應照准此令 
　　署綏遠城將軍張紹曾呈稱烏伊兩盟隨同各王公來綏之台吉章京等員請重加奬勵等語烏蘭察布盟四子親王旗協理二等台吉占巴拉烏拉特中旗二等台吉棍楚光札布應均進封頭等台吉烏蘭察布盟四子親王旗一等男爵旺忭克拉布坦應進封子爵伊克昭盟鄂爾多斯右翼後旗管旗章京那木林藏布應加頭等逹爾罕名號准其世襲管旗章京克什克巴圖管旗章京銜長史占丹札布右翼中旗管旗章京淸格勒佈彦應均加頭等逹爾罕名號烏蘭察布盟逹爾罕郡王旗頭等台吉根練札布應進封輔國公協理四等台吉棍布多爾濟烏拉特前旗協理四等台吉僧格旺札勒四等台吉沙克都爾札布參領四等台吉索諾木拉什烏拉特後旗協理四等台吉棍布爾巴圖茂明安旗協理四等台吉逹呢瑪四等台吉佈格哩記名恊理四等台吉吹丹札布伊克昭盟鄂爾多斯右翼後旗四等台吉管旗章京色旺多爾濟鄂爾多斯在翼中旗西等台吉叅領巴彦桑右翼後旗協理四等台吉鄂爾哲依巴逹琥右翼前本旗四等台吉管旗章京圖們濟爾噶勒應均進封三等台吉烏蘭察布盟四子親王旗佐領薩巴克多爾濟頭等護衛拉什色楞烏拉特中旗佐領拉帚担應均以參領陞用逹爾罕郡王旗委管旗章京瓦騮爾巴逹爾琥副管旗章京佈音逹賚烏拉特後旗管旗章京銜佈林濟爾噶勒伊克昭盟鄂爾多斯左翼後旗參領誓爾佈藏佈副章京桑齊札布右翼中旗管旗章京銜副章京巴逹爾琥副管旗章京銜筆帖式巴彦問勒格爾左翼後旗長史林察右翼前本旗管旗章京銜副章京巴圖齊格長史巴布札布應均以管旗章京陞用烏蘭察布盟烏拉特中旗職員銜托固瓦應以佐領升用此令 
[專電]  
　　北京電袁總統决請黎都督來京 
　　北京電寗湘甘桂四督辭職已慰留 
　　北京電都中盛傳英美比三國資本家承借巨欵於華約英金三千萬磅年息六釐合同上注明五十一年還淸俟簽字後即將三分之二匯解 
　　北京電昨日參議院開茶話會議决弔詞中有靜觀世變默騐輿情去數千年專制根株免四百兆生靈塗炭之語念六休會一日議持服事谷鍾秀以爲不須未議决 
　　淸后病篤時詔令醇王管宫内外世續輔佐 
　　有内監串通小德張偷竊宫物並請兵警盤詰 
　　現以立后事内部頗有競爭但宮中已稱瑜貴妃爲太后瑜已傳諭喪儀照孝欽光緖例現醇濤朗倫澤諸近支聞均已入值念三卯刻在寗壽宫開皇族會議共有七十餘人係立后事須俟慶恭等回京乃决 
　　總統府特設一辦理淸室事務處徐世昌蔭昌江朝宗榮勳等管之日前竟謡傳世續自戕現此等謡言漸息 
　　奉天電在昌圖所獲宗社黨匪一人解送奉天訊實正法在公主嶺所獲三匪亦併正法其餘尚在研訊　　漢口電孫武已起程到京代表漢冶萍事 
　　北京電英使朱爾典請假四月回國六月六號起程赴歐署理使臣阿爾斯東君當於五月中到京 
　　杭州電省議會反對沿用前諮議局章程停會七天請部速另頒新章聞中央已駁回恐釀衝突 
　　杭州電總砲台官張伯岐要求帶兵回籍掃墓經都督批駁 
　　南京電國稅廳長金鼎因欲統一江蘇財政已决計將寗屬釐金改爲貨稅聞已草具章程不日即將發表 
　　南京電都督府參謀處前在下關設立運輸處程都督昨飭取消該處參謀莫文光調府任用 
　　南京電張一爵昨由京返寗當經程都督委用府署參議官 
　　南京電總統府秘書梁士詒昨日來寗午宴督署當晚赴滬 
[特約路透電]  
　　北京電財政部收到斐洲華僑匯來英金一千六百七十磅付彼等在倫敦所購中國公債票之價金並收到巴太維亞華僑匯來洋二千九百九十四元亦付公債票之價金者 
　　北京電據黑龍江都督電稱二月十七日官軍與著名鬍匪首領李公吉華子康（譯音）及其羽黨三百名戰於某處殺死匪首六人擒獲華與餘匪三十名並釋放匪等勒贖之平民四人 
　　北京電又據黑龍江電謂官軍在綏遠東北擊敗鬍匪二百名斬匪五十名擒匪十一名並釋放匪等所擄之人六名官軍死士官一員兵五名 
　　北京電墨西哥使署接本國外務部大臣特拉巴拉君來電云本月廿三日政府將前任總統瑪特洛及前任副總統蘇亞萊移送法庭審訊罪案時有手携軍械之人兩隊兩次攻擊護兵不意前任正副總統於交鬥之際均遭非命政府現正澈查此事將死者按照生前之禮殯葬各州知事幾全承認新政府卽前任總統瑪特洛之黨與亦多有歸附者恢復和平之摯願全國已現徵象外國代表對於新政府皆嘖嘖稱美輿情平靜皆具樂觀 
　　成都電成都大學敎授郝夫滿及賴愛特二君於假期内游獵打箭爐由小徑歸時兩次遇盜第一次共盜二十五人見係西人且有人執槍護送即時避走第二次共盜六十人四面圍住搜索箱籠因無現銀舍之而去二君今已安抵成都 
　　成都電此間政界開會集議主張以胡護督代尹昌衡征藏 
　　成都電所有駐紮藏邊之華軍約計如下打箭爐河口共二千五百名裏塘喇嘛崖（譯音）稻壩三處共一千六百名巴塘三百五十名南墩二十名乍了三十名鹽井七十名江卡一百名察木多一百名逹雅一百五十名共四千九百二十名藏兵不及一千名 
　　成都電江卡華軍被圍十三日巴塘華軍統領曾派華兵及僱用之藏丁各二百五十名前往救援已獲大勝華軍死四十七人敵軍死二百人該統領已重犒勝軍 
　　成都電駐紮鹽井之華軍現仍爲藏兵圍困尚未擊散 
　　武昌電此間敎育司已設省立師範學校入校學生須先存欵十元畢業後交還該校備有寄宿舍祗收膳金不取學費學生由各縣考取咨送大縣得選取二十名 
　　廣州電此間九善堂於前兩日内開聨合會决議建一學校提倡中國醫學已致電政府請予贊助 
　　廣州電此間政界因淸后逝世均已服喪並下半旗誌哀 
　　北京電河南省議會已於本月二十日開會舉定正副議長 
　　北京電北京日報現信有人謀請中政府盡購通商口岸所存之洋藥而歸政府專賣該報謂照此辦法則中國實行禁煙法律將處於不規則之地位而洋商所存之印土均有銷路該報又謂今日處置此項存土之法惟有使之重運出口耳 
[譯電]  
　　北京電中政府向六國銀行團以外之資本團借債一舉似已失敗中政府大約終將倚賴六國銀行團 
　　北京電聞國會召集之期必將展緩因政府現尚無法籌措議員旅費故也 
　　北京電淸室王公七十人在寧壽宫開會决議將重要事件暫緩通過俟溥偉善耆奕劻抵京後再行公决 
　　北京電中日記者俱樂部開會議决促請各國承認中華民國當時與會者頗衆 
　　天津電津河已開凍今晨九時（二十五日）已有某船入口 
　　倫敦電外間盛傳某夜有人目覩由北海飛來奇異之飛船數艘在英倫北部南部飛游多時日者據德國政界宣稱齊泊林伯爵之飛船近曾遠游二次一次於三十六小時内飛行一千零六十五英里之遥其宣布之言適與前說相應按德國之飛船現已大有特色其航空隊共有飛船三十六艘内有二十艘來往北海可以勿添燃料云 
　　倫敦電班克赫斯特夫人業已就逮在愛浦森法庭被控激人炸毁喬治君之住宅今日（二十五日）要求參政權之女子在倫敦某處開大會宣布此事諸女子均爲狂呼不置並據會中宣稱蘭頓女士因在獄中絶食甚爲委頓不堪業經釋放 
　　倫敦電布爾茄利亞及羅馬尼亞兩國已承認列强調停彼此之爭端 
　　土京電土耳其大局已稍有轉機因土政府已將君士坦丁附近之産業售得英金五十萬磅以付所欠官俸及淸理銀行家等之要債經濟之困旣抒軍界情形亦見活潑軍需問題數星期内似不致爲難政府戰略已變包攻敵軍之舉業已作罷現信却太爾茄及白萊爾兩處之兵力均能支持久遠敵軍仍在轟擊亞得利亞那堡城俄國某軍官駕駛布國飛行器一具降落土國砲臺線内已爲土兵拘獲向開堤克伊進發之布國大軍一隊與土軍交戰兩小時後業已敗退同時有敵軍一隊向伊巴桑進發佔據諸小山後經土耳其國之義勇隊乘夜追擊得以奪回 
　　倫敦電列强已答覆土耳其最後要請勉盡友誼之公文略謂前此列强所致土政府之通牒收到與否未經通告列强非接此文後似不致有所舉動土耳其最後之覆文欲求停戰所言殊無效益云路透電社得悉奥俄兩國政府現擬直接談判亞爾巴利亞界線問題大約兩國力避戰禍之决心其結果必能使彼此通融解决無疑矣 
　　柏林電意大利外務大臣昨（二十二日）在議院演說陳述歐洲和平之志向及解决巴爾幹戰爭之願望聽者皆爲喝彩極形興奮該大臣謂以此恒力而求和平必能早逹目的意奥兩國間遇事意見無不融洽意俄之邦交亦極輯睦裨益和平實匪淺尠意奥兩國協力所求維持亞得利亞海均勢問題亦可有解决之望此皆德國與其他各國慨然贊助之力意國自獲里比亞後其利益乃在勿變地中海之現狀奥國亦然萬一事變横起而逆意國及意之聨盟國並各大國之志願於領土之上不得不有重要之更動則意國未便袖手旁觀必要求列於地中海大國之林地中海當仍爲各國公用之路無人有擁爲私有之權又謂亞洲土耳其領土之完全各國皆已承認云 
　　美京電美政府復派野戰砲隊工程隊醫院隊戰地運送傷兵隊及麵包司開往茄爾 
 
 
 

Page 3

 
 
凡斯登總計速前所派已逹三千五百人大約尚將續派馬隊云墨政府草草處决前任總統瑪特洛及其顧問數人聞美政府將現此爲墨西哥直接與美挑釁之舉塔孚脫總統接瑪特洛噩耗頗爲惋惜惟謂此僅墨西哥國民讎殺之舉美國實無干涉之理由云 
　　倫敦電據各國所載電音聲稱美國現有人自信途人攔刼瑪特洛之舉實係墨政府詭計蓋因押送者未死一人情節殊可疑也 
　　柏林電德國外務部大臣在國會宣稱墨西哥内亂德民無一罹難者駐墨德國公使已在墨京附近租屋多所安插德人美國兵艦已奉命容納需助之外人現將逼令墨政府賠償所受之損失云 
要聞一 
[迷離惝恍之蒙古問題] [  北京特約訪員一葉子]  
　　蒙古問題發生以來中俄之交涉漸不可治俄國則以賠欵展期不承認問題爲鋒鏑追迫愈甚列國公使以平和勸告一時暫緩其催促自是以來俄國又慫恿法國反對大借欵以扼我政府因之蒙古問題不見進行而隨之擱置矣十四日俄國公使因他事與總統會見當時袁總統謂之曰蒙古問題猶未解决聞貴國近又派兵庫倫且聞在哈克圖庫倫間爲鐵路敷設之測量於交涉未經解决以前而有如此之行動恐有悖條約而害邦交敝國早望其解决云云若以催交涉開始然者俄公使聞此言十七日赴外務部與陸外交總長會見當日俄公使之意以爲大總統旣發此言或有解决之望而陸外交總長則云未奉大總統何等之命令且謂據近頃所聞則俄國增兵於庫倫且西伯利亞鐵路沿綫亦增兵在蒙古内地屢爲敷設鐵路之測量是等之行動在蒙古問題解决以前宜中止之以爲請求俄公使驚曰今日此來以爲中俄懸案之蒙古問題或可由此而爲俄國要求條件之解决至於俄國增兵於庫倫與否爲本國政府之行動本公使非所與知今日於此不當爲此問題之交涉應對於木公使要求之條件而爲答復陸外交總長答以對於該要求之答復於此亦不得爲惟此問題未經解决以前終望無出兵增派之事云云亦極不得要領而散會俄國公使遂揚言曰在今日之世界强弱兩國之交涉弱國對於强國提出要求條件若此者從未之聞今民國對於俄政府曾要求之條件則不答對於本公使無關係之問題而爲交涉蓋本國政府之所爲大致爲駐京公使所不與知然以是等問題與本公使爲交涉中國之外交家果何故而出於如此之情態實所不解云云 
　　以上爲俄國公使之所語據此測知中俄之交涉相去猶遠解决之時機尚不知其何在也 
[日本官民之大激戰（五）] [  東京特約訪員星斗生]  
　　自十日十一日東京及大阪相繼擾騷影響及於全國至十七日午後六時西京之風潮亦承之而起 
[演說場之殺氣]  
　　是日西京人士在靑年會館開西京立憲靑年大演說會午後四時聽者已有三千滿場無立錐之隙地定刻六時開會聞有一片萬歲之聲由會長朗讀宣言書橋井孝三郎以决議文諮滿場皆可决更移於演說會管善三郎以激烈之言論促靑年之奮起將及移於第二席之演說其時滿場漸有騷動之勢場外之衆因場内人滿不得入毁會場正門侵入場内於是演說會場致大擾亂大喧囂而全體皆起立覆演壇遂不能爲演說 
[羣衆向圓山而往]  
　　不能入靑年會館之羣衆口呼圓山圓山東指而出其時有一隊之警吏尾之而行羣衆蜂擁而至其眼中亦不知何物集於圓山公園者時有增加至午後七時數逹一千而閥族討伐官僚打破與萬歲之聲四起月夜之公園已呈慘淡之光景至何時而有何種之變態不能預測也 
[逹二萬人]  
　　衆旣入圓山公園圍繞枝垂櫻高叫速實行速斷行又有謂襲濱岡宅者八時四十五分其數已逹二萬卽有一靑年上高處演說羣衆拍手喝采此時有潛伏木蔭之制服警官凡數十名出見不能近大集團該靑年高呼重人道而禁暴轝然羣衆一時沸騰不可止次有辨士謂我輩不可忍最古之官僚宗西京有濱岡寺與中安寺者是等賽錢同於瓦礫四圍之衆聞此歡呼之聲大起皆呼爲言行一致於是二萬之衆下圓山西走祢園町其勢洶洶電車亦爲之停止進行羣衆有呼萬歲渡禁止通行之新四條橋口稱應襲擊濱岡宅有經一條而走烏丸者 
[巡查劍刺通行人]  
　　此羣衆襲擊中安代議士第當此之時有村上太四郎以私事通行該地之非常線爲該第警備之壯士所鞭笞巡查拔劍刺太四郎之首大驚血流如洼畁入革島病院又一團大舉而襲柳馬場之日出新聞社社内有潛伏巡查約四十名突然躍入於衆中又有拔水道抽水機之拴以注射之者此次襲攻小路間町等之交番室壞玻璃户而去閧然至丸大町鳥丸當是時目擊市營之電車疾走而來投之以石壞玻璃窗者有五台以其餘力擊京電車之玻璃窗亦爲之破壞一台各向濱岡第而去 
　　羣衆向濱岡代議士第者其徒數萬勢益烈遂突破警官之防止獲木具衝門而入壞其木栅曳出於大道碎屋梁而取其碍擲其樓房歡聲如雷遂乘勢亂入於其第内其時羣衆益集而下立賣室町及衣棚數町之間皆爲人所充塞該第警備巡查約數十名爲羣集之勢所辟易一時不見其隻影惟伏居於警察本部一隊之警官接急報不移時疾驅而至引佩劍迎之羣衆高呼其速拔劍乃蜂擁而束走下長者町欲向京西京日報社爲警官所堵乃再返日出新聞社時則十時三十五分也 
亂後之熱河 
[熊都統之急電]  
　　熱河熊都統電謂此次熱軍郡退蒙匪極爲得力昨晚有急電致政府内容如下 
　　一現探明昨襲熱河之匪確爲庫逆密遣 
　　二當晚雖將該匪擊退刻探該匪將圖再舉前調之軍尚單不足抗敵開魯等隊斷難抽調請撥陸軍一師駐熱防堵兼援他路 
　　三傷亡之連長胡圖里排長文奎軍需官王振興請照軍前陣亡例從優議卹以慰忠魂云 
[熱河秩序已復]  
　　熊都統行抵拉哈嶺接崑都統專使告急函件當卽倍道前往十七日抵常山峪十八日抵灤平卽於昨日抵熱立即受任刻變兵多向西北竄逸已飭第一二營步砲隊追剿並由熊都統電屬何傅兩都統分道捕殺當可悉數蕩平現熱城秩序已復商店亦照常開市矣 
湯化龍總長交涉 
[擬任湯化龍爲敎育總長咨文]  
　　日前大總統咨參議院内開查敎育總長范源濕　因病辭職業經准免本官所遺敎育總長一缺亟宜遴員接任查有湯化龍係日本法政大學畢業在鄂省從事敎育多年學識兼優經驗尤富嗣任鄂省諮議局議長光復之際從容擘畫民國成立厥功甚偉旋被舉爲參議院議員副議長於政治尤多體騐任以敎育總長一職必能勝任愉快相應按照約法第三十四條咨請貴院同意即希查照公决見覆可也云云 
[反對湯化龍任敎育總長說]  
　　湯化龍擬任敎育總長一事已經咨院投票贊否頗難預測茲聞國民黨議員並少數共和黨議員（主舍湖北派）對於湯之任敎育總長極爲反對故按照現象或恐不易通過 
雜評一（無名） 
[省議會之小風潮]  
　　江浙素爲文化之區。議會較有秩序。然浙議會。今以反對章程故而停會七天。蘇議會又以選舉故奇態百出。江浙之進步與否歟。 
[大借欵之結果觀]  
　　昨電借欵人謂此印終不能不押。今日西報電又謂中國政府小借欵。似已失敗。終不能不依賴此大借欵。然則大借欵終至不能不成歟。中國竟無自由借債之能力歟。 
[俄蒙之交涉何如]  
　　巴爾幹戰事終須結果。而俄蒙之交涉何如。俄奥之衝突。已歸平和。俄得專力於遠東矣。俄使謂。弱國交涉。不能提條件。然則必如奥之弱。而後俄乃讓步。國民其誌之。 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[豫人宣布張督六大罪狀]  
　　河南都督張鎭芳日前經叅議員孫鐘提出查辦案後現河南旅鄂軍警學各界又臚列張鎭芳罪狀請願參議院提前彈劾略謂河南都督張鎭芳到任經年凡百廢弛其種種劣跡不勝枚轝特揭其確鑿者六大罪狀爲貴院縷陳之 
[一摧殘輿論]  
　　河南處華夏之中心點腹地深居幅𢄙廣大正賴輿論提倡增進人民知識而鎭芳妄調軍隊逮捕自由報主筆賈英夫出版自由言論自由皆約法所保障該督竟敢破壞約法其罪一 
[一甘犯煙禁]  
　　洋煙流毒同胞沈淪民國成立首懸厲禁皖之焚土湘之槍斃鄂之遊街普通人民均受制裁而鎭芳横陳一榻吞吐自如不念英人要挾交涉棘手倚仗威勢醉臥煙霞其罪二 
[一縱軍養匪]  
　　河南土匪蠭起民不堪命鎭芳手握重兵不能尅期肅淸亦屬養匪殃民况復縱撫標親軍在許襄騷擾巡防第一第八兩營在汝州襄葉等處私賣軍火與匪通氣兵耶匪耶同一病民其罪三 
[一任用私人]  
　　李時燦侵蝕學欵反對共和人咸謂之爲大怪物迭經各界攻擊而鎭芳初任爲秘書繼荐長敎育恐學界有限脂膏難塡無窮慾壑且反對共和之賊厠身敎育不過敎人爲奴隸爲牛馬士林前途途無一線光明其罪四 
[一蔑視法權]  
　　鎭芳有保護私宅衛隊百名係伊甥帶領倚乃舅威勢因向項城縣知事關說私情未准其請胆敢帶領衛隊搗毁官署毆辱知事夫知事一縣之長官行政之代表伊甥竟以野蠻對待而鎭芳縱容不究弁髦法令其罪五 
[一草菅人命]  
　　袁寨炮隊曾拿獲形跡可疑之人七名送項城縣訊問供謝保勝之潰軍無他口供迨後病斃一名逃脫二名所有樊學才四名仍然在押朱春芳硬牽於伊子朱樹藩鎗斃案中串通議員夏五雲賄賂張鎭芳竟下訓令飭項城知事不問口供鎗斃樊學才四名軍民冤之夫專制世代無確實口供尚不輕斬决而鎭芳惟利是圖竟以三字冤獄枉斃人命其罪六綜以上六罪皆代表等或出之目覩或調查有據者也素仰貴院代表全國力主公論不畏强權代表等覊旅他鄉不忍舊里長此蹂躙故爲三千萬人民籲呼請命云云湖北全省長江水警第一廳廳長彭超衡鄂軍十四旅旅長兼施鶴宜稽查使馬驥雲前鄂軍炮隊第一團團長陳天寅鄂都督府參謀錢芸生鄂軍步隊第三團團長胡效騫鄂軍電雷營營長尚漢英湖北長江水警第一廳總務科科長許震寰鄂軍第一師參謀胡銘鼎湖北軍務司軍械科科員王亞屏湖北軍務司調查員李鴻陞湖北陸軍測量局書記長樊川前鄂軍鞍工製造廠正經理葉桂芳前鄂軍第六師特别見習官余守箴鄂軍第一師見習官陳獻斌東三省講武堂畢業學員黄庭經三江旅鄂學校畢業李璠湖北第三公校學生王季烈湖北第三公校學生王丙暄漢口覃懷商業會代表鄭逢炎武漢高等警察學堂畢業張朱緖鄂軍炮隊第一團第一營營長杜鼎湖北淮鹽緝私營營長汪錫九鄂軍第一師緝捕隊隊長范得龍鄂軍步隊第十六團第二營四連連長王倜湖北江漢大學校學員陶龍翔湖北陸軍測量局書記員王逸民鄂軍步隊第四旅軍需官胡經邦鄂軍步隊第一團第三營營長白漢臣前鄂左軍副官徐萬年湖北模範高等學校畢業余廷龍鄂軍步隊第十六旅旅長樊之淦鄂軍炮隊第三團三營中隊隊長王鶴年鄂軍第四師機關鎗隊隊長王光炬前鄂軍務部收發員余子修前鄂軍務部後補糧台執法官楊保釐連署者河南省十四團體代表王建邦等介紹人阮慶瀾劉　訓茹欲可 
唐羣英擊毁長沙日報交涉[  鄭師道强要結婚之禍胎]  
[長沙日報通告]  
　　長沙日報通告云昨唐羣英因本報告白部登載鄭師道送來與唐羣英結婚之廣告（見十六日該報廣告欄）忽於午後三時來館大肆咆哮不由分說打碎玻璃窗茶碗椅子等件經在座孫君冀預排解以廣告係營業性質不歸編輯部經手自有鄭師道負責允由本館登報更正當將更正稿擬出並由唐羣英親筆改稿毫無異詞詎是晚八時三十分唐羣英忽統率男女三十餘人來館悄將門首招牌兩塊取去直入排字房將已排成之版及一切架上鉛字鉛件盆燈玻璃窗等盡行搗碎不聽勸阻比即報知警署派遣長警來館將唐羣英等訊明並將搗碎各件踏實似此兇横殊堪痛恨本館現正提起訴訟法庭自有公判惟本報突遭兇毁一切印刷器具置備整理尚需時日暫自二月十七日起停刊俟出版有期再行佈告 
[唐羣英通電]  
　　長沙日報陽曆二月十六日廣告欄内登載唐羣英要鄭師道同婚一則此事實係一面揑誣查鄭師道爲浙江極無賴之人昨稱調查鹽政來湘屢來羣英處求見未遂遂揑造同婚往該館登載爲污衊計未付印時適張漢英先生往該館聞知斥其謬妄乃該報不問事實竟行登載此其受賄營私損人名譽毫無道德不顧公理不畏法律已逹極點長沙日報本係公資開辦如此荒謬實於社會人心大有障礙除由羣英將該館詰責外一面呈請湘都督將鄭拿辦並將該報取消另行組織以爲不法者戒誠恐各界誤聽特此通告唐羣英謹叩 
[女子參政同盟會通電]  
　　唐君羣英學問道德久爲女界矜式距長沙日報陽曆二月十六日廣告欄内登載鄭師道與唐羣英同婚一則此事確係鄭一面挾嫌揑誣乃該報不問事實竟行登載是有意污衊唐君名譽摧殘女界實爲公理之敵敝支部大爲不平除呈請湘都督分别嚴辦外特乞貴報主持公道以慰輿情無任盼禱女子參政同盟會湘支部叩 
贛事最近消息 
[梁黄兩委員談話]  
　　日前黎副總統派秘書梁柏平黄訄二君來贛調停曾紀前報梁黄二君現寓軍政司招待所（卽前東方旅館）有過訪者據稱黎副總統現極力從中斡旋派二君來此不過偵察贛民拒汪之眞相及徵求李督意見恐僅恃函電不免誤會也昨黄君已電請海軍部續假廿天并電報副總統贛事可和平解决 
[王程兩代表談話]  
　　十七日李都督又在府歡宴安徽代表王慶雲程家樫席上縱談時事主賓歡洽末後語及鎗械問題王程極力解釋李督亦自謂並無成見但求早日解决免致人民惶惑云云 
[王上將將到贛]  
　　頃得政界消息王上將今日有電致李督略謂芝祥將准號日（卽十九）偕俞詠瞻君由京漢路出京李督接閱後卽今總務廳派員將招待所（卽湖北會館）略加鋪設預備作上將行館又聞王上將蒞潯後須暫駐幨帷勾留一日即乘輪來省此間已派某淺水輪赴潯迎迓李都督令財政司發給陳顧問官赴潯用費洋四百元 
[九江近日情形]  
　　昨日湖口知事楊嵋有電來省報告湖口縣尚停有楚豫兵艦兩艘該處市面均屬安堵昨有人由潯來省談及潯岸自中央兵輪驟集及本省兵隊移紮時全埠人民不無驚懼旋由鎭守使及某署長宣佈原委各界概釋疑慮刻下安堵如常外間所傳居民遷徙風鶴頻驚之事均屬子虚 
[柏都督果能保礦商無外資耶] [  銅官山集資開辦問題]  
　　安徽銅官山礦自劃出涇銅公司後即有人願出資二百萬承辦該山鐵礦徽人流言蠭起指爲德商作倀刻由柏都督派員查明通電中央云北京大總統鈞鑒孫前督在皖時曾因軍需緊急擬將鉛官山礦向日本抵押借欵旋以有人反對事遂作罷改售銅官山鐵砂於日本三井洋行三井預繳定金二十萬元倘兩年以後礦不能開仍由皖都督將二十萬元作爲借欵歸還三井所定合同曾經省議會通過並無損失主權之慮文蔚視事以來深惟國敝民窮非實業大興萬不足保治安而固國本銅官爲安徽礦業之大宗使日久封閉内無以啓天然之富源外無以杜强隣之窺伺在前淸時代雖有涇銅公司承攬開採然該公司除茶米公股外商本極微用之涇縣煤礦尚形竭蹶銅官鐵礦向未動工光復以來煤礦停挖能力盡失該公司總理方履中復以交代未淸經人呈控蹤跡杳然文蔚遂咨請工商部將涇銅公司之銅官山礦劃出以便另招殷實商人承辦此案比有程源銓者皖南巨富願自出資本二百萬來省呈請試辦銅官山鐵礦當茲社僵紛擾富人匿跡之時有人願投巨資經營實業豈非國家之大幸乃有嫉功攘利者流横造蜚語謂程氏爲德商作倀私售礦山旅滬同鄉因以附和來電詰問文蔚爲愼重主權起見不得不飭實業司遴派妥員赴滬會同旅滬同鄉會嚴秘調查以憑核辦乃該員報告及同鄉覆書均稱毫無實據遂飭程源銓僱用西洋礦師赴山切實探騐以便酌定辦法今程源銓赴山未久礦質良否尚未呈報特恐傳聞失實奮私攘利之徒得以淆亂聽聞用敢縷陳乞垂察焉皖都督兼民政長柏文蔚寒印 
[省議會不適諮議局章程之動議]  
　　浙江省議會以民國省會不能沿用諮議局章程業於日昨公决電請參議院從速頒布並通電各省議會協爭先行停會七日待命茲將各電錄左 
[致北京參議院電]  
　　北京參議院鑒省議會法屬法律案應由貴院議决大總統以命令適用諮議局章程與民國政體根本抵觸且背約法本議會雖已成立斷不能認非法之命令務請貴院從速將省議會暫行法議决咨請頒布本會公决休會七日以待否則自行起草希速復浙議會敬 
[致各省議會電]  
　　各省議會鑒省議會與諮議局性質絶對不同適用諮議局章程萬難承認已電請參議院從速議决省議會暫行法咨請頒布望協電力爭至貴省如何辦法希速示復浙議會敬 
[全浙水師改編水警之籌備]  
　　全浙外海内河各路水師改編水上巡警前經中央電商都督籌備在案茲朱都督保舉軍事參議官葉君煥華爲督辦並飭軍事廳電致各水師統領定於本月二十八日在省會議改編辦法其官長兵丁照部電概行仍舊無所更動茲將朱都督與内務部來往電文錄左 
[改編動議]  
　　朱都督鑒前奉黎副總統電荆襄及長江水師改爲水上警察奉大總統照准業經分别辦理在案海軍部查荆襄及長江水師旣改爲水上警察内河外海水師應一併劃歸内務部管轄事權較爲劃一内務部查浙江省原有内河外洋各項水師旣經海軍部劃歸本部自應一律改爲水上警察官長兵丁概行仍舊一應事宜均照常辦理俟官制公布後再行查照施行合亟電逹 
[籌備情形]  
　　朱都督接電當以水師改爲水上警察浙省正在籌辦俟奉官制公布後自當遵照施行電復中央後嗣以水師改編事關重大又經電逹國務院内務部云查浙省水師之設歷有年所計自外洋曁嘉湖兩防以及錢江紹河甌江等處共有數十營之多星羅棋布幾遍全省内務部洞鑒省外情形前電囑以長官兵丁概行仍舊藎籌深慮至爲欽佩惟此項水師未編之先應如何區域之劃分官長之配置旣編以後應如何裝械之劃一敎育之實施尤非專設機關不足以籌備進行况此項水師實含有軍隊性質更非嫻熟軍事之人贊同擘畫斷難勝任籌思至再謹援大總統敎令第二號第十二條暫設水上警察籌備處專辦水師改編警察事宜一俟改編完全辦理妥善再行裁撤用特暫請設立是否尚祈速賜核示云云聞已經國務院内務部電覆照辦矣 
[蘇議會第一次選舉參議院議員]  
　　二十四日江蘇省議會選舉參議院議員上午八時起投票十時半止下午二時起投票至四時止以五十票爲當選上午第一次開票當選者二人 
　　張謇南通六十八票 
　　蔣曾燠無錫六十七票 
　　下午第二次開票又得當選者二人 
　　辛漢江寧七十九票 
　　鄭斗南江都六十二票 
[裏塘並無失利消息]  
　　日前川邊鎭撫使通電云頃接路透電載番兵夜襲裏塘華兵死者三百餘人又華兵攻鄕城失利失去機關砲四尊各等語聞之不勝駭異查裏塘係朱團長森林駐守其附近之稻壩藏壩均有軍隊扼守要隘番兵夜襲華兵死傷實無其事至攻鄕軍隊現駐喇嘛丫方會集各路軍隊以謀四面協力夾攻刻下尚未主戰茲并無失利之事該電所稱各節當係訛傳茲恐遠道傳聞失實特以奉聞川邊鎭撫府麻印 
[黔督向川督索還魯瀛]  
　　黔省唐都督致成都胡都督電云庚電敬悉辱荷敎言無任　感惟慮執事於此事始末容有未晰用敢再布頴愚仍希明敎魯瀛罪狀迭經宣布殺梅治逸鄧致忠執王冠英皆有事實寧曰藴揑則魯有罪與否應置法與否自不待言查魯前在遵僅充鄉正兼辦團防堯入黔後以渠緝捕尚力擢北防督帶今以犯上作亂之故自罹於法當死非堯欲死之也若堯於魯則且奬拔之恩更無微毫之怨故執事管仲雍商之喻竊未敢承明敎復以瞻念大局貸其小眚以德酬怨以恩感頏來相勸勉極感盛心惟堯於魯事旣無德怨之可言抑竊謂民國幸成綱淪法斁欲維大局必自申明紀律始魯前殺梅僅褫其督帶職仍令留營自效揆之貸其小眚之義已覺甚過區區之意自是以恩感頏顧若一再稱亂始終曲予優容法紀蕩然效尤踵起恐大局之敗壞隨之德於何有此戔戔之愚不能不再進一解者也現所部已經釋械遣散魯一獨夫耳不但貴省兵威所臨絶不慮其奔突卽黔中先事預防亦當不糜爛惟魯現托宇下執事自有權衡能否即交敝軍歸案辦理統候馳裁繼堯叩元印 
地方通信蘇州 
[賭徒果受騙耶] 　 
　　閶胥盤三區巡官虞維厚自到差以來警務廢弛與地方人土尤多不洽經潘所宜醬園聨合各商家具呈總局攻訐後卽經石局長將虞撤差派朱桂芳接辦然事隔多日而朱迄未到差以致前晚山塘北濠弄捉賭一事外間人羣謂此事發生因虞巡官虧欠公欵自得撤差之信無法彌補乃有意串通地保陳小狗及羅姓巡士邀集有錢之大帮賭徒設場聚賭待其入局虞乃帶同通班長警荷槍實彈往捉至則虞先入内即以手槍連發四響使各賭徒咸畏嚇不敢動始將身畔財物任意搜括計當場拿獲四十七人除沿途得賄買放二三十名到區後又罰釋女賭徒六名及至移解馬路一區不過十餘名矣說者謂虞此番竟得五百餘元事後各賭徒知受其愚心實不甘聞有十六人擬具禀檢察廳起訴矣 
[各市鄕反對訓令]  
　　暫行市鄕制規定文書程式凡縣知事行文於各市鄕公所用照會頃縣知事奉到省長通令須改照會爲訓令當有淸江等處各市鄕公所先行反對不肯承認乃前日吳縣知事亦依省令轉知各市鄉公所均不承認爰聨合各市鄕開會討論議將此項原件一律繳還决不承受此項訓令業已提出議案向正式省議會請議矣 
鎭江 
[改築仙濠鐵路]  
　　鎭埠紳商前擬興築瓜淸鐵路嗣因需欵甚鉅至今未能開辦現鎭郡各界集衆提議以徐通路線須經過仙女鎭不若由六濠口築至仙女鎭即可直逹津浦旣省經費又於鎭埠商務有裨衆皆贊成故日來籌辦仙濠鐵路甚爲忙碌至瓜淸路線業已取消矣 
[移民屯墾之通告]  
　　墾植協會在吉林臨江府建築村屯房舍從事墾植並訂立移墾章程日前由江蘇實業司呈請應民政長訓令各縣知事招集各該縣境内有願往開墾者發給赴墾執照自赴墾地或投墾植公司帶赴墾地俾興實業丹徒縣于知事接文後卽出示通知矣 
揚州 
[知事署裁併課務]  
　　江都李知事蒞任時卽擬將署中警務課裁撤而改總務爲内務嗣以頭緖紛繁未及實行現仍照前擬政策將警務課裁去以免與警務公所駢枝復以總務課改爲内務課警務卽併入内務範圍内并誥誡各課人員每日至辦公廳辦事不得規避不到 
[縣議會選舉籌備]  
　　江都縣議會選民册籍本由汪前民政長與省國會選民一律調查唯以兩會限期急迫故縣會遂緩行選舉茲李知事復以汪所調查不實不盡特擬再行着手調查議於縣署或舊軍廳衙門設立籌辦縣會之事務所其所長聞有委任林君仁山之說 
南京 
[憲兵營連破九龍山匪黨機關]  
　　二十三日寗省憲兵營由下關拿獲僞南洋後路先鋒正字全軍統領張榮陞（即張拐子湖北人）僞後路水陸全軍統領凌福洋（卽周品三）又在鷄鵝巷拿獲僞南洋水陸全軍總統沈蓮係都督府屬官又在南門大街拿獲僞南洋後路先鋒正字營一營管帶朱盛歧與沈蓮同居之嫌疑犯胡炳南此案係由憲兵司令長茅迺封令成沈二排長請已投降之匪周若介紹假入該黨探悉内容告茅司令經派兵當場拿獲並搜出該黨西字符號五本木印二顆僞札十五件小戳記六顆人名册二本暗號簿二十五本暗號紙一張現已嚴密質訊一律鎗斃矣 
杭州 
[密保各道觀察使]  
　　浙省新官制定期三月初一日實行其各道觀察使亟應添設現經朱總長召集軍官僚佐會議以前任各路軍政分府自改設知事後半多賦閑又係光復有功人員未便久令向隅現决計仍設杭嘉湖金衢嚴寗紹台温處四道定以吕束升方於笥兩員保充尚有兩員或舉徐定超李龍元充任一俟續會確定卽行專電密保駢 
雜評二（默） 
[唐羣英大閙長沙報]  
　　唐羣英爲女豪。誰人不知。何物鄭師道。乃敢妄想天鵝肉。揑登同婚廣告。致報館無端被毁。殆有神經病。如劉誠者耶。 
　　雖然。該報亦太鹵莽矣。唐羣英與沈佩貞。女界之瑜亮也。前此沈女士。大閙亞東報。掮去招牌。成例具在。該報獨未聞知。而乃貿焉登載耶。 
[贛事可望轉圜矣]  
　　中央忠告李督之言曰。南北甫經統一。豈宜再起内部之爭。而李督亦掬誠以告中央曰。美以南北猜嫌卒興戰禍。我國不宜隱分畛域。自啓分崩。然則中央與李督。皆以消弭南北意見爲心者也。皆以顧全大局爲前提者也而贛事之爭執乃至此。南北意見之深乃至此。是則誰司其咎者。 
　　雖然。往事不必論。今果推此心以解决贛事。贛事自然定矣。 
[銅官山礦商之傀儡者]  
　　安徽銅官山者。非全省人民曩多出其精血金錢口舌種種。以贖自英商者乎。今乃於招商另行承辦之日。又有程源銓爲德商作倀之風說。杯蛇市虎。衆口同聲。柏都督亦旣調查一次而指爲失實矣。 
　　然此等風說。姑無論其確實與否。第當民國財殫之日。而忽有擁資二百萬之巨富。出現於皖南。何諸同鄕竟未之前聞耶。此則不無可疑者耳。 
　　敬告柏都督。尚其以皖省大局爲重。愼無藉口於一次調查。遽卽指爲蜚語斥爲嫉功。齗齗然爲程源銓作傀儡。貽他日千慮之一失可耳。 
 
 
 

Page 7

 
 
本埠新聞 
[再誌招摇撞騙之謬舉]  
前充光復軍之萬國樑與蔡兆華劉得新等招摇撞騙誘人入黨被偵探隊與二區長警在公益里内一併拿獲已詳前報茲經巡警局長襲君將當時搜獲之娌信等件詳加檢閱知彼等初欲在蘇州募集軍隊後因經費無從籌措尚未實行且有通信於某省都督之收條盖有戳記若輩遂藉此惑人謊騙錢財而外埠由郵局遞來之書信封面上竟有都督府萬大都督等字樣以致無知愚民視爲終南捷徑紛紛入黨妄兾將來有所攀援實屬可笑爰飭司法科凌科長於昨日覆訊一過判將萬劉二人及起案物証移交第三初級檢察廳訊辦嗣又據偵探隊呈報續獲萬之同黨著名蟻棍蔡兆華一名卽着收押候訊 
　　另一訪函云萬國樑自稱大同民黨總領事糾衆在閘北天保里開會演說當經探警拿獲解由第三初級檢察廳於昨日午後備文派警將萬國樑等五人並抄出之萬民商會總機關部八字式牌一面又萬民商會長方式牌三面又萬國樑合家歡照片一張又卡片數十張上書大同民黨總領事憲諭辦理南方各處田欵調查員萬國樑字賢忠湖北黄岡縣人又萬民商會總機關僞印一顆及零星物件一併解送上海地方檢察廳訊辦 
[九龍山黨徒之生路]  
　　上海縣知事昨奉江蘇都督頒到文告多張遵即分貼其文曰爲通告事照得九龍山匪徒潛謀不軌一案先後拿獲首要各犯僞總統劉武英僞軍務司石寶山僞軍務分司劉榮陞僞鎭西萬敎門人盧華堂僞遞信官范金生等均已訊明實情供認不諱叛逆昭彰法難寛宥業經明正典刑俾昭烱戒此外脅從附和之人難保非被該匪等煽惑引誘未必盡屬逆黨本都督不忍株連一概免究所有起獲之册籍等項已飭全數焚燬概不追問用示寛大爲此通告周知務各洗心滌慮勉爲善良其有誤收旗票者務卽自行銷燬以免後累 
　　又據訪員報告云九龍山匪首顧樹銘在滬槍斃後混成第三旅李旅長卽派官兵數人密查該匪黨機關部之眞相昨據報告謂高昌廟濟生堂藥店主劉柏鄕現已改名劉仲華萬人傑亦改名萬學潛匿於租界某客棧定某日乘坐火車赴杭又有由金陵來滬之匪首□□□等近日每在四馬路某茶館内會叙言語均有暗號諸多悖謬聞皆歸咎于顧樹銘之作事不密並謂天兵天將終必扶助云云李旅長得報後立卽傳齊部下各官長嚴密訓諭謂九龍山匪類神道設敎惑衆歛錢近更造出種種謡言尤見其毫無實力不久將自潰亂爾等萬勿輕舉妄動任意捕拿致貽皂白不分之誚該黨如果覺悟前非尅日解散都督已准免深究以開其自新之路若再怗惡不悛執迷不悟本旅各探員消息靈通無論如何終易撲滅總之軍隊中人固以保衛治安爲目的然對於各種匪黨亦宜辨别首從剿撫兼施若操之過急激成禍患反足爲地方之害爾等均宜切記各官長唯唯而退 
[探捕得賄庇賭之結束]  
　　老閘捕房十三號西探羅區通同華探翁松林門差華捕傅三寶得賄庇賭一案業經捕房將翁探傅捕拘解公共公堂訊供管押並將十三號西探解送英臬司署訊明定罪迭詳前報昨日午後捕房又將翁傅二人解廨卽經關讞員會同英康副領事升座特别公堂研訊見証胡吕臣等均投案候示先由被告代表哈華托帮辦律師上堂譯稱此案被控各節被告業已承認惟前次見証胡吕臣答敝律師所問據稱先與十三號西探接洽然後由該西探指使與該二被告接洽嗣胡在英臬司堂上所供亦同因思十三號西探係包探頭目且同在老閘捕房當差論其位置係該二被告之上司伊等開該西探已經允許且由該西探指使與伊等接洽自然易於受愚應請明察再捕房在該二被告家中抄出之現洋等件係平素所積蓄者且該被告等此次出外决不能再至捕房當差必須另謀生計尤應請堂上格外原諒旋由捕房代表侃克律師譯稱此案被告旣經承認應請核辦中西官磋商良久判翁傅二人從寛各押滿九個月然後釋放起案之現洋等件除將所得賄洋四百元充公外其餘分别發還完案 
[揭發謀財騙婚之隱私]  
　　婦人趙王氏因伊夫趙鶴舫圖財騙婚棄置不顧延請代表律師至公共公解聲請雌異並追繳被吞粧奩等情前晚由廨傳訊先由原告代表律師上堂聲稱被告因覬覦原告之戚蔣星堦頗有家産希圖聨姻後得以沾潤故於前淸宣統三年四月間央媒騙娶原告爲妻迨婚娶後不能如愿趙遂大失所望將原告抛撇不顧向之理論據稱早於北京娶有正室原告因其言語離奇欲邀媒証與之評理伊竟出視手鎗恫嚇現更棄置不顧應請斷離並追被吞粧奩繼又據原告趙王氏偕同胞姊楊王氏上堂証明前情並稱被告旣如是薄情勢難偕老愿求離異旋由被告代表律師向原告等盤詰良久孫襄讞以爲時已晚判被告交原保候禮拜三復訊再核 
[自由結婚之掃興]  
　　商團會友米商趙齊福與上海醫院女學生粤人唐姓女子自由訂婚定於陰曆正月十八日假陸家浜商團公會事務所行結婚禮至期賓朋咸集而唐女則久候不至衆甚詫怪嗣經查知因監院張竹君女士以該女違犯院規且未畢業故預先調往北市致該女未能如約趙亦大失所望現復挽托戚友向張女士再三調停聞已允洽改期本月廿二日重行婚禮云 
[湖州會館開會紀事]  
　　旅滬湖州七邑同鄕昨日在滬寧火車站後華界海界橋新落成之湖州會館内開懇親大會並選舉會館各董事到者五百餘人下午二時開會由衆公推沈聨芳君爲主席沈君卽起立宣佈開會宗旨並稱所有經辦會館工程之各董事均於今日開會之後一律取消言畢由某君將閘北市政廳市長錢允利總商團會會長二區五區六區八區商團會會長市立高等小學校校長第一第二第三小學校校長慈善團福兒院小學校校長所致頌祠宣讀文曰（吳興望族滬瀆名公蠶桑之祖絲繭之雄黼家黻國偉烈豐功戰勝商界力敵西東南州冠冕泱泱大風肇建鴻基吳淞之側鳥革翬飛匠心組織聚族而居維民之式惠及梓鄕萬年功德唇齒憑依福我閘北）宣讀畢仍由沈君宣言謂今日照章共轝董事十一人再於十一人中推定總董一人其餘分爲五部每部二人合辦各事應請諸君投票旋由同鄕公推錢月樵沈耕義兩君監視開票當選者爲沈聨芳楊信之王亦梅黄搢臣孫冠臣顧敬齋謝子楠朱五樓王一亭潘祥生凌銘之十一人推舉楊信之君爲總董舉畢復由主席討論會館進行方法計分兩端一常費一月捐當時公推縐業潘祥生沈琴齋潘憲臣絲業楊信之謝子楠姚春泉繭業王亦梅凌銘之王笙甫九人爲代表勸助經費並擔任調查月捐事宜繼又由主席稱南市同鄕分會已公推彭竹筠爲董事並推閔少琴爲分會代表現鄙人欲於十一人之外添舉彭閔兩君爲本會館董事諸君以爲如何衆亦贊成舉畢散會時已六句鐘矣 
[稅務所長被控續紀]  
　　上海貨物稅總公所所長孫泰圻被人控訴由省民政長派員查辦已紀昨報茲聞此事實由多數船户赴省指控種種苛勒遂奉派員澈查並以該所長於上海米業反對散收米稅一事未能妥籌對付亦令該員密爲查訪聞該委員業已來滬昨向南商會等處調查矣 
[小輪船貪利忘害]  
　　内河各小輪船前由江海關規定拖帶民船不得過六艘以免疏虞乃滬北各小輪船局往往違章拖帶多船以致失事者時有所聞迭經江海新關河泊司查照定章斥阻在案前晚又有某船局之杭班小輪拖船七艘恐被海關查出預託同業某公司小輪代其先拖一船約定在蕩口浦面停泊接應詎去後該船局小船久不到來旋被水巡區巡船查見以其中途停泊形跡可疑遂卽上船詢知實情禀報商埠巡警廳請爲澈究 
[白烈士歸葬狼山]  
　　白先烈雅雨舉義灤州爲國流血去歲張直督特派專員護送忠櫬來滬迄已六月今其吉嗣一震君擇地通州狼山定於今日扶柩歸葬聞滬上各界擬於上午八時假斜橋永錫堂開會哀送沿途有軍警兩界列隊護衛想屆時必有一番盛况也附錄出殯路由如下自永錫堂發引走肇周路進西門一直大街出大東門過大碼頭由裏馬路迤北經十六舖朝外到大逹碼頭 
[小學校舉行提燈會]  
　　西門内江蘇省立第二師範附屬小學校開辦以來已滿十週茲於二月十八日開十週紀念大會並於昨晚補行提燈會學生有三百餘人之多前導軍樂遊行街市興高采烈所提燈彩如飛艇蝴蝶花籃繡毬梅花扇子等形種類甚多聞全由該校學生所手製觀者咸嘖啢稱羡不置 
[破獲浦東盜案]  
　　張士和鍾耀庭等於舊曆正月初七夜在浦東洋涇鎭附近夥刦董永昌染坊内藍白布一百四十餘疋及綢本現洋等物携贓來滬泊舟楊樹浦碼頭前日張等携贜登岸圖消被包探王寶生季立仁等查見將張鍾兩人帶入捕房並至船上抄出鎗珠一百餘粒短刀一把吊存捕房昨解公共公堂經孫襄讞會同美領蓋君訊供一過以事出内地判張鍾兩盜與贜物盜船併送洋涇巡警局歸案訊辦 
[查究違禁賣煙]  
　　禁煙局長嚴君查悉滬西閔行鎭及浦東高家行陸家行張家橋等各鄕鎭仍有人違犯禁令私售鴉片除開明地址姓名送請商埠巡警廳派警協拿外並於前日派令調查員八名分赴各該鄕鎭再行嚴查以憑拿辦 
[呈請核銷公費之批詞]  
　　調查江蘇水陸各營官地分局長朱大斌現將開辦經常臨時各費造具表册呈送都督府及行政公署請予核銷並請分别領解茲奉都督指令云據呈及表册均悉該分局開辦以來局用調查各費共支用銀七千餘元查核表列支欵尚屬核實應准照銷所稱無關國防公産陸續變價收入甚鉅若仍照原定章程酌提三成經費未免虚糜公帑擬請嗣後將收欵全數報解僅截留一成奬給在事各員所有該分局額活支欵按月照預算數目來省請領各節卽爲撙節公欵起見亦可照准該員創辦甫及四月淸查公産至町十六營之多已收租金計有一萬餘元之鉅其收效之速皆由於該員辦事認眞在事各員輔助得力殊堪嘉許惟册列開除項下解還經費銀五百元一欵查該分局前兩次共借領開辦費一千五百元未據繳還分文此次旣經册列想已批解在前何以本署尚未收到此欵是否由該分局逕解抑由總局轉解仰卽查明呈復此令表册均存 
[湖北革命實錄館徵求事實]  
　　混成第三旅李旅長前日接程都督通令云准湖北黎都督咨開茲據湖北革命實錄館呈稱竊查職館奉令開辦迄今數月祗以事實紛繁徵求不容或懈故於開館之初除分别延聘義務各員專任調查分途蒐集事實外並經咨請各省都督徧述有關事實叠送來館在案誠以我鄂固屬首義之區而鏟除惡劣政府尤賴各省踵起協助之力戰功事實在在相關若不廣爲徵集深恐有所遺漏職館爲愼重實錄力求完備起見不得不早日徵求免礙進行爲此呈請轉咨各省都督赶將有關事實彚齊寄館以備彚編等情據此除批示外相應備文咨明貴都督請煩查照希卽赶飭所屬徵集戰功事實編送湖北實錄館彚辦望切施行等因到府准此除分行外合亟令仰該旅長迅卽遵照辦理 
城内 
[地方檢察廳批]  
　　○（王秋江訴楊和尚串賣行兇請求查明核辦批）狀悉爾私擅逮捕王和尚並因而致傷害業由爾供認畫押尚何申辯之有至稱爾母被王楊氏價賣究竟是否確實已移文華亭地方檢察廳調查候移復過廳再行核奪着卽知照（徐陳氏等請求移提資産批）據訴已悉案經偵查爾夫早已逃亡所控犯罪主體現不存在刑事訴訟程序一時礙難進行至請移轉財産係屬民事本廳未便受理着仍自赴同級審判廳具訴可也 
[乘機竊物]  
　　○洪桂生前在源復春茶葉店充火夫現已失業於陰曆去臘初三夜西門張家橋某姓失火時混入鄰居葉福齋雜貨店内搬取衣箱一只行至舊參署前被警拘獲解局轉解第一初級檢察廳預審屬實起訴同級審判廳提訊洪桂生供是夜因聞火警前往觀看行至某雜貨店門口内有人囑　一箱詎行至橋南即被巡警拘住是實判處以四等有期徒刑監禁一年四月以儆 
[煙犯擁擠]  
　　○本埠自嚴申煙禁以來各處初級廳解送烟犯日必數起因此第一看守所押犯業已擁擠異常刻聞地方檢察廳長陳松生君爲疏通起見昨特備文飭警將煙犯顧占魁發往第二廳俞炳生王台月發往第四廳楊俊卿楊福根顧根寶發往第八廳均着該廳推檢訊明判决卽在各該廳拘留毋庸解請本廳執行 
[盜犯解廳]  
　　○打刼航船上棉花之盜犯馬炎生又搶刦西沙港航船之盜犯葉木泉卽金木泉又迭次搶刦之盜犯王小弟等三犯前經商埠巡警廳偵探先後拘獲解請司法科員屢次研訊業已供認不諱送地方檢察廳訊辦 
[冒探索詐]  
　　○藍學貴與嚴三冒充偵探向婦人王陳氏索詐該氏不服探經商埠巡警廳派探將藍嚴拘獲昨日傳到原告解送地方檢察廳訊究 
[不服判斷]  
　　○沈金泉前因索欵起衅將人毆傷由地方審判廳訊明判决將沈收押在案茲沈不服遣人至蘇州高等審判廳上訴業已行文到滬昨午由地方廳派警携帶案卷將沈押解赴蘇 
[怙惡不悛]  
　　○積竊王榮甫前經公堂懲辦釋出後仍不悛改專在浦江中行竊此次又竊和記洋行之呢絨一箱由水巡捕房偵探查獲抄出大洋九元小洋廿六角銅表一只刀一把禀明捕頭昨送地方檢察廳訊辦 
南市 
[蟻媒慣技]  
　　○周浦人王步靑去冬憑媒傅月卿等說合娶淸江婦人左氏爲室該氏過門後偵知所付身價洋一百六十元被傅吞用一百餘元以致不能收足遂偕氏之舅母來申理論傅不自任咎反將婚據扣住加索洋三下元以致口角互扭至第二區傳同証人張葉氏何陳氏王阿明等一併移送商埠巡警廳請究 
閘北 
[私售藥丸]  
　　○一區張區長前日呈報司法科云頃據上海禁煙局調查員陳鼓琴報稱在大統路元大染坊内查見有寄售之戒煙丸一種因該店主諸成棟未經報案請驗私行售賣違犯禁令特將該藥丸一瓶計二百九十九粒送交到區用特轉呈請核等語凌科長卽將丸藥送交禁煙局化騐再核 
[追繳車租]  
　　○通利黄包車公司遣司帳蔣福順至第三初級審判廳呈訴蔣子淸欠車租洋一百廿一元周仁茂欠車租洋八十九元並損失油衣二十餘件經董推事集訊屬實判蔣周分别交保各限十四天繳洋 
[拐失小孩]  
　　○丹陽人曹壽壽在華盛路開設義昌鹹貨店前日至一區巡警局偵探隊等處報告伊子木林年六歲身穿花布棉襖褲花布長衫蓆法布馬甲於下午三時被匪徒拐失四尋無看請爲查緝 
公共租界 
[並未攫洋]  
　　○江西路益順恒報關行主王苞九控前在光復軍李統領處當差之張淸波糾黨攫洋等情業經公廨判張押候傳齊人証再訊在案昨日復訊被告延律師上堂辯稱實係因賭起衅並無攫洋情事關讞員商之美領海君以張雖無攫洋實據惟在途拾物圖逃業已証實判押滿一月開釋 
[訂期訊理]  
　　○營業公司控已革地保吳阿桃盜賣田畝一案昨又由捕房解廨並據原告代表律師上堂聲明被賣理由請爲追究中西官曾商之下判吳押候訂期會訊 
[事出無心]  
　　○汽車夫劉献廷去秋因司機不愼將江北人羅金福撞斃由廨將劉提案訊明判存洋三百元保出候訊在案昨日復經公堂傳訊屍弟羅川其投案禀明前情求斷中西官會商之下以劉並非有意姑寛判給屍屬洋一百元再罰洋一百元充公完案 
[賠償損失]  
　　○美商滙泰洋行控王學泉定貨不出請追虧損銀三千六百兩迭經公堂中西官會訊判候宣佈堂諭在案茲已會商妥洽昨日宣佈着被告賠償損失銀三千兩如有不服准於一禮拜内上控 
[形同虚設]  
　　○小輪舵工壽根深夜在浦江行駛不燃燈火有違定章被水巡查見當將該舵工帶入捕房昨解公堂請究據供因所燃燈火不甚明亮並非違章中西官會商之下判令開釋並諭以後須照章辦理 
[冒名出貨]  
　　○王榮甫假和記報關行名義向滙豐銀行冐取棧單私往浦左新太古棧出貨偏船裝運被水巡查獲昨解公堂請究王供棧單係在滙豐門首拾來求察中西官以不應冒名出貨着押西牢半年以儆 
[聚賭抽頭]  
　　○無賴席阿榮糾同賭徒張金生等九人前晚在楊樹浦路六百五十九號屋内聚賭抽頭被捕房查獲昨將各人拘解公堂經中西官訊明判席罰洋六元餘人各罰兩元一併充公賭具銷燬 
[孤苦伶仃]  
　　○無錫女子和香前日在虹口徘徊瞻眺由捕查見知係迷途當卽送留公廨昨由官媒解案請示據供年十七歲幼失怙恃滬地並無親戚判暫留本廨候認 
[須問見證]  
　　○方椿泉因與劉鴻生合包浦口造房工程吞没洋七百餘元被劉控由公廨於前晚傅訊方延律師到堂代辯聶襄讞以兩造各執一詞判交原保候見証到案質証再核 
[人銀並保]  
　　○楊石臣因虧欠聚興誠號銀二萬餘兩被控前晚由公廨聶襄讞傳訊兩造各延律師互辯良久判楊交一萬兩人銀並保候再訊理 
[抵欵紏葛]  
　　○英商新瑞和洋行控費世珍抵地糾葛一案前日午後由公廨王襄讞與英康副領事升座復訊兩造代表律師互辯良久判費交原保候會商堂諭飭遵 
[禁錮兇犯]  
　　○扛夫趙福元等控江北人陸子卿不給扛棺工資向之索討反被用刀戳傷手指等情昨由捕房將陸拘解公堂訊供屬實着押西牢半年示儆 
[串賣甥女]  
　　○陳張氏因與姘夫錢裕德將十三歲外甥女蘇大毛子賣於蓬路五百四下號李陳氏家得洋四十九元前日被捕房查悉昨派包探將各人一併拘解公堂訊明判張氏與錢分别各押一月陳氏身價不追斥釋賣據塗銷女發棲流所留養 
[被告待訊]  
　　○福建路吉陞棧經理高渭夫控嘉興旅館夥陳秋槎無端擊毁招牌及玻璃窗等物又王周氏控開設總會之陳桂之誘奸並吞没首飾等案昨由捕房將被告兩人傳至公堂分别交保候訊 
[償還喪費]  
　　○小車夫周金才前日下午載運洋鐵皮經過北蘇州路被六十三號電車撞倒受傷由捕送入同仁醫院醫治無效而死昨由捕房報請中西廨員蒞所相騐見屍身胸間受傷委係致命卽飭包探傳到司機人伏寶生訊明肇禍情形並由搭坐該電車之甲乙二西人到案作証以死者亦屬疎忽卽着屍弟周金桂具結收殮向該公司領取棺殮費了案 
[收回銅洋]  
　　○洋人某甲昨扭武昌路量康錢店夥王雲生至捕房控稱在該店兌得銅洋一元向掉不認捕頭諭王收回銅洋從寛免究 
[隣居衝突]  
　　○蓬路八百五十八號住户王衛輝昨與鄰人王秀卿口角相毆由捕併送捕房詢明斥釋 
[無故毆妻]  
　　○密勒路一百六十三號住户鄭蔡氏昨控其夫鄭阿奇無端兇毆請爲查辦捕頭准之 
法租界 
[殿限覔保]  
　　○陳養愚控王咸林圖賴借洋經公廨讞員訊明判交人銀兩保後因無保押追在案昨又提訊王供界内實無孰人並非抗違須求釋出方可料理原告稱奉諭飭查王之家産茲已查明王父在原籍川沙開有店業尚有田産實非無力聶讞員判再限一月交保出外料理 
[是否飾詞]  
　　○車庽主王周氏探經理人王裕祥吞用租車小洋三千五百六下角將賬藏匿等情經公堂提訊據供賬交接辦人高姓取去判候將賬及高姓交案再訊昨又提案王稱高姓係原告所用之人難以交到旋據原告稱並無高姓接管之事俱是飾詞聶讞員判再限七天如不交到准依原告所控定斷 
[違章受罰]  
　　○工部局衛生處西人查知邱阿生所售之牛乳未領工部局執照有違定章送廨請究邱供無知悞犯務求寛宥聶讞員商之李副領事判罰洋五元以示薄懲 
[誘拐鄕婦]  
　　○吳鶴生串同張王氏誘拐鄕婦林吳氏來申匿居法界嗣爲氏夫林阿洲訪實報由捕房飭探前往一併獲住轉解公堂請辦中西官以事出華界着送檢察廳訊辦 
雜評三訥 
[探捕得賄庇賭案之結果]  
　　探捕得賭庇賭案。最爲滬人士所注目。當西探未定罪時。人疑西探之罪必不重。及西探定罪後。人又疑華探之罪。必重於西探。今西探與華探之罪均定矣。不以西探故而末减其爲首之罪。不以華探故而加重其爲從之罪。於此見公堂判斷之公。 
[宜嚴懲違章之小輪]  
　　内河小輪。往往於定章之外。多載。搭客。或多拖民船。又恐海關查驗也。乃或用他船載客。俟於關外。拖船亦先泊關外以待之。因此遇險失事者。往往而有。貪微利而不顧人之生命。實爲行旅之大害。非從嚴取締不可也。 
[會黨不過一騙子耳]  
　　九龍山匪黨。借名天兵天將種種妄誕之說。以歛錢。假冐之大同民黨。則借萬民商會田畝調查員等等名目以歛錢。歛錢者不足怪。獨怪滬上開化之地。猶有人被其煽惑者耳。 
　　雖然。上海歛錢之術亦多矣。滬人日隳騙術中。而未有悟者。又何怪焉。 
專件 
[民國元年六釐公債條例]  
　　第一條政府爲籌辦左列三種事項募集公債以二萬萬元爲定額定名曰民國元年六釐公債一撥充中國銀行之資本二整理各種零星短期借欵三整理各省從前發行之紙幣其整理方法另以法律定之 
　　第二條此項公債之定額由財政總長依財政上之便宜分期募集之 
　　第三條此項公債每期募集之時凡公債總額公債價格應募期限應募金交納次數由財政總長酌定預登公報公示之一前項公債價格每額面百元以九十二元收入爲最低價格 
　　第四條此項公債每期之應募額如超過於募集額時得由財政總長從高價應募者順次給予公債票至滿其募集額爲止儻應募價格相同之時則將各應募額一律酌减幾成給予公債票 
　　第五條公債票額定爲四種如左一千元二百元三五十元四十元 
　　第六條此項公債之募集金分期交納儻至交納期已滿尚未交足則自逾期之日起至交足之日止徵以按年七釐之利息其應募票額止於十元者卽於應募時交淸 
　　前項交納期已滿後越三個月尚未交足卽由政府將其預約之公債票公賣除自逾期之日起至公賣之日止應扣利息及其他欵項外餘數發還之 
　　第七條此項公債利率定爲按年六釐 
　　第八條此項公債債票爲無記名式 
　　第九條此項公債以每年六月及十二月爲給付利息之期 
　　第十條此項公債五年以内只付利息五年以後三十年以内用抽簽法償還原本其償還金額由財政總長預登公報公示之 
　　第十一條此項公債以全國契稅印花稅爲擔保 
　　第十二條此項公債之募集及付息還本事宜由中國銀行及其代理者經理之 
　　第十三條此項公債之債票及息票得自償本付息到期之日起用以完納租稅及代其他種種現欵之用 
　　第十四條此項公債得爲銀行之保證準備金 
　　第十五條此項公債得隨意買賣抵押其他公務上須交納保證金時得作爲擔保品 
　　第十六條此項公債之施行細則以部令定之 
來函 
[閔行鄉議事會函]  
　　本月二十三日報載敝議會致函商埠巡警廳歷陳閔行巡警種種之罪惡並指名馬巡長等請爲查究等語其事之虚實姑不具論惟查敝議會並無此項函件應請貴報更正以昭實在 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[尖先生傳] [  紅樹]  
　　尖先生性好武尖酸。（吳諺）善歌。能盡尖音圓音（見徐靈胎樂府傳聲）之妙。嘗爲余度十指尖尖繡鴛鴦之曲。尤尖脆動聽。客非頭兒腦兒頂兒尖兒者。（見繡襦記）足尖不履其妝閣。尖先生五官之用。無乎不尖。鼻尖能聞九里之香。（野薔薇一名九里香）舌尖熊戰四座之客。眼尖能弔百步之膀。耳尖能聽隔墻之戲。（用品花寶鑑事）居恒曉起。則以湘毫之尖。畫尖稜之眉葉。夜話則以并刀之尖。剪尖穗之燈花。客有召尖先生者。計時表之針尖。非過一小時則不至。至則或以銀甲之尖搯客臂。或以繡履之尖蹴客足。或執犀梳之半規。頻理其粉額上之髮尖。或拈鮫帕之一角。微噙於朱唇内之齒尖。其尖巧伶俐之情態。有非筆尖所能描繪者。顧余與尖先生交久而不及於亂。嘗春日過其居。彼進毛尖之茗。以止余渴吻。且相對小飲。出其肥雞之尖翅。嫩筍之尖芽。以佐余下酒。余見其製尖角小紅旛。話於栽花之盆。始悟其日爲花朝焉。尖先生夏時之妝。能以雅淡勝人佩尖瓣之玉蘭。揮尖翎之雕扇。濃香馥馥拂人面。余至則必剖尖瓢之瓜。謂可以袪暑。至秋菊黄時。則相與食團尖之蟹。且爲余。剔剥。雖腥染葱尖亦所勿僧。然余之最不能忘尖先生者。則莫如疇昔嚴冬之夜。時則門外尖風刮面。雪花掌大。尖先生學詩於余。以釵尖撥爐火。鬥尖叉之韻。其尖妙之吟聲。至今猶彷彿在耳也。奈何尖先生暱二客而不余告。彼於一穿靴尖鞋之壽客則愛其財。又於一戴尖頂帽之滑客則戀其貌。卒至二客不相容。各懷尖利之刃以伺於狹路。於是乎尖先生懼。於是乎尖先生病。尖先生眉尖雙鎖。尖米之飯不下咽。服尖檳榔。（可消食）諸藥而疾不治。於是乎尖先生死矣。乃卜葬於尖山之麓。滬妓赴浙進香。登六和塔尖。（在杭州江干）望海門見螺尖隱隱。稱爲大尖小尖者。（卽龕赭兩山每歲有香市）卽其地也。二 
尊聞閣詞選 
[虞美人寄懷懊儂屢主] [  幻那]  
　　懨懨不解心頭悶。心上相思印。菱花影裡拭嗁痕。何苦天天偏要過黄昏年前　夢休重問。夢也無憑準一番回首一銷魂。無奈鴛鴦衾倩侍兒温。 
[答許荷僧元韵] [  蝶仙]  
　　三分鬢髮二分絲。改盡微之本事詩。老死情場花見笑。升沈宦海夢難知。心煩意亂惟拚醉。日暮途窮欲賣癊細數生平無限恨寫麥多半近傅奇。 
[秋日謁明孝陵弔明太祖] [  天白]  
　　鼎湖弓劍舊時封。高廟英靈在眼中。風雨蒼凉悲社屋。雲山環擁向陵宫。身逢開國兵戎老。生有奇兒氣概同。憑弔凄然同首望。滿原衰草古城空。 
　　　禾黍離離故國哀。秋風吹我上陵臺。荒山日落牛羊下。古殿人空牧馬來。百戰山河餘片土。九重宫闕已蒿萊。王孫寂寞英雄老。不見旌旗海上回。 
[雨後二首] [  小蝶]  
　　苔綠黏泥滑。楓丹落葉稀。偶尋垂釣處。秋水正平磯。 
　　長空耿河漢。星月弄淸輝。詩思渺何處。凉風吹我衣。 
[沙頭雨答沙頭舊雨許瘦蝶] [  蝶仙]  
　寥落晨星。亂離身世如萍梗。萬千愁病。欲說成悲哽。筝書劍飄零。爾我皆無幸。羅浮境夢都驚醒。何况事樓影。 
[虞美人闌情] [  幻蝶聨句]  
　　柔魂一縷風吹散。化作梅花瓣。（幻）珍珠簾幕玉欄杆。只恐夜深時節不勝寒。（蝶）銀房獨宿何曾慣。冷透鴛衾半。（幻）醒時難續夢時歡。留得十分愁思在眉端。（蝶） 
劫餘雜記[  了靑]  
[巧對]  
　　黄潄闌先生典學江蘇時。每擇四子書語堪作對偶。者製爲排題。工巧絶倫。不可思議。後試某某兩縣題。一爲蹴爾而予之。一爲乞人不屑也。初訝其非對細思固甚工也。恩憶先君戲贈周西亭語。頗類此。周爲季和先兄門下士。初甚契重。嗣以作事不謹。爲許鶴巢所短。大惡之。周猶辨不已。欲乞先君轉圜。乃書一聨示之曰。天而旣厭周德矣。吾其能與許爭乎 
[聨語類誌]  
　　潘姓子與何姓女結婚。其友贈以聨曰。有水有田兼有米。添人添口又添丁。拆兩家姓極現成。尤妙在確是賀喜語也。 
　　直隸趙州書院聨。此地古多慷慨悲歌士。吾能拔爾抑塞磊落才。一用韓文。一用杜詩。旣切其地。又切其事。可謂工力悉敵。有一無二之作。又濟南大明湖鐵公祠聨。一盞寒泉薦秋菊。三更畫船穿藉花。集句亦極名雋自然。若宮子行刺史。用宋人句作張公曜祠聨。新祠民祭祀。舊債帝償還。則又文章本天成。妙手偶得之矣。莫愁湖志。載楹帖極多。而佳者頗鮮。妹婿金激雲世祁。丁酉秋試時。曾於勝棋樓上得見一聨。爲集中所未載當係近時人手筆也。聨曰。湖號莫愁。女號莫愁。天下事愁。原不少。王亦有像。侯亦有像。古今人像此無多。治余癸夘往游。聨已無有。詢諸僧人。亦不知也。 
劇談[  玄郎]  
　　老供奉之魚腸劍。氷淸玉潤。罄澈鈴圓。久已有口皆碑。無待贅述。所奇者。以年近古稀之人。矍鑠登場。振吭高歌。從蘆中人直唱至刺王僚。源源本本。再接再厲。精神煥發。咳唾風生。其老不服老也。酷似定軍山中之老黄忠。時下鬚生唱此劇。大抵三分五裂。欲求一唱浣紗計而兼魚腸劍者。每不可多得。老供奉乃不甘老邁。不苟從事。獨好以能人之所不能者。爭勝於時。以視世之稍負盛名。輒倚老賣老。不肯盡獻其技者。相去不可以道里計。三麻子之掃松下書。此劇本崑曲琵琶記中蔡伯喈之故事。洪壽改編詞句。以徽調唱之。數十年中。迄未見有繼起而效顰者。可謂洪壽一人獨有之劇。其好處在白口唱句。字字淸晰能辨。如白香山詩。老嫗都解。而徽調又淸逸纒綿。唱得非常動聽。小孟七趙如泉輩。試一爲比擬。終覺其火候尚淺。弗如遠甚也。新舞台以新劇稱長。而於舊劇一門。素不注意。聽戲者往往目之爲啞子戲園。然今歲則添聘名角多人。每晚又排新舊拿手好戲。確已大見振作。楚楚可觀。非往昔可比。乃是晚賣座。仍落人後。母亦爲積病所累乎。抑亦地理使然歟。 
小說 
[愛情小說嬌櫻記（十五）] [  漱馨女士筆述天虚我生潤文]  
　　歡裏光陰。與愁中歲月相較。則其長短之别。乃成爲絶端之反比例。去年今日。倐將届至。洛河之欵。業據海上所營之商店報告。已足備償。櫻郎方將往爲部署。而孰意人事反復。有萬不可以情理揣度者。則該商店之司理。居然出其至很毒之手叚。席捲現金而遁。嗟乎櫻郎。此非天之困我櫻郎。亦非人之負我櫻郎。其爲我櫻郎終身之大病者。惟情之一字耳。櫻郎對於凡人。無不以至情相待。以爲人情亦猶我也。抱其用人弗疑之宗旨。而坐致種種之失敗。亦安可以怨天而尤人哉。故予接此耗音。亦更無可言。彼襁褓物。亦旣無恙。則予之責任已滿。欲爲櫻郎全信用計。則予死之可矣。乃以去年今日之意。侃侃而語櫻郎。櫻郎曰。唯唯。又曰卿於何時何有命險。而我乃弗知。其證劵果完全否耶。苟缺其一。則當預爲報失。毋使臨時有所藉口。且各公司之章程不同。亦有自盡不賠者。且付予細覽之予乃啟我箱笥。出劵以授櫻郎。 
　　時方春寒砭背。窗外雪珠。簌簌有聲。房中乃置火爐一具。櫻郎背爁而坐。展我證劵。細細閱之。而爐火方熾。未防一轉瞬間。火光熊然。則予所授之劵。已盡付之一炬。予駭極。急欲救奪。則已化爲灰燼。惟存黝黑之形跡於烈燄中矣。予乃哭投於櫻郎之懷。號陶不復成語。而櫻郎則曰果。汝死者。奈此襁褓何。予曰。然則汝死。又奈我何。相與抱頸而泣二 
[政治小說鐵血男兒（六十）] [  常覺獨鶴]  
　　陶頷首微笑。燃雪茄吸之。謂阿曰。僕於數分鐘前。接聖彼得堡來電。令承認新王烏突。亟往朝賀。想政府用意。必以時機未至。不宜與列强行動獨異。遽示嫌隙。僕迫於政府命。不得不於詰朝一詣宮門。但君所處地位。與僕逈異。土西世仇也。設非懼列强干涉。不宜發難。則貴國軍隊。早踐西奥司爲沼矣。此其對待西人之態度。自不能與敝國之向未搆釁者。相提並論。君此次於烏突登極一事。若表示反對。貴政府决無責言。外交團亦决無私議。君何慮爲。阿曰。君言亦是。容徐圖之。陶續曰。寡君於烏突之王西奥司。實不以爲可。特審時度勢。雅不欲轉啓兵端。牽動全歐大局。侵略之謀。因遲遲未發倘貴國能先得。吾心投袂。而起亟乘此擴充版圖之好機會。與西奥司兵戎相見。敝國必極表同情。並當稍効臂助。使他國不致横加干預。君意以爲何如。阿徐曰。君言僕已了了。惟後事如何。正難預定。陶曰。是固然。君其好自爲之可耳。阿摇首曰。想貴國非願爲人作嫁者。倘竭誠相助。俾吾土耳其得從事於西奥司。竟獲勝利。將何以爲報。尚求明示。陶曰。敝國所以深願襄助者。非圖利益均沾。不過欲藉貴國之力。使烏突不得安然而王西奥司耳。阿聞言。忽疾行至門側。謂陶曰。所議事非旦晚可决。爲時尚早。烏突非易與者。僕擬入宮一行。免授人以隙也。陶曰。恐此際已室空人散。君即去。亦徒貽後至之譏。有損無益。阿曰。不然。遥望宮中。尚燈火通明當未閉會也。陶急阻之曰。君毋然。僕尚有事相告。幸勿亟往。阿狂笑曰。君以甘言相餂。將謂僕必墮術中乎。實告君。土爲俄之傀儡非一日矣。往往吾人啟鷸蚌之爭。貴國收漁翁之利。此種狡謀。已成司空見慣。吾恐敝國即揮汗血。擲金錢。幸而獲濟。貴國終不能相讓。吾其能有西奥司乎。陶大驚。旋作懇切狀。謂阿曰。君言胡不諒耶。寡君交鄰以誠。豈敢愚弄貴國。總之西奥司事。尚須兩國另締密約。始能一致進行。惟僕可代表寡君。宣布一言。蓋無論如何。吾俄人决不絶離貴國。獨享西奥司利益。即將來爲事勢所。迫至萬不得不佔領西奥司時。亦必以小亞細亞之自由行動權。或大借欵。二者擇一。奉償貴國。以爲代價。豈猶不足君意耶。阿曰。君能草約。保此言之必踐否。陶應聲曰。敬如尊命。 
　　阿移步窗前。矚目外視。笑呼曰。哈以拉！砲聲將復作於巴爾幹之問。豈不甚快。陶君乎。當知吾土耳其殊勇於公戰。今者戎馬久閒。已不勝髀肉復生之慨矣。二 
[零碎小說戒嚴令] [  罷了]  
　　轟！轟！轟三火鎗聲兩三響 
　　哎呀！有變噫！放槍 
　　憲兵報排長排長報連長連長報憲兵司令憲兵司令報軍長 
　　第聞城中馬蹄聲軍樂聲皮鞋聲指揮刀鏗鏘聲 
　　第見燈球照耀鎗枝林列衝要街道禁人行 
　　犬吠！居民驚！霜寒月白！ 
　　搜尋！搜彠！捕提！捕捉！ 
　　久之！無所得兵士！長官！馬！鎗！刀！各书於其居！ 
　　斯時鎗聲起處有一軍士蟄營房手一死老鴉喃喃語曰你向老子叫老子請你吃點心干他們烏事三 
 
 
 

Page 11

 
 
   
 
 

Page 12

 
 
   
 
