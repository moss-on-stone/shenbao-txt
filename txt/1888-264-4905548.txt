# 1888 - 264 - 4905548

 

Page 1

 
 
[新印三借廬贅談出售] [  申報館主人]  
　　古今說都汗牛充棟大率慶　土販陳陳相因求其運意　詞　新領異者曾不多見都翰飛茂才名下士也著有三借　　　其中　羅故事　　遺聞俊句名篇亦爲摭入雖未知與古作者何　然其書旣新則閱者之耳目亦當與之俱新爰取其稿付諸手民卽日出書每部六本價洋三角五分售處仍照曩例 
[江左校士錄减價出售]  
　　是書爲黄　蘭宗師視學江左時所選高才生試塲之作由磨鐵硯齋主人託本舘接印行世者也宗師邃精經兄學有根抵士林中仰　如斗山　錄所選時文濃淡清奇不名一格附以詩古文詞亦皆名貴高華迥異郊塞島瘦　試牘中之善本也每部分裝六本茲將售　格外從　　收工糾洋三角正諸君賜順者請至上洋及各外埠申昌福州復利洋行購取可也 
[重印廣治平略出售] [  點石齋主人啓]  
　　息闗蔡九霞先生具三長器成一家言緝廣治平略三十六卷續集八卷綜天文地理人事五千年史鑑嘹如指掌凡方與風俗利弊古今制度　　攷核詳明論斷精確誠昭代有用之書經世必需之學也今本齋亟爲石印每部四本價洋一元卽日發售此佈 
[論製茶宜用機器]  
　　華人尙古西人尙今皆有所見非漫然爲是言也華人謂古今不相及西人嘗不之信迨見古之樂器醫書以爲考　之精微探索之奥妙古人乃有如此而後知今不如古爲信然西人謂古人遺言不足盡信華人亦不謂然迨觀一切機器旣精益精日新又新皆始於近今數十年中而始知古不如今爲不謬自通商以來當事者講求西學崇尙新法可謂至矣然所創造興作者不過通商各大埠製造船政輪船鐵路電報諸局而已而内地商民一切工作仍藉人力爲之未嘗有借力於機器者試觀進口洋貨轉輸於内地各埠者僻壤窮鄉無所不至起居日用之物大都洋貨爲多而中國出口之貨消售於外洋者歴年以來日形冷淡日見衰微而猶不思所以挽回之法整頓之方吾不知通商巿面之伊於胡底矣計中國貨物以絲茶爲大宗冋年絲茶兩項之出口者可與鴉片洋布兩項進口之數相匹敵邇來業絲有虧耗倒歇不勝枚舉茶巿之冷淡衰微復有江河日下之勢業茶者　將何以挽回之整頓之乎原夫中國茶巿消塲日减一日者爲印度產茶年盛一年也而印度茶巿消塲之旺於中國者爲倫敦之舍中茶而嗜印茶也茶巿盛衰兩處互相表裏印之利卽華之害也溯五十年前印人始在亞三地方講　種茶之法越二十餘年約出三十萬磅當時業此者　一公司至去年則所產　有七千萬磅之多總計印度所產之茶每年不過一萬萬磅而亞三一境所產　三分而有其二其盛亦可概見矣凡倫敦懷廬仝之癖究陸羽之經者每謂印茶色香味三者俱佳是以舍華而用印華人聞之咸爲不平不知西人之論非過論也按中印所產之茶品具高下分其次第印茶未必能勝於中茶而一經揀選製造之後則中茶實有出印茶下者究其故推其原誠以揀選製造不得其法不用機器純用人工故耳夫中國邇來講求西學崇尙新法而獨至茶之揀選製造不用機器者抑有故焉凡製造船政輪船鐵路電報諸局皆創於官府設爲公司首事艱難資本重鉅宜乎所推者未廣所及者未宏内地商民解用洋貨而獨不解用機器以自製洋貨夫民間見識狹小苟且因循可與樂成難與圖始大抵皆然竊謂農工諸業皆當易用機器而創始之法不在招股集資開局設業當教民　自用機器教民自用創始爲難苟有一人首倡而獲利者則通國之人從而效之仿而行之不難矣今有一知半解不囿一隅者非不知機器之爲利也特以購之旣巳非易用之又恐不善且慮機器之驚世駭俗爲鄉里所　笑爲親友所呵責苟有人焉爲之代購教之用法又何憚而不爲哉且教民自用機器較之招股集資開局設業事尤易舉功尤易成昔有創織布機器局者特以首事艱難資本重鉅卒至廢而不成雖有興復之議迄今尙未成功卽使事成獲利終不若教民自用之所推者廣而而所及者宏也凡耕作織紡固皆可用機器以代人工而其所亟宜講求而興創者則茶業揀選製造是已揀選製造之用機器法精工速數倍人工當由茶商倡議設法購器教民而不使印度產茶獨擅厚利乃茶商從未議及者亦以見識狹小苟且因循可與樂成難與圖始耳方今絲茶兩大宗絲業之虧　倒歇姑置不論而茶巿情形又幾幾乎山盡水窮無可挽救若不用機器仍用人工甘讓印茶自阻消路不獨相形見絀中茶日减而印茶日增吾恐外洋土產種茶相宜之地當不止印度之亞三爲然將來各國講求種茶之法產茶旣富製法又精則西商之業茶於中國者必將裹足不前華商之販茶於外洋者亦宜扼腕無策及是時而後思所以挽回之法整頓之方晚矣吾願諸茶商公議焉統籌大局妥設善法用機器製茶毋使中國固有之利爲印度所攘奪也可 
[諭旨恭錄]  
　　八月十四日奉旨昌西陵工部員外郎着毓霙補授發往山東補用知縣凌紱曾着照例發往截取知府周芳樸着照例用徐寳謙視維城俱着照例用分發同知劉度來徐德葆汪憲哲鹽運同司徒珂知縣馮壽松王道範姚五經邱寳森黄在福林壽奎鹽大使莊映衢孫庭蘭俱照例發往廣東化州知州杜紹唐着准其補授保舉知州蔣楷着照例用卓異知府謙貴着准其卓異加一級仍註册回任候升前湖南寗遠縣知縣施鑑槃着准其開復原官仍發原省照例用喜忠着原品休致豐山着照舊供職欽此 
[本館接奉電音]  
　　昨接京友發來電音有本月二十一日上諭二道敬謹譯登○八月二十一日奉上諭本年安徽鳳陽頴州泗州及濵臨淮河各屬被水江蘇揚州鎭江徐州江寗及安黴廬州滁州並安慶以下各處山田被旱各該地方荒歉情形殊堪憫惻瞬屆冬令小民覓食維艱朝廷軫念災區無時稍釋亟應預籌賑撫以拯民命着將本屆江北應行漕運　米並水脚運費雜欵一併截留爲江蘇安徽兩省各災區賑撫之用卽着曾國荃崧駿陳彝督同司道查明被災處所酌量分撥嚴飭印委各員確查户口核實散放並將以工代賑各事宜認眞經理總期實惠及民毋得稍有弊混用副加惠灾黎至意欽此同日奉硃筆梁耀樞補授詹事府詹事欽比 
[江南闈事續聞]  
　　本屆監臨陳大中丞深體朝廷闢門籲俊之意一切務持以寛大惟馭吏則非常嚴切凡 
 
 

Page 2

 
 
監臨之職應糾察者無不周詳備至或於封號後親歴號舍一週以視號官之勤慎與否因此提調與監試亦查出供差勤奮之劉盛燦等十三員詳請先記功一次如果終始不懈定子重賞又查出歴巡不面屢傳不到之趙錫恩等二十餘員詳請先記大過三次實缺者不准回任均於頭塲後奉監臨批准亟應如詳辦理其記功記過各員除分别移知藩司外并揭榜至公堂簷下以示勸懲一時闈内上下人等咸振刷精神不敢伋前泄玩鼓角夜警　火宵明雖三塲大雨淋漓官皆持雨傘行泥淖中與諸士子同受淋漓之苦吳兒輕薄反謂我輩係不得已而爲之何具官兒模樣者亦樂賦兩淋鈴曲也○讀書人雖不盡席豐履厚然掃地焚香臨風啜茗亦慣行樂於郊寒島瘦之中故提調闈務者必爲之熟其飯潔其水且爲之設茶夫立飯灶委員以督率之著爲令甲卽下至厠所每一塲過亦必令打埽夫洗刷一次知擁鼻作洛生吟者不能有入鮑魚之肆久而不聞其臭之本領也本屆有人援垂拱中尙方監售苑中蔬果之例願承攬賣糞以錢繳官因此須三塲過方纔出糞故坐尾號者俗稱屎號穢德彰聞咸嘖嘖有煩言就明遠樓下大書曰承是役者備將餘錢捐納薄職其臭與銅差不多亦惡謔矣哉○謄錄對讀上下江共招集一千五百名以四六成分派上江　成下江六成此定例也本屆初六日將此項人數由官點進貢院初七初八卽有因病而死者適本屆號舍不敷倉卒間祗得將對讀所房屋騰出編爲新號　令向住該所之對讀生并在謄錄一起人數過多病者益衆兼之天時不正日中則汗如雨夜半寒可起粟不病者至是亦病加以該所盛飯之缸皆係桐油和灰新補而未乾透者飯夫蒸飯熟傾飯缸内各人就缸取食飯悉作油氣食者無不吐脾弱者吐便作泄泄卽不起計截至十六日爲止上下江死者已三十餘人瀕死者且如其數其餘朝愈夕病者仍絡繹不絶醫藥房亦因之傳染監臨聞係瘟疫急令分别安置向例每日人謄三卷令從寛改爲兩卷以示體恤十七日又在外另招新手三百名聞十七之夜上江頭塲可謄竣十八夜下江頭塲可謄竣有老謄錄云自甲子以來謄對兩項從無受此大創者○科場功令賞輕而罰重不但通闗節者罪在不宥卽下至賤役苟非其所應行走之處偶爾窺探便與走漏風聲無異故自監臨入闈至公堂栅欄必派官司啓閉並出示堂詹下禁止閒人出入以次遞推内而飛虹橋外而龍門儀門一律森嚴無比每次開門兩提調對坐甬道上視供給所進供應出塲日尤終日危坐自昏至夜直待加封於鎖而後去忽初十早辰有兩赳﨣者見門啓昻然雀躍而入時門外接考者近萬人提調恐不足以厭衆耳目乃喝令立鎖兩人於栅欄上俾懲一以儆白云○本屆二三塲深資掌故非邉孝先之腹便便未易脫穎而出故凡依傍經策通纂者無不斑駁陸離如入五都之巿而策問尤一覽無遺由是有力之家爭購之以備三冬足用相傳三塲重頭塲頭場重首藝久矣視第三塲之策爲虚應故事不待明月浙低早向都堂擾擾本屆則相期以十六日且有遲至夜分者廚非兩脚文已重瀾令人恨不多選劉寵錢以買連城之璧或曰如子言彼得風氣之先將何如曰果能此道矣雖愚必明雖柔必强 
[四明雜記]  
　　寍波訪事人云現在錢巿甚緊而物價頗廉花皮每觔大錢一百四五十文食米高者二元三四角低者二元左右餘如魚肉菜蔬柴草價亦公平進口各貨較往時减色布疋京貨僅十之六七油糖雜貨僅十之五六惟洋藥項進貨甚多鎖塲亦旺中秋節各店帳收數寥寥生意中人咸歎巿面不隹一至於此云○近來瘧痢二症幾於比户皆然惠此者始若不甚介意馴至日甚一日卽不免醫藥難施現在惠者頗多愈者絶少所願行醫濟世者留心於初發時也○賭博之風日熾地方官無普門大士千手千眼斷不能抉摘無遺說者謂苟非差役之隠瞞地保之包庇何至若此欲清其源蓋有所在也○奉化某姓婦　甫三十餘早作孤飛之鵠生有一子留在家中己則出外傭　以恃衣食食貧居賤蓋已十餘年矣終歳或一返鄉或竟不返其子亦不數數來人問之曰以免人疑串竊耳主人以其謹慎可靠家事悉信任之一日早起房門洞開人忽不見查檢　失衣物約值數百餘千當着薦保爲之跟究亦無着落噫若此人者其真具鬼蜮之計而加以深心者乎 
[搜獲私貨]  
　　廣生輪船於月中從香港到津擬冉往牛莊載運豆餅牛莊之銷軍火多多益善其獲利亦較别埠爲豐船上人等利令智昏不顧例禁從港夾帶馬鎗約二百支並礦若干擬到北方各碼頭銷售其藏放之密能令偵緝者耳目俱窮夢想不到詎有洩漏春光者于船到大沽候潮闗上西人登船查騐窮搜冥索計獲洋槍數十支所存尙百餘支入津銷售猶可作桑榆之補詎泊碼頭津闗扦子手搜索尤嚴船之上下四旁無微不入卽火艙之堆積煤觔亦移位置如披沙揀金又獲洋槍十數支于煤叢中獲磺數裹西人謂不止區區飭取巨鉗下火艙鐵板螺絲中有夾層槍械縱横堆纍幾滿除磺數裹不計外點獲洋槍一百二十支稟明稅務司函知闗道撥賞充公船上人等相顧失色根究主名互相推諉嗣由某木匠自認不諱而諸人始得置身事外該木匠卽倖逃法網亦當斥革矣利而忘害得不償失彼販運軍火者當引爲龜鑑 
[皖省瑣聞]  
　　中秋佳節月被雲遮而好事者流仍復興高采烈紥就麒麟送子魁星踢斗桃子石榴寳塔等花燈游行各處樅金伐鼓徹夜不休盖亦昇平樂事也○懷寍縣陳雲溪明府大張曉示定於初十開櫃徽納下忙略謂錢粮乃天庚止供不容絲毫蒂欠爲此示仰七鄉業户互相勸導務使踴躍完納幸勿觀望違者重懲不貸○月之初四日麥邉華安輪船上駛舵工周某失足墮江屍身浮至大通上卡邉經人撈獲當由洋棚經理人備棺收殮十二日載投省城屍父見之索洋百數十元扶柩回里經理人不允遂將櫬抬　洋棚門首後經地保再三勸導令移至鼎盛油坊後隙地暫厝　事終未了結也○兇惡之徒每托稱孤老院貧民向各鋪户强索鋪户恨之然亦無可如何也日前陳雲溪明府訪聞此習深爲痛恨立卽飭差傳集養濟院貧民每名發給腰牌一面使不致魚目混珠○省垣附近數十里内年來均稱豐稔以故糧價廉之又廉蔬菜魚蝦亦皆盈筐滿簏鴨子每斤四十五文雞子每斤六十一二文猪肉早稱最昻然每斤亦只百文○安慶所轄不無水旱偏災邇來各縣紛紛稟報到府轉懇申詳大憲藩憲阿嘯山方伯札委安慶府聮仙蘅太守前往逐一細察太守擇於十七日清晨八點鐘帶同差役先從懷桐潛次第至太宿望勘騐情形大约月餘方可返署云 
[竹西凉影]  
　　前報紀運河水漲擬開車邏大壩云云邇來水勢又漲幾于冒平堤運憲福都轉聞報遂於十八日上午啓節登舟親往高郵工次察看情形俾得禀詳各大憲擇期開壩以衛東堤盖開壩一事有闗下河各邑國賦民生以故慎之又慎也○今年下河一帶秋穫甚早刻已一律登塲想卽洪水爲災亦可無甚大礙也○升任閩浙總督卞頌臣制軍告假旋里已紀報端兹悉憲駕已携同瀛眷另雇小舟言旋曰米以便擇日展拜松楸約月之下旬當來揚啓節赴閩矣 
[揚城火警]  
　　本月十七晚揚州舊城六巷某姓家晚炊遺火遽兆焚如幸鄰舍人多又喜城河水大得以澆濯迅速不至滋蔓難圖然草屋兩間已被祖龍收拾矣 
[粤闈談助]  
　　廣東歴屆科塲均有傳遞走生飛卷搶手等弊本科監臨張制軍於入闈時帶有刀劊手四名同進闈内倘有以上各項情事卽行就地正法并懸賞格無論塲外場内每拿獲一起賞銀一百兩由本部堂卽日給發制軍整頓科塲不辭勞怨宜乎寒士之交口稱頌焉○士子入場片紙隻字不准携帶功令森嚴豈容玩視乃近來此風特盛竟有鼐筐累篋毫不畏忌者今科頭塲闗門點名張制軍傳諭限五十人爲一牌點進一牌在儀門内搜檢所有書籍及洋烟器具一概榆起一牌檢畢再點進第二牌人數旣多未免稽延時日迨點畢封門已交五鼓矣檢起之書籍烟具每份封好存記各人給回號牌一個俟交卷出場憑牌取回原物不致遺失并嚴禁員役從中盜賣故搜檢雖嚴而士林皆無訾議　有烟霞辟者頗形不便云 
 
 

Page 3

 
 
[拾金不取]  
　　電報滬局李君於本月二十二日下午兩點鐘在四馬路陳公館門前拾得金飾一件恐人賠補不起以致貽累願將原物奉還惟須失者說明該飾顔色輕重一無差錯始可交還囑爲登報是亦古道可風者矣爰樂得而書之 
[會議紀略]  
　　中西人士在滬上創設生物囿己曾屢見報章前晚九下鐘時集議于英界博物苑中燈燭輝煌冠裳紛錯旣入座先由美總領事宣誦創設之由旣而丹國領事及担文狀師次第致詞以抒所見俱由唐君茂枝口譯華語以告同人旣有味蒓園主張叔和觀察作而言曰僕初以爲生物囿一事不過供人娱樂無大裨益於人是以諸君欲借僕味蒓園僕尙未經自肯今承領事狀師宣布一切始恍然於設囿之故且知其中　益良多矣猶憶昔年有人叩以文官補服僕將仙鶴錦雞孔雀雲雁一一告之及五品之白　則自慚攷核未精瞠目不能對及去歳西官畢禮納君餽以白鳥一對詢之曰鷴也急取補服視之髣髴無二乃啞然曰鷴果如是者耶向者有愧於未明格致矣一日畢禮納君又餽母鹿一頭至今春忽產一小鹿偶取格致書觀之知鹿孕於冬至生於春分由是觀之生物之囿豈第供人娱樂實足爲攷据之資中國爲聲明文物之邦其可缺而不舉乎哉語畢在座中西人士皆鼓掌贊之旋經何君丹書滔滔清辯大略謂囿須設在近水之處俾内地各人之來此者舟楫可通資本亦非十萬金所敷蓋恐易於舉行則將有人繼起而攘利也時已鐘鳴十下美總領事又口講指畫布告同人謂今日爲開宗明義第一章此後尙須詳議僕擬舉諸董事主持一切西人則丹墨及瑞典哪喴二領事大狀師担又華人則張君叔和徐君秋畦唐君茂枝韋君文圃楊君金德何君丹書諸君以爲然否中西人士皆舉手示允意隨卽握手告别而歸 
[傷案讞成]  
　　劉桂露發瘋傷人一案迭詳前報上海縣裴邑尊以該瘋子傷人至十餘口之多未便仍使出外乃申請各上憲將劉永遠監禁以儆兒頑○雛伶粉菊花卽馮瑞彩鎗傷土子林一案研訊各情節登前報日前裴邑尊將該伶訊明定擬昨日過堂點解府司勘轉 
[上海縣署瑣案]  
　　前紀黄宗堅控叔兆熙圖呑家產一案昨晨裴邑尊升堂研訊令將家產若干開呈清帳以便斷令均分叔姪皆遵諭而退○陳錢氏控兒子麗榮忤逆不孝叩乞究懲昨日裴邑尊庭訊之下錢氏伸訴前情鹿榮供稱母親不知自愛於四月間出住丁玉泉家將祖傳田單借與玉泉抵錢使用小的向母索取母竟投案揑控小的忤逆事情邑尊將該氏申斥並令麗榮開呈田單清帳俾再示期覆訊○縣署常平倉看役留貴死後其妻徐氏仍住倉房今春裴邑尊就倉中設立工程局日前劉徐氏欲在廳事上宴客局員不允該氏胆敢詬誶不休局員大怒訴知邑尊將該氏帶案判令遞回吳縣原籍請該管地方嚴加管策以儆潑悍常平倉看役另候選募諭充 
[英界公堂瑣案]  
　　開永昌鐵號之無錫人謝永慶曾冋同鄉人爲　客之唐晉齋定買電缐鐵絲因到貨與原樣不符向索定銀不付投英會審公廨呈控唐亦互控曾托成大洋行西人轉托仁記洋行電致外洋定買鐵缐謝得知亦托成大洋行西人將所定之貨價賣與謝言明粗細不等今貨到價跌謝則藉端延不付銀出貨等情由蔡太守准詞訂於前日午刻會同英國賈副領事　訊唐申訴前情　稱謝向來定貨往往價漲則貨到付銀價跌則藉詞抵頼成大西人現在請爲訊理成大洋行西人所供與唐同謝訴前情并稱於四月間向唐定買海電線一千六百八十担每担價銀一兩八錢五分交有小樣及至六月初六貨已到滬往看與原樣不符間有極細者祗能作旱電缐用是以不願認虧未經出貨投案呈控奉准提訊詎伊串出成大洋行西人矇訴當時定貨原與西人不涉太守以兩造各執難以定斷商之賈副領事著謝唐各邀同業公正商人看貨議明孰是孰非覆候核斷○小工頭陳谷經人舁案控被工人蔡大弟圖奪工頭糾衆行凶身受重傷求請騐傷究辦蔡太守查蔡亦經呈控在案旣　陳喊控被毆受傷本署向無仵作騐傷飭差帶陳投上海縣騐明傷勢如何以便察核○二百三十九號華捕稱昨見高阿湯在虹口西華路擺攤賣梨礙路喝令移開反敢行凶將我木棒奪擲將伊拘案請辦高供山東人年三十九歳販梨來滬擺攤銷售不知規矩誤犯章程蔡太守判罰高洋一元給償木棒○包探秦少卿稱怡珍烟茶棲失竊石硯水烟筒等件知被孩子竊去前獲情節可疑之孩子王掌生送案奉訊不認發　棲流所留養今續獲孩子王金生認　起贜曾言水烟筒押錢四百五十文因與金桂生同竊分用因再拘拿金桂生今將人贜送案并稱　掌生實與無干周阿得稱是怡珍鋪夥請爲領贜王金生供年十五歳蘇州人家有父母另有人行竊交我轉交金桂生質錢分用我未犯竊金桂生供亦是蘇州人年十二歳王交我變贜分錢　夫串竊蔡太守判王金生金桂生各責手心百下均發棲流所俟其父母投案具領管束王掌生旣　　干釋放可也贜交周阿得領去○包探顔阿六稱前獲積竊施仁才奉斷管押五個月惟當時贜衣未齊今查得缺少之衣係施交同黨王阿林變贜因又獲王送案失主王懷耀木到土阿林供寍波人前經施仁才交我衣服典押所有錢及票併交與伊不知是竊贜現在無從交王蔡太守判王阿林發捕房管押一月期滿遞解回籍 
[法界公堂瑣案]  
　　包探江德林稟稱查得潘周氏案内之王文楊又名王六有同黨六人今晨帶往虹口拘提吳開朗吳克亮解請訊究吳供小的向爲玉工胞弟現在高昌廟砲隊營當差夘名吳開林司馬謂爾從實供招尙可輕辦答稱小的若有虚言情甘重辦趙濟安卽趙裕販　爲生去年向開林借洋一元小的勸伊不可作犯法之事趙不聽言因又去販私所有呈案各質票均是王六之物王供許多質票實係吳物包探　榮培呈在　身上搜出之羽黨名字簿及質票數張司馬問温寄是何人答稱是吳之友人問曾老九是何人答稱亦是吳之友人問伊等口角爾可知之乎答稱不知問爾前在何處答稱在三馬路　串家現在吳開良家借住每月出錢三白文吳稱伊並不借住小的處包探票稱昨在押所詰　同黨六人曾竊豐廟華利兩船各物求訊便知司馬反覆嚴訊吳王矢口不移司馬命押候歸捕房比訊○包探土榮培禀稱昨日四點鐘時王阿金在寗波碼頭竊取客人行李内綢傘兩柄質洋一元五角王俯首求恩王司馬判令笞責四十板質票錢洋暫存捕房候領○包探王榮培禀稱昨在汪涇浜拘獲賭徒一名解請研　陸和尙供浦東人去年因犯賭入捕房沈師爺欲押半年小的聞而害怕求　　托陰　學曹姓說情　押三天今年正月初一日起誓改前非尙求恩恕司馬謂人贜並獲豈容狡賴判枷號半月以儆將來○包探王榮培禀稱昨日張杏雲飲酒過醉在小東門外花烟館滋鬧由捕拘押張供在城内爲扇子生意昨日偶乘酒醉與妓金保調戲致被捕拘王司馬着從寛父保○烟鴇陳薛氏訴稱前日陳　狗醉後入門吸烟與大媳調笑小婦人告以此人並非烟妓爾欲遺興可尋樓上巧雲陳卽悻悻而去昨日前來尋釁以致左手受傷土司馬謂陳曰該氏所訢是否眞情答稱實因濟醉被揪髮辫司馬謂觀爾亦非善類判令笞責一百板○米鋪主楊保林遺夥錢老坤遞禀聲稱野荸薺茶食鋪欠洋十五元八角六分向索不付叩求究追司馬謂被告姚老桂爾與伊往來幾年矣答稱十餘年每年約購米三百元之譜今缺十五元商令遲至月杪還清伊竟遣夥興訟司馬謂錢曰爾與伊十餘年老主顧何竟爲十數元之帳遽致訟端况姚亦非圖頼惟約稍遲耳隨諭錢等好好向姚歸帳否則着楊自行來案訊核○包探王榮培禀稱昨晚法闌西銀行馬夫陳春發等訴稱被人毆擊鼻梁隨卽令陳指提張阿虎請爲訊究陳供寍波人昨在九香園觀戲戲散下樓悮撞二婦人致被辱駡並追至小木橋附近内有張帮同逞兇伊等共二十餘人硬捉小的及孫阿順往蘭芳里内用木柴肆毆時在十一點鍾後無人援救張渾名窮不怕事經剃頭和尙所知孫供寗波人在瑞生洋行何丹書處爲馬夫昨與陳觀戲卽肇事端司馬謂究因何事啓釁答稱並無别情司馬謂旣在英界戲園誤撞婦人何以至法界蘭芳里言不近情殊難訊理况視張並非大流氓模樣而爾等竟似大流氓總有别情爾從實供陳孫同稱實無别故司馬謂然則不能憑爾一面之詞致使辦者含寛毆者反置 
 
 

Page 4

 
 
事外姑判將張押候提到剃頭和尙查明復訊陳孫二人叩謝而退○浦東人喬錫華訴稱昨日由南巿浦江駕駁船至洋涇浜行至十六鋪南吳有兵丁一划子上喝令停船查騐小的因是空船置之不理兵丁竟追至洋涇浜内經捕瞥見將伊等拘解捕房施得勝　玉華同供安徽人在董玉貴哨官名下查緝私鹽昨日見伊等駕駁船向北恐有私鹽故令停騐伊等見之又添一人摇櫓飛駛人洋涇浜止查騐間遇捕拘獲主司馬謂爾等查鹽須在出鹽之處今在浦江中誰肯停泊待騐耶施等叩首稱嗣後總當格外小心司馬判令釋出呈案之軍器俟該哨官來函具領可也施等叩謝而退 
[勸捐棉衣小引]  
　　西風起矣轉瞬寒冬吾儕有裘未敝不愁無以禦寒卽已付長生庫亟難歸壁而疊絮重棉力尙能辦獨念此奉直皖豫被災之人田廬蕩然風棲露宿日求口食之不暇何能計及衣褐若非好善諸君爲之代謀則目前殘喘幸延不久終歸僵斃揆諸樂施者救人救澈之心豈不辜負不侫昨過各公所見籌賑諸君子正議及此欲作募捐公啓而一切應說之語久已說盡不特聽者聒耳煩心卽言者亦早面赧口軟諸君子往復躊躇不侫從旁竊聽擬議俱窮廢然而返歸寓見日報中秦郵　鏡齋先生勸賑說一篇不禁三復讀之深佩其識見之明確志量之遠大而並天下大智慧大福德之人亦必深以其言爲然也丁君之說大旨謂報施之理其應如響凡海内鉅家名族富貴勛名昭昭在人耳目者考其先世無不由濟人急難積德累仁而來願力能濟人者不必存施恩不望報之心且止以孜孜望報爲貴其言　裨世教深合天理盍天地之心惟以生生爲事三教聖人所言皆同能生人者天必生成之長養之厚培而篤佑之不侫今且舉報施感應之最近最顯人人共見共受之一大端証之自光緒内子恊賑海沐青萊戊寅已夘助賑豫晉兼及順直以後皖賑東賑接踵而興目前直東皖豫奉天諸賑東南善士不約而同施仁尙義勸募者久任勞怨絶無倦容出資者一再而三毫無名色以故慈祥善氣蒸爲太和凡大水亢旱地震瘟疫之禍近歳皆所不免獨東南各省赈事會集之所時和歳登居然樂土長夏盛署間有時邪暴疾亦不致遂成疫癘而賑事出財出力諸公就不侫所聞見一一証之現皆身名俱泰任勞有逢吉康强施資者不聞匱乏豈天於彼此間偏有厚薄耶夫固所謂人定勝大禍福無不自已求之而已矣以目前感應之昭彰决日後報施之符騐積愈厚者流愈光吾知大智慧大福德之君子其必深信丁君之說而卽不鄙棄余言也旅舘早凉飽食安坐感念災區同兹覆載心怦怦不能已率　草此送呈公所諸君子擬卽作爲募捐小引有當與否尙惟公鑒[  幸免飢寒人謹啓]  
敝公所急欲募捐棉衣而自覺實難啓齒吾友兒同人躊躇無計送來勸啓一篇藉登日報且俟福綠直奉封河伊邇豫皖陸運艱遲諒仁人用心必早計及愈早則救人愈澈不勝盼禱之至[  恊賑公所同人啓]  
[錄呈近作仰乞桂笙尊丈教政]  
　　偶成集蘇沙河燈火照山紅此去江淮東復東一紙新詩弔興廢放懷還喜一樽同白楊無　暮號風雲月娟娟正點空山水照人迷向背篙師酣寢浪花中滿江風月不論錢無數青山水拍夭我是江南舊遊客歸心要及菊花前時擬九月旋里白雲深處是吾鄉顧我歸期尙渺茫落日孤烟知客恨北江飛雨送凄凉○偶感越境求糊口流光客裏過快心終歳少愁緒五更多往事縈宵夢浮生感逝波望雲無限意壯志苦蹉跎[  崇川抱缺十宋金綬呈稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邦江官報]  
　　八月十五日運轅牌示新授角斜場劉學鏐飭赴新任陳分轉其儀解甘餉起程十六日南掣徐分轉紹垣赴省公幹十七日陳鹺尹壯猷由京回銷解餉差十八日許鹺尸懋賞禀知赴泰州南門差又餘西塲納銀一千九百餘兩 
[安省官報]  
　　八月十四日候補府經熊鈺知謝奉憲台撫勸游直賑案内保五品頂戴巡檢周逢原知謝奉憲台撫勸辦直賑案内保六品　戴十五六候補府經彭名保到採辦京棕回牌示巡檢周逢原委署六安州吏目委署泗州　祖福到由毫州清結交代回並謝委十七日缷事婺源項村司曾相時到本任會山運漕司瞿曜祖到奉委解京麻 
[括蒼新誌]  
　　新任平陽縣彭邑等印寳　與督辦温州四門厘局　司馬印鑄均於本月初二日附搭海昌輪船抵　彭邑尊寓於道署　連陞客　須俟三日衙叅後方能擇吉履新過司馬寓於乘凉橋東陽春客棧亦俟叅謁道府總辦各憲後擇於十一日接手視事○温處道憲土清如　察自八月初一日交缷　城鄉各紳耆　及處郡温溪各處致送萬民傘德政牌等物絡繹不絶於道故連日考棚前一帶頗形熱閙云 
[八月初一日頭期戒烟名單]  
　　莊寳生保人福利洋貨號湯玉亭保人萬有利吕宋票行陳松泉楊承業保人均周順和碗店章　英陳攸俊保人均大豐蠟燭店張正昌保人生甡京貨店陳介眉胡金生保人均元豐米店張仁卿保人萬順染坊蔣三官保人裕生祥鞋店吳芝山保人萬茂京貨店石福堂保人益泰錢莊李寳臣保人應昌隆土店殷柏壽保人鴻生泰鞋店以上均已戒凈○八月十六日二期戒烟名單余宇　保人億利生號毛榮堂保人遜興洋行戎恒生保人福興輪船信局郭阿松保人裕森土店馮穉堂保人吳淞署號房李儀堂保人啓昌號王鑫丑保人渭鑫園茶館徐鼎立保人昇源銀樓徐厚堂保八慎　錢莊吳榮堂保人新椿記棧張梧齋保人一大錢莊趙煥章保人長春徐于清保人益　參號張靄堂保人宋公祠陳皮店劉桂馨保人福昌煤炭號柯增新保人萬泰源布店錢福生保人吉　鞋店孫玉田保人湧源錢莊楊明山保　同泰木作以上亦將次戒絶其第三期俟九月再錄[  上打狗橋北平康里恒濟戒烟局啓]  
[姑蘇臺弔古]  
　　花草年年自夕陽青山如夢送征檣靡蕪曉露封苔徑落葉秋風語屧廊　柳影埋歌舞地五湖人去水雲鄉吳姬不識興亡恨猶弄扁舟效採香○獅林寺聽經蕭蕭松柏冷空門古殿崔嵬佛亦尊過輦僧誇臨幸地尋碑人覓舊題粮梵音閙晚傳齋　詩客悲秋倒酒罇閒　頽垣評怪石塔尖日色近黄昏○不寐檢點殘書睡未成夜窓如水嫩凉生雨昏孤館燈如夢風掃　階葉　聲病骨乍同詩骨瘦悲懷欲與酒懷爭愁長轉覺秋宵短坐聽霜街第五更○有感百計都疑造物慳徒將勞困奪安閒人情薄似春郊霧世路難於蜀道山痛飲如狂身類隠高歌作逹户常闗繁華盡逐東流水莫待荒邱草色殷○無題四首紅顔薄命古原多莫向青春喚奈何從此巫山遮　斷雨雲夜夜夢烟蘿一笑難酬借玉心頓教身許結鴛衾劉郎去後情懷懶流水桃花無路尋　將紅豆說相思天上人間意總癡一曲春風等閒度相逢時卽别離時小窓殘夢聽啼鴉曉雨輕寒護碧紗一縷閒情無覔處捲簾細數碧桃花婁闗古香室主將怡曾龢卿氏　定草 
戊子中伏后二日逭暑　干薄遊花舫邂逅愛金眉史酒酣後出　扇囑書戲成駢體以博眉史一粲並希飯顆山樵曁　詞　指政○若夫詩傳南國盛金粉於六朝體艶西崑樹香奩之一幟寫美人之情性刻玉雕杳陪公子於曲江調冰雪藉問誰星銷魂眞个又何妨行樂及時愛金眉史　桐　畫舫中之翹楚也姊妹三株　龍獨得年華二八蕭鳳誰跨柳黛　顰間碧玉之瓜破未梨渦紅暈　緑珠之買得乎謌來北址新聲恰稱珠圓玉潤妝學南朝　樣豈同燕瘦環肥乃者鷁自暫移罷邱小泊羣芳頓首名士傾心或簪毫而爲賦洛神或顧曲而偶徵歌席固已渡　桃槳一時競噪芳名曲撥擅槽四座靜聽雅奏矣余比因萍寄間數花枝乍聆一席之蘭言遂証三生之絮果斯時也踆烏肆虐難招北　之凉皓兎弄輝已上東山之曲看長河之耿耿愛飛烏　翩翩棹容與於中流夜闌人靜螢　耀於天外露重荷香眉史乃出齊紈囑　楮墨不欲胭脂買畫最憎綺艶腐鈔余嘉兹慧心欽其　抱爰學邯鄲步妃白儷青思摹妙麗之神裁紅剪綵旣成倩楚北木蘭山人書以蠅頭同　鴻瓜從此春葱入握當玉臺新咏之章他年秋葉無　爲金屋深藏之劵余十年　　曰紵難抛一曲琵琶青衫屢濕不日乘風鼓檝待搴　苑天香異時踏月訪瓊應在蘭江渡口[  耶溪待鳳菴主人草於龍邱江上時將放棹武林憑省試也]  
[上海北市絲業會舘籌賑公所施欽經收河南皖北賑捐五月廿二三四日第一千七百六十七八九次清單]  
　　淮城周耘文善士由春源糖行來規元七十兩零七錢五分 
二厘蘇州老人和震記無名諸女士求母病速愈由惠泰莊來洋三十二元本洋四元楊氏英洋廿元蘇州茹實齋四五六七月捐八元印溪綿力子求父病速愈由包心涵來五元靜意堂求平安四元松江天水心梅氏爲子仁逹求病速愈二元張堰雲龍山人爲幼兒週歳求平安二元無名氏由壽康莊來二元清江陳雲樵一元吳鄂年一元潘士孫乏力子各一元力潼子求妻病速愈求子平安錢六百○震澤黄嘉記少岩兄募黄葉村居洋六元何陋主人從井者各　元徐世與一元五角無名氏吉記徐順茂不留名不思名不書名無名氏不書名慎修不書名十户各一元愛月生對開二元　記陽泰祥貞泰豐惟記揚　記謙益堂爲善最樂凌榮記成記森記鼎新泰蓮生十二户各五角無名氏三角同順乾無名氏吕餘慶三户各錢四百文共三十一户合洋三十元以上廿二日○平湖仰善居士募錢陳氏祈病愈洋一百元葉基琳祈闔家平安十元嘉興胡府保產平安十元與中吏隠爲子病愈完病願十元厦門平和捕署黄鳳翔祈上下人口平安公事順手日本洋十元蘇州天涯漁人募詒穀堂祈病愈家安洋四元文芝祈宿疾全愈續助洋六元江都　王聮珠蒙杭城金華將軍靈佑完愿匾額資移助由嘉興寄來四元錢蘭生祈母目疾速愈二元不留名主人因病許賑二元蕪湖裕泰莊募德興海本洋一元○常州吕墅　揚硯農募益順　英洋十元李森甲元火合二元碧梧翠竹軒一元○招商滬局來厦門招商局浙紹竹蔭山房阮六元榕垣鄭少勛許雲友梁溪寶善堂朱浙紹阮安姑祈禱斷乳平安四户各二元　文　文福省恆德堂李南陽堂葉同發堂公送五户各一圓西蜀　郡李福省帶草堂鄭一圓共十一户合爛板念圓○河口履和堂胡錢五百羅程秀柏各二百葉　茂葉有福各一百共五户合洋一圓以上念三日○金陵無名氏爲次子資冥福由慎裕號來四百四十九圓太倉陸其動病鬆完愿求全愈三十圓上虞顧子珊病愈完愿金飾六錢一分兌見洋十九圓二角石門善長典衆友公抽存箱並端節酒資移助祈生意興隆合典平安洋十一圓烟台謙益豐寄庽人祝姑母六十大慶壽儀移助祈四季平安十圓杭省招室堂平陽氏祈　子病速愈十圓桐鄉公廨費安澄代弟祈弟媳侄女等病速愈二圓王增福祈病速痊六圓浙寗同生洪子和祈病速愈由普源公來五圓無名氏楷記來五圓于伯紳爲故母謝宜人冥　祈資冥福四元杭州紫陽老八節省香火資移助由晋　莊來四圓常州董康候董梅氏程祁氏三户灼祈諸事平安體健各一圓程燦記祈長次子及自身卻病體健一圓朱杳泉祈平安一圓○無錫黄烈文募同善居五圓四角公善居樂善居募各三圓無名氏不書名各三角共五户合洋十二圓○江西永寗縣　汐溪氏二圓無名氏一圓重五錢九分半彝叙堂一元重六錢六分五繼美堂粤一元重七錢零五厘集慶堂一圓重六錢三分四人祈平安錢二千寶善堂祈福夑垚氏祈平安各一千葆初氏殿丞氏求名各四百隠名氏善慶堂無力氏求壽三户各三百東山堂求祿庚嶺世思堂求利山瑞堂求順遂三户各二百共十六户合洋十一元○如臯鼎茂寄來富灘李錦文募無名氏求福求祿求壽求嗣四户各四角張蔣氏病愈一角　應愷四百張必餘黄裕民各二百無名氏一百六十張長和長華居笙伯張必用陳五山陳兆榮上志陸長盛長慶繆十裕吳金禮陸金榮馬十懷吳一元向簡齋湯克明陶永盛王萬茂家椿卜文慶乾泰昌徐茂椿崔龍鼎永亮沈七庚主羣國仲貽楨陳正浩景和唐逹軒三十户各一百共四十三户合洋五元錢八百廿五文○清江　昌鄧霞峰李安全朱海秋胡竹樵四户錢一千唐　齋二百文共五户合洋四元以上廿四日 
[上海北市絲業會舘籌賑公所施少欽經收河南北賑捐五月十九至廿一日第一千七百六十四五六次清單]  
　　常熟春風主人求卻病延年洋五十元致中堂由廣　糖行來五十元楊州董虹亭陳董氏求病愈三十元夾石悟因氏得六月彩票五元如臯平湧記鎭海平錫蘭求合家平安五元南翔治昌典四元濟恆二元怡生對開一元勉力子二角松郡起三元王姓二元顧姓一元青觀齋二元杭州遷善局佛氏二元湘省楊紹榮楊小培邵鏡儀三户各二元南翔一粟山房朱葉氏病痊一元鎭江曾佑啓堂錢一千文王質甫徐贈書潤二百文○太倉程善昌募不留名平安洋二元盡心力勉力子擢泉氏鯉門氏不留名保平安周子安萬隆典朱子裳八户各一元以上十九日○清江公濟典同人飲食中節省移助由源豐潤來洋一百元又張心堂一元常熟周同福義號吳子述九十元户部主事楊祖蘭函咨常郡楊敬菴文佩募由胡紹翁來錢八十千文合規元五　一兩四錢六分又無名氏洋三十元秋罡望月道人募無名氏父病速愈三十元洞庭袖過齋佑椿　康健　家平安十元王星衢子病愈由恆興號來十元杭州養晦軒主募如臯湯子甘爲得子將湯餅資移助六元洋思港邱金榮合家平安五元蘇州人和震記募祥成永絲行由惠泰莊來四元祁東赤橋方鴻恩爲妻胎墜平安愿二元浙謹任方亷病速愈並合家平安二元　國桂二元○仙鎭崇善堂主人募汪子安洋一元程開泰潘履安各錢八百文胡國興楊恆昌各六百文潘同順五百文胡大順四百文潘義興程汝超許文嶺三户各二百文共十户合洋五元以上二十日隠名氏洋十元葉彭氏身體康健五元銅洋一元山左翠峰洋四元周明興病愈三元晴溪子母瘧速愈二元願平安由全停諕來二元南州閒吏節省閒賓二元姑蘇華著臣募同心子二元雙林蔡子良病速愈一元越城心餘力拙八銅洋一元○潤昌棧來淮安豫賑處方叚邱楊四善士募第十三批安邑無名士洋三元無名氏程　記各一圓完愿子左禹川各二圓鎭江唐二元錢廿三文淮山李王氏兆蓉子五十千文林冶亭李幼樵陳子音程稼生李又廷公捐席資六千文趙連城五千四百文　春榮竹林各二千文并州田樊小溪陳育春王德輿四户各一千文安邑陳濯亭丁虞卿朱木齋僕雅頌四户各六百文聚奎堂羅炳文山陽文山陽張浙江鍾淞生孫治平楊四知堂濮輔臣楊公　朱無名無名氏陳士陳士樓陳迪慶吳士林士三户各五百文陳蓉祁支周各四百何長榮三百五十聚曁汪楚珍義和萬生廣泰聚源恊和增和森和衡記德　萬鎰袁友臣習公　廣源義源興泰裕生裕盛坊醉古堂汪彥生胥九如陳士發裔省吾廿四户各三百陳松春張保珠各二百五十無名氏徐韶九姚永銓裕泰洪源謙和永萬泰萬和恆茂益泰恊泰湧　鼎成涂炳辰王惟馨信隆正裕正和長源裕豐煥義成龔壽臣漱石軒集成張茹古樊仲衡金永和侍衡記侍趙陳吳致祥王佐廷三十一户各二百歐陽金一百五十復裕　楊厚卯錢仰培無名氏閣義豐趙天瑞堂侍壽張義盛趙裕陞陳福龍李成乙十一户各一百共一百零四户合洋一百元○古龍眠清河心有餘子募佘翼之二元記號一元力　祥王本逹合一元嘯月山房　一千文無名氏九百文無記號六百文聚和號億和坊余繼本堂啓發行宏發福行鄭滋德堂六户各四百孫裕豐號公和坊胡芷芬楊永　　舒　香五月各三百六十源裕號二百文共十八户合洋十元○蘇州丁明熙丁東來陳寛福蘭舟謝生榮陳紀林謝鈞亭陳　記李敎房張文蘭周効全桂三英蔣　富　九臯徐會元趙瑞雲吳宗釗李萬門維　運瑞　户各錢二百俞佐記三户各二百合記五户各二百共廿八户合洋五元錢三百文○恊源　來紫薇舘洋一元石渠閣一千一百　梧閣一千共三　合洋三元○福建麻沙分署高雲岩募謝榮興爛洋一元麻沙洋烟舘十五家合爛洋二元麻沙充公野猪洋二元萬祥土店一元錦龍錢六百義和發土店五百共六　合洋二元爛洋五元朱少梅募五月分月捐綺圍南寄園名五元朱少梅三元瞿桂泉汪掄先鍾揚烈三户各二元林雲坡顧錦堂張祥華林于高力舉才林元道李家煉永濤瞿　芬潘雲汀周兆永張頌清姚友泉仁德堂沈　廣東譚全寛陳勗初朱子範陸翰卿馬仲忻吕務本堂惠圍陳必植勉力子省吾齋鈕蔚村張子盤慶記衣莊丁元興尹子臻徐素行堂陳慎德堂朱志青三十三户各一元共三十九户合洋五十二元以上廿一日 
 
 

Page 10

 
 
[上海四馬路文局内恊賑公所經收賑捐十二月下旬清單]  
　　廿三日河南捐本埠怡初泰行交來同善會心氏二户各洋一元蘭盆會錢三百三十○本埠廣和興號交來廣東無名氏洋六元○梳城朱公舘交來如臯幼亭女史四十壽辰筵席洋四元本埠有心無力人求内人生產平安洋一元○招商漕務程藝甫　合宅平安　五元○張堰鎭益泰典募怡　居了顧洋五元程雙桂堂洋一元朱謂章越國後裔合勉虚對一元○○廿四日河南捐本埠王仲甫交來興化姚慕元募洋十元○揚州生大油號朱東湖募張曉春無名氏潘魯南朱東湖狀元齋蔣成林王永興姜幹庭丁樹堂張政祥煥文合助洋一元○○廿五日河南捐本埠立大莊交來安宜通源莊内同善公局諸君募芻五此洋六百零八元本洋一元銅洋一元細户清單另登報章○森昌信局培安慶胡啓發洋三元五角○仙鎭進東主人交來祈求病愈人丁萬齡洋十元○仙鎭億六局來槐蔭堂王五房洋三十元又仁讓堂洋八元○本準慎餘莊交來丁培源堂洋八元○鎭江硜灣鼎隆號募梁鼎銘揚立品張煥文羅運昌李茂和秦豐張惠閏甫德天一共十户各錢二百克昌長發二户各錢一百共寶收洋二元○蘭谿學署林滋圃翁募晏昌莊洋一元林滋團洋一元錢一百聚泰莊胡顯榮二户各洋五角沈天生施恆泰羅華廷趙茂南四户各錢四百江順福錢二百魯鑑堂施炳禮一户錢一百共寳收洋五元○海運彩辦所交來蘇州高會生日節省洋一元○蘇州張景峰募張啓仁元李之喜李青田趙張氏三氏各洋一元張逹元洋五元　震章洋三角張景峰洋二角○蕪湖大記號募大記洋一元胡義太錢八百同順昌鏡四百無名氏朱一班二户各錢二百劉玉和錢一元崔靜山錢四百五十共寶收洋三元○○三天共收英洋七百十七元本洋一元銅洋一元虚對開一元小洋五角錢五百三十文 
[上海四馬路文報局内恊賑公所經收賑捐十二月下旬清單]  
　　念八日河南捐招商局總辦陳　南觀察規元三十兩○本埠太古洋行交來四川重慶電　局經募黄深如銀十雨湯鏡清手湯王氏銀二兩澹音閣老人銀一兩僕人朱昆節工資求父病痊銀六錢沈正翰西園氏大獅二獅三獅四獅五獅六獅木易氏禾史氏女口氏月長氏委鬼氏木梁氏木東氏禾日氏人余氏竹天氏十八氏各銀二錢古岡棧銀五兩黄介臣王梅初同興隆益隆昌歐遵南蘇乾初黎值生劉述唐李仿韓九户各銀一兩無名氏鉅鹿堂無名氏華義方大獅子魏次慪二獅子魏載三無名氏三獅子華吟香四獅子正德堂五獅子十四户各錢二百經笑山錢四百文統共實收規元三十四兩七錢六分○本埠天順祥號交來湘垣李菊人經求己子募楊翠仙楊毓秀楊靜宜楊淑貞楊繼馨楊小馨楊嘉祥楊嘉盧楊嘉琛楊嘉興楊嘉楨和鳳笙十二户各錢一千文共實收規元八兩一錢七分○本埠潤昌棧交來袁江隠名氏募四岸主人洋二十元無名氏錢二千文酌春堂光裕堂謝輔卿王紫記力不遂心人　康奎昌七户各錢一千亦政堂錢五千朱品三李隠江陳小安夏濟堂茅壽芝李進亭李辰甫任漢卿郭有記馬吉人東昇穀誥堂十二户各錢五百無名氏三百惜陰子無名氏二户各錢三百以上統共實收英洋四十元○本埠靜遠堂郭遲生先生募靜遠銅洋一元七十老人錢四百金蕉山民洋四角錢二百太原五　二户各洋二角載程氏尉遲二户各洋一角一齡小兒十一童子修心子三户各錢二百三齡孺子繡餘　屋十三　子一歳女孩四　各錢一百共實收英洋二元銅洋一元錢五百八十金壇姬古愚募錢用和謝秀朗金子明朱克謨鮑廣林五户各洋一元查萬隆錢占鰲徐得紅徐連喜四户各錢五百盛春牙錢家福夏德榮三户各三百五十同和貴芝堂二户各三百吳義興季福元翟生源三户各一百四十文共實收英洋九元錢七十文揚州二郎廟前王紹齋求病愈洋二元湘中李萬全號募蔣建廷朱靜乾徐普見三户合助洋三圓宿邑天順公信局募日升吉泰丁佑辰鎭泰四户各洋一圓曹立齋范心培徐實夫曹景賢嚴子源邵麟書六户合助洋二圓湖南益陽堡局資江萍寄子募吳東珊洋四圓徐心餘堂桂壽堂二户各洋二圓裝省齋岳浩然堂熊善慶堂樂莘堂祝正秋　仁豐藍芳堂式德堂滋福堂是春堂　貽德元十一户各洋銀一元譚嘵春譚俊又二户各五角徐永順四角温理堂一角思補堂洋銀八分共實收英洋四圓爐丕十七圓四角小洋一角洋銀八分○本日共收河南捐英洋六十六圓規元七十二兩八錢八分爐丕洋十七圖四角小洋一角銅洋一元洋銀八分錢六百五十文 
 
 
 

Page 11

 
 
   
 
 

Page 12

 
 
[光緒十四年八月十四日京報全錄]  
　　宫門抄○諭旨一道錄前○發抄硃批四道○陜督譚奏爲揀員請補知縣缺摺○侍郎綿奏爲郎中瘋病請旨勒令休致摺○　督盧奏爲河水情形片○又奏爲葦蕩章程情形片○陜督譚奏爲遴員請補知縣缺摺○又奏爲揀員卽補知縣缺摺○疆撫劉奏改奬直隸州知州片○大臣安奏爲奏聞片○大臣恭奏爲戍員在配當差奮勉卽請釋回摺○八月十四日兵部太常寺太僕寺廂曰旗值日無引見○福中堂等塲内專摺請安○慶王花尙阿各假滿請安○張亨嘉謝放湖南學政恩○陳琇瑩謝放河南學政恩○内務府奏派致祭凝和廟派出慶　○召見軍機六額駙賡音布張亨嘉陳琇瑩○發抄譚鋒麟奏請將挾私誣揭之前榆林令托克通阿革職奉硃批着照所請該部知道欽此○又試用通判曾麟綬等署安定等令奉硃批吏部知道欽　○又儘先叅將王克修補甘州域守營守備奉硃批兵部議奏欽此○又審明河州民魯來保謀殺吳王氏一家四命案審擬奉硃批刑部議奏欽此○○頭品頂戴陜甘總督臣譚鍾麟跪奏爲揀員請補知縣要缺以裨地方恭摺仰祈聖鑒事竊據藩臬兩司詳稱玉門縣知縣王吉士告請　養所遺係衝繁二項邉遠要缺例應在外揀補查有卽用知縣陳岳年五十一歳山東荷澤縣舉人由進士卽用知縣簽掣甘肅親老告近改掣河南題補陽武縣知縣旋丁父憂服滿起復仍赴甘肅候補光緒十一年十月到省署通渭縣知縣辦事明練毫無貽悮以之請補玉門縣知縣實堪勝任會　請奏前來臣查陳岳老成練逹爲守俱優仰懇 
天恩准以陳岳補授玉門縣知縣實於地方有裨如蒙俞允銜缺相當毋庸送部引見該員並無叅罰案件謹缮摺具陳伏乞皇太后皇上聖鑒訓示謹奏奉硃批吏部議奏欽此○○奴才綿宜跪奏爲特叅郎中瘋症成痐請旨勒令休致恭摺仰祈聖鑒事竊奴才衙門郎中世謙原名世麟近年得有瘋疾前任侍郎啓秀曾藉差使懶惰撤去鑰匙咨部記過原兾其有時痊愈奴才接任以來隨時察看該員竟不常進署並聞時往電報局無端攬擾前六月初六日堂期奴才正在畫稿時該員果面告電報局不給伊代發私信等語查電報局係爲一切緊要公務而設因當堂開導而申飭之乃該員始則嘵辨不服繼竟漸起瘋狂語無倫次迄今將及一月派員查傳據稱世謙近仍恃瘋無狀抗不入署似此疾已成痼有曠職守未便再事優容相應請旨將郎中世謙勒令休致交該旗嚴加管束以肅官方理合恭摺具奏伏乞皇太后皇上聖鑒謹奏請旨奉硃批世謙着勒令休致餘依議該衙門知道欽此○○盧士杰片再本年六月初旬河水陡長丈餘溜勢湍激邳宿至中運河一帶兩岸長堤多有窨潮滲水潰塌脫坡安汛鹽河舊掃被溜刷蟄運口汛爲湖河滙注之區壩埽重疉清江汛之柳園頭小舟庄等處迎溜坐灣以及平橋汛之小二堡戴家灣情形均極險要經臣督飭道廳曁文武員弁將溃塌士工蟄陷埽叚分投搶辦一律穏固其寳應間有被溜刷損土埽亦均擇要搶護臣現仍督率各文武員弁加意嚴防不敢稍涉懈怠亦不敢稍有虚糜理合附片具陳伏乞聖劉訓示謹奏奉硃批知道了欽此○○盧士杰片再葦蕩左右二營增採柴束原定章程每年將青柴長發情形由該管道員詳請具奏如有水旱虫傷隨時聲明歴經循辦在案兹據淮揚海道徐文逹禀稱葦蕩左營因去冬今春徧蕩乾涸近海一帶滷氣難消以致青葦稀茸並多鹽蒿雜草三月内復被霜煞甚重入夏以來未得透雨將來不但難期足額且莖細質輕價亦必减葦蕩右營春令雨少灘地乾裂葦苗不茂四月内夜降嚴霜高阜處所被損較重卑窪之地情形稍輕惟因霜後無雨又生蟊虫徧蕩皆有攅苗食葉柴草均損惟望早得透雨或可補救各等情前來臣覆核無異除飭令霜後儘蕩搜估據實具報外理合附片陳明伏乞聖鑒謹奏奉硃批知道了欽此○○頭品頂戴陜甘總督臣譚鍾麟跪奏爲揀員請補知縣員缺以裨地方恭摺仰祈聖鑒事竊據藩臬兩司詳稱甘肅靈台縣知縣賀昇運調補山丹縣知縣所遺係疲難中缺曾經扣留由甘揀補前奉部章甘肅升調補缺變通辦理無論何項缺出擇其人地相宜之員請補等語今靈台縣知縣缺查有發甘委用知縣蕭晉昌年四十五歳湖南寍鄉縣舉人揀選知縣光緒九年經臣奏請揀發到甘於闗外諸軍異常出力案内保俟補缺後以直隸州知州補用歴署合水秦安等縣辦理一切悉臻妥協以之請補靈台縣知縣實屬人地相宜詳請奏補前來臣查蕭晉昌才具明練吏治講求以補靈台縣知縣洵堪勝任合無仰懇天恩俯准以蕭晉昌補授靈台縣知縣期於地方有裨如蒙 
俞允俟准部覆後再行給咨送部引見以符定制仍俟試署年滿另請實授該員並無叅罰案件謹恭摺具陳伏乞皇太后皇上聖鑒訓示謹　奏奉硃批吏部議奏欽此○○頭品頂戴陜甘總督臣譚鍾麟跪奏爲揀員請補知縣員缺以裨地方恭摺仰祈聖鑒事竊據藩臬兩司詳稱甘肅隆德縣知縣王樹槐調補寍夏縣知縣業已奉部覆准所遺之缺曾經扣留外補前奉部章甘肅升調補缺變通辦理無論何項缺　擇其人地相宜之員請補等語今隆德縣係簡缺查有留甘補用知縣盧世堃年四十一歳湖南長沙縣人由文童投効軍營克復金積堡以從九遇缺卽選並戴藍翎同治十一年隨營到甘遵例報捐縣丞克復新疆南北兩路保以知縣留甘補用　辦階州瓜子溝番　案内保加同知銜赴部騐看領照光緒九年三月到省查該員才識優長辦事結實在甘有年於東路風土民情最爲熟丞以之請補隆德縣知縣洵堪勝任會詳請奏前來臣查盧世堃才長心細任事精勤仰懇天恩准以盧世堃補授隆德縣知縣實屬人地相宜如蒙俞允銜缺相當毋庸送部引見仍俟試署年滿如果稱職另請實授謹恭摺具陳伏乞皇上聖鋻訓示謹奏奉硃批吏部議奏欽此○○劉錦棠片再現辦皖北練軍營務處三品銜知府用卽選知州邵醴泉前於新疆六載邉防案内經臣彚保以知府歸部　論雙單月儘先卽選經部議駁該員所請非應升之項核與定章不符應令另核奏明請奬等因當經轉行遵照去後兹據該員禀稱知府旣非應升之項請改奬免選知州本班以直隸州知州歸部不論雙單月儘先卽選俟選缺後再以知府用等情呈由安徽壽春鎭總兵任祖文轉請奏前來臣覆核無異合無仰懇天恩俯准將三品銜知府用卽選知州邵醴泉免選本班以直隸州知州歸部不論雙單月儘先卽選俟選缺後以知府用出自鴻慈謹附片具陳伏乞聖鑒訓示謹奏奉硃批吏部議奏欽此○○安德等片再查前庫倫印房駐長班當差之三品頂戴花翎五品官巴圖成格爾光緒十三年問經蒙古辦事大臣那遜綽克圖因其年老開去印房差使在案奴才抵任後聞該員公事甚熟將巴圖成格爾傳來　奴才公署辦理公事屢試該員雖年逾六旬而身力尙强眼目尙未　花印房當差四十餘年於公事毫無貽誤爲此因其得力將巴圖成格爾仍行派在印房辦事仍照前案由三處發給口分謹附片奏聞奉硃批該衙門知道欽此○○奴才恭鏜托克湍跪奏爲戍員在配歴年當差奮勉可否仰邀恩准矜釋恭摺具陳仰祈聖鑒事竊照黑龍江省遺戍人員如有歴年當差奮勉力贖前愆者准于大臣奏請天恩矜宥免罪釋回歴經欽遵辦理在案兹查已革副將丁啓發因在途搶刦客民郭鏡元等銀兩審係事出有因並非　空搶奪案内革職改發黑龍江安置於光緒三年十二户到配已革武弁張應鶴因屢次平空訛詐誣良爲竊私行拷打案内改發黑龍江充當苦差於光緒八年四月到配以上二員均經撥在水師營總管屬並派往奔鼐卡倫充當苦差數年之久於坐班差使深知勤奮力圖自新又已革補用副將謝文發卽王雲亭因向田落漢索欠爭閙田順刀向砍田落漢順取鳥槍施放均各受傷案内革職發往黑龍江充當苦差於光緒十一年七月到配撥在呼倫貝爾副都統屬充當苦差歴逾三年於應派差使深知勤奮力圖自新疉據該副都統總管等先後咨禀前來奴才等覆查無異可否仰懇天恩將該戍員丁啓發等免　釋回之處出自鴻慈逾格非奴才等所敢擅擬伏候諭旨遵行所有戍在員配歴年當差奮勉可否仰邀恩准矜釋緣由理合恭摺具陳伏乞皇太后皇上聖鑒訓示謹奏奉硃批了啓發張應鶴謝文發均着准其釋回欽此 
 
