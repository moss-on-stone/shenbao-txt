# 1934 - 327 - 4908844

 

Page 1

 
 
[長江各埠赶早發報告白] [  申報舘主人啓]  
　　長江數千里埠頭林列本舘所銷申報向來依期寄送惟歴來有人在滬收取閲過之舊報寄至各埠求售往往越隔破壞附章不全購者　之　致信本舘饒舌是以本舘今特赶緊印寄較前早到一日以副諸君子先覩爲快之意如有遲到者卽係閲過之學報可向經售報紙人詰聞　　拜日無輪船開發須於下一日并寄閲者鍳之 
[牧令書緝要出售] [  圖書集成局代啓]  
　　牧令　緝要一編專爲州縣而設其中所載皆我朝名臣循吏懿蹟嘉言采摭成書用垂模範誠爲策名筮仕者先路之導本局承琴鶴齋土人囑付鉛印爰用新鑄之字潔白之紙校警精良裝訂八册每部定價碼價一元五角凡身膺民社而未知刑名錢榖撫字百里之地者不可不爲一流覽也申報舘及申昌書室滬上各書坊均有發售賜購者請隨使選取可也此佈 
[論武試之宜廢]  
　　國家沿前明之制以時文取士内而卿相外而疆臣非由科第進身别無策名筮仕之道故凡人自束髮授書以後所惟日孜改者舍制藝外未嘗有他學也父以是教其子兄以是勉其弟部以是授其徒謬樓相傳流毒數百載卽有豪傑非常之士智慧過人材力出衆亦以舍科第一途不能博取人間富若貴遂不得不致力於八股久之靈性日汩歲月虚糜幸得一舉成名而又所習非所用所用非所習他日治社稷理民事與時文若風馬牛之不相及亟棄去之而從事於刑名錢榖諸書識者皆謂中國之不振由於無人材所以無人材則以時文之害之未息也斯言固切中近世之弊富世君子無以易其説矣然今之仕宦雖多由科第進要亦不盡由科第進也或以捐納或以保舉何八股中無人材而捐納保舉中亦無人材乎且時文固知爲無用之物而其於識字義通文理則一也卽使變時文爲論説爲策問亦祗見其紙上空談而已未必果爲有用之學也故時文可廢而謂廢時文卽以見人材則是説也吾又未之敢信本年爲丁酉正科各直省舉行鄉試文闈已畢蕊榜齊開合中式士子計之約共千有餘人此其中有人材乎無人材乎余固不得而知之余更何從而逆億之惟是文闈雖已報罷而武闈又屇放榜赳赳武夫各挾其弓矢刀石之能宴與鷹揚以爲親戚父游光寵然試思國家之以武闈考試者蓋將以求干城之選也今之武科中人其能挾矢張弓以弭外來之釁乎其能舞刀弄石以禦敵國之乘乎古之角鬥也以力故孟賁烏獲能舉千钧之鼎而卽以爲勇夫古之用器也以金故能執干戈卽可以衛社稷如養由基之善射典韋之雙戟軍中至爲之語曰帳卜壯士有典君手提雙戟八十斤王彥章持鐡槍騎而馳突奮疾如飛時人遂號爲王鐡槍古來饒勇之士若此類者歴觀史策所載吏僕難终故以弓矢刀石觀人之勇力原非無意也乃今所用爲戰陣之利器者不以金而以火槍也砲也而又有前膛後膛開花連珠之别其製日精流毒愈猛發砲一響死者千人發槍一排斃者數白而我若仍執弓矢刀石以禦之於疆場之上是無異以羊咋虎固未有不以爲傎者也知弓矢刀石不足爲戰陣之用而亦必從事於槍砲乃考試則仍以弓矢刀石爲準是獨何哉豈成法不可驟更歟抑弓矢刀石之别有妙用歟是眞欲索解人而不得矣夫以時文試帖爲無用故朝廷已允臣不之請令於鄉會試之三場及歳科小試之古學塲兼試時務以求有用之學則於武塲似亦宜變通其法以爲禦敵之用若無法以變通之則不如廢之爲愈也吾嘗見今之武夫矣大抵皆鄉野粗鄙之子性笨若牛而兇横如狼虎原其考試之意不過欲得衣衿以爲護身之符已耳一旦得如其願於是武斷鄉曲魚肉善良草野小民皆側目而視不敢稍攖其鋒而與之較是非爭曲直故鄉間多一武夫則附近一方均受無窮之累是武夫者於國家則毫無所用而於閭閻則大有所害以是爲考試不啻恐民生之鮮蠧而驅之使爲害於人也其於朝廷設立武試之意不亦爲計料所不及乎况今者軍旅之事不用弓矢刀石而惟以槍砲之精利爭雄此不必藉勇力而文弱者亦能之是則武試其尙不可以廢乎而仍拘拘焉以成法爲説誠不知用意之何在也 
[諭旨恭録]  
　　十月二十一日奉上諭現在天氣漸寒京師兵丁當差勤苦殊深軫念所有八旗及緑步各營官兵均著加恩賞給半月錢糧以示體恤欽此同日奉上諭現在天氣漸寒所有食餉之閒散宗室覺羅人等生計維鞎殊深軫念著加恩賞給一月錢糧其宗室覺羅孤寡除有恩賞錢糧外著再加賞半月錢糧以示體恤欽此○二十六日奉旨著派載漪裕德符珍崇光看視奬賞欽此同日奉旨兵丁等借支庫銀内應扣本年十二月次年正月庫利著加恩展限兩個月欽此 
[本舘接奉電音]  
　　昨日清晨京師飛電傳來上諭一道敬謹譯登○十月初三日奉上諭奎俊著補授江蘇巡撫欽此 
[德人要挾]  
　　本埠西字捷報云德人旣占膠州灣後德使致詞我中國總理各國事務衙門責令撫卹被匪徒戕害之二教士共銀六十萬兩所毁某處教堂房屋須從速賠修肇事地方之官吏恐有干涉情事須立加懲究兇手須卽行緝獲明正典刑兵艦占據膠州灣時一切開銷須由中朝付給華人因此事而辱及德國徽章須照章賠罪以上六事皆德人所任情要挾者總理衙門大臣答以貴國須先將兵船及占據砲臺之兵撤退重復歸還砲臺始得從長計議 
[膠事要聞]  
　　天津采訪友人云山東曹州土匪戕害德國教士兩人德廷遽傳令兵船三號駛抵膠州灣佔據青島勒令砲臺上所駐防營退至四十里之外升任四川總督山東巡撫李鑑堂中丞由電奏參膠州鎭章鼎臣鎭軍擅自退兵並請添募曹州土勇五營以資防堵側聞皇上以鎭軍退兵之事出自德人逼勒而然如或依違恐致輕開兵釁鎭軍並無咎戾是以未交部議所請添募士勇亦不准行蓋恐舉動張皇致失兩國和誼也日前中丞曾欽奉電諭飭將是案辦理完竣方得往蜀省履新皇上復恐中丞率性徑行不克與德人和衷共濟爰飭新任山東巡撫張中丞火速到任會同辦理務臻妥協免致有意外之虞張中丞陛辭請訓出都於上月二十六日傍晚行抵天津二十七日往拜北洋大臣王夔石制軍密籌機要二十八日卽前赴德州遵陸往東省德國駐京參贊亦於二十六日至天津聞日内當向膠州進發也 
[來華有日]  
　　本月初三日倫敦來電云德廷定議令普魯士王亨烈管帶兵艦數號前赴中華亨烈則另坐一快船擇期華歴十一月十七日就道 
 
 

Page 2

 
 
[議員打架] 　 
　　本月初三日倫敦來電云奥斯地牙國議政院當各員聚議之時忽互相打架歴一刻許始解散亦可謂大失體統矣 
[日官更迭]  
　　東歴十一月十三日日本東京電傳各處云大板府知事内海氏忠勝改任西京府知事愛知縣知事時任氏爲基升任大坂府知事櫔木縣知事江木氏干之改任愛知縣知事神奈川縣書記官荒川氏義太郎升任鳥取縣知事廣島縣書記官關氏新吾升任福井縣知事青森縣知事牧氏朴眞改任愛媛縣知事河野氏主一郎任青森縣知事深野氏一三任北海道廳内務部長 
[奏停鐡路]  
　　杭州采訪友人云此間有人欲開築鐡路行駛火車擬自大關迤西逹松木塲遶越西湖經大小麥嶺轉至清波鳳山二門直逹江干旣而創其議者估得工資洋銀三十萬圓分爲六叚以六人承認每人招股五萬圓嗣因入股者甚屬寥寥不得已改歸林菽原觀察鍾崍辦理名之曰利遠公司本擬八月間擇吉開工旋因所劃界中有極大墳塋五六十處未經圈出以致謡言四起幾致聚衆爲難觀察無可如何飭司事重加查勘未幾卽報稱祗五六處萬難繞越觀察信以爲實命工人分往釘椿而不知其中古塜纍纍不下數百處遂致人情洶湧衆議沸騰通衢大道之中遍貼匿名揭帖大略謂如將墳墓開掘一時無處安葬可將骸骨棺木暫借辦理鐡路之杭人祖墳上掩埋拆我房屋一時無處存身可暫向辦理鐡路之杭人家借住云云事爲歸安陳侍御其璋所聞封章陳奏其疏稿云奏爲浙江杭州擬築鐡路有害無利羣情洶懼懇恩電飭撫臣迅卽停止以安衆心恭摺仰祈聖鑒事竊維鐡路之興所以爲利用便民尅期致遠也津蘆之路成效已昭蘆漢之路接踵興辦此外凡可以通商惠工者罔不宜力籌興築期於必成然從未有舍三四里至近之路而弗由轉遷道築路三四十里而謂可以求利便如杭州之欲開鐡路者也杭州省城左江右湖爲水所限不能跨錢塘江而至浙東之寍波紹興等處人皆知之乃欲辦鐡路者創爲自湖墅至江頭運貨之説查杭省十門南爲鳳山西南爲清波東南爲候潮北爲武林其武林門外至大關卽湖墅是也由大關進武林門僅二三里有撥船可逹城内通江橋至江頭亦止三四里由鳳山清波候潮三門至江頭約一二里二三里不等若貨自浙東渡江而來起撥入城或蘇杭之貨至浙東由大關起運亦不過費二三里四五里之運脚用資不多且自江頭至大關亦片時可逹不必鐡路以期速也卽欲速矣應自大關築一路至武林門由江頭築一路至鳳山候潮等門然均止有三四里亦無所用之是以創辦者故迂其途欲由湖墅以逹江頭且不言大關而言湖墅以惑當道之不知地理者聞其挿標之處皆舍正路而不由轉由大關之西南武林之西北折而繞至距城數里之松木塲由彼鑿通西湖背面之山以逹於湖再由湖上鑿通小麥嶺繞出省城西南經清波鳳山二門以至江頭經此一繞約有三四十里以三四里一蹴可至之路改而爲三四十里迂曲之鐡路雖火輪迅速亦屬有限若謂意在運貨今浙西茶絲由輪船一日夜可至上海由上海一夜可至寍波浙東之貨亦可由輪船以逹上海而欲恃腹地三四十里之鐡路以分輪舟之貨物勢必不能至江西之貨多由九江附搭輪船亦斷未有由錢塘江而來者此皆於事無益於理不通者也然尤有於情不順者一經築路廢田拆屋勢所必然而標識之處墳墓約以萬計臣聞近日杭城徧黏匿名帖士民公議欲與創辦者爲難有拆一屋卽遷於其所居之室掘一墳卽厝於其祖父之塋之語夫果使有益於公家有利於商賈雖民情弗恊或不妨强使必從若祗便一二人牟利之私轉而激千萬户難堪之怒深恐釀成巨禍利未見而害已形地方官當亦不願有此現聞十月間卽要開工爲期已迫民情悚懼訛言日滋可否請旨電飭浙江撫臣諭令停止非獨免創辦者怨讟之歸虧折之害而聖恩所被保全實多矣臣籍隷浙江聞見較確用特縷陳是否有當伏乞皇上聖鑒謹奏又附片云再利之所在洋人計之最精在西湖所開鐡路果有大利洋人奚獨不言誠恐竭蹶以圖而異日並不獲利仍抵押於洋人則轉不如少此一舉之爲得也如謂怵他人之我先爲此先發制人之計查省城自艮山門沿城行可逹東南清泰門至江干不及十里卽宋時之沙河塘也此處地形徑直田廬不多墳墓亦少於省城形勢是弓弦若自西湖一帶則爲弓背舍弦就背非智者之所爲也若因杭州新開碼頭非有鐡路不可當就艮山門向東南而爲之其路平坦事半功倍尙屬權宜之計是亦不得已之辦法也謹附片具陳伏乞聖鑒謹奏軍機大臣面奉上諭御史陳其璋奏浙江杭州鐡路有害無利羣情洶懼請飭撫臣迅卽停止以安衆心一摺所奏各節頗屬詳細如開辦並無大利自以停止爲是著廖壽豐體察情形據實具奏另片奏杭州如必需鐡路當就艮山門向東南興築事半功倍等語著廖壽豐一併查核具奏將此諭令知之欽此 
[統領謝世 < ] 
　　統領安徽撫標澄清水師金叅戎國治向駐節皖省金保門外之廣濟橋氣體素稱强健兹忽爲二豎所侵醫藥罔效至上月二十六日傍晚時溘然長逝聞一切日行公事權歸前營徐永川叅戎暫爲代理云 
[文星照潯]  
　　新簡江西學政李大宗師陛辭後遵陸南下於上月廿八日午刻行抵潯江德化縣楊少庭明府過江迎接鎭道以次文武各官均在九華門外恭迓憲節旋卽排導入城在考棚作行臺向各署拜謁聞擬卽日買棹進省接印履新云 
[文星過浙]  
　　新授福建學政戴大宗師鴻慈於上月二十三日行抵吳門杭省官塲接到電信遂由仁錢兩首縣派人將下馬碼頭掃清潔預備迎迓并在上馬頭雇就大號官舫以便宗師乘坐二十四日憲舟駛抵武林府縣等官均往禀見撫學二憲及將軍都統織造司道各官均出城恭請聖安然後迎請宗師在官廳内小坐略叙寒暄卽行告别宗師登舟後遣人往各署謝步然後解維水師營統帶特派師船二號護送至衢 
[蘇州縣試紀事]  
　　姑蘇采訪友人云本月初一日爲蘇州府屬各縣舉行縣試之期長元吳三首縣循例假貢院扄試與試文童約共千餘名長洲已冠首題聖之時者也孔子之謂集大成集大成也者金聲次題惟夫子能由是路未冠首題乍見次題出入是門也通塲詩題賦得碧雲低處認三吳得吳字元和已冠首題鼓瑟希鏗爾舍瑟而作對曰次題城郭不完兵甲不多非國之災也詩題賦得輕冰滿硯風聲急得聲字未冠首題不學禮無以立次題恭敬之心禮也詩題賦得不寄梅花遠信來得來字吳縣已冠首題平其政行辟人可也焉得人人而濟之故爲政者每人而悦之日亦不足矣孟子告齊宣王曰君之視臣如手足次題江漢以濯之秋陽以暴之未冠首題取之而燕民悦次題士何事孟子曰通塲詩題賦得數點梅花天地心得心字 
[建造關署]  
　　沙市采訪友人云前年東瀛和議告成朝廷准闢沙市爲通商口岸舊歳中國始設關榷税以西人聶君爲税務司雇定官舫一艘暫作辦公之所至本年九月初乃就監督署旁建造西式樓房作爲關署衆工人運石填土昕夕不休現雖粗具規模其裝飾尙需時日也 
[新設躉船]  
　　沙市采訪友人云此間招商局躉船以泰安兵輪船改造前月二十四日由快利輪船帶來泊於竹架子江面凡附招商局輪舟至此者准由躉船上岸旣省舟楫之費又免風濤之虞往來客商同聲稱便惟是船之成本旣重費用益繁遂照安慶金陵定章每客增收水　銀二錢以資貼補 
[海河淤塞]  
　　天津訪事友來函云大沽口河道淤塞日甚一日計今歳自開河後輪船之逕抵碼頭者僅得兩次其餘均改泊唐沽蓋不聞見帆影輪聲者已八閲月矣至十月十七日又有盛京輪船抵埠而此後亦復闃如三公司之駁貨固耗费珠多而搭客往來亦嬚週折濬河之舉雖聚訟紛如而築室道謀尙無成説不知何時始得開通俾行旅之往來者得以暢行無阻也７舫 
 
 
] 

Page 3

 
 
[嚴懲攫洋] 　　 
　　前報紀白晝攫洋一則兹悉將匪獲住後立卽解交吳縣署請辦當經頼葆臣大令升堂提訊以該匪膽敢於省會重地白日搶洋實屬法所難宥爰命重笞一千二百板枷示頭門俟滿月責放想經此一番嚴懲後或者匪徒等可以稍爲歛跡也 
[星使閲操]  
　　駐紥吳淞口之自强軍統領德員來春石泰君於本月初四日恭請欽差大臣吕鏡宇星使駕往營次閱操等情巳登前日報章昨日清晨七點鐘時上海縣黄愛棠大令先至天后宫側出使行轅伺候鐘鳴八下星使命駕出轅乘坐小輪船向吳淞進發黄大令一同隨往星使帶有美酒數十罈洋银若干元以備犒賞各健兒云 
[修葺榷轅]  
　　關道憲蔡和甫觀察假敬業書院爲行轅而辦公則在城外王家庫洋務局内辦公殊爲不便兹前任關道劉觀察已經出殯爰飭工匠將道轅赶緊修葺諒本月中旬可以鸞遷入署矣 
[糞除試院]  
　　縣試將屇上海縣黄愛棠大令預飭辦差人等將敬業書院打埽潔淨以備考試想童天王磨厲以需又當在試院中逞其角逐矣 
[讞員回滬]  
　　英界公廨讞員張賡三直剌乞假赴白下重續鸞膠前晚附乘招商局江裕輪船回滬昨日署中差役排齊儀仗迎於法界金利源碼頭至午後一點鐘時江裕鼓輪而至直剌卽乘馬車遄回新夫人則另備肩輿迎迓詠懶雲氏鸞鏡舊經人照玉鳳幃仍聽步摇金之詩覺花縣風流遠勝畫眉京兆矣 
[營汛交替]  
　　日前上海城守營李千戎接奉上憲札文飭令與常沙營張千戎對調正在籌備交缷事宜而張千戎已來滬擇吉本月初三日午時接任想日内李千戎卽須赴常沙營次當差矣 
[幾肇火災]  
　　美租界楊家灣地方有綽號小皮匠者未知所操何業前日係其三旬壽辰邀集親朋大張華筵殷勤欵待至晚施放鞭爆詎火星飛至屋外所搭席棚上一時烈烈轟轟勢將上熾家人駭極急卽取水竭力灌救得以卽時息滅惟所支凉棚半已被燬鄰居亦受驚不淺矣○昨晚七點鐘時晚餐甫畢忽聞警鐘亂鳴急卽出外探詢並未見火光上炎嗣據訪事人來述據稱江西路及南京路轉角處福順木器店内不知因何失愼以致祝融氏惠然降臨幸各水龍聞警風馳電掣而來竭力灌救僅焚去棉花二包不致釀成燎原之勢亦云幸矣至其細情容俟探明續録 
[未占滅頂]  
　　大東門外小橋左近有某姓嫁妝店中小孩年約十餘齡前日傍午時在十六鋪馬路所搭之浮橋上嬉戲左顧右盼手舞足蹈不意有一東洋車轔轔而來將孩撞墮浦中坐車人大爲驚駭急卽出洋兩枚雇人救起不致占滅頂之爻亦云幸矣 
[葬身魚腹]  
　　王德明江北某邑人也寓居浦江之左亦已有時邇因有喜慶事須備酒筵前日駕一葉扁舟駛至南市祥記碼頭購得剛鬛兩蹄載回鄉下不意駛至浦中風浪大作舟子支持不住立時傾覆人皆堕人波心載沈載浮幾與波臣爲伍比及鄰船瞥見設法打撈王已深入鮫宫無從蹤跡祗將舟子救起昨日王之家屬聞信到來卽向划船主某乙理論乙乃倩人將屍身四處打撈依然未獲亦可慘矣 
[酒肆行兇]  
　　有名順生者不知其姓在本城三牌樓開設紙匣鋪前晚呼朋引類至香花橋畔某飯店沽飲正在開樽談笑忽有有某甲者大踏步入門順生卽招與共飲至二更後各有醉意順生突破口大駡甲亦反唇相稽未幾順生邀得多人蜂擁上前扭甲兇毆并將伊手指咬去左眼亦被擊損血湧如泉酒保無計解圍極聲呼救酒肆主恐遭波累亟投巡防北局訴知局員王二尹飭地甲前往拘拿諸人紛紛逃逸僅將申帶回二尹見已受傷沈重著地甲酌量料理甲家不欲多事爰由三九兩鋪地甲延傷科醫生施治而責令順生出洋銀數十圓負荆請罪想可免於備匐公庭矣 
[大令騐傷]  
　　朱孫氏舁其夫朱瑞卿至上海縣署訴乞騐傷昨日午後黄愛棠大令提訊之下朱孫氏訴稱丈夫被其弟毛毛用薙髮刀戮傷叩求騐視大令騐得背後有刀傷一處諭令自行醫治候提毛毛訊辦 
[賊裝狎客]  
　　包探趙銀河解偷兒章維卿至英界公堂禀稱此人裝作闊少模様日在各倡寮作狎邪遊某日乘間竊取野雞流倡曹金寳之綢衣綢裤報捕後捕頭令小的拘獲吊出原贓解請究辦曹倡襝袵案前訴稱小婦人沈淪苦海不得已而以皮肉作生涯不料伊於偎香倚玉之餘行狗盗雞鳴之事章供稱小的係蘇州府屬某邑人大老爺如賜恩寛以後决不敢在迷香洞中再試穿窬手叚矣襄理讞政之邵虎伯大令據情商諸單繙譯官然後判令笞責三百板贓給曹倡領去 
[飭各到堂]  
　　法界大馬路徴康錢莊虧欠巨欵將店倒閉經各債户投訴公堂中西問官迭次研訊飭將莊主蔡貞林執事人陸漢章等一併押追旋准交保出外限兩禮拜理清詎蔡等在新太和舘設席邀請各债户到塲出立空票屇期依舊無銀應付各債户役訴公堂鄭大令以似此行爲有碍市面飭探傳齊源被證於前期解堂訊理著將蔡貞林陸漢章及莊夥江秉監等一并押候嚴追昨禮拜四堂期鄭大令又會同何繙譯升座讞鞫原告李松山王蘭芳王廣心王鶴鳴等二十餘人各呈禀詞並黏呈到期不付之票求爲追給大令謂蔡曰爾欠各欵並未理明輙敢揑情朦禀求請銷案實屬膽大妄爲蔡供小的在太和舘設席已承各债户應許且所出期票亦有已經付過者大令謂各債户如果應許何以今日復投案請追顯見爾之狡詐實屬可惡已極遂與何繙譯會商飭探傳諭前經列名具禀之各原告著下期一槪到堂如有不到作誣控論欠欵不追並著各具詳細禀詞呈候核奪蔡員貞林陸漢章等一并還押原告斥退 
[落花無主]  
　　本年七月間湖北人李四雲吳漢貞由漢口携帶吳伍氏王史氏兩婦附怡和洋行某輪船至滬送入法界興聖街某花烟舘爲妓經包探緝獲將男女一并送入捕房解經鄭大令研訊責懲押候本夫來案具領兹在押日久而其本夫則音信毫無昨禮拜六堂期飭將一千人解堂訊判王史氏供湖北漢陽縣人丈夫名桂芝將小婦人送至上海覓一噉飯之處與李四雲同來並非李四雲送入花烟間内大令旋謂吳伍氏曰吳漢貞並非爾夫何以冐認夫婦實屬不合遂與何繙譯會商著將吳漢貞重笞三百板李四雲責二百板吳伍氏王史氏押候交保出外赶緊回籍不准逗留 
[給領洋銀]  
　　李文卿前在法界公堂控稱魏書金硬借洋銀八十元經鄭大令訊供押繳嗣據魏妻繳到洋銀八十元求准交保開釋大令以李文卿所控情同拆梢未便允准飭探查明復核昨日堂期包探傳到原告解請復訊大令問李曰爾控魏硬借洋銀倘不借如何李供恐碍情面又問旣恐有碍情面何以涉訟究竟有無别情爾可從實供明李稱前在鹽捕營當勇與魏有同營之誼大令飭將呈繳洋銀八十元先行給領聽候傳訊魏書金還押 
[控欠糾葛]  
　　李雲初前期遞禀法界公堂控稱被致和祥報關行主余子明欠銀二百四十餘兩圖賴不還鄭大令准詞飭提訊究昨日堂期李雲初將余扭案請追質之余供欠銀屬實惟致和祥報關行始雖小的開設而李屢欲附股因卽許之惟時適有要需向李借銀三百兩還過二百四十兩尙少六十兩後小的將致和祥併與李一人開設立有筆據李欠小的銀五十五兩洋十六元係中証之費李則稱並無其事大令與何繙譯會商謂旣有中人著交保出外憑中理處明白禀覆原告斥退 
 
 

Page 4

 
 
[明珠被攫]  
　　南市店鋪林立匪類甚多攫物剪綹時有所見雖經巡局勇丁加意防範而若輩仍顧忌毫無昨日午後關橋南首有湖北人唐四水之五齡男孩在街頭玩耍忽被匪人强攫而去比及唐於是處茶飯店中奔出飛步追上則已鞭長莫及矣未識一顆明珠他日能還合浦否 
[報風要則題詞]  
　　報風要則一書爲泰西天文師勞君所著而本邑徐家匯天文臺印以行世者也西人素以航海爲經商之要重洋數萬里一葦所如颱颶之災時須留意勞君乃著爲記號以旗代字羅列詳明司舟者但當認明旗之顏色花紋卽可知風之起自何方曁舟行之有矣妨礙後附風雨表及颶風烈風淺解尤舟師所不可不知聞西人定於本年十二月初九日爲始各口預報風信皆以此編爲準繩然則勞君之餉遺後人豈淺鮮哉辱承李君問漁媵函見贈爰題數語以答盛情 
﻿ [ 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報舘主人啓]  
　　本舘京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出仰人皆先覩爲快閲者鑒之 
[招習樂舞]  
　　前任學憲龍大宗師札委江寗府劉嘉樹太守派員購辦樂器添設佾舞等情已誌前報兹悉由上江兩學出示曉諭招學樂舞事照得前奉學憲龍札飭江蘇各府州縣學宫一律舉行樂舞現上江二縣文廟創辦樂舞業經府憲委員採辦樂器復蒙府憲札委本學遴選聰頴子弟數十人暫借武廟文昌廟樂器先行教演並於襄辦之樂舞生中選擇精通樂律者以爲教習等因奉此除教習已經選擇外理宜出示曉諭爲此示諭凡籍隷上江二縣身家清白並無礙考等情年在二十歳以内願學樂舞者限五日内赴本學報名取具二學增附生保結呈由本學騐看合式者卽日入廟習演限三月學成定於來年春祭舉行各生須知樂舞爲國家大典諸生入廟肄業卽屬彬雅文士務須鼓舞來學盡心習演俟告成後由本學選擇嫻熟者詳請府憲轉詳學憲將各生照例注册作爲佾生免縣府試諸生其各踴躍前來勿得觀望自悮如有玩違及樂律生疏者　由本學隨時撤退另行招充其各凛遵勿違特示 
[歡聯秦晉]  
　　中俄道勝銀行洋東之女公子聯姻法國東京領事官某君昨禮拜六爲完姻吉期同至新北門外大天主堂婚配駐滬法國官紳士女均坐馬車同伸慶賀車龍馬水絡繹於途捕頭特派中西探捕到塲彈壓驅逐閒人而沿途之觀覽者仍擁擠不堪也 
[議增水價]  
　　美租界中虹橋至下海浦梅家巷一帶地方凡寗波人所開老虎灶相約於昨日一槪停歇據欲另增長開水價值噫物價昻貴至今日已極兹并此取無盡用不竭者亦欲建議加增是又於開門七件之外加添一項出欵矣 
[英界晚堂瑣案]  
　　前者高鏡江控伯黎墊銀不還讞員張賡三直剌飭提至案訊供之下著將錢押候照會洋貨董事秉公理處前日洋貨董事某甲以理處不明具詞禀覆差役將飭提之錢季笙陳舜卿解案前晚襄理讞政之邵虎伯大令飭提訊究高訴稱刻在同福祥號執事前者號中購買伯黎向良濟洋行所定之貨及付銀往提鼓良讞行中人扣去伯黎所欠之銀三百五十兩洋貨董事理處不明伯黎亦分文未繳請卽究追伯黎供稱良濟扣去之銀　　泰自　　　　非同福祥之欵季笙供稱與伯黎爲昆季行餘語大略相同大令著一併押候補提人証復訊○王芝軒失去帳箱中所儲　　　　司帳人華松林扭入捕房捕頭令某包探轉解公廨前晚大令提案訊供王訴稱原籍蘇州府屬某邑兹在治下源亨錢莊執　　　二十五日貼下萬泰莊票一纸計二千五百五十六號十月二十七日期洋銀二百圓當晚結帳後放在帳箱中照常扄鎖至　　　日晨九點鐘時華聲稱帳箱已開不見此票檢查之下票據洋銀一槪不少獨此票毫無從影不得已投報捕房一面至萬泰關照迨本月初一日由阜德莊夥來取詢問根由支吾以對無奈將華扭案請究華供稱小的係蘇州府屬某邑人前月二十六日清晨因取洋銀開去帳箱之鎖查得洋銀不少是以不甚留心後細查各票始知失去萬泰莊票一紙其如何遺失小的並不得知大令著將華押候傳阜德莊夥查明核究○倪子學劉金春二車夫因爭坐客在路打架由某號巡捕拘入捕房捕頭令解送至案前晚大令提案研訊倪供稱小的係江北某邑人劉爭奪坐客將小的扭毆並毁車篷布劉供稱小的亦江北某邑人車篷之布亦被倪扯破大令判令各笞責一百板攆逐出外 
[英界公堂瑣案]  
　　某號華捕解賊犯李永興周松松至案禀稱伊等二人串竊華盛紡紗廠内花袋數十口正欲脱逃不隄防爲小的所見因卽拘入捕房今者捕頭令解請究辦華盛執事人某甲投案領贓李周同共稱袋已破爛小的等是以順手帶回襄理讞政之邵虎伯大令判令將李管押三日周管押兩日○包探金阿三禀稱昨日熊阿毛　徐富所開某飯店果腹不知何故與約同值堂人葉仁林扭住老公茂紡紗廠工人韓友生兇毆小的見之拘入捕房今者捕頭令解案請判韓投案申訴前情熊葉同供稱小的等並未行兇叩求恩鑒大令判令各笞責五十板○某號巡捕解高阿四至案禀　此人在某船廠當小工昨日工畢出門私携廠中舊鐡數十磅適經小的查知因卽拘入捕房今者捕頭令解請訊究高供稱小的確曾竊鐡惟爲數無幾尙求格外原情大令判令笞責二百板○包探石金榮禀稱賊犯王少卿竊取沈大毛家布衣皮統報捕後捕頭令小的緝獲人贓解案請究沈投案領贓王供稱小的係江寗府屬某邑人落魄江湖幕天席地偶然竊物以療飢寒尙求大老爺鑒此苦情立沛恩典大令判令笞責一百板贓給還失主○野雞倡婦王三寳門前冷落狎客稀逢遂彳亍街頭强拉行客適爲二百零七號華捕所見拘入捕房捕頭令解案請判王倡供稱小婦人雖入烟花尙知廉恥不敢拉客惟與相識者絮語衷情耳大令判令發交官　管押三日○水巡捕唐寳榮解撑駕木排有碍河道之朱阿才劉河四請罰大令判罰朱洋銀二圓劉五圓 
[法界公堂瑣案]  
　　包探禀稱積竊董福興在蘇申兩處迭次犯案兹經拘獲在身畔　出當票五十餘張各失主紛紛投報捕房吊出贓物一并解案請訊失主莊賢林徐阿雙楊徐氏投案各呈失單請領失贓恒德當夥汪裕成滋泰當夥金慶瀾公泰當夥吳俊學投案請給還當本楊徐氏供開恒興客棧被竊金銀首飾莊賢林供開日新客棧波竊綢布衣服九件包探禀稱尙有各贓當在蘇州質之董福興供金銀首飾已被扒手竊去小的向在蘇州帮帶傳老爺處當差因開去差使不得已出此下策大令得供之下飭將董還押吊到各贓先給失主領回各當夥斥退俟查明當簿是否寫明姓名住址禀復核奪○包探禀稱泰來洋行細崽汪連生竊取洋東絨毯衣服潛行逃逸報捕拘獲吊到原贓解案請訊西人投案領贓并請追還未齊各物大令與何繙譯會商著押候笞責一百板贓還失主○包探禀稱偷兒張掌生在江孚輪船竊取衣包一個内有鈔票洋一百元贓已交還失主解案請訊大令判責二白板○包探禀稱積竊王長桂卽斷指小王迭次犯案甫經釋出又在某輪船上行竊拘案請辦王俯首無詞大令判責二百板過堂送縣遞籍○包探禀稱徐阿桃周阿四陸貞祥三人同竊招商局京銅一塊當塲拘獲送　　　大令判將徐阿桃枷號半個月發碼頭示衆期滿重責二百板周阿四陸貞祥從寛釋出○包探禀稱王小寳李阿三同竊玻璃四塊拘獲人贓送案請訊大令判各責五十板 
[美界捕房瑣紀]  
　　前晚有偷兒施阿福至虹口西華德路某木作内竊取棉被一條途經包探王阿虎緝獲拘入捕房押候解送英界公廨訊究○小竊周阿根昨早由某處竊得布衣若干件持至虹口求質爲包探陳財星拘獲解入捕房押候解送英界公廨訊辦○昨早有粤婦吳唐氏至虹口漢譬禮路小菜場雜入人叢中竊取魚販王阿金之青蚨四百文爲事主捉獲扭交某華捕解入捕房捕頭姑念婦女無知當卽斥釋○寗波人趙桂生王茂生陳阿生張阿才陳阿虎等五人均犯竊案拘禁捕房奉判遞解回籍昨經捕頭派包探沈金隆帶往法界附江天輪船解往寗波原籍 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年十月二十一日京報全録]  
　　宫門抄○諭旨兩道録前○缺單○川督鹿奏爲川東振務完竣惟緩徴州縣錢糧請在奏銷内提出展限辦理摺○又奏爲川省前設官錢局停截清算確有盈餘片○又奏爲陳明各省大吏曁官紳振濟銀數片○又奏爲聲明撫臣振捐懇恩核奬片○黔撫王奏爲收到各省解黔軍餉銀數片○十月二十一日理藩院鑾儀衞光禄寺廂白旗值日無引見○禮王等仰仙産合操覆○命○徐會灃等塲差完竣覆命○貴賢謝調奉天府府丞恩○補用道府伍桂生等謝恩○濓貝勒請假十日○祥普因伊子補等帖　謝恩○召見軍機○貴賢○皇上明日辦事後田頤和園還宫○十月分缺單道甘肅平慶涇固化祝維城修墓知縣　肅安化陳慶驤丁廣西灌陽吳良棻革園典史廣東鎭平首書田捐升陜西白水張鳳恩故湖北襄陽趙世麒革○○頭品頂戴四川總督臣　傳霖跪奏爲川東賑務完竣惟緩徴州縣錢糧請在奏銷内提出展限辦理以示寛恤恭摺併陳仰祈聖鑒事竊查川省夔州綏定重慶忠州等屬去歳秋霪書稼今春災民徧地情形慘切經臣電奏疏陳渥蒙皇太后皇上頒帑賜金湛恩汪濊臣復撥欵運糧於吳楚逆輓而來於渝瀘連檣而下貧民華盡者以數百萬計勸输將竭倉廪公私所費甚鉅且措置稍不適宜則實惠難霑濫遺並見自應分方指示纎悉靡遺維時電牘交馳日不睱給又值疫癘盛作扶傷救死凡載在荒政者幾無不舉兼以一隅牽動全省米價奇昻並非災區而辦糶者十之八九兼赈者十之一二蜀人訝爲百數十年所未見臣督同藩司曁川東道任錫汾會辦夔賑候補道華國英等昕夕措畫不遺餘力飢黎尙幸安全尤喜六月以來晹雨調匀西成可望勉顧當前之急不虞後繼之難入秋新榖漸登收穫視高下爲早遲而賑糶隨收穫爲停撤卽酉陽州屬春夏傷於雨雹亦有轉豐之慶故官賑均於八九月丙次第告竣現據各屬禀報米價平减民食充裕尙堪仰慰宸衷其善後事宜臣又委曲籌維頻頌條教借撥各州縣倉榖三十餘萬石分别給價均經詳細檄知惟欵目紛繁各屬造辦報銷刻期難畢而賑捐徧及十餘行省尤非旦夕所能收集遂有撥有鹽土局税厘等欵未盡歸還以及捐鉅欵籌協濟應行請奬而銜名履歴未經報到與夫辦捐辦賑出力員紳等應給外奬曁擇尤援照順直成案奏保均以值臣交缷在邇不獲鈎稽會計嘉勉前勞此臣撫衷歉然者第見藩司裕長到川日雖未久而才猷練逹念念皆以恤民生持大體爲務臣應將一切未完之件悉交該藩司督同局員逐事核明接續經理應奏咨者詳報署督臣照辦俾賑務全其始終抑臣尙有請者論川東荒祲之董應請蠲免錢糧然度支告匱之時不能不以正供爲重臣前將被災較甚之城口等十六廳州縣地丁津貼捐输等項奏請暫錢俟八九月察看情形再行開徴繼以酉陽四處災象續見亦飭停徴此時年榖順成應聽開徴設櫃惟災沴甫消之際元氣未能驟復而小民尤形困苦何　　　　　名熟商已檄該廳州縣聽民完納不准遽加催比其勒折招墊之弊晚期禁絶但開徴旣遲半載若與未經停緩者相提並論不累民卽　　　錢糧處分綦嚴難令督徴經徴各員枉罹叅罰應請於明年奏銷光緒二十三年錢糧之内將停緩開徴之城口太平東鄉新　犬竹奉節巫山大寗雲陽開縣萬縣涪州忠州鄷都梁山墊江酉陽彭水黔江秀山二十二廳州縣地丁等項暫行提出展限半年俟解清另案奏報凡在正耗内應支各欵仍由該司等設法墊挪庶於庫欵例支無誤官民交顧裨益實多其鹽課歸丁之新寗縣應徴銀兩亦卽照此辦理兹據藩同鹽茶道會詳請奏前來合無仰懇天恩勅部迅子核覆准將川省災區停緩錢糧在明年奏銷内暫行提出展限另報以廣皇仁而紓　力至預派光緒二十四年通省捐輸商同藩司已將灾歉各廳州縣量予减免業經另摺奏陳現在開徴本年捐輸其銀數勢難獨重除前次奏减外臣詳加體察復將酉陽州派銀一千兩全行准免並於秀山縣减銀一千二百兩黔江縣减銀五百兩彭水縣减銀七百兩大竹縣减銀四千兩相應一併奏明以備稽核所有川東賑務完竣災區錢糧奏銷展限各緣由除咨部外理合恭摺奏陳伏乞皇上聖鑒訓示謹奏奉硃批户部知道欽此○○鹿傳霖片再臣到川後卽值錢價日昻圜法之受病已深補救幾窮於策雖開銅礦購機器擬造銀圓而壓銅錢皆非旦夕所能收效爰在省設官錢局借撥藩庫銀五萬兩寳川局錢五萬串以作成本復製石印官票以濟民困惟蜀中向不用票其始頗形扞格繼經委派知縣陳錫鬯申轔布大使王永言會同成都華陽兩縣力求通變行票則不涉苛難以便民售錢則不惜折耗而加價專論省市已行票四十一萬餘張易錢五十四萬餘串雖時價有漲落而省内不致若省外之貴殆亦由官局有以濟其窮也故省外多來領票似能逐漸暢行惟銀錢之出入甚巨而旁觀之疑謗易生或謂公款不免有腸或謂局員辦理未善不知局員久經通逹商情經畫早已將成本隨時營是以　周轉總求益下而不捐上今臣交缷在卽因飭省局暫行停截清算帳目收集欵項旋據該局員造册齎呈前來臣覆加查核俟第將生息銀錢收回逐欵歸還司道局庫必可毫無蒂欠而合計始终出入盈绌乘除該局尙可盈餘銀三萬六千餘兩臣批飭解存司庫此局應否續辦卽由接任督臣斟酌行止並揀員更替以均勞逸惟省外井廠等處所領錢票多係就地籌辦均與省局之欵無涉忽於追繳作輟無恒不惟伏信於商民亦恐市價因之騰踊是以仍聽該印委審度情形議覆再定所有川省前設官錢局停截清算確有盈餘緣由謹附片陳明伏乞聖鑒訓示謹奏奉硃批户部知道欽此○○鹿傳霖片再此次川東災賑京外各省大吏臣僚均念切災黎集賑捐資不遺餘力前已將恊辦大學主榮禄奉天將軍依克唐阿北洋大臣士文韶兩廣督撫臣譚鍾麟許振褘兩江督臣劉坤一江蘇撫臣趙舒翹等集捐匯到數目先後具陳又陜西撫臣魏光燾墊賑一萬兩升任山東撫臣張汝梅捐賑一千兩另片陳明兹查尙有浙江巡臣廖壽豐藩司惲祖翼兩次匯到賑捐銀二萬兩河南撫臣劉樹堂匯銀一萬兩貴州撫臣王毓藻匯銀五千兩安徽撫臣鄧華煕匯銀五千兩出使美日秘大臣伍秩庸匯銀一千八百兩零均係電匯到川須待捐務辦竣咨移至日方有全數可核但當賑需喫緊之際先資散放救濟實多應俟將來彚報齊全再由司局查明連各省大吏以逮司道各官一併開單詳請後任督臣奏懇天恩敕部優叙再總辦電報事宜太常寺少卿盛宣懷倡集鉅資北洋大臣王文韶等亦撥欵助資均交義紳嚴作霖親赴酉陽散賑雖以水路行遠到酉已值秋成災後癯黎猶蒙其惠惟該紳支用之數尙難遥計又有四川京官通政使叅議楊宜治給事中吳光奎亦請續募銀二萬兩零電知臣處轉交在籍主專喬樹枬等散放紳賑此二事均不在官賑之内但其中有應予給奬之捐户須待將來接准開報方能確核奏奬又有四川鹽茶道張元普捐銀六千兩重慶府知府王遵文捐銀一千兩擬請何項奬叙均俟飭局查詢詳辦惟諸臣等關懷飢溺共　紓災自應先將大略陳明仰邀宸鑒再河道總督任道鎔等復有捐項徑匯川東其數目電文有誤亦俟川東道報到再行辦理相應一併附片奏明伏乞聖鑒謹奏奉硃批户部知道欽此○○鹿傳霖片再升任山東巡撫陜西藩司張汝梅前聞蜀東告災出寄銀一千兩並與陜西撫臣魏光燾督屬辦理四川賑捐先墊銀一萬兩先後匯到伏念該升任撫臣張汝梅素具仁民之量旣能慷慨解囊又復慇懃募捐所捐銀兩雖聲稱不邀議叙亦未敢壅於上聞可否勅部核奬以表其救災恤鄰之誼出自聖主鴻施理合附片奏陳伏乞聖鑒訓示謹奏奉硃批部議奏欽此○○王毓藻片再光緒二十三年五月分收到各省解黔軍餉銀數業經臣奏報在案兹查六月分收到江蘇省恊餉銀五　　四川省鹽税恊餉抵捐等銀　萬二千五百兩共收銀四萬七千五百兩據布政使邵積誠申報前來除咨部查照外謹附片具陳伏乞聖鑒謹奏奉　　　户部知道 
 
