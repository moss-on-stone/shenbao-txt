# 1904 - 97 - 4911126

 

Page 1

 
 
[勸捐萬國紅十字會經費] [  申報館恊振所謹啓]  
俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此　凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出瞼特是事關重大所費不貲刻雖集有五萬餘金而來日大難亟須補助所望寰中義士海内仁人各解嚢金拯民水火較之散財助振其功德更　可限量矣如荷樂施請交申報館恊振所帳房自當掣奉收條以昭憑信率布寸　伫聘慈雲敬叩善安伏維垂鑒 
[蘇撫招降梟匪電奏書後]  
　　嗚呼吾不意今日上下朦蔽之習乃至於此極也自來言督撫之朦蔽者於重犯越獄之奏莫不有是夜風雨交加州縣先期公出等語於查辦参案之奏莫不有事出有因查無實據等語於民間逆偷巨案則必曰平日相安無異忽爾瘟疾大發等語千篇一律幾如印板文章其中朦蔽欺罔之情形固已不言可喻雖然此特謂之可笑耳若夫事關千萬家身家性命而亦忍出於朦蔽以爲偷安旦夕保持祿位之計則近日奏牘之可駭莫有甚於斯者矣讀正月二十七日蘇撫致外務部聲請代奏之電始則曰鹽梟林得勝在松江地方濳匿滋擾終則曰現在地方安靖云云姑弗論今日地方之是否安靖卽以原電文氣論之旣曰滋擾矣何又忽云安靖旣曰安靖矣又何事倉皇電奏前後矛盾亦幾隱情畢露矣及考諸實事則今日浦南之紛紛移家遠避者如故各處郷鎭土匪踞爲巢窟者如故擄人勒贖者如故私購槍械者如故大帮販鹽者如故搜劫出入船　者如故設局誘人賭愽者如故所謂安靖者吾不知其果指何地乎豈浦南五縣之地非江蘇省所轄乎然而逹於九重者則竟曰地方安靖矣小民之流離轉徒呼號奔走而相告曰現在地方不安靖而九重不聞也大吏以爲安靖則誠安靖矣獨是吾所不解者推大吏之意不知如何而後謂之不安靖豈必待踞城戕官而後謂之不安靖乎必待殺人放火而後謂之不安靖乎彼爲督撫者深居簡出於民不聊生之狀絕不聞見其以不安靖爲安靖固不足怪曾亦思　匪金田之肇亂廣西今日之糜爛原其故皆由大吏飾言地方安靖有以　成之乎開嘗設身處地思之彼督撫亦豈真有爱護匪　疾　良民之心其不　痛勦而必　　　吾意其必亦有不得已之苦衷焉嚮者求其故而不得以爲今之州　　率以　　爲能而今之督撫亦　　　　　　　一　　　得處分　已平日政以賄成營務廢弛亦自知其兵之不可用深　一旦與匪交戰不幸而敗將爲黃槐森王之春　之續而乃　爲隱忍　就以冀得過且過雖爲匪黨所挾持而有所不及頋不得已之苦衷蓋若是而已及讀蘇撫電奏始知此外又有一隠情焉曰　釀成教案而失官也夫土匪之滋擾地方掳劫良民雖受害飮泣者千百家而猶可以地方安靖匹字上聞固無一人能發吾之覆也若劫一教士焚一教堂卽爲交涉重案雖欲掩飾而不能雖欲敷衍而不得使臣一争於外部而巍巍高位必不可保又將爲俞廉三劉樹堂之續苟一權衡其利害之輕重則與其言剿孰若言撫彼固計之熟矣是以去　金山縣請撥飛划營數十號勦匪逍遙鎭上不肯直擣匪巢縣令促之則統帶自言奉省盡面論茍非匪先來犯不得鹵莽從事云云此與電奏所云總以弭患爲先未敢倉卒從事之言蓋相吻合雖然果使撫　而卽可免交涉之案在督撫之私計亦未爲不得也然吾則必其自此以後釀成交涉之案者將益重大何以言之浦南匪股以�十計各有頭目並非盡歸林沈二人所統　是以林沈就撫而餘黨如故且莠民見一爲匪首卽可得官苟已得官仍可爲匪於是效尤者蠭起而匪勢益熾恐不數年而已成廣西之局軍來勦則先殺教士焚教堂吾不知督撫奘將仍曰總以弭患爲先未敢倉卒從事乎又不然而浦南密邇上海外人見中國之不能剿匪將藉詞自保而發兵逕入內地此其關係尤大吾不知督撫果猶能保其祿位乎聞林沈有發提標效力之説果能遵照電旨責令捕拿餘黨以絶根株則疆臣欺君之罪猶可稍贖萬一否則僅以一撫了事而視餕餘黨之猖獗吾恐彼坐高位擁厚禄者雖欲再出其朦蔽之手　而亦將不可得矣吁 
[本館接奉電音]  
　　昨日午後三半點鐘越二十五分京師友人飛電傳來上　二道旨一道敬謹譯登○二月二十二日内閣抄奉上諭趙爾巽奏舉劾屬員一摺湖南長沙府知府顏鍾驥辰州府知府劉若曾衡州府知府唐步瀛署灃州直隷州候補知府金還署長沙縣知縣候補同知直隷州知州沈瀛調署善化縣華容縣知縣胡陽祖衡陽縣知縣楊式芳調署武陵縣平江縣知縣羅葉祺調署零陵縣石門縣知縣譚承元候補道任國均俞頤候補知府朱其懿候補直隷州知州方荃旣據該撫臚陳治行卓著均著傳旨嘉奬前署永順府知府顔連沅丁書索賄漫無覺察興寗縣知縣鄭以蒸積久玩生差驕吏肆永明縣知縣王毓藻約束不嚴物議煩興湘潭縣朱亭縣丞鄧銑寗任用書差沅陵縣馬底巡檢曾啓昌奉職不謹瀏陽縣永興巡檢吕元吉不守範圍興寗縣典史鄧繼芳不洽輿情均著卽行革職寶慶府學教授李昇瀛瀏陽縣學訓導胡壽松保靖縣學訓導伍栻精力衰頽寳慶府經歴陳壽仁委苶不振均著勒令休致候補知縣秦廣瀚遇事粗疎著以府經歴降補城步縣知縣楊瑞鱣才短識闍湘潭縣知縣劉　厚重鈍拙難勝煩劇湘鄉縣永豐縣丞江洪人地未宜均著開缺另補餘著照所議辦理該部知道欽此同日奉上諭光祿寺少卿著陳鍾信補授欽此同日奉旨常山現在穿孝正蓝旗蒙古副都統著德峯署理欽此 
[電傳宮門抄]  
　　昨日午後三點鐘越二十五分京師友人專電告知本館云二月十二日皇上召見軍機大臣及惠純工巡局奏拿獲鎔化大　改　私錢人犯哈左金常保義卽常林官萬廷卽官萬和任鳳嗚林榮和陳 
 
 

Page 2

 
 
慶華馬德芳卽馬二等七名請交刑部○二十三日皇上召見軍機大臣及高熙喆吳士鑒是日並無明降上諭 
[英法恊議]  
　　西歴四月初八日註卽華歴二月二十三日英京倫敦來電云英法二國恊商國事已歴多時刻下議已有成頗爲平允一俟法政府核准當卽照此施行矣　 
[議舉總統]  
　　西歴四月初八日註卽華歴二月二十三日英京倫敦來電云美利堅國總統將屇瓜代之期刻已議舉新總統代其位計堪膺總統之任者共有三人一卽今總統一係按察司伯爾格氏一係某報館主富紳赫斯忒氏目下議論未定故通國甚爲紛紜　　　 
[謀弒未成]  
　　西歴四月初八日註卽華歴二月二十三日英京倫敦來電云曰斯巴尼亞國皇巡幸至巴色　那地方突有人以炸彈轟之幸未命中 
[死傷計數]  
　　本歴四月初八日註卽華歴二月二十三日日本東京來電云近日官場得有信息謂旅順交戰時日兵之陣亡者計十四名受傷後醫治無效而斃者九名業已醫愈者四十名目下尚在醫治者五十名　 
[申明虛語]  
　　昨日俄國駐滬辦理軍務大臣德希路君致書本館云華歴二月二十一日盛京來電稱英文各報紙所紀日本欲調兵數十萬名至滿洲一路攻入等語盡　無稽至所稱二月十二日俄日在高麗開仗俄兵死二百名亦無其事是役也我俄惟死可薩克馬兵三名傷兵官四員及可薩克馬十二匹以後並無戰事亦未見有日兵登岸按日人惟思堵塞旅順口門今所沈之船已有九艘而此計尚未成功口門仍得出入無阻云 
[營口戒嚴]  
　　天津來電云某日俄人在營口宣示軍律大旨謂頃奉極東總督之命將戰時法律施行自出示之日爲始卽須切實遵守毌許或違所有章程八條開列於下一此令總括營口街市砲臺及不論何國凡寄居營口之人民而言二凡有游歴到此者所携之物皆須聽候搜查一應輪船帆船欲入牛莊河口須寄碇砲臺之外五西海里有半聽候小輪船前往稽察俟海關允許方可派人帶入口門三禁運軍械及火藥彈丸入口四戰時應禁之物開有品目不准由此運入日本高麗各海口五凡有貨物運至局外中立之地須保其不復運赴日本高麗須先以貨價相等之銀留存爲質方准出口六港口暫不安設警燈警椿七所有戰時應禁之物皆於一千九百零四年正月十四號由俄皇核定然後頒行八營口街市砲臺及文武各官衙應一律遵守第二十三號法令 
[日占雲山]  
　　高麗平壤來電云東歴三貕三十日日兵由寗邉前進直低雲山將占據其地之俄兵一律逐去刻下俄兵暫駐朔州昌城等處然已怯弱不堪矣 
[日借韓電]  
　　高麗漢京來電云由平壤逹鎭南浦之電線中有一條韓廷准日人暫時借用西歴三月二十九號韓政府已照會日本駐使伪君明認此事矣 
[俄興大工]  
　　烟臺來電云有客自旅順來述及目下俄人方在建築新船塢并將被日所毁之各砲臺以次修僐日役中華夫役併力經營所苦糧食無多不敷分給俄官迭次向奉天督促將所購粟轉運前來聞雇用人夫多至一千五百名之譜所需石料購自山東邇來道路不通無從運致欲求工竣竊恐難之又難也 
[俄兵北進]  
　　英京倫敦來電云某日有俄兵二萬五千名分爲甲乙二隊向高麗北部賈勇直前旋由甲隊中分出砲兵若干名沿豆滿江駐紥餘向白頭山東南前進甲隊沿豆滿江東岸以逹拔苦氣遙是時日軍方陣於誇横薄灣岸上氣横勤地方　逹拔苦氣遙誇横薄氣横勤皆在韓境是何地方會當質之精於韓語者 
[俄防日襲]  
　　英京倫敦來電云誇倫司他獨恤兵會總裁頃得某處電信悉駐旅順之俄國水師提督馬卡洛夫下令各營將士謂敵人暗襲最所宜防凡我軍人雖在眠時萬不可將戎裝解去　 
[俄報之言]  
　　俄文關東報云西歴三月二十三號旅順之戰敵人軍艦向街市及港口内外共發十二寸口大砲一百出老鐵山砲臺及附近共發砲一百零八出又俄帥是利司基報稱是日駐烏是米驛附近之某隊統帶以騎兵七十名擊散馬賊若干先是二十二號舊京木司科來電謂滿洲沿海及黑龍江等處食物大缺不敷分給各營　 
[詳述日船繁榮丸被擊事]  
　　烟臺來電云日本繁榮丸旣被俄人擊沈船主大山季孝避難至烟談及我船載有中日兩國人二十名於東歴三月二十五日天未黎明由烟展輪出口午正駛抵廟島羣島中之大欽島二十六日清曉六下鐘時向南隍城島進發七下二刻遙望前途似有兵艦疑爲日本艦隊巡海來此旣而所見之艦飛駛往北旋復折而東行迨八下二刻時始瞭見軍艦八艘帶同逐水雷艦八艘高揭國旗臨風招展然猶未知爲何國之旗也及距本船七八十間卽有二艦鼓輪直下其一有烟通二具一則烟通四具并有逐水雷艦二艘偪近本船右舷相離只二十間許曡發空砲二出揭起靈鷲旗始悉爲俄國軍艦未幾逐水雷艦二艘緊靠本船派人入艙搜索迫令船中人同登彼艦余與火夫福江千太郎水手高手清次郎幸未被俄人所見得以暫避船中旣而俄艦連發快砲我船飽受彈丸六十餘顆全船若蜂窠然九下二刻時余見俄艦已去乃步登艙面遙望烟痕縷縷尚回互於海天漭瀁之中所來俄艦二艘一名是陽苦餘皆未悉其名閱三十分時我船漸漸沈於大欽島東北約七海里余等遂於午後一下鐘時渡登大欽島迤邐赴登州當晚止宿一宵承中國地方官非常優待深可感也註日本計里之法以六尺爲一間此則新聞譯自和文故所記兩船相距情形亦計以間數也　 
[定州戰報]  
　　英京倫敦來電云西歴三月二十八號俄國武員米希愛司氣陽誇督帶秃郎司拔伊卡爾可殺克兵直入定州適吕本馬步兵已將定州占據因於午後一下二刻時發砲攻擊日兵亦還砲拒之事後米希愛司氣陽誇申報統帥稱初時可殺克兵大獲勝仗厥後日兵始終竭力固守兼有援兵馳至奮勇鏖戰可殺克兵遂漸漸退回是役也日兵約傷斃五十名俄兵約傷斃一百名 
[募練旗兵]  
　　京師訪事人云欽命練兵大臣袁慰帥鐵侍郎出示續招旗丁添練保陽新軍砲隊其文略謂國朝八旗兵丁驍勇甲於天下近以習於游惰因致疲弱不堪現當朝廷整飭戎行爾旗丁等世受國家厚恩生齒日繁正宜振刷精神力　報効去年由本大臣在保定挑練新軍三千餘名現擬添練砲隊爲此示仰爾八旗人等知悉無論曾否食餉祇要年力合格者皆准應募除由八旗都統咨送外准爾等各取本佐領圖片親身投遞并可在京師煤炸胡同神機營内練兵處就近投遞云云其應募格式詳列於後一年歲自十六歲以上至 
 
 

Page 3

 
 
二十五歲以下一膂力能舉百斤一身長足官裁尺四尺八寸一吸食洋烟者不取一身體孱弱者不取一目疾殘疾者不取一犯有罪案者不取 
[鄭重潯防]  
　　九江訪事人云江西廣饒九南兵備道瑞華儒觀察邇來時赴馬當湖口等六處督辦砲臺事宜總理砲臺武弁陳蘭溪遊戎以管帶龍驤兵輪船任大責重力難兼顧請辭此差觀察因卽函商金陵陸師學堂總辦錢琴齋觀察請派陳君寳源管理砲臺事務旋又禀商湖北巡撫端午帥請派武弁學堂某君副之除薪水外另捐廉銀酬給并派員巡查江西如能拿獲眞正匪徒當予以破格獎勵　 
[編匪爲營]  
　　蘇州訪事人云浦東南帮梟首林得勝沈小阿妹就撫後經江蘇巡撫恩藝棠中丞飭將羽黨編制爲營名曰松防歸林管帶而以沈副之駐紥松江藉平匪燄本月中旬某日林遣小頭目范姓等六人來蘇繳還所劫某師船上槍械隨由鹽捕營統領孫少襄軍門派充某某等六號槍船艙長或曰范本上海著名流氓不知然否 
[豸節啓行]  
　　蘇州訪事人云兩江總督魏午莊制軍奉旨查辦某御史參案中有某某二太守方在省垣聽鼓爰飭新任江蘇泉司署理兩淮鹽運司恩新甫廉訪來蘇察訪廉訪接奉憲札卽於本月十八日秉節至省垣超詣各憲轅謁見二十一日事畢啓行前赴白門禀覆頻行時地方文武官員咸詣馬頭恭送 
[蘇州歲試八志]  
　　蘇州訪事人云本月十七日江蘇提督學政唐春卿大宗師提覆常昭二縣文童常熟題平旦之氣共好惡與人相近也者幾希義昭文題富潤屋德潤身義十九日考試各　教官四書題如切如磋者道學也義經題敬敷五教在寛義二十日招覆合屬新進文生四書題女爲君子儒義 
[上海官場紀事]  
　　日前江蘇督糧道陸申甫儲憲縣弧令旦在滬各官均往晉祝昨日儲憲遣丁持柬赴道營廳縣各署謝步○昨日江 
蘇候補縣余稚珊明府因事至上海縣署拜會縣主汪瑤庭大令晤談良久而别○昨日松海防同知黃小霽司馬命駕至縣署拜會縣主汪大令互商一切○昨日撫標滬軍營管帶龍葆珊遊戎策騎至縣署投刺拜會縣主汪大令飭丁擋駕○龍門書院山長湯蟄先太史浙江候補府郭誦茗太守均於昨日赴道縣各署投刺拜會　　 
[借役行刑]  
　　南匯縣署本無劊子刻將斬决盜犯兩名縣尊張玉泉明府因函致上海縣署請縣主汪瑤庭大令撥借劊役應用大令允之昨已飭屠牙張桂生前往當差矣 
[尋仇釀命]  
　　有楊和尚者家於南市十二圖陸家浜左近近日不知因何與金茂結成不解之仇前日唤令羽黨將金曳至僻静處肆意攢毆金心不能甘訴知伊兄金發號召兇棍二十餘人偵知楊在陸家浜某浴堂澡身遂一擁上前各持扁擔亂擊并以利刃刺傷太陽穴及肩際胸前等處血湧如泉始一哄而散事後楊命家屬舁赴上海縣署鳴冤縣主汪瑤庭大令驗得傷墊甚重不能取供飭卽舁回自行醫治迨抵家卽因傷斃命昨日地保張渭忠帶同屍妻孟氏投縣報案大令飭差傳集浴堂主張金慶及二十七鋪地甲陶升隨於午後鳴騶蒞高昌廟左近屍塲旣升公案張保禀稱楊住小的所管圖内昨在二十七鋪肇事是以小的未知起釁綠由今晨始悉其已因傷身死爲特投案禀陳孟氏供丈夫向　　　　　　 
在江南機器製造局當工人昨日午後至張所開浴堂洗澡與混名銅匠金發者及其弟金茂争論錢財之事糾人戳傷既蒙驗明卽舁回敷治不料延至夜間二點半鐘許竟一命鳴呼供畢以頭搶地哭不成聲大令傳問二十七鋪地甲陶陞禀稱楊被金發金茂刃傷時小的並未在塲迨後查知立卽赴案禀報大令頷之飭仵役悉心察騐良久報稱太陽穴一傷確係致命大令離座親視一周飭吏塡明屍格諭令孟氏將屍收殮聽候緝兇究辦 
[捕役舞弊]  
　　南市二十三七鋪汛捕瞿慶將上海縣署所出信票塗改名姓誣指金老五爲盜黨訛詐洋銀二十元事爲縣主汪瑶庭大今查知以此風斷不可長立飭捕役徐文拘瞿至縣押候從嚴革究 
[續登第三十屇輪船招商局帳略]  
　　綵結一進各船餘欵規銀四十八萬一千八百六十二兩三錢三分五釐北棧餘欵二十二萬四千四百九十五兩三錢二分華棧餘欵八萬三千五百二十七兩四錢八分六釐華產餘欵一萬二千六百三十三兩三分九釐客貨棧租十三萬七千四百三十三兩四錢五分二釐各口產租十三萬四千四百五十九兩六錢八分六釐各項息欵一萬四千八百十四兩五錢六分五釐售舊物料四千七百四十一兩九錢二分四釐南棧拍賣歴年殘貨七百六十五兩九錢一分六釐共計結餘規銀一百九萬四千七百三十三兩七錢二分三釐一支運漕局帳規銀十四萬四千四百五兩七錢二分三釐各地租捐四萬二千七百五十二兩九錢四釐各項修理五萬六千六百七十二兩六分八釐各項繳費二十一萬九千六百三十九兩三錢八分七釐股本官利四十萬兩共計結支規銀八十六萬三千四百七十兩八分二釐除支結餘規銀二十三萬一千二百六十三兩六錢四分一釐一提船棧折舊四成規銀九萬二千五百五兩四錢五分六釐股商餘利三成六萬九千三百七十九兩九分二釐禀定報効二成四萬六千二百五十二兩七錢二分八釐執事花紅一成二萬三千一百二十六兩三錢六分五釐共計四項結支規銀二十三萬一千二百六十三兩六錢四分一釐謹照定章所餘之利按十成提派清訖並錄報効清帳於後報効清帳一支北洋兵輪經費規銀六萬兩出洋肄業經費二萬兩共計結支規銀八萬兩除提報効二成四萬六千二百五十二兩七錢二分八釐計不敷三萬三千七百四十七兩二錢七分二釐此項不敷銀兩業已在於船棧折舊項下撥墊合併聲明帳略未畢明日續登　 
[萬國紅十字會公啓]  
　　啓者本會前因俄日兩國在東三省驟開兵釁商民苦難出險當經禀奉呂尚書盛宮保吳侍郎轉商寓滬英法 
德美各官商合辦紅十字會公舉沈君仲禮任君逢辛施君子英爲辦事董事就上海盆湯弄絲業會館爲辦公處所並承楊杏城京卿暨在事諸君籌墊經費銀五萬五千兩卽電致牛莊西董設立醫院遇有無力華民先行設法拯救出險一面分電各省大憲籌助經費仍刊印捐册公啓分别寄呈已爲大槪綠由先後乞登貴報昨承江楚臣善士送到安仁樂善局捐册一扣外捐洋四十四元檢查所稱光緖二十四年冬月聯名禀請各當道設局舉辦及近又遵奉憲飭等語當時是否禀明有案近奉何憲飭辦敝處無從懸揣且未將經辦之人刊列姓名尤屬無憑查攷除將所捐洋元照數查收分掣捐照請江楚臣善士轉交外謹鈔乞登報布告同仁倘蒙慨解囊金請送三馬路申報館望平街中外日報館新聞報館六馬路仁濟善堂洋行街德發洋行盆湯弄絲業會館分别查收冀歸實際一面並請安仁樂善局同人錄示前案及現奉何憲飭辦經辦何人以昭公信臨頴曷勝盼禱之至 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[郡官塲紀事]  
　　温州訪事人云新任浙江平陽右營都司卡燕卿都戎寳於本月十五日由上海附招商局普濟輪船來甌筮吉十九日履新治事○日前平陽恊副將梅副戎占魁因公赴省兹已事畢於本月十五日由上海附招商局普濟輪船回温近聞官場傳述恊戎有陞署衢州鎮總兵之説然未奉明文確否尚難必也○温州府知府王雪廬太守因抱喪明之痛請期服假二十日至本月十三日期滿銷假照常辦公然客官及屬員之晉謁者仍辭不接見 
[贑省官塲紀事]  
　　江西訪事人云臨川縣戚升淮明府前在東郷南昌各任均能卓著政聲舊臘撫憲夏菽軒中丞曾列諸剡章擬請破格重用○江西大挑知縣饒枚君明府前曾捧檄履勘九江水陸形勢分别險要平要及今普險平頗爲精核後辦理永新清赋亦條理井然今春入課吏館肄業嗣因警察分局尚有要公遲至月之十三日始到館○江西提督學政黄册安大宗師考　臨江袁州撫州建昌四府後擬卽接考　　　 
南昌日前行文南昌府先行縣府試刻聞南昌縣江雲卿明府新建縣黄杏泉明府已定於三月初四日取齊初六日開考矣　 
[皖省官塲紀事]  
　　安慶訪事人云本月十二日課吏之期題爲皖省命盜各案解費繁重應如何删减説盜可殺而殺之不以法是不忍也論○宣城縣何大令恩煌解地丁銀五千兩又米折平餘銀一萬九百兩有奇已於本月十三日赴藩轅上兑○撫憲誠果泉大中丞以時事多艱將各處舊有營壨一律增修鞏固并委員赴菱湖嘴建造營房以備常備軍駐紥○官醫局委員准補壽州知州錢刺史文驥奉大憲飭赴新任所遺官醫局差委王大令在欽接辦○發審局委員調署旌德縣沈大令祖懋接奉藩憲行知飭赴新任因於本月十五日禀銷發審局差○新選安慶府訓導胡廣文宣鐸奉上憲行知飭赴新任 
[上海縣署瑣案]  
　　蔣如山控喬咸春頼婚一案前晚縣主汪瑶庭大令升堂研訊蔣供稱小係本邑人光緖二十一年由陶錦山執柯聘喬女爲次媳送去茶禮洋銀十六元今次子已十九歲擇吉今年十二月初三日完婚倩陶知照喬忽稱女已賣去求卽究追喬供稱小的家住南市小普陀左近十年前與寡婦王金氏私識氏有一男兩女帶至小的家中今男已二十四歲不務正業在外浪游兩女長者已嫁次者許字蔣姓前月某日小的出外做工被王金氏之子騙去押與某姓家據云得身價洋銀八十元叩求明鑒大令飭　人保出將女贖回遣嫁○前日江北某邑人盧才寶陶老五唐長成投縣訴請騐傷大令訊究之下盧供稱小的向在浦東造紙局碼頭爲挑物小工向章每擔給工銀三分近有人貶價争挑每擔祇銀一分小的等以生計被奪與之理論王雙全喝令衆人將小的敺傷當塲拘住張五仔一名送案請辦陶唐兩人供詞與之相同有胡月林者投案供稱小的亦係小工惟與盧等均不相識昨日路經彼處亦被敺傷張供稱小的係南通州人初來滬上昨日打架時在旁問觀並未與聞其事大令飭仵役騐得盧陶唐頭角胸肋等處各受重傷惟胡傷勢尚輕受飭分别回去自行醫治張收押所中候提王質訊○浦東保甲總巡謝岳松明府拘獲惡棍朱華生送縣請辦前晚大令升堂研訊朱供稱小的在董家渡設水果攤從未犯事叩求明察大令斥之曰局員老爺來文稱爾拆梢訛詐派勇拘捕膽敢將勇毆傷尚得謂爲無罪乎遂喝令重責二百板收押自新所 
[浦東保甲總巡局瑣案]  
　　前日陳裕清投浦東保甲總巡局訴稱小的突被莊毛毛林阿虎潘林泉持刀刺傷腿際請卽提懲總巡謝岳松明府准詞飭提一干人到案訊鞫之下判令將莊重責數百板荷以巨枷候期滿移送改過局收禁半年林潘分别笞責枷示○胡張氏控其子金生三山違訓忤逆等情總巡謝明府飭提研訊旋由董事訴稱已金生昆季向其母服禮氏亦投局求銷明府命具呈切結而去○流氓小阿福係惡棍范毛毛之黨屢在浦左橫行不法總巡謝明府訪悉飭提至案押候嚴懲 
[南市馬路工程局案]  
　　前日鎭江人胡質甫附某輪船來滬止宿十六鋪福美里通如小客棧將行李及洋銀二百七十元寶銀四十兩交明櫃上未幾自外歸棧中人忽稱已被同來之某甲取去胡以並無其人與之理論争持之下投控馬路工程局請卽究追總辦　子文太守　候派差查明提集二干人訊辦 
[英美租界公廨晚堂瑣案]  
　　前者丁高氏控湖北人施顧氏及阮阿二串拐伊女翠弟有江三郎作証等情讞員黄耀宿司馬會同英總領事署繙譯官寶述德君略訊數語飭分别管押前晚升堂復訊丁高氏供稱小婦人年二十七歲浙江金華府蘭溪縣人當二十一歲時來滬傭工女兒翠弟今方七歲本月十三日晚忽然失去查詢之下江報稱目見施顧氏將女抱入阮家往尋不見扭至捕房叩求究辦江供稱小的見丁高氏所私某甲將女領出施顧氏供小婦人與丁高氏比鄰伊家失女後小婦人曾爲之偵尋數日伊反與小婦人借端口角是以扭入捕房轉解案下阮供小的在治下開設車寓江借宿小的處實未有匿女之事司馬飭將阮交人保出訪查丁女下落丁高氏施顧氏暫交官媒看管○某姓家丁黃升控薦頭顧氏舉薦傭婦張氏忽然竊取首飾而逃等情司馬准詞立卽籖提到案前晚升堂訊問黃升禀稱前由顧氏薦張氏至小的主人處服役未及三日行竊金飾約値洋銀二千餘元請爲追究顧氏供稱刻已由丈夫赴蘇尋氏到案司馬飭押候尋氏到案訊奪 
[英美租界公堂瑣案]  
　　前日自來火行工人周長發以竹梯倚垃圾橋畔燈竿之竿柱　抺路燈不隄防被趙聚華所推小車所撞倒栽　　 
而下跌破頭顱巡捕見之將趙拘入捕房捕頭著送周至仁濟醫館醫治昨晨捕頭令某包探解趙至案襄讞委員王松丞刺史會同德總領事署繙譯官麥令豪君詰訊數語給周洋銀五元爲養傷费○兪阿金串同姜根順行竊許昌記玻璃十餘片報由包探陳錦標緝獲解案刺史判責兪一百板姜押捕房三日贜給許領回○偷兒張阿廷攫取黃陳氏頭上壓髪簪經包探朱桂生緝獲解案刺史判責二百板押捕房六日○倪彩英行竊翁阿本所開烟館内烟槍一枝報由包探倪順泉拘獲解案倪認竊不諱推求恩寛刺史判責二百板烟槍給翁具　○洋人克泊禀稱前日失去絲毯洋　等物疑傭人孫銀根所竊送案請究孫供稱小的並未竊物刺史著卽開釋諭令帮同查緝○前晚張炳全乘脚踏車至某處巡捕見無車拘案請訊刺史判罰洋銀五元○戴回榮與王阿根在途互毆被巡街捕拘入捕房各存洋銀五元得以暫時釋出昨日均未投案刺史著將所存洋銀充公○包探陳金標禀稱前日小的由捕房回家行經顧家弄與流氓張長林相遇以曾由小的送案請懲突出利刃砍傷小的頭顱小的大聲疾呼由巡街西捕拘解捕房兹請驗明傷痕容俟下禮拜二將張解請訊辦刺史允之○包探沈阿炳解王阿春至案禀稱此人不知何　　　 
故將陳阿大戳傷報由小的拿獲送陳至仁濟醫館醫治今陳顧氏願保王出外俟陳傷愈交案刺史著將王交沈包探帶回俟陳頭氏投捕房保去 
[法租界捕房瑣案　]  
　　江北某邑人余順林向在旅順合順祥號傭工去年俄日事起乘間捲物來申匿蹟八仙橋左近同郷人陳六子知之糾同羽黨楊阿虎趙秋甫向之訛詐不遂所欲攫去對時表等物報捕查獲吊到原贜解奉讞員陳楚生大令訊供飭將陳等暫行管押昨日命　　 
 
 

Page 10

 
 
提至案將陳責五百板楊趙從寛開釋余另案被控押候核辦○流氓王炳仁王李氏串同蟻媒張小狗誘得某姓家甲乙二幼孩賣與粵人某甲帶回原籍控奉前任讞員魏蒓隝大令訊明著將二孩交案給某姓具領張枷號三個月昨已期滿大令命帶案開枷重責五百板釋之使去○車寓主陸金開前因窩藏車夫某甲所竊之贜被失主控經大令訊供將　給領尚少竹布十餘疋向陸追究指東話西因命重責二百板押候追繳　　 
○流氓王阿根在護城河畔攫取途人之帽持向某押店求質適爲包探所見解奉大令訊明著重責五百板發改過所監禁二月　　 
[美租界捕房紀事]  
　　前晚東洋車夫劉阿福投捕房訴稱頃由英租界某處載美國人某甲至外大橋禮查西客寓門外不給車資向索被毆并用玻璃瓶擊破頭顱血流不止捕頭令四十三號西包探偕華探劉阿炳往杏明因何起釁○西人某乙不知因犯何事被二十七號西包　　 
探解入捕房捕頭令押解該管領事署禀請訊辦○前晚美國兵艦水師某丙乞假登岸至閔行路第十號門牌某西酒肆沽飲醉鄉深入手舞足蹈喧擾不休酒肆主某西婦阻之反遭毆辱婦忿極唤令五十四號西捕及某號華捕將丙拘入捕房捕頭令押送美總領事署禀請訊辦○前晚小竊侯阿榮掩入北蘇州路某作塲行竊木板荷之而出適被二百三十六號印捕所見連贜帶入捕房捕頭姑念所竊甚微令押乞丐牢一宵以儆○昨日甬人周桂堂在海寗路然放花爆被二百二十號巡捕拘入捕房捕頭令留存洋銀一元暫行釋出○昨日午前東洋車夫姜林春曳車至有恒路欲入武陵里閽人李某向之攔阻不服致被用石擊破頭顱因之扭入捕房聲訴一切捕頭令將姜押乞丐牢一天以示之儆 
 
 
 

Page 11

 
 
   
 
 

Page 12

 
 
吏部知道欽此 
[安徽巡撫誠奏爲學政幕友覆加查核均非籍隷安徽本省片初四日]  
　　誠勳片再學政幕友姓名籍貫例應奏明兹准新任學政臣壽耆來咨共延幕及六人張寳森江蘇舉人李毓琛山東附生徐福年江蘇附貢江善述江蘇附貢吳笏慶江蘇廪生趙湯江蘇附真循例開單咨送前來奴才覆加查核均非籍隷安徽本省除仍隨時稽查外理合附片陳明伏乞聖鑒謹奏奉硃批知道了欽此 
[調署四川總督錫奏爲請補邊疆道員要缺摺初五日]  
　　頭品頂戴調署四川總督閩浙總督奴才錫良跪奏爲請補邊疆道員要缺以資治理恭摺仰祈聖鍳事竊查四川建昌道曹穗於光緒二十九年十一月十五日聞訃丁艱經奴才奏請開缺聲明扣留外補在案查例載道府同知直隷州如係奉旨命往留於該省候補無論應題應調應選之缺令該督撫酌量才具人地相宜者悉准補用如係題調要缺無論何項缺出或調或補准其酌量具題又題調要缺酌量以候補人員請補時先儘記名分發人員酌量補用如果實係人地不宜始准聲叙以各項候補人員請補各等因查光緖二十九年十一月分所出建昌道一缺係衝繁難題調要缺應歸酌量毌庸簽掣業已報缺自應照例揀員請補又查建昌道管辖三府二直隷州兼管土司部落一百七十餘處漢夷雜處控制巡防最關緊要非精明幹練之員不足以資治理兹於通省曾奉特旨明保及各項候補道員並應升人員内逐加遴選非員缺緊要卽人地未宜現在亦無記名分發到省之員惟查有特旨發往卽　道趙爾豐現年五十九歲係正藍旗漢軍長陞佐領下人由光緖乙亥恩科謄錄議叙鹽大使指省廣東十五年捐升知縣選授山西静樂縣知縣十六年二月到任十八年調署永濟縣知縣二十一年保薦卓異二十二年升補簽掣同知二十四年保薦奉旨送部併案引見是年九月暨二十五年正月兩次護理河東道篆七月吏部帶領引見蒙召見一次奉旨著回本任於知縣任内加一級欽此八月十四日丁親母憂二十六年奴才在山西巡撫任内奏調委辦固關防營營務處二十七年奏調總查黃河兩岸工料在秦晉振捐案内捐升雙月選用道是年九月保薦奉硃批俟服闋後送部引見欽此十二月服闋經吏部帶領引見蒙召見一次奉旨著以道員發往河南交錫良差遣委用並交軍機處存記欽此二十八年二月到省查辦豫河兩岸工料事宜九月以黃河安瀾出力奏保奉旨仍以道員分省補用欽此十一月　　　 
奏調熱河差遣委用二十九年五月十八日奉旨河南補用道趙爾豐著發往四川以道員卽補欽此八月二十二日到省委署　　　 
成緜道十月初二日到任復調署永寗道十一月十八日交卸成緜道篆核計到省在先缺出在後例准酌補據署藩泉兩可會詳請奏前來奴才覆查該道廉勤明毅體用兼賅以之請補建昌道實堪勝任與例亦符台無仰懇天恩俯准以卽補道趙爾豐補授建昌道以資治理如蒙兪允該道係特旨發往卽補道員請補道員銜缺係屬相當毌庸送部引見亦無庸另請實授除咨部外理合會同兼署成都將軍副都統奴才蘇　岱恭摺具奏伏乞皇太后皇上聖鍳飭部核議施行謹奏奉硃批吏部議奏欽此 
[調署四川總督錫奏爲道府州縣限滿後分别照例補用片初五日]  
　　錫良片再查道府州縣勞績候補及分發試用人員俱以到省之日起予限一年詳加查看出具切實考語奏明分别照例補用等因歴經遵奉在案兹查有補用道向人冠試用道徐大中試用知府李承緖試用同知柏震蕃試用直隸州知州揚杰修補用通判黃羡鈞試用通判顔振聲劉澤椿補用知縣唐紹臬蕭澤寰王棪徐國璋拔真知縣李夢弼議叙知縣姚詩馨揀選知縣　福试用知縣馬壽祺李增穠夏柏華吳有林黨師雲歐陽霖陳啓運吳錫珍劉浩王光晉等均到省一年期滿例應甄别兹據藩臬兩司會詳請奏前來奴才查得補用道向人冠老成穏練試用道徐大中勤奮有爲試用知府李承緖器識端重試用同知柏震蕃精明妥實試用直隷州知州楊杰修事聖明練補用通判黃羡鈞才具明晰試用通判顔振聲實心奮勉試用通判劉澤椿舉止安詳補用知縣唐紹臬年壯才明補用知縣蕭澤寰年力富強補用知縣王棪學識明通補用知縣徐國璋有志向上拔貢知縣李夢弼器識深穏議叙知縣姚詩馨年强才裕揀選知縣連福心地明白試用知縣馬壽祺辦事明幹試用知縣李增穠任事勤能試用知縣夏柏華才猷練逹試用知縣吳有林年强識練試用知縣黨師雲趨事勤愼試用知縣歐陽霖事理明逹試用知縣陳啓運慮事精詳試用知縣吳錫珍踐履篤實試用如縣劉浩才具開展試用知縣王光晉留心政治均堪留省照例補用除咨部查照外理合附片具奏伏乞聖鍳謹奏奉硃批吏部知道欽此 
[調署四川總督錫奏請建昌道馮金鍳調署川東道片初五日]  
　　錫良片再建昌道屬甯遠府近來夷匪時出滋擾地面靖前經奴才將辦理不善貽害地方之甯遠府縣奏叅革職遴委候補知府黃兆麟前往接署勦辦必須有曉暢戎機之大員督飭相機勦撫方能緩輯邊陲查有川東道賀元彬久歴戎行　鈐素裕堪以調署所遺川東道缺飭妥現署建昌道馮金鑒前往署理該道老成深穩智慮精詳以之調署川東道缺均於地力有裨除咨部查照外理合附片具陳伏乞聖鑒謹奏奉硃批吏部知道欽此 
[調署四川總督錫奏爲重慶關本結應提出使經費委解江海關存儲摺初五日]  
　　頭品頂戴調署四川總督奴才錫良跪奏爲重慶關本結應提出使經費委解江海關存儲恭摺具陳仰祈聖鑒事據川東道監督重慶關税務賀元彬詳稱竊重慶關税向有提解出使經費銀兩業已提解到一百七十一結止在案兹查自光緖二十九年閏五月初七日起至八月初十日止第一百七十二結期滿共徵各項税銀六萬一千九百九十兩八錢六分二釐除存票抵税傾鎔折耗關用經費税務司經費加增税務司經費外實存銀四萬七百八十八兩三錢八分一釐三毫二絲四忽照章作十成核算再以六　 
 
 

Page 13

 
 
成作爲十成應提一成半出使經費銀三千六百七十兩九錢五分四釐三毫一絲九忽一微六塵所需解費仍照章在上項經費銀兩内如數提扣並不作正開支現於光緖二十九年十二月初六日照數撥出委員解赴江海關交納等情詳請奏咨前來奴才覆核無異除分咨部科暨南北洋大臣外理合會同兼署成都將軍副都統奴才蘇嚕岱合詞恭摺具陳伏乞皇太后皇上聖鑒謹奏奉硃批該部知道欽此　 
[署四川總督錫奏請恩淮將教習知縣黃歸入候補班補用片初五日]  
　　錫良片再定章辦理五屯屯務人員如由試用人員管理者以到屯之日起扣滿三年卽行撤回内地分别題咨報部歸入候補班補用不必再予升階兹查有四川教習知縣黃卿　自光緒二十六年八月初三日接管綏靖屯務連閏扣至二十九年六月初三日止三年期滿業經撤回内地查其在屯辦事實心奮勉夷漢相安經管倉糧並無虧短核與保題之例相符據署布政使馮煦詳請具奏前來奴才覆查該員係覺羅正紅旗教習知縣自應請照試用人員之例歸入候補班補用合無仰懇天恩俯准將教習知縣黃卿虁歸入候補班補用以示鼓勵除冊結咨送部科外理合改題爲奏附片具陳伏乞聖鑒謹奏奉硃批吏部知道欽此 
[署四川總督錫奏爲各捐生懇恩敕部核奬發照片初五日]  
　　銀良片再查川省餉源不繼胥頼地方捐輸接濟所捐銀兩凡不加廣鄉試中額者准其議叙虚銜封典歴經分年分缺具奏給獎在案兹查光緖二十七年分華陽江津等發共收捐輸銀二萬七千二百一十七兩隨時撥充軍餉另案報銷所捐銀兩並未廣中自應照案請獎據署布政使馮煦按照十成例請獎各捐生各項虚銜封典分造姓名年貌履歴清册詳請奏咨前來奴才　　　 
覆核無異除將清册咨送户部查核外合無仰懇天恩敕部核獎發照以示榮幸而昭激勸埋合附片具陳伏乞聖鑒訓示謹奏奉硃批户部議奏欽此　　 
[署四川總督錫奏爲川省司庫及松潘西二路動支台費銀糧題銷片初五日　]  
　　錫良片再查川省司庫及松潘西鑪二路動支台費銀糧歴經按年題銷至光緖二十六年攺題爲奏止兹據署布政使馮煦詳稱光緖二十七年分司庫及松鑪二路台費舊管新收共銀三十二萬二千二百四十七兩零開除銀二十五萬六千九百一十七兩零實存銀六萬五千三百二十九兩零均係實支實銷並無浮冒造具册結呈請奏咨前來奴才覆核無異除將册結咨送户兵二部核銷外理合攺題爲奏附片具陳伏乞聖鑒謹奏奉硃批該部知道欽此　 
[署四川總督錫奏爲西藏靖西關添設文武員弁兵丁等歲需經費月餉題銷片初五日]  
　　錫良片再查西藏靖西關自光緖十九年添設文武員弁兵丁及諸色人等歲需經費月餉並飭籌邊備等項銀三萬兩由司撥解鑪庫由靖西同知支放存儲造冊報銷嗣因司庫支絀攺由重慶關洋税項下照數劃撥供支業經分年題銷全光緖二十六年改題爲奏止兹據署布政使馮煦詳稱光緖二十七年分西藏靖西關邊費舊管新收供銀六萬七千七百四十二兩零開除銀三萬零一百九十六兩零實存銀三萬七千五百四十五兩零俱係實支實銷並無浮冐造具册結呈請奏咨前來奴才覆核無異除將册結分咨户兵二部查核外理合改題爲奏附片具陳伏乞聖鑒謹奏奉硃批該部知道欽此 
[署四川總督錫奏爲揀員請補知縣摺初六日]  
　　頭品頂戴調署四川總督閩浙總督奴才錫良跪奏爲揀員請補知縣以資治理恭摺仰祈聖鑒事竊照四川永川縣知縣蔣履泰告病開缺准部覆於光緖二十九年八月二十六日行文照限减半應以十月初六日作爲開缺日期是是月僅出斯缺毋庸掣簽查鄭工通行内開無論何項留補選缺先用鄭工遇缺先二人海防新班一人第四缺輪用海防先海防卽無人用舊例銀捐遇缺先等項再無人接用各項班次又通行内開以五缺計算者第一第二缺用新海防遇缺先二人又知縣一項鄭工新班遇缺先及分缺先間人員遇病故休選缺到班於各本班中先用正途出身及曾任應升二人再用各本班中各項出身一人如正途曾任應升無人接用各項出身之人等語此次永川縣缺輪應第二輪第二之新海防遇缺先正途出身人員到班無人應以各項出身之員照例按班序補查有各項出身名次在前之新海防遇缺先吳運鴻年四十四歲湖北蘄水縣人由供事報捐縣丞職銜光緖二十三年方略館漢檔告成議叙以本班雙月選用二十四年遵新海防例報捐縣丞指分江蘇試用復遵新海防例捐離原省攺指四川二十五年四月初四日到省旋遵新海防例加捐知縣二十六年三月十七日由吏部帶領引見是年五月二十二日到部甄别留省補用復遵新海防例加捐遇缺先補用並免試用接准部咨以二十七年十月三十日作爲遇缺先到省日期核計到省在先出缺在後例准序補據署布政使馮煦會同署按察使沈秉堃詳請奏補前來奴才查得該員年力富强辦公勤愼以之請補永川縣知縣堪以勝任與例亦符如蒙兪允該員係遇缺先知縣請補知縣銜缺相當毋庸送部引見惟係捐納人員仍令試俸三年以符定例所有遇缺先知縣吳運鴻請補永川縣知縣由除咨部查核外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此　 
[署四川總督錫奏請部選知縣葉錫舊等均暫留學習片初六日]  
　　錫良片再部選安縣知縣葉錫蕃郫縣知縣丁悳澂於光緖二十九年十一月間先後領憑來省均應飭赴新任惟查安縣地方俗敝民刁五方雜處郫縣地方界連六邑民俗浮囂又多交涉事件該員等甫經到省情形不熟驟膺繁劇或恐貽誤應均暫留學習據署布政使馮煦署按察使沈秉堃會詳前來奴才覆查無異除咨部查照外理合附片具陳伏乞聖鑒勅部查照施行謹奏奉硃批吏部知道欽此 
 
 

Page 14

 
 
[署四川總督錫奏爲揀員請補知縣摺初六日]  
　　頭品頂戴調署四川總督閩浙總督奴才錫良跪奏爲揀員請補知縣以資治理恭摺仰祈聖鑒事竊照四川合江縣知縣龔寶琅調補開缺接准部覆於光緖二十九年九月十七日行文照限减半應以十月二十七日作爲開缺日期是月僅出斯缺無庸掣簽查例載知縣升調遺缺以候補卽用委用等項輪補鄭工銓補章程内開無論何項留補選缺俱先用鄭工遇缺先二人海防新班先一人第四缺輪用海防卽海防先無人用舊例銀捐遇缺先等項又奉通行以五缺計算者第一第二缺用新海防先二人第三缺用舊海防新班先一人如無人卽以鄭工遇缺先抵再無人過班又報捐分缺先分缺間人員凡知縣等官於各項試用並捐納正班到班時均准插用又知縣一項鄭工遇缺先分缺間人員輪補升調遺缺於各本班先用正途出身及曾任應升者二人等語今合江縣一缺輪應到班之舊海防新班先及抵補之鄭工遇缺先海防新班卽舊例銀捐遇缺先銀捐遇缺均無人例准插用分缺間人員以第二之海防分缺間人員輪應到班查舊海防分缺間均無人應接用新海防分缺間正途出身人員查有名次在前之正途出身新海防分缺間補用知縣張允武年五十三歲陜西紫陽縣人由恩貢就職直隷州州判光緖十九年遵新海防例報捐知縣指分廣東試用是年十月十七日由吏部帶領引見十一月二十二日到省二十二年遵新海防例加捐分缺間補用二十五年捐離原省攺指四川二十六年十一月初六日到省核計到省在先出缺在後例應序補據署布政使馮煦會同署按察使沈秉堃詳請奏咨前來奴才查得該員才具明晣趨公勤謹以之請補合江縣知縣堪以勝任與例亦符如蒙兪允該員係分缺間補用知縣　缺相當母庸送部引見惟係捐納人員仍令試俸三年以符定例所有分缺間補用知縣張允武請補合江縣知縣缘由除咨部查核外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此　 
[署四川總督錫奏爲川省官運鹽局每年認貴州恊餉抵捐又代收黔省税釐銀兩匯解片初六日]  
　　錫良片再查川省官運鹽局每年認貴州恊餉抵捐共銀十六萬六千兩又每年代收黔省税釐銀十八萬兩業已解至光緖二十九年秋季止在案兹據總辦鹽務補用道趙藩會同署布政使馮煦蘇茶道黃承喧詳稱本年冬季分應解貴州恊餉抵捐銀四萬一千五百兩又代征税釐銀四萬五千兩均已如數提撥分三次發交天順祥商號匯解貴州藩庫等情詳請奏咨前來奴才覆查無異除分咨外理合附片具陳伏乞聖鑒謹奏奉硃批户部知道欽此 
[署四川總督錫奏爲川省滇黔官運鹽局每年撥解雲南恊餉等銀片初六日]  
　　錫良片再查川省滇黔官運鹽局每年撥解雲南恊餉銀六萬兩抵捐銀二萬五千兩練餉銀二十萬兩業已分批解至光緖二十九年秋季止在案兹據總辦鹽務補用道趙藩會辦鹽務卽補道趙爾豐會同署布政使馮煦鹽茶道黃承暄詳稱在於徴仔鹽引税羡項下撥出恊餉銀一萬五千兩抵捐銀六千二百五十兩共庫平銀二萬一千二百五十一兩作爲本年冬季分應解雲南恊餉抵捐之項各於徴存鹽引税羡項下撥出庫平銀五萬兩作爲本年第四批滇省練餉均於十二月初六日發交天順祥號承領匯解雲南藩庫等情詳請奏咨前來奴才覆查無異除分咨外理合附片具陳伏乞聖鑒謹奏奉硃批户部知道欽此 
[署四川總督錫奏爲制營將弁積習甚深亟應隨時考察片初六日]  
　　錫良片再制營將弁積習甚深亟應隨時考察以資整頓兹查有保安營都司李占春朦領餉銀糊塗荒謬擬請旨卽行革職川北鎮中營遊擊馬應喜年力就衰營務廢弛擬請勒令休致又重慶鎭右營都司楊聯陞中營守備李正實才具竭蹶人地未宜擬均請開缺另補以上各缺川省現有應補人員並請扣留外補合併聲明所有查叅武職各員緣由理合會同四川提督奴才馬維　附片具陳伏乞聖鑒訓示謹奏奉硃批另有旨欽此 
[署四川總督錫奏請常備軍添兵片初六日]  
　　錫良片再川省新練常備續備各軍業經奏明在案惟查常備軍中前左右四營共祇兵額一千七十二名擬添兵力尚單緩急未足爲恃而餉需支絀擴充綦難現經籌募一營卽作爲該軍後營已飭赶緊招募隨同一律訓練至省外續備六軍係由舊日防練各營汰弱補强多有未經教練實與先充常備　爲續備者不同奴才迭飭各該統領認眞緝匪巡邊仍以操防兼重爲主義並擬俟冬防告竣酌量情形卽將續備各軍抽調營哨分班更番來省查照常備軍規制發給操衣等項隨同上緊練習以一操法而收速效是否有當理合附片陳明伏乞聖鑒訓示謹奏奉硃批該部知道欽此 
[宗人府宗令世奏爲請旨賜名摺初六日]  
宗人府宗令和碩禮親王臣世鐸等謹奏爲請旨事恭照同治四年四月二十八日軍機處交出奉旨嗣後仁宗睿皇帝宣宗成皇帝位下溥字輩俱著宗人府奏請命名欽此欽遵在案今據多羅貝勒載洵門上報稱貝勒載洵之嫡夫人必祿氏於光緖三十年二月初三日已時生第一子臣等請照例交軍機大臣擬字敬謹進呈恭候欽定賜名爲此謹奏請旨奉旨欽此 
[湖北巡撫端奏爲部選廣濟縣知縣孫炳麟照章立案片初七日]  
　　端方片再部選廣濟縣知縣孫炳麟於光緖二十九年十月二十五日到省現經飭委署理歸州知州印務據布政使李岷琛按察使岑春蓂詳稱該員孫炳麟到省後未赴本任飭委署理别缺照章應以到省之日作爲到任日期請奏咨立案前來除將文憑咨送吏部查銷外理合附片具陳伏乞聖鑒敕部查照施行再湖廣總督係奴才兼署毋庸列銜合併陳明謹奏奉硃批吏部知道欽此 
[湖北巡撫端奏爲宜都縣知縣李天柱懇恩仍以知縣留於湖北省片初七日]  
 
