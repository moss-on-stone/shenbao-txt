# 1916 - 350 - 4915754

 

Page 1

 
 
   
 
 

Page 2

 
 
時評 
[治亂解（冷）]  
　　自來中國每以國中有戰事者謂之亂世戰事大者謂之大亂戰事小者謂之小亂誠以有戰晤之時百辐停止倉皇而無秩序故以亂名也 
　　其實不然有秩序之戰事不得名之爲亂如此次歐洲之戰可名之爲大戰而不得名之爲大亂也何則雖大戰而仍有秩序也無秩序之平安不得不名之爲亂如今日中國之平安不得不名之爲亂也何則雖不戰而全無秩序也 
　　是故亂與治者有秩序與無秩序之謂也非戰與不戰之謂也中國今日之秩序僅僅維持使人不至相殺耳其外則法無統系法先自亂矣官不一到官先自亂矣財日移挪財政亂矣言尚攻擊言論亂矣舉國營營隨人奔走忽得忽失時從時違不知其自來復不計其究竟舉國人心盡亂矣故曰今之中國者無戰事之大亂國也 
專電 
[北京電]  
　　外部昨晚得駐和使兼海牙會員極長密電陳說歐戰媾和事件伍總長即譯呈元首覽後即交段閱 
[北京電]  
　　鹽稅餘欵五百五十萬訂下星期内在津交二百萬港百萬滬二百五十萬 
[北京電]  
　　熊專使恐到日正值年假改訂一月二日起程 
[北京電]  
　　頃晤熊希齡言昨晚合肥請宴擬定一月二日啟行隨員未定曾約江庸君云 
[北京電]  
　　政府以中行與滬分行之悞會現派劉耀東赴滬調停明日起程 
[北京電]  
　　潘復呈報履勘蘇運河情形統籌施工計畫請責成運局曁魯蘇省長將來實施工程時無論何人負責凡求利於蘇必無害於魯魯亦如之同一國土何畛域可分當以樂利爲主等語 
[北京電]  
　　元首赴保定日目覩饑民載道歸諭内部亟應修明内政以蘇民困 
[北京電]  
　　元首昨下手諭一道内容（甲）凡關本大總統私人名義所發電稿親交秘廳拍發（乙）凡秘廳及府内機關因軍民事電商各省者先將電稿呈候蓋印方准發出（丙）未經本大總統蓋印發生他項情事查知立予嚴究（丁）爲維持國家起見特頒訓令望各除私見共支大局 
[北京電]  
　　張伯烈等又組織憲友會議員三十餘人皆昔之共和國民進步各派份子 
[北京電]  
　　中立政團昨會議結果省長之彈劾以省議員三分二出席及同意得提出由國院咨參院議决之省會之解散省長得參事會同意提出由國務會議議决之其地方制度大綱公推孫潤宇黄雲鵬起草訂巧日（十八）再議條文全部 
[北京電]  
　　昨政團協商會議决兩點（一）省議會彈劾省長須三分二以上之列席且列席者三分二以上之可决後由總統提交參議院議决之（二）省長得參事會之同意可提出解散省議會案呈國務會議决定之 
[杭州電]  
　　浙省議會今日（十八）選舉參議員到一百四十六人第一次開匭王正廷得六十一票盛邦彥得五十四票第二次開軌孫棣三得八十九票均當選 
[杭州電]  
　　今日（十八）浙省開參議員選舉會第一次開票當選者二人王正廷盛邦彥二次開票孫棣三當選開會前未發旁觀券新聞記者亦未入内防衛極嚴除選舉人外無人入塲 
外電 
[倫敦電]  
　　銀市星期報告云銀價之大其原因有三（一）印度金庫存銀缺少二千一百八十萬（二） 
 
 
 

Page 3

 
 
銀幣之用較前愈廣（三）中國新年將届現銀不克出境且將在美洲收購又云新年後中國未必有銀出口再墨西哥銀鑛辦理不易世界產銀之額或將減少（十四日） 
[北京電]  
　　日人在厦門設警一事巳引起華字報不滿意之批評政府屢接反對此事之電據日人云外人僑居鼓浪嶼島之公共租界者雖居多數然有日人若干及日籍之台灣人住於華人城内查此台灣人多不安分之徒常與華人爲難上月日人爲嚴加約束計故在城内設警此舉並不破壞中國主權蓋厦門乃通商口岸條約可適用於全城不僅限於鼓浪嶼及華人城附近之外人營業地云云（十七日） 
[北京電]  
　　地方檢察廳請准逮捕國會議員之被控者國務院會議巳准其請將交國會决議（十七日） 
[廣州電]  
　　陸督力闢允於日内復開賭禁之說粤人聞之頗爲欣慰（十六日） 
[廣州電]  
　　朱省長刻查辦鬻官案牽涉多人英文秘書鄧某亦在其内（十六日） 
[成都電]  
　　羅督出示略謂渠與戴戡原屬至交渠極願戴氏來省前戴氏所以不能即赴成都者實由川東地方不靖不得不暫留以資鎭攝云云各報謂戴省長定於星期一日由重慶啟程來成都（十七日） 
[東京電]  
　　英相喬治與日相寺内互換公文 
（十七日） 
　　以上路透電 
[東京電]  
　　張繼氏入京後與各方面人士交換　　意見兹因關於特使及他問題已漸了解日本國民之意傳聞即將首途歸國（十八日） 
[東京電]  
　　中國任命熊希齡氏爲赴日特派大使已由中國政府正式通告日本駐北京公使館（十八日） 
[南京電]  
　　鎭守使王廷楨謀諸警察廳長王桂林組織江蘇軍警慈善會以爲地方慈善事業總括機關其本部擬暫設於寗垣軍警聨合會議所内（十八日） 
[南京電]  
　　馮副總統深知社會敎育極關緊要故特發起全國社會敎育會擬於南京先行設立凖備處漸次普及全國目下正在籌備一切（十八日） 
[東京電]  
　　寺内内閣擬於十九日招待兩院重要人士在首相邸開六年度預算案内示會同時並由各新聞社發表該案之内容（十八日） 
[東京電]  
　　禁止對敵通信之令巳由遞信省令公布查此取締前惟限於一部分特殊之敵國人通信今則　及一般嚴重取締第一限制與敵國人通信第二日本與諸外國通信發信人或受信人爲敵國人者新加限制蓋因近時敵人濫用日本通信機關者頻出其結果生此必要之取締云（十八日） 
　　以上東方通信社電 
戰電 
[華盛頓電]  
　　奧德土和議公文巳遞發協約國各都會美政府並未附以意見（十六日） 
[紐約電]  
　　駐美德國大使彭斯托夫伯爵告客謂德國現望威爾遜總統疏通各國在海牙開媾和大會至於媾和條約俟全權使臣會集時再行提議（十五日） 
[紐約電]  
　　紐約世界報謂媾和之大阻力乃在交戰國與中立國皆以爲德國之言行必不可信云（十五日） 
[巴黎電]  
　　官中宣稱今查明十二月一日敵軍分配之情形如下西歐陣線一百零三師俄境陣線一百零六師羅境陣線二十九師馬其頓陣線十二師意國與阿爾巴尼亞陣線三十三師（十六日） 
[巴黎電]  
　　今日午後公報宣稱香巴業敵兵從事偵察爲法軍擊散末斯河右岸僅有斥堠隊戰事敵軍進攻聖米葉爾法軍戰壕利而退（十七日） 
[巴黎電]  
　　各報載稱昨日凡爾登法軍進攻獲勝一役乃由新任法軍總司令倪凡勒將軍佈置貝唐將軍指揮湯向將軍領隊德軍用爲瞭望處之最高之山今復爲法軍所有法軍所獲敵砲迄今巳點見七十五尊且尚擊毁多尊（十六日） 
[倫敦電]  
　　布國公報宣稱布軍巳佔據羅國塞拉伏逹西面之菲台斯蒂鎭（十六日） 
[雅典電]  
　　希政府巳完全承認協約國要求（十五日） 
[比列烏電]  
　　希臘北部之希兵已開始撤退現由協約國軍官監行軍隊戰品輪運事宜（十六日） 
[海牙電]  
　　國務大臣答覆一九一七年預算報告之質問謂荷蘭軍火出數日增政府仍慮荷蘭將被擠入戰爭漩渦故不得不備足軍隊以便隨時調遣（十四日） 
　　以上譯文滙報電 
[柏林電]  
　　德軍大本營十二月十五日公報云法軍於末斯河西岸三次進攻希圖克復瑪蘭柯爾東同之三○四山戰壕終未獲效河東之敵軍侵攻貝倍爾山者爲德軍防禦炮火所敗（西歐戰况）外錫爾伐尼亞境内俄軍之施攻者失利如故僅得立足地於高原陣線（東歐戰况）德國第九軍昨前同兩日浮虜四千餘人布城已被德軍佔領布軍大隊在非台斯蒂附近渡過多瑙河德軍多瑙河大隊進行於大俄拉幾州境内異常迅速敵軍大有不及退避之勢（羅京戰况）塞拉河東游兩岸之敵軍施攻者惟增其犧牲耳（馬其頓戰况）（十五日） 
　　譯德文報電 
[公電]  
　　安徽倪嗣冲勸告國會議員電上海各報館均鑒連接憲法研究會庚電益友社眞電得悉於省制表决一案種種擾亂情形　詫之餘無任痛憤溯自民國成立以來飄摇風雨五年於兹國事之迭次糾紛人民之慘受痛苦曷非憲法未定爲厲之階本年國會召集方期議員諸君清白乃心銷鎔意見速定最良善之憲法以固國基而救危亡廼開會以來已經數月荏苒蹉跎毫無建樹廼竟紛擾兇鬭越出常軌之外疾首痛心孰過於是夫省長應否民選省制應否加入係屬另一問題姑置勿論第議案表决是否通過院法具在豈得意爲從違廼以主張失敗要求再行表决激起衝突竟至兇閧咄咄怪事未之前聞議員諸君日日言法治而乃違法若此循是以往國本何以立人民何所託外侮之來相逼益甚有終歸淪胥已耳夫以中國之大人民之多不亡於眞專制之政府而亡於假共和之國會誰實尸之必有職其咎者所冀毅然悔悟共策進行化個人意見之私謀國家和平之福速將憲法議决公布往雖不諫來猶可追否則黨見堅持囂誕日甚憲法一日不定即國基一日未固人民一日未安邦人君子必有議諸君之後者矣諸君尚能藉神聖國會以自庇乎敢　血誠用進忠告凡百君子尚其亮察倪嗣冲　 
要聞一 
[歐戰和議之雙方條件]  
　　大阪朝日新聞紐約電云駐德之美國大使尚無報告到美惟聞美國之德國大使館已得議和案之内容據德使館所傳消息如下（一）歸還比利時（二）歸還佔領之法國領土（三）新設波蘭及理特阿尼亞王國（四）塞國併於奧（五）布加利恢復其第二巴爾幹戰爭所失之地（六）亞得利亞海附近意大利所佔領之地歸還奧國（七）德國恢復在斐洲與極東及其他各處所失之殖民地（八）君士坦丁仍屬土耳其云然聨合諸國大使館之所推測者與此略異述之如下（一）德國歸還所佔之法比領土惟亞爾薩斯勞蘭仍歸德有（二）德國領有恩特華且在比國保留軍事的條件（三）德國在法國北部產鐵諸地方保留其經濟的支配權（四）德國之所佔俄領波蘭建設王國惟戰前之德領波蘭不在其内（五）德國要求梅索保太尼亞（六）塞國以巴爾幹戰爭所獲之地還之布國（七）德國恢復其所失殖民地或與法領殖民地交換幾何云德國大使館員謂此次提出和議之主要結果爲證明聨合諸國是否有志講和苟有意媾和則地點當在海牙或柏爾尼云要之在華盛頓之觀測德國所提出和議其目的有五依其希望者而講和則最佳此其一也不然可因此推測聨合諸國交戰之目的與希望其二也表白德國之戰初無領土的野心其三也以延長戰禍之罪歸之於聨合國其四也如不能和則告其國人以敵國志在滅吾而激起其同仇敵愾之心其五也然論者多謂講和無成立之望云 
又據合同通信社非正式的消息謂聨合諸國非如下列條件决不言和條件有五（一）聨合諸國恢復其國内被德軍佔領之地各地德軍悉數撤退（二德國對於以戰亂而破壞之土地建築物及擊沉之船舶予以賠償（三）德國對於行暴虐行爲之有責任者處罰之（四）以亞爾薩斯勞蘭還法國（五）心君士坦丁及逹逹納爾海峽讓與俄國此五者爲根本條件在平和會議時僅議德屬殖民地之變色與制限德國武力問題云 
[歐戰和議之日本態度]  
　　日本爲交戰國之一其於講和問題之態度有足注意者今統觀各方面之議論知日本尚不以現在講和爲然也大阪朝日新聞十四日之社說謂德國之提出和議是一種政策其結論曰當此德國尚有餘力之時卽行提議講和實爲最智之方策羅馬尼亞旣敗希臘尚守中立德國乘此議和即可保其東漸之道也然有裨於德者不宜於協商諸國苟從此和平則犧牲之生命財產一無效果似於人道與文明均無當也願協商諸國無爲德國議和惑也每日新聞云德國請和卽示人以戰爭非所願若聨合諸國不容其請即以其罪歸之聨合國而自以名正言順博世人之同情然聨合諸國旣洞悉基豈肯墜其計中講和之說終歸泡影耳或懼俄將被誘者然俄國戰線狀况祝昔爲優不屈辱於戰况不佳之日而願屈辱於今日乎且德國宣言以波蘭及理斯阿尼亞（即立陶宛）爲獨立國在德不能謂擴張領土在俄則與割讓無異不戰而和則失波蘭與理斯阿尼亞不和而戰則尚有恢復之望然則俄國固無被誘之理由存在也云云其他各報及諸名人如大隈加藤等僉謂雙方希望者距離太遠故今日不能認講和之時期云 
[中立團會議與法庭傳訊]  
　　地方制度大綱協商起草事十六日午後一時仍在衆議院憲法起草委員室繼續討論省長之彈劾及省議會之解散問題各中立政團出席代表如左孫潤宇（討論會）鍾允諧（靜廬）黄雲鵬（平社）潘江（丙辰俱樂部）梅光遠（衡社）胡璧城（憲政會）李芳（協議會）狄樓海（蘇園）蘇毓芳（潜園）劉彥（政學會）張大昕（商榷會）何雯（憲友會）白常潔（韜園）對於以上之解散彈劾問題雖稍有辯論漸歸一致遂由孫潤宇君照可决意思草就條文如左省議會對於省長認爲有違法行爲時得以總員三分二之出席出席議員三分二以上之可决提出彈劾案經由國務院咨交參議院議决之省長　省議會有違法行爲時得參事會之同意提出解散案呈由國務會議議决之衆無異議途可决協議會代表李芳君提出對於特别區域四字不甚穩當擬照現行約法改爲蒙古西藏青海及其他未設省之區域衆贊成地方制度大綱之重要問題業已議畢遂由各代表公推孫潤宇君及黄雲鵬君依據屢次議决之意思起草條文旋又定於十八日午前十時仍在衆議院開會討論全部地方制度大綱條文以期迅速告終即可邀集研究會益友社公同磋商聞孫黄兩君先於十六晚在討論會商量起草 
　　研究會議員劉崇佑陳光　等訴益友社議員葉夏聲陳策等辱毆一案地方檢察廳受理後即經依法偵查並一面票傳葉夏聲等到案候訊葉等不肯遵傳在傳票上大批依照約法不受逮捕數字而檢察廳以明明所發是傳票而非拘票並無逮捕祗要葉夏聲等遵傳投案耳法庭仍依法嚴傳葉等雖不肯赴廳亦無法以了此案於是提起反訴謂劉崇佑等毆他並登廣告因受傷不能出門以實其事而法庭收受反訴狀後又卽依法傳令原告訴人問話並檢驗傷痕葉夏聲等見事不得了又不肯受驗故案尚虚懸不知何日始了又聞司法總長有請由國務院咨逹國會傳令被告等到案之說但據國會中人云昨日兩院開會尚未接到國務院此項傳人之咨文或者事有結束因而中止亦未可知 
[十六日之衆議院（愁鸞通信）]  
　　請假問題之討論 
　　參議員選舉法解釋案之通過 
　　四建議案之進行 
十六日之衆議院開會時間最遲而散會時間最早自二時開會至三時十五分已散由議長湯化龍主席兹記其經過如次 
　　（一）審議會互毆案之舊話重提甫開會蕭晉榮即問議長檢察廳關於互毆案有到院檢查證據之說信乎議長答謂有之衆謂此事應行咨詢院議否則恐開不良之先例郭涵謂若欲保持議院尊嚴務須不打架再好倘願將來無援引此先例之時也王乃昌起而駁之兩人相向爭辯馬驤亦起立發言金　劉志詹謂此事不必討論請先行依照議程開議 
（二）請假問題之討論議長報告請假議員劉英楊時傑陳燮樞張浩等十二人假期在一星期以上應咨詢院議曹振懋登台發言略謂議員請假期間太長有礙議事之進行擬設立限制由請假人提出請假書須得議員五人之簽名將此書粘帖議場上俾咨詢院議時得以定其可否王乃昌謂尚有補充曹君之意者應須由議　五人簽名蓋章開具理由書用起立方法表决以昭愼重馬驤周慶恩寇遐克希克圖均有討諭有謂爲此爲修改院法及規則問題不能討論者有謂與院法規則均無妨礙者議長遂將曹說付表决贊成少數又將王說付表决亦少數主席謂嗣後請假逐一表决用起立方法衆謂旣無異議可仍用舉手方法遂將今日報告之十二人請假通過 
（二）參議員選舉法解釋案之成立是時有人謂宜將檢察廳詞查證據事咨詢院議變更議事日程者卒以衆意依本日議程開議遂議第一案由特别委員趙炳麟報告新到院議員李東璧等六人當選證書事件畢褚輔成提起動議謂参議院提交之參議院議員選舉法第二十一條第二項解釋案因時期已迫應行從速開議云云表决多數遂變更議程即日開二讀會通過卽日開三讀會又通過遂表决全案成立褚君旋請議長打電話至國務院從速公布 
（三）四建議案之進行（甲）蔣鳳梧提出之請將各省官產收入畫出五成作爲地方敎育基金建議案省略說明以付審查表决贊成多數（乙）李維義等請咨政府下令禁絶廣西賭博請願案由請願委員長王乃昌報告略謂賭爲刑律所禁廣東賭案已經政府明令禁止桂省自應照辦云云表决全案成立咨逹政府贊成多數（丙）郭人漳等請政府爲戊戍六君子建塔建議案郭君謂六君就義菜市口宜於該處建塔云云以付審查表决贊成多數（丁）鄒魯等所提之請開放北海爲公園建議案鄒君簡單說明以付審查表决贊成成多數 
[徐州特别快信]  
　　省區聨合會前昨兩日均在參謀廳會議關防極爲嚴密 
張勳電催曹錕派代表來徐會議 
兗州鎭守使施從濱昨日黎明乘車來徐李慶璋日前久京係參與全國禁烟會議張勳昨撤調駐九江湖口之定武軍五營於本月二十號開回駐防安徽太平府 
[南京快信]  
　　近日盛傳馮副總統巳電京薦任王者化爲江蘇省長 
　　聞梁任公改定本月二十五日來寗沿津車入京省議會二十號改選參議員定是日上午九時舉行投票昨齊監督已照章榜示 
　　寗澄淞鎭四路要塞總司令王廷楨前日出巡查勘各路要塞昨已公畢回寗徐佛蘇今晨由滬乘車來寗聞即轉車北上 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[馮副總統之憲法請願（二續）]  
（一）國務總理任命不必經衆議院之同意按憲法草案第八十條國務總理之任命須經衆議院同意此條規定較之臨時約法巳屬有進民國以來於施行此臨時約法期内同意權之作用實未見其利臨時參議院與二年國會之所同意議院中亦有彈劾攻訐之事投票之日其臧否之心理轉瞬而即變遷其不同意之人未必遂無賢者徒事阻滯汨没人才而巳至責任内閣總理更迭任命之人必爲時勢所必需甚有心所未愜而不能不予同意者則尤無以逹此立法之精神故不如不設此空文也（一）議員得兼國務員不宜規定按憲法草案第二十六條兩院議員不得兼任文武官吏但國務員不在此限以三權分立之原則言之立法部之人自以不兼行政司法各官爲宜英國制度非國會議員不能爲閣員乃爲政黨内閣重要之條件草案之意未必不本乎此然英國政黨之發逹自有其歷史未可以强同者果使吾國能行英制閣員悉出於議員則亦何可非議第恐行之不善閣員之中參用議員則於政府議會對立之時動生政府内部之破裂而内閣方針無從統一且恐因此轉啟政府國便衝突之端若云藉此可以促成政黨内閣然法亦效顰矣法之閣員除陸軍外悉選諸國會亦號稱政黨内閣者黨之形勢隨時變遷内閣即隨以瓦解國政轉因而不定以法國襲英制尚未能收其成效况吾國之政黨如此幼稚如此混淆乎日本閣員時有兼充議員者則偶然之事非法律之所定亦全無意義學者常非難之國務員實爲行政長官立法行政毋寧嚴爲分界勿使相侵也（一）審判大總統副總統國務員彈劾事件宜另組機關按憲法草案第四十四條審判大總統副總統國務員被彈劾事件屬之參議院現在参議院是否應設如何組織當爲先决問題倘不設叄議院此種事件當别組審判機關若參議院變其組織多取持重分子参加法官以司審判較爲愼重以今日之参議院與衆議院性質相同一爲原訴一爲法庭其危險不可勝言彈劾之事在吾國之國會徵諸旣往數年間巳經屢見倘不幸而復濫用之則參議院將自荒其立法之職權而專司審判矣英制此種法庭有大法官之參加且爲審判長其彈劾事件則限於叛逆自千八百五十年後幾絶其迹美制於叛逆事件亦以高等法院之長官爲審判長法制則組織常依大總統之命令此三者雖云上院有此司法權實則未嘗純用上院其制度實可採用（一）審計員宜歸任命按憲法草案第一百七條審計員由参議院選舉每三年改選三分之一其例取諸荷蘭比利時此項官吏世界多數之國皆由任命特嚴爲保障得所保障自能舉其監督財政之實無事選舉方能保其獨立會計檢查制度發源于英英之審計官固任命也且檢查方法别有技能無端分年改選參入未經諳練之人使不能人盡其職尤爲任務之碍選舉制度近於政爭其勢徒滋紛擾而巳故仍以任命爲宜（一）地方制度不宜遽定於憲法按憲法草案中未列地方制度近日世論頗有主張增入者中央地方之關係彼此之權限果得從此分劃一可以收整齊畫一之效一可以長自治敎育之力豈不甚善然以吾國幅員之大交　之不便風尚之不同從來權限之不清整齊之　恐非歲月之間所能遽定憲法起草將以讓諸普通立法之範圍一時暫仍今制固無妨害而反對之論欲以二重政府之義對於省政府加以保障且取從來未决之問題未分之界限一舉而清之其弊將使事不可行而憲法因以失效其甚者將以張地方分權之幟使二十二行省分立爲衆小國則分崩離析馴致中央盡失其統馭之力而終於滅亡省長民選地方官民選尤呈以啟地方紛擾之端長豪猾攘取之謀妨賢者登進之路舉地方行政陷於黨爭之旋渦政務停滯國力不張貽害一方即害及於全國其禍之烈尤不可以不警也此項制度尚當熟籌方可規定或於憲法中留此一章以待續訂（附註）巳另遞參議院 
[中央財政與各省債欵]  
　　財政部對於財政增入一端有種種計畫并擬在民國六年内必須一一實行但此種計劃是滞能施行於各省及將來收效如何則非財政當局所能臆料現該部陳總長及殷李兩次長對於此事迭次確商决定發行民國六年財政說明書一以詳叙各項計畫實行之手續一以使國民知中央財政實情故此種說明書原爲促進實行各項計畫之一種手續其大綱巳由陳總長與部員擬出刻正指派專員從事詳釋大約下月初旬必能發行 
　　年來中央財政竭蹶正須仰各省之協解然各省零星借債漫無統系之情形於財政前途大有妨礙政府對之特加限制如下（一）各省不得自向外商訂借外債非經政府認可所有債務中央不負責任（二）各省若必需軍政費時須呈明中央批准得借短期外債其合同非經省議會及政府認可仍爲無效（三）各省所借短期外債欵額不得超過所需軍政費一個月以上且非確有籌還之法尤不得擅議借債（四）各省借欵須先將用途詳表造册申送政府查核備案然後進行借貸手續日後須遵照所列用途開支不得妄有濫費（五）借欵不得以鹽稅釐金田賦烟酒公賣稅國有鐵道收入已開各鑛山及官產之一部爲擔保卽其他之擔保品非經省議會認可亦不許擅專之 
　　按中國財政之難整頓第一獘端即在隔閡省與省不能相通中央與各省又互相責望而各無餘力以爲全局之籌畫其散於各鄕鎭市井之小百姓惟見催科之吏不絶於途續增之稅如繭斯縛而官府且復年年以借僨度生活初不聞有一紙用途之報告焉於是舉國咸視官吏爲個人發財之捷徑而國家之命運若何無人問及矣今者財政當局於中央則思有以說明之於各省則思有以限制之未始非着手整理財政之一端特爲治之道貴在實行僅此一紙公文固難遽卜其成效何如耳 
[閣議中之公府官制難題]  
　　公府官制業巳交院會議兹聞國務院巳於日前開會討論多數閣員對於官制有三大問題尚待磋商（一）秘書廳之審查法令權一則頗與責任内閣制度相混合但法令如不經秘書廳審查恐一經公布後更改不易故此事須討論完善方可修正（二）軍事處之辦理關於軍事上之公牘一則與軍務上關係甚大非將手續畫清則界限不明將來恐滋誤會反於軍政不能統一（三）官秩問題按照府官制之官秩計　府六處處長秩同總長以一府之小而機關則如六部官秩旣崇競謀必衆俸額旣厚經費益絀恐實行後府官制反較閣制鋪張是與減政節流均相悖謬 
故以上各事均須商妥方可咨交國會 
[遺產稅之草案]  
　　政府以明年度預算收支不敷尚巨擬再試辦新稅藉資彌補查遺產稅各國通行擬即仿照舉辦業經飭員起草稅法將次脫稿據聞其内容大要如下（一）徵收範圍凡以繼子養子及女承受遺產者均適用此稅法但親子繼承者概行免徵（二）徵收機關由各縣徵收按月報省彚解中央但以縣警務所爲執行機關藉便稽查（三）徵收稅率以遺產價格在五百元以上爲徵稅起碼用累進法即五百元以上徴千分之十千元以上者徵千分之十五五千元以上者徵千分之二十萬元以上者徵千分之二十五五萬元以上者徵千分之三十十萬元以上者徵千分之三十五五十萬元以上者徵千分之四十百萬元以上者徵千分之四十五五百萬元以上者徵千分之五十 
[十五日交通會議紀]  
　　十五日交通會議開十一次會下午一時半開會議長陸夢熊主席到會者六十人第一案推廣交通敎育案何竣業提出提案人說明要旨權量張競立駱通曾鯤化劉成志王景春夏昌熾胡先春等相繼討論表决贊成成立者多數主席宣告應付何股審查俟十案完全討論大體後再定衆無異議第二案培成高級中級技術員及管理員案華南圭提出曾子模謂此案所擬辦法較嫌偏重外國文字將來審查之際應注重國文討論結果多數贊成成立第三案造就電政人材案福建電政監督提出李郁說明要旨權量謂本案所謂人才究係指技術而言仰指事務而言疑問一中等高等之標準如何疑問二李郁謂電局辦事多係報生中等高等名稱從前上海電報學堂久巳習稱故仍其舊曾子模謂提案爲注重報生應將議題修正劉成志駱通俞兆桐姚國楨張競立相繼討論結果亦贊成成立第四案選派路員出洋實地練習案吉長路局提出黄兆桐說明要旨夏昌熾謝式瑾駱通水釣韶謂此案可成立王景春主張宜派高級人員劉成志權量駱通曾鯤化姚國楨王景春俞兆桐王文蔚又各有討論時已四鐘主席宣告休息四點十分繼續開議第五案電生實地練習建議案兼理湖北電政監督處提出陳均福說明要旨張競立謂此案文不對題應先修正姚國楨謂應改爲擬定電生自修辦法建議案俞兆桐請將此案併入派遣路員出洋實習案内一併審查姚國楨蔣尊褘相繼討論案卒成立第六案上海工業學校高等畢業生請與分部學習屬於技術各員一律派入技術官室學習建議案上海工業專門學校提出阮惟和說明要旨姚國楨反對之劉成志張競立均主張可以成立惟不必限定技術官室衆以此案與第八案實屬相類俟第八案表决成立後以此案附併審查第七案路電各局廠工徒請收集上海工業專門學校中學高等小學貧寒各生充補建議案上海工業專門學校提出阮惟和說明要旨畢權量以該校附屬中小學校與並通中小學校無異並非職工徒等學校其學生不得享有充補各局廠工徒特别權利姚國楨謂該校附屬中小學原爲學科易於銜接起見今以此項學生中途出充工徒殊失設學之初意本席認此案不能成立表决贊成者少數第八案上海工業專門學校專門人才急宜設法廣爲錄用建議案係上海工業專門學校提出阮惟和說明要旨衆意多贊成遂與第六案併付審查時已五時宣告散會 
[再紀川軍界之暗潮烈]  
　　近日成都暗潮日烈一日其大概巳述前函兹將最近情形分述如左 
[劉氏之行蹤]  
　　第一軍第一混成旅原駐新津劉旅長成勛自得撤調之命遂秘密回省亦未到軍司令部見劉存厚氏惟約集其前共事之各軍官十數人旋復回津其舉動甚詭秘惟劉曾有私函與劉軍長備述其功中有匹馬南下等語劉軍長亦未加以可否自外面觀之其度態似不明瞭故羅督防之甚爲嚴密 
[軍官之要挾]  
　　第一混成旅全體軍官皆係川西南之義軍性質不純一聞撤劉均抱不平旣上書請速清十五萬欠餉又要求解散其鎗械多係前起義時四處搜集者各軍官遂認爲私有且聲明解散後其私有鎗械應自行携去昨又有該旅軍官多人電軍署請督軍收回成命并述劉之功績聞其詞頗激羅督對於此事現亦改變方針不似前日之强硬也 
[羅督之態度]  
　　羅督初擬無論如何必將劉撤調繼見劉氏黨羽衆多恐操之過急反致激成意外近乃態度爲之一變但又未便遽允其收回成命致失威信近秘囑人從中調停但如何解决尚未定决 
[秘密之戒嚴]  
　　成都秘密戒嚴已有多日而此數日内尤爲特别每夜凡近軍署各街均有軍隊梭巡衛戍司令部警察廳憲兵司令部軍署每日均派出偵探甚多連日五福街三倒拐街共逮捕十餘人有着西裝者其被逮原因外間皆不得而知現正在衛戍司令部訊辦而禁止謡言之告示亦遍貼各街街談巷議者均甚恐懼十二月一號羅督到公園追悼會致祭蔡公其經過之各街預先卽有憲兵及督署衛隊密設步哨其過也亦飛馳而去 
[滇軍之調集]  
　　近日滇軍紛紛調回省城密爲防範上月二十九三十兩號駐東較婸之滇軍到督軍署軍械局領子彈聞兩日内共領去子彈百鞘之譜而東門外四川兵工廠每日所造之子彈亦連日運送入城繳軍械局收儲至於各城門之稽查出入亦較往日嚴密 
　　按川省前以阻拒戴戡故而羅劉握手今戴氏已在渝就職羅亦交卸民政川事方有和平之望乃羅戴言好甫露端倪而羅劉相抗又漸顯著雖事之眞相尚未大明而以川之百孔千瘡羅劉諸人又爲首義元勳之一以擁護共和之人而有此極不和之現象夫亦有背初心而爲蔡公松坡所慘然不樂者乎君子之過如日月之食焉竊願羅督軍劉軍長熟思之也 
[朱省長不允電請龍軍移崖]  
　　廣東朱省長咨復省議會云准貴省會咨本會議員王鴻鑑建議擬請龍督辦濟光軍隊移駐崖縣劃清權限地點一案當即開會討論僉謂地方輯睦端賴軍隊融和龍督辦移兵瓊崖其職權在督辦鑛務惟礦產之富以崖縣爲最應請龍督辦軍隊移駐崖縣督理鑛務以便新任鎭守使早日蒞瓊於地方鑛務兩有裨益否則兩軍駐紥一隅萬一誤會發生衝突地方何堪設想應請貴省長電逹國務院曁陸軍部明令龍督辦軍隊一律移駐崖縣以符辦鑛之實並將權限地點劃清地方治安責成新任鎭守使須早日赴任鑛務事宜責成龍督辦當使移駐鑛區業經本會多數公决相應鈔錄議案准送貴省長煩爲查照辦理見復施行抄錄議案一扣等由到署准此查來咨以主客兩軍同駐一隅擬請龍督所部振武軍移駐崖縣自爲預防衝突起見惟念本省長抵任之初兵爭劇烈龍督辦時署督軍扼守省城初無退志本省長求紓粤難會同薩巡閱使多方排解曉音瘏口始獲轉圜而欠餉待支移軍需費又須百計周張始允交卸督軍印信遵奉電令統率所部振武軍移駐瓊州曾幾何日又使其遷出瓊州移駐崖縣振武全軍數將逾萬崖縣蕞爾下邑大軍恐未能容且龍軍移駐瓊州係出中央命令亦未可遽請收回來咨所請電逹院部請飭龍軍一律移崖縣之處似難照辦惟龍督辦與瓊崖守使同駐一城駐軍地點何作分劃以免衝突應俟咨請督軍曁函新任瓊崖鎭守使妥商辦理再行咨復除分别咨函外合行咨覆貴省會查照 
[浙省選舉參議員初紀]  
　　第一次投票 
浙江省議會於今日（十八）上午九時起改選第一班參議員除由吕省長委派投票開票管理員監察員外並由沈議長飭總務科製備選舉票五百張又飭庶務科在選舉會場門首搭造柏枝彩牌樓懸以五色國旗藉壯觀瞻並懸有横匾一方顏曰參議院議員選舉會聞此次省議員對於選舉參議員之事非常鄭重均須到所投票故非有五十一票不能當選省議員共一百五十二人實到投票者一百四十六人吕省長親自蒞會監督十一點鐘第一次開匭王正廷得六十一票盛邦彥得五十四票蔡元培得三票夏振武得一票錢能訓得一票黄仲威得二十五票屈映光得一票吕省長當宣布以王正廷盛邦彥二君當選一時鼓掌如雷一般路立參觀人均額手稱慶惟改選參議員依法須選出三人今只二人當選尚須有第二次之投票方能藏事又聞前平陽縣知事項某泚次來杭運動參議員高等檢廳因其前在樂清任内違法鎗斃人民特出票拘提項某聞信後當即逃避此亦運動選舉中之一段趣聞也 
[浙省五年度預算概要（二續）]  
　　歲出臨時門第一欵公立醫藥專門學經費二萬零二百元第二欵省立甲種慶業學校經費九千元第三欵省立甲種水產學校經費一萬二千四百元第四款省立甲種工業學校經費一萬一千元第五欵省立甲種商業學校經費二千六百四十元第六欵省立第一師範學校經費一千元第七欵省立第四師範學校經費二千元第八欵省立第五假範學校經費二千三百元第九欵省立第十師範學校經費五千元第十欵省立女子師範學校經費六百元第十一欵省立第一中學校經費七百元第十二欵省立第二中學校經費三千四百元第十三欵省立第三中學校經費二千五百二元第十四欵省立第七中學校經費三千元第十五欵省立第八中學校經費二千一百元第十六欵省立第九中學校經費二千三百元第十七款省立第十中學校經費二千八百元第十八欵省立第十一中學校經費三千元第十九欵公立　　館經費三千三百八十元第二十欵留學經費一萬三千三百三十一元第二十一款省立公衆運動場經費四千元第二十二款各項會議展覽會經費二千元第二十三欵全省中等學校聨合運動會津貼二千四百元總計經常臨時歲出共計八十八萬九千八百九十八元 
　　第四類爲實業費歲出經常門第一欵浙江農事試驗場經費一萬五千四百八十九元第二欵浙江原蠶種製　場經費六千四百九十八元第三欵浙江水利委員會經費一萬一千二百六十四元第四欵浙江水利委員會附屬各測量隊經費一萬三千三百六十八元第五欵模範桑園經費一百五十九元第六欵浙江女子蠶業講習所經費五千九百八十元第七欵省農會補助費六百元第八欵舊寗温台三屬水產講習會經費一千八百元第九欵省立苗圃經費二千五百零一元第十款浙江機　傳習所經費七千八百七十二元第十一欵改良靛青製造模範工廠經費一萬零六百九十五元第十二欵浙江製造水產品模範工廠經費八千零七十元第十三欵改良手工造紙傳習工場經費二千四百六十六元第十四欵模範繅絲廠經費一萬二千四百三十五元第十五欵模範繅絲廠監理處經費一千零六十八元第十六欵改良繅絲傳習所並附設繅絲實習工場經費一萬八千三百九十元第十七欵第一勸工陳列所經費六百元第十八欵改良製糖廠附設種蔗試驗場經費二千二百二十元歲出臨時門第一款浙江農事試驗場經費二千四百八十元第二欵浙江原蠶種製造場經費四千二百十元第三欵浙江水利委員會經費六百元第四欵改良棉花購種經費一千九百二十元第五欵籌設女子蠶業講習所經費四千三百六十元第六欵浙江改良靛青製造模範工廠經費一萬一千七百四十八元第七欵製造水產品模範工廠經費三萬二千零七十元第八欵改良手工造紙傳習工場經費二萬五千六百五十元第九欵武林鐵工廠官股經費二千元第十欵改良繅絲傳習所並附設繅絲實業工場開辦費二千九百元第十一欵浙江織物整理模範工廠開辦費三萬八千四百元第十二欵商品陳列館附設勸工場開辦費六萬一千五百元第十三欵改良製糖廠附設種蔗試驗場開辦費一萬三千元第十四款浙江省立模範桑園開辦費三千二百六十元第十五款實業預備費一萬元總計經常臨時歲出共三十二萬三千八百七十七元（完） 
[杭州快信]  
　　監視選舉公民會昨因杭地檢廳票傳該會代表於夜間九時開談話會討論對待方法省道辦事處吳秉元因浙省修築省道事屬創辦一切規劃均應詳加研究俾工程利於實行擬派員赴日本調查路政特呈請省長轉咨日本公使接洽 
吕省長通令所屬十二月二十三日爲雲南起義紀念日應一律懸旗慶祝 
高等審廳長經家齡委蘇宗軾爲該廳書記官長 
[蘇省忙漕徵收費與罰金]  
　　議酓否認新案　　省長咨交覆議 
 
 
 

Page 7

 
 
江蘇省議會本届會期内議决之省長交議追認忙漕徵收費及限外加徵兩案業經咨送齊省長查照公布現齊省長以徵收費一案前經財政部通行忙　兩項所徵正稅不得内扣經徵費用是以於正附稅之外另加徵收費係報部核準之案應俟咨部得復後再行查照辦理至限外加徵一案自癸丑年分冬　起改爲十分之一已歷三年一旦減輕轉啟人民疲玩之漸擬將議决案略爲變通依據省議會法交令覆議昨巳將兩案咨覆到會矣兹節錄覆文如下復議限外加徵案案准貴會咨以本公署前咨蘇省忙漕限外加徵自癸丑冬漕起改爲十分之一全數提省咨請查照一案（原文巳錄十五日本報）所有議决忙漕限外加徵成數及支配方法咨請查照公布等因准此查滯納處分本含有罰金性質前次加徵十分之一實爲防制稅收停滯起見原案所舉胥吏包攬之獘阻遏之弊全在行政官吏隨時稽查繩之以法若視爲罔民之政則二十分之一與十分之一猶是五十步笑百步也况加增已歷三年深慮驟然減輕易啟人民疲玩之漸轉於稅收大有影響現擬變通辦理改爲兩個月限滿加收二十分之一續限兩個月仍照十分之一加收如此寬以時日依限遞加庶幾民力稍紓而仍不失　儆之義至此項加價支配方法應俟預算案議决後如能收支適合自當照案執行飭據財政廳長胡翔林呈復前來相應備文咨交貴會覆議 
　　咨復忙漕徵收費案准貴會咨以本公署前咨各縣忙漕帶收徵收費經辦情形咨請查照備案一案經貴會議决僉以人民納稅之義務必根據於法律不能以行政命令意爲輕重應請分飭各縣所需忙漕等徵收費自五年冬漕起應仍照歷届議决案在正稅内支給不另附收以重法律而蘇民困等因准此查蘇省忙漕附收徵收費係經財政部核准准咨前因除備文咨部俟得復後再行查照辦理外相應先行咨復貴會請煩查照 
[蘇州警官大閙新劇社]  
　　憲兵司令官陳雪暄少將昨奉副總統令代表赴滬致祭黄蔡二公事畢返省經過蘇州因至第三營考查軍隊略爲盤玩連日軍警各界紛紛設筵欵請此酬彼酢亦頗忙碌本（十六日）日晚間振市新劇社因編演紅蝴蝶新戲來賓較多陳司令亦乘興一往駐蘇第三營　方幼之及司令部視察史鳳池等亦同往園中久　時園主胡繡章招待頗周陳司令進社後軍警總稽查鄧琦及第二師軍警監視員薛竹銘使署副官咸履貞等紛紛往陪卽在樓下前座正廳觀看演至十　鐘時　中定章例　查票一次以杜閑人混入時該社股東周汝霖稽查至陳司令席上適同席有警察廳行政科員裘寳坤偕同本　會計科員吳蟠漁在座觀劇周向裘科員索驗戲券而裘實未曾購劵彼此齟齬裘遽將周之面部摑掌一下周以無端被打正爭論間裘又連續將周痛打十餘下斯時憲兵司令官陳雪暄君見之憤氣不平卽言旣來看戲應當購票渠係照例查票並未開罪斷無　手　打之理并問裘是何處機關中人裘含怒以寳告陳司令又云身任科員便不當無劵入場即使廳長到來照章亦應購劵裘聞之乃遷怒於陳司令舉手卽向陳君打去適軍警監視員薛竹銘在樓上見肇事趕下方至台前正裘向陳掌擊之際致打在隨陳司令來之憲兵總視察史鳳池之耳邊并帶及薛團副之面部其時隨護司令視察之差弁見之君起不服即向裘寳坤還毆一時全場哄然正廳之茶壺茶碗紛紛落地盡碎樓頭婦女盡欲避走幸各職員分投安慰一面由彈壓戲園之憲兵警察趨往排解而園主胡紣繡章見裘巳肇事乃馳至臺前將裘抱住意在勸其外出不料各差弁怒氣未平仍向裘身打去以致誤將胡繡章之頭部眼打得血流不止旋經陳司令喝止住手鄧薛咸等即將裘拖出正廳交付馬路區警暫且送至蘇臺旅館請其本科科長帶還廳中一面由薛監視報告朱使請與警廳交涉裘寳坤出園後臺上仍舊演戲陳司令史視察等從新入席當由憲兵方營長飭第十連派憲兵四名隨後扈護直至散園陳少將等始各返惠中旅館至警廳對於裘科員如何懲戒現尚未有消息云 
　　按蘇州戲館風潮一月之間已有六七次且每次無不與軍　兩界有關軍人在吾國社會中本爲最難服事之人物而警察又以有管轄戲館之特權故往往恣所欲爲蔑視一切種種事故多因之而起吾向聞内地公衆游息之所有三畏畏流氓畏警察畏兵今觀於蘇州而益信軍警之足畏矣 
[江北雜訊（冷香）]  
　　江北淮陰泗陽漣水等縣公民徐作霖等以皖省靈宿泗各縣大舉治河河身七十餘丈指日竣事淮水直注洪湖濱湖農田勢將沉没特具呈督軍省長疏浚薔薇六塘諸河以工代振并咨商皖省大吏速定淮水去路聞第一混成旅旅長馬玉仁將以江北紳士資格代表晉省面陳一切月前有人條陳内務部通飭各省籌辦丐民工廠現齊省長以江北各縣頻年災荒人民生計困苦特訓令江北各縣知事從速籌議以惠民生淮揚各屬振欵業已支配現正從事調查散放省公署昨特電令淮揚左道尹委員前往監視以昭核實 
　　蘇省清理官產處處長曾樸提法淮陰縣縣有之寳應灘租等四項學欵爲縣敎育欵產處錄案呈訴於敎育部請飭撥還以維學欵現敎育部已咨行江蘇齊省長查照辦理 
江北各當典擬於舊曆十二月初一日起年終止讓利半分以便貧民 
淮安縣東門警員某久假不歸曠職三月曹知事始請另委接替已爲道尹批斥 
由清江至楊莊之鐵路計十八里停車已久　　鐵軌朽壞不堪殊爲可惜 
地方通信蘇州 
[相驗河南浮屍]  
　　　門外南濠振興電燈公司旁邊河内發現男屍一具經地保張德卿查係江北人馬阿田家住胥門内百花洲當即通知屍屬一面報區轉報吳縣公署經縣署曾裁判員帶同檢驗吏到場相驗該屍母某氏即邀約多人到場聲稱氏子阿四前在振興公司爲機匠因與某女認識被控誘逃曾經拘縣管押釋出後阿四在石路酒店内飲酒大醉遂赴振興公司打門致與該公司工匠互毆經人勸解而散今忽發現死屍顯係被人打死推入河内請求伸冤等語曾裁判員遂督同檢驗吏驗得死者係落河身死並無傷痕而屍母人等不服竟欲閧至振興公司吵閙旋經曾裁判員勸諭屍屬不得固執滋擾並諭將所驗情形填明屍格速行棺殮屍母等仍要求伸冤曾裁判員立命地保備棺押令收殮匆匆返署聞該屍母尚欲具呈控訴云 
揚州 
[散給貧民冬衣]  
　　時值冬令寒風凛冽一般貧民無衣無褐瑟縮之狀殊堪　惻有寓居揚城某宦裔之太夫人發慈善心出其私蓄製辦棉衣褲二百套並派人秘密訪查城内貧老殘疾各民給予禦寒復恐求者踵至難以爲繼故不願將姓氏宣佈 
[剿匪軍隊過境]  
　　江北鹽阜一帶匪勢頗爲猖獗各地人民多受其擾日昨第十九師楊帥長奉馮副總統飭令開往清淮防緝當卽親率機關槍隊及步隊由鎭過揚在清淮附近各處駐紥以防匪患 
[體育場將次開幕]  
　　江都縣公共體育場管理員焦輔臣勘定院大街東古廣陵書院舊址闢爲操場曾於月前僱工平地現已告成由杜紹棠孔澤之二指導員繪就各種圖式飭匠製造運動器械以便擇期開幕 
嘉興 
[請定繅絲廠優先權利]  
　　嘉興縣商會昨致省議會請願書云浙嘉爲蠶桑之區年出繭絲爲數不少自繭行設而鄕民育蠶遂增然售繭多而繅絲少原料輸出究非治本之務一般商人咸有提議創辦繅絲廠以資補救但嘉興創辦絲廠情形不同一切工人踹資敎習預計三四年内必遭虧損五年以後可望發逹必集多數股本方可創辦第恐一廠創成支持四五年虧耗方終利益伊始而其他商人又集股創辦分其權利則首創之人不啻代繼創者練習一般工人資其利用因是障碍商民議有頭緒集有股分忽而中止者不知幾起此嘉興絲廠所以遲遲不成立也現貴會正開臨時會聞省長公署將以提倡繅絲廠條例提交復議一經議决公布全省遵行　會忝爲商人代表用是代商請願瀝陳曲情擬請於嘉屬首先創辦繅絲廠者給以優先權利定年限之保護准一廠成立後十年以後始准附近另設新廠維持開創卽所以奬勵繼起否則彼此觀望無敢發起不特有負長官提倡之盛意抑難望地方實業之振興爲此上書請願即希貴會公决後咨請省長將年限保護一層加入提倡條例内以便議决轉咨公布於實業前途大有厚望 
[縣敎育會之提議事項]  
　　嘉興縣敎育會定於本月十七日（星期）開會其提議事項如下（一）本會會務之整理（甲）會員之招募（乙）會期之增加（丙）議事規則之酌定（二）勸告各學校明年採用江蘇第一師範所編共和敎科書之敎授案（甲）直接函告（乙）呈縣轉令（三）通俗敎育夜學校之設立（甲）議訂章程（乙）擇地籌辦（四）新塍房租之善後（甲）報告旣往事實（乙）决定辦法方針（五）研究部之刷新（六）區敎育會之聨絡雜評一 
[眞與假（步陶）]  
　　倪嗣冲謂中國不亡於眞專制之政府而亡於假共和之國會（語見公電中）其言當否吾不論第卽此眞假二字以卜吾國之命運余神頗爲震盪而莫能自已良以吾國凡百改革恒爲此假之一字所遺誤而至今且無人省及焉夫今日中國一切設施均尚在試騐之時期其可危也如沙上之建屋其可希冀也如美洲之開闢新大陸而握其總樞紐者厥爲國民所以自待之一念誠使人人腦海中常懸一共和國家之肖相而出於口者以之　於心者亦以之凡有足以障　吾國生存之事端必竭吾能力以戰勝之而常保吾民國國民之本來面目　　之說也若夫心隨境遷神爲形役聆其言觀其貌亦自冠冕堂皇無愧爲斯民之先覺而夷考其所行乃適絶對相反焉此卽假之概論也嗟我國民試自反省屬於前者果有幾人屬後者又果有幾人此中消息长沈之故乃眞吾國興廢存亡之關鍵也嗚呼可不懼哉 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[滬人追悼黄蔡二公之通告]  
　　黄蔡二公上海追悼大會籌備事務所昨發通告云上海黄蔡二公追悼大會兹訂於陽曆十二月二十八日在斜橋南首湖南會館舉行凡我軍警政紳商學各界同人請於是日午後一時齊集會場公同致祭以表哀悼之忱本事務所借設銀河路也是園内蒙賜誄詞聨幛請卽先期送交本事務所查收謹啟 
[刺陳兇犯解省復訊]  
　　傷害陳其美案内兇犯許國霖振芳等曾經地方審檢廳迭次開庭辯論終結宣判許國霖處以死刑宿振芳監禁十五年飭令分别送監收禁聽候上訴期滿執行在案兹悉此案判决後許宿兩犯不服判决即由家屬在外延請秦聨奎潘承鍔兩律師叙明理由聲請上訴當經地方檢察廳長林仲立君核准備齊案牘加文於昨日飭派法警韓瑞生李文耀等四名將許國霖宿振芳二犯由監提出加上鐐銬押解至火車站乘車赴蘇至高等檢察廳投文禀請收訊 
[關於中國銀行之消息]  
　　本埠中國銀行副行長張公權調充重慶中國銀行副行長已略誌報端兹悉張副行長奉電後以重慶路遠不願前往電京辭職至今未奉復音各界得此消息以宋張維持兌現頗費苦心未可遽易生手特由馮副總統齊省長梁任公唐紹儀岑西林等紛電大總統國務院財政部收回成命該行宋行長電京以去就力爭日昨本埠文武各官廳曁中國銀行股東聨合會奉齊省長轉到大總統電令内開宋張經理旣與中行信用有關自未便遽行更動巳將來電交財政部核辦云云以此觀之張副行長或可不致更動矣 
[中國銀行]  
　　股東孫寳琦等致上海楊護軍使徐道尹地方審判廳長商會總協理中國銀行經理唐君等電云聞上海中國銀行股東有呈請地方審判廳請求退股情事查中國銀行業務正在進行我股東豈肯中途退股自隳希望萬勿因少數股東意存破壞致碍全局特此聲明卽希鑒察中國銀行股東孫寳琦黎澍錢能訓曹汝霖唐浩鎭施肇曾饒鳳珂沈承　沈化榮薩福楙楊家淦陸少勤等代表一萬一千九百四十二股篠 
[查獲盜案嫌疑犯]  
　　大東門外南篾竹街居民錢蓮卿家前日被盜刦去金飾銀洋逃逸無蹤該處警署以錢家傭婦大有可疑拘解警廳訊無端倪押候緝匪在案兹悉前日由偵緝隊士金殿臣在滬南查獲嫌疑盜匪一名押解警廳司法科禀請訊究當由徐廳長飭傳事主到案指認訊明核辦 
[演說森林利益紀要]  
　　前晚八時寰球中國學生會請中國科學社凌道揚君演說森林之利益略謂森林有極大之利益以中國之森林比較東西各國之森林相去不啻天壞所遺棄固有之利益不知凡幾有不令人觀而與嘆乎森林之利益約分二大類一爲直接之利益一爲間接之利益直接利益者卽從森林中出產所得之代價足以貫注造林之目的者是也出產要品如材木桐油松油樹脂樟腦造紙品硝皮質染料漆料輭木果核藥料等物其發展製造之原力爲資本與工人就吾國現在情形而論以研究國民生計爲至要惟生計門類極少如能注意森林則與貧民生計大有裨益所謂間接利益者與國家有極大之關係蓋森林能變貧瘠荒凉之地爲物華繁盛之區言其利益大要有九（一）能使寒暑調和（二）能使濕氣增加（三）能使雨水常多（四）能使河流不息（五）能使水災減免（六）能使保障山林泥土（七）能令禽獸棲息（八）能發衛生清氣（九）能增地方美景次又比較各國森林之興廢與幹事人之多寡及投資於森林事業收回利息若干等皆有圖表出示一望可知演詞甚長極爲詳細繼由主席朱少屏君答謝謂凌君精於森林之學在本國遊歷三十餘處演講旁聽者逹四萬餘人可見造林爲不可稍緩之事業近江蘇巳組織敎育團公有林專以種殖爲務將來每年收入可得一百萬元之多此欵專備補助全省敎育經費之用如能逐漸推廣及於全國則歲入必更巨公益之事必愈廣也今日諸君來會聽講旣得知森林之利益深望諸君廣爲傳播俾我親戚故舊咸知其大利從事提倡則尤禱祝不已也 
[振儧實業之根本問題]  
　　本埠道縣各公署昨奉江蘇齊省長第三○○三令開案查實業行政關係國計民生蘇省地大物博歷查各縣實業迄未十分發逹推原其故無確定之經費以維持其後迭准部咨通飭振興各項實業及農商統計曁其他關於提倡工商事項在在均需經費乃可切實遵行現由省議會議决應令各縣將實業行政經費先行規定列入明年預算合行令仰迅卽遵照令開事理將應籌各該縣明年實業行政經費列入預算報由該管道尹彚報到省以便提交省會（下略） 
[要求回復自治之同意]  
　　江蘇縣議員聨合會前因地方自治久未恢復公推代表晋京請願通函各省要求一致進行所得各省縣會贊同復函業巳先後披露報端兹又接有浙省餘杭新昌桐鄕三縣復函亦均表示同意各函原文續錄於後 
[餘杭縣議會復函]  
　　敬復者前奉鈞函並京電三件捧誦之餘足見貴會積極進行實深欽佩敝會集議再四極表同情惟敝省各縣杭縣處首領地位兹已　請杭縣議會從速發起組織公推代表來滬與貴會協商進行方法一俟杭縣組合完全即行函逹此請江蘇縣議員聨合會諸公鑒餘杭縣議會議長章紫綬張民俊同啟 
[新昌縣議會復函]  
　　來敎祇悉貴會爲自治請願引朋吸類聲氣相求鴿音所至靡不從同敝會老拙望遲不堪任使並荷關聨具紉公誼兹已函促敝者屬杭縣議會擬定日期分函各屬縣議會請派代表赴省先開省屬聨合會議定辦法再由聨合會公推代表專趨貴會協商一切共同進行不審有當先此復聞即請公安此致江蘇縣議員聨合會鑒浙江新昌縣議會謹啟 
[桐鄕縣議會復函]  
　　接奉來函并電稿敬悉一是恢復自治查無明令暴力政治依然示改應即力爭以伸民權敝會擬請嘉興縣議會開舊嘉屬六邑聨合會公推代表詣前接洽一俟商妥再行奉逹專此佈復卽頌公安 
[查辦知事局長違法案之咨復]  
　　省公署咨復省議會文云爲咨復事准貴會咨開查省議會暫行法第十八條内載省議會對於本省行政官吏有違法納賄情事得咨請省行政長官查辦之等語本月四日大會提出嘉定公民毛經學等請議咨請查辦前嘉定縣知事張鏡寰違法案一件丹徒公民張鵬等請議咨請查辦丹徒縣知事章同違法殃民案一件陸議員家鼒提議前青浦縣知事高繼宗違法案一件葛議員夢樸提議界口釐捐局長華桐違法案一件當經多數可决合行依照暫行法第十八條之規定抄具原案咨請澈查懲辦以伸法紀而肅官方等因並附違法案件各摺到署准此除委員分赴各縣旣令財政廳分别確查呈復核辦外相應咨復貴會查照此咨 
[贛商反對加稅]  
旅滬贛商因九江姑塘兩常關發生加征貨稅在旅滬商帮協會討論一事已誌昨報兹聞昨日贛商全體皆到由鄒靜齋君報告九江來函陳述九江姑塘兩關加征貨稅事遽定於六年一月一號實行九江商會已開全體大會討論對於此項加稅决不承認當將商力之困難電陳財政部稅務處曁本省省長在案又聞旅漢贛省茶商及南昌景鎭各商會均有電到京力爭此事於我輩旅滬贛商全體攸關刻擬電請大總統農財兩部曁稅務處收回成命仍率舊章全體贊成次由茶商代表張躔五君陳述茶葉一項加稅尤重自應力爭旋卽擬定電稿由商帮協會代陳電稿如下大總統財農兩部長稅務處鈞鑒據贛商函稱九江姑塘兩常關奉准試辦免料完鈔改征貨稅一案約加稅率值百抽一五其所加範圍專注無三聨單子口單之洋土各貨夫三聨單爲洋商運貨出口之單係洋貨入口之單吾國商人九死於釐乃釐未裁而稅先加重從中又顯分厚薄勢必驅華商皆掛洋商旗號而後已不特於稅務無補反於國體有傷利害相衡不難立判伏乞收回成命以恤商艱迫切代陳不勝惶悚待命之至旅滬商帮協會叩巧 
[私運烟土案展期研訊]  
寓居山西路二十八號門牌維新旅館内之甬人張家瑞金則足近由海參嵗將值洋九千餘元之紅土裝入海參桶内託南市補昌仁報關行朦混報關夾帶來滬販賣詎　埠時經江海關稽查西人查悉通知總巡捕房派探將張金二人一併拘解公共公廨訊判各交五千元人洋並保候補傳人證再核在案昨由捕房將裕昌仁内之吳壽康傳至公堂請究卽據江海關代表律師上堂譯稱此案手續尚未完備請爲展期研訊王襄讞商之英康副領事判吳退去張金兩被告仍交原保候訂期研訊 
[楊護軍使喪母續誌]  
　　松滬護軍使楊樹棠君因母太夫人在籍逝世電請中央辭職以便回籍治喪已略誌昨報兹悉楊君自電請大總統開去松滬護軍使及第四師師長兩缺後現尚未奉中央覆電惟上海紳商各界以現在時近歲暮冬防吃緊楊君一旦去職地方恐致震動昨由南商會正副會長顧馨一蘇筠尚及紳董莫子經黄函之陸崧侯穆杼齋等發起聨名分電大總統副總統國務院陸軍部懇切挽留請在署持服墨絰治軍藉資保障云 
[海關循例休假之布告]  
　　江海關於本月十八號發出布告云照得本月二十二日係中國冬節又二十五日係西國節期又民國六年一月一二三等日係陽曆新年均爲循例放假之期本關應於各該日一律封關停辦公事仰各商人等一體知悉特此布告 
[木商又將會議]  
　　南市各木行停泊沿浦灘之木排濬浦局以其易於積滯淤泥迭經勒令遷泊龍華曾由各木行一再要求免予遷移未奉允准並由濬浦局限定木植到埠須在四十八小時以内卸竣如木植紥排亦須在四十八小時限内離埠諭令各木行遵照去後兹悉各木行以木排停泊浦灘旣經要求無效非遷龍華不可所有龍華沿浦一帶之停泊木排地點自宜及早覔妥雖經仁豐聚豐裕昌等三木行購有龍華港口民地四十餘畝然以南市各木行之木排一併遷泊該處非有民地百畝不可現因遷排在即所需泊排地點亟應購買惟所限起卸時刻僅准四十八小時未免過促此節殊難遵照蓋因建廣二種木植均以船隻運滬其船至小者裝載一千餘株大者二三千不等皆以人力逐株肩負且黑夜不能搬運夜以四十八小時計算僅有二晝夜則一二千之木植豈能卸清此種困難情形自當明晰報告故由各木行商由木行董事干蘭屏訂於下星期日即本月二十四號齊集木商公所開會會議要求濬浦局寬限木植到埠卸貨及售出紥排時刻並須提議籌欵購買龍華港民地以便實行云 
[浦灘加裝鐵欄]  
　　濬浦局以南市沿浦灘自築駁岸之後馬路面積甚爲狹窄實與車馬往來不甚方便尤恐行人因避車馬或有失足落浦之虞故擬在馬路狹窄之處加裝鐵欄兹巳勘定自南碼頭迤北至董家渡爲止計長三千六百尺馬路較狹自宜加裝鐵欄又自關橋以北至大碼頭爲止計長七百餘尺亦應裝設鐵欄所需經費工程均由濬浦局開支承辦現已將沿灘加裝鐵欄辦法函致工巡捐局查照矣 
[南市添設警崗續紀]  
南市華界因迭出刦案且因冬防吃緊由淞滬徐廳長面諭各區署隊切實防維並由憲兵營撥隊協助南市第一區境内已按段添佈崗位注意巡察已記昨報兹聞第一區一分駐所枙警佐亦將所轄境内僻靜街巷逐一查明規定添設崗位已於前晚六時起實行其派定巡邏地點如下第一段典當弄施家弄裘家弄以上　巡邏二名第二叚石街張家弄五爪弄以上派巡邏三名第三段葉家弄染坊弄茶館弄陸家浜以上派巡邏三名第四段萬春醬園前後派巡邏一名第五叚南館新街以上派巡邏一名第六段彭家荒場賴義碼頭東横街以上派巡邏二名第七段天主堂後派巡邏一名第八叚同益里派警一名竹行弄施家弄生義弄以上派巡邏二名第九叚留硯衚衕裏生養弄以上派巡邏一名第十段裏施家弄裏竹行弄以上派警一名第十一段定福弄派巡邏一名惟定章巡邏時不淮站立須往來蹀躞每晚十二時以前由巡官帶同巡長出爲查察十二時以後由警佐親率巡長等出外巡視其所備鎗械子彈皮件等必須齊備不准缺少不全如遇警案發生應各奮勇從事如有疏虞惟該管地段巡邏等擔負責任 
[步兵輪流巡夜]  
　　步兵三十八團團長馬鴻烈以時届冬令防務緊要特於昨日齊集所部各營長會議於即日起各營輪流派兵一排分作兩班於上燈以後及下半夜一時許整隊荷鎗至南市及城内各街道嚴密梭巡以保公安 
[警察勿再動蠻]  
　　南市第一區警署董警正前經查得本署警察王某日前在崗位查見有某商人乘坐人力車突然翻跌路隅不給車資王警卽以所携之鎗剌向該商人怒毆當將該警重責軍棍二百下斥革在案昨特諭飭所部各棚警察嗣後對於地方商民須和平待遇遇事和解如或不能解釋卽行帶署判斷不得再有動蠻以鎗刺毆人等事如有不遵定予處究 
[革兵遞解回籍]  
前日報紀淞滬緝私營因有帶械私逃之正勇數名由隊長張占忠派人在關橋南首查獲逃勇張裕銀一名解請警察第一區訊究一節兹悉該隊長張占忠係屬兩浙緝私第二營部下並非淞滬緝私營亦無帶械私逃正勇數名之事至前日查獲之張裕平一名（並非張裕銀）前充第四號巡船正兵因其不守營規曾於陽曆十月十六日斥革兹因逗留滬地假名詐擾爲張隊長訪悉飭緝捕獲送由第一區警署懲辦業經該隊長呈奉兩浙緝私第二營營長魏焯文指令應將所獲之革兵張裕平一名遞回安徽廬江縣原籍故昨日張隊長已函致第一區董警正請將張裕平送請上海地方檢察廳核辦以便遞解回籍 
[湘省硫磺一復滯銷]  
　　松滬護軍使署昨奉陸軍部令開案查前十月内准湖南督軍感電稱據礦務總局會同礦業公會呈請官商合股設局提煉硫磺運銷東南七省應准試辦請部核准立案並分電沿江各省督軍省長查照各等因一案查此案曾據湖南礦務公會會長廖樹勛禀請在湘設立總局在鄂設轉運局等情當經詳細批示並咨行湖南軍署查復有案當以硫磺向有省禁以致土物滯塞異物暢銷本部自民國以來對於土物取提倡主義以化省界對於異物取繁重手續以期漸減此次湘省電請官商合股設局請予核准立案並分電沿江各省查照等因於十一月一日及六日兩次咨詢農商部意見如何請速核復以憑辦理去後旋准農商部咨開迭准咨稱請將對於湘省所請官商合辦設局提煉硫磺運銷東南各省一案意見如何速核見復等因查此案關於官商合股一事核與定例尚無不合自可照准惟提煉硫磺運銷各省事關軍用是否可行相應咨請貴部主持辦理並希見復各等因查湘省硫磺因省禁滯銷自應量予提倡藉資抵制惟合股設局辦磺運銷各省究竟有無把握本部亦無從縣揣且鄂省產磺亦富磺價亦不甚昻是以沿江各省向係參用湘鄂及洋磺惟閩浙則多用洋磺現在省禁固宜化除磺事亦須謀整理旣據湖南督軍電稱前情及農商部咨請主持前來應即准予試辦除咨湖南督軍轉令切實試辦及咨農商部並分行外合亟令仰該使查照 
[工巡捐局聘請名譽顧問]  
　　閘北市經董錢貫三及上海總商會副會長沈聨芳於民國元年歷辦閘北市政廳成績昭著近工巡捐局朱局長以現值閘北事務殷繁特聘兩君爲本局名譽顧問以備諮詢除致聘書請爲擔任外並呈報道尹交涉兩署察照 
[俞家駨之行蹤]  
　　前兩廣鹽政處處長俞家駒奉調入京於昨日過滬訪晤楊交涉員隨即遵陸北上 
[檢查印花稅之通融]  
　　財政部委員姚直之來滬會同上海縣知事稅務總公所籌商印花稅推行租界方法一面由商界請爲通融將冬季大檢查改良辦法以免騷擾各情迭詳前報兹聞姚專員業已許可准予改良以恤商困一面仍勸導商界依法購貼不准貼不足數及漏貼等情弊如違恐干未便云 
[旅館接客幾起衝突]  
　　本埠旅館接客向分内外河兩帮滬寗車站及蘇州河一帶歸内河帮招接滬杭車站及黄浦灘歸外河帮招接不能互相侵奪前日有外河帮接客數十人至滬寗車站接客内河帮不允幾起衝突經五區警正薛君得悉立派長警多名到場彈壓始得平靜現聞内河帮已具禀鍾局長請爲維持云 
 
 
 

Page 11

 
 
[咬傷巡捕手指]  
　　滙山捕房一千二百七十一號華捕控自稱西文敎習之本邑人陳子芳在途小便向之阻止反被行兇咬傷手指等情昨由捕房將陳拘解公共公廨請究先出該華捕上堂訴明前情訊之陳供我亦深知租界章程何致隨路溺便實因昨夜經過虹口該華捕將我拖住搜檢身畔並無違禁物品我詰其搜索理由彼即遽行將我掌頰我不甘受欺同至捕房聲訴彼乃誣我在路小便請爲明鑒中西官以該捕手指傷痕屬實判陳罰洋二十元充公無洋改押兩禮拜 
[帮兇證據不足]  
　　鞋匠朱阿根糾同李四寳孫文福在廣東路用刀戳傷同業周竹亭腿際由捕將朱等一併拘解公共公廨訊供押候原告傷愈再核在案昨晨復由捕房解廨經中西官訊知原告所指李孫兩人帮兇證據不足（遂判該兩人開釋惟朱阿根係屬過犯着押西牢九月示儆 
[晙衆罷工之控訴]  
　　新閘北成都路九號半門牌年豐絲廠經理義商卡頭南控女工張阿金唆衆罷工等情昨由捕房將該女工拘解公共公廨請究原告西人偕證華人王阿泉等上堂訴明前情王襄讞商之英康副領事判被告押候照會義國領事蒞廨會訊 
[鄕人被人戳傷]  
　　何漢臣不知何故前日在戈登路用刀將鄕鄕人仇福堂肩背等處戳傷由捕查見一併帶入捕房仇送醫院醫治何押至昨晨解送公共公廨經中西官略訊一過判何押候原告傷愈再核 
[始則好心終則惡意]  
　　本邑人龔才德向在蓬路菜場擺設鮮牛肉攤前日上午收市回家乘電車至西華德路橋東首下車不愼仆地暈去經路人某甲帮同扶起鳴捕到來車送同仁醫院請治延至昨日因傷身死報由捕房飭將屍體送入驗屍所候騐當死者由捕送院時某甲亦跟隨至院趁死者神志昏迷時將伊牛肉籃一隻内有牛刀二柄並零碎牛肉等物及死者所帶金戒一只大小洋約十餘元一併取去院中人以爲甲卽死者之友人不以爲疑其實死者與甲向不認識也 
[成衣匠不及調治]  
　　成衣匠印同春近日患病甚重當由同伴楊秉忠於昨日將印舁送滬城小橋地方張姓家調治詎料行至斜橋地方印卽氣絶身死當經崗警查見諭令將尸暫置該處一面由該處地保禀請地方檢察廳相驗由沈檢察官沈檢驗員等前往驗明印同春委係因病身死並無别故當判友人楊秉忠代爲備棺收殮免封 
[變賣祖墳之干涉]  
　　婦人陸蔡氏家住西門有一祖墳在胡家木橋近被該氏叔姑陸蔡氏擅行變賣前日雇小工唐阿明等前往拆墳爲該氏得悉將伊叔姑及唐一併扭控閘北五區三分所由張警佐轉解司法科押候訊辦 
[崗警拘獲烟犯]  
　　閘北五區崗警前日在滬寧火車站查獲烟犯王福慶陳雲生劉長源陸衡生等四名抄獲私土六十一包計重三十六兩及烟膏烟灰一併解送司法科經李科員訊明判移地方檢察廳核辦 
[承認私取銀行鉅欵]  
　　滙豐銀行用人沈煥文於西曆一九一三年正月六號私取賬銀二萬一千五百三十三兩逃匿瀏河鎭業經新閘捕房華探目李星福前往將沈移提來滬昨解公共公廨請究李探目上堂禀明前情並稱今日原告並未到堂請爲展期開審訊之沈供此欵於民國元年虧空當時同事陳榮興亦知其情嗣被買辦查出即向親友告貸彌補因借欵無着是以離滬現原告所控之數相符云云中西官判沈押候原告到堂於禮拜五質訊 
[續獲騙案同黨]  
　　徐金寳串黨私刻圖章揑冩字條向北蘇州路二十一號門牌五金雜貨店夥沈冬生騙取值洋三十八元之洋釘三桶圖賣被探將徐查獲解送公共公廨訊供押候補提人證再核在案前日又經捕房續獲徐之同黨張和尚（即蔴皮和尚）一名昨日連徐解廨請究經會審員王肇之君會同英卓副領事略訊一過以此案係由美領陪審判被告均押候美領堂期解訊 
[夫婦串拐男女小孩]  
　　江北人單羅桂與妻崔氏串拐虹口東有恒路一百零三號門牌顧大榮家五歲男孩富根及朱陳氏之十二歲童養媳春蘭被控捕房由探將單夫婦一併拘獲昨解公共公廨請究先由中西包探上堂訴明前情繼由顧大榮朱陳氏及女子春蘭相繼上堂證明被告夫妻誘拐情形訊之被告夫婦均不承認中西官以證據確鑿未便狡賴判單夫婦押限一禮拜將富根交案再核 
[婦人厭棄老夫]  
　　崇明人施雲山家住閘北夏家弄推車爲生其妻謝氏湔被同鄕施阿二拐逃匿居美界昨爲本夫尋回扭控四區警署經姚警正訊據謝氏供稱因丈夫年老家貧無以爲活故與施阿二姘識質之阿二亦供認不諱判還押候辦 
[捲逃案含糊了事]  
謝國楨前至法公堂控稱曾娶徐氏爲妾今被徐氏胞兄徐海山引誘逃逸捲去值洋六百元之衣飾業已報捕將徐拘獲請求追究等情判押　十四天交人到案現謝投稱前往鎭江將徐氏尋見交還值洋一百餘元之衣飾本應將氏扭案因恐有後患故不領回請求註銷判徐海山押滿十四天開釋了事 
[串通捲逃之嫌疑]  
　　張王氏前至法公堂控夫妾張蔣氏乘夫因案在押捲去金銀首飾隨尤金山私逃爲探一併拘獲求究等請尤供向在王氏丈夫處爲夥蔣氏取物民人雖係知情並無同逃被控一併拘獲之事判押候查在案昨由包探禀稱先將蔣氏拘獲供出後續將尤金山獲案是實判蔣氏押兩月尤押七天 
[洋商索償欠欵]  
　　德商地亞士洋行在公共公廨呈控麥特嚇司脫路三十四號居户袁叔通欠銀一百五十兩洋三百元置之不理等情由廨准飭捕房昨派包探將袁傳至公堂經中西官略訊一過判交如數人銀並保候訂期會訊 
[圖章實不符合]  
　　固益洋行代表前偕司賬紀仲仁至法公堂控稱前行中押下寳康番菜館股單一張計銀五百兩由紀持單向寳康經理人張天錫照對無訛並蓋圖章爲憑祗收一月利息寳康即行閉歇張亦避匿請向股東李子美訊追李稱所蓋圖章並非寳康原圖章商人巳將原　章帶來可以比對判着被告交證據到案訊明核辦現李偕證人馮錫芝汪友案投案馮汪各呈賬簿票據同稱商人與寳康往來蓋有圖章實與李所呈圖章相符而股單上所蓋圖章與商人等據上圖章大小懸殊請察中西讞員察閱證人據上圖章與股單上圖章實不相符判李無干退去原告控案於十四天内宣布堂諭並諭原告及李如與張天錫遇見准予扭案訊究 
[借欵仍無着落]  
　　葉星伯前至法公堂控林傳聲虧欠借欵洋五十元押追不繳後原告禀稱林母嚴氏家有房產實屬有意不理請求發封作抵後經傳到嚴氏詰訊並無房產故判將什物拍　現經捕房拍得洋二十元據收租人聲稱該氏欠租三十三元請先儘欠租給領判將洋抵償欠租林姑念在押日久從寬開釋 
[追獲攫取金飾之匪徒]  
　　無錫人薛阿福前日在南京路高陽里口攫取張羅氏金押髮圖逃被七十二號華捕追獲昨解公共公堂經中西官訊供屬實判　押西牢九月 
[領回被賊竊去之小孩]  
滬城縣南街木作注鄭錫泉鄭張氏夫婦生有周歲男孩睡在床上被匪入内竊被連孩竊去報由警廳請緝在案兹悉此案係由竊賊張桂榮陳成五顧來生三人所爲將被竊出始知内有小孩卽將該孩寄養西鄕虹橋地方一面由郵寄函於鄭由鄭報知警廳飭探前往將張陳顧三人連同小孩一併拘獲傳到原告并送檢廳訊辦一面着令鄭姓夫婦認領昨日午後已領回家中矣 
[巡警查獲積竊]  
　　積竊沈福林李阿根二人前日行竊長安路長春坊吳永玉家錫器衣服等物由四區巡邏警查獲解經司法科判送地方檢察廳究辦 
[過犯偷竊脚踏車]  
　　劉玉泉前日在海甯路二千五百四十八號門牌門首竊得趙鶴聲所置脚踏車一輛乘至北四川路某押店求質被滙司捕房包探侯阿寳查獲昨解公共公廨經中西官訊知劉係過犯判押西牢三年期滿逐出租界 
[英副領事之去思]  
　　駐滬英副領事兼公共公廨陪審官康斯定君近奉英政府命令調回本國任事滬北各商民以康君辦理華洋交涉事宜及訊理民刑訴訟均一秉至公對於案犯貧民尤多體恤故擬聨絡官紳設延公餞以誌去思兹因康君擬於本月二十二號乘英公司輪船回國各商民以其去滬有日又分贈銀杯等物藉留紀念去 
[國貨香皂之精進]  
　　法租界黄河路逹茂香皂廠係川商鄒治平等所組織所出嘉禾文虎陸軍上將等牌桂花皂已爲社會歡迎邇又續出寳星牌極品桂花皂曁眞正檀香皂數種其原料之純潔香味之濃厚足與外貨抗衡聞荆州漢口九江廣東等帮昨向該廠訂購眞檀香桂花等皂三百箱不日卽可交貨云 
[介紹新刋]  
　　上海中華圖書館編印北京指南一書於當地狀况靡不詳細紀載卷首冠以圖畫并載圖憲書凡十卷（一）地理（二）行政（三）公共事業（四）交通（五）食宿遊鑒（六）實業（七）禮俗（八）名勝（九）雜錄（十）地名表應有盡有朗若列眉洵旅客之南針也往來燕薊者允宜人手一編 
[謝券]  
　　上海聖約翰青年會學校於十二月二十五日假座張園於晚間七時學生演劇舉行二十週紀念並慶祝聖誕昨承惠贈入場劵一紙書此誌謝 
氣候报告（上海徐家滙天文臺） 
[已過者之報告]  
十二月十七日中國中部氣壓平均傾度甚微涼風稀微而無定向氣候温和而潮濕反旋風在滿洲及東蒙十八日天晴而靜氣候温暖稍有烟霧氣壓大概無變東南偏東之凉風甚微是日午後四時前二十四小時内上海温度至高六三·五至低四四·四去年同日至高四一·九至低二七 
[未來者之推測]  
　　十二月十八日午後四時三十分預測海濱一帶咸將有新起之猛勁北風 
雜評二 
[查辦案（庸）]  
　　癸丑以還各省吏治之濁幾甚於前清地方官吏有能聚歛者則奬勵之而收入之正當與否不問也有能遏抑民意者且優容之而人民之冤濫與否亦勿論也故以前凡所謂不拘繩墨便宜行事者不啻授之以違法營私之具一旦專制驅除民氣復蘇而赫然之查辦案遂日出於各省之議會中矣 
　　即以江蘇論經議會之檢舉而實行查辦者已有四起此四起中查辦之結果能否一一認眞今姑勿論惟吾欲爲當局告者吾民之困於不職官吏久矣今旣有代表民意之機關爲之伸其冤苦吾固望議員諸君不輕易提出以　議會之尊嚴吾尤望省長一面勿苟且了結以慰人民之喁望不濫不縱斯江蘇吏治自有肅清之日耳 
來函 
[四川路青年會童子部之通告]  
　　本會童子部第二次徵求會開幕以來入會者日有數人兹距閉幕之期尚有二星期凡願入會者無論有無介紹人請逕至童子部取閱章程填志願書付會費可也會費分八元與六元二等徵求會後擬增至九元與七元此二等會友皆可享夜館減費權利大好機會幸勿失之交臂今將入童子部之十大利益開列如左（一）可得益友（二）可以消遣（三）可長學問（四）可廣識見（五）可知擇業（六）可省金錢（七）可免疾病（八）可增康健（九）可講道德（十）可知自勉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬代議員致檢察廳書] [  金山市隱]  
　　敬啟者僕等日前偶啟互毆之釁遂煩傳票之來竟將以僕等當作刑事被告僕等見之不禁失笑誠以君等太不解事也僕等身爲議員係國民代表何等尊重何等威嚴僕等立法君等司法苟非得僕等立之君等何從司之君等飯碗實出於僕等所造成乃竟反顏相向將恩做仇居然以夫子之袶寙害夫子幾欲使僕等作法自受不知　等爲國會議員處於最尊地位較天子父猶高千萬非能如殺人瞽瞍受執於臯陶爲民國議員尤有絶對自由較之君主國相去天淵非可如案涉砂糖援例於日本（日本明治四十年國會議員因砂糖事受賄舉發被罪者頗多）且僕等在院中所發言論在對外不負責任此爲民界所公認則依此類推僕等在院内所爲舉動亦當然對院外不負責任無論此次區區小事卽閙成命案亦屬吹皺春水干卿底事雖云煮豆然箕預審自有原告引狼入室法警來非無因然僕等力爭勝負事僅閱牆在君等鬭在鄕鄰大可閉户查東西帝國大權屬於元首故憲法上有神聖不可侵犯之文民國權在議員理應受同一之待遇况憲法產出必須經僕等之手如君等必欲與僕等爲難則僕等於制定憲法時即將議員神聖不可侵犯字樣設計加入彼反對派之議員因與自身利益有關亦必能一致通過於民國憲法上開一古今中外所無空前絶後之創例將所謂内亂外患現行犯等制裁一并廢去爾將奈我何哉惟裁省覽（五） 
聨話 
　　曾文正公尊人自輓一聨曰麤茶淡飯布衣裳這點福老夫享了』齊家治國平天下那些事兒子承當』吾鄕陳芹士先生自題廳事一聨曰『穿衣喫飯三千吊敎讀行醫十九層』（俗謂敎讀應入十八層地獄加之行醫故曰十九）信手拈來均成妙諦輓聨不易撰輓人妾妾己生子則尤難落筆歐陽曼酓先生如夫人病故有某君之輓聨可稱合體其詞曰錦瑟數華年記曾畫舫徵歌葉夢肖憑嬿姞貴』蘭因徵絮果此後寢門却被秋風無限子京悲 
　　前清湖南學政朱蘭種種舞舞湘人士厭之爲私撰一聨遍貼通衢曰尊姓本非牛个中人許多鈎搭』芳名原屬草門内漢不是東西』 
　　神聨之難得體尤甚於尋常聨句某君撰送觀音大士一聨曰『音亦可觀始信聰明無二用』佛能成士須知儒釋有同源』無剩義無泛詞允推佳擀[  嘯虎] （二） 
小說 
[言情小說妍媸鏡] [  常覺小蝶合譯天虚我生潤文]  
　　第十八章（二） 
亞琪聞語微微嗤聲而笑俯身取箝弄其爐火予又續言曰其次則爲讀信信多乃如山積實則其中措辭皆可以印刷爲之綜言之無非募捐而巳亞琪曰然則須復信乎予曰然吾初頗以爲苦後亦習爲之蓋此事固有定例每一復函但須封入一奇尼也上午之事至此巳畢則與兩媼共車出游呼吸空氣亞琪此駕車之馬汝實不可不一往觀厥狀乃如裝四足於啤酒桶下肥甚乃不能馳但爲雅步而其御者亦長日睡於車箱之上有時尚須我爲之扶掖否則必墮無疑亞琪不禁笑曰嗟乎可憐之柰梨其後如何予曰午餐之後必有客至日約二三人性情皆與主人近有所言無非慈善二字客去則吾人亦出訪友然後歸而晚餐亞琪欠伸曰一日課程唯此一事差强人意予曰餐後兩媼皆有定例必至應按室小坐予則爲讀聖經或哈孚所著『塜中人語』一書顧此二書實具催眠之術故不十分鐘遂引兩媼入睡而吾之功課亦於此畢矣亞琪以手加額曰嗟乎仁慈之上帝可憐者柰梨也予曰汝勿憐我噫壺蓋墮矣言次蓋墮杯乃立碎亞琪則幻爲屋主婦之聲曰孺子此杯蓋猶傳自我祖母也奈何碎之旣又笑曰柰梨勿　若主婦問者吾當謂爲狸奴所碎彼婦愛猫尤甚於愛此茶杯也雖然愛菂近如何矣予曰昨得其書謂在學校甚佳進步亦速亞琪點首目注爐火旣曰今晨吾遇曼睞方乘姑母馬車過鳴裘街喪服已除見我乃故作不見予手檢已碎之杯擲之爐中曰汝見曼睞耶亞琪曰然日昨且見塔賓登在公園中騎馬見我乃下馬問好予曰然則殊當感其盛情亞琪曰柰梨實則此人亦不得謂之爲劣但愚耳彼尚自言已與曼睞斷絶關係予愕然曰信耶亞琪曰彼蓋謂我不應斷絶菲雪故彼亦不得不斷曼睞予曰此言何意亞琪曰塔賓登對我言此耳吾亦不復深究予乃笑而起曰若使我爲汝者則必問之然今時已傍暮茀雷夫人必待我久是當歸矣 
[徵文條例]  
　　（一）諧文分五等酬自六元至二元（二）小說需要短篇（以一二千字者爲宜）分三等酬自三元至一元（三）其他雜稿分二等酬自二元至一元（四）來稿酬潤均於文尾刋明（一）（三）（四）（五）等第不受酬者請於文尾自註（不受酬）（五）來稿無論刋否概不寄還如投稿時附入郵費及繕就回信信封者不合卽退 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
短篇小說 
[滑稽短篇可奈何（九香譯）]  
　　巴黎大學之宿舍中叩門聲蓬蓬門役自夢中驚醒披衣起門闢一中年僕倉皇入高聲曰有事！有急事！須白公子！須急白公子！門役曰趣低而聲此時才黎明汝家公子尚在睡鄕稍遲容當入報僕曰此事至要勿遲請速招公子出吾將禀白一切至要！勿遲！ 
　　中年僕非他蓋即隆雷村村長屬也村長有子一性聰頴品端詳爲巴黎大學高材生行將畢業是卽僕頻頻呼公子者是也 
少頃宿舍白事室中有一服睡服少年襪履不完跣足自邊門出見僕張皇立階下厲聲叱曰何事趣白我須知余近來用腦過度待汝言畢尚須賡續睡眠也僕曰公子吾家一貓死矣 
少年怒曰些微之事乃亦值得侵晨來報擾人酣夢雖然此貓果何以死僕曰令肉過多傷胃死耳少年曰食肉過多歟！然則肉何自來 
僕曰此肉即取自君所最愛之小馬耳少年曰小馬乎豈彼亦死耶 
　　僕曰然可憐哉此馬力弱如棉往返載水不十次竟因而斃命矣少年曰載水歟載水何爲曰無他用以救火耳少年曰噫救火被火者得毋鄰家乎曰否即吾主人家也少年曰何以致火僕曰小婢瑪麗置燭不愼祝融氏遂乘機而肆虐少年曰奇哉吾家不有電燈耶奚用燭爲僕曰噫公子此燭蓋燃在老主人靈前者也少年曰老主人靈前豈吾父亦已逝世耶噫！僕曰然！然！但瑪麗爲我情人今乃無家可歸願借公子宿舍俾吾兩人有所蓋藏少年曰嗟乎吾家破矣宿舍之費且無出可奈何可奈何（二） 
家庭常識 
[製果醬法（潤生譯）]  
　　大凡善持家政之婦女往往自製果醬而不願購諸市蓋以其潔淨而價廉也然工欲善其事必先利其器製醬雖小事必先備相當之器具庶幾能得佳品製醬器具極單簡惟淺鍋一（銅製鋁製均可但勿用鐵製錫製者）秤一調羹三四（大小各異）而已製果醬所用之爐以煤氣或煤油者最爲適宜 
下列數端爲製醬之梗概若能如法製造則必有美滿之結果焉（一）準分量（二）求潔凈（三）用甘蔗糖（四）用新鮮果子（過熟或未熟者均不可用）（五）如兩種果子合製必先煑其硬者（六）果子旣切後宜速煑（七）煑成膠質爲度（八）常以調羹攪之（九）勿盛滿鍋中（十）儲果醬之罐務宜潔凈乾燥（未完） 
[格言彚錄]  
　　亞里士多德曰社會第一要著在脫野蠻之自由法國革命黨宣言書曰己所不欲勿施於人者自由之界限也米拉的曰有字之法律本於無字之法律無字之法律公理也黑智兒曰自由者以不侵犯他人之自由爲界（西湖月樵）（不受酬）摩根曰投票人乃不冕而治國之主人也 
孟子曰人必自侮而後人侮之國必自俄而後人伐之聖克列麥格曰謙讓者神聖之面具也弗蘭克林曰追兩兎者必不能獲其一古　曰不能怒者愚夫也不欲怒者則智士矣 
阿狄生曰快樂者增長健康之良劑也麥頓曰懶夫較死者爲用不多占屋則大曾文正公曰天下古今之庸人皆以一惰字致敗天下古今之才人皆以一傲字致敗 
華振曰有愛情則服從易 
配恩曰欲人之服從我如父必自我之服從人如子始（桐廬）（二） 
[謎話]  
　　僕本居鄕曩就城中王鍾麟家館乃祖乃父皆有謎癖課餘藉作談助頗饒興趣惜今已遺忘過半但憶其底面俱佳者數則如『春色滿園關不住』射市招『各種花露』『上士一將軍抽車上左砲去右相』射字一『橐』又『腥』射易經一『日月相推而明生焉』『德行顏淵一節』射孟子一句『其徒數十人』『山止『射朱註一『皆可以爲歲首』『王安國』射詩經一句脫靴『帝作邦作對『（陳鞠紉）不受酬 
[畫謎揭曉]  
　　本月五日畫謎之六僕之本意爲『要求』二字射中者甚夥如李元鎭王水仙尺舞陸昌龍戒三黄華王天鉻黄欣秋樹人樸氏一鳴棒月穆德芳斷橋武陵老圃心焉慶盤沈仲華是吾桐　撲塵徐鶴春蒼莨居士賡生秋根　禪吟山陰漁叟銅川裔人逸民江馥蘭永友倦龍紹良楊昭容李厓隱老張堊鼻生蟾香竹枝葵華冬梅揖山馮太戇驚夢嘯梅慶璋董德珍孫陟虞胡駢吉述祖德冷香館主李恒濟卿琴生范大午李醉白苕夫金公贊恒久昌洪佳奚堊生而尤見心思者如溪上漁夫云歐州美人乃西安也衣裘而僅露半截是求字也嗟乎要求二字現正風行範圍之廣大莫與京對外如老西開鄭家屯對内如兩院之議案特任長官之同意復加以索巨欵之偉人恤先烈之遺族等等無不含有此意栩園本此意以作謎或亦有嘅乎世風之意歟又癡儂嚴俗人兩君答案亦同此意又老丹集葩經四句以贊之云『彼美人兮西方之人兮狐裘蒙葺豈曰無衣』亦見巧思右列四君敬各贈拙著小說一册此外諸君各贈拙著六種半價劵一紙均乞郵示住址卽當寄奉天虚我生謹誌 
 
 
 

Page 18

 
 
   
 
