# 1891 - 332 - 4906691

 

Page 1

 
 
[彚解山左金家橋軍張閘濬河銀兩] [  申報館恊振所謹啓]  
　　本協振所　接山左來電内開金家橋至軍張閘開河約百餘里寛深照下游約需銀三十萬兩商懇滬上各公所協力勸募以工代振云云竊思山左頻年以來洪水爲災良由河道未濬所致若待被水之後始議賑撫則元氣之耗散已多小民之生計難復不如疏濬河道使水有所歸百萬生靈永免其魚之歎况以工代振河務民生兩有裨益本恊振所謬承見委敢不竭力勸募宏此善願今募集規銀一千兩會同濟善　施少欽善士解往山東以備濬河之用惟是工程旣鉅需欵孔多所望遠近好善之士以菩薩心腸建神禹事業慷慨樂助踴躍輸將較之振恤飢民功德尤無限量此則本恊振所願代山左孑遺馨香而祝者也 
[恭印秋季諭旨告成]  
　　本舘逐日接奉電傳諭旨恭列報端俾薄海人民共仰王言綸綍又每閱一季彚印成編庶乎月久年深依舊可敬　披讀藍目將　年秋季諭旨排印告成每本收回碼洋四分寄存本埠申昌書室及各外埠申昌并經理申報人處 
[說風]  
　　上古太平之世風不鳴條近年以來屢有大風余旅居海上也久海濵之地其風固較他處爲多然前十年尚未至於今日之暴而且多卽就今年而論屈指已十數次而七月廿九日之風潮爲最甚茶樓住屋摧壞者數家有傷人者數口余鄰家屋頂之分間壁爲風所吹倒適壓於余書室之樓上時余方早點後有醫生至相與論醫道談及近日風火之症最多宜思有以藥之一語未竟砉然一聲牆已壓下折斷椽木三五根由屋面滾下下卽轎披被壓悉毁并轎子亦虀紛幸而樓上無人不至被磗石所擊而受驚已不小矣自此之後凡聞風聲輒覺不寒而栗雖屋已修整明知不至再壓而夜間聞之卽不能成寐往往坐以待旦此亦不自解其何故且余頗能達觀而經此虛驚竟成怯疾因畏生惡而褊心生焉日内已過小雪昨前兩口又起大風萬竅怒號連兩夕不獲安睡因振筆爲說風風也者釋氏所謂天下四大地水火風風固天下之至大也堯之試舜也曰烈風雷雨弗迷孔子迅雷風烈必變風之爲物其足以見重也如此嘗觀陸機要覽曰列子云立春歸八荒立秋遊乎風穴風至則草木摇落謂之離合風古呼風之術有之然列子御颼亦屬寓言括地志曰龍兌有四風穴洞之深而通氣者類能生風不足奇也凡虛谷回峽而曲者吹裂笛直聲則風起長嘯之理卽與此近雁宕大龍湫壁下羣拍掌則風起試之輒騐按風術墨子云以丁夘日或乙卯日燒三雉羽楊其灰風立至若立止則又燒墨狗皮揚灰風卽起萬畢術曰焚雉羽可以致風狼糞爲烽燧大風不折江㹠入火藥逆風不回駝知風與猦母事别見泰西人謂凡風之暴烈乃峯島土竅激氣而發者也莊子言大塊噫氣其名曰風然孰爲之噫乎王柏曰乃陽迫陰而山耳春風上升秋風下降夏風横行冬風著工而吼穴此以四時論風之行法也顧春期何嘗不靡草秋月何嘗不飛箏乎風之高者其來遠風之下者其來近此以高下論颼之遠近也夫豈無一時而高下並至者乎鳴葉者十里鳴條者百里摇大枝者五百里仆大木者千里折大木者五千里此又以大小論遠近也夫摇枝折木亦視乎楊夾陰之甚不甚發之暴不暴耳狂候乍起曰風頭豈無近者急而遠者緩乎吾則以爲諸說之紛紜固無從辨駁而亦無暇辨駁總之古昔盛時五日一風十日一雨而今何從未見此竊有感於洪範八庶徴之說休徴則曰聖時風若咎徴則曰蒙恒風若而不能無疑於今之世也今天下未嘗不承平天子可以媲明聖而中外一家海氛不作縱有内訌竊發要亦不過跳梁小醜以國家兵力所至不難指日蕩平危詞聳聽不足以摇人心也而獨於蒙之一字恐未必可免蒙有二義蒙昧不明則自蒙也蒙蔽者衆則人之蒙也國家求賢而薦舉者各處皆有國家講武而勇猛者出然其所保薦者果眞才實學乎考試大典尚有不公不明之處闈墨之出人所共見猶敢肆然行之則其所保薦者大都亦以情干以賄取者耳而朝廷則但知求賢得賢而己至於勇猛直前之人何嘗無之而近來所用之水陸各軍其果皆赳赳然干城之選乎一遇保奬之案列名薦剡者其數以百計以千計而考其實則所謂前敵　初何嘗見賊之面後路者初何嘗籌軍之糧現在出洋以及洋務各差保奬多照異常勞績極爲優渥其實則洋務中欲求一二可用之才有爲有守之人而所見亦僅積而久焉漸放一上下相蒙之世然則正與洪範所謂蒙恒風若之說相符合故竊願遇災而懼者皆知幡然悔悟在上者不受人之蒙在下者不敢交相蒙則或者風不鳴條之治尚可再見於今日乎 
[上諭恭錄]  
　　十月二十四日奉上諭倉場衙門順天府奏請撥通州粥廠賑米一摺通州本境反外來貧民 
現屆冬令餬口維艱所有王恕園等處粥廠着加恩賞給粟米八百石卽由通倉支發分撥散放另片奏請添撥米石等語着照所請加賞　州煖廠粟米二百石以恤窮黎餘者照所議辦理該部知道欽此 
[本舘接奉電音]  
　　昨日京師由電傳來上諭三道敬謹譯登○十一月初三日奉上諭科爾沁博多勒噶台親王伯彥訥謨祐忠勤篤實謹愼老成於咸豐年間挑在御前行走　穆宗毅皇帝知遇之隆錫封貝勒賞戴三眼花翎承襲王爵授爲御前大臣領侍衛内大臣補授都統出師奉天剿平馬賊兼補閱兵大臣管事健銳營事務朕御極後聲加恩命在毓慶宮行走調補正曰旗滿洲都統廂黃旗領侍衛内大臣管理神機營鑾儀衛武備院事務圓明園火器營等處均能夙夜宣勤恪恭罔懈邇因請假葬親准回游牧方兾假滿旋京長承恩眷遽　溘逝軫惜殊深着派盛京禮部侍郎懷塔布前往奠醊賞給陀羅經被卽交該侍郎齎往賞銀五千兩治喪由盛京户部給發所有任内一切處分悉予開復其餘飾終典禮着該衙門查例具奏伊孫貝勒阿穆爾靈速卽着承襲親王毋庸帶領引見伊子輔國公温都蘇着襲封貝勒頭等台吉博迪　着賞給輔國公以示篤念勳臣至意欽此同日奉上諭晉褀奕劻翁同龢孫家鼐均着加恩在西苑門内騎馬欽此同日奉旨廂紅旗蒙古都統着文秀補授欽此 
[熱河警報]  
　　京師來信云熱河德都統福用八百里排單拜發緊要軍報馳遞入都於上月二十一日掩門時抵京經律報處於二十三日晨遞呈御覽當日留中未發雖軍情緊要外間例不得聞然詢諸　内廷咸謂熱河所屬 
 
 

Page 2

 
 
朝陽縣境塔子溝木頭城附近地方嘯聚六七千衆滋擾地方焚搶脅虜蠢然逞動勢頗猖狂都統立飭主客各隊馳往相機剿撫猶虞竄入他方請令直奉兩省撥隊防援並謂朝陽相毗之蒙旗某貝子父子被傷等語亦足見小醜跳梁不易殄定也又接天津訪事人來信云日來聶功庭軍門雖獲勝仗而朝陽縣知縣仍無下落不知被掳抑係被戕正在剿撫兼施而八溝亂民又揭竿而起殺傷教民百餘户刃斃法國神甫一人焚燬教堂育嬰堂及教會中人房屋幾於一炬無遺旅居關内外一帶西人草木皆兵不安寢饋遵化州向有禮拜堂及養病院各一所由英美各國達教士等施醫傳教教士雖祗三人而皆携有　屬祗就達教士而論己有丈夫子七人統計大小男女看口都二十餘人已於上月廿六日一律驅重遄歸津郡日内津郡當道擬派兵丁八十名半駐紫竹林先農壇半駐紫竹林倉厫先事豫防暗中保護租界海河本泊有英國兵船兹德美法等國領事亦擬電召本國兵船來津守凍云 
[螭坳珥筆]  
　　吏部爲知照事所有正二品廕生候選筆帖式文興經本部於光緒十七年十月十六日帶領引見本日奉旨文興着以侍衛用欽此欽遵到部相應知正白滿都統查照因用印不及徑行白片可也按文興係已故庫倫辦事大臣喜副都統昌之子承襲正二品陰生捐納候選筆帖式此次蒙因以侍衛用旋授四等侍衛先食從五品全俸○前江西南贑吉袁臨寍鎭總兵鼓勇巴圖魯陳金鰲於同治元年閏八月因傷疾舉發呈由前江西巡撫沈荷楨代奏開缺回籍就　十月十四日奉旨陳金鰲准其開缺回籍調理欽此嗣於同治三年經前湖南巡撫惲世臨奏保以該鎭忠勇樸實練兵有法遇有提督缺出請旨推用等語奉旨陳金鰲着交軍機處存記聽候錄用欽此迄今傷疾始愈自念草茅寒賤起自行間迭蒙推升專閫現旣痊愈何敢自躭安逸應卽再圖報効赶爲料理行裝北上泥首宮門求賞差使等因禀由湘撫張大中丞煦據情代奏請旨摧用於十月十六日奉硃批兵部知道欽此○新調順天府府尹前湖南按察吏孫大京兆楫陛辭出都後於通州途次接奉吏部調任京兆尹遂卽返轡進京於十月十六日申刻進崇文門仍器東安門外小口袋胡同宅内赶繕安摺於十八日子刻由經歴齎至南海交由奏事官呈遞並將緑頭銜牌交呈樞垣於膳前遞人大京兆於寅刻趨詣西苑門候旨旋由内傳令於第一起入見上在勤政殿略詢數語大京兆謝恩奏對畢退出南海散値後方行回宅京兆屬員各持手版詣宅投謁○户部司務廰爲曉諭事准銀庫付稱光緒十七年九月十七日軍機大臣面奉諭旨有人奏匪棍糾衆屢次搶刦銀庫兵丁其中有無别項情弊一摺着户部曁管庫大臣查明覆奏欽此查户部與銀庫雖同在一署向分前後門出入户部堂司各官係由本署大門出入管庫大臣銀庫司員等係由署後庫門出入均於户部大堂後穿堂劃分界址等語查本署重地向不准閒雜人等入署屢經誥誡今再出示曉諭門皂堂皂等一體知悉嗣後每遇銀庫開庫之日所有庫兵人等上庫均由後庫門行走勿許由本署前門出入經此次訓誡之後倘有閒雜人等仍蹈前轍卽着該皂役等立卽扭稟到廰從重懲辦决不寛貨凛之愼之○新授順天府府尹孫大京兆楫詹吉於十月二十四日已刻履新先期由經歴廰示仰闔署官員武弁吏役牙皂人等一體分班謁見○黑龍江將軍委員領解光緒十七年分應進貂皮行抵喜峯口請由户部派員前往查騐業經錄報兹聞此項貂皮已由户部派德副　恊同委員裝運入京呈報户部内務府刻經總管内務府大臣咨會户部定於十月二十八日黎明在内廷騐收計分裝二十箱黏附報單計開索倫達爾虎貂皮二千四百零二張食錢糧鄂倫春貂皮一百十一張新設興安嶺鄂倫春貂皮九百八十二張以上三項統共應進貂皮三千四百九十五張○吏部爲咨行事文選司案呈本部議覆雲南巡撫譚題以雲南普洱府他郎通判尹元亮俸滿撤回内地候升遺缺請以麗江府維西通判葉如桐調補等因查維西通判係屬簡缺他郎通判爲　瘴邊要題缺所請以葉如桐調補之處核與例案相符應准調補他郎通判一本於十月十一日具題奉旨葉如桐着依議調補餘依議欽此欽遵到部合將原題抄黏咨行雲南巡撫查照辦理○年例自十月二十一日起至二十九日止由正中殿遴選桃兒帽大小喇嘛二百二十名在北海闡福寺内大雄寳殿唪洞里克經演跳布札九日今屆唪經之期經管理中正殿喇嘛印務處行知雍和宮弘仁寺等處傳集衆喇嘛等屆期前往照例唪經○和碩鄭親王覬泰之弟頭品頂戴樂泰現年十九歲照例於今年終引見照親王庶子例　授以鎭國將軍然未封之前例應考試翎縀現因考期伊爾經鄭邸咨呈宗人府以本王之弟樂泰現因感冐此次不克入考翎縀等語未知宗人府允准否也○山東巡撫委員官解京餉銀五萬數千兩以木鞘裝盛於十月十九日運抵户部赴當月司掛號訖雇夫將銀鞘運入户部大堂堆存鎖擊原解兵役在此看守以俟開庫騐收又直𨽻藩司委員管解寳直錢局所鑄制錢十萬吊以大車載入户部有保定親軍小隊押護掛號後已將錢箱抬入署内矣○兵部馬館例由本部堂官請派滿漢各一人管理驛政因廖署司馬己卸署任所有管理馬館事宜經兵部開列堂銜具奏請派奉硃筆圈出兵部左侍郎洪鈞欽此 
[潞水霜鱗]  
　　土樂稅釐由直𨽻藩憲裕方伯臬憲周廉訪會同津海關道設局徴收計土藥每百斤由本州縣徴落地稅銀二十兩給予 
印花運至别州縣不再徴落地稅銀若運過釐卡再納厘稅銀二十兩給予厘卡印花經過别卡不再徴厘稅若運過關卡再納稅銀二十兩完過三次稅厘之後無論運至何省何地騐有黏貼三次印花者槪不重徴業已會銜出示矣○城北臨淸庄曹某混名曹大舅向以訛詐爲生涯鄉愚受其魚肉者指不勝屆一日曹上街被瘋犬嚙傷足踝竟成殘廢不良於行說者以爲惡貫滿盈故受此慘報也○常年每逢冬季開倉放米撥出七十餘石散給殘廢孤獨之人每名一石屆期持票領取亦猶古先哲王發政施仁之遺意也○新簡安徽學政吳殿撰魯於十月十八日由京南下行抵通州乘坐大太平船李傅相派砲船四艘沿途護送○近日連河往來船隻星夜䟎程不敢少息蓋恐寒冰沍結膠滯　途也○某甲者學書不成棄而學賈家計裕如加以椿　並茂棣蕚同榮固極人生　得之遭矣無如甲飽煖思淫日與淫朋狎友爲伍歌樓舞榭暮暮朝朝直不數漢家温柔鄉旋在東關外後辛庄眷一妓密意柔情如膠投漆願築金屋以藏阿嬌已有成議甲妻知之以良人之見棄也遽購紫霞膏吞下幸家人覺察尚早急爲灌救始得出死入生然亢戾之氣伏於門庭識者已早知其非保家之主矣一念之差悔之何及人可不自省乎哉○北地久無雨澤農民昐望良殷十月二十日早彤雲密布料滕六君必將稅駕俄而雪霰交飛穿簾度　入夜狂風大作峭寒　骨盎盂間已覺冰花錯采矣○鼓樓後關帝廟羽士承烈之徒繼鴻前日往京帥白雲觀受戒百日功德圓滿十月二十一日承烈爲繼鴻加冠大設籩宴賀客盈門此眞昌黎所謂道其所道非吾所謂道也○潞　書院落成本邑紳士及黌序諸生在此公讌楊觀察郝司馬林直剌眷芬酒冽酬酢盡歡至六點鐘撤席不愧簪裾雅集也○今秋收成豐稔鄉間演戲酬神殆無虛日十月十九日河東昭厲地方又雇降順和班演劇四天魚龍漫衍鉦鼓喧闐惜爲雨絲風片所阻觀者皆裹足不前云 
[寍波瑣事]  
　　十月二十四日下午寍波鄞縣監中提出斬犯王績如一名卽四年前行竊毆斃捕快胡大才棄屍滅跡之兇犯也當由大堂綁赴法塲明正典册監斬者爲鄞邑尊楊大令城守營文叅戎○鄞縣聽審處違禁買賣銅洋这押犯徐某日前不知因何服毒管押公役禀報後縣宰飭徐之家屬取保　釋迨舁回家中延醫灌救已不及矣延至是日下午斃命 
[臺灣霜信]  
　　撫標定海副營向駐臺北府北門外大龍洞後經大憲札調赴龜崙嶺一帶修築鐵路工程告竣復回防次由統帶姚松亭總戎秀芳按日督率操練兹沈大中丞以大嵙崁等處生番忽又滋事雖有隘勇數營誠恐不敷調遣特札飭總戎在本營内挑選精壯二百名卽 
 
 

Page 3

 
 
日前往會同高楚珩軍門榀機剿辦○新任巡撫邵筱村中丞旣蒞滬上沈中丞卽派文武巡捕各一員及本轅差官戈什乘駡時輪船至滬恭　淡水縣孫蕚齋大令預於城内試院中鋪設一切以備憲駕抵臺時暫駐至沈中丞交卸撫篆後擬於小南門内善後總局小駐行旌乘輪船北上云○署理雲林縣事龔朗峯大令偵知邵中丞將至沈中丞又將化上因於月前赴省面禀要公行至彰化地方遽染時症醫樂罔效不數日卽痛騎箕電音傳至省垣各大憲莫不代爲惋惜旋由藩轅懸牌遺缺委謝澍泉大令壽昌前往署理○日曨接到部頒淸賦保棄鐵路總辦黨幼雲大令奉何以直隷州知州補用同寅聞之次第前往道賀○辦理大嵙崁撫墾總局某大令近有本地民人羅列數欵前赴欽差帮辦撫墾事務林時甫星使處控告星使及沈中丞各派妥員前往查辦○北門外向有義塜一區歴年旣久屍骨暴露隣近所畜猪羊任意踐踏見者莫不惻然近經孫蕚齋大令禀明欽差帮辦林時甫星使捐貲估工圍以短墻並出示通衢有欲將棺攺葬者限三日内揷簽爲記任其遷去否則一律裝以磁罈由官埋瘞○艋舺薙髮匠某甲偶至同業某鋪見有多人圍坐賭牌九不覺見獵心喜卽於身畔出洋銀一元以作孤注未幾輸去旋至他處借得一枚重復入局莊家某乙不准甲怒曰適間輸爾之洋難道不是我物乎言已定欲入局乙堅不允始猶口角繼卽揮拳甲勢不能敵身受微傷翌日欲赴縣署禀請騐視嗣經同賭者設法阻止以兩造各有不是令乙略給養傷資始免琴堂屈膝然已足見賭之害人不淺矣 
[格致書院冬季課題]  
　　今年冬季格致書院課題係由山東登萊靑兵備道憲盛杏蓀觀察所命其題爲問各國至中國通商按光緒十六年貿易册英贏銀至六千八十萬而俄美等國各補入中國銀八九百萬核稽歴年大抵英必贏俄美必絀　西國經商亦各有工拙歟抑物產使然歟今欲振興商務其策安在今按泰西諸國自與中國通商以來於中國民間日用之物無不悉心倣傚除洋布大宗而外如綢縀綿紗下至針鈕之微無不事事與華民爭利而華民亦多喜洋製謂其物適於用價殊不昂而中國工作幾廢半至舍業而嬉以致蓋藏愈置一遇水旱荒災難以自活人但知通商之利而不知有通商之害中國消售於外洋者以絲茶爲大宗今西國於養蠶繅絲種茶之法無不講求恐將來數十年後其利亦必盡爲西人所奪利權旣移利藪亦失大可危也中國尤以鴉片爲漏巵雖欲禁止而不能則莫如自行栽種然勢亦不能遽爲推廣也洋酒洋烟西人以爲食物不輸進口之稅今華民嗜吸者遍地皆是而中國尚不仿而行之其他各物皆可倣行西製以投其所好試觀日本事事效法西人　物倣行西製價亷物美幾於以僞亂眞西人轉購其物販諸他處將來能與西國爭利者日本其一也中國物產甚富特患其不善製造耳英國物產無幾皆取之外邦所謂札梓皮革自楚而往者也特以製造之精獨擅利藪中國之利遂爲所奪歲有所贏職是故也觀察洞贓其弊故特以是命題想諸生必能旁搜博采剴切詳明以副觀察之明問今自出題之日爲始限至十二月十二日止截逾期一槪不收應課諸生　至三馬路格致書室繳卷可也各課卷彚齊寄呈後想觀察自能速定甲乙所得加奬花紅尚可作歲暮圍鑪　遣計九九消寒圖中又添一佳話矣觀察嘗謂士大夫殫心經史之學而於時務每多欲言未諳之病格格然不能如我意之所欲吐格致課藝似尚可提倡人才擴充耳目但當略定章程漸行推廣或請各海關按月分課宏加奬朂以示鼓勵庶幾可以持久觀察之關心時局留意人才可謂無微不至肄業士子其各仰體觀察之盛心哉 
[諭禁詐擾]  
　　欽加四品銜陞用直隷州正任南匯縣調署上海縣卓異加一級袁同知銜候補縣正堂代理法會審分府朱爲出示嚴禁 
事據船户趙連陞李良甫呈稱竊身等上年請照設立嘉興至滬航船安分謀生詎有局外之寗波流棍葉兩能糾黨向新老班各航船每搭客一人勒給錢一百文身等各船搭客每人祗數百文仰事俯育俱在於此安有餘資無端給興局外之人乃葉阿能盤踞小東門捕房對門逞兇詐擾呈求會同出示嚴禁等情到縣據此除批示外合行出示嚴禁爲此示仰該處嘉興班各航船及商民保中人等知悉自示之後葉阿能等再敢結黨詐擾許爾等被詐之人扭送到案或交捕房轉解定卽從重治罪决不稍寛葉阿能等如能痛攺前非亦當寛其旣往不予深究其各凛遵毋違特示 
[上海縣署瑣案]  
　　張嚴氏控王大庸賴欠存銀昨日下午三點鐘時袁大令升堂提訊張嚴氏偕抱呈投案訴　小婦人原籍寍波與王爲戚串行三年前有銀四千兩寄存王處後劃去五百兩至次年又加利銀二百兩共計三千七百兩今年王所開煤炭店忽然關閉至今除收過尚欠三千五百餘兩向索無着扭控請追王供稱小的係鎭海人前在大老爺署前開設王順發煤炭店嚴張氏所存之銀照帳合算共欠三千二百餘兩小的連年爲二弟成親復遭父母之喪共用去銀數千兩以致虧空現在求恩寛限料理大令判令將王交人保出限年終淸理如延比追○徐蔡氏控稱媳婦愛貞被伊父謝祥發誘至小東門外陸阿二花烟館内賣娼求恩提究昨日午後袁大令飭提研訊徐蔡氏訴稱小婦人家在章練塘兒子金生自幼由蔡陶氏爲媒撫謝女愛貞爲童養媳尚未完姻光緒十三年八月謝將女領回小婦人屢次往迎不放現悉在烟鴇陸阿二處賣娼求恩訊斷蔡陶氏供稱小婦人確曾作伐抱呈陸忠孝訴詞與徐蔡氏略同謝供稱小的向在原籍耕田祇生一女童養徐家此次私逃不干小的之事愛貞卽如意供稱年二十一歲當十六歲時過門童養十七歲時婆婆令來治下傭工所有工資按月寄回叩求恩宥阿二供稱愛貞借住小婦人家樓上餘不知情大令曰此案本縣早已查明遂判將愛貞掌頰二百下交徐蔡氏領回阿二容留有夫之婦咎有應得着掌頰三百下謝旣不知情着具不淮與女往來切結備坦陸及蔡陶氏喝退 
[英界公堂瑣案]  
　　包探禀昨日拘獲積竊吳阿安起到衣物失主譚阿林等五户各自認明竊贓今將人贓迷案谭阿林陶杳齋鍾渭玉胡德成唐同善等投案請領贓物吳阿案供係浦東人屢次行竊咎無可辭以後自當攺過宋二尹判發捕房管押三月期滿笞責一百板贓給失主分别認領○朱富南訴爾前日在浴堂洗澡被張江奎掉換肚兠内有洋銀二十四元由其取去報捕查獲人贓今特投案請領張江奎供上元縣人此事自知咎戾只求施恩宋二尹判笞一百板押候備文遞籍贓給朱冨南領去○三百二十七號華捕禀昨日見王阿四携銅杓鏟刀等物情有可疑盤詰來源初尚支吾繼認在江灣人家竊來今將人贓送案王阿四供本邑人以後不敢再犯行竊宋二尹判管押三天贓存捕房待失主認領○張瑞榮訴稱在虹口開設米店有小車一輛放在門口被侯土生竊去當由店中徒夥追獲將伊帽子打落在地伊誑稱失去洋銀爲此交捕送案侯土生供江灣人帶洋一元來滬買物途遇不識姓名之人囑小的推車給錢十四文甫推數武卽被　被追獲不識姓名之人早已逸去小的被伊等打失洋一元是實副捕頭禀查得侯土生確受他人之愚打失洋銀宋二尹着張瑞榮出洋半元給償侯土生始准領車○二百二十七號巡捕禀張宋氏在虹口西商家傭工有袁錦山時往借錢纒擾不休由張宋氏報捕拘袁送案該氏並未投質袁錦山供係揚州入小的之妻在西人處傭工前去探望因事口角忽被拘案實出意外宋二尹以該氏並未投質卽將袁錦山開釋 
[法捕房瑣事]  
　　寍波人嚴安林因妻嚴胡氏有病送往小東門外開小烟間之黃毛氏家養病當被嚴胡氏之父胡方喜所知疑被嚴變賣爲娼追　滬上將嚴胡氏扭送捕房經葛蕃甫同轉屢次訊問判將嚴胡氏發堂養病候查明實情再行核辦嗣由嚴案林屢次在法公堂具禀請將妻給領明府准之昨晨派局勇持函往善堂將嚴胡氏帶至八仙橋捕房諭令嚴安林及保人楊明等到案候質明府問嚴胡氏爾嫁嚴已有幾載因何被父扭送到案該氏供稱十六歲時嫁嚴迄今已有四載前因患病寄居黃毛氏家父母悞聽人言將小婦人扭案明府復冋嚴安林楊 
 
 

Page 4

 
 
明逐細研詰當飭包探將嚴胡氏送交保人楊明收管各人皆叩謝而退○東洋車夫羅四因撞壞車輛被車主送押明府訊　時因車主不到着　　四押候車主投案再核已列昨日報章昨晨漆匠沈文中投案聲稱車主陸姓爲别事所覊未能投案囑小的代禀羅四所拉之車本無破損忍被糧壞請著羅四賠償明府謂原主旣未投質未便判令賠償叱退不理 
[中國蒸蒸日上記]  
　　冬風司令密雨如酥徘徊往來俄見鐵棚一座挺然屹立宛似西國工廠内則火燄凌空外有飛軨噴氣中國何以有此異象奇聲耶時維大淸光緒十七年十月初八日西士數人邀蒙寵招趨至上海江南製造總局慶賀是日皇朝所樹蒸蒸日上之豐功也冋治季年以來中國所用之鋼冋必取資外國洵非中華利用厚生之道何况鋼於金類之中實屬華人必需之物原宜自製所用職此之故製造總局諸位總辦决意設廠鍛鍊純鋼爰安鍊鋼之鑪涓吉十月初八日試用新鑪以造精鋼我西國造鋼妙法久爲中華推重於今江南製造總避因時相機不惜重資設立鋼廠以裨中國劉康俟觀察藩筠蓀觀察張元鬯太守謀國之忠取爲之勇雖我西人亦深景仰足見中國具有蒸蒸日上之心爭前恐後之志可謂當仁不讓於師矣新設鍊鋼機器槪由製造局機器師彭君督工起立計有造煤氣之鑪一座鍊鋼之鑪一府約可鍊鋼三墩事在創始局面非宏將來試行有效卽再另立大鑪鍜鍊全局需用之鋼江南製造局初次造鋼採用何人造鋼之法用希門慈之法乎用裴斯邁之法乎曰希門慈之法按希法鍊鐵成鋼先將生鐵碎鐵一齊鎔化次加特種礦入鑪此礦名爲西班牙礦礦一入鑪卽有烈火迸出燒盡鐵内之炭變鐵爲鋼鋼鑪熱氣須大故先燒煤成氣使氣過至迴熱鑪後再以火燒謀氣此希門慈特出之法以此造鋼鋼性精粹方合造礮之用裴法則不然裴斯邁造鋼之法先將冷鐵燒熱成白色熱鐵次以冷風屢吹熱鐵次冷風吹成之火烈於希鑪煤氣所生之火故不能鍊純鋼按造礮所用之柔鋼只須微含炭氣不過四百分之一卽可敷用裴邁斯撤炭之法須以騐光鏡屢視鑪内之鋼看其炭氣多少往往同鑪之鋼不能一律精純希法則非如是希門慈撤炭之法則可時常倒鋼少許以硝强水騐看鋼　炭氣若干此法最合華工之用伊等閱歴稍久卽可無人引導而能自用鍊鑪也然希鑪殊不易用從前英國使用希鑪時數處鋼廠用之兩三次竟未造得純鋼盖豫備鋼鑪必須兩　至鍊鋼授鑪須漸冷非七日不可緣冷氣入鑪過早則鑪墻必裂矣向來江南製造總局製造大小之礮自七磅彈輕礮起至五十噸大礮止所用鋼坯購自英國其所用絳鐵亦　自英國矽養與喀尼斯得火泥非英國者不可緣希鑪火氣甚烈非用喀尼斯侍火泥鑲裹卽無擋炎之力鍊鋼所用之西班牙礦來自喀魯那一帶地方所用之煤出自本國所謂開平第三　煤彭君頗能用之鍊鋼湖南新到之鐵礦止在試騐之間能　合用尚能言定而初九日所鍊湖南湘鐵以化學騐之似可能用造鋼鋼鑪外面則用中國磗砌之所用鐵器多係局中自製之仵初　所鍊鋼樣總　飭令華工一人作成八十磅彈一尊存儲備看初八日約來之客看過七磅彈山礮第一箇各種鋼條若干此皆避内自鑄而用局中新添軋機軋成者也開用新鑪之禮定於申初舉行屆時劉總辦偕兩同事候迎洋客於是大小文武官員紛至沓來申正二刻聶仲芳觀察亦至彼　慶負畢聶觀察持一藍圾璃鏡看視火鑪旋至廠之對面忽聽發號一聲則見色如金水之熱鋼流入大池之内由池又流入三千磅之範校並人小漠之内倒成鋼錠狀似倒置之鈴看之者驚訝稱奇不絶於口聶觀察遂延中西諸客步至製造總局衙門一談食洋飯畢主客齊散 
　　右記由字林西字報摘錄是日總辦亦折柬相邀以事冗不獲躬與其盛閱西報有此記亟錄之并爲局中諸公賀[  本館附識]  
[售書助振]  
　　本館恊振所近以事務冗繁難於兼顧故凡諸善士之以珍物助振者一槪告辭乃昨日又有隠名氏以三禮約編周官精義公羊傳註有正味齋詩集三蘇文範五書寄至當倩坊友公平估計値洋三元隨有某君一并購之當此冰天雪地飢民衣食俱無得此義粟仁漿無異楊枝甘露矣書此以昭核實并志謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五洲紀勝]  
　　西人種茶日有進境近有錫蘭茶運至英京每磅得價銀四磅零烹之茶作金色口有餘香及沽出時每磅　價銀竟十磅零茶價之貴爲古今所未有然而茶爲中國之產今中國茶價業已有减無增業茶者連年虧本若不自設新法考求種植則業　　雖　　　　權恐終難得矣○近五十年來金鋼鑽石礦日開日多去歲獲四百萬克勒據鑽石礦公司云現在存而未加琢磨者合一千六百萬免　卽　　美然　購者日衆價値仍有加無减也按一百二十克勒約合華權一兩○英人近得一新法爲外科治病之用據云用養蠶之法收蜘蛛而養之卷取其絲　以爲布剪貼患處可代各藥此眞　開生面矣○印度來信云西藏人近與英商互市稍見往來錫金商務亦彼此交易不復如前之猜息行見百貨流通日期興旺矣○西人鳥頓有約指一枚其中鑲有攝石計重不過英權三基連而能攝物至七百四十六基連自以爲獨步一時不料某大員藏有攝石一枚其攝力更爲猛烈計石重不過三個半基連而攝物竟至一千五百六十基連之重云○法京機器師亞打前仰視飛鳥意有所感閉户數年獨運匠心製成機哭一具附於肘腋間可以凌空而起上出重霄且能獨往獨來左之右之無不如意已與友人試騐甚爲靈便聞其創此機器所費頗爲不資故據爲獨得之秘不肯輕易傳人云○暹羅柏南地方建築車路興工之日暹王親至路中秉鋤揷土者三以示親自啓工之意鋤畢諸工遂卽興役斯舉也觀者甚繁無不嘖嘖稱道暹王重工之意蓋猶中國天子躬耕后妃親蠶之道也○新加坡報云印度諸處刻下旱魃爲災人有饑饉之慮所有中印度曁西北邉又復大疫流行牛隻每多　斃而旱象之現尤以馬直辣及亞辣布打拿與班葉等三處爲最相連之孟俄地方與該處恐難免池魚之　耳刻　諸處災旱巽常火風迅烈禾稼無存盡成焦土現在地方官均勞心焦慮設法調處又有地名温都者是　疫癘更甚兵士百人中病者居眞七十吁天降閔凶民生其亦可慘也已○新加坡附近小亞埠東邊工人向種木棉名曰加北此樹須兩周寒暑始有收成計長大之樹每年可結鈴約五千顆取以嚗乾每百顆可售銀十盾此樹不煩澆灌卽磽瘠之地亦易暢茂土人與華商貿易至今秘之以爲奇貨云○印度人見香港等處種竹可愛爰於港中採買若干株雇船載往馬打剌士地方試行種植巽日淇澳風淸當更有一番韻事也 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年十月廿二日京報全錄]  
　　宮門抄○諭旨三道錄前○發抄硃批四道○江督劉等奏安徽蕪湖教案商辦完結謹陳辦理情形摺○川督劉奏委署道員片○粤督李奏查明疏濬佛山河工奉駁租賃木料等八疑摺○十月二十二日兵部太常寺太僕寺八旗兩異値日正白蒙引見二名正黃漢六名廂白滿四名兩翼十二名内務府九名頤和園十四名○瀅貝勒假滿請安○福中堂等磨勘繙譯試卷覆　命○佛佑謝管　舊營房恩○兵部奏派磨勘武舉試卷派出徐中堂敬信壽昌○召見車機徐樹銘洪鈞尚昌懋○發抄○李鴻章奏審明遷女縣　周士桂叩閽案定擬奉硃批刑部議奏欽此○又朱聲岡補定遠輪船守備奉硃批該衙門議奏欽此○裕禄奏查明内務府會計同莊頭壯丁與正身旗人無異請飭考試奉硃批禮部議奏欽此○又查明宗室總族長英瑞等互揭案據實叅辦奉硃批着照所請該衙門知道欽此○○頭品頂戴南洋通商大臣兩江總督臣劉坤一安徽巡撫臣沈秉成跪○奏爲安徽蕪湖教案商辦完結謹將辦理情形恭摺具陳仰祈聖鑒事竊查本年四月間蕪湖教堂被匪造謡惑衆焚燬該處係通商口岸駐有領事爲中外商民會集之區臣坤一據報後節經電飭蕪湖關道督飭地方文武分投保護拿辦匪犯一面調撥兵輪馳往彈壓並先後派委江蘇候補道劉佐禹等前赴該處會同地方官切實查辦臣秉成適由上海乘輪回任安徽於滋事之次日道經該處其時謡諑紛紜民情尚多惶惑復飭令設法解散調撥勇營加意巡防先後拿獲滋事匪犯經無湖關道成章會同江蘇候補道劉佐禹督同印委確切質訊錄供禀辦前來當查王光金傅有順二犯均係匪黨豫謀滋閙焚搶之犯卽經按照懲辦會匪章程批飭立予就地正法傅首江寗鎭江上海等處示衆以昭炯戒其餘附和之犯各按情罪輕重分别監禁枷責並將疎於防範之蕪湖關道成章蕪湖縣知縣王煥熙先後撤任調省並飭接署之員訪拿逸匪實力防護又由臣等迭次出示剴切曉諭以釋群疑該處爲長江往來要衝五方雜處良莠不齊彈壓巡防在在均關緊要兵力尚形單薄不敷分布臣等往返函商由臣坤一飭派記名提督譚桂林管帶老湘後營前赴蕪湖擇要常年駐巡以資保衛該教堂焚燬屋物等項派委江蘇候補道蔡均會同署蕪湖關道彭祿與教士商議未結因領事主教均駐上海復由臣等飭令江海關道聶緝槼就近與法總領事華格臬等一再妥爲籌商現已一律議詰應賠之欵若待着追賠償有需時日已飭由署蕪湖關道彭祿先行籌撥欵項轉給教士收領以淸積牘並飭該道府督飭所屬將各處教堂實力保護一面勒拿逸匪務獲懲辦以期仰副聖朝輯恊邦交綏靖地方之至意除將辦理情形隨時咨電總理衙門查照外所有蕪湖教案辦理完結緣由理合由驛恭摺馳陳伏乞皇上聖鑒訓示謹奏奉硃批該衙門知道欽此○○劉秉璋片再查永寗道黃雲鵠休致遺缺前經臣飭委候補道崔廷璋署理正在奏報間旋據瀘州知州李玉宣禀報崔廷璋又在署任病故等情兹查有候補道周廷揆堪以接署除檄飭遵照外理合附片具奏伏乞聖鑒謹奏奉硃批吏部知道欽此○○頭品頂戴兩廣總督臣李瀚章跪奏爲查明疏濬佛山河工奉駁租賃木料等八欵恭摺具陳仰祈聖鑒事竊查接管卷内案准工部咨查廣東省疏濬佛山河工一案前經該督聲稱承辦紳董不諳例　請照單准銷惟旣經言官奏叅該紳董等有侵吞工欵情事欽奉諭旨飭令核實報銷與尋常民捐民辦免其報銷者不同自不得不核實罾理查南海縣例載工價夫每名銀四分又例載大船載運一萬斤每百里銀一兩二錢又南海順德二縣歴辦桑園圍基成案載運石灰蠻石每百斤每百里銀三錢五六分及三錢六七分不等此案佛山係屬南海縣境　有夫工等價自應比附南海例案核辦查册報所挖沙泥每方丈一井計水程二三十里不等每沙一井運脚銀三錢五分水程較遠加銀一分核與成案雖屬增多按例核計尚係無浮應准如數開銷又山報雜支項下租賃木料修整水閘置買坐船竪立石界石碑石柱石級置買機器計八欵共枝銀三千八百餘兩或係籠統開報或爲例案所有臣等無從核算至夫工每名銀八分照南海縣例價每工浮開四分計應删夫工銀一萬一千三百六十三兩八錢實請銷夫工運脚及租賃木料等八欵共銀九萬八千六百五十二兩五錢三分六厘擬就案一併完結以淸積案又册報租賃房屋修補建亭建鋪四欵共支銀一千三百四十五兩九錢五分五厘至册開租賞房屋並未開明大小間數計若干間數修理廊鋪又未將丈尺做法用工用料詳細分晰開載建蓋風雨亭鋪屋所用物料匠工等項亦未開明應用處所做法丈尺並磗瓦等項逐件長徑寛厚尺寸及石灰每擔若干斤數殊閩籠統開報無憑核辦應令確切查明另造分晰妥册送部到日再行核辦又册報支給委員司事薪水紙張三欵共支銀六千一百九十三兩五分六厘户部查前項委員每員支薪水銀三十六兩司事每名月支銀三兩曁紙張等項銀兩均係按照何項章程支給册内並未聲明户部無憑查核所支過前項銀兩應令該督轉飭查明詳細聲覆到日再行核辦其應删夫工共計一萬一千三百六十三兩八錢應由該督轉飭責令承辦紳董照數依限呈繳以充工用等因光緒十四年十月二十五日題本月二十七日奉旨依議欽此咨行前來當經轉行欽遵查照辦理兹據廣東布政使覺羅成允按察使額勒精額署督糧道周炳勳詳據廣州府知府李璲轉據署南海縣知縣危德連詳據職員梁元超梁世澂孫梁泰禀稱疏河一案事隔十餘年經手紳商均物故無憑查商尚幸有府册可查如奉駁租賃木料修整水閘置買　船竪立石界石碑石柱石級置買機器八欵共支銀三千八百餘兩或係篰統開報或爲例案所有無從核昇一節查前項均係因則制宜擇要施工民　民辦禀奉批唯免其報銷當時祗求裨益河工不料日後又繩以例案部章未諳措手無從除石界石碑石柱石級　器各欵先經册内　　開報外其租賃木料修整水閘置買坐船三款因數目細碎未及毫厘登報又如奉駁租賃房屋並未開大小間各計若干間一節　當時租賃賃屋祗係一所屋深兩進前進客司事河夫人等住宿後進爲收發銀錢辦事之所册内業經聲叙明曰又如奉駁修理廓鋪未將丈尺做法用工用料詳細分晰開載節查修理邊帶廊鋪祗用工料銀一十八兩九錢係因樑柱傾斜滲漏要修葺爲數無多未細碎聲叙又如所駁建蓋風雨亭鋪房所開物料匠工等項未經逐件開明飭令查明另造分晰妥册送部核辦一節　從前册報業經逐件聲叙又如奉駁委員司事薪水紙張三欵均係按照何項章桂支給册内並未聲明一節查委員薪水按照省章各項差委班　支給同知班每月支薪水三十六兩司事每名月支銀三兩紙張粗細不等係照時價隨時購買備用並無限以多寡價之高下　無　章可循以上奉駁各欵兹遵照分别另造淸册呈報又如奉駁夫工每名八分照南海縣例價每名浮開四分計應删夫工銀一萬一千三百六十三兩八錢飭令如數呈繳一節查此次河工原係民捐民辦論工給價並無例案可援　檢南海縣桑園圍志開甲寅修基工價每名　日議以工銀八分另補自備器具銀一分共銀九分又志開運載沙泥需用船艇每船每日租銀三分又志開丁丑基泥工人數以二十人爲一起每工價銀一錢此項濬河每名支工銀八分工人用船包運沙泥並無另租船艇且從前食費價廉近年物價昂貴食費數倍於前今昔懸殊斷難一例是則雖非仿照南海縣志開報然比較有少無多以商民自捐之資爲商民自甲之欵實無浮　情弊職父槪不經手從前兼諭變繳地租銀六千餘兩業經竭盡捐力產業典當已盡今復以浮開飭繳鉅欵經理紳士已故實在無產可變伏念職父應琨爲地方公事受累十有餘年以不經手銀錢辦事之紳貽累子孫實堪憫惻奉飭前因理合據實禀覆並繕册次第呈繳前來當經核明咨送户工二部查照隨准工部咨飭令奏明辦理等因謹會同廣東巡撫臣劉瑞芬恭摺具奏　乞皇　聖鑒軍部機覆施　謹　奏奉硃批該部知道欽此 
 
