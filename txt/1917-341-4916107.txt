# 1917 - 341 - 4916107

 

Page 1

 
 
   
 
 

Page 2

 
 
[鈴（冷）]  
　　國會鈴也繫鈴解鈴中國之爭由國會而起非仍歸結於國會不可也 
　　雖然以前之爭在解散國會與不解散國會今日之議在復舊國會與召新國會國會同也而新舊則異也故今後之新舊國會實爲時局再爭之樞機 
　　雖然舊國會果可復乎舊國會之成績國人豈勿知乎新國會果當召乎新國會之前途果能有賢於舊國會乎然則苟屬誠心愛國無他念參雜於其間者於此亦可於彼亦可我願兩方勿太固執速解此自相殘殺之爭可讓步處且讓步以謀國家存亡大計也 
[命令]  
　　十二月十二日大總統令任命楊慶鋆署理江西財政廰廰長此令 
　　又令　任命李濟臣爲陸軍第三師參謀長此令 
　　又令　任命何謙吉署直隸督軍公署上校參謀此令 
　　又令　内務總長錢能訓呈秘書王邦屏劉文炳均請免去本職應照准此令 
　　又令　内務總長錢能訓呈請任命曾維藩邵福瀛爲秘書均照准此令 
　　又令　署司法總長江庸呈本部秘書梁敬綺楊遂懇請辭職均照准此令 
　　又令　署司法總長江庸呈請任命楊增　趙福濤爲秘書均照准此令 
　　十二月十三日大總統令　恃派郭則澐爲文官　用委員會副委員長此令 
　　又令　派余鳳書張名振方兆甄傳嶽棻章祖申孫培丁道津任承沅爲文官甄用委員會委員此令 
專電 
[北京電]  
　　南軍一方在統一湖南一方在統一廣東故北兵退出岳州及潮汕爲南軍所有則停戰可實行又唐以四川重慶已爲滇黔軍攻下故亦認爲停戰之適當機會聞政府又有密令飭各方停戰惟國會問題等極難解决（十三日下午三鐘） 
[北京電]  
　　調停時局漸逼近於國會問題馮及北方督軍均主張召集新國會唐督無所主張新國會亦可最堅持者爲湘粤（十四日下午九鐘） 
[北京電]  
　　王金鏡已承認退出岳州爲停戰條件（十三日下午三鐘） 
[北京電]  
　　馮通電停戰期暫定七天（十三日下午七鐘） 
[北京電]  
　　頃晤某當局否認北軍退出岳州及將發非正式停戰令事王總理確曾言如再戰則請段復出但段與馮之意見如何乃疑問云（十三日下午七鐘） 
[北京電]  
　　國院頃接臧致平十一日在潮州以無線電由上海轉達電報言潮州南軍巳被擊退同時日使館亦得該處領事同樣報告潮仙失守說不確（十三日下午七鐘）　 
[北京電]  
　　李厚基以萬急電催援軍馮飭交部速與招商局解决運船事俾馮旅得尅期就道（十三日上午十一鐘） 
[北京電]  
　　周道剛電川軍克復江津後距渝六十里之白市驛亦巳攻下現移駐永川力謀復渝（十三日上午十一鐘） 
[北京電]  
　　馮擬加劉存厚督辦四川軍務責令旬日内克渝（十三日上午十一鐘） 
[北京電]  
　　馮王再電西南要人述復舊　會種種困難請讓步蓋已達具體的磋商程度（十三日上午十一鐘） 
[北京電]  
　　馮致陸唐與各省兩電痛陳世界形勢變遷外交危險勸速息爭（十四日下午七鐘） 
[北京電]  
　　王士珍昨訪段祺瑞請復任揆席段却未允（十三日上午十一鐘） 
[北京電]  
　　馮與唐督所派代表會議凡滇軍駐區供給軍餉各問題均巳具體議及王燦由宗龍均巳有電報告唐督（十四日下午六鐘） 
[北京電]  
　　唐滇督派王鐵山持密函來京馮巳傳見（十三日下午七鐘） 
[北京電]  
　　天津派揚言該會議現仍聚集曹錕赴保定未回以曹銳主席（十四日下午七鐘） 
[北京電]  
　　李純覆總理電言並非與北方諸督乖離亦非偏重主和惟大局關係有不得不速調停之事實（十四日下午八鐘） 
[北京電]  
　　　明日閣議多係財部例案如王克敏仍請假將不開議（十四日下午八鐘） 
[北京電]  
　　十三日閣議（一）國會組織選舉兩法依法制局草案通過决正式提出於參院咨文即由該局起草並須該局派委員赴參院說明（二）運河借欵該欵其先原定美資七成日資三成現專向美借陸徴祥恐日對美抗議先與日使商榷今日報告美商巳允許日人投資可無問題遂决定惟用途限於修河不得撥作賑欵（三）上海會審公堂權限問題司法總長提有意見以辛亥以後此權完全入於外人之手應照辛亥以前加以限制已交外長與外交圑商議（十三日下午七鐘） 
[北京電]  
　　曹汝霖已銷假列　議今日惟王克敏因病不到（十三日下午七鐘） 
[北京電]  
　　吉榷運局長王克敏力保李宣威鹽署長以去就爭不報擬辭職（十三日上午十一鐘） 
[北京電]  
　　粤電莫擎宇已退出潮州（十三日下午七鐘） 
[北京電]  
　　海軍劉冠雄决意辭職（十三日下午七鐘） 
[北京電]  
　　永定河今日合龍（十三日下午七鐘） 
[北京電]  
　　滬交涉員曾宗鑑有調任吉黑榷運局長說（十四日下午一鐘） 
[北京電]  
　　馮派張紹曾何宗蓮赴哈爾濱考察現狀（十四日下午一鐘） 
[北京電]  
　　擬派陸建章爲駐閩北軍總司令（十四日下午一鐘） 
[北京電]  
　　明年元旦舉行受賀定懐仁堂預備已由院調取職名（十四日下午一鐘） 
[北京電]  
　　王總理語人余惟抱定尊重舊約法召集新國會爲方針（十四日下午一鐘） 
[北京電]  
　　南苑航空隊昨帶飛機赴漢（十三日上午十一鐘） 
[北京電]  
　　山東日民政署問題章使來電屢與日外務省交涉未答覆最後言當有相對滿意之辦法而林日使曾言及日皇旨已下頗屬爲難此案將解决於日國會或竟以此爲與親善主義相矛盾成倒閣之理由云（十三日下午十一鐘） 
[北京電]  
　　今日下午五時法代使訪陸徴祥催詢出兵問題（十三日下午十一鐘） 
[北京電]  
　　法使訂明午謁馮擬表謝我國加入經濟同盟并敦促速訂糧食輸出辦法（十三日下午七鐘） 
[直隸石家莊商會敬謝中國紅十字會]  
紅十字會沈會長鑒天禍我華洪濤　　京鐵一帶無地不災石莊介京鐵路線之間又處正太鐵路地點十餘年來締造經營漸稱繁盛詎經此次大水全鎮成墟沖塌民房淹沒人口牲畜什物無算似此慘狀畢經蔡群報告料在矜恤之中乃承我公饑溺關懷派員賑濟蔡群下車伊始見有無數災民　集鐵路橋下首辦工賑道路橋梁悉為修整俾少壯者借工食力且於地方公益攸關老弱者建屋以居兼立習藝作工基礎知被災者半屬中戶放糧多至石餘號寒甚於啼鐵　冬寒施衣褲藥餌以療疾病購地以葬屍骸凡此設施月餘畢舉上溯盛德曷任銘感蔡群辦事靈敏和　近人尤所欽佩同人等現擬刋石錄實以為永久之紀念特先鳴謝　石家莊商會王佩寶周維新　籌賑處姚脩軒朱旭波　士紳姚仁　殳桂府梁子勤王微五等同叩 
　　 
[中國紅十字會敬送水災慘狀照相]  
京直水災嗷鴻遍地由本會查振員隨時照相寄滬當即趕鑄銅版精印　分送欲知慘狀真象者讀至二馬路本會索取以外埠附郵二分立即寄奉不誤　上海二馬路望　平街東首中國紅十字會總辦事處沈敦和啓 
[中國紅十字會敬謝南京分會第一次交來經募諸大善士捐助京直水災賑欵]  
馬宗伯君一百元樂善氏十一元　楊受益君十元　姜從先君五元　關華亭君　并瑞先君各二元　周培森君一元　南京中和錢莊經募公善北堂　崇善堂　利生工廠　劉友伯君　常少村君　以上各捐四元　代葬局八元　艾同天女士十元　興美堂六元善後工廠同人三元　鄭睿之君　張希臣君　陳康成君　陳少成君　陳七斤子君　陳尹氏　陳何氏　大勝關農業公司　程紹絡堂　萬湧泉君　金漢藩君各洋二元　裕豐永同人　傳仲華君　善後工廠發等所　朱公甫君　橘芬書屋　終南豹隱　潤州楊　徐天昌緞號　屠金源君　陳和甫君　秀記君　顧閏庚君　王合臣君　協記　阮一新君　馮保君　盧文參君　岳洪生君　江濟源君　何伯琴君　李勉齊君　王祝三君　陳位記　金魯氏　傳景雲君各洋一元　鐘達淇　念記　萍記　余秋舫君　馬小田君　王慕耘君　徐驥良君　王子記　槐蔭堂　世德堂　荷經堂　致和堂　曹旅子君　栽花舊族　劉大胡恒君　茀盒君　徐趙氏　徐德元君　楊培蔭君　馬深齊君　以上各洋五角　張壽康君六角　延陵子　沈堯民君　周宏沅君　陶永和　王長利君　王美生君各洋四角　曹老先生　無名氏　程尚忠　朱俊記各三角　倪翊記　翁建西君　姚瘦秋君　王奉秩君　唐際云君　祝寅功君　徐大姑娘　無名氏　蔣韓氏　馬蔣氏　張趙氏　徐秉璋君　周宗義君　朱聚和君　端治先君　馬誾記　明記　仲記　翔記　福記　以上各捐二角　倪達人君　無名氏　何尚周君　溫廣　君　馮祥麟君　丁陳氏　龍王氏　王陳氏　張慧英女士　元記　三記　榮記　俞家瑤君　芸眉君　郎軒君各一角　第二國民學校各學生銅元一千九百九十文　五經堂銅元二百文　黎瑞生鐵記玉記三位銅元二百五十文以上各捐已如數點收除交朱董葆三核收滙解外合亟登報揚仁風 
上海二馬路中國紅十字會總辦事處沈敦和啓 
[中國紅十字會敬謝楸梓閣大善士捐助京直水災急賑洋一百元]  
京直水災浩大現屆嚴冬災民飢寒交迫情實可憐茲楸梓閣大善士捐洋一百元拜領之餘莫名感謝除交朱董葆三核收外合亟登報以揚　仁風 
上海二馬路中國紅十字會總辦事處沈敦和啓 
[上海廣仁堂義賑會經收順直水災第十次捐欵誌謝]  
莊得之先生交來唐靜波先經募 
唐麗泉善士捐助棉衣費香港鈔洋一千元仁濟堂經募陸采臣善士為女求病速愈北京交通鈔洋六十元無名氏善士洋十元仁濟堂經收永亨銀等交來馬如年先生經募盧憇南善士洋四十元邯鄲道人善士二十九元泰記無名氏不列名隱名氏積善餘慶諸善士各二十元祥泰新任淵白兩善士各京鈔十元陸瑞生善士京鈔二十元沈吾蓀靜宜居士清廉居士諸善士各十元　泉善士五元吳少筠善士京鈔五元無名氏無名氏無名氏通緯廠諸善士各四元隱名氏善士二元不留名無百忍居士金陵隱逸吳興寄盧瞿蔭草堂宗魯齋許芝生諸善士各一元以上總共收洋二百三十六元洋一千元北京鈔洋一百零五元除製付收照彙解災區查放外特此登報鳴謝奉揚　仁風 
靜安寺路一百十號　直水災總事務所啓 
　　 
[倉聖救世籌賑汴晉湘魯秦鄂會催件廣告]  
敝會承題襟會哈少甫徐星洲兩先生代收助振書畫並承各大書畫家慨允擔任捐助現在交到者雖已不少而敝會急待彙集總數以便酌量分配後開始售券計書畫贈彩券一千五百張每張售洋二元券券有贈所售券價概解汴晉湘魯秦鄂災區作為振款務望　各大書畫家從速加墨交題襟館彙收無任靱感本會事務所靜安寺路哈同花園收件處四馬路三山會館間壁題襟館 
[上海中國濟生會籌辦水災義賑團經收直隷等省捐欵第四十六次報告]  
許松春先生暨德配五十雙慶本不舉動而親友同人以平日感情相洽仍送壽禮份洋許君婉辭未得除先生已自捐洋五元百助本會年底施送衣米我茲將壽份餘洋一百一十元送交本會作充特別善舉為諸親友造福似此節費等仁深堪欽佩特誌數語以揚　仁風 
上海中國濟生會謹啓 
[上海中國濟生會賑務處經收直豫振欵彙誌]  
冬振緊迫籌濟維艱茲承益溪君送來令弟喜事謝誕移助汴振洋五十元為親友造福又川沙至元善堂張竹溪君交來陸桂氏女士直振洋一元無慎修堂張直振洋二百元又席德輝君送來孫女彌月謝筵移助直振洋一百元為親友造福仁　疊沛無殊大旱甘霖曷勝感佩除出具收據並彙解災區外謹登報章以揚　仁風 
上海寗波路中旺弄升安里中國濟生會籌辦振務會計處謹啓 
[中國公立醫院敬謝隱名氏大善士捐洋一百元]  
頃承隱名氏大善士捐助本醫院洋一百元拜領之餘莫名感謝除掣奉收據外合亟登報以揚　仁風 
上海中國公立醫院沈仲禮陳炳謙啓 
　　 
[鎮江苦兒院敬謝汪君魯門捐助壽儀大洋一千元]  
汪魯門老先生樂善好施素有令譽對於敝院改組一再慨捐巨欵哲嗣幹廷先生善體親意更推而廣之本年　老先生六十壽辰復蒙將壽儀洋一千元移助敝院經費并賜院生渡江祝嘏川費洋五十二元敬領之餘益深感佩護登報端以鳴謝悃　鎭江苦兒院謹啓 
　　 
[洋冬禮品大減價]  
頭等翡翠珠寶首飾新式銀器一律特別減價照碼六折至冬至日為止特酧賜顧諸君雅意一俟售罄即行搬遷　江西路四十三號陞發公司啓 
　　 
[浙江興業銀行廣告] 1 
本銀行于前清光緒丁未年開始營業迄今已屆十年專辦銀行一切應辦事宜總行設在上海英界大馬路杭州支行在省城保佑坊漢口支行在一馬頭歆生路天津支行在宮北大街北京支行在前門外施家胡同又新設奉天分莊在省城鼓樓北其餘紹興嘉興湖州甯波溫州金華營口大連錦州安靈鐵嶺吉林長春哈爾濱黑龍江等處均可以通滙兌取費亦極公道如荷　各幫賜顧請駕臨敝行面洽可也　再本行新設奉天分莊專做存欵匯欵不做放欵變不發行鈔票其東三省市面向來行使之興業鈔票係奉天興業銀行所發與本行分莊無涉特白 
　　 
[留美醫學博士周仲衡]  
現移居哈同花園對過小沙渡路轉角南洋路三號本宅候診　時間門診上午十時至下午四時出診下午四時至八時　診例門診一元　出診六元　電話西一〇〇三 
　　 
[注意全國交通]  
本廠自造織襪機器　織造雙山牌及各牌等男女大小粗綢厚薄　各色線襪　絲襪　紗襪　其堅固耐久每人購襪一打　可用三年不破　其取價之廉　每打至貴不滿洋三元　至賤不滿洋一元　凡我全國念二省　或滿蒙回蔽　或日本朝鮮　起碼郵滙來洋三元　凡寄奉貨包之郵費稅餉　均近數年來　貨遍全國　名震寰球　其郵局未通滙兌之處　三分頭郵票亦可作洋　欲知祥細章程函索立即寄奉○及分銷章程 
中國浙江硤石鎭振興織襪廠謹啓 
　　 
[德醫龔元炳]  
診所望平街大馬路口拾一號樓上由冠羣坊內進出住宅法界葛羅路八拾四號施治病癥內外科花兒病皮膚科小兒科眼科產科婦科耳喉鼻各科臨診時間門診每日上午拾時起下午四時半止出診每日下午四時起到八時半止急診隨邀隨到醫例門診一天出診五元號金一角提　　　　　　　不計注射六百　六及各種血清　新法戒煙等　　電話診所二千四百　四號　宅四千三百　　九號 
　　 
[孟河費繩甫老先生快婿徐相宸先生]  
精理一切血症及男婦虛損病後產後 
中醫學界空前之名著紅會沈會長序文中國生理學補正出書 
中國祇大字本精校無設全一冊定價大洋五角 
書印無多購者從速郵票九五空函不復 
寓上海北泥城橋鴻興里 
　　 
[德國醫學博士江逢治診所]  
四川路八十五號南京路轉角門診上午十一時至下午四時診金二元貧病不計出診上午九時至十一時下午四時至七時伹須九時及四時前掛號診金六　急症隨請隨到掛號拔號加倍　電話三八四四 
　　 
[沈仲禮介紹張竹石篆刻] 0 
張竹石素精篆刻近復研究金石摹刻鄧浙諸派印章精紗絕倫摹刻漢印亦臻古雅牙石圖書每字二角委件交九華堂厚紀賣記代收或麥家圈萃秀里口鑲牙店張庽現有印樣索取立應 
　　 
[太和胃氣散]  
真正總發太和大藥房老牌行所 
　　 
[陳則民大律師]  
執行職務區域上海地方審判廳江寗地方審判廳江蘇高等審判廳北京大理院平政院事務所地址上海法界敏體尼蔭路三二六號電話二五九八 
　　 
[上海虹口元芳路東貴方弄內廣昌號]  
注意假冒 
本號開設殷江已歷二十餘載向來實事求是選製王道正藥正補兼施故能奏效神速有口皆碑茲為保衛生命杜絕假冒起風用再忠告各界務請認明牌號商標親臨惠購庶免受僞藥之欺早登覺岸如遠地函購無論多寡原班回件所有外埠經理各寶號亦祈直直接批購免受間接誤購偽藥之害其各慎之為再本號只此一家並無分出本月十九日起減價廣昌補丸每萬粒七十六元廣昌新藥每萬粒七十元特此佈告本號各式補丸專補氣血能生精液不熟不燥如遇操熱者即是僞藥祈購藥諸君注意注意 
廣昌雪記紅色補丸 
認明獅子商標俗名辣克丸 
每盒大洋七角八分　每打大洋七元八角 
　　 
[蘇州司部巷殷傷科分寓上海啟事]  
胞姪震賢常寓上海白克路永年里第一弄第一家第四百七十五號門牌每月逢十五六七八九日仍寓寶善街羣玉坊新高陞旅館開診上午十一點起下午三點鐘止外日期在白克路本寓候診 
　　 
[英租界浙江路錢存濟藥鋪西湖煎煮陳膠亷售特別廣告] 0 
時屆東令藥貴調理本號前在杭州錢塘門外昭慶寺南首湖濱自造廠屋及流虎跑杜煎虎鹿龜　諸膠佛國仙邦源靈泉清歲久月積質凈味厚願從此遍　菩提水同登壽域是則本號祝馨香恭　　　價目此衆克已　　每索實洋如下○虎骨膠一元一角○鹿角膠丸九角○驢皮龜版膠各一角五分○龜鹿二仙膠四角附百補全鹿丸每斤實洋一元二角四分○上列各價每逢朔望加扣九五再本號發兌飲片丹露參茸桂術數載於茲貨真價實今自陰歷十一月起另定價目一律從廉凡各種藥物滿洋十元以上者加增價值二元丸散全集五本一面藉答賜顧者之雅意尚希惠然貴臨是爲至幸 
[感謝名醫胡錫之先生]  
醫士夥矣其斟酌審慎不肯敷衍必對症而發藥者誠不可多得僕秋病幾瀕于危經中西名醫診治皆不為功幸得錫之先生數診而按脈之精細用藥之靈妙非時醫所可幾及張君爭直贈先生聯云得醫者意也之意用藥則神乎其神斯言誠不謬也茲登報端聊誌感謝醫室畫錦里二馬路口四百十九號門牌本埠池浜僑永德里智記花等朱靜謹啓 
　　 
[敬謝兒科朱少坡先生治愈天花]  
痘子俗名天花自牛痘盛行號專科往往誤認上月小兒先瀉後熱頭面紅班亂佈　延各醫有謂水痘者有謂風痧者雖間有肄痘亦難指寶因小兒巳種牛痘斬不致再出自痘無如日見沈重諸醫榮手嗣請踐州路朱少坡先生廳係天花按法施治得以轉危為字順帶兒科巨孽痧痘醫也敢登諸報章以鳴謝悃　　愚弟李镋淡拜叩 
　　 
[遺失派司] ？ 
五月初十日由通州鴻安公司長安輪船第拾五次進　嘜頭招商局第子二百拾九　針重一百念二担六十四觔該派司在途遺失已向洋關聲明掛失另備望各同業萬勿收用特登申新兩報聲明作廢此啓 
源　絲廠特白 
　　 
[併股聲明] 1 
在北西藏路　友松與　　　　　　　　　　　　　　姓之收據　　　　　為業現下陳炳　無意經營至十月　止自顧推併與陳　欽一人為業自併之後所有十月底之前一切銀錢及擔保等情概與生大　記不涉 
　　 
[敬謝金星人壽保險公司賠欵快捷]  
啓者先嚴松樵府君子今夏六月向金星公司投保壽險洋一千五百元不幸于本年十月廿九日忽患中瘋身故具函報告該公司當蒙派員調查則實即將賠欵如數付給伏思先嚴自投保日起至病歿時止為時不過五閱月而保費祇付過洋一百八十四元另五分今領到賠欵洋一千五百元該公司誠實不歎無待贅言但飾終興禮藉有所出可見投保壽險之利益洵非虛語用特登報鳴謝並　為介紹尚希　公鑒 
棘人虞小松稽顙 
 
 

Page 3

 
 
[北京電]  
　　頃晤陸外長言巴黎經濟會議名義上仍不加入至糧食問題胡在巴黎會議允予協助乃另爲一事且如何辦理我有完全自由（十三日下午十一鐘） 
[北京電]  
　　京師昨晚起大雪（十三日下午七鐘） 
[南京電]  
　　陸榮廷代表蔡國基巳赴贛接洽（十四日下午八鐘） 
[南京電]  
　　李督派田寳榮赴奉（十四日下午八鐘） 
[南京電]  
　　陸建章將偕馮玉祥赴閩（十四日下午八鐘） 
外電 
[北京電]  
　　粤軍於十一日上午二時開始攻擊汕頭接戰六小時失利而退領事圑警告雙方不得危及外人生命財產雙方置之不顧外人住宅多中彈惟無死傷（十三日）　 
[北京電]  
　　英使朱邇典致書陸外交總長略謂兹應協約國公使之請奉告貴總長注意十一月三十日英文北京日報所載紀事述及李佳白六十生辰開宴之際中國大員曾予以特别之情感而現任海軍總長劉冠雄亦與其列且外交部近亦嘗接見李氏夫以著名爲敵經營之人竟若是受中國大員之優遇協約國公使殊爲詫異今特警告貴總長防杜後日再有此種不正當之舉動蓋以徒足引起協約國極不美之批評故也（十二日） 
[澳門電]  
　　公報載　京電傳革命委員會發表之命令多道其主要者爲宣布共和戰勝煽動主義此次革命之目的乃在恢復公道推翻政治門閥蓋以若輩濫用權力以圖私利而貽重害於國家之故且有命令恢復上年十二月十三日因起事被拘之政治犯之自由（十三日） 
　　以上路　電 
[北京電]  
　　據某國公使館消息各省督軍覆馮總統電反對之恢復舊國會者居多數故昨晚馮總統致李純電有舊國會勢難恢復之語（十四日） 
[北京電]  
　　十三日晚間馮總統電李純示以左列三條件一舊國會不能恢復宜召集新國會二令四川湖南汕頭方面之南軍確實停戰以示誠意三陸榮廷唐繼堯果能代表南方全體否現須確定（十四日） 
[北京電]  
　　今日（十三日）馮總統電陸榮廷唐繼堯云請速撤川省之慎軍湘省之桂軍否則　以調停（十四日） 
　　以上東方通信社電 
戰電 
[俄京電]  
　　美克齊美爾黨以武力解散參議院紅衣衛隊復拘捕官員數人拘禁彼得保魯砲台之閣員台萊斯慶柯等上書民選國會議長反對軍工代表會之攬奪政權俄京通信社宜稱拘捕士官黨領袖審訊定罪之命令巳下並請幹事會監視士官黨圑體因彼等曾與加里定及柯尼洛夫二將會議之故（十二日） 
[倫敦電]  
　　晨郵報俄京通信員電稱比爾哥洛特一役軍工代表會之軍獲勝之說不確因若輩攔擒柯尼洛夫將軍未果之故柯氏自由比克化夫逃出即命同逃之六將喬裝兵士分途赴洛伏乞加斯克今均安抵該處柯氏親統混成隊三千人行至比爾哥洛特附近爲軍工代表會之軍所阻其前鋒一小部分因數寡被敗惟餘兵掩至黨人陣後黨人方面之水手多散逃且有兵士甚多附從柯氏紅衣衛隊則陷入重圍曾受重創預料柯氏不日可與加里定將軍會軍作戰（十三日） 
[倫敦電]  
　　聞政府刻正計議於下星期向下院秘密會議宣布籌兵新策之適宜方法（十三日） 
[倫敦電]  
　　巴力斯坦戰報云英軍現列陣於耶路撒冷與乍法中途（十二日） 
[倫敦電]  
　　今晚海格將軍報稱今晨敵軍在布勒爾村東廣一英里之陣線猛施攻擊而於右面擊破英軍戰壕線一小段該處地形爲一凸點且巳於德軍攻擊前爲砲火所毁其他各地點之德軍均爲英軍所敗大受損失英軍鐵線障碍物上留有敵屍多具且有敵兵若干人爲英軍所俘攻擊區域内及蘭斯南面與亞美蒂愛萊等處附近敵砲隊殊爲活動（十二日） 
[倫敦電]  
　　加拿大首相巴登爵士由哈里伐致電哇太　謂近今災禍死者逾萬人無家可歸者二萬人（十三日） 
[倫敦電]  
　　財政大臣巴拉勞氏今日在下院提出戰費案計英金五百五十兆鎊據謂十月三十日提出核准之戰費四百兆鎊預計可以用至一月九日本年所提出之戰費連此次其二千四百五十兆鎊十二月一日前之六十三日每日平均戰費爲六兆七十九萬四千鎊每日超過預算一兆三十八萬三千鎊總計共超過預算三百零九兆鎊惟内有二百五十兆鎊可以收回故每日僅超過預算三十五萬鎊陸軍費用之增其原因之一爲擴張飛行計畫另一原因爲美沙波太米亞所用印兵爲數甚衆之故而法境與巴力斯坦英軍之進攻需費尤爲浩大巴氏繼乃俄國謂完全否認外債各國從未有此舉動俄國遲早必組成穏固政府此事幾可預保彼信俄國負責任之政府終必成立俄國荀有穏固之政府則發展國運非得外國經濟之助力不能有所措施至是必須該政府承認前此之債務各國始能予以經濟之助力故彼信貸貸俄國之欵終必有一日得償也後又論及坎白萊之小挫爲戰爭中常見之舉不足介意薩洛尼加之英軍有希臘爲助德軍縱施政　决不能得利云云（十二日） 
公電 
[孫洪伊致馮總統電]  
　　北京馮代總統鈞鑒民國六年戰爭迭起總括言之辛亥之役推翻異族也洪憲之役鞏固國體也今歲之戰擁護約法也段芝泉謬用獨裁政治摧殘國會破壞國家根本大法海陸各軍興師討逆廻復非法解散之國會以完成約法迭有宣言中外共見則欲息戰搆和定國安民使舊國會得以正式開議是爲正當不易之軌公得爲繼任總統本依法取得國會議員軍政府及西南諸將帥初無異言今段倒彌月羣情喁喁以爲公必能恪遵約法一反段氏之所爲乃遲之旣久停戰之明令未頒國會之恢復無日近聞公府大計復襲用段氏失敗之遺策海内失望識者寒心我國數年變亂皆起於中央當局懐有君主專制時代之幻想思以武力獨裁政治統一全國以奉一人袁氏旣覆段氏又從而效之舉國憤怒衆叛親離卒之大願未償身名俱敗今公復爲之繼國民不寛假於段氏者甯獨寛假於公乎段氏不能與此正誼相抵抗公獨能抵抗之乎爲國家痛亦竊爲公危也段之罪惡在破壞約法西南之舉義在擁護約法國會不復則約法無靈約法無靈則義軍必不能罷爲和爲戰端在我公咎有攸歸責無旁貸謹援愛人以德之義爲收功桑榆之謀敢布區區伏希亮察孫洪伊叩寒 
要聞一 
[和戰問題之南北電訊]  
　　外間前傳總統於三日通電南方各督軍命前敵軍隊即行停戰一節旋又傳其非事實兹於京中得其原電爲錄如下火急梧州陸上將軍兩廣行營譚督軍重慶周督軍雲南唐督軍貴陽劉督軍南京李督軍武昌王督軍南昌陳督軍福州李督軍廣東李省長汕頭莫鎭守使同鑒華密國勢瀕危人心厭亂操戈同室夫豈本心迭誦南京李督軍與陸幹老來往電文希望和平正與鄙意符合本擬早日發布以定方針祇因内閣易人輾轉訪求遷延時日若新内閣之政策一反前内閣之所爲非從各方面竭力疏通又恐明令一頒或生反響不如先從兩方面剴切曉示使其渙然氷釋區區苦衷當邀鑒諒但在此猶豫期間若兩方稍有衝突勢必難以收拾請各飭現在交戰地點之前敵軍隊駐紮原地停止進行聽候解决不過一星期當有分曉國璋肴印 
　　據某要人消息王聘卿總理先與元首商定將停戰命令交昨日之閣議表决發表嗣因某閣員等聞此消息極端反對其所持之理由則謂中央飭令各處一律停戰電報拍出業已數日而西南各處仍係節節進兵（如潮汕等處）於此亦足見西南求和之實非誠意政府如再以命令飭即停戰而西南方面若仍持現時之態度則不但中央威信墮落無遺亦適足以貽主戰各督軍之口實云云王總理亦深以此說爲然故日唯之閣議遂未將此項命令提出討論又一消息云關於停戰命令某要人昨日下午親謁總統提及此事總統答言仍無發表之意向且昨日下午曹張兩督軍電達政府言奉令整飭軍政以備萬一業已遵令準備一切靜待後命可知武裝調停四字數日以來未有變更但調停爲目的而武裝則爲調停之手段一方備戰而據外人方面所得電報王金鏡與程潛譚浩明等似巳結有停戰之契約故調停之舉固已積極進行而明發命令則中央以種種手續關係實一時决難辦到又聞政府須俟徴求各省意見之覆電到後再定辦法 
　　伍廷芳博士近有議和要電到京其文曰北京馮大總統鈞鑒中國不幸時局阽危粤川湘省迭起兵釁兵連禍結不知底止國民死於鋒鏑元氣日就消亡而北省災黎遍野未能及時周恤外交風雲日急未能一致綢繆乃反同室操戈兄弟鬩牆循此以往國亡無日矣回顧南北戰爭要點何在究竟有何不了之事必以意氣相持不惜以國家爲犧牲耶我大總統老成謀國爲南北重望所歸所居地位又超出政治漩渦之上則寗人息事消弭政爭拯斯民於水火之中置國家於磐石之固舍我公其誰屬亟宜選派老成公正衆望素孚之人迅速南來以疏通意見而商調停之方蓋問題複雜非函雷所能盡罄故非面議不可廷雖不才旣屬國民敢忘匹夫興亡之責當勉竭棉薄助成此舉總之使雙方不存權利之私一以國利民福爲前提各本退讓之念一以法律情理爲依據則種種困難問題必迎刃而解矣廷年逾古稀無心問世惟願家居學道以終餘年奈國人函電以大義相責民國締造原參末議今國家飄摇風雨詎認袖手旁觀一得所及謹貢愚知尚希採擇是所盼禱現正應西南諸公之招由滬南旋討論商榷維祈早賜電復切盼伍廷芳叩 
　　倪嗣冲日前有電致政府其原文云頃奉歌電并參陸部魚電具見我大總統剛柔互用整軍經武之至意欽仰莫名竊維時至今日危迫萬分言戰固係正著言和亦非盡失計惟在我大總統折衷至當振奮以圖俾各省協力同心共趨一致而已民國成立於今六載中經波折已非一端而勝負之分全以北洋軍人是否圑結爲斷辛亥之役萬衆一心故雖和而無害癸丑之役萬衆一心故一戰而即勝丙辰之役我北洋圑體微有意見之不同而相持經年幾難收拾前鑑不遠可爲警惕現在和戰問題不獨各省持論不同而微窺政府之主持亦似有舉棋不定之態長此擾攘國將不國我大總統以北洋之領袖爲舉國之元首命令顯頒孰敢違抗竊願内察人心外觀世務或和或戰毅力主持言戰則必須以主和各省一致出師并將失機潛逃之督軍司令各師旅長嚴予懲辦以儆效尤庶幾壁疉一新士氣自然振奮紀綱自然森嚴區區南服當不難掃盪言和則須先令主戰主和各省密修戰備一面電飭西南切實停 
戰一面擬具條件限日答復如果和議可成未始不足抒目前之急倘其要挾過當和議破裂亦不致一無可侍否則言戰者自言戰言和者自言和且無論西南陰謀者日有施展今日荊州自主明日重慶失陷又明日潮汕危急大局瓦解將有無可戰無可和之一日　内部分裂蕭牆變變且有不堪思議者矣謹掬血誠上貫芻釆情急語戇不知所云惟我大總統實圖利之倪嗣冲叩陽印 
聞雲南唐督軍最近曾致隹電於其駐京代表由宗龍内容略稱調停之說深所贊許昨接曹李王陳四督停戰之電尤爲歛服惟滇省距京空　遠消息阻隔即請就近再與當道詳陳西南情形期得早日和解整頓内治以對外交至報傳梧州會議滇實未曾與會及詢之陸幹老亦答言並無其事調和宗旨無他惟在雙方讓步年來幾經兵禍西南之元氣已傷甚望當道察及下情勿再爲過激之舉一切調停善後各事 
可與當道直接代表全權云云並聞由宗龍以此意轉陳總統後昨日下午二時馮總統即傳由氏進府面談甚久 
[南京快信]  
　　山東第五師師長張樹元昨由濟南乘車來寗李督派軍樂隊赴下關迎接入城時防衛極嚴晚七時李督在署設宴欵待 
　　此間已增兵浦口以固省防 
　　陸建章曁陸榮廷代表彭允彝雷慕南等現尚在寗擬不赴鄂 
　　李開侁昨由鎭江遊覽焦山回寗仍在下關招商旅館 
　　昨駐寗日領偕日軍官四人晋謁李督又駐京英國參贊昨亦來甯訪問李督 
　　李督軍昨續派周副官赴鄂謁王督軍商武漢防務 
　　寗商會定舊曆冬月初一日行落成禮 
　　通海鎭守使張仁奎昨來寗謁李督陳報防務 
　　齊省長改委羅樹森爲省議會選舉事務所長 
　　財廰昨委候補知事張景衡充吳淞沙釣船局長 
通志局總纂馮煦有聘前淸翰林吳保齡爲主任之說（以上十三日） 
　　山東軍務會辦張樹元來寗與李督會商軍事後即於昨晚乘專車回濟南聞張此來與外交方面極有關係 
　　李督派赴梧州代表李廷玉白堅武李登科昨由梧來電稱陸榮廷因事巳回武嗚和議條件正在商榷妥定即正式提出大約和局可有希望並稱陸巳令湘粤前敵停戰 
　　直督曹錕昨派參謀趙玉珂來寗會晤李督陳述曹最近態度對於時局亦希望和平倘西南條件苛則不能承認故戰事不能不有準備云 
　　直督曹錕與李督意見確巳融洽張敬堯主張亦稍和平聞均陸建章疏通之力 
　　陸榮廷代表彭允彝雷　南昨又晋謁李督聞陸現又續派蔡國基來寗接洽一切昨已抵寗 
　　倪嗣冲最近在蚌埠集中所部數十營皖北一帶尤特别戒嚴 
　　齊省長以大勝關武丹兩釐稅局比較嬴餘電部照章留辦一年激勸 
　　印花稅處派鄧道南會同各區警署實行檢查商鋪有無漏貼印花情事（以上十四日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川鄂前途之京訊]  
　　自重慶失陷後四川軍隊意在重整旗鼓力圖恢復現正預備進攻當重慶危急之時因熊克武勾結黔軍以致渝城不守周吳遁出然周道剛所帶之第一師並未受何等損失其部下王旅長有四營現駐合川劉旅長亦有五營與鍾體道所帶之第三師現均駐白市驛附近之獅子場地方擬與徐孝剛之軍隊聨合所有軍隊共開往永川由永川陸路攻渝至水路進兵則由第三師與第二師各抽一部分駛往瀘州由瀘州方面進攻重慶以上所述係川軍水陸進攻之計劃也並聞劉存厚鍾體道均有電致政府請令吳光新扼守萬縣以防重慶之敵軍與湘軍聨絡徐孝剛亦有電致政府請發六八七九兩種鎗彈各發三百萬顆山砲砲彈四千發又聞吳光新昨有電略稱此次重慶失利實因熊克武暗通滇黔所致現在萬縣業將軍隊集合齊全巳電鍾劉兩師長及周督會商進取計畫并擬即日舉行早圖恢復惟子彈空虚殊深焦灼懇請中央迅電湖北王督軍從速運送以資應用特此馳陳伏乞迅賜示遵云云聞諭交陸軍部查照辦理又據某要人消息四川督軍周道剛前晚曾致元首密電一件堅辭督軍職務並謂川局日益紛糾善後各項事宜非劉積之出任督軍不足以資統一尚望迅速任免以專責成等語聞元首披閱之後除覆電嘉慰外擬將劉存厚督川問題卽日交閣議决定發表 
　　石星川此次宣告獨立政府方面頗甚注意一再派員前往疏通聞此中尚有一最大原因則由荊襄爲豫省出兵西南必由之地前此天津會議時趙周人督軍已承認出師一旅進攻湘西方整軍就道時適石星川已獨立致礙去路趙督軍曾以此種情形一再電達中央故政府對於石氏之獨立不得不急於疏通又聞襄陽第一師師長黎天才昨日有電到京略稱湘變以來全局牽動謡詠紛傳襄境幾受影響日前荊州石師獨立孫武藍天蔚等隨即來襄關說要求天才一致行動均經嚴詞拒絶復又派員潛來煽惑軍心比經偵悉立予鎗斃一面調集軍隊竭力演說一面出示曉諭居民人等勿爲謡言所感自相驚擾幸各將士等深明大義素知服從皆能恪守紀律並將軍隊另行分配分布各要隘嚴密防範現在謡言稍戢地方安謐除將近日情形禀承王督軍辦理外天才惟有以服從中央爲天職謹此詳陳藉紓厪注惟時局紛擾益趨險惡究竟如何辦法請速定方針迅頒明令俾得雙方解釋早息内訌才爲愛國起見故敢冒昧陳詞伏乞鑒核示遵以免貽誤云云 
[國務會議之所聞]  
　　昨日星期二爲國務例會之期惲寳惠秘書長於上午八時首先到院王總理及各部總長（王財政曹交通未到）於上午十時三十分鐘先後到齊十一時照常開議第一案爲法制局所提之國會組織法修正案第二案爲法制局所提出之兩院選舉法修正案兩案由王總理申明合併討論惲秘書長將修正案之條文逐條朗誦各總長對於法制局所起之草認爲不必再加修正即可咨交臨時參議院遂將兩案全體通過惟另一消息則謂關於國會之兩法法制局所提出者大體皆無異議伹政府應正式提出於參院或僅具意見書以供該院參考根本上頗多不同之議論聞總統之意甚望早日提出而某某總長則以政府果正式提出此種法律案是否有以行政干涉立法之嫌頗有研究餘地最後决定仍交内務司法兩部詳加討論再定正式提出與否大約今日可以决定其餘例案如陸軍部提出之俘虜處罰條例業巳通過財政部前次提出之關稅稅率修正案交外交部審議後昨日外交部對於該案提出意見書仍交還財部審議再行提出又外交部提出派兵赴法助戰問題公同决定仍照段前總理所定之方針一致進行散會後由内務司法兩總長同赴公府晋謁元首報告會議情形並面陳某項要政而王署總理因另有外賓候見至四下鐘始行出院又聞戰時國際委員會前日所可决之加入巴黎經濟同盟問題一並討論陸子欣等亦於是日於下午五時晋謁大總統報告所議巴黎經濟同盟問題之經過 
[程潛辭去省長之因果]  
　　湖南省長程潛自就職以後一般人之推測卽知其不能久安以程氏旣無政治經騐而平時一切措施又多不滿人意果也就職未及旬日而湘南五屬公民反對之電至又未幾而省城各界反對之聲又起其時程氏尚未準備辭職不意陸武鳴譚月波李協和仇亦山諸人又紛紛來電對於程之省長表面上雖一字未提然陸氏則主張暫時不必設立督軍省長祗宜組設軍事政務財政三廰以維現狀譚氏則謂督軍不經中央任命不免有違法之嫌且另來一電僅令程氏速赴前方絶不及於省長之須人替代李氏則痛論此時祗能一心爲國不應有絲毫私見　雜其間並謂風聞湘省要人不免稍有私見務勸從速化除以逹護法之目的仇氏則詞意極爲憤慨大致謂此次興師惟以收服岳陽會師武漢爲宗旨今則岳陽尚在敵手大軍即逗遛不前是必有泥之之物較諸敵人抗拒爲尤甚者務請求癥結所在挾雷霆萬鈞之力取而去之今日之事惟抱定讓字乃能解除一切云云四人之電均屬意在言外且程氏雖號湘南總司令而湘南第一師即與之不睦一般人揣想以爲反對程氏者必爲第一師無疑乃竟有出人意外者則反對者不爲湘軍而在桂軍桂軍對於程氏頗爲激烈聲言如不退職即以武力對付此外附和者亦大有人在程氏以風聲愈緊遂不得不亟求下台遂於本月四日向省議會及各界代表辭職其辭表云一潛本武人未諳政治此次率湘南義旅偕桂粤各軍轉戰面東傳周王范相繼出走時省垣無主人心恐惶承各界代表會議公舉潛爲省長潛湘人也爲湘計不得不暫時承乏勉爲其難本恭桑敬梓之心竭蚊負蟻駝之力頼各界人士共任維持旬日以來省垣重地幸得安堵維潛於此職原係暫權今秩序旣就平復亟應辭去以避賢路若稍濡滯深恐材輇任重竭蹶滋虞轉負我父老昆仲委託之至意况現在前方重駐敵軍而各處多告獨立戰事活動時機可乘自惟鋒鏑之餘正當率所部健兒身臨前敵以竟摧陷廓淸之功所有省長一職即另舉賢能俾潛得釋此重負專事行問以規進取一此項辭職書遞到省議會後當經各議員開茶話會一次以督軍省長之推舉旣非本會單獨行動對於程氏辭職當然不能自作主張巳將公文却退然程氏之必去則斷然無疑矣 
[荊襄風雲中之沙洋北軍]  
　　英交楚報七日湖北安陸通訊略云此間人士所聚談者無非爲湘省近事種種謡言時震耳鼓但無事變發生日昨有兵一隊行抵沙洋擬往沙市第未啓程之前而沙市響應南方之消息巳至若兵士再向前進則勢必交戰戰爲凶事固華兵極不願爲者無巳惟有暫駐沙洋耳寺院會館商會學校木廠咸爲兵士强佔即民間房屋亦有被兵佔居者故沙洋一鎭不啻成一軍營電報郵件皆須檢查且向商會要素籌餉居民惶惶然恐昔年事變復見於今日也民國初年沙洋被兵商界集資遣之去爲數頗鉅以蘇籍商人出資爲最多頃聞襄陽業巳獨立果爾則沙洋之北兵無論得資與否當悄然退走也 
[魯督回濟時之車中兵十一]  
　　字林報十一日泰安通訊略云記者於八日淸晨七時半至濟南車站欲附八時津浦車赴泰安但見車站中軍隊羅列且有軍樂隊詢諸旁人始知魯督乘專車自津返濟故兵士在站歡迎八時火車將因此遲開一小時實則專車八時一刻始抵濟站尋常通車未嘗不可於魯督未到之前而依時開出也魯督到濟後改乘馬達車直赴督署記者三次搬移行李與華人五十雜坐貨車中直等至十時三刻車始開行迨至泰安巳鐘鳴兩下矣車中有兵士若干或携家屬或帶許多行李似皆未付車資又有二兵不獨不購車票且携鐵爐生火取煖查票員責令購票則以至第二站時補購爲答其實至第二站時僅由此車移坐彼車仍未嘗買票也火車管理不善雖有章程無人實行此不僅路政爲然卽中國國事又何嘗不如是今聞當道截留車輛以備裝兵一車開行愈少貨物輪運愈艱以致此間煤價漲至三倍時事若此記者甚望中國有手腕强固之人出而實行法律維持秩序也 
[西報紀湘境北軍之殘忍]  
　　英文楚報十一日湖南益陽通訊略云湘境北軍其暴行較諸比境德軍有過之無不及第二師兵士敗於常德折回沅江對於沅江居民大肆荼毒彼等知第一師及其他南軍將行追蹤而下經過沅江故即離境期與北軍集合於岳州沿途搶刦甚至逐户索資不遂其欲輒傾火油於米上縱火焚之而由長沙退出之北兵旣在民間得食復撞碎其釜此種暴行德軍曾在比國等處行之矣然亦僅在敵境而然也今華兵竟以此野蠻舉動施諸本國豈不視德軍爲更殘忍乎益陽近來有路過之軍隊頗多目下各大寺院咸爲第一師兵士所暫住若輩軍紀頗佳居民尚歡迎之聞有桂兵在内但記者未見其人也 
[中州多盜之外訊]  
　　英文楚報一日河南荊紫關通訊云聞邊界某城駐兵他調盜匪因以蠭起市議會乃决定捕獲盜匪一律殺死以致當地著名匪徒悉被捕去私刑處死卽小竊亦不能倖免此法頗有效騐他城現擬效法堆荊紫關不能採用此法否則全城人民將喪其半蓋此間少年莫不以搶刦爲能事所有船子夫役大半有時爲盜也凡駐兵之城鎭輒爲殷實農家避盜之地盜乃揚言鄉民荀不速回則燬其廬舍且先掘其祖墓又有投函借欵者謂若遵限期備欵送交則於若干時期内保無掠搶之禍荆紫關附近有一村守父子二人爲盜所圍父猱升屋頂子則被擒盜呼曰速下否則火爾室殺爾子其人肩際著彈不得巳下屋乞哀盜曳其父子同去迨交欵贖回而其人巳奄奄待斃矣有某盜者富於資衙役分贓未能滿意乃拘其家屬勒令其繳銀二千方縱之去盜匪被捕可以資自贖此已成尋常事衙役視爲利藪盜匪搶刦民財兵警强分盜贓而官吏復敲索兵警故究其所極官吏所得獨多也皮商結隊至河南邊界但因荊紫關索稅太昂皮商無力遂折回陜西吁掊克敲詐而商業危矣 
[武漢商會希望和平之迫切]  
　　湖北近因戰事影響已陷於恐怖地位武漢人心異常驚擾前曾電請當局將漢口按照各國保護市政通例劃出戰區之外近武漢兩總商會又電致政府及黎黃陂哀懇維持迅予和平解决兹錄其電文如左 
[致政府電]  
　　北京馮大總統王國務總理鈞鑒西南之役其仰望和平解决者非一人之私言也極知中央籌維必不規規於目前致失遠大之慮但就目前而論亦似有兩害相形宜取其輕者竊見德俄議和事將徴實日美結約報不絶書或謂歐西之戰將終遠東之憂巳伏我中國卽同心協力以防外侮尚嫌日不暇給乃竟各謀勝負自啟分崩本是同胞忍之則一家無碍爭之則兩敗俱傷遽忘弋者之求遂貽漁人之利此就國家言之宜和平解决者一共和告成閭閻日希幸福乃甫經六載屢見危機挾權利之思則人干非分謀補救之道而行不逮言徒令蚩蚩者氓力已早竭而無役不從心知其誣而欲訴無所顚連於烽火之中輾轉於兵戈之際逃生無路避地無資必至强者無所不爲而將成流賊弱者百無可靠而自就溝中此以民生言之宜和平解决者一一歐戰三年商業大受其影響有來源而無銷路則轉運不靈降閙市而成靜觀則地方日瘠以致因而謀食者皆作間民因而裕國者皆同涸轍若更加以糜爛陷之凶危變米炭接濟之區而顯成敵國當江山鄰比之地而忽有戰場其氣象尚可問乎此以商務言之宜和平解决者三又况武漢辛亥一役瘡痍滿目痛定思痛何堪再有其時伏懇大總統王國務總理埀念民艱主張和平解决之議俾得從容就緒時局轉安而後以自惜骨肉之心圖上衛社稷之用以兩忘猜疑之衆成一致拱戴之功遠大之圖莫要於此伏乞大總統王國務總理慈鑒施行不勝悚惶待命之至漢口總商會會長俞崇敬代副會長蔡文惠武昌總商會會長殷爾彝副會長張椿年曁兩會全體會董會員同叩 
[致黎黃陂電]  
　　天津黎前大總統鈞鑒我公之於武漢旣爲百戰光復之區又屬當年釣游之地發祥首善作督二年地面漸興至今猶食其德自西南多事發端亦似甚微醖釀幾時由遠而近現在鄰烽巳連於長岳獨立又見於荊州商業盡停人心咸震倉皇引徙天日爲愁一若辛亥之刦灰又成當前之現象此固不待實有其事而氣象巳不堪言矣我公爲天下得人即以天下與人仔肩旣謝本不敢再有凟陳但念頻年推恩布惠之忱彌見生平敬梓恭桑之誼當兹時危勢急衆情呼籲咸屬我公以我公之正道寛仁雙方同深敬仰兼之故鄉之感人有同心如何維持自關惻隠所冀不以兵戎相見得安飲和食德之天庶幾將來車乘來游彌暢大風飛雲之興電不盡言伏乞埀鑒漢口總商會長俞崇敬代副會長蔡文惠武昌總商會會長殷爾彝副會長張椿年曁兩會全體會董會員同叩 
[徐州短簡]  
　　昨（九日）魯督張懐芝皖代表馬聨甲及奉直等省代表來徐與張敬堯密議軍事均住督辦署今日下午三鐘各乘車遄回本省張敬堯親送至站 
　　昨今兩日督辦署左右特别戒嚴 
　　閩省所招新兵一千名准今晚六鐘由該省委員高士樞圑副帶同乘車南下 
　　日前隴海鐵路東段段長比國人錫樂士帶同華洋員役五六人勘驗由徐至海路線當晚住距城三十餘里之大廟圩内詎至夜深突有匪徒十餘人各持快鎗越牆而入分頭搜索所有銀洋鈔票金表鑽戒衣服等物（約値二千餘金）盡行掠去現該段長已開具失單報請縣知事飭隊嚴緝 
　　第七師新編補充圑（卽毛思忠部下）一圑刻由碭調來駐南門外雲龍山聞將南發攻湘 
　　此間所得福州消息臧致平援潮克復五縣刻又失去三縣督署參謀周楓伯現在香港與龍濟光接洽 
[熊希齡籌辦賑務情形]  
　　督辦京畿一帶水災河工善後事宜熊希齡昨呈大總統文云竊自奉命督辦京畿水災河工善後以來深慮才力短絀弗克勝任而事關民命尤不敢辭用特周諮博釆勤加討論查本年京畿被水之廣小民受困之深爲近數十年所未有京兆所屬重者七縣輕者十一縣無災者不過二縣直隸所屬重者三十四縣輕者五十二縣無災者不過二十一縣其有災而可以不賑者十一縣耳統計應賑之民約在四百三十四萬二千餘口故爲治本之論則非測量河道深明各河受病之所在疏而治之不足以奠民居而安生業而治標之法莫如補修堤埝寛籌生計以求救濟一時而籌放冬春兩賑尤爲先其所急希齡來往京津旣與兩地長官籌商辦法又與地方士紳亟謀聨絡冀其援助復擇京外辦賑之夙有經驗及中西治河之諳悉工程者廣思集益略具端倪請爲鈞座陳之一委託士紳以籌辦冬春兩賑也查當水災發生之時京師有順直助賑局而天津亦設順直義賑會以應之其用意皆輔官力之不足而實則與官絶不相謀希齡念自來辦賑之事莫不藉資於紳官中所委各員無論如何潔己愛民要之人地生疏即不免情形隔閡且災區太廣考察難周安得多數勤廉之吏以供驅使因於京師首開聨合會融洽感情詢知順直助賑局正在遴員分爲十四路先事調查然後酌量散放因 
 
 
 

Page 7

 
 
　　與商明任放冬賑卽由本處籌助八十萬元委託其一併辦理並派員製辦棉衣二十九萬零四百件一面電商各省將軍警舊衣悉數捐助分别改製計十一萬六千五百六十四件又勸募各慈善家景助冬衣計二萬一千六百三十六件統計已有四十二萬八千六百件查核各縣災情酌量支配派員分路押運亦飭令各縣會同順直局隨賑散放復設各路委員長以資監查而免歧出在該局純用士紳殷懐桑梓有休戚相關之誼自不蹈侵欺遺漏之嫌在本處但籌欵項從事監查補助無直接爭名之心仍不失相助爲理之意明年春賑亦經商允改由天津順直義賑會擔任以均勞逸並咨商京兆尹直隸省長意見相同一籌撥經費以修復官民堤埝也查直隸被災之區所有官民堤埝亟應趕圖修築以備春耕前經擬籌大洋三十萬元交直隸財政廰分别補助呈明在案京兆所屬事同一律准京兆尹咨請於前領官賑及籌募項下所餘之十一萬元盡數撥作各縣修復工程之需自應覆准照辦以昭平允一擬籌因利銀號及收買布疋以寛災民生計也此次災民失業者卽就津埠一隅言之巳達四五萬入冬賑初經籌放爲日方長深虞不給其中精壯之人雖可以工代賑然不乏小本貿易之徒非執本業恐難存活各省辦賑皆設因利局借貸微貲俾獲營運法良意美沾溉恒多津埠銀行林立已由希齡函商請其各提數千或萬元以爲墊欵組織一因利銀號卽向各銀行公推一人管理其事按照各省因利局辦法由各善圑介紹災民向其領借酌取輕息限期歸還仍輾轉復借俾得各自謀生如該銀號因取息過輕有礙營業本處允爲保息以免虧耗過多此係天津通商大埠之特别辦法其餘各縣並擬定籌設因利局大綱九條分飭被災各縣各就地方情形仿照辦理又查直隸各屬不乏產布之區向例由京津保三處布行收買販運自經巨浸不免停機並由本處函商京津保三處商會妥訂維持辦法各商資本不充准向銀行貸借亦由本處擔任保息其販運之時由本處咨商直隸省長京兆尹財政部稅務處特給護照一紙經過關卡一律免徴釐稅限定明年四月底爲止期以流通土貨救濟災黎庶失業者可以安居强壯者不致爲匪現由天津直隸商會聨合會招集各縣商會於本月二十間在津集議辦理一籌設慈幼局以免嬰孩鬻棄也被災之民以老弱爲最慘老者尚可安坐受賑至於嬰孩則襁負而來不免中途鬻棄撫養無策骨肉流離京師爲首善之區目繫心傷亟宜設法收撫現設慈幼局一處擬定章程十五條即日開辦刋刷布告俾被災之户有所依投仍定限期准其隨時承領其餘各縣亦飭該縣知事會同本處所派各路查賑委員設法勸辦或委託各敎會代爲收養一籌辦平糶及接濟災區煤煤以資室家生活也被災之域米珠薪桂所不待言民業凋殘豈堪當此重困本處於開辦之始即經籌定專欵爲陸續採購米糧五十萬石接濟民食之用旋定平糶辦法六條令行各縣預爲統籌備價承領以期周轉有餘補助不足並因各處煤斤缺乏仿查前順天府尹周家楣釆運柴煤接濟災區辦法一面電請開灤井陘各鑛局援照前案捐助煤末一面與柳江公司訂立合同購買煤斤由本處分運各縣平價出售使災民得舉火之資而無號寒之苦一設河工討論會以求標本兼治也本年京畿水災幾於徧地皆成澤國畿内五河修濬之功不講久矣一潰之後雖受病或有輕重而施功則無後先故謀宣洩之方宜有統籌之法邇來中西人士皆願効其一得以求出於萬全然外人精技術而中士詳於歷史經驗考求未可偏廢兹事體大旣不苟且圖功來日方長尤不宜草率將事特於天津設立河工工程師討論會集中外專門工程之人每星期討論一次各舉議案互相折衷又延請本省經驗學識俱優之耆紳開會研究决定辦法用期實行庶幾中外意見咸歸一致可免一切措施之阻力一俟議定後即設測量局從事勘測次第施行以上六端皆現在籌辦之事造端伊始謀慮未周惟期切實進行藉以上紓　念除派委各路委員長及順直助賑局各路總辦衝名另文列表呈報外合將現在籌辦情形彚案具陳伏乞鑒核批示謹呈 
[蘇皖兩省處分貢院條件]  
　　蘇代表之報告　　南京貢院問題前經蘇皖兩省協定各派代表討論處置方法蘇省代表當由省議會公推議員施文熙俞仁愈兩人現兩省代表巳將處分貢院辦法公同議定於上月二十九日第四次會議雙方簽字分别具報昨蘇代表施文熙等已報告省議會云查處分貢院問題經文熙仁愈與皖派員紳會議三次曾將協議條件具函報告並以事關重要請由大會另舉代表賡續會商乃復謬承委託辭不獲己勉負此任兹於本年十一月二十九日與皖代表開第四次會議擬訂蘇皖兩省處分貢院辦法十條當經雙方簽字分别具報文熙仁愈忝與斯議所有會議情形及擬定辦法理合報告敬祈公鑒附蘇皖兩省處分貢院辦法第一條本屆處分範圍除貢院前面一帶房屋及基地現由蘇省公用隨後再行公議外其貢院基地及基地上之房舍材料依蘇皖代表協議蘇六皖四之成數分配之第二條處分貢院事宜由蘇皖兩省省長各派專員一人或合派一人辦理經費由蘇皖兩省按照第一條成數支給第三條處分貢院之專員得以事實之需要酌用助理員一二人及夫役若干人第四條貢院全部除關於保存古蹟地段經蘇皖代表協議不得處分外（公議南自明遠樓起北至衡鑒堂止成四方形爲保存範圍保存費再議）所有基地悉依議定價格招商承買但以本國人爲限第五條貢院基地有繁盛偏僻之分應區畫段落釐定等則暫定甲等每方七元乙等每方五元丙等每方三元至實行處分時由處分專員繪具詳細圖說呈由兩省省長派員會同原派蘇皖代表勘明轉報核定第六條基地上之房舍材料依蘇皖代表會同估定之價格約在五萬元左右附入基地召變或另行召變第七條基地及基地上房舍材料召變所得之價悉數存儲中國銀行按月具報兩省省長查核非至召變完竣後兩省官紳均不得任意支用第八條蘇皖兩省爲召變便利計應先行開築道路（另詳圖說）此項工程及辦公經費暫定一萬元歸蘇六皖四攤認或分籌或合借將來即在變賣項下撥還如有以私人資格貸欵至一萬元者准照貸額指定地段儘先承領第九條處分章程由處分專員詳細訂定呈請兩省省長核定第十條本辦法由兩省省長核定後咨明兩省省議會查考 
[蘇省會十二日會議記]  
　　江蘇省議會十二日下午一時開第二次大會議員簽到者計九十八人議長沈惟賢主席議員楊石出席提起議長資格消滅緊急動議請續更議事日程附議者卅餘人施承謨起立謂此案關於議長本身依省會暫行議法二十七條應請迴避沈議長謂議事日程是否變更尚未表决本席無廻避之必要正相持間董永成出席調停請以贊成變更議事日程者起立付表决起立者少數遂照議事日程開議第一案俞仁愈等提議電請中央停戰並抵禦日人設置民政署以蘇民困而保主權緊急動議案朱紹文起立謂本案宜分兩項研究一係時局問題一係主權問題就兩項言之又當先議發電與否次及電之内容王玉樹屠宜厚主張以此事關係甚大可以從緩發電陳大猷朱紹文許蘇民季通等主張發電表示江蘇民意電請雙方停戰以贊成發電付表决起立多數次議電文之内容朱紹文謂電之内容宜有依法解决字樣王樹榛反對之陳大猷季通許蘇民均贊成朱說由秘書長立擬電稿二則其文如下（一）要求停戰電民國不幸迭搆兵爭湘粤川滇生靈塗炭影響所及各省商務停滯人心恐慌岌岌不可終日若再相爭不巳恐内亂日亟外患相乘民國前途不知所届萬望雙方讓步即行停戰互商依法解决之策以救危亡不勝迫切待命之至蘇議會文印（二）請抵禦日人在山東設立民政署電日人近在濟南坊子等處設置民政署侵犯領土攘奪主權海内人民同聲憤激務懇迅與日使嚴重交涉以重國土而全邦交蘇議會文印第二案報告省公署咨復公布預算總册文葛夢樸主付審查無異議第三案陸文椿等提出建議督軍省長早籌徐海善後以保治安案楊石動議請與第四案馮弼仁等提出請撥徐海畝捐撫恤被災商民案合併討論表决合併付審查第五案張慈明等提議蕭縣徴收秋勘災歉宜照章剔除原荒減徴案張慈明動議請付審查無異議第六案范鎔等提議擬請取消江蘇契稅苛罰籍没拍賣條例以蘇民困案董永成請調財政廰原卷修改後再付審查無異議第七案屠宜厚等提議嚴申米禁以維民食而弭亂源案第八案戴思恭等提議嚴絶米糧偷運出口以維民食案兩案性質相同合并爲一經朱德恒屠宜厚王玉樹發言請咨省長贊成者多數逕咨省長執行外有支恒楝上省會意見書其大要在規復米市寓禁於弛將於下次開會再行討論第九案莊以蒞提議忙漕徴收費核實規定案張嘉行請付審查無異議時已四時遂摇鈴散散會 
[皖省近事]  
　　前警廰長朱家珂貪贓枉法一案現由地檢廰提起公訴請求同級審判廰審理昨日（十日）地審廰預審朱之凟職罪僞造公文罪侵佔公物罪吞没煙土罪認爲成立不日開庭判决 
　　安武軍軍餉積至九十餘萬（即十月十一兩月份餉項均未發放）現財廰迭接倪督來電催解聞已向交通銀行籌借二十萬元蚌滙昨復派員往各縣坐提田賦丁漕一面並電飭各釐局將所征稅欵迅速滙解以濟軍餉 
倪督前派李玉麟參謀長赴贛與陳督籌商皖軍歸路辦法現因事畢昨乘船過皖回蚌 
敎育廰長盧殿虎已將寗事結束前日乘輪到省晋見黃省長並籌商該廰組織辦法聞分三科大約十五日左右即可成立 
公益維持會懷寗分會昨選舉正副會長丁述明當選正會長楊再安當選副會長現正謀整頓會務 
倪嗣冲以現在軍事吃緊非籌一百零五萬元不足以濟餉需昨已咨請黃省長合六十縣公攤黃省長巳通合所屬卽在丁漕項下攤派聞大縣五萬元中縣三萬元小縣一萬元云 
郎溪縣知事以該縣北鄉定埠梅渚等處毗連江浙水陸衝要呈請督軍撥兵駐紥聞倪嗣冲已派安武軍第一路第四營曹營長瑾堂率領所部由旱道開往 
[杭州快信]  
　　第二師部參謀長汪鎬基赴甬檢查散兵繳械號數昨已旋省 
　　温處兩屬防務緊要童師長已委前警備隊二區統帶洪士俊（現充諮議）馳往調查 
　　杭總商會准財政廰函市上發現一種當十銅幣質量甚輕恐係私鑄請予維持已定十六日特開大會公决辦法 
　　三圑二營長陳兆麟三圑三營長尤芬昨俱由甬開拔回杭 
　　省垣金融本巳圓活現因中國銀行連日解滬現欵逹二十餘萬市面銀根較緊現水又漲至一元三角左右 
　　財政廰委候補知事汪濂充曹娥統捐局長汪現赴甬紹各屬守提捐欵尚未旋省 
　　全浙典業公會聨合江蘇典商略請北京商會聨合會轉達財部懇將四元當票貼用印花案（依稅制一元以上起貼）再予展緩至明年六月實行昨已得覆照准 
　　三區統帶常榮淸昨報告甬事始末並聲明赴寗察視防務地方通信松江 
[選舉調查員之凟職]  
　　松江縣籌辦第二届省會選舉人名册已告成立其中松江市所造最爲浮濫蓋調查員之調查選民俱屬感情用事如其人可供自己指揮者則不問年齡是否合格概行列入甚至將已死之人充作選民（如顧佩雲桑笏卿等是）以致地方輿論頗多攻擊而漏列選民之紛請更正者亦絡繹不絶昨日又有城區選民徐徫聲鍾振聲鍾廷升等以調查員凟職漏列呈請縣署補列宣示並請將該區調查員懲戒以重選政又北門惠春華父子亦因誤繕姓氏呈請糾正不知縣署將如何辦理也 
[辦理閙荒案之鄭重]  
　　五庫鄉三十六圖圖董王尊達呈訴鄉民潘榮來弟兄率衆閙荒刧奪船隻並用廚刀劈斷王氏宅前大樹一案李知事閱狀後以事關重大非常注意除密派幹員偵查外並令法警吳根壽下鄉探訪吳已查明呈復縣署大致以潘榮來弟兄劈晣王尊逹家門前大樹並撑奪船隻各情係屬確實惟事由挾嫌尋釁而起委與荒政無關所訴聚衆云云諒因觀者甚多致啓誤會李知事得復後已飭傳兩造到庭訊問俾成信讞又五庫鄉三保二十一圖鄉民以地保周雨泉漏報荒田由王龍裕爲首鳴鑼聚集四百餘人打毁圖董地保房屋八家並毆傷松江業户張晋之家外賑經各圖董訴奉縣署飭警姚元庚吳根壽拘提因鄉人圑結頗堅未易下手致未獲案昨由松江業户續呈催辦李知事特記姚吳兩警大過兩次勒限兩日緝獲姚等即帶夥役下鄉將王龍裕拘獲解案鄉人率衆追趕幸船行較速致未肇事現已由劉承審訊審一過押候究辦又小崑山鄉四十一保二十八圖鄉民沈子卿蔣木根糾衆閙荒將圖董彭訪梅家借設之第三國民學校打毁一案現亦由縣將首犯蔣木根拘獲判押候究矣 
[鹽田賣買新章]  
　　取締鹽田賣買辦法由鹽運署商之縣署會訂章程八條呈省核准飭由官中經辦以裕契稅收入兹將章程錄下（一）場田買賣一律經由官中（二）場田應用運便運副頒發契紙由官中到場請領（三）場田契稅由場辦理官中應負責任（四）灶田文契成立時應由官中知會圑書或蕩甲到場作證（五）一切推收過户等手續仍由圖書辦理官中不得包攬（六）官中經手中金捐應由官中直接解縣藉省手續但須由縣另頒場田中資捐册一本凡文契成立後應由場會計員於契價欄内蓋章縣敎育科於收欵欄中蓋章以資對照而免舞弊（七）官中現有戳記一律適用場不另頒（八）此次籌商辦法未經呈准布告以前成立之契無論官私官中應查催投稅但不得追收中金庶免滋擾 
[秋勘委員還省]  
　　省派秋勘委員江慕恂自赴縣與李縣長接洽後旋即下鄉查勘災狀業於今日（十三號）公畢回城即乘午後特别快車還省覆命矣 
無錫 
[過阿全案覆驗有毒]  
　　過阿全身死不明一案自經屍屬向高檢廰訴請派委覆驗事逾旬日始由高廰委武進知事陶文焕（旗人）來錫覆驗陶知事初傳原被兩造詢問暴斃情狀勸令和解嗣因屍屬不允翌日即帶同武進縣著名檢驗吏沈珪父子孫三人到場先將屍身詳察一周次用熱水冲洗遍澆燒酒然後將銀針打入榖道歷一時許將針取出顯出三寸許之黃黑色確係受毒斃命由陶知事當場宣布並批明過阿全委係生前自行服毒身故云云時觀者約有數千人聞陶知事批死者生前自行服毒身故大不爲然陶知事驗畢即拜會無錫知事楊畦韭楊即立傳原辦是案之檢驗吏曹寳和到庭由王承審員詢問是否得賄朦混曹吏不肯供認王承審員亦不詳詰僅令具結拘押現陶知事已赴蘇覆命未知高檢廰如何辦理也 
揚州 
[恢復警區]  
　　揚屬邗陽市河東警察局因事裁撤併入虹橋瓜洲揚子橋三區分轄現該處董事花東泉等以時届隆冬匪患堪虞禀請縣署規復並保謝植卿充任區長張知事業巳批准加給委狀矣 
[軍隊剿匪]  
　　揚州東鄉郭村地方現有土匪嘯聚百人肆行搶掠駐揚陸軍巡緝隊統領劉槐森特派第二營營副王得寛第六連長趙丹率隊一連於昨日開往該處剿辦（按郭村與塘頭相離不遠或者塘頭之匪竄入該村姑誌之以待續聞） 
嘉興 
[毁廟案之催訊]  
　　省立第二師範前校長孫增大因拆毁嘉興文廟一案經陸繼煃等禀請將孫按律懲辦由縣轉呈高等廰指定杭縣地方廰爲審理機關並將該案文卷一併送廰偵查核辦現時隔多日尚未傳訊陸繼鍷等又於前日電呈地檢廰催訊其電文云杭縣地方檢察廰長鈞鑒前浙江第二師範校長孫增大毁損嘉興縣學文廟一節曾由繼鍷等向嘉興縣知事正式起訴轉請浙江高等檢察廰指定審理衙門奉批轉行鈞廰偵查核辦在案現在爲日已多闈邑士民羣深焦盼萬乞鈞長迅賜進行俾此一椿公案得早結束無任待命之至嘉興公民陸繼鍷姚在忠陸佐墀叩 
雜評一 
[劉冠雄辭職（庸）]  
　　劉冠雄爲段内閣主戰最力之一人以責任内閣精神言之劉之海軍總長早應隨段閣之解散而消滅萬無戀棧不去之理然而劉氏則靦然未嘗言去其過總長之癮似幾欲終其身今以無線電借欵之私訂啓國際之責言而祝賀李佳白壽辰一舉適逢其會尤足滋外交界之疑惑致有向外部警告之舉劉氏身無完膚而向所不忍言去者今乃不得不出於一去矣 
　　嗟乎爲政策不行而去光明磊落之去也爲外人反對而去喪權辱國之去也劉爲帝制之餘其人格原不足惜所不解者當軸究何愛於劉而必令　入新閣中一席以有此結果也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[閩省電滬乞援紀聞]  
　　軍界消息閩防吃緊桂粤軍圍攻汕頭由九日黎明起激戰數晝夜異常猛烈臧旅長和齋莫鎭守使擎宇退守待援由李厚基督軍以萬急無線電商請此間某當道謂中央援兵未到以前可否通融迅撥一旅之師以救倒懸之急所有運兵出發加餉各費均由閩擔任等語其詞甚急聞某當道巳用無線電復謂援兵由浦抵滬已陸續開拔可母庸抽調滬旅云云 
[函請約束閩省新兵]  
　　駐滬砲四圑二營營長梁有亮以閩省所招之新兵一千七百餘名現因無輪載送均在本營部對面之操場内暫駐惟該新兵等並未受過敎育不諳紀律該處爲電車往來要道恐有滋擾及向商舖購物因言語不通而啓口角爭毆情事自應責令本營守衛及站崗士兵隨時彈壓除令由守衛排長遵照外昨又函致駐滬招兵委員李副官嚴加約束該新兵等不得滋生事端以重紀律 
[軍界人員赴寗會議]  
　　通海鎭守使張仁奎因江蘇李督軍電令赴寗會議南北軍務條件遵於前日起程來滬當至龍華晉謁盧護軍使後已於昨日由滬乘坐火車赴寗會議 
　　本埠盧護軍使原擬赴寗列席會議兹因要公不克親往特委馬參謀長代庖昨已起程赴寗矣 
[駐華巴西公使不日抵滬]  
　　駐滬巴西領事里斯君接有通告謂中日兩國巴西使署現已分設新任駐華巴西公使白蘭杜氏不日可以抵滬 
[敎育廰長就任通函]  
　　本埠各敎育行政機關昨接新任江蘇敎育廰符廰長第一號公函云案奉第九十七號省令開案奉大總統令陳潤霖未到任以前江蘇敎育廰長着符鼎升調署此令等因奉此查該廰長現已到省應即飭赴新任以專責成除分别咨行外合亟令仰該廰長遵照迅即赴任視事並將到任日期連同詳細履歷三份呈送以便分别呈咨備案此令等因奉此本廰長遵於本月十日到任視事卽於是日啓用關防除分别呈報曁分行外爲此函達卽希查照 
預紀明日省敎育會之兩會 
[歡迎會]  
　　江蘇敎育廰長符九銘君現已到任視事江蘇省敎育會特定於本月十六日上午十時開歡迎會已分别函邀會員等届期到會共相延欵 
[講演會]  
　　中華職業敎育社曁江蘇省敎育會會同致各社員會員各學校函云敬啓者本年秋間蘇省實業學校校長偕赴日本攷察敎育回國時適北京舉行實業校長會議現已會畢返省兹定於本月十六日（星期）下午三時特開講演會邀請江蘇省立第二農業學校校長王企華君第二工業學校校長劉北禾君第一商業學校校長黃揆伯君講演攷察情形藉資借鏡届時務請撥冗蒞聽至以用分專頌台安 
[德人移居之批駁]  
　　德人納立特（譯音）前在汕頭充當海關稅務員自對德奥宣戰後遵章解職來滬醫病現因病愈擬移北京居住曾經薩交涉員呈由外交部批駁謂該德人擬移居北京因無必要移居理由礙難照准薩交涉員昨已據情函復和領矣 
[保護海底電線之通令]  
　　外海水警第一廰温廰長奉江蘇齊省長令略謂由大沽至煙台達上海之洋面均由電報局安設海底水線傳遞官商消息關係甚重凡航海商魚船隻皆應隨時注意不得損傷擊斷曾經交通部一再通令各機關轉行保護在案近因烟台至大沽之水線忽然阻斷查係船隻抛錨所擊斷實屬舫碍電政現已經修接照常通電惟此項水線均設在航海船隻通行之海底嗣後亟應通知商魚輪帆各船務須格外留意切勿損傷海底水線並由外海水警廰長飭派外海巡洋兵輪隨時妥爲照料遇有船隻抛錨暫停者亦須囑令認明並無水線標桿之處方能下錨停船否則令其移開以免轚斷水線而重電政除通令一體保護外令仰遵照等因昨日温廰長已通令外海巡洋各兵輪遵辦矣 
[部派調查貨價委員來滬]  
　　準備裁釐加稅一事曾經財政部派員分赴各省調查各種貨價並令財政廰轉令各屬調查貨物品類頒發印刷調查單由各商隨查塡明上海縣沈知事已函請商會轉知各業領袖查塡在案兹聞部派委員邱訪陌業巳來滬專查各項貨價特詣縣商會與正副會長接洽互商調查進行手續 
[外洋購運機件進口之磋商]  
　　江蘇特派交涉公署昨據求新廠呈稱近由美國運華鍋爐鋼管等件因關軍用品性質請爲致函美領准予進口等情即經薩交涉員函致美領去後兹據復稱謂本總領事現未奉到美京政府頒示辦法對於出口章程現時果否可行遽難辦理俟奉到本國政府命令後再行核辦函復交涉署轉致該商查照矣 
[武漢恐慌之影響茶業]  
　　自荆州獨立後滬埠各業領袖疉接武漢來電報告狀况迭誌前報昨午某茶棧又接漢埠同業電稱近日軍警戒嚴頗緊水陸各埠均經設立檢查專員並據洋商消息武漢方面恐難脫離戰事漩渦故近日洋莊交易甚爲冷落藉口落令而預備他往者日有數起云 
[錢商營業之收縮]  
　　本埠各錢莊近因疉受各路客帮倒閉風潮與各號往來頗持謹愼主義現値年關將到加以外埠不靖故各莊經理疉次會議守定穏健辦法並不擴張營業祗求維持現狀昨日又經議决以現値冬至節届應將往來各户提前結賑如有不穏行號亦須彼此咨照被欠數目以免隔膜並聞今冬長短期欵無論殷實與否較之上年須收縮十成之四云 
華商廠業之現狀 
[布廠]  
　　本埠南市閘北浦東等處華商染織布廠自改良出品加織羅緞夕法布線呢等各色疋頭以來行銷外埠各口岸營業頗稱發達邇因川湘開釁時局紛爭警耗頻傳以致客帮銷略日益停滯各廠家對此現狀多抱悲觀深望時局早日解决俾積貨可以通銷目下各廠出品大多行銷於本埠各洋貨店如浦東源茂瑞大等各布廠新出之二十碼絲光布多種行銷市上頗爲社會所歡迎 
[帶廠]  
　　華商織帶廠一業以小本經營隨織隨售者爲多設廠紡織者僅有四五家紡織日本紗帶者較多此項紗帶專銷北方及長江一帶邇因時局不靖客帮不敢辦貨以致銷路停滯現浦東源昌織帶廠已從事改良内中織機三百餘只以一半改織線呢羅緞及絲光布等疋頭現因客帮銷路不廣故專銷内地各洋貨店藉以維持營業 
[駁船議增躭遲卸貨之水脚]  
　　南市各荳麥行因代某日商在浙江等處購辦菜子菜餅等貨雇由三江帮船隻駁運來滬在三菱公司碼頭起卸論定水脚菜子每包洋一角菜餅每件七八分連起卸時小工費一併在内嗣各船運貨到埠不能立時起卸往往延至十餘天或匝月始能卸罄兹該船同業以現値百物昂貴一經延擱損失必多且恐有意外危險爰公舉代表在公所開會集議善後方法議定此後船到一星期内起卸設於此時期内不及卸罄要求客家酌償耗費每貨一件按日計算加增水脚三釐以補伙食工資云云議决後已通知各客帮曁各行號一體查照請爲體諒維持 
[葡人騙案三誌]  
　　經理股票之葡人迦尼諾（譯音）氏因抛做投機事業失敗無法彌縫席捲中西人氏鉅欵於日前逃逸經被累人赴葡領事署報告轉飭捕房將所設事務所發封並通緝在逃之迦尼諾到案訊究在案兹悉該葡人在滬多年設立事務所於四川路平日專做各項股票交易與各華商互有往來此次捲欵逃逸華人中被累不少自一二萬至數萬不等共約二三十萬兩該葡人逃逸後卽有某銀行寫字二人忽然離滬赴日該銀行大班頓起疑心遂詳加檢查始知有該西人經手押入之某項股票以一股塗改十股被押去銀二三十萬該銀行查悉後除雷致日本追回所雇二書記外一面函請葡領追緝該葡人以憑根究聞此案有關係者共十四人現各捕房西探頗注意案中各人偵查甚爲忙碌大陸報云葡萄牙股票商人迦尼諾騙局事據銀行界中人云被騙之數或達百萬元之多上海銀行之作抵押生意者幾無一不受其害惟多少不同耳滙豐與道勝兩銀行已請葡領署拘捕某某二葡人此二葡人向在銀行執役聞於星期六日乘輪赴日本今聞實乘火車離滬惟定購日本船票藉以惑人耳昨傳長崎巳捕獲二人詢諸葡領署則未能證實此事今中國各口岸及日本各處皆得緝捕之電想此輩終難漏網聞葡領事昨在迦尼諾家中搜獲要據及洋八千元據葡領言迦氏行騙作僞之設計起於二三年之前云 
[又一葡人騙案]  
　　大陸報云葡人克迪萊士向在江西路四十八號某洋行執事兹被葡領事署捕去行將審判聞因塗改支票騙取九百元致被控訴云 
[從速纂修縣志之省飭]  
　　上海縣知事接省長公署訓令文云案查本省通志業已呈准開辦聘定金壇籍紳馮煦爲總纂　選名宿分任纂輯定期十二月開局並准馮總纂函請通飭各屬續修縣志限期成稿送由本署轉交志局以爲省志之初基等語查各縣續修縣志一事前准内務部咨行到署卽經令據上海太倉崇明灌雲如臯銅山南通南滙寳山東台邳縣海門揚中等縣具報設局開辦金壇松江吳縣吳江江陰江都興化丹陽常熟句容沛縣靑浦江寧淮安等縣具報着手籌辦在案准函前因合行令仰各該縣知事知照其已經開辦或籌辦者應卽從速纂修志稿其尚未籌辦者應卽從速設局籌辦一俟稿本纂成先行呈送本署轉交通志局查收以備採酌母稍遲延此令 
[實業廰訓令兩則]  
　　沈知事接江蘇實業廰訓令兩則照錄於下 
　　（其一）本月六日奉省長公署第五千三百九十一號訓令開查該廰業經成立所有各縣應辦之五年度農商統計各項票表自應由廰彚編省表呈送核咨除通令各縣趕速查塡逕送該廰彚編呈請咨部外合仰該廰卽便遵照此令等因奉此計發省表二本到廰查農商統計於實業比較關係至重部限尤嚴應卽由各該縣趕速塡呈候彚編轉呈咨送兹奉前因合亟令仰各該縣知事遵照省長公署令定期限依式塡齊逕呈本廰彚辦母稍稽延此令 
　　（其二）本廰業經成立所有本省鑛政事宜已准財政廰將各項卷宗移交接管在案嗣後各該縣關於礦務事項應卽逕呈本廰核辦仰卽知照此令 
[鄉民迎神賽會之風潮]  
　　住居西南鄉塘灣鎭左近農民蔡木虎凌阿發等於日前發起糾衆迎賽猛將會游行各鄉事前曾經該鎭地方警察第三區第一分所查悉傳諭禁止詎蔡等以舉行迎會手續早經預備完全勢難中止雖經該鎭各紳董一再往勸無效竟於前日實行迎賽遍游左近各處當時該分所見人數極衆一經勒令解散深恐釀成激烈風潮故亦派警隨會彈壓詎該會游行至該鎭突將所抬之猛將偶像停置於該分所門前並向該所索取燈燭聲勢洶洶該鎭各紳輩見若輩如此胡閙恐肇鉅禍遂上前向蔡等再三開導始將偶像舁之他去該所巡長立即飛赴曹行鄉第三區警署將一切情形面陳黃警佐請示辦理黃君立飭長警馳往將爲首之蔡木虎凌阿發二名一併拘解到署於昨日備文飭警將蔡凌兩人申解地方警察事務所訊究當經警佐領袖王敬常諭飭分别收押候究 
[彚錄關於賑災之電文]  
　　本埠紅十字會接放賑員蔡天泰來電報告文安放振情形原電如下沈會長鈞鑒東電悉我會辦理文振加洋至四萬元綿衣萬件救人救澈已遠斯旨文邑一二三區計一百九十三村衣糧均經散放其四五六等區糧亦起運在途頃在文勝二地籌辦留養習工所二處每處留養災民百餘人附習織布編蓆等工藝各以五個月爲限又在蘇橋左莊灘里搭蓋蘆屋三百餘間安置冲塌房屋無家可歸之災民蓋此三鎭均與千里堤毗連堤上居民以堤陷殃及故亟於代蓋住所也今年水舆過大窪内尚深至丈餘結冰封河一時恐難堅厚而災民急謀衣食勢不能困守久待必冒險履冰出往各處一經墮落施救無從巳編訂救　船十二艘遇水不沉遇冰可駛以便撈救是項災民全活必衆此事人心極端感悅城鎭鄉區傳揚殆滿蔡天泰文 
　　京直奉義賑會接駐天津放賑員李王兩君來電云諸公鑒出發放賑柏鄉等四縣係順直助賑局曁熊督署查確災情户口人數該局定章十分至七分爲極貧七分至五分爲次貧五分以下不發疉聞查賑員到各區時日擁難民千餘人要求放賑無法解散易生枝節乞速請軍使電請曹署嚴飭該地方官妥爲防護免礙進行至盼元賢元查賑委員長任福黎爲災黎請命電云北京大總統國務院王總理熊督辦順直助賑局天津曹省長督辦水災分處順直助賑分局鈞鑒本年直隸水災爲數十年所僅見無告哀黎遍地皆是今年冬賑係託順直局代放該局定例從六分放起五分以上不放前在獻縣查時該縣四五分災民紛紛詣縣求賑日擁千人該知事飛函福黎福黎迭將情形電呈督辦懇與順直局磋商通融辦法經督辦電令指示方略前往撫慰母在滋事雖一時勉得解散此案尚懸未决頃該局來查河間四五分災村之民扶老携幼紛紛求賑日必數起每起咸數百人福黎目擊殊切慘傷該局限於定例亦屬無可如何查州縣勘災係據一時情形大略分配未必一絲不溢往往勘災之後水潦復至初爲輕災後變重災者若全據以爲放賑標準未免滯碍况重災之村亦有家道頗殷被災雖重尚足自存輕災之村鰥寡孤獨無告窮民偶一被災即將絶命此種情形想各縣大概相同現已嚴寒凛冽轉瞬大雪封途哀此窮黎饑寒交迫其何以濟况冬賑一過須待春撫爲日尚遥可否大總統埀念災黎特降殊恩飭順直助振局轉飭該各路總辦多添查賑員將四五分災村一律查放惟對於四五分額可少窄六七分額稍從寛仍示區别如或欵項不足飭令潑六七十萬元自能有濟死喪之威急何能擇爲此迫切陳詞謹爲直隸數百萬災黎請命京畿一帶水災第二路查賑委員長任福黎九頓首以叩 
[法官公宴審廰長]  
　　上海地方審判廰各推事官因代理廰長陸達權蒞任伊始特於昨日下午七時假座英租界四馬路一枝香悉菜館設席公宴藉聨寅誼陪坐者爲地方檢察廰廰長林仲立地方監獄典獄官敖雲亭等云 
[訪傳軍官回營補習]  
　　縣署昨致縣警察所文云案奉督軍公署令飭傳知陸軍見習軍官陸鴻辰之家屬勒令其回營補習一案内開照得本年十一月二十六日准陸軍部咨開據陸軍十六師呈稱陸軍軍官學校畢業生陸鴻辰於本年一月由江蘇督軍轉發本師充當見習軍官迄未報到等情前來查九月二十二日本部通咨通令内開各見習軍官非經各師旅呈報補行見習期滿概行停止補官委差等因在案該見習軍官陸鴻辰係江蘇上海人相應咨到令到該縣轉飭該生家屬勒令回營補行見習可也等因准此合行令仰該縣遵照辦理此令該所主任警佐王敬常接文後即行派探訪傳矣 
[電話局長接任]  
　　上海電話局長昨致松滬護軍使道縣地方行政各機關公函云逕啓者案奉交通部第三七一一號訓令内開上海電話局局長鄒鴻定開差另候任用遺缺即派葉鴻續接充等因奉此敝局長遵於本月十日接任局務除呈報並分致外相應備函咨會請即查照爲荷 
[派艦查緝私鹽]  
　　兩浙緝私第二營魏營長以租界私鹽均由陸家嘴及楊樹浦兩處偷渡而來實屬妨礙租界鹽棧認銷額數亟應查緝故於昨日令飭第二隊張隊長派船四艘分駐該二渡口查緝矣 
[縣給故紳匾額]  
　　浦東北蔡鎭紳董衛硯卿邇因積勞成疾逝世南滙縣杜知事以衛故紳辦理地方公益頗著勞續生前行誼實足爲後人模範特給匾額一方文曰文明保障昨日傳諭該故紳家族投縣具領 
[假設慈善機關之破獲]  
　　本年九月間有人在閘北蒙古路明陽里租賃房屋設立普益慈善會以施捨棺柩爲名四出籌募捐欵四區姚署長一分所趙署員特飭長警隨時注意該會是否實行善舉抑係藉端行驅乃兩月以來見該會未辦一事前日姚趙二君親率長警至該會查其内容檢獲捐籍帳册及普益慈善會廣仁體善堂職董名片兩包將自稱主任之周鼐（卽周仁濤）書記宗培三二名逮捕到案轉解司法科訊辦其起案名片上印有普益慈善會發起人係嚴寳騏沈壽慈周仁濤陶鎔徐培等又廣仁體善堂（在閘北共和路）職董係嚴良棋過錫侯沈蘭臺周鼐胡廷恕李棟臣等實則嚴寳騏卽嚴良棋沈壽慈卽沈蘭臺每日雇用一班無業游民向各市鄉店舖居户驅取捐欵以飽若輩私囊昨經段司法科員研訊一過押候詳細調查再行核辦 
[電車公司不允給卹]  
　　華商十一號電車司機人張子南因駕駛不愼輾斃　陳氏家十二歲女孩　法庭訊明判决張子南監禁二個月候請該公司撫卹尸屬洋一百元等情已紀昨報昨晨顧陳氏至該公司擬請領撫卹當經該公司陸總理謂該氏曰本公司無此規定條例現在法庭旣經判結爾撫卹洋一百元爾可向法庭領取或向張子南索取可也該氏不得已復投地方廰胡閙經法警再三開導命回去靜候示諭該氏始含涙而去 
[寳山縣警捕匪被害之追悼]  
 
 
 

Page 11

 
 
寳山縣警察葛雲棠捕匪被拒鎗傷斃命後經該管長官會同寳山縣知事詳報省署請給撫卹在案兹因該邑各紳董以葛警捕匪被害實屬有功鄉里自應開會哀悼以昭激勸爰定今日假城中公園開追悼會先期知照各界參預斯會本埠救濟婦孺會昨日令江灣留養院軍樂一班前往與會 
[請究水警巡長擅釋賭徒]  
　　浦東和記公司拖船經理陳順生前日在該船客艙内拘獲攜帶僞賭具誘从聚賭之流氓薛炳生（混名薛老虎）徐鳳生二名連同賭具並賭資數十元併解高橋淞滬六區二分駐所行至中途遇水警第一廰一分署四段一所巡長吳玉田等以此案應歸水警訊辦攔路截去當由該所蕭警佐面禀徐廰長向水警廰交涉在案兹悉吳巡長已將賭犯開釋所有賭資一併吞没該處紳董以薛徐二賭棍膽敢携帶僞賭具混入客艙誘人賭博施其詐欺取財之手段今旣拘獲應受刑事處分該巡長不應擅自縱釋吞没賭資故於昨日聨名公禀温廰長請爲從嚴澈究 
[查拿盜棺犯]  
　　浦東爛泥渡洋涇鎭一帶荒野中浮厝棺木邇來被賊挖開偷盜者不下二三十具一時外間喧傳謂此種竊賊非僅盜竊棺中飾物并盜竊屍骨以作配製炸藥之用事爲三區警正解恩桂得悉昨日傳諭各長警嚴行查拿盜棺之人務獲解究 
[人力車撞出眼珠]  
　　賃居南市十六舖老馬路之李夢白妻徐氏於前晚由外歸家行經鹽碼頭由東至西越過馬路適有宋吉慶所拉之人力車由南往北奔馳甚急致徐氏不及避讓被車檔觸傷左目頃刻眼珠墜落血液淋漓該氏將車扭住後由崗警到來一併帶至第一區警署　警正問明情由飭將受傷人送至紅十字會醫治無效遂飭一併移送地方檢察廰驗訊核辦 
[爭論麻袋價之衝突]  
　　餅師李四前日至附近萃豐衖恒發泰蔴袋店購買蔴袋因論價不合互相口角該店學徒倪大毛將李推跌傷及面部血出如注當由崗警一併帶至一區署詰據李稱倪手持剪刀欲圖行兇當卽上前阻止反被推跌受傷署員以案關刑事飭送地檢廰訊究 
[電燈店擅動火表之罰鍰]  
　　英美工部局電燈處西人華特指控北四川路森泰電燈店主陳麟木將竹絲等梗插入火表小孔内阻止速力盜用電汽等情昨由捕房將陳拘解公共公廨請究先由工部局代表牛門律師上堂譯訴前情繼由西人華特投訴往查情形並將火表呈案指明被告舞弊之處又據見證沈順之到堂證明隨同華特往查時因被告不在詢問被告之妻何人擅動火表據云似係伊子所爲等語訊之陳麟木延律師到堂辯稱被告開設電燈店以來已有二十餘年從無舞弊情事此次火表定係伊子擅動因其子不務正業曾經被告逐出欲其改過詎其在外揚言將不利於被告故此次火表孔内之竹絲定伊所爲請爲明察李　仙襄讞核供商之英白副領事以證據確實豈容狡辯判陳罰洋一百五十元充公示儆 
[又有兩烟紙店私售烟膏]  
　　粤人關阿二在公共租界九江路（即二馬路）十六號門牌又田榮甫在福建路（即石路）十五號門牌均開設假烟紙店私售廣福和德康牌號等鴉片烟膏被捕房查悉於前日派令中西包探協往兩處搜獲烟膏數百盒及烟灰空盒若干連同關田兩人一併拘入捕房昨解公共公廨請究經中西官逐一訊明判關田兩人各罰洋一百元充公示儆烟膏烟灰併送海關銷燬 
[押店偷電損壞電箱之賠償]  
　　法商電車公司前由巴仁律師代表投法公堂控通成押店偷用電汽損壞電箱機關請追損壞及損失等情後該店經理張瑞卿稱因電燈熄滅僱明記電燈店夥到來修理官被明記損壞又傳明記工人張和尚等到案訊明並無將機關損壞情事判被告不應損壞明記名譽准予明記起訴追償損失電燈公司控案候下堂諭飭遵在案昨由中西讞員會商堂諭當堂宣佈曰此案被告牽小明記損壞電箱機關現已訊明明記祇往修理並無損壞機關另接别線情事損壞偷電實係通成自己所爲毫無疑義着賠 
原告損壞銀三百兩再償損失銀一百五十兩明記所控名譽損失候另出傳票傳通成店主到案訊斷 
[偵緝隊士偵查流氓]  
　　浦東流氓楊紹龍前因在爛泥渡陸家嘴八埭頭等處開堂收徒經當地紳商聨名禀請淞滬警廰飭緝未獲兹由偵緝隊長翟世淸查得楊紹龍現由漢口潛回滬上匿居閘北某號屋内特於昨日飭派偵緝隊士四名前往嚴密調查務獲解究 
[控告毆傷女孩]  
　　楊周氏前日扭王根福至閘北五區警署控被王將伊十四歲之女可妹毆打成傷當由薛署長判解司法科移送地檢廰核辦 
[馬夫行兇之證據不足]  
　　靜安寺路一百二十八號門牌西飯店主婦林培於上月四號黎明時被匪用刀戳傷胸前手臂等處當由其女報請新閘捕房經華控錢壽生與西探貝麒緝獲跡涉嫌疑之袁老四家馬夫王阿四（即麻皮阿四）解送公共公廨訊供收押在案昨晨由廨復訊據包探錢壽生與西探貝麒相繼上堂訴明將被告拘獲情形並據捕房代表牛門律師投案譯訴調查手續又據原告西婦禀明當時見一人持刀站在隔壁二十九號門牌玻璃窻外面貌似係袁姓馬夫向之詰問即被連戳六刀受傷倒地遂赴醫院醫治等語旋據見證秦玉成陳阿五等先後上堂證明王阿四素來尚稱安分諒不敢作此云云訊之王阿四堅不承認關讞員核供商之英白副領事以原告所控證據不足會判將案註銷被告開釋 
[男子在途猝斃續誌]  
　　本月六號十二句餘鐘有年約三十餘歲身穿呢大衣頭戴西式呢帽足穿舊衛生棉鞋之無名男子行經乍浦路武昌路附近忽然倒地由捕車送醫院醫治無效即行殞命當經捕房派探將屍舁入驗屍所禀請公廨中西官蒞所檢驗之下論候西醫剖騐再核各情已誌本報兹悉該男屍經西醫剖驗得確係因病身故並無别情據情報告公堂後復經捕房飭探蔣阿林詳細調查得死者姓李名阿寳向在某西人家爲西崽尚有妻子在滬因即回禀捕頭核示 
[賭徒愚昧之可笑]  
　　寗波人徐阿三在兆豐路某飯店爲夥月得工不八元近因受各賭徒之糾合屢次購買花會賭博失敗所有資財悉數輸去嗣有人聳恿謂如覔到死人頭一個與之同眠一宵可以包得花會徐信以爲眞潛赴閘北分水廟附近義塜地上覔得骷髏一個前日下午取之而歸當爲甲乙兩流氓偵知以其有犯法律將徐軋至胡家木橋茶肆中拆稍洋數元徐不允正在爭執適爲崗敬查悉入内拘拿各流氓紛紛逃逸該警遂將徐阿三拘獲抄出死人頭一個立解五區三分駐所當以案關刑事昨命函送地方廰午後由檢察官預審之下判令收押骷髏暫存聽候查明花會賭首再行訊核 
[汽車馬車互相碰撞]  
　　昨日午後四時半有某號馬車自法大馬路疾馳西行將及八仙橋西敏體尼蔭路口適有某汽車從北向南疾至兩不及讓將御車之馬碰撞磕傷馬膝血流如注經查差之某西捕瞥見喚捕將兩造併解嵩山捕房禀請捕頭核奪 
[一齣探親相駡]  
　　南市生義碼頭張源茂糖坊主婦蔣氏家住同益里十號屋内去年二月間爲其次子娶趙姓女爲室過門後因姑媳時生勃谿該媳歸寗母家久住不返旋被蔣氏指媳捲物私走而該媳母屬亦指趙女被姑不時凌虐嗣因某商董居間和解未有結果近日女母趙韓氏邀同媒證孔蔣氏徐顧氏等至張家内聲明捲物虚實責令開箱證實其事如未捲取應將寒衣取給一時言語衝突遂互扭至一分駐所指控前情張敬佐向雙方勸導不聼令卽移送警廰司法科訊核 
[衣服被匪剝去]  
　　海門人朱榮法前日赤身臥於法新租界途畔爲捕查見帶入捕房捕頭當給棉襖等衣穿着後解送法公堂請訊朱稱由原籍來申托友謀就不料找友不遇昨晚行經某處突遇匪徒攔住身上衣服均被剝去赤膊受凍以致僵臥在途是實判由公堂給洋一元遣回原籍 
[奥人被控騙款案又訊一次]  
　美商可培在公供公廨呈控奥國人第克斯於上月三號騙取羅卜票洋四萬元及貨物並挪用銀五百二十五兩洋四百元又向義順利雜貨號冒收規元一千六百十兩等情由廨傳同案證孫寳峰錢揚吾將該奥人拘解公堂訊供各情屢誌本報前日午後由廨復訊據被告第克斯之代表律師上堂聲稱被告所收原告名下銀五百二十五兩一千六百十兩洋四百百三户賬欵係代原告墊用報費等項核算應找被告銀兩而原告於八月十五號九月二十五號十月三十一號三次來滬均至被告處接洽所有羅卜票洋四萬元三萬元已出莊票一萬元交付原告有見證賑據爲憑至原告所控被告欺騙毫無理由云云繼據見證西人笛芬因亨利投案證明原告可培與被告第克斯均來詢問裝運貨物交付運費情形又據台灣銀行西人愛姆大格利到堂證明一千六百十兩之本行支單係義順利號蓋戮由被告將銀收去等語訊之第克斯供稱父親德國屬國人伊在台脫華司島地方生長母親係中國人妻子俄國人住居俄國約有四五年能講俄國方言在上海並未註册與原告可培在海參崴相識已有十一年並在東三省同事多年現代原告辦貨裝運哈爾濱等處一切運費以及電報費均有賬據爲憑並無私弊言至此由原告代表律師向之逐層盤詰良久經王崧生襄讞核供商之美博副領事判第克斯仍交原保候再復訊 
[盤棧價實巳付淸]  
　　許進賢投法公堂控稱商人前將所開客棧店基生財憑中盤頂與陳章祺開設計盤價洋二百八十元立據時收洋二百三十三元又除去所少什物洋十九元外尚少洋二十八元向索不付求請訊追陳章祺稱盤價如數付淸毫無短少當時言明許至月底遷出到期不遷欲索遷費洋二十八元方肯遷去商人不允以致揑詞具控請察聶讞員以所控無憑將案註銷 
[限還結欠米價]  
　　米店主陳仲逹投法公堂控稱前有陳金桂來店交易結欠價洋八十一元五角向索不理求請訊追帳簿呈鑒陳金桂稱將洋十五元持至該店交付餘欠約期歸還店中人堅不肯收故未科理求請公斷原告又稱被告付來洋十五元係在起訴之後故此不收是實中西官判限被告一月還洋 
[西飯店未捐執照]  
　　無領事管束之西婦阿勒格司在虹口百老滙路一千零八十五號屋内開設西飯店未向工部局捐照前日被一百十三號西探查見以其違背工部局三十四條定章禀明捕頭轉禀公共公廨於昨出單發交捕房將該西婦傳至公堂經中西官訊明判該西婦罰洋六十元充公 
[成衣匠私質呢大衣]  
　　陸子香指控成衣匠陳仲其將托做之呢大衣私自質洋化用昨由捕房派控吊出原臧將陳拘解公共公廨經中西官訊明判陳押限繳還當本再行核辦 
[錢債案正在理勸]  
　　協康成洋貨號在公廨呈控熊先焜不理貨銀五百八十七兩昨晨由廨　訊據被告代表律師上堂聲稱此案兩造正在理勸諒可和解應請展期再訊原告代表律師投稱亦表同意中西官核供判展期七天兩造如能和解本案即可停止進行否則仍須傳訊 
[都是錢債糾葛]  
　　滙昌錢莊在公共公廨呈控李子芬不付滙票銀一千兩又順泰木行控張春記　付貨銀一千五百零四兩又賈星橋控葉文州郭慶章不付貨欵及損失洋五百四十六元等案昨由捕房將被告併傳到案中西官諭令分别交保過堂候核 
[工人乘間行竊]  
　　楊樹浦路怡和紗廠工人施仁香乘間行竊竹布等物夾帶而出被該廠管門印人查見扭入楊樹浦路捕房捕頭諭飭押候解廨訊究 
[樓窗口傾倒汚水]  
　　虹口嘉興路一千四百五十七號門牌居人徐小如因將汚水從樓窗口倒下被一百八十號印捕查見以其違章回禀捕頭請廨出單傳究 
[竊取鐵料類誌]  
　　海門人沈阿二前晚竊取福建路某木作場門鐵條被該作内用人沈正桂撞見鳴捕拘押昨解公共公廨經中西官訊實判押西牢一年期滿逐出租界又劣孩魏寳生前日竊取北西藏路二十五號門牌戴福生鐵匠店内碎鐵被學徒王永泉瞥見扭交包探陳連奎帶入捕房昨解公共公廨經中西官訊實判魏孩送改良所習藝年半 
中華職業敎育社通訊 
[新社員錄]  
　　特别社員 
　　程祖彝　吉蓀　廣東省敎育會 
　　馬厥猷　克綏　爪哇三寳壠中華會館 
　　鄭俊懐　　　　同　　　　　　　前 
　　蔣乘風　曉舫　揚州江蘇省立蠶桑模範場 
　　李　博　約之　西安女子模範高等小學校 
　　陶文濬　知行　南京高等師範學校 
　　普通社員 
　　孫保鑑　克明　無錫石塘灣 
　　周樹楨　𠏉庭　濟南西關第一虹橋道東 
　　李慶施　孜善　山東滕縣女子小學 
　　陸　緜　瓞圃　太倉城内宅前 
　　齊國樑　璧亭　天津直隸省立第一女子師範學校　　林國樑　木卿　柔佛寛柔學校 
　　陳德烘　　　　美國芝加哥 
　　鄭祖祜　季逹　福州塔巷 
　　高焕新　復齋　福州山兜尾 
　　陳鼎亨　澤杰　福州城内洗銀營 
　　朱祥紱　子灝　南滙沈莊鎭 
　　夏建瓴　屋渠　淮陰縣敎育會 
　　歸　仁　志任　常熟東河岸三弄口 
　　刁信德　　　　上海虹口同仁醫院 
　　金詠榴　劍華　靑浦北門内 
　　單毓斌　允工　泰縣三元巷 
　　單毓蘇　野秋　泰縣北門外板橋河沿 
　　趙宗預　靄吳　上海九畝地東旦華學校 
　　陸夢庚　友白　日本東京神田區 
　　謝開勛　晉卿　沛縣縣立第一高等小學校 
　　蔣志仁　立人　南滙魯家滙觀濤學校 
　　陳文龍　墨屏　同　　　　　　　前 
　　俞希稷　行修　上海楊樹浦恒豐紗廠 
　　于　璜　義侣　濟南山東省立第一師範學校 
　　丁　牧　鐵葊　泰縣姜堰市 
　　李炳燿　瓊　　厦門永春西門街萬福洋行 
　　王兆康　頌衢　太倉沙頭鎭 
　　黃誠一　禹丹　同　　　前 
　　劉鎔經　師竹　同　　　前 
　　陸承謨　式文　太倉劉河鎭 
　　趙茜之　　　　太倉城内 
　　顧　元　欣伯　蘇州城内干將坊巷一四七號 
　　高　振　萃生　江陰南門外 
　　周　圻　再澄　宜興西竹巷三九號 
　　趙揚烈　武道　江陰北門外大街 
　　胡殿標　啓亞　太倉沙頭鎭 
　　程裕濟　修之　安徽休寗隆阜東原國民學校 
雜評二 
[塘灣鎭之神會風潮（步陶）]  
　　迎神賽會固舊社會迷信之一種然歲晚務閒農民醵金以 
酬答田祖要不失爲　本反始之至意特久而遺厥本旨不免爲好事者紛擾之資耳如今此塘灣鎭之小風潮蓋其一端也惟是官廰旣慮其有妨秩序何不早爲查禁而必待其預備已全乃始爲官樣文章之傳諭諭之無效又不得已而隨會以爲彈壓小民何知且謂官廰之贊成其舉動否亦無如彼等何也此其所以於警察分所前敢爲特逞其揄弄之狡計與 
　　鄉曲小民終歲勤動一切無改先疇畎畝詢以民國由何而來且不必盡知遑論二十世紀之所謂破除迷信說是故今日一般社會所要求者非高談學理之士夫亦非令行法立之官憲而惟在傳播國民必具之常識易言之即多辦義務小學半日學校露天學校等以由漸而灌輸淺近之知識於國民一面再由農學專家分赴各地以發展其新農事之實施使彼一般老農老圃皆知科學與農事有密切之關係斯古昔無謂之迷信必將不禁而自絶矣夫何有於神會風潮之紛擾哉夫何有於神會風潮之紛擾哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬輯獨立史意見書] [  罪我]  
蓋自中原板蕩宰相餘歇後之才大陸沈淪英雄無用武之地銅駝欲哭鐵馬爭馳天下事已無可言傷心人别有懐抱於是鄂州血赤首樹革命之旗滇池冰紅更嗣自由之響洗盡腥膻遺臭還我河山打消專制魔王憑吾鐵血此則獨立之正軌初非搗亂之行爲也乃自武人干政太阿倒持天日無光風潮頻起假獨立之名以行惡藉獨立之舉以逞私始則一省獨立也寖假而據一城一池者亦獨立矣始則一軍獨立也寖假而率一師一旅者亦獨立矣有大獨立卽有小獨立何物偉人偏流十步之血有眞獨立更有假獨立滑頭都督爭開兩面之光其成功也則金錢攫得手伸背後之三其失敗也則軍餉捲逃脚覽朝天之四或則雷轟屯掣萬夫不當時而火滅烟消半文不値獨立乎獨立乎龍陣風之吹刮無此飛揚虎列拉之流行同斯豪燥一齣新兒戲大演特演不憚煩如是假共和五年十年伊胡底嗟夫將軍跋扈漢社以墟藩鎭恣睢唐室以屋不有國何有黨擁兵者其知之乎非爭利即爭權自主者莫不然也恨煞魔家四將都是莽男兒可憐大好中原乃無乾凈土僕也目擊心傷淚隨聲下擬編獨立史爲闢新紀元無論大獨立小獨立悉爲搜羅舉凡眞獨立假獨立都爲紀載悠也久也藉以昭垂褒之貶之敢云筆削照到秦宮之鏡是眞光怪陸　鑄來禹鼎之㚥不少魑魅魍魎自是厥後由今以還凡一軍獨立一縣獨立固當列入正編即一人獨立一足獨立亦必資爲史料摘㚥發覆問亡國者伊誰紀實徴聞示後人以明鑒庶異日者波蘭雖替尚存一代之書韓民雖愚得讀先朝之史也質諸大雅以爲何如（四） 
家庭常識 
[藏橄欖] 　 
　切萊菔成小片與橄欖同貯則橄欖常脆而不易乾枯 
[潤面法] [  仲禹] 　 
　　冬日盥面後再取乾巾擦之不必搽蜜而膚常潔白柔順如恒 
[拔釘] [  劍飛] 　 
　　磚壁或板壁上所附之釘日久銹固欲去之良不易若先重擊一下然後拔之則銹脫而不起者 
[火柴之利用] [  天憐]  
　　吾人通病火柴點後即行抛棄殊爲可惜若點後即吹熄置之一處於冬日用爲起火盆之用則事半功倍即刻可然 
詞苑 
[蝶戀花　題畫屏秋思圖] [  一鳴] 　　 
　　我說卿愁卿否否底事秋來不放雙蛾皺簾外一聲聲似漏芭蕉雨滴黃昏候　不是悲秋兼病酒一縷柔腸消息誰參透斜倚小屏山背後懨懨淚濕衫兒袖 
[醉花陰　題畫屏秋思圖] [  蘭陵劍鳴] 　　 
倦對銀屏愁永畫簾外濃陰覆無意弄花枝坐背雕欄影比黃華瘦芳情脈脈從誰剖把眉峯顰皺欲問遠來鴻飛過郎邊曾帶郎書否 
[浣溪沙　題畫屏秋思圖] [  霜紅庵主] 　 
捲起珠簾正晚涼西風吹瘦美人妝凭闌無語怨斜陽曲檻霜花添别緒畫屏香夢耐思量漫將秋色繪秋芳 
　　餘稿尚多恕不備錄 
工業須知 
[馬鈴薯製造糖液法] [  禾士]  
　　前載馬鈴薯製造酒精法尚詳明惟馬鈴薯爲澱粉質以澱粉含有物而製酒精必先加麥芽而使澱粉糖化乃可使之醱酵而行蒸溜兹將製造糖液法補述如次馬鈴薯製造糖液時宜先於流水中滌淨汚物然後蒸熟之以使澱粉腐化因腐化之澱粉容易受加使他使作用也蒸熟之後取出截爲薄片搗成糊狀後放冷使至六十五度以下乃對馬鈴薯百分約入新鮮麥芽粉五分再混温湯依麥芽煎出法以使澱粉糖化此時温度宜保四十五度至五十度許决不可使昇至六十五度以上過此則減糖化之力也至糊狀澱粉溶解之後欲知此種糖化完全與否可用沃度液檢查之即取液少許濾過其濾液入於試驗管加沃度以觀其色之變化若呈赤色或紫色則知麥芽之作用尚未完全如不起反應則知糖化已完畢也乃速冷之使受醱酵此外又有依酸類之作用而馬鈴薯製糖液者蓋凡稀薄之酸類少有類似麥芽中加使他使之作用故亦能使之糖化澱粉而製糖分但通用者爲稀硫酸其法先將馬鈴薯剉碎投入盛水之大桶中則澱粉粒分離沈下其表面之水含有纎維及窒素物等能妨碍硫酸之作用須由玻璃曲管流出之分離澱粉之後即將預先煑沸之稀薄硫酸次第取少許注入至全部糖化而止硫酸之量對馬鈴薯百瓩普通用一　五乃至二立其檢驗糖化之程度亦用沃度丁幾與檢查麥芽糖化之度相同大抵沸騰五時間許則糖化作用卽完善乃移入别器加入酵母而使醱酵醱酵終了再行蒸溜一如前法 
長篇小說 
[二城風雨錄] [  英國郤而司常覺小蝶迭更斯原著天虚我生合譯]  
　　卷上　第五章（一） 
　　竇瑪齊止勞雷曰汝母發言致驚老人因屏息而至老人之前低聲曰願君午安老人聞語微微昂其蒼白之頭目光凝而無神亦曰願君午安其聲淒暗似出重垣之外竇瑪齊曰汝乃勤於工作老人似無聞仍治其履久之始復舉其憔悴之目以視問者旣而復俯狀極可憐蓋老人禁錮已久十八年不與外人交一言故舌强而聲澀語亦强半遺忘必强憶後始能出聲故亦不願多言此時又引針而治其履竇瑪齊微聲曰光線至暗容吾啓長窗乎老人停其針似凝神而聽先視左邊之地板又視其右而後仰首乃見竇瑪齊似頃已忘之矣曰汝何語竇瑪齊曰我欲啓其長窗問汝亦許之否老人漠然曰汝欲啓之我安有抵抗之權力其意蓋猶以爲在獄中耳竇瑪齊於是啓窻支以短竹室中光線頓增勞雷一手挽曼萊防其暈而目視老人則其所製之履尚置膝上錐刀之屬雜陳於地老人之年不過四十以外而兩鬢如雪已似六七十齡之人目光微黑以面瘦愈見其哐之巨衣領不鈕露其瘦頸頸骨歷歷可數似不能滿一握膚色慘白衣服已皆褪色而寛博不稱其體當長窓驟啓之際老人以手遮目似畏其光手受日指骨乃類透明之體竟無血色神情惝恍舉動似在夢中每欲視人必先視其左右地板若不辨聲浪之何自來者每作語且語且自遺忘格格乃不能出口竇瑪齊曰汝將於今日治竟此履歟老人停其履左右視曰汝何謂竇瑪齊曰吾謂此履將於今日治竟之歟老人曰吾不知或以今日治竟之爲當然而我不知言至此戞然而止拈其皮針就日光而視然後俯首剌其履竟不見身後之有人竇瑪齊乃向勞雷招手曼萊此時已悲不可遏輒欲自前投其老父之懐而勞雷力止其勿前謂老人若驚必癎發矣曼萊乃無奈但伏壁隅而泣勞雷徐近竇瑪齊以當老人之前老人雖覩生客亦殊不驚蓋在牢獄中時以己身而供展覽者固巳屢矣因但以手略掩其口微嗽竇瑪齊曰汝視之此間有客至矣老人頷之昂首若有所思旣而復取履治其活計若已忘之竇瑪齊又曰此間有客善於辨履式之優劣汝試以履示之此語似入老人之耳則微伸其手勞雷卽於手中取其履竇瑪齊曰汝試告客此履何式製履者爲誰老人聞語似悅徐曰汝謂履何式耶竇瑪齊曰然曰此女式爲旅行之履於今最入時吾未能着但能依製樣之耳言次左右視似覓其履竇瑪齊曰製履者誰乎此時履在勞雷之手老人無可治則以左拳抵其右掌旣而又左右互易之自撫其頦面上乃現呆木之容似欲挽回其記憶之力然其困苦大似醉人之憤夢良久始曰汝問我何名乎曰然曰北塔一百零五號也竇瑪齊不禁蹙額曰汝豈自忘其姓名耶老人瞠然曰北塔一百零五號也言次發爲微歎埀直至臆取勞雷手中之履又自治其針黹勞雷曰丈汝殆世業履乎老人聞語似愠仰視竇瑪齊欲令其代答顧竇瑪齊不動乃漸游目及於勞雷曰我鞋匠乎否否吾入此問無事可爲始學此我求...我求...言至此乃不能續則力搓其掌半晌忽一驚如乍醒之人憶及胄來遺忘之事則愕張其目視勞雷不瞬勞雷心中大動幾欲淚下因呼曰曼萊先生汝豈不識我耶 
 
 
 

Page 15

 
 
   
 
 

Page 16

 
 
   
 
