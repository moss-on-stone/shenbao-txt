# 1914 - 417 - 4914900

 

Page 1

 
 
   
 
 

Page 2

 
 
時評 
[歐洲戰事之教訓（冷）]  
　　外患與内亂之輕重 
　　英人方有愛爾蘭自治問題洶洶幾至於開戰也然而一聞歐陸之戰事起即停止之而同力對外俄國之革命黨日思乘機以傾覆政府者也且近又有萬名以上之同盟罷工然而一加入歐洲之戰局不聞國内有人掣其肘者德國之社會黨素反對政府用兵者也然而作戰已定羣斥俄皇之擾亂歐洲和平而不聞怨聲及己國者奥國集合多數族之人以成國者也平時常有渙散之虞然而一旦宣戰不聞一人一士有不願爲己國効死者然則歐洲之人無論智愚賢不肖平日與政府若何深仇宿怨苟遇外患無不知國内之爭輕而國外之爭重者此愛國心之所以可貴而其國所以能存也我之國人深耻之 
[命令]  
　　七月三十一日大總統策令中國銀行總裁湯叡副總裁項藻馨呈請辭職湯叡項藻馨均着准其辭職此令　　又令任命薩福懋爲中國銀行總裁陳威爲中國銀行副總裁此令 
　　又令任命陸錦爲將軍府參軍此令 
　　又令楊春普加陸軍中將銜此令 
　　又令孫金漢加陸軍少將銜此令 
　　又令謝介石給予四等嘉禾章此令 
　　又令梅永貴謝貽翔均給予四等文虎章此令 
　　又令黃國幹給予五等嘉禾章此令 
　　又令敎育部呈請任命馮承鈞劉元驥爲僉事應照准此令 
　　又令吉林巡按使齊耀琳呈據署政務廰廳長王莘林詳稱籍隷本省例應廻避請免署職等語王莘林淮其免職此令 
　　又令司法部呈稱署湖北武昌地方審判廳長蘇道衡人地不宜請開去署缺另候任用等語應照准此令 
　　又令據鎭安左將軍孟恩遠吉林巡按使齊耀琳先後電呈濛江縣知事孫福畇無端託故晉省途次被匪劫擄經營長高俊峰等督隊追撃　匪多名現已救回等語吉林濛江縣知事孫福畇躬膺氏社緝捕是其專司乃竟無故擅離致被匪徒所乘實屬有忝職守孫福畇應即褫革以示懲儆此令 
　　又令陸軍部呈去年多倫派出騎兵第一旅軍隊焚掠廣宗等寺查明實該前旅長陸軍中將陳文運約朿不嚴擬請褫革軍官等語該前旅長陳文運於所部官兵焚掠約朿不嚴實屬敗壞軍紀應即褫去陸軍中將所給勳位勳章一併褫奪以昭儆戒此令 
　　又令將軍行署編制令前經制定公布所有督理軍務各將軍略與原設都督職權相類亟應明定準則俾資遵守嗣後凡陸軍現行法規除與現制抵觸及有特别情形者應另案辦理外其餘關於都督之規定督理軍務之將軍均得一律適用其各省軍事機關暨軍隊軍人軍屬對於督理軍務之將軍應用之公文程式暨應行禮節均比照對於都督之規定行之至各法規規定之軍事機關有比照前都督府組織者亦應改照將軍行者即行改組以符現制而免紛歧着陸軍部轉行各將軍暨各省軍事機關一體遵照此令 
歐洲戰電（特約路透） 
[柏林電]  
　　今日下午俄邊哨兵先向泊洛斯康附近三百碼德邊哨兵開鎗德兵亦開鎗囘撃兩方面均無死傷（一日） 
[倫敦電]  
　　路透電社得悉德國之愛的美敦書雖己满限奥俄兩國仍在進行談判俄國外相薩沙洛夫君聲稱彼將以最後之方法消弭戰禍（一日） 
[倫敦電]  
　　德國向俄宣戰之消息發布後倫敦西段頗爲擾攘德人及法人聚集示威者均經警察解散有二德人一持白刃曾爲衆毆由警察救護而去（一日） 
[柏林電]  
　　據官中宣布德國致俄國之愛的美敦書時限已過（一日） 
[倫敦電]  
　　德國已向俄國宣戰（一日） 
[倫敦電]  
　　德皇已下德國陸軍全體動員令（一日） 
[倫敦電]  
　　德國已請俄國聲明下動員令之宗旨並請法國聲明關於歐洲政局之意志均請從速答覆（一日） 
[華盛頓電]  
　　據政界消息駐俄德國大使已離聖彼德堡（一日） 
[巴黎電]  
　　政府已出示召集預備隊於二十四小時内歸伍自夜半起算（一日） 
[巴黎電]  
　　法總統昨晚發表布告白全國文内謂法國不得不接踵他國徴集陸軍以保疆土又言徴集陸軍非開戰之謂按照垷勢而論且爲最妥而有光榮之和平保障法政府旣事應有之戒備藉以自保而一面仍將進行外交舉動政府現仍望得收成效一切均賴高尙國民和平之愛國心策助云（一日） 
[北京電]  
　　寓京可利用之法人均奉命卽行回國（二日） 
[華盛頓電]  
　　德英法三國已照會美國如遇事變則請美國代理大 
使署事務（一日）　 
[巴黎電]  
　　法國外務大臣維維亞里君今日下午五點半鐘曾與駐法德國大使談話（一日） 
[倫敦電]  
　　俄奥德法等國雖均凖備出師而各方面仍在進行談話（二日） 
[倫敦電]  
　　路透電社得悉駐英法國大使署得有消息駐法德國大使議於今夜回國而兩國目下仍在竭力進行談判（一日） 
[倫敦電]  
　　歐洲各國銀行利息均至六釐瑞典已宣布中立（一日） 
[華盛頓電]  
　　威爾遜總統及國會各黨領袖已允提出議案准外國商船于歐洲戰爭時註美册消息旣布衆爲大慰（二日） 
[華盛頓電]  
　　美國有麥一百五十兆蒲希爾（量名）擬於上月運輸出口因少運船以致擱起（二日） 
[倫敦電]  
　　據官中消息意大利將守中立（一日） 
[倫敦電]  
　　意大利之守中立似頗實在城中今日之情形非筆墨所能形容各業全停交易（一日）　 
[倫敦電]  
　　瑞士政府已下全體動員令（一日） 
[哇太樺電]  
　　加拿大内閣現開緊急會議康諾特公爵現偕夫人怱遽返此（一日） 
[哇太樺電]  
　　加拿大國防大臣許和斯君曾謂加拿大集合於舊旗之下其熱誠從無如今日之甚者（一日） 
[倫敦電]  
　　丹麥瑙威均宣布中立（一日） 
[曼爾邦電]  
　　澳洲殖民地首相柯克君今日在維多利亞化斯拉姆演說謂帝國如果興戎則澳洲之金錢即帝國之金錢前任首相費歇君在柯萊克演說謂如有最不幸之事發現則澳洲雖留一人雖餘一先令亦必供祖國之用二君之演說聽者皆爲歡呼（一日） 
[東京電]  
　　日本首相大隈伯於日本對於歐洲時局主何態度一節沉默無言因奥塞戰爭不關遠東之和平故也如英國參與全歐戰爭則日本或將宣布仁愛之中立云（二日） 
[北京電]  
　　日本對於戰爭之態度全然未明日本代理公使自稱毫無所知惟據其個人之意日本不欲于遠東行冐險之舉云　　（二日） 
[倫敦電]  
　　英倫銀行貼現之率已漲至百分之十英皇喬治第五已向俄政府干涉以故已有一綫希望 
[倫敦電]  
　　自由黨領袖伊林韋斯君發出通告請内閣各員於星期一日到院辦理新重要事務各報皆信乃關於表决備戰經費事務（一日） 
[倫敦電]  
　　内閣全體現正會議大約可爲二十世紀英國最重要之會議全國皆渴望得知英國對於時局之主見院内外守候各大臣之至者甚衆（二日） 
[倫敦電　　駐英德國大使曾於開會之前往謁某顯貴（二日） 
[北京電]  
　　膠州已宣布戒嚴令且令外人全行離境英人亦在其内歐洲時局令北京大爲擾攘俱樂部中終日聚集多人閱讀路透電及德文報之電德使署中辦事人員全赴青島惟留代理公使及華文書記官明日亦將赴白戴河（二日） 
[北京電]  
　　青島當道已按戒嚴律扣留太古公司寗波輪船該輪船乃由裴托伊愛甫及齊末满二人所租由青島載牛赴俄境里哇萊維斯克者（二日） 
[香港電]  
　　德人赴青島者絡繹不絶克星拉桀白森號輪船今晨離此載有第一批赴青島之德人西比利亞號郵船今日下午離此亦載有德人甚多尙有德人一批購票乘鎭安輪船於今晚啓椗（二日） 
[哈爾濱電]  
　　西比利亞迄今尙未下動員令此間以爲該處之兵不須調出（二日） 
[哈爾濱電]  
　　西比利亞已下陸軍動員令（二日） 
[哈爾濱電]  
　　此間俄國當道出示命寓於東清鐵路區域内之預備隊及國民軍速赴陸軍機關部遵俄皇徴集海陸軍之諭入伍服役鐵路時刻表業已註銷東清鐵路不復開郵便車及快車每日惟開客車一次私家貨物均停輸運上星期曾降大雨哈爾濱之東鐵路受損數處該方面無火車抵此已三日矣（二日） 
 
 
] 

Page 3

 
 
[漢口電]  
　　第一批預備隊德人五十名及伐特倫特號之水手十名今晨乘德商瑞和輪船東下大約將由浦口乘火車前往膠州（二日）　　 
專電 
[北京電]  
　　大總統提議擬於大同設立將軍署以資控制其條文引唐宋舊事一俟各方面接洽卽欲發表 
[北京電]  
　　元帥府有校閱軍隊之權擬於參謀參軍之外特設監軍若干員專司監察陸海軍一切事項原案已由段上將擬定呈請大總統核奪 
[北京電]  
　　梁任公辭呈尙未批梁並同上五六呈詳言弊制 
[北京電]  
　　比代辦公使以賀爾飛案爲比團要求賠償現方調查賀與比團有無直接契約 
[北京電]  
　　交通部仍令路政司長兼督辦電司長兼電政督理 
[北京電]  
　　中國銀行兩總裁湯叡項藻馨之辭職純因財部直轄之結果 
[北京電]  
　　中央特派西征飛機隊前以機械損壞在西安省修理聞刻已修竣已於前日由學員章斌等率領全隊駛回南苑本校大總統派員慰勞並賞禮物 
[長沙電]  
　　湘南情形各縣紛紛告變臨武警備兵近又有刧獄戕官之耗幾於遍地皆匪肆行焚掠目前大勢非常危急若官軍枝枝節節分兵防𠞰非但疲於奔命不收效果恐叛兵愈益猖獗四出飽掠 
[齊齊哈爾電]  
　　黑龍江改編陸軍一師一旅統共官佐兵夫一萬一千餘員每年額支二百四十一萬餘元已决定並經中央核准 
[南京電]  
　　韓巡按電陳江北一帶旱灾情形及預籌救濟方法已得中央復電嘉許並飭將各屬近狀及何處得雨隨時報告 
[南京電]  
　　財政部電撥蘇松兩局釐金抵還英德借欵已飭賈土毅來寗商辦 
[南京電]  
　　財政部派華鳳章王世泰范鋭赴浦查看銅元廠機器巡按使電飭該縣照料 
[南京電]  
　　蘇省八月份應解中央欵項六萬五千元已籌齊滙解 
[南京電]  
　　韓巡按現又嚴申米禁 
[南京電]  
　　巡按使接丹徒縣知事電稱補沙洲圩堤被江潮冲破十八圩坍塌百餘丈水田千八百餘畝房屋四百餘家幸人口無恙災民千餘已會合紳商籌賑乞賜賑濟 
譯電 
[柏林電]  
　　德政府限俄國以十二小時停止續行備戰過限則德國亦擬下動員令 
[柏林電]  
　　德國海軍總稽查普魯士亨利親王已赴基爾據比京消息比國已下動員令以守中立 
[柏林電]  
　　德皇雖曾應俄皇之請居間調和方在進行似非無望而衆聞俄國已下陸海軍全體動員令消息異常忿怒謂照次情形俄國之態度可稱亘古未有之挑釁云 
[柏林電]  
　　德皇之斡旋調和復有英國外相葛雷君爲之助衆皆望其得收佳果而俄國乃以下全體動員令激怒德國爲報酬今德氏敵俄之愾遠勝於一千八百七十年敵法之愾德國今出最後之手段消弭戰禍已請俄國卽速答覆願否停止進行出師之凖備同時復請法國聲明如德俄開釁願否嚴守中立 
[柏林電]  
　　德皇今夜（三十一日）在宫内廊下向國民演說曰今人難已至吾人之劒已有人納之手中矣如至最後之一時仍不能逹維持和平之目的則朕望國民善用其劒偉他日得叨榮光納劒於室戰禍之吸收財貨血肉不可思議敵人必知攻德之利害朕乞上帝翼助吾德國忠勇之軍人國民云云衆聞其說高呼萬嵗且唱國歌 
[柏林電]  
　　俄皇於七月二十九日致電德皇敦請消弭歐洲之戰禍勸令奥國審愼行事德皇因即於維也納發起外交舉動居間調和方在進行而俄國已下一部分之動員令以拒奥國德皇乃電告俄皇謂俄之此舉縱不致破壞和局亦將大礙其成然德皇仍於維也納進行一切德國同時且贊成英國提出之調和意見預料奥政府將於今日（三十一日）發表决議而德政府又接俄皇下陸軍全體動員令之正式公文德皇乃復致電俄皇謂彼（德皇）將被逼施行自衛之計畫彼嘗竭全力維持世界之和平今旣如此則未來之禍害彼不能任其咎今歐洲之和平端賴俄國是否停止進行威逼德奥之舉動爲轉移云云此項交換之電文足證德國曾應俄國之請斡旋調和而俄國則徴集陸軍危及德國之安寧 
要聞一 
[歐洲戰事雜聞]  
　　德俄業已宣戰英法意三國均作出師準備而態度尙未明瞭惟英國以調和自任或不致投入戰爭漩渦意國之態度大約須視法國而定法如助俄則意亦不得不顧全三國聯盟條約出助德奥據一日倫敦官電意將主守中立及觀二日巴黎電法總統通告全國之文法意兩國似不致捲入戰爭漩渦昨日本埠且傳駐滬某領事署得有官電謂英國决議嚴守中立如果確實則歐洲戰爭或可僅限於德奥與俄塞也 
　　據七月三十日路透電社聖彼德堡專電謂日本已向俄國提出質言其質言謂何未經言及大約不外擔保俄國從戰於歐日本不乘機進取碍俄之利益耳昨據大陸報載稱日本已允爲俄國防守東亞俾俄國得撤蒙满戍軍從戰歐陸此信乃得諸消息靈通之交界證以前聖彼德堡電及二日哈爾濱電所傳西比利亞徴集陸軍消息或屬確實也 
　　海參威爲俄國遠果陸海軍根據地此次開戰其遠東海軍必將聚集該港至德國在遠東海面之軍艦大約將會入青島爲德國遠東之根據地故須嚴加防守德奥寓遠東之預備隊均將以是地爲聚集之點俾得加厚戍軍之兵力青島防務素稱完備當可安全無虞而日前外間謠傳英如參與戰爭則日因與英有同盟關係難守絶對之中立惟觀二日東京電英如參與戰爭則日本或將宣布仁愛之中立前說不足信也 
[北京方面之歐戰談]  
　　奥塞戰事未起以前或於經濟方面猶有冀其暫保平和者蓋歐洲表面上雖有政治的同盟裏面實有經濟的同盟經濟同盟不但不爲政治同盟所拘朿且隠隠可以左右之如英德在政治上雖爲對抗國家在經濟上資本家連絡之處甚夥且牢固而不可破又如奥之於法意之於英投資借資均有絶大之關係未可一刀割斷其勢力之偉大恐各國卽欲混戰而有不能者奥塞雖欲决裂恐亦無如此隠勢何也然而以最近消息則難言矣倘不幸果起戰禍與吾國關係之程度何如頗費研究前日英文京報論及此事謂果歐洲戰事三國同盟與俄法塞爾維亞同時並起則歐洲定將紛紜不堪無暇旁顧又曰歐洲之戰事果起則各國方聚其財力供給此絶巨之軍費必不能再投資以助中國云 
　　北京各報多載八百萬鎊借欵得倫敦復電事頗難成究其原因有謂因奥　戰事方急者有謂因條件不同意者北京日報記者昨日（七月念九日）午後特訪銀團中人探其内容據云雖無奥塞戰事亦不成因借償還債且又取消原來幣制借欵之故云 
[祭天祭孔祝文之新脫稿]  
　　祭天祭孔經政治會議議决垂爲定制首都由總統親祭各省道縣由長官致祭服器樂舞已由禮制館編定祭文亦當預爲草擬聞該館於日昨開會將祭天文議定呈之總統永定爲制祭孔文亦已脫稿不日卽可開會决定茲將其文探錄如左 
　　京師祭天祝文惟天降鑒集命於民精爽式憑視聽不遠茲當冬至六氣資生謹率彝章肅將祀典謹以云云尙饗 
　　各省道縣祭天祝文冥冥者氣叩聲臭而無聞芸芸之生託鴻濛以資始雖天無私覆不限方域之親而民有秉彝不忘本始之祭茲當冬至謹修舊典謹以云云嗚呼惟玄有宰無間元元之心至誠感神各凛昭昭之象尙饗 
　　京師祭孔祝文惟師覺世惟聖則天樹人紀於千秋宏民胞於萬類文章則兼述作位育則致中和蓋江海深矣而其量安知雖文質判然而其道不替茲當上丁祗修舊典謹以云云配以復聖顔子宗聖曾子述聖孔子亞聖孟子尙饗 
　　各省道縣祭孔祝文惟先師德參化育道貫古今集羣聖之大成炳前知以垂憲天下爲公中國一人之量生民未有六經千載之心循宫牆而瞻美富入室升堂隆俎豆以報馨香先明後法茲當上丁祗率彝章肅展微忱肅將祀典謹以云云配以云云嗚呼聲名所届血氣莫不尊親光景常新禮樂明其禋祀尙饗 
[内務部廳司分科之槪情]  
　　内務呈總統文云爲擬具本部應司分科章程仰祈鑒核事竊本月十日奉大總統教令正各部官制内務部置總務廳及民治警政職方典禮考績五司就中惟典禮一司係此次增置其餘與舊制大致相同伏查内務行政範圍最廣所有職掌極爲繁賾現値政治刷新之時旣宜提挈綱領力促進行尤應劃定職司俾明責任遵卽妥爲分晰除總務廳及職方司職掌此次並未變更無庸改定外其民治警政典禮考績各司均依據修正官制次第酌量分科俾資遵守惟查典禮司所掌宗教事宜向由民治司掌管端緒紛繁諸待整理前奉批令取締寺院業已飭由該司司員編訂寺院管理法尙未完竣兼以宗教事頂與該司職掌之戸籍有密切關係而宗教中之公私財産亦多混合於地方團體之範圍必須於調查各省地方行政及自治財産表中附帶分晰釐訂一時驟行劃分微特承擬寺院管理法草案未易銜接而關於宗教之調查管理亦多窒礙擬將宗教事項仍歸民治司暫行管理庶幾賡續進行程功較易合併陳明所有擬具本部應司分科� 
章程緣由理合繕具清摺謹乞大總統鑒核訓示施行謹呈已奉批准如所擬辦理矣 
[屯溪兵變之拾遺]  
　　七月二十号晚三更後駐徽巡緝隊兵變戕害隊長汪俊排長程名傑傷及排長汪家謙韓斌衞兵長陳齋雲書記胡昌陳中士郭國鈞等情疊誌前報茲又訪悉　變之時爲首者係安慶人祝合黎趙子鴻開化人鄭龍標鄭光平汪德源柴水榮鄭士忠程石貴程汝紅復吉明汪盛松程春田張炳桃等以打碗爲號各執電筒趨至隊長房内口稱我等今夜要下山隊長斥其胡說又稱要餉隊長答以日期將到卽要發矣又稱我不要餉要汝之命便以斧當腦劈下隨至房外亂砍一面即將該隊長防身槍彈取出大呼不從者卽開鎗殺却各軍官及衛兵長聞變出衛均被傷害一閧下山行却未事之前一日係星期日據有多數兵士請假該隊長恐其下山生事均未允准該隊平日無論星期時節均無甚兵士下山者皆隊長不准之故此次見以被害身後所遺零碎衣服聞已半爲變兵搶去半爲亂時閒人搜括而膝下又尙無子息亦云慘矣 
[俄人經營遠東之要點]  
　　俄人之經營遠東以阿穆爾鐵路及西伯利亞鐵路複線之建築爲其前驅已爲當世所公認茲據最近消息俄國對於該路工程晝夜趲趕進步極速茲略記其工事之槪要如左　　阿穆爾阿穆爾鐵路除宰亞河及哈巴羅夫斯克（即伯力）河之兩大鐵橋工程外本年秋季可一律完成該鐵路區分爲頭部西部中部東部四叚頭部由庫沿喀站至島留姆站（此段共六站）一百二十二英里西部由庫色尼耶夫克站至柯瓦拉站（此段十六站）三百九十八英里該段有隧道兩處一逹二千八百英尺一逹四百九十英尺以上兩段工費預算七千六百三十四萬八千七百三十二虚布中部由喀拉庫站至布拉果月沁斯克站（即黑河對岸此段十二站）四百二十五英里工費預算五千五百七十八萬七千一百八十盧布又東部由坡齊喀拉站至哈巴羅夫斯克二百二十英里工費計七百八十八萬七千三百一十六盧布� 
又由布拉果威沁斯克起修一百零三英里之支路一條工費一千四百二十萬零七千零六十盧布至哈巴羅天斯克站全線共長一千一百四十三英里其工價逹兩億零三百零二萬三千二百二十三巡布云 
　　西伯利亞西伯利亞複線除貝加爾湖小部分外均已完成本年中可開始全部營業其工事區分由满洲里至丹諾站間一千一百七十三英里有貝加爾湖沿岸隧道之難工事由伊爾庫次克至安沁斯克間七百九十二英里由安沁斯克至峽内間六百一十四英里由峽内至奥姆一百三十八英里由奥姆斯克至切刋賓斯克七百四十六英里預算工費較阿穆爾路爲尤鉅云 
　　以上兩路完成俄國之極東開發必一新其面目由軍事上觀之更增一絶大之勢力卽中俄國輪送軍隊於遠東據此路一個月可逹六軍團兩個月可輪送十六軍團云 
雜評一 
[交戰國外之態度（無名）]  
　　歐洲除奥塞俄德法於戰事有關外英則備戰而未宣意向意則似守中立而尙未可定其外離戰地較近之國悉已宣布中立歐洲以外美則未聞有所舉動日本則似視英以爲進退而我中國則已定中立以時機未至而尙未宣布是則交戰之舉動各異而交戰以外之中立國其態度又各各不同矣我政府其審愼以處此哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新擬定學考試奬勵法之内容]  
　　自改革後學校奬勵制度遂根本的取消現徐相國以學子畢業後若毫無奬勵殊不足鼓勵後進求學之心而示區異於平庸故日前飭法制局擬定學校考試奬勵法聞已脫稿呈堂核議後即可宣布内容之槪要錄下（一）小學畢業生每年在各縣會考一次品端學優者給以秀士名銜（二）中學畢業生每年在各道會考一次品端學優者給以俊士名銜（三）高等畢業生每年在各省省垣會考一次品端學優者給以國士名銜（四）大學畢業生每三年在北京及各大學所設在之地點會考一次學有專長品行端正者給以學士名銜學士有專門著述經大學院之評認者授以博士至於主考人員中小兩級由各省巡按使呈明中央派人充任大學高等兩級則由中央特簡各該地長官爲助攷員自高等以上按其所學分科考試試期由中央政府臨時規定此皆倣照前清拔取秀才舉人之辦法也至於各級學校之畢業考試仍由各學校校長主持一切 
[財政部查復鹽務人員在滬逗留之原呈]  
　　日前政事堂交財政部查明各省鹽務人員在滬逗留飮博無度一節現經該部遵諭查明呈復其呈云七月三日承准政事堂交片本日國務卿面奉大總統諭飭聞江浙皖諸省鹽務人員常在上海逗留飲博無度鹽務人員筦理財政宜如何潔己奉公如此行同市井嚝職嬉遊成何事體交財政部查明呈奪等因此交承准此遵即電飭駐滬清理滬關公欵委員陶湘密查去後茲據電稱淮浙距滬較近鹽務人員不時因公往來實有其事至飲博無度一節連日秘密偵察並無確據謹據實電覆以憑轉呈核奪等因查該委員駐滬統事於滬上來往官員見必確旣稱查無實據當屬可信惟上海係繁華之地鹽務人員因公往來或有傳聞失實擬由部分飭各處以後該員等無論因何公事到滬均須將公出公回日期電部以便考查而息浮言云云當於七月二十六日奉總統批令呈悉仍應由該管長官隨時攷察母迁縱弛以儆官邪即山該部分飭遵照此批 
[高等廳七次公開陳繩被害案]  
　　高準審判廳日昨（七月二十九日）上午九點零五分鐘開庭再訊陳繩　害一案審判長檢察官如前旁聽人益形擁擠先　董升董珍　貴上堂審判長首問董升在探訪局拘押的　天是幾時答在八月初三進的探訪局又問幾時内探訪局出來　答在十一月十二日出來的問你由探訪局出來曾否又到陳宅去答去過一蹚問你是幹甚麽去　答我欲問問陳璧送我到官的事遂又繼續說道我在　訪局被押時是二太太呌任二撈井並没　陳繩的尸身後來由井内現出尸身地方審判廳竟將害人的事擱在我身上豈不大大的冤枉當又向審判長請求與焦升同堂有話質對審判長遂依照請求提焦升上堂令董升質問董升乃向焦升云我從探訪局出來時問着孫玉山到你家裏宅裏的張媽對倃們說的都是甚麽話焦升不認有此事蹟於是焦董二人一問一駁爭辯不已審判長遂問董升話時幾時說的及所說的是甚麽話答在陰曆正月底說的據張媽對我們說二太太三太太因爲老爺押在地方廳很是着急說勸黃貴改供黃貴不改供眞　混蛋焦升聞此不待董升再往下說急接說並無此事你不可亂道胡拉人而董升執　謂有此話並云偕們在大前先具結然後請大人立刻傳你的姨奶奶到堂質問此事焦升着急極力分辯一再發誓繼又以掌白批其頰當由審判　制止之董升又云上次質對廣宗緒打電話的　焦升明明在場他尙推諉不知審判長接說打電話一事與本案無甚重要關係董云没重要的事他尙且不認何况有關係的事他更不認了審判長又問還有甚麽質對的話否董云有話他不認我有甚麽法子呢審判長遂令焦董二人退下另提黃貴董升又欲向黃貴質對審判長允俟以後董升退下黃貴上堂審判長問 
你那廚房所用的傢具常跟大廚房借用否答不向大廚房借用又問陳繩被殺的刀是你用的刀你有甚麽話說答是丢的問你旣丢了刀爲甚麽不找呢答我在那天早晨上市買菜去忘了找啦問幾時丢的答在我們老爺上天津的頭天晚上丢的又跟着　道在二十四五日丢的審判長令其退下又喚黃宗緒上堂問陳繩尸發現時候你瞧見那把刀有血跡否答有血跡並有水銹審判長又向黃宗緒查問陳繩生前在家晚間出巡的情形及對黃所說的事體黃宗緒先將出巡情形述說畢又謂陳繩在日曾云見五姨奶奶屋裏有人似黃貴旋見該人蹲下當謂五姨奶奶品行甚壞並囑黃宗緒以後來時不可逕入上房云云（未完） 
[大自由報得續出版之原因]  
　　大自由報被憲兵干涉暫時停版問題已歷誌前報茲聞該報與陸軍部交涉有漸漸轉圜　息并聞該報個中人謂自警廳傳來消息有令該報出版之說茲從政界方面調查得數種原因（一）關於事實者陸軍部之命憲兵干涉該報也坐其罪名曰無端造謠查該報所誌專電與新聞專電實轉載滬報新聞實譯之日報之新支那是否有無眞事姑个具諭即使造謠者不在該報也陸部不以造　之罪加諸從始登載之某某兩報而　諸大自由報此實第一不可解之問題現已知大自由非首先造謠之人不欲强加以罪名此一原因也（一關於法律者總統所頒之報紙條例報館歸警廳管　即有登載軍事有違該條例所規定則該部只宜咨行内務部轉飭警廳執行即有應科以有期徒刑又局司法範圍以内由警廳訴之審判廳科以應得之罪名可也非軍事範圍以内陸軍部固無直接科以罪名之權限　乎報紙條例則法律上又通不過去此又一原因也 
[紀黔中司法界黔憑]  
　　貴州司法機關僅省城有高等審檢廳與貴陽地方審檢廳初級廳業經裁併各縣均未成立前曾委派帮審員以爲司法獨立之準備嗣因初級廳裁撤訴訟事件改歸縣知事處理此項人員遂漸消滅至於各廳推檢人員約分三類（一）前清考取之法官此類辦事頗有經練惟人品則不一致（二）法律學校畢業之學生此類賢否不等賢者無論焉不肖者才識淺薄違法濫權之事層見疊出（三）素無資格之法律派此類雖占最少數然壞事甚大如地方廳某檢察官前清時慣爲人捉刀聲名狼籍極因　某長官舊有淵源遂待濫竽其間恣行舞獘且各廳人員均生斯長斯循情偏袒之事在所不免目前司法人員廻避本省業已實行彼黠者將無所用其技巧不難從根本上解决似可置而不論然法界之一鱗一爪大有研究之價値足資學者之印證黔中法界頗有特點爰錄之以備閱者之觀察 
　　（一）學習推檢書記官之新名目高等審判廳前招考學習推審檢書記官以法校畢業學生爲合格進應後分派各廳學習遇有缺額即分别畀以位置此舉就職務上言推檢與書記官大有分别資格亦絶不相同就性質上言推檢書記官由學習而得其進身之階實操之於執政之手有幸有不幸而此項名目亦覺新奇矣 
　　（二）檢察官與司法警察之弊竇照司法機關訴訟程序刑事案件　經檢察廳起訴審判廳不能過問此中大有弊竇存焉即檢察廳延不起訴而當事人實受其害且司法警察傳案可以遲遲不報得以搕詐金錢曾經審判廳發覺者甚多最近有二案破露閱之亦足見一斑（甲）有命案要犯陳璧光被控管押未經判决被地方檢察廳司法警察曾光明誑之云汝案已判决知之否耶陳急欲知其詳細托抄判詞曾云略需小費陳許酬銀十餘兩先交數兩俄果假造判詞給陳越日審判廳提訊陳當庭言案已判决何又覆訊審判長愕然嚴加追問陳指出人證確係曾光明假造公文書詐欺取財遂將曾管押（乙）司法警察　耀約其友湯恒山冐充檢察官下鄉查案提郭炳章跪訊己則裝作錄事模樣陰勸郭出資運動詐獲銀二兩二錢及重量一兩八錢之銀手鐲以足四兩之數嗣經查獲訊究此二案已經科罪聞係有數檢察官與司法警察有串通情事某檢察官且以其子認某司法警察爲乾父甚至優待犯人請至檢察室茶話形跡詭密眞所謂宇宙之大何奇不有也至於審判檢察互相掣肘尤屬必然之勢近議廢除檢察制度黔中最爲相宜但不識各省亦有此現象否也（三）律師之無益反損黔省律師可謂之爲一種 
無上營業蓋爲律師者今莫不坐擁鉅資也緣民間訴訟事件其爭點不僅爲權利而已氣忿之爭尤甚焉故睚眦之怨動興訟累而律師遂應接不暇矣且原告律師與被告律師聲氣相通甲請律師乙亦請律師若　對於酬金可以隨意操縱而辯護時之讓分與否亦視酬金之多寡爲轉移近更有律師龍某冐充警察督查長招搖詐騙致被拘禁循是以推訴訟當事人之受害不言而喻夫律師不講道德其爲害甚於訟棍人民非惟不得法律之保護且將身受其禍此皆黔中司法界之特點也 
[紀關東之邪敎（續）（化險）]  
　　長壽長壽縣龐作藩　事日前拿獲　雙陽就逮之黃天敎首領大智和尙徒弟謝永發並其　黨馬某等共三名起出牒文捐册係奉大智之命前往長春一帶措辦欵項伎俩歛財而已敎友入敎者收註册捐二元常年捐二元洗罪捐二元前後入敎者有千餘名共　有大洋六七千元號召入敎法術則揚言不日蒙兵入華商民將無噍類入敎者可藉神主呵護云云該縣人民本極愚蠢被煽最多者尤以婦女男子慫恿者亦甚夥龐却事擬將該邪匪置之重辟嗣以該敎之首領蔡國山一案尙可脫出樊籠安然無恙如此次果冐昧請命恐受申斥故惟呈請當遵請示辦法並附證據附呈備查矣 
　　長春縣長春縣德安鎭小周家窩堡屯住戸徐福山惑於著名黃天敎首鞠天力之逼迫蠱煽相率全家入敎並時請敎首到家傳說敎理每次燒化紙箔揮霍金錢並另送敎禮金不少（或三百三十吊或三千三百吊不等）請求來世之福因此得該敎首之歡心於去秋放徐爲敎首令代爲傳敎由是聲名大振愚民奉之爲得道神仙徐亦恬不知恥妄自尊大楊言奉玉皇之命代天行道刻民國將危後清將興眞主降生有年將來登基省城文廟作金鑾殿信從該敎有無量之幸福背乎該敎定遭莫大之災禍故愚民多紛從之似此妖言惑衆徐之喪心病狂當道曷嚴行查拿以免流毒社會耶 
　　來遠鎭來遠鎭黃天敎首王富山周雲興等心懷叵測私造印章（石木印各一顆）並聲稱某日得天書一部造種種荒唐不經之妖言煽惑鄕愚以致該鎭人民信仰者甚夥乃蔡案發生當道嚴行取締茲查該敎首又得雙陽縣逃來之敎首高大胖子等聯絡一氣重圖擴張勢力逹其謀爲不軌之目　刻復揚言萬敎將滅該敎獨尊倘不急行入敎天盤名满悔之無及等語刻一般鄕愚相率入敎者又不知凡幾云　　寛城子又據長春函云白雙陽靈岩閣被抄後敎匪東奔西竄潛伏寛城子（長春城）一帶者正復不少近日廣布黨羽到處勸敎如城内四道街亦有黃天敎首姓于係雙陽蔡國山之餘孽匿跡春城密結黨羽假敬惜字紙社爲名晝夜升壇傳敎該處愚民輙爲所惑敎徒計有一百餘名均潛匿城内各街隠爲布置大有死灰復燃之意 
　　東卡倫城東北德安鎭東卡倫一帶素爲黃天敎窟匿跡傳敎屢有所聞惟最著者係王守邦龍洛疙疸等密設機關升壇塔座並列陪座數人大行惑衆敎勢愈張社會愈亂該管警察廳顧未知有所聞否 
　　鐵嶺屯城後鐵嶺屯地方刻有由雙陽來一敎匪在該地施送丹仙符籙之術籍資煽惑並散布流言引入邪教復有歛捐騙財之舉籍口築廟　生惡死本年六月旱魃爲虐收成定行減少不信敎者殃及其身種種欺人之語農民頗有信之者 
　　萬寳山春城暨各鎭鄕黃天敎匪潛匿蹤跡行將殆遍若　速爲查抄終成隠患查城東北萬寳山鎭有王某者平素吃齋念經業入迷途近有道士李某陽假賣卜爲名隠實秘密傳敎廣置黨羽故將王某引入該敎委以僞敎長名目聯爲傳敎師分途煽惑云 
　　挖銅溝距城四十里挖洞溝地方敎匪麕集密結黨徒　　　　　共悉其爲敎窟也乃該處某毫富家多入其彀有王少山之家老幼男女咸墜入敎　院有土築祠堂一座内置銅泥各像除每月朔望致祭外且逐日燒香叩頭祈福人民信仰者奉若神明誓不忤犯佛怒聞共佛像即爲黃敎主云 
　　小河沿城南小河沿屯刻有由雙陽逃來之孟大烟袋綽號亦蔡國山之餘孽也迭經軍警偵查迄未就逮實屬漏網之魚理當改遇詎意賊心未死復誓以傳敎報主帶有（祝由科）一部大施符籙療病謬稱某年某月日在靈岩閣所得之天書也最忌婦人分娩相冲無效經内種種怪誕不經之語信者甚多亦可餐矣哉 
　　羊草溝距長春城東六十里羊草溝一帶刻有黃天教首李老道陽假禪方（俗稱化緣）爲名陰實秘密傳敎聞與該處王姓家時常來往惟該老道自　爲混元門教派熟悉奇門遁甲除在牆壁畫門能出騎板櫈騰空而外又能作紙人紙馬裝置缸甕内越三千六百日即能撒豆成兵種種謠言愚民信之故近來入敎者頗衆據確實調查所稱混元門敎即黃天之邪敎也 
　　蓮花泡城南蓮花泡與陽界毗連雙陽機關鈔後一般餘孽半多匿跡於此茲聞已發現有于某者在該處施送邪書（木板刻印）大致謂國運多舛將有眞主出現本敎人不忍坐視生靈塗炭令人民吃齋誦經信者能免水火兵灾不信者吐血而亡尾有刻印靈岩閣施送字樣種種造謠筆難盡述此據該處鄕民所述如此末識確否 
　　小黑頂距城七十里之小黑頂子用爲長伊交界之地也近聞該處敎匪麕集巢穴秘密不易查知時聞在某姓� 
家（未詳）升壇傳敎膜拜祈福免禍歛捐築廟一般迷信者流踴躍樂輸竟有甘願蕩産捐助者 
　　新立屯新立屯地方爲長春昌圖接壞之處民智閉寒較他處尤甚近有黃天敎首張迷糊綽號竄入該地廣結黨羽秘密傳敎暗設機關於王姓家時常升壇勸敎引人入彀一般善男信女輒爲所惑敎徒益衆甚有婦女將金銀首飾變賣以供致祭香資早午晚祈禱三次冀免全家禍災惟其傳敎之法極爲詭密外人不　探悉 
　　庫金堆長春東北庫金堆即僑鍋嶺）地方素有四五士痞武斷鄕曲兩近愚民皆畏其凶燄無敢杭衡其著名之孫某趙某近亦奉黃天敎其首領乃委任其充爲僞會長在該地方傳敎樹黨並發給黃經以供誦讀祈禱入敎者絡繹不絶 
　　枷皮山城西城枷皮山地方森林密茂一般人民半多迷信神鬼查有敎匪王大嚷（綽號）在該處造謠惑衆 
無知愚民輒爲所惑並屬民女穿紅綠花鞋以防水火兵災而保身家以故迷信者流種種酬態尺幅難宜云　　龍鳳溝德惠屬龍鳳溝挖銅溝太平溝等鎭爲黃天敎之淵藪　清宣統元年該敎徒韓桂芳夏老二劉珠沈某等曾爲官塲嚴拿在案均行逃竄夾皮溝匿避近禁令漸弛文相繼回老巢造謠惑衆佯言前清某親王率兵數萬將爲帝業恢復宣統帝又行登基卜令留髮薙者急當速留違將及禍云云該鎭愚民信　爲眞相繼蓄髮並相傳新政率由舊章該敎定盛行中國商氏當　律入敎云 
[川省邪敎中之婦孩]  
　　日前省城軍事巡警總辦據第一區警察五分駐所查獲男扮女粧之幼孩徐必順即徐鳳蘭一名訊稱因家中祖母傳習河南邪敎服藥後變女爲男昨同庶母樊氏及小旦李春和等來省尋親被庶母等丢棄並失去包天羅帕定海神珠各法寳等語現正派隊查緝在逃之李春和並函請該管縣署查辦尙未接覆昨日省城南關外萬里橋下左側之某街外南巡警又拿獲男扮女之小孩一名是孩僅十二三歲聞係習邪敎者拘警署訊究供稱學習邪敎不諱並言該黨人頗衆多器械若干糧餉若干命伊扮女來省偵探情形以便舉事等語該區署長員以事關重大不宜寛貸已送廳懲辦矣判决如何俟探悉再誌 
簡陽縣女匪陳王氏近於絡帶鎭地方租賃房屋誑稱仙佛附體能治百病雇人在各鄕遍發傳單哄騙愚夫愚婦妖言惑衆前日被該縣吕知事查知飭差拿獲連像一併送縣訊實押候嚴辦 
[紀川省之展覽會]  
　　巴拿馬博覽會四川出品協會組織展覽會自七月初開幕至前星期川東南各道物品始運抵省城陳列將游覽所得分紀於左 
（一）會場之組織展覽會借用成都少城商品陳列館地點以該館總館爲陳列賽品之所其外各分館則爲商號在會期内租用售賣貨物之所貨非賽品故不在展覽範圍之内然展覽會亦籍此就便徴集故規定各商號純售本省出産物品會期内銷途頗暢取租極輕商店已至十七家矣 
（二）物品之研究現在該會徴集物品到省者已有兩千餘種其綱目計照部章分爲五門（一）敎育社會經濟文藝門約四百餘種以省城中城小學成都縣高等小學華陽中學小學南城小學之成績最佳陸軍測繪學校電印銅版亦稱特色（二）農業牲畜園藝門約三百餘種以省城農事試騐場之食品飼料酒精製粉油料染料香料建築用品巴縣農事試驗場之製酒飲料爲最豐美餘如茶務講習所所製之飲料重慶商會所徴之藥材及工業原料品成都高等農業學校之製酒製粉等項亦各有所長（三）工藝製造及轉運門約八百餘種以成都模範製絲厰之改良絲爲最原質及色澤在湖絲之上重慶蜀眉絲厰製絲亦佳餘如高等農業學校蠶業講習所之製造工藝講習所之化學藥品染料成都長發美之綢緞湖縐羅福安之雲水縐勸工局 
 
 

Page 7

 
 
及郭致典之劃繡品勸工局及王榮淼之漆器勸工局及楊萬山之竹器勸工局夏琴高之偒器亨利厰之製帽障軍製革厰實業製革厰體權製革公司榮華製革公司之軍用品普通陸軍製革厰所製之炮鞍均爲精巧適用（四）美術門約二百種其出類拔萃膾炙人口者則勸工局所製之大總統繡像又劃指　馮驤楊重岳之山水畫羅心田之火繪成都第一女子學堂之紙花油畫鉛畫獅頭及各女學校之編織物成都陶瓷講習所及沱縣川瓷公司之瓷器易東坪之彫漆盤江安蔡和卿之彫竹江油商會徴集彫石器均見靈心妙手精巧絶倫（五）採礦冶金門約二百餘種以冕寗縣麻哈之礦金爲最餘如會理之銀彭縣滎經峨眉之銅亦稱佳産 
　　（三）經費之竭蹶該會支出經費因財政竭蹶公署無欵可籌遂由該會借領公款一萬元由金庫提撥而出品徴集之費陳列展覽之費裝置放洋之費均以此一萬元爲限除重慶出品恊會支部領去一千元外現在成都出品恊會已經支出之欵不得不極力撙節辦事員純盡義務即輿馬伙食均係自備 
　　（四）警察之維持少城警察分署署長闕福元任警務多年素稱認眞此次展覽會開幕迄今闕君對於會場之秩序公安尤能竭力維持派有偵探二十名秘密梭巡紅黑小偷一切斂迹以故開會半月而秩序井然每日早七鐘起至晚九鐘止游人絡繹承見有喧譁擾攘之象 
[浙省四道尹之近况]  
浙省會稽道梁建章道尹日前晋京覲見兹悉覲見後即日出京業於七月三十號蒞杭假清泰第二旅館爲行轅甌海道左杕周道尹亦於昨日（三十一號）抵浙亦駐節于清泰第二旅館並聞梁左二道尹此次來杭僅帶員役五六人擬於日内禀見朱興武將軍屈巡按使後再赴新任 
錢塘道丁桂樵道尹亦於上月三十號抵杭今日湖南同鄕擬在湖南會館開會歡迎（丁君係湖南人）金華道沈復聲道尹前因母病回紹省親至今尙未旋杭據其家中人云太夫人病已小愈惟沈道尹孝思素篤故一時尙未能出來云 
[西子湖邊之新荊棘]  
　　奥塞戰事之杭商影響浙函云奥塞戰事發生歐洲金融奇緊旬日之内磅價之漲實前次所罕有計短去一辨士有零浙省洋布洋貨等業間接受虧蓋照前月之規元一兩照二先令五辨士算尙然喫虧今則規銀一兩祗兌英金二先令三辨士八一一五受虧又不知加增幾何現貨標金又漲至四百二十八兩五錢沙金合赤四百三十六兩五錢足赤條金四百三十四兩五錢杭州金兌已决定今日初一） 
起漲價一元 
　　周永廣第二之鐵匪血隊煉函云台匪周必昌（誤傳周永廣）密謀起事勾通嵊縣東鄕匪首王炳奎西鄕安苗青組織一鐵血隊已有六千餘人並無票布徽章僅給銀丸一顆其大如珠腰圓式并口令一字此外如新昌堰山黃澤石磺三界等處均有匪徒匿勝聞有人報告知事牛蔭麘派兵緝拿云 
　　屯溪變兵竄浙後之小溪口安吉小溪口爲通皖要道此次屯溪兵變經皖軍帥剿辦後該處變兵一支竄入昌化一支竄入安吉與小溪口匪徒聯絡一氣聲勞異常兇猛并有黨人張思具等（前經陸軍部通飭密拿）在内指揮殺人放火無所不爲業由該處商董韓超羣等電請興武將軍派兵駐防聞朱軍師以該口地當要衝防堵萬難緩圖昨已令飭衞戍司令官來偉良君酌派兵隊前往駐紥以資鎭懾而保治安 
地方通信 
[松江]  
　　警員溺職郡北泗涇鎭自光復後經前謝知事分設警區歷經前翁區長戴區員辦理頗見認眞烟睹之風賴以稍戢前月周知事將戴區員調往亭林另委黃某蒞泗接辦到任以後卽有一般賭徒在該鎭河南設檯聚賭迄今月餘未聞巡警出而干涉日昨復有無賴糾合六七人在西市演唱花鼓戲時往觀者頗衆巡警亦置若罔聞該區員本係徴兵出身曾爲縣署小隊隊長年輕資淺不知若何得充斯職近該　人咸爲警務前途慮云 
[楊州]  
　　函送金色奬章前江北第二軍高等順問官吳策方爾咸二君當光復時維持地方不遺餘力嗣値軍餉萬難之際復又籌集餉項以安軍心去年徐前軍長遇害臨疑决計大局賴以又安繼二次革命起對於地方之戒備及鹽務之保持又多出自二君擘盡曾由前雨淮運使張可長呈請財政部陸軍部奬當奉大總統批准各給一等金色奬章一面已於日昨頒到昨由姚運司函矣二君矣 
　　團營捕獲盜匪興化縣開至揚州錁船在邵伯湖被匪刦去洋錢八千餘元旋由駐邵陸軍步隊第一百五十關第營趙炳炎營長飭派探兵偵捕昨（二十九號獲到籍隷安徽壽州正盜兩名起獲贓洋千元解經陳兆豐團長訊明移縣訊辦 
　　破獲黨人機關駐揚陸軍第一百五十二團沈朗團長今日（一號）於春泉浴堂拿　黨人僞財致司長吕耀山搜出委任狀機關在埂子街僞旅張某聞風潛逃又駐揚混成旅張錦湖旅長昨據偵探報告水師哨官蔣某與黨人潛通消息資爲内應等情當即密派軍隊在徐凝門外天后宫將蔣逮捕移送縣署會訊聞有機關在南河下某客棧未知能搜獲確實證據否　　驗契展限江都縣知事署以驗契展限至本年七月杪止前經遵令通　現　知事又奉財政廳長飭知各屬驗契刻已詳准部復再行展期兩月至九月杪截止所有徴收價値仍照七　分價格經收不得浮徴等因該知事已道飭通告並照會城鄕各董一體知照云 
[南京] 　 
　　東台開壩放水之惶恐淮安知事暨農商界致南京巡按使電云運河下游各壩專係洩水每遇水大年分立秋後開壩放水著爲定案現河水乾涸已無來源前借東水早經洩盡禾苗旣枯飛蝗遍處民命堪虞正擬電求按台再借東水以資灌溉忽閱報章東　請開五里壩放水人民聽之駭甚當茲水涸再開壩放水閘洞不進秧穀無救民食何賴仰懇按台兼顧兩淮民命勿令開下游各壩並求再　東借水俾解倒懸淮民感甚淮安縣知事羅慶昌暨農商界丁元福周鈞徐鍾性何福恒徐兆嘉等叩勘 
　　解釋懲治盜匪條例南京巡按使接司法部復電云沁電悉適用懲治盜匪條例劃一辦法第二條指條例頒布後之盜匪案現已在上訴中者而言至條例頒布後之盜匪　無上訴問題再劃一辦法前尙有通行文說屬理由不日見公報請參照　法部艶即 
　　保護洋顧問員韓邇按使致寳應李知事高郵姚知事淮陰局知事電云洋員卜羅斯奉將軍命至江北有要公沿途換輪及所到之處必須妥爲照料並飭警保護該員所到處仍先電明勿誤巡按使韓艶印 
　　島民阻撓測勘韓巡按使准隴海鐵路施會辦電稱洋員測勘灌雲西連島海港突遇島民吳鳳昌聚衆拔棄旗椿阻礙進測請飭保護並嚴行查究等因業已電飭該知事速即會同水師嚴切查禁矣 
　　財政部主張運米救災寗垣不兩數月旱象已成秋收難望而本省米商及他省宜糶時有暫弛米禁之請韓巡按使恐一經弛禁米價必更昂貴前曾有秋後再議之說並電請財政部核復旋奉電復稱蘇省米價稍平湘贛粤桂等省迭報水災自應酌盈劑虚准予　運以　災區希即妥擬報部核辦等因聞巡按使頗不以爲然末知何以維持其後也 
[杭州]  
　　臨平鎭大火紀昨日下午一時該鎭斜橋地方巨商沈仰橘家偶遭失愼　成燎原當時義龍各　施救不知何故被巡士等攔阻并毆傷救災人多名勒令不准搬物而該所有義龍兩條亦未及出救以致沈宅全家房屋二十餘間以及銀洋貨物悉付一炬雖未殃及池魚然已損失二萬餘金現聞该鎭人民擬開商會討論後據情呈請上峰核辦云 
　　爭田水客民械鬥桐盧日久不雨中禾稻盡已枯焦昨日桐北鍾山鄕大寺地方有江山温州兩幫客民因爭奪田水起見相持不下各聚集百數十人擬以武力解决經該地土著禀請縣知　令飭警察所長夏宗禹君警備隊王哨官親率兵警三十名馳赴該地彈壓旋即解散 
[雜評二（默）]  
　　世界之精神一振自奥塞風雲起外交界之精神一振有關戰事之各國國民亦莫不振起精神收拾其内訌消弭其意見以併力於對外若英則擱置其愛爾蘭問題俄之黨人則表同意於主戰若德若奥則萬衆歡呼高唱國歌其愛國心爲何如也有愛國心而後能鼓動精神有精神而後能一戰中國爲中立國與戰事無關然而中立有中立之義務焉有中立之職守焉有中立之防範焉風雲之激盪震撼則中立者必力避其外意之波瀾焉然則我國民今日亦振起精神之一時也 
　　學生之精神一振政府日言不主張復古而國人必以復古疑之者以所爲之事有類於復古也所定各官制有類復古也所頒各法律有類復古也所用之人所行之政無不含有復古之意味也最近粉傅復科舉說政府否認之謂斷無此意然而合昨報文官典試院設立之討論與今日所載新定學校攷試獎勵法二事觀之則又不能無疑於復科舉矣且其中有一疑問焉文官與試院者考學生以入官也學校考試奬勵法則非予學生以官而予以秀士俊士國士等頭銜也所主持考政者非出於典試院而由於縣道省等之請滴特簡也二者將並行之耶以考直接授官與前清之科舉法微異以考予頭銜則與秀才舉人進士等名稱絲毫無所分别而欲人之不疑爲復科舉也得乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（二）]  
　　奥塞戰事牽動全歐是以情滬各該國隷軍籍之西商日來奉命去滬國者甚多前晚有德商數十人分乘汽車馬車車上均插有德國小旗一面先後麕� 
集滬寗車站乘夜班火車赴寗改乘津浦火車至濟南轉往青島候令 
　　本埠出口貨本以絲茶兩項爲大宗今因奥塞戰萬全歐各國幾至盡入漩渦滬市亦大受影響絲茶兩業均已停滯並以連日標金飛漲殊多損失聞個中人云如兩星期内市面無轉機之象各絲廠將次第停車云 
　　　此間軍政各界奉馮上將軍韓巡按使飭文略謂准政事堂勘電奉大總統令現在奥塞忽起風雲吾中華民國立國以來對於各友邦睦誼毫無歧視惟黨人奸計百出深恐挑起外釁乘間竊發應通令各省務將境内各國敎堂華洋敎士責成地方官會同軍警妥爲保護等因准此除分行外合亟飭仰轉飭駐防軍警務將境内敎堂加意保護母稱疏忽云云昨淞滬警察廳長徐國樑君已飭南市暨徐家滙警署各派警察四名荷鎗實彈至該　敎堂保護矣 
[儲榖備荒之通飭] 　　 
上海縣知事奉江蘇巡按使公署通飭云照得蘇省自入夏以來久旱不雨田苗枯槁荒象已成殊爲可慮亟應未雨綢繆俾得有備無患查各縣地方設置常平等倉積榖備荒者固屬不少亦有酌存稻榖以餘欵生息者亦有以全欵生息竟無稻榖存儲者辦法參差一時無可濟急當此久旱之際應以預存稻榖爲宜爲此通飭各縣知事如已全數存榖者固屬無虞其存榖不多或僅存錢之縣應迅卽督同地方士� 
紳察看情形酌量提欵購榖存儲以備急需各該知事務當認眞辦理不得視爲具文如有疏忽定干重咎並將辦理情形及原存稻榖若干添存若干現餘存款若干限文到即日一併詳細具報以憑查考毋違 
[假冐禁烟調查員]  
　　滬海道尹淞滬警廳上海縣知事昨奉江蘇巡按使公署通飭云據吳江縣知事詳稱本月二十五日據同里市助理員朱鳳儀等詳稱二十四日有張德權來同據稱奉有訓令以烟禁嚴令赴各縣市鄕鎭調查有無私吃私賣及私栽烟苗等情查閱訓令内印信及公文程式均有未符且未奉飭知詳請核奪前來知事當　承審員開庭訊問據供伊原湖南湘陰人前在南京充當警局書記現在失業由籍來寗謀事旋赴寳山上海遇前在南京禁烟局辦事素識之劉炳衡稱有熟人在巡按使署辦事可以謀差遂同赴南京伊出資二十元購得此項訓令於七月十六號由寗赴崑調查隨於二十三號在蘇州蘇台旅館與劉炳側會遇劉與其友王堃於二十四號赴無錫伊於是日赴同里同夥計十餘人均携有同式公文分往江蘇各縣市鄕假冐調查等語查該犯旣已自述購買僞造公文在崑山同里行使已爲有力之證據且現行公文程式凡前用訓令者均應改用飭而巡按使於七月十九號另文行縣之印信尙用前江蘇民政長印何該犯於七月十六號以前領得公文竟用江蘇巡按使之小印尤足證明其僞造是經援照刑律二百三十九條第二項之規定判處張德權四等有期徒刑刑期二年六個月除俟判决確定執行並函請無錫縣嚴拿劉炳衡等併辦外相　備文抄錄僞造訓令及印信式機詳請鑒核俯賜通飭各縣嚴拿此案逸犯務獲懲辦以儆奸慝而保治安等情據此除批據詳已悉張德權購買僞造訓令冐充調查赴崑山同里各處假冐調查實屬膽大不法自應按律懲辦惟該犯前於崑山同里各處曾否詐取錢財未據叙及仰仍切實訊明追繳擬辦劉炳衡王堃兩名已密電吳縣無錫兩知事查拿旣通飭各縣嚴拿其餘各犯務獲究辦並飭知照此批僞令存揭示並電吳縣無錫兩知事查拿外合抄僞令飭知飭到該道廳縣即便一體遵照嚴密查拿務獲究報毋稍疏忽計抄僞令 
　　僞令江蘇巡按使公署訓令第三百六十號令調查員張德權爲訓令事案奉内務部咨開查禁運洋烟業經期满現據湖北江西等省呈稱業已禁絶惟江蘇一省因有上海租界之進行不免阻滯欲正本情源必須先將内地禁絶庶與外交不相束手等因到署查江蘇禁烟命令已不啻三令五申並經派員調查現値部令綦嚴期限早满本巡按使體恤民情順欲寛其旣住儆其將來與以自新之路乃近聞各縣市鄕區域仍有私賣私吸及私種烟苗等情殊屬玩法已極爲此令仰該員前赴　縣市鄕鎭等處切實調查如果有吸私私賣及私栽烟苗者隨時報請該地方警察解送來署定即從嚴懲辦决不寛貸事關禁令毋稍疎忽致干未便切切此令韓國鈞中華民國三年七月二十八日 
[防守浦東藥棧] 　　 
　　鄭鎭守使查得浦東三官堂地方設有火藥局一所海關炸藥棧亦在東溝附近且沿浦灘一帶洋商廠棧林立現當黨人思逞之際恐其乘𨻶潛往滋生事端是以特飭浦東陸　� 
軍第三營迅派兵隊馳往防守切勿疎懈云 
[王明傑不認與黨人有關]  
王明傑即王鐸原籍安徽合肥前來滬上被鄭鎭守使訪聞王曾充柏文蔚之參謀派員在法租界緝獲解署收押在案茲經軍法處長王君吉檀迭次研訊王明傑堅不供認附和黨人王君以獲案時曾在王之往來信函内搜出黨人致伊密函二封認爲通亂之確證除仍令還押外業已呈明鄭鎭守使請傳原報告人到案指證再行擬辦 
[管鵬案行將結束] 　　 
　　皖人管鵬被中央政府指爲違法擅辦安正鐵路並將鐵路及安徽全省米捐私向日商抵借洋二十萬元又將公欵洋九萬七千一百元挪用等情業經公共公廨將管逮案迭次預審嗣於上星期五由廨復訊後陪審西官英領康君以迭經預審明白政府仍無辦法見示已於西文解單上簽判如二十四小時内政府再無切實辦法即將被告由海道逐出中國領土關讞員以案情重大應俟政府電示仍於華文解單上簽判押候商辦在案茲悉管當時帶回總巡捕房後張代總巡以案經判决即傳諭承辦是案之中西包探於此二十四小時内被告如欲出外探望在滬親友及料理未了各事准予押同　往一俟公司輪船放洋卽照西官簽判執行 
[奉賢商界請緝私造僞幣之首要]  
奉賢縣境南橋附近之鄭河浜地方前由　鎭守使派兵　獲私鑄銀幣機器並緝獲股東朱桂元及工匠人等訊明情形勒限奉賢縣錢知事嚴緝在逃首要馬道明等　案茲悉奉賢商界張友竹等因僞幣行使以來商業大受影響故於昨日公電中央政府云北京政事堂内務部陸軍部弊制局鈞鑒上月初滬鎭守使在奉賢南橋鎭北地保陸雲生家破獲私設造幣機器模型工匠等解滬飭縣查拿首要並經商民上訴請究乃錢知事有意捺擱僅獲夥犯朱桂元一名供出六十餘股嚇禁彌縫此外無一獲案實屬玩縱業奉撤任惟案關重大應請電省轉飭新任勒緝各犯嚴辦以絶巨患奉賢商界張友竹等公叩冬 
[嚴禁軍人擾害商業]  
　　上海鄭鎭守使出示曉諭云案奉宣武上將軍飭開據江蘇全省典業公會禀稱竊據鹽城縣典商蔣茂昌朱鈞和李恒泰楊福泰等函稱竊鹽邑各典光復以來所受兵匪蹂躪� 
不一而足而尤以軍官借貸軍士壓贖掗當爲甚已迭次報告公會並遵奉刋式分别塡列損失表在案此次擾累满擬秩序已定即可邀免不謂三載以來依然故態其往來過境兵士亦不辨爲何部何營往往持一軍衣軍毯及破爛便衣無不欲以一當十挾利器以俱來無抵抗之餘地然此猶過境之兵士也一日有之猶冀數日無之乃本境防軍明爲保典而來亦復持威挾制在各典亦旣犒勞有費油燭有費津貼火食有費大則月耗百數十千小亦月耗數十千以金錢換取保護似可結其歡心而若輩慾堅無厭漏巵難塞軍費借貸此去彼來軍士掗當壓贖一倡百和稍有齟齬即以惡聲厲色相加肆口詈駡甚至舉鎗以相視欲應之則耗損實大欲不應又恐立召蕭牆之禍各典之以此時作時輟者非一次矣此特不能充類至盡以思之耳仍此行爲積月之給與不爲惠一日之拒却即爲仇恐匪之害未卽來而兵之禍且立見匪之害猶將恃兵以禦之兵有禍更何恃以抵之無兵怕匪有兵怕兵商業至此無一日有保護即無一日不恐慌眞可爲太思痛恨者也爲此公懇公會將此兵累情形代呈宣武上將軍賞發告示嚴禁軍官借貸軍士掗當壓贖並准以後有此强迫情事得隨時就近報告縣公署移營查辦以肅軍紀而維典業等情到會據此查光復以後各縣軍士向各典掗當硬贖情事間有所聞敝會屢據各縣各典報告到會正擬禀請通飭示禁間今據該鹽城縣典商等以本境駐防之兵其在平時犒勞油燭津貼火食費用各項以一月計所費已屬不資而仍復有借貸掗當壓贖則該商受此兵累情形何堪設憑理合據情代爲禀陳爲此禀叩恩鑒俯賜通飭各營長官暨各縣知事出示嚴禁一面仍求賞給示諭一道頒發下會由會發交該鹽城縣典商等張掛俾知遵守伏希迅予施行等情據此查軍隊駐防所在首應保護商民際此凋敝之餘豈可再加擾累况軍官時往借貸兵士掗當衣裝尤爲以暴濟貪損失軍人名譽百應嚴行查禁以� 
肅法紀而恤商情除批示外合行飭到該使仰即轉飭各軍隊遵照如查有上頂情事立時按律究辦不得稍事姑容並由各該長官出示曉諭此後軍人再有强迫舉動准由商號隨時報告查明重加懲處就所部駐防地點分别張貼俾衆周知等因到署除責成各該旅團長嚴加誥誡有犯必懲外合亟出示曉論商業人等一體知悉嗣後倘有軍人恃勢强迫准某隨時據實報告以憑懲辦惟不得挾嫌誙控致干反坐切切特示 
[嚴防梟匪攔入肆擾] 　　 
太湖梟首曾碩即曾老窩子因受黨人運動率同黨羽擬在浙省嘉湖各屬肆行擾亂經典武將軍朱介人君電飭　浙鹽捕統領嚴加剿捕已誌前報茲悉駐防製造局之北洋陸軍第四師第七旅旅長咸和齋君以該梟首邇同黨人圖亂浙省踓已派兵防剿惟查上海四境接近嘉湖誠恐該梟匪等擾及滬境爲害地方特飭所部第六團團長龔銘卿抽調步砲兵各二排並由淞滬警察二區第三分署署員余炳文派警察二十八名自即日起一律戎裝荷鎗會同至徐家匯西港口分别巡防以免疎虞云 
[查緝蕭啟明同黨]  
蕭啓全（即蕭啓明）前在安徽定遠縣謀亂刦庫事敗逃滬經淞滬警察廳緝獲解皖訊辦等情曾誌前報茲悉皖省倪將軍自據上海鎭守使將蕭啓明解皖後已發軍事執法處訊明懲辦惟其同黨羽羅如華居文學等七名前經供明匿跡上海亟應按名查緝歸案懲辦昨已飭派探員兩名責文來滬請鎭守使署協緝矣 
[鎭守使派員赴京]  
　　上海鄭鎭守使因有要公特派本署軍需科長馮子清君即日赴北京接洽至所遺軍需科長一席因關係重要暫委該科一等科員許人俊君即工巡捐總局稅務科長）代理昨已發表 
[水警扣留私鹽之越權]  
　　水警第一廳巡船曾於六月中旬在淞口梭巡瞥見青島及北洋考立島等處駛滬之油餅商船兩艘夾帶私鹽當即扣留除將所獲私鹽解送太倉鹽棧充公得賞洋二百餘元外並將該二商船判令重罰嗣由該船商等央請聚源盛號商轉請裕記掃把行執事陸吉人代向水警巡船商求减輕始准判罰洋一千元繳案省釋現因該水警廳未將奉發賞洋轉给以致内訌事爲蘇省韓巡按使訪聞以查拿私鹽係屬緝私範圍該警廳何得擅越權限業於前日委員赴淞調查以憑核辦矣 
[歡送游美學生]  
　　北京清華學校派遣男女學生一百十名及自費生三十餘人定期八月十五號乘太平洋郵船公司支那號船放洋赴美留學其伴送者爲周詒春碩士及其夫人現聞均已抵　假寰球中國學生會會所爲辦公之處聞該會訂期八月三號下午四時半在馬霍路十四號　廬舉行話别大會并請范源廉君演中國之主� 
觀唐文治君演說中國之文學由該會會長鍾文耀君主席兼備中西茶點藉以話别而聯情誼云 
[上海基督徒生活協濟會]  
　　昨日禮拜日下午四時雲南路慕爾堂特開上海基督徒生活協濟會成立大會是會先由基督敎監理會信徒張文賓李恒林王樹聲浸禮會嚴忱熱諸君發起繼得袁恕菴范子美蔡式之顧念劬江長川諸牧師敎師之贊助至是遂告成立公推嚴忱熱君爲臨時主席率衆唱詩袁恕菴君領首禱告王樹聲君報告宗旨解釋草章及辦事細則顧念劬蔡式之江長川李華蓀胡泰生諸君先後演說多所闡發遂令辦法益臻完善六時散會計得新會員三十餘人尙當分頭勸集速使會務發逹俾上海各公會基督徒無生計困難之虞身心安適進德事天蓋即管子衣食足而知廉恥之意一般有力之基督徒聞此消息尤必體愛人如己之訓踴躍資助也 
[婦人中毒殞命續誌]  
閘北寳山路義品里住戸劉寳成與香烟厰女工王瑞蘭私識旋被劉妻黃氏察破姦情向夫交涉詎上禮拜四夜黄氏忽然中毒身死當經尸叔黄金輝禀請地主檢察廳派員騐明委係受毒血死並據分庭將劉王拘送到廳候訊各情已紀前報前日下午由檢察官提案預審劉寳成與王瑞蘭供詞狡展堅稱黄氏實係發痧身死間官判令分别收押一面禀明汪檢察長於昨日委派司法巡長梅南枝前往調查實情俟禀復後再行核辦 
[唐松松尙須嚴辦]  
周毛毛唐松松因在高家行地方私售燈吃爲地方警局拘送地方審檢廳訊明判决周押三月罰洋五十元唐罰洋二十元已紀昨報茲又由地方廳汪檢察長查悉唐松松一犯實爲著名土棍前因糾衆在川沙縣境并本邑界内高家行等處搶刧財物曾經本廳長飭派司法巡長梅南枝下鄕拘捕未經獲案衹將其同黨劉利山拘住今尙在押現唐松松旣因私售燈吃事發到案自應嚴辦業已委派檢察實將該犯提案再行預審以便提起公訴按律究辦矣 
[水捕截住拐匪]  
昨有拐匪盛昌祥誘拐婦人程邵氏陳汪氏又拐匪王秋亭誘拐周瞿氏王黃氏陳沈氏等擬乘輪船出口　賣當爲水巡捕房偵探何阿春查悉將盛王兩匪拘獲並將被拐各婦解入水捕房飭送地方檢察廳分别押候訊核 
[俞錫麟包辦清潔之畫餅]  
上海縣知事公署昨出牌示云前據商民俞錫麟禀請承辦東南區清潔事宜曾咨行上海工巡捐總局查明核辦並批示在案茲准復開查朱新記承辦東南區清潔認捐經於期满加認捐欵核准續辦一年並詳奉巡按使鎭守使核准在案商民俞錫麟所請包辦一節碍難照准等因到署爲此牌示仰該商民即便知照特示 
[印花業舉定經董]  
縣知事公署批印花染業小行公所代表徐廣泰等禀云禀悉查該工業自改舉經董問題發起以來互相攻訐禀凟不休本公署爲維持該業公益起見據經飭傳具呈各工司等到署集詢意見並據石志澄來署面稱該經董年老力衰且工司等愚魯好事無力約束自願辭退等情業經訊諭在案今來禀所稱公舉謝選爲經董衆情允洽不願再有更張禀乞立案等情所請自可照准惟工業之選舉經董利害相關出入頗鉅謝選如果素行公正此次被舉經董當能遵守舊規與大行各坊遇學協商使坊主坊司和衷共濟此本知事所厚望也勉之切切 
[裘美根病斃之風聞]  
去冬在坭城外山海關路暗殺前浙江先鋒隊長陳子文之兇犯裘美根經滬城警署拿獲解往杭州後爲英美捕房張代總巡得悉函請楊交涉員備具公文諭令新閘捕房華探目劉森堂協同西探赴杭移提各情已誌本報茲悉該探等去已多日於前日始行返滬並未提到據云裘係黨案中之要人現未證實未便交给帶回應俟訊明後能否移解再行商核昨日又得傳來消息謂裘已在浙江嵊縣押所病斃不知確否 
[車夫毆傷巡捕之眞相]  
汽車夫與馬車夫前在法新租界白爾部路械鬭經嵩山路捕房一百三十二號安南巡捕斥阻不服將該越捕毆傷旋由法探目拘獲陸阿福江連生訊供有英捕房落差華捕二十餘名在場助鬭由老閘捕房捕頭查明一百四十八號九百五十三號兩捕確係在場當即斥革送押法捕房歸案訊究嗣又經法包探韓邦逹在公共租界續獲爲首之蔡阿金解奉公共公堂諭飭帶回歸案各情迭詳前報茲悉械鬥時均屬汽車夫並無馬車夫在内蓋公共租界二馬路美商所開之亨茂汽車公司雇用蔡阿金徐阿文等爲開車夫緣蔡徐爭競坐客所出酒資三元數角分拆不匀致起衝突遽在白爾部路紏集黨羽三百餘人冀圖械鬥不料先將安南巡捕毆傷被法捕房派通班探捕兜拿將蔡獲案拘押後昨日又經包探將徐阿文獲案供明實與蔡阿金爭論起衅與人無尤當奉總巡藍維萬君諭飭管押候受傷捕痊愈一併解廨訊辦 
[店夥毆傷買客]  
江西路某店夥王阿洪陳仁才與買客徐新源因爭價口角繼而用武將徐毆傷由捕查見一併帶入捕房飭各存保洋出外聽候傳訊 
[毆傷婦人頭面]  
鄭萬龍住居四區二分署境内其妻張氏前日與駱雲波綱故口角該氏被駱毆傷頭面由鄭投區控告經署將原被一併移送檢察分庭預訊屬實判解地方廳按律懲治 
[管車人擊傷女工]  
恒豐絲厰管車沈永貴前日以板凳撃傷女工李陳氏之頭面當由四區崗警查悉一併逮案移送檢察分庭押候星期一預訊核奪 
[葡人毆打華人]  
住居海寗路之某葡人前晚不知何故將鄰人陳阿三扭住肆毆復被撕破衣服後由陳鳴捕到來併送捕屋經捕頭詢問一過飭陳自赴葡領事署控告 
[汽車撞傷行人]  
江北人閔長榮昨晨至某纱厰　工行經楊樹浦路適有某號汽車駛來不及避讓致遭跌倒跌傷頭部及手臂等處由捕查見將受傷人車入捕房捕頭飭送同仁醫院療治候再查核 
[洗衣人毆打西婦]  
百老匯路二百四十四號洋房内之某西婦昨扭洗衣工人某甲至捕房控稱甲來家收帳無理取閙向之理論反被兇毆請爲究辦等情捕頭命甲暫押候解公堂訊究 
[鋸木匠鬥毆]  
住居五區之唐阿珠王子高二人同爲鋸木匠前日不知如何起景毆傷王之頭額由崗警一併拘送檢察分庭騐明傷痕卽解地方廳究辦 
[車夫兇毆坐客]  
黃包車夫姚阿二前日在福建路兇毆坐客王阿二由捕查見一併拘入捕房經捕頭詢明諭姚存洋一元保出着自赴公堂候訊 
[旅舘之特色]  
上海商務繁盛旅館一業亦莫不爭奇鬥勝茲又有某君新設長安旅店於跑馬廳西藏路一號地點清幽樓房軒暢現已組繼完備於本月一號開幕聞其招待旅客則用女僕云 
[不許演秦樓慘史]  
福建路新民新劇社因將翻造房屋大半藝員已在漢口袛有少數人仍留滬串演近因清和坊妓女錦綉閣被惡鴇覇阻從良呑烟殞命該劇社遂描摹情狀排成劇本名曰秦樓慘史懸牌門首定期開演事爲捕房查知以劇中情節有與事實不符之處且該處房屋拆卸在即一旦開演勢必哄動多人往觀難保無意外危險發生因於前晚特飭包探顧阿根協同一百四十四號西探前往傳諭飭令即日停鑼閉幕聞該劇社已遵諭停演矣 
[窮途落魄之結果]  
甬人俞惠茂因窮途落魄遽萌短見於前日至滬西麥根路河畔投河自盡當由三百九十四號華捕查見援登彼岸送入捕房轉送醫院詎因吸水過多内部業已受傷醫治無效在院身死由院通知捕房將尸舁送騐尸所候中西官蒞騐一面飭查有無尸親在申俾飭令到場收尸棺殮 
[搶案解送地方廳]  
徐恒榮唐福高控孔昭祺搶去鞋底一包請爲究辦等情前日由警顧司法科送至檢察分庭預訊之下判解地方顧核辦 
[私帶煙土之科罰]  
五區巡警前日查獲私帶烟土之朱光謹李甫臣王福希謝中正四人連同抄出之土移送檢察分庭預訊屬實起訴審判分庭經沈庭長判决朱罰洋四十元李罰洋六十元王罰洋二十五元謝罰洋二十元分别收押候繳到罰金即予開釋 
[雉妓拉客]  
寗波路二百七十一號門牌雉妓王寳資金老三與南香粉弄七十九號雉妓李老四妓傭徐老三勞合路四百九十五號雉妓何老五等前晚均因在南京路拉客違章由捕查見一併帶入捕房奉飭轉送公廨拘留候究 
[包探病故]  
法捕房六號包探汪炳生年僅二十七歲本由巡捕拔升辦事頗爲勤愼邇因患病奉西探目石維也君准假調治詎患病沉重醫治無效於昨日身故所遺六號包探俟揀選拔充 
[呈送藥樣之批示]  
五洲藥房經理項世澄至上海縣公署送呈藥樣禀請考驗昨奉洪知事批示云禀及商標式樣各件均悉但藥品關於衛生該藥房配製自來血樹皮丸等各種藥味旣已悉心研究著有功效自不容冐牌僞造侵礙商標惟所請化驗一節據呈藥樣各一不敷分析考騐之用仰再每種補送幾瓶一俟驗明後再行核示可也 
[救火聯合會之白話通告]  
近來天氣大熱了不論大家小戸日常格用水必定要多加幾倍啥格緣故呢因爲揩面揩身也要多幾幾化日夜茶水也要多吃幾化並且不論男男女老娘家中年人搭子年紀輕格人每日總要淴淴浴所以上海自來水塔裏格水雖然時刻刻開仔快車實在勿夠事用到仔上半日九點鐘到一兩點鐘更加用得利害大家想憑看我呢上海場化通潮格河浜已經塡脫勿少就　剩 
 
 

Page 11

 
 
下來勿曾塡格河也是像格洋泥清能一榻糊塗照式賞便看起來除仔自來水末哈場化還有水所以救會裏裝起地龍頭來添起皮帶車來提着仔火着格辰光連忙裝起度帶來救火若然擅着不是用水多格時候呢眞眞比仔洋龍省力得勿少一揾揾着用水多格辰光格末實在呌勿好大家阿記待舊年五月十八格一日新北門裏向盧家弄裏榮賣齊刻字店裏起火就近救火會格皮帶車連忙　好仔龍頭咾救火勿曉得皮帶裏出來格水賽過像格打噴嚔一點也打勿高所以一燒燒脫仔一百多幢房子弄得來無手張羅大家阿曉得啥格緣故勿是救火格人勿得力也勿是自來水有啥毛病因爲其時在上半日九十點鐘爲人家淘米凈菜正勒用水最多格辰光每日自來水廠雖是打足快車出來格水前面人家接得連産格用後面格水自然少哉並且地浪水管有大有小就是自來水塔只有大碼頭一隻壓力不能彀及遠那哼呌伊能夠打出幾丈高格水頭來水一勿得力救火格人就無法可施雖是現在自來水公司已經預備加造水塔另添大水管恐怕一時還來勿及只好想一格法子勸勸諸位用水格人家倘然聽得火鐘樓浪　鐘一響大家拿格用水龍頭暫時關閉勿用一家實梗能十家百家也是實梗能格末大龍頭格水力力量救起火來一定可以得力此乃行人方便實在是不費一但銅鈿格陰功積德倘熊大媽娘姨勿曉得格種道理做東家格仔仔細細開講請撥伊聽自然亦會明白伹願大家切切留心勿要大意以至於失火格地方多化人家遭難我呢救火會裏難以交代格格方法并勿是救火會裏多事不過盡我呢格名分蓋我呢格心力好在火着勿是常有格事體購一開龍頭也勿是一日到夜格事體大家帮帮忙大家帮帮忙多謝多謝多多謝 
[誌謝]  
大魔術家天勝娘昨晚在張園華洋廣告博覽會登檯演藝蒙贈優待劵四張及門禀四張書此誌謝 
雜評三 
[儲榖備荒之通飭（步陶）]  
近日之以荒旱聞者如蘇如浙如鄂如川其長官當之類皆循例禁屠以祈雨澤否則迫於舊習慣或至拈香求禱禮佛取水以徒阿附農民之希冀夫牧民者以民心爲心誰曰非　然終非所謂救荒之根本策也今韓巡按使以　榖備荒通飭各縣庶乎其近之矣顧此種通飭不見之平時而必至荒象已呈米價已飛漲人心已皇皇而典知所屈乃始急切以責望於當地之官紳抑何爲者頭病者治頭足病者治足中國人之政治眼光固如是也能亡羊而思補牢蓋猶不失爲醫中之矯矯者與然則吾於此通飭又何多責焉特以實際言吾儕小民之食報於此通飭者不知究復何如耳 
來函 
[沈宏鼎來函]  
舍下女傭𨺗發痧症吐瀉交作手足僵冷奄奄一息己命在須臾矣孰知救命有星立刻化險爲夷救命星爲誰即沈仲禮先生所創設時疫醫院諸大醫生也西醫柯師先生華醫謝源朱恒璧張約奉先生襄理鹥醫藥事務林春山先生輪流診治日夜不停　令人咸戴不忘有非字句間所能逹鄙人咸謝之忱也聊誌數語以告滬人士之患痧者從早至　院求診焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[寓言小處自由夢（十）] [  蔚雲]  
子虚知道在下急如星火便看丁看日影道是時候尙早我們不妨趕程路再謀休息携看手出得門來一架雙葉的飛艇便呈露日前行近飛艇自思我是個嫡親外行一個不小心還要加上一個温字却怎敢造次看着子虚把機件整理了一下子扶在下入艇坐在中部前方他自己便坐在中部的後方不知怎樣一來飛艇便離去地面扶遙直上到了適宜地點認定針路向前飛駛在下初次爲空中旅行開始總不免有些兒膽怯到後來就也行所無事但覺得兩腋生風飘飘欲仙人心是再無满足的還嫌道噍不清楚下邊的狀况把眉峰縐了一縐在下和子虚是面對面坐着子虚見在下有些兒不快便己猜透心理笑遠駙馬司是嫌視線不能及遠麽這裏有新法測遠鏡請皆試之便可满志了在下看果然有一個眼鏡在羅盤側面看似普通的眼鏡及至取來帶上煞是作怪頓覺眼前雪亮舒服異常四面一望却見距離約有十里之遙也有兩架飛艇在那裏往來行駛便問子虚道閣下看見了没有這兩架飛艇想是在那裏試演子虚隨着在下的目標望了一望便道不是不是飛艇又何消試演得這艇上旗幟分明是空界關的稽查艇在下愕然道怎麽空界關空界要關來做什麽這稽查艇又稽查此什麽哩子虚道海陸皆有國界這空界便是一樣的道理因爲要防止他國自由侵犯所以設立這關並以現下嗎啡鴉片海陸兩途已是完全禁止不准運入却有一班貪利忘義的外國商家變着法兒從空界私運入内以博厚利聽說稽查艇添派以來業經破獲不少了在下聽了這話又是納罕又見忻喜向下邊一望飛艇之下便是大江大江之中汽船往還如織五色旗幟隨風飛揚更有戰艦巡洋艦卽節停泊都是一樣如旗幟懸着别種旗幟的雖也有些却没有這般大更没有這般多沿江兩岸鐵道和蛛網一般汽車婉　天矯如龍一路經過的城鎭層樓突起有七重的有九重的第一軒昂宏偉的是自治局其次便是學校和公署工厰鱗次烟突如林吐氣如雲街道寛廣整潔無塵警吏植立大類石像來往行人雖聽不見他們的言語但看他面上的氣色一個個洋洋得意欣悅非常竟没個露出些抑鬱愁慘的現象只有一稽事狠爲古怪爲甚麽各人家的階沿石從前至多的不過三級現在却至少的也有八九級多者十餘級不等階級越多越不便利却又齊心一致的經似法律規定的一般呆坐細想毫無取義忽地拍掌大笑現放着萬寳全書似的子虚先生在面前不去請敎却反苦苦的胡猜瞎測簡直是個呆鳥該死該死一壁笑着一壁便將沿途所見的名節和所抱的理想一一說與他聽請他分疏分疏子虚也笑道　馬這一問幸虧問到了下官下官是個外交官　於貴國的内情每日有人報　的所以能夠原原本本的告訴駙馬若是别人他不說是回答不出反要　誚駙馬哩本國人不明白本國的事却綱向别國人請敎豈非大大的笑話遣有一層徒的專制時代政　做的事那一件是對的起國民的自　要鬼鬼祟祟的秘密着他們旣出於秘密自無難於探聽本國人不明白本國的事多之又多反不如别國人憑着偵探的能力和外交的作用鈎元素隠倒弄的着眞消息如今國體已確定了民主政體已確定了法治一切致事事前旣經公議事後還須公布國民與政府情同一體一心德的做事磊落光明青天白日萬無鬼鬼祟祟秘密着的道理再要說不明白那就眞個關成笑話了駙馬呢一向是病後只怕夢魂兒常飛去公主身邊卿卿低喚諾諾連聲哩在下被他搔着了癢處面孔熱將起來便阻止他道算了算了請你講正經　子虚道駙馬所見江中的船艦便是貴國海軍裏頭的江防艦隊統計現有的戰鬥艦个適四十萬噸但式子却都是最新的國會决議在這五年之内須增加二分之一以擁護太平洋的海權至於陸軍常備兵只　四十萬後備續備其數相等在下便儳說道四十萬不太少麽子虚道兵在精血不在多若但圖數目　聽却不問精神如何紀律何衛民衛國的是兵賊民賊國的也是兵然而實際上却判若水火現在貴國的軍人個個都受有完全的敎育個個都知道軍人的天職大可以少勝多 
[理想小說南柯記] [  泗濱野鶴]  
　　夕陽初下玉兎漸升微風習習襲人衣襟花影迷離螢光閃鑠危坐無聊爰酌我觥邀弟共飲消此長夜盤桓於蒼松之下逍遙乎峻石之間一　瞬血時已三鼓興猶末已洗盞更酌不覺頽然沈醉恍惚至一邨山明水秀雞犬絶迹行數十武遙聞琅琅讀書之音佘喜甚急趨之至其　佇立窗外見堂中有一老人讀書其間琳瑯满案堂前則蓮花怒放芳氣撲人仙骨珊珊　娜可愛其左則松柏數章輪困離奇鬰鬰蔥蔥矗立雲表旁有雜樹奇花爭妍竸秀羅外有脩竹數十竿濃綠蔽大别繞風景其右則疊石爲山突兀嶙峋頗形高峻山陽有池池中畜金魚數尾天機活潑游泳自如上有芧亭軒敞可人凡玩月賦詩賞花酌酒甚相宜也余窺視良久正神往之際斗見老人椅杖而來曰嘉客乎胡爲邂逅面不進也余疑老者之非人也悚懼萬狀乃對曰唯唯有頃仍趦趄不敢人老人曰我　旨酒絨　久矣今夕何夕見此嘉客其與我飲乎余察莫爲人　然若仙笑容可掬迺相揖而入旣入分賓主坐余叩老人名老人曰我迺白羽子號紅冠道人道問俞里居姓氏余曰余家雲間之東偏瀆之西泗濱埜鶴是也道人曰客署名埜鶴殆亦優游泉石之人乎可與我輩共領烟霞風味君如有意余當共榻以慰寂寞余曰　生不敏願捧盤匜追隨於後敢問道人何謂居此道人乃慷慨言曰君何得太謙我喬居此土盍不知其幾年矣憶曩　獲交白太傳太傳守杭州而歸載我於船一觴一咏靡不偕焉我亦流連傾倒心折於白傳每寄慨吟詩我亦長嘯和之以爲自來　瑾據瑜之土不獲過知己者無可限量　驥無伯樂而伏櫪長鳴伯牙失子期而破琴絶響今生得遇白傳亦云幸矣不料數年後白傳應天上微文之召離我而去我自顧失靠泰山寗不悲痛不得已追隨於白傳之後駕霧升天白傳乃淡漠無情恝我不顧我乃周旋　極老人之闕與陸童子游爲八拜之交侍立數年自學頸不能伸失自由運動故卜居於此蔗　植木以娱晚景自以爲人生之樂無以過此偶一感觸便信手賦詩不事彫琢無拘朿也回首世營營於名利之中僕僕乎風塵之内衣必求其文繡會必羡乎膏梁酣歌漏舟之中醉臥幕巢之上發聾振瞶無黃鐘大吕之音淫佚驕奢懐峻宇雕牆之樂五柳之風久杳七賢之迹雖尋鷄鳴　起孶孳爲利此則可爲長太息者矣余　具言旣佩其議論超卓覷破俗情又歎具行事怪奇　標高如乃肅然起言曰余與丈人可讀異處而同心者也余亦舊慨世俗之澆漓人心之不古朝野上下之風湘蒼狗白雲變幻旣抱隊憂竊欲與世長辭翺翔乎千仞而不可　是以遵跡絶塵終日閉門　高臥也今　莽造高府獲聆雅敎頓使孤芳自賞者得一知己此誠意外之幸也道人曰君言瀟洒出塵可爲逸十中之錚佼者也言未畢老人即趨入久不出余悶甚欲即退出不忍釋此佳景乃繞室行欲作詩苦無佳句未幾一童子手捧圓盤老人則手一壺二杯與産子俱出謂余曰埜鶴君可一飲乎余　之曰余非豪飲不敢奉陪道人曰量之大小可不必論也道人言至此指茅亭而言曰楚鶴君盍與我共登此亭乎余諾之相與攀葛而登旣至其亭道人酌余一杯其酒則苾芬清冽逈異濁醪余旣接酒一飲而盡道人自吸一杯亦立盡如是者數次道人避席面言曰楚血君眞酒豪哉余應以不敢斯時也月明星稀烏鵲而飛凭攔眺望則見嫩草怡花隨風俛仰流水潺潺　聲無香車寳馬之迹有輞川柳州之勝萬籟俱寂蟲鳥無聲仰視昊天則　　種青千里一色酒酣余乃言曰丈人旣善作詩曷不一吐珠玉道人初對以不能余促之道人乃起而吟曰 
風景瀟疏曠逸中主人結屋伴頑童倚筑跚步園亭地願作皤然世外翁 
道人吟甫畢余撃缶而歌曰 
嗟我生之不辰兮何命奇遍地皆荆棘兮悵何之安得逸仙兮影相隨今見丈人兮如飢獲炊登高眺遠兮相與賦詩脫塵埃兮避蚊螭獲長生兮如龍蛇采西山之薇兮訪迹伯夷余歌甫畢道人歡曰客眞詩虎也余曰鯫生不文奚敢當此重譽道微哂之乃自拈長相思詞閱具詞曰 
說青蓮愛青蓮沽酒登樓笑拍肩風流不計年我陶然爾陶然覓得桃源春水船浮沉過碧川 
余見其詞　逸急欲記　忽見亭移山轉老人與童子均不見余大警而酲則見　弟與庖丁方收拾酒具也噫一轉瞬間而大好風光情隨境遷蓋歎魂夢　變化無常也雖然苟余眞得如道人所居者而婆娑於是間焉其亨用之脩短逾於一夢幾何哉 
詩選 
[辛亥冬寄曼陀天津以詩代柬] [  東園]  
　　自古神交勝面交文章知己漆投膠偶因風鶴驚朱序便想雲龍契孟郊 
遙望津門道路長無端塵刧換滄桑天南地北三千里烽火關山一雁翔 
菊花纔落荻花飛黃葉江村一櫂歸爲憶題襟歌榭夜酒香猶漬舊　衣 
同是土孫感亂離干戈满地欲何之親朋大半無消息新雨多情遠不遺 
竄海梁鴻挾孟光詩言　祿　鴛鴦館甥不見神仙尉七里灘聲出富陽曼陀娶新婦未幾外　殂於是携眷出都） 
携家偕隠羡　公易水蕭蕭避大風行李　遲行不得塞塗荆棘已成叢謂避亂天津租界）古今山水數新安　嶺（　歙縣此四十里桐江（在桐廬縣）當　看五百里中德星君家春渚我任灘（曼陀富陸人去我鄕水　五百里一鞭曉月過蘆溝满帽霜風動　愁鐵馬金戈正騷擾蒓鑪應念故園秋 
淹淹客邸暫勾留兩字平安得自由省識彩鸞書韻手茶　煑夢繡　樓時曼陀與眞新婦廣天津止讀紅樓夢破寂文路公前問起民燕雲時局近何如玉　械札何由違雙　迢迢一紙書（成句） 
儉德會 
章懋曰貧者入一錢出不及一錢雖貧亦富也富者入千錢出浮城千錢　富必貧也故强取不如節用 
百日省一日本省則一日之失與百日不省同百事節一事不節則一事之耗與百事不節同 
吕新自曰余作身家盛衰循環之國始而困窮繼而悟因悔悟而習勤苦因勤苦而知節儉由節儉而漸至於富足富足之後則生驕满習豪奢恣淫暴必至招禍變仍歸困窮此循現一定之理細玩此圖不惟知人事當條抑又知天道可懼也以天所生之物養天所生之人均衣平食俾各不至飢寒尙不可得况富者田連阡陌金满箱囊飫甘饜濃蹈繡鋪錦歌兒舞女醉月眼花晝梀雕梁乘堅策肥其狼籍暴殄之餘猶足以嘔重僕而飽狗彘乃耕夫織婦早作夜勤祁寒署雨　身枯面枵腹攢眉兒羸女鬻終嵗辛苦如馬牛而一家衣食如乞丐又瞽目殘軀孤兒獨者菜色鶉衣爲溝中瘠爲道邊殣者在在有之彼富貴者之所棄餘乃不足者之所資以養命者也旣不肯樂施予以益彼之不足又不能崇節儉以惜己之有餘天何親何私己何功何德而令久享此乎明者觀於目前其盛衰可歷歷指矣 
身不嘗不足之味襲祖父有餘之業以享受爲當然以儉素爲恥事且施予則不能而慢棄則不甚惜焉積孽其躬獲罪於天矣張文節公爲宰相所居堂室不蔽風雨服用飲勝與始爲河陽書記時無異其所親成規之曰公月入俸祿幾何而自奉儉薄如此外人不以公清儉爲美反以爲有公孫布被之詐文節歎曰以吾今日之祿雖侯服王貪何憂不足然人情由儉入奢則易由奢入儉則雖此祿安能常侍一旦失之家人旣習於奢不能頓儉必至失所曷若無失其常吾雖違世家人猶如今日乎聞者服其遠慮此皆以德業上遺子孫者也所得顧不多乎涿郡太安楊震性公廉子孫常蔬食步行故舊長者或欲公爲開産業震不肯曰使後世稱爲清白吏子孫以此遺之不亦厚乎（温公家範） 
凡用須即儉凡事須謹愼母奢淫佚而傾覆家業毀宗辱祖昔房元齡杜如晦勢壓唐朝墳土未乾遺有不肖子孫不顧成立之� 
難屏風之戒傾覆殆盡世爭笑之吾宗子孫鑒之母使人笑房杜者笑吾也 
先正有言習閑成瀨習瀨成病人之精神亦須時時鼓舞方能自强 
儉而能施仁也儉而寡求義也儉以爲家法禮也儉以訓子孫習也儉而慳各不仁也儉而貪求不義也儉於其親非禮也儉其積遺於十孫不智也 
眼界安大屋宇大不得度量要大舉動大不得 
富貴如傳舍惟謹愼方可久居貪賤如敝衣惟勤儉差堪脫卸奢者三歲之計一歲用儉者一歲之計三歲用奢者富不足儉者　有餘奢者心向貪儉者心常富（胡氏家訓）[  以上采錄丁福保輯少年進德錄]  
儉德會規則一不押邪二不賭博三不必酒肉徴逐四不必華服五不輕寒素 
入會者新安商瘦劉文　夥縣汪鳳藻江希明周子良朱　堂周子餘汪海泉袁茂卿丹陽華佷兒鳳山許常曼包味禪趙鑑俠休寗吳秉淵婺源俞伯厚東台陸濱如丹徒茅丹叔程季崇李漢生村叟島仙 
 
 

Page 15

 
 
   
 
 

Page 16

 
 
   
 
