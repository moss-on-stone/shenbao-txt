# 1895 - 293 - 4908087

 

Page 1

 
 
[景岳全書將次告成] [  圖書集成局啓]  
　　是書爲有明張介實先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮　科鉁　草　新方古方又别輯婦人小兒痘疹外科方都計六十四卷國朝會收入四庫全書蓋以先生爲勝國一代名臣遠紹長沙並驂東璧旣窮　而　委復由委以溯　用能至精至微不偏不倚豈他人所能望其項背步其後塵哉所惜木板漫漶模糊讀者不能了澈　局因代書肆友人覔得原刻善本印以新鑄鉛字潔白帋張裝釘無訛校讎盡善約計月之望前後可以告成世有欲樹幟醫林者尚其移玉購取也可 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩甫更寒暑銷售已完兹以問價者多重爲印釘照向例每部六十册實價洋四元售處仍從其朔諸君子有欲爲柔日之讀者請及早惠臨選購遲則又恐篋笥易空参此佈 
[答客問]  
　　客有問於余曰近來教案之多層見疉出安徽之太平四川之成都福建之古田廣東之惠州昨報又紀寗波之普陀又有民教不和之事半年之中幾如東響而西應或因口舌齟齬彼此互控或致戕殺教士焚燬教堂或更傷及中國信教之人及幼孩婦女雖起釁之由不一而聚衆滋事則一也雖辦理教務之事不一而償費治罪則一也自來辦理教案民則未有不殺者也官則未有無罪者也費則未有不償者也豈彼教之皆是而我民之皆非乎豈朝廷重視彼教輕視我民而不暇辨其是非乎余應之曰朝廷正辨其是非故不欲有所輕重所以費則必償也官則必罪也民則必殺也何以言之聚衆滋事律當殺之而况有人命乎毁人之物理宜償之而况焚燒房屋乎官則所以治民者也至民之聚衆殺人放火其官之不能治民可知不能治民之官則罪之固宜且辦案之理必須實據眞憑始可辨其曲直閙教之人初必聲言彼教堂中藏有小兒骸骨藉此生事而究竟小兒骸骨固未嘗有人見之者也未嘗見之則無憑據可知旣無憑據則彼得與我爭曲直矣戕殺教士焚毁教堂則固顯有可憑確有可據者也旣有憑據則我不　與之爭曲直矣不能與之爭曲直則彼曰殺爾民欲不殺得乎彼曰罪爾官欲不罪得乎彼曰償我費欲不償得乎雖迫於時勢之使然實皆出於我民之不法幸朝廷懷柔遠人顧全大局洞悉利害不涉偏私消鋒鏑於無形敦邦交之友誼遂得安然無事若稍存袒護之意必至事機决裂試思中國此時承凋敝之餘處積弱之際幣賦則悉索已空軍旅則怠玩已極又何能再開外釁耶卽遇有痛心疾首之事如　人之侵我邊疆奪我要隘虜我器械殘我人民傷我輪舶震驚我畿輔自當與之力爭者亦祗遺使求和欲償費則聽之欲割地則聽之欲通商則聽之中日之父涉尚且如此收塲况此無知之輩不顧君父之憂不聽官塲之諭騷然不靖苟不嚴加懲儆非特不足以謝西人抑亦不足以絶後禍也譬如里巷小兒街坊惹事詈人擲石所在皆有在省事者或因其小兒而置之不問然因之受傷因之壞物勢必向其父母告訴爲父母者其能不服罪乎其能不賠償乎若不賠償服罪而更助兒爲虐則必致爭鬥涉訟將所費當十倍於賠償取戾當十倍於服罪所謂小不忍則亂大謀而謂智者爲之乎教案之事亦猶是也而猶若不足饜大下之人心是天下之人但知其一而不知其二者矣况彼教之設由來已久西人亦非皆入天主耶穌之教而耶穌天主之教至今存者其無害於人可知也猶中國之釋教道教顯别於常人中國之人亦不皆信之而釋教道教之至今存者亦以其無害於人也以無害於人者而必欲詆之毁之亦無謂之甚矣客又謂自中西通商以後西人士之來我東土者無論在教不在教莫不千里一家共敦雅誼至於教案之事多係無知之民與信教之華人齟齬而起其中必有是非曲直子能詳辨之乎余應曰夫事必待辨其是非曲直則釁隙已成斷之不易當其稍有齟齬之時卽有是非曲直亦微之又微細之又細是不難化有事爲無事苦於官長不知里正不察致釀成事端而始彈壓查究亦已晚矣客曰然則如何而民教可相安也余曰自此以後凡有民教雜處之區地方官長當格外留心里正當格外詳察民教一有齟齬當卽報知官長官長當請該國傳教之士開誠布公平心酌論信教之華人經教士勸諭當無不煥然冰釋不信教者經官長懲勸自亦不敢起與爲難如此辦理可無慮民教之不和矣曾文正謂地方官宜聨絡紳士庶地方公事易於辦理孟子所謂不得罪於巨室也余謂現在地方官宜更聨絡教士則民教之案亦易於辦理也客頗韙余言乃俟客去而書之報端 
[本館接奉電音]  
　　昨日清晨京師飛電傳來硃筆一道敬謹譯登○九月初五日奉硃筆貴賓補授太常寺少卿欽此 
[英電譯登]  
　　初五日倫敦來電云俄國王爵魯　諾夫往謁德皇稱本國决不能任日本人常踞高麗倘任伊久住則中俄兩國永不平安矣 
[日電譯登]  
　　初五日横濵來電云出使高麗大臣三浦氏辦事不洽刻已撤回仍派井上氏爲駐高使臣 
[奏興鐵路]  
　　天津訪事人云鐵路爲當務之急盡人知之特坐而言者迄未起而行且如山左之東平州擬築鐵路二百餘里以免河運糧船守水欽差大臣劉峴帥特飭張觀察燕謀撥欵派員前往履勘旣而事復中止日前胡雲楣廉訪又條奏富强要務十條其一開築鐵路以京師爲根本擬先建路二條一由附京逹蘆溝橋直接開平鐵路上抵天津下抵山海關如有緊急軍情朝發可以夕至一由齊化門外另途抵通州轄境依傍由通州至天津之陳家溝然後徐圖接至清江聞已奉旨准行卽派廉訪爲鐵路總辦矣至督辦者爲張樵　侍郎前報謂廉訪督辦西征糧臺實訪事人之悞也 
[雲津魚素]  
　　天津訪事人云海城縣距遼陽州一百二十里日本兵土原駐海城城外十餘里距遼陽一百零數里前者曾私自越界與遼陽所駐華軍齟齬適新簡江西布政司陳舫仙方伯奉命西征督率湘軍福壽等營陸續拔隊入關日軍遂躡其後移營占據七十里現距遼陽祗三十餘里方伯前隊業已入關後隊亦在半途至前報謂方伯仍復出關蓋由依軍帥電奏遼陽事件奉命暫緩行旌也○浙江温衢處道前高麗通商大臣袁慰庭觀察在天津招勇西征已登前報兹悉觀察於前月入京實由恭邸奏請練兵二十營駐紥榆關以期有備無患所謂招勇西征者蓋亦訪事人之悞也現在胡雲楣廉訪有總辦鐵路事宜之說其原統之定武軍十營擬歸觀察統豁觀察以定武軍原有步隊九營馬隊一營擬另募步隊十一營足成二十營再添募馬隊三營共成二十四營俾馬步相爲依輔惟營制尚需更定且除定武軍十營外尚無的餉可領擬於九月初入京禀命俾餉銀有著然後開招○牛莊口岸現由日本人收稅 
 
 

Page 2

 
 
巡緝較鬆所有輪船之駛赴牛莊者每有不肖水手等人夾帶洋槍軍火以圖厚利蓋緣關東一帶馬賊繁多軍械旣可暢銷且易得善價也上月二十六日南昌輪船行抵天津折往牛莊經津海新關搜獲馬槍一百餘桿六響手槍五十餘桿大手槍五十桿以及銅帽子藥硫磺等物爰連水手兩人解交關道由關道發縣訊辦 
[江寗試事八誌]  
　　金陵訪事人來函云江蘇學政龍大宗師按臨江寗府屬考試文武生童業已竣事隨飭江寗府李筱軒太守定於初二日在府署箭道中開考武塲馬箭太守奉飭卽派差役將演武廳灑掃潔凈結綵張燈屆期辰刻中協命協戎城守恊袁恊戎先帶部下卒士齊集府署伺候節麾旣而提調吳太守及上元縣朱大令江寗縣翁大令接踵而至少頃遙聞試院前三聲砲響逆知宗師起駕兩恊戎遂督率弁勇於府　前排列隊伍鳴槍申敬宗師排齊全副儀仗鳴騶進署至演武廳前降輿步入廳後各官隨入請安移時升座先考闔屬武生繼考武童自辰至酉七屬生童始漸次考完已不覺夕陽欲下矣 
[白下官塲述要]  
　　金陵訪事人云月前蘇松太兵備道黄幼農觀察謁見香帥商辦要公旣而政體違和爰飭家丁詣轅告假數日至二十九日業已喜　　藥遂摳衣入見禀辭回任次日乘輿出旱西門江寗府李太守上元縣朱大令江寍縣翁大令以及文武員弁均在碼頭恭送覯察至接官廳　各官相見小叙片時卽一揖登舟揚帆下駛督捕營弁勇整隊江干鳴槍致敬○安徽蕪湖關道袁爽秋觀察因公至省禀見香帥旋假寓某公祠 
[漢江風雨]  
　　武漢久晴不雨三農望澤孔殷蓋晚禾園蔬皆有枯菀之勢各上憲因復設壇禁屠虔誠禱告於八月廿七日辰刻東風陡起至六點鐘時黑雲如墨雷電交作大雨如注至黎明始止翌晨陡轉西風江上波浪愈大諺云三月三九月九無事莫到江邊走蓋三月九月之風濤較險於平時行旅者每引爲戒也 
[監司陞調]  
　　鄂省龍仁陔廉訪自舊歲由閩陳臬鄂省到任未及接篆卽蒙上憲委署藩篆到任已來布政優優勵精圖治兹蒙　簡調任淅東藩篆所遺鄂藩一缺暫由現署臬篆瞿觀察廷韶兼署龍方伯擬先入覲後再赴新任現署江漢關惲菘耘觀察業已推陞鄂省臬篆已於八月廿六日卸任先行赴京請訓並便道省墓其太夫人年逾古稀精神康健板輿迎養在署現隨廉訪榮歸桑梓乘坐官舫用小輪船拖帶迤邐東行漢上紳商文武員弁咸鵠候江干恭送行旌所遺江漢關一缺鄂撫譚大中丞遴委現署武昌鹽法道朱觀察署理監法道一缺札委候補道趙觀察署理 
[吳山霜信]  
　　杭州衆安橋大火之時東街某姓草屋同時失愼一排五間立化灰燼闔城洋龍義龍均在衆安橋救火不及往救被焚之家皆係小本營生異常貧苦晚間無可棲宿權在機神廟内安插該處樂善諸君憫其窘况現擬集資賑之俾若輩可以謀生而存活焉○近來天久不雨秋燥太甚居人皆患目疾喉痛之症且蔬圃泥土過於乾枯不能種植民間望雨不減夏時上月二十七日天氣驟暖大有初秋景象午後薰蒸更甚無異黄梅時節至晚六點鐘陰雲四合雷聲隆隆大雨滂沱直至二鼓始息夜復細雨逹旦廿八日辰已之交雲收日出秋陽頗驕潮溼轉甚晚間雷電交作大雨數陣繼以小雨陰晴不定直至初二日午刻始大放晴光潮溼全收秋高氣爽雖節近重陽應不復有滿城風雨矣 
[會勘藥局基地]  
　　松郡火藥局建在本城南小校塲因密邇通衢時深危懼紳董某太史等有鑒於某省藥局之災疉經禀請他徙曩歲復由薛欽憲奏請將各省藥庫之建在城垣者一併遷移曠地以免疏虞等因當奉旨允准府憲恩太守現接奉上臺諭札卽率同華婁葛林兩明府於本月初二清晨各乘官舫至鳳凰山會同青浦縣主勘視基地是否准行想當詳請上游定奪也 
[操演認眞]  
　　松郡提標中左前城守四營現奉譚少宫保嚴諭令麾下馬步各兵按日習練務臻純熟本月初二四六等日經千守戎校閱後轉由各營將領閱視聞并俟少宫保諭期校勘云 
[北固秋雲]  
　　新任江蘇遺缺常州府有夢琴太守泰由京領憑遵陸南下行抵袁公浦乘坐官舫於八月二十二日上午駛抵古潤舟泊皇華亭碼頭太守乘輿登岸詣道府各衙署投剌直至三點鐘始回舟次鎭郡文武官員亦登舟答拜足靴手版絡繹於途二十四日破曉時解纜上駛向金陵進發謁見督憲張香帥然後再赴姑蘇詣撫轅繳憑至接篆之期大約在九月中旬矣○自中東議和後陸續撤防所有裁撤兵勇有資斧不繼未能還鄉者往往流爲盜賊鎭郡對岸之紅橋鎭向歸揚州府江都縣管轄該鎭爲南北往來要道人烟稠密奸匪易於混迹故竊盜之案無日無之居民鋪户近日頗難安枕上月二十五日更魚三躍鎭南成姓者半耕半讀家頗富饒被梁上君子所算潛入後進樓房竊去洋蚨二十餘元新舊綢布衣服二十餘件並鄰近某姓被賊撬開後門入内行竊傾箱倒篋搜括無遺揚長而去迨家人聞聲起視四處找尋杳無蹤跡聞所失約計青蚨三四十千翼又有某姓客肩負包袱由北而南行至黄村離鎭里許時值飛鳥棲林暮色蒼茫忽被匪徒所見從後𢵡倒縛其手足塞其口鼻旣不能動轉又不能聲張任其從容將包袱内所藏鷹餅十餘枚悉數竊去如黄鶴之高翔其時有某甲在旁畏其兇横不敢上前俟賊去後始趨前釋其縛去其塞得免性命之虞此外有一種操楚音者衣衫藍縷三五成羣行乞於巿小家婦女見之莫不望而生畏給以錢文求其速去彼則爭多論少鴂舌之音逹於户牖兇惡之狀形於面目非飽其欲壑而不止也聞此種匪徒皆係遣散游勇所爲除强暴而安良善是所望於賢有司○徒陽緝私總局孫秋潭大令近奉關道憲吕觀察札委赴通州海門一帶履勘秋成大令遂於八月二十六日詣道轅禀辭次日上午由三陽碼頭乘舟前往矣 
[潯上官塲紀事]  
　　九江訪事人云飛虎營哨弁勇丁公製紅縀馬傘萬民傘各一柄德政牌四扇送呈前營遊擊兼管帶選鋒左營砲臺營周梯山協戎步雲以其曾帶飛虎營兩月故也○九江關道誠果泉觀察札委新關委員許小峯二尹應鋐管解貢磁至京於本月初三日附江寛輪船東下○九江府尹西庚太守札委馮萃亭少尹管解軍裝赴省於本月初二日解維○卸署湖口水師總兵魯巨源鎭軍交代畢於上月二十八日乘長龍船赴江寗○新關委員沈築夫二尹於本月初一日禀知道憲過知縣班 
[偏之爲害]  
　　杭有某大令者住居金剛寺巷於光緒初年援納粟例選授河南某縣携其妻子赴任歴膺繁劇宦槖充裕嗣因丁憂回籍廣置田產服闋後改授鄂省某令將其梅鶴留居武林云俟到任後再行遣人來接已則孑身赴鄂道出申江悅某妓美納諸後房從此得新忘故不復憶及糟糠矣未幾被議解組歸來置妾於吳門而大婦固不知也後爲其妾享用揮霍坐吃一空欲思變賣地產爲其妻所阻大令老羞變怒竟將家中箱籠一一搜括盡行捲去妻忿甚而力不能爭投環自盡幸家人赶救得以不死次日邀請親友理論大令無可諱飾現聞公議以衣飾等仍歸妻子收藏田產一切各得其半其事乃寢 
[斗壇紀盛]  
　　杭城之好事者每屆九月初旬有禮斗之舉壇設於大廟之中自初一爲始至初十日止日間宣誦各經晚間拜懴以期延生解厄城廂上下共計十餘處無不鬥巧爭妍以悅遊人之目其壇以吳山之太歲殿寳敬壇爲第一壇中人皆係藩署書吏集資較厚地又寛敝擺設一切除各樣燈綵外陳列古玩多端以故士女如雲往來不絶其次則城隍廟之璣衡壇地雖稍窄而鋪陳亦極精雅他若中興觀神霄雷院金龍閣及東園之機神廟中城之日新廟亦楚楚可觀均於上月晦日薰壇旬日之中紅男緑女結隊來遊者眞不可勝數也 
 
 

Page 3

 
 
[冶遊誨盜]  
　　杭州下城某甲某綢莊之小主人也家擁巨貲性好冶遊與長慶街某婦姘識今年七月間往蘇申遊玩載美同行并帶綢貨約值千金以便沿途銷售亦一舉而兩得也比及歸來船泊新塍地方適值七月三十岸上人家咸點地藏香大放蓮花燈舟中望見如萬點星光映於河中婦欲登岸觀看卽携手同行徧身羅綺滿頭珠翠臂上金跳脫尤爲耀目鄉人見之無不嘖嘖稱羡遂爲盜匪所窺比及回船時已十二點鐘重復在船暢飮至四鼓時人俱熟睡忽來盜船數隻將此船排擋而出至四顧無人之處將艙門打開舵工驚起喊救被砍一刀卽不敢聲張一雙野鴛鴦正從睡夢中驚醒見此情形不勝惶懼甲卽躍入河中盜匪恐釀命案將其救起以繩縛之飽掠而去所有銀洋貨物及衣飾等均被刼去計值一千二百餘金中以婦非正配兼之此行不爲乃翁所知是以不敢報官狼狽回里初則躱避婦家後爲其父所聞將其騙回鎖置一室不令出門甲追悔無窮而婦之所失約值二百餘金亦尚須向甲索賠 
[中丞過滬]  
　　前浙江布政使升任山西巡撫胡蘄生中丞聘之由浙藩任所啓節入都陛見道出滬江昨日乘坐緑呢大轎進城拜會各當道至縣署時黄大令飭丁擋駕 
[觀察拜客]  
　　製造局總辦阮水三觀察昨日因有要公乘坐緑呢四轎進城往松滬厘捐總局拜會福和笙觀察延入花廳茗談良久興辭而出繼至縣署投剌黄大令飭丁擋駕 
[總巡交替]  
　　昨報紀新委保甲總巡曹明府荃生日内接差一則兹悉曹明府向在蘇垣差次　奉撫憲趙大中丞札委本城保甲總巡明府於昨日清晨由蘇蒞滬抵埠後命駕進城先詣道轅禀見退出後卽赴總巡局於未時接鈐視事一時各巡防局員咸衣冠詣局謁見書吏局差地甲人等次第叩賀前總巡竇甸膏明府亦於昨晨由黄渡營次來申赴局與曹明府會晤移交公件後赴各衙門拜謁想竇明府小作勾留卽行公旋也 
[河工勘定]  
　　前報紀本縣黄大令訂期本月初六日會同婁縣林邑尊踏勘蒲肇河以便興工開濬等情昨日清晨黄大令偕同輔元堂董事曹君寄耘並帶書役亭耆人等鳴騶前往至七寳鎭與林邑尊會勘自七寳至日輝港一帶河道共計三十六里一律疏濬待勘後妥商擇日興工俟有後情再行探錄 
[重修橋路]  
　　南巿十六鋪以南至陸家浜一帶舊馬路乃車馬輻輳之區年久失修殊形凹凸難行現經該處各鋪户集資修葺業已開工并將大關之橋亦已修理加闊數尺行人往來如履康莊誠一大善舉也惟刻在興工之際一應小車均須繞道而行待工竣後方可照常耳 
[船婦長舌]  
　　滬南洞庭山碼頭撑駕駁船之陸天生娶妻某氏向在船中前日被同業船婦名愛珠者僞言陸妻與某酒店夥有私陸聞而大怒連日詈駡不休愛珠之嫂某氏亦是潑婦一流人聳令姘夫某甲將陸扭至僻靜處肆意毆打陸力不敵狂呼救命又扭至肇源樓茶肆評理舌劍唇鎗紛紛嚷嚷鬧作一團竟成難解之勢旋經魯仲連其人者再三排解令愛珠照付茶資其事遂寢 
[安置難番]  
　　朝鮮人在温台州海洋捕魚遭風傾覆遇救廿八人經寍紹台道吳福茨觀察派超武兵輪護送來申投文上海縣請黄大令遣之回國黄大令當飭差役送該難民等到西門關帝廟暫爲安頓候遇便船卽行遣送歸國 
[美捕房紀事]  
　　施韓氏蘇州人賃居老閘橋北首文昌閣後面以浣衣餬口附近某寺僧人健通所有衣服皆交氏刷洗前日下午健通往氏處取衣突有流氓二十餘人蜂擁而至聲言捉姦將氏及僧擁至鄉間朱港橋地方任情拷詐事爲地保孫順和得悉恐肇巨禍卽往喝阻衆不服遷怒與保卽將保扣住勒索銀洋五十元爲壽保見事不佳勢難與敵乃托詞奔回投捕房控訴捕頭立飭包探倪順泉馳往衆皆四散奔逃僅獲爲首者混名鍋灶水松海唐海榮二名拿解捕房捕頭略詰原由令押候解送英公廨訊究○寗波人李莫齋日在四川路某弄内竊取自來水兠攬售買爲經管自來水人控諸　房前晚捕頭派包探倪順泉恊同二百五十五號華捕往崇明路第四號屋内將李子名寳林者拿解捕房捕頭詰問之下以年紀尚輕况水係彼父所竊與子無干因卽釋出另飭他探查拿李莫齋到案送辦○寗人某甲昨午至吳淞路上元飯館午餐點得　蔬數味庖司煮猶未熟甲刻不待緩摧促數次堂倌仍無以獻甲恨怒而起欲出户他適值堂者阻止不許互相扭毆適包探金阿狗巡至一併拿送　房捕頭詢悉原委以其器具未毁令將甲覊押片刻卽開釋○寗波人陳阿齡昨午十二下鐘溷至靶子路管馬路西人愷捫家欲施拿雲手叚經侍者當塲拿獲扭送捕房押候解送英公堂訊辦○四百七十二號華捕昨日上午巡至天潼路遇冐充包車沿途拉客當卽驅赴捕房捕頭詰問之餘令將車夫押候核奪東洋車暫儲捕房 
[分發人員騐看名單]  
　　新海防例掣籖分發郎中錢熊祥浙江員外郎文濬廂曰主事曾熙湖南陳峻浙江姚貽慶浙江　内閣中書楊卓林直隸吳豳山東戴君義四川縣丞張晏清安徽王炳章河南○新海防例指省分發知府陳方銓浙江江西同知劉國鄖湖南浙江彭汶孫江蘇浙江姚汝楨江蘇陜西六品銜吳崧高安徽江西王秉必四川廣東直隸州知州花翎四品銜徐楨祥江蘇直隸知州胡成立貴州廣西通判李大綱廣西廣東趙廷翰江蘇浙江屈承栻浙江廣東徐恭立湖南浙江知縣邱祖惪廣東福建鄧心芬福建浙江鹽提舉升銜劉濟清廣西四川譚承元江西湖南張式恭湖南廣東張學勤安徽江西吳炳坤雲南四川劉彛江西廣東陳麟瑞浙江安徽朱開泰湖南福建陳汝壽順天廣東鹽大使衡佩正紅兩淮直隸州州判蔡寅福建廣東鄧炳麟湖北四川袁賡申陜西山西州判查維屏浙江湖北府經歴張之驥順天四川黄鼎燮湖南廣西賀廷榮雲南貴州六品銜楊文珍貴州福建壬正鴻湖南山西錢樹煥江蘇湖南縣丞藍翎劉麟瑞順天四川徐慶元順天廣東楊顯枬湖南湖北楊肇錕湖北江西魏鍾庚湖南廣東蔣熙元湖南廣西程廷琛湖北安徽張廣枬湖南四川葛噋榮山西直隸王亘湖南廣東陳金聲江蘇浙江高在璞江蘇北河金嵩年江蘇浙江管鳳龢江蘇直隸管雲鵬江蘇直隸韓景良河南東河孔憲邦浙江直隸董晸河南直隸李鵬雲河南直隸馮麟綬河南北河胡賡揚浙江福建汪立本浙江江西周心清直隸口東鹽運司知事陳晉慶山東廣東布政司照磨徐鼎煌浙江廣東府照磨汪鴻猷安徽江西州吏目陳瑛河南直隸顧克恭浙江湖南道庫大使蔣桂馥江蘇湖北巡檢李祖同直隸四川史肇封順天山東龍金榜湖南浙江蕭鑫湖南廣東趙培森山東浙江彭鑫湖南安徽王湘雲南廣西崔紹曾安徽江西英賢廂曰陜西何斌安徽江西車雲江西四川張煥堂陜西湖北劉廷錫浙江福建吳麗生浙江廣東顔廷桂浙江廣東從九品古桐保廣東廣西安壽祺直隸四川王愼基順天山西祝國祥福建直隸李兆孫安徽浙江汪興鑑安徽江西鄢啓詠江西廣東徐　浙江廣東王鏞浙江福建陶鴻治四川陜西典史王燾順天貴州劉慶祿直隸山東張毓龢直隸山東劉福疇順天廣東袁海藩湖南山東毛生源湖南陜西曹斌逹湖南貴州焦鑫安徽江西姚學銑浙江山西劉以勳浙江直隸未入流何德應湖南廣西張柟江蘇四川蕭澤棠江蘇安徽邵汝弼江蘇湖北鄒嘉寅浙江山東吳景文浙江四川陳毓嵩浙江四川○海防例指省分發府經歴江福楏安徽江西○籌餉例指省分發同知余濬順天山東通判李彭雲南湖南知縣藍承瀛浙江山東府經歴賴家濬福建江西府照磨張正南湖南四川從九品何季鸞湖南江西○勞績指省分發道王秉恩四川廣東知府鹽運使銜張雲錦安徽江西直隸州知州龍魁湖南湖北知縣花翎五品銜吳懋勛廣西廣東趙臣翼順天奉天李桂芬江蘇山東孔憲廷安徽直隸張桂芬浙江江西陳 
 
 

Page 4

 
 
膺臻浙江陜西五品銜周林四川湖北府經歴六品銜姚景星山東吉林縣丞鄒鎔廣東浙江龍斌正白浙江從九品鄺肇文廣西雲南○截取呈請指省分發同知范鵬湖北江蘇羅家勸廣東廣西卓凌霄福建浙江知縣鍾祐廂曰山西○議叙掣籖分發縣丞路錫齡安徽○議叙指省分發通判吳廷燮江蘇山西縣丞秦洪聲江蘇湖南巡檢白槱齡順天四川胡克英浙江廣東從九品周繩祖江西安徽典史金文琳湖北四川○教習呈請分發知縣張杰直隸○俸滿教職呈請指省分發知縣張文灝順天安徽○應補呈請分發知縣同知銜高凌霄直隸山西查榮耀安徽廣東府經歴翟其逹廣西四川從九品李宗昌四川雲南未入流高鋆浙江河南吳懋華湖北廣東程祖德順天廣東 
[急其所急]  
　　昨日本館協振所承王秀山代友助山東振捐洋銀二十圓急其所急是謂要圖千萬飢民當必同聲頌德矣敬奉收條并揚盛美 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂瑣案]  
　　馮子雲前控張子佩鯨吞洋銀一案經前讞員訊供管押屠别駕蒞任後正在查閱接管卷適馮具禀投催遂批飭核算帳目覆候訊追前晚升堂提訊馮訴稱遵諭邀集公正人眼同張將帳算清實欠小的洋銀八百七十一圓二角求卽訊追張供稱小的雖欠此數實難如數照繳非小的有意延宕至今務望大老爺成全現願措繳數十圓餘者繕立興隆票待小的經管順遂緩緩拔還别駕謂如此鉅欠試問數十圓能了事耶馮稱張願立興隆票要此無用查此案拖延將及十月實在受累不堪矣大老爺明鑒别駕判令張具限一月内繳洋銀二百圓到案給馮具領廷干重責○嚴福泰偕弟春桃扭王氏至案訴稱小的係浦東龍王廟人髮妻王氏於八年前逃逸前日經人訪知蹤蹟是以帶同婚帖來此尋獲詎料不肯回家因之扭案請斷春桃所訴相同王氏供稱小婦人年三十有九自幼嫁嚴前因家中寒苦丈夫令出外傭工事歴八年工資均由丈夫取去安有逃逸事情今聞丈夫欲將小婦人價賣是以爭執别駕判令嚴具結領回○謝張氏呈控倡　金鳳林欠銀圖賴别駕訊供押繳已紀報章前晚提訊各　畢金倡投案繳呈洋銀六十圓供稱尚少四十元已與差役商妥允爲　付由小婦人以會欵作抵計共繳一百圓乞給謝張氏具領並將借據塗銷别駕准之 
[英界公堂瑣案]  
　　昨日王德山向金德興棧客黄少齋訛索洋銀三圓經黄扭案訴稱此人卽小喜子係安清道　屢經懲辦昨又藉口小的之弟曾騙取伊主人銀五百兩强索洋銀三圓但小的之弟雖素行無賴並未騙伊主人洋銀王供稱係安徽人前曾隨汪少爺服役少爺被黄弟用翻天印局賭騙去銀五百兩現經尋獲故向理論黄兄弟均係賭棍專在外間設局害人有翻天印倒脫靴等名目别駕判令將王笞責二百板遞解安徽原籍局賭之案姑不深求○包探沈金隆禀稱東洋車夫許祥甫吞没坐客何金秋所遺綢洋傘一柄經小的拘拿送究何訴稱小的遺忘洋傘一柄此係自已粗心不干許事可否免辦許供稱小的並無吞没之意别駕從寛開釋○張裕田竊取張光明家布衣烟袋茶　之類經包探倪順泉拘獲人贓送案請究光明投案領贓裕田認竊不諱叩首求恩别駕判令遞解揚州原籍○包探倪順泉解周銀福張和尚呈案禀稱此等人均係小工昨在怡和馬頭竊取怡和洋行堆存之煤塊由小的拘拿送究周張同供稱小的等惟在馬頭上掃取煤屑不敢行竊　　判令各管押五日再掌頰五十下○王晉生以製豆腐爲業卽所謂白作帮也前日向同業陳阿勳訛詐錢九百文陳解衣付質給之事後心有　廿投美捕房聲訴旋經包探倪順泉將王拘獲送究陳訴請究辦王無可狡辯一味求恩别駕判令笞責一百板管押一禮拜○四百六十五號華捕解王阿四至案禀稱此人在天后宫前設攤賭博經小的連賭具拿獲送請究懲王供稱小的在法租界中生理昨日偶至天后宫前閒看適遇巡捕捉賭致被悞拘别駕判令管押三日○王阿元竊取金阿高家鷄二頭經四百二十四號華捕拘獲送究别駕判令掌頰五十下○包探張阿五禀稱祥生廠小工周海榮糾人攢毆新工頭蔡阿喜小的往查知多多卽蔡多多福全卽張福全今先將周解请訊判阿喜偕某洋人投案請究餘黨周供稱小的不敢行兇當時惟曾爲蔡拾取帽子崦已别駕判令重笞一百板候補提餘黨究辦○包探顧阿六解積竊薛鑑泉至案禀稱此人屢次行竊近又在鄉間竊取人家布被布衣釘靴之類經小的拘獲人贓送請究辦薛供小的係初犯尚乞恩寛别駕判令笞責二百板管押一月 
[法捕房瑣紀]  
　　無賴某甲與蕩婦某氏姘識在法界開設小客寓甲欲將氏之女兒價賣爲姘婦扭入捕房據情控訴捕頭諭以不許變賣將甲禁押一宵卽予釋出○某委員住滬北老閘與某船局爲近鄰時常來往前日委員之僕持主人名片向船局商借洋二十元局主如數付給事爲委員所聞向船局主言明並未遣僕人借洋局主知爲僕人所紿尋至法界將僕扭送捕房翌日經捕頭訊問直認不諱命押候解堂旋經委員遣人持片索回捕頭准之○前日四明公所馬漁珊明府出殯人多嘈雜爲偷兒潛入内室圖竊爲堂丁瞥見當塲拿獲送入捕房捕頭命押候解送公堂究辦○積竊張中才爲包探拘入捕房解經鄭大令訊供責懲從寛斥釋勒令回籍不准逗留昨日又在法界圖竊又爲包探拘獲解送捕房捕頭命押候堂期解請問宫究懲 
[爲善必昌]  
　　啓者今收到恒心人大善士樂助敝堂育嬰養老經費洋五十元又戴耘翁中金移助安懷捐洋七元六角萬年縣署隠名氏洋二元志記四户洋四元七角錫記五户洋三元六角嚴晉珊洋一元樂善好施洋三角又蒙申報館代經收甬江張伊甡翁安懷册捐洋廿元又雷岡氏洋一元鋤經堂棉力人洋五角嘉穀堂爽泉氏來臣氏洋一元一角力不足子洋二角尹徐氏洋四角金沙子錢三百六十文張如春錢一千文又蒙戴大善士助施藥捐洋三十元懷德堂宋張蓮舟各助洋五元林介眉印善書移助洋六元元和輪船帳房李榮桂宏大莊月餅資各助洋四元可熾月餅資助洋一元五角鎭昌晉豐源吉晉餘怡豐宏大晉成七寳莊各助洋一元棉力子洋一元白叟黄童共荷生成之德外瘍内疚同賴救瘳之功爲善必昌後福正未可量也敝堂祗領之下曷勝感紉除分掣收條外謹誌報章代窮黎九頓鳴謝滬北鐵馬路廣益善堂董事施善昌唐廷桂等同啓 
[金陵官報]  
　　八月二十七日鍾山書院山長梁鼎芬會藩臺瑞銷假仙鎭釐捐知縣陳紹唐辭○二十八日藩臺瑞署巡道桂候補道程儀洛洋務局分省道黄均見○二十九日上海道黄見辭新授蘇詶府遺缺知府有泰辭知縣高振聲禀知查災回又黄在福禀知府委學院武塲照料差○九月初一日徽寗道袁見花翎道銜候選郎中吳本齊到上海來總統南洋兵輸前福建裁缺海壇鎭吳　勳禀知赴皖公幹同知曹榮黻謝奬花翎○初二日新授浙江藩臺龍錫慶到見貴州古州鎭丁槐正任青山營守備許和生湖北未入慕昌濂均見○初三日新授浙江藩臺龍辭新授福建興泉永道周蓮同知態良瑞赴六合會審案件回 
[上海六馬路仁濟善堂籌賑公所施少欽經收山順直奉天遼陽河南賑捐七月廿一至八月十四日清單]  
　　淞北隠名善士助規銀二百五十兩行安堂助紋銀申規银一百七十一兩七錢六分葉雙　堂　兩九錢八釐王雲鵬經募十五户洋二百九十九元盛柳太太程守箴堂各助洋二百元起淓邱翰如南巿生義衖徐三户各洋一百元蔣挹之徐思泉各助　八十元張學　助洋五十元居安思危助洋四十元隠名氏助洋三十元武林太原子保平安洋廿四元求恆齋主人省靡費海鹽返樸子省浮費高陽太原氏求夫病愈保子女平安李明德毛文鰲鄭維耀隠名氏無名氏八户各洋廿元李徐氏十一元勤業堂主人求合家無災保平安余鍾淇求逢凶化吉延陵求安子保次兒平安季中龢和身康健求善子次兒病求愈陸恩霖子病求愈李樹基求病愈陳汝寅求病愈姚太太求病愈朱藕生求病全愈無名氏求病愈鎭江病愈人錢華氏子紹起華世芳若溪氏五溪滌仙氏廬江晋記王俟蘭嚴勝一鄭梅溪劍膽生浴佛子修省子鴻源號菊隠隠名氏廿五户各洋十元鄒欽記七元石樵氏添孫喜助成豐罰欵婁東居士法界上金舘陳紀唐隠名氏六户各六元慈北八十八歲老人保康健黄貢廷姪女病祈愈榮陽氏子病許愿浙寗史妻產保平安無名氏完愿孔成記振德堂湯存仁堂宿瀛彪九户各洋五元湯淑端信女求母病愈陸樸廷岳母妻均病求愈姜忠堂瀉疾求愈唐有斐爲母冥誕奉祖父母父命懴資移賑洪順泰王宥承沈峻德江右孫公舘八户各洋四元蘇州胡福記求病愈思過子妻產保平安錢華氏子道興蔡學熙楊潤芝無心道人六户各洋三元思過子爲母八十冥誕求資冥福吳銀菊求保無事趙蓉卿求母病愈無名氏請符求病愈陸國柱求妻病愈陸國柱趙伯英郭逹夫厲金水潘玉卿洪陳氏方姑娘平陵不足子三位同心人經餘子顧守愚蔡餘蔭堂七襄女史無名氏無名氏無名氏無名氏廿一户各二元海屋添籌洋一元五角倪隠名求母延年益壽又求資父冥福資長子冥福資長媳冥福戈鋤且堂第五子祈病愈隠名氏祈店友平安徐安甫胞兄病愈愿陳王氏夫病祈愈周姓祈病愈楊國香祈病愈妓姑娘答愿洪維章十齡初　愿錢蓮奎求早得貴子雛應直敬齋氏錢鴻鼎薪岩氏沈樊周氏徐林氏金吕氏無名氏磨兜堅室有心無力人善端曾廣繼嚴讓夔顧芝卿劉錫甫黟山儂淇應　程寳初姚琢軒　鴻漠陸建侯孫雅存蔡得福費福生錢仲珍唐敬業主人三十九户各助洋一元無名氏洋五角鼎元銅洋四元以上共收規銀四百二十六兩六錢六分八釐洋一千九百四十五元銅洋四元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
